# 1917 - 23 - 4915789

 

Page 1

 
 
   
 
 

Page 2

 
 
   
 
 

Page 3

 
 
時評 
[自覺心（默）]  
　　國人之自覺心每觸發於兩時期一爲多事時之激剌一爲無事時之靜思使多事而不知返省者妄也無事而酣然如睡者愚也其人比無可救藥者也 
　　自覺心之大用何在在覺其國家之目的與情舆而已國家存立之目的奚在應以何法進行之國家安危之情勢奚若應以何道補救之皆有賴乎自覺心也今日謂我國人爲全無自覺心也則不可蓋我國人嘗於多事時而一發現焉惟所發現之自覺心僅能辨具體之理論而已其事之理簡情之用直我國人能辨之而不誤其趨向然而尙不能以之應萬事萬物而不惑也應萬事萬物而不惑者其惟自覺心之進焉者乎 
　　夫欲我國人自覺心之增進非於無事時下 
靜細之工夫不可 
[專電]  
　　北京電政府密電美公使顧維鈞囑其對美調停歐戰之主張每星期報告一次 
　　北京電閩人爲厦門日人設警事省議會舉代表二人來京前日於京閩人特在兩閩會館開會昨遞說帖於國務院要求政府嚴重交涉務達撤去目的 
　　北京電林日使定今日（三十）下午謁元首辭歸國並接洽派使贈勳事 
　　北京電赴日贈勳專使政府近擬改派汪大爕熊希齡則令其赴湘或陜調查事件 
　　北京電中英片馬交涉懸案聞 
伍外長向英使提出四條（一）駐屯片馬之英兵以五百人爲限至氏多不得過七百人（二）片馬租借地及有要害性質之地英國所設砲台務請拆去（三）英人許在該處設俱樂部不得增設兵營片馬居住之外人無護照者不得旅行於片馬以外（四）所佔之中國居民地産限期還付云云 
　　北京電日人波多横山兩氏在京組織東方通信社定明日（三十一）開披露會中日新聞記者均與宴會 
　　北京電昨（二十九）晨三時而政公所巡警肇禍撃死者四人傷一人自戕一人 
　　北京電清慶親王奕劻病死東海爲請優卹 
　　北京電清慶王奕劻昨晨逝世遺曯提家産十之二辦八旗慈善事業 
　　北京電報載財部與日本武齌洋行訂立合同買毛銅二十五萬噸 
　　北京電財部所撥柏文蔚李鼎新欵均係從前欠餉由陸海兩部一再咨行認爲應給與黨派無關 
　　北京電華僑有電辨明孫文前從僑商捐去之欵係樂輸不取償請勿以欵付孫 
　　北京電政府擬派畢桂芳辦理外蒙自治區域劃界事宜 
　　北京電財部正式批准金星銀行得發行債劵 
　　北京電議員陳煥南因政府新任九將軍提出質問 
　　北京電廣東陸督軍代表來京昨謁當局報告粤事 
　　北京電張繼回京謁元首有所陳述 
[外電]  
　　北京電國會議員多人因政府新授將軍九人一事已提出質問書略謂將軍之銜肇自袁氏冀博軍人歡心而得其助力迨民國復活此制遂廢今政府又有新授將軍之舉其理由何在請爲陳明且陳宦湯薌銘曾被彈劾尙在查辦中政府擇此時機而褒榮之尤屬可異云 
（二十九日） 
　　北京電國敎問題由各政黨開非正式會議以討論之辯論若干時通過信敎自由以孔道爲修身大本之動議大約此事於下届憲法會議時可望解决同時成都佛敎公會電致中央請以佛敎爲國敎（二十九日） 
　　北京電外交總長伍廷芳寒疾已愈今復到部視事（二十九日） 
　　北京電粤督陸榮廷屢因病乞休今蒙准假兩月以譚浩明代理督軍戰務陸留省休養如遇要事仍須親自辦理（二十九日） 
以上路透電 
　　哇太華電坎拿大上議院通過議案主張惟交戰國代表始可參列將來議和大會（二十七日） 
　　紐約電大主教哲朋氏請美總統威爾遜對於外人入境案内失學一條施用否决權謂失學不必即爲無智識之證據（二十七日） 
　　紐約電辛辛納的省聯邦大陪審員已控訴九十九人指爲選舉舞弊（二十七日）以上大陸報 
　　北京電前清慶親王殁於天津年八旬徐世昌請政府念其勸清室退位之功給予卹典（三十日） 
　　北京電黎總統今日接見日使林權助林憲於二月二日出京（三十日）以上德文電 
　　北京電林公使定於來月二日由京啓節經由天津至濟南小住一宵後赴靑島乘船歸國（三十日） 
　　東京電總選舉後之特别議會政府擬定六月二十三日召集（三十日）以上東方通信社電 
　　海牙電荷屬東印度地震死五百五十人（二十七日） 
　　紐約電墨境美兵關始退回邊界聞維拉將軍尾隨於後（二十七日） 
　　倫敦電西班牙皇乘火車行時格拉那達附近軌道上發見大鐵塊一枚横臥於道幸車未到時即行移去火車得以安然過去續電云鉛塊一枚重一百十二磅置於格拉那達附近軌　上破獲後閱一小時皇車始經過又相距不遠處亦查見同樣鉛塊一枚格拉那逹境内已捕獲嫌疑犯一人大約陸續被捕者尙有多人此事嘗係無政府黨所爲官場刻正追究（二十八日） 
　　西班牙京城電被捕者乃巴錫洛拉人名杜蘭又有葡人一名亦被拘大約輿此案無關聞碧爾波地方查見爆裂彈一枚其力足以轟毁火車（二十九日）以上路透電 
[戰電]  
　　若西電戰地奇寒且降大雪戰事頗受妨礙戰居未有變動但頗滿意敵軍顯在拉萊斯蒂境及浦特拉河與塞里士河會流處用力進攻已遇猛烈之抗拒據官中宜稱羅國大將之奉命退役者共十四員而代以次級軍官（二十五日）倫敦電俄　公報云俄軍以鎗剌在白里柴尼南西波土土里西南進攻佔據敵軍第一陣線俄軍肇　國攻之土軍炸毁地道六處並毁戰壕而退十軍進攻兩次均被逐回（二十九日） 
　　倫故電德國公報云土軍在士洛太里巴境撃改猛攻之俄軍（二十九日） 
　　倫敦電英帥海格將軍今晚戰報云英軍於拂曉時攻入勒維聖伐東北之敵軍戰壕俘敵若干人英軍在番斯土貝爾東北襲撃得利且在伏基薩爾東面逐走襲撃之敵軍（二十八日） 
　　巴黎電今晚公報宣稱前敵有尋常之砲火凡爾登與亞爾薩斯兩處尤烈（二十八日） 
　　巴黎電今日下午公報宣稱德軍在哈滿斯韋萊柯夫進攻敗之頗易法軍撃落敵飛機一架（二十九日） 
　　倫敦電德國公報宣稱英軍在亞美蒂愛爾北面進攻三次均遭挫　受損基重法軍在三○四山境屢次進攻均未得利（二十九日） 
　　倫敦電海軍部宣稱英國輔助巡洋艦勞倫蒂克號（一四九　）二十五日潛艇撃沉或獨水雷亦未可知救起軍官十二員兵一百零九人續電云　助巡艦勞倫蒂克號乃在愛爾蘭海濱外被沉（二十八日） 
柏林電公報云德潛艇一艘於二十五日撃沉滿載兵士之敵武裝運船一艘該船駛行於距馬爾太東二十五英里統　法國魚雷艇一艘（二十九日） 
[要聞一[協商會討論國敎問題]  
　　昨（二十八日）午後一時兩院各政團憲法協商會在衆議院憲法起草委員會集會討論公推黄雲關君爲主席先議協商範圍大概約有二派一不論憲法審議會已通過未通過之問題皆可提出討論此 
由藍公武孫潤宇田應璜張伯烈等主之二二限於憲法審議會贊否兩方未成立之問題或在第二讀會有爭議之問題方得在此協商會提出討論此伯張我華呂復等主張之以上兩說正在辯論中由孫潤宇提出動議以爲以上兩說結果無甚區别照制限之說不過第二讀會多加一番爭論深望主張此說者再爲考量今日時已三鐘明日憲法會議卽須討論第三章恐第十九條第二項亦須討論今日應將此問題討議由各政團代表陳述各本團意思再行詳加協商主席遂即聲明先付討論第十九條第二項及關聯此項之國敎問題衆無異議遂由各代表報告各本團之意見如左 
　　研究會代表藍公武贊成原案及規定國敎但若將第十九條第二項與信敎自由專條一併删除亦可贊成正社代表張琴贊成原案及規定國敎蘇園代表孫鐘贊成原案不贊成規定國敎協議會代表康士鐸同蘇園主張现丙胡俱業部代表邵瑞彭反對原案及規定國敎討論會代表朱兆莘贊成原案不贊成 
規定國敎平社代表徐蘭　贊成原案不贊成規定國敎國敎維持會代表趙炳麟贊成原案及規定國敎靜廬代表李自芳贊成原案不贊成規定國敎憲友會代表歐陽成同上政學會代表王佩聲明本會今日尙在開會討論故不能發表意見羣益學社代表　受中贊成原案不贊成規定國敎商榷會代表姚桐豫反對原案及規定國敎民彝社代表郭章鋆贊成原案不賛成規定國敎尙友社代表劉振生聲明社尙未開會不能 
發表意見淵廬代表葉成玉贊成原案不贊成規定國敎衡社代表梅光遠贊成原案及規定國敎憲政會代表孫鐘（代理）贊成原案不贊成規定國敎益友社代表王有繭聲明益友社係主張非審議會已經通過或第二讀會有爭議之問題此協商中不能提出討論故對於第十九條二項及國敎本社尙未討論不能發言　田　　字　議今日對此十九條第二項問題除政學會益友社淍尙友社羣學社四政團外各團代表均已報告大多數贊成原案深望政學會等代表將本日協商情形歸會報告疏通意思如能得一政贊成第二讀會中即少一難關今日卽可散會衆無異議遂由主席宣告散會 
[南京快信]  
　　贛督軍李純昨有電致馮副總統報告近在萍鄉縣破獲匪黨機關内容極關重要 
　　馮副總統日前曾電中央主張裁撤全國鎭守使缺兹聞政府尙有增鎭守副使之議案提交國會故馮昨已電京批對 
　　丹徒稅務所長程學恂因元旦日商民圖間恩關以致開鎗撃斃商民某甲現該屍親已居官廳起訴 
　　林長民氏昨已携眷乘車回寗 
　　湯化龍陳光　昨已離寗聯裾回京 
　　巡閱使署參謀長惲毓昌奉張勳派赴上海代表弔唁楊善德之太夫人昨晚已由滬回寗副總統所派之代表王通亦已回密 
　　北洋第十師在蕪湖採辦之軍米一萬五千包已陸續運赴吳淞 
　　飛雲小輪被南陽丸撞沉案昨已由兩淮運使劉文揆函請上海特派交涉員交涉 
　　江蘇印花稅分處二月一日成立提定每月開支二千五百元 
　　銀行當店今日（三十）均已開市 
 
 
 
] 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄭家屯案結果發表（續昨）]  
　　關於聘用軍事顧問事件日本公使致外交部口述書（六年一月五日百交）中國政府如在南滿洲聘用外國軍事顧問時儘先聘用日本人等語業在南滿東蒙條約附件民國四年五月二十五日照會内聲明在案查聘用日本人軍事顧問藉可疏通兩國軍事官憲意思且於預防誤會所致諸項事端亦有所裨無疑是以帝國政府於中國政府在南滿洲陸續聘用日本軍事顧問是爲希望惟此事關孫貴國軍政帝國政府未便相强應由貴國政府任意斟酌可也 
　　關於聘用軍官學校敎習事件日本公使政外交部口述書（六年一月五日面交）帝國政府敎望中國政府傭聘日本國將校若干充爲武官學校敎官是係帮助養成將來派遣滿蒙地方之武官闡明中日兩國親善之精神以期滿蒙地方再勿發生此次鄭家屯等項不祥案件而永絶禍根爲旨惟此事關係貴國軍政帝國政府未便相强應由貴國政府任意斟酌可也 
　　關於派駐警察官事件日本公使政外交部口述書（六年一月五日面交）南滿東蒙條約施行之結果將來於該地方來往居住之帝國臣民必見增多帝國政府取締保護此項臣民起見須有增設警察官派駐所之必要等因業於去年十月十八日帝國公使面交陳前任外交總長之說帖内詳述一切早在洞悉之中也帝國政府以爲倘或撤回此項要求將來該地方居住來往之帝國臣民大有不安之處難免與中國官民之間滋生事端惹起重大糾葛是不容疑蓋以旁國政府對於自國臣民旣有必須保護之義務並有取締一切之權利因此不但不能默視發生此種事件抑且照之兩國國交親善起見亦有預先防範之義務者也查派駐帝國警察官之事究竟係屬治外法權當然之措置而毫無侵害中國主權之處更不庸置議藉資兩國官民關係之良好貢獻發殿經濟之關係者必有不少是以帝國政府確信中國政府必表同意無疑倘或中國政府躊躇不表同意之時帝國政府只可應必要實行之亦屬不得已之事合併聲明 
　　關於聘用軍事顧問事件外交部答覆口述書（六年一月十二日面交）准一月五日口述書稱中國政府如在南滿洲聘用外國軍事顧問時儘先聘用日本人等語業在南滿東蒙條約附件民國四年五月二十五日照會内聲明在案查聘用日本人軍事顧問藉可疏通兩國軍事官憲意思且於預防誤會所致諸項事端亦有所裨無疑是以帝國政府於中國政府在南滿洲陸續聘用日本軍事顧問是爲希望惟此事關係貴國軍政帝國政府未便相强應由貴國政府任意斟酌等因查奉天督軍公署本聘有貴國軍事顧問兹准來文業　閱悉 
　　關於聘用軍官學校敎習事件外交部答覆口述書（六年一月十二日面交）准一月五日口述書 
稱帝國政府希望中國政府傭聘日本國將校若干充爲武官學校敎官是係帮助養成將來派遣滿蒙地方之武官闡明中日兩國親善之精神以期滿蒙地方再勿發生此次鄭家屯等項不祥案件而永絶禍根爲旨惟此事關係貴國軍政帝國政府未便相强應由貴國政府任意斟酌等因查軍官學校向由本國陸軍人員敎授現尙無聘用外國人爲敎習之意思 
　　關於派駐警察官事件外交部答覆口述書（六年一月十二日面交）准一月五日口述書稱（中略）等因查中日新約日本臣民得在南滿洲居住往來經營工部業並得在東部内蒙古與中國人民合辦農業及附隨工業中國政府預料日本臣民之數必逐漸增加故於該約第五條訂定所有在南滿洲及東部内蒙古之日本臣民應服從中國警察法令以便中國警察實行其保護取締之職此次日本擬派駐警察官其理由亦係爲保護取締日本臣民起見但旣有條約規定自可不必再設日本警官以免與中國警察權衝突去年十月十八日所交說帖内開日本警察官重要職務七項有爲中國警察權所應及者有爲現行條約所已經規定者有爲領事裁判所承發吏之職務者均無專設日警之必要是此項警察問題與所稱治外法權自難牽混本國政府不能認爲當然之措置卽數十年自與各國訂有洽外法權之條約以來亦未聞有以此爲辭者雖經貴公使迭次養　此項警察决不干涉中國地方行政及警察權然經本國政府詳細考量於中國領土之内駐紥外國警察無論如何究於中國主權之精神及形式上均有妨礙且於人民方面易生誤會反足爲兩國親善之障礙至現在已經設置之日本警察官駐在所業由本國政府及地方官迭次杭攁並未承認所有口述書内開必須設置日本警察官之理由本國政府礙難允認且此事尤與鄭家屯案無關迭次會議時貴公使亦有脫離鄭家屯案之說本國政府以爲應請貴國政府無庸再提仍不能作爲中國政府業經承認實行 
　　關於商結本案日本公使致外交部照會（六年一月二十二日面交）爲照會事關於會商鄭家屯一案經本公使在貴總長未到任以前與貴部失次會議彼此商定左列各欵除所已斟酌之字句外無再討論之餘地相應照會貴總長查照見覆爲荷須至照會者（一）申飭第二十八師師長 
　　（二）有責任之中國軍官按照法律酌量處罰其應從嚴者自應從嚴（三）於日本臣民之雜居區域内以對於日本軍民待以相當禮遇等語出示告諭一般軍民（四）奉天督軍以相當方法表示抱歉之决於關東都督及奉天日本總領事同在旅順之時行之其方法由該督軍任意辦理（五）給與日本商人吉本五百元之恤金 
　　關於商結案外交部復日本公使照會（六年一月二十二日面交）爲照覆事本日接准來照以關於會商鄭家屯一案經貴公使在本總長未到任以前與本部迭次會議彼此商定左列各欵除所已斟酌之字句外無再討論之餘地請查照見復等因本總長業已閱悉兹特查據會議錄及案卷將各欵照復貴公使查照可也須至照覆者（一）申飭第二十八師師長（二）有責任之中國軍官按照法律酌量處罰其應從嚴者自應從嚴（三）於日本臣民之雜居區域内以對於日本軍民待以相當禮遇等語出示告諭一般軍民（四）奉天督軍以相當方法表示抱歉之意於關東都督及奉天日本總領事同在旅順之時行之其方法由該督軍任意辦理（五）給與日本商人吉本五百元之恤金 
　　關於撤退日本軍隊外交部致日本公使照會（六年一月二十二日面交）爲照會事案查所有自四平街至鄭家屯沿途一帶貴國派駐之日本兵隊自何日起開始撤退至何日止一律撤盡請即詳細見示爲荷相應照會貴公使查照見復可也須至照會者 
　　關於撤退日本軍隊日本公使復外交部照會（六年一月二十二日面交）爲照復事本日接准來照請將四平街至鄭家屯沿途一帶之日本運隊撤退等因業已閱悉帝國政府之意俟此次鄭家屯案商定之五項全部實行即將曩日因鄭家屯事件發生增派至該方面之日本軍隊即行全部撤退相應照復貴總長查照可也須至照復者 
[陳錦濤地位問題之所聞]  
　　財政總長陳錦濤在旬日之前頗有行將摇動之傳說迨遲數日即舊曆十二月除夕前後忽又傳陳氏地位已無慮此間所曾傳佈之說數甚多約略計之第一說即以李代陳之說也此說發生於旬日以前當時官界要人黨中政客赴津詢李之意見絡繹於途大有即將實現之象李氏對於此事以爲政府如强其擔任亦殊不願固辭惟深以汪大爕外交張國淦内務之前車引爲殷鑒當時與李厚者頗主張關於議會中某黨方面卽由現任財政次長殷汝驤氏先爲疏通將來李就任時次長一席仍煩殷氏相助爲理至現在烟酒督辦鈕傳善氏爲李所夙賞拔之人在官僚中亦頗有能名當然亦須以次長相畀然既留殷繼任則爲鈕之地位起見勢須將鹽務署長一缺騰出而以鈕繼之陳錦濤氏則免去本職之外别無下文此即陳氏地位最爲危險之時然不久即又生變態矣第二說即陳調審計之說也當陳氏地位危急之時有爲之說者略謂陳去李繼甚佳然陳就任以後尙未有違法違憲各種情節如令其平白下臺亦非生視閣員之理且平政院長周樹模氏求去正急如以審計院長莊藴寛氏調任平政而以陳調審計諸覺相宜開當局亦頗爲所動然亦以種種關係不能見諸事實且自此說發生而陳氏地位已有轉機矣第三說即陳氏不動之說也此說卽最近一二日内所發生惟陳雖不動而中國銀行總裁徐榮光氏則將去職仍回審計副長之任現任次長殷汝驪氏亦有開缺以稅務監督趙椿年氏復任之說至中國銀行一席雖尙未確定何人外間推測之詞皆謂將來之中行總裁一席亦不必定屬於有經驗有資格之人最近之第三說大略如此 
[取消交行代理國庫問題]  
前日國務會議全體閣員對於取銷胶通銀行代理國庫權利一節頗有討論某某兩總長極端主張以政府旣承認其爲商業性質而不能干涉其借用外欵莫若先取消其代理國庫權利聞許世英頗反對此議謂該行並無破産及失墜信用行爲政府安能取銷此權云云許氏前在參衆兩院堅執交行爲完全商業性質並承認代理國庫等特别權利爲非法以冀消滅借欵之反對及至議員要求取消交行此項特别權利則又謂提出國務會議商議辦法今則借欵合同已經簽字而許氏乃公然反對取消特别權利矣 
[交財兩部之籌欵方法]  
内債與保利公司事 
　　字林報二十五日北京通訊云中政府辦事方法頗爲費解姑推測以解釋之其所行之事苟非由於各機關全無聯絡即由於當局者純以政治目的甚至以私人作用施行與國家大有關係之事二者必居其一數日前間國務院贊成舉借國内公債二萬萬元之計畫要知欲向中國人民籌募二萬萬元之巨債其難易正無易正無異起二萬萬死人而活之也此項内債之表面上目的固甚近情苟能告成且將僱用外人以管理所議辦之事業惟若謂此債果能募成而中國且能善用此欵則雖吸食鴉片者亦未能作此臆想乃交通部竟抱此理想而謂中國人民可以誘導使其樂輸巨欵以作維持政府之費矣財政部於辦理保利公司事其所取之方針則與上逈異自日人興亞公司以鎔化制錢代換礦權之議發生後商務聯合會知大利所在乃起而言曰國内不乏愛國商人願扶助政府决不可使外人攫我大利於是組織公司擬籌資爲政府歸還日人欠欵並自行辦理鎔化制錢以期利不外溢此即利公司成立之情形嗣與政府締結合同兩紙交國會核議參院修正若干條而通過之衆院則不盡以參之修正案爲然今兩院將開聯合會再行討論晝會事同中頗有可議之點收買制錢之額旣無限制而銅斤之輸出又無禁令推其結果必使民生所賴之輔幣完全絶跡而後已蓋今日銅價甚昻將來輸出之銅必多也合同中不明白之點曾爲國會揭出當局經議員質問頗露政府擬以制錢化作銅元之意惟銅元一枚等於制錢十文今欲收回制錢而用較制錢價值大十倍之銅元以代之其計畫之當否苟得理財家一討論之亦一趣聞也國會對此頗多訾議有人聲言該公司不得以其所得之抵押品轉向外人借貸資本又有一議員謂政府派許多官吏監督一切此即官督商辦之故轍且經費因此而增多商人將無所獲云云此言頗爲正當復有一議員謂預算紅利當得二千四百萬元公司僅借欵五百萬元奈何竟有紅利十五分之七之報酬總之此舉爲生財之計畫中國制錢值價甚巨日人知之華人後亦知之以外人眼光察之發生一問題曰收買制錢涉及幣政果爲善乎如其善也則此大利應由國家得之抑由個人得之乎交通部方有興借内債二萬萬元之議使其說果有理由也則財政部不難籌借區區五百萬元而自行收買制錢何必乞借於保利公司而予以鎔化制錢之大利權乎豈二萬萬元内債之說爲妄言歟抑豈鎔錢利權轉讓他人之辦法爲不當歟孰是孰非請俟諸異日 
[蓉城開會歡迎王芝祥]  
　　一月十號成都國民公會及紳商政學各界在少城商品陳列館開開歡迎王檢查使曁行人員孫禹行劉秉初董翼之黄欽山陶伯欽饒石丁黄劍靑余根模劉壽山紀文伯邱連城黄復生宋紹楨趙鐵橋戴錫九蕭敬宣顔德基潘立山韓天鵬劉景喬燕子材曾仰　蕭公甫諸君省議會議長唐宗堯財政廳長楊伯純四師師長陳戎生曁各界男女賓多人到會西人謝安道布禮士亦到會陳列所内外爲之擠滿王檢查使以秷致送羅督勳位證書由海棠春行館坐籐轎過督軍署軍樂全隊前行十二鐘羅督軍行受勳位禮鳴禮砲二十一響及各禮節畢午後二時王檢查使始到會場在陳列館内稍憇隨摇鈴開會主席辜增榮致歡迎之意唐宗堯贊禮潘立山述歡迎之辭及王使之略歷四川之現狀王使隨出答謝勉勵川人共負建設國家之責任並謂檢查職任雖屬於軍事然與軍事有連帶關係諸事亦得考查之以逹於政府黄復生演說望川人勿忘檢查使勉勵之語吳權奇演說望檢查使拯川人目前之急難陳戎生演說檢查使之歷史並答謝檢查使之意中間靑年會幹事謝安道演說莊諧並出頗爲警策摇鈴閉會後撮影紀念而散 
[戴戡在隆遇匪後之消息]  
　　四川省長戴戡日前由渝西上行至隆昌境内突有着軍服之匪數百人攔途相撃戴氏所率之軍本有八營當與劇戰歷數小時之久後行之黔軍陸續而至卒將匪撃退戴氏到隆昌急電中央告以被身着軍服者多人攔撃是兵是匪請中央電王芝祥檢察使詢問中央得電旋卽電王檢察使王使昨覆中央電稱彼西上時道經隆昌未見有軍亦未見有匪但羅督對於戴氏掬誠相待必無派兵攔撃之事想係匪徒云云中央據王使所報電知戴氏戴得電一而調其後方之軍趕速西上一號至三號西上黔軍延長至一百數十里一月七八兩日又有黔軍紛紛由渝西上後方各軍到齊後戴氏徐徐而行定期一月十四號到省其沿途軍隊尙不騷擾因戴氏早已規定抬夬運物辦法并不僱拉夫役故也撃戴之匪聞係鄭英編餘之軍業已解散者鄭氏現駐内江前曾通電稱以武力反對戴氏故戴非當疑慮以爲有人授意鄭派兵要撃也當在隆内交界地相戰時交綏雖未及一日而前數日即聚有多人敗退又係向内江方面散去鄭氏對於此事迄未聲明其態度如何尙難遽下斷語戴氏自經此攔撃後隨行軍探沿途皆是戴方到資中其偵探即已到成都其防範之嚴可以想見 
省長署與督軍署同在皇城僅隔一壁現黄大暹政務廳長已另覔省長署地點將來不住一處成都一般人因之大起謡言街談巷議咸謂戴氏到後與羅督必難相洽滇黔兩軍恐將衝突此固人民揣測之詞也若以實際卜之羅戴皆識大義同以國家大局爲重者况王檢查使邇在咫尺排解有人即有意見亦當立見消釋耳 
[武漢之舊曆新年談]  
　　陰曆新年武漢社會所呈現象均如恒例無特殊事實可紀惟官場旣過陽曆新年復過陰曆新年較商民更加一番樂趣所有各交武機關内奉王兼省長諭於二十二日起停止辦公三日軍隊亦停操三天官商所辦各大工廠停工則七日十日半月不等二十三日爲陰曆元旦天氣晴朗市街之上應時品物百項紛陳官紳商民酬應忙碌軍署中雖未如陽歷元旦大讌文武僚屬然各廳處長各師旅長之賀節者均蒙王氏留讌聞陽歷一月份各機關薪俸各軍隊餉糈於十九日卽由王氏以軍省兩署名義令行財政廳提前支放以示體卹無如省庫空虚各縣局解欵未齊百計搜羅僅支發一半各在公 
人員固不免失望第以財政如是竭蹶亦無如之何省垣舊例警廳於陰曆臘底散發年振本届警費支絀振欵不敷王氏復自捐廉二千串添辦米石故按口發米且較上年爲豐貧民沾此微惠亦各感頌大德王氏爲考查市面狀况計於陰曆除夕便服簡從出署游巡各鬧市以官票與銀元令從者購買零物數項藉覘紙幣之信用是夕各軍營中多鐵鼓喧天兵士輩咸作種種游戲賭酒鬧牌摇實唱曲無一不備長官莫能據止正在興高彩烈忽聞王氏出署之信於是皆發滅燭就寢之號令不一時聲息俱無矣元旦王氏恐各軍人在外游蕩滋事於令行憲兵營加班出巡外並派本署衛隊巡查各鬧市及名勝地點遇有游行軍人卽索閱號簽故市上熙來攘往者雖衆秩序尙無擾亂但貧兒乞丐沿街逐户追人索錢警察以爲年節不甚干涉元旦之次日爲陽曆二十四日因尙在休業期間九句鐘時居民猶多高臥未起其時武漢二鎭忽然齊呈異狀地震大起房屋俱格格作善牀榻亦摇摇莫定行人於倉卒間有顚撲於道者即坐立家中亦覺頭目暉眩初均不知何故幸爲時不過兩分鐘即止萬衆喧傳羣謂爲係數十年所未見之大地震某處牆倒某地屋塌紛紛相告即江漢之水亦頓揚巨波浪花飛騰惟尙無損害人命情事人民於兹醉生夢死之新年期中突然受此大震據而惑於迷信者又作種種妄語謂洪羊刧前亦曾遭此大震於是一般人臘　中之新年樂不知減少幾許矣 
[贛垣新語]  
民國六年一月二十三日即夏曆丁已年正月初一日贛省軍民兩長公署及軍政各機關停止辦公一日遇緊要事件仍照當辦理商民仍循舊例過年惟生計困難各商業上年生意較前年減少然地方安靖商民歡樂恭喜發財之聲逹於街巷此贛城之好現象也迨至初二日早八句四十分鐘忽然地震房屋震動商民皆驚至五十分鐘震聲乃止下午二時忽又警鐘亂鳴人聲嘈雜警察報告章江門外河街四香春茶室失愼於是消防隊商團救火會城外街防局各水龍均馳往施救一時風狂火烈殃及四鄰幸商轉救火會將火路拆斷火勢乃殺計燒店房三十餘家損失甚巨此又贛城之悲觀也 
　　贛省南潯鐵路經費困難自經省議會議决收歸　有後困難尤其有時廚夫無資不開火食以致斷炊有時工人未得工資羣臥路線以致停車及至年終尙無的欵開銷一切去臘二十七日九江火車站藏車庫於夜間照常下去機器詎被人私行將機器掛上燃看火爐竟向車站開車希圖擅坍車站同歸於盡當　　　　　　　該處石牆堅固車頭陷入牆中未得進屋屋内多人始免於禍現在此事已報至省垣聞董事局已派人前往調查矣 
　　贛省地方銀行前經省議會决規定基本金八十萬元招足股份開辦兹聞銀行籌備處於上年年終已將招股章程印刷千份不日分散各處並聞籌備處現有之欵項已有慈善總會存欵十三萬元財政廳及各處存欵約二十餘萬元其徐尙待招股以足其數 
[浙江之稅務譚]  
　　齊省長受事以還稔知浙省稅自煩多昨特面諭財政廳長將民國二年起浙省所單行之稅目如舖户捐茶酒碗捐以及絲綢各項認定之特别捐凡不在部章以内者均飭於卡日内詳細列報附以說明並將起收之年月日期逐　簽註至屠宰稅牌照稅印花稅皆各省一律母庸開入說者　將來必有一番整頓也 
　　日昨財政廳上財政部電云北京財政部鈞鑒眞電警悉契稅率各省旣增至賣六典三浙省自應照辦惟查浙省契稅項下向有附加徵收經費百分之五前奉核准案現旣增加稅率所有辦公經費是否准各縣在契稅正項内動支百分之五 
 
 
 

Page 7

 
 
　　抑仍照舊乞示遵浙江則政廳長莫永印該部當即覆電云杭州財政　長來電悉該省契稅稅率旣經增至賣六典三所有辦公經費應准在各縣契稅正項内動支百分之五母庸再行附收財政部 
　　全國烟酒事務署委派陳遵統到浙調查烟酒事宜其所調查之項目如下（一）該省烟酒釐稅名目（一）烟酒釐稅預算數目（一）海常關徵收烟酒關稅數目（一）烟酒種類價值及比較各項微收定率（一）烟酒公賣産銷數目並近來商業狀况（一）原設烟酒釐稅局所地點及經費數目徵收方法（一）烟酒漁稅收入劃歸國家地方用途之區别（一）烟酒公賣是否切實進（一）財政廳已否將烟酒稅釐交烟酒公賣局接管如有未經交局之處應商明定於何日交局接管 
[杭州快信]  
　　財政廳長莫永貞辭職將成事實聞繼任者以吳 
憲奎或張栩呼聲較高 
　　印花稅分處共設三科畢處長定生科設科長一人科員三人所址設候潮門直街定二月一日開始辦事 
　　全浙司法經費五年度支出一百五十九萬餘元照預算多支四萬零擬於六年活支項下彌補之 
　　混成旅第二團第二營補充第三旅士兵於今日（三十日）清晨由該營長吳觀瀾率領赴甬 
　　軍學補習所副官羅鹤因用軍棍撃傷護兵趙金生並斥革之致各職學員不服幾釀罷課風潮後經厲代理所長調停始各照常上課 
　　第一師暫移大倉將來擬駐温州倘寗台鎭守使果裁聞第二師將調寗填紥 
　　前混成旅副官陶鎔猷委爲軍學補習所副官盧允超李文滙委充該所敎官 
　　齊省長調查本省人員現署縣缺者金彭年等三十四人將一律更換即以考取來浙候補知事中挨次輪補 
　　新簡金華道尹沈鈞業准三日由省赴任 
　　省長公署内務科長黄毓材辭職齊省長委張鼎銘接充（奉天鐵嶺人）又委周烈哉充財政秘書長湯在衡充秘書陳培生陳洗二員充機要秘書水利委員會測量各河工程業已完全告竣齊省長擬改爲全浙水利局行行撥欵開濬嘉湖泖河仍以林大同爲局長 
　　奉敎育部電應送本年普通文官攷試各員限二月二十日前送部 
地方通信 
[蘇州]  
　　禁徫軍團長請假駐蘇禁衛軍第四團團長劉夢九因有要事亟須回籍具呈本軍王師長請假一月所有團務暫由本團團附王兆鰲代管已奉批准劉團長業於日昨啟程回直隸原籍矣 
　　紗乥搪租有人盤門外蘇綸紗廠本係王駕六張月階等十數人合股開設前因歷年虧本遂出租與許松椿經辦去年年底核計頗有盈餘乃因廠屋機器等均須修理需欵甚鉅許自願退粗歸老股東自行　　修現兹經老股禀王駕六等公開議定另召新主辦理現已有常州劉某接租雙方商定一切揮日點交貨特生財接續開辦 
　　綢莊夥捲欵潛逃　門西中市成章綢緞莊去嚴派夥趙雲林赴江北各處收賬詎一去不返兹經四處查軋計被捲去洋三千五百元昨已報告警順及吳縣各署分别移查追緝矣 
[無錫]  
　　警區改組之計劃錫邑警察所近有改組警區之計劃擬將原有之五區分所歸併爲三警區以第四第五兩區地點（卽新北門與老北門兩處）市廛毗連可以合併爲一區其他統轄南市之第二分所及西門外之第三分所因轄境遼闊仍照其舊此外裁去城内之第一分所直隷於警察所每區設分所所一人即以警佐充任並設巡官一人巡記一人惟若改組實行第四第五兩分所合併後辦公房屋無着緣第四分所警察向駐於檀頭弄大靈菴内現經商會得價售與某藥棧亟欲遷讓其第五分所則在馬路上某尼菴中地處狹窄不敷辦公將來合併四區後更難容納若干警察兹悉已由市公所勘定光復門（卽新北門）外沿河一帶公地建築一略具規模之警察分所將來即屬四五兩區合併後之辦公處一俟工程告成上項改組計劃即須實行云 
　　知事調任說之打消去年臘底曾聞楊知事將關任爲吳縣知事之說而縣署中人否認此事自陰曆開歲以來亦未見調任之實行兹聞省中將起用前任元和縣郭某接任吳縣知事故楊知事調動之說業已打消矣 
[鎭江]  
　　去年鎭郡商業狀况鎭郡商業去年尙稱發展現在一般商號紛紛核計盈餘除錢業首屈一指外其次煤鐵油各業亦均有厚利其餘若北貨糖布洋貨顔料等業類多虧耗較前頗有今昔之感 
　　新任關督蒞任有期新任代理鎭江關監督兼交涉員周嗣培君定於陽曆二月一號由省蒞鎭接任鎭城政界現已預備歡迎 
　　知事嚴禁法警需索丹徒縣章知事日昨發出六言示諭云照得司法警察原屬一種公職奉票拘傳人犯並無何等權力一切食宿路費向由本縣自給不准需索分文侵害人民利益倘有在外招摇准即來縣告訐如果查明確鑿無不嚴行責革亦有無知愚氓金錢不自愛惜每遇法警拘搏希圖賄通消息其實該警報告本縣不作眞實何苦受人哄騙轉致自干刑律須知案由官斷法警何能出入曲直到庭訊明自當水落石出嗣後互相勸告母負本縣矜恤爲此出示曉諭仰各一體知悉 
[揚州]  
　　團長獲匪再誌駐揚步兵第七十六旅一五一團陳團長兆豐偵獲巨匪楊大虎子曾誌前報兹悉陳係據宿遷縣陸蔡集董事陸鳴山曁該邑民人陸裕崑報告鉅匪楊大虎子潛匿江邑西鄉一帶旋由團部密探偵得該匪竄居西崥嵋山當派機關鎗連長陳延禎會同該處警察分區區員宋錦榮帶領軍警將楊捕獲并獲婦女老少四口内有女子一名卽陸裕崑之妹係被該匪於去歲夏間擄去該匪在泗宿兩縣屢次拒捕傷亡官兵數百名經文武官廳懸賞購線迄未緝獲現由陳團長拿獲後解經張仁奎旅長將楊匪訊得確供送縣公署監禁旋復禀請馮督軍請示辦法一俟奉到回批卽行按律正法 
　　新劇生意清淡揚城通俗新劇社全體社員發起爲廣儲門街女子公學附設之平民小學演劇籌費自初三日起演一星期開演後生意不甚發逹且有一般看客意存破壞非但不名一錢且有種種無理取鬧昨校長郭堅忍女士化裝登台演說現身說法亦可謂苦心孤詣矣 
[安慶]  
　　鹽商請禁封扣鹽船淮岸商人李毅等自置鹽船在沿淮一帶裝運食鹽歷有年所近忽爲形似軍隊之人將該鹽船封扣運載糧食柴草等件當經該商等禀由兩淮運使函請安徽省長查禁倪省長以本部軍隊裝載糧食概係長淮水上警察廳雇用之民船並未封扣商船遂諭嗣後如再有軍隊封船情事准由該商指控定當嚴辦 
[杭州]  
　　弔莫奠官員回杭本月二十八日爲楊督軍之太夫人在上海龍華開弔陸軍童張兩師長各旅長團營代表第四師各長官曁齊省長代表高審檢廳長姚知事省會警察蔣代　長内河水警徐廳長軍學補習俞所長警務夏處長代表嘉湖鎭守使王桂林等均赴滬弔奠昨日特關專車返杭聞楊督軍定明日回署并閒有拍　滬松北洋警察一百名來杭改編某項警隊之說 
　　催償浙路債票本息淅路股欵清算處處長葉揆初以前浙路公司發行債票一百四十餘萬元所有届期本息曾由交通部於收歸浙路後承認完全償還現在是項債欵已有兩期未付迭據債票所有人函請設法催償已於昨日具函許總長將前項債票本息迅速籌還以維國信聞兩期本息約共需銀二十三萬五千餘元 
[天津]  
　　旅津美商組織商會旅滬美商組織商會後天津美商亦卽仿行以圖聯絡現已舉定會董及幹事員聞非商界中人而留心商務者亦可入會云 
來函 
[南潯鐵路工人來函]  
　　竊工等於民國二年先後在南潯鐵路就業機器廠歷自南北戰事以及通橋直逹南昌路事自工程而營業其間冒險修機添減散工從無貽誤經過廠長由朱而傳由傳而何均皆奉公守法聽從唯謹突於一月十七日傳有慶復來帶有機匠四五十人來濤喧傳到廠接管廠長何秉生約以月底交代所有廠工去留未定詎料外來工匠紛紛羣集擇居車庫左右之工棚及材料廠兩處均不過百步日間則出入機厰車庫全站員工有目共覩不數日遂有十九號二句鐘機車歸庫逾六小時忽自鼓輪衝出直逹站室毁牆陷入危險萬狀駭人聽聞推原禍始定有奸人乘間擾亂當此變出非常自應鎭定查察搜獲正兇乃傳有慶反乘亂借重兵力不待移交强迫接管廠事并即電知沿站駐工立時交卸否則脅以兵威查駐廠駐站工人各有材料手續並無子彈兇危何得與解散軍人同出一致試問工來而禍始人危而已安誰實爲之平心而論若以嫌疑涉罪在舊有之工人懼裁而思逞固所不免而跋涉遠來之工匠豈人人皆道德可置而不問乎尤可怪者協理坐辦不就雙方調查任意捉人不送法庭究訊而置諸本路警察不明地點之關係而傳工羅織如邱楚華充機廠工頭與車庫各别職地均屬無關今被逮矣李煥章職在檢車行站入庫不無關係與劉協理之姪劉又吾同爲該庫司事一則拘囚被責一則法外逍遥同罪異罰况車庫設有看夜火夫雷勉香負有專責事發縱逃查該火夫在庫多年前因傳來而見斥繼因傳去而復充此次禍作情節最有關係且家住譚家圻與劉協理廷琦李科長家湖比隣又有保薦人之關係何以任其舉室遠颺次日始行派警入鄉致令案懸無着無辜被累傅有慶從前主任廠務有無機器學職是否錯亂施爲自彰公論非工等所敢妄議就以現時情形而論彼以倖禍而成功工等以無辜而被累法律尙存當有以懲兇惡而辦眞僞謹佈情形伏希鑒察邱楚華李煥章夏長發范信成徐大才楊宏發陳長盛王榮泰祁玉山孫啓志韓興發吳坤梁雲山施柱臣孫堯階笪奎臣陳友生劉昌選王厚擇陳國清譚明芝楊宏祥涂皆陳文卿范德才劉玉海周連貴吳光泳陳東意喻宏早湯宏福畢呈坤肖友萬呂全正潘明興楊春山韓樂周星銀趙啓發夏祿肖友大張文鴻朱明亮杜宜宏李發春錢鴻發王金元孫海榮林云品葉萬才丁蘭章同啓 
雜評一 
[清奕劻病故（一子）]  
　　清慶親王奕劻病逝矣其人於清末秉政久權勢尊所以造成今日之時局者不可謂非有力量之一人然以命運言清政不綱已久又非一人之力所能回天故兹之逝世滿人對之必有無窮之感慨而奕劻於易寶之際亦必有無窮之隠痛　没於中遺囑以財産辦八旗生計也其亦有所悔悟也歟將死言善此之謂歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[勉勵交通人員之部令]  
　　滬杭甬鐵路鍾局長奉交通部令開傳曰國家之敗由官邪也官之失德寵賂章也蓋在官人役苟不能潔已奉公而欲其措施之能準情酌理悉入於政事法律之常軌是猶立朝夕於運鈞之上擔竽而求其末蓋不可得也如治水然源泉不潔其流必濁如樹木然本根不固其枝必槁有固然者矧國家設職所以治事官有俸給所以養廉現行各項俸給較昔已增倍蓰路電局員尤爲不薄何莫非國庫之資金國民之負擔應各精白乃心靖共爾位以舉治事養廉之實而袪官邪寵賂之風乃者交通行政多爲世病道路傳聞充站長至納費數千包飯車竟贈賄鉅萬其他工程之敷設材料之購買交易之出入無不用其回扣物腐蟲生穴空風至恥孰甚焉查文官懲戒法第二條及新刑律第一百二十二條均應受懲戒法令森嚴制裁綦重凡我交通人員務須常凛凛於心克克兢焉守法律之大防爲良心之改革願興同人共勉之此令 
[部定各路收支適合之禁標準]  
　　滬寗滬杭甬路局奉交通部令開鐵路雖爲交通機關實係營業性質縱觀東西各國鐵路收入大抵爲財政上之一大源泉固不僅以預算之收支適合維持現狀爲畢乃事也我國借欵築路負擔日增雖已成之路餃饒有盈餘而以之抵未成各路虧損則尙虞不足統計每年進欵保息已形支絀還本更屬不敷苟長此因循勢將陷於破産地位本總長蒞任以來爲挽救垂危起見堅具改良整頓之心夙夜兢兢竭力籌畫迭經通令各該路局共體此意一致進行在案兹查本部代編各路修正五年度預算總計資本營業及歲計總收支相抵不敷甚巨欲求適合非將收入方面按照民國五年報部實收之數增加百分之二十支出方面減少百分之二十殊難奏效現在該預算時期前半年雖已過去後半年甫經開始各該局長務須本兹標準勵粗以圖凡可以增加收入及減少支出者即宜力行不怠以期將來本年度各路總决算數目實能達到收支平均之目的本總長有厚望焉 
[兩日間金融狀况之阨隉]  
　　前昨兩日鎊價頻長計有一辦士之譜遠期標金每條跌銀十兩聞茂生公司輪船由美國裝來麥加利銀行大條銀六十六條花旗公司六十六條花旗銀行六十七條中國銀行由蘇州裝來洋十萬元正金銀行運往孟買銀五十萬兩在此兩日間凡做標金抛空者大獲其利每并七條可得餘利銀七十兩云 
[久已無聞之殖邊消息]  
　　本埠殖邊銀行擱淺停兌半載於兹兹聞有被害各商赴財政農商等部呈訴以該行開設設未久發行鈔票爲數甚多乃自停止兌現後數月以來毫無聲息不但於萬國通商之地傷盡信用其將置持票小民於何地因大部註册於先應請核示於後等語聞業已批令本埠某官署查復核辦矣 
[縣議員請願代表晉京]  
　　江蘇縣議員聯合會推舉代表會同各省代表晋京面謁大總統請求回復地方自治原狀已迭紀前報兹悉蘇省代表費率韞楊友熙二君已於本月二十九日午刻乘快車赴寗先謁馮副總統曁齊省長陳述請願理由卽行北上預約各省代表於二月一日齊集京師晉謁大總統請將地方自治先行回復原狀研究妥善制度從容釐訂頒布推行所有在滬縣議員聯合會事務由蔣懋熙莫錫綸李味靑三君擔任隨時通信以資聯絡 
[南成都路發生暗殺案]  
　　寓居公共租界新閘南成都路二百三十六號門牌前清官裔蒯某之二夫人王氏現年五十餘歲與其子蒯遼仙於昨日黎明同時被人用刀勒斷咽喉斃命旋經看里門華捕得悉奔訴新閘捕房捕頭立飭中西包探協往勘得房内衣橱衣箱内所置衣物被翻倒亂似係謀財害命並悉男傭某甲已於清晨携帶行李逃逸又悉該男傭由寓居愛而近路十八號門牌蒯之正室某氏在附近薦頭店内雇來該探等即據情回訴捕頭諭將兩尸體一併舁入虹口斐倫路騐尸所報請公共公廨中西官蒞騐並着趕緝兇徒務獲解究 
[滬南接築新馬路]  
　　工巡捐局以滬軍營後面自夢海兜起至車站路之新檢察廳爲止建築三丈寛闊之馬路已於去臘竣工兹擬再從新檢察廳旁之小路口起迤西至徽寗會館爲止接築新馬路一條俾與斜土路銜接現已定名該二路曰斜南路並經安設界石昨飭工和處迅速雂匠開工築造 
[濬浦局築岸工程近訊]  
　　南市董家渡迤南之駁岸由浚浦局擔任招工承包築造石駁現已造至薛家浜相近惟因該處竹木等物料及停泊之艒艒船均屬妨礙工程曾請工巡捐局飭令遷讓而各木行均以有妨營業未允移讓祗允暫時在工築之處隨時移動工竣之後仍須在原處存放雙方爭持已久迄無定議曾經江蘇齊省長飭令滬海道尹派員陸君略勘明禀復核辦在案兹悉浚浦局因急招工作萬難延緩故又函致工巡捐局請即傳諭各該處物料業主務須就動工之處暫爲多開免致免致工程遷延不知朱局長如何對付也又一訪函云董家渡以南至南碼頭爲止由濬浦局承築泗門汀所砌石塊駁岸並在沿岸加裝泗門汀柱鐵欄計長三千英尺曾於去年十月間開工築造兹石塊駁岸業已砌至薛家浜橋北爲止岸邊鐵欄亦已裝至該橋北堍尙有薛家浜以南至南碼頭一段長約五十丈有餘之駁岸及鐵欄兩種工程約舊曆正月終當可一律告竣惟薛家浜南浦灘現有恒豐木行之木排及江北人之艒艒船隻均未遷泊他處因與建築駁岸工程有礙昨特函由工巡捐局諭令恒豐本行迅將木排遷移又飭各艒艒尅日駛離不得再泊該處浦灘以免妨礙要工 
　　又聞董家渡至南碼頭沿岸花米樹木各行前因裝設鐵欄於起卸貨物多所不便曾要求濬浦局開設鐵門十七座現已允准在順興樹行門首久記木行門首商船會館碼頭裕昌木行門首南卡碼頭徽寗碼頭天泰木行門首頭義碼頭上海醫院門首信昌碼頭豐記碼頭長源木行門首等處各設鐵門一座俾於上落貨物之際隨時啓閉所有自薛家浜起至南碼頭爲止一俟駁岸造成再行加裝鐵門五處 
[驗收築路造橋工程之呈文]  
　　上海縣知事沈寳昌呈松滬軍使文云呈爲驗收工巡捐局建築之道路橋梁取具承修官甘結呈請鑒核事案奉鈞署飭開據工巡捐局朱局長鈞弼詳稱民國三年八月歐戰發生各項營業備受影響滬上苦力小工二萬餘名勢將失業奉前上海鎭守使鄭籌借欵項飭委招集小工修築道路橋梁以工代賑於三十年十月開工四年九月工竣統計路線長一萬零六百餘丈除漕溪路寛二丈外其餘路面寛均三丈並建築橋梁四座等情飭委知事認眞履勘逐項驗收取具工堅料實曁保固年限切結加具印結詳晰具報以憑核辦並奉發地圖一分計算書二本總表一紙承攬據五宗等因奉此又奉省公署飭同前因當以事關驗收道路考查不厭求詳前市政廳總董莫紳錫綸陸紳文麓於工程情形素所熟悉擬卽邀同該紳等共往勘驗以備諮詢而昭鄭重詳奉鈞署指令内開據詳驗收工巡捐局闢路工程擬邀同紳董往勘等情事屬可行仰即妥愼辦理爲要此令又奉省公署指令内開仰仍遵照前令俟驗收完竣即呈由楊護軍使達部核辦各等因奉此遵即邀同莫紳錫綸等並帶委員李恂姚元鑫訂期前往按段履勘綜計新闢道路縱横共十六條以斜徐斜土兩路爲最長一長一萬八千餘尺一長一萬八千餘尺一長一萬五千尺均各寛三十尺俱係石片鋪築其麗園路瞿眞人路康衢路北局門路新橋路魯班路打浦路日暉路大木橋路七寳路東廟橋路西廟橋路天鑰橋路等十三條各長三千餘尺至八千餘尺不等均各寛三十尺俱係煤屑鋪面又漕溪路一條係屬泥路計長六千餘尺寛二十尺過水瓦筒大半做在裏面未能悉數點計煤悄土方按照原報約略估計雖未敢云吻合然此項馬路係於去年九月完工已逾一年之久而察看道路俱尙完整是原報所云之工堅料實尚屬可信復派李恂姚元鑫帶帶同丈繪生逐一丈量各路面積寛廣均與原報相同至路線之長短核與原報間有多少之處數亦有限且以之兩相牽算比較大致無甚參差新修及改做之橋詢據朱局長復稱並無圖式遂各就原具之承攬據分别查驗形式丈尺俱尙相符前據承修官工巡捐局長朱鈞弼出具保固印結函送前來理合加具印結具文呈復鈞署俯賜核辦所有奉發之地圖計算書總表承攬據一併隨文繳呈伏祈察入實爲公便謹呈 
[編造全國鐵路職員錄]  
　　滬寗滬杭甬路局奉交通部令開查本部直轄各路向有編輯職員錄之舉惟體例詳略不一表式參差不齊殊鮮整齊畫一之觀本部現擬編輯全國鐵路職員錄用特釐定表式通行各該路局迅即按照填寫上自局長下迄監工司事書記均應列入寗詳母略限於文到一月内編印成書呈候核閱以便考查而資匯纂合行發給表式一紙仰即遵照辦理等因鍾局長奉文後業飭編查科迅速編造呈部彚核矣 
[交通部體恤民局]  
　　去歲交通部欲謀郵政之統一本有取締民局之動議各省民局聞之大起恐慌嗣經上海信業聯合會公舉代表陳趙二君入都籲懇兹得交通部批示呈悉查郵權統一爲世界各國之通例迭經本部於民國元年間剴切批示該聯合會遵照在案兹又據呈前情實於國家設立郵政本旨仍多未喻惟交通會議建議案本部尚在審核之中將來是否實行本部對於國計民生自能權衡至當在未經實行以前仰即遵照垂局現行章程照常營生母自驚擾並即轉知該信業一體遵照 
[孫中山致泗水中華商會電]  
爲二百二十萬滙欵事 
　　泗水中華商會鑒閱報載貴會電財政部云前交文欵二百二十萬係助政府之用未望償還請拒文要求等語查文此次爲維持共和推翻帝制曾借日本商人日金一百萬元華僑日金英洋共一百七十四萬四千三百一十八元一角二仙内祗有泗水劉亞泗古宗堯經手滙東京十九次共日金一萬六千二百四十元由陳鐵五滙回英洋二千七百元統共日金英洋一萬八千九百四十元均經由本黨財政部發出收條並無二百二十萬之說當帝制議盛之際文遣人至貴會陳說大義約共擁護共和貴會首鼠兩端不肯爲絲毫之贊助何處有二百二十萬交文以助政府荷屬自開戰以來限制帶現銀出口凡有大筆銀錢來往必經銀行滙兌曾否滙欵一查即知滙欵幾何不能誣揑貴會如果曾經滙欵與文則必應有中華革命黨收據試問貴會收據何存如謂欵已滙出未得收據則由何人經手交某銀行於某年某月某日滙至何處交何人收應有銀行單據可憑卽應提示以便追查銀行總之文雖收過泗水一萬八千餘元並非貴商會經手貴會所稱二百二十萬文未收過一錢文所經手借債二百七十餘萬元均經約定國體鞏固即予償還故以實情聲之政府貴會未經借過一錢於此事無須容喙若貴會果有此二百二十萬曾經撥滙則文並未收到顯係貴會辦事人從中侵蝕虚報圖損他人名譽必應控追如貴會未嘗經手有此二百二十萬元即係貴會濫用商會名義虚構事實誣揑他人尤不可容法律具存公等應知自惕若謂電文非由貴會所發則假冒商會名義發電必有其人若不從速電部更正澈查冒名主謀依法控告則責任有在亦難爲公等曲恕尙審思電覆孫文中華民國六年一月三十日此電由財政部轉 
[自由黨追索黨牌]  
　　本埠自由黨因被警廳解散時没收黨牌等件迭次要求發還尙未就範昨警廳又據該黨籌備處函稱共和旣經再造黨會自應重興約法所規理當遵守查敝黨於癸丑被非法解散一切器具爲穆前廳長飭抄一空而接貴廳來函有安可稽者僅黨牌二面章程一本其餘悉爲黨中主任梁粤魂經理除俟梁君來滬質理外應請將黨牌章程先行發還云云 
[浦東賭風頗盛]  
　　浦東沿海一帶素爲鹽梟光蛋麕集之區自舊歷新正以來糾衆聚賭横行無忌如南滙之大團奉賢之南橋川沙之江家路口等處賭風尤熾鄉民終歲勤勞稱有積蓄者靡不供若輩之魚肉地方受害殊非淺鮮兹爲滬海道徐道尹訪悉除訓令各該縣知事飭警嚴拿查禁外復於昨日委派科嗣二名渡浦前赴各縣交界之處密查有無聚賭情事並考察各縣政務禀復核辦又聞浦東爛泥渡華通碼頭小工頭陳學林（即小印子）前晚在揚州弄丁姓家賭博贏得現洋數十元金戒三只旋被同賭之陳海榮劉得才等起意搶刦陳妻張氏及友人桑某在旁見勢不佳密報三區警署由倪巡官率警前往拘獲陳海榮劉得才張有成黄金榮趙小南張大顧大等七名連同陳一併帶署經解警正詰據陳學林供稱因被衆人搶賭情急將金戒二枚吞入腹中恐有性命之虞等語當以情節離異恐有别故遂判陳學林回家醫治陳海榮等七名押候查明核辦 
[索討欠欵之兇劇]  
　　九江路一百十四號門牌某店主婦周王氏控王三松與在逃之三人於前夜突入伊店將學徒張杏寳用刀戳傷昨由捕房將王拘解公共公廨請究據周王氏供稱張杏寳前在伊店爲學徒昨晚來店閑談詎王與在逃三人突然入内向張索取欠欵無着即用刀將張戳傷當喚二百零四號華捕將拘獲旋由捕房將受傷人車送醫院醫治等語中西官判王押候原告傷愈再核 
[嫌欵人尙待調查]  
紹興人王良福身帶實彈手槍在福建路徘徊被老閘捕房暗差西探查獲搜出手鎗解至公共公廨諭着收押在案昨復由捕房解案據中西包探禀稱被告曾否在公共租界内犯案尙未查明請爲展期開審會審員王肇之君會同美沙副領事向王略訊數詰判仍還押候查明曾否犯案再行解訊 
[商人興學]  
　　長利洋行買辦馮新吾君聖若瑟天主堂經理蔣月孫君及曹賜新君等因租界内學齡兒童甚多而合式學校則寥寥無幾爰假新閘派克路一百八十九號創辦涵备女子學校及國民小學校該處空氣清新敎室宏廠遊息之地亦甚廣種種設備頗覺完美現聘林問之君爲校長並請知名敎員十餘人且設義務學額數十名聞該校男子部除一切科學外尤注重商業曁實用智識技能女子部不特注重家庭敎育且致意於德性刻聞該校尙有餘額有願就學者可前往報名云 
[中華夜學定期開課]  
　　英大馬路中華夜學係由余華龍應興華等所組織每學期收費五元五角並設聖經班該班敎員爲美國人伊文思及沈克利亞二君近更聘請滬江大學畢業生虞秉榮君擔任敎務虞君頗長英文現定陰歷正月十五日開學 
 
 
 

Page 11

 
 
[商業夜校之銳進]  
　　四川路靑年會商業半夜學校定二月一號晚七時開學本年銳意進行實踐寳貴光陰主義特將一學年分作春夏秋三期每期計四個月俾各界靑年專志嚮學以佔商業上優勝位置而無一暴十寒之弊該校開辦有年聲譽卓著且科目完備三育並重有志求學者幸勿交臂失之 
[市北公學之夜課]  
　　市北公學夜學部英文科於本年上學期起請該公學校董周越然君於每星期三來校用英語講授時事（以英文雜誌爲課本）及各種應用學術周君譯撰英文書籍甚多必能舉平日必得爲諸生謀㨗徑亦難得之舉也再夜學部於舊曆正月二十日開學聞自即日起可往報名云 
[巡警實行檢查印花稅]  
　　淞滬警察各區署所巡官等調查各商家印花稅一事本定去年陰曆年底舉行嗣由各商呈請縣商會轉禀警廳展緩至陰曆新正檢查以免阻碍商業在案兹届陰曆正月應卽繼續實行故自卽日起已由第一區及一分駐所各派巡官長警分别檢查 
[警廳長催報罰欵]  
　　淞滬警察徐廳長昨飭各區署所警正佐迅將本年經辦違警罰欵自一月一日至三十一日止共存實數若干限於二月五日以前核實開列表册呈報查核以便將清單加蓋印記發回各署所在門口張貼俾衆週知云 
[填築喬家浜限期竣工]  
　　工巡捐局朱局長以陰曆新年已過本局辦理各項路政工程亟應繼續開工昨特諭飭工程科科員傳知各工人自卽日起一律工作如有工程延緩者仍須追補方免遲滯並注重喬家浜填浜築路工程催令趕緊進行現工程科員已令承包工頭迅將路面鋪成限二月間竣工　 
[緝獲帶銬脫逃之竊犯]  
　　碼頭小工蔡木林於去歲十二月十一日在浦東太古華通碼頭竊取紅糖被獲解由水巡捕房派探何春生將蔡竊兩手銬住押解地檢廳訊辦詎行經甯紹碼頭蔡竊乘何探不備帶銬脫逃當經梅捕頭通函各機關一體協緝在案兹悉蔡竊於昨農潛回浦東爛泥渡匿居警局路附近爲三區崗警拘解至署旋經水巡捕房得悉備函飭派探捕到署將蔡提回歸案訊究 
　　又一訪函云竊賊蔡木林前在浦東華通洋棧偷竊白糖於陽曆一月四號爲水巡捕房探目何阿春拘獲押送地方檢察廳中途被其帶銬脫逃前日該探目據人報告謂蔡匿迹金家宅地方乃禀准梅捕頭馳往拿獲昨日午後押解地方檢察廳請辦奉飭收押候究 
[巡官幸免議處]  
　　上海西鄉虹橋鎭張恒餘米店被盜搶刦後曾由水警第一專署長沈葆義將駐防該處師船巡官陶得勝照章懲戒兹因陶巡官已獲到是案盜犯劉和尙一名解經檢廳訊辦特呈請免予議處昨經沈專署長指令允准從寛免究矣 
[姚家菴弄火警續誌]  
　　昨報紀滬城姚家菴弄陳興生家失火一則兹悉陳興生（即陳香生）係是是房主起火者乃一區二分駐所拘案收押之顧周氏（卽顧葛氏）家該氏之子顧家祿在某書局爲排字昨日據該處被害鄰居李徐氏朱凌氏等偕見證徐陳氏等至該分所控稱顧葛氏之媳（即顧家祿之妻）王氏曾一再逃逸此次由其母子尋回王氏時常在家吵鬧舊曆本月初六夜七時許王氏與姑又起衝突竟將洋油燈内之洋油澆灌柴堆上縱火焚燒已則乘間搬取皮箱逃逸以致我等各受損失至王氏縱火情形則有徐陳氏在旁目覩爲此偕同來案請求究辦王警佐以所控各飭案關縱火立飭長警將顧家祿拘案連同顧葛氏申送警廳司法科核辦李徐氏等自行投廳候質 
[法庭研訊拐案]  
　　婦人萬李氏前被陳鳳賢陳在二等誘拐賣於王阿三爲妻得價瓜分近日陳等又將該氏誘出意圖再賣爲巡警在途查見上前盤詰陳鳳賢乘間逸去該警當將陳在二萬李氏拘送閘北警署補提王阿三及媒證徐鳳明朱老三等併解地方撿察廳預審明晣起訴審判廳昨日午後由趙刑庭長會同李檢察官開庭研訊攎萬李氏供稱年二十三歲海門人丈夫萬朝華現在原籍此次因探望胞姊來申在輪船碼頭有素不相識之陳鳳賢將氏勾引領到朱老三家内旋由陳在二到來囑氏認伊爲叔父認陳鳳賢爲胞兄卽被價賣於王阿三爲妻越時未久又被陳等將氏誘出在途由巡警查獲拘送案下惟丈夫在藉聞耗已於昨日來申與氏會面現在趕回海門邀同父親李掌蘇一同來案大約後日可到上海等語質之陳在二供稱萬李氏實是小民姪女其父已故其母尙在海門該氏自幼由小民撫養成人故爲之出帖婚配主持一切供至此趙君問萬李氏曰爾父母尙在否氏答稱我父尙在我母於前年七月初九日寅時去世趙君復提朱老三到案訊據供稱是日由素識之陳鳳賢等將萬李氏領到我家聲言爲伊之胞妹尙未退人因此小民代爲作伐嫁於王阿三爲妻是實趙君之問曰萬李氏住在爾家數日豈有不知爲陳等拐來之理顯見爾與陳鳳賢實爲一黨朱語塞繼又提徐鳳明至案訊據供稱與王阿三爲友小民係由王請爲男媒餘不知情問官得供判陳在二朱老三萬李氏分别收押候核徐鳳明無干當庭省釋王阿三押候訊辦其在逃之陳鳳賢俟緝獲到案另行懲辦 
[偵探查獲拐婦]  
救濟婦孺會偵探虞占順王緯文昨在新豐輪船上查獲江北拐婦葛沙氏龔金氏等並被拐五歲小孩進寶生園二口一併解送水巡捕房轉送地方檢察廳訊辦 
[拐賣女子之追究]  
　　江北人王學餘有女阿四年十九又戴玉如有女阿巧年二十同在某絲廠做工均於去臘失蹤四尋無着近有同鄉王楨保從嘉興來滬據云二女被趙子林王生高胡金寳等拐賣於沈蕩鎭曾姓家王戴二人昨將趙等扭控四區二分所轉解司法科研訊之下趙又供出同黨陳復元派警拘獲併送地檢廳究辦 
[妓女厭倦風塵]  
　　浙江路某雉妓院内妓女林寳及北四川路二百七十二號門牌粤妓陳天福均不願爲娼自投濟良所求援昨晨由所將該兩妓併解公共公廨請示經中西官逐一訊供之下判併發濟良所留候照章擇配 
[妓女從良後之糾葛]  
　　王天寶至法公堂控稱前有素不相識之孫阿二與婦人某氏自稱夫妻前來冒認我妻王蔡氏爲女兒强欲帶領歸寗當因不遂所欲持刀行兇幸有巡捕到來將孫等拘入捕房求請訊究王蔡氏供我於幼年時在原籍被孫拐來上海售與花烟間内後由王天寶將我贖身出外婦人情願從良隨王爲妻不料被孫等得悉前來索詐行兇是實訊之孫阿二與某氏同供王蔡氏實係女兒不知何故不認我等爲父母並無拐賣情事求察中西讞員以孫阿二行兇屬實判押一月某氏斥釋 
[屏棄不安於室之婦人]  
　　魏有林前至法公堂控妾李氏與族人魏道夫姘識捲去價值三百元之金飾衣服請求訊追等情李氏供金飭均在道夫家内衣服已質洋用去是實判候提到道夫再核在安昨由捕房禀稱魏道夫己聞風逃逸不知所往今將李氏所質之衣服一併吊案請核並由魏有林投案聲稱李氏不守婦道情願離異現道夫實逃往原籍鎭江須請堂上備文關提到案押追金飾中西官判李氏押六個月期滿送堂擇配一面備文將魏道夫提案訊追又陳遠吉前控髮妻沈氏與韓林七私姘並捲去金飾衣服求請訊究等事判令沈氏押四月期滿帶廨再核在案昨因届期陳遠吉投案聲稱不願領回情願斷離中西讞員准如所請判沈氏開釋永與陳遠吉斷絶關係 
[鄉村少婦之忍耐]  
　　鄉婦李王氏年十九歲住居閘北虬江路前日行經中興路爲賣水果之袁春榮攔路調戲該氏初不與較袁誤爲有意隨氏至所住之處被同村隣衆揪住痛毆並告知崗警扭控四區警署氏稱袁圖搶耳上金環經姚警正訊悉情由判解司法科核辦 
[索欠反被毆傷]  
　　住居閘北長安坊之婦人曹王氏昨向房客錢某索討房租無着反被毆傷頭面迨氏鳴警到來錢某已乘問逃逸惟將其妻錢姚氏拘入四區警署轉解司法科聽候訊核 
[竊賊之齷齪手叚]  
　　張阿福昨晨在新閘白克路竊取吳小卿家便桶被王和尙查見追捕詎張卽將便桶迎頭抛撃致王滿身汚穢遂即鳴捕將張拘獲解送公共公廨請究經中西官研訊明斷以張實屬可惡判押西牢四年期滿逐出租界 
[行人被車撞傷]  
　　鄉人劉春來住閘北姚家石橋昨日行經大統路被趙海中所拖之東洋車撞傷眼角由崗警將趙拘入四區警署轉解司法科訊辦 
　　又聞一月二十九號晚有住居白克路十號門牌之胡某有事出外行經英大馬路新世界門首被汽車碰撞仆地受傷卽往寶隆醫院醫治經駐院醫生李梅齡察得足骨已斷惟可無性命之虞云 
[馬夫受罰]  
　　馬夫陳炳瓣前日午後在划口天潼路加鞭疾馳撞壞丁阿德所拉之黄包車被二百三十號印捕將陳拘入捕房存洋保出昨經公共公廨傳案訊明判陳罰洋十元充公内提洋兩元給予原告爲修費 
[醉漢毆人類誌]  
　　駐紥上海地方審檢廳前防護監獄押所之三十八團第四百八十三號目兵某甲昨日酩酊大醉行至本城陳市安橋堍向水菓攤上買橘起釁任意行兇將攤撃毁該處第三崗巡警向勸不服由該警號召隣崗將該兵拘入一區二分駐所經王警佐備函飭警將該兵押送該團長官自行處分 
　　昨報紀醉漢某兇毆二十一崗巡警由一區二分駐所押候核示一則兹悉醉漢名顧阿二係在新開河地方爲顔料生意經王警佐略詰之下判令罰洋二元省釋 
[押欵糾葛案辯論終結]  
　　仁記公司在公共公廨呈控保合泰公司陶漢泉不理押款洋一萬七千八百元前日上午由廨傳訊原告延海德禮律師到堂陳述案情並由朱斯芾律師投稱伊爲訂立合同之公正人證明兩造議定各條件又據被告代表哈華托律師到堂訴辯各節王崧生襄讞商之美博副領事判候會商堂諭宣布 
[自行理處]  
　　婦人李氏控高文濤不給贍養費一案前日午前由公共公廨復訊中西官王博兩君以原告臨訊不到且被告無人具保遂判高文濤開釋着自向原告理處 
[店主控告夥及]  
　　狄思威路某烟紙店主管念劬控夥王炳林私用賬洋一百元昨由捕房將王拘解公共公廨請究經中西官略訊一過判王押候查明再訊 
[限期繳還賬欵]  
　　美商勝家公司控夥毛子卿吳德培私用賬洋九百三十一元由捕將被告兩人拘解公共公廨訊判各交人洋並保無保收押在案昨晨復訊原告西人投案請追訊之被告祗承認虧欠洋六百四十四元關讞員商之美博副領事判被告限七天將承認之欵繳案 
[押櫃亦是借來]  
　　勝家公司遣姚榮成至法公堂控稱夥以郭委香虧空賬洋一百七十八元逃匿不面今始尋見請求訊追郭供商人進該公司時曾付押櫃一百元今將一百元除去尙欠七十八元又郭林佳投稱郭季香進該公司時以商人值洋五百元之股票五張借去抵押洋一百元作爲押櫃今季香已不在勝家公司執業亦求附追中西讞員判郭季香文六百元人洋並保限十四天内還勝家公同洋七十八元還郭林佳洋五百元再行核辦 
[串吞賬欵之敗露]  
　　某丸藥房主笪慕堯至法公堂控司賬錢寳山夥友陳子卿夏月林三人因分贓不匀互相爭毆旋經商人檢查知於去臘串吞賬洋八百餘元故此扭案請求訊追錢寳出夏月林均供認各分用洋四十元陳子卿供認分得洋七十餘元三人實共分用洋二百元其餘所少之洋實不得知求察中西官以原被告所稱洋數不符遂判原告於十四天内將賬目算清禀覆候核 
[銅洋掉換銀洋續誌]  
　　滬西卡德路郵政分局寫字人錢選靑因將銅洋九十元掉換銀洋被經理洋人查悉報捕將錢拘解公共公廨判交五百元人洋並保還洋再核因錢無保收押在案昨晨由廨復訊原告投案請究並據錢母陳氏投訴現向親友借得洋六十元先行呈案餘求寛限中西官判將繳案之洋暫存捕房尙少洋三十元押限一禮拜繳案 
[被訴人傳案交保]  
　　黄雲卿在公共公廨呈控蔡鳳岐朱文卿唐永傑等不理貨洋一千二百七十四元又孔雲亭等控唐錫如不還押柜洋八百二十元又王煥章控騰志良抵單不贖等案昨由捕房將被告各人傳至公共公廨請示中西官論令分别文保候訊 
[控訴鄰人行竊]  
　　婦人龔謝氏家住小西門外大興街每日出外兜賣毛巾布疋前日下午該氏自外歸家見房中衣服等物被人竊去當據鄰人徐紹鳳證明係住居附近之沈才芳所竊該氏遂投報二區警署派警將沈拘獲連同失主證人轉送地方檢察廳訊辦 
[唆使小孩行竊]  
　　粤人黄巧田與李阿祥唆使潮州人陳某之十三歲男孩阿龍竊取吳淞路鄧萬隆趙阿裕等各户衣物質洋分用被捕查獲一併解送公共公廨訊供收押在案昨晨由廨復訊據中西包探禀稱黄李兩人將陳孩誘出後同居小客棧内指使行竊各家衣物請將被告兩人嚴辦訊之黄李兩人供詞支吾中西官判各押西牢九月阿龍交其父領回管束 
[電車上拘獲竊賊]  
　　王阿金前日在新閘路二十三號電車上竊取銅元二十餘千圖逃被賣票人余金生瞥見上前奪取王將余之手背咬傷當被鳴捕拘獲昨解公共公廨經中西官研訊屬實判王押西牢三月 
[不認行竊]  
　　虹口狄思威路二十三號門牌某西人控用人張華如私自開鎖竊取值洋二百二十三元之黑石鐘及絨氈等物昨由捕房將張拘解公共公廨經中西官訊供堅不承認並由原告西婦投訴前情中西官判張押候會勘再核 
[追獲攫物流氓]  
　　流氓江財文前日在西藏路攫取張王氏金挖耳由捕追獲昨解公共公堂經中西官訊供不認判江押候查明再訊 
[謝電無從轉達]  
　　浙江齊省長前在天津未赴任時曾接旅滬浙人李寳仁等公電歡迎齊省長因未悉李氏等居址特由津復電轉託上海縣公署爲之代逹原電云上海縣署轉李寳仁諸公鑒珂鄉忝長任重才輇辱電歡迎殊深媿謝現擬部署就緒即日出京承注並聞齊耀珊文沈知事奉電後因亦不知李氏庽所無從轉遞現正派人向該省同鄉會等處從事調查云 
[釐定鹽務機關之公文程式]  
　　松江鹽運副使昨奉鹽務署第二四九號訓令開案據兩浙鹽運使呈稱鹽運使一職直隸屬於鈞署向來對於各省長督軍其公文程式以牒行之而對於運副緝私統領則概以移行之現查修正公文程式並無牒移兩種之式而各省督軍省長以鹽務有巡緝與地方之關係應否改用咨呈或公函之處請批示祗遵等情當經咨請國務院核議去後兹准復稱公文程式業經修正公布以前諸式均應廢止鹽運使與督軍省長都統不相統屬自以公西爲宜查運使與督軍省長都統來往公文旣經國務院核定自應遵照惟鹽務各機關公文程式亦應重行釐定以昭劃一計開運副對於軍使榷運運銷各局用咨運副及運銷各局長對於運使均用咨呈運副及榷運運銷各局長往來均用咨（上開運副各局長對於督軍省長均用呈）運使對於緝私統領用令統領於運使用呈運副於統領來往均用咨榷運運銷各局長對於緝私統領往來均用公函 
[美租界捕房瑣事]  
　　張阿順沈金松等前晚因賭起釁在美租界西華德路互毆由捕查見併解捕房經捕頭訊問一過從寛釋放 
　　昨有陳林生在漢璧禮路向嚴和生索討欠欵無着扭控捕房捕頭以案關債拒不准理 
　　惡丐某甲昨在蓬路向人硬索錢文巡捕禁癯不服拘禀捕頭飭押丐牢一天 
[誌謝]  
　　昨承公平洋行惠贈民國六的月份牌二幁上有關壯繆護送甘糜二夫人圖係名畫家周慕橋君所繪紳彩奕奕頗有可觀至布景之妥帖設色之鮮明猶其餘事特誌之以逹謝悃 
[氣候報告]  
（上海徐家滙天文臺） 
　　已過者之報告一月二十九日反旋風集駐中國中部本區天氣晴信風清爽三十日氣壓大概無變昨晚至今日清晨晴而寒九時後雲氣迷漫是日午後四時前二十四小時内上海温度至高四八二·二至低二二·一去年同日至高五二·五至低二八·九 
　　未來者之推測一月三十日午後四時三十分預測天氣我雲而晴海濱一帶信風和爽 
雜評二 
[暗殺案（訥）]  
　　上海之無暗殺案久矣今於陰曆新年而發現之殊令人悲暗殺案不外兩種性質一關於政治一則爲謀財復仇前此暗殺案之多皆關於政治類也今政治上已無問題則暗殺案之減少亦固其所惟謀財復仇大半與盜賊土匪相類關乎社會上人類之道德道德一日不進步則音殺之慘案一日不易息減然則今日而欲望暗殺案之不發現者探本論之其道甚難矣 
來函 
[同義義務學校來函]  
　　敬啓者敝校創辦於民國三年原名中華女子同義義務學校現自六年起爲便利計簡稱同義義務學校共組三科除初等幼稚兩科外另設生活科一俾初等畢業後即行升入二年畢業以樹出外謀生基礎原分女子男子兩部兹特擴充兩部學額均令一律卽男女兩部義務學額各五十名也另添五十名俾身家殷實有志來學者作資助生並備膳宿惟無依孤兒其膳宿費概免須有本埠殷實商號保證業定夏曆正月初十日問學凡來校報名者隨到隨考取則須由家長會同保證人代填志願書以免中途輟學之弊目今校址仍在原處迨新校舍手續竣事卽行露布事關國民義務敎育謹求貴報登入來函欄内實感公誼法租界麥賽而蒂羅路同義義務學校謹啓 
[瞿汝鑫來函]  
　　丁已正月初八日貴報新聞欄内載有辛杏村等控辛江氏等與鄙人串同地保盜賣墳地被拘到廨判交三百元人洋并保等情傳聞不無失實是案鄙人因被辛杏村謊告故於初七早自行投廨剖辯並非被拘當荷官判自具結狀隨時到堂無庸交保足證未曾被拘事關名譽敢求登入來函欄内爲荷 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新年竹枝詞] [  楓隠]  
　　郎住南邊妾北邊一街南北本相連開門炮接封門砲郎已新年妾舊年（除夕所放爆竹謂之封門砲元旦謂之開門砲然是夜有旣昏便息者有日高乃臥者往往此家已放開門砲而彼家始放封門砲殊可晒也） 
　　耳畔晨雞喔喔啼東方曉色辨離迷君避債臺休下依舊燈籠到處提（聊夕店家索賬者苟燈籠未滅尙可登門索取故雖天色大明滿街尙燈火煌煌） 
滿街燈火徹宵明叩户誰家倒屣迎債主前街方過去已聞恭喜發財聲（元旦相見必以恭喜發財四字相祝） 
　　莫怪紅顔白髮飄大年朝接小年朝三天兩箇年朝過端午應如百歲遥（俗以元旦爲大年朝初三爲小年朝） 
五路財神誕降辰家家牲醴接財神紙糊元寳財神用安有眞元寳送君（俗以初五日爲財神誕備牲醴禱之謂之接路頭） 
　　七人八榖古來傳九十翻稱誕地天人榖先生天地後當年動植盡虚懸（俗以初七爲人生日初八榖生日初九初十爲天地生）日天地之生反在人榖之後則當年動植各物將何所附麗乎一笑） 
　　避人眼目趕頭香早起東方未發光那識人家起尤早眈眈視線集門旁（初九婦女早起至各廟燒香謂之趕頭香是時有伺於廟旁藉飽眼福者謂之站香班）栩按杭俗則於初八燒八寺香三官菩薩道行深吃素由來祇吃心素吃三官何碍假但須不自動刀堪（相傳三官菩薩度量寛宏持其齋者不忌葷腥但須不食特殺之物故俗有假吃三官素之諺） 
元宵到處送油兜新嫁嬌娃尙怕羞惱煞檀郎偏選事油兜不吃吃饅頭（元宵節新嫁娘家中必以油兜贈遺婿家以便分送諸親友）（四） 
談叢 
[新年事物攷（二）] [  天虚我生]  
　　陞官圖古稱選格却掃篇云彩選格起於唐李郃本朝踵之者有趙明遠尹師魯元豐官製行者有宋保國皆取時製爲之至劉貢父獨因其法取西漢官秩陞黜次第又取本傳所以陞黜之語注其下局終遂可次第其語爲一傳博戲中最爲雅馴又房千里骰子選格序云二三子以穴骼雙雙爲戲更投局上以數多寡爲進身職官差數卒局座客有爲椽尉而止者有貴爲將相者有連得美名而後不振者有始甚微而欻陞上位者大凡得失在卜其偶不偶耳按房氏序作於唐開成三年而其言如是可見其與今之陞官圖實無異也在宋謂之選官圖孔平仲清江集有選官圖口號八韻唐時又有選仙圖爲宮中之戲王珪官詞云盡日閑窗賭選仙小娃爭覓到盆錢上籌須占蓬萊島一擲乘鸞出洞天虞九　天香樓偶得云俗集古仙人作圖爲戲用骰子比色先爲散仙次上洞以漸而至蓬萊大羅等列比色時首重緋爲德次六與三爲才又次五與二爲功最下者么則爲過凡有過者謫作採樵思凡之類遇德復位據此則與陞官圖固無大異易官爲仙專以供婦女之娱樂也又鄭樵通志略有尋仙彩選格與漢官儀選文武彩選諸格並錄是當時此等戲具已有多種今則類此者幾不勝數中以西湖圖紅樓夢圖爲最有趣至新出之數種則皆直率無味無甚深意愚意若仿劉貢父法製爲一圖則於歷史知識上亦大有裨焉 
新食譜 
　　西米布丁珍珠粉即西米用水浸透瀝去水入牛乳鷄蛋及糖於文火鍋上攪成極厚之粥傾入油鍋煎之起鍋後加以　檬汁一滴 
　　香蕉布丁乾麵包屑兩杯香蕉一杯半葡萄半磅用磁盤一只以紙厚爲欄中鋪麵包屑一層上加葡萄一層香蕉一層再加麵包屑蓋而鷄調蛋及牛乳燒上蒸半點鐘卽成[  栩園]  
短篇小說 
[警世短篇决鬥（三之一）] [  法國大仲馬著常覺覺迷合譯]  
　　車行未久巴丁忽出聲呼曰噫彼爲密基爾之馬車也車中尚有他人與之並坐乘土耳其高馬者納託夫也餘人則踵於後吾人幸而及早首途否則落彼後矣讀者當知吾人此往須經萊温司敢鬥次當吾車經過之時予向樓窻仰望則見此可憐之女郎方自憑窻而立挺然有如石像見吾人亦不俯首爲禮查墨斯格亦已瞥見其情人遂命御者揚鞭疾馳避面而過前行馬車乃落吾車之後吾車已首先抵場此場實爲一片荒郊中有土墩凡二土著稱之曰兄弟墓於時朝議初升絲絲穿樹枝而出濃霧乃爲日光所化靄爲和氣初不類殺人之場俄而密基爾車至矣俄而到者已有二十餘人其後足聲續續不輟則爲　人一方面人物司丹恩居首一手挾手鎗之匣旣至場上向密基爾查墨斯格以及衆人爲禮宣言曰諸君中孰肯爲吾人發令語卽無一應者蓋以一人之生命實懸此人之口遂無肯應查墨斯格因顧勃列夫曰少佐君爲予効此微勞可乎勃列夫不能措拒遂點其首查墨斯格乃除佩刀授予卽卸其外衣曰兹請諸君擇一地點並請諸君取鎗實彈司丹恩曰是無須蓋予已佈置妥矣一鎗裝有彈子一鎗則否僅置一引火之銅帽而已巴丁曰汝於兩鎗中亦知其孰空孰實乎司丹恩曰予卽知之亦殊無妨當任麥歇查墨斯格先取其一可矣查墨斯格曰佳勃列夫遂取一刀揷於兩墓之間復取一刀揷之兩刀相距可一步兩人各伸一手分立刀後之時鎗口距人心房實祗五六寸耳當勃列夫佈置時司丹恩已卸其外衣其公證人則啓鎗匣之蓋查墨斯格卽於匣中取得其一取時至爲從容初無躊躇之色復移步立於一刀之後司丹恩注視其面則查墨斯格從容如恒面上肌肉略不牽動即燆揉造作之色之亦無司丹恩乃覺此人之勇敢直無其匹遂亦取等一鎗立於刀後引手相對而兩人之面色頓現慘白予則心頭突突狂跳不止勃列夫已趨至二人之前衆人視線遂乃移集於此人身上而勃列夫已出聲曰汝二人已預備未二人齊聲曰備矣專俟少佐發令二人遂各以指近其機括此時闔場之人默然沈寂心頭各懷一慘怖之念唯枝頭小鳥無知無識猶是啁啾而鳴當勃列夫發口令時衆人盡爲戰慄三字一出瞥見查墨斯格已扳其機　然一聲但見白烟一陣直自槍口冒出而無子彈繼於其後司丹恩則仍伸其一手如故亦不放其槍查墨斯格亦不變色但曰速開汝鎗司丹恩瞿然曰汝無發令之權唯予開鎗之前先當問汝數言查墨斯格曰然則趣言之司丹恩曰汝母急言則言耳衆人遂傾耳以聆司丹恩之言其言曰予實非欲制汝死命蓋予爲窮措大無幸福無希望故生命之於我一無價值可言唯汝則有資財有愛情而汝前途正未可旦生命之於汝其可貴爲何如然天不容汝但欲汝死而不欲予死是汝之死非予死汝實天死汝者耳麥歇查墨斯格但汝以後能弗再與人侈言决鬭者予亦弗開予鎗矣查墨斯格毅然曰豐自汝啓汝欲與予决　則决鬭耳汝今開汝之鎗母多言司丹恩曰汝母然此事要無關汝名譽蓋我自有赦免權也又謂勃列夫曰少佐君盍爲吾人决之蓋君言之或能獲麥歇查墨斯格之聽信勃列夫遂曰麥歇查墨斯格之舉動實至合法渠即不死與渠名譽亦無所玷又向衆人曰諸君聽之麥歇查墨斯格當從麥歇司丹恩言乎衆齊聲曰當從也查墨斯格仍挺立無動巴丁遂趨前代述之曰麥歇司丹恩麥歇查墨斯格已從汝矣司丹恩曰汝言不足爲憑須麥歇查墨棋挌親爲予言之巴丁遂謂查墨斯格曰麥歇汝盍聽予之言爲渠言之查墨斯格一涉念其情人遂曰予今從汝言矣爲此言時聲至徽細幾不可辨而諸軍官聞之歡聲雷動甚有高擎其冠者司丹恩則曰今得如此解决正如予願又謂杳墨斯格曰甲必丹今予爲君言汝鎗法雖精苟遇堅决如予之人則勝負之數亦正不足恃矣實告汝予所携兩鎗實俱空者特汝未之知耳言次對之扳其機關　然有聲果空也（明日續完） 
小說 
[言情小說妍媸镜（第廿八章）] [  常覺小蝶合譯天虚我生潤文]  
時予驚喜交併投身勞倫司懷中直無一語足以表我之心不知經若干秒鐘第聞門外足音蹀躞而至予亟曰勞倫司速釋我亞琪來矣勞倫司仍堅握予臂笑曰奈梨勿駭吾人何畏亞琪言次亞琪已入覩狀頗愕而面上則現爲狡獪之笑容勞倫司曰老友賀我此何人哉亞琪曰嗟乎此必狐狸現形幻爲我阿姊之狀耳不則可忽親密乃爾予聞語大頳怒之以目而勞倫司則載笑言曰此爲汝姊耶誤矣白理安先生吾當爲汝介紹見此未來之楷福夫人又曰亞琪汝聞此語得無詫乎亞琪揷其兩手於衣袋之中斜睍吾儕而笑曰可憐哉孺子汝儕詭祟人甯不知吾嘗見狡兎焉見人輙藏其頭以爲人卽不能見已此殆汝二人之謂矣勞倫司來吾當與汝前往聽鞫於嫿娜之前 
　　一日爲十月之晨天氣至佳朝陽映水如鑠黄金之屑中有小舟自柳陰中徐徐打槳而出勞倫司則仰臥船頭於意至適予則倚舷以手牽弄水藻爲樂讀者當知吾人當此之時蓋已在蜜月中矣結婚之日即在鴉巢村中小禮拜堂華爾嫿娜亦同時成禮當吾人出爲旅行之時聞彼多情之夫婦亦遠赴意大利矣維時輕風皺水徽吹花氣勞倫司仰視浮雲若有所念予因笑曰勞倫司汝何思之深耶勞倫司笑曰吾思汝耳予曰汝又謊矣吾人今已朝夕共處有復並坐於此又冋所用其思勞倫司曰否吾意此間雖樂終不如閨中樂耳予笑曰吾亦料汝厭矣大凡男子於蜜月旅行輙必生厭吾儕即歸鴉巢亦佳勞倫司曰柰梨言當吾意亞琪愛菂亦盼我二人歸也旣而又曰柰梨吾嘗聞人言世界之上初無幸福此語實不足信汝但視吾儕二人寧不可謂爲幸福耶予笑曰在汝思之或者如是勞倫司亦笑曰汝意以爲華爾夫婦其美滿更勝於吾儕耶然吾以爲天下事之至美滿者實無能過於我儕言次適有一船緩緩打槳而來筝聲一片婉轉可聽彈筝者乃一婦人已逾中年然猶盛飾脂粉滿頰而肥碩乃類新剥之豕傍坐一傖方以烟斗繋節手指之上鑽石耀目予不禁愕然曰此非菲雪乎舟子聞語則翹其拇指曰然此爲英國之犬富翁今與其夫人來此度蜜月者勞倫司曰天乎彼人亦已結婚耶予不禁赧然曰此亦當然之事汝意世之上唯汝一人能得妻耶勞倫司笑曰然則吾當禱於上帝願此世界之人一一幸福如我譯者按言情小說以美滿結果者其最末一幕往往千篇一律不脫窠臼此篇獨矯其弊足爲小說界中開一生面其以爲隔去一段光陰之表示在歐美小說中固習見之蓋亦删繁就簡云爾（妍媸鏡完） 
　　（一）諧文分五等酬自六元至二元（二）小說需要短篇以一二千字者爲宜分三等酬自三元至一元（三）筆記叢話分二等酬自二元至一元（四）來稿酬潤均於文尾刋明（一）（二）（三）（四）（五）等第不受酬者請於文尾自註（不要酬）（五）來稿無論刋否概不寄還如投稿時附入郵費者不合即退編輯部啓 
 
 
 

Page 15

 
 
 [Ｇ> 
[第一台]  
特煩汪君笑儂新排中外馳名歷史新戲全本劈三關 
西邊國王與兵反界南宋天子派將出征奸相計　行施毒計雷老元帥帶病臨陣三關交兵二子裹命萬花祭實一鳴被擒遼邦招尉馬計上計實帳殺參軍傳密書奸臣用毒計賜藥酒老將　奸謀匹馬匆匆立斬二將神刀凜凜連劈三關勇擒遼王翁　換將智綁佳婿夫妻成仇打父打子兩家挾制認兒認父二關團圓 
[天蟾舞臺禮聘最優等南北歡迎娟秀正工青衣尚小雲]  
初九夜　金殿裝瘋　宇宙鋒 
初十夜　三堂會審　玉堂春 
二一夜　三姐拋球　彩樓配 
[愛倫活動影戲院]  
美租界海寗路鳴盛梨園原址 
每晚七時起十一時半止輪流排演二次每日戲二時半起五時半止每逢禮拜一四更換新影片 
今日日戲准演　三大卷　軍事影片　偵探革命黨　實事談諧滑稽　汗漫游　新世界　愛賭鬼　澳蘭風景遊戲受苦大吹牛皮 
今夜繼續接演天下第一偵探片　五州馳名連檯四十四本偵探影片　第九集十七八本　第十集十九念本　前部共計念六本後部共計十八本 
第十一二兩集怪手　准於陰歷新正十日即禮拜一晚起繼續接演此怖 
價目登樓特等三角　頭等二角　正廳頭等二角　二等一角 
[請看北京當代大員之艶史]  
冷君新著　實事小說　定價四角 
秘密風流案 
求婚小史六角三版懼內秘記二角○上海三馬路小說業報社代發行 
[吳品如燈彩戲法遷移廣告]  
中西幻術貴府喜慶堂演介紹請至英界馬立師小菜場西同裕醫園隔壁馬安里六百十一號通信處打狗橋浦五房肉莊或六馬路朝陽樓東首雲森祥鞋店接洽日期不誤 
[撲克指南]  
內容發明制奇奪勝之訣與防弊社漸之法無微不至合以上海華商各總會撲克規則之異同以及找法之種種變化莫不備載分類繪圖遂一詳解（遠勝　譜購者注意）閱之初學無師自通高手精益加精誠打撲克之智囊也洋裝一冊特價四角外埠用郵票四角直寄即班回件代售處本文埠各書坊 
上海派克路十八號新中華圖書館啓 
[愛情之媒介男女必備]  
艶情書牘出版 
坊聞所出　情信札之書絕鮮完壁社會上無所限法遂視東抄　　之本以爲實鏂世無黃鐘　釜雷鳴　爲可歡前餘篇其書遂大風行類蛟　難以蚯蚓　者終引爲憾現本局編輯部特著是書作者盡　名家不抄他家一句一節計共百零二篇駢文居會之七亦香亦艶不俗不濁全書用典多至一千餘種凡古今情界事蹟無不採人富麗之字典雅之句爲之一掃而盡誠表年男女交際上不可不備之收有此一書種種情書皆成糞土是書分上下兩冊凡五卷卷一求婚　卷二寄外類（寄內類附）卷三表情類卷四述事類卷五訣別類編篆者昆陵李定夷先生著作者定夷東園秋水花奴醒獨軼池病骸詩隱等諸先生卷首冠以駢體序文三首亦復香艶旖施讀之有餘馥也洋裝兩冊定價六角 
上海四馬路國華書局發行 
[蘇州新舞台正月初九日戲]  
吳寶奎　天水關 
五雅雲　祭塔 
東方亮　血手印 
蔣桂卿　雙獅團 
玻璃翠　珍珠衫 
蓋月樵　胡鳳翠　八十八扯 
七燈盞　鴻鸞禧 
繆黑燈　張志文　陳長庚　繆陣風　代哭靈牌　連營寨 
[蘇州鑫閶新舞台正月初九夜戲]  
小喜喜　契兒樓 
吳寶奎　魚藏剣 
繆黑燈　繆云峰　繆陣風　周倉降妖 
東方亮　拾玉鐲 
玻璃翠　榮歸祭祖 
張志文　逍遙津 
陳長庚　落馬湖 
蓋月樵　七盞燈　東方亮　陰陽河 
[杭州第一台正月初九]  
特別注意六角頭等四角二等二角三等 
侯雙成○夜戰馬超 
陳加林　劈囚審律 
侯云峯　探銅綱陣 
劉慧霞　拷打檢柴 
劉玉琴　回柴硬潤 
于振廷　李桂芳　魚監聖會 
馮子和　常春恒　陰陽河界 
高慶奎　斬黃袍 
常春恒　馮子和　劉玉琴　血手印 
[蘇州振市新劇社]  
編演主任　陸子靑 
胡花魂　胡國泉　郭詠馥　許漱梅　楊潤身　王雪梅　王蕙芬　溫亞魂　陸怡紅　吳一笑　汪摩陀　幼知魂　薛光明 
楊霞雲　蘇文德　徐醒世　周冷冰　俞再世　姚劍石　姚夢笑　張幻影　李琴飛　王惜花　馬恨情　吳冷笑　徐俠影　倪天素　錢迷客　楊雪雁　田半笑　吳福元　陸呆木　張劍膽　宋天悲 
初九日戲　怨緣圓　初九夜戲　前本孝羲緣 
[西門外方板橋　共和活動影戲園]  
今晚戲目一覧表 
害人不淺偵探能術　朋友妻不可戲　共四大本 
兩情相印堪爲匹獨幅心思不是緣藏匿他人秘密信究竟爾意欲何爲奪人所愛原無禮任我自由卻有情偵探留心知底細輪船瞬息起風波 
日夜文虎侯教射中酌贈戲票每晚頗屬高興可知來賓風雅 
[東和活動影戲園]  
武昌路四號東洋廟隔壁夜戲七點開演禮拜日戲二點開演 
陽歷正月念九卅一 
准演頭二本黃金買愛 
開司東片牧人之子深山壯士盜刧火車 
價目三角二角一角禮拜日戲二角一角 
[貴仙茶園]  
四馬路西羣仙舊址初九日夜 
夜戲價目　包廂五角　正廳五角　椅位三角　邊廂二角　起碼一角 
日戲價日　包廂三角　正廳三角　椅位二角　邊廂一角　起碼七十 
九陣風　日戲　胭脂虎　夜戲　代打出手金山寺 
黃韻笙　日戲　魚藏剣　夜戲　斬黃袍 
朱素雲　夜戲　祝家莊 
貴俊卿　日戲　妓女擒寇　胭脂虎　夜戲　汾河灣 
芙蓉草　日戲　吊金龜　夜戲　少華山 
[商辨新舞臺]  
初九夜接演九本十本就是我 
請看鳥衣當面化裝逃走真有神出鬼沒之妙骨谷骨石被擒放在火車道上使人觀之縮舌培師救雪花在繩橋上逃走尤爲特色並有太陽電光炸彈炸橋真是空前絕後請臨本台一觀方信言之不謬也 
[天蟾舞臺新排歷吏古裝特別燈彩好戲鏡花緣]  
是劇武則天臨朝暴行專政陷害忠良其中內容羣仙祝壽百花齊放異常耀彩本舞台不惜工定製菱湖明晶燈彩特別煊艶與尋常燈彩戲大相　別兼以旦行名角如林一齊登臨滬上從無如此燦爛精神之傑作先此露布至晶務請光臨爲幸 
[邑廟豫園　勸業場]  
游藝時刻一覧表 
下層　影戲　日一時起至三時半止　二時一刻起至三時一刻止　夜六時一刻起至七時一刻止　七十半起至八時半止 
髦兒戲　日三時半至六時止　夜八時三刻至十一時半止 
郭少梅　評話三國　日一時至二時 
沈廉舫　彈唱倭袍　日二時至三時 
謝鴻飛　彈唱三笑　日三時至四時 
筱桂生　改良蘇灘　日四時至五時　夜十一時至十二時 
吳玉蓀　彈唱白蛇傳　五時至六時　古今夜描金鳳　八時至九時 
王綬卿　彈唱倭袍　夜七時至八時 
金繼祥　評話金台　夜九時至十時 
朱酉山　中西日六時至七時　戲法夜十時至十一時 
設有動物園 
三層樓 
鳳鳴社　女子新劇開演時刻　日一時至三時三時半至五時半　夜七時至九時　九時半至十一時半 
文明宣卷　日一時至三時　夜七時至九時 
也是娥　女說書　日三時至四時止　夜十時半至十一時半 
天津班　張德泉　張小軒　王鳳祥　張雅軒　大鼓快書　客串　姚文彬　邢萬年　蒙繼春　絡彩武　雙簧　日四時至五時半　夜九時至十時半 
女子　改良蘇灘　日五時三刻至六時三刻 
門票價目 
電梯　上午二角下午三角　盤梯　上午一角　下午二角　童僕減半 
菜券價目 
中菜每客五角　大餐特等一元頭等五角 
游資在內 
華界電話一百二十四北來車輛免查車照 
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之鐵路]  
　　吳淞火車路情形（見本報甲戍年十二月十四日）上海吳淞火車路一事現在沿路一帶兩邊皆挖深溝以泥築成車路約高三尺蓋以備接鐵軌也此路約一月之内可以告竣聞用村内工人甚多有時殆至二千之數每人每日工錢約二百文而鄉人皆踴躍從事毫無嫌怨之聞惟有老嫗賣地一塊賣後不准折去的地樹木謂賣地不賣樹因樹於風水有助故不能折也然此事亦不難和解按此火車路以所掘兩邊之深溝爲藩籬各較大之通路地車路兩邊由漸築高使於車路可相平而過而在車路兩邊置設栅欄並專設一人以資看管不許行人於火車來時經過其較小之路則小車以不走爲常乃或跨半路以小橋梁可也至於火車經過各河將設橋梁比來各地之　較高約半尺故小船往來無碍突然築路雖將竣工而鐵條及火車與客車尙未籌辦現正商議以何類車爲美也此事計定諸事可指日而告竣也近於蘇州河蓋大橋一條因自英租界接連火車停止之所是也 
[鐵路過海（見本報甲戍年十月初八日）]  
　　英法兩國之中相隔一海夾岸而居有似銀河之一水盈盈焉其海面最窄之處則僅寛六十里之譜云此處往來行賈玩賞游客不可枚類而兩國之人每苦於不能徑達如欲相就則必經此六十里之海面雖曰不爲遼遠而或受𥳽盪之驚或遭風濤之患倘有注船海症甚覺無趣以故邇來用鉅銀造成一新法之船蓋此法造爲雙身之船於雙船之間懸軒房一大間以冀船身雖有簸蕩而此軒可平懸而不動也其法極妙以見西人於尋便除患之事斷無有吝費者而必力圖其成也乃現在此船甫經告竣未曾熟試其妙而兩國又議定在海底通一洞路以使火車可徑逹兩岸也此舉若成將爲天下第一奇異功程矣所用之費亦大約不下千萬銀數焉按此事曾久已謀及然議論至今始行定局矣聞其法則以大鐵管鋪設於海底云 
　　按右二則記鐵路均係四十年前事吳淞鐵路今雖仍在然當時之鐵路已由中國政府購回拆去今之鐵路乃由中國政府另築者也英法海峽之海底鐵路當時雖經建築亦未成功至近年歐戰未開始前又有是議今以戰事方殷無暇及此姑舉所知附誌於此 
[尊文閣筆記]  
　　木中字畫（見本報壬申年六月二十九日） 
　　新甯縣張村人某乙折取樹上小幹欲以爲鋤柄取歸後未及　用嗣見樹幹一　已枯朽慮不適用乃折之爲薪詎意折後木中有字其文曰鄉村雲字鄉村兩字横書雲字兩字直書某乙以爲怪也鳴於衆均不解其故詢某木取自何所某乙謂此乃祠側狗毛蟲樹幹也衆視此樹勢將就枯並將所存之幹折視則亦有四字焉其文曰日月常臨一串寫落無横書者祥爲祟衆口粉猜 
未有定論云 
[樹中軍器（見本報壬申年七月初十日）]  
　　湖南武岡州鄉間有老樹一株大可各圍多年枯朽無復並生枝葉耆老羣議斷以備用詎料樹心已空而中有生成木質鎗鎚刀矛數十事經里正報官驗而收諸庫云 
[義馬（見本報壬申年七月二十三日）]  
　　西國有名馬極馴良而性解衛主其圉人某一夕深入醉鄉牽馬出行某時醉態龍鍾行步屢蹶馬定目視之圉人忽仆於地其馬啣其衣領提之起屢仆屢提如初圉人酒漸醒牽馬歸路遇其主與友互語因嫌口角遂至互撃其馬見主爲友凌奮後蹄踢其主之友其主得免受困者馬之力也 
[曹操糧米（見本報壬申年八月十二日）]  
　　皖地牛瘟大作十死八九鄉人設壇扶乩以冀神明之或降是日也少長咸集乩即判云天災流行憂何能爲如於棋盤山下掘之自有靈藥及農人荷鋤往甫發土尺許即有石碑上書曹操糧米一千八百擔某年某月日埋此隷蹟昭然碑下有寳劍二口光彩耀目又掘至三四尺始得米如數其色甚黑土人爭以食牛果靈驗異常而瘟頓息矣邑令使人封之不許再掘想二劍必非常物殆如干將巨闕之類歟惜乎其不可得也 
[文苑]  
　　新年雜詠（見本報癸酉年正月八日）（洪味經） 
[狀元籌]  
　　長短牙籌巧琢成呼慮喝雉動歡聲座中競望鰲頭奪局外休嗤蝸角爭一樣關心憂得失幾人睡手取功名笑予久墮靑雲志見獵居然喜又生 
[攬勝圖]  
　　平生未歷路千盤今日披圖縱大觀人品此中異趨向世途何處不艱難分形各佔江山勝寸進能窮宇宙寛莫惜勞勞亭上别天涯有路到長安 
[霸王鞭]  
　　重瞳戰業付寒烟舊號猶從爆竹傳裂帛音喧挽臘鼓連珠響激散神筵阿房火氣餘三月比户春聲又一年拜禱階頭無别語著鞭願比祖生先 
[花叢談屑]  
　　女彈詞小誌（見本報壬申年五月二十六二十八日持平叟）長生殿院本中有彈詞一齣乃唐李龜年事此彈詞之始也至明季柳敬亭以彈詞名說左寗南法武侯爲侯朝宗送桃花扇其忠隣俠骨有足多者宜吳梅村爲之立傳也本朝以彈詞名者四家曰陳姚俞陸俞則俞秀山也四家中俞調獨傳或訛爲虞調謂出自虞山非也厥後又有馬調亦以姓傳乃妖調非雅音也昔皆男子爲之後有女子擅此技者考崑劇中已有女彈詞一齣則其由來亦已久矣惟崑劇中女彈詞其調爲九轉貨郎兒乃崑曲而今之女彈詞其傳奇之本則七言句其雅處近詩其俚處似　則微有不同耳今之彈詞似長篇之七言詩平仄多諧問有三字句兩句則似詞中之鷓鴣天調或加以說白二三字則又似曲中之　字其用韻寛於詩韻亦異於詞韻曲韻大率通用音近之字類毛西河之通韻焉綜余所見聞女彈詞而閒評之道光中有楊玉珍者色藝雙絶善唱玉蝟蜓有張秀才惑之以其有夫也偕逃致訟張之叔被累自縊後官獲訊張生遣戍玉珍願隨戍迨赦歸偕老焉余童時見玉表絶色少女也後見赦歸則白髮老嫗矣初玉珍與張生贈烟盒定情好事者撰烟盒記傳奇競相彈唱咸豐中有陸秀卿者吳人也避亂至滬貌絶色藝絶技人爭招致一曲八金則是一曲萬錢也珊珊來遲飄飄去速名重一時後嫁宰官以余謬論彈詞女士首論品次論才次論色藝余所見聞品高者二人才美者二人品高者爲吳素卿小桂珠二人同師習俞調小桂珠後斷於妓家善畫蘭重文人輕巨賈守身如玉自誓非翰林不嫁後如素志果嫁閩中某太史余識桂珠而未識素卿僅於戲園中一見歎爲雅人深致或云素卿從不入書場獻技以某客待之厚有從一而終意招致者皆辭之此二人品何高也至才美二人一爲程黛香一爲王麗娟黛香自負欲兼黛玉香君而有之故以自名余嘗見其自題馮小靑題曲圖六絶句云焚將詩草了今生者莫他生尙有情卿說憐卿惟有影儂將卿畫可憐卿倩女離魂杜麗孃兩窗題曲斷愁腸麗孃命比卿卿好不遇馮郎遇柳郎卿題艶曲我題詩舊事錢塘有所思後有小靑前小小一般才女兩情痴美人命薄太多愁儂福還須幾世修一事慰卿兼自慰留些詩草也千秋自傷飄泊已多年未斷情根未了緣畢竟好花終要落憐卿有我我誰憐近來惆悵欲焚琴畫意琴心少賞音欲畫卿卿題曲易最難畫處是儂心其詩纏綿悱惻讀之凄然余嘗與對奕談詩論畫清言如雪絶無俗韻近其女弟子程大寳奏技於蘇州招之往黛香避噩而赴金間矣王麗娟才亞於黛香畫樓幽雅四壁圖書曾嫁某都閫則以降寇而得官者也史不如沙吒利焉挽兩石弓是其所長識一丁字是其所短麗娟遂如驚風蛺蝶翩翩免去仍歸海上又復絃歌焉二人皆才女也次論色藝（未完） 
雜錄 
[别琴竹枝詞（六續）]  
　　兌四克爲寫字檯吉無出脫送書來殺陰薄克簽名字立待還雲　煞回 
　　鐵船鑄造不難成買克（記號）混多一一并釘罷鐵釘配印漆潮桽趁勢便前行 
　　開花彈子曰雖而砲號連珠最入時來富洋鎗樣不一倫敦（英國京城）監造有專司 
　　勃着常開牛肉莊耕牛宰作菜牛甞從前貪賣瘟牛肉屢次谷陰巡捕房 
　　揩登捺是管園丁澆灌華端未敢停殺潑來司乃柏樹爲雞爲鹤各成形 
　　鑄就哀倫勃立池鐵橋堅固洵稱奇緣何兩柱先沉落總問神仙亦不知 
　　包開火并法爲而預備皮龍取水池共羡西人工務好房捐迫索怨難支 
　　法下陰誠是水龍而零倍貳聽敲鐘明朝未必行瞻顧試看紅光射丸重（未完） 
 
 
 

Page 18

 
 
   
 
