# 1921 - 340 - 4917535

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[整理國家（）冷]  
　　整理國家之要求不但國内之人日夕盼望即國外之人亦均認爲時機不　再緩矣故今日而有整理國家之舉實爲至正至當之道也　　雖然整理國家將何從入手乎竊以今之政府無可屬望矣政府以外之有人物亦難措手矣何也其歷來之陳跡皆已明示於人也今惟有各方誠心愛國之人自由滙合於上海不拘集會之形式而先自討論今日國家生存至要之諸端而定以至公至正至切至簡之條宣布於全國然後問之於政府曰政府能以此諸條見諸實行乎否則請避賢路更問之於政府以外之有力者曰公等能於此諸條合力以共謀乎能則速捐棄其平日之黨見先集合而定整理國家之方法不先問其行之者爲何如人然後多數之人視其能行者而輔助之不能行者而驅除推翻之如是則賢不肖自分從違自别如何謂之整理國家使人人咸知而紛亂之局自易得其頭緒矣命令 
十二月十二日大總統令趙廷會馬國棟均授爲陸軍步兵上校王占允加陸軍步兵上校銜此令　　又令陸軍總長蔡成勲呈請將黃榮煊授爲陸軍騎兵中校馬正疆魏德順均加陸軍步兵少校銜應照准此令國内專電 
北京電魯議會佳日電顔外長此次吾國提大綱四項日本贊成不根據成約則二十一條换文已若無物應請全權對列國更爲一種宣言根據日本已贊成不根據成約應將二十一條廢除之　　北京電南潯債計興業日金七百五十萬又欠息金六十八萬去秋續借四十萬已還二十萬结欠六百四十萬蔡儒楷接任續借百五十萬現更借三千萬以二千萬暫不用留作辦其他路綫以千萬還舊欠八百四十萬除回扣七十五萬並增加利息二釐五並有營業工程警察各主任均僱日員條件北京電任傳榜爲應付湖廣債票到期本息事與滙豐滙理花旗三銀行磋議華銀拆合英鎊議定以上海規銀一兩合作英金三先令八便士計應付該三行上海規銀七十七萬零八百餘兩昨已撥欵北京電張作霖昨申到津由車站偕曹銳赴恒記德軍裝店晚餐後就近爲娱樂兩種張卽電保約曹錕來津故尚有待今晨七點半靳專車赴津頃津電話云張作霖昨夕對政治無表示待得曹錕意再表本人意見但外傳張勲要出山安系要特赦内閣要改組然現在談不到（十三日下午一鐘） 
　　北京電徐派劉恩源赴正定先到保定請曹同派代表赴正定請王士珍來京組閣聞張作霖來京决計改組内閣並欲以葉恭綽長交通（十三日下午一鐘） 
　　北京電靳急欲晤奉張今日上午七點半赴津（十三日上午十二鐘） 
　　北京電府電曹錕乘張使來京共來商國是（十三日下午一鐘） 
　　北京電頃張宗昌由恒記德電話來京云靳到津時張因一宿未睡尚未起聞靳到卽披衣出曹使來津否尚無確息（十三日下午一鐘） 
　　北京電京綏風潮兩派對抗交部擬免李懋勲爲讓步路員要求并去陳世華（十三日下午一鐘） 
　　北京電昨夜八校長與學界代表會議謂薪水姑不論而各校維持費不能支旬日勢將因斷炊而散　　北京電吳俊陞電院克復訥河縣將菸酒專辦員及該署科員等奪回但全城焚掠無遺（十三日下午三鐘） 
　　北京電蘭頓埠文具公司擬購辦中國爆竹烟火由農部將京粤商會所具說明書函送外部轉復　　北京電法使函外部巴黎農業學校擬求中國芥籽爲研究標本　　北京電陜西參謀長闞志中領欵五萬彈十萬出京（十三日下午一鐘） 
　　北京電陜馮電七師又佔領鳳嶺關岐山南天門等處現分向留壩沔縣洋縣城固進攻敵軍退據雞頭關預備拚死抵抗（十三日下午一鐘） 
　　北京電新考取陸海軍學生派遣日本留學胡維德來電請先籌滙一年學費否則請勿派送以免貽笑鄰邦（十三日下午一鐘） 
　　北京電謝米諾夫住天津禮順德飯店已多日政府特電曹銳注意偵察（十三日下午一鐘） 
　　北京電張謇咨部請調濬浦會議改良港口决案抄交開埠局參攷部准（十三日下午三鐘） 
　　天津電奉張率參謀喬東方參議余震東等隨員四十餘人衛隊機關槍共二百三十人於今晚七時抵津曹省長及各文武官省署衛隊樂隊保安隊齊集新車站歡迎張下車後同曹省長赴恒記德軍衣莊晚餐聞張明日晉京　　天津電津商會通電全國商會請一致争魯案電費由交部記賬並請各領事准租界商民懸旗表示加入游行（以上十二日上午十鐘） 
　　天津電奉張昨晚到津後卽偕張景惠乘車赴京曹銳聞信立赴車站請停車張乃赴省長公署晚宴故昨晚未入京（十三日上午十二鐘） 
　　天津電奉張文（十二）晚抵津駐恒記德元（十三）日晉京之說一日三傳終未成行靳雲鵬梁士詒葉恭綽等均先後蒞津聞係商維持金融事張晉京期未定（十三日下午十鐘） 
　　香港電陳炯明擬裁兵減餉經集軍事會議决裁百分之三十將見明令　　香港電滇北伐軍楊某等電孫謂奉令取道貴州出發　　香港電葡使返澳交涉停頓香民擬絶食水停運食物澳形恐象　　香港電廣西修仁縣匪患未已又電告急（以上十三日下午十鐘） 
　　杭州電省議會元（十三）選舉參事員有人包辦嵇文兄炳元費六千金圓選馬義新力争被陶毅毆辱議長避席秩序紊（十三日下午八鐘） 
　　南京電齊督今日（十三）因雨未行　　揚州電閻祖培代齊督覃日（十三）來鹽校軍（十三日下午八鐘） 
國外專電 
華盛頓電魯案議及鐵路中代表提議願備欵收回日人方面之財政關係但日代表不予以切實之答覆謂須商諸政府亦不允討論中國提議之細則似此阻撓手腕繼續未已中代表不得不待時而動預料數日内難望定議中代表態度現較鎮静衆料其未必卽退出大會一般輿情連余蔣在内逆料重大問題如魯案等現爲大會之試騐物者苟不得可使中國满意之解决中國必退出大會（十日） 
　東京電今夜官塲佈告西比利亞日本戌兵現調换一部分日本撤兵說之實行當尚在若干月後由此可知外務省發表一文說明此次出兵係調戌而非增兵第外報所傳夏前日本無意撤兵之說因此文而益信調出者爲第八師之一部而换回者爲第十一師之一部駐紥地點在海參崴一帶外務省文中一再陳述西比利亞政局之不稳僑民與商業之危險及朝鮮邊界之隐憂以表明日本不得不駐兵之理由並謂俟西比利亞大局安稳無上述危險時日政府卽撤回戌兵（十一日） 
 
 

Page 5

 
 
   
 
 

Page 6

 
 
國外專電二 
　　東京電日本接受休士海軍原議至少附有一重要條件卽陸奥艦保留是有責任方面稱東京今日爲海軍比例問題開三次重要會議今夜當已發訓示於加藤聞日本切實放棄什七比例之要求允受什六但請保留陸奥艦三次會議首爲海軍會議海軍要人皆出席次爲帝宫内之内閣會議聞議定將海軍問題交外交調查會作最後之决定午後外交調查會集議議决辦法略如上述衆信議决案已於會後電告加藤日本報紙稱外相内田向内閣報告加藤請續示政府對於海軍問題切實主張之來電並聲明美京日代表地位因英國極力贊助美國主張故已荏弱非改絃更張不可報紙又謂内閣意見不願無條件接受休士原議故提出保留辦法取决於外交調查會其主要條件卽爲陸奥艦之保留又有數報謂日本並要求拆毁太平洋砲壘爲承認什六比例之交换條件一般日報對於海軍問題尚無和緩態度惟日本之接受什六比例顯成事實日報多指美國抱專斷態度且有謂日本之在華會類似意國之在巴黎和會者今日内閣與外交調查會並聽取四國協定談判及大連會議進行之報告聞赤塔政府態度較前更爲和緩（十一日） 
　　東京電美國亞洲艦隊司令史特拉斯氏在横濱盤桓一星期旅日美僑及日本官場招待甚殷並由攝政皇太子召見現乘旗艦休倫號赴甘姆島後往馬尼剌（十一日） 
[交通大學無線電]  
　　華盛頓電海軍限制之協定並未正式成立然衆料必可實現軍備競争殆可終止故美國一般觀念現移注於商業之競争今晨紐約時報社論題爲需要金錢外交術謂宜擴張領署職務使美國商人得悉各市場供求之變遷情形華盛頓郵報謂海軍限制旣已確定世界各國之以財力生産力分銷力著聞者行將籌備偉大之進取亞洲之製造業中國之煤鐵各礦西比利亞之森林業農業阿眞廷之油礦墨西哥之金礦尚待發展美國限制委員會之管理部亦發表决議案主張召集國際經濟大會有各政府間之政治了解不能開闢資財各國縮减海軍經費之議僅屬初步苟不注重世界之經濟狀况終覺徒然等語以上所述皆爲美國輿情轉注商業籌備之好表示此間日人多望其國内人民從速改移其世事觀念之趨向尤望其政府在外交界中多用商業專家母使無商務經濟學識之官僚獨佔外交界華盛頓電參議院之反對派已公然對四國協定宣戰惟民主共和兩黨領袖預料此約可望批准　　華盛頓電海軍限制案將提議法意海軍比例及潛艇等問題　　華盛頓電美商部報告十一月份出口佔本年之最低度進口佔過去六個月之最高度一十一月份出口爲二九五五○○○○○元十月份爲三四三五○○○○○元去年十一月份則爲六七六五○○○○○元十一月份進口爲二一一三○○○○○○元十月份爲一八八○○○○○○元去年十一月份爲三二二○○○○○○元今年十一個月之總額出口四一九一○○○○○○元較去年同時减少三二○三○○○○○○元進口爲二二七二○○○○○○元較去年同時减少二八三○○○○○○○元　　倫敦電北愛爾蘭首相克拉格氏在倫敦與英相喬治晤商後已返北愛都城聞因英相之請求暫不發表對於英愛和約之意見以待英國會與新芬國會之核准愛爾蘭問題旣有解决華會又有美满之結果致使今日證劵交易所愈呈起色各項股票價皆高起今日英磅對紐約之滙率已漲至美金四元二角一分五　　匈京電匈國會已通過匈美和約一讀案　　　（以上十三日到） 
特約路透太議專電 
十三日華盛頓電三大國集議後無公報發表豫料尚須續開會議然後日代表始能宣布日本關於海軍比例之正式態度　　十二日華盛頓電按照雅泊條約日本允不施用已有之權　以抗美國且允不以軍事訓練施諸島民又允以受託代管太平洋諸島之行政事務另錄報告送致美國該約特别宣布美日兩國得自由施用通雅泊島任何海底電線之兩端日本允於雅泊島爲美國保全適當之海電利便十二日倫敦電林權助男爵向路透代表聲明熱切贊成四國協定且稱讚喬治民貝爾福氏哈定總統休士氏四人又謂該協定大約可爲世界和平中最大要素之一而可因此告成縮減軍備此僅爲英日舊交之擴大物日本更有何奢望乎眞正之同情精神實伏於此協定而成就此種良好事業舊日聨盟之精神依然存在此約可使日本泰然應付前途男爵又料必可設法規定以協同之助力給予中國加以日本交還山東英國交還威海衛法國交還廣州灣則可令該大國覺悟列强協定絶對之誠意云云　　十三日土朗士電加拿大各報除土朗土電聞外均一致贊成四國協定世界路透電 
[華府會議之尾聲]  
　　十二日華盛頓電參與大會之英國諸代表已定期十二月三十一日回國預料大會主要事件届時可以議妥十二日華盛頓電海軍專家委員會已宣布解散今集合五大國代表及專家另組委員會討論海軍各問題貝爾福氏李貴族等均在其列海軍專家委員會之取銷期利便大會事業蓋專家委員會僅能討論專門問題而定决議新委員會則可討論並議决隨時發生之争點也十二日巴黎電各報載稱關於所予中國之保障與安全及遠東各問題之條約不日將由與會之九國代表簽定按遠東問題與太平洋問題分爲兩事　　十二日華盛頓電參議員波拉氏在參院提出建議案要求由銀行圑調查所貸予中國之借欵並調查由美銀行訂成或在商訂中之各種借欵　　十二日華盛頓電日本請中國郵局多用日人遠東委員會復討論在華租借地及特别勢力範圍問題中代表已允將所望廢除之勢力範圍列表呈會意法兩國代表今日復討論限制海軍軍備問題聞法意兩國海軍之限制稍緩即將考慮之貝爾福氏休士氏加藤氏亦分别開會討論海軍問題維維亞尼氏已定期回國法總代表將以薩爾諾氏爲代　　十二日華盛頓電日美關於雅泊島之條約規定禁止在該島建築防禦工程並予日本以維持該島秩序之權利　　十二日華盛頓電法代表維維亞尼氏因大會已可逹其主要目的决計於十二月十四日啓程回國　　十二日華盛頓電雅泊問題業已解决訂成一種日美條約包括日本代管之諸島聞約中予美國以雅泊島某種權利連海電在内日代表宣布願於一九二三年一月一日裁撤在華之郵局　　十二日墨爾邦電澳洲各報歡迎太平洋協定謂此約可使澳洲進行其和平發展澳首相許士氏謂此約乃極大之成績足以保障澳洲之安寗　　十二日華盛頓電聞日本關於海軍比例問題之答覆將於今日五大國會議中由加藤氏提出貝爾福氏與休士氏均將出席休士氏向遠東委員會宣布雅泊協定遠東委員會深以該問題完全解决爲慰 
[菲島之獨立運動]  
　　十二日馬尼剌電克崇氏向國民黨大會演說曰吾人不欲得且不需美國之保護以争求獨立之國民而乃請人輔助保護或憫憐殊失體面世惟準備維持其獨立者始堪享受自由菲人如不願居人籬下則當擔負存在之完全責任克崇氏爲黨綱委員會之主任故曾提出黨綱主張完全獨立設立衛生部廢英國語文爲正式語文爲菲人保留並由菲人開拓天然利源實行女子參政權固定國防之完全計畫其餘黨綱涉及勞工資本司法自由公共學校等事國民黨向無黨綱今得克崇氏之助力可望採定一種黨綱共同通信社消息謂哈定總统將完全接受伍德將軍等之報告云云但菲人不因此廢其派委員圑赴華盛頓請願之舉 
[北爱爾蘭之堅持]  
　　十二日倫敦電北愛爾蘭國會開會首相克萊爵士宣稱大局殊爲嚴重今之條約並未踐行所予北爱爾蘭之質言北愛爾蘭决計堅守其主義而不退縮一步爵士請衆抱勇武樂觀之態度如人民信任北愛爾蘭政府則政府必謹愼導人民入於勝利之途云 
[德國之近狀]  
　　十二日巴黎電賴齊諾博士將由倫敦回抵柏林此行似未勝利聞英國財政家僅願貸予短期借欵而條件頗爲嚴重德大使美葉博士已由柏林回抵巴黎任所在柏林時曾與總理韋士博士會商賠償問題 
[英法會議財政]  
　　十二日倫敦電白里安氏定期十二月十九日來倫敦之舉華盛頓召集世界財政大會之說復爲之活其實英國於此並無舉動據唐林街消息首相卒未放棄赴美之希望 
[中法實業銀行之將來]  
　　十二日巴黎電據巴黎日報載稱政府現復考慮重組中法實業銀行問題聞擬撥庚子賠欵餘數充此舉經費 
[四國協定全文]  
　　上海美總領事署以十日美國務院發表之四國協定書全文交路透社公布除四條正文已於十一日由路透社譯送各報不復贅譯外兹將約後所附保留條件照譯如下　（保留條件）美國之簽本約以與日締結現已談判將後關於雅泊島地位及赤道以北太平洋中所謂託管島地位之協約爲條件並以關於赤道以南太平洋中所謂託管島之保留爲條件再本約所指之争端並不包括依照國際公法原則純在各該國國内法律内之問題參議院洛志氏演說謂简言之此約規定四簽約國允彼此尊重其在太平洋之島嶼據有地及領土如發生争端涉及此種權利則應請各締約國開聨合會議以期解决此争論如任何他國侵略此島嶼據有地或領土締約國允採一致之行動此約有效十年俟各締約國以憲法手續批准後現在之英日盟約即在一九一一年七月十三日在倫敦締結者即歸消滅以上云云此約全文包括無遺任何署名者受有尊重他署名者權利並遇有争論時應與其他署名者商榷然後始可行動之約束此約未有施用武力强迫本約條文執行之規定亦未於此明文直接之條文下或他處隐含海軍或陸軍之懲戒條件弭戰之最緩方法在袪除戰争原因欲依賴署約諸國以外交與聨合者慮與調和諸方法解决各種争點之信義與誠意以袪除地球上一大區域内之戰争原因此即此約之計謀也太平洋路透電 
[日本對於四國協定]  
　　十二日東京電首相今日以宣言書載諸各報謂四國協定可成防杜戰争絶對之大保障哈定總统對於和平所予人類歷史上未有之大貢獻當受誠摯之歡賀世界人民得此從來未有增進幸福之大保證亦當受歡賀首相未謂深望他日得以完全解除軍備　　十二日東京電四國協定其全文於昨夜發表大受羣衆歡迎大阪每日新聞朝日新聞時事新聞均贊成惟讀賣六新聞謂該協定限於太平洋島不顧英日聨盟所保衛之日本在遠東重大利益且其他三國利益多屬相同如遇争端日本恐將處於不利之地位今爲消除此種憂慮計急應締結遠東切實協定尚有數報視英日盟約之取銷足弱日本在東方之地位惟朝日新聞某記者之意該協定第二條會同或分别字樣可使英日盟約名不繼續而實仍繼續 
[東京無水之恐慌]  
　　十二日東京電東京自來水吸水機因地震受損致全城無水兩日飲食店多家及所有浴所均已閉門大衆全由數古井汲水用之横濱雖運水接濟但無濟於事兩日内發生火警數起無水撲救均拆屋以阻其蔓延 
[公電]  
　　蕪湖來電上海申報館轉全國各公圑各學校均鑒蕪湖商學各界已聨合組織太平洋外交後援會並致電華府代表要求主張正義反對直接交涉并二十一條須保持我國領土完全否則誓死不能承認各界復於十二月八號舉行示威運動聨合大游行蕪湖各公圑均加入共計數萬人尚希全國父老兄弟姊妹等皆抱此同樣精神聨合一致如外交危之時我同胞等即須起爲後盾存亡呼吸一髮千鈞幸勿忽視是爲至禱蕪湖太平洋會議外交後援會叩眞　　浙第五師範來電上海申報轉國民外交後援會鑒太會形勢緊急乞速轉電吾國代表誓死力争浙江省立第五師範全體敎職員學生文　　常熟縣敎育會等代電各報館轉全國各公團鑒華府會議據内國各代表電悉魯案擬在會外交涉二十一條尚未取消撤銷外郵固遇阻力增收關稅亦被擱置凡我國民應如何急起直追備作後盾除本縣學生遊行示威農商界憤激奮起外務請一致主張國民自决外交事機危迫合亟電聞常熟縣農商敎育會文湖州來電湖州維護國民外交利益會於十一月二十六日電致美國國務卿文曰本日國民萬人開大會一致扶助太平洋會議 
贊成吾國代表提議之十項政策極力反對英日聨盟列强共管中國許日本在满蒙得特殊利益及割讓青島等件吾十萬湖民信任美國在太會中保守吾國之權利　　北京三届議員通電各報館曁全國國民公鑒天禍吾國十年以來内亂頻仍外患紛至民生膏於鋒鏑國命危於累卵誰實爲之孰令致之追維往事可爲痛心當南北分立之初争持焦點厥在國會今則舊法恢復争點已泯在西南諸公護法初衷早經貫澈苟以天下爲公自可開誠相見而北方當局一再宣言但求統一何所顧惜觀於江日通電聲明國會成立側席讓賢磊落胸懷共聞共見誠以北方之渴望在統一南方之渴望豈不在是顧欲以武力貫澈主張不唯事勢所難亦豈國人所願以今日民窮財盡積困未蘇满目瘡痍未遑撫恤何忍再覩兵戎重遭塗炭所難解决者則以南北政府已成對峙之形旣不能强南以就北又不能屈北以就南長此以往争持不已以言統一渺何可期惟吾人民南北一家本無畛域之見宜盡纓冠之誼設南北當局互摒成心不爲已甚根據舊法完成國會本其代表多數國民之意見組織統一合法之政府使政治得循於正軌國基永奠於磐石救亡之道舍此末由至於制憲之權約法規定本屬國會以目前國民制憲之熱忱仿　美例出以他途本非不可贊同惟美國召集國民會議由於國會吾國如欲仿行則國民會議制憲組織法非待國會提案議定即有破壞約法之嫌法統所關國本繫之若夫外交之勝負本以内政爲依歸内政不修競言對外加水無源其涸可待此次華府會議幸賴友邦之提携得免强鄒之宰割然如撤廢領事裁判權尚須特設委員會調查我司法狀况今立法機關尚且未備遑言司法而改正關稅首在裁釐應如何而負擔可以平均應如何而財困得以稍紓上維國用下顧民力　損相濟釐定稅法責在國會今者聚天下之歛供無限之餉雖左持口右量金中衡而均之猶掬塵土以填廬山之壑一經破産國且不保兵於何有此則厲行豫算尤爲要圖况華會議决之案各國皆待國會通過而生其効力我國約法規定締結條約須經國會通過今華會轉瞬閉幕關於吾國一切議案必待國會追認始爲有效凡此諸端無不有待於國會之成立而地方自治應如何推行尤爲國人所渴望同人忝爲國民代表蒿目時艱憂心如搗敢掬悃誠以質當世所期南北當局舉國人民同心戮力以成大業臨電神馳佇聞明敎蘇皖魯奉吉黑晉某新蒙青海等十一省區當選衆議院議員郭葆珍楊異于殖樊　孫銘英培楊東嚴王鴻藻張啓後王執中等一百九十四人同叩文國外要聞 
[廣東所傳之華會消息]  
　　國聞通信社十二日廣州電云馬素急電粤政府王寵惠蔡廷幹刁作謙已經辭職華府會議北代表資望能力全無美國欲議成海軍减噸案使共和黨政權在美鞏固故對於中國問題祗提出撤退郵政警察等小事爲與各國交換艦噸減成案張本日本窺知美意首先提出日本海軍對美七成之比例再議减少極力贊成撤退郵警等小事而獲得满蒙山東殖民各實權故山東問題日代表乃得直接與北代表交涉持棄虚務實政策 
[日人所傳之華府消息]  
　　雅泊島問題解决四國協定簽字 
　　東方通信社十二日華盛頓電云雅泊島問題以日美間之交涉業於今日圓满解决又云中國内地之外國郵局决定於一九二三年之一月一日撤廢又云以保證太平洋平和之目的而締結四國協約其成爲事實似已無可疑之餘地矣按本條約其始似由日英兩國向美國表明其希望請美國加入而訂一可代日英同盟之新條約後乃因美國方面之希望遂又加入法國至條約内容欲得正確之報告雖甚困難然必規定於維持現狀之了解下如爲尊重太平洋上各關係國領土之領土權而惹起紛争時當付諸四國協議於未付協議以前不能出以非常之手段云云此種條約目的在得關係國全部批准後同時將日英同盟作廢該條約中意國於極東因無領土故不加入中國則條文中並無觸及中國之條項荷蘭則於太平洋雖有領土因非主要國故均不加入又云四國條約將於明日午前十一時簽字 [P德國特約通訊> 
　　（王光祈十月二十七日） 
　　德國學者與世界哲學大會　　德國自戰敗後所有國際團體列强多未許其參加大者如國際聨盟小者如萬國學生會皆其例也不但國際政治圑體青年學生組織如此即專以學術爲號召之世界哲學大會亦在被擯斥之列如此次牛津哲學會議是也然德國學者雖未參加國際各種學術集會而對於各種學術集會之評論則未嘗一次放鬆記者此篇通信所述關於此次哲學大會之評語皆係聞諸德國學者讀者諸君於此亦可以窺見德國學者對於近代哲學潮流意見之一斑矣　　最近英國牛津開一世界哲學會議到會者皆法美英三國著名之哲學家各有演說以代表各該國哲學潮流之倾向其共同討論之問題如下　（一）思想動作對於語言組織之關係　（二）腦經局部損傷對於象徵思想妨碍之問題　（三）國民性之問題 
　（四）（意義）意義 
　（五）美術中之精神與方法 
　（六）柏拉圖理想之存在爲實體分析之假定否 
　法國方面出席者爲柏格森氏柏氏演題爲前知與新異PREVISIONETLANAUVEAUTE柏氏所講演之問題雖極特殊面其歸根結底仍本於彼所主張之創造進化說伯氏謂物理界中可以前知而生活界中則不能前知生活界中只有時時創造進化世界過程永遠是（新）换言之將來不包含於現在之中現在不包含於過去之中質言之過去現在將來三者無因果之關係而已吾人所能見者只是已成之事實及旣見此已成事實之後乃推想及於過去始加以因果關係之名其實生活界中無所謂因果關係亦不能有所前知云云有人詢問柏氏戰後世界舞臺之戲劇如何柏氏答曰（假如我知道我 
 
 

Page 7

 
 
便把他冩出來了）此語亦表示生活界中不能前知之意也德國學者對於柏氏學說之批評則以爲不但物理界中有因果關係可以前知即生活界中亦有因果關係可以前知此次大戰之起即由於一般學者（不管將來） 
四字所致而柏氏此種思想戰後仍不更改可歎孰甚凡一事變之發生不究其種因如何防止之法如何但在旁邊拍掌喝采曰此創造進化也是何異驅人類以入於陷阱耳柏氏固注重實際主義者然柏氏之跳無於實際主義上不過如歐洲人之跳舞於火山之上耳現在歐洲有一種（力）擾亂（文化）柏氏不知將此力導而順之乃以（怠戰者）之態度立於旁邊一方面大倡其創造進化之說他方面又聽凡爾塞和約之存在殊不知凡爾塞和約者即他日事變之因也將來之事變吾人於此和約中便可前知一二矣柏氏哲學可以代表法國思想然吾歐洲人對於此種哲學實不可不嚴行拒絶云云近來德人痛心於凡爾塞和約因此批評柏氏哲學遂亦不免牽動感情矣　　美國哲學者參與此次哲學會議有一可注意之點即美國哲學之獨立運動是也美國從前哲學係隸屬於歐洲哲學旗幟之下歐洲從前哲學派别有所謂唯實主義與理想主義者其在美國方面唯實主義於玄學及論理上頗占優勢理想主義於倫理及宗敎上頗占優勢然以美國人天性注重實際之故由唯實與理想主義之混合遂産生三種哲學（一）實驗主義（二）理想主義（三）新唯實主義此次哲學會議中爲實驗主義之代表者爲波丁敎授PROFBOODIN波氏謂實驗主義之在美國方面無論對於政治社會敎育宗敎科學任何方面皆有莫大影響云云德國學者對於實驗主義之批評則以爲美國人喜講實際謂世界不止一個眞理所謂眞理者即吾人之信仰上以爲善者從此眞理之解釋遂不免産生一種特殊結果質言之宇宙不是一個宇宙而且可以互相反對此實驗主義推論必得之結果也其次爲理想主義之代表者爲羅西JOSIAHROYCD邏氏在一八五五年至一九一六年之中曾將宗敎用科學解釋以與哲學接近德國學者謂邏氏思想與實驗主義首領詹姆斯之思想相合之處有二（一）相信上帝（二）相信靈魂再其次爲新唯實主義之代表者孟塔古敎授PRORMONTAGUE孟氏於一九一○年在哥倫比亞大學聨合六大敎授發表新唯實主義之論文新唯實主義始於哲學中占一位置惟據德國學者言此種學說在德國方面知之者尚屬甚少總之德國學者對於美國哲學者之此次獨立運動認爲時機尚未成熟云　　英國方面在此次會議中亦有一種特殊之現象即哲學派别頗難加以分析是也黑格士敎授PIOFHICKS謂英國哲學不能用一個標記以表明之云云在德國學者之意則以爲此種不能用一個標記表明之情形即係英國哲學之特色英國在十八世紀本有特殊哲學後受外來思想之接觸如德國之黑格兒主義新康德主義美國之實驗主義等等遂使派别極爲複雜現在英國哲學有理想派唯實派懷疑派並有趨向玄學之勢而且有趨向二元多元之勢此德國學者對於英國哲學之感想也此次會議中英國學者對於安斯坦之相對論極熱心討論在英國之相對論著作亦較法國爲多故此次德國雖未參加而德國所産生之學者安斯坦却已爲會議中之重要題目矣要之此次哲學會議可紀之點有五　（一）關於認識論上及論理上之研究甚少　（二）頗有玄學之趨勢此玄學又有多元之趨勢　（三）各種矛盾傾向之交互混合 
　（四）容納科學進步與宗敎重興之影響 
　（五）會議中未有特殊大學者故討論結果無完美答案 
　　德諺有云（尋求眞理者只能獨自尋求無同伴之可言）SERZURWSHRHEITWANDERTALLEIN 
KEINKANNDERNWEGBRUDERSEIN蓋以尋求眞理宜深思苦索决非會塲上之所能奏效故此次會議無大結果亦無足怪惟藉此以表示各國思想之傾向亦爲不可多得之機會也國内要聞 
[京學界將有示威行動]  
　　北京學生聨合會因山東問題前途異常危急特定於今午（十二）在天安門前開全體大會並舉行遊街示威運動事前具呈警察廳請求保護警察廳業於昨午批准其批示中有（該生等擬本月十二日在天安門前開會表示民氣爲外交後盾事屬可行）等語並聞於批示之後警察總監殷鴻壽又遣人請學生代表何玉書往警察廳面談殷謂（外交問題乃全國之問題非僅學生等之問題故不僅學生等宜起而負責即全國人民宜起負責任故余對於學生等明日之舉動苟出於反對則是毫無心肝者矣余今日已分飭各區妥爲保護學生等可以放心惟余有保護及維持地方之責故希望學生等之能令我完其保護之責而勿令我不能保護而已）又聞此次學生全體大會雖本由學生聨合會發起但以事關重要故即現未列席聨合會之北京大學等亦决議參與至於女學界聨合會方面北此本有召集不及任各校自由參加之意但昨日各學生代表亦以事關重大人人皆有參加之必要若不經聨合會議决恐届時未必踴躍故特訂於今日上午開會爲手續上之通過而下午則各校一致參加昨日聨合會已發出通電通告全國學界一致奮起原電如下各省學生聨合會鑒本會認此次華會中日交涉違反民意喪失國權定於本月十二日舉行全京各校聨合運動警告麻木不仁之當局絶對否認此次交涉務望各地本愛國之精神一同奮起以救危亡北京學生聨合會叩 
[日本對魯案之態度]  
　　北京某報載東京消息云日本對於在華盛頓交涉山東問題之前途有樂觀悲觀二說而大體則趨於樂觀方面多信不日可圓满解决蓋日本政府已决定爲若干之讓步一則解决多年懸案欲從此謀對華政策之改善次亦藉以買好於英美各國以固其在遠東方面之特殊地位也其擬行讓步之點厥爲膠濟鐵路之處分問題此問題係魯案中之最大争點日本原主張中日合辦而中國則主張完全收回美國方面鑒於日本在中國腹部之活動亦甚忌其握有該鐵路權故對於中國之主張頗表示同情日本知不可堅持遂决計放棄其中日合辦之主張改爲取得投資權將德國在該路之二分一資本權利作爲日本受德國賠償要求中國承認其有該路之半額投資權於中國未能贖回以前仍於實質上握有該路一半權利惟其表示讓步之機會宜在英美調停了决以後其所以必要在英美調停以後始行讓步者蓋欲取得英美兩國之確實保證也緣合辦之形式雖已放棄而於鐵路經營之實質上日本依舊立於與合辦同等之地位英美如肯與以保證則中國亦難於拒絶承認其投資權且實際上中國此時無力收回日本舍名取實不特仍舊握有實權且更加以英美之確實保障中國將永無收回之日此爲中國最宜注意者也至於其他一件之無條件收回青島問題此乃根據法理而來中日争執最烈之點亦即在是故此次華盛頓交涉雙方旣均允避去法理論而取事實問題則此時當然放寛一步據日人之視察此法理問題刻英美日三國在華盛頓關於交還租借地問題已進行商議如此問題能獲結果則青島之主權問題即不在魯案交涉中提起亦當然得告一段落祗其條件尚餘膠濟鐵路問題而已故若鐵路處分問題能告解决青島之主權問題直等於空論無形中已告結束矣此外日本代表埴原氏在遠東委員會聲明關於满洲特殊利權之抛棄問題當加以攷慮之事聞此係日本政府之旣定方針早已决定如華盛頓會議提及满洲問題時日本僅允討論實際問題不能討論根本問題其所謂實際問題者如鐵路未成線投資權之開放及領事裁判權變形之警察權運用問題等是也會議對於此等問題如有提及日本則允加以相當考慮然若提及民國四年五月之中日密約即二十一條件要求之根本問題所謂關東州及满洲之租借權日本則絶對反對討論謂此問題與日本國防經濟均有絶大關係不能與所謂（特殊利權）混爲一談無論會議形勢如何變更日本决不稍變初志故埴原氏在遠東委員會對於租借地撤去問題最先聲明日本不能抛棄所謂關東州之租借權也按二十一條件問題我國朝野一致否認其有效前在巴黎和會已向列國聲明今兹華盛頓會議我代表雖尚未提議取消然國民全體之否認如故是此項密約之前途尚未知其究竟而日本已絶對認爲有效此我國民及列國均應特加注意者也 
[外交部發表魯案宣言]  
　　說明會外交涉原委　　自魯案開議後國内人士均認爲直交變相紛起抗争外交部爲缓和民意起見昨日（十一）下午六時發表一宣言書公布魯案經過情形原文如下膠澳問題自我國二次答復日本後已將經過詳情訓令太平洋會議我國代表提出大會討論冀由與會各國公評在會圓满解决嗣據我國代表報告英美兩國以大會待决問題正多此案可由英美居間商榷俾得從速解决曾以友誼提出此恉向兩國接洽願任調停並准駐京英美公使轉達其政府之意見亦同前因政府詳加審度以爲膠澳問題關係至重兩次答復節略皆係尊重人民公意據理力駁以期達我國民之希望但此次太平洋會議實以英美爲中堅故英美兩國主張不容漠視因與我代表往復電商並據聲稱美外長許斯英代表貝爾福均謂將來協定條件仍交大會公認等語當即由我國代表招集赴美顧問諮議曁山東代表聨席會議亦均以英美對於雙方友谊之勸告未便置之不理惟政府對於膠澳問題先已訓令代表向會聲明一解决魯案非認日本繼承德國權利二專就事實討論與無論何項條約協定毫無牽涉此二者必須先决嗣於十一月三十日大會開會我代表提出魯案主席正式宣告魯案久懸實爲中日兩國之困難問題今以最誠摯之意約同英國分向中日兩國間力任調停旋商定會議方法中日兩國全權代表外美派東方股長馬克謨及外交參事培爾英派代表朱爾典及東方股長萊樸生共同列席並謂無論結果如何均須報明大會當於本月一日英美中日四國代表開第一次會議經大會主席美國務卿許斯先致謁誠調停之詞英代表貝爾福贊同其說我國與日本代表均致答詞我代表並言此案昨已在大會提及總之山東問題爲中國存亡關係中國國民均希望有公平圓满結果云云次復將訓令先决各端再行聲明日代表無異說此魯案提出大會由大會委託英美出任調停之經過情形也總之膠澳問題久懸未定此次英美出任調停以提出大會爲發端之始以大會公認爲解决之終每次會談均有英美代表之參預即議而不協仍以大會討論爲後盾實與我國向來希望尚無牴觸兹事所關綦鉅用將詳情撮要宣示以明眞相而免誤會（按昨報所載係轉錄東方通訊社電兹得外交部發表原文字句間略有出入特照錄之） 
[代表團辭職原因之别報]  
　　國聞通信社北京通信云我國在華會形勢就京中所得報告連日屢有不祥之消息而代表團辭職之電亦先後到京政府業經去電慰留力加勸勉據外交界所得確報代表突然辭職之原因綜合有二其一由於内部意見之不一致先是秘書長刁作謙來電辭職外間頗傳刁氏之辭係因我國在華會提案種種失利憤而出此並無其他意味實則此種傳說特爲刁氏裝潢門面非屬眞相刁氏之辭職完全爲代表團意見衝突之大暴露刁從前爲英國使館頭等秘書即與施肇基大閙意見而去回國任外部參事與現任外長顔惠慶感情甚佳顔本擬親自赴美故刁得任爲秘書長比以顔氏中止美行刁氏已覺失望而施顧之間原不甚和洽經調停之後幸以對外爲重表面上似頗能和衷共濟顧以在外交界之聲譽自得佔有相當地位施則以駐在國之公使而任首席代表一切會務遂得以自然之形勢一手總攬刁氏與施旣有前嫌至此無可爲役雖居秘書長之地位而論其參與外交機密或反不如一普通之顧問諮議刁氏以無可施展早有去思之念且以中文中語不能流利爲委員團所輕視尤覺憤懑故於我國在華會形勢日見其不佳之際遽然單獨先提出辭職王寵惠雖亦全權代表之一但以在外交界資格不能與施顧比駕亦相形不能如施顧之活躍興味甚少雖不似刁之與施意見甚深然亦時多不能一致故三全權之辭職電先後而來王電實先到施顧似因王辭而亦不得不有辭職之舉至周自齊蔡廷幹之辭職不過爲連帶之表示其作用或與施顧同也其第二原因則爲魯案問題感於内外情勢之困難國内對於會外談判因政府態度暗昧未先徵國民意向而遽受調停不能無疑慮因而起激烈之反對紛電代表致其警告在美之華僑及留學生則更屢屢發表激烈言論並舉行大示威運動在此種情勢之下代表等當然有一種感觸而日本方面對於魯案又堅持彼所主張勢難承受會外談判不能得良好結果其機已露代表處於困難之境遂思以一辭缷責現政府雖去電慰留但外交前途之險惡已甚顯明結果如何殆可知矣 
[京敎育界討論經費問題]  
　　北京專門以上八校因經費無著勢將斷炊昨日（十一） 
下午一時八校敎職員在美術學校開全體大會到者約二百餘人由北大尹炎武主席謂代表等（尹係敎職員聨合會代表之一）日來爲八校經費事雖竭力奔走愧無成績可告今距陽曆年底僅有二十餘日距陰歷年底亦僅五十餘日代表等已陷於一籌莫展之境地故請諸君至此共同討論辦法農專代表提議請各代表將各校情形略略報告再開始討論衆贊成於是首由北大土紹灜報告略謂北大昨曾開會結果主張忍耐維持就中胡適一派主張尤力但亦視七校意見以爲轉移並非絶端者次由高師何炳松報告略謂高師方面不但敎職員個人窘迫已甚即學校方面以供給學生膳宿關係陽曆年内若不發欵亦决難以維持復次女高師錢秣陵報告前三四星期曾開會一次日來情形愈加緊迫故亦不易維持工專代表許君報告工專情形與高師同農專代表言本校未曾開會情形亦甚窘迫美專代表言美專經費最困難故窘迫當比各校尤甚次法專代表張君報告大致相同主席言各校情形旣皆如此則年内若不發欵雖不土崩亦必瓦解吾人均負有維持敎育之責任自應速籌辦法某君言前次聨合會擬發否認馬鄰翼之通電時馬曾有該電不發則三日内可發欵之語今可根據此語與之交涉沈士遠言當質問校長是否有維持能力柴春霖言交通部前旣在閣議席上承認墊欵是亦不能無責任吾人可派代表再向交部催促王紹瀛主張將三說合併由三方面並進柴言三方面並進固無不可但仍須注重交部方面法專張代表與北大賀三才均贊成柴說於是由王紹灜提出三方面並進辦法（一）請政府速派負責敎育長官（二）問校長團究竟有能力維持否（三）催交通部履行前閣議席上之議案何炳松附議柴春霖補充云政府旣未允馬鄰翼辭職似第一層應改爲催促馬鄰翼負責爲較妥對校長方面亦不宜過加壓迫因校長方面其無辦法正與吾敎職員同楊適夷補充云對於交通部方面可質問此次所發十月全月及十一月半月之支票是否確有錢存在銀行法專張代表與柴春霖均贊成楊說柴且言若確有存欵而銀行不付則責在銀行否則交部應負履行支付之責任沈亦贊成楊言遂以修正後之三方面並進辦法付表决全體贊成通過次議由各校加派代表組織特别委員會向各方面進行而散 
[京綏路風朝擴大]  
　　員司一致罷工 
　　京綏路局前日（十日）因會計處長李懋勛與局員請發薪水之代表高課長（棠林）林課員（競）語言衝突繼以用武因此導火線遂激起全局之風潮昨日上午十二時該局人員全體在路局開緊急會議到者三百餘人推林競爲臨時主席報告前日經過情形遂一致議决數事（一）上呈部院請罷斥陳局長李處長（决議時言不承認其爲局長處長）（二）通告全路人員一致罷工（三）推舉林顧李三人往見交通當局陳訴一切（四）由各課舉出三人組織永久團體不達目的不止其呈部院之文即日遞送而各路局亦皆覆電一致行動會計處長李懋勛現已逃避無踪局長陳世華於昨日開會時尚欲出而陳述苦衷嗣有人勸以恐犯衆怒卒未敢往兩次令警察處長出而壓制該處亦不奉令陳氏曾往晤交通張總長聞大受訓斥謂爾身爲局長何以糟到如此陳乃垂頭喪氣而歸　　交通當局對於此事之態度尚無直接報告惟局員之代表林顧李三人昨日往見王路政司長王君宣言部中對此事必執公明之辦法惟諸君行動切不可逾越範圍其餘俟轉陳總長再行核辦又局員於昨日開會後發出兩種印刷品兹節錄於下（其一）本路爲中國自造之鐵路歷年艱難締造幸已全路通車乃有一絶不懂路務之陳世華於去年以夤緣攫得局長添用私人四百餘員違法購料二千餘萬濫借日債專圖回扣中飽致本路陷於破産之地位近更以扣發薪水唆使會計處處長李懋勛毆傷地畝課課長高棠林並聲言解散全局員司同人忍無可忍已全路一致罷工除呈請交通部長迅予一併撤换查辦以維國産外特此電達務乞主持公論以維路政無任感禱（其二）京綏鐵路綿延千有餘里不用外資不借異材手胼足胝積寸累銖十載經營規模初具方慶西北大陸正有生機一線不謂先賢詹天佑之骨肉未寒而局長陳世華竟斷送於口口自任局長不及一年濫用私人竟達四百始則借用日欵貪圖回扣繼復發行綏包公債以六折抵押於人又復變本加厲秘密購料二千餘萬與會計處長李懋勛朋比分肥因恐總工程司陳西林工務處翟兆麟之反對也則先行撤换因材料陸續運到押借已窮無法清償也則停發薪工同人因生計困難一再請求非置不理則遭面斥本月十日同人等因被會計處長非法凌辱正欲陳訴不圖不加李之處分竟聲言必嚴辦同人倒行逆施莫此爲甚同人等當國際盛唱共管之日痛國脈之斷送際米珠薪桂之時傷典貸之俱窮内省外觀來日堪慮忍辱偷安終非久計是用全體開會議决除派代表面請部長撤换陳李外並定本月十一日局内外一致罷工以逹到目的爲止所望各界同人共加垂察同起援助是爲至盼 
[外部爲海後灘案致英使文]  
　　厦門後海灘交涉風潮日漸擴大聞外交部復於九日照會英使據理力争原文如下海後灘交涉案本部正與貴公使在京談判業經電飭厦門馮交涉員飭令轉諭商民静候解决在案乃頃據該交涉員七日來電報告十一月十九日早太古橋工朱某在斗美路頭忽有數人近與耳語其一出刀割去朱工人之耳乃英商太古縱令工人登岸持械横行擅捕渡頭雙樂一人及常關棧橋工頭林在興欲行毆打旣知錯誤尚加私禁而竇領事復令艦兵持械舁砲登岸威嚇請由本部與貴公使會商秉公辦理等因查太古朱姓橋工在斗美路頭因何啓衅眞相雖未明瞭然爲個人犯罪行爲已無疑義且斗美路頭係屬華界人屬華人中國地方官廳自有方法辦理何勞貴國竇領事出頭干涉更何勞太古洋行拘捕而竇領事復召艦兵上陸究存何心此種舉動是否合法實屬蔑視中國主權貴公使到華以來雙方感情均臻良好境地務請秉公主持立將軍艦撤去並將兩造滋事之人送交厦門道尹以便歸案查辦而免傷兩國感情是爲至盼 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[旅京贛人大會紀（吹萬）]  
　　驅陳與争路圑運動 
　　今日（十一日）下午二時江西旅京同鄕開大會於江西會館到者八百餘人原定節目有三（一）爲驅陳光遠（一） 
爲反對南潯鐵路借日欵（一）爲改選幹事公推胡家鳳主席主席先提驅陳問題主張對於陳楊所爲殃民之事尚可設法阻止者先提出反對（一）報載陳氏以全贛釐金押欵六百萬事當速否認（二）陳氏所發之慈善獎券并非辦慈善事業者且行銷之方法復爲攤派亦當否認（三）對驅陳事當有一種示威運動盧性初主張凡陳氏在贛之一舉一動當反對到底示威運動主張每圑體派一人某君謂示威難有効力且此事與外交不同無舉行之必要不如以書面歡迎有實力能驅陳者主席請先表决事實對於反對釐金借欵及慈善獎券皆全體通過主張對外聲明人民不承認釐金借欵如要有人不顧民意貸欵於陳以後贛人不負償還之責次復討論示威運動問題某君謂驅陳非僅京同鄕之力所能做到内地無去陳决心則終難成功當設法令商會與官廳斷絶關係盧主張請各學校各圑體皆與陳斷絶關係張某謂刻外間盛傳奉軍有入贛消息如此事果確則其爲害尤甚於陳當并反對客軍入贛吾人有必行之三事（一）反對客軍入贛（二）運動裁兵（三）爲要求上諸事之實行而舉行示威主席以張君所提議付表决全體贊成主席并聲明示威之方法爲罷學罷市罷工罷稅主張討論如何運動此示威方法熊闢周主將此問題之詳細辦法付幹事討論而此問題乃告一結束對於第二問題則記者可將内幕先行報告查南潯路之争權者原分兩派一爲九江派以李盛鐸爲領袖一爲贛南派以謝遠涵爲領袖兩派争持甚力各不相下乃爲第三者蔡儒楷所得蔡爲張勲所信任有張之大股東爲後臺故得當選因有今所謂南昌派者九江贛南兩派皆不樂爲蔡有是時忽有蔡在京私借日欵二千萬之謡於是學生方面起而反對贛學生於大會之前曾開會四五次决議不得借日欵於大會中提出其實在李任内已釀成借日欵之根潯路舊借東亞興業銀行日金七百五十萬元每年兩期付息一次依合同四期不付息則日人代管路第四期至今年十二月底即行到期李欲借日欵以償日人調查之結果以爲當續借二百五十萬以百五十萬還息百萬爲添車築橋之用而要求特别利益蔡到任後主張僅借百五十萬一面向交部請求向他路移用車輛一面以保息項下金與揚子公司訂修橋合同而對於日人要求則完全拒絶然彼百五十萬而不借則日人勢將管路而在他方面又無法可借因一物不能二抵也謝派知此事之不可以止乃力鼓吹絶對不借日債利用學生以擠蔡故此問題經胡家鳳提出而後學生反對借日債甚力南昌派中人則利用此機會因勢利導亦以爲非反對借日債不可而實則事前早已安排妥安由蔡另函同鄕會說明到本身决不再借外債但前人所借彼不能負責第求營業日漸發逹分期還清而已故是日會塲之中一致反對借日欵主席付表决全體贊成决定用同鄕會名義函蔡學生方面復有主張討論籌欵還息方法者萬兆芝謂此事非今日所能討論方纔旣已表决責成蔡不借日欵以全權　蔡可矣至如何設法非吾儕分内事也此事乃告一結束據知内幕者言蔡必借日欵百五十萬但謂係前任所欠日欵日人并息作本者此則成爲解釋同否之問題矣選舉以當日開票未畢不錄 
[旅京皖人之皖事會議]  
　　旅京皖人因張文生帶兵到省索餉及强迫召集省議會問題昨日（十一）下午三時在安徽會館開同鄕大會到者二百餘人會長江宇澄因赴賑災聨合會未到託王滌齋爲代表首先報告本省及各地關於上列兩項問題來電繼互相討論發言者有王滌齋柳廉石鮑濟唐吳健吾等六七人之多最後汪樹德言皖省水深火熱皆軍民長官之賜如望永久安全非根本剷除此禍省之武人不可李兆珍旣能拒驅張文生焉不可視同一律結果議决屬於新安武軍軍餉者（一）上呈府院及推代表謁見交涉（二）電詰張文生何以帶兵到省索餉（三）電許省長據理力争（四）電請津滬各地皖人一致力争（五）電詰孔財政廳長何以私撥該軍餉項如此之多（六）電請本省各公圑舉代表就近質問張文生並附以條件否則不認其督皖屬於省議會問題則通電京内外各圑體對於本届議員以法律解决爲依歸無論用何威迫利誘誓不承認旋又推定王柳鮑三人爲各項文件起草員江宇澄李斐君張廣建王逹爲分謁府院請願代表乃宣告散會 
[梁啓超在北京法專之講演（續）]  
　　我想諸君應該質問我（你這題目先就不通階級如何能彀拿有槍無槍來分呢）不錯連我也覺得不通無奈眼面前事實的確如此諸君只能怪事實不通不能怪我的題目不通原來兵是人民做的今天是個民明天就可變成個兵今天是個兵明天也許變成個民這其間有什麽階級呢雖然正因爲本來不應分階級的人給他兩個對待的名稱他自然會變成兩個階級要而言之一國裏頭若是有一部分人專拿兵來當作職業那麽有槍階級和無槍階級自然會劃出一個大鴻溝來這鴻溝顯露之後若不設法塞住結果非閙至人民死絶國家亡掉不止羅馬當共和時代及帝國初期武功總算震古　今了但除却平民之外並没有呌做兵的這個階級到了末年行傭兵制兵的階級立刻發生閙了好些年畢竟把西羅馬整個送掉了唐朝行府兵制的時候六百三十四個折衝府每一個府的兵從千二百人起到八百人止個個成年的民都是兵個個兵放下槍都是民當然没有什麽階級後來邊將屯防的（職業兵）漸漸發生便有安史之亂跟着十幾個藩鎮閙得烏烟瘴氣結果是兵的階級與國家同歸於盡像羅馬的傭兵唐的藩鎮難道說他不算一個階級嗎不幸我们中國現在階級的分野正在往這條死路上行諸君試把古今歷史比較一比較當信我標立這名目並非杜撰了　　這種不祥的階級怎麽會發生呢　諸君須知天下的壞事出面來做的雖然只有幾個人從後臺裏直接間接有意識無意職來養成的實不知若干干千萬萬人說到這裏不能不追述革命以來的歷史你想革命是誰的事呀革去一個專制的舊國建設一個（德謨克拉西）的新國自然該由全國人民自覺自動的去革他去建他你看歐洲各國革命那一國不是由（人民運動）得來我們怎麽樣呢哎說來又是慚愧又是可憐我们豈但彀不上說（人民運動）並且彀不上說（運動人民）我们僥倖成功不過靠的是運動軍隊運動土匪諸君啊諸君也不能怪當時的革命家好好的人民没有一個肯攏邊呌他们有什麽法子想不用這種手段能彀把满清推倒嗎却是宇宙間的因果律從來不會饒人一般人民十年前消極的種下那惡因今日却要積極的捱受這惡果人民運動或運動人民成功的革命那政治自然會建設在人民的基礎之上運動軍隊成功的革命那政治安能不建設在軍隊的基礎之上運動土匪成功的革命那政治安能不建設在土匪的基礎之上年復一年你革我我革你革了又革人民是拿着老主意一概不管任憑他们幾十個大頭目帶領些大小𠶭囉頑把戲閙到南南北北幾百萬（軍隊的土匪）（土匪的軍隊）攪成一塌糊塗他们的罪惡已經是千夫所指更無庸我再添一句半句話但諸君不要忘記這種罪惡當事的人固然居一大半旁觀的人最少也分一小半誰呌你一直縱容他縱容到這步田地呀平心而論這些頭目裏頭也未必絶對的没有一個好人可惜是總脫離不了中國舊腦筋總覺得要有多少扛搶的人站在我背後纔能施展我的抱負他的抱負如何且不必問却是這種辦法只能說他整個是（蠻拿基）那裏還有一分一毫（德謨克拉西）氣味來京拿區區小子說罷我却彀不上當頭目先要聲明便他曾被這種舊腦筋纒縛多年到如今醒悟過來除了痛自刻責痛自懺悔外别無話說然而現在臺面上洗動的人恐怕百中之九十九還在做這種夢哩好的人尚且如此那壞的更無從說起了一方面那些野心家或是熱心家日日只想擴充力量好來管轄人一方面那些良善人民只有拜天念佛希望得著個把好人來管轄自己這種思想都是和我们招牌上所冩的民國兩個字背道而馳兩方面凑合起來於是閙成現在有槍階級和無槍階級相對待的局面諸君試從頭細想我進話可不錯嗎　　舊話不必提了眼面前逼到山窮水盡不能不解决的便是裁兵問題這個問題已經成了天下公論任憑什麽人肚子裏縱然幾十個不願意口頭上也一字不敢駁回那必要解决的理由更不必我來分說了現在只賸下一句話就是（兵有什麽法子能彀裁）試隨便拈一個人來問他大約不外以下三種解答第一是希望擁兵的人自己去裁他们若肯激發天良忽然幹這一回事那麽眞是南無大慈大悲救苦救難觀世音菩薩我们只有香花供奉你想配嗎雖至愚極蠢的人諒來也不會再做這種迷夢第二那麽只好希望南方也好北方也好但求有一位（首出的）（聖神文武）（一戎衣而有天下） 
那時候便好（放馬歸牛）（净洗甲兵長不用）了呵呵果然有這一日眞是（如天之福）只可惜紙上的餅不能拿來充肚裏饑只有睁白眼看着北方唱一齣南征南方便添了幾旅南方唱一齣北伐北方便添了十幾師等他们再對唱得幾回只怕全個中國只有兵没有人了第三旣然如此没有指望只好望外國人來替我们裁嗳痛心呀痛心我眞不料神農黃帝會生下這樣的子孫連這種没長進辱没先人的話都講得出口來我覺得國民若起了這種心裏那麽國家纔眞是無藥可醫這病症比諸不能裁兵只怕還深幾十倍哩也罷果然人家肯替我们裁又裁得下去你這話猶自可說我老實告訴你罷現在有槍階級的老爺们不比從前瞪一瞪幾雙綠眼嚇他们不到除非外國派大兵來駐防外國派大兵來駐防中國成了個什麽東西姑且不管你想有這回事嗎（未完） 
[天津市民對魯案表示]  
　　天津商會等二十七圑體（原爲二十六圑體現有寧津同鄕會加入）於前日下午二鐘集會於商會出席者三十餘人李實忱主席議决事項（一）致國民代表電報告天津市民對於魯案交涉之主張（二）致中央電請將對於魯案之民意主張電知三專使（三）電請全國商會聨合會分知各地商會一致力争並請轉商交通部關於太會之電費准予記賬各案議畢即宣布閉會兹附各公圑電文如下（一）致中央電急大總統國務院外交部公鑒連接天津國民代表張彭春電告魯案交涉緊急萬分今日天津市民集會一致主張誓死不認中日直接交涉游行全市悲憤激昻咸請我公轉電三專使俯順民意速提魯案於太會討論付諸國際公决倘不得直即應退會回國天津商會等二十七圑體叩（二）致代表電美京華使館轉張彭春鑒今日市民數千集合誓死不認直接交涉遊行全市悲憤激昻並請我公轉告三使務順民意速提魯案於太會討論天津商會等二十七圑體叩　　昨日（十二）下午三鐘各界人士又集於商會預備出發游行人數較前日更多前後院無插足之地並竚立北馬路者更衆約計共有五千餘人游行時臨時加入者有兩萬人之多在未出發前有宋則久等請演魯案失敗中國必亡之理由痛快淋漓悲憤激昻至四鐘即行出發仍由學生同志會持藍旗在隊之兩翼維持秩序所有手持之白旗傳單均仍同前其經過路線爲北門外河北大街三條石侯家后河沿仍回商會前解散法租界商民等亦擬在法租界内有所表示已商於該租界内之華商公會轉商法領事允許亦有懸旗游行之舉英租界市民則於昨日均懸白旗上書力争魯案字樣並决定遊行至華界加入各公圑之大游行會英領事館聞知即將旗上文義抄去英領事以此種行爲係中國人民表示愛國當然不能阻止惟游行時只准在海大道通過不許由中街行走以中街爲汽車往來之要道恐與交通有妨碍故也　　天津市民連日之游行講演全津市民無不感動現又决定於本月十八日（星期日）在南開操塲開市民大會惟以届時人數太衆事先必須預備一切手續及維持秩序方法正在積極備中 
[魯人抗争魯案之大表示]  
　　山東各界聨合會因反對魯案在會外交涉昨日（十號） 
在省議會開國民大會爲示威行動到會者極形踴躍除男女學生佔五分之三外其餘工商各界約共一萬餘人齊集會塲樓上下足無隙地後來者則鵠立於塲外十鐘半振鈴開會公推杜星北爲臨時主席報告開會宗旨略謂山東問題前年駁回日本要求直接交涉之通牒以至今日本狠希望在華府大會公决乃今反於會外由中日直接交涉我國民之希望盡付東流該會中差誤之點日本以德約爲旣定問題阻我代表提出是吾人所亟須力争者今日應由國民大會名義致電該會及我全國各方以表示主張旋由李冠九朗讀電文云（一）華盛頓會議許士議長各國代表均鑒日本違法占據山東土地鐵路礦産魯人主張提出大會公决日本須無條件交還敝國並廢除不平等之協約换文務祈貴會主張公道早使該案得公平解决以保世界和平山東國民大會叩（二）華盛頓會議中國山東代表徐冠生唐蜀眉轉中國代表圑鑒魯案聞將由會外直接交涉全國譁駭豈惟魯人兹國民大會决定仍由會内將該案公决請即堅持萬一爲國不忠公等勿入國門一步山東國民大會叩（三）北京大總統國務院外交部鑒據赴美代表報告魯案將由華會外直接交涉無論條件如何魯人誓不承認如政府甘心賣國山東人民將與四億同胞不負納稅責任山東國民大會叩（四）廣東孫中山先生鑒魯案直交全國沸騰鬩牆禦悔南北同心請速罷兵争早籌統一以免外人之口實山東國民大會叩（五）各省省議會轉各圑體各報館鑒魯案關係我國存亡世界禍福兹據代表報告華會將該案移由會外中日直接交涉山東人民同深驚駭現經國民議决除電覆代表堅持會内解决外電請華會根據原則主張公道一面警告北京政府容納民意如敢故違則山東人民拚死不負納稅責任披瀝上陳敢祈一致挽回刧運爲感山東國民大會叩（六）各巡閱使督軍總司令鑒山東問題久懸未决前經拒簽於和會近復見外於華府正誼旗幟之下詎厚彼而薄此自剌予盾以還實引侮以招尤公等軍權在握原自能發能收敝會危亡是懼敢祈自怨自艾迅息内争一致對外臨電神馳不盡欲言山東國民大會叩）李君讀完後全塲無異議定即分别拍發當時各界代表議决全體出發遊行於是組織指揮圑維持圑講演圑分三大隊出發齊至商埠公園集合除學生分三大隊外各界人士以維持圑名義各持旗幟錯縱參加並擔任各隊指揮職務其各隊之總指揮則仍由學生推任計第一隊農校礦校商校蠶業講習所模範職業國貨研究會自鵲華橋縣西巷遶東西大街出西關由二大馬路至公園第二隊一師一中正誼師範講習所模範小學師範附屬小學齊魯大學等自貢院牆根芙蓉街出西門普利門由三大馬路至公園第三隊工校育英工藝講習所甲商等自貢院牆根大布政司街出西門遶花店街筐市街官驛待由大馬路至公園其餘則有女子師範製錦小學遊行於城内散布傳單是日商學各界到會均持有大小白旗上書有（頭可斷身可碎山東寸土不可失）（愛國是愛身）（救國是救命）（否認魯案會外交涉提出大會公决）（堅持到底）（還我山河）（無條件交還）（廢除二十一條）等等觸目驚心旗幟並沿途散布傳單分組於道旁演說聽者如堵均甚感動城内商埠各商家門口亦貼有白紙之揭貼上書（否認魯案會外解决主張華府大會公决）等字樣以表示商界之决心遊行隊集齊公園之後時已十二鐘各界亦陸續到齊演講圑之張文英董星五李冠九等又在大廳前作最後之演說聲涙俱下並謂各界同人勿以遊行完畢即缷此對外責任所有各圑體代表務於本日下午仍赴國民大會籌備處（即省敎育會）商量繼續進行辦法大衆一致贊成乃仍作三大隊遊行商埠經緯各路畢分歸各圑體迨下午四鐘各圑體代表仍赴省敎育會集議示威運動後之應辦事項除籌畫電費拍發各電外其第一注重之點即在設法催促議會迅速選舉議長主持會務將此對外責任完全擔起一面由會中發布宣言請求各黨各派激發天良暫將私仇擱起大家出頭解决對外問題其在京津各方與山東現政府意見不合之份子則拍發急電促其速速回省如有只顧私仇放棄公誼仍不犧牲意見之徒則指名宣布罪狀開除省籍務使一般優秀份子羣策羣力挽此刧運惟此種化除私争激動天良之手續及方法本甚複雜公决於十一日再開會議决定辦法而散 
[贛學生對於魯案之奮起]  
　　發起國民大會 
　　江西學生聨合會以魯案未能提出太會前曾集會請各公圑聨電力争乃各公圑對之漠然並不稍動日前滬商敎聨合會轉來蔣余兩代表電要求各大城市鼓勵民氣爲外交聲援蘇浙各省復先後奮起舉行示威運動各公圑始知稍稍留意總商會已電復滬會七日省農會八日學生會均電外交部速令代表圑將魯案及二十一條提出太議敎育會則於今日（九日）亦發一電以表示意見八日下午四時學生會開緊急大會討論挽救魯案辦法涂振農主聨敎育會開國民大會袁俠民主游行示威結果决定由該會發起國民大會通告各公圑於十日上午十一時在皇殿公共體育塲舉行九日各公圑紛紛函復加入學生會即派人前往布置演台及各校集合標記各學生自製各種旗幟如太平洋會力争主權同胞奮起速救危亡等語多不勝紀又函請各校停課一日官廳方面亦極贊成旅省魯人尤現一種憤慨之色戒嚴司令部警務處恐街市擁擠有亂秩序酌派少隊以便隨地照料 
[九江近訊]  
　　贛省省庫空虚近來已逹極點據此間某要人云伊前日在省時督署軍需科僅存洋二十三元内會計尚存有二千三百餘元及至省署打牌係百元一底向會討處取欵無欵可支嗣由省長在内眷搜羅洋一百餘元存放桌上並云無論何人贏去不得携回此欵須作明日伙食之用其窮况可想此間軍隊已有三月未發餉糈僅由唐圑長領到伙食洋四千餘元並自墊出洋二千餘元軍士只有米無菜外間謡諑繁興居户人人自危凡屬軍營旁小店平日與軍士向有來往者均不賖賬夜間六時即行閉門其恐慌如此尚望當軸及早救濟也牯嶺租界西人設立電話前由傅道尹景監督向英領交涉以其妨害主權要求即日收回否則即將電桿拆毁迄今尚無結果兹又奉外部電令催辦現在磋商收回辦法所有電線電桿電機概由中國備價購買不日可望安協　　江西開辦銅元廠已委孫嗣丞籌備一切將來即委爲該廠坐辦惟該廠自前清末葉停鑄後機器多已毁壞殘缺省中前派孫赴漢添購刻已返潯將於日内晋省覆命　　新簡江西烟酒公賣局長鄧邦造前日由京抵潯勾留一日偕傅道尹赴蓮花洞游覽昨日乘軍晋省接篆　　九江自治籌備事務所每月經費前經該所預定一百八十餘元嗣由闔邑士紳開會反對僅規定四十元在 
 
 

Page 11

 
 
米釐項下動用該所以欵項過少不敷開支由此種經費又非地方人所能干涉遂造具預算呈請江西自治籌備處核奪旋經該處規定大縣不得過一百元該所現根據此項規定函請縣署向管欵人支領一百元聞地方士紳仍持前議擬聨名正式控告 
[沈部竄擾瀏陽之外訊]  
　　字林報十一日瀏陽電云沈鴻英所統之兵七千名於十一月二十七日攻入瀏陽初則刦掠商店繼乃刦掠民居城中及周圍數哩無倖免者且從事焚殺擄人勒贖婦女畏兵士野蠻紛紛逃避山中多有因凍餒而死者間有自殺者桂兵後爲湘兵圍攻在三面激戰多時始於十二月九日向平江退走古港鎮被燬三分之二敎會産業亦被殃及沿途居民大受蹂躪湘兵現追擊於後 
[閩學生林梅生出獄記]  
　　協和大學學生林梅生自本年三月間因熱心向商店勸導抵貨被警廳逮捕旋即由警提歸地檢廳訊辦經地檢庭開偵查庭數次未能舉一眞實之罪證而雙方證人到庭均證明林之毫無嫌疑似可釋放遷延至今已八閱月毫無聲息最近林在獄抑鬱成病紳商各圑體以林因熱心愛國下獄聞其在獄患病心甚不忍遂於本月六日聨名具函向高地兩廳環請釋放同日各學校學生亦推舉代表組成請願圑分向高地二廳請願到地檢廳時公推吳鍾麟章榮德等而謁楊檢長堅請立予開釋檢長答以俟數日後即有完满答覆各代表又折向高廳請謁劉檢長因檢長外出由書記官代見允將各情轉逹廳長代表出廳後又電致旅滬同鄕會各圑體請其一致援助當經覆電誓作後盾七日即得地檢廳批准釋放學生界聞訊馳赴地檢廳歡迎林氏出獄歡迎隊中計有馬車數輛高揭歡迎林海生君出獄等字樣沿途燃爆至協和大學下車該校同學全體遂集於校門表示歡迎之意聞不日學生界將與各圑體聨合開歡迎大會刻正在積極籌備中 
[福州雜訊]  
　　福建省議會因討論自治及審核預决算事宜請召集第三臨時會業經咨請數次未得李厚基之允可該會議員又疊開談話會議决再接再厲與李厚基交涉李始允諾定明年三月一日召集正式公文不日當可發表惟閩省官治勢力日益膨脹已無自治之餘地而財政亦紊亂不堪即令開會恐亦無良好之結果也　　日昨厦門交涉員呈報李厚基略謂英領事業於日前將駐紥太古洋行英兵撤去其行内樓上大砲亦經缷下惟橋工仍繼續進行其林頭一名尚未據該行交出云云現聞該行橋工不但不停止且加工添蓋工場兩座以爲工匠膳宿之所又據該行人言太古此次建築棧橋原欲造成一堅固耐久之新式碼頭以利出入口船舶及搭客上下貨船起缷之便而圖商務及航業之發逹全座碼頭係將仿照歐西鐵道橋樑可歷數百年之久該項工程早由某工廠包辦價定四十萬元目下雇用浦東工匠築造者特其起點耳且該廠工匠不日可由英抵厦則此案之交涉正不知何時可了也　　閩省烟政近日廢弛已極非嚴厲進行不足以袪毒禍而各縣知事事務紛繁勢難兼顧又迫於軍隊勒種更難爲力兹因禁烟大員在閩並有洋員監視不得不略爲敷衍乃由禁烟局擬定辦法最要之八縣晉江南安龍溪莆田仙遊海澄漳浦同安正局長由縣兼任副局長由省委派充設調查員四人以上六人以下次要如福安寗德詔安雲宵建甌建陽浦城長汀等縣局長副局長亦照最要縣分辦法設調查員二人以上四人以下共簡小各縣由縣知事完全負責局長月薪分四十元三十元兩項其局費由禁烟罰欵項下開支然舊日禁烟局之積弊不可殫述能不至多一禁烟機關更多一擾民之題自否耳　　福建實業廳長李厚恩兼閩海道尹不數日又缷去閩海道尹而兼政務廳據政界消息確係因中央電商李厚基將以閩人方兆鼇爲閩海道尹有以促成之也李氏接篆在本月四日是日係屬星期各科人員特别人署稱賀軍政界人員道賀者亦絡繹不絶以李係督軍兼省長之弟而有未來省長之希望者也李接事畢即日宴請各科科長五日又宴請各紳士到者吳徵鼇于君彦等二十餘人六日又宴請各國駐閩領事甚爲忙碌又聞李厚基將以實業廳長𢌿洪山製造局長劉式淵然說者謂李厚恩缷却實業廳長之日必在其省實現之日定非目前事云 
[南京快信]  
　　省議會定今日（十三）上午十時開省憲特别審查會下午一時開第七次議事大會　　王省長以地方目治亟待進行昨特通令各縣知事速將關於此項欵　清理一律移交士紳保管以便籌備進行　　陸軍中將胡令宣日前在寗寓病故齊王兩長以其功在國家昨會銜電請中央特頒明令給費治喪並交部從優議卹以昭卹典　　省警廳長王桂林呈天津急振會辦理浙魯蘇皖四省振務結束情形兩長以此次蘇省水災楊敬林旣經倡捐巨欵又復廣爲勸募分撥蘇省至四萬三千九百餘元之多軫念災黎熱誠拯濟殊深佩仰昨特令王廳長代函致復用逹謝悃　　省署續委李佩恩赴銅宿睢邳舒霈赴宜通如泰等縣查禁烟苗財廳委首書田赴無錫張以誠赴蕭縣曹鳴荃赴金壇等縣提欵 
[杭州快信]  
　　省議會昨開會提議選舉參事員贊成反對兩派争論甚烈毫無秩序旋因人數不足宣告延會今日專開選舉會並不分配議程　　内務部特派李會麟（前浙省公署秘書）爲江蘇勘災委員瞿長齡（内部僉事）爲浙江勘災委員業於前日南下　　杭敎育會昨開會選出國民外交大會代表朱汲民錢墨卿汪炎忱張佐時蔡孟謀錢鏡西徐璧侯李鋤荆常開統捐局長姚應泰業奉委署江山縣知事所遺常開局長以龍泉局長陳訓舒調充龍泉局長以海鹽局長王岱調充另委缷署江山知事徐元綬充海鹽统捐局長浙江華洋義振會設事務所於幽冀館即日啓用鈐記嚴屬遂安縣監獄前日脫逃多犯經包知事電報到省已令將管獄員蔡兆鑅撤任留緝遺缺另委楊興林馳往接替　　省垣第一監獄上年穴地脫逃之盜犯駱阿巧范阿庚等經法院判處死刑照懲治盜匪條例呈請省長執行發交高審廳復判迭次開庭均人證不齊前日始告辯論終結現仍决判死刑呈覆省長核示地方通信 
[松江]  
　　續减蕩田標價松金青三屬蕩田經官産局丈溢六萬餘畝標定價格蒲灘每畝四元漲蕩最低價每畝六元聽令人民承買現在已經給照放領者一萬餘畝其餘五萬餘畝雖經一再展限並呈准照原價减去二成迄未有人承買兹松民王毓芳因松邑連年荒歉函請該局俯念民艱將漲蕩再行减價並將已繳保證金未繳田價各户酌展期限以便結束等情經該局分呈省廳處奉令准將已繳證金未繳田價各户展限至本年舊曆年底繳價並照減定之價再减二成以示體恤　　新橋籌辦冬防新橋鄕今届冬防歸該鎮第八分駐所獨力辦理所有往嵗保衛圑所傾冬防經費六十元亦歸該所承領現經該所巡官馬亮卿妥爲支配添設巡船一艘巡士三名歸巡長王晉卿督帶逐日梭巡盤龍塘等處緣該處港汊分歧爲盜匪出没處也 
[蘇州]  
　　齊督來蘇作罷齊督出巡來蘇檢閱第二師軍隊喧傳已久昨日（十二）鎮署接到寗電定於十三日上午由寗起節至十二時抵蘇當即飭屬　備迎接紳商各界亦擬在留園開歡迎會迨今晨又得消息謂齊督因事中止决定年内不再來蘇各軍隊准山　參謀長代行檢閱至明春再行定期出巡云　　省委勘查烟苗江蘇王省長近以本省種烟雖已盡絶惟值此下種之時深恐再有私種情事特委派周運恭來蘇分赴四鄕調查吳縣郭知事奉令後已預備周委到境同往查勘　　縣署會議减賦吳縣本年秋勘成數迭奉省長令催呈報郭知事特於昨日邀集田業會長豐備倉董事及各善堂理事等蒞署會議决定剔荒徵熟以五成九五定案會委呈報省長批准施行 
[金山]  
　　反對敎育畝捐金山公民程宗洛等上王省長電云南京省長鈞鑒金邑本年忙銀除正附稅外帶征水利實業塘工等費每兩已逾四角今又帶征義務敎育畝捐七分合每兩至六角之多殊駭聽聞查此項畝捐以少數人非法議决違反多數公意似此横暴民力奚堪全縣人民哲不承認應請鈞長迅賜飭縣撤銷俾蘇民困迫切待命金山縣公民程宗洛周紹祖姚曾祺彭維城丁廷康王文謨陳德新丁乃琨叩庚 
[武昌]  
　　高師挽留校長近訊武昌高師自談校長辭職離校後該生等異常惶急曾派人至武漢各處尋覔並電致　部陳僉事（文虎）及高部員（鐵民）代爲挽留至今敎部仍無回電該生等乃於前日（八日）晚七時招集全體大會討論方法最後結果議决舉代表二人進京面見談氏懇切挽留無論如何困難哲必請談氏即日回校主持一切聞昨日（九日）已選定代表李浚陳頴焜二人於下午六時渡江搭晚車北上矣 
[徐州]  
　　城廂發生刦案南關英士街協聚成號昨晨四時許被匪徒六人持械入内刧去紙幣七十千銅元五千並衣物多件及警察聞報趕至匪已逃竄無踪矣　　人力車夫罷工銅山全城人力車不下五百餘輛馬路工程處每月收捐頗鉅現人力車以利華汽車開行有損人力車生意遂於今早（十一日）各人力車公司通知車夫一律罷工要求工程處禁止汽車開行以免損失否每月捐欵須减至每輛半元以示體恤不知工程處如何辦理也 
[懷遠]  
　　外交後援會之示威運動昨日（十號）皖省懷遠縣各圑體所組織之國民外交後援會舉行示威運動男女各學校到會者千餘人其他各機關及公民與會者不下三千午後一時由縣立高等學校出發游行一週仍回該校而散爲時已五句鐘矣游行秩序甚佳沿途分散白話宣言觀者極爲感動並聞該會曾致太會代表一電促提魯案及取消二十一條件雜評一 
[奉張入京（默）]  
　　此次奉張入京或云爲對南問題或云爲政潮問題或云爲維持金融問題究竟原因何在今尚不能明瞭第就此三問題言名爲商對南而實則欲擴表其兵力於長江名爲調停政潮而實則欲擴張其政權於中樞名爲維持金融而實則欲擴張其經濟勢力於北京表面爲人而實皆爲已故此次來京之結果亦不過如前數次之來京徒糜中央鉅大之招待費而已與國家毫無關係也　　無論奉張入京無誠意應付此三者即曰有誠意而此等無謂之糾紛蟣蝨之争持又何關乎大局奉張唯一之責任爲復蒙爲保守東三省疆土今正在满洲里會議之際對於庫哈如何收回毫無主張又在太平洋會議之際對於東省權利如何保持更無表示此等關於自身與國家大局之極重要問題置之不問而爲此私人權利之事僕僕京津是亦不可以已乎　　或曰張來曹亦將來曩昔所演之種種怪狀必將一一重演嗚呼娱樂而已國事云乎哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[各方面歡迎威廉博士之昨訊]  
　　世界新聞家威廉博士抵滬後各方面均竭誠歡迎前日之歡迎詳情已誌昨報兹將昨日各處歡迎情形分紀於下 
[博士上午赴各處參觀]  
　　威廉博士昨晨偕哥登君裴德生君謝福生君自密勒氏評論報同乘汽車往滬江大學路過厚生紗廠參觀多時及抵滬江大學已過十一時博士因尚須參觀華豐大中華兩紗廠不及演講略事參觀即赴華豐紗廠華豐離滬江大學頗遠經三刻鐘之久始到王正廷博士親出歡迎並言已凖備一切專候威廉博士之駕臨威廉博士因卡爾登聨太平洋會曁美國大學俱樂部之宴會於十二時一刻舉行計自華豐逹卡爾登至少須一小時之久故不克詳細參觀並請由華豐以電話轉致大中華紗廠謂以時間侷促不克再往有勞聶雲台君久候殊爲歉仄蓋聶君在大中華已早爲佈置希威廉博士之到也及抵卡爾登已近一時矣 
[兩圑體在卡爾登之公宴]  
　　聨太平洋會及美國大學俱樂部於昨日十二時一刻在卡爾登公宴感廉博士博士因自吳淞至卡爾登路途遥遠故至時已近一時到會者久候不至已相偕入席先由萬國函授學校校長海克宣言推字林西報主筆葛林君主席宴畢衣可佛大學敎員羅素君演說其題爲（人之不能閱書何故）大旨謂凡不能隨意閱書者因其自幼未令學習默誦故書中印出之字若不發聲决不能直逹其腦筋也職是之故壯年時須以科學之方法訓練之繼由葛林紹介威廉博士并言報紙之爲政府利用爲勢所難免之事又曰世界上恐無一國能免此事云繼即由威廉博士演說詞旨謔而不虐满座爲之大笑兹略舉其要點於下博士謂羅素君所言默誦一層可以閱報補救之博士又痛言黨見所拘之報紙爲近世新聞界最惡之現象今日世界之急需者爲純潔之報纸非政府所能利用者蓋政府利用報紙之時代或歐戰時代已經過去遠東今日所處地位亦復如是深望其能免此惡習且願表同情以相援助又曰報紙爲人民之師公衆之僕故遠東新聞宜以公衆事業爲已任則庶幾可矣末又讚慕英國式之報紙以其容納各方批評及意見而盡載之報端也故願美國報紙及他國報紙均效其法以臻佳境云是會到者有美領事克銀漢君華童公學校長康普君約翰大學卜威廉君王正廷博士鄺富灼博士等一百六十二人 
[博士下午赴各處參觀]  
　　卡爾登宴會散席後威廉博士即偕鄺富灼博士裴德生君哥登君謝福生君汪英賓君同往寳山路商務印書館參觀博士對於商務印書館之組織甚覺满意及參觀至影戲部該館爲博士攝一影背景爲中國客堂博士言得此中國裝飾更能使其照相增美觀云該館除專備精裝東方雜誌贈博士外并以一九二二年之五彩月份牌分贈同行諸人迨三時餘出商務印書館次第參觀各報館後乃赴青年會新聞記者聨歡會之茶會 
[上海新聞記者聨歡會之茶話會]  
　　上海新聞記者聨歡會於昨日下午四時三十分在青年會歡迎威廉博士到者除博士外尚有數位來賓該會會員到者如謝福生戈公振陳漢明謝介子周孝菴潘公展朱應鵬汪英賓費公俠嚴諤聲于秋墨裴國雄翁吉雲侯可九徐大純曹谷冰郁志傑張滇叔蘇一樂張振遠君等約三十人公推謝介子君主席致歡迎詞謝福生君繙譯博士乃起而演說云鄙人今日赴貴會之招座中賓主可謂俱爲新聞記者因鄙人非特現在仍係新聞記者之一並希望以後終生從事於新聞事業也欲新聞事業之發展必須由吾儕新聞記者努力從事於本業鄙人前數年曾來中國以彼時中國報紙與現時中國報紙較覺頗有可觀之進境所以有此種進境者新青年之加入新聞界以努力從事亦與有力焉諸君知新聞事業何以能佔世界上重要位置因世界上無論何事全恃社會公論所謂公論者即報紙之評論而此種評論無非根據新聞記者之紀述故换言之世界上無論何事惟新聞記者之紀述可以發生重要影響此種能力除新聞記者外固無論何人無之也新聞記者之成功應注意下列之三項（一）新聞須求其眞確所謂眞確非情節確實之謂須使所紀述之事實閱之能明此事之眞相及其根源（二）新聞應有興趣新聞果能眞確然若文字索然無味亦不足以引起一般人之興味故能使讀新聞者愈有興味則其新聞之紀載愈有價值（三）新聞須眞正有益於社會對於社會上無益之事即使其情節確實紀載有味亦當删節之而不爲紀述新聞記者須將以上三事時時銘之心版苟能完全逹到即可爲一模範之新聞記者矣鄙人頗願爲貴會名譽會員之一因此等平等實在之圑體鄙人頗願參加以較彼資本家徒以金錢面目向人者逈不相同也謹謝諸君之盛意演說畢陳漢明君提議即請博士爲該會名譽會員之第一人全體贊成博士亦甚欣然任之衆請陳君即於本晚備函送至博士寓主席遂致謝賓詞至六時許乃盡歡散　　又昨日該會開會時青年會駱維廉費吳生陳維新許長卿君等相助設備與招待甚殷當未開會前有上海泰晤士報芬區君（ＭＲＡＰＲＩＮＣＨ）繳納會費下届聚餐即行加入也 
[上海日報公會之宴會]  
　　昨晚六時半上海日報公會在一品香宴請威廉博士賓主共約六十人由汪主席致歡迎詞（詞附後）次由威廉博士起而演說謝福生君繙譯先述感荷招待之意次謂别離在即與諸老友及新友均覺依依對於歡迎之詞當代回美宣傳因所表示民意實以能使外人徧知爲佳也新聞之責任至爲重大但當以謀人民之幸福爲第一要件鄙人在美即曾於密蘇里大學新聞學院門前勒石銘之此後願與中國報界人士共勉也中美之邦交素睦此爲吾人極快慰事愚意世界各國欲謀親善者絶不可賴何種政治之協定最可恃者莫過於各種職業之人民互相爲至誠墊之携手中美兩國之感情將來可期日益親密對於貴國之將來惟希貴國人士努力自行整理之各友邦之相助當盡力以圖貢獻其所見及處及其所能辦到者更萬談不到管理二字也此點深希貴國人士注意自今以往敬祝貴國前途幸福貴會幸福致詞之前由南通伶工學社之學生奏西樂博士演說畢該會敦請中西女墊畢業生俞梓連女士奏鋼琴一曲甚爲美聽復有張籋雲謝福生二君演說併攝一影至十時許乃散兹將該會歡迎詞載之如左　　歡迎詞今晚日報公會歡迎威廉博士及諸位先生承諸先生不棄惠然肯臨同人不勝欣幸之至威廉博士爲新聞家泰斗名著各國現公推爲萬國報界大會會長學問事業人所共欽諸位先生亦均爲新聞界名士美國報界人才如斯其盛故新聞事業莫盛於美國有由來矣竊謂世界大局之轉移操之輿論美惡利害所關要惟新聞家執其權衡此其責任誠非輕淺敝會同人之意以爲新聞家無論其黨派何屬或所注重者何途而唯一目的當在盡力所至以提高人羣程度至於至善之境國有開明之報館則其國必大而强雖攻克戰勝之具以近代科學發明而論不及他人亦未妨也欲知報紙之勢力觀於歐戰之結果可以見之當時協約各國軍紀嚴明故得盡致其力以攻克敵軍其所以有此嚴明之軍律而盡其攻克之能事者則報紙之力居多尚有一事亦甚關重要即報紙能將協約各國作戰目的明宣於中立各國俾知是非所屬得中立各國之同情即後來中立諸國出而助戰亦何莫非報紙傳布其眞相之力他如工商學問一切之事與夫人羣利益所關種種之事何一不與報紙密切相關中國報紙雖尚在幼稚時代而四百兆人一旦盡脫满清覊縛則中國報紙實與有力即如袁世凱予智自雄圖謀帝業倘非中國報紙宣示民意鳴其不平則中國恐又轉入專制政治之局矣今值歐戰告終以後建設之業從兹開始欲求世界永久和平共謀幸福必須各國新聞記者互相聨絡各盡其力新聞家之金科玉律宜曰爲人類謀幸福倘能恪遵此語施諸實行不以種族宗敎之見而生異心則世界人民容有合而爲一之時正如孔聖所云四海之内皆兄弟矣新聞家爲公衆之管託人此乃要義吾人所不當忘也旣受公衆之管託則有護持公共樂利之責若人類忽有一旦滅亡之憂則爲新聞家者誠宜羣策羣力以攻彼文明之敵雖潛艇飛機毒氣之用亦何以逮焉中美二國之新聞家其可爲中美兩國邦交致力者尤有應盡之重責謂當如傅保然願護噢咻無不周至以保全歷來之親交善感不爲野心家之陰謀詭計所浸潤而致破壞本會爲中國報界代表今假諸先生而謹告美國之人民曰中國人士極欲與美國人士一心聯絡共謀利益抑非僅二國互利而已凡各國之人苟以高尙之目的相期許而不逞狡詐詭僻之國者亦將共獲其益也本會同人深望美國人士亦本斯　義而與中國提携進行不勝幸甚諸先生此番來華適値中國局勢不安之時或因是而有不慊於中國之意然古諺有云黎明以前之時乃最爲黑暗之時今日之中國正如一葉扁舟容與於波濤澎湃之中一旦安抵彼岸會有其時此蓋演進之步驟使然非人力所可强爲也中國譬猶病夫非特醫藥之事宜極周到即旁人同情勉勵之意亦不可缺每有外國報紙對於中國時事恣意譏彈不問中國所爲何事或欲爲何事輒假借題目逞意發揮無所不至此種態度於友愛中國者固無益而於中國過度時代由專制而進民主政治之時則有大害中國今日固爲政潮所包圍然工商實業固未因是而阻其前進之程今日中國工商百業之旺盛實爲前史所未有以全國而論亦因平安無事雖有武人作難横梗於中而爲數究屬不多諸先生來遊中國雖不知所懷印象若何尙望他日於議論之際多作同情之言勿爲吹求之論無任感禱諸先生遠道來滬同人謹備菲酌聊滌塵煩招待不周尙乞見諒謹舉一觴祝諸先生助我中國爲二大共和國造成固結不解之關係以副我華全國人士之期望中華民國十年十二月日上海日報公會 
[博士今晨乘金邦號回國]  
　　威廉博士定於今晨八時三十分乘停泊招商局北棧碼頭（虹口鄧脫路）之金邦號郵船赴日由日赴美聞博士在華因爲時期所限未及至粵頗引爲憾云按此次威廉博士參觀有十餘處之多每一參觀必有演說凡遇中國機關其演說辭皆由謝君福生繙譯即日前本報茶話會中非特博士之說辭由謝君由英譯華即歡迎辭亦由謝君由華譯英云 
[各路商界二次聨席會議先聲]  
　　討論外交之實力後盾　　國聞通信社云上海各路商界聨合會前因魯案問題曾有聨席會議議决與學界同時舉行遊行示威運動兹聞各路商界以外交問題非有實力以爲後盾難期勝利而欲以實力爲後盾則非有圑結之圑體不可因此有數路發起召集各路開第二次聨席會議聞地點擬假寗波同鄕會日期尚未决定現正商議發起事項其聨席會議之目的則完全以外交爲目標不及其他問題云 
[贊同國是會議之覆函]  
　　全國商敎聨合會擬組織國是會議定期開會解决時事當經函請各省公圑選派代表列席與議各省法圑之電函贊同者已有多處昨日該會又接杭州律師協會等函電照錄如左（杭州律師協會覆函）敬啓者敝會公舉國民外交大會代表何炳麔吳華兩君赴滬與議理合函知貴會接洽爲荷此致全國商敎聨席會議（貴州代表來函）敬啓者兹接貴州總商會來電一件特轉塵希即查照專此敬頌公綏鄧漢祥拜啓附貴州總商會電伯羣先生並轉鄧鳴階先生各省商學各界聨合會均鑒頃悉各省商學各界分派代表到滬組織聨合會關係時局甚大敝會極表贊同公推鳴階先生爲黔省商會代表共策進行無任紉感貴州總商會叩支省代 
[贛同鄕之内政外交觀]  
　　反對南潯路借欵外交會代表緩退　　旅滬江西同鄕會昨日因南潯鐵路借欵事開會討論議决通電反對繼由該公會出席外交大會代表黃葆祥報告本月六號出席於代表會見有人提出不承認北政府及大會代表當時不以爲然立刻退席應否退出該會請公决僉謂外交風雲已惡對外通電似應愼重至退出一節暫行從緩如再少數人始終不悟本會當然退出云 
[日人希望中國統一辭]  
　　還望日本勿爲中國統一之梗　　國聞通信社云本月十二日日本東京開國民有志大會與會者有時事新報記者電井陸郎前充北京順天時報社長及朝日新聞記者望田正雄前充該報北京通信員等人均爲多年研究中國情事者當日議决對於中國國民發一通電勸告統一兹紀本社所得原電如下國聞通信社轉中華民國國民公鑒貴國政局之不定匪獨貴國民受其膚痛即毘鄰之日本國民亦同所憂慮者也今太平洋會議之所議强半屬於貴國問題是列强對於貴國亦均切望其安定與統一耳吾人鑒於太會之趨勢深維貴國之今日誠宜速謀基於民意之眞統一恢復政局之安定以確立將來大計之秋也不然則長此現狀從太會協定幾許之原則而貴國國民夙望之實現果將期於何年爲貴國謀今日之急務惟有基於眞正民意之統一而建設之一途而已兹日本國民謹掬懇摯之忱遥貢諸素所敬愛之中華民國國民之前惟亮察焉太正十年十二月十二日日本國民有志大會啓 
[閩人爲海後灘案呼援]  
　　旅滬福建同鄕會接厦門公民會電云旅滬福建同鄕會轉各報館各圑體鑒英使初以撤海灘旗牌牆棧橋納租等條開談判今忽翻異顯係恃强欺凌厦人堅持抵制望尊處迅予助力公民會文等語福建同鄕會已分别轉知矣 
[改港技師會報告書之内容]  
　　上海港工程技師顧問會會議告畢已於日前擬就報告書詳述上海應如何改良海港以應世界商業將來大膨脹時上海爲世界一大口岸之需要各情呈送北京政府兹已分送各領署各商會書共十七頁其叙文中論上海爲中國中部商務門户之重要謂長江一帶直接依賴上海之發逹者逾四千萬人民全書主點在主張開掘長江口南峽銅沙使峽廣六百呎深三十呎俾吃水三十呎之外洋船隻得於潮水淺退時駛入並將浦江繼續濬深庶淺潮時深自三十呎至三十三呎又擬收回私有碼頭改爲公有碼頭使全港歸海港委員會管轄而公有之船塢亦隸屬之其第一步擬在楊樹浦角及吳淞兩處築公有碼頭並主張多設貨棧精求運輸貨物之具日本技師對於開掘沙灘一層有保留條件謂先宜試掘以騐沙漲之程度他國技師則不以爲然蓋以試掘無益於事不能爲判决之根據也故擬至少用最有力之掘機兩具從事掘沙至於吳淞設閘及以杭州灣爲上海港口之議顧問會以經費太鉅且無實效不贊成之估計亟需之經費約爲一千零七十五萬兩包括開掘港口經費在内分估掘機約四百二十萬兩公有碼頭四百五十萬兩郵船碼頭六十二萬兩目前濬浦經費按關稅徵收百分之三此後可增至按貨值千分之五報告書又主張改組濬浦局以中國官員上海商界航運界代表合組之任期二年職權平等以多數意見爲從違該局管理權應視前爲大不受省憲之節制前夜美國技師白拉克氏在美人俱樂部對美商會會員討論此事謂發展海港之經費先須裝運貨物之商家擔負之故商家應在濬浦局有代表之權利現擬改組該局董事會局董十二人按各國在滬航運之多寡支配代表人數每一董事應代表航運百分之八又三分之一由商界公舉之不能由領署指派一因領署指派有侵佔中國主權之嫌疑一因各國航運不及百分之八又三分之一者不能舉代表也上海航運中日英美四國佔百分之九十六故舉派董事以商會爲最宜董事每年選舉使航運多寡今昔稍異則董事人數亦可易於支配且商人圑體無礙中國主權商家之利益即中國之利益且中國商人必佔多數將來逐漸增多董事會可爲華人所全佔云云 
[侵吞海軍餉項案之滬聞]  
　　計共二百二十餘萬海軍同人均主澈究　　海軍總司令蔣拯以本軍所轄各艦隊營棧院校餉糈每月數十萬元迭次向部催領無着積欠有六個月之久現正電部催撥之際忽接京信略謂本月初財政部咨覆海軍部内稱自本年六月十五日起至九月十五日止統計共付海軍軍餉二百二十餘萬元云云海軍部同人得此消息深爲詫異僉以本軍全體艦隊營校餉項經費每月僅止數十萬元財政部自六月至九月已付二百餘萬元之鉅若按全軍軍餉計算可以發至十一月爲止現在全軍餉項被欠有六個月之久其中必有黑幕况財政部咨文係屬正式公文事實具在無可諱言當由海部同人在北京海軍聨歡社開會討論並請海部次長徐振鵬出席說明此事以明眞相因次長有管理部務之責深知究竟也乃次長往請數次避不出席海軍同人查得本部秘要科科長黃道箖處於嫌疑地位（黃爲李鼎新氏之外甥孫）執掌重權致有此弊於是羣情大憤咸以本軍艦隊人員終年飄泊海上餐風宿雨歷盡艱辛今受此冒領侵吞使全軍人員枵腹從公若不請求從嚴澈究不足以肅軍紀而資整頓已由海部全體同人公呈國務院海軍總長請爲澈究一面電請本埠海軍總司令公署請爲會議電復以便核辦等情蔣總司令得此消息擬即日召集全體人員在署會議後再行派員入京以便澈底清查嚴懲侵餉舞弊之人以儆將來云 
[紀勤工儉學圑之行止]  
　　有謀入校者有離滬者有歸國者　　國聞通信社云前日勤工儉學圑代表等爲交涉通惠工商校免費入學一事往見法領事當時法領事謂宜先請求校長昨日該圑又派代表赴該校接洽謁見該校校長梅朋君（法人）陳述願入該校者約三四十人梅君略謂人數太多免收學費一節尚須請示駐京法公使方能辦理並囑該生等將中法文名册從速交去至關於食費一節則須生等具有確欵方可免其緩交該代表答謂現今已向省縣當局及上海各界盡力籌集如川湘等省已派代表直接往籌云　　該圑學生日來報名歸家及派赴各地代表約二十餘人通計已離滬者爲劉萬秩王京歧毛顯球三人（以上三人係自備旅費歸家）汪騰因王顧寧徐守楷徐守模周秀芳葉正均朱瑗陳光曜周禮蘇言川周澤厚廖元瑛傳淪黃進宋光務宋紹景陳赤汪庭賢王澤潤黎純一姜毓榮伍桂馨陳毅喻正衡等廿七人其如歐陽淑何寅修二人現尚在滬又前日由廣州轉上海之九人爲吳明劉邕董寶琪袁文慶劉方岳李隆郅魯其昌周欽岳陳鵬現住三馬路上海旅館困苦情形與先來滬之七十餘人相等聞前日已推代表同該圑幹事部職員赴交涉使署請求同樣維持按此九人即被迫歸國百零四人中由香港爲船行日期所誤者現已到滬再如第二次歸國學生六人現住上海亦極異常艱難昨該圑代表曾代向交涉署乞援交涉署謂須得確實證明然後設法云　　又訪函云被迫回國之留法勤工儉學生圑在滬艱困前經官紳會議决定維持兩星期並議定由官廳覓定南市利泰南康兩旅館爲該生等全體膳宿之所兹聞該學生圑以該旅館污穢願移遷他庽並有由粤新來之學生要求加入維持故推代表往交涉署昨許交涉員委派科員沈頌閣接見該學生圑代表喻止衡喻提出要求條件（一）學生除膳宿外追加給發在滬之零用（二）現學生圑議派代表二人一往北京一往廣東要求官廳給予路費（三）學生中内有十六人現住德義厚因病不願移住官廳所維持之公庽並要求承認德義厚所住學生之膳宿費（四）學生中内有一部分因嫌公庽污穢另覓鄰近旅館居住亦要求官廳擔負此項食宿等費用（五）尚有學生二十餘人自法回國曾在香港廣州起岸今已陸續來滬要求追加列入維持聞沈科員均不應允一概拒却云 
[帶征丁漕抵公債之不果]  
　　丁漕帶征抵借長期公債一事馮夢華氏曾電北京齊内務總長兹接其覆電云馮夢老鑒元電悉災振協濟會呈請以丁漕帶征抵借長期公債一案前准院交部當以發行公債旣難銷售丁漕帶征尤　事實上萬不能行之事對於該會建議並未採納耀珊素來作事當爲我公所深信乞勿輕聽謡傳藉釋遠厪至所企盼耀珊皓 
[商聨會請禁獎券]  
　　函各總商會協助禁止　　國聞通信社云全國商會聨合會近呈内務部禁止各種獎劵其文云呈爲錄案呈請事竊本會本届臨時大會據浙江嘉興縣商會提議擬請政府禁止各種奬劵一案略稱彩票歛錢向干例禁乃自民國以來改頭换面乘機復活美其名曰獎劵按其實即賭博始作俑於滬濱繼效尤於各省先後發行者不下數十種不曰善後工賑即曰慈善救濟每月坐收鉅萬盈餘究歸若何消納姑置不論而其流毒社會實較洪水猛獸爲烈應請本會呈請内務部將各省現在發行之各種奬劵一律勒令停辦並永遠不准再有任何名義發行類似賭博之奬劵以絶根株等語經大會討論交付審查嗣據報告謂彩票一項盛行清季後經浙江諮議局議决呈請禁止始告肅清民國成立刑律具設專條邦有常刑乃未幾假慈善救濟名義改稱奬劵先後發行近且繼起不絶爲害伊於胡底西南自主省分對於廣州番攤亦經禁絶政府日以統一相號召此種害人奬劵自應立即禁止以順輿情等語後經大會續議多數表决按照原案一面呈請内務部從速禁止一面通函各商會協助官廳進行爲此備文呈請鈞部准予通告各省將各種奬劵一律停辦並永遠禁止發行以袪民害而順輿情實爲公便云云又另函各總商會協助禁止發行云 
[奬券盈餘助蘇賑]  
　　北京内務部覆蘇省義振會電云馮夢華先生鑒陽電悉查義振獎券本爲北省振災舉辦所有奬餘均撥歸振欵項下應用迨至今年夏間振務結束督辦振務處撤銷當以北京年來貧民衆多生活艱窘已逹極點非設法救濟實於京師地面治安關係滋大因即改定自本年七月起將此項奬餘專充籌辦貧民工廠銀行及其他貧民救濟經費仍用舊名以利推銷並經咨呈國務院有案江蘇今嵗水災慘重振欵支絀自屬實情昨准江蘇督軍省長電稱所有各項奬劵均派員洽商酌提餘利撥助蘇振義振奬券亦請酌提以示提倡等語當以各項奬劵旣均接洽義振奬券盈餘自應比照辦理業經電復請將前定辦法復部以便令行奬券處查辦在案特電奉復即希查照内務部删 
[泰和里房客之呼籲]  
　　房主竟勒限遷移 
　　國聞通信社云勞合路上海各路商界總聨合會昨接南京九江兩路泰和里全體房客公函云敬啓者商等所營業之店屋向爲首善堂之産近售於哈同洋行乍經接手即授意各房客如欲繼續居住須加租逾倍小費若干當經各房客因擔負太重力難勝任婉言拒却該行即以修理爲名發出通告勒限各房客於十一月底一律遷讓聞訊之餘曷勝駭異即舉代表向該行再四情商而該行毫無轉圜餘地商等以房屋擠軋無處搬遷營業基礎勢必根本動摇况商等營業關鍵全在年終經此打擊非惟商等不堪設想即雇用各夥爲數頗衆亦皆以生計攸關大起恐慌誠有慄慄自危朝不保暮之勢迫不得已籲懇貴會鼎力維持理喻該行俾逹略加租金免其搬遷之目的則貴會覆載之恩銘感無旣矣無任迫切待命之至云云聞該會將出而調停云 
[蘇滬當道嘉許公廨讞員]  
　　限制房屋加租之處理得宜 
　　此次滬埠加增房租一事房東房客初皆立於對抗地位 
 
 

Page 15

 
 
莫肯相讓嗣經華租各界官廳先後發出限制加租公告始將此項風潮無形消弭故南京督軍齊撫萬松滬護軍使何茂如二氏連日均有函電致公共會審公廨贊許關綗之讞員及各副會審官廨决此事處理得宜爰將函電節錄如次（一）齊督軍快郵代電云上海會審公廨關正會審官覽房東强制增加房租租户恐慌聨合抗議原關公衆生計及地方治安該員立予維持設法限制辦理妥洽深堪嘉慰（一）何護軍使函略謂此次因房屋加租地方人民大起恐慌經該廨員等持平解决足見盡心民事殊堪嘉許所擬限制辦法亦頗公允云云 
[航業消息紀要]  
　　乘金邦號赴美之人物留學生赴歐美者多人　　太平洋郵船公司之金邦號此次由小吕宋香港來滬即停泊於招商局北棧（虹口鄧脫路）本日即赴舊金山由上海動身之旅客有阿卜脫威廉博等又有該郵船公司之上海總大班克羅君ＪＢＣＲＯＷ近新與美鷹洋行（係美國在華採辦湖絲之第一大商行）大班之女公子結婚舉行蜜月旅行即偕其夫人於本日亦乘金邦號赴舊金山因此該公司之各職員紛紛贈送花籃等物所有金邦號裝出之貨計有湖絲二百七十五包核桃二十五噸山東府綢二百箱火爐二十噸此船十七日可至神户十九日至横濱二十七號至檀香山一月二日抵舊金山云　　中國郵船公司之南京號明日由滬開赴舊金山搭客有本埠上海銀行派往美國考察經濟狀况之葉起鳳金鍾純二人又有轉赴英國之留學生金育麟及赴美留學之李閔譚趙邏姓等學生五名餘以西人爲多船泊吳淞口旅客於明日午後在海關碼頭乘小火輪轉登大船云又十六日法郵船巴勒介號赴法有北京國立醫學專門學校之敎授醫學士朱其輝搭乘此輪赴德考察醫學又有本埠同德學校之張悚赴德柏林大學留習醫學專科此外如復旦學校之汪瀏汪源及浦東中學校寰球學會之侯俊等生亦皆乘此輪至法國後再轉至德國留學此次該輪之出口貨仍以運法之華絲爲多現在已有七百件報裝又茶葉七百五十箱届時或再有增加云　　昨日太古公司之蘇州號由港來申又裝來小洋十三箱約計四十五萬角　　提督公司之銀邦號昨日已由西雅圖到滬來客三十名貨物一千八百噸其中以罐頭食物爲多即定本日赴港　　英國郵船公司之名古屋號本月八日從倫敦開出將於一月下旬至申又有蘇里迭亞號昨日由倫敦來電報告業於本月十日安抵英倫云 
[紗市仍難起色]  
　　客帮銷路又呆 
　　棉紗市面難見起色醖釀多時遠期十六支標凖紗價仍在一百四十一二兩近期本月份價已進一百四十兩之内益紗業中之人心全視客帮銷路之胃口爲轉移自川帮日前活動買進二十支十支粗細本紗數千包一時人心頓轉向高星期六以後則客帮胃口又見呆滯各交易所每日統扯不及千包之標準買賣且各紗廠開出五六萬包其中十六支紗須佔十之七八故號家手中有貨亦多惟棉花市價仍漲高貨亦缺紗價亦得稍倚棉價爲維持云 
[交涉公署致法總領事函]  
　　再請嚴禁交易所 
　　江蘇特派交涉公署近因本埠各交易所擾亂金融貽害社會故於昨日又致函駐滬法總領事請爲從嚴查禁原文如下逕啓者案查本埠違法設立之各交易所迭奉農商外交部曁督軍省長令飭查禁均經函請貴總領事嚴行禁止嗣經來函允爲妥籌取締又經呈奉部省指令仍應轉函查禁各在案數月以來違法各交易所之弊害影響於社會者所關甚鉅現在報載各交易所股票日跌因此投機失敗者或虧累潛逃或情急自盡時有所聞雖報紙所載未必盡確然因此擾亂金融引起市面恐慌已爲不可掩之事實查各交易所大都自使私圖旣不遵照農商部所定法規辦理又不作眞正之交易專以買空賣空及買賣本所股票爲事情同賭博類於設阱陷人貴總領事雖有從嚴取締之議但慮仍難杜絶禍根長此以往將來爲害更大相應以最誠懇之意再行函逹貴總領事請煩查照務將未經奉部核准之各交易所查禁以維商市并盼見復爲荷 
[關於交易所之近訊]  
　　法租界内各交易所由浦灘以至大世界夜市交易所止共有數十家之多其中發起人等之複雜以及組織之命意各有不同此次中外證劵物品交易所倒閉之後法領事對於各交易所請照立案等事頗爲注意並嚴訂取締規章所有各交易所列名之發起人中調查其從前有無違犯刑事案及有擾亂金融妨碍治安情事者然後核定准否又明年起有本所股不得在本所拍版之說緣本所拍本所股難免理事與經紀人有通同舞弊情事現有某某等數交易所因調查得發起人中之資格不合業已將所給執照吊銷云　　又法馬路吉祥街口許松椿等所設之上海棉花交易所於上月底因本所股價大跌以是交割糾葛停拍本所股以來迄已半月有餘至今尚未解决現由經紀人與多頭空頭兩方面從長商議尚不能了結故該所與所拍棉花營業上亦頗平淡矣 
[輪船撞沉釣船三紀]  
　　溺斃五人尸體未獲沉船業已轟毁　　寗波釣船金龍順號於上月三十號五點餘鐘駛出淞口行至三夾水方面被進口之日商盛京丸輪船攔腰碰撞船分兩段立時沉没舟中夥友十六人盡行墮水援起十一人溺斃五人尸首失踪已由船主周禮榮及屍親在申要求該輪公司賠償損失及撫恤等情兩紀本報兹聞該公司允賠洋一千元而該釣船主以全船損壞價值須一萬數千元該公司允賠之數不敷尚鉅爰請同鄕會再與該公司交涉至淹斃尸首至今失踪連日自行僱船派人打撈所費亦已不資尚未獲得一人現由信大稅行主葉介春報告救生局商請派船前赴失事一帶設法撈尋至於所壞之船由新關派船照料以來業已數天昨日河泊司派輪用炸藥將該沉船轟燬以免妨礙航行 
[勸輪船勿撞駁船]  
　　楊龍桂陸秀榮之兩駁船停泊大逹碼頭於前晚被三北公司之長安輪船撞壞浸水等情兹錄淞滬駁船公所致該公司函云逕啓者頃據駁船尸楊龍桂陸秀榮來所報告本月十一號晚間九時裝運水菓停泊大逹碼頭大龢輪船外襠適貴公司之長安輪抵埠行駛不愼致將該二船撞壞甚至被軋浸水受損頗巨請爲函請貴公司責令該輪船主賠償損失等情節經敝公所派員調查得該二船受損屬實船身進水靠近浦灘舟人横遭慘禍情殊可憫爲特函請貴公司派員查明責令該輪船主按照損失如數賠償又敝公所前曾迭經船户報告貴公司之長安輪船行駛不愼撞壞貨船已經多次均未得圓满解决所以船家積憤日深該輪船主不知所司何事竟疏忽至此殊堪浩歎此應請貴公司注意整頓者一也更有進者駁船輿論彼此轉運貨物本有連帶關係輪船舵工安坐開機對此駁船勞工亦應稍加憐惜曲予體諒俾安生業庶船隻損失少而人心積憤得以平此應請貴公司誥誡輪船舵工善其後者二也即乞賜覆無任企盼云云 
[滬閔南柘汽車之督批]  
　　仍候部示 
　　滬閔南柘長途汽車公司呈請沿路經過上松奉南四縣地方官會呈交通部註册給照並呈請松滬護軍使署派委監督收地專員等情已誌本報兹悉該公司經理等又呈奉江蘇齊督軍批示云呈及章程圖表書册均悉該經理等以由滬西南逹柘林均附近上海因交通不便風氣未盡開通擬創辦長途汽車以利運輸而興實業洵屬切要之圖自應准予備案業據呈經沿車路地方官轉報交通部註册給照仍候部示祗遵仰即遵照此批等因該公司現已接到此令自應遵照並候部令再奪 
[和尚浜口火警之慘劇]  
　　張武珊二子一女同遭焚斃　哉 
　　南京人張武珊年將四旬係清眞敎民家居老北門和尚浜口每日挑擔出外小本經營度日王有二子一女長子十八嵗次子十三嵗女則九嵗此次央媒爲長子文定某姓之女爲室於前日行納聘禮晚間在家設席請媒證及親友等飲宴至十一時許始散不料後披廚屋中遺火積薪延至夜半一時許濃烟四佈致成燎原霎時火即冐穿屋頂救火會鳴鐘告警各區火會紛紛驅救火器具到場灌救張等從睡夢中驚起火已不可收拾冒火奪門而出回憶尚有二子一女欲偕衆往救已無可挽回二子一女竟葬身火窟各救火會會員分投施救至二時許始熄是役也南至協大煤炭店北至江姓住宅共燬平屋四五間二區一分署長警遂將起火之張武珊拘解到署由王警佐訊供之下以此次火患尚有焚斃人口情事令張取保出外聽候核辦張即在瓦礫場中將二子一女之屍分别檢出按照清眞敎規則舁赴堂中成殮　　又一消息本城内紫荆路某姓家昨夜不戒於火隔隣某姓聞知火起外出呼救巡警誤爲火首拘送區署堅不放歸該家僅有婦女及孩子三人其婦因夫不在驚惶失措未及將三孩唤醒救出遂至葬身火窟云 
[銀洋市况之報告]  
　　金融通訊社十三日報告云今日洋價仍堅惟午市略小因銀行有賣出之故早市價爲七錢二分九釐午市爲七錢二分八釐半需要仍恃津帮爲大宗今日裝運出口計三十萬元此次大批出口後需要可望暫時停止但津埠洋價不鬆本埠津商尚須有繼續需要云銀拆早市二錢午市小至一錢六分市面甚鬆廣帮漸有購進大條今日裝運香港一百二十五條不日將有大條介欵銀行收欵四十萬兩 
[水巡西捕毆斃米船夥之相騐]  
　　米船户羅子峯之夥曹阿根又名曹根寳舟泊蘇州河新閘橋西塊前日下午被水巡捕房西捕泮迪生驅逐船只將曹毆斃昨日曹屍由舟中移至岸灘經二十七保十一圖地保投報地檢廳禀請相騐午後郭壽璜檢察官毛耀棠檢騐員等蒞塲相騐當命尸弟曹榮根及地保船主到塲據地保沈岐山供曹根寳係在羅子峰船上爲夥於昨午後一時被海關水巡捕泮迪生取得羅子峯船上之桑椿（即木器）毆打死者移時斃命而該西捕經衆公憤喊捕伊即向岸逃走嗣被警拘獲現有屍弟來案候質訊據屍弟曹榮寶供死者係胞兄我在新康里爲成衣我兄被打死後他们告訴我趕來的據船主羅子峯供船是我的係前日到滬靠在裡邊第二橋内死者在我船上爲夥昨日午後有水巡捕西人泮迪生來船欲令船向裡靠一言不合就取我船上桑椿向死者腰脇等處亂擊未幾呼痛而死該西捕從西逃回時被警拘獲云云當由檢騐員如法相騐得死者腰脇小腹左右有木棍傷數處委係因傷致死當諭死弟曹榮寶自行棺殮聽候依法核辦並將兇器帶廳禀復檢廳長　　又函云海關巡江西捕泮迪生（譯音）毆斃米船户羅子峰之夥曹阿根其原因由該西捕時常越界（該處本屬閘北水巡隊管轄）驅逐所泊米船衆船户均不敢與較前日下午羅船停泊外擋該西捕又來驅趕死者正在解纜之際該西捕嫌其遲慢跳上羅船奪取方木（名矮柱長約二尺係檀樹製成現存水巡隊内）在手逢人便打擊中死者左腰肚腹等要害立時氣絶身死於是衆船户及岸上佇觀之人羣起不平該西捕見釀人命躍入河内鳬水圖逃至烏鎮路口碼頭登岸被四區派駐所長警截獲解經顔署長訊問一過因出事在水上連駕四號舢板船之船夫一併移歸水巡隊辦理旋由海關三道西捕到來將該西捕及舢板夫保釋昨由船主羅子峰偕同二十七保十圖地保沈岐山投呈地方檢察廳請求檢騐伸冤矣　　又聞曹阿根爲常熟東塘市鄕人年三十二嵗家有父母妻子生二幼女其兄向爲裁縫素極貧困曹身死後因船中之米尚未聞斛米客周夢熊赴内地未回以是船主羅子峰亦無辦法聞同業中現已電催該米客及死者家屬來申辦理一面由經售米糧公會開會討論公决爲交涉之後盾云 
[萬國賽槍會月射彚紀]  
　　上星期六（十日）下午一時三十分爲本埠萬國賽槍會賽奪第十九次中華盃又第十七次英瑞盃及本月份二次月盃之期中西各賽員到塲與賽者約計六七十人每員賽二百五百六百碼臥射最小牛眼靶二十一響惟第一次月盃祗二百五百碼十四響是日天色尚佳兹將各種比賽結果彚誌如下第十九次中華盃（一）隊員方液仙九十三分讓一分净九十二分（得盃）（二）排長郝伯陽九十五分讓四分净九十一分（三）隊員陳如松九十二分讓二分半净八十九分半（四）射繫敎練排長陳景塘九十三分懷四分净八十九分（五）隊員王衍慶八十九分讓四分净八十五分第一次月盃（愛混班）美人韋而納六十八分勝（愛字班）英人强生六十六分勝（皮字班）華人方液仙六十四分勝（西字班）英人倍脫六十五分勝（地字班）英人雷登六十分勝第二次月盃（愛混班）英人好治司一百零一分勝（愛字班）英人强生九十七分勝（皮字班）華人方液仙九十三分勝（西字班）英人倍脫九十八分勝（地字班）英人雷登八十七分勝第十七次英瑞盃係英人倍脫九十八分加四分共一百零二分勝 
[法租界之冬防嚴密]  
　　盜匪拒捕格殺勿論 
　　法總巡費沃禮君西探長戴薩克君以時届冬令盜賊易於發生故當先事預防於昨日傳諭通班中西包探巡捕越捕人等每日於下午五時起分途出發各帶實彈手槍嚴行巡緝如該盜匪等膽敢拒捕准予格殺勿論 
[珠寶客受騙續紀]  
　　二房東受累 
　　滬寗鐵路辦事員周某因餘屋召租發生房客拐騙珠飾一事已誌前報兹悉周某名宗實係升順里三十八號之二房東其妻秦氏係蘇州籍被騙者係新北門廣昌祥珠寶店夥友該騙子自稱周俊園現經淞滬　察廳嚴飭探警查緝迄今毫無着落而珠寶店廣昌祥之經理何培卿以被騙損失實逾千元情有不某乃以二房東周秦氏跡近串謀等詞具呈淞滬警察廳請究昨日警廳已將周秦氏拘押一面飭探調查真相以憑核辦 
[輔元堂資送徐鍾田赴日]  
　　徐鍾田由日本回華被同伴林正吳即錦園騙去日洋四千五百元又被剥衣攫物經官送慈善圑安插或資遣回里等情旋又詰得情關受騙冤苦未伸仍送回警廳請予緝兇伸雪再行由圑担任資遣事後警廳不收囑徐出外自行設法徐又赴該善圑訴苦並稱願往日本之青森地方等語復經同仁輔元堂董事飭送普益習藝所暫住昨日由堂購備三菱公司卡蘇茄丸船票妥送上船並另給川資遄回青森云 
[檢查印花稅商民苦]  
　　不貼者難免受罰　　冬季印花稅大檢查連日舉行各情已紀前報兹聞前日仍由温楊二稽查員會同第一區警察署巡官督同長警在大東門外大碼頭直街及外鹹瓜街等處按户檢查計查出程裕和茶葉店賬簿一本永源泰鞋店一本協順興米行一本摺一個永興板木行三本協成祥號兩本華新機廠一本均章法及貼不足數當即一併帶回該署存候飭傳各店主照章科罰並聞王署長以連日查獲之違法簿據共有數十本餘認繳罰金領回照章補貼足數外其有故意抗延之不來領取者尚居多數現將本管境檢查結束之際是以飭警分别前往催傳矣 
[電話局長辭職之真因]  
　　中國電話局長葉慕橘近因辦公棘手電部聲請辭職此次辭職原因聞頗複雜凡對於南北接通電話線問題迄無眉目致被與論攻訐次則局所新屋落成以來已逾半載其承造之工頭久記領欵無着該局長屢電交通部請爲撥欵至今未曾照撥多方危難故不得已而辭職云 
[浦濱公益分會職員會記]  
　　浦東裘家木橋浦濱公益會第一分會於前日假座上海西藏路一品香西餐館開職員會到者爲尹村夫朱紫珊倪清福王品笙朱文彪王介眉趙裕棠等十餘人公推朱紫珊主席當由王介眉報告會務進行狀况其間如修橋修路施醫給藥等各項善舉所需經費除會員會費及各界捐助外不足之數由倪清福君籌墊開支云云次討論會務進行事宜席間各抒意見觥籌交錯賓主盡歡而散 
[變賣浮筒賠輪埠]  
　　江蘇水警第一區沈區長前以閔港輪埠因被漂流之浮筒撞損查無失主擬變價賠修曾經具呈由水警廳長請示在案兹奉指令内開呈悉據稱旣無别户因浮筒衝撞同時受害應准該代表康永年具領變價以資貼補損失仰即飭遵此令云云昨經沈區長已飭閔港輪埠代表康永年到區速將浮筒領去變價藉資貼補修費云 
[大逹輪步碼頭訊]  
　　大逹輪步公司在大碼頭南首添造第八第九兩碼頭專備小輪及各處商輪繫泊之用以便擴張營業而免輪船擠軋兹聞該公司查得是項碼頭造竣以來因停泊之輪船吃水甚深沿浦地點雖由浚浦局從事開挖乃時隔未久淤泥又復漲起故又用大號挖泥輪機從事開挖惟恐旁泊各項船隻或多阻碍是以預商浦江水巡隊請爲派探知照各船户一律移開遷泊於關橋迤南俟工竣再核云 
[青年會種牛痘展期]  
　　　　至本星期六爲止 
　　青年會體育部爲保護會員健康起見特請中西醫學博士在該會會客廳開種牛痘業於上星期三至星期六開種四日種痘者每日有百人之譜兹因會員衆多恐數日間不能普及特再延長一星期自本禮拜一起至禮拜六止每日下午五時至六時凡爲青年會會員之家屬均可聨袂往種云 
[通惠工商之新建設]  
　　中法國立通惠工商專門學校對於體育力謀發逹特由該校工程師繪就圖樣將原有足球塲改築田徑賽運動塲廣在四百碼以上所費幾約二千餘元塲東築以籃球場西則益以網球塲再於網球塲之左將所有野地闢爲花園廣植花木以備學生遊息之所云　　又該校足球場旣改作田徑賽運動之用而校址四週之地復入資本家範圍無法推廣足球塲所遂乏地可容乃由該校致椷法當局乞將凡爾登花園球塲借用一時聞已得法當局之概然撥贈刻正從事修築以資發展云 
[米船途中遇盜]  
　　前日有章堰米船馮雨山由章堰販米一百二十餘石開來滬上船中除伙友三人外馮妻及小孩二人亦在船上前日薄暮時行經浦東陳家行該處浦面遼闊且甚荒僻突來小划船二艘上有盜匪五人均操北音口呼搜查違禁品物各匪一躍而登馮舟向馮妻强索銀洋氏稍予争執即披用刀背猛擊倒於艙内船伙皆匿避船頭内不敢聲張遂搜攫去洋四十餘元尚欲搶米適有寗波柴炭船駛來盜黨始不敢躭延而逸昨日馮船開駛到滬報告同帮均以値此冬防時節商船經過危險堪虞昨日各船户在新民社葉議之下决定請内地行家聨呈水陸官廳飭知就近巡船搶划沿途護送自願由商家酌貼犒賞以爲報酬云　　尚有本埠新聞轉入後頁雜評二 
[敬謝日人美意（旡用）]  
　　日本國民有志大會電我國民希望民意之眞統一隆情高誼敢不拜嘉雖然中國年來之不統一表面由於軍閥之恣横實際養成之者爲政府而助長者日本官民不能不分任其咎也段祺瑞主政時代日本苟不濫借債欵何致釀安福之禍又何致啓直皖之争即今日之南北分裂綜各方以細察謂日本毫無關係時曰不能此所以提（不統一）三字不能不聨想及乎東鄰友邦也　　至我民意内政上間或所見不同而外交上則别無不統一之點且此統一之民意確爲眞正民意例如山東之案眞正民意一致主張反對直接交涉希望日本踐履最初之宣言而迅速還我在日可以全信義在我可以保主權也如二十一條之案眞正民意一致主張取消希望日本體察太平洋會議之眞旨而毅然廢棄不獨日本可免見疑於中國卽盛倡世界和平之美利堅亦無從而復對日懷疑也　　　夫眞誠者恒成而詭譎者終敗日本國民有志大會希望民意眞統一之說記者深信其眞而非詭誠而不譎爰舉最近最重要之兩案以答之償有志大會諸君能努力勸告其本國政府亟變前此對華侵略陰煽之不正方針則東西兩大國協助提携爾後經濟上之實利吾敢斷其數不在尟若懷挾强國之謬見而仍以欺弄抑壓爲事則此眞统一之民意度亦必有以報有志大會諸君今日之希望焉 
 
 

Page 16

 
 
本埠新聞二 
[煤業交易所開業]  
　　上海煤業交易所爲本埠南北市全體同行所組織於昨日開始營業來賓參觀者不少市塲營業做出煤觔甚多（參閱本埠商情欄）内部組織尚爲合法是日秩序亦頗整齊該所抱稳健主義辦事諸人如謝蘅牕王清夫魏衡甫等即本此旨以進行現雖開始營業惟須另定日期行正式開幕禮云 
[兩交易所之控案]  
　　中外證劵物品交易所由巴和逖百克兩律師代表投法公堂控吳謨初戴慶生朱清一等虧欠原告巨欵現均逃逸請求提案訊追判准予提被告等到案再核又華洋證劵物品交易所由逖百克律師投稱現在債權人在英公廨具控華洋交易所惟該交易所開設在法界應歸貴公堂受理求請堂上知照英廨檢察處將華洋交易所之賬目移交法廨檢察處清理賬目云云中西讞員會判准予飭派理賬員清理賬目再行核奪 
[無故欲加房租之不准]  
　　黃生昌昨投法公堂控稱商人前向史海潮租得房屋每月租洋三十四元三角現因商人將洋台轉租某自來火公司置放廣告招牌史海潮乃强欲商人加租十元今有加租條爲憑呈鑒該處房屋甚多獨向商人一人加租故此心不甘服來案具控所欠租洋有意不來收取今將欠租繳案請求訊核詰之史海潮供商人係收租人因原告將巨大之招牌置在洋台上深恐洋台壓坍故此令其搬去有之雖欲加租十元尚未實行求察中西官讞員判以原告所控並無不合繳案之租洋交被告具領被告以後不准再行加租倘别生枝節提案究辦堂費歸被告負擔 
[黑夜開槍拒捕案已送檢廳]  
　　五區三分所巡邏長警巡至靶子場地方時在深夜見有四五人各挑排籃同行形跡可疑喝令慢走詎若輩備有手槍即開槍拒捕該警等即竭力追拿當即拘獲陳甲懷一名並獲遺下排籃八只扁擔二根餘人均名逃逸由警將陳連同排籃等押送警察所於昨轉送地檢廳訊究 
[普濟善堂循例施衣]  
　　虹口華記路普濟善堂平日施醫給藥冬令捨衣兹聞該堂備老幼棉衣襖褲擇於夏曆十一月十六日施散貧民衣票各一套至提籃橋華德路分善堂領取俾可禦寒云 
[孤兒懇願耶誕之捐欵]  
　　龍華孤兒院本届經費缺乏一因年嵗荒歉加以交易所發生受金融奇緊之影響常捐頓形减色值此隆冬添置衣被棉件在在需欵惟以本月二十五日爲耶蘇降生之期中西敎育界士女向例對於斯節抱無窮的樂觀惠極大的施捨且於孩兒尤極鄭重該院全體孤兒幾近四百名現在懇願各敎會於耶誕節爲供獻一項捐數提充該院急需以濟燃眉業發通函請求矣 
[穿心河橋之火警]  
　　昨晚六時許滬城西門内穿心河橋某姓家不戒於火冒穿屋頂各區救火會紛紛驅皮帶車等到塲施救旋即熄滅 
[唐家宅巡長查烟被毆]  
　　浦東三林塘附近唐家宅邇有流氓在彼組織燕子窠供人吃食洋烟星期日午後忽有身穿便衣自稱縣警察第五分所巡長馬如霖協同多人至該處索取規費各流氓以馬等不着警服不允付綸馬等不悅即命將甲乙二人拘獲帶所訊辦甫行至半途各流氓號召警察在後追來先將甲乙刦去先將馬等扭住兇毆馬等被毆受傷遂返所據情禀明黃警佐並稱打失警裝等物黃警佐諭將馬先送上海醫院醫治一面轉詳上海縣警察事務所由熊警佐主任面禀沈知事函致地檢廳請爲查拿究懲昨日午後該廳委派張檢察官等前往該醫院檢騐馬如霖傷痕後立着法警下鄕偵查當時究竟因何起釁復候辦理 
[敲詐不遂行兇案]  
　　前日午後有山東人王善有邢雲漢袁子平等至浦東陸家嘴張連生烟纸店内藉詞購買香烟敲詐未遂用刀將張戮傷當經鄰人見抱不平代鳴崗警將王邢袁三人拘解三區警署昨經曾署長訊明情節以若輩敲詐行兇有碍地方治安判原被併解警廳司法利訊辦 
[併紀私藏煙土之懲罰]  
　　方志仁王子仙兩人身藏烟土數包爲包探先後查獲將方王兩人拘入捕房議令交保昨日傳至法公堂請究先由捕頭禀明前情方等供認　賣烟土不諱判各罰洋二十五元充公又沈大身藏烟土數斤行經法租界爲探查見拘解法廨請究詰據沈供此土實由王興南托民人代帶今王在案可證質之王供認此土係朋友之物托沈代帶是實中西官判王罰洋三百元沈押十四天准予贖罪烟土没收 
[虹口之私賣燈吃案]  
　　婦人郭王氏在虹口嘉興路一千四百九十八號屋内私售燈吃洋烟經捕查見將氏及烟客趙福生曾胡海並烟具帶入捕房昨解公共公廨由中西官訊實判氏罰洋二十元趙曾兩人從捕房各存洋五元保出均臨訊不到着將保洋與罰欵一併充公烟具 
[孤兒之骨肉重逢]  
　　十餘年前崇明長興沙有五齡稚孩楊銀江被匪拐來滬上經人獲解公廨判送龍華孤兒院留養迄今年逾弱冠在院帮辦事務殷勤得力思親念切惟沙有内外之區祗知父母兄弟俱全院中職員寄信託人轉輾訪詢忽於前日有舟子楊明江（伊兄蒞院） 
相認互訴無訛惜乎父母雙亡未能同臻樂境然散而復聚骨月重逢追源溯本不得不感該院之妥善周至矣 
[拐賣女子爲娼之究辦]  
　　買主與中人併罰 
　　江北人顧石林之姪媳顧寳珠今春被匪拐來上海後托曾林林爲中售與小東門朱李氏花烟間内爲娼得洋化用現爲顧得悉來申報告捕房飭探將以上各人一併拘人捕房昨解法公堂請究先由原告投訴被拐情形求究詰之李氏供婦人係憑曾林林爲中買下不知拐來曾林林供女孩由王阿根領來托民人轉售與李氏是實中西官判以李氏不應收買來歷不明之人着罰洋一百五十元林林罰洋五十元充公女子交原告領去 
[公廨懲辦拐匪]  
　　盛老姑娘范孔氏定罪 
　　丁阿全徐桂榮押候再訊　　女拐匪盛老姑娘范孔氏兩人於十月二十五號誘拐虹口百頓路五百六十號門牌陳少卿家傭婦張陳氏之十六嵗女兒素貞串同丁阿金徐桂榮及在逃三人帶往奉天販賣爲娼案發被捕解由公共公廨押候查究在案昨晨捕房傳齊人證將以上男婦四名解廨首由包探孫阿慶上堂禀稱查得阿拉白司脫路華租交界處被告丁阿金之麵店内設有販賣婦女出口機關其父丁阿三現在奉天日本租界内開設妓院凡在上海所拐之婦女均帶往彼處交由丁阿三轉賣本案范孔氏等旣拐得素貞故即帶往奉天在丁阿三之妓院内爲娼應請從嚴懲辦云云次由原告張陳氏投案證明伊女失踪查係彼拐情形並由陳少卿投稱盛老姑娘曾迭至伊家略誘原告之女而范孔氏並於事後向原告騙去尋女車資洋一元二角是實質之盛老姑娘供素貞係被徐桂榮拐賣得身價三十元范孔氏分得十八元我得兩元范孔氏供女係盛老姑娘拐去我未預聞徐桂榮供我爲此事已賠墊川資四十元往奉天丁阿三之妓院内尋見張女因該處係日本租界我無法將張女帶回各等語而丁阿金則延律師代爲辯護經李襄讞得供商之美約副領事以盛老姑娘范孔氏兩名同犯略誘罪業已證實應予重懲華官因公堂無判决五年以上刑期之權故判該兩婦各押五年期满帶堂再核領事則科兩被告各處刑期十年至丁阿金徐榮兩名中西官會判一併帶回捕房押候照會駐滬日總領事電請奉天日總領事移提丁阿三張海清邢阿松及被拐賣娼之女子張素貞到滬訊辦 
[婦人凌虐買女之判罰]  
　　海寗路一千六百三十八門號牌居婦陳王氏買有一女名許妹妹甫祇四齡前日氏將女毒打遍體受傷經該管捕房包探劉永茂查見以氏慘酷連女一併帶入捕房禀由捕頭飭令分别拘留昨解公共公廨由中西官訊明該氏凌虐幼女屬實判押女所一月或科罰金五十元許妹妹發濟良所留養 
[汽車撞傷行人]  
　　昨日下午二時許有寓居新橋北恒豐路福康里七十三號門牌之王阿三行經西華德路遇一千八百六十五號汽車駛來不及避讓遭撞倒地胸腿首臂均受傷由虹口捕房二百五十五號華捕瞥見前來押令汽車載送受傷人往同仁醫院醫治一面持傷狀單帶該汽車夫人捕房禀請捕頭核示 
[綢缎跌價]  
　　綢緞一業時届冬令生熟各貨現正發軔出銷之候本年絲價甚鉅成本過高又被舶來品之毛織嗶嘰呢絨等物盛行一時一致絲織綢緞大爲阻碍且於夏秋兩盤漲價過高更難出手是以杭貨鐵機緞及花緞線緞等貨近日皆跌去二分鈿如縐纱線春華絲葛之類亦小去一二分鈿不等銷路比歷年折减半數云 
[南車站前之大竊案]  
　　南車站前門對面之空地上現已建有大批住房數百幢甫經造成已有居户租賃前日乃有現任某處航空事務所之某員遷入未久忽被竊賊挖洞入内竊去巨贜價值甚巨當即報請警廳飭緝昨爲護軍使署訪聞以該處係在軍事區域之邊線軍警密佈而巡邏之軍警亦時有經過竟有發生巨竊實屬膽玩已極自應嚴予查緝立飭所屬各軍警迅速跴緝矣 
[公共公廨訊案彚記]  
　　昨晨公共公廨民三庭由陸襄讞會同領袖領事特派俄員儀君訊理俄僑淞案兩種（一）梅林拿司卡以訴考亨不理欠欵案原告延許理律師代表訴追被告承認欠欵惟要求分期償還結果被告應將護照存於公堂每月拔還原告日本金洋二十五元以償清一千元爲止本案堂費由被告負擔（二）克立蓂夫訴俄國公共俱樂部不理貨欵案結果候禮拜五午後二時半開庭審理民四庭由俞襄讞會同英包副領事訊理華人訟案三種（一）同茂莊訴浙鹽棧不贖股票道契請予過户案結果准照十一月三十日原告代表羅傑海思格之請求分别給諭遵辦並由本廨檢察處函致通和洋行照原禀第三欵請求辦理（二）陳森記訴江顯丞不還取去承攬造屋欵項案結果改期再訊（三）孫昶記訴鄧振羣婚姻糾葛案結果改期續訊　　又午後民三庭由陸襄讞會同日副領事田中氏續訊日商東京林式會社訴寗波人虞洽卿戴將才不理擔保包安甫用空賬銀三千九百十八兩洋三千五百四十三元案所訊人證仍係原告方面之日人麥多拏等供詞大都報告賬目與前堂畧同原告律師並陳述被告將貨售出並不將價洋交出云云結果展期續訊 
[誌謝]  
　　昨承銀行週報社惠贈第二二八號（銀行週報）一册又商務印書館惠贈第三二三期（英語週刊）及第十二卷第十二號（小說月報） 
各一册誌此併謝公布欄 
[江蘇高等審判廳]  
　　民庭判决金師星等爲債務涉訟不服如臯縣知事批示抗告一案（决定主文）本案抗告管轄錯誤發交江寗地方審判廳迅予調查裁判馬德如與温劉氏爲婚姻涉訟控訴一案（判决主文）本案控訴駁回控訴審訟費由控訴人負擔以上十二月十一號周傑與朱元樹等爲選舉涉訟控告一案（判决主文）本案控訴駁回控訴審訟費由控訴人負擔涂王氏等與鄒駿年爲基地涉訟上告一案（判决主文）原判撤銷本案發還江寗地方審判廳迅予更爲第二審判尤范氏與尤子德爲田産涉訟聲請救助一案（决定主文）本件聲請駁回沈庭幹與沈祁氏爲身分及嗣産涉訟控訴一案（判决主文）本案控訴駁回本審訟費由控訴人負擔以上十二月十三號 
[江蘇高等檢察廳]  
　　批示孫金考聲明上告狀悉據該民本月七日所具訴狀自願捨棄上告權兹又狀稱聲明上告經本廳提訊該民堅稱不願上告請求發還執行在案狀請上告之處應毋庸議此批瞿范氏狀悉查本案前經本廳令縣迅予依法偵查訊結該氏白應仍回原縣投候偵訊所請提起公訴之處無此辦法此批趙潘氏狀悉候調卷核奪此批孫金考狀悉旣據聲稱自願捨棄上告權應予照准所請發還原廳執行之處着毋庸議此批張漢臣狀悉本案准予撤銷上告此批陳紹其狀悉候調卷核奪此批周鳳章補具控訴理由呈遞一狀許廣生補述重要證據呈遞一狀王昌祺對於王昌海案懇恩超豁保全名而而敦親情等情呈遞一狀嚴祥生對於王敏行案委李元華代表呈遞一狀陳一民追加理由呈遞一狀以上五狀業經本廳查閱函送同級審判應核辦仰即知照此示以上十二月十一號薛永吉等爲大理院决定書無印無章聲請明白批　呈遞一狀賀臨高對於萬倫芳案聲請展期審理呈遞一狀凌暢和補呈糧串呈遞一狀以上三狀均經本廳查閱函送同級審判應核辦仰即知照此示以上十二月十三號 
[上海地方審判廳]  
　　公示送逹（全文在本廳揭示塲公布）第一六九號（民一庭）一件徐樹榮與楊漢臣因租屋糾葛回復一案兹本廳定於本月二十九日上午十時爲公開審理日期仰該被傳人楊漢臣依期來廳候訊毋違特示右仰被傳人楊漢巨遵照　　判决主文（民一庭）一件决定周元華與胡元等因豆欵涉訟聲明抗告一案主文原批示撤銷本案應由南通縣知事公署迅予依法審判一件判决徐雨田與蔡勤鏞因欠租及租屋涉訟一案主文蔡勤鏞租住協記公司之房屋應即遷讓並應償還房租洋六十五元本年陰曆十月二十九日以後之租金以每月洋二十二元計算應付至出屋之日爲止其租金繳由徐雨田具領本案訴訟費用歸蔡勤鏞負擔一　判决徐雨田與李錢氏因欠租及租屋涉訟一案主文李錢氏租住鄭聨源堂之房屋應即遷讓並應償還房租洋二十四元六角本年陰曆十月二十九日以後之租金仍以每月五元計算應付至出屋之日爲止其租金繳由徐雨田具領本案訊訟費用歸李錢氏負擔一件判决王泗與王世功欠欵涉訟一案主文王世功應將所欠王澐洋十四元八角償付王泗收領訟費歸王世功負擔一件判决陳福元與鄭家甲借欵紏葛一案主文鄭家甲應償還陳福元洋三十元訟費歸鄭家甲負擔一件判决陳蘭似等與張景福欠欵涉訟一案主文張景福應償還新華銀行銀四千八百二十一兩五錢八分三釐德泰錢莊銀三千零九十九兩零八釐衡九錢莊銀二千五百五十三兩一錢一分二釐源昇錢莊銀二千三百九十八兩七錢二分六釐德豐錢莊銀一千九百三十八兩二錢七分六釐永安錢莊銀一千六百四十八兩九錢五分九釐泰興錢莊銀一千零三十六兩三錢二分四釐訟費歸張景福負擔（民二庭）一件决定朱李氏訴朱騄勝因婚姻涉訟一案主文原告人之請求駁回訟費歸原告人負擔一件判决張阿興訴俞潤甫四賬欵糾葛一案主文被告人應價還原告人洋七十九元零三分訟費歸被告人負擔 
[上海地方檢察廳]  
　　批示景林法狀悉爾弟將來如有不法行爲該民儘可隨時報請崗實帶廳訊辦毋庸先行備案此批陸竹屏狀悉候檢卷呈送高等廳核辦此批唐有寛狀悉本案關於何大斗子被訴部分業經高等廳判决確定在案毋再發生異議之餘地所請碍難照准至稱戴小四子已被滙司捕房獲住等語究竟是否屬實仰候函查核辦此批陸子卿仰候傳訊核辦此批金聚林候調取同級審廳卷宗核奪所請應毋庸議此批唐炳權前已明白批示所請仍不准此批以上十二月十二日丁阿美狀悉所訴是否圖實姑候傳訊核奪此批陸華氏狀悉候偵查訴辦所請碍難照准此批董阿金狀悉爾妻業田本應當庭給爾領回完聚乃不嚴行管束復被逃逸則係爾自己疎忽所致與人何尤着即自行尋覓可也此批徐李氏狀悉已於王吉祥狀内批示矣仰即知照此批王吉祥狀悉静候偵查毋凟此批嚴廣才狀悉該民如果毫無過犯警署决不予以拘留之處分所請移提之處着毋庸議此批邵芳粟狀悉本案判卷尚未奉高等檢察廳發還所請暫從緩議此批袁吳氏狀悉仰即偕同朱九姑娘來廳候訊此批劉包氏狀悉候函請上海縣查明核辦此批楊子文狀悉關於該民右手受傷部分旣據聲請再議候再傳訊核奪此批以上十二月十三日 
 
 

Page 17

 
 
   
 
 

Page 18

 
 
自由談 
遊記 
[黃山紀游（二）] [  病猿]  
　　七月二十二日天方曙余促空我起先就門外曠野處作二分間之體操谷風吹來也覺單寒歸室婦人爲吾等煑飯已熟各盡量飽腹乃啓行十五里而至楊村該村多蔣姓即前清書法大家蔣翰林龍章之故里履地思人不禁感慨係之又五里而至胡村黨居民亦多蔣姓是時驕陽肆虐不耐暑於是商空我休息於蔣氏家廟老媪小兒視吾等忭喜作笑蓋空我與余皆穿制服彼等少見多怪謂之何哉午後二時自胡村黨行十五里屋廬阡陌交錯即所謂芳村是再五里有小河河上有礄名曰寨西不知取義何從殊悵意者曾有兵事乎欲以舉詢故老均已亡矣前行一里湯口至矣湯口爲入黃山之孔道游者所必經也距湯口五里許有紫雲菴菴甚古僧果證病未能招待吾等然彼猶呼沙門料理晚膳膳畢空我曰盍往視果證病余韙之入其室但聞惡臭僧果證曰二君何處人吾等同答曰黃山白嶽間人也後由空我詢其致病之由彼曰往年菴中事端賴老師性海支持不意民國七年頓罹重疾遂使一朝風燭竟無續命之湯自是以後田畝荒蕪余旣無能苦於繼鉢經濟困窘債臺高築日夜思慮卒莫能興余聞之不禁有感今日蠅營狗苟之徒謀財不遺餘力一心向鵠殆以天地間無所謂廉與恥者彼證果之居心又當别論蓋欲使其上人之澤不可因伊而斬可笑亦可憫也須臾辭果證出時明月照庭前殊可添人意趣余乃携空我手往湯池雲漢體貼吾等彼猶持一燈籠從容呼曰盍讓吾前余與空我急回首曰良佳於是雲漢照火火光與月光相輝映俄而湯池至空我先解衣入余隨之仰見石壁上刻有浴乎沂三字再審視之知爲梁安憂患餘生之手筆也余初至淺處覺寒及入深處即覺温以華氏表試之其結果有百十四度名曰温泉良有以也考其特别處在上噴之水熱下滴之水寒寒熱調和適得其中造物之奇不可思議浴罷歸來祗聞滔滔震耳幾疑置身大江中山居不慣萬感畢集 
筆記 
[悔婚記（一）] [  西雲]  
　　至友胡君夙稱莫逆奔馳南北闊别十年一夕遇之於途遂邀與俱歸欵以雞黍舊雨乍逢抵足暢談語間若有隐憂然余疑甚即叩以近况胡君喟然嘆曰予幼年處境屯蹙君所深知當先嚴薄宦京師時得差授缺旣若登天之難益以廉潔自守日惟仰屋嗟嘆幸同人資助藉支嵗月然數口之家終不免啼飢號寒因是先嚴鬱鬱寡歡竟一病奄奄棄世長逝斯時余年纔弱冠舉生養死葬之事悉蝟集於一身安克荷此重負於是哀毁哭泣大有身殉之感吾母憂之遂謂曰爾父旣已矣承宗祧者惟汝一人當思有以樹立以繼先人後今在京相識告貸已多不可再向之啓齒致惹人厭惟某翁昔落魄都門與爾父晨夕過從有通家之好曩時深喜汝慧曾以其女月英同窻共讀且有訂婚之約今僑寓江寗聞名於時汝可往投之或能眷念親情藉資卵翼也予曰訂姻之事兒雖年幼已約略知之今日患難相依豈能遽以兒女之事掛於齒頰雖其女貞静不致見外然我已貧賤當仍以常禮相見求其垂念先人資歸父喪足矣母曰然汝當年定婚固未倩及執柯者僅彼此以玉簪爲聘臨别有言謂俟合　斯近再通媒妁今見翁若言及則以服除下聘爲辭否者不必及此計定吾母盡變服飾得數十金漏夜摒擋行裝泣别老母乘車至寗途次回憶昔日依戀膝下不忍頃刻相違今則死别生離孑然一身陸行數千里母則不能旁侍前途休咎亦不可知此情景一念及之猶添幾許凄楚耶 
文苑 
[和荆山弱冠述懷] [  瀟湘白蘋]  
　　洪子荆山素無半面謀昨讀其弱冠述懷悱惻纏綿激　　昻慷慨頓興同是天涯之感揮毫寫恨不覺倚聲情之　　所同遂亦自忘其陋洪子得毋笑我效顰乎血染玄黃未罷兵寶刀常在匣中鳴連年對壘分南北同室 
 
[徒托空言] [  易銓]  
操戈本弟兄慚乏救時匡世略空懷愛國濟民情夜來風雨催殘夢愁聽簷前鐵馬聲　　壯懷猶是五年前（五年前在校肄業時素以霖雨蒼生自） 
期父老師友亦以此相許年來爲衣食計奔走天涯萍蹤飄泊前塵往事回首黯然所差堪自慰者壯志豪情一如疇昔惟有痴情未易捐側望故園勞萝毂低徊身世問蒼天萱堂思痛悲游子菽水承歡慕昔賢負德辜恩空灑涙茫茫哀 
怨付寒烟 
　　世局如棋費主張補牢雖巧恨亡羊九州赤鐵鎔成錯萬里河山黯不光願在中流爲砥柱待時出匣試鋒鋩蟲沙浩刼曾經慣一事多情未易忘　　滄桑變幻本無端志士襟期貴逹觀世道崎嶇多虎豹人心險詐盡衣冠追懷先烈功何在痛哭新亭涙未乾悵望乾坤都夢夢子爲其易孰爲難　　家學淵源出浙東漫將心事隠壼公悲歌慷慨屠龍客俠骨英姿命世雄孤憤儘憑詩句洩閒愁且藉壯言攻男兒自有千秋業不必名山一卷终　　珍重昻藏七尺軀光陰過客祗須臾識駒伯樂今難見諳調鍾期世已無華髮飄蕭驚弱冠江湖落拓羡沙鳬天涯寄跡同爲客勁節高懷各自娱 
雜錄 
[麗湘閣雜掇] [  陳家慶]  
　　作文重翻陳出新攝影亦然欲求生色必須别開蹊徑抄襲成材終嫌下駟吾於今春攝一化身照一作持盃獨酌狀而一則匿身酒瓶中服裝姿勢旣不類身材之大小尤絶殊照成頗不劣驟視不僅難辨爲化身且不易見瓶中之一我朋輩相詫以爲奇創實則吾猶學步固未敢掠他人之美且終自病其跡近竊取也　　嘗見一照一少年背立湖橋之畔而向遥山閑眺境旣清幽狀尤蕭散色相皆空悠然意遠此照相中之神品也吾亦屢見攝背面影者矣大致身雖背而面目仍映入玻璃鏡中雖有巧思終嫌下乘 
小說 
[求婚小史（六）] [  吳蠶園]  
　　縫工死縫工之後有徐某在斯兩人可謂無獨有偶然徐某之痴情總較縫工爲遜縫工之希圖高其痴情見之也深宜徐某之希圖次其痴情見之也淺亦宜我記徐某我忽絮絮旁語諸公以縫工痴情之事我誠遠離題目抛却主人然我借此縫工以襯徐某使讀者諸公知此種痴情之正多宜用何術以救治或能明變發見一種質料用以遍治患者以博厚利且爲讀者諸公添酒後茶餘談助之興味則此借作波瀾旁襯之文章自不可缺而徐某當時數日不醒畫倦坐夜則迷夢苟非一朝雁來天上爲之削除煩惱亦幾於單思成病所謂雁來天上原非異兆蓋女之好音忽來自滬約徐某往互傾肺腑徐某捧之喜同帝旨怱怱料量即上道道中所思無非爲女道中無慮無非爲已所思在女貌之可爱足以娱已所慮在已身之荒傖不足以博愛戀然女旣來函則女必心肯此去必能如意遂亦置而勿慮而飈輪疾轉轉瞬爲萬丈之遥不及徐某心電之傳片秒已越百里而抵女旁也間覩鰜鰈狀殊親狎妒火中燒幾欲握拳起擊然一念之間心亦自慰日後得女共飛宿不負半世之幸勞焦灼半日車抵滬站投足而下恨不直蹴女校而爲路正長勢難罷於雇車入校身輕若燕望應接室目之所觸不期一驚因而裏足女之祖姑皆在奔出不詰立捕得之付諸巡捕控以誘拐之罪入官中受理徐某在滬鮮戚屬又恇怯爲所誣幾不能自白及白已禁錮二月十餘年辛勞所積之二千金損失所餘蓋無幾也（終） 
餘瀋[  小仙女士]  
　　物之善照人者莫如鏡人之善鑑物者莫如心心者無形之鏡也以無形之鏡與有形之鏡較其功用何可以同日語然鏡之鑑人於妍媸大小不爽毫釐心之鑑物則往往顛倒是非混淆黑白而真相轉爲之蒙蓋鏡無所私無私則明明則照物舉莫能逃心則有私焉有私則蔽蔽則闇闇則恒失其眞也 
[自由談常識出讓]  
　　鄙人積存自由談衆醉獨醒稿全篇完全無缺按月裝訂成册常識星期增刋小說特刋家庭週刋均完全現願分别出讓如要者請將交换品書明（無論書籍現金）函逹泰縣王朝巷姜冷梅收可也 
 
 

Page 19

 
 
   
 
 

Page 20

 
 
常識 
常評 
[辦事之精神與時間] [  覺]  
　　無事不與聞者必至一事無成蓋其心紛而精神不能貫注也　　不能繼續已往之事而亟亟推廣未來之事亦危道也蓋應辦之事無窮分任之則可各謀進步事事叢集於一人之身則不特精神不能貫注而時間亦不敷支配矣　　然而今之熱心任事者其結果必不能免上述之二弊蓋其人本非事事必欲與聞而人或迫之不能不與聞於是與聞之事日多而不能免於精神不貫注之弊矣其人非不知應辦之事斷非一人所能獨辦而但覺時不我待他人之坐失機會者又甚多勢不得不起而力爲其難於是推廣之事日多而不能免於時間不敷支配之弊矣　　然則如何解决此難題乎以精神與時間相支配先其所急後其所緩則治事之要義也故曰物有本末事有終始知所先後則近道矣今之熱心任事者其三復斯言 
道德 
[青年鑑] [  江楓]  
　　（三）對於社會 
　　與人訂約而使守候者便是過失 
我之自由以不侵犯他人之自由爲界 
一羣之利益即個人最大之利益 
一已之幸福即在他人幸福之中 
汝非獨生有弱於汝者汝當相助 
與人方便自己方便 
　　處已不妨於薄待人不妨於厚責已不妨於厚責人不妨於薄 
　　大利不换小義况以小利壞大義者乎對憂人勿樂對哭人勿笑對失意之人勿矜 
待貧賤人不難有恩而難有禮 
生個人者社會個人亦爲社會而生 
貧困相周患難相恤此羣道之凝集力也 
惰夫無用甚於死人徒占空間之一分耳 
毋道人之短毋說已之長 
健全之身不但有益於個人且有益於社會 
人之風動一世在事業而不在地位 
孤立之人無完全之人格 
汝而爲礦物當作吸鐵石汝而爲植物當作感覺草汝而爲人當作有情者 
居安樂之場要知患難人之景况 
施人愼勿念受施愼勿忘 
　　（四）對於國家及世界 
國民自己能進化一國之進化亦容易 
内亂國家之死病 
爱國心産世界大德業 
叛祖國猶舟人自穴其舟也 
天下興亡匹夫有責 
家庭之團聚影響及於國脈 
無自由則國家不能成無道德則自由不能成 
眞國民者以民爲兄弟以國爲一家之放大影也 
人和之於保國勝於金城湯池 
寗犧牲一已以利國家勿犧牲國家以利一已 
四海之内皆兄弟也 
爱敵如友 
人生之義務其半在效忠於國家其半在效忠於世界世界 
雖大爲蕞爾頭腦所支配 
世間無萬能之人些小扶助可成人之大美 
凡天下疲癃殘疾之人皆我兄弟之顛連而無告者也 
英雄者世界之恩人也 
和平者構成世界之元素也（乙種酬） 
[西方格言（二二七）] [  謝介子選譯]  
言人事與封人言皆當謹愼（費爾丁）（ＦＩＥＬＩＮＧ） 
壽長者多見聞（英吉利諺） 
美名美於金帶（法蘭西諺） 
無妻則少調護者（英吉利諺） 
服役終年僕可識其主性（西班牙諺） 
鴉雛之鳴聲似其母（英吉利諺） 
多友者可富（西葡臘諺） 
不義而得之一辨士將反一鎊（英吉利諺） 
满足美於太多（法荷諺） 
與其劣作不如不爲（勃林來）（ＰＬＩＮＹ） 
衛生 
[免遺精法] [  繆淦杰]  
　　遺精一疾其患甚酷大凡青年勢所難免余亦青年常患斯疾而以冬季爲最甚百求醫治總未得愈及至去年家叔自北回南偶與談及此疾承叔示我秘法今已治愈余不敢自秘今爲同病諸君告　　遺精之患其類甚夥或係受熱或係受寒或係满精或係勞力過度（大约以勞力過度爲最多）總而言之其患在精關之不固也可於臨睡時用平和的運動運動三十分鐘（切忌劇烈運動）如不諳連動法者可緩步三百以代之運動畢然後入帷舒衣解帶盤腿而坐（即静坐）坐時以右腿在内左腿在外（名曰陽抱陰）免心中雜念竪起脊梁兩手握拳將母指握拳中各置左右膝上以三十分鐘爲適使其全身火氣調和旣匀然後放被而臥勤行毋間定可免此患也尚有一種遺精因其陰莖之外皮满朦於龜頭之上及至睡後陽舉時（大凡男子睡將醒時必舉陽）陰莖澎漲受其外 
皮之束縛而不得澎漲以致兩相抵觸亦必患遺精可往醫院中將其龜頭上之皮割去亦可免也（乙種酬） 
經濟 
[說收穫] [  樓明遠]  
　　土地收穫當分二種一曰總收穫二曰純收穫總收穫者收穫之總額也由總收穫中减去一切勞費則爲純收穫夫勞費增加則生産力增加生産力增加則總收穫亦增加故總收穫之增加爲技術上之增加然生産力之增加有一定之限度故總收穫之增加不能與勞費之增加成正比例倘所增之總收穫等於所增之勞費則纯收穫不能增加倘所增 
[懸崖鼾夢] [  孟浩口]  
之總收穫遜於所增之勞費則純收穫且見减少故純收穫之增加爲經濟上之增加例如種田一畝總收穫值銀十元若一切勞費需銀五元則純收穫祇有五元１０＝５若增勞費五元總收穫因增五元則純收穫仍爲五元（１０＋５）---（）５＋５＝１５－１０＝５若增勞費十元總收穫僅增九元則純收穫反爲四元（）１０＋９）－（）５＋１０）＝１９－１５＝４由此言之是純收穫之增加又不能與總收穫之增加成正比例也生産者對於農田之改良其熟計之（乙種酬） 
科學 
[地球轉動之證明] [  曹樂澄譯]  
　　我们曉得地球是轉的他的轉動可分兩種一種呌做自轉是地球繞着地軸轉動一次爲時凡二十四小時是爲一晝夜一種呌做公轉是地球自繞外環繞太陽之周圍旋轉一次爲時凡三百六十五日五時四十分分四十八秒　　上面的情形我们明白了我们更可以做一個小小的試騐來證明到也很有興趣　　我们未做試驗之前還須準備幾件東西預備一個球形物（像皮球之類）假定他爲地球再取一枝木桿通過球形物的中心假定做地軸再燃點一支蠟燭假定他爲太陽東西齊備了便可開始試騐了　　我们把蠟燭放在桌的中央再拿通過木桿的球形物對着蠟光斜立在桌上（如圖）（斜立的原故因爲地軸與軌道傾斜二十三度半之故一我们把木桿對着燭光回旋一轉球形物也就跟 
着回旋一轉這 
就是表明地球 
的自轉一次受 
光之面算是畫 
背光之面算是 
夜如是回旋一 
轉假定他爲二 
十四小時算是 
一晝夜再把他 
循環不息的自 
轉過去如此環 
繞燭光一次就是表明地球的公轉一次假定他三百六十五日五時四十八分四十八秒算是一週年做完了這個試騐我们對於地球轉動的觀念覺得格外的明白了（乙種酬） 
雜錄 
[述日本人的話] [  錫疇]  
　　我前天跑到南京路的先施公司買些東西當我買東西的時候我就聽到有二個日本人講話（現在的中國學生就變了外國學生什麽中國人對中國人說話要用英語是不是說英語算本領嗎他们（指中國學生）不說他们的國語反用别人的話這不是很辱的事體嗎這無形中的國恥比較五月九日還大呢我们和英美人譏笑他们他们還不曉得還以爲洋洋得意的樣子）我聽到這裏心上覺得不安再三想來這眞的爲什麽我们的燦爛國語不用反用英語呢更覺得面紅耳赤馬上拿了東西就走咳兄弟姊妹須記着日本人說的話我們現在用英文課本實在敎育界不幸極點了等到科學智識進步的時候我们也應該變用我們燦爛的中文課本呢咳兄弟姊妹現在的時候不過（借人之長補已之短）的意思請記着罷（乙種酬） 
問答 
[答吳克潛君] [  吳躍龍]  
　　君云週嵗餘之小孩因玩銅元缺其一遍覓不得疑爲吞下請求徵騐及婉和施治諸法依理設想週嵗餘之小孩喉管口量不過三四分斷不能容吞許大之銅元且舌根下喉管上有榴子形式肉非常膩軟凡遇容量稍大稍硬之物即發噁嘔出此爲天然之保護據此足證未曾吞下若爲父母者疑不能釋察驗之法亦易鐵受潮濕發銹褐色銅受潮濕發銹綠色若果吞下銅元在肚腸間受其飲料與液質水分二週後遺尿必現綠色則以真野茡薺粉（鄕間有之可買）泡糊加糖少許與其日食三五次數日後銅元自必軟化由大便洩出蓋野茡薺性消硬積並有化銅之效力具普通醫識者皆能知之其味甘淡又不難進小孩之口也 
 
