# 1916 - 321 - 4915726

 

Page 1

 
 
   
 
 

Page 2

 
 
時評 
[政爭之烈（冷）]  
　　余謂中國政爭之烈未有今日之甚者也自來中國之政爭兩方勢力不均故一至交鋒而勢力之弱者立敗又兩方智識不均故即在交鋒而兩方各用各自之手叚不能針鋒相對若今日則不然一方成會一方立黨一方彈劾一方查辦一方不辭職一方將銷假一方日傳内閣之將改組一方又傳内閣之必擁護此添一將彼派一兵紛紛擾擾正如歐戰各國之勢均力敵而相持不下 
嗟乎歐戰相持各護其國然局外者或猶惜其兩害而俱傷况乎以同國之人而以敵國相視耶我爲中國前途悲矣 
命令 
　　十一月十五日大總統令覃壽堃給予三等嘉禾章此令 
又令陳泰交給予三等嘉禾章陸增烺盧廷俊謝廷綬均給予四等嘉禾章蔡鴻忠陳印鎭張光　吕志琴余世傑陳世鏞均給予五等嘉禾章景绂韓誠李恩重秦麟書黄自强陳彬均給予六等嘉禾章鍾樹聲周召南黄漢傑白崇仁周壽慈宋鑑衡均給予七等嘉和章此令 
又令郝得志給予三等文虎章此令 
又令崔正午給予四等文虎章此令 
又令馬道邇張宗良均給予五等文虎章李寳珩倪興魁均給予六等文虎章陳得發給予七等文虎章此令 
又令趙秉彝徐明允郜翔宸馬得才田福塘王治鍔周拓疆郭禎祥均給予五等文虎章王仁山柳國祥彭炳文王殿一均給予六等文虎章李新年給予七等文虎章王虎山給予八等文虎章此令 
又令陸軍總長段祺瑞呈請授朱德維張德順楊榮春王廷貞爲陸軍步兵上尉銜魏長策授爲陸軍憲兵少尉並加陸軍憲兵中尉銜趙鳳雲授爲陸軍步兵少尉並加陸軍步兵中尉銜張同新吳松才高乃昌張繼亮陳明憲孫懷祖張惟徑均授爲陸軍步兵少尉應照准此令 
十一月十七日大總統令張鉞給予二等文虎章此令 
　　又令李榮殿給予二等文虎章王焕齊牛向辰孟祖興楊念祖均給予四等文虎章李濟臣王冠勲杜節義王毓芝王之俊賈連城劉宗賢趙文魁毛連崑馬子騏張誠竽龔鶴齡隆錫宸均給予五等文虎章李維城吳家瑞董再昌馬元焜郭振海均給予六等文虎章薛景岳楊名芳史玉廷燕長金陳愷三劉永明平以和郝振山張錫川史柏齡戈振麟陳讓桑維林劉景德蕭玉清冷書堂李勝全周志遠李正　楊玉春尹冠英程會周劉漢章王振恒胡國安張學廉王得寛郝占元安仁劉桓祿均給予七等文虎章此令 
　　又令 鮑貴卿給予三等寳光嘉禾章此令 
又令安漢章張家　錢宗瀚均给予三等嘉禾章金百順金承誥孫德全均給予四等嘉禾章此令 
又令王承斌加陸軍中將銜李雨山曹英劉景元均授爲陸軍少將穆文善楊清臣王用中均加陸軍少將銜虞克昌龔漢治趙繼賢均授爲陸軍步兵上校此令 
又令陸軍總長段祺瑞呈請任命程定邦爲熱河陸軍第一營營長應照准此令 
　　又令陸軍總長段祺瑞呈請將婁雲鶴加陸軍工兵中校銜曹士奎安榮華曹士溥蘇世榮劉景星劉釗曹恩培王汝楷彭玉逹鄧懷均授爲陸軍步兵少校霍有濟崔春良沈金魁周鳳嶺均授爲陸軍步兵上尉楊得春陳靑黎王玉珍李鍾秀趙培珍楊鳳山周國孚李文升均授爲陸軍步兵中尉殷元五授爲陸軍步兵少尉劉夢庚授爲陸軍一等軍醫正史文籙授爲陸軍一等獸醫應照准此令 
又令陸軍總長段祺瑞呈請任命趙炎昊爲多倫鎭守使署副官長應照准此令 
專電 
　　北京電孫洪伊免職次長代 
　　北京電昨日政界形勢仍極混沌段宴徐於府學胡同徐仍表示不干政局段亦自示不去之意而某方面仍强徐出山但因段决不辭難成事實 
　　北京電東海致河間電關於目前政局己托王聘卿轉陳元首聲明弟决計不入政界請維持段總理萬不可稍有動摇以靖大局云云惟府秘書長要求黎總統宣布改組内閣請徐擔任黎尚未决 
　　北京電段請馮表示對於時局意見昨得電主張維持現閣段於昨院議出電傳觀傳另一消息馮主張一徐樹錚去職二孫洪伊他調三餘閣員不動孫聞段不辭聲言假滿即消假擁段派報紙攻其恃某秘長爲後援一部分議員之劾孫案亦將提出而一面聞將有以政圑名義宣布段氏失政事實者 
　　北京電段總理昨晡訪徐東海密談兩小時對於目下政爭問題分别就商解决聞徐頗多親切勸勉處段因之極爲感動 
　　北京電憲法討論商榷研究協議會平社蘇園六圑體頃舉代表十四人謁元首請示政局答孫准免職令明日下現内閣不動各政黨聞而慰甚 
　　北京電李經羲又來京聞與時局有關係 
　　北京電張耀曾發起之政學會昨假贛館開成立大會兩院議員簽名者二百五十餘人 
　　北京電北洋派新組之政法學會昨在徽館開成立會到千七百餘人舉定孫熙澤馬鳴謙張樹森爲正副會長 
　　成都電國民公會今日開選舉會秩序紊亂會散舊進步黨組政務討論會共和黨組平社均己成立川滇黔軍界設大同會正在進行外省議員亦組俱樂部 
　　北京電財部收制錢鑄輔幣計畫設總廠於天津設分廠於鄂奉寗陜蜀粤己將廠章曁細則脫稿通令地方官及商會遵守　　北京電財部以京印刷局漢造紙廠向美商保借短期債五百萬五五起息陳總長儗明日出席衆院報告 
　　北京電日外相抵長春迎者甚衆但絶不言對華外交十七抵奉即赴東京 
　　北京電林日使訪張督軍十八繞道營口回京 
　　北京電直人發起全國公民大會法總領函詰津交涉員能否維持治安我覆以請先恢復老西開原狀 
　　北京電伍外長定日内由滬啓程來京此間己預備歡迎 
譯電 
　　華盛頓電芝加哥中央商業銀行己與中國訂定借欵英金一百萬鎊國務卿藍辛謂國務部現擬贊助此項事件（十八日） 
廣州電前廣州都督陳炯明定於二十一日赴滬（十九日） 
　　以上路透電　 
　　濟南電匪黨在鄉間肆擾周村與靑州府戰事未己（十八日） 
　　字林報 
　　北京電順天時報云鄭家屯東南大關（譯音）附近有日人二名被盜殺死（十九日） 
　　北京電交通部刻測量新電線道三條一由打箭爐至伊犁一由绥遠至伊犁一由熱河至阿爾泰（十九日） 
　　北京電下星期日江西會館内將開關於老西開案之大會（二十日） 
　　北京電駐京日使林權助己提出抗議反對美國資本家開浚山東境内黄河 
　　（二十日） 
　　北京電段總理昨晚宴請徐世昌情誼甚洽對於政局彼此意旨相同（二十日） 
　以上德文電 
東方通信社電（日本人組織） 
　　東京電此次中國政府與芝加哥美國國家商業銀行所議定之五百萬元借欵其内容 
 
 
 

Page 3

 
 
　　雖未詳悉然綜合各種報告以觀之此事之辦法表面形式係由該銀行售賣中國公債並不按照成例豫付欵項於中國政府據各方面之推測此項借欵恐將以烟酒消費稅爲抵押若其内容果如此係屬純然之政治借欵四國銀行必將提出抗議聞美國銀行一方面就於此項借欵問題曾預冋美國外務部詢問能否酌量扶助俾中美借欵得以成立美外務部以便條答之云美政府之意今昔一致關於美人正當海外投資企業自當與以必要之維持措詞殊簡而詞意甚爲模棱（二十日） 
　　東京電本野子爵十九日抵東京後於今日午前與寺内首相會見似係面商外交方針外務大臣親任式定二十一日午前舉行子爵就於外交方針語人云一國之外交方針不能隨内閣之更迭而常行變更故現内閣亦不過依據向定之國是以繼續舊時之方針而不能有根本上之變化至其一部分之變化則所謂外交之秘密不能自由宣布也（二十日） 
　　東京電由北京傳來之消息云徐東海現在始澈悟段孫衝突問題之内幕有非常複雜之情事潛伏其中實出意想之外故己無意於調停大有回鄉之意（二十日） 
　　北京電據某政客談及交通總長許世英辭職赴津後　段總理告以徐東海此次進京意在極力維持現内閣君宜從速回任許氏信之遂即進京（二十日） 
　　奉天電陸軍中將吳俊陞氏因討伐蒙匪負傷入奉天紅十字會醫院治療於今日全愈出院（二十日） 
　　奉天電張督軍今日接蒙匪勢復猖獗之警報急遣騎兵一聨隊馳往洮南方面剿辦 
　　（二十日） 
戰電 
（英人路　電） 
　　巴黎電公報云聨軍今晨己入摩拉斯蒂爾塞接河灣之布軍回攻甚猛爲塞軍所敗現正紛亂北退（十九日） 
　　倫敦電海格將軍今晨報稱夜有大風雨英軍陣線無變動今晚報稱戰局未變星期六日英軍在安克河境俘敵七百七十二人自本月十三日至今共俘敵六千九百六十二人（十九日） 
　　　京電公報云敵軍在摩爾逹維亞北邊進攻受挫羅軍仍在特拉哥斯拉維爾境前進俘敵軍官四員兵八十人獲砲兩尊亞爾特與桀爾及吉洛特三山谷戰事進行未己多瑙河與杜白魯加兩處陣線砲火己弱 
（十九日） 
　　彼得格勒電公報云敵軍在亞爾特與桀爾二山谷以重兵進攻故羅軍己向南稍退羅軍在特古山谷取攻勢奪獲高地多處（十九日） 
　　彼得格勒電俄軍在薩尼附近擊落超等齊泊林飛機船一艘俘船中之人十六名獲砲三尊機關鎗兩架炸彈六百七十二磅（十八日） 
公電 
　　黄宅治喪辦事處致各界電各省督軍省長議會並轉各界各報館公鑒連日接外來函電及閱報載知各處多開會追悼克强先生同人代爲感謝所有輓詞誄文必多傳世之作現擬編集成書以作紀念敬請從速彚寄滬上深爲感荷黄宅治喪辦事處公叩皓 
要聞一 
[日外相過長春之一夕話]  
　　十八日大阪每日新聞長春電云新外務大臣本野子爵十六日抵長春北京林公使及滿蒙領事俱往迎之本野即與林公使同車至奉天密議對華政策當離哈爾賓時記者（每日新　記者）往謁之本野曰歐洲新聞記者能守誓約日本記者則否此爲最苦者云云本野留俄十餘年竟不知日本近狀開口即發揮官僚的彩色也本野又語俄國現狀曰俄國物價　貴生活困難惟下級勞働者以工資增加受賜不尠其貯金總額似較以前爲大矣目下最感缺乏者厥惟砂糖日本所供給之軍需品皆粗製濫造俄人殊不信用之此影嚮於將來通商者非鮮淺也記者質以聨合國講和問題及日俄新協約之附帶條件等本野秘不肯宣次與語中國問題本野曰余留歐旣久故於中國問題非於十分研究及受教於識者之後一無所悉且非聞總理大臣之意見不能有所對也中國與吾日本關係至重大余之意見須研究後確定之將來深望諸君（指記者）指導也本野問記者日本政黨之近狀如何記者曰三派合成之憲政會至某種程度爲止其基礎頗稱穏固本野反問曰某種程度云者其至某種程度以某種情形而瓦解之謂乎 
[俄哈竄入伊犂之交涉]  
　　十一月十八日大阪每日新聞北京電云伊犁鎭守使楊飛霞報告北京政府曰哈薩克人竄入伊犁問題己向俄國官吏交涉俄國之提案有三項（一）伊犁境内華人之被殺傷損害者由中俄兩國委員調查之後夁議善後方法（二）竄入伊犁之俄籍哈薩克人由中國官吏悉數驅逐出境引渡於俄吏（三）中國官吏若不能驅逐引渡則俄國自行遣兵追放之第一條己予承諾第二條以地處偏僻竄入者衆多難以的確履行第三條侵害中國主權且俄兵入境反有擾亂治安之虞斷難承認故己拒絶俄國迄未答覆請中央政府向俄國公使嚴重交涉云 
[徐世昌到京後之政見]  
　　徐東海到京己四日矣未來時人皆曰政局紛糾東海總有辦法今日之辦法何在據東海最親信之某君談曰東海此次來京係應大總統之敦請專爲調解目下激烈之政爭至於如何調解須與大總統及段總理商洽後方能確定唯東海對於調解决意用極和平手段以不損傷各方面之感情並可排除一切之障碍爲標準大概不外於内閣主張始終維持决不改組於外交主張和平對待不可施以强硬於用人主張大公新舊並進不可偏重於政潮主張調停公是公非切忌偏袒又東海與某要人談話一則亦與此相彷彿東海之言曰内閣改組風傳己久不知内閣動摇關係國本芝老文武完才數月以來慘淡經營煞費苦心所行政策尚能順就軌道即稍有不滿人意之處亦不過細微之事要之當事者亦有苦衷在此時若再改組至速非三四月不能成立當此百端待理之秋試問此三四月之重要問題又待何人解决至於府院意見院部意見以及各種意見均係誤會而來將來疏通後斷不至再有問題發生此某可斷言且亦爲某此來之唯一希望若老西開案予本津民對此故鄉寸士當然保守外交當局不能迎刃而解致受輿論之攻訐但設身處地想其爲難情形當不知作何態度是以予並不責備當局惟望此案早决免再生出意外憲法一層現雖開議然每一會議爭執甚多推厥其故黨見二字欲定中國萬古不易之憲法當破除黨見開誠布公早日議决政府可以遵法而行國之不强予不信也又報紙上有謂予將長國老院長者閱之殊堪發噱國老一職何等重大才具學識不完備豈能勝任况院長又須年齒最高者任之以予之才學年齡國内類予者不可勝數予安能承乏言時掀鬚而笑此卽東海到京後之政見也又聞星期五上午大總統往訪徐東海時東海對於現内閣之維持己經表示故總統回府後是日適爲閣員宴會之期除將先期提出之四要案分别討論外大總統當將東海主張内閣不改組之理由宣布後並以現在内政外交在在需理諸君自當共體時艱撑此危局助予不逮若再另組内閣又非三四月不克告成民國以來國家大事受内閣之影響者曷可勝數務望摒除意見共圖國是以慰國人之望云云不知閣員對此如何翌日總統特備午餐請東海到府面晤座中儻請段總理作陪是日三人鼎座談笑甚歡飯後又密談一小時許東海始行回寓大約其所密談者仍不外政局問題至於詳細内容以關防異常嚴密一時未易探悉 
[郭章鋆反對查辦徐樹錚]  
　　自衆議員吕復等提出查辦徐樹錚案後同院議員張伯衍曾提出反對之意見書己見各報兹聞有衆議院郭章鋆又爲第二反對意見書之提出是皆爲將來此案討論時之一種反對之先聲也其文曰吕議員復等提出國務院秘書長徐樹錚七大罪咨請大總統派員查辦一案本席核其内容按諸法理實與臨時約法第十九條第十項之規定顯有不合之點述之如左按臨時約法第十九條規定參議院之職權得咨請政府查辦官吏納賄違法事件本條所謂納賄違法云者須具有左列之要件（一）所謂違法者必法律上定有明文其所違反之行 
爲顯觸該法之某條（二）所謂納賄者必指明納賄之目的物與其行賄之人具此以上要件方有提案之根據即此案成立之後政府亦可因而爲着手查辦之方針乃查原案内容所列七欵或曰讒言離間或曰侮辱朦混或曰侵權違法或曰隂圖破壤大局或曰煽惑干政此中事實眞相之如何有識者必自能辨第其以虚張夸大之詞爲咨請查辦之資料於現行法規上實屬毫無根據卽其結末所稱並將該秘書長前在陸軍次長任内經手事件詳細調查如有　職納賄涉及刑事範圍情事即將該秘書長拿交法廳依法懲治各等語並不能指明該秘書長在陸軍次長任内其所納賄爲何事行賄者係屬何人此等懸搆之詞尤爲不負責任揆之提出原案之本意無非以近日府院意見之不調歸咎於國務總理因而遷怒於該秘書長不知府院意見之不調爲混合内閣時代必不可逃之事實其原因不在一事其關係亦不止一人欲求救濟之方舍組織一純粹政黨之内閣其道末由若因此之故而歸咎於國務總理又不敢顯然彈劾總理而遷怒於其事務官以爲直接推倒國務院之秘書長即間接以推翻總理此等舉動殊欠光明磊落實大失議會之尊嚴且約法第十九條明定咨請政府查辦云云乃原案竟指定大總統派員查辦於法亦顯有不合本席爲維持法治起見認原查辦案之内容不具備約法第十九條第十項之要件其根本上爲不成立特具意見如右是否有當伏候公决郭章鑒 
[北京特約函一（燕生通信）]  
　　自外交財政金融諸問順臨時發生以來兩院多秘密之會每届開議往往未及議事日程或僅解决一二無關輕重之議案故衆議院積案日多題目愈長而難做之文章則仍喜置之於後幅如積薪然後來者居上實無形中可注意之一事也 
　　十八日之衆議院日程所列計十有二如彈劾之案四分三以上之出席爲從來罕觏故該案决不至於開議不訪稍列於前餘如徐樹錚湯薌銘陳宦之查辦案則固不難成立者也則己列之於最後矣 
是日下午一時四十五分議員　　來者逹三百五十餘遂開議湯議長報告張國溶久未到會應依院法除名另補又報告請假議員梁文淵等六人表决畢 
　　第一國老院組織法案大總統提出（初讀）以政府委員未到先議第二案 
　　第二新到院議員蕭必逹等證書審查事件以審查報告付表决多數 
　　第三第四均爲彈劾陳谷案劉恩格言人數不足不能開議本員動議先議第五案張知競又主先議第十案劉說多數 
　　第五爲請政府於一個月内將四年度以前之報告書五年度之預算依法交議案提出者鄒魯報告畢劉恩格言此係財政緊急事件且爲本院專責應省略移交參議院手續王侃同意衆謂宜省略審查付二讀會表决多數某君又動議即開二讀會多數劉恩格言本會期僅餘十數日延長與否尚難預定應催促政府於本會期内務必交到故主張改標題之（一個月内）爲（本月内）於是王及昌主張十日内王侃主張本會期内表决王侃說少數劉恩格說大多數王侃又動議删去咨文内移交參議院字樣議長謂反對移交參議院者起立大多數劉崇佑則言此案旣爲法律案何以不交參院今不交參院是建議案而非法律案矣湯議長答此建議案也劉君言然則何以不加建議字樣劉彦遂動議加建議二字而褚輔成吕復諸人謂如此關於財政之緊急案件若用建議方式政府不採用奈何王敬芳乃主張用質問之方式衆議齊發聲浪頗雜一人高呼提起討論終局表决多數議長先以用建議方式表决起立少數再以咨文方式表决大多數某又動議卽日開三讀會表决又多數最終爲文字之修正此案遂决嗚呼預算之案至將閉會時而始催促吾人己歎其遲然今當政局紛紜財政紊亂之日政府果能於本月内交議與否尚疑問也即令交議議員對於預算案如何處置果有把握與否亦疑問也兹事最難議會之責任亦最重固非一番建議一紙咨文卽可畢乃事耳 
　　第六補議國老院組織法案政府委員報告畢某議員卽起言日本所以有樞密院因當時國會尚未成立以此綜覽機務實爲君主立憲之腐制本員對於原案絶不贊成議長謂依院法此案宜交法典股審查鐘鳴三下遂告休息 
　　第七查辦前四川將軍陳宦案三時二十分續開議郭人漳動議變更議程先議第十第十一第十二等案皆查辦案也而實注意於徐秘書長表决贊成先議第十之查辦前四川將軍陳宦案審查報告認爲成立遂大多數可决咨逹政府查辦陳宦雖然查辦云者亦名而己政府答覆一空空洞洞之咨文想其事卽足以了陳宦不懼此也 
　　第八查辦國務院秘書長徐樹錚七大罪狀案乃有人動議先議此案表决結果總數三百三十五起立者一百六十二少數褚輔成謂有疑義再以反證表决此時殆有數人不起立乃演成正反兩面皆屬少數之怪象而反證表决起立僅一百十二人後之少數比前之少數固更少也此可見褚輔成謂有疑義之非無故也無可奈何乃再用投票表决主張先議者用白票反對者則用藍票以凌文淵等爲檢票員其結果竟至票數多於名剌數二張應作無效遂紛紛散會時五點二十五分也 
[徐州快信]  
　　張勲昨飭所部嚴防山東周村變兵竄入蘇皖軍政各機關要人今晨聨袂來徐祝壽張勲派人迎至招待所安歇 
張勲派商雲汀方柳江帥孟卿顧戢箴童輸卿薛　珊阮忠桓惲禹九招待賀客 
張勲生祠蓮日演劇四週均派軍隊守衞門禁極嚴無符號者混入即捕送執法營務處訊辦 
近日盤查極嚴客棧無連環保者不許容留　 
鄒日奎昨出京來徐卽謁張勲密陳東海抵京 
後各方面一切情形 
[南京快信]  
　　粤朱省長來電云南京馮副總統鑒任公靑電而悉松坡先生再造共和大動不世國基甫定遽返道山噩耗傳來愴然涕下追念豐功請加褒卹瀾極同意乞副總統主稿挈銜籲請至禱朱慶瀾眞印 
滬江大學校長董景安君前日來寗昨在花牌樓靑年會演講宗教與學生之關係聽講三千餘人 
温宗堯昨電馮副總統准今日（二十日）出京來寗接浦口商埠會辦事 
　　天津公民會推舉代表二人來寗謁馮副總統淮揚道尹左杕周淮海水上警察隊長祁以德前日來寗禀謁齊省長昨午後三時即乘車赴徐祝壽 
省署新委内務科長湯文鎭前日來寗今日（二十日）到署視事 
　　柏文蔚昨日乘車來寗謁馮副總統旋即乘輪回皖 
憲兵司令陳調元己由蘇屬考查軍隊公畢回省 
山西宗聖會電蘇議會請維持定孔教爲國教 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[老西開案尚在停頓中]  
　　交涉待伍總長 
　　津人開公民會 
　　京函云中法老西開交涉案省外各地多紛紛函電政府請力爲主持政府亦以此項交涉關係重大辦理極爲愼重英公使朱爾典前曾有居間調停之事然亦以無效果中止故迄今己一星期尚在擱淺之中據聞夏次長有感於各方面辦理之爲難及輿論之攻擊己决意辭職段總理極力挽留夏氏無法祇得暫爲擔任至於與法公使開正式之談判則决意俟伍博士到任後再行開始以免貽誤故老西開案之交涉目下巳暫歸停頓而談判開始大約尚在一星期之後伹各省軍民長官及各師旅長鎭守使近日徴詢交涉狀况之電報不下百餘通如遲延不覆難免無誤會之虞公府昨特飭秘書廳妥擬最近交涉實况及中央所持方針密碼電稿分致各省疆吏並責成勸慰公民維持地方靜候伍外交總長視事卽與法使正式談判 
津函云公民大會於十七日下午三鐘假商會開會是日二點各界到會者己甚爲擁擠當即振鈴開會由王伯辰君報告開會大旨謂今天原係開職員會有密切之籌議各界聞信紛紛到會具見愛國熱誠此會只可暫行公開報告此數日來進行情形俟報告畢請曾　到通知者勿散另有密議繼由杜君小琴魯君嗣香演說復由王君伯辰報告前日外交部特派秘書來津在省公署召集代表等磋商與法使交涉擬訂之六條代表等因該六條名實不符且與我國諸多不利未經承認故次日代表等卽行晋京惟夏氏對法之態度殊不明瞭現在法租界華工均己罷工然吾謂似須持以和平主義萬不可出乎範圍云云卞君月庭報告今天之開職員會其磋商之大旨係爲籌畫欵項現在大會就算閉會凡曾接到通知者勿走另開秘密會議未接到通知者請卽一律退席當即振鈴閉會時有到會者問認捐之欵交與何處卡君　答以本會隨有多數人紛紛納欵其姓名如下有餘堂認洋二千元槐德堂認洋六千元五柳堂認洋三千元仁義堂認洋四千元懷安堂認洋八百元慶餘堂認洋四百元無名氏認洋五百元隠名女士認洋二百元隠名女士認洋二十元此外助現欵數元數十元者甚多下午四鐘又開職員會　月庭君報告開會宗旨省會議長邊君潔卿並孫君子文趙君君可劉君俊卿賀君湘南王君蘭亭相繼提議所議事項大致爲籌欵與請大總統國務院速免外交夏次長職以謝天下等事其致大總統國務院電云北京大總統　務院鈞鑒外交夏次長於老西開交涉内外挑撥今日公民大會開會人民異常痛憤僉以非盡法懲治不足以謝天下爲請伏乞採擇輿論迅去夏職則大局幸甚云云又　法租界華捕於十　日上午一律辭退所有罷工工人己組織工圑其事務所設在直隸商會聨合會内各部業經舉定幹事共二十餘人 
[國葬松坡與合悼黄蔡]  
　　日昨府院接到張季直君來電對於蔡松坡之慘逝亦極力主張國葬其電内容略云蔡公松坡以義立人以勇殉志含生負氣異口同悲頃聞有人提議國葬　以今無愧此禮者惟蔡公一人願我大總統副總統總理俯恤衆哀畀成此舉使海外知中國自有鉅人後世知今日主持公道不勝企禱等語都中所設之黄蔡二公追悼會籌備事務所於今日上午十二時由白逾桓君邀同總統代表劉鍾秀君參議院代表陸紹鴻君衆議院代表王郁駿君晋謁總統面述追悼會之意所以崇報元勛矜式國人惟需欵浩繁請總統提倡捐助並備公啓一捐册一呈閱總統極表贊同談及兩公勛業蓋世天不假年不禁澘然涙下親筆書捐洋兩千元一面又由該事務所發出通啓文云啓者黄蔡二公相繼升殂天萎哲人同懷隠痛現在京内各機關聨令開追悼大會擬於十二月一日在中央公圍舉辦邦人君子表崇景仰諒有同情用將開會日期登聞廣告如有鴻章鉅製乞於會期以前送米巿胡同本會籌備事務所彚齊公設謹以預聞云云又聞該事務所同人以會中所需經費孔殷前經議决由各機關擔任捐助現距開會期迫己推定專員携帶捐册即日前往接洽並函逹各界查照該事務所亦己移設中央公園南首水閣内定於本月十八日午前十時開會討論一切籌備事宜所有各機關派出籌備各員届期齊集公園妥定辦法日昨由籌備事務所通電各省機關圑體聨絡一致同致哀悼此外憲法研究會滇黔川三省旅京人士均有單獨追悼之提議昨午憲法研究會己開會議决訂於本月二十五號在先農壇設位追悼黄蔡二公并己推定周大烈梁善濟陳銘鑑曾有翼孟森凌文淵姚華杜成鎔陳善虞廷愷劉景烈郭涵陸大坊張樹森李文熙劉星楠羅惇　諸君爲籌備員矣其滇黔川三省人士方面則由杜成鎔等發起聨合三省國會議員及旅京人士合開追悼會己定於今日午前在江西館籌商一切並己發出通啓文云敬啓者同人聨合滇黔川三省國會議員曁三省在京人士開會追悼蔡松坡先生曾以公啓徴求同意業蒙贊成兹訂於本月十七日（星期五）上午十時在順治門大街江西會館開會商議一切辦法務希準時蒞會無任盼禱專此順頌台綏 
[司法會議兩日開會紀]  
　　十六日午後一點鐘司法會議開會議長徐謙主席延至一點三十分法定人數足後開議第一案請廢止縣知事兼理審判恢復審檢所設置審判員委任縣知事兼任檢察劃清審檢權限先行各縣審判獨立案會員朱獻文提出初讀提議人說明理由後衆爲大體之討論議長謂如無異議可以省略表决遂付法令股審查第二案縣知事兼理司法改革案會員周詒枸提出初讀提議人說明理由畢略有辨論亦不付表决卽宣告成立並付法令股審查第三案分年籌設各縣地初各廳未設廳各縣仍由縣知事暫行兼理訴訟酌訂取締辦法案會員劉豫瑶提出初讀討論之下欒駿聲曹春麟等贊成之余棨昌等反對之表决贊成本案成立者多數决定付審查第四條覆判章程宜即廢止並變通檢察官上訴期限案會員劉豫瑶提出初讀陳福民張志余紹宋龍靈高种等相繼發反對言論表决贊成者少數遂散會 
　　十七日下午一點司法會議開會議長徐議主席延至一點四十五分始足三分二人數開議第一案試辦登記法案會員范之杰提出初讀第二案己設法院地方試辦登記案會員周詒柯提出第三案推行登記法以補助司法經費案會員陳官桃提出宣告三案併案討論蔣景珂陳福民張志余棨昌等以次發言有主研究辦法者有主撤回修正者有請先以成立不成立表决者又有主張先試辦者湯鐵樵並舉其在奉調查成績之結果相證議長宣告討論終止謂省略表决本案成立衆無異議遂付民事股審查第四案修正不動産典當辦法案會員周樹標提出提議人請假未到楊光湛主付審查張志主俟提案人說明再議而贊成後說者多遂延會時四點四十分 
[交通特别預算之緩編]  
交通部前編五年度路郵電航四政特别預算亦如普通預算之採用歷年制近財部所編之五年度預算業經從事改編以便提出議會又以議會催促甚急大半將原編之預算折半開列（原編之預算係五年一月起至十二月止現旣仍用七月制則自須改編惟卽照七月制算年度開始己經四月有餘故改編之一部份自難追溯不得己折半開列以會計年度言固爲五年下半年之預算而以普通年份言實六年上半年之預算也現在外省送部之分册亦大率以六年度爲標題）原屬變通辦法惟交通部之特别會計與普通會計有别倘亦折半編列於事實良多未便倘不能截清界限一有混淆則治絲益棼更難整理兹聞交部業己議定辦法現在暫仍舊貫以免紛更俟明年再行編製七月制之四政特别會計預算此亦不得己之辦法也溯自民國以來年度時更不特司出納者及審計人員辦事困難卽以全體論割裂破碎將來編成總决算亦諸多窒礙蓋民國元年繼承前清宣四之歷年制預算嗣於二年改訂七月制中間己空去半年而四年下半年又用歷年制其四年上半年之出納固己歸入三年度下半年中而下半年則又分離而獨立現在五年度之歷年制預算施行未竣又事改編其更張情形即在事人員亦覺其糾紛錯雜故此事總須定一標準庶辦理較有頭緒且易於程功耳 
[陳樹藩反對省制電]  
　　陜西督軍兼署省長陳樹藩對於省制亦有所陳述蓋屬於反對之一方者其文曰行省蟬脫元明陋制本非地方制度極軌民國初建創制未遑政區廣狭尚待討論若遽一成不變恐無伸縮餘地其弊一國在冲齡政尚幼稚集權分權一切設施動輙研究值此試驗期間不能預製襁褓之衣强待成人服從其弊二設省僅　内地兩蒙海藏版圖尤廣旣號共和必須受同等教育特别區域將來决不適用以此施彼能否造車合轍抑將别具爐錘其弊三他國地方專屬内政吾以積弱受條約之牽制含有對外關係發展己嫌窒礙若再顯分畛域何異自相桎梏待人害割其弊四至省長民選之害更有甚於各省論列者吾國政治雖未完善賴有一定統系故兩經改革卒易統一今舉任免特權畀之人民失統馭調劑之能力則中樞非徒孤立直同虚設其害一政黨運用不善每滋流弊省長權位旣崇中央無由干涉適爲野心政客所利用且各省素有疆域派别積不相能甲得乙怨鬭起鄉鄰恐革命慘禍國幸告終省將發軔其害二當選必係土著親族戚䣊援引要津政由少數把持威福任爲恩仇報復民無所恃其害三尺符在握勢力益充運動議會其事至順議員改選省長得以操縱省長改選議員自必報酬民選官員化爲世祿卿士其害四以上所陳應請大總統連同各省原電提交憲法會議俾採適當規模永杜異時後患中國幸甚 
[財政困難中之朱陸辭職]  
（平生通信） 
文武長官同城不免横生意見自昔己然况當大亂之後庫空如洗軍隊亟待收束而督軍省長權限亦甚難劃清此意見之所以有不同也粤省因警衞軍管轄權朱陸異同傳之久矣其後聞己調和己能和衷共濟近又聞朱陸皆向中央辭職陸督軍以疾辭欲舉譚浩明自代惟國務院則致電挽留（電文己錄昨報）而朱省長聞亦一再致電中央辭職亦經奉電慰留但朱省長去志甚堅昨復有電致京語甚懇切且己預備行裝究竟内幕若何殊不可知故自喧傳朱陸辭職而後省中謡言甚盛陸督軍憂之曾通飭各知事云現在省城安靜各界秩序井然近聞有等匪徒揑造各種謡言希圖煽惑誠恐各縣距城遼遠未及周知致爲謡言所惑自相　擾仰各知事迅將省城安謐情形表示鄉民以維治安此爲消弭謡言計固不得不如此使景能和衷共濟不致有意外變動則幸矣 
粤省目前最難清理者莫如軍隊有關心時局者曾細爲調查粤省現有軍隊不下十萬人（甲）朱省長所屬之警衞軍八十餘營約三萬人（乙）陸督軍由桂帶來陸軍九千人（丙）都司令結束後移交陸督軍者七千人（丁）方聲濤張開儒帶來滇軍一萬四千人（戊）李耀漢所屬警衞軍一師萬人（己）莫擎宇所屬警衞軍一師萬人（庚）車駕龍所督警衞軍一旅五千人（辛）隆世儲所統警衞軍將逹兩圑約四千人（壬）龍濟光所餘濟軍將　兩圑約四千人（癸）其餘各屬將編未編之民軍尚難數計軍隊旣多財政自因之而竭蹶朱省長以各縣民軍雖先後遣散者己占多數惟各屬鎭守使自行添募之軍隊連同東西北等江未經編遣之民軍核計不下六七十營仍待餉需始能收束際兹粤庫奇絀籌措無門除先咨省會提議外現定日内出席與諸議員妥籌辦法以維粤局並將困難情形電陳中央文云北京國務院鈞鑒華密庚電敬悉中央解欵時切惓念慶瀾到粤後即擬酌籌解濟無如粤庫奇絀自昔己然軍興以來各屬收欵被留省庫一空　洗困難較前百倍現須銳意整頓統一財權然元氣未復收入寥寥杯水車薪其何能濟目前即就編遣各路民軍清付兵餉舊欠兩事而論非數百萬不辦加以百端待理在在需欵借貸無術因應俱窮百孔千瘡莫名焦灼鈞院洞悉粤省艱困情形不加催促感幸之至實際當逐漸清釐冀復舊觀一俟庫儲略裕稍可騰挪即行報解不敢延誤伏祈鑒察慶瀾叩而中央亦知粤省財政困難由於軍隊之多亟宜整頓故特令派參謀部課長伍觀淇南下調查俾知眞相聞伍氏己於日昨抵省矣 
　　伍氏此來其於編遣軍隊度必有商議辦法而目前所最急者尤在安挿滇軍一事聞當道己與張方兩師長妥爲商榷查得第二軍所部共有滇省陸軍數約一萬人臨時在粤桂沿邊招募者亦有萬人現擬决定辦法卽將滇省舊部陸軍暫行留粤指定地點駐紥聽候中央復電再定行止其餘粤桂召募之衆則先給恩餉資遣回籍以免久候並聞各軍將校對於此項辦法多數贊成一俟餉項有着卽可舉行而籌給滇軍餉項一節仍以舊藩署作抵與台灣銀行借欵爲最有把握兹聞台灣銀行允借六十萬日昨經己成立軍餉之需全恃此矣財政部對於此項借欵曾有來電云廣州官産處准朱省長宥電請以粤省藩府兩署向台灣銀行押借日金六十萬元當以該爾署所值甚鉅只能暫作保品如到期不能還欵應由粤省另籌或另商展期不得牽涉保品電請軍省長將此節註明合同文案合亟電令查照財政部冬印此事當己商榷妥洽也 
[粤省會禁賭案兩派之激戰（平生通信）]  
　　粤省會自開議以來以禁賭案爲最重要之事因禁賭而並請禁有獎義會此就法理言之人皆無異詞也然就事實言粤庫一空如洗軍隊複雜其統領無日不派員索餉稅欵則各處皆被截留行政費則各機關皆有積欠專恃借債度日而債亦苦於無可借故猶眷戀此賭餉以圖暫顧目前日前省長咨覆省會文（己登前報）婉轉悲痛文到後諸議員曾開談話會一次亦深知局面危險行政官之爲難其中多有主張任其暫行弛禁者然弛禁之說究不敢倡言以國會議員旣通過禁賭案在前不能特别提出有獎義會謂爲非賭於是左右爲難故模稜兩可者實居多數且省會中又分爲兩派一爲容羅派一爲陳林派迨至三日會議在容羅派體諒行政官咨覆文所言主張即日表决其意似贊成暫爲弛禁而在陳林派則主張付審查有反對容羅派之態度於是兩派相持互相詆毁詆容羅者則謂其受省城賭商之運動竭力肆其排擊詆陳林者又謂其受澳門賭商之運動竭力出某手段現在明槍暗箭互相抵敵將來再開議時必有極劇烈之戰爭未知各員　能爲良心上之主張否也 
[三議資格决定後之鄂省會]  
　　鄂省會詹梁趙三議員資格問題因内中意見不一提出覆議案總不能開議遂致該會自身無由解决日前内務部特派張知本來鄂調查一切情形冋京後縷陳於孫總長適有汴省會議員楊光漢等資格問題經參院議决回復咨請政府查照辦理孫總長以鄂會爭點與汴會事同一例應卽援照辦理特於十六日以内務部名義電致王兼省長以詹梁趙三員資格問題應即查照前日致汴省長之電辦理云云於是詹大悲等之資格己無疑義矣惟聞一派議員以議長當選票額乃别一爭點應再投票解决詹派議員未肯承認必尚有一番劇爭也反對詹派之議員謂詹大悲等資格疑義與楊光漢等略有不同不能援據汴案並謂張知本來鄂未曾到會調查不明其中眞相云云不知委員調查事件有應守秘密義務無出席議會之必要况内部來電係援參院議决案並非盡據張之報告可不必再尋糾紛也 
省會於十五日開第二十一次正式會臨時忽改爲秘密會聞是日討論之事項有二（一）爲關於前議長覃孝方掯匿細賬交代不清現特别股僅就月報册審查不符處己逹巨萬而二年十月取消國黨議員以後之月報册且失去存底無從核算此事雖應由覃氏負責然兩副議長及秘書長亦當分負其責刻覃氏是否南返尚不可知而各議員對於代理議長己羣起責難此是日不能公開會議之一原因也（二）爲天津老西開交涉案現由順直省議會天津公民會來電以交涉日漸緊迫不得不籌最後之解決此種有關邦交之事誠恐各議員愛國心熱發爲憤激言論於事實上旣辦不到徒傷國際感情妨碍交涉進行此不能公開會議之第二原因也 
　　此次正式常會開幕己近五旬轉瞬法定期限即届然對於重要案件尚一無成立加以地方預算案極爲繁雜决非一月内所可議竣故昨經全體議决擬待法定期滿後繼續開臨時會一月以便結朿各案業令秘書函請省長查照矣 
[鄂省之黄蔡追悼會]  
　　鄂省議會發起并開追悼黄蔡大會刻己商妥各官廳聨合各圑體决定於十九日在烈士祠舉行所需燈綵茶點各項經費約五六百元均由省會墊支各　圑願捐助若干陸續繳還其祭奠時間業由籌備處訂定上午八時至十時督軍省長及文武大員與議員致祭十時至十二時軍界致祭十二時至下午一時女界致祭一時至三時學界致祭三時至五時商界及各圑致祭現烈祠内外己由第二師司令部警務處特派軍警前往保衞附近會場各街皆加派　警巡　預計是日到會者必逹萬人以上也黄鶴樓顯眞照相館因各界人士景仰黄蔡二公者甚衆特翻印相片出售並以玻璃版製成明信片數萬張於届時在會場外發　己得籌備處之特許矣 
 
 
 

Page 7

 
 
山東金融之危險 
　　山東省議會議員王晋璧等建議補救銀價低落案略云竊以本省銀圓價值每圓向换銅元一百三十五枚左右隨時互有漲落相差尚不懸殊自中交兩行停止兌現而紙幣低至八折有奇市面己大受影響今中行業經兌現市面似稍活動乃銅圓日絀銀圓價日低以現銀圓易銅圓仍得月前八五折之數是該銀行之兌現尚不足蘇市面之困而銅圓之短絀實足陷經濟於危途兼以棉花花生土産刻正上市外來商賈携帶大宗銀圓收買土貨則銀圓價值必至日低而鄉民以貨易錢仍以銅圓爲本位則銅圓必至日絀今己市面惶恐非特商民受困即軍人亦受損失若不急爲維持必生莫大之危險然欲謀補救之方法宜先審致此之原因自制錢之銷毁本省一百七縣有三十餘縣改用銅元以六七十縣之銅元供一百七縣之用其不敷用己可見矣此其原因一周村濰縣向稱富庶今己彫殘從前省垣之銀元價漲則周濰商人携銀元來省以易錢銀元價落則運錢來省以易銀元在彼則利析錘刀善自爲謀而省垣實受茸酌盈劑虚之益故銀元價常得其平及遭兵燹以來周村固一蹶不振潍縣亦元氣大傷不暇爲操奇計贏之謀而省垣遂處於孤立無援之境此其原因二於此而謀補救之方非有大宗銅元不可查天津銅元局現仍鼓鑄擬請督軍兼省長先行電商該局能運往東省多少再飭發舊照分給中國山東齊魯各銀行速行購運並電請交通部核減火車運費以爲該行等利益庶可略救錢荒而巿面之惶恐亦可免矣 
[杭州快信]  
　　浙省繭行條例經省會議决規定二十里之限制業由吕省長咨請内務農商兩部備案陸軍軍學補習所監督林之夏赴閩吕督軍己委前軍署參謀厲爾康接辦 
吕省長接海軍部來電謂此次考選海軍學生十二月十日前集滬逾限不選 
授勲專使杜持之子杜偉昨在陸軍同袍社行結婚禮吕督軍爲證婚人禮式頗爲熱鬧 
前鄞縣知事沈祖綿於癸丑被捕兹由内務總長呈請昭雪並交院部存記錄用聞己奉令照准矣 
參議院議員林森因有要公於昨日來杭 
省公署機要秘書沈鈞儒聞有辭職消息 
[蕪湖快信]  
　　在蕪各縣士紳組織安徽保鑛會己於十六日假明遠電燈公司開成立會票舉濮裕澄爲正幹事翟展成崔星門爲副幹事 
蕪關監督徐鼎襄警廳劉兆麟十七日赴徐州祝張督軍壽 
　　蕪湖錢業十六十七兩日因滬市銀拆己升七錢有奇凡與滬莊有往來者紛紛敢羅現洋解滬故金融上稍有影響 
旅湘安徽同鄉會沈　　　一千二百二十八人上蕪湖安徽保礦會請書請爭廢太半山礦約 
倪省良爲蘆洲開墾　准　議會咨後即通令沿江各縣知事照會正紳酌量地勢繪圖附稅分别辦法呈請察辦以免妨害圩堤 
奉天西豐稅捐徴收局長趙宇航私提各卡浮收稅欵萬餘元徴收荳稅減價上票吞蝕餘欵畏罪潛逃奉天省公署咨行到皖飭屬一體通緝 
皖紳黄崇俊等集股五萬元組織惠民公司開辦銅陵縣東鄉大峨山煤礦己禀請財政廳立案並呈報農商部給執照 
　　寗國縣商會總理鳳佩琛經商民章正鐸在公署控其戀棧樹黨違法選舉並包庇烟犯倪省長己批飭該縣切實查辦 
皖省前定省視學區域每區派視學一員刻經倪省長派往各區省視學錄左第一區汪聲應第二區朱述貞第三區劉玉田第四區汪濂 
地方通信 
[南通]  
　　隊官記過日前吕四一帶鹽梟發生之際鎭署曾派警備隊右隊季隊官前往追剿匪聞官兵開來消息卽行逸去管使以該員剿匪不能迅速秘密致被遠颺特記大過兩次并褫職留用以示懲儆 
　參謀擢升陸軍步兵少校鎭署參謀丁樾侯君任職後協贊軍務異當得力管鎭使特將該員成績據情禀請馮督軍優加擢用以昭激勸督署據禀後己擢任爲該署參謀長矣 
　　乞丐入所通紳張嗇公昆仲以沿途乞丐衣不蔽體食不充　情殊可憫特捐資建築棲留所一據以收養之己函請警局將城内所有乞丐一律拘送入所教以淺近之工藝爲他日出所圖謀生計之地 
[鎭江]  
　　冬防加嚴駐鎭陸軍第十九師楊春甫師長以現届冬令宵小竊發之時更兼軍興而後難保無游兵散勇爲　寒所迫鋌而走險鎭江五方雜處匪徒最易混跡爰於日昨通飭所部各旅圑營長官於冬防期内加班梭巡以安閭閻又聞辛豐馬淋高资等鄉亦以時届冬防爲自衞計宜注重保衞圑由各界先後開會集議籌集捐欵以備進行 
　　梟匪横行江北高郵縣屬臨澤下蕩一帶素患盜匪本月十七號臨澤東首小河又到有梟匪數十人載運淮鹽數艘沿途私賣水警往剿匪徒膽敢開鎗拒捕該匪横行如此鄉民無安枕日矣 
　　刧盜傷人鎭江對江二橋地方於昨夜突有盜匪多人行刧居民湯姓家將事主男女悉數綑缚肆意搜括並用刀砍傷湯某頭面迨隣右聞警嗚鑼圍捕始各負贜而逸聞刦去銀洋衣飾爲數甚鉅刻己由事主報請縣署勘緝矣 
[嘉興]  
　　軍官學生請求無效保定陸軍軍官學校禾　學生孫長金徐濬等以離鄉求學己届數年現届畢業之期行將朿裝歸里以缺乏川資特於日前備文郵遞嘉邑縣署請予津貼川資以資補助聞張知事披閱後當卽批復云披閱來呈其志可佳其情可憫所請給貼川資本知事財力有限實屬愛莫能助所請應母庸議　　小學聨合會課嘉興縣教育會昨日（十九）舉行城區高小國民各校男學生聨合會課上午九時城區第一第二兩高小校商業學校曁南湖鍾秀塘灣等十七國民學校及東栅鄉各校學生約五百餘人莘莘學子相繼蒞止會中備有糕餅以示優待至十二鐘各學生始整隊而返 
[安慶]  
　　皖議會第二十四次常會紀事昨日（十六）省議會開第二十四次常會議員出席者六十五人二時四十分開會宣布外來函電畢議長按議事日程宣布第一案提議維持段内閣案吕志元王樹功等多數主張發電請秘書起草俟休息後再表决第二案提議單級小學教員養成所以爲實行普及教育之準備案付民政審查第三案民政審查報告省長復交各縣徴收串票規費未便革除案結果以前次提出革除咨請省長兹據咨復串票費係補助徴收之不足究之黴收另有公費各縣吞没不發故徴收吏仍向民間苛索十文至數十文不等若謂補助徴收則各縣有提撥學欵之用尚何補助之可言是以復行審查遵照前議革除盡凈以免流弊咨請省長限五日内答覆付表决起立者多數第四案法律審查報告省長交議縣視學暫行章程追認案結果將章程逐條宣布惟第三第五兩條稍加修正付表决起立者多數第五案法律審查報告省長交議知事辦學考成條例第五條施行細則追認案結果條文均可適用付表决起立者多數休息至四時三十分復開議討論維持叚内閣電文其大致謂共和再造叚總理維持政局輯睦軍民請勿辭退以繫人心云云議長付表决贊成者多數第六案法律審查報告省長交議各縣知事辦理實業獎罰單行章程追認案結果將章程逐條宣布由議長付表决起立者多數第七案法律審查報告省長交議地方財政局暫行章程追認案略稱此案多有不妥若要修改恐延時日將來縣議會鄉自治成立該局當然不能存在故審查會主張仍舊以免變更後有多數議員主張公推數人修改章程於是推方荃李開運桂殿華吕志元四人擔任時五點餘鐘遂振鈴散會 
[江西]  
　　學校成績展覽會開幕贛省全省學校成績展覽會十五號爲開幕第一日政界省長政務廳財政廳各長警務處長水巡廳長豫章道尹各警區署隊長員曁各學校全體及商民各界約數千人蒞會參觀十二句鐘戚省長到時由招待引導入招待室稍憩即入各校陳列處參觀成績均有批評觀第一師範謂字盡手工頗佳第二師範謂出品亦多佳製第三師範謂手工圖畫兩科相等第四師範謂備置完善手工各成績亦適實用各中學亦謂爲各有專美第一工業謂鐵工與所製儀器及橋梁機械各圖書最爲精細第二工業謂磁器及石膏模形均當行出色農業學校謂各種植物均佳女子師範女子職業則謂織物繡工字畫均有佳製此外各小學亦加以好評並謂以前江西學校成績不好現在大有進步云云省長自上午十二時至下午三時後始回署會場自早九鐘開會至下午四鐘閉會十六日軍界參觀督軍以下及警界均蒞會十七十九二十一等號女界參觀十八二十等號男界參觀共七日休會 
[廣東]  
　　公民大會歡迎陳競存紀昨日廣東全省公民在西瓜園開歡迎陳競存先生大會先期會場懸掛國旗點綴生花佈置異常周密一點鐘開會各界到者人山人海擠擁異常由聖心公醫兩校學生擔任場中音樂陳公及政界來賓薩巡閱使陸督軍代表胡清瑞朱省長王警長省會議長羅曉峰等相繼蒞會旋由王自立君宣布開會公推陳　伯主席陳公登演壇後各界即拍掌歡迎表示敬禮隨由區彬儀君宣讀公民大會歡迎詞及各圑體歡迎詞畢主席請陳公演說陳即登壇發揮頗盡其次則薩巡閱使胡代表朱省長王警廳長羅議長相繼演說拍掌之聲不絶羅議長之言謂陳公初則犧牲功名富貴次則犧牲性命財産實不能不令人感激云云演畢出場拍照并到招待處茶會盡歡而散計是日圑體歡迎詞極夥故祗讀團名到會之人則以軍界學界爲最多云 
雜評一 
[朱陸異同（一子）]  
　　督軍省長間之意見大抵生於兩種原因一爲權限上之爭執屬於權利方面者也一爲財政上之爭執屬於事實方面者也省官制不定軍民分治不實行則權限之爭執終不能己財政問題無把握軍民政費無着落則事實之爭執亦無可免然而欲求實行分治於今日欲求財政解决於今日又萬無希望之事也此二者而無希望即軍民意見之消弭無希望川陜兩省之紛擾屬於前者是廣東朱陸之暗潮屬於後者是此皆其彰彰者也 
督軍省長間本原旣不清而又加以黨派之異同此所以衝突紛紛而調和排解之無效也歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公堂審訊積欠烟稅案譯畧]  
　　昨晚文滙報載昨晨中政府在上海英按察司衙門控告蔡灝元（譯音）積欠六十萬元請追一案略謂原告代表王某（卽駐滬禁烟督辦）延高易律師至英按察司署投稱被告自本年五月十五日至七月二十二日向洋藥公所收得每星期應繳之鴉片稅六十萬元拖欠至今迄未交付請堂上立即追交被告延哈華托安德臣律師辯護略謂被告之兄蔡乃煌曾奉政府之命籌借欵項以供廣州軍餉爲數共有六十萬元此欵本以烟稅爲抵七月間被告曾向政府聲明所收烟稅六十萬元己抵付前欠此案有辯護之餘地請展期再審堂上允之遂退 
[銀拆畧見鬆動]  
　　近日本埠銀根奇緊轉賬銀拆最緊時增至七錢有奇尚不易周轉據老於錢業者言在前各埠銀拆市面向有限制内地不得過六錢滬埠不得超過五錢至此極度尚屬偶或一見一二日間即平此次驟漲七錢之巨實爲近數年來所未有據云皆因滬市自光復迄今無銀行拆票市面以致不能活潑動受恐慌昨聞有人提議規復拆票巿面以救目前惟此事須得銀行家及多銀之户自願放出與否操有自主之權非他力所能奏效並聞昨市己略見鬆動下午收盤祇有三錢此爲預謀善後之策云 
又聞齊省長亦因訪悉滬上銀拆飛漲事曾電令景代知事徐道尹楊交涉員迅行維持滬市金融當由各官廳與商會董事等會議限制出口現銀以半月爲期並調查滬市各錢業及中外各銀行所存現洋現銀共有實數若干以及中外商人共做押欵若干詳細查察據情電詳齊省長並陳明滬市現銀將來不致缺乏此次銀拆風潮不久即須平定云云 
[中國金融之危迫（再續）]  
　　一由外國銀行中國銀行錢莊合組一機關爲匯劃劃所每日進出統由此滙劃内分外國銀行可一組中國銀行錢莊可一組各推一行爲代表使外國銀行之甲組對於中國銀行錢莊之乙組有應收之欵甲組之各銀行以其應收之欵作爲存入代表銀行由甲組代表銀行拆於乙組之代表銀行乙組由代表銀行分拆於各缺欵之莊或行隔日設甲組有應討之欵即彼此相抵但甲組拆乙組或乙組拆甲組之欵先定一限度所度之外仍須收解現欵以俟彼此信用漸增數目亦隨增加彼此拆欵各予以保證同組内之各行由代表行拆出拆進欵各自量力各憑信用定一限度此法果能實行使同組内彼此之信用及此組與彼組之信用日漸增加則彼此拆欵可逐漸增加其節用貨幣爲不少也二上海通貨銀兩與洋元須彼此混用使應付銀兩不足以洋元抵之應付洋元不足以銀兩抵之如是可增出一分通貨之用此時銀兩不廢洋元價值漲落無常欲使銀兩洋元彼此通用固不可行不得己唯有暫抵之一法定一洋元最低價格及一最高價格使應付銀兩而不足則按最低之價交洋暫抵俟有銀兩即行劃還如應付洋元不足則依最高價格暫交銀兩俟有洋元即行劃還不過各行單獨收解記帳至爲繁瑣故不如由各組之代表銀行出面如今日甲組應收正組十萬兩己逹拆欵限度此外應解現銀而同之各同莊中有現銀不敷即以現洋暫抵於代表行代表行如有銀兩即交銀兩如無銀兩卽交現洋於甲組之代表行可以相抵隔日再彼此劃還現洋亦同以上二法果能實行則貨幣之節用甚大上海斷不難實裕也此外根本之道則由政府借一外債存貯現銀於國家銀行專爲調劑金融之用吾國民當知現貨爲可貴能用國貨則用國貨勿使現銀流出勿以金銀投機如有利可圖驅逐銀貨於外國勿無事自擾收藏現貨使本國銀行錢莊之流通資金日見減少此又在國民之自覺耳 
[煤價之飛漲]  
　　近日煤價飛漲緣各實業廠家所用之煤全係東洋之長崎馬崎等煤自歐戰後水脚頻增每　向祗日幣二元今則漲至六元且因航業家專走外洋之船隻大半受雇於各國是以滬市煤價每噸須銀八兩而中國所産者如漢冶萍煤礦産出之貨均供漢陽兵工等廠之用且尚不敷而天津開平礦之白煤出數雖富則全供於北洋一帶雖有裝滬銷售亦無大宗現貨况價值較外貨爲昂各絲廠紗廠必須用引擎爐子大受其影響也其餘如碾米廠等類在滬者悉用電汽馬逹外埠者則用煤油以代之據云歐戰不平恐煤價有增無 
減云 
[引翔港罷市風潮之公函]  
　　引翔鄉經董王銓運致上海縣知事函云敬啓者敝鄉引翔港鎭全體係劃入租界近年商務逐漸發逹早市街旁兩面向有小販擺設魚鮮菜蔬以供全鄉人家賣買食用等物更覺熱鬧不料工部局前月忽起徴收菜攤捐每擔一元而並不另築菜場街旁擺設攤户稍一不愼即拘入捕房罰辦殊於小販營生太覺苛刻以致昨日忽啓釁端激成闔鎭閉門罷市風潮經董見此情形卽飛請鄰近淞滬五區四分警署宋署員加派巡士在界外照料以防流氓藉端生事爲特據實陳報卽祈鑒核電呈道尹速向工部局交涉暫免菜捐一面再請傳諭各店舖開市以安商業而免紛擾云 
[薛華立路西牢押犯圖逃之加罪]  
　　法新租界薛華立路西牢内判押五年之搶犯薛慶華黎浦春等於本年九月十二號晚上商通同押重犯賈鳳全李德楊賴新民梅守冬胡正楊高國寳徐阿春王洪元陳阿根張志高李兆之方紀沈忠賢王福生傅桂龍章許桃朱榮桂等强奪管牢西捕越捕之手鎗希圖開放越獄後由該西捕開鎗將薛黎兩犯擊斃始　平靜並未脫逃一名事後由管牢捕頭查出賈鳳全等實有商通及知情附和情事將賈等解送法公廨預審終結聽候核辦在案昨日管牢捕頭派越捕四名擎鎗實彈將賈鳳全等十七犯押解至法公廨請示當經讞聶君　同法副領事德君先在休憇室商明辦法然後升坐特别利庭提案判决徐阿春胡楊正章許桃各加押四年賴新民李德楊王洪元陳阿根張志高李兆之各加押三年王福生加押二年以上各犯於加押期内須作一半時月苦工方紀加押一年賈鳳全沈忠賢各加押半年梅守冬不加押罰作苦工一年傅桂龍朱榮桂高國寳訊無干涉免予加押判畢仍交該管牢捕頭帶回西牢照斷執行 
[廣肇公所歡送會紀畧]  
　　旅滬粤商以外交總長伍秩庸君浦口商埠會辦温欽甫君不日榮任特於昨日在廣肇公所設讌歡送到會者唐少川楊小川諸君曁廣肇公所潮州會館商界領袖百餘人六時入座由同人致頌詞後繼由伍君演說略謂余隠居海上研究衞生及靈魂學久無心政治今爲時局所迫各方面大義相責不得己勉爲一行近年外交之棘手盡人皆知照衞生法理言以辦一外交精神至少須短一年壽命然旣委身爲國亦不能計及云云次温君演說略謂鄙人所辦爲商埠之事今夕聚晤多商界之人與商埠皆有密切關係至爲欣幸至爲感謝云云次李煜堂君演說伍温二公對於外交及實業界關係之重並言中國使多數工商埠無難立致富强云次周清泉君演說云伍公所言辦一年外交短一年壽命鄙人以爲可以無慮蓋伍公外交必收良好效果俾我國民共享承平之樂雖犧牲個人衞生使國民皆得衞生食德飲柏同登壽宇是四萬萬人之壽皆公之壽壽民壽世其壽更無窮盡云次陳耀廷君演說外交歷史及外人初到粤通商時情形極詳歡宴至十時而散又聞伍總長定於一二日内啓行大約附車赴寗謁馮副總統然後北上云 
[工商研究會討論會紀事（續）]  
演說畢遂由會長將上列議案請衆公議經衆逐案討論除第二三四五件一致照案通過外惟第六案衆以官商本宜聨絡無提案之必要决定打銷至第一案儲金劵經洪善惠君提議因範圍太狹由衆公議改稱爲團並公推謝衡牕爲正圑長鄒靜齋爲副圑長謝鄒兩君極力推辭當由戈朋雲起言謂今日鄙人來會本擬卽行赴孔教維持會參預現觀兩　長一再推辭總非該團之福以鄙人竚候允任方始起行請不必固辭云云繼而蘇女士起言略謂作事祗要有勇心熱力無事不成如人人怕事則事無　成有圑長必有財政之監督二君推辭乃違衆意自應就職云云遂公舉楊小川君爲監督楊推辭經衆相繼勸勉謝鄒楊三君始允就職衆會員以該圑雖己成立由謝鄒兩圑長擔任组織惟不可無經費以資應用故臨時捐助者頗不乏人計由謝蘅牕項松茂胡開文陳君亮等四君各助洋一百元程靜波助洋三十元黄少岩助洋二十元繼由楊會長起言謂外人言中國人無熱心今觀曾中助欵甚爲踴躍實爲興幸鄙人代表全體會員導謝至此會事將闌由楊君敦請女靑年會丁明玉邊境宏兩女士手奏鋼琴一曲以娱來賓遂由楊會長登台報告今日議案通過並捐欵踴躍情形畢即請衆賓略用茶點遂振鈴散會時己鐘鳴五下矣兹將中華儲金實業圑草案十四　列後 
（一）本會爲募集資本實行振興工商實業起見擬請組實業圑發售儲金實業劵定名曰中華儲金實業劵（二）中華儲實業劵每股計洋五元（三）中華儲金實　劵先由上海試辦即先以上海處爲收股處其欵專營實業不作别用（四）中華儲金實業劵不得轉售或抵押與非中國人非中國人執有此劵作爲廢紙（五）如愛國仁人購買中華儲金實業劵其股欵逕自直接送存上海等處領取收據待該股本所組事業成立之日於一個月内换領股票（六）中華儲金實業劵股欵存儲銀行如滿照年擬事業股本額數到七成以上可以開始營業者方得由圑長會同實業董事出憑簽字向等處提取存欵撥用（七）中華儲金實業劵所興辦之事業量財使事隨時擬議公司命名以事業分别曰中華某某有限公司（八）中華儲金實業劵之股本所組織之公司以成立之日由圑將該公司股東姓名券號造齊清册送交該公司編製股東名册於一個月之内通告股東持券領换公司股票接受股東權利（九）前項公司於成立之日起二個月以内召集股東會議依照部定公司條例選舉董事組織董事會正式委　職員（十）中華儲金實業劵股本所組成公司俟正式選舉董事會成立之日起概歸該股東自負責任惟會中義務雖到此终了仍得有隨時派員查察報告各股東之權（十一）中華儲金實業券擬辦之實業以推廣中華物産國外贸易及航業銀行等項爲主（十二）中華儲金實業劵之實業董事資格由實業圑公議規定（十三）中華儲金實劵股木滿一萬元以上之日必須於二星期以内發送股東選舉實業董事選舉票三星期以内召集股東投票選舉實業董事以資監察如滿五萬元再舉一次滿十萬元再舉一次此項選舉以一百股選舉實業董事一人餘依此類推（十四）中華儲金實業劵股本公司未成立以前所存銀行利息悉數給　該劵主成立之後該公司每年營業所餘以二十分之一作本會經費附註售券收股機關應由到會贊成諸君公同决定至於營業大計似宜航路爲第一入手辦法諸祈公議 
[公廨改設上級公堂之不確]  
　　昨報所載英美會審公廨將原有之二堂改建民庭並擬將現在樓上之公堂改組上級公堂專理華洋上訴案件一俟中西官議决即可實行一節兹悉改組上訴公堂一事經中西官磋商己久因中多窒碍萬難實行業將此議打消至於設立上訴機關己由駐滬領事圑電禀駐京公使圑與外交部迭次會商未有定議所誌樓上公堂改組上級公堂據謂不確云 
[通緝拐帶善後欵項之黨人]  
　　滬海道尹淞　警察廳長接省署令文云本年十一月十三日准松滬護軍使楊咨開頃據黨人彭福東周郁文等三十人禀稱此次善後由同黨柳榤代表造册呈報於事務所計應領欵洋四百二十元照章由柳傑入所具領不料柳傑心懷不良預造底册兩本一交發欵處一爲哄騙衆人於領欵到手時先經託人帶出詭稱戳記己失不能具領須重刻戳記再來領欵而手中僅握底册未見携欵致東等信以爲實轉向伊庽候欵直至晚問未見冋庽詢諸同伴領欵之人始悉欵己領出並無失戳之事是此欵己被柳傑拐逃無疑但東等窮途奔走别無希望靠此善後以作途費旣經被拐生命將絶查柳傑原名仁又名子章原籍湖南湘鄉縣城内學門前寄居南京八條巷理合禀懇行文湖南江蘇兩省公署轉飭各機關一體查緝追究實爲德便等情到署據此除批示外相備文咨請查照轉飭所屬一體查緝追究等因准此合特令仰該道尹廳長卽便分令所屬嚴密查緝務獲解究此令 
[軍艦撞沉商輪案近訊]  
　　海容巡洋艦撞沉新裕輪船一案經海軍部曹次長來滬調查情形後業經回京面請政府核示在案兹悉隨同曹次長來滬辦理是案之海軍部秘書鄧文瑗參軍吳振南仍在滬地前日接得京電謂曹次長己奉政府面授機宜當在月終返滬飭將此案應行查詢人證曁前充海容艦長之甘氏及駕駛大夫等傳集以便届時開庭研訊云 
[甯杭兩路劃派警察]  
　　滬寗滬杭兩路接軌工程業經告竣定十二月四日通車等情迭紀前報兹悉鍾局長以通車之後支路各車站昏當派撥巡士以資保衞旅客行李現經劃定自寗路之　皇渡起至靜安寺逹法華一帶線歸寗路警務處選撥長警往駐其徐家匯至蒲葉塘經三涇港至逹杭路接軌之黎角尖（卽陳家宅）爲止（距離龍華路站祗隔三里）沿路之巡警劃歸滬杭車站警務處之巡官王長慶選派現王巡官以通車在即而沿路料物堆儲甚多恐有失竊情事故於昨日先派警巡王德驥等四名馳往黎角尖防護料物一俟通車再行加派巡士往駐 
[解决日暉廠懸案之會議]  
　　滬海徐道尹因奉財政部齊省長指令會同清理處解决日暉織呢廠懸案特於昨日（二十號）下午二時召集各債權人在署會議到者如大清清理處處長王克誠省委黄涵之及各債權者二十餘人聞其所議事項（一）估計廠基機器（一）清理清理處押 
 
 
 

Page 11

 
 
欵（一）支配各債權辦理會議良久擬將討論情形分詳部署核辦 
[自來水公司與市經董往來函稿]  
　　爲傳聞公司抵借洋欵事 
　内地自來水公司前因各報載有抵借洋欵之說經其股東會登報聲明並無其事近市經董陸崧侯復連函該公司謂有人詰問抵借洋欵二十萬云云其第二函并有設如查出有以公司名義在外抵借者即以借欵半數提充地方公益之用等語該公司以事出無因當於十九日下午開全體董事會是日三點鐘開會到者謝綸輝姚慕蓮徐冠南劉梯靑陳一齋及朱葆三嚴漁三之代表當即公决函復陸董以明眞相兹將陸市經董與該以司二次往來各函錄左 
　　上海市經董致自來水公司函慕蓮先生　　台鑒敬啓者前以貴公司有抵借洋行鉅欵之謡言曾經敝處函詢情形嗣奉復書此事全無影響並由貴股東登報聲明後興論寂然相安有數月不料近又有人來敝處詰問據稱貴公司業於某月日向某洋商抵借洋欵二十萬元言之鑿鑿敝處孤陋寡聞虚實無由答復爲再修函奉逹究竟有無其事請煩據實見復至以爲盼 
[自來水公司復上海市經董函崧侯先生]  
台鑒頃奉手教不勝駭異抵借洋欵之言前經各報傳誤敝公司更正之後正如來函所云輿論寂然今又蒙詢竊所不解旣經有人言之鑿鑿究竟是何洋商弟忝爲公司經理之人此事殊屬茫然如蒙不諒不妨質諸所言之人指出某洋商弟可隨同前往質對承示前因遵特據實奉復 
[上海市經董第二次致自來水公司函]  
　　慕蓮先生台鑒敬復者頃奉復書無任欽佩當即將台函示復前途去後兹據復稱水公司旣無借欵之嫌疑不妨示以擔保之證據尚希切實聲明倘有以公司名義在外抵借者查出後即以借欵半數提充地方公益之用並請通過於董事會後迅將議决案抄示見復云云爲再函逹即乞查照爲荷 
[自來水公司第二次復上海市經董函]  
　　崧侯市經董先生大鑒今讀致敝公司經理姚君大札有謂前途復稱旣無借欵嫌疑不妨示以保證如查出有以公司名義在外抵借者即以借欵半數充公並要求通過董事會將議案抄復云云閱之可發一笑以不知誰何之人無端干涉他人營業内部分事己屬奇異然前函所詢抵借洋欵或恐有損主權猶可言也今乃渾而言之曰抵借即提半數充公試問近而上海南北市遠而推之全省全國商業上藉抵借以資周轉者不知凡幾苟如前途所言皆可提半充公則辦公益之費不嫌太多耶旣非股東又非董事亦非監察並非地方官廳竟以藏名隠姓之人憑空判斷曰查出抵借即以半數充公眞所謂聞所未聞矣除洋欵外無論敝公司有無抵借不知前途自命所處是何地位其據以判斷者是何法律是何理由此等毫無價值之言本不值與之多辯然旣由閣下具函轉告敢不略布數言此後前途倘再以不倫不類之言來相詰責恕敝會不再答復一切均希轉復前途爲禱 
[孔教會請定國教]  
　　孔教會江浙聨合部姚文楝等現爲請定孔教爲國教咽載憲法特具請願書呈請參衆兩院表决其文云竊自共和復活憲法肇基吾民函電紛馳爭請孔教爲國教豈故爲是放言高論哉誠以孔教者中國固有之國教也憲法者國家根本之大典也凡可以厚民生固國本有舉莫廢憲法上皆當維持而保存之矧孔教之深入人心飮食教誨數千餘年己成爲吾民第二之天性今以全國四萬萬人計之其最大多數何人不讀孔子之書何人不受孔子之教育官府文移私家函屯上自偉人政客下至報館學校何人不用孔子六經之故實者而不認其爲全國信仰之國教寗非厚誣雖憲法草案有國民教育以孔子之道爲修身大本一條然 
此實非國教不過國教之附屬條件耳其範圍狹小僅及修身教科而止假如歐美定憲法而以基督教爲修身一科試問基督教徒能甘之否以彼例此當亦啞然近聞兩院又有提議尊孔法案者在諸公扶世翼教之苦衷實深欽挹雖然憲法爲根本法法案乃一種現行法諸公旣主持尊孔豈其偷爲一切之權而不預籌萬世之利國教者我孔教固有之實也奪其實而僅予其名規爲他日變更地步朝三暮四事等狙公諸公賢者詎忍出此顧或謂憲法己許信教自由孔教當然包括在内爲此說者流弊己伏今以信教自由一條論之渾淪概括廣漠無垠異日倘有創爲邪說謂孔子爲非宗教吾民雖知其不可安得盡執諸公而解釋之如此則是各教皆享自由而孔教以固有國教之資格反不得享自由矣試觀自約法規定信教自由以來我孔教何嘗享一日自由之保障毁學官奪祭田廢祀典紛紛至今其不淪胥以喪者幸賴袁氏雖暴尚知假託維持耳此皆諸公所親見也今當制定憲法之時又安可再蹈其覆轍推諸公所公遲廻審顧不即定孔教爲聖教爲　教者不過新舊二觀念不能相融有以致之不知教宗本無新舊之可言孔教誠舊然彼基教亦一千九百十餘年不聞爲新機之障礙而各國憲法且有立爲國教者何獨於孔教而疑之自鼎革以來耳食流傳往往造成一種心理以爲一言國教即與共和抵觸此言不知何所依據按之邏輯旣不可通合之歷史又相背越蔑眞理滋謬種一言喪邦莫此爲甚文棟等以爲中國不可無國教孔教爲中國固有之國教萬不可因外教抗爭而不規定於憲法定孔教爲國教而後孔教安孔教安而後各教俱安道並行而不相背萬物並育而不害蕩蕩乎大同之化行將於吾身親見之諸公旣口銜天憲當爲國家億萬斯年計不當但以修身條文尊孔法案粉飾一時效歷代帝王之故智以愚黔首今者萬目睽睽舉集視線於憲法此正諸公宏濟艱難之會也用特再行請願望速表决以慰民望豈徒大教之幸實乃共和之福如何之處伏乞公决 
[私販烟土之殷鑒]  
　　丹陽人董先祥（卽童先祥）近偕其叔童四海由籍來滬寄庽山東路老祥發客棧一號房間内前日同往寳善街八十九號門牌久和土棧内買得值洋一千零二十六元之小土十七包正欲携歸寓所被洋藥公所調查人查見指爲私販鳴由三百七十四號華捕王裕才將童叔姪連同烟土一併帶入總巡捕房除搜出前項小土外另在童等身畔搜出嗬囒土七包貼有僞印花票並廣東路六百二十六號門牌郭煜盛土機招牌之僞發票一紙奉飭收押候解公共公廨訊究詎至晚間童四海在押呻吟經看牢巡捕查悉恐其患病禀明捕頭入牢查得童手内尚揑烟土半塊知係吞土着即送請醫院醫治無效殞命將尸舁入虹口斐倫路驗尸所報請中西廨員蒞驗昨晨由捕傳同案證將董先祥解送公共公廨請究先由西探海明惠華探邵仁初李阿三上堂禀明協往調查及童四海吞服烟土身死各節繼由洋藥公所用人韓德卿投訴眞僞印花票顔色深淺不同並將眞僞印花票各一纸呈案請察又據郭煜盛土棧夥沈子林投訴董並未來店購土此項發票亦係僞造等語又據久和土棧夥林洪春投稱被告確與死者來店購土訊之董先祥供稱自出繼舅氏家此次與叔父童四海來滬購土共帶洋一千零二十六元郭煜盛之土係叔父之友朱阿五囑令代帶朱己於是日上午離滬是實又據老祥發客棧夥楊茂石投訴董與死者同寓樓上一號房間並無朱阿五其人等語奉會審員王肇之君核供商之英卓副領事以董販賣私土屬實判押西牢二年烟士送海關銷燬迨至午刻由王崧生襄讞會同英康副領事各乘馬車至驗尸所驗得童四海委係生前吞土身死無訛塡明尸格着保代爲棺殮厝壇侯認並諭捕房於禮拜五將董先祥再行帶堂訊核 
[身帶紅土之押儆]  
　　嘉興人林桂興前日因身帶值不九十元之紅土一包行經虹口東漢碧禮路被洋藥公所調查人查見鳴捕拘入捕房昨解公共公廨請究先　洋藥公所代表律師上堂訴明前情請究繼由調查人俞金生投訴查獲情形訊之林供此項烟土係友人托帶等語中西官核供判林押西牢三月示儆土送海關銷燬 
[客棧内查獲匪徒]  
　　昨日法捕房華探目沈德福包探周寳告楊振富　瑞福偵知有操湖南北口音之匪徒匿跡西新橋街鴻源里口三百零一號門牌長發王記客棧内當卽前往拘獲王寳庭張賓譚鳳祥等三人搜出利刃兩把及器械各物一併拘解捕房捕頭諭令管押聽候盤問口供再行核辦 
[浦東兵隊輪流練習操防]  
　　淞滬護軍使通傳所部軍警各機關云本署規定每月上中下三旬每逢六日爲駐紥浦東第九第十第十一步兵三連輪流練習操防之期届期上午由塘工局小輪運赴製造局西碼頭登岸下午仍由該局小輪一回當此整飭操防之際誠恐沿途軍警或生誤會合亟通傳仰各知照云云 
[太倉旅滬同鄉會開會紀事]  
　　太倉旅滬同鄉會於十九號下午二句鐘仍假邑廟萃秀堂開會副會長吳挹峰主席報告開會原因大致以本會建設公所因經費不敷暫行擱議惟劉少溪君所捐助之基地應請其交出方單契據由會照會上海太倉二縣知事立案永爲公所之産業以垂久遠是否如是辦理請諸君討論並報告本鄉劉河建造浮橋各同鄉勸募籌欵情形時適有新從美國瓦海瓦大學堂學　電學之同鄉胡萃士畢業回滬來會衆起歡迎隨由胡君演說在美目覩該國學生之勤學工藝之發逹商務之繁盛社會之狀况（詞長不及備錄）次由同鄉前任上海縣洪伯賢知事起述公所基地備案一節最關緊要及目前劉河建橋經營支絀須仗各同鄉羣策羣力輔助桑梓之公益並將橋圖出示復由會董傳曉生張綸卿等討論籌欵情形其收支欵項公議歸事務所顧仁甫經理卽日登報招人投標估價興工末由李頌韓報告同鄉姚性初失蹤情形登報找尋仍無下落擬請各同鄉留心探訪俾得尋見資送回里完人骨肉云云時己薄暮遂散會 
[尚公小學校之十周紀念會]  
　　閘北寳興西里商務印書館附設之尚公小學校於昨日補　十周紀念式上午九時至十二時開學藝會先報告次由校董高翰卿演說又次演藝凡二十三節或歌或讀或寫或畫俱精神焕發動作活潑午後一時半至五時聞運動會凡二十六節圑體遊枝及個人競技相問舉行皆係體育上之新式教練加以愛國　學之來賓運動新式棍棒啞鈴第一部早起體操　技擊多種又有校友之四百四十碼賽跑男女賓二千餘人掌聲雷動晚間七時開同樂會由學生扮演愛國少年及模範村新劇靑年勵志會之音樂諧談殿之以影戲散時己十句鐘矣 
[中國體操學校之運動會]  
　　本埠西門外中國體操學校於昨日開第十三次運動會來賓千餘人所演技術如兵式教練及普通應用表情等均極純熟而器械及國技尤爲特色來賓莫不贊嘆該校創辦以來己經九載本學期更形發逹可見社會上漸知尚武矣 
[南洋公學往杭比賽足球之結果]  
　　交通部工業專門學校（即南洋公學足球隊往杭州與之江大學比賽足球己記前報兹悉上星期六一十八日）該校在閘口之江大學球場比賽計南洋公學勝九球之江大學勝一球 
[國貨維持會補選評議員名單]  
　　本埠國貨維持會日前開大會推選王文典爲正會長楊小川王介安爲副會長後因時間侷促不及續選職員故於昨日補選評議員六十三人兹將選定名單錄後徐枝春徐春榮汪星一洪善長吳善卿婁鳳韶龐竹卿潘峻夫席嘉蓀朱謙甫萬選靑王漢强趙鏡清王鳳儀舒惠責顧少也黄惠任蘇鳳笙蘇筠尚陳鶴年程子輝吕葆元程稚峰吕永清盧星堦郭建侯黄少岩陳子勤虞協卿陳亨剛程伊耕鄭紫峰高鳳池胡祥岩戴幟翔王子鈞何伯勤陳志廉陳保欽林煒南姜繼梅余魯卿徐賡華項松茂陶理堂孫梅堂魯正炳任文翰陸鏡湖舒霈之陸費伯鴻平永泉王秋湄章林生邵爾康徐杏生陸星莊王子金汪兆麟錢新之翁寅初葛勝如王誠齋等現定於今晚復選評議正副長三人以便組織議事會 
[尚賢堂今日開商務聨合會]  
　　法租界霞飛路石牌樓尚賢堂定於今日星期二下午　每一次中外商務聨合會自四時至五時先請會員參觀該堂　二　　列所研求改進之法自五時至五時半茶叙俾該堂中京匯至天　員互相認識五時半後乃商議振興中國商工實業之遵一　原請該堂會員惟諸會員（不拘中外）介紹之友人亦可與會云 
[同仁醫院紀念會之預定秩序]  
　　上海同仁醫院成立迄今己届五十周年兹定於本月二十五號下午四時一刻假四川路靑年會之殉道堂開五十周年紀念會其預定秩序如下二時至四時參觀同仁醫院（虹口西華德路十二號）四時一刻至五時一刻在靑年會殉道堂内舉行演說會主席聶其杰君一祝詞同仁醫院發起人吳虹鈺牧師二音樂（器械）三名人演說江蘇省立主教郭斐蔚四音樂（唱歌）五來賓演說上海交涉　六音樂（器械）七院董演說新普育堂主任陸伯鴻君八音樂（唱歌）五時至六時（歡迎來賓會在靑年會童子部會堂置備茶　佐以音樂） 
[星期日之貧兒院菊花會]  
　　前日（星期日）貧兒院游客甚多崑曲家到者極夥所歌刀會哭魁連環記紅梨記風拿誤各曲絲竹迭奏聽者神怡潤鴻社曲友並各解囊捐助本日酒膳各費院中不費分文尤見好善之誠晚間復有沈余諸君互奏琵琶聞會期尚有四日星期三日將開運動會星期四則爲發起人盛杏孫君開追悼會云 
[三紀汽車撞傷學生]  
　　廣東學生林輝垣年十六歳日前由塾放飯歸家行經北四川路將近武昌路被某日人所駛之七百零五號汽車撞倒車輪碾過肚腹由在差印捕將林車送捕房轉送同仁醫院傷勢加重各節己兩誌本報兹悉林於前晚醫治無效而死捕房將屍體送驗　所並將開汽車之日本人及證人女學生陳淑賢　屍戚陳顯鈞傳案昨由公共公廨王康二廨員蒞所相驗委係碾傷身死旋傳陳淑賢上堂據供肇禍之日在前星期六正午與死者同在塾中放飯歸家行至半途忽有汽車一輛駛至目睹將林撞傷云云又據陳顯鈞供稱死者係伊之外甥住乍浦路乍浦里其家屬均在原籍此次死於非命懇求伸雪等語中西官會商之下判屍戚將屍棺殮候公廨定期傳訊再核 
[相驗倒斃男屍彚誌]  
　　閔行鎭附近北廟地方前日倒　一年約四十餘歳之無名男尸由該處地保報請地方廳經榻檢察官沈檢驗　等前往驗明因病而死因無家屬判令由堂棺殮又虬江路亦倒斃一五十餘歳男尸一口亦由地保報白地方廳由賀檢察官等驗明病死判令善堂棺殮 
[流氓攔劫金飾兩則]  
　　流氓王子康前晚在公共租界靜安寺路新世界遊戲場附近攔刧行路婦人王陳氏髮髻上值洋三十五元之金壓髮一隻圖逃該氏狂喊遂中包探陳維坤到來帮同將人贜追獲拘入捕房捕頭略詰一過諭飭押候解廨請辦又甬人唐阿高前晚亦在英租界廣西路攔刦婦人李錢氏髮髻上金挖耳一隻圖逃由氏之同伴　景山鳴同包探陳維坤將唐追獲拘入老閘捕房捕頭諭飭押候禮拜二（即今日）解送公堂請辦 
[押拆有碍路線之房屋]  
　　滬城喬家浜奉諭塡平改築馬路以興市面其凝河橋往東至陳　桶橋一叚己經塡平而東喬家浜一帶永興橋迤北面東之平房與郁姓大門前之照牆均與路線有碍前經工巡捐局諭令拆讓業户一再抗延直至前日始由該局押令一律拆除 
[工巡捐局之示諭]  
　上海工巡捐局朱局長昨日發出牌示云略謂案照商人汪洽記承辦東南區清潔捐務曾由合美行具結擔保嗣因該行主秦憇伯病請求退保卽經飭令另覓妥保在案兹據該商人汪洽記另具泰號永磗灰行保結前來復查相符除准予備案擔保並將合美行原結發還外合行牌不知照此示又公民曹基餘前投工巡捐總局遞禀請求撥還基地等由昨經朱局長批示云查前准丈放局指撥公園基地案内並未聲明内有應還曹姓之地所請未便准此批又押店業亨泰張子祥禀遷移舖基由昨亦由朱君批示云據禀己悉該押舖搬遷至三泰碼頭左近照舊營業並售舊貨等情候飭傳該業代表到局詢明核辦可也此批 
[尋獲私逃之新婦]  
　　泰州人紀長彬之女自幼在原籍許字與高尚文之子廣春爲妻紀女向在上海帮傭與湖州人徐剛生姘識今年八月經高姓迎娶完婚後不及半月紀氏又潛逃來滬與徐賃居閘北天保里一百三十五號門牌前日高尚文父子偕同紀長彬來滬尋獲控經四區一分所轉解司法科質訊一過判送地檢廳究辦 
[姑媳爭産案辯論終結]  
　　己故九果園主吳渭川之媳吳戴氏偕妾吳何氏在地方審判廳控姑吳朱氏霸産不分一案前經開庭審理當因供詞各執判候再審在案昨午又經廳鄭推事官開庭辯論原告携同故夫吳春春所生子女各一上堂要求堂上將故翁遺産按股分派以便各自過活嗣據被告吳朱氏訴稱丈夫在日早將家産分清立有書由親友到場簽字各執一份爲證至丈夫臨終時又有遺囑前經呈案查戴氏爲我子春生之繼室成婚年餘春生卽亡所生子女各一爲妾何氏所出自春生死後一切家務由氏執掌以正豐街上海樓之地租每季收下爲家中日用此次戴氏何氏聽人唆使將　租霸吞不交致使日用全無而伊等又來案砌詞控訴請求訊究問官諭令兩造所延之律師出庭陳述理由於是互相辯論畢問官以案經訊明即以今日爲辯　終結聽候送逹判詞飭令一併退去候示 
雜評二 
[命運（訥）]  
　　可憂哉中國今日之時局歟 
自帝制問起而中國之否運至人方憂此否運之無己時而不謂否運卽去共和復國會開内而國人一致助中央外而各國同聲致美感所謂幸運者來矣人又希望此辛運永永無窮而不謂内外之垣象又若此豈中國之幸運亦不易久耶 
雖然此命運者非一定而不可挽回者也要在國人之臨機覺悟而己前此否運之來早有朕兆國人不覺悟而陷此厄境今日之内外紛紛朕兆又見矣國人其速自警醒之哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[哀筱鳳仙（事載上海日日新聞）] [  劍秋]  
　　蔡上將軍旣卒其侍妾筱鳳仙自刎於北京韓家潭之武陞班英雄兒女各有千古劍秋乃爲文以哀之曰嗚呼鳳仙爾何爲死爾何爲一聞舊主人之死不惜以如花如玉之軀輕於一擲也爾之一死雖足以爲女界光然而自我言之大可不必爾年方二九芳齡正盛憑其色藝王孫公子何求而不得何必戀戀於數千里外之舊主人嗚呼鳳仙爾奈何竟死耶爾不見周媽之與王湘綺乎方其生時老夫老婦愛情何如濃密湘綺朝起則周媽爲之梳辫湘綺夕眠則周媽爲之疊被湘綺出門拜客則周媽爲之投剌（實事）卿卿我我形影不離然而一旦湘綺死周媽亦不過一把鼻涕一把眼涙大哭一場而己初未嘗以身殉之也又不見各姨太太之與袁世凱乎方其盛時羣雌粥粥列屋爭妍袁爲通商委員則各姨太太隨之往朝鮮袁爲直隸總督則各姨太太隨之往天津袁爲皇帝總統則各姨太太隨之居於新華宫無一日不追隨左右即無一人不思殷勤獻媚然而一旦袁死殉之者不過大姨太太而己其餘二姨太太三姨太太四姨太大乃至五六七八九十姨太太均未聞相從於地下也而况爾與蔡上將軍以名分言則爲出妾以恩義言則未嘗一荐枕席（日日新聞中語）等於待年之婢初非周媽之與王湘綺大姨太太之與袁世凱可比又何必自苦如此嗟乎鳳仙爾不過尋常一妓院中人耳迎新送舊是其天職即使不死或仍操故業或另擇一如意郎君而事之又誰得以從一之義相責者然而爾不願也白刃一揮血花四　微特足以報舊主人於地下且足以使一般亡國大夫三朝元老聞之而生愧也嗚呼烈矣（五） 
聨話 
　　栩園以蒐集聨話見囑烜思聨句包括較多楹聨壽聨喜聨輓聨種類雖多要皆以工力悉敵銖兩匀稱爲先聨句之工整尤以詩鐘爲最如時賢中實甫曼君石卿由父叔海子黻函叟玉俞玉宗柯亭諸公凡有詩鐘皆卓卓可傳姑錄百中之一二以供選錄分詠格（林和靖魁星）石卿云『封禪書無司馬律』『文章宫近女牛躔』實甫云『配食水仙眞不媿竊名奎宿本無稽』又（吕不韋賈似道）曼君云『兒爲狼性兼梟性家有蟲聲雜狗聲』實甫云『月令官書記夏時風流相業憐秋壑又（襪王母）子黻云『鳥使窻開窺漢殿馬嵬羅冷弔唐宫』又（白香山竈）叔海云『五馬西湖留翠黛一羊東漢記黄衣』實甫云『司馬船移曾記曲猶龍觚踞亦談經』又（顔回二十四）柯亭云『登岱會看吳練影過橋好聽玉簫聲』又（朱子花船）玉宗云『鹿洞六經宣木鐸鷗波雙槳送桃根』又（穿衣鏡趙子昂）玉俞云『花明四照驚鴻影筆妙千秋畫馬工』又（五丈原梅妃）函叟云『只今斜谷猶龍臥畢竟長門勝馬嵬』實甫云『秋風斜谷懷諸葛春雨昭陽弔落花』類皆典重確切非泛咏者比（二）[  東園]  
笑話 
　　一教師教算學加法學生不能明一加一爲幾何教師怒曰笨伯譬如我與汝相加共幾人耶學生率然答曰是兩個笨伯也 
地理教員問學生日地球之彼面是何國全堂寂然莫明所指乃提醒之曰倘我在此處將地球穿一洞則吾身將從何處出耶衆　然曰從洞中出耳（一）[  孫劍華]  
詩囊 
[游古鷄鳴寺] [  醉蝶]  
　　久矣中原傷鹿逐又來古寺認雞鳴豁蒙樓外天連水借我胸襟盪不平 
　　慘絶胭脂井不波漫揮餘涙對宫娥南朝興廢尋常事畢竟君王艶福多（胭脂井） 
不聞海上有神仙三度捐身事可憐芳草斜陽了無語奈何天子此逃禪（臺城） 
小說 
[言情小說妍媸鏡] [  常覺小蝶合譯天虚我上潤文]  
　　第十章（二） 
　　曼睞聞語則微頳曰柰梨此正吾所當問汝者汝與楷福句此時予忽聞有呻吟之聲出自書室中乃大驚曰曼睞此何聲耶曼睞亦失色以手扶椅背而言曰吾不知實則觀曼睞面色安有不知者嗟乎此沉痛之悲聲非出自書室中耶得母吾父竟有意外事乎念至此乃立奔曼睞自後呼曰柰梨止而予勿顧竟入書室則見吾父坐於平日原處以手扶頭若有不勝愁苦之事而矯然立於其旁者非他卽菲雪也夫以此二人相較雅俗乃逈然不同吾父雖老且家己式微然如教堂古塔卽使剥落猶有清雋之氣而菲雪者蠢蠢然乃如何豚雖有　飾文其身亦但增其俗態耳菲雪見予至亦一愕方欲進前爲禮而吾父己微微仰其慘白之面予遂立趨吾父以手挽其肩曰吾父乎果何事者吾父微微摇首低聲言曰柰梨憂患耳言次見菲雪則曰柰梨汝猶未與菲雪先生爲禮菲雪　曰白理安先生吾與令媛日間己嘗相見吾父以手撫額曰是矣君等日間非嘗作效宴耶因撫予曰柰梨汝郊游樂乎言次作苦笑蓋吾父雖叢憂滿中而其慈愛之心殊不因之稍減予曰吾父姑舍此勿問試告兒以菲雪先生來此果爲奚事吾父凄然摇其白髮之首半晌言曰嗟乎吾親愛之女吾家破産矣予愕然曰破産耶果何爲而破産者吾父以手徐徐近其桌上所積文契旣復縮手曰柰梨汝勿問此即問亦不能諳予挽吾父肩曰阿父試言兒或能爲父分憂亦未可知吾父不答但以目注菲雪菲雪曰白理安先生容我以此事告密斯白理安如何 
　　閱者諸君注意自由談自十一月十日起逐日另增（新自由談）一張卽申報第五張内載極有趣味之最新文藝如有漏送請向送報人索補並不另加分文特此奉佈編輯部啓 
 
 
 

Page 15

 
 
 [Ｇ> 
[轉聾爲聰]  
僕身在中年氣體充實耳聰目明全無衰象自去秋偶病傷寒醫治無法延轉日深拖至三月始瘳而元氣大傷兩耳聾閉聲息無家人竭聲呼叫絻得叫領悟一二開方煎服百無一效報上所登治聾丸藥共有數家依次購服亦無影響竊慮若不去此病根終年以往之歲月徒有形表終為廢人異常亦紙愈如見自上海拋球場南首河南路七號彭壽堂耳聾丸仿單云雖十年廿年背尚可還總遂堅心購服求以試其異法即愈之功和何如因先買雙料一中盒依法吞服藥盡而竊開洞然直逹一無阻礙則對面交談不比　時之附耳不聞也惟須先為注意凝神靜候則萬無一失若無端相涉不及預防雖詞甚明朗亦祗如耳邊一陣風耳不敢間斷即來貴堂續買雙料耳聾丸一大盒依前按服略加分歸退靜室便耳根清靜以固其氣詎服力半盒而窗外偶語之聲歷歷不爽最奇者新來兩女使謀房中衣服隔壁商酌予危坐室中聽得他都仔仔細細即告諸家人一詢而全體明白自此以後復我原聽非癡聾之阿家翁矣感謝仙藥　肅蕪函　四明陳日升愈聾謹謝 
[立愈小腸疝氣限三日永遠斷根]  
京都天寳齋○人患疝氣症○從速購試○立能脹平囊○可爲一刻而止矣○宜慎宜認○毋以自悮 
本齋秘製小腸疝氣膏藥其靈效之神速可以推倒天下之疝氣藥也無論陰囊腫大陰核偏墜甚至從臥不安痛苦難忍速將此膏貼於膀胱之處立刻陰囊縮小氣鳴腫消極至三日包能漸根屢試屢驗白發百中倘若諸醫束手諸藥罔效請試立奏其功每張一元二角如內服第一靈驗疝氣丸雖數十年老病服丸一紏保可永遠不發真乃神藥濟世無雙每盒一元每料六盒五元每打十二盒洋十元由局函購當即回件不悮分鋪上海二馬路西鼎新里石庫門內便是○遠埠函購原班回件信力自給　 
京都天寶齋啓 
[寗波西醫蔣周濟醫局移滬廣告]  
本醫局向在寗波今承旅滬同鄕諸君　次邀請移設醫局於滬小東門外中華路口即鹹瓜街後面精理男婦小兒內外等科以及眼科喉科花柳毒門善戒鴉片急救五毒新舊瘋氣等症無不精益求精且遇危險疾病考驗痰血糞尿藉以分別病菌之種類然後對癥施藥撲滅病菌滅而病自愈較諸舊法尤為靈捷凡我同胞抱有病苦者請試臨診自能鑒別上午送診暫取每號一角餘時四角出診城內外及法界二元英美界三元車資外加包療面議 
[龜齡集]  
此藥專治男女虛損勞傷添精益故髓滋陰壯陽煖丹田補命門救脫陽之急固遺滑之精遺滑之精五更泄瀉戒煙虛弱難於子嗣老多年　常服身清體泰百病不生 
[定坤丹]  
此藥專治婦婦虛弱氣血不足陰陽不和五勞七傷血崩血漏胎前產後難產諸症若調經種子立見神效 
[玉樞丹　麝雄丸]  
　疽隱療無名腫毒轉筋胡亂癌疫時症 
分售處上海及各省中華書局拋球場吉祥里宏大紙號大馬路老其昌祥裕公大東門內及蘇州漢口松江掃葉山房分設粵東省聚豊行治症乃述大略分信處另有信單山西太谷孫蔚成德啓 
[參茸野术海狗腎補身衍慶丸]  
本草云海狗腎一名膃　臍其性大爲養腎補身一切諸虛百損五勞七傷腰膝骨痛四肢乏力以致耳目昏花精神恍惚百病叢生此乃先天不足後天失養服則立驗本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服專治男子百病雖年輕損傷之人服後轉弱爲強然白髮老翁久服此丹諸病霍然弄璋喜指日可待且能壯筋骨強血氣補命門靈丹田潤胃健脾活絡培元固本養血白鬚黑髮轉老還童却病延年益壽此丸十分靈驗敢稱第一誠非誇口與市上牟利之徒毫無實濟可比若服他家藥不靈請請來一試如有虛言欺人天地難容其價每料雙料二十兩洋三十六元每兩二元每盒洋五元單料或半另有始創參茸補身衍慶酒大瓶四元小瓶二元功效與丸同如購十瓶照碼九折關東海狗腎每條洋十元○另有小兒救命丹名曰萬應保赤散專治小兒急擾驚風服下馬上見工每瓶洋一元 
舖設上海二馬路中市西鼎新里內京都天寶齋謹啓 
[英商其信洋行廣告 
本行已與歐美各國馳名大廠接洽妥貼承辦進出口貿易進口貨如五金疋頭呢絨料器各種機器電燈電料鐘表洋琴香水香皂煙酒糖菓罐頭食物及一切洋貨　出口絲茶皮毛棉花雜糧等類　兼理轉換道契代收房租如蒙　惠顧無任歡迎現爲擴充營業起見是以佣金格外從廉推誠面公以副　蕙顧諸君之盛意焉 
上海江西路A字第五十一號電話第四千二百八十九號其信洋行謹啓 
[懷德堂眞正老醫局王雨香大醫士治白濁橫痃血淋刺痛下疳腫爛婦女毒症聖手]  
余患淋濁之症數月不愈請中外醫生治之反成血淋重症便後溺管刺痛如割幸請○懷德堂王雨香先生治之即服該堂珠黃止痛濁九二元服後三點鐘其血淋即止其痛亦鬆接服該堂珠珀立止白濁丸一元其症即安然全愈矣○內人患便毒三月不愈咽喉腫爛下身破爛作痛即購該堂加料珠黃掃毒丸○珠黃吹喉散○珠黃下疳散○計洋六元該十日即愈○予友陳君被庸醫治壞至毒入經絡週身酸痛不能行走鼻孔亦爛予荐到該堂治之服該堂楊梅瘋痛包愈酒每瓶二元兼服珠黃十神速丹每料五元約十一二天能行步如常鼻爛亦愈盖王雨香先生治毒眞上海第一也○如患症諸君在別家治壞不卽收功或用過輕粉升霸藥或鼻內熏吸或打過藥水針將毒收入臟腑骨脊之內發時輕則損形爛鼻重則性命攸關從速到該堂治之定能轉危而安也○然王雨香君在申治癥巳卅五年又藥王電見多識廣愈後永無他患生育照常且響不用水銀輕粉升霸劫藥爲丸倘用必招天誅地滅雷　火焚不效還洋此先生之眞心濟世也○左近假冒日多認明上海六馬路中朝陽萬年茶樓西第四家恒和油店隔壁王雨香醫局便是 
杭城李伯元同友陳竹溪誌謝 
[元大參藥號]  
發兌吉林人參高麗野參東西洋參上白銀耳毛白官燕等貨又督創參糕參糖參樣補而不悶助氣袪痰服一兩抵飢一日此爲明證糖亦當補之品個分三種人參糖平補陰虛氣弱助質袪痰高麗參糖補氣血兩虛陰陽兼頗當服可保鳳寒不入西洋參糖溫涼皆宜常服可免肺虛痰濕口乾舌膩骨呆等　諸君賜顧一試便知參糕每兩二角人參糖每袋七分瓶四角高麗參糖每袋六分瓶三角西洋參糖每袋五分瓶二鵤半本埠分售只有英大馬略老大房申成昌老大昌三處　本號開設於上海北門舊校楊南口 
[黃巖吳冠周啟事]  
敬啓者斌前奉慈命回籍續絃並為家慈晉六旬壽觴承蒙各長官各親友　惠賜學警狙擊篇厚禮自應遵奉慈命踵門叩謝茲以職務所覇未敢分身用佈報端聊申謝忱再斌此次回籍後的有各親友婚喪大禮未及弔賀深為歉疚不周之處諸希鑒諒 
吳斌謹啓 
[京都天德堂老醫藥局遷移廣告]  
本堂在京懸壺多年分設上海廿餘年治好男婦新舊梅毒透頂穿喉遍身紅斑瘋癲鼻削紅白痛濁下疳魚口一切凶險惡症無數臨診累萬見多識廣醫法改良使患病者毫無痛苦不出毛病現因原址翻造房屋今遷移在三馬路大舞臺戲館斜對面民德里口照常開診凡來就醫者認明京都天德堂牌號庶不致誤本堂奚占一大醫生唯恐南北言語不通特將包治價目說明以告就醫諸君五淋白濁新病四元日久血淋痛黃濁下五元四天保好小便腫爛五元至十五元五天保好魚口便毒初起四元破口流濃十五元七天好痔瘡漏瘡初患五元久病面議楊梅瘋癲念元起百元止小腸疝氣初起四元日久面議婦女白帶血崩五元以上各癥均可包醫包愈出立保單門診一元隨到隨看另備各種靈驗丸散膏丹外埠函購更爲妥當 
[第一台]  
禮聘馳名交榜狀元　獨一無二超等藝員 
汪派鬚生　汪笑儂 
現得來電即日來申 
汪派鬚生近日實不多　因汪之聲調全有腦意維摹擬者頗多而神似者實小汪君笑儂文學兼長精於間學故能參得汪大頭之三味今南北鬚生界中實可推爲獨一無二之人才矣本台主深頟滬人渴念已久故不惜巨　遣人北上邀聘南來現得來電即日到申 
[東和活動影戲園]  
武昌路四號東洋廟隔夜戲七點開演禮拜日戲二點開演 
上海東和獨家初次開演　邊排十六本大偵探 
十六號至十九號　正真上海第一空中金鋼鑽 
接聨排演盡演五六七八本 
開司東大滑稽 
價目三角二角一角　禮拜日戲二角一角 
[白濁香甜露]  
此露治五淋白濁眞如仙丹一般靈效且極清甜可口如溺管十分刺痛撤尿不出痛苦到要命一服此露立即利水止痛即愈每瓶三角 
上海拋球場北首杏林軒啓 
[敬送醫學雜誌]  
及醫學講義樣本並中西醫藥函授學校章程函索附郵三分上海大勇路新康里九弄一二三姓號福民醫院內 
[新出工尺京調]  
京調工尺譜一二三四五卷刻已出齊內載各家西皮二簧梆子幷風琴京調南北小調百五十餘種先淺后深由短入長易於學習出版以來深爲各界歡迎今首冊五次重印書後有內務部批示方是眞本○每冊三角七分○孝奸圖畫譜二角戲書二角○　古齋叢書一角利益畫一角京戲十二劇六分　以上諸書概實價大洋寄費在內三分以外郵票不收寄銀購書掛號爲妥　上海新閘路自來水亭後天寶書局啓 
[本門外浜橋五號富潤公司]  
機器製造　汽車豆乳 
本公司開辦以來頗受各界讚揚表示曷勝欣幸惟敞公司所製之汽水荳乳係完全原質實事求是新以明用機器製造者滬上衹有敞公司首創一家特請專門學機師繪樣定造獨出心裁又經醫生考　滋補聖品其製法之精良出槳之利捷決非人力可比味美潔凈勻純細膩無煤氣雇垢一切之患請求衛生無微不至較之尋常他家所創者大不相同所製之乳計分（甜質）（淡質）（杏仁質）三種任飮戶之便隨意訂定乳價一律每月計洋一元每日送到風雨無阻男女老幼咸宜購服如常飮之能使精神　　返弱爲強誠養身之要品阤　賜顧者須認明三星商標機器製造之汽水荳乳是爲至要　祥細章程及機團樣本詳見陰歷逢五逢十之國是報函索亦可寄奉 
華商汽水荳乳富潤有限公司啓 
[滙源股票公司遷移]  
本公司買賣各種股票證券公債收條存單各敞各銀行均可交易如　蒙惠顧請至四馬路杏花樓對外交易埠來件當復郵票三分 
電話四四九四本公司告白 
[新世界]  
上海第一遊戲場在英大馬路泥城橋 
門票二角升降梯三角每晚十二時止日夜一律 
二層樓　女子新劇　三點半至五點半　六點班至八點半　九點半至十一點半 
三層樓書場　　不堂宣卷　二點至二點三刻　七點至七點三刻　周珊山灘簧　六點一刻至七點　十一點一刻至十二點　謝品泉　三笑　二點三刻至三點半　玉蜻蜓　七點三刻至八點半　謝少泉　落金扁　三點半至四點一刻　三笑　八點半至九點一刻　吳松石　描金鳳　五點半至六點一刻　白蛇傳　十點半至十一點一刻　天津班　双簧　四點一刻至五點半　大鼓　九點一刻至十點半　髦兒戏　二點到四點一刻　七點至九點一刻　影戏　四點半至五點半　五點三刻至六點三刻　九點半至十點半　十點三刻至十一點三刻 
動物院內陳列各種珍禽異獸好處費足境人興趣並有彈子房及新添種種遊戲西洋鏡等供人娛樂二層樓特設大商場並備中西名廚精製各色佳肴大餐室中陳設雅潔坐位實舒餘如哈哈鏡鴛鴦池等尤爲暢懷悅目登最高之樓可以極目千里而廣大之跑馬場盡在眼底紅墻綠樹四望豁然層外空氣既佳場內容積又廣鬧中限靜幾疑世外桃源錦上添花不愧人間樂土中餐菜券每們五角　西餐菜券每們一元游資在內 
新世界十月十四日起日夜准演世界著名偵探景戲共三十本第日更換其中神出鬼沒有不可思議之妙 
出意人外之奇崢所未見之層期真怪黑箱影片則奇怪其所怪觀之令人咋舌令人驚心其趣味之深結構之奧思想之新怖局之異近世當無與爲匹惟他家演此等長片須每星期一換未免觀者少與今本公司逐日換新可以不費時間得觀全　好奇豹君盍諸乎來每日五點三刻開演每夜十點三刻演 
[四十餘年老店第一靈藥]  
花柳乃危險之症稍一不愼誤服僞藥必致毒入骨髓輕則絕嗣重則致命可不懼哉本館特製此丹專治新久各項花柳輕者一二瓶重者三四瓶包可全愈永不復發如宿娼後預服數丸保無梅毒之患尋常之人月服三四次能將濕毒積滯一掃而空於身體衛生極爲有益講求衛生及患花柳者祈勿輕視　每瓶洋一元　廣東鹿芝館分設上海河南路三馬路口　蘇州閶門內 
[南陽老牌滋補品珍珠牛髓粉新貨已到]  
特別大贈送 
自九月下旬以來多承老主客紛紛催詢南陽百福牛髓粉爲何遲至今日尚未發售因此本藥房連電催裝始於本星期運至茲爲戰事關係初批到貨無多謹備預約劵五千張仍照向章買一罐送一罐買一打送一打每罐債洋一元每打十元凡購半打以上者當時先付半打並附預約券一張約於句日後待二批貨到　可憑此券再付牛髓粉半打今又特別　送凡購保精丸一瓶或戒烟鷄拿丸二匣者各送牛髓粉一罐凡購一打者加送牛髓粉半打多則　推一月爲限籍答　惠顧諸群之盛情身本月十五日起至下月十五日止還　郵購放期十天一例照送惟須　寄費一成批發經售家不在此例蓋吸烟人體質薄弱皆畏寒天若常服百福牛髓粉必得血氣調和精神舒暢一舉二得獲益非淺大好機會請快快來者牛髓粉爲補髓生精之妙品乃明朝大醫家李時珍先生所發明早已祥載於本草書中如是中外衛生家每於炙寒秋冬冷之際均喜常服百福牛髓粉爲滋補品而對於中年人尤爲切或操勞損腦房勞虧腎致患耳鳴眼花腰酸腿重滑洩遺精咳嗽多疾氣急哮喘精水冷薄虛熱盜汗陽痿乏嗣手足麻木半身癱瘓頭痛腦脹以及老年神衰氣虛步履乏力者輕則日服三四次每次一羹匙開水沖服或牛奶加非更佳體弱者則宜於保粗丸並服第瓶一元每打十元功能固精健陽壯筋強力久已馳名服之無功保退還銀又治婦人白帶經痛經亂經冷經閉而黃肌枯子宮虛冷小便短促頭暈耳　多夢　夢妖夢遺一切虛損等症無論男女有病無病服之立能身體健壯精神活　多子延年若與保精丸並服則見功更速獲益更大有志衛生者望勿失之交臂也可 
中華經售處上海四馬路中華書局此首坐南朝北門面光華堂藥房謹啓 
[鳴謝第一牙科徐景明文先生]  
啓者余　一前清少入詞館夙　在公以致肝火上長積爲牙患恒作　痛尚未爲苦迨道省分藩　理直督公事愈繁肝火愈熾而牙痛亦愈　先生適入部謁見各五公大臣條陳　興實業道過津門余因延請治牙一藥而愈並爲鑲補數年牙患一旦掃除喜何如也民國光復僑　上洋偶因食燥強物多日前未鑲之牙復隱隱作痛幸與行生密邇因復詣求治先生用西法拔去絕無痛苦鑲補之後與生牙無異而咀嚼力反過之先生洵治牙之聖手不愧各界推爲牙科第一人也先後所手製漱口藥一擦牙藥粉尤爲保謢牙　之聖藥誠能每　用以漱口擦牙當水遠不受種種之牙患先生總局在上海四川路四十號分局在四馬路嶺南樓隔壁有牙患者幸毋交臂失之 
崔永安謹白 
 
] 

Page 16

 
 
   
 
 

Page 17

 
 
新自由談 
游戲問題 
[第三問鍊石補天]  
　　今有紙板三塊厚均一分（甲）爲二寸正方形居中鏤一空心十字隙縫寛只一分長只一寸（乙）爲一寸正方形（丙）爲圓形徑亦一寸欲將（乙）（丙）兩板以補（甲）板之隙任憑剪碎但不許有乘餘紙屑並得以指拈甲板使竪而所補之紙雖不用漿亦不致墮試思當用何法（限一星期截收揭曉） 
譯叢 
[魯意拿破崙（常覺）]  
　　法國文家囂俄所著罪史中有魯意拿破崙爲總統時宣告百姓及軍人書頗類曩日中國時事其宣告人民書曰『吾法蘭西全國父老伯叔兄弟聽之今日國中危機四伏幾有岌岌焉朝不保暮之勢國會責任在維持全國秩序今則反爲擾亂之中心點三百議員微特不能遏止險惡之潮流抑且故事挑撥使國家無安寗之日制定憲法爲立國之大本國利民福胥在於是彼則置憲法於不顧日以搗亂爲其職志而於予行使職權之時百計掣肘至於今日直欲將國民付託予之大權攫之而去用是予解散之是非曲直憑吾父老伯叔兄弟公判之吾父老伯叔兄弟當知國會議員之居心實欲削予職權使予不能行使一事予重以吾父老伯叔兄弟之付託歷盡艱險備嘗困苦不爲所脅前此兩期覆亡非斷送於此輩手乎今又欲朿缚予箝制予逞彼破壞共和之野心予豈忍任彼朿縛箝制重負吾父老伯叔兄弟者哉惟予夙夜自思欲求上理非予一人所能勝任不得不乞援於吾父老伯叔兄弟吾父老伯叔兄弟而願苟安旦夕者則予惟有讓之賢者蓋吾父老伯叔兄弟旣以一國之重任托予更須以實權畀子俾盡厥職予之職志在遏制革命活動爲吾百姓謀幸福爲吾法蘭西立不拔之基予今推測時勢所需要者擬訂數條憑吾父老伯叔兄弟决之（一）選舉有責任之元首須以十年爲任期始克施展其經緯（二）全國大員直接對元首負責任不受國會牽制（三）設立參議院以國中德隆望重者充之草就憲法以備立法院之討論（四）設立立法院由全國人民公選討論及施行參議院草就之憲法（五）召集國會須以國中優秀分子充之畀以全權保障憲法及人民自由以上五端十八世紀拿破崙大帝時實嘗試行頗著成效今仿而行之不難克臻上理吾父老伯叔兄弟如以爲然則投票贊成如以爲否亦須宣述意見予則以大多數之公意爲依歸當知一千八百零四年以來可以發表民意者此實第一次届時設予之意見不能得多數贊成則予唯有將解散之國會重新召集以吾父老伯叔兄弟所畀予之大權仍還之吾父老伯叔兄弟設能多數贊成則吾父老伯叔兄弟更須明白宣布以實權畀予當知吾父老伯叔兄弟爲吾法蘭西主人翁予旣得吾法蘭西主人翁付託國中亦有何人敢出而抗議即全歐之人亦有何人敢出而反對一千八百五十年十二月二號魯意拿破崙自愛利西宫發（明日續完） 
詞苑 
[蝶戀花（成舍我）]  
　　歳歳留春春不住飛絮飛花風裏來還去舊恨新愁知幾許斜陽黯下江南路七尺屏山粘薄霧鎭日懨懨病也無憑據驚起夢魂新燕語海紅簾外潇潇雨 
[蘇幕遮（前人）]  
　　曙星低殘月冷望斷天涯細把歸鴻認夜夜簾前飛幾陣不是相知怎有相思訊斷腸詞應己盡不料今年人比秋先病幾樹梧桐新瘦損還帶西風吹亂吳孃髩 
短篇小說 
[滑稽演義第四囘（續昨）（小蝶）]  
　　曉行夜宿不止一日恰好那船火兒張横正從江邊巡閱回來望見前面一隻小船坐着一個白面書生載着一匹黄驃大馬只道是買　到了便挺起渾鐵魚又攔住去路大聲喝道呔要命的留下買路錢來公西華見來勢不好連忙跪下哀告道爺爺饒命小生是往滁州公幹去的饒你放我一條生路罷張横呵呵大笑道我道是誰　來是個不中用的行貨子來爺爺賞你肉餛飩吃說着提起魚义只一义骨董一聲早把公西華义下水那摇船的本來是個河水鬼立卽摇身一變變了個野鴨呌　罷罷一没頭借水遁了張横也不理會一脚跳過船來一看除了一隻肥馬之外再也没有别的東西便道呸那裏的晦氣遇着這等酸鬼忽見船上還有一塊大匾漆得烏油油的上面寫武　人三　張横尋思道俺聚義廳上正少一塊横匾何妨就拿這個去裝上想得有理便舉起那匾頂在頭上向水裏一跳又把馬匹牽下水去拍着馬屁股回到水寨裏來立上馬背將那匾額高高釘起心裏好生快活一班大小　囉都來凑趣當下吹鼓打擂大排筵宴好不熱鬧不及細表且說伏魘大帝關聖帝君只因人間將行瘟疫呌周倉背了八十二斤的靑龍偃月刀前去驅除瘟鬼當下周倉駕起雲頭正走過張横水寨只見裏面點得燈燭煇煌天井裏搭起戲台正做譚鑫培的空城計周倉只道就是諸葛先生心想俺軍師好大膽子倘被司馬懿那厮識破機關眞個殺進將去如何是好俺須得前去助他一臂之力因便按下雲頭背上大刀邁步向聚義廳走來招頭一看忽見廳上掛着塊横匾上面寫着武聖人三字想道這個尊稱只有我家父王（劇本稱謂如此）可以當得何物么麼也敢冐牌影射不由的怒從心上起惡向膽邊生提起刀來使個猛虎離山勢一刀劈去只聽得霹靂似的一聲響亮那塊匾早掉下了半塊張横吃了一驚只道是炸彈來了連忙跳起身來看時却是那塊匾額己經劈做兩半只賸得下半塊還在上面却把『武聖人』三字變做了『此王八』三個大字那周倉却掀起一部剌寗呵呵大笑起來依舊背上大刀喝聲道疾駕着雲頭去了這一番有分教聚義廳前翹起幾根辫子壓石獄裏放出一個酸丁畢首劍秋續與不續且聽下回分解（二）（完） 
（栩按）丘山君投稿有笑話一則即『周倉刀劈匾額致聖人人二字成爲王八』小蝶意雷加一武字以清界限因演此段足發一　 
 
 
 

Page 18

 
 
   
 
