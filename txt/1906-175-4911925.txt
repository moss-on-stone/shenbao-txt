# 1906 - 175 - 4911925

 

Page 1

 
 
   
 
 

Page 2

 
 
[電傳上諭 
　　五月初七日奉上諭前因京師入夏以來雨澤稀少當經派禮親王世鐸等虔詣覺生寺等處恭代拈香朕復親詣大高殿拈香虔申祈禱仰荷昊蒼眷佑運日渥沛甘霖朕心實深寅感允宜敬謹報謝用答天庥本月初九日朕親詣大高殿拈香派醇親王載澧前詣覺生寺恭代拈香時應宫仍派順承郡王訥勒赫昭顯廟仍派貝勒載洵宣仁廟仍派貝勒載濤凝和廟仍派貝子溥倫同于是日分詣拈香仍冀頻邀鴻貺甘澍應時以慰農望欽此 
[電傳宫門抄]  
　　五月初七日召見軍機熙麟王廷銓繼昌 
[論文字之怪現象]  
先儒有言曰。文體變遷之故。可以覘國俗民風之升降。西哲有言曰。文字變化之原理。與國家進化之程度相關。誠以文字者。代表國人。好。惡喜怒之心理僣夫風氣時勢之轉移而一一宣布於外者也。竊嘗騐之於吾國二千餘年之歷史。而歎斯言之不謬。兩漢承暴秦之後。政治寛大。民氣發揚。故其。文字一變而爲典麗矞皇。六朝時上下習於夸侈。民俗奢糜。以文藻相尚。故其。字一變而爲浮華淫糜。唐興明君賢相。一洗前代之積習。整頓吏治。政令疏闊。民氣復蘇。故其。 
文。字一變而爲温厚舒暢。有宋中葉。民風質樸。崇尚道德故其文字。一。變而爲質直無華。迨其衰也。四境多故。民生悉苦。士夫喜談時事。故其。文字又變而爲慷慨之音明之末世。朝野補救無策。民不聊生。議論雜糅。故其。文字一變而爲叫囂龐雜再變而爲哀痛激昻。至於本朝。文字變遷之階級。經歷最多。畧　有可言者。開國之初。風俗純樸。氣象和平。故其。文字亦雍容揖讓。其後尊經義。尚攷據。重詞章。用制藝。皆因國尚强盛。而稍稍變遷。以時陳其太平之迹象。然有。識者默。窺。其變遷之故已知此中潛庽國勢逐漸轉移之機。自與各國通商以後。内憂外患。曰逼日亟於是政治上之改革紛紛效法東西各國。以圖自强。國勢。與民氣乃一大變更。而文。字亦隨之而俱變。除八股。重策論。力去其舊日空浮之習而趨於識時勢崇實學之一途。至於今日。東西各國書籍繙譯日富。新知識之輸入日多。而一切新名詞。亦遂搖筆卽來。時時流布於文字之間。故文。字變至今日。可謂。從古。所。未有。原夫新名詞之初入文字也。在譯東西書之學子。一時繙譯華文。無恰當之名詞以易之。故仍而不改。其繼閱譯本書多者。新名詞日積月累於胸中。故臨文時取之卽是有不期然而然者。其卒也。不學之徒。見新名詞之可喜也。以爲用新名詞卽可以冒稱新學家也。於是盡心摹倣極力搜羅一若用新名詞愈多。卽新學問愈博者然。至是而新名詞遂大行於今日之文字矣。所可異者。往往有一篇之中。强半用極陳腐語而於新名詞亦三致意焉（官場禀批公牘亦往往有於俗不可耐之文詞中雜以三五新名詞可嗤執甚）譬如留學生服式。全行改裝。本無足怪。若種。種其髮槖槖其靴而身衣。華。服豈得。謂之雅觀乎。尤可怪者。更有。未解新名詞之字義而强以。雜。凑成文驟視之似有異樣精彩。細觀之則實難索解所用名詞。按之。東西洋之解釋旣不然按之中國向來之解釋又不然。此種文字。 
播之海内。不幾公人齒冷乎嗚呼中國文字變遷至此。亦可謂怪現。象。矣近日政府舉行新政。亦有雜取中外制度。以混成一政令者。亦有貌倣東西洋之規制形式。而實則失其本意者。此種。政體。非中非。外。正與。今日之文字如出一轍。君子。觀於此而益信文字之。變遷與。國。勢民俗有。相關之理也。然當世學者。則謂今日重科學尚實業。文字不足深究。記者以爲不然自西。人言之。文字。爲開。化之母宜加研究。自中。國言之。文字爲。國粹所存最宜注重其。其變遷也。關係至。巨。豈區。區細故而可忽視乎哉 
[海牙平和會展期之議已定]  
　　初七日柏林電云海牙平和會已决定展至明年開會譯文滙報 
[日本商議在奉天開博覽之辦法]  
文滙報云日本當道前議在奉天省城開物産工業博覽會躭延日久現已議決訂立辦法農商部及商務公會皆允恊同辦理隷屬農商部之商業兼營造工程司總辦及東京商務公會會長已開會商議開會前一切事宜 
[暹羅親王由滬起程回國]  
　　初八日文滙報暹羅親玉偕其隨員於今晚乘德公司郵船西田號由滬起程 
[直督覆財政處户部電天津]  
　　（爲辯論銅元辦法請速造銀幣定爲本位）北洋大臣袁宫保復財政處户部電云奉號電以銅元充斥致壞圜法若仍普通限鑄將機力餘利均歸無著擬酌定歸併辦法並商令别籌補救仰見藎畫虚懷無任傾佩查銅元本未通行卽就直隸而論行使銅元地方尚不及十之一二是其患不在鑄數增多而在價值無定各省跌價濫售灌輸鄰省幾同貨物前章限制鑄數尚未一律遵辦鑄效未見若復議歸併似嫌稍雜且已出之銅元正在充斥卽使限鑄歸併或分别停減仍不足以救己有之弊莫若正本清源速造銀幣定爲本位以銅元爲補助找零限制用數酌定畫一價值則無庸減併而其弊自除猶之植木不立其根無待理其枝葉也或謂畫一價值各處未必全遵然旣有部章各官吏均可隨時考查自不敢公然爭跌行之稍久當可就緒管見如是謹祈鈞裁（達） 
[撥還州縣規復銀兩案仍擬頂詳蘇州]  
蘇省各州縣前以中飽被提發財無策因禀請規復錢糧銀價及另 
 
 
] 

Page 3

 
 
行帶徵二百文不知如何竟奉江督蘇撫俯允代爲奏准不料户部以有害於民具摺奏駁己於四月初四日奉旨依議江督蘇撫奉到諭旨飭令藩司詳議具覆藩司則諉諸蘇州府現聞蘇府仍以州縣辦公不敷爲辭繕就禀稿知會各府仍行頂詳并聞各州縣有遣人入京運動户部及軍機大臣必邀允准而後己蓋此項規復銀兩歲入甚巨故必聯合羣力以爭之也特不知當軸者能爲所動果願承加賦之名如其意以予之否（顚） 
[省憲擬添設陸路釐局鎭江]  
　　省憲現以無錫常州鎭江三處均須添設陸路釐局一所專備將來寗滬鐵路開車後後查貨物征抽稅釐如由蘇至錫者除完出口兩道外照完錫金釐局一道及無錫落地一道至常州者加完奔牛釐局一道進口一道至鎭江則加收下游釐局一道進口一道刻已札飭勘設矣（再） 
[留日法政二班學生卒業日本]  
　　中國留學日本法政學堂二班生第三學期成績表於五月朔日揭示計及格者二百二十九名定於初三日行卒業式茲將優等生十一名姓氏錄下孔昭焱汪兆銘程樹德金章朱大符鄭箎張樹棠許壬李文範郭定森曹受坤（容） 
[湘垣學界惡風潮續志長沙]  
　　湘省學界中人與某學堂監督爲難一節已志昨報茲悉當日尚有數事爰彚錄如下日前湘省實黹學堂補招新班是日因點名給卷致起衝突當經正監督臬憲張廉訪副鹽督陸紳鴻逵出爲彈壓與考諸生無理混鬧竟敢將陸紳毆擊致傷廉訪亦幾乎不免須臾退出所有試卷至次日始行交納 
湘省嶽麓之高等學堂於日前查出學生兩人患楊梅毒經同學告知監督陳紳慶年敎務長周紳道腴當卽諭公遵例出堂庶免傳染該兩人以略須檢點且學堂距省城太遠又隔重河請以翼日遷出同學諸生迫不容緩勒令立時遷去共以手推之出門兩人以情實難堪其一人竟至泣下且言並非大楊梅諸生拒之益力在彼此爭閙適爲陳周兩紳所聞謂諸生欺人太甚查出動手滋事兩人一並開缺諸生大鬨欲與陳周兩紳爲難加以二月間因槍替開缺之事與周紳己有夙嫌至是益加忿恨因就甲乙丙三班各舉代表兩人登堂演說意欲將兩紳撤換兩紳探知其事先在講堂傳諭諸生謂爾等如此横逆豈有與本堂監督及敎務長爲難卽敢在本堂演說聚議之理似此不安本分斷難稍事姑容遂將代表六人立時開缺諸生益復吵嚷約於是日起全班停課次日紛紛至學務處面禀當奉批示並派員至該學堂查明有某敎習據情答覆謂此事大半應歸咎學生惟該兩紳亦不免操之過激云云両紳探聞此言比卽不辭而退各學生復擁至學務處紛閙旋奉牌示以爲暑假在卽就此先期放假且俟下期開學再爲理處各學生更復混閙以爲就此放假是將全班退學逾時又奉牌示謂諸生不得誤會下期開學諸生照常上課斷不開缺云云各學生仍復不遵堅請將出缺六人一併開復又奉牌示謂開缺復缺歷係監督專司本處向未管理卽欲本處飭監督准予開復而該監督現又去堂無憑傳諭等語聞此事因學生聚鬧致一日之間學務處已五次牌示迄今尚未了結云 
又聞陳姚両人之墓學務處已擬於五月初七日遷葬各學堂學生之終欲抵抗者又復紛紛集議謂近日開放暑假者無論何學堂學生不准遽自回籍必須於阻止遷葬之事達其目的如有先期回藉者我等必以强迫手叚施之云云 
以上數事同時並起故現在湘省人心惶惑不特辦理學務者咸有戒心卽局外之人凡關於學界中事非惟不敢與聞抑亦不敢言及蓋恐無辜受累也臬憲張廉訪於二十九和交卸後卽擇於五月初二日啓行赴奉鹽憲朱觀察僅許暫理臬篆至學務處總辦一差决計不敢接蓋亦不免有懼心也（時） 
[撥兵彈壓亂民湖北]  
　　鄂省通山通城兩縣刻因亂民滋事先後飛禀到省請兵彈壓鄂督卽札飭城守操防營弁兵分别前往（八） 
[南城縣硝石敎堂被焚南昌]  
　　建昌府南城縣顔大令上月禀報到省畧稱該縣距城六十里硝石地方有敎堂一所於十三日之夜被焚無遺並未傷人其前後左右市店民房皆未延燒據敎士指係百姓放火並指出數人姓名已查照拿辦（田） 
[外部電詢撫州匪亂并請保護敎堂江西]  
　　贛撫吳伸帥日前接奉外務部王大臣電開准法使函撫州一帶肇亂請妥速設法敉平並保護本國人民等語又准英使據九江領事電撫州恐有亂事請飭地方官保護敎堂現己派小兵輪一艘前往等語敎一併飭查保護敎堂敎士人等勿舟疏虞卽請電覆（云） 
[江督電詢撫建匪亂並請保護敎堂江西]  
贛撫吳仲假日前接准江督周玉帥電開據駐寗德領事函稱接上海總領事來電江西撫州建昌所轄地方因米貴百姓生事會匪因而起亂該處有德國敎堂敎士多人請速電實力保護等語望查明是否屬實派員前往妥辦並速示覆（云） 
[商部致粤督電（爲粤漢鐵路事）]  
初一日商部致粤督電云岑宫保鑒洪得三十電知粤路事台端禡日電奏蒙邀俞允忠謀感格佩慰同深至用人辦事悉守商律不必官爲千涉尤屬昭示大信從此商情必可大定此事必須内外合力嗣後如有異議本部自當仰遵二十四日電傳諭旨力爲維持所有接收後情形仍希隨時電知商部東（暑） 
[京漢鐵路照常開車之期]  
　　文滙報云京漢鐵路管理處宣告謂彼等盻望西七月十二號火車能由漢口開往北京西七月十六號火車能由北京開往漢口一仍其舊云 
[粤督批調詹天佑爲鐵路工程師廣州]  
商辦廣東粤漢鐵路公司禀爲覆勘路線請俯准咨調工程師詹道經岑督批云辦理路政首以工程師爲重要果能得人則費省而收 
 
 

Page 4

 
 
效亦速此路直接京漢爲中國第一幹路工程浩大關繫匪輕現禀請調詹道天佑回粤勘辦路工己於奏報商辦接收電内據情附陳調用并電咨北洋大臣查照請飭該工程師迅速回粤矣仰卽知照此繳（暑） 
[粤路會議所遷屋廣州]  
　　鐵路會議所己於上月杪由富善西街遷往寶華正中約官封周榮曜之大屋至于晏公街之總公司辦事處亦准初一日一併遷往現議定五月十五日請股東集議卽以周宅内之戲台爲研究所駢（寒） 
[英領事請岑督停止膏牌捐廣東]  
　　爲照會事粤省辦理膏捐一案先經蕯前總領事於去年十二月二十二日及本年正月二十三等日照請貴部堂飭公停止並詳本國欽差駐京大臣核奪在案茲奉札開以據瓊州領事官詳報該處地方現亦抽收膏捐飭卽援案再行照會両廣總督如非外務部與本國大臣議妥之後萬不可開抽膏捐卽粤東省外各處亦須一律停止等因本總領事奉此相應照會貴部堂查照並希見復須至照會者（冬） 
[皖撫辦結陸軍學堂衝突札文安慶]  
爲札辦事本月二十一日據陸軍小學堂練軍舊班學生胡濟仁平鼎汪毓秀李允弼四人呈遞二十一人聯名公禀二十二日據該總辦两次函禀附摺三扣並監督李守誠偕同提調面禀又據全體學生朱淮右等公禀隨飭巡捕面詢將胡濟仁汪　秀李允弼朱淮右口稱各節詳開三紙呈閱當將各件一並札飭石道鎭認眞查辦去後二十四日又據胡濟仁李允弼两人呈遞手摺又據監督李守遞禀各一扣二十八二十九等日又據該總辦先後轉呈新班學生懇請開課禀二扣均各在案茲據石道禀覆該學堂下轎處所或前或後向無一定沈修銳等肆口妄言王化賛激生事端并糾多人向敎習尋釁王化賛滕紹勳居前尤爲失禮出堂禀控係胡濟仁在前率衆爲首劉敎員敎誡學生語欠斟酌等情參以本部院連日所訪聞詳畧雖殊大致則一查奏定陸軍小學堂章程學生規則第三條云服從乃軍紀之本根玩忽號令兵家最忌横生議論紊亂秩序是爲犯上乃軍紀之罪人法律所决不容者也誥誡嚴切該生等宜如何懍遵此案歐陽道來堂係在甬道下轎並未抬入禮堂沈修銳王元震破口喝駡陳開勳王佐從而附和爲各生親筆供認沈修銳王元震業經該總辦懸牌黜退無庸置議陳開勳王佐僅予記過不足示懲王化贊於吹號之時喝令各生不准上堂且出村言以辱脅之經劉敎員迺榮斥其不應主使有飭小隊拉出之語王化賛逐糾同練軍舊班學生一二十人至劉敎員室中滋閙王化賛滕紹勳居前毆擊劉敎員左頰致腫均屬强横犯上大干軍紀胡濟仁倡結團體於二十一日偕同練軍舊生具禀來轅次日又倡議聨名偕同脅令各齋長阿報姓名遽行停課監督等逐齋勸導不聽且而詈監督哄動全　破門而出新班有不願者輙拖髮辫毆之使行來轅遞禀復至藩署并有查辦不公仍須電禀練兵處之說旣派查辦以後胡濟仁李允弼又復來轅呈遞手摺是具禀停課散學破門皆係胡濟仁率衆爲者尢難曲宥至迫脅全堂散學以及拖辫破門之人雖未經一一指寔然初次來轅呈遞二十一人名公禀除　濟仁外尚有汪毓秀李允弼平鼎三人二次脅同全班來轅具禀朱淮右列名居首當本部院飭巡捕詢問情由亦係朱淮右胡濟仁李允弼汪毓秀四人出頭陳說餘均無辭第三次陳遞手摺則係胡濟仁李允弼二人是汪毓秀李允弼平鼎失淮右四人者顯係以代表自居與胡濟仁同一甘冐不韙又新班生初次懇請開課復有多人不依施野蠻手段除胡濟仁朱淮右陳開勳外内有陳硯卿一名情形亦屬可惡按照奏定章程紊亂　紀品行不端即應黜退所有陳開勳王佐王化賛滕紹勳胡濟仁汪毓秀李允弼平鼎朱淮右陳硯卿十名均仰該總辦即行黜退分别移行本省曁江南文武學堂存記不准投考并照例按在堂月日追繳所領津貼曁火食等項王化賛滕紹勳胡濟仁情節尤重並行知該籍地方官嚴加管束毋許滋事其初次具禀列名未到之熊　縉劉楨汪兆　楊岱雲孫澤鄭呈舜時棣芬羅時雍田嶔留駿成時權吳文衡張文華郜德琳十四名并仰該總辦隨時察看如果沾染惡習不堪造就即行革除二次具禀之學生多因迫脅而來且迭次懇請開課足見爲勢所挾尚屬可恕著即日上　　總辦務須嚴飭該生等潛心向學自安本分須知本部院此次辦理係按陸軍小學堂奏定章程並未苛刻若援照弟子毆受業師及軍士罵本管官律罪名更重該生等恐不能當此重咎以後各學堂若再有似此情事定卽執法嚴懲敎習劉迺榮斥責王化賛尚無不合弟出語殊欠斟酌該總辦務令嗣後以理訓戒至胡修仁李允弼所控各節如不敎楷字日文無醫官藥料算學敎員年老監督在禮堂宿室會客有上飯廳自帶茶碗所發軍帽不成軍帽等語雖係摭拾細故仰該總辦督飭該監督等認眞考察改革以重敎育又李守自請撤差一節照章監督應由陸軍出洋學生内遴選一時尚未得人應仍飭李守暫行照常辦理並仰將此札文行知本省大小文武各學堂一體知照除將所有禀摺存案備查外合行札飭札到該總辦即行遵辦勿得遲延毋違特札（多） 
[俄皇讉責司令官]  
　　初七日倫敦電云俄京聖彼得堡以俄皇嚴責著名潑里歐　辣及維斯克軍隊之司令官葛登將軍謂其不能修明紀律甚爲震驚此可證明守兵思叛之報告已有步兵一隊奉命充發諾高仗得極邊即第一次日本俘虜所往之處 
[英國敎育條件第四節議結]  
　　初七日倫敦路透電云英國敎育條件第四節業己議結採　統計賛成者四百十五票反對者一百三十八票收府得占多數二百七十七票 
[英屬地震續聞]  
　　初七日倫敦電云英國南威爾斯地震卽弟望康哇爾伯列斯多及褒明哈姆四處亦少覺震動 
[英將行抵神户]  
　　初七日東京電云英國海軍中將慕爾君于今早抵神户今晚英領事設筵相待 
[日本煤礦失事]  
　　初七日東京電云日本西海道福岡縣附近之義和煤礦忽爾炸裂死者五人傷者十八人 
[法國修改屬地治兵章程]  
　　法報云法國議院下令將一千九百零一年六月十一號所降屬地海兵章程之諭旨從事修改新頒之令載明應設立輜重監督並准募用本地醫生 
[那特爾兵隊與蘇羅叛匪決戰]  
　　初七日倫敦電云那特爾兵隊前往麥潑姆地方察探軍情與叛匪相遇開戰叛匪不畏砲火奮力抵抗叛匪受戮者六十人惟當那特爾兵隊撤退時叛匪又設法向其側而迎擊之 
[英國改進黨不滿意于埃及人之罪案]  
　　初七日倫敦電云英國議院改進黨會員數人晉謁外部大臣愛華德格雷伯爵請其將判定死罪之埃及人暫緩行刑該伯爵答稱彼無權干預此事云脫立褒因報載稱英外部大臣巳電令駐埃及英公使克羅滿伯爵詢問細情改進黨報章皆評論是案定罪之重且云下議院有一部分亦以謂政府當重行商議並未將此案核准云以上譯字林報 
[俄皇命立新内閣]  
　　初七日栢林電云傳聞俄皇己命國民院會長默洛姆敘夫君選用國民院多數之會員組織一新内閣 
[美國外交官之更調]  
　　初八日文匯報云缷任杭州美領事雲君奉美政府派充廣州美領事至原任雷君則己調升駐紮南斐洲革伯盾美領事云 
[俄國頒行軍筆]  
　　初八日倫敦電云俄國各境已頒行軍律戒嚴令而南數省尤爲注意 
[俄國兵變勢盛]  
　　初七日柏林電云俄國傳來信息謂俄國復有兵變之事法報云得俄京消息謂俄國陸軍革命之影響日盛 
[美國暗殺奇案續記]  
　　初八日倫敦電云美國紐約巨富曹哈雷于戲園内鎗斃著名營造工程師懷德斯丹達後已捕獲監禁　其妻並未被拿曾往監内探視其夫特請高等委師設法營救醫生皆報稱其夫健適如常云以上譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[署道寗波府喻太禀（爲辦結米工短班聚衆滋閙事）]  
敬禀者竊照寗郡江東米店短班因爭加工價不遵縣斷聚衆搗毁米店奪械毆官一案迭經署道將辦　提訊情形電蒙憲台諭飭將首犯葉昌才就地正法行據鄞縣遵辦具報所有此案滋事訊供情形謹爲我憲台詳晣陳之緣勤縣各米鋪春米工夥向有長班短班之分短班隨時雇用按日發給工價增減無常而定章至貴不得過二百六十文閏四月初五日米業商董赴鄞縣而稱初三四两日短班停工索加工資允其加足舊額而該短班意猶未厭出言不遜跡近把持有碍商務等語郎經高令飭傳短班柱首徐和高等到案訊據供稱索加工價係因米價騰貴起見各求酌加等情高令斷以每日酌加四十文共成三百文該柱首已具結遵依函知商董照辦詎初六日該商董又赴鄞縣面稱工資照斷加給短班仍不肯上工　索加足四百文方肯工作復由高令傳具結各柱首到案諭以前斷酌加各米商已有難色若再　准恐不允服正在反覆開導適各米商赴縣環訴高令因將柱首暫押限令即日開工立行釋放是時各短班已漸聚漸衆益以游手乘機煽亂竟至千數百人之多麕集米業司年老恊興米店内外聲勢汹汹高令馳往開導不遵旋將該米店搗毁并將該令圍困署道聞耗立卽先往提軍門處商請派隊彈壓一面親赴該處百端曉諭該短班仍依恃人衆一味逞蠻竟敢將在　彈壓之城守營都司劉瀛洲推跌倒地毆傷額顱右肩甲等咸寗防營管帶把總戴錦堂毆傷左额角右手腕等處並奪去城守營刀　數　形同叛逆無可理諭正在萬分緊迫之際幸蒙提軍門督隊踵至始行驅散署道旋會同提軍門親至縣署覆提該柱首查訊據供此次爲首滋事係葉昌才俞阿三潘天一等三人當飭該柱首隨同縣役星夜拿獲葉昌才袁阿法黄阿章張正用等四名又經署道督同高令詳加研結據葉昌才供認有時做工有時游蕩此次爲首滋事不諱並由高令審視該犯滿面麻皮當聚衆辱官時目擊其懷抱柴爿分授各工指揮兇毆質之該犯俯首無詞案無遁飾查例載直省刁民假地方公事强行出　擅自聚衆至四五十人逞兇毆官爲首斬决梟示等語此案葉昌才因爭加工價不遵縣斷輙敢起意爲首懷抱柴爿分授各工搗毁米店又復搶奪軍械毆傷營員且聚衆至千數百人圍困官長實屬不法己極署道當　案情重大電禀憲台請示遵地一面出示解散脅從照常工作並將各柱首一律開釋風聲漸息旋奉憲台電諭以流氓葉昌才借事倡首聚衆毆傷各官實屬不法應即正法等因遵經行據高公將處决　期及監刑文武銜名具文申報其袁阿法黄阿章張正用三犯僅供隨同觀看尚未閙事隨據闔郡紳董來署僉以首犯正法足昭烱戒其餘各犯代爲乞恩當飭高令提交保回以免拖累現在短班照常工作地方安謐各米商亦遵照示諭公平交易人心大定除供出之俞阿三潘天一二犯俟獲案後另行訊辦外理合將米工短班聚衆滋事並拿獲首犯訊辦緣由謹開錄供摺禀祈俯賜查核分别轉詳奏咨實爲公便（容） 
[江督請補參將蘇州]  
　　現署海門營副將蘇右營游擊許國祥現經江督周玉帥請補江南外海川沙營參將缺業已下札飭知矣（且） 
[臬批哨弁庇賭擾民蘇州]  
　　管帶飛划左營米占元申各憲揭參中三哨弁陳鳳山不守營規收受賭規等情奉署臬司兼督練公所正參議官朱廉訪批云據申中三哨弁陳鳳山得規庇賭游蕩擾民卽屬違法亂行理應禀請斥革究辦來文不用禀而用申又不將該哨弁送縣管押是何用意此等不守營規之劣弁是誰縱之使然該管帶旣於三月下旬訪聞前情禀請徐統領撤差畱營查辦何以該統領迄未革辦必待該管帶自行揭報尤堪詫異批飭該營立將陳鳳山押送蘇州府審辦一面查明其餘劣迹詳細通禀斥革按例嚴懲以肅營伍而儆效尤並札飭蘇州府督員審訊詳辦（永） 
[陳茂才條陳蒙學辦法奉天]  
　　奉天學務處書記生陳茂才昌焌係湘省人因奉天學界中人多於形式上用敷衍手叚冀掩上憲耳目而内容竟置之腦後不覺熱心鼓蕩將歷年在湘試辦蒙學堂之法據實條陳趙次帥一見欣賞立卽傅見面奬再三並蒙批示云據該生條陳蒙學一節所見甚爲平實若能力任不妨令其試辦一二處俟辦有成效再行擴充云云（助） 
[蘇垣學堂定期暑假蘇州]  
　　蘇省師範等各學堂經監督王旭莊觀察禀准撫憲示期本月二十日一律暑假（且） 
[浙省旅蘇學堂增添客籍蘇州]  
　　蘇省大太平巷浙江旅蘇學堂各科均己完備現經經理人擬於暑假後增添學額併附客籍業已通知各處如願學者卽至該學堂閱規報名（且） 
[揚郡公立學校揚州]  
　　揚郡王公熱莊殿臣張富基諸君現公立學校一所暫不定額不收學費惟操衣書籍均須自備報名處設於彩衣街楊公館内俟開學三月後由本校大考一次以定去留然後定名曰志成學堂東請學務處立案（超） 
[私塾改良開歡迎會揚州]  
　　上海私私塾改良會沈戟儀來揚調查本郡私塾改良同人特於五月朔日午後在府學明倫堂開會歡迎到者約二百人（超） 
[警察官學生將派巡長蘇州]  
　　蘇垣警察學堂官學生畢業後該堂總辦嚴太守禀明撫憲陳中丞發給文憑一面札由蘇州府孫展雲太守會同各路巡官布置一切擬將該生等派充巡長并聞原有之兵學生一律改爲站崗該生等大約日内須分派各路（且） 
[清河縣學務公所成立淮安]  
　　清河縣李世由大令禀各憲略云與士紳籌商組織於城内都天廟内設立學務公所一處由縣遴擇士紳之智識開通素孚衆望者分别照會爲議員及敎育經濟調查庶務各部幹事公同議具章程以官督紳辦振興學務爲宗旨以養儲師範改良私塾爲首圖所有境内蒙小各學堂規章之缺略敎授之参差者均歸公所隨時指點改良並督勸士民人等公籌的欵將蒙小學逐漸推廣以期敎育普及日進文明云云計開敎育部幹事王登雲陳福咸吳琳中李荃經濟部幹事張符元聞溥高惟寅張兆元吳其種王樸調查部幹事吳涑朱紹文庶務部書記王登瀛田藍田庶務部會計王寳槐庶務部庶務蔡樸齋議員唐治元汪開甲張桂榮喬國楨馮繩武韓燿德劉之嶸丁光國朱錫泉王義成（永） 
[警察局改編門牌蘇州]  
　　蘇省居民每户均有門牌現警察總辦嚴太守擬仿照上海租界章程一律改用洋鐵門牌以警察學堂卒業之官學生派充各區巡長兵學生改爲站崗每區用武捕員一人清查各户籍册由巡長捕員各執一册以便隨時稽查（康） 
[袁州府搶刦米榖頻聞江西]  
　　袁州府萬載縣近因米貴人心不靖北城外四十里盧家洲彭和興店被饑民與地棍搶取米榖財物又西城外四十里大橋地方大宗山庵亦被饑民與地棍搶取米榖財物又龍田之曾姓株潭之龍姓皆有饑民與地棍搶取米榖 
 
 

Page 10

 
 
情事日來紛紛報案地方官已分别發兵彈壓并拿犯訊辦（田） 
[建昌府會匪正法南昌]  
　　建昌府洪江會匪首吳星茂經官兵拿獲送案訊得受有大頭目僞札管理撫建一帶票匪事務由李太守禀請就地正法奉吳中丞批允照行己於上月二十四日押赴小校塲處决（田） 
[饒州府會匪餘黨被獲南昌]  
　　饒州府鄱陽縣紅蓮敎兄弟會匪餘黨陳人愛陳懷金江桂球江洪劉萬年余世樓劉金香等七名己於日前拿獲送縣管押矣（田） 
[家族縛解匪首江西]  
　　袁州府屬近日謠言四起匪勢洶洶初有湖南洪江會匪數千由瀏陽等縣來江西搶刦消息旋有某縣某鄉聚匪數百某村聚匪千餘某日刧某市某日刧某城消息復有瀏陽饑民某日來鄰界就食消息風聲鶴唳謠諑紛紜而中以萬載縣爲尤甚幸地方官立卽招勇二百名會同先後奉撥巡防營嚴密巡查頗資鎭攝上月二十六七日有漏網洪江會匪首辛某私回大橋地方嚇詐糧餉由家族密邀該匪首至祠中筵宴面訂數目一面星夜密報縣尊匪首不知其計暢飲至鷄鳴大醉沈睡卽經家屬綑縳召集族丁數十人執械送至半途適官兵亦到接解回縣天明入城匪首自知罪大服毒自盡謠言因得以頓息眞如天之福也（田） 
[巨棍覊押公所寗波]  
　　甬郡姚浦地方姚阿夏係著名巨棍前由鄞縣高子勛大令親自帶差拘拿至縣發押現密府喻太守鄞縣高大令查得姚棍惡迹多端遂於日前提出當堂笞責仍還押刑房刻聞高大令己奉府札飭將姚棍覊押遷善公所十年以儆（故） 
[賭棍拒捕鎭江]  
　　六濠一帶向有外帮匪棍開場聚賭肆行不法新勝水陸緝私營管帶徐寳山都戎近奉上憲諭飭從嚴緝捕該匪棍竟敢邀集同黨恃强抗拒後卽添兵相勛始拿獲匪棍三名刻己送縣訊辦矣（再） 
來函 
[美儒李佳白先生演講曾文正公事畧]  
　　月之十八日李佳白先生開第七次講期于尚賢題爲曾文正公首座者爲曾文正公之孫曾君和襲侯惟因事未能於開講前到堂當由胡二梅觀察代之李佳白先生先佈告衆人謂日前彼曾因事至寗就便將尚賢堂經濟科月攷課卷呈請周玉帥鑒定備承許可特備函並銀五百两飭羅觀察送來周玉帥去歲曾捐銀一千两得此爲千五百两矣 
胡二梅觀察曰曾文正公亦中國人所共仰者也彼一生之事蹟皆己載在典籍人咸稱之選送學生出洋游學曾文正公實創此議文正公辦理外交才能卓著故今日聽李佳白先生發外人對于文正公之議論必有耐人尋味之處願與諸君子共聆之李佳白先生作而言曰華人皆知曾文正公西人皆知曾惠敏公曾充駐英國欽使當曾惠敏公任滿回華時余適在京因往晉謁蒙延見是爲余與華官往來之始基余今日甚願一論曾　敏之爲人然竊念曾文正公於中國存亡危急之秋爲中國盡力願一言以抒景仰之忱 
曾文正公生於一千八百十一年卒于一千八百七十二年身歷道光咸豐同治三朝生長于湘鄉在湖南省之南境年二十七入南宫後五載詔以公爲四川正主考一千八百四十九年詔授禮部右侍郎旋奉母諱乞終制其時髮逆己越湘鄉沿江下　陷金陵據爲僞都當一千八百五十年至一千八百六十年十年之間駱秉章任湖南　撫與文正公和衷共濟詔亦屢飭两人合力籌辦文正公謹遵諭曾練鄉　治水師初出剿賊敗績退保長沙以抗賊兵武昌漢陽相　陷于賊文正公仍親率　進剿一千八百五十五年九江師捷欽奉諭旨賞穿　馬褂同時髮逆大學犯湖　再據武昌　公之水師公旅重振勁旋江西逆賊悉驅而出之一千八百五十七年公丁外　　未終制卽出督師疊破浙江福建江西安徽等省逆賊籌攻金陵詔授两江總督充督辦江蘇江西安徽三省軍務大臣兼管浙江軍務公奏保左宗棠爲浙江巡撫李鴻章爲江蘇巡撫一千八百六十二年詔授公恊辦大學士一千八百六十四年金陵克復髮逆蕩平錫封侯爵旋奉命充欽差大臣赴山東剿辫捻匪以繼僧格林沁親王公特奏保李鴻章任之自回江督本任一千八百八十年調補宣隸　督會天津民敎交訌　以李鴻章調補直隸總督公調任兩江總督旋殁於任所 
夫文正公有功於中國之處更僕難終今舉其犖犖大者言之一曰忠文正一生居官立朝悉秉忠君愛國之忱剿除髮逆轉危爲安當時有以大位相餂者文正公毅然謝絕之惟恪盡其爲相爲將之職守耳 
一曰勇文正公所統之軍當日號稱湘勇文正公在軍幾經　危不　敵不畏死雖屢爲賊所困而未嘗逃遁縱或戰敗而其志末嘗少衰且自信謂將來之必可得勝其遇事之鎭定　畧之優異軍心寳賴以維繫也 
一曰智文正公之於將士也不苛虐不驕騫不　制不横　不威逼不嚴峻務尚寛大上下相愛子貢答子禽問夫子聞政之道曰夫子温良恭儉讓以得之其文正公之　歟 
一曰用人有方也中興名將如左宗棠李鴻章胡林翼彭玉麟羅澤南鮑超輩皆文正公所選拔者然亦非皆湖南籍也文正公之于將裨也信用之禮待之故將裨亦敬文正公而願爲効力文正公初不專求一已之勳名將裨之有功者必奏請奬勵且即逆賊之投降者文正公亦知所以用之陸軍爲中國之保障文正公之功居多矣 
一曰亷文正公統軍數十年必使士馬飽騰尅餉肥已之事無有也文正公生平一無所好身後蕭條自來中國官員之不愛　者當推曾文正公矣 
至於文正公所辦交涉之事極和平公辦理天津民敎相仇一案旣不偏向外人亦不袒護華人一秉至公所陳民敎相安之策多切當事理未死之前創選派子弟赴泰　游學訓練水師之議皆李鴻章　成之 
且文正公義方之訓爲不可及也中國古訓于凡人爲子之道必三復致意而文正正又重視爲父之道文正公之家書皆良言也文正公之一生無一不可取以爲法忠公两字文正公當之無愧色矣 
李佳白君演講畢復請曾君和襲侯一言彼謂其祖當在京未出帶兵時即己奏陳　辦髮逆之策文正公嘗奏陳保衛國家之道在政府用人不分畛域以同心一德　本云襲侯特以文正公肖像一幅及全集一部贈于尚賢堂云 
[杭州西湖恊德善堂經募湖南長沙等水災賑捐第二次另登清單]  
　　恊　鹽廠朱鞠生朱錫三朱六清四户各洋三十元汪貽卿五十元人同室無名氏各廿元敦厚堂洋十一元又銅洋三元○公興鹽廠恆裕鹽廠徐紹陳求消災獲福男潤補收東三省救急捐移助王景喜筵移賑三六橋李友芝七户各洋十元張芹生五元胡味　無名氏各四元○高垂餘堂安品堂朱熊種德堂丁俊甫徐迪亭祥泰昌六户各洋三元○永號鄭廣泰天源單明早章高氏姜月樵李焜儒金海珊曾少懷楊藎臣　玉叔劉李氏劉稚記余蔚亭十四户各洋二元○袁謙受鄭榮齋張炳森周胡氏胡　氏沈世卿蔣藩卿李益泰魏瑞豐李天和永壽祥魏義昌福源復泰吳聚豐益昌震源降益大永源愼震昌鮑勤大同源郭仲平王蔚堂蔣申甫孫冠卿馬飛卿李植臣王煦亭陸干城諸　彬强夢漁朱介人葛彦臣楊莘耕高繼之熊俊琴程少陶吳湘洲華馥仙陶季宏袁　仙催蘭池潘仲美陳鴻初吳書堂葉德崧陳驥胡子和劉吉友松棟臣高芷襟宋冕臣來益齋馬　屏許　生葉子布葉南坡朱蕭氏文肖軒無名氏熊中記李季記六十三户各洋一元○吳榮齋潘福林曾澤霖盛賜仲顧子才五户各洋五角　玉林四角共一伯零七户合洋四百十五元九角又銅洋三元 
[上海北市絲業會館賑公所施則敬抄登]  
今日尚有各省新聞及本埠新聞均列入第三張閱者注意 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[准築馬路接至車站蘇州]  
　　蘇州鐵路車　在齊門外錢　里橋距城較遠現經鐵路總辦禀准上憲擬於鴨蛋　起築一馬路通至閶門外旦石會館以便行人往來聞不日卽當開工築造（且） 
[准立車站埠頭公司蘇州]  
　　徽州人黄某擬於各門外錢萬里橋車站設立埠頭公司以便裝卸貨物業已禀蒙商務局批准日内將招股成立矣（且） 
[競渡慘斃多命揚州]  
　　端午日鈔關城外大河迎賽龍舟兩岸觀者如蟻午後兩時適往來揚鎭潘霞貴課船由鎭來揚甫抵馬頭衆人不由分說一擁登舟憑欄觀看　來紛至愈集愈多旣而龍舟两隻由三汊河衝渡而至卽於是處共奪錦標船上觀者咸注視外口偏重一邊適又有數少年由小划飛身躍上潘船雖大不能支持以致全船欹側入水艙裏艙外不下二百餘人盡行墮入水内時河流湍急喊救之聲喧譁震耳隨經多人撈救得獲更甦者不過十之一二所有屍身咸置對河空地其間婦女小孩最占多數大都皆城内居户故皆妝飾富麗時府縣印委各官聞信馳至覩之惻然爰又添雇善泅者入水打撈當出事後城内居民凡有人出城者無不惶急萬分爭出查探致鈔關門擁擠不通直至上　後兩縣宰猶未回城空地上除救活掩埋及舁往他處不計外尚存屍首七十餘具哭聲震野慘不忍聞誠浩刧也嗣聞小金山競渡亦溺斃四人两邑宰署立出硃簽鎖提迎賽龍舟之人以便嚴辦咸曰地方官若早爲嚴禁又何至肇此慘禍誰爲厲階不能爲賢者諱矣（懼） 
[限拿匪犯清江]  
　　江北提督劉延帥以匪犯邵培之公結匪徒借屍訛詐致匪衆殺傷隊勇搶去屍身奪去洋槍一案供出著名巨匪成君甫馮國良邱廷樑李　容徐金龍馬五陳小福子等應卽勒限該管帶留防隊張守備祿會同安東縣於二十日内悉數拿獲解轅審辦逾限無獲定干並參云云（吉） 
[滬城官事]  
　　辦理新閘華界事宜徐孝餘觀察乃斌委辦上海船捐捕盜局朱寳瑩太守上少縣汪瑤庭大令幫審委員馬午橋參軍洪勤警察畢業員程賢芳君名禮候選按經歷王耀寰參軍震候補縣孫仲山明府鴻猷昨均因公到道拜會禀見○法廨委員陳楚生大令昨日到道禀請續假兩天○候補縣李茹眞明府嶽蘅奉江督札飭來申清查銅斤事宜昨日領憑到道禀知（合） 
[江督顧問官赴寗]  
　　初八日文匯報云江督顧問民前駐滬美領事古納偕其夫人于今晚乘江裕輪船赴寗 
[江督周特課上海格致書院題]  
　　問鐵路輪船二者比較利益孰優諡者謂凡輪船所通之地鐵路不能與之爭衡欲圖利益宜酌路線其說然否試引證以明之問收回治外法權有無善策當以何者爲先問日本變法西敎盛行而不聞有因敎務釀成國際交涉者德相畢士麥之待敎徒鈐馭甚善内削其權外加保護此皆東西兩國之己事也彼何術以致此宜詳爲推勘以資考鏡而弭隱　策大彼得拿破崙功德孰優論興學宜有的欵說租界外别開商埠說課卷仍繳格致書院統限六月三十日截止（助） 
[咨覆補充官費學生]  
　　駐日官費學生曹汝勛近因不服駐日楊星使訓飭由是使咨經江督將該學生官費革除一面咨請招補經周玉帥准飭督練公所選有盧潤洲堪以補充業己咨復楊星使查照矣（嚴） 
[務本女塾署期體操傳習會章程]  
　　一旨趣專爲各地女學校及小學校養成女子體操敎員一資格（甲）有敎育志願者（乙）身體健全步履便利者（丙）年在十六以上三十以下者（丁）曾入學堂略有普通智識者以上四項資格須完備一期限自五月二十五日始業六月二十九日終業共五來復（除日曜日外每日二時）合格者給以修業文憑一敎材一瑞典式敎育體操一並通體操以上所授足供一年半敎授之用一游戲及唱歌酌量增加一敎師本校體操敎員一人主任學生四人分任一學費每生四元膳宿者貼膳費四元雜費及傭費二元一額數以四十八爲限一校規寄宿者須遵守本校規則出入不得行意（助） 
[金陵釐局按解濬浦經費]  
　　金陵釐捐總局應認上海濬浦經費銀一萬八百兩議定按分十二期解楚今屇光緒三十二年第五期應解之期計規銀九百両已於昨日滙解到道由瑞觀察點明照收（事） 
[巡警學生畢業典禮]  
　　上海總工程局警務堂巡警學生於本月初八日上午九句鐘行畢業式並給証書柬邀官紳觀禮計到二十餘人其儀式之秩序首操演步伐次給憑次瑞道憲致訓勉辭以清愼勤三字爲勗由正裁判官係大令代爲演述畢並申說其意次紳董致訓勉辭次吳君畹九勗諸生以自重穆君杼齋解釋証書之証字以爲勗李總董平書勗以愛惜名譽並人人當有愛國之思想次學生答謝官紳行三鞠躬禮遂散會茲將瑞觀察訓詞錄後光緒丙午五日初作日總工程局警察學生行畢業式諸紳董柬邀使者臨觀夫警察者在朝廷以保安除害爲先在官史以敦品勉學爲要東西洋各國之談政治者海陸軍外胥以警察爲自强之本盖有海陸軍而後可以捍禦外患有警察而後可以整理内政無論古今中外未有内政不修而能消弭外患者方今國家設立巡警尊部各省興辦警務學堂蒸蒸日上月異而歲不同此我國之内政雖不盡包括於警察而警察實居内政中之一大部也但是警察爲專門之學各國皆特設學堂其程度之高下敎法之淺深莫不斟酌盡善設法變通要必使有一學生得一學生之用在堂爲警察學生出堂則將來皆有警官資格國家以學生爲品學兼優不可輕視之輩學生亦當以勤奮愛國保護人民爲己任是則警察學堂之所以視爲當務之急而警察學生尤不可不自爲鄭重也爾各生學期止有三月程度本　甚淺但入堂之始首在立品畢業之後尤在勤務本道重視警務凡各學生當一律優待但任警務者於清愼勤三字缺一不可清者當潔身自愛愼者當小心盡職勤者當勉力奉公三者缺一非設立巡警之意亦必非爾學生入堂就學之初心至於警察之當服從命令嚴肅威儀竭盡義務是乃爾學生日聆敎習之訓　當已貫澈腦中無待使者之瑣瑣言之也其各勉旃（助） 
[繕呈警察章程]  
　　警部員外郎舒彬儒部郎鴻儀奉派到申考查三江兩湖警察刻己公畢昨晚起程先期函請滬道將本埠城内警察開辦未辦章程一律抄閱經瑞觀察分飭南市總工程局城内四警察局及閘北警察新章一併繕成清摺呈送部郎查閱（事） 
[章炳麟出獄]  
　　文滙報云章炳麟君前因蘇報一案判禁西牢三年刻己於西六月二十七號期滿釋出 
 
 

Page 18

 
 
[縣尊諭禁茶館聚賭]  
　　上海縣汪大令訪得本邑城鄉各鎭茶肆每以麻雀牌及帋牌等招留無賴設賭漁利前日諭飭城鄉董保及地甲等將境内茶肆共若干所一律查報以便出示禁止（嚴） 
[查拿冐官棍徒]  
　　日前上海道瑞觀察禀陳蘇撫略謂訪聞有劉毓麟原名玉書其父劉升曾充製造局勇目因父子廣肆招搖經總辦劉道革懲有案現仍不知悛改與其父私雕關防遍售假照設立善堂懸牌下札四出肆騙飭據上海縣查復上冬有自稱廣仁善局紳董劉道毓麟以設立天下會館及大江南北廣仁堂大清中立警察公司制軍旅館等項名目赴督轅具禀批行下縣查辦遍查並無其人並據商會總董查得直隸道員劉毓麟係廣東人早己派往南斐洲辦理招工事宜其爲假冒無疑各等情禀請通飭訪查拿辦等因刻己奉到蘇撫陳筱師批示云查直隸道員劉毓麟旣係籍隸廣東且早經派委南斐洲辦理招工事宜則在滬自稱委辦南洋廣仁善堂之劉毓麟其爲棍徒假冒無疑該棍徒胆敢冒充官長廣肆招搖且在各衙門投函干預詞訟實屬胆大妄爲亟應嚴拿究辦批飭上海道縣及租界各委員隨時嚴密查拿究辦並通盆各府州縣一體查拿（永） 
[派員密查罰欵]  
　　念三七鋪巡局委員奉關道瑞觀察札查歷年罰欵作何開支限卽呈報聞該局員報稱刻因夏公購備痧藥觀察以其所報不實故有派員密查之說（尺） 
[局董垂憐押犯]  
　　滬南總工程局覊押所收押人犯向例隨滿隨釋倘逢禮拜期内則須至禮拜一方得帶案今因局董垂憐著於卽日爲始一律於期滿日釋去如逢禮拜卽於禮拜六先行過堂釋放（尺） 
[催繳各屬欠漕]  
　　江蘇糧道陸申甫觀察前日由蘇至滬詣海運局暫駐查得各屬米糧尚有二千餘石未經兌楚因請會辦沈太守轉飭各屬限於日内一律解齊（寳） 
[禀請遷棺免疫]  
　　滬南高巷頭洽昌猪作主張阿二被同興猪作夥無錫毛毛即張毛毛戳斃其屍棺浮厝該處街旁未經釘蓋以致穢氣四佈行人掩鼻現經衆鄰公禀總工程局知照屍屬赶卽遷開以免釀疫（尺） 
[上海縣案]  
　　鄉婦徐陳氏去歲喊控夫姪徐永朝永春霸贖房屋奉汪大令判將永朝押追方單在案前晚經大公復訊氏子徐掌林供父親因患癲痛不理家事母親陳氏　于四年將祖父徐芳繁户名方單半張向永朝抵洋一百三十元計地一畝六分餘歸永朝耕種以租作息廿七年小的將地收回出租于陳生大木作二年期滿退　小的圍以竹笆詎被永朝拆毁去歲母親備齊本利向永朝贖單竟延凶毆圖吞爲此控請訊究質之永朝供該地四股均分小的與出繼胞弟永春各得一股合方單半張餘供支吾大令謂該地旣是爾與永春之産何以任令掌林出租木作两年顯係霸賴判永朝還押吊單候騐○寡婦施方氏借欠債欵頗巨將夫遺房屋出售被螟蛉子施紹齋霸阻氏同嫡子施少之于去歲投縣喊控奉汪大令判將該房出售所得價銀除還借欵之外餘分少之五成半紹齋四成半在案昨奉復訊判紹齋應領洋一千元飭領去八百元其餘二百元並少之帮貼之五百元均歸方氏理債各具遵結完案○江北道士徐福增陸長春藉建太平醮　費並敢帶鬚束裙裝神惑衆由西門外巡局解　判荷雙連枷示衆在案刻己三天期滿解案請示大令判疎枷斥釋（宜） 
[總工程局紀案]  
　　新泰木行夥洪路羣控木排頭林寳枝所帶木排失去丈八同木七十枝孫明府准詞提訊林供初二夜因值天雨行司從棧房下貨祇交代長稍木两排未點株數求鑒明府判姑交保候傳該行出店到案訊奪○划船户華子龍控被馮阿虎匿去划船求請提究質之馮供日前被華將妻所駕划船戳損向賠不　是以取彼之船作抵明府判華給洋一元爲修船費著馮將船交還完案（尺） 
[會訊案二則]  
　　德商天福洋行控華商萬合及德祥號欠銀經德副領事師謀君照會關　之司馬飭差恊探傳案於前日午後會訊萬合號主林明齋德祥號主趙仁賢同時逮案林供此項欠銀應歸志成永報關行結算有華字簽字單呈鑒原告訴稱此欵　由本行簽字因林欲賺提頭銀一百四十餘兩致起糾葛關司馬以供詞各執商之師君判原告邀同志成永經理人並檢呈簽字單據于下禮拜三午後覆訊核奪○英商匯廣公司控木作頭戴錦記不還結欠銀两於昨日上午由廨差將戴傳案經英副領事　關司馬升訊原告延博委師到案請追銀八百十九两三錢戴供照賬結算祇欠銀四百餘兩中西官判原被各邀公正人理算帳目禀覆候奪（力） 
[英美公廨早堂案]  
　　水手王連喜等二十一人控朱梅順吞没工洋關司馬會同英副領事訊供判朱交保電致外洋查問在案昨日復訊司馬以此案英公館發電之後已接回電所有工洋現存該國因謂王等不應誣控判朱交保開釋並諭王等將往來電費洋三十八元各認一元五角五分以示薄懲完案○船户周廣旦蔡筠樹梁星木等在無錫承裝永泰絲廠所購繭子約七百觔由水探陸阿九獲案解究司馬以人証未齊判一併押候再訊○應桂韾控倫章造紙局朱培初帳目糾葛一案屢志本報昨日關司馬飭差協探重將該局發封被局内各工人將應之司帳葉益康凶毆並扭至捕房禀訴由包探劉森堂解究朱培初並未到案司馬判葉開釋朱著再行傳案○六百四十一號華捕楊阿三即仁芝圖賴楊阿四會洋串出王根郎誣控柝梢奉判原被一併收押在案茲經新閘捕房查明該捕實係誣控禀請捕頭將楊仁芝斥革解堂安辦司馬以案旣查明判仁芝押捕房三月王押一月楊阿四省釋○新閘某烟間内女傭劉陸氏不知如何吞烟身死匿不報縣經捕房查知禀出牌票昨將三　地保唐全坤十圖地保徐子良提案請訊徐唐同供屍親不肯投報求察司馬姑念初次一併斥釋○王徐氏劉王氏串竊主人王啓仁家衣飾圖逃報由包探米順拿究司馬判各押官媒一月○任竹法葉世有吳賢增張邦增王桂生違章打架由捕拘究判各罰洋三元王桂生旣末到案將保洋五元充公○流氓錢海松昨解覆訊錢供前在法界彩市街開設　店人因呼爲　店海松向不犯事司馬以錢爲上憲訪拿之犯判押候禀請道憲示遵○粤人黎煥初高阿柱在美界西華德路印造南洋小票爲包探陳洪德查獲解究黎高同供係老北門紹昌票店主人李耀恆囑印餘供支吾判一併押候補傳李耀恆訊奪○陸長興客棧不立客簿由美捕房禀請公廨出單昨將棧主陸寳福傳案請究中西官以陸不應違章姑寛判罰洋五元○包探邊槐州禀二馬路烟館主周子香聚賭新閘捕房包探李星福張天林等禀陳許生姚榮生李來發陸三林王高生等五家茶烟館均賭博違章傳案請究判周罰洋十元陳罰五元李罰十五元姚李陸三人各罰二十元充公○傅炳榮在鼎和洋行定購洋貨不出爲該行控追昨由包探傳案判候過堂訊奪（當） 
[法租界捕房事]  
　　昨報紀某偷兒竊某洋人所豢之鷄三十六只報捕派探拘獲收贓之吳瑞福管押一則昨經包探續獲收贓人李某捕頭亦飭押候解究○楊阿　前晚竊東洋車上照會被失主察覺扭入捕房押辦○　阿福昨在新北門外搶某婦東洋車上之洋傘一柄被捕拘獲押候解辦（興） 
[美租界捕房事]  
　　西華得路裕興廣貨店在對弄口攤晒洋葱被車夫瞿利甫私取若干由夥胡阿福追獲擊破腦門經捕一　拘入捕房奉飭瞿送醫院求治胡押候解辦○阿三在西華得路向李阿榮舊貨攤購買洋　起　毆傷李鼻由捕拘安旋以李不願多事將王斥釋○黎煥初高阿柱在西華得　　章私售江南票由探拘　起山彩票數百張押候送廨訊辦○徐阿三包車被張阿四塌車撞損扭入捕房飭張賠修了事○包車夫孫阿福被某枉人馬車撞傷足背由孫報捕請究捕頭允之○李桂林竊西華得路六號洋人家小金鐘一只值洋百餘元由探劉阿炳拘獲押候吊贓送辦○一百廿九號捕巡至百老匯路見有某小工病臥於地送入捕房轉送公廨安插（似） 
 
 

Page 19

 
 
   
 
 

Page 20

 
 
宫門抄三月二十八日工部鴻臚寺正藍旗值日無引見睿王假滿請安溥倬由新疆省親回京請安雙壽成昌預備召見召見軍機雙壽成昌溥倬 
安徽巡撫誠奏爲籌解光緒三十二年春季第三期新案賠欵銀兩摺 
頭品頂戴新授江寗將軍安徽巡撫奴才誠勳跪奏爲籌解光緒三十二年春季第三期新案賠歀銀兩恭摺具陳仰祈聖鑒事竊照新約賠欵安徽省每年奉派銀一百萬兩每月應解關平銀八萬三千三百三十三両三錢三分三釐歷經遵照部文按月先解並於每季第三期多解一釐足成每季二十五萬両以便彚總業將光緒三十二年春季第二期銀兩如數解由江海關道兌收彚交奏咨在案茲值光绪蛄十二年二月爲春季第三次解期據督辦籌　公所布政使馮煦等籌措關平銀八萬三千三百三十三两三錢三分四釐飭發號商領匯限於二月初十日解赴江海關道衙門兌收彚交等情詳請奏咨前來奴才覆覈無異除咨查照外理合恭摺具陳伏乞皇在后皇上聖鑒謹奏奉硃批該部知道欽此 
署江督周等奏所有前項添募兵丁已飭一律裁撤發給恩餉一月妥爲遣散片 
周馥等片再前因日俄搆釁長江巡防緊要由江南提督及福山鎭總兵先後　請添募練兵以資差遣經前督臣魏光燾電復准將提標新兵兩營每營各添募練兵一百七十九名福山鎭標添募練兵一百名於光緒三十年二月間奏明在案現在日俄和局已定江防無事所有前項添募兵丁己飭一律裁撤發給恩餉一月妥爲遣散應支餉項卽截至二月底止停支理合附片陳明伏乞聖鑒謹奏奉珠批該部知道欽此 
豫撫龐奏爲現將三月分認解練兵經費銀四萬兩預爲籌齊發交大德通等商號承領限期匯赴練兵處片 
龐鴻書片再湖南省　文派解練兵處經費共銀四十萬兩計自光緒三十年秋季籌定起至三十一年底止應解銀兩均經分批匯解嗣又遵照奏案除去正月十二月外按十個月匀解將三十二年二月分應解銀四萬兩提前預解先後奏咨在案茲據湖南布政使英瑞會同善後釐金礦務銅元等局詳稱現將應解三月分認解練兵經費銀四萬兩預爲籌齊發交大德通百川通商號承領限三月二十日滙赴練兵處投收等情詳請奏咨前來臣覆核無異除咨練兵處户部查照外理合附片具陳伏乞聖鑒謹奏奉硃批練兵處户部知道欽此 
豫撫龐奏爲現值光緒三十二年三月第五十二期應解新案賠欵在於新籌欵内動支片 
龐鴻書片再查新案賠欵湖南省每年原派銀七十萬両又部撥漕折銀兩自光緒二十七年十二月第一期起至三十二年二月　五十一期止均經依限解清先後奏咨在案茲據布政司英瑞會同鹽道曁善後釐金各局詳稱現值光緒三十二年三月第五　二期應解新案賠欵在於新籌欵内動支鹽斤口捐加價銀四萬八千三百三十三兩零稅契銀九千兩土藥加抽銀一千兩湊足一月償欵銀五萬八千三百三十三兩零又漕折銀一萬三千三百三十三兩零連前共銀七萬一千六百六十六兩零加關平補水銀一千一百七十七兩零發交日昇昌等商號承領限於三月初一日匯交江海關道兌收守候批照回銷以期迅速而逸逾限等情詳請奏咨前來臣覆核無異除分咨外謹會同湖廣督臣張之洞附片具奏伏乞聖鑒謹奏奉原批該部知道欽此宫門抄三月二十九日内務府廂藍旗值日無引見朱侯致祭明陵回京請安四川總兵張士翰到京請安志公孚琦各請假十日敬昌請假五日植公續假二十日杜本崇寳銘預備召見掌儀司奏初一日祭奉先殿醇王行禮 
召見軍機杜本崇寳銘張士翰 
兩廣總督岑奏爲擬派廣東藩司兼管關務處總辦片 
岑春煊片再粤海各關經臣督率在事各員實力整頓積弊一清一年以來徵收各欵已敷解支至撙節釐剔准留撥補匯豐磅款無著三四十餘萬両俟各口收數報齊卽當另摺奏報竊計洋常稅欵每歲出入爲數甚鉅用人理財稍有不愼弊卽復生欲期歷久不渝不得不防微杜漸臣思杜漸之法惟有派廣東藩司兼管關務處總辦與總督相助爲理如總督任用入人侵挪稅項藩司得糾正之糾而不聽則奏劾之似此則總督之廉正者樂藩司爲臂助以裕稅恤商即不廉不正者當亦有所忌憚不至爲所欲爲倘藩司置之不問或阿依承順致滋蝕稅病商諸弊咎則分任歎則分賠藩司責成旣重自不敢膜外視之矣至藩司總辦關務辦公需費查南韶連道經理太平等關稅務每月開支公費銀八百兩今擬定藩司兼管關務公費每月一千兩由關稅項下作正開以資辦公臣爲愼重關務起見是否有當理合附片陳明伏乞聖鑒謹奏奉原批着照所請户部知道欽此 
禮部奏爲請旨事摺 
禮部謹奏爲請旨事查繙譯考試向有京旗童試及鄉會試歷經循例辦理在案上年八月欽奉諭旨著自丙午科爲始鄉會試一律停止各省歲科考試亦卽停止等語所有繙譯各項考試是否一律停止抑或照舊舉行之處非臣等所敢擅便恭候 
命下臣等遵奉施行爲此謹奏請旨於光緒三十二年二月十五日具奏十八日准軍機處片交軍機大臣面奉諭旨繙譯章試鄉會試著照章停止欽此 
江西巡撫胡奏爲江西省認籌光緒三十二年分京師巡警經費並於統稅項下動支銀二百兩作爲前項解費片 
胡廷幹片再前准巡警部電請每年籌濟銀四五萬兩一俟籌有的欵卽當停撥等因當經行據藩司詳復每年在地丁統稅項下勉力騰挪銀二萬兩解充巡警部經費又經咨覆各在案茲　布改使周浩詳稱奉撥前項銀兩現在光緒三十一年地丁項下動支銀一萬兩又於統稅項下動支銀一萬兩共銀二萬兩發交管解本年第一批地丁京餉便員試用同知陳正笏候補知縣楊文錦會同搭解於三月初四日起程前赴京師巡警部交收作爲江西省認籌光緒三十二年分京師巡警經費並於統稅項下動支銀二百 
 
