# 1917 - 135 - 4915901

 

Page 1

 
 
   
 
 

Page 2

 
 
時評 
[督軍赴徐（默）]  
　　各督軍進京後轟轟烈烈舉動驚人識者爲時局危故咸望督軍之早日出京也 
然督軍之驚人舉動甫發表而未有結果何肯早日出京今竟出京者意必定有最後對付之法故議者於督軍之出京更爲時局危吾則謂督軍驚人之舉動實一無法之驚人舉動也一面繼任無人倒閣固無法一面總統不蓋印解散國會亦無法在京固無用武之地出京亦未必有用武之地也 
然則今之移北京會議於徐州者結果亦不過如前次之徐州會議而巳再發一激烈之通電而已舍此之外寗有他法哉 
是故吾所憂者不在督軍驚人之舉動而在督軍無法解决時局亦因之無法耳 
[命令]  
　　五月二十一日大總統令吳朝聘鄭覲光均給予四等嘉禾章此令 
[專電]  
　　北京電孟恩遠王占元兩督軍昨第一次入府元首云段宜退繼任者擬於徐王李趙四人中擇之孟答俟商明各督軍覆命出府後即假曹寓召開急議多不贊成孟王乃二次謁元首謂衆意始終擁段他非所戴辭出約赴段宅禀明當晚出京電路局掛直放徐州車十五輛夜十時孟王張李倪及奉徐浙黑代表同車啓行餘人本日續發此行督軍團名爲宣告解散實移本部於徐擴充團結力預料一二日内將有特殊反響 
　　北京電昨晚十一時督軍之出京者爲倪嗣冲張懷芝王占元李厚基孟恩遠黑代表張宣張藻宸奉代表楊宇霆浙代表趙禪綏遠警務處長李如璋等曁隨員四十餘人 
　　北京電昨日元首召孟恩遠王占元到府言解散國會旣爲約法所未規定解决時局惟有總理辭職王孟不肯轉逹言總統可正式派人前往宣布此意王孟出後即通知各督軍立赴段宅會議决意留段適接張勳贊成之電遂定晚車同赴徐州 
　　北京電各督軍臨行進二次催呈立論以國會旣停議外交明明有心誤國應請即日解散無所用其姑息 
　　北京電督軍等到徐州後不日有聲調較高之反對國會舉動出現據某要人觀察尙不至有言論以外之事又趙倜曹錕定今日出京回任 
　　北京電張勳來電言去歳召集議會即主張另組今請解散惜巳較遲但進行要有毅力勳願盾諸公後呈上後命如何盼覆　　北京電張勳電復解散國會呈謂詞嚴義正一秉大公至爲心折惟惜發之已遲 
　　北京電東海對張國淦言無論如何决不來京望總理不必親來再來則將離津以避請東海說遂絶望請王又决不允各派無退讓意督軍又持極端時局巳陷絶地 
　　北京電段備車未行出京今午得津電各督軍尙留津與徐梁協商時局未畢 
　　北京電范源濓辭呈經張次長竭力慰勸未上 
　　北京電確息段巳有具體改組内閣計畫陸軍自兼内務范源溓交通汪大燮敎育蔡元培外交高而謙財政李經羲海軍薩鎭冰農商夏壽康司法未詳此係昨日上午所定以後不知有無變更 
　　北京電某鉅公勸段多納民黨爲閣員叚答進步系亦僅范一人至民黨所提出之人實未便承認某鉅公問通過有無把握段答竭誠疏通果不通過則再議辦法云云 
　　北京電馮副座復督軍通電對兩方面均進和平忠告另致某督軍電力勸勿走極端 
　　北京電江提吳監奉命維持秩序偕赴財部集交通次長中行總裁協議恢復鈔票價值平抑米價 
　　北京電參院今日延至兩點十分開會章兆鴻以皖省會代表候久請變議程先議八九案該會恢復百分之三地方稅及取消官中兩請願可决照逹政府仍依程開議第一森林法十條起二讀告終惟二十六條全删後馬君武等三人復修正辯論甚久卒從部委意去但書自治團體四字餘延會 
　　北京電昨日憲法審議會議程爲審議地方制度研究派反對 
不出席未成會 
　　北京電今日政團協商憲法决定地方制度緩議解散權採列舉制不須參院同意决議案打消 
　　北京電財部賄案定二十五日開庭辯論 
　　北京電莊藴寛查復交通賄案許世英不免知情王黻煒情跡尤重 
　　東京電日本與俄迭薩（黑海沿岸）間擬開行定期航船以期戰後日俄通商闗係密切南俄商工會巳向日俄協會提議（一）日俄公同設立特種汽船會社（二）日俄各出資二千萬元以上（三）業務爲輸送貨客賣買貨物等日本各實業家目下方協議此事 
[外電]  
　　北京電英文京報主筆陳友仁刻被收押甚爲嚴密中外友人皆不准往晤且不許通函人有以待遇若何爲問者則僅得（尋常待遇）之答覆有可恃方面兩處傳　消息謂陳之生命刻處危險之中徵以監禁之　密此說似非無因目下陳之友人擬竭力爲陳謀得公正平允之待遇彼負拘禁陳氏之責者當知苟有意外事發生　人將不能輕恕之也（二十一日） 
　　廣州電今日中國銀行分行舉行復業禮官紳皆往參觀粤人對於中行表示信任自昨日閱兌以來來兌者並不擁擠（二十日）以上路透電　　北京電督軍等共四十人巳於昨夜十時出京華字報頗有以各督軍返省後將有工驚人舉動爲　者段總理本擬於昨日赴津請徐世昌出　内閣後因督軍請求遂中止各督軍允爲段氏後援據北京日報云如政策不能成立則各督軍將全體辭職（二十二日）德文電 
　　北京電張懷芝倪嗣冲王占元李厚基孟恩遠等各督軍及二三督軍代表昨夜在段總理邸開最終之會議後即於是夜十一時乘專車出京聲稱前赴徐州都中内外人間於該督軍等之去有兩種之觀測一督軍團昨得張勳來電贊成彼等行動因之連袂赴徐即就該地開會　其時宜各回任地擁兵擬採最後之手段二督軍等强迫總統旣無成效而段總理又無極力保其自己地位之决心因頗慨歎遂藉口出京示其捲土重來之氣勢而掩飾其失敗之跡（二十二日） 
　　北京電天津電云昨夜出京之督軍等於今日午前三時到津即入倪嗣冲宅午後二時半就李純 
 
 
 

Page 3

 
 
住宅會議後赴徐世昌宅擬今日午後八時半乘臨時火車赴徐州（二十二日） 
　　北京電今日午前各政團代表在衆議院内協議外交問題憲法問題内閣問題因各政團尙無甚讓步故終不得要領（二十二日） 
　　北京電據聞段總理改組内閣組織巳略决定其人員如左段總理之下外交高而謙内務范源　交通汪大爕財政李經義海軍薩鎭冰 
敎育蔡元培農商夏壽康等（二十二日） 
　　東京電五月中旬日本對外貿易輸出五千八百二十一萬二千元輸入二千四十萬元計輸出超過三千七百七十九萬八千元（二十二日） 
　　上以東方通信社電 
[戰電]  
　　倫敦電今晚海格將軍報稱今日侵晨英軍進攻佔據方台萊克洛瓦塞萊與布勒柯爾聞興登堡陣線一段敵軍回攻未得利兩軍惡戰終日英軍加重創於敵軍且俘獲若干人戰事仍利於英軍昨夜敵軍在哇比附近及維斯俠特西南襲擊 
敗退英軍在亞美蒂愛爾南面襲擊獲勝英軍擊落敵飛機八架汽球一具英飛機四架不知下落（二十日） 
　　巴黎電今晚公報云自夜半起歇滿台逹美之敵軍砲火更形劇烈晨間益甚當時德軍在自赫特比斯東面起至桑細北面止以重砲彈及窒人呼吸之砲彈轟擊法軍陣地法軍亦大舉回轟敵軍本擬取總攻勢故厚集於陣線之大部分但爲法軍炮火所制多不能離其戰壕各地點戰事甚爲活動敵軍雖進至法軍陣線仍由法軍獲勝敵軍經法軍加以猛烈之砲火及屢次之回攻大受損失僅在塞尼東北佔據法軍前鋒戰壕二百碼法軍今仍固守其他陣地（二十日） 
　　羅馬電意國公報云意軍擴張伏狄斯之陣地擊退密集進攻圖阻意軍進步之敵軍晚間敵軍停止回攻發砲猛轟所失之陣地意軍獲砲數尊及戰壕白砲並機闗鎗等物意軍攻入戈里齊亞東面敵軍陣線意軍於日間戰事俘虜二百四十人敵軍在特倫蒂洛發砲猛轟且以步軍攻擊希圖牽制意軍未獲效果（二十日） 
　　倫敦電公報局宣稱德國政府發表四月份戰士死傷表共計四萬二千八百三十八人其中死者一萬一千九百七十九人德國自開戰至今共死傷四百二十四萬五千八百零四人其中死者佔一百零四萬一千零二十九人海軍死傷之數未列入（二十日） 
　　倫敦電法國軍艦柯爾白特號四月三十日在地中海中魚雷沉没溺斃五十一人（二十日） 
　　巴黎電海軍部宣稱昨晨法魚雷艇四艘巡邏時遇開往登扣克之德驅逐艦一隊敵艦隊稍戰之後即開足速力駛回根據地法魚雷艇一艘受損（二十一日） 
　　倫敦電德國公報紀上述一役謂德驅逐艦無一受損法魚雷艇則屢被擊中（二十一日） 
　　華盛頓電水兵二千六百人將偕裴興將軍之師赴法連同工師共計將士四萬人（二十日） 
　　倫敦電比國賑務全國幹事會宣稱比國賑務之財政今由美國擔負完全責任故該會不復乞助於英帝國人民云（二十一日） 
[公電]  
　　廣東來電北京大總统國務院南京副總統各省督軍省長申報轉各報館鈞鑒歐戰延長環球震駭憟憟以懼惟慮牽入乃我國積弱之餘前旣抗議絶交猶曰保障公法維持人道今復何詞力持宣戰全國反對悍然罔顧果何居心寗忍一擲夫惟法治國家民意爲主重違民意内訌難免况我國元氣凋殘迭遭喪亂兵力財政體竭精枯十年生聚猶懼勿濟今而主戰乃自危之道且外交變局波譎雲詭利益條約胡可遽信魚之貪餌餌可得乎存亡所闗萬難緘默務懇協力補救贊助武裝中立厝國家如磐石挽狂瀾於旣倒民國幸甚國民幸甚公民會代表周之翰湯武吳璋李天覺鄭省三陳堯孫紹康李烈銘魏任李文漱李斅曾樹楚陳善劉文等叩 
要聞一 
[督軍團行動與黎段態度]  
　　督軍團昨日又在某宅開會有傳其談話之情形者謂某君云我们呈文上去如何不見批出大總統不肯解散國會則我们即自行解散出京某君云前日呈詞中說如不修改即當解散一層未免太鬆依我意見應說他们現在議得不好應即另設機闗重新再議方爲緊切又某君云我们此次行動定要一致最好是各發一誓以後自己團體的人不反對自己團體的主張各人夾七夾八說了半天而散又聞倪嗣冲於前晚赴津謁徐菊人故自前項呈文遞上後彼等並無他種行動大概亦爲待倪嗣冲也惟昨晚蔡誠勳陸錦宴請各督軍吳炳湘亦宴請各督軍並有其他官僚人物頗惹社會之注目曹錕則訂於今日宴客就表面觀昨日一彼等之態度尙屬冷靜 
督軍團前數日竭力代政府疏通外交及前日突因憲法問題有駭人之違法舉動外間頗以爲異昨據與此事有闗係之某軍人談話云此次督軍團干預制憲之舉與外交問題確無闗係實係出於一種誤會蓋聞人言國會將於十五日内將憲法制定宣布又聞議决案與法律有同等效力及解散權有二重限制巳通過二讀會無改正之餘地並誤會議决案之性質以爲無論何事均可以議决干涉之遂甚慮從此將見國會專制甚屬危險又有二三政客從而煽動之遂倉卒定議並擬元首如不俯准則再上呈文而其目的亦只在要求改正非必欲解散國會今後若能解釋其誤會俾知以上諸條尙未通過二讀本有商榷之餘地當不致更爲極端之違法行爲至彼等所注重者仍爲外交問題故巳約定非外交問題議决後决不出京前日衆議院雖巳表决緩議然彼等對於此事恐另有一種催促之舉動云云但此爲軍人方面之言故有所謂與外交問題無闗之說其實制憲爲督軍團借題之文章固無待辭費也先是各督軍呈請解散國會之前曾約請反對派議員三次第一次第二次無一到者第三次雖有到者然重要分子到者仍甚寥寥各督軍以爲反對派無誠意疏通亦必無效而反對國會解散議員之心因之愈急矣當呈請之先曾開會議一次商妥電稿呈稿後有人談到倘大總統問及當如何答覆某督軍謂民國二年解散國會乃由現大總統在卾督任内領銜通電今日之國會猶當年之國會今日之約法猶當年之約法黎公在鄂督任内旣贊成於先今在大總統任内想亦無詞以反對云云各督軍均韙其說故呈文後半段聲叙此層也前次之呈文其請解散國會之理由純以憲法爲口實前日衆議院對於政府之三次催議宣戰問題又多數主張緩議於是昨日各督軍又開會議一次認國會爲放棄職權貽誤外交擬再藉外交問題呈請元首通電各省再主張解散國會袞袞諸公之來京雖曰軍事會議至今日則外交内政國會憲法無一不干預而主張矣 
大總統於昨日下午二時以個人資格片請數派首領政學會爲谷鍾秀研究會爲湯化龍益友社爲吳景濓政餘俱樂部爲王正廷一齊到總統府就憲法上解散權問題各抒意見期得和平圓滿之解决聞湯化龍對於解散權之應不加制限議論頗長且表示研究會全體所抱之意見立論頗爲堅决王君吳君谷君等先後有所陳述其結果聞多數黨亦無絶對堅持之意大約無限制解散權於不信任投票成立時行之可望圓滿之解决四君並允向本派議員說明以時局如此制憲尤不宜爲極端之主張握别時有詢及大總統對於各督軍呈文之處置者大總統所答有九字曰不違法不蓋印不怕死聞者爲之肅然至於段總理之態度據其最親信之某君對人談話云目下各督軍雖有解散國會之請但總理以爲約法旣無此規定絶不肯躬冒不韙出此違法之舉又其所以不即辭職者亦非戀棧實因無相當繼任之人恐己身一退突生波瀾倘徐東海果欲出山擔任國事則自願退處陸軍總長云云 
[督軍團反對國會之反響]  
　　督軍團上呈大總統後陸軍訓練總監張紹曾氏反對極力巳於今日（二十一）請假十五日自行赴津赴津前通電全國其電文云南京馮副總統徐州張督軍廣州陸巡閱使各省督軍省長承德張家口歸化各都統寗夏護軍使各師長各省議會上海中華新報轉各報館鈞鑒外交問題枝節横生舉國皇皇内紛未巳今又發生各督軍及各代表署名通電指摘憲法條文且請解散國會立論當否主張何來姑勿探討憲法乃國家根本大法縱有爭論應由法定機闗或依法定手續運以法理揆以國情平心研究無所黨偏是爲憲法成立因革之正軌若涉及武力失其平衡則憲法將演成兵爭之焦點不特憲法成立無望即内亂永無已時軍人不得干涉政治前今總統一再訓戒利害昭然今當内外交迫險象環生軍人分内事業待治孔多何遑他顧至憲法主張雖屬言論之自由不宜有强制之態度庶不至因愛國而反誤國也弭禍無形端賴正義敢掬戔戔之誠國人其省察焉張紹曾賀印 
雲南軍事代表葉君荃昨日午後二時入總統府詢其原由葉君稱今早見各省督軍及代表上大總統呈文及通電各省電文余旣未到會更未簽字何以忽將鄙名列入此事闗係何等重大倘唐督軍一旦加責何能擔負故特來謁見大總統請示云云 
[徐東海與范源濓]  
　　時局糾紛之中各方面所最注意者即徐東海出山問題自前日督軍團發表干涉國會之文電後形勢尤爲緊急而錢能訓張國淦兩君赴津爲第二次之勸駕尤爲各方面所注意蓋丁此時局無論平日贊成東海者亟盼望其能出而解紛即反對東海者亦以與現内閣感情旣傷祇要東海出山作一結束亦所甚願也據國務院方面消息接到天津電話徐君似有來京之意叚總理亦曾向范總長談及迨昨晚張國淦君由津回京則言徐東海仍無出山之意據聞東海之詞意甚爲决絶惟囑兩君轉致府院及政團各方面皆互相讓步而巳 
自公民團閙事以後閣員相率去職惟敎育總長范源濓於病假中猶繼續奔走數日范氏以愛叚總理之心亦勸段君暫時引退以渡此國家之險闗故嘗受段之託赴津請徐菊人事雖未成要亦竭盡心力至昨日遂卒提出辭呈藎至是而内閣眞一空矣至其辭職時之情形據聞昨日上午范氏赴國務院面見總理陳述對於時局之意見仍勸段總理暫退敦請徐菊人出山當時總理答稱徐東海聞巳略有出山之意范氏復聲明本日病假已滿巳不復續假擬請辭職叚總理云當此時局危迫之際君何必如此范氏云實巳無力可盡不能不辭談畢即出昨晚有見范君者言范君悲觀巳逹於極度並聲言以後對於時局不負責任云 
[研究會討論憲法問題提出意見書]  
　　憲法研究會日前發出通告相率不出席憲法會議而憲法會議遂擱淺於垂成之日論者謂其係一種與政局密切闗係之作用但其中是非委曲吾人未便懸斷茲聞該會又於昨日（二十日）上午十時開會討論制憲問題僉以現在已經二讀會所可决之各條文縱有爲吾人所不滿意者然木巳成舟無可奈何只好待將來徐圖補救斷不可以非法手續根本推翻至其他未經大會可决之解散權决議案地方制度等各重要問題仍本其夙昔所主張另提修正意見書與各派商榷萬一不能貫徹其主張則該會同人决不肯負此制定惡憲之責當時並提出意見書其文曰國家根本大計未有過於憲法者也故凡一條一項一字一句國之治亂安危莫不繫焉問題之小者尙亦若是而况緊闗節要之大問題乎吾人對於憲法草案及其他修正案中認爲至大之問題足以召國家之永亂者凡有五端（一）國會制度不加改良組織不詳規定也（二）議覆案之仍執前議仍用普通之表决也（三）闗於任免國務總理之命令不經副署也（四）不信任權與解散權規定之不平衡也（五）兩院議定之决議案適用法律案之規定也（六）地方制度倉卒定入憲法也此六者皆闗於政治根本上之問題照此規定直接足以減殺政治之靈機間接足以掣扼國家於死命禍亂之作誠有不忍言者矣其一其二其三之問題旣經通過於二讀會惟有置之成事不說之列而其餘之三種幸大會尙未通過猶有補救之方深望我同人平心討究力圖挽回否則吾人對於憲法惟抱絶對的悲觀而已茲先節述三者之弊害而後陳列修正之條文以爲我同人一商榷焉（甲）解散權經參議院同意之弊害其顯著有二焉其一參議院而黨於内閣也則衆院立於危險之地位不能不仰參院之鼻息於是參院乃得養成一種特殊勢力而庶民政治根本打消矣其二參院而黨於衆院也則内閣處於最難之境不能行使其解散權於是衆院易流於輕躁專横而政治根本常生摇動甚至特殊境遇雙方失其調和政府而或出於軌道外之行動國會而或釀革命之原因此皆於憲政前途大爲不祥者也（乙）决議案適用法律案規定之弊害决議案之範圍廣泛無歸若適用法律案之規定則决議案亦法律案耳於是議會之立法權廣大無限而種種弊端因以迭出或據之以侵越行政權或依是以束縳行政作用此事實之所必至而難逃者也（丙）地方制度倉卒定入憲法之弊害吾人視地方制度之重要實不稍亞於憲法蓋此制度之良否直接與國家治亂安危大有攸闗萬不可以倉卒成就今也其標題雖經大會之可决而對於内容之意見尙有極大之紛爭苟於此而長久爭議不决勢必使全部憲法受其牽連不能早日宣示天下或則潦草塞責互相牽就非鹿非馬之制度於焉以成兩者皆非國家之福果能先將闗於國家部分之憲法提前宣布而後繼續周詳討論地方制度則國家之大幸也因以上之意見而提出左之修正案第七十五條之第一項與第八十二條合并修正其條文如左大總统於左之場合非免國務員之職即解散衆議院但同一會期不得爲第二次之解散（一）衆議院爲不信任之議决時）二（預算案否决時（三）第六十九條第七十條之同意案否决時第條修正案（即决議案）之修正全條删去第章地方制度俟闗於國家部分之憲法宣布後再行續議 
[英報記者與段總理談話]  
　　英文京津時報駐京記者祁爾斯氏於十八日訪問段總理於國務院經總理接見晤談甚久大抵皆闗於現時政局之談話譯錄如下祁氏首叩總理之參戰政策總理謂爲國家利益起見余確信中國有加入協約國參與戰事之必要現經對德絶交則宣戰爲必至之結果若謂中國對德宣戰德人將修怨報復抑知德人果有報復之心當早巳决定於絶交之日且中國現時巳招致德人之敵意而不能得協約國及美國之効力殊非所宜祁氏又詢總理大總統是否完全贊助總理之政策總理遲疑久之旣而答曰大總統已將宣戰同意案提交國會足徵某一番贊助之意思總理又言今之反對予之政策者並非眞欲阻止中國對德宣戰但爲黨爭之闗係而已現在時局之危機大抵爲一輩以個人與黨之闗係爲先而置國家闗係於後之人所促成祁氏又叩總理曰日來本京報紙載中日訂一密約係中國向日本借一鉅欵而以中國兵工廠之管理權及改組軍隊之權歸諸日人信有之乎（譯者案中日借欵密約之說曾見十八日英文京報祁氏所稱京報紙當即指此）總理答稱此說完全失實不特絶無其事抑且並無是議此等流言不過欲藉以攻繫予耳總理又言各部總長雖紛紛辭職面政府之職務並不因以停頓蓋其辭職之准否尙未核覆各該總長於未經奉復之先照常供職至國務會議如總長不出席次長亦可代行列席其各部事務現亦照常處理總理又言予甚望參戰案明日（十九日）國會中當可開議但此案之投票表决當在下星期二矣（譯者案總理之希望如是而十九日之衆議院巳表决對德宣戰案暫行緩議俟内閣全體改組再行討論矣）祁氏當即叩以如國會不通過宣戰案則總理將如何總理乃以外交的態度答曰是則惟有迫予一人及全體閣員辭職或者另有他法可使有利於國家予將拭目俟之予蓋認今日之時局爲最好的而亦爲最難的一着之錯即爲至危之機故予現時毫無戀棧之意凡予所欲爲者皆欲徼福利於國家耳誠得一替人而能整頓時局者尤予所樂聞也予自任今職以來卽盡力與各政黨共任國事凡國會需予出席予無不立時蒞止惟予短於辭令僅能以質直之語逹予之意或卽以此不爲國會所諒而誠意有所未孚也談次又及現在租界之各政客總理謂凡政府所欲爲者彼等務盡力以反對之除非彼等身居政府者則彼等終得與政府爲難蓋彼等僅知一己之私目的而不計國家之福利惟予忝列揆席在職一日必盡力以維持全國之安寗秩序也（中略一節係述政府咨催衆院速議交戰案事）最後總理又言余之政策極爲明瞭中國苟自處於國家之林者則其惟一途徑止有對德宣戰耳一者爲德人破壞公法應予保障二者亦爲中國所以自處此文化世界之地位中國如欲得其應處之地位則對德宣戰實爲絶對需要之事今更不容稍有游移戰與否國會議員之親德與否皆將决之於國會投票之時是將來國家之運命懸於國會之手予已盡力指導民衆意志俾趨於余所認爲有利於國之途予之進退將於宣戰案之是否成立决之余巳開誠布公將余所認爲有利於國家明白宣示更無其他之意見至余之政敵秘密運動欲阻予政策之實施余亦不問其目的得逹與否余惟　余力以指導彼等使趨於余所認爲正當之途徑而巳若余之政策不獲實行則將來中國而貽譏受侮余均不負此責云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[軍事會議與國務會議]  
　　昨晨（十九）八時各督軍曁各代表陸軍次長傅良佐高級軍官等二十三人先後到國務院開軍事會議聞此會議闗於統一軍事政務諸事十一時散會傅次長因有要事面商於總理下午二時始行回署又聞各省督軍擬此後各留代表駐京組織軍事審議會以備交換闗於軍事外交等事意見並訂會規二十四條俟各省督軍返任後即行成立段總理王參謀總長均有表示贊成之說 
國務會議向以星期二四六爲會期評議會以星期一三五爲會期茲聞政府今因各項衝突外交政策停頓此兩項會議均未能按期舉行日昨段總理王聘卿總長及評議委員等人磋商嗣後無論如何其評議會須設法開幕藉以補助内閣之不足而資外交上之應付並有每星期改爲兩次集議之說（星期一五舉行）探其原因一爲預先研究衆議院星期二六常會之提案一爲當茲國勞危險藉此協助星期五軍警會議之道行 
[清查直省礦稅之報告]  
　　財政部據直隸財政廳呈報上年全省礦稅收入四十二萬八千餘元農商部據井陘臨城開　三礦務册報大致不符咨商財政部派賦稅司科長薛登道赴津清查茲聞該員赴直省調查二月之久於昨日回部報告大致以清查財政廳檔册與造册報部案尙屬相符考查臨城開　井陘三礦務公司及順天四徵收礦稅局及直省小鑛之稅欵徵收统有七十餘萬元其爲徵收機闗顯然舞弊可知現徵收據稅各局均缷諉於鐵路用煤免稅以致數目不符聞李贊侯次長擬澈底清查以除數十年之積弊除咨復農商部考查外並咨請交通部飭屬確切查明用煤　數咨復本部以憑核辦 
[鄉自治制草案（三續）]  
　　第二十五條鄉有區域狹小户口稀少或財力貧瘠不能獨立爲一鄉自治區者得與同一縣管轄區内鄰近之鄉合併辦理 
第二十六條凡二鄉以上有彼此利益相闗事項必須連合辦理者得依各該鄉之協議詳請縣知事核准設立鄉組合其經費由各該鄉分　之巿自治制第六十六條至第七十一條之規定於鄉組合准用之第二十七條闗於自治事務所需經費及依法令或習慣屬於鄉所負擔之經費由鄉支給之第二十八條鄉自治經費以左列各欵充之一本鄉財產之收入二依法令作爲鄉自治經費之附加稅及各項雜捐三本鄉所徵收之規費及使用費四本鄉公共營業之收入第二十九條鄉有由國家撥給之土地山林及其他不動產時應作基本財產永久維持之以其收益充鄉自治經費第三十條總董於每一會計年度前應將本鄉經費之歳入歳出製成預算表於每年四月通常會會期前提交鄉自治會議决並於預算年度終結後編製决算表附具一切證據於每年十月鄉自治會通常會開會時提出第三十一條巿自治制第五十四條至五十六條及第五十九條六十條六十五條之規定於鄉自治准用之第三十二條凡鄉以縣知事爲直接監督其上級監督機闗依現行官制定之巿自治制第七十五條至第七十七條及第七十八條於鄉自治之監督准用之第三十三條本制施行細則以敎令定之第三十四條本制施行日期及施行區域由内務部長定之（完） 
[黑省設治局改爲縣缺]  
　　黑龍江地處邊遠向多有各地赴江墾殖之民户從前政府對於　户較多地形較要之處特爲置設治局以辦理一切地方事宜茲聞近年以來到江之人益衆地面情形漸臻繁盛向有之設治局如龍門漠河等巳有數處由内務部呈請分别改爲縣缺其呈文云竊承准國務院函奉大總統交下黑龍江省長　桂芳呈江省龍門設治局等處擬分别改爲縣缺文一件函逹查核辦理等因並准黑龍江省長咨同前因各到部查原呈内稱江省幅員遼闊邊荒初闗近年佃户絡繹來江榛莽漸啓民事亦繁曾經朱前巡按使先後呈請將綏蘭道尹所屬之海倫縣龍門鎭曁通肯地方及綏化縣之上集廠龍江道尹所屬之泰來稽墾局黑河道尹所屬漠河總卡分别改爲龍門綏楞通北泰來漠河各設治局派員設治呈准分别設置在案桂芳蒞江以來調查各屬情形或墾户雲集闢地已至數萬晌之多或地居衝繁形勢扼要非改爲縣缺不足以資治理而收實效茲擬將龍門設治局改爲龍門縣绥楞設治局改爲綏楞縣通北設治局改爲通北縣泰來設治局改爲泰來縣漠河設治局改爲漠河縣按照各該處情形龍門漠河兩縣較爲繁要訂爲二等縣缺其綏楞通北泰來三縣訂爲三等縣缺所有知事員缺暫委各該設治員代理俟揀有合格人員再行呈請薦署業飭財政廳查照編製預算送部查核在案擬即自本年一月一日實行改縣其經費仍俟預算成立後再行開支在五年預算未公布以前暫支設治局經費等因查龍門鎭綏楞通北泰來漠河等處之設治局原爲改設縣治之預備茲擬設治似屬要圖當以設治經費咨商財政部核復茲准咨稱龍門等處實行設縣應需經費已據該省列入新五年度預算本部覆核業予照編等語該省長所稱龍門等處設治各節擬請准予照辦所有核議黑龍江省龍門設治局等處改爲縣缺緣由理合具呈謹乞鑒核批示施行再龍門縣與廣東縣名重複查該處原係龍門鎭擬改稱龍鎭縣合併聲明謹呈 
[遠東運動會紀（續）（心危）]  
　　然則我國選手固不如日菲歟遑論記者所不信即國内有志之士亦恐不認當我國選手東渡時中外人士之屬望之者甚大乃結果適得其反誠出乎意料之外矣推攷厥因謂爲較前退步耶則國内學校之提倡運動於今爲盛乃曰退步誰則信之謂爲日菲進步極速耶則觀其記錄較前二次佳者絶鮮可知今次我國選手之失敗固有原因在焉今晨造訪北方選手之領袖北京清華學校副校長趙君與談運動事據趙君云失敗之原因有三中國選手跋涉長途頗感勞頓到此後不及休養卽行練習而北方選手有病者五六人多賽跑健將餘皆不及在國内之廉健此失敗之原因一也中國選手多不願曠課遠遊故此行人才不齊不足以代表中國運動界之全體若上海方面來者極少是其一例前年到上海之爪哇棒球隊亦未蒞至又其一例此其原因二也日本氣候倐變近日温度猶遜北京較上海廣州等無論矣故我國選手皆有不快之感如游泳上海水淡日本水鹹上海水温日本水寒皆非所習其影響於競技者不少此其原因三也有此三因安得不敗記者謂菲列賓選手宜與我國選手同感而其成續若斯則又何歟趙君答曰我國失敗以第一第二原因爲最著非人雖亦遠來然幸不疾病故第一原因似與我同其實不盡同至於人才方面（第二原因）言之大約未必網羅全島出類拔萃之士但攷彼邦有美體育專門敎員約三千人其所造就當然多於我國故雖遺其一部分人才而其影響於全體者較少假如萬人中取百人與二百人中取百人其結果自然不同總之以上述特别原因而敗初不必引爲大辱惟再戰再敗則可恥耳故恥辱與否不在此一戰而在第四次遠東運動會决之云云記者興辭而出 
今次遠東運動會前後共五日記者日往觀之輙有所感茲拉雜附紀於此以供商榷倘亦國人士所樂聞歟運動會者以爭勝負促運動之進步極東運動會者促極東運動之進步者也故運動會爲形式爭勝負爲手段促進運動技能以鍜鍊完完全體格爲目的夫人而知之矣責則運動會不僅有此正面之效能而已而其目的亦不僅此簡單之目的而已遠東運動會亦名渥鄰比則其用意可知矣渥鄰比淵源於二千七百年前之希臘時代亦國際競技會也當時有誓曰母毁友邦違者誅之守望相助永勿渝之云其後果有寒盟者衆毁其城爲平地以保障前誓從知當時之渥隣比不以競技爲止境而另有目的即一面鼓舞尙武精神以强其國一面聮絡感情以減少戰爭其目的與效能之大有如是者不特此也霍姆氏曰若世無渥鄰比競技會將無所謂希臘雕刻夫雕刻爲希臘代表的文藝所食渥鄰比之惠者若此總之國際競技會之闗係極廣汎遠大也遠東運動會之組織及現代世界之形勢固與希臘時代多不同之點然充其極安知不能與古代之渥隣比彷彿將來結果姑不必爲之妄測但就目下旣有之現象觀之要亦不能謂其效能限於運動故記者以爲遠東人士不宜等閒視之也菲島選手之來日以議院議長爲率費用由國家擔負東京協會以大隈侯爲會長運動旣畢大隈侯招三國選手遊其家園東京中日菲印學生亦與選手歡讌一堂浪人首領頭山滿寺尾博士等則爲不速之客足徵外人對於遠東運動會之感想矣回顧域中則又何似當道鉅公豈不曰國是未定暇不及耶果如其言則記者願在野士人代我政府注意此也更就運動之本問題言之有願與域内敎育家商兌者歷觀三國選手菲人則瑰岸沈鷙日人則短小精悍國人似多不如東報亦有氣慨不盛之評此雖不能賅括全體然事實上亦有不盡能否認者故鄙意一面注重運動一面尤宜注意一般體育日菲選手皆得力於此質之敎育家以爲如何他國之從事運動與體育因不限於學校最近最顯著之例言之日本某報館創議自西京至東京之長距離替換賽跑國會議員某氏已五十餘歳亦爲運動員之一其他巳脫離學生生活而在社會活動之人亦不乏參與者而我國現狀似有不然運動家皆選自學生迨出學校範園不復運動不求更進各個人運動之時期旣限於極短之學生時代其何能精此我國運動界之所以僅如現狀歟此固社會上一般人之職但在風氣未開之先可以學校爲中心而聮絡之此亦敎育家之責歟近今學校稍稍注意運動矣如江浙六大學亦團結爲一年相比賽洵盛事也但獨嫌範圍未廣其一即限於足球其二即限於江浙苟擴大其範圍以賽球者並賽各項運動以聮絡江浙者聮絡全國則今日吾國注意足球而以足球覇遠東將來又以注意各項運動安知不能以各項運動覇遠東耶試思誠有足以覇遠東者國民之意氣當何若意氣旣壯精神自來其影響於國家各種事業者何若日本之强非以民氣蓬勃耶中國有老大之譏非以民氣消沈耶而大運動會者除强民種之外尤足以振精神也大敎育家曷共起而國之 
[陜西安康縣之勘烟輟學]  
　　五月五日陜西省長李根源訓令安康縣知事文云案據第四區省視學報稱竊視學於本月十四日業將漢陰學務視察完竣馳赴安康屬之恒口鎭該處高小學校業經停課多日作爲英使旅館管敎各員無一得見者於十八日抵安康縣城視察各校興安七屬聮合中學亦經停課數週作爲英使駐紥處所校長李淦充禁烟委員敎員學生只得解散歸家安康師範傳習所前院駐紥警備隊惟學生尙在後面自習敎員程蕩平亦充禁烟委員又安康蠶業學校校長王家麟安康第二高等小學校校長許鳴鳳勸學所南區視學員薛鐘棠均皆放棄責任而以禁烟事務外出矣查英使此次入陜驗勘本爲重要問題但無烟苗發現自不至另生枝葉惟中國現在之存亡全視敎育之興廢爲地方官紳者宜如何熱心維持認眞辦理以期人才輩出國家日臻富强何得以一外交事件致使學務廢弛且安康城内公所甚多人員亦不甚乏豈舍學校地點再無以悅外人者捨敎育人員再無可委任者視學責任攸闗不得不詳細呈明恭請鑒核謹呈等情據此查本年敎育部五十九號訓令内開各學校校長不得兼充他項職務其現任校長兼有他職者應即將兼充之職一律辭去等語敎員視學均屬敎育專職自應援照一體不得兼充他職方不至顧此失彼貽誤學事乃該校長李淦等竟皆兼充禁烟委員放棄責任聞之殊堪憤詫英使到境以一邑之大豈無别項房舍堪以預備駐所乃皆假校舍爲旅館因禁烟而停廢敎育尤屬荒謬均應予懲以爲不明事體者戒姑念事屬已過從寛嚴加申斥仰速分飭各該校長敎員視學等辭去兼差專力學務並飭各該校即日開學勿任延緩再師範傳習所前院警隊亦應令移紥别處以免紛擾爲此令仰該知事迅速遵照辦理仍具復察核此令 
[吉人控告省會之第二聲]  
　　吉林公民會諸人與省議會一部分議員積怨已深省會一面其致中央告密之文電誠不免挾嫌搆害且以省會名議而有此行動亦軼出於省議會法列舉職權之外近公民會一面以省議會議員虚僞報告意圖陷害亦正式提出訴狀向法庭呈控松毓劉文科李芳等之共同訴狀業載前報茲將松毓個人之告訴狀再錄如下爲議會挾嫌屢　陷害請求依法偵察提起公訴按律懲治事竊於去年六七月間發生遼源老西開交涉事件北京公民大會爲厚勢力起見來函聮合本省各團體組成公民分會其宗旨純係對待交涉並不涉及他事以期據理抗爭以民意爲政府之後盾比時柬省各報並街談巷議皆言吉林省議會有賄賣參議員事登載多日並無更正之文及十二月初十日毓經本會公舉赴京代表上書到京後閱中央各報闗於吉林賄賣選舉並復載明兩方人名票價及見大總統時亦知此事故有嚴查選舉舞弊之特命毓以桑梓恥辱起見於十二月十七日同梁宗拯祁兆聲李潤民等四人名義致忠告之電於吉林省公署省議會事前忠告良善行爲及選舉揭曉在京風聞果如各報所傳毓於十二月二十二日回吉始知確如各報所傳絲毫不爽不差一人並聞李芳業經告發提起公訴矣毓事前來電之時係致省公署省議會李芳等必不能知而李芳等告發選舉舞弊之時毓尙寄居北京毓於未到之前一字不聞人隔兩地於此足證事前旣無主動行爲事後料無參預情事乃該議會不但辜負忠告之意且擬忠告一電爲告發之主動從此施其種種陰謀手段多方羅織意圖陷害揑造謡言挑撥是非當將該會所爲之陷害確實證據列陳於下查該會摭拾順天時報孟督軍不愜與情無根之新聞爲挑撥之據而該報之聲明失實與毓之去函更正則該議會皆不問也一面拍電中央指爲毓之所爲毓恐淆惑聽聞曾經專電辯誣是爲意圖陷害之確證一該會主使欒姓高封五二人以忠告之電謂爲恫嚇訴之法庭幸蒙法庭傳詢審查原訴不能成立是爲意圖陷害他人之確證二該會主使輕年學生二十四名誣禀毓爲選舉未遂意圖破壞等詞分禀軍政兩署經軍署批示在案後由毓訴之法庭祇傳到高封五一人到案其餘一概皆無其人且承認所禀失實當庭具結在案是爲意圖陷害之確證三如密電中央及本省各署謂公民會爲四次革命機闗指毓爲首以致警察日日嚴重取締是爲意圖陷害之確證四該會報告旗族生計會爲宗社黨機闗部亦指毓爲首以致陰曆除歳之半夜警察尙復搜查是爲意圖陷害之確證五該會於五月三十號上中央之電指毓爲越爼言事熒惑政府招摇生事鼓動是非挾嫌尋隙反對選舉唆使訴訟鬼　禱張希圖擾亂等語是爲意圖陷害之確證六該會刷印傳單分布三十八縣任意誣侮是爲意圖陷害之確證七該會分函本省各團之函備極毁辱是爲意圖陷害之確證八乃近閱盛京時報載有該會上陸軍部一呈復指毓爲地方惡劣分子屢思破壞公安請嚴厲懲辦等語甚至謂推舉毓爲督軍兼省長信口開河從何說起查毓爲吉省旗籍世居數百載二十年來首創新政如自治敎育武備商會警察團練籌餉荒務諸大端雖無大效至今何莫因之其他公益亦多贊助其歷任部郎道員歷充全省防軍總辦各差固無足道惟性情孤介不合時流自不免爲庸俗之責而該會爲神聖之立法機闗議員爲數十萬人民之代表因選舉舞弊被訴之忿反羅織多人是爲意圖陷害他人之確證九綜以上各種證據實足證明該會所告各節確爲挾嫌誣控意圖陷害與爲個人生命名譽均有生死莫大闗係該會之所爲實搆成新刑律第一百八十二條之意圖他人受刑事處分或懲戒處分而爲虚僞之告發與報告者之罪是用詳陳罪據請求依法偵查提起公訴並請從重處斷以儆刁惡而維人權實爲公便伏乞俯賜偵察按法施行此狀吉林地方檢察廳公鑒五月十五日上 
[譚督軍發起梧三鐵路]  
　　廣東譚代督軍赴桂在即於兩粤交通事宜極爲注意連日在署頻集各同鄉要人及粤中紳商籌議展築梧三鐵路由三水河口起（現廣三路係由石圍塘通至河口）接駁廣三鐵路展築至廣西梧州大略估計此項路線約長一百英里需欵共七百萬元左右譚督軍之意擬先集欵數千元作爲籌辦費用俟成立後移作優先股擬日内先派出踏勘測量員數人覓取鄉導一二人前往測量設定路線三數條以便覆勘時參酌取定再定實欵確需若干應集股份若干聞此事已得多數人贊成譚督軍亦極欲趁此留粤時期務使此路計畫籌有眉目云 
[江皖水利問題]  
　　韓國鈞氏自辭蘇省參議員後與柏文蔚任江皖水利聮合研究會理事長研究皖淮水利親赴臨淮考察洪澤湖復自寗蘇邀柏君十七日至滬連日在會與宗受于鄭立三陳伯盟季融五章木良夏震生袁則先朱德軒等研究江淮水利進行方法當先從長淮下游入手於二十一日晚乘大逹小輪赴南通與張嗇公籌商一切 
皖省之皖淮水利協會正會長裴景福副會長柳汝士張百城等昨請議省議會云案查貴會准省長咨詢導淮一案因提議組織皖淮水利協會當經大會通過咨由省長照准飭令沿淮鳳宿壽懷定靈台阜潁霍太毫蒙渦泗旰天五等十八縣知事照會各縣省議員會同地方士紳合力組織等因同人等遵即籌備一切各縣省議員士紳齊集蚌埠公同組織開成立大會十八縣到會者共四十九人當令正式投票公舉景福爲正會長汝士百城爲副會長並於是日於各縣職員及全會各部主任職員議定簡章取得同意各在案竊以皖北迭遭水患飢溺堪憂上年曾在臨淮由各縣士紳創設皖淮水利研究會陳經全國水利局曁農商部核准立案嗣因時局遷移經費不給遂即中止茲又經飭令各縣士紳在蚌組織水利協會雙方並進效果必生伏念地方水利爲人民財產生命所闗官廳旣殷殷爲地方謀地方亟宜自相爲謀至於導淮計畫將來顯與蘇省闗係交涉匪輕所有經費用途如遇隣省交涉及陸續组織測量團當由特别項下開支而每年經常費至少亦須四千五六百元之譜現雖議定十八縣各認二百元然常年用欵猶形拮据擬请省長設法酌撥千餘元以期基礎鞏固而資久遠所有敝會成立各緣由備文附陳簡章選舉職員人名摺預算經費表一併陳請貴會審查議决咨行省長並頒發圖記到會啓用日期隨案陳請云云 
[浙省會贊成聮合會復活]  
　　省議會聮合會前於民國二年間曾由直湘等省發起開聮合會以爲集思廣益在津滬兩處先後集合後經袁氏專横無形消滅此種聮合機闗在法律上固不生何種效方然爲共圖自治之進行交換智識供獻民意藉作國會之後盾亦未嘗不可行之事茲聞此項聮合會巳由黑龍江省議會發起通函各省徵求同意浙省議會亦已表同情惟因現在閉會期内無從選舉代表一俟開會選定再行電告茲錄該省議會原函如下竊維改良政治在宣逹民情而交換知識在聮合同志此全國心理所皆同亦中外學說所公認者也自袁氏當國摧殘輿論禁止集會者無論矣今共和再造將近一載起視國内一種湮鬱滯塞之氣更倍於疇昔將謂憲政未能實行耶則民國元年约法固明明恢復矣將謂下情不得上逹耶則人民參與政事之權固悉載於各議會法矣將謂代表機闗未盡完備耶則國會省會固均繼續成立矣然　胡爲而猶未著共和之效果耶一言以蔽之曰隔閡與渙散而巳夫憲政之精神在自治今自治辦法迄未公布致民意無由宣逹庶政於以停滯此隔閡者一國會者代表民意之最高機闗也今參衆兩院於各省議會請求之文件概不答覆自絶其統系 
 
 
 

Page 7

 
 
此隔閡者二　方乃中矣之後　未有地方自治行政不　而中央官治行政可以獨善者今國務院限制省會不得直接行文各部院是蔑藥地方自治行政面獨注重其中央官治行政矣此隔閡者三匪獨此也吾圖功利之習久中於人心凡事之未至於切己者甲不與乙謀丙不與丁計一任其自由放棄刷至於不可收拾而後巳是渙散在人心縣自爲政省自爲治無機闗之聮合無臨時之組織各爲風氣不相觀摩是渙散在團體執政者或視人民如仇敵新進者半詆官僚爲棄物互相傾軋互相排擠幾無人以國事爲前提是渙散在黨爭綜計舉國現狀已陷入疲萎不仁支離破碎之境濅寖而復壬子以前之舊習寖假面復甲演以後之專制皆意中事况近年來商界有聮合會敎育有聮合會軍事有聮合會凡由聮合會所請求者無不逹其目的而各界之感情亦因之而融洽卽如諮議局之聮合會省議會之聮合會亦皆成效卓著嘖嘖人口本會有鑒於此擬仿照往年成例重組省會聮合會於京師專研求所以導逹民隠及破除積弊之方如省會對於國會請願事件宜如何促其答復對於國務院限制省會不得直接行文各部院之事件宜如何繼續力爭省會議員之任期應得確切之解釋省會之常任委員會應爲普通之設立對於憲法應爲具體之陳請對於省制尤應爲列舉之研究其他闗係地方對於中央各機闗未來之事件宜如何相機處理在在均闗重要若以一紙文電往返磋商無論多需時日難期捷便而錯落簡訛尤誤事機允宜由各省議會議員内選舉代表二人常川駐京隨時接洽會萃二十二省之材力智識共策進行代表四百兆之人民心思恊謀幸福政治改良胥基於此爰述組　之理由以供同志之採取如荷贊同先行電示以便定期各舉代表齊赴都門擇地會議所有條件曁一切規程統俟臨時協議公布相應函逹貴會即希察照見覆實　公誼 
[杭州快信]  
　　黄巖東鄉潘王二姓因爭奪厚水起　聚衆械鬭鎗斃多命軍民兩長巳飛飭營縣馳往解散併勒交正兇 
鹽運使署調查員顧思義辭差他就昨已委惲福成（陽湖人）接充 
新委警備隊三區三營管帶馮秉正因餘姚四民鄉閙鹽風潮甚烈飭令迅往接差昨已起程蕭山鹽店搗毁案楊督軍已飭寗台鎭守使派員會督營縣勒拿首要 
嵊縣刀匪猖獗西鄉一帶尤甚經牛知事密禀到省齊省長已電警備隊統帶常榮清切實剿捕 
營馬放青踐踏田禾有害農務督軍署昨通飭嚴禁 
財政廳通令各絲繭局帶征江浙皖絲繭公所經費三角彚總繳解以符成案 
地方通信 
[松江]  
　　避報繭稅之示禁松金接壞處之明正菴牛唇嘴等處每届春繭上巿恒有絲商在彼兜攬或開繭行包收運銷上海境之龍華各地不向稅務所報稅領照該處附近之五庫稅務所所長喻厚信深恐絲商避報繭稅漸成習慣即以私販包攬集衆抗稅等辭呈報財政廳長要求出示禁阻當由財廳令飭松金兩縣知事與該所所長會　示禁案由金山　知事松江李知事會擬告示揭示兩縣　　略云包攬抗稅木干例禁此後無論開設　行或收買生熟各　務向稅務所報稅傾照若再狃於積習希圖儉　一經察覺不特將貨物全數充公尙須另科重罰 
　　無　　斃之可慘西外張　祥花作舖主突於昨夜落水溺斃隨潮浮至大吳播下至今日晨經人發見後報知該舖始由該　抬回棺殮　聞昨晚該舖主在某處橋上便溺因偶發猪瘋以致落水云 
　　學　會之舉行城廂内外各公私立男女國民學校由第一區學委吳子祥倡議舉行聮合學　會以覘各校國文成　業於今日在縣立第二高小校舉行第一次學藝會即由該學委命題試騐聞揭晚後尙須薄給奬品以資鼓勵 
[鎭江]  
　　鄉民賽會鎭郡南鄉寳堰鎭向例每年五月間演賽闗帝大會該鎭附近鄉村各自组織一團體合併舉行旗幟鮮明燈景燦爛號稱一時之盛茲該鎭董事以本年天氣亢旱恐成荒象特集合各村莊公同籌議舉賽巳决定提前一月准於陰曆四月初七日舉行並先期演唱神戲三天以祈福佑惟該鎭惡俗每届會期烟賭林立流弊滋多警察宜先事預防之也 
　　鎭地風暴鎭郡天氣亢旱久晴不雨鄉問所植麥荳等春熟因此大受損害詎本月二十一號上午忽起狂風一時塵沙蔽天聲如獅吼所有停泊江干船隻之走錨與夫鄉間草屋吹毁樹木播折者甚多至晚依然未息鄉間又受一番損失矣 
　　都天會之組織鎭郡各商業藉詞振興巿面擬擇期陰曆四月十一日舉行都天大會丹徒倪知事以刻下時事維艱財用缺乏此項糜費大可節省昨特晤商鎭江商會總理吳澤民君囑其勸告各業會首顧念大局速作罷論並擬於日内出示禁止楊師長對於商界之請求亦謂此次舉行賽會雖是振興巿面然現值時事多艱萬不宜輕率從事且常熟有擠傷人民之事尤宜格外慎重倪縣長旣擬出示禁止本部亦未便以准云云惟各業商店及勞慟力食者流以爲今年吾鎭巿面太壞此會一行綢緞洋貨布鞋等業可以多銷若干之貨物面本邑學界中人與夫稍明時事者則均謂此時舉行都天會大非所宜擬由某某等聮名呈請縣長示禁並電禀省長飭知丹徒後勒令停止矣現在都天會准行與否尙在未定然各班會堂均已佈置齊備陳設之精緻旗幟之鮮明較諸前清末年殆又過之城内萬壽宫之多福會堂演軍巷之景福會堂城外小門口之萬福會堂新河街之龍亭金爐降福敬香四會堂錢業公所之增福會堂王家巷南首公善堂之蔣公府會堂以及南門外都天廟内各班會堂均於陰曆四月初一日一律開幕一般紅男綠女之結隊游觀者巳有絡繹不絶之勢聞日來有根徒某甲假鐘　嫁妹一會名義在城廂内外各街大小商店挨户募捐會費據聞所獲巳逹數百元并聞都天會共有二十餘班現由各班會首公議向各業募捐訂期迎賽聞一切費用須在萬金左右云 
[揚州]  
　　知事病劇江都周知事政體違和巳經數日近則加以痰喘勢益增劇聞周本元陽虧損且年垂花甲感疾尤易現正延名醫調治 
　　鑿棺盜物揚州便益門外黄金　地方昨有人將姚道生親族埋葬該地之棺柩兩具挖起鑿開盜去飾物現事主已報請官廳緝究矣 
　　發現蝗蟎本邑東郭鄉蕩田地方發生蝗　甚夥周知事特委欵產副處長蕭紹廷會同該地警區嚴行搜挖又泰縣知事來函稱泰邑曲塘陳柯莊等處已有蝗蝻發見周知事復飭王臨員與泰邑毗連之共塘東野鄉地方認眞搜挖矣 
　　拿獲盜匪本郡東鄉張　鎭江登鰲家於本月十四夜被刦盜匪未獲現由警備隊左隊長王秀山拿獲該案内之盜首曹二曹四王三孟林子等六名解縣訊供不諱已按律判决呈報候辦 
[安慶]  
　　公立蕪闗中學之風潮公立蕪闗中學乙丙級學生孟光烈等日昨公電省署云該校監學潘鍾瑛服務三年勤慎耐勞生等素所敬佩昨日甲級全體學生無故毁打潘學監抛撕行李驅逐校外校長竟置之不理致全校秩序大亂懇乞嚴辦主使維持學務免荒功課云云當經省署電飭蕪湖道尹查明實在情形澈底根究務得主使發起諸人從嚴懲辦一面責成該校長維持秩序母使功課久停以維學務 
[杭州]  
　　浙洋海防劃定區域海軍總司令薩鎭冰上將以現在外交日迫海防吃緊亟應將各處洋面劃定區域指派艦隊分任防務以專責成茲經劃分四大區域將浙洋之舟山港象山港三門灣等處劃入第二區内爲黄海防務駐艦二十五艘又浙洋之温州灣劃入第三區内爲東海防務驻艦四十二艘除報告政府曁分咨　海各省長官外昨將規劃詳情咨請楊督軍齊省長查照矣　　歡迎美國絲業大家美國絲業大家道田氏遵歷來華考察實業現已由滬到杭實地調查絲繭狀况並謀中美直接貿易省垣絲業領袖周梅卿發起訂於二十二日下午二時假座綢業觀成堂開全體大會歡迎道田君並東請青年會長鮑君馬君曁楊督軍齊省長林交涉員夏處長張沈兩廳長順王兩會長茗點又本城青年會定於二十三日午後四時假協講堂敦請道田君携其闗於生絲模型活動影片（計長四千餘尺）蒞堂演　頃已函致絲業界曁蠶業職業各校學生赴會聽講矣 
　　會議新茶巿價問題浙省茶葉同行昨在枝頭巷茶業會館開臨時會以本年新茶因天氣寒冷收成大滅山户售價比上年貴三分之一各莊售價亟應酌量增加以顧成本除紅茶向產温州新貨尙未運到暫緩加價外所有綠茶行情議定如下龍井起碼每斤（下同）八角八分本山七角二分龍雀六角四分春雀五角六分頂谷五角六分元毛二角八分八釐白毛三角三分六釐雀舌三角八分四釐紅茶二角五分六釐香片四角四分八釐桂峯二角八分八釐花茶三角八分四釐珠蘭六角四分綠心一角六分紅末一角六分綠末一角二分八釐粗茶一角六分 
[武昌]  
　　卾軍暫緩改編卾省現有軍隊除湖北原有一師係由辛亥起義民軍歸併卾人居多現爲石星川師長統帶其餘卽第三混成旅（現駐新堤）爲盧金山旅長統帶北人居多原擬與省防團歸併爲師又擬將暫編之第一第二兩混團與省防團編爲湖北第二師此爲王督軍未進京以前之消息也現據軍界述及當道已將此議取消暫不改編俟秋間再定辦法以免紛更 
　　查禁違法徵收財政廳長訓令恩施縣知事云案據該縣民人高元昶呈訴雙土地團佐向綱煜僞造屠宰稅執照私收屠牛稅等情查該民粘呈僞造執照二纸係屬該鄉團防公所收條雖非僞造執照究屬有違定章且本年三月間據該縣廣恩鄉民人吕恒興等禀控該鄉團總陳玉衡私出草單一案經本廳詳奉批准將該縣前知事金策先記大過一次飭縣將該分所員司分别撤換並通飭嗣後不准再用草單收稅在案何以該縣崇恩鄉團防分所　　私出草單殊屬謬妄該前知事旣受懲戒之後仍復漫無查　　人民舉發後不予澈究竟予含糊了事尤屬顓頇至該縣向無榮牛該團佐私收牛稅致使盜殺耕牛農民失業等語事闗民食并應查究該知事係接任之員合行抄發原呈訓令該知事按照呈訴各節澈底確查秉公集訊呈候核辦母得徇延代人受過 
[奉天]  
　　美國觀光團來奉近來美國對於東省商業非常注重現有約利巴斯吉觀光團特來東省觀察各界現狀以便推廣商業茲聞該團擬於二十日到朝鮮釜山同日夜間乘京釜綫火車赴朝鮮京城二十一日在韓京游覽二十二日由南大門火車向東省出發擬於二十四日到奉天云 
　　兩角二分五敎案之結朿日前岫岩文耀齊知事促獲兩角二分五敎之頭目洪某楊某等十餘人並有斂錢證據及一切妖言惑衆實跡呈請法廳處斷現經沈季讓廳長以該敎係屬詐欺取財俱發兩罪應依刑律三百八十二條欺罔罪從重處斷并由各地方官詳細防範以免再有此種奸徒發生 
　　金道尹與遷署洮昌道尹遷往遼源業於上月遷往而遼源鎭署因鎭使未在防所未便交接其餘一切布置尙無一定王耕本稱病久不視事聞金道尹日内到遼先與鎭使約定到後即接鎭署將遷治一事布置妥協再進行一切政務 
雜評一 
[勿走極端（一子）]  
　　馮副座電勸某督軍勿走於極端斯誠老成謀國之言也蓋一方走於極端者一方亦必走於極端兩方各走於極端而禍機至矣今各督軍之行動急激正向極端進行而他一方面之如何應付則沉靜而未有所表示所謂尙未見走於極端之　象也故使督軍而能平心以思之者禍機猶可挽回也 
然而督軍則正急趨於極端初無躇躊反顧之意雖有忠告詎能强回其馬首也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國軍隊之活動]  
　　駐滬美總領事昨晨接奉北京美使署轉來電文内稱美政府巳發訓令飭裴興將軍統帶遠征隊約常備軍一師團儘速開赴法國裴興將軍偕參謀員等將先期起程軍隊隨後出發此外尙有工程兵九聮隊亦將赴法美國軍制每一師人數在二萬與二萬五千之間美總統又出示文實行徵兵法凡國内男子自二十一歳起至三十歳止皆須於六月五日報名註册聽候徵集估計美國男子在此年齡内者當有一千萬人總統可從中挑選兵士兩批每批爲五十萬人同時陸軍部宣稱國防軍將全數編成陸軍並通飭各州總督擴充義勇隊之實力統計此項軍隊可得戰士三十二萬九千人至於常備軍則已奉命增至二十九萬三千人 
[日本參謀次長今日赴杭]  
　　今日爲日本參謀次長田中中將赴杭之期定上午七點半在北車站乘車啓行盧護軍使特派軍署參謀長馬鴻烈會同步兵三十九團團長張慕韓督率士兵一連及軍樂隊等於上午八時馳往新龍華站排隊迎送以敦睦誼 
[第四批赴法華工領費安家]  
　　道信洋行所招第四批赴法華工昨日發給安家費每一工人給法郎九十個合洋二十七元各工人均邀妥保投行具領預由該行總理梁耀卿請法捕房派華捕四名往該行照料梁於各工人領取安家費時向衆宣告謂招募之華工確係前往法國麥賽地方爲制造輪船等工藝該地方距法國京城僅有火車一日之路程由滬開船至工作地點祇有三十九日路程各工人到法後即可各書家信郵寄來滬安慰家屬現在所乘往法郵船名加魯巴號已抵吳淞定於本月二十四號上午八時在本行會齊聽候派員偕乘小輪送往淞口同登該郵船放行云云各工人均唯唯而退 
[赴法監工員行將蒞滬]  
　　留學法國商業科畢業生李駿由中央派往法國爲監察華工委員以便保護等情已屢誌前報茲由駐京法國招工代表陶履德（譯音）氏於前日電致道信洋行略謂中國派往法國之委員李駿不日即可抵滬到滬後應將所訂招工章程及前後赴法華工姓名人數現在法國何廠工作等詳情報告該華員以便往法後據以查考云 
[滬寗滬杭甬兩路紀事]  
　　滬寗滬杭甬路局江局長因染時疫請假一星期委何議員永貞代拆代行已電部核准茲悉江局長自請西醫針治後熱度已見輕減精神亦已恢復故於日昨通告各科凡日行文件仍歸何議員代行遇有緊要稿件則親自核辦以昭慎重並已電部銷假矣 
滬杭甬管理局辦公處向租民屋江局長蒞任後擬將該局辦事各科遷入滬寗局内以期便利嗣因裁員問題兩路改組尙未就緒曾於日前將滬杭甬統計科先行遷入滬寗核算科合併辦事其餘各科俟再以次遷併茲江局長以兩路權限問題闗係甚巨一時未便率行歸併因飭滬杭甬文牘各科照常辦理母庸遷入寗滬局内以明界限 
　　滬寗鐵路銀公司代表梅爾思君日昨因公由京到滬至總管理處訪謁華洋各議員接洽路事聞梅君對於五年分奬勵員司一事頗以原議給奬辦法爲欠公允據其發表意見擬將辦事員司在路三年以上者均加给一月薪水五年以上者加給兩月薪水未滿五年分一年者加給半月薪水俟呈部核辦時當擬陳意見書逕送交通部以便採擇 
[水陸巡警查察之嚴密]  
　　淞滬警察徐廳長近悉有人在外造謡煽惑故特通令各區所署一律注意更令第一區署盡警正嚴行查察董君已派警先從調查小客棧入手並在沿浦輪船碼頭勤加查察如有形跡可疑之人立即扣留解辦浦江水巡隊潘隊長亦奉徐廳長令飭自即日起每晚在浦江南北派水警查察往返各船有無匪徒潛匿並飭各船户不得深夜行駛 
[閘北地方自治研究會成立]  
　　閘北地方自治研究會於五月二十日下午二時假華興路徐宅開成立大會選舉職員到者二百餘人當時開票俞宗周被選爲正會長朱榜生陶子敢被選爲副會長鮑咸昌陳維翰竇耀庭徐乾麟虞洽卿錢貴三嚴逸士陳炳謙沈聮芳錢遂之等三十人爲評議員并文牘庶務會計等員被舉各員是日均在會場咸願任職約期再行討論辦法至散會時已萬家燈火矣 
[匪徒圖刦未成]  
　　海寗路一千七百四十六號門牌王學泉家於前晚八時突被匪徒四人撞門入内各出利刃恐嚇希圖搶劫幸經包車夫王阿三婦人王陳氏大聲喊捕該匪等即分投逃竄當由滙司捕房一千二百五十七號華捕與包探嚴桂金追獲一人帶入捕房經捕頭詢據供稱海門人名邱喬德不認串黨圖刦押至昨日解送公共公廨經襄讞王崧生會同美博副領事向邱略訊一過判仍還押候查明再行訊核 
[兩盜案均有闗係續誌]  
　　崇明人施善岐經虹口哈爾濱捕房華探目劉森堂嚴阿慶查與新唐家弄一號門牌顧舜照家及北浙江路馥康里一千九百九十七號門牌顧周氏家兩處刦案均有闗係將施拘解公共公廨押候美領堂期解訊已誌昨報昨晨復由捕房解究卽據包探嚴阿慶投訴被告曾與解送南滙水警廳現已鎗决之盜匪朱廷貴張金狗等持械夥刦南滙縣境魯家滙鎭滙豐當舖巨贜並雇乘汽車在虹口攔刦廣東路久和土行夥友所帶值洋四千餘元之大土由捕將施及其同黨徐雲芳等獲案當奉訊判徐解内地訊辦施交三百元人洋並保如一年内再犯刑事除提究外再着保人賠洋三百元充公在案詎施保出後仍不安分且與新唐家弄顧姓等被刦案均有闗係是以拘案請爲嚴究並據事主顧周氏供稱住居北浙江路馥康里四月十八夜七時有盜匪五人敲門入内出示手鎗恐嚇刦去值洋二百六十元之衣飾當時異常驚恐不敢逼視故盜匪面貌不能指認又據顧舜才投訴伊兄舜照現不在滬故到堂代表二月二十八夜七時有盜匪七人撞門入内出示手鎗嚇禁聲張刦去值洋九百六十元之金飾現洋當時有兩盜而貌認明默記一盜已經公堂訊辦惟被告面貌不能指認訊之施善岐延律師甘維露上堂代表否認前事經會審員王肇之君商之美柯副領事會同簽判云被告押候函致浦東水警第一分署前項解案之徐雲芳如未執行死刑仍請暫行解回公廨以便質證此判 
[川人陳訴羅劉交鬨之痛苦]  
　　上海總商會昨接成都各團體及各界代表來電云上海總商會並轉各界各報館均鑒羅劉交鬨弄兵省城縱火殺人重以搶刦計焚燒民舍三千餘家人民死者六千餘人損失財產億萬以外事前旣意想不到臨時又斷絶交通呼籲無門束手就死屍體半成灰燼餘則血肉狼藉不能收拾即幸而逃生者又皆殘廢顛連　獨無告當時督軍署前後左右除鎗聲外惟有哀號除血肉外但餘瓦礫近雖慈善團體從事收拾然錦城已成焦土疫癘亦漸流行成都歷史未有慘狀不圖見於今日政府顧念西陲派員查辦其於種禍遠因臨時肇亂眞相以及主使焚殺搶刦之人一經調查不難水落石出國法軍法是否尙有効力係於中央威信誠非人民所能妄干惟人民旣感痛苦於前又念禍機四伏積薪厝火莫喻其危請爲全國人一泣訴之慎黔軍之入川本爲首義帝制取消以後兩軍留川不過萬人本與川軍耦俱無猜自政府派員檢查滇編一師一旅黔編一旅一團號稱國軍於川軍並不過問是否别含意味人民無從測知然川軍積不能平實原於此羅督主裁川軍說者謂其待遇不公激成目前慘禍又或謂其誤會西南政策遂欲强滇弱川人民至愚烏知大計惟念全川年納賦稅千萬以外所希望於政府者在於生命財產有所倚託故無論其爲個人權利何項政策總不能以人民爲犠牲今者省城喋血巳極刺目　心而自簡陬以下瀘叙以上無處不有軍隊人民朝不保夕時切刀爼魚肉之憂乃道路傳聞殷鎭守使所部軍隊巳至漢源唐督軍所派滇軍又逼叙府查唐督軍復川軍電指劉存厚爲叛亂中英據戴兼督各電亦謂劉存厚爲抗違命令夫叛亂抗違與否現旣有人查辦自當聽命中央果其屬實聲罪討逆自有其時今川滇兩軍惡感旣深接觸即有戰鬭近聞瀘縣自流井一帶駐紥軍隊掘濠架砲如臨大敵居民遷徙爲之一空郵電梗阻商旅不靜思之成何景象乃人民一言軍隊之騷擾卽被以排外之惡名不知川人苟歧視客軍則蔡羅接替之日羅戴交惡之時何以不聞異說茲川滇兩軍逼處實足貽禍人民若更益以唐殷之兵孑遺寗有生理代表等以爲中央威未墜信天下公理尙存欲謀川事善後首在調移駐川軍隊一面嚴令唐殷之兵尅日退出川境緣人民處於善意第三者地位爲中央計爲西南大局計必無忍令全川生命財產一概犧牲之理如果明令旣頒無論何軍猶敢違抗則是蔑視民意蓄意反抗中央罪有攸歸人人得而致討伏乞我軍民長官曁各機闗主張公道仗義執言我中央政府雷厲風行秉公辦理無爲醖釀以益深熱全川幸甚大局幸甚除公推代表吳孟昌赴京籲懇外謹特電以聞成都總商會敎育會曁全川各界人民代表樊起鴻董作炘汪德薰温仁椿周家楨傳炳文梅樹南梁正麟趙城璧馬正揚蒙裁成古秉鈞劉道榮文光漢向藩郎承說等五百六十八人同叩箇 
[勸業塲昨夜之巨聲]  
　　滬城勸業場第三層平台上於二十日夜間七時三十分發生巨聲已誌昨報不謂昨晚九時許該場四層樓扶梯脚旁忽又轟然一聲遊客聞之大爲驚恐秩序頓亂旋經一區二分署警佐王金山率同長警王子佐李占魁等到場察得該層四周玻璃窗及電梯旁之鐵絲網多被炸燬惟並未傷人後在地上檢得鐵片及大如黄豆之鐵珠惟究係何人抛擲巳無從查緝王警佐旋卽回署諭令全體長警注意查拿務獲嚴究並即據情禀報徐廳長請爲核示 
[發現炸彈類誌]  
　　英租界河南路某洋貨號前曾接得郵遞揑名信函大言恫嚇索詐巨欵該號經理以此種恐嚇之事已司空見慣故置之不理詎前日午後三句餘鐘有男婦二人至該號購買雜物後遺忘手巾包一個在花盆旁該號夥見之即代爲收藏以待原人來取詎至晚間乏人來領遂公同啓視内貯揑名信一封炸彈一枚該夥友等見而大恐立即報告總巡捕房飭令中西包探前往將炸彈與原信一併帶入捕房除將炸彈設法銷燬外並飭該探等嚴拿遞函之人務獲澈究又蘇州路白渡橋堍中國花園之鐵椅上昨晨忽發現鐵壳炸彈一枚經巡街捕查見回禀捕頭飭探將炸彈帶回捕房用水浸滅藥性嚴查抛彈之人到案究辦 
[南車站重建旱橋之預備]  
　　滬杭火車南站向有之旱橋近因稍有損壞故擬重建泗門汀橋墩之新橋已由江局長飭令工程處繪具橋圖呈部核准日内即當動工建築現江局長巳飭工匠將車站東首之軌道鋪設木板以便旅客行走一俟鋪平卽當將旱橋拆去 
[登錄稅逾限加收之解釋]  
　　上海縣沈知事昨日發出布告云爲佈告事案照民國六年五月十七日奉財政廳訓令查牙行登錄稅章程第十條内開各牙户請領短期憑證者應於一年期滿之時捐換新證逾期一月照應納登錄稅數目加繳百分之五逾期兩月加缴百分之十逾期三月加繳百分之二十三月以後仍不捐換者追繳憑證不准營業仍勒交三個月之營業稅等語所謂逾限加收者本含有除逾限一月至三月加收百分之五至二十外仍應飭令將登錄營業各稅一律按月分攤飭補之意在内否則即以四等牙户而論每年登錄稅十元營業稅二元五角以十二個月攤派每月合一元以上而逾限一月至三月換證者若僅罰令加繳登錄稅百分之五至二十所加之銀不過自五角至兩元之數由是觀之不但不足以示懲罰且足令牙户因此而萌拖延取巧之念况逾限三月以後僅予吊證勒閉飭繳三個月之營業稅若在三月以内報開易名請證則更無須花費分文尤屬無此辦法第現在各處多有誤會逾限換證者往往僅按登錄稅額加收以致牙户任意拖延巧避百出所以近年此項稅務日見疲滯倘不解釋定章切實整頓將來愈趨愈下收數更難起色貽誤要需何堪設想以後此等牙户換證應令將舊證隨繳凡有逾限者除照章按登錄稅額加收外仍飭將登錄營業稅手數料等一律按月飭補類如四等每年每户應繳登錄稅銀十元營業稅銀二元五角手數料銀一元共爲十三元五角逾限一月至三月飭加登錄稅自五角至兩元又月攤銀自一元一角二分五釐至三元三角七分五釐三月以後仍不捐換追繳憑證不准營業仍按逾限三月如收登錄稅百分之二十並按逾限遠近將每月應攤之登錄營業各稅曁手數料照數補完其一二三等之牙行以此類推倘更名請領即以新領論而原領之證即飭承辦員吏查案開單按户追換並查明原領證内上年請領月分按逾限若干月分别處罰補稅如藉口遺失亦查明逾限月分飭令照數補繳逾限報閉者亦照此執行並於牙户領證時令取妥保註明住址逾限不換則予差傳差傳無着則追保人由保人完全負責如此辦理庶牙户逾限換證者無從取巧國家稅收亦不至受其影響除呈報財政部省長外合函訓令該縣遵照出示布告周知此令等因到縣會委嚴切催查外合行出示佈告仰縣屬牙户人等一體凛遵母違特此佈告 
[取銷潯闗加鈔後之枝節]  
　　九江闗免料加稅一案國貨維持會會長王文典前循贛商之請親赴北京要求中央撤銷已奉財政部核准緩辦在案日昨國貨維持會接王會長自京來函報告此案近况略謂潯闗加鈔案弟連日與中央力爭完全取銷辦法已蒙中央允許但近日九江沽塘一帶民船改爲洋船日見增多因之藉口恐與主權有碍弟意若加貨捐則於贛省工產更大受影響祗得仍請完全停辦爲是至船户主權問題先請轉致江西各商會及瓷茶兩公所速行徵求意見早日示復以便再向政府作正式之要求請其批准以免另生枝節否則仍非常久之計至弟手指被傷太重竟至甲碎肉出幸在津先醫兩日到此再醫兩指已先復元尙有中指須得再醫數日也刻下已經勉强作字知勞厪注順以告慰云云 
[浙省嘉屬收繭辦法]  
　　江浙皖絲繭總公所昨接嘉屬六邑繭業分所來函略謂收繭事宜現已邀集繭業各同行開會集議辦法議定本月初五開秤天秤概用十五兩八錢以歸一律價格雖以貨品高低而定惟最多不逾五角以昭公允現禀請各屬軍警兩界派兵及飛划船沿途保護巳蒙允准届時請各繭商來收可保無虞云云該公所巳據情通告各繭商知照矣 
[預防放價收繭之通告（續）]  
（一）本届新絲成交實地調查祇有一千七八百包價目均在八百餘兩較諸上届買繭之前抛售一萬二千餘包價目均在九百五十兩以外兩相比較無可計算此刻發電即賤至七百五十兩亦無回音深虞今年辦繭回滬各廠開車總計繅車二萬零九百四十部頭二號統扯每車繅絲九兩每月可成一百二十擔祗須半月即可解清以後苦無交易便欲虧耗利息如果賤售必致虧耗血本此應預算者六也（一）英國禁止華茶進口巳見事實法國禁止華絲進口至今風聲不絶雖由工黨力爭而政府之令迄未取消萬一實行其患何堪設想此應預算者七也（一）各絲廠鍋鑪所需之煤從前訂有合同尙須加價此後新繭到滬各廠爭先開車難免再有加價從前廠絲每百斤煤價合見規元十七八兩按照此刻煤價幾乎合銀二十七八兩成本大增此應預算者八也（一）絲廠需用電燈及包絲之紙扣絲之線機器之油繅絲之工無一項不較從前增加雖屬零星而统計成絲百斤實增銀十三四兩此應預算者九也（一）從前下脚如繭衣長吐雙功之 
 
 
 

Page 11

 
 
類今年無不大賤較諸去歳成絲一百斤少售下脚銀三十兩左右此應預算者十也以上十端通盤籌算除銷路滅少價目已賤不計外核計成本廠絲每百斤比較往年約略言之巳大二百餘兩各國無船可裝必致貨物停頓將來如何周轉毫無把握若不經心預算仍如舊日習慣放價濫收實覺處處危險對於同業前途不覺痛心疾首更念近三年間各路繭身繅折豈買繭時所能料及迨至成本重大惟有自怨自嘆而已雖售千金之價仍然受虧要知此刻時局絲價之漲實無希望而繅折之大反在意中所述十端恐無一可解脫回憶歐戰發生之年時在辦繭之後咎在於天無可怨人今在辦繭之前作此忠告蓋絲廠不佳繭業亦同受影響願我絲繭同業善自警省勿貽後悔再本届江浙捐務非常認眞每日填出護照快郵呈報勢必密派人員在各處車站查驗旣有所聞理合附及如有不自愛惜本總所無可爲謀尙祈諒恕 
[押舖改當問題之省署指令]  
江蘇省長公署指令滬海道尹電爲遵令行縣免將鼎豐勒閉由云文代電悉押舖改當係本公署通飭遵辦振興等十三家不遵省令辦理復敢對於首先納稅改典之鼎豐肆其攻讦實屬不合應飭縣查明一律勒閉違即提案懲辦至鼎豐等三十八家旣已改典並應勒限於令到兩個月内妥議木榜規條備具各結通呈核辦如敢藉延亦干未便仰卽遵照仍將上海縣查辦情形先行具復此令 
[黄中等致北京電]  
北京大總統段總理鈞鑒竊中等鋒鏑遺命犴狴餘生共和回復以還久已息影門廬不欲復聞政事誠以中原領袖巳浹天心我大總統總理旣以民意爲前提復以約法爲民命雖曰帝制餘孽未盡殲除然而懷德畏威或可潛移默化趁歐戰方酣之際爲内政整飭之圖鞏我共和固我國脈前途極目厚望良殷乃者對德外交問題驟起朝野爭執意見紛歧中等猶以爲政見雖殊愛國則一公非公是眞理昭然不圖抗議絶交竟逾正軌利害姑不具論民意業已重違然而往者不諫來者可追戰案提出以來疊見我大總統申明約法必以國會爲依歸慷慨宣言不聽武人之耑斷具見我大總統處萬頃波濤之際舵輪緊握不折不撓吾儕小民天良具在敢不竭誠矢義解决相期何期醖釀兼旬風潮愈惡各督長職司疆寄公然久踞京師内增樞密之嫌外負守土之責忠正者尙不過爲意見之爭執奸侫者遂因而啓分外之陰謀以致議院圍攻先呈辭象解散國會繼起逆詞巿井驚傳人民惶駭夫在昔獨夫肆虐猶且自滅其身今茲小醜跳梁敢曰陰謀可逞民心旣未嘗盡死討逆詎不可興戎惟是中原再見干戈河山定成瓜豆言念及此心膽俱寒用是中等敢於椎心泣血之餘爲頂禮焚香之籲除另電申請國會速將戰案議决外伏望我大總統整飭紀綱我内閣總理垂憐國難嚴令各疆吏速歸職守速棄陰謀不加已往之誅惟厲將來之行在各疆吏鑒茲危局一髮千鈞同具心肝豈無忠愛果能奉命斯爲民國之干城苟有他圖即是共和之蟊賊法律具在天討可伸縱或潢池變生亦有漢家兵在若再優庸粉飾釀成最後之危機則恐勢已燎原難於撲滅内憂外患亡可立言泣貢芻蕘伏維鑒察黄中傅維心章杰袁松陸旋熊兆周李時蕊同叩箇 
　　北京參衆兩院褚慧僧王正廷馬君武黄攻素田桐諸君曁全體議員諸君均鑒外交變幻險象環生暴民旣被嗾團攻議院於前疆吏更倡言解散國會於後欺心藐法莫此爲尤召滅速亡翹足可待公等爲民代表雖在羣衆誘脅範圍以内允宜主張眞正民意速將戰案議决至議决之後若何變象雖難預測然上有大總統尊崇約法下有全國民矢志後援縱或盜弄潢池亦有漢家桴鼓近聞公等有議倒閣後議戰案之表决則後先輕重未免失宜狙獪姦人乘機思逞况亂在議决以後則謀亂者徒彰逆跡天討可伸亂在未决之時則謀亂者藉口造詞或淆衆聽用是合詞電懇乞速議决具覆似示堅持明知公等近處重圍諸多危險然而以身許國史有榮光中等憂患餘生久安緘默今茲事迫一髮千鈞公等或屬舊交或爲心印公私共祝涕涙交縈臨電神馳伏祈亮察黄中傅維心章杰袁松陸旋熊兆周李時蕊同叩箇 
[丙辰學會開會續誌]  
澄衷中學丙辰學會訂於星期日在該校大講堂開成立紀念大會巳預誌前報茲聞是日清晨八時振鈴開會該校敎職員學生到者約一百餘人首由會長沈頌周君報告成立經過一切手續次主席校長曹慕管君及各敎員致訓詞次楊逢源楊壽圻諸君表演國技次各級代表會員相繼演說畢復由該會欵來賓以茶點盡歡而散 
[私塾學生之聮合遊藝會]  
北巿塾師研究會前日假沈家灣振民學塾開學生聮合遊藝會午後一時半開會首由會長葛尙杞報告大旨謂今日開會所以表現各塾師平時敎授學生之成績並說明塾師處於今日地位當全體改良爲學生他日謀生之基礎次唱歡迎歌與會遊藝者爲樂一愛國振新振民天職毓英民和民福諸學塾諸藝演畢繼以各種餘興聞是日來賓及學生父兄會員到會者约有千餘人之多云 
[婦女青年會開游藝大會]  
婦女青年會定於陽曆五月二十三日（卽今日）下午三時半至五時半開春季遊藝大會聞已設備周詳演習純熟並備有茶點邀中西人士參觀届時必極熱閙茲將開會秩序錄下（一）唱歌交誼部（二）鋼琴合奏孫慎方孫恂方二女十（三）應時舞蹈本校兒童體操班（四）唱歌梅華銓夫人（五）兒童遊戲技擊凌氏二童子誦詩及唱歌王女士（六）遊戲蹈舞體育師範生 
[認購公債之請奬]  
上海縣沈知事前奉省令飭查認購民國五年度公債票之各巨商照章請奬業經致函南北商會請查認購前項債票之各巨商姓名或團體分别開列名表呈報以便博詳請奬茲聞縣商會業已開明認購各業如錢業花業木商藥業染織業泉漳會館等連同認購細數一併列表呈縣彚案詳報矣 
[報告遠東運動會成績]  
今晚（二十三號）八時四川路青年會敦請由日本回滬之體育專家郝伯陽君報告遠東運動大會成績並佐以活動新影片（聶克温脫）助興凡留心體育者均可往聽母需購劵 
[國貨陳列所之擴張]  
新北門内勸業場第四層上所設之中華工商研究會國貨陳列所現因物品甚多不敷陳設經會長楊小川君疉次與勸業場總理張逸磋孫鋆卿二君磋議添借該所前埭正廳一間以資擴充刻巳得該場允許添置櫃倉加延所員從事布置大約下月中卽可實行推廣云 
[和國副領事之升遷]  
和國副領事勒赫納君奉該國政府命令調任新加坡總領事所遺副領事一缺以金施德君調補聞朱交涉使接到和領照會後即先行備函致賀擇日再行拜謁 
[上海監獄員新訂辦事章程]  
上海監獄典獄長敖振翔昨日召集各科長部長及陸軍監獄各科長等會議監中職員輪值巡察事宜將全體職員分别置配分日夜兩班在監房内外及工場等處輪流稽察並訂定章程以資遵守茲將該監議决辦事章程列後輪夜值日議决案（一）夜班自議决日起分爲二班晚間六時起至二時止二時起至天明七時止（二）每日自上午七時以後經交班者交班後統歸第二科曁陸軍看守長同負完全責任（三）各職員輪值時遇有特别事故（如痧症急症病等）不克上班須經三人以上證明認可方不處罰否則仍照罰則辦理）接班時應到而不到或一再因循竟逾規定時間得報告後均按照下列罰則辦理）（子）如應接班而不接班誤至二時以上當罰薪水全月二十分之一（丑）接班逾一時以上作二時論逾半時以上作一時論逾二時以上作子項論罰（寅）逾一時罰薪水全月百分之二餘則依此類推（四）各職員輪夜值日時能檢舉囚人不合規則之處或防禦囚人脫逃自殺等事及看守士服務玩忽者均特由典獄長嘉奬（應交班時無人接替該員能繼續獨任得報告後均按照下列奬則辦理）（甲）如應交班接班者尙未到者竟延至二時以上該員仍能維持查明後當奬薪水全月二十分之一（乙）交班時遇延長一時以上作二時論延長半時以上作一時論延長二時以上作甲項論奬（五）甲乙交接手續須親筆書名蓋章於日記簿爲證否則無效並逐日由第二科送諸典獄長核閱書寫姓名須端正一律（六）各職員如眞有特别事故請假時須预爲託定代理者然後呈請典獄長核示方生效力否則以曠棄職守付懲戒（七）各職員無特别事故不得倩人庖代（倘有公事不在此例）以專責任（八）本規則自議决日施行如有未盡事宜經全體職員三分之一之請求開會議修改之（職員值夜一覽表）星期（一）吳振飛席履安（二）魏　舉沈鳳藻（三）李煥然曹斌元（四）齊筱舫孔寅生（五）張伯應汪鶴亭（六）張蔭伯王伯華（日）臧午初何潤身值日星期（一）齊筱舫（二）臧午初（三）何潤身（四）汪鶴亭（五）曹斌元（六）魏鵬舉（日）汪鶴亭附則星期充上半夜者下星期充下半夜以次輪推 
[閘北大火之餘波]  
陸福卿陸曹氏夫婦控周祥寳蘇小四乘火搶刧一事已誌昨報茲悉此事巳經警廳司法科訊得蘇小四並無闗係着令交保省釋周祥竇與原告陸福卿夫婦於昨午函送地方檢察廳請爲訊辦 
[失火即熄類誌]  
前日午後二時二十分法租界西新橋街二百二十三號門牌皮匠吳海臣家樓上忽然失火卽經鄰右帮同撲熄尙未成災事後經包探查係烟囱年久失修灼着樑木所致將吳拘入捕房罰洋一元又下午九時三刻西新橋街二百七十一號門牌董成狗家小孩誤將洋油燈潑翻燃着蚊帳經隣居瞥見帮同救熄旋經捕房傳董詰問原因罰洋二元以儆 
[新岸接通陰溝]  
南巿沿浦推放之岸線刻已築成平路惟岸線下面陰溝尙未接通洩水不易每逢陰雨水必泛溢故工巡捐局朱局長飭知工程部勘明於老馬路原有之溝道裝接瓦筒陰井以便洩水昨日已從闗橋爲始逐段動工矣 
[搜查土膏之結果]  
法捕房探目黄錦榮包探李三南日前巡緝至小東門外見有張根壽手持烟膏數匣當向盤詰據稱係向張阿明處購來旋由該探等帶往某處將張阿明拘獲並抄出大土二包烟膏數十匣詰其烟土從何而來阿明答稱係向住居閔行路四十號門牌之謝裕香家購買嗣又同往謝家抄出值價二千餘元之印花大土數只帶入捕房昨解法公堂請訊根壽供因患肚痛故向張阿明購得烟膏一匣吸食醫痛餘不知情張阿明供民人出洋五十元向謝裕香購烟土煎膏零售是實謝裕香供商人向在某土棧爲夥抄出之土係禁閉膏店時所剩並未售於張阿明實被誣攀求察繼由洋藥公所代表賚美律師投案聲稱此項印花土照公所章程須至本年陽曆年底方能禁絶現在起案之土應請發還中西官會商之下判准予將土發還惟張阿明不應私售烟膏着罰洋三十元烟土二包及烟具一併充公張根壽罰洋二元以儆 
[師徒大鬧共和樓]  
江湖醫生周鳴岐在南巿利川弄口設攤治病近因其徒陳嘵梅爭奪生意屢次口角打架經警廳司法科訊明分别酌罰在案乃時隔未久前日兩人又起爭執約集附近之共和樓大吃講茶爭論之下陳竟將周批頰周以毆辱師長相與對敵經陳妻王氏到場勸解不聽旣而陳託稱被毆受傷盤踞不去經茶樓主姜廷珍投報一區一分駐所派警到來將周陳二人拘解該所問明理由當以屢次紛擾有違警章飭一併移送警廳司法科訊究 
[電車碾斃乞丐]  
昨日午後有一年約五十歳之乞人某甲行經公共租界湖北路九江路轉角意欲穿過電車軌道適英美電車公司外圓路四號電車由北疾馳而南不及避讓致被撞倒碾破腦門腦漿迸流立時斃命當由站崗印華各捕抄明電車號碼報告老閘捕房派令華探居阿巧與西探奎兒協往察勘一過即令小工將尸體舁至虹口斐倫路驗尸所報請公共公廨中西官蒞驗 
[藉端索詐之懲治]  
陳鴻明（即收買烟灰之陳阿二）在新閘捕房控告流氓邱大林串同住居法租界四十五號門牌之崔桂生於二月間在大沽路同福樓茶館内藉端拆梢索去值洋七十元之金戒業經捕房將邱崔兩人先後拘解公共公廨迭經中西官研訊判押候核在案前日午後由捕傳集人證將邱與崔解送公堂經王崧生襄讞會同美博副領事訊據原告代表律師上堂譯明案情請究繼由見證同福樓堂倌陳阿三投案證明本年二月内並未見有拆稍情事訊之邱大林供稱前做大司務與原告隣居此事實因我之姘婦王老三被原告佔去向之理論致被誣指拆梢求鑒並延律師到堂代辯良久質之崔桂生供詞狡賴經中西官會商之下判邱崔二人各押滿西牢四個月以儆 
[騙取票銀之追償]  
黄興記板木號主黄雲生延朱斯芾律師在公共公廨控告瑞大木行主甬人吳彬珊圖賴票銀一百二十兩前日午後由捕傳集兩造解案經闗讞員會同義羅副領事復訊先由原告朱律師上堂譯明案情被告亦延郝門律師到堂辯護繼據見證孫旭初證明去臘被告行内之跑街徐慶來向原告騙取票銀逃逸後即邀我從中勸理復由兩造律師申辯之下經中西官宣判曰被告吳彬珊之夥徐慶來以瑞大名義向原告騙銀業經訊實着被告償還原告銀一百二十兩惟吳反訴原告一節理由並不充分應即註銷 
[母女不睦之釁端]  
浦東陸家嘴曹金高之女南珍又名闌珍年巳及笄尙未字人近與繼母不睦時起衝突前日又因細故毆打忽有永順米店夥傳步生前往干涉曹即指傅與伊女有曖昧情事彼此扭控第三區警署當將蘭珍提案於昨日移送地方廳由檢察官略詰一過判令分别收押候示 
[老人污辱幼女]  
住居公共租界汕頭路德人里一弄第十家之婦人陳李氏指控同居現年六十五歳之湖南人康明星於前日午後將伊十二歳女兒根弟强行污辱以致受傷等情昨由捕房派探將康拘解公共公廨請究原告偕其女及見證李巧珠投案候質當經會審員王肇之君會同美柯副領事向中西包探詰悉前情以案闗風化自應澈究判康還押聽候騐明該女是否有傷並令捕房切實查明再行訊核 
[兄妹重復完聚]  
錢龍寳至法公堂控稱胞妹錢桂英日前被匪拐出無蹤邇經友人查悉係在楊蔣氏家中故由商人報告捕房飭探前往將楊蔣氏及胞妹獲案請求訊究錢桂英供日前有素不相識之某甲將女子拐出後於日前領至蔣氏家中售賣是實楊落氏供此孩係由素識之周老二携來婦人出洋五十元買下現周逃匿何處不得而知求宥聶讞員判楊蔣氏押一年孩交伊兄領去 
[淫棍誘拐孀婦]  
浦東陸家渡划船婦夏繆氏之寡媳王氏近被高郵人金小老漢勾引於昨晨捲取飾物圖逃當被繆氏察破將男女扭控三區警署解警正略詰之下以金小老漢於去年誘拐十六舖花烟間妓女曾經本署拘解檢察廳訊辦有案現又拐騙孀婦圖逃實屬可惡判原被併送檢察廳訊辦 
[六人串竊黄白絲]  
趙童生陳阿富胡阿狗與錢阿三曹魚扣袁大毛串竊通州路八十號門牌某絲棧内值洋七百元之黄白絲携至押店求質被探查獲解送公共公廨訊供收押在案昨晨復訊據原告吳竟成投訴被竊情形請究訊之被告各人供認串竊不諱經中西官會判趙陳胡三人各押西牢二年期滿逐出租界錢曹袁三人各押九月贜交原告領回 
[偷竊珍珠鑽石之追究]  
許張氏昨至法公堂控稱向與楊文炳之母隣居婦人兒子許榮坤與文炳素來相好後因楊母他遷文炳仍常與兒子往來日前兒子留楊文炳午膳不料楊乘隙潛入房内將值價一千餘元之珍珠鑽石竊取而逸後由婦人托楊之友人伏時賢代爲找尋言明如能將原物歸還願出酬勞洋若干元日前伏時賢來言須要酬勞六七十元方能歸還惟此項珠鑽婦人係向他人掮來販賣並非己物故即報捕飭探楊振富將伏時賢陳士祥陳吳氏拘案今蒙抄出之珍珠值價無幾尙有貴重之鑽石不知所在現楊不知逃往何處婦人正在托人找尋請求訊究伏供實由楊文炳囑民人往張氏家索取酬勞並不串同行竊現楊匿何處不得而知求察聶讞員判伏等還押俟提到楊文炳再行核辦 
[黄包車撞倒小孩之衝突]  
黄包車夫徐子仁昨日拉車經過閘北大通路將某姓小孩撞倒於地由行人朱順榮向徐責問以致口角扭毆徐面部受傷出血當由四區崗警一併拘解警署聽候訊理 
[省釋刦案嫌疑人]  
四區一分所（昨報悮爲二分所）長警前日查獲刦案嫌疑人王長富一名解送司法科後經許科員訊無確據業已開釋 
[小孩喚捕捉賊]  
楊州人姚阿三前日午後撬開虹口　路四百七十四號門牌沈金泰家後門入内圖竊被小孩洪阿毛瞥見鳴捕將姚拘入捕房昨解公共公廨經中西官訊供屬實判姚押西牢九月期滿逐出租界 
[私用賬洋之查究]  
松江人陸春華近在原籍私用符慶林賬洋二千一百元逃至滬上匿居公共租界經符偵悉於前日來申尋見將陸扭入老閘捕房昨解公共公廨經中西官略訊一過判陸押候禮拜四訊核 
[交涉公署批示二則]  
陸亮臣禀爲寃不得白請求派委提訊以明事實由批呈悉仰候再令行公共公廨速爲訊結具報所請派委一節不合程序應母庸議此批 
李國章呈爲懇爲分行縣廨雪寃銷案謹續陳請示遵由批 
呈悉仰候令行公共公廨遵照前令辦理具報可也此批 
[介紹美國製蛋粉機器]  
年來國貨出口如蛋黄粉及蛋白頗有起色據海闗報告民國二年出口總數共十五萬五千九百七十三擔值闗平銀二百九十四萬三千九百五十六兩三年出口總數十三萬二千一百五十八擔值闗平銀二百八十七萬零八十七兩四年出口總數一十九萬零九百六十七擔值闗平銀四百八十六萬四千九百二十五兩五年報告尙未造册惟據該業中人言則已超過四年之數查歐洲未戰之時蛋白多運至德國如民國二年運往德國者共八萬四千七百零九擔值銀一百五十五萬五千二百八十二兩占全年出口總數之半有奇歐戰後雖與德國商業斷絶而出口總數反逾昔時兩倍則緣戰後食物騰貴中國佔價廉之優勝故是業日見磅礡且出口眞值實遠過海闗報册之數蓋闗稅名爲值百抽五而蛋白每擔僅稅一兩二錢五分照此計算每擔之值爲二十五兩而實價常在百兩上下故去歳出口貨值總在千萬之譜外人在中國所設製蛋粉廠日益增加近又有美國資本家在滬新建美國蛋粉廠專用新法而中國業此者大半尙緣舊法鮮用機器蛋粉常因過熟煮硬用時加水不能溶化淨盡常有貨物運至外洋經試驗　貨不合格不肯收受以至虧折者若長此不加改良將爲外人新廠所壓倒漸歸淘汰之列現當企業暢旺求過於供之時改用新法則可鞏固現在巳得之優勝地位且爲將來擴張之預備近有美國新式製蛋粉機由美興公司代理出售此機用眞空蒸乾法蛋質不須甚熱卽可成粉故入水無不溶化且機之四面蓋緊外間麀菌不能侵入製成之粉極爲潔淨尤適供食物之用有志推廣是業者盍注意及之 
[誌謝]  
商人姚賢耀延聘技術家於陰曆初六七八日假張園獻技昨以優待劵四紙見貽書此誌謝 
[中華職業敎育社通訊]  
五月二十日收到高卓夫君意見書一件摘要如左各地小學應注意調查土產以期選定適宜之敎授材料尤應先之以講演終之以實習俾可養成多數有職業之國民 
同日收到奚軾君意見書一件摘要如左我國貿易不能發展海外皆因不守信實及不能合力研究改良之故吳地婦女藉繡業以生活者十之七八然因不知改良以致繡件不合時尙銷路日滯應設一刺繡職業學校聘有經騐者爲敎員使之敎授各種合於時尙之花色再設工廠利用分工使之各擅其技如是則物品旣佳出貨又易自不難推廣銷路以維我國之實業也 
雜評二 
[川局（庸）]  
　　據京電劉存厚尙不願交缷而上海方面所得川商會之箇電則謂滇中軍隊現尙步步進逼曲直究在何方固未可斷總之川滇兩軍尙未脫離交戰狀况而對於中央處分仍有不肯聽受之勢則可斷言川局糜爛皆受武人專横之賜國民輸將汗血以養軍人而其食報乃同於豢虎亦可爲痛哭者也 
嗚呼武人之專横豈第川中爲然督軍團之强迫解散國會置元首誥誡於不顧其行動視羅劉爲何如以破壞約法危及國本之事尙公然活動於京畿之下而政府絶未有所制止尙何能使千里以外之羅劉俯首帖耳解去兵柄而不敢動政府威信至此亦知所以自處矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名對集句嵌字格旁以○爲識（三）] [  花誠]  
　　起予者（論語）小心翼翼（詩經）維常之華（詩經）非我也蝶夢　蘆（陳造詩）有覺其楹 
有所統壹（漢書）挺劍而起（國策）悠悠太上（晋書） 
豈曰無衣（詩經）不飛則巳（史記）赳赳雄斷（後漢書） 
入朝見嫉（史記）德將無醉（書經）獨鶴與飛（詩品） 
移風易俗（秦文）知而爲愚（柳宗元文）一夔已足（袁枚尺牘） 
今朝酒醒（柳耆卿詞）逹識繼軌（任防文）四國佚興（史記） 
明日黄華（黄朝士詩）調起初鐘（庚信文）一時名望（北史） 
黄裳元吉（易經）秀而不實（論語）吉士思秋（張茂先詩） 
華首彌固（後漢書）乃亦有秋（書經）浮生若夢（李白文） 
觀以珍寶（漢書）錫爾介圭（詩經）外禦其務（詩經） 
欽若昊天（書經）寗此清貧（姚崇冰壼誡）我落其實（左傳） 
覺首資無窮（岑參詩）滯慮洗孤清（張九齡詩） 
迷津欲有問（孟浩然詩）欲濟無舟楫（孟浩然詩） 
悟物思遠託（何敬宗詩）雲端楚山見（謝玄暉詩） 
幻世如泡影（白居易詩）林表吳岫微 
宰物歸心匠（劉長卿詩）其發有逸口（書經） 
殘妝添石黛（權德輿詩）對此脫塵鞅（劉長卿詩） 
努力加餐飯（古詩）逸驥騰夷路（潘正叔詩） 
善刀無全牛（江鶴亭詩）虎兕出於柙（論語） 
老人星名南極（漢書）飽飯看山倦即休（薛嵎詩） 
介士鼓吹　鐸（東觀漢記）止酒無聊還自笑（陸游詩） 
池邊紅樹魚窺影（舒位詩）呆打孩倚定門兒待（六才子句） 
風靜寒塘花正闗（劉滄詩）人相對醉後玉山頽（姚雲東詞） 
翠尊易泣紅蕚無言（姜堯章詞）遠慕老莊之齊物（劉越石文） 
豆蔲詞工青樓夢好近嘉阮生之放曠 
家庭常識 
　　青豆凡豆類咸在青時煑食爲佳及乾老往往不甚可口而以小豌豆爲尤餐館中無論冬夏常有青豌豆以供食客人皆好之其製法亦甚易也當豆青時摘下去莢裝置瓶中須充實另煎極濃鹽水能置雞蛋於上而不沉者爲合度待凉徧注瓶口使無空隙地待其吸下再注少許即以木塞緊塞其口不使通氣妥置廚間不論何時啓而烹之鮮嫩與方從園中摘下者無異他種豆類亦可如法泡製固不必購罐頭品也[  鐵兒]  
治酸酒每酒一壜用甘草一兩官桂砂仁各五錢研細入酒固封三五日酸味即去又法用赤豆一升炒焦放绢袋内盛入壜中一二日味即轉正 
鷄鴨鵝瘟凡瘟時翅上必有黑筋一條用針刺去黑血以油米飼之即愈[  徐問賢]  
治嗝噎余前屢患此症發時數日不止實覺苦楚後遇友人陳君謂此症只須杮蒂三錢（樂店有買價極廉）盛以飯碗以水半碗有奇置鍋中煑至汁出爲止服下數年不發余即試服果效又以表心紙捲好之紙吹當發時吸其烟登時即止（青田）不受酬除牙蟲法牙科醫生謂無牙蟲而吾國捉牙蟲者於民國二年至葡萄牙竟受歡迎見於報章然其術多僞顧亦有眞者法用清水半面盆内覆高脚碗一只另用整片之瓦入火中煨極燙乃仰置於碗底之上即撒韮菜子一撮於瓦上立起臭烟速以預製成之硬紙漏斗如喇叭形者（斗徑可三寸尾長一尺餘可用外國書面紙爲之）罩其上使烟氣從斗入自尾端出激射於齒縫間（宜閉目屏氣）則牙蟲卽紛紛墮入盆中如法施行可用兩瓦替換凡三四次即可永無蛀痛之患予家中人嘗試之果驗[  栩園]  
工業須知 
[製綿簡法（二）] [  經常]  
（二）器具之設備 
（一）張架爲張掛絲綿之用法將四根方木條造成長一尺二寸五分闊一尺二寸之架四隅各插入五寸長之洋釘一隻卽可成矣 
（二）木盆置水之用上配半面之蓋備放張架 
（三）鍋爐煑原料用也 
（四）灰汁絲綿原料之煑練須用灰汁汁之製造極易法用木桶一只中距底二寸處設一十字木架上鋪竹簾一層其上再置礱糠木灰各二三寸然後注入適量之水令由桶底小孔流出另用他器盛之貯藏備用（未完） 
短篇小說 
[言情短篇文字因緣（續）] [  瘦鶻]  
　　我道只你到了廬山之後可曾收到過他的信麽士明道曾收到過好幾封所以我耍掃除煩惱那能掃除開去昨天又從報館中轉來一封信句句都很傷心要求我寫信給他許他會面說這一面雖是第一回相見怕也是末一回相見咧我急道如此你可許他相見麽士明道我要拒絶他時心中總覺不忍因此已冩了封回信去許他相見了不過我要懇求仔一件事你可能可憐允我助我一臂麽我道甚麽事你儘說來我倘能相助時决不說一個不字的士明道我央你同我一塊兒回上海去做個見薛苕華的代表我已約定他重九節在一處公園裹相見臨時請你做個代表先去試探他的口氣我便伏在近邊聽着他說這事你可能許我麽我道然而你好友一定很多的何必託起我來就你那個代理筆政的朋友可不是個很現在的好代表麽士明道我把筆政託他却不能把這事託他因爲他是個規行矩步的老先生不喜歡這種說情說愛的事除了他一人以外我也並没甚麽親信的好友瞧你似乎也是情場中歷劫的人所以冒昧拜託還請你見許則個我躊躇了半晌使欣然道許你許你當下我们倆便定了日期準備回上海去隔了幾天我们便搭一艘商船到南京坐那滬寗鐵路的火車趕往上海到上海後休息了幾天已是滿城風雨近重陽了 
長篇小說 
[冩情小說柳暗花明錄] [  常覺小蝶天虚我生合譯]  
　　第五章（五） 
　　顧羅倫竟如無覺反展其笑容薏德本坐近爐次羅倫遂亦徐步而前伸手向火徐徐展其手指以取煖薏德目光乃不禁注及其手則見手背之上有長瘢一道作胭脂之色薏德自思不知此長瘢之中亦有故事否也且又見其指上無環似尙未訂婚者思至此面乃不期而頳勉强移其目光自手臂而上及於胸次則見其領針樸素一如其衣所飾素珠最多亦值不過一先令蓋　鼎也更上乃及其面而薏德心中不禁怦然蓋其面色實與在船中相遇無異雖笑而仍有憂色目痴痴注視爐火一若忘其身後乃尙有賓客在者頃之忽似遽然驚覺舉其首適見薏德四目一注二人乃各頳其雙頰羅倫曰姑娘吾與尊甫以急於來視君等乃并雪茄亦未嘗燼今女士坐近琴牀亦能彈一妙曲使吾人得以靜聆否薏德此時又俯其首聞語亦不仰視但曰謝君莤雪能之吾則殊劣羅倫乃廻向莤雪而莤雪亦允姗姗起立至琴次而坐然其指法絶似機器雖無舛錯亦不驚人羅倫小立有頃復返至薏德之旁言曰姑娘井畔之事吾固負疚豈至今日尙不能恕我歟薏德曰謝汝吾所最恨者卽於他人唱歌之時乃爲閒談羅倫曰姑娘言當即我亦頗恨之特甘冒其厭惡而急於求恕乃見吾心之誠耳密斯鄧伯薏德不俟言畢卽曰止吾姊乃密斯鄧伯羅倫不禁笑曰然則薏德矣薏德薏德君今當恕我矣薏德曰認過求恕亦爲吾所最厭願君離此尙以不言爲佳羅倫笑曰此又正與吾意脗合唯不畏君厭而求君恕其意乃愈誠君之恨我殆卽以我曩日升亭之次未告君以何人乎薏德至此態乃愈冷曰告與不告口固在汝與我奚涉 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之仕途 
[整頓仕途說（見本報甲戍年十月初五日）]  
　　香港循環日報云日來屢讀申報其中論及仕途甄别新章者非止一次近今仕途之壞實闗於人才而於國計民生所繫甚鉅今自科第而外則有勞績軍功捐納三途並進顧此三途中亦未必無人才出於其間正未可一概悉汰之也其由科第出身者名曰正途而究其所以進者則由帖括不過爭一日之長即令其於時文初無遺憾究與吏治何裨問以兵刑不知問以錢穀不知輙假手於胥吏爲之牽率無異木偶之登場其中精明强幹者十之二三而已至若勞績軍功已由歷練而得官特不知保舉者果能秉公而無濫否耳捐納一途直以官場爲利藪其進身之始念已非顧亦有懷抱眞才而欲藉此以一試者竊以爲此四途者皆當予以甄别自科第進者試之以吏治其迂謬偏僻者則改繁爲簡或由知縣而改爲敎諭訓導捐納者則先考其行爲察其才識更覈之以文字悉無所取則予罷斥嗚呼國家以時文取士謂可盡以羅天下之才此亦不可必之數惟是取之多而用之廣眞才亦不能不出於此而實非自時文來也故國家而眞欲得人才必先自廢時文始以吾人之聰明材力舍時文而致功於實事亦復何事之不成何藝之不精奇技異巧方且駕西人而上之矣獨怪時文一道無智愚賢不肖皆知其一無所用而國家猶拘守成法不之一變此眞可爲痛哭流涕長太息者也捐納一途國家每歳所得無幾而名器不尊仕途日壞貪黷卑污病民瘠國悉由此生今以納穀得一知縣八成者不過萬金四成者不過數千金其他亦不過二三千金卽可到省候補夤緣鑽刺必所不免久之當道者必予以差委謂之調劑於是非在釐廠卽在各局月支薪水數十金其他之侵漁可不必計不過二三年間捐項已有歸着以外悉是赢餘而頭銜之耀不獨可以炫友朋誇鄉里也一膺民社即與正途無異較之以數千金設行開舖更爲穏固而榮辱勞逸不可同年語矣其實各直省中所有廠局盈餘之支銷即可當天下捐納之所入而有餘在廠局司理者不過實心任事之一二員而已足其餘皆所謂冗員也所縻於國家者不亦多乎故捐納足以損國不足以益國至其病民更不待言今當大爲沙汰之舉凡行爲之鄙者才識之暗者文字之謬者悉令還里但榮之以虚銜而己其餘列爲三等以列等之優劣爲得缺之遠近皆命其先行在籍學習至選授之期循次令其赴任此則不待疎通而自無擁擠可爲朝廷省無數之糜費惜閭閻無數之膏血即以各直省廠局盈餘歸入京師以抵捐項而捐納永停是或一道歟 
尊聞閣筆記 
[袁琛（見本報甲戍年二月二十九日）]  
莞邑袁琛業賈仙城積資頗裕年逾五旬將欲退休而其子慎成不肖肆蕩縱賭不遵訓誨年甫二十洋烟癮成袁遂飄然有世外之想於是將餘資濟貧拯困存约五六百金携往羅浮樓隠酥醪觀中自思生平無甚過失且非不以義方敎子今若此殆理不敵數耶抑面壁人未了根因耶遂誦經懺悔蒲團坐月貝葉披雲然未嘗忘子孫憂也道友李棲霞頗知其意常勸之曰此間山花紀歳野鶴來儀不管人世滄桑自是神仙眷屬視世之營營逐逐者可謂樂哉斯土也袁曰太上忘情聖人盡性何去何從孰正孰偏情豈可忘偏即爲病余以此爲避世地耳非以此爲獨樂境也李嘆曰情之累人有如是乎某本欲勸慰於君而反觸某之憂是知羅浮一境非快樂地實匿愁藪矣初李亦因家事煩惱故隠於此同病相憐良有以也袁子慎成自父去後徒守一雜貨店時己懋一婦費用浩繁度支告匮不數月而資財消竭欲尋其父爲恢復計不期遍覔無蹤所追逋者愈迫該婦見日給不敷絶之而去成席捲逃債匿於烟館賭場久之藍縷其衣烟雲其面鶉形鵠態自顧增慚有其父舊夥伴張興遇於途見成貿貿然來詢之曰世兄何一寒至此成曰偶因置貨失時資財蹶跌且父身亡後獨立無援時運不濟於斯爲極張曰某於前十天尙見令翁之面胡云身亡也成曰有是哉敢問見於何地張曰某販貨於博羅之墟得遇令翁綸巾道袍精神倍昔豈已登仙乎成曰某所謂亡者乃去也張曰觀吾世兄口給誠捷不應窮困若是然汝事某盡知之何必諱言成臉忽赤曰某知罪過矣世伯必知吾父下落願指引以往請罪張曰知之非艱行之維艱過而能改善莫大焉成指天誓日云必痛改張曰某念令翁曾提携我敢袖手旁觀負其義乎汝果自悔往懇之或可冀其垂愛遂告袁所在且贈以盤費成大喜次日買舟直至博羅而登羅浮甫數里適遇一道童張詢酥醪觀何在童指白雲深處遂别而去成迷路空尋漸將日昃惟見雲山蒼蒼猿啼鶴嘯悵惘不已正欲尋借宿之所遥見兩道人坐石對奕成趨而前視之則其父在焉成拱立於側備述其情袁曰一局未終來此聒耳可惱可愕遂收棋枰成詢同奕道人知爲李桱霞隨之至酥醪觀誓告痛改之志求同還家當竭力奉事袁曰汝詭騙多端又欲逞其技乎余今視塵緣爲苦海斷不復踐汝速歸勿觸余惱成聞言涕泣以請長跪座下李曰彼旣備嘗艱苦困心衡慮豈無自悔之念請勿過慮袁曰余在家時訓誨多方置若罔聞退省其私且謂此不過老生常談耳父子之間不責善某非不知也惟不肖當前焉能恝置不得已蒲鞭示敎夏楚施威骨肉之痛摧肝裂肺豈知施者氣喘神頽受者似同搔癢彼尙自命才能跨竈祖宗不足法人言不足恤廣交遊肆揮霍反鄙老成而笑淳樸不思身從何來財從何出視父母如陌路人戀花柳爲家室樂玷祖覆宗辱身絶嗣復有何顔面來見我乎我祇餘此養老之資决不受汝騙言巳拂袖而起李挽之復坐力爲解說袁曰彼之行徑非君所知觀其烟癮未斷狡獪而已君勿信也李爲之具膳留宿次日成低首喪氣而回復見張興興曰汝烟癮不斷焉能取信爲今之計莫若先斷烟癮奮志謀生待稍能自立然後接令翁回家奉養以贖前罪方慰其志也成乃斫烟鎗毁燈具僵臥數日若將氣絶張憫其誠爲購成烟藥齊灌食之遂斷其癮張薦之上海僱工不三年東主盡付所託撥股均利大有所獲因返港覓張再尋其父張令成自往懇請父歸父猶未信及張與偕往則行矣其道友李棲霞曰汝令翁已往終南山去從此不復回矣張曰某今與世兄偕來意非昔比請勿匿跡爲我尋回一晤便知其詳李曰此去確眞何可尋訪蹤欲晤面請往終南山乃可張謂成曰今旣來此豈可空行豈料非遠去者吾與汝姑住此以俟之若何成曰善於是張與成遍尋四百三十一峯數月無影響將欲共返忽一日度鐵橋之西見一道人倚樹觀瀑時暮雨初晴嵐障隠約撥蒙茸而前覩其背似成之父急呼之其人回顧始知非也大失所望成詢之曰子見吾父否道人曰誰爲汝父成曰東莞袁某是也道人見其倉卒無禮謬答之曰汝父在林樾間採藥因指而示之忽一人從林出趨視之果袁也張即拉之回酥醪觀備述一切因與俱歸遂爲父子如初 
警世寓言 
[溺女報（見本報甲戍年三月二十九日）]  
　　婁縣之西鄉有劉姓婦庚午歳曾生一女彌月後雙目忽瞽婦惡之絶其乳其夫屢戒之不聽遂餓以死逾年又生一女目甚大而兩手如豬蹄婦尤惡之殺而投諸水是月之初忽產一肉球大可一拱徧球皆有細洞盤旋不定衆人大怪異將欲棄之忽躍起直擊劉婦因驚悸而卒正鼎沸間球己不知所之矣翌日於榻下得之則縮如雞子大其色甚紅幾疑爲九轉靈丹剖之堅不可破擲於地鏗然作金石聲遂與婦同就士焉噫是殆二女之寃氣所結成耳否則何能擊婦而使之驚悸以死耶 
更正五月十七日維錄三合濟生丸内紫荳藿係紫荳蔲之誤又公平君訽蘿　纓按卽帶葉之小蘿　　霜雪露乾者淮士君鑒乞寄雙明信片示知住址又某君訽新鮮虎耳草茲得雷拙園君答覆謂即金絲荷葉草葉圓色青反面有紅筋兩面均有毛梗短各處假山石花臺多有野生者栩按此草杭址甚多開長梗小花略如九節蘭色白而成極精小之蝶蝴形可貼瘡癤并治耳膿摀取其汁加冰片少許滴之耳内逾刻傾出再滴三次 
 
 
 

Page 18

 
 
   
 
