# 1916 - 32 - 4915438

 

Page 1

 
 
   
 
 

Page 2

 
 
   
 
 

Page 3

 
 
時評 
[得民心者（冷）]  
　　川邊之戰傳者兩方均稱得勝余謂今日非决勝負之期也即使所傳之勝信而實亦無大關係也 
　　何則此次中國之戰事最後之勝利乃在眞得民心誰能眞得民心者則最後之勝利屬之誰此乃千古國内用兵之眞諦不可以絲毫相强者也亦不可以外貌粉飾者也雖然得民心之道不僅在名義猶當於實際求之實際之最有力即取財之方法是也當今歐洲之戰羣謂將决戰於經濟力中國將來民向所歸亦以此力决之審察乎此者可以知勝負之數矣 
[專電]  
　　北京電　五國銀行團將上年份鹽稅餘欵四百萬元劃歸財政部接收政府刻賴此以充急用 
　　北京電梁士詒派稅務處員韋榮熙等三人赴日調查稅務實際在探索阻此周特使眞因　　北京電　新簡將軍府參軍帕勒塔有派赴綏邉密查之說　　北京電外報稱蒙匪勢熾擬派新簡參軍帕勒塔赴綏密查 
　　北京電　贛省第六師派遣征滇已另在直豫兩省招募千人補充兵備 
　　北京電　模範團第二期徵兵到京駐南苑即開練 
　　北京電交通部勘築湘鄂間軍用鐵路由通山訖長沙限三月初竣工 
　　北京電内務部奉諭嚴訂官吏偷生條例 
　　北京電政府催提川鄂湘鹽欵四百萬充軍費 
　　北京電　日本派川上俊彦等到京改訂吉長路約 
　　北京電改訂吉長路約日委員川上俊彦鎌田彌助兩氏支日抵 
京 
　　北京電優禮嵩山四友燕見箋啟免朝特饗優給六條 
　　北京電審計院咨催各部省迅將四年分下半年計算書造報 
[特約路透電]  
　　成都電叙府東北七英里許曾有小戰傳聞川軍獲勝又有北軍一師經過萬縣奉命起程赴西紅十字會刻由自流井嘉定向叙州出發）二日（ 
　　廣州電報章雖抱悲觀然粤人慶賀新年仍甚熱閙商界云年底債務尚能美滿清結就各種氣象觀之新年貿易當可發逹粵省所以有此良好現象者非由於當道能以維持現狀之力實由於革黨之决心不欲起事致使商業凋殘人民困苦耳彼黨人所求者不過共和政體而已廣州似未必有大亂各學校前因人心惶懼紛紛停閉今擬於新年後即行照常授課（五日） 
[戰電]  
（英人路透電） 
　　倫敦電今日午後泊萊末資到有西斐來客彼等聞阿巴姆號失蹤一事大爲驚異並謂該船載客二百餘人官場宣稱阿巴姆號有頭等艙客八十七人餘客八十一人執事與水夫等一百三十三人但實數或尚不出此（二十八日） 
　　紐波特電阿巴姆號在東斐摩洛哥西南加那萊島外爲一德潛艇所拘該艇前會擊沉英商船一艘阿巴姆原有船客一百六十八人又載他船遇難者一百三十八人計連水夫在内船上共有四百二十五人左右内有婦孺若干（一日） 
　　紐波特電攻擊阿巴姆號之德艦爲摩維號曾擊沉英商船七艘（一日） 
　　華盛頓電　拘捕阿巴姆號之德艦實爲一武裝之船並非潛艇德司令言阿巴姆號未曾抵抗（一日） 
　　諾佛克電阿巴姆號德司令布格氏聲稱一月十六日德砲艦摩維號在瑪底拉北面六十英里拘獲阿巴姆號十七日摩維號與英商船克蘭瑪克太維施號（五八一六噸）相遇力戰若干時英船死十五人卒被擊沉阿巴姆號從水中救起英船水夫四名摩維號艦長乃命布格爲阿巴姆號司令開赴美國十日摩維號擊沉伐林福號（英商船三一四六噸）並拘獲英煤船柯白里芝號（三六八七噸）十三日又擊沉特洛芒碧號（英船三六二七噸）歐塞爾號特萊德號十五日又擊沉裝載小麥之亞特定號（一日） 
　　倫敦電阿巴姆號行抵美洲之說已由官場徵實船上諸人大約皆安（一日） 
　　紐約電美國菲奇尼亞省諾佛克電稱阿巴姆號懸挂德旗已抵諾福克港口停泊候驗船上有德潛艇水兵若干（一日） 
　　諾佛克電阿巴姆號船首之護板作鋸齒形似曾被攻者然船上有德人十二船客病者十二人目下不准報界訪員登船探問（一日） 
　　諾佛克電阿巴姆號刻仍泊於砲台砲線之下船客散步於艙面船長哈利森告美國領港員曰此船在海中行駛時天氣睛朗遙見平底汽船一艘疾駛而來初不之懼故無凖備俄而來船之艙首甲板以帆布爲之者倐然撤除而大砲一排遂顯然露出砲聲忽作此船乃不拒而降來船派水兵登船將水夫閉於艙内並釋放德俘二十人開往美國德人在無線電報室中僅接來電而不發電故德司令布格氏知英巡艦之所在而能避之云（二日） 
　　倫敦電阿巴姆號載有現金約值英金五十萬鎊今日船公司宣布船客皆安之消息船客之眷屬聞之大慰半月前航業界曾接消息據稱德國某船從中立國口岸脫逃此說今頗爲人所重視蓋攻擊英船之摩維號似不能由德國基爾運河駛出而不爲人所見也（二日） 
　　華盛頓電駐美德使正式宣稱根據一八二八年普美條約阿巴姆號當爲德國之捕虜品國務卿諭令阿巴姆號船客一概釋放美國移民局不許船客十四名入境因其赤貧之故内有喀麥隆德人七名（二日） 
　　華盛頓電　駐美英使往晤國務卿請依照海牙公約釋放阿巴姆號給予原主具領且謂有此公約故一八二八年普美條約已失效力而德使則謂普美條約今仍適用阿巴姆號應視爲海軍輔助艦而被拘禁俟戰事完畢給還德國云云（二日） 
　　華盛頓電阿巴姆號載有喀麥隆德俘若干國務院已得此事之報告將决定此船應有之地位（一日） 
　　華盛頓電駕駛阿巴姆號之德國水手大約願在美國覊禁而不願復駛出口致受爲敵拘捕之險如阿巴姆號果爲商船則戰後歸還原主如爲德國輔助巡艦則日後將爲德國所有（一日） 
　　薩洛尼加電　可恃方面云聯軍占據加拉布吕半島乃因新近德潛艇在通至薩洛尼加之海峽轟擊英運送艦一事而起蓋因聯軍不占據加拉布吕半島則不能派兵巡視海岸也（三十日） 
　　倫敦電昨晚（殆指星期一晩而言）齊泊林飛船六七艘攻擊英國東方東北與中央諸省抛擲炸彈若干但目下尚未有重大損失之報告（一日） 
　　倫敦電今晚巴黎又接警信知齊泊林飛船將來攻擊當將全城燈火一律熄滅（三十日）　　巴黎電官場宣稱昨晚十時齊泊林飛船一艘翺� 
翔巴黎天空法人發砲射擊並遣飛機攻之敵飛船擲下炸彈數枚但未有所損傷（三十一日） 
　　巴黎電　二十九夜十時齊泊林飛船一艘以炸彈攻擊巴黎擲落炸彈十三枚毀屋九所死七人傷二十二人（三十日） 
　　薩洛尼加電昨日法飛機攻擊道伊倫西北巴柴里德布軍營敵兵大爲恐慌損失甚巨法機安然飛回（二十九日） 
　　巴黎電昨晚公報謂全陣線之法砲隊終日甚爲活動比境德軍戰壕大受重損敵軍希圖奪回勒維勒東面地雷陷穴爲法軍擊退亞貢地雷戰事仍在進行利於法軍法軍轟發地雷兩枚德軍爭奪一陷穴時受創甚重法軍現占守該陷穴之一邉今日下午公報云德軍在亞土瓦進攻兩次均失利法砲炸毀泊維薩蘭子彈庫一所今晚公報云法飛機一架以炸彈攻擊德國巴登邦之自由城因德飛船曾轟毀伊泊萊境内之村莊故有此報復之舉擲下炸彈三十八枚車站及軍事工程均大受損傷亞土瓦砲火甚厲有劇烈之戰事德軍分四處進攻僅於奇凡希南面轟發地雷若干枚後在法軍前鋒戰壕内得有立足地其在勒維勒拉福里路附近及亞拉東北兩處者均完全失敗第三處則在洛克蘭柯爾北面初出攻即爲法軍砲隊所阻敵兵均未能離其戰壕法軍激戰後奪回勒維勒至拉福里路南面地雷陷穴且屢次擊敗奮力回攻之敵軍法軍法軍於地雷陷穴一處檢獲敵兵死屍一百五十具之多足證敵軍於近今數役受創甚重敵軍猛轟亞拉及該鎭南面之法軍陣地法軍回擊甚力法砲擊毀拉細尼南敵軍防禦工程（二十八日） 
　　巴黎電　今日下午公報謂法軍在亞土瓦奮力回攻奪回昨日德軍所占之戰壕一部分敵軍在松末河南猛轟之後攻擊廣數基洛邁當之陣線是役在南部分者全行失敗僅於松末河濱稍得利旣而敵軍爲法軍所阻法軍第一次回攻奪回戰壕數道　孟斯台爾尚有火藥庫一所中法軍砲彈起火曾發炸聲數次今晚公報謂法軍續在亞土瓦一四○小山西奪回昨日敵軍所占戰壕數段且救出被俘之法國兵五十人敵軍於拉福里路南圖奪回地雷陷穴兩處爲法軍擊退松末河與瓦斯河間愛恩河北勞蘭數處砲隊甚爲活動法軍砲隊毀瞭望臺數座敵軍防禦工程數處法飛機十四架昨以炸彈多枚擲擊杜伊蘭湖北巴柴里之敵營（二十九日） 
　　巴黎電今日下午公報謂敵軍復圖在松末河境大舉進攻德步軍兩次在杜比愛爾對面爲法軍以大砲及來福鎗擊退今晚公報謂法軍在勒維勒至拉福里路南轟發地雷炸毀敵軍之地雷法砲隊猛轟蘭斯東南敵軍軍需庫及維斯尼北之敵軍松末河與瓦斯河間有敵兵進行爲法排砲所阻法軍炸毀索比爾德軍防禦工程一座其防兵全數斃命法軍猛轟萊姆東·亞斯巴區·亞爾薩斯之敵軍頗有效果（三十日） 
　　倫敦電公報局否認土公報所載英軍在美索波台米亞境内扣那地方受挫消息謂僅有英游擊兵一隊在夏太爲阿刺伯兵所攻但英兵死傷僅數人而敵人則受創頗重（三十一日） 
　　倫敦電　東斐英軍司令道倫將軍稱英軍於上月二十四日占據塞倫台蒂故烏干逹鐵路之支路已由伏伊展至塞倫台蒂英軍旣據塞倫台蒂與隆狄戈兩處敵軍之活動遂減云（一日） 
　　倫敦電杜白爾將軍電稱喀麥隆海岸一帶已無德軍蹤跡目下有德兵七百餘人集於西班牙屬奇尼亞邊界而逃兵之降於英法軍隊者頗多（一日） 
　　倫敦電杜白爾將軍電稱海胡特大佐之軍隊與德軍連戰兩次損失甚微後遂占據裴英與甘恩柯爾大佐之軍隊已佔領洛洛道夫目下大隊敵軍紛紛行入穆尼（西班牙屬奇尼亞境）（二日） 
　　倫敦電羅馬電稱意軍决計捨棄杜拉沙而集兵於伐洛拉（三十日） 
　　彼得格勒電俄國里芝報登載俄外相關於歐洲及遠東政局之談片外相稱讚日本之協助謂日本與歐洲戰地遙隔故日本之參與戰局僅限於供給軍火但此種助力極有價值俄國大公爵之赴日已發生良好印象足以表明日俄經濟上及政治上關係之一致並鞏固兩國間現有之友誼近來諸協約國聯合勸告中國展緩帝制一事即爲各國利害相同之一證云云（三十一日） 
[東方通信社電（日本人組織）]  
　　北京電四川電云在瀘州之北軍守備兵計第二師之兵約二千名又由成都派遣之兵約一千名及在南溪約一千名之守備兵目下殆有爲南軍包圍之形勢恐不得已須退却重慶南北兩軍之决戰大半在重慶附近其時約在本月中旬云（六日） 
　　北京電某國公使館接到廣西南寗電云龍覲光部下由廣東赴雲南之兵係於一月二十三日開始出動其兵力號稱一千五百名其實行抵廣西省之南寗者不過五百名云（六日） 
　　北京電廣西陸將軍之子陸裕光（譯音）前月上旬爲防邊疆帶兵約一營前赴百色此外無他軍隊移動廣西雲南省境桂滇兩軍� 
衝突之說並無確報（六日） 
　　北京電　向廣西進軍龍覲光之兵其實力甚爲㣲少因其欲當雲南之兵豫定借用廣西省軍隊或新募集兵士惟現借兵及新募兵均不能逹目的因之龍軍暫時似尚不能進軍（六日） 
要聞一 
[北京通信]  
　　駐日陸公使對於帝政問題屢有電告聞近日另有一密電致中央請以國家統治爲前提即熱心主張帝制諸公亦望暫時犧牲已見與海内明逹之士共抒愛國熱忱平心商槯則意見消而政爭自冺云云中央得電後尚未知作何計較也編輯餘談 
[兩拿破崙（飄萍）]  
　　一八○四年之拿破崙一世與一九五二年之拿破崙三世皆世界有名之帝皇思想家也然拿破崙一世之徵求民意國民總投票之結果贊成者三百五十七萬二千三百二十九票反對者二千五百六十九票拿破崙三世則贊成者七百八十三萬九千票反對者二十五萬三千票贊成者固多數反對者亦尚有少數也 
　　有贊成有反對贊成之價值不因反對而損且因反對而著然後世論史者猶或議之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰訊中之北京籌畫]  
　　川邊與桂邊之别報刻據駐京某國公使館接到重慶雲南廣東等處來電報告官滇兩軍對壘情形如左官軍八千現已行抵重慶其先鋒已溯江進抵瀘州方面然其大隊尚駐紥宜昌以次進發其總司令曹錕將軍已於月之十九日上午十鐘從岳州起身乘輪至宜昌矣滇軍已到叙州者約有二萬其先鋒業已占領瀘州然目下兩軍尚未聞有大衝突之事刻下街巷喧傳南北兩軍大戰於重慶之說大約係無根之風傳又據該公使館消息謂日前某方面所傳桂軍西進已到羅平之說尚難憑信蓋廣西尚無調軍之舉動惟邊界向駐兵若干意者該消息或即指該邊兵而言亦未可知至在羅平與滇軍交戰之事則全屬不確可斷言也云云 
　　撫慰與調查之所聞政府將派胡景伊赴川慰軍一節曾誌昨報茲聞胡氏未經擬派之前當局擬有兩項辦法其緣起蓋以滇軍入川以後亟圖發展因之川邊軍事極爲緊迫昨征滇軍務處會議有某要人主持以目下滇中軍務首以從速援川爲最要惟現在本處精嫻川中軍情者頗屬乏人每有籌議殊多隔膜爰擬兩項辦法第一請以參政院參政毅威將軍胡景伊參預本處密議第二陳請特赦前四川都督尹昌衡執行之徒刑除參預密議外並撫慰川中軍隊此議曾有多數贊同惟尚有他種關係必須妥籌完全始能陳請後經迭次商議將兩項辦法參合變更而胡氏慰軍之議乃喧傅於都門矣至於前往兩湖黔粤四川等處之軍隊關係尤爲重要其軍長官兵士旣籍貫不一其駐紥地點亦異以是即難保其確皆忠於政府而政府又連得密報謂某某軍内幕刻下均有特别行爲詳情雖未盡悉然公府得此已經異常注意於是外間近有日内即派陸軍部副官沈尚樸前往湖北湖南貴州廣西四川各邊軍隊調查之說且不久即須起程云　　征伐與調和之兩說昨據政界消息政府當軸近接邊報警電藉悉雲貴革軍勢力漸大極爲注意聞政府籌議之方針在限於三四月内戡平亂氛肅清海宇溯其理由因此次行軍頗與中央財政有至大之關係若該期限内不能奏平治之功則其及於財政之影響實係重大而對於其他種種之方面亦恐有意外之不利故現已决定乘此時間增派軍隊舉全力以從事征討惟另一消息上月二十八日公府曾召集軍政兩界開緊要大會議所議事項異常秘密僅聞有如援辛亥革命調和辦法所有種種之黨禍難免不致再見届時恐國將不保等語旋又調查政府目下對於滇事之主張以爲若堅持武力解决不但利歸漁人且國家地位亦將隨以滅亡故始終未盡忘情於平和辦法日來外間謠傳講和云云蓋亦不無原因也是日會議之後政府特將密議情形及所籌當取手續一律摘要通電各省作種種之諮詢飭令詳晰條擬電覆 
　　軍餉與義捐之籌措臨時軍務處於二十六日午前曾開大會議爲川鄂湘桂黔各省增調征滇軍特别軍防加餉並追加特别預算案事宜聞其大致係征滇軍隊現復分省徵調較前增加過半故特會議追加防餉並聞現議追加餉額每月又須增加五百六十餘萬元之譜俟議定陳請大元帥簽定後再行移呈政事堂併案核辦並聞另有增設各省兵站司令部及輸運等經費亦在會議中三十一日午後一時政事堂陸子欣國務卿又召集稅務處梁燕蓀督辦交通部梁敦彦總長又財政部次長張壽齡鹽務署長龔心湛主計局長吳廷夑等在政事堂公所特開財政會議一次據聞係面奉元首交諭以現值國庫支絀軍需孔亟關稅收數較上年短絀即應通令各省迅速籌措特别京餉若干萬元聽候指撥並令規定協剿滇亂之各省截留京欵轉撥防餉之辦法與另籌待發前敵軍餉防餉加餉犒賞四項應需臨時現欵飭速詳議具覆等語會議内容未悉微聞中央財政本極困難自雲南獨立以來臨時軍費陸續撥出鉅額頓增財政方面遂陷於困厄之地位以故年關缺欵尚有三百餘萬元之譜聞當局對之頗爲焦灼總統自擬義捐五十萬元以濟急需徐世昌陸徵祥各捐五萬元其他各部總次長量力捐助有差 
[日本第五項要求之别報]  
　　一月二十九日大阪每日新聞載紐約專電云據最近倫敦電報稱日本此次復向中國政府提出第五項之要求現在美國人士得此消息深爲驚駭議論鼎沸聞美國政府對於此項消息亦頗注意但不知其虚實故昨特電令駐日大使喀斯理氏及駐華公使芮恩施氏等將中日兩國間有無此項交涉之情形就近速行調查報告又美國上議院亦因此提出一决議案係由議員西雅滿氏提出之議案略謂日本從此對於中國更加壓迫實無異蹂躪美國之權利者故美國對此斷不能再事緘默云云因此美國上議院特行咨請威爾遜總統將此項决議案之趣旨正式通告日本政府矣 
　　二月一日滿洲日日新聞述北京專電云最近倫敦電報所稱日本近將第五項之要求復向中國政府提出交涉一節現經日本公使日置益氏正式聲明謂日本與中國政府現時尚無此項之交涉云云 
[京小班中破獲要案]  
　　前晚）陰曆十二月二十四（七點餘鐘北京石頭胡同四海小班門首有軍人二名把門街上觀者甚夥幾欲遮斷交通須臾有一軍士出謂守門者曰汝手槍何在南旁門首軍士即從腰中探出手槍向觀者作欲擊狀喝令觀者速去勿得在此逗留俄又有從北來一軍人着黑制服詢以何事守門者笑答曰小事語未竟復有從南來巡警五六名持槍徑入該班延二十餘分鐘之久旋見軍士十餘名持鎗縛二人出前護後擁向王廣福斜街而去其被縛之人一年約二十七八歲面色略黄一年不過二十二三歲面略長而色白雖被縶縛猶各現英傲態度觀者多猜疑不定移時從北又來巡警七八名持鎗入内該班門前仍有一軍人把守不許遊人攔入以後未見有何動靜但就其舉動之愼重觀察之則此次所縛獲者之關係必爲政府所注意之重要案件也 
[奉省最近之防務與黨人消息）化險（]  
　　軍官之大會議　黨人之大計畫段將軍前因國防問題曾電邀遼洮安東兩鎭守使曁二十七八兩師上級長官防軍統領定期在軍署會議本月十八日至二十五日間連日均有重要軍官趕到與議十九日吳鎭守使興權由北特來瀋陽二十日馬鎭守使龍潭由鳳凰城到奉而防營之劉李統領等亦連袂偕來於二十一日開一會議各大官均列席所議者大致爲各隊操法是否劃一鎗械是否充足某處防軍可否抽撥地面能否無虞軍心能否無異等事此外尚有對付黨人與滇事兩問題之計劃聞此會議後尚須繼續討論各鎭守使須有四五日之勾留方能回防 
　　國體問題解决後此間人士初則盡情迎合故歷次慶祝會選舉會之盛况均爲他處所不及乃自滇中變起而一般人民以其僻在南方决無何等影響故亦不甚措意且戒於當道防民談論時事之嚴厲大槪皆絶口不道隻字仍熙來攘往以度此陰曆年關詎料近數日間謠言蠭起或謂海外黨首潛來逗遛或謂黨人乘輪在某海口潛入復縣當道乃飭各處偵探從實調查又派衛隊究其來源至日前偵探警察協獲黨人徐善生李鳳閣等業經軍法課連日提訊得實即行鎗斃現在省垣軍警梭巡夜以繼日更爲忙碌凡有形跡可疑者即加盤詰商民因之愈覺不安云 
　　滇警發生後東三省之黨人活動時有所聞然多係各方面之謠傳未見徵實茲據安東當道密報段將軍一文中多黨人之最近計畫如鐵路附屬地現在之黨人布滿極多謂黨人現除奉天大連鐵嶺遼陽不計外即以安東方面論有首領胡某譚某近派多數黨羽由日過鮮渡東溷跡新義州一帶聯絡馬賊運動軍警圖謀大舉聞應承軍事者有黄四懶王等已由大連渡仁川至安東現正招集餘黨聽候軍命其計畫則擬向北掃邊沿途結合他匪成一有統系的進行與晉北蒙軍聯合號爲關外共和軍現東邊道尹已嚴飭軍警各機關協力預防並將駐紥龍王廟之軍隊移駐安東藉厚兵力其陽江上游沿岸與韓境一江之隔已有寛桓輯臨長白駐紥各營協防戒嚴其實行有一定的條件如）平時聯絡（）平時防範（（臨時防守））臨時聯絡（暗號口號均須改編云云 
[春節聲中之鄂官民]  
　　湖北各軍警近來辦理防務甚爲盡力寒冬期内四境尚稱安謐王將軍頗爲滿意曾迭次傳令嘉許並請將各官長分别給予勳章以資勵茲因舊曆春節百工停滯之時地方最易滋事所有防務尤應特别加緊故於前日召集各師旅營長以上各官武漢水陸警廳長稽查處長各官到署會議查緝黨入辦法並面諭春節期間如飲酒猜拳賭博鑼鼓龍燈花砲等項各軍民均應禁戒故刻已分别飭令遵照矣武漢自光復至今人民生産不惟多未恢復原狀而生計之困難且有年甚一年之况此次陰曆年節各富紳巨商仍循例捐欵辦米賑濟因見社會上窮苦之氓日衆籌欵較昔尤巨乃猶不敷散放陰曆臘杪各紳富門前老弱婦孺求賑者絡繹各慈善家皆有粥薄僧多之歎聞警廳會紳調查貧户註册領賑者比昔年多二萬餘名而武昌人口且較從前減少五分之二蓋以各般生計日就逼仄軍政二項不惟鄂人難以挿足即南方各省人亦鮮獲信用際此百物昂貴捐稅繁重之時爲賦閑之寓公者胡能挈眷居此故有力者皆歸其家園無資者則流爲餓莩此人口減少而貧户反多之原因也至漢口市面旣受歐戰之影響復遭帝制之波累對外對内皆鮮交易臘月間又因征滇運兵輪船悉被拉差無異斷絶交通故一般商號受虧不可言狀其有盈餘者寥寥可數年底食物店及售魚肉者向稱利市茲竟堆積難銷入夜向來鞭聲不絶者今亦寂然少聞藉此已可覘人民之苦樂今昔懸殊矣 
[粤省注意滇人與黨人]  
　　黨人傳逹消息多係另設暗碼龍將軍以郵電各局雖經派員檢查惟仍恐時間偬忙不免或有疏忽昨特飭廣州電報局如遇有來往雲南電文無論何界人物拍發者均須先送軍署檢閱方可發出龍將軍又以滇省獨立後迭據探報謂滇已分派黨羽來粤希圖起事故特飭各路軍營如遇有雲南土人新入粤省者務須注意查察如有嫌疑之處准即拘留云云此可見其對於滇事之注意矣 
　　汕頭一地向爲黨人出没淵藪前由巡按使特委警廳行政科長門安潮前往接充警察區員以資查察詎日昨果由潮梅鎭守使馬存發查得有該區區員楊仲文受陳炯明運動在汕設立機關并查悉其私宅暗室與鄰户某醫生醫館接近闢一門户通連中藏危險品物甚夥現由馬鎭守使審明急電當道核准將其就地鎗决矣警衛軍統領袁帶昨在香山地方拿獲黨人一名並炸彈六枚已經詳解將軍行署訊究吳統領所部稽查員由港偵悉黨人偷運炸藥潛赴内地即跟蹤至龍江地方會營起獲炸彈十餘籮獲住黨人一名花縣周知事昨在縣屬拿獲黨人徐振朝徐汝福徐炳藩徐維臣徐文輝等五名并搜得文件多種現已一併詳解將軍行署訊辦水上警察廳在台山縣拿獲黨人李某一名省會警察廳亦拿獲一名并圖章數顆均已詳解軍署訊辦昨日有陸軍多人在大來客棧拿去住客黃新仲一名聞亦因黨人關係 
前陸軍司長鄧鏗日前偕同其弟鄧鏘潛回香港被港警司查悉派差注拿詎鄧鏗已聞風遠遁祗將其弟拿獲聞亦係黨中重要人物稽查公　探悉有南海人潘理廷者時常往來港澳並在長堤各旅館住歇衣冠華麗用度闊綽且屢次更易姓名不無疑實昨經密飭委員跟蹤至長堤之迎賓旅館樓上將其拿獲現已綑解軍署核收發審矣 
　　有所謂哨牙啓者前因搶刦沙潭輪渡圍捕數次均被兎脱現在番禺南安市地方糾黨三千餘人高扯龍聖社旗幟四散謠言聲稱進取省城志在大舉昨爲水陸統巡胡令宣偵知當即飛報將軍巡按使請即派兵圍剿 
[江蘇最近之預算（南京通信）]  
　　江蘇預算自中央頒布會計法規定以每年七月一日爲會計年度開始至次年六月三十日終止元二年間均依限造報惟以軍事倥偬秩序未定率多凌亂罣漏自三年七月至四年六月是爲三年度預算造報始較完全中間分别國稅地方稅國家支出地方支出計列入國稅經常臨時歲入總額爲一三五七三○七二）按篇中數目均以元爲單位下倣此（列入地方稅者爲二六○○八八六歲出列入國家支出者爲九三八六八○四列入地方支出者爲二一二三六二○去年中央變更會計年度改以每年元月至十二月爲一年度故去年年終復另行造報預算經財政部核定仍根據三年度預算合併四年下半年議應增減各欵另行列計其原分别國家地方者則以現在省議會取銷旣無提交議决機關未便由各省長官意爲伸縮應即一律列作國家預算一併由中央提交立法院議决故本年預算案其範圍至廣限制至嚴其核定總數計歲入總額爲一七七五二五三六視三年蓋增三八五五○八四歲出總額爲一二二七八六○五視三年蓋增二五九八四五一歲入相抵蓋盈五四七三九三一以視三年盈餘之數又增益至一二五六七三三盈餘之欵更令依限滙解不容挪欠限制束縛之嚴搜括鈎稽之巧視前此爲益甚矣茲根據三年度預算原案比較其盈虚增減標舉欵項列表如左 
歲入項下 
項别本年度核定數民國三年核定數增减田賦一一○九八五七二五一二二五八○九六七九一○地丁四六五八三八八二七七六四○○○○○四○○漕糧囤米五九六九四四七七一四九二七六○三二○四四○租課二六四二二○四四四二○三五○○七○限外加徵二○○二○○○○○○○○按蘇省歲入以田賦爲大宗綜每歲之所入已足抵江蘇全省歲出之總額上列四項民國三年核定數係列作國稅原額新增之數則原列作地稅者本年度預算合併計算如上總額貨物稅五八九五四三六○一五三五七三四○○○七三四 
按貨物稅三年度預算係全列作國稅原定爲四三六○○○○四年下半年迭經部電議會本年乃連間增　數目列計 
　　正雜各稅三九七二五七四四七七二九五　　　二契稅　一○○○○○一○○○○○牙稅一九一二五七一九一二五七當稅二○○○五六四七二鑛稅四○○○四○○○烟酒稅一○○○○○一○○○○○車捐稅一○九三八○一○九三八○按正雜各稅上列五項三年度預算除車捐一項係作地方稅外餘俱列入國稅至印花稅烟酒公賣稅等則係解部專欵不列入預算中間鑛稅一項係四年下半年增收當稅則係四年下半年抵銷核減半數餘均依照三年度預算原額徵收 
官業及各　二三三一四四九九種收入八六九二七三五九六官股利益六四六一二六四六一二司法收入七六六六一七六六六一契紙收放二四○○○三○○○二一○○○省有基金三八五八○三八五八○學費收入四○○一六四○○一六按官業收入五項三年度預算惟基金生息及學費兩項係列作地方收入餘均作國稅原定總額爲二九四六五三復以官有田産收入九九三○○及國有地繳價五○○○○剔歸中央特别收入故僅餘上數契紙收入三年預算僅定三○○○四年下半年乃增收至一二○○○故本届預算乃加倍列算如上臨時歲入 
貨物稅罰款一三七一六五四○○八三一六按此項三年度預算僅列五千四百元四年下半年增收至四千餘元本届預算加倍列計故如上數歲出)篇中均以元爲單位( 
項别本年預算核定數民國三年預算核定數增減各公署一二九一一二六三二七四經費二○○七○四九六巡按使公一八○一八○署經費○○○○○○各道尹公一四一一七三三二五○四署經費二○○七○四各縣知事九一○九一○公署經費○○○○○○縣佐六○○六○○經費○○○○ 
　　按公署中道尹公署現設滬海蘇常金陵淮揚徐海五道三年原列作國家開支計十七萬餘元去年迭次奉中央令核減故本届預算核减如上算縣佐經費一項爲三年所無復經省署補列作經常費十八萬元臨時開辦費一萬二千元本届預算乃核減三分之二僅准列六萬元故本省縣佐一時設置愈難警察二四四二二○○八三四四經費八○八三○○五○八省城警察五二三五二三廳經費五○○五○○淞滬警察四九五四九五廳經費九○○九○○蘇州警察二五六二五六廳經費八○○八○○鎭江警察三二一三二一廳經費○○○○水上警察一○六四七○○三六四廳經費五○八○○○五○八淮陰警三五○三五○察經費○○○○鋼山警三五○三五○ 
察經費○○○○ 
 
 
 

Page 7

 
 
警備隊　三七二三七二經費　四九六四九六　　按蘇省警察民國二年先後依照警察官廳組織令就省會商埠所在地設置四警廳各縣分設事務所經費一項民國二年省議會議决警廳警所一律由地方支出總額爲一一○六四七四警廳乃佔六十餘萬二年度省議會議决預算始規定警廳經費由國家支出縣警所則由各縣開支不列預算三年一仍其舊銅山淮陰兩縣先後由所改局乃添作省地方支出列入預算此次仍依原案核定鎭江警廳久經取消經費稍减現甫改設專局雖增加經費然視各廳節省已多水上警察係前清水師改組現設淞滬蘇州兩廳三年預算核定七十萬元係除地方補助經費三十六萬餘元本年預算乃連同列計故如上數警備隊係清鄕隊改組現計二團分駐江北三年原列作地方支出本届預算仍依原數合併列計)未完( 
[南京快信]  
　　齊使昨將儀徵縣知事杜芝庭調省委候補縣知事白士藝署理 
　　省會警察長王桂林自請辭職已經齊使慰留南滙縣知事馮成溧陽縣知事張鳳瑞均因事將受降等處分已由齊使請付高等文官懲戒委員會 
政治研究所定於本月二十日假法政專門學校舉行第一次考試 
　　齊使昨將省中現充差缺各員已經保免縣知事者一律保免晋京考詢 
　　省警廳昨在南門又破獲黨人機關一所當即解交軍政執法處研訊 
　　高等審判廳擬在清江設立較大模範監獄一所爲江北各縣提倡已委劉卓籌備一切 
　　將軍府諮議廳長胡嗣瑗奉調晉京現委諮議張季煜代理 
　　洞庭規復縣治及崇明外沙灘地添設承審員兩案齊使迭據蘇滬紳士禀請已據情轉咨内務部均有實行添設希望 
　　財政廳奉財政部飭令本届預算旣經核定嗣後無論何種用項均不得追加以示限制 
　　省中通俗圖書館昨日開幕 
地方通信 
[蘇州]  
　　盗案彚記蘇垣胥門外蠡市鄉日本籍金指南家於臘月内被盗十餘人明火持械擊開大門分入臥室搜刧細軟衣飾等物據稱損失約值四千元其同居之童某亦被刧去約數百元左右翌日事主開單報告該區王巡官前往蒞勘并詳報吳縣知事派員會勘飭屬跴緝聞前日在該鄕拿獲嫌疑犯一名即前搶刧新廓里之湯阿大已解縣究辦齊門外陸墓鎭前日有農民來城售去白米十餘擔携欵返里行至該鎭被盗匪數人在途將洋刧去警局近在咫尺而該匪等竟敢如此亦可異矣滸墅關車站旁某姓農家前日被盗十餘人打門入内刧去白米數擔現洋數十元呼嘯而去旋被駐鎭保衞團捕住盗匪一名解縣候辦 
　　排長阻搜查烟被斥日前警應某檢查員至閶門外廣濟橋堍朱長泰家查烟獲烟膏二匣其餘烟具等物被朱挑取逃入後進蔡排長家（憲兵三營排長）該檢查員跟蹤追入蔡家致被毆打後復被拘至憲兵連部收押一鐘餘始行釋放當經警廳崔廳長禀明般道尹飭行憲兵營查辦茲悉此事憲兵第三營長王紹臣君已函致警廳略謂巡警辦理禁烟事宜軍隊本應協助乃蔡排長竟有阻撓情事敝營長聞之深爲抱歉現已將該排長蔡洽霪嚴加申斥並記大過一次示懲外特專函道歉云云並已禀復道尹查核矣 
　　吳縣考試塾師吳縣孫知事前奉巡按使飭轉各市鄕學務委員會同學董依限調查各處原有私塾敎師生徒等項分别塡表詳報到縣其審查各敎師合格准予免試者曾一律造册詳道轉詳並出榜通示至全境私塾敎師則定於二月十五號上午九時起十二時止在公署考試昨已分飭各市鄕學務委員轉告所轄區内私塾敎師一體遵照於考期前一日先行報到其有未經調查詳報者應准一律與試但須先考期三日開具姓名年歲籍貫及設塾地點現有學童人數所授敎科來署報名如避不應考即勒令停閉云 
　　舊曆年底之政務　江蘇全省軍政執法處長殷鴻壽君因有要公進省謁見軍民兩使於去臘底趁特别快車返蘇前任高等檢察廳長徐難愚於去臘底與新任檢察長王樹榮交代清楚即行乘車北上赴甘肅高等廳長新任殷鎭守使查悉所屬各鄉盗案迭出派員親赴各鄕調查 
　　戒嚴期内之通融　蘇垣習慣舊曆年終收賬至天明始竣事去歲年底在戒嚴期内商界中人恐城門早閉特上禀殷鎭守使請爲通融經殷君批准除閭胥兩門通宵開放外婁齊葑盤仍照舊例定於十二時關閉　戒嚴期内燃放爆竹亦在禁止之例殷鎭守使稔知民間慣例特准暫行弛禁以故居户店舖祭臘迎神仍各爭放爆竹 
[鎭江]  
　　陳控知事十欵　淮北豐縣孫多祺前清相國壽州孫家鼐之裔孫也到任以來地方人民受其苛虐聯名赴省控告多次齊巡按使派員前往密查聞已將逐頃查明茲錄所所控條欵如下一浮收民國三年内國公債二僞造契紙三浮收賦稅四任意苛罰五縱匪害民主賄賂公行七揮霍無度八擅離職守九違法選舉十結交非人 
　　歲底金融恐慌鎭郡市面蕭條銀根素來吃緊近受滇事影� 
響蘇滬各埠運鎭貨物難以通融且又逼近年關索欠更形急迫故鎭埠各商號金融異常恐慌 
　　瑣案亦須詳局　兼鎭江警察局長章君以各區發生案件除事關重要者當詳縣詳局外其餘各項瑣案亦須先詳警局以清手續不得或有躐越昨特通飭各區一體遵照 
　　催換烟酒牌照　自烟酒牌照稅實行以來業已一載期滿各商所領牌照照章應再換領現知事已接財政廳飭發牌照故特咨行商會轉令各烟酒商遵飭繳費換照以一月三十日爲限　　營台基地蘇機關撤消　蘇松營台基地局長李英石曾奉省令飭將蘇州調查機關取消故李局長昨已將撤消情形出示通告各領户如有具領營地者以後向上海蘇松營台基地局直接 
[揚州]  
　　調查雜捐　江都屠宰稅及烟酒捐爲行政公署入欵大宗日昨省垣財政廳特派委員蕭俊賢來揚調查此項稅欵抵郡後與商務分會接洽逐項查明紀載現擬於明日起前往東鄉一帶抽查 
　　塡報學童　江都縣公署前奉省飭調查學齡兒童限陽曆二月十五日以前竣事茲周知事商同縣視學李豫曾曁各區學童委員擔負責任調查塡報惟因經費支絀着手頗形困難 
　　東鄉搶案東鄉三江營地方鄉民杜某家昨夜被匪搶刧今晨杜來城投縣署報告周知事准即委員前往勘驗並派探跴緝盗匪究辦 
[湖北]  
　　水陸風災之善後　此次大風武漢江面損失船隻甚多曾誌昨報茲聞其原因由於武昌鮎魚套河漢口小河漢陽河泊所各泊船港灣水勢低落河面窄狹各種貨船無停泊處所前數日天氣和暖實爲大風之朕兆水警廳署曾分飭各官警挨船預飭妥爲寄椗戒備故風起時貨船之停泊得所者皆幸無恙祇沿江各船多遭撞損其傾覆之大號貨船不過數十艘其餘數百隻皆由鄰近各縣駛來趕晨市之夜行小貨船然生命財産已喪失不少聞水警第一署長胡家賓當日親冒風雪督飭所屬救護幾瀕於險現該廳長何鍚蕃已詳請巡署從優獎叙並飭令督飭各官警確查各船户被災輕重及人命貨物傷損情形列表報核所有各船漂散貨物撈存水警廳署者已飭各被災船户自行開報請領其爲他船及沿江岸人民撈取拾獲者亦不准匿藏已飭水警會同陸警沿岸清查並出示曉諭如有拾獲漂失貨物者限三日内報繳酌提酬勞如逾限查獲或被告發即拿究懲罰不貸 
　　武漢沿江一帶之划船在水警署領照者有九千餘號大都貪圖微利攬儎多裝每遇風險往往溺斃渡客該水警廳爲愼重人命起見除派水巡嚴行查禁攬載多裝外並令各划户於船邊各釘三寸徑七兩重之鐵環凡遇風險危迫猝不及救者即令渡客各挽鐡圈俾免沉没以便援救刻已由廳署製備鐵圈數萬個飭各划户備價給領按其載客若干釘圈若干以便稽查按划船釘鐵圈如載人少則溺者握圈船身尚不至沉没若人多亦必無效蓋恐船人俱落水底也 
　　省垣各街民居牆垣年久失修者甚多即棟宇朽敗勢將傾圯者亦頗不少故此次大風倒牆塌屋者所在皆是壓斃人命甚衆輕者亦受傷害傾倒之後又碍交通昨警務處長爲預防危險計以狂風暴雨今後難免復見特飭各區署長於所轄區内逐細審查如有民房牆垣歪斜或屋宇朽壞者應飭令房主限日修理否則禁止居人以免危險 
[雜評一]  
[講和（默）]  
　　都中屢傅講和之說吾不解所謂講和之條件將安在耶兩 
方各有退讓之餘地而第有條件可以提出今之餘地文又安在耶無退讓餘地而强爲提出則其條件之不適宜不待言　矣 
　　歐戰之大十倍於中國講和之難應亦十倍於中國然一旦有大勝負則講和之時機立至何也兩方固綽有退讓之餘地也若我中國之事即戰至筋疲力盡亦惟有勝者進而敗者退終無講和之餘地故中國講和之難難於歐戰之講和也 
　　而論者乃以講和而後黨禍仍不能絶爲慮亦可謂不思之甚哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[萬國改良會贊助烟禁]  
　　萬國改良會會長丁義華近由北京致本埠表年會及各圑體慈善機關電云查中國禁烟政策八九年來政府積極進行奸商骫法謀利茲接貴埠報告印土價格從前每箱價銀七千兩現已增至一萬二千兩一箱且有多方設法流毒三省並得英政府報告前三年英國出口嗎啡計有七噸去年增至十四噸在四年前進口日本一噸半去年進口九噸半之多等語查日本禁烟非常嚴厲除作應用藥料外其餘輸入中國毫無疑義除請各省將軍巡按使傳飭所屬一體嚴密稽查以期有犯必懲毋使流毒蔓延外尊處近水樓臺如有妨害烟禁之處即希隨時電知敝會當用全力出而反對共維人道云云 
[謀財害命之眞相]  
　　住居法新租界霞飛路富德里三十號門牌之老婦陸陳氏於陰曆去年十二月二十日被貼隣成衣匠朱文奎起意糾同王小王王小弟謀財害命曾詳誌前報茲悉十二月二十七日上午九時曾由石總巡飭派探目沈德福並破是案之包探將朱等押解法公廨經聶讞員會同法副領事德君開正式刑庭研訊由沈探目將贓洋等物呈案先據屍子陸聖荃陸根生投案禀稱母親向與民人分居所以被害時毫不得知後由鄰人覺察報告民人前往 
見母親已經氣絶不及救治惟母親年已七十九歲遭此毒手須求伸雪旋提朱文奎到案詰訊堅不吐供復提小王到案訊據供稱此事由朱起意已有二三個月之久朱於七月間着甬婦阿順娘來呌我至朱處面談我即前往朱說陳氏富有錢財前已失竊過四百元並不報捕請查今想再約數人入内竊洋惟此事未經實行至十二月二十日朱又約王小弟同在維爾蒙路文明茶園會集至六句鐘時我與朱王三人入内見陳氏獨坐房中手摺錫箔我即上前抱住陳氏喊救由朱授我棉絮一團塞在口内繼由朱將兩手王小弟將兩足一併紥住移時見陳氏面色不正即行氣絶旋在床上墊被下抄出洋銀一包即行走出先至朱文奎家内看過洋銀後至打鐵浜長盛里六十四號甬婦阿順娘家中分洋我分大洋十元小洋二十角朱分七元八十角小弟分十元四角甬婦分七元現該婦已經逃逸所供是實惟民人實受朱文奎之愚求恩寛與是時聶讞員又向朱詰訊始供認起意由王小王動手詰之王小弟供詞與王小王相同訊至此時已過午中西官會商之下判朱等三人併送地方檢察廳按律訊辦 
[查究盗匪罪案類誌]  
　　徐州人董德標崔明元於上月二十號夜七時半同在　城外愛多亞路墳山路轉角徘徊窺探被老閘捕房華探沈阿岳與一百九十六號西探奎兒查獲在董身畔搜出實彈手鎗一支崔處抄出鎗珠十粒一併解送公共公廨押候查明曾否犯案再核在案茲經捕房查得此二人曾於去年十二月十五號夜與在逃之某某等西人持械夥刦棋盤街四十七號門牌鄭海秋所開之土機内鈔票現洋烟土共值洋二千五百五十元又於一月八號夜糾黨持械搶刦開封路九十七號門牌孫吉雲家大小銀洋三十元又於一月十九號夜夥刦北浙江路一百六十四號門牌賚昌源米店内大小銀洋共四十七元業已飭傳各事主至捕房辨認面貌以便解請公廨澈究 
　　同居松江路某木作内之江北人陳阿三（即張三又名張小川）與張金和經淞滬警察廳偵探偵悉曾經糾黨持械搶刦滬城紫金路陳維州家現洋金飾並擊斃陳母陸氏報告公共捕房將二人一併拘獲解送公共公廨迭經中西官訊明張金和無干省釋陳阿三因在南通地方犯有刦案判陳押候函致南通縣知事查復再核在案茲悉本月一號復由捕房將陳押解公廨請示據淞滬警察廳偵探王愼卿投案訴稱被告係由已經鎗斃之張春江陳阿寳等供出且經眼線施海華到堂證明應請提回歸案關讞員商之美領博君以搶刧陳維州家一案係據伏法之張春江等供涉未經質對不能作爲完全憑證至陳在南通犯有刧案已得南通縣知事復函據稱尚在調查未便遽行引渡判陳還押候再函致南通縣知事切實查明於兩禮拜後再行訊奪 
　　匪徒高荃國因在公共租界内糾黨搶刦經總巡捕房華探目李星福協同二十七號西探目依克將高緝獲於舊曆十二月二十八日押解公共公廨經王襄讞會同美領郭君略訊一過判高押候查明所犯各案再行解訊 
[派委交通行長消息]  
　　本埠交通銀行自行長張紹蓮被刺所有行務均由副經理徐寶琪及洋經理比國人史拉克暫行代理茲得北京消息該行總理梁士詒擬委前津浦鐵路總辦趙慶華爲行長惟尚未得董事施肇曾等之同意云 
[道屬敎育行政會開會]  
　　滬海道屬十二縣敎育行政人員聯合會係於去年秋間組織成立當時推定道視學余芷江及道尹公署敎育科員顧有容爲正副會長聞擇於明日（八日）假座城内也是園舉行第二次會議提議道屬敎育行政事宜 
[中華醫學會開會日程]  
　　中華醫學會定期開第一次大會已誌昨報茲悉此次開會凡遇討論會演說會之時來賓可隨意入座茲將日程錄後 
　　二月七號星期一（丙辰正月初五日）上午九時至十二時行開幕禮會長講演提議會務下午二時至四時討論會題爲（防病學）伍連德康愛德醫士主席畢德輝醫士評論五時半至六時半長沙湘雅醫院顔福慶醫士演說八時茶話會以本會會員與本會柬邀之人爲限 
　　二月八號星期二）正月初六日（上午九時至十時提議會務十時至十二時討論會題爲（醫學敎育）陳祀邦陳永漢劉榮興曹麗雲醫士主席笪文包呼頓醫士評論下午一時半至五時半參觀醫院醫堂五時半至六時半哈爾賓防疫局伍連德醫士演說題爲（個人衛生之基礎）七時中英大藥房設筵於一品香款待本會會員 
　　二月九號星期三（正月初七日）上午九時至十時提議會務十時至十二時討論會題爲）醫學名詞（兪鳳賓唐乃安醫士主席皮比高士蘭尼爾醫士評議下午五時半至六時半上海工部局史旦來醫士演說題爲）僞藥庸醫（七時五洲大藥房請各會員至新世界晚膳觀劇 
　　二月十號星期四（正月初八日）上午九時至十時提議會務十時至十二時討論會題爲（行醫之程度）江虎臣蕭智吉朱神惠醫士主席美林士萬乃白醫士評議下午一時半至五時半華安合羣保險公司請各會員乘汽車游覽申江名勝之區五時半至六時半畢德輝醫士演說八時罕稚友君演說題爲（銧之性質及功用）伊文思君用影燈釋義 
　　二月十一號星期五（正月初九日）上午九時至十時提議會務十時至十二時討論會題爲（便藥）譚以禮李士芬醫士主席史旦來醫士評議下午一時半至三時半提議會務三時半攝影五時半至六時洛克反爾駐華醫學團代表格林君演說題爲（常人對於新醫學之見解）七時華英大藥房設席於華慶園款待會員八時金星人壽保險公司請各會員至大舞臺觀劇 
　　二月十二號星期六（正月初十日）上午九時至十二時提議會務選舉職員新職員之演說 
[綢緞又將漲價]  
　　近年以來杭州之寗綢線縐鐵線紗及蘇州之摹本緞實地紗芙蓉紗芝地紗等一律改良大半改用鐵機其所出之花色名目不下百餘種上年銷場甚廣如杭州日新廠之雲霞緞緯成廠之改良綢悅昌文之錦華緞斜紋緞名世錦電光錦天章之卿雲緞祥雲緞瑞生和之蟬翼紗虎林廠之改良緞華盛公司之亞字愛國緞謙益祥之錦縐馬德昌之光牙衣京綢利源胡鑑卿之絲搶緞同豐泰之彩雲緞錦縐春源馥之鴛鴦緞絲呢以及蘇州汪益記之洋花漳緞義豐和之别有天緞珠絨紫薇紗電光紗洋花鏡中天緞正裕之燦光緞瑞隆信之三閃彩緞暨漢口肇新廠之葆華綢閃色緞華綢桂地緞椒地緞芝地緞線地緞爕昌福之碧雲緞等均已行銷中外自北京國貨展覽會開幕後銷場更廣是以業此者均有餘利惟入冬以來廠經廠絲之價飛漲故今年春盤又須加價云 
[米糧油豆市紀聞]  
　　本埠南北市米業因上年秋冬兩季迭被米店倒欠受虧甚鉅昨特在仁穀堂邀集同業公議整頓行規該業董事張樂君錢貴三及各行經理均到會預議該業舊規對於店家進出貨欵向逢大小月底結算現經衆决定改爲逢十結賬一律清楚並停收支票以便周轉再該業每年新正上市向以初五日爲始本年因前項新章雖經議定尚須修改故不得不暫時從緩准於舊曆正月初八日開斛營業 
　　滬南油豆業曩年開市必在新正初四或初五日今因存貨較多賬面難收故上市之期大都展緩昨爲開紅盤之期調查上市者僅有新豐等兩家此外各行須遲至望日邊方能開齊 
[婦女青年會近事紀]  
　　本埠基督敎婦女青年會開辦多年會務甚發逹近以舊年假暫於一月二十八日停止會務定二月十五日續行舉辦在此休假期内該會會所已自衛思恩路十號遷至崑山路十一號半新會所較前晚爲寛大中國女青年會全國職員大會亦已於乙卯年終在吳淞舉行 
[體育家之講道]  
　　英文講道會昨日（六日）下午五時假座四川路中國青年會延請西國體育專家柯樂愷君講道柯君爲加拿大人青年會全國協會體育部幹事去年上海舉行遠東運動會一切均由柯君主任 
[尚賢堂註册問題]  
　　法租界霞飛路尚賢堂爲美國李佳白博士等所創立本註英册近以英國取締公司註册分爲香港公司中國公司二種日前特召集堂董會議擬即改註美册 
[德律風公司之營業]  
　　英法租界電話局創設多年其行名爲華洋德律風有限公司總經理西人哇帛董事爲工部局總董披亞斯等近年以來營業日益發逹辛亥革命之際電話號數合計不過二三千今則已有五六千號接線總機關本在江西路公司樓上近在靜安寺路卡德路轉角新造巨厦樓上專作西區接線機關樓下皆店面房屋出賃與人寶昌愼記烟酒食物店即在其下德律風股票每股票面銀五十兩資本總額銀一百萬兩公積一萬五千兩未派餘利九萬兩辛亥間股票市價在六十兩左右至歐洲開戰前曾漲至一百十五兩今日市價則爲九十七八兩 
[俄領事館新屋落成]  
　　本埠俄羅斯總領事館設於靜安寺路道尹公署隔壁已歷有年所至去歲乃在外白渡橋北堍購地一方建築新署此地係向禮查西旅館所購新屋現已落成一俟裝修工竣即能遷入將來外白渡橋北堍沿黃浦一帶俄德美日四國領事館適成一直線而南堍之英領事館則與遙遙相對云 
[楊交涉員接任之照會]  
　　滬海道尹與交涉員劃分獨立已詳昨報茲將駐滬各國領事所接楊交涉員接任照會錄下　爲照會事本年一月三十日奉本國政府策令任命楊晟爲外交部特派江蘇交涉員此令等因奉此本特派員即於本年二月一日上午八時正式履任除分别知照外相應照會貴領袖貴總領事即希查照須至照須至照會者 
[蔣雁行起程回京]  
　　陸軍訓練監蔣中將雁行奉命來滬調查駐防各軍佈置防務事宜曾於一月二十五號抵滬駐節鈞和兵艦連日與松滬護軍正副使楊盧二君會商滬地防範辦法業已事畢本月五號由楊君備筵餞行蔣中將即於是日午後仍乘鈞和巡艦由滬起程赴寗換坐津浦火車回京復命 
[守候由港來滬之黨人]  
　　駐滬軍警各機關昨派偵探前往某公司碼頭守候聞因探悉重要黨人某將由香港來滬是以派探跴緝云 
[請緝擾害燈塔之盗匪]  
　　海關施監督接安稅務司函稱據本關理船廳禀稱某夜兩點鐘有盗十三人乘舢板赴吳淞口外高橋沙燈塔將門踼開持有手鎗利刃將承管華工胡金章顧金坤二人打傷所有衣物悉數刧去盗匪口音似係江北人所乘舢板式樣似在爛泥渡之攬載者除將受傷華工送吳淞防疫醫院醫治並派員前往察看報請該處地方官飭拿務獲外查燈塔爲航海商船視線該盗等膽敢肆刧非從重嚴辦不可爲此照抄失單請轉函高級長官速飭該處地方官嚴緝盗匪懲辦勒償損失爲荷云云現施監督已分别咨行查緝矣 
[取締小輪偷漏釐稅]  
　　上海稅務總公所吳所長出示云奉財政廳長胡飭開照得蘇杭滬三口往來輪船因係通商口岸所拖貨物向完關稅不納内地稅釐而經過各局所仍有查驗之責且三口往來均有一定航路凡由滬至蘇應走吳淞江車坊高墊等處以抵密渡橋蘇關自蘇至杭由密渡橋吳江北尺平望等處入嘉興以逹杭關不准另走此外内地河道如查有私自改道者應將船貨一併扣留禀辦其行駛内港不通商口岸之輪拖各船曾由赫總稅務司定有專章所載貨物須於起運處照章完納釐稅沿途經過各局所均須停輪聽候查驗如有違抗偷漏應將貨船扣留罰辦倘敢闖越即將船名記出詳候咨關查究並照章撤銷船牌不准復往内港貿易歷經通飭遵辦在案立法未嘗不美無如日久玩生更兼各局所舊卷不全承辦之員或有未諳定章或竟畏難苟安放棄職權以致近來輪船拖載貨物包攬夾帶往往藉口時間迫促不待查竣遽行開輪甚至不服查驗任意闖越被其隱混偷漏不知凡幾實爲釐稅之大蠧現值財政支絀之際固有之稅量容違抗越漏合亟重申定章通飭該局所長一體遵照認眞整頓並示諭各分卡所隨時實力稽查照章辦理毋再因循玩忽暗虧稅項仍將遵辦情形及出過示式錄摺報查等因奉此合行出示曉諭爲此示仰該商輪等一體知悉嗣後蘇杭滬三口往來輪船務須遵由一定航路行駛毋得私自改道致干扣留禀辦其行驶内港不通商口岸之輪拖各船所載貨物須於起運處照章完稅沿途經過各分所均須停輪聽候查驗如果抗違偷漏定將貨船扣留罰辦倘敢任意闖越即行詳請財政廳咨關查究並照章撤銷船牌不准貿易該商輪等務宜恪遵功令愼毋嘗試自貽伊戚其各凛遵毋違 
[製造局制服之階級]  
　　製造局各廠委員司事及工師工匠人等由李總辦規定仿照軍規改穿制服曾誌前報茲悉此項制服係用元色厚呢製成其階級以袖口分别委員袖口用黃邊三道司事袖口二道各廠工師一道所有科長及副官之制服係用金線四道總辦自穿者亦係元呢惟袖口加金線五道一律均用軍帽皮鞋其餘工匠人等之號衣皆用黑布製成定今日全局開工一體穿着並齊集公務廳合攝一影以爲紀念 
[護軍使犒賞兵士]  
　　松滬護軍使楊君以舊曆去年臘月步砲各軍兵士通宵巡　頗爲勤勞故於歲暮分别犒賞步兵每營賞洋一百六十元炮兵各營每連賞洋五十元以爲新歲購買酒肉之資業於前日由各該營長散給具領 
[破擭七浦路花會]  
　　賭徒鄭阿四吳阿桂與林泉林金章等二十一人在七浦路某號屋内私設花會誘騙人財被滙四捕房捕頭偵悉於上月二十八號午後派令中西包探協同前往將鄭等二十一人一併拘獲連同賭具帶入捕房於二十九號上午押解公共公廨經關讞員會同德師副領事訊明判鄭吳各押西牢半年餘人各罰洋十元充公無洋改押十元賭具銷燬 
[過犯聚賭抽頭]  
　　過犯謝銀唐阿四朱福生馬德良與已革華捕魏洪開及陳寳林黃桂等共十六人在熱河路二百五十二三號門牌茶館内聚賭抽頭被滙四捕房中西包探查獲於舊曆去年十二月二十五日將謝等併解公共公廨經中西官研訊明晰判謝唐二人各押西牢半年期滿均逐出租界魏朱馬三人各押三月陳寳林押一月黄桂等十人各押一禮拜賭具銷燬 
[捕房禁遏年興]  
　　美捕房副捕頭盤君曾於除夕面諭中西各探捕謂陰曆新年華人每喜設攤賭博近因地方不靖無論何處一律不准擺賭違干重究 
[警廳嚴禁賭博]  
　　淞滬警察廳長徐輔洲君以陰曆新年賭風素盛曾經切實申禁在案茲訪得居民舖户仍多違犯爰特飭知所屬各區署所從嚴查禁無論商店居家一經查獲立予罰辦聞第一區署董警正已多派長警留心查察矣 
[更換第一區警署巡官]  
　　南市第一區警署巡官李蘭亭現奉徐廳長飭知另候差委所遣巡官一職以浦東第三區署巡官范書田調補已於前日到差 
[清理官産駐辦員病殁]  
　　清理上寳官産處駐辦員鄭瀚生因患咯血於本月五號在滬病殁適值江蘇清理官産處曾處長因公在滬當派該處助理員曹驤暫行代辦聽候遴員接充 
[華界消防之進步]  
　　上海救火聯合會自規劃分區後第一區救火會首告成功茲東南城地方之南三舖總安社頭舖平安會十五舖旣濟社十九舖熸安社等各救火會亦實行歸併爲第四區救火會現向美國購到新式電汽救火引擎一具其價值聞需四五千金已於去臘二十八日驅車進城至邑廟豫園試演開機出水僅需一二分鐘而噴射之遠竟至九太左右且車身靈便在城區甚爲合宜云 
[華商電車之進行]  
　　華商電車公司自在小東門迤南中華路於客臘二十八日開車� 
以來營業大爲發逹當於元旦起加添拖車所有行車賣票並搭客規章業經該公司一律修改於昨日實行並將改訂章程由該公司送請淞滬警察廳分發各區所長警一體查照 
[籌撥地價之困難]  
　　上海地方廳監獄奉諭遷移已在西鄕漕河涇鎭附近購買民田八十餘畝訂定地價每畝凈給洋八十元其餘中金學費等項由官廳另行發給一切手續早經完備專候撥欵付價舊曆歲杪各業户曾偕同地保曹仰卿等向經董處領價該董以此項地價官廳尚未交下乃向各户知照暫緩至除夕前一日高等廳滙交林廳長規銀一千兩其餘再行籌措 
[浦江内撈獲受傷孩屍]  
　　救生局四號巡船昨晨在陸家嘴浦江撈獲年約二歲之男屍一口身有傷痕查無家屬當即函報上海地方廳由林廳長委褚檢察官沈檢驗員等至南市董家渡附近浦灘驗明該孩屍頸項邊及咽喉共受刀傷二處委係因傷致命當即塡明屍格由堂棺殮發封召認褚君等驗畢返廳面禀林君請爲核辦 
[浪子毆母]  
　　美租界閔行路開設閔行牛肉莊之陳雨宗有子名文卿近與繅絲女子毛阿五私識　居閘北長安路長春坊内久未歸家舊曆年底由文卿之母陳任氏前往尋見囑令回家詎文卿非但不聽反敢逞兇毆母被四區崗警拘入警署旋經乃父投案求免究辦姜警正判令陳兩宗領回嚴加管束 
[拆白黨反噬無效]  
　　黃麟慶曾於去年十一月間與錢姓女子私識　居元益里内後黃至捕房控告錢女將金飾衣服捲取潛逃經捕頭飭探查得黃實係拆白黨專事誘拐婦女錢財首飾因即將黃管　捕房傅同錢女併解法公堂詰訊先據錢某供姪女被黃　拐所有首飾悉被騙去付質求請重究錢女亦到案供訴一切黃供向爲雜糧行生意錢女係在新華旅館遇見由伊自願並非引誘亦未將首飾典質實被錢女將衣服飾物捲取逃逸求察聶議員以案經捕房查明豈容抵賴判黃押西牢一年期滿拍照永遠逐出租界 
[不認誘拐女孩]  
　　張阿元前日扭成衣匠濮錫泉至閘北四區警署控稱伊戚周羅氏之女名阿根年十一歲被濮誘拐出外在烏鎭路遇見請爲究辦曾經姜警正訊間據濮供實與該女孩嬉玩並無圖拐之意判押候偵查核辦 
[容留幼女之罰欵]  
　　西棋盤街老長春么二妓院鴇婦張老二（即張吳氏）因容留十三歲幼女王愛金被總巡捕房包探陸耕山查獲解送公共公廨訊供判交人洋並保候核在案茲悉捕房於上月二十九號上午將張鴇解廨復訊屬實判罰洋五十元充公示儆 
[病夫不能過年]  
　　去臘二十八日有年約四十左右之某甲身穿元布棉袍外罩西式呢大衣倒斃於新閘地方由該管捕房查見將尸車送斐倫路驗尸所經所中西醫驗得甲係急病身死遂囑地保報堂收殮　壇候認　又北四川路怡順印書局工人汪和順亦於是日午餐時忽然倒地身死報由美捕房將尸送入驗尸所經西醫驗明係患急痧而死緣其家屬無力購棺由書局主出資成殮 
[查獲被拐小孩]  
　　西門外萬生橋住户周白囝之五歲幼子阿大於去年陰曆十一月十六日被拐當即報由第二區警署呈報警廳偵緝隊飭緝在案茲由該隊士朱順泉拘獲拐匪沈和尚一名詰據供稱該孩現匿浦東蘇家石橋陸小蘭紀木林家迨該隊士會同該處五區地方警務分所王警佐前往協提陸等竟開槍拒捕乘隙逸去僅將該孩阿大帶回警廳報告徐廳長奉飭傳同乃父到廳認領並候飭緝在逃各犯到案嚴究 
[攫取烟土之推諉]  
　　流氓周小桂陳福寶沈毛囡於上月三十一號午後在廣不路串攫陳張氏值洋六十元之烟土圖逃由捕攔獲於一號上午解送公共公廨經中西官訊供推諉判押候查明再行解究 
[懲治搶物匪徒]  
　　匪徒張榮生徐加生因在漢口路蓬路等處先後搶取張陸氏談陳氏等金耳環均經包探查獲於上月一號併解公共公廨經中西官分别訊明以徐係過犯判押西牢半年期滿遞回蘇州原籍張押九月示儆 
[澈查包車來歷]  
　　季長有前日拖車一輛經過閘北大統路四區崗警見其形跡可疑上前盤詰語甚支吾拘入警署經姜警正研訊據供係從友人張斌處拖來判押候傳到張斌再行核辦 
[失主尋見原贓]  
　　住居叉袋角之劉金奎前日扭楊文華至四區警署控稱去臘失竊衣服等物今見楊所穿之花緞馬甲確係失贓請爲究追據被告供稱馬甲從舊貨攤上購來姜警正判楊還押聽候查辦 
[收贓匿報之申斥]  
　　北四川路洪成押店夥胡錦堂因收押竊贓金表而於捕房派送失單後匿不交出經法捕房拿獲竊賊協同美捕房中西包探至該押店内吊出原贓於上月三十一號將胡傳至公共公堂經中西官訊明以胡不應匿報當堂斥退當本洋十五元不追 
[呑没欵項之辯論]  
 
 
 

Page 11

 
 
黃亦初控被陳培生呑没洋二百二十九元一案於上月三十一號上午由公共公廨傳訊兩造均延律師到堂辯護良久中西官判被告交二百元人洋並保候再訊核 
[縣知事公署批示]  
　　義德堂粉麵公所施恩霈禀修訂行規請立案給示由批禀悉查該業公所前以修正行規曾於上年三月間據司年宋仁隆等及同業店舖數十家蓋章連署稟經本公署批准備案並發給示諭三紙具領遵守在案今來稟核與前禀詞意相同粘呈行規亦即前次原訂各條並無增改之異點乃又重請給示立案殊屬離奇應毋庸議至該代表自稱公所所長尤爲謬妄此種名稱非商業團體所應有着即改正毋再妄用特斥此批 
[誌謝]  
　　九畝地開明公司新舞臺法租界共舞臺近日因值舊曆新年多演好戲以餉座客昨各贈劵數紙書此誌謝 
[氣候報告]  
　　（上海徐家滙天文臺天氣測候報告） 
　　已過者之報告　二月五日日本晴雨表升至最高度安南與東京間有深低度浙江與臺灣間之低中心不甚明瞭兩低度周園均有旋風各地多有烟雨　六日上海氣壓仍低甚烟雨未止風漸退向西北　六日下午四時前二十四小時内上海氣候温度至高四五·四至低四二去年同日至高三四·八至低一九·六 
　　未來者之推測　六日下午四時三十分豫測黃海將有信風由北面吹來其勢頗猛台灣海峽亦將有信風由北面吹至東北雜評二 
[希望）訥（]  
　　社會之事業年不如年人民之生計年不如年敎育實業之設施亦年不如年 
　　國事之變動年甚一年捐稅之負擔年甚一年盗賊土匪之騷擾亦年甚一年 
　　日人之調查滿蒙者謂今年大有希望而我國之所希望者則年年如此年年與希望相反　然事亦在人爲耳人心苟不死希望終不絶必有幡然一變之日在其後也 
專件 
[農商部勸諭茶業書]  
　　茶業公所諸君公鑒我國茶業之發逹本先於各國今日之衰頽幾逹於極點紅茶爲印錫所奪綠茶爲日本所侵人方猛進不已我猶故步自封大利盡喪詎不可惜君等業茶有年矣其於茶業之興衰茶務之利弊當深悉底藴無俟本部之喋喋顧洞觀大勢猶不能已於言者則以今日茶務已逹岌岌可危之地位非同心協力亟圖改良無以挽已喪之利權謀將來之發逹改良之道厥有多端就種植言則曰老樹不培肥新株不補種雜草不芟除枯枝不剪修甚至夾種雜穀以奪肥濫折枝椏以傷本就製造言則捲菁不用機器焙製徒恃手工香味參差手足污穢或攙和雜質或混合潮茶分兩徒增品質糅雜就販賣言不曰品類不一即曰選擇不精不曰包裝不良即曰外觀不美且茶箱無存儲之棧不能待價而沽資金少周轉之方甘受壓鎊之損其他不能直接質易不知利用廣告事事仰人鼻息年年竭蹶經營循是以往茶務日衰可斷言也上海茶業公所爲華茶貿易之總機關對於由户茶商自應聯絡一氣呼吸相通舉凡種植製造販賣應行改良各端應率先指導互相勸勉不宜安常蹈故罔知遠利去年茶市雖勝於往歲茶商獲利較多然亦不過因歐戰風潮軍需迫切華茶運儎銷行較易此特一時之機會非可恃爲永久者也若不自省其根抵之薄弱團體之渙散不爲懲前毖後之計困守市廛徒思悻獲機會坐享厚利以彌補從前之虧折而欲求茶利之有增無減有盈無虧不亦難乎今日茶利之微世人輙歸於成本之　不知以品質之粗惡實爲一大原因蓋日本印錫之茶其勞費大於我其獲利乃多於我故華茶之不能暢銷而獲厚利者非由價之昂於彼實質之劣於彼也可知矣即彼之茶與我之茶分兩相同價格相等而人仍不樂購用華茶者其故更可知之矣比年以來産額銳減種製先宜已無可諱本部業於去年迭次洛行各省轉飭産茶區域及時修剪深耕施肥添種新株改良製造爲汰舊布新之計又在祁門等處設場試驗以備山户商販之考察又特派唐君虞年以帶徵茶葉改良費之欵首先組織茶業董事會以爲辦事之樞紐並籌設茶業公棧傳習所及購給肥料茶機器各事前往上海漢口等處茶業公所商議辦法凡此藉口嘵音不憚再三誥誡者所以冀業茶者之羣起奮興而謂經營虧業之人計小利而不謀遠功務保守而不圖進取庸有得乎如本部所議辦法或有未盡周善之處諸君經驗素富不妨切實條陳藉供參考即各省各地産額銷售之多寡不同行號莊户之組織各異仍可斟酌當地情形設法辦理諸君皆聞見周遠之士坐食天然之利休戚相關愼勿自利自私劃分畛域致貽坐觀成敗之羞方今政府圖治方殷百端待舉苟於茶商有益之事自無不力爲倡導亟子維持在茶商於今日應行改良諸端亦必視爲分内當爲之事急起直追共謀樂利此則本部所旦夕跂望者焉 
[補錄命令]  
　　一月二十七日政事堂奉策令　内務部奏准江蘇巡按使齊耀琳咨陳本任蘇州警察廳廳長孫翊另有差委請免去本職等語孫翊准免本職此令 
　　又令内務部奏准江蘇巡按使齊耀琳咨請任命崔鳳舞爲江蘇蘇州警察廳廳長應照准此令 
　　又令　財政總長兼鹽務署督辦周學熙奏據兩廣鹽運使姚煜詳請任命高恭福爲廣東海甲場知事應照准此令　 
　　又令　内務部奏准山西巡按金永咨請任命張口試署山西省會警察廳警正應照准此令 
　　又令　陸軍部奏准正白旗滿洲郡統貢桑諸爾布咨請以恩士錫瑞接襲佐領應照准此令 
　　又令　蒙藏院奏據京城喇嘛印務處詳請以得木奇喇嘛根丕勒補放瑩河廣緣寺蘇拉喇嘛應照准此令 
　　一月二十八日政事堂奉策令　龍濟光張鳴岐先後電奏據惠州清鄕督辦李嘉品等迭次報稱亂黨潛至惠州勾結惠陽博羅各縣土匪號稱萬人突犯淡水另以大股分擾圖奪惠州當經督飭陸軍營長盧華龍李卓率兵圍攻淡水柏塘兩股巨匪以少擊衆格斃僞司令黃飛龍生擒賊目悍黨無數匪始潰散嗣復回竄至惠屬週水鄉經盧華龍夤夜追趨擊斃僞先鋒鄭玉齡曁悍匪多名他路股匪均望風四竄其大股潰匪竄至博羅巖子窩老巢曁嶙由嶺地方復經統領成國學營長鍾子廷迎追痛擊斃其臨陣頭目攻破匪巢各軍分道窮追搜獲零匪多名現在大股亂匪均已肅清仍督飭營縣清辦善後所有在事出力各員懇請擇尤給予獎叙等語此次亂黨圖擾惠州以襲省城謀逆　年糾衆逾萬分路齊發勢甚鴟張經官軍先時戒備將士爭先力戰節節掃盪將悍匪頭目次第擒滅各路股匪一律肅清悉由龍濟光張鳴岐布置周密調度有方各將士忠勇奮發用能奏茲殊績鋤亂安民深堪嘉許除兵丁業經頒給賞銀外龍濟光著加郡王銜張鳴岐給予一等文虎章所有在事出力各員應准優予獎叙以彰勞勩惠州清鄕督辦高雷鎭守便李嘉品特封爲一等男叚爾源著升授陸軍中將李恩賜給予三等文虎章成國學升授陸軍少將黃業興加陸軍少將銜盧華龍升授陸軍步兵上校並加少將銜鍾子廷李文臣木振華郭恢唐均升授陸軍步兵上校李卓升授陸軍步兵中校並加上校銜其餘請獎文武各員一併照准交内務陸軍兩部曁政事堂銓叙局查照辦理此令 
　　又令　湯玉麟給予二等文虎章此令 
又令　駐折奴鴉名譽總領事馬根齋給予三等嘉禾章此令又令　吕渭英給予四等嘉禾章此令又令　周啓滇給予四等嘉禾章此令又令　唐雲章給予五等文虎章此令又令　王象賢給予五等文虎章此令又令　京師稅務監督何棪性情篤實操守謹嚴歷辦軍務糧餉徵收等事擘畫精詳功績著茲聞溘逝軫惜殊深何棪著追贈少卿由政事堂飭銓叙局從優議䘏以示篤念動勤之至意此令 
又令政事堂存記之宋康復著交通部酌量任用史雲著發往河南吳榮本著發往湖北段毋怠著發往福建由各該巡按使酌量任用此令 
　　又令任命周維綢爲贛南鎭守使署參謀長此令 
又令徐天成授爲陸軍步兵上校此令 
又令　國務卿奏據銓叙局詳稱遵核混成模範團薦任軍用文職各員資格請予叙官等語蕭錦成夏復曾高蔭昌均授爲中大夫此令 
　　又令　國務卿奏據銓叙局詳稱遵核耀武上將軍行署課員資格請予叙官等語左盛堃陳錦章均授爲少大夫此令 
　　又令　據財政部奏援案請獎辦理官産得力人員各摺片該員等報解鉅欵洵屬異常出力成效卓著江西官産處梅光遠湖北官産處黃祖徽浙江官産處邵葹各給予一等金質單鶴章山東官産處熊正瑗京兆官産處樓思誥各給予二等金質單鶴章直隷財政廳廳長汪士元給予三等金質單鶴章湖南官産處萬繩權給予四等金質單鶴章察哈爾墾務局總辦龍驤陜西財政廳廳長程文葆甘肅財政廳廳長雷多壽河南官産委員何承　各給予五等金質單鶴章上海城濠丈放局陶湘給予五等金質雙鶴章該部清查官産處總辦李士熙綜核有方尤昭成績著給予五籌金質雙鶴章以資激勸此令 
　　又令參謀本部奏請任命虞維熙爲贛南鎭守使署參謀蔣益元爲陸軍第六師二等參謀官應照准此令 
又令　蒙藏院奏准綏遠都統潘矩楹咨請以銀河承襲世管佐領應照准此令 
一月二十八日政事堂奉申令　察哈爾都統張懷芝奏已革陸軍砲兵上校褚其祥陸軍騎兵少校高毓麟陸軍砲兵中校李譽俊陸軍步兵中校張之浩陸軍炮兵中校趙堃紱留營効力著有勞績請予開復原官等語褚其祥高毓麟李譽俊張之浩趙堃紱均着准其開復原官交陸軍部查照此令 
　　一月二十九日政事堂奉策令　章寳第給予三等嘉禾章此令又令郭宗熙高翔陶彬阮忠樞均給予三等嘉禾章彭清鵬王文珊均給予四等嘉禾章此令 
又令王遇甲給予三等文虎章此令 
又令肅政廳奏請將肅政史徐沅吳敬修叙列二等應照准此令 
又令　徐華清授爲陸軍軍醫總監此令 
又令　任命周樹標爲察哈爾都統署審判處長此令又令陸軍部奏准鎭安上將軍段芝貴咨稱陸軍第二十八師騎兵第二十八團團長唐敬師年衰多病請免去本職等語唐敬師准免本職此令 
又令　任命楊德生爲陸軍第二十八師騎兵第二十八團團長此令 
　　又令　劉次源欒守綱王荃本均授爲上大夫此令 
又令　沈式苟陶德琨均授爲中大夫並加上大夫銜鄒日奎高琦度均授爲中大夫此令 
又令　國務卿奏據銓叙局詳稱遵核大理院曁京師高等檢察廳續行薦任各員資格請予叙官等語張士霖李楝張藎培均授爲上士此令 
　　又令　司法部奏請任命王熾昌郭壽璜署江西南昌地方審判廳推事方大嵩吕烈煇田疇署江西九江地方審判廳推事應照准此令 
　　又令司法部奏請任命查履忠署京師地方檢察廳檢察官應照准此令 
又令　陸軍部奏請將張桂梁授爲陸軍騎兵少校應照准此令又令　陸軍部奏准兼署奉天巡按使段芝貴咨請以多陵額陞福佟春中等陞補協領李士德陞補佐領潘忠成鄭啺潘忠全陞補防禦等缺應照准此令 
 
 
 

Page 12

 
 
 
[新舞臺]  
初五日戲二等正廳一角頭等正廳二角特别正廳三角特别包廂四角 
北來車輛直達本舞台免查捐照　南市電話二百二十號北市電話三千四百九十一號　承蒙預定全間計算 
曹甫臣潘海秋潘桂芳劉漢臣許奎官全本楊家將夏月華夏月潤張德祿張順來茂州廟毛韻珂富春樓　趙文連夏月珊潘月樵周鳳文邱治雲頭二三四本一日演完箱屍案 
[九畝地新舞臺]  
初五夜戲二等正廳二角頭等正廳四角特别正廳七角特别包廂八角 
本舞臺在城内九畝地大境路　本舞台南市電話二百二十號北市電話三千四百九拾一號　日戲每逢禮拜三六日准演好戲 
潘桂芳毛仲琪生死板　張德祿夏月華張順來大閙嘉興邱治雲周鳳文夏月珊潘月樵毛韻珂夏月潤趙文連劉漢臣全本明末遺恨　孫菊仙子胥投吳　邱沁如邱治雲夏月潤潘月樵毛韻珂孫菊仙夏月珊周鳳文趙文連許奎官斗牛宮 
[南市十六舖興舞臺]  
初五夜戲特别包廂四角特别正廳三角頭等包廂二角頭等正廳二角三層包廂角半二等正廳角半 
徐鳳台▲白良關　胡富生沔陽縣　畢德霖劉雨田楊彩霞斬黄袍　左東林賽月樓陸金奎八歲紅畢富成陸全喜華容道　劉雨田王顰卿十八扯　周玉恒劉六林小慶春陸全喜馬永利徐德春冀州城　陸金奎八歲紅蓋三省陳月泉王顰卿胡富生賽月樓大閙下海浦 
[苐一台]  
禮聘獨一無二南北第一著名藝員超等文武鬚生何月山初五日日戲獨木關病挑安殿寶初五夜煩演雙齣好戲三本鐵公雞連演雙齣釣金龜 
[瑞德寶啟事]  
鄙人由杭到申途中稍受風寒故登台後即嗓音失潤勉力從事荷蒙各界歡迎嘉獎鄙人更覺自愧不敢濫竽欺人擬于初五起停演幾天待嗓音復原即行登台以答惠顧諸君之雅意 
[乙卯年經收各寶號善士施米捐淸單]  
周老太太周緯生洋四百元朱葆三翁善記兩户各洋二百元錢業會館寗商總會兩户各洋一百元中國銀行葉務滋堂老順記大孤渝韓山曦翁戴運來翁六户各洋五十元無名氏鄧敦睦堂兩户各洋四十元王太太戴生昌樹德堂徐中國銀行戚蒓芳老太太六户各洋三十元王子安趙同記王一亭陳箴堂堯廷榮樂俊寳六户各洋廿元陳其貴十八元王松堂公票局王金氏三户各洋十二元怡順昌覺原堂莊陸辰何少寅馮新吾王聘臣周仰山禮和洋行兆豐莊邵涵卿李志芳解少白何丹書洪峨卿康錫章錢庠元何伯勤孫雨階蔣福源蔣劉氏劉子記儲湘記吳南浦德義生西合泰信昌隆葉啓宇東海氏廿八户各洋十元元大號洋八元存濟堂譚幹臣兩户各六元何其良陳伯威劉萬卿王馥生張泉水張泉生曾瑞記楊壽亭富春氏蔡傅全戚肇康戚如康戚鴻康戚其康陳菊記十五户各洋五元李忠耿君三元樓錦秀君二元共洋二千一百十四元　滬北廣益善堂董朱佩珍陳榮謹 
[笑舞台]  
廣西路中汕頭路口電話三千五百十五優美女子新劇新製奇麗佈景日夜開演 
莫愁劍兒素雲玉梅榮開明呂鳳雲俞天樂張憾塵張漢民薛珍珠王情夢朱少峯蘭天競林如心李痴佛黄蕙芬周楨增王雪琴田餘生陸美雲湯明君于棲梧關仲漁笑天石素撒珍文玉正月初五日日戲准演姊耶妻耶正月初五日夜准演好戲 
[真假兒女]  
以一對兒女扮出眞面目假心腸出沒於眞假社會雖子都之明師曠之智亦難辨其孰眞孰假本舞台特記其眞事實編出假劇假戲眞做奇而又奇使觀者以假游戲作眞傷心使社會假人情化眞道德足見此劇不能以眞假兒女觀之誠補助於時局殊匪淺也世途艱險人心日非社會凌夷家庭驚聞有心人曷興乎來觀此一雙兒女現身說法 
[新世界]  
增廣遊藝塲各種遊藝時間以娛來賓遊資兩角乘升降梯上下三角 
三層樓書場 
每一次二點至二點三刻謝品泉二點三刻至三點三刻天津班第二次四點至四點三刻謝少泉四點三刻至五點三刻史鑑淵第三次六點至六點三刻陳鴻飛六點三刻至八點天津班第四次八點一刻至九點謝品泉九點至十點曹少堂 
樓下影戲場影戲 
第一次二點至三點三點一刻至四點一刻第二次四點半至五點半五點三刻至六點三刻第三次髦兒戲七點至九點第四次九點半至十點半十點三刻至十一點三刻動物院内聚各種珍禽異獸羅列一園閱之頗足增人興趣並設彈子房供客娛樂 
二層樓内特設大商場及文虎社兼備寛大茶室及各種西洋鏡哈哈鏡酒色財氣紙扎模型等各種玩具並可借設結婚禮堂不取賃資祇請面議喜筵中西各備 
中餐菜劵五角一位一元二位二元四位三元六位四元八位西餐頭等劵每位大洋八角特别劵一元游資均在内 
[鏡花戲園]  
正月初五日戲 
任子辰毛月鳳董家山　張和生趙虎豹裘湧棠陳乜秦周昌順俞大宗史亦奎章田鰲陳兆峯楊子和徐桂仙▲畫容扇▲ 
正月初五夜戲 
陳素雲林芳錦史亦奎章田鰲英烈傳趙虎豹陳素雲楊子和賣新鮮陳兆峰史亦奎林芳錦小鳳彩周昌順張和龍軒轅鏡 
[京都王德岩]  
小雙全　小雙林特别文武戲法 
本堂父子三人合演文武技藝蒙各界無不贊美倘貴府堂邀其價八元八角住跑馬廳南泥城橋墳山路中間西洋弄内便是 
[感謝化痰立止咳𠻳茶葉]  
竊氏患咳嗽氣急哮喘痰多五年呻吟牀褥病苦萬分後承至親指示小花園對門永壽藥房買咳嗽茶二盒費洋一元豈知茶未服罄其病已愈故特鳴謝　朱方氏謝 
[懷德堂眞正老醫局王雨香老名醫治血淋刺痛白濁横痃下疳腫爛婦女瘡症神手]  
余患淋濁之症數月不愈請中外醫生治之反成血淋重症便後溺管刺痛如割●幸請懷德堂王雨香先生治之即服該堂珠黃止痛止濁丸二元服後三點鐘其血淋即止其痛亦鬆接服該堂珠珀立止白濁丸一元其症即安然全愈矣●内人患便毒三月不愈咽喉又爛下身破爛作痛即購該堂加料珠黃掃毒丸●珠黃吹喉散●珠黃下疳散●計洋六元不十日即愈●予友陳君被庸醫治壞至毒入經絡週身酸痛不能行走鼻孔亦爛予荐到該堂治之服該堂楊梅瘋痛包愈酒每瓶二元兼服珠黃十寳丹約十一二天即行步如常鼻爛亦愈盖王雨香先生治毒眞上海第一也●如患症諸君在别家治壞不能收功或吃過輕粉升霸藥或鼻内熏吸或打過藥水針將毒收入臟腑骨脊之内發時輕則損形爛鼻重則性命攸關從速到該堂治之定能轉危而安也●然王雨香君在申治症已卅五年用藥王道見多識廣愈後水無他患生育照常且誓不用水銀輕粉升霸劫藥爲丸倘用必招天誅地滅雷殛火焚不效還洋此先生之眞心濟世也●左近假冒日多認明上海六馬路中朝陽萬年茶樓西第四家恒和油酒店隔壁王雨香醫局便是杭城李伯元同友陳竹溪誌謝 
 
 

Page 13

 
 
   
 
 

Page 14

 
 
自由談 
[游戲文章龍談] [  鞏廬]  
　　歲值龍支爰談龍事陳言務去幾同文獻之無徵新語編來更覺事實之有據宏文載籍棄絶抄胥里諺村言全登大雅世有葉公之好者其亦軒渠而許可乎 
龍東　龍東公司在上海英租界 
龍飛　龍飛馬房同上飛龍　飛龍汽車行同上龍麟　龍麟洋行同上龍華　上海西鄕有龍華鎭鎭有龍華寺 
華龍　華龍路在法租界闔龍　英國名人 
環龍　法國飛行家法租界有環龍路 
龍口　山東新開之商埠龍泉　上海有龍泉園茶館五龍　上海有五龍日昇樓茶館龍眼　桂圓也龍爪　龍爪花龍膽　龍膽草龍鬚　龍鬚草　龍鬚蓆龍骨　船之主幹名曰龍骨龍昇　龍昇旅館在上海英租界雲龍　上海有雲龍廠龍游　浙縣名石龍　宜昌新發現石龍）未完（ 
[避債文仿八股體] [  詩癯]  
　　債臺高築避之惟恐不速矣夫負債本人所恒有也今旣無力償還則避之不容不早耳且自吃着嫖賭之風熾世之負債者愈多豈知負債愈多則貧困愈甚蓋揮霍無度何異挖肉而補瘡迨索逋臨門不免垂頭而喪氣歲聿云暮心之憂兮當是時也與其點金乏術坐困愁城孰若匿跡銷聲聊以卒歲也　吾言避債先略舉負債之人　負債而在窮漢歟終年困苦每歎事畜之維艱不得不借助他山濟此日燃眉之急　負債而在闊少歟役志奢華罔顧家財之告罄不得不飲酖止渴供目前縱欲之需此皆負債之原因也夫債而先期償還也債權人必歡迎之何必避債或緩日歸清也債權人亦曲諒之焉用避乃有不容不避者則勢爲之也　世每有涉足花叢流連忘返長三么二和酒連檯固赫然一貴公子也豈知光陰迅速年節又臨漂賬竟絲毫未付今日索取明日來催娘姨之冷嘲熱諷其將忍受乎避之哉毋厠身於旅館毋溷跡於洋場諺所謂拆爛污者此也世更有縱情賭博日夜呼盧麻雀牌九孤注輕擲固儼然一大賭客也豈知歲月不居年關倐至欠欵竟無力清償此也要求彼也偪處朋友之紛至沓來恐難對付矣避之哉勿露面而出場勿明目而張膽諺所謂倫過年者此也　其在端節雖負債纍纍尚可勉强敷衍所最可怕者年關耳思借貸則無門欲抵押則無物窘迫之情形畢露則避之不可稍緩也明矣　其在中秋即妙手空空尚可託詞延緩所最難過者年節耳聽臘鼓而驚心顧妻子而歎息歲暮之爲日無多則避之更宜從速也審矣　今之負債者或將有鑒於斯文覺迷按此作於去年底投到本報已停刋不及采登特補錄於此 
遺聞軼事 
[歸熙甫軼事] [  吳悔初]  
　　崑山歸熙甫有光爲吳興令每升堂治事胥吏環擠兩旁幾不容坐公怒以硃筆醮飽捉向諸人曰爾輩若不速退我便灑將來也歸公之意殆眞以爲筆尖兒可横掃千人軍歟 
劇談 
[小楊月樓之花田錯] [  包大圭]  
　　大圭嘗聞老于顧曲者言正月上半月赴舞台看戲者曲辮子居多數老看戲者未嘗一蒞云云然則余亦曲辮子一份子矣雖然余之作曲辮子者乃急欲一覩小楊月樓之初由鬚生改二簧子花旦耳故於元旦晚邀一二知已至天蟾舞台作周郎之顧曲惟余曲辮子祗作一次下次决不復爲馮婦之下車耳 
小楊月樓之改花旦實始自甬越間而余在滬每以不能一覩爲憾迨至乙卯入冬忽聞爲天蟾所邀今年元旦晚現身於舞台上所演者爲花田錯茲將其台步身段一一叙之於左與我同好諸君及小楊月樓一商榷焉 
　　斯劇蘇州京白中之花旦首推馮春航而趙君玉林顰卿輩婢學夫人尚强人意純粹京白中之花旦首推老十三旦路三寳賈翰卿輩亦不弱面小楊月樓是晚演來身叚科白余實未敢以恭維之詞出之蓋該伶所改之花旦表面上觀之似追步小子和按其實效趙君玉也諸君不信試問子和有搖頭擺尾騷形怪狀者乎故直接學子和而間接學君玉也花田一場問卞生有妻無妻否生謂無妻而該伶向台下操吳語曰𠶗哽大（讀如度）人（讀如銀）家小野勿有云云而君玉亦有此等數語又於回家後表功一幕唱（尊一聲員外安人聽分明）一段流水板時一種裝腔作勢尤似君玉而聲調不及君玉鏗鏘動聽諸是此類豈非效顰君玉哉此吾所不取也而於同房一場如拷釘搓線至製成衣鞋後欲去又不去臨行時姊姊妹妹忽喜忽怒忽嗔忽佯足可當嬌小玲瓏四字惜其嗓子乾枯無味耳 
自由談之自由談 
[中國人今日之苦樂觀] [  山陽宋焜]  
　　梁任公有言曰中國四萬萬人即四萬萬心余謂人心雖不同而所持之觀念則惟有苦樂二種因述之如下（一）樂觀派　此派官吏占大多數富人業户次之官吏得封爵則以爲萬世之業得勳章則可以炫燿庸俗佐聖天子爲開國元勳剝民脂膏爲一時能吏因而市田宅蓄姬妾以爲娱樂富人則養尊處優惟食色是務業户則積囤居奇聞糧價日增則喜形於色 
（二）悲觀派　此派文人占大多數農工商界次之吾輩文人工愁善病嗟大難之將臨痛禍至之無日讀印度波蘭朝鮮之歷史則痛哭流涕長太息大有搔首問天拔劍斫地之槪農工則終歲勤苦不得一飽商人則雜稅繁興惟有朿手待斃而已 
　　嗚乎樂者樂其樂憂者其憂畢竟樂者多乎抑憂者多乎樂者得長享其樂乎此種間題鄙人不敢武斷决定之請閱者下一斷語 
小說 
[俠情小說紅蘩蕗别傳] [  天虚我生]  
　　第九章（續） 
　　馬利亞勉强應之遂往啓門則門外第三次命令已下若更勿啓者破門入矣時亞猛仍跽白浪琪身旁一手堅抱白浪琪纖指白浪琪顫聲曰事迫矣趣演愛情之一幕以自飾亞猛不解欲起立白浪琪仍按之令跽曰愛情之一幕汝不解乎譬如哥迭克與西梅相見時形狀亞猛汝亦見此劇乎趣如其形狀行之吾即有法自解無畏彼也亞猛汝能從我言乎亞猛曰雖死亦從姑娘之言無悔白浪琪曰然則趣行之汝倘不能爲此劇者即另爲一劇爲汝所能者總之但須僞爲演習戲劇之狀欺過若輩耳目即佳亞猛領悟乃廳曰唯此時馬利亞已啓門一狀似軍官者問曰白浪琪姑娘何在馬利亞曰可愛之國民姑娘在繡閣中國民當知今日乃烘麵包之日也白浪琪聞老婦喃喃之言知身與噬人之獸邇矣乃益急曰亞猛趣爲之趣爲之亞猛忽然靈機觸發以一手掩女郎之繡口而以一手指天朗聲歌曰情河之水兮歷萬古而如斯多情之人如鴛鴦兮願永永以雙棲歌聲清徹頗似演劇老手白浪琪笑曰阿弟誤矣姿勢固佳唯此二句宜悠揚婉抑若微風振簫幽情莫訴今汝每句末字悉以濁音出之減色多矣弟...語至此而所謂狀似軍官者已挺身而入此人非他蓋即海龍也其來本欲捕紅蘩蕗黨人今見傍白浪琪而跽者乃爲一男伶則不禁一愕疑勃斯欺已乃大步而前曰姑娘汝爲何事白浪琪似聞聲初覺愕然曰國民海龍耶殆因風吹至此又怨馬利亞曰姥誠老悖國民至乃不預報致失迎迓唯國民恕之又笑曳亞猛曰表弟起見國民海龍毋爲此笨態致見哂於國民言時其婉轉從容之態大類嬌鳥依人一塊天眞乃渾然未鑿海龍平曰殺人未嘗眨眼至此乃不禁侷促弗安 
 
 
 

Page 15

 
 
   
 
 

Page 16

 
 
   
 
