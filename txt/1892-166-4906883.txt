# 1892 - 166 - 4906883

 

Page 1

 
 
[續解山東小淸河工振銀] [  申報館協振所席裕祺謹啓]  
　　山東開濬小淸河爲一勞永逸之計工程旣鉅需欵良殷敝協振所屢爲將伯之呼冀有壤流之補區區之心當爲遠近所共諒兹又墊解規銀五百兩會同仁濟善堂解往山東以濟急需　是邇來振欵寥寥勢成弩末此次所解五百兩係由敝協振所籌墊所望海内仁人君子軫念時艱力顧大局旣已慷慨樂輸於前仍復踴躍佽助於後庶使中流作砥不廢於半途九仭有基勿虧於一簀此則敝協振所爲東省孑遺馨香禱祝者也專肅布聞伏祈　公鑒 
[一號至三百號全部畫報發兌] [  點石齋啓]  
　　本齋畫報自甲申年創設以來海内風行已閱十年之久其間散佚闕漏愈積愈多賞鑒家雖重價蒐求亦有未能重窺全豹之憾今本齋不惜工本特將缺號逐一補印齊全他若淞隱漫録風箏誤功臣圖閨媛叢録　龍佳話及各名人册頁等燦然全備蔚爲大觀如意賜顧請向本帳房及本埠分局北申昌皆可購取各省本分局亦有寄往可就近購取價仍曩例如欲裝釘成册外加布函另惠釘工可也另有岑宫保介福圖碼洋兩元 
[鹽政扼要萹]  
　　管夷吾之治齊也煮海以爲鹽齊國以富爾時未嘗課鹽之稅也自漢以司農丞管鹽鐵使後漢以謁者僕射兼鹽官唐以節度使兼領鹽鐵事宋有轉運使更以提刑使兼領茶鹽元以行營御史兼管鹽前明乃專設巡鹽御史而國家之課鹽稅者其網日密本朝特設鹽政長蘆兩淮各一人由内務府官簡充或都察院奏差各帶原銜品級主理鹽務其福建甘肅四川兩廣則以總督兼理兩浙雲南貴州山西之河東均以巡撫管理此前制也今則兩淮鹽政歸兩江總督管理長蘆鹽政歸直隸總督管理而事權以一鹽政之下又有所謂都轉運鹽使司運使其秩從三品計長蘆山東河南兩浙兩淮廣東各一人其無運司省分則有驛鹽道鹽法道鹽道秩皆正四品陜西雲南福建各一人亦有以守道巡道兼理者此下則有運同爲從四品官長蘆兩廣山東河南各一人運副爲從五品官兩浙一人運判爲從六品官長蘆二人山東兩浙各一人兩淮三人鹽課提舉司提舉正五品官獨雲南三人監掣司同知亦正五品獨兩淮二人他處皆無之至鹽課大使則爲數較多山東長蘆各一人陜西一人四川七人雲南九人廣東十三人而兩淮則有二十三人兩浙則有三十二人若批騐所大使庫倉大使猶不與焉至於經歴知事巡檢則不過寥寥數人合大小鹽務官員而計之其數可謂多矣然而官雖多不能與鹽梟敵也於是又用鹽捕募巡勇凡隸於鹽務者又若而人又恐防之於　者不免偷之於水也乃更設巡鹽之船或以砲船佐其力之所不逮而網羅益以密然起視各處私梟出没者如故也余前者曾爲憤激之談謂倘欲化梟而爲鳳必當化私而爲官所謂化私爲官則舉官鹽私鹽之名而悉去之一切鹽官鹽捕鹽勇鹽丁　數革除與民更始明定章程但就出鹽之地編入正賦如田地之有賦稅　由州縣官按地徵收另作鹽　以裕國課若州縣官無暇兼顧則大使一官或可不盡裁汰專令收管鹽賦而仍隸於府若是則事歸簡便而官鹽之名目旣除私梟之生機不絶於國課則雖稍减而裁去如許之官與役則開銷之欵其省節者爲數鉅矣以長紥短大約有贏而無絀也顧此說也雖亦一時之快談究不能成一時之快事除非宸衷獨斷否則阻撓牽掣窒碍必多言之甚易行之實難則亦徒托空言已耳昨有爲余言及招私販以售官鹽之一法其言曰私鹽之于禁販私者未嘗不知故私販或成羣結隊而行或連檣接桅而過盖無時不防官之捕之也陸行則帶暗器水行則備槍砲固無非爲拒捕計而而之者則往往見而氣餒故凡鹽捕鹽勇捉獲私鹽大都不過一船二船十挑八挑再多則坐視其往而不敢下手彼爲鹽梟者日久膽益大遂以爲人皆懼我可以横行因而以刼奪爲生以顚越爲事縱有時拿獲正法而愍不畏法者如故此非眞其性之與人異也其先則迫於衣食鋌而走險其後則狃於横行習慣自然可惡而亦可憐者也若招販私諸梟徒使之爲我所用則不必以梟攻梟而梟跡必漸少矣彼甘爲梟者其私販私晒亦必各出資本而若輩當初起之時其集資也頗不易易積而久之然後稍稍充裕然又非一人所能爲且更非人少所能爲不得不結聨黨羽廣通聲氣此其資本亦頗不貲今若有大力招之以來給以資本使現成販賣官鹽而數覈計所獲之多寡分給以利則彼又何樂而不爲卽其中有桀驁不馴者旣有以覊縻之則日久將亦漸受約束盖彼之所以不顧性命者非眞不愛性命特爲身家所累耳苟有以赡其身家彼亦何肯自輕其性命故招之使來者必無不來旣來則私梟皆化爲官販與化私爲官之義正異曲而同工不亦誠爲扼要之圖哉余聞其語殊亦近理但全在辦理之得人得其人則此事可以行不得其人則此事反足致害試觀髮逆之變招安者不少而駕馭不得其人禍卽隨之天下無無弊之法法立則弊生然亦視其法爲何如耳姑録此以觀後效 
[本館接奉電音]  
　　昨由京友電傳上諭一道敬謹譯登○五月二十六日奉上諭德魁奏病勢增劇籲懇開缺回旗調理一摺凉州副都統德魁署准其開缺欽此 
[臺灣零拾]  
　　烟館爲藏奸納穢之處上年孫蕚齋司馬權淡水縣篆時曾出示禁止違則標封邇來日久玩生漸漸重整旗鼓芙蓉之瘴甚於黄茅何若輩膽敢視禁令若弁髦歟夫亦牧民者行故事耳○海船船照查察宜　節經各大憲檄飭各船户每照以一年爲期期滿務須倒換兹淡水縣葉縵卿大令查得基隆扈尾兩口岸每有商船領照出口回時並不繳還遂嚴飭各澳甲嗣後凡有商船請照出口回時均令照章呈繳倘有違抗卽將該船扣　禀候從嚴究辦○大科　一帶叛番經中路營務處林蔭堂觀察總統防隘各軍人山　辦刻已一律敉平番目李九　經官軍解赴郡邵筱邨中丞飭暫錮淡水縣獄想不日卽須明正典刑也○官醫局員以時當火夏疫癘易滋局中雖有醫生不敷派診遂禀請添派四醫士以免跋前疐後之虞上游准之飭淡水縣葉大令招考補充 
[八閩佚語]  
　　出福州南關三四里南禪山麓有某甲者游蕩性成不事生業妻某氏年逾花信小家碧玉頗能勤儉持家里人稱賢媛焉生有一子年甫及冠一病而亡氏痛悼逾恒每值更闌啜泣聲與紡車相和答一日愈　愈痛竟以利刃自剌其喉血湧如泉霎時倒地里人立延某乙　生地治先用藥綫縫傷口　以藥餌敷之至次日漸漸能飲茶閱三四日以牛乳羊湯飲之皆能下咽但頭未能轉動耳然而思子有臺尚有人爲之興築否耶○未　　失去香 
 
 

Page 2

 
 
几桌椅旣而家丁某甲得諸大水灣某號中叩以估價若干次日前往購取店主忽將椅藏匿不肯任其購歸遂訴諸保甲局員函送侯官縣訊問 
[日輪失火續聞]  
　　日本薩摩丸失火前報已記之矣兹接烟臺訪事人函言之較詳合再録之據云　之十四日薩摩丸由烟臺配搭坐客滿載貨物開往仁川海山歲等處及駛至成山頭一帶洋面後艙無端起火船中人倉皇失措適海定　船經過將坐客援救過　帮同施求得以熄滅該船於十五日駛回烟臺略加修理依舊開行是役也焚去貨物甚多坐客幸皆無恙惟當火勢猛烈時水龍不及噴射因將　蓋釘塞僅留隙孔將水灌入水手三名均被烟焰悶斃亦慘矣哉 
[蓬島采芝]  
　　日本嚴源下縣郡小船越村士族并手嘉内之祖母生於天明四年迄今已百有七歲矣而童顔　髮精神尚矍鑠異常有孫二人嘉内居長已六廿二歲孫女二亦年古稀此外曾孫二曾孫女三元孫五元孫女四議者謂一經有司上　朝廷定當邀睿員而紀爲國端云○長崎有某孀婦霜侵兩鬢滿臉縐紋腰曲如弓龍鍾可厭猶自命爲夏姬再世招集三五少年子弟演　秘戲之圖上月二十五號引得一外國水手同赴温柔鄉巡街捕見之拘婦至警察署照例罰鍰按日本娼寮必經官許而後開若藝妓則袛准歌舞侑觴偶或送客留髠卽須罰銀三餅此外如臺基如野雞不似滬上之到處遍設網羅從無人爲之拘管也○日　五月五日大家小户皆食河豚江户則更製角黍以餉賓朋門懸艾瓶挿涌漁父則預購紅　木綿紥諸小舟爲競渡之戲妓館于角黍外并以赤荳煮飯務須紅如曉霞浴堂投　藥一大包于池中取辟　之意務待午正始往浴親戚友朋如生有男孩者必於節前饋布製之紅黑鯉魚高挑於竹竿大　丈餘多至十餘條不等此外尚有旗　之類蓋謂旨時王猛生於午日後爲大將以之鎭惡亦行古之道也○今春常備艦隊歴琉求球沿海諸島行至那壩港大和口忽見有一暗礁遂回報海軍省今乘海門軍艦測　大島告竣後特命海軍水路部測量班首少佐加藤重城　之前往實騐繪圖聞礁在那壩港之西恰當灣其形甚巨迤南水道素稱唐口係中國明時册封使船來往之　其北水道卽大和口古來内地船舶皆由此出入今礁兒於北水道中央不知海圖中何以尚未記入也或曰琉球冲繩久未計良摩宫古八重山諸島附近環繞之礁　稱菊石大半係珊瑚之質其形宛如菌　今年春季發生至明春其上必又生一層年復一年望之如浮屠然時有爲怒濤所擊碎或爲製造石灰者採取云 
[鷺島讕言]  
　　厦門鄉人凡有牛羊雞鴨須　牙　出售近有陳姓者在藩署領得部帖開設猪牙行而從前猪牙紀姓獨擅其利已數世矣至此不甘被其侵奪以致涉訟公庭富吳春泉觀察權道篆時判令分爲新舊兩行任客投賣兩造仍不輸服訐告至今兹許秋槎觀察飭傳到堂諭令陳紀各設猪牙毋相侵奪如猪販販猪一百口則各抽五十口之仲資并擬暫委某員帶勇爲之彈壓有好爲議論者謂紀未領帖實係白拉之流然觀察旣斷令各佔一半利源則已顯見其同一承充牙儈故爲軒　胡爲者○邇來久雨罕晴幾訝漏天難補賣難巷東首有牆高可數丈本月十五忽然坍倒壓壞福興康信局後樓及巷内棉花店旁樓幸時在淸晨行人尚少故僅有四人傷損其一勢甚沈重因卽舁赴　世醫館求醫福興康夥某甲於屋倒時尚在夢中幸身裏被窩不致殞命○嘉禾山曾厝垵一帶爲下八保所轄中有數社　都出洋謀食者居多　賣田房往往匿不報稅兹經同安縣糧房稅契科核定例規諭令鄉耆凡保内八鄉社弗論有無售買典押每年每社公繳稅契銀百餘兩計下八保每年合繳八百八十　按季田圖差下鄉收取如違卽照正課例比追每次縣差下鄉須給差費銀蚨三十翼兩上皆訪事人來書所述竊謂田房納稅例有明文從未有不論有無買賣事情責令年年包納者且差役下鄉收稅原係奉公何以竟核定差費若干公然令飽其私槖意者此說固得諸耳食耶非執筆者所敢知已 
[笛步聽潮]  
　　金陵自四月望後迄今天旱不雨田中龜坼農民皆翹盼甘霖　峴帥因設壇八蜡龍王之廟自本月十七日起每日躬詣拈香道府縣諸官亦皆隨班行禮某日瑞方伯復出朝陽門赴鳥龍潭取水供諸龍神座前至十九日晚炊後雲濃似墨雨洒成珠閒坐竹樓聽之頗覺聲如脆玉然未及片刻又微月朦朧矣○盧江縣楊訒庵大令控皖臬署中刑名幕友某甲牽涉本省大憲劉峴帥因案情重大檄調鮮臬陳舫仙廉訪至江寗督同訊理日前上元江寗二縣宰探知豸節行將戾止遂遴派差役率同工匠修葺奇望街行臺丹雘　塗煥然璀璨並聞院水三太守已提集人証不日押解回金陵矣 
[嚴緝逸犯]  
　　由杭州發　要犯四名在途脫逃兩犯當經嘉興縣王大令迅飭巡勇幹役四出追捕尚未弋獲今又移咨各外縣營汛一體嚴拿并懸賞格無論軍民人等有　拿獲逸犯者賞洋一千元决不食言想重賞之下必有勇夫漏網之魚終不能逍遥法外也 
[作僞日拙]  
　　天津武備學堂有　麗川　　爲某司　之副嗣因某於去秋作古沈遂專司帳務兼採辦處時有蘇婦邱阿寳者年已半老貌僅中人携帶妓女　珍等寄　析津沈　而垂涎但阿寳已爲某中所私未能遽近禁臠沈遂羅　桂珍將爲明修棧道暗度陳倉之計醉翁之意固亭在酒也學堂每歲於八月間演放氣球有積欵六百餘金沈遂侵挪動用嗣又於逐月滚存欵項内挪用百金計共虧空一千四百餘金無計彌縫繼之以賭而囊資愈罄恨無　金術本月十五日詭稱堂中提調購買金飾至物華樓謊取金釧兩　約於十六日交銀届期向取寂無應者沈又不任堂中詢之提調並無取釧事銀樓夥伴放於宫北寳源亨　問其蹤跡沈又伺隙潛逃堂中總辦之飭向帳房詳查出納銀錢及簿據於是前情盡露由總辦函致天津縣李搏霄大令先逮邱阿寳一面遴派親兵藏獲覓沈送案以使根追天津縣亦派值日二快班衙役查沈下落如能獲　賞銀二百兩衙役踏　芒　杳無蹤影兵人等恐其逕上輪船遁回上海於十七日天　黎明卽在碼頭巡緝折至紫竹林邂逅遇之亟扭回堂堂在河東於問渡時沈遽聳身入水兵急從而援救始克載浮遂解至堂中由提調振究除用空外有無寄頓俾得追抵沈供稱有洋銀數百元存於同益洋貨號遂將同益執事人孫　送案究追孫亦與阿寳締交沈之淫朋暱友也當堂結算計存沈名下洋銀一百五十七元照數繳案始得置身事外而物華樓以金釧無着亦卽具詞附控並控桂珍於守望局轉送縣署桂珍卽沈挾之妓訂定洋銀四百元先交二百元爲之脫籍從良甫經四日卽被捉將官裏去到案後供稱尚存金釧一副餘由沈變賣花銷問官飭買十下堅執不移飭與沈分别管押十八日覆訊沈供稱餘欵輸與孫寳善及董福來當夜由縣遴派二皂二快三班添傳孫董二人質訊董於是夜逮案而孫住在法國租界遂由差役領取信票投領事署蓋戳於翌日逮訊未知如何發落也 
[廉訪行程]  
　　直隸臬憲周玉山廉訪督辦旅順船塢事宜現有要公擬於二十日後赴津面謁傳相天津縣已飭丁役在吳楚公所預備行轅恭迎 
[傷城火警]  
　　本月廿二夜九點鐘時揚州缺口城外對河某姓家不戒於火紅光上燭燦爛如霞人皆登城遥望旋見城外保甲委員督率水龍臨塲　救幸取甚便得以卽時撲滅被燬草房瓦屋五六家因某姓晚炊遺火致肇此禍按是處柴篷櫛比黄茅日葦一望皆然當火熾時火星紛紛亂墜勢甚可危幸水　灌救出力得免延燒附近居民無不額手相慶 
[嚴禁販賣吕宋票示]  
　　勤縣正堂楊爲出示嚴禁　　奉各憲札接奉兵部火票遞到軍機大臣字寄大學士兩江總督二等恪靖侯左湖廣總督涂江蘇巡撫衛江西巡撫前江西巡撫　湖北巡撫彭傳諭護理浙江巡撫布政使德光緒八年十二月十六日奉上諭有人奏外 
 
 

Page 3

 
 
洋之吕宋票賭局近日湖北江西浙江江蘇等省往往有不肖之徒公然開設行棧廣糊招帖領票轉賣從中射　請飭嚴禁等語所奏於風俗人心大有關繫卽著各該督撫飭令地方官嚴行禁止查拿懲辦原片均著抄給閱看將此諭知左涂衛　李彭並傳諭德知之欽此遵旨寄信前來承准此除通行欽遵外札飭嚴行禁止認眞查拿懲辦毋違又奉南洋人臣左附片奏准嗣後如有發貼招帖之華人責成地保客寓查拿捕獲一名給錢二千文得規窩頓容隱不首者分别革究枷示如獲有主使發貼之人卽照造賣賭其例發邊遠充軍移同代貼招帖之犯照販賣賭具爲首例仗一百流三千里地方居民人等再至租界買回發售收兌一經查知姓名得彩等犯均照爲從例仗一百徒三年等因咨行札飭遵照辦理各等因奉經各前縣節次示禁查拿懲辦在案無如日久禁弛不肖之徒止知牟利罔顧法紀仍敢販賣吕宋票廣行售賣並有私造小票仿照吕宋票號數一體得彩哄誘愚民查花會一項誘人狂押較之尋常賭博爲　更甚例禁何等森嚴而販賣吕宋票及私造小票售賣號數繁多誘人愈衆其害較之花會爲尤甚若不嚴行禁止誠於風俗人心大有關繫合亟出示嚴禁爲此示仰諸色人等知悉爾等須知經營爲業自應將本求利豈得造空據誑騙人財　尋常賭博彼此各備資財互相勝負尚干禁令乃以一紙空票誘人購買圖取盈千累萬之利是可爲也孰不可爲也自示之後務須痛改前非善謀生業毋貪非義之財莫犯科之事定於五月底爲限凡有吕宋票及小票各店並帶銷各鋪一律閉歇停止倘敢不遵逾限仍行開設銷售或陽奉陰違私行販賣定卽飭提到案從重懲辦其房屋無論已產租用概行入官决不寛貸各宜凛遵毋違特示 
光緒十八年五月十九日給 
[懸旗志賀]  
　　日浦中所泊各兵船一律高揭綵旗洪波漭瀁　中五色繽紛頗覺輝　奪目蓋因英國節期故懸之以志慶賀也 
[失火卽熄]  
　　大東門外洪昇碼頭裏街引鳳樓茶館披屋中於昨晨七點三刻鐘時不戒於火一霎時冐穿屋頂延及後面　甲所開小粥店十六鋪地甲當卽鳴鉦報警城廂内外各善堂水龍及洋龍一聞警報風馳電掣而來竭力灌救得以烟消火滅計焚去樓房一幢披屋一間云 
[車中人語]  
　　前日下午四馬路尚仁里娼婦洪蓮君乘馬車游靜安寺行經味蒓園門外害與某西人馬車相碰致娼仆於汚泥之内車亦受傷旋由龜傭扶上東洋車載歸娼院事後卽由捕房查明西人姓名大約須令貼償修車費矣○英包探何瑞福禀稱王銀全駕馬車出外撞傷某姓小孩小的見之卽送孩至某醫院請醫生敷治并拘王送案王供稱小的係寧波人現在法國人某甲處當執鞭之役是日主人自已拉韁適此孩從側面奔來以致撞仆蔡太守飭何探將王移送法公堂訊究○前日下午有二十餘齡之女子携一傭婦乘轎式馬車出游行經英租界致遠街女緊蹙雙眉哀呼腹痛旣而檔中呱呱有聲傭乃將女子抱住囑馬夫向南駛回 
[大令騐屍]  
　　法租界某燈籠店日前失火時有聚興飯店夥繆元載前往觀着行至典當街倒地氣絶其詳已列前報慈悉由聚興店主龔阿松知照屍妻繆盛氏並該氏之兄盛德昌於前日來滬該氏等向龔理論嗣經旁人解勸該氏已肯息事將元載之柩舁至南市董家渡北承順碼頭正欲附舟回里而繆盛氏又聽其兄盛德唆使意存翻悔遂將夫柩暫停浦畔投上海縣控稱丈夫身死不明身上尚有傷痕求請伸冤而龔阿松亦投縣伸訴昨日午後三點鐘袁海觀大令升坐花廳飭傳繆盛氏至案該氏訴稱係川沙人今年四十四歲丈夫元載今年四十八歲在聚興飯店爲夥多年素無疾病本月廿三夜該店東首有失火情事丈夫前去探望未過一點鐘突然斃命小婦人丈夫身死不明叩求伸寃盛德昌供稱繆元載係小的妹夫小的向在家中耕種度日今悉妹夫身死查明身有傷痕爲此作抱同妹到案求請伸雪龔阿松供稱係本邑人今年廿二歲開設聚興飯店雇繆爲火夫已有多年廿三　間店東首失愼繆奔往看視行至典當街忽然倒地小的聞之急倩人舁回雇挑痧匠連挑三次並　血漬實患急痧而斃當卽函催伊妻來滬由小的置備衣棺從豐收殮至昨日該氏忽來控告實出意外大令謂盛德昌曰此事本縣早已訪明繆元載實係患痧身死與人無尤德昌堅執元載受傷身死滿身靑腫可請檢騐大令曰此案實由爾播弄是非藉屍圖詐如本縣詣騐無傷爾能承罪否德昌供稱委實有傷情願具結如騐無傷痕聽憑究辦大令卽著繆盛氏盛德昌先行具結一面將盛德昌收所繆盛氏交原差帶往永順碼頭屍塲伺候廿三鋪地甲聞信卽赴碼頭預備屍塲原差亦將屍妻繆盛氏及龔松一併帶到鐘鳴六下大令帶同仵作書差人等命駕而至旣升座該氏與龔各訴前情大令命仵作檢騐先由小工踏去棺底將屍起出仵作如法騐視良久喝報騐得繆元載實係患痧身死並無别故大令離座親視無悮遂謂該氏曰爾夫現由本縣騐明並無傷痕顯見爾兄盛德昌藉屍圖詐本縣回署後卽當究辦該氏供稱此雖胞兄悮聽人言一時鹵莽然實欲小婦人伸冤未可厚非求大老爺從寛釋放大令曰爾雖爲胞兄求恩本縣不得不將伊略加懲責該氏又稱小婦人願將丈夫屍身自行收殮請免發封大令准之遂命駕回署其時報時鐘已打七下矣 
[詳鞫命案]  
　　川沙人陸春春被李惠生誣控竊午由新閘巡防局員桂二尹訊供之下判將陸笞責三百板交汛捕看管陸忽神色慘變送至仁濟　院療治無效旋卽斃命由上海縣袁海觀大令提集人　逐一訊供屍母陸談氏求請伸寃大令遂禀明道憲聶觀察札飭靑浦縣錢明府來滬會同袁大令將陸春春之柩起出開棺相騐一切　情前報已屢記之矣前日大令飭差傳到當日行刑局勇許大元應業瀛二人於昨晨升堂研訊許禀稱小的係湖南人今年三十四歲在局當勇已有五年素來奉公守法不敢滋事大令曰本縣傳爾等到案訊問大略情形此案實與爾等無干惟李惠生到局控陸竊牛及爾局老爺升座訊問均在何時行刑可是爾等動手共責陸春春幾下務須據實供明許　稱李到局控告在本月初七日薄暮時本局桂老爺提訊兩造時在八點鐘至八點半鐘退堂行刑者確係小的與應二人小的等奉桂老爺吩附共責三百下每手共責一百下大令又問爾等責　時陸在地下倔强否答稱倔强另有二人撳在大令問責畢後如何答稱責畢後桂老爺卽傳汛捕前來將陸交捕帶去以後如何小的實不知悉至十一點鐘捕夥來局聲稱陸春春忽患吐　卽送往仁濟醫院逾時斃命大令問爾局中行刑是否用軍棍抑用小板答稱用小板大令謂袛用小板責三百下何以春春腿上已穿兩孔許俯首不答大令又提應研詰應供稱小的與許同鄉當勇已有八年在該局當勇共有三年餘語與許略同汛捕魏德供稱小的現充汛捕專管新閘老閘八仙橋西門高昌廟等處陸春春之事由小的之夥月華經手大令問爾名下共有夥計若干月華已用幾年答稱夥計共有四人華已用五六年之久大令命提月華至案供稱係寳山縣人今年三十歲本月初七日薄暮局中桂老爺傳小的到局及訊案畢將陸春春交小的帶去小的扶之出門陸呼痛不絶行未數武忽然吐瀉小的同伊至興樓茶館啜茗旋領至家内見其面色慘變小的卽禀明桂老爺奉飭送往醫院不久卽斃叩求明察李惠生供稱係川沙人本月初三夜失去耕牛一頭杳係陸春春所竊小的來滬追尋初四日午後在王阿大家尋見耕牛卽欲領　王稱向陸買來小的復尋陸春春於初七日在途遇見先至泥城外啜茗後至山家園啜茗旣而扭局控告奉局中老爺提訊判將陸笞責三百板令小的邀同本圖地保到局領牛小的尚未起行陸忽斃命王阿大供稱係嘉定人開設牛乳棚與陸爲友已閱六年結隣已有三年陸或在家耕種或出外賣牛乳素來安分不致犯竊求請鑒察大　得供飭一干人退去聽候晚堂覆訊核辦提母陸談氏投案求請伸冤大令著退去候示 
[英界公堂瑣案]  
　　三百六十三號華捕禀稱捕頭令小的脫去號衣至各客棧查緝形迹可疑之人突有謝掌生者冐充某包探夥役向 
 
 

Page 4

 
 
小的逞兇　之拘拿送案謝供稱小的係蘇州人不敢逞兇叩求恩恕察太守判令枷號一禮　發頭門示衆○某裁縫店主王鳳亭訴稱小的收得學徒朱銀寳教以縫紉不料竟被竊去綢布衣服五襲幸得追獲人贓交捕送案朱供稱小的係江灣人在王店習業以後不敢行竊矣此次尚乞施恩蔡太守判令責手心一百下諭令王邀原薦人告知伊父母使來案領回管束贓卽給還○包探孔阿才禀稱昨日粤東人陳阿新陳阿安相約至四馬路藉觀看賢申祥新衣店呌賣爲名乘間竊取雪靑紡綢褲一條經小的查獲人贓解送案下查阿新前曾竊火腿如今請予重懲阿新阿安同供稱小的等流落治下急思回里苦無川資兹雖學爲妙手空空兒尚求曲全顔面蔡太守飭交捕房押上某輪船勒令回籍贓給還失主○　探秦少卿禀稱時和莊出店人王寳珍失去惠泰莊票計銀一百七十七兩五錢由陳阿二拾得倩徐開紀收得洋銀二百四十一元一角六分袛將五十元交陳餘被吞没後失主查明票由陳拾願給酬儀而陳堅不肯承及尋徐與之質對方不能遁飾現在徐之洋銀俱已交出惟陳袛存十六元尚有三十四元云已賭輸無力措繳王訴稱小的在治下時和莊當出店矢去惠泰票銀旋由包探查明拾票及經兌人姓名責令將洋銀交出然尚未齊全陳供稱小的係無錫人在治下某姓家當輿夫拾得銀票倩徐收兌洋銀據言袛收得五十元現在只求恩宥徐供稱小的亦無錫人現在治下山西某字號當茶房陳倩收票銀分用若干早經繳出蔡太守判令將陳管押半月徐著賠繳陳所少之三十四元否則管押一月起到之洋銀給王領去包探王阿二禀稱西人門代司報失大衣及棉襖各一領布鞋一雙手槍一枝經小的查獲竊賊徐雙喜吊出各贓惟手槍已經付質并將質票售與舊貨攤主喬錫瑞矣門代司申訴失竊情由徐供稱小的係浦東人年十七歲初次犯竊乞賜鴻恩喬供稱小的亦浦東人不知竊贓是以誤收質票蔡太守判令將徐笞責一百板喬管押兩禮拜贓給門代司領去魏王氏遞禀聲稱原籍丹徒丈夫發銓早經病故生時曾開難　店於虹口現仍照常開設爭奈夫兄魏發連時時纏擾小婦人久已與之斷絶不料伊旣將夫妾陳氏價賣兹又偪令小婦人再醮小婦人不遂其計前日又竊去店夥陳錦文之器具不得已報知捕房由包探拘獲人贓解送案下陳訴稱小的被發連竊去西式薙刀四柄骨梳一枚皮帶一條包探唐寳榮禀稱魏王氏報失後經小的拘獲發連同之詰問稱因商借川資起見發連供稱小的係丹徒縣人弟婦魏王氏與陳要好小的惟向之商借川資回籍並不竊物以後誓不再往糾　矣蔡太守諭令靜候資遣○陳和尚訴稱小的係本地人在治下虹口開設烟館昨夜江六子等結伴偕來喚伺應者開燈吸烟因已夜深婉言辭却伊等卽藉端尋釁毆擊夥友王紀發並砸碎火油燈忙迫時失去烟槍七枝無奈喚捕拘案包探唐寳榮禀稱小的查得江卽陸永發係江北人前者曾與張阿三持刀互門拘請大老爺判令管押釋出後又毆傷周子亭在逃未獲袛　其同黨朱木木送奉大老爺移縣訊辦現在竟改名江六子復來滬上仍與流氓爲伍暗中搆取釁端江供稱小的係本地人並非江北土著因往陳處伺應者不肯開燈故與爭執並不毁物逞兇章金仁供稱小的亦本地人湯瑞甫供稱小的係寗波人現在治下當鐵工此事並不與聞實因路過時袖手旁觀致被悮獲蔡太守謂江連次犯事著連章移縣究　湯旣不干預卽行保釋陳指控失物無憑應無　議○一百五十五號華　禀稱昨夜小的巡至熱閙處目覩陳順寳等調戲婦女是以拘拿送案許陶氏訴稱小婦人擊女兒阿四行至某處伊等先問女兒曰何不同往小房子中去女兒不答遂故意探手胸前幸逢巡捕到來拘拿送案阿四供稱偶與母親許陶氏同行驀被伊等調戲何論爭執致失去　玉簪三枝陳供稱小的係寧波人現在治下當木工有人與女子相碰致肇釁端如蒙大老爺矜而赦之則没齒不忘大德王阿二供稱小的亦寗波人與陳同行並不向女子調笑蔡太守判令陳枷號一禮拜發交捕房帶往犯事地方示衆王管押一禮拜免予荷枷失物無憑例不　究○包探江阿　禀稱朱順金向三喇子索欠以致口角有石阿二者助三喇予毆朱致朱受傷經小的獲石送案朱申訴前情張吕周徐桂華等人同供稱小的等目見石喝令將朱兇毆石供稱小的係江北人不敢行兇叩求大老爺恩鑒蔡太守飭將石押候補提三喇子覆訊核辦○朱阿囡訴稱　名海泉者與小的有仇竟糾同沈春和並阿四將小的兇毆當塲獲沈交捕送案至海泉在治下大馬路某保險公司當出店已被脫逃沈供稱小的係本邑人曾在密采里當田店與海泉並不相識更無行兇之事蔡太飭押候捕房查明海泉再行核辦 
[法捕房瑣事]  
　　小東門外某烟妓前晚扭送　桶店主某甲至捕房訴稱甲屢次入門藉端滋詐求請究辦副捕頭將甲管押一宵昨晨解至大自鳴鐘捕　經備捕頭詰訊甲稱與烟妓素稱歡洽前曾爲伊贖身費用洋銀不少今伊另有所歡不念舊情視小的爲陌路且敢揑詞將小的送案實出意外捕頭以其中必有　轕著將甲押候解訊○車夫某乙向伊族兄某丙乞取舊油衣一件携回車寓爲某丁所見疑是竊來之物遂拘乙送入捕房管押昨晨由某丙赴捕房聲稱油衣係小的給伊並非行竊請開釋捕頭允如所請將乙釋放○太古碼頭扛夫戊已等數人前晚停工後約伴至公館馬路某酒肆暢飲醉容可掬不知何故戊忽將已扭毆當有某庚代抱不平亦以老拳相助適巡街捕至戊等紛紛逃散僅將已拘住送押捕房至昨晨始得釋放 
[及時行善]  
　　竊謂立起沈疴全　妙藥能援人命卽是仙丹兹届酷暑炎天而人民最易染患時症敝堂雖製就各種丹丸施送惟裏外虹口人稠地廣第恐分惠難周昨蒙福蘭堂鄭芸初大善士助來萬應痧氣丸五百瓶潤德堂藥號助來救急臥龍丹三百瓶袛領之餘感懷曷旣仰見仁心仁術救世救民還祈樂善仁人馳名藥號杏林德厚蔭萬户以慈雲橘并恩濃洒九霄之甘雨救活貧民一命勝營寳塔七層請列報章用求賜助[  上海虹口元濟善堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟善堂經收南北兩市各米寳行米麥雜糧捐五月十一至二十日止第十一旬淸單]  
　　永愼和寳行錢十三千五十八文豐和六千三百九十文同吉泰四千四百八十三文元昌公三千七百七十七文恊昌泰三千六百二文萬源三千一百五文愼茂　三千四十文恆祥三千一百二十文萬順公二千三百三十九文同順二千二百六十九文穗祥　千一百七十一文豐記一千六百二十二文裕祥一千四百十八文乾利一千四百十文聚源一千四百七十五文生源六百八十六文錦祥四百十四文義記公四百八十二文振豐八百十六文德盛九百九十七文恆源三百三十文義生三百六十文咸茂三百二十一文三和二百六十六文永茂一百二十七文恊記二百九十七文晋泰一百六十七文萬昌一百四十一文餘生九十二文同德二百八十二文元生長一百六十文潤元二百五十一文恆裕七十文同發五十八文宏茂三十文同泰七十九文裕和七十八文永愼八十五又恊豐七十三文德大一千六百九十五文恆泰八百四十五源順恊七百九十四文大興合六百八十六文恆隆三百十五文同興二百四十二文　記二百廿三文衡大一百四十三文裕昌四千二百六十文元吉泰三千八百七十二文正義隆二千一百十文松盛一千八百二十三文長豐一千七百　十三文長義一千四百四十七文潤和一千六百一文仁和利一千三百七十四文餘大一千三百六文葆生一千一百六十六文昇昌源一千一百十五文　大一千一百八文三泰一千四十六文元和一千二十六文　源八百　　　文潤泰八百二十九文三穗七百八十四文愼益七百五十二文天和七百二文萬　六百四十一文寳泰五百三十一文萬生五百二十三文萬盛泰四百八十文長泰四百三十文生泰四百四十六文公正四百二十五文鎭生四百七文葆茂三百八十八文愼餘三百四十二文義記三百三十一文萬祥正三百二十五元泰二百七十二文和記二百五十五文甡義二百三十九文愼生一百九十九文同泰一百八十四文南元昌一百八十文天元一百四十九文聚泰一百四十文萬祥一百八文和生義九十九文恊隆七十八文和泰五十三文新興五十三文以上九十一　共收錢一百二千一百三十二文 
[上海虹口白大橋北首元善堂施粥淸單]  
　　蒙陸君貞祥善士經募合利堂英洋五元鄭光順洋四元張慶林韋勳君二户各二元黄世亨黄錫基沈文　鄭惠棠容釗熙何汝貞蔡順魁陳晋川蔣禮何　勳黄錦孔高從有郭振高鄭榮生史瑞淫十五户各洋一元○以上共十九户合收英洋二十八元正合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月十九日京報全録]  
　　宫門抄○諭旨一道録前○發抄硃批四道○江督劉等奏揀員請補知縣摺○雲督王奏揀員升補守備摺○漕督松奏揀員試署徐州運河同知摺○鄂撫譚奏動支司庫耗羡銀兩造辦火藥摺○護晋撫胡奏飭道員赴任片○東撫福奏　道員赴任仍派爲上游河工總辦片○護浙撫劉奏委署知縣片○又奏委解銀兩緣由片○五月十九日兵部太常寺太僕寺廂白旗值日兵部引見二十四名提督衙門十九名廂黄蒙四名廂江滿五名咸安宫一名○兆伯假滿請安○江蘇學政楊頤到京請安○福建叅將洪渭濤　恩○德隆續假五日○聨棣順承預備召見○兵部奏派察齋之大臣派出慶福裕德耆齡賡音布恩燾色楞額吉　灃　○召見軍機巴克坦布楊頤聨棣順承○發抄裕禄奏飭委汀州鎭陳玉麒兼帶防營奉硃批兵部知道欽此○裕寛奏將廣明補開封營　擊奉硃批兵部議奏欽此○又開歸陳許道桂霖赴任奉硃批吏部知道欽此○又請將完解交代銀兩之故令郭　新處分開復奉硃批著照所請該部知道欽此○○兩江總督臣劉坤一江蘇巡撫臣剛毅　奏爲揀員請補要缺知縣恭摺仰祈聖鑒事竊照丹陽縣知縣查文淸叅革奉准部文於光緒十七年七月初十日奉　旨後第五日行文按照限減半計算扣至是年八月初十日作爲開缺日期歸八月分截　　遺丹陽縣知縣　衝繁疲難四項要缺例應由外揀調前以婁縣知縣張紹文奏請調補奉部議覆該員實授在丹陽縣出缺之後與例不符行令另行揀選等因兹臣等復於通省現任知縣内詳加　選非現居要缺卽人地未宜實無合例堪調之員惟查有卽用知縣郁保章年三十七歲浙江嘉善縣人由附生應光緒戊子科本省鄉試中式九十三名舉人已丑科會試中式七十三名貢士殿試三甲引見奉旨著以知縣卽用欽此籖掣湖南親老告近捐指江蘇十五年九月二十八日給照十一月初一日到省覆查該員心地明晰講求吏治以之請補丹陽縣要缺知縣人地相宜洵堪勝任與例亦符兹據蘇州布政使鄧華熙會同江蘇按察使陳提詳請具奏前來臣等覆核無異合無仰懇天恩俯念員缺緊要准以卽用知縣郁保章補授丹陽縣知縣實於地方有裨該員係進士卽用知縣請補知縣銜缺相當毋庸送部引見亦無須查造叅罰謹合詞恭摺具奏伏乞皇上聖鑒訓示謹奏奉硃批吏部議奏欽此○○雲貴總督臣王文韶跪奏爲守備員缺需員請仍以雲南大理營千總褚春生并補以　營伍恭摺仰祈聖鑒事竊查雲南永北營左軍守備員缺前以補用守備褚春生請補准兵部議覆以該員保案尚未查明請補之缺應毋庸議等因咨行到滇行查去後兹准　雲南提督臣蔡標以該員前於同治元年出師普洱各處在事出力奉有記保守備行知嗣因同治二年正月省城回匪滋事案卷遺失未經具奏該員履歴内仍照記保行知聲叙係屬錯誤咨請聲覆前來臣查永北營左軍守備員缺係第四輪第三缺應用揀發人員雲南揀發班守備高玉堂早經瘴故彭恩慶因病辭退離　馬應祥劉映貴已請補撫標曁普洱鎭標各營守備劉莘李佩芳余懷誠均於此缺人地不甚相宜未便遷就請補應照例以應升人員升補查有俸滿大理城守營右營千總褚春生諸練營伍資格最深前於光緒五年赴部引見經欽派大臣騐放准其回任照例候升八月初六日覆奏奉旨依議欽此以之升補永北營左軍守備員缺實屬人地相宜與例亦符合無仰懇天恩俯念員缺緊要仍准以褚春生升補永北營左軍守備員缺實於營伍地方均有裨益如蒙兪允該員係會經引見之員毋庸送部並懇勅部頒發札付令其赴任所有守備員缺需　仍請以千總　補緣由謹會同雲南巡撫臣譚鈞培　雲南提督臣蔡標恭摺具陳伏乞皇上聖鑒勅部核覆施行謹奏奉硃批兵部議奏欽此○○頭品頂戴漕運總督奴才松椿跪奏爲揀員試署徐州運河同知要缺以重修守恭摺仰祈聖鑒事竊照河工同知缺出例應在外遴選奏請試署一年經歴三汛果能勝任保題送部引見恭請實授歴經循辦在案查徐州府運河同知徐肇濓於光緒十七年十二月十七日在任聞訃丁世憂例應以丁憂之　作爲開缺日期該同知管理邳宿遷一帶運河及各閘　兼管捕務責重事煩關　　要自應揀選熟諳河例之員奏請試署以重修守南河同知一項上次已用　先儘班前後新班先止今　州　河同知一缺遭例在於實缺同知現任人員内揀選惟揚州府河捕同知施培曾曾經題請實授而工　事務難易相等未便請調照例復於候補人員内遴選現在鄭工新海防遇缺先並舊例海防先各項均無人應用先儘正班人員　有曾任沿河實缺先儘止班同知萬靑選年六十八歲順天監生由南河寳應主簿遞保知縣補缺後以同知用同治四年因拿獲江蘇隣境重犯　力送部引見奉旨著俟補知縣並補同知後以知府遇缺儘先補用欽此業經到省甄别在案題補案東縣知縣因於光緒三四年安瀾案内保准以同知留於南河補用七八兩年安　出力案内保准開缺以同知仍留南河補用九年六月十二日奉旨依議欽此例應歸於南河先儘同知班内酌量補用在案復於光緒十一年安瀾出力案内奏保俟離同知任歸知府班後加鹽運使銜歴署運河堰盱同知現署　河同知均能辦理裕如該員才具練達精於河務以之試署徐州運河同知實堪勝任與例亦屬相符合無仰懇天恩俯准以萬　選試署運河同知仍俟試署期滿再行保題實授送部引見再查該員並無河工分賠銀兩合併聲明謹會同兩江總督臣劉坤一合詞恭摺具陳伏乞皇上聖鑒勅部核議施行謹奏奉硃批吏部議奏欽此○○頭品頂戴湖北巡撫臣譚繼洵跪奏爲動支司庫耗羡銀兩造辦火藥恭摺仰祈聖鑒事竊照湖北荆州滿營每年常操需用火藥鉛彈工料脚價循例動支司庫耗羡銀兩給發荆州城守營具領製備歴經照辦在案兹據湖北布政使王之春詳准荆州城守營請領光緒十八年常　火藥一萬一百五十四斤三兩二錢需硝八千一百二十三斤五兩七錢六分例價銀三百八十九兩三錢九分三厘零磺一千一十五斤六兩七錢二分例價銀四十七兩三錢八厘柳炭器具工料價值銀七十一兩五錢八分七厘又應用黑鉛三千五百三十三斤四兩例價銀一百三十三兩九錢一分五厘工料銀一十二兩四錢二厘又例定水脚銀六兩三錢八分七厘共銀六百六十兩九錢九分二厘已於司庫耗羡欵内動支並就平扣收硝磺二項價銀移知善後局分别支給餘銀給領製造俟造辦事竣由營造册報銷等情詳請具奏前來臣覆核無異除咨明户兵工部曁荆州將軍查照外理合會同湖廣總督臣張之洞恭摺具陳伏乞皇上聖鑒謹奏奉硃批該部知道欽此○胡聘之片再新授山西河東道宜麟現已到省應卽飭令赴在以重職守除檄行遵照外理合附片陳明伏乞聖鑒謹奏奉硃批知道了欽此○○福潤片再新授兗　曹濟道姚協賛現已到省自應卽飭赴任供職該道所屬曹州府爲黄河上游距省較遠修防一切事宜有鞭長莫及之勢經前撫臣張曜奏明委派前道中衡就近督率辦理今姚協賛到任應仍派爲上游河工總辦以專責成除飭遵外謹附片陳明伏乞聖鑒謹奏奉硃批知道了欽此○○劉樹堂片再查接管卷内臣在藩司任内會同臬司具詳杭州府仁和縣知縣高積勳因大計保薦卓異請咨赴部引見所遺員缺係省會首邑應行酌量委署兹查有　　錢塘縣事西安縣知縣伍桂生堪以調署遞遺錢塘縣知縣缺亦係省會首邑應行酌量委署查有候補知縣朱啓鳳堪以委署前任撫臣崧駿未及核奏移交前來除檄飭遵照仍飭伍桂生俟交代淸楚再赴調任外臣謹會同兼署閩浙督臣希元附片陳明伏乞聖鑒謹奏奉硃批吏部知道欽此○○劉樹堂片再案准户部奏撥光緒十八年京餉案内指撥兩浙鹽課鹽厘銀二十二萬兩又内　府經費撥兩浙鹽課銀五萬兩行令於開印後分批起解限五六月前解到一半十二月初間全數解淸等因恭録 
諭旨行文到浙卽經轉飭欽遵籌解業已解過户部京餉銀六萬兩内務府經費銀二萬兩在案兹據浙江鹽運使惠年詳稱在於縣塲灶課曁綱票課厘項下籌解户部京餉銀五萬兩内務府經費銀五千兩光緒十八年參價銀五千兩委候補運副卜文杓管解仍照成案飭令該委員由浙至滬搭坐輪船運至天津由陸赴都妥速　解等情詳請奏咨前來除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片陳明伏乞聖鑒謹奏奉硃批該衙門知道欽此 
 
