# 1908 - 316 - 4912863

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　十月二十八日奉 
　　上諭昨據王大臣等奏三年之喪難以舉行仍依舊制業經降旨明白宣諭朕承大行皇帝付託之重惟有恪守禮經藉申哀捆非以持服三年遂謂盡哀盡禮也今王大臣等復援引舊章合詞奏請敬稽道光三十年宣宗成皇帝大喪文宗顯皇帝持服百日咸豐十一年文宗顯皇帝大喪穆宗毅皇帝持服百日冋治十三年穆宗毅皇帝大喪大行皇帝亦持服百日俱因臣工等籲請再三未遂聖志今朕哀慟雖深亦何敢有逾成憲不得已勉從所請縞素百日仍素服二十七日該王大臣等不必再行瀆請至三年内恭遇郊社宗廟祀典朝禮一切服色著王大臣等均杳照成例敬謹辦理欽此 
　　上諭安徽潁州府知府員缺著鳳林補授欽此 
[交旨]  
　　十月十七日交侍郎楊本日貴侍郎奏查勘要工謹擬分别條緩一摺奉 
　　旨著歲修大臣併案估修欽此同日交學部本日御史葉芾棠奏赴美游學生請按省分派一片奉 
旨學部知道欽此 
論説 
[安徽馬礮營兵變感言]  
　　革命黨欲乘秋操起事之説。謡諑紛傅。固多日矣。不意二十六日。晚果有馬砲營兵變之事。馬隊管帶李某受傷。砲隊管帶陳某被殺。刦藥庫。戕委員。城門緊閉。東西門外。幾　槍林彈雨之塲。是亦慘矣。此次馬砲營兵變。原因雖尚未悉。然度其情勢。當必有革黨主持其間者。夫革黨自萍鄉一役而後。未嘗一日忘其破壞之手叚。雖屢起屢撲。時乘時伏。而卒不能稍殺其跋扈之志願。至於去夏而晥撫被戕。今夏雲南起事。陷河口。入南關。及蒙自。不數日而連陷要塞。亦可慮矣。雖其時徐錫麟陳伯平馬子畦等。不免相繼受戮雲南要塞。不一月而次第蕩平。跳梁螗臂。固不足以當堂堂大兵。然而内外運動。縝密佈置。其蔓延也如黴菌。其猝發也如疾雷。防不勝防。戮難盡戮。美艦臨厦。則革黨將起事於厦。秋操在皖。則革黨將起事於皖。夫秋操講武。江鄂大兵之所聚。今革命黨不於閒散無備之地起事。而獨於大兵所在之地。兩軍講武之時乘間竊發。放火攻城。戕　刦庫斯亦奇矣。 
夫安慶上控楚贛。下蔽金陵。爲南北所必爭之地。去年徐錫麟鎗斃恩撫。草木皆兵。風聲鶴唳。闔省人民。相驚數月。迄今思之。尚有餘恐。不幸今日又起兵變之事。徐錫麟官也。官而革命矣。馬炮營兵也。兵而革命矣。是何皖省革黨之多耶。亦以其地勢扼要。故咸以此爲用兵根據之地。 
今此馬砲營兵變。幸早有戒備。不致爲其得手。防軍出勦。叛黨受首。則革黨之不能爲患可預决矣。惟涓涓不塞。將成江河。毫毛不拔。終成斧柯。兵者所以除暴安良也。今日馬砲營放火兵變。必有革黨雜乎其間。自此兵匪相混愈染愈多。終有不可收拾之一日。雖用秘密之偵探。破其詭謀。彼以匪而爲兵。雜乎其間。使無從分别。此以兵而爲匪。雜乎其間。以偵其消息。此雖足以防患於一時。而必不可以杜絶其永久。 
　　今者馬砲營兵。變矣而孫汶又有抵東之消息。察其革黨之舉動。非特欲乘秋操開演之日。肆其詭謀。并欲於。大行太皇太后。大行皇帝上賓之時。主少國危。謡諑紛起。以求達其起事之目的。其策畫已昭然矣。是革黨之起事。不過乘民心之危疑而已。夫民心之所以危疑。不過因國家忽遭大。變而嗣土方在幼冲而已。不知新君雖幼。而攝政王盛年英邁。主持國政。有何主少之足慮。使攝政王克遵。大行太皇太后。大行皇帝遺詔。逐年籌備九年實行立憲事宜。以竟。大行太皇太后。大行皇帝之志。則民心亦可大定。尚何有國疑之可慮。然則今日者。惟有實行立憲以安民心而已。夫革黨之組成。不組成於秋操。亦非組成於國恤。特因秋操國恤血發耳。故今日革黨之起。亦出於時會之偶然。假使人心已定。則彼無所乘其間隙。而其亂即弭。故安徽之兵變不足慮。而所慮者在乎未定之民心。嗣王之幼冲不足憂。而足憂者在乎立憲之難望。 
 
 
 

Page 4

 
 
醯敗而後虫生。未有上下一心。君民同德。而尚有蜚言蜂語之足以煽惑者。異説巵言之足以鼓動者。匪黨寇盜之足以起事者。故革黨以秋操故而起事。則秋操已而事平。以國喪故而起事。則新。主立而事定。故曰安省馬砲營之兵變不足慮。惟翼攝政王克竟大行太皇太后大行皇帝之志而已。 
專電 
[電一（北京）]  
　　今早（二十八）領銜公使西班牙使臣賈思理偕各國公使叩謁梓宫 
[電二（北京）]  
滇督錫良奏保趙上達 
[電三（安慶）]  
　　昨晚（二十六）馬炮營放火兵變馬營管帶李某受傷砲營管帶陳昻墉被殺城門緊閉東西門外槍林彈雨恊統及防軍出城馬砲兵均力拒旋獲炮兵六馬兵二排長一今晨（二十七）皖撫出示云接太湖覆電内開三營准今日到請放心等語嗣有兵輪三艘放炮攻擊砲營幸砲兵無新炸彈城内得未被害刻砲聲隆隆文武官分駐各城樓午後亂兵潰散城内開市昨夜（二十六）藥庫被刦委員遇害電調蕪湖軍隊覆電云蕪防亦緊刻難即來 
　　按右電於二十七晚七點二十分鐘由皖局拍發本館接到此電天已破曉是以昨報未及排出另印傳單隨報分送恐有遺漏合再補錄又按二十三日本報緊要新聞欄載皖省拿獲徐黨李義忠一名又東門外砲營後電綫時被匪徒竊毁可知彼黨之蠢蠢欲動已非一日矣 
[電四（安慶）]  
　　蕪湖商會以蕪防吃緊電留李振標 
[電五（蕪湖）]  
　　昨夜（二十七）皖撫朱經帥電調李振標速帶巡防一二營赴皖鎭懾兵變 
[電六（蕪湖）]  
　　長江提督程文炳今日未刻過蕪赴安慶 
[電七（太湖）]  
　　江督通電各營平常操演暫時停發子彈 
[電八（太湖）]  
　　會操係於二十五日午前九時開始南北軍各分三縱隊相遇於太湖東北方互相猛擊繼以衝鋒良久中央發號停戰南軍向西南退却北軍追擊不懈迨晚以戰門隊形露營念六晨南軍設防禦於貓兒嶺三台嶺一帶北軍由狹窄口東方高地進擊南軍先開砲戰火力猛烈步隊均展開續進相持良久幾至短兵相接中央乃發停戰號令端廕兩欽差每日於停戰後即集兩軍統制授以次日演習方略約念七日午前演習可畢 
[電九（太湖）]  
　　二十八晨北軍佔領太湖城西南五里墩烽火尖一帶南軍以一部先由貓兒嶺附近向狹窄口前進主力向會友攻攻擊北軍兩綫抵抗勢將接近依號停戰兩帥召集兩軍官長講評後起節端帥回甯廕帥溯漢入都 
[電十（長崎）]  
盛杏蓀宫保乘春日丸准初二日到滬 
緊要新聞 
[大行皇帝升遐時之悲觀]  
　　二十一日晚六時餘鑾儀衛預備大駕鹵簿 
　　又軍機處諭傳景運門隆宗門午門端門等各門領官員嚴查各處當差夫役人等如身無腰牌門照者一律嚴阻不准其出入聥門以重禁地 
　　又民政部步軍統領嚴申門禁其正陽崇文宣武等門傍晚即行關閉 
　　二十一日晚七時政府通行各省將軍督撫緊封各一件飭限日行五百里遞至各該省城投交母悮 
　　二十二日電召直督楊蓮帥午刻即乘快車來京 
 
 

Page 5

 
 
外城巡警總廳通諭京師各報館云各報登記新聞凡内務府傳出之御醫脉案藥方准其記載除脉案藥方外不得據傳聞之詞遽行登載用昭敬愼仰即遵辦勿違此諭 
　　京師各報如順天時報北京日報大同日報中央日報均於廿四日起停刋三天以誌哀悼 
　　二十二日東交民巷各國使署銀行俱下半截旗 
　　二十日資政院會議期二十二日政務處會議期　暫停止 
[慶邸騐工回京述聞北京]  
　　慶邸奉諭出關前赴東陵驗收菩陀峪萬年吉地工程已誌前報現悉慶邸接有急電趲程回京於二十日帶同隨員善耆等入都廿一日入内請安并上奏查驗菩陀峪萬年吉地工程事單一件又片奏各工移交守護大臣等經管事又片奏撥給守護大臣保固銀兩事又片奏安設陳列物件事均奉旨知道了並聞是日因兩宫不豫所有王公大臣都在内密議皇室問題慶邸不贅一詞但聞其傳諭各部凡外務部陸軍部及農工商部各司員此次大工在事出力各員原擬保獎之案暫行停辦 
[告直督未聞入京]  
　　北通州姜軍門於二十七日致上海製造局總辦電云張觀察辰題遵章不進京上香蓮帥亦未聞入都京内外均安靜題 
[電告甯藩都中消息南京]  
　　甯藩樊方伯昨接北京來電謂都中安靜如常各國使館均下半旗二十七天各公使亦有摘纓穿素之舉並照會外部有外間謡言斷不可信等語各國與中國感情之深交誼之厚於此可見一斑 
[嚴緝造謡滋事匪黨南京]  
　　江南巡警總監何黼庭觀察訪聞有匪黨劉林生謡言惑衆密圖滋事消息遂飭各警員加意防緝昨聞劉已潜逃並未拿獲寗垣安靜如常 
[上海縣諭禁造謡生事]  
　　上海縣李大令出示略云廿六日　憲函諭奉鄂督電接奉張中堂來電（已見昨報從略）合亟函布杳照等因奉此查近來南北兩市白聞兩宫升遐電詔驚疑揣測舉邑若狂殊不知嗣皇帝雖在冲齡而重以攝政王保抱輔弼代理萬幾固已中外帖然安如磐石爾等須知京師大局已定斷無他虞如再道聽途説動輙　謡致啟宵小竊發之漸定行查提到案治以應得之罪 
[國恤彚紀六]  
　　江西省垣自二十三日接奉電傳遺詔即於二十四日成服各學堂亦已停課陸軍部檢閲陸軍大員張懷芝停止檢閲擬念六日啟行赴京 
　　皖省官紳於二十五日起在白花亭下二標二營内舉哀三天大小各學堂停課三日 
　　浙撫增中丞於二十五晨先至萬壽宫朝賀嗣皇帝禮畢换穿喪服至督練公所哭臨旋面諭府縣曁巡警局以現在人心惶惑飭出簡明告示嚴禁造謡以杜亂萌 
　　杭州法政學校發起聯合各學堂借兩級師範學堂衰麻哭臨支提學以人心惶惑慮有黨匪煽動極力阻止並詳報撫憲擬請停課三日嗣因中丞不允改爲九日 
　　寗波提道府縣各官於二十六日起在天寗寺舉哀三天商務總會亦於是日挂白並函告所屬分會一體懸素大小各學堂自二十六日起停課三天 
　　寗垣各署局各營隊一律懸挂素綵市肆亦有挂素者文武員弁哭臨時樊雲門方伯高聲哀號異常悲慟 
　　鎭江文武各官於二十六日起在旗營公衙門舉哀三天男女各學堂於二十五日起停課三天 
　　蘇撫陳中丞於二十七日卯刻率同文武百官身穿縞素詣火車站迎接詔書旋由上海道委員乘車賚送電詔二道到蘇中丞即率同百官行禮迎接旋迎至閶門内承天寺恭設龍位舉行哀禮 
　　蘇州蘇蘇振華二女校於二十八日下午假范氏義莊行禮大同女校因校舍係自行建築即於二十四日起門懸素燈白彩二十七天並自官府哭臨之日起在禮堂行禮三天 
　　常州府城官紳商學界於二十七日齊赴局前街先賢祠舉哀各學堂均停課三日民間赶辦嫁娶者二十六晚紛紛擾擾達日未已各店舖紅字招額亦儘於是晚赶塗黑色人民已一律服素 
　　上海法租界華捕所戴冠纓有紅藍白三色係照法國國旗顔色是以總巡麥蘭不允更换僅令各捕將陰雨時所戴凉帽上之紅纓摘除以换黑缐 
　　上海巡警總局牌示略云自二十二日起停訊二十七天重要事件仍照常辦理其餘輕案如兩造同到者總局由裁判員分局由各正巡官開導理息槪不收受呈詞 
　　上海總工程局西區巡士於昨日起左袖加白布三寸東南區巡士於 
 
 

Page 6

 
 
前日起加白布一條 
　　江南海關定於十一月初二日停辦公事一天 
　　上海商務總會函商北市錢業於十一月初二日停止出票一天 
　　上海商務總會布告商界於十一月初二日起至初四日止在西門外白雲觀舉哀行禮穿白布袍白布腰帶摘纓呢邊大帽元青緞靴 
　　上海中國青年會定於二十九日下午四時開哀悼會届時請李提摩太博士周亮庭牧師及全體會友學生舉行哀禮 
　　上海書業商會前日知照同業於二十五日停市一天　輯印刷各部亦停歇一日學徒補習所及文明尚公兩小學校均停课三日 
　　上海城廂内外救火聯合會昨在沉香閣邀齊各社會友職員三百餘人排隊至工程局舉哀號衣左肩上懸一白布哀字另有一班均穿素服 
　　昨日　備　憲公會舉哀其全體會員哀辭昨報經登載茲　會長 
[鄭孝胥哀辭錄左]  
　　本會今日爲大行太皇太后大行皇帝舉哀視尋常臣民愛戴之衷有更深千百倍者何也蓋預備立憲之名最爲專制國所忌庚子以後朝廷雖布立憲之令本會雖係遵旨成立而天下官吏之守舊者莫不隠相憎惡使兩宫稍有所疑則傾陷者競起黨錭之　伊於胡底直至今日大行太皇太后大行皇帝道揚末命猶諄諄以立憲爲囑然後守舊者無所施其破壞之技乃知本會之能獨立於世實賴我大行大皇太行大行皇帝宗旨堅定不受衆惑旣保全之於生前並保全之於千秋萬歳之後從此以後本會必當同心恊力篤守遺詔之　旨不避艱險盡其義務即有反對本會者本會亦將發明大行太皇太后大行皇帝遺詔所言以正其謬此誠本會同人之志願孝胥可得而代白者也孝胥及事大行皇帝戊戍之夏令南皮相國薦舉五人奉旨召見二人孝胥預其末七月二十日召對於乾清宫垂詢練兵事宜踰日以同知特擢道昌並在總理衙門章京行走朝事旣變孝胥亦以病去距今十年未入國門遂爲終天永訣大行皇帝嘗誤以國士遇之而此人孤負聖恩曾無毫髮之報眼枯心腐何以自明今當謹告諸公人生世間知已難得欲報知遇者願各及時自效且以孝胥之負我大行皇帝終軍抱恨欲報無及之哀引爲大戒可也 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[續紀東督請借外債情形北京]  
　　東督徐世昌前以東省興辦新政曾經奏准抵借美國退還賠欵美使亦已應允正磋商間言官屢以爲言謂以退還賠欵用之奉天一隅之地未免有傷美國盛意常經樞垣電致徐督作爲罷論現徐督以待用孔殷復擬另借外債一千萬已會同吉黑二巡撫電商樞垣樞府如何商酌電覆容探明續登 
[中日鐵路借欵恊約]  
　　中日議訂京奉吉長鐵路借欵 
條約業於本月十九日由日本駐京使館書記長會同郵傳部鐵路局總辦梁士詒簽押茲悉該約共計八欵其要領如左 
　　第一欵清國政府經營京奉（北京奉天之間）鐵路現因遼河以東須用資本計半額日本貨幣三十二萬元並新建吉長（吉林長春之間）鐵路須用資本計半額日本貨幣二百十五萬元均向南滿洲鐵道株式會社訂借 
　　第二欵此借欵之利息週年五釐 
　　第三欵此借欵每一百元實收九十三元 
　　第四欵京奉鐵路遼河以東路缐之工程師應用日本人今定即以現在京奉鐵路之日本工程師充當 
　　第五欵京奉鐵路遼河以東路缐之之會計事務頗難區别故日本政府請用日本人爲會計一節應作罷議至此借欵每年償還本利月付之額應以遼河以東路綫月間收入之欵額數爲衡每月預交日本銀行撥還 
　　第六欵吉長鐵路之總工程師由清國政府選擇適當之日本人與南滿洲鐵道會社恊議而定該鐵路之會計員則由南滿洲鐵道會社選擇適當之日本人與清國政府恊議而定 
　　第七欵此借欵之細目由清國郵傳部及南滿洲鐵道會社各派委員按照本恊約之基礎恊議而定 
　　第八欵此恊約須由各本國政府承認然後施行 
[西報譯要]  
　　西報紀安慶兵變事文滙報云安慶兵變本埠已接警電該處某教會台納爾醫士昨亦有電抵滬玩其語意似於發電之時外人之生命財　頗瀕危境因電局不肯代爲發電致消息遲滯所接來電皆係暗碼得免被擱上海某教會接此電後即禀知美領丹君丹君以英國砲艇近在咫尺不難駛往閙事之地以觀動靜故已與英領維君商議設亂事不已則擬即派該艇馳赴保護 
　　美擬留艦小吕宋防亂泰唔士報二十七日鈕約電云美政府擬將艦隊留駐小吕宋俟北京大局安定後再行撤回 
　　伊籐宣述對華政策泰晤士報云韓國統監大臣伊籐王近與鈕約日報訪事謁談日本對華政策該報揭載如下日本今日當以友誼對付中國蓋吾人最大之利益無過於保持遠東永遠之和平故吾人深願中政府能發憤圖强弭内亂而臻隆治使國勢得以振興各國近傳日本有欲奪中國土地之说實屬子虚日本並無欲以暴行施諸中國之意即與中國外交上之爭點亦係他人張大其詞致輾轉悮會失其眞相至謂日本軍界執政諸臣蓄意擴張土地實好事者無稽之談耳今欲解此悮會祗須詳察高麗臺灣庫頁島與遼東等處各種問題即能瞭然知日人並無欲在中國及他處擴張土地之心矣 
　　郵部推廣交通銀行文滙報擬在澳美兩洲設立交通銀行支行遴選誠實商人管理其事在華盛頓墨西哥紐約舊金山古巴新金山等處之支行擬與上海支行聯絡辦理滙兌事宜其在新加坡檳榔峙瓜哇　羅缅甸西貢河内順化者則與廣東支行互行聯絡又厦門臺灣吕宋文戈武東京横濱香港等處擬先派經理人代理嗣後再設分行管理法悉照西國銀行章程不日行將草訂規例 
分類新聞 
[政界]  
　　 
[江督電告回省確期南京]  
　　江督端午帥致寗藩樊方伯電略謂二十八日自太湖起程回寗約三十日可抵省垣 
[調查局詳留委員名單南昌]  
　　江西調查總局辦南昌府張玉叔太守檢前奉馮中丞裁汰委員以節經費現將裁汰外所留委員名數詳院查核計開科長李景　月支薪水銀一百兩股員四人王培蓀韓兆鴻秦鏡中吳亮勳每員月支薪水銀六十兩一等書記四人趙文元楊霖汪念祖楊晋每員月支薪水銀四十兩二等書記五人沈兆熊劉登瀛徐祖賢王之德札拉芬每員月支薪水銀二十四兩三等書記二人高書蔡炯每員月支薪水銀十六兩庶務一員裘紹箕月支薪水銀七十兩收發兼校對一員吳貞恕排印兼監印一員陳鍇均各月支薪水銀二十兩 
[通飭各屬嚴拿漕書浙江]  
　　日前卸署嘉興縣丁調臣大令具禀上憲略謂前署嘉邑任内應征光緒三十三年分漕糧其急公糧户踴躍完清者固多而仗恃衣頂包攬不完者亦復不少以致今夏辦理奏銷綜核欠完漕南等米爲數甚鉅自顧考成不得已先行籌欵將漕南等米一 
 
 

Page 11

 
 
律墊解清楚現查欠户尚多觀望延宕卸篆人員催征不易禀祈札飭現任胡令擇尤提案嚴追如有功名糧户即照欠糧例詳革押繳以杜包攬而重正供再漕書許國華即許雅卿虧欠上年漕折等欵洋九千餘元屢催不繳潜逃不知去向經商明胡令將該書許國華及其夥王銘甫房屋田地查封備抵並乞通飭各縣一體嚴拿解縣訊辦以儆效尤云云茲悉顔方伯已據情札飭現任胡令遵辦提案嚴追並通飭十一府一體嚴拿嘉邑漕書許國華務獲解縣訊辦 
[清鄉人員自請奬勵蘇州]  
　　督辦緝捕清鄉瑞方伯以清鄉將次辦竣業已查取在事出力員弁銜名履歷預備保奬以故在事人員紛紛請列剡章昨有杭屬清鄉委員汪守禀呈履歷又海鹽縣以圑長趙祥升前經拿獲匪黨朱洪元又德清縣以典史曹福餘幫辦清鄉事宜甚爲出力均求奬勵瑞督辦以該員等皆有微勞足錄批候彚案詳請撫憲核奬奏保 
[官塲紀事蘇州]  
　　二十七日蘇藩轅牌示云常州府知事徐鴻荃請假遺缺前經飭委試用主簿鄭葆第接署茲杳該員另有要差應即改委查有補用從九品王炳元堪以照章酌委署理 
交涉 
[條呈中美聯盟杭州]  
　　浙江巡警局總辦王省三觀察豐鎬以美國退還賠欵特剏議聯合國民電謝詳紀前報日前王觀察續又條呈院司並代增帥擬稿奏摺一件力請與美國聯盟洋洋數千言並以現在唐專使銜命出洋機不可失迅請電奏等語 
[電阻洋人内地游獵鎭江]  
　　鎭江關道劉襄孫觀察近據丹陽縣禀稱縣境黃泥埧地方近有洋人搭棚住宿馳馬游獵等情當以約章洋商祗准持照入内地游歷不能游獵特電禀江督蘇撫請轉電滬道照會該管領事照約禁阻 
[裁撤調查教務人員江西]  
　　知府金太守士彦禀陳調查各屬教務情形奉洋務總局批略謂該守巡查廣饒九南所屬民教事件及籌辦善後並未遵照原飭定章督縣辦結一案亦未將教堂表查明塡註殊屬疏懈至此項差務昨奉撫憲札飭裁撤業經轉行在案仰即知照 
軍界 
[皖民對於秋操造謡之恐慌安慶]  
　　皖省謡言蠭起民間紛紛遷徙曁南北軍齟齬情形已誌前報茲悉太湖一帶現尚安靜惟聞朱中丞自二十一日起節後行抵石牌因南北兩軍兵士互相齟齬故暫駐節石牌行轅督飭印委各員妥爲調停善言開導始獲兩軍悦服僅江南軍受傷數人别無所損刻下帥節於二十三日起程前赴操地昨紀電調常備軍一節確係在途接有京部密電其中果因何事外間傳説紛歧殊難憑信但調去之軍隊係屬六百餘名飭自北門外五里墩起按五里一屯沿途分派駐紥蓋帥意亦因謡言繁興故特加派此項兵丁以爲消患未萌之計乃省城無知之輩竟視爲太湖將有意外之變於是二十三四兩日徙家逃避者不一而足總之此次會操必有匪黨從中造言煽惑識者謂欲民心大定必須待操竣也 
　　按觀此則知昨日馬砲隊兵變之事官塲已早得消息矣 
[閩軍購運新式槍彈福州]  
　　十月十四日閩督片奏閩省陸軍各營所用全係舊式毛瑟槍茲准陸軍部以美國艦隊游厦咨調閩省陸軍步隊一標前往照料等語亟應將一標軍械赶速先行備换奴才當經電准兩江督臣代購江南製造局所造新式毛瑟步鎗連皮件一千六百桿鎳鋼箭無烟子彈五十萬顆共計庫平銀五萬三千六百八十兩業已派員如數運解回閩發營領用所需價銀應請作正開銷已奉硃批該部知道 
[詳擬營兵鎗斃鄉民罪名蘇州]  
　　松江府華亭縣張令以鹽捕前營中哨九號兵丁李友林在縣境崇闕鎭巡哨鎗傷鎭民張雲祥之子補金殞命一案當經訊明確實因張補金上船遊玩扳弄洋鎗李友林恐防損壞上前奪取以致觸動機簧並無爭吵施放情事似係過誤與有意殺人情節不符查律例並無洽合專條惟該處係往來通衢核與向有人居止宅舍施放鎗銃之例相符可否准予比例酌減一等問擬杖一百徒三年之罪應將議辦情形詳請撫藩臬三憲核示 
[咨請驗放軍裝安徽]  
　　兩湖咨皖撫文云巡防軍隊現已遵章編定所有營哨各官長應需指揮刀以及軍服等件經派辦政務處電致駐滬官銀號朱道榮璪代購運往梧州經過蕪湖等處關卡請飭驗放 
學務 
[師範與理科衛突原因武昌]  
　　兩湖師範與理化專科衝突一事曾誌前報茲悉最初原因緣理化專科與兩湖師範二學堂名稱旣别居處相逼校生往來談笑間理化生每以專門自炫兩湖生積不能平旣而某監督常干涉理化細故該堂長等謂此小事名譽監督可無庸干豫云云某監督遂大不悦此次又開博物選科冠以優級二字益動兩湖師範生之惡感而某監督又嘗爭博物專科歸其實行管理亦小有不如意者遂成積憾方博物選科懸牌之初兩湖生向監督質問冠以優級二字之意旨監督謂此二字頗屬不合然博物縱爲優級我亦仍爲監督實無所損惟諸君相形見絀且於將來畢業辦事大有影響但我已爭之無効不便再爭云云學生中之敏慧者聞言大悟即開大會上禀詞投信登報以便力爭此即衝突之最大原因也 
[請咨出洋留學未准江西]  
　　江西優級師範學堂學生鄭壽徴係福建人現因肄業師範援照閩省遣派留學西洋之舉禀懇學轅攷騐給咨西渡現奉林學使批查部章選送留學外國學生限制綦嚴必須外國語能直接聽講者方准選派據稱閩省近有遣派留學西洋之舉如果屬實應由閩省提學司攷驗所請咨送之處未便准行　 
[請籌學費不准之消息浙江]  
　　浙提學日前移藩司文云奉　憲札准出使德國大臣孫咨稱浙省咨送學生葛祖鑰已入軍隊准給官費請自本年三月起每月給德銀四百四十馬克至置辦軍衣軍力等費係使署暫墊請一併籌給等語現聞顔方伯以浙省財政困難已達極點未 
 
 

Page 12

 
 
便任令添增致無限制擬即移復轉詳 
[僧庶務長易人寗波]  
　　僧教育會庶務長文端現因事煩責重决意告退日前又邀集衆僧公舉天寗寺僧致和充之均皆賛成 
實業 
[氈呢廠免税三年武昌]  
　　鄂督陳制軍片奏升任督臣張之洞於上年秋間定議設立氈呢廠委員與造紙針釘各廠同時開辦臣履任後改委湖北試用道嚴開第會同官錢局候補道高松如妥商飭令查照張之洞原議該廠應需欵項一半由官撥給在於息借商欵項下動支一半招集華股按照商律股分有限公司條例辦理茲據禀稱廠基業經勘定與德商信義禮和洋行訂立合同購定新式織造氈呢機器電燈各項機件均全官本業經照撥一半招收商股陸續募集尚稱踴躍儘十月内可以建廠興工惟機器進口以及購辦材料懇予奏請免納税釐將來製成分銷他埠並請在江漢關完納正税一道沿途槪免重征等情前來臣查中國向用氈呢大率購之外洋内地生料轉爲洋商低價收買而去製成熟貨還復輸人坐失利源殊爲可惜鄂省居南北之衝設廠自製轉輸旣便銷路必暢藉以杜塞漏厄擴張實業不無裨益開辦以後容由臣隨時督飭切實經營妥善興辦並令議定詳細章程咨部查核惟目前購機建廠用項計已不貲而將來原料所需或且求之隔省費多本重官欵旣難於加撥商情將不免猶疑非設法維持恐不足以立收鉅效近來如京師自來水呢革公司機器材料均准免税三年唐山洋灰公司大冶水泥廠亦經部議准無論運銷何處完納正税一道懇恩援案俯准將湖北氈呢廠所購機器材料免税三年成貨銷售祗完正税槪免重征以輕成本而利行銷十月十七日硃批該衙門知道 
[津浦南叚購地局遷移南京]  
　　津浦鐵路南叚購地局已於二十四日遷移寗垣下關龍江橋叚書雲沈琬慶温秉忠三觀察近日會同商議購地事宜甚爲忙碌 
[商號禀追倒欵之藩批江西]  
　　江西商號新泰厚蔚長厚天順祥蔚丰厚等以怡生厚倒欠鉅欵禀懇追償以維商業現奉陳少石方伯批此案現奉撫憲發閲兩湖總督部堂來電以漢口怡和興等錢店虧欠領解荆州公欵二十四萬兩據店東黃家瑜等請以南昌怡興吉安禮吉及各店屋産業備抵業已札飭南昌府電飭吉安府督同南昌廬陵等縣查封備抵在案查怡生厚與怡和興等店皆係黃家瑜所開該怡生厚尚有虧欠本省官銀號及清節堂公欵湖北買運賑米存欵數亦甚鉅均須於所有典舖店房産業估價作抵據禀該商號等被怡生厚借欠銀兩亦有二十餘萬之多殊堪駭異自應從速嚴追以維商業惟是商欵不可不追官欵尤不可不顧仰南昌府迅飭南新兩縣查傳該店東黃家瑜號夥雷涣生等到案訊明嚴追詳辦 
雜記 
[拐賣婦女案供詞蘇州]  
　　蘇屬吳縣王令前奉督辦瑞方伯飭發訊核飛划營偵探弁鄭海昌串同姘婦小五子誘拐婦女大丫頭賣與王家花燈被中路巡緝隊查悉畏罪自盡一案迭誌前報茲悉日昨邑尊提集人證據小五子供稱向在蘇州帮工現寄住鎭江鄰居郁王氏素與大丫頭相識大丫頭之夫久患癱病日食維艱其姑托郁王氏帶蘇價賣與王姓花烟間正在議價忽有飛划營偵探鄭海昌入内意圖成交分用該花烟間見其情節不願收賣鄭遂將王婦毆打適巡緝隊經過查悉實情鄭即逃避後乃畏罪自盡小婦人與鄭向不認識並非拐賣等情又訊大丫頭郁王氏王談氏供各相同大令飭官媒一併暫押一面將所訊各情詳請瑞方伯核示 
[飭查勇丁教民衝突案揚州]  
　　淮南定字緝私正旗哨勇在掘港塲與教民因事口角一案現該處耆民顧成慶等以當時勇丁胆敢擄刦良民五人並强姦婦女公禀江督飭查嚴辦茲經午帥飭淮運司轉飭該營洪管帶查明肇禍詳情禀候核辦 
[查復活埋人命控案安慶]  
　　定遠民人方開江行爲素來不正前年汪令葆誠任内曾有人控伊偷竊衣物當經飭緝未獲詎該犯已先後方長謙等活埋斃命現在又有方開江之族人來省禀控皖撫謂方開江未犯死罪遽予活埋殊出情理之外刻聞皖撫已據該縣查明禀復略云方長謙當時活埋方開江斃命曾經江令提案訊究嗣後又被脱逃應再飭緝審辦等語未悉朱中丞若何批示也 
[罪犯絞决常州]  
　　武進縣顔令近奉省憲密電赶將秋審勾决之搶犯許某速行絞决特於昨日黎明提該犯押赴鼓樓絞决聞係前年逃獄復獲之犯 
國恤紀 
[嫁娶]  
　　今逢國喪。縣中出有示論。軍民人等。自十月二十七日起。不薙髮。不作樂。不嫁娶。故二十六日一畫夜間。本埠嫁娶之事特多。蓋皆提早日期。以免一月之稽延也。（照例應停嫁娶一月）鳴呼。曾若是之迫不及待乎。是日新閘路有綵輿經過。前導高架崔應二姓紅字矗燈。儀仗甚盛。新嫁娘在輿中嚶嚶啜泣。有一鄉農猝問旁觀曰。此中何物者。一人曰新嫁娘耳。鄉農又問曰。新嫁娘何哭爲。其人笑而不答。鄉農憮然有間曰。新嫁娘知禮哉。上海究爲開通之地。此新嫁娘或以猝聞國變。悲不自克。故不避忌諱而在輿中啜泣云。 
[宴會]  
　　駐京各國於使。前日照曾外部。各使館下半旗二十七日。百日不作樂。不宴會。敻乎大哉。兩官之喪。普天哀痛矣。顧上海租界則大異。徴歌選色之場。曾無虚座。醉月飛觴之樂。未異昔時。而且飛花之箋。韓非子隠藏姓氏。侑酒之曲。李香君不理管絃。意者租界之紳商。乃世外之民族耶。不然。何日間哭臨之人之少。而夜間宴會之事之多也。 
紀事 
[烏江探險]  
　　貴州烏江河老君關地方。有一洞穴。深不可測。據土人言。前數十年有陳姓者入其中。三日始出。當初入洞時。於所過處。燃香插地。以爲歸途標記。不料爲時太久。香已久熄。陳乃暗中覓路。屢蹶屢起。故出時體無完膚。後遂無敢再入者。九月二十四日湖南人王奎生與土人蔡子昭。備牛燭廿餘觔。乾糧若干。香五六千。相約人洞。聲言必窮其地。方出。自廿四日午間入洞。至二十八日未回。計其乾糧牛燭。已將不支。論者謂二君。雖有冐險性質。而入洞旣深爲時。又久。究不能卜其能否生還也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇寗屬 
　　江寗諮議局現又添委正任東臺縣何大令元泰盧大令運昌會同上元江寗兩邑辦選舉事宜又委前沐陽縣訓導徐聯芳充籌辦處司選員知縣馬昌期充海屬司選員均已束裝就道 
　　江西 
　贛省諮議局公舉萍鄉喻庶三方伯爲總理早紀前報近經學商兩界電請方伯來省主持此事二十日接方伯復電云諫電敬悉先慈葬事在臘明春方能來省恐誤要公乞禀商星帥另議蕃印 
　　湖北 
　　湖北全省諮議局骸局籌辦處以選舉一事關係重大恐各府廳州縣遷就因循致誤初基昨特禀請督憲加札飭局嚴催迅速選舉具報勿稍延悮 
[士民動議調查]  
　　福建（汀州上杭） 
　　省垣所寄諮議局章程經杭邑宰洪莪農大令照會勸學公所總董高等小學堂堂長後聞紳商學各界已擬派員分路調查約月内當可籌辦 
專件 
[陽湖孟森敬告蘇屬待舉議員]  
　　諮議局寗蘇分合問題。前此略有人言之。而反對者亦未當無故。議會爲監督行政而設。蘇屬議員。將甘心爲行政次官之監督耶。抑必監督其長官耶。夫僅據會典等書。謂督撫並無統屬。次官之稱。未免不倫又兩江轄及皖贛。必謂兼轄之省。必不分局則當合者不止寗蘇。且兩湖兩廣浙閩陜甘。又將何説。此皆據方策而言。事實則否。他事不必言。寗籌辦處立而督促之文來蘇屬。蘇籌辦處立而寗屬如膜外。他兼轄省分有此牽掣乎。或者謂寗蘇三司分列。政之實際。各自完具今之牽混不清者。以無諮議局故。此又不然。諮議局無直接干涉三司之權。章程具在且充諮議局之能力。就現有之三司。擴張蘇撫權力。至獨立一省。不爲寗絆。試問吾江蘇之以資望雄天下者。豈非大江南北。交相提挈之效耶。今此縮小爲四府一州之行省。將來一切進步。種種設施以小圑體。爲小結搆。負擔小義務。主張小權利。推舉盜政院議員時。寗蘇即不能通選。入資政院時。寗蘇兩屬之資政院議員。即非一種心光選舉之所得。吾其先受衆建力小之禍矣。此事非他省人所當評論。即以不侫私人言之。一二有識之君子。或賛成或呵斥之。亦爲無效。惟願明年三月十五日以後。當選之議。員　間擇地開一預備會。解决此問題。以救大江南北生靈。仍列於二十二圑體之列。幸甚。近日蘇屬調查將有成績。指日當選人發表。章程初布時。不侫即以爲言。同意者頗多。而立異者亦不少。當時以成立尚遠。姑置之。今時機漸熟。願更以大計商我父老兄弟焉。乞共留意。 
[山西諮議局籌辦處擬定選舉並自治研究期限清單（續）]  
　　各廳州縣選舉人名册告成正月初一日各廳州縣宣示選舉人名册正月初六日選舉人發見錯誤呈請更正正月十五日以前各廳州縣判定選舉人名册正月二十日以前各廳州縣自治研究學員齊集省垣正月二十五日以前各廳州縣申送確定選舉人名册於撫憲籌辦處複選監督二月初十日以前本處開辦自治研究所二月内撫憲按選舉人名册總數分配議員額數期間二月二十五日以前撫憲發議員額數於各府直隷廳州並將確定選舉人名册咨報民政部閏二月十五日以前複選監督據議員額數分配初選當選人數期間閏二月二十五日以前複選監督頒發初選應出當選人額及初選投票紙於各初選監督三月初一日以前初選監督籌定投票所開票所地址保薦投票開票管理員及監察員并造具選舉人名册申報複選監督兼酌定投票開票辦事細則三月初五日以前初選監督分交投票紙投票匭投票簿於各投票所三月初十日以前行初選舉月十五日投票管理員送投票匭於開票所并報投票情形於初選監督三月十八日開票并榜示初選被選人姓名票數三月十九日開票管理員監察員具報開票情形附送票紙於初選監督三月二十日初選監督知會初選當選人三月二十五日以前初選不足額時行再選舉三月底初選人呈明情願書於初選監督四月初五日以前初選監督榜示初選當選人姓名職銜給與初選當選人執照并申報複選監督四月初十日以前各複選監督張貼複選舉告示并發所屬廳州縣張貼四月二十五日以前本處發複選舉投票紙議員執照於各府直隸廳州五月初一日以前複選監督會造複選舉人名册及投票簿五月初五日以前複選監督派定複選管理員監察員五月初十日以前複選監督酌定投票所開票所辦事細則五月二十日以前本處第一學期自治研究學員試驗五月内初選當選人齊集複選舉區六月初十日以前行複選舉六月十五日投票管理員監察員送投票匭并報投票情形於複選監督六月十六日開票並榜示複選當選人姓名票數六月十七日開票管理員監察員申報開票情形附送票紙於複選監督六月十八日複選監督知會複選當選人七月初一日以前複選不足額時行再選舉七月初五日以前複選當選人呈明情願書於複選監督七月初十日以前本處行第二學期自治研究學員開學七月内複選監督榜示選當選人姓名職銜給與議員執照并申報撫憲及本處七月二十日以前撫憲咨報議員姓名職銜於資政院及民政部八月初一日以前議員齊集省垣八月初十日以前互選議長副議 
 
 

Page 19

 
 
長常駐議員八月十六日以前預備議案及酌定議事規則八月底以前撫憲親自蒞局行開局式九月初一日 
[浙江各府廳州縣籌辦順序（三續）]  
　　五月十五日以前各府應據初選監督所申報之當選人姓名職銜造具複選人名册并複選投票簿及複選投票所開票所地址酌定查照本處所定投票所設置及辦事細則照選舉章程第六十九條作成選舉告示刋印多張於十五日專差分發各屬縣黏貼城鄉各處俾衆週知一面申報本處查攷 
　　（注意一）選舉告示内應聲明令初選常選人務於六月十四日以前至複選監督報到切勿遲誤 
　　（注意二）本處所派司選員約於十五日亦可到各府應由各府查照本處所定投票開票管理員監察員資格職務及辦事細則預先派定複選投票開票管理員及監察員將銜名申報本處查考一俟司選員到後即約集派定之投票開票管理員監察員由司選員教以辦事法則 
　　六月十五日行複選舉以一日畢事 
　　六月十六日開票應按照本處所定檢數表並開票情形報告錄記載事項辦理以一日爲限其得票滿複選當選票額而當選人額數已滿者作爲複選候補當選人其名次照選舉章程第五十九條辦理 
　　（注意一）複選開票後如當選人不足額亦應再行複選舉故於十五日行複選舉之時應由複選監督將當選票額并開票後如不足額須於十七日再行選舉之意作成告示此種告示務須繕寫多張黏貼投票所内各處使各選舉人在府城停留三日以便屈時再行選舉 
　　（注意二）常選人足額應即日榜示并發知會書於各當選人均須專差送交索取收條黏卷備查 
　　（注意三）如當選人於知會之日起十日内呈明情願應選即日發給當選執照並將當選人姓名職銜榜示一面於即日專差申報撫院及本處由撫院發電召集各議員 
　　（注意四）各府奉到撫院電飭即赴緊繕具知會當選人照會專差分送各議員並加函勸其務於七月二十九日以前到省至撫院并本處報到旅費補送 
　　（注意五）複選舉後如選舉人或落選人於三十日之内有所呈控該府廳應即自收呈之日起十五日以内爲之判斷一面詳報本處查考 
如屬有駐防地方於初選複選舉及開票時應先期通知駐防以便駐防查照諮議局議員選舉章程第百十一十二條同日舉行投票開票參看本處所頒初選複選舉事務所章程及初選複選監督職務一覽表（完） 
本埠新聞 
[江督札滬道文（爲商船冐掛洋旗事）]  
　　前據金陵釐局詳稱近來長江内河已一律改辦統捐各項商船冐掛洋旗仍復不少請飭各洋商以後懸掛洋旗船隻經過釐卡須將船牌呈驗如查有冒挂洋旗並無船牌者送交就近地方官懲治等情查商船冒挂洋旗邇來已成習慣前經税務處議奏責成各關卡查無外洋船牌而冒挂洋旗者立予究治自應切實奉行爲此札飭遵照會商税司諭飭遵辦具復 
[蘇撫札滬道文（爲無約國人請照游歷事）]  
承准外務部咨查無約國人民游歷業經聲明與中國人無異嗣後自無庸發給護照一切視同中國人民辦理以保法權相應咨行到本部院准此合就札行札到該關道即便分移各關道一體遵照 
[巡警捉賭肇禍續誌]  
　　三路四區郭副巡官前日率同馬步等隊至太平橋地方捉賭槍斃人命已紀昨報茲悉上海縣李紫　大令蒞驗時巡警總局夏參事官亦奉飭到塲會驗先據地保禀稱朱根發年十七歲向在怡和纱廠充當小工是日放工回家道經太平橋南首適警察持槍捉賭遂被流彈洞中腹部並中王水金腰部當由哈爾濱捕房送往同仁醫院求治無效延至晚間先後斃命是實大令以朱根發一屍旣由屍母求免相騐即飭仵作將王水金屍身傷口檢騐委係彈中腰部因傷致命檢出槍彈較手鎗彈子爲大斯時捕房飭探將王阿貴陸阿榮送案備訊據王等同供向居租界小本爲生巡警捉賭本不干小的等事因見巡士傷及無辜羣抱不平又被巡士指爲赌徒追至租界因此扭至捕房聲訴云云又聞巡局報告總局謂朱根發等實非巡警擊傷楊掌春劉禮生二巡士確被賭徒携人租界且均受傷甚重等語汪總辦以巡官報告與地保所禀不符恐有不實即面商關道蔡觀察札縣查拿擊禍之人並匀撥巡士至三路四區屯紥免再肇禍 
[提右營嚴申門禁]  
　　江南提台劉軍門前晚電致提右　　營參將楊金濤謂現有匪徒乘國喪時佈散謡言希圖生事應飭各標將弁嚴密巡防如有匪徒造言生事及形迹可疑之人速即拘拿解官訊究等語楊參戎當即傳諭標下各弁嚴密訪事一面立傳各城門武弁到署面諭每晚九點鐘關閉城門後無論對牌銜片一槪不准開放如有緊要文電須將公事騐明始可開放齎送公事之人閑雜人等仍不准跟隨人城聞於昨晚起一律遵辦矣 
[緝捕清鄉經費仍須照解]  
　　蘇浙兩省緝捕清鄉經費曾由滬關及寗蘇各庫籌撥恊濟後因清鄉辦竣將欵停解茲督辦瑞方伯以大局雖定餘孽尚多現届冬令更須添派師船認眞防剿業已禀准江督分移各司道一律照解以應要需 
[潘芸蓀家産配彩售票]  
　　江寗銅元局總辦革道潘芸蓀虧短公欵前經江省造幣廠總辦匡觀察擬定將潘革道查抄之房屋器具仿照鎭江官銀號尹商倒欠成案發售彩票詳奉江督核准在案茲匡觀察等已會同議定售票開彩各項辦法一俟詳請核定即須開辦 
[晋益升經理家眷逃逸]  
　　英租界漢口路晋益升匯票號　日倒閉已紀本報茲悉該號經理熊若愚家眷向住蔓盤路鑫益里前晚私將屋内什物搬出逃逸新閘捕房當飭包探馬阿美查明核辦 
[保護測量洋員]  
　　新關税務司以崇海所屬之川虹港爲輪船往來要道現在水勢深淺不等特派測量洋員前往測量深恐沿河居民少見多怪爰特函請關道轉飭崇海兩州縣派保彈壓並出示曉諭現蔡觀察已將前項告條飭承繕齊送交税司派丁分往張貼矣 
 
 

Page 20

 
 
城内 
[飭拿贜賊]  
　　滬道批駱恩德禀云此案先由高昌廟巡防局將形迹可疑之李桂林送縣訊辦並經本道飭探查復可疑之邵雲發即阿六及魏仁卿等三名亦經發縣收訊在案究竟李桂林等是否眞正竊犯仰上海縣速將訊供情形具復一面比捕勒緝此案贜賊務獲究報 
[應否永禁]  
　　滬道批徐國興等禀云此案批縣訊供禀辦迄未具報茲又據該紳耆禀明趙秀卿犯案劣跡請飭永禁前來仰寳山縣迅即查案訊供擬議禀辦 
南市 
[改期選舉]  
　　昨日爲總工程局公舉區長之期直至午後四時各董尚未到齊爰改訂於下月初九日午後再邀各董一體到局公同議决 
[探夥被毆]  
　　划船婦某氏昨偕伊子在浦濱與人扭毆總工程局探夥喝阻不服反被掌頰毆失鞋子等件旋即報由巡士幫同將該婦等六人拘解當值處一併押究 
[違章築笆]  
　　總工程局路政處查悉青龍橋南堍石灰行在彼築笆並未遵章到局請照昨請南區長先飭巡士諭令停工一面傳行主等到局罰究 
新租界 
[拆梢]  
　　成衣匠張永清趙炳生前日在泥城橋堍向何金生拆梢洋六元由探一併拘入捕房押候懲辦 
[失竊]  
　　新閘路王姓家前日失去絨氈棉被等物投報捕房飭探查緝 
英租界 
[勿貪便宜]  
　　福州路山東路一帶拍賣店屢經捕房查禁仍未收歇前日福州路會益公司拍賣店主陳江寳與夥湯秀松將僞皮衣拍賣於蘇人郭文林計洋五元成交後忽稱須銀七兩計洋十一元二角並令坐櫃西人向郭恐嚇郭即如數付洋取貨旋投老閘捕房控訴捕頭以情同嚇　飭探葉長亭與九號西探恊往查明將店夥湯秀松拘入押候解廨訊辦 
[嚇詐雉妓]  
　　戈登路捕房九百七十五號華捕前晚冐充總巡捕房暗差在福建路見有雉妓拉客恐嚇圖詐當被總巡捕房五十一號三道頭西捕查見當將該捕拘入捕房押候解究 
[總會違章]  
　　老閘捕房捕頭訪悉南京路三百卅五號總會誘令外人人内聚賭昨飭包探劉森堂前往查明請廨出單傳訊 
[流氓就獲]  
　　流氓徐小弟（即青龍小弟）屢在英美租界攫搶物件昨被包探緝獲解入捕房押候解究 
[包探降級]  
　　英美捕房六號華探徐阿世又五十五號華探杜阿三均因辦事無能由總巡捕房條諭著令仍充華捕 
[女孩迷路]  
　　湖北女孩王平安年十二歲昨在北京路外灘迷路由捕帶入捕房飭探將女暫寄濟良所候再送請公廨安插 
[西崽行竊]  
　　南京路惠羅公司西崽徐忠鄉行竊公司内竹布等物昨被包探查獲解至捕房押候究辦 
[客棧有賊]  
江西路長椿棧寓客周雲山失竊漳絨馬掛一件投報捕房飭探往查當將形跡可疑之茶房沈阿福拘入押候訊究 
[失竊鈔票]  
　　九江　華利洋行夥友趙星台昨在山東路和記棧内失竊鈔票洋七十元當即投報捕房飭探勘緝 
[混用銅洋]  
　　陸壽高昨持銅洋至南京路同順錢莊混用由探查獲拘入捕房押辦 
[雉妓拉客]  
　　雉妓洪媛媛前晚在南京路拉客由捕查見回禀捕頭飭探請廨出單傳訊 
[招認賊贜]  
　　昨日厦門路義豐質當内收有捕房所送失單上註明之錫三事件一付飭店司送至捕房留候失主認領 
[擺設賭攤]  
　　惡丐鄭子明羽黨嚴阿六昨在河南路擺設賭攤誘人入局由捕拘入捕房押候解辦 
美租界 
[誤認妓院]  
　　前晚有日人七名同至鴨綠路游玩誤認粤婦陳姓家爲妓院强行入内滋擾不休當由陳姓婦報知捕房飭探一併拘入押送日署訊辦 
[自尋死路]  
　　李順友昨持銀洋一百餘元至梧州路賭博一併輸去李即投河圖盡旋經旁人援起報知捕房飭探往查開賭人姓名核辦 
[偷竊丸藥]  
　　普濟藥房出店宋阿財行竊該藥房丸藥值價七千餘元由洋東鳴捕帶入捕房押候送辦 
[鑽戒何來]  
　　王阿福陳阿福竊有鑽戒等物携至押店求質由探查見拘入捕房押候查明失主核辦 
[設攤聚賭]  
　　王渭良張月峯昨在元芳路設攤聚賭由捕拘入押候解辦 
法租界 
[領事游歷]  
　　法副領事李畢利昨日戎裝荷槍乘坐郵船往内地游歷 
[總辦回滬]  
　　工部局總辦辣斐禮請假歸國業已期滿於前日乘輪到滬照常供職 
[驅逐乞丐]  
　　老北門沿浜一帶乞丐甚多昨爲一道金線西捕頭那赫言查見以污穢齷齪妨害衛生立即禀知麥總巡飭捕驅押出境不准逗留 
G> 
[録曾君弁之来函]  
五洲大藥房主人台鑒余畧明醫道每見報載各藥大言有去死回生之功屢次購驗大都攙和嗎啡蓋嗎啡乃鴉片之精故一吃能使頃刻見效乃不知藥性一退非特宿疾復發且將本元提净實有殺身之禍因見效於前受害於後故咸不咎藥之非而諉以自命之無救此非精於岐黃罔知其實由此余深情甘言之藥常勸友人愼勿誤服前者道經滬江走訪敝友沈仲禮觀察忽見室中儲有　貴藥房自來血數瓶余初亦以爲嗎啡種類佯問其功若何乃曰絶妙無雙旋備述種種效益並介紹余試服而余本不信因思其靈驗異於他藥特着人試購二瓶帶甬先行化驗并無嗎啡始敢照服初無所應迨服至三日似覺筋絡舒展食較平時略旺然猶不介意而服之七日引鏡自照果然面色紅潤顴骨不顯閲驗指甲血色亦較紅身量果重六兩於是益信　貴藥房之廣告誠非謬説轉　 
弱爲强功能蓋世謹呈是箋藉伸謝悃順頌　財安　弟曹弁之頓首芙月廿一日發 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[鄂督奏復查明程提督被參摺]  
　　湖廣總督臣陳虁龍跪奏爲遵旨查明提督被揭各欵據實覆陳恭摺仰祈聖鑒事竊臣准陸軍部咨奏請確查長江水師提督程文炳被揭各欵一摺光緒三十四年七月初七日奉旨依議欽此並將原奏咨行到臣當查此案先據岳州鎭標荆州等營都司劉坤洪等赴部禀揭經陸軍部咨由前督臣趙爾巽查明所揭程文炳尅扣餉項攤派供應賄委官缺勒索造船等情均無實在憑據隨時咨覆已經陸軍部奏明在案應即母庸置議惟趙爾巽咨覆文炳尚有未經詳叙各節現准部咨奏請澈查自應遵照辦理即經遴委湖北候補道楊覲圭按照原奏逐一確查去後茲據查明禀覆前來臣復加考核如原奏稱長江水師提督程文炳於所屬各營餽送禮物已未收受是否知情一節查趙爾巽咨覆文炳摺内所稱各營帳簿實有此項開支係指岳州鎭標而言該營向章遇有四營公同酬應之項槪由中營經理檢閲岳中營帳簿内開備送程文炳第九子定烟賀禮係緞帳對聯紅燭繡花堂彩舖墊等物共值銀一百一兩有奇詢據去歲經　承辦之署岳中營游擊周德全現署岳中營游擊李傳藻等面稱帳中開列各物實僅收受帳聯喜燭計值銀二十餘兩其繡花堂彩鋪墊退回後現仍存營此外尚有海菜四包亦因未收退還貨店是以未經列帳等语並由楊覲圭取具該游擊等切結黏單及調到提署禮簿呈送查核尚屬相符又原奏稱禀揭係岳標荆州等營官兵難保非因備賀禮擅動公項其中心有不服者列欵禀揭一節臣飭楊覲圭親往各營密加詢訪各兵丁之於該提督原未必人人翕服但於致送賀禮一事尚無怨讟之言且查原揭内有都司劉坤洪一名係前署源江營左哨都司業於光緒三十三年十二月間病故據該標四營營官謝詩才等結稱該標實未禀揭嗣後標内如有出首者願甘同罪等語似禀揭者並非現在充任之人尚屬可信又原奏稱原揭朝入伍暮補缺之提標中營左哨都司李尚慶等營哨銜名多與部中官册不合一節調查名標營光緒三十三年大報履歷清册李尚慶係光緒十一年入伍歷經保補提中營前哨守備三十三年升署左哨都司徐連山係光緒二十五年入伍歷經保補大通營右哨一隊千總三十三年升署提中營前哨守備胡啟鈺係光緒二十九年入伍歷經保補把總三十三年升署提中營中哨二隊千總該弁名啟鈺非啟玉署缺係中二非右二當係原揭之誤趙錫錄係光緒二十四年入伍歷經保補源江營前哨守備三十二年調署饒州營前哨守備三十三年升署饒州營右哨都司原揭銜名爲湖口營後哨守備亦屬傳聞失實劉光林係光緒八年入伍歷經保補安慶營右哨都司三十三年調署荆州營右哨都司劉文魁光緒十年入伍歷經保補提中營右哨都司三十三年調署金陵營右哨都司程發係光緒十三年入伍歷經保補提中營左哨都司三十三年調署岳中營右哨都司以上各員弁均非朝入伍暮補缺惟該營向章委員缺並不專案咨補其大報履歷清册須俟各營彚齊然後按照所隷之境分咨兩江湖廣總督衙門轉咨陸軍部轉遞輾轉往往稽延時日原揭所列各員銜名或係調署或係升署均非本缺部中官册不符或由於此又原奏稱程氏子姪親友拔補都司千把外委有無别項情弊查水師分駐長江上下游南北綿亘計五千餘里員弁七百餘名原揭所云親友並未指明何人無從詳查檢閲各標履歷清册與該提督同籍同宗者提中營前哨一隊千總程永仁一名署後哨二隊千總程傳斌一名均光緒十九年入伍署前哨四隊把總程傳璟一名光緒二十三年入伍蕪湖營右哨兩隊把總程建章一名光緒二十四年入伍湖口鎭標安慶營前哨守備程慶長一名光緒十七年入伍原訂水師營章程頗稱周密如把總外委等職係由營中兵丁拔補至速者必須入伍一年始能合格以後每歷一階亦必扣足一年始能循次遷轉如與伍定章不符請補之時必千部議以上數員例以停年之格尚屬未越範圍又千把等弁例歸哨官管轄都守等員例　營官管轄該員等亦不能獨外規則似尚無别項情弊此按照部奏各節逐一查明之實在情形也臣覆查提督程文炳屢膺專閫資望颇深自接任長江以來改領鎗械教練新操於該營營務尚能力求振作前次所收賀禮爲數雖微原有不合第念千城難得一青甚輕可否仰邀天恩從寛免予置議之處出自聖裁除將呈到甘結黏單咨送陸軍部外所有查明提督被揭各欵緣由理合恭摺覆陳伏乞皇太后皇上聖鑒訓示謹奏奉硃批程文炳著交部察議欽此 
小説 
[短篇小説顚倒鴛鴦（三）]  
　　旣歸。欲覓東鄰婦。詢女消息。尋訪殆窮。竟不可得。素稔嬸氏庇　女。必知其所往。因托相識之媪。宛轉達意。嬸頗聞女之歸生也。由於官斷。深幸女自是得所。今承生問。遂以直告。即遣媪逆女歸。媪見女。爲達生命。并道相思之苦。女聞媪言。茫然不知就緒。媪乃備陳前後情事。女曰誤矣不知伊誰冒妾名而前往。自至菴中。不越雷池半步。陳秀才未識妾面。遽令李代桃僵。認作私奔。西江水不能洗此垢矣。媪欵女諱言前事。作掩飾語。因曰今由琴堂明斷。名正言順。非比往時。况陳秀才念子綦切。曷不早歸。女堅持不可。媪返白生。生曰。我知文鴛深於情者。數月來相聚一室中。何事不可言。况經患難之後。離而復合。方求急於一見。奚爲落寞如是。親詣女所。女閉門拒不納。隔户謂生曰。苟以伉儷視余。請煩月老。繫赤繩。設青廬苟一禮不具。妾弗行也。生以女言順理正。從之。郤扇之夕。偶話前事。女不知所答。因撿脂粉詩箋繡譜。陳之几上。指謂女曰。此皆卿物也。女締視之。笑曰。妾雖能作字繡剌。然不若是之工。彼冒妾之名。而竟能似妾之貎。天壞間安有此巧事。觀其所作。亦屬慧心女子。特不解何以爲我兩人締此良緣。其中當必有因以妾度之。必非凡人君想必有恩於彼耶。生亦爲之恍 
 
 

Page 27

 
 
然悟。自此生與女恩愛倍篤。顧倚欄對月。繞樹看花。時念前女。終思訪求得之。每於近城村落中。留心物色。卒不可得。於小樓中立一木主。歲時祭祀。拜視默禱。願祈一見。如是者有年。後生宦游浙江。道經秀水。一日泛棹鴦鴛湖。讀朱竹坨太史櫂歌。流連忘返。是夜宿於月波樓。更深人靜。忽見一女子凌波而來。就月光中辨之。酷似其妻。陰念何以至此。旣而視之。更覺宛然。不覺大駭。轉瞬已至前矣。方欲窮詰。女歛袵曰。妾非夫人。言之得母怪乎。生聞其聲不類。毛髮悚然。女以秋波廻轉曰。君何怯耶。相聚月餘君豈忘乎。生恍然悟。因曰别後彌日不思。乃在此耶女曰。妾本鴛湖主者。曩歲羽化雲游。見欺於牧竪。蒙夫人憐救。無以圖報。故幻形爲了夙因。今緣成名就。妾願畢矣。爲告夫人。好釋宿疑也。言訖欲去。生挽留之。欲行復止。相與綢繆。至月落烏啼。生不覺沈沈酣睡。比東方旣白。一夢驚回。已不知玉人何處去矣。索之杳然。乃返棹而歸。 
國外新聞 
[近東大變局四十一誌]  
　　二十六日倫敦電云奥政府須俟土爾其抵制奥貨之舉停止後始允與土國復行交涉二十七日柏靈電云土政府决志拒絶塞爾維亞與芒替尼格洛之請不與訂立軍事條約意大利外務部大臣鐵托里擬將對付巴爾幹問題政策呈交議院妥議未知能否照行 
[日本艦隊行縱]  
　　二十七日東京電云日本捕虜船阿號宗谷號定期西十二月二十三號出游吴淞同行者共有士官二百人並擬於西歷明年二月中旬自横須賀出發前赴美國駐華艦隊司令官寺將軍已於今日率領旗艦對島號三等巡洋艦新高號開離神户 
[英國學務近事]  
　　二十七日倫敦電云英國首相愛斯奎士宣布新議案關於學務問題之新政見聞該議案大約可於今日呈入議院各黨現皆盼望此事早日調停 
[英外務大臣演説海軍]  
　　二十七日倫敦電云英國外務部大臣葛雷近在斯茄巴納夫演説謂英國對待各國並無詭謀惟國家之大利在能維持海軍力使可超勝兩國合併之數始爲安全之道國不安即瀕危境蓋安危之間從無中立之理云 
[歐洲時局近狀]  
　　二十七日倫敦電云英國外務部大臣葛雷在斯茄巴納夫演説云德國議院近日討論各事並無讐英之言深望英人對於德國亦勿施以惡詞藉睦兩國之感情又謂外國咸稱巴爾幹半島不致再起事故深盻此言能實則時局幸甚惟目下各國雖已復保土爾其必有公正之調停大局較前必更有望而交涉進步殊形迍邅云以上字林報 
[德首相論財政之重要]  
　　二十八日倫敦電云德國首相蒲羅親王近在議院呈遞賦税新議案時宣言德國今日財政事宜大爲國家之弱點財力與軍力關係國家不相軒輊首相並盛讚英法財政管理得宜 
[德皇召見英使]  
　　二十七日柏靈電云英國新任駐德大使戈士誠近經德皇德后初次召見頗蒙禮待以上譯文滙報 
 
 
 

Page 28

 
 
   
 
 

Page 29

 
 
   
 
 

Page 30

 
 
G> 
[透魯士人體滋養料發明之緣起]  
此透魯士人體滋養料始於西一千八百八十年西士透魯士以畢生經騐衛生之心法發明此藥親嘗有年體壯力健到老無恙且壽長至一百二十四歲於是此方遂流行西士屢經皇家醫生化驗無不嘖嘖讚美並證之曰性味和平效力極大迄今歐美兩洲人民莫不常服此藥目爲壯身肥體雖一無二之妙品譬諸農家培植花木蔬果必得相當之滋養料以灌溉之則花木長大較速蔬果色味必佳乃一定不易之理人爲萬物之靈苟無相當之滋養料安得如花木蔬果之發榮暢茂可立而待雖諺言藥補不如食補飲食爲滋養之最佳料猶花木蔬果之必吸受雨露然人生自幼至壯自壯至老孰能無病既病必致飲食减少氣體漸虧如花木蔬果之根本己傷縱有雨露不能爲力是則飲食而外固宜别有輔其所不足補其所有餘者在舍此透魯士人體滋養料其誰與歸今本藥房訂立專約特運來華我知衛生家必争先購服俾使一身壯健百病消除保長壽命僉謂非尋常補身藥餌所可同日語也人體滋養料之先發見於亞東 
透魯士人體滋養滋今運行來華矣而仰知滋養料自米洲發見後風行南北兩大陸漸推行於歐州全境近則日本東京亦有醫學博士發明此滋養料顔其名曰人間百二十五歲健康法 
長命滋養糖燐酸其發見時正在日俄争戰時代每逢軍隊出發一般人民之饋行者俱以此長命滋養糖燐酸爲贐囑其奮身報國日本軍人之健强恃此藥力者甚多今則不特軍界服之官紳商學界女界兒童界人人皆服之矣是則滋養料爲用不其偉哉人體滋養料之効力及服法 
此透魯士人體滋養料之效力專主　滋補　壯肌　肥體　養胃　健脾　固腸　平肝清火　安神　去滯　消痞　胃皖氣痛　作酸　嘔惡　反胃噎痛　酒膈　口臭　脾濕　腹脹　腹鳴　婦女肝胃經水各疾　小兒驚風夜啼疳積等症三日見效七日後諸病漸去飲食知味食量加添精神自爽一二月後非但諸病不作且能身體增肥盖緣脾胃二經既得滋養之力日漸强健則養生路之機關因此日見活潑而新鮮滋養料逐日培補各部可决其百體强健也服法一二三歲之小兒每日三次每次半分四五歲至十歲小兒每日三次每次一分　壯年人飯前服每日三次每次二分　婦女每日服三每次分病重者三分老年人每日三次每次二三分俱開水服定價金原碼大盒四先令小盒二先令今售大洋二元每打二十元小匣洋一元每打十元 
人體滋養料初次來華之特别贈送 
人體滋養料之定價金己詳言矣兹因初次運華又值本藥房遷移伊始因定十月十八日起至十一月拾八日止購滋養料一瓶贈送一瓶購一打者贈送一打外埠函購如發信之日在一月期内一律照送惟希不寄郵票概用郵局匯票爲禱中國總發行所上海棋盤街萬國大藥房廣告 
 
 

Page 31

 
 
 [G 
[註册商標每月丸]  
調理月經根治宫症虔脩所日本大阪丹平商會大藥房 
河南路東亞公司書藥局虹口濟生堂大藥房 
三馬路中法大藥房並各大藥房均有寄售 
[錦隆洋行洋酒出售]  
啓者本行經理倫敦搿而勃名廠各種洋酒開列於後　牌　巴德混　舍利　爲司格方瓶琴酒以上各色正路蔔萄洋酒均有現貨出售此牌前在元芳洋行經理在申及外埠經營數拾年承蒙中外紳商佳許現托本行經理推廣生意其價格外克己　倘蒙　紳商賜顧請惠臨四川路A字二百三十七號本寫字房面議可也 
 [P戒煙無過於此善後亦無過於此 
本公司發行惠醫士新發明之戒烟善後丹反對於鴉片嗎啡之毒如湯沃雪極有影響當未經發行之前己經吃烟之人屢試屢驗乃能出而問世因非尋常戒烟藥品可以望其肩背最善者凡係服食他項藥物戒烟而受毒不化者此丹有犁庭掃穴之功可使毫無後患購試諸君定可知戒烟無過於此善後亦無過於此矣售價每匣一元每打十元躉批另議○本公司創設上海英租界大馬路巡捕房東首逢吉里三百卅九號門牌便是日勝公司啓 
[專製布質引擎帶]  
是帶異常堅報耐久不壞用以運動機器其牽引力甚大且較牛皮橡皮各帶更爲耐久堅韌其價甚廉上海專售處瑞記洋行 
[頂上美紙香烟]  
[氣臌全愈]  
氣臌腹大飯不吃下吃粥半碗身瘦乾柴三年不愈遍訪名醫久治不効看報知周觀文由太醫院來申包醫臌脹急取靈丹價洋二元立服立愈看我窮人送洋錢不收以無感謝叩首神醫周觀文先生寓望平街祥陞公棧西門外橋西徐桂林叩恩 
[瓣香廬藥室包醫筋骨疼痛]  
○本廬虔修包醫筋骨疼痛丸專治風○濕入絡氣血衰敗勤勞過度中風中○痰或半身不遂四肢不仁左癱右瘓○口眼喎斜腰酸腿疼語言舌强縱使○臥床不起轉側須人只須按日服此○丸藥輕症一瓶包愈至重至危之病○一料包可全愈眞是換骨之金丹回○春之聖藥若服後無功儘可向本廬○問罪也雙料每瓶洋一元五角每料○四瓶收藥本五元上海盆湯衖新橋○南堍香店轉灣約十餘家根德里内○瓣香廬藥室啓認明瓣香廬牌號地○址以免誤購愼之愼之 
[永和洋行告白]  
余在工部局辦事有年久蒙中外紳商所信任現創辦永和行凡監督工程繪圖打樣測量營造建築碼頭經理地産掛號一切均可承辦無不精細稳妥以飫諸公之望用特登報廣告如蒙　賜顧請駕臨江西路第八號洋房樓上本行寫字間面議可也　永和行紐門謹啓 
[命課館遷移陳鏡如]  
鄙人因抱病數旬使賜教諸君徒勞往返存批各件約期延誤抱歉尤深今因賤尤深今因賤恙就痊特移硯於英大馬路巡捕房隔壁德裕里内本宅 
[透魯士治肺甜漿]  
肺家一部分之最良劑 
在本藥房新遷一月期内 
買一瓶贈一瓶買一打贈一打 
燥者潤躁者静張者冺喘者定疑者信病者慶傅者應唉這本是藥中之聖不但治病而且醫命 
米國透魯士治肺甜漿爲治肺家百病之聖藥風行歐洲數十年西國官紳士商及婦孺之患肺病者莫不服之而愈以是名譽甚隆非尋常止欬化痰等藥可比今由本藥房訂立專約轉運來華以治我國同胞之有肺患者將見此藥暢銷所有　癆瘵　氣逆　傷風　咳嗽　哮喘　痰壅　欬血　痰紅　肺痿　乾欬　胃呆食滯　風痰入絡等一切　肺病皆可因是而愈夫吾人生此二十世紀争競劇烈之時代能博得一分優勝者全恃精神之健康肺病爲耗損精神之賊若令肺病不去精神何以健康是以本藥房特運此藥至華實爲我同胞共除肺痰同享健康起見今既到滬合急登報佈告想我各同胞之患有肺疾者定以先愈爲快也價值每瓶洋一元二角每打十二元　上海棋盤街中泗涇路口萬國大藥房啓 
[駐顔丹]  
室人幼遭纏足之慘·血分本虧·兼以小産兩次·愈形尫瘠·僕雖好德不好色·而對此黃臉婆·憂心扣焚·盖不愁其貌之醜·深慮其體之衰也·且年未三十·便有此等症候·欲求白頭偕老·戞戞乎其難之·往者不忍坐視·亦曾延著名女科診治·藥餌之費·五百餘金·不足可惜·所惜者·病若贅疣·不能遽去也·本年春·内姑丈劉子清先生·薄游淞水·購歸中法藥房之月光鐵丸·持以見贈·室人服至月餘·面龎潤澤·身體豐腴·遂爾陸續函購·如法吞服·近者非獨前後如出兩人·幾令親友不能認識·且喜腹中己砰砰然矣·余感受月光鐵丸功效之神·爰作駐顔丹三字·以報中法藥房主人·臨安何伯瑜廣告 
[（法捕房諭）]  
本捕房六續吊出之各臧存積甚多今定於十一月初一日爲限仰各失主自今日起須在限内前來大自鳴鐘捕房具領若逾限概不准領准於十一日初十日在本捕房將各臧物一律拍賣特此通諭 
[四川路中國青年會樓下左邊店堂綫間出租如欲租者請至大馬路東首謀得利公司面議此佈 
[京都周觀文望平街祥陞公棧半身不遂]  
筋骨寒凉兩腿如氷下痿困在房内投周觀文先生包治半身不遂背往請診吃風靈酒　藥七日下地能走十日全愈價洋减半爲此登報鳴謝　中紅橋南堍同仁醫院對門　曾公佈曾廷子啓 
[洋房出售]  
啓者今有洋房一所計房屋七間另有馬房菜園及抛球草地坐落英租界西首欲購者請函致該洋商由申報館轉交可也]  
 
 

Page 32

 
 
   
 
