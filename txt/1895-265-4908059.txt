# 1895 - 265 - 4908059

 

Page 1

 
 
[延請沙巿訪事人] [  申報館主人啓]  
　　本館擬請一人在沙巿採訪時事須見解明通文理清順方可入選如願俯就望先書近事數則並將台街貴里詳晰載明付郵見示一經擇定便當飛函奉訂否則槪不作答以免繁瑣專此奉布惟希　均鹽 
[乙未夏季　諭旨告成] [  申報舘主人拜手]  
　　本舘於所奉　諭旨隨時照錄報首外又按春夏秋冬四季分訂成帙俾懔尊王大義者咸得整襟莊誦光緒廿一年乙未夏季　諭旨今已恭印告成每本码洋六分版式堂皇紙墨精緻有欲莊誦綸　者卽請移玉爲盼 
[張氏醫通告成岀售] [  圖書集成局代啓]  
醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○合醫院校勘置之○南薰殿於是流布日遠然肆間坊板未免魯魚亥豕之誚本局覔得原刻精本用新式鉛字以潔白連四紙印成裝訂二十本岀　每部實洋三元欲買者請向蕪湖文苑山房及本埠博文書局購取可也此佈 
[科目不在廢時文論]  
　　自中日開戰以來文士無謀武臣無勇喪帥辱國割地求和大損國威於是議者咸歸咎於國家講求西法未能盡善其大弊尤在以時文取士不得眞才以致闒茸据乎要津豪傑窮於末路思欲廢棄時文專以策論取士並廣開西學各途以收奇材異能備緩急之用執是說者在講求西法者固持之甚堅卽與西商交涉者亦無不衆口一辭而平日講求八股曾博科第者亦駸駸乎各思變計目舉業爲無用以爲自今而後吟哦呫　之餘自當稍參以經濟之學遂至附和同聲牢不可破噫嘻此所謂但知其一不知其二者也但齊其未不揣其本者也夫時文何必廢哉廢時文而用策論廢時文而用西法以今日賄賂公行相率爲僞之世界無論其何法取士我决其眞才必不可得雖日變一法而緩急仍無可用之才亦何益乎國家沿明舊制以八股取士三百年來名臣循吏岀於正途者十之八九岀於雜途者十之二三其故可思矣桐城方公望溪以布衣入值内廷甄選時藝進叶故當時有欽定四書文頒發直省其程式一以清眞雅正爲宗夫文必取清眞雅正者亦曰其文如是卽可想見其人亦如是苟所取之生悉如文　清眞雅正他日爲名臣爲循吏早於衡文時操其左劵我朝時文以亁嘉宗派爲最其時各省進呈硃卷皇上必親自校閱本省鄉會必親自命題其有試官中式未盡恰當者雖一二小疵必經指示間有看題未當及誤犯程式試官必嚴加申飭甚有降革者故一時典試類皆才識兼優之選而復小心謹愼常存爲國掄才之念所以才智之士奮於科名不必藉他途以自見乃自咸同以來中原多故捐納保舉各途雜岀科目進身者亦不甚尊重而典使諸人又復以意好惡令人莫宗一是轉而爲揣摩風氣時有不願文章中天下但願文章中試官之諺衡文者心恥之而欲自掩其陋則又取怪誕不經之文以爲獨得别解使人不能測量其深淺嗚呼時文至今日一變清眞雅正之舊法苟有可以逢迎取巧者不顧廉恥而爲之時文之壞乎抑人心之壞乎夫時文而壞也廢之可也人心之壞雖廢時文而易一法猶之時文耳且其弊必更多於時文具害必更勝於時文然則竟無法以變之乎曰有須於時文加之意而已取時文者一以清眞雅正爲法外此稍涉變格者槪擯不錄則士之作時文者無改絃更張之苦亦無徼倖嘗試之心一經開筆不三五年便有成就若并此區區之八股竭數年之精力尚不能入彀其他經學史學經濟藝術其必不能通明矣然今之人每曰某好經學某好史學某也博通經濟某也淹貫羣書而獨不能爲時文是學庸論孟尚解釋不成而爲奇材異能之選我不信也然必如今之時文其不能者固多矣非真不能也能之而以爲不合時趨也能之而以爲無甚高論也其所以訾議而指摘之者幾不問聖經賢傳是何道理而時文於是乎無定論矣三年一試不中則又埋頭伏案以俟下届幸而二三科内得第而少年有用之精神已耗大半安望其能通别業乎國家定制鄉會三塲經策並用而平日教人爲學則又毫無定程如天文地理術算工業兵農刑錢歴代沿革本朝掌故皆有專書是宜倣照西法凡子弟入學者分年按課循序而進以入學幾年能畢功課者方許應試則於經策二門雖不盡通當亦粗知大略不至如三塲對策毫没分曉全恃盈箱之夾帶胡亂抄襲罔知死活矣乃自五口通商迄今幾三十餘年中國亦屢經變故而絶無人翻然變計實事求是所謂學政者不過照例發落勉以讀書上進等語卽有略舉一二部應讀之書已士林傳誦矣所謂學師者則與廪保書斗爭取贄儀收取學租此外無所謂教諭也無所謂訓導也間有通都大邑設立書院講求經學理學而所聚者非迂腐鮮通之士卽狂妄不覊之才坐言有餘起行不足以此造士宜乎西人視之大惑不解也我故曰今日之人心已壞極矣欲廢時文不如整頓時文整頓時文卽所以整頓人心人心正而後教術可施眞才可得不此之講而欲廢時文改西學所謂知其一不知其二齊其未不揣其本者矣豈通論哉豈善法哉 
[本館接奉電音]  
　　昨日清晨京師飛電傳來　上諭二道敬謹譯登○八月初六日奉上諭王文韶奏特叅知縣疏防刦案限滿贓賊無獲請旨懲辦一摺本年五月初七日夜間吳橋縣屬安鄰鎭連岀刼案當經該督勒限嚴緝迄今兩月之久贓賊仍未破獲實屬捕務廢弛吳橋縣知縣勞乃宣著交部照例議處餘著照所議辦理該部知道欽此同日奉　上諭直隷通永鎭總兵著吳宏洛調補吳育仁著調補正定鎭總兵欽此 
[宣南談屑]  
　　七月十九日有二套車載客自津來都行至前門外糧食店有一乞丐一時暈倒迎車而臥車夫卒不及防竟從乞丐肩腹軋過於是相將追車至南首一客棧門首經街巿人勸解說合將車夫兌於客棧中令其岀錢養傷倘有不虞另爲商辦現在此丐之命能保全否尚在未卜也○前門外趙錐子胡同麕集土娼數百家是爲妓館之最下下上月中旬某甲携帶棍徒數人手持刀槍入一妓館有保護妓館之某乙名爲抗又者一時猝不及防亦未覔得兵刃急至廚中取鐵通條一根與衆爭　勢不相敵乙被甲削去左耳一個一時人聲鼎沸竟任兇手遠颺尚有錢樹子未被拔去刻下某乙報官養傷聞受傷甚重先死尚未可定也○七月中旬有楊某乘車路經崇文門外石道大街忽然如醉如痴在車内大呼薛姓帶領數人手執刀槍向我索命催令赶緊加鞭逃避其時伊父卽在崇文門外西夾道小飲聞而赶至車前央人載回楊某從此昏迷飲食俱廢卽於二十日畢命有知之者傳說前歳因妬姦曾刃傷薛姓未幾斃命隨有某宗室與楊莫逆竟代楊認兇領罪雖陽世案結至冥誅難逃可謂循環報應不爽毫厘觀此足爲淫兇者之龜 
 
 

Page 2

 
 
鑑○門門外楊梅竹斜街居住之顧某係生意中人年來利巿頗稱小康畜一婢年已長成擬納爲小星被婢知覺忽　初旬月夜遁近　於復巷之某烟館中館婦素與牙儈相熟於是相將起賣婢之意顧某訪知將烟館控坊由城送部將館人責懲諭顧某曰爾年已五旬有餘留此婢者意欲何爲不如遣配免生事端正在爭執未定之間爲婢之父母所知來京投案當堂具結將婢領岀聞顧某因此頗不甘心尚欲興訟云 
[縷記日人在臺灣事]  
　　刻下日本兵之在臺灣者大半疾病顚連日本陸軍衞生部員派岀軍醫官雇醫員藥劑官雇藥劑帥看護長看護手調劑人磨工共一千七百五十九人之多猶且奔走不遑昕夕不能休息其在遼東之日本兵病者亦多至三千名○某日香港傳電至日本云目下臺南府及安平縣防禦益堅劉大將軍所募雄師計駐紥安平者一千六百人駐紥臺南府者一萬餘人土兵之在嘉義縣者八百名又訓練兵五百名○日本第二師團兵一十五百名於東歴本月十七號午前五點鐘時從東京就道十六號之夜又有兵士一部從仙臺縣拔隊至東京旋於十七號午後二點鐘時岀發蓋皆派往臺灣也當動身時有巡查一百名偕之而去○距臺北府城一里許有道士吳得福者秉性忠貞前悉　中朝將臺灣割贈日本卽奮袂而起糾約同志二十餘人歃血爲盟謀先刺殺日本諸將之在臺者然後奪回所失之地近更與同志密謀數次復糾得義兵八百餘名遂登臺誓師曰諸君中有能獲日本總督樺山資紀首者賞千金臺北縣知事田中氏首者賞八百金憲兵部長荻原氏及各局長首者皆重賞并約翦去髮辫改作洋人渾入督署以期分頭行刺詎料機事不客被忝顔媚敵之保良局董所悉將情潛告樺山上月三十號吳偕同志七八人自大稻埕入城會飲於某樓相機行事適保良局所遣間諜亦在樓中急告知憲兵部令部曹長以下十餘人扮作車夫分投而往見吳等飲興已闌或歌或踊一聲口號躡梯而上拘至署中每日施以毒刑吳等直認不諱惟稱盟書已付之灰燼無可檢尋矣次日吳在押所以頭觸柱腦裂而死噫具此丹心又有同志奈何事機漏洩以致敗於垂成彼背義媚仇之輩其肉尚足食乎○日兵自占據彰化後卽被劉大將軍所敗有寓日之西人接得電報謂日兵此次又死萬餘以故各日報皆諱莫如深毫無軍信傳播惟鋪張揚厲曰近衞師團俟召集重兵將從陸路進臺南副總督高島鞆之助則率水兵航海前進以收兩面夾攻之效其實雖有此心不能行此事政府知其然遂寛限至來年二三月將全臺鎭定然說者謂祇見日人增兵添餉士卒終有去無還恐下塲不免過於潦草矣 
[捶彈遭傷]  
　　寗波西人來信云近日華人因悮撃後膛胞彈以致炸裂傷人共有二次緣某甲由臺灣帶到此種砲彈甚多到寍後欲將銅殻售與銅匠應用可得微貲乃先携至家中逐一捶開將火藥取岀已取許多有一小孩悮將紙撚墮入火藥中霎時轟發烈焰猝騰面頰及胸前等處已受微傷乃爲懲前毖後之計將未捶開者盡售與銅匠店店夥共有七人亦不知其爲何物作何用處皆用鐵錘等盡力捶撃忍聞轟然一聲四人皆受火灼傷幸不甚重此初三日事也 
[白門火警]  
　　金陵訪事人云本月初三夜定更後水西門大和生藥店樹人不戒於火致兆焚如幸店中人手衆多得以盡力撲滅只焚去廚屋半間○是夜四鼓後明河耿耿萬籟無聲忽銅鉦亂鳴驚回好夢啓户視之而南方天際通紅幾悮作赤城霞起俄而飛報新橋失火共焚去鋪户三十餘家起火之由且俟訪明再錄 
[白下瑣言]  
　　金陵訪事人云教敷營某甲之女年已及笄頗饒姿色不知被誰家子弟暗中勾引遂於前月十六日携衣飾而逃其父因女已許字深恐壻家知覺致起訟端因逐日暗中尋覓迄今半月蹤跡杳然至初一日忽有某戚串家婦女云女與某少年在門東城墻下賃屋同居現已開面居然一對好夫妻矣其母隨於當晚雇轎前往舁回少年見事發走不知所之後聞其父備棺一具欲迫女自盡納諸其中而瘞之經人力勸始止○傳聞有蔣某者集議就長江上下各码頭添造大小火輪船數艘以便運貨搭客水脚格外從廉現已湊成資本分爲六股日前面禀張香帥香帥准之大約不日卽須往滬上招商局錄其規條以便開辦矣○某日聚寳門外小河沿某烟館晨炊不愼以致遺火積薪中烟焰迷漫幾成巨禍幸桃水夫爲之撲滅遂得轉危爲安○同治十一年西門某甲岀外贸易頻年音信杳然其妻撫養二子賴母家過活後有人傳言夫在香港病故母家屢勸改醮婦之死靡他由此不與母家來往今夏有鄰翁自滬上返道及良人尚在不久卽歸婦半信半疑迨七月其夫果滿載而歸於是一家骨肉重圓喜岀望外 
[西湖佳話]  
　　杭州訪事人云乙未歳試取進文武各童須行入學之禮府尊陳六笙太守擇吉本月初三日舉行先期由學傳諭新生届期將大成殿灑掃清潔明倫堂懸燈結綵辰刻各生俱已齊集由學師遣人持柬恭請太守駕臨先在官廳小坐少頃與兩學師更換朝服新進諸生咸穿公服隨由左偏門入殿上燈燭輝煌庭中鼓樂齊鳴太守率生排班展拜太守再三謙讓遂立於左隅答揖旋復設筵召諸生入席太守乃升輿回署堂上衣冠濟濟極唱酬之樂堂下有優伶一班演劇三齣初扮加官進爵次跳魁星連升三級演畢席散諸生復至兩廣文處叩謝然後退歸○每届中元日他處皆舉行盂蘭盆曾杭州則必遲至月杪及八月初蓋因杭俗凡新喪之家中元節定須延請僧道誦經禮懴設放燄口十二夜又以香茗果點迎接祖宗至十七夜又有送祖之禮有力者須作法事一壇爲之超度故僧道俱應接不暇遊方燒火之秃奴亦得濫充其數故欲舉行盂蘭盆會者務須俟中元過後也今年瘟疫流行上下城興是會者頗衆居民且樂爲輸肋不吝解囊下城鹽橋直街至烏龍巷口止於七月二十五日起至二十七日止禮懴三天兩旁店面各懸壁燈一盞上畫京戲街頭張掛紙紥人物數十座更有紙衣數百件製造俱極精巧雜以蓮花燈西瓜燈獅子燈鳳凰燈綵色斬新輝煌動目至圓滿之夕復放燄口十餘堂法鼓金鐃互相酬答觀者不絶於途亦云盛矣二十九三十兩日薦橋又舉行斯會有綢絹疉成之人物四架每架合成一戲中設機關手足俱可展動聞由廣東製造宜杭人之詫爲僅見也○湖州府南潯通判吳别駕鴻烈到省多年始補斯缺於上年秋到任甫及一歳忽患病而故訃音到杭聞者莫不悼嘆其遺缺經藩司委試用通判金通判遵祖署理○下城三叚保甲分巡劉少尹華琨現届瓜代之時業已銷关接辦者爲蒯二尹思曾於本月初一日到差治事○丁祭局董以釋奠之期在邇循列於本月初三日傳集各執事生在府學明倫堂演習禮樂定於初六日在大成殿復演請府尊親臨閱視 
[旌旗雲集]  
　　揚友信云邵伯鎭侉梟因所販私鹽爲官兵緝獲聲稱欲與該鎭鹽棧爲難經棧泉禀准運憲派勇保護已詳前報兹聞邇日侉匪聚集愈多聲勢洶洶鋪户居民幾難安枕日前棧主已將向駐張　溝陳鶴山哨官所帶之本岸緝私勇丁飛調至棧保衞旋據棧中專函來揚報稱所到各勇仍恐不敷防禦等語該棧東隨與鹽捕營趙都戎熟商復又添請鹽浦營左哨張千戎率領旱隊八十名星馳前往揚城駐防合字營統領章紫春軍門亦於七月廿八日督領隊伍遵陸而前趙都戎則統帶砲船由水程前進刻下該鎭想已旌旗雲集弋戟霜凝蕞爾侉梟有不聞風瞻落抱頭鼠竄哉 
[都轉晉省]  
　　淮運司江都轉因有要公須面謁督鹽憲張香帥遂於七月廿七日傍晚排道岀轅至徐凝門登舟令小火輪船拖帶立卽開行溯江上駛聞在省無甚逗留公畢卽行言旋云 
[漢上團兵]  
　　漢口訪事人云守望相助行之已久自髮逆跳梁中興各將帥莫不藉鄉勇團練以收指臂之助邇來承平日久軍務廢弛去歳海疆有事竟至一蹶不振蓋以若輩皆安享舁平不習戰鬥故望風而披靡耳各省大憲懲前毖後不得不認眞辦理爲未雨綢繆之計爰操　籌餉鑄砲屯糧以防患於未然亦目今之要務也某日譚大中丞繼洵札委官紳就漢口抽丁團練以禦外侮而防内宼本月之朔鎭上各大莊 
 
 

Page 3

 
 
號應派丁以充練兵者齊赴四官殿沈家當由委員紳士發給號褂其圓補上各書某叚練勇分執刀矛鋼义旗幟魚貫而行由清軍府厲司馬都司高都戎仁義禮智兩少尹升字營漢防營營官二員及各叚委員爲之督率計共一千二百名耀武揚威游行街巿自辰至未始各歸家 
[讕語無稽]  
　　揚城南河下某雜貝店子年方舞勺月前在門外嬉戲歸家忽寒熱交作喃喃囈語謂有神附旋作神語曰吾奉令欲往江南奈此間香火尚未享畢爾各家速於七月二十起焚香三日俾吾等可以起程倘有不信災疫立見孩父母惡之以正言斥之孩卽自撾其頰曰爾父不信爾應代責言次頰腫如桃其父母愛子心切不得已允爲傳播隨於門外焚香一爐小立閒觀者孩父卽以情狀告之於是愚夫愚婦一聞此說皆深信不疑巷尾街頭幾於無處不香烟縹緲有好事者特於廿三日往覘其孩孩已頑耍如常矣荒謬無稽殊足令人墳飯東坡喜聞說鬼值此當掀髯大笑 
[落水遇救]  
　　金陵聚寳門外某甲柴船停泊護城河邊不意上月二十九日六點半鐘甲登岸買米以備晨餐甲子年幼在船看守偶然失足墮入河中幸對岸埠頭挑水夫窺兒登時躍入波心得以橯救未占滅頂之災後甲回船知覺整備禮物携子登門叩謝 
[人生朝露]  
　　揚城灣子街某君其封翁本係善堂董事素有善人之稱近以年邁頽唐杜門養疴一切地方善舉皆令其子代之於是見者咸嘆爲鳳毛濟美克紹箕裘七月廿九日清晨某君應友人之約乘輿至東關街麫館早點至該麫館門前輿降而人不岀啓廉視之見其閉目無言呼之不應撫之已氣如絲屬衆驚駭非常赶急舁送回家未及延醫業已西去據輿夫云行至半途時某君尚在輿中囑云回時擬至某某處爾等可預將路道一順乃未及片刻竟爾怚化人生如朝露信然 
[古潞秋痕]  
　　北通州訪事人云蕯寳實洋行某輪船裝運紅茶四百箱行至河西務紅廟船貨俱沈泰昌洋行某輪船裝運紅茶二百箱行至五家窰引猝然沈没○現值駱駝岀廠各茶棧雇以駄茶赴張家口交缷每駝需銀十八兩亦云貴矣○今歳秋收豐稔周圍一二百里内金秔玉粒無不堆積如山七月二十八等日普降甘霖不特蔬果葱蘢卽二麥亦得及時播種矣○新科翰林院庶吉士張心田太史世培於某日還鄉拜謁各官紳各官紳亦以禮答拜○順天學政徐大宗師定於八月十三日按試天津事畢接考河間深州遵化永平等處大約十一月杪十二月初方克按試通州○通屬民情强悍素好鬥毆每有睚眦動輒聚衆打架傷殘民命時有所聞一經被獲到官輕則徒流重則絞所海之無及清實可憐現經順天府府尹陳大京兆飭州岀示嚴禁如敢再蹈故轍定行按例嚴懲○某日燕郊鎭有女盜刦掠二少婦將衣褲首飾攫取一空二少婦不掛一絲避入高粱深處適有載酒之車經過誤陷坎中車夫正在扛擡時忽聞哭聲甚哀跡之則二少婦哭訴被刦情形車夫義忿難平飛步向前追赶女盜見勢不妙將衣物擲還車夫方拾取時女盜袖岀洋鎗連放數聲致將車夫撃斃跟車者見車夫良久不返尋蹤而往則車夫已殭臥血泊中迨循路歸來則二少婦又縊死於車轅下矣 
[上海官塲紀事]  
　　本城提右營叅將廖楚材叅戎探悉本月初八日爲江南提督譚青崖軍門之太夫人設帨良辰次日爲其夫人壽誕因於前晚乘長龍砲艇往茸城祝嘏瀕行時標下各弁兵恭送如禮○昨日午後江南製造總局總辦阮水三觀察祖棠乘轎入城赴各當道處拜會至縣署時黄大令飭丁檔駕 
[法界火災]  
　　昨日上午十一點一刻時法大馬路鄭家木橋南首大街玉露春茶飭後吉安里忽然火起法捕房近在咫尺捕頭聞警之下急令人驅皮帶車至吸水狂噴旣而英美各洋龍夫及救火會西人一聞警鐘相率風馳電掣而來併力施救的歴三刻許火始漸衰是處屋主爲紹興人魏同源事後詳詢起火之由知十六號門牌某姓家方作午餐遺火烟囱旁板壁上火遂上熾屋顶焚穿直上炎炎不鬼收拾是役也共焚去樓屋十七幢當火起時法捕頭立派中西探捕帶領通班夥役彈壓匪人讞員鄭大令是日未蒞公堂聞警到場派會捕局各勇丁分叚巡綽當火熾時訛傳焚斃一七十五歳之瞽嫗事後知已由鄰家救岀得慶更生 
[會勘路工]  
　　本邑南巿浦灘自十六鋪起至薛家浜開築馬路於本月朔日興工昨日午前縣主黄大令會同工程局委員姜二尹應芳水利局委員周秋江司馬督帶亭耆前往勘視一週分道而返 
[英公堂案]  
　　包探竇如海禀稱某洋人有綢衣裙一副托縫工曹木全縫製至兩個月之久尚未送交當由某洋人投報捕房拘案請究某洋人投案聲稱曹木全久未將托製之衣送來意圖亁没今旣獲案請爲給領曹木全供洋東托製之衣裙製就後適值患病故未送交屠别駕商之蕯副領事判令曹木全具結釋放製就之洋婦衣裙一副給某洋人領訖○竇包探又解陳忠揚到案禀稱此人竊取陳振生銀表銀練各一件經我查獲在身畔搜岀當票一紙係綢縀棉衣六件向問堅稱已物今特送請訊究陳振生稱與陳忠揚略識一面被竊去銀表等件今旣獲案求爲給領陳忠揚供寍波人向爲廣貨生意失業後無錢使用故在家中取岀妻子之衣質錢使用實非竊贓弱駕再三研詰堅執如前遂判將陳忠揚押候過堂訊判○陳附金在翁阿理所開烟館吸烟乘人不備時竟欲扭鎖行竊適被翁所見當卽扭入捕房昨晨解案别駕略詰緣由判將陳阿金笞責一百板○積竊陳阿昌屢經懲辦今又竊取陳良懐家燭臺布衣等件經包探張阿五拘獲人贓送案陳良懷申訴前情陳阿昌供廣東人行竊是實惟求恩典别駕判將陳阿昌笞責三百板交捕房押送回籍○粤人湯阿生在總會前手持吕宋票向洋人兠售爲二百四十三號華捕所見以其有違租界章程拘解到案請判湯供藉賣吕宋票餬口以後不敢再向洋人兠售求恩寛宥别駕判將湯阿生罰洋十元○包探孔阿才禀稱曹紀卿在顧光林花廠中工作竊取棉花一包送案請究别駕略詰數語判將曹紀卿管押二天○徐四寳竊取湯金生徐桂生等家香爐衣服經包探黄四福拘獲人贓送究湯徐二人投案領贓徐四寳認竊求恩别駕判將徐四寳交捕房送回寍波原籍○馬夫林文卿以制造局廢棄馬車熱照在外駕車載客經八號西捕查岀解案别駕詰問之下判將林文卿罰洋五元 
[分發人員騐看名單]  
　　新海防例掣籖分發特用主事勞啓揚湖南主事徐履謙安徽潘肇翰安徽吳炳曁浙江内閣中書　雷延壽陜西太常寺博士王宗蔭順天道花翎陳萬言浙江知縣雷天衢山東五品銜鈕家樞浙江○新海防例指省分發道　花翎黄炳離江西湖南知州洪爾振四川山東四品銜周承烔廣西浙江通判文海滿洲廣東閻希傳湖南浙江知縣曾傳漳湖南湖北王萬育浙江江西高贊善河南安徽陶翊中浙江湖北吳明直隷湖北鹽大使劉晉庚順天兩淮盛輅頤江蘇山東衡珮蒙古兩淮朱賡亮浙江廣東布經歴孫廷丹浙江安徽府經歴杜天鳳四川貴州顧廷奇河南直隷黄文炳貴州雲南尹寳元雲南浙江王衡江蘇湖北魏啓齡雲南貴州柳澍雲湖北廣東邱紹鏐順天江西縣丞李繼青湖北湖南陳光麟湖南直隷樂宗毅湖北江西譚嘉玉湖南浙江涂道康湖北浙江王亘湖南廣東倪堃湖南福建周大輔江蘇浙江沈銜書浙江湖北陳居綸浙江廣東范溶順天山西莊伸江蘇浙江葉彤安徽直隷李實四川江西陳長佐湖南浙江鹽知事任文輝浙江廣東州吏目夏敬謙順天雲南孟傳桂順天福建侯啓元廣西安徽楊舒青湖南甘肅黄榮甲湖南甘肅李恩慶四川山西程貫一河南甘肅張增綬甘肅四川朱庭蘭四川陜西按司獄員祖千陜西山西府司獄孫壽浙江湖南　鹽巡檢　姜裕祥浙江山西　巡檢　姚汝芳順天四川劉其詢直隷山西王善祥山東安徽張隲彭湖北浙江劉楚珂湖北福建任慶臻湖南湖北石聨庚湖北湖南江翰湖南江西黄玉柯湖南廣東劉紹圻湖南廣東李翀湖南廣東戴宗煌安徽江西楊玉琳江蘇福建陳恩臨 
 
 

Page 4

 
 
陜西四川從九品向世藻湖南廣東潘錫琮浙江北河鄧楷四川江西錢福齡浙江廣東鄧廷俊四川江西沈源琛浙江江西鹽茶道庫大使李烺江西四川典史柏長青順天江西陳作梅廣東山西劉縵雲奉天陜西王振家山西山東定秉權湖北四川鄷志衡湖南甘肅黄清愼湖南甘肅劉協元山東直隷朱兆蓉安徽陜西周興丙江西安徽黄恕安徽湖南孫作顯浙江直隷章疇浙江山西曾慶麐四川雲南周雨田四川雲南單錫璜浙江江西閘官吳國鈞順天南河未入流俞肇鏘安徽廣東○海防指省分發巡檢黄瑞荆江蘇福建○籌餉指省分發同知樊炳濂浙江安徽府經歴孫瀾浙江廣西馮德霖四川貴州縣主簿金秉煒順天東河○勞績掣籖分發直隷州知州花翎知府頂戴左承伯湖南知州石家鑑湖南知縣伍振鴻江蘇○勞績指省分發知府花翎三品升銜郭驤順天山東知州四品銜陳衍庶安徽奉天汪應度江蘇湖北知縣汪守棪安徽江西五品銜周林四川湖北李鍾祜江蘇浙江張紹棠安徽江蘇兼襲雲騎尉姚守彛浙江江蘇花翎同知銜潘遠曜湖南甘肅巡檢馮葆眞浙江安徽○截取指省分發同知林介弼安徽江西○議叙掣籖分發通判宋和江蘇知縣趙太瀛四川鹽大使管頤勲江蘇巡檢楊嚴恭安徽從九品李履吉山東○議叙指省分發知縣趙元熙直隷安徽縣丞曾澐福建浙江黄鴻儀湖北四川傳重珪湖北廣東巡檢六品銜吳谷山安徽直隷○進士掣籖分發知縣陳永壽直隷○進士指省分發知縣吕承瀚湖北江蘇陳品全四川廣西張彛陜西山西容益光陜西四川胡当霖湖南安徽○教習掣籖分發知縣寗緗四川○滿洲舉人掣籖分發知縣光禧滿洲○應補呈請分發知縣同知銜吕佩瑀廣西湖南縣丞張友閔貴州江西從九品陳廣炬浙江直隷未入流楊綸直隷山西劉承緒直隷湖北 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[押犯同逃]  
　　本城改過局霸收之　著名賭棍朱木木張海和張眷咸張伯勞顧阿大馬裕春方阿狗竊犯王隆海李如金流氓張長慶張春榮徐椿椿行兇之王阿寳拐騙之朱　　　揭　女劉月秀之薙髮匠湯連寳共十五名於前晚糾約脫逃先由湯爲各犯薙髮然後用　水毁去脚鐐至七點鐘挖開號所墻壁魚貴函　將更夫捆塲用棉絮塞其口看役上前攔阻均被踢倒隨手持飯碗爲防身之具怒喝看役曰爾等若敢追逐必將此碗擲撃致爾等於死地不休也諸役皆縮頭吐舌任其楊長而去事後禀知稽查委員縣丞吕蘭階二尹主簿林珍虞少尹查悉看役金甲素供犯使喚何得不知喝令笞責三百板一面入禀縣主黄大令大令飭差役薛貴督率通班夥役拘拿一面咨照捕頭飭各包探恊緝搜檢號所遺有禀帖一扣繕明伊等皆有室家者幼仰事俯育無人倚賴覊身此所茫無釋放之期是以早蓄此心預備脫逃實不得已而岀此未策也尚祈鑒宥等語不知以後果能拘獲否也 
[上海總巡局瑣案]  
　　前跪應相元胡永林包毛毛三流氓飲酒過醉行經本城七鋪淘沙塲各仗　秀才勢力胡言亂語口角爭毆包頭面大受夷傷遂扭至保甲總巡局控陳竇甸膏明府繕函移送上海縣署請黄大令騐傷訊究○前日有某甲者乘興入城至邑廟錢糧廳品茗不知何故與廟前某骨牌作學徒某乙口角乙忿甚糾合多人用鐵尺撃傷甲之腰背等處甲匍匐至保甲總巡局控陳竇明府准卽飭差提乙聽候訊究○本城莊山介家有婢女盛平安者年方二七被人誘逃迄今已十有一載日前南匯縣屬横沔鎭裁衣匠馮某挈妻來滬依城内汪金貴家傭工適莊之傭婦因事至汪家見馮妻似曾相識詢之莊家十年前逃逸之平安乃歸告訴汪向馮理論馮情急倩人繕詞投保甲總巡局控訴竇明府提訊之下訴稱小的前由某老嫗爲媒岀財禮洋銀五十圓娶盛氏爲室已有十一年生有子女今者景况蕭條是以依汪姓家傭工不知莊家有逃婢事汪投案訴稱馮擅娶莊姓逃婢刻聞莊姓亦欲投案請禀公訊斷可也明府判曰姑念馮結褵十有一載生有子女從寛核斷照婦女從一而終之例著馮姓將盛氏領回爲妻惟不能凌處變賣並同莊姓叩頭服禮但當初不應擅娶逃婢而事隔多年姑不深究掌頰四十下具結完案 
[英晚堂案]  
　　四百十一號巡街華捕解送胡華鈺控妻錢氏不守婦道負物潛逃及尋獲後尚敢倔强值日差禀明屠别駕奉諭飭將胡及氏分别看管候訊前晚堂别駕升座訊理胡供小的係徽州人年四十三歳向操徽麫館生理曾由小的之寄母某氏作主聘娶錢氏爲室已歴十有餘載錢氏初尚相安無事邇來不守婦道暗與素不認識之孫四福通姦小的曾於上月初八日自外歸家見門扄閉當卽撞鬥入内遇見姦夫孫四福從臥房逸岀當時本欲將姦夫淫婦雙雙捉獲因念顔面攸關故隠忍不言當將姦夫縱之使去略將妻甲斥一番詎料妻竟淫湯性成不肯改過日前乘小的岀外時私逃昨日經小的在途尋獲囑令回家不但不肯反逞蠻潑爲此愬捕送案今奉提訊伏乞究懲錢氏供鹽城縣人是閨女並未嫁過胡華鈺爲妻亦未嫁過丈夫惟曾與胡同居小婦人向依胞弟度日現在住居城内實因胡强欲姦佔起見惟求覽察别駡訊得錢氏供詞狡猾實屬不守婦道著掌頰一百下並具痛改前愆不得再蹈故轍切結存查判畢仍著胡華鈺當堂具領回家嚴加管束不得再肇釁端胡具領叩謝而退○前由巡捕解送病婦王顧氏至廨值日差向之盤詰該氏稱因素患烟霞癖被丈夫王蔭堂逐岀等語值日差禀明屠别駕飭將該氏暫交棲流女所留養候差傳王蔭堂到案訊奪日前經差役將王提案請訊别駕旋於晚堂升堂訊問王供小的係天津人年四十三歳向在治下天福戲園充當茶房顧氏並非小的之妻緣該氏前曾爲娼小的曾因狎遊認識後該氏已與李姓姘識小的已與隔絶邇因該氏患有瘋病被李逐岀以致流爲乞丐屢向小的索借不休小的力難自給無可應借渠竟藉此懷恨妄誣伏求訊究顧氏供小婦人年四十歳係淮安府鹽城人前曾爲娼後嫁與王蔭堂爲室其時小婦人頗積纒頭資繼因王失業無聊所有家用均由小婦人敷衍邇王在天福戲園每月可得工洋十餘元渠竟喪盡天良將氏抛棄不理另與某野雞娼婦姘識日前氏因患病沈重向之索錢使用致被毒打逐岀無家可歸以致露宿街坊由捕拘解惟求作主别駕謂爾在鹽城可有親人答稱尚有老母及胞弟大旺子二旺子三旺子等住居鹽城南門内鏟刀街地方現在王旣不肯收留小婦人尚求大老爺公斷别駕得供著王蔭堂貼補該氏盤川洋三十元完結飭各具遵斷切結存查王稱小的一時無力求恩寛限措繳别駕准之首交保限七天内交洋著俟繳到洋銀再行派差將該氏送回鹽城原籍氏又稱現在小婦人身無半文錢難以守候别駕著賞給青蚨二百文氏稱謝而退案遂結 
[虹口捕房紀事]  
　　寗波人某甲昨晨未知由何處竊得底棕若干紥持至蓬路被捕拘入捕房捕頭略詰數語令押候飭包探查明失主解送英公堂訊究○偷兒某乙寗波人也於昨日上午携衣包一個至華記路欲向押鋪求質爲巡街捕查獲人贓拘送捕房捕頭派包探金阿狗查察犯竊幾次失主爲誰再解公堂訊辦○蘇州人某内向在天福戲園充抱龍套竊取紅縐褲一條質錢使用至前晚將質票持往北河南路兠售爲包探金阿狗所見拘入捕房押候解訊○某武弁湖南人也由蘇州乘船於前日下午抵埠舟泊蘇州河檢點行李忽稱失去碎銀七十餘兩銀洋三十餘元當將舟子扭入捕房舟子稱船雖由蘇來滬然在途停泊數次經過崑山大塲等處坐船者均登岸游玩且彼所帶銀洋並未過目究竟中途遺失抑並未帶岀求請查究捕頭遣包探倪順泉往船中搜查並無眞贓捕頭以此事碍難懸揣令原被告自投英公堂喊控 
[蘇省官報]  
　　七月二十一日知縣陳香祖又項兆驤均禀知奉委發審局差又查亮采禀謝委署布理問事府經歴金彛禀銷西路一叚夏防巡查差縣丞楊寳書禀知用西路一叚夏防巡查差○二十二日同知莫葆辰知縣范樹恆均禀知奉委督審局差○二十三日藩轅牌示照得元江青縣丞陳金在任病故遺缺查有試用縣丞楊寳書堪以到署又元和縣主簿趙光瑜飭赴吳縣縣丞新任所遣元和縣主簿員缺查有試用縣丞葉氶霖堪以委署改指分發江蘇試用縣丞孫玉堂浙江人由京起服來省禀到分缺先補委巡檢鄭光衡安徽人服滿由籍領咨回省禀到○二十四日知縣李前泮禀知交缷署青浦縣任事回省同知銜卽用知縣戴光四川人由京來省禀到元和縣主簿趙光瑜禀謝奉札飭赴吳縣縣丞新任○二十六日部選昭文縣李鵬飛禀辭赴任○二十七日藩轅牌示照得蘇海防同知一缺前經詳請以長洲縣知縣王樹棻題補兹奉部駁自應揀員另補查有候補同知王用龢堪以請補○二十九日候選知縣唐繼宗河南人由天津來○三十日雇泰清禀知奉委赴海州贑榆公幹汪　奎禀知奉委解淮餉赴揚州卽辭縣丞楊寳書禀謝委署元江青縣丞事○八月初一日潛轅牌示照得正任元和縣知縣李超瓊正任陽湖縣知縣葉懷善各飭回本任又吳縣因病請假一月自應委員暫代查有候補知縣傳維祚暫行代理縣丞葉承霖禀謝委署元和縣主簿事並銷帮辦上三段水巡差又朱正倫禀銷江北緝捕差典史劉文浩禀銷齊門水關差 
[邗江官報]  
　　七月二十三日前通分司項分轉晉署辭赴省陶鹺尹輝祚銷通泰查水勢差朱鹺尹士良銷中富日本日運轅傳程鹺尹恩煦等六員甄别○二十四日許太守寳書由十二圩來揚公幹○二十五日南掣林司馬鍾陳禀辭回署洪鹺尹溶辭回界溝卡○二十六日工部曾主政景釗過揚陳大令金錫貫京餉湖北周守戎玉寳解鹽課銀來分發經歴劉鹺尹文炳分發知事任鹺尹國鈞均江西人舉到○二十七日高鹺尹雨銷西壩卡差○二十八日鹽補營都司趙都戎禀赴邵伯 
　　請看硬搶生意行凶 
　　上洋濟世堂聲明鴻濟堂硬搶生意行凶種種可惡可笑 
　　英商巴勒行匮西各國水險公司 
　　邵製天醫半夏餅 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
