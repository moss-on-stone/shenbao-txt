# 1902 - 203 - 4910515

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[雙璞齋四書五經義大全出售啓] [  圖書集成局代白]  
　　自八股改試經義承學之士驟遇更張輙以師承無自爲慮雙璞齋主人嘗謂經義之法疏解聖經當用說義正義之例徽引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚自去年七月詔下之日爲始迄今己閱一年遴選始竣共得經籌三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一鱗卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現己出書裝訂廿四本每部定價洋銀二元四角有欲先睹爲快者請速移玉至申報館申昌書局及各書坊購取可也此啓 
[記客述東三省事]  
客有自哈爾賓回申者一昨造執筆人之寓廬褰簾而入一揖就坐寒暄旣畢執筆人乃請於客曰自君之赴哈爾賓佐理俄人建造鐵路聞爲俄人所倚賴刻無暇晷今忽冐暑言旋豈工程己竣乎抑急於歸省乎水陸兼程若何勞頓客曰若論辦理工程固刻無暇晷卽欲告數日之假而不可得何能脫然而歸今幸工程旣竣故得賦歸與曰然則君仍從海參崴繞道日本航東海而来耶抑由火車至旅順附船而返耶客曰車道己成自以坐車爲便由哈爾賓直抵旅順計程數千里閱時三晝夜惟至各腰站略有停頓耳沿途頗安穏迅速且係俄工程師專車飭送故亦並不擁擠惟附船南下略受風浪耳曰東三省鐵路自勘地至今不過五閱寒暑成功何如此之速客曰東三省鐵路雖廣然較之西伯里亞鐵路尚不敵十分之二西伯里亞鐵路亦不過十年有餘一律造竣由俄京聖彼得羅堡至哈爾賓從前經數月而不能到者今則歴十八晝夜卽可達統計自俄京至旅順不過二十日雖各國輪舶愈行愈精亦終不能如是之速從此俄人来華如履庭户矣曰現在幸與俄人和議告成共敦玉帛俄人允於十八閱月内將兵撤盡還我故物否則非但束三省必爲俄人所有卽京師亦如在俄人掌握之中矣客曰子僅知俄人訂期撤兵還我東三省以爲可以高枕無　不知俄人撤兵還地者其名而其實兵仍撤如不撤東三省仍還如不還也俄人計地以我華十畝爲一垧現沿東三省鐵路之地俄人己買得數千垧此數千垧之地大半己蓋改造兵房名爲護路之兵所居其實皆爲撤退之兵駐紥之所所謂撤兵者不過由城内移之城外耳且當聯軍撤退之時俄國戰兵早己調回現在在華者係豫備兵實爲久成之計以此言撤非撤猶不撤耶至於東三省誠己交還華官管理然俄人事事于涉華官爲其掣肘者甚多儘有不肖州縣依附俄人俄人爲之請託要差得差要缺得缺華官雖有管理之責而終不能如前之操縱自如以後恐瑣屑之事俄人亦將干涉豈非還者其名而不還者其實耶且各國振興鐵路火車爲商務起見俄國商務逺不如英法来貨旣少去貨惟茶而己而費至四五百兆羅布築成此路其所圖者不過中國礦務現在中國己允准鐵路界内三十里之礦歸俄人開採俄人得利誠不爲少然沿鐵路之礦究非　華所聚俄人得隴望蜀此後要求之事不言可知俄人慾壑一日不滿中國東三省一日不安其所恃者鐵路運兵之易足以恫喝耳且有法人爲之羽翼事事偏宰俄人推原其故亦由路而起俄人地廣人稀府庫空乏本不能成此路其所得成者大半賴法人股本耳法人旣費股本自不能不望俄人得利方可收還本貲故於俄人之事不遺餘力以助之以此觀之非但中國中俄人之計卽法人亦未嘗不中俄人之計俄之狡尚何言哉惟望中國整頓地方精嚴武備得免後日封豕長蛇之薦食則萬幸矣客旣去乃詮次其語弁之報端 
[本館接奉電音]  
　　昨日午前京師飛電傳来旨三道上諭一道敬謹譯登○六月二十二日内閣抄奉旨江南正考官著戴鴻慈去副考官著黄鋆隆去欽此同日奉旨陜西正考官著朱延熙去副考官著叚友蘭去欽此同日奉旨山西正考官著曹福元去副考官著楊士燮去欽此同日奉上諭崑岡奏病尚未痊懇恩賞假並請派署都統一摺崑岡著賞假一個月正藍旗漢軍都統著符珍署理欽此 
[美使覲光]  
　　昨日午前十下鐘越二十五分時京師友人專電飛告本館云本月二十二日己正二刻皇太后皇上升乾清宮准美國使臣康格帶領巴禮德覲見天威咫尺磬折輸誠四牡皇華無忝厥命誠中外一家之盛事也 
[華聘日師]  
　　日本長崎訪事友人云近者日政府接中國政府来文欲延精於衞生術之醫士及深諳水利之工師以資啓迪當由日政府選得平賀義美卽日赴華斷又以講求公法學須賴良師因之移文敦請經文部大臣菊池君於法學博士中詳加遴選初擬使岡參太郎承其乏嗣又改選中村進午無奈兩君皆未首肯遂以高橋作衞應聘 
[日節度支]  
　　日本長崎訪事友人云日前政務調查會委員奥田義人坂谷芳郎柴田家門三君往謁曾禰大藏大臣請將庶政大加整頓俾節經費銀一千萬元曾禰君意見相同惟辦理頗形棘手未知能如願以償否也 
[日皇憫疫]  
　　日本長崎訪事友人云邇来佐賀縣境疫癘流行死亡相繼日皇憫之特召德大寺侍從長入宮詳詢一切情形卽簡派長谷川衞生局長前往查騐以便設法消除 
[河南課吏館章程]  
　　一河南課吏館係遵旨開辦蓋以初到省人員或吏治未諳或學養未裕用之則恐 
 
 

Page 2

 
 
僨事棄之則慮遺才故特爲設館課習以廣國家作人之化凡候補同通州縣現無要差者概須考選入館肄習其現當要差之員有自願入館者聽佐職人員有願入館者報名聽候考選一館中功課以政學爲主略分次第曰掌故之學凡大清會典十朝聖訓東華錄各種奏議及近時諭摺首令誦閱以立政體二曰本省情形如河南通志及河工水利樹藝物畜各等書籍皆詳細考究各員旣　仕中州自宜盡心於此以爲異日敷政之本三曰律例交涉凡刑案章程約章公法皆令悉心參究免至居官之日事理茫然致滋貽悞四曰時務之學凡中外史鑑輿圖及經世文正續編各種報章西國近事彚編等書皆令周觀博覽以擴識見一課吏館卽歸學堂總辦兼管另設提調一員常駐館中專司督課每月分記功過呈請巡撫及司道核閱一發給各員札記二本分上下册凡有所得新義及逐日講習編輯各項功課皆書之每休沐日呈於提調第一次呈上册第二次呈下册循環不己以騐各員進境冀得眞才一每年以開印之日開課封之日停課每五日給休沐假一日其到館時刻分爲二班上班七點鐘到館十一點鐘出館下班一點鐘到館五點鐘出館無故不准曠誤一每月由司道輪考一次每季由巡撫考課一次均試以公牘或策論等題優者酌奬屢列優等者查其志趣學識果能超越尋常而才又足以任事應予破格保奏其屢列下等者輕則記過勒限學習重則咨回原籍以示勸懲一在館各員如有欲習英法語言文字及算學者自行陳明卽由大學堂西文教習指授一在館各員概免衙叅每月由巡撫率同司道首府到館分班傳見從容問對各述所知凡本省政事之有應斟酌損益者准各館員繕具說帖呈閱以覘其學識一現在課吏館房屋尚未建立先借用學堂齋舍暫行開課一面勘量基址估工興造應看書籍亦先向學堂借閱其建造館舍購辦書籍及館中一切應用之經費另分别詳定數目即由學堂經費項下撥用如不敷用再由司道籌定的欽奏明辦理 
[逺迓文旌]  
　　杭州采訪友人云欽命福建正主考戴星使昌副主考吳星使蔭培銜命出都遵陸南下大約月杪可抵浙江藩憲誠果泉方伯特委候補縣丞馬二尹彭齡邵二尹西平前赴蘇州迎迓本月二十一日禀辭就道并命江干某船局預備官舫數號以便二星使乘赴閩江 
[暫護監司]  
　　杭州采訪友人云浙江寗紹台道兼浙海關監督春會東觀察前奉諭旨調補直隸霸昌道本月十五日撫署接准部文卽由任筱帥札飭交卸起程并委現任寗波府高嶼卿太守護理道篆及浙海關監督關防 
[松江試事九誌]  
　　松江訪事友人云本月二十二日江蘇提督學政李蔭墀大宗師提覆華婁青三縣童生兼第二塲考選優行生貢監錄科所有各題照錄於左提覆童生四書題君子賢其賢而親其親義字數須逾二百考選優行生四書題天下之本在國國之本在家家之本在身義五經題君子以虚受人義貢監錄科四書題故大德必得其位必得其祿必得其名必得其壽義論題曹參避正堂舍蓋公論書隨於午後放牌時發出華婁青三縣新進童生招覆案華亭　李廷撰　沈蘭　兪兆昌　查曾禧　朱光熊　顧其英　陳熙皥　汪鎭桐　秦鍾犖　陳昌祺　侯鎭圻　蔡邦石　張鴻泰　李宗華　盛元音　張永祐　許文枬　張道南　張韞玉　宋景純　撥府　楊景虞　陳　彬　瞿文藻　方懷瑾　王正瑩　丁承彥　陸　鴻　沈洪鈞　奚葆蕚　婁縣　陳廷蘭　周孝永　吳葆誼　張葆駿　錢公溥　王隆文　張葆華　陳熾昌　張昭淮　蔣光曾　宋樹屏　張家駿　陳昌善　杜　衡　顧　褧　陳　謨　沈　傑　撥府　蔡鍾駬　顧均平　錢　煌　徐廷颺　宋登第　秦勳威　朱士英　趙慶培　宋樹模　周天度　青浦　汪　毅　田毓祥　楊文壽　張家駒　沈廷臣　唐鳳采　李維藩　顧昌燾　吳儒珍　唐汝紳　沈鴻翥　沈樹每　葉其鑒　葉理澐　李乃沂　葉理焯　張韞玉　陳思灝　夏本立　王　桐　邵廷贊　徐　瑛　朱家翔　邵獻忱　朱光華　吳元裳　徐世均　撥府　黄宗傑　夏尚忠　葉其鋆　李維城　朱寳綬 
[浙省官塲紀事]  
　　杭州訪友人云浙中興辦樟腦公司所需樟木由督辦憲札委候補縣華大令國璋赴温處各府採購己於本月十五日首途矣○候補縣陳大令金聲奉藩憲誠果泉方伯委令管解京餉于本月十四日起程○浦江縣教諭缺奉藩憲誠方伯牌示委試用訓導葉廣文春元署理海鹽縣教諭缺委大挑教職曾廣文春浙署理 
[鄂省官塲紀事]  
　　武昌訪事人云調補湖北黄岡縣知縣李大令天柱未經到任卽接部咨調補太常寺博士所遺黄岡縣缺藩憲瞿賡甫方伯詳請以現任宣恩縣知縣洪大令錫爵調補○卽用知縣方大令雷到省兩載歴辦釐差去年曾委署石首縣篆此次南漳縣出缺藩憲瞿方伯詳請上峯奏補○新選鄖陽縣知縣謝大令增齡久己領憑到省現奉藩憲瞿方伯飭赴新任大約小作勾留卽須赴鄖受篆矣○現署荆門州知州陳少石直刺捐升道員請咨赴邵引見所遺員缺藩憲瞿方伯札飭實授是缺之歐陽大令宜果到任 
[甌海風颿]  
　　温州訪友人云永靖小兵艦管駕郭美齋千戎在黄華關外洋面掌獲海盜兪仁標等十一名扣住盜船一艘起出槍械等物解送道轅奉温處道童紹甫觀察發交府署訊辦○平陽縣屬古鰲頭有寗商運茶船五艘五月一十九日駛往鳳皇洋面至本月初一日之晚被盜所劫連船駛去查不知其所之另有台州船開槍格鬥致被彈斃水手三人并將陳濟川一船連貨燒燬刻由號商報請鎭道各憲派舟師追捕未卜尚能弋獲否也 
[蘭亭眞本]  
　　紹興訪事人云前有商人置備小輪船往返寗波餘姚等處未久卽停止兹又有蔣舟濟者禀准大憲創設宏濟公司新造濟東濟吉兩小輪船尅日開班行駛其浙東内河各處亦須遂漸推行○餘姚上虞毘連之濱海諸處鹽廠林立梟販甚多雖有鹽捕緝私等營惟求彼此相安從不顧問邇来忽有梟匪甲乙兩帮不知因何結恨萃集莊家埠鄉間各持火槍列陣械鬭事後檢點共死傷十餘人亦可見其勢之兇横矣 
[潤州銷夏]  
　　鎭江訪事人云邇来疫症流行蔓延日廣常鎭通海道長久山觀察慨捐廉俸在城外德星宮設立施醫局俾窮苦小民一經沾染得往就醫是亦痌瘝在抱之意也○鎭江府祥遂安太守以近来市中雜用沙壳小錢大爲民生之害特於本月十三日札飭署丹徒縣洪鷺汀大令及保甲總局楊明府一體出示嚴禁○月之十四日有一划船剪江而過中流突遇狂風以致傾覆船中人悉入波心以泳以游幾占滅頂幸經救生紅船拯起十餘人尚有三人己魂游地府矣○署丹徒縣洪鷺汀大令訪悉城廂各處賭風尚未盡絶因於本月某日命輿親出在某處拘獲賭棍三名帶回研訊飭各重笞八百板荷校遊街以示懲儆○月之十四月午前有一美國兵艦由一游鼓浪而来就新碼頭下碇聞須小作勾留然後向漢臯進發 
 
 

Page 3

 
 
[上海官塲紀事]  
　　昨日相傳火德星君誕辰清晨本城文武各官咸詣火神廟拈香惟蘇松太兵備道憲袁海觀觀察另有要公並未親到○江蘇督糧道羅少耕儲憲昨有要公命駕赴道轅拜會蘇松太兵備道袁觀察晤談良久迨辭出復至上海縣署投刺縣主汪瑶庭大令飭丁擋駕○昨日江蘇候補道朱硯濤觀察因公来滬午刻命駕至上海縣署拜會縣主汪大令大令延入花廳茗談良久而别○昨日午前本邑保甲總巡朱森庭明府命駕至南市馬路工程局拜謁總辦翁子文太守互談良久始興辭而出○前日南市十六鋪巡防南局委員賈叅軍偶抱清恙特詣蘇松太兵備道轅禀請給假三天以資調攝 
[群起而攻]  
　　滬城同仁輔元堂董事曹基善即曹寄耘私賣保安堂義塜地一案前己迭誌報端日前本邑紳董李曾珂等五十餘人聯名投道轅禀控昨奉蘇松太兵備道袁海觀觀察批示云此事己奉撫憲委戴令来滬查訊據禀前情仰上海縣汪令會同戴令確切查明通禀各憲察辦抄單發 
[飭查盜案]  
　　本月初五日之夜本邑裏虹口虹鎭巡防局左近邢德興米店被盜行劫事後由店主邢某開明失單投報上海縣署迄今尚未破獲昨日縣主汪瑶庭大令以彼處巡局近在咫尺而盜黨膽敢横行如此豈容久任法外逍遥特派差役趙勝前往恊同十六圖地保查明實在情形禀覆核辦 
[管帶逝世]  
　　邇来南洋飛霆兵艦小有損壞由管帶杜副戎忠全開駛来滬請江南製造局總辦毛實君觀察飭工修理前日副戎忽染時疫遽爾云亡兩江督憲兼南洋通商大臣留峴莊宮太保接到電禀立卽札委鄧千戎前来接管 
[蒲牢虚吼]  
　　昨日午後四點鐘時忽聞瞭望臺上鳴鐘報警每擊六下救火會中人疑新闢公界中有走水情事急舁水龍馳往及至泥城外遍尋不見乃各廢然而歸究未識司鐘者何所見而爲此也 
[歛錢宜究]  
　　邇来本埠瘟疫盛行各流氓每手持黄紙捐簿向各家歛錢起建太平公醮其實藉飽私囊虹口捕頭曾遣包探拘獲解送公廨請懲歛錢之徒依然如故有著名流氓綽號皮箱阿土者前充探夥役近日糾約某茶館主顧某等人手持捐簿每家勒索洋銀二三元不等集成三百餘元之多日昨醮事旣畢正欲分肥其黨某甲因俵分不匀將情繕成西字函送入捕房捕頭閱之立遣某包探前往查明以便拘解公堂禀明讞員張柄樞司馬究治 
[南市捕房紀事]  
　　日前船户某甲潛入浦東某船廠竊取所儲鐵二十餘擔售與南市平安街揚州人某姓事爲工程局水巡捕頭陳冋榮查知據情告知捕頭然後拘解局中禀請總辦翁子文太守究辦○偷兒陳阿虎潛至太平馬頭陳順興所駕八卦船上竊取衣服數件事爲包探黄量海所知運贓解至捕房捕頭令轉解馬路工程局禀請總辦翁子文太守訊究 
[英美租界公堂會訊案]  
　　英商哈眯洋行主人投本管領事署控華商恒孚號主曹厚生定貨不出等情英美租界公廨讞員張柄樞司馬接准英總領事照會簽差提曹訂於前日午後會同英繙譯官翟比南君研訊哈咪洋入聲補曹前者向商人定購法蘭絨等貨立有定單爲憑迨貨到滬屢向催出一味延約是以控請究追曹浼律師畢道立投案聲稱定購法蘭絨立有定單言明每匹三十碼詎知来貨竟與原樣懸殊每匹多至四十碼請爲公斷司馬與翟君會商良久限半月内出貨如果不服自行理處○意商怡興洋行主人投本管領事署控華商唐炳記擔保買辦虧蝕銀兩等情司馬接准照會旋卽簽差將唐提到前日午後會同意總領事計細君研訊怡興洋人聲稱行中延甬人向庚元爲買辦由唐保銀一萬兩甫數月卽虧空逃逸應冋保人追償兹將保單呈電唐浼律師侯魯公投案聲稱保單上雖鈐有唐炳記圖書然所保之數己逾巨萬必得保人當塲簽押今唐並未到塲保單卽不能作准應請飭原告找尋在逃之人送請追究司馬准如所請飭將保單存案諭令原告尋緝在逃買辦禀候究追 
[三續分發人員騐看名單]  
　　縣丞陳友瑞福建河南徐仁銓順天河南龍澤馨廣東福建李學仁奉天山東余樹政廣湖北林廷潤廣東福建吳芾湖北江西鄧之杰湖北安徽蕭延琦湖北江西張百斌湖南江蘇候安垣山西江蘇郭清泉山西湖北韓覲光山西陜西柯韻濤湖北江西梁鴻鈞山西湖北黄福頤江西安徽黄爲楷安徽甘肅崔繼翰安徽江西李道謙江蘇湖北林介鈺安徽山東胡詒榖江蘇江西顏紹璟貴州廣東徐光鑒江蘇山東瑞湘正白貴州謝景唐江蘇湖花李毓嵩江蘇湖北龍際飛江江蘇張殿魁安徽直隸楊来慶安徽直隸王大任安徽江蘇盧榕江蘇江西吳宗源江蘇河南全斌正白陜西方堯年正白河南葉桐桂江蘇江西袁世楨陜西甘肅陳緯浙江廣東鍾守恒浙江江蘇尚昌堃廂藍貴州魏瀚河南山西夏時浙江江蘇馬繼武四川甘肅廖鼎銘河南廣西丁學駿浙蘇廣東張德權四川貴州楊國琪江蘇四川府司獄方嶽四川雲南州吏目沈鴻基湖南雲南程謙康湖北四川鄧龍光四川雲南易壽銜湖北陜西道庫大使曾憲斌湖北江西巡檢黄篤親廣西廣東黄熊飛廣西廣東史應桐直隸山東王覲儀直隸河南張猷烈順天貴州李景賢奉天直隸鍾毓英廣東廣西杜光橋湖北陜西左達明湖南廣東張占魁山西直隸馬象堃山東安徽鄧樹聲湖北江西鍾期藻湖南安徽楊寳勛湖南安徽陳廷鑣江蘇安徽程初坤安徽江蘇吳鴻樹安徽山東劉運清江蘇湖北余棠華安徽湖北蔡慶萱江西安徽戴于祜安徽江蘇曾志澄江西四川葛耀逺貴州雲南劉景祺江西安徽張棨江蘇廣東鄭駿浙江湖北李士龍河南廣西潘永盛四川湖北林端禮四川湖北周夢麟浙江江蘇張懋成浙江廣東王鎭畿正藍廣東王器錡浙江廣東王恩沛四川廣東徐名鑾甘肅陜西高嘉銘陜西直隸張子顯河南湖北葉錫光浙江湖北吳以鈖浙江江西從九品汪增順天湖北李伯英山東江西裘燠江西江蘇胡壽彭浙江北河徐本楨浙江四川典史賴國光廣西四川馬元榦山東陜西武鼎台山西河南楊英湖北江西黄慶陛山東河南龔錫珍江西廣西吳汝楫安徽廣東方炳夔安徽山東張立愼安徽河南查觀國安徽江蘇陳金銘江西安徽吕學謙安徽四川董忠杰安徽湖北周鳳蓀四川雲南勞綸章浙江直隸何金鑑浙江江蘇徐鴻浙江湖北吳霖浙江四川何醴清四川湖北吳光宗四川陜西劉輝閣四川陜西李道芬四川江蘇瑞華廂藍山西馮顯忠浙江廣西吳家模河南湖北朱效忠河南安徽鹽茶大使豐年正白四川未入流孔昭然雲南四川[  此單仍未畢明日續登]  
[鉅欵振飢]  
　　宜興任君藻清通門世德樂善爲懷頻年軫念飢黎解囊者己非一次昨復慨助鷹洋一千元交由敝所彚解災區久旱雲霓莫名忻慰查目下需欵正殷集資非易倘蒙逺近諸善士聞風興起互饋貧糧百萬災黎庶有豸乎泚筆誌之不禁引領望之矣上海六馬路仁濟善堂籌振公所施則敬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日法界會審公廨讞員杜枝園大令移送拐犯張坤茂到縣主汪瑶庭大令升堂研訊張供上月二十日小的途遇友人藍學貴言及伊家五歳女孩招弟今忽被人拐去央小的帮同尋覓小的當卽允許次日因事往英租界行經新北門内見招弟被兩人挈之而行急向攔住盤詰之下兩人棄而奔逃小的本欲將招弟送回因藍住小南門外茅山殿附近路甚迂折故暫携至新街寄與友人湯明玉處迨往英界事畢折往領回不料湯己携之逃匿遍尋無著事後藍疑小的與湯串同價賣是以扭控法界公堂移送至案求鑒大令以所供不實飭押候究追○某鋪主浦如山以執事人邵香山虧欠資本洋銀七百餘元並縱令各夥透支薪水若干元扭至縣署控請究追大令訊取口供飭押候追繳兹己日久一味挺押前晚提案復訊邵供小的現己冋友人糾合一會自當逐漸清儻至各夥秀支之欵曾有兩人還過洋銀九十元大令詰以何時可收會邵供求恩交人保出方可與各友熟商大令怒其刁猾飭掌頰一百下予限二十日照繳洋銀如違比責不貸○沈維園在竊得大土三枚被縣署捕役徐文拘獲吊到原贓并搜出質劵十餘張解案請究大令研訊之下失主蕭全全供小的冋駕高橋航船本月初四日由滬駛回高橋船中有周毛毛所寄之洽記大土三枚忽然失去祗得認賠今始知被沈所竊由縣捕獲賊起到原贓求恩給領沈認竊不諱大令判責二百板押候究辦飭蕭具結領土 
[英租界捕房紀事]  
　　前晚有林紀生者闌入天津路孫紹五所開烟紙店中刦去小銀錢八十八角適張寳成陳雲忠二包探行經其處遂帮同拘住帶入捕房捕頭著押候解送公堂禀請讞員張柄樞司馬訊究○流氓錢小弟狙伏四馬路中適有金松記者手持鵬翎扇欵步而来突起奪取正在扭結不解由包探沈阿炳拘入捕房捕頭著押候解送公堂禀請訊究○雉妓陸秀卿在福州路中拉客由三百七十七號巡捕拘入捕房捕頭著解送公廨禀請押候訊究 
[法租界捕房紀事]  
　　昨日捕頭查知境内各烟宫鋪時有以士渣熬烟情事迭經查禁依然陽奉隂違因派包探查獲數家嚴加詰問著罰洋銀四元以示之儆○昨日東洋車夫某甲拉車而出漫不經心致撞翻某乙所乘脚踏車經巡街捕拘入捕房捕頭詰知事出無心著賠洋銀各一元爲修整之費出○偷兒某丙潛入某丁家竊取衣服及銅壺等物被事主拘獲送入捕房捕頭命押候解送公堂禀請讞員杜枝園大令訊明懲辦 
[美租界捕房紀事]  
　　前晚積竊張海奎持衣物至西華德路某年鋪質錢適爲包探倪順泉所見連贓帶入捕房捕頭令押候轉解公堂禀請讞員張柄樞司馬究辦○昨晨小竊周阿二混入北河南路穿虹浜左近鄉民某姓家行竊衣物適被事主所見拘入捕房捕頭令押候解送公堂禀請懲辦○昨日午前甬人某甲醉態瞢騰往来北河南路中恣情胡閙某號華捕見之恐其滋生事端因卽拘入捕房捕頭令押至酒醒時釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年六月初八日京報全錄]  
　　宮門抄諭旨均錄前○直隸總督袁奏爲揀員請補知縣以資治理摺○又奏爲能員請留直補用並免繳留省銀兩片○又奏爲知府各字不符請飭部更正緣由片○四川總督奎奏爲安岳縣拳匪仇殺民教己獲首要並資陽縣匪徒滋事辦結情形摺○終奏爲川省伏莽未靖勇營勢難裁併並派員督飭搜捕情形片 
　　太子少保北洋大臣直隸總督臣袁世凱跪奏爲揀員請補選缺知縣以資治理恭摺仰祈聖鑒事竊查鉅鹿縣知縣吳文明於光緒一十八年三月初四日病故業經咨部開缺聲請留儲外補照例以該員病故之日作爲開缺日期歸三月分截缺是月分知縣病故休一項僅出一缺毋庸掣簽前己奏請將本年三月初一日以後所出之缺按班輪補在案應卽遴員序補以符定制查吏部鈔發積缺册内載知縣病故休一項己用過正途出身及曾任實缺分缺間用一人後大挑正班成肇麐補靈壽縣止今鉅鹿縣知縣一缺直隸雖有特　補用人員惟與此缺人地不宜未便遷就自應按班請補查輪補到班之鄭工遇缺先無人新海防遇缺先知縣韓毓霖查無下落應行扣補此外無人其舊海防先海防即舊例遇缺先遇缺均無人輪應各項出身分缺間人員到班惟舊海防鄭工分缺間又無人應用新海防分缺間人員查名次在前之程恩中現在己病故據升任藩司周馥臬司周浩查有其次之各項出身新海防分缺間用知縣李燦漳堪以請補詳奏前来臣查李燦漳年四十六歳安徽毫州附生由候補縣丞光緒十七年三月十七日到省遵新海防例捐升知縣仍分直隸並加捐分缺間補用免試用二十二年三月十一日引見奉旨照例發往二十四日到省按照部文應以是年四月二十九日作爲分缺間知縣到省日期出缺己在一年以後該員才具開展樸實耐勞以之請補鉅鹿縣知縣實堪勝任與例亦屬相符合無仰懇天恩俯准以該員李燦漳補授鉅鹿縣知縣實於吏治有裨如蒙兪允該員銜缺相當毋庸送部引見除將履歴册咨部外理合恭摺具奏伏乞皇太后皇上聖鑒訓示謹奏奉硃批著照所請吏部知道欽此 
　　袁世凱片再直隸庶政殷繁内治外交百端叢集在在需員佐理兹查有二品銜分省補用道阮忠樞才長心細學博識優平日留心時務遇事義理自持臣始創練陸軍卽投營効力在營數年多資臂助嗣隨臣移駐山東委辦各事均能竭誠贊畫而治河剿匪皆相從立功疉經臣保洊今職至籌辦武備學堂及釐訂各項規章亦賴該員悉心考核以求精當洵爲得力出色之員查分省補用道楊晟現經調任山東撫臣張人駿奏留山東補用並免繳留省銀兩業蒙兪允在案該員在直供差深資贊助與楊晟情形無異合無籲懇天恩俯准將分省補用道阮忠樞留歸直隸儘先補用並免繳留省銀兩之處出自鴻施逾格除飭取履歴咨部外謹附片陳明伏乞聖鑒訓示謹奏奉硃批著照所請吏部知道欽此 
袁世凱片再據統領留京馬步各營兼統毅軍甘肅提督姜桂題文稱據捕用知府宋樾禀該員祖父原任四川提督宋慶於本年正月初三日在通州營次病故正月十二日奉上諭伊孫直隸試用直隸州知州宋裕繼著以知府補用等因欽此惟查該員名裕繼二字係宗譜派名投考時即己改名宋樾取入蓬萊縣學並經補廪嗣後在山東新海防捐局遵例捐直隸州知州指分直隸試用領有部照今欽奉上諭宋裕繼以知府補用其名字與該員入學及捐案名字不符緣其祖父病故時該員尚未到通综屬未及詳查誤將派名呈報等語據情呈請更正前來臣覆查無異理合附片陳明伏乞聖鑒飭部更正謹奏奉硃批該部知道欽此 
頭品頂戴兼署成都將軍四川總督奴才奎俊跪奏爲安岳縣拳匪仇殺民教己獲首要並資陽縣匪徒滋事辦結情形恭摺縷陳仰祈聖鑒事竊查川省自上年直隸拳匪之變其黨散匿各屬潛以邪術誘人愚民多爲所惑迭經欽奉諭旨出示嚴禁通飭各屬在案本年三月間資陽縣匪首李岡中等傳習義和邪拳藉詞仇教聚衆一千餘人劫掠鄉塲殺斃差勇保正勢甚猖獗當經奴才飛調練軍星夜馳往並飭資州直隸州知州沈秉堃督同該縣胡微元委員試用知縣高維寅等彈壓拿辦詎李岡中等竟敢脅其黨衆攻撲縣城幸官兵先己到地出城迎剿斃其悍黨多名餘匪棄械四散官軍跟蹤追捕並飭各路鄉圑截擊一面出曉諭解其脅從有悔罪爲良不咎旣往相持三日之久附和之徒散盡首犯李岡中李南山與匪目張崇山劉大恒羅都一李其太劉澤海劉澤世等勢窮力竭先後就擒當將藔葉溝匪巢平燬由該營管帶提督汪東昇押解李岡中到省奴才督同司道提犯訊明恭請王命將李岡中綁赴市曹處斬並飭將張崇山等一並就地正法傳首梟示以昭炯戒該縣地方旋卽平靜教堂教士教民均以保護無恙此資陽縣拳匪滋事立時撲滅之實在情形也奴才因該縣之變訪聞安岳樂至簡州等處皆有拳匪蹤跡遂派官軍周歴各屬會同地方官嚴密搜捕詎該營尚未到地卽據安岳縣唐枝中禀報縣屬楊家壩地方拳匪楊祖平等將同壩居住之教民楊紹榜等八名平民古萬得等三名一並殺斃並傷教民教婦十人該縣聞信馳捕當塲格殺一匪拿獲首要楊祖平等八犯教堂醫館并無損壞司鐸畢伯祿亦經圑保護送人城等語查該匪楊祖平等因習神拳邪術輙敢戕殺民教多命實屬窮兇極惡自應儘法嚴辦以儆其餘該縣唐枝中雖將首要各犯立時獲案而未能先事查拿究屬疏忽應請撤任勒緝除委員赴縣提犯訊辦並將被害各家分别妥爲撫恤曁飭各屬嚴捕餘匪務盡根株以遏亂萌外謹將先後拿辦情形恭摺縷陳伏乞皇太后皇上聖鑒訓示謹奏奉硃批知道了仍著緝拿餘匪隨時防範以靖地方欽此 
　　奎俊片再繕摺後接准外務部来電欽奉諭旨莠民傳習邪教煽惑鄉愚最爲地方之害著奎俊飭屬迅即嚴密訪拿認眞查禁務期凈絶根株以遏亂萌毋稍大意至此案首要各犯楊祖平等戕害教民多命實屬窮兇極惡審寔卽行正法仍將餘匪緝拿務獲懲辦教民楊紹榜等無辜被害著卽妥爲撫卹該縣唐枝中雖將首要各犯立時拿獲究未能先事預防著照所請撤任勒緝等因欽此當經恭錄轉行欽遵　理查川省伏莽本極煩多自有義和拳黨流入境内各笙會匪以其易於惑衆無不從而效尤數月之間遍傳各屬雖經厲禁嚴捕有犯必懲而此滅彼起乘間竊發在在可虞上年奉旨裁併勇營原議俟隨扈川軍撤回本省之後再行籌辦乃提督夏毓秀丁鴻臣所統各營甫經　川旋其派往松潘剿辦夷匪至今尚未告竣川南一帶又時有大股滇匪游弋邊境不得不先其所急派勇分防並電滇督撥營會同拿辦此次拳匪事起幸而舊有各營尚未裁併藉得用以剿捕然己苦於不敷分布以目前情形而論實有稍縱卽逝之勢不但防練各軍未便遽議更張且須添募數營方足以資鎭懾也伏念拳匪之禍不僅仇教而己上年直隸山東民生遭其荼毒創鉅痛深不堪設想然鄉僻無知之圑保猶有惑於仇教不仇民之說私目爲其庇護者川省一百五十餘屬民教積不相能辦理尤爲棘手現經嚴定處分通飭各屬務使家喻户曉知拳匪之不容於法一面分飭防軍並委己革道員周振瓊本任叙州府知府文煥等馳赴各處會實該管文武嚴密搜捕勿使稍留餘孽貽害地方將来各屬拳匪一律肅清之後在事出力人員可否仰懇天恩俯准查照軍功分别異常尋常擇尤保奬以示激動之處出自聖裁謹附片具陳伏乞聖鑒訓示謹奏奉硃批著卽督飭認眞查辦務將各屬匪黨一律肅清尤在各州縣振刷精神勤恤民隱以清亂源餘依議欽此 
 
