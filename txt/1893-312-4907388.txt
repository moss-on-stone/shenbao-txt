# 1893 - 312 - 4907388

 

Page 1

 
 
[三百五十四號畫報告白]  
[點石齋啓]  
　　鎭江土娼莊三娘之子曳尾之流也日前因眷一妓女被狎客某乙與之爲難謂龜嫖龜要罰三担燈草灰必如此方可了結龜大　徧覔之下僅　燈草數十斤乃令長跪門前一面燒灰一面呼龜認過可謂虚題實做矣他若人有避雷之方天有不孝之警馬　人而同斃妖作祟而遭誅痴官則念切縱囚文童則力能擊鬼修眉者眉被剃祀神者神降臨及所附叢抄等圖說並樂善堂大藥房告白等准於初六日出售此佈 
[論善堂仿西法之利]  
　　余前者兩論中國善堂宜仿行西法以臻盡善自保嬰養老工作義塾諸大端以及用人立法固己粗其規模誠以善與人同旣爲善舉則公而非私彼之法勝於我我不妨從其所長我之法不及於彼我不妨舍其所短夫擇其善者而從之其不善者而改之物我無分此至公之心也推此心也以之治天下且不難臻於上理何况善堂哉此我所以不能無望於當世之好善者也顧前者第論措置布施之方而未及推行盡利之效夫中國苟能於善堂大加整頓各州各縣協力同心則非獨養窮民行仁政而巳蓋於國家有四大利焉一曰養人材夫待自圓之木而爲輪則千歲無車矣尋自直之竹而爲箭則百世無矢矣材之貴乎養也不綦重哉雖然廊廟之材需乎養草野之材亦未嘗不需乎養今有此堂以爲養育羣生之地因材施教凡農工商賈百執事使人人各擇一業以自效則欵不虚糜人無虚立人材之興自可蒸蒸日上况有義塾以資其啓沃則英敏特逹之子亦得以文章自顯經濟自期芝草無根醴泉無源古來發蹟微賤僂指難陳吾知此堂之興必有殊尤異敏出乎其中夫而後中也養不中才也養不才粲乎隠隠各得其所草野於以無棄材朝廷於以慶　人此一大利也一曰重民命夫國以民爲本本固則邦寧聖王之臨兆民如慈母之保赤子一夫不獲則曰時予之辜顧天下之大人民之衆家殊貧富地分沃瘠其不能無顚連無告者亦勢爲之也然有嬰　不克保有老而不克養凡人間之缺憾皆傷天地之和今各縣誠能妥爲收育善爲安置使幼者暢然得遂其生而無夭札之虞鰥寡孤獨廢疾者皆有所養而無失所之憂洩洩融融釀成宇宙太和之氣而國家自可卜其昇平矣此二大利也一曰終遊惰管子有言倉廪足而知禮節蓋飽暖則易於爲善飢寒則易於爲非無恒産而有恒心非可盡人而責之也且一女不織或受之寒一夫不耕或受之飢遊惰之多夫豈細故又其甚者小則祛篋探囊爲閭閻之害大則揭午斬木貽國有之憂是安可不絕之於先哉今各縣善堂均增設棲流之所凡失業遊民無不招之使來俾有以自立董之以威而勵之以賞其有不相率而勉爲善良者乎其自堂中撫養者則自孩提以至成人業由堂中教訓而約束之自不至流爲匪類若此者明以防遊惰之漸卽隠以清奸宄之源此三大利也一曰致富庶中國之大孳生無窮然每年各省貧戸子女其棄而不育者何可以千萬計令各縣之本有善堂者則擴充之本無善堂者則增建之開誠布公實力奉行一洗從前有名無實之積弊則貧戸子女自可接踵而至夫以一州一縣分計之則見爲少以中國之大合計之則見爲多是中國自整頓善堂之後每年可以取數千百萬就絕之生靈而撫養之成立之矣生聚教訓數十年之後中國人民不什倍百倍於今日之衆乎是致庶固可操劵以待者也旣庶何加孔子曰富之夫富之之道無他亦在人力爲之而巳苟無曠土無遊民未有庶而不富者也然則此堂之設端之所見者微效之所極者廣此四大利也此四大利者皆彰明較著而人所共知者也惟此等大善舉須由朝廷爲之提倡則風行草偃人民無不慷慨樂從西國善堂經費每捐自紳富而出於國帑佽助者亦復不少誠以絕遊惰以清奸宄廣育嬰以致富庶皆爲政之先務而布德行仁固已寓於其中矣孟子曰堯舜之道不以仁政不能平治天下蓋不以善舉視善舉而以政務視善舉則上之行善者切下之被澤者廣而收其效者亦可大而可久有秉鈞之責者其勿歧視善舉而急起立行也可 
[本館接奉電音]  
昨日本館訪事人由京師飛電傳來本月初三日上諭一道敬謹譯登○十月初三日内閣抄奉上諭四川布政使著王毓藻補授欽此 
[祭諭恭錄]  
照錄郡王銜多羅貝勒奕絪大祭文皇帝諭曰朕惟貴貴尊賢恩禮宜周乎終始親親錫類情文必備乎哀榮爰攷彝章再申奠醊旣厪宣勞於陪仗亦綿寵恤於加籩爾郡王銜多羅貝勒奕絪封守丹書派分蒼籙本支百世荷闓澤之綿延歷事三朝備内廷之從侍休揚虎拜慶錫龍光令緒丕昭盡誠自勵失小心而翼翼式公族之䋲䋲職思其居歷試統權夫旗務聿修厥德遴賢協掌夫宗盟方倚　之攸資乃淪殂之倐告愴懷莫釋嘉薦重頒於戲憶内朝之列稦杳矣鳴坷緬幽室之將營愴然錫卣靈如不昧尚再歆享 
[出殯盛儀]  
前刑部左侍郎清吉甫少司宼安仙逝一則曾綴前報兹悉清少司宼靈柩於九月二十日爲發引之期大　用六十四八以舁靈柩蓋以杏紅縀上　海棠花朝衣金蟒旁繡長圓金壽字棺罩前舁引魂旙一座旙衣用灑金紅縀做成三十二人肩荷駱駝二對駱馬四匹牽者背負金鈎藍心紅邊上繡金龍大馬纛一對紅官銜牌二十餘對清道飛虎飛龍飛鳳飛熙飛羆等旗八對大紅門傘一對八寳槍槅漏粉棍紅黑帽子包馬廂藍旗槍八杆紅傘緑扇金棍劊子手松獅松亭松鶴松鹿松男松女各二對青龍刀偃月刀大砍刀三尖兩刃刀各一對令旗令箭日月龍鳳扇龍旗玉仗黄牌提爐曲柄黄蓋吹鼓一部八人黄亭一座上奉諭旨一道緑呢大轎一乘前執杏紅座傘一柄旁有負箭筒二人官樣轎一輛係以紙木作成車騾做假成眞徧處消機運走靈捷與眞騾眞車無所區别金山銀山縀疋古玩碎金銀大個當十現錢天平砝碼箥籮帳木十數桌雖係用紙裝糊與眞無異四季盆花均係巧奪天工非細辨認不識是紙所做成童男童女並糊成長隨一人手提坐褥　役一人手提猪肉菜蔬皆若眞形後則騎馬一匹鼓吹一部杏紅座傘一柄亮轎一乘日照傘一柄兩旁穿孝小男二十人皆跨木盤上托頂帽朝珠古玩等物沿途舉哀孝子於大槓前架靈後擁旗戟銀槊大刀銀鍾四部鑲藍旗槍二杆三尖金龍大纛一杆執者皆乘馬由枌子胡　出西口繞走溝沿馬巿橋沿大街走四牌樓出宣武門於長椿寺廟中停柩以俟明春擇吉再入佳城安葬惟以所糊各物均屬新奇故往觀之男紅女緑衆若堵墻誠爲僅見之熱閙也 
[鳩兹警]  
蕪湖　事人云上月二十三日下午四點鐘時蕪湖長街湖南會館　近　義　烟店後進貨房 
 
 

Page 2

 
 
不知如何火起濃烟直冒勢甚猖狂頃刻焚穿樓板繞梁而上直透層霄少焉警報銅鉦水龍畢集俄而地方官亦督　兵士持械前來老湘營兵水龍則繞至後門就河　噴救約歷一點鐘許始得火滅烟消所有前進門面後進廚屋均幸危而復存惟左右隣　已受驚實甚矣又數日前石橋港後小營盤附近亦被火焚去茅屋數家聞因婦女出門看會忙亂中悮墮火星於灶下致肇飛災云 
[五茸火警]  
上月二十九日之夜松江北門外鬼壇橋吳姓牛儈家不知緣何遺火焚去草屋兩椽是日黄昏時西門外白龍潭左近抱龍橋某姓棺木店亦不戒於火濃烟繚繞赤燄飛騰婁縣張邑尊城守營曾游戎左營胡遊戎均命駕而來分投彈壓幸水龍畢集吳回氏卽逃遁無蹤祗焚去門面兩椽草棚一所棺木十餘具 
[訊匪詳誌]  
蕪湖訪事人云前月會匪劉高升經蕪湖道袁觀察會同牙厘局總辦許觀察派員獲自南陵山中　墩埠押解至燕由蕪湖縣王邑尊與保甲總辦升　研鞫供認收聚徒黨自立山堂並前年李洪卽李　謀勾串洋人私販軍裝龍松年嘯聚三夾水起意謀逆諸　均亦與聞旣而續訊數次仍慷慨陳詞滔滔不竭邑尊乃抄錄供詞申詳道憲袁觀察牌示九月二十四日會同許觀察在道　　勘屆時邑尊　自押解到轅弁兵護衛劍戟森寒兩觀察反復推求劉仍顧盼自雄所有供詞與縣訊無少異乃令當堂畫押發回縣署收入囹圄俟省憲批回卽當派弁押解赴省云 
[學憲决科]  
應元書院係羊城闔省舉人肄業之所每逢大比之年於揭曉後由學憲考試决科一次取列内課外課内課賞給公車費銀五十兩外課三十兩其非在書院肄業而附考者其銀折半賞給此次學憲因各屬試事未竣不能在省久留故定於十五日考試是日卯刻學憲徐花農大宗師排齊全副儀仗親到書院命題應考諸君咸整肅衣冠站班伺候題紙旣下各回坐號搆思時至申刻卽紛紛交卷而出文題子夏曰博學而篤志兩章詩題賦得艦浮花鷁近蓬萊得萊字宗師終日在書院監試俟清塲後始鳴騶而返該試卷亦親自携回許閱宗師卽定於是日起程往雷瓊等屬巡試延至二鼓後始能上船王事勤勞不遑啓處誠可爲宗師詠矣 
[武闈防弊]  
聞粤省武闈定於九月初一日開射然尚未見明文未知確否撫憲剛大中丞訪知此間武闈弊端百出加以闈姓賭博扛雞禁蟹尤要防閑故考試各事宜中丞皆以鎭靜出之使人不能揣測又以巡捕家丁爲作弊之媒聞中丞擬於開闈之日卽屏除弗用不使其在塲中奔走以杜弊端云 
[式燕嘉賓]  
粤省各大憲於十八日在廣雅書局公請顧吳兩主考宴飮以盡東道之情是日午刻各憲卽鳴騶戾止冠裳畢集水陸紛陳迨明月高升始盡歡而散誠一時之盛會也 
[祭儀誌盛]  
杭俗兵燹以前富家巨室每遇殯喪大事最重者做祭然經費浩大一擲千金故諺有之曰生不做戲死不做祭所謂做祭者與做戲相髣髴十數日前先將因親及親因友及友邀請四五十人其中必需翎頂煌煌者若人登賢書者若人列膠庠者若人先設盛席欵侍届期之先三日將珍寳古玩衣服器皿花草餚饌蔬果食物香楮等陳設各處多多益善至祭時各就品級裝束排班序進詣祭所行禮畢暫退約半點鐘將陳設珍寳等物分起進獻如獻爵則用三人上香配執燭者兩人進衣裳幾襲則幾人獻饌或二十四人或三十六人若花果雜樣瓶爐鼎杖之屬執事者脫去補挂穿一色花衣佩忠孝帶荷包手帕旅進旅退周而復始堂上堂下各有音樂其升堂降階進退遲速由左旋右由右繞左各有儀節而鼓吹笙簧亦隨其儀節而緩急之若一人獨進有類跳加官者兩人並行有如雙飛蝴蝶者若十人盤旋有如長蛇者種種不同然亦不妨自出心裁只要做得圓轉自如而無隕越之羞及至靈幃前值幔者穿素服摘纓將幔搴起趨進立定旁有鳴贊若人分别兩行如鳥之舒翼更有司香司爵司帛司饌司鼎各執事如獻爵鳴贊者高唱獻爵司爵者屈一膝接爵設座前接獻與進獻人各如其數每獻一次或樂作樂止或舉哀哀止或拜跪起伏均由鳴贊者高唱自午後一點鐘起祭至夜半十二點鐘始止甚有遲至黎明者横河橋北河下紳士周觀察之夫人卽哲嗣夢九之太夫人適於終七之期邀請鄕耆紳衿就府第做祭一一如儀是日自一點二刻起至夜間兩點鐘始止排列盛筵六七十席斯誠兵燹後絕無僅有者也 
[閩小記]  
閩臬張笏臣廉訪某日因公出轅行至某大街有棍徒數人掉臂游行並不避讓廉訪大怒喝令扭住發交侯官縣李大令辦理旋將該棍徒陳阿猴阿隆二人荷以雙連枷發犯事處示衆并出示黏貼高脚牌上其文曰輕薄少年横行街前以手加臂彼此駢肩憲駕經過肆無忌憚瞻玩如此枷自相連用特諭示毋蹈前愆凡爾百姓尚其勉旃○外省人某甲在閩多年去年其子在賭塲中輸錢百餘千恐爲父所責私服阿芙蓉膏斃命甲查悉前情歸咎於賭棍某乙等控官請辦波及著名賭棍多人歷經地方官將賭屋標封賭徒拿辦迄今案尚未了該賭棍等懷恨在心志在必報某日甲至南臺探親戚突有壯漢數人扭住毆打並將髮辮割斷甲力不能敵大受損傷迨賭棍散後復赴地方官衙門具禀請究賭棍横行如此誠非地方之福也 
[武林雜紀]  
杭垣各肉鋪自中秋後價值逐漸增長店秤十三兩三錢作一斤者價得一百四十文若私秤二十兩者每斤必需二百文大約客貨販至省垣者甚少因去年剛鬣公在船鬱悶沿途倒斃業戸有前車之鑒不敢捆載而來物以稀而見貴無怪價值之增長也○杭俗每逢十月間大戸小家無不醃菜爲禦冬之計今年天氣晴明雨澤稀少菜畦須恃人力灌溉未能發榮滋長故東門一帶菜巿尚復寥寥水菜每斤約需錢十一二文之譜說者謂將來乾菜非十四文一斤不辦較上年巳貴一倍有餘菜根滋味亦非容易領略也○距錢塘門十八里留下鎭地方有海松和尚者去年自焚其身顚末已錄報章其墳作於靈芝寺前各鄕人之進香者　風而來舟車絡繹香燭茶菓食物等攤如鱗之次如櫛之比荒塜叢中幾成小村落香金及隨緣資助者積累至今約千餘金鄕民遂就墳側賢建屋宇以壯觀瞻董其事者係該處長生庫司帳某甲先將地基開闢不料地下全係無主墳墓一概挖掘纍纍白骨初則用小磁罈裝埋繼則愈挖愈多竟用大荷花缸盛之七零八落堆積其中令人目不忍覩和尚有靈當亦掉頭不顧而去矣○按經歷葛二尹係蘇州吳縣人其哲嗣太學生名泰林者隨侍省垣今秋應江南鄕試中式七十九名舉人泥金報提喜溢門楣鄕友寅僚登堂拜賀衣冠濟楚車馬喧騰極一時之盛○杭垣每多火患故官署及社廟均有龍會近由各叚鄕耆添備水龍鳩集人夫一聞警報不論遠近互相援救除官署外城廂中約有三十餘集今年秋末冬初天時燥烈各龍集逐起演習以祭龍神火政旣修烽烟自可永熄矣○杭垣天氣亢晴已久九月二十九日夕陽西下忽見濃雲四起星斗韜光至魚更二躍封家姨跋扈飛揚頗有萬馬千軍之勢約一刻許仰見雲翳全消衆星拱北天之不可測如此○武闈將屆杭垣候潮門外羅木營校塲馬射箭道兩旁積土日久不免坍塌省防統領劉吉園軍門飭令楚軍先期開挖闕者補之積者去之務使其直如矢其平如砥庶幾馳驟磬控時無曲折高下之虞至撫院箭道亦巳一律修葺矣 
[鳩水談資]  
今夏順直水災小民蕩析離居李傳相奏准開辦平糶並招商人運米赴津催免稅免厘須由振局發給執照方能照辦故遲之又久未見有人來購近日始有四明商人汪姓請得護照來蕪採辦白米一萬石運津平糶現已陸續購齊逐日由下水輪船運滬轉附海舶北上○曾家塘北一帶高阜後荒墳蕭瑟有灌園叟結茅種菜其間九月廿三日村雞報午某叟正在汲水忽聞前山荒塜中有嬰兒呱呱聲往跡 
 
 

Page 3

 
 
　之見一新掘土坑中有生甫月餘之女嬰一口下身巳薄擁黄泥惟頭面則覆以洋鐵簸箕似不忍生理以待他人携去者叟欣然抱歸惟以鰥居無耦只得　之鄰嫗以生以養一時遠近來觀有歎息者有贊羡者特是棄孩之家旣已生育月餘何忽忍心抛去想必有難言之苦衷也○保甲總辦梁若洲太守赴省公幹於九月十八日遄回差次○粤人歐陽氏忘其名挈妻僑居蕪湖寳塔根一廛聊托藉小車以營生今年恩科鄕試忽亦動富貴之想與牀頭人熟商措得洋蚨十五元盡以購買闈姓蕊榜將開亦效窮秀才之鵲語晨占金錢夕卜幾於寢饋不安迨九月某日電信飛來果中頭標計得洋蚨九千九百餘元一時親鄰笑語婦孺騰歡不啻牗下書生一朝釋褐青皮某甲以爲有隙可乘亦厠親友之列登門長揖繼而危坐不去訊問何故則索取分紅者其婦方與爭論歐乃探懷給以青蚨數百翼遂一笑而去○某日薄暮有一乞丐昻然而來向陡門巷口各店鋪求乞後至福成布店門首蹲地而坐俄而玉山遽頽聲息闃然俯視之蓋己魂游墟墓矣乃喚地保領得施棺乘夜抬葬荒郊生則餐風宿露死亦席地幕天較之伯倫荷鍾不更高出一籌哉○蕪湖保甲各員於查拿會匪一事平素講求不遺餘力購募眼線豐其衣食贈以重賞示以恩信故能使人蹈危機而不顧入巢穴以擒渠如龍松年張道士輩拿獲不知凡幾伏奔爲之一清兹蒙撫憲論功行賞奏請將保甲總辦吳春農太地俟補知府後以道員補用蕪湖縣王宇春大令以直隸州在任候升兩江儘先叅將李葆林叅戎以副將仍留督標候補通判　少齋别駕以直隸州留省補用饒芷卿别駕以知州留省補用均蒙特旨批准陞階疉轉雲路騰驤激厲有功因應如是 
[紅顔飲恨]  
揚州城外煤炭行執事某甲皖人也年將大衍抱伯道之嗟遂於去冬購某氏女爲簉室以冀側挺旁生藉延似續營金屋於炭行之旁方謂温柔鄕裹足老一生上月某日甲因事入城臨行謂女曰城内門禁森嚴吾或遲遲不歸汝可扃戸早臥不必倣宓妃留枕也囑畢而去及入城事竣譙樓甫報初更甲念天色尚早遂又出城比抵家輕扣銅環寂然不應意已熟睡試從門隙窺之則見堂上燈燭輝　女正與隣人某某等作葉子戲甲忿甚叩門而人斥女曰汝縱欲看牌白晝儘可何獨於夜闌人靜時男女雜處尚復成何事體言未畢隣人已散女旋亦默默歸房翌晨甲照常至行中辦事迨歸家午餐見女臥床不起趨視見　顔色慘變氣息奄奄唇指間烟漬猶存知係吞烟當卽送信母家一面倩人灌救祗以受毒過多未及黄昏遽爾香消玉殞傳聞女腹中已懷孕五月甲旣悲且悔幾於無地自容幸其母族尚不十分滋閙惟令從豐收殮並給經懺資爲泉下人造福枉死城中又添一重公案矣 
[南布火災]  
昨晚鐘鳴十下三刻時本邑南巿二十三七鋪及十六鋪地甲忽鳴鑼報警詢知永順碼頭慶泰花行因深夜軋花小工不知謹愼遺火花衣中一霎時冐穿屋頂時適風狂似吼以致祝融氏大肆淫威延及十字路口四面齊焚燬去某染坊新開之某洋貨鋪等店城廂内外各洋龍飛馳而至恊力以澆百道飛泉破空而下旣而江海關道聶觀察上海縣黄大令總巡張司馬以及巡防各局員提標右營叅將皆帶同勇役分投彈壓嚴緝匪人直焚至十二下鐘時火勢始稍稍衰息文武各員弁遂分道而歸 
[賽會肇釁]  
浦東南匯縣界有獅眼廟中供城隍神該處鄕人於前日邀齊會首舁像出巡會中除尋常傘扇外有扮作三百六十行者有扮作賣私鹽之婦女者有三人扮作蕩湖船浪態淫聲不值識者一噱行經分水墩地方有無賴等以賽會未曾發帖近於係慢遂將頭鑼攫去會中人不敢向前中道折回約齊各會首與無賴理論後經地甲錢晉卿出爲排解始了其事 
[脩廟勸捐]  
欽加運同銜補用直隸州特授松江府上海縣正堂黄爲出示曉諭事據職董李曾珂王宗壽朱徴鎔汪濤曹基善朱其蒓葉佳鎭姚文枬楊本增莫肇辰瞿開桐江文燿姚天來葉永孚等禀稱竊本邑城隍廟爲一縣之規模萬民之瞻仰四時報享廟貌宜崇溯自同治初年集捐改建大殿時因經費不敷未及頭二門等處兼之年久失修四處朽窳照墻已坍鼓亭欹側棋杆根爛傾折堪虞若不急爲修葺勢難收拾兹據該廟住持道土曹建華陳德新禀商前來董等公同履勘果屬實情已飭匠估建約須修費四千餘元值此地方清苦籌欵無從因思本邑萬商輻輳好善者多且商賈行運海舶往還咸頼神靈庇祐若勸共相佽助當可成此要工議繕捐册互相佈勸惟慮五方雜處作僞冐捐呈請出示曉諭以便集捐等情到縣據此除批示外合行出示勸諭爲此示仰合境紳民商富保甲人等知悉爾等須知城隍爲一邑之保障廟貌宜崇現在廟門坍損自應籌欵修整以壯觀瞻而昭誠敬自示之後務各量力捐助俾濟要工惟此項捐欵係由該紳李曾珂等經收辦理隨時給發收票執憑以昭徴信倘有無恥奸徒托名冐收以及藉端滋擾情事一經訪聞立卽提案究辦各宜凛遵毋違特示 
[戟門校藝]  
本埠南碼頭之南有督標滬軍營駐紥向由蕭雲卿軍門統帶前因挑濬城廂内外各河道各勇丁久未操演迄今疏濬巳竣軍門以武備不可廢弛日來督率健兒於每晨六下鐘時至營門外大校塲操演洋槍打靶及馬步射並演各種陣法作壁上觀者頗不乏人也 
[印捕强姦案略]  
前禮拜五之夜有六十四號印度巡捕落差後蹀　至四馬路西鶴鳴里口見有野鷄娼院女傭尺許蓮船大踏步而出卽拽上門樓意欲用强姦污女傭極聲呼救一時四鄰畢集爭詢緣由其夫某甲僑居左近旋亦聞聲奔至將印捕扭交四百零二號華捕帶至捕房副捕頭略詰數言告知麥捕頭立將印捕移送英領事署總領事升堂訊鞫女傭訴稱小婦人被印捕强姦因之呼救甲訴稱小的係木工僑居鶴鳴里之南首是晚聞妻子極聲狂喊因卽飛奔而去將印捕扭交華捕印捕供稱前夜路經此處有一婦人招之前去是以付給洋銀一元同至伊家忽有多人圍而毆擊值班之三道頭西捕及四百零二號華捕同禀稱是晚帶印捕至捕房詰究稱有人詈伊爲賊因與爭閙今則所供已不符矣女傭又稱小婦人並未喚印捕到家見証婦人二口同訴稱印捕欲强姦女傭女傭駭而呼救小婦人等均聞而往觀總領事以印捕行爲可惡旣巳衆供確鑿不能任其狡展判令監禁三月罰作苦工道路傳言謂女傭巳被拉斷褲帶然實未成姦云 
[兇刀已獲]  
醋海紅波一事昨巳紀諸報端當日美捕房黎副捕頭立飭包探唐寳榮悉心偵探並送自殘之王三至同仁醫院求治旋探得王的因所私蕩婦金珠另與有情人幽期密約悮疑阿茶撮合是以藉端尋釁拔刃自殘捕頭遂令帶同夥役在王家中搜獲剌刀一柄約長六寸刀尖尚有血痕隨卽帶回捕房待呈請蔡太守騐究 
[僅受虚驚]  
滬城館驛橋南首扇骨作昨日因煮午膳遣火竹花中火星亂迸延燒牀帳作主率同夥伴取水灌救應手撲滅得免成災亦云幸矣 
[滬城雜俎]  
相士陳一清賃屋於邑廟百靈廳畔亦旣有年前日有狀似兵勇之某甲將所畜畫眉鳥挂於相館門首適有觀相之少年悮將鳥籠碰落鳥在籠中驚飛如羝羊之觸藩少年急將籠提起仍掛原處爲甲所見驀飛一足將少年踢倒在地尚欲揮拳少年大聲呼救旁觀者咸抱不平甲始釋手大言曰此鳥巳養數十年費盡心力被汝驚壞須償洋銀四十元否則不肯干休旁人皆謂事出無心令少年向伊賠罪甲尚昻然不顧紛擾逾時後不知所終○南倉大街瑞記布店前日有衣履翩翩之甲乙二人來購紅布數疋計值洋銀三元七角講定後甲忽謂店夥曰洋銀放在家中未及帶出可否囑學徒同往携取夥頷之遂命學徒同往旣而行經德大典當門首甲忽獨自向前學徒與乙瞠乎在後至水神閣對面之吉祥樓茶肆小憇烹茗解渴一轉瞬間乙將手巾包置於桌上下樓小便學徒亦不以爲疑良久不見乙來學徒將手巾包開看祗有火紙一捲青蚨十餘翼始知被騙下樓找尋巳無蹤跡遂回店訴明前情店夥無如之何惟撫膺浩歎而巳 
 
 

Page 4

 
 
[東籬秋老]  
前昨二日邑廟内園舉行菊花會午後各會首將所蒔佳種舁往園中共有三十餘盆雜以佳果靈芝棐架磁盆位置楚楚曲會中人亦在此奏樂清歌起處入耳悠然自午至暮翩翩裙屐逐隊偕來日亦海濱韵事也 
[龜巢穢語]  
粤人某甲能操滬音日衣服麗都在烟寮茶肆中紏人賭博不耕而食不織而衣蓋夙與某娼院鴇子有私其腰臻皆取之於鴇也前日行至老閘不知如何與某龜奴口角龜奴謂我與爾皆泥中曳尾者何必互角雄强不如各自縮頭免致被老桑所煮聞者皆　之以鼻後經同黨勸散不知所終○常州鴇兒金氏卽阿金曾在本邑英租界三馬路同安里開設長三娼院買得小女子二口其一年約十六七字曰秀芳一爲翠芳則僅十四五齡近以狎客寥寥謻臺日上所負諸債積至三千餘金私擬挈秀芳至天津與北地胭脂各爭顔色或者女兒花好不難綦復盈門龜奴及各債戸聞之竟於前晚誑稱楊寳寳召令侑酒將錢樹子移至义桿某甲家隨喚鴇到來偪令折償債項鴇至此垂頭喪氣戢　　飛雖欲倩護花人高建珠旙而青鳥不來無處傳消遞息惟有婉言商懇央龜奴等約日熟商而巳亦苦矣哉 
[英界公堂紀事]  
包探江阿三及夥阿順於賽馬時在圍塲外捉賭致被賭徒戳傷旋由包深秦少卿沈金隆拿獲賭攤上估看洋銀之姚雲祥究出行兇人名姓禀請蔡太守飭差恊緝等情巳詳前報兹者受傷人巳日漸告痊而兇手四散無蹤一時無從拘獲昨遂將姚解送公廨蔡太守飭押候核示○沈子山船戸也某日裝棉花至某處遇風舟覆棉花漂散浦中旋在羅廣和處查見一包欲向索回羅言向陳阿拔　　隨偕往尋陳詰問以致互相爭閙扭至捕房捕頭令二百七十八號華捕一併送至公廨蔡太守諭候訊供核辦○徐松道之子至某處老虎灶購開水被陳德林吳阿林等所碰以致燙傷二百八十五號華捕見之一併帶至捕房移送公廨蔡太守諭侯訊供核辦 
[善可回天]  
寰宇雖廣無非積理之區伊古迄今力行善事者無不仰邀厚報亦足見作善峰祥理固有　然可恃者浙寧方義章　次孫森官病體速愈特助洋一百元交本館恊賑所彚解災區拯彼黎庶痌瘝念切利濟功高吾知蒼蒼者必報以福澤康强逢吉光大門閭正不難翹足以俟之合書數語以當左劵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣曁瑣案]  
邑廟前萬泰洋鐵店主錢松林扭沈阿福至縣控訴沈夥施和尚施海全昆季將學徒沈道生誘匿　　　　　　　鼓時黄大令在花廳提訊先據錢松林訴稱係無錫人在治下開設萬泰洋鐵店學徒沈道生人頗忠厚八月十九日小的有　出外店　令道　購買　心一去不返迨小的回店始悉前情四處訪尋杳無蹤跡是月廿四日有人告知小的言道生逃出後曾至對面沈阿福之班鼓店中連宿二宵小的向之理論　　言由伊夥施和尚等招留欲尋和尚昆季理論未能覿　是以扭阿福到案請究大令問曰道生係何處人　　幾　　爾店學習約有幾年答　道生係青浦縣朱家角人今年十七歲於去年正月　店學業大令又問道生在店時與爾等曾否口角答稱　徒索來和好並無嫌隙道生之父沈德甫現亦在外求請傳訊大令卽命傳案德甫供稱青浦人道生係小的之子兩房賴此一線以延宗祧去年正月間送至萬泰洋鐵店學業迄今相安無事正月間爲子立過關書不料八月十九日忽然不見經錢通知小的錢並無不是總之兒子不應隨施逃　當卽帮同尋訪並往戚家查問杳無　影求恩究追大令問爾子往萬泰學業爾曾往視否答稱曾往數次大令復問錢曰爾知施和尚等何在供稱不知大令命提沈阿福研訊供稱亦係無錫人開設班鼓店與錢爲隣錢之學徒沈道生逃逸後小的查明由店夥施和尚招留住宿二夜及　向之查問施等竟不别而行現往　南平安街小的欲扭伊到案伊等自恃人衆將小的敺打現求派差同住方可拘案追究道生下落大令問曰爾與德甫是否同宗笞稱同姓不宗並據四　地甲投案禀稱此事經本圖　事再三追　仍無頭緒以致伊等到案控告大令飭將沈　福交差帶出往提施和尚施海全到案訊究錢松林沈德甫均叩謝而　　顧王氏控顧桃春夫婦圖賴賠洋兇毆受傷等情黄大令著補詞聽候騐訊爲前報所巳紀前日晚堂由大令提訊顧王氏訴稱係本邑人現住虹口天后宫地方今年四十一歲丈夫顧晉山逝世已久遺下家　小婦人藉以餬口有表現顧徐氏嫁與顧桃春爲妻桃春同弟梅春在大東門外關設生源米店去年八月初十日徐氏夫婦前來適小婦人他出伊等遂哄騙女兒出外徑自入房　金銀首節衣服等竊去約值洋銀三百餘元及小婦人回家查視不知何人行竊當時投報捕房派包探來看直至九月十七日始得破　尚無贓　旋在　廟弄内某京貨店將桃春所寄之贓吊出所有玳瑁骨扇子一柄洋珠花一對其餘衣服金飾均無著落具禀公堂蒙蔡大老爺備文　憲案關　桃春等無著旋桃春等央小婦人之叔王小三及伊叔莊杏村卽莊金堂等出爲解勸願償洋銀一百元不欲纒訟富卽首肯當時收過廿元尚有八十　言明陸續付下小婦人信以爲眞詎料至今分文不付上月杪往索適桃春之母逝世是日開弔顧徐氏喚小婦人入内甫進内室桃春喝令梅春徐氏及子阿二並諸親戚等不問情由奮拳毆擊並將各物亂擲小婦人大呼救命挑春向小　上猛踢一下致受重傷不得己奪路逃出來案控告叩求騐究大令問曰償　之欵可有筆據笞稱　念親情故未立據大令謂去年爾被　後業已涉訟公庭有何親情耶顧王氏供稱大老爺不信有叔父作證大令問爾叔何在供在此候示大令命傳王小三至案供稱係本地人現住英租界二擺渡開設米店王氏係小的姪女去年被桃春行竊衣飾在英公堂控告桃春情急央小的及莊理勸賠洋一百元先付二十元餘則按月由小的往索及期前往伊竟分文不給小的年己六十有人步嚴艱難故令姪女自往收取豈料反被行兇洋銀仍無著落此事雖無筆據然公堂有案可查憲案亦有關　文　大令謂　時爾等如立有憑據　不致纒訟至今小三連連稱是大令飭仵檢騐良久唱報騐得顧王氏受有皮傷並無緊要大令著退去惟顧桃春顧梅春顧徐氏顧阿二等究不應行兇立出堂單飭差前往連莊杏村卽金堂一併提案究辦○上月中上海縣東糧廰吳階坪二尹上房失　衣服等物當時禀知黄大令飭　勒緝前報　紀之矣前晚大令升堂提比值捕蘇愼汛捕徐慶地甲榮林均求寛限查緝大令謂衙　　　尚且失竊居民之被竊更不問可知爾等身充捕役不能從嚴跴緝惟以含糊搪塞爲事實堪深惡判將三人各笞六百板限三日　案屆期不破隨堂血比一面出堂單飭捕頭柴樛帮同協緝 
[法界捕房紀事]  
前日招商局江天輪船由寧波抵埠諸客紛紛登岸有一積竊乘間竊取網籃適某探夥從旁目見拘解捕房捕頭著　候　期解請葛同轉研訊○前晚萬里春茶博士某甲僑宿八仙橋左近某小客寓翌晨私易同寓客某乙之衣以致互相爭執扭入捕房捕頭略詰數言卽行釋出 
[鄂省官報]  
九月十九日侯補同知　秀觀奉委管解新餉赴廿肅候補巡檢張德芳禀知丁父憂○二十日坐辦牙厘總局候補道彭進見到差辦理牙厘總局候補道進見進局接辦候補道曹缷坐辦牙厘局事○二十一日試用知州劉峻德來省禀到藩憲　示京山縣知縣員缺飭本任之王公輔宜都縣知縣員缺飭　選之陳長　隨州梅坵巡檢員缺飭　補之謝　　俱赴　　　縣　縣員　飭　　之　　　鍾　縣知縣員缺飭本任之　嘉禾　　州州同員缺飭本任之鄧乃溥天門縣縣丞員缺飭本任之伍紹慶　陽縣蔡甸巡檢員缺飭　任之陳森江陵縣虎渡口巡檢　紈飭本任之陶　俱回任雲　縣知竊　　飭　　　　　縣知縣孟瀅江陵縣沙巿巡檢事務飭本任糧庫大使　顯仁俱回署任按察使司經歷印務詳委候補班前先卽補按察使司經歷謝文　　理○二十二日卽用縣王光隸奉江漢關辦理文案禀知○二十三日湯炳堃委　審讞局差陳瑞　奉藩臬憲委讞　承審差 
[浙省官報]  
九月十七日候補府王嶔禀知厘捐　飭知留辦一年記功一次禀見叩謝○十八日署處州府鄧嘉純禀謝委禀見正任嘉善縣江禀謝上屆海運保准俟選同知後以知府用從九　吉興禀知厘捐局委龍泉厘卡差叩謝○十九日署青田縣張禀見禀辭赴任○二十日嘉善縣江禀知藩司飭知回任禀安叩謝胡元溥禀謝海運保　補缺後以同知用禀見未入流朱承澤捐免騐看來省禀到○二十一日署處州府鄧禀銷讞局辦總差禀見禀辭赴任候補府劉瀚禀知臬　委讞局總辦差同知于　之交缷　　厘局回省禀　天台縣吳鴻賓禀　　司飭知准補臨海縣缺專丁來省禀謝嘉善縣江禀見禀辭赴任錢塘縣丞洪禧禀知糧道飭知上　　運保准以知縣在任候補禀見叩謝　補縣丞席素德禀謝海運保准以知縣用巡檢徐高辰服滿領咨來省禀到○二十二日蔡文杰禀知丁父憂張炤南潯厘局專丁禀知上屆海運保補缺後以　知用又代理新城交　初　　清蒙　大功二次○二十三日特用道張端本禀辭赴都朱　　由京引見回省禀到並銷京餉差　補縣　敏肇由嘉興來省禀到禀知到　審局差　象　禀辭解餉赴都巡檢張樹培禀知藩司飭　准補　頭巡檢叩謝○廿四日候補府錢溯時禀知藩司委署寗波府事禀見叩謝候補縣張芳培禀知藩司委署　台　缺禀見叩謝○廿五日夏之時禀謝上屆海運保補缺後以知府用候補縣錢德　禀知藩司委解京餉差趙曾槐安徽人由京引見來省禀到新選義烏敎諭葉存養禀謝考騐給憑赴任 
[邗江官報]  
九月十五日宣分轉兆熊委通屬五塲稽收○十六日新委北掣　司馬延恩銷江甘五岸沈分轉述曾到江甘五岸差許鹺尉承廣由新河口來會辦鴇屬堤工郜說察雲　公幹到揚○十七日北掣繆司馬辭赴省分發大使孫錫地禀到陳分轉高寳來○十八日蕭鹺尹共鑫等同銷北鹽差○十九日歡陽鹺尉　委淮北聽差許鹺尉承廣銷六漫閘汪　尹聲濟由舊港來○二十日易　尉　蔡委泰屬聽差○廿一日宣分轉兆熊回泰屬差次 
[上海六馬路仁濟堂經收南北兩巿各寳行米麥糧捐五月十一至廿九日第五十五十一句清單]  
穗祥寳行錢十二千一百六十六文同吉泰十六千二百四文元昌豐十千二百八十文源豐泰十一千五十三文同順十二千一百八十六文生源五千八百七十三文裕祥九千九百二十九文恒祥七千二百三十六文豐和七千二百文永　和八千三百六十　　萬順公七千五百廿七文同泰　五千八百三十七文協昌泰七千五百七十六文乾利七千八百五十文聚源三千九百四十二文愼茂豐四千三百五十七文振豐六千九十　　豐記二千九百四十三文裕愼一千二十八文德盛九百七十八文元生長八百九十三文錦祥九百五十六文恒源七百七十八文咸茂五百十七文永順三百四十四文　生四百六十文潤元三百五十九文義記公四百三十四文三和五百四十六文德大三百八十六文晉泰三百九文同德一百九十六文唐永愼二百七十六文恒裕一百文同發九十七文　興四十一文錢恒泰一千八百七十五文大興合一千四百七十八文源順協一千五百十五文　隆一千一百七文昇記四百六十文新興二百九十四文衡大二百二十三文大興八十七文同興八十文恊記六百四十九文恊　三百三十八文增和祥二百九十二文萬昌一百六十七文餘生一百五十六文裕和一百五十一文天成義一百五十文萬源一百五十文北同泰一百文宏茂九十一文啓昌三十一文元吉泰十一千七百七十九文裕昌七千九十四文寳泰三千一百五十五文松　四千六百七十三文仁和利七千三百七十八文長豐四千四百十七文生泰四千四十文雲大三千二百九十七文潤和三千一百三十六文長義三千八百三十八文三泰二千五百四文元長一千三百七十一文元和一千七百八十八文葆生一千三百十四文正義隆三千一百六十二文衍源一千六百五十五文潤泰一千四百六十三文鼎昌源八百五十二文萬隆九百六十一文餘大一千四十四文泰興八百五十七文萬生九百六文天和一千一百七十九文愼餘六百七十二文天元四百六十文萬祥昌五百二十四文元泰五百四十二文聚泰三百五文同泰三百四十六文義記三百二十文愼生四百九十七文和記二百八十一文甡義二百六十六文公正三百二文萬祥二百三十一文萬盛泰二百三十三文南元昌四百二十九文和泰一百五文萬成七十五文愼益二十八文寳昌二千三百八十六文泰潤一千九百三十七文新興五十五文以上九十九戸共收錢二百四十六千五百八十七文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
