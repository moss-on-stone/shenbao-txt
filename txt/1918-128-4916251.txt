# 1918 - 128 - 4916251

 

Page 1

 
 
   
 
 

Page 2

 
 
時評 
[自信與人信（冷）]  
　　古人有云事無不可對人言又云所言公公言之所言私王者無私夫專制時代之王者且自謂無私况乎共和國之執政哉 
　　中日交涉之新案據各方面所稱均謂於國權無損所以爲人所疑者不過不將實情宣布耳夫旣於國無損宣布實情有何害即謂爲外交關係不能宣布於大衆不妨擇衆人所信任而有名望者若干人使之悉其底藴而爲之證則所疑不亦可解耶 
　　嗚呼自信者人類之美質也然謂自信而即能使人信則其事恐有不能勉强者 
專電 
[北京電]  
　　徐樹錚赴漢說明不能擔任二路司令原因 
（十四日下午九鐘） 
[北京電]  
　　張懷芝堅欲回魯徐樹錚奉命赴漢挽留並說明第二路司令不能接受苦情 
（十五日上午十一鐘） 
[北京電]  
　　王芝祥奉命南下與旅滬重要人物商决總統及南北問題（十五日上午十一鐘） 
[北京電]  
　　岑致熊函勸段勿因政爭喪國西南陸唐伍等亦電馮勿承認中日案内爭可開平和會議解决現在川粤時局稍有望（十四日下午六鐘） 
[北京電]  
　　西南正式表示一致對外小徐尙堅持圖粤（十五日下午五鐘） 
[北京電]  
　　梁湯派竭力攻擊外交但内容與一般國民之反對外交案不同（十四日下午四鐘） 
[北京電]  
　　政府電復奉張督蘇李督所請特赦張勳現在人局未定未便照准（十五日上午十一鐘） 
[北京電]  
　　中央選舉會第一部互選人揭曉共二百十四人第三部祇三十九人（十五日上午十一鐘） 
[北京電]  
　　商民均釋放處長將撤差地租兩方和平議處（十四日下午九鐘） 
[北京電]  
　　閣議憤八旗官產處長抗違院令决下令撤差改隸市政廳李懼始將拘禁十五人釋回尙有二十八人未放商會聨合會代表再求内長主持允即勒令開釋風潮漸平（十四日下午八鐘） 
[北京電]  
　　官產處長撤差加租章程取消交商會聨合會代表王文典京商會長安迪生秉公另訂呈候施行逮捕商人已全釋回（十四日下午九鐘） 
[北京電]  
　　商會聨合會改選會長王文典聲明不應選結果正下廕昌副張維鏞張興漢 
（十五日下午五鐘） 
[北京電]  
　　留日學生監督章使密保江庸江已同意將發表 
（十五日上午十一鐘） 
[北京電]  
　　留日學生先發隊已有一部分到京（十五日上午十一鐘） 
[北京電]  
　　段昨接見記者團聲明中日交涉僅限共同出兵外間所傳條件全非事實於國家權利毫無損失余非賣國之人亦非欺騙之人如有疑慮可面質問留學生誤起風潮實爲國家人材上惋惜（十五日上午十一鐘） 
[北京電]  
　　日本新提案馮意緩至兩月後國會成立正式交議此時未便簽字（十五日上午十一鐘） 
[北京電]  
　　中日外交現與日商俟正式國會成立再議尙有轉機（十五日下午五鐘） 
外電 
[北京電]  
　　今日（十四日）國務會議討議天津治水事宜督辦熊希齡提出之駐美中國公使顧維鈞移文益利公司河川工事費二十五萬元之借欵簽字之件及雷震春請願張鎭芳徒刑赦免案（十四日） 
[北京電]  
　　段總理於昨日接見北京赴日記者團表慰勞之意且言中日交涉外間所傳之條件全非事實因事關對外策戰不便宣布内容但此次交涉於國家之權利確毫無所喪失云云（十五日） 
[漢口電]  
　　奉天軍决在武昌設置總兵站部其地址開設於武長鐵道之車站附近（十四日） 
[漢口電]  
　　床次竹次郎氏今朝（十四日）來漢擬明日訪問王督軍十六日出發前往北京（十四日） 
[奉天電]  
　　孫烈臣吳俊陞汲金純三師長昨日由天津回奉天（十五日） 
[奉天電]  
　　第三旅於今日携多數鎗械彈藥南下（十五日） 
[奉天電]  
　　日東東亞視察議員團昨晚抵奉天今日午刻赴張督軍之宴會晚間赴日本人之歡迎會準明晨啟程由長春赴哈爾濱（十五日） 
[東京電]  
　　日本外務當局者對於中國留學生罷學回國問題曾語人曰留日中國學生中已有多人回滬似將以該處爲根據地而大有所作爲此等留學生憂慮祖國之安危之熱心固大可同情但彼等輕信無稽之談及他人有所爲而揑造之虚報竟至輕舉妄動中途廢學實不無遺憾耳此等留學生中有聲稱中日軍事協定中有亡國之條件或稱國權行將喪失數省將被割讓者諸如此類荒唐無稽之語不一而足然中日協定如前日後藤外務大臣所言因係在戰爭期内之協定且屬於軍務機密事件勢不能發表其内容要之無非中日兩國同爲參戰之國兩國於此時商定軍事上之協同動作以備萬一此外並無何等條件斷無再附有别項條件損害中國主權或傷失國權體面之理須知此次之協定不獨爲日本所必要卽爲中國亦屬必要之事處今日世界之變局保持東洋之平和爲中日兩國共不可不大加熟慮者也徒信無根之蜚語及故意流布之虚報而輕舉妄動實不足取云云（十五日） 
[東京電]  
　　日本外務大臣後藤男爵於十四日晚間在宫邸中向各地方長官宣言日近因敵國之勢力侵入俄國故種種蜚語凡以疎隔我國與聨合國之關係及離間日美與中日之國交爲目的者槪由俄國方面傳來此爲顯著之事實吾人决不可爲是等蜚語所惑且云中日兩國有識者於親善提携之眞義近已漸次領會兩國人士之往返愈加頻繁此後對於來遊之華人應當格外優待固不待言尤望隨時留意對於中國克盡善鄰之誼云云 
（十五日） 
[東京電]  
　　日清汽船會社定於明日開總會討論增加資本金八百一十萬元之案（十五日） 
 
 

Page 3

 
 
[東京電]  
　　日本海軍省公布云巡遊於地中海之日本艦隊現正日夜與風濤相奮　行其勇敢之動作最近於五月三日及五日攻擊敵艇一而以敏㨗手段援救已被魚雷擊中之與國運送船船員（十五日） 
[東京電]  
　　今日鐵道院發表從本年七月一日起旅客車價加兩成半運貨車價加兩成（十五日） 
[以上東方通信社電]  
[東京電]  
　　山東煙草借欵日本本占有優先權今聞乃與英美間已締結借欵殊爲疑問若果屬實日本將向之十分主張權利（十五日） 
[東京電]  
　　中國留學生已大略鎭靜惟有鐵拳團者仍頒布檄文繼續煽動而京都之留學生亦在大學集會協議大約近日中當即鎭靜（十五日） 
[東京電]  
　　日本國民新聞北接之北京特電日現北京以欲統一南北之便法而計畫復辟馮國璋倪嗣冲張作霖等皆已贊成而陸榮廷亦巳同意云云國民新聞評之曰此乃交通系以南代不能而生此窮策者也云（十五日） 
[以上共同通信社電]  
戰電 
[倫敦電]  
　　今晨海格將軍報稱松末河流域亞爾貝爾境内及洛康與尼泊森林間有敵砲隊從事轟擊今晚報稱塞爾勒北面敵砲隊大爲活動英軍陣線南段及康美爾北面英軍陣地亦受轟擊昨日天氣不利於飛機戰事英飛機失蹤者一架惟曾擊落敵飛機六架（十三日） 
[巴黎電]  
　　今日下午公報云亞佛洒南北數地點有砲戰法軍支隊攻入勞蘭摩末尼北面德軍陣線俘敵而回今晚公報云前敵有砲隊交轟亞佛河兩岸尤烈此外無事可報（十三日） 
[羅馬電]  
　　意國公報云十一日夜間敵軍猛轟後攻擊柯洛山意軍新陣地爲意軍砲火所阻意軍且回攻迫令敵軍負重創而退意飛機轟擊加太羅敵潛艇根據地頗獲效果諸飛機雖受猛烈之砲火均安然飛回（十三日） 
[倫敦電]  
　　意軍中之泰晤士報訪員報稱茲悉本年二月間奥國加太羅與波拉之艦隊會叛變軍官無力約束加太羅有巡艦六艘驅逐艦數艘同樹紅旗與德黨交戰叛兵占優勢擒海軍司令拘於某艦談判一星期後叛兵復服從政府但得有槪免追究及解除所苦之保證軍官因溺責免職者三十員旣而某著名嚴峻者任爲艦隊司令乃藉小罪而大施懲罰波拉之叛　乃在二月初旬主動者爲兵工廠工人二事先後發作足徵彼此曾通聲氣波拉之叛變者要求取銷各種嚴厲之計畫停止懲辦艦中與陸地之犯法者示幾港内各艦兵士起而響應各離厥守集於甲板鼓噪軍官無可奈何海軍當道與叛變者磋商一星期之久卒承認諸要求加太羅之事變較爲劇烈各艦兵士印發傳單散布於水陸並發無線電報與維也納政府要求即速媾和奥政府會議多時乃派德奥司令所統之艦隊分隊開往加太羅港而該分隊之兵士亦思蠢動但爲某艦之條頓兵所制未能逞志此次叛變計歷八日之久（十三日） 
[莫斯科電]  
　　里寗氏致電各糧食機關請速濟助以挽俄京危局蓋反對命者將運動飢民起抗勞兵會之治權也 
（十一日） 
[亞姆斯特丹電]  
　　維也納電稱猶太通信機關宣稱鳥克蘭德員抱反對猶太民族主義已取銷猶太事務部（十三日） 
[亞姆斯特丹電]  
　　德國各報以烏克蘭之治安須需德兵多師維持之嘖有煩言佛萊克費特報謂烏克蘭之狀况使德國對付日見困難該報又譏德國在東歐之政策言行不相符合（十三日） 
[亞姆斯特丹電]  
　　德報謂俄國前皇太后及尼古拉與亞力山大二大公現寓克里米州愛土杜爾已由德軍覔獲（十三日） 
[瑞典京城電]  
　　　琴斯報載稱英國建議俟芬蘭已臻若何和好地位即與訂外交關係（十三日） 
[倫敦電]  
　　德國公報謂奥皇偕其外交大臣及陸軍參謀總長會德皇於德軍大本營興登堡上將魯登杜夫將軍庫爾滿男爵亦與會曾和善透澈討論關於奥德之各根本政治經濟軍事問題雙方對於各問題及對於展長鞏固聨盟意見一致所議彼此約束之條約　圍大綱已定據瑞士消息德軍大本營之會議注重奥德兩國間將來之關係德國提出奥德經濟軍事聨盟之議奥國日耳曼人殊加贊助第不知此種憲法上之更動能否於奥國國會得必要三分之二之同意耳佛蘭克費特報宣稱奥德南部斯拉夫人要求獨立奥國日耳曼人要求併入德國故奥國能否仍另成一國實爲其今日大問題云（十三日） 
[亞姆斯特丹電]  
　　昨日德國海軍大臣於聨邦會議提出海軍預算案時謂四月份潛艇戰爭之效果復甚可觀並主繼續進行其他演說者均一致贊成之（十二日） 
[倫敦電]  
　　波拉勞氏今日在下院宣稱政府深恐戰後或有缺乏原料之虞且須先儘本國與協約國需用故擬照注國辦法取消各商約中最優國待遇一欵（十三日） 
[哥桑堡電]  
　　德潛艇在丹麥海濱齊斯台特與斯柯河北面中間安置水雷（十三日） 
[巴黎電]  
　　巴黎日報論高加索之大局謂自俄國傾覆後居於中亞細亞中央或相連續之區域内回敎徒一千六百萬人已與土德軍接近高加索爲入印度孔道之起點深望英國從速鞏固該方面之勢力云（十三日） 
[巴黎電]  
　　飛機所攝之影徵實轟擊巴黎之射遠砲砲基被毁之說中的者共有四炮彈各物皆成　粉載砲之鐵路亦斷多處（十三日） 
[哇克倫（開列福尼亞）電]  
　　衆皆預料荷蘭凡哇末蘭公司經營美國商業之船將以此間爲止點該公司有資本十五兆金元現議以載重六千頓至一萬一千　之船六艘來往於太平洋與東方各口岸之問（十二日） 
要聞一 
[十二日之府院情形]  
　　十二日下午二時以後馮總統曾至居仁堂辦公室披閲例行公事數件先復與帥嵐峯惲公孚兩氏密談時事片時至四時左右卽退回私室國務院方面辦事人員到者極少張伯英楊子安兩帮辦及林季武秘書等數人於上午九時照常到院方立之秘書長午後曾至院片時將命令交局發表後即行退出下午三時以後則除值班人員仍留各科外餘則完全散盡又聞十二日爲星期例假休息之日公府應值人員極爲稀少聞馮總統至午後三時二十五分始臨辦公室披覽星期六各部院呈遞重要公文十一件又覽各省拍來軍事要電五件四時餘曾與師嵐峯處長談話約二十分鐘於五時十七分因公畢無事遂入内宅休息又據可靠消息參陸辦公處自移院以來每逢星期日參陸兩部多由張陸兩次長到處一次（除有特别會議時不在此例）十二日陸軍部張次長因病請假未到故陸軍部方面到處辦事者僅留處值班之某副官一人參謀部則陸秀山次長照常到處片時旋即退出並聞靳翼卿將軍因臨時發生某項問題亦曾到院一次並發出某項要電一件 
政界近聞 
　　財政總長曹汝霖及次長吳鼎昌確於前日向總理面辭已經總理當面慰留目前或不至成爲事實至辭職之眞相聞因近來陸軍部向財政部催支軍費急於星火不稍假借財部左右絀支應爲難且向日本議之大借欵無成立希望財致狀况已陷至困之境故該部總次長發生辭職之舉也 
[前敵電催徐樹錚]  
　　政府昨得張懷芝電云陽電感悉惟二路幹力完全掃地其他軍隊權限未分指揮無效仍懇催徐副總司令刻南來免誤事機云云又張敬堯電云務乞俯念大高未平可否任命徐樹錚代二路總司令職或另編一路師其統率并加上將銜接續進行并催徐即日來湘共籌進取一得之愚伏乞恩准 
[又有請赦張勳者]  
　　自張文生張作桂倪嗣冲等請赦張勳後聞李孟鮑三督亦有請赦之電李蘇督蒸日電略云謹懇俯念張勳有功國家准予免緝以示矜全伏乞鈞裁孟吉督鮑黑督蒸電略云准奉天張督軍陽電以張勳因案獲譴懇請俯念舊功准予免緝等語擬懇復其自由免予通緝臨電迫切無任主臣 
[電令節費以濟軍用]  
　　據政界消息云政府刻以南方軍事正急需用繁夥庫空如洗特電令各省軍民長官及財政廳署令嗣後於支發各欵特别加以嚴格之限制非軍警月餉官吏薪俸及地方敎育等項仍舊按例照發外其他用疑即行分别緩急撥放俾濟軍用以維財政現狀云云 
[否認俄新領事]  
　　俄新政府近在新疆庫倫等處派駐領事現據外交界確息政府對於俄新政府在庫倫派駐領事决意否認其理由蓋因俄新政府我國迄未承認斷難允派駐領事也 
[章公使電告學生師國]  
　　駐日章公使九日連來兩電報告留學生歸國事其一略謂留東學生受黨人煽動組織救國團分班歸國有以上海北京爲中心分途進行之議其二略謂敎部八日電悉該生等對於院部各電均置不信似係受黨人煽惑所致現查歸國者約有數百應請嚴定辦法以免外交學務而多貽誤云云按此等報告亦恐不免故甚其亂也 
[關於湘鄂間軍事之京聞]  
[湘西緊急情形]  
　　自寳慶失守後湘西萬分緊急據某交通機關所得長沙電訊謂田樹勳旅長退駐永豐界嶺一帶後南軍已向北追擊形勢異常危險張勳臣督軍聞訊後即派吳新田張敬湯兩氏星夜馳援等語又據某軍事機關所得之報告亦謂常德失守後南軍聲勢大振周則范等已直向益陽方面進攻十一日益陽城外二十里之地業有激戰發生長沙方面因而益覺較前緊急又一消息周則范佔領常德後分兵向益陽進攻張湘督閱報即派兵前往抵禦現在兩軍已經開戰北軍以該縣對河之三里橋爲根據地周軍以縣西之接龍堤爲根據地聞戰線延長十餘里之遥該縣城二十里内外鷄犬無遺刻下雙方正在激　中勝負尙未判明云云 
[張懐芝三請回魯]  
　　留滯漢口之第二路司令張懐芝自第二路軍隊失利以來曾一再電請回魯茲據某要人傳出消息張懐芝司令十二日致電中央堅辭第二路司令本職以便尅期回魯電文措詞尤較前兩電爲决絕聞政府方面得此電後已有允如所請之意一俟覔妥繼任人物後當可以明令發表 
[飭查陳復初下落]  
　　據某要人言中央因常德失陷後外間傳說第十七師師長陳復初之下落極不一致有謂其已死在陣地有謂其已被南軍生擒更有謂其已逃至漢口匿居未出段總理以該師長始終擁護中央此次失敗蹤跡莫明殊爲惋念特於十二日致電長沙張勳臣督軍漢口曹仲珊宣撫使囑其切實調查該師長下落報告中央以明眞相又一消息常德失守陳復初已無下落茲據某方面之傳說一謂陳於常德失陷時被周則范部下捕去一謂已被南軍謀殺確實與否尙待徵實 
[奉天三師長來京]  
　　十二日奉天師長汲金純 
吳俊陞孫烈臣三人由漢口到京擬於十三日分途晋謁總理總統查該師長等此次來京之任務係因出兵川陜問題與當局有所商榷請總統總理面授機要並領取軍餉及開拔旅費一二日内仍當出京 
[西報之海州消息]  
　　字林報七日海州通訊云鐵山售與日人之說官楊秘不宣布據署中屬員云北京來文謂鑛山由中日合辦又謂採鑛資本半由私人籌集半由中政府供給亦請日人相助爲理云云惟當地人民因近見海州一帶頗多日人蹤跡已大起反對且以中國未必有此巨欵興辦礦業故不信政府之言按所需資本爲數甚鉅苟隴海鐵路不展至海州則礦山無此長一百英里之鐵路將莫可興辦苟有長一百英里之鐵路則礦山可在台兒莊與中國鐵路相接台兒莊位於運河之旁有曹莊煤鑛之轉運所在焉海州境内未有石炭而所需各物亦必由至少一百英里外運來故無鐵路不便良多今日各種貿易一律停頓聞因各種商品徵稅太重之故傳說此項捐欵係用以交還日人借欵者糖一包重約一百三十斤聞須繳稅一元有零米一包重二十五磅亦須繳稅數百文此種必要民食而收稅如此之重誠爲大錯凡稍明事理之官員决不行此苛稅也人民無奈惟有束手閉門停業待斃而已附近各城今亦皆相率輟業云 
[長沙大捕間牒之慘聞]  
　　字林報七日長沙通訊略云湘省各方面時作時輟之戰事不皆利於北軍長沙刻又起搜查間牒之恐慌人之被拘者不必確有嫌疑凡拘獲所謂間牌者輒得厚賞故偵探到處拘人以期達其獲賞之目的其他非其計也記者確知有一人僅因足穿雜色而非黑色之鞋亦被拘去各屬屍骸暴露雖城心中亦有之審案並不公開被拘去者雖其家人亦莫明其所以然經許多困難始克知其所在相見時必須相隔二十尺若有所言亦必高聲大呼而後可云 
[外報之中日交涉談]  
　　大陸報十一日北京通訊云中日交涉之輿論日見激昻報紙抨繫無所忌諱同時又盛傳林權助不日撤回之說論者多謂中日交涉與日使更變二事有相互之關係政今林權助出京矣而中日交涉仍然進行不斷或謂林權助斯時出京大有用意蓋欲表示交涉事件不獨在北較上無大關係不妨僅由軍事委員辦理之且係軍事非身任外交之駐使所須注重故中國外交部亦無須過問也實則北京外部於交涉内容今仍絕無所知不過偶有一二細微事項咨詢外部藉以保全外部之顏面而已北京輿情對於此事迄未少安以言交涉内幕則絕對無從探悉但一般意見咸謂民國四年第五項條件今借一種形式而復活雖中日當局布告主要理由謂全爲兩國凖備於北方共同出兵起見然外間終不因此而稍釋其疑也今當局所持之口實漸歸消滅蓋協約國决不致請日本出兵西比利亞而日本縱有極佳理由亦未必肯出兵北方卽令日本出兵苟未經協約國之直接請求中國亦可無需加入凡此事勢今顯明無疑是以中日交涉之根據漸不存在然則兩國磋商何以竟繼續不絕此誠不能令無疑者也報紙對於此點頗有質問而政府各機關迄無以答之僅謂不可不先事綢繆以防事變耳至於林權助回國之語亦頗有人論之據某方面日人云後藤男爵甫受外務省職卽决定召回林權助於同僚進言以此時更換駐使自外人視之將指爲改變政策之徵於是後藤暫寢其事惟聞林權助與後藤觀念各異故預料林礶助未必能久駐北京大約召回林權助之期即中日新約簽字之日也若舉林使回國之說詢諸中本政界中人則渠必否認之實則無論何事政府日人必否認之當中日交涉開始之初記者曾往叩之而日人猶堅稱無之近來報紙時常載稱草約某條略有改變某項有删改其實此種消息絕無價植雖傳出此消息者爲最可恃之機關然其所言予盾不符須知交涉進行極爲秘密當局且故造疑團惑人聽聞除少數日員與中國武人外能知其内容者殆無其人雖閣員猶有莫明其眞相者焉 
[南京快信]  
[中央爲中日交涉案昨致電軍民兩署謂條件祇限於作戰時]  
期請曉諭各界免生誤會 
[日公使林權助氏昨由滬致電李督道謝過密招待盛意]  
[贛督陳光遠電李督蘇軍第六混成旅潰散之兩團已在新喻]  
縣收容 
[贛陳光遠復電李督派乃弟光逵爲攻粤後路司令即日出動]  
應援 
[張宗昌部下潰散兩團現已在萍鄕招補缺額昨派劉軍需官]  
來寗面謁李督陳報一切並請領餉械 
[張懐芝派周參謀來寗面謁李督接洽某項軍事]  
[王巡閱副使前日出京回浦昨渡江入城會晤李督面談在京]  
接洽剿匪情形聞王亦表示不願就署剿匪督辦職 
[王克敏昨由蚌來寗晤李督後即乘車遄回蚌埠]  
[齊省長電國務院蘇國會選舉六月内可竣事]  
[財部電催財政胡廳長設法推銷七度公債以濟軍需]  
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俄反激黨獲勝後之情爾人]  
　　黑龍江消息云謝米拉夫軍進攻多數黨甚力後貝加爾人民因不堪多數黨之虐政紛紛投誠謝軍戰地已决定後貝加爾省非烏蘇里路爲今之計先斷絕阿穆爾路多數黨歸途再進兵於後貝加爾路如能佔據克雷站東通阿穆爾西達依爾庫次克如此則西比利亞之多數黨不足破矣近日阿穆爾之多數黨聞信頗爲喪膽據滿洲里到哈俄人云謝軍竭力向西北進攻實係别有用意將在西比利亞某城另行組織一埠臨時政府與哈埠擬組織政府之人員並不聨合又據北滿報云謝軍自佔領卡爾摩卡耶後威振遠東此地爲後貝加爾省之中點東通伊爾古斯科西經阿穆爾線可達海參崴故爲軍略上必爭之地自數月前滿洲里稅關鎖閉以來中國北滿產物久經遏絕俄境居民瀕於饑困刻以謝氏一軍之前進中東路遂亦可輸運自由頃中國及聨合各國對此并無異議主要糧品中之麥麫已開始西運北滿麥價日内漸見昂騰其原因卽此云云謝氏一軍屢戰層㨗意氣殊豪對於沿鐵路及其管内人民曾布徵兵令刻又得可薩克五日餘人馬與兵器頗有補充餘地惟某方面財政上似無援助之意餉需困乏異常近傳謝軍有殘殺俘虜之說而過激派每獲謝軍輒亦付之鎗斃故此事雙方均有罪惡不能專責之一方也謝氏在後貝加爾省以西利尼哥夫坦司金等爲閣員蓋即樹立新政府之先聲云 
[關於新選舉之所聞]  
[中央選舉會之布告]  
　　參議院議員中央選舉會第三部選舉監督前日發出布告云本届中央選舉定於六月二十日舉行依法應於五月十一日宣示互選人名册自應依照辦理所有合於第三部互選人資格者計金明川等三十九人合亟造具名册宣示公衆此外親來報到未經主管官廳證明者四十九人應由各本人於五月三十日以前取具證明文文件呈驗俟審查判定後再行補入名册以重公權而維選政 
[新法選舉之樂觀說]  
　　政府正進行新選舉安福俱樂部尤汲汲爲組織政府黨之準備一般論者鑒戰事未息多慮將來總統選舉會難足法定人數而政府黨方面則抱樂觀據謂按大總統選舉法第二條第二項規定選舉人總數三分二以上之列席得票滿投票人數四分三者爲當選昨有政客某君與某當局某公談及新選人數當即計算現在參議員總數一百六十八名三分二應得一百十二名衆議員總數四百零六名三分二應得二百七十一名現在計算已辦選舉之直奉吉黑蘇皖贛浙豫魯晋鄂閩湘陜甘新京熱察綏及中央蒙藏青海等省區計共可選出兩院議員四百七十名較諸法定選舉總統之三分二人數尙多八十七人似此情形不僅新國會可以依法成立即組織總統選舉會時亦不至發生何種困難云云按此種推算在數字上雖爲正確而事實上則不必盡當例如陜西一省尙全未準備選舉且兩三月内尙不能準備也 
[北京商界之痛苦（三）]  
　　北京八旗官產處因勒加地租派兵濫捕逼釀人命風潮已兩誌本報茲聞内務錢總長財政曹總長農商田總長於星期六國務會議席上均提出該處違法濫捕如何辦法段總理甚爲不悅立命秘書廳令飭該長迅釋各商並飭與商會妥議和平辦法詎該處不遵國務院令並不釋放一人依然濫用威權於十二日清晨又派兵隊多名將東四牌樓南謙益合米莊女東孀婦拘傳到署勒令認租旋即收押京師各商聞之益形憤激倘不速爲處理恐京師市面颧演成騒動之劇也京師司法法界對於該處非法行爲以爲蔑視司法蹂躪人權故於商民訴狀已逕行受理期爲公平之判斷詎該處竟開列不肯認租數百家送請地方檢察廳治以侵佔官產之罪尹廳長已拒却不受理公使團連日披閱京師各報紀述商界風潮甚爲留意已暗飭兵隊嚴行預訑矣聞全國商會聨合會因京師八旗官產清理處違法增租私自逮捕一事甚爲不平特於十一日晚六鐘由天津拍來電報呈請大總統查辦茲將原電錄下北京大總統國務總理鈞鑒京師清理八旗官產處勒加地租民不堪命輙持軍符派隊捕押商民儼同要犯摧殘司法蹂躪人權業已釀成命案首都之下羣情駭懼萬一激出他故反滋鈞慮懇予查辦以肅法紀而保民生臨電無任迫切待命之至全國商會聨合會啊又全國商會聨合會致來京代表王文典君函云前據京師代表安迪生提議北京清理八旗官產處違法濫權一案並函述擅捕商民情形請轉請維持各等情到會當經彚交大會議决據電情請省釋放准京畿清理八旗官產處復函略謂隨時開釋將次辦竣等語正擬詢結果間復據京師總商會函稱被拘各租戶产民尙未釋放仍四出搜捕近且蠻横愈甚請就近推舉代表協助交涉等情前來當經報告大會議决推舉執事代表本會嚴重交涉相應檢同本會原電及京畿清理八旗官產處復函達台端即希查照辦理並盻迅予嚴重交涉以免寃抑而消公憤仍望將交涉情形隨時賜示以便轉知至紉公誼耑此奉懇即頌台綏又聞北京總商會十三日開全體大會公議解决辦法十二日該會會長安迪生等往謁吳總監吳君加以勸慰希望和平了結安君雖轉致各商但被捕多人依然未釋風潮恐未易平也 
[湘鄂危急之消息]  
[鄂西方面]  
　　南軍下窺宜昌苦戰數月前因黎天才王天縱兩部兵單械缺扼險以守不敢越雷池一步迄今川滇黔聨軍東下並委黎爲鄂軍總司令與王安瀾劉英半鴻勳各部調和一致聲勢大振三路攻宜迭奪城鎭相距一箭宜埠頗呈危象自吳光新司令由荆赴援調集大軍約五旅以上趨赴前線分頭抵禦轉戰月餘并無若何發展蓋南軍下攻計晝以鶴長爲右路師巴爲正面施南爲左路北軍四期作戰方略以恢復師巴爲第一戰區進窺施南爲第二戰區封鎖　萬爲第三戰區於江南岸之鶴峯長陽則劃作側面以其不甚險要未甚注意專以全力進攻正面計李炳之十三旅劉文明之補充旅朱廷燦之第四旅合力進攻自上月二十日起單向正面實施三路總攻擊孟團長昭月任中翼總司令王團任中路接應隊劉旅任左翼李旅一團任右翼并派一團爲後方警戒先在白門關老帝台菜子舖等處戰　多日黎部第一道火線悉被攻破第二司令顏德勝受傷陣亡於二十五日由石斗坪江岩寺分道來擊由猶龍親率曾團忠體在野由關扼守孟王二團猛撲兩晝夜由旅居高臨下北軍迭次衝鋒未能攻入旅因劉文明由左翼包圍黎軍砲彈告盡未能抵禦四圍三十餘里之建築壕壘均遭擊破而該關遂以不守該處係南軍第二火線尤上游屏障兩軍受此挫折知巴歸孤城難守黎已自率所部移駐利川與施南爲犄角之勢巴歸二縣並無大隊守禦北軍遂將歸城完復巴東隨亦佔領此北軍方面獲勝之消息也雖然聨軍東下數逾二萬迭據軍電報告並非虚張聲勢此次正面之戰實祇黎部抵禦雖失陷要隘城邑並無聨軍蹤跡向前援救此何以故吳光新司令迭據探報滇軍第一旅葉荃與川軍第六旅但懋辛兩部刻由施恩咸豐來鳳建始一帶出左路圖犯宜埠之臂師行甚速王天縱牟鴻勳劉英陳瑞蘭梁鍾漢等部集合鶴峯長樂一帶爲右路前鋒黔軍王文慶一旅已開到鶴峯策應意在衝出宜都以犯宜埠之面部有襲逼荆沙之隱謀尙有願品珍之一部由萬宜鐵路出没兩河一帶圖與右路江南岸聨合反攻等情吳氏昨又電省告急謂正面戰線距宜三百六十里之遠左右兩路相距僅數十里應改變戰策正面暫取守勢以防其詐退誘我軍深入之計惟左右二路兵力甚單務祈迅飭第八師催促王旅汝勤加入右路與張聨陞合攻鶴峯并加派奉軍一旅合施南云云是宜昌形勢仍在危險中未可以巴歸之勝而驟抱樂觀也 
[湘中方面]  
　　北軍田樹勳旅長日前攻克祁陽以後當以全力注擊零陵譚浩明因慮零陵有失即將進攻衡州之桂軍全部調回協防目前留駐衡州邊境者僅餘湘軍一部兵力不過千餘人子彈亦且弗濟對於衡陽方面故未事攻擊適直軍師長吳佩孚亦稍事休歇於是衡州自六日以後乃無戰爭惟田旅攻零陵雖力終以零道險奇敵復强勇卒難超出祁陽一步然其現狀固尙足維持也不意敵軍因偵悉田旅進據祁陽之時寳慶防軍半皆調戌祁陽　它防薄弱乃以二幂順永寳直線逕攻寳慶前方（按寳慶祁陽永州三處勢若鼎足惟祁陽偏在孤背寳永則在孤弦兩端）另以一軍取道東安抄襲寳慶之左側皆於魚日開始攻擊寳兵與戰大爲所創寳慶遂又陷於危急祁陽亦呈飄摇之象蓋北軍之在祁陽者深恐寳慶失利敵且斷其歸途乃不得不因恐怖而形其自擾也至醴陵方面前經張學顏吳新田兩旅包擊頗得勝算詎後敵軍援兵忽竟增至二萬之多不獨阻窒張田兩旅之攻擊且有反撲長沙之勢而瀏陽敵軍勢亦復振並將不利於長沙致使湘督張氏不克久覊株州督戰蓋恐長沙省會爲敵所乘遂不得不於赴株之翌日（即六日）回騎返長以謀其大也然奉軍之在株州作戰者已不下萬餘人第七師及第二十 
師一部又經嚴扼淥口集溪一帶長沙省防亦自不弱故南軍即欲攻長實非易也 
[唐蓂賡將入渝時之情形]  
（成都通信） 
黔西道屬之黔西縣李縣長前奉黔西道尹訓令略云唐聨軍總司令取道遵義赴渝速即籌辦糧秣旋又奉令謂唐總司令定於三月三十一號自畢啟節分五日出發計第一日警衛第三大隊參謀處副官處軍需課軍法課軍務課軍醫課第二日各參議顧問各諮謀官警衛第一大隊軍樂隊警衛砲兵第三日總司令本部秘書處電報處佽軍全部警衛騎兵憲兵全部第四日警衛第二大隊大行李一部第五日警衛第三大隊大行李一部聞該縣長近且派定員紳分頭經理購備糧秣整理行台平治道途砍伐荆棘封雇夫馬大有日不暇給之勢重慶軍事警察廳咨請江北知事預辦兵差其大綢有四一專設機關由廳縣共覓一適當地點設臨時兵差處專辦聨帥蒞渝一切兵差事務二委定專員臨時兵差處擬設委員二人由廳縣各委一人專辦兵差事務其處内應設司事雇員各職候成立時再行酌定三籌定經費此次辦理兵差需欵較鉅應由何項指撥候商定後會銜呈請指撥四臨時供應分甲乙兩項（甲）行軍綦渝途次一切供應事項（乙）駐軍聨帥抵渝時一切供應事項 
黎天才總司令之代表由旅長因鄂省軍事吃緊不待唐到即同葉荃總司令東下臨去電唐云萬萬急畢唐聨帥鈞鑒三十一儉兩電奉悉猶蒙鈞座三電令在渝稍候銘感無似惟輔臣兩次舉義猶皆預聞今在歸巴力催猶東下猶未敢久留葉軍軍長亦力邀猶亦不敢辭謝麻日（六號）同葉軍長出發此間留李廷良在此恭候鈞節猶到歸州黎王兩軍凡事仍禀鈞座相機而行一聞鈞座起節確期無論行抵何處猶即兼程來渝恭聆訓誨也謹覆由猶龍叩歌唐帥挽留由君之電云探送由旅長猶龍鑒湘鄂戰事切盼增援此間已迭催各軍出師而進行未能捷带現已准於二三日内啟行赴渝以便指揮聞執事將與香石東下尙希稍待數日藉便面商一切繼堯但但由君已去此電不成事實矣 
四川省議會議員劉香浦蜀東酉陽人也日前在省經舉爲西南聨合會代表親赴陸唐譚諸要人處磋商大計已到渝因聞唐聨帥已起程來渝乃在渝小住俟唐以後磋商一切再行分道前進并聞對於渝中川軍各將領亦有籌商之件故日内行期尙不能預定 
聞唐聨帥蒞渝前站已於三月二十八日出發取道遵義探其前站人員滇籍中有上校參謀毛顯廷少校副官李松生上尉副官嚴紹昌川籍中有新委一等諮謀官譚毅公陳抱一高尙志二等諮謀官金劍秋外帶護兵數名諸極單簡譚諮謀官在畢連日與唐氏及各要人接洽陳說南北問題與西南關係及團結滇川黔種種政見唐公極爲嘉納 
唐聨帥業已就道來川知事警察預備兵差部署行營甚形忙碌其餘尙有各方面代表來渝恭候唐聨帥有所接洽者甚多聞唐已有起節消息多往前途歡迎聨軍第二路援鄂司令葉香石本擬俟唐聨帥蒞渝共籌軍事方略嗣因唐聨帥遲遲木來前方黎軍求援甚急故不待唐聨帥到渝即先行出發聞葉軍東下後每至一地均有電來渝 
[成都通信]  
[援鄂聲中之重慶]  
　　靖國滇軍第八軍葉軍長兼滇川黔聨軍援鄂第二路總司令官日昨將所部軍隊悉行起節下駛會合豫鄂各軍直赴武漢近來各軍　集渝城多分駐旅店聞總稽查處恐有不肖之徒混雜其中已定於日内會同警察廳派隊檢查旅店倘有身着制服未受編制之隊伍及閑散官長之隨從兵等即予以嚴格取締 
[援陜聲中之川北]  
　　川北方面日前幾惹起單戰爭令有電致電三師鍾師長略謂謡傳廣漢德陽間將有戰事此係有人故爲煽惑請飭所部嚴爲查拿云云川軍北路中央隊原隸屬於第一軍刻值收束軍隊之際該隊業經第三師編爲輜重營該隊司令官即爲營長昨已編制就緒已於十號全營開赴中江屬黄鹿鎭駐防現潼川綿陽中江等處謡言頗衆鍾師表因此之故特出示安慰人民其文如下照得綿陽一帶近日謡諑紛生妄造潼中新廣不久將有戰爭豈知軍隊出發宗旨均在北征本師業奉電令準備一致進行何能再生衝突至擾人民安寗特告軍民人等切勿誤會虚驚 
四川陸軍第三師步兵預備團團長兼龍綿清鄕司令張煜佈告略云照得軍營鎗支關係重大近有不肖匪徒多方誘買一經拿獲或攀誣善良或借重軍人名義以爲脫逃之計理合曉諭軍民人等知悉如有不法匪類溷跡城廂内外串買鎗支隨時密報以便拿辦 
綿陽縣城防司令趙君宣布罪狀云案據本營第九連連長彭均呈報該連第一排二等兵王占雲受人運動透賣鎗支送請訊究前來經本司令提案質迅供認前情不諱實係情節重大罪無可逃按照軍法處以死刑除將該犯鎗斃以儆效尤外保亟曉諭軍民人等一體知悉此佈 
綿陽中學校現爲鍾師長率軍駐紥之所校長孫紫連擬另覓適宜地點組織妥當訂於下月初旬召集學生開校授課又綿陽縣七年分糧捐完納踴躍所剩者不過二萬元左右田知事差傳三十七區糧正面諭限三日掃墊清楚不得遲延 
安縣富翁張正漢因避亂遷居綿城當此軍隊雲集之時銀根奇窘由商會發行銀票派紳商借欵爲基本金張亦繳銀二百元嗣張以此欵將化爲烏有於是覓得軍士數人向商會索還張欵危詞滋閙經商會長婉言勸阻并將情形呈請師部辦理聞師部立飭預備團張團長核辦張團長以該民所爲有碍軍譽令將夥同滋閙之軍人數名交出一同懲處惟軍人早已遠颺張團長乃罰該民軍裝二百套以示薄懲 
三師日前派隊開往江油籌借軍餉現已由該縣糧捐及中壩商務項下籌欵七萬元限三星期繳清闻中壩擔任甚鉅 
[粤省對於贛閩之戰略]  
[對贛]  
　　據由南雄回省者云北軍此次復來兵力約有四千人左右係循梅關新路口中站等處來粤軍派隊迎擊各軍官以南雄地勢如鑊底形四面受敵又無要隘在戰術上無防守之必要張師長聞訊卽親赴始興設防所有各處要隘如塘角中湖寳峯等駐重兵防守日昨李總指揮已行抵韶關隨下作戰命令且有大軍隨來敵軍以日來後方已紛紛退回贛境亦聞風而退查其退路分東北兩路有一部由南雄北門出循梅關大路向南安退一部自東門出由鄧坊平田向信豐退聞其兩路前哨東路尙據守平田北路尙據守中站現李總指揮已决定作戰一俟各路軍隊宇途至應佔領地時卽行下總攻擊令粤軍現已分六支隊前進行抵戰地已有數處約此一二日内即可大舉攻擊也 
[對閩]  
　　浙省軍隊開抵厦門前傳有兩旅之衆經陳總司令飭前敵調查頃據駐閩省控報告鎭守使臧致平以閩軍已準備完全嚴裝待命俟浙軍到齊卽會同寇粤遂於十八日致電浙省催促早日出師聞浙軍司令童保暄得電後覆電謂該軍於十四十八已出發二支隊該軍分三支隊第一支隊於二十二日啓行該司令隨第三支隊出發俟集中厦門再分别籌商進行云云臧氏接電後卽馳赴厦門候浙軍抵厦籌商一切十九日下午浙軍抵厦臧與前鋒司令商妥後即與浙軍第一師第一團由厦開赴登澄遂同閩軍由海澄向詔安開發查浙軍支隊約步兵二團附屬砲兵二連工兵輜重工各一小排馬匹三十餘頭每兵約帶子彈千顆砲彈數十箱該軍自抵閩後閩督李厚基派參謀長縣哲培往歡迎惟閩督以該軍尙缺乏飛機隊即電參陸處請參謀部發飛隊往閩參陸處復電准撥飛機兩架駕駛生四名由海船輸達福州矣至粤小方面援閩粤軍陳總司令現命熊統領組織援閩預備軍一大隊其第一支隊係以熊部原統之兩營並以新兵編入頃已成立四營熊自兼管一營其熊子勳張化如張毓等所部各一營悉師統轄第二支隊現亦着手編組旬日以内當可成軍又聞陳總司令最近增編之續備隊亦已次第成立現計已經編定皆爲葉夏雄一營梁鴻楷一營劉質光一營黄馥芝一營陳憲章一營馬永平一營賴發一營暫時統稱第一隊並以雷鳳亭所部新編之機關鎗速附屬之各仍分駐原防訓練兼辦緝捕暫勿開動 
[居正述孫中山辭職理由]  
　　粤報載七日非常國會開議情形謂有軍政府委員居正出席宣讀孫中山辭職書并謂孫决意出洋游歷等語現居正致粤報函聲明當時并無此語原文略云五月七日國會非常會議開會第一案議大元帥辭職事件正代表大元帥出席登壇報告謂大元帥以誠意向國會非常會議辭大元帥之職所有辭職理由一從政治上觀察大凡立憲國政治家之進退全視民意爲依師民意代表機關即在國會國會信任政府則政府無論處如何困難時際當然求貫澈其主張政策銳意實行國會不信任政府除憲法上有解散國會之規定外政府當然辭職况此次國會非常會議係由黎大總統以違法解散而來大元帥不忍國會之中斷民國之淪亡奔走呼號國人大爲感動於海軍有護法之宣言廣東有自主之宣告大元帥冒險南下請求廣東省議會歡迎國會國會議員不遠千里遂開非常會議於廣東是以有軍政府之組織大元師受國會之付託任職以來險阻艱難備嘗之矣一意以擁　 
 
 

Page 7

 
 
國會爲職志於是護法各省始曉然於國會之尊嚴莫不以恢復國會爲達護法之唯一目的今國會非常會議旣通過改組案惟改組内容尙未决定大元帥認爲不能貫澈其主張政策祇有服從國會潔身以退此不能不辭職者一二從法律上觀察原軍政府組織大綢經國會非常會議議决無修正之規定今一旦驟然修正當然與原大綢有變更大元帥守法不能曲從挽救無術亦祇出於辭職之一途此不能不辭職者二大元帥辭職以後對於國會非常會議有絕大之希望此次護法非僅護法卽以救亡大元帥絕對反對和議况自民國以來誤於和議者不止一次尙不至亡國以僅内部爭持無外國之干涉也今若以改組之故本想聨合適得其反由外人干涉議和則是亡國之罪國會不能任其咎所以深願國會諸君無論改組若何仍本初志勉勵護法各省各軍踐最初之宣言擁護約法戡定叛亂國會與大總統完全得行使其職權不但民國不亡而共和政治率由軌道國民幸福由此日臻大元帥雖辭職亦與有榮施焉此當日報告之大略云云 
[撞沉江寛案之近訊]  
[招商局請開特别法庭]  
　　段總理南行之際楚材兵輪撞沉江寛哀呼遍地怨毒溺天政府三日接上海招商局董事會蒸日來電略謂江寛被楚材撞沉一案非組織特别法庭不足以招折服應請電飭鄂省即將楚材艦長等尅日委員帶同來滬由官商兩界華洋人員公舉公正人先開談判如不能决再組特别法庭懇格外維持迅飭遵辦云云然將來卽審判之後對此不仁之艦員其將奈之何也又聞楚材兵輪自將江寛撞沉即移泊白沙洲造紙廠前茲聞該輪管帶趙德勝以該輪受傷甚重若不修理將來愈難收拾呈請督軍派員承辦招工估修王督軍以現在招商局已有提起訴訟之準備楚材受傷亦重當然作爲被告證據目前萬不能趕修必俟訴訟終結方得修理十號已批駁不准矣 
[潯陽軍事近訊]  
　　聞馬聨甲將率安武軍十五營來贛加入第二路助戰現在來潯者除前到三營已開赴南昌外昨日（十二號）又有兩營抵此當由南潯車運送晉省 
此次贛省擔任攻粤陳督因兵力不敷迭電向蘇省借兵聞李督已與中央籌商妥協將抽調第十九師所部一混成旅來贛准十五號抵潯現該師已派某副官前來接洽並向第二路駐潯軍需處商借稻草 
　　驻潯第十二師騎兵十二團團長高文貴奉命率領所部移駐省垣昨晚拔隊啓行計列車二十餘輛前日文武各官設讌爲其祖　並請高團長在第一舞臺觀劇陪坐者爲軍政兩界領袖 
　　吳帮辦因第二路潰兵陸續過潯　派省防第四團團長徐世法爲收容潰兵招待員並預備收容費臨時發給惟聞前日有潰兵二名過潯徐團長飭人給以川資該兵因囊中充裕不願領取並聞第二路司令部有電知會駐潯軍需處如有潰兵過潯川資槪由本路擔任該處可隨時發給現該路又有召集潰兵另行改編計畫故近日在省逗遛各兵到潯者寥寥昨日南潯路由南昌開來潰兵一列車旋即轉輸晋省 
　　聞倪督曾電知駐潯安武軍各長官遇有第二路潰兵過潯卽行鎗斃嗣因該軍兵站司令陶鎔去電勸阻略謂操之過急恐生事端是以未見實行然此風傳出逗遛各處潰兵莫不談虎色變大都不敢來潯矣 
[皖省最近之軍事]  
　　安徽倪督軍近以湘省北軍失利特電中央願告奮勇督師親赴前敵惟聞中央以省防重要阻之故倪督特召馬鎭守使至蚌面商委以援湘司令統率安武軍十餘營前往據聞第一路開三營第八路開四營新安武軍亦開調數營赴上游一帶 
　　近聞湘省北軍雲集兵力已充惟贛省兵力稍覺空虚倪督已與中央電商准撥安武軍十四營赴江西以爲征湘時之後援近來數日省城一埠由懷寗縣預備民船數十隻陸續裝載兵士及子　向上游開駛 
　　馬鎭守使令駐紥太湖縣第六路第一營曁駐省城之第三營調往贛鄂交界處堵截潰兵十一日駐省第三營開拔所有各兵士乘舟前往有某兵士因失足落水斃命 
皖垣駐紥軍隊日來出發頻頻地屬省會訑務重要故昨日水陸軍警特開聨合會議所有維持秩序保護治安辦法應互相策應使商民無意外之驚恐云 
[江北商會聨合會反對新稅]  
　　三紀（清江通信） 
　　江北商會聨合會反對新稅開會情形已兩誌本報昨日之會議爲審查前日議决案並請廳委王寳槐屠作倫到會磋商解决辦法王委赴淮未到僅由屠委到會允爲電廳報告商人困難情形其電文謂南京財政廳長鈞鑒十日會議商會到十二縣爭點在洋票落地稅及土貨先稅曁短儎與長儎同例等條甚力此外尙有零星條件當告以長短儎異例事恐難行洋票落地江南行之於先解釋不見效果又經勸導不必竟趨極端於事無濟現待各縣商會到齊再開大會大約必有條件陳請核辦甘委已致電催其來浦謹先電陳作倫實槐叩云云該會所審查之案全體通過復電告天津全國商會聨合會文曰蒸電諒悉近因改稅不良勒令實行各縣紛紛停止營業現狀危急用再迫叩維持並將今日表决議案陳核一貨物稅根據民國四年寗通淮掦徐海商會聨合會原議案不得以蘇寗分爲南北二海關子口稅單及洋雜貨四聨單之貨物本納過子口半稅不能再有落地稅其三聨單亦不能再完產稅三此次所訂貨物稅率不良仍係釐金變相江北商民反增繁重轉不如照舊征收統祈設法力爭以抒商困盼覆江北二十三縣商會聨合會議臨時總代表王文藻等叩文 
[豫省撫匪之無效]  
　　大陸報十日河南　城通訊略云在舞陽投誠聽候錄用之三匪刻由當道畀以尋常職詎三匪嫌官職太小辭不允就此輩執有督軍蓋印之通行證可以隨意往來各處觀其舉動似無願爲安分良民之意記者深恐其將續爲中外人之患也内有一匪名陳國棟（譯）音）者前曾輔助裴塞爾等脫離盜穴今庽郾城已有多時當道旣赦其罪美公司復賞以巨金此人志在營長至少亦須得連長之職方爲甘心記者曾詢程司令作何辦法答曰不回家安分營業則入營充當兵士無他法也閱日陳國棟來面有怒容謂不願隨程司令同往開封亦不欲復營舊業記者斥其愚昧告以無能爲助渠遂以悔不仍在山爲盜爲言悻悻而去記者爲吾人安寗起見慮其復爲社會之害遂報告知事請其留意但官場辦事疏懈想迄未施行可種防備方法也兩日前此人復來謂家屬財物爲舊同黨擄去且將謀害其生命記者告以種惡因者必食惡果渠從前以此法施諸人者不知若干次今乃自受其報耳此人仍哀求設法記者乃謂惟有將渠送交警察之一法而已豫省盜風頗熾無日不聞擄人刦物情事上星期郾城之西三十里有一村莊爲盜匪破垣直入得銀二千四百兩官場於治盜一事亟宜格外注重而報界亦當提醒政府之責任心此間行路極爲危險雖外人旅行官場派兵送之但在目前苟無此種衛隊則反覺較爲安寗也 
[西報聲明山東借欵之不確]  
　　十五日字林報云華字報所載英美烟公司借欵與山東財政廳一說頃得消息此說絕對不確凡此謡言當含有一種政治目的華字報於此宜愼防之云 
[杭州快信]  
[寗台鎭守使何豐林以台屬原有駐兵尙嫌單薄呈請添調協]  
防楊督軍擬調駐楓涇十五團第三營塡駐已派參謀長范憫黔赴滬會晤盧護軍使磋商抽調第十師軍隊駐防松楓交界之區 
[童保暄來電報告援閩隊司令部現已移設漳州]  
[武康莫干山近有敵僑冒充荷蘭國籍遷居該處行動自由電]  
商上海該管領事來浙辯認業奉覆准 
[温州雙穗場鹽觔被焚案現經袁運使查照民國二年五月鹽]  
務署規定運鹽失水章程不准免稅補運并通令各屬一體遵照 
[桐鄕知事余大鈞徇自治會請求藉清鄉經費名義征收酒碗]  
捐各商民羣起反對紛電到省已令實業財政兩廳會同派委澈查核覆 
[孝豐縣屬毗連安吉素爲產筍區域兩邑人民今春四彼此爭]  
挖互相械　風潮甚烈省署已令姚王二知事妥擬解决辦法呈候覆奪 
[浙江交通銀行新發行一種國幣鈔票浦口徐州江蘇等處皆]  
准一律兌現通行市上頗呈圓活 
[齊省長近因其公子抱疾（尙在幼齡）日赴大英廣濟局求醫]  
心滋不快故尋常僚屬槪不接見 
地方通信 
[蘇州]  
[印花稅設法加認]  
　　江蘇印花稅分處長李湛田日前挈眷蒞蘇暫假惠中小憩即雇籐轎數座至城内珠明寺前王宅下榻次日即遍訪各機關商會拜謁聞李分處長此次來蘇原因緣奉財部訓令江蘇全省印花稅本年擬額定四十萬元李分處長以目今商業凋敝時事多艱若以一紙公文驟令加認勢所不能然政府經費亦須　及不得不親赴各屬會同縣知事前往商會邀集各業酌核加認之額聞蘇商會集議之期尙未擇定云 
[吳興]  
[吳興慘殺兩命案近况]  
　　吳興縣前陸姓家慘殺兩命案已於十三日下午三時申解縣署開合議庭先訊婢女阿巧據言由家長主使我在旁照火於陰曆三月十九夜黄昏人靜動手因家主與死者不睦且有債務關係住屋已抵絕於彼家約定目前出屋催促甚急無可延約先前不過欲盜取單契財物並不有意謀害至下手時飯司沈家叔突將太太用剪刀剌傷不得已隨下毒手用厨刀割斷喉管兩人之命俱是沈家叔殺死元縐綿背心文明綢秋袄多是我的昨日大家不承認我亦只得不承認血亦是在旁佔染的當時共有五人家長在旁監督而帮兇之王士龍與漆匠陳阿賽多是沈家督　來因家長允許一千元酬勞之故云云（按家長謂陸副齋） 
[無錫]  
[駐軍開赴贛南]  
　　駐錫陸軍十九師七十六團團長吳士　日前接奉李督軍及楊春普師長電令將所部開拔赴赣吳團長奉令後卽召集各營長官於團本部協商本團開拔事宜並函告滬寗鐵路總管理處請於十三號由錫至鎭特開專車一次并要求頭等車一輛二等車一輛三等車十五輛牲畜木棚車二輛鐵篷車六輛當經車務處核准照撥並即電知錫站長張錫鵬遵照辦理該團各營官兵亦已部署一切吳團長則於十二號赴政紳各界逐一辭行十三號午後即督率全團到站鐘鳴三下即上專車開赴鎭江再行乘輪往九江轉赴贛南是日各界赴車站送行頗極一時之盛 
[排長鎗斃其妻]  
　　駐紥錫邑廟内之某排長自二月間隨同吳團長到錫即將其妻某氏（掦州人）携帶來錫卜居於老縣前州巷内近因開拔赴贛該氏堅欲同往排長執意不從忽起衝突排長怒憤之中遽將物鎗開放兩響擊中其妻腹部一時噤不能言色如死灰旋爲同事所知並延西　李克樂往救當時鉗出鎗子一粒尙有一粒入肉已深不克取出延至午後即行氣絕身死聞該婦已懷孕數月一擊而斃二命亦云慘酷無人道矣 
[鎭江]  
[駐鎭陸軍分别援贛留防]  
　　駐鎭陸軍十九師楊春普師長奉援贛之命已派所部七十三四六各團兵士續發赴贛其向來駐鎭之七十五團則仍留駐鎭地以保衛治安云 
[鎭郡金副漸舒]  
　　鎭郡近日現洋來源日多足敷絲繭之用故日來銀拆一項已逐步輕減昨市銀拆祇開二錢銀根旣鬆市面漸有團機云 
[鎭城蠶訊]  
　　鎭屬徒陽兩邑向稱產蠶之區農民除田務之外藉此爲第二生計本年各鄕飼蠶較去年爲盛四鄉蠶汛已届三眠聞丹陽新洲大港馬陵各處均稱中稔各繭廠刻已布置一切預備開市鎭城絲行本有五六十家之多近年來繭業漸有起而代之之勢故何錦泰邱義順等行亦振刷精神靜待新貨上市矣 
[淮陰]  
[省委查勘農場]  
　　江蘇省議會前經議决設第一農場於清江浦第二農場於徐州先後由省署委員籌辦嗣以第一農場籌辦員被人以購地不良在省署指控實業廳派科員祁慶墀會縣查辦聞祁君到浦查辦頗爲認眞并邀同第三農校校長察看土質并密查舞弊證據云 
[揚州]  
[衆院投票地址]  
　　衆議院江都初選舉定於五月二十日舉行選監督趙知事特函請市鄕紳董擔任職務並分十區爲投票初所以資辦理茲錄地址如下一區城内萬壽寺二區三汉河三區李典鎭四區仙女廟五區嘶馬鎭六區宜陵鎭七區喬墅鎭八區黄玨橋九區陳家集十區楊家廟 
[省視學員來掦]  
　　敎育廳現委省祝學伍崇宜往各屬查察學校狀况伍君於十三日晚由寗來掦寓於縣公署在此稍事查察聞即前往江北一帶視察云 
[省令查拿議員]  
　　縣公署刻奉齊省長訓令謂前參議院議員周文山又名之翰勾結黨徒在甘肅摀亂現避匿南方仰卽查拿云云趙知事奉此業飭探隊嚴密查拿矣 
[杭州]  
[省議會常會紀]  
　　浙江省議會十四日下午一時開會秦副議長主席首議擬加列武林鐵工廠官股議案錢宗翰報告庶政審查員七人於本月八日午後曾往鐵工廠實地調查成績尙優各席計論付表决少數本案遂打消擴充改良製糖廠附設種蔗試驗場案錢宗翰報告審查結果台衢兩屬先各添設一所多數贊成本案成立次　裁撤浙江通志局設立浙江大學案多數反對遂打消議長云設立浙江大學關係重要應變更議事日程提前討論衆贊成當由議長付表决在席九十七人起立者五十六人多數可决付庶政股審查議至此休息十分鐘開議疏浚桐江上游航路修正案付庶政股審查次議免征吳興各商舖警捐案付財政股審查次議補助瑞安縣立中學校經費案因官廳未交議暫緩議次議借款補助杭北林牧公司案尙未解决議至此已至法定時間宣告散會 
[歡送阪谷男爵]  
　　幣制顧問日本阪谷男爵於十二日下午由申乘坐特别快車蒞杭茲悉男爵事畢已於十四日上午七句二十五分時由新市場陸軍同袍社乘輿沿馬路至城站搭掛早班快車赴滬再行北上軍民兩長代表曁在省文武官員多赴城站歡送車水馬龍頗極一時之盛 
[寗波]  
[商民創辦學校]  
　　鎭海北鄕楊家溪人烟稠密學童衆多向無學校以致一般學齡兒童未受敎育茲聞該處商民楊振濤賀志强倡議於楊氏宗祠内設立單級學校一所聘請王靜嵐爲主任敎員刻已整頓完備擬具簡章送縣立案矣 
[又有軍隊赴閩]  
　　寗波援閩軍自陳團長督率軍士大批出發後復由童師長伍團長等自省乘車來甬兩次乘泰順輪由寗赴閩十三日午後四時復有由省調到之輜重隊及馬隊各軍士約計五六百名（未行時駐紥江北財神殿）乘福康兵艦啓行赴閩 
[孤兒院開成立會]  
　　寗波佛敎孤兒院於十二日午後一時開成立會會稽道尹代表沈嘿菴警察廳長嚴友潮鄞縣知事代表劉亭孫慈谿縣知事代表姜可生及各界到者八十餘人僧界六十餘人並有女界慈善家十餘人開會後首由在院孤兒就佛前行禮次唱院歌次孤兒向長官及來賓行敬禮次唱歡迎歌次由居士院長陳屺懷沙門院長岐昌師先後報告組織情形次警廳長嚴友潮君登台演說略云各國警察調查統計所列犯罪者十人中有七八人爲幼無父母之孤兒可知失敎養之兒童常易陷入於不幸之境遇今有孤兒院爲若輩謀敎養之方便將來不至流爲乞丐盜賊是院之設直接造福於孤兒間接實造福於社會與國家云云次宣讀道尹訓詞及鄞慈兩知事祝詞次來賓林瑞甫演說痛論佛耶兩敎之與衰由其敎徒能否實行其敎養爲樞紐孤兒院卽實行慈悲敎義之唯一事業異於從前僧界以普渡衆生爲口頭禪毫無實際云云並對於僧界之意存觀望者加以針砭次洪佛矢洪承祁相繼演說次僧界太虚圓瑛演說次由孤兒致謝詞而散 
雜評一 
[再論北京加租風潮（默）]  
　　此次北京加租風潮足以代表今日中央之政局人欲知中國政局何如者觀此風潮之内幕可已 
商民雖再三哀訴而官產處挾暴力以横行如故足以代表政府之不恤商艱閣令雖飭放人而官產處四出捕人如故足以代表政府命令之不行威信隳地李統領大言雖總統不能干涉彷彿有督軍團脫離政府宣言獨立之氣槪亦足以代表武人勢力之强大是故今日北京所演之風潮人以 
爲怪而吾則以爲極尋常之事蓋彼當局耳濡目染之旣久所謂惡習相沿勢所必至者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[預備歡送日公使回京]  
　　江蘇特派交涉公署昨接外交部來電云駐京日本林公使南下公幹早經通電接待保護在案茲於昨日接准日使館函稱林公使現擬於十六日由滬起程乘車繞道濟南回京等因特電該交涉員希即函致滬寗鐵路管理局預備花車妥爲接待保護等語陳交涉員除函請淞滬警察　届時派隊到站歡送外並即函致滬寗路局查照辦理 
[水木業工價解决後之布告]  
　　水木鋸三帮工匠前因要求加增工價一律停工嗣經該業董事與各作頭一再商議每日每工充加工資六十文學徒加三十文彼此允治禀請官廳速發佈告俾衆周知各情屢誌前報昨由沈知事發出佈告云案據滬紹水木業公所董事張毅等呈稱竊敝水木業工人停工加價一事初次會議以雙方未能同意致未解决旋於星期日（五月十二號）午後三時邀同滬寗紹董事並分發通告在本校通惠學堂内開作頭大會重議加價問題是日到會者作主方面約有二百餘人工人方面約有五六百人敝董等當將前加價額百文係屬工人威逼出於非法當然取消惟工人要求加價關係生計自非得已而作頭包定工程一經加價暗虧亦屬不少董事立於媒介地位勢處兩難是以邀齊各作主集議加價辦法僉以用投票法最爲公允迨開票後檢點增加數目仍然懸殊不决董等於最後時間折衷核定所有包工點工自陰曆四月初一日起每工一律加錢六十文學徒每工加錢三十文於是到會同人悉皆鼓掌贊成雙方議妥即經當衆布告並着該工人等照常工作聽候官廳出示曉諭完全解决謹將當日議决情形繕詞呈請鑒核准予迅卽出示曉諭俾各周知而資遵守實爲公便等情據此除批示外合行布告各工人一體知悉此案旣經雙方協議解决應即共同遵守於即日起照常工作須知作主與工人原屬同業即應互相維持現作主旣體恤工艱允從加價工人等亦宜諒作主之爲難念停工之損失此後務各安分營生以維業務是爲至要切切特此佈告 
[五誌皮箱工人之要求]  
　　本埠南北市皮箱工人要求加增工資全體罷工已四誌前報茲悉本埠皮箱店大小共有三十四家名曰大行其小行工人約共三四百人凡在店做工兼做櫃上生意者另有辛俸若專做包工者做滿一千文照該業規例申出四百五十文皮箱每只工資一百五六十文工匠所賺多者五六百文少亦三四百文伙食由店主供給近來各工匠欲將定例一千四百五十文之錢碼要求店三改爲洋碼各店主以相去太遠堅執不允致有停工之事現在各店雖照常交易而各工人仍未上工連日經該業董事林康侯等出爲排解至昨日尙未解决嗣小行方面舉出代表王庭發陳阿水蔡士生高福生等不問加價事宜另又發生一事向大行方面交涉緣該業向有公地五六分坐落西門内學宫後面去年陽曆十二月中由該業公所出賣於某公司得洋六百元當時議决大小兩行各半收領爲將來另置公產之用小行方面應領之數由某皮箱店主奚某保存自發生停工風潮之後各工匠即逼奚將欵交出以充每日伙食並聲言大行方面之三百元亦應交出等語事爲大行得悉向中奚止詎奚膽怯昨而已先提出一百元交付小行應用矣 
　　又一訪函云南北市皮箱業包皮工匠因要求店作主加增工資未允同盟罷工業已多日尙未解决茲悉包皮工匠平日所包箱隻係按件論工每隻自八十文起至百數十文不等視其工藝之優劣以定工資之多少均以錢碼計算此次各工匠要求加增係爲改訂行規百起查各工匠向章學徒滿師例繳入行費錢六千文此項進欵由司年人存儲若工匠中有人病故乏資料理得向該司年領取殮費錢十六千八百文近年以來因官木等項價值昻貴所領之費不敷措辦是以小行司年屢經提議增加擬將行規更改定入行費爲八元無力工匠安殮費增加至二十四元惟各工匠按月須繳公益捐洋兩角以資補助各工匠以有此負擔應向大行酌加工資遂决定以錢碼改爲洋碼推舉代表龔鼓生等向大行司年商懇加增詎大行堅執不允遂致罷工先由龔等四代表前往火神廟集議一次未有眉目前昨兩日又邀各店主一再會議祇允每千加境十文仍難解决故昨晨小行方面至茶會集議後擬暫解散各歸鄕里待决定後再來營業該司年以解散容易召集爲難當即再三勸阻一面重推代表四人於午後前往大行司年處繼續商榷 
[棕榻業工人罷工要挾續誌]  
　　棕榻業工人要求加價一律罷工已紀昨報茲悉各工人停工之後現尙未有辦法昨仍成羣結隊到處勒令歇業聞有某店主夫婦在店工作各工人亦上前干涉不准做工否則將做工器具强行取去因此各店主頗爲困難不知如何解决也 
　　另一函云棕榻業工人因要求店主加給工資罷工已歷三天曾經該業代表唐有海一再與各店主商酌解决之法將點工一項查照成規每工加錢四十文各工人已經允洽惟對於大牀棕墊一項要求另行加給數成昨日午後各工人聚集二百餘人在豆市街三陽樓茶肆待該業代表唐有海答復唐聞工人愈聚愈多恐有激烈舉動是以奔赴該管第一區警察署報告請爲援助署長趙墨林以同盟罷工聚衆要挾與地方治安頗有關係遂派巡官王桐帶同巡長顧恩祥及警察十餘名馳往該處慰諭衆工人各自散去聽候代表善爲解决不得集衆滋閙直至傍晚始各散去 
[法捕房注意罷工風潮]  
　　法捕房捕頭因皮箱綜榻兩業工人均步水木工匠之後塵要求店主增加工資停工要挾迄尙未經解决查得法租界内皮箱店綜榻店亦有數十家深恐已停工作之人至各店脅迫停工滋生事端故特傳諭各探捕隨時查察如見有聚衆集議及向各店强迫停工情事着即婉言解散不准逗留如敢抗違拘候核辦 
[華泰輪船被撞三誌]  
　　華泰輪船在鎭江附近被招商局愛仁輪船撞沉一事已兩紀前報昨據由漢駛滬某商輪船員云本船駛經該處見華泰船之第三層艙面浮露水面其一二兩層及艙底均已没水惟該輪肇禍後幸擱於焦山沙脚否則早已沉没無餘至該輪所裝鹽斤似已完全喪失而船員等則無一溺斃猶是不幸中之幸事云云 
[賠償江寛員役之損失]  
　　招商局江寛輪船在漢被楚材兵輪撞沉後其由美孚各汽船及他輪救起之貨艙司事茶房廚役陳榮生張和尙等五十二人曾於日前集議備具理由書至上海總局請求賠償衣被行李等損失當經董事會會長楊杏誠董事傳筱庵兩君察核之下以若輩生計頓失殊爲可憫惟所給之欵非由該輪買辦領發無從辨别故已於前日將欵交由買辦卓　吾傳集陳等五十二人分三等核發司事每人三十元茶房每人二十元廚役下灶等每人十元以資貼補 
[會呈維持絲繭之辦法]  
　　江浙皖三省實業廳會呈農商部文云呈爲遵議維持江浙皖三省蠶絲辦法據情會呈仰祈鑒核事竊奉鈞部第二六八號訓令開案據江浙皖絲繭業總公所總理沈镛等呈稱江浙皖三省蠶業凋敝絲廠虧昃乞迅賜維持裨補時艱并詳報歷年凋敝虧昃情形請派員會同各該省實業廳長妥議辦法免致臨時毫無預備釀成意外風潮等情到部查蠶絲爲我國重要特產出口大宗向爲世界各國推重近因絲質日劣加以歐戰影響銷路阻塞輸出絲額更形減少亟應妥爲維持惟以各地情形互異究應如何籌畫盡善之處除分咨江蘇浙江安徽省長查核外合亟杪錄原吾令行該　查照傳集當地絲商酌量情形妥議辦法呈部核奪此令等因奉此附抄發原呈下廳職廳等正擬會商訂期傳集各商妥議即據江浙皖絲廠繭業總公所總理沈镛等以呈奉鈞批令廳集議上海爲三省絲繭兩業薈萃之區擬於五月一日函邀三省各内地繭商來滬會議請親蒞上梅指示方法或遴派代表蒞會與議等情具呈到廳廳長等均因事未能躬自前往當分委浙廳科長唐寳錫廳科員侯鎭平蘇廳科員吳廷枚代表赴滬與議旋據該員等呈報會議情形計此次三省絲繭各商到會者百餘人於五月一二兩日齊集該總公所先後開議兩次其討論結果僉以自歐戰發生航路中阻華絲出口旣苦無船運輸兼煤價奇高絲價日賤工資利息在在增加積貨愈多受累愈重適法國有禁絲入口之說羣情益復惶急加以年來内地繭戶不知講求蠶種日弱繭身漸薄絲之成分愈少　商無形之損失愈大若不亟圖補救轉瞬新繭上市必致供過於求絲繭兩業恐有一　不振之勢當議决治標治本兩法治標法爲請政府發給特别短期八釐債劵由商認購并由上海招商局提撥公積金合購輪船專運華絲分赴歐美各國治本法爲請政府令行三省財政廳通飭帶征商人認抽合家蠶桑改良會經費以便改良蠶種以上兩項該總公所并條列詳細辦法連同近年各省絲廠營業狀况絲繭價值出口數目表兩種呈送前來職廳等伏查江浙皖三省絲繭兩業近年凋敝虧昃前途危險異常若不力予維持恐不僅絲繭各商受其影響蓋吾國財政困難已達極點廠絲爲國貨出口大宗沿江賓海各大商埠賴以調劑周轉該業如一敗塗地金融必立見停頓此關於通國財政所當維持者一也内地盜賊横行皆因小民無以爲生迫而出此江浙絲廠原共約有九十餘家所養女工苦力爲數不下二三十萬去冬因絲價敗落半多停閉目下勉强開車者纔及半數長此以往倘因商情莫慰或致全體輟業苦力甘爲匪類女工漸入下流治安所係貽害非輕此關於平民生計所當維持者二也當此國庫困乏之時光以開關稅源爲主要江浙皖三省繭行約計九百餘家焙成乾繭二十二萬餘擔　成廠絲三萬五千餘擔内地釐局江海各關恃爲大宗收入絲繭兩業設竟無法支持捐稅亦將　形減少此又關於國家稅收所當維持者三也此次各該商等在滬集議所陳辦法均屬切要該商等亦深知中央財政支絀故雖比年營業迭遭損失而於購船資本仍擬半由該總公所會同上海總商會勸商認購債劵此項債劵如蒙政府允爲發給似於公家尙無何等損失即此外一半擬提招商局公積金將來船歸該局管轄又可推廣航業分享盈餘該局當亦不生反對至請通飭帶徵各商認抽蠶桑改良會經費則係爲三省地方遼闊抽收便利起見該欵本出自商人願助官廳不過稍費手續且可藉以保持對外信用職廳等往返會商僉以上項辦法如果能見實行不特絲繭兩業可賴維持即於通國財政平民生計國家稅收裨益亦均非淺鮮理合抄錄該總公所條列詳細辦法并附表兩種會同具文旦請鑒核俯賜照准指令祇遵實爲公便再此件係由蘇廳主稿送由浙皖兩廳會署後仍由蘇廳鈐印封發并經商免會印以省周折合併陳明謹呈 
[呈請皖省長官保護繭商之條陳]  
　　江浙皖三省絲繭總公所總理沈聨芳黄晋紳條陳安徽督軍兼省長倪丹忱請爲飭屬保護繭商銀貨原文錄下一各縣開設繭行其銀貨均由蕪湖大通兩口出入陽曆五月二十號起至六月十號爲現銀運送之期其六月十號至六月三十號爲繭貨出口之期前後保護共計四十天爲全省繭商請求保護期間伏祈通飭各該縣知事曁水陸防營警察隨時隨處妥爲防維二保護分爲五節（第一節）請預飭蕪湖大通營長派兵守候洋輪抵埠裝有現銀提上躉船畫夜保護而免疏虞（第二節）請預飭蕪湖大通營長凡由躉船運送現銀至岸上錢店銀行沿路一律派兵護送（第三節）請預飭蕪湖大通營長凡蕪湖大通錢店銀行存有繭商現銀不論晝夜嚴密梭巡保護（第四節）請預飭蕪湖大通營長如繭商由蕪湖大通起運現銀至各縣繭行來營請派軍隊護送者隨時酌派軍隊協同護送送到後仍回本營銷差（第五節）請預飭蕪湖大通營長如内地各縣繭行儲欵辦繭時間當地軍警不敷分布保護由繭商函請軍隊前往保護者營長接信後立即派兵保護（聲明）本届繭商改組在大通設立皖兩繭業公所並在蕪湖設立分辦處又在宣城設立寗宣郎繭業分公所青陽縣城外設立青陽繭業分公所木鎭設立青邑分辦處涇縣城内設立南涇繭業分公所並在大通設立銅貴繭業分公所旌德城内設立旌績繭業分公所伏祈飭知各該縣知事營長一體保護以便該繭董事隨時接洽三大通蕪湖向有水陸警察伏祈預飭各警察長查照第二條各節協同軍隊隨處妥爲保護四產繭各縣如青陽全椒等十五縣知事伏祈預先飭知凡有繭商沿途裝運銀貨以及繭行内儲有現欵不論晝夜嚴密保護設遇繭商到縣請求事件准予立卽施行五大通蕪湖軍警如由繭商請求赴内地駐紥保護應由縣知事擇定要隘地點借屋駐紥至於各縣有無軍警是否足以防護或須借撥鄰縣軍警抑由蕪湖大通酌派軍隊前往由各知事電請鈞署及早布置免得臨時爲難六繭市時間短促每有借販繭爲名糾約數十人至繭行行强　賣乘勢發生不端行爲伏祈飭知十五縣知事遴派就地警察常駐繭行妥爲彈壓其請領短期繭帖設法從嚴取締杜絕根源以保治安以上各條伏祈預飭蕪湖大通營長曁水陸警察十五縣知事公署查照施行如有未盡事宜由繭商繭董隨時面請地方官廳妥協辦理以期周密附錄皖省開設繭行各縣名計開青陽貴池銅陵涇縣寧國南陵郎溪宣城天長當塗廣德繁昌旌德績溪全椒 
[美國紅十字會廣求贊助]  
　　上海縣商會昨日通告各業代表函云逕啓者准美國紅十字會戰事籌備董事會來函擬在本埠徵集繃帶經費爲期以陽曆五月二十日至二十七日止函請允將台銜加入萬國名譽贊成董事會内不勝欣幸等因爲特備函通告如願加入即請開示台銜並附會費送交本會彚齊轉復此舉贊成與否請於三日内答復云 
[軍械局收羅子彈空壳]  
　　松滬盧護軍使昨接李督軍咨文云據軍械局局長孔慶塘呈稱竊查各軍隊及各地方在我局領去鎗砲各種子彈爲數甚巨其用以剿匪者無論矣若練習打靶及陸軍野操用過之空銅壳任其遺失殊非愼重軍火之道且此種空銅壳完好者固可重裝子彈破壞者亦可爲製造材料棄而不收不但可惜且恐落於匪人之手擬請督軍通令各軍隊並咨會省長轉令各地方凡用過子彈悉數將銅壳用原裝木箱繳送職局至陸軍野操所用空響子彈難免遺失應按九成折算如此辦法則子彈旣不致虚糜而廢物轉爲有用裨益軍火前途實匪淺鮮應否通令轉行之處仰祈裁奪施行等情除指令照准並分别咨行外相應咨請貴使轉行查照 
[經營煉鐵之發展]  
　　生鐵一物爲用頗廣自歐戰以來外洋來源減少華人出品無多致本埠各鐵廠時有缺乏之虞中外商人爰各經營化煉生鐵以資應用茲將近日發展狀况錄後 
[華商設廠煉鐵]  
　　本埠華商除求新廠已從事化煉生鐵外更有滬商陸伯鴻等糾集資本五十萬金創設和興實業公司在浦東六里橋地方沿浦購地二十餘畝於上年起開工建造新式廠屋購置最新式之煉鐵爐專爲化煉生鐵之用聘請素有經騐之中外技士多名主持工作預算可日出生鐵十餘　現在廠屋將次落成内容機器等物亦正從事裝置一俟部署妥貼即須召集工匠開始化煉聞該廠房屋建築工程極爲堅固且地臨浦濱購置小輪往來浦東西搭載公司辦事人員交通尤覺便利云 
[洋商擴充鐵廠]  
　　浦東八埭頭附近英商和豐鐵廠創設最早在十餘年前極爲發達歐戰以來工作若斷若續生涯不甚茂盛茲聞該廠將有特别發展現在雇工修葺牆垣揩擦機器從事刷新探詢内容據稱邇來各國商船時被潛艇轟燬或效力政府以至航運船隻日見減少故擬將該廠大加擴充裝置汽爐化煉生鐵一面添招工匠製造商輪數十隻以供需要云云一般勞動界聞之咸喜形於色 
[陳烈女追悼大會之預備]  
　　小南門外倉橋浜住戶王遠甫之子菁士日前因病身故後其所聘陳遠波之女尙未過門一聞兇耗即服毒每殉業經王姓將柩接回連同菁士棺柩併厝浦東墓廬以待擇期安葬詳情已見前報茲悉紹興旅滬同鄕會諸君以陳氏原籍紹興縣曹娥鄕此次仰藥殉夫實屬難能可貴爰擬特開追悼大會以彰貞烈業於昨日先開預備會議决定辦法如下一編纂陳烈女事略二徵求表掦文件詩詞歌詠等件三徵求追悼陳烈女發起人以上海有名女界爲宜四登報徵求各界表掦文件五商定開會地點及日期六通訊處設本會事務所 
[保護淞滬間之電話線]  
　　交通部直轄上海電話局局長葉慕橘君以吳淞至江灣一帶電話線近來屢被偷竊特於前日致函盧護軍使與淞滬警察廳長請爲轉行該處軍隊及江灣各警區隨時巡察保護其致護軍使原函略謂案據閘北電話分局報稱淞滬線路時有損阳其間由江灣至吳淞地方近又疉次被竊電線損失甚鉅請察核等情前來查由江灣至吳淞一帶曠野遼闊線路綿長且該處電話於軍警機關關係尤爲重要前以江灣區域話線　被竊割迭經敝局函請寳山縣公署飭限嚴緝懲辦並保護在案乃近又迭次發現竊線情事實於交通上大有阻礙殊堪痛恨此次吾不切實嚴加防範勢必屢修屢竊爲患伊於何底除函達淞滬警察外爲特函懇貴署轉行砲台灣二十旅迅即飭派軍隊隨時巡察一體注意並請出示保護以維電政而重公務請即察照施行云云聞盧護軍使接函後以電話爲軍用上必要之品關係重要若被宵小竊割遇有事故貽悮無窮故已訓令淞路要塞司令榮道一轉飭駐軍嚴加保護矣 
[美棉種子尙未運到]  
　　上海縣知事接江蘇實業廳訓令云案查推廣試種美棉一案前由本廳頒發告示並通飭各該縣知事及省立農場附刊韻示勸合農民承領試種以期推廣嗣迭據各處陸續呈請給領此項美棉種子量數前來即經電部催詢各在案茲准農商部農林司函開本部訂購美國棉種係委託舊金山領事代辦前據該領事電稱此項棉種已由Cmis船裝運來華驼遍詢津滬各轉運公司均後稱尙未查悉該船行蹤殊爲焦急本年播種期内能否寄京現尙無把握一俟運到時再行酌量辦理先此函復查照等因准上除俟該項種子運寄到寗再行酌量支配給領外合先令仰各該知事等即便知照此令 
[中國銀行墊放欵項之手續]  
　　中國銀行昨致各機關函云准北京總行函開查本行章程第二十三條中國銀行總分行號對於總分支金庫之墊欵或抵押放欵之數目及擔保品須經董事會之决議等語現在本行董事會業經依法成立所有前項墊放各欵自應遵守定章辦理除函請財政部咨明各省督軍省長并令行各小省財政廳一體知照以便接洽外合函該行即希查照等因除分函外相應函達查照爲荷 
[香港大學定期考試]  
　　香港大學定於本年陽曆七月考試英文論題皆關係歐洲戰爭之始末論文之最優者由香港英總商會奬給現金考入大學正科者其文之最優者得奬港洋五十元考入高級者得奬港洋五十元考入中級者得奬港洋二十五元 
[畫學研究會消息]  
　　長浜路中華美術學校係圖畫專門學校改組今已十載現該校復設畫學研究會逢星期六星期日演說畫學原理及各種畫法并設有通信部外埠之人亦可入會且每星期刊有美術報告以資研究云 
[基督敎會勉勵會請人演說]  
　　北四川路横演橋前美華書館弄内中華基督敎會　　會於五 
 
 

Page 11

 
 
月十六號（即今日）禮拜四夜七時四十五分請中華續行委辦會編輯陳鐵生演說（遺失之至寳）陳君學問道德爲敎中人士所欽佩想是夜聽講者必實繁有徒也 
[青浦同鄕會近訊]  
　　青浦旅滬同鄕會此次開春季大會業將會章第七章之會費一項酌量修改以後僅收入會費銀圓一枚年費免收特别捐則隨意認繳茲定下星期日（十九號）下午一時至四時在派克路益壽里一七零六號該會事務所開職員會討論進行事宜昨已刊印通告分投咨照矣 
[閔行豆米業創建公所]  
　　本邑閔行鎭豆米業董事范厚齋以該鎭同業日漸發達惟各自爲政不無散漫故近特邀集同業會議創立豆米業公所藉資聨絡業經繪具圖說擬建五開間大廳一座後廳一座及新式圍牆花園等以壯觀瞻此項工程已由上海王森記木作小主王梓賢承包其造價約計一萬二千餘現已配齊材料即日動工約本年陰曆十月底落成云 
[盧護軍使生女]  
松滬護軍使慮子嘉君之妾某氏於前日（十三日）分娩一女昨届三朝馬參謀長孫副官長鄧軍法課長及其餘重要職員均在署道賀聞盧使主張從節無甚舉動云 
[警界人員之調動]  
　　兩浙緝私第二營營長婁子雲現奉宋統領飭另行并委遺差已咨請淞滬警察廳長徐國樑以閘北第五區警察署署長薛振中升調經徐廳長核准聞交卸後定於今日到差所遺五區署長業經徐廳長以一區二分駐所署員王金山升補並以浦東三區某分駐所署員王清華調補一區二分駐所又南市第一區警察署巡官石元勳現經徐廳長今飭與浦東三區總署撥派陸家嘴防護香烟廠之巡官王寳樹對調已定於今日互相到差視事 
[講求棉種之縣示]  
　　上海縣署昨出六言示諭云照得美國棉種早熟兼能豐收品質非常良好大可紡織洋綢國家出資定購係爲農民代籌研究骨粉肥料可望收量加優推匿美棉種植　計民生嘉謀爲此簡明示諭其各努力講求 
[保存房產之會議]  
　　大東門外大王廟前一帶市房基地前由仁記公司賣於普愛堂爲業惟此項房產均有業戶當以契據完全豈容他人出賣迭至上海縣署請求維持沈知事以案關民事批令自赴法庭起訴茲各業戶因見水木作頭王炳記等迭次前來估看屋料似將拆卸爰於昨日邀衆集議僉以此事全由僧人春榮從中播弄該僧在外揚言謂有汪某等爲伊帮助但汪爲人公正素不干預外事顯係揑冒第虚實均應查詢遂决定具函詢汪有無其事一面遵照縣署批令向地方審判廳起訴 
[浦東救火會開會]  
　　浦東爛泥渡第九區救火會於前晚七時邀集會員開常會討論進行事宜當衆公决擬添購救火器具並籌欵等事至九時散會 
[寶興里火警續誌]  
　　閘北寶興路老承泰烟紙店樓上起火延燒鼎大内莊潤泰柴爿店振興押店及對面某槽坊等房屋十餘幢（昨報誤作五幢）事後經五區警署查得起火之家在老公茂洋行保有火險數千兩傳到店夥黄子卿訊問起火原由不甚明瞭僅供該店經理楊瑞協有事往蘇等語薛署長諭飭將黄暫押候該經理到案再行訊核 
[春季賽馬三誌]  
　　昨爲旅滬西商春季賽馬之第三日共賽十一次第一次十二馬西人强生代怡和洋行藍衣帽黑馬勝第二次九馬西人海爾代瑞記洋行藍衣帽青馬勝第三次八馬西人海爾代瑞記洋行藍衣帽黑馬勝第四次五馬西人大格立司代小柯子黑衣帽黄馬勝第五次七馬西人斯求代馬立司粉紅衣帽黄馬勝第六次四馬新康洋行大班愛實勒黄衣帽白馬勝第七次十七馬新康洋行大班愛實勒黄衣帽黑馬勝弟八次四馬祥茂洋行西人小白格爾黄衣帽白馬勝第九次八馬（跑香賓）新康洋行大班愛實勒黄衣帽黄馬勝第十次十四馬西人斯求代馬立司粉紅衣帽黄馬勝第十一次十三馬西人大格立司代咖　生湖色衣帽白馬勝連日天氣晴和中西士女連袂往觀頗形熱閙待至星期六日（即十八號）續賽跳浜想觀者必尤擁擠也 
[發現刀傷女屍]  
　　楊樹浦盤克路頭圖麥田内昨晨發現年約四旬身穿泰西緞夾袄褲兩足無鞋左足無襪之女屍一具由捕查見回訴捕頭飭探將屍舁入斐倫路驗屍所報請公共公廨中西官於午刻蒞所騐得頸間及下體均有刀傷一處委係生前被人用刀戳斃棄屍田中飭塡屍格後因無家屬到場着保報堂棺殮厝壇召領並飭中西包探留心緝兇務獲解究 
[打鳥悮傷鄕童]  
　　前日有日本人兩名各持鳥鎗赴浦東一帶打鳥嗣在東溝附近并鎗悮傷小孩二口當經該孩之父鳴鑼集衆與兩日人爲難旋由警察將兩造帶入縣警六分所湯警佐立命備函併送警察所由陸司法員判令兩日人合出洋二元分給二孩爲養傷費並即派警將兩日人護送出城 
[續誌虚設字號之騙術]  
　　直隸遵化縣署科員涂介安被上海騙子虚設彩彰綢莊騙取洋五十元等情已紀前報茲將上海縣署布告錄下本年四月六日奉滬海道尹公署訓令内開據直隸遵化縣知事涂福田呈稱案據縣署科員涂介安投具說帖内稱竊於上年十一月間由郵局遞到刷印物一本内容係上海南市彩彰綢莊推廣營業介紹購貨詳列各種號碼名色定價尙稱公道首頁附有優持劵並列各項條件備極术實遠道招徠深合競爭商業之法地點係在事界現正擴張市面令人深信不疑科員適因需用絲綢物品當於六年十二月二十六日由郵局滙寄洋五十元以雙挂號信件開單函購各種綢料詎意執據遞回圖記無訛貨物渺無音信歷時三月之餘函催置之不理其爲撞騙許欺已可槪見惟思上海係商務薈萃之地警察防維素稱嚴切事關市面名譽未便安於緘默附具刷印原本及郵單回執等件懇請轉呈查究追欵給領等情據此知事查該科員滙欵函購用品本是客中常事滬上商業繁盛綢肆又係大賈似不致撞騙詐欺惟回單收據具在函催置若罔聞歷時已久恐致損失若不呈請查究殊於市面前途大有妨礙該肆係在上海南市大東門大街歲字第二百五十三號事關華界商譽該經理人林彩彰自應完全負責茲據前情理合檢同各項證件具文呈請鈞署鑒核俯賜訓令該管欃員查封房屋嚴傳該經理人林彩彰或主動發佈詐騙之人務獲追欵給領並懇函致南市商會董事確查内幕事實庶足以維信用而懲商蠢咸賴宏施實無旣極計呈送刷印物一本寄信回執一件收銀回帖一件等情到道據此查滬上此等詐欺行爲不一而足若不查究實於商業前途大有妨礙除指令外合行令仰該知事立卽查照飭警勒傳該莊經理人林彩彰到案嚴行追究如須司法科處分並即咨送司法機關按律懲辦以儆詐僞仍將遵辦緣由具報查考母延切切此令計發刷印物本寄信回執收銀回帖各一件仍繳等因奉此遵經派探按址往傳該莊經理人林彩彰到案追究去後茲據該探復稱奉諭前往大東門外大街查得歲字二百五十三號係福五里之過街門樓並未裝置樓梯不能直接上下須經過隔壁二百五十二號德興祥粥店方可出入陰曆上年十月初十日林彩彰向二房東德興祥粥店二百五十二號過街樓房一間租下虚設彩彰綢莊並在過街樓上貼一彩彰綢緞坐莊等字樣白紙條一紙租屋時並無中保計租四十餘天至陰曆十一月二十四日林彩彰以寗波原籍父病危急爲詞退租搬去德興祥粥店係婦人所開詢以林彩彰是否眞姓名此人究竟避往何處及設局詐騙之情該粥店均不知悉無從查傳等情禀復前來查林彩彰於滬上繁盛之區膽敢設局撞騙實屬商民之蠢茲奉道尹公署飭緝示禁亟應遵照辦理除飭警嚴密查緝務獲懲辦外深恐闔邑人民再受其愚合亟出示布告仰各前民一體知照此布 
[成全江北女子之自由]  
　　江北女子强小郎子上年由原籍來申帮傭私與殷阿虎姘識現爲女父得悉來申控經法公堂訊據小郎子供稱因已懷孕不願回家判着原告邀齊人證到案再行訊核嗣由原告邀同親家李金山媒人戚如松等到案小郎子仍執前供不願回家判着殷阿虎出洋二百元給予小郎子之未婚夫以便另行婚娶交保限繳在案昨日届限殷將洋如數呈案並請堂上着强榮寳出立婚帖以免後來再有糾葛强榮寳稱民人來申數日川資用盡可否請求堂上着被告略給川資以便回家中西官判强榮寳出立婚帖給予被告收執並於繳案之二百元内提出十元作爲原告川資其餘一百九十元交李金山領去完案 
[拐賣女孩之懲治]  
胡阿毛與徐王氏殷世榮及在逃之阿毛囡等串拐文監師路一千一百二十七號門牌羅陳氏家之三歲女孩阿英賣於閘北華界某姓得洋十四元嗣經女母偵悉於前日報告捕房派探將胡殷與徐王氏並女孩一併查獲昨晨押解公共公廨經張襄讞會同英白副領事研訊明晰判胡阿毛徐王氏分别各押二年殷世榮押西牢半年女交其母領回 
[誘姦拐逃之破獲]  
　　木匠孫元明之妻張氏上月被同業黄寳元誘姦拐逃匿居浦東近又賃屋於美租界七浦路前日由孫偵知報告閘北偵緝隊昨 
經隊士朱寳大張金海將黄與張氏一併拘獲收押聽候解科訊辦 
[私帶烟土之破綻]  
　　松江人張金鳳在北市購得煙膏二十八盒及土皮烟灰兩包乘華商電車至滬杭甬火車站搭車回里詎被二十八號水巡警在電車上察出破綻車抵薛家浜即　崗警拘至一區一分駐所問明屬實將張連同證物申解警廳司法科訊究 
[吊贓搜獲烟具]  
　　無賴陸榮福前在某處竊得青布及毛巾數包將贓藏在王順郎所設之燕子窠（私烟間之别名）内現爲法捕房包探偵悉將陸拘獲在其身畔搜出銀洋十餘元並至王處吊出贓物並以王私設燈吃有違定章故將煙具一併帶入捕房昨解法公堂請究先據該探上堂禀明前情詰之陸榮福供稱銀洋布疋均係竊來暫寄王處是實王順郎供陸常至民人處過癮故此相識此項物件由伊暫寄不知竊來求宥中西官判陸押西牢兩月王罰洋三十元充公烟具銷毁 
[恶丐糾衆行兇]  
惡丐丁啓生前日午後在南京路糾合數人手持鐵尺將金良生毆傷當被二百七十八號印捕查見上前干涉大都逃散丁金兩人均被拘住帶入捕房押至昨晨併解公共公廨先由該印捕上堂譯訴前情繼據金供向做骨牌爲生近已失業無所依靠夜間露宿廣東路弄内嗣由丁等邀往同寓小客棧約有五六天昨日丁等囑令隨往攫物不允致被兇毆求察訊之丁啓生供詞支吾經王襄讞商之英卓副領事以丁係過犯判押西牢十天期滿仍逐出租界 
[買賣地產之隔膜]  
費瑞祥延代表律師至公共公廨控與張增泉售地糾葛等情前日午後由兪襄讞會同英白副領事研訊先由原告代表律師上堂譯明案情請追詰之被告張增泉供稱是項地產係由母親售與原告已歷十七年之久彼時我在外埠經商故於此事全不知悉現母親早已故世原告忽然起訴我實隔膜難明眞相請求堂上明察次由原告費瑞祥聲稱此項地產確由被告之母出售所 
立之劵均有被告張增泉之名惟當時並無方單云已遺失故已於售契内詳細載明今特呈案請察中西官以是案兩造不無隔膜判候補傳人證到案再行訊核 
[追償拖欠多年之貨價]  
　　馮衡石控卞清根不還貨價洋一百五十五元前日午後由公共公廨中西讞員傳訊原告馮衡石聲稱是項貨價被欠多年嚴向催索被告置之不理是以具控請求訊追詰之被告卞清根供稱欠洋屬實惟邇來經濟困難務祈堂上原諒寛限措還中西讞員判於三個月内照數交還 
[爭開航船之道批]  
　　道尹公署昨批寳山縣民黄宗琦呈請飭縣傳案公斷以安營業由呈悉查此案前據該民來道呈訴即經令據寳山縣知事以一再集訊趙阿瑞並無侵佔情事判令嗣後各開各船不准再行爭攬等情呈復前來當查開駛航船原爲便利行旅起見縣判尙屬公允應遵照縣判各安生業母庸强行爭執致滋訟累此批 
[叔嫂爭奪店業]  
　　祝生奎與伊故兄錫奎之妻祝李氏（即周李氏）爭奪楊樹浦路協順昌鞋店在公共公廨互相控訴昨由李萼仙襄讞會同美副領事羅君升座民庭傳齊案證周雲章周蔡氏等質訊原被均延代表律師到堂互相辯論良久中西官判候復訊再核 
[不理酬勞與欠欵之訴訟]  
　　劉叔培在公共公廨呈控同益轉運公司吳德先不理包辦租金酬勞及欠欵銀一萬餘兩昨晨由李襄讞與義副領事羅君傳訊被告代表羅傑律師上堂請將被告壛尋常保人候訊原告則延穆安素律師上堂反對中西官判吳交七千兩人銀並保聽候傳訊 
[婦人虧欠房租]  
　　收租人陳順興昨至法公堂控房客王馮氏虧欠租洋四十三元向索不付嗣竟避匿不見始於前日在途尋見扭案請追詰之馮氏供婦人房内尙有各種物件可以變賣作抵原告又稱房内雜物所值無幾不敷抵償求察中西官判氏還押先將雜物拍賣作抵餘欠再行訊追 
[堆放草蓆之干涉]  
　　福建路三百九十五號門牌草蓆店前日將草蓆堆於馬路上被老閘捕房四百零二號華捕查見以其阻礙道路回訴捕頭轉禀公共公廨出單昨將該店内之吳有倫傳案經中西官訊明屬實判吳罰洋二元充公 
[坐客毆傷車夫]  
　　鄕民周瑞卿前日雇沈廣福之人力車至閘北寳興路詎沈拖至寳山路不肯前進致起口角沈之頭面被周毆傷當由五區崗警一併拘案轉解司法科核辦 
[流氓借端攔刦]  
　　流氓嚴榮祥前日糾同沈阿四及在逃四人在楊樹浦路强指南京路三百九十號門牌某店夥李國鈞楊福生私帶煙土攔住搜查乘間搶取鈔票洋十元小洋二角逃逸旋經李等報告捕房飭探將嚴沈兩人拘獲昨晨解送公共公廨經中西官訊明判嚴押西牢兩月沈無干開釋 
[小茶肆聚賭抽頭]  
　　吳子堂在海寗路一千九百六十四號門牌開設小茶館聚賭抽頭被西捕查悉昨將吳傳至公共公廨經中西官訊供屬實判吳罰洋三十元充公賭具銷燬 
[蕩子被母控告]  
　　婦人梁李氏延馬斯德律師在公共公廨呈控伊子松榮不務正業任情揮霍等情昨日由廨傳訊原告代表馬斯德律師到堂陳述案情被告亦延穆安素律師到堂代表聲請展期研訊問官准之 
[流氓攫取珠飾]  
　　流氓林長發在北浙江路攫取吳朱氏珠押髮圖逃由捕追獲拘押捕房昨晨解送公共公廨經中西官研訊屬實判林押西牢十五個月期滿逐出租界 
[茶館主聚賭抽頭]  
　　海寗路二千二百六十二號門牌小茶館主顧阿二因聚賭抽頭漁利被巡街捕查見以其違章當將賭具帶入捕房禀明捕頭請廨出單傳究 
[醉漢毆傷行人]  
　　本地人沈濟英昨日飲酒酣醉在虹口愛而近路胡閙將行路人殷狗郎扭住毆傷殷之頭面腰際當由一千三百二十二號華捕查見向阻不服反欲行兇當由該　　沈拘入滙山捕房捕頭諭着押候解廨訊究 
[購物行竊之敗露]  
　　王子卿前日午後至福建路六百五十八號門牌洋貨店内以購物爲由乘間竊取值洋十三元之洋紗一疋當被店夥陳印正夏士林瞥見鳴捕將王與原贓帶入捕房昨解公共公廨經中西官研訊屬實以五犯案已非一次判押西牢半年贓交原告領回 
[過犯偷竊絲襪]  
　　王阿四竊取北福建路一百三十號門牌某舖值洋一百五十元之絲襪由捕查獲昨解公共公廨經中西官訊知王係過犯判押西牢三年期滿仍逐出租界 
[竊賊掩入洋房]  
　　竊賊李金生日前闖入法新租界英人馬剛所住之洋房内竊取大衣帽子等物圖逸當爲西崽瞥見出外鳴捕將李拘獲連贓帶入捕房昨解法公堂請究先據原告英人馬剛上堂聲稱是日商人有事出外以致被李潛入房内行竊求究詰之李供認不諱判押西牢二月贓給原告領去 
[竊取鐵板]  
　　無賴胡大古子昨日潛入斐倫路三十號門牌電燈公司内竊取鐵板三塊携贓圖逃被七百八十五號華捕查見將胡連贓帶入捕房捕頭論着押候解廨請究 
[縣署批示三則]  
[劉兆滙爲遺失受抵新契紙請補給備案由]  
　　　契之案係將業戶舊契方單逐加查驗凡有已經投驗者發給驗契案内之新契爲已經投驗之證業戶收執此項新契應與原有之單契一併保存據稱程壽萱將騐契案内新契一紙抵借洋二百元現無原有單契不能爲憑此項新契爲完全管業之證着將抵借之欵速行清理至稱新契遺失該商並無方戰舊契無憑補騐亦無從補給新契也此批 
[裘方林請求返還地產由]  
　　滬軍營舊址業經遷出應將民地及墳基分别歸還惟查滬軍營原借該商之地畝若干應有借據來呈未將借據併送尙難確核至所請照單發還之處原單所載係原戶完全之畝分並非地内借用若干之確數着另呈復奪此批糧串圖抄件均存 
[葉玉堂遵批據實聲復請核准由]  
　　呈悉旣據續呈聲明仰即取具地方紳商蓋章保結並由該民出具認充切結將承充四至在段分别叙明結内以清界限而免紛爭俟手續完備再行呈送核辦着即遵照此批 
[來函]  
[浦東盛君家屬鑒]  
　　謹啓者敝人日昨行經南市沿浦見一少年躍入浦中幸已救起惟已不省人事敝人頗爲憐惜幸舍下近在咫尺遂設法將其車至舍下以便代爲設法豈知醒後屢次問其住址及因何事均不答惟大笑觀其舉動似有神經病惟見其裏衣中有絕命書一紙方知爲浦東富家子惟通信處無從探悉今特拜懇申報館登入來函望其家屬及戚友速來同歸以全骨内非特其家之幸敝人亦不勝感盼寓南市南碼頭福昌里第二家張定一拜啓字條抄錄於後余浦東人姓盛名劍俠此次非别事因自已心中之事終不能達圓美之目的且無顏見家長故自願投浦仁人君子見之請標名待之舍下薄有資財見之必不棄我也 
[上海華商電氣公司來函]  
　　逕啓者前見報載麵業公會函嗣復接漢帮志成堂等來函以電燈加價相詰責敝公司當復志成堂等函云查從前煤價每噸四五兩時燈價每盞一元三角前年煤價漲至每噸八九兩因於去年正月每盞收一元五角豈知目下煤價每噸遞漲至十五六兩原出意料之外敝公司董事會一再集議酌量情形於四月初一日起每盞再加二角其在每戶裝十六盞以上者每盞仍祇收一元四角此不過稍資挹注以入抵出不敷尙鉅來函謂百思而不得其故者試一問諸煤價當可曉然大凡營業者每視物價之漲落爲衡卽如食米一項從前極賤時每石不過兩元四五角嗣後逐年增漲近今每石總須在七八元之間此人人日望其賤而營此業者卒不能抑之使賤推之百貨無不皆然而獨責諸敝公司抑何不恕之甚耶且電燈之火由煤發生煤價旣增電價自不能不漲此實出於萬不得已並非有取盈之意云云茲特錄請貴報登入來函欄内爲荷上海華商電氣公司啓五月十五日 
雜評二 
[陳女士之追悼會（訥）]  
　　自歐風輸入以來女子提倡自由於古人崇尙貞卽硜硜自守之大防亦已稍潰矣迨其後所謂女學者興高遠者競言參政其稍切近者則爲籌生計理家政謀所以自立之道故其所謂學學女子應時勢之需要者而已而於女子立身之大節昔所視爲美德懿行者今幾視爲自經溝瀆之愚而不甚措意殆以非時勢之需要歟然吾以爲女子之學亦宜有内外兼賅之工夫一面宜保存女子自守之舊道德一面宜敎以女子自立之新知識若陳女子之殉夫論者或不免以爲迂然而亦極難能可貴之事也世人藉口於識時而　節冥冥中者類皆畏此一死陳女士以一死挽此頽風於今時亦甚需要者矣我故表而出之或亦於今之言女學者不無小補也乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[樹植節之弊] [  阜寗人]  
(一)長官之弊 
　　植樹之節當各購各種與士性相宜之樹苗植於相當官產荒野地方以期茂盛爲林業之表式而吾邑之任其事者於此點皆付空文掘取民　已植之　至所有者之　意與否固非所問即苗之種類爲　爲櫟均非所較甚至樹苗之植歟棄歟彼亦不相聞問至裁培之適宜植後之生死更所不計不過以羅掘樹苗即終植樹之旨且藉此爲多一開支公欵之題目不第爲虚應故事已也 
(二)警備隊之弊 
　　樹苗之羅致旣責之本城警備隊而不加以限制使狼貪之輩假虎之威肆意欲爲無論民植何種何地苗木均强民代掘代運鄕民畏其武力不敢拒也更有欲邀長官之歡專掘民問樹木之佳且大者而尤得藉此搜羅伐取黄楊銀杏等木以資販賣 
　　植樹節之植樹當由各地長官發起而率領之爲國家提倡林業振興實業之美舉其初規定也吾不禁爲林業前途頌及至寳行吾又不禁爲林業前途哭夫購於育苗爲業者旣植面枯死之雖傷及多數之苗木猶可言也彼乃不有保林業固有之狀態反從而摧殘人民苦心培植已成之樹苟彼將此樹移植猶能保其生存尙可又作一論今則反是前此無植樹節民猶可植樹今有此節鄕民反憚於植樹以免徒勞又增一重煩惱是不啻縱警備隊以伐民樹認植樹節爲賊樹節設此行爲推及全國吾不知其弊將至胡底也六 
家庭常識 
[自製玩具] [  斐然]  
　　用大香烟盒一個中以透明之臘紙隔之其上加以厚紙須密糊以免露光然後加蓋前後各鑽一孔（前者以細爲佳）自後孔觀之則盒前人物等等皆倒影於盒内透明紙上旣足爲光學之試驗且爲兒童之極好科學玩具也（却酬） 
[薰洸痔瘡] [  蘇漋新]  
　　石膏五錢雲母五錢扑硝一兩硫黄二錢白礬一兩胡麻五錢蟬壳二錢柴胡二錢荆芥三錢白芧根三錢一同煎湯先薰後洸 
[自製皮酒] [  蘇滌新]  
　　將下列五物和匀裝入瓶内塞絮二小時後即成皮酒各物列下薑汁二兩糖漿十六兩淨酵四兩汽水八磅 
[雞蛋肉圓] [  振]  
　　此品之製法頗難故每每不易得其法先將新鮮猪肉斬極碎調以酒糖醬油等取新鮮雞蛋開一孔於端將蛋白徐徐傾出俟其白盡用箸入榖中輕輕攪之（榖不可破）别以一器盛其黄將碎肉納榖中不可太多然後將蛋白灌入以皮紙封其已破之口手握而摇之務使其蛋白匀布殻内之四周而後已於是擬水中煑二十分鐘取出碎殻食之味美絕倫 
瀂業須知 
[鯿魚養殖法（二）] [  乘英]  
（五）掃除池底法 
　　魚池之所以掃除者防止喜食魚秧之魚類（黑魚等）發生也若係新開池則第一年不必行之舊池則不可免其掃法即在起魚之後將水車乾用巴豆粉數升碾磨成粉平鋪池底將水重行車入無論何種魚類一觸此味無不死者此味能滲入土中三尺以外魚子一觸此味竟能破裂非但有害類能毒死即其他動物亦不能生存故四五日内不能將稚魚放入否則亦必盡死四五日後其毒即無形消滅即可將魚秧放入 
（六）魚病治療法 
　　魚類之病源或係食餌過多可減少食餌或因水質過濁可將清水車入或因一種皮膚病係一種魚　寄生麟内其時魚之運動不活潑游泳失其常度往往浮於水面此時宜將病魚撈起用食鹽週身擦之另養他池否則一池之魚盡被其傳染 
（七）副產物 
　　魚池中之副產物爲田螺烏貝草蝦等與魚秧同時放入則可防止池水之過濁及有害小蟲之發生掃池時取起可飼鷄鳴或食用及爲種種之工藝品 
以上各端若能遵守則結果非常佳良業魚者可一試之（完） 
集益錄 
[答第九十九問] [  左丹]  
　　鐵着黑色之法本有多端次亞硫酸曹違旣不靈驗可用硝酸銅法試之此法左丹已經試騐一遇確能使　着黝黑之色爲特錄述如下以供試驗法將潔淨之鐵器稍於火上熱之乃以酒精三分硝酸銅七分所合成之溶液塗抺之冷却後鐵器之表　即生黑褐色之酸化銅一層被包之此皮膜雖易剥落然此黑我皮膜之内有極堅固之灰色物殘留附着於鐵器之面故如此操作反覆數次後終得以着黑色也取終以硝酸銅易以硝酸錳則可以着鮮黄色焉金屬着色之法雖屬簡單然苟非熟練終不能得良好之結果其技術上最當注意者即着色之器物首須潔淨若稍有酸化物及脂肪等污物殘留着色非惟不易堅牢抑且毫無效騐者亦有之故着色器物在將着色之前務須用苛性鈉液除去其污垢盆純以脫等消失其脂肪然後以蒸　水冲洗潔淨方得從事於着色再金屬中如銅鐵之屬最易酸化而生銹而尤以鐵爲最甚即如塗錫之馬口鐵外面旣有一層薄錫包被而空氣中放置多時亦易生銹故旣經着色之金屬若銅鐵等容易生銹者非有防銹之塗料塗布之必致有全功盡業之患欲防此患非用假漆不可也善通金屬着色後所用之假漆爲無色假漆此種假漆以一種之無色樹膠曰司依來克（ＷＨＥＬＬＡＯＫ（者研成細粒溶解於酒精中待其充分溶解後靜置之使用時取其上層之澄清液而塗抺者也使用之法即將着色物先行加熱然後以澄清之假漆匀塗之待乾燥後以駱駝毛製成之刷拭擦之則假漆透明矣若不欲其透明則可微温其假漆而拭布之可也樹膠與酒精之配合量雖無一定總不可使之過厚而以匀薄爲貴旣塗假漆之後則可無慮其生銹矣 
長篇小說 
[氷山奇俠傳] [  常覺小蝶合譯天虚我生潤文]  
（原名ＨＡＮＯＦＩＣＥＬＡＮＤ）法國囂俄著　　第一章漁話（二） 
吾書方叙諸人之語乃忘述其風景其地蓋在璣威邊　村曰冬星尤多厝所每一新尸至則聚而觀者人必數十相與述其生平而加之評論然其時尙在中古民風樸險喪葬之事初無縟節所謂厝者不過廠屋一間衆柩攢集於内狀如獺祭光線從屋頂漏縫而下陰慘如在窀穸中以鐵檻分室爲二一半居生人及送葬者而一半則死人居之陳尸之所爲黑石二方石色瑩然似爲多年尸氣所漬冷欲逼人琦尼及女郎之尸卽陳石上猶未棺也琦尼爲鑛中石塊壓斃故頭部殊糢糊不能辨其容貎女郎以溺　雖不經日已起腐爛不可逼視而鐵檻之外則即白福諸人聚焉此時衆皆廻首視發聲之人乃見屋隅暗處有菸火一星時晦時明明時乃見有瘦削之老人以綠皮爲衣狀至怪僻方與一短髮之人爲語其人短小而精幹兩目灼灼視人如有電火此桀厲之聲乃不知此二人中究出誰何之口也衆媪靜不逾杪見二人不復語即又竊竊相議謂彼瘦削之老人即厝中之守柩者且有妖術能致人疾病不可逢其怒若此侏　則不知誰何乃亦欲奴叱吾儕耶侏儒似闻其語則廻眸而視之守柩者乃又呼曰汝　舌之婦又欲議論誰者趣返而家守汝門後之苕帚勿令其乘風而飛去衆媪聞言而笑亦曰史芘格汝亦留心視汝死人勿令其跳踉而起扼汝之頸史芘格乃展其瘦頰作爲醜笑曰毒哉天下之口信惟婦人爲劣矣媪曰婦人之口不劣唯婦人停厝之資不過二十銀圓而男子之值且倍之是則婦人之屍誠劣耳史芘格曰嗟乎若今日女郎之尸則吾所得者又不過十圓而已蓋凡溺斃之人而爲漁者所撈陳之吾厝必分我租資一半故吾以爲天下唯漁人之手爲最劣耳言時顧水卒曰頃汝不謂女郎更有情夫乎曰然其名曰戈詩史芘格曰然則汝可爲我傳言倘彼欲以身殉女郎萬勿投身於海等是死耳他死寗不可何必令我少得三十銀幣哉水卒笑曰丈母憂此人蓋早已别有情婦矣衆媪聞語又復喧噪詈男子之無良至厝中赫然所陳之尸則早已忘之度外更無一人加以惋惜者蓋漁礦二業皆險死者日有所覩初不足爲怪也（未完） 
 
 

Page 15

 
 
   
 
 

Page 16

 
 
   
 
