# 1886 - 158 - 4904728

 

Page 1

 
 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名録登報外並託都中友人將官板題名録并會墨迅速騁審其官板題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工竣定於本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[七十八號畵報出售] [  申報舘主人啓]  
　車利尼馬戲至申開演已將半月中西人無不爭先覩以爲快顧未經寓目者仍不知凡幾本齋特倩名手按照班中所豢各獸若獅若虎若象鳥蛇若巨猴牛首而身似駝鳥首而身似羊者凡人生不恆見不易見之物一一摹繒絲毫不爽不啻入其中而周覽之快何如也再此次淞隠漫録薦紀事實皆屬時下著名之詞史名曰申江十美亦屬畫手分繪小影傳神阿堵准於初六日出售此佈 
[惜小費者不能成大業說]  
　　待兎子問於釣鰲客曰中國之礦務胡爲而未見興旺也釣鰲客曰子之所見如何待兎子曰聞之西人泰西各國其所以致富强者大都由於開礦然西人之開礦者十人之中獲利者不過一人其所以不能獲利想以資本不敷股分未足之故顧十人之中僅有一人獲利而泰西各國卽已致富若此以我中國地方之大礦産之多苟能如西人之不惜資本糾集股分孜孜而爲之又豈不足以駕四人而上之無如中國之辦理此事者前數年間尙稱踴躍一自所開無咸資本漸耗遂莫不視此爲畏途言及開礦幾幾乎談虎色變不但資本不肯出卽股分亦無從糾用是而礦務迄今未能假其是則深可爲中國惜焉釣鰲客曰子之言則然矣然但知其一不知其二也但知開辦之無資而不知辦理之未能得法也中國近年以來所開各礦其一無把握者固多而其中尚有可以有爲者亦正不乏苦於辦理無人故不能生色惧全有人矣或竭力爲之招股或悉心爲之主持而又有人焉從旁掣其肘稍有起色卽欲攘臂以奪其功苟事權稍假卽多方無弊不顧大局如此則安得利興而弊絶其間尤爲關要之事則在於惜小費華人之才能非遜於西人華人之有離不讓於西人而華人之病則多由於儉不中禮况礦務之創非可以歲月計非可以錙銖較譬諸爲山九仞功虧一簣是所虧者不過一簣而前此之所覆者仍在也若開礦則不然經之營之不遺餘力旦旦而開之日日而掘之已有八九丈功程而忽焉管理易人不肯再用工本則卽截然而止而礦滓終不可見且不特不見而已前此工程雖已過半而輟而弗舉則日久而前功盡棄運之數月而有人繼起欲纘其前功則又須從新開起以前所爲非水已注滿卽泥多封閉其用力與初開之時無甚分勞逸焉而華人之開礦者往往坐此病假如雇工挖掘一人之力一日可出土二三十擔需工資若干用之數日略有成效忽有一人曰吾但需工資若干較前此承雇者可省三分之一於是去彼適此以爲可以便宜矣神知工資缺少卽工程亦少二日之工不敵一日則其省也不如其費之爲愈也且不特工人之資不可省也卽凡一切外費凡有益於礦務大局者亦决不可省一或不知此理則彼爲害於大局者正多後悔焉將無及也夫國大事者其用意所在必從大處落墨譬之商賈營運必求進貨之何以便宜出貨之何以通暢如何而碣頭可以開拓如何而辟子可以遠行苟於此而加之意也則貿遷有無自必一本萬利取之無禁用之不竭若夫夥友之薪俸來往之售資以及所分之花紅雖稍有多費亦不計焉聖人言生財有大道在乎生之者衆食之者寡爲之者疾用之者舒舍此四者别急何足之道夫所謂食之之人未必非生之之人苟但欲其生而不予以食則食之者雖寡而生之者亦將無人矣爲之之人未必非用之之人倘但求爲之疾而不聽其用則用之者雖舒而爲之者亦將無人矣聖人立言何等渾融何等該括今但斷章取義而曰食之者寡用之者舒如此卽以爲生財之道有是理乎嘗謂人苟日有進項則雖日用應酬稍爲繁費而亦不覺其窘倘一無進餉則雖有千金之藏今日用百金則少百金明日用十金卽少十金至於自顧所藏者已屬無多而刻意减省自以爲可保其藏而不知卽使减之又減一日一金亦且日少一金由是言之彼專言節省者又烏足與成大事創大業也乎目下中國之礦務其一無成功者不必言矣其或稍有端倪略有把握者當此之時亦必須善待良法大爲擴充聲名愈做而愈大事業愈推而愈廣然後可望蒸蒸日上若效守財之虜但知刻舟求劍不能奮發有爲則雖卽其所已成者而守之弗失其果能終保其弗失也否耶子以爲中國礦務之不旺由於資本不敷股分不集雖屬至當不易之論但卽使資本旣敷股分漸集苟辦理之人不知握要持原務其大者遠者而僅瑣瑣焉屑屑焉爲節省經費起見是猶憲人之子數米而炊秤薪而釁吾不知其可也待兔子曰有是哉子之爲是言也其眞知先務之急者哉中國地方之大礦産之我倘其一意經營合力開採則其所獲當什伯於泰西各國乃舍此大利而不知取而區區專爲節省計是誠所謂舍本而逐未者矣請以子言質之當事諸君以爲何如 
[諭旨恭録]  
　　五月初五日奉上諭裕禄等奏神靈顯應請加封號並頒匾額一摺湖北通城縣城鷗廟及城南錫山龍神均著靈應光緒十年十一年夏間該縣被水被旱幾至成災均經該官紳等虔詣祈禱轉歉爲豐言深寅感着南書房翰林恭書匾額各一方交裕禄等祗領敬謹懸挂以答神庥至所請勅加封號之處着禮部議奏欽此 
[邊卒相攻]  
　　香港西字報言本港有人接到越南東京信息謂守諒山之法兵不知何故與中國駐守邊界之兵兩相攻擊交閧之下法兵有十餘人受傷云按本舘昨録越南友人來信謂越南義民將與黑旗餘黨攻取諒山云云然則今西字報謂法兵與中國守界之兵搆釁或卽黑旗之流亞歟 
[小吕宋蝗災]  
　　香港西字報云小吕宋地方近有蝗蟲紛飛空際望之如垂天之雲山嶺都爲所捺田中所種雜糧已被噬盡由此邑飛至别邑紛擾未已現該地方官出有告示曉諭民圍講求捕蝗之法云 
[日下紀聞]  
　　巡捕京營弁兵緝獲盗挖墳墓人犯任小兒等五名並獲原贜解送步軍統領衙門研訊供詞頗極游移遂奏請交刑部懲辦○户部行文八旗各營所有五月分兵丁應支餉銀全數開放無庸扣借庫銀○前報列興隆木廠工人在南海傷斃土夫一事近有人向屍親說合自願賄以多金屍母不允定欲復仇並頻往屍塲撫棺慟哭云 
 
 

Page 2

 
 
○本月之朔總管内務府大臣僣奉宸院堂官至南海察閱各工見行人來往如梭寔屬不成事體遂着管苑官兵等在門前認眞攔阻除做工夫役外所有閒雜人等一概不許進苑倘有不服立卽拿交愼刑司懲辦○惠郡王府内應有長史一員現因惠邸世子載貝勒潤奉旨承襲多羅貝勒例應裁撤長史照例添設司儀長一員現輕兵部咨行侍衛處等衙門於四品人員中擇老成持重熟悉儀制者保送一二員造具出身履歴情册咨送到部以備定期揀選云○中國向旗昌洋行貸銀五百萬兩以作海防練軍之需訂定七年中由各關口代歸四分五厘作息所貸之銀就近在天津兌交李傅相云○駐京各國官商夏間必僑寓西山各廟中以避炎熱現已收拾行裝陸續雇車而往矣○八旗滿蒙驍騎鎗營抬槍鳥槍練兵於本月初八日黎明齊集德勝安定門外雨黃旗校場預備專操王大臣會同閱看八旗合操○初一日惇邸諭知鑲黃旗滿洲國山本爵所管各處除遇有各項職官缺出隨時訂期揀選外其餘應桃各項兵缺均按二八月請本爵訂期挑補鑲黃滿旗務之兵缺經該旗印務參領等禀知本旗兵缺每月挑補一次○宣武門内石駙馬大街西首南閙市口白姓冥衣鋪其子出外潛作葉子戲屢賭屢負囊槖一空致將鋪中譜物變錢以償債負白知而訓斥其子一時羞愧潛吞阿芙蓉膏救治罔效身入枉死城中白赶卽報知本地方官經西城吏目詣騐委無别情飭令畵供宗案按京城内外因賭負而死於非命者每年不知凡幾有地方之責者曷弗破除情面嚴辦賭匪乎○翰林院示知新進士恭備帶領引見時均穿藍紗袍紅青紗褂佩帶荷包手巾於五鼓時進内○西便門外某姓之女年方二八丰姿綽約頗著艶名上月二十七日午前在門首買物逾久未回家人跡之不知何往翌晨日上三竿時忽有一老人將女送至門首並另有一女家中喜出望外讓進款待據女云昨在門首買物忽爲匪人迷誘尾之而走至日暮心中始了了知己在山中適遇此女言及亦被誘來是處有男婦數人不甚記其面目將我與此女同禁一室中給以飯食約至三更時密商此女潛逃出屋捨命出山向東而走多時始聞鈴響遇此老人牽引駱駝我向之縷述前情央求救命此老遂挈帶同行至其家内將駝交付别人旋携我等來及詢此女自言劉姓家在東四牌樓老者姓張二女感其救命之恩拜爲義父張隨將劉女送還以免牽扭若張者洵好行其德之隠君子乎○都城隍廟年例五月初一日起開廟十日屇時各樣玩物羅列如星誠熱閙也其什不閒蓮花落大鼓戰法採繩各玩藝亦皆麕聚廟場大家小户緑女紅男由午至申來游者絡繹不絶雖曰勝遊亦非風俗人心之福也○前報登宛平縣城隍出巡時有甲乙二華人洋衣洋冠經官拿獲云云兹聞甲乙被拿後由右翼解送步軍統領衙門該衙門訊得並無别情委因一時遊戯遂卽釋之使去 
[析津耳食]  
　　津郡浮橋有五每當開闔之時異常擁擠而春夏之交江浙兩省糧米運通駁船來往尤爲應接不暇開闔愈忙躭擱愈久行人待渡者亦愈多每有捷足者一躍而過其中失足問諸水濵者難更僕數李傅相惻焉傷之札飭津海關道轉飭機器局委派員匠測量水勢淺深橋面寛闊擬造高大鐡橋一座使行人無性命之虞日前該局已丈量水勢圖繪橋形送呈查核矣連日又有法人德威尼禀諸關道自顧自攬此項工程云○天津府汪子常太守守正夙精醫理前因聖躬弗豫於三月二十八日奉旨促召入都嗣隨醇邸到津復隨赴旅順閔操現差事已畢奉飭回任定於本月初二日未時接篆臬憲陶子方觀察模於上月二十七日禀辭傅相遄赴省垣亦於是日到任 
[營口消息]  
　　初二日占拿輪船由天津駛至營口雷統領正綰左翼長寳貴附之而來道廳以下各官均至碼頭迎接○江南運粮沙船到津卸空後夾帶南貨甚多出口時被海關查出扣留兩日補繳稅銀始得放行當有萬吉祥沈長發等大船首先駛到營口在營貿易之人無不欣然色喜但恐後到者時逾夏至或當在營過夏也○仁裕號之駁船人前與水雷營打架事已經人調妥惟首先滋事之韓姓經官飭拿迄今未獲官以原差徇庇判責三百板○初三日利運輪船由津至營載有穆春巖軍憲之隨員人等方攏岸時有小艇二艘不及讓開軋成虀粉聞利運船裝有軍火次日開赴吳清帥防次交卸卽赴上海○海關上人往年場面闊綽揮金如土近來關稅支絀若輩無從漁利積逋纍纍至有夤夜逃遁者世事變遷良堪浩歎 
[九峯話雨]  
　　松江拆毁教堂一案已屢書不一書前聞南邑盛姓文童業經投到兹悉松江府妙少讀太守委府學汪教授往視尙未到案又有嚴姓金姓諸童亦案中人經南匯學師禀覆該諸童並不干預外事等語姚太守以其所禀不實着記大過一次○李質堂軍門駐松多年現值錦旋凡在轅當差弁兵共賞給銀一千兩以示優寵故弁兵均歡聲載道 
[袁江雜録]  
　　日來繭子大集山陽販者亦成羣而至提筐携筥就肆簷交易然賣者多於買者故價值較前每斤减青蚨四五十枚○洪澤新灘産柴之區乃浦民所倚爲活計者也近有蝗蝻出囓萌芽官民竭力驅除俾不致蔓延田畝邑侯設局收買蝻子每斤十六文跳蝗半之○豐濟倉米價旣廉又當青黃不接之時鄉民亦紛紛來糴日售百石之多數日間存米已聲遂卽撤櫃○浦上都天會數年不舉去歲始復行之人皆興高采烈今歲則竟似强弩之末屢議屢輟各首事半思退避遲至四月二十八日始行出壇共有抬閣六座内有各衙門所出二座陳陳相因無可觀　惟錢店之七子圖布店之洛陽橋雜貨店之羣英會都福會之探親稍覺新頴此外旗傘陳設亦均减色觀看之人則仍哄動鄰邑不减於去年焉○崇寳書院新添章程凡甄别有名者各給領卷執照逐月騐視以杜冒領之弊至發給膏火除院墻告條彰示外復於閙市通衢煌煌揭示如有參差挂漏下屆卽可補給體恤寒畯可謂無微不至矣 
[安慶近信]  
　　彭雪琴宫保駕莅皖垣水陸員弁擬設盛筵以伸敬意祇以宫保性好淡泊凡經過地方從未受一禮物赴一筵宴員弁之議隨寢宫保旋於初三日午刻臨演武廳校閱水師各標獎賞有加卽至地藏庵後祭掃祖塋回船歇宿天未明時解纜上駛金鼓齊鳴水師營燃砲相送濃烟密霧之中戈予森立旌旆飛揚誠一幅曉行圖畵也○安徽學憲貴午樵宗師按試安慶府屬次第竣事已於初四日發落初六日起節回養俟過炎天再試皖北各屬○貴學憲之未啓行也八旂文武各官招宴於八旂會舘藩臬道府州縣各官設宴於浙江會舘簪紱往來酒肴酬酢洵一時之盛會也○前年水旱報灾小民餬口維艱而市面因之减色比至上年降而愈下今屆端節貿易仍復寥寥河下雖有渡船數艘作競渡之戲然破旗敗鼓不過敷衍故事而已○初六日由府監提出人犯一名年約四十餘押至臬署略訊數語綁赴市曹正法聞係霍山縣案犯也○蕪湖道梁小若觀察奉旨開缺所遺篆務經撫憲檄委安慶府成太守善署理所遺安慶府缺委太平府聯太守元署理遞遺太平府缺委候補府彭太守禄署理○調任廣東藩憲高方伯崇基由陜赴粤道出皖境文武各官殷勤欵接方伯曾任安慶府舊時僚屬宦海重逢當有今昔之感隨於初八日乘舟離皖 
[吳下委談]  
　　袁二家妓寮命案前報已疊次詳陳當日龜奴供稱張長生被毆後自行服毒再來妓館以致魂喪花間及仵作探騐屍喉銀針色黑確係服過生烟而太陽小腹兩處則均有立斃重傷馬漁珊明府以張受傷後何故再去服毒服毒後何得重至袁家情節支離已可立見因將袁之妻媳及凶犯三人反覆研詰現始吐實當時凶毆兩次見其垂斃乃强灌生烟假裝自盡明府聞此登時怒髮衝冠飭役緝袁極爲移緊恐宇宙雖寛難覓藏身之處矣○吳下新絲刻已上市各行於本月初七日開盤大約山絲頂高者每百兩價洋花信之數稍次者廿二元左右繭價每斤洋四角二三分據云關外收成不過三分嘉湖一帶則有七分年歲云 
 
 

Page 3

 
 
[維揚雜録]  
　　揚州府屬甘泉縣每屆上下忙開徵時由胥吏協同鄉保截領串票分赴西鄉挨户催完兹因上忙錢糧關徵多日完者寥寥邑尊遂於大堂設櫃親收以便各花户自封投櫃限定每銀一兩收足制錢二千五百文隨繳串票錢五文此外無須多費分毫故連日報完看已倍形踴躍云○揚郡土豪惡棍不知凡幾眞有防不勝防者保甲總辦吳吉甫觀察接事以來深惡若輩之所爲一面明查暗訪一面出示曉論莠草旣除嘉禾乃茂駑駘屏棄騏驥斯來若觀察者可謂識政體矣○初四日揚城南門街老張洪煤行内走失女孩一口祇十五歲小字招弟身體短小穿青布掛褲現已遣人尋覓不識能否珠還也 
[邗江節景]  
　　揚俗每屆天中節市面各鋪午前照常交易過午則一律閉門防酗酒者滋擾也各店司事偷得半日之閒或啜茗清談或遨遊遣興故各茶社中幾無虚座而天寗門外下街爲尤盛河下則遊船湯漾岸上則寳馬驕嘶往年尙有龍舟今歲地方官因恐滋事預行禁止然箇中人興致勃然雖不敢大張旗鼓而以色紙糊成龍頭安置於小划船上至牛大汪二十四橋一帶作兢渡之戯卽俗稱爲蝦蟆划子是也爽岸觀者亦復人山人海聞因奪標有犯衆怒於是抛磚擲石棄槳爭毆霎時間將划子擊碎已暮歸來則已見首不見尾矣並有隨觀之小遊船一艘同時傾覆幸水淺未占滅頂之凶其餘遺簪墜珥失孩鬥毆之事不一而足觀此而知賢有司之具有先見也 
[滬城瑣事]  
　　前日有某署家丁行過本城天官牌坊突與紅木作夥某甲相碰爭論之下繼以用武該家丁飽受老拳狼狽遁歸聞已趁縣禀訴矣○假冒官親之李金波經上海縣批差押解回籍李不肯朝道一節前已登報莫邑尊嗣因連日公務紛煩尙未發落昨聞差役私擬將李綑縳抬赴嘉定縣卽可銷差然此事前已禀官自當候示遵行紛紛妄議何爲者 
[新委讞員]  
　　英會審員羅太守丁艱後聞道轅已派委會辦製造局務之蔡二源太守匯滄接署惟蔡太守尚有經手未完事件一俟交代清楚卽於六月初一日接任其未到任以前暫歸帮審委員宋二尹攝理 
[方伯蒞申]  
　　前晚十點三刻時新簡江蘇藩憲易笏山方伯乘招商局海定輪船抵滬下椗下海浦碼頭憲駕卽於十一點鐘登岸至廣肇公所行轅昨晨湯小秋觀察以下印委各員及各局總辦齊至行轅投遞手版方伯次第接見叙談間有未得望見顔色者方伯卽於昨午後乘坐民船用小火輪拖赴蘇垣履任云 
[法艦至申]  
　　前日下午有法國雙烟筒兵船名畢力莫者鼓輪進口停泊法界太古碼頭對面浦江兵官隨至法公廨投刺拜會 
[虹口火警]  
　　前日夜半時外虹口天主堂後大生當鋪後小弄中甲字第一千一百九十九號樓房失愼查是房係粤人某甲所居是夜與同鄉人作葉子戲其樓上係鹹水妹所居與西人之爲大副者相識迢迢良夜鴛夢方酣而外房所懸火油燈忽然炸烈燒穿樓板甲與同伴驚絶而呼捕房近在咫尺鳴鐘報警先舁水龍并督中西捕及包探取自來水灌救極爲得力及英法兩界水龍趕到則已火滅烟消是役祗燒去趕火之樓面一間物件都付劫灰貼鄰房屋稍有焦灼云 
[水師會哨]  
　　江浙兩省水師按季會哨一次現屆夏委會哨之期狼山福山等處水師砲艇與浙西水師在江浙交界洋面要口會合上海道亦應會同狼山福山等總鎭閱看今聞湯小秋觀察已札委洋務提調陳寳渠太守前往代閱矣 
[店夥自盡]  
　　昨日法界紫來街薙髮店主某甲扭店夥某乙至捕房訴稱店夥某丙鎭江人年四十三歲死在店中由我買棺收殮詎乙欲拆梢阻不容殮乙稱死者與我爲親串原籍尙有親人實因在店齟齬吞服洋烟身死故囑店主暫緩收殮並不拆梢捕頭以兩造言語大相通庭着將乙暫押飭包探前往杳明再核及包探去時丙屍已經成殮不知屍親到時有無枝節也 
[上海四馬路籌賑公所接廣東愛育堂匯賜款函]  
　　秋坪仁合曁諸位鄉臺大人執事接奉賜函并募册等件均已讀悉山東水灾至是之慘聞之令人心惻本堂曾卽加具勸捐公啓公致各行店户及殷富人等並將災况標貼長紅各處勸捐因恐捐集需時緩不濟急故由本堂先行籌撥銀二千元由同昌順號匯上訂明到申兌交規元一千四百四十兩祈照收言解山東災區查放廣西雨水愆期米價騰貴灾象已成西省向稱饒裕之區往時只有由西運米來東今反由東運西平糶官書紛紛告急目下官運商販絡繹於途以至東省榖米扯糴一空查本省谷米向不敷用全靠外路接濟當此青黃不接之際米價日昻各行生意冷淡異常日甚一日現方初夏尚未知將來西水如何倘有不測大局可憂此次山東勸募旣承諸鄉臺鈞命自當勉力籌辦以副善懷俟捐集有成再當源源解上便是專此奉覆敬請善安廣東省城愛育堂同人拜啓 
　　附啓者奉讀惠函并蒙撥來銀二千元匯票一紙已照收到仰見諸公樂善之誠欽佩曷極萬望鼎力協籌源源接濟尤深禱切藉悉廣西雨水愆期災象已成殊深繫慮惟望上蒼垂庇共慶昇平遥爇心香同深頂祝用登日報籍滓寅衷兩廣協賑同人李朝覲秋坪等頓首拜啓 
[觀車利尼馬戲歸後作此録請高昌寒食生政刊]  
　　泰西技巧不可及我曾觀止嘆奇絶頃有人來自大秦巧思迥與他邦别牢籠斷獸置諸囿飛舞騰驤皆中節爰自航海至春申圍場高築闢門閥昨夜良宵明月時臨風遥憶興勃發行行已至戲馬塲錯采揚華恣玩閱電光服徹兕虎威奮贏張牙心欲折有人袒裼入籠中徒手相搏眞勇决奇乎怪哉兩狻猊陸離斑駁超凡骨神物由來不可見能不令人呼咄咄巨象垂鼻性何馴猿猴僄狡若健鶻木雞養到常山蛇無復蛇蜒若尸厥俄頃音樂忽鏗鏘逸驥登場各超越糾踊螭騰不可狀奇幼倐忽欲咋舌長竿夏看蠻女舞上下翩翻作雲譎倒頭跟挂似凌虚隕絶復聯險一髮亘古未見此奇文亂擲金錢爭取悅是時夜闌歸思急一輪皓魄照車轍[  海上種榆山人悅彭氏就正稿]  
[滬上十眉詞并叙録請諸吟壇政刊]  
　　詞窟香窩曾種相思之樹評紅選緑合栽如意之花泣幽怨於琶琵青衫涙溼寄深情於釵鈿紅豆痴拈悵恨海之難塡問情天兮誰補笙歌隊裏非無豔幟高張羅綺叢中合倩彩毫細判而乃徵新歌於子夜訪韻事於申江十里珠簾樓皆入畫三千粉黛錦盡成茵不諱風流物色徧驚鴻麗質偶操月日品評偕刻翠詞人縱云舞榭歌廊美多韞玉肯使雲鬟霧鬢憾抱遺珠史續修眉管領任鶯花作主榜開生面關防到風月無邊有美必彰無徵不信借吟哦以繪影託遊戯而抽毫用博品題無譏輕薄云爾馬雙珠豔品鞋輕點鳳步生蓮玉立亭亭骨欲仙渾似海棠初睡起教人一顧一生憐○王佩蘭雋品鉛華洗淨雪凝脂低綰雙鬟妙入時睿語封姨莫相擾金鈴十萬護花枝○吳少琴逸品含情脈脈曉妝餘逸熊臨風畫不如除郤羅子外更無花好伴卿居○胡月娥麗品嬽嬽婷婷下玉臺幽姿凈不染塵埃雙鉤纎小如春筍愛聽空廊踏月回○朱素貞潔品仙袂翩𦒘露染薇温柔風度勝瓊妃思量願化莊周蝶補　 
角裙邊故故飛○姚如蘭秀品風韻天然迥出塵垂髫覆額尚青春姚家姊妹稱雙璧笑壓微渦最泥人妹如玉酷肖其姊○陸月舫韻品輕顰淺笑殢人嬌翩若驚鴻未易描占盡琴川好風月一燈清話也魂銷○陳小寳雅品繪恨描愁句細哦棗花簾下敞吟窩記曾明月紅橋畔幾輩名流載酒過姬籍隸維揚性嗜吟咏○吳新寳慧品纎腰如柳不勝春絃索登塲曲試新我爲箇儂賡舊句丰神宜笑韻宜嗔○吳小紅妙品小玉丰姿碧玉才横波欲語笑顔開碧桃豈是尋常種應合移根上苑栽小蓬萊栽花主人品定百尺[  浦上惜紅生初稿]  
 
 

Page 4

 
 
[蘇省撫轅抄]  
　　五月初九日藩轅牌示照得嘉定縣典史袁師鏊病故遺查有新班先補用典史金振族堪以請補 
[江督轅門抄]  
　　五月初五日新授運司張見○初六日浙江通判沈壽銘見辭藩轅牌示通州吕東司缺以巡檢賈丹亭如臯石莊司缺以從九周應龍沐陽縣丞缺以縣丞朱榮第六台縣訓導缺以訓導徐寶書均署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　五月初一日分發試用州判胡廷儼由京來省赴兩院禀到候補主簿范炯奉漢黄德道委留查鎭由義坊赴兩院禀知初二日分發卽用巡檢彭濬由京驗看來省赴兩院禀到調任陜西臬毫黄進見赴兩院禀知湖北臬臺事署臬臺武進見任事並卸本任漢黄德道事署漢黄德道兼監督江漢關通商事宜嚴進見赴兩院禀知任事 
[治河新議]  
　　張朗齋爵帥奉命查勘河道旋經條奏治河之法聞已由部准議于東建立多孔代牐以蓄其勢並各辦理事務歸東省籌畫至分新黃河之水由蘭儀洩歸舊黃河故道以殺其流則交江督漕督豫撫東撫河督等妥議以便行止 
[筯業賽會]  
　　鄂垣漢陽門外沿城街長數里附城略有骨貨毛刷紙牌等舖餘則盡作筯子生涯有俗因名爲筯子街店中除夥計學徒外男婦老少俱能從事於斯托業雖微實爲大宗生意每店抽收公費由董其事者存儲節屆端午同業迎賽天符神以除疫癘神藍臉赤鬚六手俗呼攝毒菩薩會中擡擱骨董亭轎旂鑼雖曰草草不工亦覺喧闐熱閙欲由漢陽門入城門者阻不使入會中人無奈敗興南行轉至平湖門適守門委員不在遂得長驅直入穿街過巷隨意游行隨復舁神而出城事爲大憲查悉遂將平湖門委員撤去以儆其玩忽公事之愆云 
[江上浮屍]  
　　本月初七日午後漢口江上浮來男屍一具當經划夫撈獲見屍手反綁頸項有傷擬報善堂請官相騐云 
[畣李憇南先生]  
　　君不見碧梧之枝棲鳳皇集於朝陽鳴高岡又不見空谷之中養幽蘭呼爲香祖心獨丹人生立志須高潔玉石豈能一例看吟詩吾要推獨步擊鼓先登李杜壇飲酒吾要推雅量十千不醉醉鄉寛古來志士多無用惟有狂者名不刊此心何必爲形役閉門高臥學袁安看書日短須秉燭興來裁箋輙濡翰不好詣人欣客至深譚不覺玉漏殘或敲棋子隨意落爲與世事同一觀或畵萼梅枝數朶伸紙信手助波瀾莫向天涯嗟淪落就中惟有知己難我有寶刀堪斫地高歌夜半不知寒富貴亦是等閒事聊且努力勸加餐天地吾之逆旅耳何用悶損擢心肝贈君俚句君莫笑不如痛飲盡君歡[  丙戌中夏古吳雲棲居士録舊稿]  
[上海三馬路與昌絲棧陳竹坪經募山東賑捐五月初八日第二百九十九次清單]  
　　潮州東隴口王竹軒經募六十户共爛印洋九元小洋二角半○揭陽縣署張碎經經募募十二户共爛印洋八元五角碎洋銀四錢以上俱由汕頭全泰盛局來○俞思明洋一元○諸曁老萬隆經募邵務本堂錢七千五百文邵和泰王品亭施介夫洪榮甫各錢五百俞鵬昇錢二百十五户錢一千五百以上廿一户共洋十元○塘西飛蜕軒經募阿章阿元各洋五角范豐盛錢五百五十星記錢四百培生錢二百五十阿同阿奇復元堂繩記宏興竹記各錢二百七户錢七百五户錢二百五十以上廿三户共洋四元錢五十○鄧開藻洋一元○蘇州無名氏經募余茂林柳慶麟各一元葉廣棟錢四百徐發記李啓瑞各錢三百十三户錢二千六百十四户錢一千四百以上三十三户共洋六元虚對一个錢一百○蘇州張玉山經募同善節省端陽筵宴洋二元○嘉善吳鼎潤經募七户共來洋二元○吳永泰洋一元邵祁周顧錢四百○蘇州張德昌錢七百五十又募衡珩鄭壽記李肯記沈錫華陸錫亭老泰源各五百李金氏錢四百二户各錢三百一户錢二百十五户錢三千廿九户錢二千九百以上五十五户共洋十元○瀏河陶靜涵善干續募隠名氏不留名卜瑜田尹聖訓陳相慶李煥斗莊濟源各洋一元昌記銅洋一元范培苓童永和隠名氏各洋五角徐德發錢四百王元利潘步衢隠名氏潘步衡各錢三百以上十六户共來洋十元銅洋一元○嚴鳳台經募廿三户共洋一元錢九百三十○蘇州張祥豐經募隠名氏三户洋三元○湖州北門外永和經募無名氏錢一千一百張功善無名氏各錢五百汪惠和錢三百以上四户共洋二元錢二百○蘇州陸姓經募農力人洋兩元兆麟室求事少拂逆各五角由通順局來○晉泰經募武林鎖氏洋四元免累人銅洋一元○四塘支頌權經募七户共洋二元○江灣慕謙堂洋二元四户錢二百○蘇州萬順募吕錫記李介記董存心恊記各五户勿書名銅洋一元又錢九十陸瑞記錢四百朱德記周運記吳全記毛積善氏四户合洋一元三户錢六百以上十三户共洋四元銅洋一元○朱涇萬鼎順募祝平安錢五百映雪草廬錢四百二户錢六百二户錢四百一户錢一百五十廿一户錢二千一百十二户錢六百以上四十户共洋四元錢三百十○蘇州恆泰興錢一千又募邵巾山錢三百七户錢一千四百無名氏二户錢一百五十五以上十三户共洋三元○大豐經募合記四户錢一千六百自然子銅洋一元○蘇州祥生成絲行經募虎頭後人遭晦人各洋一元鄧尉居士無名氏張曹氏各錢五百李吳氏錢四百三户各錢三百三户各錢二百五十五户錢一千六户錢六百以上廿三户共洋七元○平湖東湖釣者經募湧源木行銅洋八元胡石臣洋一元時伯記銅洋一元東湖釣者錢五百怡然居錢四百六户錢一千三户錢三百以上十四户共洋三元二角銅洋九元○蘇州西如號胡仁甫募顧湘記錢五百孫仲記錢三百三户各錢二百五十七户各錢二百二户各錢一百五十五户錢一千五百十八户錢九百以上四十八户共洋五元以上均塔册○湖北大冶縣暑陳稽翁經募昌字册肇大厚昌質當合錢十四千張守謙堂錢十三千黄松蔭莊錢十千殷祥齋錢八千詹永豐錢四千陸騰海劉清德堂柯有三羅崇階劉蘭劉作勳袁宜卿馬松生余勳柯有慶祝光華劉乾一袁漢之袁西園方蘭齋馬觀瀾陳有文劉照書朱維城朱格劉榮吳侃臣吳仰陶各錢二千王幼峰張水亭潘蔚各錢一千又蘄州城守熊桂菴經募昌字册思述堂錢六百王遠菴錢四百鄧功甫錢三百六户錢一千二百以上二册共四十户合來規銀六十五兩一錢六分一厘由蘄州署封少霞先生換銀寄漢口祥發源劃來○沈懋成求目疾速愈嘉善定靜居士求椿廳康健各洋一元閬仙樓書茶提賑洋三元又銅洋三元○本日共收洋九十四元規銀六十五兩一錢六分一厘爛印洋十七元五角碎洋銀四錢銅洋十六元虚對洋一个小洋四角五分錢三千七百九十合併申明 
[上海三馬路與昌絲棧陳竹坪經募山東賑捐五月初九日第三百次清單]  
　　本埠廣昌崑記號洋十元又募汕頭廣昌崑記洋十元淞裕廣昌各洋五元集合利安廣春森蜂元昌德記洽興各洋三元慈金和成合興同豐元隆和洋佳興廣興良興彩華和盛各洋二元源昌峻峰隆興南順恆裕乾昌億和東隆炳和干順禄記公記南和興李竹筠各洋一元以上三十五户共洋八十四元内有生銀洋一元○鎭江裕康洋四元崇讓堂劉洋十元○蘇州山塘裕號餘記洋八元煮氷僧募洋一元魏許氏無名氏省服藻合洋一元克遐子助月白棉綢舊女羊皮襪一件○蘇州同泰成來隠名氏洋二元震記無名氏公記各洋一元居利氏少記各洋五角以上六户共洋六元○蘇州清節内堂洋二元錢七百十七文李貞女洋一元無名氏錢二百廿三文江黃氏華溪敬士徐李氏各錢五十文以上六户共洋四元○蘇州大昌洋二元○嘉善匡濟典來不列名洋一元不留名夾板洋一元銀一錢八分又錢六百文黃山氏倪仁德堂各錢四百文汪洽泰錢三伯文不列名潘斌無名氏軒居張恆和各錢二百文不留名錢一百五十文五户錢五百文廿一户錢一千零五址文以上三十八户共洋六元内有夾板洋一元銀一錢八分錢四十文○杭州晉昌陳滋生德昌各錢三百文蔡殿臣王雲岩施維壽各錢二百文晉昌諸友陳家駒宼瀛各錢一百五十文一户錢二百文廿三户錢一千一百五十文以上三十四户共洋三元○崑山署王瘠記經募航記錢六百文無名氏勉力子各錢五百文無名氏彦記玉記各錢三百文森記守靜氏鳳記紫陽瑞記渭記鑑記桂記培記各錢二百文十三户錢一千三百文以上廿八户共洋五元○怡記募朱香谷沈衡均求合家平安各洋二元蔡有梧得男喜助洋五元不名氏銅洋三元○硤石寶昌森朱生經募恊記洋五元○仁記番票銀十五兩○瀏河膝壽昌錢八百文○本日共收英洋一百四十六元生銀洋一元夾板洋一元銅洋三元規銀十五兩一錢八分錢八百四十文月白棉綢舊老羊皮女襖一件合併申明 
 
 
 

Page 10

 
 
   
 
 

Page 11

 
 
[光緒十二年五月初四日京報全録]  
　　宫門抄○發抄旨四道○陜督譚奏爲遵照部議裁撤留防西甯隊勇摺○晉無剛奏爲調補知縣片○大臣慶奏爲揀補廳縣片○又奏揀員升補京縣片○晉撫剛奏爲查明上年京控未結各案循例具陳摺○蘇撫衛奏爲叅劾庸劣各員片○大臣文奏報副都統在籍病故片○大臣慶等奏爲揀員升補要缺同知摺○五月初四日禮部宗人府欽天監廂白旗值日無引見○六額駙假滿請安○松椿謝調直隸布政使恩○貴州布政曾紀鳳到京請安○延煦續假二十日○召見軍機曾紀鳳○發抄張凱嵩奏藩司龎際雲赴任臬司史念祖等回任奉旨吏部知道欽此○又試用鹽提舉蘇國瑞等期滿甄别奉旨吏部知道欽此○又剥隘太平街等處火災情形奉旨據奏剥隘等處火災業經委員查勘籌欵撫恤仍着督勅各員分别輕重認眞辦理欽此○又邱北縣地震情形奉旨知道了卽着飭令該地方官查明分别撫恤毋任一夫失所欽此○○臣譚鍾麟臣李愼跪奏爲遵照部議裁撤留防西甯開花洋砲隊勇擬將洋炮發交西甯鎭總兵經管緣由恭摺具奏仰祈聖鑒事竊臣等接准兵部火票遞到户部咨行抄録議奏裁撤西甯砲隊片稿行令遵照前來臣等查原片内稱前西甯辦事大臣豫師於光緒四年奏請將開花砲隊弁勇二百四員名留防西蜜每年共支銀一萬兩在當時甘肅之亂甫平新疆全局未靖自不得不留弁勇以壯聲威迨關内奏報肅清自應將礮隊速行裁撤擬請飭下陜甘總督西甯辦事大臣會商卽將開花砲隊弁二百四員名於本年三月底概行裁撤以節糜費等因於光緒十二年二月十七日具奏奉旨依議欽此欽遵知照前來臣等查西甯辦事大臣豫師裁撤防營時曾與前督臣左宗棠籌商布置地方事宜以關外肅清防軍一律裁撤緑營兵額尙未復舊西甯防守空虚難保無番匪竊發之虞擬將由上海代購普剛開花砲一尊配帶開花砲子洋藥等件曁管施放修理員弁護炮隊勇二百四員名移交後任留鎭城防曾經奏准在案現准户部議奏裁撤自應遵照依限辦理而節糜費惟查留防西甯開花洋砲配帶開花砲子洋藥等件以資鎭守地方非資利用未便乏人經理臣鍾麟與臣愼往返函商擬將此礮並配帶子藥等件卽交西甯鎭總兵接收經管並請將歴年管理洋砲事務最爲得力之花翎儘先補用遊擊郭明揚花翎留陜候補叅將向正倫二員均留於甘肅歸西甯鎭標差遣藉資修理施放等事遇有應補缺由擬由臣鍾麟酌量請補以免向隅其餘護砲隊勇二百名卽由臣愼將應發本年三月以前餉銀一律領齊支放清楚其願回籍者資遣回籍其願留營者卽發交西甯鎭各營作爲添補缺額之用所有遵議裁撤開花洋砲隊勇截至三月底一律裁撤並將洋砲交西甯鎭總兵官汝管緣由謹合詞恭摺奏聞伏乞皇太后皇上聖鑒再恭摺併臣愼主稿合併聲明謹奏軍機大臣奉旨着照所請該部知道欽此○○剛毅片再太原府屬之文峪河尙有應修工程必須熟悉之員帮辦應請將准補陵川縣知縣王煒調署文水縣知縣以資得力所遺陵川縣知縣卽以文水縣知縣吳增榮調署人地亦屬相宜據藩臬兩司會詳前來除檄飭遵照外理合附片具陳伏乞聖鑒謹奏軍機大臣奉旨吏部知道欽此○○慶裕等片再金州廳海門同知張雲祥前經保獎開缺以知府用兹奉准部覆其金州廰一缺查有委用同知石沅樸寔耐勞辦事勤奮堪以署理興京撫民同知錢開震現丁母憂所遺員缺查有奉化縣知縣張寅才具鼎晰通達治體堪以署理鳳凰廳同知王壽嵩調省另有差委查有候補同知逹崇阿老成持重辦事細心堪以委署遼陽州知州張錫蕃請咨赴部引見所遺員缺查有候補儘先知縣徐鏡第才長心細更治素優堪以者理除各檄飭遵照外理合附片具陳伏乞聖鑒謹奏軍機大臣奉旨吏部知道欽此○○奴才慶裕長跪奏爲揀員升補京縣知縣以資治理恭摺仰祈聖鑒事竊查承德縣知縣談廣慶升補金州廳海防同知經部議覆奉旨允准於光緒十二年二月二十八日接到部文照限减半計算應以奉文之日作爲開缺日期歸二月分截缺所遺係冲煩疲難最要之缺例應在外揀員升補查承德縣爲省會首邑旗民雜處政務殷煩且時有委審案件非精明練幹爲守兼優之員不能勝任查照向章先儘正途出力人員奴才等於通省實任知縣内逐加遴選非歴俸未滿卽人地未宜寔乏合例堪升之員惟查有安東縣知縣張丕績年四十六歲順天寳坻人由廪生中式同治甲子科舉人戊辰科進士引見以主事用籖分工部虞衡司行走呈請註銷主事仍歸進士知縣本班銓選同治十一年二月選授河南登刲縣知縣加俸同知銜九年六月到任光緒三年三月丁憂回籍守制服滿起復赴部候選八年五月因奉天奏請揀發經欽源王大臣揀選奉旨張丕績以知縣發往奉天差遣委用欽此八月到省於九年十二月補授安東縣知縣任内並展叅罰及展叅已起四叅降革處分該員係正途出身老成幹練爲守兼優以之升補承德縣知縣洵堪勝任惟該員在安東縣任内歴俸未滿三年於例稍有未符已飭令赴部照章捐免歴俸以符定例合無仰懇天恩俯念員缺緊要准以安東縣知縣張丕績升補承德縣京縣知縣實於地方有裨如蒙愈允該員係現任知縣升補京縣知縣俟接到部文循例給咨送部引見其所遺安東縣知縣係屬沖煩疲難沿邊要缺自應按例在外揀員補用容由奴才等另行請補合併聲明所有揀員升補京縣隊由理合恭摺具奏伏乞皇太后皇上聖鑒勅部核議施行謹奏軍機大臣奉旨吏部議奏欽此○○山西巡撫臣剛毅跪奏爲查明晉省上年七月至十二月京控未結各案循例開單具陳仰祈聖鑒事竊查前准部咨京控交審案件無論奏咨每年將已未結數目分兩次開單具奏並摘録案由註明交番月日及未能審結緣由聲明咨部等因歴經遵辦在案兹自光緒十一年七月起至十二月底止舊管京控一案新奉京控三案經前署撫臣曁臣先後飭發審訊或因供詞狡展或因人証未齊以致尙未審結據署臬司馬丕瑶會同署藩可嵩崑開單詳請具奏前來除飭將未結各案赶緊提訊詳辦外理合開繕清單恭呈御覽伏乞皇太后皇上聖鑒謹奏軍機大臣奉旨刑部知道單併發欽此○○衛榮光片再查吏治不肅則民生不安所有蘇省庸劣不職各員曾經臣隨時叅劾藉資整飭在案兹復留心考核所屬各官其中深知自愛振作有爲者固不乏人而罔知警惕因循玩悞者仍屬難免查有候補同知李培源植品不端衆論恥之候補通判謝鴻謨藉事招摇操守難信候補通判戴瑞麟操守平常辦事顢頇前署寳應縣知縣候補通判何耀良素行不檢有玷官箴前者阜甯縣知縣候補通判阮本焱性情誕妄玩視捕務常熟縣知縣錢保衡性耽安逸辦事因循南匯縣知縣祁兆庚居心長厚才具平庸候補知縣劉步攍操守不謹致滋物議候補知縣虞恩黼嗜好孔多聲名甚劣正任靖江縣縣丞陳其璜玩泄賑務兼有嗜好正任吳縣典史陳濬不知檢束難以造就正任溧水縣典史樓汝玉識見鄙陋惟利是圖以上各員臣逐一查明未便稍涉寛縱相應請旨將李培源謝鴻謨戴瑞麟何耀良劉步瀛虞恩黼陳其璜陳濬樓汝玉均卽行革職阮本焱祁兆庚均以府經歴縣丞降補錢保衡係進士出身文琿尚優請以教職歸部銓選此外如查有庸劣之員仍當隨時叅劾以肅官方至所遺各缺本省現有應補人員應請扣留外補謹附片具陳伏乞聖鑒訓示謹奏奉旨已録○○文緒等片再呼蘭副都統咨稱前經請假回旂修墓續因舊疾復發呈請開缺之前任荆州左翼副都統穆克德布於本年正月十五日在籍病故等因咨報前來奴才等查穆克德布曾經出師由戰功荐升一品大員現經在籍病故理合附片奏聞伏乞聖鑒謹奏軍機大臣奉旨知道了欽此○○奴才慶裕裕長跪奏爲揀員升補要缺同知以資治理恭摺仰祈聖鑒事竊查興京撫民同知錢開震於光緒十二年二月初三日聞訃丁嗣母憂開缺當經循例具題並聲明所遺係繁疲難題調要缺例應由外揀員調補在案查該員丁憂開缺應以聞訃之日作爲開缺日期歸於二月分截缺奴才等逐加遴選查奉省並無記名分發同知雖有勞績保升及候補揀發人員非現居要缺卽人地未宜實無堪以升調之員惟查有現任寛甸縣知縣姚鎔年六十歲浙江德清縣人由監生報捐從九品指分北河咸豐四年咨補滄州風化店巡檢因勞績保舉縣丞並補缺後以知縣用旋補武清縣楊村縣丞遵例報捐離任歸知縣候補班補用復因勞績保奬賞同知銜補缺後以同知直隸州用赴部引見奉旨以知縣發往直隸補用嗣因辦理海運出力奏保俟補知縣離任歸同知直隸州後加知府銜光緒二年七月奏調來奉差委是年十二月奏准留奉補用七年九月准補寛甸縣知縣八年三月有到任該員老成持重謹愼和平以之升補興京撫民同知洵堪勝任該員本係勞績保舉應行升補人員現在寛甸縣歴俸已滿三年任内亦無叅罰處分與例均屬相符合無仰懇天恩俯念員缺緊要應請准以現任寛甸縣知縣姚鎔升補興京撫民同知實於地方有裨如蒙俞兀俟准部文循例給咨飭令該員赴部引見所遺寛甸縣知縣係繁疲難邊缺由奴才等另行揀補所有揀員升補要缺同知緣由理合恭摺具奏伏乞皇太后　 
皇上聖鑒飭部該議施行謹奏軍機大臣奉旨吏部議奏欽此 
 
 

Page 12

 
 
[光緒十二年五月初五日京報全録]  
　　宫門抄○上諭三道録前○直督李奏爲查明知縣被叅各欵均無不合摺○杭織造齊奏絲價難遵部議瀝陳下情摺○閩提政孫奏爲遵旨馳抵署任日期摺○閩督楊奏爲揀員請補要缺知縣摺○直督李奏爲調補都司片○大臣慶奏爲因案叅革右翼片○五月初五日兵部太常寺太僕寺廂紅旗值日無引見○尚宗瑞等由南苑回京請安○内閣奏派驗放之土大臣派出肅王善慶祁世辰廖壽恒○召見軍機○○大學士直隸總督一等伯臣李鴻章跪奏爲查明知縣被叅各欵均無不合恭摺仰祈聖鑒事竊臣欽奉寄諭有人奏署灤州知州郭奇中徵糧折價不實並藉差浮收車價緣案勒罰銀兩且於搶劫重犯並不認眞緝捕任聽門丁書役等朋謀舞弊等語着李鴻章確切查明據實具奏等因欽此當密飭永平府知府福謙不動聲色秉公確切查明兹據禀覆前來查該州歲徵屯米二千八百餘石爲支發本處營汎及永豐山海二倉兵米之用向須本色折色兼放故亦本折兼收所折錢數按市價長落增减每斗除書役斗級人等飯食紙張各項外實計官收東錢三千數百文每東錢一千僅合制錢一百六十文凡解司耗米並收存州倉運解永豐倉山海倉各耗及州署一切公費悉在其内按照各屬徵收章程實不爲多郭奇中係循舊核實辦理遇有災歉村莊分别緩徵其民欠無多者自行賠補並無一律比追及收餘粮四百餘石之事九十十一等年經過庫倫黑龍江等處官兵十五起係與盧龍遷安聯站供應共需四五套大車二百餘輌往返等候八九日十餘日不等所需車價並官兵酒食馬匹麩料各項實用東錢三萬五千餘串照章借資民力共收東錢二萬九千餘串由郭奇中墊支六千餘串案牘具在並無浮收該州武生尹廷臣用鎗擊狼悞傷民人趙丹貴訊明斥革武生照例擬杖因倡勸捐修城垣尹廷臣願捐銀一千六百兩郭奇中具禀請示由司議詳准行此因地方之工程自願捐助並非藉案勒罰所有捐項係歸辦商經營悉數辦公毫無獘混該州轄境遼闊素有盗賊其搶劫拒捕一時難獲之案實不能免但郭奇中任内計已迭獲盜匪及窩主田現隆等五十七名之多均分則懲辦近又獲匪犯張得勝等六名禀請就地正法捕務甚屬認眞該員約束丁胥人等素尙嚴屬僅供驅策從不稍假事權經該府福謙逐細訪詢丁役吳榮等並無朋謀舞獘擾害閭閻劣跡刑書劉俊升曾於光緒三年九年被控兩次一係債項旋卽清還一被悞控訊明結釋此該員被叅各欵均無不合之實情也臣查郭奇中廉明篤實勤政恤民灤州地廣政繁素稱難治之區該員兩次調署輿情愛戴循聲卓著實爲牧令中不可多得之選迭據司道府查訪密保衆論僉同今謂其昏庸貪墨殊無影響惟該員嫉惡遇嚴遇事不徇情面訟棍土豪無從施其伎倆謡詠卽由此而來旣經查明自無庸議理合恭摺據實覆奏伏乞皇太后皇上聖鑒謹奏軍機大臣奉旨知道了欽此○○杭州織造奴才齊克森布跪奏爲織務絲價部議七折實難遵辦瀝陳下情懇恩俯准仍照十年分前織造會奏核减價值辦理以全要工恭摺仰祈聖鑒事光緒十一年十一月初五日奉户部行知本部具奏三織造絲斤價值江浙督撫查報未能一律擬請仍照光緒七年奏定市價統减三成織辦等因奉旨依議欽此恭録飛咨遵照前來奴才曷敢再行瀆陳惟查奴才於到任之初卽將絲斤價值詳加訪查近年以來雪白亮白經緯各絲價並未平减而探購絲斤其中以生煉熟去糙取精實需七五折耗此係人所共見共聞加以每銀一兩例扣九分申餘作爲裝運盤費之用通盤核算所以實不敷辦當經奴才於上年七月間將實在情形咨呈户部請免核減旋奉部文仍令按照七年分市價核减三成辦理奴才伏查上年春間天氣寒燠不齊蠶絲出産本不甚旺又因興販出洋絲價大漲較之七年分市價實屬不相上下今户部行令仍照七成辦理在部臣愼重度支理所宜然而奴才責有專司何敢顯違部議無如絲價仍前昻貴七成委難措手再四思維與其遺咎於後曷若懇恩於前查前織造連明於光緒十年會同江南蘇州織造於無可措手之中將絲斤各價竭力核減開單聯銜具奏已屬不遺餘力合無仰懇天恩俯賜特旨准將織務絲斤各價自十年分爲始仍准暫照前織造連明等會奏核減價值辦理俾得勉圖報稱一俟絲價稍平卽行據實陳請核減奴才受恩深重斷不敢稍昧天良自取罪戾至光緒七八九等年絲價早經奏蒙允准業經遵照動用造銷事在未奉部議减成之先尤難一律照減相應一併籲懇恩施逾格俯准照案造報以示體恤奴才不勝惶悚待命之至所有織務絲價部議七成實難遵辦瀝陳下情籲懇天恩俯准仍照十年分會奏核減價值辦理緣由謹恭摺具奏伏乞皇太后皇上聖鑒謹奏請旨軍機大臣奉旨户部議奏欽此○○署理福建陸路提督漳州鎭總兵奴才孫開華跪奏爲遵旨内渡馳抵提督署任日期恭謝天恩仰祈聖鑒事竊奴才於本年二月十一日在台北府行營接准閩浙督臣楊昌濬督辦台灣防務撫臣劉銘傳先後咨開光緒十一年十二月十七日會同恭摺代爲據情奏懇恩施開去奴才帮辦差使帶勇内渡一摺兹於本年正月二十九日准兵部火票遞回原摺後開軍機大臣奉旨孫開華着開去帮辦差使仍回提督署任餘依議行欽此恭録咨會欽遵前來奴才跪聆之下感激莫名遵將前刊帮辦台灣軍務署福建陸路提督行營木質關防一顆立子銷燬一面請派兵輪督飭擢勝中右後三營及衛隊親兵三哨弁勇分起配載帶回内渡以便撥赴向駐之興泉永各府州地方擇要分紥彈壓巡防奴才隨於三月初六日乘坐萬年清輪船由滬尾口開駕卽於初七日馳抵泉州府城陸路提督駐紥衙署所有營伍地方各事宜自當勉竭駑駘實力整頓仰副聖主整肅戎行保固疆圉至意謹將奴才遵旨内渡馳抵提督署任日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴革職留任閩浙總督兼管福建巡撫事臣楊昌濬跪奏爲揀員請補要缺知縣以資治理恭摺仰祈聖鑒事竊准吏部開單咨會久任沿海棚民題調要缺福建霞浦縣知縣劉秉清革職於光緒十一年八月二十五日奉上諭等因照例於五日後行文按閩省照限八十日減半計算扣至十月初十日作爲開缺日期歸十月分截缺所遺霞浦縣知縣例應在外揀選調補臣與藩臬兩司於簡缺知縣及應升各員内逐加遴選非現居要缺卽人地不甚　 
相宜惟杳有曾任京官候補班前補用知縣德兆年四十歲鑲紅旗滿洲壽連佐領下人由官生捐納筆帖式考取滿謄録官恭修實録全書過半議叙加一級紀録二次選授都察院筆帖式恭修實録全書告成奏准以知縣分發省分歸候補班遇缺儘先前補用並加同知銜光緒六年簽掣福建欽派大臣騐放七年二月初六日到省該員心地明白才具安詳在閩已久熟悉海疆風土民情以之請補霞浦縣知縣洵足以資治理雖賙缺請補又所請係候補班前人員與例稍有未符而人地實在相宜合無仰懇天恩俯准以候補班前補用知縣德兆年補授霞浦縣知縣實於地方有益如蒙俞允該員係候補班前知縣請補知縣銜缺相當毋庸送部引見併免該計叅罰據福建藩司張夢元兼署臬司劉瑞祺會祥前來除咨部外臣謹恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○李鴻章片再天津鎭標大沽協中右營都司李德源病故遺缺輪用儘先人員該都司巡防濵海汛地操練後膛洋砲並經營六營餉械責任綦重查有儘先遊擊插箭嶺守備韓照琦年三十七歲由武舉剿賊出力保都司補插箭嶺守備堵合東明黃河大工保以遊擊儘先補用該員明白曉暢辦事勸能現署大沽中右營都司甚爲得力以之借補是缺實堪勝任其所遺泰甯鎭標插箭嶺守備係部推之缺操防亦關緊要應用儘先人員查有補用都可儘先守備楊常雲年四十一歲由武童投効軍營迭著勞績拔補江南提標前營千總奉天大東溝肅清案内出力保以守備留於直隸儘先補用剿辦建昌邊匪出力保俟補缺後以都司儘先補用開除千總底缺仍歸直隸海防差遣該員幹練耐勞熟悉營務以之請補插箭嶺守備亦堪勝任該員均無違礙處分與例章相符應請准其補授除履歴送部外理合會同直隸提督臣李長樂附片具陳伏乞聖鑒勅部核覆施行謹奏軍機大臣奉旨兵部欽此○○慶裕片再奴才慶裕前據已故宗室申福之妾朱氏呈控右翼宗室覺羅族長喜斌阻繼索賄等情一案當經飭泒委用知縣潘文鐸會同右翼宗室覺羅總族長奉恩將軍盛寛傳証查訊兹據該委員等禀稱查明喜斌需索朱氏錢文確有寔據該族長喜斌恃符狡展堅不承認且有另案控告情事禀請核辦前來奴才查喜斌阻繼索賄實屬貪鄙不職相應請旨將右翼宗室覺羅族長喜斌卽行革退以儆效尤是否有當謹附片具陳伏乞聖鑒訓示遵行謹奏軍機大臣奉旨着照所請該衙門知道欽此 
 
