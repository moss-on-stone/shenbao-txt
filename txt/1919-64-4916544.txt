# 1919 - 64 - 4916544

 

Page 1

 
 
   
 
 

Page 2

 
 
時評 
[陜西停戰之疑問（冷）]  
　　據北京電謂已令陜西停戰據陜西陳樹藩電謂已遵令停戰然據陜西于右任五日函則謂陜西正在猛戰尚未停戰然則陜西豈有兩陜西耶抑停戰與不停戰豈竟異其名而同其事耶 
　　如謂于函爲非實則旣停戰矣必謂尚未停戰以告人其於于有何利焉如謂京陳之電爲非實則旣不停戰矣必謂停戰以欺人所謂政府官吏之信用安在耶又豈不知戰事之終不能隠蔽耶 
　　或曰事之實際觀於蚌埠會議之消息而可知矣嗚呼其果如是耶 
[專電]  
　　北京電英美兩使各得本國訓令歐戰將了中國參戰軍無存在之必要再向我政府切實勸告（十一日下午五鐘） 
　　北京電某使調查參戰處敎練日人數目現已實到三十七員（十一日下午五鐘） 
　　北京電軍政兩界要人曁國務員一部分約定十八專車赴彰德會葬段訂十五先往 
（十一日下午七鐘） 
　　北京電張瑞璣昨晚始得院正式委狀故今日准行（十二日上午九鐘） 
　　北京電張瑞璣准文（十二）日乘京漢通車取道汴洛入陜已由政府通知沿途地方官保護 
（十一日下午五鐘） 
　　北京電陜陳樹藩劉鎭華佳（九日）電奉到麻電遵已宣示各界（十一日下午七鐘） 
　　北京電陳樹藩電盧占魁現願率衆來歸遣使互商已有端緒省城三原電線三日内卽修通俟與于直接電譚後卽可聯名通電報告結束（十一日下午四鐘） 
　　北京電徐意陜設清鄉督辦卽以陳轉任聞陳已表同意 
（十一日下午五鐘） 
　　北京電西安電洋縣屬城口等處彼軍大舉由平利屬八仙街進攻嵐皐徐朗西並自率隊已進抵三溪口同時適元屬曾家河興市鎭乾縣均告警軍部特開會議飭陜將固守勿應戰 
（十一日下午四鐘） 
　　北京電張錫元電輸卒遵留千名餘派劉隊長押運回籍遣散 
（十一日下午七鐘） 
　　北京電滬朱電告十日談話會業將所詢陜事軍事協定參戰軍法律問題三項答復並聲明各種軍事政治問題亦應陸續提出主張務求平允南代表允歸報唐少川而散（十一日下午七鐘） 
 
 

Page 3

 
 
　　北京電熊希齡復徐錢已將尊意轉逹唐少川允力疾開議 
（十一日下午七鐘） 
　　北京電陸徵祥赴瑞士養疴露辭職意（十一日下午四鐘） 
　　北京電外交部呈請將歐戰後與各國所訂契約合同自本月八日起分别公布奉令照准定十四日起登報（十一日下午四鐘） 
　　北京電某使館得巴黎電青島中日條約定號（二十）日公布 
（十一日下午五鐘） 
　　北京電中日密約宣布期定文（十二）日同時發表（十一日下午五鐘） 
　　北京電陸使催寄泰平軍械合同滿蒙路交換文件昨已寄出（十一日下午五鐘） 
　　北京電巴黎電德國因中國遣送德僑謂係繼續戰爭之行動在和會抗議責中國違背停戰約法政府不謂然（十一日下午四鐘） 
　　北京電萬國新聞記者俱樂部昨晚開全體會員會美國銀行團代表阿勃德偕安總稅司丁參贊入塲參觀阿演說稱有簡單報告美國各銀行去年八月組一銀團得政府許可對中國財政頗願有所裨助惟因中國情形未能明晰故特囑鄙人來華考察美自戰後精神上之感觸凡持箇人主義者均變爲國家主義此次來華並不含有政治意味不過以旁觀地位研究中國必如何而治理並深望中國在和議席上有滿意之結果（十一日下午四鐘） 
　　北京電日大谷司令照會黑督稱愛琿東方四十里許俄境聚有激黨四五百人擬派隊進擊如直入華境請飭駐愛華軍暫歸指揮聞鮑以境内不能作戰已備文駁復（十一日下午五鐘） 
　　北京電黑督以富興阿在大烏里招蒙兵蒙人又在集議請派隊協防又據日司令稱愛琿附近激黨擾亂擬派隊往剿屆時如追入華境請將該處華兵暫由日軍指揮查此爲協定所無除嚴拒外請示辦法（十一日下午七鐘） 
　　北京電黑省邊防吃緊某國將利用軍事協定鮑督來兩急電請示内容非常重要（十二日上午九鐘） 
　　北京電陳毅以富興阿聯絡蒙旗密謀活動請派員防堵 
（十一日下午七鐘） 
　　北京電本日閣議决定特派黑龍江交涉員范其光另有任用遺缺以現任龍江縣知事鍾毓簡署（十一日下午四鐘） 
　　北京電公府財政委員會下午二時開會討論八年公債變通發行辦法（十一日下午五鐘） 
　　北京電段擬在吉黑間設東北邊防總司令部命何宗蓮先行籌備（十一日下午五鐘） 
　　北京電龔財長整理財政計畫經周學熙向各方疏通並力助進行辭意打消（十二日上午九鐘） 
　　北京電皖倪嗣冲派人來京仍主鹽觔加價案實行政府謂祗要地方不反對故自稱該省法團要求執行之電日凡數至但院部均置不理（十二日上午九鐘） 
　　北京電新國會定星期五開議催政府提案閣議先將刑法草案提出預算案未竣須出月交院（十二日上午九鐘） 
　　北京電沈銘昌七日到魯八日接省長印（十一日下午七鐘） 
　　北京電稽核總所對蘇五屬浙鹽加價案提出嚴重質問鹽署以已令取消答復（十二日上午九鐘） 
　　北京電陸榮廷佳（九日）電梧州交涉案係兵士將英署巡捕毆傷已嚴懲兵士可望了結知注特聞（十一日下午四鐘） 
　　香港電廣州紳士致電旅京粤官代請國務院許再由蕪湖運米五十萬擔至粤以濟民食 
（十一日下午四鐘） 
　　香港電聞粤漢鐵路總理向香港某銀行商訂借欵一百萬元付還所欠北京交通部之洋八十萬元（十一日下午四鐘） 
　　香港電陳炯明在漳州設立航空學校一月之内可以告成 
（十一日下午四鐘） 
[各通信社電]  
　　北京電參陸處今午（十一日）約張瑞璣商畫界事並面交北軍駐地詳表 
　　北京電國務院宣佈密約手續種類時日迄午未定 
　　北京電張瑞璣因錢能訓允將公文公費於今日（十一）一准辦齊决定明晚（十二）啓行赴陜今將通電告知滬粤　　北京電靳雲鵬語人參戰借欵停止提用參戰軍費陸軍部不任其責督辦參戰處派員赴新疆甘肅調查邊防答復四公使文中有日不交欵我不提用等語（以上十一日） 
　　廣州電軍政府電王正廷謂北軍於覃（十三）日後猛力攻陜破壞和局囑轉告各國代表公評曲直雲南省議會議决和議條件五項（一）保存舊國會（二）和議後内閣由南北共同組織（三）西南各軍改爲國軍並償還軍餉（四）不承認未經國會通過各約（五）徵禍首又貴州省議會請懲徐樹錚賣國及阻梗和議罪（八日） 
以上平和通信社電 
　　北京電巴黎顧王二使電南北兩方請續開和議並云美總統希望中國和平早成善後費用可協助 
　　北京電中央電令援陜各軍費至三月一日停止 
　　北京電政府電朱代表參戰借欵暫時决不提用 
　　北京電吳佩孚電勸告雙方國内和議互相議步不足爲辱等語 
　　北京電錢總理派張玉衡持親書一函往見于右任請其實心調和（以上十二日） 
　　北京電政府昨將泰平公司合同曁滿蒙各路借欵又章宗祥與日外部交換信件寄歐 
　　北京電政府擬在滿蒙設立沿邊軍事機關電詢奉吉黑三督孟恩遠復電同意 
　　北京電陳光遠急電請撥銀三十萬救急 
（以上十一日）以上中華通信社電 
　　北京電英使已電覆唐紹儀勸早開議 
　　北京電政府聞活佛私自出境與富陞阿聯絡急電陳都護查覆 
　　北京電四省經略使曁上游警備總司令將實行裁撤京畿警備機關將歸併陸部 
　　北京電裁兵案由參陸處着手進行指定陸次張志潭駐處主辦 
　　北京電政府分飭科布多阿爾泰烏里雅蘇台嚴查由俄入境華工（以上十一日） 
　　北京電各路撤兵待發欠餉甚急財部無以應付靳陸長因此特集部屬會議辦法 
　　北京電院電岑陸據宋聯奎報告陳于現甚接洽　不致再生衝突張瑞璣亦於文日起行陜事可望解决請促唐少川繼續開議 
　　北京電徐擬令在陜之奉直晉汴鄂各軍分期陸續撤退諭飭參陸處籌議撤退次序（以上十二日） 
　　長沙電清理湘鈔辦法分新舊二種舊鈔按市價吸收新鈔指定準購惠民票均限四月十五日收清一律焚燬逾期作廢（十二日） 
以上中孚通信社電 
　　北京電政府昨日交公文書於參衆兩院略謂比國京城不魯捨拉自五月二十起將開萬國議員會議參衆兩院須各派代表一名前往列席此項代表定於月内啓程望即推定代表人物（十二日） 
　　北京電參陸辦公處目下正在酌擬裁兵辦法其大綱不减少各軍隊之數唯將定員癧作八成復民國三年時之原狀（十二日） 
　　北京電總統府方面之觀測謂本月二十日以前南北和平會議行將再行開會（十二日） 
　　北京電閩省人民電請中央令薩鎭冰回任中央亦因無人可以繼任甚覺爲難故薩氏赴歐之舉今尚未確定（十二日） 
　　北京電據總統府接得報告云最近郭堅葉荃二人在陜西褒城大起衝突（十二日） 
　　北京電政府已决定任史久光爲海參崴海事之軍事委員（十二日） 
　　北京電昨日公使團會議提出第二次平和勸告問題尚未議决大抵尚須經無數曲折方能實行 
（十二日） 
　　東京電本月七　小幡公使致中國政府之通告至今尚未接得答復據一般之觀測行將酌量情形提議第二次共同勸告（十一日） 
　　東京電西伯利亞過激派首領楙興賴日本討伐隊之異常努力已於本月八日在約古拉哥桉西地方被俄國方面捕缚（十一日） 
　　東京電得報告云本月三日以後柏林大起騷擾恣行焚燒刦掠（十一日） 
　　東京電日本文部省學務局督學官生駒萬治本日奉前赴中國之命（十一日） 
以上東方通信社電 
　　東京電在海參崴交涉中之管理西伯利亞鐵道細目協定兹已完結不遠當發表 
　　東京電日本汽船會社大合同之計畫已頗進行加入該合同者爲川崎。山下。勝田内田。久原。鈴木。淺野之七船主資本金二億元船舶總嚬數約逹六十萬噸此外尚有二三有力之造船業者加入 
（以上十二日）以上共同通信社電 
[法國無線電]  
　　十一日里昻電協約國高等軍事會議於星期一日下午集議宣告决定由强國遴選經濟委員會及財政委員會關於與列國有特别關係之代表大會繼即討論福煦上將所提出之軍事評判員報告乃關於德國最後軍事規則者該報告之原文業已决定最後之解决亦已通過下次集議將定於星期二日下午三時云 
　　十一日里昻電協約國高等軍事會議於昨日大會議决德國解除武裝之軍事條欵此項條文乃福煦上將及列强軍事評判員所草定並參照勞合喬治氏最近所提交十代表會議之意見而由十代表會議通過者關於原文之大綱可撮要述之如下（一）德國應廢除徵兵制度而代以志願兵制度其服役契約爲十二載（二）德國軍隊將限制爲十萬人由下列之六萬及十四萬兩數折爲平均數（三）同時關於軍官部份及師團軍團幹部參謀本部之重要關係亦有嚴密之限制（四）關於軍需亦預爲處置所有存在之軍需將限制至將來所保存軍隊學理上所需求者爲度其餘悉行毁廢將來大口徑砲及大宗子彈亦有限制不得超過規定之數（五）協約國委員會及副委員會周遊德國執行監督之權永久由强國每國遴派文武官員各一員組成之嗣後德國工藝禁止製造毒煤氣及坦克戰車 
[路透電]  
　　二日巴黎電德國艦隊將由協約軍分有之鑿沉之議業已取銷法政府反對撤除德國封鎖之態度因德國内狀危迫已有移動英美兩國已商勸法政府承認撤除封鎖之一部分以防遏過激主義之蔓延並便恢復德國秩序英國工業聯合會代表星期三日將抵法國討論英法將來之貿易關係 
　　四日倫敦電德國傳來消息目下政府之地位甚爲困難一面須防反對革新派一面須防勞働界之迪克推多羣衆已不復信任韋瑪之國會及穏健之混合内閣現要求施行極端民治計劃如財産歸社會公有及勞兵會有辦理公共事務之最高權等類政府現方設法將礦産與實業公司歸國家管理惟迄今仍堅决反對勞兵會之治制　　四日巴黎電中國公報處發表一文謂中國在和會之要求除膠州問題外大約尚有修改一九一五年中日條約領事裁判權治外法權海關稅則外國戌兵拳亂賠欵商業勢力區域開放門户政策數事 
　　五日巴黎電法國各報對於媾和草約陸軍條件之遲遲未决皆表示不滿意而請福煦上將收回報告明白畫分臨時性質之管理計畫與永遠性質之管理計畫協約國海軍專家關於海軍條件意見亦未一致而於處置德艦隊一事特爲尤甚法國政界抨擊英國鑿沉之議甚爲着力今與和會有關之各界現皆注意美國之行動國際同盟之成敗全視威爾遜總統能否得美國人民贊成爲决巴黎覺孟羅主義之兩半球舊見解業已消滅協約國進行諸事雖覺延緩但對於德國各問題無不一致中國某代表謂中國所求者爲疆域内之自由權與獨立之發展於疆域之外一無所欲且謂北京駐紥外兵殊傷中國少年一代之感情 
　　四日巴黎電巴黎人士對於威爾遜總統赴美程中進行諸事甚爲關心法人對於國際同盟之情咸已大有進步 
　　四日巴黎電丹麥與波蘭問題甚有進步聞波蘭人如得一通海之孔道將不復要求占有丹齊而以愛根維特爲代即能滿意關於丹麥之要求其解决辦法擬將希爾斯維公國分爲四區第一區毗連丹麥邊界者不日將開公民大會表决願否附屬丹麥第二區於六個月後開公民大會第三區協約國擬以軍隊占據之第四區連基爾河仍爲德國所有 
　　四日華盛頓電參議員洛巨氏準備一决議案建議參議院應宣佈國際同盟草綱未便贊成且應促美國委員從速進行與德媾和之事務 
　　四日倫敦電昨晚喬治氏在倫敦某處宴會演說謂彼將回巴黎儘力從速告成和局蓋世界望和頗殷不容稍緩又謂各小國已在和會大獲勝利惟彼等皆爭蹈大國之過失殊屬可危徒藉開拓疆土增其勢力此種思想終必失敗云 
　　四日巴黎電行剌克勒滿沙之兇手定期十四日由軍法裁判所審訊 
　　三日倫敦電賴姆斯登氏今日在下院答覆發往遠東之海電延緩原因謂其原因共有數端而最大者爲政府電報過多占有優先權私電因以遲發其次爲取道俄德之輔助線皆不能用故電報全集於總線而總線七條二已中斷現正從事修復政府各部且將減發電報云云 
　　上海消息路透電社云本社由韓人方面探悉高麗宣布獨立情形如下 
　　松都（譯音）宣布獨立情形三日下午五時羣衆約二千人由十四歲至十八歲之幼童居前列隊游行各街道歡呼高麗獨立沿途見有日旗即爲除下蓋是日爲高麗前皇舉殯之期日人皆懸旗也憲兵警察紛以刀劍剌刀驅散羣衆傷者頗多且拘獲若干人羣衆繼即擁至警署釋出被逮之領袖且嘗開槍擲石焉一日有郝斯登女學校學生二百人列隊游行中唱聖詩與馬賽歌警察憲兵拔刃恫嚇之且欲逮捕諸學生諸學生大呼曰吾等不爲害唯表示吾等眞正之意志耳 
　　旣而有羣衆二千人加入之高呼高麗獨立卒由當道請該校校長解散二十歲之學生現信有東京之高麗女學生多人曾回韓運動女界從事此舉 
　　公山（譯音）宣布獨立情形自一日至四日公山城中發生示威運動數次散發獨立文並向羣衆演說五日晨間高麗講道師三人被捕其居宅曾被搜查抄出印刷之獨立文一大梱五時午後三時有衆千人列隊游行各街手揮高麗旗口呼高麗萬歲並赴警署請釋放彼等之領袖爲憲兵警察退伍兵等所阻彼拘者八十人受傷者多人城中人心大爲震動 
　　平陽（譯音）宣布獨立情形一日午後一時基督敎徒一千五百人聚集敎堂行祈禱禮後即赴十字街口該處豫有官立私立學校男女學生一大羣竚候之由領袖一人宣讀獨立文並行事之規則旣畢羣衆歡呼高麗獨立繼有携械之憲兵與警察一隊衝入羣中將領袖拘去衆皆尾至警署要求釋放之警察與消防隊向衆射水衆大怒内有數人取石擲擊警署玻璃窗警察方將所拘之人交與羣衆而復有兵一隊馳至開槍且揮其刀劍傷及三十餘人内有數人傷勢甚重恐難復原美國敎士摩發特氏被疑煽惑暴動晚間曾由警署傳往訊問三日復有示威之舉動人數視前爲衆且更形激昻警察兵圖阻不果乃復施前一日之故智凡爲前皇服喪者皆被擊就逮城中韓人不肯懸掛日旗皆改懸高麗旗警察一再毁之而韓人亦一再懸之官立學校之學生均巳退學 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　湖南總商會通電北京大總統國務院廣東軍政府轉各總裁南京李督軍上海朱總代表唐總代表和平聯合會平和期成會并轉各團體各報館均鑒吾湘苦兵燹久矣和議旣開雙方携手方謂天心厭亂竚覩昇平乃昨接唐總代表冬電因陜戰未罷及國防軍尚在進行停止會議人心惶恐俱不謂然當此全國喁喁望治之時不應陜西一隅獨破壞和平違反民意即國防問題亦何嘗不可遷就伏望我大總統當機立斷南北代表委曲求全俾和議續開大局早定否則吾湘三千萬垂盡人民創鉅痛深實不堪再罹戰禍千鈞一髮立候公裁臨電涕泣不知所云湖南總商會叩陽 
　　旅滇湘人來電報載張敬堯被人彈劾徐將去職湘督一職有北方某軍官運動接任等語在滇湘人聞之均深憤詫湘省前遭湯薌銘屠戮搜括元氣未蘇護法戰爭實以湘省爲熾點南軍退走後徒由北政府委任張敬堯督湘其在湘所彈劾者自有條件惟湘民此次受禍之烈慘不忍聞攸醴各屬幾無遺類其他城鄉户口亦均凌殘婉轉於兵匪刀爼之餘籲天何辜至於斯極惟冀議和告成得脫浩刧而安餘生柄政者果有悔禍厭亂之意對於湘督一席即應以民意爲歸不能任强横武人垂涎此職致湘中再演慘劇民困莫蘇而大局亦無從寗謐此則懲前毖後不能不深具隠慮者也譚組庵督軍以湘人治湘寛恕勤明與民休息前此無故去職致全湘糜爛不堪論者至今惜之熟察現勢應仍得組公督湘以紓湘難而固危局當爲有識者所共認似非以此列入議和條件無以立和平基礎消融一切又非邀當局力爲主張不能收效諸公以救國救民爲心諒不忍湘省一隅永罹浩刧影響全國伏望鑒此衆忱即予採用以杜未來之患而謀永久之安湘民幸甚粤滬湘各鄉人想有同情希即一致進行共作後援臨電不勝引禱之至旅滇湘人朱歷藩謝重光何海清黄思尚唐啓虞張習樞黄思仲余葆光張宗靖周聲漢鍾偉何秉鈞陳朝樞唐樹平蔡秉鈞文廷瓚蔡愼益武陽榮謝式南何熙績姜和麝張育才三千五百餘人同叩陽印 
要聞 
[政府公表密約之時期]  
　　政府决定將密約宣布聞前日閣議又經一度討論其辦法改爲凡係對外條約無論明密無論何國一概公布以明眞相不僅中日密約爲然惟中日間所訂各約較各國爲多此次先發表者聞共五種一中日條約二十一欵二濟順鐵路合同三中日軍事協定内分海軍陸軍兩部分四參戰借欵合同五軍械合同内分第一次第二次兩部分發表日期卽在本星期内 
　　又據中美通信社消息中國議和惠使於本月八日在巴黎已將千九百十五年五月七日日本脅迫中國承認之條約及千九百十八年所訂之濟順鐵路合同完全宣布又聞中國政府於八日已將中日軍事協約參戰借欵合同軍械合同電告巴黎平和議會中國專使同時並將此項協約合同電告上海朱唐兩總代表聞陸使接到此項電報後卽在巴黎宣布而朱唐兩總代表亦當在上海宣布 
[參戰軍仍無取消之望]  
　　近日西南唐總代表對於取消參戰軍持之甚堅頃據陸軍部中人云近日雖有改編參戰軍仍爲陸軍師旅之說但聞當局最近政見事實上一時似難辦到故已分電各調人於取消參戰軍一事竭力疏解以免障碍昨又從外交團方面得來消息四國公使勸告後政府已徵求參戰處之意見該處謂參戰名義必須歐洲和會簽字之日歐戰方算終了現在四國好意固甚感激云云政府即擬以此意答復四公使但某使方面尚希望領受較此圓滿之答覆又據日人消息西南要求裁撤參戰軍北方某督辦等否認雙方已立反對地位目下又經雙方當軸與在野派商洽大致有此時該軍不增不减之說一俟和局告成再行裁撤 
[京訊中之陜西問題]  
陜西各路援軍撤退問題在前數日府院兩方已經商酌辦法由錢總理令參陸辦公處開具援陜各路軍隊詳細清單呈閱日昨東海披閱各路援軍清單即行交諭參陸兩部凡此次赴陜援軍一律限期撤退所有接濟軍費即於是日一律停發另籌撤防軍費付撥以便從速撤防聞此項交諭不日即由國務院分咨參陸兩部遵飭辦理一面另由國務院通電告知上海朱總代表一面由參陸辦公處電知各路援軍即日籌備尅期撤退至此次撤退之赴陜援軍約分爲五路（甲）奉天援軍許蘭洲（乙）直隸援軍張錫元（丙）山西援軍張培梅（丁）河南鎮嵩軍劉鎮華（戊）湖北援軍張聯陞張瑞璣赴陜事宜交通部前日已將一切車輛備妥張氏亦已倚裝待發陜西于陳覆電前夜本可到京故張氏定於昨早出京但至昨日電仍未到現張氏因須候覆電故赴陜之期仍未確定 
　　陳藩前日來電於報告北軍駐地之外並報告南軍目下駐在地點（一）葉荃在鳳翔附近（二）郭堅在岐山附近其一部駐乾縣（三）于右任在三原（四）曹世英在高陵（五）盧占魁在耀縣（六）高峻在白水澄城（七）曹老九在宜川（二月十九日攻取）此外另由川鄂等處侵入陜境現僅占陜邊者如下（一）王天縱在大宵（二）王安瀾在城口（三）顔德基在通南（四）但懋辛在敎場壩（五）彭斗勝在安樂河廣平河 
　　據益世報消息南方代表前日來電質問陜省現旣發電聲明實行停戰何暗中接濟陳樹藩軍火之事仍有所聞祈明白答覆聞東海對此來電頗形躊躇昨特諭某總長自昨日爲始暫停接濟陜省軍火以免障碍和局並將此種辦法電知李秀山督軍囑其轉逹唐總代表又聞東海昨午交諭吳秘書長凡陜西拍來之軍電譯妥後即將原電轉致朱桂莘以便交南方代表閱看俾悉三秦眞相而免悞會 
　　自國内和局停頓後我國在巴黎各專使頗爲關念迭次來電詢問情形聞錢總理昨日特電覆陸徵祥顧維鈞王正廷三氏云取消參戰軍一節今非其時陜西已發嚴令飭陳樹藩停戰張瑞璣到陜即有解决張氏因個人方面尚有未了事政府已一再促其從速起程和議决不停止勿輕聽一面之詞並請將此意轉告各國代表以明眞相爲盼 
[統一鐵路案告一段落]  
　　原案精神已失 
數旬以來道路喧傳之鐵路統一案至近日已告一段落矣前日公府春藕齋第二次會議已將此事議决是日列席者有錢總理及舊交通系首領梁士詒新交通系首領曹汝霖陸宗輿外交委員會委員長汪大燮委員林長民周自齊沈瑞麟王寵惠等會議約四小時由梁曹二氏提出所擬辦法决定四項如左（一）含有政治性質借欵之路如南滿東清滇越膠濟吉長安奉等路由中國政府另向外國資本團借總債贖回（二）借外債建築已成之路如京奉滬甯津浦等暫不提出（三）借外債未開工之路或已開工而未修成之路由中國資本家發起資本團請外國資本家加入由交通部定一標準合同統一路債另發新票（四）其將來預備擴張之線如何辦法此時尚未决定會議結果卽將此四項致電陸專使請其相機提出但此案與外交委員會原提者不同蓋原案爲全部的統一此案則爲局部的統一所謂京奉滬寗津浦等暫時不提其用意頗不明瞭總之國家利益可以犧牲而一派一系之勢力範圍則决不能犧牲也此案能否提出尚不敢知卽使提出各國勢力範圍互有深淺之不同能否完全通過亦屬問題然在我國内之爭點則固已了結矣 
　　外交委員會委員長汪大燮氏辭職之說傳之已非一日上月某日總統府讌會汪氏在座曾以口頭表示辭意東海驚問其故汪謂擬回籍修墓東海謂此事儘可請假一行何必辭職言次極力表示不能應允之意事隔多日昨早汪氏忽正式提出辭呈遞送公府東海立即派員前往慰留謂無論如何决不能聽其引退聞已將辭呈退還汪氏肯否復留現尚未悉至汪之决心引退據傳係對鐵路統一問題憤其主張之失數云 
[川邊不寗之現狀]  
　　字林報一月十五日打箭爐通訊云一年來軍事民政無日不經費奇絀平時川邊政費來自成都每月爲十三萬元前數年接濟往往逾期而最近兩年則幾同分文無着行政上之措施乃大受影響而對藏之戰爭亦復無可進行省欵旣已中止經費終須籌措於是乃有種種籌欵度日之方法矣陳鎭守使兵駐建昌與雅州以其地方上之所入供川邊之用爲數尚不爲菲鑪城亦須按照指定之數勉籌經費卒以强迫認捐之手段得羅比（印幣）十四萬枚當地稅關每年收入平均約銀十二萬兩此亦歸川邊撥用川邊爲整頓茶稅計曾商准北京與成都由川邊自發茶票按茶票辦法始於北京繼由成都給發每張可運茶五包入鑪收費一兩茶商在成都領得茶票後運茶來鑪過關繳費川邊司財政者予以收據一面轉報成都目前辦法則異於是茶票之費限領票之日起三個月内繳納無論茶葉是否已運入也自新法實行後茶稅收入遂較前爲豐鴉片稅亦爲收入之一種時有捐賣時有稅此項所入其數匪細殆與合法貿易之收入不相懸殊有數處向駐文員改駐武員而敎育經費亦改作他用各處武員向人濫借債欵而以巴塘爲尤甚借者往往竭力應命迨償期旣届無所收回訴之陳使而陳以不代負責却之陳兵於去秋退出雅州時得劉師長之欵二萬元將届年關時又從成都設法寄來三萬元統計外來欵項與當地捐稅尚未及平時成都接濟經費三分之一過去數年財政上之大困難在維持川邊軍隊使無軍費則以本地所入供給行政經濟儘可支持養兵費而無益不獨不能維持治安且反爲擾亂治安之一主因各處盜匪中不少逃兵若中藏和約一旦確定則現有軍隊大可裁撤而以騎警代之苟能編練一小隊騎警訓練裝備皆甚得力即可剿除盜匪保全公安而需費亦屬無多川邊吏事現由軍人支配故文員不能自由行事當此川邊擾攘之時陳使勢難監視邊地各地方官第頗有整頓吏治之意量材授職似能一秉至公溺職者一經查覺輒受嚴懲官場中之具有勢力者二人竟被罷免又有二員於訊明後槍斃於市但吏治之壞其根已深非一日所可拔除也川邊藏人向負輸運諸役今則抗不奉命而官家又無資自僱夫役以致事多不舉加以盜風甚熾農商交困統觀各情川邊現狀可謂惡劣各大路久無安寗氣象鑑城與巴塘間因運輸中阻終年無貿易重要商人鑒於現狀相率遷入滇境今欲恢復川邊秩序當得如趙爾豐其人者以治之且須具有無限權力繼趙氏後統治川邊者率無趙氏之手段而所遇之困難又十倍於趙時今後困難且將有增無减陳遐齡之爲人治軍頗嚴但其力似未足應付現局况目前所可供其施用者又寥寥有限乎使心志薄弱者處此非棄職而走即聽其自然陳則不然始終堅定勉力爲之陳旣如此故尚有卒能奠定現局之希望焉 
[蒙古騷動之警訊]  
　　昨日政府據滿洲里司令部報告庫倫活佛近有出境赴大烏里與富陞阿商議消息但庫倫都護使尚無報告確否尚難證實 
　　華北明星報哈爾濱通訊云據後貝喀力亞省赤塔地方報告蒙人開會要求巴黎和會承認蒙古獨立一事正與本報（明星報）前次所揭載一切相符益足爲此問題之確證亞搭捫謝米諾夫對於蒙人此舉極端贊成並從中頗予以協助之力因蒙人開會之宗旨正合謝米諾夫素懷脫離俄國之暗謀欲藉蒙人此舉以竟其籌畫獨立之大志查近日蒙人會議首先從事修訂憲法包括内外蒙古後貝喀力亞及西藏各處以成一大蒙自主之國此項憲法業經此次會議通過矣至於將來蒙政府之各部長官等亦已委定蒙人一面授託謝米諾夫並予以辦事之權以便向各强國磋商兹復由某方面密探消息據稱日本與蒙人此舉亦頗有關係焉蓋蒙人之思想確擬創立蒙古自主之國而藉日本保護查蒙人各領袖中有力向歐洲某國要求經濟之協助者並日前蒙人曾拍致美大總統威爾遜電報一通要求於巴黎和會贊助蒙古自主問題此項電報係由某協約國之軍官巴洛氏代爲轉遞據云蒙人各領袖中尚有挑發中國及各協約國内幕攪亂之事以利其計查云按西報之消息如此則庫倫活佛出境之說殊可注意也 
[美報之韓人運動獨立說]  
大陸報云近兩月内韓人在滬秘密布置請願世界各國承認高麗獨立甚爲活動今始漸露形跡昨聞六星期前有高麗青年領袖一人改用華人姓名由滬赴歐從事運動今當已由美首途矣歐美高麗學生等人現正組織一切豫料必將與該領袖協力進行其計畫彼等今注意之點乃欲於歐美組織公論機關如有機會將在世界各要點設立通信處源源傳播其鼓吹文字目下擬按期發刋小册並在各大報登載發揚高麗主義之文字且擬與有政治勢力之記者諸人物相接近而今日最急之務則爲運動巴黎和會之各國代表希望能邀協約國代表許可於和會提出其正式請求云 
[巴西招募大批華農]  
　　巴西森堡羅聯邦因地廣人稀招募華農五千名前往耕種前已與大中公司訂立合同由大中公司經手招募業已招募就緒專候船隻有空艙即行前往其合同錄次以資參考本合同由中國大中公司代表劉應霖與昻杜杜奈托斯桑多期公司訂立條欵如左（第一欸）昻杜奈托期桑多期公司擔任取得森堡羅聯邦政府之批准允許中國移民五千人與日本移民現行之章程一律辦理（第二欵）中國大中公司擔任募集中國農民之携有家屬者五千人移殖巴西森堡羅聯邦並允遵守該邦之規則（第三欵）按照現在森堡羅聯邦政府給予昻杜奈托斯桑多斯公司之移民補助金係每人英金十鎊惟中國大中公司於收到此欵後須給予昻杜奈托斯桑多斯公司百分之十回扣（第四欵）若遇森堡羅政府决定增加日本移民補助金時倘昻杜奈托斯桑多斯公司盡其力量能辦到同樣加增此項補助金應設法請政府予中國移民以同等之利益（第五欵）若遇森堡羅聯邦或中國兩政府之 
一停辦此項移民時兩公司彼此均不負責（第六欵）本合同須得上述兩方政府之批准始有効力（第七欵）中國大中公司擔任倘權力所及能使公司所有之船歸昻杜奈托斯桑多斯公司應用并由該公司指定地點必盡力辦理但無必須做到之義務（第八欵）本合同用爲試辦中國大中公司擔任若遇有同等條件之别項移民可儘昻杜奈托斯桑多斯公司承辦本合同訂立草合同兩份每份皆帖六百雷之印花稅票中國大中公司代表劉應霖曁昻杜奈托斯桑多斯公司簽字於思約内盧一千九百十八年九月二日 
[京華短簡]  
　　薩鎭冰氏昨日晋謁府院當局後即訪晤海軍劉總長表示允就巴黎海軍委員長之意稍緩即可出發緣海軍部正在抄冩參考各案件交與薩氏帶往法京 
　　閩省劃界原議南軍主任爲陳炯明北軍主任爲薩鎭冰嗣以薩氏奉派赴歐陳又向與北軍意見不合後擬改派許崇智但近日更由在野調人力保林葆懌與黄培松聞政府已有以我意現正物色監視人員 
　　近日吳光新以鄂西劃界已將就緒特請取消上游總司令部政府未即批准昨又重申前請以期早日卸責聞辭意甚堅 
　　參陸辦公處調查至本月二號止北軍由湘調回之總數如下（甲）直隸軍隊（一）第十一師三營（二）第三師一營（三）第一混成旅一營一連（四）第二混成旅全旅（五）第三混成旅全旅（第二第三兩旅將撤至衡州一帶）（六第四混成旅全旅（撤回開赴陜西）（乙）奉天軍隊（一）奉軍第一師五營（丙）江蘇軍隊（一）蘇軍第六混成旅六營（丁）安徽軍隊（一）安武軍八營此外各師旅補充隊輸送隊改編者不在内 
　　政府以□洲和議行將告成所有德奥通商條約應另行改訂交該管部處核議聞稅務處孫督辦與外財農三部商訂各派熟諳商約稅法專員在稅務公署組織商約研究委員會討論進行修改各條現定十五日在稅務處開會 
　　交通部新設之航空事務處長當局擬派京緩鐵路局長丁士源兼任現已决定日内即以指令發表 
派赴歐美二察實業專員葉恭綽日前來電謂考察歐美各國需要華茶甚殷和議告成當能暢銷請飭該管部速籌檢查貨品改良裝璜以便暢銷各辦法當局已交農商部妥速籌議 
　　農商部以海參崴爲東北最大商埠爲推廣貨物出口起見擬在該地設一通運公司由官商合辦公司内備置各貨樣本以便外商可以随時訂講其樣本中最重要之貨品如北京之景泰藍上海之籐器蘇州之繡貨天津之地氈福建之漆器皮箱東三省之米糧皆列入樣本之中 
[紀西南之備戰聲平生]  
　　自和議中斷至今尚無轉□消息萬一戰端復起西南各省不可無相當抵抗之力故近日粤中各要人爲準備軍事進行作最後解决計劃極形忙碌軍界方面尤多慷慨激昻大有枕戈以待之勢頃復接于右任電言敵軍以京奉晋甘援軍四集節節進逼京奉軍乘間佔武功圍盩屋復糾合管金聚龍我虢縣寳鷄甘軍則整隊東前寇我隴縣現不得已勉爲正當防衛萬懇妥爲籌劃免受敵敗云云軍府接此電後一面令川滇鄂援陜各師從速策應一面分飭各路前敵準備作戰相機而動而首當注意者厥爲在閩粤軍昨陳炯明已電請軍府發給戎器以備不虞謂閩陜爲北方必爭之地又當第一戰線自停戰令下停頓數月敵人增兵增彈擴充軍備而我則一彈一械無可設法現在北方猛攻陜西意在破壞和議倘使决裂閩省必首先開釁粤軍將士雖意氣激昻然亦須有彈藥方可對敵前日迭次請發子彈軍府准予飭廠趕製詎計六閱月之久未見一彈相遺今事勢緊迫故再申前請云云現軍府已飭趕速設法矣至贛邊督辦李根源前以北軍猛攻陜西曾請軍府嚴電詰問如北方悍然不顧當率所部聯合護法各軍一致進攻以爲三秦軍民請命現以和議中止亟欲克踐前言並接議長吳景濓電擬請反攻贛省以分北軍圍陜之力故已秣馬厲兵準備一切但以兹事關係重大當俟軍府命令然後積極進行也國會方面亦異常憤慨昨議長林森又覆陜西一電云陜西靖國軍葉軍長于張司令曁各暈佐鈞鑒感電悉敵軍破壞和議分兵攻龍良堪憤恨兩院業於養日聯合會議决請護法政府速電北方令將攻陜各軍撤退並通告外交團揭破罪狀一面電請唐總代表停止和議令援閩軍進行討伐派軍艦赴閩協同作戰速籌餉械接濟陜閩前敵電令滇川黔速編五師援陜矣近狀如何尚祈惠示云云此近日國會之情形也當此備戰聲中有令人注意者兩事即莫榮新之留任與李烈鈞之辭職是也粤督更動之風說謠傳已久經粤中各社團聯電軍府詢問後現得軍府答復以莫督手夷大難勞苦功高政府方資倚畀更易之說全非事實云云則馬濟代任之說必已打消矣又李烈鈞因病向軍府辭去參謀部長及軍事委員長等職經國會致電挽留李氏爲戰局中重要人物前此和議發生曾極力反對今和議中梗正宜抒其素抱乃忽持此消極主義誠足耐人尋味也 
[粤聞紀要]  
　　六總裁覆蘇李督電南京李督軍鑒哿電誦悉此次和平會議幾經挫折諸賴斡旋孤詣苦心羣倫共鑒矧在同人尤爲欽企曩者强藩弄兵處士横議縱横捭闔時局糾紛執事有舉足重輕之勢一言一動均以大局爲前提卒以長江一鎖綰南北之暌離砥柱中流鎭風潮之掀揭此固王陳二督朝野諸公相與維持克臻妥洽而力攻盤錯奏利器之殊能弘濟艱難逹巨川之彼岸則不能不歸美於我公者也一代模楷共維衛國冲懷舉國謳歌寗忘魯連高誼敬馳特覆藉表微忱岑春煊伍廷芳孫文唐繼堯陸榮廷林保懌叩江印 
　　褚慧僧赴滬與議員衆議院褚副議長輔成偕衆議員田桐於昨日下午赴港搭春洋丸於今日赴滬聞係因有重要事務擬與旅滬要人協商并由在粤兩院託以勸促赴滬同人從速返粤并囑褚君須在滬一禮拜即行言旋以議長責任重於議員且褚係憲法審議會主席尤難曠職褚君允於事畢即歸又聞兩院議員因同人紛紛赴滬特於日昨公同具名電致上海各議員云一月以來同人紛紛赴滬非特憲法會議不能開議即國會常會亦不足法定人數同人職責及困苦艱難本來護法目的無非欲國會能行使職權憲法得早日完成今同人各行他往國會本可行使職權而自不行使之憲法本可完成而自不完成之旣已有負責任更與護法目的背道而馳國人縱不相責又豈同人所願出此竊以爲今日最大最要之事無如國會職權得以行使民國憲法得以完成同人縱於他方盡力國事猶不若卽行回粤舉此二職之爲重也務請早日脫離他務即行回粤供職裨憲法得早完成要案得以清理是爲至要臨電無任切禱之至 
　　軍府請嚴辦蔡濟民被害案軍府致雲南唐總裁電云巧電悉蔡總司令濟民遇害迭接報告情詞各執眞相莫明嗣得黎聯軍總司令來電略悉大概情形查蔡總司令建造民國翌贊共和此次護法軍興勛營尤著乃戰局行將結束忽爾被戕惡耗傳來五中迸裂此事關係極爲重大不爲昭雪將何以伸大法而慰英靈即希速派幹員切實查明嚴辦臨電悵罔盼速施行政務會議東印 
　　敵僑檔案之移交遣送敵僑事務局兼管理敵僑財産事務局督辦一職業由軍府派委李書城接理并將北海汕頭廣州各埠德僑分别定期遣送兹聞當道以德華銀行存欠欵目前經派員查點業將各數彚齊列入清册現在該局旣經成立此項欵目應即移交接管以專責成昨特飭行交涉員將一切擋案點齊移交該局核計矣 
　　省城米價頓平原因省港各地自米荒風潮發生各輪船公司爲投機起見均紛紛派輪赴南洋各埠轉運穀米於禮拜六日米船抵港者有東洋丸桂林號鎭江號陳平號等輪共載有白米九萬餘擔已陸續運儎來省米商得此接濟一時米價頓爲平跌又聞九善堂總商會籌辦平糶公所接港中米商來函云連日本港因日本止辦各米經卽落價一元有奇如一星期内日本不續辦省地必有安南暹羅米到云云 
[續紀湘省之金融]  
　　湘督張敬堯昨據財廳長劉淇呈稱湖南銀行舊票現在一般商民均已拒絶不受而外縣解繳釐稅則以舊票最多究其原因則由賦稅徵現辦法有現金缺乏之區准收紙票之規定各知事遂舞弊取巧徵收則概須現金而以最低價格吸收票幣繳解到省似此舞弊營私自應嚴行查禁擬請嚴令禁止以重正供等情當即通令各屬如再有微現解紙收新繳舊情事即當從嚴懲辦仍一面派員密查以昭周密 
　　湖南銀行所出之新票前因價格大跌每串僅值銅元五六枚張兼長遂與地方士紳籌商維持方法决定每串作銅元十枚由湖南銀行清理處照數兌換現張以兌換所僅限於一處不僅不免擁擠抑且不能普及爰令該行將兌換所推廣爲二十處並須迅速籌備俾新票得以通行昨已由該行擬定辦法呈奉省長核准函請總商會選定大商號二十家即日函復以便由本行發給摺據委託代兌聞商會已選定淮商公所錢業公所米商錢局湖南麵粉公司華昌鍊鑛公司等二十家函復該行查照並聞各商均已允諾不日即將開兌 
[皖省近事]  
　　皖監加價案自經省議會通過後皖人士旣旅津滬各省同鄉會一致力爭否認函電交馳奔走呼號費數月之光陰始逹最後之目的近聞省議會對於此案有重提覆議之說自公益維持會編成白話富皖說明書宣傳後謠諑日興如和縣太和縣宿縣各法團均來電贊成鹽斤加價記者初聞此事殊爲駭異蓋各縣商會敎育會地方財政局從前均列入反對者今突然變爲贊成人究不知是何居心繼經詳細調查始悉此案自李紳經羲等電請政府取消議會後議員以顔面攸關暗中運動决欲逹到實行目的遂於舊曆正月十三日於倪丹忱作壽之際召集各縣知事會議由倪當衆宣布且責成各該知事以後如有人反對此案即行拘押倘能勸令各法團贊成向議會請願則爲尤善而一般貪墨不顧民隠之知事未有不迎合上意者故各縣法團之贊成鹽斤加價實迫於不得已而爲之也 
　　省城警廳對於醫生考試一節本爲注重生命起見現各醫生以官廳所擬章程取締過嚴一律拒絶不考並停止開診若以後查有私自開診者即處以六十元之罰金藉以抵制 
　　懷寗縣敎育會昨日開評議會討論各敎育要案及取締私塾案 
　　懷寗石牌鎭凌警佐自到差後無恶不爲且啫好鴉片勒索商民舊曆年底曾勒罰馬某等三人各洋八十元 
 
 

Page 7

 
 
庻爲姻犯現由當地紳商禀請當道撤換並追查罰欵 
[九江近事]  
　　敵僑四十四人計行李三百餘件六號由江裕輪運滬道署派秘書王祖琛黄尚德警廳派督察長閻恩棠並率驚十名護送聞其餘因病未遺者尚待第二批遣送英捕房在德和輪船下水查獲貴州土十二斤半其包皮用木箱夾洋鐵底上鋪以漆並緝獲土客二名（豐城人）當送交警廳押詢據供同夥十八人六人在貴州收買六人在南昌坐銷餘六人分途密運旋移送法庭究辦 
　　潯商會六號改選正會長因意見紛歧遂不用投票法公推副會長陳中瑞升任正會長陳雖以病軀未痊辭結果仍勉强擔任以免搗亂 
　　九江黄梅兩縣人民爭執張家洲淤洲一案業經鄂贛兩省派員會勘贛省所持理由則以行政管轄區域爲棖據當然屬贛鄂省則藉口在揚子江南北土地兩省均雜有之不得引爲本案確證兹聞贛省長再令九江縣知事查明詳復以便咨復鄂省但兩方各執一詞恐尚難解决也 
　　九江縣知事袁延闓忽於前日偕某司令離潯一說赴漢口一說赴蚌埠該署辦事人員亦未悉何往 
　　贛省原爲産米之區由九江輪出者絡繹不絶兹調查南潯車由省運米出口日必一萬二三千石故潯埠米價驟漲 
[江蘇第二次商聯會要訊（一）]  
（重公） 
　　江蘇貨物稅案所有去年經過各種情形已在本報披露諒閱者或能追憶及之今江蘇全省各商會因須實踐統一江南北稅率協助稽徵曁抵補稅收不足并應興應革各事特於三月二日開江蘇商會第二次聯合會常會於南京因法定人數不足展至今日（十日）舉行下午三時開會各會代表報到者五十六處公推蘇民生君（蘇君爲省事務所幹事）爲臨時主席用記名投票選舉蘇錫岱君（號嶽宗南京總商會會長）爲正議長繼選馬炎文君（號息深通崇海泰總商會代表）儲南强君（號鑄農江蘇省議會議員宜興商會代表）爲副議長儲君因水利協會事遄返宜興當由省事務所去電催請來省就職矣正議長因病後體質未曾復元聲請辭職衆意一致敦請勉任其難議長始就席倩馬副議長登臺報告議事細則以寗通聯合會所用者爲藍本公决取消第十三條將蘇省第一次聯合會議事細則第十九二十兩條加入共成二十二條復由馬君報告今日開會須即電呈部省請爲備案並通知財政廳請派員與會衆贊成遂散會晚六時復由蘇議長柬請各代表在金陵春宴會爲各代表洗塵 
　　各代表姓氏如下泗陽賈煥章武進李復稔江上逹蘇州宋度程兆棟錢維鎭常熟季通溧陽周日泉吳淞張曾階朱治海門張承錫上海總商會祝蘭舫錢貴三上海南商會臧潔下關葉楚卿高篤初淮陰王文藻南通馬炎文泰興吳長吉大橋徐乃安徐乃佐界首陳寳森海安韓寳球瓜洲陳長慶田寳林陳鏡秋寳應鮑友恪如皐俞逹三張堰錢潤澤淮安徐兆嘉鎭江于樹深宿遷周彛臣睢甯周彛臣兼丹陽胡允恭江陰鄭立三十二圩何潤銅山趙逸齋仁和鮑友恒姜堰沈沅宜興儲南强松江閔瓛儀徵周雪松仙鎭曹振餘江浦鄭溱泰縣韓寳球兼閔行黄申錫吳江周績偉盛澤周績偉兼宜陵倪伯符張綱朱德恒川沙蔡崧甫四涇楊昜六合朱友忠湯之民吕長源嘉定黄允之崇明及外沙馬炎文兼珠街閣章紀綱朱涇黄端履周浦馮興善南匯蔣庚生東臺任厚琨陸炳榮南京蘇錫岱張斌蘇民生瑤灣興化沙溝代表已在途青浦金壇高郵有函不派代表議决案服從多數十一日下午二時開會列席四十三人南翔代表曹繼昌泰縣代表吳振遠泰興代表張逹材金壇代表徐之鐸唐維嶽均於是日補到正議長蘇嶽宗就席後宣佈今日就議事日程討論（一）江蘇商會協助稽徵貨物稅簡章及施行細則草案當由提議人馬息深起立陳述理由蘇民生謂此事旣根據部批辦理是否須請廳委到會共同討論馬君謂本席已請求財政廳派徵榷科長出席季融五謂簡章與細則可併案先付審查主席以此付表决衆贊成遂通過當公推季融五爲審查長審查員每縣一人蘇民生謂審查時間規定爲午前十時至十二時均通過（二）常熟商會請議廠布免輕稅率案蘇民生謂此案可由省事務所呈部請其减經季融五謂屢經呈請均未邀准恐目的一時尚難逹到馬息深謂廠布本屬一律免稅爲財廳用限制辦法四條幾將全案推翻而稅務處復有廠布尺寸限制之規定遂將廠布免稅案無形打消可爲浩歎卒經多數表决先將此案及（三）下關商會意見書（四）上海總縣商會擬請籌辦認稅案同付審查以便明日續議 
通崇海泰總商會前呈財政部遵批與江蘇財政廳長籌議統一江蘇貨稅由商會協助稽徵以冀清釐積弊一案經財政部於八年二月二十日批復矣兹將部批原文錄下呈悉查江北貨稅第一期先將穀食門類依照江南現行稅率一律徵收原有土産土銷及運近運遠减成舊例由南通商會擔任全行取銷暫仍江南北各收一稅於二月一日實行業經江蘇財政廳呈報在案至該會原吾所稱已與財政廳議定第二期試辦一年期滿如足敷比額再改一稅之後全省通照設有不敷籌定抵補方法再行改辦一節當經電詢該廳長是否已與議定飭令詳細呈復兹據呈稱第二期全省改徵一稅辦法曾據南通商會代表馬炎文等來見當經告以江蘇釐稅比額年共六百餘萬元須俟第一期試辦年滿核明虧短確數如果歲短六十餘萬元應將江南北百貨稅率統加一成倘歲短三十餘萬元則加半成已足此係預籌將來抵補之策目前第一期甫經試辦爲日尚遠而江南各貨稅率日後能否統加此時亦難懸揣未可作爲議定等語所有第二期辦法自應俟第一期試辦年滿再行察看情形酌量辦理合即批仰該商會遵照此批 
[鳳凰山鑛案近聞]  
　　南京鳳凰山鐵鑛案久無動靜現聞又根據中日軍械同盟意旨與陸軍部磋商合辦合同業已脫稿由靳翼清總長將合同交農商總長田煥亭閱看囑勿反對田總長尚未表示同意彼等是否尚須經一度形式上之閣議或逕自簽字均不可知其商妥條件如下（一）鳳凰山並附近五十里以内之鐵鑛均歸此範圍以内如已歸商辦者由政府收回倘商人已與外人生有關係則由政府取消之（二）鐵鑛之鑛業權完全收歸陸軍部（三）陸軍部與大倉洋行合辦鐵廠其股份中六日四但中國方面之股欵由日本借欵供給之鐵廠開辦後應陸軍部之需要得承辦其他附屬事業其合同另訂之如須增加股份仍按照本條辦理（四）鐵廠所出生鐵至少以一半供給日本之用（五）股額定爲日金一萬萬元（六）合同簽字後大倉應照前條所定股額交付四分之一（二千五百萬元）存儲陸軍部所指定之銀行其存欵憑單交大倉收執（七）本合同自雙方簽字後實行云云金陵人士聞此消息大爲反對 
[蘇督長電告徐屬清鄉]  
　　江北匪患頻年久爲民患外人尤多詬病政府前委李督尅期清鄉兹得李齊陽日來電陳述如下北京大總統鈞鑒國務院參謀部陵軍部均鑒統密准院部删電奉諭飭辦徐屬清鄉事宜等因竊以剿匪善後誠非舉辦清鄉搜捕餘孽廓清伏莽不足以收一勞永逸之效溯純督蘇之初值政變之後徐淮海受兵變影響匪勢益形猖獗且與魯皖豫三省毘連大股悍匪竄擾無定當經會同耀純急籌盪平辦法卽嚴飭各該鎭道督率軍隊警備隊及地方官吏相機痛剿復恐兵力不敷即飭七十四旅駐紥宿遷一帶協同兜擊不數月間成效大著方幸肅清在即詎上年三月間魯軍開赴前方魯匪乘隙而動徐淮海於功虧一簣之際頓受客匪流竄勢復大熾純等以蘇省爲南北交通重要樞紐前方戰事旣殷外侮尤劇股匪不靖實爲心腹之患不得不切急消弭以維大局除徐屬銅蕭碭豐沛各縣責成張鎭守使文生外劃分淮海兩屬及宿遷一帶爲三區各責成馬鎭守使玉仁白鎭守使寳山陳旅長調元分别痛剿限期肅清幸各該使等督率有方身先士卒綜計大小百七十餘戰勞苦數閱月之久奔馳數千里而遙傷斃各匪多至數千名奪獲槍械及被架人民均以千計而官兵被戰鬭傷亡者亦有五六百員名通力合作匪勢不支殲厥渠魁搜緝潰匪於上年八月即據淮海宿各區次第呈報肅清惟徐屬豐蕭碭等縣與三省犬牙相錯此剿彼竄防堵倍難收效因之較緩張使所部兵力薄弱匪多區廣布置難周適因宿區將次肅清又抽調七十四旅及由第六師抽調一旅混成團前往協剿以壯聲援更與魯皖豫各省會訂周密聯防辦法以遏竄路並飭會同毅軍常翼長在三省接壞之區協力兜擊各股匪經此痛剿傷潰殆盡搜捕餘孽指日可期回思匪勢最盛之時多係徐海變兵溷跡其間械精人衆爲害最烈甚至刦車攻城毫無顧忌或恃險而對壘或負嵎以相抗披猖之狀直同大敵更有假名黨會謠諑繁興偶涉疏虞不堪設想幸賴中央威信用能迅奏膚功迭將獲捷情形随時會呈院部在案至清鄉爲正本清源之要圖純等早籌及此惟是區域遼廣經費浩繁蘇省財政困難窮於籌措顧以民生利害所關地方治安所繫尤未便因噎廢食於受經濟束縛中仍爲兼籌並顧之計上年春間即飭徐海鎭道先從業經肅清之區試辦俟有成效徐圖推廣一面採取徐海道尹段母怠建議由忙漕帶徵是項經費期爲擴張大舉之準備嗣遭省會否决以致暫於停頓正在交會復議間兹奉前因謹當仰體訓示急籌進行所有辦法除俟省會復議後再行會商釐訂呈請核示外謹先電陳伏維鑒察李純齊耀琳叩陽印 
[南京快信]  
　　北京財部因米禁事昨又電齊省長磋商轉圜辦法聞徐樹錚日前至蚌埠會議結果仍密電陳樹藩積極進兵廓清陜境南軍並又一面聯合張作霖等電京維持陳樹藩之地位 
　　唐總代表電李督病已漸愈惟陜事不决萬難開議並道謝慰問盛意 
　　李督接滬報告唐總代表意必先决參戰軍及陜事否則即審查談話會亦不開 
　　李督日前介紹各省軍民長官代表至和議會場旁聽昨接雙方總代表復電略謂會議時之參觀爲和平會議規則所不許若個人前來與各代表分别接洽事件自無不可云云 
　　省議會連日广會互選各股審查員均因不足法定人數未能選出因此大會亦停頓 
　　贛西鎭守使方本仁尚留寗聞有不回贛說李督將畀以重要位置 
　　新任蘇敎育廳長胡家祺續來電因在津躭擱改十六日來寗 
　　莫擎宇昨由滬來寗即謁李督下午六時偕陳錦濤轉津浦車北上 
　　姚錫光昨日晚車由滬來寗即謁李督聞今日午車仍須赴滬張書元王乃昌昨過寗轉車赴滬李廷玉昨由滬回寗 
　　蘇軍第六混成旅長張宗昌電告湘西防務重要急難撤防 
　　齊省長諭令赴各縣調查財政委員務於半月内一律調查完畢 
[杭州快信]  
　　浙江菸酒公賣局長朱鈞弼已由中央調任安徵另以張順（號伯言懷寗人）繼任軍民兩長會電挽留無效財政張道生廳長病仍未痊昨又續假 
　　全國和平聯合會浙代表顧松慶原定十一日起程赴會現因事覊滯又須展緩尚無確期 
　　紹興錢市至今未開商業停頓已呈險象現王知事挽商會極力調停效否尚難决定 
　　嵊縣張根耀暗殺律師茹祖芬妻身死經高審廳判處死刑不服上告押解回籍時中途脫逃嗣由大理院發回重審通緝未獲昨已將敎唆犯陸周氏改判無期徒刑（原判十五年）帮兇張連喜改判十五年徒刑（原判十年） 
地方通信 
[蘇州]  
　　查獲被竊耕牛吳縣偵緝隊毛周二探士前日在盤門外緝獲偷牛賊潘洪喜等四名連同贓牛三只賊船二般解由潘隊長預審屬實備文移送縣署核辦一面將失主吳菊堂何雲山傳案昨經承審員分别提訊該竊賊等均各供認不諱遂即判决潘洪喜劉福貞各處五等有期徒刑一年劉阿大王育才各處五等有期徒刑六個月命署警帶下收押其贓牛三頭諭令失主具狀領回完案 
　　飭警注意賭窟蘇城警察廳崔怡庭廳長近因訪悉城廂内外賭風甚熾如東區之婁門新橋巷懸橋巷一帶南區之觀東西區之善長巷富郎中巷等處均有設局聚賭情事自應從嚴查禁以伸法紀爲特密飭各區隊轉飭各巡官随時注意如有聚衆賭博應即拿獲解究 
　　振蘇勸業場之發起本邑公民鄭錦峯等發起在闤門外横馬路空曠之處興建勸業塲定名振蘇内容以推銷土産羅列國貨爲主旨所訂簡章參仿蘇地商品陳列所之前規兼採上海振豫勸業塲之辦法先行集股四萬元鳩工建築嗣再招股四萬元以爲後盾業經聯名呈請省道縣各署備案給示矣 
　　西山煤礦續開消息洞庭西山煤礦前經羅煥章集資開採頗有成績嗣因各股東齟齬遂致停辦現聞又有粤人某墊欵開採已將機器運山不日即將繼續開採 
[嘉興]  
　　敎育消息嘉興縣視學葉志翔譚庾生二人因省垣會議已畢於日前返禾十一日赴各校視察仍分區視察以期迅速 
　　掩埋浮厝嘉興縣知事張昌　以境内浮厝瀛地暴露屍骨觸目皆是曾於去冬由縣撥欵委任專員調查全境無主暴露棺木購地掩埋在案現已調查　事於上星期起將插標露棺雇工挨次掩埋惟各工人有將棺木拆毁者有將未腐棺木及磚瓦等　賣者因之嘖有煩言又一般盜棺掘墳賊乘此時機公然在四鄉將有主磚砌棺木任意拆毁現經人密告縣長出示嚴禁矣 
[鎭江]  
　　河工因雨停止徒陽運河年久未濬淤淺不堪去臘經丹徒縣倪知事呈准省長曁江蘇水利局撥欵挑濬業於舊曆正月二十四日設局興工築壩數道分段挑挖未及旬日春雨連綿河水甚大難以施工故於十一日一律停止並電呈省長派員查勘云 
　　最近市况麵粉一項開正以來逐步低落每袋祗售一元九角昨今兩日華商機製各麵廠連接上海來電洋莊銷路活動粉價頓然提漲故各廠家將貨運滬銷售者爲數甚夥今日上等貨已提至二元五分尚有續漲之勢近日本機布市况甚爲發逹客帮採辦者頗夥惟市中現貨鮮少廠家幾有供不敷求之勢市價較上星期每疋又漲洋二角各布店所售之江陰常熟等處白扣布昨日又見增漲每疋已售至七角三分 
[揚州]  
　　查勘壁虎壩淮運署據塲運局呈報灣頭壁虎北壩中叚崩塌數丈有碍農田鹽運請予查勘等情周之冕科長於十日委董鼎祺前往查勘兼騐收壁虎新壩工程 
　　省視學查學省視學費玄韞現奉教育廳令往江北各縣查視學校日昨來揚寓南河下滄洲旅館内今日抽查本邑公私立（共一百四十校）各學校成績 
　　濟良所遷移濟良分所本設大樹巷總所在東關街現該所長陳繩之以分所地方窄獗不敷容納特遷入大原某姓民房内 
[杭州]  
　　紹蕭塘工之進行西塘伏率等八字號塘堤一百七二餘丈添開夜工等情已迭誌各報近因春雨連綿向省長公署借油布雨衣數百套已於十日領到分給各工匠督広工程監工等人員夫役冒雨趕築現下清出塘底已有三分之二釘就底樁者一百餘丈安放底盤石者已逹七十餘丈預計是段工程如此趕築霉汛前定可竣工昨齊省長派本署第二科科長鄭惟章至聞堰工程局會鍾局長同至工場視閱一 
[濟南]  
　　沈省長到任後之所聞九日午前沈省長與張署督軍晤談砦謂財政廳挪移甚爲不便不如將省公署遷移甚臬署可省運費現省公署各科已搬運完竣又本省實業敎育兩廳自張子志反對撤消後迄今未有沈省長於未出京時曾與政府接洽速選幹員來東已經政府核准不久即可明令發表 
　　敎育界反對有息庫券山東敎育經費本極廉薄小學敎員薪金有不足十元者是以才學優秀之士多不樂就於敎育發逹之希望難求進步詎財政廳長因庫欵支絀又擬搭發期票六成學界同人聞之莫不譁然日前在敎育會特開會議討論對待方法决定一致抗爭今又函致同人凡屬省欵敎育機關二月分經費暫勿向廳請領以謀對待方法教育主任陳雪南會同財政李廳長如敎育會長曁各校管理到署詳陳此項庫券之搭行不受貼水之損失並由公家給與利息已無異於現金請勿再生異議 
[吉林]  
　　韓僑近况省城向無韓人客棧韓人聯袂東來苦無投寓 
人客棧一處入春韓人來者益多房屋狹隘不敷容納近在牛馬行西大街等處又設韓人客棧三四處牛馬行有入籍韓人玄某熱心幾事兹爲開懇吉省荒地起見日昨親赴各鄉農地視察土地性質以便進行有自城西蒐登站來者言省西大道自東向西之鮮民夾道塞途絡繹不絶詢之皆云係自奉界來吉將至伊拉氣岔路河等處從事耕耘又省城近日韓僑大增除營商及謀他項生意外赴　甸帽兒山伊通及城北棒皮廠等地種植水稻者爲多並有求人向各熶户租種低窪地畝者蓋以其宣於水稻也 
　　失竊鉅欵之破獲吉林翠花胡同東頭路南裕順號絲房六日晚石櫃内巨欵三十五萬吊不翼而飛該號報知警署購線緝拿西大街迎賓旅館住有某甲者原係裕順號櫃夥因不守舖規被革該號失欵後某甲異常闊綽嗣經偵探偵其行蹤與此案頗有關係當將某甲拿獲供認不諱搜得贓欵三十萬 
亦有關係 
雜評一 
[滿蒙警訊（默）]  
今日世界潮流之搏擊瞬息萬變影響亦至捷初以爲不過隔岸之觀無與於已乃不旋踵而亦陷於漩渦中者何也有乘虚而入者焉有導之於無形中者焉所謂虚所謂導之於無形固不自知之也國人方集心思才力以爭此一事防此一事而禍忽生於所爭所防之外或且進而破壞其經營此蓋自歐洲大戰以來其例見不一見是故謀國者當觀察世界情勢之變遷而不當狃於一隅一事也 
　　俄激黨之活動於黑邊蒙人會議獨立於大烏里將乘我虚乎抑有導之於無形者乎雖皆不可知而要皆非政府當局所關懷則可斷言今旣警訊迭傳不知秉政者亦稍稍注意否乎 
 
 

Page 8

 
 
   
 
 

Page 9

 
 
   
 
 

Page 10

 
 
和議停頓中北方代表之一 
施君愚肖像 
施愚字鶴雛四川湆陵人前清光緒時曾舉進士出任户部江西司後留學日本歸後任爲憲政編查館總務處科□又歷任弼德院參議民國諸法規多成其手民國三年改造約法時爲副議長兼參政院參政及憲法起草委員此次南北議和任爲北方代表之一 
本埠新聞 
[和議停頓中之消息（十一）]  
　　聯合通信社消息昨十二日爲和議停頓後之第十日兩方代表無會議消息更形沉寂惟南代表辦事處得廣東吳褚兩議長支日通電知軍政府參謀部長李烈鈞因病辭職特由唐總代表去電挽留大旨謂和議停頓之秋正賴海内賢豪相與提挈庶合法與永久之和平乃可完全辦到此時此際豈執事所宜恝然舍去者務望貫澈初衷勿萌退志國家前途實利賴之去張瑞璣定於文日赴陜之電唐總代表亦同時接到惟陜籍南代表接本月四日三原報告戰事尚在進行四日爲北京政府發最後停戰嚴令之翌日（該停戰令係江日所發）前敵各方尚可誘爲江電未能接到但陳樹藩電告遵令停戰係在歌日（五日）余詒報告實行停戰係在魚日（六日）倘三原五六兩日來信仍無停戰之事實則和議席上必生軒然大波蓋陳氏歌電余氏魚電必有三原來信爲之證實苟無此種證據則北京江日之停戰嚴令直可認爲無效而陳余兩電更可證爲虚誣事果至此匪惟南代表不欲進行和議即北代表亦無顔再在和議席上與人相見和議情形至是不能不於停頓以外更退一步故今明兩日殊爲和局關鍵最關重要之日吾人拭目俟之可也雲南省議會來電對於中日各種密約及膠徐濟順吉會洮南四部各路約均主張交上海和會評判軍政府前任命熊克武爲四川督軍熊氏來電通告就職唐總代表去電道賀（以上消息平和通信社略同） 
　　國民通信社消息十二號雙方代表尚未開會和議仍在岑寂中頃據京函云某派近又暗中活躍極端主戰東海幾失支配政局之自由又聞四川確有戰事至陜西之未停戰已可概見等語而南代表方以陜西停戰參戰軍停募二件爲和議賡續開會之先决問題廼夜長夢多惡耗傳來不禁爲和議前途悲也頃南代表繆嘉壽得雲南唐督魚電大致謂續議各問題極關重要頃得香石（葉荃）删電有敵援四集襲我隴州等處盩厔郿縣相繼失陷現復節節進逼日夕環攻之語是北方於陜事尚在極力進取北代表所稱力負責任未識能否踐言頃已嚴電北庭詰問矣滬議主持諸事不决不議他事倘冉頓延即宣告中外罪有攸歸所議甚是等語是可知西南軍政長官對於陜事之主張堅决矣 
[陜西最近之戰訊]  
　　三月五日于右任自陜來函云各報館各和平會及諸先生均鑒今日接和平大會李述膺代表專函稱朱總代表在議席聲明覃日以後陜西如有戰事由北方代表負責云云右任兹將自覃日起所有戰事及目下正在戰爭中之實在情形據實述之如下倘以爲虚誣請各團體電詢在陜西敎會右任甘爲國人共棄也 
（甲）三原東路防禦綫（以下地名皆爲滿富臨渭高陵等縣所屬）（一）交口自十八起被敵軍連日攻擊不下七八次至三月初三晚尚在攻擊中（二）相橋自十七日起敵軍連攻三日後張錫元君來函謂係陳氏電令進攻稱相橋是匪故下令擊之今悉是　國軍因再未進攻但此刻兩方兵士均仍在戰壕（三）關山自十五日被陳軍攻擊至今未停（　）與市亦自十五六日起被陳軍猛攻至今未停（五）施家坡自十四起劉世龍猛攻我荆姚佔之又以十餘營進攻被我軍擊退陳氏復添數營二月二十八日晚用炸藥將施家坡城炸燬我軍遂退过富平附近劉世龍刻又進逼富平將附近城堡廟字民房樹木全行燬去本部軍人其家屬多隸富平凡入其範圍者均焚殺無遺初四日報告又發生戰事（六）紅崖渡十七日晚陳氏進兵四營即欲渡涇河被我軍擊退現時有小衝突此地去三原僅五六十里 
（乙）三原西路防禦綫（一）涇陽陳氏自十六七後在涇河對岸節節進紥十餘營之衆以壓迫之終日有零星砲聲（二）乾縣乾縣被圍近已二十餘日共計三十七營終日用大砲轟擊不絶近拉鄉民數千（一）四面挖地道（二）抱柴燒城門（三）移沙作障碍物鄉民死是役者不計其數逃而被戮者亦夥陳氏對人聲言我是湖北天門人將陜西人死完再移民也不妨 
（丙）鳳翔附近與鳳翔（一）岐山奉軍自佔我武功攻我扶風包圍岐山已多日終日用大砲轟擊聞許軍近日陸續運入砲彈甚多（二）　縣十六日被劉鎭華佔去（）盩厔亦被劉鎭華佔去（　）鳳翔劉鎭華許蘭洲軍與我軍葉荃郭堅樊鐘秀戰爭已多日據三月一號報告許劉管將會同進攻 
（丁）陜北情形（一）李際春綏遠蔡成勳部李際春近已張帖佈告至中部縣一帶（皆二十後之佈告）現節節辦糧臺謂將出山剿匪是實欲涇原也 
以上所言總之陜軍無日不在戰壕之内卽無日不在戰爭之中北方旣認右任爲陜靖國軍領袖而不予通電權此中必有不甘心於陜者而復時以重兵攻我防禦綫試問藩籬盡撤涇原又豈能过而曰不攻涇原其誰信之尤滑稽者承認陜靖國軍而僅承認一總司令必盡殺其部下而後已又何必多此一承認爲近陳氏聲言段系無眞地盤不争陜則國防軍無憑藉據近日報告新段軍與奉軍每數日中必開一兩營陸續密秘輸入關内嗟嗟陜之後患方滋國家之隠憂亦更大和會代表之所謂負責者不過使陜戰日烈耳其無力耶其有意耶是知陜靖國軍直接與許張陳劉管晋甘各軍戰實間接與段戰耳力竭聲嘶所大聲疾呼於國中者知正義派之必援助我耳三月初五日于右任上 
[李督軍復商業公團聯會電]  
　　河南路商業公團聯合會爲和議停頓商業阻滯電請南北政府及長江三督軍請速開議曾誌前報兹該會又接南京李督軍復電照錄如下上海商業公團聯合會覽支電悉情詞迫切具見呼籲之殷中央對於陜事已有切實解决辦法和會可期繼續開議務望知照各團照常營運萬勿止裝致碍商業李純庚 
[發現腦脊炎症之傳說]  
　　本埠時症日見劇烈已誌昨報兹悉華界商店居民亦已蔓延及之醫藥界皆忙碌異常近復有一種可驚消息謂腦脊炎病已有發見於上海但患者恐工部局干涉其自由不敢宣洩於人云按此病昔曾發見於香港患者二十四小時即死爲傳染病中最危險之一本埠各大醫院及著名醫生現皆十分注意遇有類此疑似之病人必愼重　騐其排洩物期勿眞有是病侵入云 
[遣送敵倁船放洋前之消息]  
　　三船今晨放洋遣送局因頭批遣送回國敵僑現已陸續下船至昨日午前止計有一千七百八十三名惟恐在船稽察未周或有乘間脫逃情事故令該三英輪於昨日先行離岸停泊吳淞口江中以免疏虞該三輪本定十二日放洋因居住上海租界敵僑尚有四百餘名未經上船故展緩一天准於十三日晨（今日）同時起椗不再改期云 
　　火化病斃德孩昨有某德僑已遣送上船其三歲男孩忽在船患病而死當由其父母將屍身舁至岸上燒成灰燼裝人匣内以便帶回本國云 
　　外埠敵僑續到昨日午後二時二十分滬寗火車載來哈爾濱敵僑古爾特葛留瑙及其子那爾别爾特葛留瑙二名又天津韓納根夫婦子女六名抵站下車未及赴分辦　報名註册即有捕房派來西人一名將該敵僑八名及行李等件一併勒令上船 
　　點還羣學會物件滬城羣學會内前經遺送局組織德奥敵僑第三候船所現已將各敵僑一律遣送上船該所業已騰清前日經警察廳長徐輔洲令飭一區三分所劉警佐前往將該所中大小雜物分别點交羣學會會長查收 
[西報紀敵僑上船情形]  
　　大陸報云德醫白魯滿斯土克氏甘格羅斯氏比爾特氏三个先後失蹤白氏於星期日晨九十時間有人見其行於北四川路此後遂無見之者甘氏全家於星期一日夜間避匿比氏則於昨日（十一日）午後走失尚有德人新納克氏即屢次違背取締敵僑章程而經會審公廨傳訊者亦不知去向除此數人失蹤外昨日諸事均依序進行至昨夜止登船之敵僑共一千七百二十人諾爾號與諾伐拉號二船十二日晨九十時間可以起椗出發亞特勒斯號則以尚有所待不能啓程昨日自晨至晚敵僑登船者絡繹不絶除捕房派有巡捕及特别巡捕監視外尚有團練隊若士人襄助一切海關亦加派人員檢查行李德華銀行經理費格氏携有美國　幣洋二千元曾被抄出將存入荷蘭銀行奥國藥劑師裴爾特氏携有嗎啡鴉片若干亦被抄去德人南門氏寓滬已二十年驅車而至每見一人輒與握手最後則與華僕八人及馬夫一人於碼頭栅門入口處握手告别尚有一德人携日婦及子女五人而至繼有一德人於帽緣插小德旗爲人奪去又有某德婦不允繳出票據且不允入栅門並大聲言曰爾等强余自病榻起爾等欲得票據亦可强取之也卒由特别警察取得其票據是婦復不允獨自登船乃由團練兵二人前後護之行此外尚有數德人因曾犯案被押故由巡捕以車解來沙白醫士芬克氏（德文新報主筆）施羅特氏（供職工部局埀二十年）海同氏（股票經紀）皆在昨日登船諸有名望德人之列尚有德敎士十餘人咸衣華服頗惹人注目是日頗多動情之景狀諸華僕雖不許偕敵僑登船而皆儘力前進遙望其主人有一老阿媽與三幼童親吻作别指告特别巡捕曰余服役是家已十二年矣旁有一人聞之指某德人曰彼乃我二十一年之老主人也昨日特别巡捕助同照料頗爲出力另有童子隊分駐三船禁止來往交談中國童子隊常作旗語且輔助婦孺相與提携包裏登船昨聞諾伐拉號敵僑已組成一幹事會以沙伯醫士爲主任沙已代表全體向船中職員申謝招待之周到 
文匯報云諾爾號諾伐拉號亞特勒斯號三船將於十三日晨間離滬開往荷蘭洛特丹共載敵僑約二千人昨日愆期未到之敵僑數十人今晨由巡捕及團練兵紛出傳集在新關碼頭以拖船送登停泊浦中之三船德醫白魯滿斯土克氏與甘格羅斯氏迄今尚未緝獲二人今必避匿租界之外昨傳辛納克氏失蹤惟今晨已在華界覓見押送登船矣 
[楊小川晉謁盧護軍使]  
　　新任署理交涉員楊小川自奉命令後本擬即日就任陳交涉員亦早求卸事以資養攝惟近值第一批遣送敵僑將畢故楊君决俟首批手續結束再行訂期交接昨晨十時許楊君特乘汽車前往龍華晋謁盧護軍使就商交接事宜當經盧使延入客廳談一小時之久始興辭而出又一說謂楊君尚須進京一行然後接任云 
[銀價有增無减之推測]  
　　字林報載倫敦某報一月七日銀市消息云銀價將落之期望按諸實情並不相符其實政府對於銀市之管轄一旦取銷或遇有他種之發展則銀價將有增無减也夫銀與他種商品同受裁於供求之公例此後尚有求逾於供之若干時期最近兩年來世界産銀之額頗形低减雖墨西哥亂事稍靖然一時未即有産額增多之望墨政府化銀幣爲條以致國内僱工者極感困難無從多覔銀幣發給工資由此推之墨人自以爲其地位若何已從可知已除鑄幣所需外美術品需銀今亦甚多而以英國爲尤甚自歐戰發生後用銀愈多如俄羅斯與巴爾幹諸國皆吸取現銀遠越曩時目前銀市無自由貿易英政府酌照紐約市價與輸運費頒布定價自去年五月後銀價起落無大中下五月十二日盎士落去一辦士之四分之一而爲四十八辦士又八分之七七月二日續落至四十八辦士又十六分之十三八月二十一日銀價漲高爲四十九辦士半十一月十二日落至四十八辦士又四分之三十二月六日價又低落爲四十八辦士又十六分之七凡兹起落皆山保險費升降所致中國因現銀爲英國與印度所吸收以致銀之供給大受影響在英美停發現銀出境執照以前中國固銀市之主要國也此後英美兩國惟遇供給軍民重大需要時始許銀出口其破格者則僅有一次緣中國各銀行曾預購銀二百萬盎士迨禁令旣發表銀行即將所購之銀轉售諸英政府後由英政府發給出口執照此二百萬盎士遂運赴上海中國於去年八月美國頒佈禁令之前向從舊金山購銀運回計共已運入一千八百萬盎士此銀爲内地吸收且爲日本運去今乃有缺銀之患當一九一八年印度未從中國運入現銀但印度民間吸收現銀之多乃戰中銀市之特色今紙幣發行遍於全歐儲銀準備實爲要圖銀之儲蓄旣須必行銀之需求自必加甚英國已鑄銀幣甚多但尚有國庫劵三百兆流行於市故仍必繼續鑄幣以應所需英政府管轄銀市將延至何時此固無能言之者惟倫敦乃世界銀市中之大分配點若一旦復得自由開放之銀市則市價必起此乃意中事也 
[調查戰後經濟之公函]  
　　總商會昨接江蘇實業廳公函云案奉省長齊訓令開案准國務院佳電開本院附設戰後經濟調查會業經成立前已電逹該會之設係因歐戰告竣此後世界趨勢皆將注重於經濟政䇿吾國物産豐富本與工商實業爲宜及兹從事調查俾國内外經濟情形有所考鑒庶可權衡通變以圖發展刻下會務正待積極進行希轉飭財政實業各機關以及地方官吏於有關經濟事項詳細調查随時報告以備考證此外有可匡助進行并盼卓籌随時見示實爲至跂等因除電復外合行令仰該廳遵照等因奉此除分行外相應函逹貴會務希匡助進行俾底於成至深公感 
[禁阻投機事業之訓令]  
　　南北市兩商會均接江蘇齊省長訓令云案據臨時實業視察員吳清望報稱投機事業最爲危險上海爲商業輻輳之區投機種類尤多營此者輙趨之若鶩偶焉獲利則長僥倖之心不幸失敗小之擲金虚牝破産喪身大之牽動全業影響市面徵諸往事橡皮金鎊其尤巨者然投機之風至今不絶甚至若米若豆若紗若棉期貨抛盤愈推愈廣且往往操縱由人九敗一勝長此不已害將胡底設以鶩虚競勝之心思財力用之實業一轉移間所裨非細查買空賣空本干例禁况值此商戰激烈民力艱虞之日尤非所宜擬請令行該縣知事曁商會随時曲爲勸導嚴行禁阻雖一時不能盡絶補救當非淺鮮等情據此合行令仰該會長随時勸導以維市面而杜流弊 
[商會對於海關假期之議覆]  
　　總商會前接江海關威稅務司來函以據洋商和明商會來函請劃一公共休假期當經開會討論海關威稅務司亦列席聲稱須得同意再呈請政府核奪該會當以海關銀行假期如能一律華商無不贊同函復去後又准威稅務司來函並將擬改假期開列比較表徵求同意該會准函後遂列入本届第五次常會議案當據各議董議决海關本係華洋各商報關而設若休假少去一日即商家便利一日應將陽曆新年休假减去一天陰曆新年增多休假一天陽曆二月十二日爲南北共和紀念日應各休息舉行與禮是日之休假期不能廢去其餘休假期應請稅務司呈請政府裁奪云云兹已將决議情形函復威稅務司查照矣 
　　該會又接江海關稅司函以上年本埠洋商自四月一日起至九月三十日止每日開市停市皆提早一小時此等辦法均爲樂從本年頗有人提倡普及海關辦公時刻定章本爲便於華洋各商報關而設今若議改未知華商方面有無不便請議复等情該會亦於常會時提議公决此案辦法極爲相宜即行通過並函復威稅務司聲明各華商俱能認可云 
[江寛案第十八次續訊紀]  
　　招商局證人已訊完　下星期一三六再訊 
昨日（星期三）爲江寛船被楚材兵艦撞沉案第十八次績訊之期午後二時許宣布開庭除雙方代表律師到庭外楚材方面無人到庭招商局方面各證人均到審判長沈壽堃率同陪審官四人出庭首由招商局代表律師麥克樂起立陳述今有江寛船上之舵工任三元對於碰船情形亦甚知悉特爲帶堂請詢堂上准之即據任三元具立證人甘結後由麥克樂詰據供稱在江寛船當舵工已有六年問第一次見白緣燈江寛船在何處答在美孚碼頭問見燈後如何答即拉二回聲問其時船主有命令否答令司太把問舵動否答向左訊畢即據穆安素律師詰稱爾在江寛當舵工有無在别船做過答做舵工計有十六年江寛係做六年問兩船相碰時爾在何處答在舵房問舵房内有幾人答四人問你聽見二聲之後彼船有無回聲答祗聽楚材停一會後放一短聲問回聲除船主得拉外餘人可拉否答可以的問船主命令司太把後舵動否答向左問其時兩船相離多少答三四千尺問你有無聽見槍聲答聽見的訊畢即據理事官許繼祥起立陳述請命招商局總船主到庭問話即由麥克樂律師知照該總船主上堂稱伊名倫脫（譯音）譯稱伊在招商局當總船主官問全船共有多少人答照買辦報六百五十一人問江寛幾年分造的答已三十七年問三十六年内曾否修過答早一年（即一九一七年）修的問江寛船有多長答三百尺問爾當監督幾年答九年問江寛在三十六年中騐看幾次答没有問江寛船有無向外國行保險過否答未曉得問可是招商局自已保險答大約是的問前次到堂允將裝貨賬簿呈堂今帶來否答没有問船上裝貨水脚幾何答不知道問江寛有幾個水閘答說不出問平常應否操練答未知問江寛搭客由楚材救起幾人答係在漢口須問漢口辦事人訊畢堂上宣告休息二十分鐘至四時三十分重復開庭即據馬斯德律師起立謂方才總船主答不出全船死多少人現有漢口招商局管碼頭洋人曾經記及現在堂請訊即據穆安素律師起立反對謂此證人在堂旁聽已久不能作證緣當時審訊諸證人對造律師反對楚材艦長在堂旁聽堂上命令廻避今者當然不能充證官謂祇詺問死傷人數無其他問題穆又謂請以此例命速記紀錄馬律師問該證人問楚材救起江寛搭客幾人答三二五人問如何知悉答據楚材船主報告如是穆謂問你數目點過否答點過的問楚材船主何以與你說答用英國語說卽楚材領江亦是此說問你如何問楚材船主答除我問外即海關河泊司亦問過問是否同時問的答是問三十五人中有無受傷答受傷二人問曾否問過答大家問的且受傷人能說英語問幾人問的答河泊司理船廳問你想奇怪不奇怪敝律師與楚材艦長交接數月而楚材艦長不諳英語你何以與他講英語答我是與他說英語問你在何處點的人數答在碼頭上問方才你說在船内點的答在碼頭上一面下小輪一面點的問是否都下小輪答是的問何處碼頭答亞細亞問你講楚材是否在亞細亞碼頭答在福中公司碼頭問救起人中有婦女否答有二人問救起客人有無不願到漢口答有一人因鄰近有熟人之故訊畢即據麥克樂律師起立謂招商局方面證人業已訊完當山堂上諭楚材方面律師將楚材方面人證帶堂訊問據穆安素律師起立聲稱敝律師今日到堂預料江寛方面人證未及訊完所以敝律師方面人證未曾預備進行請俟下次堂期訊問云云繼據麥克樂律師起立反對時光尚早照時計尚有一時可能審訊官謂本案延宕已久急欲訊結萬難再延穆律師謂敞律師未曾預備者亦有原因緣上次堂上命招商局呈遞簿據俾資審查詎今招商局仍不呈出此亦料想不到之事述畢即據官宣諭曰星期五續訊穆律師謂星期五因無暇請延期麥律師又謂前次彼此訂定星期一三五訊何以又欲延期並謂伊下星期可天天到堂嗣經互商之下官諭曰下星期一續訊下星期三及六上半日亦繼續審訊云 
[扣留米糧均已放行]  
　　前日聞金陵關扣留米糧一百零八車又本埠三芝丸輪所裝一萬六千石亦被江海關扣住等情已紀前報昨日得米業中消息據謂南京洋關當日確有扣查之事旋因有政府護照（此項護照祗運至天津者）洋關遂即騐放仍行北上而本埠日本商輪三芝丸所裝之米亦以持有護照業已放行云 
[請禁輪船茶房氷手之販米]  
　　近日浦東沿浦各輪船碼頭凡遇輪船出口之時各該輪茶房水手等見外埠（如香港厦門廣東營口等處）米價昻貴專向沿浦各小米舖訂購包米多則數百石少亦數十石偷運出口冀獲重利經浦東劉潘二經董查悉以現值米價飛漲之際若不嚴行禁止殊與民食有關除傳諭地保知照各米舖　照外並於昨日函禀海關威稅務司轉飭各扞巡一體留心偵查禁止出口以維民食 
[黄包車公會議定之新辦法]  
　　租界黄包車夫罷工風潮業經勸平照常出租所有抽減二成車輛之捐照一千六百張議交公會保存惟洋商匯芳公司未將所减捐照一百二十餘份送會存儲故由公會提議索取等情已誌昨報兹悉該以司前日已將議减捐照函送公會彚總收管昨日該公會又以此次議定抽减二成車輛係爲取締承包頭目不得將車濫放免被拖車之人虧欠車租起見蓋車輛旣少頭目可以擇優出租車租易於收取可免賠繳租費惟英法兩界之捐照一千六百張旣經送會保存而所停一千六百部之車輛恐不肖車主私向華界方面捐領照會潛自出租在華界營業情事故又通知各公司迅將所停一千六百部之無照車輛編號彚儲一處祗准調換損壞車輛不准私自出租妨碍定章所有車輛租價從前係由頭目五日併繳今後改爲每日繳租俾免拖車人宕欠及頭目挪用以上辦法均由該公會擬定章程通告華洋各公司一律遵守矣 
[中美間海電線修竣]  
　　文匯報云太平洋商務電報公司通美國之海底電線業已修竣今可照常通電矣 
[兩皇后號之行踪]  
　　大陸報云興昌輪船公司昨日接電謂亞細亞皇后號自由英政府免役後已於昨晨駛抵横濱星期五夜或星期六晨可以抵滬載有美國之郵件一大批俄羅斯皇后號明日可離香港定期星期五日午後由吳淞起椗赴美有名人物附乘此船者頗衆 
[美領事署興工改造]  
　　大陸報云黄浦路美領事署現已興工改造他日工竣後領事署與美國郵局均有更動美國郵局地位將視今爲大刻正從事鑿土安置熱汽管 
[滬杭路紀事兩則]  
　　請給奬金之批斥滬杭甬鐵路職員以該路營業逐年遞增援照滬寗路成案要求該管局長任小山酌給奬金當經任局長據情轉請交通部核奪在案兹接交通部批令云據呈已悉查財政部官營業奬勵金章程凡净利在資本金額百分之一以上時方得酌議奬勵該路現在情形不獨無凈利可言即每屆應付借欵本息均係由部籌撥所請酌給員司奬金一節碍難照准云 
　　鈔幣運費之爭執滬杭鐵路定章凡乘車旅客所帶銀元或鈔票在五百元以上者即須報運否則一經察出照章處罰日前有杭州中國銀行夥友自滬赴杭帶有手提皮包一只内貯鈔票十萬餘元抵杭站下車時被該路稽查員察覺向收運費當經中國銀行蔡金兩行長以彼此隸屬財交兩部同是官家營業此項車運鈔票應否繳納運費須向財政部請示聽候大部指令遵辦云 
[浦東同人會之思患預防]  
　　浦東同人會爲電軍事咋致浦東各機關函云敬啓者日前傳有某國勾結滬上宵人出面築造浦東電車事近又有測勘路線者之發現倘路經勘定秘與政府訂約則路亡而桑梓亦亡從此受人經濟上之侵略壓迫而鄉里工商農業不但萬難競與齊驅抑且時遭阻壓永無進步矣其始或尚有可圖之利而趨其便者其繼則勢力充塞無法消除甚者社會倚賴已久轉致反客 
 
 

Page 11

 
 
爲主亦未可知他日更以我之矛陷我之盾就浦東之産製以奪浦東之利而浦東乃民窮財盡凡禁止出口之物品假途以作偷漏之道而浦東人不惟禍己更害羣誤國矣語曰爲虺勿摧爲蛇奈何又曰涓涓不寨將成江河同人不揣心竊憂之爲請貴會聯合地方各法團郵禀京部要當爲徙薪曲突防之機先幸勿以市虎杯蛇悔諸事後務希察核迅見施行是所深禱 
[民議聯合會上財政總長書]  
　　反對發行八年公僨 
　　民議聯合會朱芸謝復初陳濯江等昨上財政總長龔心湛書照綠如下仙舟總長鑒近聞閣下决意發行民國八年公債以鹽稅餘欵作抵向某國銀行押借鉅欵二千萬以一千萬充軍費以一千萬撥歸主戰派分用並作下次選舉運動之資全國國民聞此惡耗無南北無老少無男無女無智愚賢不肖莫不痛哭同聲涙盡而繼之以血嗚呼閣下對於吾民有何不共戴天之深仇而必欲使吾四萬萬人民盡化爲窮魂餓莩而後快於心乎慨自主戰派得志以來誤國自戕之政策亦可謂至矣盡矣無以復加矣兵爭不過十餘月所借之外債少則五百萬多則數千萬一次借之不足則再借之再次借之不足則三借五借而至於連續債貸之不已前後二十餘次爲數累萬萬在執政者財多健忘毫無顧惜而吾民則顆顆喪心之涙爲當局記事之珠忍心者今日執政諸公乎當諸公借欵得意之時正吾民生機繼絶之會窺閣下之意以爲偌大中華卽犧牲些須鹽餘之欵可以救當局燃眉之急又有何大不了事然未知此區區二千萬不過使軍閥派兵騰馬飽暫可稱快一時有恃無恐又將蹂躪人羣矣獨可憐此煢煢小百姓倒死荒郊誰見青燐之血鹽虀難覓吞聲淡食之悲嗚呼閣下於心忍乎忍則爲之可也夫閣下本桑孔宏才初登舞臺即有此種設施使在專制時代吾民又何敢多言今旣號稱共和未審亦許吾儕小民有發言之餘地否乎若閣下眞具有毅然决爲之志請將此共和兩字預行取消即執四萬萬人插標而競賣之亦無不可任閣下之意况閣下又得有軍閥派爲之後援吾民雖多又誰奈閣下何哉嗟乎中國不幸丁此浩刼吾民非敢反對借債也祇問借債之合法與不合法而已使借債而合法與應借也吾民雖窮賸幾莖瘦骨亦將甘心而作破産之擔負今則無論閣下持之有故言之成理吾民亦當誓死不承認也且今日何日人間何世閣下亦知之否乎南北和議正在進行國家大局尚未統一閣下豈欲乘此時機急作混水網魚之計以爲到手卽財祇求博軍閥派之歡而吾民之生死可以置而不顧乎不然理財救窮術亦多端豈竟除却借債以外無事功而不能忍耐須臾乎再不然則一入正陽門四圍情迫勢禁將與之軟化乎是乎否乎可憐哉哀哀小民無拳無能惟餘一把酸辛之涙兩個告哀之膝求閣下發悲憫吾民之懷將此次八年公債以作鹽餘抵欵之念根本打銷上可以表示中央謀和之誠下足以减輕吾民擔負之重反風滅火端賴朋賢造福人羣功德匪淺倘竟一意孤行必欲逹其目的而後已是中央已顯棄於吾民非吾民之敢立異於中央也吾民旣呼籲無門挽救乏術祗得宣布中外絶對不能承認是此次之八年公債閣下自借之而自還之可也嗚呼此意也旣非黨系之私更無南北之異凡屬中華國民無不異口同聲仰見蒼天俯臨碧海合聲長號冀慈聽嗚呼閣下亦黄帝子孫也望有以憐而鑒之不勝惶恐待罪之至 
[縣商會議董集議選舉事宜]  
　　南市縣商會昨日午後三時開董事會到者爲莫子經于蘭坪李詠裳葉丹庭汪寛也陸崧候徐炳輝姚紫若朱吟江葉鴻英葛吉卿陸杏苑（沈潤挹之代表）聞蘭亭朱子謙等十餘人除報告開會宗旨外即提議本屆辦理選舉事宜良久公决本會此次選舉係照商會法改組現任會長副會長取銷代表本業姓氏應援照總商會呈部成案凡曾任會長會董者滿任後仍認爲會員等語應將現任會長副會長及以前曾任會長會董者之姓名一律加於選舉名單云 
[華新紡織公司訂購新機器]  
　　天津華新紡織公司開辦以來營業尚稱發逹當事者亦熱心地方實業近更在山東青島附近籌辦新廠已與本埠美興公司大班祁覲君簽押訂購美國維定廠所造新式紡紗機器共計一萬五千錠子並派克廠空氣潤濕機全套讠紗廠一切機器均爲美興總工程師楊君錫仁所規劃楊君係美國機器及紡織專門畢業曾入各種實業廠實習有年該洋行且有全套紡紗機器陳列於黄浦灘四號冩字間實地試騐其出貨之多紗質之優比舊式機較爲可觀云 
[省委調查財政員抵滬]  
　　齊省長昨派委員王紹曾來滬調查財政事宜王委員抵滬後暫寓新旅社當即分往道縣各公署及財政商會各機關謁會聞尚須赴松江南匯青浦等縣調查云 
[寳山城垣護坡植樹之呈文]  
　　寳山縣農會會長王樹基呈寳山張知事文云竊寳邑去年植樹節前向義農會購到樹苗一萬株分發市鄉各農會栽植并分種新闢之第二苗圃但本邑旣無荒山又鮮隙地鄉農會尚未完全成立不若利用城垣護坡空地移植樹株以副長官提倡造林之至意不獨寳邑可行即推之各縣均有此項隙地如能仿面推行將來成效大有可觀查此項隙地荒蕪可惜現經同城市經董擬將本城各苗圃中所植之樹擇其大者先行移植一面添購以補各苗圃之不足其經費亦經商定各半分任將來辦有成效以充地方公用爲特擬具城垣護坡植樹簡則八條備文呈送立案云云 
[徐東海贊助學生會]  
　　靜安寺路寰球中國學生會開辦以來歷年成蹟素爲各界所稱頌去秋敎育部傳總長給予（學子津良）題額一方客歲該會因擬預備今歲擴充事業曾函請徐總統力予贊助兹悉該會於昨日接北京總統府來函謂徐總統對於該會各種事業異常贊成特捐洋一千元以作鼓勵而資提倡云 
[建安艦入塢興修]  
　　海軍司令公署近據駐泊南京下關之建安軍艦艦長許建廷呈稱職艦年久未修機件損壞呈請勘修等情藍總司令據情呈奉海軍部核准日前派員往寗勘騐屬實已飭該艦開駛來滬停泊高昌廟浦江中昨日駛入江南造船所估修計估定修價洋五千元限二星期竣工並呈報海軍部備核 
[警廳偵探移提盜黨]  
　　淞滬警察廳偵探王愼卿前日帶同盜匪喬阿根至法捕房禀稱喬於正月十九日糾同吕錫魁等持械至内地張根松家搶刦銀泮衣服而逸現將喬拘獲據供同黨吕錫魁匿跡法界菜市街請求協拿移提等語當由捕頭飭探協同前往將吕拘獲帶入捕房昨解法公堂先據來探禀明前情請求准予引渡訊究詰之吕錫魁供民人向爲肉店生意雖與喬阿根相識實無偕同搶刦之事求察喬阿根供是日實由民人與吕及在逃之夏阿毛等同往搶刦是實聶讞員詰之吕曰汝於正月十九日究在何處吕言語支吾中西官會判吕准交來探帶去歸案訊辦 
[半淞園將有春蘭雅集]  
　　滬杭火車站東首之半淞園定於本星期六即陰曆二月十四日起開春蘭雅集三天已邀請滬上藝蘭名家將珍藏各種上品春蘭先於上一日送往該園次第陳列以供游人品賞我知屆時裙屐聯翩共相欣賞其雅興當復不淺也 
[滬杭甬轉運公會定期選舉]  
　　南火車站滬杭甬轉運公公向章每年舊曆三月初一日爲選舉會長之期兹定舊曆二月二十八日先行選舉會董至三月初一日再由會董複選會長以昭愼重昨日已由該公會通告轉運各公司一體知照届期蒞會投票選舉云 
[建造砲兵營房之催竣]  
　　龍華操場建造陸軍砲兵十團營房一百八十五間業已雇匠開築原限陽曆三月一號竣工嗣因近日天雨連綿工匠難於工作以致逾限第十師監工委員昨日催令承包工頭趕速工作務於本月底一律告成如再逾限照約議罰云 
[受傷人均送醫院醫治]  
　　碾傷　昨日傍晚有某西人駕乘二百四十六號汽車駛經浦灘將江北人陳　山寗波人林如森撞倒碾傷腿臂等處經老巡捕房二百七十一唬華捕瞥見前來抄錄汽車號數帮同扶受傷人入汽車載送醫院醫治一面據實歸報捕頭候核 
　　跌傷江北人張金標昨日上午附搭某號電車行經法租界大馬路中途途躍下跌倒受傷昏暈不省人事由大自鳴鐘捕房二百十七號華捕查見雇人力車送入醫院醫治 
　　打傷向在某廠作工之寗波人張長元前晚夜深在小沙渡路與同類某甲口角起釁互相毆打山戈登路捕房八百六十九號華捕查見一併拘入捕房經捕頭察得張長元頭遭擊傷諭送醫院候治愈再核 
[私造提單騙稅案又訊一次]  
　　英商耶松船廠（即老船塢）延代表哈華托律師與江　關代表馬斯德律師在虹口捕房控已歇耶松船廠夥寗波人朱水林於西曆一千九百零六年起至一千九百十三年止串同本邑人康國章紹興人戚炳炎竊用報關費銀二萬六千六百七十五兩八錢九分並私造進口貨報關提單冒名簽字朦混海　短納稅餉銀四萬六千八百三十九兩等情業由西探目利扶司與華探目王四福包探蔣阿林將朱等三人先後獲解公共公堂訊判康交一百兩人銀並保朱戚二人押候再訊在案前日午後由捕將朱康戚三被告解至第一刑庭經俞奠蓀襄讞與英副領事卓乃爾君升座續訊先由原告耶松船廠代表哈華托律師上堂向被告朱永林詰據供稱假報關提單由戚製造其字由已死之同黨冒簽我但經手以假掉眞之事所得之欺騙關稅等欵共同分用等語繼由八十四號西探目利扶司投案禀明康戚兩被告均係朱供出惟康近在南滿鐵路辦事經日本領事允許始將其移提到案但伊在捕房堅不承認與朱等共同犯罪云云旋據康之代表禮明律師聲稱被告康國章否認有罪又據戚之代表海思律師到堂譯稱被告戚炳炎對於海關方面承認有欺騙之罪而原告耶松船廠代表律師聞語後起而聲稱敝律師代表耶松所控該三被告係通同作弊欺騙耶松與海關但尚有見證朱齊請求改期云云中西官核供磋商之下判康仍交原保朱戚兩被告押候展期再訊 
[房客請追店面被封之損失]  
前在公共租界福州路（即四馬路）開設德順源紹酒店之陳竇昇在會審公堂控房東張玉書無理將該酒店房屋發封致受營業損失等情由廨將被告傳案諭令交保候訊在案前日經王襄讞與美副領事了君會訊即由原告陳寳昇投案訴稱去年九月痱我因欲將該酒店營業擴充故招添股本被告聞知我有改換牌號之意以　係盤頂與人即前來索取小租洋一千元我未允許旋即以我欠付九月份房租票奉公堂給諭發封後我得悉將租金付清雖即啓封但經此波折非特招股一層完全失效而我以受此不名譽之指摘遂亦無意繼續經營不得已將值價洋二千餘元生財雜物以數百元盤替與人又貼去店夥膳費棒金五百餘元心實不甘控求責令被告賠償等語並延律師上堂與被告張玉書所延之代表律師互辯一過中西官核供判被告仍交原保體候改期再訊 
[朱老三無從提案]  
　　嘉興縣官廳日前飭派偵探至法公堂聲稱有朱老三在該處犯案後逃逸來申請求提案訊究判准予提案訊究在案迄今日久無從提案故於昨日由捕頭禀明公堂請核原告未　中西官以朱旣無從提案判將案註銷 
[杭州女孩迷路]  
　　杭州女孩王春蘭年十五嵗昨在閘北地方迷路由四區一分所崗警查見帶入所中經楊署員訊問該女供稱父名王金瑞在杭城某西人處爲細崽此次随父來滬在途走散云云楊署員命解司法科核辦 
[老人猝斃尸棺候領]  
　　前日午刻有年近六旬身穿元色泰西緞棉袍青灰條子布棉褲足穿白布襪秃頭無鞋袋内儲有二十二保四圖張魁寳户名糧串二十四張及當票數張之老者行經西藏路橋（即新垃圾橋）北塊忽然仆地不起迨經巡街捕查見已口不能言奄奄一息當由該捕車送同仁醫院醫治無效延至下午九時許因病身死捕房得報立飭中西包探將屍舁入斐倫路騐尸所查得滬上並無家屬昨晨禀請公共公廨中西官蒞所相騐中西官以旣據西醫騐明急病並無别故免予檢騐遂傳諭二圖地保馬大新代爲棺騐厝擅候認 
[回國華工失妻之追究]  
　　鐵匠方林生山東人住居南碼頭五年前赴英國充當華工近始回滬其妻朱氏忽與反目前日竟背夫逃逸旋有鄰人林有華向方云自爾離家後有許阿炳者時來爾家與朱氏接談頗合此次失踪諒係被許所拐云云昨日方在閘北將許阿炳尋獲扭控四區一分所由林有華到案作證當經楊署員訊問一過判解司法科核辦 
[汽車不點燈火]  
　　汽車夫高四海前晚駕駛一千三百零八號汽車行至公共租界福州路（即四馬路）因未點車燈被九十號印捕查見以其有違定章當即摘錄該車號碼回禀捕頭轉請公共公廨出單於昨將高傳案請究經中西官訊供屬　判高罰洋五元充公 
[雉妓拉客罰洋]  
　　雉妓張　英前晚在公共租界西藏路强拉行人前往狎遊被一千二百八十四號華捕查見以其違章將該妓拘入捕房飭令存洋五元保出昨經公堂將張妓傳案中西官訊供屬實判著罰洋三元充公示儆 
[聚赌罰鍰]  
　　法租界大自鳴鐘捕房捕　日前偵悉居民曹老三家聚賭抽頭漁利有　定章故於前晚帶同包探前往該處抄出賭具並將曹帶入捕房論令交保候訊昨日傳至法公堂曹由伊妻某氏代到稱是晚因丈夫有病故由朋友數人相伴以牌消遺不敢抽頭漁利求宥中西官判曹罰洋五元充公以儆賭具銷毁 
[劣孩竊取煤屑]  
　　江北劣孩夏廣保江照候江照林張知平李小傳子等在閘北長安路振錩泰絲廠内竊取煤屑被該廠彈壓巡警趙際元查見一併拘解四區押候訊辦 
[婦人竊取地毯]  
　　婦人陳李氏日前晚間潛至法租界　福興家竊取地毯一條圖逸當爲原告察悉喚捕將李氏與贓查獲帶入捕房昨解法公堂請究先據原告上堂禀明前情詰之李氏供實因婦人貧苦無奈行竊請求恩宥中西官判押十五天贓給原告領去 
[胞探查獲贓賊]  
　　流氓戴松林串同在逃之人在虹口武昌路攫取張阿二之洋緞棉襖一件携贓而逃被張訴由包探譚鳳池至天潼路某小客棧内將戴連贓一併查獲帶入捕房昨晨解送公共公堂經中西官訊據戴供此事係在逃之人所爲我不知情等語問官得供以贓證確實判戴發押兩禮拜示儆贓給原告領去 
[劣孩攫帽押十四天]  
　　劣孩王阿根前日西在華德路攫取女子王根弟頭上所戴之絨綫帽一頂飛逃被女訴知一千二百七十一號華捕將王追獲昨解公共公堂請究經中西官訊悉該孩係屬過犯姑念年幼從寛判押兩禮拜以示薄懲 
[鄉人私賣鴉片]  
　　西南鄉陳家行鎭人楊秋橋在家私設烟燈售賣鴉片兹爲縣警第二分所查悉飭警前往將楊並烟客諌寳和拘獲抄出一切烟具押送事務所昨日移送地檢廳訊辦 
[搶土禁押四月]  
　　松江人高正祥前日下午携帶私土半變行經公共租界山東路普記棧門首被匪徒王阿三糾黨上前攫取而逸經高尾追至福州路（即四馬路）東湖旅館左近由包探李明泉居阿巧及九百九十八號巡街華捕帮同攔獲抄出贓土將王連同高正祥一併拘入總巡捕房分别收押昨晨解送公共公堂經王襄讞會同英副傾事卓君訊據中西包探上堂禀稱第一被告高正祥販賣烟土第二被告王阿三搶刦烟土所有抄出之贓土呈案請究詰據高正祥供稱此項烟土係由人託我於昨日携往同福祥洋貨店轉寄松江唐三聚鞋店宋姓所買之物我甫行至山東路即被王糾黨搶去是實而王阿三供詞支吾中西官核供磋商之下以高尚無販賣烟土證據判令開釋王押西牢四個月示儆私土送請海關焚燬 
[過犯又攫珠花]  
　　婦人壓沈氏前日傍晚行至公共租界南京路（即大馬路）某銀樓門首被流氓王阿根糾同在逃之人搶取頭上所戴值洋九十元之珠花一朶携贓圖逃經氏鳴由包探李明泉將王拿獲昨解公共公堂由中西官訊悉前情以該被告王阿三屢犯不悛判押西牢一年半期滿逐出租界 
[車夫原來是贓]  
　　台灣人黄爛前晚在公共租界愛多亞路雇乘左立照所拉之黄包車被左乘隙將大衣袋内所儲之鈔票洋六十元摸去經黄察悉立即鳴由一千三百七十三號巡街捕將左拘獲搜出原贓昨解公共公堂經中西官訊悉左係過犯因判著押西牢九個月以儆贓洋給原告領去 
[縣署批示兩則]  
　　沈安貞等呈爲建公渡碼頭請准立案給示由呈悉查建築碼頭係屬滬南工巡捐局管理範圍旣據禀局發給執照應即靜候核辦若慮地方棍徒阻擾等情查有其事應報明該管弊區查辦可也該商等旣自願捐助工程而原呈内漏塡洋數殊屬疏忽此批 
　　江蘇省立第二師範學校肄業生張孝椿呈爲赴日參觀學校請求照章補助川資由據呈　悉姑准令行勸學所酌復核奪仰即知照此批 
[淞滬警察廳批示照錄]  
　　淞滬警察廳徐廳長批薛介堂等禀云查此案不屬本廳警察範圍以内未便受理仰逕赴該管縣公署呈請核辦可也 
[誌謝]  
　　商務印書館婦女雜誌第五卷第三號現已出版其中要目有根本改造人種之問題紡織箴言小兒疾病治療法日光療目法之新發明植物之種子烹調秘術家庭養鷄學兒童軟骨病之治療法治家四要等昨承惠贈一册書此誌謝 
[來函]  
[龐子周來函]  
　　本月五日報載有鄙人爲山東匪首字樣俯□之下不勝駭異鄙人前在南洋陸軍講武堂畢業洪憲時代充護國第七軍旅長後經魯督張懷芝改編新軍委充第三　　長此次護法軍興鄙人率所部在禹城響應嗣奉孫大元帥任命爲山東護法軍第二路司令繼因南北議和戰事停頓蒙軍政府委爲山東民軍司令前來收東山東民軍事宜事實彰彰在人耳目名譽攸關懇爲更正尚希迅賜照辦爲幸龐子周謹啓露（按本報並未載有匪首字樣） 
雜評二 
[陜事混沌（庸）]  
　　自北京政府三日發布陜西停戰令後北京各報無日不有陜中將領報告遵令停戰之電訊即政府公報所公表陳樹藩劉鎭華等東歌諸電非白已飭前方遵照卽曰敬候張瑞璣到陜監視區分以此等文電觀之宜陜西江日以後必無戰事且據宋聯奎余詒電告陳于之間已相接近大有盡釋前嫌之概其不至衝突更可無疑而無如此種消息乃由北京方面傳出也 
　　三原方面之電報北方所聲明業已開放者也乃事實上不特南方代表未得于右任之正式電訊即朱總代表致于右任之虞電亦未聞已得覆電且不僅上海而已張瑞璣之遲遲未行非因不得于右任確電乎是京陜之間南軍亦尚無通電之自由而陜中之停戰但憑北軍傳布又據于右任五日來函則方言戰事甚烈並無北軍業已停攻之表示按諸北京所傳消息相去益遠夫停戰與否乃事實問題非可以空文相欺飾者今兩方之所公表互歧若此不亦令人駭怪也哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（三十八）] [  一之]  
　　記者性好游數年間遊蹤所曁東西美各小城各村鎭遍歷周覽者無慮數十處因取其境地清曠耗費不多携手盤桓之頃可以一二日休假之暇備悉其地之情狀也記者嘗謂游小城小村鎭如讀小品文字猶報章之有時評叢書之有語錄詩詞之有五律七絶忙人對之最有興味若大城巨埠則如紅樓夢水滸三國志非不甚佳然必有長時間爲　牲方可領略其妙緒耳 
　　美洲爲報章國歐洲爲書籍國德國在歐戰前每年新書發行額之盛大殊屬可驚賚博籍城Leipzig之出版物幾成全國學術淵藪颺車四逹輪軌縱横不獨汗牛充棟已也美利堅則不然一雜誌之發行可得巨額之廣告費一報章之勢力可轉移各大州之投票權美國雜誌之大者如星期六郵報週刊材料甚豐賣價止五五仙　幣如婦女家庭雜誌精麗華貴之告白不知几幾而售價止美金十五仙此皆美國特有之現象也其報章之有勢力者如海師德派各日刊排日日人望之有談虎色變之觀如羅斯福塔孚脫等以大總統卸任而爲報館總主筆各報爭延致之有變字兼金之貴此又他國人意想所不及料也記者每患我國雜誌之壽命不長報章之魄力未甚雄厚每遇彼都人士凡遇報界中人輒以此節爲長時間之討論彼輩大抵歸咎於敎育不興蓋報紙與敎育相倚爲命者也報紙可以提倡敎育敎育振興即可增進報紙之發逹此則殆非僅以簡潔之文言改爲累贅之白話可以奏功於萬一也彼日木報章文字亦未嘗盡用（口語）出之何以販夫走卒均能看報耶 
　　至美國報章發逹在記者見聞所及尚有一特别原因美國多忙人其性遂流於躁急上月以爲新者本月已嫌其舊故無論何種學術均有期刊專誌與朝刊夕刊諸新報俾閱者各快先覩其情形與古國舊大陸頗不相同也人謂　洲列車中乘客多閱專籍美國烈車中乘客多携日報或雜誌因人民需要之多而供給者自可增額逾量報章事業又焉得不蒸蒸日上歟我國此後苟盡人而不欲以長時間爲犧牲則如報章雜誌兩端對於吾民必可有極優良之貢獻也 
老申報 
[青鳥奇驗（見光緒元年十二月十四日）]  
　　平江有王憇舟者向開錢莊爲業兼精於青鳥之術數年前購得間門内宋仙舟巷住宅一所拆卸重建謂人曰此屋基址爲城内第一好風水前因子午正向舊房主福不能載故致敗家葉産也今我重造改偏三分若論地理至三年後當大富貴官可至一二品財可發數十萬倘仍正向則無人能載此福但我老矣一子已學賈一子尚幼看他如何發跡也及造成復以格盤騐之始知衆匠樹柱梁稍偏仍成子午正向王歎曰此命也我萬不敢居矣人問之曰何如仍改偏向王曰我若命當居此亦不至仍成正向今旣如此論貴則一二品祗合跪在階下論富則歲有數白萬經過其手不知何人始能當此我若强欲居之必至顚沛不得安也遂不自居而出租於人焉越歲餘三邑尊忽然來拜謂糧道衙門故址已廢急欲起造無從興工懇照原價請將此屋讓歸糧道爲署王應允但思此屋恐糧道尚不足當之論富則銀錢之歲經共手者適合其數如論貴則猶未也嗣知英糧道乃係國　上任時各大憲例請聖安均跪階下王始恍然今吳中之　王者聞王此言無不服王之技焉於以知富貴之事不可强求惟精於術者始能以命自安而不作非分之想也 
唐槐（古蹟圖二十九） 
雜錄 
[世界新劇談] [  春舫]  
法國今日之大文豪有三曰梅特材Maeterlinck曰洛司棠Rostand曰弗浪絲A.France顧弗浪絲不以劇傳 
加獨司以著說部DonaPerteota名噪一時亦近世西班牙歌舞塲中之一健將也 
奇美勒Guimera羅細烏Rusinol輩今亦頗享盛名 
奴氣去Nonchich散爾維亞之新劇家LaPrincesedeTribale一劇在著作中 
新大陸合衆國之新劇家如福衛特LLkward託馬司A.Thomas輩僅足爲本地風光而已無評論之價值也美之大文豪如馬克吐温MarkTwain極克Jack倫敦 
London均不以劇傳不亦惜哉 
是槐在泰安岱廟内係唐時所植樹身已中空樹枝亦賴木柱支持枯枝生節一遠望之宛然一茅亭小影也 
日本新劇一日千里門外漢不敢置評 
吾國新劇界每况愈下春柳社而後廣陵散蓋絶響矣嗚呼靡靡之音足以亡國劇雖小道亦與人心風俗大有關係者也改絃而更張之是所望有志之士矣梅特林比國産也其所刊劇本自成一家評劇者名之曰神秘劇派羣盲LesAveugles綠烏Loiseanbleu不速之客L.Iniruse等劇諸俄人歡迎尤甚 
洛司棠詩家亦劇家也文思泉湧莎士比亞之後當推第一人CyrannodeBergerac小鷹L.aiglon等劇歐人所心醉者也 
白利菴氏Brieux囂河稱爲法國莫利安Moliere之後第一人具菩薩之心腸針社會之惡俗有心人乎有心人也 
鈎□伊勃生之徒也其所著野女LaFilleSanvage等劇顧亦平平 
其餘如白而能司大Bernstein陶納MauricsDonnay勃脫衣Bataille輩皆新劇名家也 
斯拉夫民族中之新劇家以余眼光視之當推波蘭悲希氏然德俄二國外歐人鮮有知其名者 
俄國劇家如託爾斯泰Tolstoy欠壳夫Tchekoff谷而基Ｇorky恩　黑也夫Andryeff輩皆抱厭世主義甚深荷蘭海基門Heijerman佳　GoodHope一劇名滿天下 
哀起加蘭Echdgaray西班牙人新劇界之領袖也以EnelpunotaEspada著名其餘如瘋歟聖　等劇將篇中三昧足與中古時代之落杯罰加LofedeVoga加特龍Calderon鼎足而三也 
小說 
[新婦失踪] [  雄倡]  
時有二手强而多力方搤其吭力抑而下之柏則力求自脫格　聲中竟夾以嬌嘶聲聲聲不已似一女子狂喊乞援忽其聲逐漸而微作一微呻遂止似氣咽不得伸者柏出其神力竟得力挣起立拔出其臂即以此臂力抱敵預其　至是乃勢均力敵柏氣復得伸寢佔優勢亦知間不容髮蓋敵竟逐步力推柏身近石鋪之屋檐是處即爲屋後陡聞屋下驚笛一聲並有人大呼聲此聲似已足孱敵而裭其　於是敵益力自挣脫竟離柏之擁抱突前傾跌狀如瞽者踉蹌起步忽二足蹈空自屋頂直墜而下砰然抵地遂踡臥道上搐縮不已蓋彼市車御者已將其命不待及一句鐘即已投呈柏所授書遂令巡警立時行事自得書後數分鐘中此屋已爲巡警包圍矣是則御者投書之效果也巡警見柏在屋頂力竭聲咽氣咻咻然而在一屋頂室中竟得彼失蹤之女郎手足交縶臥於木榻而即在此屋之地室中則伏匿一婦即用以侍女者自屋頂墜地之人則撫之已冰蓋已殊矣一巡士攀燈照此死者𤢆厲之貌忽大呼曰噫天乎此非密司忒繆若乎柏點首自去明日侵晨巡長滕根遂造柏寓訪謁見柏臥牀以厚布裏頭即叩之曰足下何由致疑於繆若乎柏於日記簿中出一縐捲之公車賃票言曰此吾得之其治事所中一積廢物　内爲此禮拜一夜可十點半鐘時所售之一客票客自富漢路郵政局登此公車者言次又簡舉其治事所中僮厮威廉拾得藍斗篷事述示巡長復言曰此二事乃令吾疑密斯馮之失踪此律師或與有力焉吾所由之徑塗具如下列自其前股東鐵蹀仙旣逝繆若乃獨攬女財産事有日矣女苟成婚繆若或當以纖悉帳目呈報此事或爲繆若所不樂爲者故約女至而僞請女觀某種字據乃誘入地窖而囚之扁置其中迨天色昏黑乃以車載女而去大抵女旣受囚備嘗苦况驚佈欲狂畏其凶燄乃任其載之而去不甚抗拒吾於彼地窖中所得一髮簪實令我推求及此者也次則吾嘗乞君以繆若所得女郎書見示此書云出女郎手筆郵寄繆若者然女初非書之家中以吾所見女郎起居室中褚墨皆與此書所用者絶不相類女蓋書之繆若治事室中爲繆若所授意固亦易測者也此書於女郎財産之存貯乃大有變動産權屬女其律師固須女手筆爲書以實之也此書所用楮墨乃與繆若案頭所陳者正同繆若旣得書而囚女乃自赴富漢路以書付郵其封面所書則實冒爲女郎手筆者然甚精密事已繆若遂乘公車歸吾所得公車之舊客票其明證也吾又因而推之意繆若匿女當或邇其私寓寓之所在則吾檢黑居誌而得之繆若意殆將俟事寢後乃密戕此女葉尸河流而潛遯國外享女遺産此遺産之得須官中印信或須變置固尚略有濡滯也巡長曰君得彼僕厮之力乃功蓋吾曹然其賞金昨夕已增至五百鎊矣君自當求領此賞柏累堪點首已而柏旣得此賞金爲一銀行支票即簽字其上加封掛號付之郵政封面則署曰寓密司忒强克威廉也 
[自由談之自由談] [  不冷]  
正大光明之言言之易而行之非易不正大不光明之事責人不難而不受人之反責難且不必人之明以責我也即人不敢責而其心自思曰此乃汝所前以責人者也今汝亦何自如此乎則平日之信用已被削除矣 
 
 

Page 15

 
 
   
 
 

Page 16

 
 
   
 
