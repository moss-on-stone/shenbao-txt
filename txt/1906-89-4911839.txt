# 1906 - 89 - 4911839

 

Page 1

 
 
   
 
 

Page 2

 
 
+ 
[電傳上諭]  
　　三月十一日奉 
上諭貴州按察使全懋績著開缺安徽池州府知府畢念承著開缺廣東潮州府知府劉尙倫廣西鎭安府知府豐陞額均着開缺送部引見欽此 
[電傳宮門抄]  
　　三月十一日召見軍機叚祺瑞劉果玉麟 
[論宣示教育宗旨續昨稿]  
　　五倫之道。所以能行於天壤間而萬世不變者。全恃以肫摯之情互爲感應而已。若一涉責報之意。卽隱入於權利主義之範圍内。而不幸之事。遂接踵以起。國之亂。家之禍。社會之紛爭。胥由是也。故古聖言及倫常之事。恒對舉而言之。如曰君君臣臣父父子子。曰君使臣以禮臣事君以忠。卽以防後世之但知責報於人。而不知自施者也。季康子問使民敬忠以勸。孔子對以孝慈則忠。但告以上之自盡其分。而未嘗曰欲使民忠。必教之以忠也。故以此爲教育宗旨。在教育學中。亦屬於灌入主義。而未必有效者也。 
　　秦漢以來。久以國爲天子之私有物。故事殿廷對策。結處必用國家二字。必擡寫以示敬。夫國者君與民所共者也。必擡寫以示敬。此以國爲天子所私有之證也。今試詢人曰。國民何故當忠君。曰爲愛國故此可言也。又試詢人曰。國民何故當愛國。曰爲忠君故此不可言也。可知愛國可以包忠君。而忠君不可以包愛國。以忠君爲愛國之一事。而不能偏舉一事以當愛國之全體也。 
　　推政府之意。非不知教育宗旨之當重愛國。顧必提出忠君。而以愛國比附之者。蓋以今日狂妄之徒。昌言排满革命。注重愛國。恐藉寇兵而齎盜糧。故欲以忠君矯其弊。非無深意存焉也。不知教育普及國民之程度益高。使政府而能盡其責任也。則有識者斷不以满漢種界之殊。有所疑忌。觀於近日各省省界之紛爭。與夫新學界之互分水火亦足使過嚴種界者箝口矣又使政府而不能盡其責任也。則以俄國之專制。且不免革命之禍。而豈空立此忠君二字。以爲名教之範圍所能遏之哉。至於君之當忠。旣可包於明倫之中。且君之神聖不可侵犯。亦憲法上人君應有之權利。又不必慮及注重愛國之有礙於忠君也。 
　　雖然。我之言此。非謂忠君之不應入於教育宗旨也。謂教育宗旨之當以自古相傳明倫之國粹爲重。而不當舉其一端也。亦非謂忠君與愛國之相背而馳也。謂夫二義相校。一廣而一狹。不當以狹義包廣義混合爲一事也。 
[再續江西紳士致同鄕京官公函（爲南昌教案事）]  
　　某大憲之意以爲苟就江令自刎定案則將來可免種種困難之交涉而於吾省城以内之變端亦不致大駭聽聞此避重就輕之法本官塲所熟習而某憲與某員之意以爲苟認自刎則江令係自求死非成命案而吾風憲之聲名警務之責任皆可無礙若一説洋人戕官之事則岩岩會城堂堂首令竟被外人殺害爲之上者焉辭其咎蓋皆爲一已利害計而江令之痛苦民情之激憤大局之攸關國體之蒙辱皆置勿論且更可藉言江令本係自殺洋人並未行兇爾民更宜心平氣和我可從容謝外人之罪况某大憲當時爲王安之數言恐喝益覺心胆欲碎尙何敢再置一喙想彼等議論之際必曰洋人難惹我民易瞒不如將錯就錯以彌此變是以自二更得信後直相商至四更由某憲授意某員固江之親家更可解外人之疑於是某員受命往説告江以憲意所在若曰如是則功名可全南昌之缺可保否則爾實戎首勢且不了洋人威力華官素懼當時江令尙望不死豈有不畏洋人貪戀功名者哉嗚呼江令非不憤恨也非不痛苦也然而甘心自屈忘其切齒用他人之説法誣自已之親供豈真無血氣乎我爲江悲矣江作官數十年歷經七八處所至有循聲民皆愛之（前年秋赴新昌辦此案時道出某鄉有父老十餘人叩輿曰大老爺在此時我等均甚安樂大老爺去後飯都不得飽求大老爺埀救江温語安慰爲之流涙）固好官也然獲於下未必獲於上而江又能員平日饋送供帳之禮均極豐腆江省縣班中之應酬稱爲第一是以歷憲又稱賞之所以歷任大缺而負債山積現債七萬金南昌賠缺也　已調署臨川臨川實美缺可以一清積通今不幸有此意外之變功名且難於何取償其負埸何堪爲家室計乎苟無拂大憲之意則吾身雖負慘痛而吾前途之希望未絶也此蓋江不得已之苦衷非他人所可喻某憲抵隙而進鼓其蘇張之舌肆其迫脅之詞但知仰答憲恩不顧天下唾罵而江令當五情昏瞀之際一身慘痛之餘焉有不墮其計者乎某憲等旣得親供以爲大局自定已得遂其大事化小小事化無之宗旨於是初二乃出告示（或云初三始貼）諭衆一則曰該令氣忿致生此變再則曰有該令扶痛手書多帋可憑三則曰俟該令醫痊令其明白呈遞親供觀此數言已隱寓自刺之意於言外而其電外部也則有忽聞江召棠顯受刀傷之語又有飭員赴騐視傷勢甚重之語始終不坐實其詞皆持模棱兩可这説則當時意向可知矣二十九夜間之事乃直至初三始出一無著落之告示如當時稍有定識則王安之卽當扣留在署約章洋人犯案華官本可拘拿特不得凌虐耳再親到教堂并將其餘 
 
 
 

Page 3

 
 
洋人帶回一併留住而教堂卽行封鎖然後出示曉諭謂行兇洋犯今已一併拘押將來自必按約定罪則民氣自平矣豈復有初三之變哉當時向洋人立言可云現在外間民心憤激恐有驟變爾等安然在我署中我可保護此則爲兩面極好看之文章夫人能見及此我不解當時袞袞諸公竟不如此辦法商至四更之久乃出一慘無天日不顧天下公理之主義以鑄九州之錯嗚呼可痛焉已（用） 
[俄人經營满洲之志不衰]  
　　初十日北京電云黑龍江訪事人報稱俄人現仍雇用華人增其工價以建築防禦之工程云云譯字林報 
[北满洲俄軍之跋扈]  
　　北京電云哈爾賓來電稱满洲俄軍十分之四已經撤退惟哈爾賓吉林呼倫貝爾及呼蘭一帶尙有大軍屯駐清國地方官於行政上頗受其掣肘云譯大阪每日新聞 
[美使聲覆增兵遠東之事京師]  
　　外部前因美國增兵遠東照訽駐京柔使據覆現屇斐律賓戌兵更换之期故特調新兵往駐雖兵額較前爲多亦係美國防衛屬地應有之事中國無庸過問亦無庸疑慮云云聞政府已據此入奏矣（盈） 
[考察政治端戴兩大臣有四月底回國之説武昌]  
　　考察各國政治端戴兩大臣之隨員聞於日前有信來鄂略云經費支絀所到之處勢難久延故兩大臣約於四月底可以回國（公） 
[議派專員赴羅馬商訂教案新章京師]  
　　前日政府王大臣在内廷會議謂各省教案層見疊出外人每多藉詞牽掣擬請特派專員前往羅馬地方謁見教皇議訂新約俟回國後再飭外利兩部參酌辦法嚴訂章程頒發各省督撫嗣後遇有民教案件卽宜照辦以免激成臣患（以） 
　　按本館於南昌教案出後曾暢論此義 
[外部議商預防教案辦法北京]  
　　日前某給諫遞一封奏略謂近來教案迭起主權日失皆因預防教案未有一定辦法請速飭外部悉心籌畫訂定章程以預防閙教等語近經外部各堂司集議據瞿子玖尙書之意擬以曾文正公所擬之辦法四條與教士李提摩太擬稿十二條爲根本酌訂預防教案章程各堂司皆贊成其事擬卽於日内入奏矣（閏） 
[英紳索賠數目雲南]  
　　淮西之亂英紳傳禮士被匪損失一案現由英領事開列失單照會滇督賠償計所索之欵共四千一百兩（呂） 
[擬飭新開商埠仿照津滬辦法京師]  
　　日前商部與外務部會議擬飭山東等省新開商部之區一律仿照天津上海現行章程辦理此後無論華洋貨物應納税銀五千兩者額外加征一兩以備辦理本埠一切事宜聞俟商妥卽行咨照總税司遵辦（以） 
[限期墾闢營口葦地通商塲奉天]  
　　營口河北葦地數十里刻經奉省財政總局派員設局墾闢爲通商塲之用限三月内一律墾竣再行相度地勢劃定商埠（丙） 
[馬賊聞風逃遁奉天]  
　　奉省西鄉馬賊猖獗並鎗斃督標營哨弁等情已志前報嗣後續派兩營前往擒獲賊目六人就地正法並有調營剿洗之令各馬賊等刻已聞風逃遁矣（丙） 
[山西志士運動更調新任巡撫]  
　　北京電云山西省有志之士對於收回鐵道礦山權利竭力運動現正開始運北京調開新任之山西巡撫譯日本報 
[議奏請派秋操監軍大員京師]  
　　日昨練兵處王大臣會議本年擬在河南彰德府舉行秋操應先奏請欽派大員以便預籌辦法慶邸擬仍請派袁宮保鐵大軍機爲兩軍元帥巡警徐菊人尙書爲總監部長聞議定後卽行入奏（存） 
[孫相國又擬乞休北京]  
　　孫相國家鼐前以年力衰頽不能勝任曾經奏請開缺未蒙恩准日昨又與親友商議自謂平生壽祿已逾所望本年已届八旬豈可再戀重任爰擬决計於夏間引疾乞休云（以） 
[粤督又照會粤東總商會（爲粤漢路股事）]  
　　上月三十日總商會接奉岑督發來照會准商部電開往返咨商路事等由文云爲照會事光緒三十二年二月念八日准商部電開頃准大咨集股事應責成該紳董認真勸辦如能迅集鉅欵將續路欵由殷實紳商具結指定某銀行按期歸還卽將此路奏明歸商辦理等因具見重視路工顧全公益至爲欽佩本部迭接七十二行商董等電稱籌集股欵約近二千萬元當以欵如確實自應酌定限期繳存妥實行號禀承尊處妥酌辨法電覆在案核與來咨所稱指定銀行按期歸還等語適相脗合昨接該商等來電云已開小股銀一百六十餘萬元分存各銀號善堂等處請歸商辦等語除按照來文再行電知外特電聞等因到本部准此查此事前因粤商籌集路股已有成數迭經本部堂照會該商赶緊選舉總理人員以憑奏明由商接收辦理在案茲准前因除電覆外合將電稿抄發爲此照仰該商會卽便查照毋違須至照會者下附岑督覆商部電云北京商部鈞鑒沁電祇悉粤漢鐵路三省合力爭回原爲保全利權起見但求路事有成無論官辦商辦本無成見現時粤商集股旣已有著自可准歸商辦前已迭次照催粤商會飭將總理路事之人迅速舉定卽當奏請歸商一面將路點交以免稽延現尙未據舉報俟舉定總理再行奏咨辦理艷（冬） 
[西報記九廣鐵路事]  
　　初十日北京電云粤督岑 
 
 

Page 4

 
 
制軍通告外務部謂九廣鐵路當由中國自造惟九龍附近之處應歸英國建築惟英國擬請中國購用英國材料及借用英國資本一節碍難照准故所訂草約應請修改倘英國不允修改則此事可聽其暫擱譯字林報 
[電飭保護辦理鐵路洋員北京]  
　　日昨外務部電致山西巡撫略謂現據駐京比國使臣照會比人沃波闊擬赴晋省辦正太鐵路事宜本部業經發給護照應請轉飭所屬俟該員到時妥爲保護云云（以） 
[兩湖千人師範擬改鐵路學堂述聞武昌]  
　　鄂督上年就兩湖書院擴充基地修建千人師範學堂曾誌本報茲已行將竣工聞鄂督之意又欲將此堂暫行不辦惟以支郡師範學堂十堂開足師範生卽可敷用其兩湖師範學堂則擬改爲鐵路師範學堂造就鐵路人才云云現尙未審究竟若何辦理也（世） 
[俄文學堂同盟退學]  
　　北京電云北京東清鐵道會社所屬之俄文學堂第一班學生以該鐵道之半部現歸日本辦理學生他日任事之途亦減少其半故請求添設他項科學爲經理人所拒絶各學生已於上月二十八日同盟休校譯大阪每日新聞 
[會議稽察各省學堂北京]  
　　學部榮尙書各堂憲會議略謂前因挽救學堂積習奏奉明諭將教育宗旨宣示應由本部通咨各省督撫飭屬速將官立私立學堂共若干處曁教員學生名數詳細查明造册咨報本部立案以便稽察其有奉行不力者卽行參處勿得徇隱（以） 
[推廣統膏捐消息武昌]  
　　八省統膏捐總辦柯侍郎現擬推廣膏捐改爲十八省統歸一律辦法聞已電商户部代奏矣（公） 
[郵政歸兵部管轄之傳聞北京]  
　　聞政府前議郵政事宜派三四品大員會同總税務司管理一節茲聞某大軍機建議傳遞信件向係兵部提塘之職務將來郵政事宜歸兵部派定實缺司員管轄以昭覈實云（盈） 
[修律大臣儗訂禁止早婚法律]  
　　北京電云修律大臣沈家本伍廷芳以中國國民之惰弱由於不重體育欲重體育須從禁止早婚入手故現擬訂定禁止早婚法律專條譯大阪每日新聞 
[中俄會商交收東三省全案二十續三月初十日]  
　　增將軍與阿提督各派員互訂奉天交地九款 
（一）由將軍保護地方助造鐵路 
（二）保路俄兵房屋糧食由我供備 
（三）遣散華兵交出軍火 
（四）毁拆全省砲台火藥局 
（五）地言安靜後再交還牛莊等處 
（六）地方歸我自備巡捕彈壓 
（七）俄派員住　京預開要公 
（八）遇事如華捕力尙不足由俄派兵相助 
（九）各欵以俄文爲准 
　　本館按增將軍所派之員卽周冕也　　 
[户部口述擬訂之欵]  
（一）兵費償欵在京核定鐵路償欵另算 
（一）東省我祇設巡捕兵其數須與俄商定 
（一）簡放將軍先與商明 
（一）每將軍處俄派文武二員武稽巡捕兵數文辦鐵路等事 
（一）满蒙曁北省各項利益不得讓他國 
（一）满洲等處我不得造鐵路 
（一）金州城歸入租界 
（一）俄代理满洲税關由我派員稽查進欵 
（一）陸路進口貨納税後免内地税 
（一）中俄借欵應攺每月付息 
（一）兵費賠欵未清我無權贖回東省鐵路 
（一）俄欲購山海關至營口鐵路該價卽在兵費賠欵内扣算所餘之數每年應還利息卽在满洲税關進欵内扣算 
（）一俄保路之兵訂明分期撤退（未完） 
[英國與那特爾之交涉]  
　　初十日倫敦路透電云殺害警察之那特爾土人業已鎗斃該犯十二名於受戮之前讀讚美歌徹夜不絶下議院議員麥克唐納爾君曾辯論英國政府干預那特爾軍律之可危 
[摩事定局後各國之交誼]  
　　初十日倫敦路透電云倫敦泰晤士報載稱英人皆盼望愛耳其西亞斯會議結局後俄法聯盟自必益固英法睦誼當必親密卽英俄邦交亦大有進步也 
[英國提議商人行船條件]  
　　東方日日報載倫敦電云英大員卓耳基君所擬之商人行船條件於凡有不諳英語口號之外國水手一槪屏絶惟彼以拉斯揩人爲英民且以彼等敏捷耐勞故甚不願阻拒之該條件内並載有攺良水手事務之辦法 
[南斐洲尙無招用印度工人之請]  
　　東方日日報載倫敦電云英殖民部次官翹其爾君在下議院宣言謂英政府尙未接得南斐洲特蘭斯哇招用印度工人開礦之禀故將來如何批答此項禀件之處未便預先發表 
[英國無意顧問俄國之税政]  
　　東方日日報載倫敦電云英外務部大臣愛華德雷君答覆大員金君謂懸揣俄國將加抽印度鍚蘭之茶税實無原因英國亦不願代爲陳説於俄因前曾氏爲説辭並無效騐也譯字林報 
[摩洛哥問題之餘波]  
　　文匯報接十一日倫敦電云愛耳其西亞斯會議意國代表已奉派至弗斯（斐洲西北摩洛哥首府）謁其君主將議結之事詳細陳明並請其隨同照准德文報接初十日栢林電云昨日愛耳其西亞斯會議將寛待猶太人及整理海岸礁石之標誌兩條公同酌定 
[駐韓統監伊籐侯演説之詞]  
　　文匯報摘紀日本駐韓統監伊籐侯於任事日演説之辭曰統監一職今　所新設余以輇材恐難勝任余將倚賴高麗及日本執政人員以及庽韓之日人爲余之臂助余願竭余之心力而爲之俾高麗日臻富强余盼望高麗日本及各國之人皆信余恪盡職守至成敗則非余所敢逆料也 
[美國礦工可免肇事]  
　　十一日倫敦電云美國白煤礦礦工數萬人已由礦主允准加增工資故目前情形當可平靜 
[摩洛哥恊商約稿簽字之期]  
　　初十日柏林電云西四月七號禮拜六（卽中歷本月十四日）爲摩洛哥協商約稿簽字之期 
[德國海軍大臣辭職]  
　　初十日柏林電云德國海軍部總長勝騰畢白蘭男爵已辭職繼其任者當爲海軍少將穆雷君譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[欽使夫人等覲見詳誌北京]  
　　両宮飭令外部照會各國駐京　署擬訂上月二十八日覲見各國使署夫人適値届期天寒雪深展期初三日駕升海晏殿覲見各國使署夫人並賜御宴是日午前各國公使夫人以及參贊隨員夫人國乘肩輿或乘馬車入東華門過景山由三座門抵福華門再换肩輿有内務府及外務部之官員在此迎接各夫人等渡過北海小橋入小亭休息少時整齊衣服自慶邸以及世那兩中堂瞿協揆聯唐兩侍郎等均在此迎接各國使署夫人等省歇之後由領銜欽使穆軌默男爵領帶换乘火車抵海晏殿按照各國欽使來華年分排列次序侍立階前夫人等分爲二列譯員爲一列慶邸世那兩中堂瞿恊揆領銜欽使聯唐侍郎等侍立階下兩側嗣兩宮陞御塺衆均恭揖卽由慶邸奉旨宣詔次由領銜穆欽使代表各夫人等奉答聖旨進賀年禧並祈兩宮聖壽無疆繼由各欽使夫人隨帶譯員按照次序各陞階向兩宮恭揖中賀年禧當日首先進賀者係駐京日使内田夫人此時由領銜欽使代爲介紹各夫人賀畢後皇太后下階對於欽使夫人等親賜懿旨然後兩宮入内而各夫人均赴客殿陪宴各使署領銜欽使譯員等退入别殿與慶邸世那兩中堂瞿協揆等公宴下午二點半鐘宴畢自各欽使之夫人領銜穆欽使以及譯員等一律回署又聞是日李蓮英亦在照料云（閏） 
[奉省糧租不易徴收奉天]  
　　奉天省糧租向來徴收數目極微蓋因田畝多係開國時王公勳戚食采分封之地有槪免丁糧之説以致不能過問近値庚子變亂以後盛京户部檔案全失更無考查趙次帥刻擬整頓糧租一項苦無善策已咨取直隸辦法章程斟酌仿辦緣直省亦多旗地也（丙） 
[奉省各項税捐名目奉天]  
　　奉省各項税捐名目與内地各行省迥殊茲特調查開列如下牛馬税木植税鹽釐補徴鹽釐附帖税船規凑掛河税河口糧貨税車捐邊門車捐附繭税剪課絲捐土藥捐估徴畝捐附燈膏捐八釐捐河防捐斗秤捐煤炸捐附銷場税東邊過路税火車税酒税燒鍋參票附菸捐期糧捐礦税漁税（丙） 
[改良商務報將次出版北京]  
　　商部向辦之商務報係由吳部郎承辦惜用人未當以致辦理不善所出報章除派銷各省府州縣外竟無一人聞津該部各堂以現在振興商務端賴報章啓牗商智鼓舞商情部郎旣辦理不善應卽撤退現改派章主政宗祥總理卽於商部衙門設立報館加意改良大約月半前後卽可出報（同） 
[刑部編輯審判全書北京]  
　　日昨刑部各堂以現在法律學堂將次開辦此後不小裁判人員惟須將近年本部審判案件及各項批牘将法律館一併編輯成書頒發京外法律學堂以備各學員考鏡現已諭飭司員清查檔案矣（以） 
[學部擬設研究所北京]  
　　聞學部堂憲擬在本部設立研究所以備各學堂監督堂長教員人等於星期到所討論學界事宜如有條陳改良學務准令各抒已見（以） 
[批准提卷費以興女學九江]  
　　德化縣舉人羅大佺具禀九江府署畧謂光緒三十年春會由舉人徐庭蘭等創辦民立女學一所聘請本邑蔡本張女士爲教習　學者雖不乏人祇以的款全無辦理甚形支絀若不設法維持未免難於持久正在公同商酌適有先在同文學院就學之本邑萬女士前由日本遊學歸來現住本城擬就湖北女學之聘舉等以萬女士未赴東瀛之先其學識已有可觀旣在日留學四年各科學更自精進因向挽留擬聘爲本邑女學教習惟該學經費絶無籌措實甚費力再四思維查有本邑攷試卷費一欵名爲小賓興每年約計八九十串之譜向由附貢王元益經理兩年來因無攷試已存錢二百串左右擬請將該欵所存及以後常年租錢一併撥歸女學堂充作常年經費云云刻已由府尊孫景裴太守批准矣（本） 
[中學堂監督易人温州]  
　　温州中學堂創辦有年初由陳　農大令監督雖未完美尙稱熱心近因陳君服闋擬卽進京改委府學教授朱眉生爲監督茲因朱不勝其任學生嘖有煩言月志嚮學者紛紛出堂朱知難而退目請另擇賢能接管現錫太守已咨請學務分處派人監督聞學務總理孫仲容部郎感冒在家故委派何人尙未定見（林） 
[東邊道常川駐省奉天]  
　　東邊道本應駐紥鳳凰城現實缺張金波觀察锡鑾因總辦全省營務處事繁責重故常川駐省每季親往東邊巡閲一次以重職守（丙） 
[潯道禁止運米出口九江]  
　　米榖價昻民食維艱省憲飭潯關自三月朔起禁商販運米出口兩個月以蘇民困（治） 
[總巡被匪戕斃廈門]  
　　提署總巡李海鵬於二月二十八日晚出轅巡查各街行至寮仔後某妓院門首時已十二點鐘有匪黨多人迎面而來拔刀亂砍致李腸胃併出立時倒地斃命次晨廈防同知原司馬臨場騐視頭面身軀共有刀傷十九處塡明屍格卽飭棺殮一面會營嚴緝兇手究辦（音） 
[出示勘路購地杭州]  
　　浙江鐵路以杭省爲中心點先行建築業經出示等因曾紀本報現須卽日勘測所需軌道之民地悉仿甯滬路章給價以昭公允故又發出簡明六言示諭分貼城廂内外云照得開辦鐵路原爲裕國便民路宜先行勘定隨時插標記明俟後測量齊全給價一律公平倘有阻擾滋事定卽提案嚴懲（委） 
[示禁花會紹興]  
　　紹屬花會爲害殊甚茲新昌縣楊古　大令蒞任後嚴行查禁并懸示言云現奉上憲來文嚴禁賭博花會倘有營縣各衙書吏共差作祟得規包庇抽頭飭卽立拿詳辦似此嚴札頻頒豈可置之膜外况查賭之害人必至家敗名隳本縣深惡痛絶迭已嚴申告誡茲再遵札示禁務卽一體悛改再敢違犯包庇惟有拿辦治罪（目） 
[今日尙有各省新聞及本埠新聞均列入第三張閲者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[江督不允護蘇撫奏請開缺蘇州]  
　　護撫蘇濮紫帥前因患病請江督周玉帥代奏開去藩缺茲聞紫帥已接到玉帥電復略謂時事多艱需材孔亟應請仍延陳蓮舫徴君悉心調理乞勿遽萌退志云云（接） 
[松府與蘇府互調傳聞蘇州]  
　　蘇州府許子原太守因與新撫陳筱帥至親循例禀請江督代奏迴避一面禀請撫藩二憲先行委員代理茲聞官塲傳述上憲擬與松江府戚太守對調未知確否 
[電詢是否注意寶山主簿遺缺蘇州] 　 
　　候補佐雜錢怡生少尹昌訓素蒙上憲器重歷當釐捐優差前辦南渡釐局時未届一載虧空至四成七上憲知之急下札調辦盤門釐卡嗣經撫憲查悉飭追南渡虧空銀兩少尹遂托故辭差回嘉善原籍現復實力運勳冀得某缺日昨有藩署中人電致少尹探得其原電云嘉善開化學堂怡鑒寶山主簿遺缺然否速電復口説者謂寶山縣主簿爲蘇省第一優缺也（接） 
[松屬帶收串捐不准撥充習藝所經費蘇州]  
　　松江府屬華婁等八廳縣會禀請帶收串捐每張收錢十文以半充學費半充習藝所經費可否請自三十二年上忙起捐等情經署藩司朱竹石方伯以帶收串捐充作學費錫金等縣曾禀准有案該屬華婁等縣因學堂經費不敷援案請辦串捐然地方膄薄不同未可一律仿辦應由府體察詳復至建設罪犯習藝所已由臬司明定賞罰章程責成各府縣捐廉興辦通飭在案且現在各屬禀報舉辦均未請帶收串捐未便由該府屬遽翻前案已分别飭遵矣（永） 
[惡姑枷示游街蘇州]  
　　白塔子巷惡姑周張氏卽汪張氏虐斃養媳一案經長洲縣陳大令禀准上憲先行枷號游行示衆然後再行研訊收監候辦其游行之牌示云無辜慘斃養媳游行六門示衆限满收監候辦（接） 
[滬城官事]  
　　統帶南洋常備步兵第八標兼留防步隊節制吳淞各處砲台事宜保送知府翰林院編修周价人太守維藩由淞來申昨至道轅禀辭回淞○統領蘇捕飛划營前太湖恊鎭徐輔臣總戎錦堂貨捐局總辦鐵松巖太守候選縣丞王二尹佶雲二尹鵬昨均因公先後到道拜會禀見（事） 
[晤商要公]  
　　昨日上海道瑞觀察命駕至洋務局接見候補道汪觀察瑞高高觀察蔚晤商要公畢復傳法廨讞員陳楚生大令曾培到局詢問要公（事） 
[滬道擬收回閘橋馬路路權]  
　　滬北閘橋東首沿河之馬路一條本非租界因由工部局修砌故派捕巡邏至新閘橋止茲聞道憲瑞觀察擬將該路收回俾將來舉辦警察得以擴充地址云（力） 
[日本領事宴賓]  
　　日本領事永瀧君大阪商會屈啓次郎等于十二日恭請商約大臣呂尙書關道瑞觀察並蔡和甫閣讀等會宴（宜） 
[警務學堂開學]  
　　滬南總工程局新招警察學生一百二十名現由總董聘請留學生龔颺生爲正教習金竸向爲副教習吳文卿爲譯員於初十日在小南門警務學堂取齊今日由總董禀請道憲瑞觀察前往點名開學（尺） 
[選充道轅偵探]  
　　聞滬道瑞觀察以道轅需一偵探特令英美讞員擇尤挑送經讞員選得前裁之廨差楊錦卽楊荆山人甚幹練禀道承充每月工食洋四十元蘭 
[請給護照]  
　　湖南長沙農業學堂委員候選通判李别駕因公來滬携有行李雜物一百餘件刻緣急欲返里故投道轅禀請瑞觀察給發護照咨關騐放（事） 
[米行會議述聞]  
　　昨報記滬南元吉泰米行棧房門前堆放没簍被小車夫王裕潤卿兩人碰壞索賠口角總工程局三十二號巡士王金萬查見拘拿該行學徒丁振林棧司張阿安不服與該巡士互相扭毆被局訪悉當將丁張提訊責押車夫斥釋一則茲聞元吉太行主以照章祇能議罰不應責懲故於昨日邀集同行數十家在龍王廟會議有公禀道轅察辦之説（尺） 
[英租界火警]  
　　昨日午後二點鐘英租界福州路西首胡家宅舒同壽藥鋪不戒於火至四點餘鐘始息共焚去該藥鋪店面三百零二零三零四號屋三幢西貼鄰三百零五東貼鄰三百零一號五幢對面三百六十一六十二號油酒雜貨店三百六十三六十四號麵館屋四幢其羣仙戲園之門面雖未焚去而戲檯看樓已遭毁及火滅後捕房以該藥店連次肇災實屬漫不經心特飭各包探嚴查起火情形詳細禀復（力） 
[令節停公]  
　　明日爲清明令節公共公廨讞員關司馬照例飭承照會英副領事停訊一期（力） 
[法廨停訊]  
　　昨日爲法公廨堂期中西官因别有要公故咨照捕房停訊（臨） 
[飭查小工罷工情由]  
　　太古碼頭各小工因工頭减給工資致有罷工之説事爲捕房訪聞飭探查得向章第天工資洋二角近忽改給錢一百七十文故各小工嘖有煩言所有虹口帮之在該處工作者傳聞决意散去餘人並未停工云（深） 
[捕房包探按月加給車資]  
　　英美租界捕房以近來百物翔貴包探所領薪水不敷辦公故每月各加車資四元以示體恤（繭） 
[派捕保衛洋商住宅]  
　　美租界捕房近以華洋交界之處迭出盜案新靶子路一帶洋商住宅甚多亟宜思患預防爰特加派印華捕多名赴彼徹夜巡緝以資保衛（似） 
[新閘大王廟定期賽會]  
　　新閘路金龍四大王廟年例每於三月間賽會一次今届廟中首事定於本月十九日舉行由廟董禀請捕房核准給照是豈不可以已乎（力） 
[大令驗屍]  
　　浦東瀾泥度茂生紗廠工頭張祥生誤將小工周妙生毆斃由二十四保二十四圖地保到縣請騐江大令於昨午後帶同書差刑仵渡浦前往飭仵驗得周委係被毆後氣閉生死大令親視無訛飭將屍棺由尸親具領一面緝兇究辦（嚴） 
[西牢又斃押犯]  
　　王福生前因犯案判押西牢五年昨晨因病身死由捕房飭傳地保收殮（似） 
[上海縣案]  
　　北新涇巡局函解孫培生顔瑞華朱寶正徐德興等到縣前晚奉汪大令研訊原告事主沈占三供住陳家渡於初七夜被盜初八日恊保報緝初九早上忽見盜犯五人經過報局拘獲内有徐德興身穿之羽緞馬甲白絨布衫均是原　被刦之夜顔瑞華欲砍小的潛伏被中始免然胞弟炳生等男女五人俱被盜　拒傷求究詰之孫顔朱三人同供均在太古碼頭爲扛夫因悉鐵路造至崑山由戚于生邀往扛運石塊初九早隨戚至曹家渡被指爲盜由局獲解案下求鑒戚干生供詞 
相同徐德興供馬甲布衫在老北門外購買並非刦贓大令問解案之鐵鈎何來朱供是扛糖包所用大令飭仵騐看沈炳生頭肋被砍屬實飭自　治孫等五人押候查明再鞫○陳章控陳志莊代沈國祥將方單六紙抵去洋一百五十元久下　贖等情亦奉提訊陳章呈據求追陳志莊供代陳經手將方單三張抵洋廿六元沈國祥供抵據雖係小的出面祇用洋十元現願歸還餘洋係陳志莊陳海祥陳亦祥王鍚卿四人分用大令判志莊交保催追用洋之人措還違千提究○張順卿卽長腳順卿與胡瑞龍前押攺過局私出由巡士獲解到縣判張收押外監胡押待質所在案胡今期满開釋張亦國病求請交保大令判張覔妥當兩人連環保釋如再犯事併究不貸（宜） 
 
 

Page 18

 
 
[總工程局紀案]  
　　北巿平和洋行向南巿董家渡時大有羊毛店定買蔴過期不交經該洋商禀明領事照會英公堂移請總工程局提店主時焕章歸案訊追總董准卽飭提因時不在滬上由探回局禀復○北巿後馬路如意里劉某承辦浙江銅圓局所用焦煤被船户徐杏國屢次少交議令減賠十五包詎尙遊約不付經劉函請總工程局提究前日由孫明府提訊劉遣夥王清泉投案求追徐稱無力求减明府判押候繳釋○毛家衖孫桂堂剃頭店被同業談毓生碰碎玻璃窗扭局禀控明府訊得係挾嫌所致判談責手心五十下○胡金寶在王家碼頭裏街茗馨園茶館門前悞踏九十七號巡士之足竟被巡士打傷足踝扭局禀控明府判該巡士罰洋四角以儆○銅匠周阿濤路見昇昌機器店學徒與婦女同行疑爲引誘糾人攔住毆打被巡士拘訊判押攺過局在案茲緣患病由母舅投局禀請開釋明府准之（尺） 
[英美公廨晚堂案]  
　　李成山姦佔苪桂香苪橋郎之胞妹福妹一案前晚奉襄讞孫明府提訊李供與女同宿四月願嫁小的爲妻求察訊之苪供妹已許配别姓不能嫁李女父苪品餘供福妹不守婦道應請押禁苪福妹供年十八歲餘與李同明府以女無恥判發棲流所一年李押本廨半年完案○朱甫銓卽松舟控著名賭棍袁嘉生誘騙洋五百餘元奉訊押傳見証覆究已志前報前晚亦奉明府提訊原告投案求追經勸之黃雨田供此事曾經向袁勸過願出現洋三百元票洋二百元是實訊之袁仍堅不承認明府以供証確鑿未便狡賴判還押候比（當） 
[英美公廨早堂案]  
　　黃法記木作塲屢次違章送案判罰前日又向馬路抛擲爛木捕頭飭探傳至公堂請訊黃延雪門律師聲稱該作塲另有工頭盧香香黃法記乃係總包所有工人違章各事應歸盧姓管束或傳違章之郭春濤訊懲况黃當時並不在滬請察質之郭供爛木實係無心墜下監工之張文泉亦供事出無心以後定當謹愼襄讞孫明府商之英副領事判黃交原保俟下禮拜一堂諭飭遵○同裕莊主吳春九被申康等六家環控圖賴票洋訊飭補提人証在案昨由包探續獲陳仁生王祥初二人解訊其潘菊生在法捕房管押候再送案明府以和美兩國商人亦有控案判押候照會美領事並函請和領事於下禮拜二會訊○舟子張金泉有意將老公茂之羽綢一箱搬置源豐太所駁貨物之内經失主查獲報探解究明府判押本廨兩月○錢阿三胡阿二串竊鮑洪順家火鍋水烟袋等物報捕解究判錢押一月胡無干省釋○徐渭榮控王阿三等在馬立師路凶毆經包探查係朦控解請中西官訊明移送法公堂究辦在案茲經捕房查得徐不應揑誣復飭傳訊徐供實因王等挽人懇求故而攺供法公堂已將王等開釋求察明府以其起滅自由判押捕房十天○茶館主朱根山違章任人賭博由探傳究判罰洋四十元充公○衛杏生乘醉向開花烟間之高李氏調笑經捕喝斥反敢凶毆扭請訊辦明府判押捕房兩月○染司宋明奎向王泉桂拆梢洋十元不允行凶報捕解究明府判押兩月满期遞解○陳阿四强攫沈阿榮櫃上洋七元昨日覆訊中西官以人証確鑿判押捕房兩月○過犯錢阿全掩入同慶公等家竊取衣物由探拿究明府以情罪較重押候禀道請示○鮑阿法控車夫陳玉應竊去衣包一個報探解究明府判押兩月贓给失主○曹長明竊孫錦堂衣包一個由探拿請訊辦明府亦判管押兩月所有失主酬勞包探洋六元當堂飭捕頭取去轉給○莊夏春張廷文酒醉將郭瑞倫凶毆報探解究明府判各押一禮拜○俞阿土見瞽者邵阿狗與女人童氏姘識意圖拆梢報捕解究明府判俞押兩月工作○倫章造紙局朱培初控應桂馨股分糾葛應供朱入股不明禀求將局發封經關司馬准卽簽差恊探發封去後昨朱延律師博文穆安素應延律師愛理思投案候訊捕稱朱入西班牙籍已有一月應請照章免封明府判一併退去候照會西班牙領事查復再訊（當） 
[法租界捕房事]  
　　積賊王少裕陳阿三竊得羊皮數張爲包探拘入捕房奉諭押候解堂訊究○剪綹賊顧阿炳屢辦不悛前日又在新租界摸竊途入銀洋爲探拿獲捕頭亦命押候解辦○汪玉山戴阿二昨至某客棧圖竊爲事主覺察扭送捕房飭押候辦（臨） 
[美租界捕房事]  
　　昨有日兵二名乘醉至蜜勒路某粤妓院胡閙並奪取邱阿二皮匠担上之鐵器將該妓院門牕亂擊邱向索取亦被凶毆由四百廿號等捕將二日兵拘入捕房旋由日領事署函致捕房保釋○某西人醉臥於張阿二東洋車内由捕帶入捕房押至酒醒釋出○馬夫陳阿毛違章搭客至七人之多由捕拘究旋卽釋出聽候出單傳訊○塘山路永泰協木作走失學從邱阿毛一名由作主報請飭查捕頭允之（似） 
[正字]  
　　三月初七日本報登情願繳捐開賭之異聞一則内燒料小毛實係小馬之訛並非小毛惟蘇垣恰有小毛其人故特爲之更正以免混淆 
 
 
 

Page 19

 
 
   
 
 

Page 20

 
 
宮門抄正月初五日肅王謝管雍和宮事務恩方培愷預備召見召見軍機方培愷 
署山東巡撫直隷布政使楊奏爲東海關常税一年期满徴收正額並額内外盈餘有盈無絀摺 
頭品頂戴署理山東巡撫直隷布政使臣楊士驤跪奏爲東海關常税一年期满徴收正額並額内外盈餘有盈無絀恭摺仰祈聖鑒事竊查東海關常税每年額徴正額銀五萬両額内盈餘銀一萬二千兩額外盈餘銀八千兩光緒二十二年經前撫臣李秉衡遵旨嚴核關税提欵充公摺内聲明以上正額盈餘均照實數報部不准再有短收賠繳名目並叧提充公銀二萬兩至二十五年又經前撫臣毓賢清釐關庫續提充公銀二萬兩先均報部候撥嗣皆撥充營餉旋於光緒二十七年九月初十日准外務部咨各關常税在口岸五十里以内者歸新關兼管於十月初一日開　常税收數内提出一成經費交本口税務司又准行在户部電開各省常關自十月開辦起暫按每月提出二成解滬又准外務部咨據總税務司申稱烟台户關常税耗銀應歸税數造報各等因先後飭據東海關監真登莢青道李希杰以常税自税務司兼辦後未能再將從前節省清釐名目劃出請自光緒二十七年爲始一律實徴實報不得少於往年徴報之數免去節省清釐名目統歸正税開支等情詳請咨部議准各在案所有光緒三十年二月十七日以前徴收銀數業經奏報在案茲據東海關監督登萊青膠道何彦昇詳稱自光緒三十年二月十八日起扣至三十一年二月十七日關期一年届满止税務司兼管徴收百貨税銀十萬六千三百八兩零隨徴一分耗銀一萬六百三十兩零零星雜欵銀九千六百三兩零在口岸五十里以外所轄南北大小各口徴收内地商船百貨税銀三萬八千三兩零隨徴一分耗銀三千八百兩零菸酒加徴一倍税銀六百一両零計共徴收税銀十四萬四千三百十一兩零隨徴一分耗銀一萬四千四百三十一両零雜欵銀九千六百三兩零菸酒加徴一倍税銀六百一兩零除隨徴一分耗銀及税務司兼管烟台常關所收雜欵曁奉文加征烟酒一倍税銀不入額數外所有徴收常關及各口正税共銀十四萬四千三百十一両零較諸正額及額内外盈餘有盈無絀業將支存銀數列入本屇常税四柱册内至本届所收　銀一萬四千四百三十一兩零内應支税務司一成經費内閣及翰林院户部户科等處飯食並各口委員書差經費共用銀八千四十五兩零尙餘一分耗銀六千三百八十六兩零專欵存儲候撥造具清册檢同紅單呈請奏咨前來臣覆核無異除將册單咨部查照核銷外所有東海關常税一年期满徴收銀數緣由理合恭摺具陳伏乞皇太后皇上聖鑒訓示謹奏奉硃批該部知道欽此 
宮門抄正月初六日阿王請假五日黃伯請假十日車王續假十五日大額駙續假五日張英麟等同鄉官謝恩延侯假满請安召見軍機毓亨皇上明日卯正二刻升中和殿看版 
川督錫奏爲川省三十一年十二月分籌還新定賠欵所需匯費照案支給作正報銷片 
錫良片再據布政使許涵度署鹽茶道沈秉堃滇黔鹽務局補　道趙藩詳稱光緒二十七年八月奉文新定賠欵四川省每年派銀二百二十萬兩匀分十二次按月攤撥先期解至江海關道轉付每月應解銀一十八萬三千三百三十三兩三錢三分三釐又每次應補關平銀三千一十二兩一錢六分六釐六毫歷經提前匯交解到光緒三十一年十一月底止在案現値十二月分還期將届應仍提前籌解茲於司庫捐輸肉釐等欵項下湊集銀一十八萬三千三百三十三両三錢三分三厘又補平銀三千一十二両一錢六分六釐六毫共銀一十八萬六千三百四十五兩四錢九分九釐六毫於三十一年十月二十八日發交官商各銀號承領限令十二月初一日匯赴江海關交納作爲川省三十一年十二月分籌還新定賠欵所需匯費照案支給作正報銷等情詳請奏咨前來除分咨外務部户部兩江總督江蘇巡撫查照外理合附片具陳伏乞聖鑒謹奏奉硃批該部知道欽此 
川督錫奏爲各省督撫曁司道等官捐助義振鉅欵請旨一併交部從優議叙片 
錫良片再賑欵浩繁竭一方之力不能自救是以告陳災况幸賴各省督撫臣曁司道等官雖當籌措板艱之際莫不惠分金粟誼重恤鄰而直隷總督袁世凱在天津設統捐局月有撥濟前工部侍郎盛宣懷於去年七月匯解規銀五萬兩急賑尤資其力河南巡撫陳䕫龍上次水災卽捐廉銀一千兩此次報旱又再捐銀二千兩無分區域共任解推其籍隷川省之署黑龍江將軍程德全湖北藩司李岷琛亦各捐銀千兩以拯梓桑茲於饑鴻安宅之餘感念仁施應得逹於朝聽直隷總督袁世凱兩湖總督張之洞署兩廣總督岑春煊調任閩浙總督前陜甘總督崧蕃雲貴總督丁振鐸陜甘總督前陜西巡撫升允開缺兩江總督魏光燾河南巡撫陳夔龍湖南巡撫前江蘇巡撫端方調補山西巡撫前任廣東巡撫張人駿調補浙江巡撫前山西巡撫張曾敭江蘇巡撫前湖南巡撫陸元鼎陜西巡撫前貴州巡撫曹鴻勛安徽巡撫誡勳調補廣西巡撫前雲南巡撫林紹年開缺陜西巡撫前江西巡撫夏旹開缺浙江巡撫聶緝槼前工部侍郎盛宣懷署黑龍江將軍程德全署貴州巡撫湖北臬司岑春蓂湖北藩司李岷琛河南藩司瑞良陜西藩司樊增祥廣東藩司胡湘林均應請旨一併交部從優議敍其餘募集義賑等捐尙有京外文武各員俟捐務完竣叧行聲請理合附片陳明伏乞聖鑒謹奏奉硃批着照所請該部知道欽此 
宮門抄正月初七日希朗阿假满請安張亨嘉謝開去大學堂差使恩慶王錫公各續假五日全福文泰各續假十日關防衙門奏十五日大高殿拜表振貝子行禮掌儀司奏十一日祭奉先殿載揀行禮召見軍機皇上明日夘正二刻至太廟行禮畢已正升保和殿筵宴蒙古王公 
川督錫奏爲藩司許涵度設法集捐早籌糧運精心果力懇恩賞給該藩司頭品頂戴以昭激勸片 
錫良片再川省連年災歉儲積一空各省亦均公私困竭勸捐已久成弩末此次賑務較往年尤爲棘手幸賴藩司許涵度設法集捐早籌糧運派員查放精心果力措置井井有條故雖欵絀地寛災民皆得拯濟查上年署藩司馮煦辦賑出力經奴才奏請賞給頭品頂戴已邀特允今許涵度事同一律而繁難倍之自應籲懇天恩賞給該藩司頭品頂戴以昭激勸出自逾格 
 
