# 1909 - 341 - 4913243

 

Page 1

 
 
   
 
 

Page 2

 
 
   
 
 

Page 3

 
 
　　本報創設以來生垂四十年久已風行遐邇現爲益求完備起見自二十九日起改用上等潔白紙張廣搜材料擴充内容并延聘畫師將新聞小說各處風景擇其有趣味者繪成畫圖報一大張按日石印附送以答閱報諸君期望之厚意諸君如有緊要函稿各種專件尚乞不棄隨時郵寄本館登錄以匡不逮則更幸甚[  本館同人謹啟]  
論說 
[贛路風潮感言]  
　　嗚呼。鐵路至今日。已陷於外人勢力圈矣。有草约者據約妄求。無草約者。恃强干預。苟有一隙之可乘。即横肆其狼噬鯨吞之手叚。豆剖瓜分。任意干涉。有欲令人不求助於彼而不得者。茫茫禹甸。日俄雄視於東北。英法鴟張於西南。滬寗築而江南一帶之主權日削。津浦築而黃河流域之勢力益張。遍觀各行省。其待成爲完全自辦者。寥寥無幾。何江西各股東。猶不思爲外侮之禦。而斤斤焉鬩牆之爭耶。 
　　溯自贛路開辦以來。亦旣六年矣。此六年中。其所謂贛路之成績者。約可分爲三叚以全線言。計共二百四十餘里。乃由九江至德安。約百餘里間。僅塡土方。其鐵橋鋪軌事站等役。尚未計及。由德安至建昌約數十里。僅經實測。尚未購地。更未填土。由建昌至省城。約及百里。僅經丈量。尚未實測。更未購地填土。開辦四五年。用欵百餘萬。大工告成。杳杳無期。而郵部且迫之以宣統二年一律告成。如届時尚未竣工。即由郵部會同該管督撫另籌辦法。是則爲贛路股東者。宜如何盡心竭力。以冀成功奮澠池之翼以收桑榆之效。光隂冉冉。轉瞬即届。與其待郵部收回官辦。。别籌善法。何如及今未去之光隂。開誠布公。徼倖萬一。顧乃計不出此。催丅則蜚語中傷。百出不已。招股則章程收據。歧出不窮。始則勸股與派股。各生意見。繼則勸股與公司。又起齟齬。終則謝黨喻黨。操戈同室。孤注一擲。釀成八月。二十七日之風潮。股東非股東。互相詬詈。迄今數月。尚未大定。尤其甚者。勸業道之勸解。則且斥之爲不公矣。以退職相要挾。以訟案爲歸束。其始失之毫釐。其繼遂差以千里。謂爲謝是乎。則謝固受人指摘矣。謂爲喻非乎。則喻亦有詞自解也。記者今且以局外人平心論之可乎。 
　　考風潮之所由起。實起於喻兆蕃之不得爲總理耳。當賀贊元舉喻爲總理時。經郵傳部批駁不准。嗣又呈請馮撫求予奏派。馮撫恐大傷京官感情不敢批准。是時京官聲勢。赫奕一時。謝御史遠涵主持於外。閔部郎荷生協力於内。而喻黨志事。因以不成。喻兆蕃由是遂廣托友人。私購鐵路股票。股東會會塲。蓄謀一逞。此實喻氏之本心也。萬維坤等目之爲處心積慮。冀攬公司全權。倛言良是。然必謂其冒充。股東。則失實矣。喻黨不云乎。當日入塲劵。概由公司所給。夫公司旣給以入塲劵。是明明認之爲股董矣。即曰串借。在公司何不辨明於前。靳不給予。電部力爭。乃必待蹂躪會塲以後。而始指爲結。黨營。私之罪案。此其失之在公司者。查喻黨在會塲肆意反對拍案喝罵。此其過之不可揜者。而乃猶曰居間調停力主和平。勸業道且目之爲和平磋商。夫誰信之。然萬維坤當日亦嘗大爲反對。亦嘗宣言本日不開票。搗毁票匭。亦嘗宣言此係股東之事。與議員無涉。此其事之是非曲直。昭然在人耳目間者。夫當會塲爭執之時。謂必一人罵。一人不罵。一派肆意激烈。一派主張和平。可决言其必無是理。記者竊以爲此固不必辨也。特喻兆蕃旣購買股票。平呈驗於平日。必待明日開股東會。乘公司忙迫不。暇詳察。突於其時托友將代買各股票。赴公司騐明。要挾總協理先發入塲劵。是其有心串陷蹂𨈆公司。殆所謂司馬昭之心路人皆知之者。而猶必揜著。其跡紛紛訴凟一若贛路各股東皆爲小人也者。其然。豈其然乎 
　　要之。同舟遇風則彼此相救。兄弟急難。則外禦其侮。贛路在今日。外旣怵惕於列强之要求。内復被壓迫於郵部之勢力。所謂其亡其亡繫於苞桑。 
 
 
 

Page 4

 
 
捍衞心腹之不暇。尚何暇自繼斧斤以披其手足耶。不觀粤漢之已事乎。商辦數年。紛爭不已。匪勸股之不力。即意氣之競爭。荏苒數年。而四國之借欵已爭承其後矣。雖中朝諸老。日以維持商辦爲宗旨。地方旣有的欵。借債自應擱置。然今日大局。勢成騎虎。挽回與否。有不可知。哀哀。贛人何不幸而重蹈其轍耶。 
專電 
[電一（北京）]  
　　直督陳夔龍昨日召見時攝政王垂詢鄂省新政情形並張相督鄂時政績制軍奏對後王甚嗟嘆謂卿到任後仍當以張文襄爲師始終勿懈 
[電二（北京）]  
　　日内將舉行御前會議攝政王以前次會議聚訟盈廷毫無歸宿仍欲派慶邸充充會長世中堂力勸慶邸勿辭 
[電三（北京）]  
　　政務處今日（初二日）會議荷屬領事一面由荷使向該外部速訂專約一面令各使臣就熟悉僑民情形人員酌量保送以便委派 
[電四（東京）]  
　　日本此次帝國議會重要問題如下（一）輕減地租（二）新勞働法（三）官吏增俸（四）整理稅制（五）改正商法（六）改正關稅（七）改革敎育制度及開發北海延長鐵路改良港灣等件 
[更正]  
　　昨報專電新直督陳奏劉安泩等捐欵請奬一則泩誤作溎劉君係直隸候補道現由陳督奏請賞給頭品頂戴 
緊要新聞一 
[御史注意資政院與京外官制北京]  
　　某御史奏資政院爲上議院始基於立憲前途關係至爲重要總裁有表率全院之責原任大學士孫家鼐自總裁該院以來毫無振作現値孫家鼐開缺應簡學識兼優勲績素著者充當遺差庶於院務稍有裨益又奏京外官制屢屢更改徒資紛擾蓋更改一次必有一次之調動現在議訂京外官制應飭從長覈議爲一勞永逸之計奉旨政務處憲政館知道 
[外部電查洋人居留内地情形北京]  
　　外務部日前有電致各省督撫飭詳查洋人之在内地居住者因洋人在中國貿易居留照章必須在通商口岸居住近來如山東之德人屢起交涉故俟各督撫查明之後即與各駐使再商辦法 
[駐藏大臣咨送駐兵險要地圖北京]  
　　駐藏大臣昨咨陸軍部文一通聞因陸軍部擬在西藏駐紥新軍以資控制惟西藏轄地甚廣無從着手曾經派員前赴該處考查地勢並電飭該大臣派員將西藏應行駐兵各險要詳繪圖說送部查核現該大臣特派測繪生將駐兵各險要詳細繪圖共有行應駐兵之要地十餘處聞該圖頗爲詳備故特呈送陸軍部查核 
[軍事研究所開辦期北京]  
　　軍諮議處濤郎兩貝勒與陸軍部督練處商定在部處附近地方建築軍事研究會塲一區以爲部處軍鎭文武官員互換智識之地並准紳民人等隨時陳遞軍事條陳現已在安定門大街棉花胡同建築會議廳堂及軍事研究會塲並作講武堂之用年内工竣下月奏明開辦 
[大學士升轉近信北京]  
　　聞資政院總裁一缺攝政王頗屬意陸協揆潤庠樞府王大臣刻已擬定鹿相國轉升武英殿大學士陸中堂晉升體仁閣大學士開去吏部尚書一缺即請奏簡充資政院總裁所遺協辦以戴軍機升充吏尚以林紹年升授本月初十日前即可發表 
[粤督電請劃分廣州將軍權限北京]  
　　四川總督與成都將軍劃分權已限由趙制軍奏准聞兩廣總督袁制軍因蒞任未滿三月即被增將軍祺參劾心甚怏怏現有電奏到京請仿照川省將廣州將軍與粤督劃分權限以泯意見而杜爭端未知政府允如所請否 
[預備爭回安奉路警權北京]  
　　日前政府電致東督錫清帥囑其在安奉鐵路尚路一帶設立巡警總局先行廓清地方以備向日本交涉收回安奉鐵路尚線之警察權惟聞日本持之甚堅恐未易達到目的云 
[烟濰鐵路集股自辦詳誌山東]  
　　日前漁業公司總辦王季樵持郎自省歸烟後各界又開會報告該路現擬辦法僉謂譚君 
 
 

Page 5

 
 
   
 
 

Page 6

 
 
街設立日本郵便滙兌局商民頗稱利便延邊金融權遂操縱於日人之手刻陳簡帥巡邊至此親帶官帖一百萬吊來延設立官銀欽分局札派譚令爲總理凡有滙欵至永衡官銀錢總分號各地者無論欵之鉅細一律不加滙水冀挽已失之滙兌利權現該分局已經開辦矣 
[京師近事]  
　　日前外部代遞伍星使廷芳錢星使恂封奏各一件聞伍摺係陳美洲華僑情形錢摺係詳述海牙和平會近事 
　　郵傳都徐尚書二十日前赴西陵預備德宗景皇帝行週年禮現已事畢於二十一日晚乘專車回京聞因東省某項路政甚爲棘手經某大臣與諸王大臣議商徐尚書熟悉該省情形擬卽奏派徐尚書赴東與錫清帥會商辦法故尚書特托還京師云 
　　滿蒙文高等學堂開設多年程度頗高月前各學生接到家書均係催其退學速歸爲保衞地方之計現籍隸東三省者已紛紛請假堂中學生幾去大半該堂大有難於成班授課之勢并聞殖邊學堂亦稍受影響 
　　保定軍官學堂自陸軍部劃歸軍諮處後特將章程規則大爲改良並擴充一切所有二班速成科員已于日前畢業由濤朗兩貝勒派員往保發給文憑刻又續招新班分飭各省保送合格軍官在軍隊經驗著有成績者每省額限若干名給咨先行赴處投到以便擇期在堂考選 
　　度支部澤尚書近與農工商部溥尚書議訂劃一礦稅辦法昨已咨行各省設查礦政局務將全省礦産徵稅數目以及煤窰領照章程與夫經營日期官商股本礦地界址均須切實查核列表附注限十月内覆部 
　　議設樞密顧問一事迄未實行兹聞此事已從罷議因某樞臣言新内閣制度未定將來軍機處是否存立尚未可知且此項人員甚難遴選如或不能詳審反易貽悮大局似可勿庸建設云云各樞臣多以爲然此議因之作罷 
　　前陜甘總督升吉甫直隸總督端午橋兩制軍均係壬午順天鄉闈孫文正公總裁之門生日昨兩公到孫府祭哭師門均甚感慟云 
時評 
[欽使騷擾之消息確歟]  
　　明之季世。宦官貂璫。宫中侍衞。藉欽差之名。四出騷擾。鷄犬不寗。論世者或謂非國家之福。乃不謂今日者上有英明嚴厲之監國。而欽派入藏頒發恩詔之侍衞等。帶領驍騎校包衣等數百人。沿途需索。任意鞭撻。幾動鄉民公憤。而爲御史所揭參。嗚呼。豈不異哉。 
[挽回借欵之目的逹歟]  
　　川粤漢借欵風潮。至今始有挽回之希望。駐美欽使因美政府會議以有主權者作抵。而奏請從速作罷。湘鄂士紳因有機會可乘。而合。力要求停議。部員因湘鄂人心踴躍。資本。可靠。而電告未便硬借外債。徐尚書因信任部員調查之確實。而宣言維持商辦。御史因同鄉京官之運動。而奏請收回前議。内外一心。同聲抵抗。則川粤。漢之借欵。或可逹。挽回之目的也歟。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘撫複選資政院議員長沙]  
　　湖南諮議局各議員互選資政院議員五名加倍選出十員姓名票數已誌前報現經岑中丞複選五人選定羅傑淂魯璠瑪錫仁唐右禎向燊等五員已經列榜發下到局各議員以向榮一名雖得票較多究係第三次選出似不應提前應選遂據情呈請撫台更正卒經岑中丞將向燊一名開去仍按次以易宗夔補入各議員又以馮錫仁原係本局副議長兹被選爲資政院議員所遺副議長一席亦經投票五選以胡璧最佔多數遂以補充 
[湘鄂會商拒欵紀事長沙]  
　　郵傳部以湘省路事接歸部辦後湘省各屬紳商迭經馳電堅請拒欵允歸商辦爰特派委林京卿炳章梁部郎用弧於十月十六日到湘調查籌欵集股之事湘路公司曁紳學商界於十八日在席少保祠開會歡迎林梁二君當衆演說意見略云惟念此來本部與貴省有許多情形應行打通以袪隔閡之處必須一吐爲快溯自是路歸部迄有兩月經貴省拒借欵請商辦函電紛馳部中有逕復者有暫擱者原以交涉在前致辦法未能遽定不克逕行宣布而又恐貴省紳商誤會本部宗旨不免别生疑惑則内部旣有意見何以期補救而底完全今爲諸鬕子正告曰本部對於此事毫無成心以開誠布公官民一體爲宗旨一掃强硬專制各積習湘路對於本部請願之事力所能及無不亟予維持至於借欵一層係督辦大臣當日畫押在前留而未了之事本部堂官上懍朝廷妥協籌辦之旨下顧諸君呼籲之情總思籌一妥善辦法以期兩無妨礙惟貴省黃侍御之奏借欵吃虧草約作廢一摺原奏係謂旨飭交外務度支兩部籌辦者摺上逕交郵傳部本部已按照原奏移商兩部未准聲復將來辦到如何地步此時雖不敢預料而本部終要實盡惟力是視之指耳現到此數日察看情形採訪衆論敬佩諸君之熱誠奮發各有圑體深爲湘路前途慶回京之日將所目擊必一一向本部堂官詳陳而本部堂官對於此事之苦心亦甚盼諸君之鑒諒至此來第二調查爲貴省籌股之方法及其實數仍請再將籌欵現情詳示一切俾回京有所報告焉 
　　湖北鐵路協會設紳刻組織商辦湖北粤漢川漢鐵路股份公司武漢各界凡認股千元以上者皆得作爲創辦人兹會長劉君心源特定於本月初一日在漢口四官殿召集創辦人訂立合同以其公司早日成立聞是日並與晋京爭廢草約之代表吳兆泰宓昌墀等三君餞行 
[西報譚要]  
　　俄國注意滿蒙權利字林報載初一日東京電云俄國財政大臣柯科齊夫近由遠東回抵俄京其答覆哈爾演俄國商業滙兌所之電稱俄國在滿洲蒙古所得各種權利萬難縮小自應嚴加保護至中國擬于中俄國界之間設關徵收陸路所運貨品之稅項若經中國許以姘酬俄國即可承允云 
　　雲南禁烟之外評字林報載十月初六日雲南訪函云前數日雲南府决犯塲聚全省鴉片付之一炬計烟膏被焚者不下二萬零四十兩有奇當時全　官吏親臨監視百姓往觀者亦人山人海現雲南禁烟之令凡有吸烟者均科以重罰雖然其功猶未能圓滿也雲南爲中國鴉片出産之中心點究竟此種貿易能否禁絶現在實難預决蓋以私販烟膏入城者仍實繁有街吸烟者皆知求烟之處但就全國禁烟事宜論之雲南一省不能謂之不力現觀該省情狀較之兩年以前已大不相同在昔該省出産僅鴉片與錫兩項鴉片由全省各處滙集省城轉輸他埠其由水路運至越南以供東京官膏局之用者已逹三千担左右而由陸路運往中國各處者數尚較此爲巨一千八百六十三年時雲土著名於江浙兩省當時出産約一萬担有奇後竟增至四萬担有乎今日大路兩畔鶯粟之苗已絶少覩見所産者惟僻地之區區耳然聞鄰近川黔兩省之情形均逈然不同記者曾在四川見有鶯粟之苖連阡累陌舉目皆是且並非種於僻靜之境其田均在要道之兩旁卽乘民船至揚子江上流之地亦可見江岸兩面之鶯粟至貴州禁烟情形現仍絶無所聞蓋因私販可隨意越山販賣也 
　　測量滇川鐵路又云現有美國鐵路工程師兩行抵此間不日將測量滇川鐵路路線尚未得悉惟聞係由華人集欵興築云 
分類新聞政界 
[官荒請照屯田辦法杭州]  
　　仁和籍職員朱溍曾於光緖三十年秋具禀府縣以塘棲鎭行宮基地載入志乘廣至一百餘畆近年逐漸被民間侵佔現存者僅六十畝有另荒廢年久墾闢不易現擬召集就地鄉民照章開荒俟三年期滿再行報明成熟畆分遵則繳租等情由縣詳奉撫憲核准在案兹據該職員朱溍家人禀報該地業已成熟者二十畝其餘尚就荒未闢至成熟租息可否援照屯租上則每畝完錢四百二十文於宣統元年起秋後完納等情現聞蘇大令以開懇官荒成熟應繳地租能否仿照屯田辦法事關農業應俟具詳層憲批示再行飭遵 
[地方自治會集議辦法蘇州]  
　　蘇垣地方自治會日昨爲開會之期蔣季和會長先一日由寗到蘇是日蒞會開議計到會者五十餘人由費君玉如報告研究所經費計需洋一千餘元宣講所兩區經費計需洋一百十餘元自治會經費計七十餘元以及上半年所辦之法政講會用費洋四百數十餘元現在核計藩署撥欵每年二百兩外預算約不敷洋五百四十餘元蔣會長宣言自治會勉力辦成宣講所研究所由在會諸君熱心贊助惟經費尚少五百數十餘元總期設法維持俟自治公所成 
 
 

Page 11

 
 
立後再開會議定歸併惟現在經費奇窘如何維持請公同裁酌先由蔣君首先協助洋一百元次倪君詠裳協助洋二十元尤君鼎孕再協助洋五十元潘硯生費玉如張叔鵬君各協助洋二十元惟是日所收會費不過數十元全會人數約三百餘員非熱心贊助恐經費愈艱難以持久也 
[丹陽鄉民閙事案審辦情形蘇州]  
　　丹陽縣鄉民因櫃收抑短洋價聚衆閙事一案前經拿經武生景文勝及黃竹舟黃定叙等數犯解省審辦迭記前報兹悉此事業經臬司提審各犯供詞禀奉撫院批飭先將景文勝一犯解回丹陽縣地方就地正法其黃竹舟等因不認搶呂城鹽棧事須候有陽續獲之黃金連解省質明辦理聞黃金連係在呂城鎭被蘇垣派往之新事營兵士等槍傷捕獲至今傷重未愈未能解省是以日前省台派知縣胡燡赴陽會同邑令審取供詞昨已旋省禀復矣 
交涉 
[禁阻日人在腹地興商黑龍江]  
　　海倫府王子柔太守日昨電禀黑撫因近有日人水谷契太郎及并手仲太郎等携帶婦女五名來海擬開設藥店妓館查通商條約非通商口岸不准外人興商雖經禁阻彼等置若罔聞故禀請黑撫照會駐省日鎭照約禁阻 
[徽收洋人地稅現已定議廣州]  
　　德商元興洋行日前向英人寳格馬廷轉租汕頭海坪地前經大吏奏明將坪地作爲永遠公産以重地方該洋行旣經轉租應卽照章稅契業經該領事如數轉送惟潮陽令以稅契業經加價應請飭行照加等情請示大吏現大吏查加價新章係由本年十月初一日起該行轉租坪地係在未經定章以前自未便於繳銀之後再飭加價當即札司轉行知照 
[東省煤礦交涉之難定奉天]  
　　盛京本溪湖煤礦交涉錫督派員與小池領事開議初擬倣臨城辦法課出井出口稅値百抽二五資本百萬圓中國出四十萬因大會洋行欲擴資本至百六十萬圓多附日次今尚未議定云 
軍界 
[咨令徵軍注重土着辦法廣州]  
　　粤督准陸軍部咨開本部具奏議復兩江總督端方續備後備軍制一摺查原奏内稱憲政軍事自以徵兵爲主義然必先募土着乃可爲徵兵之階梯相應請飭各該省將軍督撫遵照定制於續募兵丁一律專募土着均擇有家屬并無過犯籍貫明確者充選以爲實行退伍之地而立憲政軍事之基仍由本部按照前奏憲法綱要將徵兵辦法依預定年限詳擬具奏依次推行等語相應恭錄諭旨擇錄原奏咨行貴督欽遵查照 
[淮軍姦淫之無忌熱河]  
　　日前駐札圍塲一帶之淮軍數人來廳投報公事畢至志信昌後院王石匠家用鎗將該石匠赶出姦淫其婦女又至石匣村于家逼姦未得又至畢家亦將其男子趕出即宿其家行姦後熟睡時畢姓男子約集數人將該軍人打斃一名刻在圍塲廳涉訟云 
[蘇垣軍事彙誌蘇州]  
　　總辦蘇省陸軍速成學堂陳觀察兆璜禀明撫院本月三十日全堂學生均乘火車赴寗省新軍軍隊見習以期實地練習蘇省二十三混成協内尚少工程輜重二隊現已派員赴清淮征兵來蘇編立成隊經協統陳主政禀奉撫院派委督練公所兵備處總辦袁觀察于日昨前往點驗成軍矣 
學務 
[奬勵辦理完善小學四川]  
　　成都勸學所將各公立私立初小學堂學生調所試騐凡程度最優者酌給奬品以資鼓勵并調查該堂管理敎授是否合宜辦理甚爲認眞聞省垣學堂以北區各學堂辦理最爲得宜其學生程度亦爲最高 
[省垣學堂一月之忙碌河南]  
　　汴垣各學堂辦事人員日前聞有京視學報至卽行整頓表面異常忙碌及月初京視學戴君抵汴所有城内外各校功課益加謹嚴現在業經視學查過之處聞已照常鬆懈云 
[法政學堂發達之一班四川]  
　　川省法政學堂除官立外公立者凡五六所其人數官班百六七十人紳班二百三四十人兩廣公立一百餘人汪氏祠公立四百餘人上升街公立八九十人玉龍街公立七八十人紅布街公立法政專門尚未成立此外官立自治局五百餘人公立自治會及法學研究會約計不下五六百人四川法學可謂發達極矣然各州縣成立之自治局研究所尚不在内云 
實業 
[鎭屬物産會開幕紀盛鎭江]  
　　本月初一日爲鎭江府屬物産會開幕之期會塲在萬家巷南首文昌宮距火車站甚近先期由創立員李維之俞立三等將四縣一廳運到之物分别陳列十色五光目不暇給惟會塲自大門以迄廳事遍綴綵球五色相宣是日午前十時各界商董均齊集會塲鎭道府縣文武各官亦先後蒞止行開幕禮先由鎭道劉襄孫觀察致祝詞繼由監督承瑞卿太守演說開會宗旨學紳商各界致頌詞末由監督致答詞散會後劉觀察等見廳上陳設天産工藝教育美術四大部皆精良優美非常滿意是日計來賓到會參觀者約行人左右備極一時之盛 
[派員參觀津郡工廠天津]  
　　新疆首提學使杜子丹太史彤（天津人）到任後於學務力求進步惟該省僻居邊陲交通不便風氣不開舊學夙不講求新學更乏研究遂聘前京話日報總理彭君翼仲作顧問員相助爲理（彭君因辦報發往該省永遠監禁者經北京報界公會援救請免）杜提學聘充顧問議從農工入手力行以來頗稱收效刻委鄭大今來津參觀各處工廠當由攷工廠購去各種成品及機器新書等件刻正裝訂不日回新 
雜記 
[松府處民事如家事松江]  
　　松府戚太守批許惠氏禀云木府對 
 
 

Page 12

 
 
於此案可謂寛矣可謂遲之又久矣所以然者日看公親中有無仗義明事理之人妥爲處置耳前以公親中朱紳宏敬陳紳邦校等必能爲許祖德保全遺産俾許光勛得以成立飭縣照會妥議旣而陳紳邦校偕朱紳繼常來府將禀稿及擬章八條面呈裁奪閱其禀詞於許惠氏控許毓鵬等拉收田租及贉屋各節請作正開銷並有許惠氏不到塲未得一見尚未出具切結不知其用意之所在等語頗不類公親口氣查朱紳繼常固未列名照會者次日復詢陳紳邦校作囁嚅之狀朱紳宏敬則告辭矣本府猶望陳紳邦校或有處置之法也詎遲之又久置之不理必有人從中牽掣據許惠氏禀稱許毓鵬等非在許祖德遺産項下飽饜其欲不止何人主持公論即與何人爲難等語按之陳紳久不禀復不爲無因許惠氏禀催本府置之高閣亦逾月矣似此遲之又久無人處置時届收租莫非本年仍坐視許毓鵬等拉收田租蕩盡許祖德之道産乎旣無人處置自應由本府叅考前後擬章酌中批斷以杜奸謀而垂久遠據許惠氏另擬草章較之公親所擬之章大致不甚相遠各以保全許祖德遺産輔佐許光勛成立爲主義許惠氏繳新印單五十張舊印單六張存儲府庫俟許光勛成立後會同領回届時俟許光勛能否成立爲斷收租交全節堂代爲經理許光勛送入程度相當之學堂此皆最要事宜許惠氏與公親意見相同也者應即照准其他如許惠氏繳租息洋七十九十七元錢一百六十文已由縣存莊生息公親議今許光照主持而又稱光照柔弱添舉數人分任誠不如照該氏所擬將莊摺一併交全節堂收執之爲得矣收租重任旣託付該堂則莊摺何不可託該堂以一事權毋庸紛紛爲也至許惠氏繳副契二紙不妨一併存儲府庫俟届回贖之期該氏偕許光勛知會朱紳宏敬陳紳邦校禀請領發副契聲明向全前堂領欵若干取贖之後將單繳案由堂收租可也許光勛應擇相當之學堂肄業究竟許光勛現在何處讀書是否尚在天馬山張紳汝礪所設之學堂候檄縣照會張紳查復許光勛目前程度應入何等學堂明年能否入華婁高等候照會視學員察看並帶許光勛來府考驗究竟以何等學堂爲相宜當商同視學員定奪此後如何升送由該校長商同視學員及本府定奪以示培植之意學費膳費有學堂定章可循不必預擬許光勛在學堂零用約以每月兩元爲率均可由全節堂交付逢年假暑假光勛歸家居住儘由光照料理應送光照每届洋六元向堂支取以資津貼六節祭掃四時修葺六親分資每年約以三十元爲率亦由許光照向堂支取如有特别用欵該氏同光照邀朱紳宏敬陳紳邦校議定向堂另行支取收租旣由全節堂經理應送辛工等項若干即照該堂定章開支於租欵内扣算租洋由堂歸入莊摺年終由堂向莊結算每年收支清單及存莊本息統由該堂於造册報銷時另行開摺報府備案一面開單交許惠氏許光照稽核後卽送朱紳宏敬陳紳判校覆核再交光勛閱看俾知經理之王公他日成立必當感激倘此後存欵較多應否分存他莊由該堂察酌會商辦理該氏所稱莊息足抵租息毋庸置産爲遠嫌起見亦屬可行以上各節係本府參考前後擬章擇善而從者也蓋陳紳邦校等前後擬章與許惠氏大致相符本府不過於節目間爲之酌中以臻周密而已應即照此定案仰該縣轉致朱陳二紳並候本府照會全節堂查照至許惠氏所不平者則以許毓鵬等譸張爲幻上年拉收田租及贉屋各節其情殊爲可惡即陳朱兩紳禀稿亦有事經涉訟未及通禀咎無可辭等語亦不能曲爲之諱在兩紳旣有爲難之處仍由縣照案訊追詳辦本府旣照前後擬章酌中定斷如再有人從中把持意圖破壞惟有執法提府嚴懲不復從寛矣懍之副契莊摺該縣即分别申送收租帳簿該氏自送全節堂查收再該兩紳稱有租洋五十一元有無繳縣仰該縣查覆 
[三水又有六命案出現廣州]  
　　石龍五命眞案兇手尚未捕獲現聞三水河面又出六命兇案聞此案係因韶州龍歸墟萬安堂馬塤廣泰來兩號共有榖五萬餘斤約値價一千有奇初七日雇朱觀樹船載往官山發賣船夫共六人該船主朱觀樹因母病不往月之十四五該兩店因未見該船駛回朱觀樹即往查訪全無蹤跡後見該船在九江海口有一二人在船詢之稱此船在河南截賊所得朱觀樹卽覔該處地保更練將船扣留係十九日之事後聞有漁人在三水木棉海面舉網獲尸六具用窩澤綫將六人頭髮連環繫緊復繫以鐵錨墜於海底經禀三水縣驗明懇求追兇 
清談 
[政府舉動之不可解]  
　　端督於未革職以前。曾上封奏十餘件。率皆規書國家及北洋大計。乃必因其已革職而留中而發還。並不問其言之可用與否。此其不可解者一。 
　　度支部爲整頓淮浙鹽務計。派晏安瀾等前往調查。今已回京二十餘日矣。而部中恐其减少鹽稅入欵。置之不議。並束該員說帖於高閣。則何必多此派員調查之一舉。此其不可解者二。 
　　汰冗員。破情面。爲清理財政之本計。而度支部設立總匯處。以考核各省監理官之報告。尤爲重要之責任。及於總核坐辦科員各缺。入彀者非某堂官之同鄉。即某權貴之戚友。本源之地。先不能清理。則烏能清理各省之財政。此其不可解者三。 
　　鐵路主權之得喪。最關國家大計。乃聞樞府覆各省探詢東三省交涉電。則曰中外邦交。尚稱輯睦。不致有喪失主權之事。所議者不過鐵路上小小枝節之交涉。刻尚未妥。一若鐵路交涉。非重要。之事。無與於主權得喪也者。此其不可解者四。 
　　均見昨報京師近事。 
雜著 
[泖東草草堂筆記]  
　　程子言天下之勢。正如稻塍。各有限隔。則卒不能壞。此理驗之一國一鄉一族皆然。此分殊之妙用也。 
　　志帥也。氣卒徒也。節制之師。帥出令而卒徒赴湯火不辭。志一動氣也。失律之師。譁潰而刦其帥。氣一動志也。觀於帥之役卒徒。可得志帥氣之道矣。 
　　凡動心之事。習熟則能淡忘。故可由練習而得。不動心之道。程子所謂目畏尖物。室中多置尖物是也。 
　　人之心思才力。猶舟之櫓槳。其爲善爲惡。猶舟之往東往西。人之善惡只在一轉念之間。舟之東西。只在一轉柁之間。 
　　仁之用爲。愛而其流爲溺愛。過慈貪戀。義之用爲斷。而其流爲苛察。過嚴亷刻。 
　　惻隱之心。驟感則見。習熟則淡忘。羞惡辭讓是非皆然。習見殘忍。則惻隱之心忘。習見汙下。則羞惡之心忘。習見爭奪。則辭讓之心忘。習是則忘是。習非則忘非。葢四端情也。屢用其反激之事以感之。則情以屢用而淡。遂與之俱遷矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　各省開辦諮議局[議决案蘇撫劄復江蘇諮議局議案四則]  
　　（一）籌辦共進會案據江蘇諮議局呈報議决本部院交議籌辦共進會一案開摺呈請鑒核等情到院據此除咨請督部堂查聞挈銜會奏公布示復施行外爲此劄復諮議局查照 
　　（二）革除官營商報案據江蘇諮議局先後呈報十月初四十五兩日議决修改革除官營商報一案開摺呈請更正各等情到院據此除咨商督部堂主政核辦並挈銜公布外爲此劄復諮議局查照 
　　（三）更正海州賑務案宣統元年十月十八日據江蘇諮議局呈稱議决海州災賑官紳辦理不善有碍憲政一案等情到本部院據此查災賑祗可勸捐無勒派之理該州按照選舉人名册内五千元資格爲派捐標準甚至簽差追繳騷擾不堪因憲政而行苛政實屬荒謬除電請督部堂挈銜電飭該州即照議决案更正外爲此劄復諮議局查照 
　　（四）劄知海州賑務已經更正施行情形宣統元年十月二十三日准督部堂張漾電内開馬電悉諮議局呈報海州災賑官紳辦理不善議案前已電飭督辦賑務洪道曁謝牧查照更改嗣據洪道等電復謂並非按選舉名册派捐官紳意見不無參差當飭樊藩可轉商許紳鼎霖另舉海州議員邵長鎔等三人回州籌辦又據海屬學界高佩荃等聯禀謂與海州在省紳富磋議擬每田一畝捐錢二百文左右楊紳學煐等業已認捐並舉正紳袁永良等三人充籌賑會總協理又舉吳寳芬等十二人分辦捐振事務復經電飭洪道謝牧與邵紳長鎔等妥商辦理並嚴飭不得派差催繳亦不得再按選舉名册派捐當可杜抑勒而免籍口知注謹聞等因到本部院准此爲此劄復諮議局查照 
　　湖南諮議局議决湘路年赶修案（續） 
　　（乙）欵項 
　　一累進租股法查奏准按租入股一案現已實行無阻今年追於外債人心益知踴躍擬倣照各國累進法從明年起試行累進租役比照原定五十石入股一元之例自收租百石至二百石者按每五十石遞加五角自二百石至千石者按每百石遞加五角千石以上不復累加聽其自由多入積微成巨五年合計至少之額可比租股原數加至二倍以上每歳可得三百萬元俟各項籌欵畢集收股日鉅足以抵補此數隨時卽議停止 
　　二鹽斤加復錢價自同治七年前兩江閣鹽督部曾以鹽務初定章時每銀一兩約兌錢一千五百文内外今則一千六百數十文及七百文不等運商售鹽收銀買鹽用錢一出一入便宜不少應減各岸售價湘岸每百斤減價三錢在運商本利内及應解鹽釐内各扣出一半迨光緒二十一年冬運商因錢價驟漲兩次禀准加復一錢五分二十九年錢荒更甚運商又禀請再復一錢五分經運司詳准以此項應提歸鹽釐姑貼商暫行全復三十一年前署兩江鹽督都堂周諭令收回鹽釐運商一再禀求始批定暫先收回八成各在案是鹽價漲跌當照原案每銀一兩兌錢五百文爲準且運商屢次禀請均聲明以後銀價如每兩兌錢一千六百餘文仍將岸價酌減乃近已遞增至一千九百數十文不獨前復一增未遵案請減並久據鹽釐一成爲已有實屬非所應得查此欵皆出自食戶自應以出自湘人者提作湘省公用擬懇撫部院咨請鹽督部堂照准飭湖南督銷局隨時劃扣撥交公可以充湘路公股每歳約得銀廿三萬餘兩折洋三十五萬餘元 
　　三鐵路銀行各國興業必有興業銀行爲之流動然後諸事易行擬請倣四川開鐵路銀行以現有各欵發行鐵道公司鈔票經理得法實足以資周轉如準備金不足可向大清交通銀行借資準備 
　　四分區勸股本局議員除量力入股外各擔任勸股推廣省城集股會爲集股總會各屬設集股分會妥擬勸股章程共同勸股指定地方富商巨室爲存股處給與收股收條以爲換收股劵之證以後支利即就存股處支收其勸股與存股處經費即由所收股欵倣河南九五扣收法以爲報酬其勸股之人各屬議員初選當選人勸學所督務局籌辦地方自治圑防局商務分會農會敎育分會各董員曁各鄉勸學員各都都總各族族首與熱心公益素爲地方信用者皆可充當但紳雖熱心仍須官力提介擬請撫部院出示並通飭各地方協同勸股士紳切實提倡凡本管可以入股紳商或接以茶會或寄以書札凱切開導熱心敦勸 
　　五在外集股旅居各省湘人現設集股協會者已不一而足其未設會者除商幕自由入股外凡游宦於某省者擬由諮議局公司集股總會公函勸請入 
　　六就事擬勸之股一地主以土地入股二山主以木料入股三公司所用各員略存薪資以入 
　　七各界以薪資入股凡湘人在本省幕局或在學堂充敎職員或在營充將弁者均計每月薪修所入劃出十分之一勸購股票擬從歳入百元起至五百元以上者酌量加多 
　　八官缺股倣川滇汴鐵路集股章程内缺股官股辦法擬請撫部院及布政使分别行知勸令量力入股 
　　九鐵道債票股由鐵道銀行以一分息發行 
　　十各地方公儲股調查各地方公積除不動産及積穀外勸令有餘錢生息者酌提若干分入股 
　　以上十條所有詳細辦法均於章程中規定之 
（丙）計畫 
　　一限築期擬請限五年築竣湘路千三百七十里平均每年應修二百七十四里 
　　二築路費每里修築費據熟於鐵道者估計如實行商辦一切遵節平均一萬八千元每年修二百七十四里需欵四百九十三萬二千元　　三營業利據浙路股東會本年六月報告蘇杭路修築費六百萬元計第一年所入百八十餘萬元除付息四十餘萬元營業費四十餘萬元外得淨利百餘萬元湘路如第一年能修竣二百七十四里鐵路興 
 
 

Page 19

 
 
業費四百九十三萬二千元即商務不及浙江發逹折半計利第一年扣足一年鐵路所入除付息提紅及公司用費外可得凈利四十萬元以此推之第二年資本比第一年已加一倍可得淨利八十萬元第三年資本比第一年再加一倍可得凈利百二十萬元第四年資本比第一年又再加一倍可得凈利百六十萬元第五年資本比第一年又再加一倍可得凈利二百萬元五年共得凈利六百萬元 
　　四實需欵千三百七十里修築費共需二千四百六十六萬元除淨利六百萬元可分年作抵外實需欵一千八百六十六萬元 
　　五統計出入五年出欵共需二千四百六十六萬元五年入欵合加復錢價共得銀一百一十五萬餘兩折洋元一百六十五萬餘元第一年租股百餘萬元合累進法徵股以二倍租股原額計之歳可得三百餘英元四年可得一千三百餘萬元公司商會現在所招股百二十餘萬元共確有的欵一千五百九十餘萬元内外出入兩抵所差二百七十萬元内外旣確係商辦其已認未收之股及續勸之股不難收用有餘 
　　六追加豫畫漢粤接軌商務必興獲利必豐將來不無不敷之慮即贏虧難料尚有不敷除正在勸股不難籌集外六年以後贖路之債已清公司每歲所入衡永寳配銷米捐鹽斤口捐三佛支路餘利共六十餘萬兩合加復錢價三十五萬餘元皆可作爲清理公司積欠之用 
本埠新聞 
[商會總理組織籌還國債會]  
　　商會總理周金箴君以近來天津等處發起籌還國債會上海一埠爲交通四逹之區不可無所組織以期全國之響應爰定於初四日下午四時邀集涙上各業商董等在跑馬廳商學公會籌商一切想各業董熱心愛國届時必能踴躍輸將以稍蘇國困也 
[滬道移商務總會文（爲俄國賠償海叅崴華商損失事）]  
　　爲移會事本年十月初九日准駐紥海叅崴總領事官桂咨開案查光緒三十一年崴埠華商遭俄兵變亂損失財産數年來迭向俄政府爭賠於本年二月始經俄政府允賠五十萬盧布仍行爭請不允增加已勸諭在崴衆災戶議准照五十萬盧布認領由崴埠華商總會據情轉禀外務部在案旋奉駐俄大臣電諭俄戶部已將賠欵撥由駐崴俄巡撫發交貨總領事接收嗣復禀奉外務部電諭此欵收到卽由該總領事發放各等因奉此遵卽擬具發放辦法十六條詳請外務部批准照辦兹於本年九月十七日准俄撫交到賠欵五十萬盧布當經收訖即定於九月二十六日起逐日發放惟查災戶六百餘家多係山東上海直隸東三省各帮商人除現在崴埠者餘恐未能週知相應抄黏發放辦法十六條咨道在於豁屬境内代爲出示曉諭並將發放辦法十六條附錄告示尾末以便各災戶傳聞週知遵照辦法届時來崴承領免致違誤等因到道准此除出示曉諭外合抄辦法備文移會爲此合移貴總會請煩查明前次被災各戶飭令遵照辦法赴崴承領以免自誤望切施行 
[計黏抄辦法十六條]  
　　一發放賠欵遵奉外務部諭由本總領事平匀發給會同七日會辦理以昭公允而防錯誤　 
　　一擬由領館曁商會各派員公同經理發放事務 
　　一於未發放之先除出示曉諭本總領事領轄各埠外即行交上海烟台天津奉天哈爾濱等處一併張貼並廣登報紙以便傳聞周知 
　　一收到賠欵統交崴埠道勝銀行收存定期發放 
　　一發放欵自應由銀行出給兩聯兌票浦一聯存根一聯執票屆時塡注俄文欵數月日由本總領事簽蓋圖章掣發災戶自向銀行憑取 
　　一立發欵帳簿按日照某災戶領去欵目若干逐一挨次註寫以便核對 
　　一由發放之日起每日由午後一鐘至四鐘爲發放之時刻以免妨誤日行别項公事 
　　一查災戶原報被災損失六百餘萬嗣經俄查災會曁崴埠商會公同核减實數共計二百六十萬零二千四百五十五盧布二十戈比兹按所發五十萬盧布之數自應查照核减原册平匀計算秉公發放核計應按一成九分二厘一絲二毫六微發放 
　　一發放災戶欵目以核減底册爲不得稍有增减　 
　　一現在崴埠之災戶報領欵時均須取保具結親到報領不准遣代不在崴埠者不在此例 
　　一現不在崴埠之灾戶前來報領或親到或遣代須請由來處地方官或商會出給保領狀投到領館查察戶或爲灾戶之代表然後再由本埠覓具結報領以昭核實 
　　一查原報灾戶多有包攏客販損失在内者查照底册凡非客販自行報失者祇認照原報之人發放承領以歸簡易 
　　一無論灾戶親到或遣代旣經取保具結均須呈到商會查照原册核减數目若干應發若干出給切實憑執聲明並無朦混假冐情弊遞到領館核准發放 
　　一由領館備印領狀格式俟發給灾戶欵目時即飭當面照式填寫姓名欵數畵押爲憑以歸簡便 
　　一發放賠欵一時不能完竣緣遂日發放外所存欵目應如何生息届時與該銀行酌定惟此次息利至發放蕆事共計若干以銀行帳單爲憑請示外務部定奪 
　　一關於火灾所有郵電紙張等費不動正欵絲毫即於息欵内劃扣餘即作爲商會公欵 
[船戶毆辱委員續誌]  
　　憲政編查館委員阿某被船戶沈欽福毆辱請縣提沈到案押候究辦已紀昨報兹悉阿某急欲赴南滙縣調查昨已由本縣田大令飭丁另雇他船送往南邑矣 
[舉行祝典]  
　　今日係崇上隆裕皇太后徽號之期文武衙門例須停訊朝賀公共公廨寳讞員昨特照會英副領事布君停訊一天藉伸慶賀 
[謝劵]  
　　今日出品協協音樂廠特請羣仙女伶會演新劇并請著名妓女客串助遊興承贈劵兩紙書此誌謝 
[城内]  
　　土棍宜懲○地保朱海堂欠繳錢糧三百三十千文昨日由縣提訊據供本圖土棍恃圖董之勢抗不完糧其父茂生亦投索求提土棍到案究追襄讞德明府判限十天將欠繳楚抗完土棍准予指名禀究 
　　私賣祖墳文生費之鵬前日赴縣遞禀稱有祖坟葬棺十四具父親恐人掘賣曾於光緒二十七年禀請道署立案不准地保蓋戳出賣今被堂侄斯湛私行價賣已將兩棺掘起請爲究辦兹經帮讞德明府提訊斯湛供此係四房祖墓之鵬在四房之外現四房僅存小的二房是以作主售地遷葬計售洋二千九百元先收定洋五百元另買坟地四畝七分用去六百餘元且之鵬亦曾將父母坟地出賣遷葬兩次判斯湛押令將棺仍葬原處退還定洋不准出賣 
　　尚須調處○石新實控支寳耀欠洋二百元昨日由縣集訊支供此洋由石之嗣母彭氏託存被倒曾經其戚彭二康等勸令小的賠洋一百元了事立有收清據呈覽判仍令原勸之人理處 
 
 

Page 20

 
 
　　探長能力○上月下旬大達公司大生輪船裝載銀洋出口迨至通州將洋起岸已失去二千一百元當經該公司禀知滬道諭飭本轅偵探長程品山赶緊偵緝去後兹由該探長查悉係由該輪庖人二狗等所竊向之盤詰祇認偷洋一百元現僅用剩三十餘元其原箱之二千元係積竊劉二等所竊該探長昨又在南市將劉二拘獲一併帶回發交上海縣收押訊究 
　　兇犯解勘○流氓奚海潮因挖去同黨爛眼海松之雙目並戮斃皮鞋金山由縣訊明擬罪禀詳去後兹奉上台批准飭即解勘前日田大令已派差將奚海潮解送松府過勘 
　　召領小孩○一路分局游巡官昨出牌示云東區巡士在馬姚弄查見幼孩啼哭拘解送案據該孩供稱姓李名順志鎭江人年十四歳在剃頭店學業因遭師父凌虐懼責私自逃逸乘輪來滬進城不識路徑無處借宿因此啼哭等情已將該孩判送普育堂暫爲留養爲此出示召領 
　　釐局批詞○淞滬厘捐總避批崇明縣商董龔同阜等禀云查今届崇海一帶花數甚旺該董等書知顧念國課自應激發天良力圖加認毋庸來局多凟據禀前情仰崇明縣轉諭遵照又批崇明縣商董張三泰禀云查此案續奉撫憲批示已札飭崇明縣查辦矣據禀前情着即遵照 
　　官事○江蘇候補道陳恩霖昨至道署拜會上海縣知縣田寳榮到道禀見 
[南市]  
　　斥退偵探○十六舗甯紹公司碼頭偵探陳金之夥翁阿堯庇賊分贓經總工程局提案責押已紀前報兹又由該公司查得陳金聲名平常且不將在逃探夥王連順交案殊屬有意庇護爰將該探斥退限令速將証據繳送工程局以便另行召充 
　　失竊鉅贓○竹行弄丁姓家主婦前晚出外忽被竊賊潛進内室將衣箱内之皮夾兩只竊去内有金珠首飾約値萬金之譜乂皮袍衣服及鈔票洋三百元當即開單報明總工程局派探勘緝 
　　收租無着○大東門外新盛窰貨店主徐順寳控范成甫范成生兄弟前憑伊督爲中將平屋一間抵去洋二百五十元以租作息近向收租竟至無着昨經工程局提訊判范交保令徐照常收租 
　　銷毁僞飾○植泰祥泰信成等押店夥翁全福翁景祥等昨將販珠寳之紹興人錢阿奎扭至工程局控稱錢將銅鑲翠物混質搜出僞飾兩匣請爲究辦錢供因一時無人收買是以付質今已將植泰等之當本歸還祇欠信成押店洋六角判錢交保僞飾銷毁 
[閘北]  
　　得免遞解○鹽捕親兵營書記生趙建勲因控告隊官尅扣軍餉經總統汪觀察查明所控不實判候遞回原籍在案兹趙在押患病奉諭從寛開釋勒令自行回籍 
　　竊賊狡賴○積竊陸小弟楊秋濤楊仁林王老山等由三路一區查獲連同起獲之皮箱三只及綢衣等物解送總局分别研訊陸等狡賴不認判陸鞭背一百下還押候補提同黨再行訊辦 
　　局批二則○巡警總局批佾生姚炳成禀云據禀爾族姪寳泉掮門要挾事甚細微着即邀同族戚秉公理處如仍一味蠻横再行鳴保扭送來局聽候訊辦可也又批民人劉得泰禀云此案旣據一再禀控仰候札飭公共公廨提訊核辦毋庸多凟 
[英租界]  
　　押犯騷擾○奚阿大因違章打架由廨判押捕房兹被同押犯人王德根李阿才胡家正等兇毆並被剥去衣褲奚心不能甘訴知捕頭於昨日將王等三人一併解廨請究判王加押三月李胡兩犯各加押一月衣褲交奚領回 
　　曾否虧欠○德商利康洋行控成康號主張少雲虧欠保險費一案昨日午後由廨會訊原告延律虧聲稱被告係天福洋行買辦兼理保險事務計被欠餘四百餘兩請飭追繳張供此事與利康買辦張良卿接洽並未與洋人交接亦不虧欠判各退去候將保險根據呈案於禮拜四復訊核斷 
　　串騙保費○英商永年人壽公司控江福如江蔚慈串騙保險銀五千兩昨晨由探將二人傳至公廨押候禮拜五英領堂期訊究 
　　妓女擇配○妓女洪月仙被某總辦之弟誘匿後鴇婦吳阿金疑係妓女梁溪李庽串唆捲逃控奉公廨判將李妓交保候訊在案昨日復訊原被均延律師到堂代辨讞員以原告控無實據將案註銷李妓開釋洪月仙發棲流所照章擇配 
　　冐牌被控○晉隆洋行控王榮卿出售冐牌香烟昨由捕房解廨請究判押候英領堂期解訊 
　　追繳租金○英商新瑞和洋行控胡寳林欠租不還昨由包探將胡傳至公廨過堂候訊又薛穆如欠朱鳳昌租金被控昨亦傳案判薛交保候訊 
　　雉妓暫押○雉妓張王氏王玉卿王老三在途拉客昨由包探一併傳至公廨判均發棲流所押三禮拜 
　　愍不畏法○流氓俞玉林前日傍晚在美界愛而近路攫取女子張桂英金挖耳迨女回身追獲俞又揑女咽喉禁止聲張女狂聲呼救由印捕到來帮同拘獲昨日解廨經李襄讞與美韋代副領事訊悉前情並據探禀俞曾判押西牢三年逐出租界請爲嚴辦中西官以俞不法已極判押西牢一年期滿仍驅逐出境 
　　復訊拐案○倪黑龍控馬和尚等串拐小孩由廨判令馬等押候移請上海縣查提王老太婆及倪孩到案再行訊究在案昨由捕房將馬解請復訊據包探禀稱王老太婆與孩現均由縣查獲須令原告赴縣認明即可送廨李襄讞員之西官判馬仍還押候函請田大令將王老太婆與孩一併送廨候下禮拜二訊核 
[美租界]  
　　殃及比鄰○吳淞路一百二十號張復興剃頭店灶披内昨午忽然起火延燒左右發興押店大豐米店及後面某里内共燬樓房七幢事後即由捕房派探往查起火情形並曾否保險再行核辦 
　　因何被毆○范張氏住居西華得路永吉里内昨至捕房控被其夫范春來兇毆致傷捕頭命赴公堂控訴 
　　負債　逃○楊勝來昨至捕房控重慶戲園經理人郭阿輝於上月間借去洋二百元今向索計始知郭已逃逸請爲緝辦捕頭因係債務飭赴公堂控告 
　　調戲婢女○糜良舟昨在楊樹路向粤婢王新根調笑由婢喚捕將糜拘解捕房押辦 
[法租界]  
　　葬身火窟○鄭家木橋南堍春記客棧失愼殃及鄰居洋酒店等房屋三間由捕房將該棧主拘入捕房押候查辦在案昨日該棧夥又至捕房報稱刻又有火塲中抄出屍身兩具一係三歳小孩一係女傭請示施行捕頭諭令退去候示核辦 
　　收租不易○德記經租帳房遣收租人投廨控稱房客林孟氏虧欠房金四月計洋二十四元又正興記欠租洋二十二元李金其欠租洋十八元向之索取俱籍詞延約不肯照付求請訊追林等同供實因生意清淡所致判准其各欠一月餘欠限三禮拜料理 
　　雉妓從良○雉妓福寳張阿金上年在途拉客送經公堂發堂留養在案兹該妓等俱已有人擬娶爲妻故由堂董送案請示核辦妓禀求超豁判送堂准予擇配 
　　一婦二夫○龔刁氏上年由震澤鎭私逃來申嫁於鄭永生爲妻嗣被本夫龔炳生尋獲報捕一併拘廨鄭供曾由邱正榮高友庭爲媒出洋三百九十元娶氏爲妻不知尚有本夫請追身價氏供因丈夫不顧家用故隨繼母來申嫁鄭爲妻判氏給龔領回鄭亦免究如欲追還身價着自投吳江縣就近控追 
[通俗談（東）（吳）]  
　　商民欲拒欵則政府堅持之政府旣借欵則商民籌還之孰愛國孰不愛國程度孰及孰不及必有能辨之者我願徐觀政府對於國會請願之措詞 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[安徽巡撫朱家寳奏查明知縣因監督初選被叅據實覆陳摺]  
　　奏爲遵旨查明知縣因監督初選被叅緣由據實覆陳恭摺仰祈聖鑒事竊臣於宣統元年六月初十日承准軍機大臣字寄奉上諭有人奏議員係立憲根本初選監督不愼貽害無窮請旨飭查一摺著朱家寳按照所指各節確切查明據實具奏毋稍徇隱并妥擬整頓辦法以防流弊原摺著鈔給閱看欽此遵旨寄信師來承准此當即札委補用知府郭振墉前往密查并飭諮議局籌辦處一併確查仍遵據整頓辦法去後兹據各該處委員先後查明禀覆前來臣覆加查核如原叅懷寗縣開選投票以該縣典史陳嘉謨監視票匭未開即知有西門宋姓票數多寡一節查懷寗縣城鄉一區初選投票開票係派典史陳嘉謨爲管理員四月初一日在城内藥王廟投票初二日在縣學明倫堂開票官紳均集辦理尚爲鄭重查被選人名册内複選當選者并無宋姓一人自可决其無豫知姓名之事原叅望江縣知縣程用傑初辦調查任意延宕及奉文飭催草率造册册内被選人竟有久經病故及官階姓名不符一節查望江縣調查區域係按照勸學所劃分調查員即由勸學員兼充皖省選舉因去冬兵變展限籌辦處原定初選期限以二月初十日爲正册到省之期該縣選舉人名草册係於正月十一日送到較各屬爲最先並未延宕惟第一次所送草册人數僅二百零五百該縣素號文明合格者必不止此當經臣飭諮議局籌辦處批飭該縣將原册發還補行調查旋據補送人名正册合共三百八十餘名在該令以此事爲憲政所關趨事赴功不免失於求速遂至未能詳備當將該令記大過三次並將調查員范廉清撤去學董停止其本身選舉權在案至該縣被選人初選當選係檀植泰金夢蘭宋城余楶四名候補當選係郝啟沃一名其人俱在即官階姓名亦未聞有不合情事望江爲皖省著名苦缺該令署理近一年訪事士紳與論僉謂辦理地方尚能盡心民事而賠累已及萬金紳民頗爲惜之原參英山縣知縣劉振超辦理初選更屬兒戲當初選届期各紳多未到局遂各傳遞塡名或一人代數人塡名名不及額該局紳又置酒邀人塡名或由地保代塡並以此局被選人挪入彼局一節查英山縣地方較僻該令於上年奉文後知會鄉間各董赴城辦理嗣因到城者少本年正月設立選舉事務所二月甫委調查員分赴調查開辦誠屬遲延旋經臣嚴札記過並飭諮議局籌辦處札委局員前往襄辦守催人名草册始得於限内分配竣事至所稱邀人塡名及地保代塡各情查明尚無其事亦未經人告訐又選舉係總計一縣合格人數不以區域分配該縣調查人名册七區中有多至一百餘人少至八九十人或六七十人不等第六區内初選並無當選之人所稱以此局被選人挪入彼局足數等語自非事實又稱選舉人多鄉曲無賴正紳恥與爲伍投票投名曰封匭實如未封局紳互訐該縣悉置不理一節查該縣初選當選計共六人複選被選之廩生方幹敦品勵行尤爲鄉里稱道自是地方正紳票匭係由管理監察等員封銷送縣並未疏忽至局紳互訐一節四區調查員叚融對於選舉資格失之過嚴至與各紳互控旋卽辭差由縣選員接充又調查員蕭午宗經人控告吸食鴉片剝奪公權當由諮議局籌辦處飭縣查覆現在實無烟癮所控剥奪公權之處或係本人遠離或因不受證書而然該令並無悉置不理之事又稱以局費爲名遇案苛罰案仍不結有劉好貨之名並向習裁縫目不識丁一節查劉振超任内罰欵計共五宗錢三百餘串文有歸選舉事務所動用者有歸别項公益動用者均經將收支總數榜示署門檢查卷宗其被罰各案不外鬭毆賭博烟館等事罰欵依限繳清案即隨結民間尚無怨聲該令查出府經歷投効四川剿匪保升知縣於光緒三十一年簽發安徽歷委發審局代理宣城縣差缺公牘多係親核卸任後經臣傳見面試批判呈詞尚屬清通所稱目不識丁應係訛傳而習裁縫及劉好貨等名滬報曾亦登載嗣寗查該令出身及服官聲名均無實據此查明懷寗望江英山等縣被叅會在情形也竊惟選舉事屬創辦無可規隨全皖風氣未盡開通牧令事務殷繁時間又復迫促勢難悉臻完備上年冬間開辦時臣即慮各州縣於選舉法理未能盡諳深恐因之誤延而各屬程度文野攸分下邑僻陬疑慮多方或并調查證而不受或當時顯让調查而事後輙復追悔或本人不願入册而旁觀指爲見遣因督同諮議局籌辦處電牘馳試嚴定期限預編各項章程表式先行頒發俾得依式趕辦庶免紛岐又飭令撰擬淺近告示曉諭民間使知選舉權利復於選舉之前刋發選舉人注意揭示以議員關繫之重要逮核定各屬各册時遇有資格可疑者即飭籌辦處分别簽出批令覆查有時電牘駁詰至再至三者一涉訴訟立飭複選監督秉公確查照章判决以期隨事整飭杜絶弊端刻全省選舉均已如期告竣幸無延誤前經專摺具奏在案此次被參各員前署懷寗縣知縣王樹鼎監督初選并無不合前署望江縣知縣程用傑第一次造送草册在各屬之先尚非延宕惟意在速成未免遺漏嗣經臣轉飭發還前次遺漏著旋據補入正册業經批斥記過且該令前署望江瘠缺頗能盡心民事輿論翕然功過尚足相抵以上二員均請免其置議卸署英山縣知縣劉振超於監督初選辦理遲延設非由諮議局籌辦處委員前往襄辦幾至貽誤全局雖被參各欵大都查無實據然當整頓庶政之際卽此初選延緩一節已難辭因循之咎相應請旨將補用知縣劉振超以府經歷降補以示薄懲爲舉辦憲政不力者戒所有查明知縣因監督初選被參緣由是否有當理合恭摺覆陳伏乞皇上聖鑒訓示謹奏宣統元年十月二十二日奉硃批著照所請該部知道欽此 
專件 
[籌還國債會簡章]  
　　直隸商業研究所正副議長杜　琴楊小林兩君及糧行商董王松樵君昨在諮議局議塲散布籌還國債會簡章並緣起大旨謂我國現今時局阽危外債之擔負甚重亟宜羣策羣力捐集巨欵以紓國難計開簡章十九條錄下 
　　第一條宗旨溯自甲午庚子兩次賠欵以來財政去絀擔負繁重上 
 
 

Page 27

 
 
下交困時事日艱故擬組織此會爲根本之補救藉以上輔國計下濟民生 
　　第二條全國攤還之定數本會籌還之總數以甲午庚子兩次賠欵爲限 
　　第三條各省攤還之定數中國幅員廣大分省籌辦較爲簡便各省應攤額數卽以政府原定各省擔還之數爲准 
　　第四條籌還之年限限期過遠人事之變遷諸多可慮擬於籌定後分三年歸還以免日久生懈有始無終 
　　第五條籌還之實數期限旣近息利自减應將三年分還實在本利數目詳細列表以便照數籌攤 
　　第六條方輿之比例各行省府廳州縣肥瘠不同應請各本省諮議局開會查照各地方情形分等均數列表發交府廳州縣國民各照議定數目籌攤 
　　第七條債與人之比例府廳州縣國民應以諮議局核定擔認數目與該地方人口數目作一比例每人應攤若干即以此數爲定位（如十萬人應攤銀十萬兩兩即以每人一兩定爲本位） 
　　第八條人與債之比例全國人民大抵貧多富少如三萬人擬以二萬人爲貧民以一萬人爲富民貧民願攤多少聽其自認富民按人數核計應照核定本位數目攤認其貧民不足之數應申富民所有財産查明公酌分别籌補其應補之數不得逾財産百分之一 
　　第九條勸導之要素本會成立後應由會員中多舉熱心耐勞志士分路勸導痛陳國債困難情形藉以激發熱誠共擔國債 
　　第十條官吏之提倡各行省文武現任候補各官員及官署局所幕賓委員司事旣係爲本省國民表率亦應分别籌攤以資提倡其應攤數目擬由諮議局建議請本省督撫核定 
　　第十一條華僑之補助各埠華僑屢以祖國艱難久擬倡議報效現旣籌此要舉自應由各省公舉名望素孚代表前往報告願擔若干隨時聲明以資補助俾盡同胞之義而伸愛國之忱 
　　第十二條親貴之補助第八第十第十一三條籌攤各項以理想而論必能立即籌足惟人事不齊或有萬難足額者擬請皇族貴胄分别籌補以期早日祝成共享幸福 
　　第十三條並通之激勸擬奏定徽章頒發認欵國民以示優異視認欵之多寡　徽章之等級此項徽章應與寳星同等寳貴 
　　第十四條特别之奬勵籌定以後全國人民中如有特别認攤者應禀請官府奏請優奬以垂不配 
　　第十五條交欵之時限各省府廳州縣國民每人應攤本位（如每人一兩之類）自認定之日起三個月如數交納至富民財産公抽及各項補助之欵爲數甚鉅應自認定之日起分三年交清如有一氣納足者亦應照收以期早結 
　　第十六條收欵解欵之辦法各省府廳州縣公推熱誠代表爲本會會員經理此項攤欵隨時公布並由諮議局議員分途監收解交省會妥實銀行彙齊分别歸還 
　　第十七條歸還之辦法全國人民認定額數後應由各省各舉代表同時赴部呈請政府與應還賠欵之國商定細則以便歸還 
　　第十八條會員之額數集社結會其辦事人員不得逾百人此常例也此會事繁任鉅會員以多爲主不必限定額數以收通力合作之效 
　　第十九條立會之經費本本一切經費應由各會員分别擔任不得動用籌攤之欵以昭大公惟各省會員彼此往返會議應搭輪船火車以及郵電等費均請豁免以期節省而資利便 
　　右簡章草案十九條謹舉大略其詳細　則尚未議及應請全國各省代表各抒所見以便隨時改定而期完備 
小說 
[社會小說自由女（三十）]  
　　第八回逐流氓尊拳毁鷄肋受迷藥狹路救佳人 
　　江鏡波心上焦燥起來。對著袁直齋和許星彩道。看他們這個様兒。只好請個醫生來看一下子的了。袁直齋點頭道。我有個朋友。呌做顧仲武。中西醫學都狠好。我去打個電話呌他來此何如。江鏡波道。狠好狠好。你叫他立刻就來。不要躭擱。袁直齋聽了。便連忙跑下樓去。趕到帳房裡。打了一個電話過去。叫他趕緊就來。打過了電話。重又跑上樓來。看那兩個女子時。還是這般模様。江鏡波和許星彩都。坐在榻旁看著他。見了袁直齋進來。江鏡波忙問怎麽様。本人在家不在家。袁直齋道。恰好没有出去。說一會兒就來。三個人等了一回。果然一個侍者。引着那顧仲武上來。袁直齋便和江鏡波介紹相見。許星彩和顧仲武。本來是認得的。不用介紹。大家說了幾句套話。袁直齋便把這件事兒的情由始未。約略和顧仲武講了一遍。顧仲武十分驚喜。對着江鏡波拱手道。鏡波先生熱心如此。可 
　　可敬。江鏡波隨口謙讓了幾句。又道。如今這兩個女子。都昏沉不醒。我們正在無可如何。不知受了什麽迷藥。還請仲武先生施治。顧仲武聽了。連連的答應。江鏡波同着他走近榻旁。顧仲武先看了一看面色。口中說道。這個様兒。大約是中了什麽醉藥。以致如此。說著。便在身旁取出一個聽脈筒來。放在那兩個女子的左邊胸口。聽了一回。便把聽脈筒收了起來。對著江鏡波和袁許兩個說道。果然受了嗎啡的毒。幸而受毒狠輕。不算 
 
 

Page 28

 
 
什麽事情。就是兄弟不來施治。也不過昏昏沈沈的安睡一夜。到了明天。就可以回醒過來。不至於有傷身體。如今只要把這一點兒嗎啡的迷性。解掉了就好了。說罷。便在隨身皮袋裡頭。取出一瓶藥水。灌在那兩個女子的口内。灌了約有大半瓶的光景。就停止不灌。又取出一瓶末藥。吹進那兩個女子的鼻孔。吹進去不多時。那兩個女子就鼻翅搧動。打起嚔來。一連打了三四個嚏。只見那兩個女子的手足。漸漸的活動起來。雙眉乍轉。二目微開。山回黛色之絞。水漾秋波之影。江鏡波見了。心中大喜。顧仲武又走過去。把脈按了一按。取出一瓶香水精。抺了許多。在那兩個女子的額上。只見那兩個女子。忽然翻一個身。睜開俊眼。把衆人看了一看。不知以後如何。請聽下回分解。 
國外新聞 
[德國外交政策之完美]  
　　二十九日柏靈電云德國首相在國會宣述外交政策除社會黨外其餘各黨均表歡迎三十日柏靈電云德相外交政策之演說奥意法英俄各國亦均欣然歡迎外務部大臣在國會宣述德法邦交之言法國聞之異常滿意 
[德國國會定期停議]  
　　二十九日柏靈電云德國會定期本月十六號停議以休聖節並定期明年正月十號復行召集 
[土爾其將起政界風潮]  
　　三十日栢靈電云土爾其内閣因對於英國在宇菲萊斯河及鐵路里斯河得有航務讓與權一事意見不洽恐不日將起風潮政府因恐有人在國會詰問及此則必引起無竊之關係故於近三星期内與各政黨會商欲圖阻止此舉惟並未有效各議員要求若萬不得已必須將該權讓去則須俟培格台特之鐵路告成及米沙帕塔米亞地方土爾其威權確定之後始可爲此内閣總理大臣財政大臣工部大臣均與英使約定即日讓與今惟有以退職一法或可廢去此約耳 
[南美將有戰事]  
　　初一日倫敦電云尼卡拉尼卡拉圭亂黨首領愛斯屈萊達將軍懇請美政府助其抵拒齊拉雅總統美國領事已允彼之請據美政府宣稱已遣巡洋鑑塔柯買號輸送海軍七百名前赴柯倫 
[著名化學家逝世]  
　　初一日倫敦電云著名化學家及發明家芒特博士業已逝世按莣特博士本德籍寓英四十餘載 
[英國黨員之意見書]  
　　初一日倫敦電云張伯倫君已將意見書頒發滿哲斯脫及沙爾福特兩處選舉員内謂改革稅則實爲抵利外人競爭商業及聯絡殖民地之要圖 
[比皇病狀]  
　　初一日倫敦電云此京電稱比皇之病頗形危劇皇族及首相均　侍病榻聞比皇之病係虛腫腸炎云又電云比皇已受臨絡塗油禮蓋目下不得不施刀圭故先舉行此禮以防不測皇因腹中奇痛異常委頓 
[英簡駐華艦隊司令官]  
　　初一日倫敦電云海軍少將温斯沙已簡爲駐華艦隊司令官 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
   
 
 

Page 35

 
 
   
 
 

Page 36

 
 
   
 
