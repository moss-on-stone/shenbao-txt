# 1921 - 324 - 4917519

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[相反之預備（冷）]  
　　財政愈窘而備戰愈力各省自治之聲愈高而省議會中之自相搗亂愈甚即此二端已可以概中國今日之情形矣 
蓋中國今日財政之窘大半爲軍費欲節財政必先裁兵然　備戰則不但不能裁兵而且增兵增兵則軍費愈多財政不且愈窘乎是二者乃極不相容之事而今欲以之相成此非相反之預備而何中央政府之行事旣顛倒錯亂如此無已則惟望之各省各省官吏爲政府所派不能視爲整理各省之主體能爲各省之主體者即省議會也故省議會亦多以各省自治相號召者今反觀其行則日以自相殘毁且殘毁議會爲事其何能達各省自治之目的乎此又非相反之預備而何 
嗚呼相反之預備其日後必得與希望相反之結果 
[命令]  
　　十一月二十六日大總統令派何宗蓮會辦山東賑務宋聯奎會辦陜西賑務此令 
又令任命劉香九爲依蘭鎭守使此令 
又令任命白承頤爲正黄旗漢軍副都統此令 
又令任命陳興亞爲東三省憲兵司令此令 
又令陸軍總長蔡成勳呈請任命汪滄爲東三省憲兵司令部副官長應照准此令 
又令陸軍總長蔡成勳呈陸軍第二十八師工兵第二十八營營長劉如鑑另有差委請免本職應照准此令 
又令陸軍總長蔡成勳呈請任命金仲三爲陸軍第二十八師工兵第二十八營營長應照准此令 
又令陸軍總長蔡成勳呈請授馬岱爲陸軍步兵少校應照准此令 
又令林桐實宗鶴年姚福同均晉給二等大綬嘉禾章李殿璋白育良梁敦敎均晉給二等嘉禾章劉迺藩歐陽成均晉給三等嘉禾章張瑞瑾周視奇陳成庚鍾文廣黄壽松曹葆珣均給予四等嘉禾章此令 
又令張澤嘉晉給三等寳光嘉禾章此令 
[國内專電]  
　　北京電財政修正安格聯計畫增稅四分之一巳詳前電續聞發行公債額亦增千萬改六千萬稽核機關前電係稅務司及銀行公會今改爲審計院以支付清賬每月報告稅務處查核安不允謂審計院向未行使職務則今後監督權仍有名無實餘可照允 
　　北京電滙豐函交部請預備本年十二月三日到期之一九一一年湖廣債票本息計應還本行英京發行者四萬八千鎊應還滙理巴黎發行者四萬九千鎊應還花旗美京發行者四萬一千鎊並德京發行有效之債票四萬七千鎊均請於到期日如數撥還查上債票非百八十萬元不能開發張志潭大窘（二十七日上午十二鐘） 
　　北京電財高以海常各關及各省印花稅分處與官產處墾務局各機關對後任交代往往拖延不結且每有虧欠鉅欵現特規定整頓辦法限日具結呈報一面查取虧欵職名依法懲辦（二十七日上午十二鐘） 
　　北京電張懷芝呈文謂財部積欠參部一百七十四萬二千五百元各部有預支一二月者待遇差别請說明道理（二十七日上午十二鐘） 
　　北京電張作霖電院部請將奉省王公地畝一概丈放於民間承領約收入百五十萬請發部照五十萬張（二十七日上午十二鐘） 
　　北京電院覆舊金山美商會謂芝加高債務已與原經手阿卜脫商定辦法請放心（二十七日上午十二鐘） 
　　北京電吉長局魏武英覆交部奉飭解十萬此間無欵容與南滿密商籌欵（二十七日上午十二鐘） 
　　北京電張作霖對滿站會議忽冷淡因之外部許同莘薛鏞交部劉景山陳瀚均滯哈王景春亦中止赴滿（二十七日下午八鐘） 
　　北京電李厚基寢電請部核覆閩郵局價買義和洋行房基契稅糾葛俾早結案（二十七日下午八鐘） 
　　北京電晉議會電詢有人主張更換閻督以便將晉省收入移作軍費有無其事政府覆並無其事 
　　北京電淮南華成鹽墾公司請以六十萬畝中四十萬畝辦墾二十萬畝辦煎前以手續不備未准昨電照准（二十七日上午十二鐘） 
　　北京電交部派徐墀林凱兼國際法庭交通陪審官（二十七日上午十二鐘） 
　　北京電財部咨交部嚴催中東鐵路公司迅將所欠中交兩行兩次借欵尅日歸還藉維現狀 
　　北京電比京保赤會由比使介紹向吾國調查關於是項章程法令　　北京電香烟稅駐漢捐務處業已成立不日開征並與軍民兩署商洽每年由處撥交鄂省二萬元現均接洽妥（二十七日上午十二鐘） 
　　北京電閩省菸酒局代理局長張景楓任事已數月現李督迭電中央予補實此項任命不日卽可呈請發表（二十七日上午十二鐘） 
　　北京電熱河汲金純前日來京與農部商訂熱河全區放墾辦法所有内蒙放墾事宜一律劃歸督辦張勳辦理以一事權並擬定放墾 
 
 

Page 7

 
 
　　章程草案徵集蒙藏院同意該院對於二十五六兩條請予修正 
　　北京電奉張對新新國會表示維掛促速辦華僑選舉係新新議員以張作霖基金充足就之者頗多且因捧張之故並竭力反對廬山會議（二十七日上午十二鐘） 
　　北京電潘復赴奉拜作張作霖乾兒（二十七日上午十二鐘） 
　　北京電蕭督冬防計畫分鄂東西南北各爲一區上下游江面爲二區以原駐各區軍警分别擔任水面由巡防艦海軍艦聯合辦理鄂東之蒲圻通城由駐岳軍隊聯防（二十七日上午十二鐘） 
　　北京電今訪使團得美京來電吾國提案反響與華員所報迥異國人宜注意勿以十條原則通過便抱樂觀（二十七日下午八鐘） 
　　北京電宥（二十六）閣議蔡元培等請速發敎育費及任命負責長官交財部核發並挽馬鄰翼衆議院請發十二萬急欵辦結束緩辦關餘安格聯要求鹽務署保證將來鎊虧時由鹽署撥還虧數方行撥付結果由高財長商鍾世銘史國綸照擔例案宋文郁兼愛琿闗督李心曾署熱河審判處長均通過 
　　天津電商會佈告否認加貼印花　　天津電直省議員爲反對特别區議員之加入相率不到會爲消極的抵制（以上二十七日下午十鐘） 
　　漢口電聞粤陳主張先勸誘鄂贛閩蘇四省贊成聯省自治否則實行北伐巳有長電到鄂蕭轉電曹吳請示 
　　漢口電巡署寢晨接保電吳感日返洛陽下月初旬可返漢 
　　漢口電寢（二）（十）（六）晚九時武昌探警百餘人圍搜鴻翔巷周庭宇住宅抄出川東總司令闗防一顆名册一本當塲獲四人一爲警處調查一爲二十五師新弁當交軍法處審訊感（二）（十）（七）晨三時漢口軍警又在漢江旅館捕去巴某三人亦與川軍有闗（以上二十七日下午五鐘） 
　　香港電孫拱衛軍現由鄧鏗所部選一營另編一團將赴桂林 
　　香港電梧訊孫感日（二十七）抵平樂約閱一兩天卽赴桂林將與黔滇各軍官會議（以上二十七日下午七鐘） 
[國外專電]  
　　華盛頓電遠東會討論之進行手續以羅特四原則爲基礎似不依據中代表所提十大綱分組股員會依照議程、每次討論一事各項問題中代表顧施王分認辦理顧擔任闗稅施外人郵政王治外法權顧提稅則案時詳言歷年辦法之不公今日加稅之必要並聲明此案不牽涉海關管理權此案已交股員會聞頗有希望郵權亦可望得列强同情惟治外法權因外人未諳中國司法制度與執行現狀較不易辦列强議論大都謂須俟外人在華各項權利在中國無限制權力下有安全保證方可放棄特權（二十五日） 
　　華盛頓電英代表語新聞記者羅特原則含括中國承認銀行團與鐵路統一輿論譁然英代表團乃卽聲明英代表團並未有此討論實則英代表之新聞談話乃外交家試探輿論之故技此種手段列强多行之無日蔑有可確言者凡類似國際共管之舉動美國旣反對於前未必贊成於後而中代表亦必不肯討論之（二十五日） 
　　華盛頓電法代表白里安由美京起行前聲稱法國苟不得英美援助之切實擔保决不能裁兵（二十五日） 
　　華盛頓電軍備委員會現已討論飛機煤氣等新戰術（二十五日） 
特約路透太議專電 
　　二十七日華盛頓電報紙對於大會中中英齟齬之消息大書特書其實英代表此種意見之發表全非正式性質亦未提出於大會也英代表發言人與報館訪員晤談時解釋羅特氏决議案中代表聞其言指爲意在國際共管中國一部分報紙常鋪張揚厲遇事生風如上述者即其一端最近又有一事爲報紙所運用者爲英國克松爵士對法之演說但時局中雖有嚴重原素各政府地位並不發生根本上之變化據有責任英人云羅特氏决議案所列用於中國之四原則在英代表團觀之與中國財政上行政無闗聞五國海軍專家現密切考慮日本修正美國所擬日本噸位之請求現正晝夜辦事以期趕編報告世界路透電 
[華會中之中國外郵案]  
　　二十六日華盛頓電遠東委員會已非正式贊成取銷在華外國郵局之原則此决議已併入建議案 
　　二十七日華盛頓電公報稱現已派股員會草擬建議案提交遠東委員會主張取銷在華外國郵局該股員會以洛志氏吉特士爵士維維亞尼氏埴原氏施博士組織而成治外法權股員會以洛志氏裴爾斯氏薩爾諾氏里西氏埴原氏華登氏王寵惠博士康萊璧克氏代斯康斯咨斯氏組織而成 
[華會中之日本海軍案]  
　　二十六日華盛頓電各報載稱美國專家查明日本海軍噸位數無背棄休士氏計畫中所定噸位比例之理由　　二十六日巴黎電五國海軍大將現正活動研究日本增加噸位之要求據白宫宣稱如大會能告功成則哈定總統擬建議（一）請有闗係之國贊成大會之協定（二）此項贊成須在今次大會休會之前爲之（三）日後當許德國加入（四）召集同樣性質之大會消釋列國間歧異之意見哈定總統之意今次縮減軍備大會告終後必須按期續開會議俾容各國參與討論國際問題 
[華會畢後與將來]  
　　二十六日華盛頓電哈定總統與外國代表闗於賡續會議可能性之談話今已發表報告内謂哈定總統願將此次大會之結果及將來會議之計畫作爲一種列國（紳士協定）而不作爲正式條約 
[華會中之英法代表齟齬]  
　　二十六日巴黎電巴黎毅報稱英法間之齟齬並不若某方面所傳之劇烈若就英國某部分人之批評加以推測遽謂英國全部民情英國言論界全部輿論皆作仇法之論調則直童騃耳不見今晨泰晤士報之言論乎其言固不分法也泰晤士報曰吾人須承認者英國須評解法國否則法國必有意或無意爲大會成功之阻力而損及英國與歐洲之利益法國亦贊成限制海陸軍備而附以爲法國與歐洲安寗所必要之條件凡深知目前情勢者安能謂此條件爲累贅乎 
　　二十六日紐約電華府會議之事業幾爲十一月二十四日克松爵士之演說所掩蔽而失其光彩各代表雖不欲加以評論但各報因英法政治家當許多熱心之人正在演述世界之和平時遽起談述内國政策引起糾紛皆直言詆責甚至抨擊所謂法國孤獨政策者亦不直克松爵士之所爲指爲增重英法之齟齬並深望調解者設法挽救英法邦交疏離日甚 
[華會言論關係之法意齟齬]  
　　二十六日巴黎電意國土林電稱今日有學生一隊因各報所載白里安氏在華盛頓所發關於意國陸軍之言論羣换不平攻繫法領事署搗毁玻璃窗與用具旋有警察乘摩托載重車馳至驅散衆人駐巴黎意大使已向法國代理總理道歉 
　　二十六日巴黎電法國輿情對於杜林之事端殊爲扼腕但一致不欲將意國人民之輿情與少數狂妄者之主義相混合據時報載稱此次事端咎在好事者語意人謂法政府領袖侮辱意國陸軍法蘭西今爲黷武國欲將意國降至無力窮窘之地位 
[英法間之牒文]  
　　二十六日巴黎電法政府已收到英國關於法國與安哥拉政府訂約事之牒文措詞甚和緩内謂法國聲明該約並不含有承認安哥拉政府之意英國對於此項保證殊爲欣慰英政府且欣悉法國將反對施於美索波太米亞之任何攻繫並將繼續通行協約合作之政策此實英國政策之根據也牒文中又詢問干涉希土爭端之時機是否已至 
[各國近事記]  
　　二十六日倫敦電巴黎晨報載稱英國現集軍西泊魯斯欲在西里西亞登陸倫敦已切實否認此說且不解此項無稽之談從何發生惟英政府近嘗宣稱如有必要擬派船一艘載法軍退出西里西亞後該處英僑欲離境者回國 
　　二十六日倫敦電據當局宣稱前星期貝爾法斯之騷亂共死天主敎徒十四人基督敎徒十三人傷天主敎徒三十一人基督敎徒六十一人 
　　二十六日巴黎電北方工人代表今日進見總統請寛赦刻在審訊中或已經判罪之紡織業罷工工人總統允酌量寛赦代表乃歡然退出 
　　二十七日倫敦電商部大臣包爾温氏昨在利物浦演說謂商業有恢復氣象美國儲藏已出印度底貨已空日本現有貿易漸佳之徵兆而英殖民地與南美之商務委員亦皆有市况較良之報告 
[公電]  
　　安徽來電申報及安徽旅京津滬同鄉會諸公鈞鑒許世英以皖賢治皖同人若大旱之望雲霓殊知抵任以來倒行逆施政弛事廢其故皆由於大權旁落宵小把持吳觀光以無知乳臭奔走權門此次求某公介紹得充省署參議遇事專横下驕上諂擅發公債濫勒户捐皆其成蹟秘書胡元斌排斥異己到處招摇庇護賣路奸商程慶福冀得贜分日債喙餘參議房宗嶽密室參謀專房擅寵用人行政多出其門如不恤民意徇私引用阮某爲桐城知事等是三人朋比爲奸内外其手似此情狀我皖更何改良建設之可言許氏一人不足惜其如安徽大局再遭糜爛何同人瞻念前途難安緘默用特揭開黑幕敬乞羣起維持迫切陳辭諸維鑒察安徽紳商學各界同叩沁 
國外要聞 
[南洋通信　（不才）十一月五日]  
　　無法轉團之註册問題 
　　記者前次通訊曾言檳榔嶼一地爲此次英屬南洋華僑反抗註册之策源地而陳新政君則本問題中之中堅人物也邇日英政府决定實行政策後一方將陳君拘之衙署中近又提解赴新以爲驅逐出境之預備一方對於華僑學校則實行迫令註册而多數敎員即提出辭職於是各校因無敎師無從開學故學校被迫註册後多數仍在停辦中至一般辭職敎員之態度則似有積極與消極二種積極者之主張一方面運動各校校董向政府要求修改一方面組織十四人學校救濟失學兒童消極者之主張則對於前途俱抱悲觀將捨棄一切而返國但當此衆議紛紜慘淡無光之際有稍足令人慰藉者則倫敦總代表之電報是也倫敦總代表之狀况自密函披露後非特消息久沈且去電亦不見覆而同時又聞其家中得電云已他往以故羣疑其或赴巴黎而不料其仍在倫敦交涉是以此電之來無不喜出望外即抱消極主義而欲返國之敎員至此亦頓變其態度進而與積極者並進矣此則不可謂非絶望中之一線希望茲將原電錄下（頃晤理藩部據云各學校及董事敎員經已註册此事確否如否者可將未經註册之學校及董事敎員查覆請轉告各埠并令各埠用英文直接束覆鍾吳）云云按此來電所云雖無若何轉機消息但前途交涉尙未發生阻碍則已可證明故檳榔嶼得此電後即將情形電覆鍾吳嗣又得鍾吳覆電云「歌電悉藩部覆函條例業經實行勢難收回成命措辭和婉藩長無暇特委秘書訂某日接見各州速商修改鍾吳文」檳埠接得此電後即連同上電轉告各埠并附電云「按鍾吳旣有此電則行動自由可知鍾吳脫離一語其爲他人所代擬不攻自破現本埠已照電行事希貴埠一致向當地政府上書提出修改爲幸〔修改條文第九·十三·十九·十一·四條）檳榔嶼各校連合辦事處）此電轉告各埠後又繼續接得鍾吳來函故該埠又將函中大意電告各埠其電文云（頃接鍾吳函云顧使不日回倫力謀進行併先遣刁作謙博士贊助一切（原按云刁作謙博士才學甚優此次中國代表在國際聯盟會不至完全失敗者多出此人之力）此可見前途尙有希望現敝埠已電覆贊成修改雙方並進請貴埠亦速電覆鍾吳）又云云（檳城校董雖已註册敎職員尙未加入恐謡傳失實併聞）統觀以上電文可見沈寂之檳榔嶼又回復其昔日之勇氣而一致要求修改矣近又聞該埠預備之修改書己請律師譯成英文不日就可呈出矣在此進行修改之際續得鍾吳來電稱（各埠停課學校有若干請速覆鍾吳）該埠得此電後知鍾吳對於此事意在急進乃派陳瞻侃爲代表至各埠調查並催總代表費及會商修改等事目前該代表由怡保經行吉隆坡等處據云吉埠各校大多數已註册對於修改問題及代表經費問題竟鮮有出而遇問者此則甚可異也查吉隆坡最大之尊孔學校早已註册故其他各校亦陸續往註統計由吉隆坡政廳管轄之華校共三十八現在停辦者五已註册者三十二但尊孔雖已註册而其商科學生因反對該校繼任校長王志超註册初時即提議自行組織十四人學校以爲補習之地此事記者在前月通訊中已略言及不過彼時尙未成爲事實今則此種學校開辦已有一月成立已有四所并爲當地人士所尊重而略有允予捐助者矣至其經過情形則甚爲艱苦溯自該校商科學生反對註册無效後旣不願再入尊孔又不能長此失學是以商科中之一部份學生即各招集其同班之同學藉公園開會討論補救方法結果除勸有錢者回國讀書外對無錢者則擬另行租房聘請敎師組織十四人學校以爲暫時補習之計議旣定於是着手辦理此事旣又懇得該校辭職舊敎員沈之助由沈某請得陳孫毛等敎師數人乃即找尋房屋購辦課桌忙碌一月餘學校始得告成現在計有三所至經費一層事前該生等以信用未著絶不向人勸募今則該校已開支出已有定額而捐欵一事該埠雖不乏熱心之士但近因土產跌價市塲經濟困難有志者亦幾有愛莫能助之慨而一般有力之校董又不敢捐助巨欵以免政府之誤會所以該校偶得一二校董之助爲數殊少杯水車薪無濟於事近日困苦情形已達極點且地方上失學學生要求入學者仍絡繹不絶勢非再謀添設不可近聞該校已致信上海南洋兄弟烟草公司及中國興業烟草公司求助矣至尊孔學校近日内情學生自三百四十餘人減至百餘人又悉該校各資本家所認捐欵多數未繳而敎師之薪金反較前增加故有主張以將落成之新校抵押二萬元者該校總理辛百卉則主張請助於英政府但該校校董對於此議未能贊同也 
 
 

Page 8

 
 
   
 
 

Page 9

 
 
   
 
 

Page 10

 
 
國外要聞二 
[維也納通信（ＬＩＬＹ）]  
　　五雲慶十記　中歐交際社會之各方面　　歐洲列强戰後地位最難堪者惟奥地利去年巴西國派駐奥京公使不與公使夫人同行抵任未久便即言旋故里其對巴西報界宣言謂奥國近狀不堪設想外交界對外更無交際之可言此雖苛論却與事實不甚相遠蓋自歐戰以後奥京外交界或政界公開之交際場實有不得不暫歸停息之趨勢在　 
一千九百二十一年世界有三大共和紀念一爲秘魯共和國創立百年祝典二爲墨西哥共和國獨立百年祝典三爲中華民國十週國慶秘魯與中部歐洲相隔過遠在奥無特任專使暫置弗論至若九月二十七日之墨西哥使館與十月十日之中華使館兩度盛會實足令戰後忽歸涔寂之奥京交際社會重放曙光 
九月二十七日下午四時墨使館開茶會墨國駐奥代辦公使福磊孟Ｅ．Ｒ．Ｆreymann先期柬邀外交團人物及奥京政府當軸福磊孟夫人Ｍme.A.H.de　Freymann妙婉天成端凝玉立爲奥京外交團體婦人社會之出色人物華堂讌席布置井然自入門處達内客室幽麗綿曲壁間滿布墨西哥國古樸醇美之小景織品五光十色儼如萬國旗紛陳羅列其下滿鋪墨西哥特製上等地毯花光人影映射其間似有一種國民性於此百歳難逢之佳節忽焉流露入夕墨代使及夫人復以豐肴美饌饗各公使及奥外相盛極一時盡歡而散 
後此兩星期則爲十月十日之中華使館十週年大慶祝沈悶無生氣之維也納交際社會至此乃萬象昭蘇聲光煥發是日午前奥大總統翰因禮派秘書長至中國使署道賀午後四時至七時各界申賀者踵至使署在輅陵大道Ｌothringersttasse十六號大樓中第一層第六户衆賓自進門御升降機而登均有著制服之待役爲導旣抵一樓入户爲更衣置杖之室更進爲綠客廳地毯窗帘椅墊桌套色盡鮮綠右進爲紅客廳有園景之點綴出入萬綠叢中一切陳設益灼灼如五月之榴花紅綠客廳左右兩旁室各設長案置刀叉杯皿之屬果盤高　幾與花插相齊其前後左右尙有若干種特製盛饌頗足以見維也納食事之精美者亦瀛談海客必不可少之資料也奥匈古聯邦俱臨多瑙河夙擅魚鮮之利魚中美品在奥曰　德文爲Ｆorellen其形柔長無細骨長度略似中國之鯿魚在匈曰富膏魚Ｆogosch（譯音）實爲匈文一專有名詞魚形視上者加大數倍紫背銀胸爲其他各國所不能得此二物尋常大餐室不兼備名貴可想此外如醢鵝肝如上品臘腸亦均帶有德奥特種色彩點食中著名者舍乳清千葉Ｍilles　Feuilles　a 
la　Creme小鍋貼糠Ｐetits　Fours法國式美味外如節餅一種（德文音略似介祿餅Ｋrapfen）亦爲維也納所特有製餅之法亦如麵包須先發酵令漲冷後内部空鬆餅中心或反低陷相傳古時惟三月外國清明十二月外國冬至二月宗敎信徒實行齋戒等節期有之頗易令人聯想及於中國之大燒餅惟其品性不同故予譯之爲節餅嘗聞遠方旅客新至一地每有於餐館菜品茫然不知所擇而深以爲不便者若逢此盛會而得此小經騐或可不至隨處爲門外漢矣 
祝禮嘉賓各界具備一堂濟濟蔚爲大觀駐奥各國公使中敎皇大使穆奕諦氏Ｍarchetti-Selvagginai圓帽紫頂長袍紫帶出門加外套又若别爲一人其處處足以令人注意不徒道貌不凡一望知爲宗敎大家而已荷蘭丹麥各公使之修偉軒昻波斯沃根廷各公使之肥滿豐碩又若地氣使然與記者在其他國都所遇竟若一國之人才定有不約而同之處希臘公使架單目鏡一見即能默憶其容度誠交際塲最漂亮之人特瑞典公使雍容壇坫廻翔自如定係外交界老斵輪手日本公使恍若春秋列國間名臣齊晏嬰短小精明髮已蒼白眉心微縐目炯炯若有所思其爲飽經世故無疑墨西哥代辦公使神情灑脫英氣溢乎眉宇與其失人偕臨足稱外交界之俊侣德國公使和易可親然其身材氣度適與法公使相反法蘭西人殆能抱樂天主義者而德意志人堅苦卓絶慘淡經營大學（心廣體胖）一語頗不能適用於今日臥薪嘗膽之德國也奥京警察總監華圖Ｗaldorf氏肌理强韌精神飽滿頗似外國相書中所繪面部方廣之（力行家）處此奥地利國步艱難之會賴此君任維持治安之重寄可謂付托得人國務副總理百納世基Ｂreisky瘦削異常不愧爲歷任繁劇之老政治家國會議長華祭司博士Ｄr.Weiskircher皓首蒼顔對人作微笑予仿古諧談西字臉舊說稱之爲（壹字臉）此君自言歷任要職極與中國相親善可謂富有閱歷之政界耆宿奥京大學校長理邇博士Ｈofrat　Pr 
of.Dr.Gustav　riehl顔色憔悴形容枯槁其人身材又不甚高嘗追念我國古代名人惟屈原忠於謀國奮不顧身乃有此等境象不意歐西大人物爲學術上犧牲其心力者亦若是其可驚也是日外交團人物除英美瑞士諸使節不在奥京外其餘均由公使或代使親臨國務總理及商部總長是日適因要公出京而商部總長青山夫人Ｆrau　Alfred　Grunberger獨以美利堅產名姝躬與其盛 
奥京有旦報Ｔagblatt者最大最著之日刋也旦報總主筆柳白博士Ｈolrat　Dr.Emil　Lobl之記錄如下十日午後中國駐奥公使爲民國成立十週年紀念念佳節特在使署大樓舉行盛典延接嘉賓與其盛者有大多數政界人物外交界同僚國務大員議會領袖交際界貴紳名媛之屬公使左右復有各位館員及各位參隨夫人秉承公使意旨以極親切之容度賜敬禮於來賓而衆來賓會合輅陵太道Ｌothringersttasse節署中陳置優美之客至暢談盡歡之餘復得聆雅音娱清賞飲美酒飫奇珍更不覺精神倍爽不徒對公使及其左右盛情周渥深表感幸之忱而已中國公使於奥京交際社會私交上彼此固有聯絡特公開之酬酢實發端於此華堂之盛會也 
國民時報Ｖolks-Zeitung記述有云十月十日爲中華民國十年國慶駐奥黄使榮良特於使署舉行盛大祝典接見各界人士並當筵奏國樂是爲卿雲之歌作於四千年前帝舜時最近始採用之爲國歌以卿雲五色意與中國五色之國旗適相巧合也 
按記者本年歳首道出葡萄牙首都利施篷曾於無意中展讀葡國年曆一頁有題爲（中國與五數）之一篇譯之頗饒意趣其言中國Ｃhina與（五）字（葡文爲Ｃhina）常有密切關係如目之於五色口之於五味人之有五倫物之有五行形體之有五民五臓及最近之以五族立國而用五色國徽皆其著例今我國於十年十月十日共和慶典於五色之旗而外别添五雲之歌誠異數也記者乃略叙葡文年曆之言而爲五雲慶十之記 
國内要聞 
[北京通信（吹萬）]  
　　金融回復後之財政 
　　北京財政至中交擠兌之前已成無辦法之地位不意中交擠兌而後政府反得稍稍寛裕此則財政當局在擠兌以前所萬想不到者也前此所以困難之原因有二一奉直兩方索欵之聲時來不能應付一則以高部長素與資本家少往還乏借欵能力 
金融之回復迄今日巳有眉目中交兩行與國人所期望之關餘昨日（二十四）安格聯巳於下午簽字允撥七百萬元但彼并不承認撥關餘依然謂關餘係保留爲公債基金不能撥付而號所撥之七百萬爲償還中交兩行公債還本付息之墊欵雖名義不同以後不能要求多撥但中交得此亦大足以自救也該欵原定今日撥付四百萬二十八號再撥付三百萬此七百萬中行所得較多故已决於十二月一日恢復狀交行以發鈔較多尙在籌劃中自由開兌之日恐將較遲於中行傳聞曹某業向日本大倉借得二百萬三井亦借二百萬此說果確則交行亦可回復但以後日本在交行又增一勢力耳 
王迺斌於昨日回京帶有處分奉天三百萬現欵之使命中交兩行皆恐軍閥勢力插入銀行將來更無辦法故主無論如何决不提用中交兩行代表今日見王但致銘感之辭謝張使之熱心援助金融界謂現時金融界已能自救張使此欵來惜未通知兩行兩行并未望張使之能如此故未將此欵加在計畫中但此欵業已來京如果張使必欲存於兩行作定期或活期存欵皆可王谓張使得總理電爲兩行求救故急送此欵來其意若欲銀行用爲借欵者代表謂靳總理電并未通知兩行故兩行均未打算現實無須此欵若欲存放固無不可但息薄耳王謂返京前張使曾令如兩行不用可借一半與政府發奉軍軍餉一半則送回營口購豆代表乃去政府因此又可得百五十萬借欵矣然經此一度變化奉天方面業無索餉電來直曹近日亦僅索二十萬財部較前反易於對付矣此次曹錕生辰京中報紙多載高總長前往祝壽者而實則高確未往或問高胡勿往高謂彼等方開征南會議倘令我以財長資格加入會議欲我報告籌餉之能力且擔任籌餉吾將何辭允之則力不勝任不允則招怨與其去而招怨不如不往誠深有閱歷之談也 
近畿軍警餉已由李士偉擔任於年内借四百萬而烟酒借欵則在此金融恐慌之中業由高與阿卜脫决定不别訂約作爲新銀團墊欵之一部分而太會經費即由美銀行直接撥付阿氏來京之任務至此可告一結束當此金融恐慌未定之時縱有反對財政當局者因恐受破壞金融之嫌疑亦不收以全力反對而財政當局反得順利進行矣 
中交旣恢復原狀在實際上多七百萬以上之現金而七百萬以上之票乃有抵當收回而後當然又可發出社會上日來頗覺使用現金之困難票必仍流通於市面結果以後現金仍必漸歸兩行故兩行可以益裕其出借之主當然以財部爲第一說者謂政府之通融將較未擠以前爲易以政府此次對銀行界加以援助銀行方面不能不有特别之通融此說信否徵之他日矣 
安格聯本欲赴美宣傳共主張公府方面尼之安仍堅欲行某要人乃語人云安如果必欲行者惟有另擇英人中資望較深者令永遠代總稅務司安聞之乃不果行今安又簽字於七百萬之欵兩方感情當必易於回復也 
[京津中交票將無限制兌現]  
　　北京金融風潮已逐漸平息日來赴兩行兌現者日見稀少中行以交行基金未籌足故與交行一致限制兌換現兩行正在極力設法使速恢復原狀或加以根本刷新實行一勞永逸之計中行方面已有具體辦法該行之京行並未發行鈔票其印有天津字樣之中行鈔票係由津行發出（即京行需用此項鈔票亦係以現金向津行發來者）故恢復原狀即以津行爲樞紐據最近消息天津中國銀行連日凖備之結果巳積有現金八成以上之數目日内即須正式請天津總商會銀行公會錢業公會等前往檢查登報宣佈暢快兌現且此種凖備金公開之辦法將垂爲永久庶不致因有謡言而又起風潮聞已預定下月一日恢復原狀大約至遲下月五號以前即可辦到至交行方面昨亦以各種股票在天津抵借現欵四百萬元日内成交連同關餘中應行撥還之公債墊欵約達七百餘萬元足敷兌現之用大約可與中行同時恢復原狀又聞昨晚銀行公會約集兩行要人及其他各銀行以及軍警當局商議京行無限制兌現辦法决定俟關餘撥付後即照前一律兌現不加制限至關餘提撥一層日内幾經磋商已可照付惟稅務司以滙豐不能齊交定爲分期撥付即係先交四百萬月底再交齊三百萬已通知政府當局亦於前日閣議討論撥用關餘之辦法聞議以先交四百萬亦足應用月底再交三百萬又據稅務司人云今日該司即可由匯豐自滬運來之四百萬撥交兩行大約一二日後兩行即可無限制任人兌現矣 
[山窮水盡之北京財政]  
　　北京財政困難已達極點近因中交兩行發生擠兌風潮各機關不免直接間接受其影響敎育部罷工已逾旬日前日三司長趨謁靳氏之後遂定昨日由財部撥發一個月支票五萬元詎昨日上午敎育部會計科長到財部領欵庫藏司以拮据爲詞又被拒却各職員均極憤激 
留日學生因學費無着且日本生活程度甚高不能久留已於日前通電返國雖經政府去電勸阻然因饑寒交迫實難維持而早稻田明治等大學生林桂·陳翼劻·王子明·宋紹英·謝震·馬雲清·李尊容·方朝桁·顧鎭華·張桐等先行返國巳於本月二十四日抵滬聞不日即將來京運動確實經費再行赴日續學 
毅軍自熱區調駐豫省後按月軍餉迄無專欵撥發積欠頗多聞河南趙倜近與姜桂題商議預算毅軍全軍餉項每月十七萬元請中央擔認十二萬元餘五萬元歸豫省按月籌撥但中央庫藏空虚一時難措的欵此事尙待熟商已電告趙氏 
陸軍部薪俸積欠已六個月蔡總長屢向財政部索欵分文不得日昨該部員請求蔡氏設法接濟蔡氏對於各部員温語勸慰並謂如財政部再無欵發不惟諸君不能維持即我亦難再幹云 
新新國會議員近向政府請求將歳費打折四成從速發給俾維現狀共計一百萬元之譜但財部對於各部之薪水尙不能撥更何能顧及新新議員之歳費日前當軸雖面囑高財長先籌十萬元接濟惟事隔多日渺無消息聞各議員昨日又向財部要求履行前約惟仍不得要領 
[烟烟新借欵尙未簽訂]  
　　烟酒借欵目下進行甚急高凌霨與阿卜脫磋商業已數次借欵額數阿卜脫之意先出二千五百萬徐恩元極力慫恿高氏承認高主將湖廣路債劵列入條欵之内以爲交換條件阿卜脫對此不肯同意因之磋商又歸停頓現阿氏並有日内即將起程回國之說昨據財部人云阿卜脫於九十兩日迭赴財部催討舊欠及訌借新債辦法及京中發生金融風潮後政府曾與阿卜脫商議借新還舊之辦法惟要求增高借額除償還舊欠尙有盈餘可以維持金融當時阿卜脫亦允增至三千萬但須依照伊所提出條件故草合同及條件均由阿卜脫擬具交與財部財部並提交閣議討論俟閣議通過與阿卜脫取得芝加哥銀行同意後即可簽訂及後因扣還湖廣路德票一節財部以德票宣戰後是否與發還德人私產一例尙須研究因是阿卜脫亦提出少借五百萬只訂立二千五百萬之新借欵而日内所以尙未簽訂者因湖廣德票問題尙未解决聞高凌霨以湖廣路德債劵列入扣還不願承認而其中尤以外交當局以對德宣戰所有中德官辦商業一律没收無效湖廣債票實同一體不能以爲德人私產照恢復邦交而發還之故該項債劵自不能承認爲德人轉落美人之手而爲扣還因是不允牽入以此阿卜脫又恐德票之無着落頗持照劵扣還之議而阿卜脫以商借新債旣無成議而舊欠又無辦法因是急於回國而將催討舊欠統托新銀團代表史蒂芬經手一面致函靳氏請於三四日内將該問題解决以便回國靳得此函頗抱不安因託人挽留阿氏稍緩行數日妥議辦法一面又託徐恩元與雙方接洽囑其一面向阿卜脫懇留數日一面與外財兩部婉商德票扣還辦法徐氏日前與各方面疏通阿卜脫似允可以緩行高凌霨亦頗活動而顔氏主持甚力聞日昨徐恩元又爲此事去訪顔外長當面疏通顔氏始終未允將湖廣債票在新借欵扣除以此烟酒借欵日内尙無簽訂之消息據稱日内對於扣還德票問題須有具體辦法該項借欵始可成立云 
[北京國立八校之呼籲聲]  
　　北京國立八校因七月份下半月所欠之經費及十月份經費至今分文未發十一月份亦到期無着異常窘困殊難維持現敎部旣巳罷工而馬鄰翼復辭職他往校長等異常焦灼日昨特呈請政府速撥經費並請任命敎育長官茲節其呈文如下竊維國立八校曁京師公立中小學校經費迭經閣議議决按月發放並由交通部直接撥交敎育部以資保障在案奈事隔數月而交部直接撥欵公文未見頒到七月份下半月欠費曁十月份經費迄今分文未發現又屆十一月份發欵之期敎職員會根據前議迭函催迫殊無以應值此天寒歳暮個人與學校費用均較加多敎部現無欵可撥而平時刻苦經營所恃以維持現狀之零星餘欵亦復受中交擠兌之影響不能動支似引不名一錢絃誦之聲立將斷絶雖一再請求敎部設法維持而現時敎部長官固巳出走部員亦皆停職全無負責之人呼籲無門實難處理值茲華府會議之時朝野上下方竭力支撑之不暇設有不幸演成首都敎育停頓之狀態匪特荒廢學子之光陰抑且予外人以口實爲此迫不獲巳籲懇大總統總理迅任負責敎育長官並將欠資速行發給母任迫切待命之至 
[保定會議之别報]  
　　國聞通信社二十五日北京通信云保定會議傳述紛歧有謂曹吳曾經召集各省代表正式開會者有謂并無會議之形式僅與一部分有闗係之各省代表單就某事接洽者又一說則對於正式會議及一部分之接洽均加否認謂彼等除慶弔酬酢之外别無事事故日内尙須另行集議以定對南之方針然據由保回京之某省代表言上列三說皆與事實未盡符合蓋吳佩孚此次北返其惟一宗旨擬請曹錕擔任南征之後方接濟在彼初意并無與各省會商之必要故所謂保定會議云者不過狹義的之直系會議聞吳氏抵保之後即於十六日在曹氏衙署開一秘密會議列席者全屬直系嫡派人物并無外省代表攙入其間當由吳先述川湘戰况之經過及現時前方布置之情形次則言及南軍北伐漸成事實在我不論戰守同爲動衆勞師故無寗先發制人以免示弱佩孚不才願親率雄師十萬進圖兩粤惟闗於後方一切補充接濟事宜須籌有確實之把握方能放膽前進此事不敢自專特請老師（指曹）訓誨及諸兄（指王承斌等）帮忙等語當時在座有態某者起而反對谓我軍兩年以來由陜而鄂而湘而川精銳疲於奔命死傷數不勝計若不休息一時誠恐後難爲繼且兵凶戰危孰能永操必勝即以岳州而論得而復失者已兩次矣况直鄂兩省財政均極窘困軍需浩大動輒萬千以云籌濟亦屬不易似應出以審慎力策萬全并須察看各方空氣如何再定辦法熊氏侃侃直談四座驚服吳亦無以難之是日會議遂無結果而散至十八日奉天代表張景惠到保當晚復開會議吳氏意氣已非復初到時之豪邁竟首先宣言云對南用兵確有種種碍難之處現時太平洋開會外人方聚而謀我萬不可再使内亂延長致貽口實鄙見對湘贛之軍事布置以力足防禦爲止岳州宜昌兩方面現有兵力足資支持惟贛南稍嫌空虚若由遠省調援不免勞師糜費計惟商請皖省抽撥新安武軍二十營由陳德修統率赴贛協同防守較爲相宜張景惠隨即答稱雨帥之意亦以此時不宜對南用兵但贛防重要亟應增兵駐守今旣確定由皖軍赴援具徵卓識此與雨帥夙見大致相同極所欽佩云云嗣吳張彼此又就外間挑撥直奉之言論互相解釋一塲對南議事至此遂告終局又據某代表云十七日曹吳二人曾密晤一次協商各軍積欠之兵餉應如何酌量發放及此後對南防禦上所需一切費用應如何設法籌墊其結果雖不甚明晰但據吳之親信者言暫時擬不向中央索欵將來當不外下列三種辦法（一）由直隸加征丁糧二成（二）由鄂省加征貨物稅（三）提取京漢全路之收入云云此外尙有數事爲某代表所目見者據云此次曹壽本未凖備演劇嗣由張景惠發起調取京中富連成班底并延聘有名脚色如梅蘭芳楊小樓余叔岩等一致羅列定價每劇八百元共費一萬五千元由來賓公攤外由曹另賞五千元是日王占元亦來祝壽到時適曹在座觀劇起立一二語嗣即不聞不問吳對王尤極冷淡除點頭之外始終未發一言王頗不安僅坐十餘分鐘即辭去又是日祝壽之人分作七起第一起爲吳佩孚第二起爲徐世昌代表第三起爲清室代表第四起爲靳雲鵬代表第五起爲北京各部院署代表第六起爲各省督軍省長代表第七起爲直魯豫兩湖各界各團體代表云 
[閻錫山亦有退意]  
　　山西督軍閻錫山治晉十年尙著成績諛之者至以模範督軍稱之近日閻氏因連喪二子日夕啼泣萬念俱灰以致雙自失明不能展覽公牘又以内政外交闗係重大恐不能因應咸宜致誤大局乃連電府院决計乞体政府以閻氏爲西北重鎭覆電寛慰挽留極殷惟閻氏辭意頗堅聞已飭本署六處主任人員趕辦各案以資結束不日將續電乞退 
[濱江通訊（鴻）]  
　　金融界之現狀 
　　自北京中交兩行擠兌津張紙幣消息傳播東來後市面頗形恐慌而濱江闗稅務司復將中行存欵提存花旗銀行外國商人之存欵亦均於數日内提淨一時風聲鶴唳謡諑頻興某國某某號突然以三十六萬元鉅額之紙幣向東三省銀行兌現幸該行凖備充足照數付欵而各銀行自身恐因此醖釀擠兌風潮則影響於市面者至鉅乃由銀行公會召集緊急會議决議電請奉天當局設法維持此間各銀行皆有紅利人所共知然發行紙幣爲數過鉅凖備未能十足亦屬無可諱言萬一不幸而擠兌實有周轉不靈之懼現已由商會出面勸告各商家弗爲庸人自擾茲照錄其傳單如下爲通知事照得近日因京津等處金融緊迫市面頗形惶恐謡諑繁興至堪顧慮日昨道署接到京津電云各銀行照常付現市面安謐並無擠兌現欵情事勿庸顧念云云復經濱江道尹派員會同本會齊赴本埠各銀行查騐照常付現及作滙兌等事並無他說爲此布告各商號一體週知務各照常安業幸勿聽信謡言惑亂人心是爲至要云云閱此可知擠兌風潮實在醖釀中也又稅欵一項當由各方面與稅務司商妥仍舊撥歸中行存貯聞已實行形勢暫趨緩和不可謂非哈埠商人之福奉當局爲維持紙幣久安起見已確定發行數目東三省銀行一千萬元中交兩行各五百萬元廣信公司一百五十萬元並允撥現欵三百萬元日内即可運哈金融界决不致再有危險之虞說者謂當局旣已將發行數目確定更應於紙幣準備金嚴爲查騐始後顧無憂云 
[山東河工借欵之近訊]  
　　山東黄河下游宫家口本年出險工程浩大中央與地方庫空如洗倘非借重外債其勢不能動工當田兼長在津時與坎拿大銀行商借六百萬元之鉅欵其擔保係濮陽河工附捐及丁漕六毫附捐之兩種其利息係常年八釐回扣係九一種種條件業經議有大概詎該銀行於以上條件外又附以兩個月後始行交欵之一條推該銀行意旨以濮陽附捐丁漕六毫附捐之兩種現係鏡花水月萬一山東新省議會開會將此案予以否决則此種抵押仍歸泡影故交欵以兩月爲期預料兩月以後則山東議會當然可以開會如果予以否决則借欵即形中變此一星期前借欵經過之事實也現聞兩方對於兩月後付欵一說仍在磋商其原因（一）回扣一節在山東方面之經手人已表示最大之讓步（二）天津方面復有重要人物爲之擔保究竟結果如何大約三五日内當有確實之消息也 
 
 

Page 11

 
 
[魯省岱南匪勢之猖獗]  
　　姜　二十營有來濟說 
　　山東兗曹岱南一帶夙稱匪藪自張少卿親征而後雖仍不時出没未能完全肅清然其勢燄已大爲縮减較之數年前土匪之攻城奪鎭殺官刦庫者已大相懸殊詎意本年下半季來匪氛復又大熾猖獗之程度較昔日有過之無不及其所以釀成重熾之原因厥有數端（一）本年八月直鄂湘川大戰吳子玉以直魯豫副使資格飛檄調集數省兵力大舉南征指定東省應出軍隊有濟南張克瑶之一旅濟寧潘子和之一旅金嘉魚吳長植之一旅鄆城等處王得志之兩團其中除張旅首先開拔外潘吳王各旅團亦均下令撤防集合於濟寗一時濟寗一隅幾成兵山而他處遂大形空疏矣往日各防地三十里設兩卡者此時竟百里空營不見一兵於是土匪乘機大起如火燎原矣（二）秋夏之交黄河水漲鄆城鉅野各處决口頗多被災人民若干萬老弱者四散流離少壯者全數加入匪夥愈聚愈衆不可收拾截至自下集合濟寧之軍隊爲人民挽留未得南下雖仍分布防剿而土匪勢力已成急難撲滅昨日有由曹南歸來者述曹屬一帶土匪慘無人道之情形略云鄆城某村前月惹惱匪首西北風者（梁某）因而起釁梁率匪來與該村民團苦戰一夜卒將村攻開村衆或被槍斃或被裂死無一能免最可慘者將兒童置於廣塲以大石轤軸滾壓之若婦女則更不堪問矣人民處此火熱之中軍隊旣無能力兼不敢得罪土匪迨匪去後人民呼籲於官府又推痴作聾從此曹民無瞧類矣今日得軍界消息謂濟南之陸軍第五師已决定最近全部開往曹南從事游擊惟濟南係省會所在闗係重要五師全部開拔驟形空虚非僅僅一四十七旅所能維持聞某當道已定將駐北京姜桂題之毅軍二十營調來濟南大約五師首途之日即毅軍到濟之時云云按此事是否可信未能懸斷惟毅軍素無紀律若以之駐濟非但不能維持秩序且將擾亂治安况山東有一師七旅之衆軍費之多魯人已不能擔任倘此二十營之毅軍一朝前來糧餉將何從籌措也又據軍界消息吳巡閱使對於魯省匪患猖獗異常注意曾提出剿辦意見係先劃分盜匪輕重區域責成魯第五師編練游擊隊限期將各屬匪禍肅清 
[贛省制憲之動機]  
　　議員提出省憲會議法案 
贛省二屆省會卽有人提出創制省憲議案惟結果仍被打消現在第三屆議會議員王名德又復提議組織江西省憲法會議案並擬具省憲會議組織法十三條此事能否實現雖未可料然制憲之機固在醖釀中也茲將原案附錄於下自德謨克拉西盛倡以來地方分權巳爲全世界所公認我國湘浙等省内觀國勢外迎潮流均有省憲之制定誠以解决國是舍此莫由我省之第二届省議會曾有省憲之提議惟轉瞬曇花未能實現論者惜之本員認制定省憲爲當代唯一之急務但茲事體大非邀各方面之同情實難博全民之信仰本會爲全省民意總機關自有提倡之責茲擬由本會發起組織省憲會議以期省憲早日告成全省人民實利賴之謹就管見條舉省憲會議組織法於次是否有當敬候公决（江西省憲會議組織法）第一條本會議以迎合自治潮流制定本省省憲法爲宗旨第二條本會議以左列各代表組織之其選任代表法由各團體自定之（甲）省議會代表八十一人（乙）省敎育會代表二十人（丙）省農會代表二十人（丁）全國商會聯合會贛省事務處代表二十人（戊）省工會代表二十人（（說明）省議會代表獨佔多數理由有二（一）省議會爲代表全省民意機關省議員各界有人（二）本省八十一縣暗寓縣皆有人之意且係單數便於表决丁項不列省商會因本省無省商會南昌景德鎭九江等處雖有總商會但皆僅能代表各局部之商號而無省之性質省憲法又不能不予商界有所參與查本省商人之組織含有省之性質者祇有全國商會聯合會贛省事務處差强近之故列人之戊項工會如組織省憲法會議時尙未成立此項代表得從缺再制定省憲理應由各縣人民直接選任代表無如我省社會組織未臻完善决難辦到故不敢高彈空調是以斟酌情形由上列各團體選任之）第三條凡江西省民對於省憲之意見均得向本會議提出建議案第四條省憲法之制成定爲三個月但得延長之第五條本會議須組織省憲法起草委員會其組織法另定之第六條省憲法起草委員會所擬訂之省憲法草案經本會議代表人數三分二以上之出席出席三分二以上之可决即爲省憲法草案第七條省憲法草案須付各縣公團批准後再由本會議公佈之第八條各縣公團批准省憲法之手續及方法依左列之規定（一）每縣之敎育會農會商會工會（如上列四團體有未曾組織者寗缺不得臨時組織）各選出代表十人對於省憲法草案全部投可决或否决之票有半數以上之公團及半數以上之代表可决時即認爲該縣之批准（二）各縣對於省憲法草案自接到之日起限三十日内舉行投票（三）對於省憲法草案得全省過半數縣份之批准即認爲全民批准（四）各縣對於省憲法草案投票之結果須於投票之翌日起一星期内報告本會議（五）各縣對於省憲法草案不批准者限於否决之日起兩星期内提出否决理由書於本會以憑修訂（六）對於省憲法草案不得全省過半數縣份批准時應查照各否决理由書再制草案第九條本會議辦事細則另定之第十條本會議議事細則另定之第十一條本會議之經費由省庫支給之第十二條本會議之會扯設於省會第十三條本會議組織法有未善未盡事宜經本會議代表五人以上之提議有三分二以上之出席得過半數之可决而損益之提議人王名德贊成人盧日藻·李克昌·羅星煒等三十五人 
[李厚基廣殖勢力之一斑]  
　　大有終老於閩之意 
　　閩海道尹王善荃之來閩也在許世英巡按任内許被李驅去而王留閩綦久李且爲電保省長者則王以許去而欲保持位置不得不阿附而逢迎之也去年王以李保己爲省長北上私行託人向政府運動爲李所覺深滋不悅遂解去王所兼之政務廳長王於是有去志顧久久而未得其當此次許長皖即電召王赴皖王請之李李不准越兩日許電再至王乃再請孰知是日李正喪女李母正在痛哭李遂大怒有要去慢去之語王回道署大發牢騷謂我不做官難道也不行麽於是乃决電許明令見後再作計議本月八日王爲案徽全省警務處長兼省會警察廳長及段母怠爲閩海道尹均見明令王又向李請去李乃善言慰之謂汝果要去我必須畀汝以一種名義王遂於十五日離閩帶有福建赴皖調查賑災專員名義而往就新任矣段本浙江甌海道道尹時已告假回徐州奉令後即電閩云母怠奉命調閩才德深懼弗勝惟有秉承鈞座訓誨藉免隕越肅電謹呈伏乞訓示云云李不去電歡迎段氏乃電京挽留王氏内務部遂有覆電到閩謂王道尹調任皖警務廳長業奉明令發表段道尹辦事穏練必能相助爲理此十七日來電也而十八日李弟厚恩以實業廳廳長正式兼代道尹矣李自命爲曹錕遂不能不以其弟爲曹銳之準備車載斗量之一個蠶業學校畢業於此當自滿意然此事一發表則對段直不啻拒勿使來矣李之表弟史廷颺現充福建全省警務處長·省會警察廳長·公路籌備處長·安溪剿匪總司令者也然從何等資格出身則閩中無一能言者近又以厦門鎭守使高全忠久不能發表擬畀之史而特以剿匪爲其造作成绩之地步大約史就厦門鎭守使其所遺警務處長之職必屬之李姪營長傳斌當時李對某閩人云吾宦閩日久閩人甚愛吾吾甚思改籍於閩近捐巨欵修西湖李忠定祠認忠定爲其遠祖然則謂李有將老於閩之意不其然乎 
[孟祿博士蒞閩紀]  
　　敎育部顧問美人孟祿博士於本月十三晚偕實際敎育調查會主任王文培陶知行凌冰王卓然湯茂如等到閩暫住於青年會幹事美人尙愛物私宅十四日閩敎育界假福州城内東街敎育會開會歡迎博士到時已四時三十分乃先行攝影紀念五時開會由敎育會長王修致歡迎詞畢博士起而演說略謂我商界政界中人之調查進出貨品價值或各地風俗習慣以謀商業發展或政治改良爲目的吾之來也以敎育耳敎育實爲實業發達之基礎而科學又爲敎育之基礎吾觀貴國實一無科學之國是以吾所希望於貴國者有三點（一）科學之進步（二）科學之實用（三）科學之普及科學不進步則故步自封無足與文明各國頡頏進步而不加實用則礦務鐵路仍須藉重外人而豐足之天產亦塊然無所用實用焉而不普及則一二人之力亦不足以挽回全國之利權此次太平洋會議美國確爲保持東亞和平起見然使貴國科學不能發達則對太會雖爲滿意亦無能强之一日語甚痛切演說畢王修起而代表敎育界對於學制及敎員待遇問題有所請示又以時間已到遂請博士俟後以書函答覆晚間公宴於城内南軒至博士所參觀之學校計一師一中二中私立法政及少一縣一小學校等十餘處然各校均以全省學校聯合運動會定本月十八日開始故均放假博士小憩略詢數語便去十六晚即離閩實際上博士留閩僅祇兩日云 
[蘇議會之爭長潮（十）（九）]  
　　二十六日蘇議會開選舉大會議員簽名入塲者一百二十二人當選票額應爲六十二票投票畢開匭檢點票數與名剌相符由秘書逐一臚唱任桂森二十一張援二狄梁孫一空白票三廢票（寫錢不成三字）一張孝若仍有多數之趨勢唱至十許票時旁聽席中學生已大駡議員渾蛋而流氓則大鼓其掌議員吳彝白登臺聲明不承認無恥選舉學生大呼贊成吳議員張孝若票唱至第三十六張張福增即前去撕毁趙雪陳亞軒薛蠶屠方等均相繼登臺大馬楊成主張重投蔡璜楊而墨張福增等十許人聲言自願解散然一經紛擾人數漸少不足法數鐘鳴五下電燈已亮卒無結果而散 
另一通訊云昨日（二十五）蘇議會選舉議長張孝若得票雖未足額趙雪屠方等因憤極撕去第三派中堅份子見此情形尤爲懊喪宣言如北派執迷不悟即於議會末日履行辭職之約今日（二十六）又開選舉大會記者聞某公寓人言某方面有一電來囑令某部議員一致舉彼爲長如再不成即改舉徐果人始恍然運日金陸俱樂部行動仍有所授意預料今日必有背城之戰果也到會議員又非常踴躍三時左右簽到者一百二十二人鈴聲又擲開會後發票投票開票情形一如昨日旁聽席則東面游民較少正面學生與公民較多迨秘書唱票時第一聲爲張孝若東面旁聽之游民大鼓其掌西南之公民學生則鼓噪大駡以後每唱張孝若一聲一方面有二人鼓掌一方即羣起大駡有一票書錢不成三字秘書報告本會無此人學生則大呼錢不成是有良心議員寫的連唱白票數張羣呼這個議員人格高尙及唱至張孝若三十餘票時（是時共唱四五十票張孝若已有三十餘票任桂森只十餘票）旁聽席上大呼在塲内之反對派及第三派亦皆怒不可遏躍躍欲試而劉文輅王朝幹等則預坐於演臺近處以便攔截去路防反對派之阻止唱票張福增忽出人不意緩步登臺詢秘書張孝若有票幾何一聲未了杜廷鸞趙雪屠方等又相繼登臺將選舉票撕作紛紛蝴蝶舞旁聽席大聲喝彩塲内秩序遂亂游民與學生又相駡嘲謔之聲不堪入耳張福增謂今日係議會自决議員自决望旁聽人母譁靜候解决楊成謂議會鬧到如此難道大家眞無良心眞正自殺麽請大家稍安毋躁讓我们再行投票今日必須將議長舉出方能回去其時金陵俱樂部份子已不辭而别蔡璜謂議會鬧得不成事體不如大家當塲簽名呈請解散屠宜厚謂請秘書預備紙筆我们好簽名張福增謂不妨試試看大家捨得捨不得臨時主席張肇炘請大家歸座商量再行投票方法於是有主張舉年長者有主張抽簽者檢點在塲人數祇有五十餘人已到法定時間當由臨時主席宣告散會一塲紛擾至此遂暫告結束明日（二十七）星期照例休會會期僅有二日恐蘇議會之議長不易產生也 
附錄蔡璜通啓如下嗚呼噫嘻傷矣哀哉葉立民先生竟爲蘇省議會死矣遺書曰議會者是我江蘇三千萬人民之議會非百六十個議員之議會是先生直爲江蘇而死爲三千萬人民而死而死之者實我百六十人念之至有不忍言之痛者遺書又曰痛莫痛於人心之死不忍見議員之心死也寗願犧牲個人之生命以冀救濟議員之心死議員人民代表當以三千萬人之心爲心者也進而言先覺天職三千萬人心生死問題各有救濟振起之責者也三千萬人心未必盡死而百六十人心先死且致三千萬中之一不惜一死以救濟其死哀莫大於心死身死次之烈士一身雖死自勝於生百六十人心固在腔子豈果盡死念之益有不忍言之痛者遺書又曰讀璜寒電切望我蘇父老昆弟下一興奮劇劑迄又數日未聞未見立民亦江蘇人民一分子竊思興奮劇劑無過於陳尸以諫是以毅然而死不特痛百六十人心之死併不忍見三千萬人心隨死四萬萬人中有三千萬人心先死江蘇萬刧不復由三千萬人推而四萬萬人心皆死中國萬刧不復决然一死以挽救三千萬人心之死且喚起四萬萬人心之死使人人抱一同命决心不惜犧牲一身以謀羣衆福利眞實民治唾手可得省不必言國何憂亡憂弱興舊劇劑於斯爲極第我雖不殺伯仁伯仁由我而死念之更有不忍言之痛者嗚呼噫嘻傷矣哀哉四萬萬人各個人所積也紛紜權利胥身外之物也殺身成仁匹夫有責廉貪立懦在此一舉三千萬人聞之何如我百六十人聞之何如能體此意凡念皆空有何不可化之意氣不可解之糾紛乎死者已矣來猶可追除函第四課撥璜名下五十元以賻葉君且不哀葉君切哀人心幸有以慰英靈於地下氣咽不盡所言謹請公鑒蔡璜頓啓 
[南京快信]  
　　法國極東艦隊艦長赫沙第昨日由下游乘艦抵寗晉謁齊督王省長兩長定今（二十七）晚七時在軍署設宴歡迎 
　　財廳昨委任用道尹龍耀樞充揚衆車稅所長簡任職蘇錫第充同車稅所長荐任職王塘充蔣壩稅所長 
　　齊督以金陵製造局副局長一差職務清簡無設立必要應即裁撤以資撙節的有原充副局長孫國梁着開去差使另候任用 
　　財廳昨又委藍世勳朱錫嘏首書田沈企芳汪本源赴宜興江都泰縣東台銅山蕭縣阜寗等縣守提國省兩稅　　齊督今日上午八時至十二時下午二時至五時赴第六師各旅團營檢閱内務 
　　實業視察員蔣汝正昨稟知赴蘇州視察實業 
　　省農校昨晚假南京花園飯店演放電影司機者不慎致電機走火幾兆焚如幸即撲滅 
　　青年會全國協會循視團來寗視察青年會會務及參視各機關各團體昨午該團赴省議會參觀 
　　贛議會昨電蘇議會請一致電請太平洋會議中國代表對於解决遠東問題務須堅持以達目的 
[杭州快信]  
　　盧督軍昨召高等審檢陶陳兩廳長到署磋商要公聞與北兵因軍警衝突案投函恫嚇事有關 
　　新任天台知事李蔭梧請添設警察組織消防隊并以時屆冬防該縣兵力單薄請撥隊填駐已由警務處轉呈省長核示 
　　嵊縣匪勢仍未稍殺放火攔刼擄人勒　等案時有所聞該縣知事王家琦呈准添募衛隊二百名連日四出搜捕頗形忙碌 
　　慈谿知事楊拱笏呈請省長曁高等廳薦任候補知事吳清徽充本縣承審員昨奉令照准 
　　省敎育會會長兼工校校長許炳堃奉派赴歐調查敎育狀况原定一日起程現因下星期尙須柬請全體省議員讌會已改定六日離杭 
　　杭縣律師公會今日（二十七）上午十時開本年第二次總會并備筵歡迎全國律師協會代表·曁參列國際律師協會本會會員 
　　第三期浙江國語講習所定下月一日行開學式 
地方通信 
[無錫]  
　　孟祿博士來錫續纪美國敎育家孟祿博士來錫參觀敎育已誌昨報茲悉博士隨行者除南高敎務主任陶知行君外尙有該校敎員湯茂如北京高師敎員王卓然天津南開主任凌冰等惟陶知行君因有要事即於當晚乘夜快車赴寗其餘均隨博士在錫昨日（二十六）上午由第三師範校長顧述之曁陸靜蓀等陪同博士參觀本城各學校及公園等處下午參觀私立工商中學便道游覽梅園晚間七時在第三師範晚餐餐畢即在該校大禮堂演講聽講者男女不下千餘人由南開敎授凌氷翻譯大旨謂此次來華考察之要點有二一爲學生學習時之如何活動一爲敎師敎授時之用如何方法蓋共和國家敎育之要點在培養領袖人才其敎員之負責固重而學生之抱負亦大至於敎員之不可不注意者有三一曰智識一曰敎授法一曰犧牲知識非多得之謂能利用知識以解决種種困難之謂爲敎員者宜注重養成學生能善用知識而敎授法之闗係尤大苟能於敎授時使學生立刻明瞭其眞義當用啓發式之敎授俾克盡其能事而爲敎員者更宜抱有犧牲個人之精神及扶護社會之目的云云當時聽者無不鼓掌迨講畢已九時許矣聞今日上午九時仍在三師圖畫敎室開研究會博士已定今日赴南通參觀學校并定於兩句内至山東山西直隸等省參觀云 
　　糧食市價近况錫邑米市近日來源頗旺惟尖米略減銷路平淡粳秈稻等到貨漸湧銷塲亦有雜糧到銷兩少故市面平疲米稻市情依然堅定茲將昨日（二十六）市價錄下糙元七元八角糙粳七元五角糙洋尖七元糙大子七元二角糙客尖六元八角粳稻三元八角客尖稻三元七角機白粳八元二角機大子七元九角機洋尖八元一角小麥六元三角大黄荳六元五角菉荳七元一角杜蠶荳五元大麥三元八角苞米四元五角以上各貨均係高料中次者照隆 
[揚州]  
　　修濬王家港近訊東台縣屬王家港爲運水歸海之尾間現經運河工程局會商江高淮寳鹽阜興東各縣士紳籌修不日即行興工督辦張季直親赴該港督工由通擇日起程特電揚州總局派機輪開往應用並擬以會計李振先陳佩秋等充任工程臨時會計一面電邀熟於河務之姚希齋等赴工襄理進行以期早觀厥成　　尙有地方通信二轉入後頁 
雜評一 
[連環式的携手（默）]  
　　孫段携手說者謂終非好相識然而竟相識矣孫段携手之後又傳孫段與奉張携手陳炯明又謂恐非好相識然究竟相識與否則尙未徵實也 
於此孫段與奉張傳說携手之中而今日保定會議又傳奉張與曹吳携手他一方又傳吳派代表赴粤謀吳陳携手奉張與曹吳携手似巳確成事實而吳陳之携手則亦如孫段奉張携手之尙在傳說中也 
果使此連環式的携手而皆成事實則南北安有再戰奉直安有風潮無論何派皆可不打而成相識然而試觀内幕之眞相如何離合變化不可思議則所謂連環式的携手質言之不過政客縱横捭闔之作用而已寗值識者一哂哉 
 
 

Page 12

 
 
地方通信二 
[蘇州]  
　　醫專校長問題蘇醫專校頻年内訌劇烈百舉廢弛自今歳汪校長接任後竭力整頓擴展院務添設預科鼓勵學生淘汰敎員現在内部感情融洽敎員熱心學生奮勉倘能繼續數年必能達專門以上之程度近聞因病辭職人皆惜之現在内部一致希望人才校長而又能繼續汪校長之進行方針者均屬意校内某主任敎員惟聞敎廳絶不顧及内情將任尙在留學素乏辦事能力之某君繼任因之校内大爲駭異人心激昻恐一商之覆轍將復見於醫專云 
　　華震電廠之創立會蘇人張一鵬朱鈞弼等發起之震華製造電氣機械廠已由部准立案并在蘇錫交界之望亭鄉大購地基數百畝預備建築廠屋茲經發起人召集各股東於本月二十日在北京隴海鐵路總公所開創立大會先經蘇滬籌備人員報告籌備經過手續旋由全體股東投票選舉職員當即開票各職當選人姓名錄下（總董）施肇會（協董）章宗祥（董事）朱啓鈐曹汝霖徐恩元丁乃揚柯鴻年盧筱嘉楊廷棟朱鈞弼劉石蓀施肇祥管祥麟吳熙年吳敬慈（監察）張一鵬王克敏盧學溥蔣尊褘鄧文藻楊稚鴻（藝務長）羅蘭斯（德國西門子總董）未任職以前愛哈脫代理（上海西門子大班）（名譽董事長）徐世昌黎元洪（名譽董事）顔惠慶（名譽稽核）周學熙楊德森並聞是日徐特派朱啓鈐爲代表到會參預極一時之盛 
　　東吳大學之球潮本月十九日星期六東吳甲組足球隊與上海最著名之足球隊即（聖方濟大學）在東吳球塲比賽足球結果爲二與一之比東吳勝又二十二日星期二東吳甲組足球與上海震旦大學足球隊在東吳球塲比賽結果爲二與○之比東吳勝又本月二十四日星期四爲西人感謝節上海美孚洋行西人因停止辦公來蘇與東吳吳乙組足球隊在東吳球場比賽結果爲十與○之比美孚勝又二十六日星期六東吳惭乙組足球隊與桃塢中學足球隊在東吳球塲比賽結果爲一與○之比桃塢勝又東吳甲組足球隊、於今晨（二十六日）赴申、參與南洋公學東方八大學之足球比賽云 
　　籌備中之新紙版廠蘇城自華盛紙版廠開辦以來已屆二年獲利頗豐茲有日本華僑商會會長朱薌青新由東京返國日前來蘇即至華盛紙版廠中參觀一切因見此項實業獲利可操左劵遂擬在蘇州與無錫交界之處創一紙版廠刻正從事籌備聞一俟籌備就緒即行招股創立 
　　外跨塘又來難民滋擾蘇州婁門外外跨塘鎭昨日上午十時許又有自稱湖南新化災民五百餘人肩挑行李由唯亭鎭而來突然闖入商團事務所逕入内進第二國民學校該校校長適在上課聞人聲嘈雜即出敎室攔阻無如該災民來勢洶洶强硬借宿將校内器具搬亂到處攤舖湯校長見勢不佳當即暫避鎭上後災民到處搜索木柴食物闔鎭居民驚駭異常當時幸有商團曁睢亭派來之巡長警等到塲彈壓始將該災民等驅往他處而去 
[鎭江]  
　　省令嚴申米禁上年米價奇昻由於運米出省所致曾經嚴禁私運其杜截辦法不外水陸兩途現省署又通令各稅所曁鐵路各捐局遇有私運米石嚴查扣留以維民食鎭郡各稅所奉令後業已遵照辦理矣 
　　金融最近消息鎭江錢業市面向以滬埠爲轉移刻因滬市銀根奇緊此間洋釐隨之而漲加以荳米棉油各業均大批提現辦貨商用暢旺故日拆已較上星期增重 
　　江口火警鎭江江口元祥洋貨店二十六夜二時忽遭火患各坊救火會洋龍聞警紛紛馳至幸臨水尙近灌救較易直至四時始漸熄滅計延燒王姓飯店等九家損失以元祥爲最鉅 
　　演劇助振鎭江警察總局張局長以今屆沿江各洲水災奇重待振孔殷特聯絡各官紳發起擬於日内假大街大舞臺演義務戲數天所得劇資除開支外悉充振災之用 
[嘉興]  
　　大批難民到境嘉興城内外近日到有難民百餘人類多徐淮等處口音鶉衣百結求乞於市路遇行人必追蹤求乞市人憐其貧困多以銅元與之若輩至各鎭均由坊役代爲募化令其分給以免滋一北鄉一帶亦有難民　集向鄉民勒索柴米雜物惟禾邑鄉間今歳亦遭水災實屬無法應付現由鄉民聯名具呈官廳請求飭警阻止入境以防騷擾 
　　發行學校週刊嘉興第二師範第一附屬高小現經敎員沈劍儒等發起在校發行流虹週刊（因該校在流虹亭畔故名）規定每星期出版一次即由沈君等擔任編輯共出五張内分學評校内新聞科學智識游戲文等十餘種己於上星期起發刊分送各校學生俾收切磋之效 
　　平湖棉花市况平湖東鄉一帶均爲產棉之區今歳因風雨成災早棉結鈴頗小收成異常歡薄所幸晚棉尙稱中稔故市價亦略見鬆動茲將最近市價錄下東路棉花每擔售洋十四元二三角頂白花衣每擔售洋四十元二白花衣每擔售洋二十八九元黄花衣每擔售洋二十二元左右 
[濟南]  
　　省會召集開會消息省長前曾訓令省議會定於十一月十一號召集開會但迄今二十餘日仍未實行頃聞有新議員一大部分一致認可擬於本月底即行開會第未知果成事實否 
　　田督再示維持中交日昨（二十二日）田兼省長佈告略云京津中交兩行陟發擠兌風潮波及山東中交兩行亦受影響現調查該兩行確係資本豐厚現欵充足當即電達國務院請轉咨財政交通兩部通令路電郵政各局所照常行使山東中交兩行鈔票茲准電復已咨部通令照辦現下該兩行鈔票已照常通用京津中交兩行已擬有辦法爲此出示仰商民人等毋得聽信謡言擾亂金融致干法紀 
 
 

Page 13

 
 
   
 
 

Page 14

 
 
本埠新聞 
[斐倫君與國聞社記者之談話]  
　　國聞通信社云美國前舊金山市長前參議員斐倫君係有名排日議員在美議會中對中國問題頗力主公道斐氏到後昨本社記者（係國聞通信社記者以下倣此）特往走訪詢以對日之觀念斐氏答云余知日本今日最要問題即欲在亞洲尋覓容納其過剩人口及以後增加人口之合宜地點日本人口非常之密據聞每年約增加七十萬以其國土之狹勢必不得不於亞洲覓地以安置之以糧食之有限其勢力之澎漲當然應有限制惟日人乃一味增加其人數而謀於大陸上澎漲或者彼以爲移殖之民必得以外國之資財運回本國乎然此余不欲細究余之旨趣惟欲保障吾本國人民使不受其侵略而已日人之於農事頗肯致力日人侵入之地美國農民多被排斥之影響彼等能作長時間之工作故其收穫恒較美國農人爲多且生活程度較低且自集一處不受美人之同化余知今日中國人民之生活程度尤較日人爲低而日人則未嘗容許華人之入境而排斥之美國之所以排斥日人情形亦與此相同無足怪也美國加州前頗有變成日本殖民之危險日人之勢力幾欲排美國土人而去之然吾人决不能任吾國之人口及制度被其破壞日人之不受同化已如上言蓋日人旣自居一處且復自受其領事之命令蓋不願美人之節制也美國農民之個人並不反對日人之侵略因彼等見日人旣能作長時間之工作且復能增多出產故無所用其反對要知美國個人主義之發達固不减於日本然以大體計之美人殊多不利此所以吾人於加州通過禁止賣地於日人之法律也日本僑民頗富於購地之資惟吾人祗知有資而不知資之所自來蓋彼等雖係由各日本銀行貸借而日本銀行何以有此巨欵殊費猜疑假使吾人不通過此土地法案則二十年以後加州將變爲日本之殖民地矣記者詢以關於解决加州問題昔嘗有所謂君子協約之存在斐倫君云此物旣非條約亦非法律其性質不倫不類非常難於實行且爲片面的祗有益於日而無益於美當其有效之時日本僑民仍有相當之增加其限制之權完全操之於日官日官不履行其權則結果仍等於無斐倫君又謂加州現在限制日人之法尙不得謂爲嚴厲加州各領袖尙擬於聯邦議會中通過一法律規定凡有外國父母在美所生之子女不能僅以出生地之關係而取得美國之國籍國籍之價值不能賤視而盡人可給之也惟吾人於制定此種法律時自不能單獨限制日人對於各國人民自當視同一律記者又詢以對於日人移民亞洲大陸作何觀念斐倫君云美國對於中國惟望門户公開如日人欲在亞洲擴充勢力自與門户公開主義相背彼自不能表示贊同記者更詢以對於太會之意見斐氏答云太會除縮减軍備以外彼意恐未必有所成就惟各國間之衝突將由此袪除加州日人問題太會代表當不致討論緣何人應移殖於加州應由加州親自决定者也云斐君旋以中國種種問題叩記者記者一一答之旋興辭而出 
[國民外交大會今日協商提案]  
　　在寰球中國學生會 
　　國聞通信社云國民外交大會自前日開會未成後即於昨日發出通告云逕啓者茲因本日開會未成旋假青年會開談話會决定各省及北京上海各推兩人籌備於三十日星期三下午開會現爲使開會時易於進行起見擬仍由各提人於二十八日下午四時在寰球中國學生會協商以便將各種提案彚成總案提付大會公决爲此函請凖時到會協商是所至幸云云又事務所昨日有甘肅代表孫炳元報到另有提案兩件主張在各省組織一外交大會分會以通聲氣而壯聲援此案下次大會時即將提付討論云 
[韓獨立政府發行鮮銀紙幣]  
　　上海日日新聞云據奉天訊上海朝鮮獨立團之臨時政府現僞造朝鮮銀行百元十元一元之紙幣數十萬元分配於延邊西部之鮮人間目下盛爲行使此項僞劵驟見之不易判别眞僞日本當局現正從事偵查云 
[上海南京間之電話設置]  
　　兩個月内着手　將來聯結天津及哈爾濱 
　　上海日日新聞云以上海爲基點之上海南京間長距離電話架設作業約兩個月内着手據當局者云此長距離電話先從上海南京間通話將來推及於天津哈爾濱互相聯絡架設器具由美國威斯敦電氣公司辦理與美國所使用者同目下計畫電線從上海至蘇州更通至無錫南京常州與政府之線聯結將來完成從北京至天津及哈爾濱之直通電話及上海聯絡線之計畫其一部分爲私設者但據闗係當局之陳述則私設公司與政府間之意見相差故一致遲延威斯敦電氣公司本埠代理店中國電氣公司爲電話器具之輸入商爲承受長距離電話上海中央局設置云 
[歸國勤工學生消息]  
　　久困旅館决非辦法　亟欲從長籌定善後 
　　昨日禮拜歸國留法勤工學生團以各機闗團體不便接洽故未派出代表專作内部的整頓及籌商禮拜三茶會一次該團對於各旅館所住同學自應特别注意聞各旅館舉出代表一人或二人辦理本團一切交涉及維持自治諸事宜該團各生分住各旅館巳五日因各界接洽尙不得端倪所欠館賬毫無着落各館主日日催逼結果如何尙不可知 
該團人數衆多居住旅館本非辦法甚願得一公共場所可作棲宿地址然後從長籌定善後辦法方爲妥當又聞該團又添發公函多份向各地呼援香港新加坡西貢等處亦有函去 
聯合通訊社云被迫回國留法學生團到滬已達五日向官廳及各團體接洽未得要領且子身抵滬囊槖俱空旅館主人日以房飯金相迫該團窮於應付十分焦急該團昨日議决凖於下星期三（廿九日）下午四時假嶺南樓開茶話會邀集各團體及各界有力分子商議具體辦法昨今兩日預備開會手續甚爲忙碌如編印宣言書及名册及邀請與會人士簡帖等事又該團昨接浙江省敎育會沈聯芳君來函大勸學生暫時返家遇有機會再行出洋囑該團趕造學生名册揭登各報以便家屬親屬及有關係者之查訊云茲將回國學生之姓名籍貫開列如下在滬者七十七人計柳季剛汪廷賢任安昺鄧集專傅昌鉅楊圭三袁若駒曹錫三劉武李墨昌彭禮端彭在國陳赤童桂溪汪洋蕭振聲歐陽淑向瑞祺宋光務何室修唐靈運李堅伯黄進楊新榮廖元謨王運儲宋紹景（右湖南二十七人）周鼎陳光耀劉厚垓黄石谷陳百芳葉濟南周澤厚周禮吳鴻哲吕松琴金滿成陳炎陳毅龔代煥鄭隋樊映堂伍桂馨喻正衡姜毓榮施諱蘇言川夏時燦熊卿雲莫茗德程明岐黎純一林萬達馬壽徵尹孟昭（右四川二十九人）劉崇厚李林王澤潤張富春劉萬秩鄭濟張育新黄徵獻（右湖北八人）汪騰因徐守模朱瑗徐守楷周秀芳葉正均王顧寗（右安徽七人）毛顯珠王京岐（右浙江二人）李景銘（右陜西一人）梅筑培（右貴州一人）黄朝半（右福建一人）已在沿途登陸二十七人計李隆郅羅漢賀榮劉明儼顔昌頤郭名忠歐陽泰吳明陳鵬羅孛瓚蔡和森魯其昌蕭拔李肇禧趙家杰張昆弟（右湖南十六人）袁文慶董寳琪周欽岳曾義宇張存煜（右四川五人）劉方岳劉邕（右貴州二人）馮克毅（右河南一人）徐壽松劉範祥（右湖北二人）賴俊（右福建一人） 
[林長民之留法儉學生談]  
　　勤工儉學之說兩年前風動一時留法學生先輩有華法儉學會之設以當時金價之賤且意戰後死亡傷廢未復我國人到彼得工較易以工賃爲學費可以自活鼓吹青年及時奮起於是前後赴法國者有千六百餘人學生到法情勢頓殊金價漸高工業疲弊即其本國人且多失業者遑問我遠道戾止言語未諳技術無的訓練之學生得工甚難而諸學生赴法時類皆只備船費未有旅資到境不得工已成窮困其後有勉强求得工作者（人數不盡詳）然多極粗簡之業如搬送物品打掃之數與學生本志大殊但藉此得小賃金以資半飽而已多數不得工者並此而無之其窮困情形可以想見 
今年二月陳任先初到法使任所頗想解决此事與學生會晤與政府電商皆未有辦法（其詳細情形余未盡悉但聞學生聲言有生存與求學權利於是任先益困） 
三四月間中法政府合組一中國青年監護處由陳使與政府商墊欵分給不得工之學生每人月一百八十佛郎藉以維持生計學生每日赴處領取六佛郎窮苦困頓見者戚然 
未幾中法實業銀行停兌歇業之事喧傳法國借欵於中國有種種抵押並附條件由中政府維持該行法國各報登載甚詳於是留法邦人皆起反對勤工儉學會學生人衆開會發傳單皆用該會名義於是大觸法政府之忌而墊欵分給每人每月百八十佛郎之費停止矣反對借欵開會學生又與使署秘書衝突王沈兩秘書致毆受傷於是使署對於學生益多惡感 
監護處之費旣停學生窮無復之乃謀赴里昻大學冀得容納時大學校吳稚輝適將到校學生計期前往而陳使乃資以八千佛郎爲路費學生代表至百四人之多一抵里昻路費已垂罄不得旅館逕往校堂吳未至司閽者拒之學生人衆不理翌晨法警已至押送砲台蓋佔住校舍法政府乃有詞也其後學生與吳稚輝一面交涉而陳使與法政府押解學生之議已定至十月十四日法郵船從馬賽開時學生百四人從里昻直解到埠倉卒登舟無行李無衣服海程四十日受苦過於俘虜此余目擊而不及詳知於事前者也 
船過西貢時法政府本不許學生上岸旋經一軍官特發憑證得以上陸及過海防軍官特證亦不得發岸上法警稽察尤嚴且口稱中國人不得上陸余憤極質問法新使（與余同船）法使向余道歉謂足下自可上岸余答吾學生旣喪失其自由余亦不忍獨承優眷是日海防政府延余晚餐余亦謝之 
學生在新加坡西貢皆蒙吾國僑商及各界援助今抵國得不凍餒於一時矣而今後如何謀生如何求學望吾國各界有力諸君爲籌一善策也國内敎育不足以滿青年之望學生左計一時奮往流落國外歸者徬徨如此其未歸者更有流難窮死之戚千數百人皆中學畢業程度以吾國敎育之不發達中學畢業在全國民中實鳳毛麟角任令其顛沛至此耶望力圖之林長民記十一月二十六日 
[湖北同志會歡迎鄂籍儉學生]  
　　改造湖北同志會昨日午後一時開會歡迎由法回國學生到會者約三十餘人首由學生代表王君澤潤報告在法拒絶北庭借債及被迫回國經過情形内容比各報所載尤爲詳盡其情詞沉痛聽者莫不氣憤填膺恨北庭之斵喪士氣玷辱國體該會喻君育之言吾人無異身受其痛蓋此種事實已不止一次如民國七年八年留日學生被日警蹂躪無一非北庭授意外人有以致之諸君皆有志青年因感政治之不良情願犧牲眼前安樂出洋勤工儉學稍有知覺者應如何培植維護使造成有用之人才乃因反對賣國借債觸當道之怒被遣回國吾人至此更應覺悟政治不良雖避居海外亦難免受其支配諸君目前困難社會上固應與以相當之援助鄙人更望諸君本其奮鬭之精神努力革新中國政治也繼汪君劍農起立對於回國諸君安慰有加並答覆王君詢問同志會對於改造湖北之方針略謂本會本革命之精神聯絡省内外同志研究新湖北之建設爲輿論之鼓吹眼前對於北庭之官吏極力揭其誤國殃民之罪惡使人民全體覺醒爲自動的革命熊君本旭繼言諸君所受之痛苦皆北庭之賜甚望諸君對於北庭勿爲無謂之呼號致損吾輩之人格務宜澈底主張造福將來吳夢蘭女士謂諸君對北庭當然不能見容俊後呼號應向比較接近方面開口學生代表劉君萬秩謂諸同鄉願意提携同人固感激不已實望諸同鄉設法援助中華民國與受軍閥蹂躪之湖北周君劍秋略云眼前維持辦法應請回國學生之各同鄉爲具體之援助吳君世英謂勤工儉學諸君係抱自决精神對於北庭萬不能有所要求梅雲英女士主張向青年會接洽求學一層亦應兼籌並顧喻血輪君謂維持現狀固應爾爾闗於將來求學或作工吾人亦當早爲計及至此已鐘鳴六下遂略用茶點而散 
[全國道路建設協會預備會記]  
　　十二月十日開徵求大會 
　　昨日下午六時中華全國道路協會在馬玉山公司開預備會列席者共四十餘人宴畢由該會會長王正廷博士致歡迎詞並報告該會發起後之經過情形又謂該會會員不分男女普通會員每年祇納會費銀一元蓋會員愈多愈妙羣策羣力始有良好之成績也次該會幹事吳山君報告各隊長姓名并謂一國文化及經濟之發展全賴交通吾國四千年來對於道路之建設素不講究以致運輸往還咸感不便故斯會之設實我國惟一之急務次該會徵求會總隊長傅筱庵君演說謂我國言語不通實因交通不便之故鄙人對於斯會無論何事均可盡力云云次黄任之君演說云鄙人亦爲本會徵求會隊長之一我人非特應勸令各地人民建設道路并宜設法自行合力建築將來交通便利職業敎育社之會員亦可藉此愈形發達矣至九時主席宣告散會聞該會定於下月（十二月）十日開徵求大會每週報告一次至明年一月九日爲結束之期并聞徵求會員辦事處暫借四川路青年會 
[汽車展覽會之音樂日]  
　　昨日爲汽車展覽會之第二日即音樂日是也除跳舞外特排唱歌奏樂等秩序滬上著名音樂家均登台獻藝各得花藍一二隻來賓到者較第一日爲多據云第一日售出門劵約二千張昨日約加一倍華人參觀者亦見增加昨日有王正廷與其妻女偕同郭秉文到塲參觀至第十七號陳列臺（即中華全國道路建設會陳列處）稍事休息後即行參視各陳列台一周後至跳舞棚内就坐該會秩序井然游藝亦極有趣頗受中西人士之贊許尤望華人參觀（不限於星期二之華人日）以促進物質文明今日爲孩童日凡年在十二歳以下之孩童均得享半價之利益並有俄國著名Ｋelvey 's跳舞班全體老幼登台獻技以增孩童興趣云 
[英總領事返滬]  
　　據外人確息上海英國總領事佛列色君前曾赴日迎接其夫人自英國東來茲已於前日乘俄國皇后船返申矣 
[房客總會之要函　感謝官廳之援助]  
　　國聞通信社云昨日各路房客聯合會總會發出致滬海道尹函云敬啓者頃奉復示敬悉一是全埠加租風潮自經敝總會向中外各官署申訴後日見和緩日前報紙迭載公共公廨曁上海寳山兩縣公署均有取締房東加租之文告頒佈之下騰歡萬姓素仰先生闗心民瘼不忍一夫失所從茲無論華界租界房客均拜蔭庇之賜矣一枝可寄盛德咸飲遥望幓帷曷勝佩感謹代全體房客嗚謝又致闗正讞官曁各襄讞官函云本月二十二日各報載有貴公廨一九二一年十一月二十一日所頒發取締房東加租之公告拜讀之餘曷勝感激查本埠加租風潮自經敝總會向中外各官署各公團申訴後日見和缓惟房東方面狡詐百出窺見格外加租是爲理法所不容彼遂變其加租手段聲言並不加租惟所租出之房屋須一律收回自用於是有押遷種種事情發生房客仍屬不遑寗處今得諸公俯順與情從事取締自後房客得免失所之苦矣一枝有寄胥拜諸君之賜也又另有致謝寳山縣知事函大致相同茲不備錄云 
[房客聯合總會委員會記　議决六事]  
　　昨日（二十七日）下午二時爲各路房客聯合會總會第一次委員會常會之期共到委員二十餘人委員長明潤身主席議决六事（一）建議工部局請限令房東改用陽曆收租自民國十一年一月實行（二）函請工部局自後有請籬笆照會者須切實查明是否必須翻造以杜房東冒建籬笆籍口驅逐房客之弊（三）本會會員及委員之徽章證書由總會購辦費由各路自備（四）本會闗於法律上事務仍託佑经干律師辦理（五）本會會塲另覓一較大房屋（六）各路房屋加租由各路會員持平得先行解决之處即各自解决以免糾紛 
[加租乎翻造乎　大新公司對答房客之措詞]  
　　公共租界湖北路（即大新街）大新坊全衖及馬路沿之房屋屬於英商德和洋行產業由陳松泉徐孟淵戴玉珊等集股組織大新公司經租處向該洋行訂約完全包租年納租金四千餘兩今秋陳等初議欲將該處所有房屋合併設一極大之旅館嗣因内部意見紛歧作罷然該處房租今年曾增加兩次近爲增租潮起房客有細加調查者知大新樓菜館每年須納租金銀三千六百兩新平江旅館年納三千六百元其衖内之兩家雉妓院每年所出租金共爲三千四百八十元該經租處一年收入核計在萬金以上而付與德和僅四千餘金獲利一倍有奇近陳松泉等日前致函各租户重加房租即新平江旅館一家每月須再增加一百七十元連原有租金合共爲四百七十元其餘大新樓等加租之數亦鉅函内有此項加租自壬戍年正月起照加貴房客如不允許則敝公司當照翻造宗旨進行等語並限期答復各租户得函後以其措辭中旣有如不允許加租即須翻造房屋之語則其字裹行間已顯出加租目的翻造不過一種恐嚇要挾之名詞因迭次會議咸認爲此種加租實無理由不能承受且公共公廨業有取締加租之公告該經租處豈無聞知故决定對於來函一致拒絶 
[南市商家反對貨稅附賑]  
　　上海縣商會第二十一次常會於昨午後三時開會到者會董孫永年樓其樑傅佐衡王伯塤王杏塘徐炳輝姚伯棠馬驥良胡訪鶴瞿鳴等首由會長姚紫若姚慕蓮報告開會宗旨畢次將各機闗最近遞來函件當衆宣示後各會董報告上海稅務所函奉部令展期貨稅附加振捐一年一案查上年開辦時本巳訂定期限以一年爲止所以各商家相繼承認在案今忽變更前議再欲展期一年各業商家對於此舉誓不承認况全國商會已經提議去電否認今稅務所將此事實行非奉部復勢難允可至未奉部復以前决計函請稅所從緩實行云云兩會長以此案若照上年議案而論實難啓齒當衆勉力慰勸良久仍無效果遂决議由會函致俞稅所長查照暫緩進行議畢即行散會 
[殖邊債權人開會紀]  
　　本埠殖邊催兌商困事務所昨日下午二時開星期常會債權人到朱子才朱萊生等諸人由葉貺辰將發出各處函稿交衆閱看畢略謂本事務所自接殖邊銀行總管理處來函後即於前星期六將函開具函報告業經旬餘未見覆示不知何故但現在對於總處辦法祗差利息一端若停兌後年息作三釐清理後作六釐此種利率在本埠低廉已極總處如有結束誠意亦可稍予體恤至清理處開辦費理應由總處早日匯申否則誰人肯負衆債權人咸以總處今日尙未答復恐又是延宕故技憤懣殊甚結果再靜候二三日倘仍無信到祗有嚴函催促務達年内實行清理之目的云 
[上一週中之銀洋往來數]  
　　最近一週間國外共來大條銀一千五百二十條其中裝往香港者四百十八條又杭州造幣廠去八十條至南京杭州蕪湖等處共來國幣八十一萬元裝往北京天津濟南等埠亦有洋八十二萬元寳銀裝赴南京杭州兩造敝廠及天津者共九十七萬八千兩自上次北京兌現風潮發生以來而造幣廠加添夜工趕鑄以應市面銀拆亦見鬆動前日午後收盤爲一錢五分而洋釐因出多進少以是仍須七錢三分零苟能陰陽曆月杪過去釐價尙有回小之望但本埠華洋各銀行之存數頗爲豐厚茲將此六天中之銀洋大條等細數來往錄下 
　　星期一交通銀行由南京來洋二萬元又杭州二萬元又蕪湖二萬元中國由杭州來二十萬元又南京十萬元交通裝往杭州銀二萬七千兩又南京一萬二千兩中國裝杭州去銀一萬四千兩又南京一萬五千兩興業裝天津去洋二十萬元又福建銀五萬兩大通裝香港去大條銀一百九十九條花旗裝天津去洋十萬元 
　　星期二交通從杭州來洋二萬元又南京來洋二萬元中國由杭州來洋十萬元又蕪湖來洋五萬元交通裝南京去銀一萬二千兩又裝杭州去洋一萬二千兩懋業裝北京去洋三萬元又天津洋十三萬元花旗裝天津去洋十萬元懋業裝濟南去洋十萬元道勝裝天津去洋五萬元中國裝南京去銀一萬二千兩 
　　星期三中國由南京來洋二萬元又寗波來洋三萬元交通由杭州來洋二萬元又南京來洋二萬元中國裝杭州去銀一萬二千兩交通裝杭州去銀一萬二千兩又裝南京去一萬二千兩廣帮裝香港去大條銀一百條日夜銀行裝杭州去大條銀四十條匯豐裝杭州去洋十一萬元 
　　星期四中國由南京來洋二萬元交通由杭州來洋三萬元中國裝南京去銀一萬三千兩又杭州去銀二萬兩交通裝南京去銀一萬三千兩匯豐裝杭州去銀一萬三千兩 
　　星期五交通從南京來洋二萬元又杭州來洋二萬元中國由南京來洋二萬元交通裝杭州去銀一萬五千兩又南京去銀一萬五千兩興業裝天津去洋十萬元中國裝南京去銀十一萬五千兩又裝杭去銀一萬四千兩廣帮裝香港去大條銀六十八條日夜裝杭州去大條四十條滙豐裝天津去銀五十萬兩 
　　星期六·匯豐由太平洋公司輪船儎來大條銀五百八十三條交通由鎭江來洋二萬元又南京來洋二萬元交通由杭州來洋二萬元麥加利由太平洋公司輪船運來大條二百三十五條又大通銀行大條七百零二條交通裝杭州去銀一萬二千兩中國裝南京去銀一萬五千兩又杭州去十一萬五千兩廣帮裝香港去大條五十一條 
[妓寮抽籤之準備]  
　　公共租界妓寮第二次抽籖之期業由工部局定於十二月六號在南京路市政廳當衆舉行上中下三等妓寮現在尙有五百餘家連日專管妓寮事宜之三十五號西捕頭摩豪與八百二十五號三道頭華捕從事編查妓寮地點門牌執照號碼等事屆時當有一百數十家應受禁閉之處分云 
[茶業公所反對組織交易所]  
　　本埠茶業公所近據洋莊帮茶業會館等發起組織交易所特邀齊全體同業於前日下午在該公所開會討論僉謂交易所一業在各國純爲調劑金融機闗而在吾國則權衡利害不免參半况吾業店帮習慣歷來現 
 
 

Page 15

 
 
交與交易所之僅憑期貨成交者不同且期貨成交亦須有相當之准備今店莊生理畸零多而躉批少設令交出大宗現貨未免困難又况貨樣高低品質優劣各自爲政標凖尤難規定交貨之日易生齟齬凡此種種均與交易所組織根本不合查本公所爲店棧等結合而成今本公所根據是項原理對於茶業交易所認爲暫無創辦之必要詢謀僉同巳無考量餘地本公所除函復茶業會館謝不出席外並聲明店帮份子爲數衆多倘有主張歧異之處應與本公所無涉本公所爲尊重團體防微杜漸起見爰將議决情形知照同業昨又據情詣各官廳呈請備案矣 
[邢家木橋災後近訊]  
　　閘北邢家木橋火災一事迭纪前報茲因天氣寒冷受災難民頗形困苦且近日本埠發生天花時疫該處人民多有因染此而亡者昨梧州路聯益善會特派醫生至該處視察並按日分給錢票米票工商友誼會亦酌量代募捐欵轉交該會散給以救災民又閘北慈善團業已製定棉衣千餘套米四十餘石專爲救濟該處災民之用然災民衆多朔風怒號尙望各界慈善大家設法出刼後餘生於水火也 
本埠北四川路長豐里四百零八號門牌王淑聲女士係廣東有名之慈善家前日目覩邢家木橋大火焚燬約千家災民嗷嗷延頸待救女士惻然憫之除已向各慈善團體捐助外復於本月二十七日獨力慨捐巨資向北四川路新興米號仁泰公米號又嘉興路大盛米號等各定米數十石印成米票數千張每張米三升派人特向災區按户發放并請滬北五區商業聯合會派員監視以免遺漏務期實惠均沾云當此天寒衣薄各慈善家可以聞風興起也 
[整飭鹺務之省令]  
　　江海關監督公署昨奉江蘇督軍齊省長王會令云案於十一月十八日接京電開國家歳入以鹽稅爲大宗鹽稅增收尤以緝私爲先務前經頒布緝私條例·及緝私官弁奬勵懲戒條例·地方官協助鹽務奬勵懲戒條例赏功罰過具有考成乃頒行日久浸成弛玩奸民每工於嘗試官吏或怠於奉行當茲計政維艱亟應認眞釐正以裕稅收而裨國用曾奉大總統令責成財政部鹽務署將緝私事宜切實整頓督飭各統領等認眞辦理並將應支經費嚴加稽查母任浮冒虚糜如查有勾通梟販包庇賄縱情弊應即立予重懲並責成各省軍民長官分飭地方文武協助母稍懈弛至從前所頒條例如有應行修正益臻嚴密之處除咨明財政部體察情形酌擬辦法呈候大總統核奪施行外國務院咸等因准此除分行外合行令仰該關監督一體遵照此令 
[江蘇第八中學校友分會開會]  
　　江蘇省立第八中學校校友會上海分會昨在提籃橋招商局公學開本年常會校友到者二十餘人三時開會討論一切後舉出本年會長蔣少華君副會長屠問寒朱嘯雲兩君與其他職員多人五時散會攝影晚復聚餐而散 
[上海學生聯合會消息]  
　　上海學生聯合會於前日召集各分會會長會議到會者甚衆由理事長蔣保釐主席報告本屆經過情形次選舉出席中華民國學生聯合會總會理事結果聖約翰大學董克仁當選繼更討論籌備演講會閱報室藏書室等甚詳一致議决交執行部分别執行上海學生聯合會財政科由中西女學聖瑪利亞女學聖約翰大學三校擔任約翰代表董君克仁中西代表朱君春景聖瑪利亞代表未詳該科現今從事籌欵頗覺忙碌聞不久將有極精美之上海學生日記簿發行該項日記係董君所提議及籌辦内容極爲完備據董君預計將來所得利益必可供本會一年之經常費云 
[學生會舊職員關懷義校]  
　　上海學生聯合會舊職員裴國雄周劍雲孫道勝任矜蘋諸君前應學生會現任職員蔣葆釐張鵬翼諸君之請擬聯合舊同志組織舊職員會維持學生會所辦之第一義校嗣聞舊職員張愛貞童克仁岑德彰端木愷李峻華等爲太會會議已有籌備組織舊職員會之舉裴君等以意旨相同不必另組昨特函達張君等預備加入並請於努力太會會議外設法維持義校云 
[同濟醫工賑災熱　爲善最樂]  
　　本年蘇省災情綦重各界熱心慈善家設法勸募欵項不遺餘力本埠同濟醫工專門學校各同人等身處災境痛切桑梓亟思勉盡綿薄廣集賑欵爰定於十二月十一十二日借夏令配克影戲院舉行游藝大會即以所得劵資惠彼災黎其入塲劵每張收資大洋一元藉爲助賑之用想善男信女必能各解義囊藉娱樂之機會行救災之宏願也茲將游藝會節目單錄下西樂·新劇（本校吳淞上海兩部）跳舞（坤範女子中校）崑曲（殳九組先生俞振飛先生）火棍技擊跳舞（中國女子體操學校）梵亞令箜筱合奏（陳公哲先生卓寳文女士）滑稽跳舞（精武體音會中華音樂會）音樂·古裝跳舞（務本女子中學校）　琴（俞安樂先生大小女公子）國樂（聖約翰大學）崑曲（錢文偉先生等）德國滑稽劇（本校吳淞上海兩部曁敎員柯德士先生）跳舞四節（愛國女學校）技擊（武德會）京戲久記票房）粤樂（精武中華音樂會）音樂（同志音樂會）魔術）李松泉碩士）鋼琴（工部局喬士博士） 
[務本校友會開會期]  
　　北京路胡慶餘堂東首務本學校向在北無錫路創辦以來將屆十載歷屆畢業生之出就工商界高尙位置或在中大學校肄業者頗不乏人近聞該校畢業生所組織之校友會定於十二月四日下午二時在閘北該校主任朱稼甫君之住宅内開冬季常會屆時除討論會務外並有游藝攝影茶點等以助餘興凡曾在該校畢業者均可前往赴會云 
[寳山之正義講演]  
　　羅店市中華自立會主任龐子賢君以敎會對於華府會議應抱正義觀念曾經首倡促組國民正義會爲講演中心點前日進寳山城中詣貧民習藝所開講正義的要素爲國　之基礎旣畢由所員吳子熙朱瑞玉等率同全體藝生起立致敬散後即偕汪君過淞附車抵滬昨蒞國民外交大會出席代表參與會議云 
[上海女美術校新計劃]  
　　上海女子美術學校開辦一載有餘成績之佳久已爲人所稱道茲該校主幹欲從根本上造就藝術人材特將内容大加刷新已將學制改訂自明年起學生畢業期限决定四年其敎授程序及敎授要旨亦經該主幹改訂西洋畫科又添設闗於美術之學科多門聞敎育家謂該校敎務駸駸日新實爲美術前途之樂觀云 
[百匯銀行創立會]  
　　百滙商業儲蓄銀行昨假香港路鐵業公會開創立會到會者約百餘人聞該銀行爲本埠虹口五金業　鐵業組織而成發起者皆係該業領袖午後一時振鈴開會公推戴耕華爲臨時主席宣布開會宗旨並報告籌備處經過情形次通過草章末投票選舉董事監察人六時散會 
[律師公會改期開會]  
　　上海律師公會定昨日午後一時假西門外江蘇省敎育會開秋季大會會員一百零二人過半數須有五十三人到會始可開會候至三時半簽到者仍止三十九人不足法定人數遂宣布改期開會俟今日評議會决定日期後再行通告云 
[各業工團總聯合會消息]  
　　上海各業工團總聯合會於前晚（二十六日）七時在老靶子路一百三十三號開談話會到有各工團代表方雲龍俞雙餘童理璋朱定一唐家偉女士張景光女士楊化萍等先由唐家偉女士發言各工團加入辦法童理璋等意欲待各工團加入後再行選舉職員楊花萍主張先將章程付刊俾各工團明白本會之宗旨繼由各代表言談良久交換意見童理璋擔任夥友團體一律加入於是盡歡而散 
[矢心工業研究會成立紀]  
　　法租界藍維藹路矢心工業研究會自籌備以來頗有進步昨下午二時開成立會先由籌備主任汪舜孝主席報告籌劃經過情形次凌霄君致勉詞繼討論修改章程及選舉職員等事當舉定汪悔昔爲會長章士宏副會長王靜蘭文牘戴尙同會計凌霄交際凌寳華調查李純吉爲幹事部部長唐善芝戴聖鵬諸亮夫爲幹事並定下月一日起開始研究云 
[浦東儲蓄團之職員會]  
　　浦東同人會企業儲蓄團昨發通告云刻因企業儲欵日增亟宜公舉一聲望素孚熱心儲蓄者爲企業儲蓄團會計員凡储欵之收入存放總司其事内旣有專職庶不致叢睉外可以堅信用而促進行爰定十二月四號即古曆十一月初六星期日上午開職員會於本會議决後即行公舉屆時尙乞職員諸君蒞臨爲禱 
[雜糧公會開幕紀]  
　　昨日民國路雜糧公會開幕之期滬上紳商學各界到者約有數千人並旅滬川漢潮廣各客帮莊客等均相繼到會祝賀自晨至暮甚爲熱鬧該會會長與各職員無不歡迎周至云 
[江錫長途汽車之動機　内地交通之發達]  
　　本省自道路建設會發起後對於道路交通幾有風起雲湧之概本埠華商電車公司總理陸伯鴻於交通事業研究有素對於汽車電車之規劃尤爲精密昨有江陰無錫長途汽車公司發起人鄭立三榮德生李迪先李志雲等往訪陸君詳與討論汽車進行之程序陸君以謂無軌汽車橡皮輪胎損失太大獲利較薄電車則建築費大太每里需二萬元惟獨有軌汽車購用德國輕便鋼軌每里連車祗須洋五千元左右最爲適宜獲利可操左劵託德國工程師代爲精密規劃復引導鄭君等參觀電車工塲一切佈置及發明品鄭君頗爲贊許並云華商電車公司獲利定然蒸蒸日上苟江錫有軌汽車告成勢必北渡江靖以通淮海南由錫湖以通浙皖江錫二邑必成爲内地商業之重鎭不但爲交通上開一新紀元也 
[鄞慈鎭長途汽車成立會]  
　　旅滬鄞慈鎭三邑鉅商發起長途汽車公司先組織交通協濟會茲悉該會常駐幹事洪荆由因三區協濟會事宜均已告竣特於昨日邀集同志假寗波同鄉會五層樓開成立會到者共百餘人虞洽卿因事赴京由盛丕華代表公推方椒伯主席議决各案如下（一）舊曆十一月初五日派測量員丈量路綫（二）請會稽道尹訓令三縣知事貼出告示（三）發三區協濟會公信（四）徵求三區紳士加入發起（五）一切進行責成洪荆山辦理均無異辭至地點仍在五馬路長耕里協濟會舊址認股一節决定俟諸開春徵收云 
[大同交易所創立會紀]  
　　美國政府批准註册之大同日夜物劵交易所籌備以來甫經四十日而股欵業已收齊進行極爲迅速昨日下午二時假座寗波同鄉會四層樓開創立會發起人五十名全體出席挨號投票首由籌備主任張石川報告經過情形次由會計主任何泳昌委託任矜蘋報告賬略又次檢查顧問朱之椿薛弗報告檢查結果（收欵確數另詳各報封面廣告）最後公推鄭介誠任矜蘋爲檢票員陳筱蕃代表與楊吉雲爲唱票員茲將當選理事及監察人名氏詳列於下（理事）張石川四十九票陳志梅四十九票鄭介誠四十九票鄭正秋四十八票何泳昌四十八票張巨川四十五票俞子英四十四票任矜蘋四十二票薩達理四十二票薛弗四十一票陳筱蕃四十票次多數楊吉雲八票毛玉書七票孫雪泥七票（監察）錢琴東四十五票朱之　四十二票俞偉庭四十票次多數喬立南四票理事當選後復互選理事長常務理事結果如下（理事長）張石川（常務理事）陳志梅鄭正秋何泳昌鄭介誠任矜蘋薛弗 
[工商物劵公司之進行]  
　　上海工商物劵買賣股份有限公司籌備處設在迎春坊四弄爲金君石聲等所發起擬於現在之交易所辦法外别開生面成立一正當營業確爲流通貨物之機闗其宗旨甚爲可取聞已領得美領事署備案執照一俟美政府給發正式註册執照後即當開始營業現正積極進行云 
[油豆餅沙船交易所緩辦]  
　　南市油豆餅業及沙船號商等前曾組織荳業交易所於采菽堂已籌備月餘各股東已將股本繳至籌備處者已居十之八九茲聞此事適值滬地銀根緊急且轉瞬陽曆年闗將屆故已邀集各股東開緊急會議公决暫緩進行俟明年春間繼續進行的有各股欵之存在銀行錢莊者已表决年内准予各股東方面凡有要需可支領八成之數云 
[紗線證劵市塲開幕]  
　　上海紗線證劵市場昨日開幕本埠紳商學各界鉅子均行蒞塲參與盛典到者二千餘人重馬盈門備極一時之盛該市塲並定於陰曆十一月初二日開始營業在事諸君及經紀人均係南北兩市紗線業中殷實廠號熟諳商情者將來營業定臻發展云 
[魚行攻擊魚市塲]  
　　小東門一帶魚行連日開會集議以爲江浙魚市塲有碍魚行營業竭力探詢市塲内容惟聞魚市塲一面將次宣佈星加坡日本北海道以及南洋諸息與歐美各國設立魚市塲之辦法實有刷新漁業之希望並通告各魚行設立市場於魚行有種種利益云 
[科學家又弱一個]  
　　吳家高憶琴君爲吳和士君之介弟早歳爲南洋公學南洋中學之高材生畢業後執敎鞭於鎭江中學校旋自費留學美國習機械學好實習同學之美人俱稱道之後返國考取官費再赴美研究物理算學前後七年得學位而歸政府某君招之入部吳君潛心科學調一入政界學殖荒落則以前之求學奚爲者辭不就任省立水產學校理算敎員不二載郭秉文君規畫國立南京高等師範學校招之同事專任算學迄民國八年唐山交通大學敦聘任敎乃去唐山九年春拒駱長校事起爲敎職員代表入都與部力爭駱遂解職銜吳君甚於離職前辭吳君並報部備案繼駱之校長及全體敎職員以去就爭獲留吳君之勇於任事於此可見然交友待人又至和藹可親與吳君往還者靡不善之家無恒產顧親友之稱貸者無不應年耗不貲前日忽然病故於唐山電文簡略未詳病情遺下孤寡至爲可痛吳和士君已北上料理聞者莫不興科學家又弱一個之感云 
[新舊關監督算賬]  
　　前江海關姚監督赴鳳陽關任後以在江海闗任内交代欵項尙未算清特又來滬與陶監督會同監盤王道尹三面逐項清算聞姚監督在江海關任内將及三年經收欵項按月報部核銷均有報册可憑此次督算交代手續尙易辦理昨已令飭本闗書吏檢齊簿册開始清算其洋欵一項已函知本關稅務司按年查明以便歸案辦理究竟有無虧短亦不難解决也 
[沈成栻之改職訊]  
　　滬杭甬鐵路前車務總管沈成栻改就上海懋業銀行經理遺缺經該路局長委派楊先芬接充等情茲悉局長任小山以沈君成栻辦理交通事務有年經騐宏富爲當今有用之材故特具函訂聘爲滬寗滬杭甬兩路車務顧問以便遇事諮詢日昨沈君已接公函以任局長情意殷勤未便推諉當經承認遇事帮忙云 
[關於緝私之兩訊]  
　　陸軍第六混成旅第一團謝掌旗官奉令在西門外斜橋鄉間一帶調查户口昨日查至朱家宅地方於午後二點餘時正在逐户詢查之際忽聞槍聲數響恐係盜刦當率兵弁依接聲響之處跟踪追查遥見有身穿灰布軍衣者四人在前向西奔跑迨至漕河涇地方始行會見而身服灰布軍衣之四人係爲緝私營之士兵詢據答稱頃因追捕販鹽之梟匪反被拒敵而致發槍抵禦詎已遠颺未獲云云該掌旗官得悉後當即率兵歸隊報告云 
蘇屬緝私石統領近查浦東南黄浦沿灘一帶時有梟匪出没所挑私鹽均從周家渡王家渡等偷渡越入西鄉私銷以致鹽課不能起色妨碍殊甚自宜認眞剿捕藉維稅課昨已令行該管緝私營迅速查緝矣 
[王義源沙船無恙耶]  
　　滬南商户黄某所賃之沙船王義源在滬裝載各貨開往牛莊缷儎計自上月十七日放洋迄已月餘聞該船回南載運牛油荳餅高梁等貨業經在途月餘至今未抵上海傳說該船駛至洋面突遇巨風失事舟中夥友十餘人未能救起等情船主方面並未得有實信近據闗東石島船户傳述在島見有八尺方桅檣一支浮於該島是否該船桅檣尙未明晰究竟如何尙待探查 
[索小租激動公憤]  
　　虹口北四川路桃源坊房主任意增加房租故該處房客組織聯合會與之對抗詎當此加租風潮尙未平息之際突有房主鄭贊庭者非但强迫加租並向房客勒索三個月小租各房客大動公憤開會集議僉以英美會審公廨業已有取締加租之公告而鄭贊庭尙敢干冒不韙故於日昨具稟公廨以法律解决云 
[加租偪閉共和樓]  
　　福州路（即四馬路）共和樓菜館停止營業已有多日並延律師清理一切賬目其關閉原因據聞係陳松泉等所組經租賬房向某業主包租該處一帶房屋原定四海昇平樓轉租與太平洋交易所後此議中止該經租處即向原有租户每家索小租五百兩共和樓因所擔負之房租每月已達九百兩不肯平空再耗此鉅大之小租故遂犧牲營業並擬與之交涉云 
[永和布莊虧倒之連累]  
　　竹行弄永和布莊虧倒十五六萬莊主張景福係漕河涇鄉經董 
家居梅家弄鎭該號於舊曆本月二十四日虧倒後張即舉家避匿所有朱家苍長橋莘莊漕河涇以及梅家弄之泰和祥等總分號亦於二十五日一律收閉附近鄉民之與該總分號有銀錢關係者大起恐慌現在尙無辦法查張此次失敗亦受某交易所股票之累連日各債權已分投緝記矣 
[日商患天花停業]  
　　本埠密勒路第七百九十九號日本飲食店内因患天花日官命爲十日間之營業停止 
[通緝高玉山命案中之關係人]  
　　高玉山於上月二十六號被衆毆斃於宜昌路後由捕房　獲王寳祥王寳樹兩帮兇解經公共公廨訊明押辦在案茲悉尙有江北人 
王俠金大哥子賽子戴小四子等四名經總巡捕房刑事稽查處查得均與此案有闗昨已發出通緝單餘分送所屬各捕房飭令中西探捕一體緝拿外並函致華法兩界官廳請爲協緝 
[糾黨毆人再誌]  
　　阜寗人趙玉華因姑母高趙氏與興化人劉文元姘識糾同葛永富王連俊等向劉索人乘間剥取劉同居陳普全之夾袍子並將身畔大洋五元搶去一案已記昨報昨陳又邀到姚家宅橋開茶館之潘周氏賣水菓之沈曲堂及住鴻興里之婦人段朱氏等證明趙葛王等一千人剥衣搶洋情事惟王已遠颺葛供認將衣質洋一元五角與搶得之五元一併分贜化用不諱奉判吊到原贜先將葛永富解科究辦外一面飭警補提王連俊等到案再核 
[斧砍頭顱流血記]  
　　銅匠王和卿南通人住閘北姚家宅橋永福里内前晚有鞋匠某甲在該里口小便爲王阻止致起衝突互毆之下經人勸散昨晨王由家出外詎甲上身赤膊手持斧頭迎面而來砍傷王之頭顱流血如注甲又於腰間拔出尖刀自將左臂剌傷由崗警一併拘入四區顔署長諭將兩造併送普善醫院療治再行核辦 
[汽車夫並無不合　控案注銷]  
　　法商洋人某甲前投法公堂控汽車夫孫康生司機不慎跌入浜内以致受傷求請訊究並請追償損失等語被告孫康生延郭蘭克律師代辯一切奉判聽候下堂諭飭遵在案昨經中西官商明堂諭判日此案訊得實因天降迷霧路途難辯以致誤入浜内汽缸等物均無損壞顯見被告並未疾馳所控請追損失礙難照准應即將案注銷 
[顧大麻子入西牢]  
　　顧大麻子即張連生前在法租界黄浦灘竊取紅棗當爲六十一號兩道頭金綫華捕查見詎顧胆敢將該捕推入黄浦中而逸現爲包探唐云卿將張拘獲帶入捕房昨解法公堂請究先由六十一號華捕上堂稟明被推入河之情形詰之張連生供實係該捕自不經心餘供支吾中西官判以查得被告曾經辦過數次不應屢犯不悛可惡已極着押西牢一年半期滿永遠逐出租界 
[領回童養妻室起釁]  
　　羅德興德泉兄弟二人各在三在里與巨賴達路開設煤炭店前曾憑媒出茶禮洋五十元聘定陶朱氏之十三歳次女陶六子爲德泉之室於今年二月十二日過門童養至九月初二日爲住在瑞源里二十二號門牌陶朱氏之長女吳陶氏前去將六子領回前日羅兄弟往張家園妻母處照領詎該氏等謂遭虐待不允給領於是大起衝突由警將羅兄弟二人並吳陶氏與長次二女一併拘送地方檢察廳訊究 
[匪徒攫取金飾]  
　　益興里二弄七十七號二十二歳婦人胡阿四前晚出外行至弄口爲匪徒袁永福攫取金圈一只迨鳴警追獲而原贜已無遂連同失主函送檢廳究辦 
　　尙有本埠新聞公佈等欄轉入後頁 
雜評二 
[告歸國留法勤工學生團（旡用）]  
　　留學壯舉也儉學苦志也人能抱苦志以爲壯舉不可謂非民族中之優秀者乃不幸而受種種挫折跋涉遄返自以各歸故里徐待時機再圖竟前未遂之功斯爲進退得綽綽之餘裕焉設徘徊滬上艱窘益甚不困於法轉困於滬無乃計之左乎 
在學生之意或以爲此次被迫歸來國亦見辱上海爲人文薈萃之區不可不宣彼邦待遇之不合而聲其罪其求學之的未達果别有機緣資助求學不猶愈於倉卒歸去乎不知交涉恐未易即得圓滿之答覆至滬中商業雖似活動而各種公益紛沓而起脫無切實之介紹提倡而欲一般豪富之捐資慨助夫亦甚難之事困覊旅邸負欠益多將伯空呼濟助莫應因失望而滋疑來此記者願本事實立論察情勢以爲言而爲歸國留法勤工學生團諸君進也 
 
 

Page 16

 
 
本埠新聞二 
[拐賣秋香]  
　　紹興人吳阿木昨偕伊女秋香扭婦人張陳氏至四區二分所控稱民女秋香於民國五年十月間被張拐往紹興賣洋四十元當時找尋無着近接民女郵信始往紹興尋回等情經倪署員質訊張供吳女係跛脚與沈某等拐賣伊分得洋三元秋香供　被張誘至紹興曾見有一跛脚領往某姓家賣洋四十元由張收價云云奉判轉解司法科核辦 
[假包探碰着眞包探　原來是賊]  
　　法新租界張海生所開之烟紙店於日前有無賴韓竹連六金山陳金子三人到來以冒充包探搜查烟子窠爲由乘隙竊取棉被一條當由原告報捕請緝現爲包探偵悉將韓等三人拘獲吊出原贜昨解法公堂請究先由原告投訴冒探情形詰之韓等供認行竊不諱中西官判韓等三人各押西牢一月期滿永遠逐出租界 
[煙犯之膽太大了]  
　　淞滬警廳稽查員倪德榮前日午後至浦東楊家渡東市張莊生家内查獲烟具多件及烟膏烟灰等正在起解時詎張糾集鄉民數人指該稽查冒充索詐擬圍聚毆打旋經三區一分所崗警到塲將張等一併帶署宋警佐以事關烟禁判飭轉解警廳司法科發落 
[天外飛來之烟土]  
　　太古公司行駛長江之鄱陽輪船此次由漢口開駛來滬於昨日上午抵埠停泊浦東公司碼頭由海關扦巡登輪查抄至搭客行李中搜獲烟土二十一兩詢無人認當由該扦巡帶回海闗存儲侯燬 
[誰敎你私設燕子窠]  
　　王陸氏陸阿達楊曹氏王瑞林朱文初等五人在法界私設烟子窠容人燈吃洋烟爲探查知前往抄出烟具帶入捕房諭令管押昨解法公堂請究先由捕頭稟明前情詰之氏等供認私賣燈吃判各罰洋三十五元無洋改押一月烟具没收 
[縣南街之花會賭窟]  
　　無賴范阿狗糾同瞎子阿二等在城内老縣南街口一百七十二號密設烟賭機關尤以花會爲最盛引誘一般無知婦女賭博每日早晚兩簡輸赢頗鉅近聞有某某數家婦人賭輸頗鉅爲乃夫查出現已分向警廳及該管警署請密拿究辦云 
來件 
[復張南通書論聯省自治（續）徐轉蘇]  
　　故此二策吾國必行其一乃今日聯省自治之說猶不能獲國人之信仰而代治之言已囂傳於國際竊恐聯省一事今日失去時機矣夫代治之說雖吾國體面上不能承認試問天良上能不承認乎且我即不承認試問各國又何須待我之承認乎佛蘇書至此肝腸幾裂矣非僅此也欲緩和各國代治之時期或减殺代治之程度仍非速倡聯省不可蓋吾國若速有根本建國之策各國或將助我成此偉業彼用僅以債權之資格受我之委聘代監財政代監裁兵爲一時之客卿政治而不致有全失主權之禍就此論之吾國若欲完全建國固非行聯省制不可縱或代治垂成欲緩其時期輕其程度亦非行聯省制不可再進一步爲各國代籌縱共管已成然毫無組織之國家毫無統率之人民與軍隊又有何法代治之其結果亦非批准吾國行聯省制不可故吾國聯省一事無論何人治國何國代治終必行之而後已今所當權衡者究竟此種主義應在此南北尙未大戰時行之耶抑必俟南北大戰大亂仇殺愈深人民死亡愈多之後行之耶應在太平洋會議初開各國正宣誓尊重吾國領土主權之時行之耶抑必俟强鄰宣告吾國無法弭戰無法統一無法不破產無法不共管之時始行之耶願全國人沈思之自治乎代治乎吾國聯省以自治其國乎世界聯國以代治吾國乎利用自治以防止代治乎歡迎代治以滅絶自治乎當此間不容髮之秋吾國人猶可不猛省速决乎嗚呼建國不救國革命不救命救命不救病捨此决無第二之神劑不知先生何以敎之又尊示謂必省各自治而後能聯不能先聯省而後自治此亦稍有誤解蓋聯省自治四字係一渾括之詞並非有必先聯省而後自治之次序就理言之非聯省後則自治不能推行就事言之則多有一省之自治乃多一聯省之根基職省與自治應同時並行不分先後佛蘇前日上尊處函中曾謂聯省者望中央行之自治者望各省行之如中央能承認各省之自治各省承認中央之聯省則全國和平而統一矣云云此可見所謂聯省者並非必欲各省自聯置中央政府於不問亦並非必先治而後聯必先聯而後治此惟視事勢之演進如何耳若必俟省各自治而後言聯如尊論之意姑無論全國多數在軍閥勢力下之省無發展自治之一日縱或各省多能自治然不受中央之聯協則割據勢成歷時愈久聯之愈難例如省各製憲各有極大之政權日後蹉商聯省時如欲毁裂其憲文奪回其權力談何容易竊恐憲法戰爭憲法議和之禍踵起豈倡先治後聯者所能預料預防乎此猶係就省一面言之也茲再就中央一而言之若省各自治不速改建中央則中央賣國鬻官無止境借欵加稅無止境兵變匪劫無止境恐自治事尙無一二省告成國家權利不知喪失若干而國際代治之局已先我自治告成矣此皆勢所必至之事决非苛求臆度之詞一言興邦一言喪邦乞先生俯察邇言熟睹大局爲幸夫佛蘇之迭以聯省事强聒於左右者非好辯也現在南北政府形同兩造决難自謀和解長江中部介居南北於理於勢均難旁觀北庭日斵喪其中央之資格南府亦無法取而代之若中部能速發啓全國民意機關宣布聯省建國主義則全國歸心大局指揮若定南北政府固樂觀其成且出界輿論必驚服吾國人非盡是亡國奴性下流人種必有仗義執詞保持吾國獨立與主權者太平洋會或竟贊助吾國聯省和緩其管以觀後效亦意中事也長江中部又以蘇浙二省爲樞機江南北浙東西之人士久已傾向聯省蘇督亦是有心人浙督尤爲首倡者若先生冠冕羣倫精詳討論宣布聯省建國之大義徵海内外之同情愚敢决内而南北各省外而東西各國無有持異議竪異幟者倘有軍閥梗議全國公團必能懾服國際公論必爲强援氣機鼓盪天地轉旋功之神速必有爲始意所不及料者現在全國各界各團日趨和協國民外交大會漸具規模若賢豪長者不存輕侮非　之意與之周旋納之軌物必可事半功倍乞先生平心靜氣一思之先生治南通二十餘年矣興富立敎江北海角已成樂土樂民今付託有人仔肩可釋先生談水利四十餘年矣導淮濬江曠世偉業非高年之歳月與精力所能竟功若先生能稍盡力於興邦建國之大計則百廢具舉全國富樂不只南通一隅治長江治大河薄海沾利不只江淮數省若謂國政難理鄉事易成然近讀先生治淮意見書啓謂並未受鄉里一文傭錢而漫受無知小兒侮慢此可見受人之侮慢與否不因國事與鄉事大事與小事而有異同今如能建國即受全國無知小兒之侮慢又何足以介大雅之懷耶再者佛蘇夙讀先生著述函電無慮數十通無一次不見有老衰二字雖非挾長究未忘年足摧神體之天和並世大老如馬相伯伍秩庸東鄰之山縣大隈諸公年但耄耄未嘗稱老則竟長樂不老蓋老與非老不在春秋而在精神意興若人存不老之心則血氣一新一盪果不老矣若存已老之心則血氣一淤一頓焂已老矣心理與生理感召之神有如此先生欲不老乎則腦想中不可印一老字握筆時弗再寫一老字見人弗拿老派弗常見老友老人尤妙者莫如常入幼稚園蒙小校與童男女舞蹈嬉談滋培生趣此皆返老還少之奥訣也佛蘇仰公生平溢於至誠縱筆不知所止詖詞蔓語不莊不倫統希宥涵祗頌康吉（完） 
公布欄 
[江蘇高等審判廳]  
　　民庭判决屠曾裕與屠邱氏爲廢繼涉訟控訴一案（判决主文）原判撤銷屠邱氏在第一審之請求駁回本華及原審訟費均由屠邱氏負擔　王翊周等與王駱氏因修譜涉訟控訴一案（判决主文）原判散被控訴在第一　之請求駁回本案訟費由被控訴人負擔　田少忠與浦許氏因保證債務涉訟上告一案（判决主文）原判撤銷本家發還上海地方審判廳迅予更爲寳判　時明甫與　鏞　　爲貨物糾葛控訴一案（判决主文）本　控訴駁向控訴審訟費歸控訴入負擔　以上十一月二十七號 
[上海地方審判廳]  
　　　公示送達（全文在本廳揭示塲公布）第一六一號（民二庭）一件朱李氏與朱　勝因改嫁涉訟一案茲本　定於十二月九日下午二時爲公開審理日期仰該被傳人朱驟勝依期來廳　訊毋違待示右仰被傳人朱驟勝遵照 
　　判决主文（民一庭）一件决定陳金生與孫大祥欠欵糾葛聲明窒碍一案（主文）本件窒碍之聲明照准　一件判决丁貴卿與薛自忠租屋及欠租涉訟一案（主文）薛自忠租佳丁貴卿之房屋應即遷讀本年陰曆七月初十日起之房租每月洋八元五角應付至出屋之日爲止丁貴卿闗於假執行之請求駁回本案訴訟費用歸被告人負擔　一件决定陳　階與王靄堂等區書糾葛控訴聲明窒碍一案（主文）本件望請照准　一　判决瞿子　與　嘉深租屋糾葛涉訟一　（主文）韓嘉深應將所　瞿子庭平房八間餘地方即行遷讓並償還房租洋一百七十五元本年陰曆八月初二日以後之房和應算至出屋之日爲止訴訟費用歸韓嘉深負擔　一件判决劉榮栽與陳文奎爲欵項糾葛再審一案（主文）本件控訴駁回本審訴訟費用歸控訴人負擔　一件决定曹正香與單茂林等票欵控訴一案（主文）本件控訴駁回　　一件判决趙翰生與何孝懷欠欵涉訟一案（主文）何孝懷　償還逍翰生洋二十七元八角訟費歸何孝懷負擔 
　　（氏二庭）一件判决王允莊與陸琴堂因借欵糾葛一案（主文）被告人　償還原告人洋四百八十五元訟費被告人負擔 
　　批示　一件沈覲舜狀　給領由狀悉已俾領矣此批　一件潘嘉馥狀交欵洋由准交此批　一件沈維塋　請執行由狀悉已據潘嘉馥將案欵洋一百六十元零五角如數繳廳矣仰即來廳繳證具領可也此批　一件史作舟狀請銷案由狀悉准予銷案此批　一件洪松林　請執行由狀悉候派吏執行此批　一件湯永昌等狀交欵洋由准交此批　一件徐根生狀交訟費由狀悉查爾祗　負擔訟費洋一元一角二分　釐所有多交之半數訟費着即來廳領去此批　一件莫家銓狀請執行由狀悉已派吏執行矣此批　一件張鍾氏狀請追缴由狀悉准予來廳繳　具　此批一件沈邵氏等狀請給領由狀悉候傳領此批　一件沈上之狀領則田由准領此批　一件田賓興等狀請銷案由狀悉候傳案訊明核奪此批　一件周開雨狀請　案由狀悉業已當庭諭知矣此批　一件施紹第狀　給　由狀悉該民　領訟費洋十元零五角准予來廳繳證具領此批　以上十一月二十六日 
[上海地方檢察廳]  
　　批示　張金生狀悉　覓妥保來廳以憑核辦此批　王林柯等狀悉　訊明核辦此批　黄玉卿狀悉　即來廳候訊此批　謙　狀悉准予抛棄上訴候送執行此批　吳益慶爾等旣係同鄉又同屋居住乃雙方因細故致生惡感均屬非是嗣後各安生業毋得來廳涉訟此　　方信之狀悉所悉如果屬實仰將該被告等隨時尋獲送　核辦此批　祁鎭國狀悉　經派　去提矣即即知照此批　周友春狀悉仰即來廳候訊此批　顧　氏狀悉案已起訴所謂不准此批　顧長林狀悉案正偵查所請不准此批　梁兆仁狀悉候傳案訊奪此批　柳護　狀悉本案巳經再却下奏仰即知照此批　宋芹香　裕生狀悉候傳案核奪此批　倪　氏狀悉案已却下毋庸纒訟此批　陶主氏狀悉查周生記與本案無闗未便濫行牽入所請應毋庸議此批　張諸氏狀悉仰遵照前　毋庸多瀆此批　周志福狀悉案正偵查所　暫毋庸　此批　姚占春狀悉候訊明核辦此批　許成發　悉案正偵查所請不准此批　王朱氏狀悉仰邀唐林生來廳候訊此批　嚴小明子等狀悉仰候值　毋瀆此批　許小弟狀悉仰即來廳　訊此批　凌貴懷狀悉候覆騐後再行核辦此批　顧乃佩狀悉候訊明核辦此批　吳王氏狀悉業於前狀批示矣仰即遵照毋得再瀆此　　余楚銀狀悉此批　周瑞卿等狀悉業於前狀批示矣仰即遵照毋瀆此批以上十一月二十六日 
[滬南工巡捐局]  
　　牌示爲牌示事照得本局清潔所懲劉規則第三條之規定挑　夫役每日須往住户桃倒如隔一日者則處以二元至五元罰金積日多者以次遞　等語茲查南會館漕倉弄一帶糞穢隨地傾倒　　范紳麟書函稱清潔　巳兩日不到該宅實屬有違定章除　傳東南區河潔認商到局罰洋五元以示儆戒外合亟示仰各色人等知　嗣後如遇清潔大役挑倒　勤准即指實禀懲切切此示 
　　批示潘乃昌趙步　等呈請管理引線弄坑厠等由　查本局規定清潔所違章懲罰規則第四條載區内公厠應貴成　潔所每日掃除違則處以三元至五元罰金等語該民潘乃昌本係承辦清潔認商旣知坑厠污機勤加　掃是其專貴回得藉以售賣草紙希圖漁利所謂不准此批 
 
 

Page 17

 
 
   
 
 

Page 18

 
 
自由談 
遊記 
[歐游小記（七）] [  汪筱謝]  
　　八月二十九號晨船至勃令地齊係義國南方一埠自寳賽至此共九百三十五里所經者爲地中海天氣温和正如初秋景象此處係一小海口意輪往來於遠東者均經此地内惟一大街名Cono　Gaghibordi一大客店名Grand　HotelTuternational余即上岸赴此客店中暫息街道高低不平一如中國内地情形居民晚餐後坐於街上閒談飲食衣服均不及歐洲北方人之清潔 
　　此次自上海啓程至勃令地齊共經七十八日余在上海時曾詢公司人員云六星期已可到脫利司脫故乘此船不然寗待他船也然船穩極經印度洋時風浪甚大其震盪者惟一二日耳故無一人暈船即余初次出洋亦不覺其苦所經埠多故反得聞所未聞見所未見是以此七十八日非虚度也船中客僅二十餘人然竟屬十一國之多如中法意奥美德俄荷蘭安南猶太薄海米是意人佔多數性質亦最和平其餘諸人若談及國際問題即各存意見各欲顯己所長揭人之短曾憶自新加坡至哥倫布時男客有比賽下棋之舉是日吸烟室中寂靜無聲及賽畢一法人第一其妻謂余曰吾甚喜余夫與一德人下棋竟勝之因余夫二弟均殁於歐戰也由此可見西人仇德之心尙未消滅且時時常存報復之念余在此船言語極愼不然易爲人輕視也（終）（却酬） 
筆記 
[述夢記（上）] [  吳綺緣]  
　　夢幻之境皆由心造初不足徵然人之處世自少而壯而老刹那即逝以較夢境亦復何異第差久耳則謂之大夢也亦宜處境之貧賤富貴各各有異勢不能均然旣届　化便歸一例了無所别亦猶夢境之變換無定瞬息即杳心神旣定萬象即空以前種種境地遂不可捉摸也吾生也多夢所歷之境固夥而夢亦隨之往往詭奇萬狀遠出思想之外瞿然旣醒亦輒自笑念彼衆生及長沉迷於夢境之中不復思返良復可憫耳嘗擬著爲夢史參以禪悅但得自了解并以告世之猶未出夢者然聞諸吾友言則其神游於夢幻之時日且過余倍蓰固不可以無記也於是蠲除冥想揮毫落紙以述吾友之夢矣 
　　吾友之言曰余固一世界中至不幸之人也凡吾半生所歷之境乃在在與吾理想相左吾願初不奢第恨處境至嗇坎坷潦倒舉凡種種牢愁痛苦之事實必悉令余嘗試以爲快曾未有刹那歡娱堪以慰藉吾心者於是余遂不得不寄情於幻想用解吾憂幻想所結往往遂成夢境獨不解趾離之神乃何以與吾獨厚人謂夢境多可驚可怖者故恒趦趄勿願入而綜余所歷獨反乎是常得身游美滿愉快之境一似藉此可稍償平日之勞瘁困苦者伏念眞境旣不易得即此亦復大佳惟旣入夢境苦勿得久駐則固猶有遺憾耳疇昔之夜狂傾　　遂失知　夢神多情乃復與吾相周旋余亦樂從之游立陶然入夢余方神志惝怳陡有來欵扉者起而與語則彼不速客乃蒼顏皓髮翩翩有出廛之姿自謂係幸福之神苟有所欲彼力能爲之導使得如願以償子亦有意於斯否余毅然曰自問寸衷耿介成性安貧茹苦誠所自甘老人雖欲加惠亦非所敢受也老人唶曰子母然吾閱人已多彼黃金美人世所共嗜非具大智慧參透空色孰能解脫子心所懷吾已洞鑒雖云孤介而於世俗仍未忘情還當導若一游藉明眞原是幻幻即是眞苟有會心不難覺悟超脫塵俗葆汝天眞也於是挾余以行瞬息間不知已行幾千萬里旣止返顧老人其跡已杳極目四覽惟見綠樹陰濃紅牆曲折淨無塵囂疑來仙境 
劇談 
[西崑雜憶] [  江南顧九]  
　　兵燹以後東南諸省物力凋疲民情漸注意於衣食温飽不遑謀聲色娱樂故以發祥地之崑山至力不能建一梨園漸至雅樂淪亡可勝浩歎然歲時祭賽尙用雍容雅奏作爲酬神之舉喜慶娱賓時聞數闋清唱溯江湖則有文全福班清金錢萬能圖（十）盜賊 
唱則有嘉興（浙）黃台（蘇）諸堂名禮失而求諸野此之謂也至光緒初年東南物力漸豐吾邑又現承平景象時東魯李福沂氏攝崑篆李襲其先代餘蔭且少年紈袴故於親民餘暇頗講求戲劇一時招集流亡凑成班角而地方人士亦漸習聲調然不旋踵間即有人亡政息之感延至今日不絶如縷李令殆有餘功焉 
　　吾邑肩保存崑劇之重任者五十年來除二三文人外厥惟樂工樂工叢集於半山橋一帶其中不乏錚錚記曲尤富好事者每雇令口授諸譜學成後往往二三同志合譜一曲雇諸樂工司樂器諸器節奏一拍不苟甚至板鼓之應擊處小鑼之記數（每打一下謂之一記）咸有一定規則每當風清月白之夜時聞數聲長笛一串歌喉出於玉山婁水之間則其演習時也 
雜錄 
[麗湘閣雜掇] [  陳家慶]  
　　韵香硯姊賦性工愁詩尤哀婉幼失恃怙居兄嫂處身世凄凉無可告訴昔在津校嘗以其述哀詩見示一字一淚性情之作也惜余健忘已不能憶及之矣余曾有寄懷韵姊一律云天涯同悼失椿萱此恨綿綿詎可言春雨梨花聞杜宇秋風梧葉聽唬猿山河破碎增新恨家國滄桑憶舊思此日江南添悵望只餘冷月葬詩魂同病相憐不自知其言之悲也歲戊午天梅先生之令嗣小劍創振雅社於留溪一時賢俊羣投入社推爲詩壞主將粤東馬小進爲題一詩有人才一代高家盛老劍光芒小劍雄之句亦可想見其才調矣去歲臘尾小劍與凌湘君女士完婚余以七絶數首誌賀云百輛迎歸慣比肩畫眉窗下拜嬋娟秦嘉徐淑江東秀化作鴛鴦不羡仙璧合珠聯月共圓雙修福慧正華年神仙眷屬羅浮婕好結香閨翰墨緣消寒兼備合歡觴人傍瑤臺夢亦香此日君家春似海萬梅花裏鬥新妝 
小說 
[劇賊胠篋記（六二）] [  一圭]  
　　第八章錯誤 
　　我們坐在脚踏車上在這大霧迷漫之中去了好多一會我哥跟在辣弗里司後面見他祗管向前走並無别樣動靜我心裏很覺奇怪道他旣說出來做些買賣爲何到了外面並不動手照這樣走走到那裏去呢况且在這大霧的天氣早些做了買賣也可早些回去何苦在外面亂走呢我越想越不耐煩就喊他道辣弗里司你要往那裏去呀我們走的路已走得不少了辣弗里司一面向前走一面回答我道你今晚爲何這等性急我自有我的去向和我的道理你想在這大霧的天氣不出來也罷旣經出來慢說不能空手回去就是做一筆小買賣也太平值得我必得做上一筆大買賣方覺合算但是這裏的人家我都曉得他們的内容都是些小户人家没有多少財物我們縱然進去所獲當亦有限反而費了我們的事耗了我們的光陰不能再到别處去下手所以我决計不去理睬他們且等我的目的地我自然跳下車來前去下手喊你帮助我呀我問道你所說的目的地究是甚麽地方離開這裏還有多遠辣弗里司道也没有多遠了你莫性急且跟我走俟到了的時候我喊你停車便了我見他說得這般懇切心裏雖不願意嘴裏却不便再說甚麽紙得跟着他走又走了好多一會到了一條大路路的旁邊有一座高大房屋造得旣整齊又堂皇分明是個大户人家 
餘瀋[  懷菊四乳]  
　　背山臨水結廬數椽濯清泉踏白雲紫芝之曲迎風而歌綠綺之琴映月而鼓逍遙物外睥睨天地此超塵絶俗者之所爲也然徒山林其居而不冰霜其操則雖處境幽僻何異於武彝種茶之叟洞庭樹橘之夫哉 
[老薌徵報]  
　　鄙人現缺自由談小說特刋第二號一紙家庭週刋第八第十二號各一紙又覓圖書集成公司之小說海第三卷第九期一本海内同志諸君子如肯割愛見讓者謹當以相當書報奉酬高誼件寄南京錦繡坊第十號馬寗息寄廬先受後璧如欲以郵票代值則請示以數目亦當以最近之紀念票寄酬 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[死與逃] [  箴]  
　　因交易所而受害者或死或逃屢有所聞實則死亦不過逃之變相耳蓋逃則由甲地而逃至乙地死則由人間而逃至非人間也 
　　且吾謂逃亦等於死苟或不逃則雖失敗於一時而悔悟之餘尙可補救於事後逃則信用掃地雖苟活於人間亦永無出頭之日矣 
　　總之其逃也其死也皆無意識之舉動也夫苟其人而確有意識者决不至沈迷於交易所以失敗而逃失敗而死其至於逃至於死者皆由其意識之不足耳當其一倡百和之時明眼人固早知其有今日矣其如局中人之不悟何 
道德 
[蘇人之恥] [  華戰吾]  
　　共和之精神首在道德固夫人而知之者吾蘇爲文明先進之邦民德之墮落竟一落千丈謂予不信請述最近數年間可恥之事如左 
　　（一）自洪憲發生迄安福失敗其間與日人所訂種種協約秘約協定喪權辱國指不勝屈彼身當外交之衝者非蘇之曹汝霖耶而攘奪政權頣指氣使者又非蘇之徐樹錚輩耶此一事也 
　　（二）馮國璋治蘇數載除歛錢做壽販烟土外有何政績而南京無恥劣紳某某二人百股逢迎倡議爲之建華園鑄銅像幸正紳魏家驊消極的表示反對勢始稍止然華園籌備處之招牌今猶高懸白門又貪婪昏庸之齊耀琳去蘇亦爲之立去思碑於儀鳳門其諂媚之態令人作嘔此又一事也 
　　（三）上届省議員成績未聞獨於增薪呶呶不休今則爲選議長問題金陵俱樂部之議員把持搗亂醜態百出賄聲四溢騰笑中外幾不知世間有羞恥事者自治云乎哉省憲云乎哉以與粤人湘人較能毋愧死此又一事也 
　　前者爲賣國求榮之妖孽後二者爲逢迎權貴姦污議會之劣紳及數十寡廉鱗恥之議員吾蘇人之人格不幾爲之掃地以盡乎惟願今後之蘇人勿再持消極的旁觀態度對於桑梓如秦越人之相視致害羣之馬狡焉思逞也尤不可不毅然决然力圖澄清惡濁之空氣以爲人格之爭而雪蘇人之恥吾蘇其有豸乎（不受酬） 
[西方格言（二二○）] [  謝介子選譯]  
　　久得意最危險（席勒斯）（Syrus） 
　　純潔者以類聚（臘丁諺） 
　　空囊易驚友散（英吉利諺） 
　　光轉不利於病眼（法蘭西諺） 
　　無生始無過（英吉利諺） 
　　鼠之老者狡不入籠（荷蘭諺） 
　　吾之室除猫犬外不容有爭者（英吉利諺） 
　　儘可賞海之美但須穩立於陸（法·意諺） 
　　記憶力爲心思之會計（英吉利諺） 
　　獸性之最可畏者爲最難馴（白魯達克）（Plutarch） 
經濟 
[商業問題之研究] [  吳東初]  
　　零售價之規定 
　　零售價格之規定商店各自爲謀難以强同有劃一不二有照碼打折扣亦有用暗碼視人索價者吾國普通商人向因定價不一受人輕蔑其擅用朦混主義以自欺欺人不啻採用自殺政策而使日後不能在商界上立足若輩不諳商業設施之原則其愚苦實無逾於此者近來商事改新大勢所趨以「一價」爲莫上之商策一般大店多已行之是亦商界可欣慰之事也 
　　商店對於物品售價之規定有下列七事不可不注意之 
　　（一）進本售價若干根於進本進價一元之貨物苟非將店收歇或遭其他不得已之變故决不能以五錢或八角售出蓋售價不能低於進價此乃商家盡有之常識也 
　　（二）開消售價之規定不能單以進價爲標凖因開消費亦不可不計算於其中開銷費如人工廣告店租等售價有時須較進價加一二成者以有開消費甚大之故 
　　（三）貨性貨性者即視其貨物良否爲日用所需要及需要之緩急是也「需要定價格」一語意義極深吾人若深究之有下列之四義（甲）顧客需要之程度深淺如何緩急如何（乙）顧客雖需要察其有無實力如無的欵是等空想（例如乞丐之需要極多無錢其可奈何）（丙）比較顧客之需要究以何者爲萬不可少何者可以他物替代之（丁）顧客所需要之物品其爲甲店乙店所共有價格亦無甚相差者甲店即難享受專利也 
　　（四）競爭同業競爭最足以致價格之變動往往有因一時之好勝削價出售傷及血本者使人各知血本所在互助而不相殺價格縱有變遷亦較平允多矣 
　　（五）習慣商業上有所謂一種習慣的價格歷久不變顧客亦樂於購買如須變更頗有不便故屢有不變價目而僅减其分量者例如某牌火柴每盒五十根向售銅元一枚茲仍不變其售價僅每盒减少十根在顧客心理則以價無改動不甚介意即令知其底藴亦無人起與計較此蓋習慣使然也 
　　（六）售術售術之能影響於價格者在利用敎育之功能人民之需要無限新需要之建設全恃賣者之提倡與鼓吹常見城市中人其需要較鄉野之人爲多者此乃商店於陳列廣告與招徠顧客之術有以養成之耳 
　　（七）公直商人之能多在理論和實際方面着想者其定價似較公道近代商業進化商店之抱倫理思想者頗衆商業道德之增進甚是可喜所望乎一般商店先從事於價目之公直則吾國商業前途庶有豸矣 
　　上列七要端於價格之規定可謂前因後果包括盡全吾國商人多有未曾熟知或知而未及實行者此蓋缺乏科學的沈寂之社會鵬 
眼光之定價彼祇知規定一價顧客買得起罷了實非所以經商之道有志革新商業者對於上述諸端不可不加意研究之也 
法制 
[刑法對於敎唆與實行相齟齬時之處分] [  樓明遠]  
　　敎唆者之敎唆與被敎唆者之實行相齟齬時刑法上之處分當分下列三種情形述之 
　　（一）實行之罪無關於敎唆之罪時則敎唆者不負責任造意犯之成立必備實行之罪即爲敎唆之罪之要件例如敎唆爲竊盜而犯賭博敎唆僞造貨幣而犯殺人自不負賭博及殺人之責任是已 
　　（二）實行之罪重於敎唆之罪時則敎唆者依刑律總則第十三條第三項第一欵從其敎唆之罪處斷無犯意無罪爲刑法上之大原則例如敎唆爲竊盜而犯强盜敎唆傷人而犯殺人則以竊盜敎唆罪及傷害敎唆罪處斷是已但被敎唆者實行之重罪爲敎唆者當時所能預知者不在此限 
　　（三）實行之罪輕於敎唆之罪時則敎唆者依同律同條同項第二欵從被敎唆者之實行處斷無犯行無罪亦刑法上之大原則例如敎唆爲强盜而犯竊盜敎唆殺人而犯傷人則以竊盜敎唆罪及傷害敎唆罪處斷是已（乙種酬） 
雜錄 
[我的結婚觀] [  金貴僧]  
　　結婚這個問題很足以引起一般青年的注意和討論因爲婚姻是終身大事夫婦是休戚相關的倘不從長計議簡直要後悔莫及 
　　我有個朋友他自小在外面讀書的畢業回家他父母替他定下一門親事這姑娘是某運使的愛女過門以來大模大樣嫌夫家窮苦他公婆說說他他便整日啼哭後來生了一位女兒添雇了兩個奶媽子他還不滿意每日打雞駡狗吵鬧得老小不安 
　　還有位朋友他娶的是女子師範的學生論理這女子是會生產而不必依賴丈夫的那知他對於各校職敎屢辭不就他說人家想快活纔嫁丈夫要自己尋飯喫我又何必要丈夫呢不僅此也他每天梳頭還要雇一個梳頭嬷嬤穿衣啊首飾啊式式講究可憐他丈夫是一個小學敎師尋足了二三十塊錢那裏經得起這位師母的揮霍呢 
　　大凡女子的性情總是胸襟偏狹的居多我常聽見某女士不願與翁姑同住咧某女士嫌夫子貎寢咧某夫人終歲歸寗咧某夫人不安於室咧這其間縱各有不得已的情形但是也足夠做未婚青年的當頭棒喝 
　　要曉得我們生在這過渡的時代社交公開固有當然的必要但是要履行這結婚的義務還須有切實的凖備那準備是 
　　（一）學業上的凖備要履行結婚的義務之前學業上之凖備是唯一的要件女的學識不充固不能佐理男子男的程度不夠那可更不得了啦我有位朋友他是高等小學畢業的而那位夫人却是在蠶桑（中學）裏念書結婚之後他總瞧不起丈夫鎭日勃谿後來竟斬情絶愛愛以去 
　　（二）財產上的凖備結婚之於財產更有凖備的必要因爲没有充分凖備的緣故後來竟弄到不可收拾的地步 
金木叔是我的本家他起初仗了哥哥的力量娶了一房妻小不上幾年添了許多孩子他自已不會生產財力也很有限年年的過去直弄得啼飢號寒室人交謪 
　　有一天他出去借錢借不到手竟被他夫人關在門外一夜没睡狼狽萬狀 
　　（三）幸福的希冀履行結婚的義務原是要謀室家的幸福倘是對象的性情十分和愛那便是幸福之基倘然不能如此簡直做鰥魚爲妙 
　　現在人口日密生活程度日高履行這義務難之又難因此對於上說的三條當愼之又愼倘使我們自問欠缺以上的任何條老實說還是免除義務不要活受罪罷（乙種酬） 
 
 

Page 22

 
 
   
 
