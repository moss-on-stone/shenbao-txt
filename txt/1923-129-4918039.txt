# 1923 - 129 - 4918039

 

Page 1

 
 
第一萬八千零三十九號;中華民國十二年 西曆一千九百二十三年五月十七號
星期四 * *   
 
 

Page 2

 
 
第一萬八千零三十九號;中華民國十二年 西曆一千九百二十三年五月十七號
星期四 * *   
 
 

Page 3

 
 
第一萬八千零三十九號;中華民國十二年 西曆一千九百二十三年五月十七號
星期四 * *時評 
[最難之談判] [  冷]  
　　中國官吏無難事所難者惟對外之交涉與對内之土匪此次臨城土匪劫擄外人是對外對内二難併也故曰最難之談判也 
　　中國官吏對於談判之唯一方法則爲置諸不理今以有外人生命關係之故日夕催促斷不能置諸不理也中國官吏對於談判之又一方法則爲事後反變今以土匪以外人爲要挾之故要求保證又不能事後反變也當時而可置諸不理則無論若何爲難之談判皆可以不談判對付之而不見其難事後而可反變則無論若何爲難之談判皆可一一承認以對付之而亦無所爲難今皆不能故曰最難之談判也 
　　最難之談判不得不用其全力集數省之人才費若干之時日而談判尙未就緖也 
國内專電 
　　北京電諫（十）（六）不信任案衆院審查成立（十六日下午八鐘） 
　　北京電今日衆院全院審查會不信任案主成立者二百五十七票反對者六十四票可决 
（十六日下午八鐘） 
　　北京電諫（十）（六）使團開緊急會議以放還外人無望大憤議畢美英法義比等七使同訪外部態度極嚴厲沈次見後請辭職（十六日下午八鐘） 
　　北京電臨城官軍只撤抱犢崮圍匪藉口撤兵不遠將擄者移往他山（十六日下午八鐘） 
　　北京電曹電交部李紳炳章入山匪要求紳士洋人互保方允放票軍隊已撤不久可决請囑董顯光告外交團（十六日下午八鐘） 
　　北京電匪要盡撤三旅意在集合范銘新及青島河南一帶土匪爲大規模組織以綁去華人爲贖金用以外人爲要求編制軍隊用吳毓麟願與楊以德入山保障爲最後接洽部務請次長代（十六日下午八鐘） 
　　北京電魯第五旅運槍械彈藥大批赴棗莊未識是否條件物津浦局電部是否准運（十六日下午一鐘） 
　　北京電臨城電匪代表下山說官軍撤退非誠意仍分紥附近十里要求所有在臨棗各國領事共同簽字保證僅憑政府官吏簽字無效又謂官塲收撫俱是騙局撫後給少將仍是槍斃非俟完全有保證不放人票中外人均焦灼 
（十六日下午一鐘） 
　　北京電棗莊電匪以編師給械官府未允且撤兵不遠第一部仍未放還華人尙有三十名在山 
（十六日下午一鐘） 
　　棗莊電温世珍及安特生昨晚下山隨有二匪首一爲當家孫美堯一名郭其才議條件行近棗鎭匪悉田中玉到折回田已允撤軍招撫惟匪謂外人代表皆信託政府中人則否温赴山佯爲繙譯匪設宴欵待當家頗和藹温賞酒錢五十元（十三日上午十二鐘） 
　　臨城電昨商聯會代表江經沅提出要求田中玉保證土匪釋人後不得加以攻擊並限田於三日内查明被擄華人姓名今日情勢轉急匪要求大砲兩尊每人槍一枝子彈若干卽退至關外田督未允穆安素醫士昨入山半途爲匪徒阻止祇允代爲遞信穆病變重左腿不能行動在棗西人今日陸續返滬謂人多口雜辦事困難一二日内恐將全數離去在擄華人家屬扺棗甚多均携欵願贖 
（十五日上午十二鐘） 
　　徐州電匪退至王家灣離棗六十里現正召集各地頭目議舉代表與政府商條件各匪首官興甚高内部不一致當局某謂一星期内此事難了删（十）（五）顧克彬與津浦路郭鴻逵脫險南返（十六日下午八鐘） 
　　北京電豫三官廟站匪掠太子城斃一架去十餘（十六日下午八鐘） 
　　北京電唐山兵刼及北戴河附近匪徒搶掠使團會議將討論照庚子各國分段駐防區城已成問題（十六日下午一鐘） 
　　北京電唐山駐軍譁變刼掠鐵路工廠經警察及美兵禦退曹莊之匪搶稽核所後各國軍隊已分增北戴河一帶（十六日下午一鐘） 
　　北京電十五吳景濓公園讌客表示希望倒閣（十六日下午一鐘） 
　　北京電參院諫（十）（六）流會（十六日下午八鐘） 
　　北京電曹錕覆温世霖諸君秉職權發讜論聞者足戒此間解釋有謂曹贊成倒閣有謂不負責任（十六日下午午一鐘） 
　　北京電政府據蕯鎭氷電覆英美兩使謂閩紙烟印花稅已停止 
（十六日下午一鐘） 
　　北京電林虎由興寗電告佔領五華興寗許軍向梅縣豐順潰退 
（十六日下午一鐘） 
　　北京電洛吳電部催展築道淸鐵路（十六日下午一鐘） 
　　北京電滬總商會詢葡使葡國歡迎何種華貨俾運彼陳列葡使覆歐洲少有之物最好（十六日下午一鐘） 
　　北京電十五義使翟樂第參贊賁蕯訪外次催放回穆安素（十六日下午一鐘） 
　　北京電金山葉領事電稱中國郵船公司虧美金百六十萬卽破產政府能接濟五十萬可支部覆任其破產（十六日下午一鐘） 
　　北京電張紹曾昨晚在私宅讌請馮玉祥王毓芝等意在請其擔任議會疏通昨晚六時吳景濓邀請各政團領袖商對張閣意見各政團多數主倒閣（十六日上午十一鐘） 
　　北京電馬福祥電察綏陜聯防辦法現已商訂條件在綏遠簽字（十六日上午十一鐘） 
　　北京電陸江濤電甘省現决先裁兵三千名以援川軍已飭暫駐防地候令（十六日上午十一鐘） 
　　漢口電駐漢援粤豫軍向鄂要求軍餉十五萬並大批槍械蕭令商會籌欵商會拒絶該軍遂留駐劉家廟不開並於寒（十）（四）午前二時暴動鳴槍搶刼劉家廟商民損失頗重約半小時始平靜蕭派兵彈壓並派員勸令開㧞始於是日開兩營赴潯餘允四日内分批離漢現京漢南段沿路均戒嚴劉家廟等站尤特别戒備（十六日上午八鐘） 
　　漢口電省議會寒（十）（四）會議决四局租金改定每年四十萬租金增減五年一議（十六日上午鐘） 
　　漢口電王永泉派參謀長楊揆一過漢赴保洛（十六日上午）八鐘 
　　漢口電江天江孚兩輪由漢廠起運子彈數千箱赴贛接濟援粤軍 
（十六日上午八鐘） 
　　漢口電李振繼任工賑債券局總辦已發表（十六日上午八鐘） 
　　漢口電鄧振璣因議會提案查辦向蕭辭職有成憲代理消息 
（十六日上午八鐘） 
　　漢口電蕭派漢口巡緝營兩營開往劉家廟迫令豫軍離漢漢口删（十）（五）晚戒嚴（十六日上午八鐘） 
　　漢口電駐漢援粤豫軍實共十營前開兩營餘八營删（十）（五）經鄂軍迫令離漢蕭並派副官周炳坤前往催促允給餉一月彈二萬發該軍始於午後六時開四營往潯餘准銑（十）（六）午開㧞（十六日下午七鐘） 
　　漢口電川訊楊但軍文（十）（二）眞（十）（一）兩 
 
 
 

Page 4

 
 
第一萬八千零三十九號;中華民國十二年 西曆一千九百二十三年五月十七號
星期四 * *日在永川激戰楊軍大敗退出永川旅由楊森率軍往援奪回永川但軍退榮昌楊乘勝追擊但軍又退隆昌内江現楊森仍聯合鄧錫侯等軍夾攻蕭撥步槍二千支馬槍五百支手槍千支彈十五萬發砲八尊彈五百發機槍十二架彈百二十箱派副官關子餘解川在宜都改編黔軍兩旅已由鄧給槍彈開往川屬酉陽秀山（十六日下午七鐘） 
　　香港電報載沈鴻英攻廣州時曾約滇軍楊池生爲内應事成許以鎭使職楊允惟起事倉卒楊池生部被楊希閔調赴前敵故不果後軍田一役楊希閔搜獲沈致楊池生書得悉内容現將楊池生扣留於韶關鎭使署（十六日下午六鐘） 
　　香港電廣三車現祇開至佛山汕頭許軍連日紛紛開赴揭陽潮陽兩屬謠傳松口已爲林虎佔領雙方現在三河壩相持文（十）（二）許軍援兵到卽反攻惟未得手（十六日下午六鐘） 
　　香港電廖仲愷委古應芬爲政務廳長（十六日下午六鐘） 
　　香港電删（十）（五）下午三鐘劉震寰部千餘人自寳安來攻深鎭練演雄部人少不敵被其攻入墟内駐平湖練部聞耗卽率二千由橫江包抄劉軍劉軍不支退回寳安臨去搶掠全墟深鎭居民全避入英界（十六日下午六鐘） 
　　香港電大理院令取消梁士詒通緝案（十六日下午六鐘） 
　　香港電陳炯明委吳紹華爲恩開新台赤五邑善後處長（十六日下午六鐘） 
　　香港電台山廣海已入李耀漢手昨大本營派周之貞新編之兵往攻（十六日下午六鐘） 
　　香港電石龍訊劉震寰楊坤如兩軍連日在博羅蘇村激戰楊軍恃地險多退步誘敵後由間道包抄傷殘劉軍不少惟劉軍人多銳進已攻至磨盤角楊軍則退入博羅城（十六日下午六鐘） 
　　香港電李耀漢在赤坎紥營有桂軍團長何才傳部三營另民軍數千大本營派往軍亦有四千台山戰事恐難卽了李部昨退出新昌長沙新昌寒夜被火燒至天明焚鋪數百間（十六日下午六鐘） 
　　香電港警昨扣留王和順聞王被委爲某司令劉震寰部將張冠英亦被港警扣留（十六日下午六鐘） 
　　香港電楊希閔文（十）（二）電告灰（十）（日）抵韶敵向南雄大庚退已派第一師追擊擬明日回省覲在帥面陳 
（十六日下午六鐘） 
　　香港楊希閔調蔣光亮部一旅删（十）（五）赴石龍另調范石生部兩團回省駐防（十六日下午六鐘） 
　　香港電徐紹楨將赴奉（十六日下午六鐘） 
　　香港電范石生定今日率部赴石龍（十六日下午六鐘） 
　　香港電新任運使鄧澤如奉孫令籌餉百萬昨鄧宴各鹽商勸認繳借欵（十六日下午六鐘） 
　　香港電總商會通函謂軍人拉夫接及商人蓋章往保不准請妥定募夫辦法分别限制（十六日下午六鐘） 
　　香港電周震麟銜孫命删（十）（五）赴厦門與張段盧及駐閩各軍代表開會議（十六日下午六鐘） 
　　香港電鄧本殷與陳炯明軍聯合在瓊崖與討賊軍五鳴亞等開戰（十六日下午六鐘） 
　　香港電孫寒（十）（四）令任尹驥爲直轄一二師指揮（十六日下午六鐘） 
　　香港電魏邦平删（十）（五）乘艦赴西江 
　　香港電滇軍旅長朱世桂因廣三路空虚删（十）（五）晨率部由三水乘車到石圍塘將蔣光亮所委廣三路警備司令劉定祥拿回三水程潛急赴佛山調停（十六日下午六鐘） 
　　香港電周自齊昨抵省（十六日下午六鐘） 
國外專電 
　　大阪電選手今暮由神户抵大阪頗受歡迎後觀會塲返商會開茶會（十六日下午七鐘） 
特約路透電 
[臨城刦案之贖人談判]  
　　十五日棗莊電前數日所抱之樂觀今不幸已成泡影解决似仍遙遥無期臨城匪衆爲魯南匪團之一部分似不能自主匪首提出之條件如下㈠抱犢峪及徐州之官軍應全撤退各村原駐之兵仍舊蓋防撤退後將起搶案而歸罪於匪也㈡非衆約八千名應編爲兩旅㈢魯當局及匪首應派代表討論招撫條件以峨家口（譯音）爲會議地點並選村耆若干人爲雙方之見證安特生氏當爲居問人今非三日後不能開會故被俘諸人之釋放至少尙有四日也昨晚梅丹醫士及侖夫士神甫由匪藪回梅稱匪不許見被擄諸人昨日曾以食品送入山中惟未發信昨日官中文告謂已商妥釋放諸人之辦法旋得消息匪於昨夜將諸被擄者移往更遠十哩惟此說尙未徵實 
　　十六日北京電吳毓麟致府急電謂臨城棗莊之外人催促使匪釋放擄之外人而匪衆要求更奢彼與楊以德擬赴匪藪爲質俾匪允釋放諸外人政府已允此請故吳楊已入匪藪明晨將有命令任交通次長爲署理總長北京接半官消息匪已將被擄諸人移至距抱犢峪更遠十哩處 
　　十六日北京電據半官消息匪代表四人昨日午後二時在中興公司晤政府代表匪曾派偵探察視官軍曾否撤通後知官軍已撤乃表示滿意政府各界今後抱樂觀 
　　十三日棗莊電（被擱）梅丹醫士今日由匪藪歸謂諸人均安穆安素氏病亦漸愈維里亞夫人復拒絶匪請决計不離其夫諸人食品今豐而且佳由中水淸而多 
　　十六日北京電外交團今晨開會後午後葡使至外交部聞提出牒文切實質問中政府以何訓令致臨城代表旅何辦法使被擄外人得早釋放聞文中復聲明各使署須中政府負外人生命之責並警告中政府以星期六午夜起所施之懲戒條件及當付累進之賠欸 
[奉直和議近聞]  
　　十六日北京電政府消息直奉代表在山海關之談判進行頗順奉代表允不派兵入長城且允交還所占京奉鐵路火車 
[政府之新外債]  
　　十六日北京電路透電社探悉政府現正與克里斯浦銀團商訂借欵二千萬元分兩批交付第一批以半數付還太平洋興業公司芝加哥大陸銀行及維克斯馬可尼借欵餘五百萬元充行政費該銀團駐京代表爲賀斯里資氏 
[衆院通過不信任案]  
　　十六日北京電衆院今日以二百五十一票對七十票通過不信任政府案 
[遠東運動會選手抵日]  
　　十六日大阪電中國選手今日行抵神户與昨日所抵者會合全隊共一百三十人於今日午後三時四十分抵大阪車站大受羣衆歡迎市長在市政廳外奉迓諸人全街與廳前階上及附近各屋窗次觀者爲滿多手揮中國旗鼓掌不已 
[羅森被架出險記]  
　　十五日香港電羅森氏今日抵港羅氏於四月二十二日爲携窳劣來福槍之匪徒十六人架去初六日處於山洞洞底幾不能直立匪許其臥於便榻後匪挾羅至内地行時輒在黑夜旣而復將携回近山洞之某村匪見贖欵久未至時以危詞嚇羅且以刃附其面作勢舍此未施虐待匪以猪肉米飯餉羅羅體甚健但被囚之時頸次與兩臂有繩寬縛五月九日有兵一隊突擁入村匪初未覺於是驚棄被擄諸人而逃羅森氏等乃爲諸兵救出護送至北海 
[魯爾佔領之擴張]  
　　十五日柏林電今晨法兵一團佔據魯維夏芬之巴登顏料曹達廠不許員役入内工作停止 
　　十五日柯洛業電比兵今日佔據布拉資鎭及維多利亞煤礦礦工罷業抗議比兵又佔據渥柯文車站 
　　十五日日柏林電昨夜法兵佔據賀施斯特鎭大顏料廠禁止工人入廠並在賀施斯特鎭宣布戒嚴令 
　　十五日巴黎電日本牒覆德國不接受德國提議因對於德國允付之數及償付之法與保證皆不同意故也日政府表示意思謂德國應行必要之事件以便利賠償問題之解决 
　　十五日巴黎電特萊夫斯通至柯白倫斯之鐵路有被毀說聞炸彈一枚轟斷路軌計一密達交通未阻已拘一人市長等亦被拘杜塞爾道夫有人擬毀電報總局但爲法警備兵所查出 
[英俄交涉之談論]  
　　十五日倫敦電今日俄代表克拉新坐於下院特别外客旁觀席中聽工黨領袖麥克唐納爾氏攻擊外部之議論麥氏要求承認蘇俄政府並謂英牒中所述種種事項縱屬確實亦可於其發生時以外交方法解决之如俄國果在英國或印度或東方等處鼓吹革命與暴動英政府誠有嚴重抗議之權但政府須呈出眞實憑據若以爲互換措詞激昻之文件即可得美滿結果則殊無益云外部次官麥克尼爾管稱俄國覆文在各點上完全不能令人滿意俄國人民在大戰初期曾有勇敢犧牲巴黎賴以保全故英人對於俄人非無友誼今亦不欲撕毀商約但欲俄國遵守此約耳至於俄人宣傳之證據絶對可恃除一九二○年英人台維生被害哈丁女士下獄外至少尙有英人一百十六人無端繫獄俄牒言漁船事亦屬不能滿意旣無損失上之賠償亦無對於 
將來之担保以言如召集會議一層英政府不願被曳入復有種種要索之談判中如克拉新願意則外相克松可與之相晤且可寬展期限俾克拉新可與莫斯科接洽但除允從英人要求外未有可使英人滿意者也云云前相喬治贊成政府政策勸政府利用談話之機會並謂世界事態嚴重非常幸勿以導火綫置其中愛士葵氏亦以喬治之言爲然主張與克拉新透澈討論以期得共同諒解工黨議員特萊夫良氏稱外部次官旣有克松可與克拉新晤商及寬展期限之說工黨議員認爲工黨反對外部之目的已達到第一步但若政府後仍欲與俄國絶交則工黨議員將再彈劾云辯論未畢時共產黨議員紐波氏屢次揷言且不從退席之命令後由下院以三百票對八十八票通過暫停其出席權利之提議 
[限制橡皮出產問題]  
　　十五日倫敦電加帕巴拉橡皮產業公司開會時主席稱橡皮限制法僅屬半面計劃東方產額固須限制而推銷經理員尤須得能知市塲盈虚之人物不如是則橡皮問題絶難得美滿之解决也 
[各國近事記]  
　　十五日巴黎電洛桑經濟委員會今日議定和約條欵十五條决定各協約國商約期限應定爲五年 
　　十五日巴黎電軍官十六人之代表團依巴黎大使會議關於羅匈新邊界線之决議日内啓程往置第一次界石並擬乘此機會游歷羅馬尼亞國之各大區城 
　　十六日倫敦電營造工人減資問題前由工人投票决定提交公斷會辦理現公斷會决定每小時減資半便尼至一便尼不等五月二十六日起實行 
　　十六日巴黎電衆議院今日以三一三票對二四零票贊成法國夏季鐘點之恢復此項决議須俟參議院批准後方可實施逆料參議院必大反對之 
　　十五日倫敦電財政大臣包爾温今日在下院答關於被逐南愛黨人之詰問謂政府今日將提出償金案希望下院於二十九日夜間通過之内務大臣稱上院旣有不干涉黨人案之議决政府今日將請自由邦將被拘者遣回英國想自由邦當可依從此請政府將考慮對於若干拘禁者提出刑事訴訟之問題 
　　十五日海牙電荷女皇將於本年微服游英女皇每年輒赴國外游行 
公電 
　　南京來電申報館轉泰東興三縣父老均鑒黃立等辱荷公推晋謁軍民兩長陳請取消黃村建閘原案巳於寒删兩日分見兩長均蒙俯從多數民意目的可達謹先電聞泰東興三縣公民代表黃立全耕漁李其鳳 
國外要聞 
[中歐通信] [  由中]  
　　㈠㨗克國幣高漲原因 
　　歐洲諸國近年窮迫之情就實地觀察而言約可分爲兩類德意志保加利奥地利匈牙利諸國之窮乃受戰後條約之處分羅美宜波蘭塞爾維法蘭西諸國之窮乃緣戰時敵軍之侵略綜論其實兩敗俱傷兵凶戰危誠哉有百害而無一利獨彼㨗克斯烈夫一國應運而興蒸蒸日上首都百納Ｐraha臨城濠NaPrikopa大道銀行林立北美紐約垣耳街氣象無此整新㨗克幣價頗高尋常小民一履德奥之境盡成百萬巨富誠哉其可樂也傳聞一九一八年㨗克斯烈夫之離奥而獨立也第一任内閣財政總長爲納興博士Ｄr·ＡloisRasin其時㨗克與奧所行用之紙幣相同財政關係仍相牽混納興氏欲設法使㨗克新邦經濟獨立乃先秘密籌備於一九一九年二月二十五日以釐定幣制新法案提付國會通過同時㨗克全境郵政電報話等暫行停止一面通令全國凡存有奥國古兪侖Ｋrone舊紙幣者即須呈騐蓋印過兩星期竣事此爲其第一步蓋印而後通行㨗境之紙票即有限制但以此項蓋印倉卒所成形式甚簡單民間極易仿製冒混票紙漸經發覺乃更行第二步通告民間所有現在行用之古侖紙幣經㨗政府蓋印者均須立向政府兌取新印國幣以新幣易舊幣僅發紙鈔五成其餘五成抵作年利一分之强迫公債其在銀行有存欵者亦準此例祇許取出半數其餘半數抵作公債納興此舉深具先見之明民間雖以紙幣缺乏一時不甚快意而㨗境有大地產大富力紙幣旣有限數價格即不至十分低落納興意慮深遠猶恐幣價不能確定更舉行内國公債發售時不收紙幣祇收現金現銀或外國幣以爲開設國家銀行之基本至是捷京百納Ｐraba銀市與奧京維也納銀市完全隔絕奧幣日跌㨗幣尙不易受影響而在兩星期短促時間民間私自藏匿不即呈交蓋印之奥古侖舊紙幣旣無用處不久自當全數入奥奥幣之大跌反兼受納興氏閉關政策之影響云納興慣於理財尤慣反對奥國奥需有煤糖山馨五穀由㨗境輸入而納興於出口貨悉徵重稅奥國至此困厄愈甚然㨗奥爲緊鄰㨗克工業甚大不得不藉奥境爲銷納處所工業品無銷場失業者之範圍必漸推廣㨗幣之高漲於財政固甚佳於工業則微損平日主張反對奥國之納興氏乃一轉而大倡助奥之論大政治家之行事祇求有利於國然有時偏狹固斷不免持之過急一九二二年冬納興二次任財長政敵益遍於國中一九二二年一月遽爲一失業之青年銀行行員所狙擊延至二月下旬竟行彈傷及肺殞命舉喪之日各地議會銀行學校戲館以及一切公共機關悉數停閉以誌哀悼㨗克斯烈夫大總統馬肅烈氏特致書内務總長謂已預備一百萬㨗克古侖Ｋorunu捐爲公有存放生息以備資助財政專家造就大有爲之財政總長繼此公後萬歲千秋此公常不朽獨惜其一生反對過激派之逞强肆威而竟死於逞强肆威者之手也㨗克各報同時紛出號外特刋（附圖即爲捷京國民日報ＮａｒｏｄｏｉＬｉｓｔｙ號外在此捷克民國開創元勳逝世後旬日復有南美巴西國第一政治家白浦沙ＲｕｙＢａｒｂｃｓｓ氏噩耗電逹歐洲前後未半月此世界中竟失去兩大偉人矣 
 
[捷克財政總長納興遺像]  
 
 
 

Page 5

 
 
第一萬八千零三十九號;中華民國十二年 西曆一千九百二十三年五月十七號
星期四 * *   
 
 

Page 6

 
 
第一萬八千零三十九號;中華民國十二年 西曆一千九百二十三年五月十七號
星期四 * *國内要聞 
[津浦路大刧案彙聞土匪態度愈強硬被擄者有遷遠十哩消息濟南附近又發現匪踪棗莊亦呈危險景象匪中耳目能及鐵路一帶前途形勢殊悲觀]  
　　十四日棗莊通信 
　　津浦路大刦案迄今十日交涉毫無結果至今日情勢更見惡劣土匪挾外人非特僅爲若輩財產生命之保證且進一步要求大宗槍械子彈謀得臨城一帶地盤恐時日遷延復有别種要求提出則雙方相持解决無日此堪爲危慮者也 
　　方記者抵棗見情勢似極順手安迪生溫世珍等兩次上山會議安氏每向西人謂前途極爲樂觀一二日内西人均可釋出不意官府方面期望愈切事事退讓土匪漸知挾西人則無事不可爲乘此大好機會謀長久之計初則謂穆安素氏可即日釋出今則謂在條件未議妥以前外人未便即放蓋土匪態度之變更亦由於籌救外人操之太急切也 
　　被擄華人方面今已有全國商聯會及上海總商會代表謀營救華人方法記者頃晤全國商聯會代表江經沅江君謂政府方籌救外人不暇恐難顧及華人聞此行備有極大欵項待贖華人云 
　　十四日濟南通信 
　　津浦路刦車案爲中外人士注目現田督與各國領事　 
及洛陽代表外交部交涉員及蘇皖魯三省各軍官均集中臨城棗莊一帶磋商營救中外旅客辦法前日經嶧縣紳士李麟閣等親往匪巢商救外人條件匪首孫美瑤郭其永劉淸源等要求收撫改編一混成旅旅長由匪首尤當李麟閣等當同該匪首下山面商一切行至中途忽聞田督態度不明因又折回田聞訊頗爲首急遂請總統府顧問安迪生上山與匪接洽往返二次匪提出先撤退軍隊解除抱犢崮之圍即將外人釋放再三磋商始允一面放外人下山一面下撤兵令僅留一外人作質惟被擄華人尙未提及現在曹州著匪范明新正托人向官廳接洽願率衆千餘就撫效孫百萬戴罪立功如孫美瑤等不肯就範彼即統衆進山與之一决勝負當局方面對此尙未决定允否茲將熊省長最近致政府要電附誌如下㈠急北京國務院内務外交交通部·保定曹大帥·洛陽吳巡帥鈞鑒昌密據嶧縣知事文電報告昨派李紳炳章入山與匪接洽今日回棗莊據稱匪要求先解抱犢崮圍並須滕嶧費各縣紳士及洋人互保始允磋商放票當晚會議由何鎭守下令今午撤退兵士現李炳章偕同美國人安迪生復入山磋商田督現在棗莊主持一切等情前來查該匪旣允磋商辦法軍隊亦經撤退不久或有結果俟得報告再行續陳合先電聞熊炳琦文亥印㈡萬急北京大總統國務院鈞鑒外交部内務部陸軍部交通部·保定曹巡閱使洛陽吳巡閱使鈞鑒頃據鄭帮辦士琦棗莊來電匪徒現據龍抓崖在棗莊北約三十餘里蒸日早有自匪穴放回之楊毓珣係前淸東撫楊士驤之姪並帶回美籍兒童二名據楊聲稱伊曾勸匪盡釋外人無召國際交涉匪徒要求條件三項一解抱犢崮之圍二盡撤各路軍隊三須給軍械子彈若干楊允代達始獲出險匪中尙有外人約十三四名華人未詳因復懇楊君同嶧縣紳士李麟閣等三人再往匪穴藉作調人帶送各外人酒食用物約須文日始能轉回俟回後再電禀聞如果匪徒要求械彈或其他無理要挾乞指示如何應付等情前來現田督已赴臨城除電復並俟楊李諸人回報辦理情形若保再行電陳外理合肅電奉聞伏乞鑒核示遵熊炳琦叩文印 
　　十三日北京消息 
　　官匪已商定釋擄條件臨城被擄中西旅客經當局交涉結果已有即日釋放希望交長吳毓麟已於十三日下午二時一刻偕天津警察廳廳長楊以德津浦路局局長孫鳳藻同乘第一次特别車前往臨城明日（十四日）上午可到棗莊據聞匪首與政府所商之條件合同已經訂定如無變卦俟吳氏到臨後雙方即可簽字交通部已準備花車四輛前往臨城停駐以爲迎接中外被釋旅客之用茲將尙未釋放之西人十七人名單抄列於後美國人六名品格爾少佐ＭajorR·W·pinger（美國軍官即與煤油大王妻妹同行者）亞蘭少佐ＭajorＲ·Ａ·Ａllen鮑威爾氏J·B·powell（上海遠東評論週報記者）蘇洛芒氏ＬeeC·Solomon佛里門氏LeonFriedman享利氏J·A·Henjey（美國人被釋後次日復入匪巢）英國人六名羅萊特氏Ｒ·Ｈ·Rowlatt（天津某公司經理）史密斯氏WilliamSmith愛理斯氏Eddle 
ias愛理斯氏Fredla沙斐爾氏TbeoSapbieri美克杜那爾特MacDonald法國人二名金柏氏EmileGensburger貝爾培氏B·V·Berube墨西哥人二名維拉氏Mr·randMrs·ManuelAniraVerea（夫婦二人)意國人一名穆安素氏C·D·Museo 
　　曹錕代田中玉請展限公使團方面對於津浦路刦車事件日前曾提出抗議限於十二夜十二時以前將被擄外人完全救回現巳逾期雖經與匪商妥各件尙未實行放出謂曹錕十二日轉來田中玉一電懇請寬限原文略云頃據田魯督電呈灰遂兩電悉刦車案正在營救被擄客迭准院部來電聲明使團抗議情形當以匪徒要求條件正在磋商斷難於十二夜十二時以前　 
完全解决經電請轉達使團曲爲諒解諒邀鑒及茲玉於眞晚赴棗莊一帶察看情形相機處理仍希我公轉致院部告知使團於時期一層務須格外原諒蓋操之過急恐匪益有所挾持不能不慮也 
　　部員報告最近接洽情形交通部方面今日（十三日）因係星期電報甚少孫次長多鈺與秘書廳諸職員曾到部一次茲錄緊要文電兩件如下『申士魁通電』交通部總次長鈞鑒路政司司長台鑒今早十時餘與田督軍同時到棗當向棗各鎭統曁各使團派來領事洋員史余兩部員接洽查部中購送各食品外各領事亦備有飯食物品本日已送赴二次被擄中外客人當可安全復入匪巢送出之人亦云被擄外人除已出險者尙有十五人匪中相待頗優不致再生意外其首先要求能先解豹子谷圍即將所擄釋放幸田督在此尙屬易於主張士魁選調之得力官長兵士已令其改裝帶同鄕導於今晚深入匪巢相機商榷如能順手解决當速報其餘詳情除另由周處長報告外謹電聞申士魁叩『交通部特派員電』交通部總次長鈞鑒路政司司長台鑒昨晚江蘇温交涉員偕安迪生邀同土匪領袖兩人同來與當局接洽已定議先將豹子谷圍兵解退并允許將來將該項匪人編爲國軍所來之匪甚爲滿意允於回山後即先釋放被擄客人一部份其餘俟各項條件完全履行後便一律放回謹先電陳餘俟續禀譯宣誠棟士魁同叩 
　　商聯會代表已赴臨全國商會聯合會救護臨城刦案被擄中外人士之代表江經沅馬炎文張家驤王誠齋四人已於十二日早八時二十分專車出發直赴臨城棗莊同行者有中西醫生兩員並帶罐頭食物牛奶餅乾二十餘箱中西藥五箱該會會旗兩面歡送者有該會會長張維鏞曁各省區駐京代表王文典胡炳堃李兆年張崇午楊明僧王觀彤京師總商會劉文英等四十餘人内有該會評議員數人同車赴津沿途調查狀况今日下午一時至五時張維鏞同王文典代表全國商民赴美法英意葡各國公使館徧訪各國公使表示道歉之意並報告救護辦法 
　　附西報消息 
　　大陸報大陸報李白斯氏十五夜十一點十分徐州電云今日匪忽將諸被擄者徙往更遠十哩之某地梅醫生本能按時往看諸人今亦不准再往而濟南附近之萬德車站亦復爲匪攻擊該報附註云遷徙被擄者之故截至星期三淸晨本報付印時尙未接有報告但據記者揣測大約僅係權謀上關係目下匪方與政府代表磋商條件此舉蓋所以表示其態度之堅决不能絲毫讓步也又李氏十三日上午二時自棗莊附近中興煤礦公司來函云一星期前津浦車中被擄之亨利前晨自匪中出昨晨與安特生氏重往匪窟談判竟日後復被放回當十一日晨間美人營救團諸人忽遙見亨利氏策驢向鐵道而來均大詫異未幾亨至立將經過情形報告美法意諸國領事畢遂出就食即以種種消息詳告吾人是晚亨安宿一宵翌晨復與安特生氏重往山中蓋亨出專爲送信與料理食品行時與匪約定必返苟不如約而往者恐被擄諸人胥將受其影響矣外間頗有勸其不復往者亨自稱毫無危險渠居山上平安一如在車站遂毅然與安特生前往按匪中條件之一爲先行撤回圍困抱犢崮之官軍抱犢崮山形如檯高約一千二百呎四周峻壁僅有一徑可通數人守之萬夫莫開官軍圍之將及一年累次衝鋒迄不得上匪中曾預儲一年之糧食飲水軍火亦極充足惟未計及官軍之耐久心竟能將此十五方哩彈丸之地圍困至一年而勿怠是故匪中所開第一條件即爲撤退圍兵且須退至相當之遠俾能將積儲崮中之贓物運往他處目下官軍中扼守最要去處 
之一團業已撤退而其餘聞亦準備移動亨安二氏同一華員入山後匪首派人迎至主魁處其人出身閱閥姓孫年二十三下有首領五員第三位首領即其弟據安氏言諸匪魁皆在青年形貌良善悉係退伍軍官自遣散後遂聚集舊部從事盗匪生涯安與華員抵塞後立開談判匪中所提所條件㈠撤退抱犢崮圍軍㈡由負責之西人（此時匪中似僅信安特生氏之言）担但釋放諸西人後山東及鄰省軍事長官不復變心如上次之痛剿此係匪中最爲着重因上次匪中釋放數華人時當道曾許以免罪收撫但未及三月匪首四十人悉槍斃於棗莊臨城之間匪中經此懲創故不復信任華官之言惟認安特生之地位可以担保華官守約㈢匪衆改編軍隊孫自稱共有八千人安氏談判約逾二小時後匪設宴相待當談判時亨利氏騎驢往視拘禁西人之三寨被擄諸人大半見過並晤蘇洛芒氏史密斯氏（英國孟哲斯特人年六十歲近至遠東游歷）天津泰和洋行之羅萊特氏上海法商貝爾培氏及華人陳姓陳已作函請天津太古洋行華經理派二妥人携五百元相贖其他華人皆須繳付贖欵惟西人則否以西人乃爲匪中要挾官府之具也沙洛門致記者函中曾附有字條一紙乃渠與拘禁他處之俘囚通訊者足見諸人在匪中得以互通消息目下食物衣服報紙以及紙烟雪茄等類每晨有鄕人持往交由匪之前哨傳遞諸被擄者大半皆能收到日前蘇洛芒氏來函提議每次送物時附一淸單以便查核亦由管理送物之克勞及麥克根兩氏照辦矣該報又載亨利氏自述遇險情形略謂是晚余在睡夢忽爲同居之佛里門氏所驚醒告以匪警余初猶以爲戲言嗣聞槍聲四起由窗外窺見遍地皆匪向車縱槍不止始覺惶急佛立起扃車室之門並囑余同匿上層約五分鐘後忽聞碎物聲知匪以槍柄擊門門破匪人但未見余輩旋去第二次匪入門即燃火柴遂爲所見余輩爬下匪掣槍相向嗣在枕下搜去銀行支票簿等時余慌甚將由窗躍出佛急止余勸余勿慌時佛見余驚慌過甚其着急乃勝於遇匪殊可感也嗣匪命余輩下車余急穿靴着襯衣同佛自車右爬下遂遇金柏及愛理斯兩氏愛亦穿襯衣匪以槍觸余輩令由車底匍匐至對面驅向山中而行余之一隊除余與佛外皆爲華人最先十五分鐘行甚急促繼得稍緩第一夜駐一山上時官軍在後追擊子彈多從頭上越過余隊與匪接洽之人爲鮑威爾佛里門兩人另一隊即爲穆安素律師嗣匪倩穆作書與官軍何司令囑其停戰鮑佛穆三人遂要求釋放婦孺作爲交換條件匪允之是晚五時乃由穆之女書記庫拉里女士與亞特里樞女士之侍者麥克法登女士持書下山而余等亦於此時始得食食品爲麩餅赤荳及水食畢相將下山至某處二女士乃别余等而去是夜大雨雹雹大爲生平所未見艱苦特甚翌晨三時許抵一小村余與佛里門氏亞倫少佐及其公子鮑威爾氏諸人皆宿於猪圈内食品祗有饅首及茶鮑氏衣服完全僅無冠乃以巾帕首法人貝爾培氏衣服亦全未幾佛遇蘇洛芒氏蘇騎驢背但憶此驢後即由佛乘之此時匪衆日間上山夜間入村入村住宿輩隨其奔波恒下午五時目山動身夜間三時自村出發如是者三日鮑主張向匪抗議乃坐於地下不肯行告以不能再走欲殺儘殺匪威嚇之勿從一匪遽以手杖擊鮑鮑起與鬥結果余輩上山時遂由匪負之而行如小兒然余輩乃盡力壓匪以困之匪漸不堪其苦昨日遂令余輩騎驢而穆安素則坐轎星期二晚間余行最後數匪忽引余至一天井内有匪十餘人匪首一人共坐石上出贓物令余估價内有穆安素之巨鎭愛理斯之烟盒又有一珠練余顚倒其價目最珍貴者謂價最廉並告以無一價値逾五元者余向彼索物匪首給一旅行表但夜中仍爲一匪竊去此行最可笑者即爲某匪首擊開一滑石粉罐自懷中取出牙粉醮之刷牙嗣余輩至一大村見第二位匪首其人短小精悍目戴眼鏡余輩居是村二日復前進最後至一茅舍遂遇維拉夫婦金柏氏愛理斯氏及沙斐爾氏諸人匪以茶及煑蛋餉余輩時匪首見維拉氏之袴太大遂取之畀佛里門而另取袴給維匪首嗣稱將以好屋館余輩其屋之佳當爲洋房所不及乃領余輩入一小廟命鮑威爾佛里門及余向偶像叩首並有僧在旁擊鐘且與余輩握手余與匪首漸諗後匪首欲送書遂遣余行並令南京師範學生顧某爲余譯人余輩遂於星期五晨間六時下山余行前曾與蘇洛門同飲諸人在匪中常以匪取樂云 
　　大晚報大晚報云寳和洋行巴拉尼氏數日前赴魯圖入山晤穆安素氏不果今晨回抵本埠謂被擄諸人何時得釋及其最後結果如何今無人敢云巴氏又謂在棗莊辦救援事務之諸人危險甚大匪衆或將攻擊棗莊盡擄諸外人而走此警告最先由熟悉匪衆行爲之鄕人中聞得而臨城老神甫侖夫士氏亦有此言巴氏乘車來滬之前侖氏曾語之曰諸外人寓於棗莊誠有絶大危險也今日由棗莊回滬者尙有美人郝爾康氏郝氏對於大局不抱樂觀且不願豫測未來之事由棗莊發出之消息均受檢查一節今由到滬之人徵實自棗莊至臨城之鐵路一帶一舉一動遠處巔之匪首輒知之現疑鐵路附近有電話線接通各山棗莊之中興煤礦向爲匪衆所覬覦此亦慮匪攻擊棗莊之一端也據巴拉尼氏言北京派至棗莊保護保外人員之憲兵儼如飢鷹時時登各員寓車攫取食物侍役拒之輒被毆擊且常在車中盤踞多時必待外國領事斥之而後走此輩共約五百人如有事變其狀似樂與匪爲伍也本埠美商會代表十三日自棗莊來函詳報每日供給被擄外人食用各品之情形擄函中所述可謂無微不至且謂今不缺他物獨缺蚊帳雖諸人日内或可釋回然不可不早爲之備云 
[北京特約通信張英華署財之因果] [  點鉞]  
　　澎湃之閣潮至十日而忽告解决被攻者不遽倒離異者又復合如吳毓麟氏爲不主赴閣議之一人而十日之張宅會議吳竟先到並親打電話催促未到之閣員而「同來當然同去」之語亦居然出諸彼口此中原因甚爲複雜蓋九日夜間尙未有此朕兆也馮玉样與人談頗自詡其調停之力又聞黃陂態度在九日夜十二時以前尙覺活動至十二時後乃表示堅决留張而保方網羅外交系欲以之繼閣至今尙未辦好繼閣人選决落不至高吳二人身上皆急轉直下之原因而表面上所藉口以轉圜者則劉恩源離職赴津黎張均不之留財政實行易人也 
　　署財長之人物已發表張英華矣此於半年來之閣潮極有關係蓋張英華謀長財政已非一日王寵惠代理時代高凌霨長財而未就職即由有力者之推薦以張長鹽署代理部務雖極短之時期而聲名狼籍不下於前之潘復及後之劉恩源王寵惠改代爲署張仍謀長財即退一步亦欲保其鹽署長代部之地位乃王必欲用羅文幹易人之際張尙在東方飯店請客得命令已下之電話始逃席而去留凌文淵招呼衆賓張之傷心此爲極致羅案之起張爲原動蓋奥欵展期合同原係張所議定而未及成立者將待内閣定後始行簽字張去羅繼於羅氏手中成之張乃取出其皮包中所存之底稿對外宣佈運動吳景濓張伯烈興此大獄故羅案之總機關即在舊簾子胡同張宅發縱指使皆彼一人凡與聞推倒王閣者無不知之而張之爲此則志在取羅而代之不獨快其恩仇也王閣倒而張閣來所擬之財長亦有張英華三字張亦爲張紹曾奔走盡力乃以張紹曾意思之不屬及黃陂之反對張又未能出台而爲劉所得方兩院投票時劉氏頗有否决之聲其作用即爲張氏拉攏一部議員以金錢之作用欲先將劉氏否决俟提出張氏而通過之當兩院投票之日爲張劉兩方奔走者各挾大皮包滿裝支票鈔票來往於各團體及休息室其情形大似競賣而卒由劉氏戰勝說者比諸交易所之拍板焉然張氏之心因此愈忿風潮之播弄因此愈不干休今次閣潮仍以張英華爲暗中主要人物有非去劉自爲不可之勢他不具論即觀張最近一月中與倒閣之領袖吳景濓温世霖等暮夜往來踪詭秘且與拆台主動之某氏亦異常親密倒閣之事彼常於其中參預可謂半年之政潮多由張英華不得財長而釀成張之得此已費盡九牛二虎之力也 
　　張氏之活動力極富政客界新聞界莫不極力聯絡故肯發其覆者絶少甚且有歌頌之聲蓋合張弧潘復爲一人者近來各報紙上且發見張氏財政計畫鹽政計畫之兩篇文字此可謂爲比較的公開之運動亦可見其對於長財之熱中不過所言者多老生常談耳顧張於保洛兩方均無極深之關係惟於天津之曹邊較有往還吳佩孚作壽時張氏往祝曾與張紹曾呂均諸人之代表同碰釘子保定方面其對張英華猶不如其對於王克敏之信任故得此席亦極不易然卒能達其目的者聞對於保洛兩方已皆訂有條件對於洛方則爲軍餉問題一口擔承對於保方則大典籌備負金錢上之責任曾各派遣代表前往接洽張氏就任以後當即努力於此以踐前言但不知從何設法不至因言行不符而失歡心否耳 
　　今次張之派署在劉氏未去之前一日即已喧傳十日之張宅會議張紹曾首先提出吳毓麟大表贊成然對外異常秘密以恐有人破壞也次日備令送府黃陂拒絶蓋印且一班議員赴府進言反對張氏者十二日閣議將畢討論此事張紹曾留住彭允彝密談許久同赴公府催迫張紹曾並電邀張氏同往向黃陂當面要求黃陂勉强蓋印然當時猶一再聲言此非我之意思當由内閣負責也蓋當此一二日之短期間内與張共爭此席者尙有二人一爲王克敏氏自身始無表示繼則非要不可一爲楊壽枬氏黃陂甚傾向之而王楊二人於國會及政界各有一部分力量與張角逐然至十二日午間王楊均告失敗故張如願以償也 
　　國會方面當然有一部分爲張捧塲又有一部分本爲擁閣派决不挑剔然倒閣派諸人至今並未屈服民治及民黨之不贊成固不待論即民憲同志會全民社新民社等本與張氏有淵源對張個人亦有帮忙之意而因志在倒閣决不肯因張而變其意思令下之夕民憲之吳景濓全民之温世霖皆力勸張氏勿就職張氏忽允忽拒昨晚之數小時間一人之態度凡若干變化然究之張本熱到沸點者亦斷不因吳溫而抛此到口之食今日倒閣一派忿忿已極即吳溫亦加入反對張氏之列衆院方面原有人提出張之查辦案吳即列入明日日程開會之時預定即行議及對張加一打擊並有提質問案者而兩張亦有抵制之運動大約買不出席使不足法數爲第一着否則議塲之中必有一番爭執矣（五月十三日） 
[省憲問題之爭潮]  
　　近月以來國會議員因討論憲法地方制度問題分爲兩派如『省憲同志會』與『反對省憲同志會』之組織是因兩派主張之不同反對省憲者時以不出席爲抵制至憲法會議屢次流會茲將十三日兩派開會情形誌之如次 
　　省憲同志會十三日下午二時許省憲同志會在太平湖開全體大會到會會員二百三十餘人由湯漪主席報告開會宗旨略謂近日國會中反對省憲之聲浪日高本會前爲交換意思起見已推褚慧僧（輔成）君等屢與協商惟無若何結果其情形當請褚君報告爲謀制憲進行計本會同人須討論相當之協商方法再會務進行尤爲重要本席意見㈠確定交際員㈡修訂會章增加書記八人會計二人㈢經費須由同人自由擔任一元以上之欵項關於已往之會計事務由鍾君報告㈣發行週刋其名稱定爲『制憲週刋』或『憲法週刋』俾廣宣傳褚輔成報告連日與牟琳等在衆議院協商情形畢湯漪提出與反對派協商之三項意見㈠主張憲法會議照常開會本會同志一心制憲㈡對於議憲程序主張即付表决無論何項解决均不反對㈢對於地方制度章内之各問題主張由大會詳加討論本會不提出討論終局之動議本會同志亦可自由發表意見但表决前本會須决定一種最後之主張王源瀚謂反對派之意見極不一　 
致協商須從根本上注意向乃祺謂反對派歸納之大約可分爲㈠反對省憲之名辭對於内容完全贊㈡根本反對者㈢反對省憲之『憲』字㈣恐因省憲而惹起聯邦之危險本會如爲容納反對派意見須先立定標凖或將省憲二字改爲省自治法與縣自治法呂復謂協商固屬要緊而推定交際員積極進行會務請各省同志一律出席尤爲不可緩之事潘大道主張將協商内容决定駱繼漢請主席先討論會務經王原瀚林長已潘大道等相繼討論之結果議决㈠交際員（甲）將上次開會所分任之臨時交際員之臨時二字删去一律爲本會交際員（乙）由本會函知各省推舉未任職務之同志交際員並請隨時報告本會㈡按會章第八條有二十人以上之提議增加會計二人書記八人總額共爲二十人分擔本會一切職務㈢經費由同人自由擔任一元以上之捐欵㈣週刋改由書記員臨時認爲有宣傳之必要隨時發表㈤增加書記會計白逾桓黃雲鵬沙產楷蔣鳳梧向乃祺潘大道戰滌塵鄭萬瞻沈鈞儒劉楚湘等十人主席謂請討論協商之内容潘大道主張省長縣長民選雷殷贊成主席提出之三項意見林長民謂省長縣長如何選法可另行决定但現在外間發生政治問題與同人制憲進行極有關係希望大家抱定宗旨在憲法未成以前不加入若何之政治潮流否則不啻宣告憲法之死刑丁佛言謂省憲同志會之會員對於省憲之制度當然有一致之主張今日無協商内容之必要反對者之議論多數人均謂係對於一二字句上而發生爭執其實部憲法决不是一二個字所能引起反對此中自然有極大之内幕協商時可詢其反對目的之所在或有無憲法以外之目的一併提出俾本會同志有所討論褚輔成謂明日衆議院之協商合各反對派於一室當然毫無結果不如俟他們提出對案以後再說不過本會同志出席人數此層實有注意之必要呂復李肇甫潘大道等對於主席提出協商進行方法有所修正林長民請推定協商員今日下午八時在衆議院休息室與反對派協商並將協商方法宣佈主席當宣讀討論制憲進行方法三項結果如下㈠主張憲法會議照常開會本會同志一心　憲㈡對於議憲程序主張即付表决無論何項解决凡在合法範圍内均不反對㈢對於地方制度章内之省憲問題主張由大會詳加討論爲容納他方意見起見非經兩次以上會議不提出討論結局之動議本會同志可自由發表其意見惟在提付表决以前本會應决定一種最後之主張主席又宣告公推黃雲鵬·蔣鳳梧·潘大道·王源瀚·李肇甫·向乃祺·白逾桓·褚輔成·黃贊元· 
 
 
 

Page 7

 
 
第一萬八千零三十九號;中華民國十二年 西曆一千九百二十三年五月十七號
星期四 * *戰滌塵等十人爲協商員遂宣告散會 
　　反對省憲同志會是日下午三時反對省憲同志會在宣武門外江西會館開成立大會到會兩院議員及來賓三百餘人公推河南議員李時燦爲臨時主席宣告開會當由牟琳報告該會組織經過及其旨趣略謂贊成省憲者方面旣有團體成立故反對省憲同人亦不得不組織相當團體以爲對抗吳景濓近日利用議長地位施種種不正當手段將合法之憲法草案無形廢棄同人誓死不能承認因有此會之組織最後目的惟在打消省憲云云溫世霖發言民國以來一切法律完全是對人而施終歸於作法自斃如大總統選舉法及内閣彈劾案等項規定在當時本是爲袁項城及唐少川而出此今則在在發生障碍某派某會等政團每每好唱高調其實則内幕不可思議如近日之省憲問題說得保等堂皇實際則吳蓮伯親口告訴我說得了陳競存八萬元的賄賂故主張省憲由白楚香（白逾桓字）經手交二萬元褚慧儈過手交六萬元均有確實憑據此欵究作何用曾經當面問得吳蓮伯啞口無言其內幕之齷齪亦可想見尤痛恨者議會自己違法不按法選舉大總統對於護法之遭吳不加以獎勵對於違法之黎元洪反加以擁護尤屬賞罰不明而反藉省憲問題謀政治上之作用殊堪深惡痛絶如褚某丁某林某等均應處以槍斃之極刑云云牟琳當又報告前日與褚輔成談話結果决定由雙方推舉代表於星期一下午七時在衆議院第五休息室協商請大衆討論協商大綱並推定代表衆謂先將宣言及簡章通過再討論當將宣言及簡章分别通過牟琳謂協商大綱似宜專從手續上想方法否則徒以不出席憲法會議爲抵制易招外間之誤會其協商方以可分爲二項㈠民六憲法草案經過二讀不能變更如要廢棄非經過嚴重之手續得三分二以上數表决允許不可㈡修正新草案未經大會討論如要成立須依合法手續經過初續會通過以後再開二讀會以此兩條件提出與省憲派協商庶乎本會不居破壞憲法之嫌疑云云黃佩蘭謂非先打消省憲無協商餘地谷芝瑞謂陳炯明拿八萬元運動省憲唐繼堯拿二萬元運動省憲然而陳炯明已經失敗唐繼堯亦遠在邊陲他們省憲派未見得就肯替陳唐二人盡忠效力顯然是别有政治作用藉省憲問題使憲法不能成功故非將省憲打消决無協商餘地我輩萬不能輕易遷就王敬芳謂大總統選舉法亦爲憲法之一部旣已公布則民六已經二讀及未經二讀會之憲法亦可分期公布邵瑞彭主張星期二開會可臨時改憲法會議爲兩院聯合會議專討論分期公布憲法問題梅光遠許峭嵩何弼虞王乃昌王試功姚守先費振懋等相繼發言對於星期二出席與不出席頗有爭執塲中秩序稍亂結果决定與省憲派協商標準『先議民六天壇草案之條文未通過二讀會者即開二讀會已通過二讀會者即開三讀會同時並開協商會協商地方制度』即以此意函達吳議長並推定代表於星期一晚與省憲派協商當塲推王敬芳·陳純修·谷芝瑞·尙鎭圭·姚守先·方潛·孔昭晟·許峭嵩·徐際恒　廷輔·梅光遠·蕭文彬·范殿棟·史澤成·萬鈞·徐棄等爲協商代表並充該會常任委員時已五時遂散會 
[京漢路已加嚴防匪]  
　　自津浦路臨城殷匪刦車事變發生已牽動外交舉國屬目京漢路局長趙繼賢對於路務頗爲注意深恐本路防護稍疏再蹈覆轍立即發電通飭各站加意梭巡以防不虞茲將其虞陽兩電錄下㈠警察處處長巡路隊管帶鑒津浦快車昨被匪刦本路豫省段内應切實派隊梭巡勿稍疏忽並隨時報告情况管理局虞㈡工務處處長鑒津浦快車昨日遇匪情節重大本路亟應切實防範除飭巡路隊加意梭巡外仰迅飭各段看道工切實梭巡道軌橋梁勿稍遺誤管理局陽聞該路此電發後即據駐豫巡路隊管帶任光燦復電大致謂此次津浦快車被匪刦搶影響所及關係頗大特謹擬具辦法三條先從順德至信陽一段即日實行防務如下一就職營原有鐵甲車隨掛每次所開特别快車以資防範二立飭各隊令所屬目兵距原駐地點兩站五里以内分班輪往認眞梭巡三逐日各列票車除已由路警第二總段加派武裝長警隨車防護外如遇必要時當立抽目兵協同防護聞前項防範辦法現已實行且將推展於全路並經電請京漢沿路各省區地方軍警長官通飭協助現均已復電允派隊協防矣 
[沙市發生檢貨風潮日兵擊傷華人多名] 　　 
　　大陸報十四日宜昌電云本日沙市查貨與生與日艦陸戰隊發生衝突華人受重傷者甚衆學生中亦有數人受重傷肇事原因爲某日輪抵埠時學生上船檢查運至沙市宜昌之日貨船員不允並發救急信號日艦伏見號得訊立派陸戰隊將學生驅出船外並向之開槍於是激動衆憤而衝突遂起目下沙市交通斷絶進口各船搭客均不能登岸聞漢口駐泊日艦已奉命開往出事地點矣 
[沙市各界之對日運動]  
　　湖北沙市各團體於國恥日在旅寄園操塲開會宣佈意旨到有商會副長汪潤之君三育社長戴練江君及全體社員約達四百餘人學界則有振華學校·輔德學校·城立高等學校·聖路加學校·三育學校感應堂學校·沙立高等學校·甲種商業學校·報界則有長江商務報·商界加入亦衆列隊游行者不下二千餘人各人手執一旗上書「收回旅大否認苛條勿忘國恥抵制日貨堅持到底」等種種由開會地點出發行至洋碼頭經招商局總理招待入内休息約半小時即整隊西行經日領府門首又至青石大街各商店均燃放鞭砲並懸白旗一面嗣由大街回至操塲原址沿途遊行約十餘里旋在該場開會宣佈對日絶交及抵貨方法由汪君潤之登臺演說略云此次對日運動辱承各界臨不畏日光長途游行愛國熱忱實可欽佩惟對該國絶交須從經濟入手以後凡與日人交易之商家務請嚴爲拒絶勿貪小利而破團體並免受五分鐘熱度之誚更望不出暴動免惹外交授人口實反爲不美鄙人個人敢保以後不買劣貨望諸君秉此良心去做云云次由各團體討論最後辦法由戴練江君發表意見四端㈠組織外交後援會㈡勸導勞工不抬日貨㈢通電全國一致進行㈣檢查日貨定期實行當時各界均表贊同旋即攝影而散 
[豫匪軍移駐皖境之恐慌]  
　　字林報毫州通信云吾人今日因匪軍之迫近正日處於恐怖中所謂匪軍即去年秋冬蹂躪豫西而由吳佩孚收編者是也聞該軍有五千餘人將分駐於距毫六十里至一百二十里之各城市鹿邑一縣在數星期以來即見不寗狀况人民紛紛携家趨避兵士於人民不分彼此物品任意携取不給代價據頃由永城來毫者言彼親見有所謂兵士及盜匪若干人在離此六十五里之地作戰永城富民聞警均欲出城逃避而鄕間人民則反欲入城避難當彼與家中二女子及一友人動身時在五十里外聞毫城失守彼等不得已潛匿鄕間今始知失守之說不確云云惟以今日形勢看來亳縣今已在老洋人軍隊三面包圍之中人心極爲恐慌有某絲商在此經商有年今亦不復思理舊業於此可見人心恐慌之一斑又數日以前曾有兵士若干由西而來要求商會知照各商店准彼輩購物以八折給價並要求爲兵士家眷準備房屋此輩爲鹿邑匪軍之一部分類皆帶有多數婦女此婦女者即軍前平民之妻女也 
[河南之匪禍可憂驚心動魄之老洋人軍隊] 　　 
　　國聞通信社開封通信云豫省地處中原四通八達火車軌道旣有京漢汴洛隴海之交通而隴海路綫尤爲東西路之重要幹道自從津浦路臨城刦車案發生所有京漢汴洛等路對於行車均極自危而近來豫東因老洋人之軍隊分駐各縣人民旣次第逃于開封火車往來亦時有該軍之踪跡尤令旅客寒心前日隴海車由徐赴開封之第四次快車行至歸德忽有軍隊十人擅坐頭等客車並未購票當經查票洋人查見向其索票該軍人不但不服且有用武之勢該洋人希里（譯音）仍向之嚴重交涉非令下車不可該軍人無可如何始行下車然因此十人之故火車竟多停三點鐘之久及至火車到開已悞點不少當時洋稽查見此情形立即電洛報告刻聞洛吳因臨城事變惹起外人重視於隴海路東路一段尤爲注意惟恐再有意外之事發生現已派第三師憲兵一營並電致張福來飭令亦派得力軍隊分駐歸德迤東各站歸德迤西至開封一段則由第三師負責並聞洛吳因老洋人軍紀太壞派某副官到汴與張福來商議辦法傳言洛吳之意擬籌大宗軍餉令老洋人督隊赴贛俾一舉而兩利惟老洋人能否遵令尙屬疑問至日前各方傳說洛吳已派該匪軍往贛之說全屬誤傳由漢赴贛軍隊係前陜西匪軍樊鐘秀（即樊老二）所部洛吳所留之匪軍甚多未必盡皆老洋人之所部也 
　　歸德虞城永鹿邑唯縣考城各縣城面自老洋人匪軍開拔到後各縣人民紛紛逃避記者因事赴歸由歸赴鹿經過各縣與鄕人父老接見詢其情形據云此時歸德府境（歸德府屬計八縣皆老洋人軍隊分駐地點）幾乎闇無天日去年旱災甚重旱災以後即有山東安徽之匪亂匪亂未已而兵差又到民間之困苦實較他縣爲甚加以丁地漕米公債印花屠宰等稅每地一畝已完洋一元以上村中大户受害尤甚倘此村有逃之者其應納之課稅捐欵即由村首代付如村首逃避即封其家產拘其佃工（據云尋常印花以外每村每年應納婚姻印花五十元不問其有無婚姻此欵按年派定印花何様始終未見）因之民間疾苦之情形實有難言之隠然此尙屬可以負担之事詎意上月杪張福來忽將駐紮汝州之老洋人軍隊調到明則遊擊三營實則每營約有三千三營即有九千以外内中有槍枝者不過十分之三餘皆徒手無械皆老洋人爲匪時之黨羽是以該軍之軍餉專爲上中軍官之用各營軍隊之火食皆由民間担負譬如每縣駐一千人即將此一千人分配於各縣各村之中村之小者即不駐軍亦應按天供給日用所電即以現在計之各村各户無一家可能免此兼以該軍到後幾無一人無眷口者詢其眷口悉皆所掠之女票到鄕後鳩佔鵲巢反賓爲主各家之年輕婦女並有爲匪汚辱者因之各鄕各村之有力鄕民皆遠赴省門無力者亦逃至縣城之内目下二麥已熟各鄕各村之農人皆預備收割祇以無女眷在家幾乎無人做飯而收割時能否安穏收割尙不可卜最可恨者民間所存之糧食柴草已爲匪軍用完設或秋收略歉民間即無生路而省中當局猶日事催征十一年民欠之地丁漕米言之極可悲痛 
　　京漢路綫本有特别快車往來行旅向稱便利自從津浦路土匪刦車要案發生京漢路綫亦極慄慄危慛頃得交通界消息言西平遂平兩縣地方與　岈山相通而　岈山之土匪十餘年來未曾肅淸民元之白狼民十之老洋人現正桐柏南召之王老五張老九皆有大本營於　岈山中日前陜軍雖借紅槍會之力將匪擊敗歸山而山中之匪爲數仍多前日西平遂平車站等處忽有某日搶刦車站之說考其所傳之語固不可靠然火車夜半經過亦頗可慮七日西平迤南之某號路工房内即有土匪三十餘人前往略聚即散最近許昌郾城段之中間小商橋亦有小桿土匪長此如是頗爲可危並聞南路局長已赴洛謁見吳佩孚商議辦法矣 
[黔省議會之召集運動]  
　　貴州省議會第二届議會前於盧燾執政時召集方將正議長選出而定黔軍已入省矣當該會開會歡迎袁祖銘王天培時正議長方策表示意思有望當局貫澈護法宗旨一語遂引起袁祖銘王天培之質問謂該會選舉法係二三人所手造且調查人口浮報兩倍有奇認爲違法并云所謂護法正當則護之不正當則否認之各議員舉瞠目不知所答方策引起此種風潮大受議員詰責遂向議會辭職乃更推張步先爲臨時主席迭向黔軍總部接洽均無轉圜餘地黔當局堅持依照舊法另選而又不負解散議會之名張步先以辦理此事漫無頭緒旋又辭退議會内部主張開會另選而屢次又不足法定人數加以少數議員多紛紛另圖他職以俟機會議會遂無形擱淺此次劉顯世回黔所有留省之第二届省議員等特發出通告希望劉下令召集通告云「竊思共和國家首以法律爲重本省省議會第二届議員之產出係由上屆合法省議會合議立法咨由省政府立案執行省政府旣依法通令選舉於先復依法通令召集於後已於民國十一年三月二十一日通電全國宣告成立是時袁總指揮祖銘入黔疑民意機關不便於己脅廹解散實有不可抗力武人干政同人等不能不處於退避之地本會因故停止加以盜賊滿地各有歸思於此遷延時間遂至議員星散嗣有所謂舊法新選之說頒布命令籌備選舉又非舊法選舉之原狀未經立法手續以意思爲法律悍然不顧冐天下之不韙竟以命令變更法律同人縱極不才豈能永甘緘默本會依法成立乃遭非法之打擊旋又任意變法久斷立法之機關長安奕棋𣗥門兒戲莫此爲甚矣貴州爲西南自治省分之一凡有血氣應爲尊重法律護法之人本屆在省議員五十餘人集合討論當風雨飄搖之時局實有恢復議會之必要同人等爲代表民意而來責任未除仔肩難卸現政府旣已翻新則法制宜循正軌希望新政府於庶政圖新之始頒令召集重續民意之機關不至長演陸沉之惡劇是我黔省重見天日一線之曙光也」此項通告發出後各方對之極爲注意有主張再由公民請願政府從速召集者但劉顯世對之尙未表示態度 
[陜敎育界爭敎育費罷課]  
　　自去歲保曹通電主張敎育基金劉鎭華應聲而起發布通電同時並將陜西所有三十六處商稅撥歸本省敎育經費曾經對内明令宣佈對外通電聲明自此陜西歷年敷衍門面之敎育前途頓起樂觀詎實行未久故態復萌敎育界仍是一錢不名遂擬組織一保管商稅撥歸敎育經費機關因未得政府許可不果近日以來陜西之軍費日見澎漲敎育費毫無一線之望精神早巳破產惟敎育界不忍數千學子之廢學一面枵腹勉强維持一面向敎育廳長景岩徵極力交涉請將去歲商稅撥歸敎育後之收支公佈詎景不惟不原諒敎職員苦衷反負氣答云商稅自有長官監督并無公佈必要敎職員又詢敎育廳何以亦用商稅景答云因奉省長明令敎廳包含在内敎職員又謂省長去歲明令商稅撥歸敎育軍政費不得絲毫挪用敎廳係國家行政機關其經費當然由國稅開支何得混入地方費内此就法律解釋敎育廳無用商稅之理由一又就此欵歷史而言係由敎職員幾經運動慘淡力爭省長始有此項規定敎育廳不能坐享其成此就歷史解釋敎育廳無用商稅之理由二景默然不答職員遂於上月二十七日一律停止職務一方呈明省長一方請願議會連日假省議會并一中屢開陜西敎育基金獨立促進會因敎育廳前奉省長命令定五月一二兩日開陜西第三次各校聯合運動會劉恐有礙運動遂示意交涉署主任張海澄出而調停又有前渭中校長田蘊如因事關重要亦自任調人結果敎職員要求三條㈠組織敎育費保管機關㈡澈底淸查自去歲九月至現在商稅歸敎育後之出入并須公佈㈢查辦景岩徵據調人云三條總可磋商請凖期先開運動會敎職員因劉無正式表示未允於是三十日晚由省長命令運動會改爲自本月二日起後又據調人云三條都能辦到請先開運動會敎職員一面慶祝交涉成功一百預備運動詎本月二日敎育廳忽正式宣佈商稅撥歸敎育之欵敎廳得用一成敎職員大譁以爲政府純用欺騙手段毫無信義故原定二日八鐘開會及至十一鐘運動塲中尙只有私立各中學與縣立各小學生省立各校如一師·甲農·甲工·與一·二·三中俱未與加入劉鎭華景岩徵以顏面有關幾經拉籠至十二鐘省立各校學生始漸到會遂行開會禮及國歌旣唱運動開始省立各學生忽相繼出塲經景阻止無效全塲譁然後由私立各校與各小學略敷衍運動又因評判不公大起衝突雙方用武會塲秩序大亂劉亦無顏參觀遂即出塲而各縣與會學生見運動未得圓滿結果有主張請敎廳賠償此次來省損失者聞劉鎭華受此打擊意頗難堪惟目前仍持調停主義敎職員方面二日又在省議會將經過情形逐一報告議員亦異常憤激此項風潮恐一時不易了也 
[皖省廳道之更動]  
　　安徽財廳長何炳麟係蘇齊皖馬所保薦呂調元本不甚合意當呂氏未出京前曾電囑前任安徽財政廳長胡思義至皖預備到任即先以省令委代詎到蚌後馬聯甲即先保薦何炳麟至寗齊又極力說項呂不得已乃以何氏發表何自恃爲軍閥所薦任事以來對呂亦不甚恭順前次因蕪湖補抽局總巡叚光融被控撤差呂氏欲安揷私人當面囑何乃何竟不允謂此係主管官廳職權欲圖整理必須由主管官廳擇一相當人才如省長有情面難却之人可另行設法此外呂氏交有薦條多張何一槪不理更予呂氏以難堪日前警務處長趙國琛向何索取警餉聲明非將舊欠一律發淸彼不負治安責任據聞内幕中實受呂之暗示何以任事僅三閱月與省長已生惡感自知不能久於其位日前遂請假赴蚌向馬聯甲陳訴不能再幹之理由一面電呂辭職呂氏當即照准繼任人物胡思義旣不在皖昨日巳下令委該廳徵榷科長郭後德暫行護理郭以此事馬呂之間已發生意見敢冒昩擔任隨將委狀繳還聞有改委該廳總務科長嚴昌武護理之說 
　　淮泗道尹余誼密在蕪湖縣知事任内與馬聯甲相處多年極得馬氏歡心所以馬升督理余亦隨升淮泗道尹惟余任事以來表面上頗似認眞近因拿辦鳳陽縣知事李明智開罪於舊軍各旅長（李與張文生有金蘭誼）呂調元現擬將余他調遺缺即以馬聯甲秘書現任宣城縣知事李諴升任大約不日即可發表 
 
 
 

Page 8

 
 
第一萬八千零三十九號;中華民國十二年 西曆一千九百二十三年五月十七號
星期四 * *自由談[  癸亥桃月中沈虞山陳映霞畫]  
[一知半解] [  徐絜]  
　　欲觀察蛇之有毒與否·可視其頭部·大槪頭大者·中有毒牙·毒牙中有溝·貯毒液·噬人時·即以此毒液注射人身· 
[扇箑考] [  許茸餘]  
　　新夏屆竹箑羽扇又將揮搖手中用以却熱去暑考扇之制作頗古種類亦至多現下流行者有羽扇竹紙扇蒲葵扇團扇數種 
　　扇與箑實一類而異名按揚子方言「扇自關而東謂之箑自關而西謂之扇」 
　　扇之剏始時在虞舜崔豹古今註「舜廣開視聽求賢人自輔作五明扇」是爲扇之濫觴也團扇形圓以紈羅爲面故又稱羅扇漢時已有之班媫好詩「裁爲合歡扇團團似明月」後人即以爲班女所造又名之曰班姬扇見於唐人詩句中者則有杜牧之「輕羅小扇撲流螢」王昌齡之「且將團扇暫徘徊」 
　　團扇以形圓而得名後變形爲六角者曰六角扇晋王羲之在山陰一老母持六角竹扇爲書五字索價百錢扇上之有書畫求名人下筆恐亦於此時始也 
　　羽扇式様不一以禽類羽毛編之凡雊雉鷹鵝之翖皆可作扇見之古詠中有曹植之「揮羽邀淸風」蘇軾之「晚風吹羽扇」等句 
[欺人之戲] [  寳山石頭人]  
　　小窗獨坐屏息聽街上囂囂聲移時不禁神往而欺人之戲適於斯時映演於腦府中 
　　聚桌上碎紙擇其大而白者擁小者而函之如是者成爲三包 
　　旣成乃拾架上筆各就其面書『内有鈔洋五十元煩呈』『張先生親手拆』『王緘』等字様 
　　書竟乃擱筆起身携之徑趨洋台台固臨街3凡街上一切人物行動無不歷歷在目 
　　於是倚欄而望靜待行人稀時先投一餌於街左姑試之期有魚也 
　　無何一人急步而來厥狀怱怱若有要務在身者比至余餌處則止其足定其目而注視地上其關心余餌也固不待言久之又復顧盼前後又久之始相俛拾余餌納之於懷而去其行也更速於前 
　　余見有魚之中余餌也大喜於是更投其别一餌以試之 
　　不一時又一人至矣但見其拾餌後急向附近小弄内去余見之乃益喜并益信余餌之靈騐無匹而能引魚數數也 
　　至於余之第三餌則大不然拾者竟膽大如天當塲啓封迨見包中無金則微怒復撕爲無數蝴蝶飛舞於風中 
　　余目睹此狀不覺轉喜爲怒於是蹀足台板作憤憤狀不意適踐一香蕉之皮足滑立踣乃益怒已而思曰我欺人如是其跌也亦宜 
[各人有各人的希望] [  獨樂]  
　　一個賊子道假使我脇下生了雙翼那我就可以用不著爬牆鑽洞的費事了 
　　一個酒鬼道假使我生在一個開酒坊的主人家做兒子那我就可以不費一文終日飲酒了 
　　一個乞丐道假使我遇着一個極其豐收的年歲那我就可以每天多討幾文錢了 
　　一個中國人道假使我是個外國人那中國人自然就要來恭維我了 
　　一個狂人道假使我手裏有幾個炸彈那我此時所有寃仇盡可報復了　 
　　一個小孩子道假使我能得到那個明亮而圓的月那我就不要其餘的一切玩具了 
[巾語] [  郭孟靈]  
　　纒繞兩手無偏無私 
　　纒繞左手我欲抛棄你 
　　纒繞右手我愛他人 
　　放落願交爲友 
　　牽過頰上我愛你 
　　牽過手上我恨你 
　　放在右顂上是 
　　放在左顂上否 
　　 
[𠟁郎之未路]  
　　摺疊我願與你說 
　　放在袋內不再爲此 
[法律亦有窮時嗎] [  ＮＣ]  
　　這回臨城事變從各方面看起來得着有趣味的事很不少現在就拿「法律亦有窮時嗎」來說說 
　　你看馬路上的小瘪三偷了幾個錢或者犯了什麽事那雄紏紏氣昻昻的巡捕先生們馬上就趕來一聲呼喝捉了就走我們拿一張報看看那一天沒有這動事情呢現今北京政府天天嚷着護法違法什麽不信任内閣呀什麽總統違法呀閙得烏烟瘴氣而今呢全沒有這回事了政府以敵體資格和土匪講和非但不敢派兵去剿還要上千上萬的送錢給他這是什麽一回事呀唉法律亦有窮時嗎 
[眞情與假情] [  周世勳]  
　　包迭倫詩曰「情絲千萬縷惟有一心眞······」咏眞情也徐卓呆詩曰「我愛你你愛我這是什麽話愛情不過是一時開開心尋尋樂······」咏假情也 
吾不知今世大都人之所謂愛情者『一心眞』乎抑『尋開心』乎還當質諸情塲中人 
社會小說 
[人間地獄（六九）] [  娑婆生]  
　　第四十八回殘月曉風催歸嗔阿母錦心繡口膩語慰擅奴 
　　黎宛亭聽到這一番話不覺高興起來忙對著藕舲嘯秋道蓮孫的辦法很不錯我們就這麽辦固然是八面玲瓏按之實際與我們行裏又有益無損那是最好了藕舲還未回答姚嘯秋道蓮孫的話是不錯並且上海銀行公司裏這種帶肚子的經理辦法也很流行不過帶肚子這一句話只能算作一句私話不便公然提出公然提出了一則顯得我們行裏空虚還要等人家的三萬五萬股本方能開幕又要候人家的十萬八萬存欵方始營業將兩層做副經理的交換條件似乎於行裏的體面攸關程藕舲道對呀金融界上的事就講究一個面子一個信用有了面子三萬五萬的股本不招自來十萬八萬的存欵也是不費吹灰之力倘若專心專意挖門路託人情去招股份拉存欵那是越招越不來越拉越不相信的所以我說朱紫涵倘然有這手面的不要我們提出這條件他進來做副經理能夠空手揑着兩隻拳頭來嗎股本存欵總要帶些來的越帶得多越是他的面子倘是他手面不靈的這一番話徒然多說那末還落了一個話柄在紫涵嘴裏他一定到外邊譁喇譁喇的亂說說我們行裏内容怎様怎様不堅託他拉存欵招股本以副經理爲餌這種副經理我實在不願意幹這也是勢所必至那末這般喧傳出去豈不是我們行裏到吃了他的虧嗎黎宛亭道罷了罷了照你這麽一說條件這句話又不能提出蓮孫這辦法又不能用了那末這件事仍舊不能解决程藕舲點點頭道我總覺得提出條件來未免太顯小家氣了不像我們辦銀行的人所應該說的話黎宛亭聽到這裏不禁笑了起來打這蘇白道喔唷唷大少爺又要搭點架子出來哉程藕舲道架子不架子到是一句笑話然而我們應有的態度不能不像煞有介事柯蓮孫道其實以我看來光明正大的提出這條件也沒什麽坍台便是外國人辦那種大銀行延聘華人做買辦也要他的擔保品作押我們這種條件性質也和擔保品差不多有何不可况且我們的行是剛剛開辦並不是辦了多年出了亂子岌岌可危要弄一票錢來維持現在向朱紫涵提出這招股拉存欵兩句話也一些不怕人見笑呀黎宛亭道我也决計提出條件藕舲總是慢呑呑的十事九不解决往往太愼重了因躭擱而出毛病我想這件事我們就照蓮孫的話這様辦程藕舲道橫豎沒有十分出入你旣要提出條件可妨試試看說到這裏藕舲又微微的淡笑了一聲道那末我睜開眼晴來瞧你們整票的資本和存欵進來吧依我看起來一無效力黎宛亭道效力怎様我們且丟開這麽一來胡公超那裏總可以先行有個交代程藕舲道對於胡公超方面也直截痛快原說這條件嗎 
三言兩語[  鵑]  
　　張老總官興不淺過了這二三箇月的總理癮還沒有過足到了這政府中窮得搭搭滴的時候還說越是窮事情越好辦聽他這番話可不是會尋窮開心麽照這様說來以後總統府國務院中大小百官儘可搜羅各處的化子去充那麽窮碰窮事情益發容易辦即使軍閥們鬧餉時也可用化子口吻回答道我們只有一條袴子一根繩可生不出銅來啊 
 
 
 

Page 9

 
 
第一萬八千零三十九號;中華民國十二年 西曆一千九百二十三年五月十七號
星期四 * *   
 
 

Page 10

 
 
第一萬八千零三十九號;中華民國十二年 西曆一千九百二十三年五月十七號
星期四 * *國内要聞二 
[羣雄角逐中之閩局閩省軍隊現勢] 　　 
　　閩省形勢日來甚爲緊急但政府方面並未接到軍事上之不祥消息聞各方面對王永泉俱有不滿之意其中以臧致平劉冠雄爲尤甚劉近日曾電致張紹曾言王永泉口滑心辣愛財如命福建人民之被其害者均欲得而甘心又有某君向充王永泉秘書近見王形勢日非辭去職務來京曾告人云王永泉所部久駐延平該處爲福建第二富區又爲贛閩交通咽喉當王在延所過船隻及貨物俱抽重稅但王恐入告發記名騐票故商人納稅後一無憑照到手祇於原稅單上加以查騐之圖記而已此魚肉人民一劍溪上下游土匪甚多商民出進往往被刼美其名曰保護每船派三四名隨之上下而索酬多一二千元少則三四百元不等此魚肉人民二有時借端籌餉向地方殷實之家施以勒索謂之紳富捐每月收入亦不在少數此魚肉人民三王永泉進省派其弟王永伊爲延平鎭守使其種種不法行爲較之王永泉尤暗無天日延平有巨紳吳某者家資富厚聲譽亦隆因平素與王永伊不甚敷衍永伊恨之入骨思有以洩之但無人告發亦不便擅加之罪一日吳某在茶肆品茗王永伊亦至吳某對王仰視而不打照呼王即令衛兵帶押至署吳某云我有何罪你來押我王言你販賣烟土猶作不知狡滑已極即打軍棍十下關在刑倉吳某無法央人說情罰欵一萬元了事故地方人民對王氏兄弟大有敢怒而不敢言之苦此就王永泉對地方上之感情而言之至其對於臧致平劉冠雄孫傳芳周蔭人等互相猜忌感情亦復離異臧劉之恨永泉幾於道路皆知即孫傳芳對王始頗表示好意近亦知王緩急難恃暗中早施監視據聞王永泉所部兵力現有三旅一駐延平一駐省城一駐興化近日孫傳芳命王將所部移駐興化永春騰出省城延平歸孫部第二師與周部十二師屯紮王氏不肯孫大恚立命周蔭人先回延平布置一切於萬不得已時先將延平王部解除武裝永泉見勢不敵現已答應俟領得開拔費後即行開拔一面將仙游莆田等處防地暗中讓許崇智部何濬成佔領觀其意知省城延平萬難立足擬集中大田坐觀形勢以爲可南可北之計孫傳芳對之惟監視而已此孫王兩人最近之暗鬭與閩局前途關係甚巨臧致平佔據厦門籌欵甚易又有海軍爲之掩護槍砲子彈取之滬上往返甚便臧暗中計畫本人坐鎭厦門專以全力助何濬成進逼州現何設司令部於泉州何日坐汽車往來於泉厦之間甚爲活躍其在海面則以海軍封鎖馬尾現孫傳芳一絲一粟俱由江西接濟坐困閩垣大有不戰而屈之勢故孫目前雖已就督理之職而其勢力所及祗有省城延平而已據聞孫近電政府報告情形言海道不通來源斷絶實屬異常𣗥手如欲挽回危局仍請疏通海軍恢復海道交通爲要執此以觀則閩局又陷於危險狀態中矣附閩中軍隊現勢表 
　　派別統率者兵額𨽻屬駐地 
　　湘軍徐鏡淸一千五百本屬許今𨽻孫建𩔸 
　　討賊軍討賊軍許卓然楊漢烈共五千本與張貞合現因内閧已脫離泉州南安安溪等處　　討賊軍陳國華千餘屬許永春 
　　討賊軍黃庭經千餘屬許詔安 
　　討賊軍吳威一旅屬許仙游 
　　討賊軍葉定國三營屬許同安 
　　討賊軍討賊軍吳適邱雲其二千餘態度不明福州西鄕附近 
　　討賊軍高炯一千前歸王現態度不明福州西鄕 
　　討賊軍孫本戎一旅屬許莆田泉州 
　　討賊軍何成濬一旅屬許泉州 
　　自治軍黃展雲兩營黃展雲散處西鄕 
　　自治軍黃炳武兩營屬黃展雲閔淸永泰 
　　鎭閩軍郭錦堂一千五百本屬劉現屬孫沙縣　 
　　鎭閩軍盧興邦五千屬劉或云現狀不明尤溪 
　　李氏舊部王獻臣一師（不足額）屬孫上杭永定長汀 
　　討賊軍高義一旅現被何成澪戰敗泉州 
　　討賊軍沈永福一旅與楊漢烈聯合南安 
　　十一旅五麒一旅宗旨無定編寗一帶 
　　二十四旅王永泉一旅王永泉上游及莆仙等處 
　　第一軍王永泉四旅王永泉閩淸永泰 
　　陸戰隊楊砥中址營屬北馬江及沿海一帶 
　　警備隊楊樹莊數百屬北馬江 
　　總計以上不下八萬人尙有臧致平一師·及新入閩之孫傳芳周蔭人常德盛所部軍隊未計在内其中除王永泉王獻臣等與孫周所部一致外餘閩省軍隊則多取反抗孫氏態度其中可戰者僅孫本戎許卓然張貞楊漢烈何成濬各部至李協和新自潮汕關來閩省之軍隊一時確數尙未能調查明晰 
[浙議會二次臨時會紀（九）大會一再流會軍政界擬向議員疏通]  
　　浙議會二次臨時會爲討論十二年度預算現在會期已過一半首預算甫經審查且因抵補金附加稅無解决之辦法十六日下午二時開第十次大會又簽到不出席由沈鈞業議長宣告延會一面由徐政務廳長·張財政廳長·夏警務處長·第一師潘師長·警備隊周總參議等定十七日中午公讌全體議員希望照案通過惟議員陳惠民等對於十二年度預算昨向省署提出質問云查省政府交議十二年度預算案其内容殊多不合有違背法案者有不應列入而列入者應列入而不列入者茲就其顯著者言之浙江省徵收捲烟特稅値百抽二十每年約計有二百萬之譜業已徵收在案此種大宗收入應列入預算而何以不列入預算應質問者一原存各典當及錢江義渡等項公欵現在已由財政廳一律收回移作增加浙江地方銀行股本之用應改正名義列入預算何以仍照舊名列入預算應質問者二省道局係本會議决設立其經費向列在預算現在該局並未廢止其經費應列入預算何以不列入預算應質問者三抵補金帶征省地方稅案業經本會議决以十一年度爲限並責成省署方面儘於十一年年内籌畫相當之收入以便及時裁撤此種議案早經省政府公布施行不應列入預算何以仍列入預算應質問者四據上四種理由議員等殊滋疑義特依法質問限於三日内答覆無任昐切 
[蘇議會紀事省長不出席大會未開成]  
　　前日蘇議會開大會時有議員多人對於省長交議增加貨稅附捐一成劃作敎育專欵案上年敎育特捐一分案請分别議决施行案主張請省長自行出席說明其時韓省長不在分署議會遂以公函請於本日（十五）下午一時蒞會昨日韓省長復一公函謂「接准公函以貴會定於五月十五日下午一時開會續議本省長交議敎育附捐一成及上年敎育特捐一分兩案屬届期率同財政敎育兩廳長蒞會說明等因本省長適以政務殷繁不及親往陳述而敎育廳長又因赴淮海一帶視察學校未回除已令飭財政廳長及代行敎育廳長職務第一科長曁派本署第三科科長届時到會外相應函復查照」云云故本日財政廳長嚴家熾准時到會敎育廳第一科長費　 
玄蘊·省公署第三科長吳邦珍·以及其他省廳行政人員到會者較平時爲多議員方面有因省長不出席表示不滿者有謂敎育廳長蔣維喬假名視察學校實則故意規避聚訟紛紜遲至三時四十分始簽到八十人搖鈴入席後檢點在塲人數祇七十人枯坐議塲中半小時終不足法數不能開議而散 
[杭州快信]  
　　昨午刻學生在城站檢獲洋紙板十三箱連史紙五箱存待解决茲悉是項紙貨係杭州振豐紙號運赴蘇州振亞織物公司實係輸出並非運進今日下午省敎育會集各團體解决此事並籌議設立勸用國貨會 
　　學生會昨夜七時半滬杭車抵城站時查獲由三濟公司經運杭州久康參號大批高麗參重七十斤由童子軍抬往英專校存儲候會議處分 
　　省敎育會以臨城刦案騰羞中外善後問題國民應有正當之主張定十七日開臨時評議會討論一切 
　　杭州繭市來貨踴躍今日價已跌減凈繭每擔七十五六元不等餘杭新絲已出每百兩定價六十元本城絲行訂陰歷四月十三日開秤 
　　嵊縣繭市已開廖知事加征特捐繭商羣起反對昨（十五）該縣商會電軍民兩長要求令縣取銷 
　　麗水李知事昨電省覃（十三）下午三時風雹爲災來自東北大如拳約一時久天昏地慘被災詳情已分查謹先電聞 
　　閘口路工與消防隊衝突案聞杭地審廳定十七日續審即日宣判 
　　杭州保嬰大會昨開第二次籌備會到君志仁等十餘人推定執行部職員及各股主任並决定六月二十一二三等日舉行大會 
　　安定中校學生臨安人周郁本月八日出校迄今未回咋其母在籍忽接上海來函勒六千金出贖其母現已赴滬 
[南京快信]  
　　參議院議員解樹强由京到寗昨（十五）邀同淮屬同鄕張福增朱紹文楊瑞文晋謁軍民兩長商隴海路東段改線另勘海港事陳述一切理由兩長已允電交部核辦 
　　兩長頃委馬玉仁胡翔林爲淮屬淸鄕總辦陳調元朱振儀爲徐屬淸鄕總辦白寳山爲海屬淸鄕總辦淮徐海各縣知事爲各該縣淸鄕分局局長 
　　皖北剿匪總司令史俊玉今日由安慶到密謁齊督接洽一切即日赴蚌 
　　户籍講習會韓省長現將畢業時期縮短爲一個月餘時在省城實習編製户籍 
　　齊督電溫成珍安特生等詢贖票事云無論如何總須先將被擄者救出以免久延生變 
　　實廳長張軼歐敎廳長蔣維喬均由江北回寗 
　　韓省長委劉鴻慶充本署參議 
　　省議會議員提彈劾案者刻已秘密開始向中立派議員接洽連署俟足法數即發表 
　　鹽務署昨咨兩長規定鹽欵收入提解辦法五條請查照㈠每月底應將收入掃數提解中央㈡所有鹽欵不准挪用㈢鹽欵收入應存儲中央指定銀行㈣各省軍民長官即有急需撥用須得中央許可㈤提解時將收入各數開具淸單併呈備核　 
　　蘇州振興電燈公司前經兩長令飭停電并委仲頤前往調查昨日仲委員電呈兩長已與該廠董事祝大椿等及當地士紳接洽儘五月内公估交割 
地方通信 
[蘇州]  
　　官紳燃户會議振興案蘇垣士紳代表費仲琛等聯合振興電燈公司燃户代表貝理泰劉敬禳等定期於本月十五日下午一時假座閶門外上津橋西園戒憧寺方丈内邀集督軍委員申笙詩省長委員仲少梅省長公署秘書長龐甸材等開會集議處分振興問題届期士紳及振興燃户等簽名到會者共二十餘人二時開會互相討論士紳中列名省呈者主張將振興佔價歸併新電廠惟有另一班士紳及振興燃户代表等一致主張將振興生財估價收回市辦對於歸併新電廠一說則絶對否决督省委申仲二氏見衆意不主歸併新廠面主收回市辦故僅即席宣布儘於本月底前將振興全部生財先行估價至是否歸併新廠抑或收回市辦俟定期再行會議表决該省委等已據情電復督省兩長矣是日會議可謂依然無結果 
　　肉業罷市開業後近訊吳縣郭于埜知事委派李漢洪爲徵收屠附稅主任業於本月五日起實行開徵屠附稅補助敎育經費旋因金沈肉店主不付稅欵該主任遂禀縣派警將金沈拘縣收押因而激動公憤蘇市肉業遂於本月八日起一致罷市嗣由商會出面赴縣將金沈二人保釋出肉業始於十二日實行開市茲悉肉業於八日罷市之後即有杜三珍肉店主等聯名具呈吳縣知事署聲明此次罷市原因並請函知總商會勸學所體恤商艱妥籌辦理等情昨悉縣署已核准轉知蘇州總商會請速召集會議俾資早日解决縣署一面已訓令屠附稅徵收主任李漢洪飭知嗣後派員收捐時務須和平勸導不得過事操切致啓事端云 
　　無欵停止闢城闢城一節因工巡捐局被控由方委唯一查賬無欵可撥市公所亦艱於籌欵以致撤去紅旗停止工作 
[青浦]  
　　縣道局計畫造路青浦縣道局經連知事函聘兪慧殊爲主任後組織就緒已於昨日（十五日）開局並定路綫四條其第一綫由縣治東經崧澤市簳山鎭方家窰鎭南至泗涇鎭松江縣界（計四址里）轉東至七寳鎭上海縣界（計五十四里）第二綫由縣治西經漕港至珠街閣鎭（計十二里）第三綫由縣治南經豐籪天聖莊市陳坊橋鎭佘山鎭廣富林鎭松江縣界（計二十八里）第四綫由縣治北經孔宅杜村市白鶴江鎭至安亭港口嘉定縣界（計三十一里）經衆討論先將一二兩綫實地勘測再定工程計劃與經費統計其三四兩綫則暫從緩辦云 
[松江]  
　　莘莊商會催投接嬰局莘莊商會會長金石聲錢亦莊汪義炳諸君因見貧苦之家每育嬰孩撫養無力而育嬰堂遠在松城鞭長莫及上月初曾致函育嬰堂董請求設避接嬰及近匝月未接覆函金君等爰於昨日具函堂董作第二次之請求矣 
　　縣公署行政會議紀松江縣公署於十五日下午開地方行政會議到者縣農會會長吳履剛戴平章縣商會代表周廷珍陸履仁縣敎育會副會長楊前烈市鄕委員張汝礪李芳鏞陳留章周鑄陸文藻朱昌楣李脩則朱廣楨楊文鳴錢策周平等十六人溫縣長主席㈠提交十一年度縣地方預算案議决照審查報告尙無異議應請縣長照原册呈報㈠本屆預算松市船捐一項列入總所應否歸入四分駐所案議决應自十二年度起將該項船捐列入四分駐所以資補助㈠各市鄕警費均見支絀未經徵收船捐之市鄕應否加徵以裕經費案議决船捐一項自應徵收未經辦理之市鄕亦應照已辦區域酌量辦理㈠省令辦理户籍應需經費如何設籌案議决户籍法勢在必辦惟此項施行細則正在分條編訂尙未頒布一時無從着手一俟施行細則頒到後再行集議舉辦 
　　一夜中連出兩刦案松邑四十一保念六圖姚涇地方有鄕民蔡福山蔡金山蔡銀山蔡泉山弟兄四房聚族同居本月十四號夜九時許被口操土音之盜匪十餘人打開後門進内各以洋槍刀械嚇禁禁聲張搜刦銀洋衣物鳴槍呼嘯而逸又西市跨塘橋二十四圖農民趙煥明家亦於是夜被盜數人破扉入内刦取衣飾約値百餘元並擊傷事主頭額事後由鄰人强姓等踵至鐵路附近見有一人手携皮箱在彼行走即行上前獲住解送城内縣警察所訊據供名沈和尙聽從在逃之某某等四人行刦不諱遂由警所暫押一面派探密拿在逃盜黨務獲解究至該兩案之事主亦已先後來松向縣公署呈請勘騐緝究矣 
　　籌備檢定小學員縣署近奉敎育廳訓令謂本省第一屆檢定合格敎員五年有效期間扣至本年六月止業已屆滿照章應重行檢定所有本届試騐日期仍照歷屆成例定於七月舉行現距試期已近應由該知事查照成例即在該署設立檢定小學敎員辦事處一面轉飭應行檢定各敎員遵照法定手續塡具書表並呈繳檢定費以憑審查云云茲聞緼知事已定五月二十一日下午一時召集勸學所所長各學務委員到署組織檢定辦事處以便着手開辦 
　　呈報敎育統計松江勸學所因奉敎廳令催省公署彙編之十一年分政治年鑑内敎育部分應行塡送之統計表册茲由張所長將九十兩年敎育統計表彙編呈送特照錄如左㈠九十兩年松江縣學齡兒童統計表學齡兒童數九年五六九一三十年五七七八四已就學者九年一一三三二十年一二四七八未就學者九年四五五八一十年四五三○六㈡九十兩年松江縣初等敎育統計表國民校校數九年一八九十年一九○學生數九年六八八四十年九九五六畢業生數九年七二一十年七四八經費九年六一四三八十年六三一四二高小校數九年一二十年同學生數九年一一五六十年一二六四畢業生數九年一八二十年一九二經費九年二三一○○十年二三二八乙種工校數九年二十年同學生數九年一○四十年一三八畢業生數九年三二十年三八經費九年七四七三十年七四八二合計校數九年二○三十年二○四學生數九年一·一四四十年一·二二○畢業生數九年九三五十年九七八經費九年九二○一一十年九三九○四㈢九十兩年松江縣中等敎育統計表校數九年女中一十年同學生數九年五六十年六四經費九年二○○○十年二三○○㈣九十兩年松江縣社會敎育統計表公共體育塲一經費九年一○○○十年同圖書館一經費九年一七一○十年同巡廻演講所一經費九年四○○十年同（按以上單數爲校人元即現大敎育將况亦與上述相似無甚變更） 
[無錫]  
　　錫湖航輪成立會紀錫湖航線籌備以來進行甚速業於夏曆三月二十七日在無錫假座無錫飯店大廳開成立大到會者浙省方面如籌備主任李恢伯股東陸慶譽等無錫如籌備主任華藝三經理錢味青股東楊翰西等曁上海史悠鳳溧陽狄信之宜興儲南强蘇州潘省安等公推蘇省籌備主任華蓺三主席闰開會後即行依照應議事件逐項籌議嗣即選舉董事監察計當選楊翰西陸慶譽張哲民李恢伯周華蓺三潘省安温經初孫鶴卿狄信之史悠鳳高映川祝蘭舫十三人爲董事榮德生錢孫卿沈田莘三人爲監察選舉畢復討論湖州無錫兩處建築碼頭購置鋼板輪船及租賃挖泥機器以備開濬湖港此外如購置船塢擴充大渲口行車支路曁會銜呈請江浙太湖水利局開濬當將擬就呈文傳觀蓋印並取消籌備處改設事務所湖州通訊處暫設凝長巷又成絲織廠議畢散會 
[常州]  
　　節嬰醫局董事會紀武進節嬰醫局爲辦理慈善事業機關十五日下午三時召集董事會到十三人會議事項（一）經理報告接收欵產情形（二）推定伍琢董子履劉荀八三人爲常駐議董（三）議决每年開常會兩次列入章程（四）經理報告編制預算（五）經理提議事件甲藥號虧欵日深議决召盤於一月内辦理乙典息改爲一分自舊曆四月初五起與各典商議辦理丙北后街基地與吳一淸交涉一案照常進行丁禁止搶孀請縣出示戊招募捐欵另立捐册捐契（五）董子履提議酌減開支由經理酌量辦理（七）姚九如提議將局產列一淸册先行刋刻報告大衆通過至散會已六時許 
　　勸學所之學委會議勸學所所長何汝霖於十五日下午三時召集十區學委開學務議全體學委均出席何汝霖主席議决事項（一）各市鄕十二年度預算表及最近調查報告表儘一星期内彙送到所（二）各區義務敎育狀况另具報各送所再行行會商進行（三）各學委自本月二十一日起輪流到所辦公每區一星期如遇因事不到須請代理人勸學員則須當駐辦事議畢散會 
[鎭江]  
　　新繭不日開秤鎭屬徒陽壇溧揚五縣各鄕蠶蛾均已大邦開葉夏曆四月初六七約可開秤近二三日中異常和暖蠶身發育情形甚佳食葉亦逾尋常預料新繭收成必能豐足徒陽揚三縣蠶汛較早溧壇兩眇稍遲聞各縣繭行以開秤在即均已籌備一工切云 
　　拿剿沭沛土匪淮北沭陽及沛縣一帶土匪紛起連破數圩殺斃多命慘無人道民不聊生現經白馬兩鎭守使就近派隊馳往會剿矣 
[揚州]  
　　小學運動會預誌江都縣第四次小學聯合運動會業經籌備委員會决定於十七至十九日假公共體育場舉行前二日爲團體操後一日爲田徑賽學校加入運動者除勸學所管轄三女校二十六高小校外爲五師附屬小學運商公學丹徒旅揚貧兒院等加入團體操人數爲一千三百十六人想屆時必有一番熱鬧也 
　　電請駐軍剿匪寳應高家集一帶近有土匪携槍騷擾縣知事擬率警備隊往剿恐兵單不勝特電請駐揚防軍黃旅長率隊會剿以杜匪類逃竄云 
　　獄署瘐斃犯人江都監獄署十四日瘦斃一等徒刑十二年之押犯陸文藻一名當經該署廖獄員報縣委承審相騐屬實備棺瘞埋矣 
　　自治講習所開學儀徵縣地方自治講習所於五月十三日（即陰曆三月二十八日）上午十時行開學禮孫知事瑞元兼任所長黃進思充敎務主任蔣聯元劉裕驊吳笏宸包璲黃寳棣均任敎員計到學員達八十餘名所長致訓詞後地方各機關各團體曁來賓惧到致祝詞頗極一時之盛 
[南京]  
　　中華醫學會開會紀南京中西醫士組織醫學會已奉内務部批准昨（十四）日下午三時假座青年會開成　　 
立會到會者有第一醫院院長吳濟時東大校醫胡潤徳趙士法下關協和醫院院長金紹周昇平醫院院長蔡秉　 
樞等十餘人討論組織方法當推吳濟時爲委員會長胡趙等擔任籌募會金决定六月初旬請名人到會演講徵集會員取嚴格主義來賓有上海兪鳳賓博士因上海中華醫學總會明年擬在南京開會特來徵求意見當經一致表示贊成六時半散會後即偕往第一旅館聚餐以聯感情 
[嘉興]  
　　拆城近訊拆除東門越城一帶城牆現由承包之余徐兩工頭雇工限期拆卸業已拆除十分之三四倚城而住之商號居民現有大半另覓相當房屋遷出其餘未曾遷出者亦將於日内遷讓因此工作方面亦可積極進行預計陰曆四月終可以竣工至春波橋對岸城垣亦將由投標者限期拆除云 
　　絲廠凖備收繭東門外緯成公司裕嘉絲廠現因四鄕蠶汎已陸續上山故該廠已在門首劃出空地搭蓋繭棚並指派專員秤收鮮繭現定於陰曆四月初五日開秤繭價預定每斤八角至嘉屬其餘各繭廠則定於初三四日開秤繭價亦定八角左右云 
專件 
[江蘇商聯會條議徐淮海弭盜策]  
　　（一）預計經費淸鄕隊旣由各縣警備隊保安隊各項練團假定編制因各有原餉原械勿庸另行籌費惟總司令部係屬最要機關不得不有所籌備預計該機關月需經費一千五百元年約二萬元足矣然此項二萬元勿論在軍費或在政費項下支出爲數甚微當不爲難（一）認眞訓練軍隊固應敎練然各縣警備隊保字隊以及民間練團多不注意於此平時則舒懶游惰臨事則張皇失措允宜由縣知事負責督促認眞敎練並由總司令司令每兩個月躬蒞視抽換考騐一次以瞻勤惰（一）明定獎懲獎懲失當最難折服人心淸鄕實施後總司令負全區之責司令坐辦負一屬之責局長負一縣之責在每一個月内以發生匪警之有無定考成之功過功多者獎擢過多者懲戒其餘剿匪能否得力之兵弁獎懲方法則由總司令定之（一）審愼攻保亂世宜用重典然法嚴弊亦隨之奸民往往以通匪二字藉攻良民非挾嫌報復即擇肥索擾官廳不察枉者必多旣獲之犯是眞是枉尙未確定地方董紳則列名具保然所保有時未嘗不當迨久之則漸成袒庇難免黑白混淆故所攻所保宜加審愼總便犯才伏誅枉者得反（一）嚴究窩庇窩庇有𢮎窩通窩之分𢮎窩如村埠零落若匪來無力抵禦祗得任其盤踞徐海各屬數見不鮮若誤爲通匪眞枉辜也通窩即各大村鎭董保窩庇之謂也往往著名之匪一旦事敗危急每受護於各大村鎭此等情形雖不盡然然非事所必無如欲破獲則惟有購綫暗探探實抄剿使窩者與匪徒同受嚴懲此亦淸源之道也以上各項謹掣大綱至如調查户口編烙槍械處置獲犯皆爲淸鄕範圍内應有事宜茲不贅述（丙）治後之計畫匪勢旣平當籌善後之策庶免治後復生試言善後數端（一）實行工撫導淮之議將見實現治運計畫業經進行至如築路採礦創設工廠凡爲勞工事業皆足以容納貧民隠消匪患似宜從速籌畫次第施行（一）减種高梁夏防吃緊甚於平日吃緊之由厥惟高梁蓋以高梁密茂之時匪徒最易藏身且亦最難剿辦如將匪徒聚集之區勸諭人民將高梁改種他項糧食或棉花則收益大而匪徒失其屏障矣（一）嚴密防守夏防冬防固應注重而平時亦不宜疎忽然究竟注重與否疎忽與否殊無稽考似宜恢復舊時巡防旬報方法改爲週報製定週報表手續期其簡要以週報虚實獎懲以有無事故判勤惰此項方法祗宜施之於駐防陸軍省警備隊保衛團若民練則無須此因民練多不諳此官書報告也（一）嚴禁賭博賭爲盜之源徐淮海賭風甚熾城市罕見鄕鎭爲多往往數十羣開塲聚賭么三喝五夜以繼日痞棍藉此歛錢董保習見不怪軍隊袖手旁觀警練爲其保障人類龐雜匪徒易入内奸已伏外患難防每見破圩刦村無法抵禦半皆積因於此似宜責令地方有司嚴行查禁有犯必懲以淸盜源 
　　綜上所陳計畫明知蒭蕘之獻未必遽云可補然愚者所慮或亦收一得之效也謹略（附註）此稿於四月二十六日由商聯會分呈軍民兩署 
 
 
 

Page 11

 
 
第一萬八千零三十九號;中華民國十二年 西曆一千九百二十三年五月十七號
星期四 * *   
 
 

Page 12

 
 
第一萬八千零三十九號;中華民國十二年 西曆一千九百二十三年五月十七號
星期四 * *   
 
 

Page 13

 
 
第一萬八千零三十九號;中華民國十二年 西曆一千九百二十三年五月十七號
星期四 * *本埠新聞 
[英人中國協會年會之主席報告對於中國時局希望商界推翻惡政府] 　　 
　　英人中國協會上海分會十五日午後在上海總會開年會由馬凱氏主席當通過上年報告及賬略舉定新董事十人茲將主席演說關於中國時局之各節譯記要旨如左 
　　統一外債借欵問題中國政治情形於本會及吾等個人均極重要因其關係對外商務甚大故也中國財政漸趨於完全混亂之域祇須觀安格聯爵士上月在滬上各公團歡迎席上之演說即可恍然故苟非成立一種統一外債之借欵則中國宣佈不復能還債之日定已不遠中國反對此種借欵吾殊不解其故海關鹽署彼均曾許外人管理且祇由外人管理之後此兩方收入始成爲中國之眞財產此已不乏證據證明之統一外債借欵决不至影響中國主權之問題不過爲海關鹽署管理之擴充而已但此借欵足以鞏固目下北京與各省間財政上鬆動之制度並使中國得有一相當之預算若依目前情形則收入支出全無確實計算不肖官員可以任意作弊吾意時勢至此凡曾貸資於中國之列强應速定一種計畫使中國財政從此立於鞏固基礎之上此不獨爲吾人利益計亦爲中國計也 
　　臨城刦車事件在英國等處之演說家奮其口辯謂中國如何進步何發達實與事實不符中國今日中央政府不能管理各省司法黑暗聽武人之指揮官吏貪利好貨腐敗已極號稱保障國家主權實則徒梗阻外人之經營凡此皆足使列强覺悟今日中國之政府實不配管理此廣土衆民最近且發生世界震驚之津浦路大刦案其詳情諸君已知無庸多贅本董事會經詳愼考慮後曾致電倫敦總會其文云「關於津浦案刦案應力請英政府設法會同他國政府堅持立用有力方法由外國監督裁遣中國軍隊必需之經費由外國借助現信外國干涉將爲官員及大部分華人公衆所歡迎本會認目前時局應要求外人管理主幹鐵路由外國軍官辦理護路警察各國政府不可失此機會應要求範圍極廣之方法使不獨危害生命財產並根本上妨害一切改良之武人行政從此終止」董事會並將决議及電文通知英商會及美國協會該兩會諒亦已有同様舉動總之本會以爲中國現需三事㈠由外國借欵監督裁遣軍隊㈡各幹路由外員辦理警務㈢成立一還債借欵由外國監督整理財政此等係臨時方法維持至大局鞏固·列强認爲滿意時爲止中國目下之朽腐政府决無發生新生活之希望所可怪者中國商人平時於關涉商業之事輒能一致行動較任何他國之商人爲更有力何以對於腐敗惡劣政府獨不能共起驅逐之而即於商界中妙選人材另建一乾淨上進之政府乎中國商人處理其本業事務極有才能在舉世商界中殆無超過之者若能得友邦專家之指導而謂無管理本國政治之能力者其誰信之乎 
　　治外法權問題少年中國要求外人抛棄其治外法權特中國大局混亂至是司法制度警察衛生及市政等均不改良此項要求恐難得鄭重之考慮華會所决定派遣之特别委員團已經中國請求緩派英商會及本會所合組之委員會則正在繼續考慮草擬說帖 
　　青島與威海衛青島已由日本歸還中國中國接管後成績殊不良好諒華會參加之列强必以青島爲中國之試騐物此乃中國之特殊機會若彼管理青島而失敗則列强必自悔在華會中鑄一大錯矣威海衛之交還現在北京談判中吾人信其最後解决時必仍恪守華會提議時之精神 
　　倫敦總會之主張英商會聯合會開會之前本會曾接倫敦總會來電以中國各地匪亂日熾外國僑民商業大爲危險主張喚起輿論壓廹中國中央及各省當局並由本會會同英商會及他國各公團開大會抗爭中國當局之不能維持法律秩序本會詳細考慮後認開公共會議爲不宜旋知英商聯合會將此問題列入議案并有他國商會代表在塲遂决議由本會出席聯會贊助該會之决議並宜讀總會來電當時他國商會代表贊助决議案甚力中國總商會代表謝君雖奉有訓令不克投票但觀其宣言足見中國商人已深知大局之嚴重聯會决議案當經全體通過（議案見前報從略） 
　　海關附稅關於允許此項附稅之條件曾經各報多少評論本會以爲無論再附以何種條件中國目下之債務必須有保障辦法並須有還債之切實規定始許彼支配增加之收入 
　　郵費與電費本會曾與英商會等一致呈請英公使抗爭中政府突然增加之電費郵費其後幸已一律取消 
　　商標條例商標條例之最後草案已由英商及本會核准現據所得消息此項條例不久可望發表 
　　拳亂賠欸英政府决定以英國應得之賠欵作爲中英兩國彼此有益之用途本會歡迎此項决議並信此英國對華善意之實證壯得中國人民承認 
　　與英商會合併問題本會與英商會所爲之工作恒多重複如前此抗爭郵電加費雙方以實際上相同之抗議書送達北京即爲一例朱爾典爵士近致批挨斯爵士書中亦謂此種重疊辦法足使在華英僑代表發生意見上之齟齬致有不團結之現象本會當於本年三月間召集雙方董事討論此事結果知合併一層非常困難故决定將此問題暫時擱起惟雙方辦事應益加提携將來困難消除時再議合併致提携方法大致爲將來有彼此相關之問題討論時雙方應將紀錄互換備查如有抗議或條陳除聯名送達北京英使外并送倫敦中國恊會又名流過滬開會歡迎概由兩會合辦商會爲正主席協會爲副主席 
[津浦路大刦案滬訊彙報]  
　　總商會代表之報告函本埠张商會代表董杏生君赴棗莊協同中外官紳營救臨城被難諸人已有詳細報告　 
到申于匪首變志不肯釋放被擄人等之故言之甚詳今將原文錄次「董君之第一報告」上海總商會先生台詧杏生承委赴臨城從事津浦刼車一案已於五月十三號抵棗莊田督曁中西各機關均在棗莊中興煤礦圩内專車辦事杏已會及山東會館之李遙岑君比時偕其遍謁各政界各機關已將探得確情長電上聞不意該電局人少電多擁擠延擱較郵猶慢诚恐貽誤乃轉由快郵附呈電即祈詧閱迅賜進行足紉公益李遙岑董杏生再所辦各物因此間中外各埠各機關團體均有是以我處必需如此方足昭著公允也合併聲明附電稿云臨城發電諒悉所查刼情已有端倪蓋抱子谷（即抱犢山）之匪乘隙行刼所有被擄中外旅客由匪分携至各山拘留每夜調換地點幸被擄中有楊琪山者乃淸楊士驤侄匪中有楊舊部識之特另優待經揚勸宜釋婦孺積極投誠匪諾爰將中外婦孺盡釋尙有西婦一人留者因不忍離夫也現查在山之西人尙有十五華人之在山因無信來且分覊各山一時尙無確訊已有人往調查現由温世珍交涉使偕安迪生顧問入巢初次匪求撤抱子欲之圍田督因保全中外生命已於昨日令撤今日温安復入山夜間田督當有良好解决匪意不信政界須外人及本地土著紳董有切實保證即全體均釋並無需索票費二百萬之說只求生路而已田督均曲從之並有魯交涉使馮孔懷君襄辦大約數日内可以蕆事胡蘭生君之子及穆律師今晚可望出險電到速辦線毯百條毛巾二晨麵包食物不計茶葉數十磅飛速專寄棗莊田督駐處用滬會名義由杏親送入山交其頭目分給被難者餘後信詳董元「董君之第二報告」十四日函元昨日專寄快信諒可達覽信中詳情確無訛誤乃今有温安（温世珍安迪生）回來宗旨似又更變蓋因當時未撤兵以前則各匪各山會商不易故一方面之匪似乎容易磋商迨兵撤後食水已得匪遂自由會議據云匪共五山匪之總首領爲孫桂扶極願議和不致另生枝節詎料其餘四山之匪如孫美瑤等皆意氣横暴以爲已酿成如此　 
大案何得即憑少數保證遽釋重擄當時衝突幾至同室操戈故原定是日放回之人仍舊中止茲復由兗州韓主敎（匪中多彼之敎民）偕同德醫入山與其再議一面政府（交長田督等）及團體等訪請土著李麟閣等出而調處現正進行容再續詳頃查得山中所有短途旅客均已全放惟長途客（如滬往京津者）則全未放現在分居於五山之中調查四山約八十餘人尙有一山　 
不知多少聞已由匪派所擄之金陵學校生二人鈔錄被擄之華人名單大約不久可知西人則尙有十六人内有女西人一名即昨信所謂不忍離夫者分居四處西人以二華人爲繙譯中以某銀行之洪姓爲繙譯之首胡蘭生姪亦在此列惟聞穆安素病頗凶然擄由山回首云見穆處由匪飭四十小匪爲其揉脚似尙安泰云云山中被擄者均無恙惟皆患脚傷耳先時官軍未撤時斷水汲均所飲汚濁及兵退水便已照飲如常杏生因各處皆有饋送入山所以電請辦物今聞山中無茶米迫不及待只得先在棗莊辦米數石茶葉數斤已經送入山中先濟燃急一俟滬到齊再續分送入山以盡義務免落人後也滬上被擄家屬如有探訪之人望即飛速來函即可擄查以復遲恐杏生難以在此久候此信隨聞草錄以就快郵稍遲即誤期匆匆書此即頌公祺董杏生謹啓五月十四日 
　　被難華人之調查總商會昨又接董杏生來電報告臨城被擄華人姓名云上海總商會鑒馬少周毫縣李榮順長沙鄭熾香山曹星洲無錫莊澤軒嘉興張華軒永平吳貢甫天津劉恩甫濟南史仲修東昌笪寳齋鎭江王守密旌德張繩祖蘇州顧克斌江浦洪錫祁婺源張華美車員王有訓即墨焦子琴濟南許女士上海秦以廊秦剡沈某某天福車員尹華農上海胡毓菘天津郭鴻逵濟南王書棠徐州周金山建水二七人係在北莊調查餘容續報江馬張王董李删 
　　滬商界接濟物品總商會前日接董杏生君電云「總商會鑒速辦線毯百條毛巾二百興華麵二百盒茶葉五十磅飛寄棗莊立待送山接濟杏」總商會接電後先電覆董君云「棗莊探投上海總商會代表董杏生李遙岑君電悉物品辦就篠日（十七）照寄華人被擄人數姓名籍貫祈確探飛示並與當軸切商善後及營救方法務令中西人民一律辦法總商會練」一面即分函先施永安泰豐興華等各公司及三友實業社請爲捐助當經接到三友實業社復函慨允捐助三角牌毛巾二百條接得又先施之綫毯·興華之麵粉·各若干昨晚已由該會交由滬寗路局轉運前往矣 
　　法領事電運物品自津浦路發生擄刦中西乘客後本埠意法各國領事已紛紛北上調查營救昨日法總領事署接副領事克來奔君來電云現各國領事齊集棗莊會同中國官廳代表籌商進行現需用打字機多付希速寄應用領事署接電後已電寗車務處即日裝運北上云 
　　穆安素可望釋出仁記路事務所接小穆安素自棗莊來電穆氏經德醫百那利診治後完全痊可至前往探視者可逕向匪窟慰視不加阻止現須俟匪首提出三條件角决後穆氏即可出險又據昨電云至遲在二十日左右小穆安素可偕穆氏返滬 
　　洪錫麒平安消息復旦大學敎授洪錫麒博士因事北上在臨城亦被擄去據洪博士之友唐君云洪夫人已携欵三萬至臨城贖救昨據來電謂洪君身體安適不日即要釋出云云 
　　愛多亞路商聯會之主張愛多亞路商界聯合會昨爲津浦路案致各團體公函云敬啓者自津浦路大刦案發生後中外共憤紛紛開會主張歧異莫衷一是據外人被拘釋出者言此輩多係僑法華工不得已而出此下策查臨城匪黨多係魯籍與軍閥義屬同鄕去歲華工要求在青島膠濟路做工當道置諸不顧因此憤恨在心希圖報復致有此案發生本會以爲匪類大半係經濟壓廹迫非甘心爲匪現在被拘中外人士旣無完全釋放消息最善莫如將私產贖回勸匪爲工一·可不損外交上之信用二·對國家財政上不發生影響區區之意尙希亮察上海愛多亞路商界聯合會謹啓 
　　南京路商聯會之討論地京路商界聯合會昨日（十六）下午四時舉行臨時職員會議討論臨城刦案事到者寳城·中華·同春新·裕昌祥等代表十二人副會長余華龍主席議决案情如下㈠議臨城巨刦案首由主席報告此案之經過王廉方費吉莊等相繼發言均謂此次巨變咎在在職軍官惟中西車客同時被擄不應偏重外人而置中國綁票生命於不顧議决由文書科致電國務院請其從速將中西被難車客同時設法救援出險並嚴懲怠職各軍官㈡議納稅華人會改選理事案議决請各職員調查符合資格之被選人名單以便下屆會議時提出㈢議增加月捐案議决請各會員商店自本月份起酌量增加並分函各店經理說明本會會務擴充需費浩繁之情形議畢旋即散會 
[遠東運動會要訊十三日出發之華選手抵日]  
　　葛雷博士率領之中華選手四十人委員十三人新聞記者一人於十六日午前七時半乘加茂丸抵日本神户先到之中華選手·及日·菲兩國選手·日本體育協會職員在神華人等均埠歡迎各選手氣勢頗盛登岸後即赴中華會館之華人歡迎會葛雷博士語記者云「預賽時成績甚佳頗有相當之自信力各選手亦必盡务奮鬭以期勝利云」（日本電報通訊社電） 
齊集於神户中國選手等本日下午三時半在梅田站現其雄姿當分乘汽車五十輛車上飾以中日兩國國旗於來道市民歡呼聲裏達市廳前廣塲豫先在該處佇候之羣衆同時揮中日小國旗高呼萬歲表示歡迎中國選手等立於車上報之此間有兩國代表之交歡頗呈友誼橫溢之國際的盛况中國選手等自此繞行市内遂赴運動塲在是時亦受熱誠之歡迎於各種設備亦頗滿意其後乃各入宿舍休息（東方通信社電） 
[美公使昨晚北上]  
　　駐京美國公使舒爾曼氏已於昨日（十六日）晚乘滬寗路花車掛在十一點三十分鐘開行之夜班快車赴寗即日轉乘津浦專車返京昨晚滬上軍政界到站歡送者美總領事克銀漢君·交涉署陳震東·楊小堂等及陸軍一排·警廳軍樂隊均排在月台上歡送 
[美公使在約翰大學之演講]  
　　駐京美公使舒爾曼氏於昨日上午十時至聖馰約翰大學參觀該校童子軍先在校門前迎迓由卜舫濟校長與其夫人招待十一時在同門廳演講聽者七百餘人卜校長首先報告略謂舒爾曼博士名播世界無庸贅述即言其所受之名譽學位亦須費數分鐘之光陰彼曾任康乃爾大學校長二十八年厥後出使希臘來華爲美公使亦已二年本校與康乃爾大學極有關係蓋敎員有來自康乃爾大學者學生亦有往該校肄業者故博士來校演講吾人不勝歡迎至博士爲何如人吾可告諸君彼乃哲學家亦爲政治家云云繼舒爾曼起而演說曰余今日來校深爲欣幸諸君在此肄業以求高等敎育實爲有幸福之人中國經書頗有價値余亦研究之惟中國之舊敎育注重記憶不切實用故學生絶少自動力余之言此並非謂中國學生皆無能力也在康乃爾大學任哲學二十五年之敎授嘗謂彼所敎之學生中最有能力者莫若中國文化運動領袖胡適由此可知中國學者非無能力者也但學生祗能記憶而不善自動實屬無用如學生學習數學例先由敎員告以各種法則厥後自行解析問題此種自動之時最爲緊要惜中國之舊敎育乃不敎學生自動而尙記憶也至令日挽救中國貧弱之法須有二種人物一爲企業家二爲敎育領袖此外又必有一種政治家若輩并不必佔有政治位置僅需在社會製造民意以監督政府如此即足致國家於强盛矣在座諸君在此時期大有發展機會願奮力進行云 
[丁槐約期會晤唐少川郭勸北上]  
　　北京政府特派兩廣慰問使入居上海之丁槐氏因唐少川由粤來滬特於日昨往訪因唐氏行裝甫卸故未獲見現丁已專函唐氏請其約期會晤聞丁氏此次晤唐之目的除因私誼談話外尙奉有北京政府之意旨敦勸唐氏北上云 
 
 
 

Page 14

 
 
第一萬八千零三十九號;中華民國十二年 西曆一千九百二十三年五月十七號
星期四 * *[總商會歡迎美公使紀]  
　　本埠總商會於昨日下午五時設筵歡迎駐京美公使休門博士方椒伯主席謝福生·許建屏·蔣桐蓀·張　云·爲招待先由主席致歡迎辭謝福生翻譯美使繼起演說張籋雲翻譯末由謝福生致辭七時散會茲將詳情分誌如下 
　　主席之歡迎辭休門博士曁諸位先生本日下午同人等歡迎美政府駐華公使休門博士曷勝榮幸休公使在華時期踓不甚久然與吾人相叙此係第三次其見厚甚矣且本日歡迎之會惠臨諸公均係美國官商之領袖平日間與敝商會及我全體華人友好關係足徵中美合作之成功此固休公使所懸懸於心者也休公使在未蒞華人之前美國敎育界之事業久已著稱聲望隆重任康乃爾大學校長凡二十八年對於各國學子以一視同仁之精神施普及之敎育致該大學擅全球無上之聲譽今日之著名人物處要津掌大權而昔日即該校之學生受休博士之陶鎔者不知凡幾此項人物之中我華人亦得叨占一席以其所受之學識展布於國内外者頗不乏人是則休博士雖從事敎育而於世界政治之建設事業實具重大之勢力桃李三千不讓先賢占美也休公使之駐華雖爲美國僑民利益之保護人然以其品性宗旨不徒於此種利益得完全之保障實於中美之合作有實地之進步俾此兩國人民以諒解同情爲基礎交誼敦睦爲維繫而互相聯絡似此則雖有隔閡亦不足發生誤會而影響感情貴公使在中國各處游歷旣可以與各地領事互相接近又可以直接調查各埠之政治經濟狀况藉知中國之實在情形以便報告與貴國朝野更可以乘此機會將貴國之實在情形使敝國上下曉然無餘誠一舉而三善備焉㈣中國當此過渡時代欲使一切政治均就軌道無異逆水行舟驅車登山目前最要之圖莫過於速謀和平統一整理國内財政然欲達此目的非由全國人民以百折不回之毅力不憚犧牲之精神奮發進行難期奏效所幸我商人現已覺悟當此危急震撼之秋應羣策羣力以期政治修明共登袵席貴公使對於吾中國社會國家之幸福殷殷關注不特敝商會感銘於心即全國人民亦莫不欽佩也㈤鄙人尙人一事應報告諸公者此次臨城之案發生以來全國震動中美感情素爲郭睦對於貴國人士受此驚恐尤深系念今雖尙有被拘者想不日即可全數出險敝會正在設法督促政府擔任將來保證安全之計劃今特在貴公使前表示我國人抱歉懸念之誠意今維請諸君共進一觴恭祝休門公使政躬康健諸凡如意並祝中美兩國萬歲 
　　休門君之演辭休門君起立致辭云會長諸君今日鄙人先須道謝寵邀到此之盛意鄙人到華後已遊歷各處備受當地貴國人士之招待因得與貴國人士接洽並得與貴國個人往還接觸機會愈多余益知貴國人士歡迎之熱誠余在貴國朋友實不可勝數我中美人士苟得多交接之機會則感情理易融協益能得相互諒解之效貴會宗旨在振興商務敝國商會亦同其宗旨至欲商務之發達必賴和平與秩序貴國因政治擾亂之故故商務不能發展余得稅務司之報告就四月來之統計觀之貴國商務實趨衰落各國商民均有共同之習慣即不干政治而中國尤甚此實大誤蓋政治即國家之事苟商人能盡力於責任則政治必可淸明故余意必商民能多盡力於政治則其國政治乃屬有望中國向重視商業故商人尤努力政治以中國現狀不僅妨碍商業且因是而足妨碍國際間之情誼華人受害將十百倍於外人譬如去歲豫省之事外人被刧者十餘人而華人到處受刧又何止此十餘故即就臨城事件而論外人受害仍遠不若華人之甚今欲求救濟之法舍建設一强有力之政府能爲民衆共仰外别無他法必中國能統一則裁兵亦可辦且余能料此時中國非惟不慮窮乏且有餘力以償外債鄙人爲外人本不宜干預貴國政治問題惟以友誼向諸君勸告二事㈠勿拘在商言商不問政治之惡習因商業實即包含於政治之内㈡余深信貴國商人能以實力建設一强有力之政府不僅足以拯救中國現狀且確能增進中國自古之榮譽謹舉觴祝中國未來商人建設政府之成功 
　　休門君之小史謝福生君報告休門君之小史云休門君十歲時爲一生長村落之兒童十七歲在村肆爲職員年薪僅美金三十元十八歲進中學即自籌學費夜爲人司簿記即以所入充學費至二十歲考入坎拿大之倫敦大學因學業優長得爲免費生至二十五歲在NovaScatia之Arcadia學校爲哲學敎授至三十八歲爲康乃爾大學校長至四十四歲美前總統McKinley派其爲菲律濱專使謝并說明此項歷史係得自美國成功人傳(HowTheySucceeded)一書中復謂余殊服譍彼爲一自食其力而不依賴他人者使中國而得多數如休門公使之國民則前途正多希望中國改革伊始紛擾之象不久便可過去然亦不可以此而過於樂觀吾國應以美國過去之經騐爲鑒以創造一切則中國亦得成一成功之國家實受西半球模範國之賜云 
　　與會者之人名休門公使·美總領事克銀漢·美按察使羅平吉·美商務參贊霍安脫·美商會會長大來·美國協會會長斐特來·Mr·W·A·Burns·Mr·Loonard 
Everett·陳良玉·方椒伯·孫仲英·袁近初·穆藕初·雷炳林島崖琴·駱乾伯·嚴諤聲·董檀甫·馮少山·勞敬修·聞蘭亭·石運乾·徐乾麟·王一亭·孫籌成·謝蘅牕·嚴愼予·趙晋卿·張簫雲·朱吟江·傳筱庵·徐冠南·邵爾康·許建屏·張振遠·謝福生·朱賡石·蔣桐蓀范敬五·項如松等 
[航業要訊]  
　　巨欵運津昨得確訊本埠華商銀行有現洋五十五萬元分裝一百十箱於今晨委托某英輪運赴天津提卸用途未詳 
　　要人北上孫寳琦督辦昨已由滬乘輪赴天津且近來自津浦車在城發生大刼案後連日上海方面往京津及南滿間之旅客均生戒心咸不敢冒昩乘車致近數天中上海開赴北洋及大連灣青島各地之商輪旅客甚多爭先恐後紛紛改趁輸船各航輪之搭客營業大佳而南滿公司甚至各船不敷客乘連日退票之客甚夥此誠特殊情形也 
　　美輪消息提督公司之麥堅尼號由西雅圖來申准十九日到滬昨來電云船内有美郵件一千七百五十三袋上海及港斐三埠之貨一千九百七十五噸木材五萬五千尺卸滬船泊中棧至二十一日赴港又巴馬那號由美來申將於六月十日到此裝有美木二百八十萬尺福州及南洋貨一千七百噸云又大阪之西雅圖來滬輪夏威夷丸此次到滬裝到小麥粉九萬七千包又往小呂宋者二千包香烟一千九百七十三箱云 
　　航務雜訊天祥經理之東美輪公司今有一新輪從紐約開來將於二十日到申名曰瑪拿特那乞號來滬貨以電料機器香烟等爲多又維昌洋行之蘇門搭臘號由瑞典來華昨得來電八日過星嘉坡十九日可至上海來貨以洋紙爲多又招商之泰順輪迄無來電又該局接汕頭來訊謂汕頭電報不通一切改用快函遞滬云 
[中外水脚票價之新消息]  
　　運歐之新貨率本埠平準洋行現通告在會二十家輪公司謂上海運赴歐洲各地之水脚表中現須增加新名目數種即日實行因此項新貨品雖非繁物但中國亦有出品輸入歐洲各地也所訂運章查報如後 
　　（貸名）　　（量數）　　（無佣價）　　（有佣價） 
　　廢絲　　每一噸　　五四先令　　六○先令 
　　礦鉛　　二千四百磅　　五四　六○ 
　　黑鉛塊　　同量　　六八　　七五 
　　鋅塊　　二千四百磅　　四一先令　　四五先令 
　　黑鉛　　同量　　五四　　六○ 
　　昌興之檀島價木埠昌興輪船公司現得總行電報太平洋輪决添走檀香山一埠從十一月二十九日之亞細亞皇后爲始十二月二十七日之俄羅斯皇后號於十二月二十七日亦兼行是線該公司爲此特訂定檀香山之船價昨巳發寄到滬當經該公司宣佈如下 
　　（地别）　　（頭等價）　　（二等價）　　（合滬洋） 
　　至上海　二六九元　四九六元○　一六○元　二九五元○ 
　　至香港　三○○元　五五四元　　一七五元　三二三元　　 
　　至長崎　二五七元　四七四元　　一四九元　二七五元 
　　至橫濱　二二六元　四一七元　　一三三元　二四五元○ 
　　至神户　二三七元　四三七元　　一三九元　二五六元○ 
　　至於從溫哥武至檀香山頭等爲美金一百二十五元二等爲九十元又檀香山往小呂宋頭等美金三百元二等不售滬洋以昨價一元八角四分五合計其實行期須在將開行此埠之時也 
　　避署地之票價本埠通濟隆經售各地車輪票現當避署期將屆該行又將莫干山價及北戴河價訂定均以車行者兼售來還票莫干山之來還票以九月底爲度北戴河以十月三十日止統以本月起開始發售計從滬往莫干山單程頭等售十二元四角五分來還票二十三元四角二等十元一角五分來還十九元四角往北戴河之頭等價七十九元四角五分來還票一百三十元五角二等四十六元二角五分來還票七十四元六角又往日本日光者除本埠至橫濱頭等八十四元外另外車費七元八角八分日金二等四十四元外另外加五元一角七分之車費云 
　　運美統艙油率近來桐油裝赴美國者甚多而時有統艙運去此間太平洋水脚公會中爲應商界需求計特添訂統艙油運美太平洋出口之新率已訂新率十一條於昨日分發在會各輪公司令其一體照新率裝運其中所規定者如統艙油裝美至少須六百噸起運每噸限重量二千磅即一百二萬磅起裝並須於二十四小時内裝齊倘有時間上之延誤或使輪船因而多停時刻則每一噸油須罰客家賠償損失費美金洋三角或因時間過久輪船公司得有退還不裝之權每噸現定美金八元且須經指定工程師到埠觀察如工程師認爲此油不能裝載者即使訂有合同亦可立作罷論而運費必須在裝載之時先付途中設有意外輪公司不負責任到目的地後限定立刻起貨第每天至少須卸六百噸誤時亦須按上項罰欵辦理云云故本埠各美輪公司於本日起一律照此新章辦理矣 
[滬台航輪總罷工之經過爲金淸船主請减刑]  
　　金淸輪航肇禍案經黃岩縣知事景崧訊審結束將該輪船主魏福林·賬房繆仲三·等人判處絞刑後航輪界均大起不平紛紛向當局呼籲請爲减刑嗣以當局並無减刑表示而執行絞刑之期已届於是寗波方面之内江輪船於星期日（十二）一律罷工本埠行駛滬台間之各輪得此消息後遂在滬應響公决於翌日（即十三）一律罷工計停泊於南市十六舖者共計新寳華·寳華·永安·永利·舟山·等五艘人數約計船主大副·二副生火·管事·艙面·等五百餘人當紛紛向由商輪公會集議僉謂如不達到减刑目的同人等願犧牲一切作長時間之罷工云云商輪公會見此羣衆憤激情形遂公電浙江省長及會稽道尹要求俯從輿情免處死刑迨至昨日上午十一時始由寗波方面拍來一電謂此事已由會稽道君調停當有减輕希望此間（寗波）各輪業於今日起照常開駛云云本埠五輪代表得電後遂宣告各海員於昨日下午一時起一律上工聞此二日中五輪罷工其損失當在二千金以上云又本埠三北公司得寗波商輪公電如下上海三北公司虞洽翁轉總商會·同鄕會·四明公所·鑒金淸輪失事船主賬房受黃岩縣死刑船員人人自危今日内港各輪一律罷工停駛本會勸解無效交通斷絶羣情惶駭乞速設法分電軍民兩長·高等審檢廳·立電黃岩縣撤消原判餘函詳寗波商輪公會卅 
[張克瑤來滬就醫訊]  
　　前魯軍第一混成旅旅長張克瑤於贛邊與蔡成勳發生意見與蔡部開戰其部下與蔡部有鄕誼反呈倒戈之象張知大事已去乃將印信交付部下團長雷某倉皇率親信百餘人入浙當離贛時左胸受傷即兼程來滬於昨入某醫院醫治形色甚爲憔悴隨身僅帶馬弁數人保衛甚嚴并化名某某惟恐人知聞所傷尙非重要越四五日即須出院離滬云 
[李根源由京南下籌辦蒙藏勸業債券]  
　　農商總長李根源爲接洽蒙藏勸業債券事十四日由京請假南下抵寗後與軍民長官有所接洽定今晚抵蘇不日來滬籌辦此項債券發行事宜云 
[岑西林致沈鴻英電滇粤軍攻破韶關抄獲電文之一]  
　　國聞通信社云此次滇粤聯軍攻破韶關抄獲各方面致沈鴻英函電多通内有岑西林致沈之電昨由滇軍總司令行營寄滬茲披露原文如下韶州飛送源潭沈總司令鑒開密漾電所示以九旅之衆分三路進攻羊城不難指日平定惟取粤易治粤較難當孫陳擾亂之後軍隊複雜金融混亂欲謀長治久安似應從切實籌措財源·整頓軍備入手前次台駕入粤爲刑勢所格未能完全自由布置殊爲可惜此次攻克廣州各財政機關務請預先物色可靠人材届時派委切實整理以立基礎自爲至要造幣廠長一席運用外國金融輔助粤省財政尤關緊要廣兒留學美日多年以之承乏其間似能稱職煊當責其極力助兄尊意爲然請於大駕入城時一面先命廣兒入廠籌劃一面電請中央正式任命俾專責成並盼示覆春煊勘 
[川局之滬訊熊克武戰勝鄧陳兩師之密報]  
　　日前本埠川商得重慶七號電云一軍與賴心輝·石青揚·各部聯合組織衛川軍公推熊克武爲總司令於二號攻克簡陽於六號攻克成者等語當以重慶與成都隔絶確否尙待證明昨日川代表得熊克武文日密電文曰魚日（六號）將鄧（錫侯）·陳（國棟）·兩師及陳邊軍（遐齡）·唐廷牧等部隊擊破敵人分三路潰退已不成軍武與青揚於今午（十二日）抵省（下略）克武文 
[杜錫珪槍斃林春山之續聞]  
　　國聞通信社云海軍總司令杜錫珪槍决林春山事已誌昨報茲再確切調查事實詳述如下四月十二日杜錫珪親到草鞋峽湖鵬艇上與該艇長張兆宣及大車邱某領港某等同回司令部當日該艇之二車林春山在第一賓館與朋友打牌尙未畢局忽司令部差人召林云總司令有急事相商林遂到司令部張兆宣即發令將林縳住杜問汝欲將艇逃赴上海有是事否林答無某領港遂證明云汝以五百元運動我已先交一百元尙有四百元允到申再給林欲分辯杜即令推去槍决張令以布朦林面力擁而出林大聲呼曰容我向杜總司令說兩可話左右不許林不肯行因是即在某學校門首槍决云聞張兆宣係四川人前在湖口時與林屢不相愜久存去林之心今者林死未有證據死非其罪於是長江閩籍海軍大抱不平杜錫珪慮有變動故特别戒嚴更因海軍軍餉未發僅有伙食故令艦員水手均不得上陸而南京日來亦大有戒嚴氣象云 
[湯節之由蘇解滬之波折經過法租界被帶入捕房在法公堂又被人控]  
　　前商報館經理湯節之現蔡根元延農復律師代表投法公堂控伊不付支票洋八千餘元求追適湯因席上珍自縊案牽涉經上海地方　訊明判處徒刑不服至蘇州高等檢察廳上訴奉令發回原上海審衙門覆審爰於前日由蘇州高等廳派法警王和章詠桂兩人將湯加上刑具押解來滬經過法租界事爲法捕房探目程子卿查見以法警押解人犯經過租界並未向捕房知照有違章程故此帶入捕房諭令法警退去昨將湯解送法公廨經聶讞員會同法正領事德君升坐刑庭先據捕頭上堂稟明法警違章情形詰之法警王和章詠桂同稱我等實不知租界章程以後遵章辦理等語繼由原告蔡根地所延律師稱被告湯節之前付原告廣東銀行八千餘元之支票一紙屆期往收無着請求訊追湯節之延辣福郎侓師代辯一切中西讞員得供會商之下判湯暫押法捕房聽候查明原告蔡根元控欠欵案是否歸本公廨受理再行核奪 
　　又一訪函云女子席上珍自縊斃命案内牽涉之前商報館總理湯節之曾由上海地方廳判决湯詐欺罪監禁三年湯不服上訴駁斥仍照原判嗣又不服提起上告春諭將湯並全案卷宗申送蘇州高等廳審理去後旋經高等廳開庭覆審一過於前日備文派法警章詠桂王和二名將湯押乘火車來滬着發回上海地方重行審理是日下午二點四十五分鐘火車到滬章王兩警並不遵章照會英法兩捕房派捕護解經過租界在車站即雇黃包車兵三輛押解往南行經法租界西新橋街爲法包探程子卿查見以其違章上前將車扣留該法警所持之洋手拷一付亦被搜去遂併解嵩山路捕房當經捕頭諭飭將湯收押间王兩警着赴地方廳報告於次日投法公堂候示章王兩警即夤夜詣地方廳稟陳一切昨日下午經郭代檢察長備文委派司法警髭楊芝階·法警韓瑞生·王錫慶等帶同高等廳法警章詠桂·王和等同詣法公堂投文請將湯帶回檢廳歸案訊辦當由中西官會商之下以湯節之本公堂尙有别安須訊結後方可送還着該警長等返廳稟復可也午刻該警長等即據情具復其章王兩法警現尙在檢廳候示郭代廳長據復後於昨日午後電詳江蘇高等廳請示矣 
[淞埠局限拆市街草棚]  
　　吳淞西段市街本甚狹隘人口又多往往數間房屋居住數家擁擠情形一似上海一班小户商店或佔用街道或加搭草棚不一而足近有公民張志彬具函向埠局告發大街西市九十號鴻園茶社主汪同九十二號荳腐店主榮生在住屋後面搭建草棚祇圖微利不顧大局事關火政請加取締埠局當即派稽查員前往調查屬實即飭警局派警依限拆除聞以後埠局對於此等事須從嚴取締云 
[閩同鄕會集議調查日貨風潮]  
　　昨日下午四時旅滬福建同鄕會開臨時緊急會到者二十餘人沈次裳主席陳壽凡報告云今日緊急會是因三山會館董事會來函請求謹將原函報告「敬啓者連日據福州各商來函稱學生調查劣貨不論歐美洋貨及 
國貨任意搗毁焚燒騷擾不堪如此影響自治前途甚大務請貴會迅籌辦法挽救云云」林承基林常明林頴牟等相繼報告云此回抵制日貨全國一致福州亦是商人自動的而學生調查商店亦未拒絶但有他國貨亦被强認爲日貨一並被焚此種舉動已欠公充况有擁衆勒罰舉槍恫嚇之宣傳此等舉動直是自殺本會常籌一公允之辦法史家麟·邵立耑·等主張電告褔州各團體聯合組織市民大會如上海市民大會公同合籌辦法各幹事討論甚久結果㈠電薩省長阻止燥率行動㈡電商會聯合衆商自行認眞抵制㈢電學生會勸告愼重調查文明舉動一面另函詳述辦法五時散會 
[宜昌檢查日貨風潮續聞日砲艦未到沙市] 　　 
　　國聞通信社云前日宜昌方面因學生檢查日貨與日本輪船大元丸衝突致停泊宜昌之日本砲艦水兵止岸倮護日商等情已見昨報茲據續訊此事業已平息至外人傳稱沙市有日兵槍傷學生之說訽之本埠日本負責任之官署均行否認謂大元丸係十一日過沙市十二日到宜昌者沙市并無日本砲艦自不應有水兵登岸傷人之事實云 
[商總聯會對日運動訊各地特派員之出發] 　　 
　　各路商界總聯合會（江西路六十號）昨接湖南特派員易佑齡電稱長沙對於經濟絶交一事形勢極爲嚴重現遵照本總會宗旨積極進行所有本總會之印刷品遵即分送各界公團但宣傳責任一人實難普遍擬請總會再添派代表一人共同辦理即請長沙縣農會幹事徐定甫擔任本會特派員之職聯絡湘潭常德各巨埠以期全省一致實行經濟絶交云云聞總會接電後已由到會議董討論覆電允可并添派鳳岐山赴安慶·劉玉康赴蘇州·韓夑安奚赴江陰·爲宣傳員已一律起程云上海各路商界總聯合會昨爲調查日貨事致各路分會公函云逕啓者本會前以調查劣貨存數亟宜積極進行業經函達貴會請將貴路其有商號若干開示到會俾可按數送上調查劣貨存數報告表以便調查塡報之用時隔數日未承賜覆現在時機緊廹各省埠對於此事多已積極進行成效大著吾上海商界執心素著何甘獨居人後以貽虎頭蛇尾之誚用是遵照前日本會議决案送上調查劣貨存數報告表若干張務乞貴會諸君不亂辭勞怨竭力進行迅將是項報告表分發各商號認眞勸告務將所存劣貨數目依式詳細塡明以示决心而便考查一俟調查完竣即請尅日彙交本會再候公决辦法云去 
[杭學生監察私運日貨之滬聞]  
　　滬杭甬鐵路各轉運公司於對日問題曾經集議拒運劣貨並派專員分赴各站從事憸查惟劣貨種類繁多頗難識别難免改頭換面朦運出省故於昨日函請杭州學生會選派熟諳劣貨之學生逐日分赴杭段各站認眞監察俾得協助茲聞杭州學生會已選派學生多人分往閘口·南星·拱宸·城站·四處認眞查察火車運貨到站倘有日貨夾帶朦運在内者一經察出立即扣留交會核辦又聞拱宸江干兩處水道亦有學生監察以淸日貨之來源云 
[東莊洋貨公所宣言實行抵貨]  
　　本埠東莊洋貨公所向來買賣日貨爲數頗巨自各團體議决經濟絶交後聞已撤回坐莊停辦日貨昨日該公所并發表宣言云逕啓者此次對日外交一案迭接各團體來函當經分别函復通知勸告外並將總商商會通告及經濟絶交計劃大網分送各號察照在案查吾業於對日抵制一事歷次所受影響之痛苦當較他業爲尤甚幸吾同業根本覺悟知非振興實業提倡國貨决難持久圖存故自初次風潮發生之後即以創辦工廠推銷國貨爲己任數年以來成效卓著日用出品日見增多凡此成績不特足以證明吾業對日抵制不遺餘力之决心而亦足以表示同業提倡國貨根本改革之精神至於此次對日經濟絶交辦法業經各團體公同議决通電全國一致實行關係國家前途尤爲重要凡吾同業際此風潮鼓盪民氣激昻之時除業已分電駐日莊客停止辦貨外自當本諸良心一致行動然尤當保持以前堅决之精神而謀克達最後勝利之目的務望各號互相策勵竭其全力從事於工廠製造方面凡屬日用雜貨一類其已經製造者研究精進而擴充之其尙無出品者設法仿造而替代之庶幾國貨得以日臻美備劣貨得以逐漸絶跡務以互助之精神努力前進以盡天職則不獨爲國爭光抑亦同業之榮焉特此通告即希查照注意切實辦理是所厚望云云 
[日海軍艦急於竣工因中國時局不靖之故] 　　 
　　日本駐華海軍第一遣外艦隊向有軍艦六艘分駐長江上下游各重要商埠前該國海軍省因中國政局不靖各地僑民頗多不安原有各艦實屬不敷應用特令本埠楊樹浦東華造船所建造内河砲艦保津·比良·勢多堅田·等四艘前二艘早竣工分駛漢口各處保護後二艦尙在建造之中昨聞駐滬武官因宜昌等處形勢嚴重特令該所趕速建造現僱用工人五百餘人日夜工作預定今年九月中旬即可竣工云 
[納稅華人會函催塡報調查單]  
　　上海公共租界納稅華人會茲因改選滿期理事分請總商會等代發調查書塡報等情曾誌各報連日總商會各業會員等大半均已塡報到會茲該會因限期已迫深恐尙有遺漏昨特分函界内各業團體催速塡報以資完備而便編造被選人民單其致前團體函云敬啓者本會選舉調查定期陽曆二十日爲截止之期前經本會將第三屆調查表式印送貴會請爲分發送交本會以便分别編造現在期限轉瞬已屆特再函達務望轉催貴會中有選舉資格者迅予塡報否則一經逾限或恐不及列表事關市民權利幸請鑒察云云 
[皖當道覆萬國拒土會電云已嚴飭各縣鏟除烟苗] 　　 
　　萬國拒土會因皖北毫縣等處烟苗充斥於前日致電該省督理馬聯甲·省長呂調元·禁烟大員劉朝望嚴飭所屬鏟除茲得覆電如下（馬電）萬國拒土會諸公鑒寒電誦悉皖北禁烟事已會同省長委員分途嚴禁如遇駐軍地點并令飭各營軍官輔助進行准電前因容再通令各營縣認眞鏟除母許留遺根株以副諄囑馬聯甲咸叩（呂電）萬國拒土會鑒寒電悉已迭電嚴飭五各縣知事會委查明嚴鏟茲接來電又加急轉飭令速查鏟務盡矣省長呂調元寒印（劉電）萬國拒土會鑒寒電敬悉查電訽各縣除前已咨請督理省長飭屬查禁外並已派員切實查勘仍迭次令飭各該縣知事嚴厲進行茲准前因當即電飭各該知事委員專從速再加搜查如有烟苗發生務即鏟除凈盡以除民害特此電復劉朝望删叩印 
　　尙有本埠新聞等轉入後頁 
 
 
 

Page 15

 
 
第一萬八千零三十九號;中華民國十二年 西曆一千九百二十三年五月十七號
星期四 * *本埠新聞二 
[租界附近買賣鴉片之調查]  
　　公共租界總巡近調查租界内及附近各區買賣鴉片情形繕具報告提交工部局今已分發各議董閱看矣 
[律師會預備招待各國調查員]  
　　華府會議議决各國派員調查吾國司法狀况决定於本年十月間來華司法部曾經訓令各省高等廳轉知各律師公會·各地方廳·曁各監獄官等早爲預備等情巳誌本報茲悉上海律師公會除擬屆時推舉熟悉各國文言之楊蔭杭·朱斯芾·巢堃·陳金鎔·楊國樞·等各會員爲招待外·一面上書北京法權討論會委員長張耀曾氏·商榷對於各園委員來華時預備談判收回領事裁判權之一切方法云 
[蔣家巷殺母案續誌]  
　　徐家匯蔣家巷老婦蔣馬氏被親子蔣福耕違忤行兇叉住咽喉致斃由保報請地檢廳派員騐明即將逆子帶廳判押已紀昨報昨日午後經郭代廳長及楊檢察官提福耕研訊據供年二十二歲前在某學校讀書離校後一直在家民父於我襁褓時已經病故此次母親因缺少田單向民根究欲將我訓責不料其跌仆氣閉而死民不敢行兇違忤問官曰爾母之傷已經騐明不必狡賴如實供尙可寬宥蔣供仍支吾問官判還押聽候再訊 
[第二師範添辦專修科消息養成初級中學師資] 　 
　　江蘇省立第二師範學校近奉省公署訓令略謂查本省敎育狀况初級中學以上師資缺乏應於省立師範學校附設專修科養成師資俾將來各縣擴充中學校時得有專門人材充任敎員等因賈校長奉令後定於本年下半年八月間開學時起就校内附設專修科實行開辦男女兼收以廣人材業已擬就專修科學則及招生簡章分送各公團請爲保送學生赴校肄業茲將此項規則照錄如左 
　　江蘇省立第二師範學校附設專家修科學則「第一條」本省爲補充初級中學師資起見依部頒學校系統改革令二十六條特於本校附設專條科以資養成「第二條」專科修業年限定爲二年「第三條」專科學額每年招收百人男女兼收「第四條」專科入學資格以畢業師範學校本科或高級中學者爲限「第五條」專科分文·史·地·及數·理·化博物兩部本校專科以文·史·地爲主「第六條」文·史·地專科分國文·史·地及英文兩系各系學校司分通習科·專習科·及選習科三類其每週敎學次數及每年應得學分另有定表「第七條」專科生寄宿校内在修業期間無故不得假出或缺課（女生宿舍另外）「第八條」專科生每學期因病事缺課時間逾該學期規定敎學時間四分之一者不得進級或畢業「第九條」操行體格另行考查不列入學分計算「第十條」專科生犯左列之一校長得命其退學其因特别事故自請退學者須得校長之許可（一）身體　弱難期成就者（一）學業成續過劣者（一）心性不良不宜於敎職者「第十一條」學膳費一概免繳但外省學生須納膳費每月五元「第十二條」專科生入學須納保證金三十元於畢業時退還「第十三條」專科生每學期須預繳書籍義用品費十二元有餘發還不足補繳「第十四條」專科生因第十條事故退學應令繳還學膳費（外省學生須償還學費）及雜費膳費每月五元學費每月三元雜費每月二元每年以十個月計「第十五條」專科生畢業後服務期限另定之「第十六條」本學則祗舉大網其他一切施行細則除别有規定外悉依本校校章辦理（附招生簡則）（一）名額一百人男女兼收（一）資格備具下列資格之一者皆可與試一師範學校本科畢業一高級中學畢業一舊制中學畢業後曾在大學預科或高等專門學校修業一年以上者（一）試期民國十二年八月一日（一）試騐科目除面試及檢查體格并試驗國文數學外入國文史地系者加試中外歷史·地理入英文系者如試英文讀本·文法·作文·會話（一）納費學膳費一槪免收但須繳下列各費一保證金凡志願與試者須各預繳五元不及格退還及格者於入學時再繳足二十五元一雜費凡試騐及格者須於入學時各繳書籍講義用品費十元有餘發還不足補繳（一）報名手續凡志願與試者須由各縣敎育行政機關或畢業學校校長保送並附繳最近四寸半身相片及畢業證書（修業大學預科或高等專門學校者並須繳騐修業證明書） 
[全國基督敎協進會年會閉會]  
　　全國基督敎協進會此次開第一届年會出席者中西會員共八十餘人均來自全國各省即遠至四川·雲南亦均有代表到會此外更有英美等國宣敎會本部代表出席會期間除協進會會長余日章博士·美公使休門·等名人演說外各項聚會專事商榷實際上全國各敎會應如何服務社會就中在精神一面與事務一面有足記者茲略述如下（一）敎會中歷來中國人倚恃西宣敎師之情形已一變而爲中西信徒實際上之合作更有諸項責任已完全由中國人擔負（二）敎會事業之重心素來彙中於城市本届本會爲全國敎會所劃之新張本爲犧牲大城市事業而趨重於農村小城市之工作（三）對於社會服務範圍内已决定專注重反對鴉片惡魔之捲土重來並已電請前英使朱爾典及國際聯盟於國際一面與以實力改正各國鴉片與嗎啡之輸入國内云云（四）所有本年内急待進行各事均經會衆詳加討論後交由特别委員再加考慮並造成各項議案計前後共三十餘件各已由各敎會之全國機關加以承認又議决各案各敎會將取一致之進行以收全國各敎會聯合之實效云云 
[宋漢章病之昨訊喉疾轉輕腦病加重]  
　　總商會會長宋漢章君前曾因病請假茲悉日來宋君喉疾雖略爲減輕然因思慮過度忽患神經衰弱症勢頗劇烈云 
[美人被控圖售手槍案]  
　　字林報云公共租界捕房近探悉禮查旅館美人魯加斯氏與其他西人若干兜售手槍乃於星期一日派華人譯員至該旅館晤魯氏及其他二西人佯作買客約魯等於午後三時在一品香旅館會晤魯等謂將携様到館並稱無論多少皆可供給屆時魯等果至與捕房譯員入私室會談出手槍一枝索價五十元由另一華人購妥携出即交與西捕吉文斯氏吉乃入室將魯拘獲另二西人一爲西班牙人一爲匈牙利人開具姓名住址後由西捕釋放當將魯氏押至總捕房然後解送美事署控以違禁私携武器希圖售與華人罪昨由美領事署警務公堂開審魯氏否認一切且謂渠至一品香乃託友覔事云云當由堂上諭存美金五百元保釋擇期續審 
[絲繭公所電浙請取消新繭捐]  
　　本埠絲繭總公所近接華洋絲繭商來函反對浙屬新昌嵊縣兩知事抽收特别繭捐該公所特於昨日急電浙省軍民長官文曰杭州慮督辦張省鈞鑒新嵊產繭不辦則鄕民損失太鉅旣辦則匪勢蔓延可虞前奉鈞誨回滬勸導廠商依舊進行詎知新昌知事陳伯騶·嵊縣知事廖維剛·不諳向章不恤商艱朦呈鈞座抽收特别繭捐貨價一元抽捐一分名爲買賣各半實則鄕民加入繭價仍歸繭商獨力擔負比照向章超過三成以上羣情惶駭函電紛馳僉稱商民一體反對何致有贊成之舉各等語伏查洋商遵照條約分赴内地採辦鮮繭原收繭捐非常愼重責成行主繳納免致遺漏而捐從貨產勢必加重成本况浙省產繭最早近年以捐稅太重產額不及江蘇遠甚夙稔鈞座體恤商艱維持土貨可否電令陳廖兩知事速將新捐取消除此苛政如爲防務加捐更不能取之一業即有普通辦法亦宜預頒條例通告各商似此不先公布臨時强制執行無怪該繭商等來電誓矢不從情願停辦爲此電請鈞座伏祈俯念商民疾苦格外垂諒准予施行無任感戴絲繭總公所總理沈鏞等叩銑 
[反對江西抽收茶稅之部令]  
　　本埠茶業會館昨接農商部第五百二十七號訓令云前據該會館電請將贛省出口箱茶免抽食物捐等情當經咨行財政部并批示在案茲准財政部復稱查此案前據該會館電請到部當以近年華茶貿易凋敝已極政府對於出洋箱茶業准豁免海關全稅及内地釐捐五成贛省現擬舉辦食物捐所有皖商過境箱茶在分别准免稅釐期内自應一律免征以示體䘏代電贛省長轉行財政廳遵辦在案等因到部合亟令仰知照此令 
[郵局對於寄俄郵件之宣告]  
本埠郵務局宣稱封口之郵件寄往亞洲俄境者今將寄至赤塔寄往歐洲俄境者將寄至莫斯科今僅收寄尋常郵件掛號者寄到與否郵局不負責保險信不收寄信者須於信面批明赤塔或莫斯科字様 
[麗水告災電彙紀]  
　　浙江麗水縣又遭雹災警電迭報分紀如下（電一）華洋義振會鑒麗邑覃日下午三時狂風暴發雹雨又復交加屋瓦掀飛人避户外風向來自東北雹大如卵如拳約一小時之久天昏地慘號泣相聞再摘瓜稀民何托命所有袯災詳情已分查續布謹先電貢鈞聞伏維矜察麗水知事李鍾嶽叩鹽（電二）華洋義振會鑒吾邑覃日下午三時暴風突作繼以雨雹天地昏黑山川變色屋瓦不翼而飛茅舍不脛而走呼號之聲耳不忍聞屢災以後復遭此刦哀哀遺黎更將何堪伏希迅撥巨欸派員急振麗水縣議會·商會·農會·敎育會·叩鹽（電三）華洋義振會鹽麗邑元日又遭風雹風狂雹密約一小時近城二麥前遭雹災所留遺者此時穗斬凈盡城廂附郭牆坍瓦飛四鄕情形正在分查續報其他各縣亦專函往詢矣萬乞籌撥巨欵以資急振謹此電懇處支會王文彬·蘇若望·叩鹽（電四）華洋義振會鑒覃日下午三時雷電交馳風雹驟作天黑地昏木摧屋倒瓦掀飛麥飄散人傷畜斃秧茶豆麻摧折一光哀號之聲慘不忍聞迭遭奇災情形何堪籲請專撥巨欵急拯災黎麗水北場區鄕農會敎育會叩删 
[友華銀行滙市報告]  
　　昨日友華銀行滙市報告云十五日大條銀價近遠期均縮二五紐約銀價落至六角六分八七五倫敦紐約間滙價長至四元六角三分今日此間滙價掛牌悉照昨日未動市况平穏收盤穏定英鎊最低成交價五月份三先令二便士三七五六月份三先令二便士三一二五七月份三先令二便士二五美金成交最低價近遠期均七十四元二五收盤時英鎊售價五月份三先令二便士半六月份三先令二便士四三七五七月份三先令二便士三七五美金售價近遠期均七十四元三七五日金售價近遠期均六十六兩二五購價六十六兩一二五銀行滙票定價英鎊三先令三便士美金七十六元佛郎一千百四十枚昨日倫敦銀市印度購入中國售出收盤市况亦然 
[上海商業市况彙錄]  
　　金融 
　　昨日銀幣市價早午兩市皆爲七錢二分五厘二五與上日相同中國銀行賣出洋三十萬元價七錢二分五厘二五各錢莊裝去嘉與洋十五萬元又裝去湖州洋十萬元又裝去杭州洋二十萬元又裝去嘉善十萬元四月半期洋早市七錢二分六厘一二五又午市七錢二分六厘比前日大一二五銀拆早市價二錢二分午市一錢八分比前日大三分大英拆出二天期銀十萬兩息二錢又華比拆出五萬兩價期同上交通裝去南京大條三十九條中國裝去南京現銀十五萬兩 
　　昨晚上各銀行查倉庫存現銀二千二百二十八萬兩現洋四千一百○五萬元大條一千七百七十九條 
　　公債票 
　　昨公債市况依然趨好金融整六兩種均較前日收盤行市爲高津帮無所購買而同行又復抛出是以市面仍難望立定金　公債現貨開盤六十五元五角五分較前日跌五分後步高至五元七角至收盤時又回小五分結果與前日相同期貨市况亦與現貨相同五月份開盤六十五元八角較前日漲一角半後跌落一角收盤六十五元七角較前日計漲五分六月期六十五元二角五分收盤亦漲五分交易甚少七月期成交亦不多收盤六十五元三角整六行市較疲現貨開盤五十元零二角較跌一角五分交易極爲淸淡至收盤時行市略好至五十元零三角期貨五月份收盤五十元零四角較漲一角半六月期除息四十七元四角半較漲二角昨市交易極淸餘票整理七釐做開價五十二元七角償還短期八釐二十六元五角均屬平定云 
　　國内滙兌 
　　昨内滙行市除京津匯兌見跌外餘滙絶少變動惟烟台銀元邇因髮網市面發展故已見漲上京滙來電公砝跌五錢價計一千零五十四兩銀元一千零零二元半計跌一元津匯情形與京滙同計行化一千零六十二兩銀元千零零一元五角烟台銀元一千零五十二元較前日漲高八元此匯仍有續漲之勢此外滙價漢匯亦無變動計洋例一千零三十二兩錢銀元一千元餘滙宜昌宜平一千零三十六兩銀元一千零十五元九江南昌蚌埠蕪湖銀元各一千零零四元南京鎭江揚州銀元各一千零零一元蘇州銀元一千零零一元安慶温州徐州淸江銀元各一千零零五元無錫常州宜興常熟銀元各一千零零一元半南通杭州寗波銀元各一千零零二元嘉興湖州紹興餘姚銀元各一千零零二元蘭谿銀元一千零零四元半海門銀元一千零零四元福州厦門銀元各一千零十元奉天銀元各一千零十二元哈爾濱銀元一千零十四元均與前日行市相同云濟南青島滙市昨有來電價亦跌落濟南濟平一千零三十九兩計跌一兩銀元一千零零四元計跌一元青滙則均無變動云 
　　外幣 
　　昨錢業做開外幣現市交易雖淸然價因標金穏定市面頗爲沉滯各票價格大致較前日行市相差極少法郎漲四釐價爲一角二分四釐新加坡跌五釐價九角九分英金票交易極稀市價不動花旗票老頭票亦均略漲計花旗票買價一元八角二分五釐老頭票九角零八釐香港票跌一釐價一元零零八釐羅卜票則毫無交易市况呆滯異常云 
　　金市與滙價 
　　昨日（十六日）星期三係開七月份標金之期大條近遠期均縮二五六月份標金開盤三百二十兩零一錢小至三百十九兩六錢嗣即開出七月份價三百十九兩六錢先令揭曉弗動祗有新匯大半分德滙大一千馬克餘價均無更動是時六月份標金爲三百十九兩七錢七月份標金爲三百十九兩五錢掉期係空頭貼出一錢至二錢先令市况較上日收盤馬稍軟惟東匯及美匯相等銀行賣出七月份先令價三先令二便士二五買進三先令二辦士三七五又賣出七月份美滙價七十二元一二五買進七十二元三七五又賣出七月份東滙價六六半買進六六二五是時標金爲三百二十兩零二錢七月份三百二十兩之譜嗣後七月份先令賣價祗爲三先令二辦士一八七五買進三先令二辦士三一二五惟美東兩匯相等故其時人心極堅六月份標金繼漲至三百二十一兩二錢上月分漲至三百二十一兩斯時各滙市况相仿由大連帮買出少許致六月份標金略小至三百二十兩零七錢七月份小至三百二十兩零六錢旋又略回高數錢嗣因市况稍平銀行買出七月份先令價三先令二辦士三一二五買進三先令二辦士四三七五又賣出七月份美滙價七十二元二五買進七十二元半又賣出七月份東滙價六六三七五買進六六一二五而大連帮則抛出頗夥同業中亦有賣者所以六月份標金價跌至三百十九兩三錢七月份標金亦跌至三百十九兩一錢收盤掉期初時空頭貼出一錢後至三四錢在收盤則爲二錢午後六月份標金已無交易七月份標金開盤三百十九兩五錢先令例無市况小至三百十九兩三錢嗣因買者略多故最高漲至三百十九兩九錢又最小跌至三百十九兩二錢其收盤價爲三百十九兩七錢云 
　　紗花 
　　昨係星期三棉紗客帮交易頗形淸淡汕頭牛莊威海衛漢口江西蕪湖野鷄青島等帮共買本紗三百餘包日紗二百餘包本紗除十六支文明稍漲數錢其外各牌咸不相左右日紗因各紗號手中已少故漲起二錢五分公會小包市價平常僅售開十六支金城二三十包交易所標準紗先小後堅統扯較前盤小去一二錢三品紗來電小數角美花電報現期小二十五個磅音遠期漲二個１ 
磅音印度朋搿而跌四羅比白洛去漲一羅比各廠皆無開出市面平定 
　　棉花市面交易所標準上午平穏午後小去一錢收盤五月份通州棉花三十九兩七錢七月份三十六兩四錢八月份三十五兩九月份三十二兩三錢現貨祗老公茂買進現貨送廠太倉花五百擔價三十八兩又買陜西花一百擔價三十八兩五錢 
　　絲市 
　　昨日洋莊絲市依然不振新廠絲因銷路呆滯交易仍無輯里白經英法莊去胃稍佳惟無大宗交易絲價仍屬平定計由泰和買成共和旗干經十擔價扯一千零七十兩中和購成金風車大經十五擔價扯一千零五十兩又進下等貨公馬十擔價八百五十五兩和興亦進五擔價同黃灰二經仍以海外市面冷靜交易寂然無聞云 
　　茶市 
　　前日招商局之龍鯨輪船由甌來申裝載二批温茶一千七百餘箱聞昇和永茶棧之貨居其多數一家佔一千有零其外如同益祥·恒豐潤·等亦各有若干箱總計此次新温茶除白琳三成外其餘七成皆是綠茶今日尙有三江輪船繼續運到爲數亦有一千餘箱亦紅綠均有惟此次所到二批各貨様茶早已分送各洋行試核因洋商嫌高貨不多故許價不豐茶棧方面以氣候少喛天產使然其成本過高是以議至昨日下午始克成交計錦隆天祥天裕怡和協和等五洋行買進奇香奇峯工夫貢韾貢尖等茶一千三百五十餘件價尙不惡（價表列商情欄不贅）温紅比較上日約可漲起一二兩洋莊去冐尙有惜貨品稍軟難得優價云 
　　呌莊 
　　昨係星期三日輪値英商怡和洋行限價拍賣之期計排列者爲羽毛羽綾嗶嘰彩呢泰西緞寗紬羽綢尺六元絨斜羽綢毛布市布市原布漂布等各貨共九十八件計四千二百六十五疋所拍妥者共六十件計二千九百○八疋比較上次多拍二十件計八百○四疋尙餘三十八件計一千三百五十七疋因經不合宜致未拍留入下屆再拍北帮長江帮及本街店號均有拍進市而較之上屆稍見起色統扯有漲有跌惟漲多於跌也 
[馬霍路刧案盜匪就獲事主在車中瞥見] 　　 
　　英租界馬霍路進益里四十六號門牌汪姓家中於古曆三月十二日突來匪徒數名以借租餘屋爲名乘間搶刦財物衣飾曾由事主開單報請該管捕房查緝贓盜迄今尙未捕獲茲悉事主汪謝氏前日因事赴無錫當晚搭乘滬寗路局夜班車回滬車抵南翔站時適來乘客二名被汪謝氏瞥見確係搶刦伊家財物之盜匪該氏不動聲色密告車中職員車抵上海北站由車中員役將汪同二·陳子卿·等兩盜扣留交給路警搜得贓洋二百餘元將事主盜匪等一併帶入路局警務處候核云 
[泗陽巡官移提陳克宏之結果帶回縊斃証物覆命] 　　 
　　泗陽著匪陳克宏因當地官廳懸重賞購緝潛逃來滬爲特别機關包探王長庚拿獲迨泗陽縣知事李佩恩備文派人前來迎提陳匪已先在總巡捕房押所畏罪乘隙自縊身死業詳本報茲將李知事咨請公共公廨移提文書及証明書分錄如次「咨文」爲咨提事准上海英租界特别機關王長庚電開匪首陳克宏即陳大蹺子摭眼綫密報在滬被獲押候備文來提等因到縣准此查匪首陳在克宏一名係泗邑著各積匪民國十年該匪破衆興鎭打泗陽城十一年攻城南新集屢經緝拿未獲准電前因泗邑全縣人民同聲稱快除派巡官秦人坤前往迎提外相應備文咨請貴公廨查照希即將該匪首陳克宏一名點交巡官秦大坤帶回訊辦實訒公諠此咨上海公共租界會審公廨「証明書」爲証明事案查民國十年七月九日夜陳克宏率數百人攻破衆興鎭燒搶無算復攻縣城被警隊擊退十一年七月二十日陳克宏勾來僚匪數百人各持快槍攻破南新集燒燬民房無數以上事實均存縣卷内祗以卷宗重要未便携帶因摘叙事實以資証明昨日公廨備就復文詳述該匪被逮在押畏罪自縊身死情形連同該匪自將綢衫撕毁編成繩帶上吊之証物以及衣帽並身佩之玉器一件悉數交給秦巡官帶回泗陽復命矣 
[救火聯合會開會紀]  
　　小南門外上海救火聯合會於昨日（十六日）下午二時開春季大會到會者正會長毛子堅副會長穆抒齋及會員等二百十四人由會長毛子堅主席報告經過情形及維持方法大旨謂經費支絀開支浩大若非從事撙節不足以持久遠所有會費深望同志互相勸勉以資補助云云次由穆抒齋演說消防隊應盡之職務頗爲剴切次由毛會長提出此次修改之會章經各會員公同討論略有損益全體起立通過繼即照章預備選舉手續定於七月一日舉行云云至四時散會 
[北四川路之火警]  
　　北四川路青雲里二千零零六號門牌曹裕興成衣店灶披間於昨午後二句半鐘不戒於火頓時紅光直冲霄漢當經各段救火會中西隊員聞警立驅皮帶車馳往撲滅僅焚燬房屋一間事經虹口捕房得悉立飭包探劉幹泉前往調查起火情形稟候核奪 
[關炯之勸人於佛誕日茹素]  
　　公共租界會審公廨廨長關炯之君年來潛心佛學信敎彌堅茲以釋迦牟尼佛二千九百五十年之誕辰將屆各官廳均擬於陰曆四月初八日停止刑戮故將於昨分發通啓勸人屆期茹素其文云舊曆四月八日恭逢本師釋迦牟尼文佛聖誕現奉浙江軍民兩長松滬護軍使曁江蘇特派交涉員通令以際茲災患頻仍黎庶不堪疾苦挽回刼運佛天同具慈悲通飭所屬於是日齋戒茹素停止刑戮以迓祥和等因凡我同人惻隠關懷痌瘝在抱敬勸於是日茹素一天同伸祈禱無任企盼 
[製電泡擊碎眼珠之慘聞]  
　　滬西奇異電燈廠製電泡人馮少廷昨午試騐燈泡怱然炸裂破玻璃將左目睛珠擊碎立即目盲當由廠車送紅會總醫院醫治 
[妻妾口角之命案妾服毒自盡]  
　　滬城東馬橋開設成衣店之台州人楊德善家有一妻一妾妻汪氏妾王氏同居一處時常冲突前日下午妻妾又因細故口角致王氏氣怠呑服洋烟自盡迨楊得悉施救無效當即殞命昨經地甲投報地方廳午後委派鄭憸察官等蒞塲驗得委係服毒而死塡明尸格判尸夫備棺收殮候票傅汪氏等到案訊辦 
[懸賞緝拿鄭旭初]  
　　紹興人鄭旭初因挾資潛逃無踪經其主具控公共廨奉准出票拘拿未獲茲由總巡捕房總稽查處將鄭之面貌列入印刷之通緝單並懸賞洋三百元於昨日送請淞滬警察廳通傳所屬各區署所一體協緝通緝單如下爲懸賞緝拿事照得鄭旭初即鄭奉葆一名紹興人業管銀人身高五尺四寸前住寗波路一號二號爲因私用其主公欵於西曆一千九百二十三年五月九號潛逸無踪業由會審公廨出票拘拿在案茲由寗波路一號二號英國通用電器有限公司奚德身君懸賞緝拿如有人將鄭旭初拘獲者給予賞洋三百元爲此合行通緝仰諸色人等一體協緝須知賞格者 
[半淞園接得索詐信]  
　　南市半淞園昨接郵局遞到索詐信一件具名者自稱飲血團郝得勝·李長發·周人傑·徐大業·等四名函内語句略云該團團員有五百餘人近因米糧昻貴貴園營業極佳要求每日按照所得卷資提取一成接濟同黨等語該園自接函後當將該函呈報淞滬警廳請求查辦云 
[救濟會招領三孩一男二女]  
　　男孩及腦年九歲長方面孔大耳朶身着黑布棉馬甲青布長衫褲赤脚無襪元色老布鞋自言台州黃巖人無父有母及兄姊兄名及良由虹口捕房收送救濟婦孺會又同時送女孩杏珠住唐家弄方面髮多而蓬三角辮子兩紅繩一黑繩耳穿絲線汚而微紅年七歲身着本廠方格布棉襖内着本廠白地藍條布格廠布褲褲管已破赤脚着元色老布鞋不能自言其家中情狀又女阿毛約四五歲面上方下尖髮兩角桃子帶篐式耳穿五色絲線青黑地紅白線格小方格廠布衫本色老布對襟短衫羅甸鈕扣紅地黑格廠布褲内青細條夾褲舊黑老布裡藍線襪二藍縐杜做鞋由海寗路捕房收送該會如該孩等家屬得悉可覓保到該會具領 
[撈獲漂流段木之招領]  
　　駐滬水警第三隊駐塘口之巡官徐士樑於昨日（即十五日）在塘口浦面查見乘潮漂流之段木五大排當經設法打撈約有杉木一千餘根木上印永興·福隆·乾甡·天泉·仁椿·乾餘·泉茂·和豐·益順·森大·成雲利·益合·等字様昨由該巡官呈報第三隊請示即由王隊長函致上海木商會館並出示布告招領云 
[浦東警署招領失洋]  
　　浦東三區警署昨出招領單云本日據巡警張玉　報稱今早六時許在崗拾獲交通一元鈔票一張請核奪等情前來當以該警拾金不味殊堪嘉許除獎諭外仰該失票人於三日内來署認明具領逾期充作善擊云云 
[普善山莊三月份之善舉報告]  
　　閘北普善山莊歷辦掩埋收殮暴露屍骸·施診給藥·極爲認眞茲該山莊三月份報告計收埋大柩六十二具小棺一千○○一具枯骨十二甕施出空小棺二百八十七具中醫院施診給藥八百二十三號西醫院四千○四十五號云 
[攔路搶孀逼醮之懲辦]  
　　孀婦莊孫氏向在某紗廠作工度日前日薄暮放工歸家行至虹口武昌路有江北人王有發預先向祥生汽車行雇得汽車一輛停於該處見氏行近即糾衆將其圍住强搶登車迫令再醮其時與氏偕行之同廠女士唐孫氏及陸泉維覩狀不平大聲呼救經一千一百九十七號巡捕與包探劉幹泉聞警將汽車攔獲拘王至捕房收押昨晨傳集人証解送公共公堂請辦虹口捕房西捕頭麥根泉上堂聲稱此種不法行爲租界少有應請嚴懲以儆將來據莊孫氏訴稱其夫病故尙未終七伊向在紗廠做工昨暮放工偕唐孫氏等歸家途遭被告糾衆强搶伊素與被告不相識等語又由唐孫氏陸維泉分别上堂證明被告糾衆搶孀迫醮伊等呼喊並遭掌頰各情質之王有發供稱莊孫氏再嫁與我爲妻事前曾商得其同意故以汽車往迎等語陸襄讞核供商之英威副領事以王胆敢强搶孀婦實屬目無法紀判决監禁西牢半年以儆 
[誘拐男孩之破獲]  
　　鄂人趙新雲在常州誘拐十六歲男孩陶福林來滬希圖販賣爲匯司捕房包探費克倫查獲昨解公共公廨請究中西官略訊一過判趙收押候查傳該孩家屬來案訊明核辦 
[收買遺失庫券之被控]  
　　本埠華商証券交易所經紀人聞六笙北京春華茂銀行上海部經理孟鶴年同被張瑞曾延律師在公共公廨刑事科狀訴收買伊於本年五月間被竊中華民國政府發行之鹽餘庫券四張計票面洋四萬元等情公廨准出拘票發交總巡捕房派華探目夏廣林西探目堯克將聞孟兩被告拘獲昨晨解送到廨經兪襄讞會同英密副領事審訊首由原告張瑞曾之律師聲稱原告於五月七日從揚州交郵局寄滬一信内附鹽餘庫券四張票面計洋四萬元信到上海後則已不見此項庫券似係中途被人將信私拆竊去原告得悉即登中西各報聲明遺失嗣查得此券爲聞六笙收買轉賣孟鶴年得價一萬餘元但若照北京市價須値二萬餘元惟滬上對於此券並無市面且被告收買時又無切實保人現因郵局方面証據未備尙在調查故請求將本案收期被告收押如其能將庫券交案則亦不反對被告交保云云被告聞六笙之律師辯稱被告爲經紀人已有多年頗具信用本案庫券糾葛原告儘可以民事起訴不應以刑事控告致受拘押云云又據孟鶴年之律師稱孟擔任北京春華茂銀行上海部經理專管公債買賣事業此項庫券並非記名故無論何人均可自由買賣且孟係在交易所經紀人手中購得是無不正當行爲云云而經紀人公會亦延律師到案申辯中西官判聞孟兩被告各交一千元舖保展期七天再訊 
[汽車互撞之拘訊]  
　　汽車夫沈阿才日前駕車至法新租界辣斐德路口與高松林所駕之三千八百四十二號之汽車互相碰撞以致高車翻倒乘客某西婦及高均從車中跌出受傷後由巡捕到來將兩造帶入捕房昨解法公堂請究先由車務處捕頭上堂稟明前情詰之高松林由辣福郎律師代表稱是日高松林之車由西朝東行經該處詎沈阿才之車忽從橫路冲出以致肇禍請求訊究沈阿才由雷聲布律師代表稱沈之汽車由北朝南實係高松林不揑喇叭是以互撞沈阿才充當汽車夫巳有四年之久素來謹愼請求查察並由見証朱步光上堂証明一切聶讞員得供商諸法正領事德君判聽候下堂諭飭遵 
[馬車傷人拘究車夫]  
　粤婦謝柴氏前日坐人力車過寳山路被陳阿生所駕之溜纒馬車將該氏所坐之車撞翻跌傷頭面内部由氏子謝永年扭陳至五區告發經李署長訊明轉解司法科昨奉趙科員判押候原告傷痊核辦 
[圖刦禁押三月]  
　　劉竹生前日携一小皮箱乘坐黃包車經過福建路有流氓許阿毛糾集同類多人將車攔住意欲刦奪劉大聲呼捕由包探汪竹生到來將許拘獲昨解公共公廨據劉供箱内藏有鈔票現洋四百十三元質之許詞多推諉中西官以許意圖搶刦屬實判押西牢三月示儆 
[公共公廨訊案彙錄]  
　　昨晨公共公廨民四庭由關讞員會同美阿副領事訊理（一）尼姑妙福訴妙青爭奪廟產案被告延慕思律師請求復審結果本案堂判暫緩執行候函致淸凉寺佛敎會邀集兩造秉公調解報告公堂核奪（二）夏巨川聲請破產案債權劉子東代表朱斯芾律師請求執管抵押品結果夏巨川准予宣告破產劉子東聲請將反抵之濟寗同濟蛋廠及台完莊同發廠管業應予照准（三）婦人兪倪氏訴與其夫兪東潮離婚案結果准免堂費並登報傳達被告到案候訊（四）姚叔英訴上海康年保壽公司不賠保險費案結果被告再限七日内具訴候訊並着被告繳付原告律費銀二十五兩 
[誌謝]  
　　昨承商務印書館惠贈第九卷第五號「英文雜誌」及第十五號「兒童書報」第十四號卷第四號「小說月報」第三卷第六號「小說世界」各一册又銀行週報社惠贈第二九八號「銀行週報」一册誌此併謝 
來函 
[益大紗號來函]  
　　頃閱報載商聯會致盧陽公等紗號函稱現有人競買大宗劣貨紗線所列各號誤將敝號列入查敝號自扺制潮流緊迫以來確未買入該貨即從前所定期貨亦已陸續將次售罄誠恐外間傳聞異詞致　觀聽用特專函奉布即乞登入來函欄内俾昭核實是所切盼益大紗號謹啓 
[法捕房車務管理處來函]  
　　逕啓者本月十三號夜九點多鐘有一汽車在法租界霞飛踏姚主敎路福開森路三义路撞傷人力車夫一名該車夫已於十六號上午因傷而亡闖禍之汽車夫當時駕車逃避本捕房爲人道主義特作此函祈登入來函門如有見一切情形及汽車號碼者請至捕房報告以便拘提該汽車夫到案究辦法捕房管理車務處上言 
 
 
 

Page 16

 
 
第一萬八千零三十九號;中華民國十二年 西曆一千九百二十三年五月十七號
星期四 * *   
 
 

Page 17

 
 
第一萬八千零三十九號;中華民國十二年 西曆一千九百二十三年五月十七號
星期四 * *本埠新聞三 
[廉價聲中之南京路三綢緞局老九綸老九章大綸]  
　　本埠緒綸公所南北市大同業之綢緞局若北市之老九綸·老九章·老介福·老九和·大綸·大盛南市之大昌·大成·何恒昌·等自昨日（四月初一）起爲廉價之期故其門市較平日尤旺茲將南京路之綢緞局門市較盛者紀其昨日之情形如左 
　　㈠老九綸在南京路日昇樓之北地段殊佳且爲全路之中心地平日營業本旺加以廉價尤盛該局職員招待主顧亦甚和藹可親經理呂葆元君經騐宏富·而善佈置故老九綸之陳設最爲美觀内外部地位寬舒秩序井然所列各貨魚貫陳設尤爲特色其綢緞部之最時新者若六色盤絨紗·亮地繡花紗·凸花亮地紗·縐地印花紗等俱爲新出品中之特著者廉價期中平格出售此外若累絲裙紗售價亦廉洋貨部若繡花蔴紗·絲條蔴紗·縐地印花蔴紗·印花華而紗·絲條月華紗·新條色丁綢·各色法蘭羢·洋紗·嗶嘰等價格俱屬甚廉 
　　㈡老九章地段亦佳内外部布置頗整齊昨日門市亦較平時爲盛其洋貨部花色亦夥所標各貨價格俱廉而綢緞部花色更多其中若五彩織金閃光巴黎緞一種每碼售洋二十五元輝煌燦爛甚爲美麗餘如各色織花落霞縐·新花香姬縐繡花幸福縐·五彩織花緞等每尺由一元三角至三元半不等其他若織成裙紗每尺三元半新花蒓經葛每尺二元八角至三元二角柳條夏季盛紡每疋八元至十元格子米通紗每疋七元至八元㈢大綸在南京路抛球塲爲由北往南之第一綢緞局地段不惡布置亦佳其内部花色甚夥洋貨部若印花嗶嘰·條毛嗶嘰·絲條嗶嘰·絲素嗶嘰·繡花麻紗·印花麻紗·條子素法蘭羢·絲條法蘭紗·絲條麻紗·純麻交布·絲條洋紗·印花府綢·繡花嗶嘰·眞絲手套·全麻紗巾·草帽·呢帽之類派納帽由八元至十五元不等白呢帽十六元哈德門八元綢緞部花色亦不少絲搶緞標價由一元二角至二元不等印花薄綢由一元二角至二元　 
織機紗由九角至一元六角繡花玻璃紗尤爲便宜由四角至一元爲止 
　　以上三家昨日之門市頗盛而其各貨標價確較平日爲廉大槪俱在九折以下恐今日門市必較昨日爲尤盛云 
[新華草織公司將開創立會]  
　　嘉定向營草織品業之朱翼侯·蔡永和等近糾集本地士商張豪功·范雲籙·張溯喬·徐鐵如等就原有興華草織公司遵照公司條例擴充股額改組新華草織廠有限公司就特產原料以固有織法創製改良一切品物推銷中外業經設總廠於嘉定徐行鎭並設總發行所於寗波路六十五號三樓六號設貨棧於五馬路桂里聞一切組織手續業已就緒不日將開創立會云 
[鐵工廠遷移辦事處]  
　　本埠中國鐵工廠爲華人自辦大廠之一其辦事處本在四川路現因爲辦事上之利便起見業於日前遷至香港路鐵業公會三層樓上云 
[大豐之一週紀念]  
　　三馬路大豐綢緞局開幕以來營業頗發達定於夏曆本月初三日舉行一週紀念各種貨品大減價如下華絲葛每尺六角二分本廠絲葛每尺九角五分物華電力葛每尺一元一角五分三閃緯成緞每尺一元五角至二元二角五分各種鐵機緞每尺九角五分至一元二角五分新色緞條塔夫綢每尺七角八分至一元二角五分各種閃色鐵機廠紗每尺七角八分至一元二角五分各色華絲廠紗花素直羅每尺七角八分至一元一角半五彩印花物華縐每尺一元二角廣莊湖縐每兩一元一角杭線春每兩一元零六分杭紡熟羅價目尤廉尙有新到夏令絲織品甚多云 
[容膝社將添氷淇淋]  
　　南京路容膝社近因天時漸熱爲供應市上之需要起見從本禮拜六起開始添出氷淇淋其原料則任何菓質均已購備故該社名色有數十種之多連日正在籌備特專聘三技手合做上等菓汁之氷淇淋同時易安居更新到粤中之葉子名點一種甚覺可口滬上此品罕有云 
[應時衣料廉售之價目]  
　　和豐呢絨號在南京路石路西首現定各項應時衣料之廉售價目如下全毛華達呢每尺一元三角方格薄嗶嘰每尺七角至七角四分雙料胖皮取每尺四角五分條子洋府綢每尺三角六分細條毛羽紗每尺三角八分至四角八分各色蔴紗每尺一角四分至三角二分時新花標每尺一角彩花羽綢每尺二角至二角八分九十寸細眼珠羅紗每碼一元二角五分頭號橡皮雨衣料每碼二元九角至六元七角五分云 
[華海公司開始營業]  
　　華海公司開設於山東路麥家圈仁濟醫院對面自製藥品化妝品現已開始營業云 
[新到廉價油墨]  
　　本埠泗涇路恒豐公司今新到廉價油墨顏色分紅·黃·藍·三種極合鉛印石印之用每磅之價在一元以下聞往購者甚多貨物陸續由美國墨廠運來以應各印刷家之需要並備有墨油顏色様本可往索閱云 
[吉利行經售法國酒]  
　　法國巴黎都南酒廠（Ｇirard8cCo·）所出各種陳釀在歐戰前頗負盛名現欲推廣遠東營業特由本埠吉利洋行獨家經理至酒之分類可分十餘種三元牌白蘭地酒係該公司出品中之最貴者味甚和美頗合我國人之味取價每打僅十八元尙有葡萄酒數種價亦甚廉云 
[老悅生之新貨品]  
　　抛球塲老悅生洋貨號新運到各色金山條子羽紗每尺四角八分各色金山素身羽紗每尺由四角至四角六分電光麻紗每尺五角文明府綢每尺由二角半至三角八分各色麻紗每尺由三角至四角四分各色花素洋紗種類甚多定價由一角八分至三四角洛士利𧈢牌汗衫每件一元六角五分星牌汗衫每件一元七角云 
[先施廉價第一日之市况售貨約計十萬元] 　　 
　　先施公司擴張新舖已於昨日開幕生意頗爲興旺大有應接不暇之勢洋什花邊二部爲更甚衣邊部之電光花邊每板售銀五角中華線球每打售四角五分婦女背心每件七角半其餘各種女界用品無不完備故昨日二層樓上閨閣婦女來往如織擁擠異常樓下新設之草帽部有英國出品之硬邊草帽每頂一元又英國什味香皂每打一元法國香皂每打九角男裝夾底絲襪每札（二雙）售一元二角五分女裝長統絲襪其價相同舊有各部商塲亦莫不大增營業故昨日所售去各貨約計有拾萬元之多云 
 
[㈠著名電影演員賈克好爾之最近小影]  
[㈡賈克好爾在「虎爪」影片中之神氣]  
[㈢賈克好爾在「無主之金錢」影片中之神態] 賈克好爾JackHolt爲美國派蘭蒙(Paramount即第一影片公司）影片公司中最著名之演員生於美國温却斯灘Winchestei地方畢業於惠吉尼陸軍學校(VirginiaMilitaryInstitute)越四年即入影戲界先爲環球Universal影片公司演影戲繼又三易其主彼在名伶　影片公司FaniousPiayersLasky時曾演「汝給我之婦」TbeWomanThouGavestMe又有「生命之路」TheLiieLineVictory二片亦甚名貴新近又爲美國第一影片公司演二片一名「虎爪」TheTigersClaw一名「無主之金錢」NobodysMoney賈克好爾身長六尺肌體甚偉權之有一百七十三磅髮作深棕色二瞳亦棕色於各種健身游戲頗有研究而在籃球一藝尤爲獨長又喜駛行汽車云 
[黑籍𡨚魂片今日映於新愛倫連演四日四夜] 　　 
　　「黑籍寃魂」一劇前曾哄動全滬攝入影片却不多見此片現攝成四大本今日在海寗路新愛倫開映連映四　 
日四夜聞長片「飛天神探」第九·十·集仍舊照映每次開映十本之多門票售小洋一角·二角想往觀者定必擁擠云 
[影戲與犯法論文之譯述] [  次咸]  
　　影戲之於今日已佔有可注意之價値吾國自製影片公司亦日見發達大有蒸蒸日上之勢廻觀發源最早之美國電影中人精益求精未敢稍懈而觀客之心理依時代之變遷亦轉移其見解猶憶六年前之影片類皆所謂俠也盗也等等乃不轉瞬間此種長片之偵探武劇均爲上流社會所擯棄一易而爲富表情·具美性之短劇則豈當時所能逆料也哉美國科學月報中載有哥倫比大學敎授DrPoHenberger所論「影戲與犯法」一節關於此種盜俠影片討論綦詳對於吾國自製影片之採取劇情上不無參考之小補爰譯之於後以供同志之研究惟原文甚長祇得略讀者諒之 
　　可驚異之犯法案中每見坦白皎潔之青年以身嘗法甘冒不韙卒致身罹囹圄終其身以伴獄卒此固孰使之然哉關心社會進化者惄焉憂之深痛世風之日下思挽救之良策輿論界對此咸歸罪於誨盜之電影最近紐約時報所載論文即其一例文曰 
　　「描寫罪惡之影片殆犯法之淵藪乎不觀夫最近紐約又以巨刼聞乎被獲三盜供稱初皆務正之少年旋因觀一奸謀影片而技癢遂起而效之不料因以被捕云云無論其供辭之是否屬實要之惡影片之有關風化也必矣警務長現已出令嚴禁從此頹風或可稍戢深爲可愛之青年慶也」云云 
　　但際此影戲事業磅礴發皇之秋驟欲加以禁止吾恐苟非身被戕賊而遭其難者决不能善諒警長之禁令而加以同情也 
　　然則禁止與否竟成一難解决之問題要知此實一心理學之問題因普通人所受影片之影響如此而意志懦弱及年幼者所受之影響則逈異故欲解决此問題必先明瞭此等人對於影片之心理（待續） 
 
 
 

Page 18

 
 
第一萬八千零三十九號;中華民國十二年 西曆一千九百二十三年五月十七號
星期四 * *[慶祝佛誕之佈置]  
　　愛文義路佛敎凈業社因夏曆本月初八日爲釋迦文佛聖誕定於初七初八兩日晚六時備如意齋及壽麵供衆舉行禮佛拜願全堂功課各界善信屆時均可與會云 
[蕭葉結婚預誌]  
　　本埠意國郵船公司高福洋行英文會計員蕭英倫君與招商輪船總局葉錦初君之令嫒秀珍女士訂於本月十九日（星期六）下午三句半鐘在蘇州路新天安堂行結婚禮由陳繼鐸牧師證婚男女二家皆係商界聞人屆時必有一番盛况也 
[青年會籌備衛生運動又增設互助會及縮寫研究會]  
　　青年會幹事張天培鑒於社會之不重視衛生特邀集該會各部幹事討論本年衛生運動辦法議决各條爲㈠本届目的爲提倡家庭衛生㈡日期從本月二十四日起至二十六日止㈢辦法共分七條（甲）請醫生若干人爲顧問（乙）編演關於衛生之新劇（丙）開展覽會（丁）訓練服務員俾往各處演講（戊）在各學校·各敎堂·及各工廠·内演講衛生（已）在四川路青年會閕演講會（庚）檢騐身體 
　　又青年會介紹部因報名者日多而有實在才能者爲數甚尠故附設互助會以便隨時研究實用學問俾能應招位置該會擬於本禮拜五（即十八日）下午五時半借青年會會客室開成立大會凡欲入會者可速與介紹部幹事許長卿接洽又鑒本埠各公司需縮寫員者較他職爲多因添設縮寫研究班茲將其章程錄之於下 
　　（一）定名·縮寫研究會（二）宗旨練習縮寫俾能諳熟（三）資格·凡已知縮寫或由互助會會員或由該會會員介紹者皆得入會（四）時間·每逢禮拜二五晚五時半至六時（五）職員·會長副會長書記各一人（六）地址·青年會日校課堂第三百十六號（七）顧問·聘請精於縮寫之西人一位作爲顧問（八）競爭·每逢年底開競爭會一次（九）出會·如會員於半年中有五次不到者得取消其會員資格如有要事離滬須先知照否則作爲缺席論（十）該章有未盡善處於大會時得修改之 
[少年團籌欵會今晚揭曉第一次]  
　　南市少年宣講團籌欵會定今晚（星期四）假四馬路倚虹樓舉行第一次成績報告會揭曉各隊籌得之欵數云 
[青夜徵募會今晚總結束]  
　　青夜義務日校第二届徵募大會已定於今晚（十七日）六時假座寗波同鄕會舉行總結束大會此次各隊競爭較前更行踴躍六隊中如游擊航空輜重潛行四隊咸欲爭居前茅而偵探工程亦已募有巨欵故此次結束大有超過目的（三千元）一倍之希望其開會秩序於後㈠總隊長方椒伯致詞㈡報告各隊總分數㈢徐季龍演說㈣仲子通音樂㈤各隊演說㈥韓鏡湖幻術㈦聚餐㈧散會 
[南洋中學將開運動會]  
　　南洋中學定於本星期日（二十日）借公共體育塲舉行運動會云 
[立羣游藝會之餘聞]  
　　立羣女學所開游藝會情形已誌前報該校現已照常上課在開該會時曾由華社表演電光世界頗有精彩與粟社無涉云 
[中醫校組織醫國十人團]  
　　城内石皮弄中醫專門學校學生現集合同志組織醫國十人團共圖救國聞該團已於本月一日成立云 
[美專旅行寫生隊今日返滬]  
　　西門方斜路美術專門學校西洋畫科·高等師範科·初級師範科·學生旅行杭州西湖野外寫生於前星期寫生期滿在杭州浙江省敎良會特開臨時作品展覽會二日等情已疊誌日前本報今該旅行隊與校長劉海粟·及敎員王濟遠·汪亞塵·李超士·關良·等搭乘今日上午九點十五分之旅行專車由杭回滬下午四點二十五分當可抵埠云 
[旅滬湖南同學會之發起]  
　　復旦大學中學兩部湖南同學會已於本月九日在徐匯中學部開成立會是日到會者近三十人大學部湖南籍敎授余楠秋·中學部敎員何憲琦·均到會演說現由復旦湖地同學會發起聯絡本埠各校湖南同鄕組織旅滬湖南同學會聞下星期内將開成立大會云 
[聖瑪利亞跳舞會今日舉行即在校内開會來賓須憑請柬入塲]  
　　今日午後四時半聖瑪利亞女學舉行跳舞會已誌本報茲悉此次跳舞在校内舉行並不借約翰兆豐花園爲會塲又該校邀請往觀者均係與校熟悉之士女入門須以請柬爲憑外人不可如往年之任意往觀云 
[明晚西人大賽拳術]  
　　萬國拳術大會定於明日（十八日）星期五晚九時半在長浜路南成都路口巨籟達路競技塲舉行拳術大比賽其一切武術前次開會時已誌本報兹悉該會此次加入報名者不下七十餘人而最有希望得香檳者爲美人耐脫與英人司密師二君邇日美英法德菲意俄瑞諸國拳術家預備比賽者甚爲奮勇除明日外十九及二十兩天並有巧走鋼絲·超等杠子·千斤大力士·超等大飛鋼叉想屆時亦必有一番熱鬧云 
[昨日之菜市各價均廉]  
　　昨日南北市小菜場因天氣較暖故葷蔬菜均廉各價如下 
　　北京　　南京　　北市　　南市 
　　蝦每斤三角六百文明蝦每對侂分一百文大黃魚每兩三十文二十文小黃魚每兩十文十二文鹹帶魚每兩三十五文二十文青魚洋三斤三斤銅盆魚每兩二十五文二十五文班魚每兩二十文二十文甲魚每兩二十五文三十文白魚每兩二十文十六文鮑魚每兩二十文三十文鮑魚每兩三十文二十文麫條魚每兩十五文十文　魚每兩三十五文四十文沙魚每兩二十文十五文　魚每兩五十文二十五文鹹蟹每兩四十文三十文烏賊魚每兩二十文五文二十文梅蛤每兩二十文三十文䔡魚每兩二十文牛肉每斤三角二角隣魚每兩二十文五二十文羊肉每斤三角六分三角維雞每斤三角三角鴨蛋每只四十文三十文鴨每只一元九角鷄蛋每只三十文三十文蠰子每兩三十文三十五文搶蟹每兩二十文二十五文毛蚶每斤八十文六十文蛤唎每斤一百一十文一百文雌鷄每斤三角二分三角六分猪肉每洋三斤半三斤四兩鴿每只三角二角半蛙肉每兩二十文　豆每斤六十文七十文黃瓜每斤百六十文八十文青菜每斤四十文三十文菠菜每斤四十文四十文　香瓜每兩四十文三十文菱白每斤百文九十文黃荳牙斤每百四十文八十文葱每斤一百文八十文菜莧每斤四十文三十文春笋每斤二角三百二十文毛笋每斤一百六十文百六十文 
[集會表]  
　　陽歷本月時期地點召集者事由 
　　十七日楊樹浦滬江大學運動會 
　　十七日南市中華路少年宣講團第一次報告籌欵成績會 
　　十七日北河南路錢莊會館錢業公會常會 
　　十七日下午四時徐家滙南洋大學技擊比賽　 
　　十七日下午四時半楚王渡聖瑪利亞女學跳舞會 
　　十七日下午五時公濟醫院中華醫學會上海支會討論會 
　　十七日晚七時半減除蚊蠅會討論會 
　　十八日下午二時南市機廠街　大麵粉公司股惠澤會 
　　十八日下午四時西門城内石皮弄　醫學會職員會 
　　十八日晚法租界成都路口萬國拳術會比賽武技 
　　十九日靜安寺路二一七號聖喬治飯店改組開幕體 
　　十九·廿·廿六·廿七日虹口射擊塲萬國賽鎗會春季賽槍大會 
　　十九日下午中法銀公司中法銀公司股東會 
　　十九日下午五時三馬路悅賓樓中國體操學校民學會叙餐會 
　　廿日四川路青年會上海基督敎主日學校推行會常年大會 
　　廿日西門外體育場南洋中學運動會 
　　廿日下午二時卡德路九十五號寰球學生會選舉揭嘵 
　　廿日下午二時愛而近路紗業公所大中華紡織公司股東會 
　　廿日下午二時天后宮總商會中央信託公司第二次股蚽會 
　　廿五日靜條路壬戌友誼會當會 
[今日天陰]  
　　徐家匯天文台昨下午四時三十分氣象預報云天陰沿海有霧揚子流域有局部之雷雨黃海以南有東北風其北風勢微弱不定本埠温度在下午三時前之二十四小時内最高七八·一最低五七·四去年今日最高七七·五最低五九·九 
 
 
 

Page 19

 
 
第一萬八千零三十九號;中華民國十二年 西曆一千九百二十三年五月十七號
星期四 * *常識 
常談 
[匪與官之比較] [  箴]  
　　有自臨城脫險來者詢以匪中艱苦之狀答云匪之待遇殊不惡且尙略能體貼人情惟脫險後所遇該地方之官對於被難之人全無矜憐之色其詢問情節一若縣知事向地甲諭話然察其語氣似官之程度不如匪也 
嗚呼使官而稍能體貼人情對於被難之人而能有矜憐之意則地方何至有匪即有之亦將設法以使之化爲良善惟其視他人之痛苦漠然無所動於其中故官即爲造匪之工具失道民散古今同慨所可憐者尙掛共和國之招牌耳 
經濟 
[學生時代之經濟] [  樂齋]  
　　學生時代耗利之時代也每年書籍零用之資多至數百元少亦數十元夫物力艱難當知來處不易錙銖之細要皆父母汗血所遺倘任意揮霍雖家濟豐裕者不甚措意然徒養成奢靡之風於國民經濟力損失不少也予觀近來學生知此道者鮮矣每見衣必錦繡食必粱肉交游徵逐揮金如泥相習成風品學稍劣者必競效奢侈以驕其同儕炫服以示財富甘食以示享樂不事學業廣其交游以未豪闊其二三堅苦不移勤樸如故者則從而非笑之以爲彼何吝嗇若此噫可慨也要知學生以求學爲目的徒事奢游則非特耗財力也且紛其求學之志而日趨於邪辟及其將來一無所成於社會國家何所補哉由此觀之爲學生者當戒其奢靡之風而注意於財力及時間之經濟斯可矣（乙種酬） 
衛生 
[小兒天然的哺乳之價値] [  煥長]  
　　哺乳之方法不外乎哺以人乳之天然的與哺以獸乳之人工的兩種獸乳中最普通者爲牛乳若羊馬驢等乳則不易得也牛乳雖普通然其價値終不及天然哺以人乳者之寳貴乃人乳有妨碍或不得已時而用之可耳茲將天然的哺乳之優點述之於後 
　　天然的哺乳之優點計有三種㈠直接由母乳房吸之因不假他種物品爲之媒介故無細菌附着可免各種傳染病之虞㈡小兒體重得以整齊增加且對於榮養障碍之抵抗力甚大㈢人乳中有種種生活體如發酵素（Ｆermente）Alexine與抗毒素(Antitoxine)Aggultinine存於其中非惟能助消化作用且能抵抗數種傳染病如（實扶的里窒扶斯破傷風化膿性疾患）等之能力 
　　以上三種優點牛乳則皆無之蓋人乳對於人類爲最適合同種性之食餌若以他種乳代之終鮮良好之結果牛乳者異種性之食餌也兩相比較在初生兒之哺乳期人乳雖有危險症狀之發生但亦易治愈若牛乳則往往發起榮養障碍就近來德國小兒死亡統計表觀之已滿一歲者最多而人工榮養者占其大多數由此觀之天然哺乳之價値良非人工者所得望其肩背也（乙種酬） 
道德 
[記沿途哭泣之童子] [  張文貞]  
　　細雨濛濛浹旬不已客居無聊惟恃書報爲消閒品某晨新雨初霽旭日當空不覺狂喜盥洗已獨行踽踽作野外之游藉以呼吸空氣舒暢精神抵某處見一年可十二三之童子沿途哭泣額上隆起色青且紫鼻間血跡模糊怪而問之童嗚咽曰余某木作舖之學徒也昨日因事外出途中拾得鈔幣一束檢之有十元者有五元者有一元者數在三百金以外余意失金者不知其人境遇若何倘係小本經紀之商店一旦失此巨金或至危及全家性命故冒雨守候意欲待其來而歸之也少頃果有一人珊珊至面如土色徘徊於余之前後左右余窺其狀宛如失金者詰之果然問其數相符詢其業則離此百餘家之小雜貨店主也出鈔幣還之其人稱謝並畀余以十銀幣却之不可受之而返余一學徒自問衣食可靠銀將焉用乃以之畀作舖中之師母且告之故師母以余拾金不昩頗贊歎命余至某菜館定筵席其意以余得此意外財使舖中人利益均霑也日云暮矣酒菜旣至舖中人團聚食之杯盤狼籍皆大歡喜俄而師父歸衆白其事並促之入席詎師父大怒直前撲余且撲且申申詈曰天下焉有如是之無用人旣得此金而又失之余以舖中資本缺乏不能擴充終日忙忙碌碌東羅西掘苦無所得汝不顧我之困難竟以巨金送之他人不知他人何德於汝而余又何怨於汝也言已撲尤重額上之隆起鼻間之血痕皆師父賜也且職是之故麾余於門外不令復入舖中余孑然一身倀倀何之此其所以悲也童子述畢余思人心不古風俗澆漓貪利忘義如其師父者不知凡幾不謂洋塲十里空氣汚濁之中竞有此拾金不昩之學等因記其事以爲貪利忘義者傀　 
焉（乙種酬） 
法制[民事案件適用法規之順序] [  王聽雨]  
　　審理民事案件與刑事案件不同刑事案件應完全根據刑律判决如法律無正條者不論何種行爲不爲罪（暫行新刑律第十條規定）故不能比附援引以入人罪民事案件則不然雙方旣因爭執起訴審判官不得藉口於律無明文拒絶不爲判斷然則法律無規定時以何爲根據而加以判斷耶此一問題也我國民律草案爲解决此問題仿照瑞士德奥等國例於第一條規定「民事本律所未規定者依習慣法無習慣法者依條理」此項條文現雖尙未用適然大理院亦有與此同一意思之判例民國二年上字六二號判决「判斷民事案件應先依法律所規定法律無明文者依習慣法無習慣法者依條理」然習慣法與普通所稱之習慣不同學者業於習慣法成立之要件亦議論不一我國大理院所認定者習慣法須有四種要件（一）有内部要素即人人有確信以爲法之心（二）有外部要素即於一定期間内就同一事項反覆爲同一之行爲（三）係法令所未規定之事項（四）無背於公共之秩序及利益至條理者審判官推定社交上必應之處置亦即論理上當然之辦法也有此規定庶幾審判官審理民事案件時不致無從應付矣（乙種酬） 
敎育 
[改造社會之初步] [  旦華]  
　　數千年來我國社會環境遭專制帝王之流毒年深日久汓濁齷齪已達於極點民國成立迄今十稔於社會上之改革仍不著痛癢五四以來各方面方努力進行以圖整頓而青年學子具有良好之敎育完美之道德當年長學成出而問世往往受環境之接觸與潮流之趨向而失其保守改其常度以隨波上下者蓋時有所見也多數人民猶酣睡未醒何謂改造何謂建設彼固茫然莫識又何怪倡言建設新社會者之犯衆怒乎 
　　當火車電車未駛行時設有人焉以汽車駛行之神速告其朋輩則多數人必譁然而賅大不謂然此吾可斷言也及鐵道縱橫密如蛛網試再以前次之說告之彼亦無待詳言理解而已深信不疑且曰外人聰明伶俐手叚愈趨愈妙矣同是一說而聽者之心理却大相差别何哉曰見諸事實則易明徒託空言彼固不易悟徹也 
　　社會由多數家庭造成故改造社會當先由各個人之家庭方面着手進行開誠布公竭力指導判别而言喩之由父母兄弟以至親戚朋友使各澈底覺悟各自承認現在社會中何者當改造何者當建設循序漸進積久而人人對於平時相接觸之事物有觀察的精神評判的態度若吾言之諄諄而聽者藐藐則我之能力尙嫌薄弱至誠猶不足退而自責簡練揣摩因勢利導一而再再而三雖彼冥頑不靈亦將感我之至誠至理知所利害矣且家庭者簡直一年少兒童之敎育場若能將各家庭内父兄之腦筋加以澄淸而振刷則以後孩提不再受其卑鄙齷齪之印象其志固而其意誠矣推而廣之積家而成社會積社會而成國家庭純潔而社會完善國基鞏固矣從此着手方不可謂舍本求末舍近求遠也 
　　吾觀家庭内對於子弟之希望往往有幾種誤點且思慮所及者分别說明之於下 
　　㈠子弟能取尊官厚祿以眩世駭俗光耀門庭父兄則喜之故爲子弟者遂苟合取容趨炎附勢以求親媚於權勢償其所欲此種態度雖出於專制時代者爲多數而舉目以觀現在之中國仍未能免此今之入政界者流固一丘之貉難分良莠也 
　　㈡子弟能積財聚貨以厚家基者則喜之於是爲子弟者遂專心一志惟利是圖廉恥之心掃地今日之世俗人情大槪如此 
　　㈢爲父母者往往爲子弟多積家資使之生活愉快以示其慈愛之誠而不知今日之無業游民以及淫荒奢侈之徒皆由此產生雖曰愛之其實害之疏廣曰賢而多財則損其志愚而多財則增其過洵至言也 
　　以上三端多數家庭莫得而辭其咎其他有礙青年子弟之導引未嘗不有青年輩又以父母之命爲不可違以誤傳誤不復能辨吾故曰欲改造社會者當由家庭着手家庭盡善則社會自日進於完備可不勞而成功矣（乙種酬） 
科學 
[化學常識] [  天夢]  
　　（四十三）鉅之說明 
　　㈠名稱鉅 
　　㈡各種名稱拉丁英德等國都呌（Dysprosium）是本國呌做（チスフ口シゥム）吾國舊譯的名詞呌做（𨥶）又呌做（鋀）現大决定呌做（鉅）這種字是新造的專便化學家的研究罷了 
　　㈢符號Ｄy 
　　㈣存在他的存在地方極微大槪存在一二稀有的礦石裏面 
　　㈤性質係一種極稀少的金屬物 
　　㈥舉例這種稀有原子現在還沒有例子可舉哩 
　　㈦製取把含有他的原質的礦石内用電流分析法製取便得但是爲量不多也不能永久的殘留 
　　㈧總結一千八百八十六年有一法國化學家名字叫做LecoqdeBoisbaudran用分光鏡考騐礦石的時候發見的但是怎樣的效用現在尙未研究得結果呢（乙種酬） 
禮俗 
[衝喜之愚] [  繼盛]  
　　吾國習俗凡已聘而未娶之男子如遇疾病可命其未婚妻與之同居是爲種喜意謂婚婣乃喜事一經衝喜可冀病者之復原殊不知病之愈否一視其調養之如何爲斷豈在於衝喜不衝喜哉今乃舍彼而就此抑亦愚矣 
　　友人邢君家傭鄂產也聘而未婚就學於京師家頗裕爲人敏於任事用財有度惟不甚衛生故覩其狀終委靡不振酷類病夫一日偶染急症目昏腦漲同學勸其就醫然邢君終以爲小恙無傷而不知大禍之根即伏於此翌日覺不支乃歸家訴諸父母其時適其配偶亦在京而親戚有以衝喜之議進者於是其父母請於乃岳許之父母大喜以爲自此以後可以高枕無憂矣而不料其媳來方二日邢君之病勢大增竟即殞命而某女士者竟驟由處女而變爲孀婦矣 
　　繼盛曰邢君之逝咎由自取固不足哀獨惜此窈窕少女歸未二夕而即遭夫喪因其親戚之一議遂終身受其貽害後日之零丁孤苦悲凉凄慘臨風隕涕見月長嘆正不知爲何如也嗚呼衝喜耶衝死耶吾不禁爲女士哭爲舊俗嘆爲婚姻制度悲矣夫世固不乏明哲之士也盍以改造爲天職而速起圖之乎（乙種酬） 
 
 
 

Page 20

 
 
第一萬八千零三十九號;中華民國十二年 西曆一千九百二十三年五月十七號
星期四 * *   
 
