# 1890 - 55 - 4906056

 

Page 1

 
 
[新印諭旨告成] [  申報館主人啓]  
　　本館向例每年將邸抄諭旨敬謹排印成帙以供簿海臣民恭讀光緖十五年諭旨現已印成每本價洋一角五分想留心時事者必當粗置一編也 
[新印分類尺牘出售] [  申報舘啓]  
　　尺牘雖小道然蓮幕中人爲達官顯者捉刀必胸有積軸睕有好筆方能指揮如意咳吐成珠意則不亢不卑詞則不支不蔓江都王蕊仙先生輯有分類尺牘備覽其中多係名人手筆千狐之腋合成一裘洵足使童蒙拾其香草飽學資其沾漑本舘特譌新鉿排印每部十四本價洋八角卽日出售賜顧者仍照曩例 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局在二馬路横街三層樓紅墻洋房内此佈 
[禁異端論]  
　　百花生日日麗風和有客訪賓紅閣外史於淞北寓齋約爲撲蝶會適有送申報至者中記天津有所謂十祖會者年例於正月十六夜舉行先是殿前熾炭於爐煆煉通紅光燭霄漢下橫鐵板架以薪蒸煉至移時炙手可熱若輩十四人解衣露體跣其兩足以紅布抹額下繫紅犢鼻褌其一仗劍植立塲前餘各就洪爐中撈取鐵練盤旋飛舞如電之閃如霞之飛火星亂噴駭人心目復向鐵板上往來騰踔手之舞之足之蹈之若不知爲火烈其舉也者時觀者已目炫神迷詫爲異事而若輩復謂元宵佳節旣有星橋鐵鎖不可無火樹銀花遂挈花筒自向面目燃　仗劍者亦火星遍體略不灼傷客曰嘻是殆與日前服部天一生之吞炭同一神妙無方矣外史曰不然服部天一生不過藉以游戯耳其吞炭也或疑其口中含有銅殻僕則以爲是必有物以制之如福利公司所售滅火藥水之　能使火遇之而卽熄特就解吞後何以復匪噴出火星如流星之四散至十祖會則妖術也妖術與戯劇迥異安可等量而齊觀哉猶憶十餘年前滬上有跳茅神神之舉跳者係無賴少年先以尺許鐵椎投熾炭中燒至通紅向之誦咒　舉椎自剌其頰自右而左通其兩顋略無血液淋漓亦不蹙額作痛楚狀且跳且舞且歌且謠如醉如痴備極怪態洎跳畢將椎拔出而頰上並無傷痕嘻亦奇已又聞川中有所謂端工者卽巫覡之類其爲人治病也先取雄雞一頭以鐵條自口中戳入從糞門出然後向病者戟指揑訣口中念念有詞事畢披髮狂奔置雞於不顧旁人將鐵條拔去則仍飲啄自如是豈眞妙手通天令人不可思議哉夫亦異端左道近於惑世誣民耳客曰我聞異端爲王法所必誅然十祖會跳茅山神之類惟是矜奇炫異無害於人至端工則果能使疾告瘳且可佐醫藥之所不及奚爲而必誅之曰今者幸遇聖人在上苞蘖不生是以雖有異端不敢出而爲亂否則歴代跳梁小醜何一非自旁門左道來乎試就人所共知者言之漢之張角弟兄初時令人納五斗米爲之治病後乃妄言蒼天已死黃天當立遂揭竽斬木擾亂四方明之唐賽兒不過一酒肆雛姫忽有人授以天書中載紙兵豆馬諸法以致橫行不法作亂多年及至熙朝而白蓮教起自川中延及陝西湖北山東等省卒乃混入紫禁肆其逆謀其所以敢於稱兵者亦惟恃妖術精通得以誘惑黎庶馴致逆氛大煽　省蔓延幸而廟算周詳始得匪徒授首至髮匪之亂洪秀全始亦藉賣卜以餬其口妄談休咎簧鼓鄉愚而東逆禓秀淸則自稱爲禾乃師贖病王托稱天父天兄卜凡發人隱慝人之信從者衆遂致起事於金田村擾害至十六省之多陷名城以千數百計其爲禍也可爲大矣然則今之所謂十祖會者雖未必陰謀不軌而其行爲詭柲則又更甚於白蓮教髮匪一星之火可以燎原誰謂幸際昇平而可任其肆行無忌乎且今之邪術亦正良多矣南中有大被教者其人終身不茹葷日惟喃喃宣佛號每歲教頭至　教中人各輸錢二百由教頭餉以素齋夜則無女無男無老無幼羣臥一大被内徹夜誦經入其教者自稱爲吃素人儘有鄉曲愚民謂僧道多不守淸規不若吃素人之身心潔凈遂延之唪經禮佛超薦先人而不知其悞信異端其禍已隱爲之伏矣至北省則有在禮教其教甚爲秘密父不傳其子夫不傳其妻教規惟不吸烟不飲酒不衣紅緑衣據云欲入其教教師先故意留難必歴數其種種不端俟其痛哭流涕然後授以南無　彌陀佛六字而又今日授南字明日授無字一若秘而不宣也者人有授以烟酒者則對曰有門檻在每年四月某日不遠數千里相約上祖師墳或謂祖師係一盜匪昔時被擒正法者總之此等邪教卽不爲非作歹亦　嚴禁而痛懲之况難保其不包藏禍心濳謀肇事哉客曰然則貴報何以必記之曰記之正欲使官憲知之也爲民上者大都皆深居簡出耳目咸寄之於隷胥隷胥敬得賄隱瞞誰復有直言相告者敬閲報而知其奸狀設法禁除則記者雖不敢自居筆墨之功而斯民已陰受官憲之福矣語竟回視庭前花蕚紫姹紅嫣戯舉碧嫘杯酧之爲花王介壽時已過午手民以論説請乃卽書此以弁報章 
[諭旨恭錄]  
　　正月二十三日奉上諭游智開奏甄别屬吏一摺廣東候補知府王秉恩把持各局藉勢營私試用通判署南海縣知縣王存善鑽營罔利行同巿儈候補通判魏恒背義牟利巧於飾非候補通判鄧肇南行止卑汚同僚不齒候補鹽經歴陳寳昉心地糊塗試用從九品周廷楨形同無賴均着卽行革職以肅官方該部知道欽此 
[本舘接奉電音]  
　　昨由京友電傳諭旨三道敬謹譯登○二月十一日奉上諭定安等奏查估昭陵應修各工請擇吉興修一摺着欽天監於本年二月内選擇吉期先行知照卽着盛京將軍會同工部侍鄭届期敬謹興修欽此同日奉上諭兩淮鹽運使員缺着江人鏡補授欽此同日奉旨廂黃旗滿洲副都統着桂全調補正紅旗滿洲副都統着芬車調補正紅旗蒙古副都統着佛佑補授佛佑所署廂白旗漢軍副都統着奕功署理欽此 
 
 

Page 2

 
 
[粤嶠春聲]  
　　委署番禺縣楊左槐大令由羅定州交卸來省涓吉正月廿六日接印任事聞大令在羅定州時吏畏民懷口碑載道去任之日紳民挽留攀轅臥轍餽送牌傘者絡繹不絶召伯甘棠之咏叔子墮淚之碑彷彿於今日見之古今人何遽不相及哉○龍川縣張春塢大令前因虧空庫欵經大憲揭　勒追在案大令被叅後卽掃數解淸大憲以其玩忽於前尙知愧憤於後遂奏請開復原官以示鼓勵○現署西關汛千總儘先都司黃都戎瑞麟勤於捕務一時萑苻風靜斥堠星羅近奉督憲札委調署香山協右營守備缺行將卸任履新汛内民人咸有依依不舍之意至所遺該汛千總缺已由督憲另委儘先守備黃守戎宏基署理云○小南門外陳某向在外洋貿易積有餘資年届六旬膝下僅有一子陳鍾愛之不啻拱璧前日出門卽爲匪人拐去偵騎四出蹤跡杳然陳痛不欲生潛赴河干投水自盡幸經人援救得以不死然京苦矣 
[吳儂軟語]  
　　初七日淸晨有甲乙兩人至蘇州臨登路文樂園啜茗坐未移時甲忽面如土色氣息奄奄乙見之拂袖而去茶博士知其有異撫之則身已如冰一絲不屬矣旣而訪知死者家住城東素有痰疾一時陡發致成意外之災隨有親屬到來爲之備棺成殮云○紫陽止誼平江三書院經魁又農太尊示期二月十二日在試院甄别除在院肄業之三百餘人外所有報名投考者亦有四五百人云○蘇省某先達首創以工代賑之議令各鄉窮户或修塘岸或築出圩各就地方緊要之工次第興辦所需工値就振捐内動支○道前街密邇臬轅人烟輻輳熙來壤往不絶於途街後有一小河四通入達前年有某氏子溺斃於此嗣後墮河者共有五六人幸在日中均得遇救日前某鎭車公館廚役某甲提筐買物歸時踽踽獨行不知如何墮入水中急呼救命有行路者援之以手得免於難刻下附近鋪户歛資建醮超度水鬼并議塑七寳如來於河干以鎭之嘻愚己試問水果有鬼乎水鬼果畏如來乎曷若移此以助振捐庶幾事歸實在乎 
[晉謁上相]  
　　直隸總督李傅相以王事靡盬去冬旌節未獲移駐保陽今正直隸藩臬兩司以及道府州縣均應趨謁行轅恭賀春禧並禀承公務有默數行旌者謂藩憲裕壽泉方伯淸河道潘梅園觀察已與交武印委各員先後抵津惟臬憲周玉山廉訪至廿二日尙未涖止聞廉訪偶因感冐政體違和且方伯到津雖在封印期内而緊要公事仍由廉訪代拆代行勢難分身須俟方伯旋旌然後束裝來轅賀歲云 
[營勇憀斃]  
　　鐵路公司唐山火車於正月二十二日十二點鐘開行約兩點鐘駛至離蘆臺　里之閻庄上水閻庄附近陳庄柳嬌花姹游屐纷來歸時往往附搭火車駛回蘆臺以免跋涉是日有蘆臺防營兵勇某甲不知從何處來往何處去猝遇火車於閣庄上水便擬趁搭附回蘆臺深恐望塵有弗及之虞大步上前以免失之交臂詎意不先不後　至車旁而車已鼓輪遄發甲扶車旁鐵桿正擬拾級而登手力已乏而車又搖搖然愈行愈速遂致傾跌車下頭破血流骨糜肉爛立時斃命車上人等未及知也鐵道巡丁見之往蘆臺車站報知於是闔鎭週知由什長認明係營中某勇禀明哨官轉禀統帶稱係派往接差因公死於非命統帶知與人無涉遂發燒理銀兩諭令殮屍沿途車站於去秋已設電線與火車相輔而行故知之特速而且詳 
[與衆同樂]  
　　揚州南河下江西會舘每至春秋佳日必招梨園子弟開演一二旬以聨桑梓之歡本届已于月初開臺左近居隣聞鑼鼓喧天爭欲前往一擴眼界會館中見其人數太多因思若竟拒絶恐傷和氣若任人來觀又慮地不能容遂另雇菊部一班專在外臺演唱聽人觀看略主賓之分聨洽比之歡一時里嫗村童咸得一飽眼福幾於頌聲載道云 
[袁江雜錄]  
　　正任淸河縣朱邑尊調任山陽交卸在卽道憲委屠别駕作倫前往代理己於初三日巳刻接印矣○初三日漕憲甄别崇實書院委員升座點名一時濟濟人材錦標爭奪而以異縣人爲尤多云○去歲秋成减　以致生意淸寥新正以來有數家不克支持一布店一縀庄一衣鋪一錢庄皆先後閉歇云○城中本有名儒宣講聖諭廣訓兹復聘定一人每値朔望在觀音寺宣講一次○有妙手空空兒混入某署廚下竊取靑蚨數千翼而出偶墮數枚於地琅然作聲司閽者詰之支吾其語乃扭請縣中訊究押候嚴懲○有山陽生童數人乘甄别之暇至五福樓客棧尋春龜奴待以閉門羹遂致互相口角扭赴縣庭朱邑尊訊明兩造情由將龜奴痛責一番客棧則押令閉歇有人作聨句嘲之云臭味相同豈必薰蕕常異器酸風大作遂教桃李亦汚泥是亦可謂筆端輕薄矣 
[鼠媒]  
　　有客來自杭垣述一奇事雖不知其姓名錄之亦跳資談助據云杭俗信神燒香拜佛此風最盛而吳山頂上擺列香燭攤者其多如蟻有某甲者設攤於城隍廟之頭門外左廊四十餘歲之鰥魚也惟遺一女盈盈十五伶仃可憐甲日手念珠喃喃誦佛號卽有客來買香楮一面狺狺論價而牟尼一串終不去手相去數十武有一少年亦設攤售糖果生意頗佳每得贏餘輙以施丐者并嘗笑之而少年不顧也一日有鼠嚙甲之燭甲恨之入骨思購鼠藥以毒之少年阻之至再不聽置毒餅中雜之香燭間越日餅如故而燭之被嚙者益多甲異之又置毒於燭上晨起見有毒之燭無一啐者其餘則糜爛無遺甲益駭以告少年少年曰此鼠通靈子能聽我言可保不復作耗甲問何術少年則取置毒之餅與燭投諸水中而祝之數日竟不復嚙中大喜以女字甲而贅焉杭人有知其事者謂爲鼠媒云 
[善彌親過]  
　　人生世上處變爲難而於家庭骨肉之間則更有難爲居間者惟智者處此乃能當事而轉圜之務使親情疎而復密觀於某丁之善彌親過足見其煞費苦心矣緣有某甲者以執屨業勤儉起家在高第街創設兩鞋店積累數萬金育三子長乙嫡出丙丁居次同爲庶室所生乙身已進邑庠與母同居鄉井丙則僣身士類而遊蕩浮誇罔識天倫之秩惟丁性最靈敏質亦梗直能得父母歡丙母本東莞靑衣從甲爲妾心性狼毒肆潑無道甲治之弗克轉而生畏每被其妾所欺不僅如劉孝標有三同之慨前數歲妾有女出閣勒甲勉具厚奩甲稍却之妾舉磚幾碎其首甲懼而遁回店擬匿避他所旣下船爲妾令子探悉挾刃赶至船上逼脅返店沿路如押重囚迨抵鋪又勒甲遵依甲以衆伴在前囁嚅弗答妾又持刃挾至家中使終如所願而後已其瞥視丈夫專奪家政有如此者當下人已决其必生不肖之子以報今丙之悖逆殆其積戾使然也向値丙受室廟見之日相者請乙母出堂受媳拜謁甲妾逕止之曰大娘固有子其媳已先拜之今丙屬十出當令其先向我拜謁其女在旁亦同聲附和謂當先甲其母乙母弗與之校而乙妻與妹等羣起阻之謂名分之間豈容紊亂甲妾於是雌威大肆吵閙盈堂新婦不知所從木立於庭延至日昃爭猶未决紳耆在祠聞之以乙身列膠庠不能置親於義飭令回家勸其庶母向嫡服禮依次受拜詎甲妾益怒紳等乃召丙丁至祠責其順母欺嫡如不能諫合以義將革具胙内聞而度外置之惟丁欲有以善處其間愧無良策因思得一計力向母曉以大義且曰如慮服禮懷羞則兒當爲之導乃請衆紳入室言曰倫常六義名分難乖今吾母因誤開罪於嫡予亦不合開罪於母義當予先向母服罪然後扶母向嫡前陪禮以昭平允紳皆曰善丁於是扶母使坐叩首服罪畢卽轉持拜墊挾母向嫡前陪禮時甲妾雖羞怒交併奈爲二子革胙事關緊要且衆紳又皆在座只得仗着丙言漫爲遮醜遂請嫡出堂服禮妾甫跪嫡卽挽之隨謂丙曰都爲爾夫妻故使母至是速雙雙向前領責言次卽飭新兒新婦跪下强妾受拜妾亦側身讓嫡不敢佔先一時家庭骨肉之下翕然和合欣喜逾恒皆丁之巧爲居間也而諭者尤善乙母之撒科一言足見其寛洪大度苐以甲妾之藐視丈夫顚倒倫理深恐丙之食報將不止於此焉 
[九江官報]  
　　蔣君葆銜橋寓九江日前接得省垣電報經大憲委辦鉛山縣石塘牙釐局務一時各寅友俱詣公友俱詣公館道賀冠裳裳車馬不絶　 
 
 

Page 3

 
 
於門○九江二套口釐卡委員廖通守交卸後經總辦釐局事務鮑太守就近委李君前往代理已於本月初六日接手辦事矣 
[閩省官報]  
　　知縣謝燮梅委辦洲頭分卡縣丞邸春霖委辦連城厘局核算事與史王書圖卸秀塗厘卡事禀明間訃丁父憂督轅牌示順昌協事務以候補副將黃開甲署理所遺延平砲船差務以都司黃得升調帶所遺邵武砲船差務以遊擊顧飛熊管帶又臺灣城守左軍守備員缺前經擬請以儘先守備朱日煊奏補兹查朱日煊收標在後應以儘先守備葉顯忠更補 
[會匪就擒]  
　　安慶廣德州西鄉有哥老會匪譸張爲幻熒惑良民包藏禍心私結盟誓州尊訪知率勇拿捉獲住一名嚴刑拷問知係會中大憝并稱鄉民某姓爲若輩逋逃淵藪當卽飭差前往搜出僞照數張盟單一紙遂一併解州懲辦想從此殱厥渠魁明伸國憲庶風俗人心不致爲浮言騒動而大奸巨慝亦將警畏乎亂民之刑也夫 
[蟂磯烟浪]  
　　蕪湖入春以來陰晴不定有時暖意惺忪有時尖風料峭衛生家往往爲之顚倒初八日烟雨霏霏花欄酥潤入夜檐溜點滴直到天明推窗四望但見郊原山麓濕雲漠漠如披米家潑墨圖畫刻下東作將興得此膏雨披簑戴笠者可以帶雨而耕矣○蕪湖牙厘總局孫樹人觀察於初三日乘泰和輪船晉省謁見大憲禀陳要公○駐防西梁山練軍大營某弁前日乘舢板船來蕪公幹泊舟於寗淵觀河干初六夜一兵出艙溺溲失足墮河船中聞聲急爲援救而黑暗中無從措手竟至與波臣爲伍慘哉○甲乙二人均以畜養母牛擠取乳汁爲生涯同業爭利各懷嫉妒前晚乙忽失牛一頭四處尋覔見在甲家甲謂此牛本我所有去冬走失不知何往不料被汝所竊必須將汝送官方釋我恨於是大相爭嚷扭作一團同赴保甲局請究孫詞臣磁守判令縱牛鼻索聽其自行旋見牛奔回乙家知甲揑詞謊騙重笞數十斥之使去觀者咸頌斷事之神明○初四日太平府有解道備質案犯兩名行至蕪湖北門時已薄暮解差腹餒就飯鋪大嚼至店後一榻横陳吞雲吐霧不隄防一犯已乘間兎脱矣急出追赶杳無蹤影此犯罪名甚輕因未加鐐銬當由蕪湖縣飭差跴緝不識能弋獲否○某烟館女年將二八態度妖冶行至西門外小苍内遇一少年向之戯謔女回頭一笑百媚橫生少年惑之跟至其家陽爲呼吸烟霞陰欲一聞薌澤少頃辭出女窺知少年係某布號夥且見其佻㒓可欺次日遂同黃魚數輩尋至其店謂曰昨君去後枕邊銀餅三枚銀約指一枚忽失所在自思並無閒人來過是必郎君有意戯弄請速見還毋傷體面少年愕然不知所對黃魚等卽在門首大閙少年羞漸不知所措急出銀餅二枚子之黃魚猶以爲未足經旁觀者恫喝數語始呶呶而去○初七日上午有一乞丐病容可掬行至英領事署前昏仆於地登時氣絶當由地保向善堂乞得施棺殮理荒郊 
[甬東春信]  
　　寗郡孝廉堂辨志文會以及崇實月湖鄮山三書院向例每届二月初旬定期開課今因崧撫憲潘學憲先後按臨道府縣等官因差務怱忙未暇兼顯課試當展期於閏月下旬再行開課云○日前有道署馬夫某甲馳馬於熱閙之區撞倒一老嫗當經旁人扶起勢已危殆現雖出費養傷然奄奄一息深恐性命難保也○寗郡天氣前已錄報兹悉初二日晨起霜白於雪濃霧蔽空農家有春霜不露白露白要赤脚之諺歴騐不爽雨師果於是晚税駕自初三至初九等日或大雨滂沱或雨雜雪珠河水漲與堤平初十日雨雖住點而尖風剌面其利如銛攝生者所宜珍重也○探悉撫憲崧振靑中丞定於初七日莅紹寍波官塲已於初八日　派惠濟小火輪駛往姚江以備拖帶官舟鄞縣徐邑尊於是晚往姚江鵠候寍紹台道吳觀察寍波府胡太守於初九日前往西壩　迓武營則預派兵勇在西門外沿塘河一帶端圍並不見憲節遙臨發電往探消息旋接回電稱初九日下午閲看水師操然則按臨寍波之期當在十一日而十一日適逢忌辰須遲至十二日方可入城也 
[慈谿縣秦禀慈屬災象情形]  
　　敬禀者本年正月十一日奉籌賑局憲批卑膱會同委員王主簿禀呈户口淸摺並陳首期放賑情形蒙批據禀已悉仰候散放事竣卽將動用錢榖數目造册報查禀尾聲稱二十八都四圖係宓韓兩紳自捐自賑具徴樂善好施硃堪嘉尙至本年春賑應如何散放之處併再妥籌禀覆察奪仍候撫憲曁司道衙門批示繳摺存等因奉此卑職伏查北鄉被災較重無食貧民業經冬賑一月此時東作未興靑黃不接體察輿情必須接放春賑俾全民命請於正月十五日起至二月十四日止酌展一月查該鄉向有松浦閘洞爲慈鎭兩邑田疇保障年久淤塞旱潦均易爲患歲無中稔民恒苦之亟應妥籌開濬以除無窮之害又南鄉大隱地方之塘堤及雲磎烏嚴等處之道路橋梁均爲蛟水衝坍或關水利或碍行人應亦及時興修他若東隣章橋河道爲李磎渡通衢並苦久淤現據士紳議請疏濬藉收以工代賑之益除由卑職移會鎭海縣曁就地紳耆擇要勘估專案通禀並將冬賑動用錢米造册另文申送外理合將遵議籌辦緣由肅泐禀陳仰祈大人察核恭請崇安伏惟垂鑒除禀各憲外卑職謹禀 
[恭頌德政]  
　　昨日本邑小南門外水神閣董事姜澍顧銘照等晋謁裴邑尊恭送匾額一方曰念切民依德政牌兩對文曰廉而能惠惠在愛民智周捍患淸不傷慈并萬民傘一柄邑尊　讓再三各董事遂興辭而返 
[滬濵瑣聞]  
　　英租界四馬路西首蘇人某甲之孩子被人誘拐四處尋初無蹤跡前日下午甲在石路地方撞見拐犯扭至家中未知如何辦理容倹續聞○租界地方馬車與東洋車碰撞肇禍時有所聞前日將晚時有馬車從英租界四馬路駛至胡家宅適有東洋車由西向東寍人某甲在此行走左右避讓勢處兩難被東洋車擦破衣裳見者咸爲惋惜幸甲不與計較徜徉自去 
[疉獲盜犯]  
　　近來各處盜刼之案時有所聞有緝捕之責者因之加意跴緝前日傍晚時本埠會捕局包探嚴頌眉協同綫勇孫寳生等隨帶眼線在法界彩視街之西八仙橋相近拘獲前在靑浦縣地界搶刦之胡少堂當卽送至捕房管押是夜十點鐘時復經眼線領通班探勇赴大南門外沿城脚茅篷内到盜犯陳老九送入捕房管押候堂期送案辦理 
[夏楚示懲]  
　　昨報列不屑教誨一則昨由鄭梅仙將兒子祖祐送案請責蔡太守立卽升堂喝將祖祐照原斷戒責一百下發虹口教堂讀書一年不許出外察其能否攺過再候核示太守又問鄭梅仙究竟爾子交王阿月銀是否四百兩答稱的係四百兩收回三十兩尙有三百七十兩除王阿月之母承認一百七十兩置辦金飾衣服已經繳案給領外所少二百兩已有人出爲理勸我未允從云 
[上海縣署瑣案]  
　　前日瞿彬章具詞訴稱職父在時曾撫異姓子爲螟蛉取名明章分給資財以貲養贍恩義不可謂不隆今明章之妻沈氏欲將其子爲承重孫聲言舉殯開吊時意欲出爲攔阻叫求究辦裴邑尊謂所禀如果屬實沈氏殊屬蠻橫姑念婦女無知不足深責着邀同親族向其開導毋許藉端肇事倘該氏仍復抗違爾可隨時具禀以候究辦○二十八保十八圖民人王桂華訴稱族叔錫初藉端强佔地基向論恃蠻叩求提究裴邑尊着候傳該地保到案訊明核辦 
[英廨瑣紀]  
　　老嫗趙氏向倪關南陶洪福索欠房租錢七百文在路爭閙由巡街捕帶至捕房巡捕頭命送英公廨旋有人出爲調理始照付房租値日差禀明蔡太守將各人開釋○錢益裕同妻顧氏控女被華阿大誘拐爲娼攺名沈紅玉由蔡太守訊明錢益裕同妻顧氏縱女爲娼曾向妓院備人華阿大等借洋圖賴誣控等情已列前報兹由蔡太守覆訊錢益裕情虚不敢到案蔡太守遂函致法公廨移提錢益裕到案訊辦云 
 
 

Page 4

 
 
[法捕房瑣事]  
　　唐桂榮拐賣小孩經朱明府訊明緣由當飭包探王榮培補提唐之同黨已列昨報昨據該包探在城内陳巿安橋相近拘獲老嫗一人當卽帶回捕房管押復在埄閘之左　獲某甲旋經甲領同包探至虹口廣東街將買孩之廣東婦人拘住送至捕房經備捕頭着一併押候解訊○某甲在小東門大街向魚行内偷竊大鯉魚二條正欲潛遁適被行夥所見將人拉住送捕管押○江北婦人竊得隣家東洋車輪盤兩個被隣人偵知卽將該婦送至捕房押候解案究辦 
[上海文報局山東賑捐收解處會同各公所起解第十八批賑欵啓]  
　　謹啓者敝處自去臘望日解　第十七批後迭接烟臺盛杏蓀觀察曁山東潘振聲施子英兩孝廉來電謂該省沿黃河一帶各州縣春賑萬分吃緊速求解濟等語無如入春以來賑捐收數漸形淸寥兹會同各公所竭力湊解第十八批賑欵庫平銀二萬兩又代贖專欵規元一千六百四十九兩八錢於本月初九日統交電報總局收支所匯解烟臺東海關兑收轉撥災區核實散放計此批内絲業公所規元一萬兩高易公所規元二千兩文報局連代贖規元一萬另五百六十九兩八錢仁濟堂代贖規元一千兩理合聲明 
[上海文報局浙賑收解處會同各公所起解第九批賑欵啓]  
　　謹啓者敝處自正月十一日逕解温州第八批賑欵後近接浙省放振諸君來函謂春振重於冬振現將散放請速解濟等語敝處會同各公所籌　第九批振欵規元二萬五千兩除由絲業會館匯交湖州仁濟堂姚君守梅經收五千兩修圩以工代賑外兹於本月初九日託滬上元甡協康庄由杭垣鼎記愼裕兩庄匯解同善堂　振總局規元二萬　此批内計絲業公所規元五千兩高易公所規元一千五百兩申報公所規元一千兩仁濟堂規元一千兩文報局規元一萬六千五百兩合併聲明 
[隨報分送募賑捐册速效]  
　　自各省告災以來一經登報求賑無不有感卽應敝賑所今歲蒙各報代分無名氏所頒江浙求振册連日有五百洋數隨册交來卽向年所分山東急募册亦尙有紛紛募到加以各善士因事移助照淸單次序而登尙無以副救急之心爰再摘錄數則以請慈鑒晚香草堂由新仄厚來規銀二百十四兩百忽堂張二十七兩九錢郭厚菴二十一兩七錢八分廣西魏太尊南伯氏募二十兩江西謙吉堂募洋一百十五元蔚豐厚號趙代戴友松來一百元又無名氏川平銀三十兩常州新盛　代陳慈蔭洋八十元本埠寳華銀樓姚李氏還愿五十元北平陳氏求病愈四十元蕪湖馥和行募二十一元錢塘鄭鴻鈞爲子姪外甥助二十元無錫張蕭氏爲官事以徐阿五還木植移助二十元江右候補閩中種德堂節慶母壽筵銀十四兩一錢八分以上各户助賑細情仍請查照按日淸單謹先　德以冀觀型上海絲業籌賑公所施善昌謹 
[郵筒雅製]  
　　日本居滄海之東其人類皆風雅好事所製箋簡大都心裁别出花樣一新較之古時漁　松花實有過之而無不及昨承文報局謝君持以見惠信封則麗如古錦　紙則細若柔波用以緘寄雙魚覺筆墨間别其古雅之致惜僕塗雅不成字未免負此佳箋耳用志數言以酬雅貺川有長於簡札者盍卽購而試之乎 
[奉題川中吳秋門孝廉手繪十八羅漢手卷調寄滿江紅卽希拍止]  
　　十八阿羅問彼教云何取義大都與登瀛學士事同一例偶爾經人提唱出傳後世終無異　諸天微妙相神奇憑誰記曾何必論眞僞又何必矜珍秘祇文人妙筆隨時游戲努　低眉容不一降龍伏虎門無二看毫端都化作雲烟空靈意[  古越高昌寒食生倚聲]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘籌賑公所施少欽經收山東江浙賑捐十二月十三至十六日第二千三百十八至廿一次淸單]  
　　山東捐無名氏十元如臯孫堯欽募杞憂人宋愚子虎痴子雙桂書屋無力有心人思補救人涓耿人求二子收放心人八八各一元江浙捐嘉郡天孫錦綢莊胡長庚長柏爲父病劇時有神指示助賑得郎全愈奉命續助完願洋三十元淸江趙丹霞手募四元南匯王瑶甫爲子病愈還願二元毛春塘求子病愈二元懺悔子二元對開一元隱名氏求病速愈二元問心子募梁溪無名氏五户合四元又順善氏一元揚府胡保泰二元隱名氏爲弟病愈還願一元無名氏一元王店吳眉森畫潤一元四角又募逐日節省酒坧元樂善畫潤二元倪澄本堂程愼修陳竹君三户各六角省食蟹省服藥樂善三户各五角音痴三角共十户合洋十元浙湖嚴吉莊爲長子授室蒙親友賜儀本擬備筵酬謝將該資移助代爲造福助浙江廿四元山右無名氏由蔚泰厚來足銀十二兩合規元十二兩六錢七分泰州許公舘求消災延壽求合家平安助嘉郡各十元劉陳氏求指患速愈五角定海道頭司署盛募趙春方一元趙秋方助湖州一元以上十三日○江浙捐湘西趙馬氏病全還愿由日昇昌號來洋五百元丁象復由旅順口勝輔翁來規銀十五兩信和裕十六元銅洋三元皖省韓良臣求子病全愈八元朱家角趙裕生不留名五元心餘力出子還心願五元姚徐氏朱氏姑婦均爲傷寒症求速全三元無名氏三元朱家角不留名一元補過子助海寗小洋廿角浙江捐信和裕來常德孫太和募無名氏錢十千文美善堂四千隱名氏公記移會二千文蔣萬新無名氏錢二千匡資萬錢二千隱名氏錢一千五百復泰和吳禮德堂曹無名氏乾記朱昌記恆興仁隱名堂劉昌徽德興和龔洵貴子和氏紹虞堂無名氏阮名氏隱名氏曹無名氏乾記朱昌記萬益茂楊松甫德興和王德豐廿一户各一千文共廿七户合洋四十一元湖州捐常郡陶樹棠廿元劉子逸銅洋二元唐文當一元又募豐肇恆一元林光錄陳盛科陳茂耀許方玩唐翰動周惠光鄭雲桂梁子攀馬可益余友長陳和生陳德綿鄭皇南十三户各五角引名氏二户各錢一千共十七户合洋十元内銅洋一元銀三錢三分以上十四日○江浙捐南翔震泰布莊陳定裕求子病速愈念元金華葉綏之飾金六錢二分兑見洋十二元二角錢七十二文湖北糖金泉由劉金林來六元金裕記四元銅洋二元陸照容陸小寳各四元陳氏三元餘慶堂二元無名氏銅洋三元蘇城華天益王半痴生同募十二月上旬桶捐錢八十七文華姓四百天理良心者一元浙江捐心有餘而力不足者八元邦江徐子咸冬季月捐六元麗如帳房一元又助湖州一元又助嘉興一元又助賑澤一元以上十五日○江浙捐福州軍憲希由恊和信來臺番六百元合規元四百念兩玉山釋過氏五十生辰蒙同事惠儀理宜設筵答謝兹將該資移助代種福田由永豐莊來十元毛宗漢求病全愈五元婁東不留名二元趙燦寅二元程丙乾保平安一元羅店同興吳與記求毋平安銅洋一元廣源糖行來震記洋三十元恆遠廿元油麻業泰和手十五元恆順典四元恆記二元正泰恆爰慶堂月手各一元無名氏健手三元又星手三元又澤手體仰杏等手四户各二元又景手瑞雨書等手四户各一元又潤手五角共十八户合洋九十一元五角劉河張源泰掣運所來本年途海運鹽平安了結理應演戲謝神兹將該資移助浙賑洋三十元澤賑恊和信來北通留雲山舘募松延氏小翔氏雙履氏三户各元一兩從善人浙紹鑑湖居士莫戈馬書生善與人同不留氏不露氏六户各洋一元澄卿氏幼垣氏允卿氏子周氏劉澤春泉氏譜琴氏力不從心人晏之氏桃源居士言門書屋麗生氏自厚道人適意山房雙蓮書屋邐書堂靑雲書屋讀書堂子經氏墨林钳馥軒氏書田氏錦堂氏藍田氏子元氏文卿氏福田氏念七户各五角共三十六户合規元十七兩五錢二分樂安主人代包拙未伸人作冥福規元十八兩又代人作福助胡州賑捐洋廿元以上十六日 
 
 
 

Page 10

 
 
   
 
 

Page 11

 
 
[光緒十六年正月十八十九日京報全錄]  
　　宮門抄○諭旨三道錄前○廣西撫馬奏臚舉賢才請旨襃獎摺○又奏續獲上林縣積匪並淸餘黨擇尢保獎片○將軍祥等奏揀補司員各缺摺○又奏援留年滿筆帖式摺○廣西撫馬奏知縣留廣補用片○又奏留副將原班請補片○又奏委署道缺片○又奏察看知府片○又奏主考鑒衡精當片○正月十八日○成公恩全各請假十日○掌儀司奏二十一二十三日祭奉先殿慶王絪貝勒行禮○召見軍機許應騤○皇上明日卯初二刻升中和殿看版畢還宮已初進天壇入齋宫○正月十九日○睿王續假十日○召見軍機○皇上明日壇内寅正二刻上祭禮成後還海辦事召見大臣○○廣西巡撫臣馬不瑤跪　奏爲臚舉賢才請旨衰獎以式鄉閭而勵風俗恭摺仰祈聖鑒事竊維地方士習民風之厚令特立坊表以樹風聲粤西谷尙敦龎勵節通經淵源兩漢歴代人文彬盛志乘炳然我朝作育尤隆名臣接踵故家遺俗歴久弗衰自兵燹後公私交困士氣殘於鋒鏑閭里蕩爲榛荆學者或以謀生爲急無暇深求根柢然松柏後彫於歲寒鷄鳴不已於風雨束躬抱道固不乏人查有籍隷臨桂縣之翰林院編修曹馴經明行修不慕聲利由同治辛未科進士授編修後以親老乞假回里怡愉孝友無間人言掌教秀峯書院有年所正學校裁成後進言動卓然不苟核其内行敦篤淸修粹美誠足模範士林又查有籍隷馬平縣之山西候補知府楊立旭道光丁酉科舉人歴任山西陽高縣知縣升霍州直隷州知州荐保知府生平宗守程朱所至以經術治民循聲卓著告歸貧甚仍以課徒自給年逾八十好學不倦日講習宋五子書一方翕然仰化臣擬來歲聘掌柳州講席以廣訓行綜計該員出處五十年間其言行均足爲士民取法合無仰懇天恩俯准在籍翰林院編修曹馴給予五品卿銜山西候補知府楊立旭給予三品頂戴以示優異俾邊徼顯蒙曉然於闇修實行雖窮鄉百里朝廷莫不周知將觀感群賢灈磨於雍熙之世實於民風士習裨益良多臣爲表彰隱德矜式地方起見謹會同廣西學政臣黃煦恭摺具陳伏乞○皇上聖鑒訓示謹奏奉硃批另有旨欽此○○馬丕瑤片再本年五月内據上林縣知縣鄭錫疇禀報縣屬獅螺嶺地方有積匪羅馬咬莫母雞結黨爲害經前撫臣沈秉成派營往緝拿獲匪首羅馬咬懲辦仍飭設法嚴緝莫母雞於六月十五日附片奏明請俟將匪首莫母雞金獲辦並淸餘匪酌請保獎八月二十五日奉到硃批知道了卽着飭拿要犯莫母雞務獲究辦餘依議欽此欽遵在案先於七月二十四日據鄭錫疇禀稱奉飭後廣覓線役加諭紳團極力設法緝查無如該犯行蹤詭秘此拿彼竄兩次加懸重賞復發不分畛域緝票多張四處跴緝始偵得該匪遁匿柳州府屬之三都地方綫工密請派兵圍拿當經管帶防營守備韋正光帶哨督紳越境馳赴設法將該匪誘縳提解回縣紳民環覩均指係莫母雞正身同聲稱快並陸續分捕及會同賓州知州劉鳳紀兠獲匪黨多名禀由臬司派員提訊莫母雞供認迭次商同已格殺之羅馬咬紏衆行刼結盟拜會抗拒官差歴歴如繪實屬形同叛逆其匪黨莫亞送莫亞蠻歐亞期羅良通黃桐三麥連芳劉二邸大等八名均聽紏行刼得贓不止一次甘心爲匪可知據臬司轉報前來批飭按照土匪章程一併懲辦匪首莫母雞仍予梟示以昭炯戒一面飭右江道張汝梅督飭營縣淸查綏輯以靖閭閻伏查匪首羅馬咬莫母雞等敢於結黨擾害地方若不卽予澈辦實慮養癰貽患幸地方文武將弁尙能實心購緝次第殲擒並淸餘黨辦理迅速不無微勞足錄合無仰懇天恩俯准將在事出力各人員擇尤酌保以示鼓勵出自逾格鴻慈所有續獲上林縣屬積匪莫母雞並淸餘黨懇請酌保緣由謹會同兩廣總督臣張之洞附片具奏伏乞聖鑒訓示謹奏奉硃批准其擇尤保獎毋許冒濫欽此○○奴才祥麟奴才車林多爾濟跪奏爲循例揀補司員各缺以資辦公恭摺具陳仰祈聖鑒事竊據軍營户部承辦糧餉章京主事職銜花翎卽補佐領防禦吉玉呈稱竊章京前於本年正月間已蒙綏遠城將軍咨補正紅旗滿洲防禦員缺應卽照案請咨回城辦理旂務又兼章京寡母年逾八旬無人侍奉懇恩照准開缺賞咨回城供職藉盡烏私伏希批飭遵行等情前來查該員旣已補授該城防禦呈懇開缺自應照准給咨回城當差其所遺承辦章京主事職銜一缺奴才等公同揀選得帮辦主事職銜記名遇有本班防禦缺出儘先前卽補缺後以佐領儘先前卽補先換頂戴瑞山勾稽審愼辦事安詳堪以擬補應俟七年期滿如果就武回城後循例卽以本班遇有防禦缺出儘先前首先坐補補缺後仍以原班佐領儘先前卽補遺出帮辦主事職銜一缺查有委署主事遇缺卽補防禦普祥老成謹飭辦事認眞堪以擬補應俟七年期滿如果就武回城後循例仍卽以原保防禦遇缺卽補請先換四品頂戴遞遺委署主事一缺查有額外筆帖式合色賁才具明敏辦事細心堪以擬補應俟五年期滿如果就武回城後循例以防禦遇缺卽補遞遺額外筆帖式一缺查有候補筆帖式補用驍騎校阿克丹爲人謹愼辦事樸實堪以擬補應俟五年期滿如果就武回城後循例以防禦遇缺卽補如蒙俞允俟遇差便先行給咨該員等赴部帶領引見除阿克丹遺出候補筆帖式一缺仍照章揀員咨部外所有循例揀補司員各缺以資辦公理合恭摺具奏伏乞皇上聖鑒謹奏奉硃批該部知道欽此○○奴才祥麟奴才車林多爾濟跪奏爲援案請留年滿筆帖式以淸銷案而資熟手恭摺具陳仰祈聖鑒事竊據儘先前卽補驍騎校補缺後以防禦補用額外筆帖式托莫爾歡呈稱竊職前於光緖十年九月二十一日蒙原任將軍杜嘠爾等咨補額外筆帖式之日起連閏扣至本年八月二十一日止五年期滿自應照例呈請揀員充補以專責成等情前來查該筆帖式現旣呈報年滿本當照准給咨回旗當差惟思烏里雅蘇台自撤防後雖云公務規復然善後未淸之案並積年經費報銷必須熟悉之員方足以資辦理且近年來邊務一切及交涉事件較昔倍煩所有該筆帖式才具明晰辦事細心在營當差已逾十載實屬得力可靠未便遽易生手合無仰懇天恩軫念邊務需員仰祈隆施俯准將該筆帖式托莫爾歡留駐二年以資淸理積年銷案可否之處出自逾格鴻慈所有援案請留年滿筆帖式以資熟手緣由理合恭摺具陳伏乞皇上聖覧鑒謹奏奉硃批着照所請該衙門知道欽此○○馬丕瑤片再前撫臣沈秉成因廣西倡辦商務在在需員以貴州補用知縣呂緝光謹愼穩練請調來粤差委接准吏部咨開光緒十四年九月初十日恭奉硃批着照所請該部知道欽此欽遵在案兹呂緝光於光緒十五年九月二十九日遵調到粤臣查該員淸剛鎭密學裕才明籍隸湖南服官黔省湖黔皆接粤瓖熟悉情形辦事可期得力合無仰懇天恩俯准將貴州補用知縣呂緝光留於廣西補用仍飭令照章補繳離省分發銀兩如蒙俞允俟奉到批旨卽行司註册遇有要缺俾得照例補署以裨地方謹附片具奏伏乞聖鑒訓示謹奏奉硃批着照所請吏部知道欽此○○馬丕瑤片再軍營出力人員如先未保留收標委用者應照部章奏明辦理兹查有廣東儘先補用副將楊子吉係廣西西寗縣人由分發廣東補用都司因軍功荐保今職該員迭在廣西平樂潯州南寍等府屬剿捕逆匪並調防黔邊苗匪打仗奮勇甚爲得力尤習邊地情形合無仰懇天恩俯准留於廣西仍歸副將原班請補以收效用出自聖慈理合會同督臣張之洞提臣蘇元春附片陳明伏乞聖鑒謹奏奉硃批着照所請兵部知道欽此○○馬丕瑤片再現任左江道恩立調省所遺員缺應卽委員接署以重職守查有候補道覃遠璡老成穩練熟悉情形堪以委令前赴署理除檄飭遵照外理合循例附片陳明伏乞聖鑒謹奏奉硃批吏部知道欽此○○馬丕瑤片再准部咨嗣後道府州縣無論何項勞績保舉歸入候補班員令該督撫卽以此項人員到省之日起予限一年詳加查看奏明分别繁簡補用等因在案兹查有補用知府羊復禮試用一年期滿據藩臬兩司出具考語會詳前來臣查補用知府羊復禮才具優長辦事勤敏歴經差委並無貽悞堪勝煩缺知府之任應請留於廣西遇有缺出照例按班補用除將該員履歴送部外謹會同兩廣總督臣張之洞附片陳明伏乞聖鑒訓示謹奏奉硃批吏部知道欽此○○馬丕瑤片再本科已丑恩榜宏開特蒙簡派翰林院編修陳同禮潘炳年來粤典試風裁峻整關防極嚴取中多淸眞雅正之文寒畯知名之士輿論翕然觀聽所傾咸知力求實學文體將爲一變其鑒衡精當淸風卓著實克副聖明簡任之隆兩臣品學洞在天鑒本無俟臣之贅及特其輶軒所至足以興賢式靡臣亦不敢壅於上聞謹將聞見所及附片具陳伏乞聖鑒訓示謹奏奉硃批知道了欽此 
 
 

Page 12

 
 
[光緒十六年正月二十二十一日京報錄]  
　　宮門抄○分缺單○　撫潘奏揀員更補知縣選缺摺○將軍定奏揀補尙香人缺摺○漕督徐奏堵築工竣片○黔撫潘奏遵旨查明黔省革職道府二員並無大計貪贓及失守城池重情摺○撫奎奏銷知縣文憑片○又奏考察知府片○湘撫邵奏報抵湘接篆日期摺○正月二十日○霍穆歡假滿請安○宗人府奏派筵宴賜祭之王公派出禮王莊王肅王鄭王克王慶王絪貝勒瀒貝勒瀅貝勒澍貝勒謨貝子澤公○内務府奏派宣仁廟拈香派出海公○召見軍機○正月二十一日○遷公奎潤各請假五日○椿壽續假十日○内務府奏派隨扈之大臣派出嵩申巴克坦布○召見軍機○皇上明日未初至紫光閣看烟火○光緒十六年正月分缺單知縣山東范縣白桂森革江西廣昌劉文煃丁直隸高邑丁崇雅丁按經雲南蔡以楷故與史廣東乳源有亮近○○貴州巡撫臣潘霨跪奏爲揀員更補知縣選缺以符定制恭摺仰祈聖鑒事竊查婺川縣知縣區汝謙病故遺缺前請以留省另補知縣聶定中請補今於光緖十五年八月十二日准部咨覆查聶定中前因資斧不繼請假回籍措資經本部咨覆俟回省後出有選缺五缺之後再行補用該員回省後出有玉屏縣甕安縣安化縣都匀縣四缺尙未出過五缺與請補定例不符該撫請以該員補婺川縣之處應毋庸議其婺川縣知縣選缺應另行揀員更補坐七月初九日等因自應遵照辦理查貴州省至京按照限减半五十日計算應扣至八月二十八日起限更補臣督同藩司史念袓署臬司黃元善查定例知縣病故休致出缺應歸月選者准其將一缺題補各項候補並卽用之員以一缺題補本班前先大挑舉人以一缺題補本班大挑舉人等语前出都匀縣缺將進士卽則知縣承先請補在案今此缺現在鄭工遇缺先海防先海防新班先新班卽舊例遇缺先遇缺均無人應輪用大挑到班本班前先大挑及新舊例分缺先前分缺間前分缺先分缺間亦無人應用大挑之員請補查大挑班内僅有趙有秋賈翽梧二員趙有秋中式同治庚午科第三十五名舉人名次在先例得請補惟查該員於光緒七年委赴廣東採辦貢物至今尙未回黔銷差未便請補查有大挑試用知縣賈翽梧現年五十四歲山東樂安縣優禀生中式同治庚午科並補行丁卯科第一百二十九名舉人庚辰科會試大挑一等奉旨以知縣用簽掣貴州因缺分較近截留回籍聽候咨取光緒十年二月初六日奉文咨取來黔試用十一年三月初八日領咨起程六月初十日到黔業經期滿甄别留省補用在案該員居心駕實辦事認眞以之請署婺川縣知縣人地實在相宜與例亦符合無仰懇天恩俯准將該員賈翽梧試署婺川縣知縣洵於地方有裨該員係試用知縣請署知縣銜缺相當毋庸送部引見請俟試署期滿如果稱職另請實授除履歴淸册咨部查照外謹會同兼署雲貴督臣譚鈞培合詞恭摺具陳伏乞皇上聖鑒訓示再此缺應以八月二十八日作爲接到部文之日起限更補貴州係屬遠省定限九十日會銜三十日扣至十二月二十七日限滿今於限内更補並未逾違合併陳明謹奏奉硃批吏部議奏欽此○○奴才定安跪奏爲昭陵尙香人出缺揀選擬補恭摺具奏仰祈聖鑒事竊查嘉慶五年六月二十一日恭奉諭旨所有送京引見之茶膳香燈拜唐阿等俱係微末之差道路遙遠往返不無糜費嗣後遇有缺出着交該管大臣揀選奏補不必送京引見以示體恤等因欽此欽遵在案今昭陵尙香人寳麟病故一缺奴才揀選得廂黃旗常索管領下食餉拜唐阿裕楨當差勤愼堪以擬補理合恭摺具奏伏乞皇上聖鑒謹奏奉硃批該衙門知道欽此○○徐文達片再本年六月十四日啓放宿遷劉老㵎滾壩經前漕臣李瀚章於六月二十五日具奏防汎情形摺内聲明在案迨霜降後上游來源漸少河水日耗當經飭廳照章興堵於十月二十日堵築工竣除將做過工程用過銀兩於光緒十五年分工需案内覈實造報外理合附片陳明伏乞聖鑒謹奏奉硃批該部知道欽此○○貴州巡撫臣潘霨跪奏爲遵旨查明黔省革職道府二員並無大計貪贓及失守城池重情詳開案由恭摺具陳仰祈聖鑒事竊臣接准禮部咨光緒十五年三月十六日恭逢恩詔條欵内開自同治元年以來曾經任用現已革職官員除大計貪贓及居官不職以及失守城池各員外若有事係寃杜被革果有才力堪用者在外聽該督撫查明詳開緣由奏明請旨等因應卽遵照辦理臣查接管卷内光緒九年十一月二十二日奉上諭前因御史熊景釗署都察院左副都御史張佩綸先後奏叅貴州庫儲空虚等欵疉經諭令岑毓英確查具奏兹據查明據實覆奏貴州巡撫林肇元賦性優柔遇事遷就與署藩司糧儲道松長當餉需奇絀之際支發欵項不能破除情面量入爲出以致庫儲空虚均屬咎無可辭林肇元松長均着交部嚴加議處候補知府曾彥銓勸辦捐輸携照在案因緣罔利曾彥銓着交部議處欽此經部臣請將林肇元松長曾彥銓均照溺職革職私罪例議以革職於光緒九年十一月二十八日具奏本日内閣奉上諭貴州巡撫林肇元署布政使糧儲道松長候補知府曾彥銓均着照部議卽行革職欽此欽遵在卷臣查已故撫臣林肇元前經督臣岑毓英以該撫與曾璧光黎培敬同心共濟平定全黔至今貴州士民猶道其功德不已係屬實情附臣會奏籲懇天恩請將林肇元開復革職處分欽奉諭旨俞允在案惟查該道松長該府曾彥銓去官離黔均在臣未到任以前訪查松長在糧儲道任内催收各屬餘米變價支發各營米折有條不紊迨署理藩司適値協餉不濟各營兵餉練費積欠甚多若不動支散放勢將譁潰不得不請示酌發以安衆心雖咎有應得情尙可原又查曾彥銓在貴州湘局襄辦捐務設法招徠得濟軍餉頗於大局有裨嗣因各省捐局林立勸捐不無爭界之嫌致遭物議雖有應得之咎並無虧挪之弊臣覆查該二員平日辦事精勤才力尙稱可用兹奉恩詔曠典鴻施勅下查明廢棄人員今已革道員松長知府曾彥銓被議原案縷晰聲叙可否施恩之處理合遵詔陳明恭摺具奏伏乞皇上聖鑒訓示謹奏奉硃批松長曾彥銓均着交部帶領引見欽此○○奎斌片再准部咨領憑到省人員委署别缺以到省之日作爲到任日期隨時分别奏咨立案將原領文憑隨案繳銷等因遵照在案兹查部選蒲圻縣知縣文達於光绪十五年八月二十五日領憑到省經臣等委署宜都縣知縣印務應照章奏咨立案並將文憑繳銷據湖北布政使蒯德標按察使覺羅成允會詳請奏前來除將文憑咨送吏部查銷外謹會同督臣裕祿附片具陳伏乞聖鑒謹奏奉硃批吏部知道欽此○○奎斌片再准部咨道府州縣無論何項勞績保奏歸於候補班人員令該督撫卽以此項人員到省之日日予限一年詳加察看認眞考核如係爲守兼優堪膺民社之員出具切實考語奏明分别煩簡補用等因兹查補用知府史悠慶於光緖十四年九月二十八日到省起扣至十五年九月二十八日試看一年期滿據布政使蒯德標按察使覺羅成允取造該員履歴淸册詳請甄别具奏前來臣隨考核該員史悠慶才有可取長於鈎稽堪以簡缺留省補用除淸册送部查核外謹會同督臣裕祿附片具陳伏乞聖鑒勅部查照施行謹奏奉硃批吏部知道欽此○○頭品頂戴新授湖南巡撫臣邵友濂跪奏爲恭報微臣抵湘接篆日期叩謝天恩仰祈聖鑒事竊臣欽奉諭旨補授湖南巡撫當卽趨詣闕廷敬聆聖訓仰蒙迭召對誨勉周詳莫名欽感陛辭後取道天津上海沂江而上兹於十月初六日抵湖南省城初九日准升任撫臣王文韶委員將巡撫關防曁王命旗牌等件齎送前來當卽恭設香案望闕叩頭祇領任事伏查湖南地方繁廣微臣職任撫綏舉凡安民察吏用人理財諸大端在在均關緊要如臣檮昧深懼弗勝惟有属遵訓示殫竭愚誠悉心經理以冀仰酬高厚生成於萬一現在武闈伊邇向由巡撫主試臣卽當循例舉行届期認眞考校所有微臣抵湘接篆任事日期並感激下悦除恭疏題報外謹繕摺叩謝天恩伏乞皇上聖鑒謹奏奉硃批知道了欽此 
 
 

Page 13

 
 
[光緒十六年正月二十二日京報全錄]  
　　宮門抄○諭旨四道錄前○湘撫邵奏虧短庫欵倉谷各官請查抄備抵摺○又奏知縣留省補用片○又奏世職合併承襲片○又　從九等銜名更正片○東撫張奏道員補行聲叙開復知府原案片○閩督卞奏揀補海疆要缺知縣摺○又奏甄别知府片○黔撫潘奏循例呈進方物摺○漕督徐奏祀謝河神禮成摺○閩督卞奏藩司暫緩交卸片○正月二十二日吏部翰林院侍衛處値日侍衛處引見一名○黃卓元假滿請安○陝西巡撫鹿傳霖請訓○芸公續假十日○謙光續假五日○誠侯請假十五日○宗人府奏派賜酒捧爵之王公派出莊王○召見軍機○鹿傳霖麟書文秀現換白風毛褂○○頭品頂戴湖南巡撫臣邵友濂跪奏爲虧短庫欵倉谷各官逾限延不完解請旨分汌查抄備抵恭摺仰祈聖鑒事竊查已革丁憂湖南候補同知趙惟鋆前署安福縣任内尙欠庫雜項下銀一千一百九十兩零屢催延不完繳又已故龍山縣知縣楊靖渤前在該縣任内虧短倉谷三千五十七石七斗零未據買補移交經升任撫臣王文韶具摺奏叅請將同知趙惟鋆已故知縣楊靖渤革職勒　四個月完解奉旨允准在案現在限期已逾所欠庫銀倉谷嚴催仍無完繳自應照例查抄家產備抵以免懸宕查趙惟鋆係順天府大興縣人該員於丁憂卸事後卽由安福縣任所徑赴廣西奔喪前經咨移廣西及順天府飭查該員並無下落現在亦無家屬在湘楊靖渤係陝西華陰縣人前在湖南任所並無遺存　財應請奏明查抄原籍家產等情由署布政使崔穆之兼署按察司糧儲道呂世田會詳呈請核辦前來相應請旨飭下順天府府尹陝西巡撫轉飭大興華陰等縣查明湖南候補同知趙快惟鋆已故知縣楊靖渤各原籍家產一併嚴密查抄咨覆備抵仍行司確查該員等歴過任所有無資財寄頓分别查封具報並再咨查趙惟鋆現在何處催提來湘照例究追理合會同湖廣總督臣裕祿恭摺具奏伏乞皇上聖鑒訓示謹奏奉硃批另有旨欽此○○邵友濂片再查定例道府州縣保歸候補班人員予限一年察看甄别等因歴經遵辦在案兹查有知州銜前先補用知縣蘇宣烈年三十五歲雲南劍川州附生於緒十四年九月十六日到省扣至光緖十五年九月十六日一年期滿例應甄别據署布政使崔穆之兼署按察使呂世田會查得該員年壯才明堪以留省補用詳請奏咨等情到并任撫臣王文韶因値卸事移交核辦前來臣到任未及三月例不出考旣據該署司等察看甄别堪以留省補用除咨吏部查照外謹會同湖廣總督臣裕祿附片具陳伏乞聖鑒謹奏奉硃批吏部知道欽此○○邵友濂片再記名提督前安徽壽　鎭總兵雲騎尉世職李祥和係湖南湘鄉縣人於同治三年克復金陵省城案内欽奉上諭賞給雲騎尉世職嗣因援陝追剿捻逆在大賢村血戰陣亡經部議給騎都尉兼雲騎尉世職襲次完時給予恩騎尉世襲罔替　因同治七年四月初二日奉旨依議欽此欽遵在案兹據署湘鄉縣知縣嚴鳴善詳稱該故員並無嫡庶出子孫查有胞兄李衆涯長子聲樹例應過繼造具履歴事實宗圖册結詳請騐看合併承襲等情升任撫臣王文韶適値卸事未及核辦移交到臣查例載滿漢官員軍功賞有世職原立官承襲後又以軍功賞在世爵准以兩爵合併一爵承襲如雲騎尉又一雲騎尉則命爲騎都尉按次遞加至一等公止騎都尉兼雲騎尉再加一雲騎尉照例併爲三等輕車都尉等語李聲樹請以騎都尉兼一雲騎尉又加一雲騎尉合爲三等輕車都尉承襲核與定例相符除給咨送部引見外理合附片具陳伏乞聖鑒勅部核覆施行謹奏奉硃批兵部議奏欽此○○邵友濂片再遇缺前先選用從九品黃運串六品軍功黃先傳均隨湘軍剿辦譚益龍瀏各屬會匪並各營團連年防剿在事出力經升任撫臣王文韶前次在湘撫任内於同治十三年九月十六日彚案開單奏報黃運申請免選本班以府經縣丞分發省分補用黃先傳請以從九品不論雙單月歸部卽選是年十月十五日奉旨允准欽遵行知在案惟查原保淸單内該員等名字黃運申誤繕作黃道申黃先傳誤繕作黃光傳兹據禀請更正等情升任撫臣適値交卸未及核辦移交到臣相應附片具陳伏乞聖鑒勅部更正註册施行謹奏奉硃批吏部知道欽此○○張曜片再甘肅補用道施補華前由開復同知洊保道員經臣帶至山東歴辦河工營務業經開具履歴給咨赴部引見查吏則例開復人員續有勞績保舉應將前案詳細聲叙等語該員於光緖十年由同知經甘肅新疆巡撫劉錦棠保升知府當時駐軍關外案牘不全臣與劉錦棠未諳部例致將該員開復原案漏未聲叙嗣因該員應繳捐復銀兩業經臣於本年五月間奏請免繳奉旨允准在案現在給咨赴部合將前保知府漏叙開復原案之處補行聲明仰懇天恩勅部查照謹附片具陳伏乞聖鑒謹奏奉硃批吏部知道欽此○○頭品頂戴閩浙總督臣卞寳第跪奏爲揀員調補海疆要缺知縣恭摺仰祈聖鑒事竊查光緖十五年七月初一日准吏部咨四月初八日奉上諭福淸縣知縣鄧嘉繩謹愼有餘措理未能裕如着開缺以中簡知縣另補欽此照例以　旨後第五日行文按閩省照限减半計算扣至五月二十三日作爲開缺日期勒歸五月分截缺所遺福淸縣知縣係冲繁疲難海疆兼四要缺例應在外揀選陞調該縣地處海濵民情蠻野馭巡防均關緊要必須精明幹練之員方克勝任臣與藩臬兩司於現任知縣内逐加遴選查有蒲城縣知縣熊汝梅年五十四歲湖北黃州府黃安縣附生中式咸豐已已恩科舉人同治戊辰科會試中式進士改翰林院庶吉士散館以知縣用選授四川江油縣調署奉節梁山等縣大計保薦卓異調補梁山縣丁母憂服闋赴部投供選授今職光緒十四年十一月二十四日到任該員精明强幹辦事認眞現任蒲城縣知縣頗能整頓地方福淸縣民刁俗悍治理非易以之調補斯缺洵堪勝任核員曾任四川江油縣調補梁山縣歴俸早滿三年銜缺相當毋庸送部引見並免核計叅罰所遺浦城縣知縣係選缺閩省現有應補人員接准部覆另行請補據福建藩司張夢元臬司奎俊會詳前來除咨部外謹恭摺具陳伏乞皇上聖鑒勅部議覆施行謹奏奉硃批吏部議奏欽此○○卞寳第片再勞績分發各員應以到省之日起用一年詳加查看出具切實考語分别補用歴辦在案兹福建補用知府郎慶恩察看期滿應照例甄别據福建藩司會詳前來查該員郎慶恩勤愼明白堪以知府留閩照例補用除將該員履歴咨部外臣謹附片陳明伏乞聖鑒謹奏奉硃批吏部知道欽此○○貴州巡撫臣潘霨跪奏爲循例呈進方物恭摺具陳仰祈聖鑒事竊照前准内務府咨黔省准進方物檀香硃砂雄黃各色荼等項歴經前撫臣及臣遵辦在案兹臣飭令藩司史念祖轉飭貴陽府及龍里各屬照舊採辦運省逐加點騐敬謹裝配齊全派員護解赴京齎由奏事處呈進外謹繕淸單具陳伏乞皇上聖鑒謹奏奉硃批該衙門知道單併發欽此○○護理漕運總督布政使銜新授福建按察使臣徐文達跪奏爲遵旨祀謝河神禮成專摺覆陳仰祈聖鑒事竊臣欽奉光緖十五年十一月初二日上諭徐文達奏節逾霜降工穩瀾安一摺本年伏秋大汎湖河並漲險工迭出經在工員弁竭力搶護仰賴神靈庇佑各工一律平穩實深寅感看發去大藏香十五枝交該護漕督祇領前詣河神廟敬謹祀謝以答神庥餘着照所議辦理欽率臣謹擇於十一月十五日恭齎欽頒藏香十五枝親詣河神廟敬謹祭告默陳聖主報祀之誠伏願靈貺屢臻河流順軌江北士庶感沐皇仁無任歡忭頌禱之至所有遵旨祀谢緣由理合恭摺覆陳伏乞皇上聖鑒謹奏奉硃批知道了欽此○○卞寳第片再據福建電報局報稱福建臬司奎俊蒙恩簡授山西布政使該司俟奉到部文後應卽交卸起程惟本年辦理計典例由藩司考察會同臬司注考具詳三載考績黜陟攸關查本任藩司張夢元業經請覲入都奎俊現署藩司在閩年久留心吏治於屬員賢否知之較眞應責成秉公考察分别舉劾由臣覆核辦理可否仰懇天恩俯准署福建藩司奎俊暫緩交卸本任藩司張夢元陛見後並請旨飭令迅速回任以重職守臣爲愼重吏治起見謹附片陳請伏乞聖鑒訓示謹奏奉硃批奎俊着卽赴新任所請暫緩交卸之處着不准行欽此 
 
 

Page 14

 
 
[光緒十六年正月二十三日京報全錄]  
　　宮門抄○諭旨一道錄前○户部張奏遵旨速議具　摺○大臣綿奏遵旨騐收工程摺○黔撫潘奏暫革知府片○將軍定奏遵吉恭請神牌還御摺○又奏請旨考試蒙古文筆帖式摺○漕督徐奏湖河水勢情形摺○河督吳奏查明黃運兩河修建河神各廟處所摺○閩督卞奏匯解各欵京餉摺○正月二十三日户部通政司詹事府廂黃旗値日無引見○延秀謝賞給委散秩大臣恩○橚貝子請假十日○啓侯續假十日○上駟院奏派揀選官缺派出克王德福○召見軍機孫詒經文璧○○經筵講官大學士管理户部事務臣張之萬等謹奏爲遵旨速議具奏事山東巡撫張矅奏請截留漕米四萬石以資賑濟一片光緖十五年十一月二十五日奉硃批户部速議具奏欽此欽遵由内閣抄出到部據原奏内稱被水各屬應放冬賑蒙恩截留本省漕米十萬石並京外各官紳協濟捐欵儘數放給按照户口尙不敷銀十餘萬兩災黎待哺孔殷必須設法籌欵臣查徴收上年漕糧除留賑糧蠲緩並應解東陵西陵兵米外约尙有運通倉米四萬石可否仰懇天恩賞留山東以資賑濟等語伏查山東連年黃水爲災濵河村莊多被淹浸上年二三月間該撫奏請由藩庫籌銀五萬兩並請飭部撥銀十萬兩作爲賑欵均經奉　旨允行嗣復兩次钦奉　諭旨撥運南漕十萬石截留該省上年新漕十萬石備賑朝廷不惜巨帑拯救災黎聖澤汪洋至優極渥惟是災區太廣需欵較繁小民待哺嗷嗷情殊可憫該撫請將上年應行運通漕糧四萬石留爲冬賑之用亦屬實在情形查山東起運漕糧均係粟米臣部每年粟米放欵以東陵西陵及各駐防兵米爲大宗明年各項兵糈旣據該省籌備此外零星欵項不過六萬八千餘石現在倉存粟米據各倉四柱册報截至十月止存米二十九萬餘石約計本年放欵尙有盈餘惟歴届截漕撥賑均奉特旨施行非臣下所敢擅擬今該撫請將應行交倉漕米截留備賑應否如數賞給之處伏候聖裁再此項漕米如蒙恩准截留一切隨漕經費應令該撫委員解部以重度支所有遵旨速議具奏緣由理合恭摺具陳伏乞聖上聖鑒謹奏奉旨已錄○○奴才綿宜跪奏爲遵旨騐收工程據實奏聞仰祈聖鑒事竊奴才於光緒十五年十月十六日接准工部咨稱内閣抄出署盛京將軍定安等奏恭修　永陵　啓運殿曁四碑樓各工完竣請旨派員騐收並請擇吉恭請神牌還御一摺奉上諭此項工程着派綿宜騐收欽此欽遵移咨前來並准盛京工部將原估續估淸册咨送到部奴才當卽率同司員前往恭謁永陵行禮後按照原估續估作法細册逐欵敬謹查騐　啓運殿三間拆修頭停添換簷椽望檩梁柱甎瓦門窓杴框銅幪等件油飾彩畫見新大脊岔脊金剛墻垣簷郿各墻月台座台條石與𥔣碴石俱各照原估作法修砌啓運門三間前宮門三間俱係拆卸修理添換梁檩柱磚瓦彩畫油飾見新　碑樓四座俱係拆修頭停添換梁椽料柱等件油畫俱新𥔣碴石與劵門亦各如作法修砌果樓三間大班房五間全行拆卸修理添換木植磚瓦等件俱各油飾寳城墻東西北三面共計長拆修十八丈三尺添用甎瓦等件方城墻東西面南頭及西面中叚共計拆修畢與原估續估作法相符所有奴才騐收各工緣由理合恭摺具奏伏俟命下之日卽行移知承修大臣將修過處所造具丈尺工料錢糧細册咨送工部照例覈銷爲此謹奏奉硃批工部知道欽此○○　霨片再據辦理善後總局事務藩司史念祖署臬司黃元善署糧儲道儲裕立詳稱案查光緒二年派令候補知府席時熙在修文縣屬中路地方辦理巡防事務除發給應領經費外借用牛租巿斗谷三十五百一十石六斗每石折銀四錢五分共應繳銀一千五百七十九兩七錢七分屢催未繳迨至四年該員丁憂據禀因公賠累由局酌補經費以示體恤所有租谷一項批飭如因奔喪情急驟難設法准俟服闋回黔再行繳還在卷迄今事隔多年未據完繳並聞該員在廣東潮州府辦理修路事宜卽於上年正月飭令將欠繳租谷銀兩勒限八月繳淸如再置若罔聞卽行叅追嚴札飭催在案現在限期已逾抗不呈繳亦無一詞禀覆實屬玩視公項未便稍事姑容理合詳請奏叅前來臣覆查無異相應請旨將貴州候補知府席時熙暫行革職追繳以重公欵謹會同兼署雲貴總督臣譚鈞培合詞附片具陳伏乞聖鑒訓示謹奏奉硃批着照所請該部知道欽此○○奴才定安懷塔布阿克丹跪奏爲遵吉恭請神牌還御敬謹安奉禮成恭摺奏聞仰祈聖鑒事竊奴才等准欽天監咨爲恭請永陵神牌還御吉期擇得本年十月二十二日卯時當經行知各處敬謹遵辦在案兹准興京副都統奕𩆩咨稱率領執事各員恭詣永陵照例演禮謹遵於十月二十二日卯時由東西配殿恭請神牌敬謹安奉正殿禮成等因咨報前來奴才理合恭摺奏聞伏乞皇上聖鑒謹奏奉硃批知道了欽此○○奴才定安鳳秀跪奏爲請旨事查乾隆十八年正月二十六日奉上諭兹閲盛京引見筆帖式人員淸語甚屬生疏竟有不通曉者此皆由考試大臣互相觀望不以爲事之所致將此交該將軍等欽此欽遵在案奴才等光緒十二年間考取蒙古文候補筆帖式一員業經丁憂過班現在缺出曠懸無員借補合應考試當經咨明吏部旋准咨覆准其辦考等因前來相應考取蒙古文候補筆帖式以備補用奴才等現將應考人五名騎射會同騐看照例咨行吏部轉咨内閣揀擇新到題本試題彌封到部以便考試奴才等遵旨將盛京將軍副都統五部侍郎銜名另繕淸單恭呈御覽奏請皇上特派試員二三員以憑考試此摺係盛京兵部主稿合併聲明爲此謹奏請旨奉硃筆圈出副都統濟祿禮部侍郎懷塔布欽此○○護理漕運總督布政使銜淮揚海道臣徐文達跪奏爲謹將湖河水勢情形恭摺具陳仰祈聖鑒事竊照光緒十五年九月初一日至二十九日止湖河水勢情形經臣於十月初九日具奏在案兹查十月初一日至三十日止淮屬裏運河無甚長落洪澤湖共長一尺六寸現存八尺高郵至馬頭長水九寸現存水一丈二尺二寸甘江等汛亦各長永尺餘係因秋後淮水續長淮入洪湖分注下游是以揚屬運河水勢交冬仍旺現均加意防範隄工一律平穩惟上游邳宿一帶因來源微弱水勢日消來年河運必須早爲瀦蓄已與督撫臣商定奏請照章籌辦姙督屬各工員分别認眞辦理外所有水勢情形理合繕摺具陳伏乞皇上聖鑒訓示謹奏奉硃批知道了欽此○○頭品頂戴河東河道總督臣吳大澂跪奏爲查明黃運兩河修建河神各廟處所謹繕淸單恭摺仰祈聖鑒事竊臣接准禮部咨以具奏致祭黃河運河各神及天津大沽口海神援案請旨一摺於光緖十五年三月十七日奉旨依議欽此欽遵抄錄奏行令迅速查明開單具奏除造册送部等因咨行到臣當卽分飭黃運三道查開去後兹據河南開歸陳許道河北道山東運河道各將所轄境内修建河神各廟先後查明詳請繕單具奏前來除造册咨部外所有查明黃運兩河修建河神各廟處所緣由理合謹繕淸單恭摺具陳伏乞皇上聖鑒謹奏奉硃批禮部知道單併發欽此○○頭品頂戴閩浙總督臣卞寳第跪奏爲匯解各欵京餉委員起程日期恭摺仰祈聖鑒事竊照光緒十五年分部撥内務府茶税京餉銀五萬兩東北邊防經費銀八萬兩洋藥厘金銀五萬兩籌邊軍餉銀十四萬兩固本京餉每月五千兩加放俸餉銀二十萬兩除劃撥雲南銅本銀十二萬兩外實應解銀八萬兩當飭司局籌解先已籌備内務府茶税銀四萬兩東北邉防經費銀三萬兩洋藥厘金銀二萬兩籌邊軍餉銀六萬兩固本京餉銀五萬兩委令候補知縣張鴻書陳實補用鹽大使馮彬蔚試用同知陸雅南候補知縣王棟先後督商匯解赴京投納經臣具奏在案兹再籌解内務府茶税銀一萬兩東北邊防經費銀一萬兩洋藥厘金銀二萬兩籌邊軍餉銀二萬兩固本京餉銀一萬兩並先籌解加放俸餉銀三萬兩委令補用同知覺羅彝綸督同號商如數籌墊進京投納該委員定於上年十月十五日起程仍俟報到上庫日期再行由閩提欵發還據福建税厘善後兩局司道具詳前來除分咨查照外臣謹恭摺具奏伏乞皇上聖鑒謹奏奉硃批該衙門知道欽此 
 
