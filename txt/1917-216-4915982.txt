# 1917 - 216 - 4915982

 

Page 1

 
 
   
 
 

Page 2

 
 
時評 
[對德對川（冷）]  
對德將發表宣戰矣對川如據京電所傳卹戴討劉是亦將發表宣戰矣 
對德宣戰有連帶關係之奥是否亦將宣戰據謂今日未能即定者以此對川宣戰亦有連帶關係之滇苟不與川宣戰久後必與滇宣戰今旣與川宣戰久後亦未必不與滇宣戰據謂滇之態度有變及購械之說未必無因 
是故對德對川之宣戰起而對内對外之戰事連帶而及者不止一德一川己也 
[命令]  
　　八月十日大總統令江蘇督軍李純著迅赴新任陳光遠未到任以前江西督軍著吳金彪暫行護理此令 
又令　蔡成勲加陸軍上將銜此令 
又令　劉傳綬饒懷文均授爲海軍中將此令 
又令　費國詳加陸軍少將銜此令 
又令　曹德明授爲陸軍步兵上校李方杜奎加陸軍步兵上校銜此令 
又令　陸軍總長段祺瑞呈請將皮廣勝梁清沂沈得勝授爲陸軍步兵少校鄭才佐加陸軍憲兵少校銜陳鈺　李懷德加陸軍步兵少校銜應照准此令 
又令　參謀總長王士珍呈請任命石鐸爲暫編浙江陸軍第一師一等參謀官林蔚爲二等參謀官王凱成爲暫編浙江陸軍第二師一等參謀官王偉爲二等參謀官應照准此令 
又令　國務總理段祺瑞呈請任命高景祺爲秘書應照准此令又令　全國水利局總裁李國珍呈請任命惲棨森爲僉事燕善逹試署僉事應照准此令 
[専電]  
　　北京電對德奥同時宣戰第一次閣議巳决宣戰期確爲十三日未更攺（十日下午六鐘） 
　　北京電今日國務會議提前自九時至十一時半爲會議時間討論對奥對川兩案下午三時馮在居仁堂召開外交特别緊急大會議簡任以上人員一律列席専爲對德案作最後决定有宣戰文即日發表消息（十日下午四鐘） 
　　北京電宣戰案府院兩方早巳妥洽惟預計手續完全須十三日發表外傳府院今日會議不確（十日下午八鐘） 
　　北京電報載先對德宣戰次加入後絶奥皆非事實政府於二號會議即决定三事一對德奥同時宣戰二暫不方加入三定於十三日發表（十日下午九鐘） 
　　北京電今日閣議决定裁判權瑞士設使館關稅問題等後即散（十日下午八鐘） 
　　北京電今日閣議對德裁判權决定中德奥人訴訟槪歸我審（十日下午六鐘） 
　　北京電戰事委員會陸徵祥就職副長攺推張志潭議定處置德奥僑詳章（十日下午六鐘） 
　　北京電馮昨召陸徵祥蔭昌江朝宗王逹商外交軍事上凖備（十日下午四鐘） 
　　北京電國際委員會長陸徵祥昨就職决定各部提案先付審查組審查會推劉崇傑爲長（十一日下午一鐘） 
　　北京電處置德國欵項除借欵停付外賠欵則屆交欵期照金價存貯於本國銀行（十日下午五鐘） 
　　北京電收容德俘所議設南京（十日下午八鐘） 
　　北京電昨戰事委員會議雇用德員審理德僑問題汪外長更以閣議决定之件報告（十日下午五鐘） 
　　北京電農部决議取締中德合股營業條例（十一日下午一鐘） 
　　北京電今日閣議爲最後議决對德奥各問題關係極重會議畢尚須赴公府面陳一切（十日下午五鐘） 
　　北京電德僑送回時商美日准假道在華監視歸内部主辦（十日下午四鐘） 
　　北京電劉崇傑今日在委員會辭副會長推舉張志潭外傳劉運動似非事實又外部添派高而謙列委員會今日皆到（十日下午九鐘） 
　　北京電昨公府聞有關於軍事之重要會議周道剛贊成吳光新帶兵入川惟熊克牙態度不明（十一日上午九鐘） 
　　北京電戰後交换條件仍提出協商關稅决先對德奥等值百抽二十餘再議（十一日下午一鐘） 
　　北京電荷使限三日内釋錫克昨見外長詞極硬（十日下午四鐘） 
　　北京電錫克係認與張勲同人使界現處警廳閱報室特别優待尚安静（十日下午八鐘） 
　　北京電川事因載慘死唐繼堯顧品珍來電頗激烈但仍以中央速定嚴厲處置爲請梁湯等均身段力陳西南問題恐益難决（十一日上午十鐘） 
　　北京電馮昨見陸徵祥江朝宗王逹等均與准備宣戰案有關日美巳允通過我國送其歸國之德人（十日下午五鐘） 
 
 
 

Page 3

 
 
　　北京電外部决添瑞士領事電章使商駐日瑞使候派（十一日下午一鐘） 
　　北京電瑞士設公使訂條約决令駐日章使與駐日瑞使商訂未定前先派員駐瑞通消息（十日下午六鐘） 
　　北京電政府昨議决卹戴令并有討劉命令今明將發表（十一日上午十鐘） 
　　北京電段梁因川事齟　不確段無意袒劉惟左右及某閣員等仍竭力設法爲劉開脫（十一日上午十鐘） 
　　北京電國務會議戴戡照陳亡便優恤處分存厚交通系不以爲然尚未通過（十一日下午一鐘） 
　　北京電昨閣議中曾附議卹戴懲劉問題政会昨接報告唐繼堯態度巳變與民黨合且購軍械（十一日上午十鐘） 
　　北京電一九一七年善後借欵一萬萬元由日本與英法俄各銀行出資以鹽欵作抵先墊一千萬五年後分年償還己電倫敦銀圑約一星期得覆（十一日上午十鐘） 
　　北京電馮自到京結至九日開支逹八萬三千餘指軍處報明國院照撥（十日下午四鐘） 
　　北京電津浦租車案日本公司昨以蓬車五十輛由湖南丸船自東運來稱前合同並未取消交通部正在澈查（十日下午五鐘） 
　　北京電許世英賄案内租車合同日不認取消昨己運到蓬車五十輛交部不允接收頃正派員交涉（十日下午四鐘） 
　　北京電總檢長朱深昨親訊張鎭芳内容秘密（十日下午五鐘） 
　　北京電會審雷馮案派蔣雁行爲審判長吳炳湘陸錦賈德耀陳文運爲審判官（十日下午五鐘） 
　　北京電雷馮案己在陸部開高等軍法會審（十日下午四鐘） 
　　北京電張鎭芳己由總檢長提訊兩次仍寄軍所（十一日下午一鐘） 
　　北京電李純來電日内赴蘇但陳光遠赴贛尚有待（十一日上午九鐘） 
　　北京電湘督派范治焕來京面陳擁護中央如傳能信任趙師長湘必不致决裂（十日下午四鐘） 
　　北京電兩浙鹽運將易袁思永（十一日上午十鐘） 
　　北京電浙官産處長准派汪嶔（十日下午八鐘） 
　　北京電黎病胃前日增劇嘔吐目眩昨巳稍痊（十一日上午十鐘） 
　　　北京電京第一分監反獄逃去八人（十一日上午十鐘） 
　　北京電模範監今晨反獄逸要犯八人獄長受傷（十日下午八鐘） 
　　北京電一千萬墊欵須四國復電到可交約一週爲期（十一日下午一鐘） 
　　北京電直魯奉三省長以王芝祥蔡儒楷張死奇三人有望（十一日下午一鐘） 
　　北京電贛晉兩督電派參議員各三人（十日下午八鐘） 
　　北京電内部定十五日派員接收兩院地檢廳亦會同前往（十日下午五鐘） 
　　北京電參謀部官制修正分四科總務廳設四課（十一日下午一鐘） 
　　北京電梁推熊希齡總實業銀行己同意預籌本兩千萬昨來京商辦（十一日下午一鐘） 
　　北京電對待南方攺變方針擬暫停武力和平疏通（十一日下午一鐘） 
　　北京電莫禮遜　書日人以兩萬五千鎊收買（十一日下午一鐘） 
　　北京電黎不願住稅務處租麥利銀行暫居（十日下午八鐘） 
　　北京電丁槐准開釋（十日下午八鐘） 
　　東京電據日本銀行調查七月中東京市内重要物價比於前日漲八分六釐八毫比於昨年漲四成一分一釐八毫 
　　東京電東京日日新聞載稱六日外交調查會對於政府諮詢對華借欵可否事件多數主張無論總統何人内閣何人於中國統一之必要上自當應其借欵故政府亦努力以期借欵告成至對於借欵以外積極的報酬則該會準不干涉内政之議未嘗有所議定 
[外電]  
　　北京電政府接羅佩金來電證實戴戡被害之消息羅電根據戴戡衛兵之報告據云陰曆五月二十九日戴戡將印信交付劉存厚雙方允不交戰後即從皇城退出在崇信集（譯音）營中過夜次晨蜀后倐出不意襲擊戴戡戴之衛隊奮勇衛出但過埋伏死傷頗多戴偕熊司令周道尹及兵三人匿於一小屋中蜀兵擁人戴左眼被槍彈擊中倒地而死熊司令與周道尹均被捕（十日） 
　　北京電宣戰案今又暫緩中國對於奥國應採何種行動似未議决（十日）以上路透電 
　　北京電昨日閣議宣戰問題迄未切實决定似總統與内閣間仍有意見不協之處大借欵磋商良久卒未告成財政困難因以發生今宣戰之不决或亦因財政支絀而致（十一日） 
　　北京電徐樹錚己就陸軍次長之職（十一日） 
　　以上德文電 
　　北京電政府命吳光新携欵二十萬元入川賑濟灾民並調第二十師移駐岳州以固湘蜀政府此種舉動頗有示其恩威之意惟京人與情以爲目下蜀事非政府權力所能及路透電社所傳滇軍失利之地係在叙府進兵大路之外與滇軍進取成都之能力未必有防碍也華字報謂唐繼堯率兵入川惟雲南外人尚未來電證電（九日）字林報 
　　北京電對德宣戰逼在眉睫協約國公例爲此準備於今日午後五時在法蘭西公使館會議外間傳聞二千萬元之交通銀行借欵由日本資本家與中國政府之間續訂契約業經協定等說全係虚報據日本當局者言無論公式或非公式中國政府並未有此交涉云云（十一日） 
　　北京電昨日（十日）國務會議關於宣戰後之德人裁判權己經全部議畢並議中國爲探歐洲戰爭情形擬派委員前赴瑞士查探議决先令駐日章公使歟駐日瑞士公使交涉（十一日） 
　　北京電聞務會議於宣戰布告前最終之會議僅待齊集各省調查各地德國人之報告而巳故布告對德宜戰其日期當在下星期一日前後（十一日） 
　　漢口電武昌岳州之間鐵路竣工本擬本月十五日舉行開通式今爲水灾延期一月定九月十五日舉行開通式禮（十一日） 
　　廣州電陸榮廷因傳良佐之督湘甚憤政府之専斷故决派遣援軍赴湘一面着手編成出征軍隊目下並於南寗募集軍隊三十營（十一日） 
　　東京電關東都督府民政長官宫尾舜治氏昨日（十日）午前由東京驛首途赴任（十一日） 
　　東京電前直隷省長朱有寳乘濟南丸船於十日抵下關該氏此次來日之目的爲其孫朱春宣（譯音）欲入陸軍學校並因巳病來日養疴（十一日） 
　　東京電據日日新聞所報外交調查會對於中國借欵一案似己略定至其他之方針現尚未見决定云云（十一日） 
　　以上東方通信社電 
[戰電]  
　　倫敦電海格將軍報稱英軍進攻佔據凡斯土克村且得凡斯土克山脊之餘地英軍戰線左翼之法軍繼續在比克斯旭特東面北面得進步英兵襲擊隊在芒希勒泊勒東面廣闊之陳線進攻重損敵軍之地窟敵軍死傷頗多德軍回攻爲英軍機關槍隊所阻（十日） 
　　巴黎電今晚公報云法軍續在比境蘭桀瑪克南面得進步俘敵二十作人班特盎境等處雙方砲隊甚爲活動末斯河兩岸亦然法飛機隊以炸彈擲擊柯爾瑪與哈白歇姆二地之敵飛機營（九日） 
　　倫敦電麥剛森上將在羅境福克薩里北面進攻之舉其重大過於其發作之時敵軍攻勢之目的乃在台庫新與瑪拉塞斯蒂間彎曲之陣線（該陣線在福克薩里北面與總陣線山地之俄羅軍實仰給於此）並加拉資與若西間之總陣線麥剛森上將如再前進則彎曲之陣線即將瀕於危境而俄羅軍之陣後亦將受逼按此軍近曾沿浦特拉河與蘇細柴河上游進攻獲勝（十日） 
　　倫敦電薩洛尼加英軍戰報云英馬隊在庫庫魯克擊敗掩攻之布軍英飛機以炸彈擲擊里夫洛伏敵飛機營軍士體氣大有進步入醫院者較上年少三分之一病死者　少三分之二（十日） 
[公電]  
　　馮河間通告攝職魚電南寗陸巡閱使各省督軍省長各都統各護軍使各辦事長官鑒國璋由寗北上會於艶日通電布聞一號抵都亦經電逹目擊京畿秩序漸復舊狀商民樂業鏖市無驚威觸之餘差堪欣慰比即恭　黎大總統寓邸敦請復任期卸代理仔肩黎公謙退爲懷暨不見允再四陳勸意　　回國璋旣攝職權無可諉讓而本月六日適爲新任駐京比國公使呈遞國書之期各國公使亦訂於是日修覲見之禮均己查照院部成案代行各儀自顧藐躬　兹大任雖暫時承乏而兢惕彌深所幸者得段總理以總其成又有凡百職司以爲之轉從此府院一體内外同心意見果不涉紛歧大局可漸致統一國璋伹求利國不計其他耿耿此心竊願自誓邦人君子幸鑒斯　國璋魚印 
　　明光來電申報館轉各報館及各界公鑒反對復辟浙舉義旗北伐混成支隊長潘國綱率師駐明耕市不騖商民愛戴同人　無以報謹登報末以揚仁風明光紳商學界同叩蒸 
要聞一 
[英國工黨研究媾和條件]  
　　文滙報載九日倫敦電云英國工人協會今日在韋斯特明斯特開會反對英國代表參與瑞典京城萬國社會黨大會之舉水夫火夫協會會長維爾森氏亦與據稱明日大會或其他大會無論作何决議水夫火夫絶對拒絶載送代表赴任何和平會議繼由工黨聯合會總會書記愛泊爾登氏演說謂英國如派代表足以灰協約國之心而堅德人之志並提出决議案反對與敵軍佔據協約回土地時遣派代表與敵代表會晤英首相與法總理前曾約不准國家之一部分指揮戰事或指授媾和條件今當完全依守此主義工黨大會務須堅持工黨前之决議卽經全揭一致通過地方自治部之國會秘書工黨議員華爾虚氏宣稱必待德軍退出法境與比境時始可言和衆聞此言皆爲歡呼又載十日倫敦電云每日電聞載稱工黨幹事部之委員擬就一書以爲英國工黨媾和條件之基礎將交今日工黨大會研究而備二十一日倫敦工黨特戰大會採納如經採納則將提交協約國社會黨大會核議書中謂德意志帝國主義之勝利將毁歐洲民治主義與自由書中要求解除比利時之束缚並賠償其所受之損失波蘭之前途當依波蘭人民之志願而解决之歐洲强被兼併之民族當有自由處置自己之權利又謂戰事必須堅持至因勝利而脫敵人束縛始己但如有希　將自衛之戰爭轉爲侵略之戰爭者則必竭力拒之各國施行民治爲消弭將來戰爭最佳之方法他日和約之中必須訂明即行組織列國大會强令世界各國元首全行加入會中應設萬國高等裁判所並萬國立法處巴爾幹問題宜由巴爾幹國民大會或萬國委員會解决之亞爾薩斯與勞蘭二省應還諸法國各國猶太人當享平等權利最佳宜締結國際條約使巴力斯坦成一自由之猶太國亞米尼亞美沙波太米亞阿剌伯不能再使處於突厥専制之下此數地應視如斐洲熱帶殖民地而以委員會治理之委員會則受列國大會之節制君士坦丁必須作爲中立自由口岸始足保世界之和平書中建議目下歐洲各國所有斐洲熱帶之殖民地連利卑里亞在内應移交列國大會治以公正之委員會在一斐洲獨立之中立國戰爭之後各國必多缺乏糧食或原料則宜由各國商定辦法彼此互以有餘而濟不足各國於戰爭之後急宜實力興辦公共諸務以處置失業人民書中反對大戰後之經濟戰爭計畫並力主稅率専限於　稅以供國用之目的各國當實行保護工人法制凡遭兵燹之各區除比利時外宜由各國合供修復之經費各交戰國須按對於損失負責之輕重而供經費之多寡和約條件之一須規定建設一裁判所以調查及懲罰各政府之罪惡爲務如殘酷不合人道之潛艇戰術尤當注重書中並未能重行組織萬國社會黨蓋以此爲和平之最好保障也又請各交戰國之社會黨與工黨代表從速要求交换意見蓋今唯自由爽直之談判始可使交戰國政符間意見融洽也 
[京漢路阻斷中之變通辦法]  
　　京漢鐵路爲國有四大幹線之一關係最爲重要不可一日停滯兹因連日大雨該線北段軌道橋梁多被冲毁交通因而中斷斷該路局長督飭工務處趕速修復但工程浩大尚需時日不得不籌一通融辦法聞己議定旅客由北南行者在正陽門東站乘京奉車至天津再由天津乘浦車至徐州京漢路局卽備車接乘經隴線直逹漢口由漢口至京亦如之來往路程比從前不過遲十鐘左右較之繞道長江迅速多矣咋己呈請交通部核准召集京奉津浦隴海三路局長議决即日實行並聞各路局以此次水患雖出意外而商民因此亦不免連帶同感困難特減價二成以示體卹查由京繞道至漢以各路普通之價計算三等須洋二十元零六角今滅二成僅十六元五角三等如此二等頭等即可遞推此於交通阻斷中而求一便利之法勢蓋不得不然也現聞該路車務處正在趕辦中 
[南京快信]  
　　軍署消息李督軍准於十五日左右來寗履新聞新任督軍李純委贛北鎭守使吳金彪護理贛督辦理交代 
新任李督軍之楊副官長現住華洋旅旋館 
齊兼督昨日（十日）特催李督軍迅速來寗 
齊兼督特派第七十四旅旋長趙俊卿歡迎李督軍昨趙己赴贛 
齊耀琳决俟李督軍到任卽辭省長職 
建威兵艦昨開赴九江迎接新任督軍李純來甯聞李帶三營衛隊護衛 
范國璋即率所部第二十師乘津浦東來寗轉江輪開赴岳州塡防某前隊巳有一圑抵浦口 
津浦路昨晚三時三十分車聞未開駛 
新委海門知事景崧經浙督楊善德　浙委充秘書遺缺經齊督攺委馮汝玠署理　署如臯縣知事劉式譔未到任只前委陸振聲暫行代理財廳委候補知事張錫康赴泗源溝密查劉釐局長被控案 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黎馮去就與馮段提携]  
　　馮河間抵京曾勸黎黄陂　任黄陂謙退馮於名義上仍行代理大總統職權六日駐京各公使入謁馮己以大總統儀式一一接見其禮節各端己詳前馮亦於是日通電各督軍省長等表明就任原委是馮黎間之去就己略成一段落矣惟是河間以時勢與政局各關係上尚有特别審愼此問題段總理與梁啟超林長民湯化龍曹汝霖靳雲鵬徐樹錚曲同豐范國璋傳良佐陳光遠諸要人特開秘密會議一次是日會議情形大致以馮氏旣因無法院宣布繼任誓詞故始有現在之推延除議定急行成立立法機關用備馮氏宣誓就任外並由段總理提出四要案其一述延不正式就職於現在政局上影響之關係其二於緊要軍令發表影響之關係基三於統一時局影響之關係其四於國際上重要問題影響之關係並聞段總理尚擬再作最後之勸告詳細聲明一切 
前日政府發表三督軍一總司令之命令雖曰爲一般人意料所及然終不免猜疑百出昨據某要人云此次李陳傳吳之任命足爲馮段融和之表徴李純原與馮氏關係最深盡人皆知陳光遠亦爲直未出身之將師由其系統上而觀純屬馮氏之系傳良佐吳光新一爲段氏之股肱一爲段氏之姻步戚亦世人所熟知故此次之任命馮段各出二名以免彼此向隅是馮段互相提携己成事實至爲明瞭至政府必令李純督江蘇者實以李氏在長江一帶頗負時望且馮氏爲維持江蘇之原有勢力亦以李純爲最適當四川督軍一席政府原擬畀之段芝貴或靳雲鷼嗣因段不願任督軍一職擬在中央充當要職靳素具操縱政略之特長爲段總理所不能須臾離之人物難以外放而吳光新適於其時表示願赴川之意故政府遂將吳氏之任命發表傳良佐之手腕素爲段所信任况湖南譚省長現與南方呼應反抗政府故傳到湖南先接統吳光新之部隊以臨譚省長譚若不攺其態度即逐譚而兼任省長要之傳之任命爲北京政府對南方之第一着手吳光新授以長江上游總司令兼四川查辦使之職名其實即可認爲四川督軍兼雲南軍討伐總事令所以稱爲查辦使者不外政府欲平和結局之表面上名義揣測吳所接受之内命必爲先事和平辦理若不奏效則起而出於武力但吳欲入四川當兩軍調停之任非帶領足以威壓敵軍之兵力不可而吳從來所帶之駐岳州諸軍統歸傳督軍節制將來吳所帶領入川者當由第一師第二師第七師第十三師第二十師各師抽調一部編成一軍其兵力約當三師云云又一消息政府最近密議巳擬决以武力敉平川事除岳州吳光新巳任爲長江上游總司令兼四川查辦使在岳州屯駐之軍隊俟得北軍接防後即行沿江上進駐武昌第二師之一部分亦正預備赴川聞此次名義上雖爲敉平川亂實則専爲撤消滇黔兩軍之勢力起見因此數日間川中消息極爲不佳滇黔兩軍己由仁壽進迫成都劉存厚軍隊屢戰屢北恐即將不支周道剛雖任爲督軍並未覆電態度仍不明瞭將有附和滇軍之耗重慶熊克琥軍隊亦己暗助滇軍政府非常焦灼遂即决此辦法云云 
[天津司法界賄案之傳聞]  
許世英在交通總長任内津浦路租車購車兩案在兩三月前迭起波瀾京師高等檢察廳檢察長楊蔭杭曾將許世英逮捕繼以閣議許氏復行釋出而楊氏亦因此案獲罰俸處分自解散國會後李内閣曾有呈請明令發表以彰王黻煒及童盛等之罪惡迨張勲謀叛法紀蕩然此事益無人過問近來雖屢聞此案行將公判乃迄未實行許氏且己潛入京師行所無事不意天外飛來忽出一件案中案其事維何據北京京報載稱天津檢察官全體指控天津檢察長戚運機受賄故縱謂彼曹己舉代表於前日面見司法總長林長民指控戚運機受賄在二十萬以上其理由之内容不得其詳但由外間探得消息如下（一）前交通總長許世英業經天津檢代察廳歸案對質該檢查長並未執行即擅行做人情而認許爲無事（二）王黻煒在津本無逃脫之機會該檢查長故意任其遠颺俟其走脫然後再請通緝（三）鮑宗漢北京視爲重犯出最嚴重之手段以逮捕之迨送至天津檢察廳不分皂白竟自釋放（四）童盛兩犯本爲案中要人自交天津檢查廳辦理雖有證據而罪案反從輕減此外尚有種種證據及文件該查官巳調查確實一併送呈司法總長林總長對此愼重異常昨己派參事秘書兩員赴津調查以期水落石出云云 
[天津水災之清形]  
　　自本月二日起近畿各河水陡然暴漲天津縣之竹林村趙家場等處四面靠河險象環生推緣其故乃津浦路拆毁北面圍牆鋪設鐵軌因無依恃也查南運河趙家場西之彎兜並子牙河邊邵家園旁之河岸以及北開地方均是水與堤平行將决口一方居民不下數千户日夜驚啼難得安枕遷徙者有之無力挪移者亦有之而河務局每日祇撥夫役二三十人意圖敷衍鄕民情急羣聚紳董之門訴告危險董事祖寳珍張樹勳劉起瑞沈連德等恐肇事端當卽應允暫墊欵項購買蔴袋五千條並雇工數百人晝夜輪流防護但民力有限恐難長支故昨己聯名呈請省長及警察廳速行設法維持又城西楊柳靑地方近來河水暴漲以致决口淹没盡成澤國當由該處紳商電請警務處遂卽派員携帶鷄子大餅分往查驗賑濟以救災黎又西沽村昨日忽被河水淹没附近一帶被災難民無處遷移其啼哭之聲不絶當由該管警署派警往救均送三官廟安插並電知警察廳設法救濟又據中隊五號巡船巡長陳善於七號上午調查距大紅橋十五里之安家溝被西河水冲刷决口三十餘丈水勢洶洶湧灌入趙家窪一帶各村平地水深二尺許現在各村人民前往堵塞因水大溜急難以遏止當即據情呈報隊長惟現在南北運河及西河永定河决口之處甚多故津埠各河水勢漸落因由上游宣洩以致水勢漸落也八號早六鐘水上警察局中隊隊長吕富文調查津埠各河水勢情形之報告云南運河岸離水面四尺九寸河心水深一丈一尺三寸較前日水落一尺黄家花園岸離水面三尺三寸河心水深一丈一尺七寸較前日水落一尺北大關岸離水面一丈四寸河心水深一丈四尺一寸較前日水落一尺金華橋岸離水面五尺六寸河心水深一丈五尺五寸較前日水落一尺四寸金湯橋岸離水面一尺八寸河心水深二丈二尺五寸較前日水落一尺五寸大紅橋岸離水面二尺三寸可心水深一丈五尺八寸較前日水落二尺三寸金鋼橋岸離水面二尺八寸河心水深二丈五八寸較前日水落一尺三寸理合繕單呈報局長鑒核云云津埠紳商卞月庭杜小琴宋則久劉渭川魯嗣香劉芸軒婁翔靑趙善卿孫少文劉濬卿省議會議長邊潔清防疫處長朱漸逵縣長姒繼先鹽運使署科員胡祖張津海監督代表朱士焕鎭守使代表王鐸聲西區警察署長蔣夢桃記者姚静軒蘆綢代表胡君日昨假紅十字會開會首魯嗣香謂查此次亦津保一帶災區頗重擬分爲二種辦法一急賑二普賑需欵頗鉅不過先辦急賑將來再立分處請曹省長爲首領普賑以致用欵先爲籌集經籌辦急賑預認捐欵天津紅十字會認捐三百元婁翔靑認捐五百元衆議此大災區待賑孔亟可籌備米糧前往災區散放=婁翔靑謂紅十字會既長久機關可請紅十字會諸會員籌辦衆議决目下可由紅會採辦嗣後再設専處卞月庭擬電雷神父設法協助魯嗣香諸君公舉杜小琴劉謂川李星北襄辦賑撫事宜並請長官撥欵十萬元以拯災黎外備火輪二隻藉赴災區查放杜小琴謂善堂聯合會開會専辦天津一區賑務經衆議决並歸此機關協辦以濟災民議定名義爲順直水災救濟會又舉卞月庭邊守靖趨請會長迅速設法卞魯二君提議趕印捐啟分頭勸募並擬電稿稿致各處贊助魯君云内部進行各事可按民國元年義賑辦法至將來查放股經杜小琴可請劉渭川特約善堂諸君襄查以資熟手魯嗣香謂現在災民待賑集欵今日舉定趙善卿王品一購米二百石即日出發散放後辦普賑再用錢文公議請海關監督派快馬伏波兩輪船出發公舉劉濬卿魯嗣香往謁楊處長請其設法協助並備火輪事宜又舉卞月庭邊潔清趨竭曹省長允充會長並由財政廳設法酌量發擬欵以資救濟至七鐘宣布閉會順直水災救急會致各處電云兹因順直一帶河水　漲附近村莊槪行淹没疾痛之苦不可言狀敝會天職所在急應賑濟以救災黎惟需欵浩繁必須共相協助不能成此善舉理合迅速報告仰各大善士解囊慨助俾免向隅謹此布聞不勝待命之至 
直隷督軍曹錕致直籍各官長電云急北京大總統鈞鑒吉林孟督軍南昌李督軍張家口田都統大名王鎭守使朝陽殷鎭守使豐鎭馬鎭守使濟南馬鎭守使南京王鎭守使齊師長海州白鎭守使漢陽杜鎭守使馬廠李師長徐州劉師長鎭江楊師長北京送新任江西陳督軍綏遠蔡都統第十三師李師長保定范師長同鑒大總統魚電謹悉近畿水災同深憫系諸公情重桑梓定蒙慨助錕趕辦急賑先認捐現洋五千元以救危難謹電奉聞曹錕印齊　電萬急北京各部院步軍統領警察總監南苑送新任江西陳督軍綏遠蔡都統第十一師張師長第十三師李師長保定范師長武鳴陸巡閱使各省督軍省長並轉各師長寕夏龍華護軍使各鎭守使張督辦岳州吳總司令均鑒旬日霪雨連縣近畿一帶河水漫溢禾多被淹没居廬强半冲塌災民露居號呼遍野當經趕辦急賑並濟困危然災區極廣博濟甚難惟有籲懇仁人君子六發惻恒之懷慨分廉泉之惠不第受賜災黎永感大德即凡我同胞亦莫不同頌仁風也臨電企禱佇盼慈音曹錕齊 
[湘省水災之近信]  
　　湘省大水刻下尚在續漲天氣迄未放晴日内無却退之希望除前報所紀各縣外又有漢壽祁陽等多縣被水兹再將近日所聞紀錄如次 
本月二日漢壽縣屬之草湖地方　發蛟水因來勢過猛西垸立時崩潰水勢順流而不至一日之間連潰六大垸田畝畜物冲没無算人口傷斃亦多該縣之水前次本己上坡加以此次蛟水於是水竟入城交通斷絶民不聊生該知事除開倉賑濟並前赴各地勘查災情外並於日昨電告省長查核矣 
衡陽道尹林君連日又據所屬電告二次水災籲懇給賑者計有祁陽耒陽桂陽永明衡山嘉禾等七縣林君己電懇省長撥洋五千元分配散賑而恤災黎譚省長閱電後己令飭財政廳查照核辦 
岳陽湘陰交界之蘆林潭近因江水湖水同時泛漲以致全地盡成澤國昨有自該處避水來省者謂濱河街市栅屋於二日之間冲毁殆盡全潭水深數尺居民遷　一空釐鹽各局俱遷至紅船上辦公若再漲不己則所有圍堤將全行潰决 
南縣島立湖中最易被水此次湖水漲發該縣首當其衝致將全縣最著之光復垸立時冲倒全垸萬井盡成澤國總計損失不下百萬其餘各垸因水勢迄未稍退恐亦難免潰决之虞當光復垸潰決時一般人民未及防範以致死傷之數逹百餘人屍首横流慘不忍睹未曹淹斃者之家屬則露宿風餐悲號終夜災情之重當以該縣爲第一 
南鄕慘遭水刦全城一片汪洋縣署之水深七八尺巳經不能辦公該縣汪知事以水勢尚在繼漲增高政務又難停滯遂將承審員及守備隊留駐縣城辦理防護救濟各事己則率同科長員等在津市設立辦公處以便隨時辦理一切昨己電由省長請予查核並請速頒急賑以卹災黎 
省河水線亦在加漲對河之水陸洲牛頭洲等處己將通流水陸洲之英領事署巳被淹及若再漲數尺即將入城昨省會警察廳長林支宇己會同水上警察廳長陳璩章親往河士勘查刻下正在會商防範方法長沙縣知事並己出示曉諭禁止屠宰三日以求晴霽 
[川事擾攘中之鄂聞]  
　　駐岳司令吳光新奉内閣命率兵入川宣撫刻聞尚在漢臯未卽前進大約籌備軍需也聞招商局某輪前日曾専開往新堤裝載吳軍二千人往宜昌此爲第二批發動軍隊究竟到宜後是否前進尚不得悉中央所派塡紮岳防之軍刻己决定以第二十師承乏即以該師長范國璋繼吳爲長江上游警備司令聞范軍因京漢路中斷不便運輸攺由津浦路尅日南下第一批計十營業己電告鄂督在武漢預備宿營地點頃已由軍署委派蔣副官専任招待不日可到吳司令或俟范氏至鄂辦理交代畢卽行西上亦未可料但重慶聞己到有黔軍川鄂接壤各地早由熊鎭守使克武派兵設防會合黔軍以拒北軍必爲事實上所難免若北軍不能趕急入川恐成都將爲滇黔所有吳光新之所以不能不行也武漢近因迭破黨案西南風雲又惡故由王督軍下令緊急戒嚴一切束縛人民自由之處多援照戰時警備地域法規而行以防乘間擾亂現在省垣各陸軍圑營之負有防務責任者與各警署會合巡緝至爲嚴密惟未有如巡警第四區署之特别出奇者緣該署每日必須清查該管居民户口一次凡户册所列人口與上半年所查不符者即不許在城内居住勒令搬遷出境更奇者凡係退伍軍人格外苛待有居住白土塘之王某清季曾充軍士入民國後擢爲下級官後經前都督府給予退伍安業執照至今並無不法行爲詎該署調查竟指爲黨人勒令兩日遷移勿許逗留聞王現並不在家適往湘省某軍供職其母妻以在該處居住巳十三年屋係自産要求該署長寛免堅執不允且大言謂須將該母妻拘押着交王某到案詰其所犯何罪則云爾旣承認投入湘軍己確屬革黨無疑是眞駭人聽聞之事也查鄂垣居民至少有退伍軍人八千名使各警署均如該署所爲則城内將無居民矣 
民國初元鄂省以淮鹽缺乏曾由孫武等創設福利公司借運蘆鹽接濟鄂岸蘆鹽成本運費合計不及銀十兩一引至鄂按照淮鹽價出售利市三倍孫等除每引報効銀二兩爲鄂省軍費外餘俱飽入私囊民國三年經中央將前案取消兹聞鄂省當道因財政艱窘無欵可籌又值淮鹽脫綱遂復思借蘆鹽重組公司以期公私兩便現正由某有力者與當道密商辦法此事雖與鹽政向章有礙然處此時勢中央恐亦不能不承認也 
[川省會對於滇軍衝突後之主張]  
　　七月二十三日午前十一鐘省議會開茶話會朱議長出席議員到八十人伍鋆起言滇軍在境騒擾主張辦圑保衛地方由本會擬定簡章請劉軍長執行又請通令各軍隊勿提各縣鎗枝以資禦敵朱議長提付表决全體贊成高頴起言請中央速任督軍省長又請電周道剛師長勿引滇軍及 
 
 
 

Page 7

 
 
川省各軍赴省郭湘言周師長熊鎭守使前係作調停人故約各師長帶衛隊來省本會對於周熊應和平對待免再樹一敵且周熊己返渝不必嚴加責備朱議長謂前此主張原無惡意不過用繫鈴解鈴之言責備賢者現旣不成事實可作罷論楊範九言督軍省長兩職本會應静候中央解决不必指名推舉以守權限高頴又言戴戡巳去川中無主本會當請中央簡人并無侵權之嫌朱議長謂此事應候中央命令兹可暫擱又提出請中央通檄緝拿戴戡追賠此次捲欵全體贊成郭湘又言馮段來電優待清室條件仍舊本會應電請中央即行取消以免孺子成人以後再釀禍端朱議長提付表决全體贊成楊光濩言此次黔軍變亂妄燬民房本員亦身受其災應請命中央賠償此次損失或飭黔省負責郭湘亦請通電各省一致協爭并以省城米價奇漲應請劉軍長照前例平價以免囤户居奇朱議長提付表决全體贊劉軍長於是日又將三印送還有主張仍由本會交去者有主張候中央復命再行交出者遂散會 
二十四號午前省議會又開茶話會朱唐兩議長皆未到衆推伍審查長代爲主席報告頃到軍司令部據軍官云現接羅佩金來電稱川軍兩次殘殺滇黔兵隊刻己聯合滇黔湘三省會剿云云刻己請該省旅川紳商出爲證明請其向本省解釋衆議决以電駁覆并電請中央飭三省各軍不必誤會侵入川地游運熾言陳遐齡交來之電以川人治川事本會應速作復董金鎔言黔軍假道北伐亦請早撤郭湘言滇黔情形不同宜各分電不宜混合游熾贊成其說游又言本會對於一五兩師長應和平對待委婉勸告勿受滇黔愚弄云云衆贊成議畢遂散會 
[戴戡死後之戰事（成都通信）]  
　　成都自戴戡熊其勲敗走後城内鎗聲火光隨以消滅一般逃難人民歸來雖己無驚佈之虞然財物被掠房屋被燬痛定思痛傷如之何現時政府及各慈善圑雖議善後救濟諸法不過暫保目前生活不易恢復舊日之安寗秩序故近日省城現狀仍有種種悲慘氣象不意在此愁城中忽得一駭異之消息即戴戡自戕是也當戴敗出省城卽同熊率所部殘軍至距省百里外之秦皇寺地方駐紥戴熊分駐兩宅一東一西與戴同駐之軍均係黔軍所携子彈甚少與熊同駐之軍多係界鄰桂省之邊軍鎗支子彈較戴處爲多晚間有多數川軍突來圍攻戴熊殘部不能抵禦此時熊即率己軍衝出逃逸戴之部下因乏子彈亦各自逃生戴覩此情形憤恨塡胸遂以身邊所帶之手鎗自斃時戴之馬弁即將戴屍用布包裹潛移荒草堆中會有川軍將該馬弁拿獲究戴蹤跡該馬弁即將戴屍獻出川軍驗明即舁以報告長官咋川軍二師團長廖謙卽將戴戡自戕及獲戴屍各情呈報劉軍長并請檢驗云云（按據他方報告多謂戴爲川軍所斃而川人方面則謂戴係自戕究未知孰是也）刻戴屍己舁至省城東門外白塔寺人民往觀者甚衆方謂此後省中或可稍事休息而孰知因此之故滇軍益憤急速猛進或謂滇軍己抵距省二百里外之仁壽或謂滇軍又抵距省四百里外之犍爲旋據駐防龍津川軍旅長劉成勲駐防嘉定川軍旋長陳洪範來電云先後己將滇軍擊退然此僅暫時恐滇軍後方授軍一到又將前進也近川軍又在前方破獲羅佩金密令滇軍計畫書一通其大概云顧師長品珍着以所部一混成旅經仁壽方面進攻成都以一混成旅暫住資中資陽向内江及川北方面以備防守俟川軍一三師態度明確或滇黔兩境援到逹時再定行上趙師長又新着以所部第二十六騎兵圑工兵營及輜重兵營留守瀘州富順叙永一帶警戒川東第一師方面劉旅長德坤着率所部步兵四營并砲連機關鎗往勞縣并研進攻嘉定應聽左翼總司令節制指揮司令韓鳳樓着率　營長并砲連機關鎗由叙府攻犍爲嘉定昭通蘭圑長應率所部兼程來叙令韋營長率所部由綏江經屏山進攻犍爲警戒左側王旅長兆祥着率蘭團長及蕭營長警衛營防守叙府與自流井連絡殷鎭守使承瓛着率所部迅到雅州相機剿辦以上名條各主營長官務宜切實迅速進行并互相連絡是爲至要己電請唐劉兩督飛飭援軍兼程前進以資策應云云劉軍長接此消息後卽派前二師師長彭光烈爲拒滇總司今三師師長鍾體道爲拒滇左翼司令旅長劉成勛爲拒滇右翼司令劉軍長與嘉陵道尹張瀾擔任留守前方川軍刻有四十營之衆此後戰禍將不知伊於胡底也 
據川軍界傳出前方戰事消息云川軍二師八圑廖團長謙進攻仁壽方面大獲勝利奪獲大砲一門機關鎗一挺步鎗百餘支進據仁壽候增援兵到卽攻井研駐邛州袁團長昌峻於二十三號派周營長率兵赴嘉定以厚兵力犍爲方在前數日有最劇烈戰事卅省漢軍以么姑沱岸伴爲砲兵陳地頗獲優勝旋滇軍援兵增到楊統領恐兵力不厚於十六號電請援助拒滇右翼劉司今禹九擬將司令部移至嘉定以便出師開赴前方昨（二十四日）己向軍司令部請示日期聞滇軍方面現羅佩金在叙招留川滇人曾爲軍警或官佐者編練一軍滇軍姜圑長由滇入川刻己抵叙府聞該轉係新由滇招募者女聞羅佩金巳下停止攻擊命令係經潘大道游說周道剛張瀾調停所致亦亦恐暫時而巳 
[蕪湖快信]  
　　倪嗣冲之三弟倪毓棻聞於本月八日在蚌埠病故 
安武軍第一路統領擬於十日由蕪赴蚌埠弔倪毓棻 
倪嗣冲刻嚴令各縣知事催收歷年錢糧積欠如有奉行不力者飭各道尹切實詳報以憑撤换銅陵縣境老洲灘地方發生蝗蝻約二十餘畝經該縣祝知事率隊撲滅 
婺源縣境浙山嶺脚刻查獲私種烟苗三處獲犯　文森現經該縣知事判决五等徒刑監禁七個月巳呈報高等廳核示 
當塗寳興公司鐵礦業與日商高倉公司訂約允賣鐵砂五萬噸刻己雇工開挖 
[徐州快信]  
　　督辦蘇皖魯豫四省剿匪事宜張敬堯不日抵此縣知事己預備張勲之紀功園爲其駐節之所 
張敬堯兵今己開到三營分駐城内各客棧張敬堯之文告遍貼城内外其文甚長大致曉喻潰散辮兵速宜繳械投誠聽候編遣勿再執迷不悟致被痛剿云云 
張文生運動地方各圑體電阻張敬堯來徐均歸無效 
張勲之第三妾第四妾（即王克琴）均留徐未動今聞長敬堯來徐大起恐慌自昨日（八日）雇用馬車數十輛搬運箱櫳什物至車站今晨尚未運畢聞運畢即搭車赴津 
開往豐縣之辮軍與毛思裕所部土匪接戰失利受傷二十餘人昨己運回送往紅十字會醫治 
[江北弭盜策先從清查槍械入手]  
　　江北地曠民悍與魯豫皖三省犬牙相錯盜匪出没搶掠頻聞值此靑紗帳起徐海兩屬辮兵變散與土匪相勾結錢集胡集小張圩等處今尚未能肅清而皖北各縣警告又相繼而至駐防皖北之辮兵一再搶掠昨有人來自淮陰老子山述及泗縣盱眙等處尚在重圍之中去淮陰西南各鄕僅洪澤湖一水之隔該處匪風今尚未息自得此項消息傳來又有蠢然欲動之象各界人士僉以土匪之猖獗咸恃有利器故清查槍械一事爲弭盜之根本問題淮陰縣公署頃特通令各市鄕保衛圑圑總略云案准馬鎭守使商請清查各市鄕人民實有置存槍械若干以資稽攷等因查縣境各市鄕人民均有置存槍械原所以自衛身家亟應愼重保存值此時局不靖難保無奸民轉賣情弊一經流入匪手貽害無窮自非澈底清查不足以資稽考除通令外合亟訓令該圑總訊卽督同保董查明所轄範圍内某人置存某式槍若干枝限於文到十日内一律查竣分别造具詳細清册呈送來署以憑轉核母稍遲延 
[杭州快信]  
　　砲隊二營營長王維判徒刑兩年零十一月因案牽涉之吳斌宣告無罪昨己發表外間所傳拘役四十天係訛傳 
槍斃之黨人朱燮鏡（浦江人）係在城站長發旅館就獲由画憲兵營排長王惠仁及偵探隊趙咸慶偵破機關昨己賞洋五百元并候彚銜請獎 
刺趙嫌疑犯夏永生等在滬就獲昨己引渡到杭省會警廳擬定各車站男女檢查規則十條昨己實行頒布一體遵照辦理 
新委二區警備隊統帶張蔭榮本係督署諮議官奉楊督軍委赴湖州查案未回現該區所屬營隊各員紛紛電省請留舊統帶張德全齊者長批飭不准并電張蔭榮尅日赴差 
政界喧傳杭縣知事姚應泰有辭職另就說或將成事實 
印花稅分處得北京消息擬歸併財政廳辦理不日實行 
己故前永嘉知事郭曾程平日政蹟可觀且因積勞病故昨經省長電部請卹 
地方通信 
[蘇州]  
　　查辦崔廳長餘聞省長派委縣知事趙汝梅來蘇調查警察崔顧長被劾案己記前報兹悉趙委員回甯後對於查辦各節以事出有因查無實據等情禀復故此事非特崔廳長並無處分即經理捐欵之孫譽清亦可照常任職蘇地士紳聞之現己派人至寗探聽虚實再定行止 
[松江]  
　　竊鋸海塘樁木松江金山嘴海墉現正撥欵興修前日因潮水盛漲由監工薛委員查視塘段詎巡至第一第二等段見新打大樁己被人鋸去數十根該委員當向近塘居民秘密查該旋於沈阿考家發見此項樁木數根上有鋸斷痕跡當即據情呈報縣署現己由縣拘提沈阿考候訊 
　　土人赴錫過松九號傍晚東車站有土耳其人一名徬徨站上似有所俟當由駐站輜重第四營兵士上前訊問來歷詎彼此言語不通該兵士欲引之離站土人不知其意臥地不起當即報由東外第四分駐所楊根龍區員率警前往仍因言語不通末如之何嗣延嫻習英語者與之對語始悉該土人將乘車至無錫以日暮無從覔宿故俳徊站上云云乃由楊區員送往城内暫寄 
　　崗警携欵潛逃城廂巡警近來多以客民充數此輩無家無室故屢屢發生巡長巡士捲欵潛逃之事八日上午向充第四分駐所巡士之湖南人周詠南復在崗位潛逃携去警服警棍並代屠稅征收所征收之猪捐洋六十餘元當由該區楊巡官呈縣通緝楊亦因此記過外間因代收屠稅非警察専責故咸爲楊巡官呌屈 
[鎭江]  
　　鎭使派隊剿匪淮北阜宿兩縣之東家集仰化集等處近有徐海潰散辮兵勾通土匪肆行刦掠頗爲猖獗昨經馬鎭守使派隊往剿以除匪患 
　　聯鯨軍艦蒞鎭海軍當道以時局不靖防務吃緊日前曾電調肇和應瑞軍艦兩艘停泊鎭江防守迨九號上午又由上江調到聯鯨軍艦一艘嚴密梭巡以重江防 
　　調派兵士赴圩江蘇齊兼督軍電令駐鎭陸軍第十九師楊春普師長調派軍隊一營開赴十二圩駐紥以資鎭懾楊師長奉令後己派所部七十六圑第二營軍士於日昨拔隊前往 
　　火車撞傷鄕人九號午後一時由滬至寜之特别快車行經寳蓋山洞有鄕人某甲擔一菜籃將過栅欄左右未及避讓被該車撞傷左腿一時血流如汪不省人事隨由路警舁至鐵路醫院敷治尚無性命之虞 
[揚州]  
　　司長返揚兩淮張子蔚司長前隨馮公北上現由京來電准於本日（十日）返揚運署己飭人在河干迎接 
　　馬隊過境陸軍第七十四混成旅軍隊奉令開往海州一帶駐防己誌昨報兹悉該旅馬隊一營業於昨日（九日）取旱道經過仙女廟前往防地 
　　柴業開會本邑各柴蓬現以各洲所産之蘆柴經過關卡須徴捐稅該業董事高某等特於日昨在賢良街柴業公所開會討論僉以紫爲日用所必需本微利末並無徴捐之必要議决向縣公署要求轉詳財政廳准予豁免以卹商艱 
[嘉興]  
　　宣告戒嚴後之近狀嘉興前雖戒備嚴密然無宣告明文現官廳據探報告謂有人潛來嘉屬謀爲不軌第一師師長童保暄遂於前日由杭來禾宣告嘉屬戒嚴組織戒嚴司令部議定戒嚴條例九項遍貼通衢一而令行嘉屬文武各機關一體知悉故近日禾城晚間八時後城中衞戍區域之各栅門一律上鎖非有要公不准出入水陸各城門亦於十時上鎖並有重兵駐守四城（東至車站南至日暉橋北至洋關西至西麗橋）均由軍警荷鎗終夜巡　 
　　勸學所接收學欵嘉興縣勸學所於本月一日成立張知事於前日令飭縣自治收支委員將學費一部分移交該所以清界限計此項學費毎年收入縣稅費項下約三萬元航船稅二千餘元學田産二千餘元現該項學欵巳於日昨由盛委員移交清楚合計積存欵項共洋三千六百餘元 
[杭州]  
　　鎗斃謀浙黨人昨日（十日）上午十時督軍署派副官張焯帶同軍隊至陸軍監獄署提出謀浙黨人朱燮鏡一名執行鎗斃旋發出布告一道略謂案照亂黨朱燮鏡一名由上海亂黨機關指使來杭招集退伍兵預備刦奪鎗械撲攻省城重要機關密謀不軌經憲兵營派探偵悉拿獲呈　憲兵司令部轉解本署發交省城衛戍司令部軍法官預審人證物證均屬確鑿並飭本署軍法課復訊無異罪無可逭按照刑律第一百另一條第二項判處死刑於本月十日在省垣陸軍監獄内執行鎗斃以昭炯戒而保治安 
　　電請維持海寗治安海甯近有罷市風潮擾攘多日尚未解决兹聞海邑人士黄峴南等致電省長警廳請爲維持治安其電文曰寗邑小錢充斥銅元議决作十縣署商會出有通告一二劣紳唆使不逞之徒糾衆毁店毆警當獲暴徒兩名縣署狥情釋放聲勢愈屬汹汹擱阻菜擔入市滋擾商店激成罷市風潮巡警罷崗警佐商會會長相率去職知事膜視相持數日仍未解决時值戒嚴羣情惶駭電請維持以安閭閻海寗紳商黄峴南等十四人齊叩 
[安慶]  
　　呈請添招警隊南陵縣爲徽甯孔道素有匪徒出没自圑防裁撤後地方不免空虚現值絲茶上市客商往來絡繹不絶該縣知事深恐盜匪滋擾行旅擬添招警備隊二十名以資防衛所有經費擬請上憲准在錢糧正雜欵内按月劃撥百元爲之補助昨己具呈到省不知能邀批准否 
　　請欵振濟灾黎貴池縣裏四堡前次因山洪暴發居民均受水災曾經該縣知事電禀省長派委查勘在案兹經省委前往該縣調查淹斃老幼人口三十七名冲毁瓦房三十六家草房二十八家田地四千五百四十五畝有奇巳由該縣知事呈請上憲撥欵撫恤以濟災黎 
[濟南]  
　　二十師軍隊赴湘過濟昨晚七鐘由津浦路開來兵車一列到濟南站略停數分鐘即向南開去聞該軍隊係第二十師向駐新民屯今奉政府電令開往岳州駐紥統歸吳光新節制云 
　　平禹間難民流離失所陵縣日前到有多數難民男女老幼匍匐道路約數百人聞多係禺城平原人因本縣境内土匪滋擾加以霪雨爲災無以爲生故赴該縣避難旣抵縣城則見城門己閉其三只留一面也入蓋縣知事聞有多數難民直向縣城進發難免無土匪混合其中故先將城門掩閉以備不虞旣而查知爲無告之難民始令吏投出城驅之出境不使麕集 
雜評一 
[新問題與舊問題（一子）]  
　　中國事每於未解决之前必再四猶豫而不輕易决定於旣决定之後必再四遷延而不輕易了結此新問題之所以難成而舊問題之所以目見反覆也 
若宣戰案也若討劉案也若大借欵案也此皆所謂新問題而久待解决者也然而今日一方傳發表一方又傳展緩决而不决此新問題之所以遲遲不現諸事實也 
若陳錦濤案也若許世英案也若津浦租車案也此皆所謂舊問題而解决己久者也然而今日或生爭執或又起糾葛了而不了此舊問題所以時時有反覆之象也 
是故中加之事並不多於各國而中國之人則忙於各國中國之問題並不特異於各國而中國問題之解决則難於各國此其故殆有不易明言者歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[預籌宣戰後之待遇德僑]  
中央政府對德宣戰問題有於元日（十三日）發表之說昨聞滬上行政機關己得中央電示略謂宣戰後對於處置德僑及收管德人財産等事悉依據戰時國際公法及參照現時日德宣戰後之一切設施辦理殊爲完美如是則凡德僑仍得自由寓居中國領土境内惟當加以待遇特殊之保護藉以監視舉動仰江蘇特派交涉員查照辦理并轉知各埠交涉員一體知照云云 
[發展國際貿易之機會]  
　　本埠官商各機關同奉農商部電示准駐英施公使電稱此間雜糧等項均缺聞美秋收亦薄如我趁時多種雜糧麥類多製麵粉可獲巨利他如棉花銷售亦極暢旺爲從來所未有上革羊毛尤爲暢銷等語查歐戰未了食料及服用各品均形缺乏施公使電稱各節關係農産增殖國際貿易至爲重要仰卽切實勸導各商家協力經營以圖農工各品之精進用謀國外經濟之發展本部有厚望焉 
[維持土産糖業之籲請]  
　　上海總商會呈稅務處文云土産黄糖比較洋糖征稅有礙華商營業據情懇請飭行海關循舊征收以舒商困事竊據旅滬潮州糖雜貨聯合會函稱敝帮各糖商報稱潮州土糖與洋糖製法不同洋糖係化學製成土糖則以天然蔗汁煮之（中略）本會查土産黄糖與洋白糖比較不但性質各殊即顔色亦顯分赤白土産黄糖即有顔色稍淡似白非白者亦易於區别洋糖則堅白無埃必含有水質間露灰色一望而知上年間亦有因此爭執迨經實地查騐自舞失出失入之虞年來洋糖充斥土貨滯銷據稱前情應懇俯賜體恤迅予飭行海關按照向章循舊征稅俾土産黄糖不至生機斷絶皆出自鈞處之維持伏候批示祗遵 
[軍隊奉令回防]  
　　前駐龍華之陸軍第十師二十旅三十九團兵士於張勲復辟時奉令編爲混成團由張慕韓團長率領步兵三營砲兵一運開赴金陵會師北伐嗣因京師平靖而遣散辮兵在徐州沿鐵路騷擾故由馮代總統於督軍任内命令該團長督率所部馳往徐州防護津浦路線兹因贛督李純尅日督領軍隊赴甯接任蘇督徐州附近辮匪亦己肅清堪以調回原防地點故由陸軍部於前日電令張團長略謂邇來滬杭路線因黨人謀浙亟須調兵防守仰卽督率所部官兵由徐開回龍華駐紮以便協同防範仍將回防日期報部查核等因張團長巳率步下部砲各兵及軍械輜重由徐開至南京昨日天明渡江乘頭班火車由寗出發來滬約當晚可抵龍華云 
龍華地方自步兵三十九團所部官兵離防後卽由盧護軍使令由松江第四師步兵第八旅第十五團團長劉永勝調派第一營官兵由松開至龍華塡防現三十九團軍隊業己奉令調回所有十五團步兵第一營自應仍回松江駐守故己由該營長報由盧護軍使核准定於今日（十二號）督帶官兵四連附搭火車馳回松江歸隊協防 
[六誌代送印布委狀之敗露]  
　　自滬杭車站破獲爲黨人代送印布委狀等件之某國人男女三名口及華人田璧成以後種種情形己迭紀前報兹又據軍界傳出消息謂田璧成又名田必成實即田輔基爲河南人同獲之男婦三名口均係日本人一名山田原一名小川輝光日婦則名岡金子其搜獲證據内有東南討逆軍總司令之關防一顆木質篆文大小與前清藩司印信相捋又布告浙省獨立之示文數百張並宣布臨時軍律符號徽章委任狀等多件均在皮篋内搜獲惟關防則藏在岡金子身畔現各該證物半由護軍使移送浙省半則分送江蘇交涉署以便與駐滬日總領事接洽至所獲各人除日本男婦己解交該管領事署訊辦外所有田璧成一名仍在軍署現正由軍法課鄧課長秘密研訊至所供如何因事關重要未便宣洩云 
[刺趙嫌疑犯押解赴浙]  
　　前由老閘捕房中西各探緝獲謀刺浙督軍署趙參謀之長嫌疑犯張順生羅阿三羅伯英劉少常錢登史吳全富吳桂江鄭永乾等八名解經公共公堂於星期四訊判解浙即於是日派令經手查拿之中西名探　八人押乘汽車就近解送龍華護軍使署代解業經盧護軍使於前日（十號）清晨派員持文將張順生等八名由龍華站押登火車解送赴浙矣 
又一訪函云浙江督軍署參謀長趙聯黄在杭被刺一案前經本埠英租界老閘捕房在北海路華興旅館緝獲嫌疑犯鄭永乾即陳惠慶等八名解廨預審中西官以此案發生地點係在浙江而被告等又多甫從内地來滬並非租界居民判令錄供解送浙江督軍署訊辦等情己誌昨報兹悉此案自經讞員判定引渡後卽由公廨於九日將鄭永乾吳全富羅鳳城羅阿英吳桂江錢登史劉少常等七名並眼線張會生即張順生一名一併錄供備文解至松滬護軍使署由盧護軍使點交浙江督軍署稽查長吳鶴庵管解赴浙歸案訊辦盧護軍使亦派第四師第十五團步兵十二名隨同護解於十日上午八時在龍華鎭附搭滬杭火車起程 
[刺探張勲回徐消息之述聞]  
　　日來本埠盛傳張勲己回至徐州惟昨日有人至某機關刺探據云毫無影響座中且有某君來自天津談及張勲初到津情形（雖明日黄花亦姑誌之蓋足以見張勲之言行不符也）據云張一至天津先廣貼布告表示擁護共和宗旨旋即拜謁各當道如津埠警廳偒廳長等楊探詢張勲來意張言兄弟奉大總統電召北上擔負調停之責専以維持國家大局爲重私人交誼在所不顧至所採之調停辦法皆各界所最希望而不可得者且擬迅速辦結彼持極端主張别　擁戴者實爲吾所不取而外問不明眞相妄相揣測兄弟不會作總理不會作總長亦且無此思想此心可表天日並云如蒙總統准許調停辦法後卽請總統發布命令各省取消獨立云云故當時他人默料未必立時生變为料其入京後頓食前言實行復辟今遭失敗雖獲保生命而其財産己喪其大半卽其門下亦多有樹倒猢猻散之勢云 
[續獲抛擲炸彈案之要證]  
泥城外梅白格路八十六號門牌前清長江水師提督王子春之子王廷柱家被人於汽車上抛擲炸彈炸壞門板當經報捕請緝嗣由老閘捕房包探張炳成查獲跡涉嫌疑之李春榮陳和臣婦人王汪氏等三人一併解送公共廨分别收押在案前日又經張探續獲案中要證皖人徐海卿一名昨晨解送公廨經中西官略供數語判徐押候訂期帶同在押各人併案質究 
[退職華捕與殺人越貨案之關係]  
　　公共租界總巡捕房刑事檢查科派探持函至淞滬警察廳聲稱有淮安人熊世營即趙子揚一名年二十五歲前在捕房内充當第四百三十三號華捕駐哈爾濱捕房當差於一千九百十六年正月十五號調往新閘捕房旋於是年三月二十一號辭差以去因於本年六月八號在公共租界内持械搶刦傷斃人口一案内有同謀之關係己經出示緝拿在案務請飭屬一體協緝等情徐廳長准卽通傳各區署所分投協緝務獲解究 
[緝獲平望街盜案之疑犯]  
　　公共租界四馬路西首平望街平安里四十二號門牌婦人方王氏家於七號夜被盜持械入室刦去值洋四千餘元之金珠鑽戒現洋逃逸由氏報捕請緝各情己誌本報兹經老閘捕房包探王寳生查得海門人陳樹明與此案似有關係當於前日午後禀明捕頭協同一百九十六號西探奎兒將陳拘押昨晨解送公共公廨經俞襄讞會同義副領事羅君向陳略詰一過判押候查明於下禮拜六再行訊核 
[路員獎勵金之核准]  
　　滬寗鐵路五年分營業餘利五十餘萬元前經洋總管提議擬照在路辦事員司月薪多少及資格久暫分别酌給獎勵金以資鼓勵當議定條例提交總管理處會議全體通過當由局長詳商部請示在案兹己奉交通部指令核准但須俟五年分決算辦竣究得淨利若干再行支給又前局長鍾文耀在路十年資勞頗著業己援案呈奉部令准予支給全年薪費作爲酬勞云 
[鐵路局長注意工程]  
　　滬杭甬鐵路局長任筱珊以浙路收歸國有後所有養路工程槪存其舊當商辦時代因陋就簡誠所不免故枕木一項材料單薄往往無形朽壞而軌道土方根基亦不甚堅固車行時常覺高下不平日久更形傾欹殊爲行車之障碍除飭總工程司趕將全路工程應行修養之處詳細開單報候核辦外一面擬親赴杭垣沿路實地勘驗以明眞相聞己傳知沈總管訂期同往云 
[金融調查錄]  
　　七日間之金價自上星期六（四號）至昨日止之標金價值相差甚遠每條（十兩）跌銀十六兩二錢銀樓飾金亦己跌至三十九元五角實緣鎊價頻長所致據業此者述及金價尚須看疲故専做多頭者莫不躊躇云 
　　三日内之進出調查最近三日内本埠各銀行及客帮銀洋出入總數如下九日客帮從九江裝來小洋四箱計洋一萬九千元又從大連裝來銀洋三千元麥加利銀行裝往漢、］ 
口銀二十萬兩道勝銀行裝往天津實銀五萬兩十日滙豐銀行從威海衛裝來墨洋六萬三千元客帮從烟台裝來銀六千兩又洋一萬元又從九江裝來小洋六箱合洋一萬九千元是日裝往漢口金條二箱值銀一萬兩又墨洋六萬元又裝往汕頭金條值銀四千兩又往福建金條值銀五千四百餘兩十一日東洋莊從日本裝來金洋七箱值銀十五萬三千兩客帮從靑島裝來寳銀三萬五千兩又日本銀元一萬二千元又從蕪湖來洋七千元是日廣帮裝往香港廣東墨洋二萬六千元又小洋九箱合洋三萬二千元又往厦門洋二千元並聞本月分自一號至十號並無現銀流出外洋是亦金融界之好消息也 
　　星期六之結存昨爲星期六調查中外各銀行曁各錢莊所存銀洋與大條銀之確數如下麥加利銀行存銀二百十五萬洋一百七十三萬滙豐存銀四百六十六萬洋三百零九萬德華存銀七十萬洋四十萬正金萬銀四百十七萬洋五十四萬勝存銀二百二十三萬洋四十八萬通商存銀三十五萬洋六十萬東方存銀一百三十萬洋十萬花旗存銀九十二萬洋一百零八萬華比存銀三十三萬洋四十六萬和蘭存銀四十六萬洋一百五十二萬中國存銀九十一萬洋二百九十五萬台灣存銀八十五萬洋八十一萬住友存銀七萬洋二萬南北各錢莊存銀五十萬洋一百六十五萬交通存銀二十萬洋一百十萬有利存銀三十五萬洋十萬中法存銀四十四萬洋三十八萬綜計存銀二千零五十九萬洋一千七百零一萬較上星期多存銀三萬兩洋三十八萬元日本滙水小去二五銀拆二錢五分英洋龍洋均無甚升降 
[運往印度日本之土産]  
　　東洋三菱公司船熊電丸前日由英抵滬翌日即開駛出口先至日本再至印度孟買本埠各洋行均將採購土産裝由該輪載運出口計泰和洋行白絲十五包黄絲十包八巴利洋行黄絲七十包以上各貨均往孟買華商苧蔴三百二十九件又菜子餅一千件吉益洋行碎牛皮六十六件吉田洋行頭餅八百十三件增田洋行豆餅一千件絹絲公司絲紗廿二件捷運公司舊鐵一百五十件舊銅三十四件棉紗頭七十五件逹磨洋行舊鐵八十六件木器四件三好洋行公香五十件爐底銅五十六件三井洋行生牛皮三十件武井洋行菜子餅五百件須籐洋行舊鐵三十四件棉紗頭五十九件油渣一百四十四件以上各貨均往日本 
[糖業反對補稅之效果]  
　　本埠糖業認稅商人前因張祥豐糖果棧雇就三船分裝糖三百包運至蘇州被蘇州稅務所將最後一船扣住勒補半稅繳納稅洋始行放去迭經該業代表函請南北商會轉呈上海稅務所商所長禀請江蘇財政廳長令蘇州稅所查照向章憑分運單醒驗放行以恤商艱等情屢紀前報兹悉此事經蘇州稅所葉所長向胡財廳長一再陳明窒碍稅收情形惟己牽動各業認商羣起呼籲故經高所長赴省面陳關係全體懇爲設法通融現胡廳長己准如年請酌定相當辦法嗣後如遇糖貨運蘇繳納半稅者卽就上海認商稅額内扣抵昨己令知高所長轉行商會暨該認商查照矣 
[劃分交涉案件之上訴區域]  
　　劃分交涉署上訴區域一事經紀前報兹悉滬交涉署現奉部令謂所有滬海道轄境之上海等十二縣由滬特派員就近管轄江寗交涉員管轄金陵道轄境内江寗句容溧水高淳江浦六合六縣及徐海道屬之銅山等十二縣鎭江交涉員管轄金陵道屬丹徒丹陽金壇溧陽揚中五縣及淮海道轄之淮陰等十三縣蘇州交涉員管轄蘇常道轄之吳縣等十二縣其各交涉員管轄區域内遇有重大交涉案件仍應照常商明特派員辦理以資接洽 
[外人違犯戒嚴條例]  
　　駐滬交涉公署昨據道尹公署送到某國人一名因其擅至戒嚴區域内探望形跡可欵請轉解該國領事署發落等因聞此人形同醉漢由譯員向之詰問語無倫次且多不解似係無業之人薩交涉員當即派人押送該管領事署請爲發落 
[華人誘拐日婦之訴訟]  
　　日本婦人沐下牙合在公共公廨呈控住居法界打鐵浜之醫生陜西人姚伯麟在東京將伊誘拐來滬調戲不遂肆行兇毆並扣留物件等情由廨准飭總巡捕房包探王潤浦於前日下午協同法捕房包探將姚提獲帶回昨晨押解公共公廨請究原告延律師上堂代表譯稱此案關係重要請卽開審被告姚伯麟亦延律師到堂代辯要求准予交保候訊經王崧襄讞商之日副領事林君判姚交一千元人洋並保候下禮拜六研訊 
[周督軍復四川同鄕會電]  
　　商會轉四川旅滬同鄕會王李楊汪段王曠諸公鑒儉電敬悉諸公關懷桑梓期望殷治道剛何人敢不自勉惟川事棘手收拾爲難綆短汲深彌殷兢惕肅復無任謝感道剛叩靑 
[再誌盜案與鐵路小工之關係]  
　　横林等鎭士商致鐵路局長函敬啓者横林車站五牧地方農民周瑞金家於陰曆六月十二日夜半被刦獲盜二人查係十九號工房鐵路小工當由保衛團團總解武進縣署詳請嚴辦在案按近年來十九號工房附近東西數里往往發見無名死屍並搶劫附近居民等事如民國二年八月舊新橋路旁撩出女屍一具曾報請無　縣署相驗確係被盜致死四年范埄巷祥發家被劫一空遺有鐵錘一柄曾報縣請勘查緝在案五年横林地方發見無名男屍一具今年柳堰岸橋發見男屍二具五牧劉壽福家於昔年一年之内被盜三次近三年間前後計遭刦五次甚至婦女子身行走手携包裹白盡被掠春夏養蠶時在鐵路附近採桑公然調戲肆無忌憚以致坦途大道變成棘地荆天附近該工房一帶居民之生命財産不能自保莫不慄慄危懼卽今被刦之周瑞金家被劫巳非一次四年九月曾失贓數十千文本年六月初八又遭匪劫幸防維嚴密未遭損失雖該工人等在可欵之列然未能證實旣非目覩不敢聲張迨此次行劫雖未傷人失物然盜夥至十餘人之多持械撞門瑞金於夢中驚覺冒險越牆呼救鄰村聞警鳴鑼兜捕在門前登時拿獲二人及木刀鐵棍火捻各一不意捕獲之後即有工頭康居信出場叨情保釋鄕民心事關盜刧且該工頭目擊情形未能措辭而去至翌晨解案時康某朦請洋人來前經舌人詢悉詳情并當衆聲明伊於路工以外之事槪不聞問康某設計未遂竟敢率領多人擬在薛家橋截刧按該工頭康某事前旣不能約束事後又不協請嚴懲反爲極力庇護多方斡旋是該工頭於此中顯有關係松壽等或居市　或居村里多密邇鐵路目擊工頭康某等行爲及此次被刦後聚衆迫脅情形衆心憤激非特沿路居民夜不安枕且妨貴路名譽爲特據實臚列事實呈請鑒核俯准迅賜派員切實調查將工頭康某重加 
 
 
 

Page 11

 
 
懲儆另委妥人將路工嚴行約束以維路政而安閭里　紉公誼除函逹車務總管工程師外耑肅敬請貴局長鈞鑒 
　　武進旅滬公民致縣知事電武進陶知事鑒五牧周瑞金家刦案盜犯兇械當場兜獲近聞輕縱羣情忿激除詳請鐵路局長等澈查外請盡法嚴懲旅滬公民薛雲亭馮浩根馮麟全等 
[生鐵貨缺價昻]  
　　生鐵一物自歐戰以來來貨缺乏價卽繼漲增高調查歐戰未起之時鐵價每擔不過五元左右以後逐步飛增至本年正月間每擔漲至十二三元本埠各帮鐵業因成本過重大起恐慌曾邀集同業會議裂成各貨酌加價值以敷成本無如入夏以來歐戰較前尤爲劇烈航路危險來貨較前更少故近三月來每擔價格竟漲至二十八元尚有供不敷求之勢因年來華商發明自製各項機器需用生鐵爲數甚多故近由該業電致英國等鐵商詢問究有多少可以運滬旋得覆電謂因戰事劇烈本年中無貨可運該業得此消息手中稍有存貨者遂不肯輕售以待善價云 
[眞如乙種商業學校記事]  
　　眞如乙種商業學校開辦以來歷開學藝成續運動等會斐然可觀下學期招添新生一班定八月二十日起二十五日止每日在該校舉行入學試驗日來前往報名者甚多又聞該校發起人王治心等心商業學生首重實習校中雖有實踐室究不若與外界買賣較爲眞切現正招集股本在該校附近設立商店使學生實行與各界貿易以矯正徒講學說之弊云 
[浙江官産處更易處長]  
　　浙江官産處處長周佩箴因病於前月初來滬就醫曾疊次電部辭差本月五日始接財部覆電照准中有浙省官産事務殷繁旣稱體弱多病一再辭差應卽照准等語繼任者聞係汪嶔會辦楊譜笙或有留任希望云 
[請禁匪徒詐擾新店]  
　　本埠華界凡遇新開店舖每有匪徒登門詐擾勒索銀洋如欲免此擾害必須先與該黨領袖接洽視局面之大小定陋規之多寡數年以來幾成慣例兹由城内外五金同業並布莊錢業等各商家會商妥洽除報告商會外並擬具禀淞滬警察廳上海縣公署請求出示諭禁以絶後患而安商業 
[增回渡資之反對]  
　　浦江中之八長渡（卽董家渡爛泥渡陸家渡周家渡楊家渡等）渡船向則大者載渡客二十人小者十人或十五人來往渡資每人五文數年以來並未增加兹各該渡夫禀准工巡捐局每人加收渡資五文浦左一方面各鄕男婦大爲反對以此事如果實行貧苦鄕民每日來往數次耗費增多故於昨晨由浦東周家渡塘橋等處之各鄕男婦聚集數十人奔至縣署要求取消加價以恤貧民未知沈知事若何辦理也 
[禁演花鼓淫戲]  
　　浦東錢郎中橋鎭各小茶肆内近日招雇無賴每晚演唱花鼓淫戲年輕女子往觀者頗不乏人傷風敗俗莫此爲甚該處紳董聞悉往阻不生效力前日爲該管警署查悉立時派警蒞場押逐如敢不服按名拘拿解究 
[鄕民被人毆傷]  
　　六里橋商民邵某於舊曆本月二十日在滬售去蠶豆得價洋八九元回家行至中途時將薄暮忽遇素識之張炳千等三人軋住拆稍不遂將陸毆傷並將豆洋悉數搶取而散邵回家後傷勢大發昨爲其督所悉大抱不平同證人將姪舁赴地檢廳禀請驗究 
[扇子店之竊案]  
　　滬城大東門内譚源如扇子店開設己久營業發逹前晚賬箱中忽失去鈔票洋二百元當時四處找尋毫無蹤跡詎此項票洋竊出後暫藏於對門己拆房屋之木料堆内當爲包造鳳祥銀樓房屋之木工某甲等所見前往拾獲二百元鈔票由甲等七人朋分昨爲警廳偵探所悉立將甲等拘獲所分之洋如數交出惟乙丙等各木工己乘間逃逸一面由該探等至該店中察勘情形以便偵緝行竊之人解廳訊辦 
[食瓜失洋之疑案]  
　　南市泉漳會館附近春記茶棧夥台州人鄭德禮前日清晨至近處源來衣莊購買衣服與揚州人龔超祥相遇龔在悅賓旅館爲茶房冒認鄭爲同鄕邀至該旅館樓上游玩鄭與閑談片時龔取西瓜一枚剖開各半分食鄭食瓜後即覺昏迷不知人事及至清醒向畔所帶之現洋五十元己不翼而飛向龔追問龔稱不知鄭遂報告一區警署將龔傳案詰問龔稱並未同食西瓜惟聞彼與樓上二十三號房間内之鎭江客人林立昌共吃西瓜現林客己經起程等語警署以事頗可疑飭送警廳司法科訊究 
[迷路女子待領]  
　　江北女子陳福龍年十三歲在原籍跟從伊母某氏乘輪來滬起岸後忽然失散在南市大碼頭迷路由警查見帶至第一區警署問明前情惟稱父己逝世現居何處不能回答因飭暫留候牌示招屬認領 
[逃婦交夫領回]  
　　寗波人徐夫寳昨至法公堂控稱妻葉氏於四年前私自逃逸找尋無着日前商人來申購物在法租界内舉妻過見囑其回家堅執不從是以鳴捕拘案請求給領詰之徐葉氏供因丈夫衣食不週難以度日故此逃來上海住在母親家中洗衣度日因恐回至原籍飢寒交迫是以不願隨回請斷聶讞員判氏雅交伊夫領回管朿 
[再誌恒通裕茶號之債務]  
　　謝大賢丁天錫等七户前至法公堂控胡海寳串出龔芝方在法界開設恒通裕茶葉號至商人等處交易當被陸續欠去欵項爲數甚鉅向索延約旋將該店倒閉人亦避匿迨經商入等將胡尋獲又有陳湯銘出場擔保胡即乘隙逃逸現己將陳扭控閘北警局請求移提等情判將該店生財先行拍賣各原告退去聽候覆訊核辦在案現由各原告將胡海寳尋獲扭至捕房昨日解送法公堂請訊胡海寳供龔現匿何處不得而知請求釋出尋交中西官判胡交一千五百元人銀並保出外限將龔尋交到案再行核辦 
[尸子要求撫恤]  
　　老嫗劉王氏前在法租界被許阿桂所推之黄包東及甲乙二人所推之塌車撞倒碾傷手臂足骨當即送往醫院醫治旋由伊子賓章因乏人侍奉車回家中自行醫治無效身死後由捕頭前往察得該氏委係碾傷殞命因尸子請求免驗故飭自行棺殮昨由捕房將一千人解送法公堂請訊先由氏子賓章投案聲稱母親慘遭非命請求酌予撫恤中西官判許等仍交原保俟將醫院傷單察閱後再行核辦 
[陳述投河圖盡之原因]  
　　通州人周阿福前日行至法租界黄浦灘招商局碼頭投河圖盡當由巡捕到來設法救起帶入捕房昨送法公堂詰訊周供來申找尋朋友無着故向高阿六租拉黄包車嗣因陸續虧欠洋數元無力措還車己收去難以度日無奈投河圖盡聶讞員惻然憫之酌給川資洋二元遣送回籍 
[大統路火警續誌]  
　　閘北大統路福源押店起火延燒比隣蓆店香店等七家己誌昨報兹經四區姚警正查得該押店在聯保公司保有火險六千兩此次被焚貨物生財盡付一炬僅存櫃檯一座被害各舖祇焚去樓面樓下尚未延及現該押店經理余長春仍押區署俟查明起火原因並傳該店主吳其到案再訊 
[共和路之火警]  
　　前晚三句餘鐘閘北共和路嘉定人劉阿全所招房客顧楊氏家因捕捉臭虱火燒蚊帳霎時冐穿屋頂樓上同居沈阿根之母姚氏年己六十三歲跳窗逃命竟致跌斃四區姚警正聞警率同巡官長警到場彈壓嗣經各叚救火車先後馳往施救始得撲滅計燬樓房兩　事後由警將起火之顧楊氏及二房東劉阿全一併帶區押候訊辦一面飭十一圖地保至地檢廳報請相騐沈姚氏屍首再行核辦 
[女工毆斃打盆女子之控訴]  
　　阜寗婦人金張氏往居閘北長安路菜場旁草屋内有女大鳳子年十三歲向在錦華絲廠打盆兹於陰曆六月二十日身死該氏卽於二十三晚至四區警署報稱伊女被同廠女工紹興人董陳氏毆傷致命請求伸雪當經姚警正派警將董陳氏拘案昨飭地保至地檢廳報請相驗以憑核辦 
[慈善圑施醫給藥]  
　　閘北慈善圑董事趙灼臣見閘北一帶貧苦客民甚多值此天時酷熱日間奔波操作勞苦終日一至晚間均喜貪涼露宿每易釀成疾病因特慨助施醫經費三百元於前日起開辦施醫給藥倘經費不敷仍由趙君擔任云 
[義領事關心中國幣制]  
　　義國總領事羅斯君曾於公餘之暇著有中華民國幣制圖考一書聞日前羅領事己將此書函送二部至交涉署請爲分别轉呈云 
[古巴領事返國]  
　　聞古巴總領事白郎克君因事回國所有該署公務由匍萄牙總領事代理業己函知領事圑暨交涉署一體查照矣 
[黄包車夫之惡習]  
　　黄包車夫王阿三前日在虹口嘉興路串黨攫取王張氏金耳環圖逃被捕將王追獲昨解公共公廨經中西官訊供不認判王押候查明於下禮拜六再訊又黄包車夫嚴大虎許玉嘉専在楊樹浦路黄浦碼頭一帶以拉車爲由糾黨攔刦行人財物當被包探查悉禀明捕頭協同西探前往將嚴許兩人拘入美捕房經捕頭略詰一過諭飭押候解廨請辦 
[查獲花會航船]  
　　賭徒鄔寳寳與杭州阿發等近在南市甯紹碼頭及新開河等處開設花會大筒雇令甬人陳阿良等至虹口狄思威路四十八號門牌私設機關廣招無賴男女四出誘賭（個中人稱爲航船）被美捕房捕頭偵悉於前日派探薛正昌將陳查獲昨解公共公廨請究經中西官略訊一過判陳押候補提人證再訊 
[拘獲有心倒騙之奸商]  
　　本地人夏稚谷夏如谷在廣東路一百五十一號門牌虚設字號先後向顧協記顧掌勛盛龍濟曹杏卿董秋芳薛林全張瑞林龔杏泉陸湘記陸榮記宋永康范文九蔡增泰等十餘户騙取值洋一千三百餘元之貨物逃逸前日由探將兩夏拘入捕房昨解公共公廨經中西官略訊一過判仍押候下禮拜六研訊 
[阻止稽查車票之科罰]  
　　英美電車公司查票員韓人某甲指控住居東唐家弄三百零九號門牌之甬人童海林在外大橋法界五號電車上阻止稽查月季票等情昨由捕房將童傳至公共公廨經中西官訊明以童違章屬實判罰洋十元充公着令繳洋開釋 
[洗衣作不捐執照]  
　　吳淞路一百零一號門牌劉才星所開洗衣作因不捐工部局執照被五百二十六號巡街捕查悉以其違章歸禀捕頭諭候請廨出單傳劉訊究 
[行竊鉛皮]  
　　鎭江人孫小根昨日闖至閔行路一號門牌沈金發家行竊鉛皮四張被包探周耀庭查見當將人贓拘入捕房捕頭諭飭押候解送公堂請辦 
[景毓華又被調浙]  
　　上海縣地方警察所領袖警佐景崧前奉齊省長委任署理海門縣事己將警佐職務交卸正擬前往每門履新因浙江齊省長以公署需人佐理特向蘇省咨調現己奉蘇省齊省長核准令飭景崧遵照所有海門縣缺則巳攺委松滬護軍使署軍需課長馮汝玠署理 
[洮南道尹過滬履新]  
　　前任滬海道尹徐元誥自交卸後即晋京候差現因奉令委任洮南道尹由京赴任日前道出滬上特往松滬護軍使署等處拜會護軍使卽於前日（十號）在軍署設席祖餞並邀交涉員薩桐盧孫滬海道尹王芷香上海縣知事沈藴石淞滬警察廳長徐轉洲工巡捐局長朱壽丞等陪座聞徐道尹在滬小作勾留卽須起程赴洮南新任云 
[趙聯璜家屬攺期開弔]  
　　浙江督軍署參謀長趙聯璜自在杭被刺後巳由家眷扶柩來滬暫寄湖南會館本擬月之十九日假該會館開吊現因不及籌備攺定二十六日舉行 
[裁撤保護繭市之巡警]  
　　南火車站警察局每届新繭上市因車站存儲鮮繭甚多必添雇巡士數十名防護蠶繭今年繭市南站警察王巡官添招巡士二十名在站日夜督查刻因鮮繭停運故由王巡官於日前飭將所添巡士二十名照章裁撤 
[日人控告串騙]  
　　日本人某前日至美捕房指控甬人楊桂廷與張葉臣湯錫林串騙值洋一千七百餘元之皮件等情昨由捕房將被告三人一併提至公共公廨請究被告等延律師到堂代表要求准予被告等交保候訊中西官判湯交七百元人洋並保楊張兩人押候訊核 
[婦人捲逃之結果]  
　　住居虹口西華德路二千六百八十九號門牌之甬人錢興來指控伊妻朱阿秀捲取值洋二千二百元之金飾現洋逃匿新閘路婦人張周氏家内由捕將朱周兩婦一併拘解公共公廨訊供收押在案昨晨復訊行由原告代表律師上常譯稱錢妻捲取之物悉被張周氏吞没應請嚴追訊之朱阿秀供稱所有衣飾均寄於張周氏家内並據張周氏供稱錢妻寄存之飾物現洋己被一素不相識之人取去實非吞没求察中西官判張周氏押女所三月朱阿秀交其夫領回管朿 
[西人失竊白金表再誌]  
　　新利洋行西人探魏開華竊取值洋五百元之白金表一只由捕將魏拘解公共公廨諭交五百元人洋並保在案昨晨由廨復訊據原告西人投訴被告將表交由在逃之王某携至蓬路二千二百二十四號門牌某日本人處圖賣請爲訊究訊之魏延律師到堂辯稱該表旣由王某持至日本人處圖消捕房須從根本上追究云云中西官判魏仍交原保着將刑事案註銷着原告另行具禀歸民事起訴 
[發現女孩屍身]  
　　静安寺捕房一千二百三十二號華捕於前晚十時查至同孚路荒野處見田中見一身穿藍布衫褲年約十一二歲之女孩尸體一具察有傷痕回禀捕頭飭探查得該處係歸新閘捕房管轄知照該捕房捕頭立飭中西包探前往將該女尸舁入虹口斐倫路驗尸所昨日午刻報請公共人廨俞襄讞會同義副領事羅君蒞所飭令檢驗吏驗得該女胸前與下體各受刀傷一處塡明尸格因無尸屬着保報堂棺殮標封厝壇候認一面諭令包探趕緝兇犯務獲解究 
中華職業敎育社通訊 
[德大紗廠調查記略]  
　　德大紗廠在上海華德路高浪橋廠地面積佔十三畝固定資本三十萬總理爲穆杼齋君經理爲穆藕初君藕初畢業於美國農科大學　棉科本其所學以經營斯廠此所以能於中國之棉紗業中翹然獨樹一幟也廠中工作分清花間粗紗間細紗間搖紗間打包间而其内部辦事則分總賬棧房物料庶務各勤其事部分井然現有男工二百人女工六百人分日夜工作日工自早六時至晚六時每人可得工資二角七分夜工自晚六時至早六時每人可得工資二角九分男女工頭工資較大女工頭有每日五角者男工頭有每月四十圓者二十圓者視其職務而分等級也廠中有練習生十餘人高等小學畢業者居多専司監工烘花以及協助物料庶務等事全廠椗子總數有二萬枚每日出貨平均可得三十包每包四百二十磅核其重量即每日可得一萬二千六百磅最細之紗能出至四十二支此亦中國紗業進步之微也兹將其由棉成紗之手續分部紀其大要如左 
（一）清花間中有鬆花機兩部彈花機四部清花間之第一部即拼花以中國花顔色雖白繊維短少彈力脆薄祗能紡十六支紗至紡二直支以上之紗必須將印度花美國花拼合而成南通所産之花最上者雖亦可紡三十二支紗以供不應求不得不購用印美之花也印度花花絲雖辰屑子較多終不若美棉之適用此所以紡四十二支細紗非美棉不能用也先以拼花入鬆花機使成花衣次入頭二號彈花機使成花捲至入三號彈花機又將四個花捲合爲一捲清花間之工作至此止矣 
（二）粗紗間中有鋼絲車四十二部棉條車十八部粗紗車三十一部鋼絲車每人主管六部棉條車每人主管一部頭二號粗紗車每部用二人管之三號粗紗車每部用一人管之司其事者均女工也先以花捲入鋼絲車俟其流出卽成棉條再上頭二三號（三）條車經過一車卽細一次愈卷愈細至過三號車而粗紗成矣棉細紗間中有細紗車四十一部筒子車一部紡線車六部油線車一部細紗車每部有椗子四百二十枚用二女工經理之對面分立年齡較小之女子則兩人合作一工更有名童工者専司調换筒管每日亦可得工資一角六分由粗紗間而至細紗間則有升降機在廠工作之女子當以此部爲最多也（未完） 
雜評二 
[電勸攺進農業品（步陶）]  
人以歐戰之機會日增國力之富强我以歐戰之機會日促國内之紛爭我疑國人殆無有能知歐戰與我國之關係者矣初不謂施公使今尚以國際貿易電勸國人也 
我國自古以農爲國又值歐戰時期農業品爲外國所需求然則攺進而販運海外良不失爲發展國民經濟之企圖然而環觀今日之中國兩粤川湘則兵機己動豫奉順直則水災正巨蒙邊陜晋則兵匪縱横蘇浙閩皖則晨夕嚴備時伏危機試問莽莽神州究有何地可容吾民安坐以講求農業且人心皇皇世局紛紛雖有老農老圃亦安在而能自保其所營物品之不歸於浩刦夫農事之受時勢影響旣如此重大是國内自供猶虞其缺乏矣遑言海外發展嗚呼政府而誠欲吾民有農事上改進之希望者尚其於國内先加之意哉 
來函 
[催兌殖邊商困事務所致南北商會函]  
南商會顧馨一蘇筠尚北商會朱葆三沈聯芳諸君鑒敬啓者自殖邊銀行停兌以來商業之壅滯久在高明洞鑒之中而素與該行往來及執有該行鈔票者受創尤鉅兌現多一日之稽延卽商本多一分之虧耗乃被累者育等切膚而當事者裦如充耳大聲呼籲置若罔聞商等涸轍之魚萬難再忍是以聯合同志發起殖邊鈔票催兌會借本城西姚家弄思敬小學内爲事務所専在招集受害之家共商催兌之策此外非所與聞即日登報宣布意旨夙仰貴會軫念商艱凡屬分内之要求必與以相等之援助用特不揣冒昧謹將建設殖邊鈔票催兌事務所綠由凟陳鈞聽伏求訓誨俾有遵循是所至禱専肅敬請台安催殖兌邊商困事務所泐 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西名人傳 
[歐文傳] [  瘦鵑]  
美國大文學家華盛頓歐文ＷashingtonIrvjng以文學蜚聲歐美其享名之隆幾與其國華盛頓埒蓋亦文學界中之華盛頓也歐文以一千七百八十三年四月生於紐約ＮewYork之奥克南島Ｏrkney故家母爲英吉利産十九治法律孜孜不少懈如是兩年體力寖弱諸兄憂之令作歐之游黨至羅馬巴黎倫敦諸名都流連忘返一千八百零六年始師紐約因　於法律操業爲律師其最先之著作初見於一月出兩期之薩爾麥根狄雜誌Ｓalmagundi中至二十期中止而氏文學上之大志亦爲之少挫一千八百九年以詼諧之筆著紐約史ＡHjstoryofNewYork一書嬉笑怒駡傳誦一時後數年中一力與諸兄共營商業以鮮經驗初無所得幸文字有靈硯田收穫豐後遂贍其二克及五姪女畢生無間言云一千八百十五年五月重遊歐洲作客異邦凡十七載幾忘其故鄕出後三年諸兄之商肆竟以破産聞氏知商業不足恃因専心於文事一千八百十九年成筆記ＴheSketobBook一卷大爲英美人士所激賞文筆幽美澹遠不同凡俗而其中尤以李迫樊温格爾RjpvanWmkle睡洞野史TheLegendofSleepyHolloＷ二篇爲最著英國文家稱之爲之學新世界中第一次之公使持節來舊世界者一千八百二十二年草勃萊司勃立奇堂ＢraoebridgeHall說部亦負盛名後居德法二國三四年遂成旅行述異ＴalesofTraveller一書後此數年爲西班牙寓公采風開俗旁及先代遺事遂有哥倫布傳LireofColnmbus阿爾哈姆勃拉宫TheAlhambra諸書之作去西班牙後嘗任倫敦美國公使館秘書官居未久即解職歸紐約國人均歡迎之一千八百四十二年任西班牙公使越四載而歸著高爾斯密傳LifeofGoldwmith華爾茀之塒WolfertsRoost華盛頓傳LifeofWashington三書皆名山不朽之業也以一千八百五十九年十一月二十八日卒葬泰來鎭 
家庭常識 
飲水消毒法以苛性鈵（西名CsustjoSoda）二十三分○四檸檬酸（西名Cjtrioaojd）四十二分加八千倍之水中（多可類推）則水中含毒盡消飲之可無危害時當夏令家庭中宜依法行之 
馬鈴薯中取澱粉法切一大馬鈴薯爲二塊頻擦其切面於水龍頭迸出之清水中使衝濯之物入一潔淨之器内待其沉澱後乃劈去其面上之清水此時下面沉澱盡屬澱粉細胞每一細胞其直徑約爲一英寸之一百五十分之一 
墨跡使陳磨墨時入香灰少許於水内則冩出之字其墨跡之陳宿若一二十年者 
洗髮時當酷暑頭髮爲油汗所蒸騰易於發臭宜以槿樹葉泡水洗之或用硼砂水亦良 
藏肉桂將肉桂封入密器内器之下部儲以蜂蜜則肉桂常得蜂蜜之滋養自無枯燥失性之慮惟蜂蜜日久則稀薄而減不當更换之[  肇源]  
工業須知 
[染色法（一）] [  左丹]  
　　染色法爲工業界中極重要之一部分如羊毛染色絹布染色木綿染色皆括之其染出物料顔色之觧明與晦鈍端賴平配合顔料之適量與否及手術之精拙如何吾國染色技師往往秘其成法不相傳授致欲研究染色之士有抱向隅之憾於工業前途之發逹大有阻　丹不每敢述其一二於下以貢染色界之參考 
（一）羽毛染色法將白肥皂切細注入熱湯更加少量之炭酸加里俟肥皂完全溶解而己冷却時可將羽毛投入洗除附着之脂肪及其他之污物待清凈後即移漬於染料之冷溶液中至欲染物呈適當之着色時搾除水分近火而乾燥之兹將各種染色液述之如下（一）黑色染液靑木（Logwood）八分綠礬或醋酸　一分作成温液使之充分匀和將清淨之羽毛漬入此冷溶液中二三日可出而乾之（二）靑然染液作靑藍之溶使用法與黑色染液同（三）褐色染液用　皮以水煑出其液與前法同樣使用（四）深紅色染液先將羽毛用明礬處理後作蘇木之浸出液漬染之（未完） 
謎話 
　　前宋焜君錄其尊翁之六才謎數次均皆鬭角鈎心讀之誠堪佩服近余見社中友人亦曾有此作如（秋心）射（離愁相繼）（瘦骨如紅豆）射（清減做相思樣子）（裳）射（望將穿）（斷王騎驢）射（背立湖山下）（講下數語奕奕有致）射（出落得精神）（步廋開府原韻）射（酬和他清新）（比及三年可使足民）射（有志氣）（蜀日）射（燭滅香消）（旦）射（袒下了偏衫）（曳兵而走）射（不把干戈退）（予忖度之）射（自思量）（憶憶）射（一雙心意兩相投）（爲蜂爲蝶）射（做了偷花漢）（落盡楊花飛盡絮）射（全不見半點輕狂）（孟起投蜀）射（馬兒向西）（書中自有顔如玉）射（珠圍翠繞不出黄卷靑燈）（二五十）射（半天風雨）（俄）射（將我雁字排連）等亦略有可觀[  實秋]  
長篇小說 
[冩情小說柳暗花明錄] [  常覺小蝶天虚我生合譯]  
　　第三十一章（一） 
　　裘鈥斯得意言曰我今來矣汝面色殊隹羅倫使汝不欲人見其破綻者則汝當稍自歛抑又笑曰汝以爲我决不敢與貴人相酬酢耶則汝誤矣須知我之身分以理言實較主人勃雷夫人爲高且貴言時其聲愈縱羅倫乃大窘曰裘狄斯求汝稍低其聲不見隔座方有人耶裘狄斯曰汝欲我勿聲者亦易但汝勿以淡漠對我可矣此次即當與汝跳舞羅倫曰謝汝我不樂此裘狄斯曰汝雖不樂而吾則樂之此番自不得不奉屈一次矣羅倫知抗拒無益忍其一聲悲歎挽裘狄欺而入人叢身雖舞蹈心乃不屬似覺人人目光皆注己身乃生芒刺似又見薏德顔色含愠且露爲驚詫之容卽音樂觸耳亦成異聲惡劣難聽然幸己畢事裘狄斯曰佳汝跳舞亦殊不惡今可以我介紹於汝朋友及汝美麗之伯爵夫人美乎彼固美矣然汝視數年前之我較彼又當如何羅倫心中大痛啞聲曰裘狄斯吾今懇汝哀憐汝勿再窘我矣今汝跳舞亦畢汝胡不歸裘狄斯岸然曰是何能若汝必欲我行亦佳則我必先至勃雷夫人之前說是我爲何人羅倫失聲曰嗟乎是直欲吾命矣因回視薏德而薏德向之一笑似言吾殊不喜汝友雅克夫人然爲君故亦不得不與周旋羅倫乃壯膽引裘狄斯近勃雷夫人曰夫人鄙人請介紹此雅克夫人勃雷微詫亦見羅倫面色有異然又不便詰問乃鞠躬向裘狄斯禮貌雖恭面態至冷淡羅倫又引見薏德則　德己先伸手欲與裘狄斯爲禮裘狄斯乃轉漠然曰伯爵夫人的當佳好吾與汝夫固老友也　德一愕覺其言鶻突亦漫應曰羅倫固曾言之夫人非自外國新歸乎裘狄斯曰然昨承賜劵尤當申謝其時　德舞伴適至乃不及答裘狄斯之言告辭自去裘狄斯卽挾羅倫行入花棚之底就籐椅自坐以足點地言曰汝妻雖美而態度殊冷後再相見彼若以此待我則汝當有以警醒之否則我亦不能受也（未完） 
投函諸君鑒栩在館中每日時間有限來函夾雜公私事件一一答覆殊覺困難用懇諸君凡不關於投稿之件與栩個人通函者務請寄至上海西門静修路二十六號栩園編譯社收庶有専人承值不致延誤至希鑒諒栩白 
 
 
 

Page 15

 
 
   
 
 

Page 16

 
 
   
 
