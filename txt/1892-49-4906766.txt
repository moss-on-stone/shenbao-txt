# 1892 - 49 - 4906766

 

Page 1

 
 
[論今昔商情之不同]  
　　自通商開埠以來中國商情翻然一變夫論通商互巿之初意不過以有易無洋人以其所有求易於中國中國亦可以所有往易於洋人譬諸農夫之布機女之粟各致其能卽各得其養固無待一身兼任亦不必舍已從人則中外雖通商亦何必遽更其舊然世情競利每無饜足之心勢雖不能以一身盡百工之長心常思以一人擅大下之利易洋人所有以爲利何如仿洋人而自作之爲利於是奇技日增巧械日盛初時不過沿邊口岸習尚時趨漸焉腹地奥區亦傳機巧至於今而變局成矣大而軍前利器小而民間服物莫不棄人工而取機器蓋機器省而人工費機器佚而人工勞人情好利而亦好佚旣有機器雖欲禁之使不變亦不可得矣水之行舟具篙槳而樹帆檣中國之舊也盡一人之力終日不過百里而又有風波潮汐之阻抑易以機器安坐而運之行且更速陸之行車服牛乘馬引重致遠中國之舊也一車兩馬日不過一站而且風塵鞅掌跋陟艱難自有火車軌平輪穏昔之矜爲長轂安而短轂利者皆膛乎若後雖今日鐵路尚未徧設然此佚道也人之求安佚如水之就下獸之走壙因人之所欲而行之軌道之變當亦不遠豐者綺羅豔耀儉者韋布自安亦中國之舊也自有洋布奢儉皆宜光彩之艷可列羅綺之林價值之廉實居韋布之下宜購者惟恐弗及矣近年來軋花織布等機器愈出愈多彼鄉婦村姑勤一手一足之烈終日所得不足以庇一人自有此機事半功倍夫旣云通商自當互效乃中國之效西法者月異而日新而彼國之仿我製造者絲荼而外閴寂無聞其故何哉盖西人之法皆出於佚故不覺從之衆也一褥一墊中國之制或著以絮或實以草如是而已西人則鼓之以氣或密置法條可高可下一視乎其人之輕重轉側欹倚皆如人意雖　十重軟綿不足喻其適此其安佚爲何如乎雖然善爲國者當使民習勞不可使耽逸盖勞則思思則善心生佚則淫淫則惡心生而人之由勞而佚也易由佚而勞也難故立國者必擇瘠土建都使其民習勞而待用周之興也在豐鎬而其亡也在洛陽夫豐鎬之犖礐與洛邑之平衍勞佚相去遠矣而盛衰相反非耽逸之故哉晉人謀去故絳曰必居邭瑕氏之地沃饒而近寳國和君樂韓献子曰國饒則民驕佚近寳公室乃貧不可謂樂乃遷於新田夫沃饒之地人之所甚欲而晉不都焉非欲其習勞哉印度之地最爲肥沃一歲五熟四時皆温人生所急首在衣食而彼無憂焉豈非西方極樂之國而民習於佚莫可振興英兵一至束手就縳大地之民竟同廢物譬諸工人之器日日習用泥垢無由近焉數日不用則成朽窳器固如是人亦有然文人學士㐲案吚唔終日三餐合其縛一雞而不能而武夫喑嗚咤叱猛獸震驚夫非猶是人哉藏其力而不用遂不覺强弱之頓殊故謀國者必不可舍勞而就佚乃自通商以來西人每因佚而獲利而華人之效法西人者竟以貪佚之故而失其利豈非失計前報載江西所出夏布紙張等物上年銷塲愈滯謂夏布以竹布洋布通行故其利不免爲所奪紙張則以機器紙行之故夫二物爲江省之土産民間習用已久亦有時而爲所奪操奇計贏者不亦難乎洋布一貨暢行有年用以章身價廉物美銷場之廣固不待言機器紙中國仿行不過數年乃亦足以奪人之利不亦見西法之易行乎夫士之子恒爲士農之子恒一農三代之法令雖不行然商賈之中恒世其業各處之土産各處商人之恒業也銷場日滯將何爲業雖然貿遷之道貴因時制宜今日者輪舟行而舟子改其術矣鐵路興而僕夫易其道矣軋花織布諸機出而女工失其舊矣製造動作皆仿洋工人異其法矣則經商者曷不舍舊圖新一變其故我乎夫風會所趨智力莫能禦今日之世情莫不喜新而厭故則株守成法何如别出新裁齊人有言曰雖有智慧不如乘勢雖有鎡基不如待時彼虧折者盍亦一衡夫時勢而别籌利之所在乎 
[京師載筆]  
　　光緒十八年正月初四日上幸紫光閣賜外藩宴計入宴者有蒙古王貝勒貝子公三十餘人台吉塔布囊二十四人呼圖克圖三人達賴喇嘛一人回子親王一人由理藩院帶領入宴朝鮮正使官二人副使官二人伴官五人由禮部帶領入宴皇上於六點鐘幸紫光閣入座筵宴閲看善撲營官兵貫跤騙　騙駝精捷營官兵對單刀對竿子樂部跑竹馬射嗎呼音律處彈箥籮唱庫們回回營官兵唱西番回回曲及各項玩藝中　羊上樹一齣臺高三尺以木製成寛方相若上置青松一株臺南有層級官兵悉作西番裝束雜以西番音樂牽羊於臺南十數步外撒手令羊自踏層級以上至松樹下前兩足跪地昻　長嗚三聲退行而下仍至原處以立其外藩侍宴者欽賜尺頭什物各有等差宴畢跪領所賜各物碰頭謝恩皇上啓鑾詣頤年殿皇太后前請安衆始退散煌煌盛典爰謹誌之○内閣漢票簽等處侍讀典籍中書舍人於新正初二日在琉璃廠大沙土園南安徽會館團拜雇定同春徽部及外串名優演劇一晝夜一時冠蓋雲集車馬喧闐倍極𤍠閙○西直門内三官廟胡同路東居住正黄蒙掌檔領催文五於客臘廿七日續弦張筵宴客欣喜非常備以彩轎鼓樂迎娶新婦及新婦娶到正結拜時陡自新人室内兆起焚如維時北風徐徐火勢遂熾延及蓆棚賀客曁送親男女紛紛逃避文五爲烟所迷幸經賀客由户後牖同搶出不致葬身火窟及各廳汲桶趨至赶爲撲救無如烈焰颷舉直將瓦屋三楹燒盡始行撲滅所有桌椅鋪墊並新人粧奩悉爲回祿君收去僅將彩轎搶出門外懸挂之彩亦燒去大半新婦爲煙火所迷登時燒斃徧體灼焦縮僅三尺頭顱炸裂兩半誠慘極矣火熄後卽由本管廳官將文五解送提署訊究移坊詣騐燒死屍身云○合肥傅相今正七旬正壽京外寅僚遥祝純嘏者不一而足敬悉皇太后皇上賜以匾額楹聨外皇太后又有御筆福字壽字絹方各一方御筆益壽字一軸御筆蟠桃圖一幅古銅長壽佛一尊紫檀三鑲玉如意一柄帶膆貂褂一件刻金蟒袍一襲百壽尺頭六對皇上又賜福字壽字絹方各一方古銅長壽佛一尊紫檀三鑲玉如意一柄蟒袍一襲江紬八對此足見朝廷優眷元勛恩明　美之意也○吏部爲咨行事文選司案呈本部議覆廣東巡撫劉題以廣東大埔縣知縣趙夢奇擬請升補萬州知州等因查萬州係升調要缺今請以該員升補之處核與例案相符應令給咨赴部照例帶領引見恭候欽定一本於光緒十七年十二月十八日具題奉旨依議欽此欽遵到部合卽抄黏原題咨行廣東巡撫查照辦理○神機營左翼五處馬隊委營總興安泰現歸道山已咨報總理營務處禀堂點充　委營總有經理全隊差操之責應卽暫 
 
 

Page 2

 
 
行　署以專責成經該專操祥博泉副都統暫委本隊正紅旗隊宫副護軍叅領英桂接署委營總已報知營務處矣○管理太常寺事務禮部尚書臣宗室崑岡等謹奏爲題請派遣事恭照光緒十八年二月初七日孝淑睿皇后忌辰應行遣官恭詣昌陵讀文致祭謹按臣寺祀則内開應由陵上守護公等中題遣一人就近前往主祭准宗人府送到守護公等銜名臣等繕入題本進呈恭候欽遣一人俟命下之日再由臣寺知照屆期恭往將事謹此題奏請旨奉旨遣奉恩輔國公載卓行禮欽此○吏部爲咨行事文選司案呈本部議覆雲南巡撫譚題以雲南候補鹽大使江毓菁請補黑鹽井大使等因核與輪用班次相符應准補是缺一本於光緒十七年十二月二十一日奉旨江毓菁依議補授餘依議欽此欽遵到部應將原題抄黏咨行雲南巡撫查照辦理○吏部爲知照事騐封司案呈本部具題督催官前山東布政使升任巡撫福潤督催所屬光緒十六年地丁錢糧完至三分以上應照例予叙請旨一本於光緒十七年十二月二十一日奉旨福潤著給紀錄二次餘依議欽此欽遵到部合行知照山東巡撫查照○内閣侍讀奎華謹禀中堂爲禀聞事今日侍衛處送到清字○旨一道皇上明日辦事用膳召見大臣畢乘轎出内右門隆宗門西華門進西苑門德昌門出仁曜門詣皇太后前請安畢隨至頤年殿侍膳侍戲畢酉正乘轎出德昌門西苑門進西華門由隆宗門進内右門還養心殿欽此○十五善射大臣處爲行查事所有各衙門兼充十五善射人員現在有無升遷調補以及各項事故等情相應行文各衙門查明務於開印前咨報本處以憑覈辦勿得延宕○内閣侍讀奎華謹禀中堂爲禀聞事今日侍徫處送到清字旨一道皇上明日辦事用膳召見大臣畢乘轎出内右門隆宗門西華門進西苑門由德昌門至嬴台少坐已刻至涵元殿看春牛畢乘轎至皇太后前請安酉初乘轎出德昌門西苑門進西華門由隆宗門進内右門還養心殿欽此 
[榷轅瑣誌]  
　　新任蕪湖道楊子通觀察於本月二十日下午由省蒞任地方印委各員曁水陸駐防各大營齊排隊出迓當蒙接見有差是夜憲駕仍駐舟中廿二日清晨始排齊執事鼓吹迎導進城入中江書院行臺未刻接受篆務各員之稟賀禀見者絡繹如雲按觀察籍漢軍世爲廣東駐防以道員分發江南歴辦武漢大通淮鹽督銷總局補授江蘇常鎭道未及三月卽行丁憂服闋後江督奏留差遣未幾奉旨簡授浙江温處道改授蕪湖道豸節所臨循聲卓著猶憶已丑新正鎭江租界中因巡捕驅賭釀成大閙樓臺金碧一炬而空觀察奉憲諭蒞止與領事樽俎折衝片語卽氷消瓦解中外人民至今猶頌不去口今者蕪地洋務方盛得觀察持節其間自當日臻上理耕鑿小民拭目觀之○本任蕪湖道成端甫觀　聞訃丁憂業紀報端日來道署自頭門以至内廳素幔重重繐帷似雪吊者唁者接踵於途兹聞定於二月初三四兩日開甲受奠然後回京守制云○鈔關查船房委員孟松雲少尹奉委管解京餉五萬兩晉京交納兹已奉到省憲飭知隨卽買舟領鞘登程於十九日揚帆下駛由長江水師派船護送取道清江口遵陸北上所遺查船事務前委巡檢徐少樵少尹接辦適徐君現奉差往上海清理池州礦務局轇轕一切遄返需時遂委候補典史陰聿脩少尉代理業已接差視事矣○鈔關去年税課册擋現亦將屆造齊詳委江口保甲分叚婁午峯少尹齎解晉京所遺江口保甲乃華洋錯雜之區稽查彈壓在在均關緊要經保甲督辦袁觀察遴委候補從九熊懷之少尹接辦緣少尹聽鼓有年歴辦艱鉅差事無不批欲導竅弭患無形兹故得邀憲鑒也○鈔關便商房委員鄭蘅浦少尹筠差期報滿詳委巡檢張晴波少尹接辦現已接奉省批隨於月之廿二日接差鄭少尹交卸後卽蒙保甲督辦袁觀察委以稽查輪船差事亦卽禀謝到差矣 
[府試奉金上正塲題]  
　　二十四日松江府恩太尊考試奉賢金山上海文童題目錄左奉已冠而覇至昔者王豹未冠昔者王豹金已冠而利至昔者趙簡子未冠昔者趙簡子上已冠而臥至昔者魯繆公未冠昔者魯繆次題昔者所進詩賦得春生柳眼中得春字五言六韵 
[華婁正場案]  
　　華亭婁縣正場案於廿四夜二更後發貼計招覆人數兩縣各一百七十名著於廿八日進院覆試今將前列錄左華沈銑盛時溥王嘉猷周維馨沈淇蔡邦蕃沈純濳汪開祥鍾文炳沈福來沈調陽顧榮庠盛際唐李長華孫寳璜施培麟俞安璋黄明良范希堯楊廷桂婁錢葆珍陳醉經何祖望張錫謹杜葆璇尹綸王廷枚馬廷良任會禧吳會英馬世求胡鏡清周廷璜金廷祐王廷槐胡常忠沈志成沈士俊夏光昌周麟振 
[鷺江春汛]  
　　舊榮祥官音戲班行頭本係某姓孀婦所置租與該班月得租洋二十元由某紳經收去歲班頭名弟苐者復挽某紳挪借洋銀六百元添置戲　另增新榮祥班所借洋銀約俟歲底歸還孰料生意不佳屆期未能清償某紳卽於正月初旬命人將該班行頭强行搬取時值新年各處雇班演戲紛紛然日不暇給而該班行頭被某紳扣留不患其不挽人備欵取贖某紳之計亦狡矣○元宵佳節各宮廟燃　臣燭光徹深宵并施放各種烟火極銀花火樹之觀梨園子弟登檯演劇清歌一曲響遏行雲加以天宇放晴明月一輪纎雲四掃春游士女絡繹　來洵極一時盛事不料藥極災生洪本部街恒豐北郊樹房後樓懸掛煤油燈忽然墜下登時爆裂其時行中諸人均出外遊玩僅一病人看守門户無人將火撲滅遂被延燒霎時冐穿屋頂幸該處房屋皆有風火高墻阻隔時僅十一點鐘街巿熱閙游人未盡散去後面又近提督路碼頭取水甚便得以踴躍撲滅僅焚燬樓房一幢惟左右街隣均屬行郊巨號業已受驚不小矣○海關官銀號專收關税銀兩發給紅單俾商人持赴海關掣取提貨單必與海關相近方使商人利便前因無恰好房屋暫就藔仔後街葉姓房屋賃開銀號距海關甚遠行郊船户完納關税每以爲不便常有遲誤潮汐　日開行之事商民雖受累亦無如何也去秋恒寳源錢鋪閉歇房屋新盖異常高敞適在海關後街相距僅十數武銀號執事何君體卹商情特向王治堂觀察商懇將恒寳源房屋毗連德記棧房一律承租轉賃與天益官銀號現已裝修内進擇吉二月間卽將銀號遷在此處從此商人報税免致繞路躭延船房商民同深感悦何君此舉誠能利已利人矣○寳攤十二門賭局本于例禁猶憶光緒十二年柴橋内呂宋水手館開設此種賭博經王甫之叅戎奉彭軍門密諭捕拿賭犯懲辦厥後賭徒喪胆不敢復蹈前轍數年來地　賴以安謐去冬某巡捕兼理中汛時賭棍某甲等又復上下其手公然在島美街某處開局聚賭有牧猪奴癖者無不興高采烈肆無忌憚未知上憲亦有所聞否耶○仁和宮地方曹姓起盖房屋侵佔官街徑街隣出爲阻止旋因此屋係某武弁包攬承造衆人畏其勢燄不敢與較嗣經蔣姓邀集闔街居民繕具公禀在水師提督處呈訴蒙提憲准詞飭委前營遊擊蘇香巖副戎查辦禀覆○鼓浪嶼一隅爲各西人薈萃之所華洋雜處民屋洋樓犬牙相錯大憲特設保甲文武委員常川駐鎭以資巡緝復派通商委員辦理交涉事法至良也唯此處地方遼闊四面皆海鼠竊之輩往來其間當臘尾年頭妙手空空兒無衣無食時在嶼中肆其伎倆英領事署前海灘舨舢船舵槳亦被竊去此外胠篋之案層見疉出有緝捕之責者尚其嚴飭差勇巡緝庶可戢㚥宄而安良善也○鼓浪嶼鹿耳礁山頂高峰俗名升旗山前經黄姓租與新海關竪立旗杆每逢船隻進口立卽升旗俾見者一望而知迄今已二十餘年近經税務司察核所有租契乃係旗頂山地地名不符擬令黄姓另補永租契據函請地方有司飭傳黄姓到案諭令補立以爲永遠之計○漳州鎭侯軍門擬赴省中賀歲迨出厦門守候便輪暫住天益官銀號所租港仔口新屋中又漳州道劉璞堂觀察於十九日到厦寓三仙客館候搭商輪晉省叩賀木憲新禧地方印委各官迎謁如儀○番客之富以漳州海澄新安海滄等社鄉民爲最囊資旣裕　賦歸歟惟自外洋回華之人喜帶西國手槍等件而不知携帶軍裝有干例禁令也署海滄汛某弁以稽查私帶軍械爲首務凡由外洋回鄉之番客衣箱行李必從 
 
 

Page 3

 
 
嚴搜查去臘有人由實叻返里因出洋已廿餘年未知中朝禁令帶有六門手槍一枚被某弁搜獲照章科罰並將洋槍呈繳提署彭軍門以該弁遇事生風大加申飭該弁乃垂頭喪氣而退○侯軍門劉觀察小住兩日卽乘伏波官綸進省於二十一日鼓輪出口各砲臺升礮敬送其聲隆隆然不絶於耳 
[臺疆賸語]  
　　唐薇卿方伯新授布政使司顧緝庭觀察新授臺灣道日前奉到部傳上諭屬下文武各員紛紛前往叩喜兼呈履歴一時脚靴手版忙亂異常○臺地郵政局務前爲袁蔭岑覩察總辦邵中丞蒞任後事事以節省經費爲念因將郵政一局議歸善後總局兼攝觀察旋奉憲檄改委善後局會辦至郵政事務則另委方樾亭太守經理云○飛捷兵輪前由福省公幹回臺停泊基隆海口日前因奉臺南鎭及澎湖鎭萬吳兩軍門電調赴彼蓋欲晉省叩賀中丞年禧兼欲禀商要公也○臺北至基隆及龜崙嶺一帶火車每日來往三次有條不紊新正初一二兩日循例停行至初三日仍開行三次嬉春婦孺多有手持青蚨兩百翼隨車來云以爲電掣風馳可卜一年利巿云 
[潯江春汛]  
　　前報載九江關道李亦青觀察赴省垣叩賀沈中丞新禧旋於十九日由陸路遄回江防府王司馬德化縣羅大令曁三營守備在城印委各員俱向郵亭恭迓○連日天氣嚴寒陰雲不散十九日又降大雪撒鹽飛絮曰滿遥大翌日清晨啓户視之已積至三寸許人家　稚方向階前掃取塐作雪獅而摩詰輞川又可殺粉調鉛翦取芭蕉入畫矣至廿一日始杲杲日出天氣轉爲融和○由郡城至龍開河街一水盈盈無梁可度往來行旅須喚招招者載以葦航邇日雨雪連綿港水陡漲有甲乙丙三人喚渡來城贖當上舩時偶一欹側二人同入水中急欲援以竹篙早被波臣攝去矣慘哉 
[江西官報]  
　　牙釐局候補府龐樞祥善後局候補通判陳希會豁免局輿圖館洪範鄭伯瑞王書臣王鵬翼俞官所俱開辦局務閣賡良上半年接收撫轅呈詞道庫吳祖植禀丁母憂著安仁典史黄勤補卸事回省署安福縣胡毓麒禀辭赴任劉泰龢委辦泰和緝私卡同知胡純祖委辦許灣緝私卡咨補南康相安司顧内焯禀謝行知 
[東艦行程]  
　　前報記日本武藏葛城二兵艦由長崎駛至上海云云兹悉武藏艦已於前日清曉開往閩中葛城艦尚泊浦内又去歲各處鬧教事起日本特調天龍艦來滬協防今定於二月初旬將駛往福州海面至三月内駛回盖輪船久不開行機軸易於生鋪故每歲須游歴一周非有他意也 
[大令諭保]  
　　前晚袁海觀大令傳本邑各圖地保至案諭以去年冬渭年内完者甚屬寥寥新正以來尚未起限現在定於本月杪起爲頭限須按限措繳不得拖欠並令爾等下鄉赶辦保中門牌各保均遵諭而退諭畢時已三鼓大令卽乘輿出城至大碼頭登官舫用小火輪船帶赴蘇省 
[强水誤事]  
　　前日午後有某甲者手持硝强水一瓶行至本邑新北門吊橋上偶一不愼失足倒地瓶遂擊碎强水從橋面漏下悞洩所汨柴船内致船板上霎時間濃烟直冐舟子大聲呼救經鄰舟赶爲設法始保無事守城兵丁聞悉以强水潑於橋上恐日後橋面朽壞將甲扣住以後不知所終 
[上海縣署瑣案]  
　　葉順昌被錢阿貴唆使萬惠如林金心夏云祥兇毆斃命袁大令詣騐之下經差役先後將錢萬拿獲解縣收所已列報章前晚大令升堂提訊屍兄葉福元投案訴稱小的係本邑高家行人向在金利源棧當茶房胞弟順昌向習木工借住城中八鋪張家去臘廿三晚扒進城中由十鋪地甲雇人舁回寓處午後小的得悉前情奔往探望順昌將情向小的告畢旋卽斃命錢供稱小的係高橋人與順昌同業去秋糾合小的往鎭江營生及回申被欠錢六千七百文屢冋索取至冬至節付洋二元餘尚無着嗣有林萬夏三人願代小的包索至臘月小的有事回家不知林等如何行兇小的實未知悉張投案訴稱小的係本地人在治下廣福寺南土地福東首八鋪開設木作順昌躭擱作中去年十二月十八日材等向順昌索欠無如順昌囊内空虚况林等來勢兇横小的見伊等爲難之際爲順昌擴保約期二十三日准付屆期萬夏二人到來向小的索取小的無錢應付遂將順昌交代由萬夏拉至渭園茶館啜茗復向北去萬去而復來向小的云今日順昌分文不付此欵須爾代給小的見伊畏懼從後門逸出萬手持菜刀將小的所製棺木劈毁並將桌上水烟袋竊去次日始知當夜順昌被伊等凶毆至下午氣絶小的均是實情求恩詳察大令命提萬嚴訊供稱小的係高橋人向來小本營生安分守已雖與錢有一面之緣從無托小的向順昌取錢之事至十二月十八日小的途遇順昌冋索舊欠八百文無著後小的回家旋聞人言順昌悞吞洋烟身死現在小的被錢牽涉惟求恩察大令一再駁詰錢萬各執前供大令以爲時已晚令將錢萬分别收自新待質兩所聽候研訊核辦葉張叱令退去○本邑南北震源正兩錢莊於前歲之杪被經手人捲逃莊主黄鎭心等在縣控追袁大令飭差傳齊案中人証聽候訊斷前晚升堂集　黄投案訴稱職員於前年控案後屢奉提訊著黄其祥從速清　詎其祥父子一味抗延迄今全不清理竟敢逍遥事外其時楚寳若不私將鉅欵擅匯與寍波咸德莊不致受此巨累况其祥父子天良喪盡不將自有田産備抵叩求從嚴究追奚世榮訴與略同其祥及楚寳父子同供奚被咸德莊馮珊林長吞巨欵現在情願赶緊料理惟求寛限大令以楚寳旣受重任擅敢匯去鉅欵控案之後又不速爲料理殊屬可恨著釘鐐收禁限二月内將經手各事清理並令將自已田産開單呈候備抵其祥姑念年邁從寛交人具保楚寳叩稱若蒙收禁受苦難堪可否恩施格外大令著釘上脚鐐改爲收所依限料理如再抗延照例詳辦○前者洋布局　把持停工之余林福徐成春張南金楊春山周云來五人至縣請辦袁大令提訊之下余等堅不承認大令著收所候查前　飭提至案　本　業已查明實由爾等起意停工尚　抵賴乎余等同供稱停工一節實係他人起意　小的等無于現在惟求恩宥大令判令將楊張掌頰一百下交保開釋余徐周枷號一月發局門前示衆 
[英界公堂瑣案]  
　　　控孔阿才禀稱奚俞根報稱被宋和尚强借攫衣小的因拘宋詰問宋稱衣服不知被何人取去今特送案請訊奚供稱小的係上海人會在某棺材　習業宋與鋪主爲至親時時向之索借一日小的代鋪主却之大拂其意宋久與下流爲伍至此深恨小的前日小的在他處工作忽糾人將小的兇毆並勒索洋五元小的不依致被攫去布棉襔一件小洋銀一角錢一百文旣報　房卽由包探　宋尚未吊出棉襔宋供稱小的亦上海人向爲苣腐店業曾向奚商借不敢逞兇更不知何人取伊棉襔小的現在情願賠償先繳錢三百文叩求恩恕宋二尹判令枷號一禮拜發頭門示衆所失棉襔旣難查究著將繳案之錢給奚領去再令宋繳小洋銀一角償奚○昨紀祥生船廠西人某甲　小工朱南南　取鐵桿更夫見而拿獲交捕送案宋二尹庭訊之下朱堅不認行竊遂飭押俟傳到工頭再訊昨日工頭張玉山投案供稱小的係浦東人　夜朱　得鐵桿從籬笆眼中遞出更夫見之告知西人將朱交捕送案其時小的確未在塲現旣奉傅不敢不據實申訴朱供稱如今已蒙老爺訊明祗求恩者宋二尹判令枷號三禮拜發巡捕房前示衆贓給失主領去○木工張阿榮訢稱同業朱炳生竊去被窩由某包探查獲人贓解送案下朱供稱小的係浦東人因有急需暫將張被質錢一千九百餘文原思設法贖還如今只求超豁所得質本早已繳存捕房矣宋二尹判令管押兩禮拜質本給張領去自行取贖○包探唐寳榮禀稱偷雞賊王春林專竊西人所畜鬥雞前已獲案經蔡大老爺判令遞籍今又竊取湯 
 
 

Page 4

 
 
家雞三頭售與某飯店主金阿松得錢千文扣去飯貲二百文金旋將雞宰殺小的知之拘獲王金送案湯姆申訴前情請爲究辦王供稱小的係常熟人竊雞價賣錢已用完金供稱小的在治下開飯店收買王雞三頭出錢一千文並不便宜確不知其竊得宋二尹判令將王笞責二百板仍行遞籍金賠雞價洋銀一元再罰一元充某處醫院經費○張安生訴稱家中被賊扭　門上之鎖竊去棉被二條追獲人贓交捕送案竊賊　四垣供稱小的係宿州人宋二尹判令遞解回籍贓給失主領去○土雲春訴稱家中被賊竊去木桶一具追獲人贓送案請辦竊賊曹福群供稱小的係江北人初次犯竊乞賜恩寛宋二尹判令管押五日贓給失主領去 
[法界捕房瑣案]  
　　某銅器店主婦劉姚氏控流氓王瑞寳由合女堂烟館主小新發藉端生事毆擊店夥陳阿生謝家年朱明府拘王　訊著押候拘小新發訊核一切情形已詳前報昨晨包探王榮培禀稱小新發卽張新發業已由小的拘拿至案明府立飭帶王嚴劉姚氏　陳謝二移投案聲稱小新發等在外揚言欲將陳謝抛入江中明府曰本分府查得小新發在小東門一帶甚有聲望著一併還押候解　　從　核辦○葉章氏控子培根違忤已紀報端昨日葉章氏復投案歴訴前請朱明府謂培根曰爾母青年守寡撫養爾至成人茹苦含辛　知之　　畢著拖下重笞培根叩頭如搗蒜一味哀求明府曰爾母送請本委究辦爾無用苦求培根卽向母跪拜聲稱嗣後定當改過自新决不再錯前轍枼章氏含淚聲稱小婦人懇求大老爺免責明府著將培根帶出管押二月以爲違忤者儆○山東人荆子卿曲振川黄蘭亭陳裕安請追　茂號欠欵朱明府著包探將馮童氏並衣箱三口金飾三十二件帶案隨傳寳成銀樓夥某甲某押店主某乙當堂將衣飾檢閲估價甲稱平得金　三十二件重十七兩五錢乙稱估得衣服約值洋銀一二十元明府謂金師本重十七兩八錢爲何分兩不符今且暫存俟禮拜一送請公估局履午荆等同稱衣服值錢無幾且皆婦女所用不必變價情願送給馮童氏明府謂馮童氏曰原告待爾不薄爾若保出須將丈夫馮鑑　赶緊送來若半月後仍不送交定當嚴比馮童氏向原告叩謝明府著仍押候交保旋謂荆爾去年在本公廨控錦記號執事人董　生　阻期票銀八百兩其時　值年　准童交保出外　日將期票追繳今接英公廨來文董竟不將期票交出反在彼處控追本委深悉其清當將爾原禀移覆矣刑唯唯退去○徐子章陳芳水因銀欵涉訟前已屢見報章昨日朱明府著一併帶案問陳曰徐欠吳熙良銀二千餘兩乎陳供稱徐欠吳銀確有其事徐卽檢呈與陳合充兆豐買辦憑據上載有資本銀一萬二千兩陸鴻昌楊雨亭施子範爲中陳稱虧欠甚多須請追究明府謂本委自問不才此　難於判斷須送縣署辦理陳一再哀求務請恩斷明府謂爾願償銀若十陳稱須將案中生沗提訊方可明白明府著押候再核 
[正字]  
　　昨日本報英界公堂瑣案第二節判令責手心五十下以爲讀書人之不安本分者戒悞排讀書人之斯文者戒合亟更正以免閲者尋思 
[五謝册捐]  
　　謹啓者敝堂施醫給藥開局以來就診日多所分送咸有一德捐册自念一日至念五日五天之内收回册四十四扣計洋一百四十四元三角規銀一百兩銅洋十九元錢十四千五百五十八文仰承遠近悦來後先捐惠　入平安之册共登仁壽之梯隨綠樂助具徴功德無邊聞風而來更望慈悲大發普願善男善女善信善善相推請看多福多壽多男多多益善敝堂實事求是勉期仰副心香一　拜手上言尚祈懷我好音幸勿束之高閣謹鳴謝悃敬紛回玉上海六馬路仁濟善堂董事施善昌等謹誌 
[自求多福]  
　　謹啓者敝堂接奉王楊氏女大善士遵奉士春庭遺命節省飾終喪費移助賑捐以資冥福先後交到山東賑洋二百元女善士適　疾病獲佑速痊仰見善氣人欽吉人天相免輪廻而增冥福果證菩提却病魔而享天年喜占勿藥救人一命勝造浮屠當此籌賑艱難解囊藥輸光爲無量陰功詩云永言配命自求多福女大善士其庶幾焉亟登報　爲爲善者勸上海六馬路仁濟善堂籌賑公所施　昌謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十八年正月初六初七日京報全錄]  
　　宮門抄○桂撫馬奏舉劾屬　　否片○又奏請將佐貳雜職暫停分發片○粤督李奏委署知府片○江織造文轉報銷動用各欵缺兩數目片○新授江織造又奏　收庫存各欵軍兩並機張花本銀等項查核相符摺○湘撫張奏請議卹片○正月初六日○恭土謝賞　絹紙恩○肅王延侯各　滿請安○熙貝勒請假十日○成公英侯各續假十日○吏部呈進春季　紳○禮部呈進春山實座○順天府呈進春牛圖○召見軍機錢應溥　善○正月初七日○恭王謝賞燕窩恩○絪貝勒續假十五日○橚貝子安興阿各請假十日○齡公　假十五日○八額駙希朗阿各請假五日○恩全續假二十日○召見軍機清安敬備○○馬丕瑶片再求治百在劄人安民必先除害臣到任以來業將賢否各員節次舉劾近日吏治似較前整肅顧賢者久而彌彰劣者仍屬不免自應　時揚激益　振興查有明江同知　繼軒前經臣以該員勤愼篤實歴著循聲奏奉諭旨嘉獎在案兹據厘局句道同稱梧州厘卡爲粤西籌餉第一要務每遇　試年分文武各生句攬偷漏稽察尤難多致滋閙熊繼軒派委總辦廉公有威寛機得當抽收較常加旺士商歌頌同　　向來辦厘之員所未有實屬爲守兼優賢能卓著思恩府那馬通判兼襲雲騎尉世職吳鍾淑謹　慈祥盡心民事兩次兼理思恩府事亷靜不擾吏民　安在任候補直州上林縣知縣王方田守潔才優在賓州署任教養兼　不進餘力能任艱鉅卓著政聲在任候補同知直隷州寗明州知州何壽萱幹練廉明前在岑溪創議集般開辦蠶桑調署桂平百廢俱　　情愛戴以上四員均堪稱循良之選仰懇　天恩褒奬以昭勸勉又查有恩隆縣知縣陳敬詩貪婪巧猾催科煩擾代理候仁縣事試用知縣彭邦傑多方漁利民怨沸鵞該二員皆聲名甚劣未便姑容據兩司並該管道府廳揭報前來請旨均行革職以肅官方查恩隆縣知縣係苗疆衝繁調缺例應由外調補合併陳明謹會同兩廣督臣李瀚章恭摺具陳伏乞聖鑒訓示謹奏奉硃批另有　欽此○○馬丕瑶片再安民必先察吏正本尤貴清源溯自軍興以來廣西佐貳雜職一班捐納勞績兩項人數本屬不少近年鄭工　防捐例續開指發來粤者接踵而至愈形　擠查桂省額設佐貳雜職一百九十缺内應歸部選一百二十六缺外補僅六十四缺現在候補佐雜至五百一十員之多以極邊痛苦之區聚數百候補微員不但補缺無期卽輪委署事非十數年不能到班且值力籌節省經費裁併局員之時差委更難徧及類皆投　賦散艱苦萬分甚致不自檢束曲意營求於吏治實大有關繫臣與藩臬兩司熟籌再四不得不量爲變通擬請佐貳雜職除本年已經騐看不計外白光緒十八年正月初一日起暫停分發三年庶到省者稍可疏通而未至者免仍擁滯至從前已經捐指保留廣西尚未到省佐雜各員情願改發他省者應聽其便並請其免繳　省等項銀兩俟年限屆滿仍照舊章分發以符定例其餘道府同通州縣等項例應分發人員應請照常辦理據藩臬兩司會　前來謹會同兩廣總督臣李瀚葦附片陳明伏乞聖鑒勅部核覆施行謹奏奉硃批吏部譏奏欽此○○李瀚章片再瓊州府知府齊普森據報於光緒十七年十月初十日因病出缺所遺瓊州府知府篆務應行委員接署者有另補知府佘培軒　成穏練任事實心堪以署理據藩臬兩司會詳前來除檄飭遵照並將該府齊普祿因病出缺情由另行具疏題報外所有瓊州府知府係請旨缺相應請旨迅賜簡放以重職守臣等謹附片具奏伏乞聖鑒再該府孤懸海外政務繁重不可一日無人該守佘培軒未到任以前已電飭雷瓊道朱采暫行兼攝俾免曠誤合併陳明謹奏奉硃批另有旨欽此○○江南織造奴才文珮跪奏爲奏銷奴才任内恭奉特傳各項活計及傳派各欵動用料工及裝盛銀兩數目恭摺奏　仰祈聖鑒事　奴才前奉内務府文開由敬事房傳辦上用當用蟒袍而旗蟒袍面大小卷蟒織江綢宮綢紗縐等項共計四千一百八十一疋件動用料工及裝盛等　銀九萬二千九百八兩二錢又准造辦處文開懋勤殿奉傳上使五色酒金緝四百張硃紅　捅金四龍　方八百張五色洒金蠟箋二百張五色素蠟箋紙二百張洒金原紅箋紙二百張素硃紅箋紙二百張共動用銀二萬一千五百三十七兩八錢九分六厘又奉内務府奏派上用蟒縀一百件小卷江綢一百件共動用銀六千四百九十七兩一錢六分五厘又奉綺華館傳派經緯機張匠役器具等項共動用銀四千七百八十五兩二錢三分二厘又奉内　　派辦長春宮需用活計内計上用倭縀二十疋西番字縀五疋官用縀二百疋紡絲三百疋彩綢七百疋　布二千疋共用銀一萬五千九百二十七兩七錢五分九厘又奉傳辦大卷八絲縀二百疋五絲縀二百疋小卷八絲縀一百件百絲縀四百件共動用銀一萬七千七百六十兩七錢六分又奉辦三海各殿座雨搭並賞需等項計上用縀一百疋尤墩布二千五百疋共動　銀六千九百二十九兩七錢三厘又奉綺華館札傳白紕　經緯絲各一百斤底經絲一百斤共動用銀一千三百五十六兩二錢　分又奉札開　樂部來文承應殿陛筵宴等差及内務府有應備賞需縀綢各欵計上用縀五十疋素縀五十疋杭綢二百疋紡紗二百疋共動用銀八千六百八十七兩七錢七分六厘　上各欵　經奴才估計銀數呈　户部核　咨准江寗藩司並開　各庫分别撥用惟奉傳殿陛筵宴等差一項内務府原傳花素縀綢清單内載明上用字樣前准部覆飭照官用料工撥給其辦　情形業於報　活計時附片奏明在案所有應需銀欵除由江寗藩司按照部文籌撥外較原估價值計不敷銀二千三百二十七兩七　七分六厘現值奴才交缷在卽未便輾轉呈請補撥應由奴才自行設法捐廉報効以清欵目其别項不敷銀兩奴才亦俱自行添補完竣除造具　數清册呈報户部核銷外敬繕簡明黄册恭呈御覽伏乞皇上聖鑒謹奏奉硃批户部知道册二件併發欽此○○江南　造奴才文煦跪奏爲接收庫存各欵銀兩並機張花本銀等項查核相符恭摺奏聞仰祈聖鑒事　奴才恭膺恩命簡放江南織造於本年十月二十七日接印任事當經　摺叩謝天恩奏明在案兹查前織造文珮任内經辦庚寅辛卯大運及傳派各項活計動用銀欵均已造具銷册分别題奏　奉傳中正殿法衣一項因前奉户部覆文先行准撥銀一萬兩並行知兩江督臣確者實銷　目奏明辦理現尚未經奏准所有江寍　司撥到料工銀一萬兩移交奴才酌核開辦又織署庫仔正項銀七百三十二兩四分六厘一毫州　丙由前織造借撥竹　燈料工銀四百九十兩六錢應俟部覆至　撥到本欵由奴才按數歸還以清欵目開庫項下歴任移存銀二十三兩八錢六分曁織周機張花本等項奴才逐一詳查均屬相符理合恭摺具奏伏乞皇上聖鑒謹奏奉硃批該衙門知道欽此○○張煦片再前帶振字前營記名總兵鋒勇巴圖魯蔣其順湖南新田縣人於咸豐四年投効湘字營轉戰　北廣西等省隨復武昌省城及廣西富川賀縣等城十一年粤匪闌入湖南竄陷宜章桂陽等處隨同進　在復城池同治元年截剿石達開股匪克復湖北來鳳縣城均在事出力同治二年隨軍援黔攻克天柱賊巢並施洞口九股河苗逆老巢巴拉河等賊寨隨同收復施秉鎭遠等城荐保至副將儘先補用並蒙賞給鋒勇巴圖魯名號光緒六年委帶振字中營駐防益陽是年九月江華猺匪滋事擒獲首犯出力保至總兵遇缺請旨簡枚九年委帶振字前營隨原任兵部尚書彭玉麟馳赴廣東會辦海防十一年凱撤四湘駐紥衡州府城兼防衡山等處本年正月因感冐風寒舊傷復發調理未痊四月間請假回籍醫調旋於五月十五日病故兹據新田縣知縣王錫春禀報請卹前來臣查該故總兵秉性樸誠任事勇往平時約束弁勇紀律嚴明操防　　而於偵緝會匪盜賊尤爲認眞駐衡數年地方紳民胥深感戴上年秋間洞庭南洲清丈地畝經臣札調該員酌帶勇丁赴洲駐紥彈壓十二月間清丈事畢回防兹因傷病舉發回籍　調竟至不起殊堪　惜合無仰懇天恩俯准將已故記名　兵蔣其順飭部照軍營立功後病故例議卹以慰藎　而資觀感除將履歴清册咨部外謹附片陳請伏乞聖鑒訓示謹奏奉硃批蔣其順著交部照軍營立功後病故例議卹欽此 
 
