# 1889 - 357 - 4905999

 

Page 1

 
 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意　之中實事事皆出人意計之外所紀商紂竊任　己斫脛部心　　　書並非影響而太公之妙算哪吒之神奇以及仙佛妖魔神靈鬼魅則又憑空結撥簇簇生新閱之實足以遺旅愁漕綺思說者謂古今章回小說　當首届此書焉惜乎坊刻糢糊苦無善本魯魚亥豕襲謬承訛本舘幾歴居諸再三營校正其悞字務使　憾無貽然後用新鑄鉛字印成復　　　將諸　一一重繪鬚眉巾幗掩映生姿雕鏤之工亦無倫比今定於禮拜一卽本月十五日出售每　分裝十六本價洋八角請諸君子移压本埠　報舘申昌書晝室及各外埠申昌或寄售申報處購取可也 
[墨寳巨觀] [  申報館協振所謹啓]  
　　兹有京師隠名氏念江浙水災飢民困苦特用上品宣紙一百幅遍求諸大名公法書或屏或聨大小不一龍跳虎臥蔚爲巨觀現托本舘恊賑所代爲出售悉數充入賑捐計對聨每副洋銀半元堂幅五角此係助賑價特從亷諸君子欲廣種福田并得墨寳者尚其移玉惠臨隨意選購乎 
[海天驪唱圖序]  
　　圖爲本秋山儉爲所作盖記離華返國之行蹤也儉爲爲日之東京人其先以武職起家尊人備兵殺司麻亂作而殉朝廷錄其功　俾子孫世世襲其爵儉爲遂爲三品廕生年舞勺母命習騎射磬控縱送不數年己盡其能顧非性之所耽性惟喜文翰尤致力於秦漢諸碑臨倣鈎摹孜孜不倦嘗慕中華文物衣冠之盛慨然動遠游思遂於前歲航海而至與北條鷗所生同寓岸老之樂善堂時鷗所方以詩虎酒龍主持風雅儉爲遂因之遍交名下士余雖晤之於席上然尚未悉甘所學何如也越歲岸老啓玉蘭吟社號召滬上諸詩人刻燭聯吟大開壇坫儉爲時亦入社始知其夙能詩是秋余方赴白門應省試偶相羊於秦淮河畔桃葉渡頭歸則逆旅主人持一紙示余曰頃有客來訪君默默不一語惟索紙留姓名而去視之則儉爲也不覺喜而雀抃曰嘻君亦來此乎翼日遇之於河上茗樓則葉君新儂办在座乃得輾轉傳譯把盞清談旣而相約至其寓則琳瑯四壁墨瀋淋漓始知且又能書噫我見日人之來我華者多矣非輕身作賈以零星玩物牟什一之利卽輕世肆志放浪閒游如岸老鷗所及岡鹿門寺田望南井上子德島田友春諸君能送抱推襟流連風雅者不數數見今又得儉爲以繼起之意者彼國中之流風餘韵果未有艾歟由是昕夕過從互相討論時則一鞭斜照訪明時故陵憑吊唏嘘不能自己或啜茗於雨花臺畔執野老問曾太宫保掘地道破洪逆之處夕陽旣下拾卵石以歸盖游必與新儂俱故不煩楮先生毛頴君代喉舌也棘閘旣撤　耗而歸余方走俗抗塵略無雅趣而儉爲則泝江而上遨遊於漢陽黄岡之間復由彝陵人蜀中擬訪武鄉侯八陣圖遺跡卒以歲暮而返剫門謝客重復肆力於漢碑而胸中邱壑旣多筆下更奕奕有奇氣矣己丑仲冬應黑田伯爵之召將返東瀛遍觴同人於聚豐酒樓維時在座者爲天南遯叟雲林後人鶴磵亭民以及蒲君作英胡君鐵梅郭君少泉皆一時詩又書畫中之錚錚佼佼者　新儂及余亦簉座酒旣半儉爲舉觴而言曰明年敝國舉行大博覽會萃國内諸道及歐亞諸洲之人工物産蔚爲大觀諸君能航海一游藉以叙半年離愫乎同人皆曰諾時余方被酒復盡一觴前席致辭曰美矣哉博覽會之大有益於民生國計也凡民囿於一處所見者惟里巷瑣屑之事所聞者惟鄉曲無稽之談如井中蛙徒守其拘墟之見而巳歐西人謂是不足以長學識因創爲博覽會或十年一舉或數年一舉羅致各處有用之物攷其出處騐其性力詳咨博訪著爲成書豈徒侈美觀哉亦以廣見聞增識見藉以化人之拘牽益人之智慧也日本自維新以後事事效法乎西人不數年間風氣翻然而一變僕則以爲有變而極當者有不必盡變者藩屬變而爲府縣額兵變而爲徴兵刀矛變而爲鎗礮舟車變而爲火輪以及電線之絶跡飛行機器之輕靈便捷此其亟宜變者也至於改正朔易服色毁銀錢而造紙幣廢古籍而習西書此則可不必變者也今博覽會之設其取法於歐洲各國而能大裨於國計民生則及時振興自不容緩豈可與改正朔易服巴毁銀錢而造紙幣廢古籍而習西書同年而語哉同人皆鼓掌稱善各浮一大白越二日又約高昌寒食生公餞於海天春旣而遯叟又邀集同人爲之祖道每宴儉爲必堅向余及同人訂明年之約月之六日儉爲將就道余與作英新儂送之上西京丸輪船斯時東國旅人衣冠畢集儉爲出酒點遍餉之新儂舉杯屬儉爲曰勸君更盡一盃酒西出陽關無故人余聞而黯然者久之葢别緒離情與春江之水而俱永矣遯叟遣价持書函至屬致我國星使黎公儉爲啓篋納之則篋中貯中國衣履數事問何所用曰明歲如君至僕當改作華人裝與之探奇選勝免使對異言異服頓生去國之悲也嗚呼噫嘻今之人相交數十年平日誼同膠漆一旦因些微芥蒂便交口出惡言余與儉爲無金蘭之交無梓桑之誼惟是相逢萍水以翰墨爲因緣而能久要不忘情肫誼摰誰謂他邦之人不可與之露肺腑哉鐘鳴二下一揖而回遥望輕舟鼓浪如箭激頃刻己略不可覩乃歸而伸紙序之以爲他日重逢之劵上海黄協塤夢畹生拜藁 
[本館接奉電音]  
　　昨由京友電傳上諭三道敬謹譯登○十二月初六日奉上諭兵部奏各省有馬驛站奏銷久逾例限開單請旨飭催一摺有馬驛站奏銷關繫錢糧出入例限綦嚴各省歴年應行題報之案積壓甚多前經降旨嚴催仍未一律遵辦實屬任意遲延兹據兵部開單奏催着各該督撫於接奉此旨後勒限六個月嚴飭所屬將積壓歴年有馬驛站奏銷赶緊造册具題以清案牘其光緖十四年未經造報各案卽依限造送毋稍遲延嗣後各該督撫倘仍延不造報卽由該部隨時奏叅以儆玩泄單二件并發欽此同日奉上諭兵部奏請飭催各省造報兵馬數目開單呈覽一摺各省兵馬數目例應　每年十月具題造册報部該部於年終彚題以備考核前於光緖七年七月間降旨嚴催現經該部查明奏稱除江蘇湖北浙江安徽漕標依限具題外四川江西甘肅廣西湖南山西廣東福建河南山東雲南貴州等省雖據陸續咨報並未具題陜西於光緒十一年奏報一次亦未造册直隷省自咸豐六年至今迄未造報實屬不成事體着各直省督撫迅將本年兵馬數目限三月一律造册具題如再遲延卽着該部奏叅將該督撫從嚴議處以儆玩泄其歴年未報各案並着分年查補以清積牘單併發欽此同日奉上諭裕祿奏各屬被災來春青黄不接應請籌欵接濟一摺本年湖北武昌各府屬田地被災甚重民情困苦前經賞撥銀十萬兩以作賑需現經該督等體恤 
 
 

Page 2

 
 
地方情形來春青黄不接民食維艱自應預籌接加濟恩於該省司庫内提銀五萬兩由該督撫分别備賑務須實惠及民毋任稍有弊混用副畛念災區有加無已至意該部知道欽此 
[聖天亶]  
　　内廷傳述皇上親裁大政以來勵精圖治孜孜不倦自入冬後每晚膳畢必恭讀列祖列宗聖訓本紀實錄等書每日由懋勤殿呈進次晨發出上在内每夕披讀一本畢方就寢云仰見天亶聖聰勤求上理凡我薄海人民咸拜手而覩中興之治矣 
[京邸琅函]  
　　京師前門外迤南羊毛胡同鍾姓民人人皆小鍾呼之蓋無賴之徒也上月初旬某日其同類馮阿九與鍾爭作某妓院义杆以致深讐固結承邀匪類誘鍾至其家棍棒刀矛並作滿身血染傷處甚多兩腿尤骨碎筋鬆不能起立鍾詈罵不絶略不求饒馮毆畢遣人以車載送還家詰以願成訟乎願欲養傷資乎鍾稱好漢被毆常有之事自家兄弟何致對簿公庭於是馮連日聘請英醫德子固竭力爲之調治竟得轉危爲安同類無不以鍾爲英雄爭相餽送財帛云○前門外迤東大巿曠野無垠絶少人跡上月中旬某夜鼍更初起時南城練勇跟隨哨官行至是處瞥見某衣栅下有一二十歲許男子與一十數齡幼孩互也揪扭男子手持利刃孩童則哭不成聲乃扭　南城坊署坊官詰訊該童供稱在某成衣鋪習業今日傍晚師父令送貨至男子處及回至大巿忽伊在後揪住衣襟聲稱有話相商小的方止步伊驀舉袖中利刃向之哃喝小的正在危急之際幸哨官老爺來到方脫此厄坊官聞供勃然大怒先將男子重責收禁然後令該童取保釋回○上月中旬某日前門外打磨廠戥子巿某鐘表店徒弟忽然暴斃店主急尋隂陽生批立殃榜以便眼同屍親棺殮抬埋及隂陽生到來察騐該徒面色青紫疑其服毒自盡未敢爲批一時街巷傳聞由看街兵役濳報中正司署司官親來相騐仵作報稱實非服毒研訊店主供稱是徒肚痛難忍　有一晝夜翻滾床頭曾延醫診治奈無效騐司官將供詞及死者緣由塡具屍格詳報城憲大約此案須由城憲定奪也○上月中旬前門外廊房二巷某玉器局主因債務難支遂於夜間自萌短見懸梁縊斃次晨由夥友禀報中正司署司官詣騐後一面申詳城憲一面傳訊屍親至近日案中人供狀若何外間尙未知悉也 
[厦門雜錄]  
　　小本營生肩挑負販者流凡過關津例不報完厘稅若成本數千金販運綢綾顧繡參茸皮貨一客而帶數担之貨則非小本營生肩挑負販者可比自應完稅抽厘近來綢縀担生理日盛每客到厦隨帶貨担多者五六挑少者亦三四挑貲本皆有三五千兩按照則例完納厘金每担至少應完七八十元然厘卡報完綢綾稅厘者數甚寥寥推原其故皆綢縀担影射走漏所致也現在稅厘徵數毫無起色三十委員力求整頓擬令綢縀担到厦一律仿照信局爲人寄帶衣料之例到局報完落地稅以杜走漏而免信局藉口否則信局爲人寄帶衣料不過十餘金之物未報厘金卽將全貨充公而綢綾担則成本數千兩之多竟分文不報捐厘未免不公也並間有新開某綢庄所辦之貨亦由綢縀担挑運到厦若仍任聽以負販爲名由陸路挑運冀免稅厘人皆效尤實與捐局有碍遂將以上情形禀請大憲察核辦理是誠整頓厘捐之要務也○厦門米價日漲從前食米以上海運來者爲大宗現因江浙水災上海禁止輪船載米出口來源已斷惟望南洋各處販運接濟奸商因此高抬價值而柴則出自漳州内山從前樹柴每一百廿斤價銀二錢六七八分不等近日柴價飛漲每鷹銀一元僅購樹柴二百斤至多二百零五六斤詢問何　致此卽開張柴行者亦莫名其妙說者謂米價旣漲柴價亦因之而漲實奸商居奇之故也○五崎頂有楊姓者開一小錢土店兌換洋銀上月忽有操外江口音之某甲以番銀一枚兌換青蚨店夥給錢一千零十文甲謂刻下憲示毎元一千零五十文爾何私抑價值夥卽以巿中行使之錢如數付之甲携錢入巿買物以小錢甚多不肯收用甲又携錢到該店與店夥辯論不知如何兩相互扭店夥呼喊街隣將甲指交地保看押不料甲係某局委員之姪委員聞之以地保不應擅自收押卽傳地保笞責一百板該店未先具禀申訴竟敢將人指交地保咎有應得函請廳署簽差傳究擬罰該店洋銀嗣有爲魯仲連者出爲調處始免議罰然該店閉門多日受虧已不小矣○月前海上時有暴風輪船夾板每多失事近來夾板到厦裝載貨物多有水漬卸空後大都入塢修理有折斷頭桅者有中桅兩斷者有布帆破壞者又有船底滲漏銅板剝落者均需修補以致大小兩船塢中船隻絡繹不絶各項工匠因此忙迫異常云○稅厘局支應委員侯海村叅軍到局一年期滿經省憲委丁二尹接辦已登前報嗣　吳觀察以侯叅軍辦事勤愼咨請留辦業荷藩憲咨覆加委留辦而丁二尹則另委差使云○提督路頭稅厘分局委員賴爕臣少尹因病請假三月由道憲暫委郭庭光二尹代辦郭二尹已於上月二十日到卡接辦矣○厦門養元宫供奉保生大帝向來未聞有迎神之事今夏福壽宫清水祖師廟迎神賽會熱閙異常多稱道養元宫司董見獵心喜亦於十一月二十七日奉神出迎旗傘鑼鼓馬吹抬擱色色鮮明花費不下三千餘金以有用之錢作無益之事孰若移助賑捐可以生死人而肉白骨往者不可諫來者猶可追質諸樂善君子當不以此言爲河漢也 
[粤東官報]  
　　藩轅牌示南海縣江浦司巡檢缺委三江司巡檢康奉璜調署南海縣三江司巡檢缺委候補巡檢楊悅署理番禺典史缺委補用從九品胡德培署理香山縣典史冒賡颺南海縣縣丞朱彬均飭回本任 
[金陵官塲錄要]  
　　江寗爲總督之節署蘇垣乃撫軍之使院兩布政司分疆而治事雖殊而禀承則一蓋兼圻之軍政總督制之一省之吏民撫軍主之朝廷維擊之意存乎其間矣據官場云從來藩臬兩司除到任謝恩外不專摺奏地方一事間有慶賀表章皆督撫爲之恭齎以行乃近奉綸音准其各以所職述之天子故此次許方伯三年任滿專摺恭請陛見云○南洋大臣駐節江寗毎遇交涉事宜非精練習熟之材不足以當此重任故朝廷分發道員江蘇一省視他省爲倍就目前而論已多至九十餘員想聞風興起彈冠而來當復王于不少云○籌防局上承海軍衙門之蹤趵下綜海疆環伺之樞紐責繁而任重緒密而權尊是非有陶侃之精勤謝安之沉靜劉晏之寛嚴相濟烏足以當朽索之馭六馬上月章觀察因病天差宫太保深知桂薌亭方伯精細廉明爲守兼優遂檄令接綜局務方伯以章觀察贖賵未畢遂暫借行臺爲局中幕僚辦公之所而以船板巷公館暫駐襜帷焉 
[京口火警]  
　京口西城外薛家巷後一帶草屋均係黄魚所居借烟霞之窟爲蜂蝶之媒初三日晚膳後某黄魚正與某甲短榻横陳恣情調謔陡起狂風一陣將床帳吹向燈前霎時燃着不及撲救遂致冐穿屋頂甲與黄魚驚駭異常不遑搶物只顧逃命是時風力又猛祝融氏肆無忌憚延及附近居家均成灰燼號哭之聲嚷成一片幸各洋龍聞警馳救方得撲熄計燒去草屋三十餘戶亦可憐矣 
[鐵甕談資]  
　鎭江粥廠向例每交冬至卽行施放今歲仍循舊例於冬至日舉辦逐日辰開午閉凡啜粥者必須自携碗筷只准就食不准携回住年設在德星宫今歲則移在文昌宫人數較往年增多幾倍云○有甲乙二人冒充衙差至各店號收取夜巡燈油費每家或十文或數文各立手摺按日收取旋經葉少尉訪聞大爲忿怒飭差往提當將甲乙拘案並在身畔搜出總摺一個書明某店收錢若干葉少尉將甲乙各責千板荷以巨枷游街示衆免致日後再　詭計云 
[揚屬歲試續述]  
　揚屬歲試情形疉登前報兹悉文塲已於本月初一日考竣當卽接試武塲初二日閱視外塲馬射初三四日閱試步箭初五日較閱技勇初六日總覆文童七日總覆武童默寫武經初八日奬勵文童初九日發落武童聞擬初十日起馬出棚回江隂節署云 
 
 

Page 3

 
 
[地震異]  
　　前夜一點三刻鐘時本邑西北鄉山家園新閘等處忽然地震居民鋪戶皆在睡夢中驚起越半刻卽止 
[供詞狡展]  
　　盜黨魏香惠由何哨官率同法包探在中園烟館拘解捕房送縣已紀昨報兹悉前日經帮審委員詹明府升堂訊究魏稱小的前充營勇裁撤後作小經紀並未爲盜惟與王金標有隙致遭誣指叩求明鑒明府謂尖刀藏在身邊何用銀洋從何處得來答稱小的奔走江湖恐遇歹人故以一小刀防身銀洋向朋友借來明府以其逞刁喝令上天平架魏仍執前供明府着收所再行覆訊 
[英廨停訊]  
　　明日禮拜一蔡二源太守因有要公預飭英巡捕房停公一日十一日爲西歴元旦例亦停公云 
[違章判罰]  
　　英租界小烟館往往逹旦通宵容留匪類蔡二源太守因飭捕房查禁每夜限於十一點鐘一律閉門兹由包探查得錦泰昌廣榮興廣新隆新泰源老品仙蕭洽昌雲香閣新源祥廣義興飛霞閣聞妙軒飛雲居信隆長發錦記同發寳興洽泰堃發十九家深夜開燈有違禁令因據情向太守禀陳太守卽派差協探往傳昨晨一一傳至該包探禀稱飛雲居堃發二家非但違章及往傳又敢信口嚕唣錦泰昌等店主夥同稱以後不敢違章此次尙求恩免太守判令錦泰昌等十七家各罰洋銀二元飛雲居堃發二家勒令閉歇不准復開 
[移拘地棍續述]  
　　昨報載移拘地棍一節昨日葛同轉莅公堂會訊時捕房將劉仁喜王阿土迷凄眼阿金小金生等四名解案請示蘇州捕盜局領哨曹錫榮上堂禀訴緣由葛同轉詰訊之下劉供名許白玉王供卽汪麒麟並非兎脫來申王包探禀昨日拘獲時伊等供明名姓今日到堂尙敢圖賴同轉謂爾等所閙之事當自知之爾等從何日到滬許等供七月廿九日到申同轉謂尙有某某等爾等可知下落如知下落爾等出首前往拘獲將來到案亦可從輕發落許等同供祗有我等到上海餘人已四散逃往各處鄉鎭實不知其下落同轉隨將蘇州府魁總捕府惠會銜公文一角與祁繙譯官觀看謂伊等乃蘇州香橙弄閙事之棍徒蘇州有差守提云云祁君准卽交差解蘇又據曹錫榮禀稱英界於前日已拘獲一名合計此案地棍已獲五人准於初小日押解起程同轉准如所請 
[縣案彚錄]  
　　邱柳溪控汪蘭生一案已紀前報前晚復經帮審委員詹明府升堂訊究邱稱借洋二百元小的無力措繳叩求鑒宥杜氏稱小婦人情願領子女回鄉度日福生稱小的現在失業不能久居上海願隨母親回家惟川資無從設措蘭生稱求恩追繳銀洋明府飭令邱措繳洋五十元給杜氏母子作爲回籍川資闌生并領女順金千金一併發堂留養候示○沈帮年扭控寡姪媳王氏私賣基地并産私孩叩求究辦前　經詹明府升堂訊究沈稱小的兄弟四人小的居次長兄逝世遺下寡嫂並寡姪媳二人尙有祖遺基地其田單藏於長房不料竟被私賣與人築塋埋棺小的向嫂理論寡姓媳胆敢抱一私孩出來與小的强辯是以扭案請究王氏稱地係姑賣與小婦人無涉私孩因一時受人之惑致遭汚衊生産後不忍抛棄祗得哺乳叩求鑒宥明府謂私孩不子深究惟基地不能擅自賣去飭將王氏交官媒看管赶速將地退回所築墳塋着令遷去沈叩謝而退 
[英界公堂瑣案]  
　　包探秦少卿禀稱小的緝獲積竊倪紀生詰知所竊衣物交與王阿金質洋分用及吊出失贓則係某局員張大老爺及民人沈桂香錢順金金瑞儀之物詰以張大老爺所失頂子帽架何在則稱頂已抛入河内帽架則劈　柴燒矣張君之家丁某甲及沈錢金三失主投案領贓該竊犯俯首求恩王供不知竊贓誤與付質源來仁大等當鋪及各質押鋪均呈票請追質本蔡太守判將倪管押六月王管押三月贓交各失主分别認領當本着失主給償一半質押本槪不追償○包探秦少卿禀稱德和洋行買辦張松泉收得房租洋銀八百元暫存家内被傭婦王陳氏竊取百元而逸由小的查獲該氏起到原洋今特送案請辦張投案訴請領贓士陳氏無可抵賴惟俯首求恩而已蔡太守判發交官媒管押一月起案之洋給張領去○某號華捕禀稱昨日小的巡至河十見洪阿三投河自盡因卽援起送請安插洪供稱小的係松江人父母雙亡前已出嫁兹祗一胞姊因同族爭欲立嗣擬將小的抛入浦中不得已奔逃來滬又以度日艱難是以自尋短見蔡太守問爾願至姊家否答稱姊家斷不能去太守飭差送交棲流公所暫爲留養再行安置○包探沈金隆禀稱積竊王福生前因犯案奉大老爺發至捕房管押前日期滿釋出當夜卽至王玉書家竊取衣物由小的拘獲人贓送案請辦王遺家人投案領贓該犯供稱小和係浦東人屢次犯竊自知罪無可逃如今再乞施恩以後自當洗心革面矣蔡太守判發捕房管押六月贓交失主領去○某烟舘夥莫見州訴稱王阿大於吸烟之際乘間竊取烟鎗正欲奔逃經小的見而扭獲王供稱小的係無鍚人現在佛照樓客棧接客身畔帶有接客票呈求電鑒昨日至伊舘吸烟應付錢二十五文少給二文伊竟不允至被　落髮辮並以圖竊見誣莫又稱王原係鬁鬁裝有假辮蔡太守察得王係假辮不能科莫以拉脫之罪至莫控王行竊旣屬無憑姑將王送交佛照樓令棧主具保 
[法界公堂瑣案]  
　　包探王榮培拘獲形跡可疑之湖南人陳沛成在其身畔抄出押票一張鎖匙七個洋一元棉夾袄各一件短衫一件解案請訊葛同轉問陳曰爾作何生意搜出各物由何處竊來陳答稱搭禪臣洋行之北京輪船由廣東來滬欲往吳淞友人處商借川資再行來滬同轉問再來何事爾爲何從廣東來答稱由臺灣而至廣東因由廣東到此船資未付卽將行李等件抵押問在臺灣當何差使荅稱在砲隊營當傳號前月廿六日動身初一日到滬棉夾袄短衫押票均是已物王包探禀稱昨天問伊來此何幹　是尋陳金容今又說往吳淞前後不符况所穿棉袍係新買來者情有可疑陳金容是老賊頭禪臣有無北京船走廣東不得而知聞北京船係走長江者同轉商之祁繙譯着將陳沛成管押命包探巿查物件再行核辦○包探禀稱順利小公司輪船水手董才寳偷竊洋酒一瓶船已開　今將人贓　訊董才寳供向爲水手此酒不知何人竊取該船上大副前因西國節期醉後將我關閉在房聲言欲將手鎗擊斃昨忽將我送至捕房求恩鑒察王包探禀去年伊搶復興里肥胖婦人頭上之金挖耳曾經辦過况伊曾要用刀毆人顯非安分之人同轉商之祁君刁董供詞狡賴押候該船來滬質訊○新北門河濵時有山東人擺設洋畫任人觀看昨由捕房拘獲王鎭江李青香二人及畫片一併呈案包探禀訴前情質王李人同供洋畫由天津買來王出十五元李出十元來滬不及四天同轉謂究竟何人所畫王李供詞支吾問現住何處答稱現住八仙橋新橋地方葛同轉商之祁君以淫畫最足害人心術飭包探前往寓所檢查有無别種畫件覆核示遵王李二人各責一百板枷號一月以儆將來祁君　之○句探獲行竊秤錘之陳有成請訊同轉問在何處竊來答在火燒塲搶來剪刀係已物同轉商之祁　着枷號火燒塲示衆秤錘候失認領○句探獲用手巾包石子佯爲買布之葛春漙請　原告西馬路開隆興京貨店之徐德榮投案聲稱曷來買布揀選時將手巾包遺在櫃檯取布　逸當卽追獲人贓送人捕房拆開手巾包始知均是石塊王包探禀前日英界已有此等事同轉商之祁君着將曷春漙責八十板布給徐德　領去蘇　顧雨林訴稱被胡炳榮搶襪獲任解案葛同轉問如何搶法答稱初二日伊來買襪逐一揀選已被偷七雙嗣後又來購買仍照前様乘　竊取四雙又二雙除呈案之四雙外尙少襪九雙求爲追究詰之胡炳榮飾詞推賴葛同轉商之祁繙譯命將起案之小洋七角錢二百文先給顧雨林胡炳榮掌責四十下候核○包探拘獲積賊湖南人莫桂新並在身畔搜洋錢解案請訊莫供前遭訟累現已攺悔由松江來申往吳淞無端被拘求請開恩王包探禀伊於去年送縣遞籍現又潛來同轉問莫幾時遞籍答稱去年三月間因鐵廠失竊朝珠等件將小的送縣今來上海欲做小本生意同轉商之祁君 
 
 

Page 4

 
 
命押候交保無保再辦○包探又獲在復新挖　行竊之周阿一　訊葛同轉詰訊之下異常狡賴隨商之祁君以當場拿獲豈容狡賴命押候比究○昨報登某甲等在彩視街花烟館内毁物一節昨據鴇王桂珠役索稱伊等初一日來吸　烟因嫌怠慢於前晚二點鐘前來尋釁毁壞物件求恩追究質之葉仲升稱作皮匠舒小保稱爲細崽王阿牛稱爲大司務不認滋事同轉問　等　賠願辦答稱無力賠償隨斷將王掌六十下舒掌八十下葉掌一百下以儆將來干桂珠斥退○包探拘獲行竊新恒茂烟鎗之洪錦芳解案請訊曷同轉商之　君命將起案之小洋八角給償烟夥徐阿大着自行添贖所有抄出之當押票十張據稱均係水烟袋銅吊各物着將洪錦芳押候查吊各贓再辦○又獲在陳家木橋賭場掮檯之許長生請訊同轉商之祁君着枷示二月　儆○同滎里成衣匠沈秋濤夫婦口角經林艮臣勸解忽被素不相識之潘成玉劉安桂覇阻毆打中捕拘案請訊沈秋濤聲訴我等夫婦爲上會起見經友人林姓出勸詎被潘成玉等藉端毆林並將馬褂拉破請究質之潘劉二人俯首求恩同轉商之祁君著將潘劉並同居之張杏卿等三人各子笞責以儆○孀婦張林氏訴稱日前　警時我將洋五十元用藍布包裏交與夫弟張東明嗣被吞没求請追還質之張東明供稱並無銀洋交我小的現開新叙興烟館阿嫂素不信我豈肯以五十元存留我處張林氏又稱丈夫於六月間逝世將店盤與他人得洋八十餘元同轉謂事無佐証本不准理姑念爾洋是養命之源商祁君着　張東明管押交妥實保人查明着落再核該氏叩謝而退○前報列高陽里章姓家因次三子不務正業送至捕房請辦昨日仍由其二兄到案禀請領回管束同轉准其具領 
[茶客捐資]  
　　和興昌茶棧致書本館協振所云今年蘇皖賑捐茶業中人議定每箱抽銀三厘以　小　蒙各寳號惠顧照前派認捐資兹屇茶巿已闌核計捐數溢山九八元十二兩六錢二分如數送奉貴館查收彚入江浙賑捐以爲諸捐商種福於經商之暇存濟物之心駿業日新敢爲浮梁賈預祝已 
[束修助振]  
昨承周君佐卿投書本舘協振所略謂亡姪　湘去秋應試而回一病不起向時附讀黄淵甫先生門下殁後照送修羊先生僅受其半而以　洋十元璧回云或伴奠　或充蘇賑僕以賜奠斷不敢當因請充入振欵爲先生結善緣云云緇帷誼事望槐巿以傷神赤地災深泛麥舟而慨　拜登之下感且銘心矣 
[廣種福田]  
昨接滬北　流公所來函云從來緣因造果福慧無雙與物胞民法門不二大比邱根林　廣福寺南房之領袖也久司香積厭棄塵根解脫有因動竹笠芒鞋之興慈悲普度廣蘭盆蓮鉢之施爰以自置坐落嘉邑之業田一百十七畆零　數　入敝所以赡竊黎超一塵而不染慶四大之無遮行看地茁黄金何異祗園之布捨自此盤餐玉粒常欽法相十須彌合十宣　大十歡喜同時收到石誌相善士捐助年米十二石感承推食之仁益矢銜環之報謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘籌賑公所施少欽經收山東江浙賑捐九月廿六至廿九日第二千二百四十三至四十六次清單]  
　　朱門曹氏求子病牙　速愈由杭垣朱子拔寄來洋五十元吳縣顧清杰求病速愈十元朱幼如菊記十元朱經施瘦峰求兄兩均病速愈四元李聚生祈吐血症速愈三元生銀板一元江南機器製造局孟蘭盆會餘資三元錢三百五十一文常熟孫伯函募綿力子二元又無名氏求消災一元錢四十文　鴻卿求病速愈一元南翔不留名助浙江一元崑山無力子求瘡愈一元江西都昌秋雨草堂祈病愈爛板洋六元計九三八平四兩一錢七分銅本洋一元公安氏英洋一元二戶由吳城寄來吳子記五角包桂生二角以　廿六日○嘉善徐石麟求母病速愈廿元武林宋友伯求禱谷病延年身體康健由蘇州寄來十六元五指山人求平安十元鎭江新關鍾肇駿求父病速愈十元西塘葉樹記十元葉吳氏星記熙記惠記吳蘇氏五戶各二元漢口茶業公所文虎卿募三元記由招商局來九元常州汪幼安完願十元延陵氏求家宅人口平安六元婁東恆農氏合家四日身體平安四元慈谿無名氏助浙江三元無名氏三元王店厘局司事巡　公捐助浙江三元王樹清二元吳景方楊漢臣同裕盛無名氏王尹理王培芸馬庚西七戶各一元太倉王頒記二元王本記一元朋麗生一元香記一元陸元坤求人口平安生意順遂三戶各一元又日本洋一元皖省慕敬居士英洋一元本洋二元嘉定隠名英洋一元蕪湖補過子銅洋一元盤記棧來常郡隠名氏求衆福平安常平銀十二兩七錢二分五厘又求久恙全愈五兩九錢零五厘共二戶合規元廿兩以上廿七日○浙江不書名大善士求子病速愈助江浙洋一萬元唐敬業爲妻吳氏病故省喪費移助祈資冥福助浙江由無錫義和莊托椿元莊匯來一百元南尋顧子嘉續募無名氏心願助湖州一百元紹城王幼連求母病速愈十元趙幼記助浙江五元松　隠名氏求合家平安五元又七戶合六元又銅洋二元無名氏助浙江五元王瑞芝一元杭垣蔡棠孫爲添子平安酬願并祈合家安好一元蘇州保赤子長有求保平安一元蔚豐厚來陜西鳳翔府岐　縣胡鴻賓　岐山縣城内紳商銀一百廿兩零二錢高店鎭紳商五十兩胡昇猷四十兩蔡家鎭紳商三十兩益店鎭紳商廿兩李夢蘭四兩共六戶合規元二百七十八兩四錢七分江西南昌署萬鏡川紋銀一兩又募陳宣延足平洋四元婁伯年馮中甫各一元戴張歐陽朋劉昌光李伯莊趙耀亭崔子雲六戶各一元共十戶合銀一兩爛板洋十二元計量八兩三錢五分以上廿八日○金門壽氏規元三十六兩七錢雲遊無名氏十元升記由源豐潤來廿元盛傳榮爲二兒求病速愈十元景記助浙江六員銅洋四圓蘇州李俞君募張子英爲弟月卿求病速愈五圓黎門楊氏保孫祖錫平安五圓又保孫　光平安五圓盛源二圓筆耕主人三圓培記二圓百勉氏四圓李澹如募義記順記隆記和記泰記源記壳記昌記行記李孚溪十戶由長源泰謝均亭翁來各一員篤　堂葉子戲銅洋六員以上廿九日 
[上海四馬路文報局内恊賑公所經收山東賑捐九月上旬清單]  
　　初二日常熟凝善堂來第三十批賑欵募常熟太常寺少卿場善翁續助洋三百元陸巷鎭三十圖公醮餘資祈保人口平安移助平安齋棉衣捐兩戶各二十元徐誦恩懺錢助賑杜炯爲孫丙昌身患風毒又使女求病愈省藥資移助兩戶各四彌關齋三元柏孫氏二元趙翰臣翁募朱孫氏顧菊陶兩戶各四元張硯溪兩元拙君藝翁募補過齋知足軒兩戶各兩元桐畦居知過學人惜分隂主人悔過居士早回頭主人守身居俟親仁堂七戶各一元以上共實收英洋三百七十四元○杭省勉力學好人募沈止綠無名兩戶各兩洋慶餘堂無名方葆堂三戶各乙元本埠解卿記十元黎以輝求病愈　元又黎以昭以銘兩戶各一元○餘姚寗屬官鹽廠來虚季生翁洋六角又募趙孫氏積燒香資助賑何樵氏王渭記三戶各乙元鄭渭記九角希安氏八角趙雲記章小耕兩戶各六角范頌記杜維記董固記緝餘記范謙記五戶各五角完璧生四角陸少記王潤記兩戶各三角○本埠京兆理記求痢疾愈二元立記號銅洋廿一元又來心愿人英洋二元又香愿子一元梅里馮恆茂號來仲記爲産後母子平安四元本埠張　記爲小兒病求愈一先榮陽氏頴川氏子兆氏三位共一无○○初一日本埠盤記棧内爐州火災恊賑所撥助第一次東賑規元二千兩楊範甫翁來無名氏規元十六兩出使日本隨員陶杏南善士將湯餅儀移賑英洋四十元又日本隨員陶大均善士英洋四元本埠不留名善士祈病愈十洋又古畛壽椿子求父痢疾速愈洋五十元又韻女使祈父痢疾愈萱蘭並茂祈母身體安泰兩戶各二十元淮安姚祉卿二元錢六百五十又募登雲書屋一元鮑氏張記兩戶各五角海山王壽記兩戶各錢一千餘慶堂五百文以上資收英洋七元浙省左祉銘翁募鴻泥老人柳魚完芝三戶各一員本埠頴園主人保合家人口平安身泰十圓石壩居士一圓嘉興源昌魚行敖曉倉募本行衆友節省月餅資助賑一圓不書名二角韻秋草堂五角俞愛卿三角○○兩日共收規元二千另十六兩英洋五百八十九圓銅洋廿一圓合併呈明 
[上海四馬路文報局内恊賑公所經收山東賑捐九月上旬清單]  
　　初三日○高易賑所彚解第九批東賑規元一千五百兩鎭江電局張廉泉明府墊募第十批東賑庫平銀五百兩實收合規元五百四十七兩九錢五分湖南衡州府正堂景太守來常寗縣正堂劉潤生明府經募原平銀六十五兩六錢九分内原除信局號金帶費銀二兩五錢批申實收規元六十四兩一錢八分四厘細戶俟到再登報章漢口華記洋行吳朗珊募斗記善士規元五十兩申江再生氏因病愈完愿洋二十元○無錫知仁莊募鵝湖隠名氏爲子保病延年二十元浙江蘭　下卡募無民氏臥雲氏兩戶各四元無名氏二元蔣平安徐積善屠記三戶各一元蘇省恆孚銀樓來八月下旬桶捐募廉直堂蔣二十元許增益十乙洋又日本洋一圓　鄭氏求病愈三圓醉哈居保生意連綿身安已賑三次張均記無名氏求病愈留耕平安四戶各一圓無民氏銅洋兩圓朱吳氏虚對開洋一個朱顧氏錢五百十文錢鍚卿一百文桶内點見錢四文以上實收英洋三十八圓日本洋一圓銅洋二圓虚對開乙個錢六百十四文○匈章安定氏爲内人病愈完願二洋嘉定祥泰成號募徐信泰錢六百安成子銅洋二圓錢四百三十文以上實收英洋一圓銅洋二員○如臯有石氏患腸恙求卽愈一員○揚州季受之翁募何公遠二員薛子英一員雪裏梅華舘主因妻方氏産時平安洋二元本埠惜隂主人一元○○本日共收規元二千一百六十二兩一錢三分四厘英洋一百十二圓銅洋四元日本洋一元虚對開一個錢六百十四文合併聲明 
 
 
 

Page 10

 
 
[光緒十五年十一月十八日京報全錄]  
　　宫門抄○台撫劉奏查明剿辦番匪各員請照原保給奬摺○新撫魏奏援案請將差委人員留新補用摺○將軍長　奏奬勘分新疆界路各員片○又奏揀補協領員缺摺○又奏疏通錢法片○又奏委署同知片○又奏知府留吉補用片○十一月十八日内務府國子監侍衛處值日無引見○道府吳重憙等謝恩○廣東補用知府張佩緖謝恩○山西叅將王長勝謝恩○召見軍機吳重憙徐用儀嵩申　皇上明日午初進南海至皇太后前請安畢仍由舊路還宫○○太子少保福建台灣巡撫一等男臣劉銘傳跪奏爲查明台灣剿辦埤南叛番彰化土匪並歴年剿撫肅清各路番社併案請將尤爲出力各員勞績分晰開單請旨飭照原保給奬以昭激勸恭摺仰祈聖鑒事竊准吏部咨行遵旨覆奏一摺内稱丙閣抄出褔建臺灣巡撫劉銘傳等奏光緒十五年三月初五日奉上諭卞寳第等奏全臺生番一律歸化逆首就撫請將出力人員奬勵各摺片等因欽此臺灣自十一年舉辦撫番以來年年入山剿辦大小不下百餘戰閱時四年彚案六次洵屬異常勞績繕單呈懇恩准從優給奬等因光緒十五年六月十八日奉硃批該部議奏單二件併發欽此欽遵鈔出到部除武職人員應由兵部辦理趙豫培等七員開復另行辦理内自應照章核議惟清單内未將所保各員何員所著何項勞績分别聲叙請旨飭將各員勞績詳細分晰查明覆奏再行辦理等因於光緒十五年七月二十三日具奏奉旨依議欽此欽遵知照到臣自應遵照辦理伏查前保剿辦埤南叛番彰化土匪及全臺生番一律歸化逆首就擒並歴年在事剿撫各軍出力彚案請奬各員其歴年接仗獲勝情形迭經奏明在案自十一年分别剿撫督兵深入内山剿辦在事各員無不踴躍前驅大小不下百餘戰前因彚奏六次人數衆多所有各防營隨辦撫墾各員出力稍次者業經一律删除不敢稍涉冒濫當查其効力最久戰功最著之文職開單列保三百九十員實皆考核所著何項勞績分别異常尋常請奬今奉部議飭令將各員勞績行行詳細分晰查明覆奏准　前保各員内總理剿撫一切事宜之署布政使沈應奎等三員列入異常勞績之吳本杰等一百七十一員列入尋常勞績之徐樹蘭等二百一十六員繕具清單請旨飭部仍照原保分别給奬以昭激勸所有查明剿辦番社併案請奬出力各員分晰勞績緣由理合會同閩浙總督臣卞寳第帮辦全臺撫墾事務臣林維源恭摺具陳伏乞皇上聖鑒訓示施行謹奏奉硃批吏部議奏單併發欽此○○頭品頂戴護理甘肅新疆巡撫新疆布政使臣魏光　跪奏爲援案請將差委人員照章留新補用恭摺具陳仰祈聖鑒事竊維爲治務在得人新疆設省伊始具革事煩非洞逹邊情無以資通變非練習勞苦無以策事功因地制宜需才尤急卷查光緒十一年撫臣劉錦棠奏准隨營當差人員照雲貴甘肅變通章程凡分省候選及他省候補各員留新補用旋將分省補用知府張起宇等十一員奏留甘肅新疆補用奉旨允准在案現查在新年久歴承差委未經奏留者不乏樸實有爲之員據兼理布政使兼按蔡使鎭迪道恩綸詳請援照成案將運同銜升用知府留陜儘先補用同知王毓芬知府銜候選同知嚴金清分省候補班前先補用同知譚傳科運同銜前山西岢嵐州知州候補直隷州知州吳光熊連同銜遇缺儘先前卽選直隷州　州易壽崧歸部儘先選用知州劉人佺候選布理問魏景相同知銜河南補用知縣王俊分省補用知縣楊名樹六品銜分省補用知縣胡岑分省歸候補班前補用知縣易紹昌等十一員奏歸新疆補用前來臣該員等或操守平正或才識明通辦事旣耐勤勞情形尤爲熟悉值邊圉需才之時均堪留備司牧之選合無仰懇天恩俯准飭部將王毓芬等十一員一律註册留於甘肅新疆補用期於地方有裨除飭取各該員履歴册咨部查照外謹會同陜甘總督臣楊昌濬恭摺具陳伏乞皇上聖鑒訓示施行謹奏奉硃批吏部知道欽此○○長順片再准史部咨覆奴才曁原任伊犁將軍金順奏保勘分新疆中南伊犁三路界務出力文員分别准駁奏奉諭旨依議欽此欽遵恭錄抄單知照前來除經部議准各員富卽轉飭遵照外其核與例章不符應另核奬人員業已聲覆者均經奴才隨時奏明請奬在案兹准科布多叅贊大臣沙克都林札布咨覆劉翼墀等十一員或擬保官階非應升之項或所請翎枝與定例不符或因底銜錯誤呈請更止或聲明調赴差次之日在嚴核保舉章程之先援照同案核准各員抄單轉請覆奏等因奴才均已覆核明確自應遵照部咨仍按異常勞績奏請另行給奬以　鼓勵除咨部查核外謹繕具清單恭呈御覽合併仰懇天恩俯准　勅部照擬註册出自逾格鴻慈謹附片具奏伏乞聖鑒謹奏奉硃批吏部議奏單併發欽此○○奴才長順　凌阿跪奏　揀員借補協領員缺恭摺仰祈聖鑒事竊查阿勒楚客左翼協領永海休致遺缺曾經奴才等揀以起用前烏拉協領頭品頂戴記名副都統强都巴圖魯吉字練車右翼廂紅旗步隊營官常福奏請擬補奉硃批兵部議奏欽此欽遵在案兹准吉字練軍總帮統等以起用協領營官常福於本年七月一十六日因病身故等因咨報前來奴才等查該協領缺關緊要未便久　亟宜揀員請補現於通省應升人員内逐加遴選查有阿勒楚喀練軍馬隊統領蒙古廂紅旗補用協領花翎佐領慶祿前曾出征甘肅打仗奮勇爲奴才所素知嗣回旗後因　辦吉林各路積年馬賊出力經各前任將軍奏保補授寔缺佐領並奉旨以協領補用欽此該員勞績素著謀略亦優於捕盜尤爲得力擬將阿勒楚喀左翼協領員缺請以補用協領花翎佐領委統領慶祿借補以示鼓勵惟該員係蒙古人員旗翼稍有未符然爲營務得人起見應俟續有蒙古協領缺出再行調轉以符定制如蒙俞允現當帶隊巡緝需員未便遽易生手請俟捕務稍鬆再將該員　部補行引見所有揀員借補協領並請暫緩引見緣由是否有當理合恭摺具奏伏乞皇上聖鑒謹奏奉硃批兵部議奏欽此○○長順等片再吉林前因制錢缺少於光緒十三年冬奏設寳吉局鼓鑄另籌四厘貨捐賠補迨奴才長順抵任後添爐座增工料節糜費約計一年四爐共鑄錢八九萬千所抽四厘貨相尙堪敷衍自本年四月禁止抺兌迄今巿面賴此新鑄錢文順能周轉惟近祭各屬情景亦甚覺短少現錢但議添爐鼓鑄誠恐緩不濟急奴才等再四思維擬籌借公欵卽令往派上海採購軍械銅斤委員就便購制換錢十數萬千一併解回吉林俾得分任各屬稍蘇民困蓋上海商賈辐輳行使大小銀錢卽少此十數萬制錢不致支絀而吉林驟獲鉅欵實足以救敝起衰固知各省錢禁均嚴出境第此間爲根本重地錢法最宜疏通奴才等籌欵換錢亦屬因時制宜不得已之舉合無仰懇天恩飭下兩江總督轉行上海關道勿事留難皆出自鴻慈逾格奴才等一面設法籌欵鼓鑄方可源源接濟惟查四厘貨捐每年賠補爐鑄費而外無甚盈餘現換錢及添鑄賠欵皆暫借公欵頃動用將來應俟停鑄時核計所短若干再將四厘貨捐展期抽收以資賠補奴才等爲疏通錢法起見是否有當謹兩片具陳伏乞聖鑒訓示謹奏請旨奉硃批戶部議奏欽此○○長順片再賓州廳同知善慶由署長春廳通判任内交卸飭回賓州廳本任未及到任聞訃丁憂所遺賓州廳同知一缺自應遴員署理查有候補知府王鳴珂持躬謹飭辦事精詳堪以委署現　賓州廳同知黎尹融仍照前奏飭赴農安縣知縣本任以專責成據吉林分巡道瑞霖具詳前來除檄飭遵照外理合附片陳明伏乞聖鑒謹奏奉硃批吏部知道欽此○○長順片再奴才前因吉林政務殷繁乏員遣用於光緒十五年五月間擬調奉天候補知府高同善歸吉林差遣委用奏蒙俞允遵卽恭錄行知在案兹准署奉天總督定安等以奉天公事倍煩奏請仍留奉天補用奉硃批着照所請吏部知道欽此欽遵知照前來奴才查吉林近來講求吏治整頓地方該知府高同善現旣經奉天奏留而此間仍覺乏員遣用查有花翎道員用歸部候選知府文韞曾在前大學士左宗棠軍營當差有年光緒十二年經原任福州將軍穆圖善奏調　辦東三省文案營務復經定安派爲總理練軍軍械歴辦一切均能措置咸宜迨本年六月經奴才奏派總理吉林邊防糧餉處該員勤愼精詳留心政治在東三省從公旣久洞悉地方利弊情形合無仰懇天恩俯念根本重地需材孔亟准將候選知府文韞仍以知府本班留於吉林歸候補班補用以收地方得人之效如邀俞允卽飭該員將應補分發銀兩等項照章補交再行給咨送部引見以符定制除飭取該員履歴咨部外謹附片具陳伏乞聖鑒訓示謹奏奉硃批吏部議奏欽此 
 
 

Page 11

 
 
[光緒十五年十一月十九日京報全錄]  
宫門抄○諭旨二道錄前○發抄硃批四道○楚督裕等奏湖北被災各屬請欵賑濟摺○蘇撫剛奏蘇省奉派三線等布請分批辦解摺○台撫劉奏知府等奏請攺奬片○新撫魏奏知縣陞補直𨽻州摺○十一月十九日理藩院鑾儀衛光祿寺廂黄旗值日無引見○松森曾紀澤嵩山各假滿請安○恩棠請假十日○岳琪續假二十日○召見軍機　潘祖蔭慶福德隆○發抄李鴻章奏查明招商局司事同知顧壽喬浮扣公項訊結請毋庸議奉硃批該部知道欽此○王文韶奏原任雲督劉長佑請於原籍建祠奉硃批着照所請該部知道欽此○又請以辰州守文綬調補長沙守奉硃批吏部議奏欽此○又總兵樊本德請免騎射奉 
硃批着照所請兵部知道欽此○○頭品頂戴新授盛京將軍湖廣總督臣裕祿頭品頂戴湖北巡撫臣奎娬跪奏爲湖北谷屬秋霖爲患被水成災籲懇天恩撥欵賑濟恭摺仰祈聖鑒事竊照湖北本年夏秋兩汛江河並漲雨水過多各州縣堤勝漫潰田畝被淹情形業經臣等兩次　片奏報在案滿望此後天氣開霽汛漲退落稻田受傷未甚尙可稍資補救詎意自八月下旬以來雨勢連綿竟日徹宵時逾兼旬未停點滴水勢因之日漲一日遂致武昌漢陽黄州安陸德安荆州各府屬州縣低窪田畝大率被淹卽襄鄖宜施等屬地處上游晚稻雜糧亦因久受雨跡日逐霉爛其甚者至於顆粒無餘民間素鮮盖藏至是益苦資生無計伏查湖北濵臨江漢地稱澤國素來易滋水患惟往年或因上游發水受害僅在窪區尙可以高阜之收成補低田之災歉本年則因久雨成災處處皆有積淹無論高低田地受患從同現在天氣未晴水勢未落積水之處涸復需時不特無從補種雜糧卽二麥亦難應時播種現時已屆冬令飢寒交迫民困何支來歲春荒益爲可慮臣等體查情形本屆災區之廣災象之深實較光緒十三年爲更甚饑民嗷嗷待哺勢難刻延又前歲連遭災祲下戶久無以自存中戶亦尙難自給勸捐助賑苦於力不從心若非仰籲皇仁必至勢成束手伏念聖朝軫念民生各省間有災狀一經疆臣據實奏請皆蒙立沛恩施今年湖北被災情形委非尋常可比合無仰懇天恩賞准撥銀十萬兩俾作賑濟如家俞允擬動撥司庫土藥稅銀六萬兩質當捐銀一萬兩糧道庫南漕水脚銀三萬兩共成前數以上各欵尙無碍京協各要餉以之作爲賑欵出自聖主鴻慈卽由臣等分别確查各屬被災輕重情形或散放錢米或以工代賑督飭各該地方官　其所　核實辦理至此次災戶較多時日較久倘所請欵項仍有不敷再當由臣等察看情形奏懇恩施接濟總不敢稍任冐濫以期隆恩普被實惠均霑除應徵錢漕應如何分别蠲緩飭屬赶緊勘明另行具奏外所有湖北各屬被水成災請欵賑濟綠由謹合詞由驛馳陳伏乞皇上聖鑒訓示謹奏奉硃批另有旨欽此○○江蘇巡撫臣剛毅跪奏爲蘇省奉派三線等布疋擬請分批辦解恭摺仰祈聖鑒事案准戶部咨奏派江蘇省製辦三線布八萬疋油墩布三萬疋至年額應解三梭布五千疋自光緒四年起欠解十有餘年共計六萬疋現今先辦二萬疋應將派辦各布一併限於年内解庫以供支放等因奉旨依議欽此移咨到前護撫臣黄彭年業經轉行遵辦去後兹據蘇州布政使黄彭年詳稱本屆奉派三線等布原應遵限辦解無如爲數旣鉅而司庫欵項一時驟難籌撥且查三線布産於浙江杭嘉二府油墩布産於松江嘉興等處均非隨地皆有其五色三梭布亦須豫購花紗擇匠定織分别漂染承辦各項布疋向係責成行莊派人就地設局購線發織近因機戶稀少工價昻貴轉瞬冬令織匠星散卽使赶緊招集趲織年内亦難依限全數辦解擬請查照成案分作兩批辦解清楚本年先辦三線布四萬疋油墩布一萬五千疋額解光緒四五兩年三梭布一萬疋作爲頭批起解其餘三線布四萬疋油墩布一萬五千疋額解光緒六七兩年　梭布一萬疋於明年採辦起解作爲二批似此分年匀辦庶幾工料可以次第經營亦不致竭蹶等情詳請具奏前來臣覆查此次奉部奏派三線等布共有十三萬疋一時織辦不及價脚需欵甚鉅庫欵籌撥非易均屬實情所請分作兩批辦運解清係爲織辦應手籌欵稍舒起見合無仰懇天恩俯准展限分批運解俾免迫促誤公除飭司速籌工價銀兩督縣赶緊具領赶辦並咨明戶部外理合恭摺具奏伏乞皇上聖鑒訓示謹奏奉硃批戶部知道欽此○○劉銘傳片再三品銜知府用浙江候補同知徐士愷知府銜指分廣東補用同知張偑緒前經臣於剿辦番社併案請奬案内保奏均請免補本班以知府各留原省歸候補班補用在案兹據該員徐士愷等禀稱先因經理出使各國文報出力蒙南北洋大臣會同奏保免補同知以知府仍留原省補用奉旨交部議奏核准兹復　保以知府補用係屬重複禀請更正改奬合無仰懇天恩准將三品銜浙江補用知府徐士愷廣東補用知府張佩緒均俟補缺後　道員在任候補出自逾格鴻施除於現開清單攺奬外謹附片具陳伏乞聖鑒飭部更正施行奏奉硃批吏部議奏欽此○○頭品頂戴護理甘肅新疆巡撫新疆布政使臣魏光燾跪奏爲請調實任知縣陞補直𨽻州知州要缺以裨地方恭摺具陳仰祈聖鑒事竊據兼理新疆布政使兼按察使銜鎭迪道恩綸詳稱温宿直𨽻州知州陳名鈺俸滿開缺奉部覆准並令將所遺温宿直𨽻州要缺另行揀補等因亟應遴員請補以重職守查南路新設各缺前經撫臣劉錦棠奏准仿照吉林章程由外揀補一次以後出缺援照甘肅變通章程辦理查甘肅變通章程内開丞倅州縣以及佐雜各要缺將現任各員按照應陞官階任内無論有無陞案並是否到任實授以及歴俸試俸未經期滿各員擇其人地相宜者一律陞調又定例調缺出俱令於現任人員内揀選調補各等語今温宿直𨽻州係冲繁疲三項要缺非熟悉邊務精明練逹之員難資治理於通省現任各員内　加揀選查有儘先陞用直隸州知州迪化縣知縣陳希洛年四十五歲湖南善化縣人由監牛於克復張家川龍山鎭蓮化城等處案内彚保同治四年四月二十三日奉上諭陳希洛着以從九品不論雙單月遇缺儘先選用並賞戴藍翎欽此克復鞏昌府城案内彚保六年四月初三日奉上諭陳希洛着免補本班以府經歴縣丞分發省分蹄車功班遇缺儘先補用並賞加鹽提舉銜欽此又於擊退華亭縣張家川等處回匪案内彚保是年五月初七日奉上諭陳布洛着免補本班以知縣分發省分歸軍功班遇缺儘先補用防守甘肅省城案内彚保八年五年初七日奉上諭陳希洛着賞換花翎欽此規復肅州案内彚保經部覆奏俟補缺後以直𨽻州知州儘先補用註册其所請加連同銜係逾加銜限制改爲議敘九年六月初九日奉旨依議欽此八年委署玉門縣十一年二月交卸十二年復委署玉門縣篆務十三年正月交卸奏准吏部議奏留於甘肅以原官歸原班補用光緒五年引見十月十五日蒙 
欽派大臣騐放奏請照例發往甘肅十月十六日奉旨依議欽此十月二十日由部領照赴甘六年三月十七日到省繳照七年七月委署平番縣篆務八年十二月交卸十一年調赴新疆差遣十二年正月初五日到新八月委署迪化縣事是月二十一日到任十三年十一月經撫臣劉錦棠奏補斯缺奉准部覆在案查該員老成練逹辦事安詳歴任甘肅新疆各缺辦理一切諸臻妥協輿情愛戴邊務尤爲熟悉詳請奏補前來臣查陳希洛勤廉篤實練逹有爲以之升補温宿直𨽻州知州實堪勝任人地亦極相宜合無仰懇天恩俯念要缺需員准調儘先補用直𨽻州知州迪化縣知縣陳希洛升補温宿直隸州知州以裨地方如蒙　俞允俟奉部覆照例給咨送部引見仍令試俸年滿另請銷去試字該員任内並無叅罰案件所遺迪化縣知縣係冲繁疲三項要缺應請由外揀補是否有當謹會同陜甘總督臣楊昌濬恭摺具奏伏乞皇上聖鑒訓示再温宿直隸州知州陳銘鈺俸滿開缺接准部覆係光緒十五年三月十二日奉旨應以奉旨後第五日由部行文之日起按照程限减半扣算七十一日應以五月二十八日到新作爲開缺日期合併聲明謹奏奉硃批吏部議奏欽此 
 
 

Page 12

 
 
[光緒十五年十一月二十日京報全錄]  
　　宫門抄○諭旨四道錄前○陜督楊奏揀補都司摺○蘇撫剛奏蘇屬禾棉被淹情形片○浙撫崧奏擬軍人犯脫逃被獲從　定擬摺○又奏俸滿協副暫緩引見片○提督周奏更正原保知縣底銜摺○楚督裕奏斥革雲騎尉世職片○十一月二十日吏部翰林院正黄旗值日無引見○烏拉喜崇阿請假十日○徐郙請假五日○托克湍續假二十日○召見軍機敬信文秀尙昌懋○○太子少保頭品頂戴陜甘總督臣楊昌濬跪奏爲揀員借補都司要缺以裨營伍恭摺仰祈　聖鑒事竊照西寍鎭屬曰塔營都司韓邦喜病故日期業經奏明開缺在案所遺曰塔營都可員缺設處要隘巡防緝捕最關緊要亟應揀員請補查該缺係第一次第四缺接准部咨應用儘先人員兹查有補用遊擊留甘儘先補用都司現署河州鎭屬臨洮營都司袁盈發樸實勤奮辦事認眞以補斯缺洵屬人地相宜合無仰懇天恩俯念員缺緊要准以袁盈發借補白塔營都司員缺以期得力如蒙俞允應請飭部先行給署劄俟防務告竣卽行給咨送部引見以符定制除該員歴册另咨送部外謹會同甘肅提督臣周逹武合詞恭摺具奏伏乞 
皇上聖鑒訓示謹奏奉硃批兵部議奏欽此○○　毅片再查江蘇素稱澤國年成之豐全賴晹雨調匀河道通暢臣抵蘇省見河水日形增漲推原其故由於上游浙江之杭嘉湖等府蛟水爲　蘇松等處地居下游衆水匯歸而支幹各河又復多年失浚以致消退遲緩然猶與秋成尙無妨碍詎自八月下旬以來霪雨連綿迄今已將匝月動輙傾盆倒瀉畫夜滂沱其間縱偶爾放晴旋卽隂　四塞雨亦隨至以致溝澮皆盈河湖漫溢加以上游之來源湧注下游之淤塞難消於是低區積淹無可宣洩棉稻悉被浸淹其高平田地正值早稻將次刈獲晚禾結實垂黄亦因積水過深被淹日久根穢間已生芽毒爛棉鈴則類皆腐脫受傷更重疉據長洲元和吳縣婁縣宴興荆溪寳山等縣先後禀報大致相同歉象已成莫名焦灼富經臣率同司道各員設壇虔誠步禱以冀早日暢暘現今各屬諭令農佃培修圩岸開挖溝槽設法保護無如前水未消後水踵至若再遇滂沱恐非人力所能挽救近日幸微霞晴　然猶時隂時晦岌岌堪虞惟有齋心省疚以盡職守而迓天和事關民瘼不敢壅於　上聞合將各屬禾棉被淹受傷情形附片具陳伏乞聖鑒謹奏奉硃批另有旨欽此○○浙江巡撫奴才　駿跪奏爲擬軍人犯發回中途逃脫赴京欲行叩閽被獲擬杖遞回審明從重定擬恭摺仰祈聖鑒事竊准刑部咨據黄巖縣民鄭夢隴以置田投稅局書王安瀾不按定章收納並帶子搶擄將伊父子關禁毒毆等情作詞進京欲行叩閽被獲擬杖將犯連原呈咨解回浙當經奴才檄飭臬司發委杭州府秉公審辦去後兹據署杭州府知府郭式昌訊明議擬由按察司熮壽豐轉詳請奏前來奴才詳加查核緣鄭夢隴卽鄭之光籍𨽻黄巖縣因誣告縣塲各官受贓枉法提省審明依誣　人死罪未决杖一百流三千里加徒役三年律上加一等擬發極邊足四千里充軍發回監禁候示光緒十三年九月二十二日解至新昌縣投收經該縣添撥短解差役余全梁元並移營撥兵俞鳳祥吕奎標於二十三日騐明刑具裝坐木櫳點交余全等協同長解吳汰李順解至天台縣交替是日傍晚行抵天台縣石板路地方該處山路難行不及進城卽投歇店住宿吳汰等將木櫳抬放中間屋内輪流防守三更時分風雨交作吳汰等因日間行路辛苦倦極鼾睡詎鄭夢隴乘間扭斷鐐銬扳折櫳栅潛啓後窓逃逸吳汰驚覺喊同余全等追捕無蹤報縣勘詳將解役等提省審擬詳咨鄭夢隴脫逃後恐被拿獲卽由僻路潛至福建福安縣境揑稱久病情不識姓名薙頭人薙去頭髮憶及原控縣塲各官脫然無累心懷不甘起意翻控免罪仍照原控情節慮難邀准遂添砌契稅積弊問官刑逼各情自行繕就呈詞携帶進京投遞沿途患病耽渧十四年十一月初間抵京探聞十九日　聖駕由正陽門經過濳往守候欲行叩 
閽當被官兵拿獲搜出呈詞解經步軍統領衙門送交刑部審擬滿杖咨解回浙發委研鞫據供前情不諱詰無另犯不法别案矢口不移案庶遁飾查例載外省人赴京控訴之案已據本省審結題咨到部復又來京翻控所控情事核對原案相符或字句小有增减無關罪名輕重照例毋庸再爲審理將翻控之犯仍照原擬治罪又遣軍流犯私自逃回妄行控訴者視其誣告翻控各本律例與脫逃應行加等之罪相比從其重者論又事發到官脫逃之犯被獲時照本律加逃罪二等各等語此案擬軍犯人鄭夢隴於原案審結定罪發回輒敢中途脫逃赴京欲行翻控其現控情節核與原案相符字句小有增减無關罪名輕重自應從重按例問擬鄭夢隴除赴京欲行控訴罪止滿　輕罪不議外合依事發到官脫逃之犯被獲時照本律加逃罪二等例於原犯極邊足四千里充軍罪上如逃罪二等擬改發新疆充當苦差仍照名例以極邊足四千里爲限到配後鎖帶鐵桿石墩二年事犯在光緒十五年三月十六日欽奉　恩認以前所犯罪名應否援免聽候部議餘訊無逃後知情容留之人應毋庸議除供招咨部外理合恭摺具陳伏乞　皇上聖鑒勅部核覆施行謹　奏奉　硃批刑部議奏欽此　○○崧駿片　再接准兵部咨浙江省俸滿各員弁有關升補應照例給咨送部以昭核實開單行文轉飭所　一體迅速註考給咨送部引　見計單開俸滿浙江象山協副將余宏亮光緒八年五月二十四日任事等因當經轉行遵照去俟嗣因該將分統嘉防楚湘水師各營時值蘇省資遣客民浙省巡防更屬緊要且該將駐防嘉郡内河一帶頗稱得力未便遽易生手卽　咨請兵部　緩俟防務稍鬆再行給咨赴部在案兹准部覆本部奏定章程應行引　見人員如有承辦要件難以遽易生手查明在半年以外方可完竣者應令據實奏明等因復查嘉屬地方旣係濵海又當兩省衝要之區巡防均關緊要一時未能完竣尤難遽易生手相應據實仰懇　天恩府准將浙江象山恊副將余宏亮一員　勅部展緩俟防務稍鬆卽行給咨赴都以符定制謹會同閩浙總督臣卡寳第附片具奏伏乞　聖鑒訓示謹奏奉　硃批看照所請兵部知道欽此　○○甘肅提督周逹武跪　奏爲原保知縣底銜　悞懇　恩勅部更正恭摺仰祈　聖鑒事竊奴才前在貴州提督任内於攻克貴州普安南始縣城池解圍安順府城果平十三旗午角坡香爐山各老巢斬擒目逆下游肅清案内會同貴州撫臣曾璧尤彚保在事出力人員内揀選知縣張伯基一員於同治十二年九月二十八日奉　旨揀選知縣張伯基以知縣籖手省分歸候補班前先補用欽此欽遵轉行在案時軍務告竣該員並無經手未完事件當田奴才給咨離營又於貴州全省肅清案内以該員曾任事出力咨請前貴州撫臣曾璧光彚案保奏於光緒元年正月十六日奉　旨張伯基着賞加五品銜欽此欽遵轉行各在案兹據呈稱該員係湖南長沙縣人由附生中式同治六年丁卯科本省鄉試舉人於同治七年會試俊具呈吏部以知縣註册揀選旋投効奴才軍營後復託人赴部呈改教諭注册候選時軍務倥偬未及聲明致仍以揀選知縣列保今職旋以凱撤該員亦頻年就館他鄉未遑呈明今特呈請奏懇更正前來奴才查原保五品銜分省候補班前先補用知縣張伯基底銜實係候選教諭前以揀選知縣列保實因其赴部呈改教諭後值軍務倥傯未及聲明所致今旣據該員呈明合無仰懇　天恩俯准勅部將該員底銜更正出自　逾格鴻施所有奴才原保知縣更止底銜緣由理合恭摺具陳伏乞　皇上聖鑒勅部施行謹奏奉　硃批吏知知道欽此　○○裕祿片　再據湖北布政使蒯德標按察使覺羅成允詳據通城縣知縣舒恭壽禀訪聞雲騎尉世職皮志伊代人作詞播弄圖詐並有爭襲情事正飭查間據民人皮丈全以前情赴縣呈控當經差傳皮志伊恃符抗不到案理合詳請斥革以便傳案審辦等情由司轉詳前來臣查皮志伊係通城縣人其父候選從九品皮自本剿賊陣亡經兵部議給雲騎尉世職光緒七年十月十四日奉　旨准其承襲飭發武昌城守營學習現因經縣差傳抗不到案未便任其恃符避延相應請　旨將雲騎尉世職皮志伊卽行斥革以便嚴審究辦除咨戶兵二部查照外謹會同湖北巡撫臣奎娬附片具陳伏乞　聖鑒訓示謹奏奉　硃批着照所請該部知道欽此 
兹接得十八十九二十日京報合先排印尙有十四十五十六十七日京報俟續到補刊[  本館附誌]  
 
