# 1886 - 318 - 4904888

 

Page 1

 
 
[石印綱鑑易知錄出售] [  點石齋主人啓]  
　　山陰吳楚材先生纂輯綱鑑易知錄一書行於世者百七十年於兹矣啓迪來學示以讀史之法至簡至括無踰此書坊刻陋劣閱者厭目本齋因覓善本精繕而精校之而其中白圈黑圈點讀鈎注凡有關於讀法者悉照書本綴入眉目淸朗一展卷便知其佳妙而紙張之潔白裝潢之整齊久己見重蓺林無煩贅述刻己悉數售於大順號准於十二月間出書此後荷蒙賜顧無論零售躉售請至新北門外大順號并城内太平街信和錢庄購取可也 
[石印藜靑閣典匯出售] [  點石齋主人啓]  
　　藜靑閣典匯一書合江何二先生四書五經典林而作也其複沓繁冗者斟酌删去其簡略遺漏者選擇補入而天文時令古人地名諸類復採各種類書以增益其未備分類編輯務極精詳依次校警别去訛謬江何二先生典林久巳膾炙人口而是編又多于原書什之二三洵藝林之拱璧極文苑之大觀也至於字跡之匀整印訂之工緻猶其餘事現巳竢工每册分裝六本外加錦套的於十一月初可出全書每部價洋三元六角正寄售在南北申昌及各埠申昌書畫室如欲躉售者請至外洋涇橋馬立師洋行帳房面議 
[石印新科鼎甲策墨跡] [  點石齋代啓]  
　　新科之鼎甲策星雲競睹紙貴洛陽然版印失神翻刻尤多粗態石印固妙縮照易失美觀兹蓉鏡山房主人獲眞墨於宣南傳奇觀於海上付石　惜重價映鏡悉照初書翰墨家當奉爲圭臬定于卽日出書每部價洋一元二角躉售從亷請至南市萬裕醫園沈宅面議寄售在各書坊華衆會萬裕馬頭盛大板行所印無多賜顧勿遲 
[新出石印藝林拱璧出售] [  點石齋主人啓]  
　　藝林拱璧一書吐藥一切生面别開係武林吳君少琴所集選集中窻作居多兩家藏名稿亦採取二三理法一准乎淸眞風氣必宗諸時尚得文　　餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　　　　火力故墨色黑而匀更無燕瘦珢肥之　現巳竣工每部分訂十二本九月初十出書價洋五元五角法馬路南申昌書坊與外埠申昌發售脂可　　如躉買祈至新北門外天主堂街大順行及還讀樓面議可也 
[九十五號畫報出售] [  點石齋主人啓]  
　　美國此次地震爲非常之灾損壞貨物不少西人將震動時情景繪入該國畫報屋宇則旋轉不定器皿則欹斜不整人則顚仆而震驚入理入情各極其妙本齋按照該圖臨摹一通以供諸君觀覽報首仍列告白一紙後附淞隠漫錄圖說一則准於二十六日出售此布 
[論私販軍械之宜嚴辦]  
　　近來奸猾之徒每每私販軍械當輪船抵埠時一經海關巡丁查出軍械則充公販軍械者則議罰辦理不爲不嚴然而此風不但不少減且日見其多卽如本埠海關於進口之船查出此種違禁物件時有所聞而本月二十二日報載有輪船抵天津由海關巡丁在一箱内查出馬步等鎗一百數十桿觀於此而歎奸猾之徒之愍不畏法若有非尋常法令所能禁絶者此何故哉藉曰爲漁利計則别樣貨物可以獲利者正復何限何必尋販違禁之貨物以僥俸於萬一耶卽　由輪船起岸時海關巡丁不及察租界巡捕不及知而此種違禁之物將售之於何人如謂轉售行家耶則凡承辦軍械之行家無不自向外洋購運斷無貪其價賤暗相購買之理如謂售諸軍營耶則近來各處製造局所出軍械不爲不多儘足供各營之用卽有不敷應用之時或購諸外洋或購諸通商口岸之洋行無不可者何取乎來歴不明之物耶夫旣不僅爲漁利計又不能公然售諸内地則若輩之所以冐險出此當必有故矣日前聞臺灣某帥率領兵勇進剿生番携有毛瑟鎗等利器官軍猝不及防以致弁兵傷亡頗多試問生番之毛瑟槍果何自來耶此必有奸人爲之接濟者矣近來内地伏莽所在多有如瓊州之黎匪粤東之三合會匪湘淮之哥老會匪江皖之安淸道友其勢固蔓延而未已如再有人爲之接濟軍械誠何異於爲虎添翼豈不大可寒心耶此外游兵散勇往來江湖間一有利器皆足爲患如搶刼本埠有利銀行之盜亦皆携帶手槍以致追捕之人有所畏顧而不敢直前相搏可爲明証竊謂中國此時欲除積匪而淸盜源非嚴杜接濟不可欲杜接濟非嚴辦私販不可夫槍械與硝磺同在例禁之中凡私收硝磺私販硝磺者皆有罪慮其製造火藥也况軍械一入匪人之手不難頃刻害人其禍較硝磺爲尤烈則其禁自當較硝磺爲尤嚴且天下事之見爲私者孰非違禁者哉如鑄私錢則有禁以其淆亂圜法也運私鹽則有禁以其妨礙鹽課也販私土則有禁以其走漏烟稅也雖同出於私而彼犯法者之情卽有輕重之異則所以科其罪者自不得不因之而異國家之於私販軍械亦旣埀爲禁令而若輩尚敢毅然犯之若非亡命之徒不肯爲也若非平日與匪黨同惡相濟聲勢相應亦斷不能爲也故問其名則私販軍械而究其實直是通同盜賊耳欲除盜賊而不嚴禁私販是猶治水者不探其源止沸者不抽其薪於事終無益也嚴禁之法將奈何近日私販軍械者經海關巡丁查出不過以充公議罰了事彼敢於犯法之人雖發覺於一時未必不再嘗試於後日是徒有嚴禁之名而無嚴禁之實也竊謂嗣後如查出違禁物件除將物件充公外必將私販之人從重治罪或發邊遠之地充軍永不准赦或監禁以終其身不令出外則彼雖欲再犯而有所不能尤須嚴飭海關巡丁悉心查檢果能搜剔靡遺則倣拿獲私土之例於軍械之充公者估價酌賞數成以示奬勵地方辦公人役有能查出私販者賞亦如之旣於進口之時從嚴查緝則已得其要領卽尚有走漏者則通飭内地各釐卡凡遇船隻經過一體留心查緝則若輩無所施其偷漏之計矣私販旣除而接濟之弊絶接濟旣絶匪黨自無從購覓軍械縱使負嵎相抗一經勦捕不難立就擒戮卽强盜之白晝打刼者苟無鎗械則追捕自易爲力然則軍械之關繫顧不重哉大凡事之有利者卽不能無害軍械之利王者所以威天下也而奸人得之卽足以爲害近世人心不古欲效龔遂之治渤海使民賣劍買牛賣刀買犢其勢斷斷不能則惟有繩之以峻法處之以嚴刑庶可以消奸宄之心而靖兵刑之氣矣因有見於近日私販軍械之多而縱論之以備當事者之採擇或亦千慮之一得也夫 
[諭旨恭錄]  
　　十月十八日兵部題考試八旗繙譯童生監射大臣監試御史開列請點各一本奉旨着派隆懃麟書監馬步射欽此同日奉旨這監試着文杰去欽此 
[本館接奉電音]  
　　昨由在京訪事人傳來電音有本月二十四日諭旨一道謹敬譯登○十月二十四日奉 
 
 

Page 2

 
 
　上諭李鴻章奏東黃河伏秋大汛獲慶安瀾一摺本年直𨽻東明縣屬黃河南隄伏汛内盛漲異常險工迭出經李鴻章督飭文武員弁設法搶護現在節逾霜降仰賴神靈默佑獲慶安瀾實深寅感着發去大藏香十枝着李鴻章祗領交道員張紹華虔詣李連莊高村餘黃庄大王廟敬謹祀謝用答神庥所有出力員弁着准其擇尤請奬毋許冒濫前署大順廣道通永道許鈐身現署大順廣道張紹華均着交部從優議敘道員用候補知府桂本諴着俟離知府任歸道員後加二品銜餘着照所議辦理該部知道欽此 
[緬事約章]  
　　西字報言本年六月廿三日中英共商緬甸事宜已定條約五欵譯其大略如左一緬甸向有土物進貢中國兹英國許其仍照向例備物修貢二英國現在辦理緬甸各地方事務中國亦均允許三緬甸與中國交界之地將來兩國各派員勘定邊界通商則將來另定通商條欵兩國各自保護本國商人四前者烟臺約欵英國派人至西藏察看地方一節兹旣定新約則烟臺約内此一節作爲罷論惟印度欲在西藏邊界通商中國當妥爲查察勸諭百姓俾作交易如其可則再當彼此商訂通商約欵設如不可英國亦不勉强五此條欵三紙俟兩國簽字後在倫敦互换以上係由西字報譯出大略中國尚未見有明文俟華文郵到再當詳錄 
[緬甸近事]  
　　循環報言西歴十月十九日潞江消息言十六日有亂黨一隊攻擊緬甸甯仁城英軍與之拒禦鎗礮齊施英員閣士威所統之小隊爲亂黨擊退英員受傷鏖戰良久亂黨不勝始去至十七日亂魁和尚某率黨七百人攻擊勝榜華地方軍兵與之相持歴一晝夜始分勝負亂黨力不能支遂潰圍而退和尚某及手下一人　命疆塲傷者則有二十人至於軍兵死傷若干則未有明言也目下已由棉剌也　　　往勝榜華處鎭守矣 
[法員逝世]  
　　本月十七日上午八點半鐘海防來電登之粤報言法國駐越大員畢波路在南定患痢症於初八日回抵河内現已因病身故矣 
[仇恨華人]  
　　西歴十月初十日新金山之卑利士濵電音言彼處土人聨結黨羽與華人爲難其黨現約有五百人務奪華人生意現西人特設種菜公司經已開辦將以奪華人之生意彼處華人之造辦館者生意日少亦由常爲土人窺伺蓋使人不敢與之交易也而礦務工人亦於遲日聚會聨結以與華人爲難云吁離鄉萬里爲覔蠅頭自宜擇地而蹈若此邦之人不可與言則逝將去汝適彼樂郊可以速而速矣又何必戀戀於此以受人之虐哉近日外國屬埠所稱樂土者莫如香港盍歸乎來錄粤報 
[海南亂耗詳錄]  
　　粤報言昨接海南來信詳言彼處之變謂粤自東京罷戰後將散勇遣發海南無業以安其身而各勇所持軍械亦未繳還遂糾黨在澄邁縣以刼掠爲生所謂無恒產則無恆心放辟邪侈册不爲已者此也後爲官軍追捕各散勇胆敢拒捕不稍遜讓復經道憲着人說允將該勇等千餘人遣發北海附近各處卽差人赴省禀明督憲後往覔該勇僅存四百人餘皆退入山間所餘四百人亦不允他適復起與客民數千相聨併力拒禦官兵是時官軍之力未足剿撫匪等遂出而四擾鄉閭直至海口四十餘里之外黎人聚居山間聞聲相附與匪黨聨成一氣計亂黨現約有一萬九千人多用洋鎗甚爲利害其出擾肆掠漸推漸遠竟擾至離海濵六十餘里及官軍由粤垣馳至卽退入山裏如虎負嵎勢莫能攖馮宮保現帶有軍兵約七千人追剿至黎母山脚彼處乃近黎境山上有平原築石爲壘四面圍繞惟有一路可進甚難攻入有官軍三千人於河間建一浮橋而過日前有兵士千人過橋後橋忽折斷亂黨突出圍而攻之各兵士以困在垓下並無歸路遂奮力死戰殺退亂黨方得再入玉門關而官兵死者已去其十之一幸慶生還者不過十之八九而已黎人境内山路崎嶇甚爲險阻大有蜀道難行之概且亂黨軍火頗多而華兵又以此地水土不合日有死亡殊厪隠憂現馮宮保與其第五公子率師進剿惟軍兵仍未足調遣欲請增兵而軍餉頗覺支絀聞大憲着地方官在海口力爲勸捐以充軍費但居民不能勉力從事并無效卜式其人者現馮宮保紥於山脚經遣兵二千名着方道從崖州而進方道不允移動現馮方二帥所帶之兵共九千人半屬患病不能從戎以故按兵不舉待時而動也亦可見從軍之難矣 
[臺撫劉爵帥陳奏剿辦叛番情形摺稿]  
　　奏爲微臣督兵赴中路剿辦就近叛番巡閱地方恭摺仰祈聖鑒事竊臣到臺以來經兩至澎湖一赴臺南惟中路彰化一帶地方未暇巡閱本擬俟秋後大甲溪水平再行前往七月初十日接據道員林朝棟轉據彰屬罩蘭莊總理詹蒙山等禀稱六月二十二日該莊開懇佃丁在中心大路頂地方突被蘇魯社兇番殺斃劉阿烏等四命刼去首級並焚毁圑寮二座請兵剿辦等情前來當經臣批飭林朝棟前往諭令該社將兇番交出懲辦倘敢抗違卽會同柳泰和各督所部隊伍相機剿辦去後旋據林朝棟柳泰和會禀該番社不惟抗不交兇且勾結薄那彩等六社番衆一同背撫竟將上年頒撥之歸化號旗繳還以示决絶並在薄那彩山聚集番衆戕殺採辦樟腦民人林朝棟柳泰和各率所部於八月十一日同接距罩蘭之大隙山踰巓二重卽爲薄那彩社蘇魯等社在其東南剿辦蘇魯社必先由薄那彩社經過林朝棟自山前進攻柳泰和由山下之大溪底進攻該番悍然拒敵約有六七百名之多槍標齊發當經林朝棟等督勇擊退鎗斃兇番五六名該番駭散直抵番巢燒燬屋二十餘間是日棟字營勇受傷一名春字營勇受傷三名十三日林朝棟等分中前後三路包抄攻剿薄那彩社分頭迎敵名數倍多並於深林密箐依據深伏林朝棟等分兵前後夾攻傷斃兇番十餘名各番逃逸棟字營勇陣亡六名鎗傷哨長林榮枝同日又據東塲角禀報駐紥埋竊坪之棟字後營後哨於十二日被兇番二百餘名圍攻自辰至午鎗斃番衆十餘名始行退去該哨勇丁亦陣亡三名十五日林朝棟柳泰和等飭各勇伐竹造橋出隊進攻蘇魯社該番預先埋伏深林之中開鎗拒敵春字副營護勇陣亡二名棟字營勇傷亡十餘名蘇魯山外番社悉爲兵勇攻毁各番退聚山内當其接仗之時後路大隙山陰運粮夫突被生番截殺十餘名經柳泰和督兵回攻始行擊退柳泰和遂于是日移紥大隙山口以顧後路二十日林朝棟亦移紥大坪以圖進攻蘇魯内社當日探知生番抄襲後路派令兵勇埋伏以待午刻　衆果然出刼運夫値春字副營管帶李惟恭率部前往與林朝棟前後夾擊鎗斃生番二十餘名毁轟而去該兩軍分防各海口並沿山要隘地叚太長抽撥隊伍不足千人深入番境兵力過單前後不敷剿辦禀報前來臣查蘇魯薄那彩等社生番素稱兇悍罩蘭百姓仇殺多年經林朝棟招撫歸化胆敢仍復仇殺已屬反覆無信乃於大兵進山查辦之際輙敢勾結各社公然抗拒傷害官兵多名其凶悍殊難理喻若僅懐以柔德不足以儆效尤且中南北三路新降生番數萬歸化不久未盡輸誠蘇魯叛番若不嚴行剿辦將來繼其叛者更多若此次嚴督兵勇剿撫得宜以後不獨已降之番不敢生心再叛卽未降之番亦易招撫臣現於本月初三日由臺北起程檄飭駐紥澎湖記名提督吳宏洛四營駐防滬尾記名提督朱煥明三營暫停礮臺工程各帶六成隊伍乘輪船至荷港後壠上岸馳赴罩蘭聽候調遣一矣剿撫事竣臣卽由彰化新竹沿山一帶查閱地塲爲將來建省分治之計除俟抵罩蘭後再將勦辦情形續行奏報外所有微臣督兵前赴中路日期並就近巡閱地方緣由謹繕摺由驛具陳伏乞皇太后皇上聖鑒訓示謹奏 
[鄂垣官塲紀聞]  
　　新任撫憲奎大中丞近聞仍由水路而來節麾已抵濟寗于十三日卽起節南下○丁憂糧儲憲素觀察於初九日赴兩院禀辭回旗守制乘坐官舶于十二日由問津官火輪拖帶啓行直指淮揚再遵陸北上 
 
 

Page 3

 
 
[連日三火]  
　　維新報云十四早竹横沙某宅失火隨卽撲滅是日午刻永淸門外廻龍社内黃宅亦聞失火同時新沙大巷口左右又失火勢甚猛烈均賴水龍奮力未至延燒云 
[鎭署落成]  
　　瓜洲總鎭衙門在京口北岸近年江岸日就坍塌遂在四里鋪地方移建衙門現已落成鎭憲於本月二十日進署京口都統及常鎭道府縣各官皆往道賀鎭江安守戎適於是日接篆旋卽排導北渡共慶落成聞鎭憲於是日自維揚雇到名優兩班一在堂下開演爲座客侑觴一在轅外搭臺演唱以與軍民同樂一時鼓鉦鍠聒輿馬紛紜見者無不嘖嘖稱羡云 
[漢皋賽馬紀略]  
　　二十二十一兩日爲漢口西商賽馬之期於時新雨初過人歡馬騰觀者亦頗濟濟兹特將其勝負之數約略紀之第一日賽七次第一第二次均係太平洋行勝第三次順豐洋行勝第四次某醫生勝第五次華記勝第六第七均係太平勝第二日亦賽七次第一第二次仍係太平勝第三次江漢關西人勝第四次隆泰行勝第五次波樓館勝第六第七次又係太平西商勝云 
[侯憲行轅事宜]  
　　出使英俄大臣曾襲侯來滬後中外紳商皆以得見顔色爲幸藉非德威素著安能若是兹聞其在外洋時凡有華人之經商於外因事謁見者無不立時傳見訪察情形凡有興利除弊之舉一一見諸施行商民久深感戴故當襲侯起程回國時相率送行大有依依不舍之意西國紳商之送行者亦復不少中國出使大臣爲外洋所欽敬未有如襲侯者也兹聞襲侯擬卽乘輪北上進京覆命其官眷則暫留在滬襲侯已於昨午前乘坐馬車至老旗昌一帶觀看房屋以備移居前日又赴長江水帥提督李軍門兵船上拜會昨日海關道龔觀察松海防劉司馬上海縣莫邑尊英法會審員蔡翁兩太守洋務提調陳太守均各到轅又聞擬於四點鐘時回拜英按察司及各國領事官又聞法總領事請襲侯至公家花園觀劇云 
[增建會館]  
　　滬城小東門外洋行街向有潮州會舘嗣後又在南市增建潮惠會館近更有揭陽普甯豐順三縣中人在鹽碼頭左近起造揭普豐會館業已動工其所購物料均在粤東裝運來滬大約明春可以落成矣 
[查究私書]  
　　前日莫邑尊訪得住居小南門十九鋪之金德寳卽金春泉等有翻刻時憲書情事因卽飭差密提到案將書交與觀看並詰其私刻此書有幾人書面所蓋之印何來答稱小的爲刻字匠素來安分此事實不干已邑尊謂爾旣不認然則係何人所爲金稱傳聞有住居十六鋪鹹瓜街之王姓向爲此事可請提訊邑尊卽着原差帶金前往指提王姓到案以憑質訊聞該差已將王提案候訊矣 
[英廨停訊]  
　　英會審公堂昨又停訊今又逢禮拜想各案當歸明日解訊矣　 
[花園演劇詳述]  
　　法總領事官之夫人定於昨日在新闢公家花園招優伶演劇藉以鼓勵法文書塾各學生已列昨報兹復詳述以供衆覽花園内五層樓之月臺前張以布幔中間有黃色尖角小龍旗兩面旁有江海關三黑字及法國旂幟布幔之外直接六角亭亦搭幔帳中國掛燈結彩兩邊亦張龍旗如前式下設靠椅二百餘隻月臺下左首設紅布簾擺三層桌一張陳設外國式文具一架并有木刻五枝桅懸掛風蓬之海船一艘自鳴鐘鍍金表大小火油燈洋燭燈臺香皂洋刀紙墨筆硯木刻轎一乘及東洋車刻金匣賣魚人花木匣寛緊帶大小布袋掛鐘等共計一百五十四件月臺之右設西國各式糕餅及各樣洋酒玻璃盃甚多六角亭中亦照前陳設點心洋酒午後二點鐘各西官命婦及各西商陵續而至法文書塾劉俞兩教習帶領各學生紛紛而入就坐於布幔下園中預雇老丹桂優伶於二點半鐘開演先演大賜福一齣各西人咸拍手稱善繼演雙跑馬打金枝趙家樓三齣而戲畢接演戲法初用盃三隻忽來忽去名曰飛水繼以飛鳥則有黃頭鳥兩只翺翔而去衆又鼓掌稱善接演佛肚腸則腹中之紙蟬聨而出終之以大圑圓則以大椀一隻滿貯淸水而戲法亦畢僕從將靠椅擺定衆命婦及西商眷屬挨次而坐工部局打樣西人以字條分給各學生隨卽對號取物亦如呂宋票之對號然惟其物由西婦手遞給學生卽長揖以致謝散物畢衆人起立略用　點陸續散出花園前有三道頭捕率中西各捕彈壓門外馬車東洋車不計其數亦一時盛會也 
[星火宜防]  
　　英會審署迤西轉北之某姓家有婦人於前夜九點餘鐘横陳一榻呼吸烟霞星眸朦朧不覺睡去以致燈火延燒床帳被褥及婦驚醒火勢上冲天花板已經焦灼濃烟從窗口透出鄰人畢集取水灌救得卽息滅然已受驚不淺或曰某姓家前住寳和里曾遭回祿者也星星之火可以燎原居家者尚其愼諸 
[法界公堂瑣案]  
　　前紀北新涇人陸宗道到滬買土被永源棧夥方根山通信與馬車夫陸阿初糾同巡丁在永安街搶土並攫洋十一元一案昨日捕房又將陸方兩人解訊洋藥局差將巡丁夥李榮生陳阿金兩人交到陸宗道亦投案翁太守謂李陳兩人當時並不在場現在如何交來該差禀稱土實兩人送進故仍帶來李陳堅稱土從新北門口捉到太守謂有何憑據答稱有腰牌隨卽呈騐太守謂爾等前日說是巡丁夥腰牌何來答稱是正身交下太守謂爾等在新北門不干永安街之事若知和記賣私土當設法禁止否則禀官押閉亦何不可何致串人搶彼洋元現在總須還彼陳阿金稱從未搶洋伊等實有三人太守謂爾是著名拆捎若不直說先將土三十塊洋十一元交到巡丁不語太守隨詰陸阿初當日坐馬車及後在永安街可是此兩人陸阿初供共有七八人此兩人實不在内太守謂近來流氓搶到土件如能乾没果好卽不能便將土交巡丁送局巡丁無不樂從然事必須澈底根究隨謂局差如土不繳公堂亦可着原告到局先領洋元亦須查還李陳兩人仍執前語太守謂土必流氓所搶交與兩人當將流氓交出隨着將陸方兩人交捕管押原告退去李陳兩人交局差帶回俟禀明道憲將巡丁斥革後歸案嚴追腰牌存堂○昨據捕房解到在小東門外偷挑自來水之朱阿四請訊自來水公司西人亦到案翁太守詰之朱阿四爲何竊水據供在城内黑橋浜豆腐店爲替工店中令我到黃浦挑水我見自來水淸故擬挑用翁太守謂工部局曾出告示不准挑出界外違例本應重罰姑從寛罰洋二角○某西人喚坐東洋車落下帽子一頂被别車夫拾去因將所推之車夫李阿正送捕供出拾帽人名李阿明捕頭因着包探帶阿正出外將阿明拘到井將帽子吊到捕頭給還該西人外將兩李送案阿正供訴前情阿明供認拾得太守謂抬得亦應還彼豈可携去着將李阿明掌頰六十下阿正無錯當卽釋放○前報東洋車夫張阿寳姚金泉等與八仙橋捕房二十一號華捕爲難一節昨日該華捕徐竹雲馬夫徐春林投案訴明情節捕房早將張姚兩人解到翁太守謂此事現已查明釁由張阿寳而起惟馬夫如河適在該處徐春林稱當日在彼處溜馬見捕被衆車夫圍住是以相助太守謂查得勇丁因見人多故將籐條驅逐適該捕與車去扭作一圑致傷捕之手指該捕當初見無照會之車趕逐本無錯處惟在後過界捉人殊欠斟酌徐春林見而相助亦屬不必嗣後總宜謹愼車夫張阿寳實是起釁之人着責八十板姚金泉免責押候同放○捕房昨將在新街肇事之眞如鎭人徐杏林送案據供捕魚爲業到滬遊玩不敢肇事翁太守詰其同黨幾人答稱我一人到滬伊等先來四人太守詰其爲何打架答稱寳未打架太守謂捕魚之人安有閒暇到滬可見不安本分此間可有熟識人作保答稱有名寅寳者是同鄉人太守詰寅寳爲誰法包探答稱是拳教師太守謂徐杏林酗酒打架罪有應得着責八十板再行交保 
 
 

Page 4

 
 
[棉衣鉅欵助賑]  
　　今有江蘇候補道丁經笙觀察募到夏君樂助山東棉衣三千件原來五十捆照數收到卽當赶解山東俟履歴寄到再行轉禀東撫○又有安徽省廣德州文童張承祖遵其父二品封職前直隸府天津知府張光藻遺命以自媿在任未久未能實惠及民倘遇天津水旱天災會須竭力賑濟爲囑兹聞水患可憫特捐助新大棉衣一千件卽煩貴公所解往施放以承祖志並求轉禀李傅相前題奏是所切禱大氣已寒直東億萬災户需用棉衣正在急迫承兩大善士樂助蒙福無涯謹代叩謝如有善士樂助務請從速交下即當赶解天津封河在卽用特登報奉聞謹呈公鑒[  上海北市絲業會館籌賑公所少欽施善昌謹誌]  
[上海北市絲業會舘籌賑公所施少欽經解順直賑銀棉衣啓]  
　　謹啓者今解直隸水災第三批賑捐申公砝足銀五千兩向巨興和票號匯兌價一零六六解出規銀五千三百三十兩并解第五批新大棉衣二十包計一千件其匯票公文號信仍託海宴輪船帳房陸雨生兄帶往天津轉交廣仁堂代解飭交寳坻放賑局子英四小兒領放○附啓者疉接放賑諸君來函山東順直兩省水災浩刼官欵支絀全賴南省善士法外施恩仁漿義粟源源而來積陰德于後賢福田廣種霈仁施于災庶中澤回生兹因天津封河在卽今先赶解直隸而山東由烟臺轉遞擬本月底起解如蒙各省善士樂助賑銀棉衣務請從速賜下以便彚解登報代求謹呈公鑒[  施善昌拜啓十月二十二日]  
[壽儀助賑啓]  
　　夫勸民出粟富鄭公利普山河因水開倉趙淸　恩周郡邑置庭中之玉帶施捨爭先傾庫内之金錢量移有術自古備荒善策能補憾於生成從知樹德務滋必厪懐于飢溺我大善長施少欽封翁先生以一代之純儒爲萬家之生佛念阻飢如翠嬀昏墊嬰憂思託命於蒼生痌瘝在抱當夫災祲屢告荒歉頻仍羹異樂羊慘幾同於食子憊憐司馬痛有甚於炊骸祗緣蒿目時艱哀千里無辜之厄愈覺傾心利濟殫頻年籌賑之勞經費　多引爲已任規模式廊善與人同兹於十一月十八日誕膺初度兆啓遐齡秉崧生嶽降之姿芳辰快値距帨設弧懸之日花甲方周撫繞膝之芝蘭含飴樂永鼓齊眉之琴瑟舉案懽長有子克家歌詠九秋鹿野自天申命恩承二品鸞章誠可謂攬揆之良晨倫常之樂事矣某等或婣聨盧李或誼結雷陳欣叨盛事躬逢棒斝進謪仙之酒并願欺頤劵握稱觴開衛武之筵祝純嘏於西階藉伸私繤拜明星於南極略表微誠封翁乃情深賑卹念繫災荒謂東邦之待澤彌殷北直之倒懸尤亟泛横流於粤嶠忍聽鴻嗷注積潦於榕垣難謀鳩聚家家斷火流離而路絶呼天處處啼飢苦樂則觀須易地而乃肆筵設席習禱祝之浮文選舞徴歌致貲財之空耗衷懐自省悚惕殊深計惟有心領盛情面辭儀物也某等備聆斯言益徴高誼欲奉令而承教情曷能安擬篤祜而延釐計將安出竊思封翁以流亡滿目賙卹膺胸屢籌鉅欵以周飢并向同儕而郤賀爰集慶禧之欵彚爲助賑之需體兹推解殷懐與非市惠拯彼孑遺苦厄取不傷廉爲此預列報章廣求同志倘或忱輸晉祝胥更禮物爲錢刀兼能厚貺多儀卽向災區而賑濟衆擎易舉爲聚沙作塔之謀雅誼同昭爲積少成多之計云爾此啓同人公啓 
[浙省撫轅抄]  
　　十月十八日候補府劉康來禀銷解洋欵赴滬周淸献禀辭解餉赴都○十九日候捕同知趙㑺禀知藩司飭知管解甘餉記拔一次禀見叩謝候補運副趙連鈺禀辭赴任嘉興局帮辦理 
[蘇省撫轅抄]  
　　二十一日候補縣楊嶽方禀知聞訃丁繼母憂兼丁父憂未入石汝松禀知奉首府委代理崑山縣石浦司巡檢事○二十三日江蘇候補道許之晉浙江人由京來候補通判張祥符禀知兼管待質公所一年期滿奉飭給予儘先勞績一次並蒙仍留兼管待質公所差使新選金　縣典史崔恆春禀辭赴任 
　　不用人參回天再造丸 
專治眞中類中痰迷厥氣左癱右瘓半身不遂口眼歪斜腰腿疼痛手足麻木筋骨拘孿步履艱難及小兒急慢驚風諸般危急之症服之立見神效有起死回生之功故名再造勿視爲泛泛也○附再造丸辨○再造丸眞方爲專治風痰偏痹之聖藥流傅既久漸失其眞以致服者寡效聞昔有醫士擅眞方貨其藥奇效思秘之而以僞方應求者於眞方内减去數味而加八人參數藥人見其人參也輙色然喜而服之卒無益後醫十物故乏嗣夫醫者意也今使治水者不導水而先修其防不潰决焉不止禦盜者不驅盜而先塞其竇不刧奪焉不止是方八人參即所謂修防塞竇也欲以治疾不害人不止乃或曰人參良藥了固也不知治疾之初萬不可蹈修防塞竇之害直須其疾既去然後用人參丸劑以培其元方爲得訣此丸眞方本堂得之延川李氏用藥投疾疾立廖行之十餘年百不爽一用敢行世藉以利濟非徒牟利己也方中之藥共有五十餘味内有斷蛇犀黃當門子等數味貴重之藥倘本堂存心不良將貴重藥換去者甘遭身家不順子孫不昌之報夫人之求利不過爲身家子孫計耳嘗見感應篇云凡横取人財者乃計其妻子家口以當之漸至死喪若不死喪則有水火盜賊遺忘器物疾病口舌之事以當妄取之值云云照此看來人若壞了心地求財適以自害其身自折其福諒智者斷不肯爲誠不如存此利濟心以種福田之苗爲愈也己其丸寄上海老閘橋南首寳康銀樓代售每丸二百四十文遠處由信局來售當即由局寄奉無悮 
　　詠霓茶園 
　　十月廿六日演 
　　三家店牧羊卷送銀燈打扛字黃鶴樓献佛山雙合印三上吊大悲樓　　十月廿六夜演 
　　鎭壇洲殺狗勸妻英華緣打鼓駡曹雄黃陣伶投山落馬湖萬佛衣駡閻羅 
　　老丹茶園 
　　十月廿六日演 
　　漢升掛帥探窑看女花園珠念捉放曹捉拿蝴蝶一出祁山正德戲鳳武松打店　　十月念六夜 
　　大破天門算糧登殿長板救主箭臺賜宴天子廟插刀換釣 
　　留春園 
　　十月廿六日演 
　　戰太平六月雪二龍山琵琶詞月小磨房少華山定軍山陽平關戰對山李陵碑　　十月廿六夜演 
　　雙包案汾河灣萬法掃北樊城長亭照關别宫祭江福瑞山大名府魚藍計 
　　天仙茶園 
　　十月廿六日演 
　　回營打圍武當山打金枝嫖院實連燈鳳凰山雙包案打嬰桃落金扇　　十月廿六夜演 
　　雙龍會三娘教子瞎算命斬黃袍挑簾裁衣鳳嗚關小榮歸祭長江佳期叭蜡廟宫門帶 
　　禮拜一拍賣 
　　於廿七日兩點在太古棧拍賣車邊鐵舊鐵絲鐵叚如貴客欲意者請至該處面拍此佈永發啓 
　　禮拜一拍賣 
　　啓者准于廿七日兩點鐘在本棧拍賣旗昌　藏斜企３４　元羽綾獅牌紅呢萬泰一磅半猴牌一磅七五至五磅二五洋紅布美牌色呢金龍黃白洋紅舘單華記三工羽毛裕昌鸚哥色呢太古　飛英布等貨此佈麥葛林行啓 
　　禮拜二拍賣 
　　准於禮拜二十點半鐘在白大橋北　等十九號住宅内拍賣大菜間書樓房間廚房一應家用什物不計此佈隆茂行啓 
　　禮拜二拍賣　 
　　啓者本行於廿八日十一點鐘拍賣英牌天鵝牌各色羽毛八四紅獅原布虎牌元羽綾等貨此佈錦名洋行啓 
　　禮拜二拍賣 
　　廿八日兩點半鐘在董家渡船廠拍賣舊鐵鐵板舊繩索桅杆車筒大舢板一只另物不計欲賣者兩點鐘在怡和碼頭趁小火輪至該處面拍此佈魯意師摩 
　　禮拜二拍賣 
　　啓者准於廿八日兩點半鐘在信和棧拍賣雙工色呢魚牌魚翁色羽毛尺六小美人洋畫牌尺九新跑鹿元絨八磅飛馬標等貨此佈兩麥葛林行啓 
　　禮拜四拍賣 
　　三十日兩點鐘在本行拍賣匯利格板船一只此船停在十六浦對開大約可裝六千担之數船内機器槓櫃爐子等一應俱全倘貴客欲知其細者可先至本行看明細樣再拍定後必須先付定銀爲禱此佈魯意師摩 
　　禮拜四拍賣 
　　啓者禮拜四即本月三十日十點半鐘拍賣路燈船牌羽毛人鎗小呢　畢嘰船牌羽綾十一磅彩三元銀洋錢十磅十二彩人鎗彩忠孝十磅紅四美紅三元紅人鎗藍人鎗藍忠孝銀洋錢九磅十二藍獅九磅銀洋錢市布八磅四彩忠孝藍忠孝紅忠孝藍馬頭五子登科紅三元紅四美彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人二號雙人原布八磅彩三元雙Ｘ眞飛鳥花　　邊藍獅七磅雙Ｘ嗔飛鳥紅三元花邊藍獅彩人鎗藍彩人鎗藍三元藍人鎗挺市洋標十五磅老人頭十四磅雲獅粗布十二磅雙松鼠人鎗市布金三元洋棉紗八磅雙松鼠孔雀細斜文十五磅跑鹿十四磅老人頭鎗斜文緣金三元白竹布紅金星白金三元七十二線紅二喬紅雙路燈毛光市漂布六十四缐烏金三元藍雙路燈二千號洋房毛光漂布等貨特此佈聞十月廿六日元芳洋行啓 
　　出售梨膏 
　　梨性清肺潤腸消痰止嗽産於萊陽者熬膏丸佳曩以友人療病帶南乃服半病全餘膏轉託覓售價照原來爲特啓聞如蒙惠購請至永安街老義和棧内便是 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[念奴嬌奉題大著紅樓夢題詞卽用修月館主原韻錄請高昌寒食詞壇正拍]  
　　吮憂濡墨把紅樓舊事重編芳册不少才入評月且總爲媧皇遺石恨海難塡情天莫補一例駒過隙而今回首杜鵑啼處凝碧難得　遜請華　翻花樣幻出生花筆十二金釵齊下拜多少胭脂一無色好語穿珠新聲戞玉合付紅牙拍一時傾倒請君高座重席[  武陵漁隠學塡]  
　　菊壽觴并序應鐘人之十日　舅父武陵漁　嶽降之辰時也晚菊齊舒已香可愛　人羅列十餘盎舉酒爲壽每　　之甚損事也卿 
歴碌風塵未逢其盛於心歉然今年侍舅父於春申浦上屆候霜枝猶傲春釀新開一時羣賢華　少長咸　相與　觴　祝之卿誼　羊 
[曇情殷謝傅非敢乞墅於東山聊頌景星於南極謹賦二律名其題曰菊壽觴]  
　　東籬　發殿秋光頂祝韓公晚節芳華夜星　榆曜白今朝霜圃蔣抽黃九如頌獻延齡叟三雅筵開介壽堂　晚幾枝未消瘦料應留侑老人觴小春介壽自年年此　重逢敞綺筵獻頌鄭虔詞俟逸捧觴沈約章纏綿花招滿座人同隠酒酌盈尊客亦仙明歲晚香開更好齡延甲子慶壺天[  西湖花隠次山楊槐卿草]  
[初冬客中偶成二律索諸同和卽呈桂笙先敎政]  
　　早梅花放小山巓物換星移又一年故國書來瀕海地客窗詩　暮寒天支霜傲菊人同瘦呌月慈烏夢不圓刀尺料應怡阿母關心　子欲裝綿詩境江楓透筆尖白雲紅葉句新添如何　景愁翻　爭奈他鄉跡久淹　志未能伸祖逖幽情奚敢學陶濳晚來木落秋光老傳語西風莫太嚴[  小春西湖花隠次山楊槐卿未是草]  
[上海北六馬路仁濟善堂經收各善士樂助施醫給藥弟三批淸單]  
　　生昌號助洋三十元謝星寳助洋十元戴慶恩范盈楚胡家　心愿氏莊申乾五　各助洋十元陶學義求四子振麟百病速愈戴轡珍琴求病愈王一扇求側室孔氏病愈三户各助洋十元林陳氏助洋五元曹驥才爲妻病愈完愿洋五元李同新助洋四元寳山孫氏求病愈洋四元丁春泉病愈完愿洋二元鄧芝記助洋一元以上十六户其收洋一百五十一元八月十九至十月廿一日抄登 
[上海北市六馬路仁濟善堂經收各善士藥助冬季施粥捐弟一批淸單]  
　　戴慶恩助洋一百元黃勤恩助白米十石姚芝田助洋十五元鵡湖吳興氏求子病愈助洋五元隠名氏助洋五元無名氏由沈約園翁交來洋五元周梅生助洋四元史致和助洋三元無氏病愈完愿培心堂堂陳大文沈品香延陵東海氏五户各助洋二元以上十三户共收洋一百四十七元白米十石七月廿九日至十月廿三日抄登 
[上海四馬路文報局内恊賑公所經收福州普安堂募賑捐細淸單]  
　　迪吉書屋祈保雙親康建銀三兩求順齋祈保早日得子銀三兩居易堂祈保現住地方合社平安二兩得過且過居士祈保合宅平安二兩留　居士慈親七十壽儀移賑英洋十元良　司梁四元會稽梁子芸二元惠安縣張醴亭六元惠安場張琴譜二元惠安儒學林五角惠安儒學陳五角分泉分司朱容齋二元浙紹徐東輝惠安塗嶺汛林子猷臺灣林子修惠安陳希周合益典陳棉和典五忠良泉盈典王聨元安裕藥店林君正惠屬廪生曾國苞生墊保　堂李君藴十户各番洋一元武舉黃君村五角惠安良興司梁子雲四元三鱣堂銅洋三元蘇金策六千文陳敬魯熊炳奎潘子英敏愼堂綏安徐穆菴四維堂杜毘陵吳題齋翠峰堂羅志遠堂徐寳善堂何貞泰裕建舘四如堂何東閣主人賴棟甫昨非子酬願十五户各一千文如願子求子得子大小平安四千文陳銘忠五百文何竹卿四百文馬新齋池姓林姓林姓黃姓葉姓六户各二百文靜遠堂樊二千文隠名氏三百三十文王毓楨五百七十文以上共捐銀十兩番洋四十一元五角銅洋三元錢三十千文易見規元五十六兩五錢二分於十月十三日收到合併聲明 
[上海四馬文報局内恊賑公所經收厦門濟善社經募第六批細户淸單]  
　　閩字册七月份外武廟公櫃助錢一千四百文小洋一角銅洋二元城隍廟公櫃三百文稅厘局内無名氏洋六元又錢四百甽十文知名氏一千一百三十文嘉未厘五户社番洋四元五角計共捐番洋十元六角銅番二元錢三十二百七十文○八月至九月初十止外武廟公櫃一千二百文番洋一元銅番一元餘慶堂番五元○保甲局代募朱岳欽朱晉欽張雪岩三户各番一元陸菊生邱壽堂李建勳邱炳昌四户各番四元○厦港保經手廣和號陳發人張有禮方和仁翁振順葉保天葉自利揚振益郭茂興九户各番一元葉致和二元紀福登益興號語江堂潘合吉四户各五角金洪源苟美寳林復發會寳順吳磁芝蘭室金捷興七户各四百文仁德堂李瑞興吳振泰恊發號彭晉祥彭天良翁順利李合源周連鳳李榮華周連德蘇坤黃苗和興長順洪靴源福白泉楊旺李讚廬仁傑白和美蔡有財方玉美聚成益和恊發榮記鄭泰成珍寳和心堂三十一户各二百文泰興號卓隆成二户各五百文周福一元二百文徐澄雲濟生號許合興蘇國華趙添趙寳郭廬李金獅蕭有在李祖泉榮利慶法吳豐隆趙約聚美號源裕張氏盛楊恊安王愼德十九户各一百文勝興合發邱兩義鄭恊興吳信記五户各三百文陳送一百廿文李金發許裕金益元林炎張合發延生堂柯興財吳欣記劉祥用施盈裕蘇合成黃天一林天福黃美卓隆裕吳邦彥莊金珍十七户各二百文施燮堂紀興隆鄭恊豐三户各三百文吳恊春林合和曾同許尾施欲飛張隴許永福陳沙吳英申陳傅十户各一百文鄭厚合發合勝號洪怡怡四户各四百文許媽旺五百四十文章益財復美號鄭錦興三户各五百文　却六百文計共捐番洋十四元錢廿三千九百六十文○皷浪嶼保經手黃錫勳蔣搏南陳戴司邵圭黃開運黃福記陳高枝吳國瀾愛蓮堂邵滿泛徒氏蓮金十二户各佛洋一元黃飛鵬知不足齋廣順曾壽均王靄堂顧刋刻感應篇資移賑王靄堂又助祈求室中病痊唐謙侯六户各佛洋二元臺灣記源河四元梅鹤堂一元二角安溪增子榜傅光音安溪榜傅力不從心人楊生意曾日淸梁阿喜頂亞珠蔡朝宗陳森如廬福成金瑶黃怨屈翰屏三户各佛洋五角南陽根香書屋六角何阿國三角阿皆二角五分浮生慶慈愧不如人氏扶風堂心不從力人郭梁氏鄭莫氏七户各二角郭潤庭初乙黃彝記三　各一角合發號四百文合順號萬盛號白笞蘇樟林傳財陳堆阿國阿華恆發翁番薯十户各二百不求名出非要義和號三合興黃連升復興號長發號陳阿萊瑞城號黃海元合成號石和司王苞林賞觀葉和號醉香亭阿甘東升晉益號黃紡來慶阿甘黃其林廿三户各一百蘇木一百五十海記三角有名氏四角星聚堂文記履仕賢王錦璋梁季雲無名氏東財七户各二角愛蓮堂敬信堂壽記性記鳳記曾福六户各一角簡蟾姐郭潤　一户各五分蘇雉山内好二户各二百郭淸梅味好大摇大育客郁孫郁艮又黃志黃有量八户各一百黃祈安一角五分共計捐佛洋四十一元五角錢六千另五十○福山社經手王益記佛洋十元榮德號合記號占以亭有名號瑞和下乾記瑞昌良振泰履南瑞楊淸如逢春堂十一户各一元長珍號時和號文雅恆成全美和記文選益記王慶豐昆成履玉記裕和建興萬源堂通成行東記德興十五户各五角全茂榮二角又三百廿文福棉慶和興李合和合昌聨泰五户各三角　發記元昌恆裕源發康媽恩啓昌合和常興履德和履慶盛横隆記振德源發金盛號十四户各二角福興三益沈合春恊和萬全益利六　各一角德法二角又一百順泰一角又二百十四王配地二元余隆星一角又一百鄭玉衡林永德合助一元懋德金超凡二户各四角慶蘭號二元王源發蘇源和隆盛三　各二　駐春樓振川號林由鄭禮註王耽來發全瑞源勝鹿金藏成定哥元圃十一户各一百晉安恊美合助一百和昌一百十合春五百和記三百黃記五十金福祥福和德文齋恊成恊安復安裕成振利長美　哥金芳福恆昌源春錦春炳司金𡛰合順水合和合祥雲正河安恆德金順興念三户各一百長興萬益堂二户各四百順泰福安二户各一百十德春恆泰元成就成傅文山昆合廣川釆金堂和利新德堂萬事成慶春寳興扶記十四户各二百十四户各二百晉升尚進合助一百金震山四百五十萬金福五百聨雅聨順三百長興榮發德元金振發福美恊順六户各三百共計捐洋三十九元八角又錢十二千七百六十四○張從保經手黃聨登李永仁二户各二元陳思齋陳紫荆堂張錫泉李文燦陳大觀蔡祝榮楊楨元七户各五角梁瑞興三角張井官黃謙記二户各一元楊錫記五百洪永騰陳研齋堂陳哖陳鴻漸四户各三百滿春堂三百三十萬春堂三百念黃桂堂五百四十劉夢鯉五百三十共計捐洋九元八角錢三千四百念文以上統共捐番洋一百三十九元七有錢五十千另六百六十四文實收規元一百念七兩一錢銅洋四元于十月十三日收到合聲併聲明 
 
 
 

Page 10

 
 
 [G　　頭二三彩及上下附彩聲明 
　　本公司所售英十一月份變通新章西頭彩由無錫永和局方瑞聰兄轉售與江陰保太綢緞莊内俞潘二翁合得洋一千元上附彩售與永太帽店下附彩係濟美典當所得二彩並上下附彩均售興宜昌張寳餘翁得洋四百十六元六角三彩係蘇州閶門内楊恆和綢庄陳先生所得特此聲明其洋本擬當時送奉　恐電報有悮故待號對單到申有當立即奉繳而本公司售出頭二三彩均係實事求是並無飾詞裝點識者鑒之其餘小彩待對號單到申亦當登報以便對號兌洋現售英十二月份變通新章大票雙張分立念售洋四元單張十號售洋二元四開五號售洋一元分條一號售洋二角得彩數目及一切章程悉詳仿單隨票附呈兼售英十二月份吕宋大票雙張十二元單張六元四開三元分條七角賜顧者祈至上洋棋盤北首外埠函購原局回件此佈 
　　上海匯豐銀行告白 
　　本行所存原本洋五伯萬元並招新股尚未交足計股洋二百零七萬四千七伯四十四元七角五分兩共計洋七伯零七萬四千七伯四十四元七角五分另外公積洋二伯三十萬元並新股餘利洋一伯五十六萬三十三伯六十一元六角六分兩共又計洋四伯零六萬三千三百六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息請至本行面議可也特此佈聞 
　　風濕膏藥 
　　竊擬骨節疼痛胸脅拘緊四肢酸軟無力皆因寒濕相侵等症本齋虔修此膏祛風逐濕消積滯和血脉調筋活絡俱貼患處痼病能除其害百發百中故敢以廣流傅每貼錢一百文减價照碼七折○立止牙病藥每丸錢三十五文壽榮齋寓上洋老閘橋北旗昌繅絲局對面 
　　招租 
　　北泥城橋堍新造朝南石禀門每宅三幢兩廂連披又每宅二幢一廂連　又一幢連披天滿晒臺水井俱全屋内裏外金漆租價公道如欲租至本帳房面議老池遜租帳房啓由 
　　　新到 
　　生髮香油治婦人蛆髮癬且生新發黑常用無脱髮之患每瓶一百四十鷄眼膏治男女鷄眼嵌爪二十八玉容散治面垢滯黑氣八十四癫頭藥二角牙痛藥一角賜顧上海四馬路晝錦里致和堂啓 
　　致語道謝 
　　竊維志在濟人訣發枕中之秘功能種子方傅海上之仙此在昔所嘗聞迨於今而始見得斯法者其爲梁愷悌堂乎該堂創從粤海開設申江以其所得良方製爲各種丸藥兼臻衆美獨步一時治則對症必瘳名己不脛而走矣僕弟兄年過三十虚熊夢而求子情　殷椿萱壽並六旬感麟趾而望孫念切禱神未應乞藥無靈亦既意沮心灰自謂數奇命定矣癸秋有友歸自滬江出梁愷悌乾健坤順兩丸仿單相示具言其妙且囑購嘗其初猶未信心取用乃徵實效按乾坤之命義别男女以分餐日服數錢月雙坐喜甲申九十　兩月先後各舉一男二老藉以開顔衆親咸來稱賀筵開湯餅慶集堂階既而語及緣由罔不詫爲奇異其有未曾得子者彼此傅言相率購服近聞各皆懷孕從此應效如神此外則同里郭肯堂多年白蜀中表朱雲甫素患遺精服乾健而均愈内戚何范氏每病經期鄰婦張李氏常流白帶服坤順而並痊事豈偶然功誠偉矣設非該堂方藥良美製煉精純惡能若是也耶余弟兄既愜心期不忘所自特登報略表寅忱冀芳名愈播咸欽種子之丹吉兆可徵不　宜男之草謹佈姑蘇閶門陳廉石鏡秋拜啓 
　　石印小題宗海 
　　是書選文八千首與文藪珠華等無一題一藝之雷同屢蒙購閲諸君貽書褒美計十六本價六元五角上海二洋涇橋法馬路文匯舘發售 
　　福利公司 
　　今由外國辦來小樣玲巧火龍或燒煤炭火油均可倘遇火患出救極其便速或船上住宅皆可置備其價格外公道倘欲買者請至本公司而議可也 
　　參茸扶陽乾健丸 
　　嘗謂伯道無兒人身恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行霸宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有　　久賦而乏嗣興嗟者將此丸常服則枯楊可覯生梯之象幽蘭定占入夢之祥矣外有參茸坤順丸專備婦科所用兩者分服則男精固而女經調取效　　 
爲更速也早晚每服三錢淡鹽湯送下無庸戒口小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春臺○一分安慶小南門内羅春台○湖州府城泰和坊申昌書畫室發兌棋盤街廣東梁愷悌堂啓 
　　參茸坤順丸 
　　易曰乾健也坤順也乾健而坤順化育之功效在是矣本堂秘有良方旣製成乾健丸能治男子益髓固精今又製就坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宫寒冷愛思怒鬱所致其人必面黄體瘦四肢無力夢寢不寗噯悶吞酸咳嗽潮熱服此丸則功效如神未孕之前卽調經種子旣孕則保產安胎產後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春台○一分安慶小南門内羅春台○湖州府城泰和坊申昌書畫室發兌棋盤街北首廣東梁愷悌啓 
　　活人無算 
　　此丹專治楊梅結毒魚口下疳一切毒症無論遠年近染服之立效並能續嗣久名中外每服洋兩元信局函購一律烟臺則電報局代售局設盆湯衖閔小槎醫寓　　新法秘製代針治病保命太和膏 
　　醫學之道由來古矣考之神農　百草而藥石始興迨軒轅繼作諮於岐伯作内經藉以抉性命之微究天人之與其所述寥寥數方外專以針炙爲法溯岐伯所言謂是上古先師僦貸季之所授當軒轅時旦稱僦貸季爲上古可見歴年雖久精微之　　學聖聖相承雖千秋如一日也是故九針之用通於神明寒温補瀉效如桴鼓古人師弟相傅按對銅人穴道濳心學習十年面壁始出應世如扁鵲倉公而下代有傅人治病之神不差毫髮自華元化斃於獄中遺書焚燬針刀之術嶄然中絶漢季張　　仲景出始著傷寒論金匱玉函經方法皆備賽爲用方之祖歴磨宋金元劉張朱李輩各著成書并各局方書專言湯　治病於是貴針法於不講抑或習針法而不精論者謂古人作針法無從考究矣然針法雖失師傅穴道彰彰可考僕祖傅數代　　業醫有年每歡古人針炙之精由未仰溯幸有家傅秘法製煉膏藥用代刀針每出應世靈騐無匹盖内科病症不一五腑六膠名有受病之源按穴貼膏直透單微無不立效他如癰疽癊一切陰陽惡毒大瘡等症取效於外科者更不待言矣僕得眞傅不敢　　官秘特將此膏公諸海内并附於中科者更不待言矣僕得與傅不敢官秘特將此膏公諸海内并附刋銅人穴道開列各種症效分别治法庶使婦人孺子皆易適從是亦簡便濟人之一術也粤東延春閣尋松氏官序○此膏專治内科五癆七傷逼體疼痛腰脚軟弱痰喘氣急　　　嫌吐血手足麻木癲症風寒瘧疾膀胱七疝疴嘔吐病週身浮腫胸腹飽脹痞塊液痕頭風脚氣肝胃氣痛小兒急漫驚風以上各症治法另有銅人仿單凡用此膏必須查明按對銅人穴道分别施治神效兼治瘿瘤瘝癰疽大瘡無名　毒疳疔魚口　　刀傷跌打遠年爛脚疲頑恶癲一切外科疲頑等症未成貼之即消己成即潰凡有紅腫痛癢濃水淋漓久不收口者將此膏貼患處立肥止痛生肌其功不能盡述諸君有染症者請求試之每張價洋大三角小一角廣東延春閣臘丸號鋪在上洋英界棋盤街北首開張 
　　告白 
　　教習天文格致測量鎗炮中西算學分南北兩處年幼不收修金不校本月廿六關舘有志問大東門外郎家橋利昌行轉議 
　　新到上貨 
　　墨晶二元荼晶一元翡翠玉錫三元一只戒指一元如假包退金利源碼頭昌順隆 
　　電報學堂補招學生 
　　如有英文通曉質性馴良年在二十以内之人速來陳家木橋電報總局學堂面試録用有志者切勿遲悮 
　　必發吕宋大票 
　　十二月票雙張十二元單張四開照算分條七角賜順者請至四馬路口老巡捕房南首便是 
　　異味醉蟹 
　　朱家角恆隆興記加料佳製美味醉蟹貨高其價且廉每壇二角半仕商欲購者請至石路中二馬路口長源衣莊寄售乙 
　　石印萬國輿圖精本出售 
　　泰西測量法超越前古創製地球實闢百家之謬自時厥後精益求精凡天文之度數地理之廣袤五大洲之形勢天下山河之險要推究精確考核詳明撰成萬國輿圖方横尺許凡三十幅圓擬渾天瞭如指掌誠與地之大觀也此圖係重價購得同人見兩之慫恿付印以公同好因重加校勘譯成中國文字並附説略照以匣中　印以海外之石印刻己告成每部價洋二元二角賞鑒家先覩爲快請到本局購取可也此佈同文書局謹啓 
　　英十二月票 
　　官運吕宋大票雙張單張四開分條照市收兌紅票克己紳商賜原班回件上洋棋盤街北首此佈 
　　萬寳源拆票行 
　　英九月票三彩本行售出早己登報聲明今英十二月票零義均從拿便并各欵頂陳吕宋烟批發比乘公運連虔信售望由　福騐明四件勿食受愚此佈 
　　恒濟局 
　　本局合製鎗上烟戒藥心出奇方功效如神凡服藥烟三日其癮可除大半如食烟錢餘者服藥五錢可以除鎗烟瘾深大者十天定可戒絶欲戒者即移玉來局包戒爲盻外埠未便來局可函至上　　洋打狗橋北大銜姜衍澤堂對門本局原班寄　計元號拌烟藥每兩價洋二元新製二號藥每兩價洋一元用法細詳倣單倘蒙賜顧須認明坐落倣單藥瓶庶不致悮　鍾洪南啓 
　　發售杜煎諸膠 
　　啓者本行照舊發兌北市董天頤本堂杜煎虎鹿　臚等陳謬誠恐連地未能周知今將價目開列於右以便賜顧者明鑒諸膠價目闈虎骨膠八角鹿角膠一角八分黑驢皮膠一角龜板膠一角六分闕鹿腎膠五角　甲膠一角六分黃明膠七分霞天膠一角五分龜鹿二仙膠一角八分秘煎甲魚膠一角六分專治男婦脚腫以上均歸每兩實洋價目無折無扣上海　瓜街董合利藥行啓 
　　杭州大井巷德記 
　　開設有年向蒙信任近有無恥之徒魚目混珠外埠信購原班寄奉信面劉海爲記否則係假冐並外售各藥水 
　　英十二月票己到 
　　本行專售吕宋大雙張十二元單張四開照算條頭七角本行開設有年誠實無欺並無外埠銷售承蒙售購原班回件上洋同芳居間壁吕商恊記行 
　　十月廿四日上海各茶市行情列左 
　　公信行 
　　天聲　工通三百廿二箱下天源行金蘭　工元一百六十七箱廿三兩新義又又一百廿一箱廿二兩五零碎又又四百八十箱下天芳行聲記　屯三百九十八箱廿兩零五德丰又州三百八十五箱十八兩一頂芽又元二百五十四箱廿三兩怡茂又又三百八十八箱廿二兩五 
 
 

Page 11

 
 
[光緒十二年十月十八日京報全錄]  
　　宮門抄○諭旨二道錄前○發抄旨四道○江撫德奏本年冬漕仍難起運本色情形摺○疆撫劉奏循例春聞摺○又奏應徴舊賦完欠數目摺○大臣錫奏留員　理叅賛大臣片○又奏總兵舊傷請免騎射片○疆撫劉奏呈回部貢金摺○將軍慶奏請調補知縣摺○粤督張奏叅革知縣勒追摺子○十月十八日内務府國子監廂黃旗値日無引見○嵩申請假十日○掌儀司奏二十五日祭奉先殿誤貝子行禮○召見軍機○發抄曾國荃奏洋火藥局添講碾盤幾器增建廠屋用過經費奏銷奉旨　衙門知道欽此○又金陵製造洋火藥局第二案報銷奉旨該衙門知道欽此○又上年厘捐局收解數目奉旨户部知道單併發欽此○又江西撫標左營守備能鍾秀補九江城守營守備奉旨兵部議奏欽此○○頭品頂戴江西巡撫臣行馨跪奏爲江西省本年冬漕證察情形有難起運本色擬請循舊折徴以紓民力恭摺仰祈聖鑒事竊臣接准户部咨奏催江西等省折漕省分應完光緒十二年分新漕設法起運本色並催漕折銀兩一摺光緒十二年八月初十日具奏奉旨依議欽此抄錄原奏移咨到臣當經咨行欽遵辦理去後兹據署藩司瑞璋署督粮道張瑄會詳稱漕糧爲天庾正供攸關京倉開放俸甲要需改徴折色係屬權宜之計若能規復本色何敢畏難因循無如江西漕米自咸豐三年奉文改折徴收已閱三十餘年原定折價較之河南等省最輕民間習以爲常欲議本色起運以水路佳途計之又較各省爲最遠必先酌加津貼運費名雖規復舊章實則事同剙始兼之倉厫被燬糧艘無存建造苦于乏費雇募難于招集種種窒碍情形均經各前司道詳請奏明久邀聖明洞鑒今准部奏通盤籌畫辦運本色伏查江西自遭兵燹後歴年水災頻仍民氣尚未復元物力尢形艱窘加以本年六月伏暑亢陽兼旬少雨上游之吉安各郡高阜田禾頗形黃萎入秋以後陰雨連綿廣信饒州等府所屬復因山水陡漲以致沿湖一帶田廬間被淹漫尚且需辦賑撫牽算　省收成祗稱中稔訪詢各縣粮價仍未見平再三熟籌證察情形驟難起運本色擬請仍舊折征以恤民力至各省應運新漕折征銀兩已嚴飭各屬設法催科認眞整頓曉示花户全行運完並飭將歴届舊漕一律嚴催解完足額一俟征有成數卽行委員解部以供支放俸甲米折之用不致稍有貽悞等情會詳請奏前來臣覆加查核係屬實在情形合無仰懇天恩俯准將本屆冬漕循舊折征以恤民力臣當督飭該司道等嚴催各屬掃數征收並將歴屆積欠舊漕一律催徴完解以供部庫放支勿任稍有蒂欠理合恭摺具陳伏乞皇太后皇上聖鑒訓示謹奏軍機大臣奉旨户部知道欽此○○山西巡撫臣剛毅跪奏爲晉省光緒十二年夏委分委署州縣各缺循例奏聞　祈聖鑒事竊查咸豐十一年十一月二十三日奉上諭嗣後各省州縣無論奏調委署代理每届三月彚奏一次由吏部嚴行查核如有違例更調等弊卽將督撫藩司分别奏叅欽此每屆三月開單彚案奏報在案兹據布政使會同按察使將光緒十二年夏季　委署各缺詳請具奏前來臣覆查無異理合將委署各缺開繕銜名淸單恭呈御覽伏乞皇太后皇上聖鑒謹奏軍機大臣奉旨吏部知道單併發欽此○○山西巡撫臣剛毅跪奏爲光緒十一年分應征舊賦完欠數目　列上三年比較循例奏祈聖鑒事恭照道光二年十月初七日奉上諭户部核議御史劉尹衡奏州縣錢糧責成該管上司實力　解一摺等因欽此嗣後歴經户部奏咨定章比較上三年分數各按十分計算註明或溢或少於奏銷截數後開單奏報已完數下註明造入春撥若干秋撥若干耗羡雜欵毋庸開列新賦歸上下忙案内考核舊賦將積欠帶征已完未完者比較三年之數按年專案奏報各等因兹據布政使張煦將山西省征收光緒十一年分新賦錢糧遵章統歸上下忙考核外所有光緒十一年分應征舊賦己未完數目比較光緒八九十等年征收舊賦分數各截至各年奏銷止造册詳請具奏前來臣覆核無異除淸册咨部外理今開單具陳伏乞皇太后皇上聖鑒謹奏軍機大臣奉旨户部知道單併發欽此○○錫綸片再花翎二品頂戴副都統銜健銳營前鋒統領喀勒充伊前在署伊犁額魯特領隊大臣任内一載有餘收撫蒙衆整飭旗務一應事宜辦理最爲得力輿情感悅至今猶津津稱道本年三月奉旨副都統銜春滿著作爲額魯特領隊大臣欽此欽遵由兵部恭錄咨會前來當經奴才知會春滿赴任喀勒充伊交卸均己奏報在案現在額魯特領隊大臣春滿經撫臣劉錦棠與奴才遵旨奏派署理塔兩巴哈台叅贊大臣已于本月初八日馳赴新任所遺員缺當此興復地方之際安輯拊循在在悉關緊要加以伊犂接連俄境中外交涉事務尤屬殷煩非熟悉邊情爲守兼優之員難期勝任兹查前署額魯特領隊大臣喀勒充伊居官廉潔辦或勤能以之接署斯缺　於旗務邊防均有裨益除檄飭接署外理合附片具奏伏乞聖鑒謹奏軍機大臣奉旨著照所請兵部知道欽此○○錫綸片再奴才准統領綏定馬步等旗頭品頂戴記名提督伊犂鎭總兵伊傅德恩巴圖魯鄧增咨稱竊總兵前帶恪靖膛後礮隊攻勦肅州賊巢駐紥南門外忽城内大股回匪撲犯蜀軍勞壘甚屬危急總兵帶隊援應並用大礮連番轟繫斃賊無算賊乃以排鎗環注子飛如雨致傷左手無名指骨斷皮連嗣雖醫治痊愈而伸不能屈時發作痛挽弓射箭難期得力查軍營人員受傷碍於騎射者應由帶兵大員奏請於引見時免其騎射等因咨呈請奏前來伏查該總兵鄧增自咸豐十年由廣東源籍投効行間轉戰浙閩陜甘新疆肅淸六七省大小百餘仗無役不從無戰不克且於臨陣時善用後膛開花大礮致遠命中百不失一前經將軍金順遵旨保　嗣又蒙恩補授今職奴才與之共事多年稔知其血性過人志趣遠大廉明愛士操守端嚴今抵任伊犁每與接見述及聖恩高厚感激涕零而器識沉毅性成民骾殆歴久尚深篤實爲將領中最爲出色之員惟該總兵戰賊受傷查騐屬實可否仰懇天恩俯准免予騎射之處出自逾格鴻施謹會同陜甘總督臣譚鍾麟新疆巡撫臣劉錦棠附片具陳伏乞聖鑒訓示謹奏軍機大臣奉旨著照所請兵部知道欽此○○欽差大臣督辦新疆事宜尚書銜降一級留任甘肅新疆巡撫二等男臣劉錦棠跪奏爲呈進回部貢金恭摺具陳仰祈聖鑒事　照新疆色勒庫爾之南回部坎巨提向來按年進貢沙金諸頭目俄則項前於光緒四年遵例呈進經前大學士陜甘總督臣左宗棠奉准援案賞給大縀二疋由左宗棠就近發給祇領歴經欽遵辦理在案兹據喀什噶爾道黃光達申稱據該頭目朱爾札阿呈到光緒十二年分進貢沙金一兩五錢遵將例賞大縀二疋發交朱爾札阿祗領申請具奏前來臣覆查無異除將所進沙金一兩五錢咨送内務府呈進外謹恭摺具奏伏乞皇太后皇上聖鑒謹奏軍機大臣奉旨該衙門知道欽此○○奴才慶裕裕長跪奏爲遴員調補要缺知縣以資治理恭摺仰祈聖鑒華竊查錦縣知縣張錫鑾升補鳳凰廰直隸同知所遺錦縣員缺係衝煩疲難兼四要缺例應由外揀員升調該縣爲附府首邑地臨濵海五方雜處政務殷煩非練達有爲之員不足以資治理奴才等於通省現任人員内逐如遴選非到任未久卽人地不宜更無卓異應升及歴俸已滿合例可調之員惟查有廣寗縣知縣盛昌華年三十五歲湖南常德府武陵縣人由附生中式壬午科舉人光緒九年癸未科會試中式進　卽用知縣簽分奉天九年九月到省十年十一月補授廣寗縣知縣該員老成練達爲守俱優以之調補錦縣知縣洵屬人地相宜堪以勝任惟查該員係進士出身卽用知縣例得補用煩缺雖在廣甯縣任内歴俸未滿三年於調補之例稍有未符仍飭令照章赴部捐免此外並無叅罰案件與例均屬相符合無仰懇天恩俯准以廣寗縣知縣盛昌華調補錦縣知縣以資治理如蒙俞允該員係實缺知縣調補要缺知縣銜缺相當無庸送部引見所有廣寗縣一缺係屬　疲簡缺奉省現有應補人員應請扣留外補所有調補要缺知縣緣由理合恭摺具奏伏乞皇太后皇上聖鑒勅部核議施行謹奏軍機大臣奉旨吏部議奏欽此○○兩廣總督兼署廣東巡撫臣張之洞跪奏爲前任知縣欠解交代銀米延不完解請旨革職勒限嚴追以重庫欵仰祈聖鑒事竊據廣東布政使高崇基會同署督糧道蕭韶議稱查有前任增城縣病故知縣楊士樸前署海康縣已革知縣李健鵬交代初叅限滿均未據造册移交後任結報先經咨部查叅在案現據該故員等於二叅限内造册結報到司因欵目不符發回改造並查得該故員楊士樸有徴存正雜欵銀七千二百餘兩盤缺榖二十餘石徴存米七百九十餘石又革員李健鵬有徴存正雜欵銀三千六百餘兩米七百餘石迭經勒限嚴催未據完解詳請叅追前來相應請旨將已故增城縣知縣楊士樸暫行革職勒限該家屬與李健鵬一併於三个月内各將欠解銀米榖石掃數完解倘逾限不完或完不足數卽查明是侵是挪分别查抄監追所有叅追前任　縣欠解交代銀米緣由謹繕摺具奏再兩廣總督係臣本任毋庸會銜合併陳明伏乞皇太后皇上聖鑒謹奏軍機大臣奉旨着照所議該部知道欽此 
 
 

Page 12

 
 
[光緒十二年十月十九日京報全錄]  
　　宮門抄○豫撫邊奏查明盜案整頓情形摺○大臣托等奏爲奏聞摺○晉撫剛奏遵議加抽藥厘並辦煤鐵情形摺○將軍慶奏查明請飭更正片○大臣謙奏爲採辦兵米緣由摺子○十月十九日理藩院鑾儀衛光祿寺正黃旗値日無引見○山海關副都統謙德到京請安○召見軍機謙德○○頭品頂戴河南巡撫臣邊寳泉跪奏爲查明豫省盜案及現在整頓緝捕情形恭摺仰祈聖鑒事竊臣承准軍機大臣字寄光緒十一年十二月十九日奉上諭有人奏豫省州縣諱盜成風各處搶劫之案層見迭出率皆消　彌縫請飭認眞整頓等因欽此當飭藩臬兩司嚴行查辦並委候補知府閻慶華前往確查一面將裕州知州朱栢壽署正陽縣知縣項則國撤省聽候查辦兹據該司等先後查明會詳請奏前來臣逐加覆核各原奏内稱豫省州縣諱盜成風捕務廢弛不可勝言滑縣衛輝夏邑俱有搶刼衙署之事湯陰則有搶劫錢精之案率皆含糊完結鞏縣境内復有刼夥搶過境錢糧該縣等甘心賠解以消滅其跡各節查衛輝府署於光緒十年正月二十一日夜被賊臨時行强轟傷火夫平復淇縣於光緒十年九月初六日夜練軍拿獲盜犯郭六　東妮韋二斐徐四李二小馬芳潰等六名解省訊明照章就地正法十一年五月十七十九等日偃師縣家丁王升在鞏縣東站集買田銀兩並過客王壯懐等車上銀兩均在鞏縣境内被搶先後獲犯孫老暈李毛立賀偏楊竹李圈等　名起獲原賊解由河陜汝道訊明夥同高沅結等搶刼不諱嗣獲高沅結供與孫老暈等相符先後批飭就地正法李毛立一犯係懸賞購線越境至安徽省緝獲尚無含糊完結及賠解消彌情事夏邑縣於光緒十一年四月初三日夜匪徒朱振山程黑等糾衆混入城内圖刼另案押犯叚六等甫至縣署經營汎典史督率兵役合力捕拿該匪等逃逸並未失事該縣陸綱先期公出聞信折回卽時拿獲程黑王國棟任泳和三名訊供禀報有案十年正月間因衛輝府署失事風　滑縣衙署亦有被竊情事由司委員審查實　其事係傳聞之訛豫省爲數省通衢伏莽未靖時虞勾結加以東省連年水災飢民四出上年直東及本省遣撤勇丁籍隸豫皖者較多若輩充勇有年不諳耕作謀生計拙往往流而爲匪因此各屬多有竊刦之案臣到任後節經通飭各屬力行保甲嚴拿窩藏遇有搶刼案件不分畛域跟蹤速緝務期有案必破有犯必懲情重者卽子正法情輕者照案解勘不准彌縫諱飾數月以來迭據破獲巨案甚多均經隨時懲辦盜風雖未盡熄捕務漸有起色臣惟有懍遵　旨隨時認眞整頓如查有諱匿不報應予從嚴查辦以期仰副聖主綏靖地方之至意除原叅朱栢壽等各欵查　另片據實覆奏外所有遵查地方盜案及現在整頓緝捕情形理合恭摺覆陳伏乞皇太后皇上聖鑒訓示謹奏軍機大臣奉旨知道了欽此○○奴才托倫布永德跪奏爲循案委員查騐過各牧羣馬驼牛羊數目相符恭摺奏聞仰祈聖鑒事竊查道光十一年案准兵部議覆前任都統武忠額條奏體察牧羣情形量爲變通一摺内稱嗣後每年不必往查多滋縻費祗令該都統於三年六年均齊外其空閒年分每隔一年密派委員分往週查仍將委員查至羣牧牲畜緣由據實具奏等因歴經辦理在案今屆應行委員週查之年奴才等揀泒主事保聨主簿文泳委署主事文鑑各就本羣分赴週查去後兹據該委員等結稱查得商郡達布遜諾爾達里岡靉二處騍騸馬二百二十二羣共有大小騍騸馬六萬一千二百四十九匹牧靑馬二千一百三十六四騍騸駝五十七羣共有大小騍騸駝六千八百十三隻太業寺左右兩翼騍騸馬一十四羣並孳生馬五羣共有大小騍騸馬三萬八千六百四十匹靑馬三百二十四匹捐輸馬一百二十一匹三旗牛四十羣現有大小牛一萬二千二百九十九頭三旗達里崗靉羊二百二十羣内達格迪羊巴特克善羊共有大小羊二十四萬三千六百十隻以上三羣四項牲畜均與原設册數目相符並無虧短就彼面飭該總管等現値秋令務須加意牧放俾期一律肥壯並取具各該總管等印主事加結呈送前來奴才等覆核無異除將該主簿等查報四項牲畜數目分晣造册照案咨送内務府上駟院太僕寺查核外所有奴才等委員查騐三件四項牲畜數目相符緣由理合循案恭摺奏聞伏乞皇太后皇上聖鑒爲此謹奏軍機大臣奉旨該衙門知道欽此○○山西巡撫臣剛毅跪奏爲遵議晉省酌加土藥釐金並辦理煤鐵各情形恭摺仰祈聖鑒事竊臣准户部咨光緒十二年六月十三日議奏晉省前陳利弊大端一摺今將土藥厘金或於行銷處所從重加征或仿甘省章程藥厘之外加抽膏厘並將辦理煤鐵如何查禁規費需索把持諸弊併力經理等因奏奉諭旨依議欽此欽遵咨行到臣遵查晉省距海較遠洋藥一項向無大宗土藥之自外來者陜甘爲最豫省次之迭經前撫臣奏定章程入口時每百斤抽銀二十二兩又於落地時每百兩抽銀七錢二分合併計之每藥料百斤共抽銀三十三兩五錢二分然較甘省每百斤抽銀五十兩之數已屬輕减而本地所產藥料僅納落地厘金每百兩抽銀七錢二分尤不免畸輕畸重之獘臣與籌餉局司道酌議其自外省來晉者無論洋藥土藥入口每百觔抽銀三十兩再於落地時每百兩抽銀九錢三分八厘如係本地所產販運本省售賣者於起載處所每百斤抽銀三十兩再於落地行銷處所抽銀九錢三分八厘合併計之每藥料百斤共抽銀四十五兩較之甘省則不　懸殊如由本地販運出省比照外省入口章程出口厘卡每百觔抽銀三十兩以昭平允其熬膏之户從前概不收厘然正厘旣加難保奸商不避重就輕陽託熬膏之名陰遂漏厘之計擬請不論廣膏土膏凡外省入口本省起載時均按每百兩抽銀三兩七錢五分落地行銷處所每百兩抽銀二兩二錢出口膏厘亦照入口抽收如此辦理庶正厘旣免漏巵而種烟利微仍與禁種之意不相背謬惟厘金加重繞漏自必更多應由臣隨時嚴飭印委各員認眞稽察如有疏漏欺獘分别賠繳撤叅不少寛假至於煤鐵一項從前陋規在所不免臣到任後飭屬查禁勒令一律裁革刊石永爲定章從此商賈相安開採可望起色惟鐵觔由陸路運銷成本過重商販裏足於光緒九年經升任撫臣張之洞咨商各省招募殷實妥商無論員弁工匠但能鎔練精好可以製造軍器者一併咨送來晉開採庶行銷日廣而利源日關矣所有遵議加抽藥厘及淸查煤鐵積弊以廣招徠緣由理合繕摺具陳伏乞皇太后皇上聖鑒謹奏軍機大臣奉旨户部知道欽此○○慶裕等片再查前因奉省舊案已故離省人員虧項無着彚案叅追經奴才等奏請將各該員旗籍家產分别查抄備抵一案查内有前任義州知州雅爾杭阿一員係滿洲鑲黃旗錫麟泰佐領下人請旨飭下廂黃旂滿洲都統一體查抄在案兹准户部轉據廂黃旂滿洲都統咨稱該旗查無錫麟泰佐領之名亦無前任義州知州雅爾杭阿其名之人奏明由部咨令查覆　來奴才等檢查檔案自光緒五年以後一切詳文咨稿均以該員爲鑲黃旗滿洲旗籍當卽飭令交代局員將從前因何舛誤之處詳細查覆旋據驛巡道轉由交代局詳稱查明前任義州知州雅爾杭阿原係鑲紅旗滿洲錫麟泰佐領下人委因前辦局員查核虧項擬稿時誤寫廂黃旗滿洲以致舛錯相沿至今未經更正由道轉請核辦前來奴才等復調查該員到省履歴淸册實係廂紅旗滿洲錫麟泰佐領下人委因前辦局員繕寫錯誤亟應奏明更正並請旨飭下廂紅旗滿洲都統查照原案查抄備抵以重庫欵所有光緒五年承辦局員擬稿錯誤實屬疎忽應由奴才等查取職名送部照例議處除咨明部旗更正外理合附片具陳伏乞聖鑒謹奏軍機大臣奉旨該衙門知道欽此○○奴才宗室謙禧跪奏爲採辦古北口兵米以供支放恭摺仰祈聖鑒事竊照古北口駐防八旂及提標城守各員每年應需夏秋二季兵米向在古北口同知經管存倉項下動支如所有倉米不敷該同知查明數目詳由熱河道派員赴省領　分飭承德府併所屬州縣採買交倉歴經辦理在案前因提標城守五營於同治八九兩年撥入練軍營官兵一千六百二十七名支食本營兵米應行扣除按照存營兵丁約計應領數目由該同知詳道酌中定議採買四千石經奴才於光緒十一年八月間奏准派員領回米價分發各屬　買交倉支放亦在案兹據該同知以提標城守五營撥入練軍營兵尚未撤回存營兵丁應需光緒十三年分米石援照十二年成案泒買四千石並聲明駐防各營官兵困苦異常若不先期採買誠恐臨期貽悞等情由熱河道德克吉額詳請具奏前來奴才覆查該道所詳係屬實情自應按照上屆成案先期採買承德府所屬除朝陽赤峯二縣相距古北口程途較遠灤平縣產　無多照舊免其派買其餘府州縣内派令承德府平泉縣豐甯縣各採買米一千一百五十石建昌縣採買米五百五十石以上共採買米四千石所需米價銀兩照竟在於司庫項下動撥由道委員赴　領回散放採貿運脚賃袋等銀仍由道庫估入不敷經費項下撥給造册送部核銷所有派買十三年分古北口兵米緣由理合恭摺具奏伏乞皇太后皇上聖鑒謹奏軍機大臣奉旨該部知道欽此 
 
