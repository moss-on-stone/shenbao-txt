# 1888 - 308 - 4905592

 

Page 1

 
 
[順天江南浙江江西闌墨出售] [  申報館主人啓]  
　　每當大比之年闌墨一出海内皆以先覩爲快闰以風氣所在有志者皆須簡練揣摩也特是原本旣不易　而坊間　刻又貲魯魚亥來訛誤良多本舘特用新鑄鉛字印成逐加圈點印釘工雅警校精詳冠以監臨以下諸員姓名爵里及題名全錄較之麻沙本實有天壤之殊　每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[新印廣東闈墨出售] [  申報館主人啓]  
　　鐵嶺珠江名材輩出類皆經經緯史根柢船深故每屆科塲闈墨實爲諸省冠本舘覔得初印本思欲公諸同好因急付手民以新鑄鉛字鲺成　其校精其刷印務使盡善盡美工雅絶倫卷首更弁以題名全錄刻己告藏每本售洋七分諸君子盍於芸窗雪案閒各置一編以揣摩風氣乎　處本埠在申報舘及申昌書畫室外埠則槪各申昌此佈 
[新印福建闈墨出售] [  申報館主人啓]  
　　今年福建鄉試朝廷特簡黄大銀臺體芳吕太史佩芬爲正副主考文名素著所眞才實學故今科闈墨格外可觀本館特取衡鑒堂原本以新字鉛板印成校對精詳裝訂完備計書一本收回工本洋七分於今日出售本埠申報舘南北申昌書畫室外埠則各申昌發售諸君子該必以先睹爲快也此佈 
[催取圖書售成告白] [  圖書售成局主人啓]  
　　本局開印古今圖書售成其頭二批業巳出書頭批四百零八本二批六百本凡有巳繳三次銀兩者請速至申報舘取書取書時并祈當面校點奉勿自悮其尙有未繳二次銀兩者數十戶請卽付繳勿遲其三批之書亦將次可以裝訂齊全特此佈啓 
[書疉獲巨盜後]  
　　蒺藜在田良苗無所措其根佞邪在朝忠直無所容其身是故良農之耨去害苗者而賢者之治去害民者斯道也自上古以迄於後世自朝廷以逮乎鄉里莫不由則治不由則亂世之言治者曰安良曰除暴其說尙矣而二者並舉不詳其先後之序次　之施豈以二者固並行而不悖與余獨以爲安良莫先於除暴除暴卽所以安良有不容歧而視者今以農夫不去其莠而日加以膏澤勤非不至力非不竭而苗終依然不加長安良而不无除暴具理何以異於是夫設綱而引其綱則萬目皆張振裘而挈其領則萬毛自整事固有急所先務者耳前月三十日接北通州來信内有疉獲巨盜一節展閱之餘未嘗不深嘆當道緝捕不遺餘力爲得圖治之要而又重爲北通州之百姓慶也按吳得懋何大老虎等均係奉旨嚴拿要犯吳曾於武清縣索頭鎭率四十人刼去牛驢各一頭地非僻靜時非深晚而敢糾衆横行其藐視法紀而無忌憚顯然可見何手下有五百人其黨羽之衆亦可懸栭而知二人相助爲虐狼狽爲奸搶刼戕命不一而足　而附以翼宜其毒螫所發者廣而行旅之被害者多矣吾嘗念商人别父母舍妻子遠昆弟離鄉井博竹一之利以仰事父母俯畜妻子風弟中以光寵其宗族交遊舉養生送死之所由費衣服飲食之所自出悉根於此然萬里經商往來於蠻烟瘴霧虎豹出沒之地衝突於長江大河洪濤巨浸之中水土燥濕之異宜風霜雨雪之侵犯疾病之顚連纒擾往往而是越山川歴險阻生死不可知存亡不可卜其情亦良苦矣盜乃刦其財而戕其生是誠何心哉卽不戕其生而窮途無以爲資往往有自盡者問斷音絶望眼欲穿驚傳噩耗將疑老母寡婦望祭宵哭慈父孝子遠鄉收骨甚有因大養而家人流離失所者亦有悲痛過情而因以不聊其生者傷天地之和犯衆情之怒吾固知吳何二盜之必不免也吾乂念午溲馬勃入醫師之籠而不遺樗櫟壤木經匠人之手而成用天下物無廢物材無棄材是故先王定民數辨差等分四途曰士曰農曰工曰商其上則爲土以任天下之事業其次則爲農以足天下之衣食其次則爲工以瞻天下之器用其次則爲商以通天下之有無人生墮地以來各就其性之所近擇一術以自處精其業皆足以揚名顯親得自表見於當世不然亦不失爲温良謹厚之徒出作入息明動晦休優游以樂天年終其身無刑罰之加囹圄之苦爲世良民豈爲不美而必外此四者以自蹈於不測之地身冒不韙至不得保首領以沒雖死而無悔何其愚也夫荒業者爲惰民失業者爲游民梗化者爲頑民皆盛世之所必絶而聖王之所必誅者也况其元惡大憝罪不容死者乎吾固知何吳二盜之必不免也雖然此特爲盜言之耳使居官者旣不能弭盜於未作之先又不能除盜於己發之後則曠職孰甚焉昔嘗見胡文忠所致嚴伯雅太守書亦論及此其時文忠官黎平府督辦讞局太守由雲南寳寗令初調荔波令猶記其略曰積疲至玩之區名手爲之事半功倍各憲之期望於閣下者至深且厚努力自爲盼盼至於緝辦之法則不拘一格閣下知古知今明於史事達於民情凡古人所己行之法皆可因時因地次第施行惟在以誠意將之則金石可貫鬼神可通此論似迂行之有效狂瞽之愚敬乞採納至於守令之職惟以安民爲先安民莫要於緝捕親民莫先於聽斷凡尋常詞訟雖至纎至悉之事必須審處熟思妥速了結案須親審速審弟在黔三年所審有千四五百件無不一堂了結卾文端不　乎官長之所謂小事卽百姓之所謂大事吾輩筮仕之初其命意豈在安逸如其懷安耶則泉石烟霞之地儘可優游又何須冠帶自縳束以官爲樂哉須知官勤一刻之力民受三時之福官盡一分之心民受無窮之利以　捕安民心以聽斷得民心則地方一切公事均可次第施行矣太上以德其次莫如猛子産冶鄭諸葛治蜀所謂知時務之俊傑矣望閣下勉之文忠之言若是深情厚貌語重心長諄諄然以吏治相告語昔人謂贈人以財不如以言其斯之謂與雖自來名公鉅卿鴻彦碩學其所持議論復何以加兹文忠爲一代偉人勲業文章爛然於天下垂日月而不朽歴千古而爲昭固不足以此爲異顧其說則有心世道者所宜知也當今之世非法令不修之爲患居官者視官若傳舍莫肯竭忠任事而權移胥史方汲汲焉以蒙蔽欺其上是之爲大患管子曰堂上遠於百里有事十日而君不知堂下遠於千里有事百日不知門庭遠於萬里有事期年不聞今以州郡之微蒙蔽己如是之甚又何論乎朝廷哉是故吾所謂决壅蔽者卽文忠親民莫先於聽斷之說也文忠所謂安民莫要於緝捕者卽吾除暴所以安良之說也在位者苟以文忠之言相朂取不率教而爲民害者草薙而禽殲之莠民去而良民自安以庶幾臻於泰平治古者君子居位則匪人匿跡賢人在上則道不拾遺今戎伏於莽而羣不逞之徒充斥於通都大邑間是果誰之咎哉出水火而袵席之有司者之事也而能無望乎爰明白以陳其說俾世有斯民之責者得以覽觀焉於是乎書 
 
 

Page 2

 
 
[上諭恭錄]  
　　十月初一日奉上諭慶裕等奏神靈顯應請頒給封號匾額一摺奉天省城都城隍廟關帝廟龍王神廟並廣寗北鎭醫巫閭山神廟夙著靈應本年入夏以來兩月不雨七月後大雨連綿河水暴漲經該將軍等率屬䖍禱均邀庇佑農田得獲有秋實深實感着南書房翰林恭書匾額一方交慶裕等祗領虔詣關帝神廟懸挂以答神庥其所請加都城隍神龍王神北鎭醫巫閭山神封號之處着禮部議奏欽此 
[都門雜錄]  
　　中海添修鐵路一事前己據聞錄報近日欽奉懿旨著自南海迤旁新蓋之兩卷殿起直北抵御河橋西福華門内堦下添築鐵路一道俟由外洋購到火車卽行安置己經海部會同奉宸苑飭商鳩售工匠七百人於九月廿九日開工與築並由官各腰牌一面以便稽察○欽派烏達峯大司馬等在天安門外朝房揀選官缺有應行入揀熱河揀發州縣排内之單月五缺後補用知州邊祖　海防二十八次新班補用先知縣楊調元海防二十九次新班補用先知縣胡煒應補知縣時永新周遂良等唱名未應旋由文選司呈堂循例示傳該員等將因何唱名不到之故取具同鄉京官印結限於十月初六日以前赴部呈明以憑分别查覈譸辦○此次覆試順天新中舉人經監試王大臣彚束試卷送至書房次晨欽派張大協揆徐大冡宰烏大司馬麟大司宼潘大司空徐少宗伯孫少司農廖少司馬於書房分校擬定次黏簽於二十八日進呈御覽欽定後當交禮部塡榜示知而報喜人己紛赴新貴諸家黏岾等第名次黄報矣○鑾儀衞咨取送放整儀尉各項人員迭登前報兹聞該衞章京禀諸伯邸各堂憲各項人員保送己齊請訂期奏派揀選經伯邸定於十月初二日奏請欽派至東安門内南池于正白旗侍衞教塲會同本爵等揀選整儀尉缺嗣由鑾儀衞咨傳旗營各處送挑人員於是日卯刻携帶弓馬前往教塲預備揀選○前任山東章邱縣知縣喬有年刻赴吏部呈請分發當經文選司檢查該員係正黄旗漢軍進士由進士歸班銓選選授廣西靈川縣知縣親老告攺選山東蒙陰縣知縣光緒九年大計保薦卓異調補章邱縣知縣嗣丁母憂開缺今該員親老業經事畢係應引見錄用之員其大計卓異未經引見所請分發仍回山東補用之處核與例章未符應不准行○年例仰山窪合操應由前鋒護軍統領中奏派四人分爲左右兩翼帶領各營馬上官兵演交衝轉旗連環等陣兹由景運門進呈緑頭銜牌奏請簡派奉硃筆圈出正白旂護軍統領德隆廂白旂護軍統領芬車著正藍旗護車統領恩普廂藍旗護軍統領謙光欽此○朝鮮國奉行中朝曆日三百年來遵这勿替每年秋簡例由該國王遣其陪臣進京請領時憲書聞此次朝鮮使臣等巳於九月二十七日午後抵都寓正陽門内東城根會同四譯館内當將所齎表章咨文投遞禮部以備十月初一日赴午門前隨班敬候頒曆將持憲書領回本國○内恩豐倉於九月三十日午前開倉支放内廷各頂各他坦太監蘇拉人等口分老米八百餘石然領出米石内監等向不自食大率售賣易錢而糧行碓房人等大率戴紅櫻帽溷跡於該倉門外曁東華門東大栅欄内外爭相購取皆以銅管一個揷入口袋以騐成色附近孩提乞丐如蟻附羶爭取遺粒其價則每石老米可易銀一兩二錢上下云○衍聖公孔嗣公令貽奉旨在京完婚迭登前報兹聞孔嗣公擬俟新娶之公夫人彌月歸寍禮畢於孟冬下澣奉母携妻諏吉出都俾謁闕里奉行新婦廟見之禮○九月二十八日皇太后選騐秀女畢後由敬事房太監口傳奉旨桂詳之女佛佑之女鳳秀之女長叙之女二名德馨之女二名志顔之女仍著記名留宫住宿欽此旋經戶部轉諭各本家欽遵按册立皇后貴嬪近己明降諭旨矣 
[獲盜續聞]  
　　盜魁何大老虎被獲情形曾經死報兹續有所聞合再錄之當時李傳相扎委通永道飭駐三河之蕭都戎帶同練軍迅速將何拿獲究辦都戎隨卽帶隊至北塢兠拿何一聞角聲糾集羽黨四十餘人各騎快馬馳入附近秫叢中以避之都戎不知將本塢人捆縳十八名送交三河縣審訊旋被錶商保出十二人其餘六人三人係何夥黨餘俱清白良民因無保人覊押縣署傳相以都所獲者非眞犯不禁大怒立時傳見大加申斥限五日内將何拿獲逾限不獲從嚴叅辦都戎唯唯而退赶卽購線挑選練軍赴京將何拿住解送道轅道憲尙未提訊何因受傷過重卽於是夜二更時在北關栅欄店身死許觀察委員帶同尸親騐明的係正身飭保備棺先行成殮俟定案後再行戮尸何妻及其岳父並窩主送交三河縣歸案訊辦聞何身長七尺二寸各材廠均無如此長棺身體粗胖尤爲罕見據其妻供云何身負命案廿一起搶刼巨案無數惡貫滿盈宜有今日也從此大憝旣除地方當可安靜矣 
[潯陽寒汛]  
　　江西景朱兩主試文闈事竣於初一日由豫章起程乘坐大紅船兩艘用紫電官輪拖帶初二日一更時抵九江潯城鎭道府縣遊守等員均詣大碼頭舟次恭迎砲臺及選鋒新勁兵弁均列隊升砲以申敬意聞副主考請假附輪回籍省墓正主考馳驛進京覆命均於次日分途起卽○小池口厘局委員曾叅軍仰顔瓜期己屆經湖口總局鮑太守遴委錢貳尹慶輝接辦曾叅軍於初一日交卸回省銷差○四鄉秋稼己穫農力稍紓各鄉士庶相與醵貲演劇所以示報賽而資游觀誠昇平景象也日前江北嚴家閘地方搭臺演戯至第二日臺下觀者調伶工偷懶令其加意演唱伶上置若罔聞觀者大怒卽以穢物向臺上潑去伶工亦怒一躍下臺遂致兩相打架於是觀者咸抱不平以瓦石亂擲伶工亦持械相拒兩不相下幸董事等出爲彈壓始各罷手未釀大禍董事乃罰令演戯四折以息衆忿方得寢事 
[袁江雜錄]  
　　霜降節過水漸歸槽然較往歲尙有盈無絀○現當二麥播種之時三農正盼好雨九月二十七曉得雨迨三十日始行　霽地下跳珠檐問瀉玉四郊沾足可作喜雨之記矣○西壩三盛鹽棧左近某姓於上月二十日早失愼延燒草舍二十餘間曾备樓統領於上月二十三日仙逝所遺統領差尙未派委也○准補漕標海州營守備陳君治尙於初四日自省抵浦謁見漕帥卽行赴任○清河陳君人鵠素稱時藝好手十戰秋闡屢遭鐶羽今科始得領解雖兩鬢蕭然年華己老然亦可爲青衫吐氣矣 
[蘇臺雜錄]  
　　因果之說儒者不談然旣見聞確鑒奉國皆知亦不妨姑誌顚未以爲未俗之勸某甲者蘇州人也忽一日自宫其勢耦斷而絲連竟不知痛楚始延中國醫土治之各醫以未曾治過此物遜謝不敏復倩西醫看治西人素講醫理見此怪症亦極口稱難治不得己用銀絲收割下處揷入外面再加敷藥據聞尙可接上有知甲之隱事者謂於數年前姘一大姐而逼妻至於反繯自盡現在忽得此疾或謂卽其妻之靈實爲之噫亦奇矣哉○蘇省于本月初二日接到刑部本屆秋審决單立飭長洲縣王芸莊明府會同城守營員赴吳縣監提出情實擬斬之陳阿土一名押赴巿曹斬首聞決單共計二十餘犯現己委員赴各屬監斬矣○初三日撫憲考試紫陽書院因公未到特委首府點名扁試文題我亦欲正人心詩題賦得菊花香淡夜禪初得禪字○蘇俗每逢三節出會踵事增華異常熱閙每有無知婦女雇坐燈船輕薄少年亦各挾技遊河冶態淫聲實爲風俗人心之害中元令節卽奉藩憲出示禁歇若輩稍知歛跡今屆下元節各廟遵奉憲示仍未出會鬢影衣香爲之减色惟雙同門船則各載豔姬招摇過山塘一帶不知何以藐法至此 
[北通州近聞]  
　　寳坻縣解來著名盜犯四名加以全副刑具護從兵役戈矛鋒利氣角森嚴許觀察飭交州署監禁聽候提讯○原任順天府尹周小棠大京兆遺愛在民口碑載道現二十四屬紳商擬請在各州縣建立專祠以埀永久未識能邀恩准否○東路廳管司馬病故由張剌史兼署前曾列報兹聞尹憲札委張刺史署理東路同知所遺通州一缺委州署帮審委員王吉甫大令接署○香河縣流宋地方有馬大馬四兄弟二人家頗曁裕上月馬四因病身死按本鄉俗例人死須過一畫夜方准入殮是夜馬大邀請至戚二人坐夜守尸二人俱有酒癖此斟彼 
 
 

Page 3

 
 
酌瞢騰而睡及醒時尸巳莫知所之蓋當二人睡熟時尸忽起立行至附近張各庄向張姓索債適張外出張婦見是馬四神魂俱靈卽云馬四己死何以復活馬四連批婦頰婦大聲呼喊驚動鄰里馬大急遺人將馬四接回始能飲食繼能方語自云我非馬四本身且時作痴迷之語家人無法只得關鎖空屋不敢放出按此等事見於說部者不一而足今乃果有其事耶○東關麥子店斛頭某甲近因喪父扶柩營葬行至南門外槓夫踐踏麥田田主極力攔阻堅不放行甲怒脫去孝衣持棒將田主亂打田主空拳不能敵鼠竄而去後經人調處得免涉訟○某甲去冬娶某姓女爲妻伉儷甚篤至今年正月忽抱鼓盆之戚央媒聘定南關某氏女卽於月初完婚撤扇之夕魚水甚歡有妙手空空兒自隙而入竊去首飾陳設等物次早始覺徒呼負負而巳○今夏雨水愆期至六月中旬始得沾潤農夫播種田疇殆無隙地不意秋令亢旱中秋前後天氣驟寒晚田均未成熟故新粮上巿價雖較前爲减然尙未大落也○前日小南門演戯趙姓失去七歲女孩渺無蹤影天后宫孟姓又失去五歲男孩金姓失去六歲女孩偵騎四出仍無下落何拐風之熾耶○學憲牌示九月廿一日武生錄科通邑應試者共有四十人 
[旌遄返]  
　　新簡直隸按察使周玉山廉訪乘輪抵滬後卽在縣署中暫駐襜帷本埠道憲龔觀察曾設讌欵待兹悉廉訪己於前晚起程回籍道憲以下文武各官恭送如儀 
[縣署瑣紀]  
　　前報列寍波人包震控亁源祥洋貨店主顧舜照虧欠立大莊銀一案兹悉經王鴈臣司馬到縣署升堂訊究包稱所欠立大莊銀由小的作保叩求究追顧稱所欠立大莊銀其數不符且股東袁有明亦應措償求恩明察袁稱亁源祥初時雖有股分早己抽出此款並無干涉司馬謂衡情酌斷着顧繳銀一百八十兩袁不能置身事外應繳銀八十五兩均限期措繳銀數或有不符候傳立大莊主到案訊明核算○廣州人羅阿六在上林里新悅來客寓自縊身死由三圖地保報請上海縣裴邑尊臨騐飭殮發廣肇山莊安厝己登前報昨日邑尊飭令原差將新悅來棧主傳案訊明羅究竟因何自縊原差奉諭將該棧主傳案候訊 
[英界公堂瑣案]  
　　徐長生稱是無錫人摇船餬口同鄉人胡桂卿時來借擾稍不遂意動輒尋釁昨夜胡下水爬到我船我母聞聲驚喊詎被用小刀戳傷手指爲此報捕送案其母徐王氏供與同胡供無錫人現在會樂洋行做小工與該氏素有往來今該氏與掌生私識視我如陌路故與理論不敢行凶蔡太守以事屬曖昧不子深究飭將胡桂卿交其工頭具保以後不再往該氏處糾纒了事○潘姚氏稱關車寓有楊阿義來租車口角致被打傷左眼爲此報捕拘案楊阿義供該氏係開車寓者因失去小車一輛着其夥找尋無着該氏與夥爭閙適我前去租車聞知前情我說幾句公道話該氏遷怒於我碰臺拍凳自將眼碰傷蔡太守騐得該氏受傷屬實着投醫院醫傷楊阿義行凶豈可抵賴着暫押如該氏傷卽平復當押七日以示薄懲期滿開釋○王阿方稱在萬年祥壽器錶爲夥昨因掮木頭被東洋車夫王阿二碰撞爭執問被打傷左眼角由捕拘拿送案王阿二供伊掮木頭碰在我車上我未打伊蔡太守騐得王阿方受有微傷判王阿二管押三天以儆○沈才寳稱失竊水烟筒一枝報由捕房緝獲人賊送案請爲給領蔡太守隨判積竊金阿春發捕房管押兩月贓交沈才寳領去 
[法界公堂瑣案]  
　　上期有瑞祥洋員行司帳沈石亭投案禀稱由邱開生付下裝貨水脚洋票一紙計二百四十元係新義記支立大錢莊照付九月初六日期至期往收不付囑爲退還新義記及往新義記亦一味推諉稱票是　開生借出現在邱未將洋付下故亦未付立大但票由新義記所出求請提案追償王司馬准詞飭傳去後法包探昨將新義記主徐銀山傳到司帳人邱瑞根亦自行投案遞呈禀詞王司馬閱畢詰沈石亭瑞祥是何人所開答稱是上海人顧松齋所開洋票曾往對過據邱瑞根稱在新義記爲司帳是扛棒帳房票是邱開生向我借出故與徐銀山商量於八月二十六日借出十天期票向立大支付到期邱開生未付洋來我行亦結欠立大銀兩爲此不肯照付王司馬謂票上並無邱開生三字票由爾出自當照付如果邱開生欠爾銀洋亦可控告現在各清各欵着先將票子料理不能令彼落空今日爾等東夥均在此須說明由何人付洋邱瑞根請爲公斷司馬謂爾自出票還須問爾究竟邱開生在滬作何事邱瑞根稱伊開愼利泰恊和泰裝船號司馬又詰沈石亭瑞祥號還有輪船否沈稱輪船向洋商租下轉裝各貨司馬詰邱瑞根何日繳洋邱請寛限一個月司馬謂九月初六期迄今己逾一月矣爾欲再延須與原告商酌邱卽向沈商定願貼償利息沈應允司馬着兩造出外由邱瑞根另出票據交執將支立大票收回于禮拜二投案禀覆兩造遵斷而去○昨報列爲玉器作生意之某甲在新街被人打傷一節捕房昨將逞兇之張金茂解案據法包探江德林禀稱前晚張等在新街上有人椪一下張等四人卽逞兇將玉器作人打傷左目巡捕頭着我送受傷人到仁濟醫館據醫生說目己傷腫不能復明法包探王榮培禀稱昨據受傷人說在新街兩下碰撞然非有心逞凶人伸手在袋内一模不知用何物件將人打傷昨早右手皆是血今日不知如何洗去旋據甲母范高氏帶媳劉氏到案訴稱子名月卿小名阿槃習玉器業祗此一子今被打傷求請伸冤王司馬詰之張金茂據供在侯家浜做帽子生意四人飲酒薄醉相碰口角不是我動手王司馬諭范高氏等退去時至醫院看視兒子張金茂管押候核○捕房昨解六百十九號東洋車夫陸慶請訊包探李雲發禀稱陸推車行至轉灣之處車忽掀翻致車中人跌出碎及眼鏡翠戒指臉上亦帶傷陸亦跌仆通事陳君稱原告兩日到過捕房王司馬謂陸慶拉車自須謹愼姑念己押兩日從寛釋放○浦左老白渡人楊謝氏訴稱有東洋車一輛放租與崇明人龔文郎而龔則轉放於鎭江人王永泰車忽不見爲此偕龔投案王司馬詰龔據供與王永泰素不相識由周華郎轉手周現在外司馬着傳進據供與王在烟館中認識託我賃車第一日伊將車及錢一併交來第二日祗將錢交來不見車輛第三日則人錢車均不見兹將伊尋到送案至車輛我與龔情願合賠與楊着伊亦出些錢王永泰不允王司馬着將王永泰管押至東洋車或賠或尋着自料理○前月二十二日報列天成藥鋪夥童大亨由寗波至滬失去鞋籃一隻將野鷄挑夫周瑞隆唐理桂邊才高三人送案訊後因無實在贓証分别交保今原告屢次投催王司馬着包探傳各保人將三人交案于昨日訊詰周未到由該保人楊紀南投案稱周挑鋪盖往大南門因之未到王司馬詢之童大亨據稱鞋籃實交周手豈可推卸司馬謂然則與唐邊兩人可無干涉着兩人先退着楊紀南於下期將周瑞隆交案再核○捕房昨解朱阿三請訊據法包探王榮培禀稱朱阿三是積竊綽號興化阿三前日江裕輪船有孔姓失去衣包一個船中人說是朱竊因之派勇送到昨晚經巡捕頭研問見伊帽子上珊瑚線結問其帽從何來據稱是别人戴在伊頭上岙上束有挑花布兠肚中有洋一元并銅洋一元散錢百文一併呈案王司馬謂早上有人送來失單一張諒卽是此案隨卽詰問據朱阿三供福建人本年正月十三日放出後住南巿洽興街薙頭店内因有同鄉人欠我洋二元至船索討内有銅洋一元故往掉換聞喊捉賊將我拉住用繩捆縳致失去帽子後來放下索還帽時有一人取帽戴我頭上亦不知是何人王司馬謂衣包放在何處說出免受刑罰朱阿三不認司馬着押候嚴比○王李江三包探在碼頭拘到積竊葉金桂身畔搜出小皮袋一隻内有洋三元包金戒指一個昨日一併解案據葉供攺過多時在浦東周浦做水果生意因買梨至滬昨同船主在十六鋪恒泰水果行秤貨被探夥看見將我拘到王司馬研訊之下着葉寄信出外令恒泰行中人來保葉稱有第在小東門粥店内可否卽由弟保恐恒泰行不肯到此司馬謂爾旣有弟卽託伊寄信不過究問有無買梨事耳着帶回交保○客寓夥李永茂投案稱王茂蕉來住宿一夜被竊舊鞋兩雙棉被一條追獲送案包探李雲發將搜出之烟鎗一枝烟盒一隻錢四百數十文押票兩張押鋪均在寳山縣地界一併呈案據王供崇明人撑船爲生因病己停半個月住南巿友人朱姓家内朱作推車生意我想回去船主給我錢 
 
 

Page 4

 
 
四百餘文作爲盤川並未偷棉被鞋子兩雙乃順手取得王司馬着原告將贓領去王押候核辦 
[賑濟撮要]  
　　邇來天氣漸寒北塞尤基災黎榜腹興嗟被體無備亟賴仁人君子施推食解衣之恩幸蒙蘇州楊亁豐寳號楊春坡先生助新棉衣褲五百件又爲孫太夫人百歲冥誕節省經懴移助洋廿元樂善天水郡助銀五十兩張善氏廿兩二戶合製淮衣六百件高易賑所來友助舊棉衣褲五百件此際普給黄綿洵屬施當其厄修德獲報可爲諸翁欣頌焉亟登報簡以揚仁風并達謝忱奉省協賑公所同人謹啓十月初六日 
太癡邀余至詠霓觀劇且爲雛伶牡丹花索詩未有以應也昨遇子陵後人再再生復往觀之是日新角登塲殊甚擁擠余本不耐久坐因 
[欲觀牡丹花新安驛一折勉留數刻歸而塡東風第一枝一闋以問太癡謂爲何如]  
　　那不銷魂偶然顧曲無端見此尤物一聲響遏行雲二分朗隨明月漸離擊筑拚發盡此中幽鬱是分明氷雪清泠那更風雲飄忽妝淡淡秀眞在骨聲　　神情飛越飄零涙濕衫羅游戯艶增鬚髮慚無好句豈敢把西施唐突問可好洗淨金樽與爾共消詩渴[  鏡中花史]  
鴛湖巢子餘先生工六法曾鈎摹芥子園畫傳初二三集余爲之序而付之石印海内珍賞不脛而走昨承以手繪花卉翎毛條幅四幀見 
[貽拜翎之下賦此以謝]  
　　天生妙筆世誰儔不讓當年顧虎頭鳴鳥有聲花有影清風長駐水長流游魚潑剌情中景寒蝶伶　腕底秋昨夜華光臨甕牖生香活色一時收[  古越高昌寒食生拜手]  
　　 
　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彚譯東報]  
　　日本婦女潛赴各國爲娼近來禁止維嚴關吏巡捕凡遇各輪船出港之際無不仔細搜檢不啻寗綱之張殊難脫漏豈知此種女子極爲奸滑一欲出外詭計而出每駕一小舟遊泳於港外高島　島邊貌爲遊河實則預於外國汽船約定在彼上船令防不及防今有由香港歸國日人言及先前自政府下令驅逐婦女回來之後一時私行到港者絶足近數月間每逢一船到必有三五婦女結隊而至其種種醜態爲諸外國人所輕蔑卽爲我日本人所羞恥且實於我國體大有關係是宜早設防遏之法也聞客言爲歎息者再○長崎港船廠所造海軍省所屬第三震天號内外裝餙告竣派海軍大尉酒井正房由對馬來崎領船帶同大機關士眞田義一大軍醫三宅貞造少主計官遠藤雅太郎少尉秀島成忠五人及水兵廿八名擇於三十號駕駛出口是日午前九點鐘時己鼓輪向竹敷港前進○日人在浪平町打死法水手一案己詳前報兹案己審結日報載云西歴本月廿九號長崎輕罪裁判所專調毆打法水手案中証人等審問前經提到可疑之六人内除今付龜太郎山本松次郎兩人並無帮兇實據當堂釋放外尙有守山佐吉增田惚四郎岩岡和次郎森上豐松四名均係動手行兇之人應處以重罪遂將案卷人犯移請重罪裁判所定案是日法艦管帶官買台皮魯代理領事皮干耶籃魯偕到始審裁判所訪檢事官羽野君晤談良久而别此事想己言歸於好云○二十九日午後東京電達云内務大臣伯爵山縣大臣今奉上命着往歐美諸國遊歴巡察准於下月初十日左右起程又通信云山縣大臣此次赴泰西一爲監軍部一務察看伊大利亞砲臺旁及各國兵制二爲調取地方制度以備採用多分帶同荒川參事官及小松原秘書官外監軍部内人三四名隨行○日本駐劄英國出使大臣河瀨眞孝瓜期己屆業於上月上旬首途回國後任着外務次官青木周藏爲駐英欽差○東京新建皇居竣工後内部裝飾亦己完美不日當行喬遷所有宫内應用陳設古玩及和物件現在己命土方宫内大臣前往京坂調取西京舊皇居中磁銅玉石搬運來京並於京都奈良兩地創設美術館博製各物以備御用亦着該大臣辦理○美國開他雌甘州有一大男體叚爲世界無比人皆呼其名曰亨林枯力哥該男秤得身重七百九十二磅所穿洋服須長丈六尺四寸半現年三十一歲當誕生時己重十一磅及二週歲到紐約小博鍳塲入其中以供衆目卽得千金賞時身重二百六傍可謂大矣然其父母均不得大一重百五十磅一重一百二十二磅云 
[䢴江官報]  
　　九月二十三日分發大使張書濟河南人禀到南掣徐星垣分轉來揚公幹二十四日北批騐舒鹺出辭回淮北二十五日伍祐塲顧鹺尹抵揚萬鹺尹賢鑫由省回二十六日江西張副戎金榜解餉來署青山營守備阮守戎廷標到揚公幹二十七日新選廟灣塲大使趙鹺尹方朐直隸人禀到二十八日熊鹺尹文策委黄泥港緝私 
[上海四馬路奉災恊振公所接到營口姚彦蓀李枝仙阮可均諸君九月廿九發十三號信]  
　　克敏九齡番甫成忠春瀾葆珊諸善長大人閣下二十六日布奉十二號信亮邀德鑒兹有山海關道誠觀察來諭亟欲弟等撥款　興京等處拯卹以奉憲諭爲言想是軍憲之謂也除振牛海盖四萬金擬將己允未來之一萬金先向號家借墊往振遼陽其省東之安東通化全署衝失興京懐仁災狀萬慘能再壽募二三萬金儘封河前寄到以備分振極重災區庶幾實惠均沾現在省東災民聞有義振北來俱有忍飢奔苦越境哀求甚切來蘇之望弟等效燭之武一言秦師可退斷不同於季布一諾千金卽傾惟是飢寒交迫慘聽啼號傷心酸鼻無踰於此且查奉省災區一經氷凁小民謀生無路必至餓死辰下巳覺道殣相望入後尙可間乎明知南中籌捐極難原擬儘欵了事無奈災情危迫實不敢壅於上聞能否續籌若干總仗諸大菩薩施大法力駕慈航渡衆生惟命是從耳正值分屯放振事冗不及詳言附上誠觀察一信卽祈公鑒肅此祗請善安諸希亮照不具愚弟姚嶽松翁止修朱福春李拱辰阮可均仝頓首九月廿九日第十三號○誡觀察信錄左○彦蓀星階兩兄大人同升久暌雅論恒切遐思卽諗拯救宣勤起居輯祉至以爲頌昨接滬局諸君來牘三批又來二萬並寄棉衣藥餌多件當卽專函致謝分禀軍督撫尹憲在案昨奉電諭振欵己到四萬辦理牛海有餘宜撥濟興京遼陽等處等因聞遼陽一路己經貴局勘查而興京被災尤重官振無多尙希一視同仁商酌撥濟充仁懐而愈廣俾恊濟以均沾想亦心存博濟者所樂爲也除電致滬局諸善長并李枝仙兄外耑比奉佈敬請鈞安鵠候福音速賁愚弟誠勲頓首 
[秦淮感事賦寄舊遊諸同人]  
　　行過淮清第一橋秋風傾聽玉人簫當年紅雨黏詩艇此斜陽冷畫橈堂擬半間藏蟋蟀巷眞在陋罥蟏蛸别來例有滄桑感莫怪蕭郎旅思飄凄風苦雨易銷魂那禁魂銷酒一尊檀板聲調新樂句簾銘樣隱舊眉痕虫還語砌呼停屐燕己辭巢謝叩門讀罷名流新柳記就中佳話合重論[  馬相如草]  
[上海北巿絲業會舘籌賑公所施少欽經收河南皖北賑捐八月初二至初五日第一千八百三十五至三十八次清單]  
　　楊州謝恭堯善士募同寓諸友公助洋廿元王周氏求病愈還願由陋豫莊來廿元里穎元求病全十元杭州江干聽濤山舘求父病速愈增福延壽十元無民氏爲勾童濕毒求愈由同泰亭來十元袁禮耕十元立澤師孫恬安求子病全六洋滸口裕通曹云谿幸肝疾不發藥資助賑五元蘇省老人和震記登禮堂繼慶氏求保目疾添光由惠泰莊來五元張錦堂求繼父病全四元菱湖順和盛謙益堂吳氏爲夫病漸愈求精神强健助永定四元鄭甫記二元滸關元昌當吳偉如儉省藥資求雪病全二元顧朱氏求子病全一元如皐隱民由杭省失公舘寄一元南匯客求子病速愈乙洋浙寗道署文案處沈五角沈就將求瘡愈五角沈張合得發財票提一成五角江灣唐徐氏銅洋一元以上初二日○榮記善士助奉天由徐石士兄來規銀一伯四十六南陶育德堂拍廣和來一百元隱名氏放牛資助一百元陳張氏六十壽辰節省筵資助祈合家消災益壽一百一陳春芳十齡初度節省麵費祈延年保泰十元浙西募善子求母病全由朱紹棠翁來五十元常熟萬興祥茶號劉同軌因孫丙巽病愈廿元合肥戴又翁送來漱方書房由劉汝言來念元王顯助奉天由葛蕃甫同轉交到十　玉屏山人募由漢口李恊泰寄來十元楊州澹遠堂微卿氏求子病速愈助永定河南十元新安愧不力十元新安容申子移烟口費一元嘉禾蘭室居士由塘渭鼎源當寄來八元鄞江司署徐屠氏爲父慶園公母陸氏求祈冥福助奉天永定銀五兩又祈子廣善無病易長五兩梁溪陳冠玉畫潤助由惠風閣來五元又鷗鄉謝來二元京口同泰豐無名六洋浙寗慈北宓六居求三媳病愈由永泰來五員如皐平湧記鎭海平錫蘭求妻子病康泰保合家平安五洋楊貴三求百病消除四洋古黜東海郡四元海陽無民求保身體康全四洋浙紹陳士初求孫永標病愈由朱子彝翁來四洋江陰趙寶書求病速愈兩洋又了願二元松寓太原氏求恙愈二元永康濟典無名氏二元屠春江求母康健二元銅洋二元葉滋茂彰氏求身體康傳二元銅二元　省京兆子爲妻病愈一元蘇州金鼎月捐一元盛澤吳留畊堂求長子病全一元以上初三日○無名氏洋一百元代友求病愈三十元蘇州源康生記莊諸友節省中秋席資助由餘大莊來廿元蘇州小蓬萊客節省月費祈保身體康强文思日進十二元積誠子求病愈十元江陰趙愼齋募蘇小頴求病愈十洋嘉定求平安子六元徐姓求病愈二圓海陽仁善氏二元陳炯清求病愈二元無名一元瀏河蘇松太官鹽所友一圓以上初四日○葛幼記求免恙消災廿圓蘋華居士爲母七旬正慶將親友饙送壽儀助廿圓杭垣楊亷伯翁之令甥朱昇官求恙愈易長易養廿圓松江聚昌號十員厚生令安氏由惠泰莊來十圓江西清江縣署破衣人八圓青浦鼎生吳興子爲六兒疾愈五圓延陵國章求合安平安捐奉天五元葉小霞四元五角杭州馮秉智代兄求疾愈四元又爲兄求妻産平安四圓蘇州棉力子四圓通州源大典思義氏捐永定河南皖北三元浙江鮑郎塲正堂丁一元又募灶户周謙三張勉齋還願二元前許氏二元常熟隱名人積省三元桃源衆興鎭懐德堂潤德堂食德堂惜餘書房念辛樓樂蔭書房六戶各一元京口勉力補過人送善書資移捐求早得子十圓又募李錢二百四十李無名氏侯仁昌謝均恩四户各二百無名一百六十又四戶各一百湯童葉鍾温錫云集賢居李欽文七戶各一百共十七戶合洋二圓二角鐘對開一元以上初五日 
[上海四馬路又報局内恊賑公所經收賑捐六月上旬清單]  
　　初一日蕪湖同興號補過子募無名氏洋一元汪禮堂寄傳阡二戶各洋五角守拙山房李有卿無名氏三戶各錢五百詠雲室主居安二戶各錢四百詹存之柯松壽養源汪溢堂餘慶堂五戶各錢三百敦厚堂知止軒錦濤光澄無名氏五戶各錢二百俞氏錢一百共寳收洋六元虚對一元○○初二日本埠正和糖行交來敦敏堂銅洋五元○高郵丁鏡齋翁募懋春齋居士洋十元吳凈方洋一元○○初三日本埠潤昌棧交來安宜通源錢莊同善公局諸君經募第九批洋五百十八元原平銀三十八兩九錢六分二厘細戶清單另登○補過子求神保佑百病全愈完願洋二角○○初四日招商文案王新之先生交來張小軒先生洋十五元○本埠祥泰木行交來祈安氏求合家平安洋五十元又祈合同巿均各平安洋五十元○義橋厘局徐小勿先生募外局捅捐洋二元○○初五日本埠萬源泰米行交來顧大釣先生爲長孫求病速愈洋五元○嘉郡李震源纸號交來秀水經營人金其梁求己身患急速痊洋十元○本埠天昌號交來通州孫會揚善士募桶捐洋一元錢六百四十文○○初六日本埠晋穡莊交來常州靖風氏劉庶來善士病愈完願洋一百元○清江松存齋主人募各善士原平銀一兩五錢三分三厘 
[上海四馬路文報局肉恊賑公所經收賑捐六月中旬清單]  
　　十一日至二十日止本埠餘大莊交來蘇州醬業公所潘仲溪先生募第廿八批成德福壽不如助賑二戶各洋十元竹林賢者洋四元○本埠恊大昌號交來鐘浩然王味蘭君書潤助賑洋二元○本埠泰亨源銀爐募芝雲氏棧一千二百廿文厘局錢一千一百文崔連升錢一千文無名氏錢一千文生子來生福張其椿吳小泉湊玉田申吉安奚來堂七戶各錢五百文三菊令生壽二戶各錢三百文再生多壽二戶各二百文共寶收洋八元錢六百文○高郵丁鏡齋先生募寶方齋福母病愈洋一元又祈子病愈洋五元姜子淵洋一元謝免災錢三千文房雲孫手錢四百文王金壽錢二百文吕手錢一百廿文趙顯之翁募吉云升吉中行二戶各錢五百文陳公和劉振興二戶各錢四百文吳德昌錢三百文徐繆氏董少山馬元三戶各錢二百文共實收洋十三元○江西袁揚仁堂募仁記錢一千六百文月陰浣石樓錢一于文餘慶堂朱亁德齋二戶各錢五百文無名氏錢四百文從志堂二希主人朱記藕記四戶各錢二百文也魯堂錢三百文杏雲書屋隴西李尊屏堂我記善記和記六戶各錢一百文共實收爐坯洋六元○眞朝　均孫先生得孫求産平安洋一　○奉埠元生糖行内天昌號交來古琅集善堂大善士洋一百元○本埠餘大莊交來蘇垣醬業公所潘仲溪先生募第廿九批豫賑潘桐生翁手椿壽洋一百元俞西亭翁手俞葉氏爲久患肝胃氣時發時愈近來更盛求卽痊杜根洋廿元蔣寶笙手汪潘氏壽禮移賑求平安洋十元○仙鎭恆升行交來壽山氏求合宅平安洋十元○丹陽　署募朱國楨洋六元恆和楊大恆昌永大春茂義泰福泰潘復興元興德源荆姓張姓合萬源十二戶各洋一元○嘉興范蠡湖石宅童爲善募戚仙陳少仙　　各洋一元童洋五角俞貽遠石芳梓二戶各洋四角周金題環秀書屋顧石傳伸三戶各洋三角陳周氏洋五角陳周氏倪耕記八詠主人沈石傳仙石蟾僊石平齋石傳禮石傳經俞翰臣俞蔚卿謝濬記陳厚記十二戶各洋二角俞价人悔過居士張沈氏石傳書石六大石縉卿翰之紳吳詠白沈成之九戶各洋一角共實收洋八元○本埠右營交來旋記善士求合家平安洋四元○宿邑大順公信局劉小林先生交來張乃臣先生求鄉試一路平安洋八元○天津文報局趙哲如先生交來蘆台張宅原平銀三兩○○本旬共收英洋三百廿五元計規元二百三十六兩六錢爐坯洋六元計元四兩另八分原平銀三兩退銅三錢二分凈批見兀二兩七錢六分五厘小洋十角計元元七錢二分八厘錢六百文許元四錢一分五厘五項共合計元二百四十四兩五錢八分七厘○○連前共收規元四十二萬三千二百九十九兩三錢三分五厘○付解豫皖賑第十四批規元二千兩○○連前共解過規兀四十二萬三千三百另二兩一錢四分六厘○實墊不敷規元二兩八錢一分一厘合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年十月初一日京報全錄]  
　　宫門抄○諭旨一道錄前○粤督張奏爲調署知府片○蘇撫崧奏爲斬梟盜犯解審中途脫逃追獲訊明正法摺○大臣漙等 
奏爲循案添建抱厦擬請勅部奏請承修摺○直督李奏請匾額等片○杭州織造廷奏爲筆帖式期滿援案保留陳明片○十月初一日戶部通政司詹事府廂黄旗值日無引見○慶王等謝賞綢緞恩○承綬請假五日○良沐續假十五日欽天監呈進時憲書吏部呈進月官卷○召見軍機○○張之洞等片再韶州府知府譚承祖調省派充本年戊子科内簾監試所遺韶州府知府篆務查有署南雄州廻避卽用直隷州知州曾紀渠實心愛民勇於任事堪以兼署據布政使高崇基按察使王毓藻會詳前來除檄飭遵照外臣等謹附片陳明伏乞聖鑒謹奏奉硃批吏部知道欽此○○江蘇巡撫奴才崧駿跪奏爲罪應斬梟盜犯解審發回中途脫逃追獲訊明照例卽行正法恭摺仰祈聖鑒事竊照前據邳州知州王肇震會同署銅山縣知縣丁仁澤禀報解役胡營等押解由道提勘擬斬發回邳州監禁盜犯高鈺材中途乘間脫逃一案奴才恐有短差雇替鬆刑賄縱情弊當批臬司檄飭徐州府親提押解兵役人等研審詳辦一面勒限緝拿逃犯務獲訊究並據藩臬兩司會詳將差簽不愼之邳州知州王肇震添差護解之署銅四縣知縣丁仁澤附片奏叅奉硃批王肇震丁仁澤均着交部照例議處餘依議該部知道欽此欽遵轉行遵照據銅山縣以派差協同邳州緝役押帶原解兵役家屬於光緒十三年十一月初九日在海州境内協同州差將逃犯高鈺材拿獲提同解役營兵人等連卷解府研訊明確解由徐州道叚喆親審無異咨經臬司張富年覆核議擬詳請具奏前來奴才詳加查核緣高鈺材籍隷宿遷縣游蕩無業從未爲匪犯案陳升藍玉胡瑩常順劉耀先陶兆吉分隷邳州及銅山縣或充該州縣差役或充徐州城守營兵丁光緒十一年十二戶二十八日高鈺材與素識己獲擬辦之鞏華亭卽鞏滑亭焦四幅吕小三卽吕三麻仔遇道貧難鞏華亭稔知邳州事主房士修家道殷實起意紏刦得贓分用高鈺材與焦四幅等允從並由高鈺材轉紏己獲關辦之張外春鍾奤仔卽鍾怔有在逃之吕景開卽吕汰曹得勝毛開沅陸三卽陸高兆馬秉恒劉二入夥鞏華亭文令其子鞏科仔同往卽於是夜分携洋槍刀棍亦有徒手同夥十三人二更時分偕祗房士修家門首瞥見門尙未閉鞏華亭留吕小三鞏科仔在外把風自與高鈺材及焦四幅等進内分投搜刦事主之子房昌榮喊捕被高鈺材用刀拒傷其額顱連顖門倒地各犯刦得錢文衣物走出遞交吕小三等分携回至僻處點贓俵分各散房昌榮傷車至次日殞命事主投保報州會營勘騐獲犯鞏華亭等訊擬解勘詳題續獲高鈺材訊詳審擬斬梟由府解道勘定撥回經銅山縣於十三年九月初一日添派差役胡榮常順移營撥兵劉耀先陶兆吉協同邳州長解差役陳升藍玉管解同行初二日解至邳州宿羊山地方時己昏黑距城尙遠卽投劉昌厚客店住歇該兵役等輪流看守是夜常順陡患痧症胡榮劉耀先陶兆吉代爲覔醫購藥調治陳升等亦帮同照料至三更後常順病勢平减胡榮等均因困倦鼾睡高鈺材畏死情急起意乘間脫逃當卽潛出扭斷鐐銬踰屋後矮土墻穴逸陳升等驚醒查知追捕無蹤拾獲扭斷鐐銬禀經銅邳二州縣會營勘緝禀報批司飭府提訊一面奏叅勒緝高鈺材逃後遇不識姓名剃頭人揑稱病後髮長將髮薙去日行僻路求乞夜宿孤廟　亭並無定址是年十一月初九日潛至海州地方卽經追獲解府提同兵役等實無違例雇替鬆刑賄縱情事案無遁飾查例載强盜殺人斬决梟示又解審斬犯中途脫逃原犯斬决者卽行正法又解審斬犯脫逃果係依法管解偶致疏脫一年限内拿獲審無賄縱别清長解依律减二等擬徒各等語此案高鈺材聽從己獲擬辦之鞏華亭夥刦事主房士修家得贓拒傷事主之了房昌榮身死自應按例問擬高鈺材合依强盜殺人斬决梟示例擬斬立决梟示該犯於解審發回時中途脫逃原犯係屬斬梟己飭將該犯高鈺材照例卽行正法梟首示衆以昭炯戒長解陳升等押解擬斬盜犯高鈺材回州並不小心看守致被中途脫逃雖於一年限内拿獲審無賄縱情弊究屬疎忽自應按例問擬陳升藍玉均合依解審斬犯脫逃果係依法管解偶致疏脫一年限内拿獲審無賄縱别情將長解依律减二等例於高鈺材斬罪上减二等各擬杖一百徒三年陳升定地發配折責拘役期滿報明遞籌安揷藍玉所供母首丁單是否屬實飭查取結另辦護解差役胡榮常順營兵劉耀先陶兆吉訊無賄縱别情己由該家屬於百日限内將犯拿獲應請照例免其治罪解役訊無牌保得規包庇情事並逃後知情容留之人該犯高鈺材在外爲匪原籍牌保犯父無從覺察禁約均毋庸議買贓之不識姓名人應免查提失贓照估追賠賊械供棄免追逸犯吕景開等飭緝獲日另結逃犯己獲簽差不愼之邳州知詯王肇震添差護解之署銅山縣知縣丁仁澤原叅處分相應請旨勅部查銷所有首先拿獲隣境解審脫逃罪應斬梟盜犯一名應叙職名係海州直隷州知州楊朝鐸隨案開報除供招咨部外謹會同兩江總督臣曾國荃恭摺具奏伏乞皇太后皇上聖鑒勅部核覆施行謹奏奉硃批刑部議奏欽此○○奴才漙芸意普懐塔布跪奏爲成貴妃金棺安慕東陵西配殿循案添建抱厦擬請勅部奏請欽派大臣承修恭摺奏陳仰祈聖鑒事竊於本年八月十八日准嚮導大臣咨稱成貴妃金棺於九月十九日由田村暫安處奉移慕東陵西配殿暫安等因遵查西配殿進深一丈七尺除安奉座罩外餘地無多所有陳設寳牀五供並值祭祀供設桌案木蘭等項地勢實属不敷倘遇風雨不足以昭敬愼謹查同治六年十一年莊順皇貴妃順嬪等位金棺暫安配殿均因地勢不敷奏請添建抱厦在案此次成貴妃金棺移西配殿暫安自應循照成案於西配殿前添建抱厦三間接搭月台一座至奉安後再行拆卸如式修整惟查舊存木料間有𡮦朽瓦片亦多殘破其昌西陵建蓋抱厦取用之件因昌西陵配殿檐柱較短隨將一切木植攺小尺寸皆不敷用均須另爲購辦現在廣恩庫用欵難籌並查歴次暫安金棺並修理隆恩殿供奉神牌請建抱厦所需錢糧卽由部庫動支亦按九成實銀請領奴才等上年遵修慕陵寳頂宇墻工程援照同治五年成案請發實銀仰蒙恩准雖經工部照請准給迨核銷時仍將用過錢糧駁减三成有奇並經具奏戶部奏定章程以後陵寢歲修另案專案等工均以五成支放嗣後西陵無論何項工程槪不准援案奏請實銀如有以發寔銀奏請者臣部應卽明舊章請旨更正慕東陵西配殿循案添建抱厦奴才等詳加查核旣不敢以九成實銀請由部庫支領有違定章而廣恩庫又難籌此鉅欵再四思維惟有請旨飭下工部迅速核議奏請欽派大臣承修以昭妥愼再此工爲日甚近奉移以前自必趕修不及應請於奉移後開工務於冬至大祭一律修竣恭摺奏聞伏乞皇太后皇上聖鑒訓示謹奏奉硃批工部速議具奏欽此○○李鴻章片再遵化州城内關帝廟延慶州永寗城北龍安大佛寺城西黄龍潭龍神廟又寍津縣城内城隍廟隔津河龍神廟南皮縣城内興化大佛寺皆夙著靈應近年春夏雨澤愆期田苗將致枯萎經官紳虔誠祈禱均卽渥沛廿霖轉歉爲豐洵能禦災捍患功德及民據紳耆呈由核州縣具詳請奏前來擬懇天恩頒賜遵化州關帝廟延慶州龍安大佛寺又黄龍潭龍神廟寍津縣城隍廟又龍南皮縣興化大佛寺匾額各一方由臣祗領轉發敬謹摹勒懸挂以答神庥而順輿情理合附片具陳伏乞聖鑒訓示謹奏奉硃批另有旨欽此○○廷琦片再查奴才衙門所屬司庫筆帖式等員向例任滿呈請更換兹查筆帖式錫惠於光緒十二年九月間經前任織造齊克森布保留二年照案扣至十五年二月十一日任滿本應俟届期呈請内務府揀員接替惟查該員織務諳練趨公勤奪在杭年久素爲工匠悅服此恭辦大婚典禮綵綢等項活計飭派該員督催工匠赶辦極爲迅速頗著微勞深資臂助奴才現雖交卸在邇但該員旣經辦事得力自應援案保留合無仰懇天恩俯准筆帖式錫惠於期滿後再行留任二年以勵勤勞出自逾格鴻慈謹附片陳明伏乞聖鑒謹奏奉硃批着照所請該衙門知道欽此 
 
