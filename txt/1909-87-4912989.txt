# 1909 - 87 - 4912989

 

Page 1

 
 
   
 
 

Page 2

 
 
[今日本報目録]  
　　第一張交旨論說專電緊要新聞 
　　第二張接緊要新聞分類新聞清談小說 
　　第三張各省籌辦　議局本埠新聞來函 
　　第四張要件專件國外新聞小說 
 
 
 

Page 3

 
 
[交旨]  
　　閏二月初八日軍機大臣欽奉 
　　諭旨御史石長信奏請改各省兵備道爲兵備使司監督該省營務一摺著會議政務處議奏欽此又奉 
　　諭旨御史石長信奏輸助海軍優加爵賞請飭部釐訂等差章程一摺著度支部議奏欽此又奉 
　　諭旨御史石長信片奏舉貢考取小京官升轉　滞可否酌减到部年限請飭部妥定章程等語著吏部議奏欽此又奉 
　　諭旨郵傅部奏酌擬鐵路接聯營　辦法一摺知道了欽此又奉 
　　諭旨農工商部奏華商創用新法試錬純銻擬請暫准酌减稅項並給予專辦年限一摺著依議欽此 
論說 
[論英人强佔銅官山礦之狡謀]  
　　危乎悲哉。銅官山風雲誠岌岌矣。四五年來。皖人士奔走號呼。競言廢約外部主持于内。星使交涉于外。凱約翰之天原訂合同。踰期展限。已經三次。而麥奎之佔據如故。擅開擅運。眇不一瞬。至天今日。而礦質　納稅放行矣。工程師乘兵艦抵礦山矣。何其失之之易而爭之之難也此其故大令人可思矣。 
　　且夫皖礦　晋礦。同一約也。安裕公司之與福公司。同一英倫三島人也皖人之力爭銅官山礦。亦無異晋人之熱心保礦也。而顧一則爭之而效一則爭之而不效者。何歟。謂爲外部之維持不力。然四五年來。函電磋磨筆舌竭矣。謂爲星使之交涉不善。然星使固皖產。以皖人而謀皖事。未有不希望其作廢者。顧乃逾期作廢之文。明載約章。而逾者自逾。佔者自佔游移其詞遷延。其說。若非重價贖回。不足以了此一段公案。通融辦理之强運。礦務工師之勘測。而且曰不能援爲准開之據。而且曰倘有再運另行商辦。一若三尺童子。可以任　愚弄者然。其計誠狡。其心亦良苦矣 
揚子江左右之爲外人所注目也久矣。據全國之中心。北通陝豫。南逹湘贛。引滇黔之梯航。通吳越之財帛。天產物之饒製作品之富。而又有鐵路以灌輸。有輪船以轉運。鄂皖介居中流。譬如人家之有堂奥也。藴藏之厚非他省所可企及。鄂礦自辦較早。無隙可抵。惟此皖省之銅官山。其礦產不亞於大冶萍鄉。而轉運尤較大冶萍鄉爲便。王之春引其端。聶緝槼推其緒。輾轉而入于安裕公司之手。則所以擴張英吉利權力者在此。所以鞏固英人揚子江流域之勢力範圍者亦在此。一旦廢約。則入寳山而徒手空返矣。此其不甘心于廢約者一也。 
　　礦權與路權。相爲表裹者也。英人旣有湋浦路權。英人自不能舍銅官山礦權。雖一在江之南。一在江之北。肉眼視之。若風馬牛之不相及。然苟于江南得一根據地以爲北方後援。一旦有事。兵輪絡繹。借保護之名以爲蠺食贛湘之計。不觀東三省已事乎。俄日所得。僅僅路礦耳。迄今而變爲公共之地域矣。其所謂主權者何在。此其不甘心于廢約者二也。 
　　抑又聞之。他省之礦類皆深居舊山之中。距海口遠而又無大川以灌輸之。陝甘之礦。何嘗不豐富。川藏之礦何嘗不磅礴。外人之艷羡雖亦有年然終以運費之故往往所得恒不償其所失。以故法之欲得雲南礦也。必先築　越鐵路以便交通。德之欲得山東礦也。必先築膠濟鐵路以資轉輸。而銅官山不然。距離江岸不過十餘里。自江口至上海。無論何時均可以巨艦通往來。運貨旣便。運費亦廉。不必有築路之巨工。而自可獲開礦之實效。此其不甘心于廢約者三也。 
　　吾言及此。吾爲皖人望矣。以如此美利。而顧令其一再遷延。他日噬臍。悔將奚及。急宜　資糾股設法挽迥以爲補救桑榆之計。上有外部之主持外有星使之力爭。今又得江督端午帥盡心協贊。堅持不稍退讓。自必有逹到目的之一日。倘皖人士並無實力以爲後盾。晋礦之自辦。徒歸虚望開平之裁判。亦難奏效。雖曾議紛馳。函電絡繹。日言停工而工。之不肯停者如故日言離山。而山之不肯離者如故。彼旣以强佔希後望。我何得以空言戢狡謀。天下事固有言之易而行之難者矣。是所望于　心保鑛之皖人士。 
專電 
[電一（北京）]  
　　唐少川專便電告政府禁止墨元事已提議難以就範 
[電二（北京）]  
　　東省督撫奏勦辦蜜蜂山保案吏部議全案駁覆 
[電三（北京）]  
　　攝政王昨語樞臣云楊士驤眞能實心任事 
[電四（北京）]  
　　澤尙書議卽日開辦清釐財政局其幣制調查局附設辦法昨已與樞臣議定要綱 
[電五（北京）]  
　　張中堂請郵傅部調前京張鐵路工程司奉天工程局總辦沈 
 
 

Page 4

 
 
慕韓爲鄂路總辦京張鐵路工程司俞人鳳瞿瑞符陳西林爲鄂路工程司 
[電六（辰州）]  
　　新任東督錫清帥今日（三日）抵辰州十 
[電七（南通州）]  
　　通州初選舉今日（十三日）開票滿七十一票爲當選當選者姓名票數如下顧鴻闓　一百五十七孫寳書一百五十六　張謇一百十四　　宁鈞九十四　于振聲八十八　單嘉榮七十六　沈厚堂七十二　姜堯七十二 
[公電（安慶）]  
　　各報館鑒皖選舉名册計全省七萬五千餘人現正核定分配初選期四月朔籌辦處元 
緊要新聞 
[憲政館覆寗屬議員額數難增原電南京]  
　　憲政編查館復江督蘇撫電云豔電悉查各省議員定額均以學額爲標準寗蘇員額據漕糧加增本屬例外若寗屬冉因鹽課議加是於學額之外添出兩種加額之辦法產鹽省分極多獨加一省殊欠平允至選舉人數較多現當初次調查各處辦理未必一律亦難　爾以變定章總之議員定額本以比照户口多寡爲最當惟户口旣尙無確數故照學額漕糧定其多寡將來按照籌備年限各省彚報人口總數以後標準旣有一定自可再行據此奏改現在碍難輕事變更即希轉飭遵照 
[法部議訂陸海軍刑法北京]  
　　陸軍部鐵尙書與法 
部戴尙書會議謂東西各國均有陸海軍刑法特立於普通刑法之外中國雖有兵律而簡略不完且夾雜於普通法内未有專書現在陸海軍設立專部應即仿照修訂俾昭完備刻聞先由戴尙書飭司起草再交陸軍部核定 
[度支部咨准津浦鐵路加收鹽捐北京]  
　　度支 
部咨憲政館文云直隸總督楊士驤奏直隸應攤津浦路欵據紳士請援豫案加收鹽捐以濟要需一摺正月二十五日奉旨該部知道查原奏内稱（原奏已録前報）等因查該督奏請將長蘆行銷直隸食鹽每斤加價四文提充路欵自係爲路政要需起見亦與豫省加價成案相符應暫如所奏辦理並應令該督隨時察看情形如果將來有碍銷路有虧課欵即行奏明停止以重鹺綱相應抄録原奏恭録諭旨咨呈貴舘可也 
[東沙島交涉近聞]  
　　字林報載十二日東亦電云東沙 
島主權問題現由粤督張安帥與駐粤日本領事和平交涉此間確實報章載稱日本將於交涉結局之際擬與中國締結條約妥定處置該島日本居民之法 
[皖紳士呈請迅結銅官山案南京]  
　　全皖紳 
士公呈江督文云爲强挖礦山妨國害民懇飭停工議結弭患謹合詞籲叩恩憲主持事竊以銅官山礦英商凱約翰逾限未辦合同作廢　成鐵案無可置議乃該商並無礦地竟令麥奎入山不論官地民地任意亂挖肆行擾害顯背法理全省人民同深憤恨不僅一二士紳之私見也伏念土地屬之國家產業授之人民利害實國計民生所共切皖民之意甚不願案懸莫結重大憲厪懐惟在皖則禍居眉睫痛甚剥膚勢不能安於緘默僉以爲該商旣未購地安能强行開挖種種背法情形令人髮指現時辦法應即先令停工再行議結倘該商一再野蠻肆無忌憚旣於礦權有損且恐激成衆憤以釀事端况彼國素號文明决不至以一商人悖謬之與牽入國際交涉而貽誚五洲也職等爲主權民命起見除電禀　憲以期迅速外謹合詞籲叩大帥大人軫重地方就近主持並咨請外務部迅賜轉商英使飭令該商即日停工速行議結以清礦案而慰與情伏乞逾格垂慈俯准施行臨禀勝悚惶迫切之至實爲公便謹禀 
　　全皖士紳分部郎中方臬候選郎中竇以藩前署湖南永順府知府吳傅綺前浙江衢州府知府洪思　江蘇候補道徐乃光陳惟彥李宗棠吳廣霈崔來臨何立坦徐乃昌湖南即補道周學銘江蘇候補道汪瑞闓日本法政大學畢業生劉煥江蘇候補道郭寳銘慶錫庚　廷鳳奉天補用道朱雲錦湖北候補道朱鼎示分省補用　劉世　湖北補用道李國棣分省補用道陳衍庶俞錫疇江蘇補用道徐習恪一品廕生候選道李傅芳候選道江鈞江蘇候補知府江紹杰汪文綬桂殿華劉詒愼前江蘇候補知府趙　椿江西補用知府夏　辰候選知府丁維藩分部郎中郭鴻詒汪彭年候選郎中竇炎度支部主事王澤春度支部主事吕袓翼陸軍部主事童挹芳中書科中書胡壁城内閣中書　違中書科中書洪汝闓中書科中書藍晋琦七品小京官吕袓植翰林院編修趙曾重方履中太常寺博士方守　國子監典籍朱士奇光禄寺署正方守敦候補直隸州徐泰階湖北候補知州李傅蔚江蘇　補同知趙金玉候選同知陳壽章候選同知曹國偵桂月華李作霖宋恩銓許德凝湖南候補通判易文煒江　候補通　潘世杰請補島郵州知州姚紀衡兩淮候補運判徐衡候選通判劉金選候選州同許　江蘇候補知縣江慕泃方寳銓蘇錫岱張學緖朱大緖程菊　鮑文鑣白召棠周瑞麟劉袓望曹昌祜揀發知縣何雯分省補用知縣謝毓淮前浙江補用知縣方觀瀾議叙知縣經康杰河南候補知縣潘祖光江西補用知縣謝上松江蘇即用知縣尙光　江西補用知縣潘淇候選知縣戈乃康夏毓璜揀選知縣周弼忠拔貢知縣曹鈞安徽涇縣教諭吳光華前黟縣教諭李耀瑩前含山縣訓導鮑世期安慶肘教授　傅　候選訓導李鴻才試用訓導繆景期江寧布瑆問汪德培婺　縣訓導汪文鼎候選州同許煥文兩淮候補鹽大使承錫姚玉成候選州同江杏村候選鹽大使徐祺兩淮補用鹽經歷陶鎔兩淮候補鹽經歷朱則衣候選鹽大使程家銘兩淮候補鹽經歷朱乃庚黄淦兩淮候補知事方燕毅鮑壽戴武義分省試用鹽大使崔炎候選府經歷吳春芳候選縣丞李德琪兩淮試用鹽經歷洪澤齡分省試用縣丞洪渭齡江蘇候補縣丞劉春壽許志揚陳承祖姚超姜兆璜浙江候補縣丞徐協中縣丞徐世翔州同沈席珍鹽大使職銜朱以泰同知銜巴本楨祁世傑宋禮裕慶瑞麟縣丞徐世鳳州同銜朱增祥江蘇候補巡檢翟英程國治許伸石凌雲鄭守爲縣丞職銜李經岳候選巡檢方臻翕江蘇候補巡檢江性禹江蘇候補典史藍燮元方德孚方弼江蘇候補典史邱良弼候選從九陳殿甲許朝萱方光照程廷桂程　明和錫淦張志和李公煊二品廕生王繼賢五品廕生曹雲從九方燮兩江督標補用　將　 
 
 

Page 5

 
 
雲彪長江瓜標中營游擊徐金玉署瓜標孟河營游擊邢可録兩江督標千總高德泰兩江督標千總曹金元世襲雲騎尉劉世岐兩淮新軍正軍協馬其濬兩淮新軍副軍校史維漢世襲雲騎尉汪光祜舉人左汝清程允徽程殿峋兩淮新軍協軍校姚瀛洲副貢楊　龍拔貢黎鴻年職貢殷晋齡法政科舉人方時翮優貢趙璸廪貢方日昇盛銘勳優貢吳雲廪貢陳庭桂附貢姚　虞楊恭保廪貢吳棣附貢黄大珂郭錫熙鄭瀛張曙瀛許恩藻廪生郜德超許登瀛附貢汪克祚副貢鮑亮宣增生許秉鋐貢生房延齡廪生谷秉濤附貢吕榛附生陳福昌謝鵬吳驥辰徐兆麟吳清徽許鴻熙許良祺朱德頣楊泰亭汪賛堯汪鎭徐　羅鳳翥洪汝怡汪寳棣舉人徐經綸職貢陶琨附生方日新歲貢張澤鈞江南日本陸師畢業生江性迪日本法政大學畢業生趙爾枚楊鳳岡南洋巡警畢業生江朝宗南洋礦務畢業生舒廣元日本警務畢業生鄭學伊東吳大學畢業生朱逹哉龍門師範畢業生鮑奎安徽高等畢業生朱楙英江南實業畢業生朱華安徽高等畢業生朱楙茀滙文書院畢業生姚灝江蘇高等畢業生朱立哉兩淮高等學堂堂長洪銓揚州中學堂教員程慶餘安徽師範學堂監督姚永槪安徽高等監學官黄盛偉安徽高等學堂教員吳克偉尙志學堂監督江雨時江南陸軍畢業生凌昭安徽高等教員朱茭溪職增貢生吳春芳候選同知張鳳怡職商方海如將東福舒有德監　趙聯登許良怡楊嘉溥楊嘉成吳雲炳許良驥徐咸洪邦源吳驦洪禎祥吳同聲黄庚祁世礽洪開第洪坤許朝芸鄭詵程宗礽包　僖吳鴻鼎葉麟遠羅綝宋治仁汪崇拭程錦璐汪瀛方宗信　鍾祥晏詩湘宋治經宋治安魏思九文童江志監生宋浩東李經德吳培藻晏禮禎布衣宋治通吳培植鄭慶生許鈞石 
[京師近事]  
　　禮部議覆滿漢服制一摺已奉旨丁憂人員無論滿漢一律離任終制探聞是諭係世張兩大軍機奏請攝政王擬定如有責任重要關繫大局勢難離任不能不從權奪情者應候特旨欽定辦理旋由攝政王改爲署任故有大學士那桐等俟百日孝滿改爲署任之諭自此次服制奉旨後丁憂人員遂各紛紛奏請開缺終制 
　　都察院總憲張英麟副憲陳名侃於初七初八等日將該院各道及給事中各御史傅集到署考試以期甄别 
　　某侍御私受贜欵四千餘兩外間暄傅已久雖未據張總憲奏參然已經政府訪實擬即請旨嚴懲以肅臺規 
　　都察院此次所參之李灼華等三員皆係取决輿論因日前各堂召見時攝政王諭嗣後各事總以輿論爲要故有此舉 
　　前參慶邸被議之蔣式瑆侍御現經某大臣力保其才可用故刻有開復起用之說 
　　荷蘭在海牙開萬國匯兌會議其匯票律稿原係荷文聘精通法文者譯成法文又復由法譯漢刷印成册咨送外務部農工商部其内容共二十餘條 
　　外務部與法律館議訂國際法摺内曾以先飭駐荷欽使陸大臣與荷政府速將添設領事問題議决爲請近因陸徴祥欽使請假故外部梁尙書與樞府議商擬將駐和欽使一缺請旨簡員署理以免貽悮日内即可發表 
　　外部傅補司員將盡梁尙書擬回明慶邸咨由各衙門擇熟悉外交人員咨部預備考試至外問所傅外部擬電各國欽差擇留學生送部考試一節並不確實 
　　外部梁尙書現擬在部中遴選熟習外交精通外洋政治法律司員六人每日分班隨同進請大臣進内講解外交政策聞此事已經奏准攝政王矣 
　　會議政務處昨議幣制調查局辦法澤尙書世中堂均擬再由部通咨各省徴取說帖以幣制盡一推行鑄造三端爲主題並應公别成色分量之計畫送局研究刻已决定由部咨行各省分擬說帖以備採擇 
　　禮部奏設之禮學館其提點館事之提調官四員已派左丞宗室英綿右丞劉果左參議良揆右參議曾廣權充當 
　　御史觀審一事現經法部大理院各堂會商有准其指定一案觀審之說若未經指定之案件不在此例 
　　理藩部現議改訂本部官制參用漢缺聞將以程雪帥補授該部侍郎　　農工商部溥尙書與郵傅部李尙書日昨會商　將航路貿易擴充並謀海運業發逹惟查招商局輪船現因貿易尙不見旺恐將來航運不免賠損故己議飭上海招商局總辦調查各輪於某埠行運有利某埠行運有虧查明報部以便設法幫補期在暢行航路之貿易俟他日輪運得有盈利當即報明由部核定辦法以維航業聞現已咨飭招商局總辦查明復報矣 
　　漢藍翎侍衞何乃中自北洋將弁學堂畢業後曾發交陸軍三鎭差委隨隊出關推升第一混成協參謀官在案現東督以該員學術俱優在協籌畫一切事宜頗資得力已奏准暫留東省仍充叅謀官原差并請免扣資俸 
　　晋撫寳中丞電告政府據稱本省各屬選舉調查均已辦理完善現正派員將各屬選舉人名册賫京送交民政部存案 
　　度支部通咨各省督撫略云本部現因清理全國財政起見業經議定各省自督撫以下至佐雜人員每年薪俸共需銀若干其他全省辦理新政及雜務欵項每年開銷若干務須調查清楚分别造具表册咨部查核 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[津商集議維持市面詳情天津]  
　　直督楊蓮帥札 
天津商務總會文云二月二十七日准外務部咨開茲據德雷使到署面稱天津商務劣敗。華商虧欠外國各銀行欵項。爲數甚鉅。到期不能歸還市面情形危迫務祈咨行直督妥籌善法以維持市面等語並代駐京各使開送節略前來查其節略内有天津商務總會擬借公債欵由華官擔保以資周轉一節當答以此事中國政府自必設法維持。惟華商欠洋欵係該商等個人之事。與政府無涉。不能因此由政府。爲之擔。保借欵。等語究竟津埠華洋貿易現在情形若何如果實係商情困窘市面可危自應亟籌維持之策。固不宜聽各商任意拖欠洋欵亦不可操之太急。轉致紛紛倒閉。應如何妥籌善法相應照録節略咨行查照　奪辦理並聲覆本部可也等因到本大臣准此查此案屢經本大臣督同津海關道曁商會與各國領事一再籌議。除將歷辦情形先行咨覆並分行外合行札飭札到該商會即便遵照前批妥速籌議具覆該商會奉札後即邀集各商會議茲聞商會以津埠市面滞塞各商虧耗殆盡致洋貨商一行積欠洋行欵至一千四百萬兩關係全埠大局亟應設法補救擬將欠欵分爲三種一曰實欠。一曰加息。一曰存貨賠欵。分别推緩次第清理但此項欠欵非逐欵調查明確辦理終無把握應即通行各洋貨商將所欠洋行貨欵。按分種類。尅日切實開具清單。交由該商會逐絀核對後呈請直督核辦並轉咨外務部轉咨德使知照 
[塔城稽查俄人之布置北京]  
　　伊犁副都統扎拉豐阿 
奏稱竊塔城與俄爲鄰凡有兩國相交之處久經安設卡倫派兵駐守奴才擬於距城四十里之巴克圖添設卡倫一座派員常川戍守實於邊防較爲周密於上年六月初五日奏奉硃批該部知道奴才當即派員鳩工購料前往興修至九月初旬據報一律工竣共用銀一千九百餘兩。造具圖册取具保固切結前來奴才適於巡閱之便親往勘騐該卡倫即在巴克圖山脚坐北向南北房三間左右各廂房二間南房三間馬棚各三間東西大門二座凡中俄人民往來必由卡倫穿中而過。雖匠手生疏房屋不甚華美而形勢扼要局面尙覺堂皇洵屬工堅料實並無絲毫浮冒奴才隨即派已革新滿營正藍旗佐領圖克塔蘇带領滿營及額魯特弁兵十二名前往該處駐箚尃司稽查附近各卡卡倫。以期聲勢聯絡又派漢官補用千總枊鳳舞隨。带書士一名兵役二名前往專司稽查俄商貨物出入。每月共需薪工鹽菜銀六十餘兩前經奏明以上開支各欵及常年應需經費均由塔城租馬變價項下核實開支 
政界 
[寗藩委提州縣盈餘鎭江]  
　　江寗所屬各州縣因錢價賠累因難 
不堪提解盈餘一項久成畫餅茲樊方伯以現值青黄不接庫帑空虚已經交卸及現任各州縣欠解盈餘屢催不解應分委各員前往提解以資接濟 
[籌欵開辦甬北警察寗波]  
　　甬江北岸向來辦有警察後因經費 
不敷未能推廣茲由捕房董事倪勉庭等倡議將江北岸一带茶肆每家每桌每月抽捐一角船家每隻每月抽捐一角以爲擴充警費未悉該茶肆及船户等能否照捐一俟承認即可禀縣開辦 
[罰鍰嚴禁苛細安慶]  
　　皖撫朱經帥通飭各屬云財政爲辦事之 
毌各州縣舉辦新政何在不需財力其籌欵之方各屬情形不同訪聞有任意科罰作爲新政經費者查罰金一項除笞杖罰鍰業經頒發通行例須隨案繳解外此外各屬遇鬭毆賭博等案地方官察酌情形或情節稍重或顏面有關或罰令出貲以補助地方公益揆諸鈞金束矢之義事原可行惟現值籌備立憲自宜顧恤民力使民間出一欵即應爲地方作一事不得己酌取罰金亦當明示衆人使其曉然於欵作何用庶羣疑可釋而官民之情易通其問刑之有罰欵取其財而貰其罪即衆著其致罰之由俾民知所警戒仍屬刑期無刑之意非僅利其罰金也若任意苛罰將理財正辭禁民爲非之謂何矣况收入之數並不能立時宣布支出之數其或於年終始行申報以致紳民疑義有同乾没馴至自玷官聲此弊不除吏治安有起色本部院竊痛恨之力爲挽此積　合行札飭札到該縣立即遵照嗣後各屬舉辦新政務須妥籌的欵以資應付遇有案件發照現行法律辦理一切苛細罰欵槪不准收如有紳富事關顏面無干刑律出入情願安資報効作爲何項新政經費者應即隨案榜罰欵數目一面申報立案並按季將收入支出實數具摺彚報可攷自此通飭之後倘敢仍有任意苛罰及延不申報收支含混情節一經查出或被告發查實卽行按照情節輕重分别撤参並將罰欵追繳不貸毌違 
[辦米繳釐之籌商蘇州]  
　　浙撫增固帥電咨蘇撫云浙省買運漕 
米歷届辦運均經咨商貴省採買本届貴省另擬採辦新章暫繳釐金送局核明撥還前准來咨當飭粮道轉飭各屬遵辦並稱據復以應還之釐先繳後償旣費周折且多窒碍現聞貴省各屬仍請循舊給照驗放己蒙照准浙省事同一律請電商循舊持札採買赴卡给護驗放等情合先電商免誤漕運足紉公誼旋奉陳伯帥復電謂採辦米糧新章執有驗免護照暫繳釐金事後核明撥還係專指各省來蘇採辦而言雖費周折係杜朦混影射之弊本省各屬辦漕由蘇滬兩釐局自行給照情形有别本不在内並非現在禀准浙省已運漕米旣遵暫繳自當飭令照章辦理俾免紛更特此奉復 
 
 

Page 11

 
 
[第二張第三版]  
[縣令以功贖罪安慶]  
　　南陵縣知縣程用傑前在代理望江縣任 
内辦理洲地繳價事宜不力經查丈洲地局詳請批示不准飭赴本任留辦繳價事宜該員自奉文後會同委員認眞督催辦理並首先墊繳龍洋一千元使各洲民踴躍繳納該員不無微勞足録現經查丈局詳請將該令記功一次並懇准予飭赴本任以示鼓勵 
[交涉]  
[預防行船碰撞之計畫南京]  
　　哪喴總領事申呈江督預防輪船 
碰撞章程略謂哪喴銳安輪船與金長發沙船相撞控由哪喴大法堂判得曲在銳安業經申報在案查有數事與以後航海碰撞之案大有關係（一）此案沙船并未按照萬國行船章程當將撞之前忽轉舵向右職是之故此案幾爲所累查海關巡工司所發行船告示祇載洋式中國船隻須遵照萬國行船章程船旁無須懸燈至沙船如何駑駛示中并未載明倘沙船不必掛燈駕駛不必按照萬國行船章程則應切實聲明該告示語涉含糊今雖無須提論殊與此等訟案大有出入（二）利順船行呈騐釐卡所發貨單并未註明貨物重數辦理此案頗有不便旋經領事聲明釐卡與洋關辦法不同法堂乃始認利順所報價值當可憑信使釐卡所發貨單載明觔數即可免此周折（三）當此案在上海控告哪喴領事署不准華人在堂矢誓遞供歐洲各國因謂中國見證人所遞之口供不足憑信與中國利權頗有關碍想中國政府已籌抵制之方惟各國船隻往來於中海沿海各處爲數甚多此種案件將來難免不再復見領事之所以陳報者蓋以此耳 
[欽軍越界追匪之獲咎廣東]  
　　越南交界匪風猖獗日前粤軍宋 
管带探悉匪踪督同彭弁追搜竟致悮過越界致滋事端實屬咎無可辭現經奉諭宋彭等一併革職彭弁監禁一年宋管带水不敍用大吏因特通電東西營一律遵照以免滋生交涉 
軍界 
[欽邊編練衞旅隊廣東]  
　　欽防郭道電禀大吏以沿邊防務緊要 
經飭各營密爲搜巡匪已無蹤商旅往來日形踴躍惟刦掠之事時有所聞現特編設衞旅隊以期切實保衞行旅并飭各營會哨認眞聯絡刦殺之案漸已罕見 
[優賞獲盜營弁揚州]  
　　兩淮緝私營李本清軍門以水師左營幫 
带申游擊正邦疊獲巨匪勤勞卓著禀請江督改委新軍水師右營管带以示優異茲已奉江督批准由李軍門移文淮運司知照至左營幫辦一差則委都司劉玉霖接充 
[皖撫愼重採購硝磺安慶]  
　　皖北道毓觀察現派守備霍清安前 
往懷慶一带採辦硝磺配製土藥詳請皖撫給發護照茲奉朱中丞批以現在各屬辦理巡警鄉圑及駐防各營隊均經　給快槍子彈自可毌用土藥該道請辦硝磺究係作何用處批飭明晣具復核奪所請頒發護照暫難准行 
學務 
[補助幼稚園費之請獎寗波]  
　　奉邑舉人繆其昌等禀稱奉邑育 
嬰堂開辦歷有年所董其事者頗難稱職光緒三十二年經八鄉紳士公舉周故紳鴻逵接充歷辦十有三載增置產業推廣嬰額撙節浮費加給乳娘建置女校一所計銀一千五百餘元倉屋五間計銀五百餘元購置民田二百十三畝計銀一萬餘元浙路股票四百股計全繳銀二千元又存現銀三千餘元除堂中常费及每年津貼女桃學費三百金不計外其盈餘幾及二萬餘金周紳鴻逵已於去冬物故今年正月初十日其子度支部主事周鈞棠移交帪册對衆宣布紳等查核之下始悉周故紳潔已奉公辦理十三年之久並未取過分文紳等公議補給銀一千元作十三年酬勞之費而周紳鈞棠堅辭不受據稱故父在日恒因嬰堂雖有女學校而以尙無幼稚園爲恨今以此欵助作幼稚園開辦經費俾竟先志而答盛意紳等因思助欵興學爲叔世所難能而獎善酬功宜長官所樂許似此喬梓濟美好義可風洵足以起頑懦而資觀感等情現由王大令據情轉詳請獎俾資鼓勵 
[會詳沙牧租捐仍充學費浙江]  
　　顏方伯曾同支提學詳增中丞 
文云奉憲台批蕭山縣余令文鉞禀復籌議沙牧租捐仍請充作學費毌庸備作積榖經費仰布政司會同提學司核議詳復飭遵等因查是案前據該縣具禀到司即經批示在案積榖一項原爲備荒而設該縣沙牧學捐原定每租米一石收捐錢二十文充作勸學所經費其餘八文歸赭山龕山兩學堂各半領用以就地之欵辦本處之學本屬明正言順原定收捐兩年至光緖三十四年即已停止而汪紳望庚等所禀東沙積榖經費空虚急擬籌欵預備亦屬正辦即自宣統元年爲始禀准隨糧带收預備有資自不必再借學費轉多周折　縣所議尙屬妥協應請照辦理合會議詳復仰祈察核 
實業 
[札縣查勘荒山江西]  
　　農工商礦總局據德化縣羅紳綱禀稱認 
墾荒山請飭縣立案等情昨經批示禀悉開荒種植乃近今切要之圖該員等籍隸德化縣查得東鄉荒山一片土名簸箕兜計地四十餘畝情願出資招工耕種係爲興利起見自應照准惟該縣荒山荒地究有若干未據繪圖造册禀報無從查核該員所指荒山是否均係無主之業四至地名畝數是否與禀叙相符仰德化縣立即親詣勘丈造册禀復如果實係無主荒山准由該員雇工開墾 
[禁種阿片之抵補品貴州]  
　　貴州全省利源所恃以爲進欵之大 
宗者鴉片烟而已現今功令森嚴不准栽種安　孝廉朱君芸六熱心公益擬仿造泰西紅蘿葡糖以爲抵補之計此糖色白味美旣供食物之資可作藥品之和利益頗厚銷售亦廣現在聯合同人籌集股份擬往上海購辦機器聘請工人在本城設立紅蘿葡糖公司想該縣紳商必羣起賛成也 
[開設墾務公司安慶]  
　　農工商部咨據鳳台縣墾務公司張嵩生 
 
 

Page 12

 
 
禀遵章籌集股本繳價領墾該縣錢家湖荒地詎有訟棍吳可泰唆使勢豪孫多蔭勾串痞棍覇湖逐佃不准布種等情查墾荒爲地方要政如果所禀屬實自應從嚴究辦以維農政相應咨請轉飭該地方官迅速查明妥爲理結報部查核云云經帥接咨後即札飭該管地方官遵照部咨事理迅速辦結禀覆察奪 
[清查試騐場荒山浙江]  
　　浙撫通飭各屬遵辦農務並於城外筧 
橋地方購地四十餘畝設立試驗塲派員往豫購辦橡子試種現聞農工商局又調查鳳凰山一带荒地甚廣土質尙佳訪悉該處係栖雲山栖雲寺之廢地聞已移請警務處轉飭江干警察局查明該寺拆毁之後是否無人顧問其地係屬何縣特飭查復以便爲本局試驗塲之用 
雜記 
[鎭道通飭嚴禁私販銅元鎭江]  
　　鎭道劉觀察奉蘇撫札開准鄂 
督陳小帥咨稱該省近有奸商孫廷楨由鄂漢一带仁泰等錢莊私販銅元運入江蘇省銷售數至鉅萬遂致省中錢價昂貴殊與市面大局有關亟應咨請通飭各關卡一體嚴密查拿等因觀察奉札後已轉飭各關卡一律從嚴查禁矣 
[示禁迎神賽寗波]  
　　定海廳史司馬訪聞西鄉七莊於閏月十 
五日有賽會之舉彼迎此接舉國若狂雜踏喧嘩易滋事端分飭各莊地保傅諭禁阻一面知會各柱首等迎神賽會有干例禁如爲祈報起見則虔誠致祭亦足以仰答神庥何必異樣迎行始爲恭敬自示之後倘敢故違定提會首柱保人等從嚴究懲决不寛貸 
[捐產贍族之批獎浙江]  
　　鎭海縣鄒令通禀省台以該邑富紳職 
道葉貽釗仰承先志慨捐家產之半創辦義莊義田贍卹宗族呈請奏咨表揚等情奉增中丞批獎略謂據詳該縣職紳葉貽釗等仰承先志慨捐巨欵兼設莊田等諸善舉洵屬孝義可風昔范文正公創立義田贍鄰卹族至今猶頌德勿衰該職紳等襄成此舉比之古人無庸多讓自應奏請表揚咨部立案俾埀久遠而資觀感至鐵路股分應否換造仰布政司移會鐵路公司查核議辦 
[禀請禁止小輪傾棄煤渣揚州]  
　　辦理淮揚濬河工程鍾元棣濬 
趙都轉略云往來小輪沿途傾棄煤渣實爲全河隠患知縣上年接管禀河工程以來屢次請嚴行禁阻當蒙督憲分飭常鎭海關道嚴禁並飭小輪備鐵桶裝煤渣到埠更換如有違犯者商船罰薪官輪撤差立法至善今日清戴生昌招商等三公司及上年夏間三公司新開公記一班逐日六輪上下迄未實力奉行祇知其利不知其害况航路通塞亦行輪之切要該輪鐵櫃水手等均下流社會之人不明大體任意抛棄視功令如弁髦恃公司洋商爲護符知縣常日在工見之痛恨此挖彼塡日積月累勢必前功盡棄公家徒費金錢甚爲可惜知縣旣有浚河之責勢不能不一再禀陳應請憲台嚴申禁令分移鎭江關稅務司無論官商小輪一槪禁止沿途傾棄煤渣入河並照會三公司實力舉行不准沿河傾棄違則重罰俾河道不致塡塞 
太屬選舉瑣談 
[孫啓麟旋失旋得]  
　　寳山縣廪貢生孫啓麟。去　因糧務事被控斥革。士論寃之。嗣滬道亷得其情。訊　無侵吞入已情事。圖章亦非私刻。因詳准江督了結。不予深究。此次初選舉。已列入人名册矣乃於投票。日初選監督忽令管理員拒孫投票。並不准選舉人舉孫。有某選舉人。欲寫孫姓名。竟被管理員强迫。不許書寫。厥後輿論譁然。乃於重選舉日。許其復權。得以當選。夫孫啓麟應有選舉權與否。記者姑勿諭。第旣欲剥奪其權。則初選監督於確定人名册時不應入册。旣入册矣。又不應禁人之選舉。與其選舉人。投票係選舉人自由。即使所舉不合選舉資格。當時亦不能强逼其不寫。則初選監督與管理員。均不能辭違章之罪。尤可笑者。旣於初次投票時剥奪其權。則初選監督。必已自認確定名册時疏忽之咎。而確認孫啓麟爲不合選舉資格。即使孫啓麟如何欲與管理員爲難。其黨之如何附和孫啓麟管理員亦不能以懼結怨之故。而遽許通融復權也。今竟許其重選。出爾反爾。殊堪令人齒冷。 
[戴思恭一憂一喜]  
嘉定生員戴思恭。亦因案被地方官詳革。惟批文未回。此次初選揭曉。得七十八票。爲當選第一人。而是日詳革之批文適至。說者謂不先不後。祇爭一刻工夫爲戴思恭幸。不知戴思恭之詳革。其罪果合於局章第六條第一四項。則雖回文到縣。在初選揭曉之後。而其被控之事實已昭著。仍得適用局章第八十一條第三項被選舉資格不符。而作爲無效。又何幸之有。 
初選舉人醜歷史（續 
[一名哭松江]  
　　廣演說令于赴鄊 
　　暗運動請友吃麫 
大鵬笑道這又奇了。肉愈酥愈妙爲什麽倒不能燒酥。豈不要被他們動氣麽。鵬子道肉不要燒酥。有兩種的妙處。第一種是省許多錢。肉若燒得酥爛。定要打　折頭。如不燒酥一斤仍舊一斤。放在碗裡豈不是又多又好看麽。第二那些臭鄊下人吃肉十分利害吃了酥肉。剛剛　到口裡。那肉己經從喉嚨内滾了下去。不辨滋昧的。還要添多。還要嫌少如半生半熟的肉。牙齒裡嚼不靸的。他們方　辨得出些滋味。所以人有幾等人。佛有幾等佛。破老。鴉當不得鳳凰看待的。這些臭鄉下人。配不上吃好肉的。大鵬笑道。怪不得你的母親時時說你算計好。兒呀。我現在方然大悟。鵬子道。父親你悟些什麽。大鵬道。前日你開了一個柏明女學堂。外面就人言嘖嘖有幾個朋友對我說道。你爲何放你兒子開什麽女學。堂弄到這個田地。旣經要開通風氮。男學堂松江尙少。也開得的。爲何不開偏偏去開這個女學堂。外面聲名不好。銅錢又費了許多。以我愚見。還是教你兒子不開的好我聽了這句話。心中就有些動氣。我看你本來賭銅錢。跑私門頭。女色上狠做工夫的自開學堂之後。私門頭也　跑了。铜錢也少賭了。天天在學堂不走開去。就化幾個開校經費。面子上也算好看。故我就對他說道。讓他纜纜脚頭。朋友就冷笑了一聲不接下去我是以知你算計好。若是跑跑私門頭。他們要敲竹摃哩。鵬子道。父親　了。大鵬道。如何反說我差了。鵬子道。我並没有化了一文開校經費。那些開辦及常年經費。多是鄉下一個朋友出的。我僅出了一個名。他們要說話儘由他們說話。他們也不能踏進我校捉我的。大鵬笑了一笑。顚了一顚頭道。以後須要留心。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行重選舉開票]  
　　江蘇蘇屬（太倉鎭洋） 
太倉州於初八日重選舉初十日仍在城中義倉開票實數五百三十七人應出當選人七人得三十八票以上爲合格當選者如下后應麒一百票　熊世忠六十五票　龔汝標六十二票　唐文治五十三票　章國祥五十票　胡福元三十九票　錢泰階三十八票　鎭洋縣仍在城中明倫堂重行開票實數三百七十二人應出當選人五人得三十七票以上爲合格當選者如下顧暟七十二票　陸祖亮六十三票　李聯璧五十三票　邵圻四十五票　陳祖邕四十二票　太倉合前當選人閔元燮等五人適足十二人之額鎭洋合前當選人徐蔭階等四人亦足九人之額如其中有不願應選者即以次多數推補 
　　又　　　　（常州江陰） 
江陰初選舉開匭當選者姓名已誌前報初七日重投票應於次多數三十二人内重選十六人初十日開匭以三十一票爲合格當選者十四人姓名如下祝廷華九十一票郁芳潤八十四票蔣鏞七十二票　蔣保康六十五　徐爾榖六十三票　朱紫封五十八票　張洵佳四十八票　李燕四十三票　葉成性三十八票　郭丕綱四十五票　王楚書三十二票　張男寅三十二票　陳康祖三十一票　陳保宗三十六票其次多數四人趙汝明三十票　薛含章二十八票　黄鳳輝二十八票　吳穆清二十二票因尙缺二人更定十三日在此四人中再選二人　　又　　　　（常州靖江） 
靖江重投票開匭後當選七人黄錦中一百零九票　楊名浩一百票　朱樹侃八十票　盛德寳七十七票　陶鴻藻七十票　祝平治六十九票　朱頡雲六十七票　 
　　又　　　　（鎭江丹徒） 
丹徒重投票除作廢票二十九實得三百八十九票共計當選者十二人姓名票數如下盧兆恒四十六票　王振文三十五票　任璪三十三票　童琮三十二票　陳義三十一票　柳貽徴二十四票　朱紹周二十三票　胡炳二十票　李壽源二十票　錢乃鑅十九票　曹家麟十七票　高汝昌十六票 
　　京口駐防當選人尙未足額本擬重選嗣王監督以該營人數無多無庸再舉爰會商八旗官紳即以初次得票次多數之恩華　桂金　清選　雲路　穆都哩　東昇　殿揚　榮高　延杰充選 
　　又　　　　（蘇州常昭） 
常昭重投票當選者常熟三人昭文四人（常熟）俞鍾果七十四票　徐煐五十二票　狄恩霖四十三票　（昭文）張祖誠三十九票　　鴻濟三十七票　繆曾溥三十票　蔣鳳梧二十六票　曹忠二十五票候補當選人（常熟）鄒魯望二十二票曾樸二十一票蔣應辰十九票金家璋十九票　（昭文）張振庠四十八票趙允綬四十二票何鴻鋆二十六票郭冠英二十五票殷樹森二十四票胡炳益二十二票鄭莊十九票 
[舉行初選舉票]  
　　江蘇蘇屬　（常州靖江） 
靖江第一次當選者補録如下范循讓五十九票　袁今露五十一票　朱樹雲三十七票　瞿樹霖三十五票　盛德新三十四票　劉庭熾三十三票　鄭熙璋三十二票　瞿樹榕三十一票　瞿樹本二十九票方翼鵬二十八票　商文蔚二十七票　黄自純二十五票 
　　又　　　　（鎭江溧陽） 
溧陽初選投票實數八百五十五人以十八票以上爲用額開票後當選者十四人如下馬敬培一百三票　朱麟五十四票　　淵五十四票　史良四十六票　王述曾四十六票　狄維恂三十八票　史譧吉三十七票　趙寅元二十二票　史悠颺二十一票　狄葆賢二十一票　狄允　二十票　錢逢選十九票　史廷衞十八票　史可興十八票　尙缺八人俟重選後補足 
官長設立 
[浙江]  
　　籌辦處擬將複選舉事宜提前赶辦即於六月初一日舉行複選舉業由浙撫批准並飭將籌辦日期更正現經該處通飭各屬略稱本省選舉日期前奉撫憲核定四月十五初選六月十五複選照此計算則各府議員須七月杪方能齊集省垣距九月初一諮議局開局之期祇有一月不及從容豫備議案自應將選舉期日酌量提早然初選舉以前應行豫備之事較多且有更正及上控期間之拘束難於移動惟初選舉後複選舉前事務較少選舉訴訟之期限照章祇有一月前奉憲政館覆電又有本可一面訴訟一面複選之文是複選提前尙無窒碍其自四月十五日行初選舉之日起扣至五月十五日爲選舉訴訟呈控之期該管衙門限十日判斷較前定籌辦順序縮短五日各府即於六月初一日舉行複選如有 
 
 

Page 19

 
 
再選情事即於六月初三日舉行再加當選人呈明情願應選期限十日各府務於六月十五日以前將當選議員姓名電告本處以便轉呈撫憲發電召集約六月杪各議員即可齊集省垣庶可從容討論而提出之議案更形美滿現經禀准撫憲自應將籌辦順序日期應行更正者分别改正除報明撫憲查考外合行通飭爲此札飭札到該縣即便查照黏單改正期限辦理並將改早緣由迅由該廳州縣豫先示衆計開照前頒籌辦順序内辦事期限應行提前者如左（一）四月二十五日項下注意六如呈控在五月十五以前該初選監督應即於五月三十日以前爲之判斷云云五月三十日。應改早爲五月十十五日。又初選監督之初字係複字之誤合併更正（二）五月十五日項下注意一選舉告示内應聲明初　當選人務於六月十四日以前至複選監督報到云云六月十四日以前。應改爲五月三十日以前。（三）六月十五日。行複選舉應改爲六月初一日。行複選舉（四）六月十六日。開票應改爲初二日。開票（五）六月十六日項下注意一故於十五日行複選舉之時及須於十七日行再行選舉云云其十五日。應改爲初一日十七日。應改爲初三日（六）六月十六日注意三一面於即日專差申報撫院及本處改爲即日電禀撫院及本處（七）注意四務於七月二十九日以前。云云應改爲六月三十日以前 
[來函]  
　　貴報各省籌辦諮議局欄内稱吳縣木瀆鎭票匭開票完畢後復核票數亦多一張云云按木瀆投票所依選舉人數應由縣發給投票用紙二百三十七張除實投匭者一百二十三張污損票二張外應餘空白投票用紙一百十二張而縣中發下時實三百三十八張故繳還空白票一百十三張是所多之一張乃匭外空白之票非匭内已投之票至謂匭雖封鎖彷彿私行開過則當開票之時初選監督及各員皆在驗封决非羣盲則亦不辯而自明矣木瀆投票所啟 
本埠新聞 
[西商會議中國幣制之損害]  
　　本埠西商商會於 
本月初八日在圓明園路開會集議商務各事其一爲中國銀幣貼水問題因會中前接上海製造電氣公司來函謂中國小銀元銅元邇來市價日賤公司受害頗甚並將十二月來所受之損失列表開示當由會中將銅元日賤影響商業之害討論片時旋决議函請領袖領事轉逹駐京各國公使俾與華政府交涉嗣因老公茂洋行總理安特笙君不日將進京公幹故又决議請安君於到京時順謁各公使面陳一切 
[聲明國慶三郎之妄控]  
　　日人國慶三郎被落差巡士毆辱等情 
已見前報昨經三路二區張副巡官禀巡警總辦汪觀察據稱該日人是日在租界飮酒酩酊而歸行至虬江橋北德大酒店内又欲沽飮店主毛玉峯見已大醉勸其歸臥不料該日人大肆咆哮欲與店主爲難站崗巡士阮坤臣上前排解反敢逞兇毆打巡士即吹警笛喚同鄰崗巡士將該日人带局由副巡官勸諭退出并無毆辱情事亦未遺失物件乞即移請道憲轉復日領查照並嚴諭該日人以後不得酗酒滋事 
[法探違章拘人之道批]  
　　法界包探顧記生違章入城拘提印花 
染坊司事蔣子春等曾由縣尊具禀道憲請致函領事究懲奉蔡觀察批云此事前據蔣子春等禀内前情已請法領將該探顧記生嚴行究辦追還所攫洋物送還給領惟查蔣子春等原禀稱該探糾衆抄攫並有七舗地甲杏林在内何以該縣奉文並未叙及亦不將該地甲及該流氓等先行查提訊究且該　所持麥總巡名片旣經該縣核有不同何不即將該探扣住訊明禀辦乃任令肆其滿載而去於事後詳請照會嚴懲豈不已失事機應即由縣嚴提流氓開發三林及地甲杏林訊明當日如何抄捉攫奪情形分别追辦具報至該探等違章糾衆入城拔人該處巡士所司何事何以絶不阻止又不將該探等扣住送道轉交領事究辦聽其來去自由殊爲不合并即移會巡官嚴加申斥嗣後站崗叚内毌任租界探捕再有違章拔人情事仍候法總領事復到另行飭遵 
[追繳千戎獎札]  
　　滬道近接江督札開普陀兵輪管帶易千戎錫 
棻舞弊營私並將獎札得賄轉售情事已經奏請革職惟該千戎原職功牌獎札應即追繳現蔡觀察已轉行上海縣迅將易千戎獎札等項追繳到案送請銷燬 
[城内]  
　　道批○葉范氏禀批控關略賣虚實均應澈究何以延擱年餘公廨迄未提訊己獲之大阿姐即朱氏復行交保殊不可解的被張星橋現避匿寳境應由寳山縣尅日查提到案傅集一千人証訊明確情分别究辦仰寳山縣胡令遵照辦理毌稍寛縱仍飭公共租界會審公廨先行録案具復毌違紳董秦錫田等禀批查清丈灘地事宜前於光緖三十二年八月經瑞升道禀准歸入會丈局會縣經理所收升科銀兩由局彚總解道儘數撥充閘北路工之用該　等請升二十四保正八等　灘地自應照案辦理究有畝分若干每畝時值幾何離浚浦界線約遠幾里候分札縣局會同查勘具復再行核辦所請儘充學資仍毌庸議朱樹亭禀批前據謝煥亭以祖遺謝天順清記邊爆牌號向歸洽順恒白德記兩舗承銷近被他人冒戤禀請示禁經梁升道飭縣查明屬實給示諭禁在案時閱年餘始以前情具禀難保無冒牌不遂飾詞聳聽情弊仰上海縣復查明確分别實究虚坐秉公辦　毌任混爭 
　　鐵路會辦赴寧○津浦鐵路會辦大臣孫慕韓京卿昨乘快車至江寧拜會江督 
　　朱太夫人逝世○　滬釐捐總局督辦朱　伯觀察之太夫人於前晚一下鐘在局仙 
逝擇於十三日大殮 
　　是否誣控○安阿炳奚榮生等前被警局醫生　澤之王少山等騙銀曾由安阿福等禀請滬道轉移巡警局汪觀察訊辦在案詎該原告安阿福等届期規避未到現由汪總辦察得安等顯有誣控情事特移請蔡觀察查提原告安福等到案澈究以明虚實 
　　吳少卿○清鄉局訪拿川沙之梟匪吳少卿昨由防營拘獲解至道轅蔡觀察　飭送縣署釘繚收禁 
　　周岐山○湖南人着名賭棍周岐山偷竊鐵廠銅觔被拘兩次裝病逃逸未獲嗣周在龍華陳家港地方搭棚叙賭該處紳董喝阻不服　知高昌廟龍華兩巡局委員派差當 
 
 

Page 20

 
 
場捉住送縣收押候訊 
　　當假珠○來泰典當夥黄顯庭扭沈保林到一路巡警分局喊控當奉游正巡官審訊黄顯庭供今日沈保林持假珠簪到當典錢察係僞物退還不當沈硬欲掗當沈供簪係鄰居霍邦林托小的當錢不知僞質霍供簪係老婦陳王氏患病無錢將此假珠托當求宥判將假珠銷毁沈霍兩人免責飭退 
　　請騐屍○二十五保二圖地保張兆岐投縣禀稱奉英捕房諭因英租界浙江路恒豐里口復新園浴堂門首有一不知姓之瑞金年約三十餘歲浦東人向爲泥水匠行至該處無端倒斃請爲蒞騐 
[南市]  
　　賭博之爲害也如此○萬裕碼頭承大花衣行執事鄭寳書昨日扭送學徒沈子熙行夥　慶生至南區控稱伊等在外賭博輸資甚鉅串合私刊圖章並持往來摺至瑞昌錢莊冒取洋三百元彼此分用等情請爲追究慶生供同謀有之並未分洋沈認得洋一百元餘由慶生瓜分判一併移解工程局訊核　　用駁船無須給示○總工程局批鷄鴨業商人姜加祥等禀云裝卸貨物雇用駁船應聽雇裝選擇旣據禀稱各行家願雇薛姓駁船自應仍由薛船裝卸如果有别項駁船搶裝兇毆情事許即懲辦毌庸給示 
　　收贜物移提到案○張萬郎陸金山竊取大南門外清心書院内自鳴鐘等物獲解工程局訊供與小寧波及長脚等串竊惟原贜賣在老北門外王大舊貨攤上當即移提王大解局訊究 
[英租界]  
　　竊金修仍無實供○川帮福茂長號客昨延逹商律師請追所寄　昌信局被失金條即將在押串竊金條之王紀福吳禮寛吳湯氏並在逃正竊毛春亭之毌毛湯氏解究仍無實供判仍分别押候提毛春亭到案訊核　　偷漢子期滿開釋○陳成祥之妻程氏不守婦道經陳控奉公廨訊判氏發棲流所半年期滿看陳領回在案昨已期滿請示中西官諭勸陳領回如氏再有不合准其隨時控究陳堅不遵諭再請發堂官不允請判氏開釋自由並著陳且離異結存查 
　　吊原贜中途被逸○王徐氏控　金發朱關順串竊金飾押候吊贜在案前日由差協探带龔至浦左吊贜中途被逸將朱解究並禀明龔被逃情形判朱仍還押候下禮拜六再訊 
　　疑串竊婦不供認○婦人粱姚氏失竊金飾　表疑係曹阿三與程王氏所竊控請查究訊供不認判交保查明再訊 
　　不提父便提子○劉矞卿因虧空德商魯麟洋行巨款携家逃匿前日經差探緝獲其子天福解訊天福供稱向匿西門外銀河里席姓友人處實不知父親匿居何地判劉押交其父到案再核 
　　不爲妾即爲妓○徐王氏控粤人麥海泉藏匿婢女麥巧四一案昨奉復訊氏供出洋三百四十元價賣麥婢爲兒作妾因兒往杭被麥領匿請究麥供婢到伊家即雇人教唱歌曲意圖爲娼因之領回判麥將所得身價洋如數還氏巧四准麥領回完案 
　　此單固係他人之財○德商柯伯空甬人胡長生即胡祥蓀抵單不贖昨奉復訊胡供作中單係沈志雲之物求鑒判胡押候提沈到案再核 
　　是貨亦非自已之物○德商美隆洋行控發記號經　人薛桂坪定購棉線不出昨日　　會訊薛供因股東去世因此無力照出求察判薛交妥保所有定貨諭原告自行出售應虧若干着薛如數賠償 
　　串騙案○袁福壽串騙王惠卿珠飾判押限二禮拜繳洋一千一百元在案昨奉復訊袁祇繳洋一百元判袁再限一禮拜繳淸 
　　定貨○德商咪吔洋行控鴻源亭號主朱吉甫不出定貨昨日復訊判朱赶緊料理美商豐裕洋行控榮潤泰號主史潤齋定貨不出昨日會訊因史未到判令保人陳梅生交妥保限一禮拜内知照被告速向原告清理違于未便 
　　擲包○著名流氓沈小東狗屢次犯案近又在江西路擲包騙取鄉愚財物查獲拘訊判沈先枷兩禮拜再押西牢二年期滿逐出租界 
　　竊衣○流氓陳阿四張阿六因搶王吉齊衣包昨解請究判陳押三月張押兩禮拜 
[美租界]  
　　日本親王妃○日本某親王來滬己記昨報茲悉來者係日本駐黄欽差某親王之妃巳於前晚乘輪赴英矣 
　　英國警察生○前日英政府派來警察畢業生五名交工部局派遣委用 
　　老嫗跌傷脚骨○三十三號電車昨經茂海路將張姓老嫗撞倒跌傷脚骨送院醫治　　髮妻無意圖存○胡金榮住茂海路前日與妻王氏口角該氏濳服藥水欲圖自盡經胡察知車送醫院施救 
[法租界]  
　　候慶齋難避債臺重重○侯慶齋騙吞利喴洋行買辦鑽戒控經公堂訊押在案近有王陳氏等紛紛投廨附追欠款昨又提訊侯供須俟出外商求减折　還司馬不准判限七天將各欠光還一半 
　　俞菊亭方醒迷樓夢夢○俞菊亭前在城内某布莊司帳時曾在妓女阿張氏處冾遊所費不資因此失業現在玉露春街某洋紗莊爲夥知張氏己與邵某姘識前往向索借洋一百元邵以前在妓院之欵未便踵門索討且無借據即至該店理論互相口角爲店主王森昌喚捕解廨官以索欠無　不理 
　　賊拍照○張長生釋出未久入境　　爲探查獲判從寛拍照驅逐出境　 
[來函]  
[蘇路公司來函]  
　　昨閱神州報載車中謀財害命一節當令營業所徧查各站覆稱並無其事即經所員繆鏞樓親至神州報館囑其更正乃今日報端仍未登載不勝詫異頃由敝公司訪悉此種謠傅實係出諸馬夫東洋車夫之口蓋緣近日龍華香市敝公司特開專車以便遊客若輩不無嫉妬遂揑此一叚情事聳人聽聞若輩知識固如是何足較滬上報館各有訪事員諒得此謠傅者不止一神州報館而神州獨不問虚實揭諸報端已屬可疑迨敝公司營業所員嘱其更正不即登載尤不識是何居心夙仰貴報舘紀事翔實爲特懇將此函登報以釋羣疑爲幸蘇路公司謹啟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江浙鐵路公司駁字林西報所登倫敦泰晤時報北京訪事人述滬杭甬路事失實函（續）]  
九謂軟質枕木爲滿洲日本產敢告日本曰滿洲所產均係軟質不合路用可勿與中國爭渾江伐木之利矣又告日本曰爾北海道之木皆軟質以後江浙人不願購用此非江浙人之意也莫君登泰晤士報以見告當不予欺也鋼軌枕木爲鐵路二大宗鋼軌重枕木堅修費輕成木重反是修費雖重成本則輕矣江浙人初爲鐵路自量財力以用何等枕木不能逆料英商將强迫借欵而預禁日本之枕木不用江浙人誠過矣京漢津浦何以均用有日本枕木推閣下之意非英料即堅木亦軟質一用英料即軟質亦堅木耳安置之合否舗排之工否求可以一行車而已江浙人於鐵路誠所不習亦自知不必用一百噸以外之機車然浙路已行一年有餘蘇路亦將及一年鐵路爲英國產物自諾簪巴侖煤礦發起以來進步有年每不免有火車出險之事江浙路日行多次如此劣工如此重車僥倖尙未一出此險庶引閣下之詬病以爲大戒乎十謂車輛有八種樣式若以機車言蘇公司現止機車五輛浙公司現止機車八輛度無一車一樣之理若夫指客車言則頭二三等本有三樣合之貨車箱車邊車平車公事車牲口車恐尙不止八種也十一謂董事人可購料浙公司定章購料與付欵不出一手雖總理所購之料必令董事付欵董事多熟于上海情形者總理舍已以從亦不爲非然董事所購之料其欵必付由總理方自謂劃清界限可免于弊豈意又被閣下所自笑耶閣下將謂購料必出一人之手而後可耶十二謂英國之料止一小份引以爲歉自是閣下愛國之意閣下愛英國而不許江浙人愛中國豈可爲平儘英货先購之約閣下則聞之矣前訂合同時已將購料用錢扣清不必定購英貨倘亦聞之焉否十三謂中國資本已盡英欵已糜費又云郵傅部放存中國銀號然則糜費一欵存放又一欵耶閣下旣得有正式報告果得自何處而曰正式正式何在以上十三條均大失其實所論工程各條江浙人則改之無則加勉好在西賓涖止附搭火車者日不下數十人聽之公論至一四五六各條故意揑造私弊私人以毁損公司及浙總理個人之名譽如閣下所訪之事而均爲影響如是從此泰晤士報價值因閣下訪事失實恐不逮前矣夫文明國人首重信實耶穌教律嚴戒誑言安有閣下之明而肯失實如此必有所聞之人所見之據其逐一指明相告否則是閣下 
自喪其信實自佚於教律江浙人竊爲闇下惜之並爲泰晤士報惜之 
南洋印刷官廠試辦官用民用品手章程（續） 
[第一章　民用品]  
　　一田房契紙查此項田房契紙應侯財政局議定稅契新章後再定程式刷行如自定期實行後民間交易如有不用官廠契紙者槪不作准遇有涉訟槪不受理 
　　一呈詞狀紙白禀式查民間向用呈詞狀禀参差不齊非定劃一程式不足以愼公事而杜弊端東西各國詞訟多有一定之紙現時直隸廣東各省亦均仿行應由職廠擬定樣式詳請核定示期實行後嗣後如有訴訟不用官定程式者槪不受理此次呈詞狀紙印成後劃一價值分發各府廳州縣通行除民間隨時可到本廠發行所購取外應仿北洋辦法批發各紙店一律行銷以便民間隨時隨地皆可購取惟於定價外不得多索分文 
　　一合同租借劵婚帖查民間錢債婚姻詞訟往往用僞造合同租借劵及草率婚帖以致糾葛不清應由職廠擬定樣式請憲台核定後示期實行如自示期實行後或有仍用舊式者遇有涉訟槪不受理 
　　一當票查當票爲民間交質之資非製造精良不足以資信守應俟章程詳定後請憲台札飭商會轉飭各當舗擬定程式呈由憲台照式發印通行 
　　一帳簿經摺各項承攬單查以上各項單摺帳簿務求價亷物美應由民間隨時到廠定購 
專件 
[蘇撫咨憲政館籤茫新訂刑律草案文（十四續）]  
　　第一百零九條凡殺傷派至中國之外國代表者照第三百條及第三百零二條之例處中國臣民在外國於對派至該國之本國或第三國代表者犯時亦同若加暴行脅迫或侮尋於派至中國代表者處四等以下有期徒刑或拘留中國臣民在外國對於派至該國之本國或第三國代表者亦同按愼重邦交外國之使臣自未便輕視查第三百條及第三百零二條係殺尊親屬友傷害尊親屬身體之例以之參照處斷尙爲允協 
　　第一百十條凡以侮辱外國爲宗旨損壞除去污穢外國之國旗及其餘國章者四等以下有期徒刑拘留或三百圓以下罰金按本條規定四等以下有期徒刑拘留儘足蔽辜加易罰金亦可稍減其數 
　　第一百十一條凡濫用紅十字記號作爲商標者處三百圓以下罰金按濫用紅十字記號作爲商標處以罰金此條似應列諸商律罰金之數亦尙須妥爲酌定請再　訂 
　　第一百十二條凡中國臣民聚衆以暴力潜竊外國領域者照左例處　一首魁無期徒刑或一等有期徒刑二執重要之事務二等或三等有期徒刑三餘人三等以下有期徒刑或一千圓以下一百圓以上罰金 
　　第一百十三條凡私與外國開戰鬥者照前條之例處斷按以上二條年擬各項科罪并罰金均平允可行 
　　第一百十四條凡外國交戰之際違背關於局外中立之命令者處四等以下有期徒刑或拘留因而得利　併科所得總額二倍以下總額以上罰金加二倍之數未違三百圓時併科三百圓以下所得總額以上罰金按外國交戰之際違背關於局外中立之命令情節尙輕處四等以下有期徒刑或拘留足以蔽辜至第二項因而得利者併按其所得倍罰之亦屬可行惟總額二字何不易以總數字樣較爲明顯又外國開戰應不在中國領土之内者可布告局外中立若至中國領土之内自當别論前此日俄之戰係屬創見非常例也應否再加聲明之處請細酌 
　　第一百十五條第一百零八條第一百零九條第一項第二項第一百十條及第一百十二條前條至之未遂罪罰之按本條斷指各條罪旣未遂無損國交處以罰金似可遵行 
　　第一百十六條几豫備或陰謀犯第一百零九條第一項第二項第一百十一條及第一百十二條之罪者處四等以下有期徒刑拘留或一千圓以下罰金按本條所指即是前條反例各條旣係豫備或陰谋磪　無疑而其事究未實行處四等以下有期徒刑拘留或一 
 
 

Page 27

 
 
千圓以下罰金似尙可行　條内第一百十一條之一字似屬多繕誤刊蓋第一百十一條係濫用紅十字作商標無所謂豫備陰謀故前條亦止言第一百十條及条一百十二條並無言第一百十一條也應將多刊之一字删去以免淆混 
　　第一百十七條因犯本章之罪應宣二等有期徒刑以上之刑者禠奪公權其餘得禠奪公權全部或一部按此條犯本章之罪旣在二等有期徒刑以上自應禠奪公權其餘得禠奪公權全部或一部均可遵照 
　　第一百十八條第一百零八條之罪待外國政府之請求或同意然後論之第一百零九條第三項及第四項之罪待被害者之告訴然後論之按本條所定待請求及告訴而後行之可以遵照 
　　第一百十九條凡豫備或陰謀犯第一百十二條或第一百十三條之罪於未着手實行前自首者免除其刑按第一百十二條第一百十三條係犯聚衆以暴力潜竊外國領域及私與外國開戰鬥之罪旣止豫備或陰謀於未着手實行前自首者自應免除其刑 
　　第一百二十條凡受中國之命令委任與外國商議若圖自已或他人或外國之利益故意議定不利中國之條約者不問批准與否處無期徒刑或二等以上有期徒刑按旣受中國之命令委任身膺重寄乃甘爲僉壬以賣國故意議定不利中國之條約其心可誅其貽害亦匪淺處以無期徒刑不予死罪亦云寛矣似不必再綴或二等以上有期徒刑之句轉啓上下其手之弊 
　　第一百二十一條几中國之臣民欲使藩地及其餘領域屬於外國與外國開始商議者處無期徒刑或二等以上有期徒刑按此條較之前條受命令委任而甘心賣國事已議行者情稍有　處以無期徒刑尙足蔽辜或遇情節較輕者准予酌量减等問擬亦尙可行惟於條文似應聲明如何情輕得减一二等俾有遵循 
軥國外新聞 
[東京名寺被火]  
　　十二日東京電云東亦蔵嶽寺（譯音）近忽被 
火綜計損失共值日洋四百萬圓以上頗疑爲人縱火 
[英國預算案近聞]  
　　十二日倫敦電云英國來年預算案稽核頗 
精計缺乏約違英金十二三兆磅預料於公債償還金内可以提用四五兆磅增加造酒執照稅可得三兆磅增抽入欵稅可得一兆磅 
[英國戰艦問題]  
　　十二日倫敦電云英國斯丹違報載稱英國蘭斯唐侯爵因政府於預算案内並未將趕造奪雷諾脫式戰艦八艘一欵列入以孚衆情故將反對此案台白埃伯爵入海爰持貴族在上議院宣稱議院應急設法使政府求助國民 
[校長不願就任英使]  
　　十二日紐約電云美國卸任哈凡特大學 
校長伊里哇脫因年老之故不願就任駐英大使（按伊博士於一千八百三十四年生於抱斯登） 
[羅斯佛游程近聞]  
　　十一日紐約電云前任美總統羅斯佛君赴 
斐游獵報界訪事之隨行者僅紐約世界報社員兩人當時曾奉命隨游斐洲各處茲聞羅斯佛君將在宇干違辭去若輩因不欲使人預知彼爲斯克利納月報所撰文件之内容也十二日柏靈電云意王歐瑪吕爾擬在西雪萊島接見羅斯佛君聞法總統法里厄萊或亦赴彼與羅君互會 
[近東大變局百二十八誌]  
　　十二日柏靈電云塞爾維亞有官員 
多人因謀易新君爲人發覺均已逮獄 
[波斯土僑求助政府]  
　　十二日柏靈電云土爾其僑寓波斯之民 
公請十政府設法保護 
[俄議院近事]  
　　十二日柏靈電云俄國議院近日痛詆德國之舉 
動並指摘德國陸軍之情狀 
[德國試驗飛船近聞]  
　　十三日倫敦電云德國齊泊林伯爵於昨 
晨駕坐飛船飛離拂萊痕特里區歇甫向梅里區進發旋於九點鐘時駛抵該處值東北風起故未能落地此次試飛特派馬隊追隨於後下午三點鐘時齊伯爵在廷哥爾芬落地所乘之飛船異常穏固即遇暴風亦安然無虞 
小說 
[譏彈小說滑稽魂（三十四）]  
　　第六回　　　吃番菜曲辮子坍檯　　應堂差紅倌人出局 
原來這個來的。便是范彩霞。那先來的倌人。就是花麗娟。范彩霞直走到施雨田背後。叫了一聲施老。施雨田正在那裡和花麗娟。密密切切的講話。竟没有看見范彩霞進來。也没有聽見范彩霞呌他。范彩霞見他不應便伸出手來。拉了施雨田一個耳朶。直拉過來。嗔道。倽格别人家叫耐。耐答應才勿答應。耳朶到仔陸裡去哉。施雨田出其不意。吃了一驚。連聲呌道。阿育壞。阿育壞。也打着强蘇白說道。先生勿要。喤痛格呀范彩霞聽了微微一笑。把手一鬆。施雨田立起身。恰好侍者泡進一碗茶來。施雨田對着范彩霞深深的打了一拱道。先生勿要動氣請吃茶。范彩霞還没有開口。那邊蕭雲峯插口說道。不要吃什麽茶了。吃碗醋罷。范彩霞聽了。面上紅了一紅道。耐格號人末。就呌囚犯碼子。總歸歪嘴吹喇叭。一叚邪氣倽格呌吃醋。倪是勿會吃倽醋。要末請俉篤太太吃仔罷蕭雲峰聽了。把頭縮了一縮。呌聲阿呀又道。你們聽聽。我通共講了一句笑話。就好像倒夜壼的一般。說出無數的話來。范彭霞笑道。耐自家勿好呢。倽人叫耐實梗瞎三話四格介。耐想倪搭俚兩家頭末。有倽格醋吃說着。對花麗娟道。阿對。花麗娟指着蕭雲峰道。耐格只嘴末。眞眞賽過倒夜壺。　歸撫不一句好閒話。蕭雲峰笑道。你們兩個駡我一個。我就算怕了你們何如。花麗娟又向范彩霞道。勿要去聽俚還是倪兩家頭來講章。說着便攙着范彩霞的手。直走到匟上兩個人並肩坐下。咬着耳朶。不知講些什麽 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
