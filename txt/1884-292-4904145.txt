# 1884 - 292 - 4904145

 

Page 1

 
 
[第十八畫報出售] [  申報舘主人啓]  
臺軍大捷法人死傷無數華人間之同聲稱快劉爵帥畢竟能軍於此益見茲特購求玉照摹繪成圖以慰薄海人民之欽仰粤省大吏押令法人出境不准逗遛圖其扶男携女負笈提筐情景亦復逼眞兩圖俱編入此十八號畵報准於初六日出售仍於畵報之末附送淞隠漫錄圖説一則閲者鑒之此佈 
[石印爾雅音圖出售] [  點石齋主人啓]  
爾雅音圖一書讀者苦無善本爲憾本齋購得影宋本原刻用石印縮印成書書中圖畫間有原刻筆畫斷落者另倩畫手細加鈎摹一切珍禽異獸瑶草珙花無不形神逼眞栩栩欲活竊恩一物不知儒者之恥則此書之成自必先覩爲快得以攷證其實也書订兩本裝潢精雅准於本月初四日出售收回工本洋四角正售處悉仍其舊此佈 
[以水雷阻敵勝以岸戰待敵説]  
中國與外洋搆兵不在海面以船隻爲戰具而在岸上以砲臺爲守具此猶未明時勢之言也蓋砲臺之售址大半皆中式從並移言海防者以爲可恃以禦敵經費亦殊不少現在始知西式砲臺之製或卽舊址改築修葺或另擇地而新建之非不因時變更取法泰西而究之造臺之人與購砲之人各適其適臺址之堅固高厚不能與砲位之人小力重之遠近藥彈之多少均到恰好地步則敵至之時運用不能活變己恐無濟於事至于平日守臺之人又非卽臨時管砲之人或係調來或係新募雖其間亦有善於放砲者選擇而任使之無如與臺砲均不相習岸上地勢洋面水性未嘗久歴深知則亦不能發而皆中中而必壞敵船也福州金牌長門砲臺非不功堅料實而法人數日壤攻臺上軍士終至葉走盖其弊正坐於此也中國於無事之時各口砲臺旣不能常頓重兵時時操練一遇有警始行備禦則炮臺之可恃十分者亦止得四五分此後如欲輅頓水師聨絡沿海七省自當益加勤愼法事雖畢軍事方始然際此時而欲以禦法人勢誠不及曩年英將戈登曾言中國止須預備岸上禦敵之法且購製鎗砲不必務求新式利器卽現在泰西　行次等之鎗砲已足濟用但當訓練得法統帥得人俟敵兵登岸多路出截無不可以制勝此誠深知中國之情勢以立言者　思兵輪雖多而未嘗出洋砲臺雖堅而未嘗經戰勝負之　渺不可知是惟有嚴備岸上以爲截殺敵人之謀敵兵雖多終必至於難　苟死亡太甚而棄置軍裝又復每次得其千萬金其能堪幾回僨敗乎現在臺防兵力尚單洋面本無兵船口岸砲台又不繫乎有無而省帥運謀應敵智計不窮竟能屢獲大勝然則待敵以薄戰岸上固有明效大騐矣以台事視福防兵備之多寡疏密判然不同乃此敗而彼反勝何也况以船戰洋面卽敵敗而敵之軍火不能資我之用若台之戰於岸上者則法人每次必遺其械至於大砲八尊洋鎗二三千桿豈不快乎第陸戰固足以窘敵而苟其别運妙策并使敵兵不得登岸鐵甲兵輪但於口門之外空闊海面往來游奕不敢駛近此則更足以窮敵人矣前日論海防大致可見當求要着以備目前甚欲守口者講究水雷用法多行製造多行購置多行安設謀密而敵不知機靈而我可用如臺灣現在屢經擊敗法人之後法人猶思添兵再舉而我之防於岸上者不能頃刻或息若使　隆淡水近岸海中能多設水雷則法兵惴惴焉不敢輕易登岸亦兢兢焉不敢駛近口門軍中布置可以紆徐不迫全勝之策於是乎出矣目下台軍惟有用誘敵之法俟法人登岸深入内地然後號令各軍兠圍揜殺而海口一無阻截之具法船雖畏潮湧不能貼岸而泊而彼欲驅兵以登往來上下巳成習熟岸上官軍時時戒備豈不勞擾無甯處耶况法人志喜張揚一經登岸遂謂奪佔某地華軍死傷若干如何敗逃布之新聞揑之電報此種訛言雖有中國自發官報勝敗情形不能久諱而傳播之餘軍必得無擾擾曷若并使法兵不得時常上岸雖欲諱敗爲勝而亦無由也台防固應若是他口之如台灣者亦應若是可惜省帥渡台已遲布置未備且無軍火遂使法船得以闌入今日加多幾艘明日開去幾艘任其多寡不定也昨讀閩中在京各官糾叅張何兩星使疏言福州兵船十一艘水雷一百二十不可謂無兵備夫兵船雖有此數而閩江狹容旣與法船對面排泊兼之一切機宜無不坐失是固不見其可恃獨水雷若是之多而竟不設於江中以圖敵來轟擊使彼多船騙入安然無恙而我無法以制之則誠不可解者或曰法人備有撈獲水雷之物設於船中以候水當之有無如果有之被卽設法撈取然撈取水雷不能杳無所見我見其撈卽可運機轟發何必姑待乃吾不解法船入閩之後亦不聞其撈我水雷也然則閩江三十里大抵未嘗置一雷此百二十具者不知充何處之用當事之人自能明之然吾深願言防務者以閩事爲殷鑒而進台防之一籌庶幾不必以岸戰制法人海口之人民幸甚矣 
[諭旨恭錄]  
　　九月初二日奉上諭刑部奏已革雲南巡撫唐炯押解到部請派大員會同審訊一摺着泒軍機大臣大學士會同刑部審訊按律定擬具奏欽此同日奉上諭兩淮鹽運司續昌着　前赴奉天隨同慶裕辦理海防事務欽此同日奉上諭四川川北道員缺着黄槐森補授欽此同日奉上諭四川忠州直隷州知州吳炳麒着發往福　軍營交　圖善等差遣委用該部知道欽此 
[法敗譯登]  
　　八月二十日法人在淡水敗衂一事本館曾將厦門發來電音及該處詳細信函疉登報牘兹閲香港西字報叙事更爲詳悉多有本報所未及者爰再譯登於左　稱孫軍門開華於十年前日本人滋事之時卽已鎭守臺灣平日英勇絶倫馭衆有法帳下貔貅無不恪遵號令軍門性喜西國酒饌每與西人燕會之時往往慷慨談兵義形於色八月十九日法人預備登岸攻擊軍門亦已佈置周詳至二十日九點鐘法人携洋槍及機器砲蜂湧而上軍門令兵士分伏山後樹間草際法人尚未望見十點鐘時聞法人槍聲炮聲漸漸逼緊華兵乃突然而出并力攻擊至下午二點鐘法人力不能支退至碉頭紛紛上船逃命五下鐘時華兵之受傷者皆倩人用板扛抬至西人醫院求治醫院距戰塲約大里院中醫生二人一向在該處一從英兵船上延來共治兵丁一百二十人之譜有一人傷至三五處者該院實不能容遂分置院旁小屋内呼號之慘耳不忍聞是日華兵割得法人首級十四顆以六顆懸街上八　懸營房附近之地後爲英人所見禀知英領事領事往謁軍門謂戰勝之事何等體面今似此殘慘無乃爲外人所齒冷軍門俯從其 
 
 

Page 2

 
 
言立飭除下掩埋云該報又言基隆恢復之信實係盧傳現劉省帥統兵六千駐守臺北府法人也兵接島地方此信所述之事至八月念六爲止念六之前每日言華兵由台灣至淡水總計約有六千其受傷之華軍至二十二日死去十餘人是日法船上亦下半旗大約亦有弁兵因傷斃命云本館屢接各處電報信函及中外各日報俱稱此番交戰實係孫軍門出奇制敵智勇兼全始克獲全大勝足見軍門胸羅韜略邁衆絶倫實足與劉永福兩相媲美中國有此將材尚何患法人强悍哉 
[厦門電信]  
　　昨下午四點鐘本舘接到厦門友人轉發來之淡水電信云臺灣迤西各海口於初五日起法用兵船封住凡各國船貨欲裝往臺灣或由臺灣有貨裝出均不準行是以臺地與中國各省府現幾不通聞問矣 
[侯相行程]  
　　左侯相於八月二十六日到江寗與曾沅帥籌商要公等情　次登入前報現聞議得先由南洋籌付銀二十萬兩侯相於初三日起節仍由輪船送至湖口然後由江西入閩云 
[華兵滋事]  
　　昨有九江友人來信云該處華軍出外滋事日有所聞日前旗昌洋行之江裕輪船及太古洋行之安慶輪船停泊碼頭華軍卽上船騷擾一日羣擁至一貨船上一兵倉皇之際趺入艙内兩股俱己損傷現各路兵勇之至九江者每日仍紛紛不絶不知統率者果何以先事預防也 
[注將電音]  
　　昨法將畢禮也發電至上海云日前尼格禮也於東京打仗時股際受傷刻已延醫調治大約閲二禮拜卽可躍馬從戎矣 
[京邸風傳]  
　　中法决裂曲在法人皇太后大伸撻伐之威命將出師聲罪致討並明降諭旨如有大小臣工敢陳和議者當交刑部治罪光明正大實足　敵燄而張國威現聞醇邸上疏言天討已伸民心厭亂如法國不再誅求有與國出爲調處當可如從前草約乞上恩施言歸於好云云然第得諸風傳未便信以爲實也 
[粤事紀餘]  
　　八月二十日爲李若農山長壽辰欽憲督撫皆親造其廬登堂祝嘏衣冠蹌濟車馬喧　頗楫一時之盛云○八月十九日由虎門調　淮軍五百名駐紥東較塲次日頒給新製號衣令操演各種陣式二十一日仍回虎門○日前將軍都統同往賊　上查點旗兵○前日有西人肩輿入城事畢出小北門詣鄭心泉軍門行營拜會時軍門適公出西人遂入營察看各處營房哨官不敢攔阻軍門聞之恐孫法人相使暗探軍情遂商諸督憲　餾守　兵弁凡各國領事入城轎班俱有號衣可認如輿中坐有四人而輿夫不穿號衣者看卽一律驅逐故日内城門稽察比前益加謹嚴云○八月二十日在大佛寺運出大砲一尊舁至東門外安放行至育賢坊繩斷砲横墜路上一時來往人多路爲之塞○海口塡塞後商船不能直達省酒致商務頓形减色聞各國領事與制軍會晤深怨塡海之非不知制軍何以對之也○八月二十一日晚四更時十二甫李家被匪徒放火焚去頭門幸隣近知覺竭力救滅當塲拿獲匪犯三人送官究辦想賢父母嫉惡如仇斷不肯稍寛法網也 
[吳宮秋訊]  
　　蘇垣城廂内外陸路保甲門牌現己一律查竣各叚員現又奉委接辦水路保甲事宜凡河唇岸角大艦艨艟小舟魚鯽以及逆水畫船衝波漁艇各應編給門牌與陸居者無異以故日來金間城外門紅一舸望不見兮秋娘修緑三河羌無言兮秋士驟令鶯燕無聲魚龍罷無蕭瑟風光硃有草木摇落之象蓋鑒於沈家畫舫犯案充公之覆轍也又聞編查船隻畢凡人家後門之濱河者還須覆查一次以期兩路夾攻俾無遺漏將母樓台道水宣沐前呵後道之　耶○上月中旬通和坊督辦營務處朱竹石觀察公館内有撞竊賊　入簽押　内竊去上好鼻烟壺兩枚值價百元蓋是日適有寅僚餽物之使挈盤盒入内是賊卽隨之而進公館僕人疑爲同伴前來而來使剛誤爲公館中家人致有是失該竊之胆可稱通天然煙壺爲觀察朝夕愛玩行坐必偕之物且營務機密之地豈容白盡失竊亟傳諭三首縣飭令捕役分投迅緝原贓縣中立傳通班捕快勒限火急緝查務得原贓延干血比各捕遂上緊跴派夥役逐日通城兠緝越數日某捕行至閶門吊橋遇一向曾犯竊者從　拍其肩曰烟壺事發矣將奈何此亦姑妄試之耳詎該竊卽慌張失措乃扭住盤　直認不諱立偕往觀前同興珠寳店　護龍街某古玩店認贓而兩壺咸在捕大喜出縣牌示該店吊取原贓解縣縣中一面將該竊從重懲責卽將原物奉送朱觀察公館觀察深嘉捕役之優賞洋　十元是案失竊之奇破案之巧眞一時無兩也○蘇城守右營叅將實缺係劉華軒鎭軍前以左侯相創辦漁團檄調赴寍飭令前赴吳淞辦理總局事務省中旋委徐曉湘叅戎署理是缺現在漁　業已撤局　防營　需人聞曾沅帥將飭令劉鎭軍仍回蘇州城守叅府本任不日可以回蘇接篆矣○道前街一帶有所謂花客棧者雖非倚門買笑之流實係藏垢納污之地内必　密室數椽門僅如竇曲折深邃不易驟入有客蒞止則有人前導曲躬而進裝潢精雅别有洞天凡吞吐烟霞逍遥雲雨皆任從客便且取值亦廉故客恒樂就之上月下旬某段員查夜至萬盛豐客棧内左顧右盼卒不得其門而入驀至　下飭將柴堆搬開迨柴盡而不小雙扉豁然呈露破扉入獲妓與客卽將棧主帶去送至總局聽候懲辦次日過其門則印　兩兩已作十字形牢牢封住矣聞是房爲祝姓産值價可數千金而驟被充公不禁懊喪欲絶云○花骨頭之爲害嗜之者一入其中便迷而不悟會城著名賭窟經藩憲累年密訪查拿後似乎稍知歛迹無如若輩藉設局爲生涯終以没本經營爲上上利巿而嗜賭忘身者亦遂技　難搔如附羶之蟻撲燈之蛾金閶城外爲客商薈萃之高每有借行號店舖入夜設賭以誘人入局者上月間渡僧橋下塘某茶葉棧亦因與茶客賭博卒至釀成事端旋爲長洲金邑尊訪悉卽飭差籖牌訪查　辦聞是棧住往乘夜深人靜城關下鑰後聘用城中牌九司務劉姓薄姓等人盈千累百以博輸盈故爲邑尊訪聞飭拿後聞多方掩蓋賄囑原差始得免子深究現已稍知歛跡敬告遠來商賈以有易無　資血本什一之利何等艱辛傎毋爲竹　君花骨頭一旦收去也可○蘇防營務處親兵營設立城中北局廢　前報屢詳惟築壘建垜及興造營房工程頗需時日現在四圍　墻約略巳成片叚營内大堂亦已竪梁盖屋四周兵房均已動工營外操塲北礫成堆刻已挑平各勇逐日畚挶從事頗知工作屈指動工已逾一月或因陰兩阻滯稍有稽延大約餞秋時節定可一律告成現在作觀遊畚偶　　處但見紅旗招颭大書李字高竪營圍四角云○省城自中秋前三日陰兩連綿至本月初徹夜簷溜琤琮悶人欲絶而天氣亦驟寒早晚可擁重棉寒暑表　低至四十餘分於是居人瘧痢之症乃大作間有暑邪藴伏發爲傷寒症多不起城中醫生輿轎日夕紛馳時髦上大夫身價爲之一昻　有接不暇而多多益善者有每日限定　數自矜審愼者惟孟河遷吳之馬君培之雖定有門診兩洋臨診十洋之例而延請之家苟非素稔或爲鉅紳　宦恒不得一瞻顔色人以其並不懸牌招貼亦座無如之何肅霜降矣籬菊將開善攝身者尚其愼之於寒暖飲食之際哉 
[津信捃要]  
　　北洋水師自統領而下各有號衣式如長袖馬掛用天青哈喇呢製成青縀鑲邊袖口繡長圓壽字統領九字管駕管輪文案大副二副以次遞减至大夫水手則易呢爲布肘問或作錨形或作鏟形以分等類領上繡明某某輪船字樣分門别類明若列眉日並吳清帥復飭照此式檬添製四百件　期三日某成衣舖果如限告竣云○直省各管練軍向例秋末各給棉衣褲一襲冬時再加發皮衣日來天津　車裝運棉衣解往各營者絡繹不絶同仇敵愾之餘當無不恩銘挾纊矣○日内大沽口水淺異常輪船抵口須將貨牣駁輕然後候潮駛入云○八 
 
 

Page 3

 
 
月二十五日晚北風怒號聲雄似虎翌晨水面已見薄泳時未深秋天寒水涸北洋險要儼若天成法國雖强安能越我雷池半步哉○目下旅順威海營口復州等處俱設電線北洋脉絡節節貫通旅順自得基隆失守電音炮台輪舶加意嚴防釣魚台地方興築未成之礮台日夕鳩工趕緊蕆事以便　有不　可與口内黄金山老虎尾黑沙子灘各砲台互相策應聞每日工作之人不下千數百名云 
[演砲無聲]  
　　鎭海招寳山上之砲台以久未演砲歐陽軍門屢飭吳吉人守戎試放吳總延遲日前軍門親督砲勇開砲豈連開三砲三砲無聲軍門大怒立飭兵弁捆綁以正軍令幸各統領將士代求軍門始從寛發落飭　軍棍八十卽將吳守戎撤任着其在江南營　管帶某勇所遺督帶招寳山砲勇之缺刻卽另委云 
[八閩軍政]  
　　基隆之事經上憲檄往坐探軍情之鄧通判聨恩禀覆制軍謂八月十七日基隆山獅球里二重橋仙沿皆　法人佔踞至十八日劉省帥伏　繞擊大獲全勝計焚毁　船二艘奪得大旗二面銅砲八尊器械無算斬斃法兵數百名二十八日縣丞王棟由台返閩奉劉觀蔡檄催取軍餉本館按以上諸事已閲兼旬失晨之難原無足取然具中瑣屑實有前報所未詳者爰再錄之以質間　諸君子○省垣團練各廠操演認眞頗著成效近董其事者别籌旣費再募勇丁六百名統前共有千名情願投効者咸赴局報名聽候考騐收錄云○劉副戎有富於人月二十八日接　叅將篆務聞斯缺清苦異常惟公事尚不至十分繁劇耳○八月二十五日從九品陳紹登奉檄解軍火赴福安營次交卸○穆軍憲仍駐　連江鰲江　院每日親詣長門進間一次王事鞅掌其軍憲之謂歟○法船之駐泊馬祖　者尚有三艘前日探報者回稱現各船均已起火想將他往騷擾矣 
[脅從罔治]  
　　昨有傍觀農民來函云前聞法入基隆執土人而割其辮塗其面易以西服妝作阿洲黑人令衝頭陣及官軍得勝檢視所陳斬者大半是閩廣浙寍及越南産是否奸民貪利甘心從逆抑愚民無知爲彼裏脅均不得知愚以爲聖朝德侔天地諸大帥亦能體朝廷之心以爲心當必有善全之道所願以後諸大帥於臨敵時先　告示明諭兵勇並竪一大旗大書如有按法人脅誘入軍者登岸時能將所授器械乘置路傍或逃避回鄉或投入官營均一律免死設有甘心叛逆不去軍械者殺無赦如是則涇渭自分不特全民命卽敵勢或亦因之而衰矣 
[崇銜彚誌]  
　　江陰口爲由海入江要道各兵輪停泊駐守早已佈置周詳所言統帶　官類皆智勇兼全威名素箸昨經訪事友人開列崇銜爰卽照登如左○南琛長江水師提督李與吾軍門坐船　帶總戎袁九皋號鶴亭南瑞管帶恊戎徐長順號銘福澄慶管帶遊戎蔣超英號錫彤開濟管帶恊戎徐傳隆號吉雲測海營帶都戎　全才號秋根馭遠管帶協戎金榮號蓉齋靖遠管帶都戎陳毓崧號慕瑚威靖營帶都戎徐九成號未悉登瀛洲管帶都戎葉泊鋆　未悉 
[吳淞紀事]  
　　昨淑口駐防之副前營封定民船　號酌給工食將營中軍火什物運往申江其勇丁均由旱道啓行刻淞地駐有義字營勇聞將有仁智禮信四營來淞更調又悉　作堂軍門所部之湘勇四營將調駐淞口云○測海兵輪於前晚由滬來淞暫泊炮臺前昨晨卽展輪開往江陰 
[手足涉訟]  
　　寳山北門外陸横塘推字八圖有陳耀者與從弟陳阿弟分居各爨祖傳沙地若干畆本係公産刻届秋收之際偶因分榖爭論以致用武當經旁人解散陳耀氣不能平率領傭人趕至阿弟家中尋釁阿弟見此情形卽繕禀呈控縣中王邑尊適政體違和特委陳二尹鑑方傳集研訊怡怡兄弟匍匐公庭誦陳思王煮豆之詩不禁廢書三歎 
[印人來滬]  
　　前報列本埠工部局擬添雇印度巡捕以資保衛居民兹悉前日禪臣洋行之寗波輪船由香港抵滬載有印度人六名想日内當卽派出梭巡矣 
[鄉鎭團防]  
　　浦東楊涇鎭係上海川沙南匯三縣往來之要道且離河塘甚近中法啓釁以來滬防戒嚴該鎭紳董潘星橋等集議創辦民團保衛鄉里潘紳等督同該圖保正向各號商業户等捐資募勇一百二十名分東西中三局駐扎該鎭各持軍械日夜梭巡又離該鎭東首五六里之李義塘亦道河塘該處圖董保正募有團勇四十名進查與揚涇鎭遥　犄角似此同心戮力想宵小必不敢竊發也 
[神誕演劇]  
　　俗傳天后係潮人林靈素之女十六歲時因救父溺死後遂勅封爲神庀護海中商舶重九日爲后誕期寓滬之林氏紳商於今日特雇定天仙茶園京班在虹口鐵路新建天后宫内演戯一天預祝千秋至初九日則興泉漳永衆商公獻清音一堂以伸悃祝云 
[更易號衣]  
　　英美兩捕房之華捕現已製成冬季衣服帽用紅緯號衣袴用元色嗶嘰其華字號碼縫於左膊西字號碼用銅製成綴衣領上領緣至前襟縫有白線一條聞定期西歴十一月一號給換云 
[賭錢宜禁]  
　　虹口靖遠街近復有粤人開設賭局其法以衣服食物分行懸掛衣有天青大呢馬褂縐紗套袴長衫等類食有臘腸　肉等類權其銖兩輕重無差印有　票三日條出售每條收錢五十售滿三百條方始開彩其博彩則以例一大塊劃分一條微連一絲懸高竽上令賣票者以細竹揷肉上估計分量註明帳簿估畢將肉割下權以天平絲毫不爽者得頭彩遞减至五彩爲止按此種賭法前歲曾見於滬上後經官憲禁止近來日久玩生復萌故態想當事聞之定必尅期諭禁不令若輩任意騙錢也 
[質衣肇釁]  
　　老北門外信大押店主蔡阿銀昨日偕夥王順寳至捕房訴稱午後有操湖北口音人五名持馬夾來質索洋一元還以三百五十文伊等大怒將櫃檯打破毁囑玻璃窓等什當卽鳴捕拘到余榮貴劉松林二人打破之物呈騐余劉同供在高昌廟營中當勇派守斜橋卡房昨至老北門購取衣物短少錢文將　紗馬夾　該店抵押該店祇肯押錢二百文論價之間店主矢口辱罵致與口角並未　壞物件且我等祗有二人並無五人求恩明察翁太守以兩造供詞各執　取呈案之件群閲見鏡子等破處俱非新痕所稱打壞櫃檯着包探同去查明再行定斷余劉管押俟解公堂覆訊 
[掯不從良]  
　　前日有女説書朱素貞投上海縣控稱自幼被父朱阿松押入娼寮因受苦萬端自行措資贖身現欲從良詎朱阿松恃蠻覇阻求請超拔蔣明府飭着　保　詞核辦嗣據朱阿松投縣控朱素貞捲逃飾物圖賴債項　情明府亦飭交保靜候集訊察斷 
[公舘失竊]  
　　　任上海縣莫善徴明府交卸後其公舘　在大東門外毛家弄内現因天氣漸寒明府飭　開箱檢　冬衣詎有數箱内之大毛細毛皮服約共數十件竟似銀杯羽化明府深爲駭然當飭捕役前往踏勘亦無外來竊賊形跡現由各捕役留心跴緝云 
[英界公堂瑣案]  
　　黄葆生控稱前有妓女楊小妹投案喊控從良被阻旋給其母楊阿昭洋銀小妹卽從我爲室詎小妹不安於室又串母捲物私逃開毆妓院并知捲去之皮箱藏在伊母拚頭謝阿順處求請提究黄太守准卽差提人証於昨晨庭訊黄申訢前因并稱娶楊之前費 
 
 

Page 4

 
 
洋三百元立有票據及楊欲從我伊母阻掯控案費洋百五十兄票據已經呈閲楊供伊非黄葆生實係牌九司務王梅溪初與相識時稱爲細縀生理先被誆去金飾向之索取誆稱如肯從他卽可奉還當因　親不允王令我投案喊寃禀單亦係王託人繕寫交我呈遞小婦人不知禀中如何説法　言明給母洋一百五十元求請銷案從王等因皆王唆使詎王後借住吳姓家言定每月貼房飯資洋六元甫住幾天王卽因賭涉訟管押開釋後又因賭事由縣提去我住吳處二月外毫未貼衣飾均被典押凑用斯時已追　莫及及王釋出日用無着經王友蕭朱二人將我送交母處收留求母給還　飯資洋十二元如何妄控淃述至謝阿順並非母之拼天向關烟膏店曾與交易至票據洋三百元王自薦成令我畫一十字其母楊阿昭供與略同訓供開烟膏店平空遭誣殊爲不解王又稱前因　賭至縣確係被人牽累至娶楊爲室有案可查且前付其母之洋三百元曾將金鐲一只兌洋二百零四元湊數楊母阿昭向爲鴇母兼作蟻媒因女從　不服乘我涉訟之際竟串女捲逃出外爲娟現住四馬路一品香隔壁弄中小的前爲綢縀生理失業後誤犯賭博現已改過自新控案時央人出爲調停還我洋一百五十元我曾辭以不願楊又稱王初稱生意中人未有妻室不料專爲局賭且已有妻太守翻閲前卷問楊曰爾自　案喊控又自求銷從王不再爲娼今如何又生枝　楊答稱實係受王之愚以致如此後來衣食俱無王自願將我送還母親現隨母苦守並不爲娼太守又向王曰當楊求銷之時聲言從爾爲室故准所請兹何得不安本分無理取閙楊亦無恥可知着一併攆逐出外禀詞票據槪千塗銷○田吳氏訴稱外甥出　泡茶被盛小楊所駕馬車撞倒碾傷頭顱由捕拘案外甥已送醫院療治盛供　早向東此　自已士前碰撞我急勒韁孩已倒地黄太守判罰盛洋三元給償養傷完結○巡捕解送爭毆之張沈氏王龔氏請訊張供彼　金簪金荷花板同索無着因此爭毆王供被借牙柄摺扇向索無着反誣我借伊金飾張王又互供諸多穢語黄太守謂兩造控借均無憑據公堂之上膽敢口世污言均屬無恥已極喝合掌煩二十斥逐○金玉山訴稱妻父被田德利毆傷爲此訴捕拘案妻父現在醫院醫傷不能投質田供悞傷伊妻父惟求施恩黄太守飭將田管押候受傷人投案再行覆訊核辦 
[招領屍棺]  
　　同仁輔元分局來信云昨祥發公棧來報有紹興人孫福慶客人年約三十多歲於初三日從寗波來申至晚間往丹桂園看戯於園中忽患吐血不省人事該園中卽送小客寓内清楚後仍回原棧卽請醫診治無效於初四夜病故所有皮箱一只内有銀洋衣服等本堂司事仝棧主及　痥鄉在德毉衣庄内司帳之孫貴山先生當塲檢收存堂棺木一切卽將箱内之洋用去三十二元如有親屬卽來認領可也 
[上海北巿山東江西籌賑公所施少欽解山東賑棉衣啓] 啓者卽日裝旗昌洋行海晏輪船續解山東第三批賑銀庫平足紋四　　千兩并先解歲寒堂大善士捐助加長新大棉衣二千件　元號至四十成四十包運至煙台函託登萊青道憲方佑民觀察查收請速派員運解山東轉殳助賑局紳士陳冠生殿撰　桭聲孝廉檢敢核實查放登報奉聞卽請公鑒九月初五日 
[輪船來滬電音]  
　　英公司麥路亞輪船昨晨由香港怡和洋行福生輪船昨晚由香港均開行來滬 
[蘇省撫轅抄]  
　　初二日藩轅牌示照得署丹陽縣知縣陳炳泰調省另候差委遺缺查有准補斯缺之凌焯堪以飭令赴任又署武進縣知縣鹿伯元病故遺缺應飭准調之金吳潤刻日赴任所有長洲絲查有署元和縣知縣馬洵曙堪以飭令暫行兼理又吳江縣知縣程其玨調補元和縣業經部復准所遺吳江縣缺查有金壇縣知縣夏宗　堪以詳請開補　轅又示照得署元江青縣丞單與齡在任病故遺缺當飭請調斯缺之王世藻先　赴任去後兹據吳縣禀以該縣丞現巳團防查禁未可鬆勁之時禀乞仍留本任等清前來自應照准並特元江青縣丞一缺另行委署今查有試用府經歴俞同慶堪以委署分發江蘇試用府照　陳葆泰廣東人禀到○初三日藩轅牌示照得署南匯縣知縣王椿蔭調省遺缺查有准補斯缺之陽湖縣知縣祁兆庚堪以飭赴調任所遺陽湖縣缺輪應同通外獎揷班到班内查有名次在前之温世京堪飭前赴署理新授直隷大順　道署江安道趙佑宸　 
押運赴都回長洲縣金謝飭知赴武進縣新任准補嘉定縣龍景曾謝飭知赴任題署震澤縣趙昌言謝飭知先行赴任署理候補布倉大使周第榮銷東路三叚編查保甲差候補道庫大使裕森禀知奉委都辦保甲差○初四日候補同知孫鳳鈞禀由常郡江陰武進公幹回○　五日候補布理問婁湘缷署松江府經歴事回候補道庫大使程濟時銷東路五叚編查水陸保甲差從九蔡鏡瑩彭慶齡典史楊錦章均銷各圖編查保甲接遊閶門外水路查船差主簿王經畬服闋禀到 
[浙省撫轅抄]  
　　八月二十九日候補府李審言禀知藩司委署衢州府事禀安禀謝○三十日候補府李寳章禀知管解洋欵赴滬禀安卽辭○九月初一日壽昌縣吳差人來省禀知八月二十五日交缷周祖升服滿來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[髹船新法]  
　　自泰西創造輪船以來名國之人皆人皆出其心恩詣力以期精益求精數十年來幾行遍地球九萬里惟髹漆船底一事至今終未盡善盡美日本人掘田瑞松素精彫刻之術專心致志閲十數年思一漆船良法緣漆性最難乾燥不便用於船底前經海軍省將本國所製土漆髹諸船上苦於不肯速乾極少須費一月工夫始克駛行海面所用外國油漆祇可耐八月之久倘不重油必至腐蝕或生牡蠣卽如頭等兵船扶桑艦每年必塗換兩次刻掘田所得之新怯不論若何巨艦塗後五六日卽能乾燥可閲五年不患剝落卽撞觸破損只須一晝夜便可修　如初聞掘田已將情形禀請海軍省試騐業已批允如試騐果效則世上造船事業大爲變動不但掘田一身足以致富且各大國亦咸受其益矣本館因走筆紀之以觀其效 
[日本瑣聞]  
　　八月十九二十一兩日長崎百姓恭奉取訪神出巡各處家家結彩户懸燈窮極奢華爭妍鬪麗少年子弟更裝扮戲劇跳舞謳歌四方遊人如雲如水聞所費多至三萬餘金當此民情困苦　猶好勝若此殊無謂也○日本派赴英京倫敦傳覽會之總辦函稱日本内務省衛生局人員就博覽會塲内開設酒館茶寮每日遊客飲酒者百餘人啜茗者千餘人河東姹友工○錢頗覺利巿十倍云○英國上議院於八月十二日闢門會議　記侯　外務卿曰我國向日本商改通商和約事宜内有一事何以本期何未發　惟願迅賜施行外務卿答曰承問事件業已飭令駐日公使籌議據公使稱正在盡力周旋當經前期會上陳明所以遲遲至今未有成議者實緣各國猶豫未决皆未頒行之故觀目下情形日本條約事宜别無應行商議之處設有應議者亦未便輕發卽將所記各師編成殊覺無甚裨益也此説見諸英京新聞誠如此似日英條約一時恐難就緒也○西歴十月初一夜七點鐘時横濱租界一百八十番舘有法國人三十餘名呂宋國人四十餘名各持利器互相鬪毆當塲殺斃呂宋人一名又悞殺存傍之英人一名一時巿井爲之騷動巡捕署聞信卽泒捕頭三名帶同德國及本國巡捕各數十名馳往彈壓一德捕奮勇上前盡力解散驀被鎗傷肩膀倒地匪徒卽飛步上前將其横　斬斷各捕望見一齊竭力擒拿獲到犯事者四十餘名押赴捕房訊辦時神奈用縣令及總捕頭法領事會同查辦有外國人受傷者數名一同送入十全病院療治惟未詳其因何起釁也此説本報前已錄及兹更言之詳盡用再登之 
[五羊官報]  
　　瓊州吳鎭戎因病開缺所遺篆務上憲委候補副將劉成元署理聞劉君係彭欽憲隨員抵粤後委赴瓊州帮同吳鎭戎辦理防務故特委署斯缺以資熟手云○肇羅道潘觀察駿猷現奉制軍羽檄調赴粤省辦公八月二十七日已抵穗垣矣○學憲試畢陽江於八月二十六日起程回省大約九月中旬卽户按試廣州多士奪標爲期不遠矣 
[竊賊繁多]  
　　寗郡現雖設立團防擊柝之聲徹夜不絶而失竊之家仍無日無之兹已由縣飭捕嚴緝矣 
[題倪耘劬司馬登岱圖]  
　　從古登臨説岱宗置身千仞詡高蹤羡君襆被追蹤勇足下雲烟萬萬重放瞻攀躋放瞻歌歌聲響欲震巖阿山靈有意吾能會不是時人不必過留將畵本與人看索咏徴題興未闌贏得閉門高尚客披圖也當臥游觀倉山舊主醉筆徐古春先生以重闈貽硯　介王紫誈倪耘劬兩詩人殷殷囑題勉成一律以應命並乞兩大方家正之○一硯傳家舉世欽勝他千百萬籝金垂髫能領堂前訓　目如陳座右箴在昔重闈親咳唾而今片石低璆琳彼圖疇不傾衿拜觸我烏私感更深倉山舊主　稿 
[怨辭錄請夢畹生正和]  
　　紅閨懶意刺銀針悵望佳期感不禁總爲年華宜愛惜漫憑詩句致沈吟花涵潮影侵簾額柳醮烟痕入鏡心已分蹉跎好時節無媒羞自薦瑶琴○一寸心盟不敢忘夢魂長繞鬱金堂輕衫薄　　當意尺素雙璫亦斷腸深入侯門憐謝女曠觀天壤恨王郎春　不　誠何益憔悴羅敷陌上桑○倖辛佇苦欲何之轉緑迴黄事豈知買賦應添新眷屬加餐勉爲舊丰姿懷歸不遺黄金贖偷嫁徒慚碧玉痴萬轉千迴羞一見雙文畢竟薄微之○寵减恩消豈自甘琵琶彈怨望江南風初料峭月初上香未氤氲酒未酣身已委郎郎作主心先棄妾妾何堪同群姊妹多謡諑不敢明言只暗含[  愛與嫦娥分小影樓主悵花生太痴稿於京兆眉史家]  
 
 
 

Page 10

 
 
[光緒十年八月三十日京報全錄]  
　　宮門抄○上諭二道錄前○發抄旨四道○府户畢等奏　獲盜犯請　部訊辦摺○東撫陳奏搶辦埝各口摺○又奏請立案片○又奏叅各員義處片○直督李奏　銷修辦各工銀欵摺○八月三十日吏部翰林院侍衛處值日無引見○恩全假滿請安　雙齡謝充侍衛班長恩○福錕續假五日○奎潤請　數日○召見軍機鄧承修○發杪卞寳第等奏兩淮加抽川課分解毋庸設局抽收鹽厘奉旨户部知道欽此○又江漢關籌解出　各國經費奉旨該衙門知道欽此○又襄陽城守營千總劉水金補上龕汛守備奉旨旨部知道欽此○又督標右營中軍守備墨爾根額補湖北竹山協中軍都司奉旨兵部議奏欽此○○臣畢道遠臣周家楣跪奏　大城縣拿獲隣境盜犯請旨　部歸案訊辦恭摺仰訢聖鑒事竊據代理大城絲知縣陳壽椿禀稱奉札認眞整頓捕務飭本保甲章程按十家牌十家更辦去聨絡商民守望相助遵飭城鎭村主一律舉辦派急公紳董襄理地方安謐並以京中左安門外長泰當鋪被賊夤夜結夥　劫鎗斃事主搶去多贓一案密派兵役分途偵緝嗣經步軍統領衙門具奏拿獲案内盜犯上五知鐵洛王孟山卽孟三兒又名孟小山王四卽王桂　三名解交刑部審辦聲明　獲之二馬等飭緝獲日補送部歸案等因遵奉飭知復移會營汛　密躧緝並懸重賞購覓眼線設法訪拿旋探得盜犯二馬等在河間任邱地方濳匿立卽會督千總王德善典史李毓林捕盜營外委張茂林帶同兵役親往兠拿於七月二十八日在壬邱縣大尚屯將逸犯二馬卽魏二馬擒獲提訊騐無刺字形　兩腿有杖痕訊據供稱伊係任邱縣人一向游湯不務　義先年會行竊本縣及河間事主牛驢衣服不記年月贓數次　本年三月二十六日夜伊夥同已獲之王五孟山王四在逃之李三高山陳大和尚陳槓子彭三王八顧東箱卽顧金香陽　劉西等共十三人各持洋槍等械偕至京城左安門外搶刦長泰當舖衣食等物開放洋槍不知何人槍斃事主開門逃逸俵分贓物各散伊分得首飾四斤十二兩鎔化變賣花用因拿辦緊急　至京城躱避又在京城後門外鼓樓大再壽閔寺廟内獨竊住客衣服　物被提督衙門拿獲改換名姓當蒙責懲遞籍行至天津縣地方逃逸　大尚屯一帶藏匿當被獲案等語卽經該縣將該犯禀解臣衙門請核奏等情前來當經臣等將核犯二馬先交治中提案訊剝供詞與大城縣所訊無異相應請旨將二馬卽魏二馬一犯交刑部歸案審明辦理除仍飭屬嚴緝逸犯外理合恭摺具奏伏乞皇太后皇上聖鑒再兼管府尹臣畢道遠現在感冐合併聲明謹奏奉旨已錄○○革職留任山東巡撫陳士杰跪奏爲伏汛期内冲决民埝各口已有堵合之處現飭印委各員趁勢一律搶辦恭摺仰祈聖鑒事竊照齊東歴城等處前因伏汛盛漲漫决民埝並將大堤冲刷章邱齊河堤工又被奸民盜决經臣節次奏報在案現據歴城印委各員禀稱該縣南岸霍家溜民埝口門寛百餘丈並有溜溝九道當經設法挂柳圈做工塘先從淺處施工六月底七月初水勢稍退隨激勵勇夫人等晝夜進占卽於七月初七日堵合又據利津印委各員禀報該縣北岸張家灘民埝决口先經堵合其南岸張莊一口本與甯海莊毗連嗣經大溜改移專注寍海一處察看張莊水不甚深購料堵築亦已於七月初十日堵合至於齊河之李家岸齊東之蕭家莊歴城之河套圈近接省中據報皆有淤出灘面如料物應手亦可乘時辦理等情臣查秋稼現已登塲轉盼卽當種麥各决口卽可設法堵築自應刻期赶辦臣已分飭司道及河工局提調官紳赶緊採辦料　責成各印委竭力經營口門早堵一日民主卽早安一日至所需銀兩查民埝例無保因此次决口實因水勢浩瀚修培尚未竣工一線卑提逼近大溜萬難抵禦若令小民賠償旣非所以示體恤責成印委各員認賠亦覺事涉向隅應請照例寛免在於奉撥民埝項下動用由臣隨時稽核以期涓適落實其長堤冲刷之處一俟民埝堵合水勢斷流卽可補築臣辦理無狀負疚良多自當與承辦各員分别賠修遵照定例銷六四不敢稍涉牽混致負聖主曲子優容之至意所有民埝决口現已築合之處並飭印委各員趁勢一律赶辦緣由謹恭摺具陳伏乞皇太后皇上聖鑒再據放賑委員禀稱歴城前次决口共淹斃四口齊東續行查出淹斃尚有二十七口均經撫卹合併附陳謹奏軍機大臣奉旨該部知道欽此○○陳士杰片再户部奏定新章各省設立機器如有添購初料應先報部立案等因並東省機器局製造各項上年陸續添購黑鉛六萬斤白鉛二千斤黄銅皮二千斤紫銅皮二千斤嗣因籌辦海防添募勇營訓練　法一切需用軍大甚鉅復於本年春間由司籌撥銀一萬一千二百兩委員赴滬採辦黑鉛十萬斤曰銅一萬斤紫銅皮一萬斤黄銅皮二萬斤並各樣鋼鐵等物以資製造據總辦機器局務候補道劉時霖詳請奏咨立案以便將來報銷等情前來臣覆核無異除咨部查照外謹附片陳明伏乞聖鑒謹奏軍機大臣奉旨該部知道欽此○○陳士杰片再曲阜縣城内事主喬存璽錢鋪被劫銀票錢物一案前經臣附片奏叅請將疏於防範之出阜縣知縣嚴品鈁曲阜汛把總王秉寅先行交部照例議處並勒限兩個月嚴緝於光緒九年十二月二十七日奉旨著照所請該部知道欽此嗣經吏兵二部籌嚴品鈁王秉寅均照例議以降一級留任分别咨行勒緝去後迄今限期又逾雖據該縣先期會營報獲案犯徐在田田大結二名訊認聽從在逃之李六夥同李得喬椿等同夥六人赴事主喬存璽錢舖行刼徐在田中途畏懼逃回田大結因病並未進城事後分贓屬實第爲首及行强之犯均未弋獲捕務　屬不力且嚴品鈁業於限内告病缷事自應覆叅議結兹該管道府詳揭前來除飭現署縣張楚林迅將徐在田等訊擬解勘並嚴緝逸盜李六等務獲究報外　應請旨飭部再將前任曲阜縣知縣叢品鈁曲阜汛把總王秉寅照例議處至督緝統轄各職名先經臣　疏題叅合併陳明理合附片具奏伏乞聖鑒訓示謹奏軍機大臣奉旨着照所請該部知道欽此○○大學士直總督一等伯臣李鴻章跪奏爲修辦熱河避暑山莊宮墻泊岸堆撥並挑濬武列河加攔木草　各工完竣將用過銀欵開單奏報仍另開詳細清單咨部核銷恭摺仰祈聖鑒事竊上年熱河山水暴發武列河淤阻奪溜西趨將石壩冲决其宮墻泊岸堆撥亦均冲刷傾　臣遵旨派委候補知府陳慶滋前往會同熱河道府詳細勘修籌定辦法擬挑濬武列河上身加築攔水石壩使水歸故道並修宮墻泊岸堆撥所需工費由藩運庫設法湊撥其原有石　工程太巨費無所出暫紱議修俟由部臣酌度時局另籌的數奏辦均奉諭旨允准在案臣於本年正月間卽飭陳慶滋馳往確切覆估責成該員典熱河道富華承德府知府嵩林核實籌辦並經前任熱　都統臣繼格添派司員理藩院員外郎格圖鏗額刑部主事陳慶萱會辦卽購齊物料雇募匠役招集附近灾黎分投興工所有興工日　及原擬　水石壩改做草壩情形亦經繼格奏報旋於五六月間各工一律完竣原估應挑河身一千五百餘丈今自二道河起至五火神廟止共挑一千七百十又口寛十丈至十四丈底寛六丈至十丈深三尺至八尺其有河道處原擬出寛一丈五尺至五丈　加寛五丈至八丈河頭河尾接連處一律挑挖寛深共長七十二丈口寛十丈至十四丈底寛六丈至十丈深二三尺原擬加土在十丈以外今擬出土均在西岸十五丈二十丈以外又塡墊流盃亭門外等處冲刷溝坑三叚共長二百六十丈寛十丈至二十六丈深三四五尺又築攔水草壩二道一在上游自舍利塔上十二堆房北趨至七堆房止中有當中之處順勢做魚鱗壩五月牙壩二共長三百六十七丈高丈尺至一丈隨地勢高下　寛一丈七尺至三丈底寛四丈至八丈一在下游自五唯房起至迎水村北舊石接頭處止計長五十一丈高八尺頂寛一丈五尺底寛三丈五尺又修宮牆二千八十七丈二尺泊岸並迎水橋壩六十一丈五尺堆撥三十八處經繼格就近騐收奏報均係工堅料實並無草率偷减河亦深寛如式挽歸故道臣派候補知府徐翰臣往驗相同飭議河真歲修章程咨由都統督飭道府認眞辦理其宮墻等項歲修仍由熱河總管辦理伏查熱河非内地可比匠役　料皆不應手此次工程本大又值水灾銀賤物貴且河身沙石問雜數尺下　有伏泉挑挖甚難施工宮墻高居山上搬運物料尤非容易惟經冐支絀迭飭東慶滋等認眞籌辦力加撙節　修宮墻　岸　水　　堆撥挖濬武列河加築攔水草壩共實用銀九萬二千九百八十五兩一銀六厘七臺五絲六忽由長蘆運庫鹽課項下撥　三萬八千兩祗解本年京餉其餘五萬四千九百八十五兩一錢六厘七毫五絲六忽由藩庫八項旗租旗産錢糧六分平項下設法匀湊濟用原估需銀十萬餘兩今僅用九萬二千九百餘兩洵屬節省核實此係招集附近災民以工代賑一切均按實價難執定例相繩前已奏奉諭旨免其造問並准工部來咨應開詳細清單送部核銷等因飭據陳慶滋等遵照稟送前來除將詳細清單保固印結咨部外理合另開簡明清單恭摺具陳伏乞皇太后皇上聖鑒勅部查照謹奏軍機大臣奉旨該部知道單併發欽此 
 
