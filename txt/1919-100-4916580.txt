# 1919 - 100 - 4916580

 

Page 1

 
 
   
 
 

Page 2

 
 
   
 
 

Page 3

 
 
時評 
[各自爲謀（冷）]  
　　試默察今日各種人之心理大抵不出於各自爲謀之一途蓋合謀之力不足以成事不得不退而各保其本位也然各保其本位則所及之範圍愈狹而不相容之事實愈多故今日之互相攻擊者大抵多爲昔時同一方面之人 
　　嗚呼同一方面之人而相攻擊則其謀之無暇及人也可以知矣 
命令 
　　四月十六日大總統令趙傑加陸軍中將銜此令 
　　又令陸軍總長靳雲鵬呈准察哈爾都統田中玉咨請以色伯克蘇倫札普陞補翼長應照准此令 
　　又令徐世芳給予二等文虎章此令 
專電 
　　北京電某議長訪錢電朱勿通過恢復憲法會議案錢謂政府於和會未便預存成見且事實上亦難辦到（十七日下午三鐘） 
　　北京電明日衆院開會閣員全體出席備質問（十七日下午三鐘） 
　　北京電安福議員對國會案未表示眞意僅遣人探詢政府政策（十七日下午四鐘） 
　　北京電日因韓亂無意圖蒙目允約束浪人（十七日下午四鐘） 
　　北京電山東因靑島問題公推孔祥柯許宗漢代表赴歐不日放洋（十七日下午四鐘） 
　　北京電田文烈與美商訂立千三百萬借欵以山陜林礦擔保草合同本日提出惟内有與延長油礦契約抵觸債權者要求將該約修改後簽字（十七日上午十一鐘） 
　　北京電美亞細亞北京分銀行專爲承接借欵而設頃已擇定交民巷訂二十七開幕（十七日上午十一鐘） 
　　北京電販運蘇米公司中之股東羅開榜弟某被逼自盡内部暗潮甚烈（十七日上午十一鐘） 
　　北京電外人消息章使回國帶有關於親善重要條件係與日本某要人協定要求政府履行否則誓不復返聞徐意章氏如實不願回任準備以汪大燮繼任（十七日上午十一鐘） 
　　北京電外人消息乾縣已下惟官報謂係南軍自退非陳部攻得（十七日下午三鐘） 
　　北京電日派奉天總領赤塚兼關東民政部外交長不開本缺在奉辦事閣議决提抗議（十七日下午四鐘） 
　　北京電本日令據司法部呈請申明立法司法行政三權分立各省議會輒請查辦法官失司法獨立精神應明統系嚴制限（十七日下午四鐘） 
　　北京電阿富汗暹羅均起革命（十七日下午四鐘） 
　　北京電買賣城電日謝煽蒙獨立日緊謝又在扎拜喀爾省等處招兵華俄蒙日人均有並聞俄欲勒捐充餉恐外蒙反對將以武力强迫（十七日下午四鐘） 
　　北京電黑河電日武官村上大尉帶兵百零五名抵黑駐沙合（十七日下午四鐘） 
　　北京電沃木斯克俄政府請派駐代表政府先派劉鏡人兼充高等委員現又派張斯麐充駐沃軍事代表（十七日下午四鐘） 
　　北京電楊增新電劾張慶桐措置乖方激成兵變請罷斥以周務學暫署（十七日下午四鐘） 
　　北京電汪大燮希齡張一麐日内赴滬（十七日下午四鐘） 
　　北京電政府擬限定各種紙幣及有價證劵均由印刷局印刷（十七日下午四鐘） 
　　北京電林長民使日將成熟（十七日下午三鐘） 
　　北京電院派赴徐代祭之張伯英兼銜他項使命須往蚌埠一行（十七日下午三鐘） 
　　北京電蔭昌呈擬國樂規則五條指令陸教兩部通令遵行（十七日下午三鐘） 
　　北京電財部修正國定稅率表分咨外農兩部及稅處求同意（十七日下午三鐘） 
　　北京電許世英赴南洋宣慰請欵十五萬餘元已由財部照給（十七日下午三鐘） 
　　北京電出兵防俄正在發動俄使又提出抗議已交外部駁復（十七日下午三鐘） 
　　北京電川軍北路司令彭光烈向駐龍茂一帶被熊軍進攻節節敗退現駐略陽劉存厚令回漢中電請核示（十七日下午四鐘） 
　　北京電西寗匪首徐省芬據保家堡等處經馬使剿辦已擊散（十七日下午四鐘） 
　　北京電管金聚電彭光烈率二千餘入甘赴漢現值停戰忽率大隊入陜恐生意外請示辦法（十七日下午四鐘） 
　　北京電李奎元電遵令裁輸卒惟遣費及欠餉久未撥下該卒催索甚急如再延擬從四月一日起按日認給口糧（十七日下午四鐘） 
各通信社電 
　　香港電香港商會開特别會議討論節省光隂之議案贊成者二十一人反對者多二人此案遂打銷 
　　哈爾濱電華俄道勝銀行哈埠支行昨開特别會議討論金融現狀决議研究關於處分克倫斯基新鈔票之决議案可否宣佈視爲法律如可宣佈則須立卽請求以充分新資供給滿洲市面並請展寛期限因大半居民所得薪資皆係新鈔票也（十五日） 
　　哈爾濱電四月十三日過激黨佔領施柯吐伏站該處距海參崴不遠協約軍聞之卽派日兵坎拿大兵與法兵馳赴該站濱海諸省内過激黨之行動現漸蔓延（十五日） 
　　哈爾濱電西北利亞軍大本營公報云西比利亞軍已佔據伏爾嘠河支流加瑪河右岸之羅傑斯文斯基廠刻在廣逾三百俄里之陣線發展攻勢頗爲順利三月份内西比利亞軍共俘敵兵六萬八千人獲機關槍一百二十架來復槍五千二百二十九枝槍彈七十六萬六千粒軍火兩列車又武裝火車二機車八此外尚有他種俘獲品今已進據歐斯克並截斷加桑與薩拉浦爾間之鐵路線目前先鋒隊行抵距布格爾瑪十五俄里之處（十六日） 
　　北京電據朝鮮四月七日消息朝鮮時局較各報所載更爲嚴重日本當道今漸知爲屬員所誤其情勢之劇烈實較彼等所報爲甚日員今覺韓人之運動主持之者並非少數無知之徒實係朝鮮最有才能之各界朝鮮貴族數人亦不恤舍其封號加入運動各界之同心一致爲從來所未有惟日人似仍以爲可以武力平之而所施之嚴厲計畫已不若其初之能收效朝鮮之時局其影響現及於美國公民有美教士兩人已赴東京以朝鮮時局眞相報告美國大使（十四日）以上路透電 
　　北京電段祺瑞派多人赴徐州吊徐樹錚母喪並赴蚌埠與倪嗣冲商國會事 
　　北京電王揖唐請錢能訓電朱啓鈐勿允恢復六年之憲法會議（以上十七日）以上平和通信社電 
　　北京電美人記者條陳應提歐議十條最要租界歸還中國各國在中國所設郵局限期撤消政府交外部核奪 
　　北京電李厚基電臧至平勞苦功高前請升任九師師長乞速發表 
　　北京電徐復朱電對國會憲法兩問題仍希卽日分别解决 
　　北京電徐諭錢整頓吏治應先從京内入手以爲全國模範 
　　北京電許世英赴南洋宣慰華僑財政部籌給經費十七萬元 
　　北京電鮑黑督電英美德日增兵後謝有戒心改變態度（以上十七日）以上中華通信社電 
　　北京電王揖唐今晨又會見錢總理迫令政府電命北方議和代表保存新國會及反對恢復民國六年之憲法會議（十七日） 
　　北京電參陸辦公處於昨今兩日决議組織裁兵委員會之辦法已付國務會議討論俟國務會議通過後卽將電示上海議和代表其要點如左（一）會議地點在北京國務院内（二）南北各派軍事代表兩人議和代表一人財政代表一人參加會議（三）必要時得聘請外人參與該會議（十七日） 
　　廣東電目下出席於武鳴會議之馬濟將於本月二十日左右冋粤有被任爲軍務督辦消息（十七日） 
　　廣東電據褚輔成之談話云舊國會議員爲北京政府所收買者約有三十名恢復舊國會與懲辦禍首乃南北和平會議中之最大難關也而懲辦禍首尤爲北方總代表朱氏所最爲困難者現在北京方面雖有人謂應當恢復民國六年時之國會但此舉無異使釀成民國過去年間之大障礙之研究派復活故一般人士多不謂然云云（十七日） 
[更正]  
　　昨日電傳變更議和條件（保全滇黔方面重要人物之地位）一項係（補給護法各省軍費）之訛特此更正 
　　東京電據澳洲雪特尼發至某處之電報云此聞梨倍拉爾報之論文有云英國旣引日本爲同盟國矣何以對於認爲同等之人而待遇之之舉反有躇躊不决之意乎澳洲許斯首相對於曾爲澳洲及英帝國有所努力之國民如日人有仍用澳洲之名義依舊冷遇之實屬可憎云云（十七日） 
　　東京電華盛頓來電云關於追加孟祿主義之條欵一問題紐約太陽報之評論云依此修正案則美國得其名而日本得其實紐約泰晤士報之時評甚爲滿意謂孟祿主義至此始得列國之承認唯國際協約僅示旣往而未包括將來似宜加入現行字樣以期更爲明確至藍辛石井兩氏之宣言可不待言已盡含蓄於此矣然毫無使中國不平之理由存在何則該宣言承認日本在華特權同時又附言保全中國領土之聲明故也（十六日） 
　　東京電日本在巴黎和會提出之撤廢人種差别案日本牧野男爵珍田字爵兩委員曾於本月十一日在會議席上努力倡議但爲某某等一兩國委員所反對致該案不蒙採用遂至否决云（十七日）以上東方通信社電 
　　北京電甘督電稱藏兵侵入邊界探報有越境聯蒙之密謀政府電甘督及寗夏馬使嚴防藏番内伺並允撥濟防費 
　　北京電陳毅昨日來電報告俄兵請入蒙籍經庫倫政府拒却 
　　北京電閩師長臧致平抵京赴府院部報到 
　　北京電湘兼省長張敬堯呈聘在籍紳士秦炳直爲淸鄉總參謀閣議以淸鄉純屬民政範圍電令改稱總參謀爲總參議以符名實 
　　北京電西南各方面派員來京與當局密議事實問題大致已定國會一節由新舊兩會自行磋議聞亦得有調停辦法（以上十六日） 
　　北京電王占元爲熊克武請鄂停借蘆鹽一案電鹽務署謂荆沙借運蘆鹽五萬引原以接濟民食早經部署核准立案現鹽已陸續到岸礙難中輟 
　　北京電法部請將民事訴訟律草案第一編第五章刑事訴訟律草案第一編第一章第四節關於廻避拒却引避各條令准暫行援用 
　　北京電廣州消息軍府會議唐紹儀提出和會之條件意見不一仍有黨派暗爭 
　　福州電薩督辦回任並奉有畫分海軍防界之命已往三都澳與事接洽 
　　香港電劉志陸李福林兩軍近有衝突（以上十）七日）以上中孚通信社電 
美國無線電 
　　十五日巴黎電星期六日四國會議决定薩爾區域問題允許法國開採所有煤礦 
　　十五日巴黎電美國代表通告各政府云自本月十八日起美國在南美中美與東方之電訊檢查實行取消惟海參崴不在此例又云美國此舉實爲廢除商務上之限制並望各國亦取同一進行再美國在協約國之往來電信檢查早已取消惟對於通至歐洲中立國之電信則於出發地點檢查一次一路通行直至目的地點再對於郵件目前仍係檢查以防德人將應付賠欵之擔保品私寄至中立國云云 
　　十五日巴黎電德國邊界應割讓者如左比國得割游本與馬米的荷蘭得割蓋頓與克來反脫 
　　保加利亞得愛勒海岸直至希臘爲止又在希臘境内得有入海出口希臘應擔保保國之權利 
　　十五日巴黎電和會經濟委員會議定不得輸入德國之貨物爲煤紙漿木料顔料鐵鋼鐵製成品糖窗玻璃機器機械用器與電器機械等又决定由協約國監察德國出口之物又恊約國向德購物不得超出其出産量之三分之二 
路透電 
　　十四日紐約電威爾遜總統今日發表文告如下現因與德媾和所必須解决之問題今已將次完全解决不久可以脫稿故屢次參與和會之諸代表已决定邀請德國全權代表於四月二十五日在凡爾塞共同集議凡與共同和約附件有圖之各問題不致延宕而進行已久之討論亦不致擱置豫料此項問題今當有敏捷之進行故不久可望付諸最後解决凡各問題與意國有直接關係如亞德里亞海問題之類者今可望從速議决亞德里亞海問題尤當儘先研究以底於成庶專屬德國和約之各種解决可不與行將就緒之其他解决相混手續固然如是但在此大解决中之各種問題皆全問題之部分也此電傳遞時有國文 
　　十二日亞姆斯特丹電柏林消息半官性質之日耳曼報載稱末尼克勞農政府已以武力推倒 
　　十二日柏林電德國財政部迄今付出來因河協約軍維持費馬克四百三十六兆枚 
　　十二日倫敦電飛機一架載荷蘭航空委員團自菲里克斯土夫飛抵亞姆斯特丹歷時九十三分鐘該團現正商辦英荷航空事務且擬於帝國航空路線中在荷廣東印度設一飛機處 
　　十九日開羅電公報宣稱七日示威行動之際汽車二輛爲衆攻擊駕車者不得已開槍致有死傷是夜希佛德旅館附近曾有暴動雙方轟擊死二人傷四人昨日英軍官向衆善言勸解爲衆毆辱但經救回開槍相擊時死傷數人有英兵二人在阿白定街爲暴民殺死目前控制時局未用壓迫之方法但事態不可不視爲危險云云 
公電 
　　鄂西靖國軍通電虎一介武夫罔諳大計去歲奉命入川督催援鄂本愛國護法之心勉匹夫應有之責德薄能鮮時虞隕越頃鄂西靖國軍副司令牟鴻勛以該軍總司令蔡公被害亟欲解除軍職親赴法庭用求伸雪特率同將士請虎接任總司令藉有攸歸正擬峻辭而柏總指揮復以驚失主將遴員統率之責及該軍將士屢次請求之意令虎就近接替俾資維繫勗勉之外責以大義自顧何人敢膺鉅寄惟念大局未寗牟君去志又决當此蔡公新喪餘衆無依若聽其流離失所不惟負蔡公經營之心亦弱我軍輔車之勢均難漠視用是勉徇其請暫以總司令名義出予維持幷賡續蔡公在時成議仍歸湖北靖國聯軍黎公節制以資劃一此舉係爲維持義軍實力起見一俟接替有人卽當還我初服肅電奉逹不盡主臣權領鄂西靖國軍總司令楊虎叩 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[吉黑林礦合同之披露（桂生）]  
　　兩年以來政府假經濟借欵名義以爲窮兵黷武之資者蓋不知凡幾矣其最可駭者更莫過於吉黑金鑛及森林借欵一事中日合辦中華匯業銀行後名爲注重匯兌事業而實以承攬中國各種借欵爲專務故開業未久第一次卽承攬電報借欵二千萬元第二次則吉黑金鑛及森林之借欵三千萬元也當時吉黑人士探知消息聯合團體抵死反抗加以東三省軍民長官主持於外吉黑國會議員奮爭於内風潮大作幾釀奇變政府稍知覺悟當事者亦驚懼異常恐人暗算匿不敢出彼等住宅前後皆有衞兵巡警嚴密看守不知者尚誤傳其爲因此事被看管也森林事業原爲農商部主管田文烈因此不敢畫押某當事力勸之幷以修改合同以平民氣爲詞田氏卒畫押焉所謂修改合同者卽政府與匯業銀行換文中所謂（對於該兩省現在從）事經營之採金事業森林事業及其關係人旣得之權利及利益决不損害之宗旨起見特聲明於左一關於吉黑兩省之金鑛已得中央政府或地方官廳之核准以官辦或商辦之方法經營採金事業者其關係人旣得之權利及利益概尊重之且預期將來依採金局各種之設備保護此等經營者之事業而促其改良發達）云云關於森林亦有同樣聲明雖然此不過一種空言耳不過一種緩和吾民氣之計耳吉黑人士卽墮其術中俯首無詞遂以區區三千萬元斷送兩省無盡藏大富源之金鑛森林事業矣記者恐國人善忘略述往事茲將十五日外交部宣布之合同錄下 
　　吉黑兩省金鑛及森林借欵合同中華民國政府（以下稱甲）爲謀吉黑兩省金鑛及森林事業之發達起見由股分公司中華匯業銀行（以下稱乙）訂借日金三千萬元正兩者之間議定條項如左第一條本借欵金額爲日金三千萬元正第二條本借欵期限自本合同簽字之日起算定爲十年卽扣至中華民國十七年八月一日日本帝國大正十七年八月一日爲滿限但到期後得由雙方協議續借之第三條自本合同簽字之日起經過五年後無論何時得於六個月前預先知照償還本借款金之一部分第四條本借欵金年息七釐五毫卽對於日金一百元付息日金七元五十錢但實行第二條續借時之利率應按照一般市場利率之高低而務以有利於甲爲宗旨協議定之第五條本借欵金之第一次付息於本借欵金交欵之日將自交欵之日至中華民國八年一月十四日日本帝國大正八年一月十四日之利息按日計算先付之此後於每年一月十五日及七月十五日先付後六個月分之利息但最末期之付息則按日計算先付至合同滿期日之利息第六條本借欵金十足交欵並無回扣第七條本借欵金之交付償還付息及其他一切之授受均於日本東京行之第八條甲對於乙提供左列之物件爲本借欵金付還本息之擔保（一）吉黑兩省之金鑛及國有森林（二）由前項金鑛及國有森林所生之政府收入第九條甲對於本合同有效期限内關於前條金鑛國有森林及其收入擬由他人借欵時應預先與乙商議第十條本借欵本利償淸時本合同卽行作廢本合同共備中日兩文各三份　商部財政部曁乙各於中日文各一份如關於本合同解釋上發生疑義時以日文合同爲準中華民國政府農商　長田文烈中華民國政府財政總長曹汝霖股分公司中華匯業銀行總理陸宗輿股分公司中華匯業銀行專務理事杮内常次郎中華民國七年八月二日日本帝國大正七年八月二日　　政府致中華匯業銀行函逕啓者此次貴銀行由股分公司日本興業銀行所代表之股分公司日本興業銀行股分公司台灣銀行及朝鮮銀行三銀行受資金之供給與本政府訂定吉黑兩省金礦及森林借欵合同茲特聲明實行左列之事項（一）爲統一吉黑兩省之金礦行政以謀金礦事業之發達而整頓各種之設備及中央政府收入之增加起見設立中央政府直轄之採金局管理該兩省之金礦行政且俟採金局設立之後速卽備置金礦原簿以便考查（二）爲統一吉黑兩省之森林行政以謀森林事業之發達而整頓各種之設備且謀中央政府收入之增加起見設立中央政府直轄之森林局管理該兩省之森林行政（三）採金局及森林局之設立應儘兩個月以内實行此致股分公司中華匯業銀行總理陸宗輿專務理事柿内常次郎先生中華民國政府農商總長中華民國政府財政總長中華民國七年八月二日 
　　致中華匯業銀行函逕啓者此次貴銀行由股分公司日本興業銀行所代表之股分公司日本興業銀行股分公司臺灣銀行及朝鮮銀行三銀行受資金之供給與本政府訂定吉黑兩省金礦及森林借欵合同茲特聲明實行左列之事項爲使採金局及森林局各達其目的之鞏固本借欵償還之財源起見擬聘用日本人技師俾贊襄各該兩局之事務其傭聘合同另定之此致股分公司中華滙業銀行總理陸宗輿專務理事柿内常次郎先生中華民國政府農商總長中華民國政府財政總長中華民國七年八月二日　　復中華匯業銀行函逕復者接准來函内開此次敝銀行由股分公司日本興業銀行所代表之股分公司日本興業銀行股分公司台灣銀行及朝鮮銀行三銀行受資金之供給與中華民國政府訂定吉黑兩省金礦及森林借欵合同茲爲表时對於該兩省現在從事經營之採金事業森林事業及其關係人旣得之權利及利益决不侵害之宗旨起見特聲明如左一關於吉黑兩省之金礦已得中央政府或地方官廳之核准以官辦或商辦之方法經營採金事業者及其關係人旣得之權利及利益概尊重之且預期將來依採金局各種之設備保護此等經營者之事業而促其改良發達以增進其利益且謀政府收入之增加二關於吉黑兩省之國有森林已得中央政府或地方官廳之核准以官辦或商辦之方法經營採伐事業者及其關係人旣得之權利及利益概尊重之且預備將來依森林局各種之設備保護此等經營者之事業而促其改良發達且謀政府收入之增加等因查所稱各節均屬正當辦法應自備案合行復請查照此致股分公司中華匯業銀行總理陸宗輿專務理事杮内常次郎先生中華民國政府農商總長中華民國政府財政總長中華民國七年八月二日 
[蒙邊消息彚聞]  
　　十四日參陸處開邊防會議田姜兩都統亦趕到列席其結果關於察熱防務佈置决定三項（一）察熱續編一混成團開赴烏得滂江於必要時卽準駐庫恰（二）駐豫毅軍一律調回熱區（三）察區屯墾隊及巡防隊均改爲正式軍隊以固察防 
　　據某方報告謝米諾夫現在海參崴一帶與某國軍官結合希圖勾結蒙匪乘機大舉政府與某國公使交涉但言彼國政府幷未預聞其事 
　　邊地蒙民良莠混雜受俄黨煽惑滋亂者僅少數人大多數固多傾向中央茲聞政府將派兵前往亦甚驚懼在海蘭泡之宋桐雲昨電政府呈報邊地情形甚詳並陳述其所見略謂頃悉中央决定出兵蒙邊鞏固疆圉以絶亂黨窺伺計畫周詳邊民均深欽仰惟懇俯念邊困注重宣撫拯救孑遺勿重剿辦邊民心理於此可見俄激黨行動日趨危險在西伯利亞協約各國軍隊亦羣起注意據外界確訊美兵八百人已由西比利亞行抵烏金斯克監視激黨行動别一訊云英法美三國調西比利亞駐兵先後開抵烏金斯克距謝軍不遠 
　　外交團方面消息蒙古政府爲防俄練兵諸用以科恰路敷設權向某國借欵五百萬元嗣爲西方某國所知以敏捷之手段由巴爾將軍介紹司梯文生由彼承借總額爲五百萬元司氏主張　此路敷設權歸納於俄國鐵路監督團範圍之内 
　　甘督張廣建接據寗海鎭守使馬麒電謂藏番聲言欲在甘屬稱多族境内駐兵甘督當飭該使嚴詞拒絶惟因藏番蠻横恐非口舌所能阻止目前甘省邊釁已極危急因急電來京請示 
[外交要聞]  
　　美使答日之軍械問題日本對於中美軍器問題曾向美國提出抗議美使已答復其内容略謂此項軍械係由美人商賣行爲確爲事實然爲數甚小比諸日本之軍器借欵不可同日而語至其時期爲去年八月在日本軍器借欵勸告之前故美國實無自相矛盾之處但日本苟先取消其自身之軍器借欵美國亦不吝取消之云云 
　　暹羅與華僑問題暹羅華僑代表來京請願之後由參議員陳煥章提建議案略謂歐洲和會正開吾國與暹羅均派有專使在巴黎苟由我國提出要求互訂約章交換駐使暹羅必不能拒絶吾國日言保護華僑苟於華僑最盛之地而不能實力維持以坐棄現成之拓殖事業豈不可惜政府必當有以慰該僑民之望也日前閣議已擬定兩種辦法（一）逕電陸專使提交和會解决（一）先與暹政府提議立約派使俟經承認再議辦法討論結果以立約派使一節前淸末年已與暹廷交涉數次均無效果預料仍難辦到惟有在巴黎和會提議較爲妥當又一消息政府擬與暹羅政府交涉取消苛例並在暹添設領事以便保護僑民 
　　顔使電請速解决德事駐丹麥公使顔惠慶電謂現在德國革命風潮仍爲激烈協約國不及待其完全平靖卽應速將處罰問題解决並望早將對德宗旨確定電交駐法各專使辦理 
　　延吉格斃韓人之交涉延吉龍井村韓民聚衆高唱獨立不服我國軍警阻止當以槍械格殺十人此項交涉尚未解决聞某國向我該處當道提出要求謂高唱獨立固有不是但罪尚不至死所有被害各韓民需貴政府給予若干卹金 
　　新疆烟禁問題去歲秋間在新省英國教士報告駐京英使謂有華人潛人俄境種烟後卽相率回新販來大宗鴉片在新省各大城鎭公然出賣以致禁吸禁運儼同廢弛英使當卽據以責問當局經政府飭令查辦比及新省覆電來京則謂英教士報告云云毫無其事但前日英使爲此復有一函送逹外部則稱又據新省確實報告去年塔城迪化華人往俄種烟實多而今年尤甚街市發賣烟膏已成普通之舉先後報告情形相符當屬可信而新省官吏之查覆竟謂毫無其事其情形實屬相去過遠仍請貴政府迅予查辦 
[東京通信（心危）]  
　　日本外交與石井辭職說 
　　日本對待朝鮮亂事之外人評 
　　蒙古喇嘛發起佛教統一會 
　　歐洲講和會議開議以來日本雖得列入五大强國而其派遣之專使未必悉孚衆望彼所主張之人種撤廢問題據最近消息倂形式亦未得若何效果惟以體面所在故尚在尋覓機會以求解决近又以英法美意四國會議除外日本其輿論界至爲不平而其政府則尚不自承認也日本講和委員除正式派遣者十餘人外其他假他種名義前往巴黎者計在百人以上委員中意見恒不一致如本多瑞士公使因與牧野衝突竟離巴黎而歸其本任彼駐美石井大使關於人種撤廢問題在美屢次演說而每遭評駡迄無效果其外交界之支離竭蹶無可掩蓋矣石井氏近復有辭職之說原因亦至複雜聞已有三次請假現始允准以商議外交問題爲名告假回日其赴任之初寺内與有先約乃此後外交變化政府屢使之處於困難地位若西伯利亞出兵問題最初約定七千嗣以編制上關係須一萬二三千機經交涉美始無異辭迨出兵後實際所派者多至七萬五千以致石井在美信用墮落更如阪谷芳郎被聘爲我國財政顧問一事當初石井告其政府謂已得美國務卿同意而阪谷之遭美國反對又顯然爲彼交涉之失敗又此次講和會議彼躍躍欲試而竟未得與其目下所處地位幾有左支右絀之勢故此次請假歸後卽面陳辭職但現政府允許與否尚未可知耳 
　　韓民獨立運動日事熾烈蓋其民族之自覺甚爲奮迅風潮情形路透各電紀述甚詳茲不贅述惟此間所傳消息每失眞相如以韓民係被某國煽惑云云尤爲不確據自韓來日之某宣教師言日本官憲神經過敏以爲教會與有關係其實聖經中亦教其　守法律何可煽惑云云近來日本以亂事逐漸擴大收拾匪易其駐朝鮮全土之兵隊警察不敷調遣已於前日發表派遣在日本内地之六大隊前往且因在華俄之韓民屢通聲氣遂與我國及俄交涉協防蓋以過激派目之也又據東京時事新報云外人對於朝鮮此次風潮之意見每非難日本官憲第一日本不應以武力對待手無寸柄之朝鮮人其壓迫愈甚則其反抗愈烈當初突發之際日本警察憲兵處置過嚴遂有今日之結果况似此情形於將來統治前途至爲暗淡第二言論遇於壓迫卽如朝鮮學生絶無言論之自由苟於朝鮮獨立問題任其自由討論則或能於獨立後反使其不能得有利之結論蓋使之爲有理性的研究可也否則禁止之逮捕之一味壓迫終非日本政府之名譽若日本能待朝鮮如英之於愛爾蘭而尤爲寛大則更幸也云云 
喇嘛來日游覽已紀前函其團長贊陽捨靈係内蒙千佛山壽寗寺和碩喇嘛其餘則其近旗各寺喇嘛此番名爲遊歷而一切均由日人供應卽肥皂牙粉等亦然其用意蓋可知矣去年春亦曾有日人同來喇嘛十餘人其學識遠不如此次來者八日留日學生因國會紀念日開會歡迎之昨晚又開讌會團長贊陽捨靈能操漢語請其演說大致謂佛教救國國無教不立云云而尤注意西藏問題以爲此事中政府非可以兵力威懾之須之佛教維持之彼此來日人欲設立佛教統一要求加入彼以所謂佛教統一會者須自各國着手如中華民國可設中華佛教統一會日本亦可設日本佛教統一會意蓋以此拒絶之故目下卽擬成立中華統一會以抵制其糾纒故卽於是晚通過章程卽以在座者爲發起人該喇嘛曾至西藏似較有智識者此次歸去將途經奉天北京又將奔走於佛教統一會事留學生有爲之援助者擬與之偕往焉是晚卽决定籌欵辦法留學生於此事頗具熱心但凡事須視其進行之程序如何與喇嘛之誠意如何耳 
[全國陸軍之近况（靜觀）]  
　　我國最複雜者莫過於軍隊欲施以明晰之叙述幾幾無從說起就其大者言之可分爲新式陸軍與舊式陸軍兩類 
　　所謂新式者並非軍人程度特高與一切組織皆依新制也不過其名目有所不同耳蓋一具師旅之名稱一則仍以營爲本位耳以營爲本位者各營之上設統領營之人數率不及新式陸軍一營人數之多新式陸軍又可分爲國有省有兩種（舊陸軍亦然）茲就調查所及分别述之如次須知我國年來政治上之變動均與軍人有密切關係不容不一知其梗概也 
　　（甲）屬於國有之陸軍（一）國防軍三師此係段芝泉新編之軍第一師駐紥京師北苑師長曲同豐第二師駐紥濟南師長馬良第三師駐紥保定師長陳文運（二）邊防軍五混成旅現已成者僅有三旅第一旅駐洛陽旅長宋聯奎第二旅駐廊坊旅長宋子揚第三旅駐宣化旅長褚其祥此均係徐樹錚一手所經營惟其中服裝器械多不完全殊不能與國防軍並駕齊驅國防邊防兩軍雖曰國有但與直轄於陸軍部之各師性質徵有不同（三）直轄陸軍各師各師之數原定三十但已在各省者經費雖出自中央而指揮調度已非軍部權力之所能及各督軍年來勢力驟增虎視一切多賴有此國軍耳現在完全屬於陸軍部者僅有駐紥南苑之九師及十五師九師師長爲魏宗瀚十五師師長爲劉詢又駐浦口之第十六師尚可受中央調度（師長王廷楨）（乙）散在各省屬督軍調遣之國有陸軍第一師在察哈爾係都統蔡成勳所統領第二師在湖北係督軍王占元所統領第三師在湖南師長吳佩孚係受直隸曹氏節制第四師在浙江楊督罼兼任師長第五師在山東督軍張樹元兼任師長第六師在江蘇師長齊燮元第七師原爲張敬堯所統領現隨征至湖南改任張之介弟張敬湯爲師長第八師師長王汝賢受直督節制第十師在上海由松滬護軍使盧永祥兼任師長第十一十二師均在江西係隨陳督同去第十二師現在湖南師長李奎元第十三師師長李進才第十七師師長陳復初戰於湘南人數頗不足第十八師師長王懋賞第十九師在江蘇駐鎭江師長楊春普第二十師師長范國璋歸直隸節制第二十五二十六二十七師均在奉天師長爲吳興權馬龍潭張作相第二十八二十九三十師聞現已入編爲五大混成旅 
　　此外國有陸軍尚有混成旅若干其中赫赫著名者有馮玉祥所統之第十六旅其他若臧致平所統第十四旅之在閩張錫元所統第一旅管金聚所統第十五旅之在陜　貴卿所統第十九旅之在黑龍江亦皆爲世人所熟知此外駐紥之地則不能盡詳又若毅軍則屬於舊式者亦可入國有軍隊範圍 
　　（丙）省有陸軍直隷有五混成旅吉林有二混成旅黑龍江有一師（或稱三旅未詳）山東有一混成旅又一旅河南有二混成旅一混成團山西僅有二混成團江蘇有一師一混成旅浙江有二師一混成旅安徽有安武軍六十營福建有一師江西有一師一旅湖北有一師一混成旅湖南有一師又暫編二師陜西有一混成旅三混成團四川有三師新疆有一混成旅一混成團熱河有一混成團綏遠有一混成旅三混成團至粤滇諸省則不盡詳然約略計之廣東李烈鈞所統者有三師陳炯明所統者有一百二十營（係從前朱慶瀾）爲省長時所招之警備隊）李根源所統者有三師廣西約有三百營雲南約有一師貴州有一師三混成旅又聞山西督軍閻錫山擬新編七大混成旅實行徵兵此次保定軍官學校晋省畢業生已悉數爲閻督調回本省任用將以此次學生充新軍軍官云 
[京華短簡]  
　　政府日昨將維持外交議案由公府外交委員會議定由外交部分電北方各省區長官不得自决外交一面卽向西南要求在和議未成以前如遇外交案件應暫行擱置 
　　政府擬定善後辦法電請南方承認一先行顧全民事一分别籌議財政方面之開源一軍政問題重改編軍隊一吏治事宜容於日後辦理 
　　中央以三湘前方軍官動輒通電催促和局殊於手續有礙現特分電屯駐三湘各處軍官囑其安心靜候雙方總分代表研究嗣後不得再發通電 
　　裁軍議案經當軸迭次討論昨已議定分三期辦理第一期爲先行派員分往全國檢查第二期分設裁軍機關第三期依定五年成例裁撤軍隊至嗣後繼續辦法仍須另案核奪 
　　昨日（十五）星期二之國務會議全體閣員均出席司法部提出添廳計畫案其内容大綱係因地方訴訟事作日多各省縣知事代行審判殊屬不妥故擬於各省所設高等廳地方廳之外酌量增設高等分廳地方分廳因財政竭蹶經費上關係規定分期籌辦幷擬定以八年至十年爲第一期自十一年至十三年爲第二期自十四年至十六年爲第三期討論結果業經照原案通過仍須與財政部會商辦理又蘇紳請特任江蘇運河督辦决議特任張謇爲江蘇運河督辦韓國鈞爲會辦卽日明令發表 
　　張作霖與日商合辦遼陽弓長嶺鐵礦所訂合同業經昨日（十五）之國務會議表决照准 
　　財政部前派會計司僉事張栩赴滬淸理殖邊銀行欵項現將殖邊滬行全案賬略送部昨日（十五）該部函致農商部請派員到署會商解决辦法 
　　察哈爾新設之馱捐局昨經張家口總商會電陳國務院請取消 
　　管理敵國人民財産事務局昨日具呈農商部云德商克納在長沙私設煉銻廠業經外交部核准完全没收請派部員赴湘會同省公署接收 
[中美新聞社北京雜訊]  
　　日本將在北京添設一機關報因以華文印刷之順天時報尚不足代表北京日人之利益故擬再辦一英文之言論機關惟聘請主筆極爲困難曾商諸前香港日報之倫賽君及前中國公論報之李治君許出重薪但兩君皆不願就適有甫經脫離神戸希勞爾報之威爾司君因避日本之控案於三星期前到北京日人急往敦聘威君已允擔任主筆該報代表日人之意見云 
　　美國亞洲艦隊司令路傑司大將來京勾留一星期後已於昨日出京在京時曾由美僑及中國海陸軍部迭次欵待 
　　據日人方面漢城十日消息謂韓人動亂恒以無日軍駐紥之城鎭爲甚故决計派兵援助其實據日覩之教士言軍隊卽爲動亂之眞因軍隊愈多動亂愈甚如漢城是也朝鮮民政長山縣將由東京回韓彼對日政府報告之言極違事實彼言日兵恪遵總督之訓令並無以殘暴手段對待韓人之事並竭力保護生命財産此說絶對不確日政府爲其本國官吏所蒙蔽欲解决韓車將益困難朝鮮總督無論曾否發不許用武力之令而軍隊確用極凶惡之武力且繼續用之韓人完全　於無法自術之地位僅以紙旂爲運動獨立之武器此爲各教士所目覩不能不表而出之也 
[美國軍械供給談]  
　　十四日北京路透電消息云本社探息愼昌洋行之軍械合同引起日人各界之注意者乃去年八月一日所訂純屬商業性質計約值洋三十萬元去年十二月初旬美政府因中國内局不靖曾向協約國政府建議彼此商定勿以軍械子彈運入中國日政府聲稱未便照允一因日政府不能干涉日本商行與中政府所訂之私人合同一因今唯日本能供給中國軍械子彈美國此種宣言似爲對日而發云美公使繼乃通告日使謂今非僅日本能供給軍械子彈而美國亦力能供給之厥後日本曾以値日洋一千五百萬元之軍械子彈運入中國於是日本始决議中止履行軍火合同按此項合同中規定中國陸軍聘用日本顧問與教練官故不能稱爲私人性質夫他國人民旣能以軍火運入中國美政府自未便禁其國人販運愼昌洋行所供給之軍火爲數甚微且已獲良好之效果蓋日本今因美國亦能供給軍火已願加入禁止軍火運華之約也愼昌洋行所供給者爲來福槍彈五十萬枚柯爾德機關槍槍身三十具 
　　中美新聞社云日本公使因一美國商行售軍火於一省當局遂大驚小怪此事現爲公衆之重要談資日人供給軍器子彈與中國已歷多年不生問題直至近來始自覺其行爲之不當而亦欲他人與彼等同一自尊東報對於愼昌洋行之事議論憤激非常其實愼昌之事尚在去年八月純係一種商業交易共價不過三十萬元耳再有一事須知者去年十二月初美政府鑒於中國之内亂向協約各國政府提議彼此約定勿再供給軍火於中國日政府答稱不能贊同一因日商私人已訂之約日政府不能阻其履行二因處於可以供給軍火於中國之地位之國祗有日本今美國此項提議似直接反對日本而發當時美使卽告日使謂美國亦能供給車火並非日本獨能之但愼昌之事當時美政府絶不知之及其發覺則械已運出按美國法律所有權已屬於張敬堯更難禁止然美國今則確已禁止美商再與中國爲軍械之買賣日人亦早經承認爲與美國相同之禁令然距今兩月以前日本某公司尚售價值一千五百萬日金之軍械於中國現已交付一半不識能如美國人之過則勿憚改否 
[列國在中國之勢力範圍]  
　　中美新聞社云中國自開關與外國通商後每訂條約必有權利之讓與或土地之租借今試瀏覽中國地圖觸目皆是勢力範圍有目的在推廣經濟舆力者亦有專爲政治目的設想者中國地方雖大既已四分五裂今先標明各國之勢力範圍所在地如左 
國　名　勢力範圍之預備推廣者 
日　本　滿洲南部　内蒙東北部　福建省大半 
　　　　部　山東省一大半　江西一部分 
英　國　江蘇全部　廣東　安徽一半　湖北一 
　　　　部　湖南　貴州 
法　國　雲南　廣西　海南島 
英法合有　四川與雲南西半 
俄　　　　已爲過激派所放棄之蒙古與北滿 
　　至各國所爭之地爲甘肅陜西二省在勢力範圍之外而爲中立地卽山西直隸與河南三省 
又各國在華之鐵路分已造擬造二類 
　　已造者　　　　　擬造者 
俄　　東淸路　　　　愛琿哈爾濱路歸庫路 
法　　滇越路正太路　滇川路滇桂路 
比法　京漢路開徐路　隴海路陜川路 
英　　京奉滬杭甬滬　粤漢南段　寗湘與 
　　　寗　廣三路　　湘貴 
　　　武長路 
日　　南滿膠濟南海　四鄭洮南熱河　福建路 
　　　路　　　　　　　　　　　滿蒙路　山東新路（ 
最近） 
 
 

Page 7

 
 
美（皆爲擬造之路）鄂川路湘桂路豐關路（山西甘肅）信陽成都路長沙韶州路杭嚴路 
　　按此尚有漏略者 
[隔海無線電話]  
　　中美新聞社云電氣界中又一種新發明可以遠隔重洋不藉電線而通話言發明家名威懇馬可尼化騐室之人物也按空中電氣尚有一種質地沉重者自天直下形如雨落無線電通過時輒被阻碍蓋無線電之流行多東西向或西北向適與上述之重電成一正角形今威氏發明之接電器卽候正角處接觸如是可免各種阻碍電文必能淸晣數月之後大西洋兩岸當可互通電話將先在倫敦與紐約二處設站新電器之天線係以二長方形之電圈組織之二圈遠離不接空中重電自天而下同時觸二電圈而無線電流則必先穿一圈再穿又一圈當二圈受重電之接觸後勢必沈重成反對性卽負性電彼此抗拒同時無線電流乘勢已穿過二圈再二圈不相連電流過第一圈卽入第二圈不稍容留如是電流可以直入接電器中途無被阻之患矣威氏發明此電已經美國在戰時利用海陸軍傳達消息百無一失且可同時截獲敵軍間諜所發之無線電按威君未有此發明之前無線電接受器獲得之聲多混雜如鼓者尤以天熱時爲最惱人此皆重電之爲祟也科學家發明家費盡腦力與金錢終無結果而無線電界中最後一層阻礙惟此重電隔海無線電話直至威君盡十年之力始發明威君之言曰天然界有阻碍必有一除阻碍之物全在人之發明重電之爲物無地蔑有重量一例並非自一定方向而來惟其下行時如雨落故與並徧各方之地面電流適成反對形云 
[紀捷克斯拉夫共和國]  
　　法國無線電社巴黎特别通訊云捷克斯拉夫新邦疆土因受巴黎和議大會之規定不得逾奥大利匈牙利疆土五分之一故幅員狹小第境内物産豐富商業繁盛工藝發達將來必於中歐經濟界中握極大之勢力蓋全國疆土共分三省曰波希米馬來維西來雪馬西兩省所産之五穀超出舊奥大利全額之半而波希米所産之大麥亦佔全額三分之三其菓品亦然凡茲出産大半輸出國外銷於德法等處計英國每年赴其地採購食糖不下二百三十兆金足見捷克斯拉夫新邦爲富於農産之國矣不僅此也其鑛産亦極富凡奥匈所有之金銀銧等鑛質幾全數取諸波希米一省該省所産生鐵烟煤等供給全國之用者有十九兆噸當地人民性勤好動工廠林立紡織一業以比爾拿城爲最盛出品皆運銷巴爾幹半島及南美洲等處製造區域在波希米省城該處共有工匠十萬餘人大小工廠三千八百餘所波希米所製之玻璃尤著聞於世其品質之精粮世無其匹此外若磁器鉛筆以及化學工藝亦均異常發達而製革一業亦爲歐洲之巨擘焉波希米療病者不可勝數波希米又爲銀行勢力集中之區歐洲各大銀行咸設分行於此故捷克斯拉夫人之執銀行業者頗衆爲奥匈民族之冠有德克其人者向巴黎中歐諸國聯盟會建議請用捷克之資財整頓波蘭之實業俾工藝愈盛出品愈多捷克斯拉夫國家得以抵抗德國在巨哥斯拉夫羅馬尼亞德屬奥大利等處發展之經濟勢力據德克氏云無論波蘭獨立巨哥斯拉夫自主皆與捷克斯拉夫之生存問題毫無妨碍由此觀之捷克斯拉夫處於優勝地位頗有擴張其經濟勢力以抵抗他國之餘地也捷克斯拉夫對於協約國感情頗佳尤以法國爲甚法國中將某君前自德國逃生後僑居波希米近有函寄法略爲波希米人待之甚優搜勤親密不可言喻並一致讚許法國之戰勝德國有功於人道與自由世界各國咸受其惠而波希米人獲其利益尤爲密切此亦可見波希米人與法國友誼之良好矣 
[滙業墊借條約之附件（續）]  
　　中華匯業銀行來函譯文逕啓者此次敝銀行商准日本銀行團供給資金於民國七年四月三十日訂定日金二千萬元之借欵合同爲貴政府改良及擴充有線電報之資金所有依據該合同第六條末段之規定應與貴政府協定之條欵及其他事項擬照下開各條辦理計開如左一股分公司中華匯業銀行對於依據合同第六條辦理之中華民國政府存欵按照左列利率付息但一次提取金五十萬元以上時應於三日前預先知照不滿一個月提取之金額年二釐不滿三個月提取之金額年四釐三個月以上存放之金額年五釐二中華民國政府依據合同第六條存入中華匯業銀行之存欵除中華民國政府於東京因付給在外國購買物品之代價或因償還外債所提取之金額或因償還中華匯業銀行之債務所提取之金額外應按照提取日之公平匯水行市合成銀元（北京通用銀元）由北京中華匯業銀行交付之三中華民國政府如將合同第十二條之存欵匯往東京付息時應交由中華滙業銀行承辦以上各項合請查照見復爲荷此致中華民國政府交通總長兼署財政總長曹閣下股分公司中華匯業銀行總理陸宗輿專務理事柿内常次郎中華民國七年四月三十日 
　　逕啓者此次敝銀行商准日本銀行團供給資金訂定日金二千萬元之借欵合同爲貴政府改良及擴充有線電報之資金按照民國七年四月十日貴政府與敝銀行訂定之草合同末項規定與日本銀行團協議之結果决定如左之三項一敝銀行對於日本銀行團提供該借欵合同爲擔保二敝銀行對於日本銀行團提供該借欵之擔保卽關於中華民國政府全國有線電報之一切財産及其收入爲復擔保三敝銀行對於日本銀行團附交對於前列二項之貴政府承認書以上各項相應函請查照並繕交該項承認書到行以便轉交爲荷此致中華民國政府交通總長兼財政總長曹閣下股分公司中華匯業銀行總理陸宗輿專務理事柿内常次郎中華民國七年四月三十日 
　　承認書譯文中華民國政府承認左列第一項承諾其第二項一股分公司中華匯業銀行對於日本銀行團代表股分公司日本興業銀行提供中華民國七年四月三十日中華民國政府與股分公司中華匯業銀行訂定之中華民國政府改良及擴充有線電報借欵合同爲擔保二股分公司中華匯業銀行對於日本銀行團代表股分公司日本興業銀行提供按照中華民國七年四月三十日中華民國政府與股分公司中華匯業銀行訂定之中華民國政府改良及擴充有線電報借欵合同第八條由中華民國政府提供股分公司中華匯業銀行之擔保卽關於中華民國政府全國有線電報之一切財産及其收入爲復擔保中華民國政府交通總長兼財政總長股分公司中華匯業銀行總理陸宗輿先生專務理事柿内常次郎先生中華民國七年四月日中華匯業銀行來函譯文 
　　敬啓者此次敝銀行商准日本銀行團供給資金於中華民國七年四月三十日與中華民國政府訂定日金二千萬元借欵合同爲改良及擴充有線電報之資金具擬左列各條特請大政府於該借欵有效期間内予以承認並希見復爲荷一關於全國有線電報將來如有外國人充技師時應預由敝銀行商議二對於用借欵資金辦理之全國有線電改良及擴充之事業如聘用外國人充技師時希望聘用適當之日本人 
　　三將來合同有線電報事業需用材料購買外國品如品質相同或較優價格相同或較廉則應購買日本品此致 
[軍政府與陸武鳴]  
　　自陸榮廷辭職電發而後頗惹起社會之注視單獨媾和之說雖必不有此事而與軍府有隔閡之處則事實上有不能掩者在也近來桂系分裂之說實起於粤東督軍問題馬濟勞苦功高素爲陸幹卿器重之人日前自馬任粤督之說興卽有人起而留莫者　陸遂於此時發電辭職後則謠言益盛竟有謂李根源將爲粤督軍楊永泰將爲粤省長者此種傳說或爲挑撥者之所爲固不可知然謠諑之起必由各方面有　隔閡可斷言也最近馬濟充全省兵工廠總辦後忽又匆匆遄赴南寗聞有重要事務磋商而軍政府成立已久近忽　陸軍部之新組織聞部長莫榮新近於署内另闢辦公處所查其内容係設立軍衡司軍法司軍需司軍醫司共四司幷委前湖北陸軍師長朱兆熊（號渭靑鄂籍）爲總務廳長軍署參謀甘日暢爲副官長秘書則以軍署秘書魏繼昌兼充已於本月十日正式成立此事於時局亦未始無關故議員王法岐對於陸總裁辭職有意見書發表書云子輿氏有言人必自侮而後人侮之國必自伐而後人伐之今者護法旗幟之下意見參差幾不能爲一致之進行得無涉於自侮自伐之嫌乎夫自國會南遷當非常會議之時爲保持護法之統一與發展起見曾修正軍政府組織大綱矣曾根據大綱而選出政務總裁七人矣此七人者除唐少川先生不計外均同時宣言就職矣自是而後吾西南局面已五官百骸之俱備中外人心大有由北而南之傾嚮乃自滬上會議再經開幕陸總裁辭職之電突如其來淸天霹靈殊駭聽聞幹老數年以來坐鎭西南領袖羣英對於時局向極熱心忽而出此其爲有不得已之苦衷可斷言也邇者各方面對於此事之揣測傳說紛紛第一說謂幹老於京政府單獨媾和京政府已决給桂省軍費百五十萬故幹老有如此之表示第二說謂幹老與軍政府之主張時有出入以其政策不行故暫爲脫離以待軍政府之覺悟此外又或謂京政府以粤桂間必有惡感欲由此以促成南方之内訌者但據確實調查以上諸說雖無的證要皆係事出有因者查四月三日報載京政府運動陸氏單獨媾和陸氏復電謂如有媾和方法請向和平會議提出榮廷無不服從和會之議决云云據此則第一說已不成問題竊嘗細玩幹老辭職原電一則曰猥承軍府重寄委任總裁一席再則曰足疾劇發請軍政府開去總裁一職云云字裏行間皆係表面文章其去事實蓋不知機千萬里也夫總裁係國會選出幹老何以向軍府辭職而不向國會辭職此疑問也且發電辭職後卽赴沿邊各地巡閱軍隊與稱病之說適相矛盾此又一疑問也故其辭職原因第二說殆庶幾近之比來各方面挽留之電層見疊出卽同人等以個人名義去電挽留者亦實繁有徒而或允或否迄無片詞隻字之答復諸公於此事認爲無關重要斯已矣如以爲於時局有重大之影響似宜速圖補救不得以數通空電作爲了事也蓋此項辭職乃消極之表示矣如果和議决裂兵戎再見幹老依然消極弗爲襄助吾人護法前途殊未可以抱樂觀也宜未雨而綢繆勿臨渴而掘井據本員意見擬卽開會公推數人向軍府詢問幹老辭職之原因及近來派人挽留是否有效無效時有無辦法一面再於同人中之於幹老有關係者請其前往武鳴勗以大義切實疏通若果係與軍府之隔閡卽請其開誠相示誼屬同舟何竟無商量之餘地無論如何總須犧牲意見一致進行以求逹最後之勝利則護法之功庶不至破壞於垂成不然者人自爲謀孤行其志吾恐季孫之憂不在邦域而在蕭牆之内也本員賦性迂拙向不爲過激之言論惟鑒於隱憂之方長現象之險惡心所謂危難安緘默故敢就意見所及者縷晰陳之諸公高明幸垂察焉 
[粤省會議長選出前之情勢（平生）]  
　　吾粤風氣凡屬一長字卽無所不用其競爭此届省會業由省長佈告於四月十二日開會卽於是日互選正副議長於是一般之有議長熱者運動選舉極形忙碌夫旣有議會自不能不有議長選舉之法當就其材識品望之卓異合全省議員之眞意而公决之當無派系分别於其間者也乃吾粤之選舉則異是以近所聞羅陽八屬爲一系廣肇爲一系東北江又爲一系各按其所屬以相競爭一似議長之選出不惟其人惟其地且其中旣有畛域之見存則他日議政必爲派系之角逐自無疑義無怪粤人對於新省會深抱悲觀也查現在競爭議長者共有兩系人物（一）爲政學會系首領林正煊以八屬（陽羅高雷欽廉瓊崖）議員及廣屬之一小部分議員組織之其人數約四十餘人此派之眼光不僅在議長並注射於將來省長蓋憲法如經確定省長必由民選現財政廳長楊永泰不惜重資吸收議員以預布勢力於省會卽爲競爭省長地步林正煊實與楊關係最密者（二）爲羣廬派以廣屬之一大部分及肇屬之全數議員組織之主張互相提携推黄岑何李四人爲有當選資格而四者之中尤以黄嵩齡爲最有希望（按黄已當選正議長已見前報專電）蓋黄氏欲藉議長一席鞏固其原有地位故以獅子搏兎之全力從事於角逐之場但此派之意仍别有在其在交系則省長屬望於彼同系者某其在肇系則注意於李耀漢皆與將來省長絶有關係者也此派人數約五十人左右與政學會系相伯仲此外别有東北江一系議員約有二十餘人立於第三者地位足以左右政學會羣廬兩派大有輔漢則漢王輔楚則楚王之勢現在態度尚未明瞭兩派人物爭欲得其助力競爭勝負之數全在此最後之五分鐘因之此派議員待價而沽並有所得副議長一席之希望聞本届選舉議長純由金錢運動竟有每票價值千元者以目前情勢推之羣廬系將佔最後之勝利云 
[贛城門鑛可望保存消息]  
　　十一日江西省議會開特别審查會時饒胡兩副議長傳省長命謂城門鑛照已由實業廳繳呈請派代表赴署察看當時各議員以此種口頭答覆殊不足憑須得省長另行咨文來會方爲正當辦法戚省長當於今日 
遵照咨覆其文如下爲咨復事本年四月五日准貴會咨開案查九江城門山鐵鑛原係省有證據確鑿王揖唐等朦部立案開採種種不合業經本會先後咨達並請令實業廳將來鑛照到省卽由該廳扣留不得轉給商人王揖唐等承領上月三十日准貴省長咨復據該廳呈稱此項鑛照尚未奉發到廳各在案惟本日本會三議長面謁貴省長詢悉農商部已來電催發礦照足徵此照業已到省毫無疑義現本會於本日下午五時開緊急大會討論僉謂該實業廳長夏同和溺職舞弊及種種違法業經咨請查辦在案對於礦照能否扣留殊難信任應請省長迅令該廳長卽將該礦照呈交省公署保存討論結果一致可决相應咨請貴省長查照迅令實業廳將仙居公司礦照卽日呈交保存再此案旣經本會電懇大總統及南北和議代表主持撤消在未完全解决以前農商部令當然不能認爲有效合倂聲明此咨等因准此查此案昨准貴會咨請扣留礦照當經轉行旋據該廳以礦照已奉部發具呈到署又經指令將礦照扣發各在案茲准前因並經貴會一再公推代表來署當以貴會並致公函於督軍則兩署應有互商之手續惟代表囑邀夏廳長面談允由本公署令知卽行照繳除面商督軍外經本公署令飭實業廳遵辦去後茲據該廳將農商部給仙居公司採字第六百三十三號礦照一紙呈繳前來除由本公署收存外相應咨復貴會查照再貴會來咨有農商部令當然不能認爲有效之語此惟聽貴會爭之於國會或爭之於部則可而在本省長非所敢承本省長之地位及其權限曁礦務第一條第二條規則已於前次公函言之諄諄合再陳明 
　　教育農商三會日前爲九江城門山鐵礦事聯合開會公呈省長請先將該項礦照實行扣住以待解决今日三團體已奉到省長批令其文如下查此案昨准農商部東電本公署並未轉行旋據實業廳以礦照奉部發給具呈前來當經本公署指令將礦照由廳扣發一面咨會省議會並電農商部在案據呈前情仰卽知照此令城門山鑛潯警廳亦已奉督軍省長會銜訓令准省議會咨請封鎖原案飭令查照封鎖矣 
[安武軍搶刦商民之慘劇]  
　　昨夜（十五日）十一時許記者剛解衣而臥忽聞鎗鳴知有變故急起披衣出外探視時人靜聲寂祗聞鎗聲隆隆出自東方也予意料必爲軍隊譁變無疑復見東南方火光四起如同白晝而鎗聲仍不絶於耳幸各城警士防守極嚴變兵無敢攻入者城内商民雖告無恙而吃驚亦不淺矣城外商民受焚燒搶刦之慘實不堪言喻今晨記者調查昨夜之事乃知第八路一營五哨兵變前歲七月十五夜鎗斃李良臣（卽八路統領）擄刦商號卽八路一營所爲今日其餘孽也該營駐紥東門外五里廟與第一路一營相居一處譁變之後史星珊統領卽親身出城調查並至一營點名始知第五哨兵變連正目共三十一人（史君平日統兵頗有紀律）今任該路統領職將三星期而突出此巨變亦史君夢想不到也）該變兵當起事之時卽就東門外吊橋下柴堆（該處向爲堆柴之所）舉火爲號繼無應者卽繞江沿竄至西門外正街大肆搶刦並縱火焚燒寳成銀樓分號一時火光燭天勢甚凶烈救火會以火患關係極重不得不出龍救熄逐往救熄變兵知有人救熄遂四處逃竄矣迨天明調查東南門外焚燒柴堆四處鎗斃衞生館水夫一人傷剪髮匠一人西門外除寳成焚刦外如汪太乙藥號寳元銀樓又某布號均被搶刦共損失約兩萬餘元今日城内外商店均未開市商會已電請督軍謂删日夜兵變城外焚刧全城震驚人心惶惶商民損失甚鉅現未開市敝會力爲安撫至如何善後俟調查損失實數再行呈請核奪去云警務處劉筠靑處長至商會安慰一切並請商會勸導商民照常開市至以後責任與史統領完全擔負刻軍警機關布告商民各安生業母自驚擾但逃竄變兵史統領已派第二營管帶張拱震率兩哨兵士隨尾兜拿吕省長昨夜亦親身出署調查諱變情形電陳倪督查辦現戒備極嚴所有軍隊一概不准入城但城内外由商團與警察擔任保護可無慮也然吾皖商民迭遭兵刦原氣已傷今不幸又遭此刧惟國家訓兵爲保國衞民今之兵誠不足衞國而足擾民也予欲望政府實行裁兵廢督之策則吾民或有一線之生機否則兵卽匪多一兵卽多一匪患恐吾民將無噍類矣 
[南京快信]  
　　李督病愈昨日已見客照常批閱公牘 
　　陳炳焜代表胡引之昨日抵甯李督昨晚卽在署設宴歡迎何參謀長王副官長李實忱顧問等陪席 
　　陸榮廷代表王世淸蔡樹昨由京續來電致鈕傳善因接洽事尚須磋商緩日南下 
　　施愚昨因要事回寗面謁李督晚車卽返滬 
　　國民制憲倡導會劉蔚已於昨日乘車返京 
　　軍署前議决自四月份起各機關人員薪水自百元以上者搭發八年公債二成茲聞政府已允和會及各省議會要求將八年分公債暫緩發行昨已有今通知各省軍民兩署遵照 
　　省議會議員昨已到十餘人昨晚調查在省議員已有七十餘人緩一二日可開大會 
　　軍民兩長會訂徐海剿匪淸鄉辦法已電部察核備案省議會錢議長昨電滬催預算審查長沈維賢迅速來省俾將預算早日審核完竣付大會通過 
　　東海所派之陸彤士昨由滬回卽轉車返京 
　　鄂省長何佩熔電各省銑（十六）日抵鄂哿（二十）日接省長篆 
　　政府電蘇財廳撥欵五萬元匯滬朱總代表核收 
　　汕頭援閩軍總司令伍毓瑞派楊某來寗謁見李督接洽一切 
[杭州快信]  
　　疏濬桐江上游航路經費前經省議會决定由統捐局照案帶征現該會成立亟待稽核實施工程準備已呈請省署轉飭財廳查明去年七月一日起至本年三月終止征解若干存何銀行明白聲覆以憑核辦 
　　寗台何鎭守使據温嶺檢查郵電員報告檢獲該處金姓致杭州普安街林章甫郵信兩封措詞甚屬可疑中有柱中傾圯要來速來等語昨已呈楊督派員查辦 
　　吳興血手印案前日高等廳開庭審理僅拘到證人朱阿順一名經廳長昨又電飭該知事迅再按名拘致幷將重要證物血印門板封固解省聽候示期訊騐 
　　嚴州廣利煤礦公司經理孫紹林逃匿後虧短各欵經省長發交警廳訊追各股東俱不承認招商標賣無人過問現已將礦産業照移送建德縣招人投標 
　　浙江公立法政學校原議上星期日出發江甯舉行遠足會現悉公家乏欵補助各學員又不肯全部負擔已决議打銷 
　　齊省長昨委任用知事饒國光赴杭嘉湖三屬鄒鎭治赴處州調查烟苗 
地方通信 
[蘇州教員造族卹金之實行]  
　　吳縣南北橋第五國民學校校長吳恩培任事已閱五載積勞病故身後蕭條當由該市四校校長顧鴻聯合本地小學教員五人報告勸學所請求按照本縣小學教員扶助會章程給予恤金以資養贍經所長潘振霄審查屬實准予照章每月支給恤金銀四元云 
[分贈棉種]  
　　上海糧食研究會派奚廷澤赴蘇錫調查米麥實數並隨帶棉種分送蘇錫縣公署請轉發農會分給各鄉民試種並附有種植之白話淺說云 
[軍醫長乃和尚歟]  
　　吳江縣屬平望鎭商會主任孫成具呈鎭守使公署云平望鎭九華寺監院僧宗月朦充蘇軍第二師司令部軍　長恃勢欺人圖賴債欵劣跡多端請求澈查嚴懲等情朱琛甫鎭使閱呈以所控是否屬實候派員調查核奪昨已令派某員前往調查矣 
[路燈改用洋燈之爭報]  
　　蘇垣市民反對電燈公司議將街路電燈改燃洋燈旣而市董事貝陳陸三人發表公函布告市民略謂改用舊時路燈一事實有窒礙且恐官廳不贊同轉覺爲難若必欲責難惟有辭職云云昨有劉傳福等數十人函詰三董意在必改三董接函後頗覺爲難有實行辭職之說 
[揚州籌撥運蘆]  
　　兩淮連署現奉鹽務署令謂據皖岸樅陽分局呈以菜市需銷請在滁來全借運蘆鹽六萬二千四百　内撥二萬八千八百石運往濟銷等情查借運滁來等岸蘆鹽暫撥接濟自可照准惟商運各岸均有禁權關係必須按章配票方能歸商領運仰卽諭商妥議云云段司長據此業諭皖岸商人籌議如何配票領運以憑轉復 
[杭州絡經女工罷市]  
　　杭垣自　業一項公司廠莊林立下城一帶婦女藉絡經爲生者甚多日前忽相率罷工發佈通告要求各廠莊號加增工資通告云絡經一業向無定章價目不一前操此業者下城一帶十居八九現各綢布襪等廠林立致靑年婦女紛紛改就他業故生意日盛而女工日少工價逐加尚無雇處而向各綢廠莊號給算者仍照舊例際此米珠薪貴各業工價紛紛遞加惟吾等工資仍照舊例是以同人等酌議擬定各綢廠莊號承賜絡經者每對經定給工資洋四元其各料戸承賜絡經者每對經定給工資洋五元惟各夥友絡作絡經者每十戈定給工資洋一元不得紊亂並准定於三月十五日起一律停工俟各廠莊號曁各料戸等一律允給照加再行照常開工如在停工期内私行開工察出公同議罰云云十六日有女工七八十人閧至中城遍查各絡經作有無違章工作者忽束忽西形如潮湧旋卽閧至金錢巷口瞥見余炳記經作尚不停工卽欲衝入搗毁附近居民赴警所報請查拿始行逃散聞緯成公司經理朱謀先爲維持起見已集合綢業董事在觀成堂（卽綢業會館）妥議善後辦法並謂爲首之各絡經作主在六克巷松昇　茶室聽候回復一面稟請省會警察廳查禁矣 
[安慶宣城之焚斃人命案]  
　　宣城縣西鄉羅口團地方有胡姓大族以族人胡俊升私賣珩琅山祖山與人開礦族人糾集數十人於夜半時擁至胡俊升家將胡捉赴祠堂内擬以家法處治後有多人不由分說將祠堂前後門緊閉竟用乾柴燃火將胡燒死迨胡母吳氏奔往哀求已化爲灰常山胡母赴廳稟控經章知事前往勘騐僅存碎骨數塊該知事懸賞緝拿首兇昨聞已拿獲胡定周等三人尚非爲首之正兇云 
[奉天續紀拿獲大帮要犯]  
　　車站拿獲大帮要犯十一名已紀昨報茲聞此項要犯係山錦解來之盜匪已山張使諭令顔百川科長逐細研審該盜匪均著騎兵制服並有排長槍馬行抵錦縣時經縣警察隊盤請認識其中有逋盜在内乃立卽回明所長會同駐錦二十八師拿獲旋於翌日電省幷由張仙濤旅長帶同軍警將該犯及槍馬送省另一消息此十一人中並非全係匪盜半爲熱河某公司之鑛巡隊係護送某國人赴奉惟其中有降匪二人以致被獲云云又聞現獲盜匪内有海樂一名在京奉沿線積有搶案現旣被獲必將重辦又一函云錦縣界内有著名胡匪李品一（綽號大樂子）招結匪羽多人搶掠商民地面不堪言狀雖有軍警歷年剿捕未能破獲因該匪均係陸軍制服冒充二十八師軍隊難以辯認故也此次經二十八師某營項連長帶兵痛剿將匪首李大樂子拿獲共獲匪羽十一名馬十匹已於昨同該縣警務長押解來省交軍法訊辦矣雜評一 
[蘇米之影響（默）]  
　　利與害相對而實相伴者也希冀意外之利者每不免受意外之害若但有利而無害以伴之則爭利之徒將不知若何景象矣 
　　此次希望蘇米出境之事謀之者多人而犧牲其生命以殉之者有兩人焉一爲杭州之李某因販米失敗而自盡一爲北京之羅某因運動蘇不出境被逼而自盡此後之被其累者將不知更有若干焉嗚呼利之害人竟至如此哉彼商人以謀利爲業者固不足責　怪所謂要人政客而亦紛紛擾擾力爲此不正當之營業倡多方運動以冀其成吾不知其對此兩人之死感念將何如也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第九日]  
[聯合通訊社消息]  
　　昨十七日爲和議重開之第九日上午九時各代表齊集開會討論軍事審查報告議畢關於國家大計（議案範圍以外）有所討論多數意見主張設定良善之預算制度以爲整理財政之根基下午開政治軍事兩案各别審查會軍事案已得一部分之决定今日報告大會再爲討論 
[戊午編譯社消息]  
　　今日（十七）上午照常開正式會惟分代表均可自由發言所議者爲今後中國之根本計劃有謂吾國年來之紛擾由於預算制度之不良者遂决議籌劃預算制度聞所定預算制之標準以教育實業爲主體而軍費之數必小於教育費下午開審查　軍事案已有一部分審查終了明日可提出正式會至軍事案之重要綱目約分軍制裁兵兩項内容若何未便宣布然分期裁兵之說確爲事實政治案審杳尚未就緒聞其重要綱目約爲地方制度地方自治兩項他若法律問題雖經提出以理由預備未完尚未正式開議至國會自由行使職權南代表中確有主張者近二日休息時間確經討論此事惟不能作爲有責任之言也至懲辦禍首問題南方確經提出而北代表爭以去就遂歸懸擱又聞明日所議者仍爲未决案而和平會議之秘密非至完全議决不能宣布其完全議决時間至少尚須兩星期云 
[平和通信社消息]  
　　十七日上午九時南北總分代表齊集前德國總會全體審查軍事政治兩案聞軍事案已審查終了下午分别審查未决各案至五時散會 
[國民通訊社消息]  
　　十七日爲和議續開後第十一日代表團集議德國總會關防仍極嚴密會中消息不得其詳但聞今日將財政政治各案分别審查而已法律案連日開談話會略事討論雙方主張之點不甚接近暫擱置湖南案因審查員方代表樞有事今日（十七）亦未審查云唐朱兩總代表接廣州湘籍國會議員李執中等來電略謂湘省兵禍連年民不聊生益以張敬堯貪殘尤無人道屢經湘省議會議長彭兆璜善後協會會長聶其杰向和會提出請願書實係痛極苦極之呼籲無一字一語非湘民血涙公等痌瘝在抱諒邀憫惻務懇一秉大公提前議决使湘民早出水火或可稍有一線生機臨電無任拜禱等語 
[唐總代表致廣州電]  
　　廣州軍政府政務會議鑒今日東方通信社廣東來電稱南方代表報告軍政府協議變更所提出之條件徵求意見（一）參戰軍擬改名而存置（二）取消排斥段祺瑞事（三）解散新國會在南京開舊國會制定憲法依據舊選舉法另行召集國會選舉總统（四）内閣中加入南方派之總長三人（五）確保滇黔方面重要人物之地位補給軍費若干開列爲五種離奇怪誕殊非事實並云軍政府於十四日開政務會議討論此事不審此種消息從何而來請切實查究唐紹儀叩篠 
[旅滬陜人致唐總代表函]  
　　唐總代表鈞鑒敬啓者本月六日聞先生不惜破棄宣言行將續開和議而陜八百萬人民尚在水深火熱之中無解决之辦法曾公推楊銘源馬驤張鐸三君趨詣台端爲全　孑遺請命所陳兩條（一）陜西實行停戰辦法二（甲）張瑞璣自三原密電報告（乙）于右任同時密電證明（二）質問朱啓鈐所負二月十三日以後之責任如何並陳明第一條非完全辦到不得續開正式會議幸承先生俯允並云開談話會者亦爲專議陜事等語逖聽之餘吾人方自慶幸以爲陜事將有解决之一日孑餘尚得延殘喘也乃未幾而談話會變爲正式會議矣然吾陜人猶以爲解决陜事或俟正式開議可切實談判也詎至今旬餘而所議者軍事也財政也於吾陜事竟無片語道及何也將謂戰已停歟則張瑞璣累次來電卽可證明乾縣之圍未解况據于右任來函稱陳軍大拉民夫穿掘隧道且派員四出大事招兵所謂停戰固如是乎先生所俯允吾人之第一條卽此可謂完全辦到耶自二月十三日以後吾陜受劇烈之戰禍又兩月有餘朱啓鈐存心欺人自食其負責之言吾人固惡其奸獨怪先生旣允吾人之請求乃曾不稍顧前言一質詢之豈非公然承認朱氏之自食其言耶抑先生旣自食其兩次之宜言無詞以質詢他人不敢不承認朱氏之食言耶非然者先生撫躬自問何以爲解夫陜西問顧非先生所認爲先决及專决之間題乎停戰撤陳退兵恢復七年十一月十六日原防先生所最初提出於會議中者醖釀兩月之久僅一實行停戰問題尚未辦到卽吾人不質詢先生先生持何辭以對吾人今乃一切不恤急急續行開議由是觀之先生前此之種種行爲直欺騙吾陜人而已爲先生辯護者必曰先生以國家爲前提不因區區一陜西問題牽動全局也今姑無論陜西亦中國之一省亦護法之一員不應置於和戰幷行之狀態中而不顧試思一省之事先决問題爭持兩月之久乃得如此結果則先生於今日議席之上對北代表提出護法目的之法律政治諸問題能不令北代表目笑存之耶兩年來護法之師將以若何結局卽於先生之舉措陜事卜之矣吾人涙竭聲嘶呼籲無援受先生累次之欺騙以至今日夫復何言恐天下後世之　議有不能爲先生曲庇者謹此布陳順頌議緩陜西旅滬同鄉會上四月十七日 
[乾縣撤兵問題之張瑞璣電]  
　　（四日電）許總司令鑒電悉已與陳督面商意不願令乾受撫弟擬籌一通融辦法解决此事一時不得要領請公酌定賜復以便與陳督磋商總之只求受撫了事自己一家人均不必過於爭執也弟瑞璣叩支印（五日電）許總司令鑒支電敬悉已與陳督磋商數次渠始終不願在乾縣收撫弟意由兄派員赴乾將城内一部放歸鳳翔收撫改編兄如謂然卽請賜復弟與柏森以老面子相爭務要辦到此復弟瑞璣叩微印（六日電）許總司令鑒適有何牧士言乾縣教堂洋人久無信息兄派員赴乾請就近查詢情形有無傷損卽盼示覆並告興平孫牧士爲禱瑞璣叩魚印（又電）許總司令鑒微電敬悉已與柏生商妥請兄派員赴乾縣先入城接洽俟接洽已好出城退鳳已有定期卽由柏生飭圍軍撤退丁萬放行此時山柏生先電張旅長任兄派員入城爲要敬復瑞璣魚 
[四川善後協會之請願]  
　　四川善後協會致南北總代表請願書云四川自辛亥以還兵連禍結八年於茲丙辰之役乃劃川東南爲全國作戰區域後又以川西南爲川滇激戰之焦點戰線所及城市爲墟民不堪命丁已三月劉羅之役六月劉戴之役直將三百餘年完全無缺之錦鎭焚燬殆蒞計繁盛街道七十餘條均付一炬損失財産數千餘萬傷亡人民不可勝計自是以來客軍蝟集義師　起土匪乘之農民輟耕工多息業轉徙流亡赴訴無地四川古稱天府之國迄今蹂躪毁滅至與荒原無殊偶有零落市鎭亦皆爲兵匪因糧之所可爲痛心往事已矣善後爲　除將被災詳情陸續彚集呈報外請貴會列爲專案議决出政府指撥三年萬元作爲四川善後之用其用途如左（一）救濟被災人民及償還因戰事一般所受之損失（二）整理金融（三）設立貧民工廠（四）消納退伍軍隊如辦理屯墾邊荒修築道路整理河川等事（五）其他關於善後一切事宜 
[附抄成都來電]  
　　聚興誠轉四川善　協會鑒　電奉悉諸公本仁民愛物之懷爲博施濟衆之舉翹仰鴻猷莫名欽感此間已詳商省署及籌賑局迅行彚辦不日卽將本省重要狀况專電奉陳知關錦注特先電復克武　印 
[福建善後協會開會紀]  
　　十七日下午四時閩省善後協會假東亞酒　開茶話會到會者百餘人公推沈琬慶主席旋由林學衡報告本會經過情形幷通過章程推定幹事後議决通電北京廣東南京及各省同鄉會並福建各團體請各派代表來滬會商善後事宜暫假三山會館爲事務扭幹事各員每日下午一時至七時均到事務所商辦進行事件會員亦可隨時到所接洽一切茲將簡章列左第一條本會定名爲福建善後協會第二條本會由旅滬福建同人及各省同鄉團體組織之第三條本會以籌商福建一切善後事宜爲宗旨關於福建方面南北軍隊之收束及財政之整理等問題由本會建議於南北政府及雙方代表第四條本會幹事無定額由會員推舉之第五條本會幹事之職掌分配如左（一）總務股（二）文牘股（三）調查股（四）交際股第六條本會通訊處設上海汕頭路三山會館第七條本會章程未盡事宜得隨時由幹事會修正之第八條本章程自議决之日施行 
[和平聯合會十九次評議會]  
　　四月十七日下午二時全國和平聯合會在麥根路十五號事務所開十九次評議會到會者二十三人省區十二處當時由主席劉肇隅宣告開會並由臨時書記長黄恩隆報告各省區法定機關郵來一切文電及上次評議會所推李傑周逸二人起就電請南北政府速撤閩省前敵軍隊電稿二則衆無異議卽時交幹事部拍發次湖北教育會代表謝石欽臨時動議提出電請撤廢濟順高徐鐵路借欵合同一案嗣經該會各評議員討論議决二種辦法一面由該會電請中央撤廢此項合同一面電告各省法團一致去電亦向政府力爭電稿公推原提案人謝石欽並參人魯省議會代表王者塾尤開統教育會代表許名世三人起草又有陜商會代表張繼宗提出請求歐洲和會廢除我國不平等之稅則議案經衆議决一致贊成公推馬鄰翼陳耀先二人起草至五點十分鐘散會茲將該會請南北速撤閩省軍隊電文錄後 
　　北京大總統國務院鈞鑒閩粤交綏相持兩稔民窮財盡無以聯生前敵軍隊綜計八師閩本瘠區何以堪此現和會旣開一切問題儘可解决應請鈞座體念民困速將援閩客車一律撤回除分電廣州軍政府請卽撤陳許前敵客軍外伏乞同時將前敵軍隊調回原省以免衝突而解倒懸閩民幸甚全國和平聯合會叩 
　　廣州軍政府鈞鑒閩粤毘連向無畛域不幸南北搆兵閩江上下游土匪乘機假借名義大肆擄掠民窮財盡無以聯生聞雙方駐閩軍隊約及八師而汀漳龍一道及建安道一部約二十餘縣挨戸分派軍餉至再至三土匪烟苗所在皆有赤地千里民困日深閩本瘠區曷能堪此日前上游仁壽分縣爲匪所刦亦係假藉粤軍名義下游因雙方兵士兒戲之爭　啓大釁此均停戰後之行動長此相殘何日得了今和會旣開一切儘可解决務懇鈞座體念閩困已極俯准撤回前敵軍隊除另電北京政府外合應籲懇迅賜施行閩民幸甚全國和平聯合會叩銑 
[附該會爲陜西善後問題請願和會文]  
　　爲請願事竊陜西戰禍亘古未有軍隊兇横土匪殘暴尸山血河神號鬼哭誰生厲階致遭此慘今幸劃界停戰和　續開平和有成統一可期然善後不籌瘡痍奚復本會係聯合各省區法定團體之機關爲民請命責有攸歸茲據評議員張繼宗高崑張崇基等提案李傑葉之喬安迪生劉肇隅等十餘人贊成擬具辦法八條請由本會請願南北和議代表迅予採納議决業於四月十四第十六次評議會提出大會討論全體通過爰舉所擬辦法八條及其說明臚列於左敬祈察鑒（一）請速規定剿匪辦法恢復全省秩序（說明略下同）（二）請速撤退在陜各客軍並遣散本省軍隊（三）請另簡大員會同地方紳董設立善後機關辦理淸鄉及其他善後事宜（四）請速籌巨欵賑卹災民（五）請亟償還各軍借用商家欵項並地方公欵（六）請豁免本省全年賦稅以蘇民困（七）請查禁鴉片並嚴懲弛禁官吏（八）請由北京政府急電陜西停募八年公債綜上各端皆爲陜西善後切要之圖苟能一一見諸事實陜民或尚有撥雲見天之一日抑更有請者陜西地處邊陲交通梗塞内政設施端賴得人而武力壓迫之下尤不足以言治理現時廢督之議舉國同聲揆諸陜西情形更爲適當應請鈞會主持廢督自陜省始鈞會爲救國之機關諸公以拯民爲懷抱所有該提議員所議善後辦法是否有當卽祈議决施行此上唐朱總代表曁各代表諸公閣下全國和平聯合會謹啓 
[團體聯合會之請願]  
　　前日（十六日）下午三時法租界霞飛路華僑平和期成會中開團體聯合會到會者爲華僑平和期成會代表朱遐九華僑聯合會代表吳應培民議聯合會代表朱芸外交後援會代表李齊民救國團代表温立四川同鄉會代表馬少奎陜西同鄉會代表楊銘源等開會磋議後公同决定五大條件繕具公函於昨日（十七）（日）上午十一時由各團體推舉代表七人齊赴黄浦灘德總會南北和議處投遞當由南北總代表收受幷傳語現在會議時間如欲談話俟停議後可至私宅接見云云該代表等始行折回茲將公函及五條件列左總代表曁各代表鈞鑒自和會賡續開議全國人民咸翹首企踵靜待解决又何庸妄參末議惟自中日種種密約宣布以來舉國震駭不知所措近則參戰借欵聞已提用殆盡邊防軍事又復秘密進行而段祺瑞徐樹錚曹汝霖等現更乘和議未解决以前放膽賣國直欲陷全國於不可挽救之地且據中外各報登載天津張作霖之聚議又忽乘隙而起推原禍始皆由段徐等勾通强鄰覆我邦家同人等視此乃爲將來亡國之大患羣情憤痛不可遏制茲於四月十六日開團體聯合大會爲國請命今將决議數條縷陳台端卽祈貴代表於和會先行决議表示母任盼禱泣血陳詞萬勿以尋常具文視之是爲至幸肅函敬請崇安（附陳决議五條）（一）請南北和會直電巴黎專使宣布全國國民不承認一切中日密約並要求完全取消（一）所有參戰軍及參戰借欵與參戰軍變相之邊防軍應一律取消（一）段祺瑞曹汝霖徐樹錚陸宗輿章宗祥祈雲　等種種賣　行爲日益加厲爲全國所不容應請决議懲辦以除禍根（一）天津會議無論有無其事請貴代表速電北廷務以嚴令禁止（一）南北和會議决之條件倘有一方面不能執行者敝會等當認爲國民公敵宣布其違抗和議罪狀率全國國民共聲討之民議聯合會代表朱芸華僑平和期成會代表朱遐九華僑聯合會代表吳應培外交後援會代表李齊民救國團代表温立四川同鄉會代表馬少奎陜西同鄉會代表楊銘源 
[商業公團最近來往電]  
[盧護軍使轉國務院來電]  
　　龍華盧護軍使鑒統密商業公團聯合會元電悉所稱督軍團會議又奉督來津等語均無其事政府尊重和平始終一致現在會議重開正在迅圖解决凡我商民均應持以鎭靜母得輕信謠傳致滋疑惑爲要希轉逹院寒印 
[致廣東軍政府電]  
　　廣東軍政府總裁諸公鑒報載北方張奉督又有在津集會之說適值和會賡續開議恐其横生枝節元日專電北京政府痛陳武人干政之害不宜再任違法横行正擬錄電奉逹鈞覽藉資借鑑乃昨閱各報林莫吕李方李程諸公致唐總代表佳電有令人不可思議者今特表而出之其首述干戈相尋飢饉薦臻民不聊生椎心泣血讀之棖觸次述武人干政政變動兵負固割據成爲風氣誠哉是言深佩名論末述對於將來尤當確立軍事中堅共圖改善凡此問題除軍人自身解决外决無救濟之方讀竟不勝詫異竊思軍人以服從命令捍衞國防爲唯一之天職世界一律當爲國人所深悉佳電末述所云似異日擁兵自衞已意在言外反覆前後實多矛盾公團等竊以爲非是溯自改革以來變亂迭尋政治果屬不良要皆軍人跋扈動輙干政可無諱言國人飽經世變談兵色變和會續開望治正殷今讀佳電措詞閃鑠羣起注目外人訾議更不待言公團守全商業不偏不倚但期息兵安民早奠國是應請轉逹佳電諸公捐除成見勿作擁兵自衞計劃卽是共維和局且西兩護法以來悉索殆盡粤雖富饒今亦財殫力竭滇桂瘠苦久持非宜幷　諸公一德一心促進和議速謀全國統一俾可一致對外迫切陳詞伏希採納上海商業公團聯合會五十五公團叩筱 
[陸榮廷派員北上過滬]  
　　鄭藥胡銘鎜等日前由粤到滬聞係奉陸榮廷命往京接洽要事經於昨日北上云 
[報界聯合會第一次開會記]  
　　昨日（十七）下午三時全國報界聯合會就本埠靜安寺路二十七號辦事處三樓　第一次會議到會代表五十七人四時振鈴開會首由廣州七十二行商報代表汪輸忱報古今日仍請葉楚　主席葉君起立遜謝乃推李伯漁主席次由汪輸忱發言謂本會發起於廣東當時電逹上海係以對於國内外和平有徵取報界一致意見之必要是以發起　會按其實際係屬臨時性質今成立會旣開在會諸君多主張應定爲永久機關者今日應將臨時永久　　討論確定且本會發起時只聲明宗旨幷　定有章程究　　用職員幾人職務如何分配皆當有所規定至從前所用經費係　嚴東報界　負計銀七百餘元今　經費如何籌　亦當有確定之籌計云云復次馮叔鸞說明上海日報曾有議决案認爲報界聯合會是可謀同業發展不可涉及政治卽有廣東某報代表汪君起立駁議謂廣東來電發起本會已得上海日報公會之同意原電明明有對内外和平求一致之意見等語上海復電亦有熱心國事極表贊同等語若限制本會絶對不議政治豈非與發起贊成之本旨相背次馮君亦有所說明各代表亦互有討論遂决定先將本會究爲臨時機關抑爲永久機關兩層先付表决主席將定本會爲永久機關之議提付表决全體一致舉手贊成遂通過復次乂議推舉起草員草擬章程幷預定章程大旨以爲起草標準兩事討論良久决定只先表决本會宗旨遂由檳榔嶼光華報代表戴季陶提出本會宗旨條文謂（本會爲謀）世界及國内和平的進步得徵集多數意見之定言論之傾向）聯合通信代表李時蕊謂上海日報公會所議决力謀同業發展一語亦應爲本會宗旨之一請主席將兩　倂付表决主席付表决大多數舉手贊成遂通過更　推舉起草員有王張選舉者有主張抽籖者有主張推舉者對於起草員人數有主張五人者有主張七人者主席將起草五人付表决大多數同意又將推舉付表决大多數同意遂由衆代表推出起草員八人因人數逾額不易抉擇遂有提議就八人中抽籖選定主席將抽籖說付决多數同意遂用白票八紙選起草員五紙由推出之八人分抽凡抽得起草員三字之票者爲當選抽籖結束江西民報代表邵仲輝時事新報代表馮叔鸞廣東中華新報代表吳永生檳榔嶼光華報代表戴季陶雲南義聲報代表陳伯熙當選爲會章起草員至是散會一俟起草員將會章草案報告到會後再行開會討議爲時已將六鐘矣 
[日本貴族院議長來華先聲]  
　　江蘇特派交涉公署接南京齊省長電云頃准外交部電咨因日本貴族院議長公爵德川家逹偕同夫人由東京起程來華遊歷同行者貴族院議員德川方順書記官河井彌八以及家丁等先赴上海南京由京漢車來京行程定於四月十五日起程到申至南京二十三日抵漢二十七日來京勾留九日由津浦車赴濟南再從靑島大連歷奉天歸國等情希卽通飭所屬於該貴族院議長等蒞止時妥愼保護云云除令知省會警察廳外特電該交涉員等一體知照 
[新任意公使抵滬]  
　　新任駐京意國公使蓋巴索君於星期日乘法國郵船波爾勒加號抵滬本埠團練隊之意國支隊及意僑多人均至江干恭迓意總領事署旋開歡迎會意僑幾全與會前夜該使復由意人俱樂部宴待茲定期於下星期一日啓程赴京履新 
[美國駐亞艦隊司令將抵滬]  
　　大陸報云美國駐亞艦隊司令海軍大將羅傑士氏日内將乘旗艦白羅克林號抵滬中美官商正籌備歡迎 
[耶蘇復活日之休息]  
　　今日爲耶穌復活祭日（俗稱外國淸明）泰西人士例皆休息昨日公共公廨正會審員關　之接輸應到堂陪審之英副領事草包兩君咨照停理讞政一天經檢察處　諭通知各捕房停解瑣案外並諭令闔署辦公人員於今日一體休息 
[西國節期中之滬杭路]  
　　本日爲西國節期滬杭鐵路上海各辦事機關昨接上峯通知云本月十八日及二十一日兩天皆停止辦公惟各機關於此兩日之上午皆須留派一二人承辦緊要事件至於上下行滬杭間之各列車因在普通假期内中外仕女赴遊西湖者極爲擁擠每列車皆添掛客車照常開駛 
[加入遠東運動會之籌備]  
　　大陸報云遠東運動大會下月在斐列濱舉行籌備中國加入運動事宜之正幹事史文氏昨得日本正式通告日本决計不加入運動然中國之態度不因此而更變中國選手百人定於五月三日附哥倫比亞號出發除代理幹事克拉克氏前往照料外中國北部東部中部各運動聯合會各派代表二人福州厦門香港廣州代表各一人合組辦事委員會同赴小吕宋到後卽將集議分認籌備佈置事宜所有經費現由委員會籌算向各方面募集按在委員會者爲和會總代表唐紹　朱啓鈐前淸華校長周詒春南開校長張伯岭廣州匯豐買辦陳廉伯香港鉅商劉鑄伯及滬商聶雲臺穆藉初等人徐總統已助洋三千元國務院諸人亦允資助大約北政府方面可共得一萬元委員會亦向南政府及各省督軍省長請求補助預算經費約近二萬元現已設法使運動比賽提早結束庶北部選手得於五月十六日由小吕宋啓行二十一日可在香港趕乘哥倫比亞號輪船各選手當可留港二三日游覽該處風景而南部選手則稍遲回國大約遲至五月二十三日如是辦法可使南北選手於五月二十六七同時回校上課太原運動會於四月十四五日舉行此後北部田徑賽選手卽可决定而東部與福州之選手則將取决於四月二十六日東部聯合運動之結果中部比賽日期今尚未知京津現方比賽籃球以决定籃球隊人物廣州香港今亦比賽棍球擇優派出香港足球隊成績頗優已决定出發再香港又派出網球選手二人 
　　英文滬報云聞日本運動聯合會一部份反對總部不派日本選手　入遠東運動大會之决議故於四月七日在大阪高等商業學校開會討論决定派選手二十人前往小吕宋但其名義乃日本新組織靑年體育會之代表而非代表日本運動聯合會也所需經費擬向衆捐集云 
[菲律濱華僑參觀職業學校]  
　　菲律濱華僑薛銘洛李淸泉施能詠藍琛諸君對於職業教育均熱心贊助前年黄任之君至菲律濱時薛銘洛君等曾勸募鉅欵捐助於中華職業教育社今年三月薛君偕其同志來滬考察實業及教育昨日二時由朱少屏君　紹至中華職業教育社創設之中華職業學校參觀鐵工琺瑯木工鈕扣各工場中之實習及學生組織之職業市　咸稱道不置幷謂此時中國實以此等教育爲最重要云 
[水産學校赴寗與會之籌備]  
　　江蘇省立水産學校近因省立各學校聯合運動會開幕在邇連日該校教職員學生等甚形忙碌除昨日（十七號）將自製罐頭食品多種及精鹽牙粉貝扣等物裝箱三十餘件交轉運公司運寗擬在會場設部售賣外茲悉該校參與運動大會會員選手業已擇定各級學生二十餘人並體操教員徐一行舍監金有章製造科主任陳飲和事務員王季魯等定於本月十九日早車赴寗先期佈置一切聞假寗垣復成橋第一商業學校爲住所該校校長張公鏐教務主任秦　江二君定二十四號率領本科學生三十餘人赴甯參與省立中學成績展覽會並携成績品甚夥如學校行政舍務教務事務種種圖表有二十餘種關於漁撈科製造科種種計劃圖表二十餘種成績方面如罐詰九十餘種瓶詰六七種精鹽三種貝扣十餘種乾製魚類貝類及用物牙粉等件列入該會以供觀覽云 
[敵僑檢查所一律裁撤]  
　　松滬護軍使署近接齊省長咨文云頃准陸軍部咨以在華之德奥兩國人民照協約遣送以前曾設臨時檢查所以便稽核外省有敵僑地方均已次第分設刻下遣送已届末次自當一律裁撤以資結束而免虛糜云 
[江寬案二十三次續訊紀]  
　　招商局江寬輸船被楚材軍艦撞沉一案經海軍部組織之特别法庭審訊二十二次將次終結因湖北方面代表律師穆安素有事晋京聲請展期現在穆律師在京公畢返滬前日午後又經法庭作第二十三次之庭訊除兩造律師偕同證人到庭候訊外是日尚有丹麥領事到庭觀審招商局江寬被難家屬百餘人身穿孝服擁至總商會要求卹償哭閙不休故由總商會推舉代表四人亦到庭聽審審判長沈壽堃率同陪審官四人於午後二時一刻出庭原告招商局代表律師麥克樂起言陳述要求堂上將前次許理事官所交堂上楚材艦長趙進銳報告政府之文件當庭宣布俾本律師辦案得有把握審判長曰該文件係海軍部發下本公堂雖經閱看不過係一種參考之件將來判决不能採用現在案未終結無宣布之必要穆律師言該文件雖係趙進銳報告並非他親筆簽署不能有效等語審判 
 
 

Page 11

 
 
長曰現非宣布文件之時可母庸置議遂仍命引楚材證人馮雲山到庭詢問除供詞與上次相同不再冗叙外麥律師曰爾於一千九百十四年七月間由太古公司歇出是否目力不佳因而歇出馮答因我不識字所以辭退並非目疾所致麥問爾之目力究有變異否馮答無變異審判長曰爾之目光能識别船燈紅綠乎馮答船上之紅綠燈能分别得出審判長卽命觀看法庭對面門窗之漆究是紅色抑係綠色馮忽言紅色忽言綠色麥律師言試騐目光須請眼科醫士到庭騐看方能鑑定穆律師言馮雲山自言能分别看出船燈之紅綠請堂上取船上之燈當庭試騐審判長准之卽命參謀至兵艦上取紅綠燈當庭詢問馮雲山指說紅綠二燈並不錯誤至此時已五點三十分審判長命翌日午後一時半再審遂退庭 
[航務消息兩則]  
　　東洋汽船會社之天洋丸於昨日上午七時由日本長崎出發約於今日下午二時抵吳淞其渡船准於明自上午十時（照海關新時刻）由海關碼頭載渡乘客至該船後卽須開往香港 
　　昌興輪船公司之俄羅斯皇后號將於四月二十六號開往香港至小吕宋 
[里斯伐輪船行下水禮]  
　　耶松老船塢新爲瑙威某公司造成之輪船里斯伐號載重五千噸載貨約三千一面噸已於昨日午後在浦東行下水禮來賓觀禮者頗多 
[文滙報已滿四十週年]  
　　本埠英文文滙晚報創始於一八七九年四月十七日昨日已滿四十週年該報開辦以來屢次擴充去年在香港路購地建屋卽今居之香港路五號洋房是也該報於本埠外埠銷數甚巨西人之家庭閱者尤多云 
[愼昌洋行購地建屋]  
　　大陸報云美商愼昌洋行已向中國營業公司購買自漢口路轉角約逹福州路面臨江西路正對工部局新屋之地基擬興造最新式之洋房落成後卽遷入營業聞該地基價銀在三十二萬五千兩左右 
[棉市之報告]  
　　羅臣斐公司云本星期棉市甚活動價格已高每擔約漲二兩紗廠收買棉花甚多但種戸屯積之棉尚有一小半未曾上市希望漲價再行出售若價再跌出貨恐將減少以昨日市面觀之則有漲而無落又據利物浦電云埃及棉二六丶五九印度棉一二丶九○再十五日紐約電云五月份二角六分丶八五十月份二角三分丶六七又孟買十二日電云勃洛區棉五十三羅比 
[今年繭市之悲觀]  
　　鎭江溧陽無錫南通等處繭行每届春季卽已派人在上海與買客接洽定妥但須導往各該處收貨而已今年則不然三月將盡尚在兜攬主顧同業咸抱悲觀推求其故由於和局未定去年三井洋行之放價濫收致將市價抬高及本國商人放手收貨洋商又停止不買致存貨難以脫手大受虧折今年繭商之趦趄觀望是亦一大原因也 
[蚌埠大火之雜糧業損失]  
　　蚌埠於本月十一號之晚大火焚燒商市數百家昨日上海雜糧公會接到該處來函知同業之遭此刦者共有十餘家以專做小麥黄豆等品之巢湖帮陳裕記之損失爲最鉅計逹三十萬故申埠與之往來各家昨已派友前往慰問矣 
[英美烟公司救濟蚌埠火災]  
　　中美新聞社云此次蚌埠磊火毁屋甚多人民流離上海英美烟公司得信卽派一代表携現欵五千元前住救濟誠善舉也 
[省委調查私運米糧續紀]  
　　省公署委任存記道尹田紹白楊善徵兩專員調查私運米糧等情已紀前報茲聞該兩員來滬後日來已分詣稅務總公所曁縣商會轉運公司運輸公會等處詳細詢查以便回省呈復 
[規定外人置産之辦法]  
　　江蘇齊省長近通令各交涉員縣知事略謂外人在内地置産時有惹起交涉情事現爲愼重外交起見特規定外人置産辦法數條指令遵照如下（甲）關於置産者（一）除河山祠廟不准私賣其民間自售私産時必須將契據呈由地方官認可（一）如有華人代外人冒名置産者杳出卽按盜賣律治罪（乙）關於租賃者（一）官地官産不准租賃人民私産租賃時須由長官查明（一）須借用官産時呈由外交部核准 
[蘇省長官提倡戰勝紀念畫]  
　　戰勝紀念畫事務所接南京電云上海沈知事轉戰勝紀念畫事務所鑒來電悉貴所印製戰勝紀念　擬先發行一種兌換券前准内務部來咨業經通行各廳廣爲勸購矣此復督軍李省長齊眞印 
[徐孟淵條陳改良電車辦法]  
　　本埠自開駛電車以來發生　斃命案歲有所聞本月三日孟淵旅社經理之子徐鈺如遇害後　父徐孟淵悼子情切爲顧全行人危險起見特繕具西文函件送逹英美電車公司要求整頓改良原函譯述如下敬啓者西曆一九一九年四月三號上午八時三十分貴公司第一百六十七號電車開車機人第四十六號駛至湖北路天蟾舞台旁速力太甚致將小兒碾斷腰骨越日因傷身死當時慘不忍覩人所共知然死者已矣鄙人並不欲與貴公司交涉亦不欲與司機人有所爲難惟萬國公理莫不以人道爲重而上海電車駛行搭客上落往往聞有性命之憂此實大乖人道茲有要求改良者三條請貴公司斟酌照辦母任企禱之至（一）電車到應停之站售票人宜先下車招呼上下搭客俟客俱上車須關上鐵門扶起踏板方始拉鈴開車在貴公司不過稍遲晷刻而搭客絶少生命之危險（一）電車四週宜速辦鐵絲網絡或他種材料距地一二寸問卽行人偶遭不測决不至滾入車路致有性命關係（一）放長鐘點逢站及熱閙地方宜開慢車雖於公司現在定章不符然搭客從容上下穩妥實爲貴公司將來營業大有裨益以上三條在貴公司旣有益而無損在搭客或能免種種之危險總之貴公司當以人道爲前提多此一番研究可免無數生靈之慘死鄙人憫念旣往再不忍覩他人之受此慘禍惟冀貴公司嗣後種種之改良務請議妥實行不特租界人民之幸福抑亦貴公司無量之功德也云云 
[三和平會今日開會]  
　　中華國民策進永久和平會世界和平共進會廣東策進永久和平會因南北和議業已續開對於大局急欲討論公道解决擬向雙方代表請願昨日特發知單准於今日下午二時在法租界霞飛路策進永久和平會事務所開三會聯合會公議進行 
[民議聯合會開職員會]  
　　民議聯合會昨日開職員會公同决定每星期六日下午四時開職員常會一次共策進行議定後卽由文牘處分函全體職會員一體查照 
[浦東吳家廳出會肇禍五紀]  
　　浦東吳家廳賽會淞滬三區巡警前往禁阻開槍擊傷鄉民江阿二等四人詳情已四誌本報茲悉此案刻經該處紳董從中調停故各鄉民並未提起訴訟大約將以社莊廟賽會鄉民毆傷騎警周紀勝一案爲互換條件兩不追究鄉民均畏訟累亦不欲興訟想不難和平解决至是日開槍者從各方面探詢大多數均稱係游巡隊長杜澄甫並聞杜亦曾向劉經董承認云 
　　又函云浦東吳家廳賽會時被警開槍擊傷之鄉民江阿二楊金生潘毛毛張堂生等四人當時舁　南市紅十字會分醫院醫治後潘張兩人傷勢尚輕楊金生則腿際受有槍傷惟江阿二傷勢最劇當時受槍後因槍珠炸裂致傷頭部脅助及腎囊下共有十餘處之多現據醫生云傷口頗多檢珠不易因其受創後血出過多一時尚難檢出須待熱度稍高方可檢覓槍珠之炸裂者云云連日由警廳護軍使署均派稽查員前赴該醫院調查眞相以憑核奪 
[盧家弄命案辯論終結]  
新北門内盧家弄長康祥翻砂作藝徒李阿榮被張銀　兇毆致斃並帶傷作主計文彩報請地方廳派員騐明將張提案訊供收押等情迭紀前報茲悉此案業已提起公訴昨日午後經屠李推檢兩官開第五庭審理據計文彩供本地人年二十七歲長康祥翻砂作是我所開已死李阿榮與徐福根均係我徒本年三月初二午前徐福根出外泡水而回熱水潑出澆及犬身是犬據稱爲張銀寳所蓄張遂糾合十餘人前來尋釁我卽向之理說有事儘可熟商無煩動手詎張不問情由手持木斧將我之頭上耳後砍傷流血李阿榮聞警趕來用雙手欲將我之鮮血擹住張銀寳等卽將李阿榮拖出兇毆迨我神志略淸出外察看李阿榮早已被毆倒斃地上曾奉騐明請求伸雪旋據屍父李發本供鎭江人年四十七歲家中還有七十七歲之母親我係耕田度日來申後現住方浜橋友人家内李阿榮是我之子年二十歲三房祇此一脈向在長康祥爲藝徒此次被毆身死請爲伸寃又據劉小林王成狗同供均年二十五歲常州人在雷萬興紅木作爲夥張銀寳係在柳順昌紅木作爲夥我店與長康祥爲對鄰順昌則離長康祥稍遠此次伊等打架迨我等趕往李阿榮早已斃命質之張銀寳據供南京人年三十一歲在柳順昌爲夥蓄有一犬三月初二日被徐福根用熱水澆灌我以其殘忍向之理說有之並未行兇是日適我作過淸明請各朋友吃酒缺乏八仙桌一只乃向附近借來因該桌檯面損壞我借斧頭一把將檯修整甫至門口李阿榮徐福根等糾合十餘人趕來與我爲難我手中雖有斧頭惟祇防身求鑒審判官一再研詰各執前詞當經檢察官起而陳述略謂此案已死李阿榮所受之傷騐明實爲斧柄所擊計文彩傷痕亦然所以張銀寳實犯傷人致死並輕微傷害罪應請審判長公判云云復據選任義務律師出庭爲之辯護良久審判官卽諭辯論終結聽候宣判劉小林王成狗仍交原保張銀寳還押計文彩李發本退去候示 
[草屋内抄獲槍珠鐵器]  
　　江北人韓景福前日偕妻王氏同至閘北胡家木橋蔡禮川草屋内借宿五區三分所崗警見其形跡可疑入内搜檢抄出槍珠鐵器等物惟韓已乘隙脫逃當將韓王氏蔡禮川及蔡妻范氏三人拘解司法科訊辦 
[陳貴林暫准保釋]  
　　山東人陳貴林前因跟隨身穿軍服之某甲迭在南市各碼頭商輪上假冒福建稽查員搜查旅客行李致被憲兵偵探拿獲禁押一面查緝身穿軍服之人倂究等情兩誌本報茲悉穿軍服者迄今尚未緝獲而在押之陳貴林請交妥保暫爲保出情願協同指緝解案究辦昨日已經准予保釋矣 
[書畫善會十周紀念預紀]  
　　預園書畫善會創始於前淸宣統己酉至今已屆十載該會同人議訂本月二十日假該園内布公所開十周紀念會將各種名人書書陳列於中並分售廣善劵（每劵兩元）是日拈贈書畫物品該會仍援照向章以所得券資將半數撥助地方善舉之用並備茗點以欵來賓 
[運輸公會選舉紀事]  
　　滬寗鐵路各轉運公司自丁己年春間組織上海運輸同業公會以來舉定會長　少圃何秉香楊振興至戊午春間期滿改選仍係洪何楊三君連任本年遵農商部頒發工商同業公會修改章程在各同業中先選出會董再由會董互選總副董事故於昨日在運輸同業公會開會選舉計洪少圃當選爲總董何秉香爲副董何耀珊楊振興朱亮臣張樹棠浦澄熙胡銘侯顧仲平龐炳生金麟臣周貫章孫海旭李慕運孫瑋康李幼靑邵葆初均選爲會董 
[代理川沙知事赴任過滬]  
　　代理川沙汪知事於前日到滬分謁各當道稟辭卽日赴代理新任 
[調查私塾之實行]  
　　上海塾師研究社事務所暫設在蓬萊路上海縣署對過歸詠坊五六號門牌内該會長葛尚杞現接上海縣知事公署訓令略謂奉滬海道尹公署訓令内開案據道屬教育行政人員會會長余沅等呈稱案查本屆常會到會會員議决各縣私塾教師如有文理不能冒用學校名稱甚至學費之外巧立名目借端斂錢者應由縣知事勒令停閉以重教育等因奉此特飭該會長卽日派員調查遇有此等私塾教師呈縣勒令停閉云云該會長奉令後立卽開會昨已遍發通告單及調查表於各職員卽自隂曆本月二十日起出發調查矣 
[救濟會探員火車中破獲拐案]  
　　前庽本埠之寗波婦人王傳氏年二十五歲鹽城女子高小寳年二十歲前日被陳子林何子祥等誘拐　滬寗火車前往南京適救濟會偵探王緯文因往鎭江公幹亦在車中目見該男婦形跡可疑向之盤詰眞情畢露其時火車已抵蘇州乃山該探將男婦四人拘送蘇州警察廳訊得事出上海乃於昨日備文飭警一倂護送上海地方檢察廳訊辦 
[再誌抛擲火藥包之敗露]  
　　川沙人陳紹裘在閘北新民路開設寳昌牛皮屑店保有火險十五日晚間將火藥包擲入貼鄰李姓柴草堆上欲圖縱火未成畏罪脫逃等情已誌昨報茲悉李雲卿投報四區時張署長諭令邀集衆鄰繕具正式公呈方准勘查惟該鄰居等因未兆禍且陳已違颺故均不願列名出首旋由房東經租處馬季良到來喚同崗警勒令寳昌店夥將該店生財貨物一律遷往他處不予深究 
[木作店徒潛逃赴杭之被獲]  
　　滬杭鐵路艮山門車站昨有年約十四五歲上海口音之小孩二人到站購票形色張皇當被路警瞥見因其形跡可疑上前盤詰據供一名陳有泉一名吳明其係上海浦東人在上海西門王寳林木作店同爲徒此　潛逃至杭尋母未晤擬卽乘車至禾等語問其何故潛逃則稱不堪師娘虐待云云當山路警將兩孩押至杭站由駐杭巡官吳曉峯詰問一過立卽飭警押送來滬矣 
[冒名串騙銀洋之訊究]  
　　虹口滙山碼頭買辦黄杳棠至該管捕房指控向在靶子路一百四十八號門牌某店爲夥之廣東人吳玉泉冒川黄秉倫李玉旋唐愼之敦相等四人名義書寫信函四次囑令仁智里某總會茶房浦東人丁阿榮持函向伊騙洋一百三十五元等情昨晨由探陳廣義將吳丁二人獲解公共公堂卽山陳探上堂稟明案情請爲訊究並由原告黄杏棠投案訴明兩被告串騙情形並將所收之信函呈察詰據被告吳玉泉供稱原告所收到唐愼之具名之信係唐自己交給丁阿榮送去及丁借洋回來唐已往他處故我代爲收藏至於李玉旋具名之信亦係李親筆所書託我轉囑丁阿榮送去其餘兩信我不知情求鑒丁阿榮所供與吳略同李襄讞核供商之美思副領事判吳丁兩人帶回捕房候傳齊人證於下禮拜四解訊 
[汽車撞傷鄉人]  
　　鄉人陳串森昨晚行經南京路遇有某號汽車駛來不及避讓撞傷倒地由老閘捕房二百十六號印捕瞥見前來抄錄汽車號數另僱車送陳至醫院醫治據實呈報捕頭請示 
[小工墮浦溺斃]  
　　通州人蕭二年三十七歲在浦東太古公司碼頭扛貨時因行走不愼失足堕落浦中溺斃經工頭雇人將屍首撈獲傳知屍屬到塲收殮並代向該公司乞捐洋數十元以資撫恤 
[冒支銀洋案之結束]  
　　甬人吳桂生因將來歷不明之支單至南京路美豐銀行冒領洋十九元六角當被察悉鳴捕將吳拘解公共公廨經中西官訊據吳供係住居西門方板橋之婦人王張氏囑往收取奉飭押候補傳人證再訊各情已誌本報昨由捕房將吳與氏一倂解送公堂請究卽據美豐銀行西人投案譯稱該支單有人遣失曾來寫字間報告繼而被告冒名來行領取是以報捕拘究訊之王張氏供稱該支單係在馬路拾來託吳代往領取是實而吳所供與前堂相同經中西官核供以氏女流無知從寬判與吳桂生分别具結開釋 
[捕房通緝用欵潛逃之賬房]  
　　公共總巡捕房昨派中西探持通緝單至南市第一區警察署聲請協助查緝其原單云爲緝拿事照得姚愼三一名寗波慈谿縣人業賬房年四十五歲身高約五尺六寸身重約一百六磅面頗圓潤眼黑濶鼻樑髮黑剪短身軀健壯面容淸白行時有搖擺之狀右邊上牙鑲有金齒二三粒其右手無名指第一節已折斷前住大通路新康里第一千零十四號爲因私用其主銀一萬四千四百九十二兩忽於西曆一千九百十九年四月七號逃匿無蹤業由會審公廨出票拘拿在案因此合行通緝仰諸色人等一體知悉如有知其下落者請卽報告總巡捕房總巡可也 
[購鋼糾葛案業已判决]  
　　蜀帮德合成號因向五金帮湧興裕購辦洋鋼發生糾葛扣付貨欵經湧興裕赴公共公廨控訴將德合成經理陳逹之交保等情迭見報端嗣德合成以所購之鋼並非鋼性致裝運到川不能出脫損失水脚保險賺頭合銀四千餘金反訴在案兩造各延律師辯論多次第湧興裕售鋼之價係次綱價值其退回之樣又經化騐師證明實爲鋼質昨經英卓副領事會同聶讞員判以德合成反訴之案證據不足當堂註銷其所欠湧興裕貨欵限期償　云 
[販米虧欵自盡]  
　　杭人李某住居閘北寳山路以紗業起家此次因合股販米虧耗六七萬金前日因無可彌補吞服毒藥自盡比及家人覺察業已不及施救已於昨日大殮矣 
[私售鴉片之懲罰]  
　　蘇州人林云卿在公共租界漢口路（卽三馬路）三百九十七號屋内私售鴉片烟被總巡捕房華探邵仁初與二十七號西探彭山查悉前往將林拘獲連同烟其一倂帶入捕房昨解公共公廨經中西官訊實判林罰洋一百元充公或押西牢三月示儆烟具銷燬 
[旅館違章之科罰]  
　　公共租界九江路（卽二馬路）湖北路轉角第三百三十一號門牌某旅社因七號房間内聚賭撲克經老閘捕房捕頭偵悉諭飭華探徐申慶與九十五號西探協往調查屬實卽將賭具帶入捕房訴明捕頭請廨出單於昨派探將該旅社夥童雨香傳至公共公堂請究卽據中西包探上堂稟明前情詰之童雨香供詞推諉張襄獻核供商之美丁副領事以該旅館聚賭違章屬實判罰洋五元充公賭具銷燬 
　　又山東路五十八號門牌某旅館容留日本人寄宿匿不報告捕房經總巡捕房包探邵仁初與西探目彭山偵悉以其違章禀明捕頭請廨出單於昨將該旅館主楊飛熊傳至公堂請究經中西官訊明以楊故違定章判罰洋十元充公 
[拍買産業抵欠]  
　　德華銀行淸理處前至法公堂控米搭夫人虧欠銀三千兩請追後被告稱某銀行内有存銀可抵判着限交在案現由原告代表巴仁律師聲稱被告並無銀兩存在銀行内惟查得尚有産業請堂上准予將産作抵中西官判將被告産業拍賣作抵 
[巡警捉賭]  
　　前夜浦東爛泥渡典當弄某號屋内容留多人聚賭牌九經三區警署巡長岳祝山郎廷山督同巡警入内拘獲賭徒崇明人宋兆祺郭春江等十六名連同賭具一倂解署經曾署長略詰一過姑念若輩均屬貧苦工人無力受罰判各拘留二日以儆賭具銷燬 
[獸皮來歷不明]  
　　鎭江人朱連福昨日手携獸皮四張行經虹口崇明路經一百五十四號華捕查見向結來歷朱支吾莫答當經該捕將朱拘入捕房捕頭立飭包探王少廷往查得朱尚有行竊乍浦路三百三十九號門牌某西人家之鐵箱一隻情事因飭押候吊贓解廨訊究 
[過犯復來拆稍]  
　　斧頭黨小丹陽前在法租界犯案經包探拘解法公堂訊實判押西牢期滿逐出租界在案現已期滿釋出詎於前日復來租界希圖向某新開店拆稍經包探李榮卿偵悉前往將小丹陽拘獲帶入捕房昨解法公堂請究先據該探上堂禀明前情詰之小丹陽供不敢拆梢求宥中西官以不應出境復來着押西牢一月期滿仍永遠逐出租界 
[攫取金耳挖之懲儆]  
　　杭州人吳阿培日前在福建路攫取婦人徐關氏金挖耳圖逃被包探姚錫卿攔獲當將人贓帶入捕房昨解公共公廨經中西官研訉吳供認不諱判吳押西牢半年期滿逐出租界贓交原告領回 
[無賴攫取金挖耳]  
　　無賴沈根祥昨日午刻在北蘇州路攫取行路婦人費李氏髮髻上所揷値價洋六元之金挖耳一支飛奔逃逸經氏大聲喊捕由同行之吳榮根與一千一百二十二號華捕帮同追獲帶回捕房經捕頭略結一過飭卽押候查明有無另案解廨請究中華職業教育社通訊 
[通告議事員]  
　　啓者茲定今日（十八）下午二時在江蘇省教育會開議事員會常會提出本年度預算務希早臨爲荷 
專件 
[上海商業公團聯合會上國内和會請願書（再續）]  
　　四關於商業之提議條件甲請賠國内戰爭時商人之直接間接損失謹按國内用兵商業停頓其中痛苦罄竹難書若不設法賠償不特公憤難平卽國家經濟地位勢必搖動元氣旣喪挽救爲難應由總分商會將商家直接間接之損失秉公查明詳細彚呈全國商會聯合會向政府要求賠償維持國家之經濟地位首以此舉爲最要也其於人民方面之損失應由省會代要賠償乙修訂商法及實行之謹按國體變更之後除三年三月二日第二十七號教令公布之商人通例同年一月十三日公布之公司條例外商法一項未聞議及以致經商者無所適從亦未得相當保商之專例應請政府制定商法禁止官營商業凡具商人資格者除謀叛國家證明外永禁奸商字樣以示尊商之意商保商家名譽此急宜制定而實行之者也丙提倡實業謹按我國自弛海禁以來所謂進口貿易者無非替各國推廣商業經手銷貨而已取得之利實屬甚微所謂出口貿易者亦不過爲外商採辦天然品以供外國製造原料及成製造品仍然運回中國銷售我國之進出口貿易實含代客買賣性質非純粹進出口貿易故其所獲甚微得不償失六十年來外溢利源不可勝算卒未聞提倡實業挽回利權者因以政府無保護實業之實力維持實業之誠意有以致之也茲請政府妥籌奬勵全國實業之良策提倡國外貿易之善法如有必須維持之時亦須竭力維持實力進行昔日敷衍粉飾之官文一體廢去以堅信任其集資經營實業者除出本人心願或確實違法外政府不得藉故收爲國有此爲政府急宜注意者也丁設立商業企業銀行謹按欲求一國商業企業發達必須有完全之銀行從中輔助銀行之信用亦仗商業企業以維持提倡國外貿易並振興國内企業尤須本國銀行相助應山各省總商會募集鉅資創辦完全商業銀行嚴訂章程擇用專家並巾政府保息以昭信用此振與國内外貿易企業不得不籌備者也戊請設海外貿易顧問局提倡國外直接貿易謹按我國進出口貿易皆操縱外商之手本國商人不過代客買賣地位而已國外商情茫無所知値此商戰劇烈之秋若不竭力提倡國外貿易又焉能望本國商業之發達哉應請農商部特别注意會同全國商會聯合會邀集各處總商會妥籌辦法於部中及各總商會内設立國外貿易顧問局並制定從優奬勵之專章竭力進行再有視爲具文辦理不力之部員商會會長等常從嚴處分此振興國外貿易之法也 
　　已修正礦業條例以杜國家與民爭利謹按民國三年頒布之礦業條例不適用之處甚多足以妨礙全國礦業之發展應由農商部邀集全國商會及公正礦商並部聘外國礦業顧問討論而修正之並增訂專條永遠禁止國家任意將礦産收爲國有並禁官與民爭利否則本國資本家共相裏足礦業難期發展也庚提倡農林礦業謹按政府年來每因不正當之用濫借外資終未聞提倡農林礦業以裕國用良可嘆也查全國農田除去開墾者不計共有五萬八千四百三十七萬一千五百九十八頃之多其中因堤工失修洪水浸入而不能耕種者有之水利不治灌溉無從因而荒棄者有之他如荒棄之山不可勝算林政不興出産日少况山中各樹無分大小任意採伐十數年後卽木柴一項亦須仰給國外矣至貴重金類每多産於湘贛蜀陜等省因礦業條例不良難以望其發展舍己所有而不謀不惜重價求諸外自殺之計莫過於此故望政府速行計及之也（仍未完） 
雜評二 
[繭市悲觀之原因（邠）]  
　　去年滬上各業以絲繭業爲最不利至必不獲已乃由政府接濟一百萬以度年關今蠶汛已届而繭業觀望不前固意中事也 
　　凡一種正當之營業其需要供給自有範圍偶然求過於供其漲價自有限度偶然供過於求自决不致無人過問必視絲繭一業爲畏途未免以最短近之眼光觀察之矣然所以致近今之失敗者其原因正在於此蓋當前此數年絲繭業獲利之時滬上一隅之絲廠歲增數廠或十數廠焉産繭之區視繭廠爲專利事業爭先恐後得之者據爲　庫焉迨至市價驟落計無所出而旣投巨資以設廠不營業亦坐耗子金於是明知其無利而不得不茹痛以經營故供過於求者所供仍不能減少而價值愈落而不可止究竟我輸出之絲外人之需要如何可銷之限度如何我人固當據以爲製造之準則此商之所以貴有學也 
　　抑絲繭業與綢業之所爭所謂限制繭行問題者迄今未有解决也産繭同此一源烘繭與繅絲乃其分歧之路而彼此乃相爲消長現今絲繭不振之原因究由外商需要之減歟或由繭商進本之昂歟抑或可減收鮮繭以供綢業之需歟業此當明其眞相而勿自欺焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七十四）] [  一之]  
　　美國習俗每逢星期五日常有種種避忌卽遇春融物麗之良氣候而以是日首途遠行者必較尋常爲稀少一國中數千百年相沿不革之風習或不免有不可思議之定數在蓋天下事理之所無與事之所或有者往往出人意想外也以最切近者言去歲駐美顧使夫人本可免罹疫患因疫患之興在九月底而顧夫人藍陵　Blue　idge　Summit避暑别莊租賃期至十月中旬方滿限也不意九月二十七星期五顧夫人忽因覓鎖匙不得侵曉移家回美京而此匆遽間之一行竟隱隱爲一星期内　難之動機矣此一事也記者於十月十一日出葛妃兌病院奔往費城視茂漪病之時初亦不意其爲星期五也迨茂漪於十二日病象轉惡於十四日下午疾終乃亦恍然費城一行之終難化吉若早有定數在者此又一事也 
　　美民於星期有（黑金　BlackFriday稱西俗黑色主凶而黑金曜之由來又甚遠基督受難日爲金曜故基督教盛行之各大邦對於金曜已有一種牢不可破之成見美國歷史上所傳閉金曜日之最不吉者莫如一千八百六十九年九月二十四日美國經濟界之大恐慌恐慌之起本爲紐約金市投機事業之失敗所釀成然在彼美之拜金國民固早移其畏金錢勢力之心轉而畏金曜日之危難矣卽如一千八百七十三年九月十八日之恐慌亦幾與上述者相同也 
　　本年四月十八爲金曜並基督受難日ＧoodFriday西國各禮拜堂祭壇至此均須幕以黑幃禮拜堂傳教師等在星期五六兩日中衣均純黑以示哀悼教堂中不復舉樂卽有特行奏樂之時亦必於音調中採用極哀痛之各章斷無如我國出喪送殯之家舉哀而後尚復鼓樂喧聞也希臘羅馬各教堂遇受難日禮飾甚嚴肅英之倫敦會美之公理會德之路德新教會雖與希臘教羅馬教不相似亦均有特别祈禱與我國古籍中『子於是日哭則不歌』等精義頗相符合云 
老申報 
[鴉片運入牛莊數目]  
（見光緒二年二月十二日） 
　　西報云外洋販進牛莊之鴉片已年少一年查一千八百七十三年分所有進口之洋烟共二千三百六十三箱其明年則卽一千三百零三箱至上年僅八百四十箱矣究其減少之由原非該處人痛恨洋煙戒不吸食祗以滿洲地方土人能自栽種價旣廉而所出又夥故購自外洋者逐漸減色耳西報所言如是因憶往年余亦曾發一論鴉片本干例禁然近已納稅抽釐而人又嗜之如飴勢必不能禁之勿食將來必致各省種植與今之淡芭菰然力日薄價日廉令人視若無足重輕之物面後止茲閱牛莊信息斯言或將不幸而中歟 
[日本運米出口]  
（見光緒二年二月十二日） 
　　閱上月二十二日東洋新報云風傳有外國船駛向西捺軋畫將裝運米粟開赴英屬之奥斯的利亞地方又　一船亦擬裝米赴英行見日國之作洋莊米業者可日徵繁盛矣查中國懸禁各處之米不准出口違者究辦此誠民以食爲天固本之至計也但亦似當相機裁酌如揚之仙女廟爲米市總匯碼頭幾致千倉萬籍積如山阜苟准販運自必帆檣輻輳日見興旺利市三倍指顧可期惟不能弛禁遂致紅朽堪虞耳又如法與安南計上年一年内法所轄之境從西貢運出米數共五百四十六萬擔夫所出如此之多其獲利當可想見然安南人亦未見倂日而食也以我之有餘易我之不足亦何憚而不爲哉 
 
[昭明太子讀書館（古蹟圖六十四）]  
　　在浙江吳興烏鎭西市梁昭明讀書遺蹟江左千里間不下十餘處而靑鎭烏鎭一處兩見（靑鎭屬桐鄉烏鎭屬）吳興僅隔一水）在靑鎭者今爲密印寺在烏鎭者今日白蓮寺寺前豐坊高峙建於有明題曰六朝遺勝筆勢雄健得顔魯公之遺意當與密印遺址並垂不朽云按烏靑鎭爲六朝繁庶之區舟車雲集今則荒烟蔓草景物全非不復有當年之盛况僅存古蹟數處而牆圮屋漏修葺無人歎文物之日衰嗟帝子兮何在徘徊遺址令人生無窮之感 
新拾遺 
[研究肉體之永生] [  萊棣]  
（譯日本太陽雜誌） 
　　人情莫不貪生惡死然伊古迄今貪生者未有能永生惡死者未有能免死噫死之一字世界幾認爲千古不易之公理矣孔子曰死生有命死生果基於命數耶夫言命言數宗教家之流輓近學者皆知其言之　妄而不可信者也然則死者究係何物吾人何以不能免死此俄露斯之大醫學家梅基宜各甫氏研究肉體永生之所由兆也 
　　死之種類人之死也要之可分爲二種一曰偶然的一曰自然的偶然的死者其人本不當死爲外來之物所殺耳故其死也靡不　烈若水溺雷殛火焚冰解等須臾之間卽可致之死命者則然吾人之於疾病古人多謂内生之不適近世醫學家考之則知莫非外來之微菌佔據人家之内部有以致之故疾病之死亦屬偶然的方今文明日啓人類衞生之程度日高偶然的死或可倖免而自然的死則大可畏矣 
　　自然的死者卽吾人自髫齡以至長成曾無幾時而衰老現象一一披露髮白矣面皺矣齒牙日落矣血絡滯鈍矣延醫而診之則曰無病也迨精力稍散原神耗盡一旦心脈停息安坐而近此其死也非由偶然俗呼老熟學者稱爲自然自然的死甚少於千萬中不過一二焉 
　　梅氏之理想問題及學說梅氏者非惟醫學家亦科學家也歐西各國素負盛名彼以科學之知識理想吾人肉體永生之五問題（一）吾人何以年老其原因安在（二）吾人身體精神何以不常壯盛（三）吾人何以不能免死死究係何物是否可免（四）死爲吾人本體固有之性質乎抑外來之境遇乎（五）古來小說家盛稱長生術純係夢想歟抑可使之現於事實歟梅氏更歷年考究倡其學說曰人之死也由於吾人所食之物其廢料歷久年深留遺壅塞於人體大腸間雖人生活時有新陳代謝之作用然醖釀必有毒質此毒質頗能殺人之生活機器人之衰老實由於是物之毒發欲滅除此等毒質可飲酸牛乳因酸牛乳有一種　菌能殺此毒質故也此論一出自然的死不覺改易其位置失此毒質由於食物醖釀而成食物本係外來毒質侵蝕究屬有病特不若其他之顯著耳梅氏於是進一步說謂人體之細胞亦有新陳代謝之作用老細胞破裂新細胞發生一生一滅其廢質遺留於人體中而成毒質爲人之生活上一大敵矣此毒質旣不可指之爲外來亦不可目之爲疾病不過不知不覺問至於就斃而已此卽眞死之原因也 
卞勒爾之實騐卞勒爾者博士也自稱氏肉體永生之說出卞氏遂從事於實騐其實騐以鷄身之纖維質一塊置之孵卵器中使其中之温度與鷄身相等乃以鷄血製成之食物飼之細察此　維仍有敏捷之感覺及秩序之跳動能延至百零四日之久而後失其生活之狀態卞氏始知細胞雖離本體亦不減其生活力尤可奇者其　生與本體無異取幼稚之鷄生者發生速於老大取自肧胎者其發生更違氏實騐旣久取高倍之顯微鏡察此　維質乃知細胞生活期限均有一定人之必死一如細胞自幼而壯自壯而老終則變爲細胞尸一大塊而後已氏又依梅氏之說謂細胞之死山於毒質若能去此毒質卽可永保此生歷試得一種流質曰靈格爾液置將死之細胞洗之取出復置於　孵卵器中則細胞復能生活若繼續洗之則細胞能生活無窮云譯者案靈魂永生宗教家言之矣生死循環科學家言之矣世之論死生者莫不趨於迷信一途及觀二氏之理論實騐不致有弱草輕塵之憾矣吁人類不死之希望必有能達此目的之一日也 
小說 
[嗚呼爲情覔死] [  雄倡]  
　　一日爲禮拜一之侵晨密司忒郤芬士頗覺愁鬱不自聊賴是日晨餐時居停主婦侍於食案之次向索食宿之資其哀的美敦書則曰苟無錢卽不供早膳郤芬士無奈遂出見金付之囊中所剩乃僅有二先零六辨士此一禮拜中遊燕大餐之資皆將取給於是因是遂呈財政恐慌之現象其尤甚者則復失意於情塲恒人之情苟被新衣冒雨立於路隅自晚中六點半鐘迨於八點遲其粲者不至則如何可堪此卽郤芬士昨夕情狀也尤不幸者乃自預向其侣侈述其事謂已誘致對宇肆中一金髮之女打字生相約密會且鹵莽指述其密會之時與地因是方立於約會之所忍待時其同夥之二等書記生白爾其每間五分鐘輒過其前且對之作調詼語並舉男子見欺於女之故實用爲譏諷期以豁其痴抱設無是人出没其左右者則郤芬士之對其侣儘足飾說以自解佯言其情人果如期而至否或詭稱己事乃集莫至則亦足用以自掩今乃有白爾其在萬難以此愚人則羞慚至不可狀因是不復把情塲失意之戚金錢與愛情二者交偪爲狀乃至頽靈其愁鬰無謬也固宜是日晨郤芬士旣蒞治事之室下其外衫及冠懸之　上略與同伴各書記點首後遂歸座治事俄而同伴中間有數人出談吐聲觸郤芬士之耳但聞白爾其曰是頗詭譎亞倫曰汝言非指彼金髮之粲者耶白爾其曰唯凡是金髮爲昨夕一雨蕩滌都盡乃一不之覩亞倫曰不幸哉昨宵一雨乃殊不利於情人之密會顧雨中濡足心雖温暖又奚益者白爾其汝昨夕得遇少艾幾輩白答曰昨夕六人中至者惟有二人此足見少女之惡劣若輩大不足恃亞倫曰人固頗有爲所愚弄者郤芬士聞言爽然明知同輩此言實揶揄己雖惱羞而顧無術自伸其氣則以背嚮其同輩然羞怒極頸肉乃盡赤幾成紫色忽總理以目視郤芬士曰密司忒郤芬士前誤寄哈斯塔虎公司之一起貨物凡有涉此節之各字據汝趨爲我悉數檢出之將至吾許勿延總理言後遂趨入其治事之私室下其外衫及冠懸之據案坐而振鈴詔其侍者謂密司忒苟郤芬士不立將字據至者願聞其由讀者須知此節郤芬士本皆洞悉且實尸其咎乃出其謀智竟諉過於一同輩其人已於事後二禮拜中解去職者遂將一己洗刷淨盡且因是能於主者之前指陳其謬舛之由用自表其幹略總理蒲克士聞而太息言身爲羣蠢物所圍裏設非獨具幹才搘拄其間者不三月中此肆倒閉矣 
[自由談之自由談] [  不冷]  
新道德與舊道德 
　　新道德與舊道德之相異處一則屬於用一則屬於難故舊道德亦可稱之爲苦道德舊道德以非屬於用故是以新學家有時非之非之不爲私也然亦有時以其苦故不能自便私而非之者其非之也出於嫉妬之心矣 
 
 

Page 15

 
 
   
 
 

Page 16

 
 
   
 
