# 1908 - 244 - 4912791

 

Page 1

 
 
   
 
 

Page 2

 
 
   
 
 

Page 3

 
 
上諭 
[八月十四日奉]  
上諭張人駿奏耆紳鄕舉重逢籲懇恩施一摺二品頂戴前署湖北安襄鄖荆道黎嘉蘭早領鄕薦晋秩監司現届該員鄕舉之年花甲適周洵屬藝林盛事加恩著賞給三品卿銜以惠耆年欽此 
交旨 
八月初九日交專使大臣唐軍機大臣面奉 
諭旨著唐紹儀在奉天宫内庫存瓷器酌提十件帶往各國以備分贈之用欽此 
同日交會議政務處本日御史俾壽奏請重詔令以肅紀綱一摺又奏請按照行取舊制京外互用片均奉 
旨會議政務處議奏欽此 
同日交會議政務處本日御史俾壽奏請輪派大小官員出洋游歷摺又奏請特舉制科片均奉 
旨會議政務處議奏欽此 
同日次八旗都統内務府會議政務處本日御史俾壽片奏請改設孤寡敎養局及通籌八旗生計等語奉 
旨會議政務處八旗都統知道欽此 
論說 
[諮議局時期之迫促（續昨）高鳳謙]  
[召集開會]  
呈報議員姓名。由府至省。以備召集。其路程約二十日（同上） 
督撫召集議員。及議員由縣至省。約四十日。（諮議局章程第三十一條） 
議員到省後。討論所宣示之議案。爲時三。十日（諮議局章程第三十四條）必經以上三者之階級。而後可以開會。其需時又九十日矣。 
今更舉其總數于此 
一籌辦處之計畫及通飭各府縣計六十日一造選舉人名册計一百三十日一分配當選人額數計七十日一行初選舉事計四十二日一千複選舉事計六十日一召集至開會計九十日 
合計四百五十二日 
今日爲八月十四日。距奉旨之時。已去五十日。若以一年三百六十餘日。計之。所餘者僅三百十餘日。而籌辦各事需時至四百五十二日之多。是己逾期一百四十日矣。即由今日計至明年九月初一日。（連閏月）開。會之時。不過四百十七日。逾期亦三十五日矣由是言之即日舉辦其日期己屬不足况又泄泄沓沓不以爲意此吾所大惑不解者也。 
夫籌辦諮議局。日期旣己不足。然則欲謹遵諭旨。而無越其期限。如之何而可。曰是有變通之道焉。如調查造册。如分配額數。如投票開票。是數者其日期必不可以節縮者也。如宣示人名册。如判定更正。如知會當選 
 
 
 

Page 4

 
 
人。均改二十日爲十日。則可節省五十日矣至於由縣至府。其程限爲十日。由縣至省其程限爲三十日。由府至省其程限爲十日。係屬約計之期。如交通較便之省。程限可以縮短。者交通不便之省。程限較長。則各縣可將人名册之數目。電告督撫。督撫可將分配議員額數。電告各府。各府可將分配初選當人額數。電告各縣。則路程上往返之期。又可省六十日矣。然則果能即日興辦。至開會之時可餘數十日之期。尚未見其爲不足也。若因循不舉。雖更寛以數年之期。吾恐仍無成立之望。願我各省之官若紳稍費數分鐘之時。一覆核之。當知吾言之不妄也。 
[結論]  
綜觀以上所預計之辦法。其日期蓋如是之忽促也。今更爲簡括數語。敬告各省之官長紳民。 
一諮議局章程業由官報宣布。無論正式公文己否奉到。各省儘可按照官報。先設籌辦處。預備一切。 
一籌辦處以督撫主之。宜設於署中。以便接洽。特全省事繁。勢難專力於此。惟有選派明白法理熱心。此事者數人委其籌辦。其主任之人。寗優給津貼。不可别兼他差。庶得專心壹志。至督撫每日亦當以一定時。刻到籌辦處。與主任者商酌。其可决定者。即時飭行。庶無延擱之患。 
一各府縣應辦之事宜。由籌辦處通盤籌畫。計道里之遠近。事務。之繁簡。分配日期。將開始及完結之時預先限定。庶幾無可延宕。 
一選舉人名册爲諮議局之根本。而籌辦亦最煩難。宜由督撫逕飭州縣。及早辦理。所用公文不可沿尋常行司移道札府之成例。致多延擱。 
一選舉事務。初次創辦。各府縣官紳。客有不甚熟悉者。宜由籌辦處代爲部署。並將各項册簿及細則等。作一定式。使易仿辦。其熱心諮議局之州縣。旣得官報。可將調查等事。先行籌辦。以免臨時忽促。 
一諮議局關係全省利害。籌辦處紳士。宜以全力注之。遇議事時。不可互 
相推諉。空擲至寳貴之時光。 
一國民對於調查選舉之事。宜照章辦理。不可以一巳一時無直接利害。或隠匿資格。或放棄選舉權。其明逹士民。宜將籌議局之關係。反覆說明使人人共曉其利害之所在。 
專電 
[電一（北京）]  
袁軍機倡議准令班禪喇嘛來京陛見已寄諭駐藏大臣趙爾豐班禪應否准予召見查明情形迅速奏覆 
[電二（北京）]  
政府議印花稅准從各督撫所請暫緩實行 
電三（北京） 
滇督錫良奏請變通佐貳俸滿調驗事宜經吏部會議擬准照行 
[電四（北京）]  
浙撫增韞奏調道員董元亮章樾己奉俞允 
緊要新聞 
[貽榖參案最近要聞]  
法部尚書初七日午前署理法部尚書葛寳華親赴頤和園軍機公所謁見鹿傳霖相國告知齎送案卷委員具禀聲覆彌封案卷磨擦事宜並請閱看貽榖斌儀姚學鏡等親供會談約一點餘鐘葛尚書即冒雨進城赴部 
各省督撫軍機處日昨電致各省督撫謂貽榖未解交法部以前由郵局寄送各督撫之自作被參及查辦大臣覆奏各欵逐節辨白書册殊爲不合體制應將貽榖所寄之辨白書務速呈送軍機處以便奏聞 
玉貴法部派定承審貽榖之員如續昶戈炳琦連培型等六人己見前報現悉紹侍郎以前九江道玉貴精通法律昨日調部著在丞參廳行走委以承審貽榖之事 
奏望瀾前日御史秦望瀾封奏力爲貽榖辨護并將貽榖所刊送之蒙墾帳略擇其大宗全數叙入以爲貽榖並無侵吞確據閱者讀未終篇一望而知爲受貽運動摺上慈宫大怒當將原摺擲下並諭非予軍懲不足儆戒遂由張袁兩軍機參酌擬旨鹿中堂照例廻避慶邸因與貽誼屬姻親亦未贊一詞然張袁欲顧全慶邸一邊亦不便擬旨過嚴僅令回原衙門行走聞秦望瀾前當辦外城警察時在西分廳充當委員曾因某案被議經徐尚書將秦調入巡警部補民政部主事保送御史記名傳補到班今日又代貽榖申辯被斥仍回民政部當差雖尚從輕發落然已負徐世昌保送御史之意矣 
 
 

Page 5

 
 
景褆法部呈請軍機大臣謂貽榖斌儀姚學鏡等現已鞫訊惟潛逃之景褆未能解部同訊該犯官員等難免有推諉情事此案關係景褆經手事件甚多若無景褆解部質訊難期水落石出請飭山西巡撫嚴密查訪該官犯下落務行緝獲解部質訊以便審辦 
忠綸貽榖之子吏部郎中忠綸初五日呈請法部代奏入監侍奉其父被駁不准已誌前報初七日正值葛尚書到任該員又上一禀約千餘言仍懇准其入監葛尚書以所呈與例不合原呈擲還 
[京師諮議局先聲]  
　　日昨憲政編查館會議以京師爲首善之區舉行新政向不附屬於直隸此次設立諮議局京師亦應獨立并謂順天與直隸原有界限地方情勢不無隔膜即使勉强歸一亦必時起衝突故京師應設諮議局俾順屬各州縣歸入以清權限聞某邸及某軍機均以爲然 
又聞天津開設諮議局由直督管理派金邦平充諮議局副總辦自治局設置於保定由布政使管理北洋全省巡警以保定巡警總局統轄 
[吏部奏定州縣改選章程北京]  
　　部選州縣奉旨停止所有各班候選州縣飭由吏部分别查明會同軍機大臣迅速妥擬章程具奏請旨頒行在案兹吏部於八月初七日會同軍機處入奏内稱巨等伏查部選人員不獨州縣而州縣爲親民之官尤宜加意愼重僅憑班次資格誠未盡善今朝廷特發明詔飭將州縣部選尅期停止而仍留改選之班以待應選之人俾各省得自爲甄擇此誠整飭吏治之一端也惟是旣云停選則改選一項自可暫而不可常而分發之多寡應即視此以爲衡蓋必選人用竣而後各缺可以儘數留補至各缺儘數留補而後督撫綜核之法乃得以行乎其間而一切升調遺病故休雜缺等項名目亦可由漸而删除臣等謹將停選後事宜遵照諭旨悉心商酌撮具大要八條另繕清單恭呈御覽至外補班次雖亦亟應歸併但與此項選班尚係兩事以及各項未盡事宜容由吏部另行分起具奏再此摺係史部主稿會同軍機處辦理其部選州縣應遵旨即於八月分截止合併聲明當日奉旨依議 
按章程八條己錄入今日本報第三張要件欄 
[陸軍部奏派兵艦巡歷南洋北京]  
　　陸軍部會同農工商部奏覆楊士琦奏派軍艦巡歷南洋一摺略云臣部以事屬創舉亟應妥籌辦法俾利推行隨即電商總理南北洋海軍事務廣東水師提督薩鎭冰去後旋據覆稱北洋巡洋艦僅有四艘每年巡歷南洋祇派兩艘前往巡閱三個月以冬令爲宜今歲十月因接待美國艦隊舆必遲行故巡歷幾埠此時未能預定届期再行妥酌等情具覆前來臣等查南洋各埠地當火徼巡歷自以冬令爲宜該提督所擬各節尚屬妥協嗣後每年十月初間即照章辦理惟本年因接待美艦稍緩時日應俟接待事畢即飭遣派兵艦放洋巡歷届時再由臣部知照農工商部遴派妥員隨同前往以仰副朝廷撫慰僑氓之至意八月初一日奉旨知道了 
[外部拒駁德公使保護士民]  
　　字林西報北京訪函云外部前曾照曾駐京各使嗣後未與中國立約國之人民應由中國保護立約各國不得從而干涉故此次答覆德公使保護十爾其人民之公文内稱土爾其政府如因在華民事須由德使轉逹中政府甚樂接受惟十爾其係未立約國一切保護等事仍應仿照暹羅及其他未立約國之人民統歸華官主持按僑華士民原寥寥無幾惟雲南甘肅新疆等省之回民爲數甚多中國五種人民回居其一而回敎係由土國傳來設土民歸德人保護則德國在華之勢力將異常擴張此事不特英法日數國注意即中國亦深注意焉 
[江督校閱兵隊抵鎭鎭江]  
　　江督定於十三日蒞鎭閱操已兩誌前報兹悉午帥於十三日上午九點鐘乘兵艦駛抵鎭江下椗東馬頭鎭城文武印委各官及八旗常備軍馬隊巡防隊各營兵士咸詣江干歡迎十一句鐘午帥舍舟登岸帶同隨員躬往南門外駐鎭三十五標考驗一切規制並閱各營目兵各種操法聞午帥檢閱事竣擬順道至焦山象山雩山等處察看砲台 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
初七日外部那相國及袁尚書於辦事後在朗潤園公所後廳商議中美協約問題約有一小時之久那相午餐後遂乘雙馬車冒雨入城至東交民巷美國使署拜晤美使會談良久關防極爲嚴密大約亦係中美協約一事 
本届東西洋留學畢業生到京投考者己有二百餘人學部更訂新章分作兩塲考試頭塲考普通學尤注重外國文字及算學頭塲合格方准再進二塲若有搶替夾帶等弊即將該生扶出塲外 
外部接到駐美舊金山總領事許炳榛來電稱學部奏派視學委員梁中書慶桂在卡剌寛尼另設中語學堂於中歷本年七月開學到學華僑五百名除由梁中書另電學部外謹請轉咨以憑立案 
度支部堂官以頒布清理財政章程急宜從速己飭司員將普通會計物品會計各類定出大綱並隨時調查京中各部京外各省之收入支出詳細列表又以各省歷年報銷除額進額支解部之欵照例奏報外其餘外進外銷向不造册報部現值調查各省歲出歲人非一一清查不足以資統計將通飭各省督撫將外進外銷各項全行列入統計報部不得稍有遺漏 
陸軍部因湘撫岑春蓂奏綏寗礦山崩坍壓斃總辦劉邦漢等已將履歷送部核辦與例相符應請旨頒給勅書葬銀轉飭遵領 
農工商部接甘督咨稱該省鐵石山礦産聘德國礦師採辦己訂立合同咨部查照 
[西報譯要]  
○滬寗鐵路警權問題字林西報北京訪函云江督端方近日電告度支外務兩部已將滬寗鐵路警察管理權收回俾與江蘇警務辦法可以一律並謂據該路總辦鍾文耀禀稱警務旣由華官自辦所有費用中英公司不復撥付蓋中英公司與中政府所訂合同載明該路警務應由公司自行籌辦華官不得干涉今端督旣欲收回自辦則此費自應中政府擔認 
○俄使將與外部開始交涉又函云新任駐京俄使克羅斯於初四日由西伯利亞抵就即於次晨履任視事聞該使開始應辦之事即與外務部討論哈爾濱俄國巿政權及松花江北滿洲内地航業各問題 
○中國歡迎美艦隊之佈置又函云中政府命薩鎭冰軍門鑄造銀牌七千一百枚金牌二百枚分贈美艦隊各員弁水手以爲游華紀念牌面之大小約及半銀圓一面鏤成中美國旗一面註明艦隊抵厦日期　有銘文數言銀牌每枚值洋一圓金牌每枚值洋三十圓均向日本定造一俟艦隊駛抵中國海面溥倫貝子及梁敦彦侍郎皆擬由京往迎外務部復電致江督命與閩督松壽同往迎迓電内並謂美國艦隊來游中國爲空前絕後之舉即爲兩國邦交和睦之確証故政府決意盡力歡迎云 
○惠州小輪遇盜又載得港某報惠州訪函云初三日晚間八時福昌小輪在東江爲盜所刧盜匪約有三十人自他處陸續登舟佯作搭客狀當時未及察覺及行至中途羣盜乃威嚇司機人迫令停輪復將搭客水手一併驅入下艙凡貴重物件悉被搜去無遣其時適有某渡船經過盜匪先擊以鎗其船遂停羣盜又躍登該船殺其船主擄其財物復回小輪駛往羅浮渡（譯音）登岸而逸聞搭客遇害者六人司機人亦被刦去該府人聞此消息大爲驚恐蓋盜刧之處即爲巡船防守甚嚴之地云 
寛城子鐵路交涉定議又載十三日東京電云據北京電稱中日會商寛城子鐵路委員現己協商定妥該路路錢遵照中國辦理所估建築費則依日人原定之數然東京之人皆謂此說並不確實 
○日本運動移調伍公使泰晤士報十三日紐約電云紐約日報近日載有長論謂日本現正計畫運動中政府移調駐美華使伍廷芳君離美他往 
分類新聞 
政界 
[直隸改辦新官制天津]  
　　直督楊蓮帥現擬仿照東三省官制籌辦新官制及地方自治辦法大致設左右參贊民政使度支使交涉使勸業道巡警道左參贊爲山東提學使羅正鈞右參贊爲嚴復交涉使爲洋務局總辦蔡紹基勸業道爲候補道何炳瑩度支使尚未决定民政使派南北叚巡警總局督辦吳籛蓀管理直隸全省警務事宜民政使之下設置巡警道管理南北叚巡警總局及四郊巡警事宜以專責成改按察使爲提法使其他布政使等官如故 
[李令捕蝗不力撤任南京]  
　　江督端蘇撫陳致徐州袁道台田太守電云徐屬蝗蝻迭次嚴電飭捕奚止三令五申兹查沛縣蝗孼久巳養翅飛揚該縣李令始旣捕買不力繼復揑報净盡有心欺飾貽笑鄰省殊堪痛恨應即將李令撤任所遺沛縣印務暫令吳丞憲奎就近代理仍資成李令立限親督人夫務將境内蝗蝻撲捕净盡倘再玩延定即嚴參仍將遵辦情形及吳丞接篆日期先行電告 
[札查嘉湖屯衛入官杭州]  
　　浙撫增中丞札行藩司略謂浙省裁衛歸縣屯田繳價納稅一案及飭查每年屯津等欵平餘數目提充學堂 
 
 

Page 11

 
 
經費經前部院飭據各衛所禀復均經批行司道彚案詳復各在案惟嘉湖一衛迭經各前部院批札嚴催迄今仍未禀復實屬抗延合亟札司迅飭遵照限文到十日内即將屯田地畝塘蕩等查丈造册通送應繳稅價亦卽完繳掃解並將每年屯餘數目和盤托出據實禀候察辦顔方伯奉札後即　兼管嘉湖衛署海鹽縣李令恩敬先行記過一面加札嚴催赶緊查報 
交涉 
[洋輪冒掛龍旗阻礙捐稅寗波]  
　　寗波落地捐局姚大令肇椿函 
禀洋務局云爲閩商串通洋商冒掛龍旗影戤内港行輪章程阻礙捐稅事竊職局向收洋廣閩貨落地捐除民船及由寗行駛台州定海象山石浦小輪歸常關徴稅歸江東船捐局閩捐局分别收捐外餘則無論何項輪船進口統歸新關報稅歸職局照章徴厘歷來辦法如此上年建帮違章禀設建寗公司之福寗輪船往來厦門興化泉州裝運桂元元干及各種閩貨改歸常關徴稅閩局報捐職局大受影響當時疉經禀呈在案旋因沉廢遂各相安乃七月間建商陸成章等設立朋興公司串通東洋錦州九更名錦州禀請關道憲曁稅務司給領牌照由寗往來福建興化泉州等處據稱援照福寗輪船成案暫時尚未邀准竊查東洋錦州丸向於秋冬間裝運福建興化泉州之桂元元千各閩貨至甬由甬裝運寗貨往閩歸新關報稅職局報捐多歷年所即知縣去年接辦八月十六日錦州丸裝運興化桂元一千一百八十七箱計重六萬五千九百五十九斤陸續捐銀六百五十九兩五錢九分九月十一日裝運桂元一千四百二十箱計重八萬三千七百八十五斤陸續捐銀八百三十七兩八錢五分共捐銀一千四百餘兩如該輪任其駛行以福寗輪船例之則每月可往還二三次通年合算約可往還二三十次以去年錦州丸進口貨捐銀計之每次可捐七百餘兩之多又加以出口捐數約職局捐銀二萬兩左右爲數頗鉅現當憲台整頓比較新增盈餘之際職局猝失此有着之鉅欵其何能支雖該公司尚在組織禀請開設之時或准或否憲台自有權衡而知縣不得不先事預防禀呈察核查光緒二十四年通行内港行輪章程凡輪船行駛有新關之處歸新關管理無新關之處歸常關厘局管理寗波爲通商口岸該商據稱由寗波行來興化泉州以爲興泉係不通商口岸運入之貨即可歸常關管理該輪去年八九兩月裝運進口之桂元等貨同由興化泉州而來在新關報稅在職局報捐而該商刻欲改掛龍旗明是奸商規避不言可知推該商之心以爲新關稅重常關稅輕明係取巧稅項於厘局尤甚即如福寗輪船由寗波通商口岸至福建通商口岸再至興泉不通商口岸己屬流弊無窮前經通禀設法整頓乃錦州丸又俗效尤若不從速定章於稅厘不堪設想振興商業開通航路雖屬美事而商等避重就輕窒碍甚多總之輪船本爲新關所管如此大輪旣出海口來往兩省理應往來通商口岸若准其再至不通商口岸恐於通商輪船章程亦屬關碍該輪並欲仿照内港行輪辦理恐與烟台條約内港二字亦不相符伏乞核准轉詳撫憲咨明稅務處核定輪船章程在通商口岸之地究竟是否應歸新關征稅之處伏乞批示祇遵 
軍界 
[裁額加餉之計畫蘇州]  
　　蘇省緝捕等各營隊兵勇餉銀本極徴薄加以層層尅扣所得更屬無幾非但不能養家抑且自難餬口衣食不充實難望其效力現經督辦瑞方伯籌議變通辦法擬裁汰老弱遴選精壯加重口糧認眞整頓庶幾一兵得一兵之力藉免通匪弊端 
[巡警學堂續招兵學生蘇州]  
　　蘇城巡警學堂第六期兵學生前由各局挑送巡警入堂肄業尚未足額兹於暑假後續招十著充補日前經該堂總辦傳集報名各生詳加考騐給卷面試計正取李鴻勛等三十二名備取許賡颺等二十名並着正取生到堂親塡履歷呈保証書試習七日再行註册肄業 
學務 
[敎育會選舉議事代表辦法杭州]  
　　杭州敎育總會致各府州縣舉議事代表函云現在組織之法以各府舉議事員二人駐省爲第一義（參酌去歲籌助開辦經費成例駐防歸入杭府）其設有分敎育會者分敎育會與勸學所縣學堂及學界各團體會商其無分敎育會者勸學所縣學堂及各團體會商其本府中由各縣自行會商各府中分敎育會及諸團體亦以其意見宣告各縣定十月初一日以前由各縣函告本會將來以多數充任惟議事必須駐省如有事離省須委託一人擔任閱　月不到即須另舉又每縣舉定一人爲代表以便通信不必駐省亦同時函告議事員及代表均須於會員中推舉未入會者推舉以後即須入會如此則情形不致隔閡消息亦復靈通即分敎育會一時不能遍設而機關固已略備矣望即提議并祈速復 
[記仁錢勸學所集議情形杭州]  
　　初十日浙垣仁錢勸學所孫范兩董邀集各區勸學員及本所附設之宣講員到所商議一切先議本城内外已經改良之私塾應否贈品給牌及補助經費旋經議定己經實行改良者各贈黑板一方擇其尤者另給改良私塾牌其補助經費一層出入較重擬俟本年下學期會考各塾子弟後再量其成績分别補助至宣講一事爲風俗人心最要之關鍵收效在無形之中亟須推廣大約城内先分四區（原祗上下兩城）城外再定最後議及貧苦子弟一層僉謂此等貧苦學生可憐可惜最好先調查學齡兒童其家中委屬窮苦無力讀書者不收學費并貼補書籍紙筆授以最簡易之知識惟此事重大非勸學所所能辦到亦非勸學所所能擔任調查擬於敎育會開會時提議此事公同决定辦法或再開一貧兒院議畢即散會 
實業 
[官錢局詳報開辦情形杭州]  
　　浙省官錢局開辦五閱月尚未咨部註册原定資本五十萬元復以庫欵支絀籌解未齊致通用鈔票亦未刊發兹奉增中丞催查爰將開辦情形詳請撫憲先行咨部註册原詳錄 
 
 

Page 12

 
 
下竊照浙省開辦官錢同業經藩司詳蒙前憲台核准由藩運關局各庫共集洋銀五十萬元作爲資本札委職道於本年三月初二日在杭州城設局先行試辦並奏奉硃批度支部知道欽此嗣准藩司以度支部奏定各種銀行則例印刷成本移送過局查原奏聲明各省官錢避以普通銀行賅之計則例十五條其關涉本局者爲第一條内開官設行號暫時發巿面通用銀錢票但每月須將發行數且及準備數且按期咨報第四條内開開設銀行須照本則例自定詳細章程呈部核准第五條内開銀行每半年須詳造該行所有財産目錄及出入對照表呈部查核第十三條内開　省官辦行號限於本則例奏定後六個月内報部註册各等因奉查本局議辦時曾定有試辦章程三十三條原訂發行鈔票現因開辦未久尚未刊印俟將來刊印之後發行巿面若干即照數准備現金應付以堅信用届時再遵章按期呈報至試辦章程係參仿各省辦法核與部章尚無違背自應照繕一分呈請核咨至財産日錄曁出入對照表俟届半年亦即遵章呈送不敢稽延此外各條旣奉度支部奏准頒行自當一體遵　所有本局開辦日期并試辦章程理合繕具清摺備文詳請咨明度支部先行註册 
[工藝傳習所集議紀略杭州]  
　　工藝傳習所經商務局移文商會招商接辦復經商會印發傳單定初十日開會提議等情己誌本報兹悉是日官商兩界齊集該所由商界中人帶領機器工司眼同估勘一切機器事畢旋至接待室開一談判會據官塲之意謂機器價值萬兩機器工師則謂至多不過二千而官塲又謂最好一總承辦商界中人則謂惟織布罐頭二項尚可承辦及至責以决議承當則又托詞推諉聞其中亦確有爲難之處非商界中人不願創興實業是以昨日之議毫無效果云 
[試辦樹藝之藩批浙江]  
　　杭愼修等擬將海濱新漲沙各地試辦樹藝設立公司具禀撫藩各憲兹奉顔方伯批云該生等擬在西防廳所屬之六堡至十四堡塘外新漲沙灘仿日本瀕海築隄拓地新法試種黑松以興實業但使塘身有益自是一舉兩得惟前項漲沙已若干年已未有人認種　先有無别項窒礙仰杭州府移飭西防廳仁海兩州縣刻日會查明確妥議通詳察辦 
雜記 
[僧學分别辦理浙江]  
　　浙省僧立敎資總會咨提學司文云准台州佃立敎育分會移太平縣北鄕靜初堂住持僧寳光被本地人鄭鴻逵挾佔田不遂之嫌指該堂爲鄕約堂在縣朦准改充學堂又黄宕縣城内妙智寺當家僧善慶抗繳會捐力圖破壞並查有犯規實據移請咨呈提學司分飭黄太兩縣一律嚴　等由查敝會定章對於各府分會本有聯絡統合之義台州分會組織方新僧界不無觀望非實行保護不足以樹風聲非嚴禁把持亦無以重經費僧寳光所住之靜初堂旣地屬課堂鄭鴻逵輒敢挾嫌妄指朦准改充其欲藉學漁利心跡昭然此風似不可長竊思浙省之有僧敎育會皆賴貴司一視同仁力爲提倡凡屬緇流稍有知識宜如何贊成義務亟自圖存乃僧善慶非但自不認捐並敢煽動闔郡寺僧藉衆挾制幾傾大局即無犯姦劣迹亦屬不安本分之徒旣准移請理合呈請分飭太平黄岩兩縣分别查案提究 
[縣令與學師衝突浙江]  
　　台屬太平縣西城莊有武生林偉臣與胞姪武生林載揚因爭奪家産歷次互控嗣奉批銷在案本年七月間偉臣復囑革書童履祥賄串門丁許某關說羅大令濟美飭差立拏載揚到案發押候保闔邑譁然以爲某係武生即使有罪應先發學何得竟付獄吏事聞學官遂以未革先禁向大令詰問詎大令竟不釋放致相衝突未知如何了局 
[京奉路線被冲天津]  
　　初八日由奉天開往北京之快車駛至天津停輪有二點鐘之久因石門鐵路被雨水冲壞之故 
[金山縣禀請會拿匪黨蘇州]  
　　松江府屬洙涇楓涇一帶地方有著名幫匪胡德才華柳初潘福昌陳大春和等屢在金山縣署　案脫逃未獲今又在金山楓涇松江等處開塲聚賭暗中私濟梟匪軍械刧掠分肥滋害實甚現由秦紳等禀請金山縣密拿究辦蔣大令恐其此拿彼竄特移請華上青三縣會拿一面禀請督辦瑞方伯通飭各營隊一體嚴拿 
[起鳳輪船出險漢口]  
　　漢口同泰公司行駛湖南之起鳳輪船日前在益陽西坪林擱淺去水至二十餘丈當用他輪拖帶未能出險後雇巴桿帮船夫數百人極力推挽始克出險然船身已大受損傷矣 
礦工小說 
[一夢十三年（萬）]  
余年四十有二矣。默憶生平所歷最奇者一事。至今印之腦膜。余十七歲猶有童心。有時維多利亞河口鄰近。之紅印度河東畔。有一公司。覔得銅礦。孕苗甚旺。開採七閱月。聘余司口板。余樂其清間。執役雖賤。不之計也。時恰秋初凉風起於天末。黑雲密布如墨。月暗星稀。衆工人方徧燃煤氣燈。入井作夜工。余與。該公司之老僕。寂坐井口閒話。風颯颯拂余身。微覺衣單。老僕授余一領羢毛氈。余坐倦偎氈而睡。好夢方酣忽轟然一聲。地軸震動。井口似裂。余倒墜穴中。頭觸頑石。暴痛而暈。他事昏不之省。井中衆工人。井口一老僕。作何景象。余弗知也。噫余殆死矣。 
當余痛暈之後。大約昏迷片响耳。倘余獲有救援幸不死。則余之復甦。當在穴中。或在穴外。即距穴甚遠。亦不過廠中之醫室耳。豈知大謬不然。 
於斯時也。余第覺頭角奇痛。如復觸於他石者。向之痛極而暈。今則痛極而不能暈。雖起。而坐。開目四顧大詫怪事。驚極竟忘所痛。 
余先視所臥處。非礦穴之泥中。鋼絲床上。錦衾角枕。燥爛而温暖。繼視所穿之衣。非司井口時之　服。犢鼻之補。頓變　蠶　之錦。所偎者非老僕之羢毛氈。乃鴨羝之花　薄被環顧室中。電燈七八枚。作胡桃式。照　如白畫噫。此何地耶。非黑黯之　井。非迫窄之醫室。明窗净儿。古玩羅列。衣滿　書盈檯。明鏡丈許高。地褥寸餘厚。雖礦務經理之私室。無此富麗也。 
余就鏡照容顔。面部豐滿。鬚　　在頰。始覺其非我相也。余貌寒瘦。年　無鬚。績喙者何自來余知其必非余身。余何以忽　爲他人身耶。 
余閉目良久。思余身何自。余所苦苦僅記者。 
今夜礦裂。跌於穴底耳。噫余知之矣穴裂余必無完膚。余當與諸礦工。作穴中枯骨。余必死無疑。余嘗聞借體還魂之說矣。余之軀殼已碎。余之靈魂。當隨風而　　。適觸此人身上。翕然而合。曩者不之信。今則親試之。亦大奇事也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[吏部擬定州縣改選章程]  
一分發應以投供註册爲斷而酌寛期限也查分發一途向係專爲外補人員而設今旣以爲改選班公共之名則界限不可不分現在送册所列從前捐有選班並歷年勞績議敘報効等項保有選班者尚難悉斂著人人聽其自便則改選之員勢必多於外補之員而常捐分發將同虚設恭繹諭旨此項分發雖以應選人員爲斷但辨别是否應選又常以供狀圖結爲斷蓋在部候選者向憑投供而在任候選者向憑註册（共底官原係應升州縣者不在此例）未投供未註册之前其人有無各項違碍事故並短交銀兩等情吏部無從一一查悉雖以次數在前之遇缺先人員不得遽謂之應選已投供已註册雖班次極絀如捐納雙月及議叙三班後等類花樣亦不得謂之不應選（投供註册人員亦有不合例者亦不在此數）現查七八月分投供州縣統共一百八十餘員人數無多停選以後自應照實在員數分别省分大小配簽匀分各省惟查從前投供人員有間斷至一年以外再行投供者例應另取圖結重扣選限今州縣投供截止在即此項人員或因事故覊身猝難　部於怀膛無可憫擬請稍寛其　但在光緒三十一年八月以後供卷有名者無論間斷若干時日應准其隨時聲明一體歸入改選班其在任候選無論原扣註册及不扣註册之員均應令開缺離任赴部驗看分發始歸人改選班顧任有京任外任之别交缷難易復多不同亦應自停選之次月起給予期限二年限内赴部仍照原班辦理逾限卽祇准照常捐分發人員辦理或有保加在任選班一經離任例須扣選者如果事屬因公查其離任在停選之前應照投供間斷之限在停選之後卽照現任赴部之限分别核辦如此則操之旣不過蹙而分發改選與分發外補辦法亦不致稍有牽泯矣至實缺離任例須捐交銀兩此項合例改選人員自應一律免其報捐以示區别如有他項應交銀兩仍隨時知照度支部分别核扣各項交代未完及叅罰案件未結該省督撫亦不得遽行代請開缺 
一改選之缺應仍按雙單月輪用而酌加變通也查雙單月各有輪次如外省升調遺病故休分輪之比有兼占兩輪者有祇占一輪者驟行歸併勢多窒碍且按省分數則頂選之員所分之省不必即行見缺而見缺之省或並無頂選之員則於事理已不能適均若復將雙單月混合爲一勢必本應到班者轉多觖望而本不應到班者反可捷獲似與改選之名義顯有未符擬請由吏部將雙單月輪次表通行各省註明現在雙月用至何班單月用至何班其分發人員之原歸何　及班次先後隨時彚案或專案分别知照各省各於部選之班之後查係河員何項班次最前即作爲該省頂選之員雙月班次最前者雙月缺出先儘擬用單月班次最前者單月缺出先儘擬用如察看人地不宜准其以次酌用在後之員極之雙月無人可酌則專儘單月人員單月無人可酌亦專儘雙月人員俟雙單月俱無人之時再查明改選班分發已未限滿分别核辦至到班未經擬用之員但非不堪造就咨回原籍者遇有相當之缺仍准比照另補班例各按雙單月隨時插選如此則序責與量能並行不悖而無論頂選與非頂選人員亦羣將爭自濯磨矣 
一數缺數班人員應另定辦法也查選例繁密至今已極如升班兩班後用孝亷方正進士兩班後用進士敎習舉人兩班後用咸安宫景山及八旗及各學堂各敎習均當分别出身酌量歸併並例内一切抵班均予查銷外尚有如特用五缺（雙單月統計無論是否積缺五缺後用一人）捐資五缺（雙單月各計輪用各項班次五人後用一人）應補十缺（俟服滿應補用過十人用一人專歸單月）等類之數缺選用勞績遇缺（雙單月各計正班兩班後用一人一勞績五缺（雙單月各計用過勞績遇缺人員五人後用一人）議叙一班後兩班後三班後（係舉人議叙者扣舉人正班係筆帖式議叙者扣筆帖式正班均專歸雙月）等類之數班選用均無一定位次就中祇特用五缺一項得缺較易自可仍照舊章辦理其餘到班　速雖不一致而此後專指一省之缺與以前統計各省之缺其難易之勢顯然則用法亦應預爲擬定查應補十缺人員本准分發歸候補班補用如該員願歸外補應聽其自行呈明照例分發至改選次序應以捐資五缺爲第一項勞績遇缺爲第二項應補十缺及勞績五缺爲第三四項議叙一班兩班三班爲後第五六七項項同者均分别奉旨先後歸於各省雙單月有班人員用竣之後按項酌用或不願改選願報捐分發者將來應歸外補何班之處容另行核議（未完） 
本埠新聞 
[滬道查禁私運現銀出口]  
　　滬道蔡觀察訪聞近有商人擬將現銀二百五十萬兩裝輪運往寗波嗣因洋商人肯保險未及出口爰特札飭縣廨查提究辦一面函致新關稅務司嗣後如有奸商私運大批現銀出口立即扣留並查提私運之人送官罰辦以維巿面 
[滬道力爭華界主權]  
　　滬道蔡觀察訪聞英美工部局近日在新閘橋蘇州河沿浜一帶及與租界毗連之浙江路海寗路等處將警局所立華界界石並路口墻角所釘分界鐵皮盡行拆去聞己照會領袖領事飭令工部局照舊竪釘勿得侵越 
[研訊招摇串騙案]  
　　淫伶李春來姦騙黄朱氏案未定斷時有葛錦山葛錫山李潤生等自稱熟悉官塲以代爲運動爲由向李令之堂兄李文成騙取洋一千元一案昨由公共公廨集訊李文成偕見証尤長卿趙榮卿投稱當李春來案未定斷時葛錦山與其父葛九臯堂兄葛錫山偕同李潤生邀小的至開泰棧謂能保釋李春來須洋三千元小的當即付洋一千元詎定案後伊等均避匿不面始於上月在四馬路大觀樓遇見葛錦山報捕拘解案下訊押錦山即央伊戚何維舟於上禮拜六向小的商懇願還洋八百元禀求交保小的未允現李潤生不知避匿何處小的曾向理論李將坐落楊樹浦之田單一紙交與小的藉此搪塞求究葛錦山延穆安素律師辯稱葛錦山向在紹興由其兄錫山函招來滬同寓開泰客棧後因無業即行回里李春來之堂兄李文成控告騙洋一案葛錦山實未知悉此事係葛錫山與李潤生等所爲葛錦山被押後因伊母患病是以托伊戚何維舟向李情說願賠洋五百元兾可釋出回里侍奉然錦山確於此案無干况原告所控騙洋亦無証據應請堂上察核旋有韓子平投稱葛母患病甚劇曾托何維舟向李文成商懇願賠洋五百元因李定需一千元是以罷議王襄讞商之郭繙譯官判葛錦山帶回捕房候提人証於禮拜五再行訊奪 
[日領報告有疫口岸]  
　　字林報載駐滬日本領事永瀧君來函謂十三日東京來電云漢口及長江各處時疫盛行故日本官塲特行出示凡揚子江各口岸舍上海吳湘而外悉爲有疫之地十六日以後由該處來日船隻應在長崎神戸横濱及箱館等處口外停泊遵守衢生章程聽候查騐 
[華人生命輕於鴻毛]  
　　文滙報云昨晚聞有某華人從萊　說船上（即東清鐵路公司所租之船）墜江而死情節頗奇據華人傳說謂六七點鐘時風雨大作該船水手皆停止工作内有中國木匠一人亦輟工消息船上大副（係德國人）見之問何故停工該木匠回答數語稍拂其意大副遂拳足交下木匠急欲奔避趨近搭板失足墜水大副水手躍入舢板援救該木匠己杳不可得後由水巡通知屍屬禀訴捕頭轉請德國領事秉公核辦惟萊蓄脫現已開往海參威矣 
[擬再會議爭地事宜]  
　　總工程局與京江公所互爭義塜餘地一 
 
 

Page 19

 
 
事前日由法讞員景明府奉札往勘仍未勸妥兹聞工程局董事擬再邀集各議董定期開會商議辦法 
[提究盜賣公所地畝]  
　　水爐公所坐落英租界新閘白克路之地畝被人盜賣於英美工部局開築馬路一案兹由廨差查悉實係楊秋生盜賣業已禀奉寳讞員飭差查提務獲澈究 
[奉天電信阻滯]  
　　字林報云大北電報公司刻發傳單謂奉天電線及在奉天以外之滿洲電綫悉爲水阻凡寄往該處之電信一時難以送到如有遲誤電局不能任咎云 
[江蘇糧道由京回滬]  
　　江蘇糧道惠觀察由京乘坐招商局新銘輪船回滬暫寓海運局聞今晨即須乘車回省 
[老虎竈罷巿]  
　　本邑城廂内外各老虎竈前日早晨因該業柱首擬加水價勒將水杓减小三分之一是以一律罷巿直至午後有人出爲排解始各照常開巿聞所製新銅杓每隻連費需繳洋一元數角其造價不滿半元該柱首自謂將此餘欵充作公用云 
[資遺華工回籍]  
　　前有華工四十三名由墨西哥國逃回上海禀求滬道資遣回籍己誌前報兹悉各華工均籍隸山東直隸兩省昨日蔡觀察飭人購定新銘輪船船票四十三張送至縣署李大令遂飭值日差役於午後將各華工押送登輪禀復銷差 
[謝劵]  
　　四馬路中國品物陳列所於十三日起賣劵招待游客蒙贈常劵一紙又陳列所對面明臨公司於十四日起演幻術奇藝蒙贈特等劵一紙合書誌謝 
[城内]  
停工要挾續誌○日升等各染坊控告工頭把持停工一案前晚由縣傳訊原告張炳鈞等供陳濟堂挾嫌唆令陳元海韓七金等廿餘人在各坊染缸上貼印不准作工請爲究辦李大令判各退去候查明核奪又據衣着染業公所來函略云日升等各染坊控工頭要挾罷工一案與俞奠孫無涉俞係公所董事並非工頭特此聲明 
串吞活賣田畝○楊炳卿控王永祥等串吞活賣田畝前晚由縣提訊楊供廿七年分將外祖分與小的之田單憑許錫卿爲中活賣與王永祥得洋六十元今向回贖王許　造絕契希圖吞沒求究訊之許王二人均稱田已賣絕判候傳到該圖地保再訊 
示諭賽會章程○西歷一千九百十年比國舉行萬國賽會已迭誌前報昨日本縣李大令亦接奉憲札飭承抄錄章程四十三條示諭商民勸令赴會 
寡婦發堂○顧　然控寡媳黄氏潜逃前晚由縣提訊顧供次媳黄氏向本安分近被媳之　母凌李氏勾引捲逃求究黄氏供夫故後翁欲逼醮是以至舅母家暫避並無捲物情事今願到堂守志凌李氏供同判黄氏發堂候核 
道批二則○三班巡警畢業生童月齋禀批該學堂派充巡士爲時未幾輒敢一再來轅混瀆率請拔升殊屬躁妄姑寛申斥附生唐增瑶等禀批揑名控告本干例禁究竟胡紹基等所列姓名是否均出自願楊心正聲請摘釋一禀又係何人揑遞仰上海縣遵照先今批飭分别澈查秉公禀辦具報抄粘並發 
官事○江南水師外海　中營一號砲艇副哨莫廷俊遣人到道禀知暫回吳淞打撈沉船四川試用知縣彭錫圭辭行回湘 
布政司理問許寳穗到道禀見 
[南巿]  
控告姪孫○浦東塘橋鎭人嚴春山控姪孫連生串同陳聚生私取田單八張託吳福生張小弟等爲中向人抵押昨由工程局提訊判連生留候核辦 
驅逐竊賊○章金生王阿林竊取董瑞初板木由工程局收押在案昨日復訊判照章拍照逐出 
依賴婦人○嘉善人郭文生來申尋見供妻徐氏在竹行弄某姓處爲傭向之索錢氏卽逃避旋由巡士拘獲解至工程局判氏給洋兩元勒限回籍 
尅扣燈油○燈夫王熙春尅扣燈油由西區解至工程局請究判戒責五十下 
[閘北]  
體恤小販○閘北新建菜塲現已竣工昨由巡警總局出示三月不收捐欵以示體恤查獲拐匪○阮廷傑在滬南拐得某姓小孩賣於虹口某粤人家爲閘北巡警局偵探查知將阮緝獲解至總局押候嚴辦 
[新租界]  
抵間違禁○梅白克路已閉春記烟間現仍私售燈吃　晚由探查明並將烟具帶入捕房捕頭飭赴公廨請單傳訊 
流氓横行○新閘路池浜橋西正元麫店昨晨到有流氓十餘人入内吃麫硬欲賒賬店主江張氏不允竟被將洋刀劃傷手腕一哄而散氏即投報捕房飭探查究 
[英租界]  
節期停訊○今日爲中秋令節公廨寳讞員昨特照會美巴副領事停訊一天 
瘟神何來○金德太劉阿虎刷印傳單遍分各處謂八月十三日瘟神下降事爲捕房查知飭探將二人查獲昨解公堂請究中西官姑念愚民無知判金開釋劉交保候核 
嚴究謊騙○日商櫻井太郎控劉家駿騙取貨物一案昨由公堂復訊屬實判押西牢一年 
撫卹屍屬○順源隆新衣店學徒應生源被洋鏤水落墮下擊斃一案昨由公堂復訊屍父應立君稱工匠陳阿學不知謹愼致將兒子擊斃求恩伸雪中西官以陳事出無心從寛判給撫卹洋一百五十元著應具結領取不准吵閙 
仍須還押○趙中和虧欠大英醫院帳洋八百元控奉公堂收押在案昨日復訊趙繳呈洋五百四十三元請予釋放判仍還押着將餘欠璬足於禮拜五再行訊核 
公堂瑣案○胡文明吳阿福竊茂生洋生鐵器判吳押西牢九月逐出胡押一月長發棧寓客彭宜輝控家丁阮紹堂與婢女春花串竊金鑲珠鐲昨日提訊均不承認判婢交原告家丁楊升帶回阮押候查明再訊 
陳桂生田文卿王小喜張文逹劉德生串竊洋人皮夾判陳押西牢九月逐出田押六禮拜其餘一併斥釋羅福關之妾沈氏竊濟良所西董金針洋元判改押女所兩禮拜再核陳才隆控周壽康陳連生串騙緞鞋八十雙訊不承認判一併押候查明再訊成衣匠劉峰山竊江西婦人陳管卿值洋四百元之衣箱等物判押西牢一年小孩陳長華迷路由捕解訊言語不清判帶回捕房候查明核奪三泰洋行控許東福竊油訊明屬實判送上海縣收押半年 
[美租界]  
逃馬毁物○昨日午後有白馬一匹馳至新記浜路逃入變昌火柴廠内毁物甚多當由廠工王阿狗竭力拍住送交捕房候失主到案再核 
卷逃被獲○錢小帆前曾捲逃某姓衣飾昨經包探拘獲送　捕房押候吊贜解訊 
西人兇横○某西人昨至武昌路四十號門牌錢店兌洋無端用鏡擲傷店夥李星甫左臂而逸由李報知捕房飭探查辦李送醫院醫治 
粤婦互毆○温秀鳳梁阿青二粤婦昨在乍浦路口角互毆温傷及頭面由捕併送捕房温送醫院醫治梁送廨押候訊辦 
設攤誘賭○賭徒衛大黑子昨在狄思威路設攤誘賭由捕拘入捕房押候解訊 
 
 

Page 20

 
 
[法租界]  
聚衆滋閙○前日華界巡士巡至與租界毗連之某茶館見有洗衣作幇人在彼吃茶爭論巡士恐肇事端向之阻止波等不服且欲與之爲難該巡士急吹號呌召集各巡士拿獲數人時有某甲逃入法界亦被巡捕拘住並在横河路拾獲竹棒一梱一併解入捕房押候訊究 
[失火罰鍰]  
　　新租界凌萬熊日前失愼昨由捕房將店主凌如金夫婦及店夥沈金泉徐鴻春學徒張雪泉等傳至公堂審訊供因煮飯失火判罰銀一百兩充公另罰二百兩撫卹鄰居 
鄕婦何往○王阿根偕母王葛氏由蘇鄕來申投廨控稱妻母戴葛氏藏匿女兒請爲追究質之戴葛氏供女兒在蘇於五月間走出婦人並不知悉求鑒景讞員以所控無憑斥不准理 
爲小失大○木行夥陳朝英在寳興里浴堂竊取李華卿肚兠袋被值堂人方小炳察出扭送捕房解廨訊究判罰洋五元充公 
猪肉無印○麫館夥張春桂收買楊裕林之無印猪肉被宰牲公司察出送廨請究判楊罰洋十元張罰兩元 
虧欠房租○林春華欠福記公司房租洋四拾元七角控由公堂提訊判交保理楚 
國外新聞 
[英國商業大會開會]  
　　十三日倫敦電云英國商業大會己在洛汀干姆開會蒞會代表一百七十七萬六千人會長歇克爾頓君演說該會與英民失業一事關係頗巨目下急應减少做工鐘點以爲補救惟此　須與各國交涉故今急宜要請政府籌議在倫敦設一萬國劃一做工鐘點大會歇君又謂養老金年限亦宜縮短云 
[美總統險遭不測]  
　　十三日華盛頓電云美總統羅斯佛在曼珊乞塞斯省珊搿瑪亞乘騎出游忽有鎗彈自頭上飛過星期一日有名茄柯林者被疑受捕因其挾有手鎗一枝之故 
[波斯亂事未已]  
　　十三日倫敦電云倫敦泰晤士報接波斯台勃里斯電稱波斯亂事雖經黨首杜萊擔保對於各國不復仇視而近日各鎭及商人之被刧者仍有所聞反對保王黨以炸彈擲擊保王兵隊亦異常猛烈 
[法摩戰事近聞]  
　　十三日倫敦電云昨晨有法兵五千兵自勃台里白拔隊進攻摩軍得信即進擊法兵中軍並於半途伏攻法兵左右翼互戰四小時之久法軍卒將摩兵擊敗法軍砲隊并阻止摩軍衝鋒致摩軍未能與步隊接戰是役法軍傷者二十二人摩軍死傷頗巨以上譯字林報 
[塔孚脫允赴各省游說]  
　　十三日紐約電云共和黨候選總統塔孚脫已從選舉會會長希區柯克忠告允赴西部中央東部各省游說現已定期九月初一日啟程 
[摩僞王得最後之戰勝]  
　　十三日紐約電云幕連海飛兵隊近與愛勃特爾之軍互戰己獲最後之戰勝以上譯泰晤士報 
[摩僞王得法西之承認]  
　　十四日倫敦電云駐法西班牙大使己將西班牙答覆法國要求承認慕連海飛之意見書呈交法國外務部大臣批匈兩政府對於此事各要點現己商妥十三日柏林電云法西兩國關於承認慕連海飛之聯合公文並未請歐洲各國交涉此事摩洛哥德國使署二等譯員凡塞爾現已安抵摩京 
[英派艦隊赴南斐]  
　　十四日倫敦電云英國海軍少將批塞斯考脫已率裝甲巡洋艦戈特化浦旗艦安属里姆並提伏歇前赴南斐以壯南斐協會之觀瞻卡萊凡伯爵亦擬同往以上譯文匯報 
來函 
[江浙漁業公司來函]  
　　貴報紀勘訊水兵奪魚案内有江浙漁業公司經理任雨田司帳劉崇槱到案代禀及堂判任劉交保等語查所載情節與案卷不符且任劉均係北　公所之漁戸並非漁業公司中人而漁業公司亦並未派人到堂請即更正 
[硤石來函]  
　　浙西海寗州硤石鎭商賈雲集素稱繁盛杭嘉鐵路軌線由杭至硤自硤至滬莫不欣欣然引領而望近時正在興築路線其所雇用小工俱係江北貧人七月以來秋暑復烈時疫流行高堂大厦之家猶不能免於傳染况此小工人等日在野田草露之中辛苦不休於是病疫而死者日有十餘人病不能興貧不能醫倒臥田間呼號待斃及至死後又無人收殮在工人等兔死狐悲怨聲載道而公司執事人員與本鎭紳董絕不顧問眞可異也 
○今日小說移至第四張○ 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
[各省歲入報部表二（二續）]  
[山東]  
共實應徴銀五百四十五萬一千千八百九十一兩零 
[河南]  
共實應徴銀四百二十萬七千九百五十五兩零（未完） 
小說 
[學界小說風流太史（廿六）]  
[第七回說謊話研究新體操開大曾公留杭敎習]  
且說公益學堂的一班學生。聽了這位體操敎扭的說話。覺得這番話兒。十分有理。旣然脫了外國人的　臼。又可研究那新發明的新式體操。自然一個個都二十四分的佩服。覺得這位新敎習的氣派。比那一班按部就班的敎習。漂亮了好些。便一個個都依着這位杭先生的說話。每到上體操課的時候。大家也不做别的功夫。只大家拉著一根長䋲。死命的拉。今天拉。明天拉。拉了好幾個禮拜的工夫。一班學生覺得有些厭了。便請敎這位杭先生要換一個新鮮法兒。頑頑。誰知這位杭先生說得更好道。你們拉䋲的工夫。還沒有到家。怎麽就要換起調兒來。你們不曉得這個拉䋲。是天字第一號的入門工夫。至少再拉上一兩個月。方才好換别的式了這還是你們一班人個個都肯用功。方才有這股的進步。若是換了别人。只怕一半功夫還沒有呢。衆學生聽了杭先生的說話。雖然不曉得他壺蘆裡頭賣的什麽藥兒。但是這個時候。板不著他什麽錯處。况且一班學生。又是最喜歡帶高帽子的。給這位杭先生淡淡的恭維了幾句。就由不得心上歡喜起來。便又依着他的說話。今天也學拉䋲明天也學拉䋲拉了一個多月。誰知不但長不出什麽氣力。而且那一班學生。一個個都腰酸臂軟起來。甚而至於有幾個身體本來不好　竟吐起血來。學生們去問問他。池只說你們的工夫沒有到家。要是工夫到了家。自然就一些兒病也沒有的了。這件事情。給那位校長袁大老爺曉得了。心上大大的不以爲然。便立刻請了這位杭先生來。和他說這緣故。呌他不要敎這樣的新式體操。倒被這位杭先生翻轉臉來道。你們旣然請我担任本校的體操就是我一個人的全權。你要不請我倒可以。要我不敎新式體操。是辦不到的。說著。便怒怒匆匆的走了出去。袁大老爺被他搶白了幾句。倒不覺好笑起來。便去和江監督同賈監督商議。誰知這兩位監督。倒都和這位杭先生說得投機。不肯辭他的館地。只說這個人在東就留學的時候。狠有些兒名氣。料想不至於這樣的荒唐。且慢慢的再說。 
 
 
 

Page 27

 
 
   
 
 

Page 28

 
 
   
 
