# 1911 - 158 - 4913773

 

Page 1

 
 
   
 
 

Page 2

 
 
上諭 
[五月十六日内閣奉]  
　　上諭親王魁斌奉恩鎭國公毓敏均派有恭奉册寳之差臨 
 
 
 

Page 3

 
 
期遽行請假實屬非是均着傳旨嚴行申斥魁斌毋庸賞假毓敏着於明日銷假届期敬謹將事欽此 
上諭黑龍江高等審判廳丞著江守珍試署欽此 
上諭湖北高等檢察廳檢察長著查駿聲試署欽此監國攝政王鈐章奕劻那桐徐世昌署名 
五月十六日召見内閣總協理趙從蕃吉章裕芳文俊毓盛扎拉芬 
論說 
[外人外貨之大問題] （比京遠東通信社來稿） 
事業爲生計之母。吾國人均能。言之。然事業亦有爲生計之害者。則不可不亟爲注意也。 
試就鐵路言之。若其工程師爲本國人。則鐵路事業。確爲生計之母。若其工程師爲外國人。則鐵路事業。有直接而爲生計之害者。有間接而爲生計之害者。 
西國每一鐵路公司成立。其成立之初。已爲該國人生計上。增一大富源。蓋工程師數十賴以生活焉。繪圖人數百賴以生活焉。測量人數百賴以生活焉。他項事務員數千賴以生活焉。卑工小匠數萬賴以生活。焉此其直接者也。 
鐵商售鐵。木商售木。機商售機。車商售車。煤商售煤。涉而至於釘綫紙册之微。（實亦不微其款動以千萬計）各工廠各售其貨於鐵路公司。則各工廠賴。有銷路。而各廠内千萬人。自工程。師以達於卑工小匠。莫不賴以生活焉。此其間接者也。 
當鐵路尚未竣工之前。自公司方面觀之。但有消用而無收入。然自國家方面觀之。則確有收入而無消耗。蓋涓滴皆在本國。未嘗有一錢漏入外國也。且各工廠之銷路旣廣。則國人皆有振興工業之興采。而工業漸趨於發達矣。 
吾國振興鐵路則不然。總工程師多用外人。則該工程師勢必樂雇外人以爲助其上等職務爲外人占踞者必多。而吾國人除卑工小匠。少得微利以外。落落大者。幾無插足之地。此事雖不免爲。人才缺乏所限。然亦未始非用人之權。不自我操。有以致之。此直接而爲吾人生計之害者也。工程師旣爲外人。以其習慣及見識。又勢必樂購外貨。而吾國人於是無貨可售。無業可營。即有一二人具振興工業之熱心。而銷路旣不能暢行。則其廠。即不能支立。一廠不能支立。他人因而裹足。遂使吾國工業。永在暗。黑地獄。吾國人民。永無事業可營。此間接而爲吾人生計之害者也。今人皆言外債不可借。亦思外人外貨之毒。更甚於外債乎。竊以爲外債未嘗不可借。且其利息及扣頭。亦不妨稍寛。惟外人外貨。則萬不能爲借債之附屬條件。以自制其死命者也。 
大抵愛國之心。出於天性。非外人所獨具。如鐵路總工程師爲中國人。則用人購貨。自必先儘本國。卽或人才不足。可設法以造就之。或立學校。或立傳習所。其術甚多也。貨料不敷。則設法以製造之。或創設官廠。或奬勵民業。其術亦甚多也。卽使有時不得不兼用外人。不得不參購外貨。然祇爲少量之輸入。一時暫行之計畫耳。日本即其先例也巳。 
不寗惟是。吾國學業家。見鐵路建築。多用本國之人。則入校修業之心愈踴躍。校徒愈多。則國家愈獲有用之材。而吾國工業家。因有鐵路上之大銷塲。踴躍設廠之心。自必油然而生。一廠成立他廠隨之。工廠多則非但人民賴。以有業。卽國家亦藉以多得税項。則又影響及於國家者矣。 
凡上所述。僅據鐵路事。業以爲例也。而他項事業。可以類推。如電燈自來水開礦機器及各種大建築等。皆是我國近十年來事業愈多。生計愈困。此其所以國與民兩病乎。 
今僅就鐵路而論。竊謂保全中國之道。只宜注意於用人購貨兩事。無論爲國有爲民有。爲已欵爲外欵。其生死存亡之關鍵。全在於此。乃我國自有鐵路借欵以來。其合同上必以人貨兩端。爲最要之附屬條件。例如所借者爲甲國之欵則合同内。必載明總工程師。須用甲國人。且申明之曰。中國貨物。如果質料價值與甲國相同。則先儘買中國貨。此二欵爲合同内必有之文字。即最足制吾死命之條件。於是吾國生計。乃直接間接而蒙其影響矣。 
夫曰料值相同。則先儘買中貨。此語表面。固極公平。而實已爲吾國工業之大障。蓋新廠之貨。斷不能與舊廠之貨同廉。小廠之貨。亦不能與大廠之貨同廉。吾國工業僅在萌芽。廠旣新而又小。則外貨之價。自稍廉於中貨之價。吾政府苟欲振興本國之工業。雖本國之價稍高。尚宜提倡購用。俾（他國政策皆如此）數年之後。本國工廠基礎旣固。則貨價自趨於廉。若必待中貨與外貨同價。而後購用中貨。則中貨永無能售之日矣。吾國人疇昔患無權利思想。近於權字稍稍注意。而利字則仍忽視。其視實利也。反不如空權之重。爭權乃爲保利起見。苟無實利。雖有空權何益乎。外人知中國上下之僅知爭空權也。故陽以空權回納於中國。而隱則全收其實利。吾國外交。有不處處失敗者乎。 
譯論 
 
 

Page 4

 
 
[佐藤穗芳縱論满洲經營之狀態] （再）（續） 
商業方面商業上之方面。關於輸入品在第一期時。其主要品爲軍隊需用之各品。當時商品不過酒類雜貨食料品及建築材料等而已。後漸次與中國人方面交易開始。於是綿系棉布砂糖麥粉石油等諸雜貨之輸入日益增加。逮至今日。此等商品之販賣。本業大商店大有日見增加之勢。又輸出品類因满洲之産物缺乏。於第一期時代縱少有輸出者。亦極微細。其後多量之大豆産出。且品質最占優良。始爲世所深知。沿至今日。大豆之輸出。漸次發展其盛况。實有足令人驚駭者。今年度及去年度輸出之大豆。其輸出之金額至四百三十萬元餘。輸出之量數。爲萬四千九百九十噸。兼之豆油二萬餘噸。金額三百八十萬餘元。此外豆餅十七萬九千噸。金額八百二十三萬餘元。自今以後農作之改良。販路之擴張。日益研究。則輸出增加正未可量也。 
撫順炭坑自得满鐵經營之撫順及烟台炭坑後。更加一中日合併之本溪湖石炭坑。然烟台炭現在採炭所得少量之金額。僅足供買收附近地價格之用。本溪湖則起業日淺。未見何等利益。亦未見十分之輸出。只撫順炭礦。著著進。步採塀上之設備亦略完全。故採出之炭量漸次增進由明治四十二年於山東南清及朝鮮方面爲輸出之開始。品質之良好。可與日本九州一等炭匹敵。如酌量攙入以古利哈。利全部燃燒殆盡。火力强大。並無惡臭味。爲最安全之日需品。因之各地歡迎。輸出額日益增加。需要者常有供給不足之感。不意天然之障害起。去年冬季满洲白。斯脱時疫猖獗。多謂由撫順炭坑而起。一時採掘遂至中止。其輸出所餘者不過少數。而满洲内地又值需用增加之時節。益苦供給内地之不足。而一時之輸出又爲之中止。幸也白斯脱時疫漸次熄止。今日之採掘又驟然增漲。每日出量至二千五六百噸。於是各地之輸出益形盛况。此撫順炭坑之現時狀態也。其他金層礦物中如金礦及鐵礦等發見之礦區。尤爲不尠。現多著手開掘。將來金類礦之輸出。必另有一番之暢旺。是爲現在逆料可卜無疑者。夫满洲之將來吾人對於該地爲細密切實之研究。必更有幾多之卓見俟後日遇有機緣。當詳述之總之。满洲各方面。就該地域而言。善爲經營。石田可成沃壤。但在留心經濟及實業家力爲保持。勿以尚非已有而度外等閑置之可也。（完） 
專電 
[電一] （北京） 
粤督電奏鐵路股東開會擬有辦法四端（一）第三期股欵不繳（二）官息一律給歸現銀（三）用過款本全還不折（四）請准持股票向大清交通兩銀行抵款 
[電一（北京）]  
盛宣懷赴内閣密議收歸各路商股儒款甚鉅勢難全給擬給一半現銀一半改給國路股票 
[電三（北京）]  
内閣密電川鄂湘粤四督撫凡有人民抗路公禀毋得擅收輕率代奏 
[電四（北京）]  
澤公查悉江寗預算眞相密陳攝政王奉諭俟張謇召見後再定辦法聞已有電致江督令將已認可之議决案先行公布 
[電五（北京）]  
陸徵祥請訓召見奉攝政王諭到俄後悉心籌畫毋激烈失邦歡毋過讓傷國體陸使請予三特權交内閣妥議 
[電六（北京）]  
内閣議覆滇督李經羲電奏滇省勢甚危迫請飭内外恊助奉旨依議 
[電七（北京）]  
三多電奏蒙古逼近俄境亟宜築路以便徵調軍隊業經内閣議覆奉旨依議 
[電八（北京）]  
志銳密陳試驗陳瑞清專製火藥實已精妙請重用以維軍需 
[電九（北京）]  
内閣電致蘇撫徵取治理東三省政策 
[電十（杭州）]  
毆傷巡警多人各店相率罷市 
緊要新聞一 
[江浙兩省將實行徵銀解銀]  
　　一家哭何如一路哭 
 
 

Page 5

 
 
江浙兩省大吏因州縣賠累不堪前曾奏請將地丁糧租折漕等項改爲徵銀解銀當時士紳極爲反對度支部亦以不便于民議駁不准現因該兩省兩年以來財政支絀官缺困苦較前更甚十倍而浙江去歲一年中因虧逃亡之州縣竟有三十餘員之多若不赶急維持不惟公私交困且於改良官制統一財政有絶大阻碍故澤大臣日來與内閣總協理及幣制大臣連番會商决意速訂征銀解銀章程并將以後折征銀幣辦法一同訂妥以便資政院開會時交院核議聞其所最注意者蓋以江浙漕賦已作爲日本借欵之抵押物一有不穩將起外人干涉於事恐多窒碍故急起更張云 
[資政院核議借欵之範圍]  
　　資政院何必多此一舉内閣總理大臣日前分知度支郵傳農工商三部遵照四月初六十九兩日上諭將釐訂借欵用項造具詳細表册於十二日以前送交内閣以備次日在政事堂會訂辦法聞閣臣預議此項借欵决計奏請降旨交資政院核議惟其所議之範圍不過監察改良幣制與振興實業建築鐵路之三項用途有無虚冐至是否能届期歸還及用於某項政事應需若干數目則應先行請旨欽定該院不得干預 
[皇族内閣穩固不摇]  
　　聨合會多此一舉 
直省諮議局聨合會爲不認皇族内閣呈請都察院代奏原稿已錄前報現聞該呈由奉天諮議局議長袁金鎧領銜於初十日午前九時約同全體會員齊集都察院遞呈新署副都御史朱益藩親出接待接呈後閱未數行卽云諸公熱心愛國殊堪佩服但語過激烈敝院碍難代奏迨閱旣畢衆會員將都察院不能不代奏之理由詳演一遍朱曰茲事體大兄弟不敢擅專然敝院非絶對的不爲代奏須俟日内開堂會議始能决定請諸公靜候批示可也衆議員隨即告退然迄今尚未批示云 
[憲友會員未能參預憲法]  
　　憲友會又多此一舉 
近日憲友會員有擬請求政府允准參預憲法之議憲法大臣倫貝子偵知此事特於日前與内閣總理會商對付辦法聞已决議拒駁不允其措詞謂修訂憲法爲君主大權所寄關係朝廷尊權至爲重要各行政衙門尚不得從而參預何况該會並擬將來修訂告竣卽行奏請欽核頒布並不由資政院覆議云 
[閣部會奏要摺三件]  
度支大臣澤公日前封送内閣會奏事宜三件聞一爲新國幣定期實行請先訂定改行十進位法並分設兌換舊幣收買生銀各機關一爲預請分别清釐改徵雜税辦法一爲請飭農工商部迅速實行劃一度量衡以輔財政統一之進行并聞此三事已於十一日經内閣繕摺會奏矣 
[志將軍宜有不負此行者]  
　　珍重將軍此一行 
伊犁軍志銳要求政府給予特權各節業經先後報告該將軍因政府未能悉如所請不欲急行而政府則敦迫甚力前日并奉監國密諭云蒙古地方漸入俄人勢力範圍現俄人步步爲營勃勃思逞各項布置至周且密朝廷本擬派員巡視恐啓强鄰之疑反於國交上别生阻碍將軍赴任之便正可沿途暗地調查將俄人在彼一切情形隨時報告一可以泯强鄰之疑忌二可以省派員之騷擾此次須由山海關取道陸行曲折迂迴繞遍内外蒙古始行到任現該將軍已敬謹受命即日出都矣 
志留守前因請訓伊邇曾請軍諮大臣將其所請軍事特權各節速行核議解决便到任後有所遵循茲聞已由軍諮府議覆以該將軍所奏與定章不符若遇邊防有警尚可權宜辦理惟於平時仍須秉承中央命令以符定制 
[東三省通信]  
吉省火災後貧民流離失所大堪憫刷經簡帥呼籲各省籌辦急賑業於月朔接到各省覆電黑龍江協助江平銀二萬兩開封協助銀三千兩桂林協助銀二千兩成都協助銀四千兩 
吉省某觀察近擬維持市面辦法百餘條其綱領最要者在取直大街展寛幹路先將各商戶沿街房基由官紳各界公議價值售與公家由公家勘定街線展闊路綫然後將其餘剩之地復售與商戶照原價分文不加以昭公允聞不日卽將禀請吉撫轉咨東督核奪施行 
俄人自上次嚴厲交涉以來增設軍備日夜不息近聞自次帥督東後復在東清鐵道大小各站陸續進兵其哈爾濱一處計添馬步隊兵三千名云 
奉天地處邊陲胡匪充斥稍不防範卽惹外人干涉去年錫督奏准設立四路清鄉局辦理已有頭緒趙次帥到任以此事不但能保地方治安又可樹民兵之基礎現與各司道會議將欲大加整頓以期達到完全目 
 
 

Page 6

 
 
的並擬將此項鎗械均由江南製造局湖北鐵政局二處定購以免利權外溢 
璦屬之沿江邊卡自駐庫瑪爾防兵叛亂後同時中外震驚曾經璦琿道姚觀察飛電各卡一體嚴防以杜竄擾各卡遵即派兵梭巡乃某日西爾根奇卡派兵二名查道突遇麒麟（卽蒙古之别種）數名持槍圍獵見該卡兵等各帶槍械遂生覬覦暗中將二卡兵擊斃將其所帶之鎗解去次日該卡因見去兵未回又另派卡兵查詢尋至途中見已鎗斃槍械亦失現已報經該卡官核辦矣 
阿穆爾省江關檢疫員等對於越界之華僑必須留騐五日方可放行日前有俄界三合棧執事人王某同櫃夥等四人由黑郡乘船回俄界時亦爲江關留騐嗣經王某賄檢疫員等十個盧布頃刻未留即時放過可見俄檢疫員之目的亦不以防疫爲事也 
[京師近事]  
理藩部現擬派員前往蒙古調查所有關於蒙古歷次條約案件昨向外務部咨取成案當由外務部檢抄中俄約章會要三册約章續編一册送交理藩部並由兩部派員會同檢抄歷年成案以便調查時有所依據豫省汴洛鐵路前年開車貢献交通甚大其由洛陽至潼關之洛潼鐵路聞　池縣地方之士工亦已告竣查該路貫通中原開發秦隴之富源直達新蒙各地關係極重且某國近由中央亞細亞展築路線直達我國西疆意將窺伺伊蘭鐵路修築權如不早爲設法恐有損失路權之慮現郵部特派端錦爲洛潼公司襄辦督促工程趕速進行以爲先事預防之計因端君前出洋考查路事一切甚爲熟悉云 
昨日内閣會議閣制現届成立需人極多原定常年經費不敷開發擬將舊内閣及軍機處規費一律化私爲公並將吏部向例應收照費註册費等項均加徵一倍其議叙請封各典亦酌量訂收公費以資補助 
時評（東吳） 
[其一]  
　　徵銀解銀一事。不但江蘇人士反對之。即度支部亦以其不便於民。而曾再三奏駁者。而今則因州縣困苦。有决議實行之消。息矣。 
　　夫爲國家計。州縣重耶抑百姓重耶。今浙江州縣。有以虧累逃亡者矣。州縣可。逃人民無所逃也。使百姓不得已。而亦至於逃亡。則國家將如之何。 
[其二]  
　　各國飛船失事。屢有所聞。而飛船競爭會之組織。日起不已。豈他國人冒險之性質。秉賦獨厚。誠非我國人所能望其萬一者耶。 
　　本年春賽時。環龍君飛船失事。適落空地之上。而四旁觀者。巳駭歡不絶。設有人如法國首相。不幸被壓於飛機之下。或飛機中有一中國乘客在。則飛船事業。將永永不復見於我國。而亦無人敢於屬目者矣。 
　　記者曰。我國萬事之壞。即壞於此之一念。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[張督擁兵自衞之大規畫]  
桂軍抵省後後督近將佈置情形詳細電奏云北京内閣總協理大臣軍諮府度支部陸軍部鈞鑒洪前因粤亂方殷奏請飭調桂軍赴援奉旨允准旋由廣西提督龍濟光親督各營陸續拔隊現已一律到粤當就主客各軍通盤籌畫權衡緩急酌量分佈除省外各屬營隊及新軍各營駐紥要地未經抽動外統計此次因亂事調集在省者計水師提督親軍三隊巡防新軍四營新營巡防隊三營又臨時添募四營并就調到桂軍編改兩廣總督親軍九營共廿三營現以三營防守省城内外軍 
裝子彈火藥各局庫及藩庫以五營駐防省城内外扼要地方以二營派往英德清遠等縣以二營派往番禺花縣從化等縣以二營派往順德以一營派往佛山以一營派往南海縣屬之西樵以一營派往惠州以一營派往新安均責成認眞防杜勾結其餘五營居中策應以便隨時援助各路有此兵力足資防勦惟惠州府平海地方前因迭據探報亂黨擬在該處聚擾并經截獲大帮軍火迭准陸路提督以該處原駐防兵僅有一哨不敷拒禦電請添派大隊馳往協防其時因桂軍未到省垣無勇兵力正單當經商由該提督就近添募兩哨並成一營以應急需現在省城内外人心均尚安定惟亂黨仍分佈香港新加坡越南等處肆行煽惑謡言未能盡息英德清遠交界之九龍大洞地方並據報有股匪數百此外各屬亦時有土匪糾聚惟有嚴督各營隨時隨地嚴密查防切實勦捕不敢稍涉鬆懈所有佈置情形謹先電陳此次添募各營哨及桂軍改編各營除將營制餉章另行奏咨并應請旨勅部先行立案再據港探報稱亂黨首領趙聲於本月二十日在港因病身死經派員覆查屬實合併附陳乞代奏鳴岐謹肅艶初四日准内閣大臣江電開奉旨張鳴岐電奏桂軍一律到粤當就主客各軍權衡緩急酌量分布並添募各營哨及桂軍改編各營請飭部立案等語現在亂黨分佈各處謡言未能盡息省外各屬亦時有土匪糾聚仍著該督嚴飭各營隨時隨地嚴密查訪切實勦捕無得稍涉鬆懈餘著照所請該衙門知道欽此 
[佛山大閙酒捐之惡風潮]  
佛山酒捐康永公司開辦之始局設蓮花地李都轉第内自亂事起後被業主辭退近數日始租得居仁里區姓大夫第大廳尚未進局初九日下午四句鐘佛山忽有匪徒數百人齊湧至居仁里區大夫第聲稱此間係酒捐分局人多語雜遂藉端將該屋全間拆毁該管文武聞警出而彈壓然不能制止旋又往拆衙前街崔東利安寗市興昌快予街奇新等酒店入夜時復拆圭市榮隆等酒店松桂里梁鳳倩住家竹欄歐大吉舖屋至九打鐘更波及長源米店劉阮兩家文明里黄祥華正舖黄仲陶住家豆鼓巷黄祥華棧承龍街黄耕心堂黄崇德堂兩住宅走馬路黄將軍第其毁拆耕心堂時有二人穿線衫皮鞋手執無字白旗先行督令人多疑爲糾約而來其最無理者崔惠利阮家莊黄崇德堂三處衣物檯椅均縱火焚燒不許街坊鳴鑼亦不准水車水龍馳救幸亦未有殃及計自四點鐘起鬧事直至晩上一點鐘匪黨乃散當時文武四衙及巡警商轉勇雖到彈壓亦祗袖手旁觀絶不敢干涉聞匪散時巡警勇始在豆鼓巷拿獲二人是夜卽由四衙及商會電省請兵今早始派四十人到佛黄阮等家遭此意外亦云慘矣初十日無賴仍不肯解散商民多慮波及閉閘自守文武回衙將亂事情形電禀請兵至下午五點鐘黄廣恊帶勇一營親到彈壓人心乃安如常貿易云聞此案兇徒現已捉獲數人官兵亦傷斃七名茲將禀報原電錄後 
督憲水提憲藩憲鈞鑒分送提法司勸業道廣州府南海縣緝捕局廣州恊台佳日午後酒捐公司員司人等在鎭内居仁里區姓房屋借住坊衆向阻口角閒人乘衆滋閙文武親赴勸止不聽該衆已將房屋物件全行拆毁幸未傷人指奪聲勢洶洶不敢擅用兵力恐釀事變無可如何現飛請紳商二團設法和平勸解同知等仍飭差勇戒備以防他事同知程維清等叩佳 
[遠東風雲之杯蛇市虎]  
　　可憐几上肉 
中俄未來之風雲日來嘖嘖傳徧人口茲得近日消息更有可注意者爰亟誌之如下 
俄首相來東之原因現在巡游極東之俄國陸軍大臣聞有電致其首相謂極東形勢現已有活氣極可注目故俄首相斯徒利賓聞之亦欲爲極東視察之準備云 
俄海相來東之目的俄國海軍大臣古氏現巳决定於俄歷六月十四日於俄都出發巡視極東其目的之所在則任國今期議會已將海軍重興費一億六千萬盧布通過於建造戰艦巡洋艦之外並改築黑海要要塞及極東要塞故此次海相巡視實爲修築海參威沿海州等要塞及視察義勇艦隊之狀况 
俄陸相東游之舉動俄陸軍大臣自抵海參威後卽檢閱軍隊巡察要塞研究軍用之自動車臨去之前尚舉行 
 
 

Page 11

 
 
觀兵式某人軀幹偉大目光炯炯頗有似俾士麥之處現在俄國工兵總監沿黑龍江總督前下院議長東清總裁等皆在海參威而北京俄國公使及俄國海相又有東來之說故外間皆爲注目揣其必有惹目之舉動云 
分類新聞政界 
[鎭埠新法官業已委定蘇州]  
　　鎭江商埠審判廳現已修建竣工籌辦就緒日内即當開辦昨經提法司左廉訪派委各員分别前往以便開辦下札後各員均巳謝委日内卽當前往到差矣名單列後地方審判廳（廳長）宗能述（該員前委鎭江地方檢察長現調充是差）（檢察長）王邦鼒（該員係蘇省地方檢察廳長調充）（帮辦推事）傅師說（行走推事）婁善箎（帮辦檢察官）徐家駒（行走檢察官）王錦文初級審判廳（行走推事）程鑑（行走檢察官）劉丕公至蘇省地方檢察廳長則奉法司札委新調來蘇之京師總檢察廳檢察官許逢時接充矣 
[漢口土商抵抗牌照捐之誤會漢口]  
　　漢上各業鴉片烟商人前奉上諭對於洋藥之大宗貿易各項限制概行撤除又因奉部文土藥比照洋藥加税爲每擔征銀二百三十兩是以紛紛誤傳此後洋藥可免牌照捐即土藥比照洋藥納税亦應享洋藥之權利撤去各種重征苛捐爰於日昨齊集土帮公所會議公請撤去牌照捐如不允行則該帮統改商標專售洋藥不用土藥字樣幸帮董福康號東李君人甚明白對衆解說曰此次上諭乃對洋藥大宗販買不重征税之謂其零星批發售膏各捐聞仍與土藥一律諸君未免誤會請停牌照公禀我不能署名簽字其言甫出口衆土商齊聲反對詈其爲官作倀於是不待其署名公决進禀督院如不獲允各商决計概掛洋旗專售洋藥以資抵抗並聞此事中有某洋商主動故各土商如此堅决云 
[行政官破壞司法機關之尾聲杭州]  
　　增中丞日前將寗波游勇搶刧正法情形電請内閣代奏後當准内閣復云奉旨增韞電奏寗波府城有游勇三人白晝搶刦經巡警拿獲方得勝解送檢察廳居民聚衆要求正法審判廳滋閙搗毁廳屋嗣由檢察廳將該犯送縣居民因該犯並未及時正法旋卽搗搶米店該管道府等以該犯旣係游勇隨會營正法審判等廳以行政官不即知照違法侵權全體辭職等語查閱原奏前後情節甚屬支離着該撫飭派妥員迅速詳細查明實在情形另行電奏並飭屬認眞彈壓毋任再生事端欽此增中丞接電後當查此案前據該管道府縣會同常統領並審判檢察兩廳先後來電當經一面電奏一面札委宗道舜年馳往查辦在案欽奉前因現已恭錄分飭一體欽遵矣 
[自治會又以抽捐羣起不服杭州]  
　　湖墅各過塘行因該鄉自治議事會前據徐上達傅錫林沈雲階沈駕山等陳請復立水脚船捐事宜該會專爲經費起見遽爾議决於初七日開臨時會要求仁邑沈大令勸令各過塘行轉致客商船戶承認等情茲悉德源祥振興公和等行發布知單邀集各行各商及船戶等於十三日下午二時假座明眞宫内共同商議届時到者約有八九十人大衆圍坐討論良久咸謂水脚船捐係差徭之一旣蒙諮議局議革憲諭通飭實行今又擅敢陳請覆立已革之局希圖漁利顯係抵觸議案違背憲諭且該鄉自治會所用之人如會計調查及收費者均蠅營狗苟之流若不據理力爭將來貽害何堪設想且過塘一業自杭滬通車以來營業十去其八若再重捐水脚等項各商貨物均由車運我等勢必坐斃以故萬不得已一面繕禀懇求撫藩勸業各憲曁一府兩縣仍照議案辦理以全民命一面堅結團體共謀抵制方法於是大衆簽押贊成聞各署之禀均於十四日投遞未識如何批示也 
軍界 
[營弁敲詐稻商之肇禍常州]  
　　常州巡弁在小河口敲詐稻船商民一事係三月間太湖水師第三營顔管帶開壽所部杉板哨弁勇丁在武進小河口查見該地鄉民載稻兩船卽行扣住指爲暗運出洋之稻其實該船主張阿四張阿五等係通州人即在該處種客田此稻共有五百餘担係借錢湊購運至通州天生港銷售者該哨弁勇丁等不由分說卽解縣禀經上憲派員赴常會同武進縣查訊辦理輾轉往返一月有餘以致船中之稻出芽及霉爛者一百餘担其餘三百担均已由營縣賣給該處稻行一併充公該船主張阿四等因稻已充公虧欠人欵無可歸還一時愁急異常張阿四旋卽服毒自盡張阿五業已發瘋不知人事當由武進縣金大令前往騐明情形禀報各憲昨經撫憲程中丞以該鄉民等所運之稻究竟是否暗運出洋因何釀成人命特飭巡防營務處轉移統領飛划全軍王觀察詳細查明禀復核奪 
[測繪學堂歸併之先聲江西]  
　　贛省陸軍測繪學堂地形科二班學生前日風潮全體解散所餘三班學生一百餘人堂内管敎一切仍悉其舊憑中丞以爲節省經費擬將三班學生歸併陸軍學堂歲可節欵一萬餘金現經札委官銀總號經理欵目委員王大令珍估修附設測繪學舍一切工程預備秋間實行歸併云 
[桂提電陳不能出巡之原因廣州]  
　　粤督院昨准廣西陸提督電開由邊挑兵三營均已先後到邕榮廷業經分飭照各擇要塡防事漸就緒惟現時邕屬難稱安靖满擬分撥妥後即親巡各要隘不期連日陰雨以致上年受傷之足疾驟然發作伸縮均痛不能下榻欹枕籌思深慮事機隕越焦灼無已刻下惟有悉心醫治倘邀福庇幸早痊瘳再當馳赴各要防地一巡斷不敢借故偷安有負憲植謹先電陳無任惶悚榮廷叩 
[亂事與軍官敎育之關係廣州]  
　　昨督練公所以我國陸軍尚在幼稚時代各官在陸軍學堂畢業程度本不甚高一經畢業即入標營充當軍官其餘一切軍事學卽荒棄無復研究故去年年終官長考試成績甚劣嗣後標統帶敎練管帶各官於官長敎育一節當認眞從事惟標營統帶各官則謂自革黨亂後各營勦務甚多目下兩月仍難實行云 
實業 
[武昌鐵路分會改辦鉛礦公司湖北]  
　　武昌鐵路分會長朱君潤時以鄂省鐵路實行國有朝旨嚴厲萬難爭回特預圖退欵方法聚會各股東將已繳優先股二萬餘元及認定普通股五萬餘元一併移作開採該邑銀豐山鉛礦股本卽將分會改爲鉛礦公司衆皆贊成不久卽禀請大憲查核立案並赴鐵路公司領取股份矣 
[電燈公司裝綫立桿之保護杭州]  
　　杭警道出示曉諭文云准勸業道董移開案據電燈委員顔照磨恂禀稱據電燈公司總理陳鴻謨面 
 
 

Page 12

 
 
稱屢奉飭催將電燈從速開辦茲烟囱業經造成機器多數運到錫蘆等件亦復逐漸妥設日内卽擬竪立桿木裝接電綫惟電燈一項杭城事屬創始沿途裝綫立桿誠恐無知愚民少見多怪羣聚而觀倘有失事易遭危險或有不肖棍徒從中阻擾均於營業前途大有妨碍擬合仰求俯賜轉咨巡警道憲給發告示多張并飭沿途站崗巡士一律妥爲保護以安商業而促進行等情前來據此相應據情禀懇俯賜施行等情據此查該公司所稱電燈事屬創始裝綫立桿恐有愚民聚觀或致失事而遭危險并恐有棍徒阻擾於營業前途均有妨碍等情此係實在情形除批示外相應備文移請爲此合移請煩查照祈即給發告示多張一面并飭沿途站崗巡士隨時妥爲保護盼切施行等由准此除札區督飭崗警隨時保護外合行出示曉諭爲此示仰居民人等一體知悉如遇是項電燈沿途裝綫立桿毋得羣聚圍觀至生危險倘有不法痞棍藉端阻擾卽由各站崗警隨時拘獲送究不貸 
[部催設立商品陳列館福建]  
　　農工商部分年籌備憲政第四年應籌設各省商品陳列館現部中以期限己届各省均宜亟設聞日前已有資行到閩矣 
[商業銀行開幕之消息福建]  
　　福州商界組織商業銀行擬集股本三十萬現巳將次足額將來成立之時總行即設南台上杭街城内則設分行一所從前所議之儲蓄銀行亦即附設其中但部定銀行章程貸息僅限一分二釐而該行欲照錢莊之例一分五釐未知能否邀准云雜記 
[警探破獲僞捐之反噬江西]  
　　贛省進賢縣屬三陽鎭地方近日有舉人樊子鵬廩生樊子安兄弟及舒毛少爺等夥同僞造捐照實收等項哄騙鄉愚致成鉅富當經警探報告巡警道復經司法科長余寅中禀准警道飭發簽票拘單速派偵探前往嚴密查拿帶省究辦於五月初二日到三陽鎭地方樊子鵬等家偵探僞稱意欲報捐功名答云無論何項品級儘可報捐偵探請共出照一看樊姓遂將僞實收及己捐之存根拿出該偵探見現出確據立將僞實收存根握住比將拘單現出樊子鵬等見勢不佳無可爭辯卽以野蠻相待喚集農民將偵探叢毆重傷並將已獲之僞據及偵探憑証拘單一併奪去樊等在旁喝令將偵探一齊綑綁押解進賢縣孫大令見係樊考廉禀稱在伊家抄搶案犯收所看管一面電詢警道當得復電謂係公所專派偵探周思齊汪涯成楊英等三人查拿樊子鵬等及舒毛少爺等僞造捐照實收等項要犯現飭全案解省嚴訊究辦矣 
[督辦微服來鄂之風說湖北]  
　　督辦川粤漢鐵路大臣端午橋侍郎於十一日由京乘快車來漢鄂省司道統制恊統各文武率同軍隊迎之於大智門車站旋至熙泰昌茶棧駐節各情已紀本報茲聞是日來者並非端大臣實係其隨員郵傳部候補參議陳煊緣端在京聞湘人誓以死爭鐵路國有業將有激懇之舉動因此甚爲恐忙揚言於十一日啓節而以陳參議先代其行鄂中官塲均草知底藴故是日悉詣車站迎接不料所來者乃陳也迨陳下車方悉其事各官皆悵然而歸並聞端大臣不日即微服帶同扈從潛行來鄂勿須官塲歡迎云 
國民禁煙大會之成立杭州 
　　　浙國民禁烟會前由諮議局議員褚輔成君等於四月初二日開會發起推定臨時幹事共同組織訂期十五日下午假座高等學堂持開成立會十一府禁烟紳董代表會員等共到二百十三人警道楊觀察杭府英太守錢塘高大令並有美國長老會牧師司徒先生等三君三時入席幹事長徐維則君布告開會詞並述緣起褚君輔成報告會前籌備情形及十一府通信說帖意見書等十七件一仁錢禁烟分所請如限勒停膏土店（即諮議局公布之九月底十二月底册期）二取締戒烟丸販賣三從速籌欵公立戒烟局又紹屬議員王世裕請力爭外部與英商續約仍收膏捐各條會衆多認可次警道楊昧蒓觀察委托宣讀頌詞次修改暫定簡章二十一條逐條討論通過次投票選舉沈紳鈞儒爲正會長湯紳爾和副之又選十一府幹事員梁有立等十一員評議員邵羲等十一員次提議事件由褚君報告汪委員查禁瑞安烟畝慘遭戕害同人等擬於十六日假座安徽會館（汪係皖省泗州人）特開追悼會以誌哀忱全體贊成至七句十分鐘成會 
清談 
[禁米出洋之觀感]  
足食之道。有本有末。若徒不求其本。而兢兢焉末之是逐。匪惟無以愛民。抑亦適以病民者矣。 
民以食爲天。因也。吳中年來。歲未大荒。而榖價騰貴。留心民食者誠宜汲汲焉引爲已憂。設法以劑之使平者。 
雖。然改良種植以盡土宜本也。禁運出口以裕民食末也。今日之米貴。毋亦因民間逐末者多。而農家者流。盡力於南畝之日少乎。不然外人之運米者何用。米榖之出洋者何地。今不考其說之何因。而一二大吏捕風捉影。米榖出口。懸爲令甲。不肖員弁因緣爲奸如。常州小河口巡弁等之敲詐稻船商民。釀成人命。雖大吏不忍熟視。派員詳查。澈底根究。然哀哀小民家破人亡。或則服毒自盡。或則瘋不省事。而五百餘　之稻。除霉爛出芽外。已悉數由該營縣私賣朋分而去。 
記者曰。此其弊夫豈始事者所及料哉。然而偶一不愼。禁米出口之現象。已如此矣。尚願留心民食之大吏。一圈維之。 
[諧文]  
擬鼠子上萬國時疫研究會書諸位博士足下。僕以菲材。待罪巖穴。晝伏夜動。懼於人民治安。有所于冒。自問可告無罪於東省矣。往者僕不自量。頗欲有所作爲。曾一探靈鷲。再指扶桑。當此之時。凌厲無前。號召徒侣。荼毒生靈。雖擢僕之毛。不足數僕之罪也。然而東西各國。因玆兩投。發明種種學。說禍兮福所倚。僕之罪其亦可末减矣乎。大丈夫作事。光明磊落。終不效曹孟德司馬仲達。欺人孤兒寡婦。往者之罪。僕固自承矣。竭來游行東省。則不過耗太倉之一粟。延墻壁之餘生。每當空庭落月。中夜殘燈。遊目四矚。方憫東省衆生。沉酣大夢。了無覺醒之期。豈忍更以千秋未有之慘禍。自僕階之厲也。此非僕之窮於技也。乘人之危。仁　不爲。古有明訓。僕豈忘諸。屬此邦多難。客秋以還。浩刦横來。焚屍燬屋。千里蕭條。論者　察。輙引僕印度日本之已事。謂罪魁禍首。始僕一人。新學小儒。從而和之。中外新聞。益張大其詞。於時警兵密布。横行干涉。檢驗遍乎廛肆。搜索及於倉窖。通衢懸賞。有非撲殺此　誓不甘休之概。嗟乎。僕么麽小醜耳。頭顱聲價。能值幾何。而諸公過愛。如臨大敵。且不察其所以然。惟欲鍜鍊成此寃獄。此漢獻所謂天下寕有此理者也。獻歲以來。始有人頌言僕寃。以爲僕之行事。必有一定之軌道。今玆之禍。患先中於咽喉。害遂及於肺腑。與僕專事皮毛。結成禍核者。羅跡正復不同。旨哉言乎。仁人君子之用心。不當如是也。邇者遼瀋舊都。皇然開會。諸君子聨翩戾止。將以研求。此案。僕數月來。上天無路。入地無門之慘史。誠不敢求諸君子之一援手。惟冀諸君子　起禍之原原本本。部晰詳明。則是否係僕所爲。不　水落石出。沉海之寃。或藉諸君子　以昭雲耶。臨書迫切。不勝惶恐待命之至。鼠子再拜。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[參藥業商團開操]  
　　參藥業商團會於十五日晨五句鐘在萬裕碼頭操塲行開操禮操友一百二十名各團體排隊而來者計商學補習會商團聨合會書業商團會南北兩市來賓亦頗不少是日會董虞洽卿君因事返甬函托會友李韻標君爲代表并向操友代宣勉詞禮畢散隊已九句半鐘矣書業商團頌詞附錄於後 
歐風墨雨交大陸而横飛瘴霧蠻烟向西陲以侵入千創百孔元氣夷傷左瘓右癱沉疴莫起嗟我中國衰弱至斯實有岌岌不可終日之勢揆厥病源良由文弱不武渙散不羣之弊有以致之也欲圖補救舍組織商團以提倡尚武精神合羣思想使人人知兵人人能戰不爲功盖今日之商團實爲補國之參茋醫國之藥石也猶幸人心思奮大夢已醒自聨合會發起以來一時風興雲發爭相淬厲越敝團開操之二日又值參藥業商團會行開操典禮國旗飄映衆志成城敝團追隨觀禮列隊歡迎不禁欣忭鼓舞而頌曰立憲之國人盡知兵提倡尚武喚起合羣貴團奮起與我同情如兄如弟同調宜賡補救大局共肩斯任貴團萬歲舉國幸甚 
[西報議論戒吸紙烟]  
　　本埠字林報昨載上海華人會議戒吸紙烟紀事一則略謂會中諸人如伍秩庸沈仲禮二君主張戒吸紙烟固純爲衞生起見其餘諸人所抱之宗旨則不僅在此並利用國民軍無一事不有國家思想如操衣以中國布爲之顯爲抵制洋貨之舉今之戒吸紙烟會未始非根據此意伍侍郎謂兵士吸烟則身體受損而不能戰故宜戒之此理誠是然其最注重之點仍不在衞生而在數百萬之資財耳某演說家謂如不吸烟則爲中國保全大宗漏巵然獨不計損及外國貿易乎華人戒吸誠爲自有之權而洋商亦不能强售於華人不過此事將成抵制洋貨之舉動苟與洋貨有損則責任自有攸歸伍沈二君旣發起此舉當擔任會務之合法然會員能受其約束與否是亦一疑問也剪髮會因衞生而發生然其結果則成一仇满之呼號此爲當時發起之人所不及料而爲吾人今日所不能忘者夫在中國銷售紙烟者大概爲英美日三國之人今對於此舉頗爲安靜蓋懾於發起者之位置也閱數星期後彼售烟者綜計存貨之多少當有以戒烟成効若何告我者若華人此舉實爲抵制洋貨則當施之於日人蓋可以制其满洲之政策也 
[干涉公廨押所之權限]  
　　駐滬英副領事康斯定君近據捕房代理總巡麥君報告稱有匪徒吳毛毛係判定遞解之犯又某日人戳斃勤昌絲廠出店張阿三案内之見證劉德財判定交保嗣因無人作保收押會審公廨已有數月之久因公廨延不妥辦以致二人串通挖洞希圖逃逸應請核奪等情茲聞康君擬有辦法兩條業已照會公廨請爲查照其所擬辦法如下一嗣後凡遇移解外縣人犯均須帶回捕房暫押一俟廨中備齊文批卽派探捕押解一如遇斷定交保之人倘三日内無人具保仍須解堂聲明以便帶回捕房收押以免疎忽 
[英領對於源利莊案之意見]  
　　英商長利源利新旗昌等洋行控源利莊不付票銀一案迭經公共公廨中西官會訊未結茲由英副領事康君擬定辦法三條照請廨員查照辦理其所定辦法如下一請飭源利莊股東陸達生陳德培等從速具訴二請飭源利莊各股東各將各同議單呈閱三請選派熟悉帳務之人由原告察看妥否再行交帳核算 
[抄沒李氏家産不易]  
　　昨有李濂等繕具節略呈送南北兩市商會云竊從姪厚礽前因辦理裕蘇局事蘇藩憲有札委查封惇元堂地産之舉敝族曾將房經析産及厚礽推併各情繕具公禀呈請各憲察核並略請北商會據情電禀商部及略請南商會主持公道在案今縣憲照會貴會有傳知惇元堂房屋各租戶停付租錢一面剴令李紳厚礽等兄弟切籌歸結辦法倘再延不清理五日後祗有分傳祖戶至裕蘇局立據過租並過戶糧以實行備抵等語不問理由横施攘奪分書推據皆不爲憑此後商民産業將何所保守耶查大清現行律名例門給沒贓物條例第十項載查抄資産兄弟未經分産者將所有産業查明按其兄弟人數分股計算如家産值銀十萬兄弟五人每股應得二萬祗將本犯名下應得一股入官其餘兄弟名下應得者概行給予又查隱瞒入官家産條例第三項載凡欠帑人員或因獨力難賠或因産盡無著遂將分居别業之弟兄親族並不知情之親友旁人巧借認帮名目輾轉株連勒令賠補者將承審承追各官均照違制論治罪國家規定法律官民自應共守今裕蘇局事係厚礽個人之責例不牽累他人况敝族惇元戶産業自兩房祖遺至厚礽分授已及三世而厚礽之推授亦已三年有北商會之見証及過付可憑而官長謂爲寄頓深文周内累及無辜已可概見貴會爲衆商脉絡有保商振商之責爲特具略環請總理協理察核遵照商會章程第七第九兩欵布發傳單邀集各業董及各商經理人開會討論秉公伸訴以尊法律而保商業 
[閘北商團捐欵踴躍]  
　　閘北商團會昨日在事務所開職員會到者三百餘人舉定錢印霞君爲正會長錢貴三君俞宗周君爲副會長沈聨芳君爲名譽會長當塲認捐經費列下馬逢伯君洋一百元王福卿君銀一百兩洪大米行洋二十元德大公二十元顧豪卿君一元合義和 
 
 

Page 19

 
 
王曉籟君五十元倪文熙君二十元殷冠卿君五元朱小春君五元恒隆十元恒昌十元同興恒二十元黄盛興五元朱恒記五元恒豐米廠十元黄愼康君五元曹叔榮君五元黄成孚君十元同康恒十元大順公十元劉仲言君一元仁康典二十元王星齋君五十元 
[提法司察勘審判廳]  
　　江蘇提法使左廉訪孝同昨日到申察勘江蘇海運局改設高等審判分廳工程並至縣署閱視新造監獄旋即駕至新洋務局駐節滬道劉觀察本縣田大令均往拜謁 
[修橋築路之報告]  
　　滬南龍德橋前經城自治公所路政處會同工程處改建平橋並翻砌北叚荳市街梅園街及橋北西至裡郎家橋堍東至老白渡街裡馬路口爲止均已工竣業經該公所將各商佽助捐欵開列收支清單發貼龍王廟門首共計所收捐洋九百四十一元銀一百五十兩共付出洋一千四百八十三元五角四分 
[姑妄言之姑聽之]  
　　昨日外間傳說一事實爲聞所未聞姑援有聞必錄之例紀載如下公共租界海寗路高壽里南北兩里共有小衖二十餘條住戶繁盛近日出一怪物形如六七歲之小孩身穿紅衣褲時常出現與羣兒遊嬉是處居民初不介意嗣因每於深夜逐戶敲門啟視之則一無所見咸知有異前晩七句餘鐘該里第一千九百二十號門牌某姓婦人在灶屋内煮膳忽見紅衣小兒披髮蹈舞於前手持便桶蓋向婦戲嬉婦驚恐大喊彼即將便桶蓋置於灶上迨鄰人聞聲往視已無蹤跡是晩同里某姓家有四人團坐抺牌該怪趨近逼視另有一人自外進來與怪碰撞竟被掌頰一下倏又不見又第四弄某姓家被該怪以火油澆於飯鍋内一時紛紛傳說或謂狐崇或謂鼠精致有膽怯之家因恐爲禍已遷居他處云 
[巡目截留女匪]  
　　招商局近因出口輪船時有人拐帶婦女小孩出洋價賣特飭巡丁頭目凡遇開往南洋之船均須加意搜查詎前日又有粤婦王李氏率同年輕婦人王陳氏帶領男女孩大小四口擬乘某輪往粤當被該巡目查知立即鳴捕一併送廨請究王李氏稱年輕者係娶爲媳婦所有各孩一名彩英一名桂英一名小意仔俱在上海汀灣等處買來價洋五六十元不等餘語含混判一併拘留捕房候查明再訊 
[電車碾斃女孩]  
　　英美電車公司二十一號電車昨晨駛至楊樹浦怡和紗廠門前因司機人不愼將趙陳氏之六歲女孩南漢撞倒碾傷頭足等處立時殞命當由巡捕查見回禀捕頭飭將女屍舁入騐屍所着保報請上海縣蒞騐 
[徵收廣告税之手續]  
　　城自治中區董事前擬徵收廣告税以補經費之不足早經禀奉地方官核准移知各區巡警長官一體協助在案前日該區查街員查至西門外見有粘貼廣告者向之查看收税執照答云無有因與爭論該區巡士因未奉警官飭知亦不過問事後卽由查街員將情回禀區董轉移警長通諭各巡士以後如有不帶執照私貼廣告者均須拘押科罰云 
[謝劵]  
　　小東門内老學前貞元兩等小學堂定於二十九日開學藝會并展覽學生成績昨承惠贈入覽劵兩紙書此誌謝 
[城内]  
並不迷路○東二區昨送寗波男孩徐才有至一路分局經德區長訊據徐供年十四歲因兄在下海浦地方學業來滬找尋今日進城至邑廟游玩被崗巡悮送案下其實並非迷路區長以旣非迷路着即釋出 
學徒不端○淨土菴浜玉器作主劉應春扭學徒周福全至西四區控被偷竊玉器潛逃等情即由區官轉送一路分局奉德區長訊明周福全偷竊是實惟原贓未失遂判拘留半月以示薄懲 
道批兩則○湯浩禀批懋昌股東洪令鳳九節經咨浙飭令來滬清理迄無復到其黄裴之一名前據該職控其輾轉規避亦經批廨查辦未復現據稱洪令在華界公益里辦捐黄裴之在法界怡大行居住仰會審官寳令立予分移飭各按股攤償以免偏累倘仍遷延不理即行飭傳移解歸案訊追勿再拖延至存廨拍賣銀四千餘兩應否先行公攤華洋各欠餘俟追起再行攤派之處并即核明辦理仍具復無遲金有芳禀批控關誘拐誑騙應由受害人自行呈謂地方官查明究理其各傳諭遵照毋違 
道轅記事○南匯縣知縣賴豐熙到道禀知奉委至上海縣押所相驗病斃拐犯周大寳驗畢銷差並禀辭赴松 
[南市]  
私佔河面○木作頭張錦昌承造小東門外華界集水街葉壽源之樓房七幢城自治公所路政處因其所砌石駁佔出河面二尺許有違定章即飭十六舖地甲傳到張之夥友錢坤送至裁判所拘留限令照章拆進恊弔賊贓○法租界捕房昨日派探帶領竊取太古洋棧内海蟄二十餘斤之楊起貴至裁判所絜稱該贓銷贓於小東門外北城脚丁山處得錢一千六百文請爲協吊原贓裁判所准即派探同往起出贓物將丁解案研訊供由夥計張文龍收買小的並不知情判丁拘留將原贓給予來探帶回俟法公堂備文務提歸案究辦 
總妓潛逃○清江女子王寳寳前被其母押於公共租界福州路寳和里第三家王姓雉妓院内爲娼近因時遭龜鴇毒虐私行逃出在十六舖寗紹碼頭徘徊四顧被碼頭包探李文祥查見帶至裁判所即由湯裁判提訊妓供年十六歲被母押娼得洋一百五十元詎被鴇母苛虐不堪其苦叩求超豁判留候傳同王鴇來案質訊再核 
機器冒牌○滬北蘇州河東信軋花機器廠夥傅采芹袁雨田同至裁判所控告永盛馬頭吳長泰機器作主吳鴻德私造錨牌雙龍牌等軋花機器業已查出鐵板一方係是冒牌實據請爲究懲當由湯裁判傳吳到案研究吳供由同業聚德泰店主丁順發托　並非自行私造求鑒判吳交保限四天交丁來案復訊核斷 
[閘北]  
不欲多事○順徵里徐匯記訂書作學徒蔡仁全猝斃報驗已記昨報嗣由死者之父蔡鴻昌自至四路分局訴稱兒子委係病死情愿具結求免報驗區長准之 
　限交人○周瑞隆周松浩前以田單一紙向黄藴瑜抵押銀四千五百兩逾期不贖經四路分局蕭區長提到松浩於昨日集訊判周交保勒限交到周瑞隆再行核斷 
不認欠債○韓通正至四路分局控告賀明生欠洋廿七元屢討不還昨奉蕭區長集訊因賀推諉不認判令還押候查 
祇能押追○協義恆米行夥顧啓元控陳少漁欠米洋九十三元向討無着昨經四路分局蕭區長集訊判陳押候繳洋開釋 
窮思極想○虞阿桂住居閘北源昌里前在自來火行爲工匠近已歇退前至法界竊取自來火龍頭五十一個昨被該行西人查悉偕同中西探投報四路分局將虞逮案經蕭區長派令地保協送匯四捕房押候核辦 
[英租界]  
女犯縱火○棲流所昨日派人將瞿王氏送至公廨禀稱該氏於去年十月十七日奉發到所前晩蹤火圖逃解案請示即由德襄讞會商英副領事翰君判氏押女所一月期满再核 
尋獲逃妻○蘇州婦人顧錢氏與卜阿三 
 
 

Page 20

 
 
姘識匿居小沙陀路前日被氏夫顧銀寳尋獲向領行兇報知捕房於昨日解送公堂訊明判男女各押五天以儆 
形跡可疑○王號棋與十歲紹興男孩金意桂同居客棧内包探以其形跡可疑一併拘入捕房昨解公堂訊究判王開釋金孩送棲流所留候認領 
龜奴爲賊○龜奴張仁安竊取南香粉弄同類王文喜家衣物被探查獲並抄出當票九十二張昨解公堂訊供不認判押候查明於禮拜五訊辦 
分别懲辦○流氓陸秋橋在虹口靻子路搶取潘邱氏耳上金環由氏喊捕陸即棄贓逃逸被粤人江澤南拾去消於德昌銀樓内昨被包探將陸江二人查獲併解公堂經孫襄讞會同英康副領事訊明以江不應拾物不還着罰洋三元充公陸先枷一禮拜再押西牢九月期满逐出租界 
伊誰僞造○鄉人周浩泉楊桂華因持銅質小洋十二角向西華德路三千另十八號洋貨店混用當被察出鳴捕一併拘入捕房昨解公堂請究據供均係拾來判周押六禮拜揚押一月銅小洋燬去 
女子待認○女孩金梅喜前日因在虹口徘徊由捕送留公廨昨日解訊據供寗波人年十五歲住居天華會館母王氏家有兩弟因出外購物不認歸途是實判送棲流所留候認領 
何苦怨命○海寗路二百五十六號住戶周生寳因與其妻口角負氣吞烟由捕查悉帶入捕房設法救愈昨解公堂訊明前情判交其母周陳氏領回敎訓 
大閙飯店○陳海章與孫炳榮孫寳榮同在嘉興路林子文飯店内果腹不名一錢反肆行兇搗毁盆盞等物被捕一併拘入捕房昨解公堂訊明陳前曾犯案着押三禮拜期满交保兩孫各押三天並合賠原告洋二元二角 
[美租界]  
失火即熄○前晩十時北蘇州路某姓家不戒於火捕房鳴鐘報警迨皮帶車到塲業已熄滅 
爛醉如泥○某洋人前晩在怡和碼頭醉臥不醒由捕查見車入捕房押至酒醒開釋查獲過犯○二十號西探昨在西華得路查獲過犯李紀芳一名解押捕房候辦 
[法租界]  
能否議結○成泰莊趙玉田不付洋商勃倫地票銀四百餘兩被控經公堂飭傳不到後遣莊夥葛柏如投案奉判退去着趙自投案候質昨晨原告蒲石律師又債譯員方君投案禀稱此案請暫緩傳因被告現已請栢律師代表由該律師知照請將此事在外和平商議若料理不妥再請傳質中西官允之原告自悮○彭國卿前控蔡徐氏將女兒桂花經手押於陳楊氏花烟間爲娼經公堂聶司馬判鴇交保徐氏及桂花發堂押候本夫到案訊核嗣因案懸日久原告音信杳然故昨日將徐氏解案開釋了事 
鄉人打賊○陳裕章前日被鄉人三人在新租界拘住以其圖竊綑縳樹上私行毆打當由安南捕查見鬆下各鄉人已早逃去咋日將陳送廨經中西官略加訊問當堂開釋白晝搶刦○朱榮生在菜市强搶老嫗王沈氏金環被捕查獲解廨诅辦聶司馬以朱白書强搶法難輕恕判枷一月押捕房三月 
[海上閒談]  
　　我中國人之習慣。莫不喜談怪誕不經之事。偶有窮其究竟者。雖已支。吾其詞。不能對答。其心仍迷信而不稍悟。抑何無意識之甚耶。 
　　今海寗路高壽里。又有出現紅衣小兒之謡。一唱百和。且多附會。安知非匪類别有用意。故造謡言。以售其奸謀耶。語云見怪不怪。其怪自敗。吾勸該里居民。靜以鎭之。勿徒自擾。則匪類自無可乘之隙。設因膽怯而他避。是適墮其術中矣。可不慮哉。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[山東巡撫孫寳琦奏宣統三年預算分别留減等摺]  
　　奏爲東省宣統三年預算查照資政院議决分别留减並先後追加各欵遵旨聲叙理由分繕清單恭摺仰祈聖鑒事竊照宣統二年十二月二十八日奉上諭試辦宣統三年歲入歲出預算總案由度支部擬定奏交會議政務處會同集議旋經該處王大臣奏交資政院照章辦理茲據該院奏稱此項總預算案業經斟酌損益公同議决遵章會同會議政務處具奏並繕具清單請旨裁奪等語現在國用浩繁財力支絀該院核定宣統三年預算總案朕詳加披覽尚屬核實如確係浮濫之欵即應極力删减若實有窒礙難行之處准由京外各衙門將實用不敷各欵繕具詳細表册叙明確當理由逕行具奏候旨辦理至裁汰綠防各營於各省現在地方情形有無妨礙著陸車部會同各省督撫悉心體察孰權利害從長計議詳晰具奏又會奏議决京外各官公費標準一片著俟編訂官俸章程時候旨施行等因欽此又於本年正月十五日奉上諭度支部奏試辦全國預算擬定暫行章程並主管預算各衙門事項分别繕單呈覽又奏維持預算實行辦法各一摺上年資政院議决試辦本年歲入歳出總預算案會同會議政務處具奏當經飭令京外各衙門極力削减浮濫各欵如實有不敷必須叙明確當理由具奏候旨辦理所以重財政示限制也茲據該部奏陳各項辦法尚屬切實著卽照所議行現在振興庶政濬闢財源部臣疆臣各有責任朝廷一秉大公於此中情形久所洞悉嗣後京外各衙門務當同心協力彼此加意籌維凡經常用項應即按照認定數目酌劑盈虚愼重出納毋使有絲毫浮費遇有特别重要事件籌有的欵方准酌議追加至各省每辦一事即責成該省先籌一欵欵集而後事舉切勿徒託空言總之部臣專司稽核規定固不得不嚴疆臣力促進行籌備亦不容少緩要在内外互相維持各任其難以冀欵無虚擲事不誤期爾諸臣其共勉之等因欽此仰見朝廷愼重度支綜核名實欽感之餘尤深儆惕嗣於三月初九日准政務處咨行資政院議决東省預算歲出全案並於二十七日准度支部咨送核覆追加等欵先後到東遵經行飭各署局勉力籌畫惟是經費由事實而發生現值憲政進行百端待理事旣屬於必要卽欵不同於虚糜必以收支適合爲限制已有不能執行之苦况東省上年辦理預算幾經詳核裁减始行規定並准部電覆核按照收入編次支出是東省此次預算實無浮濫固爲部臣所諒亦久在聖明洞鑒之中而自部核定案公布實行迄今甫越三月困難之情形屢經呈露發見之事務又復循生其中有原議從删而今知不應核減者有原案未報而後起必須列增者以是接續追加非臣不憚煩而爲再三之瀆實由情見事迫不能不據實以陳於聖主之前也查資政院議决此案增减相抵實减銀七十五萬一千五百八十兩五錢六分九釐内以軍政費之防餉爲大宗各官公費次之東省地方遼闊盜賊出沒所有巡防各營尚慮不敷分布臣前次奏請改營制已節省實銀八九萬兩並裁撤巡勇改編防軍添練標兵亦經遵旨另案具奏公費一項前已奉旨俟編訂官俸章程時候旨施行續經東三省總督臣錫良會同各督撫臣奏請又蒙硃批暫照部定預算數目辦理欽此欽遵在案是防餉公費二宗毋庸遽减自應照原數存留此外各項實須議减者共銀二十八萬七千四百八十九兩六錢一分經　嚴飭各署局實力撙節除已支計可認减銀七萬三千五百八十餘兩並於院增之欵仍省銀三萬二千四百七十六兩一錢四分又於院减之外再减銀五萬五千四百七十六兩三錢二分八釐比照院减實巳過半至度支部覆核上年追加各欵除准支並應行聲覆外計裁减銀二萬四千九十六兩遵又認减銀七千一百三十六兩四錢八分其此次續案追加各欵或已奏咨准支或係事關重要若必待先籌一欵欵集而後事舉必多貽誤計共應加銀三十萬六千四百三十六兩三錢九分六釐加减相乘實尚不敷銀十三萬七千七百八十餘兩應由臣隨時設措就欵騰挪以期無誤進行凡此各節一則於無可設法之中而共勉維持之計一則係萬難姑緩之事而非博寛大之名仰蒙聖恩准將窒礙難行各款及特别重要事件叙明理由酌議追加謹卽遵旨陳述分别繕具清單恭呈御覽合無仰懇天恩准予飭部立案在院臣部臣以財政困難不得不爲制節於事前在臣則以庶政進行不得不具實情而上告仍當逐加嚴核期無浮濫以仰副朝廷愼重度支之至意除咨部查核外謹恭摺具陳伏乞皇上聖鑒訓示謹奏宣統三年五月初八日奉硃批度支部知道片一件單三件併發欽此 
國外新聞 
[近東將又有變局]  
　　十四日倫敦電云聖彼德堡洛伏佛萊雅報痛詆維也納拂萊姆登白萊脱報所載之奥國政策論（該論謂奥國已戒土耳其忽以殘酷之手段對付阿爾巴利亞盖土國在歐之地位全恃該地有以保之）謂奧國併吞巴斯利亞及赫齊戈維那政策今將重演而其厚顔則較昔更甚此實外交手段顯明之動作而爲萬國道德及萬國公法所不能容聖彼德堡各報預料拂萊姆頓白萊脱報登此論後阿爾巴利亞無論眞假代表均將上書奥皇籲請保護受殃巳久之人民云按一千九百零八年蒲爾茄利亞離土耳其而獨立時奥國乘機併吞巴斯利亞與赫齊戈維那兩地旋獲美满之結局俄國雖有管理巴爾幹半島事務權利之虚名然爲德國所逼卒亦承認此舉同日柏林電云意大利外務部大臣桀里阿洛在議院演說謂意奥兩國對於阿爾巴利亞問題當圖和衷共濟及維持土耳其之完全列强决不致在君士坦丁會同對付此事各議員皆歡呼稱讚其說同日倫敦電云意國外務部大臣在議院答某議員評詆外交政策曰維持外海權力之均勢實爲意國之利今欲達此目的當以意奥永守聨盟爲最佳之策故共和黨倡議逼令土耳其遵守柏林條約關於阿爾巴利亞之第二十三欵一節意國實不必爲此危險之發起云（譯字林報） 
 
 

Page 27

 
 
[俄國商船失火]  
　　十四日柏林電云俄國末那維夫汔船在黑龍江失火焚死搭客七百人十四日柏林電云俄國商船末拉維夫號在黑龍江失火船上搭客大半遇救 
[中國赴英專使之行程]  
　　十四日柏林電云中國赴英員英皇加冕專使振貝子已抵柏林 
[摩洛哥問題之爭潮]  
　　十四日倫敦電云據西班牙電稱西班牙軍隊已占據拉拉區將使各國局勢爲之紊亂德國亦將乘機要求西班牙京城有官告宣明法軍與摩國部落戰鬥數次後已入曼基策兩軍損失甚巨十五日倫敦電云西班牙續來電音謂西班牙政府已以派兵在拉拉區登岸一事通告各國並聲明仍將照施行摩舊國行政制度法國各報衆口同詞以西軍之登岸爲憾蓋信此舉與歐洲和局將有關礙也十四日柏林電云西軍已在拉拉區登岸雖經法國各報及摩人竭力反對悉置不願十六日倫敦電云據湯其愛爾電稱西班牙已於本月十號占據阿爾卞柴愛爾開安（拉拉區附近内地之鎭）頗受民人歡迎法國各報仍在竭力反對西班牙之舉動甚至有暫時决裂外交交際之豫象十四日柏林電云巴黎時報宣稱法政府現議廢去一千九百零四年兩國所訂之秘約 
[德國飛船家遇禍]  
　　十四日柏林電云飛船家斯慶台爾在伯林附近茄漢里斯台爾偕其機器司乘船飛游由高墮地兩人均卽殞命 
[德國飛船大會近聞]  
　　十五日柏林電云柏林某報發起之飛船競爭會業巳開會觀者極衆各飛船家已按程起飛飛船家林特配印脱納偕一乘客由柏林飛抵曼格特堡需時兩點十一分鐘 
[日本海陸大將之游興]  
　　十六日東京電云乃木大將由英回國時將順游德國東鄉大將則將游歷意美兩國 
[日本南極探險隊回國]  
　　十六日東京電云日本南極探險隊之領袖已於星期日回抵長崎星期三日可抵東京據謂西九月間尚擬重往云 
[日本巡洋艦定期下水]  
　　十六日東京電云日本巡洋艦平號（載重四千九百五十噸）將於本月二十九號在神戶下水（以上譯文匯報） 
[小說]  
[殖民小說華僑淚（三十九）]  
第六章 
范鳳洲回到自已房内。爲這位張女士打了一夜的主意。待到明天鄭國昌起身。便把昨天晩上的事情。同他說了。鄭國昌倒呆。了一呆。剛剛的那位律師先生德律文。也走了進來。鄭國昌便和他商議。要請德律文做張月華的代表律師。到民事所去控告弗蘭脱騙取家財。敗人名譽德律文想了一道道。這件事兒。雖然不是什麽難事。但是有個種族問題的阻力在褚頭。我和弗蘭脱都是英國人。這位張女士。却是你們中國人。我要是和他做了代表。控告弗蘭脱。訟事的勝負。且不必去說他。我們英國人。見了我這般舉動。不免就要議論我的附和外人。欺滅同種。你們想可是不是。鄭國昌聽了。還沒有開口。范鳳洲早搶過一步。口中說道。我有個萬全無缺的法兒。在這裡。你只說弗蘭脱是個堂堂英國的軍人。就是爲愛情上。娶個中國女子爲妻。也不應承受他的家産。如今他夫婦旣然離異。弗蘭。脱不肯歸還産業。有妨英國軍人的名譽。你只要這般控理。包得非但沒有人罵你而且還有人崇拜你的熱心德律文聽了。覺得有理。便也點頭應允。鄭國昌忽然說道你這個生意。還不甚妥當。我們的主見原要和張月華設法報仇。如今這般的一來。不過收回家産。就是了。那裡還報得出什麽仇。范鳳洲道。你沒有知道這件事兒的始末根由。所以要想和他報仇。你只想弗蘭脱深心遠慮的要和張月華結婚。原是爲的金錢主義。也不知費了許多心血。用了許多詭計。方才達到目的。如今平空的。要他交還家産起來。他心上自然二十四分。的難過比砍他的腦袋。都要難過些兒。若一定要當官控理。照律懲罰。這個騙以家財。是沒有憑據的。那個要强和張月華接吻的人。一定是他的同黨。將來到了法堂。一味的信口汚衊起來。你又是什麽法兒。况日這些問官。都是他們。的同種。地裡肯爲著一個中國女子。倒反難爲自已同國的人。萬一個訴訟不直。討了。一個沒趣。便怎麽樣呢。不如還是借著這個名目。用大題目壓制他們。料想他們斷沒有反對的道理。這般的報仇。在我們看起來。是不算什麽。在弗蘭脱自已想起來。已經是枉用心機。人財兩失的了。你們請想我的話兒怎麽樣 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
