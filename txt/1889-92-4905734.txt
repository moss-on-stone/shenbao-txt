# 1889 - 92 - 4905734

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異常致第三批出書之期稍遲然至　底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也其票售至四月終截止如至全書印成購辦者不照預定之例須再行定價今印有様張欲觀向申報館領看此佈 
[石印叚氏說文解字注後附匡謬並通檢]  
[點石齋告白]  
　　通經之學自訓詁始訓詁之學自識字始許氏說文爲小學之宗千七百年來陋儒增損　易頗乖許書之舊金壇叚氏懋堂剪榛莽披雲翳爲之註而後此書與日月齊明與尊彝竝重纘先儒之緒啓後學之蒙厥功偉矣哉惟其中有一二失檢處元和徐氏因成叚註匡謬一書向無刋本今始得之附存於後學者比而觀之自能擇善而從又番禺黎氏爲說文通檢若網在綱檢尋較易亦附焉兹仍印三層本取其原書裝裱差謬庶幾可免分釘四本價洋二元四角其拆購匡謬通檢兩種者價洋六角卽日發售此佈 
[竹與鐵同功說]  
　　泰西各國多用鐵凡一切機器等物與夫鎗礮舟艦莫不深資乎鐵其用可謂廣矣中國則未有用鐵至若是之多者也兵器以鐵爲之鎗礮亦以鐵爲之礮則兼有用銅者據化學家言五金惟金鐵可以獨用銅則惟紫銅乃其本質餘如白銅黃銅之類皆雜以他物銀之中有金錫之中有鉛然則金之外鐵爲獨用此說固可信也五金皆出於土泰四專尚礦務凡有可採之礦約計已無不開採以故泰西各國多富盖取天地自然之利以爲利宜其富中於他洲也顧吾以爲中國之鐵雖不若泰西之用廣而近年來各礦亦漸開採主其事者殆亦欲仿泰西之所爲以敵泰西之富然泰西開礦取鐵其取之也易其煉之也精礦務日盛一日苟非礦滓開盡終無已時而中國開礦往往不能與泰西相敵其已開者如雲南銅錫諸礦本有可以把握尚且或以更張之故或以資本之缺前之見爲佳者近亦頗有不見起色之處想彼當事者亦未必不自知之也其他未開之礦則其尤爲無把握也可知加以察礦苗辨礦滓辦機器興工作事事皆藉西人之力華人殊不足將其精明者營私舞弊其顢頇者從風而靡如是而欲以礦産爭勝於泰西亦如西人之以鐵爲用而取之無禁用之不竭不亦難乎然而中國之所産則未嘗無與鐵相敵之物也中國所産之竹有粗有細極大者爲毛竹粗圓如桶肉厚而堅其細者爲淡竹藥籠中所用淡竹葉竹茹皆取諸此更細者則爲苦竹此等竹不費人工不煩加意培植而其生無窮先則凍雷驚貓頭出土則爲筍可供膳也無何亭亭玉立森森然一望成林會稽山中大竹山竟以數千畆計而其用之廣中國之物無與比倫其大者可以造屋可以編筏雖千頃之波十丈之浪拍浮其間不能沈也泰西之人尚或有不用鐵者中國之人則直無一人不用竹竹屋竹筏而外則竹椅竹桌竹牀竹几可坐可臥寢處其間也嘉定製爲竹器無奇不有又出新意製竹而爲方揭取竹之裏心浸之水中使之軟則壓之使平然後刻之鏤之裁之鑲之可以惟我欲爲業此者大可獲利然猶曰玩器居多雖有爲燈爲屏條楹聯無所不有而終在可用可不用之列富貴者喜之貧賤者或望望然去之矣更有用之最廣則莫如造紙中國之紙皆以竹爲之伐竹浸之池中以石灰投之逾數日則腐待其腐透竹之渣滓盡成水而後取其水澆於簾揭之則成紙所謂剡溪玉版便理荆川或以地名或以形名其名不此以更僕數要皆竹之所成也昔人殺青削簡而爲書自有此制而可以笑古人之批於是無論何人莫不用之大而著書言說藏之名山傳之其人非竹無由永其名也小而書契券約以及各鋪戶之一絲一粟皆以此記之魚腹中書雁足間信莫不得此而後可逹閨中人且以此描花様前有此此爲衣者則取極細之竹截斷穿成宜於夏可以禦汗使不沁於外其餘竹之爲用更不可以僂指計卽曰與鐵相較剛柔懸殊而軍中之長矛短槊皆需乎竹則亦軍營中之要需由是言之中國之竹直可與西人之鐵相頡頑鐵之爲物出於土中竹之爲物亦出於土中鐵旣生於土故取之無禁然日日而採之旦旦而伐之必有告罄之一日竹則亦生於土但須人工稍爲培植卽推陳出新生生不已試觀中國數千年以來曾亦有慮竹罄之一日否而且舊者未完新者復出其出也較鐵爲易其生也較鐵爲速所謂地道敏樹竹之生乃尢捷於樹也中國有此利用之物而絶無一人焉表而出之徒致羡於西人之用鐵以爲得天獨厚地不愛寳若不勝歆羡者而竹之用如此之廣功如此之大而從無人矜之奇之是殆所謂數見不鮮者耶是殆與聖王賢相造福於天下而不自矜其功者等耶泰西各國之竹當亦有之而不知用法棄而不顧卽用亦不甚廣而乃笑中國之不知用鐵是則吾將以彼之笑我者轉笑西人矣 
[本館接奉電音]  
　　昨接在京友人發來電音有本月初七日諭旨十道敬謹譯登○三月初七日奉上諭李鴻藻現在入闈禮部尚書着祁世長署理欽此同日奉上諭潘祖蔭現在九闈工部尚書着徐桐兼署欽此同日奉上諭廖壽恒現在入闈禮部右侍郎着孫詒經兼署欽此同日奉上諭崑岡現在入闈工部尚書着嵩申兼署欽此同日奉上諭貴恒現在入闈刑部右侍郎着松桂兼署欽此同日奉上諭孫家鼐現在入闈吏部右侍郎着徐郙兼署欽此同日奉旨崑岡現在入闈所管正藍旗漢軍都統着本格署理所管正黃旂漢軍都統着奕絪着理欽此同日奉上諭兵部奏請改派曾試内塲彈壓副都統一摺右翼副都統承綬已調補江甯副都統此次塲内彈壓差使着改派副都統明秀該部前請簡派題本内未將承綬銜名扣除殊屬疎忽承辦可員着查取職名交部議處該部堂官着交部察議欽此同日奉硃筆秦樹春調補左春坊左中允陳秉和補授右春坊右中允欽此同日奉硃筆徐致祥補授宗人府府丞欽此 
[禁城柳色]  
　　前紀皇太后於二月二十八日駐蹕南海兹已奉有明文皇上亦於是日駐蹕南海俾得晨昏定省以遂孝思且免執事人等昕夕徃返之勞也○聞皇太后皇上駐蹕南海所有在廷王公二品以上大臣例 
 
 

Page 2

 
 
應呈遞如意刻經奏事處傳知應遞如意之王大臣俱先期一日交由奏事處呈遞又由内閣票簽處傳知各項所有應遞如意之王公大臣於二月二十八日均穿蟒袍補褂在西苑門外跪迎○前紀内務府子女預備選看一則兹聞内務府包衣三旂滿洲旗鼓各佐領管領所屬各戶子女此次帶入大内備選者一百二十餘人經皇太后逐一挑看擇其品貌端正心性敏慧者十二人留於大内以備驅使並將子女中之伶俐者二十八記名令先回家聽候傳進其餘未經留宫記名者由其家屬帶回准其擇配○掌儀可行知侍衛處稱三月初一日跳神由内廷恭請倭車庫至堂子奉安圓殿内以備是日大祀並派侍衛等於二月二十九日夜赴堂子恭備跳神打扎板除由本司循例派員恭詣堂子承善外相應行知侍衛處查照辦理可也○南營汛兵協同南苑官兵日前在正國寺迤某苑内緝獲潛入南苑偷竊四不像人犯中乙二人並獲大小尖刀皮條布袋曁已戕害四不像二隻以大車裝載入城解送步軍統領衙門懲辦○二月二十八日御前膳房各局並皇太后皇后葷素點心茶菓各局將應行預備各件分遣蘇拉人等擡往南海其大内陳設古玩衣箱桌張等物亦抬往南海每抬上俱以黃布龍袱遮盖由内出西華門入西苑門自晨于暮絡繹不絶至珍重物件雖仍蘇拉抬舁然有内監跟隨照料蓋恐有所傷損也○總管内務府大臣爲知照事内總管傳出皇后於本月二十八日駐蹕南海所有應行導引以及跟隨關防各項人員均於是日卯刻在順貞門外伺候相應知照各衙門照例預備可也○内總管佟祿口傳皇太后於二十八日駐蹕南海自内出啓祥門西華門進西苑門至南海應行導引扈從各項人員均於是日寅刻在啓祥門外伺候○二月二十問貴州撫憲潘蔚如中丞入奏略稱黔省山多田少每遇歉歳良爲可慮數年前經前撫林肇元勸捐官紳積有義榖一十一萬九千八百餘石現在踵行此舉自捐義榖二千石以爲之倡闔省官紳共捐義榖二十一萬一千餘石除將先後所捐義榖分儲府廳州縣倉社以備荒歳之需外合將義榖數目及出力人員酌給外奬各緣刷專摺奏聞○京師米糧價今年以來日見增漲傳聞京東東壩京南廳各庄京西新集等處自客冬至今屢有外國人收買糧食每買一次約有三四千金因此米糧行情日增一日至外國人販往何處有聞再錄○二月二十間晌午時前門内東交民巷忽有某甲形容憔悴經某乙扶掖以行行未數武甲傾跌道左已無氣息乙大驚欲遁適被官役瞥見將乙鎖帶官廳旋由官廳解交步軍統領衙門審訊咨經中城　官相騐甲屍四肢　紫據仵作報稱確係吞烟身死旋由司官填明屍格分詳步軍統領及中城二憲查辦此案近日曾否水落石出尚容探錄 
[奉移金棺]  
　　惇邸薨逝及奉移暫安等事迭列前報上月二十七日卯刻惇邸金棺奉移出府金棺以八十名大槓恭舁上罩鵝黃雲縀蟒罩大槓小槓皆飾以黃色油繩則悉包黃布槓夫悉穿駕衣撥旗全用黃色三班人夫沿途輪流更換前設引魂旛四十八人恭舁䭾甲駱駝四隻𩥮駝四隻白馬十六匹並無鞍屜每馬一人背負銀鈎以舁牽細狗者四人架黃鷹者四人列對以行後有紅邊白心上繪金龍大旗二杆紅銜牌數十對廂白旂槍十桿立銀瓜二對臥金瓜二對金吾銀仗金卽鈇鉞八寳槍大刀直柄紅傘彩扇金棍包馬大轎轎車坐馬各一前則各有一傘旁則負儀刀背箭壺跨弓張各二人並有日月龍鳳扇金龍旗御杖黃牌提爐華葢諭旨龍亭鼓吹三撥設而不作後則日照傘亮轎槓前幼童二十餘人手托冠帶朝珠古玩等物濂漪貝勒瀾津瀛將軍一路步行邸中護衛穿孝後隨殿以阿護魯鎗數十桿恭邸寳相曁諸王大臣執绋送者輿馬頗多走小街經朝陽門大街出朝陽門沿途侍衛處欽天監廂黃滿等衙門公設路祭文有五城鋪衆公搭一棚路祭金棺至東嶽廟暫安俟滿百日卽爲封靈來年擇吉入園寢永遠奉安 
[京師火警]  
　　京師於二月二十六日兩處火警午後三點鐘時南横街元通觀失愼係觀廟素來施粥堆積柴草纍纍不知如何遺火草堆中幸觀中人手甚多不待水會馳來早已將火撲滅只焚去房屋兩三楹是日上燈時前門大街迤南東珠官所隔壁全順蠟鋪以熬油澆蠟疎於防範致兆焚如將内外房十數楹悉付一炬幸各水會汲桶竭力保護官所得以無恙 
[鴛鴦失散]  
　　二月廿四日値漢口美最時洋行寳華輪船開放赴申之期有搭客來自襄樊挈同其妻先期僦居某客棧在上碼頭探得船期託恒昌公藥號代買船票然後挑運行李上船知該輪船起椗向需時刻客因其妻夙有疾病西國醫院近在咫尺遂挈妻上岸投醫院診視待診視已畢客欲往街頭買物囑妻在醫院略候片刻再行挈同躍船妻頷之及客買物回至醫院尋妻則已不知何往内外遍詢絶無知者四處尋視　跡杳然直至向晚尚無着落客祇得將行囊起岸徐圖偵訪以冀故劍重逢然數日以來尚未得玉人消息聞客係江蘇洞庭山人妻係襄陽土籍今將同架梓里中途忽遭此變其中頗多疑竇也 
[四明聞見錄]  
　　三月初二日爲寍波分府伊慕韓别駕六十壽辰自初二日爲始至初四日止懸燈結綵雇班演劇同寅中均往叩祝○鄖山書院甄别業經徐邑尊示於初八日在校士館扃門考試月湖書院甄别日期聞定期於十六日○東鄉陳埠頭地方有都神殿供奉五都元帥業著靈異近因廟宇將圮僱匠修理一日忽有一錢從空飛下滾入大殿下石縫中衆匠見之起掘錢倐不見但見一壜壜中有大蛇五條盤踞其中頭皆向下蛇分五色與所塑神面之色相彷彿因念蛇卽神之化身有好事者謂大殿下有蛇面中軍殿想必有之衆如其言徧處開掘果得一蛇較前更巨鱗甲斑爛形如棋盤方式遂將此蛇同放一處而五蛇游至他處不肯同居只得分作兩處衆姓謂神顯靈異恐觸神怒衆皆禱告神前願集合迎神賽會已於上月下旬徧遊境内現因脩理尚未完工一俟工竣將六條蛇仍安放原處云○初五日午刻寍郡腰刀河王姓門内不戒於火焚毁小屋三間 
[操兵志盛]  
　　天津親兵前營統帶王少卿都戎向從德國學習戎機回華後接統該軍其操防悉遵德國兵制軍中有馬砲一隊並過山砲四尊向於年終將收操時例請鎭道曁營務處道員及西國兵官到營閱操一次去臘循例舉行現以新授北洋海軍提督丁禹廷軍門到津於二月廿九日持請軍門曁闔城司道鎭將水陸西國兵官閱操軍容荼火閱畢恭備盛筵主賓酧酢中外交歡而散 
[豫章近事]  
　　江省武弁抵任向須禁賭昨南昌城守營某守戎初經接篆視事卽照例禁賭告示一出兵丁四巡城廂内外各賭館賭廠無不一律停歇可見賭尚可禁也惟恐一經定繳月錢若干遂至禁而不禁則無可如何耳○豫章名書院爲培植人才之地已經德曉峯中丞查照向章於二月廿一日借南昌考棚甄别豫章書院中丞親臨命題平年爲恩科鄉試各屬考生來省肄業者人數頗多是日應考者不下二千餘人可謂盛矣友教書院經瑞茀俟方伯定於三月初二日甄别人數不亞於豫章惟冋來孝廉堂與豫章同日甄别本年會試屆期諸孝廉皆公車北上應俟會試後其報罷有於五月甄别云○省城隍廟附近有樟樹一株相傳千年舊物今雖枝條已盡尚有老幹丈餘巋然作魯靈光其左右一帶人皆稱之曰樟樹下地以樹名也是處有某甲者初娶妻生一女卽歌鼓盆乃復娶某氏甲嬖之多遂其欲氏因恃寵生驕虐待前妻之女甲不知也昨以小故氏毆女至死以暴病告甲撫屍一痛見新傷舊傷體無完膚始悉平日虐待之故而驚痛頓絶久之救甦備詢隣人又悉所以虐女之狀並箝制衆口之惡卽迫令大歸君子曰無及也使非寵之過流毒何至此哉 
[江西官報]  
　　補用縣陳鼎昌往寗都州會審事件李用曾任辦姑塘卡縣丞湯祖和巡檢陳紹璋閻澤民未入李麟鈞俱謝拔委一次行知署湖口典史楊熙元卸事回省萍鄉蘆溪司陳紹湘據報丁憂以從九吳之嶲署理卽用縣鄭仲和禀謝拔委本班一次行知同知趙爾鼎起嚴 
 
 

Page 3

 
 
來江縣丞程志道禀謝拔委一次鄭工先巡檢黎慶澐禀到湖北人署定南廳同知許應銑調省差委以准補斯缺張更新飭赴新任樟樹鎭通判朱景沅調省差委以李桐現辦左蠡卡空委另以通判安廷桂署理又崇仁縣倫常因病請假回首就醫以就習知縣汪恩濰署理准補樂安招擕司陶寳森飭赴新任 
[賑捐難籌]  
　　杭城以籌鄭賑向茶店捐錢各情業經節次列報已有開辦日期兹聞錢數按旬概携至同善堂呈繳彚解以示官不經手銀錢之意前錄二十日江干湖墅各店跪香求免故城中茶店亦在其内本月初一日城内外茶店人齊集撫轅跪求免捐崧振帥收呈後諭令候批當傳鄒觀察進見面詢勸辦情形觀察以該業已出願捐甘結對振帥卽飭奸爲斟酌辦理觀察回至公所飭傳該業百事於初二日到局諭話庭訊時該首事語言頂撞觀察將二人枷示宗陽宮前隨有多人進内面訴情愿歇業觀察飭令出其不願開店切結存案有開店者捐須照繳倘不照繳卽飭發封云云故初三日城内大小茶店盡行閉門歇業惟荐橋九曲巷口店主係某署差役所開請局派巡丁彈壓照常開門交易迨午刻爲同業人打毁什物巡丁彈壓不住祗得一律閉歇其時上江干下湖墅已無一茶店矣該業人又擁至宗陽宫巡丁均受飛石擊傷頭額路旁擁住之人又多被巡丁打傷并鎖去閒人數名始各紛紛走散其實飛石之人皆地方痞棍並非開茶店者所爲然恐無可置辯矣 
[潞河鯉信]  
　　興石海遊匯東兩倉憲於二月二十五日由京署乘轎赴通文武各官任西關天成庵預備茶座恭迎憲駕近日倉署預備收漕各事頗覺紛繁不日將袋布發給百家經紀限日撕縫聞倉憲定於三月初二日委員查騐裏河五閘船隻○二月二十五日爲戶部開關之期牲牢致祭邊砲聲喧是日河下報到芝蔴六千餘石來子七千餘石白米六千餘石雜貨無算岸上扛擡推運人多於鯽自此沿河一帶增一番熱閙也○福劉兩廳憲會銜出示略云客商販貨物由津來通向俱領有天津捐單投交到部以憑稽查近有客商販貨到通隱匿捐單不肯呈出以致所販之貨是否與單相符無從查核爲此先行示諭違十究辦○新任捕盗營劉把戎於二月十三日接印哨官帶同隊伍出郊迎迓○二月二十二日初更時候瞥見城西紅光燭天知有火警次早探悉雙樹地方燒去某宅灰房數間柴堆數垜經同村灌救始熄 
[挈眷言旋]  
　　英租界盆湯弄新巡捕房捕頭法闌門回國由來總巡捕頭派一號三道頭西捕接管已列前報兹悉虹品捕房巡捕頭富爾亦已辭戰挈同眷屬乘坐英公司輪船回國三十號西包探瓊亦附之而去來總巡捕頭派三號副捕頭接管富爾之事富爾所有傢伙不便携帶者托西友惠爾生拍賣富爾在滬辦事已十餘年此次回國想不復來華矣 
[圑操餘聞]  
　　本埠西商圑練兵請香港兵官閱視操演已紀昨報昨午前兵官帶同馬砲槍各隊至三馬路紅禮拜堂誦經禮神笳鼓喧喧戎容曁曁觀者殊爲熱閙至午刻始散 
[小工落水]  
　　揚州人王友發今年二十九歳在虹口爲小工前夜在招商局北棧碼頭做夜工運酒至厦門輪船小工共有十五名業已連做兩夜至夜半後王運酒到船空身上岸在跳板上失足落水同伴聞撲通聲赶卽察看並無蹤影及查點人數始知王已落水設法打撈未見屍自次晨由工頭王某雇人再撈并雇網船戶用滾鈎打撈仍未將屍身撈起遂將王友發面貌及身穿藍布袄白布褲藍布套褲白襪元布鞋頭戴毡帽腰繫元布帶各情開單報知救生船令其帮同打撈一面知照家屬前來料理按做夜工失足落水者時有所聞亦可憐也 
[邑尊騐屍]  
　　英租界寳善街王大吉藥鋪間壁弄中有寗人顧松年開設順來小客寓用沈永福爲夥比隣某甲開有萬安小客寓已經閉歇有名金生者住在順來寓中向顧曾要盤萬安客棧我妻在妓院帮傭存槓銀洋取出便可盤寓一切仰賴照拂如有盈餘略爲分潤顧允之遂約甲及金生至法界南錢信烟館共議此事金生忽謂沈曰事成之後用爾爲執事此言勿令顧知也卽約沈於是已午刻至法界天成昌烟館再招甲來論價沈訂約後先行出外顧不知天成昌之約將寓門鎖好然後出外見沈將鎖匙交付囑沈速回看視寓中顧卽到南誠信而沈則逕往天成昌爾邊均候金生良久不到沈見天色欲暮立卽回寓見鎖已被人扭卜入内檢點失被二條登樓又見寓客唐蘇海之房門鎖亦已扭下旋見唐至檢查之下失去皮馬褂及衣服十餘件沈奔訴於顧其時顧已回在路相遇沈言失竊事顧曰匙交僣爾此事惟爾是問彼此爭執到寓後甲言不必爭新須報捕房及報捕巡捕頭派包探唐寳榮往查時已深夜該包探囑唐蘇海至捕房又囑沈同去沈言我向來安分决不犯竊或者寓主顧松手有何不是之處其時顧在櫃旁鋪上吸洋烟答言不願到捕房該包探言爾爲寓主庽客失竊亦應報失不料顧卽從櫃臺抽屜内取出剪刀向喉間自戳霎時鮮血直流該包探忙將顧舁至仁濟醫院救治不及旋卽身死當夜報知英公廨蔡太守傳地保報縣請騐一面帶唐蘇海沈永福候質以上情形皆得諸傳述至地保報縣惟將該寓報失捕房往查穆松年自用剪刀戮傷身死等情呈報上海縣裴邑尊卽於昨日下午六點鐘時帶同仵作書役人等前往相騐騐得顧松年自用右手持剪刀戮傷喉之右邊流血過多以致斃命當有死者表弟柳鶴亭堂兄顧英財同鄉人陳炳照到塲由地保禀明邑尊遂飭傳問顧英財稱寍波鄞縣人顧松年是我堂弟今年三十歳由其胞兄出資本租開小客寓今不知如何致死現已發電報至寗波有母及昆弟明日可到陳炳照供與同邑尊謂屍身不能久擱須先行棺殮楫盖不妨遲釘如無銀洋置辦衣棺可由本縣捐廉賞給倘有别　再行禀候辦理顧陳二人退下商議旋禀稱願領洋置辦衣棺先行成殮俟其母與昆弟到滬再作計議邑尊遂將隨帶差役飯食錢照章給發鳴騶入城 
[嚴辦小竊]  
　　昨晨朱明府蒞捕房發落各案時謂租界及輪船所獲之賊如遞解回籍則差役未回而該竊先至矣惟有在捕房先行重懲至於所拍各竊小照輪船上亦當發給庶可一覽了結通事稱近日赴京會試士子報失物件者甚多甚有失去文憑致不能赴試者朱明府謂此等竊賊甚爲可惡遂將陳王琴等提案分别笞責枷示并着將周和尚顧張寳兩人照原斷責懲後暫留捕房候拍照後開釋 
[暫緩發落]  
　　法界拘辦女堂作共計四家男婦十一人覊押捕房已半月有餘昨晨朱明府在捕房發落各案時法繙譯官祁君謂朱明府曰此案久押捕房亦屬非是似應早日發落明府曰然着將男女十一人帶案研詰之下衆人仍照前供朱明府逐一詰訊謂此案原由葛六老爺審問嘗與面商再行定斷祁君自肯着將衆人還押於禮拜二解案冉訊 
[分發人員騐看名單]  
　　鄭工例掣籖分發特用主事楊恩桓貴州催閣中書陳日翔福建○海防例掣籖分發主事劉錦藻浙江○鄭工例指省分發知府花翎孫廷林浙江安徽同知張沆湖北陜西通判李鴻儀湖南湖北知縣通判銜韓毓霖安徽直隸直隸州州判張迓衡直隸東河府經歴余錦榮順天江西陳壽仁江蘇湖南張履良江蘇湖北查步衢江西湖南陶炳熙四川浙江縣丞李奎度湖南湖北安瀾江蘇河南裴景星安徽直隸胡承逹安徽江西王文灝江蘇福建巡檢梁榕廣東廣西于敏才正紅旗漢軍廣西溤學周湖北山西王履安湖北江西匡弼山東陜西朱家昻安徽河南李　鏞河南浙江劉彭四川湖北從九品王經燦安徽山東典史韓琫森山西山東何運炳湖南甘肅俞承志浙江江西胡松年浙江四川王久慶浙江福建祝承基浙江四川○海防　指省分發直隸州州判戴雲峯直隸安徽縣丞葉保惠安徽北河道庫大使朱大派安徽江西○籌餉例指省分發鹽大使盧廷襄貴州雲南州判林振聲福建湖北縣丞周治生湖南湖北從九品周慶麟順天山西莫步瀛浙江河南典史黃憲江蘇河南陳邦基浙江甘 
 
 

Page 4

 
 
肅○勞績掣籖分發知縣尹佑湯廣西○勞績指省分發知縣張寳瑔直隸江蘇李金章河南山西土錫鈞江蘇山東從九品藍翎丁標祥廣東廣焉○進士指省分發知縣彭履德四川江西○廕生指省分發通判林步瀛廣東江蘇○議叙指省分發府經歴阮廣容山東河南從九品郭模山西江西○孝廉方正呈請分發直隸州州同李家騋西按察司知事曹允之河南○應補呈請分發知州陳奏勲江蘇山東知縣同知銜　錫慶浙江山東州同曹經邦貴州雲南州吏目沈紹均順天山西李蔚澍陜西山西從九品錢恩培浙江江蘇葉儀吉浙江江西鄭鴻山東河南李紹庚四川雲南未入流鄢湘南四川陜西 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局協賑公所經收賑捐二月下旬清單]  
　　二十一日至廿九日止○電報局總收支所交來廣東電報局募規元三百兩○常熟公仁昌白窰號王大烈爲疔疾全愈助洋三元○本埠葆和糖行交來九江祥發元號洋六元○武陽保嬰總局交來吳鴻益善士募新塘鄉雪堰槁惜榖會洋六元錢八十二文○漂陽湯少泉善士募東孫氏洋六元無名氏洋二元徐六順堂洋一元楊霍生洋五角尹度莘堂錢五百廿五文實收洋十元○江蘇太湖救生總局募無名氏洋五角○漂陽縣學正堂楊用舟廣文侯太夫人助洋十元○本埠王劉二君交來王郁氏求保平安助洋十元○○本旬共收規元三百兩洋四十五元五角計元三十三兩二錢一分五厘錢八十二文計元五分七厘四項共合規元三百三十三兩二錢七分二厘○○連前共收規元四十三萬二千一百四十七兩六錢○○付解奉天賑欵第五批規元五百兩由陳春記彚解○○連前共解規元四十三萬一千九百九十兩另七錢七分一厘○○實存未解規元一百五十八兩八錢二分九厘合併聲明 
[上海四馬路文報局内恊振公所經收杭城同善堂賑捐細戶清單]  
　　另登○杭城同善堂諸君經募正二兩月份賑欵廖高氏爲子慶德病愈助洋十元陳尤氏爲家主患病求痊無名氏二戶各洋十元無名氏洋六元樓蔭棠四十壽儀洋四元錢塘程保申洋三元吳趙氏燒香資移助吳止叔求財源保身體紫石山人棲陳氏節省生産費蔣雲程求外症速痊志善居士求子疾病痊愈完願高平氏爲妻病愈元願七戶各洋二元吳芷叔爲父親生辰放生資樂陽有心人求病速愈沈高氏黃兆鯤榮陽氏求妻病速愈五戶各洋一元不具名錢一百文共實收洋七十二元大錢一百文於三月初五日由永利信局交到合亟聲明 
 
 
 

Page 10

 
 
   
 
 

Page 11

 
 
[光緒十五年二月廿八日京報全錄]  
　　宫門抄○發抄硃批四道○協揆徐等奏爲奏聞請旨摺○大學士張等奏爲奏聞請旨摺○尚書崑等奏請奬叙摺○尚書奎等奏懇恩施摺○管理光祿寺崑等奏請奬叙摺○大臣克等奏爲請旨摺○直督李奏請奬勵片○又奏爲甄别道員片○又奏爲請補守備片○江撫德奏未中老生循例具奏摺○二月二十八日推班○遷公由東陵回京請安○謙光稽查中左門覆命○嵩山假滿請安○王仁堪請假十日○掌儀司奏初一日祭奉先殿澍幘勒行禮○召見軍機閱卷大臣派出額中堂福中堂松溎○發抄唐炯奏運銅駝馬不及購運請以脚價内籌欵購買駝馬奉硃批着照所請戶部知道欽此○又所辦京銅撥歸寳雲局鼓鑄奉硃批戶部知道欽此○又礦務漸次見功請轉撥銀兩奉硃批據奏雲南礦務漸有起色着照所請由戶部指撥的欵一百萬兩限期分解以應急需欽此○又新捐實收米榖數目奉硃批戶部知道欽此○○協辦大學士吏部尚書翰林院掌院學士臣徐桐等跪奏爲奏聞請旨事前於光緒十三年閏四月十四日欽奉慈禧端佑康頤昭豫莊誠皇太后懿旨皇帝大婚典禮崇隆允宜先期豫備一切應辦事宜着派總管内務府大臣遵照會典敬謹辦理至各衙門應行備辦事宜並着敬稽典禮先期其奏候旨遵行欽此查臣院恭進册文寳文各項樂章及恭書對聯一切事宜皆由臣等分派辦事撰文各官敬謹撰擬繕寫至恭繕清漢摺件之筆帖式供事等亦均恪恭將事尚無貽誤恭查承辦典禮人員向皆蒙恩給奬此次慶典告成合無仰懇天恩准將臣衙門出力人員擇尤保奬之處出自逾格鴻施如蒙俞允卽由臣等開單請奬所有臣等請旨緣由理合恭摺具陳伏乞皇上聖鑒謹奏請旨奉旨已錄○○經筵講官大學士管理戶部事務臣張之萬等謹奏爲奏聞請旨事前於光緒十三年閏四月十四日欽奉慈禧端佑康頤昭豫莊誠皇太后懿旨皇帝大婚典禮崇隆允宜先期豫備一切應辦事宜着派總管内務府大臣遵照會典敬謹辦理至各衙門應行備辦事宜並着敬先期具奏候旨遵行欽此查臣部恭辦選看秀女及籌備大婚用欵一切事宜均關緊要該司員等自派辦以來二年之久均能敬謹將事尚無貽悮洵屬著有微勞恭查承辦典禮人員向皆蒙恩給奬此次慶典告成合無仰懇天恩准將臣部承辦司員擇尤保奬之處出自逾格鴻施如蒙俞允卽由臣等開單請奬所有臣等請旨緣由理合恭摺具陳伏乞皇上聖鑒謹奏請旨奉旨已錄○○經筵講官工部尚書臣宗室崑岡等謹奏爲大婚慶典告成奏明請旨事竊臣部自光緒十三年閏四月十四日欽奉慈禧端佑康頤昭豫莊誠皇太后懿旨皇帝大婚典禮崇隆允宜先期豫備一切應辦事宜遵照會典敬謹辦理等因欽此當經臣等揀派司員或總領其綱或分司其事該員等恭辦皇后鳳輿儀駕曁册寳盝典禮一切事宜將及兩年均無貽誤其赶辦龍亭綵亭等項晝夜督催至懸挂架綵綵綢分布各門逐日分班照料欽惟上儀祗肅鉅典矞煌曠代難逢普天同慶該員等始終勤奮與尋常勞績不同合無仰懇天恩給予奬叙如蒙俞允由臣等繕貝清單分别保奬奏請聖裁謹恭摺具陳伏乞皇上聖鑒謹奏奉旨已錄○○禮部尚書臣宗室奎潤跪奏爲籲懇恩施仰祈聖鑒事恭照光緒十三年閏四月十四日欽奉慈禧端佑康頤昭豫莊誠皇太后懿旨皇帝大婚典禮崇隆允宜先期豫備一切應辦事宜着派總管内務府大臣遵照會典敬謹辦理至各衙門應行預備事宜並着敬稽典禮先期具奏候旨遵行等因欽此又光緒十四年五月初八日總管内務府大臣面奉懿旨皇帝大婚典禮着於明年正月内舉行所有應行一切禮節着傳知禮部敬謹詳查定擬送交大婚禮儀處隨時恭進呈覽欽此欽遵各到部臣等當經揀派司員稽核典章敬謹將事並會同禮儀處奏請懿旨遵行俾得諸臻周妥今當慶典告成各衙門執事人員例得奏請奬叙臣部禮節尤爲煩重所有派辦各員或總事一切或分任其事年餘以來夙夜在公不無微勞足錄可否由臣等查照成案酌量保奬出自逾格天恩如蒙俞允臣等當將在事出力各員再行分别保奏是否有當伏乞皇上聖鑒謹奏請旨奉旨已錄○○簱筵講官工部尚書管理光祿寺事務臣宗室崑岡等謹奏爲大婚慶典告成奏明請旨事竊臣寺自光緒十三年閏四月十四日欽奉慈禧端佑康頤昭豫莊誠皇太后懿旨皇帝大婚典禮崇隆允宜先期豫備一切應辦事宜遵照會典敬謹辦理等因欽此臣寺查恭辦兹寗密太和殿筵宴增備卓張並朝鮮慶賀來使筵宴坐食等項差務重要尤宜倍加整肅當經虑等督飭承辦司員敬謹備辦該員等詳稽典禮恪恭將事欽惟嘉禮慶成該員等始終勤奮均無貽誤合無仰懇天恩給子奬叙如蒙俞允由臣等繕具清單分别保奬奏請聖裁謹恭摺具陳伏乞皇上聖鑒謹奏請旨奉旨已錄○○奴才克蒙額奴才奎英跪奏爲請旨事竊奴才等據綏遠城管理兩翼蒙古旗分協領記名副都統遇春禀稱該協領於光緒八年十一月初五日期滿引見奉旨交軍機處記名欽此遵卽由部咨回任兹至十五年又屆期滿例應北上請示核辦前來奴才等查歸化城地面五方雜處最易藏奸現値河冰未凍青黃不接之時操防巡緝在在均關緊要合無仰懇天恩俯准該協領遇春暫緩進京俟下屆六年期滿再送引見實於邊地有裨恭摺具陳是否有當伏乞聖鑒訓示謹奏奉硃批着照所請兵部知道欽此○○李鴻章片再光緒十四年奉天米豆仍改由天津道備輪船代運自奉省催提起剥過斛裝袋儲積及管押輪船分批領遵又由天津剥赴通州交兌事甚煩重在事各員往返重洋妥速運竣米豆一律乾潔遠勝從前實屬認眞出力自應照章酌奬十員直奉各保一半兹據天津道奉錦山海關道擇尤開保前來臣等覆核無異謹繕清單恭呈御覽仰懇天恩俯准照擬給奬以示鼓勵天津道胡燏棻籌辦得法有裨正供並請勅部從優議敘除直省各員履歴咨部其奉省各員履歴由該省另行開送外理合會同盛京將軍臣慶裕奉天府尹臣裕長附片具陳伏乞聖鍳訓示謹奏奉硃批着照所請該部知道單併發欽此○○李鴻章片再道府無論候補試用應自到省之日起子限一年詳加察看出具切實考語奏明分别煩簡補用兹查有試用道衛杰到省一年期滿例應甄别據該員禀請核辦前來臣查衛杰謹愼安詳俟有應補缺出照例序補除咨部外事合附片具陳伏乞聖鑒謹奏奉硃批吏部知道欽此○○李鴻章等片再提標河屯協右營守備鮮仲元休致遺缺輪用世職期滿應補人員前請以雲騎尉世職郭雲補授部議該員有疏防盗案限緝未結與例未符等因臣查郭雲前署司馬台汛把總任内曾有疏防盗案限緝惟該員已於光緒九年三月交卸例應照離任官罰俸完結且屢奉恩詔所有罰俸處分亦應寛免此外並無事故實與請補守備定例相符該員年力强健熟悉口外地方情形洵堪勝任仍請准其補授河屯協右營守備以期得力銜缺相當毋庸送部引見除履歴前已咨部外理合會同直隸提督臣李長樂附片具陳伏乞聖鑒勅部核覆謹奏奉硃批兵部議奏欽此○○頭品頂戴江西巡撫臣德馨跪奏爲查明應試未中年老諸生循例恭摺仰祈聖鑒事竊照鄉試年老生監三塲完竣未經中式者例准查明年歳奏請恩施兹屆光緒十四年戊子正科江西省文闈鄉試查有年屆九十及九十以上之副貢劉書遠彭泰豫附生李聯輝胡家珍彭蔓肅八十及八十以上之職附生朱格言附生羅起鵬彭樹人黃作梅黃炳文王化成鄧先溥劉汝湘彭延臧劉鳴鳳吳辛酉十六名皆踴躍觀光三塲完竣榜發未經中式經臣調查各該生原卷俱文理明順字畫清楚咨查學政衙門入學底册年歳均屬符合並遵新例查明該生等入學年分均在三科以前據各該縣會同儒學取結先後呈送前來臣伏查該生等青燈積學白首窮經沐聖世之甄陶潛修足式作上林之表率勵志堪嘉觀光而願切梯雲未豫明經之選衍算而祥徵人瑞宜邀奬錫之榮理合循例恭摺具陳並繕清單敬呈御覽伏乞皇上聖鑒勅部核覆施行謹奏奉硃批禮部議奏單併發欽此 
 
 

Page 12

 
 
[光緒十五年二月廿九日京報全錄]  
　　宫門抄○諭旨三道錄前○發抄硃批六道○大學士額等奏爲請旨摺○粤督張奏爲總兵因病出缺委員接署並請簡放摺○浙撫崧奏爲批解京餉銀兩片○都察院松等奏爲欽遵懿旨議處緣由摺○浙撫衛奏請分别旌卹摺○又奏爲副將李世祥改留浙江片○二月二十九日吏部翰林院正紅旗値日無引見○崑岡等監馬步射覆命○琿春副都統卓凌阿請訓○麟書請假十日○芬車續假十日○召見軍機卓凌阿錫珍曾紀澤皇上明日卯初還宮卯正二刻入座吃肉畢還海○發抄李鴻章奏選購戰馬免稅奉硃批兵部知道欽此○又賑撫災區動撥地丁數目奉硃批戶部知道欽此○陶定昇奏委員代理巡洋班滿奉硃批知道了欽此○又接收北海鎭篆務奉硃批知道了欽此○德馨奏新喻令朱寳常等調署知縣各缺奉硃批吏部知道欽此○又知州洪籛生期滿甄别奉硃批吏部知道欽此學學經筵講官太子太保大學士管理兵部事務臣額勒和布等謹奏爲請旨事查定例各省營伍分年差派大臣前往查閱兵部於每年開印後具奏請旨並將領侍衛内大臣滿滿大學士都統尚書侍郎各職名開列進呈或欽點大臣前往或卽令該省總督巡撫就近查閱恭候欽定等語前於光緒十四年輪應查閱湖北湖南雲南貴州四省臣部照例具奏奉上諭本年輪應查閱湖北湖南雲南貴州四省營營之期湖北卽派裕祿湖南卽派卞寳第雲南卽派岑敏英貴州卽派潘霨逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此遵在案今光緒十五年輪應查閱福建浙江廣東廣西四省營伍之年定例福建浙江應派大臣一員廣東廣西應派大臣一員除親王郡王貝勒貝子宗室公軍機大臣步軍統領總兵並蒙古漢軍及出差告假人員向不開列外臣等謹將應派名職名開列進呈或欽點大臣前往或卽令該省總督巡撫就近查閱恭候欽定爲此謹奏請旨奉旨已錄○○兩廣總督臣張之洞跪奏爲總兵因病出缺委員接署並請旨簡放以重職守恭摺具陳仰祈聖鑒事竊照潮州鎭總兵鄧安邦本年十一月經臣電調來省籌辦東莞新安等處沙田曁該兩縣尚海毗連香港一帶地方查辦匪鄉事宜該總兵前在軍營打仗積受勞傷兹因查辦沙田匪鄉往還海上海風峻厲觸發舊疾漸形沉重回省就醫據報於十二月十三日在省寓病故查該總兵自咸豐同治以來剿平福建武平詔安兩縣及粤省髮逆曁各路會匪土匪戰功卓著輿論以該總兵與提督方耀鄭紹忠稱爲粤中三將於地方情形兵圑利弊均極透澈辦事誠懇不私貨財素爲鄉　所推服近年辦理海防查辦匪鄉籌造兵輪講求緝捕清查沙田等事靡役不與苦心經營纎悉必盡積勞過甚舊疾發動馴致不起病殆時具禀於臣陳明經手事件井井有條惟以病入膏盲未報國恩爲恨無一語及私時事多艱將才難得臣追念袍澤之誼痛惜實深除俟查明該總兵戰功事蹟懇恩賜卹外查潮州地方濱海民俗强悍該鎭有統轄　營兼辦海防之責要缺未便久懸查有北海鎭總兵王孝祺勲望素孚軍律嚴整堪以調署遞遺北海鎭總兵查有記名提督陶定昇樸誠勇敢治軍有方堪以署理除分飭查照外所遺潮州鎭總兵員缺緊要相應請旨迅賜簡放此重職守所有總兵因病出缺委員接署並請旨簡放緣由謹恭摺具陳伏乞皇太后皇上聖鑒謹奏奉硃批另有旨欽此○○松駿片再准部咨光緒十四年分京餉案内指撥浙海關常稅銀四萬兩限五月前解到一半十二月間全數解清等因當經前撫臣行關遵辦於光緒十四年五月間解過頭批銀二萬兩在案尚應找解銀二萬兩兹查接管卷内據護理浙海關寗紹台道薛福成詳稱所有前項銀兩併同隨解添兌銀三百兩飯食銀五百八十兩又應解光緒十五年分内務府參價銀二千五百兩並隨解平餘銀六十二兩五錢抬費布袋劈鞘用項銀二十兩共銀二千五百八十二兩五錢照數兌足發交差弁關書於光緒十四年十二月二十六日一併領解起程赴都分别交納等情具詳在案前撫臣未及核辦移交前來奴才覆核無異除咨部查照外理合附片陳明伏乞聖鑒謹奏奉硃批該衙門知道欽此○○都察院左都御史臣宗室松森等謹奏爲遵奉懿旨議處具奏事光緒十五年二月初二日欽奉慈禧端佑康頤昭豫莊誠皇太后懿旨前據吏部奏遵議開缺御史屠仁守處分議以補官日革職留任當以摺内所稱屠仁守開去御史另行辦理及該員應補何官均未聲叙明晰諭令該部明曰回奏兹據奏稱所稱另行辦理外將屠仁守所遺掌山西道御史一缺咨都察院照例題轉其應補何官俟所議處分奉旨後再行請旨如前奏依議卽請以對品之部屬用等語屠仁守陳奏事件違旨妄言厥咎甚重該部僅議以補官日革職留任已堪詫異又不將應補何宫之處詳細聲叙直待降旨詰問始行敷衍覆奏若前奏竟予依議則屠仁守直徑改部屬矣該部於此等交議要件徇庇欺朦情節籲然不得不予以懲儆吏部堂官着交都察院議處承辦司員着查取職名交都察院嚴加議處屠仁守着卽革職永不敘用欽此欽遵抄出到臣衙門當經片行吏部調取議覆屠仁守處分及覆奏原案並查取職名復行查右侍郎景善在請假期内曾否畫稿等情去後兹據開送職名並聲明該侍郎已經畫稿知照前來查例載徇庇降三級調用朦混革職又例載律文無可引將例内情事相近者援引比照又實係一事而其中有兩罪名相因而致者從其重者議處又奉旨交部嚴加議處者查照本例酌量加等各等語此案吏部遵議開缺御史屠仁守處分僅議以補官日革職留任又未聲明應補何官迨經奉旨詰問始行敷衍覆奏徇庇欺朦情節顯然欽奉懿旨將吏部堂官交臣衙門議處承辦司員嚴加議處臣等詳查處分則例並無欺朦作何議處專條應比照朦混私罪例辦理除徇　降三級調用係屬輕罪照兩罪名相因而致從其重者議處例應將吏部堂官尚書錫珍協辦大學士尚書徐桐左侍郎松溎許應騤右侍郎景善孫家鼐從重照朦混私罪例議以革職承辦此案之司員吏部郎中鈺麟主事盧昌詒均照朦混私罪例議以革職該司員係欽奉懿旨嚴加議處應照本例酌量加等惟處分則例議至革職而止無可再加是以仍照本例擬議合併聲明所有臣等欽遵懿旨議處緣由謹恭摺具奏伏乞皇上聖鑒訓示謹奏奉旨已錄○○頭品頂戴調補山西巡撫浙江巡撫臣衛榮光跪奏爲五十二次查明浙江省陣亡被戕曁在防立功後積勞病故文武官紳各銜名開單懇恩分别旌卹恭摺奏祈聖鑒事竊照浙江省各屬陣亡殉難官紳節據省城採訪忠義局查明造册先後詳請奏卹業經五十一次開單奏奉諭旨飭部分别旌卹欽遵在案兹又據採訪局續行查明文武官紳併眷屬義民婦女分别造册由藩司許應鑅核明詳請奏咨給卹前來臣覆核無異除將事實清册曁義民婦女各册咨部核辦外相應繕則清單仰懇天恩俯准飭部照例分别旌卹以慰幽魂理合恭摺具陳伏乞皇太后皇上聖鑒謹奏奉硃批該部議奏單併發欽此○○衛榮光片再據臣標中軍叅將白桔生轉據左營副將銜儘先叅將李世祥禀稱現年四十六歳湖南永興縣人於同治元年來浙投効湘軍軍營先後攻克浙江各府縣城池打仗出力由勇目歴保副將銜以叅將仍留浙江儘先補用同治五年隨原任廣東巡撫蔣益澧赴粤委帶　靂軍左營進剿曹冲等處客匪身受重傷請假銷差回籍醫治迨光緒六年復來浙江投標經升任撫臣譚鍾麟飭發撫標左營候補咨部在案今查接奉行知前在廣東剿撫曹冲等處客匪出力案内於同治六年五月初六日内閣奉上諭李世祥着免補叅將以副將留於廣東補用等因欽此欽遵承領奬札伏念世祥前在粤東立功日淺一因水土不服一因言語不通旣在浙江收標十有餘年若復遷改他省尤虞人地未宜與其舍近就遠莫若駕熟就輕聲明保案呈騐奬札據情詳請奏咨將前保留於廣東補用字様註銷仍以副將歸浙江立功原省儘先補用等情並送奬札前來臣查該副將李世祥久歴戎行任事勤奮於浙江營務頗爲熟悉堪資驅策合無仰懇天恩俯准將原保廣東副將李世祥改留浙江以副將儘先補用除飭取履歴咨部查核外謹會同閩浙總督臣卞寳第附片陳請伏乞聖鑒訓示謹奏奉硃批着照所請兵部知道欽此 
 
