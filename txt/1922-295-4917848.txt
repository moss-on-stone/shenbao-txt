# 1922 - 295 - 4917848

 

Page 1

 
 
第一萬七千八百四十八號;中華民國十一年 西曆一千九百二十二年十月三十號
星期一 * *   
 
 

Page 2

 
 
第一萬七千八百四十八號;中華民國十一年 西曆一千九百二十二年十月三十號
星期一 * *   
 
 

Page 3

 
 
第一萬七千八百四十八號;中華民國十一年 西曆一千九百二十二年十月三十號
星期一 * *時評 
[進退失據（冷）]  
　　凡一國家無論爲强爲弱皆有正當之態度强固勿論即弱而受人之侮忍辱退讓亦不失爲態度之正當最不可者其惟進退之失據乎 
　　政府之對於國内亦然無論政府若何懦弱對於政權一切受人支配苟出於無可如何則人亦能諒其心者蓋以政權之旁落非一朝一夕之故由漸而來固非全今日政府之咎也若進退失據則非僅懦弱之謂實有自取之道矣不必辱而自求辱不必有人反對而自招人反對本可無事而自擾之原易了結而自滋之斯則人欲諒之而無可諒矣 
　　今日無能之政府所謂進退失據之舉動抑何多也 
[命令]  
　　十月二十八日大總統令浙江省長沈金鑑著來京另候任用此令 
　　又令特任張載揚爲浙江省長此令 
　　又令任命時全勝爲陸軍第十四混成旅旅長此令 
　　又令任命劉金義爲陸軍第十四混成旅步兵第十一團團長陸敬德爲步兵第二團團長此令 
　　又令郭連峯授爲陸軍少將劉烕石輝玉王佐才楊家彬李濟智均加陸軍少將銜白士儀加陸軍軍醫監銜戴鴻勝授爲陸軍礮兵上校此令 
　　又令署敎育總長湯爾和呈請任命趙楨爲視學應照准此令 
　　又令署陸軍總長張紹曾呈請授陳德勝王夢弼爲陸軍步兵中校並加陸軍步兵上校銜劉實鍔爲陸軍步兵中校陸紀康爲陸軍三等軍法正均照准此令 
　　又令署陸軍總長張紹曾呈請任命韓振淸爲陸軍第十四混成旅少校副官田勳爲步兵第一團團附張立信爲步兵第二團團附王堃生爲步兵第一團第一營營長曹福春爲第二營營長李與榮爲第三營營長王鳳鳴爲步兵第二團第一營營長于得海爲第二營營長趙鳳海爲第三營營長張恩澍爲騎兵營營長朱建勳爲砲兵第一營營長均照准此令 
　　又令賀超雄李牧張世鏞傳應珩陳兆藩李明遠均晉給四等文虎章徐　給予四等文虎章此令 
　　十月二十六日大總統令簡任職存記袁澍棠孫廷弼著交農商部酌量任用此令 
　　又令署財政總長兼幣制局督辦羅文幹幣制局總裁徐佛蘇呈請將福建銀行監理官郭煥免去本職應照准此令 
　　又令署財政總長兼幣制局督辦羅文幹幣制局總裁徐佛蘇呈請任命李倬爲福建銀行監理官應照准此令 
　　又令署財政總長兼幣制局督辦羅文幹幣制局總裁徐佛蘇呈請任命姚傳楙爲河南豫泉官銀錢號監理官應照准此令 
　　又令署陸軍總長張紹曾呈陸軍軍宫學校校長張鴻緒調部任用請免本職張鴻緒准免本職此令 
　　又令任命孫樹林署陸軍軍官學校校長此令 
　　十月十三日大總統令署陸軍總長張紹曾呈准察哈爾　統張錫元咨請以　爾　阿富浚阿額色爾古蟒賴陸補總管應照准此令 
　　又令據陜西省長劉鎭華呈考核屬吏分别舉劾等語署　城縣知事趙本蔭久膺民社砥礪淸勳署安康縣知事路世楙理繁治劇所至有聲署朝邑縣知事賈毓鶚緝匪辦團民懹吏畏均著俟薦任職期滿後以簡任職存記升用署藍田縣知事李惟人質淳樸堅忍耐勞代理臨潼縣知事鄧長耀淸白持躬體用兼備均著晋給四等嘉禾章署定邊縣事王祖斌忠厚宅心政無苛擾代理醴泉縣知事朱秉一協利軍民才堪肆應署榆林縣知事蔣鎭南政平訟理諳練精詳署鄜縣知事王存綬抑强扶弱饒有幹才署膺施縣知事張　生聚敎訓富庶可期署安定縣知事吳錫珍撫輯懹柔羣情愛戴　著晋給五等嘉禾章代理長安縣知事袁楝爲守兼優堪膺繁　代理商縣知事張濡博愛居心寗靜致遠署邠縣知事帥濟生支拄危城盡心職守署永壽縣知事王　柄守法蹈規安靜之吏代理洋縣知事吳德槐膺難不驚瘁心民社代理略陽縣知事吳孟貞躁釋矜平與情允洽署漢陰縣知事賈鴻誼治理勤求不辭勞怨代理靖邊縣知事任知五老成練達民賴以安代理米脂縣知　宋經裕愷惻慈祥粹然儒吏署洛川縣知事王巽堂籌支供億應付有方署葭縣知事張鑄聽斷才長案無留牘均著給予六等嘉禾章署潼關縣知事馮繩武職任衝繁條理精密著晋給七嘉禾章代理隴縣知事海靖精明幹練舉措咸宜署韓城縣知事劉錫珍才具開展庶政不弛署枸邑縣知事張圮則秉性安詳廉潔自守署洵陽縣知事楚　著年富力强實心任事署白河縣知事李榮慶久司民牧勤愼可風署中部縣知事徐瑞麟謹飭持躬永淵知凛代理商南縣知事于蘭臺悃愊無華光輝篤實代　宜川縣知事李鴻鈞夙嫺治具克著勤勞代理延川縣知事周子蓮平恕愛民力求上理署長安縣草灘鎭縣佐程懋德勤愼從公代理鳳縣三岔驛縣佐樊福星樸　可恃代理臨潼縣關山鎭縣佐欒銳朿修自好　著傳令嘉獎卸署扶風縣知事賈又新漠視賑欵致被刦攫卸代郿　知事董淸濂秉性貪汚被控有據分省知事關彭龢查案營私人言嘖嘖均著交文官高等懲戒委員會依法懲戒並交内務部查照此令 
[國内專電]  
　　北京電張載揚長浙令昨晚㈡㈩㈧下（二十九日下午一鐘） 
　　北京電京綏罷工路局允納條件三項今日開工（二十九日下午一鐘） 
　　北京電盧永祥間接表示願奉張載揚長浙令政府即忍盧爲服從中央起點畢竟發表但浙紳以省長去文就武與民治背道請政府擔保不生迎拒風潮（二十九日下午五鐘） 
　　北京電薩鎭冰電院謂王永泉願取消小徐制置府請停止軍事行動政府電保洛寗核覆 
　　北京電何豐林電請發行上海遊民工廠基金有獎債劵并將章程分送内務農商兩部核辦 
　　北京電派往奉天疏通張作霖之某兩大員報張在自固三省勢力無入關希望對政府態度以回復職權爲前提因洛陽不贊成此舉一切不易進行（二十九日下午一鐘） 
　　北京電豫西平附近鐵路昨修復靳軍小勝惟郾城南鐵路二十七晨又被匪燬該處靳軍單未能勝匪今日鄭州張福來助兵一團赴郾（二十九日下午一鐘） 
　　北京電郾城匪今晨敗退鐵路修復第二十七陳旅護車通過匪區　　北京電王欲與羅同去二十八催白宫速提他人組閣同意案黎答考慮（二十九日下午五鐘） 
　　北京電法使館息十二月一日國際鐵路會每國有路線一千公里得一權三千公里二權五千公里三權會費每一發言權二千法郎又息周自齊董康在法接洽中法銀行復業經過良好下月中旬完竣（二十九日下午一鐘） 
　　北京電部令通緝獎劵局主任朱常綸朱已携欵潛逃（二十九日下午一鐘） 
　　北京電内部明日開出口肉類檢查條例起草會將在滬設中美檢查肉類出口所（二十九日下午一鐘） 
　　北京電陸徵祥瑞士電催保工大會經費三千元并索我國陳列貨樣種類（二十九日下午一鐘） 
　　北京電東西俄商定以崴埠及東海濱省爲遠東政府一省用赤塔臨時法令民選省長巿長組勞工總會暫不施行蘇維埃政治 
　　北京電政治討論會昨開幕 
　　天津電余史黄因贖路儲金事勘日㈡㈩㈧下午一時由京來津三時赴總商會歡迎會席間演說贖路儲金之重要須大家努力進行六時應靑年會之歡迎作簡單演說略謂貴會徵求會友之發達頗堪驚異要皆爲平時佈道普及之功末祝靑年會進步晚八時再赴總商會續講贖路儲金事 
　　天津電精武會籌備員陳公哲羅嘯璈翁耀衡連炎川均已到津是晚由漢文泰晤士報熊少豪介紹本埠報界全體在德義樓宴會天津各團體對精武十分仰慕不日將輪流開會歡迎（以上二十九日上午二鐘） 
　　成都電聞鄧錫候在軍事會議主張實行工兵制川軍編十師外將全編爲屯殖軍陳澤霈有督辦說　　成都電昨省議會選出候補省憲起草員汪精衛張重民董鴻詩饒炎謝盛堂李劍農伍非白鄭可經黄澤溥任叔永李漢三羅堅冉君榖（以上二十八日十午九鐘） 
　　杭州電張長浙令已下沈親往賀政局將大變化（二十九日下午十鐘） 
特約路透電 
[北方時局]  
　　二十九日北京電據軍界消息馮玉祥已將印信交與張福來定十一月一日來京旦夕將有命令任馮爲三特别區巡閱使 
　　二十九日北京電京綏鐵路罷工已於今晨終止路當道對於善遇僱員之某某數項要求已加允許 
[近東和會之各國代表]  
　　二十八日巴黎電伊斯美將軍已由安戈拉議會舉爲外交委員將充和會基瑪爾團之總代表加拉比基爾將軍將代伊斯美充西軍司令 
　　二十八日雅典電維尼齊諾氏將代表希臘參與洛桑和會助以駐法希使羅馬諾氏駐英希使加克拉瑪諾氏並有瑪柴拉基將軍充軍事專家 
[美國願於近東和會旁聽]  
　　二十八日華盛頓電協約國請美國參加近東和會國務卿休士訓令駐英法意之大使囑向駐各國聲明美國未與土宣戰不能正式參加洛桑和會但美國知近東之重大關係願派員出席旁聽 
[法人指斥近東戰時之希臘]  
　　二十八日巴黎電近東陸軍經費今日已由兩院通過昨日某處會議有人抨擊法國之近東政策當由自近東歸來之勒萊爾氏答覆謂法國敎會中人均留居西伯利西亞士麥那被殺者僅八百人其水手曾登岸救火竞爲希兵報以機關槍法神甫吕杜維先氏曾言希兵當日自行縱火焚焼愛斯基希爾云 
[英前相喬治之政黨演說]  
　　二十八日倫敦電喬治今日在格拉斯戈演說謂混合政府被推倒之理由何在國人猶未知之波拉勞爲其月前之友且或爲其將來之友迄未表明前政府中對於原則或策問題有何異意足見要求改組政黨者不僅爲激烈派如此届總舉獲勝者爲祇圖黨利之徒則前途後患無窮工黨宣言書直欲以社會政府代之渠自己與友人當盡力以防制大錯鑄成後之最惡劣影響渠望選舉時凡有保衛國家使之不遭　沛之同志者不遇何種　礙而能同舟共濟　必行於中流遠避兩岸礁石始能出險入夷也人不宜使决裂達莫可修復之境否則危險份子乘隙而入從事破壤矣吾人前能安然穩渡大波濟者以吾人合作之故昔時余立於舵樓今則全處於艙中但狂風又將至吾人愼勿因誰應立於舵樓應作何　制服之問題而起爭鬭致危及光輝燦爛之舊船云 
[英國各政黨之候補選擧]  
　　二十八日倫敦電三十一選擧區之保守黨已允不反對全國自由黨員以目前所知保守黨已選出候補者四百三十五人工黨選出三百九十九人全國自由黨選出一百五十人獨立自由黨選出三百零一人 
[意内閣之態度與政局]  
　　二十八日羅馬電半官消息稱意政府因時較定已撤銷戒嚴令内閣自昨晚起迭開會議現入體閣員署名發出一文謂政府决計於叛變發作之際維持公安保衛自由制度 
　　二十八日羅馬電報稱意皇不允署戒嚴令故此令撤銷内閣仍在會議中羅馬晚間一切平靖當軸爲防衛起見暫停駛電車惟其他交通如舊各省法西斯蒂黨尙無暴動報告僅在數處佔據公署耳祇克萊摩那一處有流血事 
　　二十八日羅馬電今日已安靖過去軍事當道施行戒備方法各大路與橋端皆駐兵保護聞兵士奉有不准法西斯蒂黨擁入羅馬之命黨徒現集於各處其自　薩·佛洛倫斯等處來羅馬者多被拘獲軍事當道諭令停開火車各站有兵駐守聞克萊摩那有黨徒若干擬奪該城但爲兵士擊退黨徒死四人 
[德報稱美法德修復合同]  
　　二十八日巴黎電德報載法國兵燹區域幹事與德國社會黨公會所立之修復兵區合同並加以批評謂兩國之眞正諒解今始於此見之凡德人眞願與法謀政治上與經濟上諒解者宜合作此修復之工程云 
[美釋英帆船]  
　　二十八日華盛頓電國務院諭令將一星期前所扣留之英人帆船艾麥納爾號釋放因此船係在領海三哩外所拘獲與哈總統之政策相牴觸也 
[美國出口公會之演說]  
　　二十八日紐約電美國製造業出口公會開大會時之演說其最可注意者謂美國在北美與亞洲發展美貨之銷路尙不足恢復美國商業之繁盛因歐洲苟無力購買北美與亞洲之貨物則北美與亞洲亦不能購買美貨也云大會通過一議案請美國商會召集國際商界會議討論協約國債欵問題而公布其議决各案 
[羅馬尼亞政府之入欵超過出欵]  
　　二十八日巴黎電時報載羅馬尼亞財政大臣之宣言謂羅馬尼亞豫算案入欵超過用費頗巨擬以入欵一部分供改善官吏生活及興造公共工程之用 
[各國近事記]  
　　二十九日東京電大藏省已將下届豫算案海軍經費减少日幣三千萬元所減總額今已逾一萬萬元海軍省提出抗議謂海軍實需四萬萬元但爲節費計僅請撥三萬一千七百萬元此爲至低之數不能再減 
　　二十八日巴黎電波蘭俄羅斯交通總長已在莫斯科開始談判擴張及改良兩國間運輸問題 
　　二十八日巴黎電倫敦近調查户口共有四百四十八萬四千七百二十三人 
　　二十八日倫敦電喬治私人秘書台維思氏已被任爲蘇彝士運河督辦按此缺已虚兩年 
　　二十八日丹麥京城電瑙威科學家與探險船孟德號通無線電之希望未能實現因自十月十五日以後僅接來電數　而非逐日接電如預料也 
　　二十九日華盛頓電法庭封閉紐約　領署沒收其什物以備抵償一百二十五萬損失之諭現已撤回紐約領署星期一日將復開門 
　　二十八日巴黎電美國聯邦法庭判决美國不能載酒至世界各處芝加哥　壇報　據美國最重要城區五十處警察報告酗酒殺人案自厲行酒禁以來已大减少 
南洋大學無綫電 
[太平洋會議記聞]  
　　火奴魯奴電太平洋會議之重要事現爲免稅區域之辯論及各國商船均配所載貨物案之提出日代表演說免稅口岸之利益夏威夷代表贊成之並指陳夏威夷爲分散地點之利益舊金山代表亦贊同免稅口岸之議惟西雅圖與加拿大代表反對之以爲此議不能施於實際後由舊金山提出航業議案主張太平洋岸各國應將其所須輸出之貨物平均分配交各國船隻運出庶减少海外貿易經濟上之耗費 
　　火奴魯奴電大會討論漁業日代表演講太平洋漁業尤注重東方領海同題會衆定今日午後往觀火山並考察商業星期二可回 
[意國之黨人騷]  
　　倫敦電泰晤士報載意國米蘭消息法西斯蒂黨之行動愈臻險惡有進取羅馬之說聞黨人意見頗不一致又羅馬傳來半官消息意國各處午時宣佈戒嚴令但未幾即取銷因時局漸安並無變亂也 
　　羅馬電法西斯蒂黨聲稱如政府不退讓卽傳檄金國下黨員動員令法克太内閣見此仇視熊度遂辭職意皇將於明日回　會議政務並决定組閣人物 
[東俄政局之變遷]  
　　東京電海參崴消息反對黨領袖狄特里克將軍已赴奉天擬與張作霖　約攻擊紅軍之交通線 
　　東京電海參崴政府由　海省國民革命黨領袖組織以赤塔軍隊編成巿政衛隊維持秩序保衛各街並防護協約軍所遺留之軍械赤塔派來軍隊首爲騎隊步隊繼之砲隊在後軍紀整齊居民懸紅旗擲香花以迎之反對黨麥古洛氏已抵神户據謂狄特里克將軍已在波錫特灣立根據地形勢險要敵不能破如竟不能守狄氏　退至甘察加半島云日本報紙賀政府之撤兵主張與赤塔政府修好外間有日本即將與赤塔開議之說但外務省否認之 
　　東京電海參崴消息新政府成立地方安寗二百日僑避居運送艦以防變亂者現已登岸回家 
[各國對華記事]  
　　東京電日本駐靑島之防兵已奉命依照華會條約於十一月初退回本國日本在靑島之民政定十月底終止 
　　西雅圖電僑民事務局長赫　本氏宣佈此後入境之華人如係商界學界中人無須在僑民局留住一夜可直往旅館 
　　香港電中國商輪東興號在海南島外三十哩擱淺船客四十二人由他船救出惟船長與十五船員乘救生艇出發迄今存亡未知 
[各國近事記]  
　　巴黎電華盛頓佈告十二月第一星期開始撤回駐紥來因河之美軍此舉與對外政策無關美國撤兵理由在欲减少美國常備軍額 
　　紐約電美孚油行總董貝福德氏演說謂俟歐洲經濟難題解决後美國始可恢復其前有之商務 
　　柏林電德國礦工之工資近又加增德國煤價每噸增三千馬克德國實業界遂多荷一層之重大擔負 
　　柏林電德國新任駐俄大使佛蘭超氏定星期日起 
 
 
 

Page 4

 
 
第一萬七千八百四十八號;中華民國十一年 西曆一千九百二十二年十月三十號
星期一 * *程赴莫斯科 
　　柏林電英國商報駁斥法國監督德國之議 
[公電]  
　　許崇智等自福州通電各報館鑒前奉大總統八月九日電令　諸路將七同心討賊並蒙委任崇智爲東路討賊軍總司令兼第二軍軍長大偉爲第一軍軍長福林爲第三軍軍長適以遠道間關交通阻梗委任狀曁關防至今始克奉到謹於十月二十八日就職視事當此國難未寗閩局甫定惟有鞠躬　瘁並與各友軍和衷共濟以期貫澈主義完我任務謹此奉陳諸祈鑒察束路討賊軍總司令兼第二軍軍長許崇智第一軍軍長黃大偉第三軍軍長李福林勘印 
國外要聞 
[德國特約通信] [  （王光祈九月十日柏林）]  
　　最近德國之糧食恐慌問題　　德國在戰期中所有國内一切交易皆由政府加以限制自衣服鞋襪以至於糧食用品無不由政府發給證券憑券購賣每人每月應得若干皆有一定限制不能多取蓋其時德國被協約國封鎭國外來源旣已斷絶國内生產又復不繼故政府對於消費不能不加以節制採取『限制交易』政策自戰爭停後國外輸入漸多國内生產日盛已無消費不繼之虞於是又由『限制交易』漸變而爲『自由交易』當記者前年到德時食品中如馬鈴薯猪牛肉白糖牛奶麵包之類尙由政府發給證劵持劵購買未幾馬鈴薯猪牛肉之限制取銷惟白糖牛奶麵包三種仍需證劵近來白糖牛奶限制亦復次第取銷只餘麵包一種尙在『限制交易』之中此外一切作用品皆已自由交易不復加以限制矣惟自『限制交易』取銷以來貨物價値日益增高從前德國貨物缺乏一般德人只是感覺『有錢買不到』的問題而今百物盈積又發生『有貨買不起』的問題所感痛苦尤勝於昔其故有四㈠在戰期之中各項用品雖已限制然每人每禮拜終能獲得若干慰情聊勝於無㈡貨物價値多由政府規定並不甚昻亦爲國民購買力所能勝任㈢各項用品交易雖由政府加以限制然仍能設法秘密購買超過法定應得之數㈣其時戰爭勝負未卜擧國皆望一旦戰勝之後則一切交易恢復戰前狀態仍可取之不盡用之不竭故暫時忍饑耐寒不以爲苦綜觀上述四種則德人在戰期中一方面物質上旣未感大窘精神上又未當絶望自革命以來形勢一變戰局旣已失敗賠償尤爲不輕所有戰期中精神方面之一綫希望皆已一筆勾銷至於物質方面則自『限制交易』取銷國内一切物價漸與世界巿場價値相等决非今日德人之購買力所能勝任譬如白糖一物在『限制交易』之時每人每月一磅每磅價値四個半馬克自『限制交易』取銷國内白糖價値漸與世界巿場價値相等現在每磅售價七十馬克較之去年限制交易時約漲十六倍之譜從此富者每人每月可購四磅五磅任其所欲而貧者則以價値太昻之故並一磅而不能購矣與從前限制交易時究竟每人每月能得一磅者相較又安得不令人有今昔之感耶又如德國麵包向分兩種一爲大麥weizen所製吾人呼之爲白麵包一爲小麥Rｏｇｇｅｎ所製吾人呼之爲黑麵包德國出產小麥多於大麥故德人無論何時皆以黑麵包爲主要食品戰前德國所用大麥多來自美洲自開戰後國境封鎖來源遂絶故在戰爭期中不准製造白麵包以節省大麥從此黑麵包一物更爲唯一無二之日常食品惟製造黑麵包所用之小麥亦非完全產自本國一部分係由俄國輸入自德俄開戰小麥之來源亦絶於是德人遂於黑麵包之中雜以馬鈴薯及蘿卜兩種粉麫其味極不可口至今德人談及猶搖頭不已然當時國内糧食除馬鈴薯外只此黑麫包一種無論貧富皆係一律尙無彼肥此瘦之感自去年以來大麥小麥來源漸多遂弛禁令　准製造白麵包黑麵包中亦不似前此之雜以馬鈴薯蘿卜等物漸恢復戰前狀態惟黑麵包仍須持券購買換言之仍在『限制券易『之中而白麵包則不需證券完全自由交易因此之故富者則日食白麵包盡量取需而貧者則雖黑麵包亦常有吃不起之感矣（現在每個黑麵包價値三十八馬克去年則只値四馬克）總之自『限制交易』改爲『自由交易』富者不免流於浪費貧者愈感生活困難最近馬克大跌貨物價直一日數變與一般德人之購買力不能相應怨聲大起危機四伏有識之士仍主張恢復『限制交易』並由政府規定切物價以救濟現時恐慌日昨德國經濟總長Ｓｃｈｍｉｄｔ演說亦謂此時國内貨價漸與世界巿場價値相等與德人購買能力不相應恐慌因而發生今後政府當設法壓抑國内物價不與世界巿場價値相等以遏亂萌云云惟此限制國内物價增漲之擧是否與經濟原則相合又是否爲今日德國　府權力所能辦到此則又爲另一問題也 
最近國會中對於現在德國經濟恐慌之救濟曾有三種提議㈠巴燕國民黨主張（甲）國内白糖在本季之内專爲製造必需食品之用不准用之於點心糖果各種奢侈食品此種奢侈食品只准用外國白糖製造（乙）今年小麥收成不佳馬鈴薯收成甚好黑麵包之内宜雜以百分之五十之馬鈴薯粉麵㈡社會民主黨與獨立社曾民主黨主張（甲）禁止用外國貨幣在内國巿場作爲交易媒介之用（乙）改良幣制如發行現金儥票以救濟馬克跌落之類（丙）限制非急需品之輸入（丁）禁止重要食料用之於製造奢侈食品（戊）籌備國民生活必需之馬鈴薯白糖牛奶牛油及其他重要食品（己）限制浪費（庚）取締奸商壟斷居奇（辛）改進農產（壬）設法建築民居（癸）從速徵收財產稅及『强迫公儥』使之與目下馬克跌價程度相等㈢民主黨主張外國酒不准輸入内國酒亦不准輸出以免奸商一來一往從權價中獲利要之德國國會中無論左右各黨議員皆莫不以民食爲　此則與中國議會諸公懹抱不同之點也 
國内要聞 
[北京通信] [  （蠖公]  
　　醖釀中馮氏去豫之内幕馮豫督改任檢閱使移駐北苑之說甚嚣塵上而卒未見發表明令其中問題愈趨愈緊内幕重重與大局有密切之關係外間以不悉豫中之情勢及馮氏之地位故言之多揣測之談昨有新來京之豫人某君述豫中狀况及吳馮靳胡之關係較詳亟錄之以實吾新聞 
　　河南地處中州爲四戰之區東則歸德一帶與蘇皖相接南則與湖北毘連西與陜接界北與直隸聯屬西南多山道路崎嶇交通不便東北則多平原之地以之馳騁戎馬爲最適宜之地自京　開徐之路成全省交通之中心實以鄭州爲樞紐除東路歸德一帶全屬於開徐線外西南北三路均以鄭州爲交互之點故凡握全豫軍權而鄭州不屬其管　者一舉一動均受牽　地理所限無如何也 
　　馮氏督豫之初自陜而東本年奉直戰爭後鄭州一役馮氏及第八旅靳雲鶚爲前豫督介弟趙儏（卽豫中所稱爲三麻子者）之宏威軍及前歸德鎭守使第一師師長寳德全所攻擊幾至不支幸陜西暫編第一師師長胡景翼舉其精銳自洛赴援一戰而勝趙氏乃不得不棄豫以他適（此中遠因近因甚多非本題所及故略之）馮氏入開封靳氏向住鄭州第八旅之兵即集中鄭州一帶胡氏乃率其第一師移駐彰德一帶微聞馮氏與趙督開始攻擊之先開與靳有密約事成以省長　之馮旣督豫利用豫省長張鳳台之易與且聽命唯謹無敢或違遂加以調護靳氏成約置之不顧而靳氏以力戰之餘心有不甘固其所也 
　　胡景翼出死力以與趙搏救馮氏於垂敗之餘其有功於馮不可謂不偉馮氏　徒　以酬之且於胡氏所需之餉械靳而不與胡氏遠處彰德率其飢餓而勞苦之軍士不得已乃索餉於彰之商民聞諸彰德某君言即胡師每日之饃麺非千串不敷商民日日供給其困難可知而馮氏不顧也故靳胡兩軍以馮之欺詐寡信也皆飲恨於馮欲思取而代之其蓄念也久矣 
　　馮氏入開封之初第一師師長寳德全以會辦河南軍務之資格（與馮督豫之命令同時發表聞均爲吳所保）與馮氏相見馮氏挾其確山敗兵之仇（此去年春間事）且妬寳氏在豫之聲望爲紳民所敬服於初見之時即責其不　忠於趙氏殘殺之以快私忿豫之紳民以寳之保全開封方且馨香歌頌之不遑驟聞此信均蹙額相告特迫於馮氏軍威之下不敢倡言耳兼以馮氏爲入於行政軌道完全不習於習慣風俗處處違背一切政令如朿濕薪搜括之擧日不暇給所有改革均含有宗敎性質惟其軍隊紀律素佳故尙相安無異而民生日卽於困苦則凡取道豫中者有口皆碑矣 
　　寳之得帮辦軍務爲吳所特保蓋所以收束豫中之軍心及人心其布置不可謂不周馮氏殺寳之時吳在保聞之跌脚其不快可知嗣有某君以寳之慘死訴之於吳吳曰我用錯了人對不住河南云云寳旣死舊毅軍從寳最久者咸挾復仇之念會趙三挾敗兵竄往束路謂人曰我做督軍不成做匪頭有餘於是勾結各處舊有之捍匪及寳氏之殘兵聯爲一氣魯山扶溝鹿龜西華等屬相繼殘破而匪勢成矣當魯山被圍之初連電請救不發一兵紳民不得已公推代表四人往見朿民兩長跪地大哭馮亦相向作楚四之泣謂之曰我對不住你們無兵可撥云云實則第十一師　集省坦以與靳胡之意見甚深不敢遣兵他往留以自衛河南之匪勢經此一番之後其　愈壯自東路而西陜洛一帶自西而南南陽一帶幾成一匪世界攻城破　無日無之西南北三鎭守以馮之殺寳也咸有戒心不爲之用馮對於治匪一節迺朿手無策矣吳在保聞河南之匪患不知如此之甚尙　樂觀及接續得人報告知馮之飬　貽患已成潰决之勢聞前日抵鄭時擧一匣與馮謂之曰回去細看其中皆各地士紳不快於馮之文宇也吳馮之交至此已不如以前之密切矣馮以軍律嚴肅著當時與論即有吳不如馮之論調吳未嘗不忌之特以遠在西陲干卿底事即亦淡然忘之耳及馮督豫其所持政策殘刻搜括儉撲勞苦之外無可稱述者豫民羣非刺之兼以靳胡兩軍之媒藥日夕毁於吳前吳不快乃日益甚第二十四師師長張福來攻岳州一役著有大功同時諸將如蕭　南如已死之閻相文如馮玉祥如王承斌均皆手握軍權擁有地盤惟張氏困處岳州不能更進一步環顧宇中無可插足馮氏又輿論不協其欲取而代之之心甚亟旋師北上徘徊於新鄭之問其意可見矣 
　　馮氏流離瑣尾已非一日督陜以後與劉鎭華不相容至欲以兵戎相見適直　事起吳利用劉與趙有間隙之故電劉率兵入關以制趙馮氏得信後密電吳氏自請入關吳不得已許之及督豫以後鑒於各方形勢之不善亦知非可久處故於歸德鎭守使常德盛率師赴贛以後即保其旅長李鳴鐘繼其後以重兵駐歸德藉以通入皖之路鄭州旣爲靳張二師所有不復能西一旦事急惟有趣而束行及皖事起馬聯甲與蘇齊携手中央任命旣已發表皖城雖桑梓之鄕爲捷足者所得不復能有揰足之地而張福來又實逼處此不能不去熱察綏又僻在邊陲非所願望乞救於保曹之心乃偕追悼大會之行以俱北矣 
　　當馮未赴保之先曾至洛陽有所接洽聞即有電囑軍署要人預　結束赴保以後訴之於曹曹極力慰藉之汴省旣不可復居邊陲又不願前往移住北苑之聲乃喧而日上聞此中作用有曹四爲之借箸一則魯田爲吳所倚重曹甚不謂然熊氏長魯即欲取而代之惟魯人　擁田以拒熊者熊氏能否前往尙未可知一旦有事變馮或移而之魯此一機會也一則奉直戰後雙方均不駐兵近雖南北苑有第九師等塡駐非夙負重望者且非純粹直系一旦有事未必可恃今馮軍移駐旣可以幾輔之聲之威且有事更可捷足先登馮氏實居重要之位置此又一機會也以此二因馮氏移駐之心　以大慰回豫之後卽預備收束近且聞馮之部伍家屬有已移京師者蛛絲馬跡可資證明也 
　　檢閱使之命令聞爲吳所預擬以馮在檢閱張福來督豫李倬章爲省長胡景翼爲軍務帮辦云云通過閱議　四五日洛吳連電催促而未能發表者據府方某君言黄陂因前此四省長命令發表過驟生出無限波折仍舊不能到任故現在極取愼重態度對於閩事之討伐令及李薩之繼副司令今甫發表卽其顯證兼以浙之張載揚省長廣西之林俊廷督理善後沈鴻英帮辦亦因審愼過度各報已喧傳數日尙無明發（惟浙省長有即日發表說）豫馮一事與此正同云云其言不爲無見惟以記者所知則馮之移駐洛保均無問題惟馮之餉源尙未指出原擬豫中月籌二十萬豫人絶不認可以此問題尙未解决故命令之發表恐非俟各方妥協不能實現矣（十月二十七日） 
[張世經呈控孫培舞弊]  
　　現内務次長孫培前在籌備國會事務局委員長任内汲引伊侄孫其儀爲會計主任現因該局結束一切事務歸内務部接收孫其儀造冊報銷皆未蓋用該局印信弊　昭然已被局員張世經等向總長呈控并牽涉孫培此亦内務部之一舞弊案也孫世經等呈文如下呈爲前局欠薪尙鉅收支欵項疑竇滋多懇請派員澈可以釋羣疑事竊籌備國會事務局奉令裁撤已逾數月之久職員欠薪尙有六七月不等書記欠薪亦有五月之多共計四萬數千元前奉孫委員長諭應趕辦結束等因各科正在淸理文卷預備交代忽於本月十九日第三科主任孫其儀未俟用印擅將呈文及决算表册發出業經職世經據實呈明在案伏查文書蓋用印信爲普通常識所共知即爲各官署所共遵守旣用局名發出文書自必蓋用局印現在局印並未遺失亦未呈報繳銷並與無印可用有别况計算關係局用帳目何等重要自應蓋用印信以資憑信乃該主任孫其儀恃孫次長係乃叔故敢擅行發出孫委員長係現任次長能令文書科收受以致交相爲用法令在所不顧苟非心有所餒懼人指摘何至急遽若是以此種種情狀證以前局用印簿及職員等所共知者益覺疑竇滋多謹將懹疑之點開列如下㈠孫委員長於九年八月二十三日到任截止本年六月止第一科用印簿所用印領計銀十五萬六千二百十六元五角六分又國庫券八千六百零六元共銀十六萬四千八百二十二元五角六分未用印領而爲局員共知者計財政部印花稅處支票二千五百元内務部先後三次撥發六千三百元領財政部銀三千元豫覺銀號借項五千餘元共銀一萬六千八百元總共收入十八萬一千六百二十二元五角六分（内有財政部支票三張共銀一萬二千元未曾領到）其支出項下以俸薪爲大宗計自九年六月至十一月每月俸薪五千餘元局用數百元共計每月六千元之譜九年十二月至十年十二月共十三個月每月七千三百餘元局用經費從寛約計一千餘元共計毎月八千三百餘元本年一月至六月經費無着局務停滯每月支一千餘元以上或七八百元或四五百元不等均從寛計算約計經費一千元又委員尙欠十年十一月分全月俸薪共一千八百元盡記薪水發至本年二月共一千四百四十元除去委員所欠之數尙餘三千餘元共計約支出十四萬三千六百餘元比較收入之數尙餘銀三萬八千餘元即除去未曾領到之一萬二千元亦應約餘二萬六千數百元㈠詳查印領内註明九年八月二十五日領銀一萬七千元九月十日領銀四千元共銀二萬三千元僅補發前任六月分欠薪一月及八九兩月俸薪共一萬五千餘元　將九年七月分欠薪扣面不發彼時局内紛紛傳說七月分欠薪五千餘元爲第三科扣存由該科事務員傳世常（即前警官學校會計主任）經手代孫委員長買汽車一輛所餘六千元已作爲買汽車之費矣此雖悠之口未敢據以爲眞而九年七月分欠薪按當時存銀之數未可補發乃至今未發則確係事實㈠前次呈送計算盡間列有秘密調查費一項列欵若干不能詳知惟上年辦理選擧絶係公開决無秘密可言職世經上堂呈稿時張前總最志潭曾經數次面商並經决定此次不派調查且局中亦無派遣之案何能巧立名目任意支銷㈠文具一項每月開支二百　十元由松雪齊一家承辦前局範圍甚小此次每月至多不過百餘元至本年局務停滯每月至多二三十元聞　中有孫委員長自用送禮之赤金硃絹　箋素絹等項對聯統由此項支出前局歴任爷委員長從無此項開支此次松雪齊所出收據自必與出賬相符仍調查該號日行賬簿以昭核實㈠火食一項援昭歷届成案由局用臨時特别費項下開支自九年十二月至十年十月係由局費開支每月約三百餘元十一月後即由局員俸薪項下每月每人扣洋三元作爲食費并未動用局欵至十一年三月後廚房即行撤銷聞該計算書先後共開列火食一項至數千元之多㈠修繕一項開列　項　多前局係借用天安門内朝房間有修繕爲數極微衆目所共見者估計不逾三百元㈠奉令裁撤以後由内務部及財政部領到銀九千三百元共支全局職員一月俸薪及補發主任三員半月俸薪畫記一月薪水（内坐扣預借五百餘元）共應存銀一　數百元該主任孫其儀借傳孫委員長口諭言存欵應先將各商號欠欵發淸嗷嗷待食之書記欠薪明嚴拒不發其發給商號欠欵向有回扣可享故不惜扣書記之薪以償之並聞各項欠欵其祇數百元尙餘數百元爲該主任孫其儀嚢括以去㈠第三科主任孫其儀本年在南小街新鮮胡同典房一所價銀三千數百元係内務部辦事員兼充第三科主管出納人員秦家澍代書契據查該主任孫其儀原係内務部職方司錄事月薪不滿三十元如家係素豐或不就此錄事至上年三四間因其係孫委員長之姪託人具摺特保提升辦事員在土木司辦事前年孫委員長將該員調局辦事時尙係一寒素之身旋接任第三科主任不數月而擧止闊綽狐裴皇皇矣在局所得俸薪僅有兩個月事務員俸薪每月一百五十元十四個月二百四十元之主任俸薪即能典三千數百餘元之房屋如無法外之收入即問諸局外人亦未敢信 
　　以上所列各欵證以收入所餘之數因第三科素主秘密其如何揑造報銷雖不能擧明確之證據而人言嘖嘖究非無因如果毫無開支浮濫情事則收入所餘二萬數千元雖不能將欠薪全數發淸亦不至積欠如是之巨倘係財部未發前項收入之數職員積欠雖久尙屬可原旣有前項且欵之收入僅任一二人之浮濫支銷置全局欠薪於不顧職員等實難甘心因浮濫支銷之故已侵及個人私權職員等未敢緘默不言孫委員長自號廉正或不至如傳說之詞而孫其儀識字無多輕率躁妄（前年在二等室酗酒滋鬧搗毁器物爲警察廳拘留處罰有案前日在局向大衆宣言有次長交代辦完後原在局辦某事者將來仍在部各任原事等語）朦上欺衆揑造彌縫决難　其必無曖昧明知孫其儀係孫委員長卽現任孫次長之令姪並援内擧不避親之義不次擢拔以錄事而升主任職員等何敢妄披逆麟惟幸遇我賢明公正摘奸發伏之總長故不識忘諱披瀝直陳懇請將孫其儀經管會計並未經蓋印之計算書派員澈食抑或交部欵審查委員會一併嚴查以明眞象而釋羣疑再會計科主事達聽現充部欵審查會委員會兼充籌備會事務局第三科主書賬目人員此次一手編造計算書一手接收會計賬據如交部欵審查委員會該員應行廻避令併呈明是否有當理合车請核示施行 
 
 
 

Page 5

 
 
第一萬七千八百四十八號;中華民國十一年 西曆一千九百二十二年十月三十號
星期一 * *   
 
 

Page 6

 
 
第一萬七千八百四十八號;中華民國十一年 西曆一千九百二十二年十月三十號
星期一 * *國内要聞二 
[衆議院選舉常任委員]  
　　昨日（二十七日）下午一時衆議院常會開會開會議長吳景濓因病請假由副議長張伯烈主席至二時各議員陸續出席主席謂在場三百二十一名已足法定人數宣告開議當將陳邦燮等請假事由逐一報告衆無異議旋宣布上次憲法起草委員選舉未及開票今查得被選委員之票數計陳家鼎一四九票吕復一四五票葉夏聲一一八票牟琳七六票羅家衡七七票胡祖舜七十票蒲伯英六九票饒孟任六九票王源瀚六三票姚桐豫六一票馬驤五六票劉楚湘五五票王有蘭徐蘭墅鄧毓怡梅光遠各得五二票其蒲饒王徐鄧等票數相同按院法須用抽簽法决定馬驤聲明本人已被選全院委員長請辭去憲法起草委員衆無異議當經秘書抽得蒲伯英王有蘭徐蘭墅三人駱繼漢臨時動議謂議院神聖凡爲議員例不得另兼官吏詎本院有一方爲議員一方爲官吏雙方兼跨私利是謀今日舉行常任委員選舉之前請兼差之各議員自行檢舉辭去一方否則本席當提出議員資格問題此時場下掌聲雷動主席諮詢有無異議全體一致贊成主席命秘書檢點人數在場三百二十一人指定檢票員李文煕彭漢遺駱繼漢等十三人隨即散票開始選舉法典交通預算决算外交内務財政軍政敎育實業請顧懲戒院内審計十三股常任委員投票畢後時已二時四十五分不足法定人數主席宣告下次開會再行報告遂宣告散會 
[商聯會請修鎭江關章程] [  （尊庸）]  
　　全國商會聯合會日前呈請農商財政兩部并緘稅務處請修鎭江關三聯單章程茲將原文錄下呈爲據情呈請事案據鎭江商會代表吳益忠緘稱吾國稅則紛歧久滋詬病而尤以鎭江之三聯單比較上海限制之寛嚴旣殊完納之輕重亦異影響所及鎭埠商務日卽衰微金融亦日形枯竭非亟行修改與滬關一律辦理殊無挽救之方查鎭江三聯單章程商人赴内地某省採辦土貨時聲請鎭江商會出具中途不得盜賣切結分呈稅務司關監督發給三聯單持往内地買成土貨若干由各該商會註明實買到若干擔運至鎭江沿途各關卡騐票放行到鎭後呈請鎭江關查騐騐後從量征稅共定三倍到鎭先完子口半稅以抵内地釐金下餘之兩倍半稅用保結辦法限期六個月運往外洋報運時完正稅一道逾期不運出外洋補納兩倍半稅如報運往上海在限期内尙可出洋如報運往廣東漢口等處即爲報往終止地點於完納正稅一道以外亦應補納一倍半稅其在鎭江銷售不運往他埠者亦追繳兩倍半之稅揣該章程之用意無非爲獎勵出洋起見要知商人買貨未有不思運往外洋者然或貨色損壞價値跌落有不能運往外洋之趨勢此時商人之困苦已不可言狀若再加以兩倍半之稅其何以堪且兩倍半稅係罰欵性質罰欵所以處分惡意若不論其有無惡意槪以罰欵處分之於情理上亦欠公允此種辦法爲津滬各關所無查滬海關聯單於進口完納子口半稅如不出洋并不追繳兩倍半之罰欵且限期有一年之長在期内運往外洋或上海以外各埠皆祇完納正稅一道是滬鎭密邇稅率兩歧運往國内各通商口岸者相差至一倍半之多其在本埠銷售者相差且至二倍半之多無怪鎭江商人視採辦土貨爲畏途商務前途遂不可問因以上種種困難敝會會長于樹深於去年陰曆九月間在上海商會聯合會提議修改三聯單章程經上海商會聯合會轉致安總稅務司蒙批示大意以鎭江三聯單辦法與津滬不同似欠妥適將來當提出關稅特别會議從新修改等因是鎭江三聯單章程之不妥適安總稅務司亦所深知惟所云提交關稅特别會議修改一節敝會頗滋疑惑蓋此項稅率紛歧有改歸一律之必要并無條約上及其他對外之關係與特别會議似不相涉用敢陳請貴會主持公道轉請財政部農商部稅務處三機關體恤鎭埠商人之困難將鎭江三聯單章程卽予修改俾與滬海關歸於一律實爲公便至鎭江三聯單限定三十一種貨物宣統三年稅務司戴樂爾任内曾經開放數月旋即取消滬關則限定四十餘種貨物均得請領三聯單比較多十餘種此十餘種貨物鎭江請領三　單亦應增加以免歧異等語當經敝會召集各省區代表開會評議僉以政府對於國家稅則正謀積極革新以期掃除商民苦痛而圖國產發皇原函所稱鎭江　三聯單章程種種不便商民之處安稅務司且以爲有欠妥適認爲有修改之必要足見該關任意征索摧殘商貨實爲不合卽非根本改進稅制亦當加以取締以期與津滬等處一律辦理而收稅則統一之效（滬鎭相去咫尺而稅章兩歧若此可笑孰甚）用特呈請鈞部（請貴處）准將鎭江關三聯單章程收稅過苛限類過狹之處先予修改以昭公允而恤商艱不勝待命之至（十月二十六日） 
[延吉代表爭天圖路續訊] [  （尊庸）]  
　　請外部速提抗議 
　　并移歸中央辦理 
　　延吉天圖交涉自延和公民代表張斌霍萬程來京發表該路新舊秘密合同遂引起全國注意交通部并贊成此項交涉提歸中央辦理已移文外交部向日使交涉所以該代表近日奔走外交部一再催請速提此項交涉極爲忙碌茲將該代表最近所上外交部兩呈文照錄如下㈠二十三日呈外交部文「呈爲再請提辦天圖鐵路一案否認在奉解决執向日使交涉事竊代表前曾請願將天圖鐵路一案提歸中央辦理當經分呈在案茲奉交通部第四百號批開據呈已悉云云此批等因奉此理宜靜候解决惟茲事變遷甚速人民方面督責甚嚴稍有敷衍恐釀意外實有迫不容待之勢是以不嫌瀆聽謹將交通部函達大部與日使交涉各情節籲懇我總長趕速向日使嚴重抗議要求即日停工并將奉天交涉以明令阻止提歸中央解决是爲國幸」㈡二十六日呈外交部文」爲呈請事本日本京益世報載外部方面以天圖路交涉迭據東三省各公民來電呼籲日昨特派朱兆泰赴奉與奉張商辦此事并通電三省各法團略謂迭據來電請與日使交涉天圖鐵路一事現派朱兆泰赴奉與張使商辦應如何修改合同之處希就近接洽等情查此案人民反對主旨以將該路完全打消爲目的茲者由大部派員赴奉商辦以修改合同爲主旨實非人民請願之本意萬程等代表輿情用敢籲懇總長顧念國權將該路全案提歸中央交涉萬勿派員赴奉致遭失敗是爲國幸」并聞新合同已經在奉簽字延吉人民電京代表誓死反對將有最後之激烈示威運動并以喚起全國救路之注意云（十月二十六日） 
[外部對崴械案將提三次抗議]  
　　我國政府因日本軍閥供給張作霖軍械有帮助擾亂我國大局之嫌曾提出二次抗議日本政府仍絶對否認茲據交民巷外人消息現在軍械問題英美法各國均十分注意美國方面仍着着進行調查事實英國方面則已得有確實證據法國方面則以該國駐剳海參崴總領事兼代捷克國領事事務對於此問題之内幕知之尤審現均靜待日本政府之最後解决如能公平辦理自無問題否則或有極正當之表示且聞美國駐京公　舒爾曼氏於數日前曾對我外交部表示意見略謂美國政府對於此案亦極重視現接到本國政府訓令决定向日本政府提出抗議不知中國政府對此究執若何能度外交部因見美國比較係尙淺旣如是重視我國有切膚關係勢不能聽日本片面之答覆卽算了事已擬提出第三次抗議如日本政府仍否認其事卽當再進一步聲明將來中國如有内亂發生當由日本負責並已電令我國駐日代理公使及海參崴總領事飭其再爲詳細調查該案之内容迅即報告一面又派某科長急赴奉天實地調查一俟此等報告到齊後即當着手第三次抗議文之起草云 
[俄代表不允庫恰撤兵]  
　　外部當局對於中俄會議一事目下頗有堅持之勢前日顧外長到部之後即電招劉會長及前挪威公使章　申二人到部密商良久聞明爲駐莫斯科陳委員報告勞赤對於外蒙有密訂協約之事故與章劉磋商應付方法旋即召俄事委員會委員稽鏡面授機宜稽鏡當於昨日（二十七）往訪赤塔勞農兩代表據外部某要人云稽氏往訪勞赤兩代表係根據二十五日俄事委員會所提三項先决問題向兩代表提出並要求對於外蒙現駐之俄軍應查照俄國出兵之宣言無條件撤退須於十一月十五日止爲最後之限期勞赤雙方如有圓滿答復然後再行正式重開會議否則拒絶重開聞稽氏往訪勞赤兩代表談判結果勞農赤塔對於我方提出之松黑航權不准俄人干涉東三省森林鑛產不准俄人自由採伐兩項皆已表示可以承認對於我方要求不得再於滿蒙增兵一節尙未表示可否僅允轉電本國政府請示對於要求撤退外蒙現駐俄軍於十一月十日圓滿解决一節表示反對謂現在舊黨有在滿蒙希圖再擧之事俄軍一時碍難撤退甚願於中國能將舊黨全部逐之後即無條件交還中國當經稽氏反復申辯謂前俄代表阿格雷夫對於交還庫恰於張家口北京二處中擇一開議今俄國對於會議撤兵一事有無何等辦法赤塔代表謂此事彼不能主持當詢之越飛因現在外蒙已無赤塔軍隊而越飛則對於阿格雷夫之另開會議解决庫恰問題堅决否認謂勞農軍隊祇俟相當時機定必撤退决不食言可不必爲無謂之會議稽氏當謂似此辦理恐中俄邦交永無恢復之一日因中國人民對於外蒙俄軍之未撤退現均紛紛責備政府俄軍若不撤退會議恐難實現俄代表仍甚堅執不得要領 
[日本仍反對撤廢南滿路郵局]  
　　中日郵政會議自開會以來已閱二月之久其中重要案件業經雙方議定者不少惟南滿鐵路附屬地之日本郵局撤廢問題則迄今猶未解决蓋自我國提出一併撤廢要求後日本方面委員卽根本上表示反對謂附屬地之日郵係根據承繼之中俄條約而來此乃當然之權利應即除外如欲討論此事亦非此委員會得而討論須由外交上交涉解决况華府會議之撤廢客郵問題係同時各國以同等辦法撤廢不能獨對日本有歧異之辦法我國委員則謂此實中國之正當權利華府會議之决議只規定凡有條約規定及租借内地内之郵局在外其餘均不得列爲例外日本主張除外實毫無理由如謂有理由則在法理上究竟置其根據於何地務請說明日本方面不能答惟始終主張除外我國亦不允稍讓故迄今尙無解决之端倪惟聞日本方面有從他方面疏解之說 
[開灤五礦工潮之險惡]  
　　開灤礦務局罷工風潮迄已數日尙無和平解决辦法而全體工人由南廠地方籌有萬餘元以作罷工時之經濟不謂當此之時因保安隊之監視彈壓忽又演出流血之慘劇緣前日（二十五）早十時有在南廠外之工人與廠内之工人運送食物而監視之保安隊堅不許送致雙方大起衝突蓋保安隊係受長官之命令深恐内外互通消息益令風潮擴大而工人等必達送物之目的始肯罷休此工人與保安隊徒手奮鬭保安隊開槍射擊之原因也開槍之後聞擊斃二人傷一人一時巿面秩序大亂各商號均紛紛閉門幸有商會團勇維持未致釀亂工人方面因死傷同類更激起全體之憤怒天津警察廳於是日下午四時又派去保安隊二百名前往彈壓二十六日晨六句鐘時工糾察團罷工工人所組織）在西大街口守望時保安隊又往迫令工人解散工人不允他去保安隊遂擧槍亂放當場擊斃工人二名全巿秩序大亂工人與軍隊觸處格鬪以致行人斷絶商店閉户事後調查計重傷者八人糾察團長某被捕去失踪者若干人輕傷者無數不可謂非唐山罷工以來未有之浩刧也聞工人受此大創之後預備爲最後犠牲已派遣代表四出連絡要求同情援助結果如何殊難預測茲將二次宣言書錄下全國各工團體父老兄弟姊妹們我們開灤五礦因爲生活困難受迫不過才起來向當局要求加薪當局苟具人道主義就應當體恤工人的苦衷允許所請不想他們視工人如牛馬大施壓迫手段調來保安隊數百名嚴拿工人任意毆辱工人求生不得求死不能才於二十三日全體罷工不料二十六日早八點保安隊全體出發武裝嚴厲向工人示威百般欺侮工人祇有隱忍不言乃彼等以工人爲可欺先用槍刺横穿繼而全體向工人連放排槍數十次計受重傷數十名命在垂危待斃若二十餘名悲號慘目血肉横飛有心人不忍卒覩我工人對此慘劇惟有請全國同胞們主持公論加以援助以救我們三萬餘苦工人於水火之中現在全體工友益加激奮非達目的不已各界同胞們主持人道呀我苦苦工友們那就感激萬分了唐山開灤五礦全體三萬餘工人同啓 
[京綏路已實行罷工]  
　　京綏鐵路全路車務職員於前日（二十六）宣布罷工後即將要求條件七項向局長提出限二十四小時答復該局局長余振棠以事體重大不敢擅自裁决當即親赴交通部磋商迄昨早尙無完滿答復車務全體人員遂决然於昨日起全路客貨各車一律停駛斷絶交通聞此事最初機務人員畏長官之命令尙擬照常開駛徐圖解决無如車務人員主張極爲激烈横臥路軌誓以身相殉者數百人機務員觀此情形大爲感奮遂以站長不發路籖途中恐有發生危險爲詞將全路客車一律停駛所有沿路車務人員均麕集於車站開會互通聲息非達到要求目的不止現交通當局對此正在設法疏通中結果如何容俟續誌 
[山東政局之暗潮] [  （濟南通訊）]  
　　連日京津各報揭載田中玉將步浙盧之後塵自行宣佈廢督以見好地方人士爲將來與熊炳琦對抗之張本此項消息實極滑稽蓋田雖武人然素工心計當安福盛時屈映光正爲山東省長田之對屈百計逢迎不敢稍拂其意而屈氏氣燄之逼人任何武人必且不甘受命田竟恬然處之不以爲忤其手段之圓滑雖政客不及也邇來田之兼署省長計畫失敗已掉轉風頭爲俯就熊氏之表示將來熊氏來魯後定不致有何爭端至自行廢督一事决不至實現因田氏一向行事不趨極端山東情形又非浙江可比苟督軍位置不保則雖易稱督辦亦難久留或且引起保洛兩方之反感若位置不至搖動則又何取此種手段以博不遵中央命令之名况洛吳對田氏原有位置已對山東督署參謀長李竟容聲明維持則田氏之不欲無中生有可斷言也惟田熊雖不致發生衝突而山東政黨方面則暗潮甚烈蓋熊之長魯本打魯人治魯招牌一見明令各黨乃紛派代表以包圍熊氏其有廳道資格者莫不　思染指以有限之官職何能敷衍政客無限之要求於是得意者揚揚以喜失意者圖謀反噬有欲推曹鍈爲督軍者有拍電反對熊氏來魯者同時尙未明令撤換之各廳道局所亦莫不惴惴然恐不終日而免職於是彼此聯合暗　拒熊爲之畫謀决策者則有已免職之周家琛黄璞當熊在保定時有人薦龔積柄爲膠東道尹熊當時答曰龔非魯人礙　違魯人治魯之旨别爲龔　位置在魯各客籍官吏聞此消息後尤爲恐慌於是團結愈堅周黄等因得售其伎倆昨日新任政務廳長許鍾璐自京來電分致東臨膠東濟寗各道尹及山東河務局長實業警察巿政各廳長謂除已更動之敎育政務財政三廳及濟南道尹外决不再有更動望各仍舊任職熊省長到任後自當借重云云觀上電或熊氏已知各官吏及政黨之舉動故拍此電以安其心而所以用政務廳長名義者大槪爲將來實行更動留地步而不肯自存息壤也至尙未更動各缺如警察實業巿政三廳膠東濟寗東臨三道河　局酒烟公賣局則有王訥·王葵箬·安鵬東·王謝臣·王貢忱·陳藻·限公制·高翔龍等竭力運動將來如何尙不可預料大約須俟熊到任後始能確定聞熊已定於二十七起程來濟在津或逗留一二日三十日准可到濟此行熊本擬只帶隨員四五人後因曹錕不放心已由保定撥憲兵兩連隨同護衛矣値此政局靑黄不接之際靑島伏居之安福黨人馬良等確有蠢蠢欲動之意惟鑒於屢次活動之失敗不欲輕舉且因山東形勢上不便俱有戒心聞張宗昌於數日前確來靑島并有將約馬良同赴福建之說以目下情形度之大槪山東方面不致有何舉動惟某國則正欲借此時機謀緩交靑島之藉口該黨人或不致受其利用也 
[湘省務員尙難卽選]  
　　選舉法尙未全竣 
　　湘省組織新政府問題日來各方又復積進各司廳院長之選舉本可卽日舉行惟尙有兩大要端須先行解决㈠七司司長及兩廳長選舉法雖已於二十三日三讀通過而審計院長選舉法則因省議會提出初讀之際係就前此法制編纂會所擬之審計院組織法草案内摘出及交付法制股審查之後僉以此項選舉法關係重要未便草率必須另行規定始足以昭鄭重爰另草審計院長選舉法十一條於二十四日始行提出報告必俟此選舉法三讀通過始能併入各司廳長同時選舉㈡省行政機關組織法尙祇二讀通過審計院組織法則二讀尙未完竣非將此組織法亦經三讀通過不能舉行選舉蓋開選舉會時旣不能兼開議事會如不先將組織法公布縱使各司廳院長得以依法產出然於各該機關之組織亦將無所依據也有此兩點故選舉尙須稍遲刻下省議會已經决定儘此數日内將上項組織選舉各法通過以便早日實行選舉又新省長趙恒惕式於二十四日覆函省議會承認當選亦附帶催請該會速選各司廳院長函云逕覆者十月二日准貴會公函以省長决選票數趙恒惕共得一千六百零九票依法當選湖南省長茲依省長選舉法第二十三條之規定製就省長當選證書定於本月四日由本會派員專送前來請煩預備接受等因旋於十月四日承派員送到省長當選證書一紙敬謹領受恒惕才智疏庸罔知治理頻年尸政無裨民生叢咎積愆時深内疚幸値湘局粗定省憲實施方期正式政府早日成立得以退避賢路藉息仔肩乃承貴會預選省長並列賤名各縣决選復得票較多交相推舉彌用恧然竊聯治爲建國之才經吾湘實此制之首創省長一席内外具瞻自揣棉薄曷勝艱鉅但公意未可過拂責任不敢堅避再四籌維惟有依法應選效忠省憲進揚國庥查省憲規定省行政權省長及省務院行使之省務院及早組織新政府始克完成甚望貴會從速將各司司長及高等審檢兩廳廳長並審計院長選定以便正式就職而利進行不勝盼荷茲准前因相應函覆請煩查照爲荷 
[滇黔軍入桂之經過]  
　　上海泰晤士報十日柳州通訊云當墵南張開儒貴州盧燾率滇黔軍入桂之初僅求假道赴粤俾與孫中山之北伐軍會合無如昔日孫氏入桂之後悉將桂軍驅入深山不復收撫改編若輩窮無所歸遂不得不從事刼掠以資生活遂致全省陷入恐慌之境北伐軍旣以不勝其擾返斾回粤而若輩亦恨孫氏如切齒今以張盧助孫將非桂人之利因此拒絶過境張盧處於進退維谷之境乃驅兵直入徑攻柳州據之滇軍紀律尙好長官嚴禁兵士擄掠柳民在此時期遂得片時休息商務稍稍興起鄕民亦携　農產及製品等赴巿求售是以嗣後張盧將率軍南行赴粤時商會曾呈請留兵保守柳城張 
 
 
 

Page 7

 
 
第一萬七千八百四十八號;中華民國十一年 西曆一千九百二十二年十月三十號
星期一 * *慮以敵衆兵微不允所請迨滇黔軍正擬出發之際忽報林俊廷收合敗兵會集援軍大舉五道進攻張盧乃變計一面留兵駐守柳城一面派兵南下拒敵於柳河滇軍離柳未遠卽與桂軍相遇桂軍累戰俱退蓋欲誘滇軍深入遷江根本重地然後由來賓伏兵從後團擊詎爲滇軍偵悉折向來賓進攻桂軍不敵節節後退終乃入城固守時桂軍勢已不支乃佯爲求和以緩敵暗中派兵突出猛攻時滇軍已臨城下雙方短兵相接桂軍死傷甚衆遂致不可收拾終於　和而去是時留柳滇軍奉令開拔南下遂以汽船八艘民船百餘裝載糧米子彈輜重傷兵沿柳河下駛而以大軍夾岸保護與前隊會於石龍滇軍旣去附近土匪卽乘機入城大肆焚掠卽小店居户亦無一倖免婦女被擄者共三百餘人匪衆旣去昔日精華之處僅賸斷垣餘燼誠柳州數十年未遇之浩刼也至滇黔軍沿河南下者途中時被截擊且戰且進雙方死亡甚衆及抵武宣桂軍已於城垣架有大砲嚴陣以待激戰三日夜滇軍兩度猛撲攻城俱未能克於是停戰議起乃各派代表會於桂平幾經磋商桂人卒允假道惟自武宣至西江口尙有兩日水程沿岸山嶺四十餘處悉有桂兵據守雖有停戰之令俱不遵行滇軍且戰且進八日始達至是乃分兵三隊一駐西江東向梧州之路一駐西江西向南寗之路一駐柳河以通後方柳州之路目下孫氏已被迫離粤廣東全在陳烱明掌握張盧殆將以桂中爲根據地矣 
[皖人調查新安武軍餉欵]  
　　皖省廢督裁兵會因籌議裁遣新安武軍問題特調查新安武軍前後所領餉項寳數計算欠餉數目茲覓錄其淸單如下 
　　查新安武軍餉九年七月以前倪前督任内應領餉項業已結淸自八月份張前督接任起按原訂預算每月應支二十三萬八千六百元截至十二月底止計五個月應支一百十九萬三千元自十年一月改訂預算照國務院東電規定該軍應年支一百四十萬元部省各籌七十萬元截至十一年六月底止一年零六個月該軍應支二百一十萬元連前合計該軍應支餉數爲三百二十九萬三千元内中財部應發二百二十四萬三千元省庫應發一百零五萬元七月以後另算茲分列如左（甲）中央欵項（九年）㈠財政部發二十三萬二千七百九十九元㈠提鳳陽關欵十萬九千三百九十二元㈠提蕪湖關欵四萬五千元㈠江蘇撥欵六萬元以上計四十四萬七千一百九十一元（十年）㈠財政部發二十萬元㈠華法借欵二十萬元㈠撥菸酒稅十八萬五千元㈠提官產欵十萬二千五百元㈠借皖北工振餘欵三十二萬四千一百九十五元㈠提鳳陽關欵二十六萬一千一百二十四元㈠提印花稅二萬五千元㈠提津浦貨捐一萬七千二百三十七元以上計一百三十一萬五千五十六元（十一年）㈠財政部發六萬元㈠提鳳陽關欵三萬三百四十八元截至三月止㈠財政部發一萬元㈠提印花稅一萬五千元截至四月止㈠提津浦貨捐四千六百九十三元㈠提鳳陽關四五月欵三萬九千一百十七元以上計十五萬九千一百五十八元共計中央發欵一百九十二萬一千四百五元（乙）安徽欵項（九年十月至十年一月）㈠造幣廠銅元餘利項下撥十五萬元㈠官產項下撥八萬元㈠各縣正雜稅項下撥十一萬八千八百七十元以上計三十四萬八千八百七十元（十年二月至十年十一月）㈠造幣銅元餘利項下撥二十四萬元㈠各縣裁減警衛隊項下撥一萬七千一百九十四元㈠各縣新增契稅契紙加價項下撥二千五百四十五元㈠釐金新比項下撥三萬八千八百元㈠省公署墊撥一萬元㈠官產項下撥二萬二千二百元㈠鳳陽關墊撥一萬五千元省長令由新軍餉内劃扣㈠菸酒局墊撥一萬元省長令由財政廳籌還㈠印花稅墊撥一萬元省長令由財政廳先還五千元㈠蕪湖中交兩行借撥二萬元卽由省庫兌還㈠各縣局稅欵項下撥十九萬五千五百九十二元以上計五十八萬一千三百三十一元（十年十二月至十一年二月）㈠造幣廠銅元餘利項下撥四萬元㈠各縣裁減警衛隊項下撥三千一百二十四元㈠各縣新增契比契紙加價項下撥三千九百五十四元㈠各縣正雜稅欵項下撥十二萬九千九百九十四元㈠各釐局撥三萬一千三百六十元㈠十一年茶稅項下撥五萬五千元㈠雜稅項下撥五萬五千元㈠保證金項下借撥四萬二百二十元㈠濟安獎劵項下撥一萬元以上計四十一萬四千六百五十二元（十一年二月二十四日至六月底）㈠造幣廠銅元餘利項下撥八萬七千九百五十元㈠）各縣裁减警衛隊項下撥九千八百十一元㈠各縣新增契紙加價釐金加比項下撥一萬三千六百六十四元㈠各縣正雜稅及借用保證金項下六萬六千五百四十九元㈠金庫劵項下及借用保證金二萬九千二十六元以上計二十萬七千七十元共計安徽發欵一百五十五萬一千九百二十三元以上截至六月底止計中央欠付三十二萬一千五百九十五元安徽透支五十萬一千九百二十三元惟六月以後中央續撥之欵尙未及查而省庫自七月一日起至九月二十六日上透支尤多再列如左㈠造幣廠銅元餘利項下撥三萬四千八百元㈠各縣裁減警衛隊項下撥一千二百五十四元㈠各縣新增契比契紙加價下撥二千三百六十六元㈠釐金新比項下撥七百五十元㈠各縣正雜稅項下撥十萬六千二百八十八元㈠各釐局撥一萬九百九十三元㈠金庫劵項下撥五萬元㈠金庫撥三千元㈠財政廳撥七千五百元以上省庫共發二十一萬六千九百五十二元按三個月餉額爲三十五萬元部省各十七萬五千元計省庫又透支四萬一千九百五十二元 
　　上列新軍支餉數目係由各方調查得之雖或稍有複誤然大致如斯也按新軍向屬長江巡閱使餉由部發與皖省無絲毫關係若執原訂預算則宜直接向部索餉其所以在皖索餉者即根據十年二月國務院東電自應以改訂預算一百四十萬爲範園若讀軍不遵東電之餉額吾皖豈認爲東電所指之餉地現省庫旣逾支五十餘萬縱中央六月後未發一文而以省之有餘補部之不足仍超過該軍餉額四萬七千餘元全國軍隊無此優待此宜注意者一皖省財政狀况據蕪湖審查會主張每年祇能擔負軍費一百四十萬元現除督署經費每年二十萬元因裁撤當然停止外所有舊軍餉額即須大爲核减以符人民公决之數至國務院東電擅定之皖省餉額四百五十萬以及省政府因新軍餉項擅鑄銅元擅加各項稅欸皆病商病民或害及鄰省應限省政府刻日通令停廢以絶禍源此宜注意　二再新軍先後在皖支欵計共一百七十餘萬加以裁遣經費皆皖省暫代中央籌墊仍宜呈明政府指欵償還此宜注意者三 
[杭州快信]  
　　浙江財政廳長陳昌榖因報載省長更動將以杜鹽連使調任財政廳長特於二十九日下午自行遞呈辭職并請盧沈兩長迅行派員接替一面已諭各科長將未了各項文件限兩日内辦竣俾使交卸 
　　第一師長潘國網今日調集駐省全部官佐士兵於上午五時起至十二時止在望江門外舉行實彈打靶潘親蒞校閱 
　　甌海道尹林鵾翔今明日凖抵省面求交替 
　　寗屬各縣下月初一律辦理冬防紛請添設巡船已呈省核辦 
　　前温嶺知事歐陽忠浩交替時擅释盜犯後由當事人呈控經省署發交法庭嚴究現杭地檢廳已提起公訴審廳訂明日（三十）審理 
　　台屬水災急振會今日下午在浣沙路王宅開幹事會討論冬振辦法 
[南京快信]  
　　日前開拔援閩之應瑞通濟兩艦聞昨已有電致杜總司令報告抵閩 
　　上新河木釐局長郭在璜被人指摘弊寳聞省長已令財廳澈查具覆 
　　國史館派編緝員謝寳山南下調查省署已派員協同徵訪國史資料 
　　金陵大學今日（二十八）開浙災籌賑會備有中西音樂跳舞幻術種種游藝 
　　灌雲公民武克相以紙幣充斥流毒地方呈請省署派委取締以維金融聞省長已批令徐海道尹遴派妥員前往澈查核辦 
　　江寗商民張淦泉呈請省署取消淸潔所以免妨害農民生計省長批謂此案已由農商兩會調解變更原案酌減月費不致再有把持壟斷情事仰即知照 
　　韓省長以淮泗等縣籌辦聯防業已就緒昨又委吳珍中前往徐海各屬會同地方官紳一律籌議聯防以杜匪患 
 
 
 

Page 8

 
 
第一萬七千八百四十八號;中華民國十一年 西曆一千九百二十二年十月三十號
星期一 * *   
 
 

Page 9

 
 
第一萬七千八百四十八號;中華民國十一年 西曆一千九百二十二年十月三十號
星期一 * *   
 
 

Page 10

 
 
第一萬七千八百四十八號;中華民國十一年 西曆一千九百二十二年十月三十號
星期一 * *國内要聞三 
[皖釐局最近之調查]  
　　軍閥約占十分之八 
　　安徽各釐局差大半爲軍閥　持財政永無整理之日茲將三十七釐局各局長姓氏黨籍調查如下以供關心皖事者參考鹽河王濟(王旅長普之弟舊軍）華陽陳德名(陳統領德修之兄新軍)大通袁先杰(舊軍系）樅陽黄國勳(省公署)石牌阮貞濟(政務廳之姪)東門渡史竣壐(史旅長竣玉之弟)鳳凰頸袁光楚(史旅長合辦舊軍）巢縣程文森(華團長之戚　軍)運漕馬培宗(馬督理之子舊軍)倒湖左坊(省署)太白石伯銘(舊軍系）街口邱晋三(邱統領之子新軍)灣沚吳慶榮(張文生之岳新軍）和全楊禹洲(楊統領之子新軍)屯溪李蓮波(王平階代表舊軍)羅昌河劉兆隣(舊軍系)荻港方德璉（舊軍系）烏溪李忠信(李統領之子新軍)馬頭曹玉麟(曹團長之弟舊軍)合肥李修原(李斐君族弟)六安耿某（舊軍系）兩河口高維崧(高營長之子新軍)迎河集李紹魁（李統領之子新軍)五河儲莘(舊軍)界首集王駿(王旅長族弟舊軍)三流集孫沅(省署)洪河口吳果晟(徐東海之戚）孫家溝范育才新軍軍需)金家寨王甡(舊軍)三河尖韓金森(華團長代表舊軍)天長尹啓勳(尹統領代表新軍）三埠管房杜(房道尹之族)中梅河張(拒李迎許張東野之代表)頴上孫照斗(華團長之友舊軍)三里灣寗文蔚(華團長之戚舊軍)滁縣王煕(王旅長之族舊軍)定埠舒綬靑(某督岳丈) 
[閩局紛擾之近狀（福州通訊）]  
　　省垣自徐樹錚王永泉許崇智到後徐除揭櫫建國詮眞並聲明軍餉不取閩省外殆　何種表示王永泉初意以己代李一切機關仍舊昔之比肩事李者今皆爲彼之部屬詎意財政廳長陳承志烟酒公賣局局長張定璠印花稅處處長鍾傑運使及緝私統領鄧雄等均被許部之李福林黄大偉先行委任軍政兩署舊屬亦疊召不至頗爲怏怏而許且派所部軍官接任各縣知事王益啣之日昨在城内布司衕酒酣座上某氏以首功推黄大偉蓋佔領福州並十四日之戰黄之力居多也王永泉謂如非首功各機關人員烏得一手委盡黄答卽盡委將如何結果各用電話召集軍隊經許阻乃止福建銀行兌現僅四日而粤軍入城支出之費殆不過二萬元總理劉友敏本屬民黨分子脫離李之拘束後即以啓事鳴冤謂費毓楷及其科長姚烈尙在可以淸算兌現自不免擱置而且以自已係民黨分子欲謀所以活動詎前數年民黨有以黨費五千元囑劉回閩運動某事劉呑噬之事久有能憶而指出者劉又被孫本戎軟禁銀行未兌現大小錢舗因亦閉歇當舗每日只開兩小時每人只限典當兩元大街舗户仍然多未開巿如此十餘日之蕭凉景象實爲省垣向來所未有 
　　上游王獻臣一旅未歸附前之觀測者均謂徐王許不能並到省垣且上游軍隊除二十四混成旅之一團及徐鏡淸所部外均屬土匪改編之民黨萬一粤軍來援不無後顧上游爲王之地盤王必不肯輕擲詎料三人聯翩而至自視無敢抄其後者本月二十四日建洋沙縣各地果連電告急而許已不在省垣矣下游高全忠一旅始有歸附說然傳之民黨耳現聞高氏前確係宣告獨立並通令漳厦各屬力任治安所有應行解省及其他用欵非得旅部命令不得撥用漳厦道尹及所屬知事仍舊就職十二早奔赴莆田之閻吉勝所部千餘人現亦已開赴厦門所餘莆田者仍有田寳鋆之軍隊鹽稅收入以保護鹽務爲條件亦經截留似有待時而動之勢 
　　省長問題自王永泉總撫之明文發表已被吸收然薩鎭氷之臨時省長并未取消兩而相持殆經旬日二十二日民黨要人汪精衛林森居正蔣介石等四人到省閩籍民黨隨之歸者約三十餘人一時相傳均謂孫中山以建國制置名義不合特派汪等前來商榷改正許崇智李福林黄大偉表示一致自屬意中而徐王持之甚堅現聞業經商洽制置府名義暫不改易下設軍長財長民長三人民長還之閩人以符軍民分治之制民長一席黄展雲如不肯就即屬之林森 
　　此次閩事橋南一帶治安藉海軍維持而高全忠一部軍隊又被繳械於城内治安亦不無裨益然最足以恫嚇人者爲駐萬壽山下之楚觀一艦現雖有江利等兩艦續來而二十四日起楚觀已開回馬江即駐橋南之陸軍亦開回原防徐樹錚日前有函請放行李厚基消息王永泉亦致函海軍謂不即放李即請交出以便處置旋聞薩氏以不日即當放行覆之事爲省議會所聞於二十五日早開緊急會議除建國軍政制置府與國體牴觸議决請其改正外并函薩謂李厚基非財政淸算後不得放行薩已允照辦以重民意 
[浙省易長聲中之要聞]  
　　浙省易長命令因黄陂尙猶豫須待盧氏復電始可發表然此問題發生後浙人擁張擁沈各有主張聞陳（樂山）潘（國綱）兩師長接浙籍衆議員周繼瀠等電後（該電措詞大意謂浙長事經閣議送府有人以慮非督辦眞意相問極峯因以猶豫聞張陸長仍主原議除向府力請外事關浙局安危乞請主持）尙無意思表示惟省署方面對於政府易長曾致電京中某要人探詢詳細情形張（載揚）師長以長浙命令中止昨赴軍務善後處與盧有所商榷迨至今日（二十九）上午十一時已接到國務院電達張載揚長浙沈金鑑調京明令省議會適星期休會無所表示一說該會將選舉臨時省長以示對抗 
　　至張氏升省長後對於原有軍職聞將由第四旅長汪鎬基代理所有旅長職務聞擬由步兵第八團團長施承志代理至團長職務擬以該團第三營營長李家鼐代理並聞盧氏已先委李家鼐升充第八團團附并委第四旅副官錢宗澤爲第八囲第三營營長未到差以前仍由李團附兼代 
[江蘇處分省立工塲之省令]  
　　省長公署令實業廳云摺悉該廳管理各場以開支太大且所辦科目不合提倡性質請改歸縣辦並恐分配不匀對於各縣貧民工場一律給以補助察核條陳各節自具苦心惟查各縣貧兒敎飬院已由省欵補助額定二千元以各縣經費不足尙未一律開辦若更以一千元補助貧民工場恐各縣之能受此補助者爲數益少欲圖普及勢所不能且各場改歸縣辦不啻因省欵之不足而以縣欵爲挹注無論各縣之不能承受在事實上亦恐力難擔任至各場弊病該廳言之已詳體制太大可以更改開支浮濫應使撙節各場自飬之後亦正以此爲苦自應責令屏斥浮華崇尙節儉不得鋪張門面虚糜公欵第二工場籌辦整理機器爲日已久未觀厥成此爲八棉織工塲之命脈宜以全力赴之預算不敷當令各場籌欵分擔將來整理工廠卽歸各場公共營業仍以投資之多寡分配盈利整理工廠亦即以八棉織工場爲基本使供給原料加工製造循是以往進料銷貨歸於一途各場資本聚散爲整再於活動資金加以助力俾資周轉營業漸可推廣而支出反可節减照此進行則與該廳變賣各塲存貨以辦整理工廠之主張殊途同歸而擬請改歸縣辦之各棉織工場一轉移間皆可供整理工廠之利用本省長傳見各場長詳加考詢通盤籌畫業已决定辦法按照次序分别施行所有棉織各場自應悉予維持不必改歸縣辦第五工場自馬場長接任之後改辦金工注重傳習畢業工徒力能自活即另圖工作責以營業實有不能已令妥爲結束第十工場辦理搪磁積貨不銷周轉困難亦飭速籌辦法此外未盡事宜候分别規畫另令飭遵仰卽知照此令 
地方通信 
[松江]  
　　縣校聯合會開會記縣校聯合會於二十八日午後在松江勸學生開會舊松府屬各縣會員之出席者松江爲謝葆鈞張葆培朱世瑾周鑄上海爲賈豐臻賈豐芸黄申錫（代表秦錫田）金山爲黄端覆畢治安蔡模奉賢爲刁明一陳同倫南匯爲朱祥黻（顧遂鑾代）靑浦爲曹維楨蔡鍾秀支頌堯（蔡支均委曹維楨代）川沙爲陸修祜楊承震等由會長賈豐臻主席議决下列各案㈠通過議事規則案此案於上届開會不成改開談話會時各會員以秦錫田所草議事規則性質與規程近似規則應從議事法則及範圍着筆因由朱世瑾另草一稿本日開會卽由主席以秦朱兩稿之取舍付表决主用朱稿者多數遂就朱搞逐條修正通過㈡本届融齋徵租辦法案議决融齋田租十一年度租籽委託松江縣勸學所征收征收費仍照向例支給一百元㈢提撥府學租欵案議决女師範講習所每年經常費除將舊有之融齋欵產抵充外由松江縣勸學所征收府學田租項下年撥銀一千五百元此外尙有靑浦會員蔡鍾秀等所提女子師範不收學費一案因時聞已晚未及討論至下届會期公决於十二月二日行之（規則附後）㈠本會遵照縣巿鄕學校聯合會規程由松江奉賢金山上海南滙靑浦川沙七縣依法組織定名曰松奉金上南靑川學校聯合會）簡稱曰七縣學校聯合會）並依規程第十一條訂定會議規則㈡開會以七縣聯合設立之學校爲會所但遇必要時會長變更地點㈢本會於每年春秋兩季開常會各一次遇有緊要事故經兩縣以上會員四人以上之請求或會長認爲必要時得開臨時會均由會長召集之㈣開會期以一日爲率但應議事件未終了時得延長之㈤每届開會依照縣巿鄕學校聯合會規程第八條開議但會員有事故不能出席時得先期函知會長另用蓋印書函委託本縣縣敎育會會員或敎育行政人員出席代表㈥本會開會時以會長爲主席會長有事故不能出席時得公推臨時主席㈦會員提議事件應草具議案交由會長通知各會員㈧每届開會由會長將應議事件之次序編定議事日表先期通知各會員㈨本會開會由會長於會員内指定一人爲臨時書記㈩遇有必須審查之件會長得委任會員二人至七人審查之審查結果應作報告書交由會長通知各會員並提付會議（十一）議事以起立爲表决方法由會長計算起立之多少宣告可否之結果（十二）本會應設置議事錄登載開會閉會之年月日會員到會人數及會員提議事項决議事件表决可否之數由主席署名蓋章（十三）本會開會時七縣之省議員縣議員縣敎育會會長縣敎育行政人員及聯合會設立學校之敎職員得出席陳述意見但均不列表决之數（十四）本規則由會員提議經大會可决得修正之（十五）本規則呈由省行政長官核准施行 
　　楓人反對紙廠之激昻楓涇自有創設馬粪紙廠之舉鎭人反對之聲甚囂塵上散播傳單幾無虚日茲又覓得第二警告一紙略謂查該廠製紙原料日用稻草四十餘噸和以石灰藥水漂取渣滓而成騐稻草性極軟韌非重用鏹水安能溶化四十餘噸渣滓逐日用水放洩河中每逢潮來甚流直達嘉善城河以西潮落直抵洙涇巿河以東且鏹水與石灰汁混合性質凝聚能挾以遠流飲之必病膨脹（中引某紙廠流毒爲證辭長從略）夫紙廠固實業之一種當設於長江大河之濱萬不應設於航路淤淺之處該廠原定地點本在硤石繼而靑陽港均爲兩處鄕民劇烈反對於是變計勾通我鎭大資本家故生長是鄕深悉民情懦弱欺壓無難（中略）前告稻草之昻貴田土之　收其患較緩此節有死亡關係各人自保生命起見無一毫私見存於其間特此警告伏希公鑒楓涇合鎭同人啓云云觀此可窺該鎭巿民反對紙廠激昻之一斑矣 
[蘇州]  
　　請采金鳳山石之查復蘇城瑞興潤記公司前擬在金鳳由開採石子經縣署令行光福鄕董事會同第十一分所長查復去後刻已查明該處居民僉以金鳳山歷來封禁不准開採且用硝磺冲擊易生危險羣起反對據情會銜呈復縣署請予禁止矣 
　　廳委履勘田禾縣屬各鄕田稻已將陸續登場業由郭知事將本年秋禾約收分數呈報省署曁財政廳茲悉嚴廳長已委陸振聲來蘇查勘昨由郭知事會同陸委乘坐汽油船周歷各鄕詳細履勘俾得確定實征成數回省履命 
　　籌組大商場觀前街爲城内中心地點商務繁盛茲有某綢莊經理發起組織一大商場集資五十萬即在觀前購地建築仿照上海先施永安兩公司辦法建造三層樓房並築屋頂花園第一層陳列洋貨第二層陳列綢緞第三層爲游費場聞已商得洋貨綢緞兩業同意其地點已擇定雲露閣茶館舊址刻正規劃進行云 
[無錫]  
　　衣業友誼會成立衣業友誼會昨日（二十九日）下午三時開大會來賓到者甚衆蘇滬友誼會正會長張子餘副會長盛智醒派代表朱頌平君來錫參預茲錄其秩序如下㈠振鈴㈡開會㈢高菊人會長述開會辭㈣幹事王炳良報告經過情形㈤蘇滬友誼會無錫協會及李秀章石淸麟等致頌詞㈥來賓楊錫類等演說㈦會員演說㈧施十瑞君答詞㈨閉會㈩攝影 
[常州]  
　　追悼李靜珊女士紀武進女子郭誼會於二十八日下午在崇眞女校爲已故女子職業學校校長李靜珊女士開追悼會會塲設於該校後進中懸李女十遺像旁掛花瓶花圈輓聯輓幛殆遍大都係各團體各學校及女職校學生所送來賓姚知事徐勸學所長五中童校長及各校校長到者五六百人三時許開會先在會塲攝影次爲祈禱詩唱追悼歌又次爲李女士胞弟錫祺君報告李女士事蹟畢由姚知事童伯章徐化吾等君演說待散會已届五時矣 
　　准設勸學所董事會武邑勸學所長徐化吾爲督促敎育進行起見遵照國敎育聯合會議决案組織董事會擬具簡章呈請省廳縣署備案昨日已奉敎育廳令准設立徐所長已着手籌備組織以　早日成立 
[鎭江]  
　　泰興照常停輪泰興口岸上下水江輪停泊載客已十有餘年去年上海稅務司知照各公司來往輪船一槪不得在此載客旅客咸感不便現　各輪船公司及泰興縣商會曁各紳董呈請省議會轉咨省長咨請交通部知照北京總稅務司安格聯准予恢復原狀聞已經該稅務司照准現在各輪船可以照常停泊載客矣 
　　揚中自治協進支會成立揚中縣自冶協進支會於本月二十八日假縣立第一高小學校開成立大會會員到者甚衆並舉定正副會長曁名譽幹事各員一面呈請縣署立案 
　　雜糧最近巿况近日雜糧巿面以荳類銷場爲最旺北省黄荳開四兩三錢江北各荳如最高之宿遷貨售四兩一錢餘則均售四兩漢口早黄開三兩九錢河南黑荳售三兩六錢内地車廠醬園及本街各磨坊逐日賣進不少巿價較上星期漲起二錢左右形勢甚爲堅挺次則如豌蠶菉三荳亦均時有售開巿况無甚上落大麥南路客帮稍有購運但消令已過爲數不多價亦續跌一錢其餘各糧均無交易 
[揚州]  
　　警備隊獲盜搶刦周墅鄕事主謝寳銀家之首盜謝永年刻經警備隊官王焜瑞獲解縣署訊究矣 
　　鄂西鹽荒之救濟鄂西鹽荒經連使令飭通泰·濟南·淮北·各場商售鹽濟銷昨經該塲商公恒茂·大德等呈復運署以現在川產缺乏鄂西鹽荒俯准辦運濟南鹽引以濟岸銷等因查宜沙各區於前淸咸同年間本係淮鹽引地旋遭洪楊之亂淮商運道梗塞一時權宜暫用川鹽接濟迨至平復川商久占視爲應有由是案牘交馳累集盈尺始得川淮各半現値川鹽缺乏人民有淡食之虞請運淮北塲鹽前往接濟當此淮北各場甫被潮災以之行銷本境尙且不遑勢難兼顧惟濟南場鹽存圩尙有八百餘萬擔之多匀撥宜沙足供銷路藉可恢復舊制在商人旣可擴充銷路而國家稅收亦得加增一舉兩得復請核辦等情即經轉詳鹽務署察核 
　　籌鹽加稅之爲難東台小販在塲地購買之籌鹽業經稽核所咨得運使同意實行取締改發執照每年以二萬四千擔爲限（即三千引）每石徵輕稅洋四角令飭通屬總場韓鳳池會同駐防緝私陳營長相機辦理尙未就緒而稽核所因各食商改售洋碼加稅對此籌鹽未便獨輕擬增加五角共徵九角咨運使轉飭尊遵照丁司長以此項籌鹽户多屬愚蒙當此取締輕稅辦法尙未實行若驟然加增致使該籌户頓起疑慮將謂我政令無常則前議更難於就範司權所繫似宜從緩已答復該所暫從緩議矣 
　　飭購道圃苗木淸江浦道苗圃十一年度蒔育苗木統計十種共一萬六千六百九十株由圃長喬國楨呈准胡道尹通令屬十三縣知照農事機關來圃購栽以資提倡林業 
[淸江]  
　　三農學潮未息省立第三農業學校學生二十六日下午四時在該校操場賽足球有三年級及二年級球員因勝負爭執致起衝突始則互相詬詈繼乃雙方用武旋經一年級及預科學生出爲調解其事暫寢然雙方意見究未盡消時於敎室操場間互相醜詆校長陳鳳文因懸出牌示略謂本日二三兩級學生因踼球爭執互相凶毆殊屬非是旣經一預兩級學生出爲調停已可了結不謂彼此依舊糾纒不休實屬可惡云云詎此牌示一出二三兩級學生閱之大憤謂其辱沒人格遂又於下午十一時將校長牌示摔碎逕尋校長質問校長不面卽擁入辦事室將什物搗毁一空辦事人等當即逃至省立第四工廠暫避現風潮正烈不知如何了結也 
[南京]  
　　帶徵菸酒附稅充義敎經費之呈批江蘇義務敎育期成會頃呈省長文云竊查蘇省帶徵菸酒附稅充義務敎育經費一案業經奉准俟帶徵振捐一分届滿後續照此數帶徵撥用在案本會六月十九日幹事員會由高郵會員提議帶徵菸酒附稅是否在各縣所徵者即歸各縣撥用抑由省局統收分配各縣領用當經幹事員會議决擬由省局帶收一面詳察各縣情形酌定妥善辦法交由大會决定辦理嗣於九月九日交幹事員會重加討論又經議决由省局帶收先行呈請照辦其分配辦法應暫照縣分大小之等級爲標凖俟開大會時提出討論决定理合聲叙議决緣由懇請准予先行轉知江蘇全省菸酒事務局俟確定實行帶徵之期應即查照辦理（省署批）來牘閱悉候令該局查照希即知照 
　　科學社歡迎杜里舒中國科學社因德哲學家杜里舒博士夫婦美渥海渥州康乃耳大學物理敎授史密斯洛士基金團代表祁天錫敎授中國公學張君勱及該社贊助社員梁任公等先後蒞寗特於十月二十六日晚六時在該社社所開歡迎宴會賓主到者五十餘人先參觀科學圖書館及生物研究所七時入席席中由胡剛復博士起立致歡迎詞次杜里舒演說略謂中德文化之溝通居今實不容緩溝通之道莫如交換書籍今德公使及德總領事皆努力於此願貴社亦加入末謂吾甚願見中國留德學生之增加以兩國實有互助之必要德食物不足而中國爲農產國又須德之機械儀器甚多云云次史密斯演說略謂世界科學日益接近單獨研究一種科學而對其餘科學毫無所知者必難有成故無論研究家或敎授皆當於本科之外兼注意相關之各科然後可收互助之效次祁天錫演說謂我與貴社相知最久今日自覺亦爲社員不應在被歡迎之列次見圖書館書報之多及研究所之設備佈置深佩貴社進步之猛惟我所最希望者即各社員人人皆能於業外稍作生物學之研究中國地大物博從自然歷史言幾全爲未開闢之域但稍事搜尋觸處可發見新種用力不多而有助於世界科學實至大次梁任公演說謂今日以歡迎者而反居於被歡迎之列誠不敢當猶憶月前生物研究所開幕時曾謂科學之勢力日張幾呑併哲學及其他學問今杜先生乃能以科學改良哲學使吾覺學問之互婚實足改良學種而學問之全體即各國之文化亦宜互相結婚其新生之子必更優良中國守獨身主義近三千餘年今亦有决計求婚之意座間乃有三媒人吾敢决此未來之寗馨兒必能光大中國與世界次張君勱演說謂所習爲政治學與社會學實不足與科學家之列政治問題往往學理不能决而從多數取决其科學的程度可知今將改學哲學然哲學必賴科學爲基礎此兩學仍宜互相携手也未由主席致謝而散 
[湖州]  
　　組設水災籌振會本年湖屬各縣受災奇重秋成大半絶望吳興縣議會爰於本届臨時會議决組設壬戍水災籌振湖屬分會卽將組織大綱草案當場通過並推吳興縣知事吳鶴巢爲籌振正主任定於十一月一日在吳興縣議會開籌振大會共議進行方法並公推副主任曁理　等員以資助理業由縣議會分函軍警政各界長官曁紳商學三界人士届期蒞會與議共同贊助 
　　地方分庭成立期浙江杭縣地方廳吳興司法分庭現已籌備就緒乃因庭址無相當處所即就縣公署西旁司法科房屋改組惟另闢門户俾便識别定十一月一日正式成立開始辦公縣公署已於前日起將民刑訴訟各案停止審訊以便結束預備移交 
來函 ] 
[陳白來函]  
　　閱昨日貴報南京快信欄有陳炯明代表陳白由滬來寗晋謁齊督云云鄙人自護法失敗對於粤事至爲心痛不特未充粤陳代表亦無去寗之事是非名姓偶同必係傳聞錯誤希將此信登入來函一門以免同仁責難實爲至盼陳白拜啓十月二十八日 
雜評一 
[浙省長問題（默）]  
　　近來各省省長問題每有迎拒兩派隨之以起何派之勢力强卽何派佔最後勝利而中央命令之從違不與焉眞正民意之從違更不與焉 
　　論今日任命之權操諸政府則宜以中央政府之意思爲準論用人之義决諸民意則宜以眞正民意之從違爲準此二者爲任用省長之通例今乃皆不之顧而惟一任屬　中間之兩派呌囂哄鬧兩派之勢力悉敵者其呌囂哄鬧必愈烈此省長問題之爭所以歷久而不定也 
　　浙省長之更易今已見命令矣浙民意機關之省議會意思如何尙未有所表示而擁沈擁張兩派則已在忙碌凖備中此後將紛爭至若何程度而浙局始定殊非現時所能逆料惟此浙省長問題繼閩局而成一至堪注目之問題則可預决者也 
 
 
 

Page 11

 
 
第一萬七千八百四十八號;中華民國十一年 西曆一千九百二十二年十月三十號
星期一 * *   
 
 

Page 12

 
 
第一萬七千八百四十八號;中華民國十一年 西曆一千九百二十二年十月三十號
星期一 * *   
 
 

Page 13

 
 
第一萬七千八百四十八號;中華民國十一年 西曆一千九百二十二年十月三十號
星期一 * *本埠新聞 
[北京反對郵費加價之滬訊]  
　　京訊北京書業團體於廿八日糾合同業百五十六家赴府院及敎交農三部請願當允即刻提交國務會議旋得結果許將來特别設法一日公布時幸勿反對云云 
[反對郵電加價之昨訊]  
　　本埠工商研究會昨致北京電云北京大總統國務院鈞鑒郵電加價原以救窮顧國何以窮捐稅日益煩苛工商蹶焉不振夫百姓不足國孰與足民國十有一稔禍變相尋工商久困何圖茲復又以郵電加價聞此在工商業發皇時代原可不必置論惟値此工輟其業商泣於途之際或者不諒對於政府將發生觖望而工商前途之一線希冀尤虞其發生莫大影響心所謂危不敢不告務懇鈞座俯念頻年國内工商業之疲敝對於工商郵電加價准予收回成命暫緩實行全國工商實利賴之曷勝屏營待命之至上海工商研究會叩勘 
　　上海各工團前日開聚餐會時即由童理璋提議謂現在郵費將實行增加應當表示反對當卽經各工團代表推定王亞樵君起草電文昨日該工團等復假某路商聯會會議此事卽將致北京電文通過發出原電甚長茲節其大意云北京大總統國務院交通部鑒郵費加價大拂民意微細搜求極玷國體邊省郵費不均已乖一視同仁之義近又推及内地敝工團係民國之民不願政府如此措施民具爾瞻務望收回成命上海各工團執行委員會叩艷 
[豫匪襲據駐馬店附近之滬訊]  
　　大陸報二十八日漢口電云豫省土匪萬餘襲駐馬店附近之鐵路火車不通車站被刧者數處當地防兵單弱不能抗禦吳佩孚已調鄭州軍隊迅往兜剿 
[旅滬浙人反對張載揚之兩電]  
　　其一北京大總統曁國務院鈞鑒報載張載揚長浙羣情憤激張氏雖忝師干而行爲闟茸有土娼大王之稱鄭五大拜浙亂益亟浙民雖弱誓不承認浙江旅滬自治促進會全體會員同叩勘 
　　其二北京大總統曁國務院鈞鑒有日元首電浙議員浙長未提而報載寢日閣議張載揚長浙一日之間朝旨反覆玩視浙民自墮信用羣情惶駭莫測指歸浙雖無才豈能寄民命於闟茸視軍閥爲進退知人則哲安民則惠如此朝三暮四黜陟無方浙尙有人誓不承命浙江旅滬公民王道中潘履謙張之綱等三百餘人同叩勘 
[李厚基到滬訊]  
　　更有赴寗說 
　　國聞通信社云李厚基確於二十八日午後二時趁靖安軍艦到吳淞上岸同行者計八人聞即於當日轉搭晚車赴寗一說係回滬寓云 
[閩南近狀之滬訊]  
　　國聞通信社云據旅滬閩人某君昨得電信云臧致平到履門時寄寓於鼓浪嶼高全忠聞信即親往見要求臧致平仍復師長原職舊部將士咸願服從指揮臧與之接談甚久兩甚歡洽現高全忠已回漳州云 
[閩同鄕表示去徐]  
　　致王永泉電福州王伯川先生鑒君助閩人驅李閩人感君甚摯惟又錚忽有制置府之設遂爲各方所藉口閩禍將因此延長於君亦必無利望婉勸又錚去閩并由君宣言取銷制置府則閩人當竭力阻止各方軍隊入閩再圖善後辦法旅滬福建同鄕會叩 
　　致許崇智電福州許汝爲先生鑒君助閩人驅李閩人感君甚勢且君入閩之始卽有閩人治閩宣言閩人尤信君必能實踐今李已逃而又錚竟在閩設制置府旣推翻民國約法并違背我公宣言各方遂有所藉口閩禍必因此延長始利而終害之當非執事之所忍望商百川勸徐離閩以省政交還閩人則閩人感君之德當永矢弗蘐矣旅滬福建同鄕會叩 
[接濟援閩餉械之反對]  
　　江蘇財政審查會籌備處通電云各報館轉六十縣公團均鑒同人爲齊督接濟援閩餉械特電力爭其文曰南京齊督軍鑒蘇省軍政兩費連年開支浮濫以致債台高築拮据萬分此次以彌補積虧爲詞擅發新債七百萬値此度支窘迫時代以蘇省之財辦蘇省之事猶虞不給乃據報載閩省變起公主張援閩並以接濟餉械自任本省旣苦餉絀安有餘力濟閩若係餉項充足何必添募新債此等舉措令人大惑不解夫閩事糾紛應由閩人自决他省安可牽入漩渦今乃悉索敝賦黷武窮兵蘇省民力有限不堪再三羅掘本會同人特進忠告乞公幡然悔悟立罷此舉藉紓民力而蘇民命蘇省幸甚大局幸甚等語應請一致力爭顧全蘇省休戚與共諒荷同情江蘇財政審查會籌備處勘 
[公廨改訂交保章程之原委]  
　　公共會審公廨改訂華洋民事訴訟案交保章程十五條業已公布定於陽曆十一月一號實行查從前公廨受理華洋民事訟案一經原告人具狀起訴即出傳單將被告傳案除商會會員得具結免保外其他槪須照所控之數交保每有訴追損失數萬以至數十萬金者苟欲不照控數交保則非另行請求由公堂核准减輕交保不可否則必爲拘押此外尙有特别傳單其效力與拘票相若可以隨時隨地將被告逮捕故被告人往往因倉率被逮不及覔保致受拘押於是一般健訟之徒利用機會或張大其詞故意控追鉅數損失或以片面之言朦請特别傳單務使被告人無力交保無法覔保而後快且有控告後臨審原告無故不到其有挾嫌誣控諸情弊迨經訊明而被告已飽受精神之痛苦與夫無形之損失正會審官關絅之君對於此項交保條例·特别傳單以其保護原告固爲週妥而施之被告未免過形束縳殊欠公允久欲設法調劑從事修改俾無偏頗顧公廨自辛亥以還爲領事團所代管若有更張必須取得各領事同意故闗廨長縱有所設施然因動關外交不得不審愼將事年來幾與各領事磋商始於今春將特别傳單一項先行限制凡原告請出特别傳單則着先行交保施行迄今此項請求較前大减而對於欲爲原告者並未因此限蒙有若何影響足覘請出特别傳單什九皆非必要故現更進一步將交保章程全部修改（新章已經登報公布從略）嗣後原告無論爲華商抑係洋商如欲將被告傳案後諭令交保者須先行訊問有無交保之必要然後决定立即交保·展期交保·减輕交保或竟免除交保至請出特别傳單則原告無論華洋槪須先行交保在關君此舉原爲免除被告人無辜受累且使健訟之流不敢輕於興訟實爲人民身體自由之保障起見各領事欽其立意良善華洋一律待遇無偏無頗故一致樂於贊同遂得定期實行云 
[美生物學家所得獸頭將陳列]  
　　大陸報云生物學家蘇韋伯氏頃將在華搜集所得巨獸頭顱十三顆陳列上海總會以供衆覽是項頭顱共有七種㈠陜西之羚羊得於太白山㈡山西之大角羊得於歸化城㈢山西之麋鹿得於該省北部㈣山西之野猪得於該省西部㈤北支那之麀鹿得於山陜㈥北支那之羚羊得於直隸東陵（七）揚子江之鹿得於鎭江内以陜西之羚羊及山西之大角羊尤爲珍奇蓋此種羚羊獵户極不易得而大角羊中有一頭異常龐大角形整齊亦爲稀有之獸吾人觀此深望獵者能知愛惜獸類不復濫殺俾此類難得之獸得常存其種於宇内以供學者之研究至蘇氏足跡遍及中國北部所得珍禽異獸送往美國博物院陳列者甚衆今茲所陳不過什之一耳 
[浚浦局會議紀]  
　　浚浦總局於日前特開會議新任滬關稅務司賴發洛江蘇特派交涉員許沅浚浦局總工程　史旫克帮辦查利洋秘書搿林交署洋文秘書楊小堂等均列席年議事項如下㈠史工程師將總工程師之職務移交與查利博士㈡史工程師擬於下月初乞假回國照該局辦事規則洋員任職　年應有八個月之假期遄回本國㈢購置高橋沙之地產㈣吳淞商埠局爲明年萬國航行大會派員來局參觀浚浦歷年所得之成績㈤吳淞口開港之進行迨至議畢已鳴鐘五下矣 
[會商籌浚蒲滙塘之咨文]  
　　上海縣公署昨咨松江靑浦等縣文云案奉省公署第七五二號訓令内開案據旅滬松江縣民張葆元吳廷璜函稱松江縣屬之蒲匯塘受歇浦輸積淤易滿而其地又爲徐家匯至余山要道向例五年一浚尙易施功今者十稔逾三幾成溝瀆不獨難沾水利抑且有阻航行該處敎士外人往來較夥輒遭阻礙嘖有煩言當地士紳會向縣署請求撥欵疏浚無如此塘毘連上靑兩邑須行互助乃克有成用敢瀆請省長札行三縣并飭上邑速與松靑兩縣協助動工俾蘇民困等情并附蒲匯塘地址說明一紙到署據此合亟令仰該縣咨商松靑兩縣查明情形酌量會同辦理等因到署奉此相應轉咨貴縣煩爲查照希即見復會商辦理爲荷 
[上海律師公會秋季總會紀]  
　　上海律師公會於昨日下午一時假上海總商會開秋季定期總會先期邀請上海地方檢察廳派員監視午後一時正會長張一鵬副會長張家鎭檢察官楊文濬及各會員等陸續到會預備大會提議案如下㈠國際律師應派出席代表一案㈡國是會議訂定憲法草案徵求同意案㈢推廣蘇省法院案㈣减輕蘇省訟費案㈤律師於公會外另組團體及省議員並充縣欵產及董事等　問題解釋一案到會會員計共四十五人尙不足法定半數不能開大會改爲談話會由主席報告半年經過情形内分公會收支編輯報告書·司法會議大略·及會所遷移·四項報告大略截至九月底止共結存洋四千二百三十五元另以二千四百元作爲定期存欵餘均爲活期存欵編輯報告錄本以三月爲一期現擬改爲一月一期以期捷速司法會議始末情形詳見各報頗獲良好成績此皆鑄備員之功也公會向設金家牌樓地極偏僻外來會員尋訪不易而左右隣居人衆混雜亦多不便現經評議會通過决定遷至法租界愷自邇路第二百七十九號不日移入新屋等語報告畢有某會員以承辦某　登報爲外團律師函止登載事關重大經衆討論各有發表結果歸入下届評議會提議又李會員昌爲國是會議所擬憲法草案有應行研究者請各會員注意亦歸入下届評議會提議遂散會 
[女權同盟成立會紀]  
　　本埠女權運動同盟會經長期間籌備後於昨日下午二時假省敎育會開成立大會到者合計有四百餘人來賓到者有章太炎張溥泉等六十餘人首由衆公推湯國黎女士爲臨時主席當由主席報告謂女子能有自覺故有女權運動同盟之發起惟現在同時有女子參政會成立但我等深覺今日女子所欲運動者宜爲多方面之發展國家社會家庭各方面女子俱有與男子同等參與之必要且本會集合非政黨性質似不宜偏重政治至根本救濟自在敎育云云次北京發起人張人瑞報告發起經過復次由張溥泉演說女權與政治運動略謂女權决不能與政治分離辛亥革命女子盡力及犧牲者俱不少但諸君决不能怨盡力民國而民國無絲　　勞於女子以超拔女子地位蓋民國雖已十載而眞正民國尙未確立也諸君欲爭女權尙須爲第二次之努力與奮鬭次有美國柏小姐以華語代表美國女權會致賀舉美國女權發達經過爲朂次朱胡彬夏演說恢復女權之實施方法因演說時間稍長男賓中有發言勸告兩方稍有悮會爭論頗久後經主席勸解復請章太炎·邵仲輝·陳望道等相繼演說歷時頗久因時問已遲故關於　會本身問題如通過章程推舉職員均須另期開會再行討論散會已六時矣 
[世界佛敎居士林開會紀]  
　　章太炎演講四諦 
　　世界佛敎居士林近因舉定周舜卿爲林長特開會歡迎到會者職員來賓共二百餘人秩序如下㈠開會㈡臨時主席羅傑報告開會宗旨㈢臨時職員李經緯報告經過情形㈣全體起立歡迎新林長㈤讀祝辭㈥林長謝詞㈦林長宣佈進行方針㈧林董柴友生演說㈨章太炎演說㈩攝影（十一）叙餐（十二）散會茲錄章太炎演辭如下佛法無邊從何處說起簡單言之無論大乘小乘皆必修四諦何爲四諦苦集滅道是苦爲集果集爲苦因集者緣起之義有情世間·器世間·之建立皆爲緣起大地山河爲器世間就礦面論皆含有識礦能變動卽是其識人類爲有情世間人之生死識爲緣起無明緣行行緣識識緣名色名色緣六入六入緣觸觸緣受受緣愛愛緣有有緣生生緣老死識分爲八眼耳鼻舌身意爲六識末那爲七識阿賴耶識爲八識前六識有情七八識無情八識統名藏識故有謂即如來藏苦之種類甚多或名八苦或名百千苦總之有世間則有煩腦煩腦即是苦若欲斷諸苦惟有從一切緣起滅者湼槃之義道爲滅因滅爲道果一切佛乘皆爲道佛者覺也悟之爲覺迷則爲凡小乘但求自度大乘務在度人度人即菩提心欲證湼槃必先修道湼槃分有餘依·無餘依二種此卽大小乘之别吾故謂無論大小乘皆必修四諦 
[商總聯會合併委員會紀]  
　　各路商界總聯合會合併委員會昨晚（二十八）繼續開會兩方委員到者九人會議草擬會章應採取何種職員制案周伯堯·錢龍章·各有討論張　堂主張用會長制而另設總幹事王肇成贊同會長制成夑春謂總幹事與會長職權恐有衝突張振遠·孫鏡湖·主張一一付議公决㈠採用會長制設正會長一人副會長二人分設各科執行議决事件負完全責任㈡設議事部一議董由各分會選舉議决一切事項㈢另設評事處調解商業上之爭執㈣公推蔣夢芸·趙南公·成夑春·周伯堯四人爲會章起草員於二十九日起即行起草云 
[華僑聯合會歡迎僑暹鉅商紀]  
　　本埠華僑聯合會華僑振興烟草公司於前晚七時假東亞酒樓歡迎由暹暹返國賑濟汕災之僑商廖公圃到者有馬玉山·嚴直方·王介安等一百四十餘人先由許冀公主席致詞略謂廖君爲暹邏華僑鉅商擁資甚富此次不忘祖國故鄕赴潮汕賑災熱心可佩今日開會到者甚衆濟濟一堂洵爲盛事甚冀此後更多聯絡以求對外貿易之發展次由廖致答謝詞并有王介安馬樹周等相繼演說宴至九時餘而散 
[金銀業罷工消息沉寂]  
　　金銀業罷工二十四日尙無確實解决之標凖調人李徵五邵仲輝二君雖與各銀樓接洽然尙未聞有的確之表示惟大同行方面日前曾經議定以初十日爲止如罷工工人再不上工即行一律開除一節茲聞大同行銀樓之各工人如入俱樂部者已經開除所留者亦不過百之一二至於工人方面之消息頗爲沉寂 
[水煙袋工人昨又停工]  
　　本埠水烟袋工人要求加增工資不遂一律罷工旋即解决等情迭詳前報茲悉此次罷工原因實緣該業大行烟袋作主所激起向來該工人每日工作作主扣飯資洋六分近來各作主集議加飯資四分每天應扣洋一角於是激動各工人之怒亦要求增加工資每做水烟袋一只須加洋四分嗣經大行代表楊其寳等出爲排解勸令毎只加洋二分雙方贊成所有飯食應扣與否再行商議各工人遂即上工越二天飯資部分亦邀衆議决每日加洋四分工人亦已首肯不料前日大行各作主忽然悔議每只烟袋祇允加洋一分飯資必須扣足一角各工人　悉大忿往詰無效即互相拉住欲毆經人勸散遂知照全體暫停工作昨日下午又聚集於邑廟樂圃茶樓討論對付辦法 
[納稅會歡宴伍朝樞]  
　　公共租界納稅華人　昨晚（二十八）六時假座北泥　橋功德林舉行聚餐會并歡迎理事伍朝樞君到會者華顧問及理事等十六人伍君因國事奔波久未聚首此次歡聚倍極欣慰席間述身所經歷之往事甚詳繼討論會務進行事項及界内巿政各問題至九時宴畢由主席陳光甫吳寄塵二理事致詞而散云云 
[四明醫院開幕紀]  
　　本月十五日開診全院能容二百餘人 
　　四明醫院係由四明公所募集同鄕捐欵十餘萬就原有愛來格路舊址建造洋樓數層氣象矞皇規模整飭計可住患病者二百餘人昨日開幕由公所董事會董事朱葆三·葛虞臣·周湘雲·虞洽卿·方式如諸君公義聯合會董事洪賢鈁·陳文鑑·張延鍾·方椒伯·石運乾·孫海堂·陳蓉館諸君偕同各業各會諸同鄕招待來賓上午十時松滬何護車使代表元杏樵君·徐廳長代表郝耀光君·及法國德領事·偕翻譯張文彬君並潮州會館代表黄少嚴君徽寗會館代表余魯卿君平江公所代表楊叔英君徐世沅君寗波旅滬同鄕會代表勵建侯君曁同鄕鄕老陳瑤圃君樓其樑君等以及中西官紳醫藥新　各界五百餘人先後蒞止濟濟一堂殷勤酬酢 
　　迨鐘鳴十一時由凌鞠齡君贊禮正院長朱葆三君開幕畢·由葛虞臣周湘雲兩君報告籌備建築情形略謂我四明公所曩於光緒丙午間設病院於寗壽里雖貧病稱便而因陋就簡尙不足以饜衆望辛酉夏秋之交甬人一再集議僉以南北兩廠幸皆落成亟當進規醫院以踐戊午三事之議恩元等忝與其事不厭博咨周訪以中醫尤爲先務也將拓舊址倍其高而爲樓蓰其廣商爲廈乃安斯寢冀盡同井扶持之義乃規度方始詰間旋至謂舍西醫而用中醫猶下喬木而入幽谷恩元等雖非醫學專家平時亦曾瀏覽各書大率西醫重形質中醫主氣化西醫明病之所當然中醫原病之所以然各有短長未容軒輊若吾甬醫院之數用中醫固自有說滬上西式醫院前後相望中醫院則自神州外頗少槪見每日診號主百席不能容吾甬人數較多自宜踵設以彌其闕其端一也籌設靶子路西醫院衆議需銀二三十萬兩廠大工甫竣安能勝此重任今就原址擴充費較省而事易集其端二也夫科學發明維新者雖盛人情習慣守舊者猶多吾甬旅滬同鄕數十萬工界十之六七畏西喜中泰半同情醫院爲便貧寒而設即應體會及此其端三也至於沂流自可窮源行遠不妨自邇他日風氣益開經費易集則推而曁之中西醫院兼籌並設尤恩元等所馨香禱祈以求者也 
　　次報告建築情形略謂本院在光緒丙午年間創設於寗壽里惟規模頗隘辛酉七月同人會議僉以南北兩廠已告落成宜拓集址建醫院於是擔任募捐次第經營院臨愛來格路建立石坊稍進爲大門循甬道而凡辦事察診驗診製樂各室及樓上下男女病院分别等差有條不紊别構重症室及善後所於西南隅餘若庖湢値廬皆宜位置而全院規制於以大備矣是役也始於辛酉仲秋歷十有三月至壬戍孟秋而落成之凡架屋六十二楹建築費六萬二千餘金置備費一萬八千餘金經常費尙不在内今値開幕合將辦理經過情形略述梗槪 
　　次醫藥主任黄筱堂君陳述經過籌備事宜並聲朝醫院爲利便同鄕而設然往往因互相誤會爲醫院之障礙者厥有三端㈠病人進院症難速愈望治心急或歸咎醫生無能爲㈡醫院所注軍者在治病並不在恤貧然或有無恥之徒假病爲名不服診騐反肆爭執㈢凡有病入院者無期其早愈或有素無職業深恐出院後轉無託足之地詭言未愈逗遛在院一經催促反肆詆駡至於本院對於病人醫治及用藥不免有未周之處　願諸同鄕隨時匡正云 
　　旋有來賓法領事及王立明女士顧旭侯君或說中西醫之貫通或頌寗波人之毅力洋洋灑灑聽者鼓掌末由董事致謝詞全體攝影而散午後各界前來參觀者約計有三千餘人之多復由同鄕袁履登演說並勸告同鄕對於醫院以後須格外熱心又開會時寗波旅滬同學會係場分送寗波七邑週報四千餘份並聞該院定本月十五日開診云 
 
 
 

Page 14

 
 
第一萬七千八百四十八號;中華民國十一年 西曆一千九百二十二年十月三十號
星期一 * *[上海星期六早晨之試馬成績] [  （伯奮）]  
　　星期六早晨之試馬觀者較往日稍增但尙有數匹仍在裏圏試練「羅卜而」已十分進步星期三頭一四分之一哩之時間爲四十二秒五之四是晨爲三十七秒矣一哩路亦較爲迅速惟「生司帶」不知何故忽然退步與前星期三之報告竟差有十數秒立台而君之「生塘」亦甚迅速但只能短力一哩之外不能支矣「地麥軋派」與「地配鞋軋林」同試最後四分之一哩均爲三十一秒五之二吼達君所騎之「透明納兒」及克勞根君所騎之「卡納文拿夫」皆與「生塘」不相上下新馬中亦可佔一位置也「地批考克」與「鮮培」同行功夫佳是晨之試馬四分三哩以内之時間以「生塘」爲最佳一哩以「買的金」一哩四之一以「金司克勞司」一哩半以「羅卜而」而最後四分之一哩之時間以三十一秒五之二爲最速只五匹即「地配鞋軋林」「地麥軋派」「地批考克」「鮮培」及「南中納立司」前三匹均屬於瑞記其「地批考克」即爲去年秋季之勝上海聖立治者而其又將以「地麥軋派」奪今秋聖立治之錦標矣 
　　小道勒斯君之跌傷前日曾載本報現聞其雖損右臂幸無十分妨礙於秋季大賽時定可痊愈矣茲將是晨試馬之成績錄下（有者在裏圈） 
　　馬名　者四分之一哩時間秒半哩時間分秒四分之三哩時間分秒一哩時間分秒一哩四之一時間分秒一哩半時間分秒一哩四之三時間分秒最後四分之一哩時間秒羅卜而Roudle司利浦三七一·一三一·四八·三二·二三·三二·五七·三三·三一三三·二生司帶Sunslar馬夫四三·二一·二Ｏ一·五七·三二·三四·三三·Ｏ九·二三·四三四·一五·三三二·三反丁金FightingKing馬夫三四·三一·一Ｏ·四一·四六·一二·二Ｏ·三二·五四三三·二生塘Sundown立台而三三·二一·Ｏ六·二一·四一三四·三地利　Renown司利浦三五·二一·一Ｏ·四一·四八·三二·二四二·五八·二三·三三及鐵Jet馬夫四O一·一七·三一·五一·一二·三三·四二·五七·三三三·四買的金MjghtyKing馬夫三五一·O九·二一·四二·二二·一六·三三四·一哥倫比亞Columbia克勞根三九·二一·一六·四一·五五二·三三·二三·Ｏ八·三三·四二三三·二地配鞋軋林Peregrine海而三六·三一·一五·一一·五九二·四Ｏ三·一六三·四七·二地麥軋派TheMagpie馬夫 
　　羅馬拍拉Romanpride馬辣三七一·一六·三一·五四·三二·三Ｏ·三三·Ｏ五·一三四·二金司克勞司KingsCross惟大三六一·一一·三一·四四·二二·一八·二二·五Ｏ·三三二·一雲而物司的克SilvetStreaK强司東三五一·一五一·五一二·二五·一二·五八·一三三亞利憨Oregon克勞根三五·一一·一四一·四七·三二·五二·二三一·四亞而皮而OldBill馬夫三九·一一·一六一·五四·一三·Ｏ一三·三二·三三一·三地納鐵TheKnut蒙三七·二二·二二·二二·五一三二·三克司密司卡ChristmbsCBrd三七·三一·一一·三一·四四·一二·一七·一三三地批考克ThePeacock海而三八·三一·一八·一一·五Ｏ·二二·三Ｏ·二三·Ｏ一·四三一·二鮮培Seabird 
　　漢虚Dash馬辣三九一·五九二·三三三四卡納文拿夫Canavanoff克勞根三五一·Ｏ八·三一·四四三五·二考勞拉它Colorabo橘而三九·三一·一六·四一·五四·三二·二九·一三·ＯＯ·三三·三三·二三二·四騰肯　Dungannon馬夫四三·二一·二六二·四二·三三·六·二地營克TheRooK馬夫一·四八·二二·二二·二三四透明納兒Terminal吼達三五·三一·Ｏ八一·四一·二三三·二南申納立司Natioallst馬夫四O一·一八一·五二·二二·二五·一二·五六·三三一·二克司密司改夫ChristmasGiit吼達三五·二一·一一·三一·四六二·一八·四二·五Ｏ四三二哈倫弗令IIighlamdFling大軋糯四二·一一·一八·三一·五二·四二·二五·四三三 
[國貨維持會電爭出產銷塲稅]  
　　中華國貨維持會昨致大總統國務院等電云北京分呈大總統國務院外交部財政部農商部稅務處關稅研究會財政討論會鈞鑒裁釐加稅照約所賦加徵洋貨進口稅之數已足敷抵補裁撤釐金萬勿節外生枝創行出產銷塲各稅至恐與條約障礙云云查中英條約第八欵中美第四第五欵並無出產稅字様僅中日條約第一欵雖有出產二字而悉照各國與中國商定辦法無稍歧異是則英美條約旣無出產稅字様日本當然無異况華府會議訂定九國間關於中國關稅稅則之條約言明悉照中英第八欵·中美第四第五欵·中日第一欵商約履行由此論之當然無出產稅之存在故對於條約實無障礙之足云而銷場稅一項英約第八欵第八節載明中國可任便向不出洋之土貨徵抽一銷塲稅云云美約第四第五欵並無銷場稅字様且聲明毫無干礙中國主權徵抽他等稅項之意日約又聲明悉照各國與中國商定辦法無稍歧異云云考英約中旣云中國可任便云云則其非强迫中國徵抽可知我國當然有自主徵免之權今我國不徵銷塲稅照約亦無障礙况出產銷塲兩稅專徵國貨不能徵外貨無異自制死命務求取銷此稅以示挽救國貨實業之至意其土貨製造品不論運輸國内外應請槪予免稅至不出洋之土貨原料乃華廠製造國貨之根本尤應一律免稅利民利國端在於茲仰懇迅頌明令公布實行母任惶悚待命之至上海中華國貨維持會叩艷 
[杭辛齋赴杭]  
　　國聞通信社云國會議員杭辛齋前由京偕凌毅來滬到滬後曾報告京中狀况前日晚車赴杭聞對於浙長問題有所接洽云 
[漢口路珠寳店被刦]  
　　公共租界漢口路（卽三馬路）三百四十四號門牌源昌成珠寳號於昨日傍晚六時許正在收拾安置様盒内値洋二千餘元之珍珠數串突來身穿長衣之盜匪三人闖入號内尙有一匪在門外把風該盜等出示手槍嚇禁聲張卽將該様盒内之珍珠悉行刧取逃逸臨行時向天開放手槍兩響示威迨老閘捕房聞警派令通班中西包探馳往兜拿該盜等已早携贓遠遁該探等遂向事主詢明搶刼時狀况及各盜年貌服式口音即回訴捕頭業已轉禀麥警務長通飭各捕房中西探捕一體嚴緝贓盜務獲解究 
　　又函云公共租界漢口路西寳錦里口Ｎ三百四十四號門牌源昌成珠寳號於昨日下午五時半正在檢點整理寳籠陳列各種珠翠鑽寳等物各夥均在内室店堂祗學徒二人將各物納入皮篋以内忽來盜匪四五人三匪入内一持菜刀二執手槍將刀向學徒禁嚇聲張刦奪皮篋出門開放手槍兩響向延康里小弄而逸當由該號經理吳子安查點計失去各物約値二千餘金投報捕房經捕頭飭中西包探前往該號勘明踪跡並詢明盜匪面貌及檢拾得彈壳一枚帶回捕房稟明捕頭分飭各探跴緝盜贓究辦 
[包車夫塗臉作盜]  
　　美租界北山西路德安里一千五百十七號門牌某姓家包車夫通州人徐阿慶昨晨三時許臉塗花面突至前弄擊開一千五百另七號門牌婦人周葉氏家大門直至氏之臥室用　繩將氏綑縛嚇禁聲張翻箱倒篋當被搜刦値洋五百元之金鋼鑽戒鈔票等物携贓逃出仍回伊主家睡臥舗上後經事主開單投該管滙司捕房報告捕頭立飭包探陸連奎與西探前往事主家查勘一週當查得該弄事前已經管門人將各弄柵門關閉盜匪從何進出頓起疑竇正在追查問有住居該弄之某甲言出事後見有一人走進一千五百十七號門牌屋内該探等遂入該屋搜查見包車夫徐阿慶自用棉被蒙其頭而遂將拖出見其滿面白粉尙未洗去始得破獲當在其枕畔搜出原贓鈔票洋五十元並在舗底抄出金鋼鑽戒等物遂連同徐阿慶拘入捕房詰問口供據徐供事主大門由奶媽周徐氏所開入内搶刦該探等復往將周徐氏拘入捕房捕頭諭飭分别押候解送公堂請辦 
[何豐林定期檢閱所部]  
　　陸軍第六混成旅所部步兵第一第二兩團劉王兩團長舉行秋季檢閱該管各營成績業經查察已畢照章應由旅長校閱故何旅長（豐林）定於下月一日開始考察昨經派定旅部參謀長何振雨副官長張宗耀軍需官堵有齡軍醫長陳玉如書記官袁鼎臣等届期隨同前往各營檢查以應評判優劣而資整頓軍紀云 
[推派國際律師協會代表問題]  
　　第一次國際律師協會應於本年十二月間在菲律賓舉行我國赴會代表尙未推定昨中國律師協會主任傅紹儒因此問題特通函各律師公會云逕啓者上年在北京開國際律師協會第一次總會議决本年十二月間在菲律賓馬尼喇都開第二次總會迄今尙未接受通知惟本協會應預推荐代表往返川資亦應亟爲籌措本月二日紹儒同國際律師協會會長汪有齡幹事林行規會計幹事鄧鎔與司法常局接洽請部帮助旅費司法當局因部欵奇絀僅允帮助五人旅費如赴會代表超過五人數額可由協會自行籌辦本協會困於經濟問題推荐代表是否應以五人爲限再汪鄧兩人均聲明不能赴會林氏一俟接手當可蒞會旋據北京律師公會評議會預推林行規吳大業孫潤宇三人爲代表準備由本協會通過近因時局不靖本協會未克召集開會可否仍用通函協議辦法貴會如贊同此議即請貴會推荐代表並將代表名姓從速函寄本協會查照辦理至紉公誼云 
　　又武昌律師公會通函反對全國協會之推舉辦法其原函云逕啓者頃准中國律師協會來函謂國際律師協會於本年十二月間在菲律賓馬呢喇都開第二次總會會長汪有齡君會計幹事鄧鎔君聲明不能赴會旋據北京律師公會推舉代表林行規君吳大業君·孫潤宇君三人爲代表準備由協會通過囑用信函協决等情敝會認此種辦法殊遠規章查中國律師協會章程第三條規定本會於國際律師協會開會前四個月召集之又國際律師協會章程第十條規定每年代表委員各國律師協會於適當時可爲各員數多寡之選定是按照章程中國律師協會應於國際律師協會開開前召集會議選定代表委員並預議代表赴會之一切事宜否則違背定章法規失其效力且中國律師協會旣不召集開會則北京律師公會所推舉之代表三人究用何種方法由協會通過不無問題如謂由各公會以函件協議由協會正副主任理事一二人審查是名謂由協會通過實則由主任理事任意决定與會議公推之性質絶對不合汪有齡君旣爲會長親身赴會與否國際體面關係甚鉅北京律師協會因汪君聲明不能赴會即另推代表而中國律師協會主任理事亦即據北京律師公會之行動以通告各公會而承認汪君之放棄責任尤爲不合故數會主張中國律師協會仍應遵章召集會議推荐代表委員並協議赴會之一切事宜尤應請汪君有齡親身赴會不得任意放棄責任損失吾國在國際間之體面抑尤有進者現値法統恢復百度維新所有司法部分不良之法制以及非法政府所頒布妨害律師職權之各規章皆應開會討論議决請求現政府一一改革期增完善除已函請中國律師協會主任理事照章召集各公會代表開會外相應函達貴會如荷贊同即希迅速一致函達中國律師協會主任理事召集開會以符定章實紉公誼云 
[吉祥弄越貨傷人案近聞]  
　　南巿十六舗同茂藥材行司穆銀寳於本月九日上午携送洋銀鈔票二千元至南吉祥弄源裕莊進弄時被匪用刀刺傷腿際將洋刦去一案迄今已逾兩旬未見破案該行執事徐某函請縣商會呈請淞滬警察廳趕緊令飭所屬嚴行緝捕以期速予破案徐廳長查核來呈與該管警察署詳報情節不同據呈各節關係白晝路刦自應嚴緝是案匪徒訊實懲治業已令知該署長王金山查明此案眞相仰即確切呈復來廳外仍着該署長督飭所屬上緊破案毋稍怠忽云 
[一週間紗花槪况]  
　　上週世界棉巿俱現漲勢中以美棉爲最自前週以來有勇猛前進之趨向雖至王週之末稍形回小然不久必再上漲以先收之花俱已銷罄而未收之花預料必不旺盛加以各處需要頗急印棉之漲較前週爲盛日本棉巿亦聞風趨上惟我國棉價雖較前週爲高而終不能一意前進與國外棉巿漲度相埓實爲棉紗久疲之巿面阻但棉巿外迫於世界棉價之頻漲而又不能不稍高起以應世界潮流商均物價在花旣因紗賤而不能任意大漲而紗則見花之稍稍頻漲而不能不稍好因之花見紗之稍奸而又漸增紗以花之又增而又高如此漸進不已可一變現在疲弱巿面而進於將來緊俏之域是以推測以後花紗巿價定必有增無减花價在三十兩之外紗價達一百三十五兩爲期當不遠也茲將上週花紗成交槪况分述於下 
　　㈠期紗上週標準紗價上落極少成交因之不多爲數星期來所未有全埠成交共十二萬一千五百五十包較前週少五萬一千九百包計紗布交易所成交十萬零五千二百包物品交易所成交一百五十包取引所成交一萬六千二百包茲以一週中十一月期爲標準而比較中日之期紗價格於下 
　　日期中國紗布交易所兩日本三品取引所兩日元 
十月二十三日一三Ｏ·九一四三·八（二一六·二） 
二十四日一三Ｏ·一一四五·二（二一八·四） 
二十五日一三Ｏ·二一四五·Ｏ（二一九·七） 
二十六日一三Ｏ·五一四四·七（二一九·二） 
二十七日一三Ｏ·九一四五·二（二二Ｏ·Ｏ） 
二十八日一三一·六一四三·三（二一七·一） 
　　㈡現紗上週現紗銷路仍未見暢而價格已較前週爲高客帮中川帮於週初稍有千餘包之交易牛莊北帮廣東汕頭四處比較亦不少其餘若天津江西野雞烟臺漢口靑島蕪湖等稍有零星交易然總計售出亦不過八千餘包日紗居其大半二十支採花最高價爲一百四十六兩二錢五分（十月二十三日）最低價爲一百四十五兩（十月二十八日）十六支人鐘最高價爲一百三十兩（十月二十八日）最低價爲一百二十九兩（十月二十三日）十二支如意最高價爲一百二十六兩（十月二十七日）最低價爲一百二十五兩五錢（十月二十六日）十支如意最高價爲一百二十兩八錢五分（十月二十四日）最低價爲一百二十兩五錢（十月二十三日）茲錄大阪現紗一週間之巿價如下 
　　月日監魚牌日元紅財神牌日日元福島牌日元三福牌十月二十三日一三四·Ｏ二一七·Ｏ二Ｏ三·Ｏ二Ｏ二·Ｏ 
二十四日二二四·Ｏ二二Ｏ·Ｏ二Ｏ五·Ｏ二Ｏ四·Ｏ 
二十五日二二七·Ｏ二二二·Ｏ二Ｏ七·Ｏ二Ｏ五·Ｏ 
二十六日二二八·Ｏ二二四·Ｏ二Ｏ六·Ｏ二Ｏ五·Ｏ 
二十七日二二八·Ｏ二二三·Ｏ二Ｏ六·Ｏ二Ｏ六·Ｏ 
二十八日二二九·Ｏ二二一·Ｏ二Ｏ六·Ｏ二Ｏ五·Ｏ 
　　㈢期棉上週前三日棉價穩固並無上落後三日價格雖隨現棉而俱漲惟週末適逢棉業交易所及取引所交割之期故一週中標準棉成交極少全埠共十七萬Ｏ八百擔較兩週少十一萬一千二百擔棉業交易所成交共十五萬九千六百擔取引所成交共一萬一千二百擔茲以一月期爲標準而比較中美英印之期棉價格如下 
　　月日中國棉業規元美國紐約金洋英國利物浦辦士印度孟加拉羅比十月二十三日二八·六五Ｏ·二三三六一三·三二三四Ｏ 
二十四日二八·六五Ｏ·二三七五一三·四一三三二 
二十五日二八·六五Ｏ·二三九三一三·四五三四一 
二十六日二八·九五Ｏ·二三六一一三·四九三四三 
二十七日二九·四ＯＯ·二三四九一三·四四三三七 
　　㈣現棉上週現棉受國外棉巿增漲之影響價格頗爲緊挺較前週又漲起一二兩不等且又有某日商有購買大批現貨之訊以致賣主現時都不願售出藉以居奇故現巿價格雖高而一週間成交反較前週爲少上週本埠南北巿出花共七十二萬五千擔較前週增十九萬五千擔門巿收價最高至三十九元最低至三十七元通花到數亦有二萬二千九百擔各廠購進亦以通花爲最多全埠成交共一萬二千九百擔較前週少一萬八千五百擔計三井購進四千三百擔振泰進二千五百擔内外廠進一千二百擔統益廠進一千擔永安·　成怡和·束華四廠各進五百擔湯棧進四百擔崇新進三百擔溥益進二百擔尙有某日商進一千擔内計通花三千七百擔陜花一千三百擔本花三千三百擔太倉花一千三百擔蔡甸花二千五百擔火機花八百擔巿價通花最爲平準週初週末俱爲二十九兩陜西花最高爲三十一兩二錢五分（十月二十四日）最低爲三十兩二錢（十月二十六日）太倉花最高至二十九兩（十月二十七日）最低至二十八兩（十月二十五日）本花最高至二十八兩（十月二十四日）最低至二十七兩二錢五分（十月二十三日）火機花最高至二十七兩八錢（十月二十五日）最低至三十七兩七錢五分（十月二十六日）蔡甸花最高至二十七兩二錢五分（十月二十三日）最低至二十六兩七錢五分（十月二十五日）他若美國現棉最高至Ｏ·二四三五金洋（十月二十五日）最低至Ｏ·二三四五金洋（十月二十日）英國現棉最高至一四·二Ｏ辦士（十月二十五日）最低至一三·五Ｏ（十月二十日）印度現棉最高至三四三羅比（十月二十六日）最低至三三二羅比（十月二十四日）云 
[一週間之國内滙兌]  
　　上週内匯巿價尙稱和平京津銀雖有上落結果毫無變動洋滙則上週末遜去二元五角北京公砝週末價計一千零四十四兩銀元爲一千零一元天津行化計一千零五十二兩銀元爲一千元濟南濟平曾高至一千零四十二兩週末雖跌去七錢五分較前週仍好起四兩銀元結果仍爲一千零五元靑島膠足計縮去一兩週末價爲一千零七十二兩五錢七分銀元週末價計一千零一元五角較前週提高一元半烟台烟估低去七錢五分星期六價計一千零三十六兩銀元爲一千零二元較前週降一元漢滙亦跌計銀滙跌一兩二錢五分洋滙遜去一元五角銀滙週末價爲一千零二十七兩洋滙計一千零四元贛滙各漲五角九江南昌週末價各爲一千零五元蕪湖銀元爲一千零四元半其餘如江浙皖閩各縣銀元以及奉天哈爾濱等洋滙一週中俱無增减川滙重麇萬縣均不動惟成都銀洋兩滙　趨下落銀元週末價爲一千零五元較前週低去十五元九七平銀週末價計一千零五兩計遜去二十兩云 
[一週間之五金巿]  
　　上週内五金巿况各貨動銷較上週暢旺巿價大都抬高購進者以天津漢口靑島烟台牛莊等帮最爲暢達計辦英美兩號白鐵皮八百餘箱九十磅馬口鐵及百磅貨亦不少各　洋釘千餘箱其餘鐵板鋼板·元條鐵·三角鐵·靑鉛·粗細鉛絲等買進亦甚夥此次各客帮買進者推建築家去路最盛本街及内地諸埠交易以英白鐵皮及白鐵管白鐵瓦洋釘水泥等貨爲多近來船鋼板交易仍少致價迭疲據茶會消息云現各貨定價昂貴且舶來貨不旺是以售盤步見堅俏四十八張之英白鐵皮價開九兩八錢又美貨十一兩二錢五分九十磅馬口鐵六兩一百磅貨七兩白鐵管每尺四吩貨價七分最大至四　貨價七錢五分洋釘五兩二錢五分半分英鐵板五兩一錢元條鐵四兩二錢五分靑鉛十兩零二錢五分六吩至四吋三角鐵扯元四兩六錢手牌銼刀每「先令」二錢馬牌水泥現售價略見起色前貨湧時最低棧單交貨做開每桶三兩八錢現巿四兩一錢靑州貨各帮信用卓著去路較馬牌爲廣售價每桶加增二三錢不等云 
　　尙有本埠新聞等轉入後頁 
雜評二 
[謊言（訥）]  
　　外人計算近來中國招兵之數認中國裁兵爲謊言吾謂中國當局之謊言不祇一端雖非盡出於有心欺人然當時爲敷衍人心搪塞一時而輕許而將來仍不能實行者亦謊言也 
　　閩人請願反對李厚基而政府答以討伐時期爲限以後决還閩人自治然說者謂贛人反對蔡成勳時當局亦如此說今則何如是明知將來辦不到而姑以此慰請願之心是亦政府謊言之一證 
　　北京書業團體請願反對增加郵費而政府答以將來特别設法減輕今則幸勿反對夫今日旣决然增加毅然拒絶請願而謂將來能設法減輕乎此種敷衍搪塞之語雖三尺童子皆不能信而謂請願之團體能信之乎是亦政府謊言之一證 
　　總之所謂謊言云者無誠意之别名也政府對人民無誠意人民能信仰政府乎財羅昨覆洛陽催欵謂與其敷衍承認届時兩誤不如預先說明實難辦到若政府當局能以此言應付各方面吾謂其反較質直焉 
 
 
 

Page 15

 
 
第一萬七千八百四十八號;中華民國十一年 西曆一千九百二十二年十月三十號
星期一 * *本埠新聞二 
[一週間之外幣巿]  
　　上週各項外幣巿况違不如前週之暢達致價格大都趨跌英美日三票買户雖不冷淡而受標金平疲之打繫故價格同趨下游計英票遜去二分週末價爲八元二角八分日票週末買價計八角九分八釐較上週縮小五釐美票同降一分週末價爲一元八角半法港兩票亦跌五釐法票週末買價爲一角三分七釐港票買一元零二分半馬克因柏林連日來電逐步暴跌致此間人心異常恐慌價格亦隨之趨疲上週末買價竟跌至一元九角較前週縮去九角其暴跌之甚爲從來所罕見荷票雖有起落結果則仍爲六角九分半羅卜各票一週中均繼續其沉悶毫無巿面之可言故價格無所變動漲高者祗坡票一種週末買價爲九角四分半計好起半分云 
[一週間之絲巿]  
　　上週洋莊絲巿仍趨堅俏雖交易並不暢旺而成交總額較之前週亦不相上下統計廠經交易仍屬最少蓋自新絲登場以來抛貨至今已違萬五千餘擔故目下巿上餘繭已稀存底有限而絲價又日高一日繭本亦異常昂貴以致交易萬分棘手查洋商方而美莊銷路前數週中已購成大批目下對於此種昂貴絲價並無續辦之意而法莊則以里昂巿面仍然岑寂本埠法滙亦逐步增漲絲價又漸趨高貴故雖有發動之意時機已失交易亦甚困難是以一週中交易仍不能盛旺計惟有三五上牌成交數十擔外中下等絲交易絶稀然售價則較前週又增加五六十兩不等故巿况仍形豐俏也上週白絲經交易亦較前週增加十分之六售價亦復逼大二十餘兩惜惟有週初成交數擋其後日漸冷淡而英法貨銷路仍形稀少故存貨較多照邇來法滙日增大經交易更屬難望幸内地存底已稀絲價依然豐俏故本埠絲商態度稍覺安定巿况可仍望堅俏也上週黄絲經交易亦較前週增加百餘擔然觀其銷路則與前週为同蓋上週中成交各絲以沔陽河溶等粗絲居多故銷路亦以白頭莊口爲主而對以英法等處去路則仍然不豐故山東四川廠經等交易無聞然川魯絲商皆以前數週中所抛各貨已售至陽曆年底故並不因絲交寂寞致稍呈鬆軟之態而上週沔陽·河溶南充·過盆等粗絲售價亦與前週相仿尙無漲落故巿况仍屬平定也上週惟灰經一項自週初以至週末連日均有交易雖爲數較前週略改售價則仍然堅挻也而本埠絲商鑒於今歲產額甚豐預料日後絲巿必致傾賤故乘此絲價高漲之機遠期均願抛出雖洋商嫌解期太遠出價較小亦有承售故雖同日巿價頗有參差惟對於近期解貨恐防美法二處續有大批進胃故售價仍逐步扣緊巿况因而堅挺也現查廠白黄灰各種絲經交易抛出總數類皆均占全額十分之七八故存底多屬不充預料本週中絲巿仍旺絲價當益形堅俏耳 
[一週間之茶巿]  
　　上週洋莊茶巿路莊綠茶大帮仍無交易其餘各路摘貨綜計成交四千一百九十四箱較前星期减銷一千五百九十二箱其中珍眉巿面雖屬堅俏無如存底缺乏成交純是土莊改製之茶亦未能十分見好秀眉消去一千五百六十六箱遂安德興等處之貨約佔十分之六售盤自八九兩至十六七兩較前週稍爲軟弱貢煕巿面週初尙沉寂週末因謙義等行開辦頗呈發展之象鳳眉消去五百十八箱巿面亦比前週活動但售盤三十七八兩仍未回高蝦目珠茶來路莊巿上寥寥無幾故無大宗成交土莊改製之貨去路尙呆娥眉針眉巿面頗爲淸淡眉雨芽雨去路尤爲疲滯平水湖茶大帮成交二千五百四十二箱係由天裕洋行獨家購進售盤自二十二兩至二十三兩二錢五分較前星期稍爲低弱寗州紅茶因存底缺乏久無交易上週由怡和洋行購進二百六十五箱純是店莊毛茶改製之貨售盤三十二兩極爲堅硬日來各路來源仍有少數裝運來申巿上存底總計不過六萬一千餘箱云 
[一週間之糖巿]  
　　上週糖巿頗爲穩健而車糖遠期各貨且微見步升九月份最高價至七兩四錢五分十月份至七兩六錢五分十一月份至七兩七錢五分比之前週約升一錢至一錢五分惟十一月份貨因先期均謂洋行無有此期定貨均主暫緩是以至星期四方見有交易與前週無可比較但自開盤以至星期六收盤價已漲五分矣現貨因次劣之故價未見升色但至星期六收盤則七兩二錢五分之價亦已無貨應手矣在上週最稱奇俏者厥爲横濱廠八號以及各新廠四號兩擋蓋以到存均甚缺少而長江帮需求殷切之故八號價格自週初開盤七兩三錢五分至週末收盤爲七兩五錢五分實漲有二錢之多四號則到存皆空間有售出價爲八兩一錢統觀本週糖巿車糖甚有生色即靑赤糖亦殊堅挺惟潮帮棉赤到貨稍擁號貨跌賤開出較次隆江赤砂價竟祗五兩九錢 
[一週間之呢絨巿]  
　　本週呢絨巿况極爲暢達惟貨盤倏漲倏低難以捉摸大槪因存底太多新貨復絡繹而來客帮稍一停頓則價格即隨之减落兼之週初天氣甚暖本街及長江帮交易淸疲開盤遂愈加回軟洎至星期五六趨勢復轉鉻俏然橡皮布·夾呢·黑搶等仍無起色茲將本週售開各貨　記於下以資考查好華駱駝絨一件彙泰單面黄灰又二件福倫寛緊條子又二件某牌未也勒十件又棉法絨三十五件兆豐單面夾呢一件新順發華遂呢一件公平又一件謙順元條海虎二件信記絲條橡皮布二件德記又二件公平紗面又五件美豐厚呢三件德記又二件福倫又三件瑪達生又一件榮泰頭號元直貢呢三件和豐又二件德記一三三六」又六件謙順又一件泰和普通細花嗶嘰一件列豐又一件謙順又一件福倫又一件瑞盛粗頭號又一件德記又三件公平黄呢一件列豐桃子絨一件又黄獺絨一件福倫珠呢一件信記人字灰嗶嘰一件統計共九十八件以北帮去胃占四分之二本街及長江内地則合占四分之二云 
[上海商業巿况彙錄]  
　　金融 
　　昨日銀幣上午巿價爲七錢二分六釐一二五下午收盤爲七錢二分六厘一二五比較前日小一毫二五 
　　銀折早巿價爲九分後巿價爲一錢比前日大四分因係星期日銀行封關各錢莊籌備今日解欵之故 
　　江南小洋早午巿六錢二分二釐二五大起七五廣東小洋六錢一分八釐七五大半釐銅元二百四十三千七百文小三百文衣牌一千七百六十九小一文角胚一百五十一文大一文貼水二十六文不動 
　　金巿 
　　昨係星期日大條銀近期勿動仍爲三十四辦士一二五遠期長一二五爲三十三辦士八七五標金開盤三百十九兩人心不甚堅固賣者較多故即疲跌最小跌至三百十八兩後人心稍佳回高至三百十八兩八錢至十二時許即行收盤價爲三百十八兩二錢較上日每條跌銀七錢午後因星期日無巿 
[美總會建造會所之得標者]  
　　大陸報云本埠美總會近擬將福州路新購房屋翻造會所曾招請本埠建築工程師各繪圖様互相競賽計送稿者十五人以柯萊氏之圖様最爲相宜競賽錦標遂爲柯氏所得云 
[旅滬商帮協會選舉續紀]  
　　旅滬商帮協會第九届選舉各帮帮董業誌前報端昨日爲該會選舉正副會長及總幹事之期午後二時各帮會董齊集會塲推舉馬乙棠爲主席報告成續及賬略計存洋七千餘元報告畢後當塌開票馬乙棠當選爲正會長陳少舟曾嘉康當選爲副會長楊叔蘋當選爲總幹事是日並有雲南帮董李伯華介紹雲南貴州兩帮各號加入該會萃各省商帮於一室誠爲難得之事云 
[擬以烟犯罰金辦戒烟所省批]  
　　本縣公民邢剛前具呈省署擬以烟犯罰金設立戒烟所昨奉省署批示云呈悉據呈擬以烟犯罰金設立戒烟所一節用意尙是惟查批此項罰金早有通令處分且與刑法有碍所請礙難照准此批 
[民生協濟會之秋季常會]  
　　貴州路民生協濟會昨開秋季常會各會員到者甚衆首由發起人報告經過情形及籌議擴張會務并通過本會各條章程推舉會董職員等事繼由各會員登台演說先從實業着手希望救濟貧民實踐民生主義云 
[馬良來滬研究武術]  
　　昨晨馬子貞君與其眷屬已隨榊丸抵滬並帶有多數練習武術器械以資在申提倡武術鬻書助振云 
[裨文女學近訊]  
　　裨文女學爲滬上最早之敎會學校數十年來人材輩出而對於婦女節制協會事業更具規模該校本設節制分會會員約數十人特於昨午三時請該會學生部理事長吳際鑾君演說節制之眞義由沈鳳梧女士主席丁采蓮女士鋼琴唱詩吳君曾肄業嶺大·中法通惠等校現爲全國道路會繙譯兼交際幹事對於社會服務極具熱忱聞其年假尙欲赴京入朝陽或中國大學習法律以求深造云 
[烟兑業衆和社常會記]  
　　上海烟兌業衆和社公會昨日午後二時開星期常會到者七十餘人沈子卿主席瞿瑞書記錄首由沈維挻報告接惠霖烟草公司來函託本會同業推銷惠霖牌香烟常慶貴起言旣經來函應代銷售惟價目一層尙須磋商董可良余蓮貴贊成通過次沈其祥提議目前銅元兌價雖屬稍底然根本辦法全在禁鑄禁運應由本會通電當軸嚴查運鑄陳文潮蔣品瑜沈星海等附議通過議畢搖鈴散會 
[洞庭西旅滬同鄕會大會紀]  
　　洞庭西山旅滬同鄕會於重陽日下午三時在西門黄家關路金庭會館開第三次大會到者甚形踴躍公推會長秦山森主席報告半年經過情形新入會會員姓名及諸同鄕熱心會務致本會進行殊爲順利等語是日提議之案如下㈠修改章程推秦山森沈　卿葛偉生等四人起草㈡便利由蘇州至西山航路不日由會公函至山㈢會計員報告收支帳畧㈣全體攝影㈤茶點㈥散會 
[復善堂施種牛痘]  
　　小南門外復善堂每年春秋兩季施種牛痘木届定於傷　九月十二日起施種因堂内地位狹窄移設於南碼頭天福菴舊址廣福院内每逢雙日上午爲施種時間往種者不取分文云 
[工部局衛生處施種牛痘]  
　　去冬滬地天花盛行傷亡不少茲公共工部局衛生處預爲防範經史醫官通告各衛生分處尅日施種牛痘並印發勸種傳單張貼通衛俾人民速往佈種毫不取費云 
[英人昨在靑陽港賽船]  
　　旅滬英國商人昨在崑山縣屬靑陽港舉行秋季賽船之期先期已由英領事照會交涉使令行該縣知事保護在案而水警第三區亦於昨日調派巡船四艘並飭李巡官前往靑陽港河面妥爲彈壓於賽船時阻止行船暫停往來以免碰撞云 
[兄弟同日結婚紀]  
　　昨日上海畫家杭穉英與羅儀珍女士結婚弟少英與李夢魚女士結婚同時假寗波同鄕會大廳舉行婚禮請其同鄕陳介卿證婚禮成後由主婚人杭辛齋偕新郎之父卓英遍向各來賓致謝來賓如蔣百器姚文敷及浙江盧督辦代表等均相繼蒞止云 
[審判廳庭長調任]  
　　上海地方審判廳刑庭長陶嘉春奉司法部令與湖北夏口地方審判廳民庭庭長某君對調聞陶君擬於日内赴夏口履新云 
[軍署槍决劇盜朱道生罪狀補紀]  
　　松滬護軍使署於日前午後槍决劇盜朱道生一名茲補錄罪狀於下爲布告事案據上海縣呈解拿獲迭次夥衆搶刦戚家廟徐桂華·長橋港張老莊·矮燈橋陸阿虎等家並開槍擊傷女事主陸楊氏身死等案内之盜犯𩯽鬁道生即朱道生一名抄錄供單請予訊辦等情到署卷查前據該縣先後獲解法辦之夥刦徐桂華及陸阿虎等家盜犯張桂又夥刦張老莊家盜犯薛福堂郭阿妹小篤等均供同夥中有𩯽鬁道生在内即經分别飭緝在案茲據獲解前來發交軍法課併案審辦提訊該犯據供於民國五年陰曆二月二十五日夥同已經法辦之張桂及在逃之同黨共十一人侵入戚家廟徐姓家行刦現洋二百餘元又於五年陰曆四月十一日夥同已獲法辦之張桂衛阿毛小篤及在逃之同黨共十二人侵入矮燈橋陸姓家行刦現洋一百餘元并開槍擊傷陸楊氏身死又於八年陰曆二月二十九日夥同已獲法辦之薛福堂郭阿妹小篤及在逃之同夥共六人侵入長橋港張姓家行刦銀元衣物等件并用刀戵傷事主手臂等情不諱核與前辦之張桂薛福堂郭阿妹小篤等存卷各供詞均屬相符查該犯𩯽鬁道生即朱道生一名供認先後夥衆侵入徐桂華張老莊等家行刦得贓并刀傷張姓　主手臂實已觸犯刑律第三百七十三條之罪又夥衆行刦陸阿虎家等贓并開槍擊傷陸楊氏斃命是又觸犯刑律第三百七十六條之罪應即按照懲治盜匪法第三條第二五兩欵之規定分别判處死刑并照刑律第二十三條第一欵之規定執行其一除飭提該犯𩯽鬁道生即朱道生一名騐明正身押赴刑塲依照軍法執行槍决外爲此布告軍民人等一體知悉此布云云 
[地方警察分所長調差]  
　　西鄕漕河涇鎭上海縣地方警察第四分所長董守安昨奉警察所　　　　　　　　　 
警佐領袖熊烈轉奉縣知事沈韞石諭令調往顓北馬橋縣警察第二分所長差董奉文後不日即當交卸履新 
[洋涇鎭刧案匪徒解送檢廳訊辦]  
　　浦東洋涇鎭束巿喬克玉所開之軋花廠於舊曆九月初四夜被盜搶刦銀洋衣飾等件一案茲由水警楊隊長所部巡官孫鎭山等緝獲孫老四徐宗貴張廣才隙得來丁大郭小窩子等六名前日解經閔行沈區長發交督察員徐亞伯訊問據各人供稱係鹽城阜寗淸河等縣人均在浦東三井碼頭扛煤度日此次因聽從未獲之曹金標等起意行刦得贓朋分不諱昨由徐督察員判將六人解送上海地方檢察屬研訊 
[高全忠眷屬抵滬]  
　　福建第二師長高全忠眷屬由閩乘太古洋行之宜昌輪船來滬淞滬警察廳接到電音已派警前往江干偵查 
[女工糾人毆鬥案]  
　　浦東香烟廠女工張丫頭近與同廠女工尹羅氏結成仇敵迭經雙方女友出勸不丁尹羅氏糾合伊夫尹長榮伊姑尹徐氏等而張丫頭亦邀同伊母張張氏及王武羣等約期評理一言不合棄文用武彼此各受損傷惟張張民尹徐氏等所傷稍重當時警察將一干人證拘送上海地方廳經檢察官研訊之下雙方所陳各執一詞當以張張氏等頭腹等處所傷尙無大礙即令各人歸家自醫餘人押候交保昨日午後復派法警下鄕實地調查當將肇事實情稟候辦理 
[汽車傷人案多起]  
　　徐阿欠張阿王二人昨日上午十一時同在百老滙路行走被某號汽車撞傷頭足等處由滙山捕房八百零七號華捕前來抄錄汽車號碼旋另雇車送入同仁醫院醫治又昨日下午三時有某號汽車駛過楊樹浦路撞倒揚州人楊區良碾傷腿足由楊樹浦巡捕房四百六十三號華捕暼見到來抄錄汽車號碼即令車送受傷人入同仁醫院醫治旋帶汽車夫投捕房報明捕頭發落又有通州人李和卿昨晚七時許在愛文義路行走被某號汽車撞　　傷手頭等處由戈登路巡捕房一千三百三十五號華捕到來抄錄汽車號碼另雇車送受傷人往仁濟醫院醫治又四千零九十一號汽車於昨晚八時許駛經南京路日昇樓撞倒安徽人吳錦標跌傷胸腹部由老閘捕房五百二十五號印捕到來抄錄汽車號碼另雇車送受傷人投仁濟醫院醫治 
[冒探拆梢押一月]  
　　無賴楊金明前晚至法租界後新街兪伯榮家冒充包探以搜查燕子窠爲由强行拆梢適爲包探魯錦臣巡緝到來查見上前將楊拘獲帶入捕房昨解法公堂請究先由原告稟明楊金明到來拆梢情形詰之楊金明供民之實至原告家吃烟不敢拆梢餘供支吾中西官判押西牢一月以儆 
[馬口鐵匠用空支票騙電料潛逃]  
　　住居滬西麥根路二十一號門牌之寗波三北人沈寳生（又名沈少梅）係爲馬口鐵工匠突於本月十八號將無用之銀行支票向虹口武昌路五十五號門牌豐田洋行騙取價値四千五百元之電器材料挈同姘婦某氏逃避無踪經該洋行報告捕房稟請公共公廨出票飭提外並由刑事稽查處出單通緝矣 
[各被告傳案交保]  
　　英商葉福林在公共公廨呈控葉愼齋不付梨興莊本票銀二萬一千八百餘兩又美商華昌贸易公司呈控曹銀常用空賬銀七千五百兩又盛純齋呈控華豐銀行股東王曉籟不付存欵銀七千五百九十四兩又孫保東呈控徐益禮欠洋一千二百五十元又孫伯魁呈控王鶴亭不還宕帳洋一千元各案均已由廨出單派探將被告葉愼齋等先後傳案着照章交保聽候訊核 
[化緣和尙自砍左手案今日開審]  
　　高郵縣屬之「九龍」「大王」「五聖」三廟僧人傳蓮前因同住持僧志悟「即能慧」來滬向東西華德路小工頭江北人李榮桂家打座蒲團募化廟宇建築費被李驅逐該僧人忿無可洩自持利斧砍落一手受傷倒地經李報捕派探將傅蓮送院醫治一面飭該圖地保將傅運砍落之手掩埋等情迭誌本報茲悉該僧人雖截去一左手其傷現已醫愈業經虹口捕房提起公訴訂定此案於今日（即星期一）開審昨由捕頭飭承辦此案之包探沈崇禮分别往傳事主李榮桂及志悟與見證人等届時到堂質證 
[汽車夫肇禍與違章之兩案]  
　　劉英龍日前駕車至法新租界霞飛路司機不愼致某號越捕撞倒受傷後由别捕到來將越捕車送醫院醫治昨日先將劉傳至法廨請訊車務處捕頭稟稱越捕傷尙未愈請展期再核判准予展期再核又汽車夫張阿良於日前將汽車停在馬路中有碍路政爲捕查見抄錄號碼昨日傳至法公堂訊實判罰二十五元充公 
[放槍打鳥誤傷鄕人]  
　　寳山鄕人朱阿福前日在彭浦田内刈草詎有甬人婁春水携帶獵槍往該鄕打鳥槍珠誤傷朱之頭面胸膛等處由朱扭控四區三分所經藍署員騐得朱受傷處有鐵砂無數嵌入肌内轉解閘北司法科送醫院療治婁收押候辦 
[私賣烟土之破獲]  
　　法捕房探目沈德福唐雲卿包探董長生偵悉卜鄰里二十四號門牌徐吉根家私藏烟土秘密售賣有違禁令爰於前晚稟明西探馬培克同至該處抄出烟土二十餘磅並烟具等物帶入捕房經捕頭畧詰一過諭令交保出外聽候解堂訊辦 
[拐賣兩女爲娼之押儆]  
　　沈子仁家之使女李英仙及胡戴氏之女兒胡小寳均於四年前被李小伯誘拐至漢口地方賣娼李等於日前來申被原告偵悉報告捕房飭探　錦堂前往將李等一併帶入捕房昨解法公堂謂究先由原告沈子仁之妻王氏到案稱使女李英仙失踪四年始於日前婦人乘車經過法大馬路英仙拖住車子大喊太太救命故我下車詢悉前情是以報告捕房拘案請求訊究胡戴氏供女兒胡小寳被李小伯拐逃後婦人四處找尋無着至今始由捕房派探到來通知請求准將女兒領回等語李英仙胡小寳同供稱被李小伯以騙至漢口帮傭爲由被其强逼爲娼始於日前來申今情願隨母親及東家回家云云詰之李小伯供英仙小寳實係别人拐至漢口轉賣與民人爲娼餘供支吾聶讞員商之法副領事葛君判李小伯押西牢一年以儆李英仙交王氏領去胡小寳交其母戴氏領去管束 
[賣烟人與二房東並罰]  
　　王山春邇在法租界得善里二十九號門牌向陳步雲租賃後樓私設烟子窠又該里二十八號門牌周老四徐木全兩人在内暗設烟榻容人在内吃食洋烟事爲法捕房探目沈德福唐雲聯偵悉稟明西探馬培克同至該處抄出烟具帶入捕房昨解法公堂請究先由西探稟明前情詰之王等供認私賣燈吃不諱中西官判王周徐三人各罰洋三十五元二房東陳步雲罰洋二十五元充公烟具沒收 
[慈善副劵開獎紀]  
　　慈善副劵昨日在南巿久大碼頭開獎塲内開奬開出大獎號碼及經售劵店錄下頭獎第三八二七一號本埠善利全二獎第四三二四七號紹興南洋三獎第四零三零八號本埠履泰福四奬第零零六四五號本埠大發祥又四獎第三七四一二號本埠善利全五獎第二三四七五號本埠有利源又五獎第三二六零一號本埠有利源 
[誌謝]  
　　昨承周瘦鵑君惠贈第四集「紫蘭花片」一册又大東書局惠贈第三十五期「星期［一册又中華圖書館惠贈第一八五期「禮拜六」兩册又德裕參行送來西洋參鬚兩匣誌此併謝 
公布欄 
[江蘇高等審判廳]  
　　民庭判决傳友梅爲販賢鴉片烟上訴一案（判决主文）原判關於處刑之部分撤銷傳友梅意圖販賢敢藏鴉片烟之所爲處五等有期徒刑八月併科罰金一百元如無力繳納罰金易科監禁一百日未决期内羈押日數准以二日折抵徒刑一日烟土烟膏共三大包沒收之其他部分之上訴駁斥崇明張思孝等爲略誘上訴一案（判决主文）原判撤銷張思孝張協成盛達夫均無罪南通陸文元等爲妨害公務罪上訴一案（判决主文）原判關於陸尙斌陸佩蘭陸文元罪刑部分撤銷陸尙斌燒燬他人所有物之所爲處罰金五十元除去縣署告示之所爲處罰金三元應執行罰金五十二元若無力繳納劉金應易以監禁五十二日陸文元陸佩蘭無罪陸文元等附帶民事上訴一案（附帶民事判决主文）原判關於陸文元陸佩蘭賠償部分廢棄關於陸尙斌賠償部分變更之陸尙斌應賠償沈則徐等木料及工資約定銀洋爲一百元徐榮生與徐金寳即馮金寳因承繼涉訟不服第一審判决上訴一案（判决主文）本案上訴駁斥第二審訟費由上訴人負擔黄家晋等與黄武德因田產涉訟上訴一案（判决主文）原判廢棄本案發交吳縣地方審判廳更爲審判（以上十月二十六號）張仲芳因與陸子賢等賬欵涉訟抗告一案（判决主文）本件抗告駁斥抗告訟費由抗告人負擔儲華淸與陳會虞因貨欵涉訟不服第一審判决上訴一案（判决主文）原判除駁斥被上訴人其他之上訴部分廢棄發回上海地方審判廳更爲審判曹鴻山因與嚴金煥租屋涉訟聲請救助一案（裁决主文）本件聲請駁斥聲請訟費由聲請人負擔陳國康等與陳羊氏爲繼承紏葛上訴一案（判决主文）本件上訴駁斥第二審訟費由上訴人負擔陳鶴梅與趙雲亭因贖田涉訟不服第二審判决上訴一案（判决主文）本案上訴駁斥第三審訟費由上訴人負擔馮仁壽與陶象周因債務涉訟不服第二審判决上訴一案（判决主文）本案兩造上訴均駁斥第三審訟費由兩造各自負擔張劉氏與張祥書遺產涉訟聲假處分大理院發回調查一案（裁决主文）本件聲請照准本案訟爭之揚城南河下住宅堂樓兩進花廳一進曁董家橋田畝張祥書毋得私擅典賣由江都縣知事爲公示布告（以上十月二十七號） 
[江蘇高等檢察廳]  
　　批示江漢呈書均悉已將証書等費滙呈司法部核轉矣仰即知照通知書存此批薛沈氏狀悉案關婚姻訴訟該民對於原判應即以民事狀逕向審廳所請核辦此批劉義尊等狀悉該民等對於此案有無告訴權已由該縣另案呈請解釋到　應俟轉請總檢察廳核示後再行調卷核奪此批汪慰祖狀悉該案旣尙未判决仍應向原縣依法聲辯毋輒來廳越瀆此批朱朱氏狀悉前據該民提起抗業經本廳調卷送審在案茲據狀稱朱聘臣揑名抗告是否屬實姑候同級廳移卷過廳再行令縣法辦此批殷晏海狀悉本　抗告候送審核辦此批潘萱如狀悉查此案已據灌雲縣知事呈請管轄疑義前來業經本廳分别調卷在案仰候卷到再行核奪此批顧金生李堯卿狀及抄件均悉案關民事執行問題果如所陳應向原審衙門訴請核辦此批（以上十月二十六號）僧坤隆狀悉據稱不服縣批印單不爲執業証據提起抗告等情係屬民事範圍本廳未便受理仰即知照此批高俠忠　悉該被告以種種困難不願在省執行所請發還原縣執行之處應予照准此批黄繼堈等狀悉查黄繼堤旣經原廳驗明委係生前因病身死不發生刑事問題該民等何得以空言率請覆驗所請殊難照准此批張木木等狀悉此案已於張洪福狀内批候調卷核辦一俟是項卷宗到廳即予併案審查辦理可也此批陽順方兩狀均悉姑候調卷查閱再行核奪此批張淦泉狀悉查該民被訴共同詐財經江寧地方檢察廳羈押偵訊尙難認爲違法雖該民由審廳宣告無罪究不能藉此即指爲濫用職權惟狀稱技妓冶游一節是否屬實仰候查明再行核辦此批湯金海狀悉本件抗告候送審核辦此批朱陳氏狀悉候提卷核辦此批王仁卿狀悉查此案業經同級廳依法改判並維持第一審所處刑期在案仰即知照此批王仁先狀悉該案究竟係何實情姑候轉令原縣查明依法核辦此批陸士材狀悉該被告對此次更審判决旣稱感服自願捨棄上訴所請發還原縣執行之處應即予以照准粘附民國九年訴訟費收據暫存此金森林金扣大狀及粘件均悉查此案已經本廳移轉於無錫縣知事偵查核辦矣仰即知照此批謝殿臣狀悉候大理院卷宗到廳即予送審核辦此批（以上十月二十七號） 
[上海地方審判廳]  
　　批示一件劉可鏞狀請母老侍飬請開釋由批業已定期傳審所請應毋庸議此批一件馮桂卿狀交案欵由准交此批一件許竹生狀交案欵由准交此批一件顧桂生狀請還洋解約由狀悉姑准飭傳顧徐氏到案訊奪此批一件童裕成狀請執行由前狀已於本月六日批示仰即查照辦理所請暫從緩議此批一件賈少臣狀請交保限期淸償由狀悉仰候傳集債權人到案訊奪此批一件王亮卿狀請批示是否全部確定由查本案　讓及損失部分据丁春濤聲明上訴尙未確定至該氏應交房租兩造旣無不服案已派吏執行仰即迅行交案毋得藉詞延展切切此批一件卓春記狀請　追由查本案欵洋已据戴子蓮具狀交到仰該民即日來廳具領可也此批一件蘇頴杰狀請嚴厲執行由狀悉仰候高等審判廳卷發下廳再予核辦此批一件徐少卿狀交案欵由查本案已据潘子卿聲明上訴所請廳從緩議交洋暫存此批一件張進發狀請承買標產由准予承買候飭吏啓封給領可也此批一件喬雲遷狀保王永盛由准保此批一件莊永康狀請執行由候傳案訊辦此批一件劉子帆狀請給領合同據由准領此批一件馬伯甲狀請給領合同據由准領此批一件胡幼庵狀請强制執行由狀　仰候傳案訊辦此批一件温保鴻狀請銷案由狀悉准予銷案此批一件梅蔚仙狀請繼續執行由候傳案追交此批一件唐仰全狀交案欵由准交此批一件羅法卿狀請執行由查陳裕興應交房租業已狀交到案仰該民與請領房票一併來廳具領鮑吉懷部分准予撤銷此批一件王際雲狀請銷案由狀悉准予銷案此批（以上十月二十三日） 
　　批示一件汪寛也狀領單契由准領此批一件陸秋餘等狀領証件並訟費由准領此批一件楊文雲狀請展期由查本案已據錢心田狀請執行所請展期未使照准此批一件朱榮　狀請寛限遷讓由所請不准此批一件唐佛余狀委金子廉代領由准予委任此批一件陳慶錫狀請銷案　准予銷案房租洋四十二元四角已當庭發給領回矣此批一件沈瑞瀝狀請執行由准予派吏執行此批一件吉慶珠狀請迅予執行由已派吏執行矣着知照此批一件劉啓雲狀領案欵曁分據由准領此批一件王際雲狀請給領房票由准予繳証具領此批一件曹鴻山狀請停止執行由狀悉本案原卷已申送高等審判廳核辦矣仰即知照此批一件馬伯申等狀委張葆培代領由准予委任此批一件王熊記狀請從速執行由查本案原卷尙未奉高等審判廳檢發下廳所請仍應暫從緩議此批一件錢心田狀請執行嚴追由候飭吏執行此批一件曹佛根狀領案欵由准領此批一件徐馮氏聲請展緩傳訊由聲請悉查本案已於本月二十一日判决所請展緩傳訊應毋庸議此批一件劉啓雲狀交田單由准交此批一件曹佛全狀領田單由准領此批一件馮子卿狀請派吏執行由查本案確定判决係駁回原告人之請求依法無可執行所請應毋庸議此批一件許少屏狀請銷案由准予開釋完案此批一件徐翰卿狀交欵洋由准交此批一件潘德發狀領案欵由准領此批一件陸題石狀請傳案執行由准予追傳此批一件王季林狀請嚴厲執行由狀悉候傳案訊奪此批一件馮春記狀請强制執行由狀悉候傳訊核辦此批一件馮春記狀請執行由狀悉候傳案訊辦此批一件陳錫璋狀請傳案押追由狀悉准予傳追此批一件楊蒔蓀等狀請傳案諭令遵照和解履行由狀悉候傳案訊奪此批一件錢海金狀請寛限遷讓由狀悉候傳訊奪此批一件顧鴻翔狀請函廨查封由狀悉着即來廳候諭此批一件仇時諭狀請傳追由候飭吏執行此批一件邱錦雲狀請拘案押追由准予飭吏照判執行此批一件周思恩聲請批示由狀悉查聲請人抗告狀本廳已添具理由呈送江蘇地方審判廳核辦矣仰即知照此批（以上十月二十四日） 
　　批示一件沈乘璋狀請迅予處理由狀悉本廳並不將沈少樸所有生財什物點交蔡祖勳看營所請應毋庸議此批一件張雲坤等狀保朱秀川准保此批一件王阿東狀請給領已庭諭暫緩給領矣此批一件蘇阿坤狀交案欵餘欵並請寛限所請不准此批一件殷衡氏續請執行狀悉候函江都縣查明其在籍財產依法執行可也此批一件王二狀交案欵由准交此批一件趙秋澄狀領房屋准領此批一件王永盛狀交案　餘欵並請寛限交洋十元存候給領餘欵所請不准此批一件姚湖卿狀請寛限遷讓姑候飭傳訊奪此批一件王季林狀請迅賜執行已飭吏執行矣此批一件龔狗大狀請依判執行已派吏執行矣此批一件管明山狀請函廨恊傳狀悉候核辦此批一件李祥生狀請繼續執行候傳顧炳松到案訊奪並仰該民將單先行具狀交　以憑核辦此批一件屬錫耕狀請傳案押　准予傳追此批一件張鳳江狀保榮瑞成准保此批一件沈桂生狀交欵洋曁租契准交尙有應負擔之半數訟費洋一元六角五分並限於三日内遵交到廳以憑完案免干傳追此批一件楊啓瑞狀請送卷准即送卷此批（以上十月二十五日） 
[上海地方檢察廳]  
　　公告本日提起公訴案件共六起㈠竊盜案被告陸銀　㈠竊盜案被告王正明㈠竊盜案被告居金淦等㈠鴉片烟案被告陳長明㈠鴉片烟案被告劉漢雲等㈠結夥强盜案被告徐濤濤等（以上十月二十六日） 
　　批示陳永泉批狀悉爾姊與陳氏是否婆媳關係仰赴同級審判廳請求核辦可也此批　茅李氏批據訴爾與温保洪賃屋姘姦業有數月至今忽結冤家遂以强姦凌處告訴實屬無恥已極特斥不准此批張候氏等批　訴爾媳被龔金海誘匿由　局獲送　　具保限期交人等情如果遊移不交仍自向督廳請求將該被告送案核辦可也此批顧石濤批爾庶祖母所有田單等件旣於病故時檢點無着不得以爾立案聲明遺夫即爲証據蔡德孚等將該田單田抵丁姓必非無因所稱被竊純系揣測案關民事應向同級審判廳另案起訴所稱碍難准與此批姚陸氏批壯悉已於姚阿毛狀内批示矣仰即知照此批姚阿毛批狀悉仰即遵前批毋瀆此批李朝才批狀悉仰候起訴同級審判廳訊辦所請保釋不准此批（以上十月二十五日）宋徐氏批狀悉該氏之夫到家時仰即來廳候訊毋得自誤此批茅李氏批前狀業經駁斥此狀又請撤銷顯見情虚妄控殊堪痛恨此批謝宋氏批狀悉據訴各節並非執行實有窒碍所請應毋庸議此批金周氏批狀悉准予速傳訊辦此批杜晏臣批狀悉准速執行此批竺蔣氏批狀悉准予速傳訊奪此批吕壽明批狀悉案經移送同級審判　預審仰靜候核辦可也此批石家福批狀悉案經起訴同級審判廳訊辦所請未便照准此批（以上十月二十六日）梁根金批狀悉所請不准此批金阿煥批候查明核奪此批鄭盛慶等批狀悉劉氏違背嗣據消耗財產事屬民事範圍至有無姦汚事實該民依法無告訴權所請應毋庸議此批蔣廣祥批狀悉仰候拘　訊辦此批張劉氏批狀悉靜候提起公訴所請不准此批葛芝順批據訴爾妻有無被打受傷着自來廳騐明再行核辦可也此批紀楊發批查賣妻干犯刑律爾如不願將妻金氏賣與張德安爲妾何至囑其擬稿所稱佯爲允許藉作証據之語其中難免有意圖索詐等情事殊難取信所請不准此批（以上十月二十七日） 
 
 
 

Page 16

 
 
第一萬七千八百四十八號;中華民國十一年 西曆一千九百二十二年十月三十號
星期一 * *   
 
 

Page 17

 
 
第一萬七千八百四十八號;中華民國十一年 西曆一千九百二十二年十月三十號
星期一 * *自由談 
[座右銘] [  陳幾亭]  
朋友隙能解解之不能解聽之 
雜說 
[人心] [  聽潮生]  
　　語云「人心不同各如其面」又云「人同此心心同此理」蓋人心雖各如其面之不同而於理也則無所軒輊焉事之善者則衆人翕然景從交相延譽事之惡者則衆人譁然色變痛加排斥美之非有所私也詆之亦非有所惡也亦惟憑良心上之裁判面已矣故小人能自欺其心而不能欺衆人之心一人之心有時或受奸詐之蒙蔽而衆人之心則又斷不容外界之要脅蒙蔽也 
　　我民族雖至貧弱而我民族之人心則斷不可須臾泯沒也蓋人心宣告破產之時卽其民族慘受死刑之期也 
閑話 
[國際聯合會第三届開幕記㈣] [  鷦寄客]  
　　本届大會議長先期逐鹿者有三人一爲瑞典代表白　庭一爲智利代表愛多護一爲捷克斯烈夫代表裴禮怡結果竟爲智利代表所得說者謂此舉實足表示聯合會聯絡美洲方面之苦心因北美洲之合衆國南美洲之銀國（一作沃根廷）對於大會觀望不前實足爲國際間聯絡上一種大缺憾也但智利與秘魯尙有宿怨西班牙又欲助秘魯以敵智利使智利得議長亦未可遽抱樂觀嘉睦臨時主席之演說特求簡短捷速草草了事意在言外聽衆不難探索得之議長旣定次日即推擧副議長副議長共十二人以兼任委員會分股股長之六人爲較重要在分股議事時儼然爲議長且尙有副股長一人居其左秘書一人居其右各國代表分占左右兩長案面面相對者凡四行每行十一人最後兩席各據長案之一端大致形勢極似在一品香大會餐而其議事廳之通明軒敞又極類最上等大菜間與大會塲之非洲式戲院霄壞懸殊向例上午往南岸維多利旅社開大會下午三時半或四時常往北岸笠芒涯ＱｕａｉｄｕＩｅｍａｎ之秘書廳分股議事秘書廳大樓原爲國家旅社ＨｏｔｏｌＮational前臨笠芒湖繁英滿地淸蔭浮空漸有美國大西洋城風味而樓前處境之幽閒與布局之淸雅名貴又令人聯想及於美京華盛頓近郊林谷ForestGlen村之國家旅社惟議席諸公據盈寸之册籍作蝌斗文之速筆悶坐一室端拱數時忍耐工夫實至深厚遠非學校中上課困倦之情况所能比擬至其討論節目逐條開列似太繁瑣在此起首開會之數日更無結果可言讀者諸君若曾見過桐城姚氏古文辭類纂者亦可據以推想會場演說大槪情形無非以『論辨』一類之文章居前列也 
劇談 
[觀艷雜談] [  自在]  
　　程玉霜以簪纓世澤獻技舞臺秀外慧中其禀賦已不同於凡俗况經畹華爲之指點顰笑舉止各如分際而年事正富初日芙渠晚風物柳靈和張緒庶幾擬之 
　　劇中重唱念做此人人所知者也惟此規矩凖繩之中正有予可言之消息在能唱能念能做者夥而能知消息者蓋寡玉霜知消息者故哀絃豪管彌不適如其宜擧措　當慧心所發烏可量哉 
　　做工重在神色神色之流露者眉痕玉霜眉如遠山極幽嫵之長顰時偶淺展輕施無不奇艷而哀怨鬱伊之際垂睫下觀亦復使人生無窮之棖觸也 
　　玉霜年可二十人尤誠篤常日以奕棋蟋蟀爲消遣别無他嗜客居海上亦輙在斗室中聽友朋論文爲樂偶發一二言亦能探　微尙故友朋成樂從之游焉 
　　玉霜亦受電影前此畹華在港觀賴昏歸述其盛而此次南下適大戲院重演之遂買座焉同時夏令配克演多情皇后尙未睱往一行也 
　　此遭初至海上而輿論已大爲贊嘆各界人士爲之洗塵設筵者日有數起票界諸君子前日曾在久記社爲之開歡迎大會也 
　　陳鶴柴有貼贈之作二七絶云 
　　程郎風骨玉姗姗豔奮秋花守故山一奏霓裳羽衣曲始知天上落人間 
　　賀老琵琶肯定場（謂陳彥衡）淸平樂調叶宫商凄凉顧曲干戈裏誰是當年萬寳常 
小說 
[社會小說人間地獄（二三五）] [  娑婆生]  
　　第三十二回濁酒三升嬌娃宣肺腑羅衫半截雅客步平康 
　　阿毛也在一旁瞧著好笑道這三個人差不多要醉死了待我走進去喊醒了秋波罷蓮孫道可以不必我要去了阿毛道這時候狠早諒來也沒什麽事還是在這裏靠一歇罷熬了一個整夜太辛苦了蓮孫道我這時覺得精神狠好並不疲倦我還是回去可以酣睡這裏狠不便呢秋波起來你和他說我是天亮走的說罷怱怱下樓自去阿毛也不堅留蓮孫回到家裏自不必說展衾濃睡直等到一覺醒來已是下午四點鐘敲過急急忙忙的盥漱一番胡亂吃　點心往報館去一到館裹見檯子上已有兩張請客票到了是一張姚嘯秋的催他早點到碧嫣那裏去一張是程藕舲的也是請他早些到薇琴那裏去並且後面還註著兩句話道「客不甚多能代約幾位來尤感」蓮孫瞧了一瞧擱在一旁埋頭做他的事體約摸隔了一點多鐘碧嫣和薇琴那裏紛紛的電話來催剛接完了那個電話提起筆來寫不到十幾個字那邊又有電話來了剛說完了看了半張稿子又有電話來了蓮孫心中好笑這様催法越催越亂事體越不能了越不能來吩咐茶房此刻如有電話打給我一槪回說我已經走了茶房喻意含笑而退蓮孫總算急就手的將報事辦畢出館赴宴心想藕舲那裏一定有黎宛亭諸人碰和入座必遲嘯秋這裏今天邀的全是稚凰棲梧一班人不見得有什麽和局開樽必早於是便先往會樂里來今天碧嫣房間裏電燈已接了火不似昨天汽油燈的機聲軋軋加之昨夜大雨氣候更凉爽得多了蓮孫一進門來只見華稚凰和姚嘯秋兩人靠著一張方桌對坐華稚凰翻轉局票提筆在那裏起什麽草稿姚嘯秋在一旁參與見了柯蓮孫忙道快來快來你那第三句我有兩個字記不淸了稚凰要抄了去登報呢蓮孫道什麽第三句你眞問得兀突稚凰將那張寫好一半的帖紙遞給蓮孫道你瞧就是你昨天的大作蓮孫一看道哦這一首歪詩還能登報嗎稚凰道詩的好不好丢開但是有這一首東西替我們這位嘯翁的貴和知鼓吹起來似乎得勁些嘯秋笑道相知已不敢當何况相知又貴那更不敢當了華稚凰道不要客氣何必諱莫如深回轉頭來問蓮孫道第三句呢快寫出來蓮孫道你所寫的還有幾個字不是原本嘯秋道大槪是我記錯了那末你趕緊自己寫出來能稚凰遞過筆去蓮孫便立著靠在桌上寫道 
　　綠鬢如華照酒濃江南飛絮又重逢靈簫别有翛然想倦聽箏琶愛晚鐘 
　　蓮孫寫完了遞給稚凰道這是那天和嘯秋在後面亭子間坐著信口胡謅的總算是本地風光登報似乎不配華稚凰道什麽呌配不配你又是鄕下書獃子的見解了現在報上的詩眞正講到配的有式首恐怕半首也尋不出登便登了怕什麽藉此鼓吹鼓吹也不枉主人邀我們來的這頓吃喝蓮孫道大報上替妓女鼓吹似乎不妥罷華稚凰呵呵的一笑道我瞧現在的中國還是這幾位漂亮倌人彀得上鼓吹資格我們鼓吹他良心上還過得去如果呌我在報上鼓吹那些不堪的官僚政客我可一百二十個不願意呢 
零碎話 
[紅雨霏屑] [  徐碧波]  
　　多情種子决不生於錦衣玉食之家 
　　情之止境爲猜疑 
　　妬爲情之試騐品 
　　情侣最難消受者爲臨别 
　　金錢爲情場之蟊賊 
　　困人天氣爲情之萌芽時代 
　　情侣之心如水晶 
　　情至熱烈時不知情彈爆裂將焚其身 
　　心腦爲情之儲藏庫 
　　寗愆他人約必不失信於情侣 
　　同性之情卒不敵異性 
　　情猶白練屬入汚點即顯 
 
 
 

Page 18

 
 
第一萬七千八百四十八號;中華民國十一年 西曆一千九百二十二年十月三十號
星期一 * *常識 
常評 
[吳語考㈡] [  老圃]  
　　郭璞註爾雅引用江東語多至百餘條爾雅者相傳爲周公所作此姑不論其確否要爲中原古語而郭璞所引江東語多與之相合此可知東晉之時中原古語皆輸入江東矣郭璞爲河東聞喜人非江東人也因南渡流寓江東乃習江東語當時注爾雅豈不願多引北語然所引反絶少此非郭璞好作吳語實由爾雅古語在中原已漸廢而流行於江東者特多故不得已而出此如蒡隱忍注今江東呼爲隱忍莞苻蘺註今江東謂之苻蘺鮂黑鰦注江東呼爲鮂鱦小魚注今江東亦呼魚子未成者爲鱦此可知郭璞時之中原人並不呼爲隱忍苻蘺鮂鱦即語以隱忍苻蘺鮂鱦彼亦不解也考江東文化在東晉以前實遜於中原五胡亂華以來異族跋扈中原中原衣冠之族盡遷至江東而北方之聲名文物亦隨以俱東當時東渡之士大夫當然習用北語而不肯改用江東語於是江東語受其影響又漸改其舊而成新江東語此亦可證以郭註爾雅郭註所謂江東語有與今日吳語吻合者如呼厭極爲罊呼虹爲雩呼葥爲落帚呼萍爲薸呼芣苜爲蝦蟆衣呼茭根可啖者爲茇呼花爲　呼　爲郭之類　其數不多往往郭璞所謂江東語者今日在江東已廢而不用而郭璞所謂通語者在今日又變爲江東語是亦可證今日之江東語多東晉南渡時由北方傳來之語而不必爲爾雅註中之江東語如甋謂之甓注㼾甎也今江東呼爲瓴甓是郭璞以㼾甎爲當時中原通語而以瓴甓爲江東語然今世吳語正謂之㼾甎而瓴甓一語又不用矣爾雅註中如此類者尙多如郭言江東謂母爲恀音是今亦呼爲母不呼爲恀郭言江東呼糧爲粻今亦呼爲糧不呼爲粻郭言江東謂語爲行今亦謂之語不謂之行郭言江東謂煖爲燠今亦謂之煖不謂之燠郭言江東謂帳爲幬今亦謂之帳不謂之幬郭言江東呼獵爲獠今亦謂之獵不謂之獠凡此諸證皆足以證今日之吳語多東晉北客之語 
衛生 
[說蚤蝨] [  賈瑞]  
　　蚤蝨爲有吻類之昆蟲蚤俗名跳蝨善於跳躍多生於潮濕不潔之處或潛藏於毛氈枕席間擾人淸夢有常蚤ＰｕｌｅｘJirtans鼠疫蚤XenopsyilaCheopis鼠蚤CeratophyllusＡｓｃｉｔｕｓ貓犬蚤ＣｅｔｕｘｅｐｈａｂｕｓＦｅｊｌｓ諸種類產卵子後二三日後卽孵化爲幼蟲蛻皮數次即化爲蛹由蛹而成爲蟲每個雌蚤一次能產卵八個至十二個蝨俗名白蝨學名謂之Ｐｅｄｉｃｕｌｕｓ小而作灰白色不如跳蝨之活動有衣蝨毛蝨頭蝨諸種類衣蝨常寄居不潔之衣褥中常產卵子（蟣子）於衣縫中毛蝨頭蝨常寄生於有毛之處不潔之長髮中最易藏匿蝨類在高温中最易繁殖人身之溫度亦適合於生存每個雌蝨每日可產卵子七八個繁殖法與蚤同蚤蝨雖小動物而爲害人類則甚大非但吸人膏血且爲疾疫之媒介白蝨之刺管往往刺入膚中盡量飲血有二十分之久時發奇癢苟用手指搔破易成潰瘡傳染病中如班疹傷寒及回復病狀至危險白蝨能傳染之蚤類中之鼠疫蚤尤爲危險此蚤寄生於鼠身上餓極時跳於人身而吸血若鼠類有百斯篤病則其所吸之細菌必傳之於人身之血液中此菌一入血液繁殖極速人類之罹此病而死者不可勝計據細菌學家之檢查每蚤吸血一次可吸百斯篤細菌五千個入胃可不思所以撲滅之哉 
　　撲滅之法首宜注意淸潔汚穢之衣褥潮濕之處皆爲發生之淵藪故身宜常浴衣服宜常更換髮宜常剪室中宜洞開窗户以流通空氣多受日光以免潮濕衣衾之有卵子者宜用沸水泡之或用洋皂水臭藥水痛煑之或用硫黄消毒法如是則卵子旣絶而蚤虱自能繁殖矣（乙種酬） 
經濟 
[商業問題之研究（續）] [  吳東初]  
　　零購學（一一二）廣告與陳列上之協助（十三）陳列之時間 
　　商店對於陳列須知時間亦與有莫大之關係所謂時間並非指陳列之久暫亦卽言陳列之合時與否耳陳列各貨及時舉辦是謂當令效果必然宏大逾時或未至其時而舉辦不足使人注意卽注意亦非深切所得恐不能償其陳列之開支也 
　　茲姑以方過之中秋節而論一般南貨店與茶食店無不於節前半月大大陳列各種月餅以告買客秋節將届當令之月餅可及時購備不論餽贈或自食均不可少如是店家經數月之預備忙忙碌碌所望於中秋前一月或半月將所有存貨强半賣出一季之生意始不落空假定今有某店對於應時月餅節前並不陳列待過了中秋始行陳列試問買客亦有如節前之興高采烈而向購買者乎吾非不知節後斷無人再賣月餅然苟非神經錯亂决不至過節已久而重事陳列月餅以期莫大之銷路者 
　　吾茲所言不過區區一引證耳可見店家對於貨物之陳列與廣告貴能及時舉辦固不宜太早亦不可落於人後行事切忌延誤亦不應急遽草率當行而不行不當行而行皆爲不近人情未諳世故商界無需於此等人此等人可不必於商界謀獲地位也 
　　或曰一年四季輪流不息我之置備某貨此季爲時已晚未及售罄留待下季售賣是亦不遲抑知做生意不論資本大小貴在進出迅速况復拆息攸關稍有周轉不靈金融擱淺將如之何故善做生意者諸事必爭人先着因店中貨物流轉之次數愈多即獲利愈有把握是時間問題關於店家陳列貨色關係極大非同小可矣 
道德 
[闢以賭博爲酬酢之妄] [  半寂]  
　　今有人焉見賓客之至必極酬酢之能事盛肴饌治華榻酒後茶餘輒復相將入局作樗蒱之戲苟有以勿事賭博規之者必怫然於色度其意蓋謂舊雨叙首偶一爲此消遣已耳初不足與賭博同年而語也甚者且認爲非此則有虧於親友間之酬酢焉妄矣哉爲主人者之有此觀念也 
　　竊嘗思之以汗血金錢籌勝負終非除悶助興之良法蓋勝負旣判我勝則我所獲者親友之汗血親友勝則親友所獲者我之汗血耳使我而囊我親友之汗血我心安乎使親友而囊我之汗血我親友之心又安乎是其初也興高采烈迨夫旣也負疚不寧則欲撇煩慮而適得其反矣不然則名曰酬酢實爲賭博直自欲攫取親友之汗血金錢耳吾故曰酬酢無賭博列賭博爲酬酢者妄也 
　　抑有進者賭博之魔力不亞於娼妓以其能引人入勝愈玩而愈不忍釋也彼嗜賭成癖者之顚倒其中欲自擺脫而不可獲者何獨非偶一玩弄爲厲之階與是故吾親友之來也縱挾有賭博之豪興吾終不可徇之脫吾貿然見允者淸夜捫心罪無可逭矣况對於素不賭博之吾親吾友而招致之耶然則不可以賭博爲酬酢其理不亦至　且皙乎至其有干禁例則又盡人而知可不待予之刺刺矣爲是說願與世人共勉焉（乙種酬） 
科學 
[地球繞日公轉所生各種之變化] [  星實]  
　　普通言地球繞日公轉者皆謂地球繞日運行有一定之軌道或椭圓形運行一周爲三六五·二四二二日（即三百六十五日五小時四十八分四十六秒）是爲一年當行至最近日處曰近日點行至最遠日處曰遠日點在近日點時爲陽曆一月一日在遠日點時爲七月一日地軸與軌道平面相交爲六十六度半赤道與軌道平面相交爲二十三度半當地球運行時此地軸終古不移方向不知以上所言乃短時期間之觀察則然耳若就永久之年月言之地球公轉所生之變化固甚多也 
　　㈠氣候年與恒星年之不同地球自春分點至復交春分點閱時三六五·二四二二日是爲氣候年氣候年實非地球繞日一周之時數也地繞日行春分點漸向後退是即所謂歲差之現象故地球交春分點時尙未復原點以弧度計尙差二十分而一周日之時數實需三六五·二五六四日謂之恒星年恒星年旣較氣候年略長而春分點退移之數又微有盈縮故氣候年亦非年年相等西曆紀元三千零四十年爲氣候年之最長者其最短之時當在紀元後七千六百年長短之差約一分十六秒由是言之謂地球運行一周爲三六五·二四二二日者其實非也 
　　㈡橢率之變差橢圓形有二心點此二心點距離與橢圓形長軸之比謂之橢率地球繞日之軌道爲橢圓形其橢率非永遠不變而時有大小在十萬年前橢率爲萬分之四百七十三現爲萬分之一百六十八幾小三倍　二萬四千年後將小至萬分之三十三地球軌道極近於平圓此後又將漸次增大至萬分之四百七十三是謂之橢率差橢率旣有增減即軌線時有伸縮故謂地球運行有一定之軌道者亦非也 
　　㈢近日點位置之移動地球軌道上之近日點遠日點亦非永在一處而逐年循軌旋轉惟一年間僅移動一分之角度故人不之覺耳據天文家推測西曆紀元前四千年地球過近日點爲九月二十二日卽秋分時紀元前一千二百五十年地球過近日點爲十二月二十二日卽冬至時現在地球於一月一日過此點至紀元後六千五百九十年當於三月二十二日卽春分時經過此點至紀元後一萬一千九百年當於六月二十二日即夏至時經過此點至紀元後一萬七千年近日點當回復於紀元前四千年之原處約計二萬一千年而一周是謂之近日點差故近日點與遠日點亦非可視爲永久不變者也 
　　㈣地軸方向之變遷地球繞日時其自轉之軸雖似方向不變然實則地球自轉之狀態與陀螺在地面之旋轉相同其地軸指天之點所謂北極者繞黄極（地球繞日軌道謂之黄道通過地心作垂直於黄道面之線延長之交於天球上之點謂之黄極）行作一平圓以二萬五千七百六十五年而一周故每年地軸移動之角度不過五十秒古之所謂北極星非今日地軸直上之北極星而他年之北極星又當另爲一星矣此以知地軸終古不移方向之說亦非也 
　　㈤黄赤道面交角之增減黄道赤道兩面相交成二十三度半之角度此就現在測定之數大略言之耳實則時有增減是謂之黄赤差據天文家測算西歷紀元前一千一百年此交角爲二十三度五十四分紀元前三百五十年減至二十三度四十九分近時所測僅二十三度二十七分平均每百年約減五十秒而減小之量最多不能逾二度三十七分達此數後則又當漸漸增大矣故謂赤道與軌道平面成二十三度半之交角者乃短時期間則然而非永久之現象旣知黄赤道面交角之有變動則地軸與軌道平面交角之變遷亦由此可以測知矣 
　　以上所述若欲說明其理由皆須有資於高深之數理非一般人所能明瞭茲從略（甲種酬） 
 
 
