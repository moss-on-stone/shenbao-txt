# 1895 - 350 - 4908144

 

Page 1

 
 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種松玩羅列於下倘蒙仁人君子慨擲亷泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅光南宫字學卷一軸天青緞馬褂料一件 
[景岳全書出售] [  圖書集成局啟]  
是書爲有明張介賓先生所撰首傳忠録次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又關輯婦人小兒痘疹外科方都計六十四卷國朝曾收入四庫金書蓋以先生爲勝國一代名臣遠紹長沙並驂東璧旣窮源而竟委復由委以　　用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本印以浙　　字潔白帋張裝釘無訛校讎盡善刻己告成分裝二十四本裹以錦函每部碼洋三圓分存湖南廣東上海愼記書莊蕪湖湖南寳善分局金　　　閣及寳善分局三馬路申昌書室出售世有欲樹醫林之幟者尚其購置一編乎此佈 
[述與客論新式槍砲續前稿]  
余曰如客言大府殆視國事如家事故能處心積慮不嫌作俑而啓此殺人之厲階將來如果試騐合式咨行各省一　仿造仿造旣多自必愈推愈廣行見汛守防營概習此種槍砲上好是物不必有甚豈不洵爲萬全無弊之上策哉是志也余嘗著爲論說冀以博當途之聲應而未果也且余曾參前皖南鎭唐公之軍矣該軍爲强中湘勇十營係在小池　與霆軍擊破陳玉成二十萬衆沿江號無敵者勁旅也時駐防徽州府城兼護祁門山内糧臺營制每營五百人分五哨親兵哨劈山砲兩隊小槍兩隊左右前後四哨擡槍兩隊小槍兩隊均用刀矛以爲之輔曾見其操演擡槍以一人負槍兩人掌火持槍尾儲藥用竹筒合九筒爲一袋號九龍袋繫於腰間放時納藥槍内再納彈大小不一槍筩長直豎而以手拍之使藥抵塞門其塞門處另置碎藥粉掣以火繩粉燃而槍鳴彈出施放之紆疎轉折之遲鈍與洋槍相差不止倍蓰然每與賊遇賊見陣前有槍則無不鳥獸散未敢輕攖其鋒不知當時何以爲利器又向忠武之圍攻金陵也城久不下奏鑄萬斤紅衣大將軍積年而成一試卽裂後圍潰砲爲賊所得亦無用置之南門城甕中迨東南底定識者猶指之曰此故將軍也夫以中國之殄平粤宼武功不爲不盛而軍營之火器大抵如斯以余所聞在人不在器客曰先生豈不知粤宼披猖逋誅十數載蔓延十數省官軍剿撫幾窮幸賴洋將戈登等督率洋槍隊展轉而前發無不中軍志曰先人有奪人之心故能所向克捷制其死命向使當日者大功告竣當事之臣絶不念及槍砲之有裨於行陣而漫焉成見之未化則滬南片地依舊白葦黄蘆何有於機器諸廠何有於華洋諸匠何有於總辦司委諸賢由今而觀殆亦非初念之所及料然則數十年來幾幾乎普天之下無不視泰西鎗砲如尋常弁髦者殆亦滬南製造一局爲之標其奇而示以異也先生以爲何如余曰善請言其意能乎不能則應曰能因指砲曰是原内膛英尺一寸八分身長六尺者今改長六尺六寸期其能致遠也又指子砲謂此後塞門原係老虎鉗式扳手單螺絲者今將砲架與砲尾皆改用克虜伯式高第螺絲輪期其開關靈而較迅速也蒙愚不知鎗砲心法以意度之不過遠速準三則耳今改原輪之低者爲三十二寸推拉自輕人又能蹲地窺視準星則當前擊敵俯仰自如三者備矣又指其母鎗曰此身改長指其子鎗曰是塞門亦改如砲式並稱向用圓彈今一律改爲長彈聆其言津津焉似能窺其淵奥非僅得其皮毛也者因又問曰如若言得毋先禀承於大府而後能閉門造車出而合轍也乎曰誠然先是大府以此圖發局使照圖各承造一樣而後再斟酌其高低尺寸復使繪圖貼說呈請核示蓋至是大府己躊蹰滿志盡美盡善故能如是藻周而慮密也余曰圖說若何願開茅塞客又手指口畫爲言砲身長七尺十寸口内徑一寸八分外徑二寸半尾外徑四寸二分裝藥彈筒重十五磅半每砲五筒卽子砲也表尺一支六寸長計分四度每度六分砲架重二百十磅車前安護身鐵板一塊厚二分寛三尺長三尺十寸左右下又加子板二片可張可弛厚長如之此板曾用慢利夏快鎗離二百六十碼試擊未穿砲食藥三兩彈倍半口徑至三倍皆長式另有羣子罐能裝碎鉛彈二三十顆鎗身長八尺二寸口内徑九分外徑寸半尾外徑二寸七分裝藥筒五個鎗架三脚而曲其一以抵鎗放時動摇之力護身鐵板與砲板同而寛稍殺之表尺一支食藥一兩彈亦長式以上大致如是先生欲觀其詳請俟異日後知其將事於稽康之鍛下也旣嘆彼差池之不遇復自念坎坷之從同因爲太息者久之斯時也燈銜豆影研纈冰痕斗室無聊追憶傾葢道左不啻班荆爰縷述之以誌鴻爪 
[本館接奉電音]  
　　昨日午後京師飛電傳來上諭一道硃筆一道敬謹譯登○十一月初三日奉上誠御史陳其璋奏現任官員調署别缺旣多情弊亦礙考成請飭各督撫力矯時弊等語實缺人員必久於其任始能周知地方利弊若紛紛更調在該員旣不免存五日京兆之見且難保無徇私調劑之弊嗣後各該督撫於實缺人員不得任意更調以杜流弊欽此同日奉硃筆馮文蔚補授詹事府少詹事欽此 
[京營會操]  
　　接京城訪事人來函云十月十五日仰山窪京營合操前一夜守晚德勝門通宵不閉緑步兩營左右翼八旗護軍營神機營滿漢兵丁共計二萬有奇僉於十四夜各穿號衣携帶軍械出德勝門至仰山窪教塲同候各營皆支搭帳房懸挂號燈將官等預點各屬兵弁伺候通宵十五日五鼓欽派閱兵王大臣駕臨滿員之護軍統領翼長協領叅佐領曁步軍統領三堂漢員之緑營副叅遊都守次第謁見退出各整隊伍移時王爺升座帳前鼓聲震動步營在前次兩翼護軍營再次神機營末緑營南北左右中五營各放連環槍一排隆隆之聲聞於數里旋將諸營合成一隊按陣圖出入變化槍聲復作陣式演成兵丁各歸本隊諸將官重謁王爺俟王爺駕興始各乘馬而返兵丁亦隨後散去時己一輪紅日東升矣聞是夜微雪霏霏將弁兵丁皆瑟縮帳棚之下未免非常辛苦焉 
[監督行期]  
　　天津采訪友人云津海關道盛杏蓀觀察宣懷因病禀請開缺回申調治所遺關道篆務由黄花農觀察署理定於十月十八日交缷卽於二十日乘新裕輪船南下嗣因他務勾留交篆之期遲至二十二日隨令眷口先附新裕輪船就道如二十四五日新濟輪船抵津則觀察當改乘之出口否則乘海定輪船 
[請設輪船]  
　　蘇州采訪友人云此間自准日本通商設立碼頭之後商民雲集輸運必多南洋大臣張香帥奏准江浙内河各埠行駛小輪船招商經辦俾得拖帶貨物以便商旅而裕利源前者蘇申兩處業經設立官輪船局按日開行兹又聞由蘇州至常州鎭江一路亦有某紳士禀請商務局願製造堅捷小輪船按期行駛現己山局批准申詳大 
 
 

Page 2

 
 
憲大約卽須開辦矣 
[皖江火警]  
　　安慶采訪友人云十月二十九日黄昏鐘鳴七下忽聞有鳴鉦告警者出户視之見南方紅燄上衝霄漢俄而人聲漸靜火勢亦衰探之乃南門外隔江洲上某姓家失愼約焚點半鐘之久燬去茅屋十餘家至起火之由俟有所聞再録 
[蘇垣火警]  
　　蘇州采訪友人云本月初二日午後二點鐘時省城鐵屏巷中春申君廟隔壁某姓家不知因何火起火牛火馬西突東奔蹴踏半空勢不可遏幸各水龍如飛而至竭力狂噴少頃卽火滅烟銷無復吳回肆虐然己焚去房屋四椽矣 
[甬試二志]  
　　寗波府程稻邨太守開考日期昨己録報兹悉是日四鼓一點太守卽飭開門傳點大門外先由鄞縣在彼開點每人給竹籖一枝令其由九曲文闌至二門繳籖給卷無籖者不得闖入魚貫而進儒雅彬彬認挨二保站立兩旁按名唱保封門天尚未明塲規不卽不離未交二鼓開門放牌所有題目照録如下己冠首題四焉其行己也恭次題明于庶物察于人倫詩題得文翰灑天機得機字未冠首題而志於學三十而立四十次題及是時明其政詩題賦得東南第一洲得洲字 
[示平錢價]  
　　蘇州采訪友人云省垣錢價大貶上月中浣每墨西哥銀一圓僅换錢九百餘文嗣是每日又必跌去一二十文蘇州府恫太守訪悉惡儈奸商有販私壟斷情弊特於十月二十八日出示剴切曉諭略謂制錢行使原以便民通用錢籌亦以備錢之不足繼因不論何項各店並無實在資本亦均虚出錢籌憑空取利往往悉數用罄卽挾資潛逃陡然閉歇業經本府嚴禁而巿上又易用小洋一出入間竟明扣錢一二文三四文不等并有奸商私販將制錢蓄積居奇高擡巿價以致一日中兌價竟跌有數十文之多如此剥削民間受害實非淺鮮殊深痛恨爲特查明例載合行示禁國法煌煌幸勿輕於嘗試倘敢仍有前項情事立卽嚴拿懲辦决不寛恕等因想一經示禁若輩當知所畏懼而太守之仁民愛物亦於此可見一斑矣 
[信船遇盜]  
　　寍波全盛信局信船由杭紹開行來甬於前夜抵西壩换船由下江駁上内河駁至離寗城十五里新橋相近之半路庵地方被盜攔截刦去貨物衣包約值洋一百餘元惟銀信未失亦不幸中之幸也當經該局主開單報縣楊大令聞報之下立卽飭捕跴緝矣 
[燕巿瑣談]  
　　據都中訪事人函云近日有車駕司友人談及廢員鍾君德祥己據軍臺都統將到臺當差日期送部並聲明該廢員擬請援例捐交臺費贖罪可否准予釋回聽候部覆聞己片查户部應否准其捐贖一面咨行該臺由軍臺都統鈔録該廢員獲罪原案開單送部以憑核辦云云將來是否准其捐贖俟探明續録○城内口袋底胡同有娼妓排行居六者名噪一隅亦花柳中之翹楚也有刑部街之馮某與該妓往來情熟十月十八晚馮偕二友假妓處張筵暢叙移時盃盤狼籍二友遂起謝先馮而去更鼓丁東夜己深矣妓婉詞以留馮正在料理銷金帳底忽來某甲意欲住宿妓以有客却之甲欵藉詞推托入室見馮未免醋海生波與馮齟齬先口後手倉猝中將物件搗毁一空後有效魯仲連者妥爲勸解其事乃寢○昨聞中城兵馬司正指揮飭各鋪總甲至該地面棺材鋪令將門面幾間以及字號掌櫃姓名開去不知何用詢諸總甲亦不知爲何事或者宫府别有作用亦未可知○駐紥南苑程軍門文炳所部各營勇丁應需口糧餉銀軍門派委赴部支領銀庫定於十月十六日開放是日所放之銀仍係京鎔之鹽課錠委員不願具領與庫官回明原委懇祈易换庫官以放項各有專欵未便更章委員無法只可未領而回實緣前次所領京化之錠成色不及巿面通用之松江銀因是軍門奉委帶勇援甘不日就可起程而竟爲餉銀未至阻止未能前進○聞京師刻有各省紳董四十餘人在某處集議擬將公遞呈詞齊謁恭邸爲請集鐵路股分之舉衆志如是但未識能與否耳○十月初間有一某甲在大棚欄廣貨鋪購得洋槍兩桿尚未付銀囑鋪夥送至西河沿所寓之某客店中取銀學徒送槍來店店夥令徒暫坐門道候取銀兩蓋夥自蓄一槍意銘售之於甲遂出自蓄槍與甲看視而自取廣貨店送來之槍在院展玩詎槍中飽裝彈丸火藥夥一觸機鈕轟然而響鉛沙正中學徒臂上學徒登時倒地昏暈店主知之急挽人向廣貨店通知并將學徒送至崇文門内孝順胡同美國施醫院調治刻鉛沙己出傷漸平復學徒之臂幸可無恙○蒙古廂黄旗甲兵懸缺一額十月十八日傳集本旗養育兵至北新橋草廠都統衙門挑缺甲乙二人皆應選甲弓箭素嫻射中四矢乙倩丙捉刀亦中四矢上令重較丙多中一矢此缺遂點乙名甲識内代乙庖搶去此缺心忿甚立扭丙喊告上乃送甲丙同至步軍統領審訊兵缺仍懸額未補云○順天學政徐大宗師會灃前按臨天津河間兩府現己試畢順道考試深州聞深州考竣卽按臨通州順天定於冬月初七日開棚臘月初四日試畢回京候明春再出都考試北路三屬云○十月中東交民巷某西國府門首新來泰西兵丁二人皆飲酒醺醉適有青年婦經行府前兵卽揪扭少婦相與游戲笑謔婦大譁爲他府華人瞥見上前阻攔與兵理論兵不服釋少婦竟扭華人不放華人怒欲扭兵共入府中面其駐京使臣兵始懼推華人出彼此散去 
[北通州近聞]  
　　某幼童三河縣人年甫十歲隨母過活膝下依依頗能得母之歡心母亦視之如掌上珠懷中璧跬步不離焉一日童出外檢柴日夕歸來見柴扉未掩母己不知所之童哀痛欲絶四下尋覓訪有端倪知母被匪人搶拐安置某處童卽赴縣鳴冤適三河縣某大令交缷在邇雖准詞而未究詰童情急乞食來通親赴東路廳上控謝新庵司馬研訊之下童歴訴失母情由言之鑿鑿司馬姑准詞飭差將幼童先行看管俟備文至三河縣將人証卷宗調齊再爲澈底根究論此案其中有無别情外人無從噫度惟幼童年在髫齡一念之不忍竟敢歴赴官署爲母伸冤卽此以觀殆亦未可限量者歟○漕運廳李别駕交缷篆務進省謁見藩憲所遺員缺由道憲檄委謝菊人别駕暫行代理於十月十一日辰刻接印理事○東關潞河煖廠於十月十五日開廠凡本地及外來貧寒婦女無所依歸者均准掛號註册收留在廠寒者衣之飢者食之飽食煖衣托身得所謂非善士仁人之所賜耶爲之額手頌之○甘肅回匪作亂勢甚猖獗朝廷西顧爲憂特派駐紥京西海子福建陸路提督程軍門所統威靖二十營皖軍前往助剿前日孫直刺接到上憲來文皖軍由通州經過軍裝器械需船甚多刺史飭差將小河口用繩攔住所有河口内船隻概行貼差以便運兵赴津再由津取道前往焉○例年小雪後不發載貨重船近日天氣異常温暖河水滔滔如故因之麥子茶箱雜貨等船仍趲程上挽不絶於途十月十五十六十七等日隂雲密布一望無涯大有遠色蒼茫釀雪天之意十八日下晚急雨滂沱檐溜如注入夜雨師返斾依然普護蒼雲道途泥淋車馬阻行轉瞬節交人雪何其温暖若此○歴年前湘南沅州府芷江縣有文童糾衆鬧考毆傷知府情事經巡撫卞中丞將首從分别正法懲辦在案近來各省文武士子往往藉端滋鬧糾衆罷考士習不端無如之何現在府試之期士子雲集州城孫直刺照上憲行知高懸示諭俾各應考者咸知警懼安分守法勿得逞忿滋事致遭重辟云云○順天學院徐大宗師現在按臨深州俟考試畢有十一月初七日按臨通州之說并聞俟順屬文武生童試竣卽進京度歲 
[統帶易人]  
　　駐紥滬南撫標滬軍營統領蕭雲卿軍門現奉督憲張香帥電知江海關道黄幼農觀察轉飭另候差委所遺是差由該道就近選委接辦黄觀察奉電後查有該營帮帶劉遊戎開彬堪以接管並以候補副將李樹春副戎憶祺接辦該營帮帶均於本月初二日分别接差黄觀察當卽據情禀復督憲核示矣 
[火頭受罰]  
　　法大馬路同盛米店於本月初一日午前不戒於火焚去樓房十幢讞員鄭大令提到店夥周華卿學徒王成祥會同祁繙譯官研訊以店中人不應恃曾保險坐視不救遂於昨日命提執事人連錫春到案判罰運避匿不出仍由周偕裕昌保險行夥孫登山投案供稱 
 
 

Page 3

 
 
店中共有七人保險銀二千五百兩業己理明大令與祁君會商判罰銀二百五十兩充公 
[格致書院夏季課卷出案]  
　　本年格致書院夏季課題係寍紹台道憲吳福茨觀察所命共題二道一曰問中東議和之後大要在籌欵變制練兵三事息貸應急未可常恃購船置械隨在需資如興地利則開礦墾荒擴商務則設廠製器汰冗員則停捐實官參和糴以運漕設銀行以用鈔烟酒加徴絲茶剔弊鹽禁私以裕課貨併稅以抽厘除中飽而節流似宜急籌良策定制未可驟更而文廢帖括武習鎗砲减官增俸减兵增餉或編農兵或别烟籍造鐵路以速徴調置郵局以收利權節短取長興利除弊亦應講求至練陸軍以西法全改緑營舊制復海軍以巨艦多購新式快輪選器用人戒虚縻尤懲浮惰海軍合南北洋爲一家陸軍聨各行省爲一氣火輪鐵甲相輔而行營壘砲臺沿海林立必如身使臂臂使指泯畛域而一事權庶幾可日期强富然言非艱而行惟艱應如何整頓創興以維時局其各抒所見切實言之一曰中西有閏無閏辨所有各卷早經彚齊寄呈憲鑒現己由觀察評定甲乙計取超等十四名潘敦先董琪楊毓煇項思勲王衡齡李經邦吳毓奎殷之輅汪開學許玉庭施景徽何稼孫朱其鋆盧豫章特等二十六名劉祖培徐公霖陳翼爲夏曰璐鄒嶧李寳鑄項壽昌殷履階杜煒孫舒文釗譚林章宗元王輔才石方洛楊史彬徐丞乂鄭坤鴻劉忠毅黄文照陶思鳳汪及光汪詒年蘇象賢殷履科何長慶王焕文一等三十四名儲桂山葛尚鈞馮華第徐受齡胡永吉朱裏笙王應鑑吳佐清王鵬飛黄志曾吳肇基方中魁王元章李芳照朱文熊徐廷勲莊學忠周鳳鏘孫恩縉吳燮森姚壬林吳林森姚行沂秦錫田顧濬沂平彝顧濬淇叢熾昌張世英顧仰基楊承熈李鼎頣董騋徐公脩復有觀察特沛廉泉優給加奬超等一名正奬銀十兩加奬洋八元二名正奬銀七兩加奬洋六元三名正奬銀五兩加奬洋四元四名正奬銀一兩加奬洋四元五名正奬銀一兩加奬洋三元六名加奬洋三元七名至十名各加奬洋二元十一名至十四名各加奬洋一元五角特等一名至十名各加奬洋一元十一名至二十六名各加奬洋五角一等各卷不給奬自出案之日爲始肄業諸君持卷票向三馬路格致書室領取奬洋可也 
[鎭捕招捕]  
　　鎭江英捕頭卽昔之本埠美捕房第九號三道西捕也彼處所雇華捕均不若滬上華捕之恪守成規往往違犯定章兼之異常惡劣經捕頭盡行斥革因附輪來滬面托黎捕頭招集己革未曾犯案之華捕於昨日上午十一點鐘在美捕房招徠約四十餘名内挑選輕年勇壯者共得十四名約於昨晚隨捕頭附某輪船回鎭江去矣 
[焚鏹燬棺]  
　　楊樹浦楊家宅地方有楊全福者務農爲業楊之母及子均於去歲棄世浮厝於相隔里許之荒僻處前日午後楊携冥鏹前往掃墓棺上原蓋有革㮼不意所化錠灰颺於㮼上楊未之知也及回半里許回首停棺處火光冲天而起心知有異急奔回見子棺己灰燼矣母棺燬去一半急呼集郷人澆以清泉火始息諺云爲好反成歹此之謂歟 
[神乎其技]  
　　本埠南巿大碼頭某荳腐店主張雲彪者娶妻某氏身懷六甲時届臨盆其難産情形令人聞而瞻怯約歴七八週尚未見呱呱者出産婦己神疲力盡張異常驚懼百計千方無能爲力因送至西門外請某　將孩首割下孩體仍不得出仍舁回家旋慕虹口同仁醫院諸醫生技藝超羣故於前日下午又將産婦舁送同仁醫院請治院主文西醫騐視之下許爲剖腹取孩八點鐘因邀集善於刀割之二西婦並華醫曹陸二君由文西醫奏刀先罩以悶樂刀由臍傍迤下刀口徑八寸許始將孩取出亟縫以線灌以藥水死孩則二首四足手若二人對抱者惟身軀僅一耳産婦延至昨午氣虚而脫死於院聞死孩尚浸以藥儲在割剜房内任人觀看○寗波人某甲鐵工也刻在新閘义袋角某軋花廠内司理棧器前日傍晚時工作偶不經心竟被機器軋去手臂一隻如水滸傳武行者然舁送同仁醫院求療雖無性命之虞然己不免殘廢矣 
[衣莊被騙]  
　　福建人某甲捐有同知職銜遂昻昻然自以爲宦途中人近日携妻來滬寄居胡家宅某公館中日前至某衣莊賖買皮袍褂及女皮襖等約計價洋一百餘元囑令送至公館緩日取值送者關公館華麗不以爲疑不料其非甲之公館也後該莊訪明底細屢往催索甲再三延約前日又往則甲己乘輪他去向甲妻索討則以係甲所購置之不理並言亦欲動身他往該莊夥向之理論甲妻反以盤踞滋擾等情具禀至英公廨控告當進禀時甲妻乘輿到案屠别駕以禀詞支離擲還不理遂乘輿而返以後不知所終 
[諭捉流氓]  
　　漆匠施炳榮開設品泉軒老虎灶在吳淞路近處無業小流氓欺其懦弱每每藉端訛詐施不堪其累因於前晚投捕房控訴捕頭諭其以後再有流氓到爾店生事者可唤巡街捕拿案送辦 
[英廨晚堂瑣案]  
　　前報信大源油荳行夥陳謂良等控廣同興水果行主蔡照五蔡禮堂兩昆季串倒廣瑞安雜貨號虧欠貨銀三千三百餘兩洋一百七十餘元禮堂等逃遁無蹤請將蔡照五押交一案經屠别駕訊供屬實判將蔡照五管押著陳等自行訪緝在逃之蔡禮堂及股東唐日初容錦泉到案再行復訊斷追在案日前陳等將容錦泉尋獲扭案請究别駕旋於晚堂集訊大源夥陳謂良裕祥生米行夥朱雲祥寳泰豐米行夥羅川亭陳同裕水果行夥陳焕章等同訴前情並稱小的查容錦泉實係廣瑞安股東兼司帳並查蔡禮堂誑去荳油白米等貨均由容運至香港祥和興銷售並悉祥和興經事卽容之胞兄此容等朋串之証據也當廣瑞安倒閉後小的等往該號查看與各原告公同檢查祇見皮箱二口别無長物不料容錦泉在捕房朦訴以小的等糾衆强奪衣箱二口内儲洋銀二千餘元及衣服等件且查另有某皮蛋作主扭廣瑞安號夥謂被誑騙皮蛋十六件當經　頭以錢債未便准理飭將該號夥等交保後經容錦泉赴捕房保出與皮蛋作主料理明白小的等今在蘇州河沿靖遠里内將容尋獲扭案環求嚴究質之容供廣東人向在香港祥和興爲夥今年六月間由同郷蔡禮堂招倩來滬在廣瑞安司帳其實小的並未與蔡等合股開店餘供支吾别駕怒其狡猾異常命掌責容叩頭乞恩别駕謂爾須從實供明本委尚可成全容始供認油荳等貨確由小的運往香港售與祥和興貨銀均己匯來不料蔡禮堂收到後旋卽背逃不知去向小的亦被禮堂欠去洋六百餘元至捕房朦控等事實係他人揑冐小的之名小的實不知悉今求格外恩典訊據蔡照五供小的現開廣同興號從弟禮堂與唐曰初等股開廣瑞安虧銀逃遁等事小的不知伏求明察别駕以蔡等供詞狡賴硃屬可惡判將蔡容一併管押著交禮堂等到案再行訊奪仍令各原告自行訪緝下落毋得自悞陳等皆遵諭而退○前有楊永來扭控悔賴圖吞之劉增榮至廨屠别駕升堂訊理楊供小的係七十二沽間人年五十歲向在蘇州上海等處開設京鞋鋪今己閉歇前有同郷同業之劉雲卿劉增榮之父曾向小的借去洋銀二千元來滬開設京鞋鋪曾允許按月貼小的乾修錢六千迄將五載分文無著邇來劉竟將家眷一併搬遷來滬小的爲此情急由籍附輪來滬屢向催索僅折還錢一千串了結惟允許乾修一欵共五載計錢三百千文迭次向索始終誘約日前又催詎劉子增榮出言無理不得己扭求作主並將合同契劵呈電劉供小的年二十六歲父親雲卿在本埠寳善街開際興隆京鞋鋪小的十歲時由父親挈之來滬餘事小的不知查楊係著名天津流氓實因拆梢不遂起見求察别駕訊得劉增榮該欠屬實尚敢狡賴情甚可惡本應照追姑寛酌斷劉貼楊盤川錢五十千文完案各具切結存查准劉交保限繳楊遵諭叩首而退案遂結 
[英早堂案]  
　　婦人顧陸氏頗善針黹由鄰居翁俞氏引至開儀和棧之錢士標家錢妻頗爲優待前晚將氏留宿不料次晨氏竟不辭而别錢心甚疑查點是否失物則妝臺中鍍金手鋦押髮耳環及珠翠等物早己不翼而飛遂投報捕房由包探陳阿九將顧陸氏拘獲並贓解案錢士標投案申訴並稱小的家與顧陸氏素不認識因有翁俞氏同來閒玩始與熟識前晚住宿在家卽被竊去珠翠飾物現雖吊到贓物尚少銀手鐲一副求爲究追顧陸氏供此等飾物實係翁俞氏竊後寄存小婦人處求鑒别駕判令贓物先行給領顧陸氏押候過堂訊究○包深秦少卿禀 
 
 

Page 4

 
 
稱項阿懷竊　粤妓黄冬友家皮箱一口内有布衣二件藍呢一塊經小的拘獲人贓送究　冬友　案領贓質之項阿懷供廣東人行竊該死叩求恩典别駕判令笞責二百板遞回廣東○包探趙銀河禀稱張阿雙在蘇州竊取綢皮馬褂銀對時表等物來滬質錢使用經小的拘獲人贓送究張阿雙供蘇州人竊物該死惟失主在蘇求鑒别駕得供判將張阿雙連贓物一併遞解蘇州○包探顧阿六禀稱周載明前因干涉閒事曾經遞解今又來滬故拘解請判周供寗波人業己改過求鑒别駕判令交保○前報紀白晝行兇一則昨經包探顧阿六將行兇之金晉生拘解到案禀稱此人前在北京路因與同黨洪長林口角將洪刺傷腿際洪現在醫院醫治未知能否無碍惟洪亦非善類故先將金晉生送案請判金晉生供與洪爲友前日刺洪並非小的悞拘求鑒别駕訊得金洪均係著名流氓判行兇之金晉生笞責四百板交捕房管押六個月其受傷之洪長林於傷痊後解案候示○包探孔阿才禀稱徐福元所開米店前晚因鄰居失愼被流氓許阿德陳阿明攫取洋麫六包被徐當塲拿回三包由小的緝獲三包特送訊判别駕以許等火塲攫物殊爲可惡判笞二百板分别遞解○包探黄四福禀稱昨有馬管南手持綢衣三件春宫一册在質鋪質錢小的以其違禁拘案請究馬供紹興人春宫及綢衣均係友人托賣現因無錢使用故欲暫質求爲鑒核别駕判令押候交保○黄包控又解寍波人沈芝榮到廨禀稱此人前因犯事遞解今又來滬爲此拘解沈供詞支吾别駕判令笞責五十板仍遞寍波○三百零七號華捕等拘解在途拉客之野雞妓女王桂卿顧沈氏到案請判王桂卿顧沈氏同供不敢拉客因在路與熟識之人略談致被誤拘求恩别駕判令分别交保 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案三則]  
　　前准英公堂移送流氓戴仁榮周海全兩名請收改過所到縣後黄大令飭先收自新所候　己列前報前晚請帮審委員曹明府升坐花廳提訊周供本地人向在虹口同文書局排字年二十二歲戴供丹陽縣人年二十七歲在申做帳簿店生意同供不敢犯事此次實被捕悞拘求恩明府以周等著名地棍屢次擾事戴仁滎更覺兇横判笞責五百板周海全笞一百板發收改過所○顧勝祥前投上海縣控朱心發索酬不遂搗毁物件求提訊究黄大令准詞飭差提案前晚亦經曹明府提訊顧供本地人年五十七歲耕種度日緣堂姪顧良五有田八厘因此田不能造屋故與小的七厘基地掉换小的因係一脈當卽允許良玉遂邀妻舅朱心發小的亦邀徐有山兩人居間於今年正月抄立據各執並各竪碑石交割停當不料延至三月朱心發忽與小的索酬中金洋廿元小的不允伊就糾同無賴數人將小的日用物件搗毁無奈挩案具控求恩訊究良玉供年三十七歲小的與叔父掉换基地彼此兩愿妻舅朱心發與叔父索酬毁物小的當不知道求鑒朱心發供與顧良玉是至親爲他作中是實不敢索酬行兇地保周容江及中人徐有山供與顧勝祥相同明府得供諭朱曰旣己行兇何得抵賴姑念均屬至親從寛掌頰六十下取具安分切結交人保釋餘屬無于一併飭退○陸金和扭廿五保頭圖地保趙鶴祥到縣聲稱伊弟得順私賣田地趙保串同一氣同竪界石等情前晚曹明府訊斷陸供本地人年廿九歲向在滬南鐵廠做工因有祖遺基地三畝五分坐落虹口頭圖穿洪浜相近於十月初二日被弟得順向母親王氏騙出方單私自價賣某姓爲業得價洋四千五百元是周飛石孫順卿爲中小的當不知悉後因趙保領同賈主前來釘立界石妻子瞥見訴知小的查看界石上有明德堂三字當間趙保不肯言明是以扭案請訊質之趙鶴祥供此地出賣伊母知悉聲言價銀盡歸伊弟得順收用不過另分四間房屋與伊居住明府得供諭令趙保去向伊母王氏開導勸令旣是公産出賣得價理應公分母得偏袒兩人遵諭而去 
[法界公堂瑣案]  
　　紹興人趙桂榮懸壼寳興里顧問無人入不敷出遂幡然變計學作玉工八月間向金陵人馬工炸橧卽馬佩韓購得璞玉數方其價約洋銀三百八十餘圓陸續付至二百二十九圓雇玉工將璞剖開見中多黑點不堪追逐向馬商懇退還再償洋銀數十圓前付之欵作爲罷論馬不允具詞控諸公堂鄭大令准詞出票提趙到案昨日堂期與祁繙譯官升座馬晶頂煌煌長揖不跪訴稱職員向操玉業桂榮卽趙世昌乘職員不在家時向學徒賖去璞玉數方言明洋銀三百八十五圓并自稱開設藥鋪二處貲本頗饒迨職員回家向之索值二次收得洋銀二百餘圓尚欠一百五十五圓延宕不還求卽追究趙供稱小的向業行醫當時向賈璞玉不意剖開後不合行銷今將原物呈電小的於此道本係外行實受愚弄現在己付過洋銀二百二十九圓願將原物歸還再償數十圓馬初己充諾繼又翻悔旣控　下求大老爺公斷可也大令謂爾旣習醫何以又作此門外之事己有成議在先不得翻悔著押候人銀兩保限五日内赶緊料理○除胡氏偕順興醃肉店夥鄭瑞桃投案　稱舊夥楊阿二倩小婦人借洋銀二十圓接開飯店又至順興　馭醃肉十餘方忽將店内碗盞及貨物運出倩小孩錢阿余寄在周沈氏花烟館内小婦人因呼巡捕將一干人拘案請訊楊供稱去年曾在店中爲夥後因虧本閉歇店主婦自願借洋銀十五圓作爲資本不料生意清淡力不能支是以閉歇大令謂爾旣不能支持不應將物運出寄花烟館丙周沈氏供稱小婦人係本家雇汪許氏爲傭當寄物時小婦人並不在家尚有烟妓三口一名才寳姓衛一爲薛桂寳一爲朱小妹大令謂爾開花烟館己屬犯法又敢窩留竊賊實屬不合遂與祁君商定判同洋銀十圓醃肉錢十六千零二十文著一并歸還楊押候笞責二百板交還所借洋銀錢押候掌頰一百下周沈氏俟繳到罰欵開釋汪許氏無十省擇○　張氏訴稱小婦人在某西人處傭工兒子顧渭泉不務正業時向小婦人索錢因此扭案請辦大令以渭泉不應違忤著笞責一百板禁押一禮拜期滿交其母領回管束○邵中才張硯香扭天福茶園主武春山至案控欠押櫃洋銀一千餘圓大令訊供之下武呈繳五百圓大令著張邵具領尚有五百餘圓延不繳案昨日大令飭提保人莊自川到案略加詰訊押候追比邵遞禀求追大令著呈繳憑據○賊犯陳桂福經大令迭次訊供委係　竊昨日帶案笞責二百板○王阿秀控顧阿囝欠付烟資呈遞帳簿請追大令命將顧交王保出陸續歸還○竊犯倪小林經大令飭送浦東　　渡巡防局歸案辦理○匯德豐駁船公司王羣芝持領狀代受傷人劉阿虎領洋銀八圓零五分大令准之 
[江西官報]  
　　十月初四日典史陳敏樹往餘干催漕折署義寗州同凌剛缷事回指分巡檢許熈繳照係安徽人○初五日换穿白袖頭同知胡上襄往賴候委釐差知州　　錢生由弋陽卡來省户部主事劉雲衢回新昌籍補用府李嘉賓往浮梁就醫候補縣黄大琨禀謝拔委一次行知李鏡銘解漕折進京周昌壽謝咨送部並解九江關餉進京通　　　賡良驗看南新兩縣荒地樂安縣夏宗鑿缷事清理交代回府經丁方穀往義武吳錦蓉往安福布理姚家傑往豐城陳同祖往安遠縣丞張觀　往新縣施汝榮往安城俱催　　　鄒上鼐往清江催道欵黄海翼往會昌催减平張介福由奉新催地丁回指分巡檢江瀚蔣丙暉俱湖南人徐忠全係山東人府經胡壽係安徽人俱禀到府經王官駁調查進　　　甲署贛州府照湯樹銘宜春把總邢國雄俱禀辭寗都把總尹坤標請餉新選星子渚溪司唐傳虞業己到省飭赴新任○初六日補用府作鎔由京起服來江撫州通判周錦　　　到縣丞周光　往袁州府屬查粤私指分巡檢韓長英係安徽人未入宗承露係浙江人俱繳照 
[江蘇官報]  
　　十月二十一日正任吳江縣　汾禀知由吳江清理民欠回同知吳欽禀辭赴江北查鋪遞差通判鍾壽康禀銷抽查常昭崑新保甲差並禀知本委解淮餉　　卽辭知縣周清溱禀謝奉飭十八年分海運案内蒙保加同知銜主簿邱慶　由滬來福山總鎭韓晋昌到蘇○二十二日前摧憲榮辭行進京知縣陳鳳儀交缷署理崑山縣任　　回省縣丞壽宗耀由松江來禀謝奉委署理武進縣縣丞事並銷分松差遣小河司巡檢蔡延熈禀辭赴任臬憲胡儲憲陸明日衙期均止轅○二十三日川沙同知陳禀到總捕　　請感冐假一天知縣郭寅階禀銷抽查華婁金青保甲差並請感冐假三天又項兆驤禀謝奉飭十八年分海運案内蒙保交部從優議叙又唐贊彝禀知奉松滬局札委上海關　　南卡差又胡調元由寗見制憲回並謝奉委海運滬局差又林廷堦禀銷抽查通如泰保甲差縣丞全善禀謝飭知十八年分海運案内蒙保補缺後以知縣用又張廷琛禀銷西　　一叚編查保甲差巡檢馬彬禀知在浙江遵新海防捐升過班府經仍留原省補用並謝奉委海運津通局差如臯縣童秉厚禀到管帶緝捕水師營儘先遊擊任毓山禀知赴無錫宜興一帶查哨新任臬憲吳己到並通知在院上請大功服假○二十四日知縣李思棠禀銷拙查江甘儀泰保甲差又唐贊彝禀銷海運滬局差○二十五日臬憲胡今日在院止謝飭回鹽巡道本任江安糧道馬由寗來新任江南蘇松總鎭陳旭廣東人由崇明來知　王毓苹禀知奉委赴松江公幹同知張辰銷解淮餉差如臯縣童禀　知縣齊蒙華衆　赴上海綢捐南卡差截取知縣孫壽　禀銷江北緝捕差差府經歴許之琛禀銷中路編查保甲差縣丞鄧熹禀知奉店委監放長元吳三縣孤貧口糧差江寗藩轅牌示江浦典史倪寳琛叅革遺缺查有典史應運堪以請補又如臯縣西塲司巡檢張字鏞病故遺缺查有巡檢龔璋又名容縣龍　司巡檢沙湛病故遺缺查有巡檢武鳳孫又賓應縣典史　學伊病故遺缺查有從九孫葆鈞均堪以署理撫憲趙今日换穿大毛套○二十六日督辦蘇州洋務候補道羅嘉杰由寗回知府馬玉田銷假川沙同知陳禀辭同知錢　訓禀諸奉委海運滬局差卽辭赴滬撫轅牌示恭照光緒二十一年十一月初七日長至令節是日五皷應穿朝服齊赴萬壽宫行慶賀禮○二十七日蘇松總鎭陳旭辭行花翎員外卽衝籖分中書科中書陳翼棟由山海關來知縣許肇基禀知奉委解淮餉差卽辭從九黄　隆禀謝奉飭留辦婁縣保甲差並禀知在江寗籌餉局加捐遇缺先補用兩江督　水師中營哨官張榮富禀知獲送胡憲官眷赴浙江臬憲胡明日衙期止轅 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年十月二十日京報全録]  
　　宫門抄○諭旨二道録前○桂撫張奏揀補知州摺○陜督楊奏揀員更補　　　　　　　　　　　　　　　　　　　　　　　兼護湖督譚奏提臣回任　　片○浙摭廖奏查明八月分海塘河水情形　　　　　　　　　　　　　　　　　　　　　　　部通政司詹事度　旗兩　　　無此見○剛毅等各謝調授署缺恩○　　　　　　　　　　　　　　　　　　　　　　　　軍機堃屾吳廷芬○○頭品頂戴開缺廣西巡撫臣張聨桂跪奏爲要缺面隷州　　　　　　　　　　　　　　　　　　　　　理事竊照鬱林直隷州知州全文炳於光緒二十一年七月十九日丁憂七月三十日截欽　　　缺係　　　兼三　理　　出外揀員請補該州管轄四縣政務殷繁與潯梧兩府及廣東高州廉州等府緊相毗連匪徒出没無　　攔撫　　　緊要非精明幹練之員弗克勝任兹於候補班内逐加遴選在有記名分發補用直隷州知縣黄桂丹現年五十四歲後廣東廣州附舍山縣人由武生中式本省同治壬戍恩科並補行己未恩科舉人癸亥恩科進士改庶吉士散館籖分工部營繕可兼屯田　行走七年充戊辰科會試謄録所官光緒十一年五月選補禮部主客司主事是年九月派充儀制司帮辦主稿十三年閏四月派充會典館纂修官十四年十二月主事俸滿截取初十日吏部帶領引見奉旨著交部記名以直隷州知州用欽此十五年襄辦大婚典禮保奏二月二十五日奉上諭黄桂丹著俟補直隷州後以知府在任卽補並賞加四品銜欽此十月派充主客司主稿十六年京察二等十七年三月遵照吏部新章咨取保送出具考語辦事勤能堪膺繁劇以直隷州知州保送分發等因遵例報捐帶省廣西補用八月初二日吏部帶領引見奉旨照例發往欽此九月十一日領照出京光緒十八年三月三十日到省以員讀書本色辦事認眞以之請補鬱林直隷州知州實屬人地相宜與例亦符據藩司黄槐森署臬司何照然會詳前來相應仰懇天恩俯准以記名分發補用直隷州知州黄桂丹補授鬱林直隷州知州俾收得人之效如蒙俞允該員係記名保送以直隷州知州補用之員今請補斯缺銜缺相當毋庸送部引見亦毋庸核計叅罰合併陳明謹會同兩廣總督臣譚鍾麟恭摺具奏伏乞皇上聖鑒敕部覈覆施行謹　奏奉硃批吏部議奏欽此○○太子太保頭品頂戴革職留任陜甘總督臣楊昌濬跪奏爲揀員更向知要缺以裨地方恭仰祈聖鑒事竊照甘肅循化同知長　在任病故遺缺前經臣請以貴德同知歐陽樂調補斯缺旋准部咨歐陽樂在本貴德同知亦係繁疲難三項要缺與循化同知缺項相同均係三年俸滿應不准其更調應令另行揀選等因當經行司遵照去後兹據藩司曾　臬司裕祥會詳稱查定例道府同知直隷州知州通判知州如係題調要缺無論何項出缺或調或補准督撫酌量具題又勞績保舉候補道府同知直隷州知州通判知州甄别堪以繁簡補用者遇題調缺出無論曾任初任均准酌量補用等語今循化同知係繁疲難三項邊疆要缺應由外揀選調補該地方設居邊要番撒漢回錯雜而居撫治彈壓最關緊要現值撒回滋事地方蹂躪不堪非精明强幹熟悉邊情之員弗克勝任該司等在於現任應調應升人員内逐回遴選非缺居要地卽人地不宜實乏堪以升補人員惟查有候補班前補用同知直隷州知州　森年五十七歲廣東歸善縣文童投効軍營同治五年進剿湖北安陸髮捻獲勝案内保以藍翎十一年遵籌餉例報捐選用府經歴克復巴燕戎格擒斬要逆保免選本班以知縣分發省分補用關隴肅清案内復保加同知銜蕩平新疆南北兩路案内保以知縣留甘補用光緒十年請假回籍札飭招募機器匠及槍手隨同攻克文淵州長慶府各城在事出力保免補本班仍留原省以同知直隷州知州歸候補班前先補用補缺後送部引見隨請咨回甘十一年八月二十一日保准同知自奉旨後五日行文之日起按甘肅照限减半計算應以十一年九月二十三日作爲到省日期試看一年期滿甄别堪以繁缺補用在案本藩司曾鉌到任未及三月例不加考本臬司裕祥查該員黄森歴練老成實心任事戎馬久資講求撫治在甘多年於邊情地方最爲熟悉堪以請補循化同知會詳請奏前來臣查黄森才具精明勇於任事以之請補循化同知實堪勝任人地亦極相宜合無仰懇天恩俯念要缺需員准以該員黄森補授循化同知以資得力如蒙俞兄再行給咨送部引見該員歴奉差委並無叅罰案件謹恭摺具陳伏乞皇上聖鑒訓示謹奏奉硃批吏部議奏欽此○○降二級留任又降二級留任山東巡撫臣李秉銜跪奏爲節逾霜清黄河上中下三游完善各工防護穏固恭摺仰祈聖鑒事竊照東省黄河袤延千有餘里工程倍於豫省而河身淺窄堤埝卑薄防護亦較豫省爲難是以伏　汛漲每有漫溢本年雨水過多伏汛來源甚旺處處拍岸盈　險工林立迨交秋汛水勢又迭次增漲兩岸奇險環生刷底淘空　　蟄陷一時搶護不及以致利津齊東壽張等縣堤埝先後漫决惟時上中下三游工叚亦均岌岌可危臣嚴飭在工文武員弁分投加意修防如上游之孫樓靳莊陳集岳莊張樓朱莊雙合嶺黃花寺　廟石廟中游之胡家岸孫莊千家窩陶家溝楊家廟湖溪渡朱家圈夏家溝沙套圈下游之桑家渡潘王莊清沙鎭王家集大馬家宋家集王平日蝎子灣監窩陽上李家葛家店打魚崔家紙坊宫家鐵匠莊邵家小高家閻家歸仁鎭等處均極危險異常飭經各總理督　　弁勇夫人等晝夜搶護竭數十日之力始克轉危爲安現節逾霜清工程穏固堪以仰慰宸厪其搶護險要各工出力員弁應暫行　記歸入下届核實彚獎除俟堵口工竣另行奏報外所有黄河上中下三游完善各工防護穏固緣由理合恭摺具陳伏乞皇上　　謹奏奉硃批知道了欽此○○譚繼洵片再湖北提督臣吳鳳柱上年欽奉諭旨飭帶鳳字馬隊三營馳赴天津聽候　　所遺篆務當經本任督臣張之洞電奏奉旨湖北提督著傳廷臣署理欽此欽遵在案兹准提臣吳鳳柱咨稱准欽差大臣兩汀總督臣劉坤一咨開准總理各國事務衙門電奏奉旨劉坤一電奏己悉吳鳳柱所部業經則撤回天津並將在津所招步隊四營就地遺散其湖北帶來馬隊三營著准帶回原防欽此咨會遵照　等因當卽欽遵於本年六月二十七日將鳳字中前左右步隊四營在天津一律遣散並飭馬隊三營於七月初二日拔隊取道山東河南馳回湖北襄棗原防隨卽附輪航海南旋於七月二十八日到卾等因移咨到臣查提臣吳鳳柱旣經欽奉諭旨准將鳳字馬隊三營帶回原防現己到卾自應速令回任所有現署提臣傅廷臣亦卽飭令交缷仍回宣昌鎭總兵本任以重職守除分别咨行遵照外理合附片陳明伏乞聖鑒謹奏奉硃批知道了欽此○○頭品頂戴浙江巡撫臣廖壽豐跪奏爲查明本年八月分海塘沙水情形恭摺具奏仰祈聖鑒事竊查浙江省仁和海寗二州縣海墉沙水情形向係按月繪圖具奏兹據署布政使聶緝榘署杭嘉湖道陳乃瀚會禀稱八月朔望兩汛時届中秋潮勢極大查勘得東塘尖山護壩併西塘苑公塘兩處沙塗及南岸各山之外新漲隂沙誌樁丈尺曁東塘念尖二汛海中新漲隂沙逐細查量均無升刷與上月相同等情禀報前來臣復查無異謹繕單繪圖恭摺具奏伏乞皇上聖鑒謹奏奉硃批工部知道單併發欽此○○崧蕃片再奴才到任後業將尅扣兵勇口糧之管帶曾紹梅等及兵額不足之張以仁先後奏叅革職均蒙俞允原期懲一警百以肅戎行嗣經奴才隨時訪察查有缷帶臨平左營戰兵准補雲南廣西營遊擊莫矜智前次駐防蠻耗一帶兵數旣不足額物議漲騰且兼帶緝私巡船又有缺額蝕餉情事當卽委員密查去後兹據委員查明屬實禀由善後局司道岑毓寳等會同營務處詳請奏叅前來奴才查莫矜智以實缺遊擊委充防營管帶應如何潔己奉公以圖報稱乃兵額旣不足數又與該處輿情不相浹洽以致人言嘖嘖其兼帶之緝私巡船亦復缺額蝕餉毫無顧忌實屬貪婪無厭有礙營規當此整頓營伍之時未便因其業己撤差稍事姑息相應請旨將缷帶臨平左營戰兵准補雲南廣西營遊擊莫矜智革職查辦以示懲儆除咨部查照外謹附片具奏伏乞聖鑒訓示再雲南廣西營遊擊係題補之缺滇省現有應補人員俟接准部覆冉行遴員請補又雲南巡撫係奴才兼署毋庸會銜合併聲明謹奏奉硃批另有旨欽此 
 
 

Page 13

 
 
[光緒二十一年十月二十一日京報全録]  
　　宫門抄○缺單○直隷王奏特叅贓賊無獲之知縣摺○東撫李奏利津縣吕家窪口門己成海口謹陳大概情形摺○河督許奏動用磚塊並無餘存片○江撫德奏請勒追知縣虧短各欵摺○又奏籌解邊防經費片○又奏恊解甘肅新餉　○十月二十一日禮部宗人府欽天監侍衛處值日鑲白旗引見十一名鑲紅滿十三名正紅滿八名○崑中堂由東陵回京請安○色普徴額謝授寗夏副都統人恩○劉桂焴謝授福建漳州府知府恩○王福祥謝授侍讀學士恩○道府夏獻銘等謝恩○英信請假五日○李文田續假十日○召見軍機色普徴額劉桂焴○光緒二十一年十月分缺單通判浙江湖州吳鴻烈故○知縣山東武城丁福昌修墓山東定陶陳爾延丁安徽來安李長郁丁廬江侯原洲終養四川樂山蔡琛近○○直隷總督臣王文韶跪奏爲知縣疏防關廂刦案勒限己逾贓賊無獲恭摺特叅仰祈聖鑒事竊據署曲陽縣知縣王葆琛禀報該縣庫房散書張萬選向在北關居住光緒二十一年閏五月十五日夜三更時被賊竪梯扒墻進院掇門入室行竊事主喊捕賊卽行强持械嚇禁刦去衣服等物而逸贓賊無獲勘訊差緝請查核又據署宣化縣知縣李振鵬禀報該縣南關觀音後街民婦金孟氏家於光緒二十一年閏五月二十五日夜三更時被賊卽行强拒傷事主刦去銀錢等物贓賊無獲勘訊差緝請查核等情均經臣批飭勒限兩月嚴緝贓賊務獲在案查盜賊肆刦最爲民害迭飭認眞整頓捕務事關關廂地面仍有竊盜臨時行强之案事前旣疏於防範事後又不認眞緝拿迄今勒限己逾賊賊一無破獲捕務實屬廢弛據升任布政使陳寳箴按察使朱靖旬具詳請奏前來相應請旨將署曲陽縣知縣王葆琛署宣化縣知縣李振鵬一併交部照例議處以示懲儆除仍飭嚴緝贓賊務獲究報俟疏防限滿再行照例題叅外理合恭摺具奏伏乞皇上聖鑒訓示謹奏奉硃批另有旨欽此○○降二級留任又降二級留任山東巡撫臣李秉衡跪奏爲利津縣吕家窪口門己成海口形勢碍難堵合謹將大概情形恭摺具陳仰祈聖鑒事竊查山東黄河向由利津銕門關入海光緒十五年黄水漫溢由韓家垣衝出河身前撫臣張曜奏請築陽束水令河改道由此入海數年以來海潮頂託逐漸淤高以致尾閭不暢本年六月吕家窪漫口大溜旁奪水由正北豐國鎭迤下各鹽灘引潮官溝入海該處大小村莊六十二處再下卽係鹽灘彼時一片汪洋未能探測經臣將應否堵合抑或留爲入海尾閭須確切履勘方能定議情形於七月二十七日奏明在案旋卽遴委中游總辦署濟東道李希杰候補道　延祖馳往該處會同下游總辦候補道丁逹意逐處查勘據該道等禀稱該處口門己寛至二百一十丈奪大溜十分之八水深八九尺至一丈不等溜分兩大枝從豐國鎭向北而趨東路水勢稍小西路水深溜急兩邊見淤中横漸成沙形散漫之水約寛二十餘里韓家垣正河淤塞僅由口門迤東分水約十分之二繞趨韓家垣南支河由楊家河入海河底漸次淤高未能宣洩吕家窪地形卑下勢難勉强堵合惟該處爲永阜塲産鹽之地灘地一百六十餘副不堵則無從保護等情臣維水勢就下其性則然吕家窪地本極低己成入海形勢若復勉强堵合無論工程艱鉅深恐帑項虚糜卽令克竟厥功而黄河數千里來源奔騰下注韓家垣旣經淤塞水無去路必於迤上各州縣旁决爲災該處口門以下村落無多其地斥鹵不生五穀以上則人烟稠密居民鱗次櫛比語云兩害相形則取其輕使但顧一隅而不計全局非臣之愚所敢出也明知灘池不保灶商苦累並保維口門當衝之處難池衝壞己屬不能修復且該處形如釜底旋堵旋决自在意中欲保灘池終無把握前該處商民呈請堵築經臣剴切批示諭以害重利輕未能率允至鹽務國課民食所關應設法借運接濟將來或擇地遷徙己飭鹽運使妥議詳辦臣擬將省城公事略爲布置卽赴上下游查勘河工並至該處口門親履查看應如何添築大隄以免水勢散漫俟督同下游總辦詳酌定議再繒圖貼說奏聞此事關係重大灶户失業者多不免嘖有煩言或至上瀆聖聽臣爲保全大局不敢專顧一隅起見謹先將大概情形專摺具陳是否有當伏乞皇上聖鑒謹奏奉硃批該部知道欽此○○許振褘片再查案准户部咨行令嗣後奏報動撥司庫銀欵摺内應將動用歴年舊存磚方銀數詳細聲明以憑核對等因查報光緒二十年動支司庫銀欵　數摺内奏明北庫黄沁衛糧祥河下北四廳剔存磚塊值銀一百七十一兩四分四釐光緒二十一年經該四廳動用無存本年並無餘存磚塊是年南岸上三廳亦無磚塊理合附片陳伏乞聖鑒謹奏奉硃批户部知道欽此　○○頭品頂戴江西巡撫臣德壽晚奏爲另案己革知縣虧短交代銀兩延不完解請旨勒限追繳恭摺仰祈聖鑒事竊查州縣經徴錢糧絲毫皆關國帑不容稍有虧短交代例有定限自應按限清交豈容任意延宕兹查前任宜黄縣另案叅革知縣吳大惇前在宜黄縣任内交代早經算明定册尚有徴存正雜各項五千二百四十兩二錢八分一厘屢催延不完解實屬膽玩己極現在交代定限己逾未便稍事姑容據署藩司翁曾桂署臬司裕崑督糧道劉汝翼轉據該管道府揭報前來臣相應據實奏叅請旨將前任宜黄縣另案叅革知縣吳大惇勒限一個月將所虧銀兩掃數完繳倘敢仍前延宕另行從嚴叅辦所有此案交代應造送部册結容俟叅限届滿有無完解再行辦理除咨户部查照外臣謹會同署兩江總督臣張之洞恭摺具奏伏乞皇上聖鑒訓示謹奏奉硃批著照所請該部知道欽此○○德壽片再查光緒二十一年分東北邊防經費欽奉上諭撥江西地丁銀五萬兩厘金銀八萬兩限五月前批解一半十月内全數解清等因欽此轉行欽遵去後兹據署布政使翁曾桂詳稱查前項經費銀兩自光緒六年起至二十年止陸續籌撥地丁並厘金無銀援案改動地丁連改撥豫省河工共銀一百九十五萬兩解清部庫曁河南巡撫衙門交收先後詳經奏咨在案本年奉撥銀兩亟應遵照籌解以濟要　惟厘金項下現無存銀自應援案改動地丁現於司庫續收光緒二十一年地丁項下動放銀六萬五千兩以爲奉撥光緒二十一年上半年東北邊防經費地丁厘金銀兩飭委試用通判向世清領解於二十年八月二十三日起行由陸路前赴户部交收等情詳請具奏前來臣覆覈無異除咨户部外所有籌撥二十一年邊防經費銀兩領解緣由理合附片陳明伏乞聖鑒謹奏奉硃批户部知道欽此○○德壽片再查前准軍機大臣字寄光緒二十年八月二十三日奉上諭户部奏籌撥甘肅新餉一摺甘肅關内外各軍餉銀關繫緊要現經該部將光緒二十一年新餉查照上届所撥銀數於各省關指撥請飭依限報解等語著該撫嚴飭司道按照單開數目於本年十月底赶解三成至來年四月底再解三成其餘統限九月底解清等因欽此計單内開　緒二十一年分甘肅新餉撥江西省銀三十六萬兩並准户部咨同前由當經行據藩司糧道以前項餉銀司庫支絀萬難全籌會詳葵明援照歴辦成案於司庫地丁釐金項下籌解三分之二銀二十四萬兩道庫漕項等欵錢糧内撥解三分之一銀一十二萬兩嗣　到户部電開年前應解親餉三成改解部庫五萬又接到户部電開年前應　新餉三成除先撥五萬再撥四萬二千改歸部庫各等因業經行據藩司遵照將年前應解三成甘餉先後籌撥銀九萬二千兩分作兩相飭委候補知縣包國瑚等領解赴部交收嗣又籌撥地丁道欵共銀十萬兩分作兩批交商匯赴甘肅投兌均經前撫臣德馨附片○奏報各在案兹據署布政使翁曾桂詳稱查江西應解光緒二十一年甘肅新餉除己改解過部庫銀九萬二千兩解過甘肅銀　萬兩外尚有未解銀兩自應循舊發交商號匯解甘肅以期妥速兹照部咨按甘肅庫平動放各年地丁並脚耗等欵銀三萬兩並移准糧道籌撥道欵錢糧銀二萬兩共銀五萬兩作爲江西奉撥甘肅省光緒二十一年第三批協餉飭令蔚豐厚商號於八月十八日赴庫請領限一百四日匯赴陜甘督臣衙門轉發甘肅藩庫兌收所有餘平銀兩己遵照自行扣存至解此批甘肅新餉銀五萬兩職名係署江西布政使翁曾桂籌解銀三萬兩督撫道劉汝翼籌解銀二萬兩等情詳請前撫臣德馨奏咨旋因交缷移交到臣復核無異所有江西籌解奉撥甘肅省光緒二十一年新餉第三批銀兩交商匯兌並籌解各職名緣由理合附片陳明伏乞聖鑒謹奏奉硃批户部知道欽此 
 
 

Page 14

 
 
[光緒二十一年十月二十二日東報全録]  
　　宫門抄○諭旨三道録前○署晉　恩奏請獎經徴鐘糧六年全完之知縣摺○東撫李奏調署知縣片○又奏飭道員赴任片○豫撫劉奏飭道員會辦支應　務片○又奏查明新舊錢糧完欠分數摺○浙撫廖奏更换防營帶片○兼署湖督譚奏籌解鹽厘京餉片○又奏籌解雲南第四批銅本銀兩摺○又奏籌解出使經費片○川督鹿奏飭總兵赴任片○十月二十二日兵部太常寺太僕寺廂黄旗值日異部引見二十一名廂白漢三名火器營九名南苑六名兩翼二十二名○山東臬司松壽請 
訓○訥欽泰謝授侍衛班領恩○濬王　假五日○明安玉書各請假十日○兵部奏派揀選洛第武舉派出克王崑中堂敬信恩佑○李文田遞遺摺○召見軍機崑中堂松壽○○二品頂戴署理山西布政使雁平道奴才恩霖跪奏爲知縣經徴分數錢糧六年全完援案擬請給予優獎以示鼓勵恭摺仰祈聖鑒事竊撫臣張煦因病出缺日行公事經奴才奏明循例暫行代辦在案兹查晉省奉撥京恊各餉全賴地丁大宗源源接濤始免貽　其有經徽得力者自應擇尤奏獎以勵其餘查有在任候補同知長治縣知縣馬鑑前在署稷山縣任内經徽光緒九年分錢糧數在五萬兩以上署綘縣任内經徴十一十二兩年錢糧數在三萬兩以上洪洞縣任内經徴十三年十四十五三年錢糧數在五萬兩以上均係一年經徽於奏銷前掃數全完並無蒂欠情事洵屬催科得力溯查光緒十九年四月内河南在任候補直隷州知州鄧州知州蒯辰　經徽該州縣錢糧數在三萬兩以上四年全完經前河南撫臣裕寛奏請俟補直隷州後以知府　欽奉硃批著照所請欽此欽遵在案該員馬鑑經徴稷山綘縣洪洞等縣錢糧六年全完事同一律經奴才由司道查明詳請援案奏獎前來合無仰懇天恩俯准將在任候補同知長治縣知縣馬鑑照案給予俟補同知後以知府用以爲經徴得力者勸出自逾格鴻施奴才爲鼓勵催科起見是否有當謹恭摺具奏伏乞皇上聖鑒訓示謹奏奉硃批著照所請該部知道欽此○○李秉衡片再選授新　縣知縣崔焕文准補獲縣知縣均飭各赴任供職署理曹縣知縣王鍾儁調省遺缺查有樂安縣知縣曾啓勛堪委代理署理單縣知縣黄仁政調省遺缺查有請調斯缺之博興縣知縣李銓堪委先行代理調署蘭山縣知縣朱鍾祺飭回招遠縣本任各專貴成據　景兩司會詳前來除批飭撽遵並咨部查照外理合附片陳明伏乞聖鑒謹奏奉硃批吏部知道欽此○○李秉衡片再調稱山東登　青道李興競現己領憑到省應卽飭赴新任供職以專責成除檄飭遵照並咨部外謹附片陳明伏乞聖鑒謹奏張硃批知道了欽此○○劉樹堂片再新授開歸陳許道陸襄鋮現己飭赴新任查該道總理善後支應局有年熟悉營制餉章修理新　　仍令　同藩司辦理支應局務以資熟手除檄飭遵照外理合附片陳明伏乞聖鑒謹奏奉硃批知道了欽此○○頭品頂　附爾　　臣　　堂跪奏爲查明光緒二十年豫省徴收新舊錢糧比較上三年完欠分數恭摺仰祈聖鑒事竊照徽收錢糧例應於奏銷截數後明　三年比較開單奏報歴經遵辦在案兹據布政使額勒精額將光緒二十年徴收錢糧分數開單　册詳請　咨前來臣查光緒二十年豫省實徴解司地丁銀二百二十八萬二千二百六十一兩零己完銀二百九萬一千九百三十二兩零計己究九分一厘九毫未完八厘三毫比較光緒十七年多完一厘五毫比較十八年多完九毫比較十九年多完六毫所有己完銀兩均經提解司庫分别投撥除册咨部外理合同帶徴歴年舊賦完解分數敬繕清單恭呈 
御覽爲此專摺具陳伏乞皇上聖鑒謹奏奉硃批户部知道單併發欽此　○○廖壽豐片再案准兵部咨行光緒十五年十月二十八日欽奉上諭各營有更换管帶員弁或移戴他虚　隨時　聞等因欽此欽遵行文到浙歴經遵辦在案兹查管帶楚軍水師左營叅將袁春和於光緒二十一年七月初六日病故所遺營務改委記名總兵成德源接帶又管帶振字前旗叅將楊永貴於光緒二十一年七月十五日病故所遺旗務改委卽司吳忠選費帶又副將劉青山管帶之提標練軍中營改委叅將汪慶瀾管帶調統嘉瑞平練軍旗現委署是缺副將李世祥接帶原註　海守備　殿魁營帶三台協練軍右旗調回台州改爲署台州協副將蔡福謙者帶駐紥台州三衢標練軍旗調回衢嚴二府另謝巡防又原駐　浦之護軍左旗調駐澉浦楚軍寅字前旗由乍浦調駐嘉興王江經原駐鎭海之湘軍雲字前右二旗調防温州並鑿署　處潼宗　瀚兼辦温防營務處又前調鎭海之楚軍水師後營調回紹興府屬原防據防軍支應局司道詳請奏咨前來臣獲查無　　咨部外理合附片具陳伏乞聖鑒奏奉硃批兵部知道欽此○○譚繼洵片再前准户部咨豫撥光緒二十一年京餉案内　　湖北鹽　銀十五萬兩又准户部咨續撥本年京餉案内提撥於湖北鹽厘銀五萬兩行令分批起解等因業經籌解率年冀一批至七批共銀十四萬兩隨時奏報在案兹據署湖北布政使龍錫慶鹽法武昌道朱其煊籌解本年第八批京餉鹽鹿銀二萬隨飭籌候補知縣任本　卽用知縣梁葆仁管解赴京交納等情詳請奏咨前來臣覆核無異除分咨外理合附片具陳伏乞聖鑒再湖北巡撫係臣本任毋庸會銜合併聲明謹奏奉硃批户部知道欽此○○　品頂戴兼護湖廣總督湖北巡撫臣　繼洵跪選爲湖北省　撥本年第四批雲南銅本銀兩匯解赴滇恭摺具陳仰祈聖鑒事竊前承准軍機大臣字寄光緒二十年三月十二日等上諭户部奏遵撥調本銀兩一摺雲南銅本銀兩鼓鑄攸關現經户部遵旨籌撥由湖　省於二十二十一兩年應解部庫旗異加餉項下每年　撥　五萬兩西徴洋欵改爲加放俸餉項下每年劃撥銀十萬兩著卽分年迅速籌撥不准稍有蒂欠等因欽此業於上年撥解第一批至三相雲南銅本銀六萬兩先後奏明在案兹據署湖北布政使龍錫慶會同善後局司道詳稱在於應解部　　放　餇項下鑿撥庫平銀二萬兩查照滇省來文於八月初四日發交漢鎭天順祥商號匯解赴滇督辦雲南礦務臣唐炯行　　收作爲數四批銅本銀兩應騐匯費並卽照數驗清等情詳請奏咨前來臣覆核無異除分咨外理合恭摺具陳伏祈皇上聖鑒冉湖北巡撫係臣本臣毋庸曾　合併陳明謹奏奉硃批户部知道欽此○○譚繼洵片再前准總理各國事務衙門咨光緒二十年四　二十四日閘囊各濤關應解出使經費嗣後按結解交江寗藩庫備撥等因奉 
旨依議欽此咨行到卾當經轉行欽遷辦理　據湖北漢　德道監曹江漢關稅務惲祖翼詳稱查江漢關第一百三十八結提存出使經費銀兩業經則委解江寗藩庫騐收詳請　　在案　輩第一百三十九結徴收洋商進出口正稅陸成銀三十二萬九千八百三十六兩九錢二分九厘按十成計昇應　一成五　出僅經費銀四萬九千四百七十五兩五錢三分九厘又收招商局輪船進出口正稅四百八厘銀四萬零二百三十四兩七錢八分一釐　十成稍算應　一成五釐出使經費銀六千零三十五兩二錢一分七厘遵照户部核覆每萬兩扣解費銀二百兩卽在所提出使經費仙扣給　員解費銀一千一百一十兩零二錢一分五厘計實解銀五萬四千四百兩零五錢四分一厘又第一百四十結徴收滿商進出口正稅六成銀三十二萬二千九百九十九兩五錢三分三厘按十成計算應提一成五厘出使經費銀四萬八千四百四十九兩九錢三分又收招商局輪船出口正稅四成八厘銀八萬零三百九十一兩九錢二分一厘按十成計算應提一成五釐出使　費　一萬二千零五十八兩七錢八分八釐遵照户部核覆每萬兩扣解費銀二百兩卽在所提出使經費内扣給委員解費銀一千二百一十兩零一錢七分四釐計實解銀五萬九千二百九十八兩五錢四分四釐己將前項經費銀兩先後飭委卽用知縣程元　候補知縣陳承繼解赴江寗藩庫驗收等情詳請奏咨前來臣覆核無異除分咨外謹會同署南洋通商大臣兩江總督臣張之　附片具陳伏祈　鑒再湖北巡撫係臣本任毋庸會銜合並陳明謹奏奉硃批該衙門知道欽此　○○鹿傳霖片再准兵部咨光緒二十一年六月二十八日應上諭陳金鰲著補貴州威寗鎭總兵四川松潘鎭總兵員缺著夏毓秀補授欽此兹該鎭夏毓秀業己到川　卽飭赴新任以資　守布專責成除由臣照會該夏毓秀遵照赴任並該鎭陳金鰲一俟交代清楚卽行前赴貴州威寗鎭新任外理合附片具陳伏乞聖鑒謹奏奉硃批知道了欽此 
 
