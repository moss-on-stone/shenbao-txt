# 1896 - 290 - 4908404

 

Page 1

 
 
[諭旨告成]  
　　本年夏季諭旨刻巳彚齊排印告厥成功每本收回工料碼洋六分正大哉王言如綸如綍　海内外有欲敬謹莊誦者請移玉趾至上海三　路申報館帳房申昌書室及各埠結售處購取可也 
[葛仙翁救急方陶弘景百一方褚氏辯脉論三種合刻] [  圖書集成局代啓]  
　　抱朴子葛洪晉之仙人也撰有醫方八卷精論療治内外各症之法苟能十讀三復則上可療君親之疾下可救貧賤之厄中可保巳身無疾興醫林中不傳之秘也茲由天祿書局倩本局精工校印以救災疾後附陶眞人方褚氏醫論合之堪稱三絶皆孟河費氏鈔本也每部計洋七角本埠兩　錦里天祿書局申報舘及申昌書畫室南京天祿閣發兌 
[勸孝懲淫說]  
　　語云百善孝爲先萬惡淫爲首此世間一切人等勸善懲惡之大綱也蓋孝弟爲仁之本未有人能孝弟而好犯上作亂者而孝尤爲弟之本在昔唐堯之世契爲司徒敬敷五教其一曰父子有親有親卽孝也由孝以推之弟由孝弟以推之君臣夫婦朋友倫纪篤而後善氣充孟子所以云人人親其親長其長而天下平也至於男女之間貞淫之别爲人倫之始風化之原太史公稱國風好色而不淫其辨甚微其流廻異苟好色而一步於淫將男女之防潰而夫婦之道苦是以易首乾坤詩始關睢書美厘降均於此事三致意焉乃自人心不古世道淪胥責人則明恕己則闇不克原心而略迹惟知責備以求全於是近人有於此下一轉語者云孝爲百善先論心不論事論事貧家無令子淫爲萬惡首論事不論心論心終古少完人誠確論也然而有孝之心豈必無孝之事故啜菽飮水可以承歡有淫之事先必有淫之心故圳嫌明微貴乎守禮古之爲人上者德道禮齊政刑不廢欲有以明孝之勸必有以嚴不孝之誅今國家定法不孝之罪列於十惡之七註謂咒駡祖父母父母等事若惡逆之罪則列於十惡之四註謂毆及謀殺祖父母父母夫之祖父母父母殺伯叔父母姑兄姊外祖父母及夫者其應得之死罪皆遇赦不赦邇來各省地方官辦理逆倫重犯率皆諉諸瘋發無知往往千篇一律而各上憲及大部亦鮮聞有駁詰者此其弊論者言之屢矣上之人旣不明正其罪又何怪民間遇有此等案件含糊了事竟不經官如上月二十六日報紀吳宫秋草一則云風聞蘇州葑門外凌家坡俞姓家出一逆倫巨案事緣某日近鄰有演戲敬神者俞子易新衣出觀至亭午時回家午餐因天氣炎蒸解衣置諸牀頭仍往觀戲俞見牀頭有衣取披身上其媳見而奪下大駡不休俞反詰之媳竟持械毆擊傷及頭顱延至翌日斃命事後俞姓族長及圖董地保責令其子從豐棺殮不復深求此事係姑蘇訪事友函述大約事非無因雖鄉愚婦女無知不明子婦無私畜無私器之禮然亦何至以一衣之加身遽爾毆擊致斃是可忍孰不可忍固何以誅不孝而又何以勸孝乎又同日報紀燕巿秋筑第三節略云山東人某甲生有一女幼受同鄉某乙之聘客歲携女入都送女完姻而乙方爲同鄉某鋪學徒以無力辭甲遂偕女僑寓前門外女不能守待字之約乙聞浮言因於今春製送衣飾請定吉期迨三月間吉期已近乙復謁甲留飯中毒暴死案結官騐送部刑訊吐實蓋因女與富商某丙通甲貪重賂父女同謀以八步斷腸散置飯中害乙以除患刻下丙亦到案鞫服聞當與甲父女定罪抵償矣觀此可知天網恢恢疎而不漏世之縱淫藐法者可爲殷鑒夫内等因姦謀命與俞媳之惡逆厥罪維均乃丙等伏法而俞媳竟倖逃法外豈法有疎密之分耶抑奉法者之有盡有不盡耶抑又聞之有夫婦而後有父子孔子詠樂爾妻孥之詩而曰父母其順矣乎可知燕婉之私閨房之正好色不淫正自無妨於孝慨自人少則慕父母知好色則慕少艾有妻子則慕妻子於是近世之人孝皆衰於妻子迨至人欲横熾天理淪亡又舍正色而漁及其他一旦蹈於法網而身不自保是淫人之罪其原實由不孝而來世無　淫之孝子亦斷無不孝之貞節婦女貞曰貞孝節曰節孝婦女固然男子豈有異乎世之君子懷刑自愛者尙其深思於本原之地也可 
[首善述聞]  
　　京師訪事人手畢云平則門外關鄉某甲之妻與某乙有並枕交甲以戴緑頭巾爲恥意欲報復恐力弱難制蓄念已久而未敢發前日晚間兩人正續舊歡聞扣門聲乙卽驚起越牆意欲伏東隣之鴟吻一避詎某内聞扒牆有聲以爲梁上君子之覬覦也當擎洋槍對準舉手搬機火發鎗響乙已吞鉛丸斃命於屋上矣衆驚起燭之始知誤傷丙卽乘間棄槍而逸翌日報經西城司請騐矣○某甲者年纔弱冠在打磨廠爲綉花匠與同夥某乙共姘一婦彼來此往同居無猜婦亦相得益彰然甲識在先乙姘在後詎料婦忽變心自得乙竟有嫌甲之意遂拒絶甲甲思爲此而尋仇不太迂乎因而看破紅塵於十三日晚間用剃刀自割其煩惱根血流如注當卽痛絶旁人代爲赶進城向某太監尋藥嗣卽報太監門下爲内監云○寳勝利菊部某小生與隣居某婦爲小孩齟齬兩家均溺愛而又均如老牛之䑛犢先則口角繼以老拳扭結一團婦謂擒賊非擒土不可一撒手竟取甲之腎囊某負痛用力退縮腎囊頓時擠破兩子隨出幸經隣人勸散已在中東坊報案經坊主飭差仵臨塲騐傷回稱有性命之憂是以將婦先行掌頰二十收禁以便究辦一面差傳帮毆之人歸案審辦 
[甬東小火]  
　　七月二十九日下午四點鐘時寗郡江東大教塲底三眼橋某姓不戒於火烟燄冲天警鑼亂擊遠近各水龍一聞火警立卽馳往汲水狂射得以救熄僅焚去小屋二椽 
[津沽雙鯉]  
　　天津訪事友人來函云招商局於七月廿二晚失去寳銀十八隻計重九百有零被賊撬破銀箱當夜漫無知覺翌晨驚悉當送更夫人等於縣並請勘騐緝獲午間隨於樓下煤炭堆中搜獲寳銀十二隻天津縣王明府以及第十叚委員後先到騐飭差嚴緝在案先是怡和行銀倉曾被竊寳銀廿八隻倉門鎖鑰未動窓櫺鐵柱撬壞箱上鐵鎖脫落報捕查拿未獲現招商局又經失竊正不知該賊是一是二否○駐京法國欽差於七月二十日前到津拜會北洋大臣晤商公務夔帥答拜後公使與該國駐津領事於廿三日辭行聞公使係往越南領事趨公營口同舟共濟至烟台始分道揚鑣也○糧食船兩艘從上河來管船者一徐某一周某於十九日後先駛到郡城西碼頭周已下錨而徐船始到時颿檣櫛比徐船位置頗難爰作劉四駡人逾時始隔一船與周泊定彼此均籍隷楊村周與徐隔船閒話周之兩子以爲纔受彼之駡而與之寒暄翁亦未免太大度矣徐子聞之更不能忍而又駡之周子遂過船與鬥詎被徐子毆傷致命鄰船以釀成人命無從勸解遂鳴水地方報騐卽將徐子暫行管押聽候騐屍訊明詳辦○東南城根向有低窪處雨餘積潦深約二三尺上月廿三日早有年約五十餘歲不知姓名男子於潦旁樁上縊死樁高不過三尺死者半 
 
 

Page 2

 
 
身躺於水内半身露於水外　褲帶繫於才樁之　頸上繩痕甚鬆委係自縊身死惟不死於陸不死於水而死於半水半陸之區亦蹊徑獨别豈急不能擇而並有大不得已之事耶 
[盜傷事主]  
　　寗波訪事友人來函云寗郡裏濠河爲熱閙聚巿之處離靈橋門不過百步之外居鋪林立晝夜行人不絶七月二十八夜三　時有蘿蔔船到埠脚夫紛紛挑運至靈橋門外蔬菜行其時見有多人似刈稻模樣在該處凉亭沿及各店門首初不知其爲盜也迨蘿蔔起運上岸盜黨先將凉亭之天燈毁滅用巨石撞開凉亭沿董振興絲線店之門該店共有六人内有店主董某被盜扭住以刀恫嚇問其銀洋所在董不肯言盜遂以刀背擊之額角受傷暈倒於地其餘五人不敢聲張任其傾筐倒篋而去絲線桂子約値六七百金幸未上樓不然尙不止此數事主至天明開單報縣楊大令立卽往勘飭捕勒限嚴緝並會營恊拿未知能拿獲否也 
[南海新秋]  
　　廣州訪事人題簡云鹹魚行與新商承充抽厘纒訟經年尙未了結昨厘務總局懸有示諭云廣肇惠陽四屬鹹魚坐厘自商人梁某承充以來屢經控告現經各漁户瀝情禀請憲恩已蒙批准嗣後准其將水鹹魚免抽并將批准各情出示曉諭以免各攔觀望廣州府周太尊奉到釐局札諭亦卽明白示諭並飭梁商不得違例重抽而各攔店亦早須復業却不得有包攬走漏等弊自府諭後鹹魚行攔店皆各仰體憲意不敢有違矣○近日府試士子雲集上門底城隍廟藩司前一帶日夜行人如織剪綹輩卽混跡其中身上如有眼鏡對時表等物稍有不愼卽爲掠去上月十六日有翩翩佳公子在藩署前看所懸牌示被匪摸去荷囊一隻内銀數元及警覺將匪捉住搜其身畔無贓物蓋已由其夥件移花接木互爲運脫矣此人反被匪辱駡一番而散明知其匪而無贓証無如何也○白雲山鄭仙乃七月廿三日誕辰粤俗傳爲美談相沿已久計自七月初一起遊白雲者絡繹不絶上年因有婦女梳傭輩在山遊玩被掠者多人人俱有戒心不敢冒險故今年衣香鬢影遨遊者甚少聞昨有機匠三人相率遺興忽在山脚遇匪數人抽出洋槍將三人指嚇截住要將衣衫并袴全行脫下如不然休怪冒失蓋三人所著皆薯莨響雲紗每件所値三元重價故欲其赤條條云三人無奈只得徐徐從上脫下匪以所著之舊褲易之而去且曰此卽留下交情敢後言者禍患立至○近日省垣白鴿票大行到處皆有惟私者多日前十二鋪叢桂團防練局捉獲十六鋪更練亞乂者勒索銀五十元現下惟因寍太子爺廟後巷明塲開擺十分興旺若非各要道均花有陋規安能如此平安無事乎是則省垣禁賭徒有虚名耳○一等男爵員外郎張蔭清係前任太子太保欽差大臣江南提督張忠武公國樑之公子前年來省寓寳源大街去年又自蓋宫保第一所在三角巿曾奉其太夫人在此居住月餘刻板輿已旋鄉矣兹聞張爵部郎由順德雇船擬回省寓忽在舟中起病於上月十二日竟爾西逝當由家人赶運回鄉現年四十三歲有子二人云○河南二度橋開收白鴿票爲營勇垂涎昨帶多人以捉拿票匪爲名意圖索費詎該匪糾率多人與之抵禦衆寡不敵營勇反焦頭爛額而逃○十八鋪富茶食店每晨其門如巿某晨有附近之轎夫來店品茗坐久未見點心派到遂催堂倌詎堂倌出言挺撞轎夫忿極下樓而去該堂倌又上前攔阻兩相漫駡適司櫃亦少年喜事之流一聲喝打遂將轎夫打傷見血仰臥店中一時樓上坐客約有五十人相率奔逃并有將點心順手携去者街上途爲之塞該店祗得上門暫歇後經街鄰理處勸出湯藥費若干然苦主尙欲告官請騐未肯了結○戲班眷屬多住在黄沙恩寍一帶日前有一人到黄沙某宅對其家婦人自稱與婦夫同事在星架波托帶信一函并烏布一疋問其信何在則云在布内惟此布現被海關扣留票完稅銀二毫方能領取該婦人信以爲眞卽將銀二毫與他一去不返因到同行中探問適騙銀之人又與該眷說話一見此婦立卽飛奔詢悉所說與前同一騙局幸遇撞破蓋騙子亦戲班中人故能知各人姓名與家眷住處也 
[隋苑秋螢]  
　　揚州訪事人寄語云揚屬裏下河一帶有地名江小莊窩囤私鹽之所也官軍屢次往捕該處有孫六者係私梟領袖疉經上憲密札訪拿皆被逃竄未獲蓋彼黨羽甚多聲息極靈且捷上月某日運憲江都轉密飭泰州營何遊戎率隊潛往而令鹽捕營砲艇大張旗鼓在相近河面佯爲往來游弋詎孫果顧此失彼出其不意竟爲何游戎由陸路擒獲立卽押下砲船護解來揚都轉隨發江都縣葛大令研訊孫認不諱當卽收禁縣監一面由都轉具禀督憲請示祇遵矣○揚城引巿街頭有某姓婦潑悍異常人皆側目膝下一子一女子今春已授室媳雖出自小家頗明大義入門見姑行爲大不爲然由是不能得姑之歡勃谿之聲時達户外上月廿三日清晨鬨傳媳忽陡患急痧暴卒送信母家媳之母族至見女死狀頗滋疑竇是時街談巷語謠諑紛紛媳母遂致悮聽傅言以身死不明赴官請騐江都邑宰旋卽帶同刑仵穩婆等役臨塲檢騐先據仵作喝報上體無傷隨請發銀探條探試亦未服毒繼由穩婆騐視下半身亦無傷痕邑宰親視無訛飭卽具領而屍族仍堅求伸寃經邑宰再三開導始肯小殮邑宰开輿並將近鄰曁姑狗帶回署以便研訊屍族待邑宰去後忽將姑之房屋窓櫺等冲毁以洩忿一時聞者咸曰旣屬無傷又何必如此無理取閙鄉人之愚良可慨已○揚城敦善堂設於道光季年專辦施醫送藥拾骨埋胔挂纜救生等善舉街巿各鋪每月皆有捐助兵燹後執事星散直至光緒九年始經職員戴兆棟千總葛勲等悉心整理堂規漸復詎邇年戴等諸君又相繼逝世是以一切善舉無人顧問現據增生孫捷恩職董李兆蓮等聯名具禀江都縣署大略謂現當壁虎壩開湖水下注該處溜激非常向設渡船救生需人料理董等查有灣頭鎭增生張朝梁持躬廉潔辦事實心可否諭令接充敦善堂董之處悉候裁酌施行縣主葛大令當卽俯允一面給諭接充一面出示周知按壁虎壩卽在灣頭張君久居於此地方熟習呼應較靈今承是乏自能踴躍從公斷不有負委任也○昨紀徐凝門街某生因報竊請追不耐久候遽將巡局物件摔毁總辦王觀察知悉飭總巡提訊薄責手心兹悉總巡並未責懲僅研訊數語當卽移送江都縣署訊辦詎該生在縣堂仍復倔强邑尊怒訓斥一番戒飭二十下當滋鬧巡局時生弟某亦在塲相助邑尊飭令一併提案據供貿易爲生邑尊曰旣係生意中人理應規相何至不安本分如是喝拖下重責詎某痛哭失聲哀求不已邑尊曰姑且從寛免子笞責然不得不稍示懲儆卽令荷校至巡局門首示衆 
[兩姓爭母]  
　　佛山金蘭橋許某與同母異父之昆弟某甲某乙互相爭母緣四十年前甲乙失怙時年尙幼賴孀守母撫之奈其父身後蕭條别無遺産母矢志撫孤無以爲食雖備嘗艱苦猶矢死靡他夫族鄰里有見而憐之勸其改適者曰婦人旣失所天守節撫孤固足清標彤管然家無擔石之儲養贍無藉母子三人安能爲餬口計與其母子窮餓相守終爲餓殍奚如携子再醮藉後夫之力撫養成立然後歸宗以延其嗣豈不較勝耶婦仍以失節爲恥守死不嫁無何甲寅紅逆之變佛山鎭内受害尤甚其時米珠薪桂婦撫兩子炊烟斷絶惟仰屋興嘆而已婦夫之兄弟復勸之曰爾之苦節鄰里所欽奈我等皆爲貧所迫不能少爲賙卹便兩姪孤苦零丁將不免委塡溝壑實所不忍曷若携姪改適庶母子得以兩全若此之爲爾故夫有靈九原亦當相諒也婦迫不得已託蹇修爲言有願代養兩子者嫁之金蘭橋許某時適喪耦素聞婦堅於守節心竊賢之嗣聞其因貧所迫爲故夫存嗣計迫而再醮遂娶爲繼室時婦年約三十歸許而後迭舉四子其前夫兩子從母適許年至弱冠皆能自立各作小經紀漸克成家遂辭後父而歸其宗近且置良田建華屋居然小康家矣廻念少年孤苦賴毋撫育不時往省其母欲迎歸奉養稍盡烏鳥之私因礙於母出廟絶徒喚奈何其異父之昆弟亦棠棣競秀善買多財深得母歡兹母年逾古稀日前病篤前夫兩子偕往侍奉湯藥知母必不起欲迎母歸使終於其家庶使身後依於先人邱基免抱終天之憾後夫之子不允言已爲母營壽域於故父墓中爲他年安葬之地豈肯任爾迎母以返互相爭執不休時母當彌留謂兩姓諸子曰汝等皆出孝心但我一身不能兩全雖死亦不瞑目若我身後當另擇地於石灣岡庶使兩姓子孫就近便於祭掃則我雖死亦當瞑目地下矣言畢而終兩姓諸子從其遺囑遂於石灣岡卜牛眠地安葬之 
 
 

Page 3

 
 
[委員巡洋]  
　　崇明縣孤懸海角旁近大戢山等處盜匪出没邑尊黄明府循例禀請督憲派員巡洋兹奉劉峴帥批仰上海道就近揀員黄觀察因查有兪鳳琴明府羲桐精明强幹熟悉捕務因卽下札明府奉札後卽赴道憲處禀請訓示辭行 
[事歸實在]  
　　上月廿五日本報登凌夢周等請設醫院一則有由同仁醫院文君亨利具函分致關道及上寳兩邑尊兹悉該董係冐文君之名文君並不與聞其事現由寳邑紳士議將此田估變建造金陵試館另有公啓及禀批刊登於後 
[上海縣署瑣案]  
　　黄大令前接道憲札准郭軍門函請飭拿劉仙臣蔣以堂霍樸雲韓鴻藻馮海三等當卽飭差薛貴等將劉仙臣等拿獲解案訊問均稱與賭棍李少亭挾仇爲其陷害判著收所旋經分别保釋在案後蔣等出外訪悉李少亭潛來上海由韓鴻藻先往捉拿當獲張振生一名扭案前晚將刺史訊究韓鴻藻供在英巡捕房包探顧阿六名下做探夥原籍蘇州向來安分五月間被賭棍李少亭卽陳老八張振生　錫堂等揑寫信函致奉㧦來現在探悉李匿跡西門外文遠坊因於上月廿六前往拘捉當塲將李扭住被張振生等帮毆致李逸去竭力將張振生扭求訊究小的並訪明李少亭近騙徐老爺銀子三千兩張振生是同黨張振生供名鄭立齋安徽合肥人前在金將軍處得有保舉旋到上海跟蕭軍門今春三月内聞有周姓被李騙去銀一千兩小的與李在南京爲鄰舍故此認識韓鴻藻放出後在花小寳妓院將李少亭獲住李少亭送洋三百五十元先付二百元一百五十元尙未找送因小的與李認識故把小的扭案求恩察刺史飭張收押待質所限交李少亭到案激究韓斥退○前有卿民朱調梅控秦大綱誘逃寡弟媳殷氏一案上月十六日經蔣刺史堂訊因殷氏已被姦成孕臨蓐在邇判俟生産後再訊乃該氏當晚回鄉旋卽分娩現仍住秦大綱家昨日朱復攔輿報呈黄大令飭令靜候提集覆訊○鄉民錢桂和桂松桂仁弟兄互控佔地造房等韒當經提集人証解由蔣刺史訊明錢桂和聽伊婿姜堃堃唆使以致同室操戈判令錢桂松等繳五百五十元給桂和所有該地斷歸桂松等執管諭令桂和將田單繳呈具結完案桂松等於五月底將洋呈案而桂和延不將單繳呈昨午後桂松桂仁等又擡授傷人赴縣喊稱奉斷後姜堃堃串同二圖地保姚文彩等將田私賣約在三元同慶樓立契探悉跟蹤往論致未成交姜等因此挾嫌赶至家内將桂仁之妻侯氏打傷膝蓋手臂頭額流血奪獲行兇菜刀一柄求騐原差入内禀明黄大令飭卽靜候騐訊○前日差拿流氓辛炳全陳咸全兩名昨晚由蔣刺史審訊辛供住廿三保八圖做踏布生意去年同行中有呌老佛者與人爭論銀錢口角請小的帮打得過謝儀六百文又於七月内打毁米店又將江灣人陸丫頭打傷求請開恩以後不敢再犯事端陳咸全供家在十圖内挑糞爲業上年十月在引翔港打壞酒店又打傷邢永泉是實刺史以辛炳全實係兇惡喝笞責五百板收入自新所陳姑念行兇一次著笞二百板具改過結著保邢梅溪帶回管束如再犯事定提重辦不貸○黄大令飭差提到毆打洋人韓特生之徐炳千曹勝咸等審訊將徐函送英公堂曹限交伊子在案前晚經刺史帶比徐炳千供初八日晚上撈獲洋狗是實帽子等物並未拾著求恩在縣署懲辦免送英公堂曹勝咸供兒子一時不能尋到刺史判令徐炳千先行枷號一個月發十五圖犯事地方示衆滿期責放曹勝咸著交到伊子再訊○金寳順沙船主婦陳許氏耆民彭富鴻等在縣互控欠銀等情前經訊諭邀請公正人理處昨日覆訊彭富鴻稱陳許氏雖有水脚銀兩劃過外尙欠銀九十兩應請究追至船牌尙存顧誠信報關行内惟是小的做耆民十三年並無錯悮惟陳許氏外邊人言藉藉皆稱不能安於室此次控告亦非本心所欠小的之銀兩有帳可稽奉斷後卽請朱惠堂算帳因朱嫌陳許氏皮氣不肯干涉質之陳許氐禀稱奉訊後卽請朱惠堂秉公算帳朱不肯出塲所有船牌懇飭彭交還俾可行駛或向别處抵錢還欠刺史謂陳許氏爾之做人想終欠佳以致人皆遠避否則何以無人照應現姑再限五天著再邀人清理銷案 
[英公堂瑣案]  
　　竇如海施奎江兩包探同解續獲之賭徒劉阿長陸阿洪毛添記張杏林鄺阿合吳蘭記及地主宋發發到案禀稱劉等均在虹口墅子灣宋發發餘地上聚賭現經續獲解案請究劉阿長等六人同供不敢聚賭宋發發供家在墅子灣有宅基一畝餘伊等在上聚賭曾經阻止無奈伊等恃蠻不依求鑒屠别駕曰賭徒租地一日爾得洋二元五角有之乎答此地已爲寍人租去所有賭台之洋由寍人及流氓小滿郎等所得如蒙恩宥以後决不敢再容伊等聚賭矣别駕曰容人聚賭本應將地充公姑念初次從寛罰洋二十元並着具以後不再容賭如違願將地充公切結存案備查劉阿長等六人各罰洋十元以儆○包探竇如海禀稱小孩徐少生竊取王阿生家銅香爐一只緝獲人贓送案請訊王阿生投案領贓徐少生供十六歲挑剃頭担度日前晚行經王家門首見遺有香爐一時貪小拾取求恩别駕判押兩天○包探倪順泉禀稱小工沈長生竊取姜麻子生鐵一根報捕後查獲人贓解請訊究姜麻子供爲鐵匠失鐵一根今請領贓沈供在途拾得並非竊取别駕以行竊有贓判責一百板贓給姜領去○包探秦少卿禀稱范四富在利運輪船竊得衣包一個内有綢衣四件並護書夾内有記名總兵程國慶名片及公文家信等件一併送案請究范供安徽人程國慶係主人因在船失散致被包探起疑指爲竊賊求鑒别駕判責二百板遞解回籍贓存捕房待失主認領○二十四號西捕解陸丹記到案禀稱伊家現在修理查無工部局照會門首堆積木料等件有違租界章程拘請訊罰陸供初來上海不知租界章程以致悮犯求恩寛宥别駕判罰洋五元○吳山林前曾充當巡捕現已斥革前晚見陳會祥從野雞妓院而出吳卽冐稱暗差將陳之熟羅長衫及牙柄扇强行取去陳乃投報捕房由包探趙銀河往查起獲原贓送案請究陳申訴前情吳供與陳相識向借洋二元伊自願將扇質錢求鑒别駕判責二百板○包探孔阿才禀稱昨有馬夫陳三子因停車碍路由巡街捕拘入捕房捕頭令罰洋二元陳只出一元稱尙有一元已交該捕及至查詢並未付洋解請訊懲别駕以陳不應誣指判罰洋四元○三百七十八號華捕解在路爭毆之韓阿五俞三明到案請訊韓供被俞强取三角故與爭鬧俞供被韓欠洋三角故向索還並非强取别駕以兩造各有不合判各管押兩天○四百十一號華捕解停車磕睡之馬夫俞阿四到案請罰别駕判罰洋一元撥充醫費 
[法公堂瑣案]  
　　上月廿八日黎明時法界小東門外大街春江第一樓同安錢莊失愼延及鄰居兩家互相推諉傳齊鄰証解請訊供補提復訊各情已紀前報昨禮拜二堂期包探提到同安錢莊學徒沈阿良施子仁張開春及醫生陸基康飯司王廷言及鄰居王瑞鄉並在押之王瑞生王邱氏一併解請鄭大令蘭繙譯復訊先據沈阿良供稱張在同安爲學徒當起火時小的在客堂内見火從後面燒起施子仁供當時臥樓下但見黑烟從上而下張開春供睡樓上見烟冐出不知如何起火又問王瑞卿供黑烟迷目不知火從何起大令謂王邱氏曰火由爾起究竟如何供火在後背燒起駁詰再三執定前供又問張等爾店帳簿箱子搬在何處供寄陸基康家箱子三隻現搬入城陸遣飯司王廷言投案供稱當時伊家將箱子三隻暫寄卽搬入城内不見帳簿王邱氏供帳簿在帳箱内曾保火險銀六百兩三井洋行日本人偕華人某甲到堂觀審大令飭一干人退出傳鄰居秦阿榮戎瑞卿陸福生王五福陸供瑞昌烟店保火險銀一千兩戎供春江第一樓保火險銀二千兩王五福秦阿榮供開麫店及同興館飯店均不保險家伙什物延燒迨盡約値洋一百元及錢二三百千不等大令與蘭萌君衡情酌斷著王邱氏罰洋一百元戎瑞卿罰洋一百元陸福生罰洋五十元著償還王五福洋八十元秦阿榮洋一百元以示體恤王邱氏等押候繳洋傳王五福秦阿榮來案具領○包探禀稱山東人劉玉林專放印子錢在小東門某茶館吵鬧泰和客棧主王阿生手持洋銀十三元上前解勸卽將其洋攫去鳴捕拘劉玉林王廷生張海秋王漢章張勛等五人拘獲送案王阿生投案伸訴劉玉林供羅姓有借票向索歸還大令問爭閙時共有幾人供五人外另有胡陸二人大令謂索錢不應吵閙王阿生供先被劉拉住髮辮毆傷請騐張勛供在江裕輪船爲茶房劉等同供並未毆打大令著將肇事五人一併還押候各責 
 
 

Page 4

 
 
一百板王阿生申斥再三著令退出○老恊盛祥堂倌趙阿三娶嘉興婦人趙楊氏因范德昌被控誘拐案内牽涉到堂經大令訊供管押在案昨日堂期趙阿三投案請將楊氏領回趙楊氏呈遞禀詞大令謂言語支吾難以憑信將禀擲還問范得錢幾何范供趙共出洋四十三元陳金山取去十五元其餘置備衣飾等用趙供另送陳洋八元爲盤費大令著將范陳二人還押各責三百板趙阿三押候具結交保○領事公館侍者蔣洪泉出店王阿寳同竊大寫西人絨毯衣服迭經責比除追到原贓外尙少洋七十餘元昨日堂期大令略詰命還押嚴比○虹口賭棍馬阿榮與流氓李海大在新延齡烟館毆扭經巡街捕拘送捕捕解請研訊著馬朱氏交到其子阿榮再核昨日堂期馬人先偕馬阿榮馬阿松投案大令謂爾等住居虹口因何糾人來此肇事顯見不安本分新延齡堂倌陳阿毛投案禀稱馬等共有十餘人海大二朱氏來開燈大令與蘭萌君會商謂李海大馬阿榮均非善類著各笞三百板馬阿松押候交保馬朱氏陳阿毛斥退○益泰烟館主陳達泉與車寓主王沈氏鍾胡氏因停車爭毆控經送訊著將王沈氏等押候交到行兇之衆車夫及王小和尙鍾金泉等兹因挺押不交昨日堂期命帶案覆訊王沈氏供兒子和尙早已嗣出向住鄉下鍾胡氏供丈夫出外工作大令著交保出外限五日内速將王小和尙鍾金泉及衆車夫等交案逾限嚴辦○丁瑞卿禀在新裕輪船爲侍者被陸阿三竊取檯布一條當塲捉獲送請究辦陸供壚區人初次犯竊求恩寛宥大令著押候笞責一百板贓交失主○包探禀稱趙天喜在新裕輪船竊取京銅一塊人贓並獲送案請訊趙供向爲小工不敢犯竊包探禀稱巡丁目見大令著押候傳到巡丁再核○芮鳴岐王培松以租房糾葛先赴公堂遞禀復上控道轅黄觀察批示仰上海縣傳諭顧勉甫飭各安分營生昨日芮王偕收租人丁彩琴投案芮稱此房前向顧姓租下現被裕大槽坊挖租欲改醬園翻造房屋此房尙未滿期不應拆卸大令謂房主擬加房金爾等何以不加旣不肯加只能遷出芮王同供情願加租况六月内租金全收此處房屋僅及七年求免拆卸大令謂收租人曰爾房主旣有讓租兩月之說尙未滿期丁稱各有一月大令以箱期在卽著於十六日一并遷出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[冶游辱]  
　　卜者知仁子不詳其姓氏與妻大阿姐賃居大馬路德安里將餘屋祖與某姓女該處一帶房屋係德和洋行之産收租人　　生於前　一　鐘時與同行收租之周某及買辦之子同往卜者之家見門已閉卽加剥啄卜者由問强等言素知此處係藏嬌之所特來尋　卜　　　却之强等不信迨大阿姐出强等見勢不佳改稱洋東知此處房客混雜故命前來查閱有無不端之事大阿姐以房屋山租與人如　　　　　　主始能與聞至於有無不端恐非洋東所宜于涉卽將周某扭住掌頰數下强等遙兄夜差捕至卽行走避周與卜者同被拘入捕　　　　　局控押旋經人出洋五元保出 
[監犯送堂]  
　　前有引翔港鄉人張虎金因寡嫂私招趙華華姦宿將趙戳斃旋經騐訊詳報一面將張收押自新所候冉研訊擬抵近日　　所患病由看役禀報黄大令飭送普育堂醫治 
[滬南二則]  
　　北巿盛公館遣家丁王秀卿將公文送南鐵廠行至大東門外城脚雇小車一輛言明往大南門停車該車夫因不識路　　　六家洪卽行停車王付車錢二十四文車夫向王增添王不允卽將王之洋傘扣起王當塲不與計較騙至小南門城脚扭送城内南局請究司員略　數語轉送二十七鋪局中陶子衡二尹判責車夫四十板面諭王秀卿以後雇車須將車價言明不致臨時糾葛○張阿三朱鼎千共在南巿賣水菓爲業昨二人在龍德橋因爭賣蘆粟起見以致口角後扭至十六鋪中局李蘭史二尹審實情形判責張五十板各交保了案 
[英晚堂案]  
　　陸蘭亭與毛葆卿在路互扭至英公廨屠别駕飭押令陸明白補詞前晚倩委員羅東谷二尹在花廳提訊陸投案供稱蘇州人在義善源錢莊爲司帳今年五月二十日有相識之毛葆卿百計營求與莊往來計被欠銀五千餘兩聞要逃避赶向追索除收外尙欠洋五百元銀六百十餘兩據毛一味情商繕立六七等月期要數紙交執屆期向討兇横圖賴况另有九月底期四百五十兩票一紙故扭案求追各票呈電質之毛供寗波人五月間與陸合開義太永東洋莊不料虧本小的名下約二百數十兩陸名下有八百餘兩六月初三日核算帳目將貨作抵處據陸冩交收清票兩訖字樣未將已出之各票收回求恩電核二尹將各據披閱一過謂曰爾等合開店業有帳可稽有無欠欵碍難核追判者毛葆卿交保限一月清理明白禀復陸叩謝而退期蔡各據當堂發還○三百三十八號捕送相打之男婦薛長生薛王氏等到廨前晚亦由羅二尹提訊薛供上海浦東人王氏是嬸母於上年無故逃走四處找尋無著前日至美界做工瞥見王氏在剃頭店樓上居住登樓尋獲詎被王　聳令某剃頭匠將小的逐出幸巡街捕至指交王氏拘解至案叔父福堂亦投案求領訊之福堂供此係姪兒髮妻王氏不安於室迭次逃走尋　雖嫁小的十餘年生有七歲女孩已故上年又逃不知下落幸姪做工看見扭交巡捕求究給領訊之氏供浦東人因丈夫性極粗魯時遭凶毆不得已而出外傭工前日經過剃頭店登樓小便並無與人姘識求鑒二尹以該氏背夫私逃喝掌一百下取具領妻不得凌虐再逃切結一併斥釋 
[美界捕房瑣紀]  
　　乍浦路第五十七號洋房某西婦前晚投捕房控失金釧一隻指侍者沈阿福所竊捕頭立　包探竇如海恊同廿三號西探將沈拘至捕房覊押昨晨天潼路第五百八十七號門牌成衣店學徒在途拾得此　獻諸其師轉呈送捕房捕頭傳西婦辨認果係原璧沈遂釋放○昨晨有一人身穿竹布短衫有褲而赤具足倒斃在新記　路寳華里四百七十三號華捕告知捕頭飭傳二圖地保奚坤寳查知此本邑人向業皮鞋年廿八歲並無屍屬卽報請某善堂給棺收殮○前晚有寗波人沈阿謂溷蹟北河南路某弄内一百四十七號華捕疑其圖竊拘送捕房昨晨捕頭飭包探竇如海查得並未犯案當卽釋放○前晚有某輪船水手喚杉板至下海浦與舟子一同登岸躺臥在下海廟附近壁傍四百八十七號華捕巡至見該二人裸體而臥因一併拿送捕房捕頭詰問原委甲等呆若木雞不知所對因斥釋○百老匯路武昌路轉角處有粤人水菓店昨日上午將爛菓抛積户外甲乙二馬口鐵司亂中揀選忽相爭奪經三百零九號華捕拿至捕房未幾二十九號西捕來謂釁由該店而起况蹧蹋馬路已有違犯因將店夥並拘捕房罰洋數角了事甲乙禁押一天○前晚有駁船一艘裝載木料駛至蘇州河將木料卸堆岸側經二百八十三號華捕拿至捕房勒令裝運他處然後開釋○賣茶傭包桃桃昨晨在菜巿塲隨路大解經二百九十號華捕拿送捕房捕頭判罰洋銀若干釋出○昨日上午鄉人某甲掮蘆粟一梱由浦左至楊子華登岸突遇江北小工十餘人圍繞搶奪甲孤掌難鳴被搶盡凈旋喚得六十一號華捕拘獲一小工解入捕房禁押○粤人某甲昨日上午至吳淞路某糟麫筋店論價不敷以致搆釁二百四十九號華捕將甲拘去捕頭令照價給償開釋 
[江西官報]  
　　六月初三日調署南昌府江毓昌禀任事候補縣王濟中弋陽會審案件回俞官圻往浮梁公幹同知吳崧高解漕折京回部選鉛山縣范道生禀到指分縣慶豐繳照府經黄德祜接查章江門○初五日候補府陸錫康往吉安公幹署興國縣賀義行由吉安發審局回萍鄉縣胡宗濂缷事清理交代回管帶内河後營王國林禀回瑞洪候補縣惲學基勸辦湖南賑捐局徐緒昌德興催　折回並謝酌委　知從九賀鍾濟義寗州辦保甲回任光宸　辦謝埠釐卡回未入何書年往義寗辦保甲縣丞吳或璋幫辦湖南賑捐局○初七日南昌府江毓昌幫辦牙釐局並書局事務南昌通判閻賡良南昌縣文聚奎　勘洲地府照邢國賓往義寗辦保甲○初八日補用縣楊承曾解鐵路海策銀京回署泰和縣許釋缷事清理交代回新選贑州府照李文詔禀到前署甘肅巴果坤鎭記名提督鄒復勝由興國籍來省龍泉北卿司郭謨缷事回省就醫候補縣章燮理解釐金銀進京縣丞潘樹聲辦軍裝所○初十日試用縣程津邱應華俱禀謝考府經江福煃解鹽餉往金陵丁憂廣東候補通判方政扶櫬回籍新喻水北司胡日升捐離本班以縣丞選用委道庫汪昌績署理○十一日同知文煥解地丁銀進京從九張鴻勛往萍鄉辦保甲府經劉祖培缷署吳城主簿回贑後營守備江清謝咨往金陵前發四川候補副將劉全　委帶許灣緝私　板船 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
