# 1895 - 238 - 4908032

 

Page 1

 
 
[今日附送廣益堂安懷捐册] [  申報館主人謹啓]  
　　安懷捐者係廣益堂諸董事募以養老育嬰者也滬上爲通商大埠繁華富庶申於寰區獨此黃口白頭窮而無告者　飱不繼撫育無人載道飄零有心人幾目不忍覩諸董事乃宗宣聖老安少懷之義創爲此舉以活窮黎行之數年活人無數第以經欵無著不免有後難爲繼之虞爰製就引言印爲捐册囑本館附於今日申報遍呈本外埠諸君倘蒙慨解杖頭源源佽助則不特諸董事之幸卽本館亦銘佩無垠矣此布 
[續教案問答]  
澄觀居士作教案問答後方屏除俗慮滌蕩塵襟竊幸近數日來閙教之案漸息不復如前此之糾葛紛紜惡耗朝傳訛言夕起正擬滌筆弄墨作一篇冰雪文字以與素心人相質証忽聞足音跫然相逢一笑則　時客已欵扉而入矣欣然問曰吾與子前此問答自謂於教案情形不啻燭照數計然意猶未盡子尙願聞之乎居士曰甚善請發高談以資攷鏡客曰教案之起豈倉卒間事哉當將發未發之時必有匪徒幸災樂禍結黨成羣布散謠言在通衢大道徧枯匿名揚帖冀以搖惑衆心彼得乘機起事以遂其奸猾之謀小則焚屋刼財大則戕人激變風聲所播苟非耳聾目矌豈有不聞不見之理彼身任州縣者事前旣毫不覺察漫無布置直至釀成巨案西國之保護教士者各調兵船進發州縣官一籌莫展倉皇失措布置胥乖遂致事機决裂收拾愈難然則釀成教案者匪黨而縱令匪黨得以釀成教案者誰任其咎哉子將何說以處此居士曰子所見者皆州縣之庸劣者耳州縣中雖無人才然使庸劣果居十之七八尙有一二豈盡庸劣乎各省閙教地方雖多究有一二處民教相安未聞滋事然則教案之糾纒不已亦州縣之庸劣者有以釀成之耳客曰子知庸劣州縣之誤事亦知其病根之所在乎州縣爲親民之官必有愛民之實心又有辦事之幹略當承平時固不失爲循良之吏若遇變故迭乘事機叢脞他人所束手無策或見機引避者此人獨能力挽艱危不動聲色必如此方足勝州縣之任今之庸劣州縣我有以知其病根之所在矣其進身也本非一途有由科甲進者謂之正途有由勞績保舉捐納各項進者謂之雜途科甲雖係正途然自有明以來設科取士不過懸格以爲招書院義塾之設大都有名無實又况所習非所用所用非所習故以正途作州縣每不免爲吏役所狎侮平時於錢榖刑名旣未嘗悉心研究一旦臨民便如以虚航泛大海任其飄蕩於洪波巨浸中恍乎若迷爽然若失於是猾吏奸役知其本領不過爾爾相與歡然道賀以爲此正我輩生財之好機會也於是陽結以小忠小信而陰肆其蒙蔽之計久之政柄下移凡法令之張弛庶務之沿革皆惟猾吏奸役之言是聽始則狎玩而播弄之繼則挾持而脅勒之官於此時雖欲振作而無由惟有任彼欺蒙得過且過而已萬一以信任吏役之故釀成大獄或爲大吏所聞或爲紳民所控按騐得實官則名登白簡而曩日之城狐社鼠倚勢作威者至此則各挾重資携妻子爲遠舉高飛之計此州縣之由正途進身動多僨事者其病根在於不解事而受人蒙蔽也更以雜途言之凡由雜途進者大半由終南捷徑而來其人必小有才旣已挾策相干自必擇肥而噬默念得此一官良非容易不知費幾許心思勞幾許筋力始有此日之如願以償不若牗下書生以三篇文字換來之容易旣入吾手豈可輕易放過於是授意吏役凡可以爲生財計者上下聯爲一氣此輩辦事旣久閱人已多官之邪正智愚一覽固已了然旣露用意之所在此輩便百計承迎爭欲博新官之喜悅官亦以投其所好惟恐失之交臂凡吏役之有財力而又有幹才者名雖有官役之分實則陰相結納卽至親密友亦無以過病根已伏於此然又未便鹵莽下手必於下車之始多出告示居然以清愼勤三字訣自欺以欺人吏役又從而附和之備述前曾任某缺德政之傳播若何輿情之愛戴若何於是履任不逾時而好官之名已徧四境官役乃交相慶曰可以下手矣相與聯爲一氣但冀囊資各飽可爲償逋厚植之計久之以吏役爲固可深恃凡尋常羅掘之事悉以委之但使大體無傷卽不復苛繩瑣務於是吏役之權愈重而官亦僅同守府矣又久之吏役見官之耽於嗜好不似初來時之風厲則相與視官如傀儡舞弊營私無惡不作甚至蒙蔽日甚釀成各種巨案專以含糊了事爲長技致使莠民得以漏網良民枉被株連而官之功名亦不能保豈非信任吏役之所致哉居士曰子之抉摘病根可謂無微不燭雖有儀秦之才亦不能人爲之辯方今　皇上勵精圖治各疆臣皆以整頓吏治爲先務誠將現任州縣各官不論補署分别賢奸從嚴舉劾吏治必日有起色上利於國下裨於民所關正非淺鮮尙何教案之足患哉 
[本館接奉電音]  
　　昨日午刻京師飛電傳來諭旨各一道敬謹譯登○七月初九日奉上諭文華殿大學士李鴻章著留京入閣辦事王文韶調補直隷總督兼充辦理通商事務北洋大臣欽此同日奉旨桂斌著賞給副都統銜作爲庫倫掌印辦事大臣照例馳驛前往欽此 
[臺事述新]  
　　厦門訪事人云臺南恒春縣屬琅嬌島鵝鸞鼻有一燈樓素由稅務司派人典守六月中旬日本特派兵船前往占據二十八日午後將典守燈樓之某西人及華人七八名載送至厦門據言日廷擬於七八月間秋凉時節厚集兵船與劉淵亭軍門互角勝負云○日人自占據臺北府城後卽將城垣拆去擬更擴而大之日内又調兵三四千人進犯新竹屢遭敗北每日死者多至三四百人至今仍不能越雷池一步○彰化林姓鉅紳之子督帶義兵與日人鏖戰屢獲勝仗一日忽被飛彈所傷其弟年方一十有九痛兄之殁於戰陣稟命其母願出家資十數萬悉充軍餉添募義兵建立白旗爲兄雪恨其母允之現已親統義軍駐紥新竹前敵日與日人對壘奮勇異常日人當之披靡 
[鷺島拾零]  
　　厦門訪事人云臺灣中路笨港鹿港常有各處勇丁附搭本地帆船渡海或至厦或赴閩游騎無歸往往流爲盜賊因之泉漳海面時有盜黨肆刼事情金門何厝崇武海壇各渡船亦時被若輩截刼而受其害者每不敢報官蓋恐緝獲無期徒出衙門使費也○海氛不靖厦門辦理民圑董其事者向居民攤派房租責令各輸將一月就去歲迄今計之共得銀一萬二千餘兩兹地方官又擬再攤派三分之一將圑練事展限半年民間嘖有煩言咸謂圑勇不能衛民反有擾民之事是以不願重復輸將云 
[劣勇正法]  
　　鎭江訪事人來函云督辦江南防務馮萃亭宫保所部勇丁久駐京江防堵某日忽有不肖之勇在外賭錢甲勇輸至囊槖一空向乙勇借錢以作孤注乙勇不允甲勇怒始則口角繼復揮拳乙勇力大如牛甲勇遂從腰間拔利刃亂刺乙勇身受重傷數處痛不能支事爲萃軍營務處蔡太守麗勳訪聞立飭營官將甲乙拘住一面詣貢 
 
 

Page 2

 
 
院向宫保禀明大發雷霆謂如此紊亂營規不可不懲一儆百遂命太守訊供明確次日上午鐘鳴十下發出令箭著將甲勇斬梟太守乃升坐公案將令箭供奉中間飭營官提甲勇少焉由營務處親兵多名簇擁而至令向令箭跪下有見者謂甲勇年約三十左右狀貎兇悍異常太守略訊數言甲勇連呼叩求大人開恩饒命太守喝令剝去衣服如法捆綁發下斬條長三尺餘由髮辮内揷至兩手反接處兩旁站立各勇齊聲呵喝隨有辦理江南防務曁萃軍各營親兵高執馬刀護之而出刀光如雪旗影翻風太守高坐青驄手持令箭由小市過網兒橋迤邐至五條街出南門直至張文廟南首數聲號砲劊子手卽白刃一揮旋將血漉漉頭顱提往犯事地方示衆太守爰回轅繳令是日北門外駐紥雨山山麓之常勝某營亦有一勇丁因聚賭滋事奉宫保令箭梟首云 
[日報姑譯]  
　　東歴八月十六號日本東京接臺北公報曰近衛師圑攻苗栗縣時探得此處附近共有臺兵一萬名十三號日兵始逹後壠擊退臺兵七百名遂將其地占據日軍將校以下死七百名十四號近衛師圑全力撲攻苗栗縣臺兵遂向臺灣府退去近衛師圑得以占苗栗觀日報所言似臺兵不戰而退大約有計存乎其間他日當鼓行直前掃凈强敵也 
[日本釋俘]  
　　日本遵照和議條約將俘獲華兵派員送至大沽交納并帶回中國所獲日兵本月十號第一師圑拘禁在東京本願寺之將校趙煥永周殿宗李埈材及士卒一百七十九名由管理之步兵大尉長坂本及譯員某甲憲兵巡查某甲等護衛至新橋停車塲處令將校三人乘上等車向横濵進發俟各地會齊由陸軍省人事課長村山步兵中佐及大尉以下將校十三人到船送華兵前去惟中國所獲日兵前經駐京林公使照會政府令遼東各將軍清查東歴八月十一號林公使來電據總理衙門函開日人在遼陽地方重傷者二名宋魏二將捕獲日兵一名裕長依三將軍尙未覆報云云查日兵士之行跡不明者共五六十名今兹不過二三名大約其餘已遭殺戮矣 
[白下官塲紀事]  
　　金陵訪事人云候補縣朱明府湘奉江寗藩司瑞方伯檄委代理上元縣篆務明府捧檄之下涓吉六月二十二日卯時接印是日黎明書吏差役齊集大堂伺候明府由公館命駕至署前下轎行拜門禮然後升坐大堂旋朝服朝冠由禮生贊引向北望闕謝恩繼復公服拜印堂下樂音齊作砲響連聲吏役一一呈手版叩賀明府始退入後堂○升任太倉直隷州陳刺史謨於上月二十二日交卸上元縣篆務挈眷屬命駕出旱西門登舟先往旋復詣各憲署及各寅好處辭行次日八點鐘時紳耆書役分班恭送刺史一一慰以好言然後揚帆而去○六月二十八日爲皇上萬壽上元江寗兩邑宰遵例在萬壽宫懸燈結彩鋪設一新二十六日五鼓時督憲張香帥率同文武百官朝冠朝服隨班叩祝禮也○藩轅牌示興化縣知縣劉德樹病故遺缺查有候補知縣余熙堪以署理除詳院憲外合先示知又牌示江都縣知縣林之蘅病故遺缺查有候補知縣葛毓清堪以署理除詳院憲外合先示知 
[設局紡紗]  
　　金陵訪事人云上海禮和洋行德商斯德美於上月二十四日附某輪船至江寗乘轎謁見兩江總督張香帥禀知擬在省垣開設紡紗局香帥准如所請茗談良久然後興辭繼至藩署及各衙拜謁僑寓大影璧某姓家其買辦張筱軒鹺尹則另寓東牌樓連陞棧次日各官均飭家丁持名刺答拜聞中秋前後卽擬開工云 
[學堂罷議]  
　　前報紀杭州大吏擬將普慈寺改建中西學堂兹接訪事人續函云此事倡議者爲汪穰卿太史康年太史精於西學欲以此席自任而另延陸勉齋高厚栽兩孝廉襄理其事前月謁見中丞細陳一切中丞告以現當欵項支絀深恐後難爲繼且萬一委任不得其人仍屬有名無實太史乃廢然而出託某紳代爲進言適兩江總督張香帥發電相招太史遂附舟赴白下而中西學堂之舉遂無人提倡其間矣 
[疑姦釀命]  
　　杭州訪事人云寍波磚瓦匠某甲携其梅鶴寄居省垣竹竿巷中鷦鷯一枝爰得我所削馮築登之下不憂餬口無資旣而同鄉某乙遠道來杭借居家内與妻漸漸相熟不避嫌疑外人遂時以蜚蓄中之甲心焉疑之而未得其實至本月初四日因事與妻反目飽以老拳乙左袒其妻從旁勸解甲遂遷怒於乙揎袂互毆祗以力不能支被乙擊傷左頰旣羞且忿心不能甘遂邀集多人拉乙出門痛擊乙遭此挫辱慚忿交并遽購阿芙蓉膏服之奔至甲家弛然而臥甲復以老拳奉贈乙卽倒地氣息奄奄甲慌急異常意圖逃脫經鄰人扭住立喚地保到來其時乙已一道靈魂投入枉死城内矣鄰人擬具禀到縣請官相騐旋有人出爲排解以天時炎熱屍骸未可久停不若令申厚具棺衾爲之殯殮一面發電訃知屍屬俟到杭再作計較乃將甲暫交地保收管地保出鐵索鎖之而去 
[松人說賭]  
　　松江訪事人云婁縣泗涇鎭於前月二十三日賭塲中偶以細故起釁刼掠一空霎時間鎗砲連珠如臨大敵鹽捕營勇某甲某乙等忿無所洩將李姓米行主擒去計圖勒贖旋有人力爲排解得卽送回本鎭地甲禀報後新任林大令怒震雷霆立飭差役拘支搭賭廠之某丙及素爲喊攤之某丁解案研訊除各重責二千餘板外復荷以巨枷發犯事地方游行示衆凡甘爲牧豬奴効奔走者無不畏首畏尾匿跡銷聲矣○金山縣賭館無論何地皆胥役人等得受規費壅於上聞是以若輩出入於青龍白虎之塲罔知顧忌去歲三多橋及舊港兩鎭先後開塲集賭將爲地久天長之計茂才某戊惡其擾害無窮首先赴縣請究致觸管圖差役某已之怒心不能甘節經禀奉府署學轅札飭查核而官樣文章至今猶空成畫餅金邑紳士聞此咸效金人之三緘以故張堰鎭石皮弄及盛家浜劉家堰韓家隖諸處均明目張膽公然賭錢甚有異想天開雇彼優伶名爲演劇酬神實則聚衆開賭者大庭廣衆之間竟爲縣主法令所不及嘻是可異已 
[松客讕言]  
　　松江訪事人云自人伏以至立秋屈指三旬未逢甘㴻其間雖或陰雲密布亦祗敲窓數點終未賦旣霑旣足之詩四野田疇盡成龜坼農家桔槔轆轆徹夜勤勞日間則火繖高張熱如熾炭鬱悶之氣釀爲癘疫之階城鎭鄉村無地不呻吟交作郡城内外東自華陽橋鎭四逹跨塘橋由上月中旬以迄目今患㿜螺痧而斃者多至百人其輕者或則吐瀉交加或則寒熱間作病雖猝至尙可藉藥石以奏功而民間狃於女覡之言往往以神道設教神簫巫鼓到處喧闐佛會醮壇靡日不有近又於朔日爲始請縣主出示禁屠就玉皇閣禮懴諷經以祈神佑文武各員弁無不竭誠齋戒親往拈香而天公仍膏澤未施下民則疫癘益盛雖初五日午後鐘鳴五點黑雲潑墨紅日韜光小雨廉纎沾衣欲濕而痴龍渴睡終未能吸盡西江於是文昌社中人擬醵集貲財擇日迎神賽會不作無益害有益古訓昭垂松郡不乏讀書明理之人奈何任舉國若狂作此無益之事哉 
[爐峯秋色]  
　　江西訪事人云天久不雨農田望澤孔殷至六月二十七日下午始大雨傾盆淋漓盡致夜分稍止二十八日碧翁翁復覃敷愷澤四野沾濡晚稻遂勃然而興國蔬亦葱蘢暢茂矣○經訓書院專課漢學兼及詞章肄業其中者謂之高才生不同豫章友教之專課帖括也每届優拔兩途皆於此中甄取然間亦有營謀入院者前任學政龍芝生宗師曾懸牌示諭迨盛省傳宗師接任仍循舊牌示兹黃吉裳宗師牌示曰查書院是育才之地干求爲倖進之階孟子曰是求無益於得正此之謂士人身列膠庠當砥礪名節務其遠者大者以急於自見甘於自貶爲大戒本院不敢薄待此邦謂必有禀求之事然恐頽風所遺理欲交戰旣存向學之心復切爭名之念不得不禁於未然爲此特行牌示如有禀求調送者除所求不准外并卽嚴加申飭諸生愼勿視爲小節自蹈嫌疑也○此間士習多欲速成往往年未成童父師卽命其應試前任學政陳伯潛宗師痛除積習凡文童之年在十三以下者先令默寫易書詩三經如默寫不成卽扣除名册兹黃吉裳宗師查照舊案出示轅前見者皆謂其造士之殷邇來罕見云 
 
 

Page 3

 
 
[興修錢局]  
　　寳浙局爲浙省鑄錢之所兵燹後房屋俱已被燬因鼓鑄之事尙難規復舊章故未營造昔年試辦鑄錢暫借寳極觀設爐興工并于觀内隙地添造房屋安放各物事畢卽將各樣器具存儲於此現在房屋漸形坍塌滲漏多處不得不重加修理故聶方伯於六月二十八日委理問廳杜叅軍前往勘工 
[宜昌土價]  
　　藥土自漲價以來南土上好者約三百六七十文一兩川土不過二百八十文一兩若下中南土或有三百四五十文者總不見佳昨日各土鋪南土又漲十文一兩川土亦然土雖如此昻貴而吸食者不聞少减是可異已 
[星軺載筆]  
　　出使日本大臣裕朗西觀察於昨日午後二點鐘時命駕出行轅赴南市董家渡天主堂拜會倪主教隨定於晚間附招商局江寛輪船至京口取道往邗上一行 
[誼盡懷柔]  
　　中東和議已成日商紛紛來滬虹口廣東街一帶爲粤商薈萃之處一遇來自十洲三島者卽戟指詈之日商亦趾高氣揚不甘雌伏以致齟齬之事時有所聞駐滬日本總領事珍田君心焉憂之日前帶同繙譯官詣道轅謁見黃觀察面請爲之保護觀察允如所請札飭英讞員屠别駕咨照美捕房嚴行巡察 
[土捐定議]  
　　督轅洋務文案前上海保甲總巡葉臨恭司馬月前奉督憲張香帥飭委來申籌辦土捐刻已辦就諭飭董事在南市潮惠會館設局開捐每箱捐銀十二兩諸事定妥是以葉司馬於前晚回寗詣督轅銷差 
[鳴騶謁客]  
　　江蘇候補府羅少吉太守章日前因公來申命駕進城拜會各當道至縣署黃大令飭丁擋駕 
[委辦築路]  
　　新簡廣東惠潮嘉道陸春江觀察本擬於前晚起程先赴江寗然後北上正辭行間又接兩江督憲張香帥電札命觀察在滬接辦本埠南市興築馬路一事觀察接電後仍赴金陵面謁香帥稟商一切再來滬上辦理又聞觀察北上之期約在十月間也 
[官清如水]  
　　前報記英廨讞員屠興之别駕擬將公堂所有罰欵開列清單榜示頭門一節兹悉别駕已將蒞任以來至六月廿九日止所有公堂罰下各欵計共洋一百六十八元二角現無應撥之欵故暫行存儲仁大典不取利息已於昨日榜示頭門是爲第一次卽此一端已足見别駕之潔清自矢不染纎塵以視他人之含湖了事羌無質証者不誠有天淵之判哉 
[失物啓釁]  
　　浙江超武兵輪因有損壞於日前駛至浦東耶松船塢修理管帶胡遊戎在船監視工程前晚被偷兒竊去船中銅鐵器具胡遊戎查悉此處乃十六圖地方卽飭兵丁知照地保計寳榮查緝地保允爲代緝昨日忽有兵丁十餘人至地保家中索取原贓適值地保外出祗留老母在家鶴髮盈巓龍鍾特甚忽見雄赳赳氣昻昻者蜂擁而來未免驚駭欲絶有頃兵丁散去地保始自外歸家則見老母奄然僵臥不省人事旋卽去世地保以母被兵嚇斃卽投兵輪向管帶胡遊戎控訴未悉若何處置也 
[爰喪其馬]  
　　月前有山東馬販蘇金海投上海縣禀稱因遣夥徒由原籍販馬若干匹來申路經丹徒縣地方被同業盛姓强行將馬奪去當經帮審委員夏明府斷令赴丹徒控訴斥退不理兹又准英公堂將蘇金海並盛姓連勸証楊再奎一併送案下請爲訊斷前晚又經夏明府訊問蘇供盛因挾嫌無端將馬四奪去盛供與蘇前有往來小的牽馬後並不避匿依舊來申住居英界棋盤街楊供與蘇盛同鄉同業故爲勸解奈因伊等情節繁多難以理勸明白明府曰馬在丹徒縣被奪理應在出事地方控呈前次投控業已諭令赴丹徒控訴何得仍在租界妄生枝節肆行吵擾以致解赴公堂轉移到案判令將各人槪行收所候備文移解丹徒縣訊明辦理 
[根查欠案]  
　　湖州人吳鴻渭日前至英公堂呈控王樹林等欠銀訊斷後其餘各人均遵斷繳銀開釋惟王應繳銀六百兩拖延日久送縣辦理前經本縣黃大令提訊之下查得王在英公堂曾經具結限期繳銀迄今逾限已久分文未繳是以求請嚴催王供此事監生實受寃誣監生與吳等合做販絲生意各有合同監生因洋人處之銀付下被他人取去卽係吳之同夥監生正欲向吳清算因公堂讞員未曾訊明求恩飭吳再與監生對帳方得甘心大令以公堂案卷供詞具結均行抄送甚爲明晰顯係王到縣後復思刁賴判令收押措繳在案現緣王使弟某甲赴府上控黃大令奉批後前晚倩委員夏明府提案復訊王供寗波鄞縣人卜居英租界一家十餘口用度浩繁受虧不起吳鴻渭呈控監生欠銀甚是寃枉照帳細算吳應找還監生數百兩皆因英公堂未曾訊明以致如此洋人所付之銀盡被吳之友人取去求恩飭吳將細帳與監生面算便可水落石出明府曰現奉府憲批示自應澈底訊明理算清楚飭差帶王至洋人處問明此項銀兩究竟付與何人卽行禀復以憑核奪 
[英界公堂瑣案]  
　　有李龍韜者向在虹口開設龍記號其生財等件均由春記襪店作保向震泰興木器店租得李則一味招搖撞騙正月間以假票至抛球塲戲鴻堂箋扇店購買各種帋扇約值洋六十餘元近因無計彌縫以致號被房主封釘震泰興戲鴻堂等均投虹口捕房控告當由包探竇如海將各物吊到惟尙有木器八件未曾吊到昨晨解案請訊春記襪店亦遣人投案供稱李向震泰興租賃木器係小的店中作保房屋封釘之後由小的備齊房租始行開門取出現木器俱存捕房求請將保單追還震泰興木器店夥供李所租各物係春記襪店作保現須將物交齊始能給保單戲鴻堂供被以假票買去紙扇現將計洋五十元之假票一紙呈電李龍韜供開設龍記號現因生意不佳以致虧欠房租至付戲鴻堂之支票一紙亦係收下並非假票屠别駕再三研詰堅執如前遂判令押候過堂訊問○包探倪順泉拘解張阿二王雪記到案禀稱張竊取洋人古攬之洋漆五桶以一桶售與漆匠王雪記一併拘解請究洋人古攬投案請領失贓張供認行竊曾以一桶售與王雪記王供並未收買洋漆實被誣扳况小的爲人向不敢爲非分事豈肯收買賊贓張堅指售與王雪記别駕以供口確鑿豈容抵賴卽著王賠償贓物洋十四元外再罰洋二元張掌頰五十下管押四天○包探陳阿九禀稱包車夫金桃向在良濟藥房推包車私將車上油衣及醫生之刀包等件質錢使用當被查知扭交小的爲此解請訊究金供在良濟藥房推包車因有急用故將油衣暫行質錢自知不合只求大老爺恩典别駕判令掌頰五十下贓由捕房給領○包探孔阿才禀稱前有陳心齋質去銀表一枚有事赴杭比回滬贖取已被向爲堂倌之吳永清冐掛失票將表取出報由小的將吳拘解請判陳遣家丁投案訴明情節請領失物吳供實因窮極無聊以致出此下策别駕判押一禮拜○王啓三竊取郭信卿家銀表一枚翠戒一只經包探黃四福拘獲人贓送究郭投案請領失贓王供認行竊惟係初次叩求寛宥别駕訊得王却係初犯從寛判押一禮拜○黃包探又解過犯行竊之周福全到案禀稱周屢次犯竊曾經遞解二次今又來滬圖竊爲此解請訊究周供來滬欲尋生理不敢圖竊别駕以遞犯向不准復來判笞五十板仍遞寗波 
[法界捕房雜記]  
　　昨日禮拜四爲公堂讞案之期適祁繙譯官政躬不豫是以停訊一天○殘暑初收時疫未已洋涇浜内所泊各糞船穢氣薰蒸人皆掩鼻而過捕頭特倩包探傳諭各船户如已裝滿立卽開行出口不得少停○新開河南岸石磡年久失修連日大雨滂沱以致殘石卸下壓損自來火管經巡街捕報知捕房請爲修理○昨日黎明時偷兒某甲在餘慶里某姓家穴壁而入經失主知覺當塲拘獲送入捕房捕頭令押候堂期解訊 
[虹口述聞]  
　　江北人凌老二小工也前日下午在美租界公和祥碼頭某輪船上作工偶一疎虞墜於艙底以致右臂折斷昏暈不蘇旋經同人舁送同仁醫院求醫恐難保全性命也○昨午鄉人某甲行至美租界崑山路小遺經巡街華捕拘送捕房請罰甲自知有違租界定章願 
 
 

Page 4

 
 
罰小洋銀三角捕頭見其衣服藍縷心焉憐之不予深求釋之使出 
[鴻施再造]  
　　齊安公所交來無名氏助賑洋一百元錢孟瑚經募錢蔭棠助金壽字一個重五錢九分三厘兌見洋二十五元六角錢翰臣續募滕茂之同妻菊英女史錢祈解災厄保安洋五十元又三位洋七元金庭無名氏求病速愈助銀三十一兩六分一釐又花洋五十元無名氏助洋四十元江西來養浩主人助紋銀十九兩九錢二分加申水九錢二分兌見規銀二十一兩二錢六分北地沈災未澹而汴梁東省亦復先後告災河决汪洋漂流遍野死者已矣生者何存乞賑之請有過於發棠救命之恩眞同夫再造謹登報牘叩謝鴻施敬告仁人莫名頂祝[  上海 
六馬路仁濟善堂籌振公所董事施善昌等謹啓]  
[賑捐誌謝]  
　　合順質鋪助賑洋三十元又交來恒茂洋十元錢翰臣續募各户洋六十元平安子洋一百元吟紅館主祈保小兒輩百病消除身體健旺洋四十元無錫隱名氏完故父素愿求資冥福洋六十元又追荐二姑母冥福洋一百元蘇城恒孚銀樓經募潘祖年等各户並桶捐另户合洋一百廿三元五角銅洋十八元李梅山洋一百元先後祗領竊念北地沈災未澹河南慶沁河與山東黃河又决民歎其魚慘切不堪言狀同心共濟集腋成裘以善及人多多益善則報施當無疆矣謹求附登報章以誌謝悃[  上海六馬路仁濟善堂籌賑公所施善昌等謹誌]  
[羣黎徧德]  
　　謹啓者敝堂醫藥兼施號數較多經費益絀兹蒙周東生翁助洋二十元花仔周正本善士信女無名氏三户各一元又郭賜堂翁助洋十元鄧濟庭翁助洋五元吳保安堂二元李明軒翁助一元體大造之好生羣殷施濟本宏功而獲福永保平安除掣奉收條外請誌報章藉伸謝忱[  上海虹口元濟堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[訟藤已斷]  
　　前年冬間有徽州歙縣人胡紹基卽　觀控寗人孫榮清卽阿毛匿棺吞產一案業經前讞員蔡二源太守曁宋莘樂通刺迭亦庭訊因兩造各執一詞無從懸斷判將孫交保令壽觀至原籍檢呈胡氏家譜來案再行復訊壽觀奉諭之下旋卽回籍將情告知胡氏族長胡某赴歙縣衙門呈明原委環請備文移知旋經壽觀奉文携帶家譜來滬投案具詞呈遞宋通刺飭靜候集訊繼而壽觀在滬患病身故又經壽觀之子阿六具詞訴明屠興之别駕任事以來清理積案因飭原差沈洪將案内應訊人証一併逮案於前日晚堂集訊胡阿六供小的年二十一歲祖籍徽州歙縣父親紹基卽壽觀生長蘇州向在車坊鎭開設雜貨鋪嗣祖母胡錢氏祗生一女乳名阿秀嗣祖母因乏子嗣應立父親兼祧此髮逆擾亂以前事也繼而嗣祖母避難來滬在治下　設源發新衣店請孫阿毛爲經事此數年内父親曾經來滬至嗣祖母前探望數次相安無事至前年十一月初九晚嗣祖母因病逝世孫阿毛匿喪不報幸有姑丈陳源興有鷄毛信前來通知及小的之父親來滬孫阿毛已將嗣祖母收殮其靈極已被孫藏匿不知去向所有嗣祖母之遺產及店業並衣箱十口均被孫吞没當時父親曾投虹口捕房訴由捕頭派探將孫阿毛拘解並在孫家内搜出原贓衣箱三口解送前憲案下迭奉前憲節次提訊判著小的之父壽觀至原籍檢呈家譜及原籍地方官公文一道已呈遞案下令父親因此事病殁滬上小的爲此投案求大老爺作主陳源興供小的係本邑人向操米業現在上海縣署充當皂頭小的前因妻子素未生育於同治十二年間娶胡錢氏之女胡氏卽阿秀爲妾生有一子取名增祥繼而阿秀與小的之妻勃谿阿秀遂另行賃屋居住胡錢氏率領阿秀遷至棋盤街開設妓館小的知之旋將阿秀退離所生兒子增祥由小的領回撫養成人阿秀因與與伊女細故口角吞服洋烟　命當時胡錢氏雖經央人前來通知小的惟命兒子增祥前去送殮以後胡錢氏因孤獨無依小的時加照拂光緒十二年阿秀曾在英界開設源發新衣鋪計本洋六百元嗣因虧本難以支持由胡錢氏添本洋六百元倩孫阿毛爲經事嗣經孫作主將源發招牌改易乾大此事小的本不干涉緣胡壽觀與孫涉訟憲案孫曾牽涉小的今將先後實情陳明再胡錢氏於前年十一月初九日逝世乃孫直至十一日始有報喪條前來報知及小的囑兒子至乾大探望孫阿毛早已將衣棺備齊次日卽將錢氏之靈柩送至寗波所有胡錢氏遺下衣箱十口前堂孫阿毛業已供認取去衣箱七口現在案下存有衣箱三口當時由捕房包探在孫家中搜出之物今求明鑒陳增祥供與伊父陳源興略同孫榮清卽阿毛供胞兄某甲曾娶胡錢氏之女胡氏爲室嗣因胞兄棄世嫂嫂曾開設源發新衣店先由嫂之婿經手嗣因虧本由我經理及嫂嫂棄世後經小的收殮埋葬此店遂改乾大牌號故錢氏住居乾大樓上至十九年冬錢氏亦逝世仍由小的經理素未聞胡錢氏在蘇州尙有侄子壽觀之人故敢　　經理餘供一味含糊官問胡錢氏之靈柩應由胡氏族人收領與爾毫不相關爾擅將錢氏之柩遷至寍波是何意見從實供明尙可從寛孫始連連叩頭惟求格外施恩别駕判孫具結限半月内將錢氏之柩交還胡阿六收領並著貼償胡阿六盤費洋一百五十元案内尙存衣箱三口亦由胡阿六具領各具遵斷結存查孫交妥保餘人一併斥釋案遂結 
[邗江官報]  
　　初三日丁觀察葆元抵揚○初四日方鹺尹乘　　解南京餉朱鹺　　　奉保甲局委城外第二叚巡查○初五日運　公座　　李鹺尹紹基由淮北來揚公幹 
 
 
 

Page 10

 
 
[包可當場掃淨臭虱]  
奇法掃除臭虫靈藥 
本藥房發兌奇法掃除臭虫一藥巳歴多載久經名馳天下藥味奇香撲鼻令人聞之神清氣爽臭虱聞之包可當場立斃而且床上跳蝨夏天蚊虫均可掃凈大瓶收五角小瓶三角鋪設上洋鐵馬路東首廣東益三堂老藥房啓 
[上海華英大藥房]  
急救時症痧藥 
四時不正之氣偶一感觸卽患疾病於春曰　在夏秋謂之痧一室一邑傳染殆遍甚至勢成莫救今本藥房秘製良藥功可保命回生近因時症日甚按本批發以供紳富廣行方便專治　螺痧子午痧吊脚痧絞腸痧暑痧寒痧霍亂抽筯時疫吐瀉等症而藥到病除萬無失一之靈騐也凡現下辟瘟驅疫預避之藥水藥粉無不美備惟　賜顧者須認牌號免得魚目混淆至要禱上洋華英大藥房啓 
[痴癲第一]  
室人疾癲四年醫藥莫效月前幸閱貴報得悉申江鐵馬路東首粤省保壽堂大藥房秘傳癲狂定心至寳丹異常立騐卽奉上英洋五元托全盛局寄購貴藥房寳丹五粒卽日依法開服一粒其病日覺减輕再寄服五粒其病痊好眞世上痴癲第一名不虚傳喜錄報謝江寗城經芳書屋主人啓 
[老太古洋行經理]  
倫敦崙格西火險公司勞洽愛司眞火險公司叭喇定火險公司 
啓者本行經理以上三保險公司事務現可代客保房屋棧房及各屋内所存衣服生財貨物等保費格外公道貴客欲保者請臨面議可也 
[飛花出售]  
今有布局上白飛花三伯包二號飛花二伯餘包祈價克巳貴客合意者請問法大馬路中震泰錢莊問陳士欽便知 
[巴勒保險公司]  
英國倫敦北英商老保火險公司資本銀二十四兆有餘 
又家定保火險公司資本銀十五兆有餘 
啓者本公司在上海專保中西二商火險一切房産各貨物巳十有餘年據有外國權柄國家准據在上海辦理火險之事現本行仍開設在五馬路第二號門牌諸君賜顧者請至本行面議自當悉心照辦其保價與别家一律特此布聞巴勒洋行啓 
[頌揚]  
踏破鐵鞋無覔處得來全不費功夫因僕内人患肺症冲鼻内生多肉外則潰破再加胸腹之中不知多少雜症每每請醫調治終難湊效若此病症延岩年半之久受累寔非淺鮮幸蒙順全隆買辦吳君琨圃舉薦英界後馬路平江陸儒卿醫生診視内外兼治不滿兩月賤内一身毛病霍然俱痊如陸君者可稱刀圭神騐存心濟世也感佩之至特此誌詳源豐顔料莊王春堂敬刊 
[鳴謝遺精良藥]  
遺精藥雖多欲求其靈騐速效者莫妙於上海桃源坊口廣東保壽堂妙製純陽乾坤遺精八卦丹余素患虚損夢遺百藥鮮效因托申友寄購四洋服卽宿疾全愈欽佩莫各誌書鳴謝寓天津紫竹林典史梁燕鄉頓首 
[神效十寳白靈丹]  
此丹善治男女老少一切痧症各種瘟疫霍亂吐瀉絞膓腹痛山嵐瘴氣不服水土頭昏目花四肢抽縮痰涎壅滯牙關緊閉胸悶鼻塞湯水難入不省人事只須用此丹少許吹鼻或吞服一二厘卽起死回生無病人聞之能辟瘟却病此丹北五省盛行救人甚多眞回生保命良藥善士購施功德無量向來定價每瓶一角今存心濟世只取半價每瓶五分小洋每角貼錢八文大洋每洋二十瓶上海英大馬路五福衖口京都同德堂謹白 
[霍天行堂蠟丸老鋪]  
馳名正麝香痧氣丸 
每洋百三十瓶 
本堂屢年自立夏起揀選上品藥科虔製○正麝香痧氣丸每洋百三十瓶○八寳紅靈丹○諸葛行軍散○臥龍丹○白痧散大每洋十瓶小百瓶○人馬平安散每洋大廿瓶○太乙辟瘟丹每洋三十塊○辟疫平安如意油大每洋十瓶○純陽正氣丸每洋百包○萬應午時茶海洋十盒○消暑甘露茶每洋百三十包廣東分支上洋珊記碼頭東首世醫炎南氏監製 
[恩同再造]  
弟去年冬間忽患夢遺精滑一症屢藥調理終然難愈近日病症較前更覺日重甚至脚膝酸軟履步維艱每夜合眼即滑雖憂鬱萬分惟歎天命壽數矣不料日前因事外出路遇盤記棧舊友譚君曰久未相會何尊蓉如此瘦弱耶弟將言直告友曰前亦經患過遺精數月因購服鐵馬路東而益三堂大藥房包愈遺精神童二仙靈丹二盒價二幸獲痊愈弟聞悉靈丹卽求購二盒照服確見日覺病减後再接服二盒亦幸病痊而反身健體壯感恩不淺惟貴主存良相之心家藏秘方精製靈丹名不虚傳登錄申滬二報以廣流名千古兼世有同病立可問津矣寓珊記碼頭庚昌隆絲棧内浙湖陸索君頓首 
[靈而且穏]  
僕患烟癮多年惜無良藥閲申報上海五福衖京都同德堂鎗上戒烟三香膏靈而且穏由局寄購二洋甫一月將二錢老癮戒脱松江馮仁山白 
[愼安堂批發大票]  
本堂五家現售英九月呂宋大票零躉批拆並收兌本堂紅票價皆大市兼匯兌呂宋香港粤東銀兩惟本堂等之票各號均另有騎縫圖記若非本堂之紅票槪不收兌誠恐魚目混珠之弊倘蒙貴客惠顧請認明本堂中西文圖章庶可無悮此佈廣揚興普仁堂廣惠和廣泰祥恊安仝啓 
[廣東益三堂始創方眞]  
秘製奇法三日包愈珠珀白濁丸 
本堂始創奇法秘製三日包愈白濁一方巳歴年久天下馳名獨用珠粉琥珀調元等味爲君佐以除熱利便止痛清濁等妙品製成藥丸無論男子腎水虧弱心經火旺宿娼受毒濕熱内秘小便淋濁尿管痛癢服之立刻止痛清濁應效如響輕服一瓶包愈重者再服一瓶除根此種良方四海之内獨本堂授祖傅秘製之良方屢試屢驗之妙藥倘市上仍有無業小人假藥冐名仿造登報有亂眞僞者必應雷殛火焚絶子滅宗倘本堂徒托空言自稱靈丹亦然每瓶價洋一元正○珠粉下疳散每瓶七角無論小便破皮腫爛流膿搽之立愈鋪分上洋鐵馬路東首 
[廣東趙同春堂蠟丸號]  
婦人白帶丸 
同春堂即愈白帶靈丹 
婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此丸專治赤白帶之症除宮中之濕提下陷之氣化痰解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半鋪在上海老巡捕房對門開張分設杭州○蘇州○温州○江西○鎭江○無錫○江陰○蕪湖○金陵等處寄售賜顧請認趙同春堂招牌爲記 
[英商泰隆洋行]  
聲明保險自主權衡 
啓者本行經理英國佑寗保火險老公司資本富足承蒙貴紳商信保生意愈推愈廣所有保險賠欵均從迅速諒巳週知本行自主權衡實事求是克巳招徠今有無耻之徒因此妒忌生心造言誣謗捕風捉影特再聲明幸勿被惑謹此佈聞司事竺錦章啓 
[宿患全除]  
余烟癮八錢因體態虚弱不敢言戒去年中元節過英大馬路京都同德堂見門懸上海縣告示勸人戒烟而領藥購藥者十分踴躋均云靈妙余遂購雙料三香槍上戒烟膏一兩計洋八角如法試用香味可愛起泡進斗此烟容易只須在槍上照常裝吸并不另服别種藥品烟癮日輕飯量日大約計陸續添購藥毫八兩己於八月廿日除槍不復吸烟數月以來精神如常身體强健恩同再造特登報以鳴謝造紙局江怡生錄 
[立止遺精陰陽八卦丹大有奇功]  
僕體質素虧因思慮過度致患夢遺之症久之合眼卽滑四肢酸軟腰膝疼痛服藥多矣終鮮見效幸前在申江聚豐園小飲友人談及上洋廣東濟世堂有立止遺精陰陽只卦丹神效異常親見服此而愈者三人僕　　陰陽八卦丹二　　料固精包愈膏一張内服外貼果然藥到病除如此靈丹妙藥眞不愧天下第一奇方且愈後身體强健歡喜之極特登報章使世之同病者咸得問津焉蘇州閶門外鄒問芻拜 
[新出石印]  
詳註尺牘全新 
書寫信札爲人生最要之事市間尺牘雖多皆不合時下筆法學者苦難入門此書爲上海名士於今年新　專取莊號往來親友賀唁家書婚喪行禮帖式無不全備與市間各尺牘毫無雷同好在逐句逐節註明解釋略知字義者一目了然便能握筆後附看英洋捷訣詳明各洋板面每部四本實洋四角認明藍帋簿面以免混充請指明向上海四馬路北首望平街英華書局購取庶不致悞 
[又出石印繪圖閑書]  
海上怪怪　○飛蛇子雙帥印二角○　五角傳二角○後水滸　　○百寳箱四角○蜻蜓觀四角○鬼話連篇二角○水怪貪歡緣二角○第一美女傳四角○一本萬利傳四角○奇中奇四角○馬調珍珠塔四角○詳夢秘書三角托上海四馬路文宜書局售 
[廣東保和堂戒烟片]  
保和堂定神人參戒烟片 
本堂監製戒烟藥片用人參固氣服之則烟癮自斷而體不虧乏戒時絶無苦楚戒後百病不生此乃戒烟之良藥也每瓶廿片洋一角鋪在上海河南路 
[長江搭客須知]  
啓者長江元和輪船買辦翁醉樓兄招呼客商素仰周至現又將船面大餐樓改爲官艙陳設一新内有澡身房潔凈厠際此盛夏通爽無匹夜設電燈尤覺可愛且茶飯周到呼應靈便種種愜心無踰此船爰爲登報俾搭客知所擇焉茶莊謙愼祥啓泰祥仝啓 
[大英醫院]  
立治狐臭藥水狐臭俗名猪狗臭皆因五藏積熱從兩液透出臭味實屬難聞夏天更甚凡治疾之按照仿單搽擦氣味卽除效騐如神 
蚊虫藥水蚊虫之蔓延纒累不勝可厭更有被噬以致腫痛者本醫院秘製此水搽擦身面等處蚊聞味遠颺或經咬傷或别虫咬傷亦可搽用取效神速 
臭虫藥水臭虫之物不勝可厭攪人安睡殊屬痛恨本藥房秘製成水滴入床榻板縫臭虱聞之包可當塲立斃而床上跳蝨亦可掃除洵爲安忱之妙蚊虫藥此蚊虫藥者令人可愛點之奇香烟濃雲霧聞氣卽速遠颺極其靈凡體肥血旺之人内藴風熱外感暑氣一遇炎天鬱熱肌膚發出細 
清凉痱子粉紅小點卽是痱子然小孩最多之患皆因内毒未消之故今本藥房法製此粉搽擦指日可愈 
[槍上三香戒烟膏便極]  
啓者前讀各報有戒烟捷徑極讚京都同德堂戒烟藥妙然其言似猶有闕蓋其藥妙在槍上裝吃毫無苦楚病易痊而癮易消陽勿痿而人勿瘦余因得此膏戒除故樂於現身説法也是爲啓嘉定彭梅蓀上 
[藥堪種子]  
前在上海五福衖口東首京都同德堂購五鞭種子丸服之甚靈果然名不虚傳刻内人幸舉一子特登報章以謝靈藥並告世之望子者閩垣唐鳳州　 
 
 

Page 11

 
 
   
 
 

Page 12

 
 
[光緒二十一年六月二十九日京報全錄]  
　　宫門抄○總兵李奏報接篆日期摺○將軍恩奏保奬繙譯官員片○都統崇等奏請賞撥倉米散振摺○御史曹奏請整頓直隷差搖積弊片○署黔撫嵩奏各屬倉糧盤查展限摺○六月二十九日理藩院鑾儀衛光祿寺正白旗值日無引見○召見軍機○皇上明日寅正至太廟行禮畢還海辦事召見大臣○○記名提督新授雲南臨元鎭總兵奴才李應舉跪奏爲恭報奴才補授總兵接篆任事日期叩謝天恩仰祈聖鑒事竊奴才於上年請咨北上經兵部帶領引見奉旨發回雲南差遣欽此欽遵起程旋滇後接奉兼署雲南督臣崧蕃照會内開光緒二十年十一月二十七日内閣奉上諭雲南臨元鎭總兵員缺著李應舉補授欽此並轉發部劄飭赴本任循例自行題報等因遵卽束裝起程於四月初八日馳抵臨安府蒙自縣城准署臨元鎭總兵馬維騏將臨元鎭總兵關防並王命旗牌文卷等項檄委中軍遊擊張鳴皋齎送前來當卽恭設香案望闕叩頭謝恩卽於是日接管任事訖伏念奴才出身行伍賦性庸愚卅餘年報効南滇屢荷提軍洊搉八千里得趨北闕廼蒙簡命祗承陛辭旋滇後荷逾格之鴻施直卽謬膺夫方鎭愧邊隅之駑質兢業時凛乎深淵恩榮過分悚感莫名查臨元爲滇越毗連之區總兵有鎭守兼轄之責整飭營規汰老弱而成勁旅督率將領愼操防以固邊陲凡此職分當爲之事奴才自維檮昧深懼弗勝惟有隨時隨事禀商督撫臣殫精竭力敬謹辦理不敢稍涉隕越以期仰答高厚鴻慈於萬一除循例具題外所有奴才補授總兵感激下忱並接篆任事日期謹繕摺叩謝天恩伏乞皇上聖鑒謹奏以聞奉硃批知道了欽此○○恩澤片再吉林添設繙譯童試前於光緒十一年間奏請由内繙書房論實缺候補筆帖式揀繙譯優長者二員來吉作爲教習三年差滿更換奏請奬勵欽奉俞允旋准内繙書房照揀派二員赴吉該員等凡從前所得升選班次自應照例升選所食俸銀由京旗支領等因在案嗣原派教習松林三年差滿時奏請揀派繙譯英羣禀報前於光緒十四年九月派充吉林教習十五年六月初一日到學連閏扣至十八年四月二十九日三年差滿當經奏請奬叙俟補筆帖式後歸理事同知通判班補用再留三年以資訓迪奉部議准各在案自十八年五月初一日留吉之日起連閏扣至二十一年三月三十日又届三年期滿等情呈報前來奴才等查教習英羣教導有方前次差滿時曾經奏請奬叙現届二次差滿亟應咨送回京當差合併仰懇天恩俯准該教習英羣仍俟補筆帖式後以原保理事同知通判分省補用俾昭勸勉出自逾格鴻慈除將該員履歴分咨部旗外正擬奏請揀員來吉教讀間適有由京前來省親之繙譯官世泰滿漢文義均屬通逹人亦穩重堪以暫署斯缺亟應據實陳明奏請飭下内繙書房查照可否卽以告假來吉之繙官世泰作爲繙譯教習抑或仍行揀派之處自應聽候咨示辦理奴才等愚昧之見是否有當謹附片具陳伏乞聖鑒謹奏奉硃批著照所請該衙門知道欽此○○奴才崇禮世綱英麟跪奏爲熱河飢民日衆兵丁困苦籲懇天恩賞撥倉存餘米散粥以濟窮困而廣皇仁事竊查熱河地處邊塞山多川狹雖問有膏腴之田自光緒九年以來頻遭水患悉成河灘近年雖稱中稔而產糧迥遜往昔貧民已難支持至駐防及園庭二項兵丁缺有準額人無定數生齒日繁食口日增每季關領之米多有不敷一家之度用悉皆糴米而食近因米價昻貴兵丁亦皆困苦不堪加以内地永平奉天錦州所屬一帶去歲歉收其南濵海東西又值駐紥防營僅有北面熱河鄰境可以就食自去秋以來彼處難民出口者日以千數至今絡繹不絶雖散於各處而淹留郡街者爲最衆其中老幼婦女垢面蓬頭形容枯槁不堪言狀奴才等目覩情形實堪憫惻當與道府刑司等再四熟商擬先由官紳商民勸捐開廠放粥以濟眉急當與五月十六日開放起每日不下兩千餘人口外收成較晚現經開放驟難停止必須秋禾登塲方可停廠核計尙須兩月始能接濟但熱河地面近年蕭索太甚商力委屬難支縱令竭力籌捐盃水車薪恐難爲繼檢查光緒十年前任熱河都統繼格因熱河水災過重饑民乏食會同總管奏請由熱河倉存餘米項下賞給粟米四百石交該廠煮粥散放當奉諭旨允准在案优查光緒十年食粥者皆係本地住民而本年多係外來饑民若不妥爲撫恤深恐流離失所别滋事端擬請援照光緒十年成案仰懇天恩准由熱河倉存餘米並歴年節存不堪搭放霉變之米撥給五百石篩田好米煮粥散放以濟窮黎至駐防及園庭兵丁際此歉　飢餒難堪不能不代爲設法恭查避暑山莊園内東南面半係湖塘殿座樓台臨水建立所有旱河道自咸豐八年挑挖後至今三十餘年並未挑挖淤塞過甚水無所容誠恐漫溢出岸其園外進水出水各閘以及附墻溝渠亦皆堵塞不通每遇大雨山水暴漲時虞倒灌擬請分派駐防及園庭兵丁擇要挑挖由倉存餘米内請賞撥粟米各五百石作爲挑挖渠道兵丁飯食之需藉蘇兵困而資賑撫並由奴才等分派妥員認眞經理總期工歸實濟惠澤均沾至需用　鎬繩筐等項由奴才等另行籌欵辦理如蒙俞允不特兵民受惠寳深而地方亦可藉貲安謐除分咨户部内務府查照外所有熱河飢民甚衆兵丁困苦懇恩賞撥米石緣由是否有當奴才等未敢擅便謹合詞恭摺具奏伏乞皇上聖鑒訓示遵行再此摺係奴才崇禮主稿合併陳明謹奏奉硃批著照所請該部知道欽此○○曹志清片再直隷省差徭之繁重甲於天下常年雜差民力已苦不支去歲兵差絡繹州縣横歛暴徵而民愈不堪命矣夫朝廷動衆興師原屬萬不得已之舉卽借資民力小民潔情殷派亦所樂從無如不肖州縣藉差爲肥私之計胥役視差爲致富之奇　　吸　　無顧忌勒派之法不一有按牛馬捐者有按牌户捐者有按村莊捐者明以要車爲名其實全行折價一馬一牛折錢百串及數十串不等下至一驢亦折十數串一牌一户捐錢數十串及七八串不等甚至無衣無褐之户亦捐錢一兩串其按村莊捐者過三百户爲大村捐錢二千串及一千串三百户以下爲小村捐錢七八百串及五六百串甚至數十户之村亦捐錢至二三百串合計大縣可捐數十萬串中縣小縣亦不下十數萬串驛路經行之處猶可言也甚至鄰近州縣亦藉幫差爲名依樣勒派硃符一標差役四出虎噬狼貪慘難言狀少不遂意立加拘比捐時本以買備車馬爲名其實盡以分肥及至兵差過境仍向有車馬之户勒雇名發官價而層層剝蝕車户所得無幾黠者賄役得免懦者久供差役必至車敝馬斃而後已尤可駭者去秋水災哀鴻徧野皇上軫念民依撥欵振濟乃聞　州樂亭各州縣將賑銀扣抵兵差聲言不足仍向民間苛派災黎謀食亟艱又加此累多至轉於溝壑無所控告是民非困於災直困於貪吏之苛歛也查山東巡撫李秉衡懲辦蠧役藉差擾民一案遠近稱頌何以畿輔重地民間受累如此未聞少加懲辦耶請明降諭旨嚴申厲禁以儆效尤並飭督臣王文韶密查侵扣勒派各州縣從嚴叅辦庶貪污稍知歛迹而民困日蘇矣伏思州縣之敢於勒派實由直隷之辦差向無一定章程故弊端百出查原任大學士閣敬銘有議减川陜山西河南差徭章程旣不累官亦不病民請飭督臣查照奏明辦理未始非整頓吏治之端也臣籍隷直隷見聞較確謹附片具陳伏乞聖鑒謹奏奉旨已錄○○頭品頂戴署貴州巡撫布政使奴才嵩崑跪奏爲各屬倉糧盤查展限恭摺仰祈聖鑒事竊查藩司到任例應盤查各屬當平移存各案倉糧向係移委道府代盤有無虧缺限三個月由司造册具結詳請題咨歴經遵辦在案今署藩司唐樹森於光緒二十一年三月十七日到任應查照舊章移委盤查結報惟查黔省自咸豐四年捻匪楊逆滋事以來上下游苗教回夷各匪相繼竄擾又因髮逆蔓延奉調官兵分路堵勦各屬存儲常社倉糧碾供軍食等因被擾之區缺糧難徵所需兵米亦係碾動倉榖支放間有餘剩榖石又因城池失守被賊焚掠奏准豁免所有各案倉糧碍難盤查結報均經奏明展限現在地方雖己肅清防營改爲練軍而餉項及善後經費需用浩繁各屬應存倉糧無從籌欵買補是以未　截數結報據署藩司唐樹森會同署糧儲道袁開第詳請具奏前來奴才覆查無異合無仰懇天恩俯准展限俟各案倉糧設法籌補截有成數再行委員盤查結報以符定制除咨部查照外謹恭摺具陳伏乞皇上聖鑒訓示謹奏奉硃批著照所請户部知道欽此 
 
