# 1923 - 130 - 4918040

 

Page 1

 
 
第一萬八千零四十號;中華民國十二年 西曆一千九百二十三年五月十八號
星期五 * *   
 
 

Page 2

 
 
第一萬八千零四十號;中華民國十二年 西曆一千九百二十三年五月十八號
星期五 * *   
 
 

Page 3

 
 
第一萬八千零四十號;中華民國十二年 西曆一千九百二十三年五月十八號
星期五 * *時論（本館特約） 
[說匪] [  吳鼎昌]  
　　中國社會經濟之組織。以家族爲單位。有力者養無力。者有餘者補不足。者擴充倫理之範圍减少物質之競爭散財均富。爲利甚溥。然利之所在。即弊之所在。個性之競爭減。社會之惰力生。於是社會中有無業階級者發生。即世所謂遊民者是也。遊民者。中國特殊之階級。與歐美所謂失業者有别。失業者無業不能爲。無業者有業而不爲也。此種無業遊民。恒恃人以爲生一失所恃。弱者必流爲丐。强者必流爲匪。强於腦者。爲上等之匪。假官紳面目。以强奪財物者也。是之謂官匪强於力者。爲下等之匪假盗賊面目。以强奪財物者也。是之謂土匪。一部中國之政治歷史。亡國破家之慘禍。大都始於官匪終於土匪。官匪得勢而後政治腐敗政治腐敗而後土匪縱橫。土匪多寡以官匪多寡爲比例歷史所以示吾人者。昭昭如在耳目。故欲治中國者。必以治匪爲始也欲治匪者必以治官匪爲本。治土匪爲末也。苟能嚴治官匪。則政治修明。民安其業有業。者可分力養人無業者可恃人爲生流爲土匪比較少數。然後再以嚴法繩其後。前者治本後者治標。前者所謂整飭士類。嚴明賞罰。國家之大政後者所謂勤治保甲。嚴查户口。地方之吏治。五千年來安民之策。不外乎此。中國社會經濟之組織。有特殊階級。自應有特殊政治。勢不能强以外國之法。治中國也民國以來。紀綱不振舊法蕩然。仕途複雜。官匪縱橫。除王治馨外。未聞有嚴治之人。一官匪之力。造千百土匪而有餘試證以今日内外文武官吏之舉動。中央地方議郎中之行爲。何異以千萬匹馬力之大小機器。分地設廠。充量製匪生産之率。與日俱增。苟非將此等機器。立使停止。則赤黃之禍張李之。亂即在眉睫。區區臨城之變。不過發軔之端而已。近因臨城之事。内外咸以嚴治土匪爲請。若以爲臨城土匪一肅清。國家太平可立致者。蓋不知中國社會之組織。歷史上特殊之政治。而爲此逐末忘本之言。隔靴搔癢之論也。著者特簡單略舉致匪之由。與爲治之道。敬吿國民俾知嚴治土匪必須嚴治官匪始。治匪之效。與其殺千萬之老洋人。勿寜。殺十百之王治馨也。杜詩有云。挽弓當挽强。用箭當用長。射人先射馬擒賊先擒王。世之爲治者。。不可不知 
國内專電 
　　北京電　棗訊、擄者不易還、田熊意見深、安特生二次入山欲匪首改名見田、匪突疑安囑勿必、來談判遂無結果抱犢圍軍尙不肯無端撤退、匪益疑、李麟閣勞頓稱病、十五抱犢圍軍與匪對槍各傷數人、被擄外人、移距棗莊四十餘里之王家莊有屋可住、華人分四處收容、匪言每組値十萬元毎三天一餐肉、（十七日上午十二鐘） 
　　北京電　棗莊消息、德神甫侖甫斯見匪、匪要盡撤軍警、一星期内定有相當辦法回覆、彼此適宜、再商條件、李麟閣等函詰匪何以反覆、匪覆軍隊未撤、談不到他語、（十七日上午十一鐘） 
　　北京電　臨城電、匪衆共有三千餘人、槍械俱全綁票救出後或撫或剿、請示辦法、（十七日下午四鐘） 
　　北京電　洛吳電向來主張剿匪、今猶未變、非此不足以靖亂源、此爲津浦出事後吳第一次表示、（十六日下午一鐘） 
　　北京電曹錕將有通電、保護外人、係洋員鐸爾孟建議結果、（十七日上午十二鐘） 
　　北京電張紹曾電阻吳毓麟入山爲 
質、（十七日上午十一鐘） 
　　棗莊電吳毓麟楊以德明日擬人匪巢談判、聞韓莊附近發現匪蹤、（十六日下午一鐘） 
　　棗莊電據熟悉匪情者言、匪因領團總長督軍曁各方、俱派代表蒞棗、益視票爲奇貨、孫周願就撫、但要求編一師當軸未允、尚在考慮、楊以德係奉保方命來、派人入山接冾、商聯代表、亦與當地人士籌商辦法、漸有眉目、郭祺才係張敬堯舊部皖代表將有電辯非皖被裁新軍、（十六日下午十二鐘） 
　　棗莊電滬人十四歲女許文寳、今、日下午六時偕一法人出險據云同行祖母及兄與二幼弟共五人、祖母等已先被釋赴京、吳毓麟明日卽將此女交車送其回滬、至法人係受匪託、與領團及當軸接洽事項、明日仍須回山、（十六日下午十二鐘） 
　　棗莊電下山法人裴雨伯带孫匪條件、仍係撤兵及改編當軕以前　　　 
撤抱犢圍孫忽變卦對撤兵有難色、改編事允限有槍人數明日派人進山商議（十六日下午十二鐘） 
　　棗莊電商聯代表續查華票名單、趙翼張徐州、秦錫頲秦蓁元係叔姪、無锡莊川生慈谿樟樹鎭、（十六日下午十二鐘） 
　　棗莊電今晨丁宏荃郭泰勝江經沅等七人進山接洽招撫各事、出發時由天津百代公司在沿途攝影、（十七日上午十一鐘） 
　　濟南電李麟閣由匪巢回棗莊、言臨匪恐官府無誠意、田中玉又不能親來、因開單指名滕嶧紳士三十餘人仍須於五月十七日進山商酌編國軍事宜、並准毎人带槍一枝、以示無傷説客意、（十七日下午六鐘） 
　　天津電據可靠消息、交通總長吳毓麟十六日電政府略云、土匪要求條件、旣苛且夥、不勝討論之煩、且外使團一再詰責、我實無辭以對、現擬偕天津警察廳長楊以德入匪穴作抵押、求將被擄外人釋放、俟條件商妥後、我等再行出來等語、府方接電後、卽覆電照准、同時並命令交次代理部務外傳吳楊接政府覆電後、卽於銑（十）（六）日聯袂入匪穴、但當局尚未接其實行之來電、（十七日下午一鐘） 
　　天津電魯田以津浦案引咎辭職、保曹擬以王承斌承乏、因繼王無人、尙在考慮中（十七日下午一鐘） 
　　天津電美兵營消息、唐山美軍、文（十）（二）夜接京奉車務處電話該城鎭内及鐵路工廠一带華兵變動、恐鐵路財產受損失、請保護、美軍當卽派兵防守、時槍聲不絕據報稱武装華兵四十名圖謀破入本地銀行、但未攻破、後卽乘此機會搶掠鐵路工廠、該處華警極力抵禦、至一點半始停止轟撃、（十七日下午一鐘） 
　　天津電據西報載元（十）（三）日晚八鐘、距北戴河半英里之曹莊、忽來土匪數十名、闖入華商店大肆搶劫、去時囑商人勿聲張、謂不久卽行重來等語華商三家及鹽務分所均被搶、損失計三千、捕獲三匪、中有一匪自戕餘不知去向、 
 
 
 

Page 4

 
 
第一萬八千零四十號;中華民國十二年 西曆一千九百二十三年五月十八號
星期五 * *（十七日下午一鐘） 
　　北京電諫（十）（六）晨津浦大汶口站長、爲匪擄去、索五萬又京漢線豫境某敎育廳長、全家被匪擄去、又京漢連日有偷竊鐵道釘事、已派鐵甲車隨車護路（十七日上午十二鐘） 
　　北京電昨張派政客聚議、不信任案審查成立尙有大會、如大會通過、尙可交覆議何必卽退、（十七日上午十二鐘） 
　　北京電張紹曾已得曹吳保鑣、維持現狀不信任案無關係、又最高問題、日來馮玉祥王懷慶等進行甚力、勸黃陂勿戀棧、（十七日下午四鐘） 
　　北京電張紹曾語某代表、張英華赴津、專爲籌欵事、並非不肯就職、又言顧維鈞亦將就職辦理津浦案對外善後事宜、（十七日下午四鐘） 
　　北京電曹電顧維鈞勸速就職、張亦連派人往勸顧意活動、（十六日下午一鐘） 
　　北京電法傅使照會外部、以上年十二月三十日以後應還各欵、迄未照付催速解决外部據以函院謂未便再延務請立定辦法張以閣事心灰、仍置而未辦（十六日下午一鐘） 
　　北京電曹錕電府院、孫文用梁士詒等、向港銀行團借欵五百萬以全省礦產作抵請向英使抗議、（十六日下午一鐘） 
　　北京電馮玉祥先開拔三混成旅、赴滂江多倫每旅添汽车二十輛、（十七日下午四鐘） 
　　北京電綏遠各界控馬福祥縱匪殃民、張紹曾批軍法司查、辦、（十七日下午四鐘) 
北京電港電駐瓊鄧本殷、駐雷申葆藩、與葉舉同行動與孫軍戰于欽廉、孫軍退鄧部由高州追至江門永城、（十七日上午十一鐘） 
　　北京電齊爕元轉方本仁電告、葉舉佔陽江開平、林虎抵羅浮、黄大偉正攻梅縣（十七日上午十二鐘） 
　　北京電日使照會外部、長江上游發生排日激烈行動、要求卽予制止、但政府得沙市電、日水兵干涉排貨、開鎗轟擊學生、業經生排解、（十七日上午十一鐘） 
　　北京電馮玉祥請將南苑輊便鐵路、展至黄村（十七日上午十二鐘） 
　　北京電、唐在復瑞士電國際聯盟行政院九月第四次大會、通知吾列席、（十七日上午十二鐘） 
　　北京電朱兆莘電、利索尼亞國請求與吾締商約（十七日上午十二鐘） 
　　北京電税司艾瑞時函財部盬餘積欠公債基金千五百六十萬、金融還本逾期、整理六釐七年長期又届付息、請在本月鹽餘撥百五十萬、（十七日上午十二鐘） 
　　漢口電楊森電庚（八）（日）佔領隆昌佳（九）（日）佔領瀘州、敵向富順退却、又趙榮華電第五旅及于支隊現由銅梁向漢南追擊盧金山電軍署、謂渝紳調停川戰已得雙方同意、停戰議和、由劉熊楊但及各師旅派代表到渝會議、議和期内、两軍各守原防不得侵犯（十七日下午五鐘） 
　　漢口電援粤豫軍由鄂給餉五萬串銑（十）（六）開两營餘两營篠（十）（七）離漢（十七日下午五鐘） 
　　漢口電聞駐遠安第五旅二三營軍隊譁變搶刦地方損失甚鉅、並死居民十餘人旋捕當陽縣知事、勒索米五十石洋二千元由商籌出、始釋放、（十七日下午五鐘） 
　　漢口電駐漢日領因商民抵制日貨函蕭請嚴厲取締（十七日下午五鐘）　 
　　漢口電蕭决恢復蒲通鎭守使、並保潘守蒸充任、（十七日下午五鐘） 
　　香港電大本營兵站總監報告、劉震寰部前綫已進至惠境、虎門黎鼎鑑部已進至塘頭厦、又石龍林團咸（十五）戌電告昨晨我軍攻蘇村、與敵相持半日、敵不支向博羅退走、我軍奪槍百餘、仍向博羅追擊等語、觀此劉震寰元（十三）人博羅説可疑、（十七日下午六鐘） 
　　香港電蔣光亮删（十五）通電朱世桂潛回三水勾結兵匪、乘我軍出發東江、擅自稱兵襲佛山派員勸導不聽、復勒捐商民、閉城罷市、又與駐三水十四團巷戰、該叛衆見大勢去方遁、已派兵往鎭懾、（十七日下午六鐘） 
　　香港電兵站總監電告澳督派艦運米赴肇慶、賑難民、聞外國教士以肇城被困久食米缺乏、昨勸張希栻或降或退（十七日下午六鐘） 
　　香港電省報載朱世桂圖叛風潮已了、惟廣三車昨仍開至佛山止（十七日下午六鐘） 
　　香港電始興元（十五）電、沈軍佳（九日）由韶敗退始興、焚刦商店數百被商團聯民團擊敗、獲砲一彈四十箱、沈軍文（十二）退南雄、（十七日下午六鐘） 
　　香港電孫委楊池生爲南韶連衛戌司令、楊經就職昨電楊被扣留説不確、（十七日下午六鐘） 
　　香港電粤總指揮處元（十三）捷報文（十二）晚許濟部五營、由揭陽來襲興寗我軍分两翼包抄敵不支向畬坑退我奪砲二、槍百餘機槍數枝、、現在畬坑劇戰又銑（十六）捷報劉震寰陳天太劉玉山等、支（四日）起犯我防地略爲戰略計誘敵深入中路使左右两翼包抄右翼指揮熊略報告、經將石龍之敵擊潰繳槍五百餘左翼司令練演雄、亦將深鎭之敵擊潰敵師長黎鼎鑑向上水方面逃餘敵紛向石龍省城方面潰退等語、（十七日下午四鐘） 
　　香港電聞沈鴻英由含光回桂賀縣、轉赴梧州、飭張希栻死守肇慶、决棄北江、俟葉舉在東江得手、始大舉東下江門、（十七日下午四鐘） 
　　香港電大本營主任古應芬、昨移駐廣利（十七日下午四鐘） 
　　香港電孫擬日間赴東江巡視、劉玉山删（十五）返省謁孫、銑（十六）回東江指揮、（十七日下午四鐘） 
　　香港電前代理省長張錦芳、遣姪張駐雲回高州招民軍、被林樹巍拿獲槍决、（十七日下午四鐘） 
　　香港電劉震寰元（十三）晚入博羅城、（十七日下午四鐘） 
　　安慶電吕馬會銜電保胡思義任財政廳長何炳麟回蕪監關督任、（十七日下午八鐘） 
　　安慶電吕發封造幣廠引擎房、銑（十）（六）日停鑄、賬簿已勒交省署候查、（十七日下午八鐘） 
特約路透電 
[臨城案官匪談判紀]  
　　十六日棗莊電星期一夜匪首拒絶梅丹醫士視被掳諸人、及匪衆擬將諸人至更遠處之消息、昨頗令辦理救濟事務之諸人爲之不安此説今已徵實、距棗莊最近之諸俘乃於星期一晨移動、餘於日間移動、據此間所得之消息、諸俘現合居一處、地在黄家灣、（譯音）距最遠之前拘處約十哩黄家灣逹之較易需時較前所多無幾、前須越過二山、今則道路斜過第一山、其遙約十六七哩、昨日有一華人老媪送來書信内有數通乃星期一日所作、餘爲昨、日所作函中多請供給靴鞋之類與匪藪通郵一舉、乃救濟所、之特點美國救援會所駐之車上置一大箱、用爲郵箱凡欲致函匪藪某人、可投其中、數小時内可送逹昨日午後有二華俘步行至棗莊一爲南高學生顧某、一爲火車職員胡某彼等乘諸俘移動之際逸出、曾經田督邀見、中國訪員欲向探問逃出情形、彼等均不肯言昨日匪衆顯仍在會議中、大約須延過今日、梅醫士於昨晨約十一時入山午夜未歸衆料匪已許其復視被掳諸人昨日田督衛兵一人失其来福槍田督有携来福槍及上刺刀之兵士嚴衛、且居處周圍有高墉、中有數處以有電流之鐵網障礙物爲護、夜有有力之探照燈照耀四周、而哨兵竟失其来福槍是亦奇聞也談判情　今日未有切實消息發表、惟赴匪藪之專差已定晨間出發、　　十六日棗莊電諸俘移往更遠十哩之説、已經徵實、楊以德吳毓麟明日將偕代表赴匪藪、今晨官軍與匪在韓莊交戰現信乃有匪若干　加入抱　峪之匪、爲官軍逐退、死傷之數未詳、　　十七日北京電魯省最近消息談判或將延長時日、官府責匪無信、且續提要求、匪責官府不撤兵、且開槍撃匪巢窟並狙撃上山下山之匪吳毓麟赴匪藪之消息、雖見正式及非正式文告似尚未出發、吳景濓電吳勸其勿躬蹈危地、釋放諸俘自有地方官辦理、田督來電謂法教士一人及醫士一人往視穆安素氏、擬勸匪先釋之、匪不之納致教士一函、謂現有人善加將護、函中並促官軍速撤、謂如是則一星期内諸事可解决、 
[南北兵政一斑]  
　　十六日廣州電護法軍昨占據惠州、廖仲愷今日就省長任、江門附近有戰事、孫中山之軍自稱獲勝、昨任魏邦平爲西江前敵總司令、魏將赴肇慶、該處桂軍未全撤退、　　十七日北京電川訊熊克武但　辛所統之第三軍近被逐出成都、向東南進發遇楊森之軍、第三軍腹背受敵、乃回攻軍追大敗之復占成據成都、　　十七日天津電據唐山消息匪若干名　劫中國銀行爲警察撃退、鐡路工塲無刦案、　　十七日北京電張紹促張英華顧維鈞参與星期六日之閣議、 
[英人主張保護鐵路外客]  
　　十六日倫敦電今日保守黨議員司徒華特氏在下院建議、英政府鍳於臨城匪案應考慮可否以國際協定、由國際聯盟會或其他機關、組織華人警備隊、用外人爲警員、或他種能保護鐵路及旅客貸物之兵隊、以謀中國主要幹路之更有效力的管轄、外部次官麥克尼爾稱、設法以謀切實保護中國鐵路上外人生命財產之問題、現已在考慮中、政府現與駐北京公使商榷此事司徒華特氏之建議、政府將電告北京駐使、 
[洛桑會議之要題]  
　　十六日巴黎電洛桑政治委員會已解决若干次要問題關於加里波里英兵公墓事、英土代表已有協定、而愛德里亞諾波爾通至君士坦丁之鐡路問題、亦有美满之解决、此後討諭土代表所發關於管理一九一四年十月以前所設外人學校敎堂醫院等之宣言、土代表伊斯美稱、和約所規定及土國所承認之優惠待遇、不能遍施於簽約各國云、此條留待日條再議而學校敎堂醫院等問題亦留交專家委員會考慮、以决定應否受土國法律之制裁、及可否享有需用品免税之權利、土政府干涉學校敎堂等行政之問題已引起一番討論、財政委員會定星期五日晨集議、 
[美俄交涉之現情]  
　　十六日倫敦電（法人無線電）巴黎時報論英國下院辯諭英俄交涉一事、謂工黨領袖麥克唐納爾與自由黨領袖喬治氏皆未爲俄國辯護麥氏稱如俄國鼓吹東方仇英之革命、則英國不能漠然受之、又稱、如俄國派人或　金來英、以干涉英國内務、則英政府有嚴重抗議之權云云、足見麥氏欲阻遏過激黨之活動、適與外相克松同、其異於克松者、不過其勸政府採行之方法不甚嚴峻而已、 
　　十六日倫敦電駐倫敦之俄當道稱、俄政府鑒於英俄邦交不定故已决定取銷今年加拉海探險之籌備、 
[英國南愛黨人案]  
　　十六日倫敦電歐白林氏今日被控謀殺此案展期開審、不許交保、 
　　十六日倫敦電南愛被逐黨人共約百人、内有婦女數人、在杜白林繫獄两月後今晨乘船起程赴英、由兵士押解上船、 
　　十七日倫敦電英内務大臣白里志曼氏今日在下院稱、歐白林氏現提起訴訟、控内務大臣無端加害、要求賠償損失、而歐哈拉氏亦起訴要求違法拘禁之賠償、 
[各國近事紀]  
　　十六日阿眞廷京城電阿眞廷政府决定請國會核准繳付國際聯盟會之逾期會費、並批准阿眞廷爲國際聯盟會會員、 
　　十六日巴黎電捷克國總統瑪薩里克之夫人昨日舉殯喪儀甚爲簡單紅十字會决計　一療養院用瑪薩里克夫人之名、、以示紀念 
　　十六日拉贺爾電印度阿姆里柴國民銀行印人所設、現因存户提欵不已、故已停辦股東定五月二十八日集議清理細則、　　十六日孟通電美國鐵路大王戈爾德氏現已逝世、 
公電 
　　林俊廷通電各報館均鑒、日人蔑視公理、蹂躏和平、二十一條之協約、五月九日之迫脅國人含恥忍辱、九年於茲、幸經國會議决作廢、交部照會取消、而日人恃强反抗拒絶、是而可忍孰不可忍、願我全國同胞一心對外、奮起力争、不逹廢約之目的不止俊廷不敏、謹當竭忠盡愚、力爲外交後盾、一湔此恥惟我當局速　利之、林俊廷蒸印、 
　　趙恒惕通電各報館均鑒廢除二十一條收回旅大前經電請協力抗争諒蒙鑒察頃據五月七日長沙市民游街大會及各縣市民游街大會先後呈報、國恥紀念、萬衆一心、民情激昂願爲後盾查日本逼訂苛約、蓄謀吞併、三韓前事、殷鑑匪遙、應請外交當局根據民意對日提出二次通牒、聲名二十一條全部廢除、不生效力、旅順大連租期届满、應即據約收回、尚望各友邦公使主持公理、俾戢野心、以爲國際和平之保障、臨電迫切、統希鑑裁、趙恒惕叩元印、 
　　棗莊來電各報館惠鑒頃聞道路流傳、竟有因臨城刦車案、牽及被裁新安武軍者、或責以無安置或誣以未收械别有用意、無足深辯、查此次刦案、羣知係孫美瑤郭琪才等所爲孫爲、本地老匪、郭爲張敬堯舊部、絶無被裁新軍混跡其間、宿東當局及來棗之領事團、早經調查審確分别聲明、而由匪逃出送出之中外人士尤鑒當之即如楊君琪山劉君翰臣、均可質問者也、年来裁兵、已成舆論、首先實行者實爲我督理馬公、倘裁而反受誣其關係於敝督理者猶小影　於　起裁兵者實大、事實具在、不容緘默、伏乞揭諸報端、俾明眞像、傑等感甚安徽特派駐棗委員傳民傑張鏡　同銑印、 
 
 
 

Page 5

 
 
第一萬八千零四十號;中華民國十二年 西曆一千九百二十三年五月十八號
星期五 * *   
 
 

Page 6

 
 
第一萬八千零四十號;中華民國十二年 西曆一千九百二十三年五月十八號
星期五 * *國内要聞 
[津浦路大刼案彙聞官匪皆開凖備會議星期四兩方可正式談判匪中主魁爲孫桂扶安迪生曾偕孫美瑤至棗匪態度頑强原因被擄諸人一時無釋回望] 　　　 
　　十五日棗莊快信（毅） 
　　津浦路刦案發生之初、政府僅注全力於洋票、對於被擄華人方面、幾無人顧及、雖爲外交事大、不可不深加注意、然在國有鐵路上爲土匪所刦事後政府又置諸不問不聞之列、此誠可痛心之事、今北京全國商聯會已派有代表江經沅王誠齋等四人來棗、上海總商會亦有代表董杏生等抵此實地調查、謀所以接濟華人衣食及拯救出險之策、先後已送至山中餅乾罐頭食物水菓香烟等計二百八十餘箱、又白米八包、鞋子四十雙滬商會代表董杏蓀抵棗後、即面謁魯督田中玉、適田作午寢、辭不見、董乃致書於田、質問對於拯救華人方面、有無確實辦法、茲錄其書如下、逕啓者、代表等由上海本商會公推前來、曾經本會具電先達台端、諒早在鑒、代表等已於日昨到此、當即潔誠晋謁、因聞公正午歇、是以未敢驚擾、惟有凟者、按代表等來此、實有無已苦衷、緣津浦刦事發生、凡中外各界各團體以及海外華僑並旅客家屬、函電交馳、紛紛質問案爲之盈、架爲之溢、在本會責任攸關、義無旁貸、故此次代表之來、實爲衆蒼生請命也、今據所有聞見、則西人出險問題似有端倪、而對於被擄之國人、則尙無一說、似此不論不議之時、何勝將信將疑之慘、究應如何辦法、吾公必早有運籌、惟民之蚩蚩、妻離子散、驚心惡耗、長夜漫漫、險狀危情、何忍坐視、惟有函懇俯示救援國人之善策、旣足白我公已飢已溺之心、且上體彼蒼厚物厚生之德、代表等亦可據報本會、藉慰舉國驚疑幸勿懷寳韞藏、犧牲公望、國人幸甚、此書送去後、田即遣其副官某來、與董等周旋一番、並謂督軍處秘書未到、故不能即作復書云、 
　　棗鎭官匪兩方面交涉情形、至十五日忽呈遷延不决之狀温交涉員曾爲余述其原因、溫謂開始交涉時、似極順手、皆以爲不出一星期當可解决、然至十三日抱牘谷解圍後、谷中大頭目（亦稱老當家）孫桂扶饝饝劉與山中孫美瑤等會合孫劉居長輩、可號令匪衆、孫謂禍事已大、不得不做上去、票均不可放、而外國票尤不可放、如政府須贖票、非將其徒衆聯曹州徐州各處改編爲二旅、駐紮臨城附近各縣不可、並須發餉給械、故以目下情形而論、實爲土匪挾十七外人爲一種特殊勢力、與田中玉之督軍勢力相奮鬭云、老當家目下已與溫世珍安迪生等約定、先由土匪處召集各地頭目開一大會議、遴派全權代表、與政府代表在一中立地點、共同商議條件、並約定政府代表不能帶有衛隊、據某當局云、此案解决至早當在一星期後云、 
　　十四日北京消息 
　　外交團開四次會議　　前星期外交團二次會議、限期三日救出被擄旅客、如逾限則每二十四小時須遞增賠償之額、前晚限期屆滿、各公使本已於第三次會議時决定辦法、預備前晚限滿提出、嗣因當局與匪開始談判後、旣有釋出之望、遂再展緩一天、外交部方面恐外人提出要求、交涉反爲難辦、昨日星期日、即派某秘書往訪領袖公使、磋商一小時之久、將我國方面日内認眞辦理情形、一一詳告、領袖葡使知兩部之非常着急、吳交長又親自赴臨、頗加諒解、故今日上午使團四次會議、對前此所提逾二十四小時遞增賠欵之說、暫緩提出、惟於將來安全問題、曾詳細討論散會後、仍推領袖葡使對我政府提出要求、謂津浦京漢兩路、各國政府使領間寄遞公文、及各國朝野要人之往來、均以此兩路爲多、希望中國政府從速自行辦理保護兩路之特别軍警、各國一切不加干涉、惟各國當組織委員團、隨時考察、如有意見、則可向中國政府陳述改善、聞以上種種、今日下午已由葡使向外交部正式提出矣、 
　　交吳派員對匪協商　津浦刦車事件、連日官匪兩方磋商條件、雖有可以妥協之消息、但被擄之中外人士、尙未釋放、交長吳毓麟到臨之後、始派員正式與匪交涉、今日與交吳代表同行入山者、有西人安迪生及魯紳李麟閣等數人、匪方之首領爲孫美堯孫美松郭其才褚思振四人、皆能文能武、平居則掛金絲眼鏡、一如紳士、行刦時則持槍臨陣、逞其勇敢、其軍師爲諸葛燈、此次曾出馬與官軍接洽條件、其部下勇將有所謂四眼馬周天松最爲知名、安边生等此度入山、據聞今晚（十四日）當可携帶土匪方面所提出正式條件返棗、此事如何結束、須看安迪生及李麟閣等此次下山後之形勢也、 
　　田熊報告接洽情形　匪方提出之解圍條件、業經當局允於十三日午前十時實行、昨日實行與否、須視李麟閣安迪生温交涉員等入山談判之結果如何、而後决定、十二日之談判、毫無結果、於是李等復於十三晨於棗莊前往、繼續交涉、以上各節、田熊及交部委員均各有電報告、茲錄如下、㈠田中玉電、眞日各電計達、今晚七時抵臨城、沿途視察、九時抵棗莊、據鄭帮辦士琦面稱、嶧縣紳士李麟閣等三人、偕同被擄釋回之楊毓珣、於昨日九時入山、與匪接洽、晚九時回棗、據稱匪等待遇外人尙優、惟仍將昨提條件、非先解豹子谷之圍、不開談判、并不願與官廳人員接洽、須由外人或地方紳士居間、方足以資保證、琦意先行解圍之要挾、身爲軍人、似難輕於承認、惟迭奉電令、均以救外人出險爲第一要義、又駐棗之領團環請從權、立速允許、以表示救票之誠、當令圍攻豹子谷之吳旅、暫行撤退、仍由李紳麟閣等偕同美人安迪生入山接洽、尙未據報等語、查此次匪徒擄挾外人、肆意脅制、投鼠忌器剿撫兩難、第一步廹於無可如何、已從權允許、而匪情鬼蜮、難保不得步進步、俟接洽稍有頭緒再以奉聞、至來此接見領團、業將上項困難情形、剴切申說、領團目擊實在狀况、並見官廳之誠意營救、一切均深諒解、時期一節、允電使團勿過堅持、並電附陳、諸希指示、田中玉文未（十二日）印、㈡熊炳琦電、大總統國務院鈞鑒、昌密、頃據吳旅長長植眞電報告、本日申刻入山各員回棗、稱匪第一步要求、非吳旅先解豹子谷之圍、無交涉餘地本晚已請在棗外人說明交涉情形、並奉鄭帮辦諭、准其所求、於覃日午前十時、吳旅王團及嶧縣保衛團、撤至馬廠峨山口待命、文日遣美人安迪生、江蘇温交涉員及嶧縣李紳入山、交涉釋放中外票民事件等語、查該匪搶車架票、出此毒計、其最要之點、即爲解豹子谷之圍、茲旣准其要求、撤退軍隊、釋放票民、當可望依限解决、謹先電陳、餘容續報、熊炳琦叩覃未（十三日）印、㈢交通部特派員電、交通總次長路政司長鈞鑒、文電計達、本早九點、安迪生溫交涉員李麟閣復同昨晚來棗之諸葛燈二人上山、並派津浦分段長宗德魁押運食品等件、同時上山、士魁本擬親身到山、因不時須與田督軍及各方面接洽事情、故另派鍾分段長仙衫前往、俟安迪生等回棗後、如何情形、再行電陳、譯宣誠棟士魁、善同琨叩、 
　　商聯會請速解匪圍　商聯會文日致保曹洛吳電云、津浦鐵路大刦案、變起倉猝、危及外人、實拳匪以後第一重大事件、敝會於佳日召集各省區總商會駐京代表開緊急會議、决定辦法三項、㈠公推代表前往匪巢、携帶藥品食物、慰問被擄中外人士、並設法與匪首交涉、願作第三者擔保條件、務將全體被難之人先救出險、㈡公推代表分赴各國公使館、代表全國國民表示歉忱、並報告籌劃救護被擄外人辦法、㈢公推代表分謁京内外關係軍民當局、籌商此後維持交通保障商旅辦法、關於第一項之决定、當經推定江經沅馬炎文王誠齋張家驤四君爲敝會代表、於今晨八時專車出發、前往臨城棗莊、隨帶醫生兩名並藥品食物共二十五箱、備分中外被難人士應用、關於第二項之决定、本日午後二時至五時、由敝會會長張維鏞副會長王文典偕同分赴英美法義各國公使館曁葡領袖公使館、均蒙各使親出接見對於敝會代表全國商民表示抱歉一節、均極滿意、認爲此實中國商人第一次創舉、極盼帮同政府、速將被擄中外人士即日全數釋回外、並望催促政府速謀保障此後交通之安全各等語、英美法各使所言大略相同、惟義葡兩使於上述普通意見之外、義使謂今日接到被擄之義國人及美國人消息、據稱匪首極盼政府將臨城附近駐軍調開、並望有第三者資格之人出作保證義使意甚望敝會出作第三者之外、迅速向政府要求、即將臨城軍隊撤開、以達從速救護中外人士出險目的、葡使則謂渠在中國年久、幾可算中國人、對於此次案件、甚願從中調停、使中國與各國間仍能保原持有感情等語、旋謁交通當局、部中亦接有特派員如義使所言來電、關於此點務懇我巡帥即日電令當地軍事當局相機應付、並飭與敝會代表等妥商進行、倘非此不足取信匪徒、即達救護目的、似宜一時急予變通、過此再謀善後至此後維持交通保障商旅辦法、尚乞巡帥格外注意毅力主持、急電京内外各當道竭誠與敝會等共同切籌、務使關係國際投資南北衝要之津浦大道、無再生意外、咸使商旅時存行路艱難之心、中外人士謹當同聲心感也、臨電徬徨、立待電示、全國商會聯合會叩文印、 
　　路警條陳今後防務　津浦路駐蚌警察巡查隊警察馬敬廷上交通部呈云、交通部總長鈞鑒、津浦路案、中外震駭、際此外交𣗥手、内亂未泯、陡發巨禍、引起聯軍、國家前途、何堪設想、魯省田督擁有重兵、乃管轄之下、竟聽土匪嘯聚數千任意搶掠、近且發生刦車巨案、牽及外交、殃民溺職、至於斯極、查臨城附近所駐之魯軍、大半與匪素通聲氣、供給土匪槍彈、藉以分肥等事、時有所聞、警係郯產内情盡悉今以通匪之軍隊、任護路之責、安得不失敗乎、現防軍已失防範之能力、旣不可恃、鐵路亟宜設法、自行保護、以維路務而安行旅、查津浦路警、自前申統領統帶、即諸事敷衍、軍紀廢弛、已無戰鬭之能力、申去張繼、改編後、外表雖較前可觀、其實内容更行腐敗、如所編之游擊車目兵、大半皆老弱之輩、槍彈不齊、故此次遇匪、亦無甚抗拒、查此次刦車匪徒、雖號稱千餘、其實持有快槍者不過五六百人、設此次所掛之游擊車、如係鋼製、週圍設以槍眼、内再有素日訓練之精兵五十名、機關槍兩架、則足抵禦該匪、警敢斷言此次必不能遭此浩劫、現在惟一之法、即一面速行設法營救外人、一面迅速招募武裝護路警察兩大隊、易以新式槍械、施以軍事訓練、駐防臨城附近土匪區域、並將游擊車重行改組擴允、以作防範之計、否則以後青紗帳起、刦車重案、繼續而起者、恐不僅此也、因現所裁熟悉津浦地理魯籍之新編安武軍數千人、此時新裁手中尙裕、俟揮霍殆盡、流入爲匪、彼時恐又要與鐵路爲難也、查國家多事、匹夫有責、警以魯籍沂屬公民資格、用敢冒昧直陳、伏乞鑒察、 
　　附西報消息 
　　大陸報　大陸報李白斯氏十六晚十一時一刻徐州電云、今日兩敎士自匪中回言、匪因穆安素病重、留梅醫在山、以便隨時看護、楊以德已自天津到此、楊有解决辦法、談判正在進行、前途頗有望、安特生與温世珍昨夜復往匪巢、又十七日晨一時五分天津電云、頃接李白斯氏電、貝爾培氏下山爲匪送信、行五時半至棗莊、少頃仍回、匪首以官軍仍在一哩内、要求速退、田督允之、貝稱沙斐爾氏亞倫少佐品格爾少佐蘇洛芒氏均患足疾、匪首宣稱、將再留諸人兩星期、又李白斯氏十五日晨三時棗莊通訊云、安特生氏爲營救被擄西人與土匪進行談判、業偕温交涉員兩入匪巢、而記者作此通訊時、安又凖備一切、一俟天明、即將偕温交涉員、携最後條件及官廳所提答案、再往匪窟矣、當二人第一次入山時、途中實殊危險、不時有生命之虞、兩人雖未嘗言險、而事實如此、無可爲諱、嗣安氏與匪首相晤、匪首設宴欵接、待之如上賓、並提出媾和條件、認安氏爲與官廳接洽最適當之居間人物、安氏允爲轉達當道、但要求二匪首同往棗莊、其時亨利重往匪窟後、復被釋放、遂與温交涉員等一同下山、亨騎馬居前、安温乘轎在後、匪首三人同行、途中時遇匪之探卒哨兵、由一匪首相與爲口號、直至中興煤礦附近、始不見探卒、以故匪於外間情形、瞭如指掌安在途中、得與匪首作長談、匪首皆才智過人、而其參謀尤爲機警、事後安告記者、稱孫氏出於鉅家、直至數年前、安福失敗始流爲土匪、時渠昆季行中有一人、以賭耗巨資、不得已行刦、爲官廳所獲、旋逸出嘯聚山間、爲小股匪首、於是官廳籍没孫氏家產、並逮捕諸孫、而孫氏全家遂悉爲匪、匪以孫桂拊爲各股主魁、匪中至少有四股共入百人、據蘇洛芒言、内有一人能操俄語、當諸人行抵棗莊外最近之某小村、匪首忽接探報、魯督田中玉已於是晨抵棗莊、諸匪商議後、孫美瑤之弟及參謀郭其才均止是村不進、謂田方緝購諸人、進恐罹不測、非安所能保護、惟孫美瑤則隨安入與美法意領事相晤、是夜孫即居安　車廂内、惟外間嚴守秘密、即美人營救團諸人亦秘不使知至記者得聞之故、因安初欲令孫宿余處也、翌晨早餐後、匪首遂去、數小時後、安温二人亦携商定條件繼往、十三晚間安復與田督吳交長及各文武官員會商甚久、至匪首要求條件雖不得其詳、大約第一條即爲解去抱犢岟崮之圍、官軍退至兗州、蓋距今約一年、前何鋒鈺軍隊誅匪首孫美珠後、同時進圍抱犢崮、困數匪首於山中、内有孫桂扶、即匪中主魁而爲諸孫之伯叔行、故孫氏諸昆季急欲撤抱犢崮之圍、俾能釋出桂扶會商條件、現桂扶已釋出、於昨夜開始參加匪首會議矣、二年中曾有二美人及一德人失蹤、現料此三人或者亦在匪中、抱特崮之圍旣撤、或能有釋出望也、聞山中拘禁華人甚衆、間有被架已四年者、官兵及土匪皆稱有華人數名爲匪由崖上摔下、以爲不贖者戒、俾餘人親戚早日取欵來贖、匪中願與省政府代表磋商條件、其所指地點爲距中興礦五哩官軍防線内之五家溝（譯音）小村、由村中紳耆作證人、雙方皆不得帶衛兵請安特生爲調停人、但據今晨美領事發表消息、匪中意見不一、談判尙難妥協、但望匪中能於今日開一會議、推出一二人、予以全權、與當道談判、至華官則於今晚或明晨亦將開一同樣會議、商議匪中條件、倘雙方會議均能如期開成、則星期三或星期四、官匪代表可於五家溝正式會議、而諸人於星期五日或有釋出望矣、昨日梅醫生第二次往匪窟、匪不准入、大約其時匪中方在會議、故不允外人入内、以防洩漏、但今晨梅醫生又凖備前往、梅醫生僅携回信一封、而帶去之信函報紙、則俱交付匪首、昨日除此外亦未得他信、 
　　字林報　字林報十五日棗莊電云、外國調人某氏今夜與匪衆一千六百人開所謂軍事會議、匪首提議以重要之華人三十名代現俘禁之外人、聞今日或可覓見其他三外人、即九月前在河南失蹤者、衆信此三人刻亦在抱犢峪云、 
　　字林報云、昨日本埠所得關於棗莊談判消息不多、據各方面消息觀之、被擄諸人一時無釋放之望、蓋當談判正在順利進行時、匪忽另行提出要求之故、外人某君頃自臨城歸滬、所述之言與一般人士之意見多同、殊足注意也、按上星期外國領事曾請被擄諸人之親友勿赴臨城、因諸人麕集該處、人多口雜轉將妨害談判之故、今悉匪特此輩足以誤事、即外國官員亦因熱心過度、而成談判之障碍矣、聞何鎭守使前率大軍追匪、已陷匪於窘境、夫匪之刦火車、擄外人、志在以外人爲質、當日苟非中政府受外交團之促迫、命依從匪之要求、撤退圍攻匪藪之官軍、則匪衆今已處甕中矣某君之意、當局如聽令何鎭使自由行事、則何鎭使必能迫匪首率衆及被擄者出降、或謂官軍如不撤退、則奈匪將盡殺諸被擄者何、、要知匪之此言、乃虚聲恫嚇、何鎭使所布如傷及外俘則無論匪衆有千人或八千人、將盡殲之之言匪衆聞之、實更爲膽寒也、匪衆當斤斤談價之際、而退往更遠之山中、可證此說之不虚、匪衆嗣見外人紛集、急求釋放被擄諸人、且親自辦理談判、於是膽爲大、壯堅持要求、不稍讓步、若與其本國人或平日所畏之軍人交涉、則必不致如今日之自尊自大也、例如第一批送往被擄諸人之物、雖屬與匪無用之物、而匪仍留而不交、匪允官軍撤退後、釋放被擄者一半、官軍已撤、而被擄者未釋一人、今匪且退往更遠難達之山中矣、此爲外間所已知之數事、而其他侮弄官府之行爲、爲外間所不知者正多也、本報（字林報自稱）特别訪員所傳抱犢峪尙有其他被擄多月之三外人之說、亦經某君徵實、聞其一爲德人、某君且述及匪衆今仍在距臨城數哩之鐵路一帶行動云、夫當山中進行談判之際、而匪衆仍敢如是橫行、則某君所稱若無外人妨碍、官軍力能治匪之說、似亦未足盡信也、星期二火車遲到原因、實因臨城外十哩發見大隊匪徒、鐵路當道遂命一號快車在泰安度、夜至黎明進駛之故也、 
　　大晚報　大晚報云、據過去二十四小時内魯省來滬者之意見、僉謂被擄諸人或將拘擄月許、亦未可知、昨電所報星期二下午由峻壁擲下三華人之駭人消息、今日已徵實惟三人俱非此次津浦車中乘客、皆前數月中自各處擄來、而其中一人聞拘禁已將一年、今因三人贖欵迄未照付、故匪中殺之以儆、本日又接棗莊來電、稱局勢毫無變動、談判繼續進行、足見近日消息沉寂之故、僅因談判未有發展所致、而本晨中國汽車公司之佛里門氏、亦接被擄之佛里門氏棗莊電稱、勿望余輩於數星期内釋放、談判進步甚緩、余身體安健、報紙所載多失實、 
[顧克彬出險後之自述] [  毅]  
　　津浦路臨城刧案、其經過情形、報章登載、盈篇累幅、於脫險中西人士之口述經歷、亦已數見不鮮矣、然倖免於厄者、大都係半途脫逃、或爲匪所釋放、惟南高學生顧克彬、則於首次出險後、理復投身虎穴、仍能設計偕津浦車車手郭鴻逵安然出山、聆其歷歷訴述十日來之經歷、層次井然、則其爲人之鎭靜閒暇可知矣、記者於津浦路肇事後、專赴臨城棗莊一帶探訪消息、昨同顧君南旋、於車中請其一述患難餘生之歷史、顧君乃道之如次、然吾於未記述前、所望於國人者、則報勿徒以好奇之觀念閱是篇、須知此次被難同胞、男女老少、幾及百人、流離顚沛、辛苦備嘗、今猶囚禁於窮山僻谷之中、政府當局、視華擄僅爲副票、與匯豐票相較、此賤彼貴、目下被難華人之苦况、或較顧君爲甚、而此後之能否重見天日、得慶更生、猶在未可知之列也、顧君係江浦人、南京高等師範敎育科四年級生、年二十六、此次與同學張繩祖（吳江人）赴津京參觀中小學校敎育、同被於厄、張君今猶未出險、以下均顧君自述語、 
　　六號夜二時左右、余（顧君自稱）與同學張繩祖方熟睡車忽砰然作巨聲、旋向側面傾倒、驟聞玻璃碎破聲槍聲吆喝聲、男女老少呼哭聲、余憶度必爲盜刧、即促張披衣起床、一盜過余臥室、用鎗柄擊碎門窗玻璃、以鎗口向室中人令開門、余知事已至此奚能倖免、匪入門後、即將行李銀錢曁一切可以搬携之物品、盡行搜括載去、後隨兩匪、挾余等下車、鵠立高梁田中、斯時天黑如漆、宵寒入骨、心驚肉顫、自思正不知死於何所、就余目力所及、隱約中見先後共同被難之旅客、適排成一長線、首尾約有一里之遙、號呼慟哭、雜以匪徒叱詈謦、遍野皆是、慘懼恐怖、雖終余身未能或忘、每一旅客、則前後均有一匪、緊相守持故能於斯時逃脫者、正大不易、匪知官兵聞警、必追蹤而至、故挾被擄旅客、向羣山方面狂奔、余年壯足力猶健、且於起身時幸未失履、故不致被匪鞭策、彼老弱之不勝䟦踄者、則爲匪鎗擊足踢、曳之以去、間有因事出倉猝、未及着履者、則亦不得不跣足奔隨、山路之崎嶇起伏、未遑顧也、至七號侵晨、匪衆已入山中、官兵追逼甚急、匪乃據還擊、鎗聲續續、彈掠頭過、作休休聲、匪且戰且走、避入一山頂、有大石作圍、凡兩繞、居是守望、均佔優勢、乃集中西旅客於圍石中、匪亦精疲力盡、席地坐息、乃相出擄物、如手錶鑽戒烟盒香水以及種種裝飾物品就詢、余等代爲之估價、某匪手一鑽戒詢之美人亨利亨、利作手勢、告以毫無價値、僅値二三角蓋亦趣聞也、某匪更趨語余曰、斯胖大之洋人、聞係外國督軍、其意蓋即指穆安素也、匪更問余能操英語否、余應之、匪乃囑余達　於外人、從速作書、戒官兵勿再攻擊、否則將盡殲外人、作是書者、爲密勒根鮑惠爾氏、書謂被難旅客、除華人外、有屬英美法意墨諸國之僑民四十餘人、警告官兵勿追擊太亟、致不利於在擄之人生命、此信係余譯成中文、一同由匪遣使送去、下午兵又開火、匪更令外人作第二次之通函、謂若再不停止攻擊、即將外人全數置於火綫、將來外人被戕、其責將在兵而不在匪、匪能挾外人爲唯一護身具、官兵又奈何之耶、余彷徨山側、見就石而坐者、有一女孩、年可八九歲、就詢之、則泣曰吾名許鳳寳、隨母北上、中途被刦、盜擄母而棄吾、吾不忍離母、隨匪來此、而母又遍覔不能得、鳳寳說上海口音、唏嘘而語、斷續不成聲、以天眞爛漫之稚年女童、母女散失、生死未知、孑然一身、與羣盜居荒山僻壤之中、人間慘酷之事、孰有過於是者乎、有頃、某外人來、覩斯情景、疑余等哄嚇幼弱、余乃將鳳寳語告之、乃挈其至一美婦人處、給以衣服鞋履、與婦相處、（鳳寳旋亦與余等熟識、呼余等爲叔叔）余等喘息甫定、 
 
 
 

Page 7

 
 
第一萬八千零四十號;中華民國十二年 西曆一千九百二十三年五月十八號
星期五 * *詎知官兵於夜間一時許、又率隊進攻、時天地昏黑、狂風怒號、不一時雹雨交加、雹大如小卵、擊人痛不可當、匪冒雨越山頂、奔十餘里、轉入山側村莊、命老百姓（即山上不從盜之鄕民）打酒燒火、以高梁煎餅、及小綠豆米湯、分給各人充飢、煎餅亢燥粗劣、極難下咽、湯較可口、外人則均拒不食、讀者試思、之奔走終日、無衣無食、又遭雨雹、淋漓遍體、飢寒交迫、無所告訴、余以爲惟人間地獄四字、有以彷彿之、八號晨、余即思乘機脫身、佯爲小便、步出莊門、行未數武遇一莊中鄕婦、余叩其此去能否不遇土匪、婦曰、山中無地非土匪、斷難脫逃、假若被匪覺察、生命且不保、余𢟉然返、坐以待斃耳、九� 
時許、匪聞官兵又圍攻、帶票亟走、余於路間、値津浦飯車張美華、及楊麒山周金生繼又遇胡毓崧、胡年僅十三、肄業天津南開學校、乃挈之共行、山路起伏不平、兼以奔走兩日夜、狼狽已甚顚踣者再、夜入一莊、余與張繩祖周金生與四外人、同居一處、其餘華人、則於此日起、即未得晤矣、時余見穆安素病甚、匪置穆於椅中令四匪肩之行、除穆外、餘三外人、即茀利特門（Friedman）鮑惠爾（Powell）亨利（Ｈenley）是也、夜席地而臥、以石作枕、寒戰不可耐、達旦未能入夢、苦極苦極、綜觀吾人被難、以此三日内、受罪爲最苛酷、蓋官兵旣無時無刻不在進攻中、即匪徒無時無刻不在奔避中、官兵逼迫愈甚、即吾人之生命愈危險、亦即吾人隨匪奔走、不能有已時、可見兵匪殃民、僅直接間接之别耳、八號以後、被難人生活狀况、較勝於前、至於余如何與亨利重回匪巢、復同郭鴻逵設計脫險、當於次篇述之、 
[西報對吳楊願爲匪質之評論]  
　　世界新聞社云、京交通總長吳毓麟天津警察廳長楊以德、以與匪黨交涉釋放外人、迄未解决、自請入匪窟爲質、此可代表一般官僚媚外之程度、假使匪窟中被擄者盡華人、而北京政府亦有此舉動、則我國家得此好政府、必爲世界第一等强國無疑矣、昨大陸報論此事、表面上頗加讚美、實則譏刺之意、流於言外、茲譯其言如次、華官與匪方談判釋放被擄外人、日久不决、形勢險詭、今交通總長吳毓麟天津警察廳長楊以德自願入匪窟爲質以保政府之必踐行條件、此罕與比倫之時局、乃又開一小說化之新面目矣、政府對於吳楊請願、立即允准此足見中國官僚已深悟大局之嚴重、知此事如再遲延不决、責任必更重大、吳楊以赫赫大員、而有此勇敢舉動、吾人唯有讚美之、日來談判情形、頗有頓挫之勢、盡釋諸人似非再經數星期不可、今吳楊之入質、苟不别生枝節、則被擄者當有早日盡復自由之望也、匪黨方面顯然不信任北京政府、又厭倦盜匪生涯、彼等年來爲昔日同在軍營中服務之弟兄所迫、窮蹙無計、深恨受不平待遇、欲改邪歸正、又恐爲官僚所騙、於是窮極智生、一舉而佔得上風、大博勝利、現正竭力利用其成功、以期恢復彼等從前之當兵生活、仍爲社會中守法安分之一員、故彼等之主要條件、爲重得武裝、編入國軍、又要求現在彼等勢力範圍下之數縣警務、歸彼等管理、此等條件、前經允許、但未能踐諾、故此次談判之困難、即在無確實之保證、今兩大員自願爲質、當能使匪黨放心、而交涉立即解决矣、當此之際、與匪交涉自不能侈談正道、祇好委屈遷就、以救出被擄諸人爲急務也、 
[張内閣仍難支持]  
　　劉恩源去後、張紹曾以爲内閣大有復蘇之望、其實南北問題無辦法如故也、財政上無辦法亦如故也、劉雖去、國人對於張閣、决不變易其反對態度、即議員中其不信任張閣、亦復今昔無殊、雖然國人之反對、張閣可以置諸不理、國會之不信任、張閣亦可諉爲無根據、而閣員之内訌、則無法調和、其致命之傷仍在此也、張紹曾李根源原冀取消勸業專員可以彌縫擅改閣議之違法、又可以緩和吳高程之不平、不幸吳雖因津浦刦車事件、迭次出席閣議、磋商辦法而高程至今尙蟄伏寓居、不肯出頭、或謂吳高等見張紹曾對此殘局仍支持不遺餘力、深恐負倒閣之嫌、姑且虚與委蛇、故共同决定不辭職、亦不與聞閣事、聽其自幹、蓋吳高若堅持辭職、則張紹曾勢不能不如派署財長之法、派署内交法三長、彼時内閣九部總長中、派署者居其四、而外長一席尙虚懸未决、豈非由『合法内閣』而變爲『違法内閣、』則不待國會之攻、亦將自倒、又一說則謂、張紹曾旣已屈服於實力派之下、且此次復職、係以盡力某項問題爲交換條件、若某項問題可以成功、則張方爲某派之功臣、自有賡續之希望、不知某項問題日來國會運動者亦大有其人、但制憲前途、尙屬遼遠、此時若遽提及此、則全國國人斷難承認、國會議員以權力在握、或將冒天下之大不韙而出此、然國民反抗力亦異常偉大、决難輕視、故某項問題在憲法未公布之前、决無提出之可能性、是張閣所許某實力派之條件、無從履行、而實力派又何所愛於張而必欲支持之耶、總之張紹曾毫無政策主張、祗求做一日總理、過一日官癮、劉恩源呂均雖已去職、然繼之者又爲國人所反對、張閣欲藉此以更新國人視聽者、恐徒增其反抗熱耳、、依現時形勢觀察之、張閣之倒、特時間問題而已、 
　　字林報十六日北京電云、内閣地位、今視總理能否得財長爲轉移、但此事殊不易易、銀行界旣堅拒借欵、而財部所有收入、此後數月内又毫無希望、張英華或能繼任、然張苟不能確有把握、至少能任三月者、决不肯就職、京中意見、張苟不就總理必辭、繼任者當爲靳雲鵬、而財政則屬之張弧、於是安福及舊交通諸人、重復登台、曹銳一系亦能聯合、但吳佩孚必反對、今臨城案件、已不復有武力干涉之懼、故最初恐慌已過、官僚復注意於政治、而戰爭聲浪亦已復活、 
[張英華决就財長]  
　　張英華之長財部、一方固由津派之推轂、一方亦由其自身活動之奏效、命下之日、羣謂張必即日走馬上任矣、乃尙遲遲未至、外間頗以爲異、據深知内幕者云、張原擬即日視事、嗣因國會方面、尙多阻礙、萬不能不先事疏通、以免將來轉生枝節、近兩日來張之黨羽分途接洽者、大有其人、即議員之奔走小方家胡同者、亦復不少、張之疏通目的、固在同意案、惟參議院旣對張閣爲不信任之决議、從論理上言、從政治習慣上言、張閣所提出之閣員、皆不應付議、張亦深知其然、故對於同意案一層、專注意在衆議院、衆院若獲通過、則參議院縱行擱置、無足輕重也、而疏通衆院、自非從議長入手不可、因中國人心理、向以議長爲代表全院之人、議長態度如何、即足以覘全院之趨勢、其實吳景濓今日在衆議院中、僅擁有一部分勢力、决不足支配全院也、吳景濓與張英華本有淵源、吳之部下如陳策輩、與張往來尤爲親密、吳之助張、殆無疑義、衆議員萬鈞等所提出之查辦張英華五大罪狀一案、業已要求議長從速列入議事日程、惟吳就濓旣與張有關係、當然必有故意遲延、或列入而排在末尾使不能議及之事、但不知萬等如何督促之耳、而參議員中、亦有提出查辦之說、查辦案如果成立則張之同意案、必無通過之望、按議院習慣、查辦案向無不成立之事、是今日張英華財長之運命、於開議同意案與查辦案之先後决之矣、 
　　據接近張英華者言、張所决定之辦法、第一步爲疏通國會、而疏通國會、第一步則爲打消查辦案、萬一議員不肯軟化、則暫緩提出同意案、先行就職、故有今明日到部之說、但就職須有把握、目前舊欠纍纍、如何對付、急須解决、轉　舊曆端午簡亦迫在目前、若非先事籌劃、臨時如何措手、軍警三期餉項、雖已由張競仁勉强敷衍過去、而此後則毫無頭緒亦屬一大難關、故日來爲張帮忙者、力言已籌備八百萬元或三百萬元上台、一時不至發生困難、然細按近日財政情形、已迫到山窮水盡之境、莫說八百萬元巨欵不易籌措、即小小七八十萬借欵、亦殊難成功、張英華與銀行界中人、雖多相識、然借欵一層、彼等利害切身、豈能祇講情面、恐八百萬元或三百萬元之說、不過爲張造空氣、未必眞成事實、或謂張之决然來幹、祇求放幾個關監督、換幾個榷運局局長、做幾日算幾日、决無辦法可言、此說似亦可信也、又聞張所預定之管部次長、仍爲張競仁、鹽署長則以張廷諤呼聲爲最高、而庫藏司司長一席、則顧行正在運動中云 
[羅案二次開庭仍係調查事實未傳被告] 　　 
　　前日（十四）下午二時、爲羅案第二次開庭審理之期、仍係調查事實、未傳被告、故無律師到庭、被傳到庭者係前財政部公債司第二科科長徐行恭、推事所問、均爲開於奥約合同及辦理手續等事實上有損害國家嫌疑之點、携有財部歷年關於此事之案卷、以便查證、經徐一一答供、茲略誌其數項要點如下、 
　　關於合同展期後增加利息之損失、徐謂合計約六七萬鎊、惟一方面亦不無利益、問官則謂只須按照事實答覆、無容辯護如何有利之處、並未追詢、 
　　關於先後兩次付息之利率及數額、問官以前後有六釐八釐變動之不同、似頗致疑、經徐檢得財部案卷證明、問官以歐戰之後、奥係戰敗國債票價格低落、似無急與訂約並發行新債之必要、詢徐有否别種用意、徐答事爲總長所辦、不知詳細、 
　　據徐所答、則歷次交涉、多係與安利瑞記兩洋行辦理、以債票之持有者以奥人爲多、故奥國囑由兩行代理、至是否經過正式委任、則稱不甚深知、可向外部調查、 
　　關於奥欵合同簽約之日期、徐答稱在財部咨呈總理經總理批准之後、而問官調查卷宗於、日期上似甚懷疑、并慮補送到廳之交涉談話筆錄、未必眞實、徐則願負責任、謂並無虚假、 
　　訊供經二小時之久、鐘報四下、部官即宣告退庭、是日旁聽者甚多、外國新聞記者及使館人員亦不少、 
[留日學生驅逐廖代辦]  
　　五月七日之國恥紀念日、我國留日學生全體休學一日、東京公私立各校之我國學生無一上課者、較之往年、甚爲一致、女子青年會寄宿舍内是日上午八時先開國恥紀念會、女學生登壇演說國恥者、痛快淋漓、至下午一點、男女青年會開全體學生國恥紀念會、男女學生到　幾及千人、演說者十餘人、皆云非即日抵制日貨不可、直至五時始行閉會、旋即全體整隊赴永田町我國使署、蓋根據大會議决、即赴使署强迫廖代辦即日辭職也、途中被日警檢舉者數人、抵使署後、廖代辦當即接見、詢問學生來意、某生要求廖氏即日辭職、謂三月二十二日我國學生舉行收回旅大運動、當時日警逮捕學生、並有受傷者數人、使署何故不嚴重抗議、實屬有忝厥職、此種無用之外交官、應即逐回本國、以减國家之恥辱、多數人從而和之、并有用日語駡廖氏爲馬鹿者、（按即蠢材之意）廖氏答以此事業經交涉、日外務省已有覆文、當即取出使署抗議文底稿·及外務省覆文與衆閱看、衆不滿意、某生發言、須廖氏即刻退出使館、不能稍留片刻、如廖氏不去、全體亦不退出使署、更有粗暴者在後摩拳擦掌、幾欲用武、廖氏被困無法解脫、直至九時餘、廖氏被强迫黨而繕就辭職電稿、即晚拍發、學生又限其即日離東、廖以倉卒間實難辦到爲辭、雙方爭持、又幾用武、幸有某生出而解圍、請衆寬限三日、廖以爲可、衆始散去聞廖代辦辭職電文、措詞頗决、外部接到後、曾於九日開部務會議、决即日電令廖氏先行歸國、再籌辦法、逆料廖氏不日當可抵京也、 
[蘆鹽灶户之疏銷運動]  
　　我國近年國家政費純賴鹽餘一項、以資維持、而鹽政之腐敗、政府迄不過問、即如長蘆一地、爲北方產鹽之區、自青島日人之鹽塲開辦以後、蘆鹽遂大受影響、推其原因、皆由蘆鹽不許自由疏銷、供過於求所致、近蘆鹽灶户推出代表若干、人來京請願、並聲明灶家目的、全在疏銷救困、如一星期内政府不批准自由出口、即推舉代表逕赴院署請願、倘至再至三、仍不獲准、即集合長蘆全體灶民、分赴皖署作大規模之請願、倘仍不達自由運銷目的、灶家爲生活計、只有改業、一律停晒、茲將灶户代表兩次呈文錄下、「第一次呈文」呈爲蘆鹽積滯、灶業將停、懇准出口疏銷以資維持事竊查長蘆鹽引、年產年銷、曩無積滯自蒙鹽南侵、而銷路一减、自淮運停借、而銷路又一减、以致蘆鹽儲產、日積日多、即以豐財蘆台兩塲論、年產可三百萬包、而直豫兩岸汝光晋北襄八各處、只銷一百萬包、每年餘存竟有二百萬包之多、年復一年、積累甚鉅、綱商旣不盡數收買、其他銷路、又禁另籌、新產疊增、停晒亦勢難作到、互擠有加、互救無策、血汗製成、竟同棄物、灶户以製鹽爲生活、鹽產停滯、衣食路絶、政府再不設法維持、前途弊害不堪設想、試進言之、近來百物騰貴、鹽本倍昂、灶果另無銷塲、勢須增加鹽價、則人民將有貴食之虞、此其一、民國三四年間、政府曾獎勵開灘、預備出口、一時爭相製造、產數大增、旣獎勵擴充新灘、又未能實籌銷路、似此有供無求、必至灘荒灶困、官民交損、此其二、鹽本重則價須增、價一增則晒者衆、新灘及時擴充、舊灘亦將整頓、恒情趨利、勢必供過於求、倘仍膠執引岸之說、袒商壟斷、不另疏銷、恐將來演成罷工之反響、國課民食、悉受其累、此其三、總之商旣專銷、自當兜買、產不盡收、又不准另籌銷路、是制灶民死命也、此等不良法制、灶民雖最講服從、亦不甘忍、查民國九年曾有通久商人援照八年分山東省外國借運成案、請每擔納稅二角、承購蘆鹽運往南洋各島銷售、曾經鹽務署稽核總所核准在案、嗣該商因直皖戰爭未辦、去歲復有人重申前請、政府恐其假名外運、侵銷内地、經國務會議議决取銷原案、其實鹽爲笨重品、究查不難、果使嚴定規章、焉有洒賣之理、且聞青島鹽斤特許輸出、蘆鹽事同一律、何獨禁此而弛彼、况鹺政原則、計在裕國便民、海禁一開、則官民交益、否則官民交損、爲其極不爲其益、當軸萬不至出此下策、東西各國對於出口貨物極端獎勵、助其競爭、吾國產鹽最富、不用帑金即有釐益、倘政府亦仿獎勵出口之例助闢銷塲、可與美之石油英之烟草爭勝、未始非挽回利權之一道也、灶等爲自救計、爲國稅計、爲發達鹺政計擬請弛禁、准灶家自由運銷海外、俾得灶活商安、則裨益官民、良非淺鮮、除分呈鹽務署長蘆鹽運使外、謹此具呈、懇祈鑒核、提出國務會議議决施行、不勝廹切待命之至、「第二次呈文」呈爲積鹽難銷、灶民窮困、祈准援例輸出、以資救濟事、竊灶等前以蘆鹽積滯等情、曾經呈請鈞署院准予出口運銷在案、事經旬餘、未蒙批示、灶等都門久候、各灶函電催詢、答復無從、焦灼萬狀、多數生計攸關、勢不能不再申下情、懇爲援手、查蘆鹽產額、全塲計算、年可數百萬包、單以豐蘆兩塲論、亦有三百萬包之巨、而綱商包售、每年不過一百萬包、堆積如山、公家藉口防私、勒令停减、甚或已成之鹽、揚諸水内、血汗得來、含淚抛去、多數胼手胝足、終年力盡筋疲、好容易將鹽製成、原冀一家老幼藉資溫飽、不圖國家强制虚擲、仍須自費勞力、產不能銷、弊害至此、長蘆數十萬灶民、數百年輸納丁課、何負國家、摧殘以至此極耶、報載青島之鹽、准其輸出、已有投標明文、查青島係屬新灘、並無供過於求之慮、政府尙擬擴充、而長蘆原有八塲、摧殘其五、已非事理之平、乘此三場、政府自應予以維持、所有積鹽、自應准其援案寬籌銷路、以資救濟、近有英美商人、謂長蘆鹽質較佳、適合化工製造、屢向灶鹽公司訂購、倘政府准予出口、則銷路不難、荒灘可復、天然利源不至廢棄、多數灶命藉以生活、設官原以爲民、似此於便民之中、復寓裕國之道、在鈞署爲正當辦法、在灶等亦非格外要求、也所有積鹽難銷、灶民窮困、懇准援案出口、以資救濟各緣由、除分呈外、爲此具呈、敬候批示施行、不勝迫切待命之至、豐蘆兩塲灶首高恩浵劉宗誠等、 
[鄂議會否决賦稅折銀案]  
　　鄂議會對於賦稅改征銀碼一案、頃已咨覆省署、表示否認、其咨文云、「前准貴署咨、以財政廳遵諭查明洋虧根本原由、呈擬根據折價舊案、規復隨時改折辦法、應准如擬辦理、咨請查明見復等因、准此、曾經本會於四月二十三日茶會、公决此案關係重要、未經大會議决以前、應請省署切勿實行、咨請查照在案茲於五月四日第六期第三次臨時會第一次正式會、提出報告、議員郭璜臨時動議、當經依法討論、僉以無論鄂民瘡痍未復、不堪再加負擔、即財政廳所擬改折辦法、以根據舊案、彌補洋虧爲藉口、亦非正當理由、查前清胡文忠奏定改征丁漕、實爲便利人民釐滌弊竇起見、於公家雖能整理收入、於人民並無絲毫苛累、光緒以後、迭因銀價錢價漲跌不一、奏准變更、只有减征提餘復舊諸案、並未聞有折價彌虧之說、民國四年、因改革之初、清制多不適用、且删併欵目及丁漕名稱、解銀解錢各項、極不劃一、由財政廳詳部令准、每地丁銀一兩、以錢三串文爲定價、每漕米一石、以錢六串文爲定價、其向征丁漕不止三串及六串縣分、解數劃作賦稅征解、此項改征辦法、亦只以整飭稅則、並非藉以增廣稅收、該廳所擬折價辦法、純爲彌補洋虧、增加稅額起見、與從前折價舊案、不可同日而語、至若稅捐一項、估本抽稅、向係以錢計算、商民稱便、藥材類内雖有列作銀碼、係屬根據舊日習慣、不能執一以槪其餘、原呈所稱、先以錢合銀、復以銀折錢、輾轉推說、無非欲避加征之名、厲行加征之實、而於整理稅務、並無關係、湖北連年以來、支出過鉅、官廳惟知濫發紙幣、加鑄銅元、以致銀貴錢賤百物騰貴、人民所受痛苦、已不堪言、該廳有維持金融責任、自應設法提高錢價、平定銀價、酌劑盈虚、以圖根本救濟、不此之務、反欲以折價加征、重累人民、就令人民忍痛輸納、究與銀貴錢賤有何裨益、倘仍江河日下、不知改折將至如何程度、該廳因爲苟且補苴之計、致多牽强附會之詞、明明增加賦稅貽累人民、而曰不忍、明明折價性質與舊案絶不相同、而曰規復原有辦法、未免自欺欺人、且凡折合之有虧者、必係收入支出之數、不能相符、湖北省預算出入、均以一五合洋、並無折用現洋之必要、即有臨時支出、應指明用途、確定數目、果係用之人民、自當取之人民、本會原有代省政府籌欵責任、何能反對、乃財政廳所謂洋虧、係在預算以外用途、數目均難查考、若任隨時改折、不惟人民現時難受其累、將來更不堪其擾、鄂省政繁賦重、至斯已極、在財政未公開以前、凡有加重人民負擔、本會决難承認、現財政廳所擬賦稅折價加征辦法、實屬貽害商民、應請貴署嚴令尅日取銷、照舊征收、免滋苛擾等語、當場表决、一致贊成相應咨復貴省長、煩爲查照見復爲荷」、同時該會又通電各縣云、各縣知事自治籌備事務所財產保管處勸學所勸業所商會農會敎育會等均鑒、鄂省政繁賦重、四民交困、不堪再加擔負、此次財政廳因爲彌補洋虧、摭拾折價舊案、加征丁漕稅捐、本會代表輿情、業經否認、咨請省署令飭取消原案、除通電外、相應電達、即希查照爲荷、湖北省議會文印、 
 
 
 

Page 8

 
 
第一萬八千零四十號;中華民國十二年 西曆一千九百二十三年五月十八號
星期五 * *自由談[  癸亥桃月中沈虞山陳映霞畫]  
[一知半解] [  素琴女士]  
自鳴鐘之入中國．自明萬暦二十八年意大利敎士利馬瑙始距今已三百二十四年． 
[扇箑許] [  茸餘]  
蒲葵狀似椶櫚。葉可結爲團扇。即蒲葵扇是也。李商隠詩「何人書破蒲葵扇。記著南塘種樹時。」是唐時已有此等扇。子矣。竹紙扇以竹爲骨。以紙爲面能開能摺。用至便利。又稱摺扇。始於何時。難以稽考。惟曹植賦序。「先君奉桓帝時賜上方竹扇。不方不員。其中結成文。曰九華扇。」恐即竹紙扇之濫觴也晚近用羅扇羽扇者。已不多見。因其取携不便也摺扇及蒲葵扇。爲人人必置品。蒲扇之粗者。驅蚊煽火細者乘凉時用之。頗輕爽。至摺扇則外出携带。至爲輕便。摺扇之常見者白紙爲面上題字畫更有一種油紙扇墨紙油漆。不易染污。油漆扇之一種。上刷閻摩鬼靈者。爲下等社會最喜用之品據言畫中有歌訣。爲青紅帮之帮規。叩之個中人。信然。惟歌。句俚俗。難以寫述於閲者前也。 
[捧腹新談] [  瞿道援]  
　　理髪匠 
理髪匠正給顧客薙頭。忽然拿起刀來。猛力將那人砍了一下。鲜血直流。那人大怒。立起來和他理論。理髪匠也嚇呆了。哀求道。「先生請恕我我原是學屠業的。天天拿着刀斬肉。後來才改學理髪。今兒忽然忘了形。把你的頭當猪肉斬了。　　穏妥的人 
有一家人家。夫妻两口兒丈夫蠢得很。一天妻拿了好些錢要他交與一個穏妥的人。送到娘家去。愚蠢的丈夫。拿了錢出來。逢人便搖。都是搖得動的後來走到一所廟宇裏把門。前大金剛偶像搖了一陣。不動分毫。他大喜道這個人眞穏。妥極了。便將錢放在像座後面。回到家裏。他妻問道。「那人靠得住麽。」他道。「怎麽靠不住。我很命的搖了一回。他一。點都不動呢。你道穏妥不穏妥。」 
　　吃光飯 
　　主人留客吃飯。客連説。「不要弄菜。不要弄菜」一會兒吃。飯了。眞箇一樣菜都没有。主人和客。每人一碗白飯。客詫異。道。「爲什樣一樣菜都没有」主人道。「你老哥説不要弄。菜。所以我只得謹遵台命。一樣菜都不弄。大家吃光飯。」 
[歌場賸話] [  熙宇]  
　　譚小培有子名富英。富連成班弟子也。習鬚生唱做悉慕叔岩。頗有幾分似處。惟火候略差耳。叔岩嘗語予曰此子生性聰慧。他日定成大器。姑誌之。以覘其後。小小朶爲名旦楊小朶之子。習鬚生。雖云學譚實亦學余者也。客歳曾耹其空城碰碑等劇。造詣之深。視富英允無多讓童伶中之翹楚也。予别小朶。彈指一年。頃聞人言小朶現請叔岩説戲。但不甚用心。殊無進步可説。果爾。則前途希望。不逮富英遠矣。　　王瑤卿年届半百。丰采遠非昔比。而此次來滬。居然大受歡迎。殊非意料所及。前晚與小雲合演　江　采聲之多視小雲有加。以瑤卿之白口。竟邀滬人之贊賞。而不以貌　嫌之不可謂非顧曲程度之進步。亦瑤卿之大幸也。 
[相足譚] [  施青萍]  
　　去年美國一本影戲雜誌上載着一篇開係足的文字由眼睛和掌紋上相人。的倒聽見過。現在居然發用了相足了我當時覺得很有趣。便將他抄了下來。但是上面一篇引子。雖然也很有味。可是我因爲他太長没有抄下。来却是很可惜的有許多科學家告訢我們。各種足的式樣。都有特别的意義以下的幾種足樣便是比較普通些的。　　㈠足極長而極纖細。趾漸尖成一點。足背極平薄踝直其人必爲貴族而品行端莊者。　　㈡足短足背廣闊高凸而作穹形踝纖小而美觀其人行卑下而有鋭利之感覺嗜利好逸樂。（惟近年來美國人皆誤以此式爲貴族而有品行者）　　㈢足廣而微薄。足趾聚成尖形。足背高度適中。足踝强壯而不厚其人必能幹。有堅力。有深情。　　㈣足短肥而方踵則厚。足背肥而高。踝纖细而有力。其人好肇事而無良心之督責。有慧想恒作僞。其身分則爲平民　　㈤足長而鋭。趾甚平坦。踝薄而扁。其人必過於善。感品行高超而有程度。 
[編成國軍]  
㈥足度適中不方不鋭足趾圓周整齊而踝光緻美觀其人必聰明多情有堅力而凡事常守中庸 
[五月九日那一天] [  明霞]  
五月九日那一天有幾家商店店門關得密密的門前還貼着「國恥紀念休業一天」的紙條我經過那幾家店門前聽得裏面的雀牌聲很熱閙五月九日那一天對日外交市民大會在總商會開會到的人雖然不少但是照上海的人數計算起來眞覺得太少呢五月九日那一天路上的行人攘来熙往比平日格外熱閙游戲塲中跑馬廳畔更是盛極一時此外劇塲餐館也利市三倍想來因爲國恥紀念日大家休息就這樣的過了那一天我這一篇明日黄花是要唤醒同胞不要夢夢的年年到了五月九日過那國恥紀念日可不要歡天喜地當作佳節良辰那麽我們中華民國還有光明的前途呢 
[廢話] [  恨月]  
早穿衣晚脱去穿衣脱衣費工夫不如不穿衣雪花飛變成水下雪變水費工夫不如就下水春花開秋花謝花開花謝費工夫不如花不開 
社會小説 
[人間地獄（七○）] [  娑婆生]  
第四十八回　殘月曉風催歸嗔阿母　錦心　口膩語慰檀奴 
柯蓮孫道對於胡公超我們但説歡迎朱紫涵静待會中公同决定不必多説什麽那末另外託人向紫涵　接漏點消息他可以先行起勁的拉股份拉存欵了黎宛亭道好就這麽辦程藕舲道我瞧不著痕跡點還是由嘯秋轉告戈微塵託微塵　復胡公超這轉两個灣將來各事容易躲閃活動一點嘯秋道我這話可以託微塵代答然而如果答應於前後来反汗於後非但我們對不起胡公超並且我們也對不起傳書带信的戈微塵豈不呌我們爲難嗎所以我的意思復公超的信稍遲一點無關重在我們内部的宗旨要决定對於朱紫涵是迎是拒......黎宛亭道公超那裏也不能久久不答你没瞧見他是打電報來的嗎姚嘯秋道你莫瞧了電報認爲重要現在他們闊人一件平常的事總是電報上前一則是快二則是便當随手寫两句便發了省得寫信的煩瑣横竪他們國務院裏有印電打上幾千幾萬的字分文不要挖包可以暢所欲言不像我們小百姓難得打一個電報角子貼水少一個銅板電報局恐不答應呢所以我説他們儘管電來我們只好詳細考慮的復他不必亟亟正説到這裏西崽在外面敲門道一蘋香有請客票來藕舲呌他送進來一看原來是孫桐耘寫的除正面外反面還有幾句話道『夷公極盼念請諸公速臨同赴他約千萬馥齋兄已到』等語黎宛亭道我們旣答應他就到不能不去於是吩咐西崽傳話出去説就去姚嘯秋道我想不去了生客我最怕我還是和蓮孫到别地方去坐坐程藕舲道我們和姓單的也是一次没見過你們不去我也不去了黎宛亭道孫桐耘旣然説得天花亂堕我們到底去瞧瞧這位大總統府的侍從武官是什麽局面嘯秋被他逼得没法只得和他們同去柯蓮孫道他本没約我我决計不去有你們瞧了什麽局面我總會曉得的説罷匆匆先走嘯秋拉也拉他不住程藕舲道蓮孫這樣急法另外有什麽好局頭嗎嘯秋微笑道就説這两天惋春老四到普陀燒香去了蓮孫趁這千載一時的機會和秋波積極進行呢黎宛亭道蓮孫眞是發痴逛逛堂子隨便做一個什麽倌人豈不爽快他偏偏要做這種小先生處處時時刻刻要受老鴇的限制好像客人和小先生在一塊兒走走路一塊兒多説两句話便要犯法律上和誘嫌疑似的你想氣數不氣數至於講到眞個消魂那更不知道要幾經交涉難如登天那是何苦我勸了蓮孫好幾次他全不相信却戀戀於這可望而不可及的海上三神山月筝不是很好嗎他也不肯進行程藕舲道你别瞎説月筝也是小先生啊 
三言两語[  鵑]  
這幾天臨城的匪好算得威靈赫奕了看他們提絛件派代表上山下山忙得很和政府儼然做了對等之國政府屈服旣不願硬挺又有所不敢幾乎活活的要被匪逼死了像這樣的事世界各國都從來不曾有過我們中華民國又是始創第一家唉中華民國只能把這種事情自豪麽 
 
 
 

Page 9

 
 
第一萬八千零四十號;中華民國十二年 西曆一千九百二十三年五月十八號
星期五 * *   
 
 

Page 10

 
 
第一萬八千零四十號;中華民國十二年 西曆一千九百二十三年五月十八號
星期五 * *國内要聞二 
[豫東所受臨城刼案影響]  
　　自山東臨城刦案發生、中外震驚、豫省東部與魯蘇接壤、商邱虞城等縣、與蘇之蕭碭、魯之曹單、皆犬牙相錯、該處民情强悍、夙稱盜藪、以四省交界、此勦彼竄、不易肅清、往者無論已、去歲以馮玉祥之兵力、親往督隊、會同魯蘇皖三省之兵、勦捕兼旬卒未奏完全效果、匪勢之難勦可知、聞江蘇徐州一帶之匪、與魯豫各匪均通聲氣、互相援應、此次臨城刦車之匪、外傳係被裁之新安武軍、其實此中雖未必無新安武軍分子、然謂其盡被裁之軍、人未免昧於該處匪徒情形、蓋該處之微山湖抱犢崮、久已等於水滸傳上之梁山泊矣、特素日所蹂躪者爲鄕村而非火車、所擄殺者爲中國人非外國人、官吏人民軍隊皆習爲常事、不以爲怪、即報紙偶有紀載、亦無人注意、不足以動人觀聽也、臨城距豫東約三百里、中間除開徐鐵路瞬息可通外、豐沛各縣山脈蜿蜒、其中桿頭匪首、均有連絡、故臨城發生刦案後、豫東歸德一帶、爲之大震、又値老洋人等在虞城永城鹿邑考城等縣姦淫刦奪、天昏地暗、是以人人自危、連日歸德各縣居民之遷居省城者、絡繹於火車道上、由歸德開到開封之火車、每次搭客均擁擠不堪、箱籠包袱、老幼男婦大都爲來省避難之民、開封房租因之陡漲、張福來奉保洛之電、立電歸德鎭守使王爲蔚、就近派遣一團、馳赴徐州、相機進勦、並以重兵保獲豫境之隴海路綫、以備不虞、王爲蔚接到張督令後、即派所部五十四團孫團長赴徐州助勦臨城之匪、詎孫團長竟不奉命、王無奈又改派五十三團赴徐、業於十一日早車東發矣、自孫團不奉命之消息傳出後、歸德人心又增加一層恐慌、商邱縣知事徐沛棠頗能維持地面、深得民心、孫團甚嫉視之、聲言與徐不兩立、徐已逃至開封、（十一日晚車到汴）力和當軸辭職、大約不便回任、商邱人民見徐知事赴省、又增加一層恐慌、大有朝不保夕之勢、未知張福來將以何術維持豫東之治安也、 
[豫鄂軍實行援沈老洋人匪軍已抵漢] 　　 
　　此次粤中戰事、沈鴻英已節節敗退、勢窮力蹙、昨據鄂軍界消息、謂沈軍大本營、本月九日由韶關退駐南雄、鴻英及旅長古日光等、仍在前綫、改攻爲守、靜待鄂豫贛等省之援軍、十一日又有楚寗眞電致鄂督蕭耀南、豫督張福來贛督蔡成勳等、請其迅予派軍赴援、此電由南昌轉來、蓋贛南各電局、均係三等局、並無密碼之電據聞贛蔡曾出兵兩旅加入作戰、現已表示再難加派軍隊、至鄂省方面、亦因川中兵氛未靖、各屬土匪猖獗、調派軍隊、異常困難、然勢又不能不前往援助、十二日軍署軍事會議、曾經蕭督提出、擬將援川復經作罷之湖北第二混成旅改爲援沈軍、不過此種議案、尙未得保洛之同意、聞是晚已去電請示、至豫軍援沈、業成事實、昨十三日京漢車運到步兵一團、在劉家廟轉輪赴潯、聞此項軍隊係張福來在豫招撫之老洋人軍隊改編者、名爲河南第一混成團、騎砲工輜、均稱完備、但其兵士毫無紀律、服裝亦不齊整、蕭氏當派駐漢辦事處長趙伯壎、會同駐劉家廟之漢黃鎭守使署杜營長、招待一切、聞豫省以後尙有兩混成旅援沈之說、但此時尙未徵實、 
　　此次沈鴻英與孫中山戰事、所有子彈、洛陽皆責令湖北供給、蕭督奉令後、曾經運解數次前往接濟、茲又於十三日下午、由楚望台軍械庫撥漢廠七九圓頭式槍彈五百箱、（每箱百排、每排五粒、共二千五百粒）、派員押送赴潯、交贛北鎭守使吳金彪轉交蔡成勳、由蔡再派員轉送前綫云、 
[國際調查司法團來華有期]  
　　國聞通信社哈爾濱通信云、各國來華調查司法之期、前經法權討論會擬定本年十一月内齊集中國、當經外交部通知有關係各國公使、商定辦理、現哈埠司法機關得京中轉來駐美容代辦電、據稱司法調查委員團、美政府贊成本年十一月一日在北京齊集、如我同意、彼即據以通告各國等語、查此次調查、領事裁判權之能否撤回、胥於此卜之、關係殊巨、現司法部已迭次行文各法院、飭令積極籌備、并聞施使密函當局、中東鐵路一帶對於俄人辦法、即爲司法調查委員團首先研究項目之一、務宜特别注意云、 
[蕪湖近信]  
　　皖北渦宿亳等縣剿匪司令史竣玉、由省垣乘利濟艦於十六日晨八時到蕪、在中江旅館與皖南鎭守使王普接談甚久、至十時始回艦、起椗下駛赴蚌、 
　　皖南所駐第一旅軍隊、未奉調以前、悉歸王普節制、聞王前日已奉有馬聯甲電令、 
　　駐宣城一旅二團一營宋營長奉蚌埠電令、已於十五日由宣拔隊回蕪、　 
　　蕪湖警察廳長何樹德、因控案有撤任消息、聞繼任者即上年逐許有功現充省公署諮議詹政最有望、 
　　駐蕪江干之中國建安軍艦、現奉第二艦隊司令電調、開往下關、該艦艦長饒涵昌十五日向各機關辭行、十六日上午起椗、開往下關、 
　　蕪湖交涉員署近接駐蕪日領田中作排貨抗議、内容計分三點如下、㈠以前肇事者通令嚴緝到案、從嚴懲罰、其如何懲罰之處、通知駐蕪日本領事備查、並布告人民、以儆將來、㈡嚴禁學生或他項人在日本商店附近監視、以遵重條約及國際感情、俾免巨額之損失、否則僑商不能再爲隱忍、即閉門靜候本國政府之命而已、㈢聲明嗣後中國人民對於日本僑商不得發生若何加害之情事、迅速取締一切排日之行動、並佈告各界、一體遵照、 
[廣東各江之軍訊] [  平]  
　　粤中軍事、北江將告結束、西江亦將了結、東江則戰爭甫開、結果尙未可測、茲將各江戰事消息錄左、㈠北江、沈軍自退出英德後、已不能成軍、滇軍第一師乘勝追擊、於九日佔領韶關、沈軍殘部二千餘人、及北軍千餘、向始興逃竄、仍擬固守雄始、以待北方之援、但滇軍已節節進逼、沈以殘餘之衆、恐難抵拒、聞將退出贛南、再圖後舉、又一說謂沈將出走廣西因梧州根據地、尙未喪失、大可捲土重來也、滇軍方面、現議定由第一二師擔任駐防韶關、第三師則駐防韶關以下粤漢沿路、以鞏固北防、㈡西江、張希栻現仍死守肇城、城外各山四週砲台、則均已爲孫軍佔奪、城中全受包圍、不啻如釜底之魚矣、惟李耀漢野心未死、經令徐東海率兵由新興取道恩平、欲南下台開、牽動江門兵力、以解肇危、日昨徐部已襲破開平、江門大本營聞報、即令雷震漢張祖榮楊錦龍分三路進攻、並令熊華統率步砲四營出發鶴山、襲擊新興、使敵首尾不能相顧、聞徐東海此來、全部不及四營、當無甚能力也、㈢東江東江軍事、日形緊張、許崇智聞陳軍舊部、有蠢動消息、决意躬率所部入惠、以便早日肅清、其先遣部隊、已分令趕速逼近惠州、現張民達一旅、已開抵和平、以中斷林虎鍾景棠之聯絡、而抄惠州之背、許濟丘鴻鈞兩旅、亦分頭向惠州進發、許崇灝之警備第三第四支隊、已開抵海豐之甲子碣石地方、以斷絶其海道接濟、陳軍以許部進逼日緊、假面已爲揭破、遂乘機思逞、日來平湖方面、已發生衝突、劉振寰以練演雄實逼處此、殊不可測、已調遣所部前赴寳安、圍繳練部槍械、練部不服、互相激戰、故東江防務、因之吃緊、李福林昨已將所部移調東江、由總指揮李芳、統率所部七千餘人、大砲數尊、水機關槍十餘挺、赴東江仙村橫　一帶、協同劉振寰劉玉山擇地防守、東路討賊軍蔣介石、亦赴石龍巡視、並舉劉李等協商佈防事宜矣、 
[川中最近之戰局（成都通信）又將入混戰期中] 　　 
　　四川省城、今年因亂被圍、已經三次矣、五月二日三日、均在圍困之中、城外軍隊、爲熊但所屬之張冲余順筠鄭英諸旅、城内軍隊、爲鄧陳一派之三七九十二十二諸師、及陳遐齡部邊軍一二兩旅、雙方距離尙遠、未有槍聲發現、故城中人民雖在恐慌中、然尙能保持其安全之現狀也、 
　　五月一日以前、省中即有傳言、謂一軍（即熊但軍）在中江方面、與二十二師作戰、該師唐旅應付不利、節節退讓、省中距戰地不過一站、遂大起恐慌、北門爲通中江之孔道、是日關閉特早、鄧錫侯知一軍行動、意在隔斷成都綿陽間北大路之交通、特調聯軍中右兩翼部隊回省、以便保守成都、貫通北路、故二日即有軍隊多人、由東北門擁、入分紮附近城門各街廟宇民房、東門爲九師防守、北門爲三師防守、西門爲七師防守、南門爲邊軍防守、七師十師二十二師各部隊伍、雜住西北兩門各街、稍大民房、均爲軍隊所駐、所幸未有戰事、軍紀尙好、是日晚間、一如前此之戒嚴辦法、午後七時以後、各街即斷絶行人、邊軍防區内稽查尤嚴、步哨兵隊、排列街頭、更有長槍隊植立通衢、以防不測、 
　　三日成都秩序、一如二日、惟各街貿易、非日常需要之店、槪暫停閉、省中最繁華之東大街總府街、商業塲錦華館、新集路昌福館内、各洋廣雜貨疋頭綢緞商店、多數將貨盤開、僅留少數應酬門市、啓遲閉早、已不知平日之安寗矣、 
　　據軍界確息、一軍本擬進攻成都、嗣因聞聯軍改變軍事計畫、已不注重成都、遂由前方分兵向綿陽進發、聞羅江白馬關新都、均有一軍蹤、跡近日戰事、或在羅江一帶、又一消息、唐師之唐旅（即二十二師部隊）在中江胖子店、一與一軍接觸、勢將不支、時有田師之孫旅、（即二十一師部隊）原駐附近、本擬援應、後因一軍間隔、遂失聯絡、致中江金堂各地、槪被一軍佔領、金堂可通漢州、（田頌堯駐地）該城遂亦在危急之、中現在聯軍改更計畫、羅德漢新、日内即有各師開、到可望貫通一氣、 
　　成都至重慶間、陸路有賴心輝藍世鉦軍隊梗阻、水路尙通、軍電亦尙可往來、聞鄧錫侯頃接楊森來電、謂省中旣已吃緊、當派勁旅援應、故要係北大道、須速貫通、免危劉督云云、聯軍得此消息後、陳國棟自告奮勇、率領七師於一日晚間、由簡入省、在總指揮部議决計畫、即於二日早晨、帶手槍隊出北門到、前方攻擊一軍、又聞二軍（楊森軍）得聯軍與一軍開戰信、即已向隆内移動、此刻正與邊防賴心輝軍周旋、賴氏受其牽制、或無暇攻取成都、亦未可知也、援川鄂軍之行動、視二軍爲轉移、援川陜軍之行動、視聯軍爲轉移、此刻川省、已入混戰期中、鄂陜兩軍、亦在加入之列、 
[浙議會二次臨時會紀（十）官廳交議大學特捐案昨日大會又流會] 　　 
　　浙議會二次臨時會正在提議裁撤雜捐、及抵補金附加稅、而財政敎育兩廳又以大學特捐呈請省長交議、按照地丁每兩帶征一角計算、全年可收二十四萬六千餘元、專充大學建設費、所有擴充敎育費、在原有省稅項下支配不另增加、省議會能否通過、現在尙無把握、至抵補金附稅、杭嘉湖三屬議員十七日上午十時在浙西水利議事會、開會商榷、推凌福鏡主席、公决維持法案、不再列入預算、緣浙西負擔三十九萬九千六百三十一元、浙東負擔十萬零二千八百三十九元、相差至二十八萬六千七百九十二元之鉅、似太不平均、故是項附加稅非根本取消不可、至如何另闢稅源、須俟官廳交議、再行討論午刻全體議員赴同袍社讌會、對於附加稅問題並未提及、下午二時返會、簽到九十一人、出席六十三人、由沈議長主席、是日議事日程仍列二十四案、陳其禾王雲台王潤均謂人數不足、不能開議、時秘書赴休息室、邀請議員出席、竟無一人肯來、沈議長無法維持、祗得宣告延會、并聞平社議員對於本問題解决爲難、星期會議員定即日開會協議云、 
[杭州快信]  
　　杭州總商會因振豐紙號運出紙版及連史紙被扣、又久康參號運進邊港參被扣、今日下午、特開緊急會議、討論處置方法及善後問題、 
　　學生檢查日貨、昨今兩日又續獲黑油鋼絲白糖紅鯗棉紗等件、聞日領已向盧張要求設法制止、 
　　師校慘劇案、七八兩日連開預審後、停頓至今、聞審廳有主張將錢阿利畢和尙先付公判、兪爾衡兪章法供皆翻異、駁回檢廳再事偵查說、尙未確定、 
　　紹屬嵊縣新昌交界之王坑地方、烟灶三百餘户、被匪首吳貴法黨羽焚掠一空、受災男婦、相屬於道、慘難言狀、 
　　全浙沙地墾局、業已籌備告竣、擇於二十一日成立、局址設高橋巷某姓大厦、 
[南京快信]  
　　省議會臨時會召集以來、擁韓倒韓兩派、各趨極端、昨有公民朱淵等電致該會云、臨會怱怱、過去大半、未聞貴會開議、閱報祇有倒韓擁韓中立之論調如恢復自治、迄未公布遏止公僨、迄未實行、諸大端無人道及、公等如有一韓、不復知有人民、更不復知議員係租稅代價而來、但碌碌隨行政後、天良何在、惟有實行監督、以促覺悟、 
　　省議員陳亞軒等、介紹公民潘志等請願議會、撤回王景常代表案、又戴海齡等介紹公民滕晋修請議朱紹文包辦公債勾煽學潮請依法除名案、内部糾紛日甚、 
　　交通部改訂五月二十四日、召集各路工程師、參與工程會議、滬寗津浦兩路局、現正彙集資料、以備送部參考矣、 
　　宿遷鄕董韓景芬等、來寗呈控新編第三師連長鍾玉山、逞勢殃民、擾害公安、兩長當電令淮揚鎭守使查辦、 
　　財廳委宋名璋充宜南稅務所長、、陳時泌守提靖江屠宰稅欠欵 
　　蘇國會議員王茂材陳士髦王立廷等昨電兩長、謂老洋人召集各路匪首、會議於保安山、有槍百枝者、即准列席、桿首與會者三十餘人、意圖大舉、乞統籌解决根本方法、電豫督長迅速辦理、設一旦暴發、蕭碭固立致淪陷、蘇魯豫皖、亦全被牽動、禍患將無堪設想云云、 
　　齊督前派少校參謀熊毅赴洛謁吳、接洽援閩粤問題昨返寗復命、 
　　吳佩孚前派馬毓寳赴閩、與孫傳芳王永泉接洽軍事、昨馬由閩回、下午三時晉謁齊督、談二小時辭出、今晨轉車回洛復、命 
　　齊督昨委趙爾枚充軍署參議、芮世第充秘書、均派在機要處辦事、又令參議兼秘書處一等秘書劉潛、升充主任秘書、 
　　海軍杜總司令、日前在署秘密槍斃某艦二副、茲聞係因該二副受滬艦運動、某晚擬起椗下駛、預爲杜偵知、乃遣衛隊將該二副捕解司令署、訊後隨即槍决、 
　　自臨城事件出後、津浦通車往往誤點、昨又遲到三小時、以致不能與滬寗特别車相接、 
　　杭州女子師範學生數十人、（住惠中旅館）江西第六師範敎育參觀團、（住文明旅館）均於昨（十六）日來寗參觀各校、 
地方通信 
[崑山]  
　　東大敎授演講測騐　東南大學敎授朱君毅、陳鶴琴、率同學生十六人、連日在崑山縣市立各校分别測騐、前日下午四時在圖書館講演廳開會、到會者二百餘人、首由縣敎育會會長王君振飛致歡迎詞、繼由朱博士演講敎育測騐、㈠現在敎育之趨勢、㈡測騐之性質、㈢測騐之方法、㈣測騐之理由、㈤敎育測騐之歷史、㈥敎育測騐應得之結果、㈦崑山敎育測騐之範圍、㈧崑山敎育測騐之特點、㈨東南大學測騐者之希冀、講畢、合攝一影而散、 
[蘇州]  
　　商會調查典行函復　蘇州總商會、前曾接到常熟縣商會代電、以蘇閶門内西中市大街、蘇州典對銀行、現已派員來常、籌設分行、請代切實調查、該行籌設常熟典業分行之資本、究有若干、將來設有事故、蘇州總行、是否負責等情、即經蘇總商會貝季兩會長調查後、昨已函復常熟縣商會、文云冬代電謹悉、即經轉知典業銀行、飭其切實見復去後、茲據該行復稱、敝行額定股本銀一百萬元、第一期收足二分之一、計銀五十萬元曾於民國十年八月、呈由吳縣公署、函咨貴會、派貝汪兩會董、蒞行騐明、資本充實、證明在案、復於民國十年九月、呈准財政部立案、農商部註册、於江蘇省吳縣地方、設立總行、並經財政部農商部核定章程、俟營業發達、於商業繁盛之區、次第推設分行、茲因第二期股本、又續收二十萬元、連前共收股本計銀七十萬元、資本旣已鞏固、營業日漸發達、經敝行董事會議决、在常熟地方、推設分行、現正籌備進行、擇期開幕、所有該分行業務、敝總行自應完全負責、除函報常熟縣公署備案外、相應函復貴會、謹希將敝行資本實數、曁完全負責情形、轉復常熟縣商會查照等語前來、旣據該總行稱、負完全之責、並報明常熟縣署備案、相應據情照復、即希察照爲荷、（下略） 
　　醫專校十周紀念會紀　十六日上午十時閶門外廣濟橋江蘇醫學專門學校舉行十周紀念、蘇常朱鎭守使蘇常蔡道尹李警廳長郭知事曁本地士紳商學各界男女來賓到者甚衆、午後有種種餘興、以娛來賓、洵盛舉也、 
　　江北草屋失火　昨晚十時吳縣東吏庫某江北人草屋遺火積薪、登時火勢冲天、遠近居鄰、均驚駭異常、迨水龍趕到、已焚去草屋八九間、維時東風正熾、如火勢延長、恐吳署東粉房不免波及、 
　　李根源南歸省母　農商總長李根源、於十五日旋蘇省視太夫人瘧疾、本城各機關長官、咸往謁見、熱鬧異常、聞下月初始回部銷假、 
[無錫]  
　　全邑蠶桑之調查　錫地日前天寒風大、故蠶身在大眠之中、紛紛走失、近日雖轉東風然、早帮已大受損失、晚帮尙佳、桑葉市價、每擔售過三元、刻經此打擊、價目稍減、然仍在兩元四五角、日内如東鄕東亭石埭橋等處、大帮大眠、葉價在兩元五六角、南鄕許舍里南方泉等處、已大眠開葉、桑葉每擔兩元二三角、西鄕大徐巷榮巷等處、已開葉一二日、葉價在兩元三角、北鄕石塘灣前洲等處、大帮大眠、早帮甫開葉桑葉、市價在兩元五角左右、但購得綦難、育蠶之家、紛赴西南兩鄕訂購、全邑上簇之期、大約在下星期一二、即可告竣、此次蠶身走失、約在二成左右、否則恐更蠶多葉少也、至繭業公所已定於二十二日開會、討論開秤日期、 
[常州]  
　　義校長爲經費呼籲　武邑義務敎育經費、積欠已有三月、昨特聯名呈請敎廳、飭縣籌欵暫墊、俾維現狀、原文略謂武進義敎迄未籌有的欵、以致各校時呼庚癸、十年度會計會議、提議帶徵畝捐、當被與議諸君打消、嗣經縣署責成各市鄕董籌欵、而各學董又不遵行、去歲縣署借撥基金暫維現狀、今則動用凈盡、校長等乃呈請縣署籌定的欵、以爲永久維持之計、縣署遂於本屆會計會議兩提帶徵畝捐案、不意會計會議、兩次未能開成、致義校學欵、金屬空虚、近來勸學所雖有將拆卸域城磚石價抵支義校經費、城根營地、充義校基金之議、實屬緩不濟急、爲迫環求廳長、俯念校長等維持困難、迅賜飭縣籌欵暫墊、按月發放、俾維現狀云云、 
　　南貨業亦抵制日貨　武邑各業如洋廣貨葛裘綢緞洋布等業、均已規定抵制日貨辦法、聲明永遠不再進日貨、十六日南貨業又在公所開會、議决與各業取一致行動、堅持到底、並報告商會察核、 
[鎭江]  
　　水警派船防護繭市　鎭屬揚中縣地方、繭行林立需船保護、當此新繭轉瞬登塲、亟應先事籌畫、昨經瓜洲水警趙署長調派師船八艘、分駐該縣新壩新洲二洲五圩等處、加意防護、以安商旅、 
　　潮青糖價之增漲　鎭埠糖市、銷路頗爲活動、惟潮青因產地底枯、來源缺乏、加以連日採辦甚鉅、昨日（十五）開盤、每石已提至七兩六錢、聞日内之價、尙看續升、 
[揚州]  
　　令查食商偷漏　鹽務署前據興平食商泰和成禀請、淮南產鹽短絀、不敷濟銷、請配濟南鹽銷售、當經核准、按照七二比例、近查該商不用輪運、擅以沙船裝載、誠恐路經揚子南岸、及松江重稅之地、私相銷售、有礙稅收、特訓令淮運使派員到岸、切實查騐、以杜偷漏、 
　　省令整頓稅收　省長近以各縣牙契兩稅、徵收不旺、以致預算不敷、特通令各縣、就固有收入、設法整頓、以杜中飽、而重稅收、昨江知事已奉到此項通令矣、 
[南通]  
　　代師念週紀念會之盛况　南通代用師範學校、爲張紳嗇菴私貲創辦、成立以來瞬届廿年、特於十六日舉行紀念大會、先期由該校員生布置一切、各界及校友贈送銀盾字畫匾聯甚多、上午九時就該校大禮堂行慶祝式、歷屆校友及官紳蒞會者、共有一千三百餘人、先向國旗行禮、次唱國歌校歌、繼由創辦人張嗇老報告宗旨、列述創校之艱難及對於未來之希望、並謂南通敎育、不受潮流之冲擊、獨具自立之精神、因本縣有特異之點、實業之所興、即敎育能力之所達、如推行白話文及男女同校等事、實爲各地敎育事業之魔障、南通幸未同流合汚、實私心所竊喜者等語、次張紳退老演說、對於本校造就人才之宏、及校友學行之純正、均竭力獎譽、並示勗勉之意、次張君孝若演說、詳述敎育事業之重要及南通人應負之責任、並論國中政治之廢弛、次請來賓美人高誠身及校友王晋蕃、繆敏之等講演、講畢、全體至］操場攝影、下午開校友會由附屬小學生表演新劇、及各種娛樂、晚間由該校學生扮演新劇、（肉劵）、（孤軍）、（趣劇）、並間以國樂魔術、等戲臺有回光電燈及各種布景、而劇員又動作活潑、情節畢肖、觀者鼓掌不已聞十七日開成績展覽會、及各屆學生茶話會、下午由招待員引導觀覽名勝、晚間有（可憐閨裏月）、（愛國賊）、（貽荑）等劇、誠敎育界之盛會也、 
[南京] 　 
　　江蘇義敎期成會職員會記　江蘇義務敎育期成會於五月十五日開第四十一次職員會會長因事在滬、由常務幹事仇亮卿君主席、茲將會議事件節錄如下、報告事件、㈠吳江江浦泰吳六合寳應沛金山南匯等縣寄到籌定義務敎育經費槪况表、㈡南匯支會寄到南滙縣新增學校學級調查表、又現任支會職員表、㈢收到敎育廳公函六件、㈠師範生中途退學及講習所中途招收挿級生辦法、㈡鄕村小學放假之標凖、㈢輔助義務敎育之二項問題、㈣師範生來源之救濟、及入學資格之規定、㈤師範講習所名稱問題、㈥各縣附屬小學之設置問題、提議事件、㈠「寳應勸學所來函、以呈省核准之經費、因高寳聯防及修志等分撥經費、餘欵甚微、不啻無形打消成案、請鼎力贊助、以利義務敎育進行案」、議决函請敎育廳轉行該縣公署對於義務敎育經費特别維持、㈡「江浦會員吳一義函請維持學校事」、議函吳君直接與勸學所及本區學委共商維持辦法、 
[嘉興]  
　　商會改選會長　嘉興縣商會、因改選職員、曾推定陸初覺等三十二人爲董事、現各董事已於陰曆四月初一日、互選正副會長、是日共到董事三十一人、李知事亦到場監視、結果姚慕連爲正會長、高叔荃爲副會長、旋由姚會長演說、願辭去滬上各職、以全副精神、整頓嘉與商會、以盡桑梓義務、各董事均極滿意、旋即散會、 
　　繭捐局長到差　嘉北繭捐局長、已由省委屈爔充任、已於前日蒞禾視事、並在縣後街設立辦公所、業將任事日期、報省備查、一面佈告嘉北各繭廠、不准偷漏捐稅、私運出境、違者即照應納捐數、十倍處罰、至踏莊白𥤺、� 
尤不准設立云、 
[福州]  
　　集美學校之海童子軍　福建集美學校鑒於吾國海童子軍事業需要之殷、特就水產一科創辦海童子軍一團以爲各地提倡、業已於本屆該校十週紀念會期内、正式成立吾國之有海童子軍、當以此爲嚆矢、此次宣誓入伍者計四十五人、由水產一二兩組學生志願加入、分鯨鯛鯉等三隊、管理敎練、由該校童子軍主任前江蘇童子軍總敎練顧拯來曁該校水產科主任馮立民兩君分别擔任、一切編制規程敎學標準等等因吾國尙未規定、暫依英制、而核以國情酌爲增改、次顧敎練報告籌備經過情形、大致分三項㈠事前籌備情形㈡初步實施槪、况㈢今後進行計劃、次童子軍行宣誓禮、由葉校長一一授與證書、又次爲宣讀祝詞、末由葉校長答謝、全體唱國歌校歌、三呼集美海童子軍萬歲而散、又聞該校海童子軍於設備方面、極爲完備、現添一切陸童子軍用具外、另置有旗艦一艘、艦名「集美」、凱邱式三十噸石油發動機關、四十五匹馬力、巡海艇一艘、一名租逖號、一名鄭和號、刻推式、有風帆、可坐四十人、又練習艇一艘、船名海鷗號、及海圖、六分儀、快槍、望遠鏡、救生器具等、並聞再擬訂購無線電機一架云、 
 
 
 

Page 11

 
 
第一萬八千零四十號;中華民國十二年 西曆一千九百二十三年五月十八號
星期五 * *   
 
 

Page 12

 
 
第一萬八千零四十號;中華民國十二年 西曆一千九百二十三年五月十八號
星期五 * *   
 
 

Page 13

 
 
第一萬八千零四十號;中華民國十二年 西曆一千九百二十三年五月十八號
星期五 * *本埠新聞 
[津浦路大刼案之昨日滬訊總商會電請救華人] 　 
　　津浦路臨城被刼事件、昨日本埠所聞、釋放被擄中外人士之交涉、尙屬無甚進步、茲彙誌所聞如、次 
　　總商會代表回滬　總商會此次爲臨城事變、曾派董杏生君前往出事地點、辦理善後、茲聞董君已於昨早七時返滬、據其自述、此去有五種任務、（一）安慰西人、（二）接濟食物、（三）調查被擄華人名姓、（四）使被擄者與家族通信、以上四種俱已達到、惟（五）救出被擄中外人、則未能如願、董君并謂、回滬後當再以大批痧藥寄往臨城云、 
　　總商會之要電　本埠總商會於十七日電魯督云、棗莊探送田督軍鑒、津浦刦案、當局專爲外人營救、華人絶未計及、、輿論大憤乞速一體營救、毌分軒輊、上海總商會篠 
　　被擄華人續報　被擄華人姓名、經北京商聯會代表江經沅馬炎文等詳細調查、已於前日專電報告總商會、昨總商會又接到續報、其姓名籍貫與本報訪員專電略同見專電欄、茲不贅、又聞此次被擄敎育界多人、除南京高師學生顧克彬已經脫險外、尙有數人仍在匪巢、復旦大學敎授洪錫麒亦在其内、至洪之夫人現居上海、正在設法營救、昨傳備欵往贖消息、係屬誤傳云、 
　　董杏生之報告　總商會代表續函報告、於昨到申、其函云、昨日發快郵詳函、今明諒可詧覽、茲將其後之事、續以告陳、昨日我處送入之米、本擬多辦數石、因此間米店、經此一買、罄其所有、祇得五百五十斤（每九斤洋一元）、已無餘矣、爰由嶧縣知事派夫十六名、並用商會名義、備函送山、交孫匪首桂扶（抱子谷崮首）分給被難者、均由嚮導人持入、又托其將匪所抄被擄之名單、及向各被難者詢取有無家信、一併帶回、昨日入山、大約今日可回、必有更確之訊、至昨晨入山之法國裴敎士李敎士、下午八點鐘回來、帶到巢中公文一件、具名者爲孫美瑤周天倫郭祺才三人、自稱鄙人、措詞極傲、謂如欲議和、限一星期、須盡將兵撤退無餘、再過一星期方有議和之地步、現在並無和議之可言、因看牧師之情面、方與帶去如此公文、否則政府殊無受領渠信之資格云云、據此、現聞山中已將所擄之中外人聚集、改拘於抱犢崮（即演劇中之落馬湖）老巢或北莊、按抱犢崮形如倒置葫蘆、頂大而中小、只一險路登山、旁有攀援石頭、一步一換手脚如有上者雖將至巔、一經失足、即墜至底、實一夫當關之險峻危壑也、惟慮斷水、今有所恃、宜其泰然若是矣、此昨日（十四）之情形、又昨日裴牧師進去時、有北京商會托其帶進各種食物一大箱、午後又由杏生將北京商會尙餘之物、託由美紅十字會以全國商會名義再送入山、以爲將來國際上留一地步耳、又有日人交與政府機關仁丹一包約三磅、帶入山中、茲查得日人舉動、大可思議、前數日到者僅二三人、日昨又添來一二人、據云彼國亦有二人在擄、一名井籐、其實已經遍查、内中並無一日人、可想此中頗含有將來利益均沾之深意、聞日前打一電、計費一百零五元、可謂長矣、目下此數人終日營營、備形閃忽、並聞昨日有一日人辦櫻桃一擔、帶一挑夫入山、沿途停擔、測繪地圖、直至抱犢崮口爲守山者喝阻始返、惟求山中收此挑夫入去、胡蘭生君之姪、今日已由我處具函派人入山去接矣、現聞被擄人士在山極爲安適、然雖如此、而上海向來居養氣體之大少爺、其苦已不堪回首矣、近日此間大人老爺甚多、察其辦公、不過令軍隊保護而已、至交涉手續、則與臨城被刦第二日之形式無異、並無進行施設云、再頃有昨日送米之夥先回云、山中之匪將被擄西人又遷三十里、地名王家灣、知注附及云、 
　　救濟品之捐助　總商會前日接赴臨代表來電、請迅撥物品賑濟、該會當分函各大公司捐助、除永安公司尙未有復信外、先施已助線毯二十條、忠信昌茶葉三箱、泰豐紅燒牛肉四打、鹹餅乾八十四罐、中法藥房捐助痧藥水五百瓶、人丹五百瓶、五洲藥房捐助痧藥水四百八十瓶、良丹一百瓶云、 
　　德昌洋行所接津訊　本埠德昌洋行昨接天津總行許洪範君來電、謂臨城案發生、迄今十日、被擄人尙未盡釋、此間各領事羣爲譁然、主張援庚子例派兵出駐說甚盛、昨據濟南行電訊、匪近日要求條件、頗有得寸進尺之槪、恐非二三日内所能解决、幸被擄者無甚苦痛、匪有放言架田中玉、然後議案件、先釋西人、以華人與田爲質、特聞洪範删、 
　　商總聯會電問交部　各路商總聯會（江西路六十號）自聞津浦路巨刦案後、曾表示意見、昨到會各議董、由余克楷提議、因見交部當局、對於外人被擄、盡力營救、而華人尙有二百餘人、尙在匪窟漠不關心、他日外人出險、軍隊圍剿、華人勢必重遭擄殺、而交部竟宣言僅負營救外人之責、尤堪憤慨於國體人道均有不合、議决致電交部嚴重責問、推何世楨起草、已於昨日拍發矣 
　　昨晚通車乘客仍未到　津浦路自發生大刦案後、行車雖已恢復原狀、然下行車至浦口時、往往逾規定時刻、不能銜接滬寗車、致京津通車乘客郵件、不能即晚抵滬、計自修復軌道後、僅本月十一·十三·十四·三日、准時到浦、其餘數日、均不能銜接、昨日、津浦車抵浦仍逾時、故昨晚滬寗車到、仍未有通車旅客郵件抵滬、 
[旅滬同鄕會聯席會定期開會二十日下午四時在廣肇公所開會] 　　 
　　全國旅滬各省區同鄕會、日前假廣肇公所開聯席會議、討論臨城刦案後、並議决組織全國旅滬各省區同鄕會聯席會、當推定起草員五團體、擬定公約、定二十日（星期日）下午四時在廣肇公所續開會議討論進行方法茲錄公約草案如下、 
　　組織全國旅滬各省區同鄕會聯席會公約草案、（一）本會以全國旅滬各省區同鄕會會館公所之團體組織之、（二）本會以保衛地方安寗、培植國民生計爲宗旨、（三）本會暫不設事務所、遇有重大事故、得臨時指定地點、召集會議、（四）本會設正司年一、副司年二、書記一、會計一、由聯席會選舉之、任期一年、（五）正副司年職權、除召集開會並執行聯席會議决事項外、凡未經聯席會同意者、不得假用本會名義、（六）書記會計秉承正副司年意旨、辦理本會應辦事宜、（七）本會每年春季舉行大會一次、每月朔望舉行常會各一次、（八）本會臨時會、除由正副司年得隨時召集外、凡有三團體以上連署之請求、由司年通告召集之、（九）加入本會之團體、每團體得派代表三人列席、（十）本會議决事項、經到會之團體過半數以上表决之、（十一）本會經費、除通常開支、按照預算表分任外、其所有臨時經費、由各團量力補助之、（十二）本公約經聯席會議通過後施行之、 
[遠東運動會要訊中國選手練習之盛况] 　　 
　　中國選手、從十七日上午十時起、練習游泳以外之各種練習、正午始返宿舍、其練習種類爲籃球·排球·網球·等、當練習之時、華僑均往參觀、與以聲援、日菲兩國選手、亦呼聲雷動、大爲喝云、（日本電報通信社大阪電）昨晨（十七）因東京方面選手來阪、已由昨日始、各國分别定運動塲之使用時間、開始猛力練習、棒球代表、已决定全慶應軍、熊谷網球選手、因事停止出傷、大會入塲券三十萬張、已達賣去一半之盛况（東方通信社大阪電） 
[齊燮元覆蘇社電]  
　　蘇社理事張季直等、爲新撫豫西老洋人移駐蘇魯汴皖四省交匯之永城夏邑等縣、特分電保洛及蘇魯汴皖四省軍事當局、請予移調等情、曾誌本報、茲蘇社接南通轉來南京齊督軍覆電如下、南通張季直先生並轉段張黃沈黃張穆盧朱陳陳諸先生鑒、元電敬悉、豫西新撫之衆、移四省次匯之區、而其事又在臨城刦案發生以前、皖省裁兵以後、風聲傳播、遐邇驚疑、忝綰軍符、豈容漠視、遠聞尊旨、實佩藎懷、惟前當此事發生、即經電阻、嗣復電商保洛曁魯豫皖當局、冀以拔本塞源之法、收一勞永逸之功、函電往還、日必數起、正以此議力謀進行、尊電適到、又經轉達保洛曁魯豫皖各處、片言鼎重、必有成功、知關注存、先此覆達、惟鑒是幸、齊燮元咸印 
[江西自治會反對新編軍調贛]  
　　江西自治同志會昨致電粤贛各團體云、粤贛同鄕曁各團體公鑒、報載吳佩孚所派援粤豫軍駐漢、不肯開拔、於寒午在劉家廟索餉譁變、被蕭耀南派兵迫壓、現准銑日悉拔赴潯等語、并據稱此項軍隊、是土匪樊老二所部、據此則無論以積惡之匪、援已定之粤、爲侮辱國民人格、增重粤省禍亂、而推此以鄰爲壑之惡弊、即可使臨城之慘劇、徧地發生、何則、粤固爲中外交通之地、而潯亦爲華洋雜處之區、今無論該項匪軍或竟趨粤、或復留贛、皆足使中外人士之生命財產、復蹈臨城之險、將來禍害、何可勝言、或以爲此項土匪已受編撫、當與臨城未編之匪不同、不知匪兵之匪、原屬循環、收編與否、不關實際、且兵之所到、匪即隨、之蓋兵因貪掠固樂爲匪、民以窮迫亦化爲匪、匪旣叢生、擇肥而噬、何論華洋、且恐見今臨城土匪、以挾外而得利、而外僑將愈陷於危險、國民乃益促其生命矣、誠不知吳佩孚調此匪軍、是何用意、如以爲確能效命、則今日沈鴻英已全失敗、粤已援無可援、何不調往臨城、或留在河南、爲防剿土匪之用、否則無非畏匪欺民、逼民之悉爲土匪而已、存亡所關、切望粤贛同鄕及各團體協同屏斥、并力圖自救、以免煩外人之派兵代懲軍閥、是則黃農子孫之大幸也、江西自治同志會篠、 
[陳友笙敬告商界函對於時局宜有表示]  
　　商人陳友笙、昨發敬告商界函云、我商界對於國事、漸知注意、並能判斷是非、第聞同道中人說、某某破壞和平、商業大受其害、某貨以戰事不能脫銷、以致經濟上大受損失、並有謂曹吳不死、國無寗日者、於此可證明商界諸公、非毫無智識者、不過我商界深中在商言商的毒、以致縱有極好的政策、極好的意思、總不願發表、不肯切實負責、以爲政治問題、自有政治上人物去解决、我商人乃立於第三者地位者也、因此一般毫無心肝的軍閥政客之膽、愈弄愈大、橫行不法、無所不爲、推源禍始、我商界放棄天職、養癰成患、實不能辭其咎也、此次津浦刦車案、尙未解决、而京漢路北戴河之匪警、又見告矣、唐山漢口軍隊之譁變、又發生矣、於此時也、、若我商界再袖手旁觀不肯出頭露面、出來主張推倒現在的萬惡政府、不特商業永無恢復的希望、且恐死了亦無葬身之地、况各友邦對於我商界之希望至殷、且大前日美公使休門先生在總商會之演說、何等懇切、我人將何以副之、想諸公爲尊重自己人格起見、不得不即有所表示矣、鄙人不禁馨香祝之云云、 
[商總聯會對財政之主張主張扣留關餘鹽餘] 　　 
　　上海各路商界總聯合會（美倫里）昨爲政府財政整理無期、主張將關餘鹽餘扣留、昨致函總商會、請其一致主張函云、敬啓者、津浦刦案中外憤慨、推原禍始罪、在軍閥、全國公憤所在、想政府雖顢頇昏瞶、或不致甘冒不韙、一任萬惡軍閥之逍遙法外、惟念中國養兵之多、世無其匹、而匪患之熾、亦各國所未有養兵愈多、則餉糈愈絀、當兵原爲求餉、求餉不得、則相率譁變而流爲匪矣、是以今日之兵、即他日之匪也、兵匪相乘、禍亂無已、吾中國於是乃成爲匪世界、而食其賜者、厥惟吾儕小民、茲者津浦刦案、尙未了結、而皖豫又以匪亂見告矣、徐淮土匪、亦蠢蠢欲動矣、哀吾小民、罹此浩刦長此以往、勢非至全國皆匪、民無噍類不止、政府麻木不仁、對外旣失國際信用、對内又乏統治能力、吾民爲自救計、惟有羣策羣力、共起以謀自决、敝會爲此、特於前日開緊急會議、僉謂現在時機緊迫、、間不容髮、外人派兵共管之說、喧傳甚盛、全國淪胥、即在目前、經公决致電北京使團、懇將關餘鹽餘暫行繳存華銀團、幸勿再交吾國政府、以絶軍閥接濟等因、惟茲事體大、非共起主張、不足以昭愼重、貴會爲商界領袖、登高一呼、萬山響應、用敢耑函奉達、務乞同電使團、一致進行、無任企盼之至云云、 
[聖瑪利亞女學茂嫣園會紀]  
　　梵王渡聖瑪利亞女學、對於舞蹈、非常注重、平素由敎員於課後敎授、主其事者、爲柯撲與卜德二女士、每年五月間、該校率假約翰兆豐花園、開茂嫣園會（或稱楓樹舞蹈會）一次、延請士女往觀、頗爲熱鬧、上年因事未曾舉行、今年之會、於昨日午後四時半開會、惟會塲則改在該校校内、故該校廣塲、甚爲美麗、淺草平舖、濃翠撲人、由約翰童子軍維持秩序、塲中並特設高檯二座爲來賓席、圍場觀者、約千餘人、女賓居多、男賓則頗少、今年入塲之限制較嚴、非持有請柬、則擯諸門外、來賓攝影、亦一槪禁止、惟本報得該校之特允、不在其内、塲之東隅、由該校音樂敎員奏鋼琴、約翰華克夫人與羅卜斯敎授以凡啞林和之、音韻幽清、令人神往、俄而有二百妙齡女郎、自萬綠叢中、魚貫而入、團坐塲中四周、先由一隊起舞、代表罌粟花者全身皆白、惟衣邊爲黃色、進退自然精神活潑、次有一隊、身穿紫白二色之衣、係代表紫羅蘭花者、全體共分六隊、分合跳舞舞未畢、女皇舞至塲中、身穿粉紅衣、褲襪白色、翩翩霞舉、遙睇之、正類蝴蝶、腰軟如弱柳、有不禁風之槪、舉止合節、全塲稱美、聞扮此女皇之女郎、爲胡永馨女士、前年曾任斯職、已而有代表雨之舞員至、手携粉紅湖色薄綢帶向東西舞、旣畢代表太陽舞員出、全身皆黃色、首戴金色帽舞蹈之佳、不亞於女皇、其次有十五幼女、扮作蚱蜢、身穿綠衣黑褲、額上有二觸鬚作相鬥狀、後又有蝴蝶舞計十二人、分三隊左右舞、繼以『河』舞、全隊竝行入塲、後分爲三隊未幾代表『月』之女郎蒞塲、如女皇與太陽之單獨舞、額上有年月記號、舞衣爲玉色、又有十一幼女郎組織之蚊蟲隊舞蹈、衣服爲黑白色、背有二翼、宛如蚊蟲、紛飛四周、狀如覓食、繼柳樹隊與荷花隊同時入場中、柳樹在四周、荷花居中表明荷池之四周、植有綠柳焉、二隊同時舞蹈、柳樹隊先退、荷花隊再行略舞而退、末有白色衣服女郎一隊跳舞、此隊人數爲最多、約有六十、額上與兩膝、皆有五角星記號、蓋即星隊也、分隊開步前進、忽併忽分、步伐整齊、旣畢、各隊依次重演一過、洵足觀也迨、至告畢、、時已六點矣、 
 
[聖瑪利亞女學茂嫣園會攝影（一）蝴蝶舞] 南京路抛球塲心心照相館攝　　 
[閘北自治會催築環租界馬路函請護軍使從速進行]  
　　閘北地方自治籌備會、前請規畫環租界馬路、已奉軍署批飭南北工巡捐局辦理、茲已將及三月、未見進行、日前又函請軍署催兩局速辦、其函略云、軍使鈞鑒、謹肅者、竊上海商埠發達以來、租界外人日謀推廣、限制計畫、惟有建築環租界馬路之一策、查中華道路建設協會、上年首倡是議、敝會深表同情、即於上年九月二十六日、函致滬北工巡捐局、會同滬南工巡捐局規畫、及滬西大西路曹家渡救火車所兩案交涉發生、敝會益知環租界馬路之不可或緩、又於本年二月二十三日、呈請鈞座通飭滬南滬北兩工巡捐局辦理、並規畫滬西市政、旋於三月一日、奉鈞署批示内開、呈悉、該商等以滬西市政、日漸發達、擬請分令滬南北工巡捐局、劃界辦理、以杜外人侵越各節、具見尊重主權、關心路政、除分令該局長等會擬劃界整理、預定路線各辦法、呈候核辦外、仰即知照等因、奉此、仰見鈞座保護主權、注重市政之至意、莫名欽佩、敝會痛國步之飄搖、悲主權之淪喪、昕日憂心、無時或輟、伏念鈞座衛國保疆、勳隆望重、敬此不避嘵凟、來函陳請鑒核、俯賜飭屬從速規畫、先以測繪入手、以保國土而杜外勢、行見百里金湯、永得鞏固、千載歌謳、傳之不朽地方幸甚、主權幸甚、謹肅上陳、敬請鈞安、閘北地方自治籌備會謹肅、 
[閘北區域問題之擱置須俟張季直來滬商定] 　　 
　　閘北區域問題、前已由北工巡捐局及吳淞商埠局雙方讓步、繪具圖樣、以便解决、茲悉目下雙方對於此事、已暫行擱置、須俟商埠局督辦張季直到滬、與何護軍使直接商榷、此時雙方工程、尙未接觸、故可相安無事云、 
[電業公會查詢樹膠綫函電字牌號是否日貨] 　　 
　　上海電業公會、昨爲調查電字牌號樹膠綫事、致函上海各路商界總聯合會、（美倫里）詢問詳細、云各路商界總聯合會諸公大鑒、敬啓者、茲經敝會調查、有電字牌號樹膠綫一種、其公司設在本埠、係日本人與中國政府合開、其中機器及辦事人、多屬日本、用特備函奉詢、究竟是項樹膠綫、應作日本貨論、抑作中國貨論、即祈示明以便定奪、附上電字牌子一紙、敬希台察、專此、祇頌台綏、上海電業公會謹啓、 
[日輪航務彙聞]  
　　最近之東貨輸入　近二十日中、由本埠日本郵船會社之中日直接班各輪所載入之紗布棉花及東糖等三項貨物、共計紗布三千九百九十四件、棉花三千五百五十九包、白糖三萬九百二十八包、 
　　日郵社營業近况　日本郵社於四月底止、總結此一期之營業、計總收入三千八百零四萬六千元、近海航部增入財產金五百十九萬八千元、營業上支出三千二百三十一萬一千元、近海部用出三百十九萬七千元、船價折去二百萬元、凈餘七百七十三萬六千元、較前一期少三十四萬一千元、現該社將所獲之純益金、除公積保險及官利紅利外、餘均折入船價中、使以後之成本減輕云 
　　留東生續續歸國　近兩天内留日學生之還國者、又有明治大學生彭錫英·李淇·慶應大學生陸鳳鍾·及印其德·張學載·王執敬·楊長瑞·李揆·林鏡平·范揚·郭祺光等等到滬、 
　　大批僑日商來滬　吾國商人之在東洋執業者、自去歲以還、陸續返國者、已不知凡幾、連日僑日華商、更有大批歸國、今次日輪竹島丸至申、全船旅客中、華商還滬者占十分之九、乘其他各輪而來者亦復不少、此二三天中到申之僑日華商數在百名之上如吳祥釗·張思系、王駿聲·胡永根·朱元瀾·朱志方·張錫銀·張換珍·張加錫·張福星·張新明·張祝豐·張雲章·段永根·段永發·楊金錫·厲進賢·徐文田·蔣德昌等等、不勝枚舉、自橫濱神户門司來者俱有、而各該僑商中、或開吳服店或爲洋服業、或爲紙傘商、此輩到滬後、有住三洋涇橋、有在十六浦棧、有往吳淞路、有返原籍者、亦不一致也、 
 
 
 

Page 14

 
 
第一萬八千零四十號;中華民國十二年 西曆一千九百二十三年五月十八號
星期五 * *[泰順輪修竣來滬]  
　　招商局之泰順輪、此次在汕港遇盜、除被刦銀物損失外、船身並受有損傷、昨日滬上總局接該輪來電、謂輪體之損壞者、在停港三天中、業經修竣即日啓椗來滬、所有損失情形及匪刦狀况、統於到申時面達云、 
[航業消息彙報]  
　　今日某英輪出口、、有現欵十萬元裝至漢口起提 
　　中國新任新加坡副領事秦汝欽君、帶同夫人、定今日乘日輪熊野丸往星加坡蒞任、 
　　昌興公司之亞細亞皇后號、准明日一時到此、三時半由滬開往溫哥武、又坎后輪由溫哥武開來、本日到滬、來客五十名、於三時半從新關碼頭上岸、當日午後六時便赴香港云、 
　　日輪加賀丸由美來申、裝到麥粉十二萬二千二百八十三包、小麥四千五百三十五包、紫銅二萬三千五百八十一方、扎鐵五千四百九十六件、木頭三千一百二十六根、鉛九百六十三件、紗布四百四十五件、鐵絲二千七百四十九件、又山城丸從東洋裝到錫鉛烟紙八百七十九件、花布一千三百八十八件、紡車機一百二十二件、紙頭一百九十三件、鉛四十九件又白糖二千包、 
　　郵船盎乾司號由馬賽來滬、船内有四月二十日前之法國寄華郵件甚多、昨日該輪來電、十六日已抵西貢、當日三時開出、准二十五日進口至上海、又高爾提埃號因損機進口延期、至昨日方到、故改定明日一時往日本之神户橫濱云、 
[市民大會消息]  
　　市民大會於十六日開常會、到會者、凡二十四團體、議决案如下、㈠鄭嘉縉提議報載宜昌日艦伏見丸水手憤我排貨、槍殺人民案、公决致電宜昌市民大會、轉商會詢查眞相、再議對付方法、㈡鄧嘉縉提議報載日本派石井子爵爲全權代表、赴國際聯盟會、携有二十一條之要求擋案、以備抵制我國提交時之用案、公决在本星期六下午八時、開全體緊急會議、從長討論、㈢公决致函工商研究會·全國工商協會·國貨維持會、請派代表、於星期六出席、商議彙編國貨調查錄事宜、㈣公决本星期日、總商會開各業聯席會議、時應由本會派人前往各業領袖處接洽、並催請届時出席、當公推陳翊庭等七人分頭接洽、并於是日特派曹慕管·史家麟·林炎夫·周霽光·四君代表本會出席云、又該會近爲愼重調查日貨手續起見、特於本星期六、邀集國貨維持會等重要團體、從事討論、昨特致函各團體、茲照錄如下、致工商協會·工商研究會·國貨維持會函、（上略）敬啓者、日本挾無效之二十一條、悍不交還旅大、舉國皆憤、本會同人審慮已久、知欲貫澈經濟絶交之主張、必先經調查日貨入手、但調查一事、究非漫無秩序、即可貿然從事、勢非先行彙編詳細日貨表格不可、所以外埠各界、紛紛函索、誠以本埠爲全國商務之樞紐、見聞必詳、惟是同人等深恐思拙慮短、考察不週、致有掛一漏萬之慮、素稔貴會對於商業情形、研究有素、而於日貨種類、更屬如數家珍、用敢特派交際股幹事持函相邀、希於本星期六（十九）下午八點、請推代表、命駕蒞會、共商此項表格、應如何編製之方法、望錫以南針、俄免歧路、事關救國、諒勿見却、臨函不勝盼禱之至、又致紗業聯合會函云、（上略）敬啓者、前奉一函、諒登記室、未蒙貴代表駕臨本會、殊深悵望、茲有懇者、仍爲抵制日紗事宜、應如何提倡仿造、及如何勸導之處、統候敎益、而策進行、想貴會熱忱愛國、素著令譽、此次事關國家前途、有益非尠、當不吝此一舉、用敢再派本會交際股幹事、持函相邀、希於本月十九日（星期六）午後八時、推定代表、命駕蒞會、磋商辦法、無任盼禱、 
[總商會函送國貨調查錄覆宿遷縣商會] 　　 
　　總商會昨覆宿遷縣商會函云、接誦本月十七日貴會來函、祇悉一是、查國貨調查錄、係中華國貨維持會所編輯、商敝會前承該會贈送若干册、亦係十年分所出版者、茲承尊囑、查敝會商品陳列所、曾於十一年夏出有報告書兩册、多係就各廠送來之貨、加以編輯、似較切近、茲特寄奉上下册各一本、尙祈檢收、至東貨一覽表、敝會現正商請對日外交市民大會編查、俟有印就、再當檢寄云云、 
[國貨維持會證明國貨之三電]  
　　本埠中華國貨維持會、連日代本埠國貨工廠證明國貨、致電閩省福建保存國貨公會·福州總商會·及學生聯合會·各電等情、迭紀前報、茲悉該會昨又分電閩鄂省各公團、代用中製帽廠·三星實業工塲·曁廣生行切實証明、電文如下（一）福州福建保存國貨公會轉總商會·學生聯合會公鑒、前上各電、諒邀察核施行、至爲感切、茲復據本埠用中製帽廠函稱、頃接敝閩莊宏文閣電稱、貴廠出品熊鐘牌草帽二十二打、童帽六打、悉被國貨公會及學生會誤認劣貨、如數扣留、請速設法云云、竊廠創始於民國七年、廠設上海虬江路北鼎元里、所用熊鐘牌商標、曾經農商部核准註册、其爲完全國貨、毫無假借、應懇貴會准予據情、電閩請爲發還以維國貨等因、准此、按該廠所陳各節、確係實情、江蘇二次地方物品展覽會及上海總商會商品陳列所、均經得獎各在案、即查貴會第三期國貨調查錄第五十一頁、列有該廠之物品地點、是爲國貨確無疑義、爲特電請貴會派員查明、如確係該廠之熊鐘牌草帽、懇即立予發還、並希廣爲宣傳、乃爲感禱、霰、（二）福州分送福建保存國貨公會·學生聯合會·福州總商會·公鑒、閩新太記所辦上海電光牌毛巾一百二十打、係敝會員三星實業工塲出品、廠設申中興路、確係國貨、請鼎力維護爲、感篠、（三）漢口分送總商會·外交後援會·市民大會·報界公會·新聞報·及各報館公鑒、雙妹牌化裝品、確係敝會員廣生行有限公司所自製、該廠設香港行銷有年、農部註册各屆國貨展覽會均有最優獎、况股東旣均華商、出品自係國貨、際此藉抵外貨、以制外侮、全國激昂之日、務乞廣爲宣佈廣生行所裝雙妹各品、確係國貨勿生誤會、除另函詳外、敬先電達、霰、 
 
[聖瑪利亞女學茂嫣園會攝影（二）星隊之進行] 南京路抛球塲心心照相館攝　　 
[總商會訂期開會二十日午後]  
　　上海總商會、近因市民大會來函、徵求意見一案、茲悉方副會長現已訂期本月二十日午後三時、邀集各業領袖到會、公共討論進行辦法、以便函復市民大會、昨已由章書記長分函各業領袖曁各會董等依期蒞會與議云 
[海寗路提出之納稅會理事單張菊生等九人] 　　 
公共租界納稅華人會選舉理事、上年經南京路商聯會發起公開運動之法後、各路均繼起仿效、結果頗佳、昨海寗路商界亦發出通告云、逕啓者、公共租界納稅華人會、有關華市民之福利至鉅、該會理事之責任、尤爲重大、非熱心公益聲望素著者、難以勝任、今當該會改選理事之際、不得不愼重其事、以免濫充尸位之虞、本會倣效歐美選舉公開運動之法、提出候選理事九人、請衆公選、名單如下、張菊生·王仙華·朱賡石·馮少山·趙晋卿·徐乾齡·穆藕初·余日章·聶雲台·是否有當、尙希酌奪云云、 
[總商會開裁釐抵補審查會]  
　　上海總商會前接全國商會聯合會蘇事務所來函、請對於裁釐加稅未實行以前、蘇省先行裁釐、另籌抵補方法等情會議函復、經十二日第十期會董常會議决、另組裁釐抵補審查會、詳細研究後、再行函復、茲悉是項審查會、定於十八日（星期五）下午四時舉行、昨已分發通告、請各審查員准時蒞臨、以便討論、 
[續誌湯節之由蘇解滬之波折席上珍母聲請派警往法公堂引渡] 　　 
　　湯節之由蘇州高等廳發回上海地方廳重審、因押解法警章詠桂王和並不照會英法捕房、爲法捕房包探以其違章、一併拘送法公堂訊供判押、已紀昨報、茲悉章詠桂王和兩法警、自在上海地檢廳報告後、前日下午、取到公文、即於當晚乘火車返蘇、向高等廳面禀一切、高等廳許檢察長據詳後、即電飭地檢廳郭代廳長據理力爭、郭廳長遂於昨晨乘火車赴蘇、面見許廳長、會商辦法、而本案原告席方氏聞耗後、昨午亦投地檢廳具狀聲請、略謂、本案被告湯節之、旣奉高等廳發回重審、道經租界、違犯定章、應將該法警處以相當之咎、與該被告無涉、照例湯節之應送還檢廳辦理、若云湯節之另有别案被控法公堂、則發生在本案之後、應得本案終了、然後送歸公堂訊辦、現在湯節之旣押法公堂、應求廳長備文派警前往引渡、歸案訊究等語、該廳當諭靜候批示核辦、 
[絲繭公所呈請帶收乾繭附捐]  
　　本埠絲繭總公所、前日具呈江蘇·浙江·財政廳嚴張兩廳長文曰、爲呈請通飭帶收繭業公所曁改良會項經費、以維公益事、竊照每届繭市、期前歷由總所援照成案、呈請鈞廳通飭各繭委各稅所每乾繭百斤、隨正帶收公所經費洋銀三角、蠶桑改良會經費洋銀一角、、均經照案收解、分别具領各在案茲查本届繭市開辦在即、爰特查照歷届成案、具文呈請鈞廳、通飭各繭委各稅所、按每乾繭百斤、隨同正捐帶收公所經費洋銀三角、蠶桑改良會經費洋銀一角、以備總分公所具領及轉解改良會常年辦公之需、伏祈廳長鑒察、俯賜通飭徵收之各繭委各稅所、一律帶收隨同正捐、解繳鈞廳核收、再由總所具呈請領、實爲公便、、謹呈 
[綠酸鉀限制進口之實行期本年六月十六日起] 　　 
　　上海總商會接農商部訓令云、案准陸軍部咨送發給運輸護照規則及其執行細則、請查照轉令所屬遵辦、又准稅務處咨開、據江漢關監督呈稱、德商禪臣洋行所運之綠酸鉀、經湖北硝磺局、送由法界公共化騐室騐明、其性猛烈有毒、可作炸藥及最危險諸物、核其性質與硝磺相等、應否與硝磺一例循照舊章、加以限制請鑒核等情、經本處咨准陸軍部核復、應按照禁品辦法、加以限制、所有綠酸鉀一物、應即列入民國八年間部處會訂軍火章程項下禁品名目清單第二欵乙項爆發物料内、與硫磺硝石等物、一律限制進口、咨行查照各等因、當經本部以綠酸鉀又名鹽酸加里、俗稱洋硝、從前原爲禁品、因係製造火柴必需之原料、於民國八年、經有關各部處會商、准予弛禁、由商民自由購運、茲復列入禁品、限制進口、則將來各火柴廠購運該項藥料、又須憑照騐放、此項手續、是否仍照會訂辦法辦理、京内由陸軍部核准發照咨放、京外由本省長官咨由各主管機關轉咨陸軍部核准咨放、其護照即由本省長官發給、如果照此辦理、擬即由本部通令知照、若改照新訂護照規則辦理、則似有未盡適宜之處、例如京内京外所需護照、槪由陸軍部塡發、則邊遠省分、交通遲滯、往返稽延、恐悞功作、又火柴公司購運綠酸鉀、大都整購零運、新訂規則、並無年需護照辦法、如以硝磺爲例、每照只限五千斤、則每運一批、必須請一護照、手續過繁似非體恤商艱之意、又新訂規則對於各國官商報運手續、亦無如何規定、華洋待遇、恐難一致、但查護照規則第八條内稱、、除本規所定外、所有報運手續、仍照向章辦理、則綠酸鉀報運手續、似可仍照會訂辦法辦理等語、咨商陸軍部去後、茲准復稱、綠酸鉀旣已列爲禁品、其報運及發照辦法自應照本部新訂規則辦法辦理、即外省報運者、由各省官署轉行本部核放發照、京内者由各部署轉行本部核放發照、貴部謂護照如槪由部發、邊遠省分報運藥料、交通遲滯、往返稽延、恐悞功作、又新訂規則無年需護照辦法、每運一批、必須請一護照、手續過繁、似非體恤商艱之意云云、查本部年需護照、並未聲明取消、自仍舊有效、且本部護照規則、所附運輸說明書、有預計運畢時期一欄、專爲予運輸者時間優裕而設、况各地火柴廠購運藥料、皆係預算年需之數、一次呈請立案、是次年應用之藥料、本年即可預先計算、有一年時間、無論如何邊遠省分、决無因請照誤工之慮、又本部護照所定物品限量、係一照限定若干數量、並非一次只准請一照也、倘運多數藥料、儘可按照量數多請護照、如再有臨時運輸少數藥料、其重量在兩擔以内、如確係可靠商家呈請報運、爲實業或醫藥用者、可由海關稅務司酌量放行、民國八年部處會訂禁品辦法、已特别聲明、是火柴廠運綠酸鉀等整運零運、或臨時少數運輸、均無不便之處、咨復查照、並准稅務處咨開、查綠酸鉀進口、當按照禁品辦法、加以限制一事、業經本處於本年三月十五日令關遵辦、曁咨行查照在案、嗣據總稅務司函陳、據江海關稅務司電稱、商人報運綠酸鉀一項貨物、按照本口章程、未經報關完稅、准予進口以前、應存入駁船或特别之棧房、只以本口並無此項特别棧房、自應存入駁船、以候報關完稅進口、現在各火柴工廠所運此項物品、每月約有百噸、今若遽按禁品辦法、限制進口、勢須臨時請由陸軍部發給護照、並須聽候令關放行、恐無若許駁船、可供該貨存儲之用、擬請展期三個月、俟三個月以後、再爲實行限制進口等語、總稅務司詳核所稱各節、自屬實情江海一關如此、恐他關亦有此等情形、似宜限於三個月之後、再爲實行限制進口、以恤商情等情到處、當經咨准陸軍部核准、定於本年六月十六日起、爲實行期、除分令遵照辦理外、咨行查照各等因前來、查綠酸鉀一物、旣經列入禁品、復准陸軍部稅務處咨稱前因、自應於本年六月十六日起、按照陸軍部新訂規則辦理至黃燐一物、業已開禁、可以自由報運、無須請領部照、合行抄錄原送規則、令仰該總商會轉知各火柴工廠遵照辦理可也、此令、 
[財廳新訂嚴核比較規則]  
　　江蘇財政廳長嚴家熾、爲新訂嚴核徵收貨稅較規則、訓令各稅所長文云、案照五月一日召集各局所長在省署會議、業據同時到會查照新訂嚴核比較規則逐一簽認、内中上新河木厘、近因川湘鄂贛等省時局不靖、銀根奇緊、大治等四帮木商、多半歇業、、據稱新比較恐難及額、舊比較勉力擔任雖係實情並據辭職到廳、仍令勉爲其難、儘力征報此外蔣　等處、正在交接之際、未及與會、應由廳另令補認以符通案、除報明督軍省長會核備案外、合檢新訂嚴核比較規則一份、令發該稅所遵照、自五月份、起務須照額盈收、以副比較、而顧考成爲要、附誌新訂嚴核征收貨稅比較規則如下、查蘇省應徵厘稅、共計六百三十餘萬元、係國稅大宗收入、關係綦重、近來經征各員照額盈收者甚爲寥寥、虧短比較者幾於在在皆是、實爲不成事體、亟應申明部章嚴從考核、信賞必罰、以資挽救第一條、蘇省厘稅局所人員、每屆三個月考核一次、照額增收者記功、以增收之成數爲記功之次數、第二條、各局所人員三個季比短收、不及一成記過、一成以上者即行撤退、第三條、凡記過人員、如有查獲大宗偷漏、呈准記功及季比盈收記功者、准其以功抵過、第四條各局所人員、如於三個月内、因特别事故收數、不能足額、隨時專案具報、由財政廳復查確實、准予聲明免議、以上四條、係爲整頓季比、實行遵照部章考核、各該員自行揣量、果能勝任、即行簽字蓋章存案備核、茲悉本埠稅務總所、昨已接奉此項訓令矣、 
[杜錫珪槍斃林春山之昨聞]  
　　泊防南京草鞋峽之湖鵬魚雷艇二車林春山、爲海軍杜總司令槍决各情、已兩誌本報、茲聞該魚雷艇二車林春山、爲海軍少將現任領袖林某之子、此事於未發表之前、林少將曾接寗電、囑速赴寗林即夤夜起程、迨抵寗垣、幸有某君密告、謂君此來、恐有不利、並以文郎已被槍决詳情告之、林少將始秘密旋滬、否則險遭不測云、 
[杜錫珪打消辭職]  
　　海軍總司令杜錫珪、前因滬上海籌等艦宣言拒孫、與中央政府脫離關係、深恐各處艦艇、被惑響應、是以派員分赴長江上下游及閩厦各艦艇宣後慰、旋又電令駐閩之應瑞軍艦艦長陳紹寬、海容軍艦艦長陳季良、窺探在閩各艦之行動、據聞閩省各艦、對於滬上艦隊之行動、未表同情、閩艦同人、意向相同、並無異動、故杜氏辭職之意、現已打消矣、 
[護軍使注意閩省招兵]  
　　松滬護軍使署近據探報、有閩省某軍事機關、近在上海中華路等處、設立事務所、招募在滬之各省退伍兵士、業已招得二批、約八百餘人、裝運赴閩、現在續又招募、而應募者、頗不乏人云云、何護軍使據報後、以現値各省多事之秋、此項兵士究係何處所招、是何目的、無從深悉、故於昨日令飭淞滬警察廳查復核辦云、 
[滬台航輪罷工解决後之所聞]  
　　本埠南市各輪船公司之行駛上海台州間之輪船、因金清輪船船主判處絞刑、激動公憤、於十二日起一律罷工、旋經商輪公會及會稽道尹之調解、始於前日（十六）下午上工一節、曾記昨報、茲聞此次罷工未發動之前各輪員接有黃岩縣之判决主文如下、魏福林繆仲三共同顚覆船艦、致多數於死亡之所爲、處死刑、並褫奪公權全部終身、略以所載人數及貨物重量有逾海關定制、及不將蜻子棄海、或於駛近祠堂滙船身傾側時、不行折回、或駛至塗上、以致顚覆死亡多數生命爲理由、依照刑律第二十九條第一項、及同律第二百十二條第二項各處死刑、並依同律第二百二十條宣告從刑云云、各輪員見此判决文、以其殊不近理、遂由舟山輪船船主首先發起、一致罷工、後經商輪公會、竭力調停、並允二項辦法、㈠致電江浙軍民兩長、代金清船主呼籲、㈡聘請魏槐平律師、向上級官廳上訴、同時會稽道尹亦以書面致覆各船員、謂金清輪失事一案、已由被告人依法上訴、該管上級司法官廳、自能審核情形、從輕改判、請各船員照常辦事、安心服務、免妨交通等語、故各船員以旣有商輪公會及黃道尹之調停、認爲滿意、一致上工云、滬南商輪公會會長王一亭、昨爲金清輪船船主判處死刑案、引起本埠滬台航輪罷工事、特致電浙江張省長云（銜略、）據同業永利·平安·永安·舟山各輪船公司聲稱、金清商輪沉没後、船主魏福林·帳房繆仲三、自首黃岩縣、知事竟判死刑、各輪船員惶駭萬分、人人自危、咸相戒輟業、交通頓阻、關係匪輕等語到會、查金清失事、船主等咎固難辭、惟與故意犯究屬不同、聞此案業經上訴、人命固應愼重、交通亦不可不顧、敝會除派員婉勸船員照常行駛外、籲請鈞處電商地方審判廳、持平清理、量予減輕、以示矜全、而維航業、至紉德誼滬南商輪公會會長王震叩、 
[丹商索取揚子碼頭股本利息]  
　　浦東揚子碼頭、已由交通部續租與日商海洋社繼續營業、旅滬丹商利色斯氏、因執有揚子碼頭股票六十股、利息已有二十年未取、故於前日呈請丹國領事轉呈駐京該國公使、照會我國政府、要求照付息銀、以便給領、 
[華盛頓商務局電告商况]  
　　昨日本埠美國商務參贊署接華盛頓内外商務局電告、三月份美國對華輸出、共値美金九百五十萬元、 
[絲廠準備開工訊]  
　　滬北各絲廠、現値新繭已將抵申、已定於初八日開車、惟怡和信昌永泰等數家、尙有存繭提早二三天、於初五日開車、業已分别通知各工人矣、 
　　又函云、本埠絲廠每屆春初、原料已罄、例須停工數月、致有絲廠業衰頽停工之謠、現在各處育蠶、均已採繭、繭市業已大盛、故此間各家絲廠、已預備繼續開工、聞閘北恒豐路緒昌等數廠家、已定陰曆本月初八日開車、其餘各家、亦在凖備矣、 
[長安絲繭市之快報]  
　　昨接長安快函、報告絲繭消息云、今日（十七日）新豐公記兩行、收鮮繭五百餘擔、均連外莊、出貨湧旺、收價較跌、扯價近九十元、各踏莊因繅客鑒於繭價過高、恐無利可占、咸裹足不前、今日到船不多、故收價見撳、收數不過三百擔、扯價九十五六元、並悉公記行及袁壩公順行、收落繭子僅烘半乾、業已裝代報捐、陸續運申矣、今日新絲上街均七八包、收落五包餘、上身看高八十五元、次則高低不一、小滿邊必暢湧故京杭紹客、聞不日將來長駐購云、 
　　尙有本埠新聞等轉入後頁 
 
 
 

Page 15

 
 
第一萬八千零四十號;中華民國十二年 西曆一千九百二十三年五月十八號
星期五 * *本埠新聞二 
[縣商會呈報公斷處職員履歷]  
　　上海縣商會商事公斷處新處長朱吟江君、於五月一日實行就職後、所有該公斷處職員如評議員·調查員·等、共計十二人、現已由會開明各員履歷、呈請上海縣公署轉呈實業廳·省公署·等分别查照云、 
[工部局四公學今日開運動會]  
　　今日（十八號）下午二時工部局設立之四公學、舉行第七次春季運動大會、假虹口公園（即前遠東運動會之會塲）爲會塲、届時想必有一番競爭也、 
[葡商收繭函請保護]  
　　駐滬葡商遠東貿易公司、現委託吳縣嚴墓鎭愼昌繭行爲採辦鮮繭經理、今開收在即、深恐宵小乘機滋事、特禀由駐滬葡總領事加薩魯伐君函請交涉公署令行吳縣知事出示保護、聞許交涉員已令行吳縣知事查照辦理、並函復葡領查照云、 
[考察絲茶專員到滬後之行動]  
　　前熱河實業廳長楊仁山氏、因奉農商部特派爲考察絲茶專員來滬、於日昨拜會茶業領袖陳翊周君等、開始譚判、聞楊君之計畫、擬先聯合絲茶兩帮組織一聯會、然後着手考察絲茶内部之利弊、務以挽回我國對外貿易之權利爲目的云、 
[錢業公會昨日開會結果議决三月份拆息爲四兩五錢通過養病所簡章] 　　 
本埠錢業公會、於昨日下午、在寗波路會内開會、到會莊家計八十餘、由總董秦潤卿主席結果如下、㈠陰曆三月份拆息案、經衆公决、爲四兩五錢、㈡滬錢業公會附設養病所簡章、經逐條討論、照原案通過、議畢散會、 
[浙省春賑之孔亟明日開二次競爭會] 　　 
　　華洋義賑會昨函各職員云、敬啓者、昨接寗波黃道尹來函、詳述浙東災區最近狀况、及垂斃災黎、待振廹切飢寒走險、擾及治安、非趕放春振、不足以資挽救、告哀娓娓、情見乎詞、又據麗水縣電告最近雹災情形、茲印陳敬祈台鑒、查五月十九號（即夏曆四月初四日）下午四句鐘、仍假西藏路寗波同鄕會、開春振第二次競爭會、業經函達在案、用特再申前請、届時務求撥冗惠臨、曲賜提倡、不勝叩禱之至、（黃道尹函、已見十六日本報、茲不贅、） 
[友華銀行滙市報告]  
　　昨日友華銀行匯市報告云、十六日倫敦大條銀價近期縮二五、遠期一八七五、紐約銀行跌至六角六分二五、倫敦紐約間滙價爲四元六角二分六二五、今日此間滙價掛牌、英鎊縮至三先令二便士、美金縮至七十三元二角五分、日金漲爲六十七兩、餘亦隨以俱動、早晨市况有見平之勢、旣乃轉爲堅定、開盤時英鎊稍有成交、五月份三先令二便士三七五、六月份三先令二便士三一二五、七月份三先令二便士二五、美金近遠期均七十四元一角二分半、照此滙價售者頗踴、故未幾市况堅定、英鎊售價長至五月份三先令二便士五六二五、六月份三先令二便士半、七月份三先令二便士四三七五、美金售價近遠期均七十四元三角七分半、日金售價各期均六十六兩錢二分半、購價六十六兩、銀行滙票定價、英鎊三先令三便士、美金七十六元、佛郎一一四○枚、昨日倫敦銀市、印度售出甚多、中國購進、收盤時市况穩定、紐約市况堅定、購進極踴、售價無一照掛牌者、 
[上海商業市况彙錄]  
　　金融 
　　昨日銀幣早市之價七錢二分四釐八七五、又午市價七錢二分五釐三七五、比上日大一二五、滙豐銀行賣出現洋十五萬元、價七錢二分四釐八七五、道勝買進現鈔洋十萬元、價七錢二分四釐七五、中國賣出洋二十五萬元、價七錢二分四釐八七五至七錢二分五釐三七五、中國裝往無錫洋二十萬元、又裝去蘇州洋十萬元、各莊裝去蘇州洋十萬元、又裝去重慶洋三十萬元、又裝往硤石洋十五萬元、四月半期洋早市七錢二分五釐八七五、又午市七錢二分六釐、與前日相同、 
　　銀拆早午兩市、皆爲一錢七分、比上日小去一分、交通裝往南京大條五十七條、又裝往杭州大條五十一條、中國裝往南洋現銀三萬兩、 
　　昨晚止、各銀行查倉、庫存現銀二千一百九十八萬兩、現洋四千零十九萬元、大條一千六百七十一條、 
　　公債票 
　　昨公債票市况、雖成交不多、而金融整六兩種期貨、内盤極爲堅定、結果均較前日漲高、人心看高、市面難以遽落也、金融現貨因缺貨之故、早市開盤六十五元五角、雖較前日略疲、後因買户踴旺、二盤即暴漲至六十六元一角、旋又高至六十六元七角、收盤計較前日共漲一元零五分、期貨漲勢亦健開盤即好一角、計五月份六十五元八角好至六十六元六角、收盤六月期開盤六十五元八角半、較前日漲高已巨、收盤時略疲五分、七月份成交不多、收盤六十五元八角、計較漲五角、整六現貨收盤五十元零七角、計漲三、角期貨更堅、五月期由開盤五十元零四角漲至零九角、收盤共漲五角、六月期除息收盤四十七元九角漲四角半、七月期漲六角、價四十八元一角五、餘票交易極少、七年長期略疲、價爲四十三元一角、整七漲高五分、價爲五十二元七角、償還短期八釐、市面無漲落、收盤二十六元一角云、 
　　國内滙兌 
　　昨内滙市况、岑寂異常、各滙價格大致毫無變動、惟漢滙洋例漲一兩、價爲一千零三十三兩五錢、濟南濟平漲二錢五、分價爲一千零三十八兩七錢五分、京津銀洋匯價、悉與前日相同、計北京公砝一千零五十四兩、銀元一千零零二元半、天津行化一千零六二十兩、銀元一千零零一元半、蘇浙等埠匯市清淡、青島膠足一千零七十二兩、銀元一千零零五元、烟臺銀元一千零五十二元、開封銀元一千元、餘計漢口銀元一千元、宜昌宜平一千零三十六兩、銀元一千零十五元、九江蕪湖蚌埠銀元各一千零零四元、南昌安慶銀元各一千零零五元、南京鎭江揚州銀元一千零零一元半、蘇州銀元一千零零一元、徐州銀元一千零零四元清江銀元一千零零五元、無錫常州宜興常熟銀元各一千零零一元半、南通杭州寗波銀元各一千零零二元、温州銀元一千零零五元、嘉興湖州紹興餘姚各一千零零二元、蘭谿銀元一千零零四元半、海門銀元一千零零四元、福州厦門銀元各一千零十元、奉天銀元一千零十二元、哈爾濱銀元一千零十四元、川省滙市無所交易、市面一月以來毫無變動云、 
　　又上海商業儲蓄銀行五月十七日國内匯兌行市報告云、今據京津來電報稱、銀洋兩市俱無變動、計京銀爲一千零五十四兩、洋爲一千零零二元、津銀爲一千零六十二兩、洋爲一千零零一元、漢電銀滙漲起一兩二錢五分、計洋例每千兩合規元一千零卅三兩七錢五分、洋釐之不振、一如疇昔、今市洋滙仍係不收滙費、濟南銀滙跌二錢五分、爲一千零三十八兩七錢五分、洋滙未動、皖滙蕪湖漲一元、爲一千零零三元、安慶大通各漲五角、同爲一千零零四元、陜之西安漲起十元、爲一千零二十八元、豫之鄭州漲三元、洛陽順德漲二元、同爲一千零十二元、廣州毫洋漲二釐五毫、計規元六十二兩五錢、可兌毫子一百元、川匯萬縣再漲、而江浙一帶、近以繭市用途、現洋去路頓增、各埠滙價、行將趨於漲勢也、 
　　昨日本埠聚興誠銀行接四川萬縣電、謂該處銀根漸鬆、各埠現銀運來不少、是以由滬滙往萬縣之滙水、九七平銀自一千零九十五兩跌至一千零八十五兩、小去十兩、洋匯一千零九十五元跌至一千零八十五元、亦小十元據此以觀、嗣後尙須續跌云、 
　　外幣 
　　外幣市况、平和異常且交易極稀、蓋由於標金市面無變動所致、羅卜票毫無成交、價格一如前日、馬克亦復呆滯、計買價爲一元六角、賣價一元七角、花旗票因美商略有買出、價格好起五釐、計一元八角四分、老頭票雖有成交、價無變動、仍爲九角零八釐、法郎港票及新加坡等無交易、綜觀昨日外幣現市、極爲呆滯、華商方面、對於各票殊無購意云、 
　　金市與匯價 
　　昨日星期四、大條近期縮二五、遠期縮一八七五、七月份標金開盤三百二十兩零三錢、未開先令時並無上落、價爲三百二十兩零五錢許、先令揭曉、亦縮二五、有印匯小一羅比半、法滙小十法郎、東滙大二五、美滙小半元、荷滙小一盾半、新滙大半分、餘未動、是時標金並未見好、價亦不過在三百二十兩零四錢至三百二十兩零七錢、其先令等開盤市况、仍與上日相等、惟東滙反鬆一二五、致人心亦反趨疲狀、銀行賣出七月份先令價三先令二辦士三一二五、買進三先令二辦士三七五、又賣出七月份美滙價七十四元二五、買進七十四元半、又賣出七月份東滙價六六二五、買進六六分、標金因而跌至三百十九兩七錢、嗣略高至三百二十兩、以後賣者愈繁、而各滙市况亦漸見硬、銀行賣出七月份先令價三先令二辦士三七五、買進三先令二辦士四三七五、又賣出七月份美滙價七十四元三七五、買進七十四元六二五又賣出七月份東滙六六一二五、買進六五八七五、所以標金又跌至三百十九兩二錢、後即平穩、嗣至十二時許、由大連帮及某帮陸續抛出、致使標金又步跌至三百十八兩六錢、先令等市况仍相彷彿、後爲三百十八兩八錢收盤、午後標金毫無上落、高低相差祗二錢、其開盤價三百十八兩九錢、最小至三百十八兩七錢、先令揭曉弗動、是時標金爲三百十八兩八錢、交易極少、先令等市况與上午收市相等、銀行賣出七月份先令價三先令二辦士三七五、、買進三先令二辦十四三七五、又賣出七月份美滙價七十四元三七五、買進七十四元半、又賣出七月份束滙價六六一二五、買進六五八七五、故先令等交易亦寥寥、標金收盤甚早、價爲三百十八兩九錢收市、掉空期頭初貼出一錢、後即平掉云、 
　　棉紗 
　　昨日星期四、棉紗交易各客帮總計成交本紗五百、餘包日紗二三百包、本紗略加二錢五分、日紗加二錢五至五錢不等、交易所標準紗價、近遠期各漲銀七八錢、公會上小包本紗無售開、祗有日紗小包雙虎丹鳳等牌數十包、永安紗廠開出粗細沙四百包、計二十支金城價一百六十四兩、十六支金城價一百五十兩零五錢、十四支金城一百四十七兩五錢、東方紗廠開出十六支聚寳盆三百包、價一百四十五兩扣佣、申新紗廠開出十六支人鐘價一百五十兩零五錢、又十六支順手人鐘價一百三十兩零五錢、計二百包、以上皆本月份期、三品紗大阪電報、較上日好一元左右、美棉現期好二十五磅音、遠期漲十磅音、印度無電、市面仍然平穩、 
　　絲市 
　　昨日洋莊絲市、仍趨清淡、新貨廠絲、惟法莊略有交易、行情依然堅挺、計由和興洋行購進得勝牌特别條份絲十担、價扯一千五百七十兩、駿源亦購進細條份絲十担、價較大三十兩輯里白經、昨亦由開利買成公馬牌十担、價較前無漲落、黃灰二經昨仍無市、幸存底將盡、市面尙可堅持云、 
　　茶市 
　　昨日本埠洋莊茶市、温州紅綠新茶總計成交一千一百六十五箱、交易暢旺、市面亦頓呈發展之象、蓋紅茶去路、錦隆洋行需要最殷、加之保昌恊和天裕怡和等洋行、亦均相繼開辦、故售開之價高莊三十七八兩、中低莊二十八九兩、較前提漲一二兩、至温州珍眉、市上雖未見多、然洋莊需要、僅同孚獨家收買、他行仍無開辦消息、昨由同益祥茶棧售出滿園春牌一百七十餘箱、售盤三十八兩、照日前成交之貨價平均比較、稍爲見低、產地綠茶出產、收成甚形滅色、據棧家調查、謂温州綠茶、較上年約少十分之四、故茶商不致恐慌云、 
　　呌莊 
　　昨日星期四、輪値英商元芳洋行不限價拍賣之期、排列泰西緞元絨羽綢細　青布市原布竹布洋細布市沙布等各種疋頭共六百三十五件、計二萬六千七百八十五疋、比較上期多拍七件、計三百九十五疋、牛莊烟台天津漢口長江内地甬江等帮、到塲拍進者不少、本街亦有買進、緣連日如公平怡和等所拍者、市面見有起色、以是人心遂趨堅好、夏令貨日益活動、統籌是届之呌價、漲多缺少、 
[東莊公所請總商會助追欠欵]  
　　本埠東莊洋貨公、所因寗波恊記結欠昶記等號貨欵、迄未償還、昨特函請上海總商會轉函浙江寗波總商會協助嚴追、以清債務、 
[私造假錢票案之調查]  
　　淞滬警察廳偵緝隊郝隊長、破獲閘北鴻興坊五弄一百十號門牌私造湖北官錢局假錢票機器印模銅板等物一案、業由警廳司法科命提拘獲之李哲民·吳煥庭·葉潔石·王心山·及女犯孫陳氏等研訊李等堅不承認、劉科長察核供詞難以證實、惟其所租之房屋、是否獨賃、有無見證、自應確切偵查、以憑訊辦、故於昨日又派偵探前往密查、一面傳同房東證人等到案候訊、而湖北官錢局閱悉報載破獲僞造假票機關後、以案關重大、獲案各犯、是否首要、昨日派令該局駐滬調查員尹和善前往淞滬警廳詳細詢查、復候核辦云、 
[上海童子軍聯合會消息]  
　　上海童子軍聯合會於十五日午後五時半、在西門公共體育塲開全體敎練會議、應行通告各項如下、一件、分團比賽細則有印誤之處、應即改正、（一）第一張項目後之附註中、與賽乙種者、測量·製圖·造橋·三項、可不加入、（二）第三張隊長露宿（丙）凡食宿游息均有一定程序又（丁）（戍）兩項誤印低（三）第五張短劃記號之英文Ｈyphen、又錯訛項下如錯訛在三分之二以上作爲無效、又附則第四條、其位置之排列、用抽籤定之、（四）第七張造橋方法中、橋面之如何配置、得自由酌定、（五）第九張製圖記號之附註、警署則加一「警」字、一件此次分團比賽中、操法一項、其口令一時不能改用中文者、得暫時通用英文、惟以後務須注意中國口令、以免他人評論、一件、此次隊長露宿、前往瀏河、須乘長途汽車分兩次起程、第一次在星期五上午、第二次在下午、各團以事實上之便利、得自行認定於上午或下午起程、惟於本星期内須先行報告人數及時間、以便分配一切、如分配不匀、亦須於指定時間内起程、一件、露宿時營帳用具、須專車送去、務於星期五九時以前送到閘北中興路滬太長途汽車站、點交庶務長、每團每隊至多以一件爲限、如有不能重壓或不經震蕩之物品、須由童子軍手提、以免毁損、一件、訊號比賽中紀號一項、其雙旗數目記號、得用反Ｔ、其餘照單旗、一件、露宿時各團隊長外其餘隊員、及同往露宿、惟紮營地點及費用、須各團自備、其帶隊人員、亦須另派、 
[馬霍路刧案盜匪就獲續誌]  
　　住居馬霍路進益里四十六號門牌之婦人汪謝氏、前日從無錫乘晚車來滬、車抵南翔站、有蘇州人陳子卿·王阿二亦搭車赴申、該氏認得陳王兩人係伊家於四月二十七號被盜刦失値洋數百元財物案内之盜匪、迨車至北站、鳴警拘入路局警務處、已誌昨報、當將路局警官詢悉出事地點係屬公共租界、因即通知該管新閘捕房、派華探目邵和鈞西探目卡羅往將陳王兩人提回、昨晨解送公共公廨、事主汪謝氏亦到案備質、嗣經中西探目上堂、請求延期訊理、以便着手偵查一切証據、當由兪襄讞及美阿副領事核准、展期兩禮拜查明再訊、該探目等遂將該兩人帶轉捕房收押云、 
[陳克宏妻具領屍棺]  
　　泗陽著匪陳克宏在總巡捕房自縊身死後、因滬上並無戚屬、故其屍由公共公廨諭令地保代爲報堂領棺收殮、發壇暫厝、聽候屍屬認領、茲陳匪之妻陸氏、在原籍聞耗、即行來滬、具狀投廨、請求准領夫棺、昨晨、該氏又隨同陳匪生前所延辯護之牛門律師到廨聲請、經陸襄讞商之英威副領事諭曰、姑准該屍屬具領屍棺、 
[縣敎育會訂期開常會二十七日]  
　　上海縣敎育會、照章每年五月開全體大會改選職員、前日經職員常會公决、訂於五月二十七日下午二時、在大吉路該會事務所、舉行第十六次常年大會、、業已通告各會員矣 
[夏季檢查印花之開始]  
　　本年夏季印花大檢查、已於昨日始舉行、先從南市第一區轄境内着手調查、上海縣知事及淞滬警察廳長、均派有稽查員等、會同該署巡官、並督率長警、在外馬路大碼頭各商店、按户檢查、并察出萬豐板木行·恒隆泰煤炭號·同興紙店·義成永報關行·恒順鹹貨行·等之賬簿、均各違法、貼不足數、一併帶回該署、存候飭傳各店執事、照章處罰、 
[勸學所函告運動會給獎日期]  
　　上海縣勸學所所長李宗鄴、昨致上海縣商會公函云、敬啓者、縣區小學第四次聯合運動會、曾蒙惠賜獎品、當時以手續關係、未及給發、茲定本月二十日下午二點鐘、在公共體育塲行給獎式、敬請蒞臨賜敎、以資策勵、無任盼禱、 
[滬南烟兌業衆和社開會紀]  
　　滬南烟兌業衆和社、昨日午後二時開常會、到者四十餘人、公推陳恩祺爲主席、張炳源紀錄、首山厲超賢提議、近來銅元兌價、竟至每洋一元兌一千八百文之鉅、我同業以洋碼進、錢碼出、實屬受虧不淺、急應設法維持、沈培卿起言去年爲銅元一事、各團體均紛紛集議、今銅元較去年更賤反寂然不聞、想係各團體注意旅大與臨城問題、遂無暇及此、要知此事於社會經濟、平民生計、均有絶大之關係、未便忽視、應喚起各界注意、馬世才·陸雯遜·均主張徵求各團體救濟方法旋經表决、請各團體各抒所見、送交本社、再開聯席會議、公同取决、次沈培卿報告近來盜風日熾、我業學徒送洋、每有被人刦奪之事、急應注意、張頌吉·糜楚寳·孫文英·等主張一而函請警廳轉飭各區崗警嚴加防衛、並通知同業各自留意、衆皆贊成通過、議畢、時已五鐘、遂搖鈴散會、 
[勞工會夥友部常會紀]  
　　昨日下午二時、安徽駐　勞工總會、開陰曆四月份第一次夥友常會、到者八十四人、邵之榮主席、周志春紀錄、首由章傳高報告邵應被誣案情形、經衆討論結、果由本會致電首長、按律撤換績溪知事、否則由會員捐欵赴皖法庭起訴、全體通過、次對於會務進行事宜、略有討論、二時半散會、 
[拘獲青浦刧案盜匪]  
　　古曆三月初十夜、搶刦青浦縣境顧姓財物之盜犯楊阿木逃逸來滬、匿居法租界羊尾橋地方、昨日被駐滬水警探目李得標·偵探顧春根等在途遇見、顧探尾隨該盜之後、李得標則飛報該管捕房、經由捕頭派探恊同李探等將該盜捕獲、帶回捕房、由西探長戴薩克閱悉水警第三隊長通緝公文、准予李探等將該盜帶去、解往青浦縣歸案訊辦矣、 
[工人觸電身死]  
　　安徽人方華生、年二十八歲、向在上海電話局爲工人、於昨日在華界胡家木橋救火會門前修理電綫、偶觸電氣、頓遭慘斃、查無家屬在申、當由二十三保二圖地保投報地方檢察廳、派員相騐、嗣由電話局向上海聯益善會購備棺木、即經該會殮葬塚地云、 
[釣船索賠損失]  
　　釣船夥翁小根、昨赴水巡捕房報稱、前晚將船泊於虹口公和祥碼頭、適有日法公司南陽丸輪船鼓輪出口致被撞壞、請求素賠損失等情、梅捕頭諭飭翁自赴該公司報告理處云云、 
[無主划船待領]  
　　前日清晨、有划船一艘、浮於陸家嘴浦面、無人着管、當經一百四十六號舢板舟子撈獲、就近送交水巡捕房扣留、候人認領云、 
[救濟會探員查獲被拐四女]  
　　女子周阿進、年二十歲、又十歲幼女周銀寳、均蘇州人、同住本埠北車站地方、昨遭拐匪設計誘拐兩女同行、擬乘新濟輪船往天津圖賣、當爲救濟會調查員余查鏞偵探高金林登輪一併查獲、押送地檢廳訊辦、又住在新記浜路寗波女子王阿銀年二十歲、又十六歲寗波女子周翠寳、昨晨同被少年匪徒誘拐離滬、擬乘某輪船動身、前往他埠、亦爲救濟會偵探虞占順到輪查獲、立送地檢廳請爲訊究、 
[楊德喜妾自盡續聞]  
　　台州人楊德喜之妾王氏、與大婦汪氏口角、氣忿服毒而死、經地檢廳派員驗明棺殮、候傳證人到案再訊、已誌昨報昨午、楊德喜及鄰人葛福炳等奉傳投廳、經鄭檢察官提訊、據楊供稱、爲成衣業、現居治下東馬橋、年五十六歲、民人因嗣續關係、前年在台州原籍娶王氏爲妾、過門以來、該氏以民家無業產、大小滿意、時時發生厭世主義、平日雖與民妻汪氏不睦、是日並無口、角請察、葛所供畧同、問官得供、判令分别退去、候查明實情再核、 
[女子吞烟自盡]  
　　住居三泰路三百三十五號之女子陶阿五、前晚不知因何、與人爭執、一時憤無可洩遽荫短見、潛呑生鴉片烟自盡、迨女母陶趙氏覺察往救、已經不及斃命、當經捕房得悉、派探劉永茂往將陶女尸體、車送騐尸所、經西醫騐明、由尸母陶趙氏投捕房請求領尸、自行棺殮、捕頭准如所請、飭該尸屬領尸棺殮云、 
[混用僞角之拘究]  
　　本地人陳小大、在閘北談家橋、開設小店、前日有嘉定人沈壽卿、以鉛質單角小洋、購買香烟、被陳察破、報告附近德和絲廠彈壓巡警温九思、在深身畔、搜出僞小洋一百八十五角、且一律做成老八開模樣、有湖北與廣東二種、比較銀角、惟分量稍輕、餘無分别、解經四區劉署長研訊、據供此種僞幣每洋一元、可購四十餘角、奉判解科、昨經趙科員判移地檢廳核辦、 
[圖賣寡婦破獲被拘]  
　　高郵寡婦張徐氏、日前來滬謀做女工、住居小客棧内、遇匪徒陳阿祥·陳學如·陳小弟·等誑稱南翔地方、有高郵人家、欲僱一傭婦、可代介紹、該氏信之、同上火車、鐵路巡警、見其形跡可疑、向陳盤問、詎阿祥謊指該氏爲妻氏知受騙、對警述明來歷、將三陳拘至鐵路警察所、經所員研訊之下、阿祥堅稱出資娶氏爲妻、並提出僞造之婚書、問官詰其妻家姓氏、妄稱姓王、而婚書上又係姚姓出面、質之學如小弟二人、供更支離、始知此項僞婚書、係陳等預備將氏變賣時、作爲據証者、因將兩造送交五區、轉解司法科、昨奉趙科員判押候調查核辦、 
[搶飾拘究併誌]  
　　甬婦楊吳氏、住閘北熱河路、前日在小菜塲購菜、被匪姜才保搶去金挖耳一支、又住新民路之江北人李新春家之小孩、前日被匪於金山搶去耳上之金環、先後由警拘入四區一分所、轉解司法科、昨奉趙科員分别提訊該被告均已承認、奉判移送地檢廳核辦、 
[警廳招領男孩]  
　　淞滬警察廳昨收有男孩一名、其姓名爲牛阿發、年十歲、紹興人、面貌方大、紹興言語、黑布棉襖、藍布單褲、無襪、白布鞋、和尙頭、另携有花包袱一包、内係單褲三條夾襖一件、外有二紙包、一個内係糕片、現留養新普育堂、其父名阿宗、家住紹興城内光寗橋下小星内、該孩謂因同母親來滬下火車失散、望家屬速來認領云、 
[妓女交濟良所擇配]  
　　法租界徐鍾氏所開之妓院妓女貝菊仙、邇囚不願爲娼、於前日自投濟良所求援、當由該所通知法捕房、由探目方福林·包探陳順寳·前往、將鍾氏傳至捕房管押、昨日解送法公堂請究、菊仙由濟良所某女士帶案、據貝菊仙供稱、女子因母親貧苦、無奈押與鍾氏處爲娼、不料被鴇婦百般凌虐、故不願作此皮肉生涯、請求超豁、詰之徐鍾氏供詞支吾、聶讞員商之法正領事德君、判鍾氏罰洋二十元充公、菊仙交濟良所帶去擇配、 
[和姦各押一月]  
　　李吉珠之妻陳氏、於上年九月間、私行逃出、與毛龍章姘識匿居法租界地方現爲李查知、報告法捕房、飭探將毛與陳氏、一併拘獲、帶入捕房、昨解法公堂請究、先由李吉珠投訴妻子捲逃情形、詰之李陳氏供、實因丈夫時常將婦人毆打、故此出外、與毛姘識　是實、毛龍章供實係陳氏自願與民人姘識、不敢誘拐、中西員會商之下、判毛與陳氏和姦罪已成立、着各押西牢一個月以儆、陳氏期滿、交原告領回、 
[被拐爲娼之拘究]  
　　紹興婦人王阿彩、於上年十月間、被人拐來上海、押於法租界某妓院爲娼、現爲法捕房包探蔣錦堂查悉、前往將王阿彩及案内有關之王倪氏·徐方其·張金榮·徐小當·等數人、一併帶入捕房、昨解法公堂請究、先由捕頭稟明前情、詰之王阿彩供、丈夫王炳華、在原藉鄕間、婦人被人拐出、丈夫並未知悉等語、中西官判一併還押、聽候函致阿彩之夫到案再訊、 
[行竊衣服押四月]  
　　竊賊王國慶、於前晚潛至法租界東新橋街許德生家、行竊價値頗巨之衣服一大包而逸、適有包探巡緝到來查見、以王形跡可疑、當即上前、將人贓並獲、帶入捕房昨解法公堂請究、先由原告投訴被竊情形、詰之王供認行竊不諱、中西官判押西牢四個月以儆、贓給原告領去、 
[跴緝崇明刼匪]  
　　槍刦崇明協平鄉張應侯家案内之盜犯、業經水警第十七隊池隊長、來滬緝獲朱榮利·蔡少卿·徐金福·鄧海章·等、解回歸案訊究在案、茲悉此案盜犯、非僅越貨傷人、且有汚辱事主之女僕人等事、案情重大、務必查緝首要盜匪、獲案嚴辦、故由該隊長池耀宗購線、偵悉此案首盜爲著名積匪范玄郎、現匿上海北市地方、立派探長李得標、於昨來滬跴緝云、 
[烟案彙紀]  
　　法捕房探目沈德福·唐云卿、偵悉居民方有榮、將餘屋轉租與朱秋生·唐小生·兩人、私設燕子窠、容人燈吃洋烟、有違禁令、爰於前晚稟明西探馬培克、前往抄出烟具等物、連同烟客·二房東·等、一併帶入捕房、諭令交保昨、日傳至法公堂請究、先由捕頭稟明前情、詰之朱等供認私賣燈吃不諱、中西官判各罰洋三十元充公、烟具没收、 
　　浦東人張書英、在浙江路二百二十號屋内、私售燈吃洋烟、爲老閘捕房鄧副捕頭訪悉、督同包探朱漢波往將張及烟民張正金顧文榮劉龍興陳表榮陳金英王顧氏等男婦一併拘獲、連同烟具帶回、分别收押交保、昨晨解由公共公廨中西官質訊之下、判張書英罰洋二十五元、張正金臨訊不到、遣人冐名頂替、着罰十元、餘各罰三元、悉數充公、烟具銷燬、 
　　又婦人李周氏、在虹口密勒路九百五十六號屋内、置備烟具、私吃洋烟、該管捕房中西包探前日往查花會機關、致被連帶察出、當將氏及烟具帶回昨解公堂訊實、、中西官判着氏罰洋十元充公、烟具銷燬、 
[花會賭徒之懲罰]  
　　本地人兪長發、在密勒路九百五十六號屋内、私設花會聽筒機關、爲虹口捕房探目蔣阿林包探譚鳳池等查悉、前往將兪及購買花會之方阿和·王阿六·周阿寳·湯阿寳等拘獲抄出證據、昨解公共公廨中西官訊實、判兪押西牢一月餘人各罰三元、分别示儆花會字據銷燬、 
[武昌路之賭案]  
　　廣東人李四、在武昌路三百零二號門牌屋内、私設小總會、邀約同鄉聚賭抽頭漁利、爲該管捕房中西包探偵悉前往、將李及賭徒聶歧山盧林李忠李明李大李榮何佩何安盧安簡九張三鄧元吳德唐其等十餘人拘獲、連同賭具、帶入捕房、昨解公共公廨中西官訊實、判李四罰洋二十元、餘各罰三元充公示儆、賭具銷燬、 
[過犯勒索陋規押半年]  
　　郭小懷子前晚糾黨向停泊虹口港内之船户劉德標勒索陋規、被控捕房、派探車學曾將郭拘獲、昨解公共公廨請究、中西官訊悉郭係過犯、判押西牢半年、期滿永遠逐出租界、不准逗留、 
[兩搶匪各押三月]  
　　陳永林蔡漢興分别在九江路福建路攫取婦人魏氏顧孫氏之金挖耳絲巾等物、被包探陸根生汪竹生先後拿獲、昨解公共公廨中西官質訊之下判、决各押西牢三月示儆、 
[汽車撞傷行人案兩起]  
　　昨日上午七時、許某號汽車、駛經百老滙路、撞倒行人陸華金、腿足受傷、當由虹口捕房一千一百八十三號華捕到來、抄錄汽車號碼、雇車送受傷人往同仁醫院醫治、一面歸報捕頭候示、又有郵政局汽車、昨日下午五時半、於浦灘撞倒江北人紀有富、頭足均受傷、經老巡捕房一千四百五十二號華捕送入仁濟醫院醫治、一面抄錄汽車號碼、呈報捕頭請究、 
[公共公廨訊案彙錄]  
　　昨晨、公共公铱民四庭、由關讞員會同英密副領事訊理、（一）葉山濤訴中茵地毯公司股東總理范幼山不付期票洋案、結果、請求取銷特别傳單、未便照准、仍着將被告傳案交保候訊、（二）西人海士培延海思克律師訴王建中葉阿寳欠房金案、結果、原告請求撤銷本案、應照准、（三）蕭益藩訴兪玉英不理首飾押欵案、結果、被告臨訊不到、應照原告所訴缺席判决、如一個月被告仍不到案聲訴、即照堂判執行、民三庭由張襄讞會同俄員儀君訊理、（一）俄人格拉式控俄國義勇艦隊上海經理愛爾德欠工資洋案、結果、被告請求未便照准、如被告能存洋二萬元或交二萬元舖保、兩艦准予開行、（二）俄人搿羅星等訴泰興印務局承印報紙延不出版　案、被告由代表博良律師代辯、結果改期再訊、 
　　又午後民四庭、由張襄讞會同日副領事訊理、（一）和興米號延甘維露律師訴孫輝南延不出屋案、結果改期再訊、（二）婦人朱吳氏延朱斯芾律師訴朱毛官租地不還案、被告以所爭基地、伊亦有份、否認曾立租契、並延台維斯律師代辯、結果改期續訊、 
[誌謝]  
　　昨承中國科學社惠贈第八卷第一期「科學」一册、又約翰大學惠贈第三十四卷第三號「約翰聲」一册、又大世界贈四月份游券二十紙、誌此併謝、 
中華職業敎育社通訊 
　　社址上海西門外方斜路林蔭路口 
[雜誌再版通告]  
　　本社輯行之敎育與職業雜誌、自第四十一期改刋小本以來、現已出至第四十四期因取材精要、（除採輯關於職業敎育論文與國内外職業敎育消息外·並蒐集中外成功大傳記·人及職業訓練之經驗談、旣有參考價値·尤饒具興味）、定價便宜、（訂購全年較期·連郵費祇須一元·國外一元一角·並奉贈專號一册）、銷路十前益暢、第四十一期早經售罄、預定槪不再版、惟各處訂閱者紛紛要求、務窺全豹爲特再版、業已印好補寄存、書亦已無多、如荷同志采購、尙希從速、見索要目、即行寄贈、 
來函 
[旅寗張公嶼等來函]  
　　申報館轉各縣敎育會商會農會各團體均鑒、閱十五日申報載王如玉君投函、知臨城刦案、對於被擄之外人、刻已籌欵議贖、積極進行、若被擄之華人、聽由各家屬與匪徒協商、交通部不便過問等語、如果屬實、吾華人被擄者、一經圍剿勢必玉石俱焚、是誠存亡危急之秋也、應向交部力爭、俾免歧視、萬望各團體同心協力、急電政府、是爲至禱、旅寗人張公嶼陳德琦等叩、 
公布欄 
[江蘇高等檢察廳]  
　　批示嚴振華狀悉來狀即予送審並仰速具上訴理由書向同級審判廳提出俾便申送總檢察廳核辦此批吳湯氏狀悉據訴陳懷庭故意將屋造於氏之地上則該地之究爲誰屬自係本案先决問題何得於所有權未確認之前即以侵占之刑事問題訴追原批謂屬民事範圍尙無不合仰仍遵照原批進行可也此批陶心田狀悉前據該縣覆稱已　全卷呈送同級審判廳覆核矣仰即知照此批卜于氏狀悉候調卷核辦此批張文全狀悉此案已於卜于氏狀内批候調卷核辦矣仰即知照此此胡雲山狀悉已諭令分監長依法提釋矣此批周國經狀悉此案業經本廳調卷仰候卷到即行核辦此批顧文元狀悉查此案同級審判廳判决於法並無不合所請提起上訴之處着毋庸議至被告顧愼宜等未經第一審判决廳向原縣訴請核辦此批嚴吳氏狀悉所稱如果屬實殊屬延誤候即令催依法判結此批劉戴廳狀悉仰候依法辦理勿庸多凟此批曹王氏等狀悉候令吳縣地方檢察氏依法核辦此批（以上五月十六號） 
[上海地方審判廳]  
　　布告爲减價召買事照得李達夫訴史楊氏押欵糾葛一案業經本廳因該債務人史楊氏抗不遵判履行依據債權人之聲請將該史楊氏所有之不動產標　並派鑑定人鑑價召買在案茲因開標無人承買特定於五月二十五日在本廳設匭投標五月三十一日開標凡居民人等欲買是項產業者仰即如期開具姓名年齡籍貫職業住址價額來廳投標届期依法開標以所投標價最高者爲得標人得標人應於即日繳納標價五分之一之定銀餘欵限交產時一次繳足當由本廳給予管業證書收執管業倘逾限不繳即以投標人中價額次高者遞補仍照前開程序辦理仰居民人等一體知悉倘居民人等對於此項標產上有權利可以主張者仰自公布之日起十日以内來廳依法聲明并仰各利害關係人於開標之日一律到塲毋得自誤切切待此布告計開㈠目的物田地房屋朝南房四間又兩間朝東兩間朝西一小間隨屋基地一方計地九分五厘八毫又田地二塊計三畝八分七厘一毫一畝六分三厘五毫㈡目的物所在地上邑二十六保二區十五圖漕河涇鎭西　㈢最低價額瓦房九間大洋二百五十六元五間基地一方田地二方共六畝四分六厘四毫大洋一千四百五十三元五角㈣承辦書記官龔鴻揆承發吏王開成㈤閱看筆錄之處所承發吏辦公室㈥領看人債權人李達夫　發吏王開成㈦標匭號數第三匭中華民國十二年五月十六日廳長沈錫慶 
　　批示一件龔承緒請求執行由狀悉查本案欠欵銀洋二百二十元早已執行完竣仰即具狀請領可也此批一件葉松庭聲請執行由狀悉原判關於遷讓房屋部分候再飭吏執行至欠租部分判决尙未確定所請暫從緩議此批一件杭國治等聲請執行訟費由狀悉本案敗訴人王阿五究應賠償訴訟費用若干仰即依法聲請確定費用額後再行核辦所請執行之處暫毋庸議收證清單均發還此批一件馬寳寳聲請執行由狀悉候訊明核辦此批一件沈錦濤等聲明張燡生等欵已清償請銷案由狀悉本案欠欵已經自行收受清楚自應准予銷案此批一件請老靜請求暫緩執行由狀悉准予展限五日將定洋四百連同訴訟費用一律繳清毋得再延致干押追又查本案審判費用除二審由該民支出外計盛恂卿支出第一第三兩審訟銀洋九十七元五角併仰知照此批一件顧根初聲明案已在外理楚請求銷案由狀悉應准銷案金濤堃并予開釋矣仰即知照此批一件潘　具交查封費用由狀悉交洋暫存此批一件潘　聲請執行費梅生屬租並退屋由狀悉已飭吏執行矣仰即知照此批一件陸志禹具領田單由狀悉田單三紙准予具領此批一件張雲亭請領銀洋由狀悉仰於本月十九日上午十時持證來廳聽候給領此批一件蔣王氏具交銀洋由狀悉交洋二十四元三角四分存候給領此批一件張榮泰聲請執行由狀悉候飭傳訊追此批一件蔡順泰聲請銷案并將周士臣開釋由狀悉准予銷案周士臣候即提釋此批一件徐樹熒委任湯應當代領由狀悉准予委任此批一件鮑阿善聲請暫緩執行由狀悉廳准停止執行此批一件曹南興陳明訴王子祥戴順才兩案欵項在外收訖聲請銷案由狀悉均准銷案此批一件曹南興具領張桂炎代王子祥交欵由狀悉准予本月十八日上午十時來廳繳證具領此批一件龔昌樑具領墊欵及周叔安交欵由狀悉准予本月二十一日上午十時來廳繳證具領此批一件王步虹具交欵項由狀悉據交洋五十元存候給領此批一件周雲濤請領顧慶寳交欵由狀悉准予本月二十一日上午十時來廳繳證具領此批一件鮑阿善聲請執行由狀悉候依法執行此批一件張冀成黃新隆共同具保劉茂之債務由狀悉准保此批一件孫方氏具領證物由狀悉本案證物應俟卷宗發還原縣　該民遂向原廳請領可也此批以上五月十六日 
[上海地方檢察廳]  
　　批示王丁氏狀悉刑事無備案程序所請應毋庸議此批姜德友狀悉所訴應屬違警範圍本廳未傳准理此批王張氏狀悉仰即來領候　此批董劉氏狀悉傳訊此批劉金喜等狀悉案應起訴仰候判法此批胡李氏狀悉候查明核辦此批邱錦雲狀悉候傳訊核辦此批以上五月十五日孫振興狀悉案已起訴仰候判决此批喬文煦狀悉候送高等檢察廳核辦此批劉安邦狀悉仰於本月十九日以前自行來廳候訊此批譚利英狀悉已於前狀内明白批示矣所請仍難照准此批沈大釗狀悉所請於法不合廳毋庸議此批夏張高狀悉仰該民帶同夏金洪及夏孫氏張孫氏即日來廳驗明傷痕核辦此批蔡王氏狀悉所請非刑事範圍擬難照准此批姚阿桃狀悉案經起訴仰候同級審判廳訊辦可也此批姚徐氏狀悉已於姚阿桃辯訴狀批示矣仰即知照此批吳張氏狀悉兩犯誣告及輕微傷害罪業經偵查明晣候送審可也此批王嚴氏狀悉案已起訴仰候判决此批韓趙氏狀悉該氏夫如果有傷仰即來廳驗明聽候核奪此批韓文發狀悉業已起訴候送審廳核辦此批李黃氏狀悉該氏子如果不法候警署解案核辦此批陸毛苟狀悉廳候偵查所請交保礙難照准此批朱劉氏候偵查無凟此批以上五月十六日 
 
 
 

Page 16

 
 
第一萬八千零四十號;中華民國十二年 西曆一千九百二十三年五月十八號
星期五 * *   
 
 

Page 17

 
 
第一萬八千零四十號;中華民國十二年 西曆一千九百二十三年五月十八號
星期五 * *本埠新聞三 
[亞洲公司新製果品]  
　　寳山路亞洲食品公司、新製造陳皮梅結汁牛肉等菓品二十餘種、所有配製方法、如擺晒之時均以紗罩蓋之、以防蒼蠅飛蟲之毒、且裝璜精緻、饋送尤爲合宜云、 
[美字夜明表之盛行]  
　　南京路華盛頓鐘表公司、所售之一元鎳壳騎馬明表一種、因連日銷售一空而各處函購者已不可獲、故該公司經理周君慶祥、特將德國美字夜明表削本出售以答主顧稚誼、連架每只售三元三角、銷路亦殊踴躍云、 
[大盛綢緞局之廉價]  
　　南京路晝錦里口之大盛久記綢緞局、開幕以來、營業甚佳、新近爲緒綸公所同業廉價之期、故該局因同業關係、貨亦廉售、前昨兩日、共綢緞部銷數頗旺、洋貨部亦佳、該局經理嚴穗蓀因鑒於時近夏令、特添備各種應時綢緞品、花色殊多、價格俱廉云、 
[建華公司暢銷國貨瓷器]  
　　吾國向有著名之瓷器、南京路中市之建華公司、運售江西等處國貨瓷器、已歷多年、經理爲袁君正東、茲又運到瓷器多種、均甚適合應用、特自夏曆本月（四月）初一日起、特别廉價一月、至四月底爲止、市况甚爲熱閙云、 
[紡紗綢葛等之新貨]  
　　樻南京路日昇樓下·裕瑞豐呢羢洋貨號、廉價以來、門市熱閙、外埠亦紛向函購、該號新自歐美運到拷花洋紡·絲條蔴纱·文明席咈·花素色丁·時條羽纱·印花直貢·彩格線呢·時新洋紗·以及賽絲葛·象皮呢·條漂布·花羽綢等、凡百餘種該、號經理陳君、决定將所列各貨、一律廉售云、 
[橡皮製品及地氈又將運到]  
　　南京路陳嘉庚橡皮公司、昨接新加坡總公司來電云、又由利打船運寄製品二十一箱、橡皮地氈十大綑、不日可以到滬、該地氈輕靭耐用、無論公司或居家、用之以鋪地上或樓板之上、不易染受灰塵、且易洗條、又該公司近日所暢銷者、爲幼音膠鞋、因其每雙只售四角、且物品甚美故不上三日間、竟賣去三千餘雙、現在供不應求、已於昨日通電新加坡製造廠、趕製裝配來申應市、又各色帆布鞋亦大暢銷購者大多爲男女學生、亦可見其愛用國貨云、 
[合作商店行將開幕]  
　　吳淞中國公學商科學生、發起組織之吳淞合作商店（設吳淞中國公學内、）籌備以來將近兩月、每日售賣總數、平均在十元以外、本月一日、開創立會、討論章程並選舉董事七人、王效文·徐世模·陸維馨·屠根敏·孔寭衡·孫炎·蘇繼卿·當選監察員三人許鈞·柯重成·陸錫蒸·當選、十四日又開董事會、公舉王效文爲首席董事孔憲衡爲經理、解殳伯爲司賬、陸錫蒸爲出納、周玉瑛·袁輝·蘇繼卿·解殳伯·爲售貨員屠根敏爲書記、又因孔蘇陸三君不能兼職、由李炳衡·王琦·遞補爲董事、陳東野遞補爲監察、并議决於本月二十一日正式開幕、並於該店内、附設銀行部、公舉徐世模孫炎爲籌備員云、 
[綢緞及銅床等之廉價]  
　　先施公司綢緞部、自昨日起、顧客大形擁擠、茲以綢緞減價價目選錄幾種如下、華絲葛每尺六角·七角·七角五分·八角·八角五分華絲紗每尺九角五分·一元、鐵機紗每尺六角至九角九分、鐵機絹每、尺一元一角至一元三角、鐵機緞每尺一元四角至一元七角米通紗每疋五元九角、線條紡每疋七元五角、其餘新到花色各貨、均一律減售九折、四層樓所陳設之銅床、現有數十種、均係新式、照碼賤賣八折應時洋磁洗身缸、廣東紅木侬私、照碼減至八五折出售云、 
[廉價之衣帽用件]  
　　永安公司、由前日起舉行夏季大減價、所有新到應時貨品、其價均較平時特别減讓、就中如各種布疋·綢縐·華絲葛·絲襪·線襪·男女式用品·衣邊·花邊·洋傘·草帽·化妝品·文房用品等、尤爲低廉、故連日營業極爲暢旺云、 
[老九綸之最近市况]  
　　首夏淸和、呢绒換市、本埠之先永兩公司減價外、南北市之綢緞業亦相繼而起、南京路之老九綸、近來益將價目低廉綢緞部之各色鐵機紗、每尺由八角起一元四角止、其他如直　熟羅等價目較平常尤廉、樓上洋貨部、沃而紗每尺由五角至九角、繡花雙幅沃而紗每尺由二元至三元、絲條洋紗每尺一角五分至四角、全毛嗶嘰每尺由五角至一元五角、條子府綢每尺由三角六分至三角分、八日來每日所售不下萬餘金云、　 
[協助公司之新劵]  
　　四川路五十三號協助公司、有一種利益劵、昨已發行云 
[新到各色印花綢貨]  
　　漢口路石路轉角之長豐綢緞局、新到各色時新印花絹、每尺一元三角、印花綢每尺一元二角、印花鐵機紗每尺一元二角、印花華絲雖每尺一元一角、印花華絲紗每每尺一元三角、印花盛紡每尺六角云、 
[工藝全書之暢售]  
　　上海職工合作商店·出版之工藝全書、爲工業技師曹軼飛之巨著山黄炎培·江亢虎·余日章·三君題辭、該書共有三百餘頁、二十餘萬字、定價一元五角、特售一元、近日銷路頗暢云、 
[美術用品社之出版物]  
　　上海美術用品社、預約出版之現代名畫集、本定陽曆四月底出版嗣因裝訂印刷、務求精美、至時趕製不及、乃改期於今日出版、現該畫集已先訂數千部、内有王一亭·吳昌碩·陳師曾·許醉侯·劉海粟·汪亞塵·王濟遠李超士君等之畫、工計三十餘幀云、 
[微微以司新到應時貨]  
　　北四川路微微公司、近因天氣漸熱、新到應時貨品甚多、如服裝部之硬邊英國草帽每頂二元、白色絲光領帶每條四角、家用部之蒼蠅拍每隻五分、黏蒼蠅紙每雙張五分、盛冰淇淋玻璃碟子每隻二角、高脚盅每隻三角、杯子每隻二角、化妝品部之英國香皂每打一元、立殺臭虫藥粉每盒二角食品部之罐頭菓子、每聽有二角三角四角五角等數種又各種菓子乾每磅有三角半五角一元等數種、書籍部之英國名家原本小説、如哈葛德·司各脱·迭更司諸大家、應有盡有、每本售洋九角云、 
[滅蚊盤香銷行中外]  
　　貴州路仙樂製香廠、在浙江設有除蟲菊栽培塲多處、所採花莖、製成鷹牌滅蚊盤香、行銷頗廣、近有南洋華僑某君、向該廠訂約、每年在英屬南洋羣島、包銷三百萬盒、先施公司則允以分運於新加坡·香港·倫教·廣州等處、故其銷數較上年增加十倍、惟所儲原料、恐不敷應用、該廠主任楊鍾甫、當將情形報告該園主、請其設法提倡除蟲菊、俾各地仿種、將來收穫花莖、槪歸該廠承 
買、以供製造云、 
 
[商務印書館新製影片「荒山得金」中宜春進茶之情景] （詳細劇情見本月十五日之本報） 
 
[㈡「荒山得金」中宋金郎爲劉有全收留時之景况]  
[滑稽影片「戇大捉賊」之劇情]  
　　滑稽影片、貴乎能使閲者稱快、商務印書館所製「戇大捉賊」影片、其藝員於劇中情節、均練習已久、茲述其大略如下、 
　　某甲狡而戇、人咸以戇大目之、一日、有鄕人某乙、初入城、見某鐘錶店門首玻璃橱中、陳設各物、極爲新奇、佇足觀看、適有丙丁二賊、立其左右、丙賊竊得鄕人袋中錢囊、反手欲遞於丁賊、適爲戇大所見、趨前取之、盡傾一切、以空囊與丁、二賊意甚得、急入小弄、戇大亦至、丙見空囊、方惡丁之欺己揮拳撃之、幸丁已避去、拳中戇大之面倒地呼救、二警察趕至而二賊已逃、回視戇大、亦不知去向、 
　　戇大得資喜甚至一梨攤、購梨二枚、因竊警察刺刀、以削梨皮、適有賣鷄人購梨、亦效其竊刀之法、致開罪警察、爲所摔倒、而戇大嘲之、亦爲賣鷄人撃倒、戇大忿甚、因拔取其籠中鷄毛、致與賣鷄人動武、撃倒賣鷄人、并推收賬人墮落水盆中戇大見已肇禍、急躱入鷄籠、警察至、戇大荷籠而逃、二警追獲之、幸籠無底、戇大得脱、警察追之急、戇大於途中疊出種種笑話如自來水之衝撃警察、戇大之衝倒未婚夫妻、及逃過五層樓頂之天橋、風筒旁之推磨飛趕等幕、均異想天開、大足令人捧腹也、 
　　戇大至樓頂時、見一天窗、方欲坐下、藉伸呼吸不料窗木斷折、連人墜入某富室房中、幸未受傷正坐起時、聞門内連呼救命聲、蓋門内女主爲賊所執、方以手刃逼供蔵金也、戇大啓門内視、賊突圍出致爲戇大撃倒、搜其贜物、還之主人、其時二警察適由門外追入、捉獲該賊及戇大、女主因德戇大捉賊之功、向警察緩頰、遂得無事云、 
 
 
 

Page 18

 
 
第一萬八千零四十號;中華民國十二年 西曆一千九百二十三年五月十八號
星期五 * *[記卓别靈之「怕老婆」影片]  
　　卓别靈之「怕老婆」一劇在上海已演過多次、記其劇情於下、 
　　卓别靈在此劇中、飾某處造屋中之一泥水匠、一日監工者已鳴笛上工、惟卓伶遲到、立於木棚口、不敢前進幸喜手中持有一花、於是緩步趨前、作窈窕態至監工者前、即以花授之、監工得旣得花、亦不再與之爭論、惟令其從速工作而已、 
　　卓伶得命後、立即將上衣脱去、擲於地上、手持工具、怱怱至穴中挖泥、不知穴中、本有一人、因卓伶用力太重、此人稍受微傷負痛奔馳而去、卓伶在穴中、挖土至地上、又時時以手撫之爲監工者所見謂之曰、此處作工論時間、並不論分量卓伶於是盡力挖泥起擲之於後、監工者大受泥塵而卓伶不理也、 
　　監工者有一女、面貌美麗、是日、適行經卓伶所挖之穴上、卓伶立即自穴中起伴之同乘自造之升降機、至三層、女下、卓伶則仍乘之而下、甫下又上立於女傍、向之而笑至不好意思時忽而又下忽而又上此處足令人大笑二三分鐘 
　　卓伶後至二層捲袖臂上、立於板端、背人而立、下層則將磚擲上卓伶一一接之、未嘗或失、又能以足授之、或夾腿中或立趾上無不如意雖攝影時之關係、然亦能令人偑服不止、 
　　休息時至矣、羣小工皆將帶來之麵包等物、一一打開、以供飲食、惟卓伶則一無所有、坐於升降機上之西敏士筒上苟上、層有食物之粒屑落下、卓伶則一一拾之口中、此段之所可笑者、即卓伶每一立起、此升降機必或上或下、至卓伶回至原處時、則該機必在其旁、是以卓伶不知也 
　　久之、忽見坐傍有麵包一塊、及香腸一支、卓伶立即用一螺絲旋、於此麵包中挖一孔、以香腸納之、乃不知此麵包、堅硬異常不能食又不忍棄之、乃用一有柄之啓瓶塞器具、徐徐將此香腸取出、因大食焉、當時監工者及其女、坐於卓伶之上一層、小食已畢、因出香蕉一枚、去其皮、正欲食時忽與其女談話因置於傍、當時升降機適在其旁其所置之香蕉、正在機上、及此機忽下、其上之香蕉、正觸於卓伶之眼簾因食之、其口福亦佳矣、發薪工之日旣至、監工者逐名發給、卓伶亦與焉、旣得錢、有躊躇形疑其少發也又不敢與之開口不悦而去、至轉角處、從胸脯子裏摸出白紙一方、短鉛筆一支、就牆上而算、連書四個二字在其下加了一長畫反覆計之、得九、即書於下更較之不誤、因而再至監工者處、算與聽之、監工者知其誤不之理、旣而卓伶自知不對、始退、及門口、暗將鈔票二紙、藏於帽中、其餘則納之褲袋中、蓋恐至家後、其妻又將悉數歸入家用、身中又將分文無着也揚揚得意不知其妻預知是日爲發薪工之日立於門口候之、卓氏出門、未之見而其妻則凡卓伶一一所爲、莫不看得淸楚、 
　　卓伶旣暗藏鈔票帽中後、愉快異常、一直向前、其妻則隨之而行、卓伶不知也、經一街迎面來一極美麗之女子、卓伶見之、心中十分愛慕、迨擦身經過後、卓伶又復反身而視、不忍捨去、及女旣遠卓伶正欲向前進行始見其妻、站其旁、頓時露出一副怕老婆之狀態、從其褲袋中、將鈔票一一交出、其妻則納之於一手挽囊中再逼視其帽、卓伶不得已、將帽脱下授之、乘其妻搜索帽中之鈔票時、順手將手囊中之鈔票、竊得一二旣畢其妻前行、命卓伶後隨、卓伶追隨一二步即反身而遁是夜、卓伶因身畔尙有餘銀、即就一酒店而痛飲、及夜半、醉漢一羣、蜂擁而出、卓伶出最後、相約唱喝、鄕居聞之、咸驚醒、惡此輩醉漢之喧閙也、從樓上灌水而下、卓伶等疑爲雨、出傘撑之、未幾、雨止矣、乃漸散去、甲穿乙衣、丙丁合穿一衣等事、閙得不亦樂乎、惟卓伶則最便宜、得大衣一件、洋傘一柄　、 
　　卓伶後至車、站候街車則擁擠不能上、及最後一輛、卓伶始用其全力、從人頭頂越過、登入車中、後因擁擠、仍被軋出、乃立於踏脚板上、攀他人之衣服、而車已前去、及去旣遠、此人之衣服、漸被拉出仍仆於地、 
　　夜深人靜、更無處呼喚車輛、惟一二買零星食物之車、猶在路側、亦將作歸計、卓伶於此時、忽見一車、蓋即此售物車也、一躍而上登、疑香腸等懸掛物、爲街車中之拉手帶、旣而車主曰、先生至矣可下矣、卓伶探首外望、曰未也、後漸醒、始知誤認、 
　　早晨五點半、卓伶始步行抵家、旣入室、恐革履聲之將驚醒其夫人也、乃脱下、提於手中低聲而入、至卧床、閙鐘忽鳴、夫人醒、卓伶此時正欲解衣就寢、見其夫人旣醒只、得將衣服穿好、怱怱而出、至隔室、先將門啓、仍閉之、蓋令人一聞此聲、知已出也、後乃至浴室、浴盆上正置有換下之衣一堆、卓伶因一夜未睡、未及檢點、及卧上、不知其下皆水、因此衣服盡濕、卓伶無奈、只得勉强作一度之假眠、未幾、夫人至矣、卓伶見之、十分惶急、即將肥皂等物周身亂擦、夫人則驅之起、使之出門、 
　　卓伶全身、已淋漓不堪、從浴盆中立起、當時一副情形、足令人大笑而特笑、 
　　最後仍回至房門口、將墊取起、（蓋卓伶回家時、身畔尙有餘銀、恐爲其夫人取去、故暗藏於房門口之墊下、）將所有餘銀一一拾起、而孰知其夫人已在背後因而悉數扣留、 
　　此片之結局、卓伶因衣履盡濕加以天氣又寒、其雙足不住的在那裏抖、（伯長） 
[「影戲與犯法」論文之譯述（二）] [  次咸]  
　　大凡低能兒與意志懦弱之人必受遺傅之影響所致、此種人雖具常人之體魄、而智識上之能力、往往僅與幼童相等、苟非有完善之保護、及高尙之環境、鮮有不淪没於邪惡、終其身無自立之機會、此所以惡社會之統計表中、神經錯亂而犯法者、十居八九、要之皆乏充分之自信力與觀察力所致、不然何至於以身嘗試、甘於自殺、甘於爲盜、甘於奸詐耶惟春無觀察和無自信力、罪惡乃易於藉手、彼意志堅强之成人、具辨别善惡之觀察、外界之鼓盪、固不能影響及之也、 
　　曾見武俠影片、描摹逼眞、每令觀者叫好於不自覺之間其引力實偉、觀其全片、之結構及其最後之结束、莫不具有抑盜揚俠、以示天道恢恢·國法神聖之至意常人觀之、當能悟其用意、了無疑義然基影響於幼童·及無智識階級之心理、則非特不能使期明瞭勸善之至意、抑必流毒於效尤之嘗試矣、 
　　尤有甚者、影片公司、往往用極大之影片廣告畫、招貼繁市、以聳社會之觀聞、上固戲園藉以招徠之一術、然其流毒於社會、則較影片自身爲尤甚、言之誠足以驚人者也、蓋此種廣告畫、皆採全片最奇特最危險之一幕、手槍則更屬司空苦慣、無足爲奇其爲暗殺也、搏殺也、盜刦也、騷動也莫不於一紙動作中、活現於大都廣衆之中、試問欲冀其不爲無智識階級所誤會而效尤、豈可得乎、 
　　由此觀之、幼童及無智識階級之環境管束、實與武俠影片有莫大之關係、當今之急務、非徒片紙禁令之所能爲力、根本上之阻滅、實要圖耳、影戲之影響於社會旣如此、則所謂能害之亦何不能助之苟能用之、以宣傳高尙之觀念、表演守法之美德、則其效力之廣、恐非一書一頁之所能同語者矣、 
　　敎育之本能、豈僅滿足人之所需、必其能助人知其所需·而自動搜求之、斯乃敎育之眞義、此所以影戲爲敎育本能表演之利器、能使人知其需要而求之也、製影片者、可不慎歟、 
[電影雜談] [  愷之]  
　　美國著名童伶賈克哥根、現年九歲、當其六歲時、即從事於影戲事業、現每年薪金、已逹一百萬、有爲之預計者、賈伶十三歲後當可稱美國之富翁云、賈伶雖以藝術勝、半亦覺有天幸、設使生於吾國或其他各國、或且頑童目之耳、所演之劇、計有六齣、最近者爲爹爹"Daddy"、尤以塊肉餘生述"Ｏliver　Twist"爲最佳、惜 
滬地尙未演過不能先覩爲快曾在滬演過者計有三劇、棄兒"The　Kid　"「頑童惡作劇」Peck 's　Bad　Boy"、 
「難中遇祖母」"My　Boy"、棄兒係與卓别林合演自以卓氏爲正角、賈伶於是劇表情的確不差、惟尙不能登峯造極、一般人因其年幼而能現身戲場、絲毫不露勉强、乃嘆爲奇材、實則與其近作比、已相去遠矣、後自立公司、攝頑童惡作劇一片、實未見佳、因其情節純以描寫頑童爲主、試思頑童安能到處使人發笑耶、後再演難中遇祖母一劇、則情節表情均臻上乘矣、其演至悲苦處、則令人涙下、發笑處爲之閧堂、表情一道、完全出乎自然、雖老演員亦爲之退避三舍、誠嘆觀止矣、我國之但二春、有譽其藝與賈伶相比有過之無不及者、雖二春年方幼稚、已能如是老到、確屬不易、惟與賈伶相擬尙遠、因二春之唯一缺點、在時移目光於攝影機之一面、致有失眞之弊、如哭泣等表情亦未能淋漓盡致、如導演者能時時加以指導、前途當未可限量也、 
　　童伶之佳者甚多其尤著者、名惠斯擺來（Wesely　Barry)、享名甚早、於一九一八年、已名聞遐邇滬地所映各劇、時有惠斯擺來之影、其演劇也突梯滑稽、令人絶倒、更加以滿面雀班、故銀幕上一現其影、已爲之閧堂矣、初僅爲人配角、近則獨樹一幟所攝諸劇、頗能號召一般觀客、其聞名一時之頑童幸運"Penrod"曾在卡爾 
登映演、實未見佳情節亦近乎牽强、是劇特色處、僅以兒童占多數耳餘如換腦奇案·戰之罪·惡丈人等、惠均在内、備角而已、無長足錄也、最近在卡爾登所演之血戰中之英雄、惠斯擺來飾小英雄、將一股忠義之心、表現於自然之中、得意之作也、末後戰死沙塲、臨殁之表情、尤爲難能可貴、此劇演員濟濟均屬上選、如可克華（James　Kurkwood）·買嬌梨等於（Marjone　Daw）等、於影戲界極享盛名、可克華曾爲導演者資格尤老益以情節背景之佳、故更爲出色、某電影雜誌評爲極佳之作、非虚譽也、 
[「閻瑞生」影片今日開映在法國影戲院連映三日三夜] 　　 
　　「閻瑞生」影片、馳名已久與滬人士睽違、已將數月、近日新由南洋回申、聞已爲法租界法國影戲院租定、於今日（即禮拜五）起連映三日夜、應映之長片「导探」第十一十二集、並不中止、仍照常接映故夜戲共映十八本、日戲計映十四本、且日戲之四本、每日更換云、 
[滇中歸客談官最多]  
　　飛行家吳君根愚、供職雲南航空署、新自滇返滬、吳君對人叙述滇中軍政狀况頗詳、且極有趣、其概括之語、則謂滇中官多於兵、兵、多於槍槍、多於子彈云、 
[杭辛齋北上]  
　　浙籍國會議員杭辛齋君、向居上海、因有某項要公、特於日昨搭車北上、云 
[孫慕韓救助浙災特捐一千元]  
　　浙屬各縣水災奇重、迭經華洋義振、會籌募春振撥欵振濟、前次税務督辦孫慕韓君來滬時、亦曾邀請各界、舉行茶話會等廣爲勸募昨該會又接孫君來函、謂因浙災奇重、特捐欵一千元、以資救濟、業已由該會掣給收據、并代申謝云、 
[日本佛敎觀光團來滬]  
　　日本光壽會組織之佛敎觀光團、昨日由日來滬、團員有西本願寺布敎使平野龍勝等十餘人、現均寄寓法租界無憂園在滬約留五日、好擬分赴南京·鎭江·蘇州·杭州·等處參觀各大寺院之古跡云、 
[汽車會之常會]  
　　昨晚卡德路汽友誼儲蓄會、開會員常會會况如下、到者九十餘人、由陳國　主席、議决閘北基地一案、因失主手續未全、除向前途追回定銀外、另覓基地、後由有韓根報告收支狀况、侯鍾麟·李榮錄·黄孟福·鮑信章·報告各科經過情形、末由戚紀林演説十一時散會、 
[浦東裝到大批籼米]  
　　浦東鴻升碼頭、前日午後到有鉅大海輪、一艘内載安南秈米四萬五千包、當即雇工駁運上棧、聞此米係本埠某鉅商所辦以濟青黄不接云 
[慈善醫院準備擴充]  
　　西門外唐家灣上海慈善醫院、昨接江南造船所劉總辦冠南與日興行黄君弈住來函贊助、並各捐洋百元、以資補助、該院現已决定擴充設備云、 
[衛生會今日開執行董事會]  
　　中國衛生會於今日下午六時、在四川路青年會會食堂、開第二次執行董事聚餐會、討論一切重要問題·及將來進行辦法云、 
[婦女節制會消息美國節制會長戈登女士改期游華] 　 
　　美國婦女節制會會長戈登女士、本定於本年四月間來滬遊歷、本埠婦女節制會、已準備歡迎、茲悉戈女士因臨時發生重要事件、不克如期來滬、聞將改期、惟尙未定又婦女節制協會、現已遷至海寗路二十二號辦公云、 
[縮記夜校增收新學生]  
　　乍浦路頣和里商業縮記專門夜校、本届初次所招之學生畢業期限在即、現下每分鐘内、已可縮寫四五十字、在本月内增收第二批男女新生云、 
[英法夜社擴充晨學班]  
　　乍浦路英法夜社新增設之晨學班、因學額有限、故於下星期始、再添招十人、時間每晨學六時、半至八時學費每月洋一元半云、 
[養性女學延請新校長]  
　　養性女學、關辦已十有餘載、前月該校校長周袁學孟女士逝世、以致停課二旬、今由校董敦請競志學校校長周宗尭君接充斯職周君辦學多年、經騐宏富、對於該校前途、定有一番發展、業已於昨日（十七號）午前偕同敎員夏宏培·陳穎君等入校辦事云、 
[縣區運動會之餘音]  
　　上海縣勸學所、昨致函曾在縣區小學第四次聯合運動會服務之諸人、訂於本月二十日晚六時、在公共體育塲、設宴歡叙以示感荷云、 
[青年會將設夏令學校於廬山七月六日至八月五日]  
　　青年會爲訓練幹事起見、向例於廬山牯嶺之蓮谷、開辦夏令學校一個月、旣增學問、復避炎威、歷届成績頗著、今歲業已在籌備中、對於課程之支配悉心研求、多所改良、門類約有二十餘種、其中如心理學·社會學·職業指導、社會事業·個人服務事業·青年會公佈法·青年會各部之原則及方法等等、皆特别編訂、極有精采、所聘敎員、如余日章·李耀邦·劉湛恩·郝艾迪·何德駿·諸博士、與傅若愚碩士、等報名詢問諸事、咸由上海博物院路二十號青年協會劉湛恩接洽云、 
[商大自治會舉定會長]  
　　商科大學自治會、業於前日舉定王志莘爲正會長鄭陶漢僊爲副會長、聞王君兼在省敎育會服務云、 
[曁南商科之演講會]  
　　昨日下午四時、曁南學校商科、請厦門中國銀行襄理朱譯民君演講、題爲「中國與南洋間之經濟關係」、反覆詳述歷一時餘演講畢由主席高踐四君致謝散會 
[澳洲記者在南方大學之演講]  
　　南方大學上兩星期、曾請殷汝　君講海南島近史、丁福保君講衛生常識、本星期又請過境名人太陽報記者威斯君講澳洲華僑、現狀其演詞略謂自一千八百五十二年、澳洲發現金鑛、各國人士絡繹來此乃有定限制華人入籍及税人頭税之例、亘數十年至一千九百零三年組成聯邦改爲統一法律限制中國·日本·印度·太平洋羣島之人種並訂保金手印種種苛例後雖略爲修改准許商人學生游歷者入境可留十二月至五年之久然尙有許多煩雜手續、游歷者並不得過六月、商人入境者、不許携妻、其子女則以二人爲限並不得過十六歲、學生讀書亦不許做工、且須人擔保學費、余在彼處帮助貴國人士頗多、苟有欲往者、仍當竭力帮助、須知入澳境、非有熟人招待、則感受困難、彼等所以反對中國人者因其心目中、無一時不有白澳洲主義之觀念在、蓋貴國人取資少而勤勉耐勞實遠駕白人之上也、彼等乃以中國人娶白婦及作不道德行爲爲口實、然亦須知乃法律之束缚使然也、中國爲世界大國、苟能統一、余知前途必甚樂觀云云、繼乃由江校長起立致謝、略謂澳洲距我國甚遠、吾人多不知眞相、聞威君言方深駭異、不知各洲對待華人、皆事同一律、今者臨城大刦案、政府社會方紛紛營救外人乃於本國人獨漠不關心甚至　　　
連掳去數目、名姓皆無從稽考、國人已不自重其生命、更何望於外人、世亂國弱言之滋痛、今日能得生重入道不重國界之威斯君賜敎、實予吾人以慙感而應爲致謝也云云、聞威君即赴漢口游歷、一星期後　返澳洲云、 
[約翰與瑪利亞將共開懇親會又舉行賽嬰會及國文部展覽會] 　　 
　　梵王渡聖約翰大學與聖瑪利亞女校之同學會將於六 
　　月二日共同舉行一懇親會地點在聖約翰、凡二校同學之家屬、均得與會、届時除備有贈品·紀念品·及各種游藝會外、另有一賽嬰會、凡四歲以内之嬰孩、均可赴賽、惟須在本月三十一日前、向赫德路五十七號楊潤身夫人處報告、評判員已請定三人一爲聖約翰大學校長卜舫濟博士之夫人、二爲蕭智吉醫生其三尙在延聘中、凡最優三名之兒童均贈以貴重獎品並將玉照刊入約翰週刊中、又是日约翰國文部將開一展覽會陳列學生國文翻譯課卷云、 
[昨日之菜市南市已有冬瓜]  
　　昨日南北市菜價無甚漲落惟南市已有冬瓜價値每斤一百廿文各價如下 
北市　　　　　　　　　南市　　　　　北市　　　　　　　　南市 
蝦每斤二角五分　　　　六百文　　　　明蝦每對八分　　　　一百文 
大黄魚每兩二十文　　　二十文　　　　小黄魚每兩十文　　　十二文　 
　帶魚每兩三十五文　　二十文　　　　青魚每洋三斤　　　　三斤 
銅盆魚每兩二十五文　　二十五文　　　班魚每兩二十文　　　二十文 
甲魚每兩二十五文　　　三十文　　　　白魚每兩二十文　　　十六文 
　魚每兩二十文　　　　三十文　　　　鯧魚每兩三十文　　　二十文 
　條魚每兩十五文　　　十文　　　　　　魚每兩三十文　　　四十文 
沙魚每兩二十文　　　　十五文　　　　鯽魚每兩五十文　　　三十文 
　蟹每兩四十文　　　　三十文　　　　烏賊魚每兩二十五文　二十文 
　蛤每兩二十文　　　　三十文　　　　　魚每兩　　　　　　二十五文 
牛肉每斤三角　　　　　二角　　　　　　魚每兩二十文五　　二十文 
羊肉每斤三角六分　　　三角　　　　　雄雞每斤三角　　　　三角 
鴨蛋每只四十文　　　　三十文　　　　鴨每只一元　　　　　九角 
　蛋每只三十文　　　　三十文　　　　　子每兩三十文　　　三十五文 
　蟹每兩二十文　　　　二十五文　　　毛蚶每斤八十文　　　六十文 
蛤蜊每斤一百一十文　　一百文　　　　雌鷄每斤三角二分　　三角六分 
猪肉每洋三斤半　　　　三斤半　　　　鴿每只三角　　　　　二角半 
蛙肉每兩　　　　　　　二十文　　　　　豆每斤六十文　　　六十文 
黄瓜每斤百六十文　　　八十文　　　　青菜每斤四十文　　　三十文 
菠菜每斤四十文　　　　四十文　　　　　香瓜每兩四十文　　三十文 
茭白每斤一百六十文　　九十文　　　　黄豆芽斤每百四十文　八十文 
葱每斤一百文　　　　　八十文　　　　菜莧每斤四十文　　　三十文 
　笋每斤二角　　　　　三百二十文　　毛笋每斤一百六十文　百六十文 
冬瓜每斤二角　　　　　百二十文　　　　 
[集會表]  
陽歷本月時期　　　　　　　　地點　　　　　　　　召集者　　　事由 
十八日下午二時　　　　　　　虹口花　　　　　　　　　公學　　　工部局四公學春委運動會 
十八日下午二時　　　　　　　南市機廠街　　　　　申大麵粉公司　股東會 
十八日下午四時　　　　　　　西門城内石皮弄　　　中醫學會　　　職員會 
十八日晚　　　　　　　　　　法租界成都路口　　　萬　拳術會　　比賽武技 
十九日靜安寺路二一七號　　　聖　治飯店　　　　　改組開幕禮 
十九·廿·廿六·廿七日　　　虹口射撃塲　　　　　萬　賽鎗會　　春季賽槍大會 
十九日下午　　　　　　　　　中法銀公司　　　　　中法銀公司　　股東會 
十九下午三時　　　　　　　　梵王渡約翰大學　　　东方八大學　　入大學棒球錦標比賽 
十九日下午五時　　　　　　　三馬路悦賓樓　　　　中國體操學校　叙　會 
廿日　　　　　　　　　　　　四川路青年會　　　　上海基督敎主日學校推行會　常年大會 
廿日　　　　　　　　　　　　西門外體育場　　　　南洋中學　　　運動會 
廿日下午二時　　　　　　　　西門體敎塲　　　　　縣區聯合運動會　給獎 
廿日下午二時　　　　　　　　卡德路九十五號　　　寰球學生會　　選舉揭暁 
廿日下午二時　　　　　　　　愛而近路紗業公所　　大中華紡織公司　股東會 
廿日下午二時　　　　　　　　天后宫總商會　　　　中央信托公司　第二次股東會 
廿三日　　　　　　　　　　　救國聯合會　　　　　救國聯合會　　董事會 
廿五日　　　　　　　　　　　靜修路　　　　　　　壬戌友誼會　　常會 
廿五日　　　　　　　　　　　法租界　柏路　　　　東方藝術研究社　展覽會 
廿五日午二時　　　　　　　　新開河民團路　　　　立大麵粉公司　股東會 
廿六日至廿七日　　　　　　　陸家浜　　　　　　　中華職業敎育社　股東會 
廿七日　　　　　　　　　　　南市　　　　　　　　縣敎育會　　　常年大會 
廿七日　　　　　　　　　　　天后宫總商會議事廳　長興煤礦公司　股東會 
廿七日　　　　　　　　　　　西門外省敎育會　　　武進旅滬同鄕會　成立會 
廿七日下午二時　　　　　　　天后宫總商會　　　長興煤礦公司　　股東會 
卅日　　　　　　　　　　　　江西路三十六號　　東方商業銀行　　開幕禮 
卅日　　　　　　　　　　　　帶狗橋北實善街口　　九福堂　　莊　開幕禮 
卅日　　　　　　　　　　　　浦東中學校友會　　　浦東中學校友會　校友會 
六月二日下午二時　　　　　　梵王渡約翰大學　　　約翰同學會上海支部　同樂會　 
八日至九日　　　　　　　　　北四川路晏　氏女校　懷恩堂　　　　　藝會 
十日　　　　　　　　　　　　納税華人會　　　　　納税華人會　　當年會 
十日　　　　　　　　　　　　東新橋南首　豐里洋貨商業公會　三友實業社　股東會 
十日　　　　　　　　　　　　愛多亞路五號紗布交易所　南通大生紡織公司第一廠　股東會 
十日下午二時　　　　　　　　天后宫總商會　　　　大通紡織公司　股東會 
十一日　　　　　　　　　　　愛多亞路五號紗布交易所　南通大生紡織公司第二廠　股東會 
十二日　　　　　　　　　　　愛多亞路五號紗布交易所　南通大生紡織公司第三廠　股東會 
[今日天稍暖而多雲]  
　　徐家匯天文臺昨日上午四時三十分氣象預報云、天氣稍暖、仍有曇象、黄海東海中有東風、南方風向不定、本 
埠温度在下午三時前之二十四小時内、最高七八·三最低五七·六、去年今日最高七八·四最低五八·八、 
 
 
 

Page 19

 
 
第一萬八千零四十號;中華民國十二年 西曆一千九百二十三年五月十八號
星期五 * *常識 
常談 
[政府舆匪徒之對等會議] [  箴]  
　　近數年來犧牲。人民之無數生命財產。國家之無數金錢。而造成無數匪徒者。以北京政府。自謂得友邦之承認。而不屑與南方開對等會議致時局常在擾攘中也。近以臨城大刦案。激動友邦公憤。以營救外人之故。乃不恥紆尊降貴。與匪徒開對等會議。苟猶有絲豪人心。不甘自居於無恥之徒。者非愧死。即憤死矣。而今日之政府固泰然。或曰。愧與憤常情。獨此泰然則不可測也。或曰何不可測之有。做一日官。則妻子歡娛一日。奴僕溫飽一日。雖舉國皆匪苟不擄及外人彼仍泰然也。即擄及外人。而日與匪徒開對等會議彼仍泰然也。彼以爲不過犧牲人民之生命財產。及國家之金錢也。嗚呼良心何在。 
經濟 
[埋金地窖之損失] [  錫仁]  
　　我國内地富户。每有將現金埋之地窖者。其個人所蒙之損失固巨。而國家社會所受之損失亦大。爰就管見述之。以解窖金者心理之悞。蓋窖金者之心理。悞謂現金爲可貴。不知金錢以流通而得其效用。若埋之地窖。則失其可貴之效用矣。且漫藏誨盗。古有明訓。况當茲内亂疉見。民生日艱。盜匪滋生之時乎。此其爲害。且兼及居住之安全也。至國家社會所受之損失。則因窖金與公衆事業。豪無裨益故耳。若富户以窖金投之實業。用之敎育。在一己固得有善名與實利。而國家税收。貧民生計。青年敎育。亦均沾其利益矣。一舉而數善備。寄語富户。可以從速改良矣。（乙種酬） 
[喜慶酒筵改茶話會之商榷] [  志中]  
　　每見中人之家。一遇喜慶。輒廣設酒筵。以耀鄕里。購備珍味。一席費十餘金。少則亦非五六金不可。力有不逮。强爲舖張。以爲塲面之必需於是告貸他人。債台因此高築。不特有勞心神。抑且妄費經濟夫喜慶之事原爲歡樂若糜費過多。則親友不過得一筵之飽啖。而主人已不免負債之隠憂。以一。時之歡樂。易多年之痛苦。豈喜慶之本旨哉。謀良善之方法。莫如改酒筵爲茶話會。旣可節省經濟。又仍得賓主之歡。其所費較酒筵之費。相去　殊。是誠一舉两得何樂不爲哉。（乙種酬） 
衛生 
[理髮與衛生的關係] [  新]  
清潔是衛生的必要。理髮是清潔的一種。吾對於現在的理髮店。不满意處很多。從他表面上看來。佈置未嘗不美。但他們所用的器具。很是不合衛生。不要説别的。就像揩面用的白毛巾。那一塊不是灰色。怎樣變成灰色。呢一定經過多數人揩面。不肯時常去漂洗所致。要曉得這多數人中。痧眼白濁眼。難保他没有。不幸傳染就要害及終身。（松江有李姓者人很規矩。因修面傳染白濁眼不一星期。两目失明。事在本年二月間。）更有一種很危險的。現在理髮店中坐椅。能坐能眠。修面時候。必使客人仰卧椅上。在客人方面。固然舒服。假使該理髮匠。身抱肺病那是口鼻中的微生蟲正對客人口鼻送入。怎能不成肺病呢余在三年前。曾患破傷風一月。愈後細察病源。知自修面時得來所以從那一次以後再也不敢到卧修面後來有一朋友敎我一狠簡便法則。非但可避危險。而且可省經濟。向五金店買保安薙刀一套。（價值二金左右）自修鬚眉。翦髮時候。招理髮匠來家囑他專把頭髮修短。其餘部分。用自備家伙修飾却比到店理髮爲妥善。余已實行三年。省下經濟不少并且我的朋友中。照我這樣做的也狠多。吾做這篇文字。並非同理髮匠爲難。祇望理髮店主。多備消毒藥水。手巾器具。用後即浸藥水消毒。那營業上一定可以發逹了。（乙種酬） 
道德 
[鄕人之模範] [  景一生]  
　　一日。予掃墓畢。步行返家。行至半途。適有一亭名曰十里亭。少息。適逢一老人亦至。品貌清秀。衣服檏素。形若富人也。予乃問曰。老翁往何處去。老人答曰。到鄭巷。略有瑣事。予曰同路也。老人曰。甚善。可同行矣。予曰諾。且行且談。老人述自己經過之情形。自四十餘歳。苦守家園。消磨歳月。乃創辦慈善事業。以救濟貧民。盡我之力所能及而已。設立國民學校二所。皆在鄰近處。不取學資。並給書籍費。而失學之青年。强迫其入學。若有成績優良者。則培植至高小學校畢業。或介紹其在商界辦事。如是者已逹二十餘人。而臨近各處。無失學之青年。老人監督敎員。勸其熱心。今擬辦婦女學校一所。使婦女有求學之機會。擇其有暇之時。每日上課三點鐘。則請女士充當敎員。老人之辯學費每年共需銀二千元有奇。予問此銀從何而得。老人曰。有歴年所儲蓄之資。且謂自去歳。大水成災。農民有凍餓之憂。予家中立减各種費用。如菜蔬酒烟婦人之化裝品等。行之數月。竞得二百元之數。凡屬本村貧民。按人口之多寡。以二百元平均分給之。並借與本村貧民。共銀一千餘元。訂定明年十月以前歸還。不取利息。他如病者無力求醫。亦出私資以補助之。老人言未盡。已到鄭巷。不得已。二人告别予至家中。詳述此人之所言。家人曰。其人姓陳。名銘堅。爲莫干山之富翁。約有家財十萬元。予竊思此人。可作富人之模範也。（乙種酬） 
法制 
[辯護人與代理人] [  吳子雍]  
　　訴訟當事。人除原被两造外。有非訴訟當事人。而参預於訴訟中之辯護人與代理人。此我國現行之制度也。然旣規定辯護人之制度。又從而規定代理人之制度。此中自有不能混爲一談之理。查辯護人屬於刑事訴訟方面之参預訴訟人。代理人屬於民事訴訟方面之参預訴訟人。二者確不相同。且也辯護人之爲辯護人。當由律師充當之。代理人之爲代理人。非律师之親友。亦得從而充當之。其差異之處。極爲明顯蓋刑事採干涉主義。自當視民事之採不干涉主義者較爲嚴重也。况刑事有生命身體等危險。萬難適用代理人之制度乎。（乙種酬） 
敎育 
[童子軍敎育之解剖] [  陳廷禎]  
　　集合多數兒童。好像如軍隊的組織法。把種種適宜於兒童所學的藝術來訓練他所以叫做童子軍。人家以爲他們短褲窄袖。形式狠類似軍隊。實質完全不同的所以我把童子軍的意義解剖出來説。第一。他們的名稱。非以軍警的威勢來嚇人的。乃以軍警的規律來自己約束自己的。第二他的宗旨。非以兵勇的。威勢爲軍的是以智仁勇的精神爲軍的第三。他訓練不是把兒童爲被動的是使那兒童爲自動的第四。他（整潔。）和（實踐）非祇爲自利的。兼以利人的還有童子軍時常念着的两個字是（整備）也含着那自助助人的意思。我現在再把他進一層説童子軍爲什麽要整備呢。凡事豫則立。不豫則廢。俗叫話做善行者登高而不危善泳者臨淵而不懼這两句話裹面的兩個善字都含着豫字的意思就是由整備而得來的结果還有一句説是（由顯以知微。即小以見大。）所以童子軍徽章。好像箭頭一般。正整備着射發呀這種警心的暗示。實在不可等閒視啦。童子軍時時把智仁勇三字整備着。使自己有活潑進取的精神。愛護同胞的思想。果决有爲的能力。那麽遇着社會和國家有事的當是。小則可以扶助他人。大則足以捍衛國家。童子軍無時不想到整備所以他第一破除的是依賴性。養成自己獨立的精神諸君不信。請考察他的課程。（不受酬） 
宗敎 
[僧徒應有之資格] [  張文貞]  
佛敎以明心見性。超脱苦阨爲宗旨。爲世界宗敎之一。當後漢明帝時。自西域波斯。入我中國。至晋宋間而大盛。近數百年來。僧徒無學。清规蕩然。頗爲社會所詬病。釋迦有知。當爲之歡息痛恨矣。爰擬僧徒資格十條。凡現爲僧徒。而無是項資格者。一律使之還俗。整頓清規。振　佛敎。道在斯乎。（一）確係看破紅塵。凡念者。（一）不食鴉片者。（一）稍通文理者。（一）確係儉樸者。（一）見色不淫者。（一）不嗜賭博者。（一）不喜酒肉者。（一）守身如玉者。（一）能保守產業者。（一）心氣和平者。以上十條。爲現今僧徒所不能履行者。無怪其受人輕視也。若能具備此項資格。則僧人之道德無虧。佛敎之光明不滅。豈不懿歟。（乙種酬） 
雜錄 
[自由戀愛的一幕] [  瑞石]  
　　四月二十二日。吾從嘉與回家。在輪船裏。聽得一位同學。談起一椿新近的實事。我以爲這椿事情。可以作一般青年的借鏡。還可以警告一般血氣方剛的少年。所以寫了出来。下面寫的。就是同學朱君説的話。　　『我們校裏有一個姓田的同學。他是嘉與人。他和一位姓顧的女士。（他在杭州讀書）由同鄕的友誼。漸漸的變成了未来的夫婦也就訂了婚約但是他在他幼小的時候。他的父母已經代他訂定了一個未婚妻。現在他旣然有了這位姓顧的未婚妻。他便要求他的父母。將從前訂定的離異掉。後來他因爲要求不遂。至於要自殺他的父母方才允許了。（因爲他是獨養子）這時候有許多同學。都以爲他現在有了很美满的婚姻。將來的幸福。一定無窮。那裏知道事實上的結果。大大不然。　　『這次春假的前數日他接到顧女士一封很長的信他看了之後他的面色。立刻從很快樂的形狀。變到很憂憤的樣子。他的態度和舉動。也從此失掉了尋常的軌道。在這當兒。他的知己朋友某君。也曾寫信給顧女士。報告他近來的行狀。顧女士立刻回答某君。説「如果他有意外事情丨（自殺）發生。自願蹈其故轍。......」 
　　『後来校裏放春假了。他立刻就到杭州。躭搁了两天。又到上海在火車裏。他又遇着了一個姓張的同學。（寗波人）張君問他到那裏去。他説到舟山去。他們俩就一同趁上了寗波輪船。就在上船的那一天夜裏。他就趁張君睡着的時候。投海死了。這死信傳到校裏之後。某君又寫信給顧女士。報告他自盡的事情。伊又回答說「人的生死。本没有甚嗎輕重的。...」現在他的父母。在家裏尋死尋活的閙到不可收拾......』 
　　我照朱君所説田君的讀信...變色...到杭州...以至於自盡的種種情形猜度起來。總是顧女士又要向田君離婚。田君的精神上。受了這重大的刺激。自然就自盡了唉。青年們。情網是很危險的。田君偶一不愼。就弄到了人亡家破。青年們。快快醒悟啊。（乙種酬） 
 
 
 

Page 20

 
 
第一萬八千零四十號;中華民國十二年 西曆一千九百二十三年五月十八號
星期五 * *   
 
