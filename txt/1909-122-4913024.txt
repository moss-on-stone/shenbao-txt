# 1909 - 122 - 4913024

 

Page 1

 
 
   
 
 

Page 2

 
 
上論 
監國攝政王鈐章　三月十九日内閣抄奉 
上諭公壽奏特參庸劣不職文武各員請分别懲處一摺福建馬家巷通判白荃辦事　頇聲名惡劣沙縣知縣鮑德名操守平常居心巧詐　署厦防同知補用知縣鈕承藩狡詐貪婪聲名狼藉前署平潭同知試用通判鈕士俊信用口書聲名甚劣前署順昌縣試用知縣吉倖行爲謬妄不堪造就前署德化縣試用知縣曹桂籍才具平常馭下寛縱辦理泉州府稅務委員試用同知　鐐信任子姪舞弊營私試用通判潘　亨行爲不檢聲名平常補用知縣鮑德鋐氣質輕浮行爲荒謬試用知縣王汝楫妄事鑽營　安本分前泰甯局委員候　鹽大使李世升貪圖小　膜視公帑福清縣南日縣丞吳炳輝擅受擾民前代理平和縣南　縣丞試用縣丞歐松齡惟利是圖海澄縣海門巡檢黄瀚文嗜利妄爲試用巡檢唐之際因案潜逃署延平協副將桐山營游擊曹德奎辦事荒謬罔恤聲名均着即行革職餘着照　議辦理該部知道欽此軍機大臣署名奕劻世續張　洞鹿傳霖　桐假 
宮門抄　○三月十九日　召見軍機　王清穆 
論說 
[歐洲之二大恐慌說（猩）]  
　　歐人之横暴無道。可謂極矣。所不能無畏者有二。在天然爲地震。在人事爲社會黨併述如左。以爲國人告。 
　　地震者。即地盤之動摇也。其原因甚多。有因火山之爆裂而起者。有因地中洞穴之崩壞而起者。又有因岩石生斷層。地盤之一部忽陷落而起者。 
前二者所起之地震。其波及之區域概不廣且其勢亦不强。至由。斷層而起之地震。則爲地震之最激烈者。往往數里數十。里間地盤之一部。陷落 
 
 
 

Page 3

 
 
　　　尺傾覆家屋。傷斃人畜。難計其數。爲禍之。大遠勝於水旱。不能預防於未發。祗可施救於已然。誠世界不測之奇災。而非人力所能挽回者也。我國地震之禍。自昔有之。明季陜西之地震。死者八十餘萬人。近代不常聞。惟東三省及四川。時或一震。上海亦偶震之。外國天文臺時有報告。然其勢甚微。毫不之覺。他者竟無所聞不可謂非生民之福。若日本則舉國皆火山。火山時爆裂。故地震亦時發動。往時亦有成大災者。今則罕聞矣。統覽今昔。地震爲害之烈。殊無有甚於今日之歐美者。往年美洲舊金山之地震。死者數百萬人都巿家屋。傾覆無數。我國之商民。同遭是厄者。亦不可勝計。此外澳洲震。南洋羣島震更遑悉數。去歲義大利地震。死者二十餘萬人。施振之廣。遠及我國。近者瑞士震瑞興那威震。土耳其震。 
西班牙震。法之南境亦震。損害雖微勢已可畏。如此綿延不絶。後患恐無窮期。據地震質學家之預測。至至謂他日歐洲濱海諸國必一震無遺英尤險。惟法德可保其半而最安者爲比葡諸國。其說雖不可盡信然根據乎理實地探測有不能斥其謬妄者。而歐人又係極醉心科學。盲從新說者。故邇來頗有。人人自危之象嘻人力所不能敵者其殆爲天災所不容乎。可謂異矣。試目觀其後可也。　　格化之理。汽電之機。實天地之至奇。得其粗足以全生民之用。得其精可以見萬物之原。興言及此。未嘗不歎息於造物之無盡藏而芸芸萬衆。惟晳種學子能見之早也。然利之所在弊亦隨之。自科學大昌以還一機之成。可代千百人手足之力歐洲失工之人。無國不有冬日尤甚不得食者。萬千成羣樹大斾警告政府。大書曰。工作歟。革命歟政府早擇之。其情其景。至爲悲慘。自來不平等之可畏。固無有甚於貧富者也。曩在鄉里見船工羣詈汽舟。織婦痛詆紗廠。心竊以爲野蠻之尤。初不知勢有必至理有固然者。彼愚婦。雖無如此遠識。而天機所觸未可厚非也。然則科學不可以有歟。應之曰。唯唯否否。亦視乎人與人之相與而已。機器之用。終必與社會主。義並行社會主義行。則人人各取其所需各盡其所能機器之利人人受之。機器愈利。人類愈幸。社會主義不行。則富者不勞而大獲。貧者欲局促於轅下而不得。其終也必至盡天下之財富。握於寥寥數人之手。而餘人轉輾溝洫求生不得。固不如剖機毁器。還我先王之舊。人人耕田而食。鑿井而飮之無傷於造物之和也。今日歐洲之大患即在於此。雖未造乎其極。漸見勢。不可支。社會黨之氣焰。爲之大盛政府懼内亂。則稍戢遠征之念我國之得以苟延殘喘者。雖由於列强之相忌。亦未始不以此也。或曰出師遠征。廣闢土地。在失工之人與有利焉。社會黨胡不贊成而反阻害之。應之曰。此亦自然之理。人皆畏死文明人尤甚。遣師遠征。雖大。捷必有傷亡誰甘爲之歐洲惟德人尚不脫好勇闘狠之習。餘皆以戰爭爲大戒其畏死之心。實有。過於華人。所異者。彼等。惟不自取紛擾耳。若遭他人之侮辱仍各盡力防禦。此英特戰爭所以歷三年之久而義和團之亂。所以來八國之軍也。且社會黨有一牢不可破之主義。專與國中之富貴者爲仇。而敵國外患。轉爲可恕。法之征慕洛哥也。慕有罪矣。而法議會之社會黨領袖屢攻擊政府之無理。甚至反對。增兵。且公然致書慕王。爲之畫策政府雖惡之。無如之何也。德法交惡。日日言戰。卒歸於好。者亦兩國社會黨之功也。近者土奥之違。言繼以奥塞之不和列强急急調停。使不至决裂者。亦不願近束之釀　戰禍而。速諸國之内亂也。俄與日本交兵。國内即起革命黨之亂。將來歐洲諸國倘用兵於國外。社會黨即乘間以圖亂。亦勢所必至者也。承平之世未。敢發。難然暗中運動。已有隱然大敵。莫之能禦之勢。誠哉其可懼也。（未完） 
專電 
[電一（北京）]  
某御史奏内外各衙門辦理新政需欵繁多籌措乏術請先酌定皇室經費稍從節省騰出欵項專爲辦理新政之用 
[電二（北京）]  
樞垣接徐世昌電東三省交涉棘手前已奏陳請飭錫良先與日俄駐使商議一切庶到任後較易辦理并飭速來接任 
[電三（北京）]  
川督趙奏奉天所革各員（疑即稅務人員由趙督在奉時所招致後爲徐督所參革者）請悉予開復奉旨照准 
[電四（北京）]  
寄諭勘界大臣高而謙澳門勘界事關重要母稍遷就 
[電五（北京）]  
政府决議派振貝子出洋致謝各國遣使送葬 
[電六（蕪湖）]  
銅官山礦師麥奎近在山後傷鄉民多人該縣已通詳 
緊要新聞 
[甘督奏報第一屆籌備事宜北京]  
　　陜甘總督升允奏云東南各省民智開通　政萌芽早已發露甘省基礎毫無一切措施苦難著手奴才於上年六月選派專員馳赴江卾等省調查完善辦法並地方自治規模以資倣傚遲至十月始據將調查所得郵寄到甘當於十一月二十日遵章在省城創設諮議局籌辦處並派在籍紳士翰林院 
 
 

Page 4

 
 
編修劉爾炘等充總評事及評事各職其餘應委官紳均已慎選賢能藉收襄贊數月以來漸有頭緒一面擇就寛敞地基鳩工庀材修建應舍工程亦將次告竣此設立籌辦處之實在情形也選舉各事籌辦處雖總其成而分途辦事仍在地方行政各官爰於籌辦處附設研究所遴選員紳入所研究並飭將各項章程及續頒解釋逐條簽註稍有疑誤即由處長協理科員等詳晣指示嗣據研究竣事即分派馳赴各屬帮辦選舉事宜並催令依限籌辦免誤定期其司選員薪費川資俱由公欵籌發不准擾累地方此籌備入手辦法先設研究所分派司選員之實在情形也司選員有催辦之責而地方官習於玩泄又非嚴定考成難期振作且籌辦處開辦較遲所有應辦事宜又不能酌量縮短俾不至誤九月成立之期爰由奴才嚴札各處並經籌辦處將辦事則序分期列表通飭府廳州縣認眞舉辦每届一期畢即將籌辦事實詳報考核各地方官遇有交替亦須將已辦成績由後任會同前任詳細禀明以防諉卸其遷延觀望者准籌辦處指名詳參此督飭地方官吏之實在情形也甘省種族雜居人安固陋語以議員之貴選舉之榮皆漠然視如秦越節由奴才督同司道明白晚諭並刋發簡言告示飭令各府㕔州縣到處張貼仍令各就本管境内宜講一切章程與將來議員之權利俾生其慕而袪其疑倘或横生謡諑藉詞阻撓亦定處以相當之罰此勸導地方民庶之實在情形也至初選舉應以廳州縣爲選舉區複選舉應以府直隷州爲選舉區已經札飭各該管官充當監督並以各衙門爲選舉事務所其應劃分之投票區每區應設之投票所並派委選舉調查員以及應製之投票匭均已飭令恪遵定章統限光緒三十四年年底辦齊惟選舉人名册曁初複選之投票紙當選人議員執照等項原章均由各該　督分别製造甘居邊遠屬邑大都僻陋設辦理稍有參差勢必徒煩駁換兹改由籌辦處代爲置備齊全一律頒發並酌頒初複選辦事規則以昭畫一此籌辦初複選舉之實在情形也其駐防專額議員照章以舊日取進學額爲準甘省駐防分處甯夏凉莊旣未便合併計算且向來學額係按人數之多寡録取故歷年均無定數　次應設專額議員若干名已經咨商將軍都統速爲酌定所有初複選投票開票各事即附於駐防相近之區同日辦理凡研究章程調查選舉一切事宜亦已咨商詳爲經畫以免遲誤此籌辦駐防選舉之實在情形也夫諮議局爲議院初階議員即人民代表凡其範圍以内之事皆爲萬不容緩之圖惟旣限於地僻民愚又苦於期迫欵絀故不得不量爲變通斟酌辦量現在籌備事宜粗有秩序仍當督同在事官紳悉心籌畫循序圖功總求不逾九月諮議局成立之限期所有遵限籌備緣由理合具陳三月十三日奉硃批該衙門知道 
[魯撫奏設憲政考核處並附設官報北京]  
　　魯撫袁海帥奏遵設幕識派　蘇　用道施炳爕坐補河南唐縣知縣前翰林院庶吉士沈同芳爲秘書員施炳爕兼交涉科參事沈同芳兼理禮科學科郵傳科叅事員廪生黄敦懌爲度支科兼法科參事員附生方表爲民政科兼農工商科參事員分省補用道鄧琛昌爲河工科兼軍政科參事員已於三月十四日奉旨知道兹又得其片奏云再臣衙門兼設幕職分科任事自係爲各專責成起見惟憲政籌備期内必應有總匯之區以便隨時考核近直隷總督臣楊士驤奏請在署内設憲政籌備處奉旨欽遵有案臣維京師憲政編查館旣設考核專科則各省督撫衙門必應籌設憲政考核處即由幕職中之辦理此項憲政者到處分别考核未辦者促其進行已辦者核其成績不另刋關防應行文牘由臣隨時總核施行蓋此爲署内一機關部不應再有文牘申轉之煩也酌派委員數人掌理庶務編輯繕寫等事以歸簡易而節糜費又一省之中幅員遼闊州縣繁多其交通未便之區日行公牘輾轉稽延亦爲進行一大阻礙兹擬在該處附設山東官報凡關係憲政事件分晣詳載札發各屬閱看在各該屬員奉到此項官報之日其事嶁未接有公文者即以官報爲憑以期迅捷三月十四日奉硃批憲政編查館知道 
[吏部議駁東督請補員缺北京]  
　　東三省自改行省後所有章奏均係奉旨着照所請准即補授二三品大員亦未交部議過乃自攝政王監國以後遇事認眞辦理即東三省補缺等摺亦交吏議近有徐督周撫奏補道府等九缺現經吏部議覆略謂初設之缺准其變通成法不過不拘班次非謂官階之大小亦可不問任意上下也云云聞九缺之中僅准一缺尚須送部引見其餘八缺概行駁飭另補 
[軍機處電復停止貢品北京]  
　　粤督張致軍機處請代奏電略稱前准内務府咨開催進端陽貢品正督飭辦就問適奉鈞處函開面奉諭旨凡有關祭祀之貢准其呈進外其本人之貢一概永遠停止等因欽此竊維内務府前咨輿此次諭旨稍有未符且此項貢品限期甚迫考成極嚴現在是否照舊進呈抑或遵旨停止祈代奏請旨遵行軍機處接電後卽於前日電寄至粤略云奉諭旨電奏悉著仍遵前旨一概停止 
[度支部會議清理財政紀聞北京]  
　　各省監理宮昨在度支部會商清理辦法刻已决定辦法大綱係除本年上期報銷遵照澤尚書擬定因監理官一時未能到省仍由各該省督撫奏報外其本年下期及日後辦法係遵照奏定章程本年先清預算次年再定決算報部核銷者分作兩期先以地方歲費爲人手其行政費用應另會部　訂統籌核銷限兩年確定詳數又聞澤尚書是日首先面諭各監理官謂本部奏定清理財政各章程諸君想已洞悉惟其中最緊要者係見解不可紛歧遇事須和衷共濟勿避繁難勿辭勞懇諸君諒能優爲當無待本部贅言總之籌備立憲黄重理財如届奏定年限各省　　决算報告不 
 
 

Page 5

 
 
實遺誤全國財政如能實心　理則監理官照章應給奬勵本部堂亦不負倚任之恩等語 
　　度支部前有撥請飭近畿各省藩司來京會議財政之耗現以各省業經簡放正副監理官整頓財政已有專責故奏請藩司來京一事已作罷議 
[恭紀景皇帝梓宮奉移情形北京]  
　　十二日德宗景皇帝梓宮奉移上午十一點鐘由攝政王率王公大臣等於上午十點鐘恭詣儿筵前舉行啓奠禮學即由恭理王大臣禮親王世鐸睿親王魁斌喀爾喀親　那彦圖奉恩鎭國公度支部尚書載澤大學士世續禮部尚書溥良内務府大臣繼祿增崇等帶同鑾輿衛官校尉進殿備　夾槓候欽天監官報啓行時刻畢各官校即恭請金棺出殿皇太后皇上率祺貴妃瑜貴妃玽貴妃晉妃瑾妃等位於殿内跪送舉哀畢金棺即於觀德殿門外舁升大轝徐徐啓行所有法駕鹵簿分列前引攝政王及各王大臣護軍統領侍衛　大臣等隨送金棺出景山東門時禮部設有金器執壺奠池等物由恭理王大臣奠祭畢金棺始出東門外時齊集于門外布棚之各國外賓均按序整列向金棺致敬其位置在外務部堂官之後其前爲各國叅贊隨員等次爲荷蘭國專使貝拉斯次爲葡國專使代辦森逹次爲　興國倭倫次爲義國專使文吉次爲德國專使雷克司次爲比國專使柯霓雅次爲英國專使朱爾興次爲奥國專使顧親斯基次爲俄國專使巴里清次爲墨國專使巴哲格次爲法國專使施阿蘭次爲日國專使吳禮巴次爲巴西國專使具雷拉次爲美國專使柔克義各專使各帶隨員一人次爲日本國特派大使伏見宮貞愛親王駐京日本欽使伊集院彦吉陸軍中將男爵福島安正陸軍步兵大佐塚田清巿海軍大佐平岡貞一等并其餘文武官共計二十六員均著禮服佩喪章徐徐前進後爲攝政王凍帽黑衣面帶戚容近支王公等亦均隨陪在後再後爲金棺掩以金色之錦畫以青色龍紋槓夫六十餘人舁之肅肅而進觀者無不起敬盡禮鹵簿順次進行金棺至地安門内之布棚前恭送之日本親王并各國專使及隨員等均離鹵簿直立道左對金棺表敬意齊集布棚内外之外國官紳淑媛亦一齊整立脫帽示敬是時攝政王西立先向日本親土禮謝日本親土亦即答禮以次及各專　與諸外賓外國官紳見之均肅然起敬金棺過布棚前殿後之衛隊亦整列致敬金棺過後日親王及各國專使乃入布棚稍歇片時慶王梁尚書等亦暫離鹵簿入棚接待後復乘馬車追隨鹵簿而行攝政王隨行至地安門時曾召民部尚書肅邸步軍統領朗月華貝勒面諭内城各巷口准人民肅跪瞻仰如不遵約束者湏照章辦理聞梓宮升轝時皇太后攝政王及諸王公百官曁諸内廷總管太監均大哭失聲攝政王及諸親王等均由太監扶行聞攝政王慶親王至景山東門外賓接待處痛尚未止云直督楊制軍於十二日恭送梓宮後復於十三日隨　皇太后赴西陵 
[京師近事]  
　　軍機處招考供事議定以廪增附及曾經鄉試之監生爲合格業已出示自十五日起二十止在政治官報局報名俟咨查吏部後即在報局考試擬取三四十人此次報名頗多而吏部謄録中來報名者共有百餘人書法欵式最爲熟悉必占全額之大半 
　　直紳賈恩紱陳遞南皮相國書其内容略云現時正當交涉辦法第一須知此事非國際交涉如英人向外部　談判外部宜不准不駁推出此案第二廢約之後八年覇産之賠償應當向之要索第三該英商所發之債票盡屬虚股者應請一律作廢第四我國家之稅伊亦不能不照納補交（此爲應索之條件）至於對外交涉第一斷不可自認吃虧了事第二劃清界限此次所爭者專在開平　礦無涉云云 
　　俄　斯於恰克圖一帶地方現以驅逐吾國貨物爲目的故增設稅關凡吾國絲茶過境概行加以重稅往往有原價一兩之貨物所課稅額或至二兩三兩不等吾國商人率皆裹足不前現經各省商會具呈農工商部咨商外務部提出與俄國交涉必令其减輕稅率而後止 
　　分科大學經文兩科學生聞將來開辦時擬令存古學堂畢業生升入不識確否 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[查覆安徽州縣被参緣由安徽]  
　　御史張世培奏參皖省吏治窳敗業由江督皖撫覆奏云臣等遴委安徽試用知府曹鼎張茂鏞並由臣端方加派江蘇候補知府宋學周分别前往各州縣按照原參各節明查暗訪去後兹據各員查明禀復前來臣等詳加復核互相印證並檢查案卷參以衆論如原參壽州知州趙鏡源該州孤集坊有朱姓誣楊姓爲匪該州帶差勇下鄉火楊姓之屋波及鄰舍並轟斃四人詳請派兵勦辦皖撫查悉揑報將該州記過一節查壽州東鄉孤堆集有楊化芝孫繼德二匪一係　斃湯繼茂匪犯一係殺死楊化純匪犯該州訪悉該匪等藏匿處所於光緒三十三年十一月十四日親帶勇役前往該處兜拿該犯膽敢率同黨羽拒捕鎗斃什長龍純傖護勇朱應舉並傷該州各哨官張在龍勇役等當時開鎗格殺楊　三楊汶仲二名並獲住楊汶林楊小三子二名餘匪竄逸因申請壽州鎭派兵會拿並將匪居焚燬查孤集坊自係孤堆集之誤楊化芝等均係殺人匪犯有案可稽並非朱姓誣指該州於是役冒險從事身被槍傷係爲緝匪安良起見至稱皖撫查悉揑報該州記過查無其事又壽州隱賢坊紳姚長富因族人與凃姓闘毆詞牽姚長富該州將姚管押罰銀始獲釋放一節查姚長富由軍功保升遊擊因涂名士姚應球演戲聚賭糾衆圍毆案内致被牽涉到官姚長富自知咎有應得自願罰繳洋一千元其洋當由該州分撥學堂商會充作公用並非入已又壽州李山廟鄧善林被人誣控該州往拿未獲經焚其居募人將　林鎗斃於路更將田一千五百畆充公經鄉民折價銀三千兩完案一節查鄧善林係鎗傷鄭子仁之犯經鄭子仁之父控經該州購線嚴拿鄧善林率衆臨拿拒捕被　殞命並查出鄧善林有遺産田一百六十四石零詳請充公有案並無一千五百畆之多亦無鄉民折價銀三千兩完案之事又炎劉廟監生吳士懷因黄小金仔命案詞牽賈姓之子及士懷之弟賈賄洋五百元獲免士懷不肯行賄該州率役焚其住屋當鋪並將其母妻褫辱一節查吳士懷之弟士魁又名小拐子因搶奪過路太和縣人阮姓馬匹控州有案旋與賈仲卿等在賭場槍斃黄小金仔屍親赴州呈控經該州飭拿並以吳士懷賈之榮二人係案中要證帶州押訊吳士魁與吳士愷吳士樂等向開米行代當該州以其窩賭釀命並犯搶奪重情勒令封閉事隔月餘該州路經該處見封條扯去仍舊開貿魁士又在逃未獲因將賭　焚燬婦母等在塲肆潑各予懲責現在賈之榮已量予保釋吳十懷經該州詳請監禁勒交吳士魁訊辦又該州朱家集朱澄清村中失去電杆該州責令朱澄清賠償更傳案訊押格外罰銀三百兩無力措交於監中瘐斃一節查朱家集地方上年正月失去電杆由電局函請查追村董朱清臣經該州傳訊追賠當由該董遵令電杆所在地叚業主朱姓湯姓分賠了案後因湯姓與朱姓爲墳地纏訟該州訪悉朱清臣插身多事令罰洋四百元撥充該集公用朱清臣未及　缴旋在自新所中因病身死原奏朱澄清自係朱清臣之誤所謂瘐斃監中當卽此事又迎河集紳聶星五之佃户在道旁飯店被差指爲窩逃該州勒罰銀五百兩開釋一節查張李集地方董事聶星五在楊义店地方開設蹄角行該州以該處不通大道不應開設行鋪將牙貼繳銷斥革董事查無勒罰銀兩確據又孟佛寺監生邵維屏因邱姓命案被牽久經斷結該州差傳至署勒令出銀三千兩一節查邵維屏係于邦達命案牽涉之人經前任訊押因病取保去年該州以維屏病愈飭傳還押旋於十一月省釋至於勒罰之說並無佐證可指似不足信又白洋店居民梁五厚與石邦産有隙邦産賄串幕友汛官等誣指五厚爲逃黨該州將五厚站斃五厚之兄赴府控訴又將梁振國監押一節查梁石兩姓本係村隣因爭奪碼頭積嫌已久梁五厚又名梁五猴子該州以其素不安分訪拿至案旋即在押病斃外間因邦産與之積有宿嫌遂有賄串之說兹經詳加詢問無從指實殆係浮言梁五厚之兄振國以其弟被押致斃上控求伸經該州移隣會拿遞回監押該州辦理此案稍涉嚴切頗不滿人言（未完） 
西報譯要 
[蒙古患疫近聞]  
　　字林報載十八日東京電云哈爾濱電稱蒙古地方現有瘟疫且已侵入滿洲一帶 
[德人在岷江流遇害]  
　　又載同日倫敦電云昨電稱有德人兩名在雲南省被害今已查悉一名向里兹一名勃倫赫白係在岷江上流遇害此信得諸雲南省衛西法國敎會云又據某訪事函云勃君曾在某報館供職兩年此次擬重遊遠東印度中國高麗日本等處而後回國去年十一月八號尚接勃君自缅甸八莫來書謂擬由揚子江而抵上海今被殺害余知必爲衛西之　酋所爲 
分類新聞政界 
[撫批徐巡官案辦法杭州]  
　　巡官徐士炎　姦婦女案前經杭府 
 
 

Page 11

 
 
卓太守質訊通詳略記前報兹聞十六晚藩桌二司奉撫院批示云此案旣據證人張長保並周寶鳳等當堂指證明確是徐士炎至酈廷亮家調戲酈廷亮之妻屠氏毫無疑義未便以徐士炎堅不認供置之不擬徐士炎身爲正巡官不守法紀輒敢調戲婦女實屬行止有虧僅予勒令回籍不足蔽辜徐士炎應酌照不應重律杖八十改爲罰金遞解回籍交地方官嚴加管束不准復出滋事如係有職八員即應詳請斥革以肅警務巡記酈廷亮供詞確實並非誣告當照常供差仰按察司轉飭知照 
[札飭嚴治冒充員役山東]  
　　調查局札各縣文云奉撫憲袁札開據歷城縣商民李殿璧投詞昌言匭擬請刋發告示嚴杜招摇以保諮議名譽等情諮議局調查選舉現已告竣尚有調查局應行事宜與諮議局籌辦處係截然兩事思患預防候分行該局處分别飭屬示諭並嚴禁招摇即行札飭札到該局即便查照辦理等因查本局調查事務皆係明列條目表式與行政官署直接本無秘密性質及關涉個人之事現因甫經創辦一切均以文牘往還將來即或派員調查亦必發有委札仍行知地方官查照萬非私人所得冒充至各屬統計處人員自應由各地方官就近考查原不待本局　儆兹爲思患預防起見合行札飭札到該縣即出示曉諭一體週知如遇有無賴之徒冒充本局員役在外招摇立即扭送到官從嚴究辦萬勿輕縱貽害鄉愚仍各將所用統計處人員隨時留心考察俾知自愛並一面將發貼示稿曁辦理情形申報查考 
[電催具報禁烟地畝情形南昌]  
　　贛撫通飭各屬電云前月眞電通飭各屬確查轄境烟畝拔除净盡迄今兩旬僅南康朱守新淦章令報到並無烟畝其餘　見隻字欽奉禁令未便玩延飭再飛飭查明拔除限二十日内一律具報到省以憑彚咨如有違逾揑飾定干參咎並將委查銜名具報院印 
[准撥自治經費揚州]  
　　揚子縣徐大令前因自治經費不敷禀由淮鹽總棧准將蒯觀察交存錢欵發典生息取利以資常年經費但現欵仍不敷用特又禀准藩司在積榖存欵内撥錢四百千文以資開辦其餘不敷仍應由縣設法籌辦 
[松徐匪犯正法彚誌蘇州]  
　　松江婁縣拿獲巨匪蔣萇涇一犯係去年搶刦大東輪船案犯當即解府經松江府戚升淮太守提案親訊明確供認隨同江北阿四夏竹林等搶刦大東輪船及迭次搶刦各處典當得贓不諱録供通禀各憲請將該犯蔣萇涇就地正法以昭炯戒徐州道奭觀察電禀各憲云清鄉坐辦吳守銅山藍令禀訪獲積匪張念典趙小黑二名訊認執洋鎗夥刦銅山邵世吉王富邦家得贓拒捕殺人各案核卷相符例干斬决情罪較重擬請將該二犯電飭正法由縣録供補禀當奉蘇撫陳中丞復電批准將該二犯正法 
交涉 
[鴨緑江漁業之失權奉天]  
　　安東縣屬趙氏溝對岸爲韓國龍岩浦境現由日韓兩國組織水産株式會社以補助漁氏保其水利凡華人在江捕魚不准侵入彼界而吾國右岸江灘則任其遊弋無人敢抵拒者 
[海河工程局交沙直隷]  
　　天津海河工程局不守約章在土城一帶栽種樹木屢由議事會申請津關道交涉在案兹悉土城附近鄉民因工程局不講公理且於關道照會置之不覆遂大動公憤約集百餘人將所植樹株盡行拔去　亦扒開巡警總局聞即當派四鄉巡警提調帶警兵多名同天津縣胡大令前往彈壓勸導并一面詳請觀察與該局據約交涉以免意外之虞 
[俄設哈埠巿政廳交涉吉林]  
　　外部梁尚書因俄人在哈爾濱創設巿政廳於中國地方裁判主權大有窒碍昨特執普而司没司條約與俄使廓索維慈力爭尚無成議日前已電知濱江道囑令妥爲約束居民母稍滋事致貽口實 
軍界 
[淮北六岸緝私問題揚州]  
　　淮北六岸局董金煥章禀吳都轉云六岸引地北接山東東近塲竈鄰私塲私交相浸灌綿長四百里原設水陸馬步全軍不足四百人無險可憑平日扼守運河爲要隘今春水雨稀少運河水不盈尺褰裳可渡堵遏不易查鄰私係山東官鹽尚湏完課納稅成本不甚懸殊爲害尚淺惟塲私價賤色好人皆貪食充斥滿境以致銷數甚滯該私由沐陽　莊湖阿湖渡六塘河而來該處係定字旗駐防若能嚴加堵緝不令越出門户即不致蔓延爲患淮北全局易見功效聞該统帶現值新舊交接之時更調隊伍展轉需時仰　俯賜移知該統帶迅飭　陽　莊湖阿湖等處緝私營哨嚴密防範認眞巡緝 
[新昌撤兵回防情形江西]  
　　新昌縣章令昨將訊結鬭案各情形禀復贛撫略云縣屬彭李二姓因運竹過陂被周姓霜阻糾衆滋閙一案前因周姓恃蠻逞凶希圖械鬭不得已請兵彈壓嗣蒙本府巡防隊前路第二營李管帶督同尹哨弁後先來縣彈壓周姓聞而生懼即時解散知縣隨即趁此兵力飭差傳集原被人證將陂案秉公勘訊斷結各該姓均經遵斷了結所有原積彭李二姓竹排周姓已允由陂石邊拖過並令各該族紳出具約束子弟不再滋事切結所有凶器一律呈繳可保無虞因思郡城地處衝要全賴兵力鎭攝似未便在縣久駐經知縣與李管帶商議先於閏二月二十六日拔隊回防 
學務 
[桂平兵勇蹂躙學校情形廣西]  
　　桂平宣一里初等小學堂倡辦五年校舍設在該里團局之後因陋就簡去歲以地方匪亂將該里分局撤去另立三里總局此局遂爲貴字營兵勇駐紥之所學堂亦被擾亂今春學堂照章開學祇得講堂一所餘屋悉爲兵勇所佔開學後學生以兵勇混雜畏縮不前祇得十餘人迄查學員下鄉時一再勸勉始得二十餘人開課以來兵勇肆行滋擾日前本校届演說期學生來堂演說演畢後尚未二鼓兵勇竟將頭門關鎖堅持不開兩相衝突幾釀變故賴監學以好言彈壓始得無事 
 
 

Page 12

 
 
[府中校運動會紀略松江]  
　　十九日府中學堂就小校塲開運動會是日風和日麗遠近各校均整隊來觀男女賓席分列南北欄會塲嚴肅頗極一時之盛 
[清華女校定期運動松江]  
　　松郡清華女學校定於三月二十七日舉行春季運動會上午自九時起至十二時止下午自一時起至五時止刻已刋送入塲劵届時來賓参觀者當必興高釆烈云 
實業 
[糧食禁止出口問題山東]  
　　魯撫袁海帥嚴禁糧食出口文云五榖爲養命之原各省有出洋之禁今歲晴多雨少糧價奇昂所賴西南兩路尚有來源民食得以不乏頃聞糧食之連至雒口者多有奸商大宗販運用牛車載至五里溝由火車接運青島或至五柳閘黄台橋由小清河轉運均以出海多或千餘石少亦數百石因此過而不留糧價益長查省北數府户鮮蓋藏民食所需自難禁遏至省東數府向係仰食於江南營口輪舶轉輸有進無出今乃有此漏巵殊非細故自應一律查禁除分飭各關卡及地方官一律查禁外合亟出示曉諭仰商販人等一體知悉爾等須知運糧出口禁　棊嚴一經查出不惟喪失資財並且身罹法網切勿漫爲嘗試 
[吊銷緞商請部帖安慶]  
　　皖撫頃接江督來咨甯垣向以緞業爲大宗　星織户全恃本地土絲爲生計兹有江亮夫等朦請部帖在甯屬接壤之安徽當塗縣小丹陽地方開設灶廠烘繭招收出洋實於甯省生計有碍應請飭司查明該商禀准原案即將部帖吊銷並飭縣查明該廠嚴行封閉以杜外運而維巿面 
[取締錢商濫出空禀湖北]  
　　鄂督陳小帥因武漢銀行票莊往往濫出空票取巧病民刻特擬定整頓辦法飭勸業道按月派委調查員不時至各行店考查出票抵欵備足十成者奬九成者免議八成者勒令補足不及八成者酌罰三四成者照棍騙律嚴懲其派往各店調查之員以勸業道印文爲憑否則准該商扭送地方官懲辦以杜冒混聞定於本月二十日實行 
雜記 
[委派蕪湖米捐督辦蘇州]  
　　蘇省巡防營務處曾辦楊士晟察現奉江督端午帥札委辦理安徽蕪湖米捐局差務楊觀察奉札後當赴撫轅禀明銷去營務處差即日束裝赴蕪到差並禀明帶同候補縣丞張樹榛前往差遺 
[索回報効銀兩之糾葛武昌]  
　　湖北候補知縣楊悅湖南候補知縣杜鼎元前在卾省賑捐局各報効銀一萬元曾與該局坐辦莊太守鐘溥議定一律請奬實官由知縣過班道員詎該局詳稿未引江南請奬成案卾督奏聞後一被部駁復僅准奬給翎封虚銜兩大令心有未甘遂向莊守理論並具呈督轅懇飭該局將原銀退還 
[委定蘇省牙釐督辦蘇州]  
　　蘇省牙釐局督辦未之榛觀察病故各情迭記前報現經撫帥陳中丞與江督往還商定札委候補道匡翼之觀察接辦牙釐局差匡觀察奉札謝委後擇定二十一日到差 
[盜刦當典蘇州]  
　　丹陽縣屬埤城地方廣源當於本月初一日三更時分突來盜匪百餘人明火執仗踰墻開門肆行搜刦至天明散去查點失去衣服金銀飾物甚鉅均保當存物件經典東韓應曾赴縣禀報羅良鑑大令當即派捕嚴緝一面會營前往踏勘 
清談 
[新議員所應注意者]  
　　諮議局應辦事件。清查財政爲最要。而我蘇之財政。最爲紊亂。向來熟悉財政之朱臬。乂適病故。此中糾結。無人能悉其底藴。將何從着手編訂議案乎。竊謂現當清理財政之時監理官將次到省。我蘇屬之議員。亟宜要求預聞其事。迨至九月初一諮議局成立。其時清理財政。當必略有端緒。各議員亦必略知梗概。先期逐漸預備議案。旣不至茫然無所措手臨時開議。亦不致一無條理。而妄發議論。此我蘇屬各議員所亟應注意者也。 
一省應興應革事宜。必先熟悉此中利弊。而後辦理始有著手之處。今試問新舉各議員有能熟悉我蘇全省之利弊者乎。則非記者代爲謙讓也。當必謹謝曰不敏。然則所謂議案者。將何從預　乎。竊謂今日各府所舉之議員。宜各就本府分認調查一府之利弊。屈計一府議員。約有十餘人。分類赶速調查。足敷分布。限期查竣。然後集　參酌。編訂議案。庶不致隔閡而不入也。此又我蘇屬各議員所亟應注意者也。 
紀事某令（續） 
[庸醫之小歷史]  
　　顧某有其意矣。而不能牽辭綴句。灌水研墨者再。展紙吮筆作欲書狀。良久竟莫能成一字。閱時已晚。同僚中交卷出署者且絡繹。心慌甚。更不能成句。自念余以醫術得名。必須對病發藥。方能有濟。乃下筆書曰。 
　　法政事大。養廉事小。法政譬諸膏盲之症非得猛劑不爲功。養亷譬諸癬疥之病。則宜用清輕之品。發藥不對病。較之不服醫藥。允爲不治云云某令　畢。僅有百餘字。不能再續一語。顧時又晚。乃復自慰曰。文固不貴長而貴精。藥亦不貴多而貴當。此文雖短甚。然非三折　者不能道其隻字主試者閱卷畢。大笑。即隨手批曰。 
[不媿良醫]  
　　遂不列　。某令大失所望。乃乞有力者八行書。得以無恙。有其大員素知某令通醫術。家族有病。必倩其醫治時禁烟之令方嚴。大吏以烟癮被。參者。時有所聞。某大員乘家族延醫之便亦令其擬戒煙方一紙。越日堂參。　令自多其功。欲以　誇諸同輩。諸僚屬未語某令越次問曰。卑職前日所　藥方功效如何某大員不悅。乃佯爲不聞也者。問曰爾作何語。前方非余所服。某令又曰。前日卑職所擬之戒烟方功效何如。某大員怒甚。復趦趄其辭曰爾爲他人開戒烟方。與我何干。某令又曰。卑職前日爲大人所擬之戒烟方功效何如。某大員乃大怒。曰余固不食鴉片烟。誰令汝擬方者。拂衣而起曰請驗。請驗。某令始　然失色。諸同僚多咎之。某令自此不悅於某大員。遂賦歸歟。仍以醫術殺人於鄉里云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局預備舉行複選舉重投票 
[松江]  
前紀複選重選因票不足額奉籌辦處電均作無效兹聞複選監督因次多數照缺額加倍應列十名而本列第八之宋開甲等同票計共七人照章應用抽籤法剔去其四以符十名之額於十八日邀集各監察員到署由戚守親目抽籤决定兹將重定次多數姓氏票數録下顧言四黄端履四朱繼常四顧忠宣四周鉞四姚文枏四王豐鎬四朱開甲三陸渠三秦錫田三其與朱開甲同票之秦始基許其榮蔡止蒙黄繼曾等四人均因抽簽剔除是夜府署復奉籌辦處來電定期本月二十二日重　投票開票如仍不足額再投票再開票竟一日之長無論展至夜分總以足額爲止有至遲不得過二十三日之示現戚守已飛飭各縣召集初選當選人一體遵辦 
舉行複選舉重開票 
[蘇州]  
複選監督何肖雅太守十八日仍在本署舉行複選重開票是日實到三十八人應以十九票爲當選元和陶惟坻得二十四票當選議員（已略見昨報專電）現在十一名額數已足至候補當選人如何補選昨經何太守榜示俟館電復到再行遵辦 
舉行複選舉重投票 
[鎭江]  
鎭郡複選舉開票詳情已紀前報惟聞是日京口駐防僅有十六票初亦以四票爲當選不意開票後滿四票者并無一人祗得將得票較多之四人崇樸三票延祥三票桂芳三票旭朝二票開列姓名定期十七日仍在原處投票一次以期足額 
官長設立 
[山東]  
籌辦處以轉瞬選舉所有投票方法選舉用意恐紳民未盡周知時擬淺近告示並附投票須知二十條刋印多張分發各屬宣諭原文略稱現在調查已畢轉瞬之間即行初選舉凡爾紳民名列正册並經宣示者應即届期各集本區投票所遵章投票每票各舉一人並須親身往投自書票紙不得託人替代務於四月初一日齊集本區投票所照章投票附投票須知二十條一投票日期定准四月初一日無論風雨不准改展期限一投票時間以午前八點鐘起至午後六點鐘止限即日完畢過時不納一投票人必須親目前往雖父子兄弟不准互相替代一投票所照備筆墨但恐人多不能敷用投票人仍各自帶筆隨到隨填以免躭延守候一投票所設有（籤字處）（發票處）（寫字處）（投票處）凡投票人到所時先向籤字處報明自已姓名年歲籍貫經管理員照簿核對無訛即行親自在投票簿自已姓名下籤一到字如所報籍貫與簿不合管理員得阻止其投票一投票人籤過到字即向發票處領票後再向寫票處寫票按照次序不得紊亂一投票人須按到所先後挨次畫到領票不得爭先擁擠一投票紙須自已書寫不得倩同到之入替筆 
一每一投票人祇准領投票紙一枚如因筆誤或墨汚請更換者須將廢票繳銷仍不准更換至三次原票遺失者不准補領一投票人於填寫格式不甚明白可向投票所管理各員和平質問但不得牽涉票紙以外之事一投票人各舉所知他人寫票不得從旁干涉窺伺一初選投票此區可以舉彼區之人譬如一縣共分四區南區可舉北區東區可舉西區餘以類推但不得舉本州縣以外之人一所舉之人必須有合選舉資格四項之一而名列正册者一所舉之人應填其名如無大名即填小名如同姓名者須於票紙旁加註别號年歲以示區别一投票紙寫完仍舊照式摺好即至投票處回投票匭上面窄口遞入一投票人投票旣畢即須退出不得逗留窺視及在所議論喧譁一投票所分出口入口二門各有門條爲標識投票人應依照門條出入不得混亂如因一時忘記路由應聽監察員指引一有投票資格而調查遺漏或外出纔歸未經入册者須於更正判定期内呈訴初選監督不得向投票所要求投票一投票人如因實有要事木日不能到所投票者聽但不能補投一上開各條投票人須逐一記明遵辦至期投票勿得參差遲誤 
[貴州]  
貴州全省選舉人總數計四萬二千五百二十六名額設議員三十九名以三十九除四萬二千五百二十六約千九十人而得一計貴陽三名安順四名興義二名大定三名遵義六名都匀三名黎平二名石阡三名鎭遠四名思南四名平越三名銅仁一名思州一名共三十九名已由撫憲照章分配行知各複選監督矣 
[安徽]  
皖撫批泗州禀設複選事務所及初選調查人數清摺均悉惟盱眙一屬人數有約計一千一百五六十名一語旣曰確定人名復曰約計殊不可解未免粗率至預算複選經費以七閱月計算需錢八百四十千之多擬由該州籌銀二百兩並飭所屬各解公欵銀百兩以資接濟查複選事務較諸初選爲簡所定期限亦無七閱月之久需費不多該牧處複選監督之任又兼有初選監督之職乃欲以初選經費牽算入内而攤派所屬已失公平之道並不問所屬地方經費之有無多寡而視同一律其數難均尤多滯碍該牧能將所籌二百金力圖撙節所有複選經費計可敷用攤欵之說自應母庸置議所開清摺大致不差應由籌辦處核飭遵辦其初選複選一切未盡事宜仍責成該牧依限妥速經理母稍貽悮爲要仰籌辦處轉飭知照 
瑣聞 
[江蘇（批准設立諮議局研究會）]  
江蘇紳士張謇等公呈江督請設諮議局研究會（原呈已見前報）兹奉端午帥批示云來牘閱悉諮議局議員爲國民代表責任甚重當此創辦 
 
 

Page 19

 
 
之初誠如來牘所云求其足副議員之量而無媿者殊非易易諸紳擬設會研究以爲議員之輔助旣可闡明法理復可廣儲人才於憲政前途殊多裨益所擬章程亦簡當周匝切實可行希即會合同志如法組織成立之後再呈候刋給圖記以資信守可也仍候撫部院批答此覆摺存 
[湖南]  
湘省學紳譚君組安俞君經貽雷君大亨曹君子谷楊君仲子胡君子靖等發起擬在省垣敎育總會附設議案預備會已於上月二十二日會議一次羣推雷曹兩君擬訂開會章程後於本月初九日齊集敎育總會酌擬開會一切事宜仍俟章程訂定後即尅期開正式會並聞譚君組安於上月二十八日接北京同鄉官黄君敦懌方君表來電云譚組安兄及諸鄉老鑒浙閩魯粤諸省皆設議案預備會吾湘不可再緩望速發起遲恐貽誤事關全省興廢諒同感奮黄敦懌方表同叩沁 
本埠新聞 
[批飭爭辯擅押西牢]  
　　鄭幹卿誣控陳炳偷竊銀洋一千四百九十餘元曾經公廨訊明陳炳坤祗欠該店小洋一千四百餘角判押捕房半年如能繳洋隨時開釋嗣因陳分文未繳加押三年而捕房竟將陳炳坤改押西牢是以由陳侄阿才赴道禀控批廨查復現經寶明府詢准捕房復稱訊判之權在於堂上收押之權在於捕房等語寶明府即據情禀復兹奉蔡觀察批云查陳炳坤以判押捕房之犯而改押西牢該廨應即速予爭辨不得稍有退讓該廨前派在捕房之查探差役於此等緊要事件竟不禀報實屬玩誤要公有負職役應扣罰工食一個月以示薄懲 
[查明撞沉駁船情形]  
　　利泰昌運貨駁船被戴生昌芥航小輪撞沉一案業由滬道詢據日本領事查復謂咎在該駁船貪利多裝貨物自行沉没實與小輪不涉未允賠償等語蔡觀察核與利泰昌所禀各節大相涇庭因特函請稅司詳細查詢現准復稱該駁船確係先自碰撞橋柱以致船身横梗中流其時適有芥航小輪驟然進口並不停輪遂有撞沉船隻溺斃人命之事在該小輪亦不能辭咎也 
[輪船撞沈炮艇]  
　　吳淞外海六營水師砲艇日前停泊淞口被某輪船撞損三號當由各營主會同新關河泊司駛往勘明要索賠償現該洋行經理人已來淞查看自願賠洋四千餘元了事 
[船户請追賠欵]  
　　顧元發駁船裝載荳油花衣等貨被法商立茂輪船在下海浦怡和碼頭碰沉一案前經該船户寡由滬道照會法領飭賠詎該法商迄未允許是以復由顧元發等禀奉本縣李司馬轉請滬道照催法領從速賠償 
[查獲拐販小孩之匪徒]  
　　小販吳老和之七歲勇子阿戇前日在南巿會舘塲被匪拐去吳妻張氏即托某輪船夥馮老虎沈福堂等留心查訪旋在浦東日清公司碼頭撫順丸輪船上見有福州人陳新與江北人張三偕一小孩同臥艙内該船將次開往厦門馮等立即報知張氏前往看明確係已子遂請工程局選派偵探偕氏等上輪拿獲解局昨經陳副裁判提案研訊陳匪初猶狡賴旋在身畔搜出拐販小孩名册一本喝令戒責三百下陳始供認由王三拐來轉托張三領上輪船帶往厦門販賣訊之張匪供小的之妻被王三强佔此次由王囑令將孩領至船上是實判張匪戒　三百下並飭偵探將張帶至美租界新衙門後面陳家浜地方指提王三到案訊明潵究孩交張氏領回候再復訊 
[春賽尾聲]  
　　昨爲寓滬西商春季賽馬跳浜之期共賽八次第一次十六馬降生代怡和洋行勝白馬藍衣白帽第二次五馬祥茂白格耳勝灰馬黄衣白帽第　次十一馬克明代保眼勝黄馬紅衣黑帽第四次十二馬克明代保眼勝白馬紅衣黑帽第五次跳浜十一馬降生代怡和洋行勝黄馬黑衣帽第六次十六馬小來定代麥比勝青馬黄衣帽第七次七馬李達代馬頭官勝白馬紅衣帽第八次十六馬馬夫跑裕太山東人阿二勝白馬黄衣帽 
城内 
[嚴懲盗匪]  
　　搶刦丁家庫諸旭如家之盗犯劉餘慶周阿二李昌富王樹春等兹由縣令申詳各憲請　新章嚴辦爲懲一儆百之計未知能邀准否 
[兇手就獲]  
　　二十二保四十三圖鄉民孫妙生孫全生控楊廣年圖財謀害等情曾由縣令飭捕查拿在案昨經捕頭購線將楊緝獲並將楊之房東謝阿生解縣李司馬諭將凶手楊廣年釘鐐收禁謝阿生看管候訊 
[白髮紅顔]  
　　龜奴趙阿五昨將王成榮孫錫洪及烟妓孫桂貞扭至一路警局訊究趙阿五供去年九月問收買孫桂貞爲妓今年正月桂貞之叔孫錫洪同王成榮來家作保將桂貞領去擇配詎並不許配與王姘識求究王成榮供年六十歲趙阿五自願將桂貞從良　忽翻悔扭控但該妓年祇十九歲與小的匹配自知不合情願離異游巡官以趙阿五買良爲娼並敢誣控判罰洋廿元土成榮孫錫洪從寛斥釋孫桂貞發堂留養擇良婚配 
[道批二則]  
　　公和魚行　禀批此事前據吳淞商會呈告已函致新關稅務司轉飭淞關洋員隨到隨驗隨放以卹商艱兹據具禀前情是前　魚船不即扞驗係因查係販來醃魚不報擔脚所致究竟該醃魚販由山東與採由近海有何識别應如何分别辦理之處候再函請稅務司飭　以憑核飭　照可也顧藩禀批該校長擬就利濟中學堂設立預備科簡易識字學社俾無力讀書孩童先得及時修習旣不收取學費並捐助讀書用品具徵樂育爲懷所議章程亦均妥善可以試行　准如禀出示曉諭仍俟頒行簡易識字課本到日再行依法敎授以歸一律並補禀提使立案可也 
南巿 
[弔銷膏照]  
　　南區境内楊阿懷之膏店迭次遷移近又盤於潮州人王阿興開設兹被區長查知前往拿辦因阿興他出將伊姪小山及十二圖地保夥阿二拘解工程局訊究判繳呈執照送縣塗銷並具結存案地保縣庇護不報判戒責一百下示儆又廿三舖境内乾昌膏店近亦遷至十二圖境内改牌治盛昌昨被南區查知將店主朱道平拘解工程局訊究着即押閉不許再賣執照送縣塗銷並具遵結備查 
[少婦飄泊]  
　　奉賢婦人張宋氏前日乘輪由閔行來申巡士見其形迹可疑帶至工程局請訊氏供年十八歲去年被父宋秋臣　於張炎海爲妾今春因被犬婦評竊洋三十元逃至南橋鎭某尼菴内暫住不料菴尼病故無可棲身是以來申幫傭求恩超豁判發善堂留養候再查核 
[不辨歸路]  
　　寶山縣境月浦鎭人趙文蓉年十五歲　滬北虹口某洋貨店習業前日乘坐電車至十六鋪旋往南巿不辦歸路由巡士帶至工程局當值處留候家屬認領 
閘北 
 
 

Page 20

 
 
[鄉婦受欺]  
　　南翔鄉婦顧局氏日前産一男孩旋由住居梅園裡之　楊氏前往誘騙云有某姓欲領養子許洋六元將孩抱去前日周氏前往索洋詎被楊氏之子阿木毆派打逐出周氏因至四路分局喊控由正巡官派令地保將楊氏提案判着其子將孩交還一併斥退 
[可望重聚]  
　　蔣永富之子被張連生張才生倪陳氏等串拐販賣曾紀前報前日蔣永富復至巡警總局禀稱其子已由粤海關查獲留養待領求請给函往認汪裁判准之 
又韓小琴之子前被嚴鴻生拐去兹亦查　已由粤海關扣住韓即禀請總局給函往領汪裁判准候領回再行提嚴訊辦 
[作頭負欠]  
　　王裕堂控木作頭吳廷川欠銀九十餘爾到期不付當由四路一區將該作經手張子仁之妻莊氏及司帳陳允生提案交保限期理處 
新租界 
[隔斷馬路]  
　　徐家匯路亭盤禮外國酒店聚賭拒捕等情迭誌前報前日捕房　工部局諭飭將是處馬路築笆隔　並派　印捕數名晝夜防守以免死灰復燃 
英租界 
[定貨紏葛]  
　　德商地亞士洋行控鴻源號主朱吉甫不出定貨昨午由廨會訊原告洋人投稱朱定購泰西緞二十箱逾期不出訊之朱供所定之貨已出過三箱其餘因巿面清淡請爲寛限判朱交妥保限三個月將貨出清和商望賚洋行控森茂號主張竹書定貨不出昨亦會訊張供所定泰西緞十箱除出過四箱外其餘無力照出判張交保着原告將貨另行出售虧折若干歸張擔認 
德商咪吔洋行控大成公司張子堅定貨不出張供經理人吳　伯現在日本將次來滬判張押候吳到案再核德商美隆洋行控張榮熙定貨不出昨晨由探將張傳案交保候訊 
[寓客自盡]  
　　北京路順興客棧寓客張發祥係鎭江人年十八歲向爲京貨生意前日因失業無聊吞烟斃命後由户兄張發順備棺收殮 
[孤兒可憐]  
　　大塲小孩徐順林迷路啼哭由捕帶入捕房昨解公堂請訊據供年十三歲父已故世伊母丁氏在紗廠做工因被後父凌虐逐出求恩安插判暫留本廨候其母到案再核 
[誣控姘夫]  
　　寡婦徐楊氏控陳來榮行竊金　飾物昨經公堂訊明陳與該氏姘識數年今因爭風起釁誣控行竊判即將案註銷陳開釋存案飾物交氏領回 
[串拐男孩]  
　　趙朱氏楊徐氏串拐南巿毛楊氏之男孩金狗逃匿租界由探查獲昨解公堂請究判一併押候工程局來文再核 
[據爲已有]  
　　王言才控姘婦張氏不守婦道等情昨由公堂會訊中西官以氏與王姘識七年生有子女且氏並無本夫判交王領回各宜安分 
[騙子收禁]  
　　王江記等十四人控流氓華金寶陳阿生顧阿香王阿全擲用包術騙取銀洋昨經公堂訊明屬實判　押西牢十四個月陳押一年顧王各押九月期滿均逐出租界 
美租界 
[舉行慶典]  
　　駐滬荷國總領事顧佩麟君因該國女皇誕生公主前日在暑慶賀中外官商均往道賀 
[少尉驗屍]  
　　貧民陳得榮前日病臥狄　威路由捕車入醫院至晚斃命又有形似小工之張阿毛前日因病倒臥華記路由捕車送公廨半途氣絶捕頭命將二屍一併送入驗屍所飭保報縣請驗昨由李司馬派委水利廳孫少尉蒞驗委係因病身死遂飭地保報堂收殮 
法租界 
[局賭騙洋]  
　　青口幫船户李順前日被陸菊生張菊之胡炳安三人以講買布疋爲由騙往小東門人和客棧内局賭當被騙去洋一百數十元事後恐李告發串令英界某客棧主張壽縡出爲介紹允許　還洋六十元當時付給現洋廿五元票洋三十元後因票洋往收無着訴知捕房將張壽芝及三騙棍一併拘廨訊究張壽芝　票由棧房所出因本人未來是以不付並非與伊等同黨判陸張胡三騙棍還押着交洋六十元再行核辦張開釋 
[累及老母]  
　　某貰噐店主前日投廨　稱楊逢春虧欠紅本房間噐具租洋三十元不還反將噐具措住求請提究等情經聶司馬飭提未獲遂將伊母楊李氏帶案請訊供稱兒子虧欠租洋是實現願將噐具交還租金俟下期由兒子呈交司馬准之判將噐具先行檢交 
[抗拒西人]  
　　新租界天山路弄口堆有垃圾經工部局西人前往查問突有朱升出而抗拒因即禀請公堂將朱傳案判罰洋一元 
[分别枷押]  
　　陳阿金在城河浜行竊途人時表　　　竊某作塲本料邱阿林竊太古棧房白米俱由包探拿獲送至公廨訊供不諱判　　一月朱押七天邱押三天 
國外新聞 
[印度炸彈案定讞]  
　　十八日倫敦電云一千九百零八年五月印度喀爾喀脫查獲炸彈一案共拘獲土人三十六名兹已在愛列帕爾定讞受死罪者兩名監禁永流者十二名餘均釋放阿拉平度哥斯亦在其内（阿氏爲印度少年曾留學英國者） 
[美國稅則問題近聞]  
　　十八日紐約電云伊哇維省上議院議員克明司君近演說痛駁稅則議案之失故國内各處現皆評議此事 
[小亞西亞被害人數]  
　　十八日紐約電云美國外國傳道會調查阿達拉基督敎徒遭害之數共約二萬三千餘名土爾其當道仍漠然不勳似無維持和平之志 
[土兵開往小亞西亞]  
　　十八日倫敦電云君士坦丁電稱土政府已派大軍數隊開往小亞西亞各省維持秩序 
[法郵政員復將罷工]  
　　十八日栢靈電云法國郵政辦事員不日又將同盟罷工 
[波斯革黨進逼京城]  
　　十八日栢林電云波斯革命黨已向希拉斯進發波王衛兵均在德黑蘭附近駐紮兩軍不日將有激戰德黑蘭居民無不震恐十九日倫敦電云德黑蘭路透訪事電稱外間盛傳革命黨已向德黑蘭京城進發故有哥薩克兵百名携帶墨齊姆大砲兩尊已奉上官號令開往扣拉茄河守衛河橋該處在德黑蘭西三十英里俄使業已通告國民黨首領薩培達謂如不將革黨蕩平則俄人爲自衡計祗能施其當然之行爲 
[德國改革財政近聞]  
　　十八日柏靈電云德國改革財政一事大爲棘手設該事失敗恐將解散議院或首相蒲羅親王將行辭職政府現正討論其事 
 
 

Page 21

 
 
   
 
 

Page 22

 
 
   
 
 

Page 23

 
 
　 
　　金陵新太和館工竣擇於三月初八日開張廣告 
　　本館在上洋開設十有餘年久遠近馳名膾炙人口蒙官紳商各界稱讚本館無不精益求精茲因去歲失愼數月以來締造房屋業已煥然一新裝修陳設一切力求精良所有烹調之事　選頭等廚司雖使易牙復生亦不是過且　上一般酒館烹調　用煤爐最易傳染煤毒本館特别改良一律改用自來火此係最新發明者雇用堂倌俱係熟手伺候格外周到務使來賓怡情適口比較前此有過之無不及也特此登報申明凡賜顧諸君幸惠然肯來庶期不負雅意耳 
　　新開震豐衣莊初十起格外放盤雙九扣 
　　本莊開設在麥家圈仁濟醫館北首專辦蘇杭綢緞紗羅春紡漳織漳緞兼售泰西各國綢緞紗絨等各樣均全定做四季特别時式新衣計工堅固式樣玲瓏無不研究以副雅觀因滬地綢緞衣莊林立門面闊綽但其開支浩大均出在主客身上本莊特别改良雖門面狹窄係節省經費起見所定價目比别家格外從廉非圖漁利而保名譽以圖久遠貴客不信祈請試之方信言之不謬也 
　　治愈哮喘氣急永不再發之奇藥 
　　上海望平街大隆藥房秘製哮喘氣急斷根丹有藥到病除之妙功力神速立可當塲試驗眞百發百中之仙丹也 
　　哮喘一症寒邪伏於肺穴痰窼結於肺膜藴結既堅內外相應感風寒則發受內傷即發遇房勞亦無不發發則寒邪挾痰上升氣逆而促呼吸不靈坐臥不安求醫覓藥往往　愈隨發受累無窮若無此奇藥斷不能斷根此丹專治哮喘氣急頑痰久咳等症百試百驗雖諸醫束手百藥罔効之症只須二粒服下頃刻痰消氣順哮喘立止呼吸靈勸痰　大便中出矣其奏效之神更非尋常方藥所能及其萬一且性味和平攻補並進雖極重之症不過一料斷根倘若不効原洋奉還并治咳嗽傷風痰飲瀉痢吐血氣痛等症無不立効眞天　奇藥也毎瓶一元毎料六瓶五元小瓶六角化痰止咳半夏餅同上　　上海四馬路北望平街口大隆藥房啓 
　　來往信札 
　　五洲大藥房主人閣下啓者僕因拙荆懹孕後胎不長屢用補血補氣之劑連服數月終不見大效維拙荆見恨登載自來血功用及各種謝函証書意欲購服僕以爲賣藥者之故技阻之豈知病漸增雖日服雞血籐膏烏　骨等補血之品血仍枯且氣因血枯而亦虚矣良醫難爲力至此無可奈何之際見拙荆欲服自來血之心甚切余姑從之即于正月十二日向漢口中西大藥房購一小瓶十三日開服日三次毎服一匙服完小瓶氣逆已愈再購三大瓶日服之漸漸覺胎動有力胎亦漸長胃口大旺飯後亦不作脹夜寤亦可安睡面色黃意退身體漸肥兩乳未服自來血之前如男子一般現服完三大瓶之後已復還女子本來面目矣總之自來血之功用乃補血之聖品也以上所述詳叙自來血之功也刻下三大瓶一小瓶均已告罄特僕因事碌碌不及至黃陂街中西大藥房故順便至洋街某大藥房購一大瓶带回開用見瓶口之錫皮有破碎木塞亦有一小螺絲孔心甚疑之急開冲服辨其味不甚相遠雖多一種鐵氣味時欲携去調換因想已竟開矣定必不肯承認故置之另買接服僕今詳叙此事者非爲敗壤該藥房起見實欲望貴藥房速將封口之物急　改良或用長條帋印商標封口以免别家私開混售種種弊端亦可永遠保全貴藥房之名譽想此改良封口之言定蒙採用决不以斯言爲河漢也專此即頌道安弟張逹安頓首刻因漢口回家故致函告知倘蒙復賜敎言望寄至提籃橋虹口生生里第廿四號門牌張逹安君惠鑒前月由郵局惠擲大札誦悉之餘不勝感謝敝藥房雜事宂忙未曾卽行布覆爲歉維蒙關示後常卽如法辦理已於前月間於瓶口上仍用原樣商標粘封堅宓倘日後再有開拆等情卽不難辨别矣然藥物一道乃衛生上之點不得不加意愼重且自來血一品廣銷中外餌服者衆不免有射利之徒法外設法有碍本藥房之名譽旣蒙雅敎尙祈暇時乞一臨本藥房并祈將該物携來以便察驗眞僞一切尙望面詳是幸謹將原函刊列端報以告大衆有欵貳之心者亦得代爲表白人造自來血之功確有强種之實效者之一助也　　上海四馬路老巡捕房對門五洲大藥房謹啓 
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（六十八）]  
　　第十四回　　吕總兵捐軀報國　　章中堂奉詔和戎 
　　說着。呆想了一回。便有一個统領說道。這件事情。全是章中堂。一個人的不好。怎麽這樣的人也。叫他帶起海軍來。把皇上家的大事視同兒戲。豈不可恨。又有一個營務處委員。也講道。這個辛我盛。本來是從小養在章中堂家裡的。也不知他是什麽出身聽說他當了海軍統領以後。見了章中堂。還是和個隨身的差官一般。有時候章中堂脫靴子換帽子都要叫他伺候。章中堂却一力保他到這個地位。你想這樣的寶貝。那裡會帶什麽海軍。呢慶軍門道如今事已如此。也不必埋怨了。但是我們的大營紮在這個地方。全靠着北洋海軍在洋面游弋。方才免得後顧之憂。如今辛我盛旣然打了敗仗。料想是不敢出來的了萬一個日本海軍轉在遼東灣扼守起來。堵住了我們的後路那時我們兩面照顧不來。却又怎麽樣呢。大家聽了都默默無言。想不出一個主意。慶軍門道。據我看來還是暫時退到海城那邊駐紥的爲是。那邊有吕長清的老湘勇十四營。周光壽的新軍八營。防守在那裡。都是聽我調遺的。周藩司的新軍。雖然不能打仗。吕總兵的老湘軍是靠得住的。你們衆人的意下何如。大家聽了。都一齊答應。慶軍門立刻傳下令去。收拾軍需糧械。限三更時拔隊退回。不想　軍門一面退兵。日本的軍馬。也就漸漸的直逼過來。慶軍門和吕總鎭拚命的和他惡戰了幾塲。互有勝敗。那吕長清手下的湘軍。十分精悍一連打了兩個勝仗。慶軍門也十分歡喜。日軍統領。見不能取勝。便想出一條惡計來。趁着老湘軍出隊的時候。故意亂了陣脚往後逃走吕總領一連勝了兩回。便不作防備帶着大隊軍馬。風一般的捲過去奮力追殺。不想追了二十餘里。日本的軍馬又回轉身來却又並不交戰齊齊整整的分作兩隊。從斜刺裡退去。吕總領見日兵分作兩路。不知追了那一路的好。已在猶豫。忽然聽得遠遠的幾聲海螺。接着幾聲砲嚮一時間只聽得轟天震地的一聲嚮喨。地底的地雷直飛起來。 
專件 
[蘇省審判廳員役職掌事務清摺（二續地方檢察廳）]  
附在地方審判廳内與審判廳對立 
檢察長一員 
　　掌總司地方審判廳民刑事案内之檢察事務並監督所屬初級檢察廳 
　　按京師地方檢察長月薪一百五十兩吉林省章檢察長每月公費銀一百五十兩津貼銀五十兩共二百兩今擬酌定檢察長每 
月公費銀一百兩津貼銀五十兩共一百五十兩 
檢察官二員 
　　掌分任檢察事務 
　　按京師地方檢察官月薪銀一百兩吉林省章地方檢察官每月公費銀一百兩津貼銀五十兩今擬酌定檢察官每月公費銀七十兩津貼銀三十兩計二員每月共銀二百兩 
書記生四名 
　　所掌事務並月費與各廳書記生同每月共銀四十兩 
警兵三十名 
　　掌搜查逮捕刑事執行並巡守等事内隨時撥八名歸審判廳看守所受所官指揮仍輪流承值不另用看役 
　　月餉與初級各廳警兵同計三十名每月共銀一百五十兩 
醫師一名 
　　掌醫治罪人疾病及刑事案内受傷之人監察檢驗事件 
　　按京師審判廳醫官月薪銀四十兩係職員爲之吉林省章名爲醫師自係職官與業醫之良士並用月費亦銀四十兩查此項醫師關係較重自宜優其廪給今擬仿照亦月費銀四十兩但須慎加選任不可瞻徇 
檢驗吏男二名女一名 
掌刑事案内檢騐事件 
　　按京師各廳仵作每名每月工食銀七兩穩婆每名每月工食銀二兩吉林省章名爲檢驗吏分别男女每名月費銀十兩今擬亦仿照名爲檢驗吏酌定男二名每名月費銀八兩女一名檢驗事較少酌定月費四兩共每月銀二十兩 
以上除公費津貼月費月餉之外再加辦公心紅雜支賞號等項每月銀八十兩 
統計地方審判廳檢察廳各員役應需經費每月共銀一千七百八十八兩如事繁須添派行走推事行走檢察官亦須每員酌給月薪銀三十兩不在此數 
　　全摺就蘇城擬暫設初級及地方審判檢察各廳共每月需銀三千三百數十兩歲需銀四萬有餘遇閏照數加增此外江甯及上海鎭江二處商埠應暫設各廳仿照蘇城辦法究應經費若干本司難以遥度　由甯藩司督飭江甯府並由滬鎭二關道悉心籌議另再會同本司詳辯合併聲明 
 
 
 

Page 27

 
 
   
 
 

Page 28

 
 
   
 
