# 1901 - 167 - 4910189

 

Page 1

 
 
[勸募順直秦晉急振] [  申報館協振所謹啓]  
　　畿輔一帶白遭兵燹居民流離轉徙家産蕩然困苦情形筆難殫述而秦晉兩省又旱魎爲災徧野哀鴻嗷嗷待哺甚至易子而食析骸以炊不顧害理忍心以兾苟延殘喘其稍存惻隠之心者每至全家餓斃傷心慘目雖鐵石人見之亦賞爲之涙零朝廷疉降恩綸勸募振捐以救被災黎庶本館協振所自漸綿力無補車薪維藉四方善士海内仁人慨解囊金以蘇涸鮒聚沙爲塔集腋成裘但求振欵能多募數金即災民可多活數命立待彚解乞勿延遲功德之深無有涯涘肅此謹佈諸維德鑒 
[劉張兩制軍遵旨謹擬采用西法第三摺]  
　　頭品頂戴兩江總督臣劉坤一頭品頂戴湖廣總督兼署湖北巡撫臣張之洞跪奏爲遵旨籌議變法謹擬采用西法十一條恭摺續陳仰祈聖鑒事竊臣等籌擬興學育才四條及整頓中法十二條業經兩次會同奏陳在案竊惟取諸人以爲善舜之聖也多聞擇其善者而從之多見而識之孔子之聖也是故舜稱大知孔集大成方令環球各國日新月盛大者兼擅富强次者亦不至貧弱究其政體學術大率皆累數百年之研究經數千百人之修改成效旣彰轉相仿傚美洲則采之歐洲東洋復采之西洋此如藥有經騐之方劑路有熟遊之圖經正可相我病證以爲服藥之重輕度 
我筋力以爲行程之遲速蓋無有便於此者今蒙特頒明詔鑒前事之失破迂謬之談將采西法以補中法之不足虚已之衷恢宏之度薄海内外無不欽仰翹首拭目以觀自强之政顧西法網要更僕難終情形固自有異同行之亦必有次第臣等謹就切要易行者臚舉十一條一曰廣派遊歴二曰練外國操三曰廣軍實四曰修農政五曰勸工藝六曰定鑛律路律商律交涉刑律七曰用銀圓八曰行印花稅九曰推行郵政十曰官收洋藥十一曰多譯東西各國書大要皆以變而不失其正爲主謹爲我皇上臚陳之一廣派遊歴歐美强盛窺伺中國已百年矣中外通商交涉日繁已五十年矣然而自强無具因應無方馴致妄開巨釁幾危大局者則皆坐見聞不廣之一病於各國疆域政治文學武備茫然不知同治季年雖已派遊歴設駐使遣學生而迂陋謬妄之人聞出洋者之言則詆其妄見總署之官屬則惡其汚於是相戒以講洋務爲諱甚至上年夏間京外大僚猶有謂洋人不能陸行者有謂使館教堂旣燬洋人即從此絶跡者錮蔽至此致召阽然誠可痛矣論今日育才强國之道自以多派士人出洋遊學爲第一義惟遊學費繁年久其數不能過多且有年齒較長不能入學堂者有已經出仕不願入學堂者欲求急救之方惟有廣派遊歴之一法觀其國勢考其政事學術察其與我國關涉之大端與各國離合之情事回華後將其身經目覩者告語親知殿轉傳說自然羣迷頓學急思變計惟遊歴之員淺學不如通才之有益庶僚又不如親貴之更有益蓋淺學徒眩其新奇通才乃得其深意親貴歸國所任皆重要之職事所識皆在朝之達官故其傳述啓發尤爲得力考之經傳則公旗世卿時通盟聘徵之近事則俄儲德藩接踵東來可見此舉爲覘國問政之要務擬請敕派王公大臣以及宗室後進大員子弟翰詹科道部屬各項京官分赴各國遊歴詢其願往者請旨遴選酌派不願者聽歸國時察其實有進益之員遊歴一年者酌奬遊歴三年者優奬惟西洋路遠費多東洋路近費省遊歴西洋者其獎擢名次在　遊東洋之先其未經選派自備資斧遊歴者聽歸國時一體考察給奬蒙奬者量材任用以後新派總署堂官章京海關道員出使大臣及隨員必選諸曾經出洋之員惟遊歴人員才識下不同未必人人皆皆有實濟故必須多選數十員或百員陸續派往以備將來選擇拔擢經費雖多萬不可省至此後各省督撫司道府殆無一衙門無交涉事件者若仍前拘墟固執全無考究必致因應失宜卽京城各部院雖各有職司然不通外情則處事建言動多隔膜此非多儲通才無從供用並擬請明定章程自今日起三年以後凡官階資序才品可以開坊缺送御史升京卿放道員者必須曾經出洋遊歴一次或三年或一年均可若未經出洋者不得開坊缺送御史升京卿放道員如此則自備資斧遊歴者必多通才日衆而經費不勞官籌矣至外省府廳州縣諳悉交涉者尤罕以後内河行輪聯單辦貨入山開礦傳教遊歴勢將各縣皆有尤恐動滋事端并請敕下各省督撫選派官員出洋遊歴實缺官願往者免開其缺遊歴一年者外奬三年者奏請内奬經費准其開支自備資斧者從優請奬其奬擢名次亦以西洋東洋爲先後惟遊歴實效以徧游歐美日本爲全功而以先游日本爲急務蓋游歴者若無繙譯相隨膛目汎覽仍無所得東灜風土文字皆與中國相近華人僑寓者亦多繙譯易得便於游覽詢問受益較速回華較早且日本諸事雖仿西法然多有叅酌本國情形斟酌改易者亦有熟察近日利病剛减變通者與中國采用尤爲相宜嘗考西國興盛之初皆由游歴而起求新地涉冰洋探南北極窮幽極遠備歴艱辛於是見聞日廣智慧日開遂成富强之業今日歐美各洲無一水不通輪船無一國不通鐵路商旅如織學校如林有總譯爲之傳達有駐使爲之照科較之西人之游歴甘苦廻殊取益尤易觀其實政覩其實效見其新器求其新書凡吏治財政學制兵備一一考詢記錄携之回華以供我之采擇而仿行焉開聰明而長志氣無實於此無速於此今朝廷銳意求治采取西法夫西法非數言所能盡其要領亦非耳食所能究其異同出洋之員旣多則互相發明利弊自見故今日欲起積弱而抗羣强其開此第一扃鑰必自游歴始此摺未畢容俟排日錄登 
[本館接奉電音]  
　　昨日午後西安行在飛電傳來上諭五道敬謹譯登○七月十三日行在内閣抄奉上諭長庚著來京當差伊犁將軍著斌亮補授欽此同日奉上諭張百熙奏整頓臺綱分别舉劾一摺據稱升任御史陳璧才識優長明達治體前署理京城街道時衆論翕然去秋巡視中城嚴緝盜賊地方安堵請嘉奬摧用等情陳璧辦事認眞不辭勞怨朝廷業經不次擢用仍著傳旨嘉奬巡視東城掌湖廣道監察御史錫齡習於夤緣罔顧名節巡視南城掌江西道監察御史炳麟交結匪人頗滋物議該尙書請撤差察議不足蔽辜均著卽行革職另片奏翰林院編修馮恩崑身列詞林不知自愛並有魚肉平民肆意妄爲情事馮恩崑著卽行革職現充雲南副考官無論行抵何處卽行撤回該尙書此奏洵能破除情面舉劾大公深堪嘉尙嗣後各衙門堂官皆當隨時考察激濁揚清以肅官常而昭懲勸該部知道欽此同日奉上諭鑄造銀圓與制錢相輔而行較爲利便必須明定章程先由京外各庫收放各項内搭成行用昭小大信方可推廣暢行近年各省所鑄銀圓推廣東湖北兩省成色較佳沿江沿海均已通行應卽就該兩省多籌銀欵源源鑄造卽應解京餉亦准酌量撥作成本仍以每圓庫平銀七錢二分爲準並兼鑄小銀 
 
 

Page 2

 
 
圓以便民用報解京餉准其搭用三成所有鑄造餘利將數覈實充公此外各省並可一○附鑄不必另行設局亦准搭解京餉各省徵收錢糧稅釐概准其以銀圓搭用三成完納各州縣解省道等庫各省關解部均按三成搭收一切支發俸餉等項亦准按三成搭放仍嚴禁吏胥刁難挑剔諸弊務使收發一律毫無畸重畸輕自可逐漸暢行俟通行後再行按成遞以期行用無阻著户部及各直省一體遵照辦理並著廣東湖北各督撫嚴飭局員多擇良匠加意鑄造務令成色絲毫無爽力求精工如辦有叅差不齊之處卽將經管之員嚴叅重懲其認眞考覈有利無弊者酌加奬勵所有動撥出入欵項及每月鑄成銀圓數目仍按季報部查覈以昭愼重欽此○十二日行在内閣抄奉上諭都察院左副都御史何乃瑩著即關缺欽此同日奉上諭聶緝槼奏前任臺灣巡撫調署湖南巡撫邵友溓病故代遞遺摺一摺邵友溓由部曹外任有司洊膺疆寄宣力有年克勤厥職兹聞溘逝軫惜殊深著照巡撫例賜卹所有任内處分悉子開復應得卹典該衙門察例具奏欽此 
[遼東近事]  
　　西字報云俄人近在遼東灣營經一切頗極美備各處海岸皆已興築馬頭俾貨物往來易於轉運并建置行棧住户以及船廠禮拜堂井井有條無一遣漏西歴七月二十八號卽華歴六月三十日俄水師提督率同官紳教士行開埠之禮名其地曰大而仍譯爲遠城之意說者謂其地冬天並不冰凍行船運貨便易非常恐牛莊一帶貿易生涯將來必逐漸移至彼處至於西伯利亞鐵路告成之後歐西郵信由此達華較之航海而來可少行程十日俄人貿易之旺當不難操劵必之也 
[土法絶交]  
　　士法齟齬本報曾歴登其事華歴本月十五日續得外洋來電云本日駐土法使忽地下旗而去蓋以土王降旨通諭國人大略謂法人所築馬頭准其照常工作而於貸銀一事絶不幄及如何付還法使心焉惡之邦交遂由此决裂也 
[俄簡總督]  
　　日本報云西歴八月八號得山海關來電悉俄國擬派總督二員駐紥滿洲一管理奉天事務一管理吉林事務先飭查明何處與總督駐紥相宜聞兩總督中一爲副提督令尼微滋氏其一尙未悉何人 
[俄設重兵]  
　　日本報云俄人現擬就滿洲屯兵兩大隊將地方永遠佔據一隊屯於黄海附近一隊屯於哈爾賓與奉天接壤處刻已分派工程師前往次第測量矣 
[日員遊歴]  
　　日本長崎三菱造船所新製伊豫丸告成由郵船會社長親臨察騐云云已登前報昨得僑寓東京友人手畢悉伊豫丸載重六千墩東歴八月十九日卽華歴本月初六日横濵郵船會社長前文部次官永井禾原君偕某某等三大員乘火車赴神户然後航海抵崎陽行落成之禮隨遊歴高麗各道折赴天津入京小住繞道秦皇島查勘航海路程約於中秋節前回至滬上約同甬商王惕齋上舍與上海郵船會社長林君雄民溯江而上歴覽金陵及武漢諸名勝誠壯遊也 
[日工滋事]  
　　昨得日本及人來信云東歴八月十三日卽華歴六月晦日横濵運貨工人相約停工向郵船會社索加工值正社長永井君副社長竹内君婉言開導幾於舌敝唇焦而衆工人蠻横異常譁　竟夜直至本月之朔始議定照章加給二成然就横濱一處計之已須每日多給銀貨二百圓之譜通年費至七萬圓矣按泰西各邦時有工人亭工索憂之事意者日本醉心西法事事倣行故雖賤若工人亦皆摹仿西人習尙乎一笑 
[敕書恭錄]  
　　那琴軒星使銜命赴日本道達歉忱此已詳登本報矣兹閱徐家匯匯報載有皇上敕書一道敬謹恭錄左方敕諭頭品頂戴户部右侍郎那桐朕維交鄰之道詳於古經遣使之文著爲令典矧在同洲之國尤切車輔之依兹因大日本國使館書記生杉山彬在京被戕朕心惋惜宜示優榮特授爾爲欽差專使大臣親齎國書前往呈遞務宜殫竭忠誠敬謹將事於一切交鄰儀文悉心經理勉副皇華之選益聯與國之歡爾其欽承朕命毋負委任欽此 
[騐看人員]  
　　京師友人來函云客有來自西安者言及五月二十八日貢院中吏部公所騐看分發人員計有二百餘人之多聞堂憲之意行在騐看祗此一回後當截止 
[裁員節費]  
　　京師友人來函云禁城天安門等處工程現經官本廠鳩工修葺先由户部領出庫平銀五萬兩以充工料之需承修大臣景少司宼因所派司員爲數過多遂於某日裁去十數人以節糜費蓋亦實事求是之意也 
[袁軍防匪]  
　　天津直報登京師來信云丁憂山東巡撫袁慰庭中丞所陳洋操兵士五千人中有馬隊一千五百人由統領姜軍門桂題帶往直隷各屬剿辦聯莊會匪兹已一律平靖遂於月初某日開赴京畿一帶擇要駐紥以防聯軍撤退之後匪黨或乘機竊發滋擾閭閻誠要圖也 
[兵艦又添]  
　　天津直報云七月初十日駐泊大沽口内外之各國兵艦運船忽又多至三十艘其中英國九艘美國一艘德國五艘法國五艘俄國三艘日本國五艘義國二艘 
[議開鐵路]  
　　徐家匯匯報云法人擬在越南建築鐵路直達廣西中國朝廷未經允許因由法使照會外部大臣電請議和全權王大臣電咨兩廣總督陶芷芳制軍勘明有無關碍制軍特於某日命駕赴沙面與法國駐粤領事晤商並將所繪鐵路全圖仔細推詳直至日墮虞淵始握手而别 
[碈礪廉隅]  
　　廣州訪事人云當張香帥總制兩廣時禁革各屬節壽名目以肅官箴現陶芷芳制軍禁令重申特於日前札行各屬日照得廣東各道府向由屬下州縣饋送節壽經前督部堂張議給津貼以後將節壽名目一律禁革近聞日久玩生各道府於津貼之外仍復收受節壽屬下州縣希冀取悅上官亦復甘心饋獻一縣開其端各縣踵其撤甚或變本加厲有一明一暗之説州縣缺分稍優者　億尙不爲難若瘠苦　縣何從籌此欵項安分者則虧挪正欵不肖者則朘削民資上下交征推利是視吏治安能整肅各道府潔清自愛之人不少原未必盡出於此　習俗移人往往賢者不免推願各道府有則改之無則加勉并由各道府自行轉飭所屬州縣不准饋送庶幾大法小廉或可漸挽積習除通飭各道府遵照外合行札飭札到該道府卽便遵照嗣後無許再行收受節籌所屬毋許饋送倘有不肖之員安妄行嘗試定卽據實揭叅本堂并不　考察如陽奉陰違定好分别撤叅不貸該道府等秩分旣崇前程正遠務宜首端趨向勉爲廉吏是所厚望焉 
[滇撫丁中丞遵]  
　　旨密保賢員摺兼署雲貴總督雲南巡撫臣丁振鐸跪奏爲遵旨保薦賢員恭摺密陳仰祈聖鑒事光　二十六年閏八月初三日奉上諭爲政首在得人近年來督撫保舉人才不無瞻徇情面薦引私人是上以實求下不以實應大負朝廷求賢若渴之意現在時局阽危需才孔亟各封疆大吏均有以人事君之責務各激發天良墟衷延訪其有才猷卓著無論官階大小出具切實老語　速保薦以備錄用等因欽此臣識本愚陋素乏知人之明自光緒十四年出守隴西旋調塞外歴官邊遠十有餘年於内地人才殷盛各省分鮮　晉接以是眞知灼見僂指無多然耿耿寸心實不敢稍有阿私致蹈植黨徇情之咎兹就滇黔兩省與臣共事稍久才具操守有可共信者敬爲 
[皇太后]  
　　皇上密陳之查現任雲南臨安開廣道兼管蒙自關務劉春霖表率端嚴識力堅定才堪濟變明燭幾先蒙自與法　毗連　　匪徒肇釁該員隨機幹運化險爲夷洵可獨當一面貴州貴西道桂霖風規峻整才識宏通歴任淔黔道府卓著政聲興論共相推許城勝藩臬 
 
 

Page 3

 
 
兩司之任現署雲南按察使邊俸期滿開缺迤南道陳燦經前督臣崧蕃奏委總辦鎭思界務懇恩破格錄用二十五年五月二十日奉上諭雲南迤南道陳燦著交軍機處存記欽此嗣復奏委　　界務並辦猛董軍務去春前督臣崧蕃請覲北上臣兼督篆時值　　與英人搆釁波累堪虞該員調護維持得以消弭邊患實能經權互用才識兼　現因俸滿開缺若竟投之問散未免可惜貴州興義府知府石廷揀樸實廉幹有守有爲堪勝監司之任以上四員知之較確如後有貽誤臣甘同罪應如何加恩擢用出自聖裁謹恭摺具奏伏乞皇太后皇上聖鑒謹奏奉硃批另有旨欽此 
[整肅營規]  
　　安慶訪事友人云日前撫標護衛中營甲乙二勇丁醉態　騰忽動尋花之興街頭彳亍悮入良民某姓家致被恣情毆撃旋扭至保甲局聲訴情形局員某君未及訊供已由哨弁某丙所悉貿然帶隊至局將局勇某丁曳至營中事爲撫憲王芍棠中丞訪聞赫然震怒立傳邱孫兩副戎至大加申斥諭令將丁釋去一面提丙訊究責以軍棍一千下立卽撤差丙部下有某戊者見而不平出言挺撞孫副戎怒甚據情面禀中丞中丞以現當整飭營伍之時豈容此等不法之徒任意妄爲至於此極卽命以軍法從事後經各哨弁崩角求恩始貸其一死一時聞者咸不寒而慄 
[崆峒訪道]  
　　京師訪事友人云凡牲畜入京例由左右翼監督徵收稅課近日某榷憲以和局已定特於本月初一日起照例微收惟崇文門稅課司以衙署被毁現方雇工修葺尚未關徵○和局大定人心漸安各省客民襥被入都者每日踵趾相接巡視五城察院恐有匪人溷跡其間直諭司坊局董等人轉飭吏役分赴客邸廟宇嚴密稽查責令將所寓客人按日登簿報官以防弊混 
[羊城雜錄]  
　　廣州訪事人云粤省械鬥之案層出不窮邇來南海縣屬良河海鄉何維二姓又因取滬起釁連日格鬥不休砲火雷轟如臨大敵綏靖營福軍前往阻止置若罔聞上月二十九日南海縣裴大令親督差勇馳往諭令紳耆將不法之徒交出懲辦以戢刁風○入夏以後亢旱殊甚農人望澤孔殷迨節届新秋始獲甘霖大沛高原下隰一律沾擩田中晚禾可期豐稔以故日内米價漸次平减此後小民或不致有珠桂之憂矣○日前廣東緝捕總局出有示諭云照得本局所有丁書勇役人等約束嚴阴向不准在外索詐滋擾訪聞近來竟有人執持局片向各賭館索規及傳人詐錢情事本局傳人向來用簽并不用片至往來局片所在多有眞僞自難辨認匪徒假冐私刻弊不勝防亟應查拿究辦合行出示曉諭爲此示諭闔省諸色人等知悉嗣後如有執持本局名片何索賭規及傳人詐錢者爾等立刻扭送本局以憑訊明嚴辦并酌給原拿奬賞如有隠匿不發甘心被索者一經發覺定卽與受同科决不寛貸其各凛遵毋違特示○粤垣賭博以鬥牛爲最惡歴經大憲嚴行查禁若輩終於陽奉陰違日前南海縣裴大令訪知城西第四鋪積全巷及金砂灘帶河巷等處仍有賭匪麕聚鬥牛爰特委員帶同差役前往嚴查以期恨株凈絶○上月某日省垣第六鋪靑紫坊宏利白鴿票店突有匪徒十餘人大踏步入門開槍恐嚇各夥友蝟伏不敢動任匪徒將銀錢掠取一空聞此店曾於去臘被劫一次現又突遭此厄恐此後難以支持矣○前月某日肇慶府屬四便縣金東圍突被山水衝决田禾大受損傷紳士函致省垣愛育堂廣濟善堂諸紳請卽設法振濟日來各紳士已備欵前往散振矣○今歲粤東各屬收成不及五分蔀屋茅檐慮難果腹而好事者仍迎神賽賽鬥勝爭奇勞民傷財莫此爲甚有地方之責者曷其奈何費禁 
[古嶼秋雲]  
　　厦門訪事人云邇者盜風日熾刼掠之案層疉如山有辛姓者向住先山寺左近邇因避疫挈眷至古浪嶼寄居本月初二日晚間突來盜匪二三十人破扉入室家人驚起盡力抵禦以致被砍受傷不得已任其倒　翻箱携贓而去事後檢點所失爲數不貲因投通商局報明請卽勘騐跴緝○洋關差役弊竇良多客商私餽銀錢卽得提前納稅否則壓擱不理事爲稅務局查悉諭令各商切勿暗中納賭如違與受同科○厦門海防同知張司馬訪悉典保路頭某烟館喬留土倡盜匪因於某日飭役前往擒獲盜黨十人押解署中訊明懲治○漳州石碼渡　往來厦門屢被海盜所劫嗣海澄海縣易大令偵悉盜黨均係同安鄉人以捕魚爲名乘機剽掠因會同厦防同知張司馬出示隢諭令各渡船不得昏夜趲行即白晝亦必結帮開駛搭客側認眞稽察勿令匪類灒蹤如此嚴密防維想盜匪亦無所施其伎倆矣 
[鵝湖秋汛]  
　　紹興采訪友人云本月初和日之夜更魚三羅郡城五雲門内徐姓家中人持燈捕　蟲悮燃蚊帳霎時烟燄四射勢若燎原時左近人家方閒坐納凉一聞呼救之聲立卽馳往求熄然東鄰西舍已皆飽受虚驚矣○邇來風氣日開士林中人爭求實學以冀胸羅經濟蔚爲有用之材郡紳徐仲凡觀察曾創設中西學堂延師訓迪刻又有某甲者議創英文學社招令生徒肄業其中特不知果能日就月將無荒無怠否也 
[上海官塲紀事]  
　　昨日栾午時保甲總巡朱森庭明府命駕至上海縣署拜會縣主汪瑶庭大令大令延八花廳互商要公良久始出○昨晨都察院左都御史溥玉岑都憲命駕赴蘇松太兵備道轅拜會道憲袁海觀觀察繼至上海縣署縣主汪大令飭丁擋駕○昨日午前同仁輔元堂董事曹君寄耘命賀至縣署謁見縣主汪大令茗燄良久而别○昨日蘇松太兵備道袁觀察札委從九品梁二尹慶眞稽查垃圾○蘇松太兵備道袁觀察原定昨日命賀赴普育善堂查點留養婦女屇期適公務倥偬因委松海防同知劉乙笙司馬庖代○昨日直隷清河道潘梅園觀察及記名簡放提督王星明軍門江西解餉委員劉仁卿明府先後命駕至道轅拜道憲袁觀察 
[使節將東]  
　　出使日本大臣那琴軒星使定於本月十七日秉節東渡前已記諸報端兹悉星使所乘者爲日本郵船株式會社神户丸卽日語所謂苛陪馬魯者定於本日午後運行李上船十八日正午開行屇時送行者手版脚靴必有一番酬應也 
[委勘界浜]  
　　日前引翔洪董事王學源王秋坪投上海縣署控虹口二十三保十三圖及二圖地保韓晉卿宋進卿私填圖内界浜意圖售去等情縣主汪瑶庭大令准詞移請會丈局員查無其事旣而王王二董復禀稱兩保將界浜此塡彼掘互相朦混兩保亦具禀剖陳大令以兩造禀詞各執無從核斷委縣丞劉耀庭二尹前往勘明以息爭訟 
[示禁積穢]  
　　上海縣典史趙敬臣少尉見縣署西首與常平倉交界處隙地上時有居民傾棄垃圾堆積如山因禀請縣主汪瑶庭大令飭差查禁一面出示曉諭曰照得此處空塲係屬衙署官地豈容蹧蹋查有無知民户擅將磚瓦垃圾任意傾棄幾作土墩若不禁止勢必唯成高陵除著該管鋪甲隨時查見獲解訊究外合先示仰附近居民人等知悉嗣後不得再將垃圾傾棄堆積倘敢故違一經獲案定即厘究不貸切切特示 
[嚴究淫書績述]  
　　日前英美租界公廨讞員張柄樞司馬遵奉蘇松太兵備道憲袁海觀觀察札飭查禁淫書已登前報兹悉當日提到文宜書局主陳茂卿卽程茂生及理文軒主戎文彬隨由可某同業保出至靑蓮閣下書攤主某甲卽張阿福刻尙在逃未獲大約須提齊票上　列各人然後訊供懲治也 
[英美租界晚堂案]  
　　王鳳春控馬夫沈金發以田單抵借洋銀一百元延不取贖等情前晚讞員張柄樞司馬飭提質訊王供光緒二十二年沈以田單向小的抵借洋銀一百元立有抵據言明一分起息迄今本利無著叩乞究追沈供小的抵押屬實惟已付過利息五十七元現實無力歸還求恩察斷司馬判令連本利還洋銀一百五十元交人保出限兩月繳清違干未便 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣獄建醮]  
　　前日節屇中元清晨上海縣汪瑶庭大令飭儈會司選撥戒僧十二衆至縣署内獄設立醮壇誦經一日至晚施放燄口超薦瘐斃各犯幽魂循舊章也 
[馬路工程局瑣案]  
　　前日某姓家出殯行經南市新馬路將柩暫停三十六號三畫巡捕章子雲向之驅逐旁有張寳慶者見而不平與捕爲難致被拘入捕房捕頭轉解馬路工程局總辦翁子文太守升堂研訊章捕禀訴情由張供小的前曾充當巡捕現在宋姓家照料地基不敢行兇叩求恩恕太守乃援筆判曰馬路爲往來衝衢大道本不准停放棺柩且當此天時炎熱穢氣觸人尤不便暫時通融令其移放亦巡捕分内之事至移放何處乃由所主擡夫作主張寳慶輙與巡捕爲難尤敢行兇扭毆實屬蠻而無理本應鎖示馬路以儆其餘姑念無知從寛收押五天能自知悔過再釋○永愼和米行執事人袁嘉豫投馬路工程局控錢海全等承裝小麥私行攙水以致貶價出售受虧甚巨等情總辦翁子文太守研訊之下斷令錢賠洋銀若干錢抗不遵斷前日飭提覆訊限三日内措繳如延將船變價以償○日前船户周錦昌自稱義渡船抗不繳呈捐欵被水巡捕任福生拘解馬路工程局總辦翁子文太守研訊之下判令枷號在案兹因患病由地甲禀請核示太守飭即帶案騐明將枷開去交人保出醫治 
[英美租界公堂瑣案]  
　　趙金生串同流妓王仁卿行竊鴇婦范嚴氏之金鑲藤臂釧一雙報由包探李四春　獲解案讞員張柄樞司馬商之白繙譯判責趙二百板王妓責手心二百下○趙木凌行竊徐福生家綢衣一件報經包探竇如海拘解請究司馬判責二百板贓給還失主○積賊任和行竊陳吳氏王梅生二家銀練翡翠簪等物報經包探張阿五拘解請究司馬判責三百板遞解原籍○水巡捕解船户李阿姚李來發朱春生吳阿才到案禀稱伊等將劉桂生兇毆受傷叩求究辦劉供稱李等運煤至乂袋角某廠交卸小的上船查看即被毆傷李等同供劉上船查看時小的等詢係何人伊稱包探小阿九之夥旋誣指小的等竊煤强拉上岸是以彼此扭毆司馬著劉具呈安分切結然後開釋李等一併斥退○姚阿狗行竊江恒泰家紗袍褂三件報經包探倪順泉拘解請究司馬判責三百板遞解回籍○王定正由寗波拐得章九家小孩名章瑞生者帶至虹口圖售適爲三百六十一號巡捕所見詰悉實情拘解請究司馬判責王五百板遞解原籍小孩著押送回籍交其父母收領○流氓張阿根趙阿來錢阿根屢在洋涇浜一帶横行不法口前向吳金壽强借洋銀報經包探金立生拘解請究司馬判責張三百板押捕房六個月趙責三百板押捕房八個月錢責三百板遞解原籍○積賊陸正祥前因犯案管押一年上禮拜六捕頭查得近患疾病送案請核司馬從寛釋出不料賊心不泯又於前日身藏賊具在亲馬路圖竊經某號巡捕拘解請究司馬送飭押改過所半年 
[法租界公堂瑣案]  
　　上月某日工部局存儲小東門外鐵屋内靑鉛被賊犯陳阿三呂廣生姜阿二竊去十條值銀二百七十兩托縫工張仲德售與英界珊記碼頭王三及王友德得洋銀九十元適爲包探楂獲拘到陳哠姜連張仲德之妻沈氏解案讞員杜枝園大令訊取口供押令氏交伊夫到案旋經包探將張仲德曁王三拘獲昨禮拜四堂期解安請訊張仲德供此鉛屾陳阿三等運至北市托小的售與王三王三不認收買竊贓大令與代理繙譯之聶君會商飭一併還押追賠銀二百七十兩惟王三仍交原保人保出張沈氏無干省釋○葉萬邦訴稱原籍洞庭山現居滬上上月某日家中失去金飾所值不貲兹經包探在小東門外某花烟館拘獲竊賊葉阿根身畔搜出質票數張察得原贓分質洞庭山及上海等處求卽吊回給領葉阿根供小的行竊是實尙有質票二紙藏於家内父親阿興現在點石齋執業大令飭將起獲之贓先給葉萬邦具領葉阿根押候補提伊父到案訊核○駐流法兵營内失去洋銀一百數十元疑細崽張松林馬夫榮某所竊送案請追張松林供小的於本年二月入營服役月得工資洋銀十元所有兵官房鎖匙由兵官自管並未假手於人小的何能行竊大令商之聶繙譯飭連榮押候問明兵官是滞實情再行訊核○上月某日三元錫箔店不戒於火延燒左右鄰事後包探拘店主黄掌林入捕房解經大令研訊判罰洋銀二百元押候繳到始釋昨日黄妻徐氏將洋銀如數繳呈大令准子交保開釋○陸子雲訴稱周蘭生薦女傭某氏至親戚家服役被竊金練一條乘機逃逸因由小的將周扭案大老爺限三日内交某氏到案今已届期周竟匿不交出叩乞嚴追周供氏已他適無處訪尋並非小的有意藏匿大令著押候嚴行訊比○胡顧氏控楊榮生掯勒田單經大令訊供押繳在案昨日楊妻某氏投案求保大令諭令退去候商諸費繙譯著下期會訊時投案候示○邵榮春控所雇車夫王寳郎竊取洋　三百元逃回海門原籍大令飭捕嚴緝未獲因將其兄王建岐扭案押交迄今日久王建岐在押患病送請仁濟醫館西醫療治未愈昨日有王建卿者偕邵投案求准保釋大令許之○王富生私將自來火自香烟遞與押犯某甲被巡捕所見　案請懲大令判責手心一百下○有楊姓者家有婢女來喜年甫十五挈之來滬中途失去經巡街捕帶回捕房昨日解案禀請安插大令著暫留捕房待其主認領○自稱淮楊公所董事之馮春祺以沈子文傳受卿侵天東洋車小車捐洋銀五百餘元禀請訊追大令著靜候核示 
[美租界捕房紀事]  
　　著名流氓名金法者不知其姓專在西華德路新菜市一帶横行不法前晚糾同羽黨陸富南張法生王小弟等人向甬人徐阿階沈阿毛索詐洋銀若干不遂所求肆行毆撃并聲稱欲將眼珠控去徐沈見勢不佳先給洋銀二元餘約翌日再付事後心不能甘倩某西人函致捕房請爲查緝捕頭令五十四號西包探協同華包探劉阿炳劉光震倪順泉前往拘拿金法乘間逸去祗將陸張王拘入捕房押候解送公堂禀請讞員張柄樞司馬訊辦○有混名油嘴金福等四人不詳其姓氏皆小偷兒也前經讞員張柄樞司馬判令管押捕房期滿遞解回籍昨日捕頭令包探孫阿新押上招商局江天輪船解回寗波原籍○昨日午刻無賴王阿松鵠立裏虹口某繅絲廠門前俟諸女工出外時任意調笑適爲某號巡街捕所見拘入捕房捕頭令押乞丐牢半日以儆 
[杭州恊德善堂樊恭煦潘炳南等經收皖浙賑捐六月廿一至廿九日第四次清單]  
　　孫仲英觀空助規元七千兩施子英觀察撥助洋二千元高晴記二次助洋五百元桂蔭軒助洋三百元華亭林張雲逵觀察婁縣屈明府趙門吳氏延生以上四户各助洋二百元實山金祝少英二户各助洋一百元無名氏助澤九十元錢伯愚張右企朱訪梅求平安三户各助洋五十元歙西金嗚謙堂沈肇權保父母康健二户各助洋四十元臨海縣畢明府楊葆銘太守許星箕太守景方昇太守周志靖太守葉松壽太守邵補堂太守薛鳳皆太守以上八户各助洋三十元補過戴小溪無名氏高仰記莊人責太守雍睦堂以上六户各助洋二十元陸有恆助洋十五元自省助洋十三元朱筱笏觀察聯豫太守徐承禮太守三户各助洋十二元瑞源莊助洋十一元五角思親氏屠柏筠劉品三寳厚堂詩禮堂章敬勝堂敦怡堂俞張門劉氏曹順林田潤陳允豫明府徐致章明府潘恩榮太守保慶堂震豐園聽　軒朱源求女病速愈容保堂潘問心乎振昌園以上廿户各助洋十元順興土棧助洋八元德源土棧且七元頤經募春和園平陸氏補　山房王恆裕號以上五户各助洋六元恆和莊王安慶錢桂林王廷臣雅涵堂王四豐泰一經堂裕源莊晉義莊楊乃心蕭石笥山莊以上十一户各助洋五元貽安室主人蘭導邵慶辰貽安室敦厚堂王知非子善慶典恆升泰豐莊通裕莊方愼德同吉典隠名氏聚和典戴文脩堂以上十四户各助十四元隠名氏天香主聚星堂陳增　坊無名氏以　五户各助洋三元第一溪隠氏雙山韓董翰軒懷德堂得且居河莊傲恕可堂祝引中和餘慶党允初葉觀澄復昌十棧世昌十械諸邑五康號泰興土棧鼎泰莊同福泰絹鄉居沈正和西鼎豐吉記莊延陵氏不具名勉力軒億和莊程敦叙堂王照堂吳億　莊程爾熾裕和莊皖江張金氏晚菘園棣華堂王靜甫潘友蘭張萬成同善堂放生疏移助程春泉龔寳 
 
 

Page 10

 
 
信堂褚衍慶堂王瑞記復裕莊以上四十二户各助洋二元不留名湧源森昌三户各助洋一元五角勉力子無名氏張淵合郭周文蔚堂增大升大順昌高通源草重仁德堂無力子元裕陳怡記張雙桂隆泰順元興祥生泰泰記恊馨林南瑞泰瑞泰恊正昌鼎記勝盛記裕成興崔蓉記金棠記楊悅順鼎盛和合大生恊燕友韋無名氏福生祥元成土棧聚昌土棧萃餘綢莊吳文明陳門沈氏無有記近聖居不留名王義森濮陽煥伯氏世德堂洪黼臣汪雨亭程榮孫　介眉汪韻農傅荆茂宣氏程光祖周榮吳煥然龍溪隠名氏吳起發仇定波吳炳耀葉産江福春亦西卿補不足齋胡惠卿葉祥雲朱紫泉倪氏張氏嚴氏胡美如少梅軒其順堂合沈曉亭無名氏柳雨香程德濤壽芝堂丁　德昌義盛洪壽生合汪金洋鄭宜生合張履貞張式如吳永錫合正義堂胡玉峰合補拙氏春暉堂寳厚堂沈秀昌胡長增嚴錦和林長庚無名氏吳松華樹德堂力違氏飽景珪吳長泰江裕和不書名沈謹如合沈少蘭陳裕記濮忍吉恆和林有根合顧子玉程存畊合汪子衡汪煥明程培之三錫堂朱楚衡方明輝合文山堂王成景合以上百零六户各助洋一元隠名氏助角洋六十角張馬氏助角五十角劉張氏助角洋二十角方丙啓募助角洋三十角章榮齎助角洋六角無名氏臨川子胡兆昌環笏堂存德堂葉吉如唐雙喜程邦彦莊氏汪迪封敦裕堂吳藴三無名氏無姓名未苕生程予初王星伯程瑞徵王德仁楊子亭吳蘭生洪祥記吳錦泉汪錦章彝慶堂范心如葉濟梁王森楷盛積甫王松泉不　名以上三十一户各助角洋五角吳桂雲助角洋十角樹風堂程厚存金雲門以上三户各助角洋四角汪延福范　喜程子堂以上三户各助洋三角范邦違陳　泉同善堂移助以上三户各助角洋二角何嘉進助角洋三角高思泉維公館二户各助角洋一角有餘軒助洋一角吳山永濟壇助純陽驅疫丸三千包以上其募規元七千兩英洋五千一百廿二元小洋在百五十四角純陽驅疫丸三千包[  上海北市絲業會飽施則敬鈔登]  
 
 
 

Page 11

 
 
   
 
 

Page 12

 
 
[奏疏彚錄]  
　　福州將軍兼管閩海關稅務奴才景星跪奏爲報解光緒二十七年分京餉銀兩赴部投納恭摺仰祈聖鑒事竊照接管卷内准户部咨光緒二十六年十一月二十七日奉上諭户部奏預撥來年京餉摺京餉關撃緊要本年庫欵益形支絀來年京餉該部仍照向年原指撥各省關應解京餉銀兩務於五月前解到一半十二月初間全數解清不准截留改撥藉詞延誤等因欽此並奉單開閩海關洋稅銀二十一萬兩謹卽欽遵辦理依限報解奴才查本關茶市尙未起季征稅仍屬寥寥伏命現在鑾輿枉幸所有應解餉項在在皆關要需無論如何自應提前赶解兹謹就六成洋稅項下籌解銀五萬兩塡具文批發交號商源豐潤蔚泰厚新泰厚承領於四月初十日由閩省起程匯至漢口交轉運局查收彚解陜西行在户部投納其兌運脚價等費仍照案由六成洋稅項下報銷合將閩海關籌解光緒二十七年分京餉銀兩緣由謹巷摺具陳伏乞皇太后皇上聖鑒謹奏五月二十日奉硃批户部知道欽此 
下振鐸片再據雲南善後局司道全楙績等詳稱前委勘中法鐵路委員雲南前先補用巡檢柯樹勳於光緒二十五年八月三十日在差聞訃丁繼母憂因有經手未完要件暫行留滇料理本年二月差竣請咨回籍終制已於四月十七日具報起程在案查該員自光緒二十一年五月到滇歴經委辦界務鐵路各差使勤愼從公現在法領事方蘇雅來滇議辦鐵路將來邊界交涉在在均關緊要非得一二熟練之員難期得力擬請將該員奏調回滇委辦交涉一切差使以資臂助等情前來臣查雲南與緬越毘連英法交涉日益繁重該員柯樹勳明幹有爲能耐烟瘴歴經委辦界務鐵路尙無貽誤合無仰懇天恩俯准敕下廣西撫臣行知柳州府馬平縣俟該員到籍安葬事畢速飭來滇當差除咨吏部曁廣西撫臣查照外謹附片具陳伏乞聖鑒再雲南巡撫係臣本任毋庸列銜合併聲明謹奏五月二十日奉硃批著照所請吏部知道欽此頭品頂戴署理浙江巡撫湖南布政使臣余聯沅跪奏爲查明浙江省光緒二十六年春夏二季釐捐收支數目循案開單恭摺仰祈聖鑒事竊照浙江釐金收支各數業經開單具奏並造册咨部至光緒二十五年秋冬二季止在案兹據釐捐總局司道將光緒二十六年正月分起至六月底止經收百貨絲茶釐捐及加抽糖於酒二成等捐開支解給各欵又整頓盈餘一欵收支各數分造四柱清册二分詳請奏咨等情前來臣覆查無異除將清册分送部科查核外合將光緒二十六年春夏二季釐捐收支數目曁盈餘各欵分繕清單恭摺具奏伏乞皇太后皇上聖鑒勅部查照施行謹奏五月二十一日奉硃批户部知道單二件併發欽此 
頭品頂戴署理浙江巡撫湖南布政使臣余聯沅跪奏爲籌解本年四月期匯豐磅欵銀兩恭摺仰祈聖鑒事竊准行在户部電咨光緒二十七年四月二十五日應還匯豐磅欵息銀八萬四千磅每磅合銀七兩約計合銀五十八萬八千餘兩歴年由部設法籌還必須先行籌撥方免貽誤第各省關同一支絀實屬難以添撥惟有將本年武衛中軍騰出餉銀及鐵路經費解部各欵酌量挪用庶可無誤還期查有浙江武衞中軍餉銀六萬兩鐵路經費五萬兩飭於本年四月二十五日以前匯解江海關道兌收歸還等因遵卽飭據藩司詳稱浙江奉撥武衛中軍餉項歴係挪前虧後設法勉籌並無專欵可撥鐵路經費先於攤還俄法英德洋欵案内奏明留拸亦非聽撥之欵一時實難籌措等情電商户部將鐵路經費一欵另行改撥嗣准部覆各省此等欵項已盡撥用實在無可改撥等因又經分行遵籌去後兹據布政使榮銓會同署鹽運使許貞幹詳稱奉撥匯豐磅欵敢不勉力籌解惟本年三月期應還俄法洋欵幾致貽誤已將鐵路經費挪動凑還現惟設去别籌即由運庫籌動鹽商捐輸防餉銀一萬五千兩藩庫籌動釐鹽關稅盈餘歸公銀三萬五千兩共五萬兩又應籌武衛中軍餉銀由運庫動支鹽課銀二萬兩藩庫動支紳富捐輸防餉銀一萬兩又動支光緒二十六年撥補釐金欵内廣西悟州關解到洋稅銀二萬兩福建省解到减平銀一萬兩共銀六萬兩二共銀一十一萬兩一並發交號商延康等承領匯解江海關道兌收以爲歸還匯豐磅欵等情詳請核辦前來臣覆覈無異除咨部查照外理合恭摺具陳伏乞皇太后皇上聖鑒謹奏五月二十一日奉硃批户部知道欽此 
余聯沅片再兩浙鹽課鹽釐奉户部奏准撥解光緒二十七年京餉銀二十二萬兩又内務府經費銀五萬兩又年額應解内務府參價銀一萬兩行令分批赶解等因遵經撥解過就餉銀九萬兩又内務府經費銀二萬兩先後奏咨在案兹據署理浙江鹽運使許貞幹在于運庫竈課曁綱票課釐項下動支銀六萬兩作解二十七年分京餉銀五萬兩又内務府經費銀五千兩又内務府參價銀五千兩飭委候補鹽經歴易德謙蔡繼勳管解援照成案由滬搭輪前赴漢口取道河南解至陜西行在户部及内務府衙門投納等情分案具詳請奏前來臣覆核無異除分咨查照外理合附片陳明伏乞聖鑒謹奏五月二十一日奉硃批該衙門知道欽此 
余聯沅片再據護理浙江海關甯紹台道春順詳稱浙江省庚子年滿緑各營官兵俸餉奉撥浙海關洋稅銀十萬兩欵關計授原應隨時提解無如近年收數短絀出欵浩繁周轉不及致難應時兹於洋稅項下湊撥銀四千三十九兩七錢一分七釐作爲浙海關應解庚子年第一批滿緑各營官失俸餉之欵解交藩司收清檢同庫收詳請奏咨前來臣覆核無異除分咨查照外理合附片陳明伏乞聖鑒謹奏五月二十一日奉硃批户部知道欽此 
閩浙總督臣許應騤跪奏爲船政勢難兼顧謹據實瀝陳仰懇簡員接管事竊奉命暫理船政府届一年第能勉力摺持何敢託詞諉卸惟臣兼轄兩省政務殷繁當此時局艱難一切措施尤不得不兼善而動加以中外交涉視昔倍增公牘之往來洋員之接晤幾無虚日悉心因應已覺昕夕不遑更兼籌船政深恐顧此失彼查船政欵項專於閩關所給情形經疊次臚陳嗣與其分之而仍待挹彼以注兹似不若合之而常得移緩以就急現臣景星已抵福建將軍任察其精力數倍於臣而器宇恢宏才識明敏爲平時深悉若兼司船政當綽綽有餘且將軍事簡經理更爲周妥可否請旨飭其兼管抑或另簡專員恭候聖裁不勝迫切待命之至此臣所以再三陳請者委非挾畏難苟安之見圖息仔肩實欲殫竭愚誠於地方應辦各事專心區畫以自効於萬一倘蒙俞允彌感生成嗣後遇有船政重大事宜仍當和衷商確隨時相助爲理萬不敢以派代有人遂置身事外也所有船政勢難兼顧仰懇簡員接營緣由謹繕摺具陳伏乞皇太后皇上聖鑒訓示謹奏五月二十二日奉硃批著景星兼管欽此 
頭品頂戴陜西巡撫奴才升允跪奏爲報明省城得雨深透恭摺仰祈聖鑒事竊查陜西省城於四月初一初四等日得雨當經奴才專摺奏報四月初六日奉硃批知道了欽此近又月餘不雨天氣炎蒸出土禾苗漸就稿萎奴才連日親率司道恭詣龍王廟鐵牌前竭誠祈禱本月十九日早陰雲密布細雨廉纎二十日夜間雨勢漸大達旦滂沱計自十九日午刻起至二十一日未刻止入士深透當農田盼澤之時得此匡靈優霑民情良爲欣悅足以上慰宸厪除各屬得雨情形俟報齊彚案具奏外奴才謹當率屬敬謹致謝並派弁將鐵牌送還邯鄲所有省城得雨深透緣由理合恭摺具陳伏乞皇太后皇上聖鑒謹奏五月二十二日奉硃批知道了欽此 
 
