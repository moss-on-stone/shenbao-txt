# 1910 - 38 - 4913297

 

Page 1

 
 
 [G（大清郵政局特准掛號認爲新聞紙類） 
（明治四十一年四月二十一日第三種郵便認可） 
[申報]  
大清宣統二年庚戌正月初七日共三張 
西歷一千九百十年二月十六號禮拜三 
[本館定報價目]  
●每份售大洋二分● 
中國境内　全年逐日寄大洋九 
元六角　半年四元八角　日本 
全年九元六角　半年四元八角 
外國　全年十四元四角　半年 
七元二角 
報資先惠　郵票不收 
[告白刋例]  
論前二行起碼每行以第一版爲 
準第一日每行八角半第二日起 
每行六角半多則按行照算後幅 
長行二百字起碼短行五十字起 
碼多則均以十字遞加第一日每 
字五釐第二日至第七日每字三 
釐第八日以後每字二釐半 
本館開設望平街第一百六十三號 
第一萬三千二百九十七號 
德律風第九十五號 
[福州閲報諸君鑒]  
本館福州派報處現由南台舖前頂中等工業學堂霽湖君擔任諸君定閲敝報及登載廣告請與陳君接洽可也　申報館啟 
恭賀亲禧　上海裕大恆糖陳望坤拜 
[言茂源紹酒棧]  
本號於初四晚被隣失愼今　四馬路石路口聚賓園間壁仍照常交易恐未周知特此廣告 
[用夥注意]  
洪少漁君又號景儀向在後馬路源亨永紙舖因經理不善此舖已於去秋收場所該莊欵及同業往來欵均由股東早爲料理清楚惟洪君經放各帳屢催其收一味游移遲至歲底仍毫無交代倘伊另尋他就而經手之帳未了斷不甘任其置身事外也特先佈告尙其注意源亨永股東廣告 
[甯波出品展覽會開幕廣告]  
本會迭經派員分赴各屬調查物產徵求出品舉凡山珍海錯菜林產以及敎育成績工藝美術無不蒐羅宏富有美必臻茲定正月初六日起假城内萬壽寺開會每昨兼演電光特别影戲届期務請　惠臨觀覽藉擴見聞爲盻　駐甬出品協會事務所謹啓 
[上海中等商業學堂及附屬小學招生]  
校址○法租界紅墳山南首桂林山路打鐵浜○考期○正月十一十二十八十九隨帶畢業文憑或脩業文憑呈驗並繳證金一元不取發還當塲揭隢○報名處○愛而近路商務總會南市毛家衖商務分會泥城橋外跑馬廳商學公會及本校○招考簡章○初四至初五日時報 
永利輪船准於正月初十日下午四點鐘開往石浦定海海門 
[電政局新設吳城電報房廣告]  
本局禀奉　郵傳部批准在江西省南在府新建縣屬之吳城鎭地方添設電報房現昌已經設立照章收發官商各電特此布聞 
[請買辦希老夫廣告]  
茲有著名老洋行擬請買辦一位經理出口貿易及保險運貨事務以健扣英語及有現欵作押者爲合格並擬招請熟悉棉花貿易之希老夫一位如有願就此職者請致書九十號西人收啓由申報館轉交可也 
[杭州客利旅館開幕廣告]  
本旅館開設杭城太平坊舒蓮記扇莊斜對面金波橋衖取其閙中帶靜旣便於車站復與吳山西湖相邇往來旣近覽游毋勞以副　光顧諸君子雅意茶役招呼責以伺候週到疱人飮食務使適口稱心房間器具格外清潔總以賓至如歸爲本旅館惟一之宗旨務請試之方知本館言之不謬也▲擇於新正初六日開幕（减價四禮拜照碼九折以廣招徠）此聞 
[津浦鐵路南局告白]  
本局各項員司均已異常擁擠惟管理材料及帮理洋帳報銷兩項人才尙形缺乏用特登報招致格式如左　一管理材料必須深通中英文理並熟習鐵路材料而又勤愼耐勞者方爲合格　一帮理洋帳報銷必須深通中英文字及簿記之學兼能繙譯華英文者方爲合格　凡願就以上執事請自書華洋文履歷信各一封寄南京下關本局文案處並攜帶證書於正月十八二十五兩日上午九鐘到局面試以定去取此白 
[秦長順鷄鴨行秦憩伯布告]  
啓者先君爕廷公於去年十二月病故所有先君生前一切經手往來帳目存欵各項憩伯向不知悉向不預聞刻先君已故所有一切人欠欠人各項逐欵查明以便商辦務請　諸親友伯叔於正月元宵前請駕臨南市南會館長順敝行聲明如過期不來即不承認並非父事爲子不管實因先君生平慷慨恐有爲子不知者特此登報布告遠近諸親友伯叔兄弟速臨接洽不勝幸甚在苦秦憇伯具 
招商局江裕輪船准於正月初七晚插班由濟開往長江各埠十二晚由漢回滬 
[上海中等農業學堂續招預科生]  
（考期正月十二日）（報名及投考處上海勸學所閔行本校）開學正月二十四日第一次錄取新生案已登初五日申報 
招商局新銘快輪准初七晚開往福州　本輪帳房關灼棠謹啓 
[金谷香祥記廣告準於新正初二開張]  
迎春坊口金谷香港協記番館雖開設多年生涯日見頽敗要皆經理佈置無方烹調失宜有以致之今盤於祥記開辦大加整頓煥然一新廚司侍者俱選上好熟手力除濫竿之獘請客呌局格外迅速伺候尤當週到所有各色洋酒西點罐頭食物日備鮮美敢請　各光顧一試爲幸界此白 
[鞏華厰革品特色]  
本廠貨比西洋而價廉及半爲軍商各界所共稱茲設批發所于英大馬路專備𤍽心同胞觀覽考驗俾中國實業界日有進步皮張物件數十百種不及備載交易照本絶不圖利此佈 
[繩正學堂啓]  
本塾仍定正月二十日開課現添招全膳學生十五名半膳旣走讀學生二十五名隨到隨考額滿爲止願學者祈先來盆湯衖東甯波路九十號報名爲盼夜間仍設英算專課隨時報名 
 
 

Page 2

 
 
   
 
 

Page 3

 
 
論說 
[籌還國債之芻議]  
自籌還國債之問題起。社會上之言論。約分二派。一主張籌還者。一反對之者。主張籌還之言論。起於世所指名爲民黨者。欲以表其愛國之忱。而達之九重之上。而妄意希旨者。遂以呼號徒黨。奔走衆生。及其究也。輸將踴躍者。乃轉在於一二學生丐徒肩挑負販之流。節衣省食以及胼胝勞動運所得。而在向之呼號奔走者。已雲散而風流。識者視之。固已知其一閧之後。無他技矣主張之言論。旣失其根據。一二有識者流。因之而起。着眼於社會之觀察。以國民經濟之有無影響。爲討論歸宿之點。視高而識遠。一時主張籌還之言論。輒遇之而靡。顧籌還之欵旣屬外債。則籌還之後。必有可以收回種種之權利。而輕種種之擔負。並以　每年息金之漏巵。亦屬不資是主張籌還之言論。必非絶無一顧運價值。惟其籌還之方法如何。不能不熟籌夫種種之關係。而底於盡善。於是有爲之說者曰。國債之籌還。償以國會之開設。權利義務得其平矣。此說也。無論今日國會年限已確定。不能變易先朝遺算。即果能縮短期間。而究之收實利之人。未必即其盡籌還國債義務之人。權利義務。亦不能平。而况國債旣盡。而國會未必如願乎。 
　　雖然。此言報施之理也。謀國者。不可以報施之。理言之而應以人民之實力言之。以報施言。不過若干人與若干人之間。理不得其平。今泯若干人與若干人之界。而與之言國家之界。同是國民。即同受國會之益。不可以報施言。惟實力不足。强集巨欵。以委之外國。將必因人民財力之缺乏。而促國家之破産。此反對籌還國債者最有力之論。而要之此可以繩普通之國家。而繩之吾國尚未必其確當也。 
　　何也。我國一無法律之國也。惟無法律。故國家之信用不立。國家之信用不立。因之自國家以下。至於個人。信用亦皆不立。民有資財。死藏之而已出篋而授人。輸出即屬他人之財。而無復有歸還之望。狡黠者乃驅而入外國銀行之槖。故外國之資。輸入吾國。計息之外。益以扣用而吾國國民自有之資。則大半多屬死藏。否則轉資外國銀行。以植利。試一思之。痛如何耶。 
　　外國金融機關。極爲發達。保護極爲周至。民間無死藏之欵國民之所有資産。無不流通於國民之間。一旦驟舉數十年分還之財力。於一二年間合力籌之。如距之斯脫。足使國民之生産力。爲其遏阻。國且隨之而亡者而吾國非其例矣。 
　　吾國之所憂。在無法律。吾向者言之矣惟無法律。故民間不敢出其藏金。以流通於外。是救今日之中國。在布有完全之法律使人民享有法律保護之利益。將零星淹滯之財。得以活動使用而已矣。法律旣定。信用乃立夫而後以吾民之死財。易輸入之外資。集内債之財力。銷外債之債權。吾民之死財。可以活動而生殖。而輸出之漏巵。一旦盡絶。卽息金如故。而流通總不外乎國界。此蓋救國之唯一良策矣而。亦籌還國債之唯一良策也。（未完） 
專電 
[電一（北京）]  
八旗國會請願各代表因洵貝勒又將出洋議於明日往謁請速賛助 
[電二（北京）]  
 
 
 

Page 4

 
 
奉浙閩贛皖五省督撫均有更動消息 
[電三（北京）]  
某御史密函某某等省財政監理官調查彩票報効確數以備比對奏案安請追清欠欵限期勒停 
[電四（吉林）]  
熊成基連訊三日均直供現候皖省委員到吉辨認明確卽就地正法 
[電五（吉林）]  
韓人新昌海由間島起行前往海牙平和會控告某國 
[電六（蕪湖）]  
新蘇撫寶湘帥初五日過蕪下駛定初十日接事 
　　按昨紀南京專湘帥擬初九或十三接印與此不同 
[電七（東京）]  
紐約電稱美國絹絲協會不信該國新聞紙懷疑日本對於滿州不持開放門户主義 
[電八（東京）]  
前赴美國考察實業之日本實業家代表現議精製絹織匾額三百幅額面織刻感謝辭贈送美國各埠商務總會 
[公電（揚州）]  
　　各報館鑒揚紳周樹年方爾咸因歸併兩淮中學運商學生力爭乃巧立歸而不併名目爲暗奪計熒惑運憲如實行誓退學兩淮中學學生 
緊要新聞 
[新刑律重訂之内容北京]  
　　新刑律自京外各員反對後經憲政館與法律館重行核訂凡舊律之大背於人道主義者均斟酌删减加以註釋求與世界各立憲國法律上之大原則無大相違忤然亦不偏重西律以保網常名敎之國粹聞全書業於去臘寫定奏稿赶緊呈堂畫稿故得於二十五日呈進不誤期限也 
[軍諮處續派各鎭参謀北京]  
　　軍諮處奏定章程各省各鎭協參謀必經軍諮大臣認可始能派充雖督撫亦不得指名預保是以直江等省參謀已經該處陸續委派兹又續派雲貴正叅謀官殷承獻第五鎭二等參謀官丁慕韓第二十鎭二等叅謀官朱鼎勳湖北山西兩混成協二等參謀官劉文吉葉兆彬此外如吳漢榮則派充第六鎭三等參謀官李蓉鏡則派充第八鎭三等叅謀官聞各員均已奉劄出京 
[卾路自辦之生機北京]  
　　卾路借欵一事經宓代表等力爭郵部已有轉圜之意惟四國代表相持甚堅是以迄未解决近聞英美德法四代表亦頗以我國民氣爲可嘉去臘謁見徐尚書後隨至外部與梁尚書接談良久關於借欵草約作廢一事口氣頗爲活動惟要求該路兩項權利志在必得據云即充當工師包購料物二事姑誌之以覘卾路之命運 
[吳侍讀請申明議案權限之覆奏北京]  
　　宣統元年十月二十七日翰林院侍讀吳士鑑奏請申明裁奪議案權限一摺奉旨交憲政編查館議奏刻已經該館覆奏云竊維諮議局之設係欽遵先朝諭旨以爲各省採取輿論之所並爲資政院儲才之階臣館所擬諮議局章程即本此兩義敬謹釐訂原其性質旣與聯邦議會不同亦與地方自治有别實介於二者之間而爲一時權宜之法將來開設議院時資政院應即停止其各省諮議局或改爲各省議會或改爲自治議會均須另定章程固不以今日之諮議局當之也諮議局之性質旣如此故其職任權限遂不能援各國成例以相繩臣館議覆出使考察憲政大臣于式枚摺内曾經詳晰申明在案兹查該侍讀原奏以督撫對於諮議局祇有憲法上所謂付再議權而並無裁可權又以付再議權惟民主立憲之國有之中國係君主立憲之國似不應於各省諮議局反採用民主國再議制度各等語臣等查付再議之制各國地方自治均有之與法美國會所謂憲法上付再議之權性質逈不相同即如日本係君主立憲之國而其　縣制第八十三條郡制第六十九條第七十條巿制第六十四條町村制第六十八條皆　此項規定臣館奏定諮議局章程第二十二條第二項及第二十三條第二項所謂諮議局議定呈候施行事件若督撫不以爲然應說明原委事由令諮議局覆議云者即採用自治監督方法之一端並非模仿法美國會之成例至本章程第四十六條督撫有裁奪施行之權所謂裁奪者與君主裁可之權本有區别伏讀光緒三十三年九月十三日諭旨凡地方應興應革事宜諮議局議員公同集議候本省大吏裁奪施行遇有重大事件由該省督撫奏明辦理等因欽此是本章程裁奪施行之文尚括有應行奏請之事非督撫所概能專行則原奏所稱裁可不裁可之權本皆屬諸君上自督撫言之不得謂之有裁可權亦無所 
 
 

Page 5

 
 
謂不裁可也原奏又以全案咨送資政院覆議近乎行政裁判所性質查臣館議覆于式枚摺内聲明資政院議决事件均須請旨裁奪則是可否予奪之柄仍在君上若以資政院核議請旨之件遽謂之爲裁判權是混議院　决與法廷裁判爲一事裁判眞義殆不如此未免誤會原奏又以督撫僅有交局覆議及送院覈議之權於裁奪之義名實不符於督撫實行監督大有妨礙不知交局覆議已屬實行監督之一法日本之自治制可以爲證况依據章程尚有勸告停會解散等項辦法監督之道固不慮其狹也（未完） 
[東洋名畫]  
[學部擬定京外圖書館通行章程北京]  
　　學部奏竊本年閏二月二十八日臣部奏陳分年籌備事單開本年應行籌備者有頒布圖書館章程一條奏蒙允准欽遵在案京師圖書館業經臣部奏明開辦各省圖書館亦須依限於宣統二年一律設立臣等伏查圖書館之設所以保存國粹造就通才創辦伊始頭緒紛繁非有整齊劃一之規末由植初基而裨文治臣等悉心斟酌擬訂章程二十條（章程録專件欄）恭呈御覽如蒙俞允即由臣部欽遵通行辦理奉旨依議 
[蘇垣新軍幾復釀風潮蘇州]  
　　蘇垣四十六標兵士初二在馬路打店並傷洋人各情已記前報兹悉此事陳得龍協統即於初二日下午面見護撫禀呈詳細情形旋經陸中丞於初三日早諭飭督練公所總辦袁觀察督飭提調蘇大令謙前往城外馬路及營中密查詳細緣由禀復兹聞所查大略以此事因各兵士中有徐淮一帶續徵來者良莠不齊而營官統領平日看待兵士一味用威嚴而無恩德且二營管帶曾櫪超初次升充營官年輕而少閱歷動輒責以軍棍故各兵士多有不服之處上年各兵士欲求將扣存贍家銀兩一事停止亦未能邀准至年底亦不准放假僅元旦放假一天年底每勇止借給餉銀一元各兵士積憤成怨目下有二百餘人齊心欲與統領營官爲難致有初二日出外滋閙之事　 
　　馬路上被毁各店舖僅止各戲園已自行收拾傢伙於初四日照常做戲其餘被打各店舖多有畏懼復打之事是以尚未開門其東洋馬戲園及日商各藥店等均已查開被毁物件細帳一俟開齊即行呈送撫憲查閱日内亦當照常開巿幸日人尚無被兵毆傷之事其打傷之某國洋人兩名當日即回上海去後至今尚無音信現聞陸中丞已令袁觀察電致上海道蔡觀察面詢駐滬總領事查明被毆之二洋人傷勢如何赶商和平了結辦法迅速電復 
　　又聞各兵士閙事後有一百餘人各帶有軍裝當晚並未回營不知去向民間人心惶惶當經陸中丞即令巡防隊統領及仉參戎等各帶本部巡勇各荷槍械在閶胥盤門外及朱家莊一帶往返梭巡至天明始返目下人心安靜 
　　初四日早陸中丞令督練公所提調蘇大令前赴該標各營逐一點名究竟缺少兵士若干並查明有無失去軍裝子藥之事初四日禮拜協統陳得龍本不放假而各兵不服仍然出外遊玩該協統恐再滋事親督各標統等帶領馬隊十餘名清早至閶門馬路德花樓酒館借坐鎭攝乃各兵士已早至各戲園坐待觀看陳協統聞信前往查看各兵疑來捉人一 
 
 

Page 6

 
 
哄而出乃各馬夫及東洋車夫以爲徵兵又來打仗棄車牽馬直向南驚喊奔逃以致閶胥各舖户又全行閉巿而盛家弄舖户亦均上門又有一種無賴之徒造謡謂有洋人調兵來蘇保護洋商之說巡警總辦汪觀察亦乘輿至馬路會同陳協統等按户撫諭各戲園等始照常開演該協統加派騎步隊兵在各戲館及閶胥馬路一帶往返查巡午後約三四點鐘時有炮隊營兵二十餘名在閶馬路石路口不知因何將站崗巡長手中木棍奪去將該巡長　地毆打頭破血流遍體鱗傷逃避至名利棧内始得活命並聞撞倒一人踏傷頭顱有性命難保之說其時各巡捕聞均逃避陳協統赶至石路蓮香閣茶館前親捉炮兵一名交差帶至司令處押候請示辦理仍有十餘名在馬路尋找巡捕被陳協統在鴨蛋橋前撞遇略加訓斥諭令押回營次直至晚間上燈後各巡士始各照常站崗協統等亦至晚始回司令處云 
[廣州新軍變叛]  
　　文滙報載初五日廣州電云初三日官軍與叛軍在沙河附近激戰叛兵死者三百人被擒者二百七十人驅散之數與此相持聞叛兵之中大都俱無軍械廣州有營壘兩所皆遭搗毁 
[皖撫派員會訊熊成基安慶]  
　　皖撫奉上諭陳昭常電奏拿獲熊成基各情形著朱家寳迅速派員前往會訊明確卽將態逆就地正法其獲孫銘亦應訊明接例懲辦等因兹查有承審官安慶府豫咸前往會訊并委砲營管帶李玉椿隨同前往認明以免錯悮隨由支應局撥銀五千兩作爲拿獲出力各員奬賞外發川資銀一千兩並發防身快鎗四枝當於除夕乘輪赴漢以便專車前往矣 
[詳紀審訊行刺伊籐案情形]  
　　字林報載初五日東京電云行刺伊籐公爵一案今晨已在旅順定讞安重根判定死罪同黨中一人判罰監禁三年餘二人罰監禁一年半安氏坦然受判並要求將控案更行駁論裁判官准其於五日内控訴安氏手鎗及子彈匣均經抄没入官 
本埠捷報載有去臘三十日旅順訪函紀述安氏連日審問情形云行刺伊籐公爵一案已於去臘二十六日上午九點二十分鐘在此開審先由主審官詰問刺客安重根數言即據供稱彼於三年前赴海參威初藉祖國私産所入以贍其生旣而失所依恃乃倚友糊口彼精於漢學及歷史均得自其父之傳授彼曾在本鄉就天主敎神甫學習法文約數月之久十四歲時歸依該敎而受洗禮主審官問以留寓海埠三年作何勾當安答云彼於此時謀遂大志一面敎育同胞使明大義一面組織義勇隊以圖大舉主審官問以何時始存謀使韓國獨立之理想安稱此志蓄於數年之前係在日俄戰時日韓五欵條約成立及後來七欵條約成立之際安氏復言當一八九五年日皇下詔宣布謂朕之大志在安定和平及使韓國獨立之時韓國頗以誠志嚮日韓國國民亦各勤勵盡責戰事旣畢韓國遵守和平條約不敢有違不意統監大臣伊籐公爵抵韓之後即脅以兵力締結兩約日皇對韓之本意豈果在是此必全由伊籐一人之私力利用兵威所致故當時遂自信此人不死韓國獨立不能安保迨七欵條約旣結乃决志謀刺伊籐自此志乃日堅主審官問以行刺時情形安稱開鎗以後之事均不得知並稱彼以大韓義勇獨立軍本部陸軍中將之身份而爲刺客乃今日審問僅以私人資格待之此實絶大之乖謬云開審之前安氏及同黨三人合乘一車由警察員及憲兵等押解至裁判所各處之人來此觀審者實繁有徒清晨六點鐘時發出觀審憑劵二百張而無劵不得入内者尚有數百人檢事員陳述罪狀略謂被告安重根蓄志謀害伊籐公爵及其隨從乃於一九零九年十月二十六號上午九點鐘懷挾手槍在東清鐵路哈爾濱車站彈斃公爵同時並傷及川上君（總領事）森槐君（秘書官）及田中君（南滿洲鐵路公司理事）以上三人受創均不致命被告禹連俊蘇達山（譯音）帮同首犯安重根謀害公爵並在東清鐵路蔡家渡（譯音）車站有暫時暴舉之罪彼等二人雖未達志然實幸有俄國憲兵破其計耳被告李托開（譯音）亦爲案中黨與曾知刺客之懷抱且與通函竭力助成其志 
[京師近事]  
　　禁衛軍第一第二兩期業於上年年底編練告竣其第三期軍應於本年正月至六月編成惟查該軍係各鎭之表率其前二期軍尚稱整齊可觀編練第三期尤當慎重將事俾成勁旅今將擬定第三期舉辦編立之軍列下步兵一標騎兵一標野砲標本部野砲兵一營工兵營本部工兵一隊輜重營本部輜重兵一隊機關砲營本部機關砲兵一隊 
　　滇督李仲帥蒞任後查騐該省編成之一協新軍惟敎練官尚有未能完善之處爰咨行陸軍部請將北洋各鎭軍官之精於敎練者撥派十二員來滇俾充本省新軍敎練事宜聞陸軍部准咨已揀派如額歲抄即起 
 
 

Page 7

 
 
程赴滇 
　　長蘆候補人員自運同運判以及大使經歷知事巡檢等項本屬缺少人多近來由舉貢以鹽大使到省者絡繹而至以是鹽務人員殊爲擁擠現陳小帥查得轉運局需用委員司事甚多向由該局總辦委派未經到处或僅有虚銜之人員充當致虧耗公欵時往往革無可革追無可追爰於前日奏准嗣後該局委員司事專委長蘆候補人員充當以期兩利 
　　禮部奏保恭辦孝欽皇后奉安出力各員第一次單開一百五十員奉旨所保人數較多著另核請奬現由葛尚書删去五十員其奬叙較優者亦量爲裁抑續行請奬業已奉旨俞允聞單内首列第一人係記名道花翎郎中端緒請俟升任後賞加二品銜並加隨帶二級聞端緒即前直督端方運介弟 
　　郵傳部徐尚書函復津浦鐵路四省公會謂轉運公司准由部中認欵三十萬其商股之三十萬亦請從速招齊以便尅期開辦并請速舉總理等語聞該會已公舉李嗣香學士爲總理再由四省就近各舉協理一人已函覆該大臣矣 
　　學部嚴侍郎上年春間即有退志經張文襄力阻始止去臘十九日到署封印將一切經手事件料理清楚時已薄暮即至榮相宅請見談次謂需借部印一用榮聞借印大爲詫異侍郎隨出摺一扣告以奏請開缺榮相再三挽留直談至夜半始改爲請假兩月 
時評 
[新年之愁悶]  
一 
　　去歲諮議局閉會後。正副議長常駐員。方紛紛運動兼差。而吳侍讀忽有無論有無薪水不准兼充之請。憲政館之覆奏。又有停其差委之聲明。我知各議長各常駐員之熱心運動差委者。見此必悶悶。 
二 
　　去年各督撫署内設立憲政籌備處者。尚屬寥寥。其嬾於籌備之督撫方將遲回觀望。兾可以敷延塞責。乃景侍講忽有促設憲政籌備處之請。憲政館之覆奏又有一律設立之通飭。我知各大吏之嬾於籌備者。見此必悶悶。 
三 
　　去歲國會代表進京。何等歡躍。乃請願書甫上。而即下仍須九年開設之諭。我知各代表及熱心國會者。對此新年必悶悶。 
四 
　　去年禁烟之令漸弛。各省種者賣者吸者。皆有希兾緩禁之妄想。乃憲政館怱於歲暮時。有核訂禁烟條例之頒布。我知各地 
方之種烟售烟吸煙者。對此新年必悶悶。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[飭屬調查納稅多額選舉人員蘇州]  
　　蘇府何太守去年奉署藩憲函開選舉納稅多額議員明年二月初一即在江甯舉行合格名册須先二十日送核現限正月初五日送省名册内姓名年歲籍貫納稅類别及年額住址均應照章註明中國稅法尚未劃一應照江甯辦法田賦等項正雜稅以串册爲斷貨物釐稅以本省人納於本省爲斷地方公益捐以在官有案常年捐納者爲斷每屬令擇稅額較多之富户舉報三人詳晰造册現在辦事處甯蘇兩屬合設江甯商務局務請轉飭依限遵辦等因當經何太守分飭各縣遵限辦理矣 
東省交通志 
[安奉鐵路]  
　　安奉鐵路北叚起安東南叚起奉天現南北兩叚同時建築共用工人萬數千人基工已築成三百餘里舖軌百數十里且已通行料車近又增募工人從速工作約三月間即可全路開通并聞該路沿線用地前經購地局詳准年内發價惟原議軌道兩旁百尺以内之地先行發給其餘車站貨棧等地須候部覆再議詎該局日員黑田氏近以催赶工程忽向袁局長要求將軌道二百尺以内之地盡行發價且謂原議係指左右各一百尺並非共合一百尺之謂交涉司韓司使以與定議不符難以許可已備文據理拒駁 
[吉長鐵路]  
　　吉長路線現由各工程帥分叚勘測係將全路線分作兩大叚由吉林及長春兩端開始每叚置主任一名以中國工程師充之副主任一名則由日工程師調補現吉林分叚主任陶　　氏已偕同和田工程師實行踏勘長春分叚主任陸君（前川漢鐵路工程師）則尚未到任日前由工程師佐藤大越兩君先行勘測其餘如孫范兩工程師亦均前赴沿綫各地辦諌勘測事宜以期從速竣事至　　地基雖購地章程已見發表然尚未便購買枕木一項日前由該公司　商投標歸吉林集興公司承辦計訂購枕木二十萬根每根洋圓八角五分在吉林交貨若運長春交貨則每根須洋一元一角五分又有吉林　　公司承辦橋梁用材一千五百根轉鐵枕木一千八百根每根一元九角五分　該路須挖掘隧道二處工程甚爲困難一約長二千尺一約長三百尺兹據曲尾總工程師云尚擬詳細踏勘如能另覔一綫以免挖　隧道則固至幸因築該隧道時如用堅克律土需欵極鉅即改用磚瓦以延長二千尺者一道言之亦需二十萬個其價頗覺不資云 
 [P哈綏鐵路 
　　吉省巨商甯馨辅前議修築哈爾濱達綏化鐵路股欵已經籌集刻哈綏兩埠紳商鑒於今冬阻雪團運艱困故亦深表同情計該路綫經過之巿鎭以呼蘭府爲最要人口二萬五千餘每届冬期豆麥之聚集者達五十萬石之譜且南距哈埠不過六十里距東清路對青山站則僅四十里該府附近所出貨物雖以哈爾濱爲集中之點而爲對青山所吸集者亦佔三分之一蓋以青呼間一日可以往返也若綏哈鐵路一旦告竣則最臻繁盛者爲哈埠惟在冬期道凍易行猶未免車扒之相競至夏間小麥之輸運則全爲該鐵路所獨擅而因此最受影響者僅呼蘭哈埠間上輪公司而已况海倫西北青崗縣等處地方遼闊刻正招墾一旦得鐵路之便則往墾者必益加多加以地昧饒沃富源殆不可測 
[洮遼鐵路]  
　　東省蒙務局前因開放洮遼邊荒派員與達爾漢王商允放荒設站兩事統定今春舉辦惟該局前督辦朱桂辛原定章程放荒設站以後尚須布置巡警副以旅店及銀行轉運公司各機關規畫頗爲遠大現在該局以開辦的欵尚未籌集銀行及轉運公司未能照設而由遼源州至洮南距離五百餘里應設十站開辦及常年經費已需銀十二萬兩創辦伊始尚有荒價可以提撥以後恐難爲繼且僅設站而無銀行公司爲輔助恐仍收效不宏當經呈請公署謂與其耗費重資僅設驛站不如招集商股即移此欵由洮南府築一輕便鐵道直達潦源三江口鎭地方計五百餘里如此則水陸銜接轉輸利而實業興即將來修築錦洮鐵路此叚仍可作爲枝路連絡一氣查三江口鎭每歲來往船隻以二萬計此路若成不特洮南糧食可以輸出即由營口輸入之貨亦可預卜暢旺并估計全路工費約需銀一百二十萬業奉督帥批准照辦 
[越鹽借河轉運辦法廣西]  
　　廣西龍州道李開侁與駐龍法領事伯樂福議定越鹽由平而運至馱隆借過龍州章程用中法合璧合同業已會同簽字矣其章程如下第一條越鹽借河運往馱隆倘陸續起運必須逾三禮拜一次俾押運兵丁不至來往匆逼巡緝别有疏虞第二條每次運鹽人應將船户姓名及鹽包斤數報告領事由領事先期照會關道由關道照填准單交平而關委員俟鹽船到時該委員照驗鹽斤查明東京稅關簽單所註鹽數與關道所發准單相符即將准單交運鹽人收執放行如有不符即不准過界第三條船户運鹽雖經報請給照然必待護照領出後始可借運過關若急於先行未有護照擅行 
 
 

Page 11

 
 
過關而中國仍不承認將全數之鹽充公以防牽　假冒情弊第四條鹽船進口時將護照交關員驗明照數相符每包加貼封條放行此項護照送交出口之關員驗放繳銷其經過之關卡除　關納鈔外不得在途停留二十四點鐘沿途地方官吏均可隨時查騐以期周密第五條鹽船在中國界内如騐明有拆毁封條及斤兩多少與護照不符者均以走私論照章全罰充公第六條進口時派兵押運出口此項兵丁由關道酌量招募　供緝私押運之用除法官軍用少數之鹽不計外其餘應令主者每百斤繳緝私費法洋三毫於進口時繳足第七條此項章程作爲暫行别處不得爲例如查有損害中國主權利權之處再行隨時商改妥辦再此章程俟彼此簽字後方認准執行 
分類新聞政界 
[飭造蠲減民欠銀米清册蘇州]  
　　蘇署藩司以各屬宣統元年分秋歉案内遞展原緩及加緩民欠銀米向應造册逾司核明彚案詳咨兹查蠲減一案業已詳奏此項清册急待彚核叙詳未　再延兹已飛催各縣立即遵照速將去年秋歉案内遞緩舊欠及加　民欠銀米各數分晰造具細册限於文到五日内送司母任遲延 
[修正清查絶户粮稅辦法廣東]  
　　粤督　　軍前據諮議局呈報清查絶户不准糧差訛索當經發司議覆事屬可行惟原呈祇問户之絶不絶而不問田之存不存稍欠賅備蓋有户雖絶而田存者有田不存而糧存者司議如户丁逃亡稅畝具在或田經變賣糧稅虚存即查明現在管業姓名勒令推割過户註册輸納不准再有隱匿詭寄如係人亡産絶而原户所載稅畝又均被水冲陷基址無存者亦准分别造具清册詳請奏明豁免額糧等語辦法尚爲周到其撥抵查稅兩層所議亦均妥善昨督札飭司署即便修正通行 
[示諭各屬革除差價長沙]  
　　湘撫岑中丞以各州縣差價名目最足以擾累商民迭經通飭禁革在案現閱諮議局呈送議决提出革除衙署差價陋規案内稱龍陽桃源等縣差價繁重民將不堪其餘各州縣雖有輕重之不同求其絶無沾染者實居少數是此項差價仍未能一律豁除昨已重申禁令撰擬文告張貼省城並札發各屬一體曉諭遵照 
[華婁定期選舉自治職員松江]  
　　華婁城廂自治公所發給選舉傳單定期宣統二年正月初六日午前八時至午後六時乙級投票初七日午前八時起乙級開票檢票初九日午前八時至午後六時甲級投票初十日午前八時起甲級開票檢票投票所在城内貢院開票所在城内縣學明倫堂 
軍界 
[擬訂陸軍操演專章長沙]  
　　湘撫岑中丞接准陸軍部咨開近來各省創練陸軍及改編巡防巡警各項軍隊需用彈藥日益繁多軍械之種類不一操演打靶均無定章兹特擬訂表式先就各省各項軍隊近兩年内每年領用彈藥數目消耗數目實彈空彈各若干每季打靶若干次演習若干次曁搶子砲彈之名目砲彈之種類銅壳之消耗及保存各項數目詳細　注報部以便釐訂專章藉資畫 
[新軍購用洋馬之限制廣東]  
　　粤省新軍需用馬匹前經粤督派員赴口外採購在案至駝載砲位需用之馬因體魄更須强大中國馬匹恐不合用原擬酌購洋馬現聞陸軍部咨照來粤砲營駝馬仍須向北口選購母得率行購用洋馬 
[派隊押逐難民出境鎭江]  
　　句容縣屬各鄉鎭前因到有江北淮海飢民成羣結隊横行不法業奉省憲諭飭防營分叚防堵在案日前該縣屬辛村馬淋一帶又續到男婦難民二百餘人硬索强搶無所不爲駐鎭司官汛弁驅逐不散該處爲巡防軍第三營汛地管帶王都戎聞報立即偕同領哨沈千戎帶兵馳往彈壓衆難民見兵威甚盛相率聽命當由沈千戎親自押送出境目下自辛村至馬淋等處均已驅逐净盡商民安堵如常王都戎復親往各屬鄉巡緝以靖匪蹤 
學務 
　　湘潭女校畢業紀盛湖南 
　　湘潭縣龔氏第一女學堂開辦已歷五年内分師範曁高等小學兩班本學期舉行第一次畢業届期由正監督縣令王陶卿明府親蒞該校會同主辦龔述詢茂才及各敎員行畢業禮式一堂長率畢業生至禮堂行禮二堂長曁女敎職員西向立學生行禮三男敎職員西向立學生行禮四正監督曁勸學所員紳西向立學生行禮五學生謁見男賓女賓行禮六全校學生團立行禮七衆賓至演說堂男女東西入坐席八全班學生至演說堂入坐席九主辦宣示訓詞全班合唱畢業歌之首章十正監督宣示訓詞十一本校男女敎職員宣示訓詞十二勸學所員紳宣示訓詞十三男賓演說次女賓演說十四小學祝師範生唱畢業歌之次章十五師範祝小學生唱畢業歌之三章十六畢業生答詞全班合唱答歌十七發給文憑及奬品並揭榜十八衆賓退位諸生合唱女子　歌進行散隊畢業等級名次師範班最優等二名龔業暉周連優等五名周戒季文汝立劉荃輝周敏郭新慎中等一名言金藩高等小學班最優等一名黄春華優等二名龔業饋曹修武中等二名王昌藻王勛校下等二名曹修立蕭麗英聞此次畢業歌三章及和歌一章爲該校女生林韻仙所作文詞悱惻大爲學界贊賞 
[禀明天河師範招生辦法天津]  
　　天河初級師範學堂胡監督家祺以天河初級師範學堂額設五班學生其第一第二兩班於宣統二年 
 
 

Page 12

 
 
六月及十二月五年届滿應行畢業自應豫行招考第六完全科以爲遞補之計此項學生按照定章仍由天津河間兩屬考取惟查學部奏准各項學堂招考限制章程内開初級師範學堂應儘高等小學堂畢業學生及與高等小學堂程度相等之學堂畢業學生升入肄業等語此次招考學生自應遵照辦理擬懇憲台札飭天河兩屬將各該州縣高等小學堂畢業學生備文申送統限於正月二十日以前携帶畢業文憑齊集天津聽候示期考試其籍隷天河兩屬畢業於他處高等小學堂者亦一律送考至未經畢業之高等小學堂學生自應遵照學部定章無庸録送等因當奉學司批候分飭天津河間兩屬照章辦理 
[女學成績展覽會紀盛常州]  
　　常州粹化女學於去臘在該校開成績展覽會男女賓分爲二日參觀聞兩日中到者約千餘人廳屋三楹陳列幾滿成績優美觀者無不稱道焉 
實業 
[蘇城商業之一斑蘇州]  
　　蘇垣去年商務巿面雖未見十分發達亦不至過於奇窘其間最獲贏餘者錢業爲上綢緞蘇貨洋貨次之米業則甚屬平常雖有倒帳之家及因此受虧者爲數亦屬無幾於此亦可見去年商業平穩之一斑矣 
[鎭郡商業之一斑鎭江]  
　　鎭郡商界全體研究去年巿面盛衰情形獲利者推錢業居首土業洋貨綢緞糖香等業次之絲廠兩業又次之惟北貨業虧折最巨緣該業堆存花生金針菜甚夥適貨價日落銷路呆滯致多失敗刻西門外業此者相繼閉歇有七八家之多 
[武陽商會總董舉定常州]  
　　常州商務分會每届十二月十八日即行選舉上年因會員外出未能届時歸來是以展緩至二十五日始行開票聞新總理刻已推定惲莘耘君其坐辦一職則舉王子鈞君 
雜記 
[營員暗藏春色之顚末廣東]  
　　粤垣劉某充某營敎習前日散步城東經某宅門首瞥見少女年約十六七手拈針繡風韻嫣然劉往來蹀　注目久之女秋波流盻意似欣屬劉百計營謀訊之鄰媪始悉女小字巧雲依寡母而居嫁本城某氏子適於是日歸甯劉遂夤緣認女母爲契媽女時復歸甯因與姘識未幾某氏子貿遷遠出劉竟爲女别營金屋暗藏春色已非一日近被劉妻偵悉日前率娘子軍前往問罪鏡奩脂盒搗毁一空劉瞠目相視莫置一詞女亦掩面嬌啼不甘窘辱正在無可如何之際幸鄰人調停勸女立回母家其事始寢 
[旗官狹路尋仇之詳情杭州]  
　　杭防右司椿梁恃有奥援盤踞要津種種劣跡旗丁犯聲載道舊臘由馬伯寅領銜聯合各旗佐千六百餘人列欵呈控如尅扣軍餉强派路股停發馬干國喪挾妓等條經上峯查確先行撤差候參詎該員不自悛改反遷怒發起控究之人初三日馬因公過大街東平巷口突遇匪徒手持六門手鎗向馬君轟擊兩晌幸未命中崗警聞聲馳救匪即逸去次日上午該匪徒前往滌園品茗爲馬君查確報由警局率衆圍捕當塲就獲擒送地方官供稱吳姓系受某右司指使代爲行刺 
[拱埠創設人力車先聲杭州]  
　　浙路江墅火車通軌經年原擬兼顧湖墅嗣因墅商别有意見决擬先築閘口至拱站一叚又因車站距巿窵遠行旅頗費週折嗣有創行人力車者亦碍於道路橋梁種種阻塞議不果行近職商孫仰喬等發起决擬平橋接軌以利交通禀由城北商會轉呈杭關道及各憲轅兹奉啟省三觀察核准謂拱埠車站距巿窵遠創辦人力車公司駛於拱站及通商塲各馬路之問以資交通自屬可行所稱登雲橋橋高且狹往來窒碍擬即拆造由公司獨力担承設别人續辦行車一律分認築橋之費亦尚在情理之中惟舊橋原料作何安置該公司改築橋梁自開工料是否以昭大信匀攤分認應如何定立年限均應飭令預爲妥議呈復察奪仍候行知通商塲工程局巡防局查照 
盲話（東吳） 
[接財神]  
　　正月初五。俗傳爲財神日。故各商家皆於初四之晚。具牲帛。接財神。以卜一年之利巿。顧合中國二十二省之商家。無一家不接財神。而接財神者什九不發財。則財神亦徒餔啜耳。未必有權眞能禍福人也。而迷信神權者則又造爲接到接不到之說以掩蓋之。於是財神之俱養。乃歲歲無窮。記者前日歸庽。途中見家家盛飾香花。叩拜　謹。因憶及趣語數則。録之於左。以供新年酒後之談助。讀者幸勿以爲嫚神焉。 
[某翁]  
　　某翁善事神。某年接財神後。做一投機事業。驟致巨富。於是信神益篤。翌年初四晚。肅具衣冠。復行接財神禮。忽見一巨人。朱衣金冠。兀立庭際。翁以爲財神降福。俯伏拜不已。巨人乃厲聲責之曰。若之致富。實余降臨爾家所致。今予尚未他往。若復行此禮豈將下逐客之　。而更接他神乎。翁聞言大觳觫。正欲援俗例申辯。巨人已駕雲馳去。而翁之家業竟中落。（未完） 
意林 
[孝廉方正之運動談]  
孝亷方正。赫赫盛名也。列聖紀元。制科宏開。煌煌大典也。其科目非由攷試。而悉出于鄉舉里選。縣上之郡郡。上之省省。以上之于京。則又一矯考試之積獘。兢兢焉簡拔德行醇茂眞先生也乃至今日而若競。以運動顯者。噫奇矣。 
　　某縣者兩邑同城。于某省爲壯縣。咸豐紀元。以某某二先生應詔。同治紀元。以某某二先生應詔。鄉評翕服。士論重之。本届紀元。制詔又頒矣。一日客有詢其事者。或應之曰。某邑以某君應詔。刻有成議。某邑則羣鹿爭逐。方在運動中耳。 
　　旁有諗其事者。忽瞿然驚卒然問曰。某邑之某君當選乎哉。余乍聞其運。動之刻摯。果若是。運動其世界無上上品乎哉。客大訝之曰。某君木强人也。行能未表襮於衆人。語訥訥如不出諸口。豈亦解運動之神奇乎。 
　　或曰。子誤矣。天性愈木强。運動愈刻摯狀貌粥粥若無能。而中懷之熱。甚于沸湯。况聰明之運動。其謀畫尚或有時而敗。惟笨伯之運動也則不然。孳孳矻矻忘食窮年。一不得。再不休。三不中。四不息甚且門生故舊。因沾丐其餘潤以弋取聲譽者有之。親戚鄉人。因覬觎其援手而樂爲鷹犬者又有之。運動之有利于笨伯正不獨一孝亷方正然也。客曰。噫嘻。吾知之矣。必如是。始不媿今日大運動家。即海内所謂眞陰險家。亦胥在於是子休矣。毋多言。多言必辱。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[農部奏憲政編查館單開各節量爲變通亟爲籌辦片]  
再憲政編查館原單内開農工商部籌議開墾及林業在第二年而實行則至第六年興辦商會屬第三年而設立商律講明所至第八年劃一度量權衡京都曁各省會各商埠定第三年而推行各廳州縣至第九年此中距離太遠應令酌核更定等語伏查本年三月間臣部奏定推廣農林章程内開凡查出官荒民荒區域限一年内開墾種植並非至第六年始行開墾特幅員遼闊逐漸擴充不能不稍寛時日至臣部原單第六年有籌辦森林警察一條係與鄉鎭巡警相輔而行上年憲政編查館原奏單開第五年推廣鄉鎭巡警第六年鄉鎭巡警粗具規模各等語則籌辦森林警察亦似應在第六年方可收事半功倍之效其商律講　所一條上年憲政編查館原單頒布商律在第六年實行商律在第八年是商民之講習必待商律頒布之後擬改於第七年設立商律講明所以爲第八年實行之地至度量權衡臣部會同度支部奏明劃一辦法及推行章程摺内曾聲明官用之器期以二年商民所用之器擬期以十年等語由政務處覆核奉旨允准誠以民間通用之器沿襲太久驟議更張反多扞格不若分年遞減或可漸進有功倘各省中有舊器與新器相差無幾易於改定者自可由該省督撫察酌情形先行改定不必拘此九年之限上年臣部會奏推行章程第十六條即已聲明此節自應再行咨催趕辦以冀皁收劃一之功總之事關憲政在館臣擘畫精詳或恐需時之太遠而臣部詳加酌核若期限過促尤恐窒礙難行擬俟每年冬間遵照該館原奏將擬定次年實行辦法先期奏明辦理時察看情形凡有可以縮短年限者當即隨時奏請更定原單又開商業登記章程應由臣部會同法部等衙門編訂並選派學生留學歐美分肄實業回國將其所學見諸施行等語臣部綜司商政此項章程自應欽遵會同訂定至選派學生一節臣部前於京師奏辦高等實業學堂並通飭各省一律興辦即爲造就此項專門人才起見上年七月間復議准選派滿漢子弟出洋學習上藝均經奉旨允准本年外務部收還美國賠欵復遣派學生赴美肄業以十分之八實習農工商礦等科將來學成回國當可分派各省以資倡導以上數端或已量爲變通或應亟爲籌辦臣等惟有交相奮勉實力進行以仰副朝廷恢拓利源籌備憲政之至意謹附片具陳伏乞聖鑒謹奏宣統元年十二月十七日奉旨已録 
[農工商部奏遵章豫籌次年農工商政實行辦法摺（續）]  
商政籌備事宜以振興國内貿易保護海外貿易爲兩大端振興國内貿易則以調查商品産額報告商務情形爲入手辦法保護海外貿易則以調查外埠僑商報告華僑商業爲入手辦法必先統計盈虚而後對於内可徐施整齊利導之方對於外可漸收聯合擴張之益而保險運輸均與商業有直接之關繫臣部自當按照原單所列切實籌辦惟運輸一項往往於鐵路輪船隨時附麗有相輔而行之勢此項規則應由臣部會同郵傳部妥籌擬定總以交通便利俯順商情爲主其商務總會現由臣部奏准設立者各省城各商埠地方計有四十餘處應再於商務扼要處所量加推廣務令一律設齊庶幾互爲維持彼此收指臂相聯之益此豫算商政項下之實行辦法也以上各條臣等就原單所列一再核議均屬應辦事宜自應分途趕辦以符年限至於豫算用欵一節除化分礦質局由臣部籌欵開辦京師蠶業講習所由臣部撥欵補助外其各直省應設之農林學堂農事試騐塲蠶業茶務講習所化分礦質局等有業經設立者有尚待籌畫首應由各督撫察核地方財力分别籌辦總以事歸實在欵不虚糜爲宗旨抑臣等更有請者農工商諸政爲全國實業所繫彚總於臣部而分寄於各直省端緒至爲紛繁必須内外合力庶可收因地制宜之效擬請飭下各直省將軍督撫按照臣部原奏清單曁此次豫籌辦法於第三年　行籌備農工商政各項事宜督飭勸業道切實籌辦務使尅期成立實事求是無誤奏定年限即使百廢具舉籌欵維艱亦當據實奏明徐圖擴充爲得寸得尺之計庶因勢利導上可爲補助憲政之機關責實循名下可爲擴充利源之先路所有遵章豫籌次年農工商政實行辦法緣由謹恭摺具陳伏乞皇上聖鑒訓示謹奏宣統元年十二月十七日奉旨已録 
本埠新聞 
[禀請勸减房租之批詞]  
　　商人劉保昌等去臘公呈工部局董曁會審公廨商務總會請勸華洋各房東核減租金曾紀本報兹將會審公廨批詞録下近年滬巿凋敝商民交困而且百物昂貴小本經營者餬口尤難衣食尚可節省房租不能稍差循良者終歲勤勞尚屬入不敷出狡黠者欺誑詐騙漸至流而爲匪可見巿面盛衰與民生安危有至密切之關系也所禀各節均係實情據請勸減房租以卹民困藉可維持巿面保全治安不爲無見惟租界房産華洋皆有應如何减讓之處候函致總商會工部局轉商各國商會董事邀集紳商體察地方情形妥爲商議素仰各國紳商仁慈愷悌勇於爲善諒必洞悉艱苦樂于贊成也其各知照 
[包探密拿巨盜]  
　　戴炳生綽號戴老么係台州帮巨盜專在杭州長安南潯嘉興等處夥刦信船犯案纍纍去年偕黨來申匿跡法新租界長浜地方十號屋内前日被探王錦榮陶金標偵悉偕同二號西探及方福林等各探於昨晨前往密捕一鼓成擒計拘獲戴等巨盜五人盜婦二人當即解至捕房押候澈究 
[審訊盜案續誌]  
　　夥刦侯家宅鄉民王紹卿家衣飾之匪徒周少成王并元王長發張桂連張耀卿沈正雅等由四路三區畢副巡官率同巡長王蘭生等先後緝獲已詳昨報兹悉該盜等解至四路一區後即經黄正巡官飭派刁巡長起獲錫茶壺一把由失主認明委係原贓並由王巡長在王開元家抄出銀練衣服亦係王姓之物昨日覆訊各匪大都承認惟張耀卿依然狡展不認夥刦而失主則謂眼見王雌卿在塲無悮巡 
 
 

Page 19

 
 
官得供後判將一千人解送總局押候訊辦 
[查禁四馬路賭攤]  
　　前爲洋貨生意之流氓某甲有黨數十人勾串洋人出面在福州路一帶擺設各種賭攤暗設機關騙人財物兹老閘捕房捕頭以彼等欺騙鄉愚亟應查禁特於前日派探錢壽生朱阿巧協同一百六十三號西探一律查禁並拿該流氓等到案究辦免再擾害 
[補録禁止造謡之示諭]  
　　滬道蔡觀察去臘出示云本年十二月十二日奉南洋通商大臣張札開准駐滬法領事函稱兩江所屬省分有起造謡言之事若非認眞嚴行禁止後必肇成大亂謡言者何即謂中國將被各外國瓜分如此非理非義之談華人最爲深信現在安慶清江浦等處此謡最甚浙江江西雲南等省亦有之明係亂黨揑造佈散希圖起事作亂似此情形應請貴大臣查照廣西省官憲辦法出示曉諭禁止謡言地方庶可平安即洋人敎士之散居各處者亦不致有被擾恐嚇之事再查上海口口日報載有東京法政府　籌欲得雲南等語此亦憑空起造謡言查法人雖在雲南有築造鐵路之事究與中國商通辦理議立合同爲準法政府永無違越合同之意思函請查照出示嚴禁謡言以靖地方等語札道查照諭禁等因到道奉此合行出示曉諭爲此示仰軍民人等一體知悉自示之後爾等務各各安分母得任意揑造謡言自罹法網如敢故違定予查拿從嚴究辦其各凛遵母違 
[移請查禁仿造金錠]  
　　滬道蔡觀察於去臘移文商務總會云本年十二月十二日准英總領事霍照會内開今送呈防搓金錠二方即祈查照此二錠大小輕重及鑄出英文行名並各英字均係相同雖係一眞一僞而眞者背後刋有英國愛而鑄鐵廠之愛里悠英字商標此商標於本年正月念九日在海關掛號聲明爲該廠之商標在案現據上海該公司經理英商賀舞禀稱上海地方有華行數家將低壞假貨冒充本行防搓金錠出售即購主欲買彼等亦能有貨售給此等低壞僞錠大小輕重鑄成文字式樣均與本公司所造眞錠形式酷似若以外貌辨認只有背後印字可以分别以致購貨之人易受作僞之欺騙而購貨人於用此貨時求其實驗而無效反謂英商貨物不佳誓不再購是與本行名譽貨物銷路均有虧損等情請爲核辦前來本總領事查此等假冒眞貨於誠實商業大有妨碍曾經疊次照知貴署於光緒三十三年五月二十九日照請前升道瑞出示曉諭禁止假冒英商牌號影射欺騙致買主受虧生意有損等情在案今將原示抄録送呈查此案假冒英商愛而鑄鐵廠防搓金錠大小輕重文字之奸商實係有意冒借英商鑄廠之名譽牟利其不在金錠背後印出商標者乃預爲將來犯事卸罪之地步否則造錠因何不用他項字樣而專仿該廠文字　式此等作僞情事中英商人一律受虧特此照請查照再行出示曉諭聲明即不假冒英商商標而仿冒英商貨物之大小輕重文字包裹各等形式看其外表足能令人受其愚哄者均在應行禁止之列並祈嚴飭中國各店母得售出此等僞造之貨以爲保護中英商家生意名譽之道是爲至要除將告示抄録並將眞假金錠各一方附呈外相應照請查照辦理等因並送英文一件抄示一紙防搓金錠二方到道准此查仿造洋貨以供本國購用形色原可從同而花樣必須立異兹驗閱送到金錠二方所鐫西字毫無分别縱非冒用商標究屬迹近影射亟應改革以重商規除出示諭禁並行縣廨一體查禁外合行移請爲此合移貴總會請煩查照希即一體查禁望切施行 
城内 
[盜犯翻供]  
　　搶刦曹家渡某姓花園之盜犯周阿二李昌甫王玿春劉餘慶四名曾經本縣田大令訊供承認於去年歲底解府過勘兹松府戚太尊因周阿二等四犯均各翻供仍發回本縣復訊再核 
[曾否調戲]  
　　吳芝濤控劉如明劉耀生張瑞林李成榮等調戲婦女由東區解至一路巡局經巡長詢得吳所控不實將吳斥退劉等交保釋放 
[局批三則]  
　　一路巡警分局游巡官批衛聲烈　云弟兄分釁各營生業乃爲正辦該弟松泉不求自立時時向乃兄借貸使該生應接不暇　復藉端滋閙動轍逞兇如果屬實該生誠難乎其爲兄矣亟應代爲籌謀代尋生理以免鬩墻之變方不致貽笑外人此次姑准存案倘再有不法情事准予送究仍仰該生徐圖一敎弟之方以盡手足之誼 
又批陸顧氏禀云此案斷令回贖並諭錢房兩交何以奚文衛錢旣歸清捐不交房實屬有意違抗著飭地甲立即前往勒令將房屋點交該氏頂首租金亦須撥歸該氏收取倘稍有留難定予提案嚴究不貸又批周壽昌禀云十舖正甲周如蘭旣經出立保單不得逾期何以玩延數月仍未歸欵著即立提該甲聽候追繳可也 
[官事]  
　　補用直隷州知州鍾文鵠青浦縣知縣劉有光昨均到道禀見新陽縣知縣徐之棫寶山縣知縣胡調元禀辭回任蘇撫陸中丞札委補用叅將吳鳳翔赴鎭迎接新任蘇撫寳湘石中丞昨日道出　江赴道禀見 
南巿 
[夜行可危]  
　　新碼頭電話局班長王泉生於前日九點半鐘時行經施家弄突被匪徒四人攔住去路圖刦衣物王大聲喊救匪即袖出利刃從衣袖戳過傷及手腕迨巡士聞聲到來該匪等均已逃逸矣 
[均非善類]  
　　花衣街生泰荳行夥王定生去臘在竹行弄地方被匪剥去皮袍褂並搶去洋四元曾紀本報兹由偵探緝獲形迹可疑之丁關榮一名解至工程局訊究據供搜出之銀洋兩元數角係由周天觀付給因周雇小的及章永生同至伊舅父處取得衣箱一只質洋四十餘元事後彼此分用求鑒昨又將章周二人一併拘獲押候質究 
[尋獲拐婦]  
　　划船婦袁陳氏之養媳去臘私逃出外嗣在滬北虹口尋見　至美捕房詰問據云被袁周氏誘拐出外昨袁陳氏已將袁周氏扭至工程局由陳副裁判訊明飭令拘留候解　堂訊明　核 
[見財起意]  
　　華成花行夥　小銘去冬將金壓髮一支倩對隣三井花行内學徒張談生持至某銀樓兌得洋七十四元詎被吞没私逃昨始尋獲扭控工程局押候交保俟伊母料理 
閘北 
[巡士聚賭]  
　　某隊巡士多人前日在巡警總局隔璧陸　福所開之茶館内聚賭事爲黄正巡官訪悉立飭長警往拿各巡士紛紛逃散當將陸及賭具解入四路一區訊明屬實判罰洋五元交保釋放 
[拘獲賭徒]  
　　前晚有賭徒陸阿龍李金標朱和生王小弟等被巡士查獲拘入四路一區昨經黄巡官訊明各　四百板具結開釋 
英租界 
[謊報搶洋]  
　　漢口路祥源昌烟紙店夥杜裕生　即杜德仁於去年歲抄收得帳洋九十五元行至法租界洋行街忽發賭興在某賭　上輸去洋一百元除將帳洋盡行付給外曾向匪黨借洋五元事後該匪黨向杜索取杜稱所收帳洋業已輸盡不能回　匪黨即唆使謊稱在棋盤街弄内被匪綑縛將洋搶去報請總巡捕房查緝兹經包探何正喜協同七號西探查明揑詞謊報實情昨即將 
 
 

Page 20

 
 
杜拘入捕房押候究辦 
[司帳行竊]  
　　天津路久源錢莊經理趙積慶昨至總巡捕房報稱失竊鈔票洋九百十元現洋七十八元旋經包探李星幅鍾星南協同七號西探查悉實係帳房羅松樵所竊並查獲原洋將羅拘入捕房押候究辦 
[蕩婦就獲]  
　　蕩婦汪孫氏綽號爛糊阿招向居法租界寳興里去年十一月間由蟻媒說合嫁於無錫路尹聚興　器店主尹某之妻弟林成華爲室歲抄托詞歸甯乘間逃逸前日　探李星福在松江路將氏查獲拘入捕房轉送公廨押候訊究 
[汽車傷人]  
　　常熟婦人王張氏前日午後二時行經福州路清蓮閣茶館門前被某號汽車撞倒碾傷右足該汽車即疾馳而去旋由好事者將氏扶送至仁濟醫院爲之醫治未知能無碍否 
[流氓搶帽]  
　　流氓尤和尚在四馬路搶取王桂春緞帽由捕追獲拘入捕房押候解廨訊究 
[巡捕騷擾]  
　　老閘捕房一千零二十一號捉狗華捕於新正初二日上午在福建路奪取糖担上之抽糖竹簽被一百六十四號西探與華探劉森堂撞見回禀捕頭請爲究辦 
[沿途鬥毆]  
　　曾犯竊案之陳金生李阿才昨在山東路互毆由捕一併拘入捕房收押候辦 
美租界 
[巡捕不法]  
　　王金榮昨至捕房報稱妻子楊氏被九百五十三號華捕拐逃無蹤捕頭飭探往查該　果已逃逸諭王退去候飭保人將該　交出再行核辦 
[抛棄孩屍]  
　　　晨北河南路洽記絲廠門前有人抛棄　屍一具由捕巡見歸禀捕頭飭保查明收殮 
[西人行兇]  
　　西華得路一百二十六號賈永成弟頭店有披屋一間轉租於某西人居住昨日不知何故該西人遽將其夥某甲肆行毆打賈即投報捕房捕頭飭赴該管領事署控告 
[艦兵毆人]  
　　九百二十二號暗捕昨在斐倫路被美艦兵毆傷頭面當將該兵拘入捕房押候究辦 
[醉漢誣控]  
　　昨有酒醉西人在武昌路將談文卿扭至捕房控被誘賭輸去洋數元捕頭以其語無倫次知係誣告飭談退去該西人押候酒查再核 
法租界 
[幸未原]  
　　前晚七句鐘時老北門城河浜某破布店不戒于火幾致燎原幸爲時尚早得即扑滅迨捕房聞　驅車往救已　消火滅矣 
[拘獲匪徒]  
　　前晚有某甲行經老北門城河浜被匪徒四五人　住持刀恐嚇將所穿之灰鼠皮袍剥去事後報由捕房飭探在南巿泉漳會　相近拘獲是案正犯張阿毛李栢生二人解入捕房押候嚴究 
[竊案待查]  
　　張忠林即木匠小　榮未知在何處竊得元絲小錠十餘枚及皮衣數件被英界包探獲住詢知各物係在法界竊來因即移送法捕房押候查明究辦 
防汝噬人繫汝頸而猶狺狺然望影而爭人不以汝爲盡職而以汝爲蠢吁嗟乎犬汝其醒醒 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部奏定圖書館通行章程]  
第一條　圖書館之設所以保存國粹造就通才以備碩學專家研究學藝學生士人檢閱考證之用以廣徵博采供人瀏覽爲宗旨 
第二條　京師及各直省省治應先設圖書館一所各府廳州縣治應各依籌備年限以次設立 
第三條　京師所設圖書館定名爲京師圖書館各省治所設者名曰某省圖書館各府廳州縣治所設者曰某府廳州縣圖書館 
第四條　圖書館地址以遠巿避囂爲合宜建築則取樸實謹嚴不得務爲美觀室内受光通氣尤當考究合度豫防潮溼霉蝕之弊 
第五條　圖書館應設藏書室閱書室辦事室 
第六條　圖書館應設監督一員提調一員（京師圖籍浩繁得酌量添設以資助理）其餘各員量事之繁簡酌量設置京師圖書館呈由學部核定各省圖圕土館呈由提學使司轉詳督撫核定各府廳州縣治圖書館呈由提學使司核定（各省治曁各府廳州縣治圖書館事務較簡圖籍較少祗設管理一人或由勸學所總董學堂監督堂長兼充） 
第七條　圖書館收藏圖籍分爲兩類一爲保存之類一爲觀鑒之類 
第八條凡内府秘笈海内孤本宋元舊槧精鈔之本皆在應保存之類保存圖書别藏一室由館每月擇定時期另備劵據以便學人展視如有發明學術堪資考訂者由圖書館影寫刋印鈔録缗入觀覽之類供人隨意瀏覽 
第九條　凡中國官私通行圖書海外各國圖書皆爲觀覽之類觀覽圖書任人領取繙閱惟不得汚損翦裁及携出館外 
第十條　中國圖書凡四庫已經著録曁四庫未經釆入者及乾隆以後所出官私圖籍均應隨時釆集收藏其有私家收藏舊槧精鈔亦應隨時假鈔以期完備惟近時私家著述有奉旨禁行及宗旨悖謬者一概不得釆入 
第十一條　海外各國圖書凡關係政治學藝者均應隨時搜釆漸期完備惟宗旨學說偏駁不純者不得釆人 
第十二條　京師曁各省圖書館得附設排印所刋印所如有收藏秘笈孤本應隨時仿刋印行或排印發行以廣流傳 
第十三條　京師圖書館書籍鈐用學部圖書之印各省圖書館書籍由提學使鈐印各府廳州縣圖書館書籍由各府廳州縣鈐印無論爲保存之類觀覽之類概不得以公文調取致有損壞遺失之弊 
第十四條　圖書館每年開館閉館時刻收發書籍接待士人各項細則應由館隨時詳擬京師圖書館呈請學部核定各省圖書館曁各府廳州縣圖書館呈請提學使司核定 
第十五條　圖書館管理員均應訪求遺書及版本由館員隨時購買以廣搜羅惟須公平給價不得藉端强索其私家世守不願出售者亦應妥爲借出分别刷印影鈔過録以廣流傳原書必應發還不得損汚勒索 
第十六條　海内藏書之家願將所藏秘籍暫附館中擴人聞見者由館發給印照將卷册數目鈔刻欵式收藏印記一一備載領回之日憑照發書管理各員尤當加意保護以免損失其借私家書籍版片鈔印者亦照此辦理 
第十七條　私家藏書繁富欲自行籌欵隨在設立圖書館以惠士林者聽其書籍目録辦理章程應詳細開載呈由地方官報明學部立案善本較多者由學部查核酌量奏請頒給御書匾額或頒賞書籍以示奬勵 
第十八條　京師圖書館經費由學部核定籌撥撙節開支各省由提學使司核定籌撥撙節開支各府廳州縣由地方公欵内撙節開支 
第十九條　京師及外省各圖書館均須刋刻觀書劵以便稽察凡入館觀書非持有劵據不得闌入 
第二十條　圖書館辦事章程如有未盡事宜應隨時增訂在京呈由學部核定施行在外呈由提學使轉詳督撫核定施行 
[憲政館核訂禁烟條例清單]  
第一條　凡違背定章栽種罌粟製造鴉片烟及興販圖利者處四等有期徒刑 
第二條　凡製造及販賣吸食鴉片烟器具者處五等有期徒刑 
第三條　凡開設鴉片烟館供人吸食者處四等有期徒刑或一千元以下之罰金房主知情者房屋入官不知者不坐其茶肆酒館娼寮等處附設烟舖者罪同 
第四條　凡違背定章吸食鴉片烟者處二十元以上五百元以下之罰金 
第五條　凡在禁門以内及陵寢等處吸食鴉片烟者處一等或二等有期徒刑 
第六條　凡該管官吏知有犯前數條之罪而故縱者與犯人同罪贓重者仍從重論其僅止失察者交部嚴加議處 
第七條　凡犯第一條至第五條之罪者停止選舉權及一切榮譽之權係官吏並革職永不叙用 
第八條　凡已處本條例之刑而再犯者各依本條加一等 
第九條　凡謀犯本條例之罪而未遂者各依本條减一等或二等因本人之意而中止者减二等或三等或寛免其刑 
第十條　凡徒刑　左列年限收本地習藝所工作一等有期徒刑 
十年以上十五年以下二等有期徒刑十年未滿五年以上三等有期徒刑五年未滿三年以上四等有期徒刑三年未滿一年以上五等有期徒刑一年未滿二月以上 
第十一條　凡處徒刑應加减者依前條之次序加减之其處一等有期徒刑應加重者長期可延至二十年處五等有期徒刑應加輕者可減入違警律之拘留其處罰金刑應加減者以本條定數四分之一爲一等 
第十二條　凡罰金於判結後限一月完納逾限不納以一日折算半元易以徒刑但日數雖長不得逾三年如計日數在二月以下易以違警律之拘留已易徒刑或拘留者於刑期内完納餘賸罰金准將已役 
 
 

Page 27

 
 
之日數折算抵銷 
小說 
[官塲小說玉樹花（二）（春）]  
第一回　　談廉耻敷陳楔子說官塲痛罵庸奴 
　　至於說起。官塲裡頭的那班人來。更加可笑。自然那斑做官的人裡頭。也有幾個實心爲國的封疆大臣。勤政愛民的地方長吏。但是天下的事理利之所在。人必趨之。這班進了官塲的人。陞官也十分容易。發財也十分容易。有錢有勢。名利雙收自然的那班熱中朋友。如蠅逐臭。如蟻附羶招之即來揮。之不去了。所以這些做官的人。十個裡頭。倒有九個是這樣的東西。全没有一些兒經濟的才情。全不管一些兒百姓的困苦。只知道竭力的鑽謀差缺。拚命的巴結上司。把那些上司。都巴結得龐然自大得意非常。那班督撫司道平日間受慣了屬員。的巴結。覺得自已的身分眞是天大地大無大不大。好像世界上。没有一個人。比得上他的一般。巴結來巴結去。巴結到後來。漸漸的就有些居移氣。養移體起來。見了巴結他的屬員心。上便狠喜歡。見了不巴結他的屬員。心上便狠不快活。他也不想一想這些屬員爲什麽一定要這樣的巴結他。官塲裡頭。有了這一班。卑鄙龌龊的人。就是那督撫司道。本來是好的被他們這樣的。一陣恭維。一番巴結。也恭維巴結壞了。世上的人。没有一個不愛巴結的。何况他們這班督撫司道。向來都是其大如牛的。那裡會不喜歡恭維巴結。如今世上有句俗語。叫做千穿萬穿。馬屁不穿。實在是十分確切的了。如今只把幾箇官塲敗類的事情。憑著在下做書的一支秃筆。一一的傳寫出來。給諸位看官們大家看看。在下和這。幾位寶貝。旣没有一面的相識。又没有毫忽的冤仇。並不是居心訕。笑有意譏彈。不過爲著這幾位寳貝的巴結上司。未免太過了些把不該巴結的地方。都獻出來巴結。起上司來。不顧聲名。不愛廉耻實在到了極。地這樣的人。那裡好呌他去。治什麽百姓。官塲的風氣。都是被他們這班人。弄得個卑。鄙習慣龌龊性成。不可救藥。更兼這班做。上司官的。起先的時候。也未免。存著個愛民愛國的心。到了後來被他們這班人巴結慣。了掇臀捧屁。捧卵呵脬。便也漸漸的趾。高氣揚覺得自已在天地問。其大無外。好像這班屬員。是該應巴結他的一般。放一個屁。這班屬員便說。好香說一句話。這班屬員便没口子的答應。把個上司官撮哄得就如在雲裡頭的一般。這樣的快活日子那一個不愛過。就是叫。在下做書的易地而處。做了那班上司官。也未見得。一定就會斬釘截鐵的。不受他們的巴結。做上司的如此。做屬員的。如此我們中國的衰弱危險。到了這般田地。山河破碎。大局阽危。但凡稍有人心。該應怎樣的蒿目時艱。驚心烽火。不想這班官吏。一個個没有一些兒警懼的意思。依然還是這個樣兒。 
國外新聞 
[吉青納調查澳洲防務]  
　　初五日倫敦電云據澳洲曼爾邦電稱吉青納將軍校閱台斯曼列安軍隊後即在曼爾邦勾留三日編就澳洲防務情形報告乃乘英國軍艦安柯脫號出發 
[法國又告水災]  
　　初五日倫敦電云法國南部薩哇痕河流域之水汜濫益甚沿河各鎭均已被淹 
[英屬患疫近聞]  
　　初五日倫敦電云曼爾塔電稱該處患腸炎症者迄今已有二百起惟現在疫氣幸已漸退 
[法國郵船失事原由]  
　　初五日倫敦電云法國郵船匈齊號失事一節今查該船大約爲颶風或急流所催觸於礁石致汽鍋炸裂卽時沈没是時搭客皆在下層罹禍者共有一百五十人 
[土爾其購備魚雷艇]  
　　初四日柏靈電云　爾其已向愛爾平某廠購就魚雷艇四艘 
[西班牙新首相得衆]  
　　初四日柏靈電云西班牙新首相松里洛男爵已在國會經衆投票信任 
[居留島問題近聞]  
　　初四日柏靈電云保護居留島各國已致該島政府公牘一通詳述各國對於居留島歸依希臘一舉所處之地位 
[德國社會黨示威]  
　　初四日柏靈電云普魯士選舉議案已交國會審查員核議初五日倫敦電云柏靈有社會黨多人示威於各通衢反對不孚衆情之選舉議案並在城之中央集衆會議即由警察解散各處黨員多有不服警察干涉者遂與互鬥警察乃啟放空鎗恫嚇諸人紛鬭之際受傷者約有數人 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
