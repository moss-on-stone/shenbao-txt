# 1910 - 131 - 4913390

 

Page 1

 
 
   
 
 

Page 2

 
 
上諭 
　　監國攝政王鈐章四月十一日内閣奉 
　　上諭督辦鹽政大臣載澤奏遵旨會商一摺朝廷愼重鹽政特派大臣督辦原令直接管理以一事權而資整頓惟因疏銷緝私關涉地方故命各督撫會同辦理前據錫良等電奏鹽政章程諸多窒礙當經諭令該大臣會商各督撫詳議具奏茲據覆陳會商各節朕詳加披覽該督等擬將用人行政悉歸會辦之督撫是與從前督撫兼管鹽政無異朝廷何貴有此特舉耶且於前兩次諭旨毫未仰體至該督辦大臣受國重寄應如何力任其難認眞籌辦乃此次僅據該督等覆電具奏意存諉卸殊負委任均著傳旨申飭所有鹽務用人物政一切事宜仍着照奏定章程辦理將來如有應行變通之處著該督辦大臣隨時體察情形奏明請旨遵行鹽務關繫重要自此次嚴切申諭後務各懍遵前兩次諭旨和衷共濟相與有成若各懷挾成見因循積習齗齗權限貽誤要政惟該大臣與各督撫等是問恐不能當此重咎也將此諭令知之欽此軍機大臣署名奕劻世續鹿傳霖假那桐吳郁生 
　　宫門抄四月十一日召見軍機陳際唐 
 
 
 

Page 3

 
 
論說 
[論實行州縣久任之善（樵）]  
　　百官皆爲萬民而設。而親民之吏。莫如州縣。州縣者。畫界而治各有管轄之地。掌治民政勸課農桑。平决獄訟。有德澤禁令則宣布之。凡戸口賦役錢穀賑濟給納之事。皆屬諸一身。故於民間痛癢最爲關切。於民間利病亦最易周知。所患者。遷調無常。不能久於其任。雖有良有司。亦難見治理之效耳。昔漢宣帝詔曰。太守吏民之本。數改易則下不安。民知其將久。不可欺罔。乃服從其教化。誠深於治術之言也。我朝高宗純帝聖訓亦云。親民莫切於縣令。而知府表率一郡。職任尤重。欲望政平訟理。非久任不可。可知列聖御宇。有見於守令數更不可以敦化善俗欲復州縣久任之法久矣。卒因部臣但知以遷摺鼓勵人材。故其議止於限年陞調而已。然題調升調。不踰五年三年之定限。尚未如近日州縣東調西移歲輒更易之甚也。今者吏部有實行州縣久任之通咨。果爾則關係於中國官制之前途。地方行政之良窳。豈偶然耶。 
　　夫民習處於專制政體之下。匪伊朝夕。雖愁苦怨號。生計維艱。而天高帝遠。亦苦於呼籲無門。所賴地方有司。察民隱。體民情。爲之興利而除害爲。之舍舊而謀新。休養生息以培其元氣。化導裁成以復其初心。所欲與聚所惡勿施。庶不愧民之父母耳。今之州縣。惟憑上司之好惡爲升遷。民心之得失。不置問也。爲州縣者。亦明知遷調不常視官署如傳舍。先存一五日京兆之心。惟以迎合上峯爲升官之計。而閭閻疾苦。絶不聞知。彼固計其暫不計其常也。卽間有一二淸廉之吏。思造福地方而稍稍有所樹立。往往因蒞任未久。情形隔閡。不免爲猾吏所把持。蠧役所欺蒙。抱長才而不得一展。此皆不能久任有以致之。如果實行久任辦法。吾知氣象必有一新者矣。 
　　然則今日吏部實行州縣久任之通咨。上可以慰。列聖在天之靈。下可以破督撫瞻徇之弊而廉吏能員平時以往來更替不得久居思舉地方一切要政竟所施而末由者。至此而始得發展其才具。卽書吏衙役。欲骩法舞弊。而經事久則情形熟。恐亦不敢輙事嘗試。可望其革面而洗心。如是則官之於民。如慈母之於子。家庭間事纖悉靡遺。地方上一切行政。將不理而理。則實行州縣久任辦法其有益於地方。可斷言也卽謂黜陟乃朝廷用人之大柄。才具有短長不可不以缺分之繁簡。爲之調劑於其間。然州縣之設。乃爲民設也。州縣而非其人。保民適以害民。黜之可也。至於人地相宜。政績燦然。國家方幸付託得人。編氓　慶教養得所。則如漢宣之以璽書勉勵。但增其秩賜之金。而不易其任可也而何庸數數更易。爲哉。萬一奬進賢。才不可無不次之超擢。不出一郡一省。猶不至遷地弗良也。且更替繁則。不獨無裨於民事。而胥吏迎新送。故供張之費。舟車。僕馬之資。何一非取之於民。勞民傷財。莫此爲甚故貫行州縣久任辦法所謂一舉而數善備者也。 
　　或曰州縣久任之有益地方。固聞命矣特恐任非其人。則昏庸貪黷轉以老於其任爲得計。夫從前之州縣或因地方情形。未能深悉雖欲狡焉。思逞而不得。如果久膺斯任。於一方之蠧窟。一邑之弊海。浸染旣深。則欲朘削下民。祇憑頤指氣使。而劣董蠧吏。知其用意所在。可使之朋比爲奸。流弊或更甚於今日之州縣。未可知也。應之曰因噎廢食。古有明戒以不肖州縣之故。遂並久任之良法而不行。此豈得爲治法。但宜有以善其後。耳夫監察州縣者。爲司道督撫。司道督撫能整躬率物。而又時時加以檢察。則州縣自不敢玩忽。夫州縣之賢不肖。輙視上司之趨嚮爲轉移。上司不以一己之好惡爲好惡能以萬民之好惡。爲好惡賢者奏奬。不肖者參處。無瞻徇。無挑剔則貪者可使化爲廉詐者可使化爲忠。而况於素稱循能者乎。吾是以願州縣久任之後。爲上司者御得其道。則益爲地方之福也來稿 
[國會請願同志會意見書（六續）]  
　　又各立憲國國會之議長。係就議院選出之數人中而勅任之。是議長本喣育於議員之中。體制毫無軒輊。且多有卽爲一黨派中之領袖者。故議長與議員。情感相通政見相同。今資政院之議長副議。長卽係原有之總裁副總裁論其地位。則純由特旨簡放。論其品級。則爲王公大臣及三品以上之大員。與議員階級懸殊不相接洽。若行政部院之有堂屬者然。倘議員與行政官有辯駁。時彼以純係官僚之故必與行政官氣求聲應。而使議員之權力不伸。考各國議院如上奏君主時。原以議長爲總代。全體議員。無從叩謁堂陛。今資政院之議長如此。是下情不能上達。雖云天王明聖斷難盡悉隱微。議員其有幸乎。此資政院與國會正義大相反者又一也。 
　　合觀以上所辯各節。則資政院之設。非徒人民所不滿志。且不利於國家全局。不利於君上。不利於官僚。必演成他日種種破裂。恐爲主辦資政院與編訂資政院章程者。意料之所不及。非吾儕之好爲危言也。其餘章程中之誤謬處極多。茲不及詳辯。 
　　次論吾國人民無程度不足之慮。按吾國政府反對速開國會者。多持人民程度不足之說。此中亦分公私兩派心理。其存私心者。不必究論。若其存公心者。因聳於各立憲國之名義。以爲吾民程度。猝難運用此種政治。 
 
 

Page 4

 
 
與其欲速而不達。無寗循序以圖功。此派心理。固非徒限於官僚卽。在野士紳。亦多有之夫此派人。爲今日朝野所倚重之人。或卽爲他日黨派所擁戴之人。凝重光明最足啓人敬愛特其議解稍囿。吾儕當有以匡告之。度亦賢明者之所樂聞乎。蓋人民程度之足與不足。非可虛揣臆測。必當有一物以。爲準繩權然後知輕重。度然後知長短。理固然也今謂人民程度不足者。不知以何物爲權何物爲度。若持歐美人民之程度以衡吾民之程度耶。則吾國之國會非以之監督歐美政府者。所謂不成比例。且返叩吾國官僚之程度與歐美政治家之程度又何如乎若持吾國官僚程度。以律吾民之程度耶。則吾儕縱不有意抑官而伸民。然旣同爲一國之臣民。同受一國歷史地理政教風俗之感化未有。朝皆俊傑野。無賢才也。且吾國素非貴族政治。公卿皆出於韋布。袞袞諸公。當其未釋褐以前。及旣解組以後。固純係等諸齊民。前後猶是人也豈卽入聖出狂。入主出奴。耶此固極平心靜氣之理論也。若稍持人民程度。與政府絜論長短。則萬言難罄矣茲擇其概括者言之則吾國之風氣原皆啓發於地方而養成於士夫。十年前主張變法維新啓沃君心濬發民智開今日憲政之幕者伊何人十年來主持全國風氣矯正輿論。發揚國光以維持國家權利者伊何人。吸納世界智識研求專門學問。吐憲政之菁華。握改革之權紐者伊何人。此固事實之炳若日星不待辯說而自明者。（未完） 
專電 
[電一（北京）]  
　　洵貝勒外部連日與英使磋商大沾事英使已允交還但要求不得修炮台築軍港井應償看守費洵貝勒請得修臨時港設製械廠免償費英使云須請本國示可望允許 
[電二（北京）]  
　　洛潼路實借公益欵二百萬郵部已飭趕速興修 
[電三（北京）]  
　　開徐海淸鐵路議向某某兩國先借千萬惟估算全棧欵尚不敷俟工程及半時酌量續借聞主張此事者爲郵部沈侍郎 
[電四（北京）]  
　　湘省京官以本省亂事賠欵尚未議結恐外人别啓要求特請外部與英日各駐使從速議定 
[電五（東京）]  
　　韓國京城來電云韓人迷信未除近見哈雷彗星出現莫不憂慮且驚爲李朝（韓皇李姓）滅亡之先兆 
緊要新聞一 
[上海各團體定期歡迎國會代表]  
　　上海商務總會南市商務分會松江商務分會已於前日舉定沈縵雲君爲國會請願代表故由預備立憲公會及國會請願同志會協同發起通告各團體定十四日下午三時在立憲公會内開茶話會歡迎沈君其代表諸君卽以各團體出名是日並研究楊翼之先生呈稿 
[國會請願進行之近狀北京]  
　　初五日下午十二鐘國會期成會黎宗嶽陳佐淸諸君假坐虎坊橋嵩陽别業開會歡迎華僑代表陸劼夫君及第一次國會代表鄧孝可君等並設筵暢叙請第一次國會代表孫伯蘭陳芷臯吳蔭久潘伯和及帝京新聞總理康甲臣憲政日刋總理徐佛蘇諸君爲陪席筵間縱談國會請願事陸代表立論最爲精卓宴畢合拍一影以爲紀念隨於午後三鐘散會 
　　山東各界函告代表團云現簽名上書者已逹六萬人商會擬專舉代表二人晉京三月二十八日已開同志會正式大會國民日報欵已籌足五百元卽日交付代表團諮議局副議長于君芴航常駐議員丁君佛言决定十五前後晋京加入代表團 
　　雲南教育總會函告代表團云本會已舉定趙君式銘爲代表現趙君已到京寓校塲頭條雲南會館與各代表接洽 
　　貴州商務總會函云國會代表已舉樂君采臣卽日首途 
　　四川諮議局電京云川省公舉鄧君孝可爲代表現已在京請接洽 
　　鄂商會致函代表團云鄂省總商會發起於初五日在勸業塲開會舉定黄炳言余德元二君晋京爲國會請願第二次代表舉定後復由諮議　所舉之資政院議員胡栢年君發議組織國會請願同志會定於十二日在憲政籌備會開成立大會 
　　吉林致代表團電云吉林紳商學界已舉定文耆爲代表 
[倫總裁預備資政院開會北京]  
　　資政院開院日期已見前日上諭總裁倫貝子日昨赴開辦公所交諭協理帮辦各常將本院前訂章程以及開院制度詳加釐訂趕緊删妥卽日咨送樞臣參核入奏並將意見數條交令起稿編造議案以備開會時交議 
[實錄館中之議員人物北京]  
　　此次資政院欽選議員實錄館人員最占多數卽如各部院衙門之文哲琿爲蒙古帮提調李經畬爲漢文帮提調碩學通儒之吳士鑑爲漢文正提調該館中滿蒙漢提調正副共六員今已有三員佔其位置此中人才眞不少矣 
[外藩王公議員中之兩人物北京]  
　　此次奉旨欽 
 
 

Page 5

 
 
選外藩王公世爵之議員係由理藩部開具外藩各盟王公等全銜名單咨呈資政院由咨政院請旨按照内札薩克六盟外札薩克四部落選派其中以博公駐京當差多年且係僧邸後裔其次則喀喇沁王於新政各項皆能明白且在本旗辦理政務頗著成效故均得被選云 
[比京衞嬰恆久局之研究北京]  
　　一千九百零九年八月二十八號奥國壁達貝斯特地方曾開設萬國嬰孩衞生恒久局當時有數國政府派員蒞局籌議茲擬於一千九百十年五月八號復在比京設立恒久局請各國政府派員研究幷捐助經費以便考究嬰孩衞生等事聞外務部已經電咨駐使派員研究矣 
[民部核定取締膏土店及購烟章程北京]  
　　民政部奏竊查臣部前與度支部會奏稽核禁烟章程第五條内開各省應印製鴉片營業憑照由地方官發給膏土各店收執每年更換一次其未領憑照私行開設者一律查禁第十二條内開各省應印製購烟牌照由各地方官發給吸烟者收執每年更換一次其未領牌照私行購買吸食者一律杳禁各等語京師地廣人衆膏店烟戸所在都有奸僞易伏施禁較難臣等自奉旨禁烟以後卽督飭内外城巡警總廳認眞籌辦先設立内外城戒烟局以爲正本淸源之計遵照奏定稽核章程印製鴉片營業憑照及購烟牌照發給膏店烟戸收執又慮稽查不密則弊混易生故於膏土店成本不及一千兩者令其改業並不准更換字號挪移地址於購烟之人分購烟購土兩種牌照定爲三個月更換一次又添旅行購烟牌照定爲一個月更換一次陸續增訂細章以補原章所未備試辦年餘尚無阻礙現查内外城膏土店除禁閉改業外共存八十餘家内外城購烟牌照除戒斷銷號外共計一萬二千餘分據内外城巡警總廳將先後增訂管理售賣土膏章程及發給購烟牌照章程申請奏明立案前來臣等督飭司員詳加覆核所擬各條均尚周密分繕淸單恭呈御覽如蒙兪允擬卽恭照上年十二月二十日上諭將此項章程一律作爲定章如有違背概照禁煙條例治罪以資整飭 
[辦理湘亂善後之公牘]  
[續錄岑前撫致軍機處電]  
　　竊十一日兩奉初八九等日諭旨跪誦之下感悚莫名伏查此次痞徒挾忿滋事焚燬衙署學堂波及教堂初起雖有貧民在内一經出示减價平糶卽已多半解散現查日來平糶米石糶者數並不多可見前之聚衆鼓譟目無法紀實係亂黨居多兼有外匪搆煽並非饑民一切情形節經查明先後電奏然春蓂疏於防範辦理不善之咎實無可辭仰蒙天恩先行開缺聽候查辦一經總督等查明覆奏自難逃聖明洞鑒英國領事許立德及商人教十現均回湘前日藩司莊賡良與長沙關道等往拜兵輪管帶該領欲令教士商人登岸入　該司等力任保護各教士進城後夜間英領以查有排外匿名揭帽傳知各洋人仍回原船間有留住岸上者已飭切實保護所有欽奉諭旨叩謝天恩謹乞代奏再初八日諭旨始於十一日下午奉到何處躭擱業經電知郵傳部飭查長江水師提督程文炳已率師船到湘又據善化縣郭中廣報初五日夜當痞徒滋擾時監犯楊鳳岐莫其崽扭斷鐐銬乘機脫逃查楊鳳岐係拿獲廣東兵變指供革命匪黨前已電告粤督派員來湘迎提莫其崽係道州解勘案犯今均被脫逃實屬疏忽該縣前已奏參革職應候署督撫查明議結合倂聲明岑春蓂叩文 
[又電]  
　　竊署巡撫楊文鼎於十五日晚到湘十七日將南巡撫關防旣王命旗牌派員賫送楊文鼎接收任事春蓂卽於是日交卸（中略）現擬赴湖北暫住聽候查辦再連日地方文武拿獲首要各犯黄大漢等審據供認毆官燬署焚燒教堂學堂不諱應由署巡撫飭令一倂審明分别懲辦合倂陳明岑春蓂叩篠 
[諮議局致楊撫函]  
　　竊湘省本貧瘠之區工商各業向不發逹出産以穀米爲大宗勞動者流惟恃耕種爲生活以外絶少食力之地自頻年荒歉富者漸失所恃貧者幾無從覔食人心浮動挺而走險在在堪虞矧值此次亂事之影響羣情惶惑益以不靖追尋覆轍可爲寒心非徒厚集兵力卽能緩定欣逢執事秉節蒞湘懲前毖後勤求民瘼而亟思有以鎭安之現已奉旨得請欵三十萬金採買平糶天恩優渥感激涕零惟現距收穫之期爲日尚遠杯水車薪斷難濟事且下游各省均非豐穰缺米滋閙迭紀報章咸須購運以濟民食吾湘若不及早購備迨至四月以後各處無米可購本省城内倉儲鄉間藏蓄悉已罄空則其險象更有不堪設想者伏懇藎猷碩畫先事防維迅卽瀝陳情形請旨頒發内帑或向大清銀行裕寗官錢局等處暫貸巨欵選派廉潔幹濟之員採辦米二三十萬石限於端節内外到湘屯置省城近日附近省城各屬貧民秒食相率搶掠者時有所聞各屬一有不給均須來省城領米散放設非預有存儲勢將窮於應付集覆之兆已見補牢之計非工失今不圖罔知所届有敢合詞籲懇裁奪迅予旋行以上係長沙員函報告 
[湘撫楊致瑞督電]  
　　此次亂民焚燬官署學堂洋行教堂訪詢輿論咸謂係頑固黨葉德輝孔憲教楊紹曾等主持其事並有人見其從中指揮如不澈底根究後事必愈棘手惟葉等黨勢極盛一經逮問難免不羣情鼓噪我公久任疆圻知權達變度必有嘉謀見教瑞制軍以此事關係極 
 
 

Page 6

 
 
鉅已據情電陳樞府請示辦法矣此電係轉錄京報 
[開徐海淸鐵路對德之關係山東]  
　　郵傳部决議修築開徐海淸鐵路自派定總辦後德國靑島總督特爾邊爾以該路線與德國在山東之利益極有關係故該總督已於日前在靑島與山東巡撫孫中丞會商一次並聞孫中丞係於本月初三日由濟南赴靑島而駐京欽使館頭等參贊官羅克斯保爾克亦於日昨赴靑島會仝德總督與孫撫開議其所議内容續詳 
[魯人力爭礦權續誌山東]  
　　山東旅京官紳設立之旅京路礦會昨接本省紳商公電云德人近日在魯省强佔礦産所有津浦北叚由濟南至曲兗經過泰安大海河路線一帶礦産竟不准華人開採濟南德領事向魯撫聲稱當初係讓路未讓礦現在照會孫中丞速爲禁止聞紳商等已通知各界開會擬公舉代表進京禀請樞府外部　爭 
[各國君主抵英恭送梓宫]  
　　文滙報載初十日倫敦電云英民赴維斯脫明士脫教堂瞻仰前皇金棺者蟬聯三英里之長中以工界之人居多因來遲未及見者尚有四千餘人是日在金棺之前過者共有五萬人之衆星期五日前皇金棺奉安陵寢時坎拿大澳大利亞鈕西蘭開浦各殖民地陸軍代表均將恭送十一日倫敦電云丹麥腦威希腦西班牙葡萄牙比利時蒲爾茄利亞各國君主均已行抵倫敦豫備恭送金棺奉安德皇已乘御艦化海沙納號行抵希爾萊斯該港砲壹並未鳴砲致禮因從德皇之請也届時恭送梓宫者除歐洲各國君主太子外尚有日本中國暹羅士爾其代表多員瞻仰金棺之人現尚絡繹於途計逹七英里之長各國之人雜厠其間雖遇大雨而來者仍續續不絶 
[京師近事]  
　　内外城總廳以開辦多年辦事各員均能勤愼辦公非設錄事額缺不足以資鼓勵現已申請民政部奏設廳中錄事額缺部議内廳擬設八品錄事七缺九品十四缺外廳擬設八品錄事六缺九品十二缺聞不日卽當出奏 
　　鹿相前次專摺懇請開缺蒙朝廷賞假一月現在病躬尚未痊愈昨又延一鄧姓醫調治據云鹿相每日僅能餤薄粥少許可久坐而不能行動血已枯竭雖非大病然甚危險云 
　　樞府各大臣日昨在軍機處會議以川藏民皆凶悍每易釀成交涉兩處大吏實有不及兼顧之勢因擬在巴塘地方設總兵道府交涉使各一缺分駐要隘已電商川督趙制軍詳察情形迅速電覆以憑核辦 
　　日昨政務處會議各省現設之勸業道掌管事宜前經郵傳部農工商部於光緒三十四年七月初五日會奏訂立勸業道官制並分科辦事細則内第十二條載在六科内郵傳科掌航業鐵路電綫及測量沙綫營治埠頭廠塢考查路綫計核通運行車並電話電車郵政各項事宜除郵農兩部掌管外尚有關係重大軍事或詳明督撫或申報郵農兩部與海陸軍官等尚無直接條規一朝有事難免貽誤軍政故徐中堂提議該道若值軍事時須與各鎭統聯絡一氣供應軍政惟當酌商妥恊章程各大臣均以爲然現聞已將該事札知勸業道嗣後所掌電郵船各事當與各鎭軍事聯絡以期軍機靈敏　 
時評 
[其一]  
　　此次資政院欽選議員。奉諭無庸謝恩。於是　疑朝廷此舉爲輕視議員者。有謂各議員雖名欽選。然實出投。票公。舉與點派特簡人員不同。此舉實尊重議員資格者。試問各議員將以爲輕視而不快乎。抑以爲尊重而歡悅乎。有能揣得。賢王之意旨者乎。吾以是騐議員之心理。 
[其二]  
　　滬上拐匪之多。甲於天下。報紙所載。幾無一日不有小孩被拐之新聞。離人骨肉。而害人子女。其罪狀眞令人擢髮難指。今旣拿獲大帮拐匪。正宜盡法嚴辦。爲懲一儆百之計。亦良有司保衞治安之一道也。記者敢以望諸上海之官吏。 
[其三]  
　　外人動謂中國人好迷信。以余觀之各國皆不能免。此次哈雷彗星出現。在中國人之迷信者。則謂彗星主刀兵。將有亂事。歐西人之迷信者。則謂世界毁滅在卽。萬分惶恐。至有懇求教皇扶助禱告上天者。雖迷信之理由各異。然亦不過殊途同歸而已。 
[更正]  
　　瑞生洋行來函内稱貴報登載商部代索德商機價之風潮一節閱之殊深詫異北京玻璃公司蔣唐祐前在小行所購機器早已交淸並無短交等事查是日貴報所登尚有攤片裁片兩機器未交等語查此兩機器早交玻璃公司有據可查無庸辯論惟暗出運動費二萬金實屬有意誣衊小行名譽攸關卽請貴報從速更正云云據此則昨日本報所轉錄京報新聞一則是係傳聞之誤合亟更正 
 
 

Page 7

 
 
[惨遭惡寃有天無日]  
事爲茲谿縣城内藉充學堂經費勒捐起　爲　上憲禁辦戒嚴株連不在内之曹錦康係廚司爲業歷年地方上逢神會酒席均是伊包自光緒三十三年本街大源素菜行等恊同自願同行小菜鹹貨項下每千抽錢兩文以功聚賢神會照統年計之亦不過二三十千文每年屆關帝誕辰在廟演戲一本事畢各人散福及開銷淸楚尙有餘文公議另存妥户以備將來在會各夥友遇有不測貼補之用此係善後之事原爲公同所阐並非曹某獨人之事不料慈城士紳誤意曹錦康爲小菜行中暗圖抽捐等情禀官嚴究而錦康聞知災禍臨來遂懼怕而遁但上憲如此雷勵風行伊家屬可想不堪差擾不分皂白妻子　做一團　淘大哭驚行雞飛狗呌所胃慘極當經各小菜行號共計念四家代爲出結立成蓋印保狀并伊妻宋氏亦托人繕有禀狀各一紙遂即呌减投縣不料縣門口差役胆敢阻攔不得進呈上閱且云要送洋一百元始可收狀紙鳴呼然伊區區之廚子再加以家中遭此禍殃何來如許銀洋况伊素來家貧小小行業其人實屬安分目今遭此寃誣其家屬日夜悲泣如此寃抑無路可伸若不將其寃怨剖明其人焉能出頭之日耶所以謹告知　仁人君子以明此意不乏好德好善者至寗紹台道前或慈谿縣令前代爲辦明其寃俾累絏人脫此無辜羅網則叨恩無窮戴德不忘惟有日頌　仁人君子公候萬代子孫世世榮昌里人亦然戴德無涯是所切禱者也　　慈谿大源行等謹告 
[上海標新社各種五彩國旗發行]  
南洋勸業會開幕會塲各商店開市所有門面裝潢掛彩維各國旗號萬不可缺各國各省各界屆時臨場以壯大觀如蒙　賜顧請移玉至盆湯衖認明本號招牌庶不致誤價目大號各色龍旗中號各國彩旗每打洋一角五分　一角　批發另議外埠原班回件 
[湖北籤捐總局四月第十九次副票抽號廣告]  
本總局爲杜各處彩票仿照對號單發彩杜弊辦法業已登報聲明茲將四月十二日開彩副票所抽之號列左　第一號至一千號又一萬零零一號至一萬一千號又二萬零零一號至二萬一千號又三萬零零一號至三萬一千號又四萬零零一號至四萬一千號又五萬零零一號至五萬一千號共六千號特此佈告　 
[英商愼和洋行廣告]  
本行專辦進口電燈汽車疋頭雜貨等出口麝香府綢等向在法界開設有年素蒙滬上各紳商信孚今遷移仁記路Ａ字一號兼經理英國京城英比立水火保險公司專保廠棧行號店舖貨物係私等保費格外公道將來推廣各埠設立分公司待經理得人再行登報聲明並理法國密吃而人壽保險公司按章程比别公司格外優待本行自有權衡凡以上水火人壽各險倘遇不測賠欵特别迅速荷蒙仕商各寳行號廠賜顧請惠臨本行帳房接洽可也本行主人謹啓 
[掃盡花栁毒氛天下苐一良方]  
天下馳名廣東陳恒德堂第一家始創犀黃珠珀八寳化毒丹○假冒甚多購者認明 
本堂主人心存利濟獨得世祖始創治毒神效良方比衆不同不惜工本創製眞正犀黃珠珀八寳化毒丹此丹專治男女各症錄下○楊梅結毒○上頂下墜○周身毒瘡○下疳黃痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作　生瘡○以及自生一切濕毒等瘡○膿窩瘡疥○發背疔瘡○瘝癧痰核○小兒胎毒○一切毒門○以上各症服此丹而痊愈者難以數計因此遠近咸知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻化毒去濕清熱止涌消腫生皮重者一大瓶除根輕者一中瓶包愈可保永遠不發至本堂藥内加無眞正珍珠琥珀犀黃並各種和平上藥倘口是心非藥内若有水銀輕粉罪我惟天或從前誤服霸藥及五毒倒是外毒果愈而内患更深積久其毒復發則上透頭面下結腎囊甚至染妻絶嗣遺累終身至上悔之晚矣推原其故均以水銀輕粉和藥升提之法收功以致其毒深入骨髓餘毒未凈其害非淺如患此症而其毒尙未復發之先亦將此丹服下能清筋絡骨髓積年之餘毒一掃而空所妙在能包生男育女永無遺毒之患眞治一切毒門並能生育之天下第一聖藥也每大瓶八元中瓶四元小瓶二元小半瓶一元○倘有男婦上下周身以及陰户腐爛難以生肌諸醫束手各藥無效者惟有内服犀黃珠珀八寳化毒丹外搽犀黃七寳收口珍珠粉大瓶二元小瓶一元可保仍復原形愈後能保永無後患也○函購信力自給○分設上海英大馬路萬康醬園對門德仁里内石庫門廣東陳恆德堂謹啓 
[愚園拍賣廣告]  
啓者坐落靜安寺路之愚園花園定於四月十五日即禮拜一下午四句鐘在法界洋涇浜本行寫字房内拍賣所有園内地產房屋一切生財器具及園外西園酒館房產均歸一批統賣並不分售如拍賣期前有人先願購買成交者到期即不再拍該園計道契地二十七畝九分三厘一毫其餘均方單地共計凈地三十三畝五分一厘三毫並有詳細地圖存在本行凡欲買此園者即請　惠臨看圖可也　　　　　壳件洋行啓 
[新劇塲掖才學校演劇籌欵]  
天下之事匹夫有責熱心諸君設掖才學校於浦左敝劇塲願表同情茲擇於四月十四日排演醒世良劇所得哉資悉數充作掖才經費諸君子樂與贊成不吝 
玉趾爲幸　　新劇塲全體股東藝員同啓 
[三馬路文明大舞臺] 　　 
十二夜戲特請京都内廷供奉全部藝員新添特别佈景改良彩片 
諸連生　樊城長亭　唐景云　桂娟送燈　小魁仙金慶奎小桂枝劉永春　王問長沁誠病亭黃偷　金台書姪趙如泉呂月樵　何金壽沈韻秋萬盞燈沈月來殷春虎小桂枝　接演四本小輩　英雄出世　王永云利中應　鳳蓮徐春發劉坤華　雙惡虎村　趙如泉楊壽長范少山小魁仙何金壽萬盞燈小桂枝何家聲劉燕權水仙花呂月樵　新排呂大郎　還金完骨肉　　○新裝電話五百九十五號○ 
[商辦新舞臺]  
十二夜煩演日戲每逢禮拜三禮拜六禮拜日開演 
小黎靑　韓琪殺廟　劉培山　法場換子　毛仲琪張順來趙文連小保成薛瑤卿小桂芬　斬子天產鄭明門子小雙鳳夏月珊馬飛珠林運昌　和捉尙拿鴉片鬼　呂月來李祥麟賽魁冠夏月潤張順來許奎官馬德來劉祥泉新繪山水畫彩奇景大挑華車牛臯下書高寵歸天　小連生七盞燈小雙鳳邱蕊卿馬飛珠大少靑夜來香林運昌小德喜　索連仙太師刺駕汴梁宮新排家主婆出租新劇 
[法大馬路新劇塲]  
四月十二夜特請京都内廷供奉超等名角煩演拿手好戲異樣佈景 
黃菊花　柳林池　周鳳林　西　記　一　魁席棚認妻　小小如意紫霞宮　蓋俊卿小一五老國慶奎陣風聚會林　卿二不知　趙黑燈陳俊庭　大奎大官金准橋　李玉奎小子和三麻子周馮沈伍寳志奎瑞堂　全本鐘奎拕眼　左月春陸金魁明海山李慶棠馮志奎趙小亷林　卿周鳳林伍月華寥連卿蔣　香左東林　奇寃報七本漢臬宦海　電話一千七百五十二號 
[（春貴茶園）]  
十二夜正廳五角名角合演好戲 
吳春恆　河東刺駕　李少棠郭彩云馬崑山李百歲李順來徐鎭奎常春恆吳彩霞一盞燈陳嘉祥劉鴻聲梅榮齊小秃扁打麵缸　打子放逃　瞎子觀燈　俊奎春恆春來　落馬湖　孫氏别宮　小菊來　謝玉山　汴殺六祁梁宮出山 
[（羣仙茶園）]  
十二夜戲正廳價目每位洋四角 
小䨘仙　進變詩　白文奎　煩三娘　林雲仙　演敎子　金處　法門寺　小春穆　奪小沛　　桂鳳　小放牛　賽勝奎賽月樵一陣風　義旗令講鬥堂志　林黛玉小蓮英尹鴻蘭尹桂亭　煩演頭本算登戲全粮殿迷傳　 
[文明大舞臺　新排哀情新戲　孤兒恨]  
中國舊習孤兒繼母每不相容往往釀出家庭變故洵爲可痛之事本台新近覔得家藏孤兒恨秘本將内中情節編排並照書中　有景緻特購　外國大䬸間西式房間新造眞外國大出喪能在台中飛駛並用鐵軌火車儀仗及新近連到外國特别景凡異樣奇彩本台極力經營實欲借此銷融中國孤兒繼母之積習使孤兒知孝繼母知慈隱造家庭之福以冀改良風化人人有文明之人格排演純熟定期演唱　大舞臺白 
[天仙成記茶園]  
四月十二日戲正廳每位洋一角 
王寳山　戰樊城　徐正山　畢富成　伍申長亭會　小仙仙　過昭關費應奎小紅奎　合演綄紗計　李春棠李燕奎王英有五月仙許　培劉瑞昌張錦芳　魚藏劍三全武行專諸疑大閙　刺王憭計忠義堂 
十二夜戲正廳每位大洋二角 
五月仙　雙官誥　高慶珍費應奎許　培劉瑞昌　　武賈家樓　曹甫臣愛月仙五月仙　草汴梁橋圖關殺宮　三盞燈　虹䨘關　蓋月樵小桂芬陳永奎　𧈢蜡廟捉拿費德功　小桃紅童子紅　蝴蝶夢劈棺 
[新法劇商塲　十二夜演]  
李玉奎奇寃報小子和三麻子李慶棠馮志奎趙小廉林顰卿碧月花廖連卿七本漢臬宦海小小如意紫霞宮　新開寳善街中市新天仙特請文武名班改良髦兒戲擇吉開演 
 [P禮拜六拍賣　凈漬貨　寳和洋行 
准於十三日下午二點半鐘在本棧拍賣水漬茂和馬頭漂布十五箱松鼠細斜文三包水漬裕興硃紅及各色顏料八十餘箱魯林品藍顏料五箱亞西亞洋燭二百八十一箱　光肥皂五十箱牛奶五十箱花格子布一箱螺甸鈕二箱蕩磁火油爐五箱寬緊滯鹹魚條頭肥皂檯燈數箱洒定魚並一應樹窗什物等貨不計此佈 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鼎記錢莊倒閉續詳杭州]  
　　昨午後一時錢業因鼎記倒閉在扇子巷錢業會飽開會籌商善後事宜首將元昌潘子傑君報告鼎記存欵八萬一千宜預備首先籌解並云巡警總局夏太守交莊二萬楊味春觀察該莊三千擬欲抵數籌解又云放欵可收者約十八萬晋泰韓淦堂君提議由商會備文詳撫派委員歸商會淸理衆贊成旋公舉理帳員以金月笙爲主政輔以潘子傑倪雨亭韓淦堂金潤泉宓廷芳高寳坤吳宜亭張小莊倪幼亭顧竹溪馮基唐諸君磋商良久公同議决數條揭要於下一議由錢業全體具說帖陳請商會轉達撫憲勸業道派委督同清理一議各州縣釐局以初九日以前文件到者作爲公欵首先照解善堂學堂巡警河工調查各欵俟收有集欵首先分期照付一議本票以四月二十日起按期照付一議各項存欵俟收有成數按成攤派一議十一日與各股東商議墊欵一議自四月初九日止不得私相扣劃倘有扣劃等事作爲無效以昭公允有直隸人某君自稱爲不學子者於初九日夜間在商務總會及錢業會館門首各貼有一紙略謂潘君之聲名極佳欠人之欵尚不及人欠之欵忽然周轉不靈商界諸君應出而維持云云當未開會時會館門首忽又有匿名揭帖大致謂同行擠軋鼎記自相矛盾有害大局殊可歎恨又調查鼎記各股數目特錄如下陸琳粟一股八陸繼宣兄弟一股八陸慕洲九釐陸德生九釐陸仲明兄弟九釐陸李臣九釐陸宗奇兄弟九釐潘赤文一股陸讓卿九釐大莊驟停不無影響但聞市面銀根尚不十分緊急云 
[杭垣日商倡言復市矣杭州]  
　　日前日領事池部晋謁撫憲要求照常營業當經中座據理駁復已誌昨報茲悉各日商復紛紛於昨晚進謁領事請示開店日期池部君謂本日往見增帥雖未許開市大約總可轉圜汝等再待一禮拜當有確定辦法等語致各商回店後得意洋洋揚言領事已允准於某日一律復市並有開單赴拱埠上海配貨濟銷者惟仁信堂一家確係華商影戤業由房東呈請商會將店主袁某送押縣署疊催押遷日前舒紳因事遠行已委託宗翰鄉君代表向地方官交涉 
[審判研究生請與考法官杭州]  
　　浙撫增中丞日昨具摺入奏云竊浙省籌辦審判爲養成專門人才以期收司法完全之效於審判廳籌辦處附設審判研究所業經臣於籌備憲政第一届及第二届奏陳籌辦審判廳情形摺内聲明幷將該所章程咨部在案近准法部咨到奏定法院編制法及法官考試任用暫行章程規定准與考試資格除在法政法律學堂三年以上領有畢業文憑者外如舉貢以上出身文職七品以上及曾充刑幕者亦准暫行一體與試推部章立法之意誠以吾國初辦審判需才孔多如必盡行考取三年法政畢業人員實難其選故於創辦之初不得不爲權宜之計然則欲求盡用法政人員非先養成於平日固難取用於臨時浙省籌辦審判廳因於上年提前設立審判研究所招考甲乙兩班共一百六十人乙班係考取文理優長粗有法政知識者已於上年七月初間入所開課甲班則專取法政學堂一年半講習科畢對及三年畢業者於今年正月間考取入所皆限今年年底一律畢業其學生程度甲班旣有年半程度再加一年切實研究與三年畢業者無甚差别乙班雖時間稍短然其課程於一年半之中加多鐘點凡應習各科均已酌量分配兩班畢業後又加三個月實地練習雖此之三年畢業者時間稍差而較之僅有舉貢出身文職七品以上及曾充刑幕三項人員其學問歷練尚屬優裕現在法部規定審判人員在未經考試以前不得遽行派用茲據審判廳籌辦處總辦按察司李傳元以該所甲乙兩班學生可否准其一體與試詳請前來臣查該所學員爲本年省城商埠各級審判廰成立時任用而設又其所學課程洵屬完全似未便令其向隅不與考試且此項人員旣由法部主試但使嚴加甄别卽無濫冒之慮仍操用捨之權合無仰懇恩施俯念審判廳需材孔亟准將以上預儲人才一體考試實與司法前途大有裨益 
[新疆籌辦憲政之困難新疆]  
　　新疆省籌辦憲政事宜其情形有異常困難者（一）諮議局議員不由選舉而由委派所有舊設之諮議局籌辦處仍然存在（二）城鎭自治區域議事會及董事會亦未舉辦（三）人戸總數前已查報惟各屬地方遼闊一時難以盡得確數現又覆加查核（四）歲出入總數以邊地交通不便遠近參差難以彚編（五）審判事宜僅設審判廳籌辦處分爲籌備法制二科（六）各屬小學係就原有義學或蒙養學堂改稱初等人數旣少教授亦未合法兩等小學全省僅有數處中學堂亦僅省城一處至實業學堂尚無影響此外如南路纒民普設漢語學堂繁庶地方設藝徒學堂七處而已（七）編練警兵暫覔武弁權任教授廳州縣教練所及高等巡警學堂均未成立（八）資政院議員亦未互選觀此則新省憲政籌辦之艱難可以想見矣 
[滿洲近事片片錄]  
　　日本關東都督大島子爵西五月間巡游南滿洲鐵路時擬往謁會東督錫良督署現已豫備供張以便届時歡迎 
　　安奉鐵路一帶之中日警察往往互相衝突故近由日本總領事與東督商妥凡日本警察人數衆多之區勿聽中國警察前往但約定後仍有委瑣之衝突故現已互行照會申明近日之約言如中國警察迫不得已須 
 
 

Page 11

 
 
入日本警察區域者則須盡禮待之誠不知此後之衝突能盡免否也 
　　吉寛鐵路之長春車站業已擇定頗便與南滿洲鐵路交通西五月杪南滿洲日本各領事將在旅順總督署會議哈爾濱日俄僑民已組織日俄會社其宗旨係在維持及鼓勵兩國之友誼（譯字林報） 
分類新聞 
政界 
[寳中丞去蘇蒞新確期蘇州]  
　　調授河南巡撫寳中丞交卸撫篆後卽經護撫陸中丞以次各官於初六日在留園設讌公餞寶中丞當於初九日赴各衙門辭行不日束裝啓程赴汴蒞新聞豫中有傳寳中丞初四日來預蒞新之說該省首縣特行電詢中丞昨覆電云初四方交卸二十後啓節由鎭江上船然後來汴接印之期尚在未定 
[常熟改良監獄之計畫蘇州]  
　　蘇臬左廉訪日前派員赴各屬調查監獄馮大令璋奉委至常熟會同該縣孫大令查勘該縣監墻尚堅固惟無工廠浴堂病室係屬缺點又女監與外監並列未能隔斷厠所在二重圍墻以外至各犯進出無常不足以昭愼重擬於後進添病室一間内設高舖四張多設窗櫺以通空氣之於外監後墻西首添浴堂一間厠所一間天井中間搭工廠一個用四直柱穿搭一大間上蓋洋鉛以蔽風雨教誨堂無可另設應暫設蕭王堂内女監與外監接連之處砌斷另設一門進内女監内另開一門約計經費在二百緡以外由縣先籌墊興丁至管監家丁與牢頭名目一律裁革先派親信之人值宿俟省城看守教習所設立後再行募人送習畢業發回以充看守及看守長之任監犯學習丁藝應俟工廠築成再行雇用教習課以工作教誨師現難求備據代理典史張景衡自願於朔望詣堂講解淺近善書以資感化已通禀各憲核示矣 
[藩司首縣牽率被控杭州]  
　　現在仁和沈惟賢大令前在嘉興任内曾被該邑士紳指控吞荒諱盜各巨案交司核復茲悉原告余官濬因久不核辦日前又經具狀撫院略謂職於光緒三十三年九月間被前署嘉興縣沈惟賢縱盜打搶繼爲吃荒將聚衆閙堂後打搶爲首之徐順昌等提押不辦又抽改職禀致使職家搶去贓物化爲烏有控經前撫憲批飭錄案詳覆置之罔聞又蒙憲台批司飭府調查縣卷經英知府查明閙堂打搶抽換職禀二欵屬實禀經憲台以情節較重恊同核辦在案奈顔藩與沈縣感情不薄反得調補仁和先行署理今更不令出洋復任仁和似乎顔藩在任一日有不可少沈縣一日之勢其向護沈縣藐視憲批故延不核詳不言可見職曾於法部及御史御門遞呈均以郵寄未得准理欲叩天閽又一時不能抽身冰擱至今現聞憲衙設立事務進行簿札飭兩司凡飭復不復之案限半月内開單送候查核如一時不能復辦之案應將理由詳細聲復職案關於知縣吃荒諱盜重咎顔藩憲延不核辦必以不能核辦之理由早呈憲鑒伏乞大公祖大人明白批示幸弗以已批司核詳仰兩司核詳靜候詳辦母庸多瀆等批斥職也當奉增撫批云此案早經批司核詳何以迄未詳覆仰按察司會同布政司速復遵前批辦理母再違延致滋藉口 
[電禁衢徵糧浮收洋價杭州]  
　　衢州各屬徵收上忙錢漕抑短洋價浮收病民業經合郡士民電禀嚴飭查辦未復日前又據士紳羅道原禀陳前情當奉撫憲批示查此案迭經飭府會紳協議嗣因未據復到由司酌定辦法凡西龍江常開五屬上忙業已徵入在官母庸置議外此後徵糧洋價概作制錢一千文並將抑勒浮收一律禁革以昭平允電飭該府迅速示諭各該縣遵辦在案據禀前情仰布政司迅飭該府查照前電辦理 
交涉 
[吳城日淸公司牌聯紏葛江西]  
　　九江日淸公司前因赴吳城鎭擴充内河小輪船權租羅時寳之所開全盛昌船行内附設分公司邇來小輪暢駛該分公司因别賃店房遷移開設所有招牌對聯未及搬去迨後經九江總公司以該船行主羅時寳冒牌影射等情禀呈洋務總局轉飭新建縣查明是否實情妥速辦結具報經縣特移該鎭主簿就近查明茲該縣准吳城主簿覆稱當傳羅時寶到案質訊據供日淸公司牌號前因遷移之日兩相延誤所有零星之件業已損壞無從交還惟有粉牌對聯尚存在案懇乞轉給當將牌聯交該公司祇領外並查明該船行無冒牌影射情形故已申復銷案矣 
[饒州天主堂置産紏葛江西]  
　　餘干縣附生張有秋等呈控張子庚遞禀盜賣公産與饒州天主堂一節日前復經該附生等聯名赴撫轅禀陳前情當批示云此案前據洋務局呈核抄摺函復丁司鐸各節辦法甚爲正當業已批飭傳集入証調騐契據秉公究斷續經本部院電飭饒州府提案審訊自然水落石出據呈大同世界民教最宜相安所見甚是張子庚奉教多年當遵教規該生等尅日回郡聽候傳質母容逗留在省並不得在籍傳單開會致滋紛擾仰洋務局傳諭知照 
軍界 
[添派兵輪巡緝長江鎭江]  
　　江督張制軍現在沿江一帶年荒米貴搶刧之案時有所聞而鄂督又電告有革黨十五人潜入長江圖謀不軌故對於　防異常愼重日昨又添派靖遠兵輪專在十二圩瓜洲三江口各要隘嚴密巡緝以靖匪蹤 
[嘉防管帶量才對調杭州]  
　　嘉防水師第四營向駐王店鎭管帶官任朝武前在北洋陸軍供差於馬步隊駕馭操防頗有心得此次委帶水師未免用違其長且師船散佈教練更難統一事爲沈統領棋山訪聞查得該防前路左翼陸師第二營現紥平湖管帶戴錦當係綠營人員於新軍教練僅窺門經且該營舊由陸師四隊改編前管帶章翔綬煞費經營操防稍具基礎中掇未免可惜决擬將兩管帶量才對調藉資整頓昨特電禀撫憲請示業奉帥准卽日分札飭遵矣 
學務 
[部視學到松之倥偬松江]  
　　部視學員載參議展誠偕同部郎王祖訓張濂於初七日到松至中學堂查視學務由監督導觀一週旋至華婁懷新振德等各校參觀與府縣官長略一接見當晚卽乘火車而去 
[南寗師範風潮之原因廣西]  
　　南寗師範監督薛某卽前梧州師範監督也今年奉提學司調至南寗初到堂時卽撤換廚房安揷其家丁某承辦因此菜膳惡劣學生已嘖有煩言嗣與歷史教員楊某因試騐記 
 
 

Page 12

 
 
分意見不合而楊復鄙監督之爲人（開學時監督率教員行叩頭禮於道台楊滋不悅）嗣是積不相能監督必欲去楊以爲快楊亦不願戀棧遂告辭學生以楊教授最善向監督請留幷電致提學司以此大拂該監督意遂將各學生所舉代表牌示開除學生譁然問故監督積怒之下幷同時開除三十餘生學生大憤爰相率罷課出堂監督因走禀紀道派兵圍守不准出堂幷一面押迫學生上課謂學生不下課不准開飯各生竟有餓至數日而始終不肯上課者該監督仍迫勒如故學生乃哀求教育會出而調處教育會初尚仰紀道意旨不敢干預後聞學生飢餓不能出門戸大爲哀憐遂詣紀道處請示辦法現聞紀道亦頗不以監督爲然不知此後尚能保全其祿位否 
實業 
[浙路提議實行地價附股浙江]  
　　浙路公司現派程贊淸明府爲餘姚購地委員已於日前到姚謁見楊大令卽與士紳會商一切遂卽租定朱氏義莊爲購地處業已進處辦公矣日前該縣集欵會辦事人以姚地開工在卽繳欵尚屬寥寥地價購股一節亦須實行特於日前單請各處士民定本月十一日下午開會集議辦法畧謂浙路寗紹線從餘姚候靑門外經過早經揷標確定現由公司派員來姚開辦購地接續施工需欵孔亟查經收股務處開收第三期尚屬寥寥應如何分投催繳及添購補購廣集股份之處並上年提議地價附股一節實行在卽亦應籌議方法茲定本月十一日下午二時在邑廟特開大會公同集議届期務祈准時蒞會 
[賽會物品改期運寗常州]  
　　常州物産會賽會出品因勸業會函電交馳催其速運本擬初十起運嗣因中學堂與錫金均須十二起運宜荆由船運常再由火車運寗現亦未到故改期十二日起運惟賠償損害一事由正幹事長惲莘耘觀察前赴寗垣與江督磋商不識能如所請否雜記 
[是亦不可以已乎蘇州]  
　　蘇盯左廉訪日昨示諭以本年秋審解省會勘各犯業據各屬陸續解齊所有會勘舊制現奉大部電飭停止茲經禀商撫憲卽由司定期於本月十二日早堂在本衙門將犯提勘示諭遵照 
[此之謂民窮財盡鎭江]  
　　鎭君近來銀根緊迫商情蕭條大有江河日下之勢自上月間乾和仁糖棧虧倒鉅欵後市面大受影響詎日昨江邊義和長雜貨鋪亦因周轉不靈遽爾倒閉該鋪主某甲避匿不面聞虧空往來各錢莊約有一萬數千金之譜又聞某絲行亦有搖動之說故市面人心近日大爲恐慌云 
[蠶來失望則奈何鎭江]  
　　鎭屬各縣自去歲遭災以來米珠薪桂滿望今春蠶麥豐收以資補助不料近日天氣寒暖不時春蠶雖甫三眠然據老於蠶事者言收成只有三四分可望又值霪雨連綿麥苗黄落各農民無不憂形於色 
[安仁縣新獲雲錦石江西]  
　　饒州府屬安仁縣境内新出雲錦石一方天晴晶瑩光潔一如尋常一遇天隂欲雨人過石前卽見人形鳥飛石畔卽留鳥影現經該府商務總會禀明王太守諭令該縣趕辦送府解省呈賽聞此件　該府逕送南洋將來比賽之間亦江省别館之奇品也 
[京控命案之骩法眞相杭州]  
　　硤石張朱氏京控一案頃悉初七日夏太守親自督同張刺史及李汪二委員傳集兩造訊供各執夏太守再三勸慰張朱氏幷許其撫卹洋元張朱氏堅不承允定欲索償兩命夏太守知非一時所能定斷隨卽退堂張刺史因地方事繁不能逗遛遂卽回州初八日李汪杜三委員復傳張朱氏勸諭該氏仍不應允堅稱若不抵命定欲爭回小用各委員飭令張朱氏出外傳黄斌等訊問使其加小用以免拖累黄斌等亦不承認經委員升坐向黄斌咬耳勸導適被張朱氏看見遂大肆咆哮云委員與被告可以竊竊再語無怪我官司要輸等語各委員無奈當卽退堂初九日復又傳訊張朱氏供稱抵命加用兩事定欲依我一事方肯了案言畢復在堂上大哭云惜乎靑天湯提調（正任餘姚縣湯佶昭）患病不能聽訊以致我之沉冤不能伸雪各委員均有慙色飭令兩造退出明日再行訊斷初十日各委員恐張朱氏煩言遂預作問題飭令黄斌等筆答以避嫌疑張朱氏之保人吳經伯亦來堂退保各委員又再勸諭不准退保並令其開導張朱氏早日遵斷完案 
淸談 
[此後之巡警勸業道]  
　　自馮啓鈞參案發現後。而有初十日著各督撫考覈巡勸兩道之上諭。各省之巡勸兩道得毋因此此大受恐慌乎各督撫將毋因此而大加整頓乎。 
　　倘各巡勸道。不因此恐慌激愛天良。而徒歸咎於馮道之運動。不精彌縫之無術。則其人必不救。倘各督撫以該道爲所保之人。而信任不疑。則考覈亦仍空言而已。吾以觀此後各省之督撫與巡勸兩道。 
[此後之自治各團體]  
　　以紛爭數月。迄未解决之區域。而處委來常。由官調查。不三日。全城告竣。絶無有人出而爭執者。可見官治之易于自治矣。我爲武陽哭。我不禁爲自治之前途。同聲一哭。 
　　以主席宣布大衆歡迎之會長。而南昌贛州南安臨江寗都五府州學界。獨公呈撫學兩署。不肯承認。以冀另選。若欲借官力以破壞其自治機關者然。 
　　說者曰此殆所謂無獨有偶者矣。雖然亦大足以見吾國民自治力之一斑。我不識。此後之所謂自治各團體者。其目的何若。其希望何若。其最後之結果又將何若。 
雜箸 
[南渡荒亡錄（去病）]  
　　又高孝嘗過西湖流連忘反。尤爲荒亡之鑑據西湖志云。宋淳熙六年春。車駕迎上皇太后。游聚星園。並乘步輦。坐瑤津西軒。酒三行。都管劉景。供進新製泛蘭舟曲。各賜銀絹。上親捧至酒船上壽。酒斟船中人物皆動。大上喜。至錦璧賞花。牡丹　餘叢。各有牙牌金字。别採千朶。插水晶玻璃天靑汝窰金瓶中。置沉香桌。列白玉碾花商尊。高三尺。徑一尺三寸。獨插照殿紅十五枝。隨駕官各賜兩面　葉滴金牡丹沈香柄金絲御書扇。知閣張掄進壼中天一闋云。洞天深處。賞嬌紅軟玉。高張雲幕。國豔天香相競秀瓊花風光如昨。露洗妖妍。風傳馥郁。雲雨巫山約。春色濃於酒五雲台榭樓閣。聖代道治功成。一塵不動。四境無鳴柝。屢有豐年天助順。基業增隆山岳。兩世明君。千秋萬歲。永章昇平樂。束皇呈瑞。更無一片花落。案張掄。身爲知閣。而便佞逢迎。無所不至。詞雖佳。君子所不。樂聞也。最奇者中用煬帝故事。而爲之君者竟亦不悟悲哉。 
　　掄乂當於乾道三年。與曾　。並侍宴池上。值初夏。雙燕新飛。掠水而至覿先承旨賦阮郎歸云。柳隂亭館占風光。呢喃清晝長。碧波新漲小也塘。雙雙蹴水忙。萍散漫。絮飃揚。輕盈體態狂。爲憐流去落花香。啣將歸畫梁。時帝登御舟。繞隄閒游。掄因進柳梢靑云。柳色初濃。月寒似。水纖雨如塵。一陣東風。穀紋微皺。碧沼鱗鱗。仙娥花月精神。奏鳳管　絃鬥新。萬歲聲中。九霞杯内。長醉芳春覿和云。桃慶紅匀。梨腮粉薄。鴛徑無塵。鳳閣淩虛。龍池澄碧。芳意鱗鱗。淸時酒聖花神。看内苑風光又。新一部仙韶。九重鸞　。天上長春。上大悅。各有宣賜。至三殿並醉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏酌擬法官考試任用施行細則摺]  
奏爲違章酌擬法官考試任用施行細則繕具淸單恭摺仰祈聖鑒事宣統元年十二月二十八日憲政編查館奏定法官考試任用暫行章程内開施行細則另由法部定之等語臣等遵卽督飭司員詳審編訂曾經隨時聲明在案竊維占者理官獨以士稱士師而下鄉士遂士縣士非明義理通經術者不得爲之自是以來宋有嚴試法官之制金有律科取士之條而前明制科士子試判五道必詳明律意方許進身沿及國初尚承其舊今外國登用試騐判檢各官亦多定爲專章至纖至悉極形鄭重誠以人民生命財産所寄多在法官法官賢愚繫乎考騐古今中外其理一也本年爲直省省城商埠各審判廳成立之期需用法官亟待考試自應迅擬細則通飭施行俾昭統一而資遵守謹就館臣原章繹其候文推闡其意義略加補綴稍事變通大致以輪舶鐵路可通之省均定爲赴京考試其距京較遠交通未便省分卽在各該省考試如四川廣西雲南貴州等省各爲一路新彊地處邊徼擬暫會考於甘肅省城地旣適中事亦易舉故甘肅新疆共爲一路此外應行規定各條曰職掌曰與考資格曰第一次考試曰授職曰學習皆就原章所已及者而分晰之曰關防曰報考曰考期曰核定分數曰經費並就原章所未及者而補定之連同通則附則計十二章都凡五十一條臣等公同商榷迭次修正均取裁於今昔考試規制以期簡要可行其餘各種辦法有爲目前所難定者如考試經費一節此項費用無論京外地方均應力從減省不得緣從前科塲舊例致滋糜費惟需用實數現在殊難預算除派考省分由各該督撫核實籌辦外其在京考試經費及簡派各省考官襄校人員應如何籌給津貼川資之處容臣等詳加核算先行會商度支部以便臨時奏請飭撥至錄取員數旣採用計分之法自應以考試及格爲準未便預定名額致有抑置倖獲等弊其錄取各員分發各省應如何均匀配置及變通成法之處均應與憲政編查館會商妥恊另由臣部妥定章程奏請施行謹繕具各條清單恭呈御覽俟命下之日卽由臣部欽奉辦理並通咨各省一體遵照再京師及東三省各審判衙門應歸甄别各員係補行考驗事項容臣等另定辦法擇期舉行除咨憲政編查館查照並廣西一省已奏明變通辦理外所有酌擬法官考試任用施行細則緣由謹繕摺具陳伏乞皇上聖鑒謹奏宣統二年三月十七日奉旨依議欽此 
　　法官考試暫行章程施行細則 
　　第一章通則第一條法官考試任用暫行章程一應未盡事宜悉按此施行細則辦理第二條凡考試事宜京外統由法部總理主持其派員往考省分應由提法使詳明督撫遵照定章辦理第三條照原章第一條派員往考省分指定如左一四川二廣西三雲南四貴州五甘肅新疆（會考於甘肅）除前列六省外其餘各省一律赴京應試第四條考試試塲及報考處所在京由法部在外由提法使先期指定出示曉諭 
　　第二章職掌第五條照原章第一條京師考官由法部奏請欽派並請於法部堂官内欽派一員會同考試其四川等省考官由法部遴選京員五品以上人員出具考語開單奏請簡派會同各該省提法使考試每省以二員爲額第六條襄校官資格除原章第二條所載外京師司法各衙門有深通法律富於經驗之員統由法部堂出具考語一同奏派第七條襄校官員額京師視與考人數臨時酌定外省以二員爲額如與考人數過多時得由監臨官遴選該省合於原章所定資格人員電咨法部奏請添派第八條京外考試設監臨官一員京師由法部堂官内奏請欽派一員外省以辦考省分之督撫任之督率執事各員辦理考試事宜第九條京師考試設監試御史一員由法部咨取科道各宫銜名奏請欽派外省設監試官一員由提法使詳請督撫就道府内札派專司稽查關防第十條京師考試設提調宫二員由法部丞參或參事郎中内奏派外省設提調官一員由提法使詳請督撫於道府或提法使衙門科長中選派管理内塲事宜並辦理核算分數拆封塡榜等事第十一條設内外收掌官彌封官各二員管理收掌彌封事宜京師由法部堂官就本部各司員中遴選奏派外省由提法使詳明督撫就本署各科員中遴選札派第十二條設庶務官若干員辦理塲内供給及雜務監塲官若干員監察應考員生整肅塲規京師由法部堂官就本部各司員中外省由提法使詳明督撫就本署各科員中分别遴派第十三條外省於本則第九條至第十二條所載派出執事各官仍咨報法部備案（未完）本埠新聞 
[楊侍郎抵滬先聲]  
　　南洋勸業會董事會事務所昨得漢口電信知審查長楊杏城侍郎已於初十到漢十三乘江新輪船來滬至駐節處所須俟抵滬後再行擇定云 
[拿獲大帮匪徒]  
　　寳山縣境天通庵北楊家宅一帶各村落上月以來刦案迭出前晚江灣鎭附近又有匪徒二十餘人濳匿該處麥田内欲圖搶刧被三路五區巡邏巡士查見急吹警笛召集鄰崗長警等拿獲匪徒雷浩黄天桂張禮行殷永林劉德山王悅臣姜漢淸孫友山趙玉清朱得智孟新臣等十一名並搜出利刃等凶器多件一倂移送一區昨解總局奉孫正裁判分别研訊雷供認由王四爲首邀衆圖刦餘匪均狡賴不認判一倂收押候再覆訊核辦 
[巡官與洋員衝突]  
　　巡警總局洋總巡官孟治以斯前日上午在三路一區查見站崗巡士不守崗規卽至該區面請蕭正巡官嚴加整頓蕭巡官以其出言强硬遂起衝突後由周副巡官排解而散刻聞兩方面均已禀詳上級官請示核辦矣 
[匪徒私帶軍械續紀]  
　　初十日本報載有匪徒私帶軍械一則茲經詳細調查得悉初九日午刻滬寗鐵路快車將開時駐站釐局員司率同巡丁詳查赴寗搭客有無夾帶漏捐情弊見有身穿元呢背心靑布長衫者一人所持舖蓋甚重形跡頗屬可疑當卽帶局檢查於鋪蓋内搜出 
 
 

Page 19

 
 
後膛槍六板其人自認爲許庚生係安徽定遠縣人尚有一人早經逃逸無蹤該局員當飭將許扣留送交鐵路巡警局暫行拘留禀候詳辦前報謂巡警拿獲者非也 
[且觀田大令之懲辦拐匪]  
　　前晚公共公廨派探押解大帮拐匪吳嘉惠陳玉田杜木木李阿榮賈三卽賈芳春五名拐婦郭吳氏李夏氏兩口及被拐男女小孩來興來吉曾來喜狄成忠（自稱姓戴）何和尚徐桂生鄭金生閔眞賢張小和尚岳寳丫頭安子紀眞子朱亞三又不滿三歲之小孩七名（因不能言語故不知其姓氏）共計二十一名並皮箱三隻舖蓋六副鞋籃三只包裹三個草席一條一倂送住道署請示並由包探禀稱尚有被拐小孩周子英陳小五子及不知姓名之小孩兩名一孩送往醫院醫病一孩留在捕房當奉蔡觀察諭飭道差點收遂卽備文押發上海縣由田大令飭令值日差將拐匪吳嘉惠等五名收押自新所拐婦郭吳氏等二口交女所收押其餘小孩一倂送至普育堂暫行收養候失孩家屬到縣認領 
[老拐子扮作教化子]  
　　拐匪魏福元年六十元歲假裝乞兒模樣手持木魚專在租界各小弄内以求乞爲由乘間誘拐小孩前日又至虹口狄思威路向一百八十五號門牌董王氏家求乞見無人在卽誘拐氏家五歲男孩阿二圖逃旋經該氏追獲扭送捕房昨解公共公堂請究先據包探禀稱查魏並無家屬刻在伊所住之客棧内見有小孩衣服數件情寔可疑請爲訊究質之魏供孩衣係在馬路上拾來並不誘拐小孩求鑒孫襄讞商之美海副領事判魏押候查明曾否犯案於下禮拜二訊辦 
[高橋港行將塡塞]  
　　總工程局董事李平書以浦東高橋港鄉人近日咸謂浚浦局行將該港塡塞另行議築因卽禀明滬道蔡觀察轉致浚浦局請將如何開浚情形明白函復以便早爲豫備 
[小輪爭擋肇禍]  
　　鄉婦王周氏昨乘閔行小輪來申抵岸時適有鼎泰北貨行所雇周掌狗之駁船在彼起貨該輪爭擋而進致將周之駁船撞損並擦傷王周氏右脇頃刻昏暈當由巡士拘獲小輪舵工陶裕發連周及氏一倂解至工程局審訊陳裁判以兩造各執一詞判王周氏送醫院醫治陶暫行拘留候飭探查明是否該輪爭擋相撞再行訊核 
[兇犯張毛毛畫供]  
　　殺人放火之兇犯張毛毛疊經松江府戚太守親提嚴訊熬刑不認太守卽札上海縣吊取原卷查閱見縣中訊鞫不下數十堂張之親族均有禀詞歷叙其平素不法情狀聲請嚴辦此案實無寃枉遂於初十日提案復訊太守再三開導令其蓋印指模聽候解省聞此案張毛毛僅作從犯論科定絞罪惟張犯出署時仍喃喃自語謂到省過司仍須翻供云 
[第三次上控揑造田單之督批]  
　　上海縣老婦瞿何氏上控西區副區長兼官契局副董周文彬卽菊坪揑造田單冒認祖墳等情茲奉江督張制軍批云前據該氏以周文彬所報之田單亦係係造字跡紙色均不相符曾經該氏孫祥麟當堂指證請吊騐等情來轅瀆禀當經明晰批示由司飭縣遵照辦理嗣該氏復以前情具禀又經批司飭縣遵辦各在案何以批行八月之久迄未復到究竟兩造田單孰眞孰僞不難根究明確茲復據禀前情應再由司飭縣限文到半月内遵照先今批示調騐兩造田單秉公究結詳復核奪母稍徇延致滋拖累除逕行上海縣外仰蘇藩司迅飭遵照禀抄發 
[電車碾斃小孩續紀]  
　　六十號電車撞斃廣小孩梁炳發已紀昨報前日傍晚上海縣田大令到塲騐明委係碾傷頭顱致命身死由屍母梁郭氏求免發封具結棺殮 
[盜匪禁錮西牢]  
　　盜匪張文榮瞿田福因紏黨搶刧華界居民張樹榮及租界居民錢永泉等各家贓物由探先後拿獲收押在案昨解公共公堂請爲復訊張錢兩原告投稱起案之布衣數件均係眞贓請將該盜等從嚴究辦訊之兩盜供均游移孫襄讞商之美海副領事以贜証確鑿無可抵賴判張瞿兩盜各押西牢三年如華界來提仍准帶去訊明後送還西牢俟禁錮期滿再行送往華界治罪 
[女子體操學校開運動會]  
　　愛而近路均益里中國女子體操學校十四日下午一時開第三次運動展覽會本校計分普通體操遊戲體操運用體操三部末後爲來賓運動凡民立女中學湖州旅滬女學上海兩等女學等三校中國女子多柔弱今可一革此風矣 
城内 
[崗巡拘賊]  
　　火腿弄崗巡查見陸季松手携紅木屏風及架子一座形跡慌張當卽拘住解至南區旋有失主金馬氏投案供稱屏風鏡架確係已物值洋十元求請給飭區長准交該氏領去陸季松移送一路巡局笞責三百板拘留十天 
[怙惡不悛]  
　　東二區函解竊賊朱友卿至一路巡局經德正巡官訊得朱友卿前已犯案收押釋放未久判責三百板拘留十天再　 
[偷竊酒]  
　　竊賊張月庭肩負酒　在途行走被崗巡拘住解局昨經德正巡官訊實判責二百板驅逐出城 
[道扯三則]  
　　金光照禀批著候示期覆訊投候質訊核辦抄黏附王章氏禀批旣經控廨准理仰會審官寳令核案飭遵母任抗違愼餘同餘等　批仰會審官寳令迅卽分别嚴追毋任久延 
[事]  
　　巡敬總局參事官夏翊宸昨日到道禀知所招第七班巡警生定於本日行畢業禮並禀辭赴北洋當差巡警總局營業課員候選州同馬錢昌禀謝札委兼辦收支車捐差浙撫札委候補知縣課嘉玉及千總石永直管解京餉入都前日來滬到道禀見汕頭巡警總避委員候補從九謝秉誠押解大帮拐匪來滬刻已公畢昨日到道禀辭返粤 
南市 
[賭徒罰洋]  
　　昨日大碼頭某荳腐店招人賭博由八十八號巡士查見拘獲賭徒楊嘉英等七人連同賭具解至工程局當值處著各罰洋三角充公分别斥釋 
[相差太遠]  
　　台州船客徐宗淸等五人前因源盛柴炭行主周永照　負　欵洋一千餘元私逃無蹤當將股東周松林司帳阮芳林扭至工程局控追迭次訊判限交永照到案昨將變賣生財及頂首等洋四十一元繳案聽候公攤嗣　該原告不願具　遂　一倂移送上海縣訊理 
[尋回逃妻]  
　　瀏河人高梅生之妻高氏私逃出外被毛家弄公大順茅蓬店夥楊春誘至彭家橋經高尋回昨將店主婦王宋氏扭控工程局訊明判高氏戒　一百五十下交夫　回管束旋由王宋氏將楊交案訊實判戒責三百下押六　月王宋氏姑念年老免究斥革 
閘北 
 
 

Page 20

 
 
[巡警總局批詞]  
　　商人胡益如禀批旣據禀奉道憲批飭法廨會審官禀復察奪該商應候查復核辦毋庸多瀆商民夏禧堂禀此查此案前據該商禀報已由革偵捕王愷臣交來當票四紙當以該革探旣得有贓物必能知其卜落卽經飭科查提在案據禀前情候再飭科趕緊催提質訊核辦着卽知照 
[英租界]  
[公堂停訊]  
　　滬上中西紳並商學各界定於今日在三馬路紅禮拜堂爲前英皇愛德華第七開追悼會英美會審公廨因此停訊一天 
[稍安毋躁]  
　　蕭耕垣控用人狄富春與婢女瑞香串竊現洋金飾逃往金匱一案迭經公廨移請金匱縣查提未獲昨由捕房將案中牽涉之秦英之秦姚氏薛阿八薛濮　濮毛二等男女五人解廨復訊蕭請究追讞員以此案已禀請滬道核奪判將一千人　分别還押　示 
[抑何性急]  
　　唐全林偕妻陸氏女金囡控未婚婿楊瑞坤紏同姜漢山劉紀山龔匯良等情强搶親昨由捕房解廨請究唐供伊女憑媒姜長淸許於西崽揚瑞坤爲室擇定本年八月間成婚詎女於前日在七浦路永泰絲廠做工回家楊竟紏人强重請究旋據七百十七號七百四十六號兩華捕上堂証明楊紏人搶女情形訊之楊供詞含糊判楊押五天姜劉龔三人各押三天仍著如期完姻 
[理淸岩帳]  
　　陳裕坤控王慶堂　空帳洋一千餘元一案昨經公堂復訊原告投訴王已將欵理明請爲開釋官諭原告具求銷結存查王卽釋放 
[情虛避匿]  
　　鄭華華與周緯生地産紏葛一案周因　水瑞豐縱逃由廨將水傳案判令交保限於昨日交周質訊在案詎水亦避匿昨由包探將水之保人史惟懷博案判史交保限七天交水到案如違提案押交 
[希圖收]  
　　虹口翁阿大所　之押店深夜收押有違定章昨由包探將翁傳至公堂判罰洋十元充公押候繳洋開釋 
[控案不實]  
　　王仇氏在上海縣署控告浙江路胡元通新衣店主胡順卿不理存欵由縣移廨援照以原就　辦法於前晚由廨集訊孫襄讞察核存摺上所蓋胡元通圖章時在胡店未開之前顯有不實判令將案註銷 
[限期淸理]  
　　順泰木行忻戊墅控木作頭李宏章不還貨銀四千餘兩前硤由廨集訊判李交殷實妥保限端節前淸理 
[逐漸拔還]  
　　周玉記控趙雲峰不理塡泥工洋一案前晚由廨訊明判趙還原告洋一百五十元著先繳洋五十元其餘每月拔付二十元限五個月歸淸 
[實被拖累]  
　　汪成有　沃良鑑掯贖所抵茶　一案前晚由廨提訊被告偕証人虞瑞芝投稱　存惠大棧内因該棧積欠房主租金發封拍賣實遭　累求鑒判汪折還沃洋一百八十元着各具結完案 
[何時訊結]  
　　東益昌匯票號股東龎淸記張靜記等控夥唐某等串吞銀十三萬九千餘兩一案昨日午後由廨復訊兩造仍由律師到堂申辯良久　讞員商之英郭繙譯官判被告仍交原保候下禮拜一午堂再訊 
[茶肆聚賭]  
　　福建路二十五六號門牌某茶館内因容留王阿大姚小弟徐阿巧朱違生張阿三虞照福姚子卿等聚賭由探朱阿巧查獲一倂拘入捕房昨解公堂訊明判各押三天賭具銷　 
[店夥舞弊]  
　　萬永順火　店主婦陳馬氏控夥陳春發竊取火腿二百隻並私用帳洋七千餘元昨晨由廨會訊原告偕証人馬傳祺並延律師德雷司上堂請追陳春發亦延侯魯公律師上堂辯護寳讞員商之英郭繙譯官判陳還押捕房候下禮拜二早堂復訊 
[美租界]  
[電車衝撞]  
　　某西人昨乘馬車至北蘇州路被十四號電事撞碎車上玻璃窗致乘車人亦受微傷旋由馬夫王順金投報捕房捕頭因無見証諭　自冋該公司索賠 
[流氓可惡]  
　　陳少卿昨偕其妹銀琪在密勒路行走被流氓楊文坤陸生升瞥見疑陳勾引婦女尾隨嘲謔由陳鳴捕拘入捕房捕頭諭將楊陸二人各押丐牢一天以示薄懲法租界 
[監守自盜]  
　　湖南人譚慶福身帶現洋九十四元及金練銀表等物在小東門外花烟間尋歡被捕拿獲解廨訊供收押在案昨有周兆連投廨供稱商人在長發棧爲司帳譚隨主人來棧伊主因病將箱上鎖匙交伊執管詎竟竊取洋元金表練條逃出現在伊主已赴杭州特囑商人投案請辦質之譚認竊不諱判枷一月押六月贓存候伊主具領 
[盜犯就獲]  
　　盜犯魏光祿在江北安東縣境夥刦得贓逃來上海　安東縣役偵知會同上海縣差及法界包探將魏拿獲解廨請究判交來差解回歸案訊辦 
[無可抵賴]  
　　楊榮生控高雲祥與小車夫王明山偷竊磚沙一案昨日由廨復訊楊供從上月二十七日起失竊磚頭共有三萬五千餘塊值洋二百九十五元直至初五日始行緝獲務求究追訊之王供高雇小的之車推運磚沙不知行竊高供泥沙係王明山誤裝磚頭亦未偷竊求察聶司馬以人贓並獲豈容狡賴判押候交贓違則賠洋二百九十五元王從寛交保開釋 
[安插女子]  
　　客棧主婦徐陳氏投廨禀稱前日有一男子送女子洪喬喜來棧匆匆卽去至晚未來詰問該女則言語支吾因卽交捕解案請爲安插訊之女供江北人父母俱存此次同姨夫來申餘語慌愡似係瘋癲判送堂留養候示 
來函 
[學生假狐放火（閔行商務分會來函）]  
　　謹啓者敝鎭協昌祥今春有學生假狐放火事甚離奇可見人心日險况人多信鬼以訛傳訛積習更不可挽救今此事雖被人捉破而傳聞失實遠近多未週知恐於商界前途大有阻礙敝分會爰略叙顚末請登貴報學生趙雙慶者徽之歙縣人也年十五性狡黠歲已酉上海巨誠昶江某薦趙於閔行協昌祥周君爲徒周徒之與他生等行動偶乖時或訓責之周初不知其怨已之深也然而趙之毒已隱伏矣今春正月間店事龐雜忽於人視線易及處無端火發少則日或五六次多則日或十餘處且旁及分店源昌祥起滅無常倉皇撲救幾有防不勝防之勢羣疑爲狐設凈至日祀以茶菓酒食卒不靜且室中迭見字條妄稱文大仙特來主張兩店事趙雙慶大仙所寳母相欺夥友去留不問賢否或一不順火卽立至種種言誣字别（如大仙作大先經手作金手實在作入然及早作極早之類）莫可究詰周不得已赴江西謁天師具以告天師曰汝等疑爲妖耶殆人也非妖也然妖可治人亦可治何慮焉周猶不敢信以爲然也然而趙之奸已敗露矣當周赴贛時趙不知益無忌有金某者疑之深伺之密一日樓上聞劃火聲趨視之敵趙持洋火洋油下金登樓先撲火次窺趙意若待火發而佯爲張揚者乃羣起詰之曰洋油非爾潑耶洋火非爾劃耶前此種種失火紛紛字條非皆爾一人所爲耶趙面赤默無言翼日舁趙至申臨行猶設計投條以自飾其狡黠若此及周歸衆忿不平皆欲治趙以法周言此事前後計時歷一越月之久失火有百餘次之多耗費近二千金以外趙之很心辣手雖置之死地不爲過而卒不致釀成巨禍者非特兩店之幸抑亦一鎭之福也吁人心日險可爲寒心天道好生姑從寛宥有叙始末登之報章謹告商界同人凡遇無端失火假託神妖鬼怪者皆趙之續也尚祈詳愼審察母爲其所愚弄焉可 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[議决案]  
[呈報議决代呈甘泉士紳陳忠溥等堤工請願書]  
　　爲呈報議决事件事查局章第二十一條諮議局應辦事件第十一項爲收受本省自治會或人民陳請建議事件又案語云以通人民之情悃据此則本局對於人民之陳請自不得不爲代通其情捆茲於三月十九日會議議决代呈揚屬甘泉縣士紳陳忠溥等堤工請願書一件竊以工員有無情弊督部堂自有權衡本局未經實地調查無從干預惟念運堤關係重大求其工堅料實早日竣事則本局深表同情理合將原請願書另摺繕呈鑒核 
　　謹將宣統二年三月十九日會議議决代呈揚屬甘泉縣士紳陳溥等堤工請願書一件繕具淸摺恭呈鈞鑒 
　　揚屬甘泉縣士紳爲堤工請願書謹將邵伯鎭堤工危險情形報告諮議局諸君公鑒竊以運河一線長堤以邵伯堤工尤關係淮揚兩屬之人命財産舊工雖不無傾圮然舊制尚堅實可恃是以年來每逢大水危而能安惟邵伯鎭之朱家巷一段工程光緒三十四年經前督憲端札飭查修奏咨在案迨至去年冬始由堤工局憲估工承修當冬令水涸如果尅日程上此時早經蕆事卽春令水漲亦可無虞乃拆卸旣在去年而木料遲至今年正月杪甫到木石等工於二月間始行開辦是時春水已經發漲人力已覺難施是以闔鎭士民以工緩料薄電禀督憲在先復經紳衿等聯呈公訴於後經督憲批飭查復督催在案惟督批據該局復稱木料遲到一月之原因係由河道擱淺所致又云木料照原估丈尺有加何云料薄查該鎭士紳原禀謂其用西木不用廣木今不辨是何木料而渾云丈尺有加其承認料薄可想至遲到一月罪已自供而復飾詞爲擱淺猶憶去年終各路河道通暢往來貨船無算未聞有以水淺擱阻者傳聞承辦工料員沿途夾帶他貨買賣繞越遲阻以至於此不爲無因而督批猶謂用夫之多寡做工之遲速該局自有權衡云云案行政之權人民本不當干預惟承修期限本云三月底竣工詎自二月初以至今日隂雨連綿水勢日漲工程或作或輟雖由天事使然如果工料早集趁正月晴霽盡力施工何患不能計日告竣是承修各員坐誤事機釀成今日岌岌可危之勢職等若再緘默不言轉瞬江潮上泛湖水下流而以現在全隄已拆石工未施之險狀適當其衝幾何不使裡下河一帶田廬坟墓人命財産一切付之洪流巨浸中也近據鎭人報告謂石工僅砌一層漿汁未乾水已灌入水椿僅換三成基礎未堅勢成蒙蓋無論此時難以收工卽使勉强告成後患正不堪設想雖承修各員有保固三年之例如此敷衍恐不及三年難免出險卽幸保無事而此種工程詎可持久設三年後禍機竊發又誰擔此責任耶以現在財政如此艱難而承修河工之員不能上顧國帑下恤民命承領巨萬金錢虛糜若此致令人民坐此危險岌岌可憂職等以貴局有興利除弊之責爲此公同籲請應如何呈請督撫憲辦理之處不勝迫切特命之至謹具報告仰候公决施行揚屬甘泉縣安徽試用知縣陳忠溥優附生毛昌緒拔貢生任桂森優附生何壽恒介紹議員凌鴻壽顧詠葵周樹年譚慶藻趙鉦鋐 
專件 
[福建船政廠塢模型說明書（再續）]  
[模廠]  
　　專任製造船模汽鼓模各機件模以及細木雕刻各工其能力須審圖理諳折算熟悉模型奥竅辦五金熱冷漲縮度該廠製作塲計面積一萬五千一百二十一尺方安設各種鋸機刨機各種旋機等共二十副工程最旺時匠額一百六十名現僅有四十七名 
[鑄鐵廠]  
　　專任船上所需之鑄鐵鑄銅各機件其能力須諳圖理明算術照木模製土模及鼓鑄之時辦明火候考究鋼鐵原質曾鐵就重太鐵件達三萬斤銅件達一萬餘斤該廠製作塲面積計二萬八千八百七十五尺方安設鑄鐵鑄銅大小爐幷各爐共十一座轉運重件之將軍柱碾機風箱風櫃等件二十三副工程最旺時匠額一百六十餘名現僅有五十餘名 
[船廠（舳板廠皮廠版築所屬焉）]  
　　專任船身工程設石褩船台一座長二百九十七英尺木製船台一座長二百七十六英尺凡船身長短廣狹桅舵艙位墩儎吃水速率中心點度數均應配算匀稱先繪寸徑總圖後繪全船地圖照圖製造曾製成木質鐵質鋼質穹甲鋼甲各式船身計四十餘號大者容積二千餘墩其能力可製四五千墩之船所有起蓋鑲配亦歸該廠管理設有鋸木機八架所轄之皮廠則製造皮帶幷各式皮件舢板廠則製造桅舵幷大小舢板版築所則造船卜爐灶幷廚房厠所各廠烟筒爐灶及一切泥水修築各工該廠各製作塲合共面積十五萬六千四百尺方工程最旺時匠額一千三百餘名現僅有匠丁一百五十名 
[鐵脅廠]  
　　專任製造鋼鐵船脅船壳龍骨横樑泡釘以及船上各鋼鐵件打造拗彎鑲配各工該廠於光緒元年添設其能力須審識船身圖理制度鋼鐵原質各法曾製成鋼　鋼鐵船身二十餘號小輪船不計該廠製作塲面積計七萬九千八百九十五尺方配設鋸機剪機鑽機捲機碾機刨機共三十五副工程最旺時匠額七百名現僅有六十八名 
[拉鐵廠]  
　　專任拉製銅鋼鐵幷打鐵爲製船所必需者其能力拉製重大之銅鋼鐵板鋼鐵槽銅鋼鐵條等件打造重大之輪機幷船面鑲配鋼鐵件轉輪軸車軸轉輪臂汽餅桿活軌前後鬬鱇鐵錨舢板挑錨等件該廠製作塲面積計九萬四千四百六十四尺方安設汽鎚七架其最大汽鎚之力則有七墩此外拉機剪機鑽機旋床刨床幷轉運重機之將軍柱等大小共五十一副拉銅鐵打鐵各爐大小五十七座工程最旺時匠額三百八十餘名現僅有八十七名 
[輪機廠（合攏廠屬焉）]  
 
 

Page 27

 
 
專任製造全船大小機器製成後先在廠合攏試騐故合攏廠屬焉其能力較準中線旋轉順和尤須審明圖理通曉進脫冷暖壓助嘘吃機關各竅汽力等事曾製成全船各機件或鑲配外購各件合攏成船計有四十餘號各小輪不計該廠製作塲合計面積三萬三千二百四十八尺方安設車光機刨機削機鑽機礪石機　絲床鉗床共二百二十三副工程最旺時匠頟三百六十名現僅有一百二十名（未完） 
小說 
[社會小說淸夜鐘（四十四）]  
　　第十二回露機關夫妻反目營别野學士移家 
　　姜曉岑聽了。哈哈大笑道。這不過他誤打誤撞的。剛剛撞着罷了。那裡算什麽未卜先知。他無非看着你如夫人的那位祖母。年紀大了。飯量狠好。老健的人。是靠不住的。吃得多了一口氣回不轉來。噎死了也說不定。更兼。一個七十多歲的人。天天在樓上。自己一個人走下來自已一個人走上去。又没有人去扶他一下日子久了。保不住不跌下來這樣的年紀。在樓梯上跌下來。那裡還有性命。這是他自已心上逆料起來。將來一定是這個樣兒。姑且對着他們預先說上一句。將來要是有了效騐。便登時哄然。一聲大家都傳說起來。將來要是没有效騐。不應他的話兒。你去問起他來。他便指東畫西的。只說你們一定是積了什麽隂功。如今東嶽撤回牌示。轉凶爲吉遇難成祥。不但圓了自家的謊。還順便拍一下别人的馬屁。這都是那些江湖上人的相傳秘訣。難道你這般一個明白人。都看不出來的麽。龍學士聽了呆了。一呆。說不出什麽話來。細細的想了一想。果然不錯。停了一停龍學士又道。這件事兒。且不必去說他還有我自已親眼睄見的一件事兒。我今天說給你聽。我自從娶了這個小妾。就生了這個小兒。無奈這個小兒的身體。生得十九怯弱今天傷。風明天發熱。差不多没有三天全好的時。候我們這個小妾。本來極信這個韓道婆的便和我說了。請他來和小兒看個香頭。不料他走來一看。就說我這個小兒。有一個披頭鬼。在暗中作崇。一定要把他捉來斬了。小孩子才得平安。當下我還有些不信。他便要了一張黄紙。裁成一方一方的幾十方。取一個凈水碗。隨手拿一方黄紙。放在水碗裡頭。把手指畫了一道符。果然平空的紙上現出一個披頭散髮的惡鬼來。那樣兒甚是可怕。他又要過一把刀來。說要斬掉這個惡鬼。倒把我嚇上一跳。不知以後如何且聽下回交代國外新聞 
[韓國男兒又弱一個]  
　　初十日東京電云行刺韓相李完用一案已於今日在漢城定讞刺客李載明判定死罪同謀之十四人判充苦工尚有一人判監禁十五年 
[中國陸軍專使抵德先聲]  
　　初九日柏靈電云中國陸軍大臣濤貝勒使節將於本月二十八號行抵柏靈政府已派陸軍第十六軍團參謀總長法君及北京德國武隨員韋君爲名譽陪侍員 
[荷擬歡迎德皇]  
　　初九日柏靈電云德皇赴英會葬駕過荷境拂露興時將由前荷屬印度總督赫士君代表荷后歡迎於此 
[土國豫備戰事]  
　　初九日柏靈電云土爾其政府擬派海軍駛往愛琴海一面並在希臘邊界徵調陸軍蓋爲居留島問題欲藉此恫嚇希臘也 
[俄國豐收之豫兆]  
　　初九日柏靈電云本年俄國田禾頗有豐收之兆 
[阿琴廷頒布軍律]  
　　初九日柏靈電云阿琴廷無政府黨擬同盟罷工政府恐有意外已頒布軍律 
[摩王不肯輕易借債]  
　　法國前以愛的美敦書要求摩王借用法國債欵當時摩王受逼承允聞今仍猶豫不肯實行約言云 
[美國興造大戰艦]  
　　美國國會已批准興造最大之戰艦兩艘安置十四寸口徑之大砲該戰艦之排水量及安置之軍械均超勝世界所有之戰艦云（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[渣普多補腦丸]  
腦爲髓海卽爲一身主宰其腦氣筋環繞週身四肢百體腑臟内外及耳目口鼻等處曲折皆到故全體皆賴運動無不從合其或腦筋力弱則疲痿麻木痛暈癲狂癱瘓等症在在難免如或腦力充足則聰明智巧才識學問康强等福隱隱自致蓋腦之關係一生富貴祿壽者大是以泰西醫學家極爲注意有渣普多醫學博士考查燐質一物益人尤甚凡腦髓中及背脊骨與紅白血輪内皆藏此質洵爲秘寳今經化煉之一如本體自行生成者并參用各藥研製成丸精純無匹男女服此最著奇效凡酒色憂勞之過度衰過穉弱之各歽禀賦氣體疾病之虚而不足得此丸以培補之白然疾患消除氣力强盛精神發逹一切功效筆難盡述矣歐西久已馳名服此丸而行補益實際者有歷年層疊之保證書可憑故敢爲腦血太虚腦筋無力腦氣不充欲轉弱爲强者告服法每日服四丸食前分服各埠中西各藥房均有寄售維亚兒藥房謹啓 
[白蘭花香水精]  
此香水係德國德利名廠所出採取白蘭花精液釀成此水歐美兩洲上等尊貴婦女均喜用此等香水每年計銷有二十五萬打之多亦可見該香水價値矣緣此香水少些洒之衣巾氣味能耐一禮拜之久兼避夏令不正之氣現在運銷中國風行一時凡賜顧者須認明江西路怡昌洋行經理德利白蘭花香水精方不致誤價亷物美一試便知再啓者此係香水之精如以少些香水精用火酒化即可成一大瓶絶妙耐久香水　 
江西路怡昌洋行謹啓　　 
[百司洋行　百司洋行]  
本行專辦男女時式花綢粗縐各色洋傘揀選上等工料物堅價亷中外久已馳名倘蒙　貴商賜顧定購者請認明此牌號爲記庶不致悞　上海泗涇路八號 
本行專在名廠精製籐椅考選良木配以軟籐樣式玲瓏工料堅固且定價相宜可謂貨美價賤如蒙　賜顧請移玉本行面議　　上海寳興洋行啓 
[清快丸]  
常言 
人身之康健能作非當之事業成數國之富翁 
常服 
清快丸體弱者即强　衰者即壯難然無病人常備清丸除不虚之病心神爽快　常身體健康誠上長壽至寳之靈藥也特聲明主治　能 
中暑中寒時疫霍亂噁心嘔吐肚腹疼痛目眩昏倒精鬰結船車暈眩酒醉昏迷 
定價 
小包六分　中包一角二分　大包三角　大盒六角　大　盒一元一錢 
本舖大日本大阪市高橋盛大堂 
請號鐵認　　　　上海日信大藥房四馬路　　 
[上海寶興洋行告白]  
歐洲罐頭牛奶惟本廠處和暖地生養黃牛肥壯方厚故採之奶與衆不同食料潔凈其奶味香力足本行定遲犀牛牌禀准領事註册存案中外行商不得冐用恐　貴客未敢經售倘别行紏葛不涉　買客之事特登報告白　　奥國分設上海寳興洋行啓 
永年頂上牛奶 
圖未作 
犀牛老牌爲記 
本行廠在奥國有年選製牛奶蒙貴客讚稱運消中外馳名已久定運異樣永年犀牛眞牌今已存案中外行商不得冒用混消貴客賜顧認明不誤奥國分此寳興洋行 
犀牛牌牛奶聽頭比别家牌號分量加重 
 
