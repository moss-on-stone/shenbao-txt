# 1921 - 77 - 4917272

 

Page 1

 
 
   
 
 

Page 2

 
 
   
 
 

Page 3

 
 
時評 
[餘孽（冷）]  
　　古人有死灰復燃之説甚言餘孽不淨之可畏也今數年以來中國國事之反覆無定紛擾不已者皆餘孽作崇之故也故無論爲中央執政者或地方有權者莫不演此互相報復之劇甲敗乙而乙之餘孽未凈於是乙得乘機以復敗甲乙敗甲而甲之餘孽亦未凈於是甲又得乘機以復敗乙甲乙之敗永無止期而國家擾亂之局亦永無止期矣　　我爲此言非謂國人於勝人之後必剷滅之使無遺類也亦謂賞罰之道須有實效而永久則人之心志方有所向背不觀今日外交團將抗議庚子罪魁端王返京之事乎事在二十年以前而今仍不稍寛假者以罰之不當輕縱也假使中國歷來之政府能知此意以待帝制復辟等之罪魁亦何至今日而猶有復辟之謡哉 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國十年三月二十六日星期六（申報第二張）舊曆辛酉二月十七日（六） 
命令 
　　三月二十四日大總統命令兼署陸軍總長靳雲鵬呈請任命楊桂連爲陸軍第一師步兵第四團第三營營長應照准此令　　又令兼署陸軍總長靳雲鵬呈請任命闞朝山爲暫編奉天陸軍第五混成旅步兵第二團第三營營長應照准此令　　又令參謀總長張懷芝呈暫編奉天陸軍第一師二等參謀官吳常陸另有差委請免本職應照准此令　　又令參謀總長張懷芝呈請任命關恩波爲暫編奉天陸軍第一師二等參謀官應照准此令　　又令兼署陸軍總長靳雲鵬呈請授曹用純爲陸軍步兵少校應照准此令　　又令署内務總長張志潭呈准陜西省長劉鎭華咨請任命劉鎭家胡坪爲省會警察廳警正應照准此令　　又令署内務總長張志潭呈准浙江省長沈金鑑咨請任命韓鴻逵蕭樹輝爲寗波警察廳警王正懋賢試署寗波警察廳警正應照准此令　　又令中野直枝給予一等文虎章此令　　又令賈文祥晋給二等嘉禾章此令　　又令盧克司晋給二等嘉禾章此令　　又令李運昌給予三等寳光嘉禾章馮學壹給予四等寳光嘉禾章吳憲奎鄭雲鵬鄭惟章均晋給四等嘉禾章此令　　又令朱建勳給予四等嘉禾章此令　　又令派葉恭綽爲交通大學校長此令　　又令兼署陸軍總長靳雲鵬呈陸軍第十八師師長王懋賞因病懇請辭職王懋賞准免本職此令　　又令任命孫傳芳爲陸軍第十八師師長王都慶爲陸軍第二十一混成旅旅長宋大霈爲陸軍第十八師步兵第三十五旅旅長此令　　又令兼署陸軍總長靳雲鵬呈陸軍第二十八師步兵第五十五旅旅長陸錫武另經調周請免本職陸錫武准免本職此令　　又令任命楊德生署陸軍第二十八師步兵第五十五旅旅長此令　　又令兼署陸軍總長靳雲鵬呈陸軍第十二師步兵第二十三旅旅長陳寳琮另有差委請免本職陳寳琮維免本職此令　　又令任命周蔭人爲陸軍第十二師步兵第二十三旅旅長此令　　又令任命孫旭昌爲暫編奉天陸軍第二混成旅步兵第二團團長此令專電 
[北京電]  
　　外交團似已提出端王回京之抗議於外部因庚子列國要求爲斬監候李鴻章奕劻請減爲充軍今回京違反前約（二十五日下午一鐘） 
[北京電]  
　　在新俄舊黨巴赤奇由塔城電致哈埠同黨在伊塔組軍團乘機奪取伊犁及塔城爲根據地黨衆已集五六千希相機策應等語爲新省查覺已將巴黨一律監視（二十五日下午一鐘） 
[北京電]  
　　孫烈臣電院巴龍恩琴密謀擬派布利雅兵五千襲取大賚湖在海拉爾地方獨立（二十五日下午一鐘） 
[北京電]  
　　參陸處查明褚旅在伊拉河孟哈台剩千餘成乞丐隊毫無實力（二十五日下午一鐘） 
[北京電]  
　　滿站電漾（二十三）由上烏金斯克開到瓦罐車四十一輛計難民一千二百七十八名内有庫參軍參謀司長廳長等二十三人敬開赴哈埠難民代表係赤塔華僑會長洪堯（二十五日下午一鐘） 
[北京電]  
　　院部電褚其祥改編自應照准至派員赴滿招募補充兵可停止（二十五日下午一鐘） 
[北京電]  
　　曹錕覆參陸處電馮旅移口需費開拔吳副使在洛鎭懾調動爲艱（二十五日下午一鐘） 
[北京電]  
　　多倫鎭守使來電催餉甚急（二十五日下午六鐘） 
[北京電]  
　　現内閣以南方附北漸形接近各省選舉疏通有效對時局又抱樂觀（二十五日下午二鐘） 
[北京電]  
　　某要人回京述奉張意蒙事非一方面所應負責必他方出兵協同一致方可收效（二十五日下午二鐘） 
[北京電]  
　　奉張須援庫軍費中央籌定方允應召來京（二十五日下午二鐘） 
[北京電]  
　　當局否認奉張來京（二十五日下午六鐘） 
[北京電]  
　　奉天范家屯中日合辦電燈公司核准（二十五日下午一鐘） 
[北京電]  
　　礦政顧問安特生赴黄河沿岸查礦質寄瑞典陳列（二十五日下午一鐘） 
[北京電]  
　　滄州北德州南疫又作内務部醫官俞樹棻疫死津浦段長邱鴻勳亦入隔離所恢復售票從緩（二十五日下午一鐘） 
[北京電]  
　　敎育費迄無着落據敎育界人云春假後能否上課尚屬問題（二十五日下午六鐘） 
[北京電]  
　　陳籙電告留法儉工學生經蔡元培極力勸慰各學生始允暫止激烈舉動惟仍乏欵不得已向法銀行借欵五十萬佛郎開發欠薪請卽滙還并懇電示維持政策（二十五日下午六鐘） 
[北京電]  
　　顧維鈞二十一電外部云德國向聨合會控告英法軍隊入境依和約第十七條請求聨合會處理藉以維持和平等語會中認爲無召集行政院之必要（二十五日下午一鐘） 
[北京電]  
　　張秘書由德來電德因列强派兵佔領要隘復將錐士堡等重要三巿屯駐重兵現由各界發起救援會分在各處秘密集議擬由罷工入手德社會黨及復辟派乘機活動内幕極形複雜協約國深恐演出暴動已出示嚴禁倘再不遵卽須酌捕爲首代表以儆其餘（二十四日下午八鐘） 
[北京電]  
　　施肇基電告美海軍問題是否擴充擴充至何程度其舉動各國莫不注意惟現在除海軍經費確爲議院通過外其他尚無變化又經海軍總長鄧璧聲明外傳美在夏威坐倭愛湖作爲根據地及在太平洋集中海軍各節純出子虚務請各國勿因謡傳發生誤會（二十五日下午五鐘） 
[北京電]  
　　閣議（一）農部提議以馬俊顯簡署吉林實業廳長（二）官硝總廳添設督辦以王達簡充均通過（二十四日上午八鐘） 
[北京電]  
　　撤廢客郵交部分向英美法日交涉英美法三使贊成卽撤日未允（二十五日下午一鐘） 
[北京電]  
　　院復任可澄電執事表示首卽貫澈如丹在黔時調停大局主使各界統一提前先令黔省北附無任欽佩查自南北失和貴川已陷首當其衝人民困苦自不待言嗣後仍希繼續前議與盧燾將北歸問題商定所有各項條件無不推誠退讓（二十四日下午八鐘） 
[天津電]  
　　曹張競爭副座甚烈東海有以主席相讓意（二十四日下午八鐘） 
[香港電]  
　　羅定邊境發現桂軍沈部數營 
[香港電]  
　　軍府令悼王文華並緝兇 
[香港電]  
　　陳烱明嚴禁員屬飲花酒 
[香港電]  
　　李烈鈞來粤將到港 
[香港電]  
　　陳炯明擬集會籌欵三兆分六千份每份五百 
[香港電]  
　　粤贛閩聨防聞定四月朔在大庾嶺開秘密會議贛代表李某閩代表伍某已起程粤代表吳某將出發桂得某要人介紹有派田承斌加入税（以上二十五日下午八鐘）世界路透電 
[英首相之社會是黨危懼]  
二十三日倫敦電混合黨之新會員在下院招待首相喬治時主席韋爾德氏（混合黨之統一黨員）演説含有組織新政黨以喬治爲黨魁之意略謂混合黨有國會議員一百十二人篤信混合政府爲惟一政體並竭誠贊助喬治與張伯倫豫料不久將有一大政黨出現而誓詞於喬治曰惟君馬首是瞻韋爾德氏言畢喬治起致答詞謂今日之大危險在新黨報有破壞目的者之發生此黨自稱工黨實爲社會黨各政黨現爲其破裂而社會亦將爲其破裂前危及混合政府之軍事危險今已過去但尚有更大更陰險且更久遠之危機在焉此乃隨戰事而倐起之新思想新組織所釀成今已成眞正危險矣所謂工黨者其形式上之勃興尚未完全實現然已摧殘自由黨現方奮鬭擬取數百年來所造成之事物如私人事業私人組織商業實業信用與國會制度一掃而空之查一九一八年勞工方面所收票數較諸混合方面所投者僅及其半但在一九二○年與一九二一年之補缺選舉中混合方面票數二二六○○○而勞工方面則亦有二○一○○○設社會主義居然傳染於未經訓練之新有選舉團體則吾人不久將見經驗旣無而政策又爲幕後不負責者操縱之一黨奏凱而來故知此危險者亟宜捐除異見堅其團體而與社會黨嚴陣對抗蓋彼社會黨現正集合其力大肆運動冀獲一新有選舉團體也 
[英議院之愛爾蘭問題]  
二十三日倫敦電今日下院辯論時反對黨如愛士葵等訾議政府對愛爾蘭之政策並勸政府儘速議和能於耶穌復活節以前議和則尤善首相喬治答稱政府擬實施一種辦法較從前在下院提出者更爲寛大如愛爾蘭利用之而於五月選舉時選出代表則南北兩國會可合組憲法會議有討論與提議修改之權如愛爾蘭拒絶之則責有攸歸政府不得不另想他法以統轄之也首相不承認愛士葵所稱政府對愛爾蘭之政策試行半年終歸失敗之説首相謂敎徒罪案多起渠曾親自校閲見其罪狀昭彰無論首相爲何人皆未便于涉國法之行使政府不願殺人循環不已但政府願與愛爾蘭有責任領袖討論事件之表示卒不爲愛爾蘭所理會政府願爲英倫蘇格蘭與威爾斯擔負責任亦必有人願爲愛爾蘭擔負同樣責任然後始可言和否則愛爾蘭决無和平也英倫歷史中最大人物前曾謀解决愛爾蘭問題而無效果故現政府之未能解决該問題亦無足爲秘尚望議院贊助政府施行唯一可用之方法以扶植在愛爾蘭之治權使愛爾蘭眞正愛國之士有自由宣布其態度之機會云云 
[英議院之縮减軍備問答]  
二十四日倫敦電今日下院開會時議員赫特氏詰首相考慮應否請美日兩國政府各派特别代表於本年六月間會集倫敦乘殖民地及印度大員駐倫敦之便開會抒誠考慮海軍軍備問題以符哈定總統就職演詞及李貴族近今宣言之本旨議員郝爾氏質問政府曾否從事英美代表協商海軍程序一舉首相喬治氏答稱此項問題關係綦重今尚不便有所發表 
[美俄通商之動機]  
二十三日華盛頓電國務院已接莫斯科勞農政府請恢復通商之牒文聞國務院已貫澈研究英俄商約大約將允接見勞農代表美國對於與俄通商事似不致提出特殊之界限美國且將收用有所經承認任何政府鑄幣局記號之現金不致遭人反對 
[德國之共産黨炸彈]  
二十三日柏林電撒克遜之羅特維斯克巿政廳爲共産黨炸毁一部分又同區哇爾巴克地方有共産黨携炸藥一袋圖炸巿政廳因被拘不果 
[萬國交通大會與中國之關係]  
二十四日巴斯洛拉電今日萬國交通大會開會時中國代表申請中國東部之鐵路應弗列入草定公約範圍俟俄國穏健政府成立而後已大會决議此事應以公約第十一條繩之此條規定列名公約國與不依守公約各國之關係 
[各國近事紀]  
二十四日雅典電希軍進攻士麥那土耳其國民黨消息業已徴實希軍司令下令勉勵部下兵士最後摧毁野蠻軍隊二十四日芒台維杜電烏魯圭政府擬施行長期賒貸計畫俾將羊毛運往日德比法及歐洲其他各國二十四日華盛頓電財政總長米倫氏因法國參院屢有美國於革命時所負法債未還之説特稽查財部案卷竟毫無影響茲已發表文告申明之矣二十四日比京電波斯使署宣稱俄波條約已在莫斯科簽字規定俄國撤銷駐波軍隊解散吉南勞農會二十四日倫敦電印度事務次官里登氏今日在上議院宣稱俄國與阿富汗所訂協約英政府尚未正式得悉其條件三月三日莫斯科無線電報曾宣布該約之簽字但政府須俟得悉其内容後再行討論之里登氏又謂勞農政府願否履行英俄商約之條件將於俄波條約案試驗之太平洋路透電 
[日外部發表代管德島情形]  
二十四日東京電外交省發表文告如下維持東方治安保衛太平洋之商業與航業乃日本毁除德艦隊占據前德屬諸島之目的日本仿效協約國在占領地之行政制度特在主要各島施行軍治駐紥防兵惟名爲軍治徒有其名盡實在之行政職務者皆屬有經驗之文員不受軍人之干涉且專意發展和平與土人之幸福此爲曾至諸島者一致所公認者也日本按照一九一九年高等會議之决議及上年十二月間國際聨盟會所定之委託代管制現正籌備適當之行政機關其目的乃在增進居民精神上與物質上之福祉及社會之進步軍治不日即將取銷近今外間所傳日本在諸島設防及日海軍活動之謡言全無根據各報登此無稽之言至足抱憾諸島之經濟上與軍事上之價值言者故意張大其詞並逾分注重日本占領諸島不知諸島之面積尚不及羅特島在經濟上實不足言在軍事上亦無關重要蓋日本恪遵委託代管制絶無在諸島建設陸海軍根據地或砲臺之意也維泊島之面積一僅及爪姆島三分之一其港内勉强可容三小船除海電便利外該島不過爲大洋中一荒土耳若謂日本因得委託代管諸島而將由堪察加擴張四百萬方哩之區域伸入南太平洋則亦可謂美國因購買佛琴羣島而獲得大西洋之管理權日本於諸島之行政職司因氣候與交通上之原因或有變動但一切軍備之謡言皆屬無稽外國商行現仍與諸島貿易美國敎士現仍自由傳敎日本干涉之説純屬虚構云云 
[日政府資助絲業]  
二十五日東京電上院通過政府補助絲業議案規定日政府以不逾日幣三千萬元之欵資助日本銀行凡銀行因補助帝國絲業會社維持生絲價格而受之損失得以此欵償付之三月五日提交衆院之議案規定銀行僅與可依據該議案所指定之條件貸欵與絲業 
[東俄近事紀]  
二十四日海參崴電據赤塔消息雅魯土羅夫斯克伊希姆•條門•土波爾斯克四鎭近爲反過激軍所占其前鋒進抵距沃木斯克十二俄里之内但被逐退紅兵第十二師聞已加入叛軍二十四日海參崴電烏蘇里哥薩克人第十次大會通過决議案宣布格羅特柯伏兵枝隊擾亂治安無益實際應即加解散 
[廣東近事紀]  
二十四日廣州電佛山華人組織演説團勸人抵制日貨廣州商會新會長就職時發表演説主開土産陳列所設工商銀行發行商工日報國内要聞 
[謡諑繁興之北京社會（野雲）]  
復辟説傳播愈盛近來都門人心頗呈一種杌隉不安之象而又種種謡言隨蒙警而紛起其謡言之最甚者即復辟是也此説之傳播於北京社會不自今日始在去年即已有之今日忽又繼之而興有謂宣統已爲某某挾出宫閳目下不在北京都有謂舉行復辟不定在北京或將於關外掛黄龍旗做起大清皇帝者又有謂此次奉天省城壽辰會議著名之復辟黨魁若張勳若廉有爲皆來集會議旣終或不久即有動作者又有謂直系中亦有表同情惟吳佩孚反對態度甚堅决者並有謂醖釀佈置已漸成熟某某要人行將作逃避遷徙之計畫某某要人又將作反抗聲討之密謀者蓋此等互傳繼續不已幾幾滿城風雨矣其對此作闢謡之談者則謂此係安福餘黨希圖擾亂大局之手段者有謂此係有人希圖不利於我國故意散播謡言藉以摇動人心者此正反兩方之言日相傳布於是社會不安之狀成矣除此外復有一説謂俄匪偵探已有多人潛來京師意在勾結不逞之徒有所動作因之巷議街談引以爲憂者亦殊不乏人也附字林報載二十四日北京訪員祁爾博氏來電據稱北京現呈露此後數日内復辟之景象致政府各部惶慮不寗聞康有爲在京此尤爲復辟將作之證據軍界意見復辟爲與奉天張作霖之來京同時發生但必終歸失敗 
[範圍日擴之庫亂]  
庫倫失陷後叨烏相繼失守而恰克圖復被匪黨三面包圍形勢亦極險惡政府方面迄今尚無切實辦法乃據昨日所聞中東路俄舊黨又有勾結蒙匪謀攻海拉爾之消息此事係由巴龍所主動其計畫擬派遣布里雅特兵五千由呼倫湖進攻海站迫令該處蒙人恢復獨立一面暗派黨羽阿力滿等潛入中東路沿綫勾結謝喀兩部餘黨並煽動蒙民俟布里雅兵開到呼倫一律起而響應昨日黑督孫烈臣已將上列情形陳報抵京傍晚又續來一電内容略云頃據海拉爾駐軍報告巴龍謀攻海拉爾甚急我軍兵力單弱在在堪虞張鎭守使又帶隊外 
 
 

Page 7

 
 
　　中華民國十年三月二十六日星期六（申報第二張）舊曆辛酉二月十七日（七） 
出勦匪務請迅飭張使從速回防鎭攝等語除飛電該鎭守使尅日回防布置一切外謹聞云云又據外訊滿洲里地方爲先事預防起見亦已於本月二十一日起施行特别戒嚴　　恰克圖前有不守之説頃據外人方面所得電訊俄舊黨攻取庫倫後即暫借爲根據地以期漸次壓迫赤塔政府而爲反過激派之一種示威運動故恩琴等陷庫以後又轉而北窺恰防赤塔政府知俄舊黨之用意派遣大隊駐紥恰境以爲對抗之舉中國本不願借外力以平内亂曾由陳毅迭派李垣與赤塔政府交涉而該政府爲自衛計深知恰無援軍勢將立陷必受重大之影響故仍駐軍於該處並聞高袁所部餉械兩缺雖政府曾電令管尚平領事就近籌墊終覺無法應付現在恰軍隊均食向以餧馬之紅麥不勝其苦居民尤風鶴頻驚時虞俄新舊黨之發生戰事已遷避一空紛傳恰城失守之説即因此而起云　　黑督孫烈臣前因庫倫失守特派參謀前往恰克圖調查眞相茲據該參謀由赤塔來電報告恰克圖近狀并庫事失敗之情形孫督遂即轉呈中央鑒核其原電云頃接孫參議書堂由赤來電奉派赴恰江日抵滿庚日下午二時出發蒸日晚九時抵赤遠東俄人鑒於庫事緊迫勢將出動駐大烏里第二師長斯筮林於青日調駐敖勞園車站前方俄騎三千餘名已開至國境向恰克圖附近三四十里地方禦防並阻止褚高兩軍不准入恰陳使於二月十五日電致遠東政府求援無效後即養疴於後營軍病院探聞庫事委因陳使褚旅高團互生意見以致於二月二日早十時遂被俄黨蒙匪攻陷陳使當帶三五親信之人乘坐汽車先時出走越二日抵恰褚旅兵官多係蘇皖省籍槪因氣候不暖畏寒不戰潰退高團去歲添招新兵三營自命爲旅其内幕統系不一分子綦雜當匪衆攻庫時即有新兵二營全營覆没曾否倒戈尚未探悉褚旅長前將傷病兵官護送至恰後即帶潰餘殘軍一千餘人退駐恰東南小白塔附近高團約有千餘袁支隊王參長帶兩營約三百人均駐恰西南三發成吳樹斷元盛明一帶近日雖聞與匪接仗而子彈糧欵缺乏勢必不支惟聞被難商民至恰者現有一萬餘人輾轉流離無力回國待救甚急途中所聞庫事大槪情形謹先電禀餘俟與遠東政府接洽後另電續報謹聞等情理合轉請鑒核除俟續報再陳外謹陳孫烈臣叩 
[政府否認魯案直接交涉説]  
　　昨日外間喧傳魯案有直接交涉之趨勢並云已在東京開始非正式兩度談判之説北京某通迅社以此事關係重大特詢諸有責任方面據云山東問題在顧公使主張有根本上解决之辦法即主張爲然何致改絃更張盟會政府當軸亦深以顧之主張爲然何致必絃更張惟此項消息係由山東日本報紙所傳出作用如何不難看破至當軸對於此案已確具不直接交涉之决心顔外長前曾謝絶英使調停即可槪見如國際聨盟此届會議仍不能將魯案提出惟有從緩進行此事不過時間問題决不至違逆民意致生糾紛也　　又北京學生聨合會以青島交涉日政府有利誘中國直接交涉之説於二十一日開會時詳加討論并派代表蘇志寛高尚德二君於昨日（二十三）午後四時往外交部詢問眞相顔總長因病請假由態秘書代見代表等詢以關於青島事件外間傳説是否屬實熊秘書答謂青島案自去年以來日本政府因國内多事未及催詢我國政府爲愼重考慮起見擬稍有把握後提交國際聨盟刻已久在停頓中所有日政府以琿春案讓步并緩期償還借債作爲交換條件誘導我國政府直接交涉等説皆非實情至於琿春交涉外交部與日本公使早有成議非經日兵全行撤退不開始談判刻日兵大部已經撤去惟餘二營駐紥延琿曾由外部去電張巡閲使派兵三營前往接替我國兵隊開到日兵即可全行撤退撤退後交涉亦由外交部直接與日公使談判並無移奉辦理之説外間所傳全屬子虚云 
[中德間之通商問題]  
　　中美新聞社譯密勒評論報云中國與德國重行發生商業關係已在磋議中茲因協約國迫令德國履行賠欵條約發兵佔據德國數城此事遂致停頓溯其開議以來幾及半年遠東報紙近日方有消息外交當局對此嚴守秘密不爲羣衆所知故洩露於外者甚少中德會議之主持者爲德國派往日本之代表索爾夫博士别有一德國代表賫其意見來北京由荷蘭公使介紹於中國外交部討論凡六閲月之久中國與德國代表方面意見似多契合遂準備定一草約德國柏林當局仍堅持收回湖廣鐵路及其他債券約中並不道及領事裁判權大約德國將不能復得矣正在討論債券時即得協約國派兵佔據德國數城之消息因其不允照付賠欵也此耗旣至會議因之稍頓然現今中國商民已有準備一切與德國製造家及德國出口商人重行交易者一俟條約簽定即當開始貿易前在中國之德人今又相率而至大多數皆爲經營商業前在天津上海漢口廣州及其他通商口岸之一般德國商店皆已啓户營業惟皆假定一名因條約未定不欲過於顯露也據多數人之觀察十年以内德國人恐不能得若何巨大之貿易觀於其在南美及歐洲諸國之情形可知大約復原之期須二十年耳尚有一原因阻德國之復原者則以缺少運輸能力之故以後二十年間德國貨物須仍賴他國船隻運往各地而其貨物之價决不能謙於他國除非由需要德國之物之國以期船隻往運則貨價始得少廉耳如南美洲其一證也且尚有他種原因足使德貨不能與他國貨物相競爭者即使德國商人於戰前久居中國熟知中國巿場情形亦復無補於事故縱中德商業條約簽定而德人於商業上亦未必有若何發展耳 
[辛博森赴美任務]  
　　大陸報二十四日北京電云中政府顧問辛博森定三月三十日起程赴美聞奉有使命向英美法政府及國際聨盟行政會游説取銷外人在華治外法權事並備日内瓦中國代表團關於山東問題之顧問自英俄商約簽字後北京更注意於莫斯科政府現據半官消息如中政府與俄國締結同樣商約則辛博森將有俄國之行 
[北京罷敎風潮近狀]  
　　北京專門以上敎職員罷敎以來范總長適正請假外間頗覺當局意態過於消極甚有不滿意於次長王章祜謂其對敎職員頗有微詞者昨有某君以此詢之王氏據云與某報記者談話事誠有之然如該報所載不滿敎職員之詞則多非當時語氣所有但今日之問題須問敎育當局對於敎育經費是否有所盡心其他瑣語言虚實殊不足辯惟敎職員方面疑我輩對於此次罷敎育漠視之意則未免太不知當局苦心實則自此事發生以來總長雖請假不出而對於經費及基金之籌劃仍未嘗一息稍置至於我（王氏自謂）則職在事務值此部務無人主持之時尤不能絲毫卸肩連日奔走計議幾於車無停軌總而言之經費如無着落范總長與我萬無再幹之理幸日來經費略有端倪范總長或可有銷假視永久的王氏謂永久尚不敢言要之必可支持數月惟此時不過已有端倪並非確已具有把握日内有無變更尚不可知故不便遽爲宣佈明日（二十四）范總長將約無數職員於私宅談話亦即爲表明此意大約經費如確實得手必在此月以内否則事竟不諧吾輩亦惟有引身而退以謝敎育界耳　　又據某方面消息范總長之辭職當局以范氏若去繼長敎育者難覓適當之人物業將辭呈退還僅准給假十日范氏之辭必不能成事實但關於敎育經費之籌劃尚不能樂觀財政部旣無籌欵之誠意與實力而財力雄厚之交通部則堅守門羅主義不願分撥目前籌欵之方法惟有由國内銀團借欵之一途聞敎育當局刻正與銀行界某某氏之間爲非正式之接洽惟尚未爲銀行公會之具體的問題此借欵若成立則敎職員之罷工問題亦可告解决至學生方面所主張之敎育基金非短時日問所能解决敎育部目去年以來即已就所得税庚子賠欵及道勝銀行存欵等大加研究對於基金籌劃實費深大之苦心然此事决非一時所能辦到故敎育當局所定解决順序以敎職員薪俸爲第一步以基金問題爲第二步云　　專門以上各校敎職員代表昨日（二十三）下午一時半在美術學校開第四次聨席會議各校代表均到首由主席馬叙倫報告昨日基金委員會開第二次會情形及推定各校委員八人已致函請其於今日（二十四日）出席報告畢即討論（一）敎育次長王章祜日前在益世報上所載之談話雖已由王氏覆函謂爲不確但二十二日京報上復有王氏與學生聨合會代表談話一則謂敎職員停止職務爲輕舉妄動决定再由本便議具函質問王氏對於此項談話是否負責（二）敎職員爲力爭敎育經費及敎育基金等不得已出於暫停職務政府對之殊無何等表示倘長此遷延不特無以對國家並且易引起國民之誤會决定公函政府限於本三月底即三十一日止答覆本會議之要求倘不答覆然後進行第二步辦法藉使國人知本會議同人停職並非輕舉妄動（三）此次停課各校校長之態度殊不明瞭决定具公函質問請其明白表示態度（四）討論本會議之組織大綱完全通過散會時已三時半茲將該會致王次長等各函錄左（一）致王章祜函日前本會議因十七日益世報載有先生與人談話一節專函奉詢當蒙台復業向該報聲明並無其事惟查二十二日本京京報復載有先生與北京學生聨合會代表談話一節至斥此次北京國立專門以上各校敎職員停止職務爲輕舉妄動其他談話失當之處亦有甚於十七日益世報所載者先生現任最高敎育行政機關所發言論當然負其責任茲將二十二日京報附呈台閲請於二十四日以前切實惠復專此佈達即頌公安（二）致國務總理敎育總長函本月十八日敬請切實籌定敎育基金并准於基金未籌足以前先撥鐵路郵電等項的欵充作國立北京專門以上各校經費曁清還積欠各校經費以固國本而維現狀呈一件計蒙閲察瞬近一週未荷垂復政府對於國立專門以上各校危急情形究竟准予維持與否務請於本月三十一日以前賜以明白表示無任企禱（三）致各校校長函同人停職待命瞬逾旬日區區苦衷諒蒙洞鑒貴校長諸公誼屬同舟責有專主未審有何籌劃即希明白示知爲荷 
[京聞拾零]  
　　王士珍已抵京王士珍自回正定後政府方面曾迭次派人前往敦請頃聞王氏已於昨日（二十三）上午六時專車來京東海派徐邦傑靳翼青派郭則澐爲代表前往迎迓王氏下車後入私宅休息靳即親往王宅謁談良久聞王氏訂於明日（二十五）下午三時半晋謁東海　　奉軍又將入關張作霖行將入京參列援庫軍事會議奉軍勁旅張作相所部之第二十七師及汲金純所部之第二十八師將隨同張氏入關以南苑團河爲總司令部刻已由劉恩鴻少將備一切　　中俄談判發展中俄通商問題近因英美兩國對俄均將實行訂約又有發展之形勢俄代表優林兩次致函外部詢取意旨聞政府以英美與俄談判情形尚未十分明瞭業經分電顧施兩使從速查報一面並俟莫斯科陳領事續有詳確報告抵京後再定方針　　關餘支配確數西南關餘業經外交團解决提出四項用途以示限制聞該項關餘截至現在止總數爲二百五十二萬兩所指定分配之數目如下（一）廣東治河經費四十一萬兩（二）各駐外使領署經費七十萬兩（三）公債信用基金一百二十五萬兩（四）防疫費二十萬（一二四）三項均皆歸總税務司儲存至第三項則經由財部函請總税務司撥歸該部按照指明用途分配 
[鄂中之湘省北附説]  
　　久經沉寂之湘省北附問題最近又有舊事重提之趨勢某方傳説謂湘軍總司令趙炎午鑒於湘局不靖極欲北附早成業派其弟趙冕於二十日到鄂與王督密談甚久雙方交換條件亦已漸次商妥惟據吾人所聞則湘省北附動機雖復引起但事實上尚不若是之速蓋湘省政局現狀極趨於孟祿主義之一途苟非至不得已决不願隸屬於任何方面上年鄂王與湘趙幾經恊商非不接近然卒以湘軍内部發生波折擱淺至今未能實現此次湘西李烈鈞所部滇軍雖有秣馬厲兵希圖東漸之意但以鄂西南軍解體軍府接濟未到縱然冒昧進襲未必遽能得志所可慮者湘軍各區司令黨派各别意見紛歧兼以林支字去職政局益形杌隉程李舊黨又復乘機思逞湘局近狀實已陷於不能支持北附之議勢所不免惟此事關係湘省實大斷非趙炎午一人所能主持觀於前次之終歸泡影可以窺見其大槪據聞趙擬月底召集全省軍事會議徴集斯項意見業已派副官伍在鰲持函來鄂請届期派員與會并商請王督先予以軍事上援助徐商北附條件王督以湘鄂唇齒相依湘亂不可坐視且以夏倒劉繼與内閣意見冰釋樂於湘局斡旋藉完成其統一兩湖之職志除已增防蒲圻外並商得中央許可於必要時即由漢廠酌撥槍彈若干運湘以遏滇軍侵湘圖鄂之勢至對派員參與湘軍會議之請求則在考慮中是湘省北附已爲最近統一聲中最可注意之問題也湘省民選省長林支宇棄職來漢其情形已詳前報林自十一日到漢後以有數日勾留乃寓於日界全德醫院武長道上湘省代表來漢挽駕者絡繹不絶惟林去志堅决各代表均怏怏而返湘省將領中不滿於林者雖不乏人而以目前危局難支多不欲林之遽去前日有一聨銜銑電來漢挽留措辭婉切但林意仍不稍動昨已覆電謝却矣 
[王占元派兵助趙之外訊]  
大陸報二十四日漢口電云鄂督王占元得中央之同意現擬扶助湘督趙恒惕以防李烈鈞攻擊湘西鄂軍將赴岳州直軍將駐城陵磯而兵艦則將集於長沙趙恒惕財政奇絀兵士日日要求發餉無以應之長沙黨派内訌决裂將作 
[選舉停頓中之豫聞]  
吳佩孚力主緩辦之傳説鄭州快函云河南初選各方競爭運動正在興高采烈之際突有緩辦選舉之説一般熱心選政者頓如冷水澆背茲將所聞情形展緩日期現尚有已投票而盧氏等縣均以特殊情形展緩日期現尚有已投票而未開票者有籌備正忙未及投票者正在手忙脚亂間吳子玉副使忽示意於河洛道楊葆光力主緩辦楊即一面通告豫西各縣未開票者停開未投票者緩投一面派人赴省密陳一切於是河南選舉遂生波折吳本爲不贊成新選舉之一人特不肯輕易發言此次忽然明白主張據外間傳説係前數日各省代表在保定秘密會議之結果時局將有重大變化未知確否當吳子玉主張未發表之前一日趙倜致函張鳳台略謂此次改選各省多持觀望態度豫省初選之期雖已過去各縣以特殊情形仍有未能如期舉辦者應將覆選日期展緩兩句以免貽誤云云故河南覆選之期已電知各縣緩至四月二十一日矣換言之展緩二字不過一種官話將來能否舉行覆選此刻尚難預定也河南選舉事務所所長孫正宇因感受種種困難於舊曆正月初旬飄然引退繼任者爲畢太昌畢爲人極圓滑乃任職未及四句突於三月九日辭職即日樸被走京師張鳳台以不可挽回於二十一日委李盛謨接充矣李歷宰劇邑（滑縣郾城）夙有能名者（三月二十三日） 
[廣州通信（平）]  
西南軍府最近狀况此間軍府重組本擬有所發展乃數月以來政務會議未聞有何等建議唐繼堯抵粤後各總裁備致縶維原欲聨絡滇粤改組政府以振起西南之人心而作將士之氣但唐留粤兩日即怱怱赴港瀕行時留書與孫中山暫别書中有藉圖休息數日再隨時來粤之語昨軍府要人以唐氏赴港業已多日種種要政亟待磋商特派廖仲凱前往要請尅日回粤共策大計而唐氏以精神未能復元港寓清凈隔絶塵囂休養較爲適宜擬俟腦病全愈再定行止是其來粤無期已可槪見若唐氏决不來省則政務會議不足法定人數即仍派王伯羣代表出席而軍府景象總不及其親來之熱閙且近日唐紹儀則時返鄉關伍廷芳則講究衛生於政務多不措意僅有孫中山獨力支持而所籌畫又多力與願違即如孫中山之惟一主張在於援桂而事實上竟辦不到桂人則已有圖粤之謀矣查日前喧傳西軍侵入欽廉高雷當局諱莫如深認爲無事而開建封川迭被邊匪騷擾則爲粤各報所登載近開建縣署復稟報省署謂有大帮西軍千餘人麕聚邊界聲勢浩大居心叵測等語則桂人之蠢蠢欲動可知且高州廉江縣屬爲西軍侵佔亦已證實陳省長昨電廣西云萬急南寗譚督軍鑒頃據駐化州鍾司令寒電稱據報廉江屬石角墟有桂軍一營侵入駐紥藉口保商此外尚有桂軍千餘分駐隈田櫻湖等處與石角相連等語查粤桂接壤所有邊境駐軍應各守邊防無相侵犯以符保境息民之旨現據稱貴軍擅自過境希速電飭該地統兵長官迅將軍隊撤回毋得輕啓釁端爲要云云以桂軍之有意挑釁而此間僅以文電相詰責不加遺一矢蓋保境息民四字實陳炯明之本心如桂人不爲已甚則陳决不出兵孫中山雖力主援桂亦徒托空言職是之故外間所傳孫陳不睦之謡言侈信之其實則孫必倚重陳陳亦决不叛孫惟實權仍由陳操之此則軍府現在之情形也 
[皖省近事]  
皖省衆院初選各縣已依期辦竣現定四月十一日覆選有議員熱者刻已紛紛組織烟酒事務局前發生僞造公文案雖移交法庭惟未審訊因是案有牽涉該局局長及某科長故一時不易開庭刻正着手偵察聞有人從中調解未識能達目的否省商會對於所得税昨日開會討論僉以事關全國商人負擔表决與各省商會取一致態度如裁釐加税案未實行以前無論何税均宜否認敎育廳昨令宣城等三十六縣舉行第二次檢定小學敎員試驗並委員前往監視急振游藝會自十八日開幕共售票洋一萬餘元昨因陰雨暫停擬再展期兩日 
[尚有要聞二及地方通信轉入後頁]  
雜評一 
[不成局面（默）]  
今日中國各部分無一能成局面財窮如是財政不成局面也蒙事如此邊防不成局面也軍人競爭如是軍政不成局面也學校現象如是敎育不成局面也選舉舞弊如是選政不成局面也陜閩等省烟苗如是烟禁不成局面也各省盜匪爲患如是地方不成局面也此外無論何部分表面雖尚敷衍其事形式存在而實際則無一能整齊劃一聚精會神成一種局面者也國家之機體由各部分組織而成今分析其各部分旣皆渙散紊亂無一能成局面則國家之總部分尚得成爲局面耶譬之一人四肢百體皆病麻木譬之一家子弟僕役皆不守法而欲望身之健家之興不可得也 
 
 

Page 8

 
 
　　中華民國十年三月二十六日星期六 
國内要聞二 
[福州通訊（遂夫）]  
　　軍防與財政會議運使與烟苗查勘員在閩靖軍與張王風潮許崇智舍贛圖閩一節業紀前報現李厚基已派馬步雲前往設防許部雖抵武平然雙方均未接觸日昨軍署特開軍防會議結果先派史廷颺前往相度大勢限二星期内回省報告以决進止史行已數日矣惟最近省厦兩方面均有新兵招到名爲補充兵額本月十七日又由滬輪運到千餘名至閩省財政枯竭異常厦門奬券銷額逐漸減少而中等以上學校敎職員亦月一見之財廳人員遂獻策召集財政會議日前已令各縣知事到省或派代表與議冀各項税捐增加收入然省議會臨時會開幕後各議員之提案關於咨請取消某縣某捐不下十餘件如將樂之米捐漳屬之柴捐其最著者十八晚敎職員聨合會以滯欠敎育費故又議决電京催費不日即可發表　　運使吳用威改任趙毓暄早見明令聞所以致此者因與運副洪忠愷意見不合洪到京運動排斥實其一因李厚基昨以閩南接防指撥鹽隊維持地方深資臂助爲詞電京挽留吳氏並稱其到任以來確能整理鹽務洗除積弊云云説者謂趙欲來閩必須先向李之駐京代表疏通方能有效蓋以趙易吳與以吳易劉當同出一轍也部派烟苗查勘員陳德彝已到數日矣然日來皆忙於宴會尚未聞出發據云旅費等每人須九百元正在候欵其實尼不予行以便即日收成也　　在閩靖軍之勢力近已日就消極然仙游之張乃武即武定國素甚崛强自前月間被人狙擊不中而該部又與林部發生戰事遂爾蟄伏城内不敢回上田故居前月十九日北軍鄭營長在金石山營部置酒邀張李營長鳳翔亦在席間實則先一日李已奉王獻臣團長令捕張與鄭已有所商榷並布置一切酒酣李宣布命令着張繳出槍械其護兵即將張綑解東鄉榜頭翌日由榜頭解至蓋尾王司令部監禁當張被縛時駐紥明倫堂與陳氏祠之北軍即將張之統領部包圍勒令繳械該統領部及所部駐紥城廂各營先後繳出槍枝六百餘桿惟在德化之周廷雲一股現又召集林清龍林斯美蘇萬邦並陳國華所屬陳濟川等數百人擬分兵進攻永泰安溪之楊漢烈本月初旬又派代表鄒去病與前知事吳來永到安會議業已表决擁護宋王兩指揮及黄孫堅陳嶽黄則矩陳鐵卿等分兵兩路一由安溪進攻漳平一由東嶺巖溪截擊馬步雲之所部不日定有一番戰事 
[蘇省長召集省會臨時會]  
　　江蘇王省長二十三日咨省議會云爲咨行事茲因十年度地方預算案亟待交議依省議會暫行法第二十二條之規定於四月十五日召集臨時會除咨内務部督軍查照并公布外相應咨行貴會查照轉知爲荷此咨江蘇省議會江蘇省長王瑚 
[南京快信]  
　　王省長以米價近又飛漲若不切實限制民食治安在在堪虞昨特函總商會轉知米商照現在價格不得再有增漲並令蘇常滬海徐海淮揚各道尹一體照辦以蘇民困　　北京幣制局因齊督王省長電請飭寗廠停鑄銅元昨特派主任僉事虞熙正來寗調查蘇省銅元是否充斥並赴浙滬調查有無輕質銅元擾害巿面金融　　下關電燈分廠籌辦年餘至今尚未開燈張實業廳長以該廠長實難辭責昨特限令於四月内一律開燈不得再延　　贛陳光遠派軍法處長姜永安赴保定謁曹錕昨過寗轉車赴津晋閻錫山派參謀吳藻華來寗謁齊督有所接洽財部秘書林仁·平政院評事賀愈·府顧問籍亮儕昨均由京來寗軍署主任參謀曲巖由保定公幹回　　美國基督敎徒每三年舉行華東三省全體職員會一次浙江上海之美國敎徒金賚樂韓尚禮耿光禮等男女三十餘人昨均抵寗自二十四日起在南門大街基督復臨安息日會内開會討論敎務進行方法至四月九日散會王省長昨委李鼎檜赴睢寗縣查案程學懌赴邳縣公幹財廳委方在鏞赴東海灌雲等縣守提國省税欵警務處長王桂林假期又滿昨又來電續假軍民兩長批准再續假七日假滿即速回寗供職　　蔡寳善署金陵道尹胡翔林署淮揚道尹朱文劭爲政務廳長已見命令蔡朱定四月一日接事胡擬交卸金陵道尹篆後稍緩赴浦履新　　明日（二十六）致祭關岳齊督黎明親詣武廟行禮宫鎭守使吳旅長爲東西序分獻李旅長爲糾儀江亢虎由寗轉津浦赴京 
[杭州快信]  
　　日昇倒閉案杭州全體債權代表陳毓琳昨由京通函各償權人以京師地審廳已准北京債權團請予復業訂定辦法徴求同意務於十日内具覆　　杭總商會昨准京師總商會函單雙銅元充斥影響貧民生計及小商販賣甚大現各省銅元兌換銀元之巿價多則一百八九十枚少亦一百四五十枚設令愈出愈多必低落至二百枚以外恐紊亂幣政之患小遺害社會之患大敝會有鑒於此擬聨合各省總商會請政府設法整理劃一價格如蒙贊同望即示復　　三月份四師餉項十五萬八千元今日（二十五）已由烟酒事務局掃數撥解　　省立第一中校學生爲籌募災賑於今日（二十五）下午七時又開校友會請美國人費佩德講演　　寗波第四中校學生上課後七邑敎育聨合會主將省立改爲私立公舉張讓三爲校長率領四十餘人至中校接事經官廳派警勸阻學生亦多數拒絶張乃知難而退目下風潮雖靖聞内部尚有餘波　　現有將軍府參軍葉子布第一師長潘鑑宗呈請盧督於省會建立前督朱興武專祠擇定雲居山地點已爲轉請中央核准　　蔣邦彦今日（二十五日）下午接運使篆聞許引之尚須遲日回烟酒局任地方通信 
[北京]  
　　航空署舉辦游覽飛行航空署通告云本署爲開通社會風氣練成空中習慣起見特行創辦空中游覽飛行售票載客定於四月二日始每逢星期二四六日下午二時起飛航三次其一二兩次爲甲種游覽第三次爲乙種游鑒至所用飛機俱係最新式樣飛航人員均屬技術特長坐位寛暢航行安穏取價旣少趣味殊多中外人士盍興乎來（一）售票地點南苑航空敎練所北京飯店通濟隆公司（二）上下地點南苑飛行場（三）價目甲種客票（游覽京都三十分鐘）每位二十元與飛航員並坐者每位三十元乙種客票（游覽飛行場十分鐘）每位十元與飛航員並坐者每位十五元（與飛航員並坐者每機祗備一座） 
[嘉興]  
　　新工紙廠之成績嘉興東門外鹽倉橋塊新工造紙廠去年開辦後成績頗有足觀所造紙張爲毛緣及桑皮兩種毛緣行銷於蘇省盛澤菱湖雙林等處桑皮行銷於嘉善平湖桐鄉等處頗形發達現時届春令各處需用紙類正多紛紛來函購買以便應用最近紙價桑皮每件二元六角毛綠每件四元五角聞該廠人云日内尚需看漲 
[揚州]  
　　第六工場失火揚州便益門省立第六工塲東邊向有茅屋十間爲備女工紡織所用二十三日晚該屋内忽然起火幸經多人救滅未殃及他屋聞塲長已將被火情形呈報省署　　請减典業利率鹽城旅揚八中同鄉會致南京王省長電云典當利率原祗二分自光復後增至二分五釐典質者固直接受害即非典質者亦間接受害緣以物爲質所得不過原值四分之一利且二分五釐則借貸於人者莫不欲超過典利至若商店往來祗憑一紙信條銀釐因以增加亦固其所故凡屬士民無不蒙害巨大前國會議員胡應庚公民張純熙等請求恢復原率已蒙前省長批准議員提出議案亦經通過奈奸商以歇業爲要挾遂有展緩四月之批示月復一月亦已經年環境各縣均已恢復而鹽城獨未實行究係奸商把持抑係官吏朦薇是中眞相令人莫明淮陰典利雖知事解職典商反對卒蒙省長批核减輕鹽城同帡幪事同一體聞省長令文已下各處無不奉行務懇迅飭鹽城縣知事立將典利恢復原率以惠窮黎臨電不勝盼望之至童兆榮趙佩瑜張懷安李瑞清吳以慶仇冠章陶官雲夏立賢陳兆翔季壽貫姚卿雲吳竹茂唐修林沈兆彝韋蕖唐廣林姜紹新朱尚猷張景龍鄭開啓張䕫楊登程楊爲樑孫履三張鳳城潘維同周世俊滕兆雲江人龍叩删　　知事添聘承審江都縣署自顧承審去職司法民刑率由王承審一人辦理現王知事特添聘楊義充承審已到署供職　　委勘鹽船淹消湘岸運商周裕記鹽船在途遭風淹消鹽斤特具情報請運署派員履勘免税補運文運使已派委厲康會同稽核所委員前往失事地點查勘矣 
[鎭江]  
　　米價昨日又漲近日米價跌而復漲據云因有奸商躉購私運以致來貨稀少昨日開盤上白米每石已漲至七元八角經紀小民呌苦不已　　催復令查案件丹徒縣張知事接奉胡道尹訓令以該縣呈報事主徐啓富家被刦一案内有被訴之閔昌袁貴其兩名前經俞前道尹令查與本案有無嫌疑切實聲復迄未復到合再令催仰即確實查明具復察核一而趕緊將此案贓盜嚴緝務獲究報毋再宕延 
[蘇州]  
　　關於覆選之消息衆議院議員第二區覆選監督程學恂昨日快郵代電令飭所屬十五縣知事云奉省長銑電開衆院初選當選人以選舉人名册所有者爲限現在初選已畢應由復選監督將屬區所報當選姓名從速查核遇有疑誤迅即分别電令查明詳復并飭依法辦理切切又奉省長電開衆院復選距期已近所有該區應辦事宜仰即按法進行依期開選所屬各縣如未報當選足額或未呈報當選名册者並應分别飛速電催毋任玩延切切各等因奉此合亟令仰該初選監督將初選當選人名册遵照正式刻期呈送毋延聞本届覆選著手組織者前數日有沈某陳某孫某等三人乃近日孫某有在他處組織之説陳亦有放手不做之意且其餘十四縣各初當選人亦未見有來蘇者照此情形競爭未必劇烈故此間各初當選人已有倒賬之歎 
[松江]  
　　派委提取被拉學租奉金兩縣拉收松江學租一案省長現委李鵕聲前往守提已有令來縣飭知惟省長令文對於松江獨有之雲間書院學租頗有懷疑之語大致謂據省視學章慰高來省報告稱雲間書院學租爲松江獨有之産係根據該縣張樹勳所長原呈而言據上海紳士姚文柟來呈則指爲舊府屬公有欵産確有切實證據究竟如何俟提欵委員就近查復核辦云　　省視學來松視察省視學員章慰高前日來松視察時適松地學校因爭執學欵問題發生罷學風潮章君因仍折回省垣茲因松縣學校已回復原狀爰又於二十三日來松二十四日起前赴各校視察學務 
 
 

Page 9

 
 
   
 
 

Page 10

 
 
　　中華民國十年三月二十六日星期六（申報第三張）舊曆辛酉二月十七日（十） 
本埠新聞 
[中國與國際聨盟約章之外論]  
　　中美新聞社譯密勒評論報云國際聨盟約章之修改即將實行中國將有發言之權刻方遣派大理院院長王寵惠氏前往審查一切王氏約於四月初赴歐當三星期前國際聨盟會總秘書得勒蒙得博士曾致函王氏歡迎其爲該會中國會員之一王氏鑒於此舉之重要旣與政府妥商後方允任斯職刻下已定有頭等艙位故立偕其秘書啓程赴歐按國際聨盟條約之修改係由有關係之十一國各派代表參與而此十一國之代表俱爲有名人物然則此舉之重要可知矣國際聨盟條約所以有此次之修改係由於國際聨盟會中人物旣加以詳細之審查覺有頗多不精確處所含之限制字面太多據歐洲政客之意以爲係各大强國有意出此俾將來其自身利益有拖累時即可藉詞以解釋也國際聨盟會中有數國嘗提出質問聨盟會之執行會議是否由五國執行而其他四國則不得參與果爾則英法意日美（假定美國亦參與聨盟會）五大國勢必永操執行會議之權而其他較小之國雖自行聨合亦不能過問矣執此之故其較小之國極意研究擬退出國際聨盟會阿眞廷國即其一也由此以觀則國際聨盟之約章必再趨重於實做方面否則國際聨盟將無成功之機會也今者國際聨盟約章旣可加以修改美國當能力入國際聨盟會按美國所最反對之約章係爲該約章之第十條（凡國際聨盟會之國家同有外來之攻擊損及其土地權及固有之政治獨立者則其他國家當重視及維持之倘有此項攻擊或類於此項攻擊之恫嚇者執行會議當設法以維持之）此條約章將如何修改以使美國加入聨盟會而使聨盟會仍爲維持世界和平之利器又將提出何種約章以使聨盟會能以保護該會力弱財窮之國家俾能同歸一律是皆爲困難之問題也欲解决此種問題必需世界中心地最清醒之人物中國派遣王君膺此重任誠用得其人辦理中國國内之事雖諸多棘手然外交事件苟能任辦事者自由辦理不加阻撓實易爲也顧維鈞博士現在和平會議中提出中國條件實非常光明如山東問題旣能堅實萬國之聽聞復可建設萬國在中國之利益而王氏此次赴歐苟政府予以自由之手腕必能伸張中國海外之聲望固可斷言也按王氏聲譽甚隆直聞萬國其法律學識尤甚精深故今充斯職至爲允當王氏昔在北洋大學及耶魯大學學習萬國公法畢業後復留學於英德二國後再受召至英國内廷法學會并嘗將德國民法譯爲英文回國後於一九一一年任南京臨時政府外交長次年袁世凱任總統組織第一次内閣王氏任司法總長一九一七年後任法典編纂會長頗多建樹近復注意於上海會審公堂之改造與取消治外法權二事無論中外人士凡與王氏交接及素識者無不欽仰其人而服膺其法律學顧氏爲中國外交之能手而王氏則爲中國之法律家其爲人也頭腦清醒堅定公平面光明磊落無論對於中國或各國之事均能同等以處理之故王君之在中國實爲一英傑之士當其被任爲大理院長時報紙中之輿論咸謂靳雲鵬之選得其人中國人民中能嫻於國學而復通數國文字者實不多有然王氏即其一故國際聨盟約章修改會之中國會員舍王氏外實無有第二人也 
[昨日絲廠買進之乾繭]  
　　自北蘇州河各洋棧失愼後焚去乾繭不少以是各絲廠之抛出廠絲者均趕買乾繭預備繅絲前昨等日上海振錫秦絲廠又買進杭州良珠地方乾繭約四百擔每擔價元一百四十七兩又買紹興諸曁綸章繭行之乾繭約三百　價元一百五十兩又怡豐絲廠買進雙板橋地方之乾繭約二百擔價一百六十二兩現下新繭將近所有陳貨各廠亦僅備敷用而已故巿面亦無甚大出入也 
[滬寗車陸續載運絲繭來滬]  
　　昨日（二十五）滬寗路車由無錫森泰裝來頂號絲九擔乾甡裝來頭號絲五擔源康裝來頭號絲四擔鎭綸裝來頂號絲五擔運繭處裝來乾繭四百二十包並悉明日（二十七）將有大宗乾繭運來上海鐵路局已備火車四十餘輛派至無錫以便載運乾繭五千餘包來滬分交各繅絲廠云 
[茶行會議往辦平水茶]  
　　本埠毛茶行向以代客賣買抽取佣錢爲業並不自赴産地採辦新茶本届浙江紹興之平水山客因滬閩兩地專做洋莊各茶棧以上年洋莊滯銷存貨山積公議將平水茶停辦一年以爲疏通但該處産品向賴外銷若茶棧停收必致天然美利盡行委棄且於種茶農户等生計有礙故特來滬商請茶行同業携欵往收自願勸導山户售價格外從廉茶號烘焙格外從速以省時日而省糜費茶行同業迭次會議初以事無把握不敢貿然允諾現因法美兩國稍有辦動平水茶且産品實爲綠茶中最佳之貨當不致絶無銷路故由該同行九家集合團體前往平水酌量採辦日内即携欵出發云 
[近一星期之茶巿]  
　　近一週以來平水綠茶似略爲活動計天裕洋行買進二千四百六十件惠利洋行買進一千二百五十件價仍平平總在廿一二兩左右此二洋行均爲美商蓋近來銀價甚低在去年此時美金僅值八九角一元者近已漲至二元以外因匯價之低廉在洋商方面不啻得半價之實益平水之能略有交易者大略以此紅茶成交之數較上星期略見增多合共約有千餘件之譜其價則與上星期無甚上落内中天祥洋行買進祁紅三百四十五件價自二十二兩至二十四兩寗紅五十一件價十九兩錦隆洋行買進祁紅四百九十八件富林洋行買進一百二十二件價均二十二兩左右綠茶成交爲數至少僅鴻怡泰買進貢熙五十五件價十六兩美昌洋行買進珍眉一百三十三件價三十兩綜一星期成交之數尚不到二百件其呆滯情形實前所未有以吾人眼光度之紅綠茶之惟一希望即在中俄通商能早見諸事實如祿茶中之熙春一項向以俄國爲大巿塲自停止通商以來熙春一項即絶少銷塲業此者多不得已而改製以圖賤售其受虧誠非淺鮮近聞英俄通商業已簽字將來熙春銷路當略有影響因此項茶已可由英國間接成交轉運矣惟終望吾國當局對於中俄通商稍加注意俾可早成事實則茶商受益當匪淺鮮也 
[中國歷年出口之桐油]  
　　我國土物出口除絲茶素爲大宗外其他雜産如牛羊皮·禽毛·獸腸·每年出口所值亦甚巨已爲邦人士所注意其他如桐油一物若一查其歷年成績實亦爲我國財源之一歐洲戰事影響及於全球商務我國出口業頗受打擊然英國法國及中歐諸邦亦有因軍事上需用故出口原料中有數種貨物仍復裝運不絶若桐油一項歐戰時出口額且比平時增高茲據某洋行報告十年來桐油出口數目如下一九一一年一四九○三噸一九一二年二四三九六噸一九一三年八八八四噸一九一四年五五三三噸一九一五年八五一三噸一九一六年二○三三○噸一九一七年二二六六噸一九一八年一七三四五噸一九一九年二四二八四噸一九二○年二○八二一噸 
[木耳與冬菇之巿價]  
　　北貨業中之木耳産自湘省爲多河南次之近來來源頗少滬地各行存貨亦不多且以清明節届内地銷路暢盛故巿價增漲不已昨日副耳每担開一百另四兩雜耳八十六兩較之前盤已漲二兩過清明節後來貨若多巿面始可回鬆云　　冬菇一物爲海味中之繁品滬上本埠銷塲須佔十成之五客帮銷路佔十成之五蓋内地皆用香菌等代之不若滬上之奢華也目下此貨存底亦少本埠南貨店及菜館購辦不少以致巿面陡漲高貨開價每擔須一百八十兩中貨一百六十二三兩行家執貨者尚不肯多售云 
[兩商會議决附加賑捐後近訊]  
　　滬商反對貨物税附加振捐一事曾經財政部等特派專員陸濚來滬調解並經上海南北商會開聨席會議邀集各業代表會議解决方法並籌募春振進行手續各情已迭詳前報茲聞該專員陸濚前日傍晚時特詣商會謁見正副會長磋商一切辦法良久始各退出 
[認税發生投標問題之請議]  
　　上海税務總公所長奉嚴財政廳長令飭加增比較税欵六萬元俞所長奉令後即轉加於各業認商仍援投標章程辦理以故各認商聞悉大起恐慌由各該業代表投商會陳述反對增加及投標辦法之意見請爲實力維持云云南巿縣商會會長因於昨日特發通告云通告者茲因認税發生投標一案本會特訂本月二十七日即陰曆二月十八日下午兩時邀請各認商集議辦法務請台端准時必到幸勿遲誤是爲至盼 
[湖南制憲歸客談]  
　　因湖南制憲問題有隨某君去長沙歸者爲述湖南情形及國民心理甚詳其言曰此行之感想可以一語括之即湖南仍在民黨手中湖南無論如何終爲民黨策源地我一到嶽麓（湖南制憲起草之所）見彼巍巍革命先烈之墓即可稱爲湖南之國民魂實足代表現在湖南國民之情形地位者也凡相見者多有極普通之一語相告曰（無論湖南變至如何終不能落於官僚之手彼做統一夢者眞所謂胡纒而已）其言如是亦可見湖南之眞際矣　　湖南現在所希望者爲（聨省自治）不論男女老幼何種階級都可謂之同心一德盼望此目的最可異者當我輩到長沙時一般轎夫及車站上之業小販者見我輩都似現一種驚喜之色（起草委員來矣）此語不時從街頭巷尾輕輕送入我人耳鼓中同到者還有蔣百里先生見彼亦似極爲高興誠以湖南國民之熱情如此當然爲之感動也　　湖南國民希望（自治）似還在（聨省）之上省議會議長學生會會長·新聞記者·國會議員·及司令部之重要人物都似有一種共同意見切切實實之（聨省）必須建築於切切實實之（自治）之上苟無結實之（自治）斷不能有結實之（聨省）是矣湖南國民旣以一種革命精神創造民國今後更以一種（自治）精神建設民國無疑今日湖南之國民只在求他省不反對其自治湖南决不與人爲難在聨省政府未會成立前湖南當然屬於軍政府下承認軍政府爲唯一中央政府此無可疑者也彼等更有一極爲堅决之言曰（請留意可矣湖南國民决不有負中華民國）是可見湖南之前途决不能有所變動此則我人身歷其境所願報告當世之觀國者也 
[學生對於敎育基金之主張]  
　　應在原有國家收入内劃出學生總會昨電各省學生會云各地學生聨合會鑒北京國立各校因經費無着敎職員迫而罷課於今兩週矣官僚武人蔑視敎育習與性成乃並此規定之區區敎育費亦挪作别用積欠薪俸動越數月甚至茶葉講義皆苦乏資貽誤青年騰笑各國頃閲北京學生聨合會宣言主張確定敎育基金洵爲扼要之舉惟敎育基金應在原有之國家收入内劃出一部分若房屋税所得税等未經法律手續又爲人民反對届時不能實行基金固等畫餅即能實行徒將規定之敎育費移給官僚武人此端一開國民能力有限而負擔無窮後患何堪設想吾儕目覩危狀亟起力爭責無旁貸望共圖之中華民國學生聨合會總會敬 
[中小學生預備加入遠東運動]  
　　江蘇省敎育會會同上海勸學所所長昨致各中小學校函云敬啓者本届遠東運動會在上海舉行本邑高等小學校中學校應乘此機會到會表演茲經參加遠東運動會委員會商議擬於大會開幕時合本地中小學校學生三千人舉行游戲運動一切辦法亟待磋商謹定於三月三十日（星期三）上午十時在江蘇省敎育會開會集議届時務希駕臨指敎爲荷 
[本埠將開公民大會紀聞]  
聨合通信社云某某等團體因近日盛傳蒙古已失張作霖張勳將乘機復辟又因此次新選•附加税•種種問題均不甚滿意因集議將假某公共塲所爲會塲特開公民大會有所表示云 
[匪徒攫鐲殺人]  
住居法新租界霞飛路鼎吉里第八號門牌内之張某氏昨晚八點時出外購物突來盜匪數人上前將該氏手上所戴之金鐲一付强捋該氏大喊詎該匪等突出手槍開放適中該氏胸部立即倒地斃命後爲巡捕聞悉趕來奈匪已遠遁當即報告捕房飭探將屍車送同仁辅元堂騐屍所候禀中西官檢驗一面諭緝各匪到案究辦 
[閘北米糧公會開會紀]  
閘北經售米糧公會昨日（二十五）下午三時在公會開常會到者副會長范和笙錢君華曁會董會員等過三分之二即由會長提議近來南巿米行收賬時發票上多扣每石機米五文包米八文查此二項多扣原因據米行云廠家小工貼費事與斛資截然兩途旣非斛資何可多扣發票上且米客均不承認自即日起如售南巿各行之廠貨必須先行説明斛責仍照向章然後成交或欲多扣暫停緩售俟後機廠公所及南巿米行公會與本會開一聨合會討論各種小費問題規定小工每石每項幾文仍由廠家代付開在發票上不與斛力混合以清界限目下行家付與客户之洋找加增一百文每大洋作錢一千三百文中洋照巿次角不收云云議畢至五時散會 
[閘北商民要求裝設太平龍頭]  
閘北商民以水電廠對於地方上應設之自來水太平龍頭如原有之大統路等雖有設備惟相距太遠尚嫌緩不濟急而於新闢之馬路則未經裝設近年來閘北人烟稠密商業繁盛不戒於火者時有所聞太平龍頭爲防患未然之要具於地方生命財産嗣係甚大爰向商業公會要求代爲函請水電廠趕緊裝設以備不虞云 
[本星期進口印日紗之調查]  
本星期中印紗無進口人日紗進口亦較减計二百三十五擔自元月迄今進口總數計印紗一萬六千二百九十擔日紗三萬一千八百四十二擔本週中出貨計印紗四千五百五十三擔日紗四千七百六十八擔運往各埠計南京印紗二百九十一擔日紗八百四十四擔蕪湖印紗十六擔日紗一百四十八擔九江印紗八百十擔漢口印紗二千一百三十擔日紗一千零九十三擔高州印紗二百五十五擔烟台印紗三十擔天津印紗七十五擔日紗七百四十五擔大連日紗十二擔福州印紗十五擔日本日紗八百六十九擔（重出口）香港日紗五百十一擔本地印紗四百五十擔日紗一百五十擔其餘别處印紗二百十九擔日紗三百零一擔云本週止本埠計存印紗五萬一千零七十擔（尚有八百五十五包在船上未出）日紗一萬八千五百五十三擔云 
[浙路股欵搭發債票之辦法]  
浙路各股東因股欵無着曾由代表赴京催索業經交通部發給金融公債票爲償還第十一期股欵共計領到票額九十萬零一千元等情曾誌本報茲悉此項債票已於前日自滬運杭交浙路股欵清算處收訖當因零數易於分配起見特將千元一種提出五萬元向中國銀行掉換一元公債票以資發給日來已經該處着手開付凡屬單張領欵槪付現洋其餘一千元證券本期應付八十七元二角二分者則發給債票八十元餘給給現洋五百元證券本期應付四十三元六角一分者則發給債票四十元餘給現洋一百元證券本期應付八元七角二分二釐者則發給債票八元餘給現洋五十元證券本期應付四元三角六分者則發給債票四元餘給現洋二十五元證券本期應付二元一角八分者則發給債票二元餘給現洋其持有證券者須先赴該處掛號次日方可領取此中核算賒現及搭配手續頗爲繁重故該處日來甚形忙碌 
[兩路債權團訴願之平政院批]  
蘇浙兩路債權團因交通部遲延不發股欵過期本息曾由各債權人公推陳則民汪文溥楊起澄隘光祖各代表迭次奮京請願北京平政院移知交通部發給現金嗣交部以部欵支絀難以應付當發整理金融短期公債至滬先行發給惟各債權人雖有往領者大半均不願領取於是各債權人仍舊推舉陳則民等各代表繼續向平政院呈求移知交通部執行發給現金茲聞陳則民代表昨日奉到平政院第八二號批示照錄如下陳則民等訴願交通部不遵裁决等情由狀悉仰領咨行交通部按照載决原案迅速執行以符法令此批 
[旅滬浙人反對新選舉電]  
旅滬浙江自治協會昨發通電云杭州曁各省省議會敎育會工會各縣自治團體公鑒頃者政府頒發命令以舊法選新國會巧託調和毁法自便侮我國民莫甚於此法律乃政唐國民所共守循軌而行不至於亂今政府以命令變更法律以個人之意思改共守之法律使全國國民受其愚弄聽其支配不特失共和之精神而且造專制之威燄此不能不反對者一也新舊國會爭執轉戰經年迄未解决茲又創一國會在軍閥私固權位爲討固得不知一方面以舊國會爲矛戟一方面以新國會爲議符而今又另樹一幟紛糾益甚吾民身受痛苦已歷數年若復盲從益蹈水深火熱此不可不反對者二也各省倡言自治聲浪甚高湘制地方憲法川滇將繼踵而行現北京政府失共主之地位無統一之能力我國民應對於本省極力進行自治事業樹自治之基礎促南北之統一不必舉辦此等選舉自造亂階此不可不反對者三也憶昔洪憲稱帝僞造民意改造選法曰國民大會議員當時或昧時勢或薰利祿運動競爭動費巨萬迨洪憲失敗約法恢復昔之所謂議員者未經召集即遭廢案不特虚擲巨萬而且購得帝孽頭銜受人唾駡今日之事何以異此一旦南北統一法律解决此次議員必在犧牲之列殷鑒不遠此不可不反對者四也盧督佳江兩電理由充分卓識可佩彼任政府官吏尚知矯正我儕國民反被誘刧實暴霽國民自治能力之弱點騰笑友邦留中華選舉史上之一大污點願義父老兄弟一致反對共雪此恥旅滬浙江自治恊會咸 
[電催衆院初選當選人報到]  
上海縣公署昨接衆議院議員江蘇第二區覆選監督程濚代電開頃奉總監督嗎電聞衆院覆選期迫各屬初選當選人約於何日可齊集監督駐在地其名册已到省若干縣未到省者爲何縣仰速分别電縣查報並嚴行飭催毋任延誤仍電復等因奉此查該縣初選當選名册雖據送到惟各當選人務令於復選期前遵照修正衆院選舉法施行細則第六十二條親赴本事務所報到呈騐證書毋或延誤是爲至要云云沈知事奉令後以衆院覆選法定四月一日投票現在相距爲日甚近除各初進當選人赴蘇旅費由縣發給外當即致函各巿鄉經董轉知各初選當選人務於復選期前赴蘇報到切勿延誤 
[美參贊赴杭謁浙督]  
駐京美使館漢文參贊裴克於昨日（二十五日）早七點三十分乘車赴杭晋謁盧督軍先期由駐滬美總領事面託江蘇特派許交涉員介紹經許交涉員代電浙江盧督軍及王特派交涉員查照接待矣 
[英艦長定期赴京之函知]  
江蘇特派交涉公署昨接駐滬英總領事來函畧謂敝國海軍艦長擬於下月四號赴京晋謁元首希即轉致路局預備花車並請轉電外交部云云許交涉員准函後即經分别函呈路局曁筧交部核示矣 
[俄僑事務局總會辦之晤商]  
江蘇特派交涉員兼管理俄僑事務局總辦許沅於昨日下午三時帶同第二科長陳世光洋文秘書楊小堂詣俄僑事務局聞係因船舶事宜與會辦格羅思君會商長久始行返署 
[冒名查土攫洋案續誌]  
大陸報云二十四日午後捕房解送美人吳伯五至美領署公堂請懲其冒充捕房人員並私藏軍火之罪當由律師具保美金一千五百元釋出俟星期六晨審訊 
[引渡浦東刦案之盜黨]  
姚根華在北蘇州路河畔船上被上海縣知事署偵探錢林指係持械夥刦浦東三林塘居民王金福家財物案内之盜黨扭入捕房解由公共公廨命押候原告檢出證據再核等情已誌本報星期四晨錢偵探從城内檢察廳將在押盜犯王連祥帶廨由王證明一月二十三號晚夥刦王金福家姚係同往行刦分有盜贓是實而捕房亦將姚帶案經俞襄讞會同美丁副領事向訊一過判决姚根華准交來探帶去歸案訊辦 
[杭州定期募捐請免車資函]  
滬杭鐵路昨接杭州籌募北方振欵會來函略云北方災情奇重待振孔殷現經本會决定仿照北京江蘇等處辦法訂於四月三日在杭州城廂内外舉行募捐一日所有募捐義勇員即由各中等學校學生分區擔任惟之江農業兩校遠處郭外學生已犧牲全日之精神其往來車資勢難再令負擔素仰執事熱心公益慈善爲懷所有義勇隊員佩有本會徽章在閘口寛橋拱宸橋之間乘車往返時其車資能否准予免收尚望示復當再將乘車人數及徽章式樣奉上察核倘荷俯允則仁人之澤受賜者同不獨敝會已了云云 
[俄皇后號今日抵淞]  
昌興公司俄國皇后號由温哥華開來今日（二十六號）下午四點鐘可抵吳淞明日即須開往小吕宋香港接客小火輪今日下午六點三十分到新關碼頭送客小火輪明日早晨八點三十分由新關碼頭開往吳淞 
[籌備植樹典禮之廳令]  
上海縣知事接江蘇實業廳訓令云案奉農商部第二七三號訓令開案查民國四年本部呈准以每歲清明爲植樹節歷經通行遵辦在案查森林利益宏大於農田水利關係尤鉅近來樹藝不興山林荒廢不能調和氣候俾雨暘之時若又弗克涵養水源資灌溉之便利水旱巨災因緣而起正宜及時推廣種植用圖補救現届本年植樹節近所有京外應節植樹事宜除由部選地具報遵辦並通咨各省如期舉行外仰該廳即便籌備届期遵行並認眞勸導人民鼓勵種植以溥林利而厚民生此令等因奉此查本届省垣植樹典禮業由本廳令行省立第一造林場查照成例妥爲籌備在案茲奉前因除分行外合亟令仰該知事一體遵照迅速籌備届期舉行並切實勸導仍將辦理情形詳細具報此令 
[公共租界禁售烟具]  
公共工部以租界烟禁素主嚴厲辦理多年仍未盡絶其故實由烟土來源不絶致私售者未能減少而一般小洋雜貨店與各處之舊貨攤上又皆有烟燈烟槍燈罩烟盒烟扜烟盤等物公然陳設出售亦殊足引人吸食鴉片妨害烟禁匪細故咨照各捕房除派探密查私售烟土之土行仁燕子窠覺察拿辦外連日又着傳諭售賣烟具之流從速將違禁物品收藏作廢如違稟請公共公廨傳案訊辦 
[民新銀行開幕]  
民新銀行於去年九月間組織成立後即自行建築新式三層樓洋房於河南路一八三號經營數月於本月初始告落成昨日爲該行開幕之期本埠紳商各界到行參觀者頗衆昨日各户存欵亦甚踴躍計活期存欵銀二百五十六萬五千六百兩洋四十五萬五千元定期存欵銀二十五萬七千五百兩洋三十七萬六千一百元該行經理馮芝汀前任華孚副經理信用頗著副經理馮松雨爲美國哥倫比亞大學經濟科文學士辦事認眞尤精稽核該行將來營業之發達可預卜也 
[青年會今晚開交誼會]  
青年會今晚（星期六）八時舉行復活令節特别大交誼會開演苦情影戲苦命女三五大本是劇叙一苦命女萬里尋親備嘗艱苦卒得父女團圓其間有不忍言不忍見之種種慘狀能使觀者同搶傷心之涙該會以值此風俗澆漓人心叵測之際特演斯劇以維繫人心殆寓有挽頽風而勵薄俗之意外加滑稽新片兩套奇趨横生尤堪發噱會員憑證入座非會員每位取看資二角 
[雜糧油豆餅交易所公告]  
上海雜糧油荳餅交易所理事會昨日發出公告云查本月陰曆十四日大連元豆巿價三兩三錢七分大連豆油八兩四錢本届交割所交現貨如有多寡參差應照上開價格計算特此公告 
[證劵物品交易所消息]  
昨日上海證券物品交易所巿場揭示二則照錄如下第二百十六號云定期買賣之期限四月一日起列改如左證券四月期至五月期棉紗四月期至九月期棉花同上大連荳四月期至六月期河南荳同上本廠荳油同上荳餅四月至五月期芝蔴同上又第二百十七號云四月一日起棉紗等級表施行期限改定四月期起至九月期止棉花等級表同上 
[調查自治部員抵滬]  
内務部特派委員李瑛前赴山西南通上海等處調查籌備自治狀况及各道屬地方自治講習分所舉辦情形日昨李委員抵滬後即至滬海道屬地方自治講習分所考察一切當由該分所敎務主任吳履平君陪至敎室及各處參觀一週李委員甚爲贊許興辭而别聞李委員號修五原籍雲南係内務部自治模範講習所畢業云 
 
 

Page 11

 
 
　　中華民國十年三月二十六日星期六（申報第三張）舊曆辛酉二月十七日（十一） 
[閔行商會電請澈究揑控]  
　　閔行商會昨日電致江蘇省公署原電云南京王省長鈞鑒近閲三月十八日報載上海縣閔行鎭公民楊增新控奉鈞座飭開震興協店主私販烟土仰上海縣知事查復等因正駭異間突有調查員等到店搜索毫無證據查報載楊增新係閔行公民徧查選民册中並無其人即震興協係體面商家實無販土情事贈係有人揑控羣商惶恐咸抱不平爰於養日特開大會僉謂若係揑控理應澈究否則妄裝大題冀洩私怨勢必人人自危多數議决懇求電稟省長令飭上海縣迅傳原告楊增新到案研訊藉明眞相等情除詳情續呈外先此電遠上海縣閔行鎭商會會長范欽　叩有 
[水公司函請傳警保護材料]  
　　商辦内地自來水公司現因堆廣水線添埋十八寸大號水管曾經規定埋管路線由大南門内直達老縣署後方浜路朝東至小東門中華路接通原有之水管以充水力行將興工各情已紀前報茲該公司工程處連日已將是項大水管陸續運至埋管地點即便按段從事添埋近由該公司總理函致淞滬警察廳長請即轉令該管警所於堆放水管材料及工作處所均請傳知各管守望警察注意保議云 
[保安救火會添置救火機]  
　　曹家渡保安救火會自去冬成立以來内容日益完善現該會以曹家渡距僅閲尺工廠林立人烟稠密實爲滬西巨巿現雖備有洋龍兩具悉憑人力一朝遇警深虞難以濟事爲靈便灌救力求嘗用起見决擬置辦機器火龍一部所有經費暫由各紳商籌墊現已向白克路亨大廠東全蘭機師訂約購造聞該龍全部共需價洋二千餘元約須限三個月工竣云 
[華商電氣公司近事兩則]  
　　南巿高昌廟火車站一帶電燈前晚全行熄滅各用户俱以電話向公司中質問公司中告以電線被風雨損壞現已派人分投修理因在晚間工作不易因此全夜黑暗直至昨日始得修竣又華商事車公司之發電機昨晨忽然損壞各電車出廠後因電流不至均接連停滯於各馬路中不能開駛約有三小時之久經機務處督工修理至十時後修理完竣始能發電開行 
[大申公司輪船定期開行]  
　　浦東大團鎭商界鑒於交通不便由商業聨合會發起組織大申輪船公司已誌本報茲悉該公司業已成立租賃通安小輪呈准交通部註册給照定於本月二十日開行 
[聨益善會近訊]  
　　虹口梧州路中聨益善會（原名聨益施材會）初旨尊重人道辦理施材掩埋收殮路斃繼則普濟窮黎發衣給米施送痧藥又附設施醫院義務夜校等莫不積極進行茲照會章成立三年重行選舉各科董事今定於夏曆二月二十五日上午九時至十二時投票選舉至下午四時當衆開票各被選董事皆盡義務不支薪水車馬費聞該會業將選舉票分投各會員矣 
[史醫官注意清潔]  
　　英美工部局衛生處史醫官以現當春季天氣漸喛居家舖户小街狹弄若不收拾清潔糞除洒掃不足以保公衆衛生員故特通飭各分處衛生西員一併遵照後昨日西虹口衛生員魏儀督率工人多名在甘肅路一帶按段稽查凡遇不潔之處即飭令各工人當場掃除以免穢氣薰蒸發生疫癘云 
[奬劵店遷往華界]  
　　開設法租界之奬劵店大小共有四十餘家自奉諭閉歇後多已遷人華界如民國路新老北門一帶巿房均爲若輩之目的物故現在謀挖門面一間須納挖費數百金若雙間門面尤須出運動費一千數百元因此該處本月份房租爲之大漲云 
[徐廳長整頓警務]  
　　淞滬警察廳長徐國樑昨日午後三時召集所屬各區署所隊之巡官到廳特開會議經徐廳長將關於地方防護事宜分别查詢畢即面諭各巡官務將衛生及保存軍械待事悉心整理須將庫房並各棚長警之臥室隨時潔凈現届月終本廳當委督察長曁各科科長等代赴各區所隊點名發餉後查察一切成績各宜注意遵照等因南巿第一區警署李劉兩巡官奉令回署後即通傳本署各棚長警切宜注重衛生將臥室内床褥及牆璧等一律收拾清潔並將軍械庫房整理完善聽候届期查騐 
[指控警探索詐串害之飭查]  
　　松護滬軍使署日前據姚張氏呈爲氏夫被探串害請求澈究等情昨經何使續令淞滬警察廳略謂前據姚啓明訴偵探朱仁泉於去臉在老北門晏海茶樓案詐洋三十元一案曾經令行該廳秉公澈究據復謂原告姚啓明匿不投案候質茲據姚張氏呈謂伊夫姚啓明被偵探朱仁泉等挾嫌串令法探提押買賊涇攀在浦東揷去如果屬實該廳應先將控告偵探朱仁泉索詐案研訊明白始行遞解法廨懲辦事關警探索詐虚實均應澈究爲再令仰該廳將此案始末情形詳細具報云 
[盜犯准解閔行訊辦]  
　　駐滬水警第三隊隊長王壽良昨咨上海縣知事兼警察所長文云案照本區第四隊所轄之南匯縣屬十七圖地方陸福家於本年三月十八日被盜搶刦鉅贓一案業蒙貴警察所派駐閔行之第一區姚明燦區員督同長警在閔行緝獲是案盜犯王根生張小弟二名訊據供認搶刦並供出共犯王阿大宗阿歲陳吳干等三名現匿上海大興街一帶不諱即於二十三日由敝區令派分隊長何士奎偵探李得標陳長福金有慶會同貴縣偵探錢林在大興街地方會同緝獲是案供犯王阿大任阿歲陳吳于等三名先後解送貴警察所收訊核辦各在案茲由敝區長令派分隊長王錦雲來滬提解並令敝隊就近請求引渡歸案等因相應備文咨請貴縣請煩查照希將盜犯王根生等五名併交王分隊長錦雲解案訊辦實紉公誼云云沈知事接文後准將盜犯五名即交來員解回閔行歸案訊究矣 
[公協泰典當失愼後之訟案]  
　　浦東三林塘鎭公協泰典當於去年三月十四日失愼後各當户以該典失火情有可疑屢起衝突後奉上海縣公署沈知事令飭該處紳董事妥爲排解折價賠償了事至該典房屋係任曉岩之産亦因損失關係曾投地方審檢廳具詞控訴當奉該廳傳到該典執事戴定甫及周廷良黄林根李達甫等到案研訊之下復牽涉一干人證昨午該廳又飭警往傳三林塘鎭地方警察第五分所巡警洪新安温紫霖等到案再行開庭辯論 
[汽車撞傷男孩]  
　　昨日下午三時半公共租界大馬路新世界門前有一十四歲寗波勇童陣連英在路行走遇某號汽車駛來一時避讓不及致遭撞倒碾斷左足小腿骨由老閘捕房五百八十八號華捕到來將該汽車號碼抄錄另雇車送受傷男童往仁濟警院醫治即持西醫所簽傷狀單呈報捕頭候示 
[婦人驗係服毒身死]  
　　海寗路均濟里婦人馮陳氏吞服赤燐身死由結一圖地保報請地檢廳委派孫檢察官毛檢騐員等蒞場相騐即據死者之弟陳秋舫投案稟稱當時我姊毒發時曾車送廣仁醫院救治無效車回家中而斃求鑒問官騐得馮陳氏委係吞服赤燐而死塡明尸格判令屍屬自行棺殮候四區一分署將紹興婦俁减殣送廳後再行訊明律辦問官遂返廳稟復銷差 
[姘夫誣控姘婦謀害]  
　　陸阿金控姘婦張莊氏將内藏赤燐之黑棗五枚意圖謀斃民人幸我覺察將證物起獲爲此來案稟控奉一區二分署馬鳳山警佐以事關重大飭警將該氏逮案命一併函送地檢廳訊辦當奉檢察官一再研訊以陸阿金揑證誣控判令收押棗子五枚存案張莊氏判令交保一面據情起訴審判廳公開審理 
[被誘婦人之乞援]  
　　浦東大團鎭福音堂牧師某君前日（十二號）至下頭甲地方露天佈道講演時有年約三十左右之婦人啼哭而至牧師詢其來意該婦聲稱姓王丈夫姓鍾住居爛泥渡氏夫爲碼頭小工婦在陸家嘴英美烟公司工作因與丈夫口角氣憤走至虹口被人誘至川沙繼至大團下頭甲地方將氏變賣婦人始悉來前請求援救等語牧師當場善言勸導並令該圖地保留養一面致函其家屬認領矣 
[誘拐女孩各押兩年]  
　　拐匪王慶生夏龍生兩人日前在法租界地方拐得趙巧寳家之七歲女孩領至砲處藏匿希圖販賣現爲原告偵悉報告捕房飭撥前往將王夏兩人一併拘獲吊出女孩帶入捕房昨解法公堂請究先由原告趙巧寳上堂稟明被拐女孩情形詰之王慶生供實由民人領至夏處托代銷售夏龍生供女孩由王領來民人處托我代覓主願未成即被拘獲求宥中西讞員會商之下以王等誘拐女孩罪已成立判各押西牢兩年以儆女孩交原告領去 
[姦案呈據送究]  
　　閘北居民歸榮江之妾張氏阿巧被伶人樓水根勾誘成姦爲本夫偵知在姦所將男女捉獲扭控四區一分所昨經警廳司法科質訊之下諭令原告檢呈庚帖賣據聽候移送法庭究辦 
[唐鼎臣鄭源興被控案之續審]  
　　英商西披來生在公共公廨呈控來生洋行買辦唐鼎臣及承裕鮮蛋公司鄭源源不還借欵美金一萬元一案原告證供已誌本報前日下午由廨續審經唐之律師向唐詰據供稱前年我在愛司來生處爲買辦至去年十二月二十七號止經辦貨物十三批被欠　銀一萬零八百八十三兩由愛司來生立與我欠據一紙時鄭源興與原告及愛司來生父子均在塲目覩後向愛司來生索償欠欵彼乃以一萬元美金交我作抵一部份之欠欵惟愛司來生嗣又向我及鄭告貸我因其舊欠未清不允西披來生遂令我向有利銀行探問美金價格擬將受抵金洋變賣後我商由愛司來生同意將美金賣去所得仍不敷所欠其時原告已赴美國及其回滬云美國蛋黄價昻請我代辦一千箱我以與原告素無往來當即拒却原告乃請示其父愛司來生與我訂合同代爲購辦每箱價目美金十一元向承裕公司定購千箱計價一萬一千元將貨裝去後原告延不付欵故原告父子兩人實欠我蛋價美金一萬一千元及前欠除受抵美金變賣外之三千餘兩均有賬可查我已向英按察使署起訴不料原告反投貴公堂朦控云云並由滙豐銀行出口滙票大班温脱有利銀行大寫勞爾分别到堂證明去年四月間被告至伊等銀行探問美金價格出售美金情形旋由原告律師向以上人證盤駁一過俞襄讞及英包副領事以時將暮宣諭退庭展期續訊 
[公共公廨訊罰車輛違章案併紀]  
　　星期四午後公共公廨之車務公堂訊罰近一週中之車輛違章案計共十五起挨次錄下（一）張順興在靜安寺路開駛六百八十九號汽車司機不愼罰洋二十五元（二）陸張生在西摩路開駛九百七十九號汽車不聽巡捕指揮罰洋二十五元（三）戚連生在西藏路開駛六百八十六號汽車司機不愼罰洋二十五元（四）王阿福在南京路四川路口駕駛馬車不聽巡捕指揮罰洋七元洋五元（六）龔大貴將五百三十四號空汽車停於路中歷半小時之久罰洋五元（七）元陳侯發在四川路開駛八百八十號汽車不聽巡捕指揮罰洋五元（八）唐根生在北四川路開駛一千八百八十四號汽車司機不愼罰洋三十元（九）徐伯牛在南京路廣西路口開駛三千三百八十八號汽車不聽巡捕指揮罰洋三十元（十）徐阿毛在北四川路開駛三千五百三十六號汽車夜間不點燈火罰洋八元（十一）許春發夜開在百老滙路開駛一千四百九十三號汽車不點燈火罰洋五元（十二）顧寳清夜間在四川路開駛一千四百十四號汽車不點燈火罰洋五元（十三）謝聨生夜間在南京路開駛三千五百五十號汽車不點燈火罰洋十元（十四）陳方金在天潼路開駛一千四百二十五號汽車夜間不點燈火罰洋三元（十五）王桂榮未領開車照會擅在北京路開駛三千三百六十四號汽車錯行路線罰洋三元 
[携帶波斯土被獲]  
　　陸阿望前日下午購得波斯土三包計重兩磅九兩持經虹口百老滙路被三百八十六號印捕三道頭查見上前盤詰詎陸情虚將土擲於道旁飛奔逃逸致被該印捕連土拘入捕房稟明捕頭押候解廨請究 
[聚賭牌九之科罰]  
法新租界霞飛路捕房捕頭於前晚偵悉南褚家橋某成衣舖内聚賭牌九抽頭漁利特帶同包探喑差捕數名前往抄出賭具三副並將賭客十餘名連同頭家郭嘉生一併帶入捕房諭令賭客簿罰斥退郭交保候究昨日傳至法公堂先由捕頭上堂稟明前情並將賭具呈鑒詰之郭嘉生供實係朋友數人偶爾消遣不敢抽頭求宥中西官判郭罰洋二十五元充公賭具没收 
[搶金挖耳押三月]  
無賴王金根前日晚間在法新租界潮州墳山地方搶取婦人張華氏頭土所戴之金挖耳一支而逸當由該氏大聲喊捕適有包探巡緝到來將王追獲連同原贓帶入捕房昨解法公堂請究先由原告張華氏稟稱婦人是晚出外購物後雇坐黄包車行經潮州墳山地方突被王從後到來搶去金挖耳今蒙拘案請求訊究詰之王金根供認搶飾求宥中西官判王押西牢三個月以儆賊給原告領去 
[信局失竊案已破獲]  
浦東大團鎭寳順信局失竊寄存銀洋已誌本報茲悉此案業已破獲竊賊爲該局夥友之族人名麻皮當夜失竊後即經該局派人追趕在航頭鎭將麻皮拘獲所竊贓銀即在彼身畔如數抄出當即解送南滙縣公署訊辦矣 
[收買竊贓之科罰]  
公共租界捕房某西探偕同華探昨投法公堂稟稱本月十九號由電車上查票員拘獲專竊電燈泡之竊賊一名送至英捕房據供所竊之贓銷售與法界八仙橋某衣莊主歸杏生處等語故由包探前來吊贓詎歸否認收贓希圖抵賴當即抄出原贓十三只是以解案請爲核示詰之歸杏生供認收買十三只實不知係竊來求宥中西讞員判着歸罰洋三十元充公以儆 
[誌謝]  
昨承商務印書館惠贈第十八卷第四號東方雜誌及第二十卷第三號小説月報各一册誌此道謝專件 
[國立東南大學大綱草案（續）]  
第五章組織與行政第十一條本大學校校長一人總轄全校事務由敎育部呈請大總統任命之第十二條本大學依據呈准設立國立東南大學計畫書第五條第三項之規定設校董會其簡章另訂之第十三條大學各科設主任一人由校長延聘之第十四條各系設主任一人由校長延聘之第十五條各系設敎授若干人由校長延聘之第十六條各系於必要時得設講師助敎或助理由校長延聘之第十七條大學設敎授會其職權如下一建議系其科之增設廢止或變更於評議會二贈予名譽學位之議决三規定學生成績之標準四關於其他教務上公共事項第十八條教授會以校長曁各科各系之主任及教授組織之第十九條敎授會會議時以校長或其代表人爲主席第二十條敎授會之議事細則另訂之第二十一條大學除教授會外設科教授會及系教授會以一科或一系之教授組織之會議關於一科或一系之事件會議時以科主任或系主任爲主席第二十二條大學行政設下例各部一教務部二事務部三會計部四文牘部五圖書部六出版部七體育部八女生指導部九醫藥衛生部十建築部十一介紹部第二十三條各部設主任一人由校長延聘之第二十四條各部職員由校長延聘之第二十五條各部於必要時得設事務員若干人由校長函聘之第二十六條各部之辦事細則另訂之第二十七條設行政委員會爲全校行政之總樞其委員由校長就本校敎職員中委任若干人充之第二十八條行政委員會以校長或其代表人爲主席第二十九條行政委員會之職權如下一規畫全校公共行政事宜二審查行政各部事務三執行臨時發生之各種行政事務第三十條各科各系行政事宜由各科各系商承校長處理之第三十一條附屬中學校附屬小學校之行政組織另訂之第三十二條設評議會會議關於全校之重大事項凡左列各事須經評議會之議决一本校教育方針二關於經濟之建議事項三重要之建築及設備四系與科之增設廢止或變更五關於校内其他重要事項第三十三條評議會以下列各項之人組織之一校長二各科代表三各系代表四行政各部代表五附屬中學校代表六附屬小學校代表第三十四條各科代表以各科主任充之第三十五條各係代表名額凡每系教授有五人或不及五人者以系主任充之五人以上不過十人者於主任外再由教授互選一人十人以上不過十五人者於主任外再由教授互選二人餘類推第三十六條敎授所任功課不止在一系者祗可於一系中有選舉及被選舉權第三十七條行政各部代表名額除一人由主任充任外其餘由各部職員依照各系推選代表方法互選之第三十八條附屬中學校附屬小學校代表名額各二人一人由主任充任餘一人由附屬中學校附屬小學校教職員互選之第三十九條評議會會議時以校長或其代表人爲主席第四十條評議會議事細則另訂之第四十一條評議會爲商榷校務便利起見酌設各項委員會其常設者如左一學生自治委員會一運動委員會一圖書委員會一出版委員會一校舍建築委員會一招生委員會一游藝委員會一推廣敎育委員會第四十二條本會遇臨時事務發生時得設臨時委員會第四十三條各委員會設主任一人委員若干人由校長於評議會會員中指任之第四十四條各委員通則另訂之第六章經費第四十五條本大學經費以國欵學費曁私人捐欵充之第七章附則第四十六條本大綱呈請敎育部核准施行來件 
[朱紹文上内務部地方行政會議意見書]  
查地方行政爲國家内務行政之重要部份其事務多屬於助長行政爲積極的而非消極的則此次立法標準應含有兩種作用第一國家統治權力如此薄弱應藉地方行政之力鞏同其基礎第二地方人民要求自治思潮正激應乘機發展其自治本能依此前提擬具大綱如下一中央權限與地方權限劃分問題中屬於中央者一外交二陸海軍三各級法院四國立大學五國立銀行及貨幣六國有鐵道航路及郵政電報七國有各税之征收管理八國會選舉九地方特任官之任免乙屬於地方者一警備二户籍三經界四敎育五勸業六水利七交通八衛生九救恤十地方銀行十一地方財政十二地方選舉十三其他不屬於中央行政列舉之事務（説明）依共和國家組織之原理主權在民係自治的而非被治的係共治的而非獨裁的共治自治必有分職故中央與地方不可不分定權限以專責成至分職之標準應依自治之原理人民所能自爲者自治之其不能自爲者组織團體以治之小團體不能爲者乃更組大團體以治之依此順序是地方自治之權乃人民所自有而保留之非如君主國家之視爲中央大權所賦子也故地方權限宜採槪括規定至中央權限乃因地方不能自爲而合組公共機關處理之其權之淵源實由地方人民所賦予故中央權限宜採列舉規定此理論也就事實言外交軍事係國家對外獨立之作用各級法院爲保司法獨立暫不列地方行政範圍之内以免爲行政勢力所牽制大學爲全國學府國立銀行及貨幣爲金融總樞國有鐵道航路郵政電報關係軍事及國際交通甚重且爲國家私經濟收入大宗國有各税爲國家公經濟收入均應由中央直轄爲統一之規畫國會選舉爲中央立法事務地方特任官之任免在民選地方長官未能實行以前當然暫歸中央此外屬於地方各節在現時實際上本爲地方長官或地方議會所處理即任免簡任職以下官吏賞際上亦完全爲地方長官之權中央自不必空存其名地方權限劃分負有專責無所諉卸則發展自治本能較爲容易豈不愈於現時互相推却一事不舉或爲强權者所利用哉二中央財政與地方財政之劃分甲屬於中央者一關税（指出口進口）二鹽税三烟酒公賣四印花税五國有營業收入六各省補助費七關於中央直轄政務經費之支出乙屬於地方者一地税二貨税（産銷）三不屬於甲種之各項雜税四關於地方權限所屬各政務經費之支出（説明）按徴税原理本爲政團經費而設至某税應爲國家政團經費某税應爲地方政團經費本無定義照民國二年劃分國税地方税草案係以歷史沿革爲標準查民國以前數千年來皆以國家爲收税主體所謂地方事業亦由國家措辦本無地方税可言今旣以國家内務行政所屬各種事業遺之地方若將向爲國家税者統列爲中央收入則地方除另立新税目外直無一錢可名如許事業何從着手殊非分各省共同設立之機關如不足用當然由各省捕助蓋中央政費需要若干爲一事中央直接收税又爲一事並非以其直接收入之數限制其支出也依此理由凡關税及鹽與烟酒印花專賣事務收入較多手續較簡中央設官辦理較易得力不足之數仍責成各省補助其收支預算决算止此落落數端自易準確至現屬國税之地税貨税及其他雜税中央徧設官吏徴收旣爲監察所不易周而地方觀念以其與地方支出無關雖心知其弊亦不願過問甚且相率隠漏况現在各省財政紊亂已極絶非中央之力所能整理不若假其權於地方使各自爲謀應將省長以下官廳皆認爲地方官吏由地方費支給此項税收亦劃歸地方收入監督管理較易爲力地方旣負補助中央之責即於中央經費不生減少之問題以地方行政立法機關就近辦理地方預算决臬亦易精覈（未完）雜評二 
[一切問題與自治（訥）]  
捐税國人視爲切己也而爭之選舉國人視爲切已也而爭之敎育國人視爲切己也而爭之其他若　事危急若武人擁兵不裁亦皆視爲切己也而爭之然而吾則謂最切己者莫如自治有切實穏固之自治則捐税不爲政府浪用選舉不爲少數人包辦教育不爲他事破壞武人不能任意横行而邊事軍政亦不致如是之不堪收拾國人不收回主權於政府之手而徒枝枝節節遇事日向政府呼號政府至今日亦無能力自主雖日日呼號無益也是故與其日日求之於政府毋寗　而求諸自己與其逐事謀解决之方毋寗解决一切於根本之自治然則今日合全國人一致以赴自治之一途力建國家基礎於自治之上爲最切要之一事矣公布欄 
[江蘇高等審判廳]  
民庭判决一件李秩田與張炳華爲債務涉訟控訴一案（判决主文）本件控訴駁回本審訟費由控訴人負擔一件包　氏與包兆祥爲筆據糾葛抗告一案（决定主文）本件抗告駁回抗告費用歸抗告人負擔一件於德馨與孫黄氏爲由畝涉訟上告一案（判决主文）本件上告駁回本審訟費歸上告人負擔一件蔡春生等與王竹亭等爲　屋涉訟控訴一案（判决主文）本案控訴駁回本審訟費由控訴人等負擔一件胡本三與周瑞昌爲田畝糾葛上告一案（判决主文）本案上告及附帶上告併予駁回併予駁回本審訟費歸上告人負擔以上三月二十二日一件周寳銓爲典産契約請求參加訴訟抗告一案（决定主文）本件抗告駁回抗告費用歸抗告人負擔一件曹茂延與曹馬氏等爲承總涉訟控訴一案（判决主文）原判撤銷已故曹杏生應由親族會議爲之擇繼本審訟費歸被控訴人負擔一件羗萬元與羗萬才等爲承繼涉訟控訴一案（判决主文）本件控訴駁回控訴訟費歸羗萬元負擔一件鄉耀祖等與鄒新谷等爲與産涉訟控訴一案（判决主文）本件控訴及附帶控訴均予駁回控訴審訟費歸控訴人負擔一件鄧文棨等事公署依法審判一件周桂福與周薛氏爲繼嗣涉訟控訴一案（判决主文）本案控訴駁回控訴審訟費歸控訴人負擔一件盛雲鄉等與　樹奎爲贓物及傷害涉訟控訴一案（判决主文）本件控訴撤銷一件王學本與金元爲房屋涉訟上告一案（判决主文）本案上告駁回本審訟費歸上告人負擔以上三月二十三日一件陳柱等與陳頌香等爲田畝涉訟上告一案（判决主文）本案上告駁回本審訟費歸陳柱崔禮章負擔一件王張氏與蓋紫蟾爲存欵涉訟聲請一案（判决主文）本件聲請駁回以上三月二十四日 
[上海地方審判廳]  
判决主文（民一庭）件判决顧桂海與葉七相贖田糾葛控訴一案主文本件控訴駁回本審訟費歸控訴人負擔一件判决金長根與周根瑞保證債務一案主文周根瑞廳償還金長根本洋一百元又利洋九十八元訟費歸周根瑞負擔（民二庭）件判决張萬當訴藥芝上等欠欵涉訟回復一案主文本廳民國十年三月八日之即時判决維持之聲明　礙　訟費歸被告人負擔一件决定喬枬爲與喬漢濱拆産涉訟聲謂中止訴訟程序一案主文本件聲請駁回一件判决袁頌恩與俞守先田畝涉訟再審一案主文本件再審之訴駁回再審訟費歸再審原告人負擔一件判决夏仁培訴黄慶榮債涉涉訟一案主文黄慶榮應償還夏仁培洋九百八十六元零二分訟費歸黄慶榮負擔批示一件程德順狀請銷案由　悉准予銷案　　一件吳府根狀請拆工由狀悉應矣債權人查明爾究竟有無財産來　具報時再予核　此批一件桑李氏狀請代領由狀悉着即轉知爾子來案具領可也此批一件曹鳳標狀請銷案由狀悉已票傳着即遵期來廳候諭此批一件施紹　狀　給領由狀悉本案卷宗仍未奉江蘇高等審判廳發回所請應從緩　此批一件順瑞臣狀領此批一件黄子卿狀請傳案由狀悉候傳案訊奪此批一件姚成記狀領欵洋由准領此批一件姚成記等狀請銷案由狀悉准予銷案所有張友廷交案租金等欵并准來應　證具領此批一件凌礪成等狀請函縣商會召盤由狀悉已函請上海縣商會查照辦理矣着即知照此批一件張梅郎狀爲請來根究由狀悉查本案已准原告人之聲請予以缺席判决如有不服儘可於法定期間内來廳聲明窒礙此批一件楊鼎臣狀領欵洋由准領此批一件石厚卿狀請執行由狀悉業已飭吏照判執行矣仰即知照此批一件葉滿引狀請執行由狀悉已限期繳欵矣此批一件倪裕生狀保陸祥生由　吏盍報該民議不能擔保案欵　難准予保釋此批以上三月二十四日公示送達（全文在本廳揭示塲公布）第五一　（民二庭）一件金兆熙訴朱文初等貨欵涉訴一案本廳續定於四月二日上午十時公開審理仰該受送達人朱文初等嚴守上聞日時投案候訊毋違切切特此公示右抑被傳人朱文初朱氏准此判决文主（民一庭）一件　决吳成簋與至　成爾組織糾葛控　一案主文本件控訴駁回本審訟費歸控訴人負擔一件判决王顧　　孫淦票欵涉訟控訴一案主文本件控訴駁回本審訟費歸控訴人負擔（民二庭）件决定金元林聲明窒礙一案主文本件窒礙之聲明照准一件判决徐鳳山興朱潤生責田涉訟控訴一案主文本會控訴駁回本審訟　歸控訴人負擔一件判决陸小　等與陸福康　　租涉訟一案主文本件控訴　回本審訟費歸控訴人負擔批示一件朱慶雲狀請執行由狀悉已押合賅保人黄志巨舊錢同生交案矣所請責令並未具保之徐鴻　負責一節　難照准此批一件劉順榮狀交欵洋由准交此批一件丁紉秋狀領欵洋由准領此批一件徐有林狀保王良生由准保此批一件焦信孚狀請函縣執行由狀悉本案原卷已函　原縣核　矣仰　知照此批一件　本生狀保周何氏由准保此批一件喬理鄉狀交鑑定費由准交此批一件陳汝鳳狀領欵洋由准領此　一件湯高山狀交欵洋由准交此批一件李恩芳狀請决定由狀悉本案業　决定於本月二十四日函任原縣送　矣此批以上三月二十五日 
[上海地方檢察廳]  
批示史淦泉狀悉候訊明核　此批李志明等狀悉准予即送執行此批蔡源澤狀悉案情則晰聽候核　此批　張氏狀悉領查明核辦此批劉士道狀悉仰即來廳候訊此批黄海由狀悉候送控訴審核此批楊長泰狀悉查刑律第四十四條之規定限制　嚴所請礙難照准此批駱楊氏狀悉候傳訊此批管陳氏　狀悉查各該氏夫刑期均於三月二十五日期滿後尚廳各交罰金十元始行開釋所函未免誤會　即知照此批朱永秦狀悉查裝運陳順林管行竊贓物船隻如果實係爾之所有樞仰自赴潭水巡聲明　讀領可也此批徐會昌狀悉所稱是否　　候傳訊核奪此批徐聨魁狀悉准即傳　訊奪此批潘叙香等狀　偵查明確再行核聨此批以上三月二十五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[破浪記（一）] [  天放]  
　　余有志留美久矣今夏卒業復旦適本省有留學缺額槖筆應試幸獲公費啓行前辦護照等尚無困難諸事旣妥遂於十一月四號乘南京號放洋茲將沿途經歷拉雜記之以爲後來者告　　昔宗慤云願乘長風破萬里浪時人壯之今余乃得乘萬五千噸之船破二萬餘里之浪爲古人所不及此亦物質文明之賜也遂以破浪名吾篇　　十一月四號上午九時後來客羣集黄浦灘海關碼頭乘小輪Vcforin往吳淞至十時汽笛一聲輪舟離岸　　送行皆脱帽揚巾有依依惜别之槪小輪駛約一時許始抵吳淞口遥見江海匯合處有黑線一同行者指以相告曰此南京號也漸行漸近船亦漸大及靠船仰首而望幾至落帽其高出水面總在三丈乘客相繼登船余所寓爲下二十六號房艙凡六榻然祇四人故尚覺舒暢十二時四十分船即啓椗余友送至船上者皆握手道珍重而返未幾船駛出海口余初航海睹此龐然大物水天相接一望無際空氣非常鮮潔胸懷甚適惟目此以後去國日遠他日歸來正不知國中作何景象惟祝其滌去舊習日臻民治耳船初開時雖略有震動與江輪相彷並不覺苦三時以後日色忽變風浪漸作余遂入艙而臥胸膈間覺異常脹悶鄰室時聞嘔吐聲余初猶能支持至六時許亦嘔一次遂服暈船藥一劑胸中始覺略安晚餐亦不能食和衣而睡至次午間始起　　未乘海舶者每不知遇風浪時作何情形余可作一比喻蓋海面風浪大時船輒隨浪起落每一起落總在一丈以上與在陸地乘升降機上下幾於完全相似當吾儕乘升陞機上升時自不覺苦驟落時輙覺異常不適今乘海輪遇風正如終日在升降機中一上一下安得不腦中眩暈胸際煩悶欲吐乎欲知航海情形者正可於升降機中味之 
筆記 
[重覯記（上）] [  春橋]  
　　吳中李生字錦秋隨父宦州來州來俗荒陋罕足與言者居恒鬱鬱嘗於上已日出郭作春游青林密茂野花縝纈遠岫連雲歸帆剪雨不覺神往默念宋牧仲詩前邨一抺清於畫知是淮流轉處山者殆此耶信步遂遠至一村落修竹繞之傍以溪流水禽之屬唼呷其中乘興遂入見細草如茵飛棉滲逕較村外更佳絶也俄聞吟聲其聲幽細知是女郎細聽之放翁題禹跡寺憶去婦詞也自念淮上文字久見譏嘲鑑湖老子不知爲何人者多矣荒村安得此俊人能曼聲咏之者欲入一問又懼唐突因折籬邊敗竹穴面窺之見一女子執卷微吟旁一總角兒似是其弟方凭几學書女半擇香肩以一手支頤春葱尖細瑩然如削着藍半背舊繡坼裂服雖樸素然絶世姿也生乍覩顔色神魂顚倒日旣晚梭巡始歸明日更往苦難自達問其鄰人謂僑此未久邑族不詳家主行賈母女幼子居守所知者僅此生無奈但隔日必往蹀躞門外而已一日有索逋負者登其門大肆咆哮生適至力爲排解且出資償之嫗開門出曰何處郎君如此高義薄茗可啜便乞一臨生大喜隨之入茅舍五楹堊粉斑剝肅客登堂几席終潔展問氏族生具告之嫗曰我鄉人也我亦吳籍原與郎君比鄰居今陵夷矣旣非他人當喚小女來即呼四婉女含羞出當筵展拜儼然支頤人也（却酬） 
劇談 
[梨園拾聞（一）] [  毅]  
　　綠牡丹今歲入大世界大劇塲後頗有毁譽不聞悠然自得之樂而捧綠者作局外論調却分二種一謂綠入大劇塲一落千丈聲譽將寂寂無聞一謂綠正在童年值此大劇塲一年之時機正可講求藝術日臻化境余綜此二説當以下一説爲確當蓋大劇塲雖包羅在游戲塲内延聘角色頗爲完備現在之粉菊花初以二百元之包銀加至五百元以上已去之小楊月樓出大劇塲後得占花衫界一席地包銀亦賺至千元以外苟能從藝術上講求誰謂聲譽將一落千丈哉况粉楊二伶得天之厚尚不如綠祇於藝術上死下工夫遂能嶄然露頭角捧綠者其亦韙余言乎綠之入大劇塲實由劉蘧廬孫玉聲之介紹詎去歲年底某報忽登有綠牡丹之身世一斑新聞一則一時捧綠者驚相走告一若發生重大變故實則此種變故早在我人意料中以余所聞撫拾如下 
　　初綠之父黄吉人挈綠從戚艷氷爲師從師契約上載明八年滿師迨至前年戚忽去世黄遂於契約上添註仍由艷氷父少英管束契約繼續有效不料綠去歲接大世界包銀一年有萬金之巨黄瞷其多金遂欲聲明向少英按月借貸借貸不遂繼以口角繼以用武而黄遂被少英掌頰者二掌黄頰實爲過分非禮而黄於乃子綠未經出科時驟欲分肥其包銀實亦情理所無者也 
雜錄 
[紫蘭小志] [  孫志鈞]  
　　紫羅蘭Violet容態葳蕤芬芳流溢爲西國之名花英文字彚釋謂植物之吐藍色香花者APlantanditsbluishsweetscentedhower藍色中實多柴色我國因名之曰紫羅蘭考唐明皇時外國進紫羅香囊常風拂樂工張野狐巾上其香經月不散是此花唐時已流入我國春來賣花聲裏靜安寺路間此花薌澤時聞余偶過買得一叢歸揷古瓶中瓶適與花同色掩映襯托更饒娬媚嘗誦唐寅歌句云數朶輕盈嬌欲語歎海棠而外不易見也今紫羅蘭非耶 
新聞拾遺 
[代嫁] [  隠菴]  
　　寗垣水西門外覔渡橋下有向設小酒館之丁某生有二女貌均娟秀人贈以雅號曰二喬長女自幼許配江東橋孫姓子昨日迎娶頗爲熱閙不意彩轎臨門新娘忽不知去向合家驚騐後於房中搜得一函係新娘留呈父母者内述不願嫁孫姓子之種種原因無法可施惟有臨時出走若孫姓交涉可將吾妹代嫁丁即央冰人通知孫宅一面詢次女願否庖代女允諾而孫姓子因次女年較少貌亦美遂允之丁大喜除將長女原有之妝奩悉數贈與外並給洋百二十元作爲添妝費云 
[誤拘] [  吳秉恬]  
　　滬西長浜路爲英法交界昨有小車夫停車路北腰懸法工部局照會某號印捕見之指爲違章即時拘去而不言其所以將至捕房乃言汝無英國照會何得停車該處車夫始恍然悟即將腰間之洋鐵牌翻轉示之則赫然大英照會也該捕知爲誤拘向之道歉慰令去車夫則拔步而奔如遇特赦云 
小説 
[社會小説醉獨醒（二九七）] [  瞻廬]  
　　第四十六回曹詩翁痴想文苑傳賈太史謬附逸民篇便園居士不慌不忙從懷裏　出皮夾從皮夾裏拈出（女貞木）長歌的底稿送給衆詩人傳觀也不道聲呈政請敎的客套話大模大樣的説道看老夫手段何如衆詩人曲着背覷着眼拷栳圈似的圍住看那社長的分上任憑下里巴人曲也算陽春白雪篇何况方便園的磊才在衆詩人裏面算得是烏鴉林中的孔雀小雞隊裡的鳳凰那時一般詩友除卻吕郭夫人不在座誰不五體投地奉承這位詩壇祭酒若問吕郭夫人究向那裡去了原來他的來意貧圖和吟香接席吟詩訂一個知心韻友誰料撲了個空人人都到詩社裡惟有吟香不到一團起勁化作十分失望便捧着滿肚皮的牢騷（騷字也有别解）踏着小脚式的八字步不别而行怏怏的自回家裡按下慢題再説衆詩人讀罷這篇長歌歡喜讚歎手舞足蹈有的説比着白香山的長恨歌要加幾倍光彩有的説讀了方先生的大作覺得元微之連昌宫詞眞卑卑而不足道焉者矣當下你一句我一言給方先生戴了十七八隻炭簍般的高帽便園滿懷快樂收回了這篇底稿横一摺豎一疊摺疊成個方勝式依舊納在皮夾裏面向着衆詩友説道這小小皮夾裏面卻不料包藏着千秋盛業（得意語）衆詩人隨聲附和一疊聲的千秋盛業百世不祧把那位方老先生一直捧到三十三天以上又把詩王詩伯詩仙詩聖的馬屁頌語（此四字可與蝦鬚敎員作對）替方先生加上許多榮號便園牛着蝦鬚居之不疑 
[餘瀋] [  聲]  
　　海上繁華在夜而不在日新聞記者之作工亦在夜而不在日發文批稿之際正管絃雜作之時故上海之新聞記者不知有上海之繁華　　端坐一室之中默審世界及國家之大事故上海人夜中以新聞記者之心爲最清凈 
 
 

Page 15

 
 
   
 
 

Page 16

 
 
常識 
[本增刊三次修正投稿簡則]  
（一）投稿本增刊者其材料除衛生道德法制經濟四項外持增雜錄一項仍以有關常識者爲限其有語涉攻計個人者恕不登載（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標願下（但署名不蓋章以不願取酬論）如登載一月後無人指摘其轉綠他稿者至隔月一日（陽曆）可即向本館取酬其取酬時之署名蓋章須與投稿時同　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名　　沈有乾君成功百訣茲經本館五版每册仍收回印本銀五分合銅元七枚外埠函購加費一分售書處本館營業部處寄售中華職業敎育社 
常評 
[江河日下] [  老圃]  
　　孟子有言城郭不完兵甲不多非國之災也田野不闢貨財不聚非國之害也上無禮下無學賊民興喪無日矣故武人喪心其禍烈於喪蒙古敎育破産其事慘於財政破産　　邾婁定公之時有子弑其父者有司以告公瞿然失席曰寡人之罪也曰寡人嘗學斷斯獄矣子弑父凡在宫者殺無赦殺其人壞其室洿其宫而豬焉蓋君逾月而後舉爵此古刑法今姑弗深論但當時執政者對於國中風化負責任今之執政者首先敗壞風化有軍旅而無俎豆有私利而無公德故人心風俗之壞與政治爲比例一國之衰與道德爲比例秦始皇之時焚書坑儒今雖無此事然以武人之故而絶敎員學生之哺使之不得不餓不得不逃則亦焚書坑儒之變相也故咸陽之危不待劉項之興北京之危不待奉直之閲 
道德 
[公園與公德] [  果言]  
　　近年來上海因商務日盛居民增加屋簷啣接幾無呼吸之地在理當有草木葱鬱空氣清鮮之公園以爲公餘蘇困之地乃滬濱富豪不計及此反鈎心鬭角以築游戲塲笙歌喧天呶雜萬狀較之西人所設之公園若白渡橋邊萬航渡頭闢境幽靜景趣天然者其高下雅俗爲何如吾聞人言謂西人公園初設時並不禁止華人入内其後販夫走卒都以此爲息肩之地乃至涕吐溲溺無所不爲終受（狗與華人不許人内）之辱以言國人公德雖有公園亦僅爲藏垢納污之所耳竊意不然吾國人民因社會敎育不普及之故每不知公德爲何物誠無可諱然執此以爲不必建設公園之理由是因噎廢食安可哉　　社會上最足表現人之公德心者莫公園若公園中除散步談話外若捕鳥毁巢折花涕吐等等皆在禁止之列苟少數有德之士能躬自力行以身作則非特公園必不爲藏垢納污之所或且可爲陶冶品性之處換言之公園實可以促進公德若必待國民有公德而後可以有公園是猶待人民智識已開面後設學校也望上海人士起而圖之以爲全國倡（乙種酬） 
公民常識 
[社會服務之種類] [  景]  
　　社會服務之範圍至爲廣大欲遍舉之勢有所不能盡今惟擇其最要者條列於左俾有志於斯者得從事焉 
　　（一）設立閲報社（一間屋幾份報即成閲報社矣） 
　　（二）設立公共娱樂塲所如體育塲之類 
　　（三）投稿各報及各雜誌發表關於改良社會之文字 
　　（四）調查村鎭巿縣省之社會狀况作一嚴密之報告俾熱心改良社會者知有着手之處（此種調查當特别注意衛生問題住宅問題敎育問題娛樂問題工商業情形等等）以上四條個人之有力者即可舉行無須與他人合作者 
　　（五）設立殘廢學校俾盲啞兒童以及身體上有殘廢者可以求學 
　　（六）組織公衆衛生團專以減少一地疾病之發生發達衛生事業（如設立醫院之類）爲宗旨 
　　（七）組織法律研究會見法律有不便於人民或使人民發生痛苦者即大聲疾呼或用他種方法使政府取消此種法律又如保護工人法保護幼童法於一部分人民極有利益而政府未暇顧及者當以種種方法使政府産生此種法律 
　　（七）設立職業介紹所使無業游民皆有安身立命之處　　　　（八）設立保育院養老院使幼而無養老而無告者得免於凍餒 
　　（九）設立各種展覽會將一地之優劣及可以改革之處詳細指出以促進人民之改良 
　　（十）其他各種慈善事業以上六條藉個人之力每患不足須與同志聨合始能進行者　　歐美諸大邦對於上列各種社會服務由私人舉辦者固多然大半皆由政府擔任蓋政府對於社會上之事業理宜負責也然吾等不幸而爲中國人欲政府出而負此種責任其爲難能邦人當早料及故深願諸君之有時有錢有財者出而作此種事業（乙種酬） 
衛生 
[衣服與熱度支配的我見] [  侯]  
　　事之至微每易疏忽人之衣衣也亦然衣服所以爲保護人之體温而設故天氣愈寒則着衣宜愈厚反是則愈薄此固人皆知之一年之中可分三期以冬末春初爲最寒夏末秋初爲最熱餘皆温和惟氣候變遷時或不測如前月末日可謂奇熱計之寒暑表較前後數日驟升三四十度當此寒暖不常之時人之衣服最宜注意偶爾不愼易致疾病故衣服熱度之支配不可不加研究然欲衣服與熱度支配之得法鄙意以爲可以寒暑表爲標準以度數之高下定着衣服之厚薄始可免過多不足之弊茲依華氏表之度數擬就一表如下備體格强壯者之用 
　　五十度以下着皮貨五十至七十度着棉衣 
　　七十至八十度着夾衣八十度以上着單衣以上不過舉其不槪而言最好每人以一已體格之强弱逐日與寒署之度數支配相當之衣服作一細表與寒暑表同懸臥室以備考查則得之矣（乙種酬） 
法制 
[破除遺産承繼之阻碍] [  瞽丐]  
　　吾國家庭習慣凡夫死無子而以族人之子爲子者其妻對於夫之遺産輒遮遮掩掩偷赡其母族私授其親女嗣子知之以爲遺産爲吾所固有嗣母安得私贈於人弱者怒於色强者怒於行暗潮醖釀致演成種種惡劇此無他實不知法律有以誤之吾國承繼法尚未頒布審判時輒以各國法律爲準攷各國當承繼開始時别有一種贈與分歸之父母掌握贈與分者即在遺産總數中提出幾成（按歐西法定二分之一日本法定三分之一）父母得任意贈與於人者是凡屬贈與分之財産即父母舉而與諸陌路之人其子亦不得干涉母族無論矣親女更無論矣吾國承繼者被承繼者苟明白此種法律則支配遺産者固不必秘密從事承繼遺産者亦無庸嫉妒爲懷各守名分各留地步亦未始非調和家庭之一道也（乙種酬） 
工業常識 
[發動機之分類] [  宗漢]  
　　發動機之分類法有多種茲分述如下 
　　（一）就發生原動力之物質而分者發動機可用多種物質發生原動力如水蒸汽瓦斯油類等用水發動者則稱水力機用蒸汽者稱蒸汽機以及瓦斯機油機等 
　　（二）就發生原動力之方法而分者此法最爲科學的分類法可分壓力機與勢力機兩種前者係由壓力變化而成工作如活塞式水力機是後者係由熱能力變成機械能力如汽機油機是熱力機所用熱力均由燃燒而得故因燃燒發生於汽缸之内或外又可别爲内燃機與外燃機之二種前者蒸汽機熱氣機屬之後者瓦斯機油機屬之 
　　（三）就機械動作之性質而分者有迴轉式與往復式之二種往復式者由流質之壓力作用於活塞上使成往復運動再用他種機械（如曲柄）使變成運續迴轉運動迴轉式者由壓力或衝力或反動力直接作用於轉體上之多數葉片而使之迴轉 
　　（四）就原動力作用之次數而分者在汽機有單式複式之别前者原動壓力僅作用於活塞之一面後者則作用於其兩面在油機有二動程式與四動程式之别前者每一迴轉發火一次後者每二迴轉始發火一次 
　　（五）就使有和流質膨漲之次數而分者流質之膨漲力有僅使有一次者有次第分配於多數汽缸而使用數次者視其所用次數而有一次膨漲式二次膨漲式三次膨漲式之别此外尚有就發動機之用途而分者於船用機機關車等又同在一種發動機中亦有因某種特殊裝置或其發明人名而錫以類别者（乙種酬） 
雜錄 
[新大陸珍聞] [  蘇兆龍]  
　　（一）美國海軍嚴禁威士忌酒即藥劑亦不得用之 
　　（二）紐約城内隧道計長七十五哩其軌道長二百二十哩　　（三）據美國財政部之計算該國每男每女兒小兒平均納五十一圓零六分 
　　（四）一九一八年美國某公民納所得税其所得在五百萬圓以上 
　　（五）美國現在之生活率較一九一四年爲百分之百零一然一九一八年六月間之生活率極高較一九一四年爲百分之二十九　　（六）美國之依酒錢小賬以度日者計七百萬人有奇距今十年前不過二百萬人於此足徴酒錢小賬之風之日盛 
　　（七）美國摩托車其登記者共有七百六十二萬三千五百五十一輛以該國户口一億五百萬計之每十五人旣得一輛其投資計九十一億四千八百二十六萬圓約值全國鐵路價額之半 
　　（八）美國確切調查甲童十八歲離校工作至二十五歲較十四歲離校比乙童其薪俸當多得二千圓而甲童二十五歲時每歲比乙童多得九百圓此即等於一萬八千圓之投資而按五厘以生息者　　（九）美國鋼鐵廠爲世界之冠雇工計二十五萬人每歲工資計四億八千萬圓平均每雇工每日得工資六圓一角七分其營業每歲平均計十五億圓所有煤田八十萬畝骸炭爐二萬三千架鐵道一千六百哩貨車客車機關車五萬九千輛汽船划船三百五十五六隻共值十九億圓有奇 
　　（十）歐戰以前美國欠外債四十億圓現歐洲凈欠美國一百億圓全世界之財産美國有其三分之一或又過之故爲現世界最富之國歐戰以前船艦莫多於英國一九二○年以後美國輪數乃爲英國船數之二倍（乙種酬） 
識字捷法 
[應用字] [  濟滄]  
　　表上衣也篆文作　从衣从毛古者衣裘以毛爲表此當沿茹毛飲血衣其羽皮之遺風而來者又外也又明也顯也標異也又儀觀也又表表偉異之稱又宣布也如表白代表又外姻曰表伯叔表兄弟之類又箋表下言於上也章奏之屬今廢又記載事物分類排列以便檢查者曰表如年表統計表等又計時之器也今率用金屬製之俗亦作錶 
 
