# 1909 - 185 - 4913087

 

Page 1

 
 
   
 
 

Page 2

 
 
[論説]  
　　論浙江水灾之原因（酉）(陽） 
　　吾國人之觀念。每以水旱之災。諉諸天意。此大謬也。夫水也旱也。皆原於地勢。及人事與地勢相關者。而無與於天意也。今浙江之水災劇矣。錢塘江水漲丈餘。湧金門錢塘門成爲澤國。省城内水深數尺。同時紹興之諸曁山隂會稽蕭山。及衢州嚴州之沿江一帶。被災相等。比之光緒二十五六年水災。有過之。無不及。惟彼兩年之水。盛於浙東之下游。而浙西不及焉。今年之水。盛於浙東之上游。而浙西亦及矣。蓋山水盛則上游受災重。海水盛則下游受災重。此浙江萬古不變之地勢也。試詳論其原因。浙省從浙江得名。浙江又名之江。其源有二。南源曰徽港。出徽州之歙縣。北源曰衢港。出衢州之開化縣。至嚴州而合流。謂之嚴江嚴江。上下萬山 
 
 
 

Page 3

 
 
 [Ｔ>申報第一張第三版Ｔ 
重。疊山洪建瓴而。下爲是江受水之原。自嚴江迤邐而東。北入杭州紹興之間。謂之錢塘江。杭州山少而有太湖巨浸。吸收上游諸水。故錢塘江之受水少。紹與山多。祇有一湖一溪。分洩山水。故錢塘江之受水多。錢塘江承受諸水。愈趨東北。則江面愈寛。至杭紹之東界入海。而海口適有龕赭兩山。南北對峙。山根相連情如石檻。錢塘江所受山洪之積沙。不能越檻而出。則江底愈淤愈淺。而受水之量愈窄此。爲浙江水災之第一原因。顧浙江之水災恒在浙東而不在浙西。何也。浙西杭嘉湖三府。環繞太湖。襟帶羣川。純爲水鄉。惟有時太湖盛漲。略受水災。然分流多而入海速。不經旬而消矣。其於錢塘江。如風馬牛不相及。即如此次水災。濱江之杭城有水。而城北之拱宸橋即無水。以此故也。 
浙東則不然。金衢嚴萬山之水。直注紹興。紹與所恃以洩水者。有三河流。錢塘江其一也。自紹興視之。錢塘江在其西北方面而其中心之河流。則爲鏡湖。湖有三十六源。圓積六百餘里。水淸如鏡。故名鏡湖。亦曰鑑湖。最宜釀酒。然上不通江。下不通海。山水盛時。湖水輒漲。四溢爲災。明季紹興知府湯紹恩。相其最低而近海之處。建一啓閉閘。名三江閘。閘有二十八洞。湖水漲。則洩之入海湖水涸。則引海水入湖。於是湖水常平。而紹興無水旱災。至今紹人稱爲恩公。立祠祀之。然今則閘外積沙數百頃。洞口不通。時掘時塞。於是有直掘横掘之議。光緒年間。有山隂縣劉令。持直掘議。謂湖水直出。其淤自去。而有數大紳持横掘議。意在保存閘外沙地。以取租息。大吏模棱不决。劉令憤而去官。然閘竟終古不通。於是鏡湖之水無洩處。成山會蕭之腹患。此爲浙東水災之第二原因。 
　　鏡湖之南。則有剡溪。發源於紹興南界之新昌縣。經嵊縣會稽上虞而入海。在新嵊界。名剡溪。至會上界。名曹娥江。又名舜江。入海處與錢塘江對結。恰包鏡湖於其中。其上流受金華台州羣山之水。而迤邐而東北。又受會稽上虞羣山之水。兩岸多峭壁。無一支流。所受山沙。年可盈尺。一日大雨。即泛濫無涘。三日晴而全涸。故俗名蓑衣江。近年來。其出口處名了江者。積一沙阜。被土豪所佔。變爲桑田。其水繞沙而過。分爲兩細流。迂曲遲緩。因此全溪皆淤。一遇山洪。首當其衝者。爲新昌嵊縣。承其下者。左岸則山隂會稽。右岸則上虞餘姚。近十年中。水災已三見。官紳僅知加高石塘。而不知江底日高。高塘何益。此爲浙東水災之第三原因。 
以上三者。爲浙省中央部受水之原因。與浙西之杭嘉湖不涉也。其浙東之南半部。上游爲台州府。下游爲寗波府。其水多從甬江入海。又南。上游爲處州府。下游爲温州府。其水多從甌江入海。此四府中。惟台州北界之水。分注於紹興。其餘則與紹興不涉。猶杭嘉湖之與紹興不涉也。總而言之。浙省地勢。三面距海。獨西面距山。山水盛則上游受水。海水盛。則下游受水。顧其水尙不大。惟山水下注海水上騰。兩相種激。則成大水。此雖紹興屢見之。而杭嘉湖與寗温處罕有也。盖紹興海口少而且淤。不能洩上游之山水其勢必至於是。有地方之責者。宜如何善其後耶。 
專電 
[電一（北京。）]  
　　駐藏大臣聯豫溫宗堯趙爾豐電奏藏事日急應興新政實多惟先從實業入手較易周轉人才難得擬調胡國廉張煜南等尅期來藏妥籌興辦奉旨照請 
[電二（北京。）]  
　　又奏達賴喇嘛已到藏尙安謐 
[電三（北京。）]  
　　駐美伍欽使有摺到京密陳公斷條約緊要關鍵 
[電四（北京。）]  
　　新魯撫孫慕帥昨讌德使慶邸張中堂亦在座 
[電五（北京。）]  
　　蘇臬左孝同有重用消息 
[電六（南京。）]  
　　端午帥聞定二十八日起節入都由漢由滬未定 
[電七（杭州。）]  
浙路股東今日（二十四）年會到六百餘人湯總理劉協理允留當塲各股東添認五十餘萬明日續會 
[公電（廣東。）]  
　　胡護督於廿四日未刻接印特聞兩粤督署 
[公電（南京。）]  
樊護督於今日（二十四）未時接印特聞兩江督署 
緊要新聞 
[電咨黔撫力拒續訂礦約北京]  
　　外務部因黔省前與法人訂立之開礦合同現已逾期作廢頃接龐撫電告法領事刻又極力要求續約展期開辦昨特電復該撫拒駁并速勸令紳商集股自辦 
[電陳川藏鐵路亟宜築修北京]  
　　川藏鐵路前經政府電飭川督速籌三月間該督咨報到部已派員帶同路工師測繪生前往勘查日前趙次帥又電奏略謂川藏鐵路亟宜赶速敷設因川省古稱富饒所有山川莫不藴積厚利如將險峻道路敷以鐵軌火車往來毫無阻難則商民販運旣便百利俱興物産自無遺棄之憾且於川藏邊備軍 
 
 

Page 4

 
 
 [Ｔ>申報第一張第四版務裨益尤多應於實行立憲年限以前籌修完備云 
[電示外人求擴在粤租界之不確廣東]  
　　日前風傳某國要索外部在新安推廣租界該邑紳商曾電請外部將此案内容宣示原電如下外務部梁尙書鈞鑒省港報紙豋載某國藉助禁烟向鈞部要廣租界割新安全屬東莞海濱等語禁烟慈善萬國贊成藉善索地文明之邦斷不出此邑人鑒于九龍割借致起猜疑以訛傳訛恐釀事變紳商集議一面勸止謠言舉員赴省籌議合先電懇鈞部堅持尺寸勿讓如無其事乞將情形宣佈以釋羣疑事關桑梓大局望覆廣州新安紳商代表鄭炳煌叩覃日昨新安縣接奉粤督札云現准外務部馬日電開據新安紳商鄭炳煌等電稱省港報載某國藉助禁烟要求租界割新安東莞等語此事毫無影嚮希傳諭該紳商等勿信謠言致生疑慮等由到本部堂准此合就札仰該縣即便遵照部電傳諭該縣紳商知照 
[蘇撫致滬道電（飭詰大東商輪不允停班）]  
　　常熟雨久河漲圩岸岌可危畢令慮小輪經過輪車排水冲决圩岸派員與各公司商令停班蘇班之船公茂立興裕商三家均於廿一日遵停惟大東不允。畢令已電禀尊處請速照會日領飭即停班。華英各商輪均已停駛大東獨不允從何公理可詰問。仍盼電復澂養 
[江浙大吏委員勘灾記]  
　　江蘇。宜興荆溪。境之張渚。及溧陽境戴埠。發蛟大水爲災經紳耆電禀各大憲等情已記前報茲悉此事業經撫憲飭令浙西緝私營管帶徐誠檀。督率師船就近帮辦。各事隨時防護並經署藩左方伯札委現充西路巡官新委署金壇縣缺之戴連寅。刻速前往宜荊漂各縣被災各鎭鄉地方周歷察看將被災詳情據實禀復核辦大令奉札後即日禀辭啓程　　浙江。桐鄉縣士民報災電。云杭州撫藩憲鈞鑒桐邑水災淹没殆盡。已禀縣散　特此電禀桐鄉士民公叩增撫致嘉興府電。云嘉興府英守鑒頃接桐鄉士民電稱該邑水災淹没殆盡等語驚悉之餘何該管府縣。一無電告。仰即飭縣會紳查勘災區妥爲振撫母任失所切切院咸印英守復電。云撫憲鈞鑒咸電敬悉連日霪雨河水盛漲。先經分飭各縣拔除魚籪。以期水流暢達並隨時查勘禀報奉電後即電據桐鄉縣禀報十四大雨田禾被淹已散倉穀補種。現由府委員會縣馳勘災情籌議振撫合先電復英霖叩巧浙撫札藩司派員勘災。略云據桐鄉合邑士民公電桐邑水災淹没殆盡己禀縣散穀等情到院即經電飭嘉興府飭縣會紳查勘振撫等因去後嗣據該府電復現已散倉穀補種並員會縣勘災籌振等情據此查桐鄉水災輕重情。形亟應。派員往勘。以昭核實查有知縣胡守訓堪以委往查勘札司遵照轉飭會委認眞查勘據實禀報核　紹屬諸　縣被水成災災情頗重疊經府縣電禀大吏先辦急振一面派委會縣周歷災區勘視經楊泰階大令將詳細情形兩次馳禀昨日又奉增中丞批札藩司據該縣委查勘南北等鄉災區並有淹斃人口冲没田廬。慘迫情形深堪憫惻仰布政司迅飭該縣分别修築保護。一面派員會委開振。倘或不敷立即請欵接濟。以拯災黎石門。水勢現已稍退。然鄉間尙一片汪洋城中西北兩門水尙没脛。連日各鄉民到縣報災者日有數十人現聞高令子勛已將被災情形禀報省憲派員勘騐。又聞士紳前因禾秧被淹腐壞水退後非赶行補種不可故派員往杭購求穀種放給鄉民。已於前日率同老農往杭先購四百石由輪船拖載米石業於二十日抵埠 
[粤路股東共濟會要電（展限澈查勒交原單）]  
　　廣東。粤路股東共濟會致上海。粤路股東共濟會電云上海粤路股東共濟會鑒查帳員刋報工程多弊并限交購料原單。奈鄺孫謀抗不交出。現查未及半。有一委員遽定月尾銷差。全粤譁然敝會已電京。求協力即電督辦請展限澈查。及勒交原單。速行乞覆廣東共濟會鄭道鎔等叩敬 
[張安帥移節兩江續聞廣東]  
　　原任粤督張安帥。此次奉調兩江實出攝政王所特簡。當時京中執政因直督出缺多有議擬端督將調任北洋未有擬及張督調任南洋者即現充大淸總銀行監督安帥之子允言先期亦未探知。至十一日即見明諭安帥接電後即以南洋責任重大電致樞府力辭。旋由樞府電覆略稱公鎭靜老成經權兼裕屢蒙監國垂詢兩粤人員。均以善辦交涉相推重。故蒙特簡重任兩江爲交涉重地非公莫辦。請母庸推讓應即赶行料理赴江公負此碩望想當有以副朝廷倚任重寄之至意安帥接電後遂定二十四日交卸並候初一二招商廣大輪船到後。即啓節赴寗。又安帥因兩江爲南洋重鎭需員臂助日昨札行藩司略云本部堂欽奉上諭調補兩江總督應即調員前往差遣茲查有廣東候補道李哲濬。候補直隸州知州鄭瑞駿吳曾源。分省補用直隸州知州劉兆榕。廣東大挑知縣虞汝鈞。試用知縣李崇儒。揀選知縣吳房齡。均應調往差遣。 
[汴撫奏報防軍調回情形北京]  
　　豫省去冬調防皖。匪各軍現已陸續調回。地方尙稱安堵昨由汴撫吳仲帥。奏云臣於上年十月間因安慶兵變潰竄西北當以豫省東南邊境三府一州均與皖省毘連地勢吃緊飛調防陸各軍分路防堵計當時出防各軍分南中東三路駐紥共陸軍步隊三營馬砲隊各一營南陽鎭毅軍一營歸德鎭練軍一。營一哨豫正左軍馬步隊三營三哨。聯絡布置民心恃以無恐至十一月以後潰兵紛至聞豫省邊境均已嚴密設法旋即折冋逃散各路雖稍解嚴臣復密飭各該地方官及各軍營隊以辦理冬防爲名認眞防緝。一面察度情形因南路所駐左軍二營。本係就近調撥兵力較厚飭先　毅。 
 
 

Page 5

 
 
軍。一營回。防繼　。陸軍步隊砲隊分起。回省東路歸德一帶。界連渦毫蒙城等處尙恐警信訛傳土匪乘機竊發因飭陸軍一營暫。行留駐。約同地方官並鄰境管縣會哨又因江蘇徐州山東曹州辦理淸鄉該處壞地毘連正須協力查拿俾免匪蹤竄越故至補行協操時如調回省。又中路。所駐左軍營哨係扼駐周家口一帶該處五方雜處匪類最易濳蹤彈壓巡緝較他處尤爲緊要始於近日調回原防。溯自去冬安慶兵變潰竄西北正値國家多故人心浮動之時豫省地廣兵單匪風不靖又値冬防吃緊旣須調防邊境亦須兼顧地方幸而抽調各處匪警無聞民閭安堵調防各軍赴機尙屬迅速自本年先後調回原防考察毗連皖境各屬安靜如常除仍飭各處原駐防軍切實操練外理合具陳再此次防陸各軍經過各處沿途支應車馬各項費用應請援案准其作正開銷。五月十三日奉硃批該部知道 
[京師近事]  
　　此次貴胃學堂。舉行畢業攷試其列最優等者。擬選派二十名會同陸軍部測繪司。司員赴蒙古。一帶勘繪地圖。藉資閲歷聞慶邸。曾與鐵尙書提議。及此不日即可定議。 
　　會議政務處吳王兩提調日前交諭該處供事等員所有本處會議刷印交講摺稿。均歸該處領班。及帮領班供事親行辦理。不得假手他人是亦秘密政策。之一斑 
　　學部榮尙書染患風痰總未見愈。此次續假期滿若仍不痊聞須奏請開缺尙書嘗云久曠職守心頗不安其染病之初即有請旨派署之意實爲學務任重萬難懸待也 
　　京師女子師範學堂。前擬在西華門旃壇寺建立後因該地爲攝政王府圈佔現又擇得西城鐵匠胡同。學部對過地方刻已動工。 
　　鑾輿衛冠軍使德存。章京因舊有烟疾嗜好自奉朝。廷諭令禁絶後該章京首先戒除。又兼本年軍政大典該章京躬率屬員演習鎗操極盡勞瘁經考騐軍政王大臣那邸保列一等卓異俟引見後即簡放都統重缺忽於日前感發烟疾。竟行辭世。 
　　天津海關道蔡紹基日。前由津來京聞其原因係外務部梁　書因。有與蔡觀察面商。事件故飭來京以便詳細議商 
　　法部奏辦之檢騐習。藝所。已於十六日考試。該所原額六十名。赴考者計八百六十五名。上午十一句鐘入塲至下午二點鐘出塲試卷作論字數無定限十二句鐘時由該所發給饅首數個爲午餐茶水則隨便任用場内並派有監視員數員隨時監視 
　　唐古忒學。現缺額外學生數名擬即以國子監記名官學生。挑取昨己呈請學部。轉傳入學并聲明嗣後該學缺出即按名傳補。國子監記名學生補入 
　　近聞吏部謄錄。告假者約四五十名惟稽勳司最多司官不知情細因每日繕錄乏人頗覺焦灼派人探詢見每日辰刻各謄錄有持杖者有乘車者囚頭垢面形同染病。在馬路一帶往返運動始知其戒食鴉片。每日在街運動藉吸新鮮空氣俾得早日復原回部當差又聞吏部。堂司各官以本部所有謄錄供事其中恐有假冒遂於十八日。在部考試。凡文理通順者雖素常不甚到部亦可酌留其文理不通。者一律遣散。 
　　陸軍部。片催各衙門云所有本年二月初四日查辦廢員諭旨本部業已恭錄通行各處並希將光緒三十四年以前各屬武職被參。原案曁有無病故。曾否派充各項差使。迅即查明報部。在案迄今數月未據咨覆。相應片行各衙門查照務即迅速查明咨覆送部具奏 
　　舒淸阿久爲升任直督端午帥所器重日前端午帥具摺保舉武員中人才推舒淸阿爲首。聞日前濤朗兩貝勒。以禁衛軍第一標。即須成立而統帶官。一職尙乏其選昨特詢諸良賚臣叅議良舉舒淸阿以對。且歷陳爲端督所器重之人兩貝勒深以爲然。大約不日即將具摺奏請。 
　　學部。昨接閩督咨略謂福建師範。學堂擬延聘日本敎員。二人敎授外國文語請由部發給新訂合同式樣。以便約訂 
　　民政部咨學部。文云前據劉御史顯曾奏奬警務學堂畢業人員一摺。並該堂章程應由兩部議覆迄今未見會稿究竟如何辦理請速擬定。以便會銜覆奏。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｔ>申報第二張第二版[要摺]  
　　考察憲政大臣李家駒奏考察立憲官制 
錄繕成書敬陳管見摺（三）（續） 
　　編制大要分爲四種。一曰省務大臣及其官屬。督撫爲全省行政長官即爲省務大。臣其下置輔助官吏設次官一二人。視京部左右丞設各局或曰各司局各設長一人局員若干人。分曹治事視京部各司其餘委用之官稱是又廢司道分設衙署之制。官吏治事咸集一所如京部之例凡次官以下均受督撫節制二曰中央政府特設官吏。此種官吏專理直接官治事務有通省只設一員者如巡警道之類有不止一員者如關道之類又不止一級者如鹽運司鹽大使之類惟其所事則皆不屬省務之範圍。而直接京師。受京部大臣節制。其有應由督撫就近監督者特别定之三曰地方官吏。擬仿日本制度不以府轄州縣。凡府廳州縣。均爲同等之地方官凡。府縣同治者。或裁府留縣或裁縣留府。各視其宜。直隸州有屬縣者亦如之。凡府廳州縣知事以下均設補助官吏。所事直達本省督撫受督撫節制四曰參事院。各省設參事院隸省務大臣之下爲全省行政會議之機關又爲聯絡中央行政與地方行政之機關議長一人督撫兼充。此外設參事官若干人選任之途有三。一以中央政府特設官吏兼任二以本省次官乃局長兼任三專任參事官則以合格專員任之其職務亦有三。一調查本省法律案二調查督撫所發命令案三依特别委任議决之事凡立憲政體。以多設合議機關爲宜。德國阿撒羅連省於省議會之外復設參事院實爲善制所宜取法蓋有此院。則省律不至與國律衝突法。制方能統一。又雖督撫更迭。而本省新舊章程。不至前後相戾。此種編制事屬創舉其前三種則第就舊制變通而已此直省官制之大要也。其中尙有要義一端則督撫之責任應如何分别規定是也直省行政事務之中直接官治事務一種純由中央政府主持即由國務大臣負其責任其間接官治事務雖未特設官吏然旣由中央政府制定法令委任直省官吏執行則其責任仍應以國務大臣負之殆無疑義惟地方官治事務督撫有直接處理與監督之權者即屬督撫之責任而國務大臣不與焉如督撫對於本省立法機關則有監督諮議局之權有召集停會解散之權有提出議案及裁奪施行之權對於地方行政機關及所屬官則有指揮監督訓令懲戒之權凡在責任範圍以内之事務即可自爲行政之計畫並有上奏之權殆與各部大臣無異惟直接官治事務必由中央政府上奏間接官治事務由督撫咨報各部應否具奏則由各部酌定耳總之權限以責任爲衡而責任又以分配之事務爲準。此則同條而共贯者也或謂直省行政在在與中央行政相關似應令督撫與於國務大臣之列然而中央與地方事務旣已畫分而内閣之大政方向與各部之行政計畫又屬中央政府之職任權限本不涉於督撫日閣議隨時舉行督撫遠駐各省無從預議縱列閣員亦屬有名無實惟是直省與中央。此省與彼省。互相關繋之事甚多誠不可無聯合之機關。以謀統一擬仿日本地方長官會議之意。每年定期督撫咸集京師。會同國務大臣集議一次。其交通不便省分與臨時有重要事務不能與會者。得遣次官代行。此則於實事深有裨益者也以上内外官制粗舉大綱至於細目未遑縷述惟是變革伊始事出非常羣情顧慮不無疑難或謂我朝列聖相承庶政悉仰宸裁百工各安職守即辦理軍機處亦但掌書諭旨職在承宣今若行責任内閣之制則大政施行出自閣臣朝命必待副署而行章奏悉經内閣而進保無大權旁落之患致啓竊弄威福之渐乎不知君主立憲之國。國務大臣。上對君主負其責。下對議會當其衝。黜陟進退權在朝廷議會彈劾恒隨其後且大臣奏事則君主自由准駁之大臣失政。則君主自由罷免之。國有大事仍歸乾斷。軍謀兵柄。悉屬統帥大權。更非閣臣所能妄千。至於敕尾署銜閣台所職封駁詔書掌於門下斯乂輔弼之古誼抑亦憲政之精神矣或又謂建武罷丞相於前事歸台閣洪武廢丞相於後權分六部一王之制固有然矣周以家宰統六官貳以少宰漢置左右丞相更建三公唐宋相職分寄三省平章參政其人非一自來當國重任無取乎專漢臣何武有言古者民謹事約輔佐賢聖猶備三公今政事煩多才不及古而丞相獨兼其事所以大化未洽也方今國事煩難百倍漢時而内閣總理只設一人縱無專擅之嫌獨無竭蹶之患乎不知内閣以各部大臣組織。同心輔政體敵位均。總理大臣第爲領袖。我國設部逾十以上。閣員之數。不嫌其少。若夫内閣職權不過合中書出令門下審駁尙書受成統而一之已耳宋臣司馬光詳論三省分隔之弊。力主通同職業。歸一政事。允推卓識。。今之責任閣制。正與符合。而况上有宸謨之秉承下有諸司之佐理治法修明治人具備舉而措之裕如耳（仍未完） 
分類新聞政界 
[照會士紳組織自治公所。蘇州]  
　　長洲縣趙大令以奉自治籌辦 
 
 

Page 11

 
 
 [Ｔ>申報第二張第三版處憲飭現在籌辦地方自治應擇寛大房屋先設自治公所會同本地熱心公益之紳商榷辦理以立自治基礎當經趙大令照會潘紳承鍔倪紳開鼎費紳廷璜陸紳基等會商辦法聞此項公所地址無論菴觀廟宇但求合宜者均可借用趙大令並擬擇日邀集商議一切 
[蘇藩勒限書役戒烟蘇州]  
　　署藩左方伯以禁烟公所詳陳書役戒烟辦法經督憲批飭遵照在案當查本署書吏丁役沾染嗜好者多雖經勒限戒除恐不免陽奉隂違應再責任理問將在署辦公之各科寫生門房號房傳事房以及承差快皂各役查開眞實姓名分别有癮無癮一一據實豋注限半月内開單送核聽候遵奉飭令有癮者即直禁烟公所請領牌照依限戒斷庶幾廓淸烟毒以收整齊畫一之效倘敢扶同徇隱隨便揑報一經發覺定將該理問詳請懲處勿稍大意含混已於日昨札飭遵照指飭依限查明無違 
交涉 
[中葡兩國勘界大臣始見之酬酢廣東]  
　　十四日下午葡國劃界大臣馬渣道將軍副大臣仙尼地隨員那頓氏及葡領事等往香港雲咸街中國劃界大臣行轅拜會高大臣而謙後兩國劃界大臣各帶隨員同赴葡領事夫人茶會賓主均盡歡而散至十五日上午高大臣及其隨員吳光宗同往頃士忌利酒店回拜馬大臣畢後馬大臣又往回拜中國税司夏釐士後又偕同葡領事往拜本港正臬司時値臬司堂訊之際末暇延見隨又往拜會渣甸洋行之總理人固利臣至十五晚高大臣乘輪來省叩賀張督調任兩江新禧約於三四日後回港因此本禮拜内不能開議劃界事云 
[平江建築天主敎堂湖南]  
　　岳州天主敎堂羅主敎爲推廣敎務起見特往鄰境平江縣商請縣尊錢大令擬就該縣創建敎堂一所惟該縣向無敎堂此次係屬創舉應請出示曉諭兇致民間疑阻現在已由該主敎購定地基仿照岳城天主堂建造 
軍界 
[懲治兵船官弁辦法。鎭江]  
　　南洋保民練船梁書記率同船勇多人在鎭江某娼家索烟尋釁由駐鎭陸軍警察兵十彈壓不服報告警察管帶陶樸靑觀察詳請督憲查辦在案茲奉端午帥批示以弁兵挾妓飲酒最爲惡習此次保民練船梁書記因與娼家有隙竟敢違禁强索洋烟率衆滋閙若不嚴予懲儆殊無以肅軍紀今僅送回該船自行辦理未免輕縱應責成保民豋瀛兩船管帶將梁書記及兵丁李全才戴海如王得善三名並查明當塲滋事未獲之弁兵一併撤革送道訊取切供分别情節輕重酌定監禁罪名禀候核奪至保民豋瀛兩管帶約束不嚴亦應各記大過一次以示薄懲　 
[遵札考送測繪學生長沙]  
　　湘省兵備處前奉撫院札發陸軍部咨調考送測繪學堂模範學生辦法遵於上月十九日在陸軍小學堂考試所有各生試卷現照每省應送名額評定甲乙取錄江屏輪等二十名揭榜曉示定於本月十二日齊赴該處塡寫履歷願書十三日覆試以憑選取送部 
學務 
[勸學所振興敎育之計劃。蘇州]  
　　長元吳勸學所紳董以本所半日學堂敎員胡寶書自備資斧前赴日本考察初等小學單級敎授法現已事畢回蘇擬定六月初旬開談話會邀請胡君演説單級敎授情形現辦之初等小學應如何叅酌改良俾收敎育普及之效又聞該所擬於暑假其内舉行各私塾學生會考察核功課成績考騐學業優劣分别等次給予奬品以資鼓勵 
[各學堂畢業示期考試蘇州]  
　　蘇省高等學堂正科學生業届畢 
業經瑞中丞定於本月二十四日委蘇提學樊稼軒文宗蒞堂督同考試又師範學堂優級選科補習學生畢業亦經中丞定於本月二十六日委樊提學蒞堂督同考試刻已分别示諭遵照矣 
[中國公學請滙津貼問題杭州]  
　　上海中國公學監督夏道敬觀日前馳禀增中丞略謂職校前奉批准補助公學常年經費業自上年起仰蒙飭撥藉資維持惟職校現擬大加推廣校舍重行改建已於前月取投標八萬一千餘金之最廉價値在吳淞開工建築計於明春當可蕆事第因注重實業改爲工科大學之預備所有置辦各項器械及添聘高等敎員等在在需欵合無仰懇憲恩准將本年預備經費飭即早日滙下以資接濟而救眉急等情當經增中丞查得此項經費上年曾奏請作正銷嗣准度支部駁復據禀前情應如何另籌的欵以資補助札司籌議覆再核 
實業 
[奉化禀請開採礦産。寗波]  
　　奉化銀山崗礦産甚旺該山四圍並無墓碣周約五百餘丈高約六十餘丈離城九十餘里近有鄞邑興裕公司曹君予才延聘素精礦學奚君玉堂偕往該礦採取苗質依法化煉見係鎳銅鐵鉛錫等質爲大宗惟銀液祇居百分中之一現特設法招商集成股本洋五萬元俟詳准後即行招工開採試辦倘獲成效可觀再當遵照公司商律具禀報效刻已禀由府憲批飭該商查明節次奉行開礦公司章程另禀呈請新任核辦 
[定期實行鐵路减釐新章。蘇州]  
　　滬寗鐵路釐金減成徵收業已定章早記前報現經總辦滬寗鐵路釐捐局員候補知府盧懋善太守特於昨日來蘇禀見撫帥面陳此項减釐新章擇定六月初一日實行開辦 
[錫金夏繭巿况無錫]  
　　錫金五月以來天氣久雨不晴四鄉夏蠶不及往年遠甚加以桑價昻貴而棄蠶之事時有所聞刻下收夏繭各商均於十九日來錫定二十一日各赴本行開秤貨高者價約三十四五元次者三十元不等 
[組織商圑之計畫常州]  
　　武陽商界諸君現擬組織商業體操會月初由郭次汾伍健常二君赴蘇滬各處調查現已竣事日昨在商會集 
 
 

Page 12

 
 
 [Ｔ>申報第二張第四版議即以商會爲事務所操塲亦假商會餘地所有經費錢業認其半各業認其半會友定額八十名錢業已認定四十名各業已認定廿四名尙缺十六名限二十五日前一律報名足額後即聘請敎員不日開辦惟卒業年限須俟敎員審定 
[飭訂崇實樹藝公司詳章無錫]  
　　金匱崇實樹藝公司搶毁一案已兩誌前報茲農務局總辦以該公司搆充招股並無定數與有限公司名義不符且研究改良新法開通農民知識一切辦法均未聲叙札縣轉飭妥訂詳章呈候覆奪以便發給執照尅日興辦 
雜記 
[司道聯翩赴寗詳誌。蘇州]  
　　署藩左方伯於本月二十三日乘火車赴寗謁見新簡北洋大臣端午帥面陳要公一切公牘札委蘇州府代拆代行其緊要公務仍隨時包送行次核辦蘇省陸軍混成協統領劉賛成觀察前充督練公所參謀處差奉委時即不欲到差再三辭退經前撫陳中丞慰留始行接差乃到差後又因扣存各營弁兵等柴草銀兩一事被弁兵等上控是以近日退志益堅聞瑞中丞亦有准其銷差之説觀察昨已禀明撫院乘汽車赴寗謁見新簡直督端午帥另作他計又督辦牙釐局匡觀察翼之候補道吳頣候補知府鐵林於昨日均乘火車赴寗謁見午帥 
[飭赴官印刷廠購紙之恐慌。蘇州]  
　　蘇撫瑞中丞日昨諭飭本衙 
門各房書辦等以南洋大臣奏設南洋官印刷廠已派委曾太守來蘇開設分廠定於六月初一日起各署一律改用官廠紙品所有本署各項公文應用紙品務各依限前往該廠購買應用勿得逾違各書奉文後因官廠紙品價昻數倍無不愁眉雙鎖云 
[杭垣商界衝突之現象。浙江]  
　　杭州商務總會總理金承樸期滿告退特開大會照章選舉當時興業銀行經理孫愼卿以未先期通告且銀行一業未經入會不與選舉遂豋台演説盛氣凌人致衆商全體大譁幾釀衝突幸是日農工商局湯總辦在坐極力解紛並聲明入會後始有選舉權充議董後始有被選爲總協理資格等語其事遂寢孫君以商會腐敗極力運動同業另創杭州商學公會並具呈農丁商部指斥總商會種種腐敗違背部章咨行浙撫派委候補知府桂太守查辦茲聞各归議董以孫某興舊總理個人交惡無端牽涉商界全體意圖推倒總會藉洩私憤特刋發傳單定期二十二日開特别大會公籌對付方法事爲勸業道所聞以商界風潮關係極大且碍本署名譽力請新總理潘赤文君傳諭衆商極力勸阻暫緩開會俾便調停轉圜聞經各議董許可靜候道示再决辦法 
[放火燒斃人命重案。湖南]  
　　巴陵縣客民蕭雲溪等與該縣黎渭生同以捕魚爲業挾有退回魚綱之嫌遂紏集多人將黎渭生王開發二人捉去並放火燒燬魚棚致黎渭生三月嬰孩黎和兒被燒身死當經縣尊梁大令親臨相騐旋即通禀省台昨奉岑撫帥批示云蕭雲溪等捉人放火致令燒斃嬰孩實屬殘酷已極亟應緝兇究辦以彰法紀仰按察司飭速選差幹捕勒限嚴拿並飛關鄰邑營汛曁犯籍華容縣一體協緝蕭雲溪等務獲究報一面　緊訪查黎渭生等生死下落分别辦理並先將相騐情形塡格錄供通詳查核 
[盜傷漁民詳情寗波]  
　　定屬岱山日前有大捕船一艘開往南洋捕魚中途遇盜船夥五人均被砍斃後由某漁船在南峯山洋面見浮屍二具向營汛報知立即派船前往撈獲知係石浦董門幫人其屍親寓岱均係老嫗少妇聞信後當即赴廳哭訴由史司馬帶仵往勘並一面移請營員派水師船巡緝 
[郵員捲逃之牽累杭州]  
　　宋子衛向在杭屬臨平鎭郵政分局充當職事不知因何虧空突於前月某日席捲局中所有並現洋六百餘元潜遁當經電告杭垣總局派人四處追蹤杳無著落現經郵政司查得宋某入局證書蓋有保佑坊内興隆鞋店保戳及保人孫姓等二人日前照會杭關道轉札仁錢二縣追究担保商店勒令賠償損失云 
[潘傑小史]  
　　（六紀念。品 
奇南曰。汝曾修書於彼乎。 
潘傑曰。書曾有之。顧尋常存問起居類耳。盡人可睹也。若曰秘密。。則未曾有 
奇南曰。子母以虚言謊我。我終不能信若言。潘傑曰。余言盡是矣。汝將以我爲虚言我亦無術以使若深信。顧契來事亦安足道。奇南曰。契來爲人。慷爽俊逸。而貎亦稱是。余愛之甚。今有美國之行。不能與斯盛會。未免耿耿耳。 
潘傑曰。契來駭愚異常。尙何談及乃事。惟潘傑語時。頗形不安之色。一則因　傑與契來。芍藥之贈。幾番暗投。媉媉情詞。幾盈契來書篋。恐已爲奇南探悉。一則與弗侖痕方訂白頭之約。不免心有懷慚。於是退而倚諸檻。不禁涔涔涙下。。掩袖而泣 
奇南慰之曰。爾母悲憤若此。前言戲之耳。假令我言盡屬子虚。我言之。汝聽之更無第三人聞者。假令我言不爲無因。則若是悲慘出涕。設爲弗侖痕見之。不將歸咎於我乎。潘傑怫然怒曰汝與彼固有白花之約。而我則無之。彼之愛情。固在於爾。與我何與。頋　傑言雖若是。而心則大懟恨。必欲達其目的而张巳。 
[來書]  
　　寄售風波銅之原因。 
　　上年有某君介紹杭州朱元祥君。携風波銅數條。據云有種種功用。如某報告白所登云云。本所同人未之信。爰取一條浼製造局兵工學堂化學敎習化驗。但驗得此項原質可作機器上極堅硬之件。西人固不知有治病等功用也。當將原件交還。閲半年餘始有製成手鐲戒指送來寄售本所寄售之例甚　。苟非洋貨。均可陳列。至其所登告白。非但本所未起此草。料並無人過目　君欲廣招徠。竟假本所名義殊屬荒謬。昨已與介紹人某君交涉。特此聲明。即希 
　　貴報登入來函爲荷中國品物陳列所啓按風磨铜定風珠　賓石搖錢樹聚寶盆等種種名目。起於何時。茫乎勿可考矣。第以理想揆之。必其野曫時代。詐僞百出者流。巧立名目以欺騙財物者近是。自海通。以來。民智日漸發達。科學日漸閘明。種種怪異之説。旣盡人知其謬妄。而不意於滬上開通之地。品物陳列之場。朱某竟爾出其狡猾謊騙之手段。大書曰風波銅風波銅。玷辱商場名譽。破壞商人道德。朱某亦太狡矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｔ>申報第三張第二版各省籌辦諮議局 
[議員辭退另補]  
　　江蘇。（蘇州） 
　　蘇府諮議局議員江衡孔昭晉以諮議局開局爲期不遠將來開議事件關於全省興革事宜斷非一無預備茫無所知者所能叅贊其間該紳等自知才力不勝且因辦理學務亦關緊要恐有顧此失彼之處現擬禀呈復選監督辭退另補 
[初選舉公]  
　　浙江。（寗波定海） 
　　定海初選第三區投标所設在白泉莊萬金湖廟内上月十五日與二十三日有冒充王行富王行啓二人票舉貢生王亨彦一事該區選舉人已聯名禀控旋王拘人調和事已寢息不意在城貢生宛椿年以王亨彦係該區監察員任其冒名投票咎實難辭况又被冒充人選舉其作弊顯然業於十四日禀請　主傳集澈究核對筆跡照章懲罰垷王亨彦自覺情虚深恐一經到案難免罪戾情願作爲無效挽甘君茂亭等向沈力爲調停業經允合史廳主本擬傳案澈訊因事已和平了結亦不深究昨王亨彦假托因患目疾具禀辭選奉批複選期近該生忽患目疾如果屬實應即繳還當選執照等語 
[專件]  
　　湖南議案研究會公呈。 
　　爲呈請事竊聞西哲有言民品待羣制之美而後隆羣制亦待民品之隆而後美故法制民品二者有交相長進之功今上紀元實爲頂備立憲之第二年各省許議局欽限於本年九月成立予全國人民以參與政事之權即爲全國人民造億載無疆之福紳等何幸躬際昇平自去冬以來我大公祖大人迭飭各屬督同吾汀人士認眞赶辦選舉事宜現切選已各先後舉行複選第在逾月以後即距諮議局成立之期亦不過百餘日紳等喜憲政進行之甚速而又懼一君民品之未臻蓋所深　竊有數端夫議員有種種之權能必先具種種之智識果智識皆優斯謀議自洽若智識有缺則恐非彼此爭執即不過彼此推諉此一慮也議會之眞精神全視乎議案凡議决及自行提議之件皆須熟習全省之事實斟酌全省之情形成竹在胸言方有物　不能懇空臆説取辨臨時查諮議局章程第六章議冐有各項議決之權並有自行草具議案之權若非預先考察悉心權衡則議可者未見共果可議否者未見其果束當提議者未必在提議之條不必提議者又或　入提議之欵此又一慮也興利革弊本自治之要圖然事體肖難易輕重之殊即著手有先後緩急之異調處未當窒礙滋多况或利在甲處而害即中於乙處利在此時而害即流於他時審量弗精噬臍何及此又一慮也公家用費固當量出爲入然苟不先時體察民情深諳統計於可緩可節之欵或以輕諾而病民於最急最要之需反以紛議而難適不寧維是每歲平時所入尤貴調查詳確協商整理之方然使不先將若者爲中央入欵若者爲地方入欵若者爲經常入欵若者爲臨時入欵明晰於胸則歲入或有尙裕之疑壽欵必無賛成之效預算不成議題虚决此又一慮也决算出入尤爲民信之徵然使湖有財政之困難與長官行政之苦衷不共明於預算表未提出之日則將來議員賛成必有出於牽率者迨至明歲報告之時表中即實用實銷或因局外訛言轉疑諮議局爲耗財累民之政而故爲反對此又一慮也　　　　　　　　　　　　　　　　（未完） 
本埠新聞 
[寗紹航業前途之希望]  
　　二十二日下午寗紹輪船 
駛往吳淞試驗速率已略紀前報茲悉是日到者計江督代表寶子觀大令蘇撫代表汪頡荀觀蔡滬道代表萬翰香太守及各國領事華洋紳商寗紹兩府同鄉數逾萬人茲將賓主頌詞答詞錄後 
　　江督代表寶大令頌詞舟楫之利古今利賴十九世紀以前但有帆船無以避風潮之險不能尅時日之期自泰西格致家剏爲輪　遂由大西洋以通太平洋印度洋之紐此爲我中國有輪舟之始當時已慮利源外溢朝讓購回旂昌洋行之舊基創設招商總局數十年來規址益宏顧獨柱中流未聞　起昨歲寗紹諸君子始有創辦商　公司之舉經營一載有志竟成今日爲試車之期鄙人辱承柬招并奉督憲命前來代表得觀禮式深佩寗紹諸君子締造苦心所冀各省商民聞風興起普合羣力以集公司多製商輪以收溢利由寗紹而推廣之而内河而長江而南奉而閩廣而南洋羣島而歐西各國次第交通帆檣如織以輔招商局之不及近而印度洋遠而太平洋大西洋皆有我中國龍旂之影豈不懿哉是爲頌 
　　蘇撫代表汪觀察頌詞今日爲貴公司寗紹輪船試行開車之期鄙人奉撫軍辛帥命恭代觀禮獲與斯盛曷勝欣幸溯自海通以來商戰競爭東西各國羣以大小輪舶縱横侵灌忼路利權漸被攘奪而吾國僅招商一局與之爭衡歲溢　巵不可勝計寗紹爲浙東一大都會文明瀹啓物産富饒傑士偉人項領相望復能同心同德出任鉅艱謀事必底於成决策能見其大毅心堅力終始弗渝中外士商交口推重貴公司尅期成立規模大備上爲國家挽利源下爲實業謀進步權輿伊始秩序井然其船體之精良速率之穩捷猶其餘事從此甬水稽山交通便利竊願吾國之經營航路者聞風興起皆如貴公司之萬心如一百折不撓是貴公司之造　我中國前途者旣大且遠此尤撫帥　持屬望之心而鄙人所額　禱頌者也謹頌　　滬道代表萬太守頌詞西人嘗　文明之發生多在流哉此其故不獨在土壤之膏腴而尤在交通之便利江浙兩省爲中國富庶之區文明之點蓋其形勢内江外海民物殷繁實甲於他省故其增進於文明者亦較他省之速率爲倍自五口通商外人航綫交達於腹地坐視大利歲溢漏巵此有心人所愁焉憂之者也而主權之襄去又無論矣雖招商一局設立有年藉爲抵制然慬恃諸公家面不輔以商力當此財政困難之時安能力與競爭此不僅爲商拜之阻窒母亦文明之障礙歟寗紹諸君子有鑒於此羣策羣力苦心經營創立寗紹商輪公司今日舉行試車典禮本委奉道憲命來爲代表樂觀厥成吾知自此以往聞風繼起者固不獨一寗紹公司而商務之興斯爲嚆矢吾更知江浙文明之風將由此而益進則今日者不尤爲寗紹商輪公司永久之紀歟是爲頌 
　　總　程局同人頌詞宣統建元五月二十二日爲寗紹商輪公司輪船行試車禮敝局同人與於盛會忻幸何如竊維今二十世紀寰球　通爲商戰之天下而吾中國自通商以來凡諸營業未能佔優勝之地位推厥原因病在不能自立而已寗紹二屬旅滬紳　奚止十萬滬甬往來向航招商輪船繼而洋公司踵起與招商爭利數十年來利源外溢不可使計今事紹同鄉諸公合力司心籌集巨欵創設　紹商輪公司自備輪船間日開駛不獨便行旅之往返且可拘已失之利權非抵制也求自立也公司輪步　設十六舗備以南在我上海地方自治區域之内滬南紳商莫不鼓舞歡迎且崇拜諸公自立之能力貴公司一切組織旣極完善將來航業必日見振與而影響且友於南巿之商業與我自治地方實大有關係今當發軔之始特具蕪詞以伸駕捆進祝寗紹二府萬歲寗紹公司萬歲寗紹輪船萬歲 
　　公司總理獻觀察答詞今日爲本輪船試車之期感蒙滬上中西各貴客駕　叅觀區區鄙懹敢上陳竊維滬地爲通商要埠商業繁盛我中國各省無出其右而商業之中又推我寗紹人居其多數故寗弨同鄉之往來滬甬者日益繁　往來滬甬輪船日形擁擠其航藥之發達獲利之優導固已昭昭在人耳目矣前雖歷經創議目辦輪船無如有志未逮事遂中止鄙人心惜之而未嘗一日忘也去夏鄙人又邀集同人創議發起寗紹商輪公司用是萬衆一心協力賛助踴躍集股成立公司不回數十年期望之私一旦順慰幸何如之惟目度庸愚謬承衆股東優待舉爲總理事關公益誼不容辭惟有贯事求是悉心經理異無負衆股東付托之重茲仰答朝廷振興航業之至意然事經倡始其間　署一切組織非易幸蒙江督端午帥蘇撫瑞中丞上海道蔡觀察滬南工程局各董事極力提介互相維持俾得成此美舉今日復蒙端午假派寶大令瑞中丞派汪觀察蔡觀察因公幹往南京派萬太守代表觀禮又荷各貴客俯賜叅觀中外臚歡共與盛事敝公司實榮報感激私衷莫堪言狀請諸位代表於各憲前代道歉仄以紳謝悃惟鄙人於航業内容未甚諳練倘有不合將宜未盡周備之處還　各貴 
 
 

Page 19

 
 
客勿吝珠玉時錫敎言以期改良而匡不逮固非僅鄙人之幸亦即我寗紹同鄉全體之幸也 [Ｔ>申報第三張第三版[旅滬浙人致股東年會電（拘留總協理。）]  
　　其一。公（指湯劉二君）任浙路成績卓著股東投貲踴躍今若辭職股東失望績繳者因而徘徊大局危甚萬乞始終其事勿萌退志旅滬股東陳鴻烈等百八十二人公叩 
　　其二。浙路公司轉旅滬學會長曁諸代表公鑒湯劉允留會塲不另舉總副理全浙大幸集股最爲緊要郵部違背合同汪侍盤踞如故均請當衆决議辦法滬學會叩 
　　其三。總協理退志甚决　賴各股東盡力拘留堅持到底倘總協退浙路危關係全浙命脈乞主持旅滬海昌公所沈元愷等四百零三人同具漾 
　　其四。會塲只舉董事查帳各員不提總副理一字經早聲明乞堅持到底否則無論接任無人决不承認旅滬甬人同叩 
[江督預防弁兵寃殺漁戸]  
　　南匯縣王大令遵擬創設保護商船公所章程禀陳江督茲奉批云據禀及另單均悉該縣泥城保護商船之巡防局現經禀商滬道以縣丞兼充局員按照上海浦東成案予以初級裁判之權並田該縣籌撥欵項修理衙署所辦甚爲切要查閲摺開保商公所章程第十條灘民魚戸蠻横者實多嗣後遇有失事船隻倘敢不聽防兵保護彈壓乘危搶奪恃蠻抗拒者請照拒捕例格殺勿論等語自係爲嚴懲兇暴保護商民起見惟恃蠻二字尙嫌籠統殊恐弁兵未能意會此義不免操切從事應改爲嗣後遇有失事船隻灘民漁戸倘敢不聽防兵保護彈壓乘危搶奪並聚集多人持械抗拒者即照拒捕例格殺勿論如人數無多乂係空手者不在此例以杜流弊此外各條以及巡防局員辦事權限訟費等項章程是否周妥其中有無斟酌之處即由滬道核議飭遵至縣丞兼充局員自應酌給薪水以資辦公其巡防局招充書記雇用局差護勇巡吏人等一切雜費又保商公所防兵救護犒賞油燭柴薪巡船工食修理等費均係必不可少之需所請局員薪水由道按月酌給巡防局經費現擬酌收蕩田捐欵公塘地租充用保商公所經費擬將沿海綱基及該處公産圩脚收租濟用尙有不敷並請諭飭商船酌認捐欵各節並即由道酌核辦理具報查考除行蘇臬司外仰蘇松太道遵照辦理 
[嚴禁私運銅胚進口。]  
　　滬道蔡觀察訪悉内地各鄉鎭銅元减折屢滋事瑞其故皆因奸商私運外洋銅胚進口私鑄充斥以致减折因特函致新關税務司嚴密查禁以絶來源而維幣制 
[阻止洋商開設硝皮廠。]  
　　大南門外馬路橋南首有新造平房數間近由房主某姓租於日本商人開設硝皮廠雇有虊工四五十人在内工作茲被南區區長查悉以該日商在内地開設行棧違背約章立即報知總工程局轉禀滬道照會日總領事勒令該日人遷移出境以免交涉 
[律師仍欲干預。]  
　　姚宗吉控姚葉氏不理故翁欠欵一案前由某律師到縣干預經前代理縣令李司馬婉詞辭却昨日該律師復又乘與到縣請見適田大令因公出外未及晤面該律師遂即回去 
[法領不允交人]  
　　法界十二號電車司機人將扛煤小工李某撞倒跌斃後當時因查無尸屬收殮發壇在案刻有尸母投縣求請伸　田大令准即備文照會法總領事巨君轉飭該公司將當時肇事之司機人及未被撞傷之另一找煤人一併送縣聽候訊究詎巨君不允將票送還現大令已禀請滬道核示矣 
[法國改立民主之紀念]  
　　西歷七月十四號（即華歷本月廿七日）爲法國改立民主之期每年届期由法工部局撥欵雇工在黄浦灘領事署以及各捕房門前搭蓋牌樓綴以松栢並竪立木竿徧懸旗幟燈彩以伸慶祝今由新租界新設之拍球總會及顧家宅羅家灣等處捕房亦均張燈結彩並聞工部局西董以該局所辦各事如自來水電燈及塡没污穢小浜並講求一切衛生之事大都有益於民尙擬勸令界内避民届時一體懸燈結彩以壯觀瞻至各居民應允與否且觀其後 
[尙公小學署假]  
　　寶山路尚公小學校于二十五日暑假先於二十四日上午開懇親會男女來賓到者數十人先由校長蔣竹莊君報告一切次學生表演凡十八節或講或讀或歌或畫觀者莫不稱賞次展覽成績次敎員與家屬談話先由宋仲敏君述學校宜與家庭聯絡之理由繼家屬莊百俞君言家屬應盡之職旋即散會 
　　介紹新著 
　　日昨蒙預備立憲公會商務印書館廣智書局惠贈會報及新出版各種小説特錄之以當紹介並誌謝忱 
　　預備立憲公會。第八期預備立憲公會報一册 
　　商務印書館。璣司刺帘記兩卷露惜傳兩卷黑太子南征錄兩卷　　俠義佳人一册蛇環記一册 
　　廣智書局。言情小説紅涙影四卷 
[謝贈]  
　　昨承丸三藥房惠赠丸三寶丹念包東洋扇子五把書此誌謝 
[城内]  
　　神通廣大。○甬人鄔茂通昨日投縣禀稱身以數十年汗血之資購有基地一方將單契寄存王友林處掣有收條嗣被王揑契盜賣於葉姓造作學堂查悉後即於光緒二十七年分起歷控府縣各憲奈王神通廣大從未質訊去年上控縣院批發道轅轉飭前故縣憲提訊王仍抗不到案上月王適來滬被身偵知報知原差前往伊兄王友梅所開之店内將王扭解到案尙未集訊即由前代縣憲交伊兄友梅保釋務求着保交案并乞移提應訊人証澈底根究以保血産田大令諭候批示核辦 
　　無此糊塗。○王春林控地保諸召基勾串坟丁盛毛篤以僞單盜賣租坟地一案昨日由縣飭提舊保許晋邦到案據稱當時由洋人持單迫令盖戳不能辨明眞假求寡判責五百板押辦 
　　廢單抵洋。○陳邦甫以廢單向徐滋富抵洋六百元與孟友仁楊卜安湯仁和等分用茲被徐查悉控縣提訊陳等各願繳洋判陳收押限十天繳洋六百元所有孟勿得之一百四十元楊湯各得之一百元均交保照限交還陳邦甫 
 
 

Page 20

 
 
 [Ｔ>申報第三張第四版　　情節可欵。○老學前嵬雨隆銅匠店學徒王慶福前晚在屋上奔逃當被站崗巡士查見喝令跳下向之盤詰據稱年十八歲因被師父毆打上屋奔逃旋由該巡士帶至東區轉解一路分局押候塼到店主復訊 
　　遵批四則。○蔡承烈禀批案經批府飭查據訴是否屬實仰松江府迅飭靑浦縣查明辦理具報謝起驊禀批據禀楊兆華捲逃店欵業已由廨關提押追何以案尙未定輙行開擇亦未限令理了殊爲不解仰法界會審官速予照案追償並具復禀奪顧繼錘禀批此項菴田應否准由該僧出賣藉爲修菴助振助公益之用仰上海縣查明核飭遵照具報察奪黄鏞禀批仰松江府照案飭縣比父訊懲如再庇延并提該差到府訊辦抄黏並發 
　　官事。○江蘇唉補知府龍佐才貨捐局查驗委員沈炳忠昨均到道禀見法廨廨員聶宗議請假二天候補知縣李善徵奉委點驗滬軍營事竣銷差 
[南巿]  
　　因何致死。○救生局巡船咋在浦江撈獲男屍一具年約二十餘歲身穿蘆蓆紋布衫褲又在褲帶内搜出一紙書有姓吳名阿寶不必收殮請向住在法租界蘭芳里對門　寓内問妹子呌崇明妹妹處關照等字樣當即遣人查問不認即由局中照章收殮厝壇候認 
　　女子迷路。○無錫女子俞阿金年十四歲在西鄉迷路由好善者送至徐家匯巡防局派役來滬訪尋家屬認領據云該女子身穿藍布衫褲面有微蔴 
　　鄉人遇騙。○鄉人胡書堂前日在西門外賣去耕牛一頭得洋二十一元乘坐火車回里時忽被匪人以鉛餅掉包騙去胡即報知南區請爲查緝未識能弋獲否 
[閘北]  
　　姑息養奸。○巡士張紫璋係湖南人前在四路一區境内闖入寡婦吳胡氏家希圖强姦被該氏之弟胡金良　局控告蕭巡官以原告所控不實勒令具結了案詎該巡士調往四路二區後前日適有妓女李小責因欠債案被人扭入該區暫押拘留所内該巡士故態復萌胆敢於夜深時掩入拘留所欲施强便手段該妓情急聲喊即由同局人將張拘住禀請懲辦而蕭巡官僅令罰跪一小時含糊了事抑何庇護之甚耶 
　　拘押原告。○王枊記周夢熊將鐵路工頭陳秀泉扭至四路一區訴稱上月轉包陳處塡泥工程祇做十餘天陳忽另包於周立西身等被欠工洋六十餘元迭次向陳算帳躲避不到今因被各小工逼迫扭請究追質之陳供王周二人已支透工錢二十餘千今日復被各小工搶去銀角銅元及賑簿一本判王周二人拘押候辦 
　　紏搶婦女。○金瑞成誘拐王光有之妻咋在新大橋被王尋見將氏領回詎瑞成旋復紏同其弟瑞有前往强搶王即　奉四路一區蕭巡官提訊二金不認判氏交王具領二金交保斥釋 
　　懲辦兇徒。○張秀山與丁日興因賭起衅將丁之左目戳傷昨由四路一區蕭巡官提訊判張責三日板拘留半月期滿遂出境外 
[新租界]  
　　因傷身死。○小工朱寶才日前在大馬路做工被某號電車撞倒後不能工作回至平橋路吉祥客棧臥牀不起延至前日傷重斃命由棧主投報捕房補頭飭送驗屍所着保報驗下午二時本縣田大令蒞所相驗委係因傷病死當由屍親陸仁全禀准免封自行備棺收殮 
[英租界]  
　　學生不端。○某校學生朱某假庽蕪湖路華安客棧内日前竊取同棧庽客鈔票洋三百四十元至香粉弄二十號門牌雉妓張老三及九江路一百七十四號門牌雉妓胡老四兩處狎游並向亨達利購取表戒等物分寄兩處昨日朱持鈔票一捲在南京路購物被老閘捕房包探查見以其情節可疑拘入捕房經捕頭詢悉前情飭即管押所有被經在押之該棧茶房陳正元王成法一併保釋候訊並即派探至兩妓處查吊原贓著於禮拜一解廨訊究 
　　店舗發封。○南京路三百九十三號華興洗染店因積欠房租昨由公廨　役協同老閘捕房包探將店發封備抵 
　　僞票騙銀。○東棋盤街七十三號馮學記洋貨號昨被匪徒將通久莊假票騙去値銀二百八十餘兩之香皂兩箱該號即投報捕房派探查緝 
　　押店收　。○勞合路三百七十八號王姓家失竊綢衣等物昨由老閘捕房包探在廣東路四百四十二號押店查獲原贓帶回捕房存候失主認領 
　　太不經心。○甬人王某於前晚十點鐘時在四馬路日本戲園門首被賊摸去鈔票洋三百元現洋三元王即投報捕房派探查緝　　並非有意。○某西婦昨乘陳阿毛馬車行經牛舌路徐順叅木作場門首突有碎瓦墮下適中馬頭馬卽驚躍狂奔致將馬車撞斷馬卽飛逃經華印各捕追獲屍將該作内做工不愼之徐金福拘入捕房捕頭詰明情由將徐斥　即請公廨出單傳該作主訊究　　續獲竊賊。○顧左倍高阿四串竊芝罘路七號門牌某姓家綢衣等物高已由廨收押顧匿法界昨日復經包探至法捕房禀明將顧提　解回捕房押候究辦 
　　移提賊黨。○沈金泉陳阿賢邰陳氏等串竊某會局紗票洋四千六百餘元由探將沈等三人緝獲解廨收押在案所有供出之同黨甲乙二人現匿浙江餘姚縣境昨公廨差役已協　前往移提矣 
　　無妄之灾。○漢口路益豐和客槇寓客徐子章昨乘余和桂之東洋車行至南京路因余拖車不愼將輪撞壞致徐跌傷左臂旋由巡捕拘入捕房因徐自愿醫治將余開釋 
　　因何失竊。○王義若昨將素綢一包送至郵政局托爲　寄詎當場檢點忽然少去十疋王即投報捕房派探查緝 
　　遞解回籍。○搶犯徐如松周芝奎竊犯王如生等三人昨奉上海縣田大令派差將徐犯遞解阜寗周犯遞解常州王犯遞解上元途經租界由差禀明捕房派捕護送 
[美租界]  
　　西人逞兇。○天潼路晏樂春番菜館前晚來一西人强欲賖欠店主不允諓西人即逞兇毆人當喚一百六十四號西捕到來將該西人拘入捕房押候解送該管領事署訊辦　　敲詐宜懲。○王阿寶昨至捕房控稱前晚在西華得路薈萃茶樓被陳阿福施寶如拆悄不遂扭佳兇毆請爲查究捕頭即飭包探將二人拘入捕房押候懲辦 
　　自取其咎。○陸瑞瑞昨至捕房報稍前晚與陳廷根等在靶子路一百七十三號屋内賭博被陳搶去洋五元捕頭以陸不應同賭斥退候查 
　　碾傷巡捕。○華捕王瑞幅昨在西華得路被蘇阿大塌車撞倒碾傷右足由他捕將蘇拘入捕房押候解辦該捕送同仁醫院醫治　　婦人姑息。○孫洪氏昨至捕房報稱前日與子阿發口角被子毆傷左目捕頭飭探將阿發拘入押至昨晨仍由該氏求恩保釋　　同居被疑。○住居茂海路一千五百七十三號之曹金生因疑其同居徐杏生康阿江周阿小等串竊衣洋等物扭至捕房睛究捕頭以所控無遇斥退不理 
　　償還傷費。○趙金桂昨拖包車至百老匯路撞倒小車夫曹阿文跌傷足骨由　一併拘入捕房捕頭令趙給養傷費洋一元斥釋 
[法租界]  
　　捕頭销假。○八仙橋捕房捕頭麥雅君前曾請假六個月回國遺差由顧家宅羅家灣兩捕房之捕頭杏特理義代庖茲麥君假滿於前日返滬銷假杏君即仍回原差 
　　誘拐女孩。○陸阿靑日前尖去女孩一口訪尋無著茲探悉係爲周瞿氏所拐因即報知捕房飭探將氏拘案押候查明解廨訊究　　一　竊賊。○陳桂山竊陳志雲時表一枚又竊方桂林單被各物陳先淸竊某店銅元數十枚丁松泉竊某甲油衣一襲朱甫林竊布衣袴一套俱由包探拘獲送押捕房候解公堂嚴辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｔ>申報第四張第二版Ｔ < ] 
小説 
[俠情小説縵卿小傳（名像片案）著（五十。）]  
　　第三十章招商局 
　　漫閲訖。不禁爲之微哂曰。然則索償一千五百金矣得無過當否。贓曰姑試商之。當無不可就緒也。漫曰我即以原書示之。視渠如何作笞。再計。乃懷其書而往。牛氏相見已。漫乃出書授之曰。延陵已有報書矣。牛接讀訖。笑曰若人原値。當不過是。况今日耶。我非吝嗇者。酬以三百金足矣。如必多所要求。則惟有仍前遣之可耳。漫曰君無躁急。容或商之。贓主簿固爲彼婣婭。當能代爲主持。遲日當復君以確耗。牛亦笑應曰謹候尊命。已乃爲客具湯餅。復邀漫游其小園籬落間隔。竹木扶疏。花圃菊畦。位置井井。漫默計如牛氏者非素以雅澹自好者也。乃亦有此點綴。良出意外而最可愛者。松柏廿餘樹。長僅盈寸。盆纔如杯耳。而盤曲夭矯。氣勢儼然。曾不知其如何培植也。愛而詳詢之。則謂以松栢種子栽植而成。然非費彼十餘年之功力不就也。而言論間似深加護惜。惟恐客之或奪其所好者。漫乃一笑置之。 
[第三十一章像片案之結果]  
嘗見世之抱金錢主義者。主淸議者。每或嗤之。殆有未賞深思而熟計之耳。蓋舉凡人世之勢力最大。效用最多者。固莫如金錢。若遇事而無金錢。雖大英雄。大豪傑。亦無可資以假手。及其終也。幾至跬步亦不能行。自有金錢。則無論何人。莫不可以牢籠而左右之。雖直接間接。主動被動。種種趨勢之不同。而其所以擴充金錢之勢力。收獲金錢之效用者。則一也。一般之社會中。直謂之曰金錢社會可矣。試觀今日之像片案之結果。設非金錢爲之介紹。爲之結束。則正未知牽累幾許人事。醖釀幾多苦趣也。而一得金錢。。則絶大之風潮。頃刻寧息而歸諸銷滅矣 
[來件]  
　　池屬保礦分會勸股公啓 
　　敬啓者銅官山礦廢約一案吾皖人爭執於今數年矣三月間英商凱約翰電告來京議决此案皖中乃公舉方玉山太史等爲代表赴都與凱爭持凱始以合辦餂我繼以贖約脅我非理要求日逼一日賴諸代表熱心堅持於内鄉人士奔走呼籲於外數月以來稍就端緒顧欲達廢約之目的必確定自辦欲立自辦之基礎必廣籌集股集股者廢約之復盾而今日之切圖也於是壽州孫亦郊觀察紏合同志於省中創設銅官山礦保存會首認巨股以爲衆倡一時躍起認股者自紳商學界下逮奥台廚役轉相募集已有三十餘萬股之多義聲所布雲涌嚮應外而滬寗蕪贛旅居之僑内而巢縣南陵一邑之士無不各立分會勸募恐後顧茲事尤迫於吾郡吾郡之人獨沈酣入夢視同秦越豈非桑梓之深恥歟諸公諸公勿謂吾儕小人何敢知國礦權存亡於身無與也夫水竭則魚勞膏枯則燈滅家有寶藏拱手贈盜財産旣盡性命隨之亡國通例無倖逃者且麥奎之姦淫强暴慘無人理公等度已習聞見之矣誰無子女誰無田廬人而刀俎我爲魚肉循是不悛茫茫秋浦寗有一片乾淨土耶諸公又勿謂我一人力耳縱毁家紓難何濟於公夫分而言之諸公各止一我合而計之衆我遂成全羣旣爲吾郡一分之人民則宜擔吾郡一分子之責任簣覆山成鐘鳴洛應誼旣切於同舟情自殷於衆舉乂何所推諉何所觀望耶諸公又勿疑礦事了無把握母財一出將無以爲償也銅官之礦著名史册據最近調查（石埭桂厚之太守及沈君鳳祥於上月間親往探騐）其礦質有銅鐵水晶金苗等並有一種似白鐵非白鐵之類則美富可知即凱商索償亦云此礦價値須八百萬元則利益可知苟令白璧完歸何至黄金虚擲且人民賴國權爲生活國權與土地爲存亡縱屬不毛之壞猶當泣血以爭而况銅官之利彰彰可據如此耶吾等不揣緜薄輙紏集吾郡同人旅皖者組織池屬保礦分曾專以勸股自辦爲主擬令同人乘暑假之隙各歸勸其父老子弟解囊集腋各效壤流庶幾保一礦以保一郡保一郡以保全皖保全皖以保通國嗚呼燕支奪我須思壯士何顔遼鶴歸來尙幸故鄉無恙凡我鄉人盍速興起池屬旅皖同人公啓 
[賑務]  
　　旅滬任觀察酌擬宜荆急振辦法 
　　一風雨現尙未已一片汪洋自尙無戸口可查應請乘船隨帶充飢食物分赴各災圖擇其實在絶粒不能舉　者酌給之隨即登記淸楚務須註明村鎭名大小口及該處經董姓名送交公所存候彙造戸口册 
二查放这處及經過之沿途務須格外留心如有浮屍隨即撈起分别男女或所穿衣袴及可認面目登記明白暫就該處不浸水地方安放隨即招貼報告備棺殮埋如其中有向來認識之人應報告其親友如或視友無力仍爲備棺殮埋 
三被蛟或水衝壞之屋除一椽不存者外如其尙可脩補即酌量助之或脩補需時代借就近廟宇或大戸空屋暫信給以食物催其速自脩補破屋並切勸以勿卽輕離本境自誤將來振撫 
四災區墳墓及沿途經過所見墳如有衝壞者應告知墳主速自脩護其無主之墳即　該處經董或隣右代爲脩護酌貼工費總以棺木不致隨流漂失爲主 
五南門外之西古城東河頭唐家村筱嶺前陽任氏先塋就近數里内如有災戸均於照章急振外大口加給洋一元小口减半切囑其一體加意護墳隨時報告其陳思淵任業恆任頌薌各佃戸均即照辦理其看墳及佃戸之非災戸者不在此例 
六聞東鄉百瀆多半湮窒又南門外岳堤涵洞尙少此宥有關大水去路從來治水要訣不外乎疏通下游現在有無救急之策應請學界能事撰擬説法傳布城鄉一面送官繕發告示合力切勸各該處紳董就近從速料理彼此顧全大局切拘執意見徒多議論至要 
以上係就鄙見懸擬是否有當務祈就近酌辦至地方形勢及災振章程辦法上届均已籌着有篇大要不外乎此應請查明酌辦或有高見仍請示知不勝盻禱之至 
 
 

Page 27

 
 
   
 
 

Page 28

 
 
   
 
