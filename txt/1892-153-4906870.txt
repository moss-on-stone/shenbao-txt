# 1892 - 153 - 4906870

 

Page 1

 
 
[重印皇朝聖武記及東池草堂尺牘告成] [  申報館主人啓]  
　　皇朝聖　記一書爲邵陽魏默深先生所箸歴紀　聖代武功炳炳麟麟照耀海外坊本缺去後數卷本舘覔得原刻足本排印成書東池草堂尺牘爲會稽謝帆初先生所箸雖隨手應酬之作而細微曲折皆閱歴有得之言意者如古所謂世事洞明皆學　人情練逹卽文章歟之二書者一經告竣購者盈門寒暑初更篋笥已罄因重加譬校再付手民精益求精較初印者尤爲美善計聖武記分訂十本每部碼洋六角尺牘每本碼洋八分售處仍從其朔 
[石印學彊恕齋筆算] [  點石齋代啓]  
　　是書爲悔小巖河帥所輯其中勾股推測及創造火輪機器電氣等類之法無所不備邇歲國家取士增立算學一科欲精此術者遘得此書無不瞭如指掌事半功倍也今本齋印成每部十本價洋二元四角寄上海各書坊代售 
[論中國商務之所以不振]  
　　說者謂中國地大而物博人民衆多出産饒富甲於五大洲其商務亦必高出乎泰西各國之上以故泰西之人咸以中國爲精華所萃而羣焉趨之蓋以中國爲利而以得至中國爲榮也久矣自中西定議開埠通商而西人之志於是乎遂華人風氣於是乎開然局面則日見其新而貿易則反日見其敝此何以故當前此初通商時中國生意頗有可觀因而致富者亦殊不乏人顧由此致富則亦絶無一持久傳子孫者而先時見爲赫赫者今或見爲泯泯矣前之以商務起家者尚歴數之而僅有數家至今日而絶無所聞矣卽如絲茶兩項爲中國生意之大宗而近年以來無一歲不虧耗且虧耗甚巨今年聞湖絲較往年豐收然鄉户則可慶有秋而於爲絲業稱洋莊者仍未可知也茶巿則此時雖未定局旁觀者窺之已有不甚生色之勢則此外中國之商務更可知已顧中國之與泰西通商原欲振興商務以爲富國之計也今不特無以致富而反漸以致貧此其中必有故矣或以爲中西通商則中國之利皆爲西人取去故前此未成通商之局而中國商務並不見絀一經通商之後中國商務遂以日疲此其害在於通商而不知所謂通商者卽古懋遷有無化居之義中國與西人通巿西人固沾中國之利中國亦何嘗不可以沾西人之利况華人之心計本不弱於西人而何以竟至於不能振作乃爾竊以爲此其中有三弊焉一則由於搶生意華人創一業苟稍稍得沾微利則必有人焉學步其後塵且不特學步而已必且爭售貶價以兾損人而利已而不知人則不能損已則亦無利甚有因忌生妬互相詆誹自掀底裏以致兩敗俱傷者上海若此類者不一而足大而盈千累萬小而積銖累寸或創或承本可各安其業而以爭售貶價之故至於前功盡葉後效無期者曾不知其凡幾此皆由於搶生意之故也西人創一業官必准予獨沾其利者若干年有人剿襲假冐者罰無赦中國倘能赤行此法則搶生意者無人矣然而中國之業商者往往工于剿襲而不能自出心裁創者無一人而剿襲者方自以爲創并指他人爲剿襲芳風館之扇子張小全之剪刀王老娘之木梳初至武林者幾以爲笑談而現在上海類此者甚多則搶生意之風愈熾也一則在於雜詐僞西人運來之貨初次極佳二次三次必漸遜人謂此西商之欺人也而不知西商並不欺人蓋見中國人之進貨者多半　買賤價之貨故高貨僅來一二次以後悉連次貨而來其貨旣次其價亦貶並非以次貨充高價也中國則於絲中攙麻或於新絲中攙舊絲或於細絲中攙粗絲茶則攙以柳葉或雜以泡過茶葉其顏色則多用妝點而成且不肯自認爲低貨假貨猶自充爲高貨西人之中或有一二受欺者而彼且詡詡　自以爲得計有漏洩春光者乃復尤而效之假又甚焉而西人則一次受欺視中國之人無不爲僞時時劉意刻刻提防二次决不再售其欺於是乎中國之貨遂至滯銷不但僞者不銷卽眞者亦大有窒碍商務之凋敝大都皆此種此作聰明者弄巧以成拙也一則由於電報之太靈夫電報之爲用凡報軍情傳警信其用爲至神也而獨於商務卽不甚相宜數萬里之外消息傳來某貨缺而價驟長爭先辦貨比運至而來貨已多不得不貶價以售此一弊也不但中國之人受其害卽西人亦嘗有受此害者然此害尚小不若以上兩弊之爲禍烈也夫以中國之地大物博人民衆多出産富饒苟能認眞整頓力興商務夫亦何至遽弱於西人哉不能杜弊而欲興利吾未見其利之能興者矣 
[粤江煖浪]  
　　粤東風火神廟載在祀典靈應照然今年春察時大親詣行禮見丹青剝落棟宇傾頽不足以妥神靈而昭誠敬立卽撥欵興修月斧雲斤昕宵從事迄今逹竣氣象一新大憲已委幹員前往騐收矣○陸路提督唐沅圃水師提督鄭心存兩軍門於前日到省抵岸時標下各營練兵均赴河干列隊迎接兩軍門命駕入城赴督轅禀見聞有要公會商云○肇羅陽道多觀察因政躬不豫開缺回旗藉資調攝定於四月二十日起程由海道北上先期赴各憲署辭行各憲亦以禮拜送冠盖往還絡繹不絶聞觀察年華尚富將來調理就痊尚可爲國宣猷云○故撫劉中丞靈柩於四月廿八日起程回籍在永清門外天字碼頭下船南番兩邑宰預飭工匠搭蓋官様綵棚數座以備各憲祭送者在此小憇云○候補縣李汝璠李九波兩大令現奉藩憲札委解餉進京領兌畢立卽禀辭起程取道北上○署西寍縣陳大令陔係浙江人以名教廉出宰百里去年奉委署理西寍縣篆務愛民勤政頗著循聲兹以瓜代有人交卸回省聞其離任之日紳民竭力挽留臥轍攀轅依依不捨甘棠勿翦可爲大令詠矣○廣府李宫山太守原定於四月廿八日舉行府試先考南海香山兩縣文童嗣因是日劉中丞靈柩起程回籍太守親往祭送未能兼顧遂改于廿七日開考預飭該學教官傳諭各文童一體知悉○西門外高第坊某姓素以織機爲業家道小康四月十八晚突有盜匪多人破門而入勢甚猖獗室中人拳伏如蝟不敢聲張盜遂搜括一空呼嘯而去被刼贓物約值銀百餘兩有勸其報官追究者而某姓以近日刦案層見迭出從未破獲卽使報官不但于事無濟且不免更多耗費遂隱忍而罷○四月以後陰雨連綿晴光不露氣候未温居民仍穿綿夾衣宛似深秋景象迨二十日後雲低似羃雨密如絲每至下午海潮欲上雨益滂沱而下如銀河之倒瀉牆屋被雨冲壞者不知凡幾河中水勢繼長增高近水之鄉已多淹没不獨田間禾麥宛在中央卽廬舍亦爲洪濤所没樓身無地餬口無資誠堪憫惻安得碧翁翁早放晴光斯民得免陷溺哉○粤秀書院山長　椒堂太史寶璜係番禺人由内子科貢士授職編修壬午科充廣西副考官試事完竣請假回里大府聘主講席循循善誘造就 
 
 

Page 2

 
 
甚多太史昆仲三人已登賢書入詞館一門鼎盛士類榮之上月間太史爲二豎所侵藥餌無靈竟於廿七日赴脩文之召年僅四十正當强盛之時何意天不假年賫忐以殁故舊親朋無不同聲悼惜也○府憲李宫山太守於四月廿七日考南海香山兩縣文童頭塲南海首題鄧都乎文哉至每事問次題修身則道立至親親香山首題古之道也至餼羊次題樂天者至詩云通塲詩題賦得重與細論文得文字五言六韻太守終日危坐認眞檢察故傳遞槍替諸弊爲之一掃而空凡在士林固宜欽佩無已也 
[賭棍毆差]  
　　寍波府城南門外有叚塘焉半郭半村紅塵不到桑麻雞犬幾若世外桃源有賭棍陳南山丁林友等人見鄉民皆室有蓋藏可以和誘遂呼朋引類大啓博塲無夜無明呼盧喝雉里八王某因子弟被誘入局連次輸錢遂赴分府衙門指名控告莊靜山别駕簽差往捕先至丁家詢知丁在石碶鎭楊小惠烟館中差卽協同地保前往楊疑差係假冐牌乃僞造喝令丁及阿福并不悉姓名人扭住攢毆差力不能支受傷回署别駕大怒立出火籖加派幹差前去適楊等擬人城保釋地保相遇於平橋頭某飯店得以一併拿獲别駕逕自升堂研詢判令各責數百板押候移縣重懲 
[遼東新語]  
　　營口來信云節逢重五各營勇皆放假上街隨意嬉戲傍午時有某營勇丁與毅軍糧臺戈什哈遇諸四忘八街忽肇釁端右營有二勇受傷甚重一聲呼哨諸勇飛奔而至多至百數十名毅車戈什哈　勢不佳早經回去右營勇怒猶未息赶至糧臺局在門前大聲呌駡意欲尋仇局中人深鎖重門置之不理閱時有營哨弁到來彈壓諸勇始散歸事後營官將受傷人舁至糧臺延醫敷治起事之梁姓勇則責軍棍四百下送交地方官營押○奉軍馬隊統帶耿岐山軍門請假三月回安徽原籍爲長公子授室本月初四日由奉省抵營口小作勾留卽附某輪船南下○目下高燥之地俱已播種而連綿陰雨積水成渠以致稂莠叢生不可芟刈奸商恐秋收或難豐稔遂將糧價疊加 
[赤嵌榆蔭]  
　　臺灣道標都司李都戎廷彪以水土不服時被二豎子所侵禀乞上游奏請開缺留閩另補遺缺由督撫憲准部咨臺灣陸路題第四輪第五缺應用儘先人員揀補遂於閩省儘先補用陸路各都司内詳加遴選有藍翎留閩儘先補用陸路都司周都戎占標籍隷貴州由軍功歴保今職前曾在臺剿撫生番出力其於臺地風土人情亦均熟悉以之奏補是缺最爲合宜業經會同臺灣巡撫邵筱村中丞聨銜陳奏想一經奉到部覆卽可給咨入都引見然後履新也○臺灣布政便唐微卿方伯入都陛見時有電報局提調林仲廉大令清漪前署淡水縣吳禮堂大令元韜范大令啓源偕乘駕時輪船至上海然後航海北上聞方伯携有公子及女公子意欲籍此了向平之願云○臺灣巡撫邵筱村中丞於三月二十三日由臺北府乘飛捷兵輪船按試臺南府屬業已專竣於四月十五日乘原船回節署以便示期接考臺北各生童按臺灣自改設行省後學政篆務卽歸巡撫兼攝新設府縣文武各學額經前撫憲劉爵帥奏准部咨分别抽撥增添自本屆歲試爲始又由前護撫院沈吉田中丞查明籍隷新設府縣各生員撥歸管轄並議起住廪糧日期分别奏　在案現屆歲試本應按照臺灣臺南臺北各府按臨惟因大嵙崁一帶生番滋事前經調集各軍設法剿辦刻幸一律奏凱所有善後事宜仍須隨時布置若分三棚按試有需時日恐致貽悞要公因於起節之先繕摺奏明按臨臺南時卽調集臺灣府屬生童就近考試合兩府而爲一處故前後只二十日卽能陸續考竣矣 
[揚城火警]  
　　本月初八夜十點鐘時忽見西南方火光熊熊上燭霄漢水倉中人均各整備器具將待警鑼送響立卽飛馳往救久之寂然知失火係在城外遂各偃旗恩鼓不復電駛星馳蓋城外失火城内水龍以深夜門禁甚嚴向例不出坦也約歴一時許火光始漸殺翌早有從城外來者詢之係南門外館驛前停泊柴船兩艘堆積柴薪約高丈許因天晚未及起卸不知何時遺火柴中縷縷濃烟隨風冐出舟人急欲搬運詎料一經掣動火卽上炎烈焰飛騰兩船齊着江水照耀不異赤壁鏖兵左近隣舟紛紛解纜遠避舟子曁岸上居民見勢已燎原無從施救只得聽其自焚直至船　柴皆放灰燼祝融始興盡而返是處東岸柴逢林立幸封家姨不甚猖狂否則不堪設想矣初七晚城内某藥店因在後進熬練藥　偶爾疏虞延燒他物屋内椽柱皆已燃着賴人手衆多得以撲滅不致成災亦云幸矣 
[天津近事]  
　　中國電絲遍布於廿一行省中幾於無遼弗屆惟由張家口至恰克圖一帶尚屬闕如前者曾與俄國熟商安置此路電線俄國經已允許織以大東大北兩電線公司所訂合同未滿遂不能行俄人苦兩公司報費過昻爲之扼腕現在再閱兩載合同卽已滿期北洋大臣李傅相因札飭電報局督辦盛杏蓀觀察復伸前議觀察商　駐津俄領事轉禀俄欽差欽差與兩公司商叨一俟合同滿期卽由中國接電直逹恰克圖從此商民利便均於此舉遇之矣按俄國商務以茶葉爲大宗而茶葉茶磚悉由北口運恰克圖轉運至國行期遲速價錢漲落均需由電飛傳向來兩公司獲利無涯轉瞬由中國辦理其利權又在我掌握之中矣錄之爲俄商喜並爲中國電局賀○春夏之交法人捕　翻蓋大興土木至五月初一日已將輪奐一新旁有窩鋪數間工人皆食宿於此是日未刻天色陰晦内有四人以爲驟雨將至蜷伏其中不圖　棚不甚堅牢遽行坍塌以致四人悉數受傷其輕者不過頭教血流重者幾至不省人事捕頭飭捕扶起亟以冷水淋其頭然後掖之徐行俾得蘇醒○由南窪逹慶雲遍地滋生蝻擊刻下甫經出土羽冀未成倘遇大雨時行或卽死於溝壑不識雨師能沛然而下除此巨災否耶○西門一帶不特爲龜鴇之巢且亦逋逃淵藪納污藏垢最屬不堪有青縣婦悞墮烟花送舊迎新已非一夕某日不期爲中表某甲所見甲赳赳武夫也忿火中燒卽以老拳從事龜鴇謂何物莽男子强預人家事羅敷自有夫其爲娼與否固不容人作主也甲歴述婦被拐緣由始知所謂槀砧者蓋係竊婦而逃者也根究其人業已不知去向遂任甲挈婦而歸 
[閩嶠榕陰]  
　　閩中例於端陽節划賽龍舟南則大橋一帶西則湖樓洪山一帶各擅勝塲所謂沙棠之楫木蘭舟玉筆金管坐兩頭彷彿見之風流年少往往載美出游揷標江心以爲先到者賞良展韻事遠近流傳今年四月底上游洪水猝發順流而下閩江諸水突漲三尺五月初二三日天宇放晴水勢遂　大橋下龍舟來往約有十數艧彩旂影颭鉦鼓聲喧游客每登臨江酒館憑欄俯瞰飛觴戰拇之餘更有游目騁懷之趣正不必卽事思人向汨羅江上賦詩憑吊也○南臺閩安總關爲往來之要道橋頭巷口設立厘捐分卡以杜走漏上月間有某甲挑笋乾一擔由橋頭分卡經過業已完厘經巡丁將騐戳印其手上行到半路被閩安總關巡丁某乙所見指爲漏私厲聲喝問甲以業已完稅置之不理乙上前追獲以籐條亂打行路者是之咸抱不平有油行夥某丙以甲所挑笋乾墮落碰在足上遂肆口謾駡乙誤以爲詈已也將甲丙二人拘至局中由避員綑送保甲局經保甲局員查知甲并非偷漏不過因言語砥觸致肇釁端丙亦無辜諭令同至關前認罪了事甲丙二人始得逍遥無事○端陽節屆輕衫圑扇　伴出游　無負此芳時勝景初三日有某姓昆季數人邀約金蘭契友玉筍清班緩緩行來甫至大橋頭適有健漢因偷漏木厘被某巡丁在笔追赶手執籐條悞擊某姓某姓以洋傘還擊兩相抗拒其時細雨如絲香泥漸濕某姓立足不穏跌仆在地辱在泥塗斯文掃地矣不勝忿忿擁至關内吵閙聲徹於外一時圍而觀者如堵墻保甲局　之飭勇彈壓衆始解散○督辦南臺稅厘總局吳觀察本杰接事以來認眞整頓日前有某甲挑某子數十擔繞道而行有心走漏經巡丁拘獲觀察勒令將　充公後因甲再三懇求遂許其賤價買回○福州茶巿年來日形衰减厘捐收數因之愈絀今年因有閏月遲半月開徵迄今將及二個月各局卡徵收茶厘比較上年更形短絀豈局員之不善辦理歟總由茶價不高採辦之家皆裹足不前故也○　法之壞已非一日前經閩侯兩縣勒碑示禁并限以番票每元兌換不得過一千文倘敢違禁罰戲 
 
 

Page 3

 
 
示懲憲示煌煌凡在商民固當永遠遵守不料近日錢儈膽敢高抬銀價壟斷罔利本月初三日番禁每元價一千零二文始基已壞將來恐不免逐漸增高有整頓之責者不可不杜其漸也○旗界有旗民某甲與某乙爭毆一案由閩縣蔡大令會同理事廳吉司馬升坐花廳親提兩造訊問將甲重責數百板尚不供認訊至傍晚始退堂尚未知如何定讞也○茶巿初興各茶行招雇婦女剔揀新茶諸婦女早去暮還在新橋口鐺一帶經過者每日有數千人之多近日因雨多晴少地滑難行蓮步娉婷頗形竭蹶每日祗賺青蚨七八十文謀利之難如此○販運私鹽者以尚幹鄉人爲多上月間經營務處巡船某弁督帶勇丁在南臺江面緝捕私鹽販私者相率泅水逃遁遂將鹽船撑回禀明鹺憲深蒙獎勵 
[會館落成]  
　　揚城内外大小藥鋪不下數十家生涯不爲不旺而會館尚未建造個中人引以爲憾遂於上年集議凡藥材行代客買賣每百金抽收買客銀三錢賣客銀二錢大小藥鋪每售貨至百千抽提三百日積月累爲數頗有可觀上年經藥業首董曹君卽以此欵在城内南柳巷選購地基建造藥業會館一所禀請地方官出示立案以重久遠近日落成堂皇富麗頗壯觀瞻曹君肆筵設席邀約同業諸君暢飲並雇小清音一堂清歌侑酒猜拳行令其樂陶然揚郡近年來不論大小行業皆有公所會館地方之繁富商務之興隆卽此亦可槪見矣 
[邗江官報]  
　　初六日江蘇同知翁司馬慶龍公幹過揚許分轉星璧辭赴通屬差次彭鹺尹甲祉委解南京餉起程初七日江西項都戎世雄解鹽課銀來盛鹺尉文櫺調委總局監收江鹺尹準委總局發照初八日張大令祖翼委解京餉起程 
[屧廊蓮印]  
　　蘇州胥門外鄉人某甲自幼聘定鄰村某乙之女爲室顧連遭顚沛家漸式微乙守錢奴也見甲兩手空空遂陰萌悔意屢探冰上人意不肯詩賦結褵甲轉輾籌思苦無良策上月二十八日棗巿橋迎賽土地會女呼姨挈姊結伴往觀甲見之喜曰一好機緣也我盍刼之以歸想聰明正直之神必能玉成婚事鴛鴦簿上或從此句却相思乎遂糾約好事者二十餘人雇舟繫隱僻處相將登岸雜在人叢中會過之時觀者人山人海女一鈎羅韈瘦玉生香細步芳塵珊珊而至甲突出不意負之而奔女驚悸之餘大聲呼救旋有乙之族人某丙及同鄉人十餘名投袂而起飛步狂追甲負女擲艙中急令舟子解纜及丙等追至甲黨分投攔截各奮老拳格鬥移時而舟去如箭發正在難解難分之際適某路總巡呵殿而至兩造始各散歸事後甲一面央人調停一面親自登門服禮而内受傷頗重誓不肯休未識能免公庭浦伏否○本月初二日暮色昬黄四邊人靜有某姓傭婦手持衣服行至司前街突一匪人自後趨上攫之而去迅若飛猱婦大聲疾呼雖有人爲之狂追而星月無光無由辨認婦乃垂頭喪氣一路喃喃詬詈而歸聞包内皆綢衣約值錢三十餘貫次日主人告知地甲令其速爲緝查但不知鴻飛冥冥尚能弋獲否○本月初七夜丁香巷潘姓家被梁上君子所算失去皮箱數口内皆珍物值至四五千金翌日繕就失單投縣禀報有見者其中有伽楠香朝珠一串約值千緡連日總巡總捕及縣宰皆親臨踏勘據云毫無賊蹤正不知賊從何處出入也○宫巷中蔡河口有雙眼井焉一泓清水靜極無波飽閱廢興不知幾代矣本月初九日午後有某姓婦携一七歲女孩至井畔代牽玉虎汲水澣衣偶一疎虞女忽如銀缾之墜婦大聲呼救有鄰人將竹篙放下令女緊握篙端漸漸收之而上收未半女手忽鬆者然一聲重又墜下如是者二次而載沈者不復載浮閱二刻許始以鐵鈎鈞起則已腹大如五石匏氣息全無矣慘哉 
[銀行帳略]  
　　麥加利銀行西歴去年清帳業已印出大略謂西歴今年四月二十日在倫敦議事計去年並前年滾存之帳除去一切開銷共餘英金六萬六千二百四十七磅十八先零一辨尼付給各股友利息七厘所有盈餘滾入今年帳内計有英金一萬零二百四十七磅十八先零一辨尼因近來生意清淡在公積銀内提出英金五萬磅以備不時之需現在公積銀計存英金二十五萬磅云 
[入學有期]  
　　上海縣袁海觀大令於昨日發出紅諭一道定於本月二十一日迎送文武新生入學想圜橋璧水間當共聽鸞聲噦噦也 
[滬南瑣綴]  
　　南巿董家渡附近有鐘樓一座前日有人謡傳鐘内有大蛇一條長約二丈許盤踞其中俄而左近居民爭往看視詫爲得未曾有該處巡防局恐肇事端立派局勇前去彈壓衆始紛散○滬南海運局馬路橋左近某藥店之子某甲前日午後與其友某乙嬉戲老羞變怒互相揪扭忽將甲之左耳咬去甲痛極倒地鮮血淋漓旁人代抱不平將乙扭至二十三七鋪保甲局控告未知如何發落也○滬南馬路橋相近某茶肆主婦某氏身懷六甲於前晚臨盆産下一孩家人舉燭視之則有三首三足三手以爲不祥遂裹以蒲包抛入浦中然已藉藉人口矣 
[熬油惹火]  
　　英租界寶善街中巿王大吉藥材店東間壁永興令店前日薄暮因熬油火力太猛遂致烈焰上騰店夥覆以鍋蓋火仍不熄取水潑之其焰愈熾店中人束手無策行路者見之駐足觀看中有如趙子龍之一身都是瞻者疾趨而入雙手捧油鍋擲向街心復以桶取水灌之始得無事然比隣已大受驚惶矣 
[控奸訊結]  
　　曹堉控叔母曹徐氏與程步雲通姦一案袁大令訊洪之下以兩造各執一詞判將曹徐氏發堂程交保一面令曹堉邀伊父曹騮到案再訊此已列諸前報前日原差將一干人提到並傳曹姓族人曹耀增曹雲隣人劉陶氏周錦山沈玉三等到案袁大令升堂提訊曹騮訴稱係本邑人家住西門内弟雲樓於前年病故其妻兪氏妾徐氏在家苦守徐氏性情輕薄不守閨箴與雲樓之友程步雲私識明來暗去已有年餘日前查得程又與徐氏犯姦經兪氏之兄兪春泉同我子曹堉前往捉姦卽將奸夫等獲住送案叩求訊辦曹雲曹耀增同供係曹姓族人曹徐氏失節隳名理應究辦請將伊發堂不准再入曹姓家劉陶氏供稱與曹家爲隣相去不遠素知曹徐氏爲人並無不端事此次亦未犯姦當時伊等赴案控告卽由曹堉之父曹騮給小婦人洋銀二元囑令到案作証誣指徐氏犯姦小婦人具有天良何敢暗中受賄致壞他人名節今將洋銀呈案求請明察沈玉三周錦山同供係本邑人居處與曹家相距非遥此次徐氏犯姦我等均未知悉叩求明鑒兪春泉供稱兪氏係小的之妹妹丈曹雲樓逝世後所有家務均由徐氏管理妹患瘋病置諸事外不問當日小的由曹堉邀往徐氏家捉姦受人指使實非小的主見曹惠中供稱今年十三歲在塾讀書嗣母看待甚好並無犯姦事曹徐氏供稱丈夫逝世後因無子嗣議立曹堉爲嗣因其屢犯不端不堪承接香火遂改立惠中爲嗣所遺家産同族人等覬覦已久此次曹堉等竟以姦情誣陷實出意外程係丈夫知交我家有事必邀程前來商量卒不足異小婦人到案後家中所有物件盡行被伊等搬空求請究辦程供稱與雲樓爲友雲樓臨終時懇託職員照料家務當日職員安坐家中被曹姓家人騙去甫入門卽有曹堉等率領多人將職員捆縳誣指與徐氏犯姦求請訊究大令謂兩造曰此案經本縣一再查訪徐氏並無犯姦情事諒由平日爲人過於刻薄致動曹姓族人公忿程雖與雲樓爲友不應干預家務自蹈嫌疑今日爾等對簿公庭曹姓族人有何顏面所控徐氏犯姦尚無實據如果犯姦曹骝旣爲族長亦應妥爲辦理不應鹵莽從事本當究辦姑念悞聽兪春泉之計格外鑒原兪春泉播弄機謀壞人名節殊堪痛恨喝令重笞四百板枷號三天發頭門示衆徐氏雖不犯奸究有不是著掌頰二百下程步雲干預閒事咎亦難辭著責手心三百下曹惠中年尚幼穉俟成丁後准其承受父業到關辦公所遺南貨店兩處候照會堂重經理劉陶氏所呈之洋仍賞給劉陶氏收領一面取原被遵結呈案備查 
[拐案已破]  
　　上月女嶬棍許奶奶由揚州拐帶女子四口沿途售去其三　剩韓小女子一人醜若無盬不堪刻畫苦無售主祗得挈至申江寄寓楊周氏情其經手轉賣法包探查知其事將楊周氏及韓小女子拘解公堂葛同轉訊知許奶奶已聞風遠颺判令將韓小女子送入某善堂留養著楊周氏押交許奶奶再行核辦此皆見諸報章者也旣而楊周氏挺押捕房逞刁不理同轉以此案蟻棍誘拐良家婦女偪令失節敗 
 
 

Page 4

 
 
名實於風俗人心大有所害若不嚴加懲治不足以儆將來遂諭令會捕局包探嚴頌眉明查暗訪兹查得有等著名嶬棍終日聚集寄園烟館與汛捕麻皮阿四一氣相生專作水販生涯居然肆無忌憚其中有揚州人蔡三卽蔡文仙與李三等惡跡尤爲昭著所拐婦女幾不可以縷指計因將蔡首先拿獲又至英租界平和里第一百廿四號門牌旣爲蟻棍又作龜奴之姚二所開花烟館内拿得蔡經賣之烟娼王桂紅曁專載所拐婦女之船户趙寶仁一併送押法捕心閱日又將李緝獲盛問之下據言蔡每月赴揚州一次返時必携有二三女孩售入各娼院三月初八日又往揚州隔四十八日帶得女孩四口分投出售内有年甫十四齡之女子旣麻面又大脚另一十七齡者雖面黑而足甚小一時無人受購至本月初二日由李三戚串夏林子領花烟間龜子孫錦山前往相視言定價洋銀若干先付兩元限本月初六日人銀並交屆期孫龜聞風聲不好暗將兩女私行藏匿托名已送回故鄉想明鏡高懸者自當盡法痛懲斷不使若輩得以漏網也 
[英界公堂瑣案]  
　　寍波人王沈氏訴稱兒子順根行至某處適王阿福雇坐馬車自行拉韁以致撞倒碾傷肚腹曾於前禮拜解請大老爺訊供後舁至某醫院醫傷迄今尚未平復所苦者家内無錢使用困苦異常尚求恩斷阿福供稱小的係本邑人現在某處裱畫店爲夥是日所駕馬車並未疾馳實因順根自後奔來致肇此禍蔡太守飭押候順根傷痊覆訊核辦○包探顧福亭禀稱寶山縣人邢茂茂屢因犯事遞解回籍今又來滬拘案請懲茂茂供稱小的此次隨父親邢秀收糧並不滋事邢秀供稱小的係寶山縣人輪充某處地保兒子現在帮同收糧不敢閙事蔡太守姑准邢秀具保諭令茂茂不得再來租界○施長春訴稱小的與仇朝貴原無仇隙偶因細故口角仇卽視小的如仇讐突持石塊擲傷由捕拘拿关案仇供稱江北人無心碰撞只求施恩蔡太守騐得施傷勢尚輕判令將仇管押十日期滿開釋不准再向尋仇○曾德寶訴稱小的衣服借與張阿虎哥哥星德忽投捕房報失致捕房中人將張拘住現在哥哥已不知何處去矣求大老爺將張開釋張供稱小的係本邑人曾向曾借穿衣服不知如何報捕拘拿且楊阿榮更無十景被單楊供稱此事小的實不相干蔡太守卽將張等開釋○二百廿十二號巡捕禀稱小的見陳阿生楊阿福二人將馬車停在四馬路中相約在車中打肫是以送請罰鍰陳楊同供稱小的等駕車出外疲倦已極是以假寐車中蔡太守判令各罰洋銀兩元撥充某處西醫院經費○六號西捕禀稱陳阿順馬車漏未繳捐拘案請罰陳供稱小的係寧波人現在善鍾馬房當馬夫求恩免罰没齒銘恩蔡太守判令繳補捐照洋銀四元再罰三元充公○十四號西捕禀稱龔王氏家有狗二頭見人必吠是以前往捕捉不料氏及另有一婦出爲阻止爲此舍狗拘人送案請究龔王氏供稱小婦人家在本邑徐氏是小婦人之媳狗在家内且方孳乳是以不許西捕捕捉設在街上聽憑捉去决無怨言徐氏供與相同蔡太守謂龔王氏所畜之狗旣不在街無須捕捉惟此後當小心收管弗任傷人○一百五十四號巡捕禀稱昨夜小的巡至四馬路尚仁里内見流氓潘阿福調戲娼寮大姐王愛英伸手探其酥胸是以獲送請究愛英供稱小婦人原籍蘇州現在某龜奴家服役雖曰下賤亦尚知羞不料潘竟以手捫小婦人之胸請爲重辦以備潘供稱小的亦蘇州人向業成衣不敢調戲娼奴尚求大老爺恩鑒蔡太守判令枷號一禮拜發巡捕房帶往犯事地方俾無賴之徒知所儆戒○陸正元訴稱家中被苗阿二竊取舊衣一件追獲人贓交捕送案苗供稱小的以後不敢如此此次尚屬初犯迄大老爺法外施恩蔡太守判令管押三日贓給陸領去○所探唐寶榮禀稱陳幅堂借宿周榮記客寓乘間拆竊夾被經小的拿獲人贓解送案下周訴稱小的在治下開客寓陳竊取夾被質錢旣由包探查獲人贓請爲給領陳供稱小的原籍湖南湘鄉縣現在全家僑寓金陵願　遄回不再來此蔡太守飭候備文遞解至江寍縣安置贓給失主領去○二百五十一號華捕禀稱小的查得邢長榮東洋車並無捐照拘請罰鍰邢供稱小的係崇明縣人初來治下拖車不知規矩尚乞施恩蔡太守判罰洋銀一元充某處西醫院經費外再令繳洋銀一元五角補領捐照 
[法廨停訊]  
　　昨日禮拜二法公堂暫停訊案想中西官各有他務故也 
[法界捕房紀事]  
　　積竊李東來前者屢竊卜鄰里等處人家物件經包探拿獲解案訊懲前晚又潛入某姓家希圖行竊適爲某包探所見拘而搜其身畔藏有大鐵釘兩枚押票三紙遂卽送入捕房管押○甲乙兩人相將至某小烟館開燈短笛横吹其樂何極旣而甲乘堂倌不備竊取老竹槍一枝正欲出門突被堂倌所見上前扭住送押捕房 
[招認屍棺]  
　　同仁輔元堂來信云本月十二日巡船在洋涇口撈來男浮屍一具年約三十來歲身穿黑洋布夾領衣藍布短衫兩件藍布袴藍洋布單套褲雙樑大青布鞋白短裱三根頭黑扁辮線單肚兠内有小銀飾數件面目模糊難以拍照當經本堂殮埋義塚如有親族卽來同仁輔元堂認領可也 
[眼前功德]  
　　謹啓者敝堂接奉六順堂大善士樂助醫樂經費洋一百元入夏寒暖不常温風蘊襲時症流行貧病無聊尤爲可憫敝堂每日施診給樂有一千餘號之多經費浩繁早邀公鑒乃荷大善士慷慨樂輸推廣善舉種眼前之功德普肘後之陽春不獨哀鴻病鵠之儔當效雀玉蛇珠之報卽天佑善人亦俾爾康强逢吉福壽平安以爲後來者勸也世有同志亦將有味乎斯言[  上海六馬路仁濟善堂董事施善昌等 
謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[秦淮畫舫新錄]  
　　金陵南門外人迎賽東嶽會一時例徵古梨園登蠹演戲今歲因　項饒足極意恢張旣招土著戲館復赴京江遴選都下妙伶爲之合演自四月二十八日始連演十天惟見甲舞丁歌珠香翠煖大千春色盡在眉頭遂令士女來觀萬人空巷妾垂油壁　控青驄紅塵紫陌之間一望皆衣香扇影至五月朔日爲機器局停工之期總辦恐工匠滋生事端遂飭停演一日○中正街舒公館其主人現攝句容縣篆某夜有彪形大滿五六輩踰墻而入倒篋翻箱忽有家人濃睡初回聞聲而起呼集同輩分持七　洋槍擊之盜見勢不能支躍登屋之竄至比鄰某觀察公館墻頭沿路屋瓦之聲幾如爆竹說者謂如此劇盜誠非尋常妙手空空兒也○端陽佳節風景宜人艾緑如雲榴紅似火秦淮兩岸遊人轂擊肩摩匪徒遂得出没其間試其手叚薄暮有手擊銅鑼高持紙標者二人一尋覔十一歲男孩一尋覓八齡幼女次日午後又有某姓失去男孩二口一西歲一九歲家人輩正往各處追尋忽有至戚某路經陡門橋見夙不相識之二男子各負其一怱怱向水西門去遂迎面攔住一手挽一人問爾適從何來今將何往知此孩家住何處是何姓名非一一說明不汝釋也二男子色然心駭方欲棄之而去甲大呼曰有拐子拐子一時途人聞聲麕集共執其裾拐子無可遁逃詭云我頃見二孩迷失道途相對　泣因携至各處覓人領回耳聽其聲北調南腔望而知非善類二孩則不言不笑狀類癡獃疑拐者以迷藥彈人是以失其本性也觀者憤憤羣以絀麻繩縳其手足擁至江寍縣署歴訴情由王秀三剌史見人証確鑿命將拐子收押候訊供懲辦二孩灌以姜湯交父母領回調養後聞差人傳剌史之諭署人以清水噀其面自能蘇甦意者解鈴之術仍得自繫鈴之人乎特未識鞫供後如何辦法○五月初四日爲羅太守懸弧令旦某縣宰飭家丁乘　馬送禮旣至繫馬門外木欄上馬驚而逸曳木狂奔途人避讓不遑有三四人傷及腿足御者追至三坊巷始得將馬牽回旋將受傷者送請某外科醫生處爲之施治○五月初八日輪應江寍府李小軒太守課試文正書院肄業諸生初二日亦應太守課試閱卷者係正途州縣六員 
[申報舘恊賑所五月初至初十止經收順直山東第一百五十三次清單]  
　　初一日江飛軒求病症速愈洋五元無名氏洋五十元無名氏銅洋二元○初二日無名氏洋四元○初四日椿記洋三角○初七日瑞記洋行洋八元瑞記寶號洋六元黄謙六官洋四元林一韋官洋四元瑞昌榮行洋四元瑞昌榮行洋四元福裕興洋四元源豐寶號洋四元萬壽堂洋四元榮昌號洋四元謙裕號洋六元謙茂號洋四元隆盛棧洋四元彩成號洋四元　記號洋八元洪　　洋四元以上十六户由楊子萱轉乞厦門林品川募來胡師罄洋四元○初八日無名氏洋一元銅洋一元○初十日印書房摇手四人洋八角總共收洋一百四十一元一角銅洋三元 
[上海鐵馬路廣益善堂今將四月分月捐收數清單]  
　　唐茂枝翁洋六元陳善亭翁五元孫嘵雲翁四元李　琴翁戴綏之翁邱寶林翁順泰木行各三元徐埭山翁朱寶珊翁王欣儒翁黄佐卿翁譚幹臣翁和昌成各二元吳春池翁何瑞棠翁張金和翁韓山羲翁銷馥疇翁徐俊夏翁陳虚　翁鄭芸初翁王春岩翁源利泰錦章老順記新順記南順記義昌成老悅生福昌李珊記各一元莊源大六角梁煥南翁德大宏生隆昇義成各五角恆泰三角恆生裕生正大恆生大各二角金鄭氏太太金康翁徐雲岩翁各一千文壽康莊延康升大晋和餘大行衍大彤源惠泰寶和元甡宏源和元恊康厚康恊昇利亨存德立大彚康已大宏大恊愼餘　源永豐鴻順寶順承裕各錢六百文可熾萬有全同昌泰各錢五百文愼餘堂陳心淵翁各錢四百文升陽樓其萃樓春園寶安丹會陸翔熊亦新園各錢三百文鴻運　沈春記　錦泰金　順湧源祝源昌廣盛元利余洪記各錢二百文永愼萬興恊成祥各錢一百文以上共收洋六十一元二角又錢二十六千文 
[上海六馬路仁濟善堂籌賑公所施少欽經收十二圩中東熱河各賑捐四月廿一至廿九日止清單]  
　　十二圩悔過小子大善士樂助洋五十元山東漢口茶業公所代收賑捐所交來恆盛錦善士樂助規銀四兩姚叔子完愿助賑藉資先君冥福洋一百元悔過小子五十　無名氏任道居士求安産後諸恙速愈二户十五元鴻豐絲棧交來夢花氏吳斗垣求病速愈羅彬齋爲妻病痊完愿崔蔭堂求符治病楊秋生求病速愈仙鎭虔心氏六户各十元顧士衡代嘉定　姓交來隱名氏濟陽氏求合家平安蘭庵氏求保合家平安蘇城福來康益記參號交來浙湖丁仁子求臂痛卽愈金裕貞五户各五元延陵求安子求女秋姑種　平安禎繳林善上奉邑叨惠生三户各二元蘇來多病懶客一元七角奚根記承志璜涇金義成爲次子祖芬病愈完愿三户各一元金裕貞花洋二四元金裕貞隱名氏金小青三户各銅洋一元無名氏錢四百文無名氏二百文以上共收山東賑元四兩洋二百七十五元七角花洋十四元銅洋三元錢六百文○熱河山陰謝文海謝世相謝世正各求身　平安三户各洋五元樓祖培求符治病速愈一元以上共收熱河賑洋十六元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
