# 1885 - 161 - 4904373

 

Page 1

 
 
[四十一號畫報出售] [  申報舘主人謹啓]  
　　前美總統格蘭脫中外咸知爲賢主茲從西友處得其小像倩名手照繪成圖列入此次四十一號畵報以供諸君觀覽其畵譜雨圖均係　君山春繪筆致輕倩栩栩欲活畵報仍然九圖准於二十六日出售後仍附淞隱漫錄一則閱者鑒之此佈 
[經藝淵海出售] [  點石齋啓]  
　　縮本精選經藝淵海爲吳下常安室主人選定交本齋縮印工竣已久海内諸君咸來問訊爭欲購致而主人謹　周詳將是書印成之樣重加校勘凡小有舛誤錯落必改正重印是以稍稽時日兹已一律告成准於五月十二日出售定價每部實洋七元不折不扣如有躉售者請至上海棋盤街福瀛書局面議其餘三馬路申昌書畫室及各埠甲昌號均有發售惟所印無多有志場屋之士勿以筌蹄視之而爲捷足者先得也特此佈告 
[稅務持平說]  
　　古之爲關也將以禦暴今之爲關也將以爲暴說者謂禦暴指譏察非常而言爲暴指征稅出入而言子輿氏之爲此語若不勝今昔之感焉顧降至今日而欲使設關之處但以稽察非常爲事而出入絶無征稅固已斷斷乎有所不能但立關之意則亦當務持其平不可有畸輕畸重於其間卽使或有所輕重亦當衡以理與情乃中國各處海關其立法有出乎情理之外者是殆前定章程之時不無意見不到之處所當早爲更變不容須臾緩者也夫各國皆有通商埠頭卽各口皆有海關泰西之例凡於本國之貨物運以出口其爲有餘之貨則稅之也輕不足之貨乃重稅之以勿使出至他國貨物之販運而來者合用者稅輕不合用者稅重蓋本國去貨之稅輕則所有本國出産之物皆可暢行通運而無阻滯之虞他國來貨之稅重則本國利源可不至爲外人所奪此其立法雖曰未合於古者大公無我之道然準情酌理則固兩得其平祇以利本國而不以利他人而已乃中國之海關則不然外洋進口之貨如書籍筆墨餅餌酒果等類皆視爲尋常日用之物並未槯以絲毫之稅獨至中國所出之書籍則作爲上等之紙權其輕重而稅之外洋食物用物本無稅也至在中國所製之食用各物則必按其多寡而稅之他如筆也酒也無不皆然且他國進口之貨若由此口復運至彼口可以扣還稅銀運入内地則又有分運單可以免厘卡之捐而本地之貨則除内地各項厘局抽捐之外海關又徵正半兩稅則是外國之貨每百兩抽稅五兩者本地之貨每百兩徵至七兩五錢抑何刻於己而寛於人若此以視西國海關稅例不啻顚倒此何說哉夫本國之土貨苟輕其稅則出産日盛於國於民大有裨益他國之貨苟重其稅則洋商憚於重徵進口之貨自少中國銀錢不至漸流外洋此至計也今曰懷柔　人不欲重洋貨進口之稅則亦不可苛待本國以重士貨之捐若量爲之變通使土貨出口與洋貨進口稅例無異斯已兩得其平矣說者謂若减土貨之稅則關上必每年少若干稅課烏乎可者不知出口之稅旣輕則出口之貨日盛彼商人喜於關稅輕鬆運貨出口有利可獲莫不趨之如騖吾知減輕稅則不但稅課無所絀而且收數有所增此必然之勢也商人重利其性然矣若關稅過重不特民心有所不服不免爲不平之鳴而且商賈憚於重征甘棄貨於地而弗事營運更有奸商取巧走私偷漏無所不爲百弊叢生而猶欲出口關稅之日有起色不亦難乎日華商之吃虧者不但此也海關爲中國所設立所用西人不過爲中國所雇用以辦理稅務關固中國之關稅亦中國之稅第先時以華官充是職時有弊端始改用西人辦理其事乃中國商人之報關則多轉託西人不敢自行往報盖以華商自行報關往往有意外需索諸多不便故不如託之西人西人之失業而僑寓中國者所在多有每有借此爲業專爲華商兠攬報關生意以從中取利者夫以中國所設之關而至中國人不敢逕自報稅轉以託之西人是不亦可恥之甚乎此而不有以變更之是不啻抑中國之商人而弗使得伸其氣而西人反得以此驕華人不亦不公之尤者乎假如有一物華人向無自製所用者皆取給於西人是利歸於西人矣關上以爲是係常用之物而不取其稅是使西人重獲利矣忽有一人在華亦仿西法製造所製與西人無異或且過之及至出售於人運以出關則指爲土貨而必勒令每百兩出七兩五錢之正半兩稅則製此物者未曾獲利先已失利不特其人心有不平卽聞其事者亦孰不心灰意冷乎是直禁制華人使不得出其心思智巧以自利也他國之貨進口稅輕則洋人皆得連檣滿載而來以取中國之利中國之貨出口稅重則中國之貨勢將出口無多而又以滋走私偷漏諸獘華人不便報關使華商先耗其雇請洋人報關之費凡此數者皆有害於本國而溢利於外洋正不知設立洋關徵收稅捐其命意居何等也夫此等章程行之已久華商之苦於此者亦多歴年所孰則能改絃而更張之然天下事苟有甚不使者則亦不妨隨時斟酌而捐益之况此爲中國之事中國可以主政倘華官中有能洞悉此等弊竇與稅務司悉心商酌詳爲更定凡有不便於商人者皆量爲變通吾知稅務司亦决不梗阻而於理於情兩得其平商人之受惠良多矣 
[本館接奉電音]  
　　昨得京友來電有五月初一二日諭旨三道敬謹譯登○五月初一日奉旨雲南正考官着朱善祥去副考官着龎璽去欽此同日奉旨貴州正考官着李桂林去副考官着王仁堪去欽此○初二日奉旨曾培祺着掌河南道事務欽此 
[登州兵變]  
　　烟臺西人來信謂登州近有兵五營忽然譁噪奔潰漸至鄕落搶擄有婦人兩口爲其所殺嗣經　 
統領兵官招徠有四營業經歸伍其一營則尙在肆擾該兵譁噪之由則未知其詳說者謂緣統帶官有事他往無人彈壓致有此變刻下烟臺道憲已飭烟境各弁預備恐其竄入烟地究不知其如何了結也 
[臺厦要錄]  
　　閩洋各商船去年被法人刼掠者大小約數十艘除當時焚毁擊沈外其僅拘船隻未搶貨物者均泊在基隆媽祖澳等處法船之旁近因和議巳定法人將各船一律釋回厦門洪本部各號商船計有十七八艘而泉州深户各港商船竟有三十餘艘耆舵人等重返鄕關得與家人族黨共話離蹤少陵詩云辛苦賊中來彷彿此時景象○淡水間港後厦門茶商紛紛東渡趕辦頭春茶計一月之間輪船運茶到厦業有五萬七八千箱但開盤之期則已遲 
 
 

Page 2

 
 
至五月矣○接淡水信言法人之在基隆者近日頗有退去之意前所修之礮臺刻已停工且將所搶物件及拾得官軍所遺軍器一槪拍賣觀其舉動大約五月初總可退盡遠近聞之而後喜可知也○分巡臺澎兵備道劉蘭舟觀察蒞任以後興利除弊事事舉辦而於防務尤爲認眞去秋法人撲犯安平觀察力當其衝堅守苦戰以困法人旗後安平兩口賴以保全衆論翕然稱之兹聞觀察因積勞患病請假一月臺疆士庶無不望使君之早占勿藥也○二月下旬有呂宋輪船名沙馬羅者在漳州銅山洋面擱礁厦門廣順行有貨物在該船聞信卽雇駁船往載貨物中途遇風漂至海澄縣屬之某鄕社該處鄕民將貨物搶刼一空由廣順行禀經英領事照會汀漳龍道檄飭海澄縣帶民壯勇丁赴鄕查究旣抵該鄕鄕民不准縣令入村社又因縣署轎役携取鄕民物件以致鄕民鼓噪毆斃轎夫一名傷勇數人當由縣令詳道移請水師提督派長勝兵輪前往查拿鄕民紛紛遠遁長勝兵船守候數日始回厦門禀請彭軍門添派師船營勇數百名於四月廿八日展輪前往矣竊謂鄕民之所以釀成此案者實出於一時之昏憒辦理之法祗宜擒治爲首者一二人已足以伸國法而警凶頑若必脅以兵威反恐激成變故質諸當軸以爲何如○四月廿九日港中各船及飛虎凌風兩巡船均高扯彩旗盖因卄八日接到電信知中法和約業經畫諾故也○海禁弛後貿易中人先後赴臺南北逐什一之利近聞和約畫諾之信無不挈　東渡廿九日新福建輪船開赴淡水茶商李春生等之眷屬均附舟而去厦門旅舍爲之一空隴上慰刀環之望軍中奏旋凱之歌孰非我國家恩威遠播有以致此哉○近有某姓由安南西貢回據稱法人自諒山敗後卽傳電至西貢西貢法官心膽幾碎無異八公山之草木皆兵嗣後法公司船入口帶來法京書函每次不下數千百封大都父寄其子妻寄其夫兄寄其弟者及送往法官署中按名投給則名雖存於軍籍人已無可稽查不爲砲火所轟斃卽爲官軍所生擒法官不自安致書政府舉國聞之人心大震嗚呼窮兵黷武者不當以此爲鑒乎○厦門客館向祇三山福山兩處嗣有閩人李姓粤人馮姓賃三層樓洋房開設三仙舘長發棧適去歲海氛不靖閩粤臺厦輪帆如織過厦之人相率下榻逆旅屨爲之滿李某因又租瑞記洋行　址洋樓兩進爲新三仙館而寓客仍不少減遂有某姓者賃樓房三間掃除潔淨陳設一新僞爲寓客也者凡遇輪船抵厦富商大賈或欲寄宿而適遇房舍已滿某卽僞爲恭遜讓房以住之投其所好餌以甘言又與擋子班之流妓預定詭謀同設賭局墮其彀中無不傾囊倒槖甚有落魄異鄕自尋短見者此不獨爲行旅之害實爲風俗之憂若爲官憲所聞有不立時驅逐者哉 
[津沽錦字]  
　　河東陳家溝下通新河由開平煤礦運煤來津取道于此邇來河底稍淤大船往來不便經護衛營黄麗川統　撥隊分段興挑己于上月廿五六二日遏斷上流從事眷鍤並行知下游各營如有河工可趁該二日潮汐不來時趕緊開濬云○去冬李傳相曾冋德國之克虜伯博洪等炮廠購定兩磅及四磅重之後膛過山砲數十尊嗣以海疆有事不能裝運前來現在和議已　遂電飭經辦之員速將該炮運津以備軍中之用云○津民之藉海運以謀生者棋布星羅更僕難數海道被阻生計全無刻聞法已弛封糧米可以時運到不覺喜而雀躍眉宇齊舒矣 
[鳩江賽會紀事]  
　　蕪湖縣城隍神每年於五月初一日出巡東南二門至金馬門外行宮駐駕至六月朔始回殿土人相傳神之丈人峯在金馬門故神必於仲夏住甥舘一月修子壻之禮且看競渡之戰此說不知何所昉而相沿已久莫敢廢也凡祈病愈及祝壽永者均扮罪人式樣於神駕前後逐隊徐行黑索赭衣踉蹌滿路不下二三千人其間男的女的老的少的村的俏的或于額前扭好漢結揷花散髮富者服紈綺貧者衣布帛甚有作梨園裝束者一二小妮子明眸皓齒窄袖弓腰或效貴妃粧或作飛燕舞尤有一見消魂之想賽會之前數日各人赴廟挂號例給道士香金今屇共得錢一百餘千尙不及往年之半是日赴會者午前已齊集至一點餘鐘而會始出計首導有舞鋼叉者二十人次則扮土地黑無常者各一人扮白無常者四十餘人扮五猖者五人扮十破者二十人均於額上嵌刀劍剪叉等件狀貌猙獰望面生畏再次燒肉香者七十餘人躡草履繫罪裙而上體不掛一絲用銀針揷膚内而掛盤香於針自眉端以至手肘胸背等處共有九掛以木棍繫之而行再次則爲各種儀仗金碧輝煌旌旗閃耀有彩轎一乘内坐二三歲之小童詢係某紳之文孫宮粧艷服端坐輿中以四人舁之兩旁懸百結流蘇陳設諸寶玩婢僕一隊簇擁以去觀者託爲神仙中人繼見四人舁一亭則龍神至矣未幾而扮囚犯者過矣又未幾而旃檀馥郁鼓樂鏘鳴隱隠聞呵殿聲則城隍神駕至矣各鋪户皆焚香點燭以迎之而會於是乎畢四鄕之人無不驅車買棹得一縱觀爲快焉是時適遇暴雨各人奔避不遑多作小狐之濡首而墜珥遺簪失孩攘臂等事尤不可以更僕數矣 
[江陰紀事]  
　　上月晦日晚有三江孟河瓜州三營之張陶鄒三營官及都戎九員隨帶親兵附旗昌輪船至江陰朔日謁見李與吾軍門禀請節安後隨附太古輪船赶回防次○章守戎文炳向在彭宮保營次管帶右旗并充巡捕刻由宮保委至瓜州吳鎭戎處公幹道出江陰謁見李軍門面禀要公云○十三日爲關聖帝君誕日鄕民擬於是日在君山下關廟中演劇祝嘏屇時優孟登塲定有一番熱鬧也○前日有英輪船一艘裝運茶葉由九江泝流而下開赴外洋○時値插秧農人鮮暇柴價近日驟昻因無人樵採故也 
[營口紀聞]  
　　劉君濟閫向在貴州軍營後隨周軍門于役津門時正開辦水雷學堂劉肄業其中心領神會於水雷一項能仿外洋之製　 
自出新意另造五種式樣且能造新式兵衣可禦砲彈各種槍彈亦能仿舊製而叅新法爲美國教師所嘆服李傅相知其才命至營口創立水雷營劉君到營後謁見軍憲縱談兩日大蒙激賞劉君請籌五千金造廠而以十萬金造各項軍火軍憲允之現已度地開工矣世之談洋務者輒謂西人之智勝於華人而孰知中國聰明智巧之士如劉君一流者正復何限特患在上者未必知之卽知之而不能竟其用耳○軍憲接奉部文札飭道憲傳諭各票號每年各捐銀六百兩聞各票號以捐數太巨尙未遵繳也○俗以四月廿八爲藥王誕辰營巿各業皆於是日停工不諭大小鋪户無不肆筵設席引類呼朋而東營三義廟西營大廟尤爲遊人麕聚之處四鄕男女不遠數十里而來赤日當天燥肳欲裂廟前茶蓬幾無容足之地幸廣順京貨舖前有凉水一缸遊人爭掬飲之以當清凉一服炎天得此覺上池之水崑崙之露無以過也 
[追思法督]  
　　昨報列孤拔死後定期舉哀一事初三日本埠新北門外若瑟堂已飭人預備一切地上俱鋪設元色絨墊堂内兩旁均掛元色彩綱中綴白色花下面亦以白綢鑲滾柱間挂綢紥如蝙蝠式之牌其牌分紅藍白三色如法國旗號然堂中彌撒臺前另設一臺以備行彼教中追思之禮臺四圍有柱上面結頂亦用元色白鑲布幔四角飾以全白綢略似鳥形中柱有十字架臺四面揷淡黄色洋燭百數枝臺前紥五色鮮花球兩個上貼西文金字臺中有屍棺一具棺蓋上覆以法旗此先一日佈置之情形也至昨晨八點鐘時堂門已大開越二十分法兵官帶領槍隊五十名各執洋鎗又水手三十名用小艇渡登岸上迤邐至堂四兵官吰喝一聲各兵皆站立追思臺兩邊八點半鐘法工部局公董局各董事均至法巡捕頭備德祿戎服掛刀率三道頭捕頭二名帶同西捕十二名及包探多名高執洋鎗排隊至堂三道頭以下亦排立臺前備捕頭 
 
 

Page 3

 
 
立堂門首又有西捕數名同華捕立大門外彈壓葛總領事曁新任水師提督劉尼爾在堂門外迎接吊客俄而西樂迭奏各國在滬領事及某某等國欽使各國提督兵頭等先後皆至均由葛領事接進各西商及各西婦亦高駕馬車絡繹而至華人觀者亦多至數百人齊集堂中挨次坐定九點鐘時倪主教曁神甫四人俱換元色盤金衣帽率領穿白衣之法神甫十二名白衣元色盤金帽及身穿白褂頭戴凉帽之華神甫相公數名另有十一二齡之孩子頭戴玻璃帽結之桃紅瓜皮帽者數人繞至臺前執事之人齊燃洋燭各神甫宣唱經言名曰追思至九點一刻五分時法兵官喝令各法兵將鎗高舉在座各人皆肅然起立神甫手執洋燭念追思經其聲嗡嗡然無異蒼蠅鑽紙另一神甫立衆神甫之後手執一杖上有十字至九點半鐘後忽聞摇鈴聲各西人均屈膝下跪欽使領事提督兵頭則仍端立不動少頃又聞吹號聲各法兵亦皆齊跪臺邊執事人點齊洋燭主教及各神甫等在追思臺前魚貫旋繞西樂又奏衆人一齊起立神甫重復唱經樓左鐘聲大鳴時報時鐘已敲十下矣事竣主教神甫退入内堂衆領事及各國提督等紛紛散去新提督曁葛領事端立門前送客并謝吊唁是役也各國官商齊來與祭而中國官民無一人惠臨吊唁者可見公道白在人心旣已歛怨于身前自不能感人於死後也并聞今日爲去年所故杜神甫週年瞻禮日期仍就該堂行彌撒禮云 
[軍門嚴厲]  
　　昨有友自閔行來者述及該鎭西北沙港口素有鹽捕營兵丁駐紥稽察販私前日有江北老嫗划一小舟在該港喚賣食物甲乙二兵見之一躍而上遍搜未獲鹽斤僅有鷹洋十八元錢八千文該二兵聲言爾船定必將錢販鹽今得搜獲須將錢洋盡數充公不問情　 
由提携而去嫗以半生積蓄被奪一空垂老之人將成餓殍遂向該兵跪求始允給還錢三千文其餘仍携回營中砌詞禀白祝哨官哨官心滋不悅當將二兵申斥越日適該營統領韓軍門由蘇回來嫗卽攔輿喊控軍門訊悉緣由大爲震怒隨發令箭提祝哨官至營問其有無此事哨官荅以肇事之二兵早經斥革軍門謂爾可先將錢洋交還該嫗一面將兩兵交案以憑究辦否則惟爾是問該哨官唯唯而退軍門之紀律嚴明一斑可見矣 
[因事停訊]  
　　昨禮拜二爲法公堂訊案之期翁太守因事不到所有捕房應解人犯統歸禮拜四卽初六日解請研訊云 
[美員不到]  
　　昨禮拜二英公堂應輪美繙譯易孟士君會訊之期午前十點鐘時易繙譯親至公廨會晤黄太守告以别有要公不能會訊所有捕房移解之案仍由太守一人獨斷今日爲端陽令節循例停　一天云 
[縣中瑣事]  
　　小禮查西酒店被劫獲犯各情早經列報兹悉由松續獲之陳金龍等六名訊無確供除前日由某武員保出二名外刻又有某營弁投縣保出二名惟餘陳金龍李明德二名仍留押所云○前日下午有賣菜傭某甲扭乙至上海縣署呼寃莫邑尊研訊之餘以事屬細微諭以不必涉訟揮令一併退出 
[英界公堂瑣案]  
　　包探康阿順禀稱湯來福至捕房訴稱頻年出外謀生回家不見其子詢知已被顧金寶誘賣請爲提究捕頭命小的前往傳顧據稱由湯妻令伊賣與粤人周阿渭係錢陳氏王林氏徐陳氏等爲中今將各人一併解案請訊湯稱是孩實由顧串誘我妻賣去務請究追湯王氏供小婦人素與顧相識顧言伊因叔母之子病死叔母日夜悲傷懇我將兒暫行寄名嬸母今丈夫歸來究知此事會向催索延不交還顧供湯王氏令小的託錢陳氏等將孩價賣與周得洋三十元付去中費十元小的用三元尙餘十七元當卽交與該氏錢陳氏王林氏徐陳氏　 
同供顧託小婦人等爲中將孩價賣與周收洋時湯王氏亦在塲小婦人等實不知其中尚有轇轕中費由周給洋二元各人均分並無十元之事周供堂兄囑小的經買孩子並非由小的自買現該孩由堂兄帶回原籍且立據時孩母湯王氏亦在塲小的曾再四盤詰各人均言毫無周折湯王氏又稱顧給我洋十七元未言是賣孩之價更無在塲賣孩情事黄太守判顧金寶押一月并令繳洋十三元湯王氏繳洋十七元周阿渭函追堂兄檢出賣契帶孩來滬交案再行給還已付之價洋錢陳氏王林氏徐陳氏等姑從寛宥均予開釋○捕頭禀稱陳王氏至捕房訴稱被趙阿狗藉端訛詐因特前往拘趙時又有沈胡氏前來稱丈夫沈阿榮悞飲該氏仙水致死託趙向論並非訛詐遂將各人一併送案請究沈胡氏遞禀聲稱羅店人氏丈夫沈阿榮素業裁縫在滬已久兹因患病聞陳東橋之妻陳王氏爲仙人所附求藥服之卽可痊愈因向求治該氏言須酬洋二十五元且必先付十五元小婦人欲夫病愈當卽措交該氏給有仙水於初二日午後呑服初三日卽逝世現在尙未成殮小婦人祗夫婦二人並無親戚在滬故託同鄕趙阿狗向之理說該氏允卽還洋小婦人經人勸說亦已允從詎該氏又串同陳德勝之妻妄訴捕房致趙被拘小婦人爲此投案聲明趙供與略同陳王氏供沈胡氏自來求取仙方仙水服後略愈情愿酬謝旋聞病重身死不干小婦人之事不料趙藉此前來吵擾至小婦人與趙毫不相識黄太守問陳王氏是否得過洋十五元該氏稱是太守謂生死雖由天命然爾妄以仙水害人實爲可惡罰洋三十元給沈胡氏爲丈夫備棺成殮趙事不干已揷身多事判笞百板查巫蟲騙錢實干例禁僅以罰洋了事該氏眞大得便宜哉然沈胡氏則獨抱向隅之苦矣○沈明甫嚴雲林嚴永業等遞呈公禀聲稱我等與楊滄濤股開永義泰信局由楊司帳因有朦混之處與論恃蠻報捕拘楊後經同業人出爲解勸秉公清理今蒙將楊解案求恩免究楊供現在出外可與算清帳目黄太守飭楊交保自行清理○巡捕途遇迷路小孩解送公堂請爲安揷該孩張掌男供稱年十一歲浦東人餘供含糊黄太守飭値　差暫行看管俟俻函送入善堂或有父母亦可認領○粤婦周陸氏失去女孩探聞匿在同鄕婦人李梁氏處及往認領並非已女李梁氏不服與論爭毆由捕一併解送公堂黄太守庭訊之際周陸氏供稱日前失去女兒有人言李梁氏家藏有一女相貌年歲與我女相似往認之餘見非我女我已向之服禮詎該氏不肯干休致與爭執李梁氏供我女撫養己久且與該氏所失者年歲面貌均不相符今特挈女前來且該氏來認時聲言我家匿伊女兒故與理論黄太守謂如此細端毋庸涉訟一併斥退○飯店主周生嘉訴稱周阿榮陳阿七吃飯無錢不依賒欠竟敢行兇毁壞物件爲此訴捕拘來毁物呈閱周陳同供做小工餬口周店係老主顧因欲　欠不允致　口魚不敢行兇所毁之物無力賠償叩求恩宥黄太守飭周陳押候過堂各笞百板以儆 
[書蔣劍人先生詰詞集後]  
　　寶山蔣劍人先生著有歗古堂詩集八卷芬陀利室詞五卷生前早付梓行世兵災後書板已散矢長洲王子濳廣文現特爲之重刊並搜得遺詩遺詞若干首别爲二卷共訂四本卽託申昌書畫室及各書坊代售蓋不欲劍人之詩之詞終於泯没也昨　 
承以一帙見惠伏讀一過幾致唾壺擊碎爰綴數語以誌傾佩兼謝子濳 
[謝壽恭啓]  
　　謹啓者拜讀五月初一日申滬兩報仰承本埠六馬路仁濟善堂董事葛君蕃甫鄕台大人曁諸位仁兄刊登善昌内子倪氏六十生辰壽啓等云並承仁濟善堂諸善長在堂中另設壽壇又蒙諸兄禮拜延生斗懴兼買耕牛飛禽水族等類許多物命放生竊思愚夫婦何德何能敢勞諸同仁供奉壽星共祝長春實屬抱愧寸心感激惶悚益深午後善昌親自到堂奉謝參禮壽星卽行叩送敬治蔬筵壽麫藉申謝悃是日承蒙在滬大人先牛年姻世長光臨敝寓賜賀殊多簡褻心甚不安容日善昌率同兒孫輩具柬登堂泥首敬謝深恐未能面叩用特托登貴報虔心叩謝諸君子令日之厚賜也謹呈台鑒[  教弟施善昌率子孫頓首拜謝五月初一日]  
 
 

Page 4

 
 
[江督轅門抄]  
　　四月二十六日知縣唐贊彝起服回省准補江甯城守都司何迪華缷署漂陽都司事回○二七日前寶應　梁枚到由揚州算交代回並禀知交代算結請咨回藉○二十八日安徽候補巡檢成源匯禀到由安徽來○二十九日襄游江南機器局兼辦陸軍支應所同知倪人涵上海來從九程晋禀到由蘇分甯蘇藩轅牌示金壇縣夏宗彝調補吳江縣　部覆准遺缺輪　候補班前知縣陳　泰頂補○三十日知縣葉懋本交缷安東縣事回 
[浙省撫轅抄]  
　　四月二十七日題補甯波府胡禀見禀辭赴津局鍾大鈞同知莊濟泰江西候補縣徐春榮俱禀知機器局本日開工試造○二十八日候補府蕭允文禀謝給咨赴都禀見禀辭鍾匯禀知交缷塘棲厘局回省禀到新選常山訓導郭逹三禀謝考騐給憑赴任禀見○二十九日縣丞顧錫恩清波門從九品張緒曾錢塘門俱禀知臬司委稽查差典史廖嘉理禀知藩司飭知準補龍游縣典史叩謝 
[蘇省撫轅抄]  
　　初二日候補縣汪國奎宋寶義均禀辭赴海運津局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[穗垣官報]  
　　蔣軍門月華現奉制軍札諭往梧州辦理轉運局務○江南記名總兵姚鎭戎奉張香帥咨調來粤於四月十四日禀到○藩憲牌示高要縣缺改委先用縣王崧署樂會縣缺委候補縣張廣權署海豐縣魏傳煕與澄海縣葛兆蘭互相對調海豐縣丞委香山縣丞倪文寶署陽春古良司缺委番禺沙灣司覃樑勳調署新會沙村司缺候補典史鄭企虔署 
[閩省官報]  
　　通判長勝奉委大安稅厘分局通判鮑尙基奉委建甯府政和厘卡府經范廣敬奉委長樂稅厘分卡鹽塲張士蔚奉委榦寨官運局鹽塲宋尊望奉委白石官運均禀辭厦門港仔口騐卡府經聶維瀾延平邵武聨票從九姜春棠洪塘商稅未入流金誠信均缷辦到省署長汀縣章國鋆卸事到省新選福鼎縣趙長庚自京來閩知縣成心中解餉進京典史陳寶三奉委辦船政保甲局務知縣饒書升因案被叅現奉部覆開復原官巡檢高慶銓回籍守制朱祺祥鎭軍統帶福靖新前營多年兹調紥長門因事撤委制軍將該營委令張鎭軍世興接帶督轅牌示標下中水師營叅將篆務查有標下候補水師副將三等伯爵李維實堪以委署藩牌示照得邵武府邵軍同知歐陽駿准補台灣府卑南同知遺缺應以分缺間用同知葉紹章題補又示照得長樂縣韓堃病故遺缺應以大挑試用知縣王樹鼎題補同知賴恩銓奉委解乾軍餉銀赴泉州委辦沙堭厘務知縣朱寶善缷辦到省房村掣騐關鹽塲兪振缷缷辦禀到羅源大湖保甲由首府張委令從九品李南金前往催查大憲委府經于湘督催福州府屬巡檢劉增督催邵武府屬巡檢李馥督催延平府屬典史沈壽萱督催建甯府屬布照磨沈濓督催漳龍兩屬巡檢姚銓督催　 
泉州府屬均欠解丁耗銀兩補用府經歴胡元漙由浙管解軍裝到省藩轅牌示宜蘭縣王家駒因案撤任遺缺應以候補知縣林鳳章署理 
[皖垣官報]  
　　安慶衛守備武壽齡禀知奉漕憲調補山東濟甯衛守備安徽候補知府文庚奉湖廣督憲裕委辦督銷局 
[鄂渚官報]  
　　四月十三日候補同知方藻奉藩憲委往武昌漢陽黄州等府查私鑄本任興國州宋煕曾奉鹽道委催鹽船代理江夏縣典史安煥文缷事署江夏縣典史殷廷瑜任事禀見十四日湖南候補通判趙長綸候補縣孫秉檢俱解京餉來省藩憲牌示巴東縣典史缺以儘先前補用典史惲鶴齡南漳縣典史缺以試用典史宋學莊俱更補十五日署廣濟縣龍坪巡檢王振家禀辭赴任廣東營務處委員候補鹽知事史久齡解軍裝禀辭回廣東十六日候補縣曾秉綱赴江夏縣候補通判方泳沂往荆門州候補縣李保澂往監利縣候補同知王乃夑往公安縣候補同知許德履往廣濟縣俱奉藩憲委催緩征册結禀辭候補直隸州李紹遠奉臬憲委往黄陂縣會審案件新選巴東縣焦起騫自京來省十七日前候補道吳寶森自湖南催協餉回省本任黄梅縣丞伍紹慶自沔陽州監脩魏家垸潰防工竣回省銷差並謝監工准給調署繁缺一次十八日候補州判李應宸奉善後局委解甘肅軍餉十九日藩憲牌示棗陽縣准補之胡成均赴任二十日候補縣丞曾紀符自江南公幹回省二十一日前四川鹽茶道蔡逢年來省候補同知吳保儉本日開辦海防榖米捐禀知候補縣章壽康奉通志局委兼辦督理刊刻差 
[抽厘憲示]  
　　軍興以來需餉浩繁各大憲議在宜昌抽取米榖厘金出有示諭昨經訪事人傳抄郵示爰照錄左方總辦湖北通省鹽牙厘總局湖北安襄鄖荆道盛署理湖北武漢黄德道武二品頂戴湖北督粮道素湖北布政使司布政使蒯湖北按察使司按察使黄鹽運使銜湖北鹽法武昌道瞿湖北分巡荆宜施兵備道于鹽運使銜湖北卽補道陳爲曉諭暫抽米榖厘金以濟餉需事照得咸豐初年粤逆滋擾經前撫部院胡奏辦厘金經户部議准凡百貨米榖一槪抽收以充軍餉迨軍務平定卽于光緒元年七月經前署督部堂翁奏請專免抽收米榖厘金所以紓商力而體民艱也無如近年貨厘減色當此軍需浩繁所有解撥營協餉需動輙艱于供億嗟興仰屋無欵可籌不得不援照舊章暫復抽收米榖以資挹注查此項厘金出之商販攤之食户每人日食不過升合取僅毫厘無關損益惟從前辦理章程未能一律兹公同酌定無論過境落地每米一石抽錢三十文每榖一石抽錢十五文俾無畸輕畸重之分仍俟防務告竣卽予停止以示體恤本司道爲接濟餉需起見詳蒙兩院憲奏奉諭旨允准頒行下局合亟出示曉諭爲此示仰商民人等知悉爾等助運米榖從本年四月二十七日起無論過境落地按照新定數目每米一石抽錢三十文每榖一石抽錢十五文照章完納塡票給領一俟防務告竣卽予停止以示體恤其各凛遵毋違特示四月十八日 
[桃渡魚箋]  
　　江南文闈卷料紙張向例委員赴江西採辦今年上憲所委羅敬之别駕刻已辦就紙張解回白下由總辦外供給所羅少劼太守札派委員十人於二十四日開局逐張揀選並另派張級之叅軍專督工匠刷印卷格限定六月内卽須一律完工以便由司葢戳日來衆工匠頗極認眞幾於刻無暇晷云○某甲住城南小石壩街不務正業日從羣惡少遊尤喜馳馬試劍每當天氣晴和輙偕二三知已著短後之衣叱桃花之馬馳逐於平原芳草間以爲樂前日乘馬至東關頭正在揚鞭得意之時適粥廠内一十二歲幼女出外巿物猝不及防被馬冲趺倒地跴破頭顱血流不止挺臥地上昏不知人經隣右喚其母擡回醫治並派甲酌給養傷費俾得覓藥求醫聞是女傷勢甚重不識能無性命之虞否也○江北某甲傭於秣陵結屋通濟門内城根隙地以棲家室而免風霜其妻性素悍潑膝下章養媳年僅十一齡日以鞭撻從事以致體無完膚日前令出外巿物歸家稍遲疑係途間與人閒話大加捶楚臨睡復懸之梁間並用針將兩耳穿線數根醒卽扯之媳不能耐哭聲逹户外　右聞之恐釀命案同往理說甲妻屈於衆勢因卽放下並翦去耳上之綫現衆人擬勸媳母暫行將女帶叵長大時再爲完娶不知能擺脫火坑得免榷花斫柳否也 
[榷員瓜代]  
　　南通州花布捐初辦之時收數極旺每年可得銀五六十萬兩局中事務上憲特委道員主持自昔年王子敷觀察捐舘後始改隸金陵善後局由江藩委員接辦現雖捐數迴不如前而候補各員中猶以此事爲優差非資格較深爲守兼優者斷不能勝具任現辦是差之李明軒司馬不洽商情疉次被人上控上游以其辦理不善心滋不悅擬委何性泉司馬接辦司馬去年署理通州致聲卓着於地方人情風俗皎如掌上螺紋一旦有所藉手必能上裕國課下卹商情鮮于福星之頌又可復見於今日也 
[珠江竹枝詞]  
　　凌霄屋宇望來崇門面空撐氣象雄一副紅聨窮要貼還須高挂大燈籠○廟堂到處築金花神號夫人佑産家無怪生兒繁且庶年年户口有增加○上品名娃喚四釐横樓齊泊海珠湄酒闌步向姻緣舫載得鴛鴦逐浪嬉四釐者勾欄之超等也聲價之昂衣飾之麗所不待言而游客之欲眞箇銷魂者須另換姻緣艇焉横樓亦舟名○郤羡胭脂點染工雲容都作可憐紅欲知舞扇歌衫趣半在雙蓮槖槖中院中人競尙胭脂兩腮滿抹如霞之燦而絶少纏足者○無情最是會金蘭異姓盟聨姊妹歡妹未于歸姊誓守任教夫壻夜眠單女子多以拜盟爲金蘭會出嫁次日卽歸甯不返至有未成燕好者必俟同盟姊妹咸嫁畢然後始回夫家若促之過甚則衆相約自盡此等弊習雖賢有司亦弗能禁也吁可慨已○梳頭阿媽獨逍遥洗盡鉛華分外嬌不著凌波龍縞襪膚圓六寸白於瑶○檀板敲來斷續聲彈詞盲女徹宵行柔鬟花揷知多少滿路香風撲鼻迎○大族頻將小族欺成釀成械鬥各相持旁人瞪視何勞勸事後甘輸抵命資[  鏡瑞清僚未是草]  
[上海北巿絲業會舘籌賑公所施少欽經收山東賑捐四月二十九三十日第六百七十五六百七十六次清單]  
　　吳僧隱名祈病速痊一百元柴　等祈佑緝破要案二十元魏右褀病愈完愿十元同春二元姚江諸彩庭二元鄭長明病愈完愿二元吳金酉求妻病速愈二元秣陵陳氏爲次子病求卽愈一元○本埠城内馮公舘交來京都程𨿅菴水部經募昌册五千六百六十三號張端本足京平十兩李福雲京平四兩孫壽昶金正聲趙亮煕黄承琳成桂五户各京平二兩瞻叟啓紹二户各京平一兩三音布徵厚志彭裕昆四户各京錢二十千胡孚宸瑞隆浦善松壽邁拉遜五戶各京錢十千永寶齋聚和成馬步元崔階平元福永王采吟張叔熿繼昌晁煒中衡英志崔春江倪士林勞啓恂夏玉瑚蔡世傑隆斌十七戶各京錢五千張嘉祿趙有偷二戶各京錢四千福灥京錢三千又募富貴源頭同字二次五千六百五十三號册張貽榖京紋二十兩六行堂宜蘭室二戶各京紋十兩偕申氏積慶堂二　 
戶各松銀十兩樹德堂集義堂二戶各松銀五兩進德堂楚寶堂裕昆三戶各四兩成桂趙亮煕劉篤康德昌號瑞生祥保膳堂蔚長厚師竹山房敦厚堂育德堂敷澤堂松柏堂同興昌十三戶各松銀二兩勞恂瞻叟啓紹均昌號丁吉茂李三泰六戶各松銀一兩張叔煐京錢三十千三音布松壽徵厚志彭四戶各京錢二十千仁大鈺記京錢十五千松　胡孚宸徐迪新樂昌瑞隆浦善邁拉遜德泰磁號恆盛毓鉄九戶各京錢十千張嘉祿張正　二戶各京錢六千中衡倪士林英志晁煒繼昌蘄元瑞德盛永永寶齋蔡世傑王采臨隆斌崔階平馬幅元十三戶各京錢五千福灥京錢三千以上兩册共合來九八規元一百七十八兩二錢六分○儀徵陳殿香募富貴源頭同字二次一萬九千三百三十六號册邗捐彚繳洋十元陳　 
殿香八元烏衣女十三元愼修堂誠德堂合二元學海堂鑄金堂合二元承德堂愼獨堂合二元貽耕堂二元敦厚堂崇禮堂合二元　經堂敦陸堂合一元立本堂謙履堂合一元硯耕堂修省堂合一元三省堂愛蓮堂合一元昌永堂恆豫堂合一元鼎新堂德隆堂合一元誠意堂德馨堂合一元自安堂傳經堂合一元覓欲堂務耕堂合一元四畏堂德潤堂合一元寶善堂嘉裕堂合一元三槐堂裕經堂合一元共十九戶合來四十元以上廿九日○如臯願人十元荻廬孫舘爲同懷入判酬愿十元漢口戴自堂求三兒痰疾卽愈十元温州厲周氏求産母平安一元張延生求病卽愈洋兩元○震源染行經募昌册一　零四百四十八號共二十九戶合來洋十三元四開一元錢四百文○嘉定署劉佑之募富貴源頭同字二次一萬三千二百零七號大有豐錢二百文又募富貴源頭同字二次一千七百八十九號册陳金記三百文共兩册合來五百文以上三十日 
 
 

Page 10

 
 
   
 
