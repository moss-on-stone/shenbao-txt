# 1927 - 74 - 4919412

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
本館要電 
[日使對寗案主張沉靜]  
　　美國誤信某方誇　報告 
各軍長出示保護外僑 
　　北京昨英美日三使商應付長江辦法日使謂南京等處詳細報告未到且損害似非外傳之甚應持沉靜主義且看南方首領之措置英美兩使亦謂然（二十七日） 
　　北京外電美政府對南京情形初未清晰僅二十五日某方有誇大報告致參加放砲旅京美人有代表歎息者謂美在華做了數十年迎合華人心理成績今一朝自行以砲毁之其損失殊鉅（二十七日） 
　　南京何·程·魯賀各軍長會銜出示佈告保護外僑生命財産違者嚴懲各軍合組之外交委員會已將混亂眞相調查明白其責任應由直魯軍當局負責 
　　南京駐寗各國領事均在各該國軍艦上辦公着手調查外僑一切損失備提出交涉要求賠償（二十八日上午十鐘） 
　　北京張作霖對英美艦砲擊寗鎭澄案謂北軍旣已退出此事與政府無關不主張政府對英美抗議（二十八日下午一鐘） 
　　江隂二十五日下午黄田港由寗開到一日商輪一英商輪儎數百人兩兵艦護送因誤會與靖江孫軍·江陰黄山黨軍以大砲互轟數響江陰北外森泰和被燬傷季某商輪兵艦即向下游駛去事後駐澄黨軍第三團潘團長親往查勘以便呈報交涉（二十八日下午十二鐘） 
[英兵在粤轟擊村莊案]  
　　查確華人死亡十餘 
陳友仁向英領抗議 
　　廣州惠州警備司令部及援助稔山慘案緊急大會二十五日電稱二十三日八時突有英艦三艘飛機四架水兵千餘由長排登陸向后州三領州龜州攻擊將該三村轟毁現仍向稔山范羅岡前進難民遍地請嚴重交涉並希各界齊起援助等語（二十八日上午十鐘） 
　　廣州外交部關於稔山焚殺案二十六日向英領事提出正式抗議（二十八日） 
　　香港陳友仁二十六日向沙面英領抗議英兵在拜亞士灣焚村毁舟案略謂此係侵犯我領土主權至藉口剿匪懲罰良民以爲報復尤爲的代法律觀念所不容况該處海盜本政府已迭次派兵進剿縱一時未盡蕩平豈容逕遣英兵登陸且事前未通知我方萬一我國防軍出而抵抗將發生何種結果此事關係極重現着主管機關切實調查如果報載不虚本政府自應要求港政府道歉保證以後不再有此種行爲特先提抗議并保留將來索償之權等語（二十八日下午九鐘） 
　　廣州稔山慘案查確死亡僅十餘人 
　　香港廣州各界定二十九日開會討論拜亞士灣事件（二十八日下午九鐘） 
[張作霖向日本表示好意]  
　　謂對南用兵與日本利益相合 
　　北京張作霖昨見日記者云予反對共産主義不贊成暴行手段假使余以暴行的手段收回滿鐵及日本在東三省特殊地位日本將作何感想所以予希望日本無形的援助也鮑羅庭未南下前晤予勸予與赤黨携手赤化朝鮮危及日本國體經余嚴詞拒絕鮑因之煽動馮郭希圖侵人東三省請日本國民勿淺見共産派雖提倡奪揚子江沿岸之英國利權讓與日本然將來靠不住予此次對南用兵則眞與日本利益相合也南京事件安國軍旣退不負責任從前予對於自己勢力範圍内竭力禁止排日運動可知予對日本之好意即對其他外國亦狠要好予現已决定不回奉縱敵人侵入此順承王府予亦屹然不動云云（二十八日下午一鐘） 
　　北京報載張因接到津浦南段可通滁州及豫奉軍前進三站消息比數天前歡悅多多並不回奉（二十七日下午九鐘） 
[革命軍决渡江追擊]  
　　由鎭趨揚由浦口趨皖北 
　　南京革命軍决渡江追擊直魯軍及聯軍分兩路出師一由鎭江趨揚州解决孫傳芳殘部一向浦口進展肅清皖北前鋒已出發（二十八日上午十鐘） 
　　鎮江十四軍長賴世璜偕第一師長熊天翼二十六日到鎭賴旋往寗候蔣第二師全部二十七日往揚（二十六日下午十一鐘） 
　　南京第一軍長何應欽第二軍長魯滌平第六軍長賀耀祖率部先後蒞寗人心大定南京秩序已復直魯軍被繳械者有萬餘人黨軍將送往後方訓練（二十八） 
　　廣州白崇禧被任第十三軍軍長節制新編第一第二兩師（二十八日上午十鐘） 
　　廣州程潛二十三日電稱十九日我軍與敵四萬餘人在小丹陽血戰五晝夜二十一日敵佔觀音山將軍山反攻激戰兩晝一夜經我中央主力第十九師及二三縱隊協攻二十三日下午將敵擊破午後七時攻入南京城等語（二十七日） 
　　江隂二十六日起靖江方面砲聲不絕聞係孫軍内部變化（二十八日下午十二鐘） 
　　無錫賴軍第二師駐璜林等處第一師開往江陰常州駐防聞日内將由江陰渡江追擊孫軍（二十八日下午十二鐘） 
[褚玉璞到明光說]  
　　魯張在徐召集會議 
　　北京軍界宣稱褚玉璞到明光 
　　濟南團長以上軍官均奉魯張電召到徐會議（二十七日下午十鐘） 
　　濟南直褚參謀長張冠五由津過濟赴徐州（二十七日下午十鐘） 
　　濟南北京號鐵甲車由徐到濟 
　　濟南當局新訂購槍十萬支（二十七日） 
　　濟南二十六日晚十二軍長馬玉仁帶步槍千六百支迫擊砲十尊重砲一門由濟赴徐（二十七日下午十鐘） 
[奉軍宣稱佔新鄭開封]  
　　順邸又議請吳回鄭 
將起用李景林穆春 
　　北京奉軍發表十七軍二十六日佔新鄭縣城等語又云張暫不出京因豫戰轉佳吳靳彈少後退（二十七日下午九鐘） 
　　奉天京電話奉軍已佔領開封詳情續報（二十八日下午二鐘） 
　　奉天鄭州二十七日電奉軍南路佔領新鄭東路佔領開封獲有火車十餘列大砲多門軍用品無算（二十八日下午二鐘） 
　　北京今日（二十七）于國翰專車赴衛輝又李寳琛運槍彈三十萬迫擊砲彈二百顆赴衛輝轉鄭（二十七日下午九鐘） 
 
 

Page 5

 
 
時評 
[外交空氣（冷）]  
　　外交空氣以有人製造故而日嚴重製造者固有用意而在中國方面决不能聽其自然使眞相不明於世界何則此嚴重之結果雖不能左右己成之局勢且一旦眞相明後亦可使製造者失其憑藉然在此眞相未明之前亦易引起意外之事而更增紛亂此當局不可不明白宣布者也 
　　蓋今日之外交當眞確明白以光明之態度宣布於世界一反縱横虚飾之習使反對者無所施其伎而一方尤當整肅其内部盡其力之所及以防枝節使製造者莫可借其因此則當局與愛國國人共當相合而勉行也 
本館要電二 
　　北京某人建議起用李景林令編舊部三旅由津率赴徐聞李因身弱多病近來意態頗不積極（二十八日下午九鐘） 
　　北京今日（二十七）穆春來京因張命穆將功贖罪穆將赴豫又關外募到新兵五千并召各縣預備兵每縣五十名編送關内轉赴前敵（二十七日下午九鐘） 
　　奉天鎭威軍前在鄭州虜獲之軍用品一部份運送回奉行至巨流河附近車中炸彈爆發刻已分别檢查其他並無損失　　天津奉張調熱河第三十八旅拱衛京城（二十七日下午四鐘） 
　　濟南二十七日下午一點宼英傑由徐州帶衛兵一營來濟將常住養疴因未覓妥住房尚未下車（二十七日下午十鐘） 
　　北京今日申刻奉軍團衛隊兩連由黄萬貴率領開赴鄭州增加前防又財部印刷局押印刷品八十箱赴石家莊 
　　北京順邸又會議請吳回鄭主持討靳畀吳河南全權但聞尚無方法將此决議傳到鞏縣有主先在鄭州貼出告示或用飛機散放此項主張於中牟·鞏縣·汜水方面使吳靳軍知悉（二十八日下午八鐘） 
[浙人擬迎蔣順道赴杭]  
　　杭州浙人歡迎蔣介石順道來杭一行張人傑陳其采因須暫留上海（二十八日） 
　　杭州駐福州第三師譚曙卿部因蘇皖軍事順利有中止來浙說（二十八日下午一鐘） 
[宋子文由漢來滬]  
　漢口財政部長宋子文二十六晚偕同重要職員數人赴滬（二十七日下午三鐘） 
[蘇滬政務委員之名單]  
　　漢口二十六日中央常務委員擴大會議議决（一）加委林祖涵·戴盆天·高爾柏·楊溥生·爲江蘇省政務委員（二）派劉一峯·李松風·鄧鶴鳴·傳惠忠·黄實·方志敏·王心·李尚庸·爲改組江西省黨部籌備員（三）派黎耀生·楊匏安·劉爾崧·沈壽楨·簡登石·陳劍如·黄俠生爲改組廣州特别市黨部籌備員（二十七日下午三鐘） 
　　南京江蘇省政府主席定程潛各軍長各軍黨代表均爲委員（二十七日下午十一鐘） 
　　漢口二十三日中央政治委員會議决委程潛·何應欽·魯滌平·鈕永建·柳亞子·侯紹裘·張曙時·李富春·江董琴·李隆建·顧順章爲江蘇省政務委員又二十五日議决電復承認白崇禧等十九人爲上海特别市臨時市政府委員（二十六日下午八鐘） 
[今日紀念黄花崗先烈]  
　　廣州省署通令二十九日爲黄花節各機關放假一天（二十八日上午十鐘） 
　　香港廣州官民二十九日休息公祭黄花崗烈士預料參加者十餘萬人當道飭軍警完密保護（二十八日下午九鐘） 
　　廈門市黨部通知二十九日舉行黄花崗紀念全市罷工休業休課下半旗一日致悼並召集大會（二十八日下午十鐘） 
[馮玉祥駐漢代表]  
　　漢口馮玉祥派劉驥爲全權代表李鳴鐘副代表（二十七日下午三鐘） 
[粤省政聞]  
　　香港廣州記者改良待遇問題完全解决各報已簽約承認（二十八日下午九鐘） 
　　香港全國總工會罷工會及鐵路海員工會等昨發宣言擁護漢口中央委員會主張一致反對軍閥到底（二十八日下午九鐘） 
　　廣州市政府擬集資一百萬元開辦市立銀行（二十八日上午十鐘） 
　　香港陳孚木辭職與陳其瑗抵粤說均不確（二十八日下午九鐘） 
　　廣州漢交部委陳劍如爲廣州電報局長舊任已備交代嗣接蔣中正來電囑勿擅交故陳未得接任（二十八日上午十鐘） 
[北京内閣黯淡]  
　　北京胡維德告顧今日起不問内務部務不到部顧今日亦未到外部明日閣議通知雖發能否成議難必（二十八日） 
[京津間之要人行蹤]  
　　天津吳光新乘長平丸由大連來津王占元鮑貴卿李思浩蘇錫麟均於二十七日晋京（二十八日下午二鐘） 
　　天津潘復二十七晚九時由京過津南下與魯張接洽軍事（二十八日下午四鐘） 
　　北京今夜王琦王占元等專車赴魯報載王琦有赴晉說不確（二十八日下午九鐘） 
本館專電 
　　天津吳佩孚夫人二十五日抵京寓六國飯店（二十七日下午四鐘） 
　　天津京新聞記者組鄭州觀戰團張學良飭沿途保護（二十七日下午四鐘） 
　　廣州甘乃光昨由桂返省（二十八日） 
　　江隂二十六日縣黨部糾察隊赴揚舍查抄前縣議長郭某家産（二十八日下午十二鐘）　　江隂商報停版縣黨部組織國民日報區黨部組織民聲日報（二十八日下午十二鐘） 
各社電訊 
[英報評論南京事件]  
　　歐人在危局未至時早應退出 
　　路透社二十八日倫敦電每日新聞論南京事件謂已發生者適如人人預料其發生者故無保護之歐人早應退出在危局未至時歐人固不難退出也南京事件之適當批評如此而已云 
 
 

Page 6

 
 
[英美公使决調查寗案眞相]  
　　並勸日本一致行動 
　　電通社二十七日北京電駐華英美公使關於南京事件均接到各本國政府之重大訓令二十六日以來即日夜協議英美兩國以此次事件認爲蔑視國際信義之侮辱行爲决定兩項（一）對外交部嚴重抗議並要求損害賠償（二）派調查委員赴南京調查眞相並令上海英美領事向蔣介石交涉如不得滿足之回答則將採武力的自衛手段又英美公使連日訪芳澤公使勸與英美兩國採一致行動 
[美國增派援兵六千來華]  
　　艦隊司令報告上海緊張 
美總統注意最近消息 
　　路透社二十六日華盛頓電奉命赴華之援兵共六千人由亞洲美艦隊總司令韋廉斯指揮其中四千人乃供役陸地 
　　路透社二十七日華盛頓電美國亞洲艦隊司令韋廉斯最近致海軍部之報告指上海事態甚爲緊張巳續派水兵登岸襄助防衛工作以防衆暴行之發作 
　　路透社二十六日華盛頓電美國民衆對於在華重大商業利益之財政損失殊不介意而對於南京仇視美人之暴行極爲憤懣柯立芝總統澈夜發電話至海軍部詢問最近消息並命一有消息即送白宫 
　　路透社二十八日北京電國務卿凱洛格准北京美使署命閉長沙重慶美領署俟美僑均離境後該兩處之美砲船亦即撤退 
[日本第一艦隊昨晨出發來華]  
　　外務省反對即派陸軍 
日艦隊在華之配置 
今日東京將開閣議 
　　路透社二十八日東京電第一艦隊原定四月二日起程赴青島以資訓練忽提早於今晨出發意在海軍示威官場以爲此舉可有鎭靜中國時局之效力 
　　電通社二十八日東京電日本聯合艦隊將巡航期提早將於一二日内赴中國方面長江沿岸警備不足時無論何時皆予援助 
　　電通社二十八日東京電日本外務省對南京事件仍反對陸軍方面之强硬論謂派遣陸軍尚非其時 
　　東方社二十八日上海消息日本第一遣外艦隊之配置如左（上海）利根·五十鈴·川内·平戸·天龍·第二十五驅逐隊·第二十八驅逐隊·隅田（此艦預定三十日開往鎭江）伏見（此艦預定四月四日開往漢口）鳥羽（預定四月四日開往重慶）時津風（預定四月五日開往九江南京）（鎭江）磯風（南京）檜·桃（蕪湖）樫（九江）柳（漢口）浦風·比良·嵯峨（長沙）堅田（宜昌）瀨多（重慶）保津（青島）第十·第十二·第十八驅逐艦（烟台）第十六驅逐艦此外安宅現正開往漢口天津風·濱風現正開往大冶 
　　電通社二十八日上海消息本日上午十一時日本驅逐艦已有六隻入口其他二隻稍後即到現在日本陸戰隊之兵力已達二千三百人非常時可增爲二千七八百人天龍丸於本日午後三時可入口由南京避難之日僑業已抵滬共男三十六人女三十七人小孩五十七人 
　　東方社二十八日東京電據報載大角海軍次官木村亞細亞局長爲南京事件於二十八日上午九時訪問若槻首相恊議至四小時之久英大使館參事官段馬氏於二十八日上午十一時至外務省訪出淵次官恊議一小時之久日本政府將於明日開閣議决定態度 
[英兵在粤焚毁村莊]  
　　路透社二十八日沙面電粤人因英兵焚毁良民村莊大爲憤恨國民政府已對衆聲明將採行充分計畫交涉英人暴行 
[共産黨大會要求召回在華外兵]  
　　路透社二十七日莫斯科電共産黨大會發表宣言書籲請全世界之勞工團體共起反對在華開始之新戰爭要求立即召回在華外兵阻止續派新兵赴華政府機關報宣稱外艦砲轟南京不啻干涉中國内戰當視爲積極輔助北軍俾使之得奪圍而出云 
[科布多蒙兵攻入新疆]  
　　路透社二十八日北京電楊增新電致政府謂科布多之蒙兵攻入新疆圖在興河駐兵自外蒙管理權落於蘇俄之手後蒙人時有犯境之象請政府速向蘇俄提出嚴重抗議並召回駐蒙俄國軍事顧問 
[俄使署郵差在京被拘]  
　　路透社二十八日北京電此間華字報載稱蘇俄大使署郵差一人在京爲秘密偵探拘獲携信四十餘通均與秘密會議及某種陰謀有關因此發覺已拘獲數人 
[法國煤油進口專利案]  
　　路透社二十六日巴黎電煤油進口專利案前擬展綏兩年實行現衆院財政委員會决定延緩九個月而非二年俟九個月期滿時如國會未聞有組織此項專利之計畫可考慮再行展期 
[漢口有收回日租界之擬議]  
　　日僑預備緊急時登輪 
　　電通社二十七日漢口電二十六日之國民政府政治會議討論對日本之態度議論紛紜莫衷一是一部分主張將日本租界照英租界辦法速行收回漢口日僑覩此種情勢極感不安决議事件突發之際均避難日本輪船現正在凖備中日領事又通告日僑凡住在租界外之婦女務必即時遷入日本租界 
　　東方社二十八日上海消息本埠某方面接二十七日漢口電云二十五日開政治會議討論對日問題但議論紛紜未有定議内中有人大叫日本租界亦當照英租界例收回頗有不稳之象因此之故住居租界外之日僑婦孺即遷入租界一般日僑已預備一切將於亂事爆發時避往椗泊漢口之日本輪船 
　　東方社二十八日上海消息因漢口形勢吃緊日艦安宅已於今晨由滬開往漢口 
[張作霖對外報記者之談話]  
　　贊成撤廢不平等條約 
　　對南京事件不負責任 
　　東方社二十七日北京電張作霖於二十七日下午六時後與日本記者會見其所述之語大旨如左余於共産主義絕對反對此非中國人間之問題而爲中國對俄國之問題余於撤廢不平等條約大爲贊成惟不贊成南方政府之暴行手段主張竭力由禮儀國際實現希望鮑羅庭曩日未南下以前嘗與余會晤勸余與紅黨提携彼之計畫中並謀高麗之赤化彼希望余屆時不干涉不平朝鮮人之行動但余曾斷然拒絕之鮑氏曾更謀煽動馮玉祥郭松齡使赤化侵入東三省傳言共産派主張將長江沿岸之英國利權奪回而轉與日本但此不過南方之策略耳北軍放棄南京在距今兩個月以前曾與某國軍事專家勸告實行余曾命張宗昌等撤退而前敵司令不聽致陷於此次之結果故抛棄南京係戰略上之行動並非戰敗之結果南京事件發生於北軍撤退以後故與吾等無涉至南北妥恊問題倘蔣介石能驅逐南軍中之俄人表示誠意余决不峻拒否則余誓不中止討赤豫省方面之軍事進行頗順利最後又聲明外間謡傳余離北京或謂張學良已乘飛機由豫省回京余今特言明余之態度縱令南軍潛入順承王府余亦斷乎不動開封已於昨夜奪回先鋒巳抵許昌 
　　路透社二十七日北京電今日午後張作霖語外報記者渠抵北京時見各外使曾告以暴民行動之危險南京事件固可扼腕但半由列强游移不决所致彼等不理會其警告且在漢潯等處逐步對南軍讓步渠信南京事件係煽亂者之預定計畫渠恐南京現已發生者上海終不能免之非至赤黨所費於宣傳之時間與金錢巳獲報酬時此種舉動恐不能停止華人本不仇外但爲赤黨所煽動渠對赤黨决不姑息渠不許北京有赤黨之暴行渠當對赤黨奮鬥到底外傳渠將起程返奉之說完全不確凡在渠管轄下各處之外人生命財産與利益渠願盡力保護之渠可個人負責至於修訂條約一層渠與南方同意但渠不採行違反國際公法之手續渠願用外交方法而不用武力云外報記者叩以對俄絕交之問題張答稱非俟續與外使商量後渠不能决定此事如列强贊同此舉渠願行之本星期内渠將再晤外使商榷此事張後言豫事謂豫省軍情發展順利開封復爲奉軍所有奉軍將與魯直軍會師於隴海路線情勢頗好渠在東三省有兵十四萬尚未徴發中國北部在渠掌握中時列强無需增派軍隊北京等處之拘捕嫌疑分子及其他保持秩序的嚴岐方法之施行可爲充分之擔保北京現無罷工之事實且無罷工之威嚇至於與蔣介石馮玉祥議和之說未必有何結果如南方指揮中仍有俄人則渠不能與之談判渠曾請外使注意於赤俄與北軍中白俄之區别白俄純爲兵士而赤俄則從事宣傳也渠將請外使注意外人湯姆滿恩等來華宣傳之活動渠需外人之合助而外人亦需渠相助云 
公電 
　　柏林來電申報轉各報南京慘案羣情憤激據理力爭誓爲後盾留德學會 
國内要聞 
[外報重視南京事件]  
　　美政府考慮大規模干涉 
　　日僑請政府用嚴峻計劃 
　　湘贛川英美人紛紛離境 
　　上海密勒評論週報二十八日華盛頓電云美政府現正考慮對華新政策問題議决即將施行國務卿海軍總長陸軍參謀總長會商後决定派第六水兵聯隊赴華並宣稱今有派常備陸軍赴華之可能此事現正在考慮中此間現公然討論在華施行軍事大規模干涉之學或將最後决定衆信南京之事變乃不與英人合作之終止第六水兵聯隊今在昆蒂權召集擬乘火車赴桑狄亞哥由漢特森運艦載往中國大約三十八日後可抵上海 
　　文匯報云本埠日僑今日午後在日本俱樂部開會討論時局議决因南京之事變希望本國政府以嚴峻計劃對待國民政府俾保持國威而使在華日僑生命財産得以安全並請政府續派大軍至滬恊助現在滬之海軍俾日僑可絕對安寗散會後即以議决案由無綫電致日政府並日本各報館 
　　大晚報云據官場無綫電稱長沙大局嚴重外人均已離境二十八日九江無綫電稱南昌美人昨抵九江者今日將赴下游南昌現僅餘美國男子五人九江無排外示威運動現留漢口之美人共約百名二十八日南京無綫電稱美僑均登兵艦英美人均安然退出重慶 
文匯報云據鎭江無綫電稱江陰砲台附近數哩之内南北軍隔岸而戰日驅逐艦一艘駛過該地時曾中槍彈鎭江對岸巳爲南軍占據 
[黨軍攻入南京城詳情]  
　　潰兵滋擾引起交涉 
南京通信國民軍分路進攻南京自二十一日起激戰三日異常奮勇魯軍不敢抵禦被其繳械者甚衆二十三日下午三時江右軍總指揮程潛親率所部第六軍督戰令各軍同時舉行總攻擊當由江右軍第十七十九兩師進攻聚寳門由第二十七軍長王普撥隊三團約共三萬人猛撲雨花台先將要塞佔領魯軍即退入城内紛紛向下關潰散南門遂即失守獨立第二師長兼第四十軍副軍長賀耀祖指揮其部隊二萬餘人以極猛烈之砲火攻擊通濟門並選派敢死隊二十人携帶炸彈由大敎場衝鋒而來該守城軍隊見來勢甚勇遂逃走城即陷落洪武門方面由第二軍副軍長魯滌平擔任兵力一萬人亦被攻破於是南京遂爲國民軍完全克復矣褚玉璞以大勢巳去恐死守將爲武昌劉玉春之第二即下令全部退過浦口石頭城上立時發現青天白日滿地紅之黨旗城内治安責任悉由警察維持秩序尚未紊亂惟城北至下關一帶潰兵經過地方頗爲騷擾現國民軍已經入城之軍隊計第二軍五六兩師及敎導師第六軍十六十七十九三師第四十軍獨立第二師第二十七軍一二三團共六萬餘人江右軍總指揮第六軍長程潛今日下午五時由聚寳門入城以總司令部改爲軍部民衆出城歡迎者數萬人沿途燃放爆竹第二軍長魯滌平之軍部行營設省公署第四十軍長賀耀祖軍部行營設小營第二軍特别黨部設舊糧道署先行組織經濟部各市黨部均已開會總工會亦組織於貢院内之衡鑒堂各繁盛街市均貼有打倒軍閥打倒帝國主義促關省民會議造成新的南京等標語國民革命第六軍十九師五十五團士兵宣傳隊員邱文卿等入城後當向民衆宣布蔣介石頒發三種軍律（一）不怕死（二）不要錢（三）耐勞苦各軍皆執小白旗巡查街市維持治安各軍分駐公有房産及廟宇等處凡敎育機關·商民私産·槪不借駐對於外僑之生命財産亦力加保護各國駐寗領事及僑商等皆上各國軍艦恐遭危險惟某領事署當時因有潰兵入内滋擾某軍艦向岸上開砲聞下關傷斃人民數口此事恐將發生重大交涉總指揮部巳派五十五團巡查街市防再有少數潰兵擾害地方除派隊搜查潰兵外當調第二軍第六師及第二十七軍之三團向下關關發追擊魯軍程潛於下午八時召集賀耀祖魯滌平兩軍長曁各師長旅長各軍部師部黨代表開重要會議聞議决各軍隊暫時在寗休息幾日電蔣介石總司令請示全艦軍事進行計畫後即行出發現由蔣總司令程總指揮出示安民在省政府未組織成立以前内政外交悉暫由特派員章杰負責辦理兹將蔣總司令章特派員兩布告錄下（一）蔣總司令布告云照得國民革命軍原以解除人民痛苦爲天職師行所至自應嚴守紀律努力殺賊方副革命軍爲民衆除賊之本旨而表示眞爲主義奮鬥之精神兹特約法十章俾共遵守願勿稍有違誤致干咎戾切切此布一姦淫擄掠者槍决一臨陣退縮者槍决一洩漏軍情者槍决一違抗命令者槍决一造謡惑衆者槍决一强買强賣者槍决一奮勇殺賊者重賞一奪獲械彈者重賞一奪獲砲艦者重賞（二）章特派員布告云查孫傳芳張宗昌褚玉璞諸逆盤踞南京肆行殘暴人民重遭塗炭元氣大傷須知革命軍爲民衆解除暴力之壓迫乃民衆之保障革命軍之勝利即民衆之勝利義軍所到之處紀律嚴肅閭里不驚兹際革命軍克復南京救民水火逆首雖已潰遁餘逆亟待肅清非力維治安不足以恢復秩序本特派員負有維待地方之責有安良除暴之權凡屬安善良民及外僑生命財産自應一律保護至敵方軍官兵士家屬亦應力予維護倘有不逞之徒乘機敲詐藉端滋擾必當執法以繩决不姑寛爲此布告有衆其各凛遵勿違切切此布 
　　另一通信自三月十五日起革命第二軍第四第五第六師敎導師第六軍第七第九第十七第十九等師獨立軍第二師第二十七軍混成兩大支隊分中路左右翼向南京攻擊至二十日以後砲火尤爲猛烈城内商民家家關門閉戸婦孺十九入收容所迨二十三日下午四時直魯軍不支猛由聚寳通濟朝陽等門撤退未及停留乘寗省火車或步行至下關渡江革命軍於八時許開始入城二十四日晨大隊陸續開進至晚未息分佈於各營房及公共處所駐紥各重要軍政機關設軍部行營電報局由交通處派員入駐發電報告軍情江右總指揮程潛第二師長賀耀祖第二軍副軍長魯滌平當日抵寗城廂内外有總司令蔣介石總指揮程潛副黨代表林祖涵布告革命軍宗旨安慰民衆第六師長戴岳黨代表蕭勁光出示維持軍紀謂奉總指揮令凡搶刦財物者斬無故放槍者斬藉故滋事者斬造謡生事者斬軍隊經過沿途勸諭商店開市各軍政治部宣傳處沿街散布各種革命標語革命軍寗垣特派員章杰來寗與警廳方面接洽維持地方公安國民黨南京市黨部各區黨部均大活動分在各機關設立辦事處上午聯合大游行沿途高呼革命口號下午在警廳聯合開會組織人民團體聯合會程總指揮布告國民政府中央銀行發行四種紙幣（一）湘贛桂小洋劵每小洋一元值大洋七毛（二）湘鄂贛大洋劵（三）通用大洋貨幣（四）臨時兌換劵與中交銀行及其他有信用之鈔票一律通用省會警察廳長趙永平已離職由南區警察署長黄柱芳負責維持各機關各團體及商戸等均懸旗歡迎總工會農商恊會均在城内設辦事處下午四時總指揮部政治部召集各界開會主任林祖涵尚未到由喻寄渾代表主席報告以黨治國主義黨務改組歷史入黨一切利益秉承中山三民主義及打倒帝國主義聯俄農工政治三種政策努力進行下午下關方有面砲聲傳聞尚發生紛擾詳情續探（二十五日） 
　　二十三日下午二時攻擊通濟門之革命軍巳達城門口城内人民將城門開放革命軍入城此時城外槍砲聲隆隆不絕攻擊南門雨花台之革命軍二次衝鋒高唱軍歌之聲與聯軍槍聲相應約三時許奪獲雨花台褚玉璞　　　進城五時自下關渡江聯軍一部分沿城外護城河退下關一部分約三萬人入城未停留直奔出儀鳳門至下關渡江徧城槍聲通宵達旦在城内之聯軍留守約千餘人悉數繳械多自棄兵器脫去軍衣逃走其有少數反抗者均爲擊斃二十四日天明約六時全城懸歡迎北伐軍旗零落槍聲尚不巳程潛魯滌平賀耀祖各軍全數進城十二時魯滌平進省長公署以該署爲行轅外傳某國商店及敎會學校外國醫院有被檢查者金陵大學副校長某外人因不服檢查致啓衝突受傷聯軍司令部改爲程潛之行轅中正街車站裝車待運之米麵及徐源泉司令部糧台食物用品悉爲貧民奪取下午四時省垣各要塞全爲革命軍佔領五時江中忽聞砲聲人民頗現驚惶之象（二十四日） 
 
 

Page 7

 
 
國内要聞二 
[南京黨軍政治部之談話會]  
　　說明組織政治部之原因 
　　報告江右軍戰略之經過 
　　南京自經黨軍佔領後總指揮部政治部二十四日下午二時召集新聞記者開會黨代表林祖涵與程總指揮皆在途中尚未入城由書記喻寄渾主席當場宣布以黨治國及國民黨改組經過之歷史並簡單解釋三民主義說明革命軍組織政治部全照俄國軍隊編制所有軍人個個入黨一方面嚴守軍紀一方面遵守黨制軍人須具有政治訓練黨代表負有監督責任有軍部黨代表有師部黨代表在各軍部師部辦事軍隊開到何地與人接近親愛皆因政治部從軍民兩方接洽之關係又謂全軍計畫中路蔣總司令擔任東路何應欽擔任西路唐生智擔任中左兩路其軍事進行暫可不論僅將此次進攻南京之右路軍略報告江右軍總指揮程潛擔任右翼第二軍軍長譚延闓爲國民政府主席未來由副軍長魯滌平統率左翼第十七師由師長楊杰副師長賈康兩人統率中翼第二十七軍編成三混成支隊加入陣線程總指揮奉蔣總司令命令第一步二月二十一日下動員令二十三日集中蕪湖因陳調元王普均表明態度各就國民政府委任之軍長職誠意與國民軍合作第二步由蕪湖出發進攻南京中路進攻丹陽右路進攻溧水左路進攻大勝關三月十五日辰總攻擊當日左路即奪大勝關右路即奪秣陵關十六日中路佔領小丹陽王普部三支隊出力不小十七十八兩日皆無接觸至十九日張宗昌改守爲攻限三日内令褚玉璞將原有地方完全奪回激戰十餘小時二十一日程總指揮親至江東門指揮前線各路舉行總攻擊二十三日下午二時左翼將雨花台攻克最爲出力者爲第二軍第六師長戴岳部隊第六軍第十九師長張振武部隊及十七師之一部分獨立第二師亦攻破通濟門入城大軍不過六萬餘人稍事休養即行北上云云（二十五日） 
[黨軍佔領後之鎭揚消息]  
　　鎭江英租界由商團接管　丹陽商店巳經開市 
　　揚州孫盧退往清江段旅繳張國威械 
　　鎭江二十三日午後二句半鐘第十七軍第二師四團二營第五連連長郭寳信率領軍士一營由丹陽步行來鎭即分駐各會館至午後四句鐘四團一營二連排長鄧志魁帶領軍士二排由茅山抄道來鎭即日開往南京至下午六句半鐘第十四師地雷隊長龔祥雲帶領軍士二棚及地雷若干由丹陽步行來鎭亦已開往高資黨軍抵鎭後在車站旁先後搜獲孫軍六人又在南門外營房左近搜獲魯軍九人俱已就近送交署廳寄押候令發落 
　　二十四早焦山及江北都天廟砲台孫軍全退全爲黨軍佔領鎭江鐵路山洞另築支路今日常州來車載二師特務隊兩營分駐城内外昨日第十七軍沿鐵路步行往下蜀龍潭者計有一師之衆 
　　市黨部組織大致就序推楊植之爲臨時主席鎭江警廳已委二師副官長朱瀛接任五日後交代知事委二師秘書潭謐已於今日接事租界昨有羣衆擁入工部局經警察商團勸散隨將租界巡捕三十六人解除武裝工部局由警廳商團駐守海關及領事府業派警保護下水輪船滿載南京難民今早怡和下水到鎭有外艦護送不受檢查象山砲台以砲禁止通過兵艦還擊一砲均未損傷後以旗語相答始得通過外僑及領事均分住荷花塘英美艦上江面泊有招商江大江靖（由瓜洲來機件被孫軍去一部）江安江裕（由南京來因末次載魯軍渡江後放回者）又有大慶普濟兩輪機件亦缺少均泊江中鎭揚交通民船今日始通 
　　鎭埠英租界已由英領事商請鎭江警廳商團擔任租界治安由警廳長派督察長率保安隊商團派稽查長率團員會同於午刻十二句鐘前往接防協助維持附錄英領致商會函如下「敬啓者頃承枉顧暢談爲慰本領事擬於今午十二時將所有租界内巡捕崗位全撤一切均祈貴會長轉請警察廳長遴派警弁商團團員接崗維持以期相安是爲感盼並乞午前分别派出爲荷 
　　二十四日午後二時革命軍市黨部在公共體育塲開軍民聯歡大會到會者萬餘人主席爲十七軍政治部主任江董琴君次第演說者爲第二師政治部主任鎭江市黨部代表張子方商會長陸小波胡健春敎育局長張孟嚴馬女士及農工各代表歡聲雷動隨出發游行沿路鞭砲歡迎萬人空巷 
　　東路總指揮何應欽現巳由湯水逕赴南京昨函駐鎭政治部主任江董琴（一）三月二十四日午前九時四十分報告悉（二）鎭江砲台司令此間委閻百福充任已令該員馳赴鎭江視事（三）南京於二十三日爲第二軍攻克上海於二十二日爲第一軍攻克（二十六日） 
　　丹陽便衣黨軍約數十人於二十日下午進城佔領丹陽革命第一軍第三師全師由譚師長率領於二十一日上午九時全隊由金壇開到各界人民及警察商團縣黨部黨員約四五千人執旗出城歡迎下午一時又到十四師兩團分駐城廂内外設司令部於正則女校商店巳有一部分開市該軍購買各物均照市給價頗爲和平（二十一日） 
　　揚州孫傳芳盧香亭本擬駐揚嗣聞張中立張國威不妥遂於二十二日往清江是夜黨軍到鎭段承澤退至江北六圩沿江掘壕二十三江面大風雨見有船隻即在壕中射擊入夜槍聲較密雜以砲聲次日天明始知段旅於指曉時退往揚州將駐揚浙軍張國威部繳械一部分並將瓜洲大小輪船機件拆去汽車公司汽車全行拆廢向北而去繳械時城門均閉至今日始開現張國威兵尚有三營有械張本人今日十二時過江到鎭與黨軍十七軍二師長杜起雲接洽附南張中立全師及白寳山軍隊現在泰興均巳妥協揚州青年已派人赴鎭與鎭江市黨部接洽明日即可掛旗孫軍大隊尚在高寳一帶黨軍軍需繆斌昨日到鎭住交涉局已派壽某接貨物稅長任黨軍便衣别動隊旅長葉精到鎭乘江輪往浦口彼之軍隊已往皖北擾津浦線（二十五日） 
[黨軍佔領崑錫]  
　　無錫國民革命軍第十四軍軍長賴世璜由宜興和橋分兵攻克常州後即命第二師師長謝傑所部四·五·六·三團分水陸兩路進規無錫賴軍長帶同衛隊·輸運·參謀·等隊乘坐新裕源小輪拖帶民船於二十一日抵横林休息隔日先派軍司令部副官楊友芝·王傳師·先行到錫至軍事招待處接洽覓定新世界爲行轅無錫市總董錢孫卿得訊遂偕同陳子寛乘舟沂流前往迎候至洛社相值即上前歡迎引導抵錫時巳下午一點有半當由縣市兩黨部代表高大成鄒廣恒商團公會總隊長許頌曁游巡隊副隊長吳伯瑜及軍事招待處各職員帶同商團警察等至河干歡迎賴軍長登岸後與歡迎諸人握手寒喧逕至新世界軍司令部休息不移時各公團領袖曁縣市黨部代表新聞記者等紛紛前往晋謁承詢地方情形甚詳并謂本軍奉總司令命令遵照先總理遺囑此次由粤出發進規江西·浙江·而至宜興血戰數畫夜賴民衆之恊助始行克復旋至和橋就本軍之一·二·兩師分左右兩翼進取常州現第一師巳開赴江陰掃除餘孽第二師全部已全行到錫一俟江陰肅清再候令北伐云云至三時軍事招待處在新世界西餐間宴請軍部各官佐至晚間八時復由商團公會市公所縣商會等各公團領袖設筵爲賴軍長洗塵賴軍長到錫後即與黨代表熊式輝會銜出示安民又以中央銀行發行之鈔幣流行市上特出示布告俾可一律通用第十四軍第一師熊式輝部先遣隊補充團第一營一二兩連由營附黄夢三帶領自宜興方面到錫二十二晚暫宿開原鄕徐巷鎭公興繭行於二十三日上午來城賴軍長以直魯軍敗退後恐有餘孽滋擾地方特派第五團團長歐陽振所部兩營於二十三日早晨步行至錫·澄·虞·三邑交界之顧山·華墅·兩鎭堵截防衛國民革命軍第一師第三團團長潘其昌奉賴軍長命令率領全團士兵由常州水路抵錫轉赴江陰追擊直魯軍殘部　　崑山直魯軍第八軍三十二師一百四十旅長賀文良於三月十九日由滬回崑後即令第二團團長杜瀛州率領二三兩營官兵分赴東南鄕歇馬橋張浦三家村等鎭佈防旋據探報黨軍佔領蘇州即於二十一日將出防軍隊一律調回分赴太倉等處封得新裕大等小輪二艘民船百餘隻預備陸續退往南通入晚八時忽有傳言黨軍已至蓬閬鎭繼聞槍聲數響一時軍心大亂爭先登船向常熱潰竄尚有潰兵數百名不及乘船四散而逃一時人聲鼎沸人民不敢安睡當夜即由各區自衛團商團水陸警分隊巡邏查獲潰兵二百餘人縣黨部即於是夜新織成立二十二日第二十六軍一師一團三營營長丁幼松率隊到崑地方士紳方還王景虞李節蔡璜王頌文等出城歡迎後即將潰兵一律繳械團長徐雄亦於是日到崑二十三日師長伍文淵由吳江率部抵崑又有第一軍第二師長劉峙由青浦率部抵崑大街商店一律高懸黨旗以表歡迎二十四日下午一時開軍民聯歡會先於上午由縣黨部分貼通告原定在縣公署繼因地位隘仄臨時改在山前公共運動場開會是日細雨綿綿泥濘難行而到會人數仍有五百餘人二十五日召集黨員大會議决組織政務委員會執行全縣行政事務即席選舉朱秀章張師石王達山王守梅張粒民馬海虞杜鏡清爲委員吳邦珍知事并將印信移交各委員接收即於是日一律就職（二十七日） 
[杭州慶祝大會記]  
　　杭州國民社通信杭州浙江省黨部·爲中央黨部國民政府遷鄂·及浙江臨時省政府成立發起開市民慶祝大會計籌備半月之久始於三月二十五日凖期開會是日計到工農學商兵百五十餘團體三十萬人左右其熱閙爲杭州從來所未有會場爲西湖公共運動場連沿運動場一帶之馬路亦均滿站市民兹將是日情形分述如左 
　　（一）開會九時鳴砲開會後即如儀行禮由宣中華主席報告開會宗旨次褚輔臣代省政府答詞略謂（一）此時省政府尚非眞由人民産出不過爲便利行政起見由總司令任命將來應行一切政權歸革民民衆之原意由人民公推組織之（二）省政府草創未久一切措置未能盡滿民衆要求望民衆切實指導（三）省政永遠服從黨義黨綱第一第二次全國代表大會宣言及最近聯席會議議决案次省黨部丁濟美演說望革命民衆服從黨義黨綱努力於剷除貪官污吏并秉公處理一切總指揮部留守處代表謂應反對南北妥協唯應擁護北伐軍應擁護好省政府亦應監督省政府東路軍政治部代表謂無北伐之勝利即無今日慶祝之機會故應歸功北伐軍并擁護北伐軍領袖蔣總司令再次總工會學生會代表均有演說 
　　（二）糾察隊沿旗營各馬路及會場各處均由杭州總工會派出該會糾察隊千二百名維持秩序此等糾察隊由總隊長謝慶齋君統率分隊在各處把守凡進會場各團體均依次排列由糾察隊所指行之途徑而進出其未有團體組織之市民均爲糾察隊所阻止而滿站於各馬路兩旁人道上故秩序甚佳 
　　（三）農民團體是日會農民不下三萬人均由杭縣四鄕及蕭山渡江而來省黨部農民部預先派人三隊在江干艮山門錢塘門三處招待四處農民於上午八時許巳均列隊携帶蓑衣笠帽及年糕粽子等物絡續而來到場以後站立場之左首亦有農民糾察隊五六百人持花紋木棍跟隊維持秩序是日午膳由省黨部備饅首三萬及百五十元之乾點供給下午一時其餘團體均已散去即在原會場開杭蕭二縣農民大會推省農民部長丁濟美主席報告開會宗旨次當場由農民代表提出總要求三十一項并議决向省黨部省政府請願遂由總指揮宣中禪率隊至省黨部繞大會堂一週并遽請願書由丁濟美農民部長答以力促省政府實行而出繼至省政府由褚慧生政務委員答以當在可能範圍内依所請各項實行羣衆遂歡呼列隊而出 
　　（四）工人團體情形工人在杭州市民中爲最大多數除飯店娱樂場工人由總工會知照不能休業外全數加入故是日到工會百餘計約十五萬人此等羣衆現巳完全受杭州總工會指揮節制均能服從命令故秩序格外良好 
　　（五）學生團體學生因開學無期故到者不多然統計到會者男女各校學生已達四千餘人彼等自散會後即復齊集省敎育會開學生大會提出四目標（一）全浙學生聯合起來（二）打倒學閥馬叙倫（三）打倒反動派（四）擁護杭州學生聯合會一致通過而散 
　　（六）商民團體杭州商民協會成立者頗少而一般店員又爲僱佣勞働者而加入總工會範圍内此外無組織之商民則自由游行各街而巳 
　　（七）提燈會下午五時原定爲提燈會發動時間各工會各農民各學校學生會及市民原有團體即先行陸續出發提燈游行游行程序並不限制各至原會場後即任各隊伍四面各自游行紅綠紙燈之隊伍遂散滿各街巷口號革命歌互相應和各隊伍之軍樂隊·絲竹隊·胡琴笙·簧亦盡譜革命之曲各預備之牌樓講台之電燈下午三時前已放光入夜五色絢爛益加美觀 
　　（八）會場之糾葛是日場中除主席指揮軍樂等台三座外更列講演台五座爲各界自由演講之所内有浙江黨務人員養成所學生李楚狂亦登台講演提出反對張靜江馬叙倫二人演講完後即有公安局兵士以其反對總司令所委之浙省政務人員將李生捕去於是羣情憤急而打倒張靜江馬叙倫之口號即從學生界鬨出工人羣衆亦相繼狂呼並向主席提出條件第一須即將被捕者送回第二撤換公安局局長章烈後得主席宣中華再三說項願担保釋放始肯散會不料此未了而散隊回省黨部開會討論對付方法之黨務人員養成所之學生當經三元坊大街時又爲公安局兵士捕去張北唐馬照熙顧文錦施烈章少雄吕甚汀胡福施國祥等八人該所長唐公憲聞訊即向章烈要求放回并要求向該學生說明被捕原因後經章局長派該局衛生科長代表向該所學生道歉了事 
[杭州總工會頒布工會紀律]  
　　杭州總工會以近日工會紛紛成立但會員對於工會紀律多不明瞭故特頒布工會紀律十一條（一）絕對服從工會命令及議决案（二）按時出席會議照章繳納會費（三）不得高級工會命令不准罷工及復工（四）不得總工會許可不得立工會（五）不得聚衆毆人不得内部自相爭鬥（六）不得搗毁商店及工廠（七）不得自由捕人及將人扣留（八）糾察隊直屬總工會不得自由調動調動時須有總工會之命令（九）不得自由要挾店主及廠主（十）不准索詐會費（十一）不得破壞工會名譽 
[杭州快信]  
　　洋貨布業店員工會要求加薪罷工已於二十四日解决即日復工米業店員加薪問題二十六日總工會召集店束店員調解息爭巳簽字又銀行職員二十六日起亦全體罷工並發宣言又整容業亦休業會議加價　　二十五日上午十時由杭開滬專車一列係載送各部軍佐士兵下午五時由滬開杭專車一列二十六日杭滬客車於十時開出一列已定逐日行駛惟時間未定　　省黨部執行委員會第二十八次會議議决省縣區敎育會應亟解散由各地職敎員會代行職權省敎育會准函後已定二十七日上午開評議會討論結束辦法 
　　第十四軍曹萬順部留守司令部現設馬坡巷丁姓大厦並於鄰近賃屋駐紥該部工兵一營又六十四團電信隊昨已開滬其監護隊昨由甬開杭暫駐城站前郵政支局 
　　總工會設立工人訓練班經政務委員會指定廣濟醫院餘屋恊和講堂爲所址已於二十六夜開課 
　　財政委員會息借商欵一百萬元已於今日與總商會訂立合同計五條蓋印成立以絲繭捐作抵依陰歷計算分六月償清本息 
　　反英討奉會二十四日開會議决組織草案二十六日下午開成立會選舉總務交際糾察宣傳調查各部職員着手工作 
　　東路前敵總指揮部第二病院上月由衢遷杭現奉令移設吳興今日該院全部由拱埠專輪赴湖並添委張煦羅邦賓王懋賡爲軍醫官 
　　二十六軍第四團軍醫正斯榮現奉周軍長委充二師軍醫處長其遺職調該團一等軍醫吕復素接充並委朱孝文充第一團軍醫正 
　　東路前敵總指揮部政治部巳定即日專車開赴上海辦公並聞二十六軍周鳳岐軍長現設司令部於上海龍華 
　　省垣米商恒豐等七號續請總商會轉呈總指揮部塡發米船通行證七紙以資運濟昨巳據情轉請奉准照給（二十六日） 
 
 

Page 8

 
 
[國民黨中央執委會議記（六）]  
　　共開會議七日通過要案甚多 
　　漢口通訊昨十六日爲中央執行委員會全體會議之第六日第五日决議原定昨日閉會嗣以重要案件多未議决公决延會一日今日舉行閉幕式昨日出席委員二十七人宋子文·陳公博·江浩·謝晉·林祖涵·王法勤·惲代英·毛澤東·詹大悲·鄧懋修·丁超五·經亨頤·吳玉章·朱霽青·徐謙·譚延闓·孫科·丁維汾·許甦魂·彭澤民·于樹德·陳友仁·何香凝·夏曦·顧孟餘·鄧演達·董用威·午後二時五十分開會主席團公推孫科主席恭讀總理遺囑畢宣讀上期會議錄嗣按照議事日程報告事項報告完畢主席宣告出席執行委員十六人應候補委員五人有表决權與上次相同復稱今日全體會議閉幕前次修正未决之案應提出表决衆無異議表决案件如下 
　　「第二屆執行委員會第三次全體會議對全體黨員訓令」决議通過 
　　「第二屆執行委員會第三次全體會議對全國民衆宣言」决議通過 
　　「修正農民問題案」决議通過 
　　「第二屆執行委員會第三次全體會議對全國農民宣言」决議通過 
　　「省民會議通則」决議保留將重要各點加入湖南省民會議組織法内討論 
　　「修正湖南省民會議組織法」决議補入省民會議通則内重要各點再付討論 
　　「由外部嚴重抗議新嘉坡英警慘殺華僑案」（彭漢民臨時動議）决議通過討論至此時已九時尚有要案多件未决顧孟餘臨時動議延會一日表决通過遂散十七日爲中央執行委員會全體會議之第七日亦即全體會議之閉幕日出席委員二十九人孫宋慶齡宋子文彭澤民周啓剛譚延闓詹大悲王樂平朱霽青經亨頣吳玉章夏曦何香凝徐謙江浩鄧懋修丁超五陳公博許甦魂孫科陳其　王法勤陳友仁林祖涵鄧演達于樹德顧孟餘董用威毛澤東惲代英午後三時開會主席團公推徐謙主席恭讀總理遺囑并宣讀上期議事錄畢孫科臨時報告總司令部彚報北伐軍事經過狀况以及以後軍事策畫南昌軍事會議情形及軍事編制等項由次彭澤民報告江西各區黨部代表請願停止江西黨部非法選舉之各委員職務由復次主席報告漢口學生聯合會漢口市婦女協會請願三一八禍首賀德霖由公推青年部長孫科接見主席仍依照議事日程事項繼續報告報告完畢主席宣佈出席執行委員十五人依法遞補五人旋討論事項列誌於下 
　　陳其瑗提議「爲便利黨務進行起見不就商民部長請改選案」决議通過王法勤當選 
　　「審判賀德霖案」决議交政治委員會組織人民審判委員會以反革命罪條例審判 
　　「英水兵在蕪湖登陸宋」决議由外交部提出抗議 
　　「湖南省民會議大綱案」决議通過 
　　「湖南省民會議組織法案原案」决議批准并决定五月一日召集 
　　「統一財政提議案」提案委員會提出七項原則如下（一）國民政府治下各省財政急謀統一在各省正式省政府未成立前財政主管人員由財政部選任對財政部完全負責凡收復省份應即由部派員接收所有財政一切建設悉照本黨第二次全國代表大會及中央執行委員會議决案辦理（二）國民政府治下各省非經政府許可不得徴收新稅改變稅率組織新銀行發行新公債及鈔票或取消通行鈔票之使用權（三）設立預算委員會審定國民政府預算其委員由國民政府任命之（四）徴收直接稅如所得稅·資産稅·遺産稅等（五）改良地稅其稅率須以現在農産之市價爲標準（六）中央銀行爲國家金融機關調劑全國金融並須積貯大宗準備金以平準國外匯兌（七）改組關稅保管機關釐訂進出口稅率决議通過 
　　一統一外交提議案」爲實現去年十月中央委員各省區代表聯席會議議决之最近外交政策决議案本黨及政府應執行左列辦法以勵行外交政策之統一而防止帝國主義者破壞我國民革命勢力之陰謀（一）本黨黨員對於外交力面有擅自變更本黨外交政策之主張或直接間接向帝國主義列强接洽者以違背黨紀論應予除名處分（二）政府職員非外交當局或未受外交部長之委託私擅與帝國主義者爲外交的接洽或進行秘密交涉者一經發覺證實應即免職查辦（三）在國民政府統治下之地區所有外交人員均由外交部直接任免地方政府及軍事長官不得再有任免交涉員事决議通過　　「國民革命軍總司令條例」（一）國民革命軍總司令依中央執行委員會軍事委員會組織大綱第二十條之規定由國民政府特任之（二）在戰時總司令有使水陸空各軍隊爲戰事準備並統一指揮各軍隊戰事行動之權對於中央執行委員會負責（三）總司令爲軍事委員會委員之一因指揮作戰之便利隨時出駐前方（四）出征動員令須由軍事委員會議决經中央執行委員會通過交總司令執行之（五）動員令下後即爲戰事狀態總司令在作戰地及警備地有宣布戒嚴令之權並得指揮前方之軍民財政各機關（六）中華民國十五年七月七日國民政府公布之國民革命軍總司令組織大綱廢止之（七）總司令部之編制由軍事委員會另定之决議通過 
　　「關於軍事政治學校之提案」决議通過 
　　「關於組織堤工經費之特别保管機關案」爲使湖北堤工能如時修築並能確定一切修築之工程計劃實行以保障湖北三十餘縣人民之生命財産起見應組織堤工經費之特别保管機關决議通過 
　　彭澤民提議「中央執行委員蕭佛成在暹羅一切措置違背黨章請予處分案」决議停止蕭佛成中央執行委員權主席團臨時提議以時間過晏主張議事日程所列第七至第十案交由常務委員會辦理議决通過主席宣言舉行閉會式其次序如下第三次全體中央執行委員會議閉幕式（一）主席團及全體委員就位（二）全體肅立（三）向國旗黨旗及總理遺像行三鞠躬禮（四）主席恭讀總理遺囑（五）靜默三分鐘（六）主席團致閉會詞（七）散會 
[賀德霖在漢被捕]  
　　學聯婦恊要求於三一八日槍决 
　　中央執委會决交人民審判 
　　漢口通訊在去年段祺瑞執政時代之北京財政次長代理部務賀德霖此次由南昌來漢有所活動密居特一區鄰德里被公安局密探查悉報告公安局長張篤倫於十六晚派武裝警隊四人馳往賀氏寓所將賀捕獲解送公安局拘禁昨十七日學生聯合會婦女恊會以賀爲「三一八」案要犯集合代表二百餘人偕向中央執行委員全體會議請願要求將賀於武漢各界紀念三一八日執行槍斃以平衆憤中央執委會推孫科接見謂賀確爲當時主張嚴辦學生之一人現旣被捕决組人民審判委員會從嚴懲辦代表等滿意而退孫科將學聯婦恊代表請願情形報告全體會議後經衆議决交由中央政治委員會組織人民審判委員會照反革命罪條例審判外傳賀將於今日槍决說不確惟賀前晚被捕時尚蒙優待昨午後四時起監視情形即甚嚴重武漢今日同時舉行三一八紀念大會武昌在閱馬廠漢口在濟生三馬路除紀念去年三一八慘案外並紀念一八七一年之巴黎公社故各界參加者極爲踴躍尤以工人學生爲多情形極爲熱烈（三月十八日） 
地方通信 
[奉賢]  
　　何嘉祿陣亡之追記國民革命軍暫編十六師長何嘉祿自本年一月棄職鹽捕統領即往誓師惟原有緝私營九營均駐在聯軍範圍之内監視甚監集中不易故名雖爲師部下只有鹽警一百十六人一切均未編制此次東路白總指揮令攻浦西南一帶該師長即自告奮勇與一師暫編一師等軍隊同時共進出發中途又向各師自請列入頭陣薛岳見其人數無幾曾加考問何急於進展僞稱大隊後來故未參加當於本月十六日率百餘人除半數由山陽抄擊並令漕涇預伏之鹽水兩警内應外自帶五十八人同計副官·潘梅亭·向正面進攻在距金山衛城四五里之七里墩地方即與駐在該處之二十九旅四十八團第一營第一二兩連接觸何軍五人一排各伏於憤墩背後在是日下午二時開戰約一小時聯軍前線退却何軍正將前追而聯軍己探知人少又復進攻用機關砲轟擊何軍漸不支該師長即獨自向前只隨計副官一人猛抛炸彈直衝前陣聯軍頓時大亂首由計副官奪得機關槍一架何師長亦於砲火下伏追奪得機關砲一尊乃率隊追擊至娘娘廂又與聯軍後隊二三兩排相遇各用步槍龔擊該師長首先衝鋒肩部忽受一彈潘梅亭在旁勸止何仍奮勇不顧將攻到金山衛城時將天明劇戰更烈腹部又中一彈何仍忍痛指揮其時所帶兵士己死亡大半並陣亡王阿賴及馬姓等分隊長三人時一軍一師前隊得報趕來何己昏迷由潘梅亭背負救醒即連夜送往嘉興醫治彈傷甚重遂於二十一日上午十二時殁於福音醫院延至二十三日夜始發喪　由其家屬運屍　行於昨日（二十四）收殮何現年四十八歲有子国上人身後蕭條　費由其友人資助云 
[松江]  
　　黨政消息松江縣黨部執行委員於二十五日發出佈告云准二十六軍政治部函開查頸問結佩紅藍布帶係爲國民革命軍之識别兹悉各界爭相仿效藉爲美觀在兹軍政期内若不嚴加取締難免敵探混跡致軍隊無從稽查自應一律取消否則致干未便等因准此爲特佈告各界人等一體咨照至政治方面聞焦得一（松江新橋人）被選爲金山縣知事日内赴任視事新任松江縣知事曹鑄己於二十五日下午一時接事進署辦公 
[無錫]  
　　縣市兩政府成立記無錫縣知事張修府於十六日　職挈眷赴滬委第一科主任殷舍農代理署内行政司法各事已完全停頓迨革命軍到錫殷即以印信送交市公所保管各科人員亦部星散一星期間地方幾陷於無政府狀態昨（二十三日）賴軍長到錫縣市黨部代表及團體領袖進見時賴軍長即謂縣長人選問問急應解决庶負責有人當由國民黨無錫縣市黨兩部召集聯席會議並由省黨部委員縻輝爲監選員選定秦效魯爲政務委員孫子遠爲建設委員辛寄塵爲財政委員許頌如爲公安委員顧彬生爲農工委員徐夢影爲敎育委員孫靜安爲土地委員推定後即通知秦君請即日就職秦初以病辭繼經省黨部特派員唐瑞麟一再敦勸並同謁賴軍長將會議情形報告賴軍長深表滿意即依照國民政府規定加委隨派軍部副官王傳師帶領武裝衛兵十名至小婁巷秦君寓所護送秦君於當晚至縣公署就職由前一科主任殷舍農將縣知事印信及縣警察所鈐記送交秦君至縣署各項交代現己趕速辦理秦縣長就職後即於當晚通知以上各委員到署就職即日組織無錫縣政務委員會 
　　又無錫國民黨市黨部執行委員亦於同日開會集議組織市政務委員會出席者常務委員鄒廣恒·組織委員鄧實孚·宣傳委員朱樂材·調查委員屠克强·監察委員衛質文·商人委員楊心農·青年委員秦翔千·工人委員米綬章·候補委員吳果臣·會議結果以趙夔爲市政局局長下設財政·建設·土地·敎育·工商·五料推定孫靜安·陳子寛·楊重遠·秦鳳翔·孫子堅·等爲科長徐冠傑爲秘書長隨即公函錢孫卿市總董知照並呈請賴軍長加委於當晚八時前往接收當經錢君將印信存欵一一點交惟接收後舉定各科員名單又略圾更動財政改張彦文云 
　　軍民聯歡會之盛况國民革命軍第十四軍此次由浙省攻克宜常光復無錫備受民衆歡迎無錫國民黨縣市黨兩部於昨日（二十二）下午在火車站舉行軍民聯歡大會會場中央搭彩棚二座中懸孫總理遺像及遺囑入口處紥歡迎牌樓到全城學商農工男女各界市民約十萬人軍長賴世璜·副師長劉士毅·參謀處長劉德芳·及政治·宣傳·兩部各人員開會後推高大成爲主席其秩序如下（一）向國旗及總理遺像行三鞠躬禮（二）讀總理遺囑（三）各界演說（四）唱國民革命軍歌（五）呼口號（六）散會由民衆及十四軍部隊至馬路一帶遊行開會時賴軍長劉副師長均有演說大旨謂革命全爲人民謀幸福非爲個人奪私利此次北伐純抱犧牲精神爲國民努力奮鬥惟望民衆一致努力爲軍人後盾俾革命克竟全功末謂無錫爲敎育工商發達之區尤望不曠課不罷工如有藉罷工以擾亂秩序者本軍應嚴重取締云云 
[常熟]  
　　革軍佔領常熟南軍第六十三團嚴重部於二十三日清晨抵縣聞該團本擬二十二夜到常因恐地方受驚故緩至本日進城計到六十三團一二兩營分駐邑廟及總管廟翁氏祠堂三處本邑縣黨部即於是日成立執行委員周啟新鄒思誠等即假虞山公園開始辦事並於二十四日下午二時開國民聯歡大會城内各商店遍懸青天白日旗表示歡迎 
　　痛剿直魯潰兵本月二十一日黎明突有第八軍混成旅第三團·及三十二師一百四十旅第一團·曁賀文良旅部等潰兵約達七八千人先後到常頓時南門外范家市市河兵船蔽塞潰兵登岸者絡繹於途商舖均閉門罷市當由南區冬防特務委員會分事務所職員竭力招待直至四時潰兵分坐船隻均向福山滸浦鄕等處而去將渡江前往南通迨次日晨南軍六十三團進城嗣有潰兵約六七十人分乘民船抵常泊於東門外塔灣南軍得報即整隊出城激戰四十分鐘潰兵死傷過地餘各繳械南軍乘勝追趕至藕渠獲俘二十餘人 
[杭州]  
　　大批縣長之發表浙江政務委員會自成立以來凡屬政權範圍均己漸次實行其委任各縣縣長己有四次第一次杭縣陳德新等六人第二次安吉朱浣青等三人第三次富陽邱毓楨等九人第四次永嘉戴君仁等三人共計全省七十五縣已經委出者二十一人其餘五十四縣尚係前省署所委或由軍隊臨時委任但革新以後各縣縣長須有革命工作或與政會任用人員條例相符方爲合格昨日第五次發表大批縣長計十有一縣兹將其姓名錄下平湖潘忠甲·桐鄕余名銓·慈谿孟亦般·奉化陸守章·象山唐世涍·天台甸濰·東陽何建章·武義李宗裕·平陽金紹聞·龍泉胡清·雲和周賡昌第六次之發表亦在目前矣現任杭縣長陳德新另有他用遺缺有委任韓女士署理之說韓係杭縣人年三十餘歲政務委員會止在審查日内即可發表并聞江山縣縣長已由該縣毛女士接充此亦女子解放聲中之好消息也 
敎育消息 
專電 
　　南京東南大學有改中山大學訊校長擬吳稚暉（二十七日下午十一鐘） 
要聞 
[廣州中山大學行開學禮紀]  
　　廣州國立中山大學前經决定於三月一日開課現經壽備完竣特定於是日下在午十二時在該校禮堂舉行開學典禮晚上由學生會擔任種種游藝跳舞·歌詩·白話劇等項來賓參觀者五千餘人極一時之盛查是日經過秩序如次先推定朱家驊委員主席周鼎培同志宣布全校員生齊集禮堂後預備行禮約三千餘人（一）集合（二）奏樂開會（三）向總理遺像·國旗黨旗·行三鞠躬禮（四）恭讀總理遺囑全場起立（五）唱國民革命歌（六）朱主席致開會詞（七）來賓致詞演說者有政治分會代表胡春林秘書長·國民政府代表實業部長孔庸之·敎育行政委員鍾榮光·廣東省敎育廳長許崇清·黄埔中央軍事政治學校代表姜長林·總司令部政治部代表關乾甫等讀祝詞（八）主席答辭（九）奏樂（十）敎職員演說演說者有政治訓育委員何思源敎務主任魯迅理科主任郜重魁敎授曾濟寛·黄尊生·許德珩·等（十一）學生演說有學生會主席李秀然等繼續奏樂拍照茶會禮成該校於三月一日二日並開展覽大會極其偉觀陳列大學歷年來所搜得之科學上各種新舊標木貴重儀器並派員隨時實地試騐解釋其原理作用等使社會人民對於科學知職有更深之認識該展覽會由敎授陳宗南同志主持並由周鼎培·屈鳳梧·張炳鎏·數同志創設中山紀念室於該校大鐘樓内陳列中山總理各種照片·著作·墨跡·遺物·不下千百種搜羅甚富爲有助學術有益民衆有關黨國之珍貴陳列品至醫科·農科·理科内之生物·數學·物理·化學等項則分配於全校計數十處至爲偉觀參觀者日計萬人云 
[鈕永建當選東吳大學校長]  
　　蘇州東吳大學開辦已來己歷二十五年近爲順應時代潮流起見一切行政組織及學課校務皆力事革新該大學校長一職向爲文乃史博士擔任本月初大學董事部會議文博士爲求貫澈大學革新之旨趣毅然向董事部提出辭職該董事部亦能諒解其用意當即照准並一致推選鈕永建爲繼任校長在新校長未就任之先仍責成前校長文負責按鈕君　敎育家現大學方面己派人與鈕君接洽 
本埠 
[上海藝術協會成立]  
　　上海藝術各團體前因在軍閥學閥勢力壓迫之下不能有相當之發展兹因時局更新爲謀團結及新藝術激進起見由各分團體組成一大團體作一致之進行特於前日下午二時假中華歌舞學校組織上海藝衛協會同時宣告成立到會團體計中華藝大晨光藝術會上海音樂研究會上海藝大中華美術會實騐劇社太平洋畫會南國劇社明月音樂會中華歌舞專門學校戲劇協社東方　會國大藝術研究會演劇雜誌社上海音樂會漫畫會中華美術攝影學會等十餘團體推舉黎錦暉君主席次由朱應鵬丁衍鏞報告警備經過情形繼通過組織大綱並議决各項進行事宜並推舉執行委員九人洪野·黎錦暉·田漢·朱應鵬·丁衍鏞（以上常務）陳望道·傳彦長·仲子通·歐陽予清監察委員三人周大融·陳抱一·周一舟共推舉陣望道·丁衍鏞二君向市黨部接洽云 
[約翰收回自辦之先]  
　　業巳停課 
　　約翰大學開辦己有五十餘年成績卓著現國民政府財政部長宋子文與外交部長陳友仁之秘書俞鴻鈞均係該校畢業生但爲美國敎會所辦而去年五卅事件又發生風潮在此收回敎育權逐動時代華人應收回自辦該校華敎員於上星期已有集會請校長表示態度六三約翰　校同志會亦已與約翰華籍敎員與舊同學有一度之接洽以收回約翰歸國人自辦爲宗旨現約翰同學將即集會作積極之進行學校己决定即日停課昨發出通告云本校現因時局關係及改組問題議决大學各科及附屬高中本學期即行停課本埠諸生望即回家外埠諸生暫向本埠親友處寄居其家長方面除本埠外由本校立即通知行李等件即望取回至領回學費手續須先向本校領取發還證據自今日起至本星期五止每日上午十時至十二時下午二時至四時請往閔行路二十號本校會計處領取爲盼此佈 
[滬江華敎員限期收回敎育權]  
　　楊樹浦滬江大學中國敎員自組織收回敎育權委員會以來積極進行不遺餘力前日已向學校當局提出正式要求由該會委員長李君將正式通告書遞交該校校長書中大意略謂因學校當局對於將學校交歸國人自辦一事觀望不决毫無　意故中國敎員全體决議（一）要求學校即刻着手進行交還敎育權事否則同大將取相當之單獨行動對付學校（二）在學校未向不會明白表示態度以前本會即進行議定種種對付學校當局之方策（三）要求該校校長於三星期内切實答覆聞該校校長接得通告書後即通函理事會各理事討論答復方法云又該會對外發表宣言巳見本報 
[浦東中學師生籌備改組校董會]  
　　浦東中學敎職員會於昨日（二十八日）下午開會討論推翻現任校董會改組新校董會問題當由全體議决與校友會學生會同時進行其手續將呈報市黨部批准備案聞學生會同時亦開全體大會積極奮圖云又浦東中學校校友會理事假杜美路商科大學開臨時緊急會議議决改組校董其進行手續由理事會舉出在滬校友九人組織委員會辦理此事 
[沈茀齋對改組浦東校董會宣言]  
　　浦東中學校長沈茀齋昨發宣言云近三年來浦東中學因校董會處置基金之問題引起校董與學生間無窮糾紛使學校行政頻處困難學校聲譽疊遭頓挫復因校董會組織法之偏陂畢業校友及現任職敎員皆無代表參加其間致使校董與校友及職敎員間隔閡誤會阻力横生近年以　浦校校務日益擴張而校董會對於學校之補助費反愈减少最近兩年竟完全停止學校維持獨賴學費每遇學校經濟困難校董會亦僅以增加學費或减裁預算爲彌補一時之計平昔校董諸公除垂拱任職清談高論外迄無發展學校之誠意其結果徒使學生因費得而怨嗟學校因拮据而頓挫社會人士鑒於校董會昔年處置校産之失當對於諸公深致懷疑以此信用而欲募集經費發展校務自爲事實所不能兩年以前余己認定於此情境之下校事實難爲力曾堅請辭職敬謝不敏當時校董諸公鑒於環境險惡强加挽留並由黄校董任之鄭重表示將於最短期間召集學生校友疏解基金糾紛允於校董會中增設校友代表免除隔閡並整理校産籌募新基金以補充學校經濟時逾一年有半迄無一宗見諸實行去年校董會中雖曾有由會自動延請會計師澈查歷年賬目之提議卒經會衆正式否决並拒絕校友會清查基金之請求致使糾紛醖釀愈益混沌而年來生活程度驟然增高學校經濟倍覺拮据復值此加薪減費潮流將來困難情形更不知何所底止今後如浦校仍由清談垂拱之校董諸公所主管則學校維持己屬無望更何有發展之可言而丁此政治革新社會改造之際校董諸公中頗有深帶政治嫌疑者苟社會人士因校董本身之政治嫌疑而牽連及於所主管之機關使學校發生意外波折摇動學校基本遺誤青年學業尤爲敎育之遺憾余按己往之經騐度來日之前途更周矚目下之環境實覺浦校校董會有改組之必要惟余爲負學校行政之人員對於學校主管事項本無議論餘地且值此多位校董銷聲歛跡之際起而非難其所任之事業亦爲恕道所不許第念校主楊公旣毁家建校以與社會例此校即爲社會之公器發揚維護之責人皆負之矧余服役斯校已逾三載愛校之忱未後於人安忍坐視其瀕於困頓顚危情勢切迫而含默不置一詞乎兹將管見所擬改組浦校校董會辦法三點臚陳梗槪以備愛護浦校改進浦校者之參考一俟新校董會組織就緒主管有人余即正式辭職退避賢路以謝學校謹此宣言尚希海内賢達垂察而敎益之 
　　（一）取消現任校董僵蜱續由本校敎職員校友學生共同宣布否認現任校董會一面呈報市黨部省政府備案並請由市黨部及敎職員校友學生代表囑校董會之財政經理員交出校産契據賬目共同澈查歷年舊賬昭示大衆將基金糾紛根本郭清使從前保管校産關係告一結束並即將校産保管權交新組之校董會接收 
　　（二）組織新校董會手續假定新校董會爲九人内應有敎職員代表校友會代表政府代表各一人此三員應每年由各該機關推選補換此外六員之第一任校董應由敎職員校友協商敦請以後由六員中每年改選三分之一第一屆六員各人任期由抽簽法定之（三）整頓校産發展經濟由新校董會着手整理校産募集新基金並請求政府補助費以期校務進展如核查學校收支槪况後認爲經濟充裕應即酌減學生學費或設置貧寒免費學額以符校主楊公建校嘉惠貧寒之本旨 
[上海私立學校聯合會之發起]  
　　上海敎育界謝守恒·朱士方·黄紹蘭·張惠如·胡韞吟等鑒於上海私立學校缺少聯絡互助革新之精神緣特發起上海私立中小學校聯合會實施黨化謀敎育之革新連日由發起人分頭接洽志願加入者己達三十餘校現定今日下午一時假南市中學開籌備會並擬呈請市黨部立案 
[顓橋區敎育會昨日成立]  
　　顓橋鄕敎育界人士爲謀敎育事業之革新策進起見組織顓橋區敎育協會籌備手續業己完妥特於昨日下午二時開成立大會門首高掛青天白日旗會員到者二十餘人公推張鳳山主席宣讀總理遺囑默靜三分鐘然後報告籌備情形通過章程十八條並並選出執行委員五人其第一支部設顓橋鎭南市第二支部設第二小學第三支部設第三小學均經執行委員會認可並議定自明日起懸掛青天白日旗以示慶祝之誠云 
[閘北區敎育協會之代表大會]  
　　上海特别市閘北區敎育協會昨日上午九時在海寧路天鑫里會所開各支部代表大會到孔凡奇等三十餘人公推嚴幼芝主席黄慕修記錄（一）主席報告臨時執行委員會議情形（二）張笑天報告接收聯合學務處及慰勞北伐軍（三）張笑天提議召集全體大會選舉職員議决下星期三下午二時假國民黨上海特别市黨部第一區黨部舉行（四）臨時會所暫定尚公小學（五）推定嚴幼芝加入閘北市民代表大會葛寒提議對寗案發表宣言經全體通過議畢散會 
[公共租界區中小敎職員會籌備會]  
　　自上海特别市中小學校敎職員總聯合會成立後上海市各區依據會章己先後組織區敎職員聯合會以便接洽向利發展公共租界區和安·文專·飛虹·三高·着蒙各校於昨日下午四時半借文科專修學校開籌備會到會者三十人推郭洪生爲臨主席討論會章旋推舉蔣致平·顧承歡·郭洪生·沈飛一·宋寳祚五人爲籌備員負責籌備以期早日成立云 
[上海曹行區敎育協會之宣言]  
　　吾們發起這個會簡單的說一句就是要開始吾們的革命工作要把吾們曹行的敎育改革一下現在分做三層說宣言如下 
一觀察過去的陳跡吾們曹行的敎育向來沒有一些生氣推其原因實在是被學閥蹂躪被劣紳包辦被土豪把持被吃糧不管事的敎育行政人員壟斷因此因陋就簡馬馬虎虎可憐敎員受盡壓迫無可告訴學生零落星散裹足不前這樣的辦敎育簡直是打磕睡吾們回想到這一點每覺汗流浹背清夜捫心這個罪惡還是歸到吾們身上爲甚麽呢因爲吾們沒有革命精神做過革命的工作來打倒一切惡勢力放他們存在這個責任現在再也不能推　的 
　　二感受現在的潮流國民革命由孫總理的理想　到實現民衆勝利由湘鄂贛越達到上海民選的政府開始辦公敎育自然是最重要的省敎育協會遲這潮流宣告成立吾們受他們的指導從事基本的組織這個責任也是不能推諉的 
　　三適應將來的趨勢將來的趨勢一切都是公開的不容營私植黨更不容閉門造車吾們束縛了好多年要謀解放要謀獨立非吾們自己很純潔的團結起來改造一下斷不會僥倖成功的敎育經費這樣的枯窘敎師待遇這樣的刻薄學校設備這樣的簡陋吾們要革新敎育要增進福利非趕快適應趨勢努力奮鬥不可發起人陳聘伊·錢選青·吳顯仁·陳梅庭 
[學聯會今日再開執行委員會]  
　　上海學生聯會昨日下午二時在舊少年宣講團臨時會所召集本屆第一次執行委員會嗣因租界戒嚴未鬆交通不便加以天雨故到者僅曁南上大法科南洋等十餘校乃改開談話會惟以要案纍纍急待解决故决定於今日下二時在少年宣講團復行召集開會云 
[中國工程學會職員會議紀]  
　　中國工程學會執行董事兩部於二十七日在寗波路七號會所内舉行聯席會議由副會長薛次莘主席通過下列議案（一）函託廣州公路局長葉家俊粤漢鐵路工務處長葉家垣組織廣州分會並委託張延祥赴粤接洽一切（二）函託漢口交通部電政司莊智煥及徐恩曾兩君組織漢口分會（三）會員黄昌榖被任漢口第三特區管理局長函委徐恩曾前往致賀（四）建築條例委員會草擬房屋建築條例决定即日宣佈大綱備各地市政當局之採擇（五）籌欵委員會長徐佩璜君報告籌欵建築工業材料試騐所事已募到洋六千餘元各隊進行頗順不久可達二萬之目標（六）出版委員會報告會刊「工程」二卷四號已出版專載工程敎育論文及去年大會紀事 
[中小學校聯合會將遷至市公所]  
　　上海特别市中小學校聯合會接收省敎育會後即在該會所正式辦公現以上海特别市黨部無相當地點遷至該處要求該會另覓地點該會乃經接收南市市公所大約今日即將遷赴該處辦公云 
[商專校務維持會正式成立]  
　　南市商業專門學交趙校長離職後旋由敎職員及學生會各舉代表共同組織校務維持會並請省黨部派員加入指導昨奉省黨部函開該校謹啟者本黨部前派曾品仁同志前來調查貴校近狀業己得到曾同志之報悉貴校已經組織校務維持委員會旣係敎職員及學生之公意則請暫行維持保管待將來省政府作最後解决等因該校校務維持會當即正式成立昨己照常上課校中一切均己回復原狀云 
[震旦大學風潮昨聞]  
　　震旦大學因組織學生會收回敎育權被學校當局驅逐出校致起風潮迭誌本報昨日該學生會派代表至震旦大學本國各敎員處接洽結果極爲完滿聞各敎授不日擬聯合在各報申明態度作該學生會有力援助後該代表至新交涉處署蔣總司令龍華白總指揮市政府省黨部呈請願書結果亦甚良佳但蔣總司令白總指揮均因公外出由副官處將請願書轉遞省黨部由黄競西接見允將請願書轉送東南政治會諸分部並勸震旦同學鞏固内部聯合其他敎會學校共同奮鬥市政府由敎育局長丁曉先接見允即提出委員會討論並對學校當局武力驅逐震旦同學出校極表不滿擬即提出抗議并謂在最短時間必有辦法望震旦同學團結一致努力奮鬥到底又聞該學生會成立以後即加入學聯會昨日出席學聯代表馬楊兩君均謂學聯會爲解决震旦問題設一特别委員會其他學校即將發表宣言援助云 
[中法工專學生昨仍罷課]  
　　中法工專因收回敎育權運動及驅逐朱炎罷課一週迄未解决該校當局業已通告上課惟學生以此次罷課目的未曾達到誓不上課昨日上午該校到有包探多人對於學生集會並不士涉楊杏佛君昨日答該校學生代表謂頃晤白總指揮詢明並未發過委任朱炎繼長中法工專之任命並謂通知法當局對於中法工專學生勿加干涉又該校學生會昨致電國民政府文曰武昌國民政府委員鈞鑒生校係中法國立懇迅派員收回主權生等罷課以待 
　　又訊學生會昨日派趙江兩人貴函赴白總指揮部政治部謁主任潘宜之君潘君不在由宣傳科長兼秘書蕭淑宇出見代表陳述意見後蕭氏當允呈詢白總指揮究竟有無委派及如何辦理等情待得示復確切答覆該校代表乃辭退 
[曁南同學會對母校今後之意見]  
　　國立曁南大學同學會以政治環境變化後恐母校於兹停辦或合併他校特於前日（二十七日）在青年會舉行春季聚餐會時提出維持母校及謀革新問題議决（一）推何盤銘傳文楷兩人常川參加學校各種會議（二）聯合母校學生會及敎職員委員會上書國民政府海外敎育兩部陳述曁南創辦之原因及經過并必須繼續存在之理由（三）推張家棟徴求在滬華僑團體對於維持母校辦法及革新之意見（四）推定丘漢平·傳文楷·何盤銘·張鴻藻·孫純一·五人·起草母校改組後革興之意見并請未到會會員書面貢獻意見云 
[陳望道對大學敎授協會之聲明]  
　　陳望道對於大學敎授協會聲明云報載上海大學敎授協會舉我爲執行委員我從未接得該會隻字亦絲毫不知該會内容他們舉我爲執行委員我不知到底應該執行些甚應以後該會無論有何行動我個人完全不能負責特此聲明 
[時化學校開懇親會宣傳黨義]  
　　二十七日下午城内淘沙場時化學校爲改變敎育方針開懇親談會學生家屬到者七百餘人一時半開會（一）向國旗黨旗及總理遺像行敬禮（二）恭讀遺囑（三）唱國民革命歌（四）主席報告開會宗旨（五）演講由國民革命軍東路前敵總指揮政治部胡國振君講三民主義余美之女士講女子解　語皆精警透闢市黨部區黨部中小學敎職員聯合會因出席　民大會未有代表末由該校敎員演講國旗黨旗之歷史及中山先生之略史散會已四時矣 
 
 

Page 9

 
 
本埠新聞 
[渤海艦隊襲攻淞口續訊]  
　　渤海艦隊海圻等艦奉艦隊司令張宗昌之命令於二十七日上午五時許襲攻吳淞口與上海艦隊劇戰一小時餘卒爲上海艦隊擊退各項情形已誌昨日本報兹再將經過情形補誌如下 
　　再紀互戰時之情形二十七日上午四時三十分海圻軍艦由東北方面向南石塘砲臺進逼當時即爲砲臺守兵瞥見立刻報告砲臺指揮官施汁施君亦即轉告要塞司令許康此時滬海艦隊之海籌應瑞等艦業已分開但因一時未能準備不克開砲幸要塞司令許康即下令開砲共開八砲斯時海籌應瑞兩艦已備妥共同開砲攻擊海圻艦亦紛紛還擊雙方互戰約一小時餘共開百餘砲據吳淞砲臺消息該臺所開各砲均係一百磅及六十磅之小砲尚有八百磅之最大砲未曾開放又海圻所開各砲均因砲力不足砲彈均落於砲台前之海中僅有一砲落在寳山城東門外沙灘上但未炸發故未傷人海圻艦被海籌應瑞等艦擊中後即向南方高橋海面潛逃又據另一報告海圻艦率同小兵駁艘由長江下游横沙洋面駛到吳淞口三夾水爲駐泊該處之滬海艦隊海籌應瑞兩艦窺見當發燈號詢問並令止進海圻雖暫時停駛而所答含糊至五點二十五分時該艦又欲鼓輪前進應瑞海籌兩艦即發砲轟擊海圻艦即中兩彈受傷海圻還攻各砲除擊中海籌艦數彈外其餘各砲均擊在海塘邊岸之石梗上海圻受傷後即潛逃應瑞及其他各艦亦即追擊 
　　事後之調查自海籌應瑞兩艦擊退海圻後砲台要塞司令許康即令飭派砲兵團辑長莫成碩抵淞會同保衛團職員趙芝香朱楚白二君趕赴張華浜指泊所商借小輪經副河泊司洋員開勒陪同莫連長等乘坐鏡涵小輪駛往三夾水外查勘通濟靜安兩砲艦停泊於鴨窩沙東脚海籌應瑞則追往白龍港洋面當攻擊時歷三十分鐘之久發百砲左右砲台上共放大砲四發小砲三發迨往四週視察一番回歸南石塘報告許司令 
　　戰後之戒備自海籌應瑞兩艦擊退海圻後駐泊南高昌廟之海軍各兵艦奉楊樹莊命令一律開赴吳淞口外計有永續·楚謙·楚有·楚同·及運輸艦一艘魚雷艇四艘先後駛抵吳淞停泊三夾水外海面又派湖鵬·湖鶚·兩艘在吳淞砲台前佈防湖犀小砲艦一艘駐守崇明並用急電調第二艦隊司令陳紹寛率領海容巡洋砲艦來滬在吳淞口恊同容瑞等艦嚴密佈防自二十七日起吳淞口外及砲台均特别戒嚴 
　　海籌艦駛回修理海籌軍艦被海圻擊中數砲受傷共有二十餘處之多亟須修理特於昨日下午二時由吳淞口外與通濟運送艦同時駛回高昌廟造船所碼頭以便入塢從事修理 
　　死傷者之安置此次海籌軍艦被海圻艦擊壞共死水手九名重傷者三人輕傷者十餘人特於二十八日由海軍司令部購備棺木九具於上午九時許運往海籌艦着令從豐收殮所有受輕重傷者均已運回上海醫治 
　　昨日飛機之視察國民革命軍總司令蔣介石以吳淞防務頗關重要特令海軍總司令楊樹莊嚴密布防外陸軍亦須協同助防於昨日上午十一時許派員數人乘飛機一架飛往吳淞口外及尥台灣一帶視察一周旋即飛回 
　　海圻被捕說不確昨日盛傳海圻軍艦受傷後因烟筒及機器受傷過大不能行駛當場即被滬海艦隊應瑞等各艦捕獲兹悉海圻艦當作戰時確被擊中三砲但非重要部分當時因抵抗不支即行潛逃並未被捕 
　　海軍人員之談話昨日本報記者晤及上海軍人員某君叩以作戰眞相據云海圻艦來襲攻時適有美國軍艦一艘駐泊吳淞口外海圻艦即在該艦附近向海籌開砲海圻以爲楊總司令尚在海籌艦中當時各艦用探海燈探望見有美國兵艦在旁未便開砲誠恐引起外交問題且此海籌軍艦之鐵錨尚未提起以致二官廳被中一砲死九人傷十七人嗣後應瑞永績兩艦從另一方向追往攻擊海圻艦即被永績艦射中兩砲應瑞艦射中一砲海圻亦受傷潛去海籌因受傷始終未發一砲 
[市政府委員今日就職]  
　　上海特别市臨時市政府委員十九人業由市民大會産出經中央政治委員會議决通過請國民政府任命市政府接到此項電令後即於今日下午二時假九畝地新舞臺舉行就職典禮兹將情形分述如次 
　　籌備臨時市政府接到中央政治委員會電令後即由秘書長林鈞一面通告各委員屆時出席一面令庶務處至九畝地新舞臺布置禮堂正面供孫總理遺像交又黨旗國旗四面多張各民衆擁護市政府標語及市政府宣誓詞等昨晚各職員往還極形忙碌 
　　典禮一秦樂二鳴砲三全體委員就席四臨時主席就席五讀遺囑六主席致詞七委員宣誓八奏樂九代表致詞十委員答詞十一奏樂十二禮成 
　　通告上海特别市臨時市政府昨通告各團體云逕啓者兹接漢口中央黨部電開敬電悉本日中央政治委員會第五次會議决議承認上海市民代表大會通過之白崇禧·鈕永建·楊杏佛·羅亦農·汪壽華·虞洽卿·陳光甫·王曉籟·林鈞·侯紹裘·鄭毓秀·謝福生·王漢良·李伯之·何洛·丁曉先·陸文韶·王景雲·顧順章·等十九人爲上海特别市臨時政府委員即由國民政府任命特聞中國國民黨中央執行委員會有等因當此地方初復百端待舉因於本月二十九日下午二時假九畝地新舞台舉行正式就職典禮敬希貴團推派代表五人至十人准時蒞臨參觀是荷 
　　通電政治委員會上海分會等昨接武漢中央執行委員會梗電云政治委員分會上海市黨部轉蘇滬黨部臨時聯席會議·鈞鑒馬電悉今日中央執行委員會政治委員會關於上海市政府組織問題决議（一）承認上海市民代表大會爲上海市民正式機關（二）代表選舉出候選人二十二人經上海特别市黨部呈政治委員會上海分會轉呈中央候選人中任命一人組織之並指定一人爲委員長（三）上海市政委員組織條例由政治委員會上海分會起草呈請中央核准施行特聞中央執行委員會梗 
　　呈報臨時市政府呈中央執行委員會云呈爲呈請轉報事本會於三月二十五日第三次常會時通過本會議上海特别市市民代表政府組織各例草案經將該草案報請鈞處懇即轉呈中央政府查核施行所有上海特别市市民代表政府組織條例草案理合前文呈報伏乞垂鑒謹呈中央執行委員會政治會議上海分會（按修正草案條例已紀二十七日本報專件欄） 
　　賀電（一）周佩箴電市政府各委員均鑒滬瀆光復仰賴斡旋復得諸賢主持市政從此發揚黨義獲布新猷中外具瞻曷勝慶賀周佩箴叩宥印（一）漢口省農協會電市民代表會議公鑒上海爲帝國主義者侵略中國之大本營帝國主義者勾通買辦階級及封建軍閥以制中國經濟上政治上之死命致使中國淪爲國際之半殖民地而我同胞備受侮辱殺戮失業破産流離死亡之痛數年以來全國革命潮流愈趨愈高而上海民衆尤能屢表其奮往直前之精神成爲全國革命之領導者震動全世界之五卅運動即爲上海革命民衆所發動者也自去歲北伐軍興帝國主義及軍閥在中部之勢力雖相繼失敗然而帝國主義者猶能以上海爲大本營直接派兵來滬並利用其殘餘之工具孫傳芳·張宗昌·張作霖·以頑抗我革命勢力而圖恢復其原有地位幸賴我上海革命民衆不惜犧牲一切爲革命軍之聲援赤手空拳與列强帝國主義及軍閥奮鬥暴動失敗又繼之以總罷工總罷工失敗又繼之以暴動愈挫愈進再接再厲卒能將帝國主義在華之根據地佔領而設立空前未有之民選市政府開民主政治之新徑對於中國革命之前途實有莫大之裨益尚望繼續努力根本剷除帝國主義及賴帝國主義以主存之一切反動勢力以完成中國之國民革命也特電馳賀並致賀忱湖北省農民協會叩敬 
　　公函市政府派代表謁蔣函云總司令鈞鑒敬啓者自節旄蒞滬萬衆歡騰仰企風采如望雲霓兹遣丁委員曉先林委員鈞趨謁鈴轅藉申歡迎之忱并陳述敝處一切情形乞賜延見無任感幸肅此祗頌動祺上海特别市臨時市政府上海市民代表會議執行委員會啓 
[楊杏佛辭市政府委員]  
　　楊杏佛致臨時市政府函云上海特别市臨時市政府諸委員並轉全市市民代表大會公鑒數月以來咯血復發重以黨國多事之秋不敢因病自逸故疾益增劇前承市民代表大會主持選政諸公以臨時市政府委員見推曾一再力辭嗣以尚在直魯軍閥壓迫之下奮鬭何敢後人乃允暫効奔走以臨時會議終了爲期此意曾於第一次市政府臨時會議席上鄭重聲明今上海市民巳得睹青天白日之旗臨時市政府臨時會議亦將結束而銓病復日增同時得杭州快郵家母病復垂危不得不歸侍湯藥謹根據前言向上海全市市民代表大會辭去臨時市政府委員之職俾得歸里侍疾並免以病體誤公實所至盼專泐敬頌公安楊銓謹啓三月二十八日 
[北伐軍要人聯翩來滬]  
　　國民革命軍東路總指揮兼第一軍長何應欽第二軍長魯滌平江右軍總指揮兼第六軍長程潛等重要軍事長官兹奉蔣總司令電召來滬會議關於軍事及外交諸大問題該軍長等均由寗乘艦抵滬聞日内即須分返防次云 
[蔣總司令蒞滬後昨聞]  
　　暫辭各團體宴會蔣總司令到滬後如三省聯合會及各路商界聯合會等團體均推代表前往擬約期歡宴以示慰勞聞蔣氏以初蒞滬瀆外交内政事務蝟集已傳諭秘書副官兩處對世事暫行辭謝三數日後容再約集各界各團體領袖晤談以罄一切 
　　促陳其采就財政委員滬上克復以後財政問題關係於革命軍前途甚鉅關於此事前曾由蔣總司令委任陳其采等爲委員并以陳爲委員長現陳業已到滬聞蔣氏已促其即行就職將淞滬財政實行統一以免貽誤 
　　商會代表之謁見總商會前日公推代表袁履登·謝蘅牕於昨日上午八時前赴交涉公署拜謁蔣總司令面加歡迎慰勞並接洽地方一切事件擬定期聯合各團體特開歡迎會請蔣總司令訂定日期 
[國民革命軍總政治部遷滬]  
　　國民革命軍政治部爲代表中國國民黨謀民衆利益之機關職責甚大如民衆組織之指導主義之宣傳等均屬之總部設在武漢南昌主任爲鄧演達副主任爲郭沬若於各方均甚活動南昌總部前隨蔣總司令赴安慶昨該部以上海現已克復各項政治工作急待辦理特遣派秘書陳大勛·社會股長徐士淵·股員方奎文·謝仁釗·倪暢予等取道南京來滬籌備將來南昌總部遷滬事宜陳徐君等刻已抵申即日開始辦公云 
[東路總政治部主任昨日抵滬]  
　　東路總政治部主任江董琴此次隨軍出發多立勛勞昨日由南京趕回即在本部召集部務會議除報告前方經歷情形外並極力注意内部之鞏固兹因前方工作緊急即命該部一部分人員於今晚（二十九日）開拔南京江主席是日本擬出席招待新聞記者會議因有要事赴龍華與蔣總司令面洽特托周士冕秘書長代爲接洽又悉江主任爲統一指揮起見將召集東路全體政治工作會部洽議一切一俟部署就緒即當趕赴前線云 
[東路總政治部招待報界]  
　　國民革命軍東路總政治部自杭來滬後對於部内工作無不努力進行又鑒上海爲全國輿論之中心而新聞界尤爲民衆之嚮導故於昨日（念八日）由情報股長宋璞負責假南市大同大學招待新聞界到記者數人首由該部秘書長周士冕恭讀遺囑編纂曾祖熙記錄周秘書長略謂上海新聞界係全國輿論之中心負有指導民衆之責任國民革命是民衆目前唯一的需要欲提高民權首先要打破封建制度才能實現民主政治新聞界於本黨無論軍事政治進程中均有密切之關係此後希望新聞界本現代思潮之觀點切實指示被壓迫民衆一同站在革命的聯合戰線上我們知道國民革命之成敗關係於全人類之存亡並非少數人之利害云云復由該部情報股長宋璞略謂此後前方消息可由本部隨時供給並謂帝國主義者破壞民衆團結力挑撥各國感情離間本黨内部無微不至應請新聞界加以深切之注意鄭重之考慮幸勿爲反宣傳隳帝國主義之狡計云云彼此互談一小時即茶點而散 
[總商會等五團體聯席會議]  
　　討論協助軍需問題 
　　昨日下午三時總商會·縣商會·閘北商會·銀行公會·錢業公會開聯席會議到總商會傳筱庵·袁履登·方椒伯·陳良玉·陳雪佳·王心貫·謝仲笙·傳其霖·謝光甫·趙晋卿·謝蘅牕·厲樹雄·孫梅堂·薛文泰·孫鐵卿·劉萬青·陳子壎等縣商會顧馨一·朱吟江·姚紫若·葉惠鈞·聞蘭亭·沈潤挹·潘子文閘北商會王彬彦·范和笙·陶子敢銀行公會吳藴齋·徐新六錢業公會謝韜甫·盛筱珊公推臨時主席傳筱庵君報告開會宗旨略謂本日五公團開聯席會議之宗旨係奉到白總指揮公函囑與軍需處徐處長接洽協助軍需問題國民革命軍爲民衆謀福利民衆自當盡相當義務今日在座各團體諒已接到此項公函曾議有具體辦法否請各報告云云當由銀行公會代表吳藴齋報告謂敝公會奉到公函後囑鄙人與徐新六君出席本聯席會議共商具體辦法惟公函中並未說明應需數目及辦法故本聯席會似難單獨擬議惟國民革命之工作爲國民人人應盡之天職我商業界對於國民革命之旨趣旣巳澈底瞭解而今而後當有明白努力之表示朱吟江並謂商民之義務應盡而商民之地位須謀鞏固云云次錢業公會謝韜甫報告錢業公會意見願從本聯席會議决案辦理葉惠鈞起言協助革命工作爲應有之義務唯商民應認清途徑一致團結而商民權利亦應得相當之保障云云主席當將吳藴齋建議「凡屬商人應一致努力國民革命之工作」付表决一致舉手通過並議决各案如下（一）議决由各公團聯名函復白總指揮遵囑推舉代表與徐處長接洽（二）由五公團函約徐處長請訂期並指定地點與代表接洽籌餉辦法（三）由各公團公推代表計總商會四人縣商會三人閘北商會及銀錢公會各二人待徐處長復函到後再行商晤（四）議决本日到會五團體聯合各公團歡迎蔣總司令俟蔣總司令定期後舉行議畢散會 
[滬寗路昨日通行軍車]  
　　滬寗路自直魯軍戰敗鐵軌車輛多有損壞迭經北站軍車管理處着令路工趕速修理現聞全線軌道巳可通車至南京特於昨日開出軍車兩列以利軍需計第一次上午十一點上海開第二次下午四點上海開除軍事外暫不售票此外僅可附帶郵件兹錄該處通告及搭車簡則如下（一）本處由今日（二十八）起開往南京軍車兩列爲軍事往返便利起見所有身未穿軍服及無正式證章者槪不准乘坐所有各軍師有調動部隊由各處來函照配商民人等不得私帶貨物私自乘車（二）須奉滬寗滬杭軍車管理處長王諭如左（一）凡各部隊乘車須由各軍長公函私章方能備車運輸（二）凡着制服官長士兵均可隨時乘搭軍車（三）凡着便服政治工作人員須佩帶符號或持本處特許證方可附搭軍車（四）現因運送軍隊不售客票（五）各軍政人員應受本處指導不得携帶貨物及附帶客商（六）各路員司應恪守職責不得疏忽懈怠致誤軍事以上各項仰該分處即行通告一體遵照可也 
[滬杭路今日加開中快車]  
　　滬杭鐵路昨日上午十時零七分由滬開杭之六號慢車共掛客車廂車二十四輛由南站購票乘車赴杭之男女旅客及衣箱行李等異常擁擠故售票處擠軋不堪共售客票洋二千零六十餘元人數約在一千七八百人而尚有二百餘人未得購着爲該站從來未有之擁擠故該站站長因鑒乘客衆多特與車輛科商酌調撥空車若干輛定於今日加開七八兩號中快車往返各一次俾便旅客而免危險 
[滬寗漢電線昨日修復]  
　　上海電報局路線前以奉魯軍敗退時所有滬寗及寗漢間電線殘半損壞一時通報爲難兹悉電政當局以電報事業關係商業影響頗巨未可阻斷故連日飭派該君全體工匠趕將損壞各處路線漸次修復業於昨日（二十八）日午後二時起寗漢電線已可直達拍發均無阻斷云 
[法租界電車昨復工]  
　　法商電車公司工人定於昨日復工各情已誌昨報兹悉各工人於昨晨往公司復工後已將往來徐家匯十六舖與十六舖往來盧家灣之二十兩路先行開駛乘客擁擠異常 
[滬西各紗廠昨日一致復工]  
　　本埠滬西日商·日華·同興·内外棉（除九廠外）等各紗廠全體工人已於昨日起一致照常復工 
[本埠各絲廠明日一律開工]  
　　江浙皖絲繭總公所於昨日（二十八）午後三時假英租界台灣路怡豐祥絲號内召集各廠商開臨時討論會到者除議董幹事外本埠八十餘家絲廠主經理全體均到計共九十餘人由總理黄縉臣主席宣布開會宗旨略謂本埠華租兩界絲廠共計八十餘家男女工人數萬各廠前以交通阻滯貨物人工均難出入值此新繭尚未産生陳繭已在殘零時期加以時局曁交通諸問題相率宣告停工屈指至今已達一星期工人生計最關重要應請各廠主迅予開工以維現狀再謀善後方法云繼由各會商處主任兼議董朱靜庵等先後起立報告各廠停工先後情形曁現狀以及開工後發生困難應付爲難各情後經黄總理與恊理陳灝泉向列席各廠商一再勸導公决定於本月三十日星期三（即明日）南北各絲廠一律開工由各廠在門前發貼通告俾各工人依期到廠工作開工後三日發給各工人上月份之工資議畢散會時已五時矣 
[招商等三公司加開湖州等處班輪]  
　　避難來滬旅客紛紛返里通裕·怡和·兩公司特開臨時快班等情已誌昨報兹悉昨日招商局戴生昌·慶記·三公司亦加開湖州·杭州·平湖·乍浦·海鹽·蘇州·等班乘客均甚擁擠戴生昌所開之益豐輪所有官艙客艙前晚業已定完昨日臨時加入者又有數十人故烟棚上亦客滿 
[滬平滬錫小輪均恢復]  
　　滬平行駛上海閔行平湖之閔南滬平小輪以時局平定於前日宣告復航往來搭客極爲擁擠該公司於此次軍事期内損失甚鉅故將票價略爲增加以資彌補云 
　　滬錫由上海至蘇州無錫之内河小輪因黨軍已將直魯軍完全肅清航綫内巳無阻碍故於昨日起復航於下午二時啟椗搭客極爲擁擠云 
[艦輪雜訊]  
　　王寵惠到申法學博士王寵惠氏兹奉北京政府之命特派來滬聞所負使命甚爲重大王博士在京係轉至大連灣附搭日本船大連丸南下者已於昨日到滬矣聞博士抵滬後暫居本寓云　　日陸戰隊抵埠日本海軍省就近從膠州調派來滬之特務艦平戸號艦中載陸戰隊一百六十五名至上海協助防務昨日該艦己經駛到其艦中之陸戰隊兵士當時即全體登陸矣 
　　江輪將開長江輪船前數日因南京發生變動本埠各外輪曾相率停班休航兹因寗事出於雙方誤會一經交涉即可結束 
 
 

Page 10

 
 
故各外輪公司之長江班仍謀繼續航行日本第一外遣隊荒城司令已容納日清公司之請求業經指派定十八隊驅逐艦桃號專任上海吳淞口外至浦口一段之護　航線之責而英國亦派定伏斯乃第二號軍艦担任護衛本國江輪航線之任務故長江線内之日英輪即日將照常開行矣 
　　日艦來申南京事件發生以後日本海軍省又調派第一艦隊之大隊軍艦來業命佐世保之第二十八隊驅逐艦蓬號·運號·及蓼號三艘又令三十五隊之驅逐艦·樅號·榧號·竹號·及梨號等四艘共七艦由海軍中佐森田及千谷氏率領來滬 
合載得陸戰隊四百餘名來上海矣 
[水陸宣告戒嚴]  
　　國民革命軍海軍總司令部之通告現因防務緊要爲保持江海治安起見從三月三十日起每日由日入至日出之時止所有中外商輪及各種船隻南口應在九段燈桿抛錨北口在東旺沙燈船抛錨均不得駛入淞口以重防務而保安寗特此通告 
　　前敵總指揮部之緊急佈告國民革命軍東路前敵總指揮部昨發緊急布告云爲布告事案奉總司令蔣電令現在軍事時期應取緊急處置以維大局而遏亂萌等因查滬局粗定人心浮動反動份子利用機會希圖引起糾紛破壞大局事勢嚴重自應即日宣佈戒嚴藉以維持治安制止暴動凡我民衆應各體會此意切勿踰越範圍任意行動自取咎戾此佈前敵總指揮白崇禧 
　　第二師司令部之兩佈告國民革命軍第一軍第二師司令部昨發佈告二道兹照錄如下（一）照得孫逆傳芳竊據東南旣仰承帝國主義之意旨復勾結奉天鬍匪斷送國權戮殺民衆凡百有心同深憤慨本師奉令肅清殘逆不日將進駐金陵誓師江北師行所至鷄犬不驚務望革命民衆共起援助其有逆助反動甘爲民衆之公敵者亦决以軍法相繩不敢姑息合行布告使咸聞知（二）照得長江上游經我軍克復地方治安極關重要近因外交問題人心不定空氣緊張而少數反動分子即欲利用時機擾亂大局民衆亦激於義憤每被利用而自不覺到其終點不但不能爲外交後援反增外交上之困難言之殊堪太息現上海地方已宣布戒嚴本師奉令駐滬維持秩序在未解嚴以前一切槪照戒嚴法辦理冀消隠患於無形免外交之棘手如有擾亂治安影響大局者亦依軍法嚴懲决不寛宥至於外交問題國民政府自有整個的解决辦法决非零碎解决所能濟事務望民衆齊集於本黨指導之下一致爲外交後援以博最終之勝利切勿意氣從事徒惹糾紛切切此佈 
[法租界水電工人罷工復工之經過]  
　　法租界電氣電車自來水工會工友自奉上海總工會罷工響應北伐軍命令後該會工友以素有嚴密之組織及訓練當即奉令一致罷工以消滅孫傳芳及直魯士匪軍在暴動奪取上海時該工友勇往直前收繳潰兵武裝由警廳直至兵工廠繳得槍械甚多至北伐軍到上海後工人遵照總工會復工命令前往復工詎料廠方拒絕復工工人大憤當即開會議决提出臨時復工先决條件四條又經法捕房出而調停但廠方仍然拒絕工人益憤議决電氣自來水兩部工人加入罷工以爲聲援經法捕房竭力調停並擔保代向廠方負責交涉故未實現而工會又素與捕房情誼特重捕房又歡迎彼等復工更兼總工會命令不可違各工友只得於二十八日一律忍痛復工在復工之先工人整隊游行高擎武裝暴動勝利復工等旗幟並高呼口號經過各馬路時秩序非常嚴整 
[蔣總司令與總工會代表談話]  
　　國民通信社云國民革命軍總司令蔣介石抵滬後昨日上海總工會特派交際部主任趙子敬爲代表往謁於徐家匯交涉使署蔣介石親出接見首由趙君陳述此次上海總同盟罷工響應北伐軍之經過蔣氏頗爲贊許次說傳聞有將閘北薛岳師長調駐他處由第二師長劉峙駐防並將敝會糾察隊繳械消息請總司令一言以釋羣整蔣氏答稱調防薛師本人尚未知曉或係白總指揮之意至糾察隊本應武裝斷無繳械之理如有人意欲繳械余（蔣自稱）可担保不繳一槍一械復由趙君陳述恐有流氓乘機搗亂糾察隊及敝會事情蔣答此事當由余嚴行制止儘可放心最後蔣氏謂傳聞工人明日（即今日）有闖入租界消息是否確實趙君答此事全係謡言滬上工人受敝會之訓練有年斷無此幼稚舉動儘可請蔣總司令放心（案該會已在昨日各報通告中外人民闢謡矣）蔣氏至此認爲滿意該代表遂興辭而去 
[履業職工罷工]  
　　履業職工向較他業爲苦兹於本月二十二日起一致罷工並於本月二十六日開全體選舉委員大會要求加薪不達目的不止云 
[世界書局工潮昨已解决]  
　　大連灣路世界書局總廠工人前爲要求加薪改善待遇起見全體罷工經該工人與廠方幾度妥夁承認十五條件工人方面認爲滿意遂於昨晨宣告復工並燃放鞭砲以示　利兹錄十五條件如下（一）政府未頒公會例以前暫作默認（二）每日工作八小時半俟商務中華實行八小時本廠亦照　（三）以後進廠者最低工資十八元（四）工資十五元以下加足二十元十六元至二十五元一律加三成二十五元　上加三元練習生十元以下加五元十一元至十三元加四元十四元加三元一十五元加二元（五）包工一律加二成半中排課學徒扣一成鉛印及西排課學徒扣八元（六）承認津貼加入薪水（七）開除工人以公依現規不得以罷工而設法拚棄（八）每月升工一天半（九）每星期日休息及紀念日中外節日均照商務中華而行陰曆年底休息一星期（十）初進學徒八元現在在廠者二年以内加二元二年以外者加三元（十一）工友疾病由公司指定醫院醫治醫藥費由公司負責因公而病者工資照給非因工者工資給半（花柳病除外）（十二）婚喪假例本埠一星期外埠兩星期工資照給（十三）因公而亡者由公司酌給撫恤（十四）十四年花紅限三月底前發給十五年花紅俟開股東會後發給（十五）罷工期内工資照給（大華社） 
[總工會製訂之工會章程]  
　　本埠總工會以上海工人業己紛起組織工會苟無統一之工會章程則必紊亂不易統一因於昨日由組織科製訂工會章程令各工會有所根據章程如下第一章總綱第一條本會以上海某工人組織之故定名爲某工會第二條本會以聯絡工人感情鞏固工人團結增進工人智識圖謀工人福利爲宗旨第二章會員第三條凡屬某工人經本會會員一人以上之介紹皆得爲本會會員第四條會員入會時均須塡具入會志願書策五條本會會員有享受本廠所舉辦之一切權利第六條本會會員有下列行爲之一者經幹事會之報告執行委員會之通過者得開除之（一）不執行本會一切議决案及命令者（二）破壞本會名譽者（三）無故不繳會費者（四）無故三次不出席會議者第三章組織第七條本會之基本組織爲幹事會以工作部份劃分每一工作部份有會員二十人以上者均須組織幹事會舉幹事三人至九人推幹事長一人共同辦理一切事務第八條每部幹事會由每部代表會産生之每某人舉一代表受幹事會之指揮第九條如不滿二十人之部份得聯合部份組織幹事會第十條本會之最高機關爲全廠代表大會每半年舉行一次並得舉行臨時代表大會均由執行委員會召集之全廠代表大會開會時執行委員會爲最高機關第十一條本會由代表大會選舉執行委員幾人候補委員幾人組織執行委員會辦理本會内對外一切事務第十二條執行委員會之職務分配如下（一）委員長一人（二）副委員長一人（三）秘書處正副主任各一人（四）組織科主任一人副二人（五）敎育科主任一人副二人（六）會計科正副主任各一人（七）交際科正副主任各一人（八）糾察　正副主任各一人（九）調查科正副主任各一人（十）庶務科正副主任各一人第十三條執行委員會之下設立常務委員會由執行委員互　幾人組織之辦理本會日常一切事務第十四條執行委員會認爲必要時得設立各種特别委員會或機關並得聘請編輯等技術人員第十五條本會執行委員及幹事會均半年改選一次但得連選連任第四章會務第十六條本會會務分下列數種（一）閱報室（二）俱樂部（三）圖書室（四）體育會（五）演講會（六）同人補習學校（七）同人子弟學校（八）疾病醫藥所（九）消費合作社第十七條本會會務視本會之能力和需要次第舉辦之第五章會議第十八條本會會議分下列數種（一）執行委員會議每二星期開會一次（二）常務委員會議每一得期開會一次（三）每部全體會每二星期開會一次（四）每部幹事會每二星期開會一次（五）各部幹事聯席會議每二星期開會一次（六）每部代表會　每一月開會一次第十九條執行委員會或常務委員會認爲必要時得召集各種形式之臨時會議第六章經費第二十條本會經費分下列數種（一）入會費（二）常月費（三）特别捐遇必要時得由執行委員會之議决舉行特别捐（四）社會熱心人士或其他機關有願捕助本會者本會亦可接受之第二十一條本會常期費由各代表收納繳交幹事會由幹事會繳交執行委員會第七章附則第二十二條本會章程由代表大會通過即發生效力第二十三條本章程如有不當處得由代表大會提出修改之 
[各界對於寗案之表示]  
　　上海大學上海大學爲寗案發表宣言略謂連日報載英美軍艦發砲轟擊被殺華人甚衆凡我國人應一致奮起敦促國民政府提出嚴重抗議 
　　國民黨四區九分部國民黨四區九分部爲寗案發表電言略謂帝國主義者砲艦政策變本加厲吾人於此靜候國民政府解决同時聯合民衆擴大經濟絕交 
　　江灣區第八分部砲擊華人慘案消息傳來殊深髮指伏望各界一致抗爭中國國民黨上海特别市江灣區第八分部感 
[軍事消息彚誌]  
　　江蘇江防隊成立本月二十五日江蘇江防要塞先遣第四獨立旅旅長胡漪委張肅卿充第一混成團團長徐步鴻充第一營營長朱棟臣充第二營營長江恒華充第三營營長砲兵營營長趙九洲暫在上海閘北設立團部從事收編該團長原有舊部軍隊駐在台屬仍巳編製訓練現委姜師望開赴該處統帶軍官軍隊來滬不日可整理出防云云 
　　要塞第二旅之電告江蘇江防要塞先遣獨立第二旅長周雄電寗南京下關文德里十四號國民革命軍江蘇江防要塞先遣第一支隊葛鵬·第二支隊葛伯威·均鑒感電悉給養已電寗當道酌辦雄俟滬事妥洽即到寧餘希續報旅長周雄 
[雜色軍隊次第改編]  
　　李明揚奉令辦理接洽改編事宜白總指揮前日訓令先遣司令李明揚内開此次克復淞滬有多數武裝民衆集團參加革命惟名目繁雜統系不明應歸該司令分别接洽改編並將辦理情形隨時呈報此令等因李司令奉令後已在閘北該司令部辦事處辦理此項任務云　　别動隊改組補充隊東路軍别動隊支隊司令白芝薌日内奉總司令官王桂林諭令改併爲二十六軍補充隊司令部即隸周軍長二十八日下午白氏遣副司令戴良舟·偕秘書長吳雨僧·參謀童樹森·副官周惟斌·出發逕至閘北九江路觀音堂一三團部點騐當由第一團長李敏宗·第三團長王秉璋·集合所部舉行閱兵式即經戴副司令訓話吳秘書長點名童參謀周副官騐看槍枝其時適有微雨而兩團將士精神秩序未嘗稍懈並聞白司令擬稍加整理後即隨同蔣總司令加入北伐効命黨國云 
　　江防要塞先遣部奉命改編江蘇江防要塞先遣司令柳世裕奉東路先遣李司令命令略謂案奉前敵總指揮白訓令内開（與前條同路）此令等因奉此查江蘇江防要塞先遣隊此次克復淞滬曾經參加戰鬭合行令仰尅日將該部所有人員槍枝造册具對聽候點編切切此令江蘇江防要塞先遣司令柳世裕國民革命軍東路先遣司令李明揚 
[市黨部籌備軍民聯歡會]  
　　日昨下午四時上海特别市黨部昨開軍民聯歡會籌備會到者總指揮部政治部董光孚·劉一德·省黨部侯紹裘·市黨部楊杏佛·楊賢江·王守謙·高爾柏由楊杏佛主席（一）恭讀遺囑（二）討論（地點）南市公共體育場閘北青雲路（日期）在一星期内（三）時間上午開會下午演戲（四）組織分總務·宣傳·游藝·交際·指揮·等科總務楊賢江·周士冕·董光孚宣傳市黨部宣傳部·東路總指揮部政治部宣傳科·東路前敵總指揮部政治部宣傳科游藝顧無爲·鄭毓秀交際市黨部婦女部指揮總工會·市黨部·總指揮部政治部（五）經費預定一萬元（六）辦公時間每日十二時至五時（七）辦公地點市黨部三層樓（八）例會每日下午二時 
[戰利品吳淞號鐵甲車開到南站]  
　　滬杭鐵路上海南站昨日上午七時由北站運到國民革命軍戰勝直魯軍所得之戰利品計有吳淞號鐵甲車大砲一尊及四十磅長式大砲二尊均在南站缷車惟該項大砲因魯軍敗退時將該砲之砲閂拆缷故運往高昌廟兵工廠修配云 
[寗漢外僑陸續來滬]  
　　文匯報云南京避難日僑約一百三十人乘日本軍艦來滬約今日（二十八日）下午四時可到上海泰晤士報云第一批南京避難來滬之美僑六十七人己於昨晚（二十七日）乘軍艦到埠内有重傷者二人一即穆飛女士被槍擊兩次一即南京美孚油行經理何伯德氏到滬後立即舁往醫院其餘則以婦孺居多又今日（二十八日）當有數輪載外僑來滬祥泰洋行之祥泰與新祥泰以及黄浦平和等均定於今晨到滬新祥泰輪内有婦孺二十一人男子二十九人黄浦輪載南京外僑七十人平和輪載鎭江英美僑八十八人又漢口外僑奉令退出後瑞和輪載二百三十人亦當於今日到滬隆和輪載美僑一百人己於昨日離漢 
[商界昨日懸旗歡迎蔣總司令]  
　　公共租界各馬路華商店舖昨日因歡迎蔣總司令蒞滬大都懸掛青天白日滿地紅及青天白日兩種旗幟並有於門首貼「慶祝七命軍勝利」等各種標語者以示歡迎 
[公共租界昨日之防務]  
　　昨日公共租界之防範僅中區比較稍爲緩和凡往來法租界之路如西藏路·福建路·河南路·江西路·等處皆可通行不若前日之深閉固拒　　　　路之防守外兵日間已撤每處則派西捕多名巡　　　　　餘通南之路依然阻隔仍有武裝兵士守衛沿　　　　各橋樑除麥根路·新閘路·兩橋不易通行外餘　多可通過但守橋之外兵未撤北區防務未見鬆弛凡往北火車站者槪須繞道然此中曲徑皆屬僻弄若非久居滬地熟諳路徑者則不免有歧路徘徊之感黄浦灘路南京路兩處裝運外兵之汽車往來如後晚間十時後界線仍須封閉此種緊急戒備市民亟盼早日撤除也 
[華洋市民遵守戒嚴條例之感慰]  
　　公共租界工部局總辦愛德華昨日聲明自頒布戒嚴條例勸居民於夜間十時至上午四時間居家勿出後界内華洋居民咸能遵從共維治安使保護租界之軍隊易盡其職該局於此良用感慰云云 
[學聯會昨日繼續會議紀]  
　　上海學生聯合會第一次代表大會未及討論完竣之議案本定於昨日午後二時在南市中學繼續開會討論但因天雨及通知發出太遲之故到會學校僅二十餘由主席宣布改開談話會兹將當日情形分述如下 
　　到會之代表中華藝大陸　祺·震旦馬克强·南市中學朱文淵·黄德關·國民求昌·鄭森·惠·周　德·陳傑·霸　許天眞·胡子瓏·東南王漢波·陳　璋·法政謝·强生·陳民烈·光華胡越·王志堅·光華附中胡浦清·趙英達·商大黄圖·上　　榮　·何洛·大同陳觀海·　南　溝淵·　科專修陳公觀·陳征鳴·法科劉子明·東吳法科李作人·同文符彪帥·培岷·　方楊卓　　　隂生·復旦中學李偉·大夏熊天荆等二十餘校代表及中國濟難會代表游世璋來會列席報告 
　　開會之情形午後二時半由主席羅潛瀾宣布開會光華胡越·上大何洛·爲記錄因到會之人數甚少改開談話會上大代表提議今日所討論之結果交下次代表大會再討論决定衆無異議首由中國濟難會代表游世璋報告該會過去情形並要求各校學生會代表負責組織分會次由各己發生風潮之學校代表報告各該校經過情形以便由各校代表供獻意見提交代表大會兹將各該校代表之報告簡述如下（甲）新華藝術學院代表許天眞·胡子瓏·報告該會同學被迫離校之經過及現在復學運動之進行並要求學聯予以切實之援助後由主席提交討論議决五條援助辦法（一）派代表要求市政府及市黨部贊助此次新華藝術學院之復校運動（二）由學聯函請市黨部敎育研究委員會注意此問題並望加以切實討論（三）派代表接洽江蘇敎育協會望有同樣之主張（四）學聯呈請市政府及市黨部函知巡捕房及美專當局以後新華藝術學院學生返校不能再行干涉（五）本會贊助新華藝術學院同學回去占據美專校舍（乙）震旦大學代表馬克强報告該校同學因組織學生會受帝國主義壓迫之情形經各代表發表意見（一）請各民衆團體發表宣言（二）通告各校一致援助（三）呈請市政府於短期内成立規模宏大之法文學校（四）學聯函請震旦當局（丙）臨時動議上大代表劉榮簡提議組織學潮解决委員會議决交本日代表大會正式討論時己五時半乃宣布散會再該會定於本日二時在南市中學續開代表大會討論未决各案云 
[前日之閘北市民大會]  
　　上海市黨部及江蘇省黨部假公共體育場開市民大會閘北市民赴會者必經租界爲避免衝突起見即改在閘北青雲路空地開會到者有第一區黨部·第五區黨部·江灣吳淞各特别區黨部及所屬各分部各工會·商務工會·木器工會·景賢女中·立達學校等二百餘團體約十餘萬人由第一區黨部代表謝佐民·金耀先·方超驥·三人爲主席團先由謝君宣讀遺囑繼宣布開會宗旨次對總理及黨國旗行三鞠躬禮畢靜默三分鐘追悼死難烈士此後演說者有二十六軍政治部代表周舟·孫麥秋及一軍二帥政治部陸助令·李樸共産主義青年團代表華少峯一致主張兵民合作打倒一切帝國主義打倒一切軍閥一切反動派完成轼叫革命及世界革命末高呼口號（一）羣衆武裝起來（二）工兵聯合起來（三）打倒帝國主義（四）收回租界（五）取消不平等條約（六）打倒一切軍閥（七）剷除一切反動派（八）擁護市民政府（九）擁護總理三大政策（十）孫中山先生萬歲（十一）無産階級自由解放等口號而散 
[各區市民會併記]  
　　閘北閘北市民代表會執行委員會於昨日下午二時開第三次會議計到會者李春鍏·馮一先·鄭緘三·陸端甫·蔣中令·徐輝祖·徐春榮（馮代）·鄭林鐸·黄澄鏡·陳春林·林仲芬·王彬彦·顧治平·等十三人主席黄澄鏡記錄李春鍏開會程序（一）報告宣傳部主任鄭振鐸報告前次執委會議决派我（鄭自稱）及李春鍏二人到市政府接洽一切他們剛在開會我們得主席之介紹入席報告閘北代表會執行委員會成立及接收市公所經過當由市政府秘書長向我們報告凡關於全市市政的機關槪由市政府去接收你們須有一正式公函到來俟市政府批准後即可進行一切（二）討論（一）開第二次代表大會日期及地址决議四月二號上午十點鐘在第一區黨部禮堂開會（二）改選問題决議在第二次代表大會時依照市政府公佈之組織法選舉正式委員臨時執行委員則在第二次代表大會閉幕後槪行取消（三）經費問題决議暫由財政委員先墊借一百元 
　　浦東區浦東區市民代表會議於前晚（二十三日）假花園石橋大街開會計到工商學各職業團體代表七十二人（一）由籌備委員會報告開會旨趣及經過情形（二）全體起立靜默三分鐘追悼死難烈士（三）推定張叔平·張佩琳·周作新·爲主席（四）審查代表資格（五）選舉張叔平·朱謙志·范漁人·朱鳳桐·張建白·沈金生·楊鳴臯·朱一樵·唐玉麒·孫良偉·孫鐵海·姚文貴·陳德山·張佩琳·黄進·陳保定·詐葆銘·楊白·洪福隆·張曉梅·陳法尊·張泉英·許松圖·周作新·張載伯·二十五人爲執行委員（六）發表宣言（七）提議案件（甲）本區警署己早消滅對於警廳長之違反民意之滑稽命令否認及反對之（乙）凡爲革命而死之烈士負責追悼撫卹及築公墓（丙）應注意敎育及衛生之改進（丁）依據國民政府所頒佈之懲治土豪劣紳條例切實執行之（戊）廢除苛捐雜稅（巳）清查公産公欵（庚）實行限制迷信之消滅及取締妖巫（辛）改良交通及興築馬路設立輪渡（壬）設立市民醫院（癸）取締私藏軍械（子）設立圖書及公共娱樂塲（丑）撤退越界佈防之外兵（寅）接受上海總工會之總要求以上各案統交執行委員會執行（卯）張叔平·張佩琳·范漁人·等演講此次革命之目的及民衆今後應負之責任（辰）議决經費由各委員分擔暫爲墊付當由陳德山出資三十元俾購零星用物議畢散會時己夜半矣 
[閘北火災各戸昨開會議]  
　　閘北火災各戸聯合會於昨日下午三時在九如里分辦事處開會到者錢子範·沈奎年·宋鎭洋·聶雁影·等四十餘人首由主席聶雁影報告組織宗旨略謂吾人鋒鏑餘生孑然一身當時逃命不遑是以一應財物悉付一炬　言念及此能不痛心現經閘北慈善團救濟暫得棲身之所究係一時救急之方來日大難何以善後應請諸君發舒衆見藉資討論當經次第發表意見大致事關切膚受災獨酷若不急籌善後必致流離顚沛應請各界顧念奇災横禍予以援助另擬文呈請蔣總司令熟籌辦法　併保有火險者由會致函保險公會速予賠償主席提付表决通過又報告現在災戸報到者僅四百餘戸尚有散居租界者爲數甚多約有七百餘戸應即登報通知加入衆　贊成議至五時許遂散會 
[各工會消息]  
　　耶松船廠工會百老　路耶松船廠爲浦東祥生廠和豐　等之總樞紐共有職員五十餘人工友數百人尚無團體之結合兹由該廠吕雲峯君發起創組全體贊成遂於廿六日下午一時假座該廠大樓開籌備大會到者各部工友代表等三十餘人公推吕君主席李翔生紀錄首由主席起立報告經過情形略謂現今潮流亟宜固結團體今日召集同人組織工會務望同人努力云云次議籌備手續當推定委員十二人選張尚坤君爲委員長復舉吕雲峯胡定新爲出席代表當於二十七日參加滬商協會開會議畢散會 
　　派報業工會上海前報業捷音公所同人所組織之上海派報業工會自籌辦以來積極進行兹聞己定於三十號假坐小西門外少年宣講團開成立大會該會隸屬於上海總工會屆時並由總工會派人到會帮同組織云 
　　美亞電力絲織廠工會美亞電力絲織廠工會於前日（二十一日）下午三時召集各廠工友一千六百餘人一律到會在西門斜橋新橋頭總廠工餘休候所開成立大會由籌備主席韋志孝報告組織之經過及成立工會之意義次由秘書蔡悅來宣讀會章通過後各工友張之泉·沈榮福·何伯鐵·陳煥文·陳伯華·潘鳳韶·馬崇德等均有演說並通過議案二件（一）組織慰勞隊本日前去歡迎北伐軍（二）加入上海市民公會議畢三呼口號散會 
　　福昌烟廠工會上海福昌烟公司職工職員計共八十餘人兹因時勢重新亟謀團結於昨日下午由該廠全體職工職員開會發起組織工會議决會章并公推吕霖生童孝同王方卿裘巧生着手籌備積極進行當場全體簽字贊同限日成立一面呈請烟廠總工會轉呈上海總工會立案云 
　　紹蕭滷簞船務工會南市紹蕭兩帮滷簞船務工友約有三千餘人由工友五百餘人之發起組織工會於昨日下午一時假南市關橋頭紹興公學開成立大會公推顧啟泉主席首由指導童君演說略謂我紹蕭滷簞船務工友久感生活程度日高之苦當此時勢增加工薪之運動亦爲正當之要求遵照民生主義之精神而謀解放惟對於船主决取休戚相關之態度謀雙方之利益將來關於海盜猖獗亦可合力抵制云云旋由到會者分别討論議决各案如下（一）推舉王鳳椿·陳春華·許阿榮·徐阿雲·顧啓泉·金廣源金潤富·來連生·來炳生·韓福興·吳鳳馬等爲代表進行一切（二）加薪問題公决由兩帮代表酌議預定要求增求成額於三月初一日起照加否則另謀對付辦法（三）公推邱平山起草章程及宣言（四）指定關橋瑞鳳弄紹興公校爲臨時辦事處（五）經費由代表會籌劃（六）推童寳林·邱平山·童正福·盛阿勝·爲常務委員議畢散會 
　　成佛雕花工會雕花工會昨日下午一時在公共租界體育場内開成立大會到會者凌志霄·衛國慶·沈雲樓·金長生·陶阿士·等七十餘人（一）由凌志霄主席宣布開會（二）報告組織工會宗旨（三）成佛店主衛國慶報告經過情形（四）華法區工聯會組織主任施育英指敎一切（五）選舉執行委員十一人衛國慶爲委員長凌志霄爲總務兼秘書沈雲樓爲會計范金生·王阿良·徐寳福爲宣傳杜根河爲交通金長生·顧毛生·唐良賢·陶阿士·爲糾察（六）散會遂召集執行委員會議會中經費案議决發信請鄒耀宗來商議遂散會 
　　華商水泥廠工會上海華商水泥廠工人於昨下午二時假龍華小學大禮堂開工會或立大會到會工友三百餘人兹將經過情形列後（一）臨時主席報告開會宗旨（二）向國旗行三鞠躬敬禮（三）呼勞工萬歲龍華水泥廠工會萬歲（四）工友尤金龍報告該會成立之艱難及對於以後之會務進行等略有討論（五）選舉執行委員結果總務科尤金龍·何如寳·黄金雲内務尤金龍·胡祖鏞糾察高阿明·樊銀福外務沙金發·高星徐（六）散會散會時己五時即派代表前往總工會接洽以便指示一切 
　　滬寗杭鐵路總工會成立國民社云滬寗滬杭兩路工友在此次革命運動中首先罷工歷時至半月有餘直至直魯殘餘軍隊完全肅清始告復工此後又日夜修建被毁之鐵路以利北伐軍之運輸在此次運動中厥功甚偉現該兩路工友己於昨日下午十一時成立總工會兹將重要情形紀錄如下昨日下午一時滬寗滬杭兩路開車工程電燈·機務·銅匠·冷作·木匠等代表共八十餘人在閘北總工會之所集合舉行成立大會議事程序如下（一）公推孫津川主席宣布開會（二）主席報告籌備經過及今日成立大會之意義（三）選舉執行委員組織執行委員會計吳淞四人滬寗北站五人滬杭北站兩人滬杭南站二人當選爲正式委員吳淞一人滬寗北站一人滬杭北站一人當選爲候補委員其他南京應推二人常州二人閘北二人寗波二人尚未選出昨己派代表携函前往各該地接洽請即選出委員共同實行工作於執行委員會内分秘書組織·宣傳·交際·庶務·會計·糾察等部·並舉孫津川爲委員長·（四）議决發表成立宣言並登啓事（五）議决成立各站分會（甲）吳淞（乙）滬寗北站（丙）滬杭南站（丁）滬杭北站（戊）南京（己）常州（庚）閘口（辛）寗波本埠各分會限一星期内成立外埠各分會俟各委員選出後即督促其進行（六）議决致函白總指揮及局長要求履行罷工條件照發罷工期内工資及賞工一月（七）致函各工廠工友速來報名加入（八）議决特别捐每人一工以爲開辦費月費每月每人半工（九）對工賊顧其昌己令其具結保釋惟開除其工藉永不准在滬寗杭路作工對張錫銘施執安劉長榮褚四春范柄生陸鴻興周福生朱戴生等即行通緝得獲後加以嚴懲五時散會 
　　駁運船務總工會上海各輪埠駁運船務總工會昨日（二十八）下午三時在小西門克利工廠開代表大會到者各區代表九十餘人公推沈良材主席報告組織船務總工會之需要並由黨同志于大公朱曉雲陳福慶等發表意見總即宣讀會章略加修改·一致通過公推滕占鰲沈良材盛克寛錢有福陳福慶孫德明陸廣相章棟卿爲各科主任組織執行委員會互推沈良材爲委員長於昨日開第一次執行委員會討論各部進行事宜云 
　　尚有本埠新聞轉入後頁 
[]  
[]  
[]  
 
 

Page 11

 
 
本埠新聞二 
[各職工會消息]  
　　華大銀行職工會上海華大銀行職工會己於十四日宣告成立並正式加入上海銀行職工總會二十八日午後該行職工四十餘人開全體大會討論會綱並提議一切辦法當塲選出執行委員王忍貪·何麟生·錢雲渠·徐公達·張鏡清·陳衡甫·宋望生七人並推王忍盦君爲出席代表云 
　　紗布交易所同人會紗布交易所同人會於二十七日上午十時在該所市塲開全體大會到者會員一百三十餘人開會後先對國旗行三鞠躬禮會旗行一鞠躬禮公推顧允恭君爲主席當由顧君述開會詞並報告同人會成立之經過復由會計委員報告會計收支情形旋即通告章程選舉正式職員至十一時半散會　　華洋布業職工會華洋布業職工會因無固定會所曾派代表向振華堂洋布公所要求暫時將天文台路南公所移一部份爲辦公之處公所方面雖已允許但手續上必須洋布店有入振華堂十家以上之職員代表來函介紹始可容納故該會前日復假總工會召集全體代表大會當時再派代表朱超·朱濟之等前往交涉己得該公所完全諒解昨日下午該會己無條件正式遷入辦公矣 
　　磁業職工會上海磁業職工會已於三月二十六日開籌備會議到會者三十餘人公推臨時籌備委員九人分别担任職務分文書交際會計宣傳組織一切進行手續並議决加入店員總會將於日内正式成立云 
　　蘇州銀行職工會上海蘇州銀行南北二行同人組織之職工會已於前日成立並正式加入上海銀行業職工總會當派代表二人前往出席總會之代表大會矣 
　　東南植業銀行職工會上海東南植業銀行全體職工昨日（二十八）在該行議事廳開職工會成立大會通過簡章當選委員五人已正式加入上海銀行業職工總會矣 
　　中華工業廠職工會滬西中華工業廠職工會已於三月十九日宣告成立到會職工計一千二百餘人首由總工會屬滬西各工會聯合會代表馬天恨君演說有組織工會之必要以及種種設施當日即由各部工人選舉幹事三十人並互選委員長一人委員六人結果曹鳴岐當選爲委員長姜佳懷潘文彬等當選爲委員公推徐建範爲文牘尚有宣傳交際庶務交通會計糾察隊等正在分頭組織俾便分科辦事云 
　　商務印畫館總務處同人會商務印書館總務處同人會執行委員會於昨日上午九時開臨時會議計到萬譜聲·馮一先·朱穉祥·傳汶明·何梅初·于述周·劉志惠·趙叔誠·莊通三·施修梅·等十人由朱穉祥爲主席何梅初爲記錄逐一議决要案四項摘錄於下（一）委員長制取消改設常務委員三人公推朱穉祥馮一先萬譜聲三君擔任（二）上海市民代表會代表公推傳汶明君出席（三）總工會兼店總會代表公推劉志惠君出席（四）本會辦公處館内設在寳山路會計科館外設在寳山路信義巷口第一區黨部三十一分部内於十二時散會 
　　清丈局職工會上海清丈局城廂特區職工會自經籌備以來已於前日（二十七）上午九時在也是園開成立大會計到會會員五十餘人先向國旗及孫總理遺像行三鞠躬禮後由籌備會員報告籌備經過情形次公推唐石圃爲臨時主席致開會辭全體通過宣言及會章次選舉計選定朱畏軒·諸宏章·唐石圃·姚肇亭·姚蓮汀·陳文祿·吕振束·徐源衍·秦涯濱·等九人爲執行委員金志棠·謝樹棠·爲候補執行委員散會時已一時矣 
　　華洋雜貨店員公會華洋雜貨店員公會昨開籌備委員會議决各案如下（一）何名俊報告賃定會所全體通過（二）胡士澄提議並示一體平等（三）張安華提議大會日期問題議决星期五下午二時在九畝地春源里三十三號新會所開全體大會（四）會章及宣言請胡士澄起草（五）散會 
　　明星職工會明星影片公司職工會業己籌備就緒該委員將章程草案議定大約明後日即開成立大會通過章程及提議先决事項 
　　南北市米行職工會改名南北市米行職工會日米雜糧油餅各同業行號各員來會報名入會者絡繹不絕故於昨日召集職員會將名稱更改爲上海米豆油餅雜糧行號職工會並舉潘代表向總工會接洽繼議經費會員入會費洋一元經常費二元分四季繳納特别費至必要時由會員决定募集之失業者或無能力者免繳 
　　銅業職工會上海銅業職工會忠告各同業職員工人書我同人鑒此生活日高生計乏術兼之潮流之趨勢欲謀自身之解放故不得不有一種堅固廣大之組織同人等首先發起籌備半月己於本月初八日正式成立一切情形己付諸報端想己洞悉後因政治環境關係不能正式公開辦公以致加入者寥寥目今革軍到滬吾各團體皆已正式公開辦公本會亦已正式辦公於法租界四明公所後面餘慶里二所加入者十分踴躍然未加入者亦不乏其人目下反動分子皆在剷除之例各職工自應無所畏忌儘可來會加入職工欲謀自身幸福必須織工會切弗再作旁觀是爲至要執行委員會啓 
　　西法洗染業職工會本埠南北市西法洗染業共有一千餘家職工總數在一萬以上兹爲聯絡感情順應社會潮流起見特由張君等發起組織職工會於昨日開第一次籌備會到各店代表八十餘人議决起草章程發表宣言徴求會員而散 
　　銀行業職工總會上海銀行業職工總會於前日（二十七）下午二時在香港路上海銀行公會大會場舉行第二次代表大會各該分會代表持函入會簽字領取選舉票到會者計中國實業代表陳燕孫·何頴之上海銀行成鳳彩·楊藴石交通銀行畢格心·龔善繼華大銀行王忍庵·何麟生農商銀行王敏台·蔡勤生浙江實業秦篤生·酈景暉江蘇典業陳筱舟·孔叔炎中國興業樓煒者·李樹屏鹽業銀行吳甄士·趙修之廣東銀行林篤才·章桐生明華銀行王時彦·徐汝積勸工銀行章時純·林　壽中國銀行收稅處沈雪鷗·汪耐冬東萊銀行徐紹龍·鳳柱梅大陸銀行蔡引之·陳曉嵐華新銀行王若漁·葉友庭新華銀行徐質君·王勝伯蘇州銀行華子瑞·姚穉秋聚興誠銀行陳岩孫百滙銀行郁定一·　　生日在銀行陳伯桓·王指村浙江興業陳書常·宋雲孫工商銀行馮毓棻·劉縵卿·通商銀行陸九香·于壽椿通易信託公司王　伯·汪兆麟香港國民銀行甘柱源·談玉鏘中南銀行程迺琳·胡慕瑗蒙藏銀行陳敏孚·章兆祺四明銀行陸立生·盛燕方匯業銀行趙應坡·林同興中孚銀行施彭年·洪傳志懋業銀行席文光·朱華德中國銀行項馨吾·吕越祥正義銀行姚寄耘·何煥鋆勸業銀行俞丙彝·鄭哲夫安徽銀行李遠齋·彭紹川通和銀行金達章·席子明金城銀行李佐宸·黄克絡道一銀行盛沛淞·夏紹康中華銀行袁葭池·吳劍冲美華銀行王天士·洪雲孫正金銀行王翼棠·金吉生正大銀行張乃其·王有年富滇銀行瞿震寅·顔希耕通易銀行來其祚·曹錫祥江蘇銀行俞子剛·嚴培生通商虹口分行張公威·何逸雲東南植業銀行蔡有定·汪克敏四行準備庫卞伯屏·周旭初山東商業銀行趙菊坡·馬藎臣等五十餘家己成立分會正式加入該會爲會員其他中外各銀行尚未成立職工會者亦派代表到會旁聽統計全場人數達五六百人盛極一時會場秩序由招待員維持故井然不紊兹將開會情形詳述如下（甲）會場布置門前懸青天白日滿地紅國旗臺上置中山先生像會員以次列席由主席致詞開會並全體起立向先總理和三鞠躬禮（乙）第一次臨時執行委員會報告本會經過情形並述二十六日第一次代表大會議决案（一）擬分函各行當局對於調動人員須得本人同意及總會之通過（一）函請上海市政府承認本會成立（一）開會地點决定銀行公會（一）請各分會暫塡經費洋十元（丙）推舉主席團三人交通畢格心浙江實業秦篤生大陸蔡列之三人分任報告（一）籌備經過情形（二）開會宗旨（三）會場秩序報告後（一）農商代表提議凡有非正式成立之分會代表無發言權表决權及選舉權俟執行委員會産生後可直接向本會商議組織分會多數通過（一）議决凡會員被各該行當局調動時須得本人同意及本會認可（一）凡會員如被各該會當局開除時須得本會詳細調查認可方能開除全體通過（丁）通告總會大綱各行互有提議修改並增加（一）由代表大會選出審查委員五人組織審查委員會以審查及監督執行委員一切事宜於附則内添（一）本會一切事宜非本會人員不得參與雇任職員昌不在此例（一）本會爲獨立機關不加入任何其他團體但其他團體與本會宗旨相同者得聯絡之（一）本會執行一切事務應取公開對於入會費及經常費議决（一）入會費行員練習生一元茶房老司務二角（二）經常費應按各人每月所得薪金百分之一交納之對於總會大綱逐條討論費時甚久（戊）對於分會組織條例留待執行委員會從長討論（庚）選舉（一）審查員五人上海銀行·農商銀行·匯業銀行·懋業銀行·鹽業銀行·當選次多數交通·華新·工商·富滇（一）執行委員廣東銀行·交通銀行·中國銀行·浙江興業銀行·大陸銀行·浙江實業銀行·中南銀行·金城銀行·新華銀行·中孚銀行·四行庫·中國實業銀行·四明銀行·工商銀行·通商銀行·東萊銀行·勸工銀行·明華銀行·華大銀行·江蘇典業銀行·富滇銀行·當選次多數華新·聚興誠·通易·香港國民·江蘇·等銀行至晚十時許散會 
　　參業職工會上海參業職工會昨日午後二時在南市參業公所開成立大會到有五百餘人公推曹龍田爲臨時主席兹將開會秩序如下（一）主席報告籌備經過僅祗三天期間侷促一切手續殊欠完善起草章程亦有未盡應請詳加討論（二）討論章程大致通過僅於文字上略加修改揭曉執行委員（由每號書面各推一人）己推者計有姚祖菁·沈懷珍·李廷華·陳載祉·舒昌衡·馮瑋卿·黄淦綿·李鍾祥·賀師明·史浩然·楊禹廷·沐廣棠·宋暗軔·謝祖德·葉金奎·沈賡卿·馮忠欽·方聯慶·周德罄·曹龍田·余　甫·童金聲·徐敬齋·陳仲山·陳彭飛·應書璿·鄭少甫·高子雲·陸浩元·等二十九人惟壽昌號尚未舉出均於當場就職并公推曹龍田爲委員長曹君即席表示謙退决下次開委員會再行决定 
　　餅干糖果職工會本埠餅干糖果職工同人組織職工會於昨日下午二時在九畝地商聯會開各會司廠號代表會議到者有冠生園·德隆·中華·邁羅·振華·和齋·大益·益豐·利康·沙格蘭·德盛·等代表六十餘人公推蘇頴餘主席由陳際程報告一切公决定名爲「上海餅干糖果職工會」推定徐惜三周傳秀等十七人爲臨時執行委員互推邵湘洲等七人爲常務委員負責辦理一切會務云 
[各界救護消息]  
　　紅十字會紅十字會總辦事處前日（星期）得高昌廟海軍司令部電話請派救護隊前往該會以當時租界特别戒嚴救護車不能通過當請該部派輪運傷者至新關碼頭以便救護車迎載該部允爲照辦遂由紅會職員王培元·朱子京·沈金濤·邊砥齋·等率領救護隊乘救護車三輛開至新關碼頭等候良久始由小輪由吳淞口運到傷者十七人扶登各救護車分送該會總醫院（ 
在梅格路）·北市醫院（在新閘路）急爲施治十七人中有三人受傷甚重故轉送該會總醫院由牛惠霖·牛惠生·兩醫士用愛克司光鏡診察用手術割腿施治又昨日午後白總指揮之汽車夫及衛士經過高昌廟近處其時白總指揮不在車中其地有黨軍守衛森嚴問口號未答當即開槍擊中車夫手臂又及衛士之肺部現己送入該會十六舖南市醫院經王培元醫博士及各醫生施治當可速愈 
　　中國救生會本埠濟生會連日救濟閘北兵災火災己誌前報兹聞該會辦理火災急賑原定二月二十六日一律散放告竣現因南北交通不便災戸逃入租界者實居多數連日報名者絡繹不絕而該會辦賑諸君仍以未能普及爲憾故議决延期數日以月底爲截止期似此辦法被火災民可以多受實惠云 
　　基督徒救濟會此次本埠光復以前閘北居民頗遭劫難上海基督徒同人目擊心傷特召集緊急會議籌商救濟方法除已分頭調查被難者之實情外全上海各禮拜堂於募捐方面現方一致進行聞其目的暫定五千元以爲不幸之被難者謀善後凡確有需要者皆可向上海青年會基督徒救濟會事務處接洽 
[國民黨消息]  
　　三區十八分部滬西北新涇中國國民黨上海特别市第三區　八分部於三月二十七日下午二時開全體黨員大會共到黨員二百餘人由執行委員金聲主席黨員李旗屈蠖記錄今將開會順序列於后（一）振鈴開會（二）向國旗行三鞠躬禮（三）讀遺囑（四）追悼先烈靜默三分鐘（五）主席報告開會宗旨（六）各委員報告工作　該市公所前總董董事於北伐軍抵滬時挾欵捲賬潛逃特别市黨部尚未派人前來接收遂由區分部全體公推執行委員十一人暫維現狀故報告數日工作（七）提案（提議宣傳等工作）（八）討論（議决請政府懲辦惡紳劣董方法）（九）推舉審查黨員資格委員（十）呼口號（一）打倒帝國主義（二）反對越界築路佈防（三）歡迎蔣總司令（四）歡迎北伐軍（五）打倒惡紳劣董（六）取消不平等條雜（七）取消苛捐雜稅（八）中國國民黨萬歲（九）中國國民黨上海特别市第三區十八分部萬歲 
　　三區二十七區分部上海市黨部三區二十七分部於昨日下午開常務大會到五十餘人常務委員孫子浩主席王福申記錄（一）恭讀遺囑（二）追悼被難同志靜默一分鐘（三）主席報告黨務經過（四）宣傳余瑞芬報告（五）組織傳懷琛報告（六）討論進行事宜（七）通過新同志十五人繼由李夢南提議對此次南京慘案發表宣言張僿無提議組織宣講團喚起民衆抵制英貨均一致通過遂振鈴散會 
　　江灣區第八分部江灣區第八分部於二十六日下午七時半在公立小學（江灣）開第二次常會先常務委員黄希傑同志讀遺囑靜默三分鐘當推楊佩文同志記錄討論事件（一）通過江灣區政務委員會組織大綱提交區黨部執行委員會議决實行（二）通電擁護上海市政府（三）通電反抗英美砲擊南京慘案（四）通過陸潤蓀等新同志七人（五）散會 
　　四區九分部四區九分部擁護市民政府宣言云各報館轉各機關各團體全國父老兄弟姊妹均鑒國民革命軍蒞滬之日久困於軍閥暴力下之上海市民於歡呼聲中恢復自由獲得破天荒參與政治之權利實現民治之精神於是整個民意所寄託之市政府宣告成立良以市政府爲市民之權力設施以民意爲攸歸市民爲市政府之根源努力作政府之後盾身首相依原爲一體肅清目前一切之反動力建樹永久的鞏固的政治基礎本區分部於馨香祝禱之餘誓同我上海市民竭力擁護我上海市政府謹此宣言 
　　五區一分部五區一分部前日下午七時開三十二次黨員大會陸軒主席徐德龍紀錄（一）恭讀遺囑（二）靜默三分鐘追悼二十一日死難之同志（三）報告是日出發經過情形（四）報告吾革命軍克復南京時被英兵艦施放槍砲數百響我革命軍及民衆喪身者甚衆聞之殊爲可慘公决督促政府即刻從事收回租界以慰民望 
　　三區十一區分部三區十一區分部昨日上午九時召集全體同志大會到會者三十餘人由常務委員周憲文主席開會情形略舉如下（一）恭讀遺囑（二）起立三分鐘爲死難同志誌哀（三）歡唱國民革命歌（四）區黨部代表符號同志政治報告（五）周憲文報告最近黨務及上海此次暴動的經過所得及今後的工作等（六）自由討論内計（一）懸掛黨旗問題（二）請共産黨員公開講演（三）貼標語發傳單（四）賀市民政府及總工會（五）擴大組織（七）通過新同志（八）其他報告昨日午後的市民大會（九）高呼口號（十）散會　　五區十九分部第五區十九分部昨日上午開第六次全體黨員大會由常務周天白主席（一）恭讀遺囑（二）爲此次陣亡烈士靜默三分鐘誌哀（三）主席致開會詞報告工作之經過及慰勞隊出發之情形（四）政治報告（五）執行委員報告（六）黨員報告（七）議决事項（甲）發南京慘案宣言（乙）宣傳隊每日輪流出發演講（丙）發擁護上海市民政府宣言（丁）劉中允同志己出獄撫恤洋十元并派代表與該廠廠主接洽照給工資（戊）拍全體同志照（己）發表歡迎蔣總司令宣言（庚）租界當局沒收旗幟阻止交通通電國民政府嚴重抗議并發宣言（辛）同志一律穿中山裝用中山紀念信封信箋委汪徐二同志負責辦理（壬）組織中山圖書室（八）通過新同志周志雪·潘治年·張遜齋·陳植·王麗生·陸懋豫·陳崇禮·安知眞·孟聲之·陸懋鼎·談地鑫·張一鳴·夏壽昌·廖忠乾·湯鴻庠·愼魯·錢亦賡·龔愛倫·金庚梅·顧有煒·唐斌芬·石啟英·周光等二十八人末呼口號散會 
　　一區三十一分部（一）擁護上海市政府宣言吾上海市民受萬惡軍閥之壓迫帝國主義者之宰割久矣今幸爲擁護民衆利益而戰之國民革命軍己有偉大之發展而進抵上海同時由上海全市民所産生之臨時市政府適亦宣告成立施行職權從此上海市政權直接受吾上海市民支配而臨時市政府旣立於民衆之上亦惟吾上海民衆之利益是謀本區分部黨員依據此義誓願一致擁護謹此宣言（一）演講隊誌中國國民黨上海特别市第一區第三十一區分部同志於昨日下午一時自閘北寳山路信義巷口該分部出發至虹江路等處演講由王奮·傳汶明·劉志惠·何梅初·嚴天我等同志爲演講員馬紹驊·湯純厚·莊俊傑·蔡同涵·鄭尚忠·等同志爲徴求員于述周·洪昌琨·賀冠湘·王壽康等同志爲交通員民衆聽講者有八百餘人當場自願加入國民黨努力者有二百餘人之衆在演講員呼口號時民衆附和聲如潮奔可見民心趨向之一斑兹將口號錄下（一）扛倒奉魯軍閥（二）打倒帝國主義（三）取消不平等條約（四）收回租界（五）擁護上海市政府（六）擁護國民政府至五時始整隊歸部 
[何交涉員到任後之部署]  
　　新任會丈局長兼代交不步員何傑才業於上星期六接任昨晨何交涉員到署即分别傳見各科重要職員詳詢署中一切情狀除將照舊服務各職員分别加委外并手諭各職員每日提早到署星期日亦照常服務署中附設編檔處再何交涉員命儘兩個月内須將所有舊卷清理結束至於辦事地點現因蔣總司令駐節署内暫就交署樓下各角辦公上訴處將來仍就原有房屋辦公惟暫時因總部物務處人員在内暫擬另闢一室 
[吳淞警察局今日恢復]  
　　吳淞警察局自日前作戰時槍械什物被繳被毁警士逃散後迄未恢復兹悉警察廳長吳忠信以吳淞地方關係重要不可無警維持特委胡干城爲局長前局長顔璧城調任浦東三區巡官胡局長定於今日赴吳淞就職先將第一區恢復第二區因損失過大警士尚未到齊暫緩恢復 
[稅務所内部人員之更動]  
　　新任上海稅務所長屠用錫到差後已將該所内部大加整理實行開始徴收貨稅其内部各項名稱雖仍其舊而一切人員多有更動外部份各分所主任及各路　查一律照常辦公惟須開呈履歷藉備稽考 
[各商協會消息]  
　　滬商恊會籌備委員會滬商協會昨日下午二時開第一次籌備委員會公推陸春盈主席張梅庵紀錄議案如下（一）起草員林鈞因事冗不能出席加推趙南公爲起草員（二）預備呈文向上海市政府·中央政府·上海政治分會·上海市黨部呈報籌備經過决定由起草員即行辦理（三）决定二十九日起在城内侯家浜沉香闇臨時會正式開始辦公時間爲每日上午十時至十二時（四）推舉負責委員决定二十五人分六科辦事計總務王漢良·王曉範·胡鳳翔·　效仁·王漢强·經濟馬潤生·陳春盈·文書趙南公·楊宗凱·張梅庵·組織許雲耀·楊湧潤·汪醒齋·邱良玉·宣傳陸星莊·林鈞·潘德春·章郁菴·林炎夫·徐新之·曹志公·調查陳際程·朱曉雲·沈睦·李鵠成·議畢五時散會 
　　滬南六路組商民恊會分會滬南六路商界聯合會昨日下午四時召集特别會議到三十餘人公推錢琛榮主席錄其議决案如下（一）南市商民協會來函徴求推派代表案公决二人當場公舉樂樹滋·陳文彬·二君爲本會出席代表（二）組織上海商民協會分會問題議决籌備進行定名曰滬南六路商民夁會當場推定錢琛榮·樂樹滋·陳文彬·等十五人爲籌備執行委員議畢因時已晚宣告散會 
　　法租界商民恊會上海法租界商民協會籌備處昨日下午三時在華格臬路八仙坊七號開第二次籌備會議首由籌備委員諸文綺報告謂商民恊會之組織頗爲深要務請各團體代表積極進行以免落人　後次程祝蓀報告商民恊會組織之意義其中包含商業團體代表商店主人·經理·店員·皆得入會照例一處地方祗須一個團體因上海商業繁盛情形不同不得不破例組織然將來如何進行如何規定應由政府决定目前法租界應趕速籌備次童理璋·張謨文·皆有意見發表旋即散會 
　　虹口商民協會分會成立本埠百老匯路商界重要份子許庭佐劉仲吳等四十餘人昨借該路商界聯合會開會討論組織商民協會虹口分會問題公推劉君主席議决各案如下（一）主席報告組織經過事實（二）徴求會員（三）公推各部委員十五人（四）籌備聯合各團體慶祝國民軍勝利及歡迎蔣總司令議决散會 
　　南市商民協會上海南市商民協會籌備會成立後連日各業團體加人該會者甚爲踴躍該會執行委員以滬上團體甚多難免遺漏昨特派定職員分别向各團體接洽兹將派定接洽之職員團體誌如下高鑑清担任參·錢藥·桂圓·蜜臘·飮片·猪·木商·鷄鴨·潘旭升担任布廠·胥仰南担担任染織·沈子 
烟·醃臘·水果·蒲包·烟克·油蔴·蔴袋·報關·皮絲·蔴油·沈香·茶葉·朱樹楨担任牛皮·銀行·南貨·顔科·印刷·罐頭·洋貨·雜糧·林稚周担任衣·桶件·皮箱·洋鏡·茶樓·顧竹君担任珠寳·張志鵬担任紗·商船·香雪堂·香粉·頭腐·潘國柱担任煤炭·張秉鑫担任典質·糖磁·顧惠民担任紅木·米·帽·書·象牙·馮秋心担任銀樓·綢緞·皮貨·陳子祥担任洋糖·海味杭國治担任水爐·王壯飛担任棉花 
　　滬北烟兌商民恊會滬北烟兌公會會員鑒於時勢之需要謀本身福利起見特於昨日上午十時在該會開同業會議·公决·依照國民政府所頒商民協會章程組織滬北烟兌商民恊會當議决先行將籌備會成立並推舉朱容甫程少卿洪永福等十七人爲籌備委員决定三月二十八日起每日二時至四時爲辦公時間以便各同業前往接洽早日成立 
[工部局臨時郵政取銷]  
文匯報云公共租界工部局所設之臨時郵政以中國郵局業經復工刻已停辦惟信函之貼有日前所售之英國郵票者仍將收受可至購票者用罄爲止當臨時郵政開辦之兩天内所收信件不下數千封云 
[商業聯合會開會紀]  
　　昨日商業聯合會議事主席虞洽卿王一亭報告（一）請求入會各團體油廠公會代表薛文泰·木商會館姚慕蓮·馬驥良·布業公所胡訪鶴·李仲斌·喻義堂·藥業毛子堅·和義堂飮片業毛子堅·信義堂飮片業王星泉·江蘇火柴同業聯合會朱子謙·劉鴻生·旅滬商帮恊會馬乙棠·吳南浦·陳少舟·伍咏霞·以上團體經衆通過入會付調查科審查（二）委員原定三十一人議决加十人共四十一人加舉吳麟書·姚慕蓮·蔡聲白·朱吟江·劉鴻生·伍咏霞·毛子堅·馮仲卿·（三）與蔣總司令接洽代表吳藴齋·田祈原·錢承緒·謝韜甫·徐慶雲·榮宗敬·姚紫若·陸伯鴻·顧馨一·吳麟書·勞敬修·王曉籍·聞蘭亭·虞洽卿·葉扶霄·錢新之·王一亭·胡孟嘉·朱吟江·馮仲卿·余日章·王彬彦·徐新六·徐靜仁·倪文卿·定十九日上午十時齊集本會出發 
[閳北昨日之兩搶案]  
　　保衛團閘北保衛團代絲繭公所查獲之絲三十餘担日前已送回物主二十餘担尚有三十餘包仍存該團後面小屋内昨日下午八時許特來身穿短衣手持匣子砲之人二十餘名將絲三十餘包奪去保衛團日前因槍械被繳無力抵抗 
　　福新麵粉廠閘北福新麵粉廠於昨日下午四時許突來身穿短衣手持匣子砲之人二十餘名要麵粉數十包廠主詢其來歷並索有無公事或命令各人即出匣子砲謂此物即係公事廠主無何聽其搶去數十包麵粉 
[公共租界盜風稍戢]  
　　公共租界自戒嚴以來防範週密盜風較前稍戢瑣屑之案亦已不多戰前各捕房每晨解至臨時法院請辦者大小案件日必數十起自晨至午尚未能審畢近日則寥寥無幾矣 
[貨船在葉榭被刦傷人]  
　　嘉興航船載茂春裝載裕和元隆等號之糖仕貨等及　客十餘人於前日下午起椗駛至南黄浦葉榭相近突有口操北音之盜匪十餘名駕兩小划船而至内有六七盜身穿軍衣褲形似潰兵手執盒子砲鎗剌蜂擁上船向戚搜抄勒令交出銀洋答以無洋被盜　　　打戳傷五六處至船　搜得洋六十元繼將男女搭客挨人搜刦被搜刦去二百餘元並將一女客之箱子兩只搬去該婦喊救亦被盜戳傷頭部臨去時開鎗兩響昨日戚船開回上海當由船人將戚與婦女送醫院調治乃戚受傷甚重不及醫治已死於船中一面報告裕和等各貨號云 
[警廳查緝不法稽查探員]  
　　淞滬警察廳長吳忠信頃准黨部工會函報孫傳芳時代有一般偵探甘爲軍閥走狗狐假虎威濫捕革命同志邀功圖賞其中最爲怙惡不悛者爲李寳章部下之稽查處長張子元·楊彩亭·及警廳之偵探高萬生·朱寳林·葉更生·等二十餘人革命同志犧牲流血者不知凡幾若不拘究何以慰死者而儆其餘應請查拿解辦吳廳長接函後昨已通令所屬一體嚴緝務獲解究又畢庶澄來滬時有上海縣飭派程錫卿率帶徒黨在南北市浦江及蘇州河等處强迫封船任意勒索各船戸當時被其魚肉者甚多兹經革命軍到滬業已組織工會並呈請警廳飭拘程錫卿及其徒黨到案嚴懲以儆不示 
[靜安寺繼承問題又涉訟]  
　　滬西靜安寺爲著名之叢林寺産豐富自該寺住持長貴圓寂後繼承一層爭者頗衆在前公廨涉訟數年卒歸谷雲勝訴一切財産槪由管理現今長貴徒孫志汶因繼承糾葛又在臨時法院控告谷雲等並聲請於本案未判决之前所有該寺動産不動産一槪扣押兹由法院批示准予給諭谷雲等禁止將動産不動産擅自移轉矣 
[南市新碼頭昨晚之刦案]  
　　南市新碼頭内小橋頭萬祥醬園於昨日下午八點時正在打樣忽來盜匪七八人開放手槍兩響闖人外賬房搜刦去洋五六十元幸由隣居報告天主堂保衛團該團團員即乘汽車飛奔而來伏在小橋南而斷絕交通盜聞聲開槍四五響向北逸去 
[雲錦公所請查被刦絲貨]  
　　雲錦公所昨函閘北商會請爲呈請查緝被刦絲貨函云逕啓者敝業於三月二十號由蘇州交和豐轉運公司裝滬寗火車運申蘇産綢緞二尺·二二·二八·三尺·等門面花素緞尺計共二百三十五尺又繡貨絲邊零物共百零四包生經十袋計共合成十九捆當夜車抵麥根路站時已深夜未到北站過夜忽於次日適逢戰 
事車守等人逃避一空以致無人照料遂將前項貨物如數被刦旋探悉均係該麥根路一帶所搶刦迄今毫無着落兹特附呈清單一紙請爲台收拜懇貴會轉請司令部保衛團迅予嚴緝搜查原贓以期早日破獲發還原主以保血本俾恤商艱敝業自當按數提成給賞或託保衛團約價給資收買一切昨己當面奉託除報告中外各機關並請總商會專呈白總指揮通飭閘北軍政各界一體嚴緝外並登報賞格特此奉懇仰祈貴會查照施行無任感佩手此即請閘北商會王會長台鑒雲錦公所代表汪星一具 
[閘北商聯會今日討論地方治安]  
　　閘北商界聯合會昨爲閘北地方治安問題亟須討論昨發通告云逕啓者自國民革命軍抵定淞滬以來忽已數日而警察尚未站崗治安無人負責多數商號因秩序未曾恢復致仍抱懷疑不能正式開張營業爰特定於本月二十九日即古曆二月二十六日下午一時在恒豐路敬業里本會所開會討論治安辦法以及各項重要議案尚祈準時撥冗蒞會發抒偉見共策進行 
[鄭友尚昨就第六區署長職]  
　　淞滬警察廳長吳忠信改委第一區署長鄭友尚爲第六區署長鄭氏以該區槍械被繳地點爲工會借用連日正籌整理與各公團接洽昨日鄭氏至曹家渡救火會就職表示庶政公開以衆意爲指歸云 
[萬君默接任全國紙烟捐局長]  
　　全國紙烟捐局設在本埠法租界霞飛路該局總辦前日（二十七日）己由白崇禧委任東路總指揮部秘書萬君默（江西南昌人）擔任於昨日（二十八日）就職視事 
[周仲千之减免勞資衝突意見]  
　　曁南大學勞工問題敎授周仲千對於减免勞資衝突之方法發表意見略謂今日之中國雖尚未十分工業化但近數年來因軍閥政治之不良帝國主義之壓迫致工潮之起風發雲湧勞工問題已成爲今日之最重要問題欲徹底解决此問題良非易事然欲求減免勞資衝突而增進工業和平則固有方法在也今請先言勞資衝突之原因勞資之所以衝突乃因勞資之旨趣不同勞動界之旨趣不外減少工作時間增加工資改良待遇提高勞動界之地位至於資本界之旨趣則適相反其所希求者乃以最低工資換取時間最長之工作減省開支以牟厚利勞資之旨趣相異若是欲求其不衝突也難矣故欲求減免此種衝突當須顧全勞資南方如作片面的要求則每致兩敗俱傷不揣謭陋敢將鄙見約略陳之一曰聯席會議此種方法係由僱主方面選出代表若干人被僱者方面選出代表若干人共同組織一種工業的議院如遇有爭持或任何事件則是項議院即可開一聯席會議討論處置辦法所議定各項僱主與被僱者均須遵行二曰合組委員由僱主與被僱者共推舉委員若干人雙方人數相等合組一委員會凡一切關於工作時間工資衛生娱樂敎育諸問題均由委員會負責如工人遇有不平或受屈即可直接報告工人委員向委員會提出要求圓滿的解决至於推舉委員亦可用輪流制則僱主與被僱者可有較充分的接觸而免去無謂的誤會三曰强制仲裁由政府設立强制仲裁機關以第三者的態度處置一切勞資爭端此種工業的法庭各省均應有一種永久的組織由省政府遴派委員三人執行是項仲裁機關之事務如地方遇有勞資爭持事端則省機關當立即派出委員組織臨時地方仲裁機關先從事調查雙方眞象而後加以强制的裁判以上數則苟能施行適當鄙意勞資間之衝突當可減免且於勞資兩方均有裨益不致常受罷工之無謂犧牲或損失惟上列諸法是否適用於吾國尚祈邦人君子進而敎之 
[五洲新片蔣介石北伐記不日公映]  
　　五洲影片公司新片蔣介石北伐記現己攝製完竣不日在滬公映該片由該公司特派專員隨北伐軍出發自誓師粤東而長沙·而武漢·而江浙以至上海所有軍事動作均係實地攝取衝鋒突圍出奇紛勝槍林彈雨出死入生一一現諸銀幕觀者恍如身臨戰地作壁上觀而此次戰事經過乃能洞悉靡遺該公司攝製斯片所費頗　云 
[硝皮業聯合會之發起]  
　　本埠硝皮業同人馬潤生陳春盈·印　書·雪仲安·戎昌才·劉錦鴻·任世富·等二十餘人鑒於近日各業均組織公會因業發起籌備硝皮業聯合會業經開過籌備會數次現仍在普徧徴求日内即可正式成立 
[市公所及一區署均遷地辦公]  
　　上海市公所房屋現因屯紥薛師長軍隊故將辦公所遷移至毛家赤淞滬商埠衛生局内照常辦公該所外面之淞滬警察第一區總署亦已移至萬聚碼頭裡街萬聚醬園後面衛生警察住宿所内辦事所有衛生警察已一律艘回衛生局内設法住宿 
[醫師公會遷移辦公]  
　　上海醫師公會會址原在愛多亞路今因該處房屋地位狹小不敷應用聞現已决定商借本埠南市東南醫科大學三樓之空房作爲辦公處所日内即遷入該校辦公 
[收回公廨文件已編輯成書]  
　　臨時法院現己將收回會審公廨之一切法律文件編輯成書計分四類（一）收四會審公廨暫行章和（二）關於收回上海公共租界會審公廨之換文（三）中外聯合委員會報告書（四）上海公共租界會審公廨訴訟律合彚一册現由收發股開始發售每册大洋四角此書爲法律家不可不備之要籍也 
[國民通訊社遷移聲明]  
　　本埠國民通訊社於前日恢復辦公因一時難覓社址故暫假閘北湖州會館現該社己定寳山路順泰里四十四號社址昨日起己在新社址辦公矣 
[首仁醫院救傷消息]  
　　閘北寳山路首仁醫院院長徐守仁醫師對於此次加入戰爭受傷兵民及各工會工友人等日來至院求治者己有百餘人該院救傷非常熱心即平日對於社會貧民工作甚爲出力施診給藥槪不取資目下戰事已竣凡槍彈受傷者速至該院醫治無誤云 
來函 
[商務印書館工會執行委員會來函]  
　　各報館轉上海市民公鑒自二十一日上海工人開始暴動與賊軍激戰兩日人民有遭流彈亡命者有遇火災焚斃者使我市民飽受空前未有之痛苦此罪此責每有付諸工人之暴動敝會地處閘北工人之首要不得不述暴動時之情形以告社會人民雖不敢自矜有功亦不能受不白之過也蓋事先敝會己預備糾察隊六百人是日總工會令下後即調隊圍攻商務俱樂部五區警局·與北車站雖以少數槍械而勝多數有槍軍人犧牲固然浩大但亦未嘗少却使彼輩餘逆施其搶刧之慣技直至夜半十二時虬江路義品里一帶陡然火光燭天勢將蔓延閘北全區時剛砲聲隆隆槍彈横飛被災之戸無處躱避更因三段救火會首先被焚灌救無力此情此景言之痛心敝會是時雖須以全力應付敵方但何忍坐視祝融施威祇有下令調未出發之糾察救護等隊隊員將公司所有救火器具滿載數車冒彈至災區救護歷兩時餘火勢稍稍殺却免至蔓延結果在救火時被流彈打傷一人幸無大礙而戰事直至二十二日午後大局解决時敝會派出之巡哨（此巡哨專負保護住民及防範宵小乘機混跡之責）未嘗稍疎故深知凡屬此次暴動之工人無不以勇敢而守秩序爲重是以雖處萬分危急戰區中之居戸亦有未損一草一木者此皆敢言受閘北糾察隊之惠也際兹混亂時期尤恐社會人士不明眞相謹具顚末乞登來函欄内爲荷并請撰安上海商務印書館工會執行委員會啟三月二十七日 
公布欄 
[上海地方審判廳]  
　　民庭判决一件判决趙恭雲與張厚生等賠償涉訟一案（主文）被告等應連帶償還原告洋二百三十四元又白鐵箱一只原告其餘之訴駁斥訟費由兩造各半負擔 
　　公示送達（全文在本廳揭示場公佈）一件顧經培與瞿屈氏因借欵涉訟案件本廳定於四月十九日下午二時爲公開審理日期除選任律師張恩灝爲該被告瞿屈氏特别代理人外仰該被告遵期到廳辯論勿自延誤特此公示送　右仰被告瞿屈氏知照一件章萬與許恒清因借欵涉訟案件本廳定於四月二十五日下午一時爲公開審理日期除選任律師張恩灝爲該被告許恒清特别代理人外仰被告遵期到廳辯論勿自延誤特此公示送達右仰被告許恒清知照一件勃即生與潘金龍等因借欵涉訟案件本廳定于四月二十五日下午一時爲公開審理日期除選任律師陳兆祺爲該被告潘金龍等特别代理人外仰該被告遵期到廳辯論勿自延誤特此公示送達右仰被告潘金龍周阿元張寳泉知照 
　　批示一件恒大紗廠經理穆恕再聲明案巳上訴提起抗告由狀悉旣據聲明業經遵照交涉公署布告華洋訴訟上訴期限以内提起上訴應准暫緩仰助執行可也此批一件批示張胡氏請領方單由狀悉仰即日來廳候訊核發此批一件嚴雋水請予啓封由狀悉候飭吏查明核辦此批一件趙蔡氏清求查封由狀悉候核辦此批一件李雅年請求查封由狀悉候續俾訊奪此批一件孫發林代孫敬明請求寛限由狀悉着爾叔速將案欵措繳所請應勿　議此批一件章松全請領元由狀悉仰于四月五日上午九時來廳具領此批一件朱可俊等請領銀元由狀悉仰於四月五日上午九時來廳具領此批　一件物立等生請傳案曉諭由狀悉仰將債務人所有財産詳　叙明以憑核辦此批一件李　　等請領方　及銀元由狀悉仰於四月五日上午九時來廳具領此批一件魏煥章爲　不守婦道呈請備案由　悉據稱各節事　家務勿庸聲備案此批以七三月二十八日 
 
 

Page 12

 
 
   
 
 

Page 13

 
 
自由談 
[湘人目中之旦角] [  小俠]  
　　前閱自由談湘人口中之太太與姨太太不覺觸動鄕情憶及吾湘之尚有旦角吾家古潭四鄕多偷雞賊身手敏捷恒背人偷鷄藏於袖中或懸諸腰際而無聲其同類相遇互以隠語相問答呼老雞曰老旦較小者曰婆且童子雞曰花旦日久人漸知之猶憶一日有紹興某戚遠來爰張接風之筵餚中有炒子雞一　吾以戚尚未知吾儕之隠語即詢以花旦食否戚瞠目不知所對閶座燦然 
[愛的離婚（下）] [  松濤]  
　　妻王氏芳名淑英本枇杷門巷中人蓋董於百無聊賴之時亦嘗爲友所嬲涉足花叢然亦逢場作戲絕無沾染及與淑英遇乃如三生石上註定良緣一見傾心兩情歡治覺天下美女子雖多而婉好可愛者舍淑英外殆無第二人遂不顧親友之物議毅然决然而娶之淑英雖出身微賤而頗識禮儀尤能耐勞自嫁董後念董乃一清苦之書生遂不僱僕媪井臼親操一切瑣務靡不躬親任之且能井井有條親友見其如此遂亦稍稍易其鄙夷之見而引起敬愛之心咸嘆其難能可貴而淑英愛董之深更有非尋常夫婦所能及者每見董微露愁容輒多方慰藉之必見其歡笑而後己董之經濟有緩急不濟時淑英亦即自出簪珥之屬質錢以與之且謂之曰吾身旣已嫁君則吾之所有亦即君之所有君儘可取用之若存爾我之見反視吾如外人矣最近兩年間董之生活得能維持裕如少却許多憂愁抑鬱實皆淑英之力也惟董之娶淑英非因艶羨其財希圖人財兩獲故淑英愈慷慨董心愈悲痛非至萬不得已時必不肯接受其物而所取者亦必謹記於心經濟稍能周轉即如其值而償之淑英每加諫阻董必曰吾無以與汝已覺愧歉萬狀倘竟併汝私有者而去之吾非惟無以對汝亦覺無以對吾寗能稱爲丈夫耶淑英不欲故違其意致增其疚亦受而儲之憂患之來往往似接踵而至董所執之業務近復受人之排擠而失之其窘狀乃愈甚淑英主持家政調度安排亦愈等費苦心董目擊心傷悲憤無似近曾凄然語其至友曰淑英嫁吾己兩載矣此兩載中伊所受之痛苦亦可謂具備矣吾以昻藏七尺之軀致不能庇一女子致之於安樂之地以享人生樂趣實慚愧欲死吾嘗思以淑英之貌以淑英之能誠不患不能得一淑人作終身之伴侣棲息于歡樂之塲安享乎繁華之福乃以吾故致失其行動之自由日伴吾坐于愁城苦海中度此乾燥苦痛之生活而前途復無多大之希望吾寗不愛伊實覺無以對伊吾再四思維覺惟有一法可以稍解吾心之愧恨而報其愛吾之深情于萬一即向伊提出離婚之要求是伊旣脫除吾之贅疣解去吾之牽絆即可隨意行事自覓其佳境矣且此法之實行爲期實不容再緩婦女可愛之青春能有幾多時候春春旣逝則其畢生之幸運即不啻已告終止矣友聞其言以爲乃一時憤激之詞不以爲意詎料歷時未幾董竟向淑英提出此項之要求復多方譬喻說明其所以如此絕非對伊有何不滿實以愛之太甚覺非此無以對伊而不足表示其眞愛最後並曰吾旣不能以安樂舁汝又奚能以名義拘囚汝阻汝自求安樂之途耶淑英聞之當然方拒其　無如董意已决强之必行後淑英亦念苟無我在則渠無内顧之憂或能專志奮進而登發達之興念及此遂涕泣允之於是愛好無間之夫婦竟以離婚聞矣自此事宣傳於外後董友中有責其此舉太覺矯情將不爲人所諒者董垂涕而答曰是否矯情吾不得而知吾第受良心之驅使良心欲吾如此吾即如此至於他人能否諒吾更非吾所措意淑英能諒吾者吾心已慰他非所問也 
[天王老子出殯追記] [  一客]  
　　天王老子徐州張樹聲君爲海上游藝戲劇界所崇拜者其交游之廣門徒之衆足以傲當世之達官貴人蓋其起也一匹夫而家業清貧乃以效朱家郭解之爲人慷慨好義任俠不倦乃得博盛名於大江南北識與不識莫不佩其人其死也亦莫不惜之弔者不憚遠道來送殯者不呼而集數千人穿白衣而親自執紼者達千人以上海上以大出喪鳴顧皆爲金錢所驅使而張君之喪則否此亦近代所僅見者矣天王老子之名由來乃因業游藝戲劇者之祖師俗稱天王近世之業此者大都出張之門下因是有此尊號上星期張君之喪儀仗長數里行一小時以上頗有足記者是日余適訪友於福州路某書局適遇之兹述余所見者如下 
　　首除路由開路神外益以羅漢十八尊仙童二尊一似傀儡登場與廟中羅列者其他馬執事旗傘高脚牌及其他各執事莫不盡有張君生時修理敎甚虔理敎首戒烟酒故送喪者理敎中人占其大半凡鄰近理敎會社莫不與也此中旗幟書浦東滬西滬南閘之恒心愼心靜善各會社與各戒烟公所者極多其名號繁多不易記憶祇見其一會有一會中之儀仗僧道軍樂各執事等軍樂僧道因各會社各自加入其數乃多僧衆以報本堂之戴大帽爲最多約有六七十衆其他響道響僧俱有尚有一僧七衆披白底繪五色花卉者甚爲觸目觀之頗有奇趣我友戲曰不圖魯智深重見於今日也蓋魯智深混名花和尚故送者均佩一黄花更有多數繫一白帶更有靈前執拂以白布圍之分兩組首組便服祗佩花繫帶而已後組均白衣白帶更有白帽白鞋者其中白叟黄童黄冠紅顔莫不盡有人數約千許增於首組者三分之二奇望之一片雪白與近時華界已去之灰色軍新到之綠衣軍相映成趣輓對尚不多約百餘然輓之者上聯多稱夫子大人下聯則有某某地方衆門人具名其門下之衆於此益見其多其中獨浦東各會社與各門人上欵多稱道明大法師乃與其他各地方不同按道明爲張君在敎門之道號也殿其後爲車車分三首黄包車次汽車再次馬車此次喪儀中各項多數爲張君門人自盡其力或爲各會社助之聞共費數萬元之多全爲衆門人盡力也尚聞友人云張君體質甚佳少時氣力之大莫與比倫嘗以一人力辟數十健兒雖老猶非數壯丁可與角力者今年年已七十八矣死前一星期人猶見其精神飽滿健步善談人多以老當益壯賀之初不料其死之速也云 
[盾鼻瑣談] [  吉生]  
前清光緒十七年春余寄跡平而關（在廣西鎭南關附近中越接壤之處）襄辦中越立界事宜依山傍溪地頗幽僻時有盛軍二營隨行盛軍總統爲柳慶鎭馬盛治字頌平人極和靄中法一役戰功甚著洊陞是職廣西提督蘇元春部下健將也其時亦駐節該處彼此得暇即策騎遊眺一日邀余至溪畔觀以小魚雷打魚余欣然往馬鎭先命四親兵分駕兩小舟舟均以獨木剜成舟中各携有魚簏撈魚網及小魚雷多具（形似高陞一端有藥線外裹橡皮約長尺許）每舟二兵一司蕩漿一司施放魚雷兼撈魚之職舟至中流司雷者即將魚雷藥線爇火抛入溪中沉沒水底一刹那間轟然爆發水花沸騰而魚之仰浮於水面者大小已不下數十尾於是蕩漿者撈魚者幾等於雙管齊下仰浮各魚轉瞬撈盡惟撈魚者必先大而後小蓋小者固已震死大者不久復甦也旋復至下游里許又各放一雷得魚更夥時已夕陽將下策騎而還未幾馬鎭飭人送兩尾至尚極活潑亟付庖人以佐晚餐味極鮮美 
　　馮玉祥之爲人固爲國人所深知亦爲全球所共悉吾人固毌庸深論也去秋余作客折津下榻於法租界佛照樓旅館適有友人自張家口外來與余同一居停主人晨夕相聚抵掌暢談余詢以馮軍近狀友曰·馮軍馴謹固由於紀律之嚴明亦由於敎練之有素一言以括之有十譽而無一毁而已余復請道其詳友曰·他事不深論姑舉一事以徴之每晨軍士齊集校場必先由敎練者大聲詢問各軍士曰衆弟兄身所衣口所食者均何自而來乎則皆曰·衣民衣食民食敎練者又詢曰然則衆弟兄必何如而盡厥職則又曰·保民敎練者更詢曰曷爲而保民則又曰·保民即所以衛國問答旣畢始行開操一日如此·無日不然此馮軍所以有彬彬儒雅風也云云友言如此足以愧一般僅知騷擾之軍隊矣 
 
藝林 
[雨夜] [  石予]  
　　風雨凄寒夕兵荒逼迫年病懷故多慮永夜半無眠浩刧天何意亂離人可憐更　殘麥盡積水滿春田 
[人境] [  石予]  
　　人境路欲絕乾坤荆棘叢草無被野綠烽又燭天紅老病一身事驚憂萬戸同切言語兒輩每食念哀鴻 
[春宵] [  石予]  
　　壓床愁亦重滅燭意逾凉影淡一窗月風停半夜霜剌心悲世局懲口括詩囊誰道春宵短漫漫漏尚長 
游藝消息 
　　神州偉大古裝劇賣油郎補攝修政迄今已將匝月連日剪接十分忙碌由導演萬君會同監製汪君局君等獨具铁心剪接異常精密緊凑珠連一氣呵成字幕尤多警句意味雋永兹聞全劇工竣不日試 
映云[  佛]  
　　平望街樂社票房内部組織大致就绪辦事採委員制職員聞於昨日選出計劇務李如龍黄漆雲俱樂吳慕卿朱仲籬交際俞志行陳錦山馬子勳黄漆雲會計王厥聲吳怡庭文書吳怡庭金玉峯常務吳劍青陳秉謙聞該社擬不日柬邀各界參觀云 
　　「俠骨痴心」爲國光影片公司之新出品由徐公美主編秦錚如導演符曼麗女士主演劇情曲折穿揷詼諧業己攝竣不日公映云[  憶夢]  
　　東方影片公司第五片「可怕的上海」係吳素馨女士主演是劇描寫上海種種黑幕淋漓盡致業已攝竣不日開映云[  棲霞]  
 
[人間地獄（續）（四十五）] [  天笑]  
　　第六十四回瓊筵爭寵不讓蛾眉珠餌療顔詎催鶴髮 
唱完了曲子以後老林黛玉便與客周旋又問這位鄭老爺從北京來聽說現在的北京進步得多了我是好久不曾到北京的了還是從前老頭子在北京的時候去過一趟大家聽得「老頭子」三字很爲奇怪便問老頭子是誰誰是老頭子老林黛玉道就是華大總統這位華總統從前我在南京的時候就認識他的我們背後就叫他老頭子他是最和氣不過的對於我們更其和氣誰瞧得出他是一個大人物眞一點不搭架子那時候他在南京不是已經是個副總統了嗎他常在他烟榻上和我談天我給他燒燒烟可惜這樣一個好人有這樣大的福氣却是被壽命所限已是故世了鄭梅亭道近來的北京不比從前便是胡同裹南邊姑娘也很多幾時可以重游北京我們一定是歡迎的老林黛玉道不瞞鄭老爺說我現在也怕出門上海可以敷衍得過去也就敷衍敷衍了今年夏天就是楊三老爺他們一班人都到普陀去邀了我一同去我却不過他們的情好在他們人多小姊妹還有一大淘咧我就去了一趟今年下半年以後就沒有出門現在我覺得出門到底不便當不過到開年春天天氣暖和的時候也許到北方去游玩一趟那時候所叫的局差不多都已到齊了有的堂唱多他們便怱怱即去有的堂唱今天少便多坐一刻兒只有那金鈴直看到秋冰老七走了以後他方纔去那時候已經將近十點鐘了嘯秋想着還要去拜訪柯蓮孫的父親也許還有些談話出來後再要到報館裹辦事便先告辭了鄭梅亭及一班人却到震華旅館來恰巧那柯老太爺正從人家應酬回來柯蓮孫也在房裏候着原來這位柯老太爺號畏庵爲人最爲忠篤和易在前清是個浙江候補道革命以後把前清的資格當然是推翻了幸虧他的朋友很多大家把他汲引起來民國時代從新再熬資格此刻在浙江當一個差使每月進欵只有五六百金全付他僚屬的薪水還不觳因爲這位柯畏庵先生面軟心慈人家去找他謀事的只要懇求他幾句話他就無法推辭雖然他這個差使人浮於事到那時他已應承下來也只好塞在局子裏了 
 
 

Page 14

 
 
商業新聞 
[特訊]  
　　大連有生仁六千八百包轉赴坎拿大之溫古華 
　　今日有印度蔴二百五十件到滬 
　　福建茶葉昨到六百五十箱 
　　打狗有火酒六千三百桶運入上海 
　　今日有湖絲四百包運往歐洲 
　　瓦楞鐵六百五十札昨日裝港 
　　東京裝來花圓鉛絲一千捆昨日到申 
　　本埠東洋廠布有三百件裝往埃及 
　　福州運來紙頭五千件 
　　東糖有三千五百包進口 
　　今日有皮貨一百件裝往英國 
　　本埠交通窒礙後出口貨甚稀輪船出 
口有以砂石壓艙底者 
金融 
[一聚即散之錢業巿場]  
　　連日租界特殊戒嚴交易大都提早趕辦金融界各項銀洋收解及賣買遂亦暫擱錢業市場中每日常例做開之洋厘市價以交易清淡之故亦無人競爭人跡稀少一聚即散早市做開釐價爲七錢二分八釐二毫增較前日昻半釐午市仍回小二毫半爲七錢二分八釐銀行方面早巿進出十餘萬午市中南太陸東萊上海等銀行售出二三十萬而中國則買進二十餘萬同行成交數額早巿匯劃票欵三十三萬六千鈔票三萬五千價照市减一毫八七五及一毫二忽半午巿匯劃票欵三十三萬五千鈔票亦祇三萬五千價與早市相同外間各種消息均極沉悶小錢莊做開江南小洋似轉疲勢早市六錢二分二釐較前日跌一厘午市續跌二厘爲六錢二分交易微細確數不詳廣東小洋早市仍爲六錢與前日午市一式成交八萬五千角午市驟落六釐二毫半爲五錢九分三釐七毫半而與前日早市同價乍漲乍跌令人莫名其故成交四萬角銅元與前日同爲三百七十二千大勢已轉稳定 
[南北市錢業收解兩日併辦]  
　　約四五百萬 
　　自前日英法界交通斷絕後金融界無形停止幸前日適值星期銀行尚無問題昨日形勢亦以市而凋零收解依然寥寥外商各銀行收票欵九十餘萬各種補解貨欵八十餘萬其他各種應有收解大槪暫擱日商各銀行票單收解一百三十餘萬各種收解均無所聞華商各銀行及南北市錢業各種收解兩天併理約計有四五百萬之譜而不能詳共確數爲可憾耳銀拆依舊借而無息劃頭亦無行情云 
[標金回小一兩]  
　　最低三百九十二兩四 
　　昨日大條銀等無電金市晨初略堅旋即轉疲午後仍疲最低價到過三百九十二兩四錢但大致尚稱平稳交易不旺結果較上日小一兩五月份標金上午八時五十五分開盤價三百九十五兩二錢毛盤高至五兩七錢（最高價）買者停頓步跌爲三兩九錢九時半匯豐掛牌揭曉各匯價均勿動金價毫無變化九時三刻買戸較衆十時零六分略好至四兩七錢日商銀行家賣意甚濃滙市平定價遂不振十時四十六分降爲三兩一錢十一時零八分又做四兩十一時三十七分即行行盤三百九十三兩五錢午後一時五十五分開盤三百九十三兩四錢賣氣未衰九時二十二分落至二兩四錢（最低價）三時半掛牌開出勿動金價回好三時二十七分爲四兩一錢巿面平平三時五十八分盤至三兩三錢五時收盤三百九十三兩八錢最高低價相差三兩三錢登賬價格本月四月及五月份均三百九十四兩補水上下午亦同云 
[外滙平平]  
　　日商銀行傾向賣出 
　　昨日本埠外匯匯豐掛牌價上午九時半開出各匯一致不動華商買賣均有成立統計無甚出入日商銀行家傾賣市况平平下午掛牌不動各匯價更定交易稀少進出口匯票俱有結定爲數不鉅兹將英美日三匯掛牌價銀行間成交價及洋行結價分列於後英金　匯豐掛牌價　二　五·與上日價同 
銀行間成交價　最高　最低　收盤 
本月份　二六·一二五　二六·○○　賣二六·○六二五　買二六·一二五 
六月份　二六·○六二五　二五·八七五賣二六·○○　買二六·○六二五 
洋行結價　最高　最低　　收盤 
本月至四月底　二五·八七五　二五·七五　二五·八七五 
五月至六月底　二五·八七五　二五·七五　二五·八七五 
美金　匯豐掛牌價　五九·七五　與上日價同 
美金　匯豐掛牌價　五九·七五　與上日價同 
銀行間成交價　最高　最低　收盤 
本月份　六一·一二五　六○·七五　賣六○·八七五　買六一·○六二五 
六月份　六○·九三七五　六○·六二五　賣六○·七五　買六○·九三七五 
洋行結價　最高　最低　收盤 
本月至四月底　六○·八七五　六○·五○　六○·七五 
五月至六月底　六○·七五　六○·五○　六○·六二五 
日金匯豐掛牌價　八二·五○　與上日價同 
銀行間成交價　最小　最大　收盤 
本月份　八○·六二五　八一·一二五　賣八一·○○　買八○·七五 
六月份　八○·七五　八一·二五　賣八一·一二五　買八○·八七五 
洋行結價　最小　最大　收盤 
本月至四月底　八一·○○　八一·三七五　八一·二五 
五月至六月底　八一·○○　八一·三七五　八一·二五 
[杭州現劃不升滙水]  
　　上海銀行昨國内匯兌行市報告云今日郵政局開工劃兌交易較多銀匯天津去一兩五錢漢電仍未到價無定洋匯京津各跌一元該埠市價站稳用途亦甚平平浙匯杭州再跌一元寗波跌二元杭州現劃尚可不升水蘇　一帶尚未十分大定大數俟滬寗車通即可承做濟南青島蕪湖多現行市續跌蓋以用途旣少現洋復禁止出口也 
證劵 
[京九六暗盤漲至三二二]  
　　昨日北京電玖陸暗盤由三二漲至三二四五跌至三一五復漲至三二二成交約三十萬柒長五九七銷五千 
[整理債有南方維持之空氣]  
　　三月期準備交割　交割數之預告 
　　昨華商證劵交易所因整理三月份期貨距交割之期己近先停交易準備交割各項手續先行劃賬計劃妥之額二十九萬元内七年長期十五萬元整理六厘十四萬元此外尚有一百四十二萬五千元待明日（三十日）正式辦理交割昨市場交易因三月期已停五月未開故祗做四月期一種前市極寥落僅成交七八萬元後市變化較巨遂轉暢旺現貨亦然上午交易僅有數千元後市則達四萬餘元計全日成交總數期貨三十九萬五千元中七年長期四月期占三十一萬元整六四月期八萬五千元現貨合計四萬六千元内整六二萬六千元七長二萬元市價趨勢整六於上午一漲後即見堅定七長頗有變化下午開盤最高到過六十一元四角旋爲賣風壓迫復落至六十元計全日有一元四角之漲跌比前一律上漲期貨約各大二元半七長現貨飛漲達四元整六現貨亦漲高一元一角查整理各債市價因時局夑動又九六案尚未解决數月來日益疲落最近九六案雖已告一段落而環境仍不佳金融業以爲與市面甚有影響而北方目下情形斷無餘力及此遂擬請求南方政府設法維持聞南方領袖有表示贊同在大體上可予以承認之說未知是否有人故放空氣但買方均準備收進己不如前之觀望矣賣方頗爲審愼亦不肯扫空昨日之飛漲或即以此兹就昨七長整六市况分述如左 
　　整六現貨前後市各有一盤交易上午六十九元四下午收盤初開達七十元惟因賣方乘機脫手跌爲六十九元六角較前仍高一元一角期貨三月期停車四月期上午盤旋於七十元零二三角間比前已漲頗巨後市最高曾至七角收市時小一角計七十元零六角比上星期六漲高二元五角 
　　七年現貨上下午各成交一盤前市計五十九元四角下午漲爲六十元零二角比上週四暴漲四元期貨四月期前市初開計六十元以後上落於零三角左右下午初盤曾猛漲至六十一元四角比上週末相差達三元四角旋因賣方抛出踴躍始漸壓低結果收市時爲六十元零四角較上週漲高二元四角 
　　三月期整理交割數（單位元） 
　　種别　劃賬數　交割數　總計 
　　整六　一四○○○○　七二○○○○　八六○○○○ 
　　七年　一五○○○○　七○五○○○　八五五○○○ 
　　總計　二九○○○○　一四二五○○○　一七一五○○○ 
商情 
[滬杭車通後内地幫之活氣]  
　　麩皮己好二三分尚無大批交易 
　　昨日麩皮市面因滬杭水陸交通已經恢復内地帮零星去路已見活動人心亦較前週堅稳比較週前最低價己好起二三分之譜惟交通甫復尚感未便故大批交易尚須有待也昨開福新麩二兩七錢信太麩二兩六錢七分至六錢八分華豐麩二兩六錢八分至二兩六錢九分半統市共開一千五六百包云 
[本廠布欲前又却之眞因]  
　　内地帮須現銀交易·長江帮困於運輸 
　　本廠棉布昨無甚變化實銷未見發展長江流域以時局尚未大定且輪位缺乏「添辦略稀細布漲勢已回軟蓋各帮於預成之貨因月底必須墊銀不得不出於轉售也其他棉布亦屬平定僅十三磅一類供不應求日後或須再漲昨南洋帮採辦十三磅杏哥四平運等八十餘件寗波帮所辦以十磅二四大豐十一磅三貓三兔爲太宗計去六十件左右其他各帮添辦多屬零星本街各批發店以内地運輸恢復購胃較好然因本埠空氣緊張未入佳境放賬範圍又縮小内地帮交易多以現銀爲主體一時棉布似難暢銷也 
[疋頭叫莊須續停一星期]  
　　川帮銷胃頗好報關後仍有未裝出者貨價平定 
　　疋頭受時局影響走銷甚形减色但人心仍佳貨價步漲客帮前以郵局罷工而停頓現復採辦矣本街至昨日稍活動疋頭叫莊同業昨在聯益會集議大衆以大局未安人心惶惶對於開叫問題决續停一星期云昨客帮交易以川帮爲最佳漂布色汀花標洋紗等類成交約百件之譜漢潯亦不惡惟輪運仍阻報關後仍未裝出天津安東濟南等埠零星交易亦佳寗波前因罷工停頓昨購入直貢呢花布綫呢等五六十件嘉湖等處由水道運去者亦不少本街專營杭帮之店家稍有添辦聞内路存底極枯薄如大局平定太有發動希望東貨直貢呢直貢緞綫呢等因時令關係難見佳象洋紅標仍缺上週本埠銷去聞有一千餘疋裏子貨如扎洋藍素綢灰藍光斜到貨仍不多細斜半月漲勢甚勁昨售六兩七錢人面五錢半細布漂布續上漲西貨長江帮交易頗多洋紗蔴紗夕法等俱有售出北帮以天津爲最旺貨價平定信昌義俠圖馬褂羽紗售六錢公平五童子斜羽紗五錢半中和白條蔴紗二錢零五釐日日得利價同 
[呢絨祗有本街零星拆疋生意]  
　　百賚芝蔴嗶嘰復漲五分 
　　日來呢絨市面極清淡公會上開出寥寥皆因租界戒嚴人心惶惶本街各帮門市生意亦一落千丈故進胃呆頓祇有零星拆疋生意各客申莊添訊無幾芝蔴嗶嘰於前週均跌賤五分惟百賚貨昨忽喊高五分銀子仍爲一兩七錢净盤因各號存貨不多已將售罄之故若寳多·永興·美發·隆茂等貨仍爲一兩五錢二分半及一兩五錢半比前己賤五分矣 
[棉花大戸空額增至八九萬擔]  
　　本埠棉市大勢平靜外棉趨勢亦呈盤旋之狀無甚大之上落實銷異常岺寂廠方因工潮問題謡言未息辦意尤淡日商亦抱觀望態度兼之各路交通閉塞消息缺乏因此市面無榮辱可分但外棉合價殊昻實銷如發動常有上漲之望也漢口來路未旺價格仍堅但本埠鉅戸空額逐漸增加至八九萬擔毫無補意交易所期棉漲跌不出二三錢範圍交易甚清買賣兩方有待時而動之象全日成交計九千三百擔漢標拍開之盤如左 
　　收盤價　比上日　存賬數　　收盤價　比上日　存賬數三月期　三二·○○漲○·一○　一六○一○○　六月期三二·六○漲○·一○　四七○○○ 
四月期　三二·一五　○·○五　三七八○○　七月期三二·七○　跌○·○五　三○二○○ 
五月其　二三·四○　○·一○　四三二○○　八月期二二·九○　漲○·○五　二六八○○ 
棉業公會上消息碼頭上到貨通州花計一千餘包姚花陜西無到貨昨驊記進通州花三百包價三十二兩碼頭過秤 
昨日大阪三品期棉市價照錄如下 
　　前開　後收　比上日　　前開　後收　比上日 
四月　四六·九○　四六·九○　　不動　七月　四七·八五　四七·六○　跌○·二○ 
五月　四七·○五　四七·○○　　不動　八月　四八·二五　四八·一○　○○·一五 
六月　四七·五五　四七·三○　跌○·二五　九月　四八·五○　四八·六○　漲○·一○ 
[美棉田祗减少一成一分]  
　　新棉未確定前之大勢 
　　紐約上週棉市因政府軋花報告發表後利於買方而堅期貨市場以南方缺乏賣出頗堅現需漸減南方願依目前市價供給買戸據私家報告所述棉由約减一成一分田場工作稍遲惟不足爲慮南鐵克塞斯及弗羅立大之早期種植頗有進步出口及本地消費均增因之買意甚濃惟因棉田減少不多稍受阻礙據同業方面預測在新棉情形未有確定以前將無上落可言云 
　　孟買市價隨美棉爲上落惟因假期之故營業殊清上星期二初隨美棉猛漲後因日商大批轉賣又復回軟出口不振現需未見特色平果爾交貨僅二千一百包奥姆辣約二萬一千二百包大半爲本地廠家及日本出口嘀所收進云附錄上週統計如下（單位千包） 
　　　　前週　　上週　　　前週　　上前 
九月起收數累計　二○○五　二○七三　輸往歐洲　一九九　二一一 
週末現存　　　　五七六　　　五九一　輸往中國　一三七　一三七 
九月起出口累計　一一八四　一二六○　輸往日本　八三八　九○三 
　　利物浦市面暗淡期現均清市價因美棉軋花報告利於買方而堅惟下屆棉收頗利賣戸故未能引起需要埃及棉市靜寂賣價上落不定 
　　埃及棉截至上週止九月起收數累計爲七○二二○○○ 
康泰九月起出口累計爲四六一四○○○康泰週末現存爲三三四○○○○康泰 
[紗銷昨略現活動氣象]  
　　各方底貨己薄工謡助長漲風 
　　棉紗現銷較前爲佳客帮亦有發動氣象故市面又見挺莠人心稍稳牛莊内地兩帮己有交易昨計購去各紗八九百包中以十六支紗佔多據各莊客云如交通恢復以後尚有大批交易因各方地頭囤貨己枯薄也交易所期紗上午開盤以外棉平稳場中賣戸缺乏各月又漲三六錢午後聞北方一帶有發展之象且工潮謡言又起新賣戸减縮散戸補空者較湧各月又漲三四錢但塲中交易殊清淡收盤甚早全日成交祗一萬三千一百包兹將人標后開之盤列左 
　　收盤價比上日　存賬數　　收盤價　　比上日　存賬數 
三月期　一三八·○　漲○·五○　一六九○○　六月期　一四一·五　漲○·六○　二九七○○ 
四月期　一三九·五　　一·○○　三一一○○　七月期　一四二·五　○·七○　　二六九五○ 
五月期　一四○·六　　一·一○　三四七五○　八月期　一四三·四　○·六○　　二○六○○ 
現紗客帮買去計一千二三百包行情午前平平午後漲二錢半 
廣東帮進二百十包牛莊帮進三百二十五包内地帮進一百五十包寗波帮進一百四十五包汕頭帮進一百二十五包漢口帮進七十五包申新廠開出十六支人鐘五十包價爲一百三十八兩五錢扣佣現出售盤如左 
　　二十支金城一五二·○○　十六支仙桃一四○·五○　　十二支金鷄一三一·○○ 
　　　　　立馬一五一·七五　　　　子虎一三六·五○　　十二支富貴一三七·五○ 
　　　　　砲台一三五·五○　　　　雙象一三七·五○　　　　人鐘一三四·　○ 
　　　　　雲鵬　一四○·○○　　　大發一三八·七五　　　　電車一二八·○○ 
　　　　　三星一四三·二五　　　　　至一三八·二五　　　　孔雀一三七·七五 
　　　　　豐年一四七·○○　　　　藍鳳一三七·五○　　　　金城一三八·五○ 
　　　　　　至一四六·五○　　　　　至一三九·○○四月　十支大寳一二九·五○ 
　　　　　五福一三八·○○　　　　金魚一三七·○○　　　　金鷄一二七·一○ 
　　　十六支日光一三○·○○　　　人鐘一三八·○○　　　　鴻福一二九·五○ 
　　　　　　　至一三八·七五　　　地球一三九·○○　　　　貓蝶一二七·七五 
昨大阪三品期紗市價照錄如下 
　　　前市開盤　收盤　　後市開盤　　收　盤　　比上日 
四月期　二○五·九○　二○四·九○　二○四·○○　二○三·五○　跌一·五○ 
五月期　二○七·五○　二○五·一○　二○五·三○　二○四·五○　　二·三○ 
六月期　二○八·九○　二○七·○○　二○七·四○　一○六·二○　　二·五○ 
七月期　二一○·九○　二○八·七○　二○八·五○　二○七·九○　　二·九○ 
八月期　二一一·九○　二一○·五○　二○九·六○　二○八·九○　　二·九○ 
九月期　二一二·三○　二一一·三○　二一○·五○　二一○·四○　　二·五○ 
[鈎心鬥角之期麥交易]  
　　有空頭翻多者　有主張抛出者 
　　昨日期麥清淡異常本月份因己屆交割臨時有少數空頭抵進故較前週收價回好一分遠期新麥授受兩寂發展均難不過目下人心已不一致因内地從前抛出者今多收回或且翻多而一般本地之行家鑒於市面太昻無論收成如何不佳比較往年總已高出三四錢所以主張抛出者數亦不少但以地位上言則己相背馳結果如何當看天氣如何再定誰勝誰負也結果六月份較前週不動七月份落一分及下午開盤本月份又較上午好一分至遠期以期粉轉疲本帮對六七月份之抛出頗湧故較上午各回跌三分五月份比較稳定與前週無甚上落觀後步在新麥收成未有十分把握之前當令巨大之出入因歷年創鉅痛深各方面似不敢作孤注之一擲云 
[遠期粉須兼看國内外形勢]  
　　近期貨轉疲之原因 
　　昨日粉市上午開盤後近遠期市面驟生裂痕考其主因不外兩端近期以交割在邇實銷帮均以交通尚未全復停寂如當而本街應銷之數額究屬有限廠家雖處山窮水盡原料斷擋已久然幸有洋麥爲挹注應付環境尚覺有餘因此市而遂順自然之潮流突呈疲象且業外浮多更以交割之故不得不吞而復吐步步了結此亦爲市面不振之一因也至遠期如五月份前週本繼漲增高勢頗激昻近聞某大廠爲調劑市面預防青黄不接時之枯乏己訂購急裝之洋麥數量究有幾何雖尚未確但人心不免顧慮明乎此足知此後市衡之變化仍在廠家對於生産之支配是否有誠意之决心也上午收盤結果本月份較前週末收價計跌一分二釐半三月份跌七釐半五月份初盤跌一分繼回好七釐半結果跌二釐半六七月份跌七厘半及下午開盤二三月份之買氣依然不振本月份繼小二厘半三月份小五釐遠期新粉復以天雨連綿人心平定結果較上午相仿觀察後步如實銷仍寂廠家又能全力維持本月份當不致過分回漲遠期一半看天時一半又須看國外定價能否合符爲斷云 
[絲經絲頭之運貨抛貨忙]  
　　大批絲頭出口本埠各洋行以海外需要黄白絲頭 
　　紛將存底積極打包出運法商百里信孚連納台祿安旗等行明後日均有大批絲頭交裝伏來號·麥西同號·坎后號·麥逖遜號各郵船運往英美法意德等國數量共約一千餘件其中運往法英兩國計各有三四百件美屬二百餘件意德兩屬均祇百餘件云 
　　白絲商催運貨本埠潯震各絲號因歐美各莊需要輯里絲經滬埠存底益稀日來分電産地催運存絲以應歐莊之需求惟據各絲號云輯里産地存絲因綢門銷路暢達複摇經存儲亦屬有限云 
　　絲經續有抛出昨洋莊黄白絲經成交頗不寂寞緣細條份白絲經歐需仍殷華商愈以餘貨無多絲廠開工無期上週末談判不敢　昧承抛昨以各廠復工有期淞滬交通浙　均繼續承抛計華通等進滬白廠經六十包三井進白乾經三十包信孚進川廠經十包價均堅俏絲頭因白貨供不敷求黄貨歐莊開價仍小市而停滯云 
　　横濱仍無起色横濱生絲現貨買氣仍無起色惟特殊貨之補充交易稍有發動日本生絲江商旭原英一號等雖仍續繼物色相當之貨究無大宗進意昨日行情有小去十元者市况閒散人氣漸軟 
　　五金客銷轉旺　本街仍進頓 
　　昨日五金客銷漸次恢復交易較旺本街拆貨生意以交通尚未復原大都猶存觀望法西釘津烟青濟各帮相率收進市面頓呈嚴緊景象價目統花色爲五兩一錢單吊買賣以小花色爲較貴全日開出數近八百餘桶英鋼板七釐半仍由牛莊帮開去三百塊價四兩八錢其他津京諸帮雖多問津終以市價不合不克成交二十四號至二十八號瓦楞鐵香港某洋行來電購辦六百五十札市風陡緊美馬口鐵因寗波如生勝笙天一諸廠爲製造油燜笋罐頭用共辦去八百五十箱價格一百磅十一兩九十磅十兩零七錢半會司鐵青鉛紫銅等銷塲邇來無人問津市面反覺冷落新鉛絲烟囱鐵皮昨日俱有四五百担開出行情悉無榮辱 
[浙屬南北貨銷路獨好]  
　　贊王仁昨生記中昌源均有運到市開高貨六兩五錢次六兩二錢身乾肉足頗合温州帮去路昨辦進二百三十餘包價六兩二錢　黑棗下檔二揀二棗因缺甚俏上江甬帮紛向市上收羅奈存底奇缺抬價亦無法可想昨生記開出三十包抬至十三兩三錢當即分通惟上中檔存夥市呆上檔回賤二兩之譜桃肉昨漢電到二百餘被津帮收辦又漲至二十四兩别帮均未辦着申市存積有限兼之浙屬客帮俱有胃口得訊後紛向行家購進昨甬帮辦過一批當　裝市價升至二十九兩桂圓 
　　近日厦門稍有到貨如交通能速恢復則内地帮行將着手採辦蓋各處久無裝去存底極虚也昨號家開出箱莊中檔桂圓三十件較前價略鬆以十六兩半成盤尚有上檔貨一批行家僅還二十三兩未成交 
[滬北米市尚未完全開斛]  
　　洋米津帮胃口甚健輪運噸位不敷 
　　昨滬南河下來船三四十號交易仍寥寥薄稻與蘇同粳價各小四五角北粳早稻價小二三角市面因時局關係仍看小滬北來船約十七八號各米行仍未完全開斛統市出河廠各貨約一千二三百石中次北粳及薄稻早稻洋尖杜尖價均少二角餘貨亦較軟昨日洋米頗暢旺全市開出近二萬包本街與天津帮兩方去胃各半津帮動辦甚殷祇以輪位缺乏尚未儘量裝辦行情己漲四五分售開一號西貢二千五百包價十三元二角四分又二號七百包價十二元四角半又一號元粒一千包價六兩三錢半小絞一萬六千包價十二元五角中次照降遠期貨未開期貨祇有三月份二千包價五兩九錢半自前日到西貢交小絞八萬包左右後聞今明日尚有日郵船一二船可以到埠云 
[内地帮動辦雜糧]  
　　元荳紅糧 
　　昨日雜糧公會上交易轉好内地帮去胃頗佳辦去黄豆紅糧等貨甚多而内地各車廠以存底空虚辦興益濃即大連元豆一類已去有十五車之多高貨開四兩七錢七分紅糧亦開出八九車價三兩零九錢中貨三兩零二三分 
 
 

Page 15

 
 
   
 
 

Page 16

 
 
   
 
