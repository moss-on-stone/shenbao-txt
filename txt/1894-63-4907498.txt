# 1894 - 63 - 4907498

 

Page 1

 
 
[新印温病] [  圖書集成代啓]  
　　温病條辨一書爲淮　吳鞫通先生所著緣分　析精括　明試　黃家所必談者也本局用新式鉛字排印　巳告竣　　　　非　　　　　　一辨以供揣摩之助乎訂成四本每部碼洋六角欲購者速至　申　葉山房及外埠均可購取可也 
[硃印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聨額詩詞歌賦各體具　　京　同德堂葉局主人由都門覔得原稿　式繪圖付之硃印爲數十種冠於簡端復廣搜王侯公卿府道州縣　述不下千餘首由本局用鉛字代印　四　六宋艷斑香色色俱足不特蔚爲大觀兼可增長學問無論士農工商皆當各置一編兹用潔白連史釘爲　本外加　套裝　精妙大堪悦　賞心每部收回工本洋一元不折不扣惟所印無多欲先覩爲快者請至上每五福衖口京都司德堂葉局三馬路申昌書畫室購取此佈○此　　成多人購取錦套赶製不及百餘部買客未曾有套乞往極捕可也 
[物理篇上]  
　　天地之間有一物必有一理能通其理然後始知其物若知其物而不知其理謂之未嘗知可也氣行於天謂之五　　於地謂之五材七曜列星其光在天其散在地伏羲讀俯仰遠近之書故其範圍如此黃帝論人亦以五五約之正謂公性則同獨性則異故曰道無在無不在也曾子言幽明子夏言生數若律以聖人之庸言不幾疑爲穿鑿乎子夏之言曰天一地二人三三三而九九九八十一一主日日數十故人十月而生八九七十二偶以承奇奇生辰辰十有二辰主月月主馬故馬十二月而生七九六十三三主斗斗主狗故狗三月而生六九五十四四主時時主豕故豕四月而生五九四十五五主音音主　故猨五月而生四九三十六六主律律主鹿故鹿六月而生三九二十七七主星星主虎故虎七月而生二九十八八主風風主蟲故蟲八月而化餘則各從其類若魚鳥卵生生於陰而屬於陽魚遊於水島飛於雲故冬則雀入大水爲蛤也蠶食而不飲蟬飲而不食蜉蝣不飲不食介鱗夏食而冬蟄齕呑者八竅而卵生咀嚼者九竅而胎生四足之屬無羽翼戴角者無上齒無角者膏無前齒有羽者脂無後齒從其類也畫生者類父夜生者類母故至陰主牝至陽主牡孔子曰吾聞之老　此命之性也又曰商聞山書東西爲緯南北爲經山爲積德川爲積刑邱陵爲牡谿谷爲牝蜯蛤龜珠與月盛虚是故食水者善游而能寒食土者無心而不息食木者多力而咈戾食草者善走而愚食桑者絲而蛾食肉者勇敢而悍食榖者智慧而巧食氣者神明而壽此乾坤之美也孔子對魯哀公曰分於道之謂命形於一之謂性化於陰陽象形而發之謂生化窮數盡之謂死故命者性之始也死者生之終也有始其必有終矣此性之命也曾子之言曰天之所生上首地之所生下首上首之謂圓下首之謂方方曰幽圓曰明明者吐氣者也故外景幽者含氣者也故内景火木外景金水内景吐氣者施食氣者化是以陽施而陰化也陰陽之氣各止其所則靜偏則風俱則雷交則電亂則霧和則雨陽氣勝則散爲雨　陰氣勝則　爲霜雪陽之專氣爲　陰之專氣爲　毛羽之蟲陽氣之所生介鱗之蟲陰氣之所生惟人爲　受天地之中以生也倮與毛羽鱗介同東方之夷九種種有十類南蠻北狄西戎稱之亦三百六十而聖人爲之長邵子言變化感應而歸之於道其言曰暑寒晝夜交而天之變盡之矣雨風露雷交而地之化盡之矣日月星辰水火土石天地之體也暑變物之性寒變物之情畫變物之形夜變物之體性情形體交而動植之感盡之矣雨化物之走風化物之飛露化物之草雷化物之木走飛草木交而動植之應盡之矣本一氣也生則爲陽成則爲陰有一此有二有二此有四有三此有六有四此有八八者四而已六者三而已二者一而已始天分地而萬物而道不分也終則萬物歸地地歸天天歸道故天地一物也心一物也惟心能通天地萬物知其原卽盡其性矣大學言致知在格物物格而后知致由是言之格致之理本中國聖人之訓也聖人能自格物而欲天下後世人格其物於是乎垂訓如此惜乎中國之言格物者專格其理而不格其物以至於蹈虚而不徵實反讓西人格致之學自以爲獨得之秘良可惜也夫有一物必有一理旣知其理豈有不知其物者然而物物而窮之則勞乃遁而爲物物而不物於物之説而與夫子一以貫之之旨轉大相刺謬盖一以貫之乃於萬無不知而後歸之於一以一統萬若網在網非謂但知其一可不必再知其萬也邵子變化感應悉歸於道足以知聖人而猶不足以發明聖人故至於今而談格物致知之功者反以爲吾但知其理而不必知其物此中國之所以失格物之傳而轉令外人得以竊取而傲我可勝慨哉可勝慨哉 
[鳳城春雨]  
　　正月初二日内首領由坤甯宫捧出神肉一盤上蓋黃龍布袱出内右門交内廷蘇拉奉置黃亭中拾出神武門地安門至恭王府第恭王敬謹拜受循例具摺於詰朝專差護送進内呈遞謝恩○値年旗准兵部爲移咨事武選司案呈查八旗滿蒙漢各省駐防協領佐領防禦驍騎校坐補各缺例於年終彙報一次以憑覈銷歴經遵辦在案光緒十九年八旗各固山坐補駐防協領等缺應咨値年旗轉行八旗滿蒙漢固山各將本旗駐防各缺造具某缺坐補某人由何出身何項保安抑或曾經擬陪引見奉旨記名者逐一分晰開造淸册於正月初六日以前咨部以憑覈銷勿得延宕○内閣漢票簽等處漢侍讀典籍中書舍人於正月初二日在宣武門外騾馬市大街虎房橋休寍會館行新年團拜禮并召菊部演劇一晝夜以佐淸觴各員皆穿補褂命駕而來冠裳蹌濟酬酢雍容軟紅十丈中興會固自不淺○侍衛處爲知照事正月初二日奉旨朕於明上辦事後卯初至坤甯宫東暖閣喫小肉畢還宫卯正二刻乘轎出順貞門神武門進北上門由西山道至壽皇殿行禮内廷行走王公隨同行禮曅仍由西山道出北上門進神武門順貞門還宫用膳召見大臣欽此○禮部爲咨行事儀制司案呈本年舉行甲午恩科會試應由本部奏請歛派知貢舉滿漢各一人總筦關中事宜相應咨行各部院衙門卽將科甲出身之侍郎三品京堂滿漢各堂銜務於卽日開送本部以憑辦理至開送後如有升遷調轉出差等事故亦卽隨時咨報勿遲勿漏○户部爲片傳事俸餉處案呈所有廂黃正黃二旗應領正月季甲米折銀准銀庫付稱於正月初十日已刻開放爲此片傳貴旗飭知承辦人員於是日赴庫承領○慶邸現已蒙恩晉授親王所有府第護衛官員甲數佐領應按親王分數添給　貝勒蒙恩晋封郡王所有府第護衛官員佐領甲數應按郡王分數添給已由二邸門上行文宗人府酌核奏辦俟宗人府入奏請旨再行咨行各該衙門查照辦理○侍衛處爲知照事正月初六日奉旨朕於明日辦事後由乾淸宫　前乘轎出乾淸門由 
 
 

Page 2

 
 
後左門升中和殿看祝版禮成後仍走後左門進乾淸門還宫用膳召見大臣卯初二刻預備欽此 
[被議述聞]  
　　正月初五日理藩院具奏事件右侍郎慶福召見未到該院尙書侍郎均因未遞膳牌交部議處巳見邸抄兹聞理藩院以是日所奏係年例奏單向不呈遞膳牌堂官亦不進内僅令司員筆政齎摺具奏恭候綸音是日皇上披覽所奏未見該管尙書侍郎呈遞膳牌卽按所奏後列銜名召理藩院右侍郎慶福進見樞垣發出傳單内廷蘇拉飛奔至東四牌樓炒面胡同慶少鴻臚住宅送信慶少鴻臚聞召立具冠服乘輿飛馳入内迨進内廷爲時已晏軍機大臣一起早已見畢退出而交議之旨已宣傳於外挼定例悞遞膳牌者罰俸三月冐遞者罰俸半年理藩院具奏之件據稱向不呈遞膳牌然則吏臣或㣪向例爲之聲叙得邀寛典未可知也 
[籲懇恩施]  
　　本年元旦令節因値皇太后六旬慶辰舉行太和殿慈寗宫筵宴溯自咸豐同治及光緒建元以來並未舉行此典令者恭逢盛會歡抃非常經樞臣查照成案應賞給八旗兵丁半月錢糧以廣皇恩巳咨行户部酌核繕摺請旨大約俟慈寗宫筵宴禮成後卽可奏乞恩施也 
[英倫電報]  
　　英京來電云中俄兩國現因巴馬之事會議多時各執一見旁觀者互相揣測感謂言歸於好其勢甚難然前者英京某日報接駐滬採訪人電音則言中俄兩國現因巴馬之事密約已成以意測之諒俄與中朝所議之約欲計餌中國事爲中國覷破以至事不能成理或然歟 
[亂黨披猖]  
　　東京法字報登有巴黎斯正月十四日電報云法國京城巡捕及外省巡捕拘獲阿那基斯忒黨人不少又登十七日電報云有一人寄跡法國京城住小客寓凡有二處陰將炸藥繫於房門悄然出外致信於捕頭詭稱業已自尋短見捕頭接信後卽派捕往查先查一處見魚鑰深扃遂破門而入不料炸藥轟發猝不及防受傷者三人又查一處炸藥幸未轟裂大約亂黨因被捕拘獲過多是以挾怨報復也 
[命案駭聞]  
　　正月二十八日蘇州橫塘地方出一命案頗駭聽聞合詳錄之以供衆覽按橫塘鎭在胥門外相距十里之遙廛市如林樓臺入畫熙來攮往轂擊肩摩誠一熱閙市鎭也鎭西半里許有一小村落居民向亦繁盛自遭兵燹生齒寥寥現僅三四家門外疏籬一曲脩竹千竿饒有雲林畫意是日有甲乙二人道經是處遙見有雨傘一柄斜倚竹旁意必行人遺失者信步上前意圖拾取忽見其旁橫臥一人細視之肚腹剖開臓腑全露不覺駭極狂呼遠近村人齊來觀看愈聚愈衆該處地甲以人命攸關不敢隱匿當赴吳縣署報請相騐凌敬之大令准詞後立卽帶同刑仵書差臨塲相騐仵作如法檢視騐得死者年僅二十以外面瘦如瓜子形頭戴元縀髮結小帽身穿藍印方格洋布緊身短衫紫花布緊身綿襖外罩元布綿馬褂下身穿漂白洋布單褲元布京色綿套褲白布夾襪足穿蘇城老天吉牌號之釘靴渾身穿着似皆新製者其上衣雖披於身而兩手皆未穿入褲腰及套褲扣帶皆裉於腿際左手　於地右手按於胸騐其傷勢則更慘不可言刀從臍内入向下直破至腎囊而止是以五臓六腑皆流露於地背上有浴桶圈印更奇者四圍血漬毫無其爲移屍無疑身旁有剃髮刀一柄想係兇手故遺皮物欲令人疑其自盡者身底有肚袋一隻内有料鐲一枚絞絲銀鐲一隻靑蚨一百翼而以紅頭繩穿結又零串數十翼仵作翻閲之下一一唱報大令離座親視一週旋傳村中人至案詎料此村並無男子祗有老嫗鶴髮垂肩扶杖而至大令訊以家有何人答稱惟一幼孫問夜間有所聞否答稱並無所聞傳訊别户大都如是大令卽飭塡明屍格一面令地甲備棺成殮揷標待認並諭差捕等嚴緝兇手務獲究辦諭畢將死者衣服帶回存庫迨大令回署時巳上燈矣自來命案大率不外妒姦謀財二者今屍身所帶之物毫無遺失其非謀財可知屍身受傷異常慘酷又蜚尋常報仇洩忩者可比身旁無血漬顯係移屍遺下剃髮刀意圖遮掩凶手之計可謂狡矣然天網恢恢疏而不漏彼殺人者豈能倖逭王章哉 
[大雪覆舟]  
　　松江訪事人云去冬滕六君雖一再惠臨而得雪幾微前後不過二三寸而已獻歲以後風和日暖淑景宜人不料雨水甫越五六日忽東北風大作幾於走石飛砂正月廿三夜雨師税駕點滴不停廿六二鼓後雪花亂飛其大如拳搓棉扯絮竟裝成瓊海瑤天屋角墻陰積至五六寸之厚至月杪尙未盡融當廿六夜更深時北門内蕭王廟左近洎有靑浦船一艘只緣船篷積雪過多重不能勝以致傾側水遂由篷窗入船户倉猝中急於施救悞將八齡之女置諸鷁首翻入波心迨收拾粗安急覓掌中珠則已體冷於冰氣絲不績矣祇得籲求坐客佈施草草置備棺衾是夜西門外日輝橋西首所泊某鄉船亦被雪花壓積以致傾翻艙中滿載玉粒金秔及衣服雜物倶付之水晶宫男女客人旋由黑甜鄉驚覺或赤身逃命或以單衣裹身寒苦情形慘不忍覩是眞意外之災也 
[鷺江春浪]  
　　厦門本館訪事人來函云楊西園軍門於正月二十二日附某輪船至閩省向督憲賀年并會商要務聞待伏波官輪船遄返卽須順便巡洋當啓行時厦門道英觀察以下文武印委各官均赴提督碼頭接官廳敬送○官吏嚴禁民人賭博卽路旁設攤小賭者亦時有差保巡邏惟租界四君子攤十二門車馬砲牌局明目張膽顧忌全無一擲千金夜以繼日豈地方官禁令至此獨不能行乎嘻異已○落燈前一日某輪船鼓輪進口有二印度人附之而至賃屋鼓浪嶼以竹　盛巨蛇數頭招人入看撮口作鳴鳴響蛇卽任其指揮進退游行一如人意旣而此船出口印度人卽携蛇附之而返○道憲於正月十七日札諭廳署查吊三善堂帳簿核對開報結册意者有人入以蜚語故思澈底根求乎○居民苦旱乾久矣去秋七月以迄於今山泉水泉俱無涓滴而天時又極和暖易棉衣而單夾猶苦汗出如漿兼之疾疫流行大都咽喉症腐潰衛生家當如何防維耶○正月十七日殿前鄉陳姓三房因賽神事與二房起釁突用手鎗擊斃一人經苦主報請厦防廳臨騐○文武各官以地方時有士娼滋生事故特添派巡查員弁逐叚梭查道憲復加委總查三叚保甲委員分叚會哨竊以爲似此風行雷厲若輩宜咸有戒心不料正月十八夜巡至提督路頭某姓土娼院見姊妹花臨風招展依然引蝶招蜂因卽喝令拘拿龜鴇恐受官刑走避人家屋頂突有狂且某甲挺身而出欲作護花鈴委員以其藐視官符飭笞二十板 
[讕言姑志]  
　　京口副都統保頤庵統制於去年秋出都帶有楊姓等家丁數名滿營總蔭總戎商之八旂官員令十六甲内每甲每月出洋銀二翼爲津貼衆家丁之用按季在餉項中攤派有允諾者卽照議交總戎轉給旣而人言嘖嘖乃將此項繳還此上年冬間事也今正十五日衙期八旗官員均在公所伺候是時統制適往各處拈香尙未回署總戎與文防禦等在客廳中言及去歲每甲派出洋銀二元係津貼統制家丁之用此欵萬難短少並將楊姓家丁喚至公所向各官直陳名爲懇求實同要挾各官等碍於情面暫且允從准於今春在衆兵餉中攤扣恐統制聞知與受者均干未便也本館訪事人述之如此雖然執筆者未經目見終不敢信以爲眞也 
[再生緣]  
　　羊城來信云某孝廉生平自命風流枇杷門巷中時時留意而立意太高品評苛刻以故酒痕瀋遍尙少當意人也一日薄游某歌院見一妓態度嫣然舉止脱俗就而問其籍以蘇州對蓋粤東向有女班妓殆以零落托身於皮者言下已有可憐意孝廉亦情爲之動留連數宵繾綣殊甚然以家訓嚴不敢携之歸每對妓奉巵而笑曰吾今始知汚泥中固有妙蓮花也妓不禁爲歌楚調孝廉曰胡遽爲此妓曰無他自念萍寄烟花身如墜葉倘君特垂靑眼不以葑菲見遺他日作繭紅蠶願以骸骨相累耳孝廉浮大白而許之曰果爾當爲卿成此語識勿嗚咽也妓拭涕而謝越數月忽有媪致函於孝廉啓視之則妓凶耗也急往視之則玉冷香銷久矣乃市厚棺殮之此前十餘年事也前數年復北游因運其骸使正首邱妓姊妹及平頭奴子無不口碑傳誦謂孝廉爲情天中第一人孝廉亦以鍾情故不憚其煩旣至其鄉出資爲營宅兆立一小碣誌 
 
 

Page 3

 
 
以白楊題曰外妾某氏之墓而祝之曰卿如習靈勿負斗酒隻雞之約旣而南旋過上海上海固名花藪有曰長三者其出局皆以三元爲數事暇或設座丁丁然彈琵琶作曼聲命曰唱書呼之者皆以先生爲先生者非色藝冠塲不可孝廉偶過茶肆就聽書見歌者眉目丰姿無一不肖舊人私心竊喜曰此得毋似曾相識之燕歸來乎乃出金點一曲以致欵洽校書亦傾意一見如故知遂與偕歸其綢繆更甚於往日校書以其痴尤好熟視不瞬曰郎其殆學畫眉故事耶孝廉曰不然予别有所感耳因告之故且言前所眷者胸際有紅痣如守宫砂卿得毋亦有此耶校書聞言不語嗚咽曰此殆前生事夫復何言披襟示之則猩瘢儼然由此遂有終焉之志孝廉碍於時勢未果校書曰妾本蘇產以姊妹之約使爲替人故特赴申僅一閲時則相思徒苦矣孝廉以其鄉貫亦同益驚畏而無如何校書曰郎前生不能如其願遮莫今世亦成怨耦耳孝廉不能對乃泣而别校書遂返蘇未半月使人招孝廉至其家旣至則病體奄奄切切囑以後事孝廉曰吾今爲兩世喪主矣亦許之無何校書死孝廉附葬於前妓墓側并爲作百律以志其異嗟乎玉鈎斜畔素馨豈以魂生金鈿誓成玉環毋乃再世情根不種絮果奚成此玉茗堂所以有還魂記之作歟川 
[印藏商約續聞]  
　　印度國家派員與中國使臣核定通商條約訂以五年爲期期滿再議約中准在西藏野東境内設立通商之埠埠内中英商民均可互市此約係西歴本年五月一號舉行至印度國家可派員駐紥於斯以監視英商生理中國并允准在此處預備屋宇與英員及英商居住其餘通商約條另行議立兹不具載 
[嶺南小志]  
　　本館派寓廣東省垣訪事人來書云有某甲者行至多寳橋外牛埔見河滣有字紙一團遂俯身揚之擬卽持歸焚化突見水底寳光流露試探以手則淤泥中有金磚一方持向金鋪權之得三十餘兩兑得銀千兩有奇喜不自勝以爲天賜虔具酒醴拜跪酬神噫得者固驚喜欲狂抑知失者之求生不能求死不得乎雖然路不拾遺古風難再滔滔皆是於甲乎何誅○正月二十一日之晚二更時淸平某倡館廳事中火油燈忽然墜地火光四射立兆焚如幸人手衆多得以救熄然鶯鶯燕蕪翠翠紅紅膽碎心寒不能與有情人共選鴛鴦好夢矣祝融氏眞惡作劇哉○正月二十一日午刻突有匪人持械擁至龍珠里某姓家將女郎刼負而去幸鄰里鳴鑼報警練勇齊出兠拿得卽截回並獲住三匪解縣訊辦 
[舞獅肇禍]  
　　廣州訪事人云每届新年好事者必賽舞獅燈以相娛樂男兒好身手大都皆短衣窄袖手執刀槍簇擁其旁以示勇敢而爭鬭之事卽由此興矣某日泮塘三聖社有獅燈游行各處摐金伐鼓意興飛揚行至河溪觀音廟前就隙地跳舞其地距廣勝軍營非遠勇目某甲聞而出觀不知何故與舞獅人互相爭競甲寡不敵衆受　而回呼集各勇丁備訴一切各勇咸引以爲辱列隊而出大興問罪之師稱干比戈如同對敵其時觀者如堵見勇勢甚猖獗奔避不遑紛擾之餘有擠擁入河者有跌傷手足者狼狽情形筆難罄述旋經人竭力排解令舞獅人向營勇請罪勇始轉怒爲喜振旅回營 
[潯江春色]  
　　九江訪事人來書云正月二十晚起至二十五日天氣嚴寒時時降雪二十四晚十二點鐘時豐隆君忽然震怒巨霆猝發幾令大耳兒　失筵前翌晚阿香車仍轆轆交馳二十六晚扯絮搓棉遙天白遍江山變色幾如李愬乘夜入蔡州時雖隨落隨消而平地猶積至四五寸許刻下痴雲靉靆宿霧溟濛三足之烏依舊深潛不露云○元宵佳節鎭標前營軍士紥成龍獅龜兔諸燈雜以蓮船擡閣游行市廛以樂昇平迎過各署時各員均量予賞賚正月二十六七兩日復雇星慶菊部在營中三聖廟演唱笙歌嘹喨袍笏鮮妍人海山觀者如堵 
[追蹤吳起]  
　　松江訪事人云華亭金山交界之處有某甲者食税衣租頗堪温飽其子某乙年逾弱冠已成婚矣上月下浣某日忽與婦參商奮袂直前將牀頭人批頰數下婦見良人兇惡奔訴舅姑漏近三商其姑勸慰再三送歸就寢不期乙乘婦深入黑甜鄉裏手掣利刃力㓾其頸首遽殊乙母從睡夢中聞狂喊聲披衣而起喚之不應脱扃入視則婦已被殺乙方引刀自刎喉已重傷急奪其刀爲之敷治翌晨訃諸婦族婦族聞耗而至哀慟欲絶無可如何乙則勢在垂危或恐難保性命因囑甲將婦從豐棺殮妝籨諸物悉付焚如越二三日乙竟以傷重而斃嘻昔者吳起殺妻求將猶得曰心切功名耳如乙者旣無功名之念動於中而白白將妻殺却卒至刀揮柳葉自殞其身其眞如佛氏所謂夙寃耶抑一時忿不能宣遂甘心同罹白刃耶是不可解已 
[滬上官塲縷記]  
　　本月初四日爲江海關道聶仲芳觀察生辰日來屬下各員已有備儀敬獻者想届時趨轅祝嘏自必熱閙非常也○江蘇督糧道吳廣庵儲憲於昨晨排導至輔元堂與董事晤談一切旋卽設筵也是園欵之延劉乙笙司馬作陪水陸紛陳簪裾畢集直至鐘鳴四下始盡歡而散○江南提督譚靑崖軍門於上月赴江寍昨日乘某輪船來滬換坐紅船小泊小東門外聞擬卽日遄返松江云 
[訛傳失火]  
　　無錫人阿福向在本邑美租界外虹橋宋家馬頭當小工去年十二月某日其母病故前日延釋子數輩施放瑜珈燄口更深人靜焚化寓錢紅燄騰天黑烟羃地遠鄰疑其失愼紛紛齊集援救隔屋順昌烟寮座客正當吐霧呑雲聞報火災各離榻而奔爭先恐後有某甲者失足而踣被人將右足踏傷枝頭玻璃窓亦多碰碎事後經巡街西捕拘阿福入捕房管押一宵至翌晨交人保釋 
[龜名難受]  
　　昨日無賴王根寳紏同甲乙諸黨羽在南市小普陀橋畔小弟所開老虎灶賭錢隔河張姓婦穿花拂柳而夾喚人搖會根寳見其女流荏弱向之譏嘲婦正色拒之根寳猶刺刺不休婦怒回家向夫壻告知張登時大發雷霆欲扭根寳往巡防局請辦曰汝要是好漢請來此一决雌雄奈何自縮其頭如烏龜之被人所擊乎根寳聞言以烏龜難受互相詬詈不肯甘休張復遷怒於小弟將老虎灶中諸物搗毁一空正在吵閙間經人出外婉勸令小弟備香燭服禮所毁之物向根寳照賠始寢其事 
[蕩婦宜懲]  
　　有蔣子橋者與弟和尙同居也是園浜去年和尙忽失去無蹤旣而其妻某氏亦效奔月結璘信音俱杳蔣遣人四出偵訪得之陳竹高家欲向領回陳言此婦已由和尙價賣蔣遂奔投縣署控陳陳懼央人出面調停願將氏送還更給以洋蚨三十翼蔣始爲之首肯不料氏回家後依舊不安於室蔣屢勸不依邇日氏更放誕風流不遵閑檢衣裾簪珥時時私運出門蔣訪察再三知與某甲有染乃於昨日將甲及氏一併送縣署葉司馬著値日差暫行看管以待訊懲 
[候傳薦保]  
　　申泰源執事陳本初欠南市元大亨蔣欵銀一千餘兩至正月底該蔣經理人向索後被司帳嚴倚才用虧銀九百餘兩陳一時惶急呑烟身死投報捕房將嚴拘押候訊已紀前報昨禮拜四法公堂訊期葛同轉會同祁繙譯官升座訊問屍子陳道衡遣抱湯金亭投案遞禀略謂司帳嚴倚才舞弊虧銀一千另四十五兩又少存洋一千餘元共被虧欠銀二千餘兩嚴倚才供只欠九百餘元去年往來莊欵均係監生經手共有一萬另三百七十二兩有奇連天津帮虧欠共有一萬九千餘兩至上月廿八日陳冋監生商議彌補之計當用好言勸慰請伊放心不必决裂至廿九十點鐘見其神色有異知已呑服洋烟速倩陳與昌絲棧中人施救一時找尋無著延至十二點鐘身死當卽報知捕房轉報縣憲旋據屍屬求請免騐已蒙縣尊俯准所請同轉問嚴曰爾意如何供稱惟求寛限以便淸理湯又禀兪春波亦係股東現在靑浦須待兪來滬方可料理同轉命將嚴倚才押候傳到薦保人再行復核原告退去靜候傳案備質 
[騙物訊結]  
　　孫楊氏遣家丁楊升控馬繁苞騙取珠花頭面及洋銀廿元詐稱捕房開銷之費經葛同轉迭次訊供並將馬繁苞責懲押候追比經馬姊葉馬氏向孫楊氏緩好願償洋二百五十元並先將珠花頭面交案同轉以事關拐騙未便姑容遂於昨日將一干人傳齊會同祁 
 
 

Page 4

 
 
繙譯官訊問孫楊氏訴稱葉馬氏屢次至小婦人處商懇許償洋二百五十元先欲俟銷案然後付洋小婦人以被騙之物約値洋三百餘元金表尙不在内故未允許同轉謂馬繁苞曰孫楊氏所供爾已聽明否爾姊葉馬氏前堂亦曾供明去年十二月廿八日爾妻保出後卽向孫楊氏商懇恐爾等或有異詞故令孫楊氏到堂對質馬之姘婦葉生林投案與孫楊氏嘵嘵置辯同轉謂此處法堂非爾等爭鬧之地卽令逐出孫楊氏又稱兒子槐卿去年八月間因事拘入捕房馬向小婦人騙取洋銀一百廿元詐稱開銷通事包探小婦人一時悞信將衣服質洋如數付給伊姘婦在塲目覩馬狡賴不承同轉謂爾前堂已供認明晣代存縣案費洋四十元迄今案懸日久不能任爾遷延願責願罰任爾自擇馬叩頭如搗蒜求恩寛免同轉檢閲原卷謂馬曰孫楊氏早已呈遞淸單豈容任爾狡賴爾先將騙取一百廿元呈繳公堂支票亦應付給遂與祁繙譯官會商著馬繁苞繳洋二百五十元以一百元充公再代孫楊氏助賑洋一百元孫楊氏禀稱願遵公斷同轉飭將珠花頭面計七件存候孫楊氏出具領紙投案具領支票銀三十五兩馬旣不願付給當堂銷毁馬繁苞候繳到洋銀釋放 
[流氓肇釁]  
　　前晚十點鐘時有著名流氓剃頭阿福及胡錫卿等先在法界聚順館飯店呼肴大嚼泛酒狂呼頗有旁若無人之意適新街某花烟館之烟妓與其狎客在座晚餐衆流氓以爲可欺恣意調笑妓及狎客畏其兇橫不敢與較乘間逸出薙頭阿福及胡錫卿二人仗麴秀才勢手執利刃一擁而前各流氓隨聲附和行至花烟間相近遇見費阿榮費阿毛二人上前解勸薙頭阿福持刀亂剃致傷阿榮項際阿毛之頭頸及身亦被刺傷血流不止經人扶至捕房請騐有陳福生在弄口小遺肩際被刺一刀深入寸許負痛而奔克捕頭聞報立飭包探率同通班探夥兠拿肇禍之各流氓已去如黃鶴矣遂將受傷較重之費阿毛送至仁濟醫館療治其傷勢稍輕之二人着自行醫治不知能保無碍否並聞尙有受傷者三人事後經包探查悉胡錫卿現爲捕役蔴皮俊發之夥當卽告知捕頭轉禀葛同轉將該捕役傳案着交兇手薙頭阿福及胡錫卿到案此二人屢在租界犯案數其罪狀罄竹難書此次嚴密緝拿一經到案當不稍事姑容也　 
[福報堪期]  
　　禍福無門惟人自召但使内念肫誠殷殷以行善爲事則造物之報之者必當如願以償此理之確有可憑者不以今古殊不以幽明判也本館協振所昨承無名氏太善士以票洋五十元助振代求冥福由協源局交來當卽掣奉收條復書數語於報　代災民九頓首以謝 
[賑捐更正]  
　　前日隱名氏大善士助賑規銀五百兩誤註五百元合卽更正以供德鑒[  上海北市絲業會館籌振公所施善昌謹誌]  
[賑捐特誌]  
　　謹啓者敝堂接奉古虞求伸子大善士樂助順直賑洋六百元眞州徐少卿大善士經募洋一百五十元謝筱珊大善士洋五十元當此春賑孔殷乃蒙仁囊慨解眞是萬家生佛勝造七級浮屠先後祇領莫名感佩謹登報章以誌謝忱上海六馬路仁濟善堂籌振公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[犯姦判押]  
　　寗波人吳阿玉控同鄉之林記與妻張氏通奸當塲捉獲將男女鬢髮剪下並將菜刀一柄解送捕房經葛同轉傳齊鄰証迭次訊供此已屢記前報昨届覆訊之期卽飭包探傳同四隣到案訊問鍾裕春投案聲稱住吳阿玉家前面上月二十五夜但聞人聲嘈雜有頃阿玉來喚小的當時入内見男女二人同坐床上小的被林記辱罵不久卽出同轉命提林記到案問因何將鍾辱駡供稱鍾住前屋並非鄰居因此事與伊無干所以辱駡問爾是否與吳張氏同坐床上林記狡展不承又傳鍾裕春覆供一遍同轉統核前後供詞及見証人之言與祁繙譯官會商著將林記吳張氏禁押捕房半月待期滿各責九十下又據鄰居陳仲甫湯有慶等同供林記兇橫異常他日釋放必將挾怨報復同轉著俟期滿後送交上海縣備文遞回寍波舟山原籍又諭吳阿玉曰爾妻自漕懲責想當革面洗心爾仍可領回俾主中饋吳阿玉唯唯而退 
[上海巡局瑣案]  
　　前晚二十三七鋪巡防局委員劉穆亭二尹行經南倉街見栅門未閉及至三層樓馬頭則大栅亦全舞關鍵以栅夫有意悞公飭傳至案昨由鄭厚餘二尹提訊判令將南倉栅夫江長慶重責五十板三層樓栅夫楊順和則由戴憶垇二尹傳訊姑念初犯從寛免責楊叩謝而退○常昭公所董事某甲偕米客董子山投十六鋪巡防南局訴稱江北人葛文太前曾欠洋六十元立有筆據日前有朱三者佯爲料理將據哄去是以求請備案訊追局員鍾偉臣二尹提朱研訊諭令出外淸理旋由周華華向之理勸著朱代葛出立洋銀三十元之筆據定期四月内淸還兩造允之想須詣局叩求銷案矣 
[英界公堂瑣案]  
　　包探黃四福禀稱鄔阿來向鮑阿生騙去洋銀二元尋見爭毆是以送案請究鮑訴稱小的係寗波人向在治下某烟館伺候客人失業後與鄔遇自言在機器紡紗局當工頭願爲小的推轂惟須先付洋銀二元爲質小的初猶未信伊卽出洋銀一封言此亦工人所存之欵小的遂措得二元付給伊復囑小的代買學習西語之書小的允之豈知伊旣騙得洋銀匿不見面訪之紡紗局並無招工事情刻始遇諸中途向索支吾叩請老爺追取黃探又禀稱小的查得鄔持紙包鉛無用以騙人且鄔前曾犯過竊案經蔡大老爺訊懲鄔供稱小的亦寍波人失業無聊出此下策洋銀無力歸趙只求施恩宋别駕判令管押一月期滿遞解回籍○朱小園訴稱小的在治下開客寓趙壽生曾　投宿是以識面昨日忽被竊去棉被一條當塲拘獲人贓交捕送案趙供稱小的係上海人窮苦不堪初次犯竊老爺如肯恩宥則生生世世永感鴻施矣宋别駕判令管押五日贓給朱領去○張阿桂訴稱小的在城中開班鼓店雇王如正爲夥被竊鼓一面携至治下質錢由巡捕阻獲人竊送案請究王供稱小的因有急需暫時將鼓付質願老爺體天地好生之德曲賜矜全宋别駕判令管押五日贓給張領去○一百四十一號華捕禀稱昨日小的巡街時見朱成祿東洋車並無捐照是以拘案請究朱供稱小的係江北人向在法租界當車夫捐有法工部局照會實不知治下亦須納捐現願照數補繳宋别駕判罰洋銀一元著補捐領 
[法界公堂瑣案]  
　　蔡雲卿控失衣服經葛同轉提到呌化客寓主張初卿李坤榮到案著交在逃之阿大黃標阿四嗣因張禁押日久著令先行覓保卒以無人肯保延宕至今昨日原告投案求追同轉命提張初卿李坤榮到案原告訴稱房主首善堂二房東葉老和不肯具保同轉謂爾等一味挺押終難了事二人同供實在無人具保非敢挺押求請恩施同轉謂爾等容留匪類理應究辦如再遷延定干嚴比著還押候飭包探傳到二房東葉老和再核包探禀有瘡疾同轉飭同至醫館療治○招商局一號棧房報失白糖四十八包將管棧之童福生解案請訊昨據翁恩雲投案訴稱去年十二月十八日陳裕新之夥計定良出取白糖已在船上追回六包及細查總數計少四十八包已向寄貨之家問明並不出貨顯被冐　同轉命提在押之童福生詰問供稱簿上寫錯同轉問爾之保人爲誰供稱卜萬玉　保出之後何以延不淸理供求寛限半月同轉著將童福生還押限五日内赶緊淸理延干追比○煤炭店同昌太等六家控衛芳昌欠洋二百四十五元經葛同轉提訊著覔保人限日淸理昨據徐福堂投案禀稱業已淸理求請銷案同轉准之○又據何來富投案請將糾賭行兇之王發泉保出同轉命提王到案略訊數語卽交何保出○又提剪綹賊張成山飭送上海縣備文遞回紹興府山陰縣原籍 
[粤督牌示]  
　　督憲牌示瓊州鎭總兵缺奏委記名總失余雄飛署理又藩憲牌示高明縣典史缺委試用從九品劉辰樞署理曲江縣平圃司巡檢缺委試用從九品　紹忠署理英德縣象岡司巡檢缺委試用道庫大使李鴻齡署理遂溪縣典史缺以間用典史汪授詳補高明縣典史缺以卽用典史吳徵詳補饒平縣典史　以烟瘴俸滿典史王植詳補昌化縣典史缺以文昌縣典史王夑臣調補新選歸善縣碧甲司巡檢王向南飭赴新任 
[皖省官報]  
　　新正月二十日蒙城縣胡肇祺到委辦北土藥税厘總卡提調補用同知周心培到本任廬江縣典史毛禪蓊到採辦京檢回貴池縣劉緄辭霍山縣程仲　辭鳳陽府　判納尙安到候補府經德麟辭赴皖北牙釐局差遣巡檢余光柱壽州毫州祖廷恩天長巢縣均到提漕折回○廿一日委辦荻港釐卡同知崇安和州厘卡准補廣德州徐宗澄羅昌河釐卡同知丁壽愷灣池厘卡巡檢吳嘉猷廬江縣侯原洲銅陵縣姚鵬翁均辭知府楊　淸知奉委辦皖南土藥税務提調典史姚厚啓到起服　省○廿二日天長縣黃兆岷到濳山縣周鳳柄辭巡檢李藻悳到赴渦太提漕折回○廿三四日牌示試用敎諭陳朝業委署無爲州訓導訓導汪光烈委署太和縣敎諭張含暉委署懷遠縣訓導知縣龔煌到委解京餉回巡檢盧兆孟到赴池州差遣回吳廷選辭赴寗國調署太湖縣張克華辭淮北牙釐局維增到委辦巢縣厘卡同知丁繼瑞辭候補知縣楊學　辭奉首府委赴桐城查勘圩堤本任懷遠縣主簿湯傑到帮辦皖南漁亭分卡准補太和洪山司包昌鴻到 
[申報館協賑所經收順直賑捐正月廿一日至正月廿九日止第三次淸單]  
　　正月廿一日玉記銅洋一元淮安政大源來未了心原氏求祖母病愈愿助洋十元吳城全泰盛來隱名氏求母目疾頭風速愈除根洋十元南匯日生盛來諸善士洋二元○廿二日秦洪聲何合家淸吉四季平安洋七元無名氏求保水陸平安洋二元救呑生烟葉松洋四元陳方氏洋一元銅洋一元洗耳子醫藥資移助洋一元○廿三日常熟陸龍生洋二元○廿四日無名氏銅洋廿一元甬夢氏洋二元南山氏洋一元南昌氏洋一元無名氏銅洋一元○廿五日椿氏生產母子平安洋一元甬夢氏洋一元銅洋一元○廿六日　溪全盛來繆山氏措楨紋銀十二兩七錢九分申五錢合重十三兩二錢九分○廿七日百川通票號來永寗州知州章善士經募原銀五十兩合申規元五十二兩二錢七分李珊庭洋二百元高載光洋十元隱名氏洋十元慈東勉力子祈平安洋五元江萊官洋五元江靑官洋一元敬藝堂洋五角○廿八日阜生汪寓三户洋一元二角宏農定齋氏求父病速愈票元廿二兩葉麗峰因對鄰失愼許愿助洋五十元○廿九日工部局銅洋二元虞守煌　資移賑洋五十元肯　堂銅洋二元無名氏銅洋三元以上總共收洋三百七十七元七角票元七十四兩二錢讧分紋銀十二兩七錢九分申五錢合重十三兩二錢九分銅洋三十二元 
 
 
 

Page 10

 
 
   
 
