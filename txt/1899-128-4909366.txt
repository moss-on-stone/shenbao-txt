# 1899 - 128 - 4909366

 

Page 1

 
 
[欠欵待追] [  申報館主人啓]  
紹興　甯橋朱少梅虧欠杭垣申昌分館申報錢甚巨累索不付如再不清理當禀請本國領事官照會地方官追繳矣特此聲明 
[售報杜弊告白] [  申報館主人啓]  
啓者本館托漢口江左漢記書局代售申報已歴數年查漢口一埠爲七省通衢是以批發之價照上海一律以冀旺銷此誠格外體恤之意也乃貪利之徒竟收買上海閱過之殘缺舊報寄至漢口私售與人甚且塗改年月日期附張亦遺失不全有礙本館聲名殊爲可惡曾於去年三月十一等日登報誥誡無如若輩置若罔聞且有串通本館送報人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另租洋街一碼頭内花樓後街洋房懸挂分售申報牌號歸江左漢記書局上下兩家經理敬告賜閱者請知照該處以便飭妥人按户送呈免致歹人將殘缺舊報塘塞其向來誠實之人願承送本館申報者必須立一保單倘有拖欠錢文私售殘缺舊報等事惟保人是問特此布陳諸維　雅鑒 
[恭讀四月初二日　上諭謹注]  
本月初二日奉　　上諭德夀奏本章公文接遞遲延請旨飭查一摺江蘇上年八月至十一月拜發本章五次發遞各衙門公文共七總封該省至今未接批回業經該撫飭據提塘禀覆並無奉到前項摺箱公文江蘇各驛亦已依限遞至山東郯城縣入境首站交收自係直隸山東各驛有延擱沈失情弊著裕祿毓賢卽行嚴飭經過各州縣逐站挨查前項本章公文究在何處延擱有無沈失切實澈究叅辦以肅郵政該部知道欽此執筆人讀至此不禁歎驛站之果可裁而郵政之有可推廣也夫　國家之設驛遞通各省計之每歳約耗銀三百餘萬兩所以不惜此重貲者原冀奏牘公文從速傳達俾要事不致阻滯信息可以靈通乃不謂行之日久流弊滋多尋常文報之稽遲固已視爲常事甚至拜發本章　竟曠日踰時任意延擱驛務廢弛至此夫復何言然嘗推原其故實因驛站一項久爲地方官之利藪凡州縣之衝繁者驛費多或萬餘金少或五六千金卽僻靜無驛州縣亦千餘金及六七白金不等此項費用歸入留支項下作正欵間銷以是縣官時缺時必探詢驛費之多寡其多者則爲之色然以喜大利旣歸之州縣於是驛中之馬每不足數且多疲弱不任驅馳積習相沿牢不可破至察其往來公文其眞係緊要者殊屬寥寥大半爲官塲家室平安之報友朋通問之緘甚有賀上司節夀禀啓而竟用五百里排單者夫以尋常之事而枉費馳驅必至於緊要之端而轉多延誤此亦勢所必至之理竊謂欲袪其弊宜盡裁驛站而通行郵政嘗查泰西各國其初遞送公文信件亦如中國驛站之制嗣因費多而不便於民於是創設郵政領以大臣位躋卿貳公私咸便之其進欵蒸蒸日上就英國而論每年所入除用費外計可贏餘英金一百數十萬磅其利不可謂不溥矣中國自前歳仿行以來京城及通商各口均已設立郵政局邇有内地各處如揚州通州之類亦擬逐漸推行居民以費省而事便羣焉趨之敬使各省自通都大邑以及僻壤遐陬盡設分局凡公文信件俱歸遞送則可省驛站三百萬之耗費而收郵政數百萬之贏餘且民間信件往來從無錯誤豈公文緊要之件轉有疏虞一舉而數善備亦何憚而不爲哉或曰明季曾因裁撤驛站以致盜賊蜂起釀成流宼之禍今各省之恃驛站爲衣食者不下數十萬人一旦遽爾議裁豈不慮激而生變不知明至末造本已弊政多端民不堪命卽不裁驛站亦豈能免禂起蕭牆此皆無識之徒造言生事惟有定力者始能不爲所惑在昔招商局之行輪船河運之變爲海運以及京津鐵路之興辦當時亦皆以奪民生計恐致激變爲詞迨大利旣獲始閉口無言今驛站之變爲郵政亦事同一轍有何疑慮竟致阻而不行至謂驛站係　國家設立凡公文稽遲延緩者有司官皆有處分定例未嘗不嚴乃久而久之竟使拜發之本章亦沈失而無可查攷則將來郵政安見必無弊端不知有治法尤貴有治人古人之言最爲扼要若先慮有弊而因之不敢舉行則因噎廢食天下事豈尚有可爲之日哉 
[本館接奉電音]  
　　昨日清晨京師飛電傳來　　上諭一道敬謹譯登○四月初三日奉　　上諭浙江按察使司署李光久補授欽此 
[意人深意]  
　　日本長崎埠訪事友人來書云東歴四月五號接西貢來電悉意大利國强索中國三門灣一事内閣總理大臣恐起釁端遂約集朝臣辭職原其索取之由因彼國近來興辦蠶桑未得其術素知中國蠶桑之利以浙江爲首屈一指故擬占據此地俾得深心仿效以濬利源云 
[英電彚登]  
　　新加坡叻報館接英京來電云英國度支院使俄士曾氏在荅明咸埠機器師會内言及歐洲近今大局較前數月已爲安靖又云英國現議每年補助各英商俾來往太平洋之電線得以推廣又云新金山紐沙威省派往英國之槍兵一隊現已行抵倫敦當其登陸之時觀者同聲喝采聞將開往亞打戌埠與本處馬兵會同演練又云沙麻島之亞卑亞埠現有戰事緣島中亂黨與英國交好之某部落酋長互相齟齬以致大動干戈至於勝負之數尚未詳知也又云奥相衡加厘氏在下議院宣言曰我國實未嘗有意割據中華土地然則前者謠傳奥國擬向中國索地之詞其尚不實不盡歟又云歐洲銅價大有起色緣美商新聯一大公司專買銅斤故也又云美國綿鮇釐埠近有颱颶爲災有市鎭二處受傷殊甚其一塌屋約四百間死於是役者七十五人傷者不下千人 
[松試二誌]  
　　松江采訪友人云本月初三日江蘇提督學政瞿子玖大宗師考試闔屬生童經史性理詞章推算諸學天未黎明卽升座點名給卷是日生員經學題　問禹貢田賦九等或田下而賦上或田上而賦下何故　司險掌九州之圖以周知其山林川澤之阻說　史學題　唐太宗與房魏論創業守成難易論　宋陳靖請以閒曠之田廣募游民耕墾試擬今日能行之策　性學題　賈生謂積貯天下之大命路長君謂刑獄天下之大命論　古人治軍之道未有不本於廉恥者論　詞章題　黄霸使郵亭鄉官皆畜鷄豚以贍貧窮賦以爲條教班行之民間爲韻　題宋廣平所獻無逸圖七古　算學題　設如保險局每年收某人銀一百八兩收滿十年還銀一千五百兩餘供費八兩九錢三分六釐以繁利息計每年每兩得息若干　設如長方城各開中門出南門行三百四十二步有一樹出西門行二百 
 
 

Page 2

 
 
八十步見樹轉抺城西南隅行一千一百零五步至樹問邑長闊若干　步天歌考　童生經學題　噬嗑豐皆言治獄解　商農工賈不敗其業而卒乘輯睦說　謹身節用以養父母立身行道以顯父母講義　史學題　治世以大德不以小惠論　漢高祖宋太祖同不同論　趙過爲代田用力少而得榖多其法若何　詞章題　桑鳸竊脂賦以諸儒皆謂盜人脂膏爲韻　和蘇東坡秧馬歌七古用我有桐馬手自提韻　算學題　設如機器有大小二輪相切自小輪心出一綫切大輪周成角三十四度五十一分九稍小輪徑三尺問大輪徑若干　設如石橋梁一條用槓桿起之倚點離石居全桿五分之一彼端用力三百二十斤尚不能起須再加力一百斤問將倚點移過若干方免加力　設如句弦和開平方句弦較開平方兩數相减餘六尺黄方四十二尺求句股弦 
[金陵新關章程]  
　　金陵采訪友人云下關新創稅關稅務　安格聯君訂立章程二十三條兹特照錄如左　一船隻停泊定界凡船隻進口務遵理船廳指定之處照章停泊其本口停泊船界今酌定下關江面上自新灘尾下至水浮池卽老江口一帶停泊如進口時尚未停泊以前一切撥船杉板等小艇均不准駛傍該船　一撥船定章凡撥船應在新關掛號並須用華英兩項字樣將號數於船上大書明顯　一起卸定章凡船隻起卸貨物或上下壓載之石鐵等件均須領有准單如查出並無准單私行起卸上下者卽應查拿入官其領有准單者由日出至日落均可任便起卸上下此外或於夜間或禮拜日曁照章封關之期若無專單均不准起卸上下　一船滿退回物件之章凡欲下船之貨已經領有准單因船載已滿復行退回必須報關候騐方准取去　一進出口貨物分時起卸報關領單之章凡船隻在口除領有江照之船外其他船隻均須俟進口之貨起清方准下出口之貨至進口貨内如有洋藥則必須起存關棧若有軍器等件未領新關軍器專照不准擅起又進口之貨其置貨原單内未將水脚保險等費開列明晰可由關按該單貨再加一成核算值百抽五之稅數惟此單亦可不認爲市價由關自行估值核稅又若有貨物在宜昌報明逕赴上海該貨到漢口過載時赴關報明卽可由關備一百貨總單發給收執其由上海逕運宜昌之貨至漢口時亦可一律辦理凡請起貨單等件同時呈請騐明方准給單　一出口貨物定章凡欲出口之各貨須先由貨商關單將貨色件數斤兩價值曁箱包號數逐件用華英文開明報關並將現欲出口之貨運赴海關碼頭請騐或因該貨繁重難於盤赴碼頭可由該商呈請派人前往商棧或躉船内查騐然此非定章必須由稅務司酌請特准方能往騐騐畢其船棧均可由關封固惟何論在何處騐貨必須該貨與原報之單相符隨由關發給騐票令該商持赴銀號完納出口稅銀俟掣取號收呈關方准給發准單下船其未經領有准單以先所報之貨斷不准任便移動　一江海關徵收稅課新章從前長江各關徵稅另有專單與沿海口岸辦法不同是以江海關向章均係輔助各江關向辦之事現在長江章陳旣經修改所有沿江各口華洋進出各貨報關完稅各事改爲與沿海各口一律辦法土貨出口卽完納出口正稅進口曁復進口各貨均在所進之口分别完納正半各稅則江海關向章必須須删改俾與江新章融洽兹將改定之江海關專章四條開列於後　一各貨由長江口運至上海先須開單報關呈請查騐若係土貨執有收稅單者則只徵其復進口半稅如無出口收稅單者卽令該商於半稅之外繳存一出口正稅至各貨由長江運至上海或復出上海口運往外洋或進他口轉運外洋向有寄回原出江關之單據收回預存之半稅嗣後無預存之稅此單據卽歸無用　二凡有土貨由上海運往長江各口者先須報關完納出口正稅由關發給收稅單俟該貨到指運之長江各口應卽報關呈單照騐再完復進口半稅　三凡土貨已進上海口欲復出口載往長江各口者可報關請領復進口半稅之存票卽由關將已完正稅憑單一併發給俟到長江口時仍須報關照完半稅按照土貨進口復報往各海口一律辦法凡洋貨已進上海口復運往長江各口者均可隨時報關請領免稅單或請領進口正稅之存票若領有存票該貨到長江口時仍須報完進口正稅按照洋貨復出口運赴各海口一律辦法各商報關時均用江海關向來復出口報關式樣並欲將領票單或欲領存票之處於報單内分晰註明　四凡過載之貨如係長江運來之土貨須於原口原報單内預爲註明至上海過載撥往某口字樣方准照常過載否則該貨到上海時卽可由關開騐徵稅若係由外洋進口之貨欲由上海過載别船運往長江各口者該商報關時亦須照上海呈報撥貨式樣開呈若有在他口報往上海之貨或未到上海以前或已到上海以後欲改行過載運　别口亦應照向用撥單式樣呈關否則可由關開騐徵稅至洋土各貨在上海過載應以五日爲限必於限内報關請領撥貨准單過載清完違者該貨歸於進貨類照章徵稅惟各貨過載時雖在限内若海關欲行開騐亦可任聽盤查　一復進口茶葉半稅准立保結之章凡茶葉裝於江照輪船復運進口者無庸在該口完納半稅准由貨主照數立具保結若於一年限内實將該貨復運出口呈有單據卽將原結註銷倘逾限未運出口應由該商按照保結補收復進口稅若所運荼葉限内復出口再進彼口此口訐銷原結彼口應令該商再立保結亦須於一年限内復運出口再行註銷以此類推至貨主呈請銷結應於茶葉已運出口七日限内報關呈明註銷　章程未畢明日續登 
[析津魚素]  
　　天津訪事人云江浙海運漕糧於三月中旬陸續到津原擬遵照向章停泊海河上下聽候開倉交兌嗣以河道淤塞阻不得前遂照前兩届章程泊於去津十餘里之于莊河下大約開倉之期總在三月杪或四月初也至山東漕米今歳北來者計共六帮各一萬五千餘石日來已次第到津逕赴通州交納○落子館猶滬上之書塲也有名晴雲者開在德國租界禀經德國領事核准試辦　年嗣以尚無滋閙情弊展限一年每日早晚一曲登塲供人清聽前有混混綽號畫杆楊二者曾向訛詐未遂嗣因朋毆河東三間房人曹馬身死避罪在逃緝拿未獲近又濳回津郡上月二十四日奔至館中舊事重提持刃恐嚇巡捕聞之當塲捉獲連兇刀解回領事署領事函送津海關道發縣訊辦兩罪俱發已備受嚴刑矣○自鴉片流毒中國不獨費人資財耗人精血促人夀數卽自尋短見者亦層見疉出紫竹林某客棧夥宋三傭役有年去臘被歇後貧無聊賴至上月二十五日之晚購服洋烟在家身死其妻於二十六日以威逼斃命等情控請相騐翌日卽經縣署委員前往騐明尚不知如何定斷○天津水會共計七十餘家向來如遇火災一聞警鑼爭先畢集現在忽改定章程各守疆界如在界外不容越雷池一步故一遇火警赴救者頗覺寥寥上月某口侯家後老君堂附近某姓家失火延燒至百十家至二十五日河北天聚碗席店被焚亦殃及十數家此皆水會不能通力合作之弊也 
[月湖蟾魄]  
　　寍波訪事人來函云上月郡城染匠相約停工旋由爲首之韓阿九禀呈鄞縣署縣主批示云檢　舊案爾等糾衆停工勒索酒錢已非一次一再示禁勒石郡廟亦皆有案可稽本縣細察輿情各染坊所以不允加酒錢者實因寗地工價較别處爲多不得不示限制乃爾等竟　唆聳各匠復萌故智甚至將恒義坊夥汪福生用繩穿髮任意毆辱似此聚衆把持目無法紀卽治以重刑亦復情眞罪當惟念爾等因時勢艱難柴米昻貴所得工資不敷餬口挺而走險尚有一綫可容故本縣提集到案明白曉諭斷令每年每匠加錢八千文連前共加十千文卽傳諭各匠赶緊開工今據柱首等呈稱以前年所加挑力二千文尚旋允旋掯今加給數目較巨歳終訂用各匠何難削减恐仍有名無實且加給之欵如何命名懇乞酌示等語本縣酌核上年所加錢二千文旣作爲挑力該柱首等恐將來各染坊反悔是以不可不慮應准一併給示勒石以安承久爾等旣爲柱首卽責成爾等信致各匠卽日開工具結完案此本縣法外施仁爾等當知感激如再抗延或聽訟棍唆弄不再開工仍圖挾制本縣惟有據實重辦各匠縱難按名提究柱首等有禀在案罪坐魁首各有身家恐難當此重戾本縣言盡於此爾等務須三思毋致後悔至所請由布莊給錢卽與酒錢無異枝節重生應毋庸置議○大亨通紙行突於上月某日倒閉虧欠各錢莊之欵多至十五六萬目下帳目尚未理楚 
 
 

Page 3

 
 
而三泰紙行又以倒閉告所欠之數不亞於大亨通市面之衰於此可見已 
[西江尺素]  
　　江西訪事人云省垣某大善士因念山東及淮徐海災重振急慨捐漕平寳銀一千二百兩不留名不邀奬亦可謂當　之慷慨好施者矣○日前新授廣饒九南兵備道兼力江關監督明華廷觀察徵領憑到省禀謁各當道旋經松鶴齡中丞牌示飭赴新任遂於某日詣轅謝委前往履新○新選東　縣戚升准明府揚由翰林改官知縣甫經得缺捧檄在途欽奉電傳　　諭旨著卽送部引見　　帝心簡在仕途榮之上月某日明府到省繳憑禀請松中丞給咨北上○馬明府錫齡前奉憲札往寍都提集京控要案中人解省備質兹已回省銷差聞提到十人分别管押候訊○前護撫憲翁筱山中丞創興務實學堂籌畫定欵備極經營敦請黄幼農觀察梅少巖太史程樂菴主政總理其事兹由松中丞撥欵八千金爲經費　定四月初二日甄别以六十名爲額 
[二分新月]  
　　揚州訪事人云兩淮運商領運引鹽雇船裝載行至中途偶或失事淹消應卽隨時禀報就近地方官或各局卡勘騐屬實代爲出結報由本岸督銷總避詳請督鹽憲轉飭淮運司諭飭原商照數補運免繳半釐以示矜恤間或原商無力情願免予補運亦無不可此歴來遵辦章程也然係指出江鹽船而言至塲鹽出塲運勒運棧悉取道内河淹消之案尚不多覯乃三月初泰屬伍祐塲商程和泰鹽船駛至半途遽爾遭風失事隨禀由淮南總局憲委江鹺　前往查勘查得該商禀報情形與鄰舟結報不符運憲江蓉舫都轉頗滋疑竇因批示云照得内河淹消本不常有乃近來塲鹽時有報淹之案此次甚至全船淹消幾與江運鹽船報淹相等殊非情理且鄰船結報則稱親見而原禀則稱無船帮相救情形亦屬不符應由該局另委確查以昭核實並卽示諭各塲商及屯船此後報淹有弊定卽嚴辦不得稍有含糊仰卽遵辦具復核奪○各省太吏因制錢缺乏奏准自鑄大小龍銀以補助之法至善也乃奸商罔顧大局始則不肯通行旣通行矣而又有意將對開十開小龍銀任情抑勒甚至僅用江南湖北廣東三省所鑄龍圓他省所鑄者雖貶價亦不收用目下揚州銀圓之價略高每圓可兌制錢八百九十文而小銀圓則每角僅兌八十三四文較之大者每圓短少四五十文之多小民何堪受此虧耗事爲甘泉　周邑宰所訪聞立卽示諭通衢云各省所鑄大小龍銀原補制錢之偶缺藉便商旅之取携銀質旣無懸殊價值自不應高下屢奉各大憲札飭嚴禁在案兹訪聞縣境各錢鋪仍復有心抑勒故短其價但知漁利私肥不顧剝削害民近日小角龍銀照大者價值每角竟少至四五文之多似此奸商盤剝實爲地方之患用再禁令重申出示曉諭爲此小仰市廛各錢鋪等知悉此後無論何項大小銀圓均照洋銀價值一律倘敢故意低昻抑勒一經訪聞或被告發定行提案重懲嚴罰○淮北海分司所屬臨興中正板浦三塲之鹽向由塲商售之票販票販又轉售與湖販然投運載出湖銷售頃據官塲傳述本年海屬新綱引鹽擬改爲公收分司徐分轉已於本月中旬臨塲等語言者紛紛未知確否按淮南各塲有因商力不濟集資　淮大憲收買者謂之公收其意似與泰西公司相似然淮北向未有此辦法姑誌之以觀其究竟 
[上海官塲紀事]  
　　前日江南提督李夀亭軍門由江隂防次來申排導入城往各衙門投刺　縣署時王欣甫大令飭家丁擋駕○前者兩江總督劉峴帥委余瑞雲司馬來此辦理推廣租界事宜昨日清晨上海縣王大令會同司馬及美國人福開森往靜安寺一帶沿途勘丈○正任江南鹽巡道升署江寗藩司胡芸臺方伯由姑蘇來此前日命駕入城赴各署投刺至縣署時王大令飭家丁擋駕至晚方伯卽啓節回江寗○升任江蘇臬司陸春江廉訪將次蒞任道出滬江上海縣王大令聞之飭辦差人整備迎迓 
[之子于歸]  
　　前江海關道憲蔡和甫觀察之女公子由江南提督李夀亭軍門執柯許字前湖南督銷局總辦劉觀察世訓之長公子擇吉成娼昨日觀察設筵洋務局恭讌軍門及某觀察旋於亭午時排齊全副妝籢送至中旺街劉觀察公館 
[出示嚴禁]  
　　欽加四品銜署理江蘇松江府上海縣正堂王爲出示嚴禁事照得攔街晾曬褻衣等件殊形穢瀆本縣到任以來迭次諭禁並飭各地保挨户傳知不啻三令五申乃至今未能一律遵照實屬玩違兹奉道憲面諭嚴禁違卽提究等因合行出示禁止爲此示仰城廂内外沿街沿巷鋪户居民人等及各該管地保知悉自示之後爾等晾曬褻衣等件應靠自家屋簷不得攔街亂擱使人不便行走倘敢仍前玩違定提該地甲等從嚴責懲該地保仍須挨户曉諭倘查禁不力並予究處均不寛貸其各凛遵毋違特示 
[彈壓糞夫]  
　　自周金藍具禀南市馬路工程局求充十六鋪一帶糞頭設局馬路之旁名曰清潔所各糞行所雇糞夫惡其攘利爭閙不休前日鄉人某甲挑糞治圃清潔所夫役悞認爲某糞行挑糞夫扭住痛毆受傷甚重事經上海縣王欣甫大令聞知恐再滋生事端特派差役若干名多帶夥役分投彈壓 
[上海縣署紀事]  
　　前晚英界公廨讞員翁笠漁直刺派差押解淫兇伶人高彩雲及淫婦顧彩林至縣縣主王欣甫大令飭將高伶收押待質公所顧交官媒看管○浦東唐橋士棍計木林傷斃朱長華一事前已記諸報端昨日王大令正在飭役緝兇適巡防局員王二尹德齡至縣見謁大令面陳一切旋經差役將地保某甲拘解至縣大令諭令看管候訊 
[上海巡局瑣案]  
　　昨日午前南市復記樹行出店人王金生顧阿雪相約至董家渡某姓素麫館果腹未幾有榮阿金者大踏步入内悞蹴王顧之足致起釁端榮孤掌難鳴大受夷傷旋將王顧扭控於一十三七鋪巡防局局員邱二尹諭令局差看管候訊○前晚南市老白渡德興樓茶肆門首餅攤主陳順德偶與對門蔡姓洋鐵店夥顧榮榮至茶樓茶樓主疑爲串竊拘送十六鋪巡防中局局員高小雲少尹令汛捕前往查明再行核奪○前日粤人陳金和與素識之毛阿金途遇向索所欠小洋銀五角毛以未借對陳指爲圖賴致相口角旋扭至十六鋪巡防北局局員楊聘侯二尹判令將陳責二百板 
[英界公廨紀事]  
　　日前晉豐錢莊主包鍾控執事人陳伯倫串同厚生錢莊夥張顯甫趙潤生等人私押田地盜用銀一萬餘兩讞員翁笠漁直刺飭提未獲前日厚生錢莊傭人湯進洪偕趙行至某處包與之遇扭送公廨直刺飭差役押候訊奪○義大利國寓　商人挨的啞司投該管領事署控華民吳榮庭欠銀一百七十兩領事計細君函致公廨請卽訊追翁直刺准之立派差役協同包探將吳提案押候訂期會訊秉公判斷 
[美界捕房紀事]  
　　前日傍晚時藍副捕頭遣派中西各包探至裏虹口胡家橋沈家灣一帶捉賭各賭徒並未隄防無不驚惶失措相率狂奔所有賭具賭棚不及收拾焚燬一空○蘇人沈孝鵬在鐵路車站當收票之職前日無端將甬人陳順來肆行毆擊身受重傷事後陳心不甘服奔赴捕房聲訴捕頭告以事在租界之外非捕房所應理著自投公堂禀控○昨晨偷兒李阿七混入北四川路某姓家中竊取衣物適爲事主所見扭送捕房捕頭令押候轉解公堂禀請讞員翁笠漁直刺究辦○粤人梁某携其梅鶴稅居青雲里前晚近鄰某西人家失去衣物疑梁所竊扭入捕房捕頭令包探查明核辦 
[招領女孩]  
　　本月初三日鄭協大布莊送來女孩一口云忘却歸途在滬北天后宫橋左近啼哭此女年約七八歳口操常熟音頭梳雙丫髻紥紅頭繩耳墜荷包式銀環身穿花布舊短衫元色布馬甲柳條絨布黑布鑲單褲纒足著藍布襪套潮藍布鞋問知姓李今留養敝堂請登報章務祈親人速來認領[  上海六馬路仁濟善堂謹啓]  
 
 

Page 4

 
 
 
種子仙丹○靈騐非凡○鋪設上海二馬路中市西鼎新里石庫門内交易○謂余不信一試便知虛言欺人罪我惟天 
本草云海狗腎一物名曰腽肭臍其性大爲扶陽補腎養精堅固一切諸虛百損五勞七傷夢遺滑精腰酸骨軟四脚疼痛乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱耑治男子陽痿不舉四時可服舉而不固旣舉未久或精薄如水精冷如氷或未交精泄泄而不射雖年輕損傷體弱之人服之轉弱爲强白鬚老翁服久陽足宛如幼年時也任意歡樂之事久戰久勝屢試屢效立能扶陽種子功效神速常服補命門益丹田開胃煖脾壯筋活絡培元固本養精烏鬚黑髮返老還童却病延年多子多壽此丸扶陽種子因十分靈騐敢稱第一絶非是誇口矣每料雙料念兩卅六元每兩雙料二元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○壯陽煖腎種子膏每張一元○扶陽第一海狗腎每條洋六元○貴客信資自理近有假冐甚多購者愼之 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[醫院紀聞]  
　　吳阿二家居襲虹口某處前晚與妻口角忿不欲生密購阿芙蓉膏吞服妻覺察倩人舁送同仁醫院求治醫生如法施救得將烟毒吐出而愈○浦東王某在滬北某紡紗廠當小工昨午正在工作之際偶爾不愼被機器軋傷其臂血肉模糊痛極踣地經廠中司事人舁送同仁醫院求治未知能免殘廢否 
[上海縣署瑣案]  
　　揚州府屬某邑人涂文寳僑居本邑法界後新街三月十七日之晚將其媳王氏戳斃報經縣主王欣甫大令騐明屍身拘涂管押前晚升堂研訊涂供稱小的之子小字廣生向在金陵陸師學堂教習某老爺處當長隨去冬某日小的携媳婦王氏至治下旋因旅食艱難命赴某公館傭工歴四十餘日卽辭出隨被劉姓及白奶奶挑唆以致時與小的爭閙迨三月十六日私出未歸翌日清晨小的四出訪尋至黄昏時始得尋見晚上二點鐘許突掣尖刀戳小的小的忿甚奪刀連戳兩下以致斃命此事同居之張連生張阿海實未聞知及至十八晨事經包探查知遂喚同地保報案目下大約兒子尚未得信故不來滬連生供稱小的係成　匠阿海供稱小的挑擔售舊貨爲生又同供稱小的等皆與涂同居是夜雖聞涂與其媳紛爭然决不料其竟致戳死次晨查知其事因卽奔告捕房大令著將兩張省釋涂則押候函催伊子來案再行訊核○浦東七團民人某某等控稱土棍陸茂堂强占已故武員金介平之妻某氏爲妾並將遺産據爲已有氏畏其兇横隱忍曲從旋弃糾同陸連州陸阿順邱木英向王祥順買得槍船一艘勾通鹽梟販運私鹽前日察知氏積有洋銀若干因之逼令交出氏不允致被肆毆直至遍體鱗傷猶復持刃恐嚇小的等恐釀成命案將刀奪下舁氏至案叩乞騐傷王大令諭令靜候騐訊○巡防北向委員某君函送方則卿控朱莊氏滋擾一案至縣前晚王大令升堂提訊方訴稱前者親戚沈陸兩姓起造房屋父親薦朱莊氏之夫朱某充作頭工價皆已付清迨氏夫逝世氏忽滋擾不休求恩訊斷朱莊氏供稱丈夫承造沈陸兩姓之屋確由方父舉薦迨工竣收價被方父勒扣洋銀七十餘圓近日小婦人貧難度日向索不還反敢誣控大令問方曰此事有見証否答稱有遂諭令邀集見証人再訊 
[馬路工程局瑣案]  
　　猪船户王阿瑞與屠夫朱順之在船上聚賭口角扭毆管帮人孫阿虎喚四十四號巡街捕拘解捕房捕頭解請工程局會辦委員司徒貽芬司馬研訊孫供小的充當是猪船埠頭王朱打架勸阻不依是以交捕送案王供小的運猪來滬泊舟祥記馬頭偶爾賭錢與朱口角是實朱供小的向業　豕是日偶在王處賭博輸去洋銀數元捕頭在朱身畔搜得銅洋六元呈案司馬問從何處　來朱稱在王處贏得司馬大怒問爾願罰歟抑願責歟朱稱小的願罰洋銀三元司馬謂現在修理馬路需貲不少須罰二十元朱求恩至再司馬謂如不遵斷定當笞責枷號朱稱小的無力措銀碍難遵斷司馬減至十五元朱尚不允從遂拍案大怒令押候嚴懲王罰洋銀四元 
[英界公堂瑣案]  
　　包探胡瑞龍禀稱浙江寗波府屬某邑人施香桂時　　兄星順將媳施包氏百般凌虐慘酷異常事經小的查知爲特拘入捕房今者捕頭令送請究辦施包氏供稱小婦人係香桂之媳成婚後丈夫卽出外營生香桂待之甚虐一直不　　肆毒毆幾致身無完膚今幸得見天日叩求超豁恐遭毒手不願回家香桂　稱小的之媳　導訓誨偶爾笞責並無凌虐情形　　　供相同讞員翁笠漁直刺商諸福繙譯官然後判令各笞責二　　　　　　　也　　　　　　　　　　其　回家團聚　　　　　銀禀稱船户張阿　　　　　汝全　　　　　　　　　　　　　　　　　　　　　　　經小的查明一併拘入　　　　捕頭令送請究辦電報局司事　劉東峯投案訴稱晨中　　　　　干今旣查獲原贓務求將諸賊嚴究振王及兩槐皆　　　恩字供稱小的初次入夥尚求原宥姚供稱小的雖曾收買鉛絲數千斤然均接照市價給貲並不抑勒直刺判令將張　各　　三百板管押一年兩魏各笞責三百板李笞責二百板賊船充公姚押候吊出原贓再行訊斷○包探倪順泉禀稱地皮　客談彩庭嚴少坪二人近因售地糾葛致嚴被談紳衆兇毆并將其姪金法藏匿報捕後捕頭令小的拘談請究嚴投案歴訴前情談供稱伊姪偶來小的家游玩小的並未藏匿現願交案叩乞施恩直刺著卽押交○包探洪阿寳禀稱昨日流氓王新增蔡秀珍張雲珍途遇洋婦閔而霏露氏無端扭住行兇適經小的目見拘入捕房今者捕頭令送案請究閔而霏露氏投案聲訴前情王供稱小的隨同遊玩並不爲非蔡張同供稱小的等亦不敢行兇實是悞撞所致直刺判令將蔡張各管押三月王管押二月○包探秦少卿禀稱鴇婦謝王氏家失物案内經小的查得有珠十二粒被傅瑞寳朱阿四二人串竊是以連贓送案請究謝鴇投案領贓傅朱同供稱小的等在途拾得此珠不應匿不交還求恩寛宥直刺著各笞責三百板枷號一月　包探顧阿六禀稱　州河畔各小輪船局夥沿途拉客曾經歴任大老爺出示嚴禁拘案訊懲昨有朱阿三者强拉搭客竟至揮拳適經小的查見拘入捕房今者捕頭令送案請究朱供稱小的自知不合以後不敢再犯矣直刺著枷號一月鎖個河干　衆 
[法界公堂瑣案]  
　　法商彭奈投該管領事署控德商地亞士洋行司帳人費伯和購　鐘表欠洋銀七十餘元屢索不還求恩追給法總領事函致讞員朱森庭明府出票請值年領事署簽字然後　該管德總領　者請將　伯和帶回昨日傳同原告彭奈與何繙譯官會訊彭奈投案伸訴前情費伯和供在地亞士洋行管理棧房與彭奈素不相識姪兒費子奎向在利喊洋行爲買辦去年三月因病身故彭奈偕興昌祥店主來家騷擾據稱子奎尚欠銀兩不許入殮姪媳哀悲號泣死而復甦不得已將所久之銀如數付清前日又向小的索銀并聲稱欲赴公堂控訴是以小的投案備質彭奈追殺拉夫席子卿投案聲稱曾隨西人至地亞士洋行收帳費允付洋銀四十五元小的可作見証費稱並未允付席係西人所用豈能作証興昌　主劉少林投案聲稱去年夏問費子奎身故有洋商之欵代爲擔保及付訖後忽稱另有欠欵小的並未經手費稱子奎故後小的料理喪務並無筆據在外當爲買辦時曾付押櫃銀二千兩因經放帳欵尚未收齊故洋人不肯付還今彭奈旣控欠銀請將憑據交出明府著彭奈將費子奎筆據呈案再核○工部局收捐西人柏禮才控程福田揑契騙銀經前讞員鄭大令訊供責比追繳銀四百兩尚少四百兩將廿七保九圖田單一紙作抵現今事隔一年尚未了結柏禮才復投公堂控追朱明府飭傳地保顧掌生到案諭令速將程尋交昨日堂期顧投案禀稱此田係族中公産　妻再四懇求暫借抵押今程避　無蹤小的祗得賠償擬措規銀二百兩求恩斷還藉以了案何繙譯轉達柏禮才尚不肯允明府限本月十七日將銀二百兩繳案再核○劉俊才劉金才　禮禀稱車夫袁六亭竊取捐照售與車夫蔡步蓮今已查獲原贓送入捕房捕頭以照有釘眼知係　來轉解公堂請爲重辦明府判將袁六亭枷號一月責四百板蔡步蓮枷號一月責五百板○五十九號華捕禀稱小的在途巡綽見項渭柯所拉東洋車並無捐照向伊查問反被兇毆是以拘案請辦明府判枷號半月責一百板○包探禀稱小工李阿寳與工頭口角突出洋刀行刺未成拘案請辦明府查得原告未到無從質訊從寛釋出○流氓小嘉興卽王生富偕同黨王阿福朱阿榮周阿根在南市十六鋪乘間攫取朱明府之家丁所携水烟袋二枝明府飭捕查緝旋經虹口某包探 
 
 

Page 10

 
 
拘獲　府飭包探前往帶　往日堂期解案請辦明府判各責五百板○包探禀稱董德甫前赴某押店質衣被英界包探夥葉培根拘獲捕頭以葉不應越界拘人解奉大老爺判枷一個月董當堂釋出前日董又在某處竊取水烟袋一枝包探夥查獲人贓解案請辦明府判責二百板○包探禀稱扒竊陳金福屢次犯案昨日又在某處圖竊爲特拘案請辦明府判責三百板 
 
 
 

Page 11

 
 
   
 
 

Page 12

 
 
   
 
