# 1905 - 205 - 4911598

 

Page 1

 
 
[吾國宜研究政法學說]  
　　二十世紀之學術由東西洋而渡入吾國者如方青之草生也勃焉其勢欣欣雖勾萌初逹循此以往必有發榮滋長之一日此無疑也特學科甚夥吾國士夫乍覩其名若遊五都之市奇珍異物備極環麗炫於目而莫由决於心又或强作解人優此劣彼聞其說者益形淆惑是不能無辨者也　夫農工商一切實業之學科學也政治法律之學亦科學也而論者往往有實學與空理之别其視政法曰空理而已吾國今日當務實學如所謂農工商者救貧救弱空理則無取焉數稔以前之士夫議論無不如此往歲東人開政法速成科以便吾國東渡之士又值明詔改良法律博採東西各國成例招日本法科大學畢業數人勷助其事而海内憬然知政法爲救時之要素稍稍改易前議然尚有謂政學不如藝學之切實禆世用者此所謂知其一不知其二也夫空理云者眞理之謂世界之眞理即世界之實學也故使政法而誠如所言僅爲空理而止則决不足成一獨立之科學然盍思政法之効力其果爲空理乎抑果爲眞理存乎其中而有以致其然乎 
　　彼以農工商爲實學而說政法爲空理豈不以前者若有形而後者若無形乎故不得不謂有處實之别抑知所謂世界之實學不外乎爲人類致用之具而已農工商之致用在發逹人類之經濟社會政法之致用在發逹人類之政治社會就社會上論之其效用旣不能軒輊如是而國家　衰敗不振之日欲謀增進國民之經濟實力必先謀發展國民之政治能力使國家之基礎不定國家之組織不講則國民之實力　欲增進而末出寄托也是故行政機關爲國民責任代表之所託現行法律爲國民生命財產之所係宜盡人而知之今試以吾國主權爲何人質諸吾國民能全舉其姓民無多也又試以吾國行政機關幾何種現行法氏等何　　諸吾國民自二三考求掌故者以外未有不膛目不能置詞也然則吾國民之政治能力薄弱如是雖農盡地利工精製造商善貿易一切實業均美備而求勝於世界各强國必不得也 
 
 
 

Page 2

 
 
又况政治能力未充足則經濟實力亦不易發逹也 
今歐人稱其國曰法治國法治國者法律神聖時代也國家權力雖擴張而無不範圍於法之中人民與人民之關係則有民法商法諸法主權者與人民之關係則有憲法其他事無大小人民得據法以爭其權利國家不得違法而逞其勢力此法治國之精神也故法之爲物所以平人與人之爭而爭之最大則在主權者與人民之關係所謂治者具被治者是也憲法即所以定二者之權限而申明其各有權利義務近世紀中歐美列邦君民交鬨以成驚風駭浪之變相無非爭此憲法卒也憲法立而國無有不治故政法者實以歴史有大試騐塲而在今日已效用彰彰矣 
　　然則今日吾國民不可一人一日無政法之思想而視爲急物也明矣何也二十世紀之世界無專制政體立足地斯言已耳熟之且將實見之俄羅斯之風潮眞逼人咄咄也吾國近日政府已稍稍議立憲而迄有成其始慮民智未開擬以皇族官員代表上議院以各省官員代表下議院又以官智仍未大開仍彚議送政務處其因循苟且雖由政府諸公無眞知灼見憲法有益於國家之知識然一返求之吾國民亦覺未易言也夫憲法之可貴非以其法文以其法文之精神也苟國民無實行之資格則憲法亦空文耳强不知禮　使入宗廟其手足無所措也幾希强不知兵者使治軍旅其不隕起以敗國家也幾希今使國民於選舉之原利代議之天職茫焉無所聞知則憲法之實效議院之制度將何恃以行日本立憲之　創自　治十三四年而頒行則在十年以後讞之立憲準備期限使國民注意此問題盡人直政治之能力法律之研究而後施行無害今吾國立憲之議亦旣萌芽矣而國民之政治能力尚夫充足及時而研究之庶其憲法完善之一日否則非特政府疑慮之卽吾人以各國國民之性質比較之亦未嘗不疑慮也 
[四明同鄉會第三次籌議抵制美約之演說]  
　　四明同鄉會第三次籌議抵制美約情形已略紀明報兹將各人演說照錄如下周君謂今日本會爲抵制美約籌議是不用美貨一條此不用美貨者是恥被辱是鑑覆轍是求抵制是實義舉是踐信約是見良心是盡各分是伸氣節是勵志向是圖進化夫惟進化則尚道德崇學術練體力尤爲無形抵制之要矣道德爲保衛之要具學術乃文明之階梯體力備軍人之資格以是而往則中國可以興葉君謂此次美國續訂華工禁約急籌文明抵制實發起於上海商會公舉曾君爲代表徧電各省兩月以來獲各省之響應團結甚堅至六月十八止商會决議停定美貨簽允者我甬籍諸商居多可以見實行抵制之明證矣查寗波一口輪入美貨爲美孚火油品海香烟及其他棉布毛織物等前昨連接甬上各董來函云假府署東孝廉堂集議抵制以表同情今日同鄉諸公三次大開特别會足見我甬人見義勇爲欽佩無是惟辦法一端自以不定美貨爲第一要義周君謂美國初　美人作苦工一旦功成設禁工之約連累於士商悖乎道理無有甚於此者故不用　貨正報酬之至當莊君謂旅居美國之工不獨我華人吾不聞禁各國之工獨聞禁我華工蓋美國人深知我華人無團體所以禁也不圖此次抵制禁約事於團結力上放一大光彩足爲全國賀若再堅持到底自必逹其目的之在梁君謂僕不遂留學之願從美國被逐回來憶當時至美情形至今言之猶欲淚下吾無病美醫指爲有目疾諸君視我雙目爲有疾乎同時留生六十人因不合而被斥回若四十八人餘雖入美境又被逐回其八所剩四人則閉於籠中尚不知其作何處量戈君謂在美之華人受虐待我等寳有切膚之痛爲在美華人抵制此約反之即爲我自已抵制此约故此事非私事乃公事非一省一府人之事乃全國人之事程君（學生年十一）今日諸尊長在此會議抵制美約不買美貨因美國人待我中國人極苦故我從此不用美貨當再勸同學及家中一概不用美貨爲中國爭光華徐君程君周君皆　美貨爲美國工人所製造彼禁我華人我不用彼美貨爲絶好一對待之法諸君諸君從今當不用美貨報之棄之同於糞土務去之遠使不再掩没我視綫免生悲痛（外） 
[彚紀各埠抵制華工禁約事]  
　　蘇州爭約處前因美國虐待華人種種慘狀已兩次在元妙觀演述集議抵制之法兹又定於二十八日下午兩點鐘借　門外麗華戱園再開大會邀集合屬土商决議實行不用美貨俾萬衆一心雪此大恥云（外） 
　　南潯述志醫院看護婦紀琴韻及陶憐亞女土徧邀各女同志於二十五日在東養蒙學塾集議抵制華工禁約之法到者六十八人皆簽字不用美貨（外） 
　　南潯監理會各教友於二十六日集議離美獨立之策業已决議牧師蔡式之向受美俸月三十元今自願减少十元由會友供給（外）南潯拒約會同人特邀關係往貨之各商家於二十七日四點鐘在邱氏箋園集議實行不用美貨辦法（外） 
　　紹興各士商前在大善寺集議不用美貨電致滬江商會以表各情并兩次刊發傳單調查美貨名目詳列無遺兹特如約實行首由江橋大街太和春洋貨號於門首高懸長紅大書本號今日爲始不　美貨其餘各商號亦均聞風而起所有積存餘貨類皆檢出收藏如美孚火油夙推大宗刻均改進龍象鐵錨等雜牌行銷矣（才） 
　　揚州義務學校發起人日前又將總會寄到之各色美貨名目清單刊刷若干張分佈各處條分縷晣　若列眉凡向售美貨之各鋪向用美貨之居户皆一望而知無虞淆混云（化） 
[彚錄抵制禁約致曾少卿各函電]  
　　大經鑄字刷印所函美禁華工虐及十商實爲天理人情所不許（中略）敝所正在刷印書籍擴充機器之際添辦大號機器及西文字模向由美國定買現爲同人義務起見改定德國機器價雖較貴然事關公義欲盡人格不敢不爾（後略） 
　　紹興士商覆電紹興商業不定美貨今日簽允已各電止申莊鎭江商會吳君函（前略）十九日二十一兩日先後接奉電示遵邀各帮集議會同已於二十二晨電覆計已逹覽鎭江所銷美貨以洋廣業爲大宗其中由滬轉者居多直接者較少當時簽允計共六家（南順記朱君信魚與仁田君甫祥怡和李君秋園福昌泰姚君竹生祥和曹君秉仁森記吳君國所）惟美孚買　江君柬請未到是否從議尚難懸揣（後略） 
　　黄知行函（前略）自商會集議後各社雲合風從其見吾國人心未死堅持到底料無不效美人因此將續約改良則上等國　下保華僑皆貴商會倡義所致不特此也後之樂結團體　轉國弱者亦必以此爲　導已（後略） 
 
 

Page 3

 
 
第三版H ] 
蘇州廣帮寳安會館衆商函美國苛待華工普大同憤庽蘇廣　已於二十五日公同集議止辦美貨衆謀僉同惟該　貨物煩多察認匪易貴商會調查清楚請將名目付一分來蘇俾得轉知各號實力遵行稍盡義務（後略）（南） 
[補錄廣濟醫院集議用美貨廣州]  
　　日前廣濟醫院接福建厦門華商會電開　鎭禁用美貨有無展期何待實行請先電示遵辦又拒約會在廣濟醫院提議各事件一本會普勸國民不用美貨抵制禁約爲宗旨俟解禁後停止决不牽動外交一議定借廣濟醫院爲拒約會公所卽以十四日爲本會成立日期一議宣佈書函文件傳單須先行集衆商議仍須廣濟仕堂善黄簽允始行一議應支欵項先由内地同人勸助至外洋各埠擔認義捐聽其隨時匯回不必電催一前次定七月初一日起禁用美貨會内同人已决議遵限實行至各行所存美貨未沽清者應由各該行自行查明彚報本會斟酌妥善辦法一議定十九日開辦十七日先行集衆預備磋商詳細章程届期宣佈再是日到議者人數驟增辦理亦漸有把握各處志士投函自請擔在義務者甚多并有金山埠華商會寄到義捐二百元此事進步之速殊可賀也（谷） 
[廣州美領事致粤省拒約會書]  
　　敬啓者擬行禁用美貨一事於事祗礙本省商務而已特勸諸君不必爲之查中國所以銷售美貨者因其貨較别國更佳而價值更平如禁用美貨則美國麫粉烟仔花紗及各貨物迫向别處購買其價必致漲加亦祇礙在美雜貨出口之美商然該美商久於未　禁用美貨之前早已認眞反對嚴禁華人之約現又正在助諸君　行之　倘果禁用美貨則諸君損害作對貴國之友諸君如欲確知以上　言之眞本總領事可多將美國報紙　閲　摘接本國駐京欽差大臣電稱現中國外務部與本國駐京使館擬約稿其中條欵不久自能妥訂因而本國欽差又致函本領事論及新約之事該函内開目下雖不合將所擬中美約内條欵宣佈但本國政府並無存意阻禁合例回美華人亦無嚴制其非作工華人前往或留寓美國以爲游歴或讀書者不妨先爲陳之不獨此也本國總統及子民均願優禮待此兩等人俾伊等得識本國財政工藝教育治理等較勝於識别法將必如兩國人之願並可証本國總統及子民友誼等因查美國爲中國最交好之友邦須回念中國有事時被别國恐嚇美國即助中國並無私利之意本總領事爲商務及中美政府交誼赴見特請諸君再將擬行不日禁用美貨之事再三思之即中國别省人現亦已改矣諸君如欲晤談函内所陳各事或論此事之消息本總領事自當樂爲接見暢談也專　順頌台祉（谷） 
[日本允先停戰]  
　　二十七日倫敦電云日本議和大臣隨員齋藤於紐約聲稱日本甚頗停戰惟須俟議和之信據旣得方可停戰耳譯字林報 
[日俄議和大臣會遇之期]  
　　二十八日東京並云小村男爵與　平君於二十六日與美總統宴會譚及和議之　者二點鐘惟須俟隈得到後方可定議衆人之意選定甲化羅加巡艦爲日本議和大臣座船塔科買巡艦爲俄議和大臣座船將於七月初五日在蠔消會晤共與美總統宴飲然後赴抛此墨司兩國議和大臣第一次會期定於七月初七日譯字林報 
[粤漢鐵路廢約書有訂期簽押之信廣州]  
　　聞粤漢鐵路一事業由駐美梁欽使與談國公司訂期書立廢約准歸中國自辦文據定於華歴七月初三日在美京簽押鄂督張香帥擬俟接到梁欽使簽押回　後始行於鄂垣開局刊刻章程頒發湘鄂兩省刻日開辦其工程師除美比法英四國人概行不用外大約係用日本人以　薪貲較廉飲食可同也卽由張督選聘至於鐵軌在湖北鐵政局製造因蘆漢鐵路己成該局機器現正無事以之製造粤漢路軌洵一舉兩便節省設廠買機用費不少云（冬） 
[新甯鐵路招股踴躍廣州]  
　　美洲來函云新甯倡辦鐵路一節各埠認占股份甚爲踴躍目第一期至第六期共彚收股銀六十餘萬元聞現共占股份約百二十萬之譜倡辦人陳君宜禧擬八日間返里開辦（冬） 
[獎勵招集路股成都]  
　　五月二十六日署威遠縣曹别駕瀛煥禁勸集鐵路股銀四萬兩奉督憲批川中風氣未開集股本屬創舉該署令督紳再三開導動以利而感以情業已勸集八百股造呈入股名册是又駕乎綿竹而上假使百四十餘屬悉能如此路工雖鉅何難咄嗟立辦耶該官紳等辦理有方本督部堂實深欣慰應將該署令生記大功五次以爲招股出色者勸其最爲出力之紳士俟現招股銀收齊擇尤開呈酌給匾額以示嘉獎仰鐵路總公司飭遵並將請領砝碼票摺立卽如數發交來差承領勿延册存 
（調） 
[鑪邊近信成都]  
　　前此巴塘番匪滋亂經督憲奏派趙現　領兵前往鑪邊會同馬軍門相機進剿并派錢觀察隨同辦理兹已先後抵鑪　馬軍門共商搗勦之策馬軍門於五月十八日拔隊出關趙錢刻期繼進轉運米石絡繹於途足　出關各軍之用其兵勇餉銀並經督憲每名酌加一兩以資餉騰（調） 
[調徐寳山帶兵助勦如臯亂匪鎭江]  
　　江北如臯一帶紅帮梟匪勾通十棍肄行滋擾業經江　飛派營勇勦辦旣又檄飭駐防鎭郡新勝水陸各營管帶徐寳山都戎親率師船馳往助剿（常） 
[督練公所定期在鎭江徴兵鎭江]  
　　兩江督練公所詳准江督於七月初十日派　在鎭江設徴兵分局專選合格之士聞已派定第一標第一二營管帶陶璞卿爲兵官以七百名爲足額另由江督札飭鎭江府曁丹徒縣一體查照矣（止） 
[撤銷營務處名目蘇州]  
　　蘇撫陸春帥以蘇省營務處前經飭委朱署臬司爲督辦候補道劉體乾爲會辦現在蘇省設立督練公所一應公務均歸公所辦理所有營務處名目應耶撤去關防一併吊銷至副將歐陽成祥所充留防太湖水師營務處亦應撤銷所有該軍仍歸該副將節制另行換給節制太湖水帥全軍關防一顆歐陽副戎已祗領啓用矣（基） 
[岑督續假之原因廣州]  
　　日前粤督岑雲帥具摺再請病　一月聞因生有痔瘡其症頗劇故仍力　開缺其　中有若不准臣開缺就醫恐於大局有碍不獨臣職有虧而貽誤實匪淺鮮云（冬） 
[籌欵侈建藥庫九江]  
　　駐潯常備續備兩軍所用砲 
 
 

Page 4

 
 
彈火藥除有藥庫外餘均存於府城隍廟是處爲通衢大道人烟輳　火患不可不防前由府尊孫景裴太守上禀前署撫憲　菽帥請　廬山租地銀兩作爲建造火藥庫經費奉批以地租銀兩已經外務部核准專作學堂之用不得率請通挪嗣經道憲瑞萃儒觀察復加察核以部文雖言專作學堂之用然建造藥庫亦爲民生防患之　務且郡城中小學堂均已開辦卽于此項提撥亦屬所損尚小而禆益甚大復禀前護撫周瀚帥批准妥爲商議現已議妥於小南門外空地建庫一俟落成即以洋土各藥存儲其間各種砲彈則存儲舊庫其無炳藥及炸藥二種則分存各路砲台以便兵丁操練之用刻已將擇地及建造一切情形申詳撫憲胡大中丞矣（名） 
[商部擬定航業公所章程京師]  
　　職商劉玉生等擬設航業公司前禀商部立案現經該部擬定章程若干條咨送南北洋大臣核併批飭該商俟核復到日再行酌辦（巨） 
[商部咨直督請試辦北洋漁業公司京師]  
　　商部擬創北洋漁業公司前經咨行直隷總督請酌奪情形辦理昨經咨復商部以北洋情形與南洋不同事屬創辦擬飭沿海各州縣先行試辦云云復經該部咨請北洋大臣飭屬將直隷沿海界線併力保護妥籌辦法詳細咨部以憑察核（夜） 
[警察局添用刑名武昌]  
　　武昌警察開辦數年徒耗巨帑毫無實益近經張宫保飭裁經費警察形式尤覺　　不堪最奇者總局文案裁去一員加添刑名幕友一席卽以文案裁水抵刑名修金聞刑名汪某乃府署刑名汪應燾之弟汪氏素以熟大清例案保居停考成爲主義者故警察一席黄太守或亦因此而藉事歟（乃） 
[英領事函究縣差囉唣鎭江]  
　　鎭城各署書差動輒狐假虎威一奉票　之案往往率夥十餘人前往需索烟酒之費多至十元八元其他開節禮差房費各名目更爲貪得無厭日昨有丹徒縣差役王源　竟持票赴亨得利洋行亦復如前滋擾行主吉升禀由英領事竇爾慈君函致丹徒縣郭大令略謂此案係因同泰行在上元縣控追張鶴岩欠欵乃張誣攀本國商人吉升之買辦宛榮齋由本領事請上元縣押解張鶴岩來鎭對質今旣解來祗須貴縣函知即將宛榮齋送訊何用派差多名轉致洋行大受囉皂之累殊不可解兹務請先將該差等究辦云云（止） 
[開讞員復工部局函稿（爲公廨建造女所事）]  
　　啓者昨　來函以敝廨建造女押所指明各節并章程一本細加閲核貴總董悞會之處甚多請爲貴總董詳細言之查租界地皮章程載明中國衙署欽差行轅及天后宫等處均歸中國地方官自行管　不在工部局權限之内章程内雖未指明新署而租界内除新署外别無中國衙門則係指新署無疑此項章程係貴局自定之章程亦各國領事公認之章程本廨此次修造女押所係照此項章程辦理現准來函詰問未識貫總董何以與所定章程自相矜盾木分府實所不解且查新署建造二次一在光緒八年八月間在大馬路易地　造華式公廨一在二十五年正月間現設之北浙江路建造西式公廨自開工以至工竣均有數月之久因此地係在工部局權限之外當時本廨並未知照工部局請領照會貴前總董亦並未干預今敝廨隙地建造女押仍係照章並無違背條例之處而貴總董忽欲預聞諒係未杏前次成案以致悞會今本分府將貴總董柏明各條逐條辯正如下一地皮章程旣載明中國衙署不在工部局節制之例且前兩次修建新署皆未向工部局請領照會平日亦不與民家一律收取各項捐欵此皆爲新署地方不在工部局權限之内之實據二新署旣在工部局　限之外無論係注册未注册之地工部局均可不必王預三新署旣在工部局權限之外不與民家一律收取各種捐項則建造等事亦不應歸工部局管轄四新署在工部局權限之外建造等事不應歸工部局歸轄則造房圖樣亦無須呈騐工部局五敝廨現在建造女押所係按歴次　章辦理並未違背條例查以上辯正各節皆確有憑證所以廨中工作未便照停至來函所稱敝廨不停工作貴局卽須關照捕房不以尋常手叚對待此案披閲之下不勝笑訝貴總董辦事文明久爲本分府及租界居民所仰佩若照來函所云未免不合文明程度查萬國公例辦理交涉皆以情理爲主本分府向來辦事不問强弱只論情理當爲各文明大國所共諒若但用强權本分府亦所不懼貴總董指明各條旣經本分府逐層辦正貴總董覽閲之下自可恍然不至再用强硬手叚以貽笑於中外本分府與貴總董共事一方深期遇事和衷以共得文明之滎譽想貴總董亦表同情也專復敬頌日祉（容） 
[俄皇大言]  
　　二十九日倫敦電云俄國民人上書逼迫俄皇勿爲屈辱之求和俄皇答以俄民可以恃予决不損辱國體以求和 
[日攻佔庫頁島公報]  
　　昨日承日總領事送來公電云庫頁島之日本陸軍報稱有一隊馬兵於二十五日進龍尼口於是晚退出因該鎭上甚不安靖之故日軍左翼於二十六下午始運動欲佔據龍尼口有先鋒及馬兵隊攻龍尼口北敵人之後遂進該鎭即於鎭上巷戰次展八點鐘龍尼口全爲日軍所得日軍右翼擊敗在惠　尼可夫司開敵兵後遂迫近敵兵俄之大隊自二十五日夜間始潰亂向南而逃有派出追擊之一支隊於二十七日離龍口南八千米突地方遇敵步兵八百八其中二百人被殺五百人俘護自二十五日以來敵兵在日軍右翼之前有步兵三千砲八尊在左翼前面有步兵二千砲四尊譯文匯報 
[德報論英艦隊來遊事]  
　　二十七日字林報接倫敦電云英國艦隊擬遊波羅的海一事　柏林之守舊報大爲震動彼報謂波羅的海之利權應歸波羅的海沿岸各國所管理瑞典丹麥與俄國於此海上旣不能握有大權則自應以德國爲波羅的每之主二十七日德文報柏林電云英艦隊游波羅的　一事德國報上甚爲和平謂德之各海港甚願迎接英艦隊云 
[日攻庫頁島戰報]  
　　二十八日東京電云官塲宣告日軍仍在庫頁島追擊敵人甚猛自二十五日後日軍已佔　　本挪加亞　那哀可司克是日下午日軍逐去步砲聨合之一敵隊退　浮特尼哥司克現仍在追擊 
[日海軍封禁海參威]  
　　二十七日倫敦電云有力之日本艦隊現正封鎖海參灣港 
[美日之感情]  
　　二十日東京電云日本迎接　陸軍 
 
 

Page 5

 
 
塔虎脫禮儀之盛感動美國之人心大爲感激 
[英擬接等法海軍]  
　　二十七日倫敦電云因法海軍願至英國游歴故首相巴爾福及堪姆排爾巴拉門君互議以議院儀式宴法提督於韋司　斯吞宫二十八日倫敦電云下月宴待法武員宴飲之舉在可司文騷地方有皇族參預爲極盛之禮又宴於茄愛脫堂至其在韋司明斯吞宴飲係特别之盛禮向所未有譯字林報 
[德報辯誣]  
　　二十七日柏林電云從外部處得有確信知德泰晤士報所稱俄德兩皇會晤時德皇勸　牘戰實係不確總皇當時但勸其速謹和耳譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[設廠分銷官煤鎭江]  
　　紳士尹姓前曾具禀江南礦務總局稱萍鄉煤礦出煤日旺請在鎭江設廠分銷經總局憲批示准行外並札行常鎭道郭觀察將荷花塘船塢日前墊平之官地估價出租就彼設廠以暢官煤銷路（常） 
[監督建造營房鎭江]  
　　武威全軍統領龔子佩協戎以所部各營業已改爲南洋第四標常備中左右三營專駐鎮江兵丁加多營房狹小按照新章每營共六百零六員名擬造營房一百一十四間核需工料計洋銀五千元左右三營共需一萬五千　元爰據情禀奉江督諭派兩江督練公所兵備處督辦朱菊樽觀察來鎭會同協戎詣南門外勘定基址一方以便興造嗣聞玉帥已撥給欵項責成協戎及帮帶吳介瑋大令監督建造務須工堅料實不得草率大約日内即須開工矣（需） 
[示嘉士紳設學杭州]  
　　杭省富紳陸家　等集議創設和衷蒙學堂聨名具禀學務慶當奉批示云據禀該紳等擬在省垣上城創立和衷學堂招考學生具徴熱心教　洵堪嘉尚惟關設何地經費是否籌定未據分晰叙明應卽妥爲籌議切實舉辦總以不滋流弊爲要仰即遵照定章禀由地方官核明轉報本處查核可也（知） 
[盜犯扭鐐圖遁紹興]  
　　會稽縣獄中覊禁之犯情罪不一内有盜匪多名尤形兇悍甚至不服獄官禁卒管東時相私語殊覺可疑故卽由俞振嚴大令於旁晚時親自到獄收封查察按名檢騐果有七盜已將　鐐扭斷顯欲圖遁大令勃然震怒從重笞責加釘雙鐐嚴加看守據詳省憲不日卽當以軍法從事矣（才） 
[接差堕水鎭江]  
　　裁撫恩壽交缷回京於上月十六日乘官舫道出潤州鎭城道府縣及文武印委各員咸集馬頭迎迓因所支木板早經腐爛砉然一聲全行中斷鵠立馬頭上之府縣糧捕曁參將各防營統傾管帶等計有二十餘員皆顚仆水中幸親兵差役人手衆多急卽拯起然所穿袍褂已淋漓盡致如落湯之鷄觀者笑不置（常） 
[改編營制鎭江]  
　　鎮郡新湘五旗現經江督札飭改編南洋常備第七標一二三營訓練洋操俾成勁旅日前統領李漢舟協戎接奉玉帥頒發統領營官關防鈐記四顆協戎已擇於六月二十日將統領關防啓用以昭信守所有原領新湘軍統領營官關防當即備文繳銷其原有旗勇尚不敷額刻已樹旗招募矣（常） 
[巴縣開辦勸工局重慶]  
　　巴縣新修勸工局地基宏廠構造亦復精堅現已招致匠師十餘人學徒一百餘名製造寗綢洋巾靴鞋漆器竹簾等類亦甚精假定期六月十二日開辦官紳等均往道賀（敬） 
[不允包認猪稅九江]  
　　萍城屠户萬時元等具禀德化縣請包繳豬稅每季僅認繳錢四千文經縣批示云查潯城内外開設屠店共計數十家每日宰猪不下數十隻乃該屠户等每季僅認繳捐錢四千文深堪詫異現經詢據龍開河委員面稱本鄉陸運猪隻向不抽收稅項中龍開河一帶水　到郡者稽核收稅禀根每月約收錢數十串文以　　等按季包繳之數長贏不啻十倍實　任意欺　情殊可惡著卽遵照向章自行捐完釐稅母再藉詞妄　致千咎戾一面仍候申覆稅務總局曁本府查核可也（名） 
[考送留日武備學生啓程人都蘇州]  
　　日本行二年留學生房屋告成之後應派送學生一百名經練兵處擬派江蘇省三名已田陸春帥考取武備學堂畢業生何浩然張鼎勳王文泰三名給發川責并給咨進京聽候考騐並札委督練公所提明王襟三大令送至上海已於六月二十六日禀辭就道矣（梟） 
[撫署檔案改編四科武昌]  
　　湖北巡撫一缺自歸併督署後一切房科多仍舊例兹經張官保將各房檔案改編四科（曰力役）（曰刑案）（曰田賦）（一未詳）每科札委文案委員二三人專事清理各房老吏擇其勤愼明白者每科酌留一二名以資調查卷宗之助（乃） 
[鎭郡擬創油公司鎭江]  
　　　有鉅商王君擬在鎭郡小碼頭購地造屋開設榨油公司仿用西法機器並禀明大府專利若干年現已集齊商股不日當可開辦矣（常） 
[鎭郡設局分兌銅元鎭江]  
　　近來江蘇銅元所出多銷數不能暢旺蘇撫陸春江中丞特深王大令赴鎭江設局分兌以廣銷路大令奉委後業於日昨戾止就姚一　租屋開兌矣（常） 
[蘇垣課吏案蘇州]  
　　蘇省六月份課試同通州縣各員由臬司朱廉訪評定甲乙兹抄錄其案如下超等王世勛　夏際唐　魏本立　何慶琛　林廷階　特等尚崇基　吳昌鼎　戴壽昌　於蔭先　張鈞　張克煊　何榮烈　　歌雅　一等沈葆芬　樓蔚然　陳廷楨　嚴寳麒　孫迥瀾　黄文鎬　徐銓　賴家祥　陳樹年　高鴻飛　傳廷齡　周之黼　徐炳章　梁濬年　藍鏞　吳光煜（　） 
[葺城師範招考松江]  
　　郡城融齋精合改　師範學堂額設正附共四十名先辦簡易科一年卒業現由田太守出示定期招考所有正額師範生先由七縣考送其附額生由紳保送一律於七月十二日到堂考選（　） 
[潯江官事]  
　　督辦人省土藥統捐大臣柯遜菴中丞除札委江西候補道周味西觀察學銘辦理 
 
 

Page 10

 
 
江西全省土藥统捐外現又添委詹入令光斗爲隨員張大令學勤爲正辦孫大令宗華爲會辦○督銷江西淮鹽總局夏觀察札委江西候補縣文大令炳堃辦理九江淮鹽分銷局兼緝私事宜已於本月十三日接辦矣○新委九江電報局委員候選知府張香谷太守書蘭因患足疾一切事務均委之司事某甲會辦盛景屏中翰心不爲然故現已告　矣（名） 
[鎭江]  
　　近因通州如臯一帶有巨棍范高　率其羽黨勾通梟匪滋擾情事當經地方官會同營員剿辦所有教堂均已派勇照約切寳保護並無　虞日昨禀詳到道郭月樓觀察已據禀　會各國領事矣○本月十六日晚九點鐘時城外銀山門大街元興　器鋪因晚炊失愼延燒同陞泰靴鞋店源和祥洋廣貨店局臣氏藥房等約計所失共值銀一萬數千金誠鉅災也（　） 
[鐵路總公司李致上海道函（爲滬寗鐵路購地事）]  
　　逕啓者滬寗鐵路前在潘家灣購地四十餘畝興蓋堆棧惟鐵路材料甚多堆棧須添地三百畝左右由已購定之四十畝推廣至海昌公所爲止現已由購地局圈定阻上海租界以外洋人租地亦有道契　客一得風聲卽到處兠攬慫恿洋人出面掛號以爲居奇地步購地局所定之民地方單地價當易辦理凡屬　契必須加價加價不售勢須公斷往往方單道契地在一處道契地寛貴至方單地數倍鐵路總以司與滬寗鐵路銀公司所訂之合同地價係由銀公司撥出二十五萬磅交總公司包購由滬至寗鐵路所應用之地地多欵絀支絀萬分若再住　圈定地由掮客慫恿洋人出面變爲道契更無法辦理務望飭會丈局查明凡來掛號之方單地須先簡明路同是否係已經圈定之地然後會丈給發道契免事後爲難風聞各處掮客賄屬地保蓋章串通會丈局倒塡月日似此舉動殊與會丈局名譽有碼密以奉聞總求加意路局幸甚大局幸甚（　） 
[上海道復總公司李函）爲滬寗鐵路購地事）]  
　　敬啓者奉誦台函祗聆一是各國洋商在上海租用民地换立道契照章係由該管領事函道飭局查勘必須單據確擊毫無紏葛方准給契此次潘家灣圈定之地掮客人等膽敢慫恿洋人出面掛號以爲居奇地步殊於路工有碍現已札飭會丈局凡遇洋商租地立契先向路局詢明果於圈定之地無碍方准會丈給契否則禀請退銷並行縣切寳諭禁不准地保任意蓋戳倒塡月日如違究懲仍責成局員一體查明隨時禀究倘敢狥隱决不稍從寛宥也知關錦注先函奉復敬請鈞安（嘉） 
[製局員司更勳差委]  
　　南市製造局總辦魏觀察前將各廠員司大加　頓分别改委兼辦外昨又札飭提調兼砲廠事宜之陳　南明府再兼練　熟鐵兩廠差月加薪水二十兩現爲熟鐵練鋼兩廠之唐趙　委員札飭改爲本廠監察委員現辦機器廠楊俊魁委員札飭改委兼理　銅鐵廠事務月加薪水二十兩　銅鐵廠楊委員札飭另候差委昨已分别札知矣（近） 
[製局紀事]  
　　前者鎭江砲隊營向南市製造局領有槍子軍械等件兹因不甚合　經砲舍官晏君將槍子一百二十箱共十一萬九千七百颗於昨日退還局中請卽查取調換○南市製造局差道委員　孝先明府昨奉總辦魏觀察札委前赴江陰公幹（　） 
[船捐易人]  
　　南市船捐一項前因徐金和承包期滿即由吳炳衡赴道轅禀准接充月繳洋一千三百元日昨工程局總辦翁太守出示曉諭浦江全帮船户人等所有船捐現定七月初一日起易人經收爾等大小船隻照常繳捐不得抗違阻撓（欣） 
[錫箔認捐期滿易人]  
　　南市籌餉貨捐局應收錫箔落地捐向由商人包辦繳解現已期滿撤退另行更換業由總辦鐵太守出示曉諭矣（欣） 
[窩贓粤妓暫押西牢]  
　　前者粤人梁某　婢女鄭東來行竊銀洋金飾　件共值洋三千餘元報由捕房飭探將鄭送會審公廨研訊供出贓寄粤妓張　玉處田探往拘該妓已逃往膠州旋由插房函請公廨出票派探陳三林前往膠州關提在案昨日陳探已將張妓提申捕頭遂命暫押女西牢候訊（古） 
[串竊巨贜判押西獄]  
　　婦人文王氏住居法租界福州路南平安里日前被婢女居阿菊竊去金鐲金戒等物　由包探李星福在新閘太陽廟相近拘獲并將通同指使之王金生及代爲　洋之轎夫陳阿四并道士袁養和等一并拘住於昨晨解案奉　　委員孫耳三明府會同英副領事　爲門君研訊之下判王陳袁三人各押西牢一年居阿菊德君堅欲押入濟良所明府爭持良久著暫押候商妥再核（見） 
[不允帶回竊犯]  
　　前者大成輪船局内某小輪船由無錫至申途中失竊英洋二千餘元由局夥洪阿竇投　　公廨　緝由關司馬照會捕房派探方長華訪知被避匿杭州之積竊戴紀生所竊遂前往拘獲帶回上海解交英公廨管押昨日捕頭禀明領事堅欲帶回捕房孫明府再三爭執始免帶去（　） 
[畏罪潛逃]  
　　上海縣汪大令前以南市捕夥小紹興　俞來發與北帮流氓互糾人械門因飭捕陳金迅卽查明提究兹悉小紹興自知罪無可　已潛匿他埠陳捕卽向大令禀明矣（欣） 
[圖劫尼庵未成]  
　　前晚三鼓時有口操湘音之匪徒數十人至滬城靜杜庵浜某尼庵以燒香爲由欲圖搶劫尼報由警察總巡朱明府立派通班巡丁前往若輩已逃逸一空昨日明府親蒞菴中察閲一周飭巡長多派巡丁在彼川巡緝以免不測（近） 
[上海官事]  
　　侯補道劉子貞觀察慶汾昨日因有要公乘輪赴寗禀見江督周玉師面商要公○江寗水師學堂監督補用遊擊蔣游戎超英昨日因公到滬住鼎陞棧○本邑學師邵廣文福清昨日飭丁到道禀請病假三天（近） 
[上海縣署紀事]  
　　昨有周金泉周根福父子扭妻父唐慶到縣控匿女不放等語後奉汪大令諭飭分别補詞候訊○薙髮匠洪玉亭陳竹亭因虧欠金少林會洋不還昨金邀同張子泉又向索取互相爭執之下張被毆受傷互扭至西門巡局局員羅二尹即備函移送到縣奉汪大令諭飭收押候究○前者虧欠米洋之徐如其被各米行扭縣奉判還洋一千數百元著交保措繳詎徐保出後避匿租界延不清理故保人被累不堪設法恊差將徐誘入城中解訊押遍將有某　傾事致函英公堂關司馬　徐向掛敞國旗號歸敝國保護此次住居租界忽被縣差違章拔入城中私押數日請卽移縣將徐釋回司馬將情轉函到縣汪大令正在核辦　又　在押之徐如其　有英洋一百五十元托李炳洪代呈吞没請爲提究等　是以大令飭差傳李到案先行質　再核（近） 
[上海縣案]  
　　陸浩榮扭陳紀忠到縣控稱兒子被毆　失無館前晚汪大令提案研訊陸供陳紀忠前向小的外甥金松山訛詐 
 
 

Page 11

 
 
訴由小的將陳申斥陳卽遷怒小的之子福堂於五月二十三日詐去洋三元小的與金來署備案陳聞悉益恨本月二十四日外甥與兒子福堂　北橋購物陳亦在茶館瞥見奔出追逐外甥兎脫獨回福堂至今不歸恐遭不測扭求訊究金供去年與陳同店爲夥陳之鋪蓋放在小的竹箱上面去臘二十九日小的開箱取衣將陳鋪蓋移動陳即妄稱失去現洋四十元鈔票三十元勤賠不遂被店主一併歇出餘供與陸相同陳供與金同店時素不和睦陸浩榮信端唆訟某日確在北橋吃茶曾見陸子福堂經過小的並不招呼茶館對過卽係巡局如果行凶巡局豈有坐視之理大令以所控無憑判陳收押候查明福堂下落分别澈究○孫炳生將五歲小孩　與薙髮匠王某得洋銀二十元爲十六鋪中局陳二尹拘案研訊孫稱孫係親生之子妻亡乏人撫養因而出賣二尹一面派人至南匯查知孫之胞弟阿三前年病故孫將寡弟媳戴氏逼醮得受身價戴氏將所生之子寄養母家俾延前夫宗祧又被炳生奪取來滬售賣等情二尹　甚將孫及小孩備函解縣大令向之訊問炳生供弟媳自　再　姪兒素所鍾愛寄養生姓處並未價賣大令怒其昧良狡供姑念萬壽期内判掌類五十下收押候傳戴氏等到案質明嚴辦不孩發堂留養○毆辱鋪董之巡丁譚菊林及違犯局章之唐蘭生均已斥革收押昨大令又提案訊究譚俯首求恩唐供母在蘇州臥病祇有小的一子求恩釋回待奉大令判各省釋（近） 
[會審公廨早堂案]  
　　徐阿金等四人控積竊張福生楊阿生頑童張阿六等串竊油布衣洋傘等物由探解辦判張阿六發押改良所六個月楊阿生張福生各責二百板押捕房半年○鄉人楊金海　在　件洋行之魯意小輪船上爲老大前日在浦江行駛適遇英國兵輪名哈立西者突如其來楊遂繞道引避雖未衝撞已與浦江行船章程違背昨由水　解案兵船亦派人投　官判罰楊金海洋十元充公○陳生林倪寳生控姚根和陸小弟口角兇毆由探解辦判各責二百板押一天○孫蔭堂控田阿四竊取白布五十疋由探解辦判責三百板押捕房一個月○翁慶發先後竊取諸東華等四家衣物由探解辦判責二百板押捕房三個月○雉妓王寳玉王　珠違章拉客由捕先後解懲判暫押俟商奪再核○劣僧霎蘭竊取沈　坤家衣服等物由探解辦判荷枷一個月○洋人德義利士控莊毛毛竊取金表等物由探解辦判押捕房兩個月○　維洋行控張芝先定貨不出等情於昨日傳案判交保訂期再訊○捕解談阿抻至案謂其容留婦女開燈吸烟談供此婦係小的妻子並非烟客判罰洋十元充公○周來生竊取錢長生家之布衣服由探解辦中西官以周現患病著送棲流所留養（見） 
[法租界公堂案]  
　　上月某日永安街恒盛布店雇曹三扣等小車七輛裝布數百疋中途遇雨被三扣之兄曹三麻子將布六百餘疋車往别處潛避旋經店主尋獲曹三扣蔡阿桂送案請追奉大令訊供著押候嚴比昨日原告禀稱現在查獲外尚少數十疋將曹之房主顧阿三拘案請追顧伊將餘屋轉租與曹等居住失布之事並不知悉大令准予交保曹三扣蔡阿桂押候提到曹三麻子再核○莊阿如禀稱在某烟館爲夥前日劉王章來店開燈竊去烟槍一支翌日又來行竊扭送捕房帶至寓處抄出烟槍二支一併解案請領大令判責一百板贜交失主領回○縫工趙桂林禀稱前日遣學徒送衣服至某處路過鄭家木橋被流氓陳阿根張阿弟强曳入内賭博學徒不允即將衣包攫去鳴捕拘案請辦大令判各枷一個月發鄭家木橋示衆期滿各責四百板○會匪蔡金標吳春泉匿跡法界爲北局警察委員汪二尹偵知禀知縣主汪大令立出堂單飭差役至法界協同包探將蔡吳拘獲送入捕房昨日解案請訊捕役呈遞堂單求准帶回縣署訊究大令與蘇繙譯會商准其帶去○姚扣子金阿毛行竊太古棧火油洋碱等物爲巡丁查悉火油賣與謝昌順烟間報捕一併拘案請辦大令判姚金各責二百板　昌順　洋二元○某姓家養媳年約十一二歲被姑痛　逃至法界迷失路途經巡捕帶回捕房昨日解案請訊大令著發堂留養待家屬認領○朱王氏禀稱生有女孩一口被鄰居張莊氏誘拐出外托胡三狗送至南市郎家橋某老嫗家爲胞弟王士林偵知前往領回將張莊氏胡三狗拘案請訊胡供小的緝聽明確告知朱王氏前往領回大令判胡交保張莊氏押候補提某老嫗到案再核○朱阿根禀稱前晚八點鐘被流氓張春發搶去牙柄摺扇一把報捕拘案請辦張不認搶扇大令判枷一個月責三百板○巢蔡氏禀稱前晚在外納凉被偷兒張阿二掩入行竊衣服一包當塲拿獲送案請辦大令判責二板板（居） 
[美租界捕房事]  
　　蔣阿榮闖入楊樹浦路鄉民陳掌福家圖竊爲陳拘入捕房捕頭以並無贜証從寛釋放○高阿長李順金二人在西華德路索取會洋互扭至捕房捕頭詢得事關　債飭自投公堂控告○昨晨有陸金友至捕房報稱前晚至北河商路被流氓多人搶去銀表現洋請爲查究捕頭　（古） 
[皖省官報]  
　　五月廿四日　鳳綬謝奉行知准　先酌委一次縣丞陳加　謝奉行知甄别留省補用廿五日委辦街口釐卡知府張廷翊辭知縣　　　知接辦城外警　帮巡董玉書知奉委勸辦奉天　　　廿六日署蕪湖縣蕭德　謝奉行知調補　陽縣候補知府留煕台謝奉行知留省補用廿七日委署鳳陽府通判袁家　辭張傳鴻知奉委　辦荻港義波廿八九三十日署蕪湖縣蕭德　辭通判沈　名知奉委解京餉知縣李振　知奉委洋務局差六月初一日本在鳳台縣陳　知奉委　　局正委行走調署　源縣丞尹耀庚辭候補通判王　堂知奉委首縣帮審巡檢姚宗屏知奉臬台委警務學堂監起居初二日候補同知樂壽知奉委發審局帮審上行走李振　知奉農務局公司並查勘入　湖　民荒熟墾務差溥惠知奉臬臺委查城内五叚分巡差 
[德爲福基]  
　　盧光庭善士日前一索得男賀者　至兹　　月之期本　筵開湯餅宴樂嘉賓祇以時當溽署燔炙紛陳恐於恤物衛生之道均非所堂宜　筵資洋二百元移助敝堂醫藥經費旣爲諸君種福兼祈賢郎長成易養又同特奉到絲業會館交來南通州賡颺堂善士助洋二百元蕭山蔡玉佩蔡展昇合助洋一百元誼薄雲天情殷施與一般好善用並誌之上海六馬路仁濟善堂董事　　厚楊廷杲陳作霜朱佩表焦發昱施則敬張韋承等謹誌 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　十九兩八分六釐無閏年共應徴丁地耗羡銀一萬四千六百七十五兩五錢三分三釐漕糧不分有　無　每年共應徴米一千二百三十三石八斗三升四合二勺納租州縣連祥符統計每年應徴課租錢一萬三千三百九十七千四百四十三文又應徴課租銀二千二百十一兩九錢七分五釐請自光緒三十年三十一年分别啓徴造具各州縣查報升科納租銀錢數目清册詳請奏咨前來臣覆查各屬所報地畝均係該州縣等督同紳耆勸諭各花户自行開報切辦法亦皆遵　新定章程到啓徴年限或自光緒三十年　或自三十一年　則係各就地方情形酌量辦理當此時艱欵絀多徴一分錢糧即多益一分餉需其已報升科者應即責令　　 
按照年分認眞催完其暫行納租者亦飭隨時查察一俟全熟即令照則升科相應繕具清單恭呈御覽如蒙恩允臣謹當轉飭遵照分别啓徴仍將未墾荒地設法勸徴以期漸復原額除將清册咨部查照外所有陳留等州縣查辦荒地分别升科納租緣由理合恭摺具陳伏乞皇太后皇上聖鑒訓示謹奏奉硃批户部知道單二件併發欽此 
宫門抄三月二十八日内務府國子監廂藍旗值日無引見德公榮公色楞額承佑承燕各假滿請安山東藩司吳廷斌請訓廣東臬司沈瑜慶請訓特圖愼謝署缺恩良泰請假十日内務府奏派致祭昭顯廟派出成端掌儀司奏初一日祭奉先殿振貝子行禮召見軍機吳廷斌沈瑜慶　 
[豫撫陳奏請先將清源局即行裁撤所有升科納租各屬未盡事宜一律責成地方官禀由藩司經理以節糜費片]  
　　陳夔龍片再臣上年奏設清源局查辦各　荒地聲明一俟事竣即行撤局在案查豫省荒地應行清理者計共三十五廳州縣自上年四月開辦起一年以來已據祥符陳留通許尉氏中牟蘭儀鄭州榮澤汜水　城封邱濟原修武武陟孟縣陽武　池汝陽確山息縣等二十一州縣將已墾成熟半熟地畝先後查報議請分别升科納租其餘杞縣　津新定浙川等四廳縣查報境内各有輕荒地畝業經勸令墾種請予限二年再行查勘升科汲縣鞏縣孟津　鄉商城等五縣查報　内荒地實屬水深沙厚人力雖施請免議開墾升科安陽湯墾請從緩查辦據布政使瑞良會同清源局司道核明詳請具奏前來臣覆查無異除祥符等二十一州縣升科納租地畝業經另行奏明辦理外合無仰懇天恩俯准將杞縣延津新安浙川汲縣鞏縣孟津　鄉商城等九廳縣荒地分别緩免升科用示體恤而　皇仁其湯陰内黄河内靈　等五縣仍由臣督同司道察度情形飭催查辦隨時奏報如蒙俞允應請先將清源局卽行裁撤所有升科納租各屬未盡事宜一律責成該地方官禀由藩司經理以節糜費是否有當謹附片陳明伏乞聖鑒訓示謹奏奉硃批户部知道欽此　 
[江西布政使周奏請懇恩准將試用知縣施謙歸候補班先補用以獎成勞而資視感片]  
　　周浩片再前准部咨具奏整頓釐金摺内各省釐金收數加增准將廉幹之員從優獎勵如收數虧短將尤爲貪劣者撤委　叅等因江西釐金改辦統稅歴經遵照辦理兹據總理稅務局署布政使陳慶滋等詳稱現辦姑塘統稅分口委員試用知縣施謙自光緒三十年二月到差截至八月底因改辦統稅止長收米榖釐金銀一萬八百餘兩核與請獎成案相符詳請奏保等情前來臣查該　　 
員前辦米榖釐　及半載而長收逾萬洵屬潔已奉公異常出力殊於餉項大有禆益合無仰懇天恩俯准將試用知縣施謙歸候補班前補用以獎成勞而資親感出自鴻慈逾格除飭取履歴咨部外謹附片具陳伏乞聖鑒訓示謹奏奉　　 
硃批著照所請該部知道欽此 
宫門抄三月二十九日理藩院光祿寺八旗兩翼值日無引見松公續假十日召見軍機皇上明日寅正至 
太廟行禮　還海 
[陜甘總督崧奏爲嘉峪關光緖三十年分收支各項銀兩數目造册報銷摺]  
　　頭品頂戴陜甘總督奴才崧蕃跪奏爲嘉峪關光緒三十年分收支各項銀兩數目造册報銷恭摺仰祈聖鑒事竊據嘉峪關監督安肅道和爾賡額詳稱二十九年由江海關撥到銀兩收支數目業經奏咨核銷在案今查光緒三十年分收到江漢關撥解經費銀七千兩除開支各項經費銀六千三百九十五兩四分外餘剩銀六百四兩九錢六分並二十三年至二十九年支存銀三千五百七十九兩七錢六分七釐三毫六絲曁提存第四十二結起至七十五結止共三十三結進口正子稅銀六千九百四十六兩四錢二分三毫新收第七十六結起至七十九結止共四結止子稅銀二千一百八十八兩二錢八分三毫五絲提存洋扞手林甫臣事價薪工盤費銀八百四十兩均皆實儲道庫並無虧短所有一年期滿經徴稅項曁收支各項銀兩數目造具報銷清册詳　奏咨　　　　 
前來奴才履核無異除清册分送部科查核外謹恭摺具陳伏乞皇太后皇上聖鑒飭部查照謹奏奉硃批該部知道欽此 
 
