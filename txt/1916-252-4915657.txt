# 1916 - 252 - 4915657

 

Page 1

 
 
   
 
 

Page 2

 
 
時評 
[兩大結核] [  冷]  
　　中國今日之病奚啻萬千然而他日制命之原必由於兩大結核症此兩大結核症維何一在外部一在内部 
　　是故中國之現病象已數十年來矣甚内部與外部之兩症實相間而迭發已不數次矣内部之症稍平外部之症即起外部之症稍平内部之症又起每起一次而精神之喪失不知凡幾 
　　内部之症維何國内之武人專横也外部之症維何國外之他國要求也戊戌之變敗於武人庚子之役壤於武人辛丑革命之後至於去年帝制之復活袁氏有恃於武人今日全局已定而國是又復惴惴者亦爲一二武人至若國外之要求更爲歲不絶書去年中日之交涉方了而今日又生中日之外又有俄之外蒙議員交涉法之天津租界交涉其事雖小而其機已動 
　　然而今之醫中國之病者羣且致力於不甚關係之點而於此兩大結核反無人致力 
[命令]  
　　九月十一日大總統令任命董葆暄爲暂編浙江第一帥師長張载陽爲第二師師長此令 
　　又令任命來偉良習編浙江第一師步兵第一旅長李煒章爲步兵第二旅旅長韓紹基爲第二師步兵第三旅旅長潘國網爲步兵第四旅旅長俞煒爲混成旅旅長此令 
　　又令陸軍總長段祺瑞呈請以章世　充任暫編浙江第一師副官長蔡源充任第二師副官長徐唐聖充任第一師工兵第一營長沈宗約充任輜重兵第一營營長應照准此令 
[專電]  
　　北京電眞日（十一）參議院點半開會到百五十四人外部委員王廷璋出席答復俄請取消外蒙議員案禁旁聽閲兩小時開議第一案黎尚雯報告審查葉恭綽證書結果謂應選後未辭行政官自棄權職充帝制請願首名廉恥喪盡况照參院選舉法細則十三條資格實不充分解汝强發生異議謂本院應按法不能僅指人格言且有曹汝霖先例洛藏達吉反對解說甚烈鄭際平以葉補後已逾兩月未到院亦未請假應按院法第三條除名附議者衆表决大多數章兆鴻動議請將第三案提前主席謂已定延長一鐘可按程接議第二案另定鴉片烟罪特别法由提議人何士果說明謂流毒未除一因罰輕一由三省開禁查日本明治初犯烟禁者處死刑先例可法請將暫刑律二十一章一律加重定治罪法十二條凡販種吃皆處死刑警官不照執行亦如例處斷蓋禁烟不但對内兼關對外嚴刑亦不爲過本案條文可修改大體則不可動辛淇謂命意甚佳實行困難據縣廳統計一地烟犯月必百起歲計全國不下數萬人槪處死刑無此辦法况嗎啡漏未加入於事實國際兩不可行故主反對解汝强附辛說鄭江灝請付審查吳湘等附議大呼表决主席用起立式表决多數李兆年以未細點向議長詰責主席復稱不贊成審查者起立起立者僅三十人多數表决付法律股審查第三案天津維持國權國土會長卞廕昌等請願事件由請願股長章兆鴻說明法工部局推廣租界佔及老西開土地激成人民公憤來院請願求咨政府據約力爭本會審查請願書式合理由亦足認可受理主席請討論衆無異議張我華並報告調查情形謂法人先挿簽旣而乘警員電詢又挿國旗劉姓拔去遂以污衊其國旗提起嚴重交涉爲保民產維國權計自應全行爭回衆贊成咨送政府惟關外交應由秘書廳酌加修正劉成禺動議修改憲法會議規則王洪身首先反對童杭時亦謂應就憲法會議取决主席使劉下台付表决不數劉詰議長本案早提出何以不入議程議長答謂非議案式劉尚刺刺不休衆已紛退遂告散會 
　　北京電鄭家屯案外部據王鴻年報告書曲直昭然昨夏次長偕施秘書訪日使已作第一次回答 
　　北京電昨午後三時外交夏次長代表總長帶同書記官施履本赴日使館會談鄭家屯案互以雙方報告參證我國即根據王鴻年報告多所辯論仍未及條件問題林使指我國報告多所誤會夏次長亦詳細說明五時始返 
　　北京電大借欵預定八千萬日獨任墊欵五百萬日人對此似有包辦意而湖南水口及安徽太平兩礦之合辦皆爲其報酬 
　　北京電財部預計兌現及善後各費需一萬萬元充兌現用者僅二千五右萬聞借欵如成立四國中當選派一人監督用途　　北京電外蒙議員問題陳總長確以口頭答覆俟國會制定憲法時再有辦法云云昨參院開會大受議員抨擊陳氏現逍遙於西山 
　　北京電聞唐少川有長電致外交部畧言余前清曾在外部數年以後情勢迥殊中經陸曹諸長多所籌畫必有可觀惟外交職務與他部異今次受任尙無把握仍賴舊僚贊助末句對於駐外公使則聞主張依法由國會通過陳總長已爲提出於國務會議云 
　　北京電昨國務會議關於山東重要事件及廣東善後辦法 
　　北京電總檢察長朱深果蒙批慰留 
　　北京電總檢廳長朱深辭職張耀曾主留儗批任職穩練所請應留庸議 
　　北京電元首注重憲法迭與各顧問討論就公府組織憲法研究會提出要點（甲）具體（乙）條文（丙）學理 
　　北京電海部改訂官制已經提出㈠仿陸部添次長一缺㈡增會計審查處與陸部劃清權限㈢添設兩司㈣增技士額㈤減顧問諮議㈥僉主照元年内不得逾二百人㈦裁僱員八各艦司令改組 
　　北京電夏偕復呈譯美國絲業會所纂改良中國生絲節畧元首以指述詳明亟應刋布廣爲提倡發交農部設法與滬粤各絲商剴講求商榷改良 
　　北京電此問著名五人公司又發行一機關報 
　　北京電日本皇族閑院宮爲赴俄大使日内途經滿洲政府飭該處長官優禮保護 
[譯電]  
　　北京電昨日下午外交次長夏詒霆偕施履本赴日使署傳達代下外交總長陳錦濤對於鄭家屯交涉案之個人意見夏謂雙方報告有主要異點中政府必須續行討論後始能正式答覆夏施與林權助男爵談論三小時之久毫無效果（十二日） 
　　北京電廣州上海天津鹽稅餘欵共四百萬元僅交還中政府二百七十萬元餘已抵付隴海鐵路資本之利息及他項利息（十二日） 
　　北京電參議院昨開秘密會議討論外蒙議員問題議長謂據俄國之意見凡關於外蒙議員之命令應悉取銷其理由因外蒙之政治地位同乎坎拿大之於英英國國會未嘗有坎拿大代表云多數議員之意中俄所訂蒙古條約從未經國會通過本届會期蒙古議員斷難取銷全問題應由國會决之（十二日）以上德文電 
　　東京電閑院宮親王等今晨赴俄京以報俄國米恰洛維資大公之聘日送行者甚衆内有日皇日后之代表内閣各員及親王人等今晨各報皆載社論極言此行之重要謂兩國邦交將益親厚閑院宮親王等二十三日可抵俄京（十一日）路透電 
　　北京電唐紹儀電致段總理定於十四日由滬附輪來京並附有條件凡選擇駐外公使外部有全權並負完全責任唐之接受外交總長職與否視此爲定（十一日）大陸報 
[東方通信社電] [  日本人組織]  
　　北京電外交部昨日對日本公使之要求回答謂日本之要求與實際之事實相違云云意在限制其要求也林公使已據轉達日本政府想終謀貫徹此要求云（十二日） 
[戰電] [  英人路透電]  
　　巴黎電今晚公報宣稱德軍在貝爾尼西南進攻兩次完全失敗星期六日法飛機隊見戰四十次重創敵軍星期六夜法飛機隊以炸缲彈四百八十枚擲擊旭尼漢姆境及貝龍勒南之車站曾見起火多次（十日） 
　　彼得格勒電今日公報云西部陣線之戰局未變高加索陣線哇格洛境九十兩日有惡戰俄軍佔據薩基士境之巴拉鎭刻正追擊敵軍（十一日） 
　　倫郭電薩洛尼加英公報云英軍已於數地點渡過斯特魯瑪河逐走里伏五琴諸村之敵軍敵軍抵禦甚猛且屢次回攻均爲英軍擊退（十一日） 
　　彼德格勒電布軍已棄伐爾拉海港（十日） 
　　羅京電公報云外錫爾伐尼亞瑪洛斯山谷大戰仍在進行羅軍軍已佔據柾克塞里達敵軍現正轟擊巨桀伏羅飛行家以炸彈擲擊多瑙河布國方面之魯斯楚克鎭（十日） 
　　羅馬電意戰艦里哇拉達文細號（二五五○○　每小時行二十二海里一九一四年造成）於八月二日炸沉今已宣布詳情計死軍官二十一員兵二百二十七人現尙有撈起之望該艦下椗之處無爲敵軍攻擊之虞其遇禍原由因艦中起火逼近火藥庫艦長急命放水入艦之下部但已不及轟然一聲沉於五十五尺之深處艦中共有軍官三十四員兵一千一百五十六人現疑乃爲敵人暗算刻正在調查中（十一日） 
[公電]  
　　黎總統致梁任公電梁任公先生鑒頃接松坡　電云已東渡就醫並請開缺悵望無似北上之约旣稽督軍一職關係全局不宜輕率言去務祈俟其痊可仍勸歸國任職共濟艱難海内健者寗有幾人天方薦瘥當不忍置身事外也乞將鄙意轉告爲荷元洪眞 
　　段總理致梁任公電梁任公先生轉松坡兄　青電悉秋浪方生海行爲念抵東後萬望安心调養爲國珍重川事有羅戴二公擔任請勿系懹祺瑞眞 
要聞一 
[日本新要求之西報評論]  
　　字林報社論云日前本報所載日人關於鄭家屯案之要求證以今日所知僅爲要求條件中之一部然揆諸原案之是非所在已嫌過於嚴重乃昨日京電傳來始知日人要求尙有遠過於此者時局遂因以愈惡矣中有一部分固僅屬口頭要求然即使吾人以爲口頭要求者不過順便插入藉以加重交涉以作討價還價之餘地（原按此說未必甚當）無如要求條件之載諸公文者已足侵害中國主權而有餘此種要求不僅重在且亦無可辯護不僅侵害中國主權且亦破壤中國獨立此記者所不能不言之耿者也南滿東蒙設立日人警局與中政府延聘日人爲警政顧問之要求實與去年中政府完全拒絶之條件絲毫無異查此項令人憎惡之條件在名義上固屬延期而在事實上則已由日人撤回蓋以中國堅拒不允而他國又爲中國後援之故今之口頭要求聘用日人爲南滿東蒙華兵司令部之軍事頋問者較諸云年舊 
 
 
 

Page 3

 
 
有條件　爲嚴酷蓋舊有　　　遇　中政府如聘用此項軍事顧問須先商諸日政府而已至於其他口頭要求如中國陸軍學校聘請日人爲敎員者　词　異然其精神則與昨日北京訪員所謂十八個月前激起華人憤怒之著名第五項要求中條件實無　差異也 
　　記者之作此言想日友當不斥記者好爲責雖英日爲互相敬信之種種關係所束縛此乃若干年來兩國忠於盟約推誠相待所致記者深望兩國盟好仍繼續於將來　若日人堅持其對華之要求而吾人爲之掩飾或詳稱日本不大背公道則非眞確友誼所應出者也滿蒙之有日人警局與軍事顧問及敎練官與否於英國國無甚關係故記者不妨自由暢言之鄭家屯案中國並不處於錯誤之地位卽令中國有錯至二十倍之限度日人今日要求賠償之條件亦未免過分况中國究竟有錯與否尙待證明　日兵何爲駐紥於鄭家屯乎記者知其全無理由日兵何爲不應恃强擅入華兵司令部乎則有情理可言無論華兵應變而生之行爲若何日人如欲以動人言論以掩飾此案中根本上兩大弱點恐將大費周章矣記者曾主張中日派員會同調查此案今日記者仍主此說非至雙方委員會同調查後則無論何方面無提出任何要求之理也 
　　林權助提出之要求在公道粘固屬不合而在政治上亦爲不智中國今漸入於政治上自覺之境當可固此而建立其偉大之前途中國非軍人國其國民之性質自不遵其國於軍人國之塗徑故從軍事意識上言之中國當不致危害遠東之均勢惟中國爲意氣自尊之國其自尊之念因社會新知識而益膨脹遍及各省如遇過甚之激刺則將籌畫視砲火魚雷尤爲利害之防護器具去年華人對於日貨有抵制之實而巧避抵制之名予日人貿易以重大之打擊殆可無疑青島之不振未始非因缺少華人贊助所致今日各階級華人所疾首痛心以談者無非爲日人對於華人之意思最易激起全國人民　其共趨於公共持久之行爲非外人所能抵抗者亦莫甚於中日交涉之問題記者竊信目下爭端足以釀成此種之暗鬭然深願其不見諸事實記者爲日本之友今見其辦理鄭家屯案自招嫌疑自污令名竊爲之煩惱蓋此非明治時代所以成其偉大亦非任何國家所以致其 
眞正偉大之道也 
[關東都督之第二次通告]  
　　新河口事件旣起日本關東都督一軍調兵遣將如臨大敵一面即於四日通告張督軍聲明在楊家城子至鄭家屯以東取自由行動及七日忽又爲第二次之通告其文云新民府鄭家屯楊家城子農安縣以東之地不准蒙支軍開戰且中國軍不得攻擊蒙古軍使其遁入此線以内若有違背日本軍即取任意行動云云此文第一層謂在某某以東不得開戰此猶謂前此日人爲蒙匪解圍時之約定至其第二層謂中國軍隊不得攻擊蒙匪令其遁入此線以内則將來蒙匪即退至楊家城子以西我軍亦不能加以剿除何則一經剿除蒙匪只須向東一退即有日人出而向我交涉故也且所謂蒙匪所恃以負嵎者大多在滿鐵附屬地左近充乎其極我國軍隊只可坐視匪黨之横行地方之糜爛而已 
[第二次大借欵已議兩次]  
　　第二次善後借欵據外人問所傳謂陳總長已於四日七日兩次與四國代表會見但僅疏通意見不得謂爲正式開議聞政府所希望之欵額爲八千萬元其中以三千萬充中交兌現費二千萬充軍事善後費其餘三千萬元悉以補行政費之不足並聞吾國政府之意急欲先得墊欵若干以資急需於是日本即願獨任五百萬元之墊欵故將來借欵額可暫定爲八千五百萬元惟照例大借欵中之墊欵論理應由各國銀行分擔今乃歸日本獨任亦此次借欵獨異之點也又聞借欵旣一時尙無眉目中央待放之欵又爲數甚巨不得已乃磋商零星小借欵如中日實業公司所承借之北京電話借欵前此累經磋商迄未成立直至上月二十四日始由兩方正式簽押三十一日欵即如數繳齊可見借欵之途已無㣲不搜並聞此電話借欵外已向中法借短債二百萬元向德華借五十萬元云 
[青木顧顧問事已交院酌辦]  
　　大總統聘任日本青木中將爲顧問報端已誌其大略嗣聞政府要人及公府人員預聞其事者尙有孫洪伊乃及汪彭年郭同諸人在内回憶月前某京報曾紀一段新聞謂近有不相干之人時託公府名義出入東交民巷某國使館似有奔走之事今知其人即爲郭等而所奔走者即此聘任青木顧問之一事也一時都人對於青木氏之來任顧問出其智識補助吾國尙爲歡迎惟望大總統於其顧問之範圍按照舊例明白標明免招國人之欵慮茲悉大總統本渾渾穆穆毫無成見因聞人言已將此事交國務院酌量辦理大約必能於職務權限予以明白之規定也惟吾人所最希望　仍在參預其事之人能以非公式的表明此事顚末俾國人不至生出種種誤會或亦兩國親善之一助乎又聞日昨有人以此叩張耀曾氏據張答稱彼於此事非惟未作紹介抑且事前並未預聞直至來京之後始悉總統有此一舉云 
[交通部整飭津浦路政]  
　　南京通訊 
　　年來歐戰各國所產鋼鐵大都供給戰具之用故其他鋼鐵製造用品以原料缺乏大都停滯鋼鐵價値因以大漲交通部現查日本各路變賣廢舊鋼鐵價至三百餘萬元我國各路歷年所積此項舊料若能乘時折賣不特民間可以利用改　調和鋼價卽鐵路所得變價當亦不無小補故特令知津浦路黃管理迅卽通令材料機器各廠切實查明所有歷年存積各項鋼鐵舊料凡不適於鐵路用者將其品名件數重量列表並按照時價估計可售若干據實報部以憑辦理　　交通總長許俊人查津浦路局所報收欵多不符合近以該路本年七月上旬營業進欵槪數旬報表第八欄結至上年是日止共計應有四百三十萬零九千六百八十五元九角三分八釐原表列三百九十四萬九千六百八十五元九角三分八釐内少列洋三十六萬元數目不符甚鉅昨訓令管理黃仲良卽日切實查明呈復許總長又以黃管理所造津浦路六年度預算歲出第四項第一目所列土方十萬元係保項土工共計若干方數每方估價若干此項工和是否心須完全修築如可緩辦辦應即從緩又第九項軌道所列二萬五千元及第十項信號及軌閘七知元應將名目所需費用分别開列如何估計並須附加說明又第十一項第二目備考欄載賬房七萬元係爲何項賬房　造若干所每所估價若干應即切實核減其第四目員司駐屋及第十二項第一目房屋有及裝修品祗應擇其急需者酌量興辦以上各節令速遵照迅速呈復以憑核辦 
[杭州快信]  
　　省議員何紹韓以浙省獨立後顧問諮議多至數百人現當財政艱難之時何可濫耗巨欵以養間曹顧問一職恐有政治上之諮詢至多以二十名爲限諮議官一律取消以節政費業已提出建議案請省會公議後咨省長實行 
　　高等審檢范殷兩廳長以各縣審檢所於九月一日成立者祗有三十四縣而未成立者尙有三十九縣昨復嚴令催各縣統限於九月十六日一律成立 
　　海鹽縣議長蔡錫侯請省議會迅爲公决恢復各級自治以從民意 
　　農西部電致呂省長六年度預算急待編製限九月内送部核編等語現已令飭民政廳凡關於農商歲入歲出各欵預算迅爲編造咨送財政廳彙交議會先行議核然後送部 
　　浙紳胡文藻等公呈省公署陳述清理官產之害請咨請中央令飭停辦呂省長已令飭財政廳長核議具復 
　　杭縣大關統捐局長汪曾保所有司巡人等苛虐商民勒捐需索理由該處商民聯名呈控財政廳長擬調省另委 
[南京快信]  
　　軍民兩署昨接唐少川氏來電云准明日（十三）由滬航海赴津換車入京 
　　段芝貴前日復偕薛大可由津乘車至徐與張勳密商某事倪嗣冲派董翥軒出席代表　 
　　聞陸建章已潛出潼關招納匪首　 
　　政府來電飭嚴行查禁宗社黨印刷品 
　　張勳部下之探訪營管帶傅心田徐淮海绅民在京控告陷害無辜政府電飭張勳查辦 
　　前贛軍第二師長劉世均奉段合肥電召赴京聞已聘充爲陸軍部軍事諮議 
　　第十九師師長楊春普日前督率所部開赴鎭江駐紥茲楊師長因有要公與溤督軍面商業於昨晚乘車來省 
　　財政胡廳長擬不日入京會議財政 
　　胡漢民昨由滬來寗今日（十二）早車北上 
[天壇憲法草案之原文（三續）]  
　　第七章國務院 
　　第七十八條國務院以國務員組織之 
　　第七十九條國務總理及各部總長均爲國務員 
　　第八十條國務總理之任命須經衆議院之同意國務總理於國會閉會期内出缺時大總統經國會委員會之同意得爲署理之任命 
　　第八十一條國務員贊襄大總統對於衆議院員責任大總統所發命令及其他關係國務之文書非經國務員之副署不生效力 
　　第八十二條國務員受不信任之决議時大總統非依第七十五條之規定解散衆議院應即免國務員之戰 
　　第八十三條國務員得於兩院列席及發言但爲說明政府提案時得以委員代理前項委員由大總統任命之 
　　第八章法院 
　　第八十四條中華民國之司法權由法院行之 
　　第八十五條法院之編制及法官之資格以法律定之 
　　第八十六條法院依法律受理民事刑事行政及其他一切訴訟但憲法及法律有特别規定者不在此限 
　　第八十七條法院之審判公開之但認爲妨害公安或有關　化者得秘密之 
　　第八十八條法官獨立審判無論何人不得干涉之 
　　第八十九條不官在任中非依法律不得減俸停職或轉　法官在任中非受刑罰宣告咸懲戒處分不得免職但改定法院編制及法官資略時不在此限法官之懲戒處分以法律定之 
　　第九章法律 
　　第九十條兩院議員及政府各得提出法律案但經一院否决者於同一會期不得再行提出 
　　第九十一條國會議定之法律案大總統須於送達後十五日内公布之 
　　第九十二條國會議定之法律案大總統如否認時得於公布期内聲明理由請求覆議如兩院各有列席員三分二以上仍執前議時應卽公布之未經請求覆議之法律案逾公布期限卽成爲法律但公布期滿在國會閉會或衆議院解散後者不在此限 
　　第九十三條法律非以法律不得變更或廢止之 
　　第九十四條法律與憲法牴觸者無效 
　　第十章會計 
　　第九十五條新課租稅及變更稅率以法律定之 
　　第九十六條現在租稅未經法律變更者仍舊徴收 
　　第九十七條募集國債及締結增加國庫負擔之契約須經國會議定 
　　第九十八條國家歲出歲入每年由政府編成預算案於國會開會後十五日内先提出於衆識院參議院對於衆議院議决之預算案修正或否决時須求衆議院之同意如不得同意原議决案卽成爲預算 
　　第九十九條政府因特别事業得於預算案内預定年限設繼續費 
　　第一百條政府爲備預算不足或預算所未及得於預算案内設預備費預備費之支出須於次會期請求衆議院之追認 
　　第一百一條左列各欵支出非經政府同意國會不得廢除或削減之一法律上屬於國家之義務者二履行條約所必需者三法律現定所必需者四繼續費 
　　第一百二條國會對於預算案不得爲歲出之增加 
　　第一百三條會計年度關始預算未成立時政府每月依前年度預算十二分之一施行 
　　第一百四條爲對外戰爭或戡定内亂不能牒集國會時政府經國會委員會之議决得爲財政緊急處分但須於次期國會開會後七日内請求衆議院追認 
　　第一百五條國家歲出之支付命令須先經審計院之核准 
　　第一百六條國家歲出歲入之决算案每年經審計院審定由政府報告於國會衆議院對於决算案否認時國務員應負其責 
　　第一百七條審計院以參議院選出之審計員組織之審計員任期九年三年改選三分之一審計員之選舉及職任以法律定之 
　　第一百八條審計院設院長一人由審計員互選之審計院院長關於决算報告得於南院列席及發言 
　　第十一章憲法之條正及解釋 
　　第一百九條國會得爲修正憲法之發議前項發議非兩院各有列席員三分二以上之同意不得成立兩院議員非有各本院議員總額四分一以上之連署不得爲修正憲法之提議 
　　第一百十條憲法之修正由憲法會議行之 
　　第一百十一條國體不得爲條正之　　 
　　第一百十二條憲法有疑義時由憲法會議解釋之 
　　第一百十三條憲法會議由國會議員組　之前項會議非總員三分二以上之列席不得開議非列席員四分三以上之同意不得議决（完） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法會議中之意見與派别]  
　　兩院會同組織之憲法會議業經開議兩次所有憲法委員會提交之憲法草案已付初讀因此各議員並對於該草案多紛紛具修改意見爲省　之訂入憲法亦有一派議員之主張關於此問　某要人頗不以爲然略云省制之不宜訂入憲法其理由之大略一現在一省據舊習慣暫訂　一行政區然因屬境之過廣久有將省制取消　行劃分行政區之計畫若將省制訂入此計畫　從根相上消滅二現在一省　爲一地方行政區所有法制悉禀承中央可以隨時變更若將省帛訂入憲法則一　制度全屬固定反使各省成一聯邦之形式於國家統一之精神不無窒碍三省制不過一地方行政區域由政府指導藉謀一切内政之改良若訂入憲法則一切行政均將受其束縛恐將阻窒政治之進步再者憲法草案刻已着手規定聞兩院議員對於該案雖屬全體一致抱定積極主義惟其所持熊度則略有區别大致約可判爲三派甲派對於天壇草案主張完全採取俾憲法全案得以從速成水乙派以憲法爲立國之母必須外審大勢内審國情規定一種莊嚴華麗之憲法不必採取天壇草案致涉拘泥其主張適與甲派相反丙派以前兩派旣有種種衝突似不必偏於一面仍以我國政治情狀人民習慣爲標凖對於憲法前途作局部之觀察擇其宜於採行者按照施行否則即行删改以期折衷一是以上三項以贊成丙派者占居多數將來或即照此進行 
[憲法草案之總說蛤書（三續）]  
　　雖然尙有一極重且要之問題爲本草案所未及者則地方政府之組織是也當本會討論憲法大網之際固曾提議及此（參觀本會第二三次會議錄）因國民期望憲法成立之切本會自不得不以最速之時間編成此案以副國民之希望對於地方政府之組織遂付闕如固非主張此種問題不當規定於憲法出然時至今日則地方制度在憲法上應否規定之一問題實以由憲法議提也討論較爲便利矣 
　　憲法之解釋命令牴觸法律則命令當然無　　律牴觸憲法則示律當然無效此立憲國家之通例也雖然　此種問題之解决於一方面見爲當然者必於他一方面證明　　以然而後可則解釋憲法之事尙矣其解釋之權應以屬於　　　關爲宜各國憲法上以明文規定者蓋寡惟智利憲法第一百五十五條土耳其憲法第一百十七條澳洲聯邦憲法第七十六條皆以解釋憲法之權屬諸議會且於明文規定之其無明　　定者可析爲二系一曰英美系二曰大陸系英美系委解釋　　之權於法院而大陸系則否認法院有解釋憲法之權本草　　規定與大陸系之主張略同而較智利各國所規定者爲嚴　一言以蔽之則以解釋憲法之權屬諸制定憲法之機關而已　中要義約舉有三一制定憲法旣爲純粹造法機關之作用則憲法制定後與衆法所發生之衝突自非由造法機關自爲之解　不可假令於造法機關以外而任其他機關之意思得以侵入　　間則憲法之根本上時虞其動搖故與其法院有解釋憲法之權毌寗以解釋憲法之權屬諸制定憲法之機關爲愈也此其一一制定憲法者爲一機關而解釋憲法者爲别一機關則於當時立法者之本意自不能無所出入其結果乃至統系不明自亂其例否則望文生義流於附會而憲法之精神必將蒙其損害此其二一定憲權與立法權自嚴格之法理而言固屬兩事其在先進　國制定害法之際有以特設機關行之者而在吾國則以兩院組成之憲法會議行使其職權是則憲法會議實别於國會而成爲一種特設之造法　關無可疑也憲法會議者大多數人民所委託之代表所組織也法院者政府所委託少數之法官所搆成也使法院而握解釋憲法之權則是以少數法官之意思而審定大多數人民代表之意思揆諸定憲之原則未免背馳此其三凡此所云皆就法理一方面而討論其得失也衡之於事實則吾國政治上之現象固已予吾人以明　左證矣當國體問題發生之際論者或以爲臨時約示未嘗有國體不行變更之規定則變更國體是否違憲願由最高法院决之顧大理院提起公訴之權卒不可得是則法院受政府之支配雖授以解釋憲法之權而莫能舉也安在其能擁護憲法哉此證諸吾國最近經過之事實可以知解釋憲法之權當屬諸制定憲法之機關更無所用其置疑矣（完） 
[王宗堯請宣示二張情事]  
　　日前安徽督軍張勳曾迭屯各省痛詈國會議員謂無人格並明言武力干涉其一種跋扈飛揚之熊度活躍紙上段總理用個人名義去電勸止事實業誌各報茲據政界消息張於初二日又由徐州發一通電攻擊新國務員中司法總長張耀曾而政府與議員均連帶被其侮辱浙人王宗堯昨爲此特由杭州致電北京云大總統國務院參衆兩院鑒讀徐州張督軍冬電稱此等閣員此等議院斷難承認等語此在張督軍發表個人意見原爲法律所不禁若謂代表大多數國民則堯亦大多數國民一分子大多數國民之心理果如張督軍所言與否非堯所欲問惟堯個人對於此種自稱代表國民之言亦斷難承認大多數之國民或爲威武所屈不敢以言堯則不忍不言而坐視國事之墮壞堯今謹發表個人之意見曰如果張總長確與土案有關法應澈治豈惟停職否則張督軍借題發揮有意取鬧公然以毁法自任則國内之人必有藉口法律已失尊嚴從而交相效尤肆無忌憚者恐大亂之源未始非即基於此應請速將二張情罪明白宣示以釋羣疑而定民心國家安危匹夫有責堯一舌尙存又難嘿已冒死陳言聊盡我心臨電嗚咽不盡所宣浙民王宗堯叩庚 
[内敎兩部之裁改與擴張]  
　　内務部之部員與附屬機關將行裁改早見各報茲陿八日該部已發表部令計參事四人留孫培王守恂司長五人留呂鑄陳時利其張友楝于寳軒等則均不提及僉事四十四人留二十三人主事九十人留五直一人其餘被裁者亦均無下文惟所留之僉事有升爲司長者如王揚濱是主事又有降回辦事員者八人昨日又發部令調部者計五十餘人張知本派爲參事張殿璽派爲民治司長王揚濱升爲警政司長原警政司長陳時利改爲衛生司長呂鑄仍爲職方司長至土木禮俗兩司則派新調之張铭勳唐堯卿二人而新調部派爲僉事者吳質和等二十七人新調派爲主事者二十人惟昨日下午六時散値時留部及調部之僉主事尙未分司 
　　考查一學務現狀本爲施行敎育政策之第一步范總長到　以來對於敎育前途力求擴張而以考查學校現狀爲入手茲將其考查計晝探誌於下一考查之要點中學校敎育之目的及逹其目的之方法科目過多之關係卒業後之關係師範學校敎授訓練及特别優點師範學校與地方敎育聯絡之關係歸範生服務之情況小學校敎授方法訓育作業聯絡家庭方法對於社會之信用卒業後之用途社會敎育社會情形及相當之設施二考查之地址奉天南滿朝鮮日本直隷山東江蘇浙江三考查之人員劉芸生譚紹先佟旭初考查奉天南滿朝鮮日本一帶榮佩卿金心餘王化初王植穀高次石趙月岩考查直隷山東江蘇浙江一帶至考查員起程之期約在本月十三號現正紛紛豫備起程 
[海部訓勉將士]  
　　海軍總長昨有訓令通令所屬各機關各艦隊司令略云時局初定來日大難本總長自　謭陋膺茲重任深虞隕越乃累辭不獲勉以衰軀力疾視事兩月以來幸我海軍將士一德一心匡扶不逮始獲粗安匪獨私衷欣幸亦國家之福惟本總長自歐美師國與我將士關疎久矣値此時艱譬猶把舵中流礁砂暗伏針盤不定災患立至間嘗深居默念引爲大懼今幸與我軍人周旋區區不欺之誠久爲儕輩所共諒爰以質實之言代布胸臆夫世界竸爭海軍作用關係至鉅而涨軍之根本尤在人材吾國海軍人材方之世界各國尙屬幼稚無庸諱言且老成之輩幾經凋謝所存蓋寡後起之秀亦非一朝一夕所能成就自應爲國珍重力求精進蔚爲大器至於嚴明賞罰勤修學業尤爲勸勉人材之道不容忽視此有關於根本者也世風日媮習爲奢縱墮志廢時莫此爲甚我海軍人員以身衛國甘犯風濤其志趣之卓絶自不同於流俗况國　艱難人发顚沛於斯已極我軍人坐縻厚糈何忍縱情自娛内慚私德外喪名譽嗣後凡一切嗜好皆當屏除盡凈蓋持躬不正斷無功業可　凡我軍人皆當引爲深戒此有關於立身者也保國衛民軍人天職原無省界黨派可言前因國體變更或懷歧見今共和建定共族一家凡我軍人皆國家之軍人自應以國家爲前提恪守軍紀黽勉從公本總長總持部務用人行政一秉至公共有以私意相干者心加痛斥願我軍人共喻斯義毌自蹈愆尤此有關於職守者也以上諸端容有未盡而諸將士分屬寅僚誼同手足本總長愛人以德心所謂危不敢不告幸共勉之云云 
[商務聯合會研究釐稅]  
　　商務聯合會近正在京開會對於商務前途頗欲有所規　昨向財政部函索關稅及釐金各詳細章程以備公同研究爲將來實行改正稅則及裁釐加稅之張本夫海關之改正稅則與裁釐加稅本屬關連相爲倚伏於商務之興衰固所擊匪細而在財政上之關係尤屬重要當前清之季於此曾略有規畫其　於改正稅則者爲切實値百抽五另加子口稅二五其關於裁釐加稅者爲實行値百抽十二五較之現在之協定關稅已覺差强人意查改正稅則原有俟十年期滿得提議改正之規这扣至民國三年十年之期早已届滿前曾向有約各國開議後雖未能　容我國之主張然亦未拒絶正在進行之際適歐戰驟生　　擱置迄今猶爲縣案大約須俟歐戰結局後方能解决他如裁釐加稅一節於前清光緖二十八九年時商約大臣盛宣懷曾與英日法葡等國訂有成約俟釐金一律裁免後即可加增關稅在我國一時固受裁釐之影響而以海關加稅所得持以相衡當得抵　而有餘但人民國以來初未提議今商務聯合會搜羅及此當可於財政上有所貢獻也 
[粤局之揣測解决] [  平生]  
　　陸龍交代久無消息其第一難題大抵不外乎清償欠餉一節日來忽傳有復戰之耗業經督軍省長警廳各馳函辨明謂决無再戰之理但兩方熊度暗昩不明復戰之說不爲無因一由於粤海道尹楊覲東之匆促赴港楊覲東爲調停粤事之人自岑龍交惡以來楊奔走廣肇不止一次近日楊有上龍督軍一書其大旨勸龍早自爲計不宜依戀於粤詎知军人聲勢洶洶渴闖至其署中謂楊袒岑驅龍不爲留粤之龍軍計遂羣起而毆之楊氏被辱後仍託人向報界關說請勿登載此事隨卽匆促請假赴港自此事傳布後社會中乃謂龍軍實不願去故物議由此而生一由於李烈鈞之回韶李烈鈞自通電出洋就醫去粤之志已决惟因滇軍積欠軍餉甚巨遂至肇慶與都司令磋商乃有人自清遠到省者謂目覩李烈鈞於月之二號下午復由肇慶轉往琶江即行入韶沿途查察防務頗爲注意於是造謠者推波助瀾乃謂戰事又將復啟一由於肇慶之開軍事會議陸督自抵肇以來久無接印確髦肇慶佛山紳民均舉代表赴肇催促接事佛山譚莫兩司令於一號早接奉陸督電令迅速來肇大開軍事會議譚莫兩司令遂於二號早附搭西南火車赴肇說者謂此次會議頗關於軍事秘密又桂軍於三十一號由桂省運到各種子彈一百五十箱抵肇後卽改用電船轉運佛山交譚莫兩司令分撥防地領用後復有桂軍砲兵數百名自西省東下經到佛山亦分駐各要隘聽候調遣於是議論紛起竟至佛山單行輪船由省往佛迨行至花地即被第七號檢查船阻止不准前行該前行該單行船雖駛回江防司令部請令放行亦未准許故人心大爲動搖而復戰之說益熾同時北洋兵艦抵省原擬駐泊黃埔嗣以日前石圍塘之役流彈紛飛沙面洋商實形危險故將楚豫聯鯨兩艦移泊白鵝潭藉資保護而無知者乃謂戰事將生故兵艦亦速入口保護總之以種種疑忌未能消釋故種種謠言卽隨之而生朱省長薩巡使以兩方面意見不能不疏通三十一日朱省長已委姜隨員代表止肇與岑陸晤商一切月之四號又便服出巡由廣三鐵路乘汽車擬往肇慶見都司令後至邵邊站因有公務始中道折回而薩巡使則已親往肇慶必有解决方法頗聞朱薩會議之後龍氏一方面已磋商就緖當無異言其編留濟軍若干移駐何地均由中央核定商由龍氏同意惟尙有條件應與岑都司令　人商議岑亦允辦理軍事結束　消　各項手續須與　上要人互相策盡現已特委滇軍第五師師長張習前往接洽磋商一切倘使各相讓步居閒人調停於其　則粤局或可由此解决乎又聞龍之交代以滇桂之撤軍爲條件兩相堅持陸督現以接事無期尙多　　頗懷退志曾語屬　云我本不來中央疊電相催不得已力疾東下今事又棘手至此前途實難預幤測我决不負此責任有某官僚自西省至肇持陳炳焜薦書欲圖差使陸督告以時事大難到粤與否尙在未定云云定云云說者謂粤局實不易解决龍陸本有葭莩之誼從前桂軍未與濟軍决裂之前惟陸至可以收拾今則雖陸已至而龍一味延宕親誼交情均有不願言其結局將來龍固不能留粤陸亦未必至粤必外籍軍隊各撤歸原省庶幾足以平兩方面之氣粤督軍一席大約必爲朱薩二人中有一人兼任如是始有交代之可言云 
[陸龍交代之都中消息]  
　　廣東一局陸榮廷早已抵肇而龍濟光仍抗不交代前據省長朱慶瀾來電謂龍濟光欵到即行似其所以徘徊曕顧專在此力索之三百萬元然據某方面傳出消息則謂龍氏之志不僅在財且欲於交卸粤篆之前取得廣西督軍一席按之陳炳焜最近來電請仍以陸榮廷督桂則此說亦未始無因然據英文北京日報所載又謂龍濟光將遵照政府命令於今明兩日將督軍篆移交新任陸督軍已則統率所部五千於交卸後即由廣州前赴瓊州二說未頟孰是 
[陸龍交代前之朱薩調停]  
　　龍濟光定期光代迭次暄傳終無確訊現朱薩兩使排解磋商各事業有頭緒故龍氏現已具離粤誠意惟須秋節前後方能實行伹其交代手續確於前日令各員趕緊辦理矣又粤政界傳出消息謂交卸問題刻經兩方議妥和平解决斷無意外至印信各件等赞上朱省長代爲收接然後轉交陸督軍視事 
　　龍氏交代條件現由朱薩兩大吏居間調停大致業已就緒頃聞薩使昨與朱省長已抵肇慶均在府中學堂駐節即與岑陸兩公籌商粤事甚詳并與副都參謀陸督軍等同往閲江樓一　巡視一週是晚肇城文武復在都司令部舉行公讌賓主極形歡洽并聞交接手續係由朱薩代擬力主持平岑陸兩公極爲滿意日内即行發表又聞薩巡閲使赴肇之原因（二）解决各方面之糾紛使兩軍戰事不再發生免至中央以武力干涉（一）商請岑都司令將駐肇各艦調回原防使各江河道早得疎通以衛行旅另一消息謂朱薩赴肇原因緣肇慶都司令部奉令取消祗以解散軍隊需餉浩繁中央力難應付日昨國務院特電朱省長薩巡使從中妥爲調處俾得和平解决故朱薩兩大吏接電後遂於七號親赴肇城磋商辦示茲聞朱省長抵肇謁見岑陸諸公磋商各事已得要領故在肇慶啟程移駕返省下午當可抵步現經龍濟光接朱電報陳一切 
　　又聞日前（二十八號）一時許軍署開大會議朱省長薩巡閲使及各軍官皆在座龍氏仍堅持必須指定濟軍駐紥地點及清理賠墊各欵方能交代並將各簿據及數目開列呈出聞未獨立以前已積欠軍餉百餘萬獨立以後又墊過軍餉百餘萬此次結束又須數十萬朱薩兩公略閲一過均以是是答之 
[鄂聞紀要]  
　　漢口暴動後之交涉漢口華景街與德租界毗連前月被暴徒焚掠以後德人籍口防杜租界危險即在公政廳提議須要求將華景街直抵京漢鐵路地段擴入租界業經德領事轉禀德公使核准向湖北交涉員提議經交涉員吳仲賢婉言拒絶告以各國租界均不能再展妨及鐵路主權如德國開端他國必羣起效尤務請原諒等語現聞德領事又向交涉員談判以如下不允展擴租界則照俄界辦法於交界處建造磚牆隔斷交涉員以前例甚難對付乃諮詢該地商民意見昨各商民特開會議僉以國土至堪寳貴尺寸不能讓人若任其擴充租界不已勢必將全鎭盡隷入租界此次交涉如難解决祗好聽其築牆云云但俄界以後無市面不妨任其築牆華景街若任築牆則該處商民無出入之路一經承認商民必苦不使矣 
　　警務處密訊之黨案鄂省警務處探訪隊於日前在賓陽門外拿獲身帶炸彈由漢來省之四犯案情頗關重要聞該處長崔振奎曾親提審訊該四犯中有一人於元年在鄂省軍務部曾充參謀長前月漢口暴動亦有關係崔氏詢其宗旨則彼四人又分三派甲自承政治派乙自承爲破壞黨又二自認爲炸彈隊並稱各在武漢設有機關崔甲乙於華景街縱火時是否在場彼答稱未聞其事並言某某准備金已達七十餘萬何必搶刦但部下人賢愚不齊其焚掠商民實係自由行動崔氏見甲談吐文明當勸以爲國出力改邪歸王自當設法位置等語甲置不理現已併解陸軍審判處裁判 
　　陸軍差遣隊之解散鄂省於用兵川湘之際王督軍曾准陸軍部電在漢口招募壯丁一千餘名編爲差遣隊一團駐紥劉家廟車站專供轉運軍需物品之用刻下軍事已經告終川湘各地之北軍已齊返斾該隊毫無所事陸軍部特電請王督軍於昨各給恩餉一月解散回籍其隊長史崐齋以下官佐共二十六員亦經陸軍部電請量才任使該軍官等昨特晋謁王督軍要求差委王以現無差缺位置諭令發往南湖省防陸軍第一團暫駐聽候差委 
[浙省會第六次常會紀]  
　　省議會昨日（十一號）開第六次常會到會議員八十四人政務委員楊毓琦諸以履林同等三人一時四十分開會名議員仍就原定席次（前日因選舉事故抽簽定席次）沈議長 
 
 
 

Page 7

 
 
首先報告議事日程先議追認各校優異生減免學費及津貼膳雜費辦法案由政務委員登台說明理由陳鐘琪問此種單行條例是否爲法律案可以追認林卓質問如此鼓勵將來能得若何之效果委員逐一答復胡炳旒方贊修余壽堃對於此案意見提交會議不能咨請追認保紹韓以此案追認似乎不合然議會停止後已無交議之處旣在交會追認未可遽爾反對張廷霖起言此案自應成立惟辦法不統一應當修正衆贊成付審查維時有請付法律審查者有請付庶政審查者有請会法律庶政兩股聯合審查者沈議長付表决贊成庶政審查者四十五人多數接議追認處置各族原有賢產辦法條例案由政務委員說明理由大衆無討論此案應立付審查議長以法律股審查付表决贊成者七十四人多數接議籌辦商品陳列館附設勸工場議案又由政務委員說明理由各議員亦無討論僅陳鐘祺起　此案與預算有關應付審查衆贊成付庶政股審資沈議長欲發動議退就本席請奏炳洖副議長入議長席代之沈議長之動議謂預算關係重大本會之預算若不先行造送則官廳勢必不能將全部分預算提交本會自應趕速編造衆贊成沈議長又云此議題旣已成立預算當然照民國二年編列而年度如何應共同討論有以法律主張者謂應照會計年度從五年七月　起至明年六月分止有以事實主張者謂應從九月分（卽召集之日）起至本年底止衆論紛紛莫衷一是何紹韓起言不如電詢國會以便遵循衆贊成方贊修言遞補議員咨文已否發出沈議員答云死亡者業已由官廳給發證書按名遞補其辭職者應由大會通過後再行咨請官廳查照辦理張宗嶧動議恢復城鎭鄉自治何紹韓云自治問題關係匪輕非預備意見無由討論主張提出建議列入議事日程衆贊成時正四點一刻無他案討論散會 
[杭商會選舉會長與會董]  
　　十號下午杭州商務總會選舉會董省長委秘書千秋鑑蒞視各會員之到會者共一百六人三時許開會由總協理顧王兩君報各略以今日開會選與係依商會法辦理其本會辦事細則春間已禀由前巡按使咨部核准備案正在籌備選舉事宜適本省宣告獨立即奉前都督函頟暫緩並以選舉完竣後杭州商務總會名義已不適用改用杭州總商會字樣云云繼由各職員分給選舉會董票計一百零六份（第份三十二票）係用雙記名法有頃投票開　票數相符遂檢票唱名計王湘泉顧竹溪等三十二員得票最多當選爲會董陳麗生等十五員得票次多爲候補當選維時已鐘鳴八下不及演說遂散會 
　　附當選候補當選名單當選者王湘泉九十七票　顧竹溪九十一票　嚴少山九十票　倪幼亭八十六票　宓廷芳八十四票　金潤泉八十三票　倪雨亭八十票　周梅卿七十八票　何敬安七十六票　渊子韶七十六票　宋錫九十七五票　潘赤文七十四票　李春枝七十一票　吳位西七十票　沈午亭七十票　丁和甫六十七票　于少炎六十四票　嚴雲樵六十一票　金溶仲六十票　毛浩甄五十五票　金謹齋五十五票　吳彝齋五十四票　蔣海籌五十一票　俞延生五十票　徐吉生四十八票　王棟臣四十七票　金月笙四十五票　李錦堂三十六票　王竹齊三十四票　馬康壽三十二票　謝虎臣二十九票　陳瑞生二十五票　候補當選者陳　生二十四票　袁再春二十四票　余芷青二十三票　孔然齋二十二票　凌成章二十二票　　鳳翔二十一票　邵菊如二十票　王子　二十票　黃曉城二十票　朱子灜十九票　李培甫十九票　張霞松十八票　李谷香十八票　袁南安十八票　宓友琴十八票 
　　十一號下午杭州總商會開會選舉正副會長三時許開會省長仍派秘書千秋鑑蒞視到會董計三十一員分别給發選舉票投票檢視顧竹溪得二十八票當選爲正會長王湘泉得二十六票當選爲副會長顧王兩君堅不承認再四辭絶衆會董同聲　請相持多時旋公推周梅卿倪幼亭吳位西宓廷芳四君爲查帳員遂散會 
地方通信 
[鎭江]  
　　北角鎭擬設警察分所鎭郡東鄉北角鎭距城六十餘里人烟稠密而時有匪警現該處人民擬籌集公欵向大港鎭警察分所請其轉呈設立警察分所以資保衛未知能照准否也 
　　整頓貨物稅與釐稅丹徒貨物稅局長陸君查得鎭城捐稅以絲綢兩項爲大宗而時有夾帶偷運諸弊端實屬大碍捐稅現除派員役嚴密稽查外另又出示懸賞如有查獲偷漏或來局密報者均按章給賞云又鎭郡各釐稅局長昨奉齊使通飭云洋貨運銷内地領有子口半稅單沿途經遇各卡驗明單貨相符照約放行不再重徴俟貨運抵單塡指銷地點應由局卡將單扣繳再令受貨之華商照章補完落地一捐其單必須扣繳者原所以杜一單兩用借單倒運等弊前因各局卡都未遵辦又經通飭認眞辦理在案迄又多月乃查各該局送到票根等件並無扣繳此項稅單豈該局境内竟未運銷洋貨耶可見仍未實力奉行殊屬非是合再行飭該局長遵照嗣後凡遇洋貨運經各卡務須核實查驗蓋戳放行其運銷到地者照章將單扣繳補收落地一捐不得再任混漏云云各局長現均遵照辦理矣 
[杭州]  
　　省敎育會第二次　議會浙江省敎育會於昨日（十日）在本會開每二次評議會到會者　　三十餘人先由會長報告開會秩序繼議下月十日爲全國敎育聯合會大會之期亟　將赴會議案請各評議員於下月一日前繳到以便酌定次議本會進、 
行事宜（一）本會建築費須工料洋二萬五千元左右現祗有一萬元由紹人捐助擬上書請省長并請省議會認可再撥給一萬五千元各評議員亦皆同意（一）全省聯合運動會原定十月十五日舉行所有事務應如何分擔經呼評議員詳細分配其結果以本會職員分任外請各校公推一人擔任其事遂散會 
[山東]  
　　曲偉青東下遲緩之原因東省善後問題自月之二號曲偉青氏與民黨首領曁各方面要人在商埠商會磋商就緖後各界人皆希望曲氏早日東下檢閲以爲編制之凖備乃曲氏之行旌數日來猶留滯省垣聞各屬民軍名册尙未造送不得不稍待及八號午後曲　又接國務總理之電召其迅速回京面詢東省民軍結束問題曲氏接電後即於九號搭津浦路六點三十分之早車北上聞一星期内方能返濟故曲氏東下又須回濟後再訂日期矣 
專件 
[憲法會議規則（續）]  
　　第四節表决 
　　第三十六條表决人數依國會組織法第二十一條之規定凡與憲法無關之問題仍以過半數之同意决之可否同數取决於議長 
　　第三十七條議長欲行表决時須宣告應行表决之問題經此宣告後無論何人不得再就議題發言 
　　第三十八條表决時議長應令以爲可者起立查對起立者之多少宣告可否之結果議員如有疑義經說明理由後有二十人以上之附議議長應令以爲否者起立反證之如仍有疑義經說明理由後有三十人以上之附議議長應令秘書長點唱議員席次再行起立表决議員對於點唱表决之結果提起異議經說明理由後有四十人以上之附議議長應令用記名或無記名投票表决之 
　　第三十九條議長認爲必要或有議員二十八以上之要求時得不用起立之方法以記名或無記名投票表决之 
　　第四十條凡記名投票以爲可之議員用白色票以爲否之議員用藍色票各記本人姓名投入票　凡無記名投票以爲可之議員用白色票以爲否之議員用藍色票投入票　並將本人名剌投入名剌　票數與議員數或名剌數不符者應再行投票但其不符之數與表决之結果無關係者不在此例　　第四十一條凡表决時應封閉議場禁止出入 
　　第四十二條議員不得請變更自己之表决 
　　第四章審議會 
　　第四十三條審議會以本會全體議員組議之 
　　第四十四條審議會以參議院副議長爲審議長參議院副議長有事故時由衆議院副議長代理之 
　　第四十五條開審議會時議長退居議席審議長就秘書長席 
　　第四十六條審議會非兩院議員各過半數之出席不得開議但議决時以出席員三分二之同决决之 
　　第四十七條審議會除上列各條外適用衆議院規則第二十五條至第二十九條之規定 
　　第五章請假闕席及懲罰 
　　第四十八條議員非有正當之理上不得請假一月中請假滿三次以上者須付會議决定之 
　　第四十九條議闕席者應由議長勸告之一月中闕席至三次者應酌定次數停止其發言一月口闕席至五次者應酌定次數停止其出席 
　　第五十條議員受停止出席之處分至三次時應卽除名 
　　第五十一條議員携帶兇器入議場者除名 
　　第五十二條議員有非禮之言動時分别輕重依下列各欵懲罰之一於公開會場謝罪二一定之次數内停止發言三一定之次數内停止出席四除名 
　　第五十三條第四十九條及第五十條懲罰事件得由議長提議其他懲罰事件須由議員十八以上之提議 
　　第五十四條遇有前條提議時應由議長指定懲罰委員十五人審查後報告大會决定始得於公開會場宣告之 
　　第五十五條請付懲罰之提議須於懲罰事件發生後三日内行之 
　　第六章附則 
　　第五十六條本會議關於記錄警衛紀律及旁聽事項俱適用衆議院規則第十七章第十一章第十三章之規定 
　　第五十七條會議時對於本規則有疑義時議長應諮詢大會决之 
　　第五十八條本規則自議决之日施行 
　　中華民國二年九月二十六日議决 
雜評一 
[人格] [  步陶]  
　　解汝强反對黎尙　之審查報告也謂法院討論議案不能僅論人格此其意固欲於人格外另覓所以推翻審查原案之法文故隨自補一先例以爲左證顧即其言以反證之是明明謂被審查者人格固有可議矣先例具在法自可容是明明謂人格與議員資格了不相涉矣雖然議院何如地議員所事者何如事顧謂人格可以槪置不問耶邇來張勳迭次通電動曰國會議員無人格此種口吻寗非議員諸君所聞而腐心刻骨沒齒不能相忘者胡爲乎不論人格之主張竟於公開議會之場漫以出諸議員之口也 
　　有西南之苦戰而後約法得以復活有約法之前提而後國會得以重開然而西南首義之主因固曰爲人格而戰爭也今國會議場之上乃公然有不論人格之聲浪喧然盈耳豈非磊背於所以苦戰爭復國會之本意乎是故居今日而言某也人格如何某也人格如何自院外人視之雖不必各縣一格以相責備而身居人民代表之重要地位者要不可先存一輕視人格之私念以苟圖自便蓋以人格不存則一切罪惡皆將因綠於神聖不可侵犯之國會而爲全國貽無窮之孽胎也嗚呼可不懼哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀中國制錢運往日本]  
　　字林報云讀者當能記憶若干時日之前中國制錢輸往大阪鎔化者每月約在六千噸之上自倫敦銅價漸落後制錢出口之數較前減少克仍繼續不絶每月猶運出三千噸也以上乃大阪每日新聞之言大阪一帶鎔化中國制錢者不下三十處據每日新聞制錢化銅後運往美國再在美國提煉轉運俄國尋常銅價爲日幣六十元而制錢含銅百分之八十九値日幣五十二元惟此項制錢運出中國乃違法之行爲日報獨未言及之衆人注意此種貿易已數月於茲乃制錢今仍源源由上海運往日本每月至三千噸之多中誠大可異矣查銅錢出口爲海關所禁止不獨制錢在禁運之列即鎔化制錢所得之銅斤亦不許輸出某公司前曾往詢海關此項銅斤可否運出海關答稱此爲違法之品一經查出必予充公云 
[成都商界之恐慌]  
　　昨日旅滬川商家接到成都來電謂自蔡督軍赴　養疴由羅佩金代理督軍以來商民如前安謐惟銀根則異常緊迫緣前政府任意濫發之某銀號紙幣爲數過多由軍政兩界用於商人者毫無折扣而商家向該銀號取現則以三折半計算商界暗受大虧不勝其苦屢經商會設法維持奈現銀無幾　難持久况此項紙幣均在軍人手中若欲折扣必起衝突以致近日各商號均將停止交易俟中央撥發現欵將該銀號之紙幣一律收國方可恢復市面至重慶則並無此項紙幣故該處生意已較夏間爲起色惟春間由滬寄往之郵包迄尙未到成都途中定有阻梗云云 
[推定黨人善後事務所審查員]  
　　滬上官商辦理黨人善後一事經楊護軍使派委參謀長趙聯黃上海縣知事沈寳昌並地方警察所警佐首領景毓華商董虞治卿顧馨一蘇筠尙與黨首詹大悲龔振鵬柏文蔚韓恢等在西門外事務所内迭次會議種種手續並議决辦理善後簡章審查細則辦事細則由楊護軍使商承南京馮督軍核准照辦該事務所已於前日成立通告各界知照在案茲楊護軍使又以審查一事關係甚重若無熟悉各黨内容之人擔任其事不足以杜冒濫而收實效是以昨日又與各黨首領會商推定吳忠信（孫中山指派）柏文蔚龔振鵬詹大悲韓恢張匯滔彭養先李徴五等八人爲審查員即日到所入手審查 
[盜匪託名送信續紀]  
　　法新租界茄勒路鼎祥里三十三號門牌陳吳氏家被匪徒四人搶去金飾等物已紀昨報茲悉事後卽由事主報告捕房謂是晚有兩穿黑色衣服兩穿白色長衫者四人來家敲門稱由金隆街履康泰棧差來送信當時信以爲眞　門關啓彼等卽一擁而入穿黑衣之兩匪各持利刃壯婦人攔住嚇禁聲張餘匪上樓將皮箱兩只上之鎖一併扭去刦去金鐲金戒珠飾等物共値洋三百九十六元衣服則並不取去其時婦人畏懼彼等兇橫不敢喊捕任其從容而去請求嚴緝捕頭即飭探目沈德福包探陳三林前往查勘從速緝拿務獲究辦 
[拿獲大帮盜匪四誌]  
　　匿居法租界打鐵浜十一號五號門牌　處屋内之盜匪鑫玄山楊永明陳鑄九夏德高張虎臣戴長春戴龍章李德興王子貞朱正洪譚小囝子等因其迭在泥城外一帶持械搶刦經新閘捕房探目陳雲忠偵悉協同法捕房前往該兩屋内將金等十一人及婦人金張氏徐許氏一併拿獲搜出實彈手鎗一支寄押嵩山路捕房回禀公共公廨簽票將該盜等提回業已禀奉捕頭諭着分别收押聽候研詰口供並傳同近來被盜各事主至捕房辯認面貌再行解送公廨訊究 
[宣布盜匪罪狀]  
　　松滬護軍使署昨日發出布云案據公共公廨詳解搶刦雲南路口葉大昌烟紙店芝罘路泰茂生烟紙店北少路萬森醬園南浙江路張順昌烟紙店等案之盜犯李德才卽李德榮劉裕軒二名并手鎗一支到一署飭發軍法課審訊據李德才供認於陽曆六月二十七日由呂姓邀約前往萬森醬園搶劫財物又先於同月十八日與呂九至西新橋東首不知名藥店搶刧財物共分刧兩次餘案堅不承認又詢問劉裕軒狡不供認傳到被刧各事主質訊據萬森醬園店夥王生祥指認李德才爲搶刦該園之盜葉大昌店主葉正祥指認劉裕軒爲搶劫該店之盜但無威嚇情狀其餘事主未能指認除劉裕軒一犯情節較輕應處徒刑移送檢察廳訴辦外查李德才一犯供認侵入商店搶劫二次實犯刑律三百七十三條之俱發罪且被捕時持鎗抗拒情節尤惡應照懲治盜匪法第三條第五欵判處死刑以肅法紀業經咨准馮督軍函復照辦應將李德才即李德榮一犯依照軍示執行鎗斃爲此示仰軍民人等一體知悉此佈 
[皖議員請求罷黜倪嗣冲]  
　　旅滬安徽省議員王善繼上段總理函云芝泉總理鄉先生鈞鑒皖民苦倪嗣冲苛政久矣方袁氏之全盛也嗣冲獻媚得寵氣燄赫赫炙手可熱人民呑聲飲泣無敢言者今我大總統以仁厚之懹總攬政務我總理以公忠之心出任樞機法治旣復百政就軌抑鬱能宣呼籲有門善繼身爲國民代表安忍坐視豺狼噬人而不爲八皖同胞一請命乎爰略舉嗣冲罪狀曁應請罷職之理由爲我總理流涕陳之一以吏治言不可不予褫職出竊維爲政之本在於得人而知人之道端藉考績嗣冲起自博徒學爲酷吏在魯則殺人如恐不及在黑則歛財如恐不勝辛亥光復之際嗣冲　停戰期内襲擊民軍一日而殺數百人無辜受戳不可勝數嗣冲猶沾沾自喜曰吾之薙頭舖又開門也　蜴爲心豺狼成性於此可見一斑矣此督皖所任官吏非其親戚隣右之人即向以酷烈著聲者阜陽一縣如倪毓棻周之楨寗祖武寗繼恭趙安瀾張漱芳王裕承吳奉恩華維獄輩一朝任知事關下司　及重要軍職而致暴富者何啻數百家日惟橫征暴歛斬殺縛束以相尙所愛者撓法以活之所憎者曲法以滅之往往有誣爲土匪嚴刑逼供借名查封縱兵搶刧者恃護身之有符視民命如　菅苛政如虎隨處可徴而嗣冲對於敎育實業内治諸端則或恣意摧殘或置　腦後平日所汲汲者惟排異己保祿位二事嗟呼以如此人格而使膺　寄綰兵符與以狼牧羊何以異二以政策言不可不予以褫職也自督軍省長之名出分治政策明明爲政府採用獨吾皖旣有督軍而安武全部仍歸嗣冲統　張勳遠在徐州徒擁虚號任省長者反握莫大之兵柄不識將以殘民耶抑以負固耶綜名　實不亦與分治原則剌謬乎三以法律言不可不予褫職也共和國家法治爲本違犯法令律有專條乃嗣冲等法律於弁髦視命令如無物今歲協議期間猶敢鎗斃黨人張文烈等十二人縱蕪湖道尹祝從恩飭屬通緝黨人李振亞等三人七月一日大總統申令死刑非經司法部　准回報不得執行七月十三日大總統申令七月十二日以前因政治犯罪被拘禁者應卽一律釋放其通緝各案應一律撤消而嗣冲仍使無爲縣株運刑訊逼供數載寃獄又何暇一一爲我總理數哉四以地方議會言不可不予褫職也議會爲民意機關宣達輿情發抒正論本屬議員之天職而嗣冲蠻橫性成　遭指摘遽於督皖之初袁氏尙無停止省議會命令時違法逮捕省議員丁明禮等四人凌辱無所不至同時取消省議員數十人而縣議會城鎭鄉議會議員之被蹂𨈆者幾至無縣不有嗚呼酷矣今大總統召集省議會命令已頒旬餘皖議員畏其淫威踟蹦不前者尙多是嗣冲不去省議會不易成立卽全皖政務一時無循軌之望也他若擁護帝制干涉國會勒派公債侵越司法則不徒皖省之民賊實爲國家之大患矣善繼良心未冺口舌尙存責任所在不容緘默謹泣血昩死以聞伏祈我總理俯從民願立予斥逐救皖民於水火之中而登之袵席之上皖民幸甚中國幸甚 
[製造局趕造砲械]  
　　製造局每年鑄造快砲額定管退砲三十六尊陸路炮十二尊曾由李總辦督令砲厰遵照部飭趕造在案所有民國五年分承造之快砲業已造成陸跑炮六尊尙少六尊因無彈簧故未守工俟向外洋購到再行配造至管退砲三十六尊亦已造成二十四尊尙少十二尊年内均可竣事茲因蒙匪猖獗需用軍械所有六年分之砲現須購料預爲鑄造昨已飭由材料科配購材料以備飭匠接續趕造矣 
[訊結巡捕與命案之關係]  
　　老閘捕房六百十四號華捕朱桂生因於本月一號夜將年約三旬之某甲毆傷倒斃於愛多亞路廣西路轉角後发即將號衣號帽抛於雲南路五十四號門牌雉妓院内棄差逃匿嗣經捕頭查悉飭探將朱提獲連同雉妓院鴇婦張王氏及見證周徐氏等拘解公共公堂訊判兩氏交保朱捕押候剖驗屍體再核在案前日午後由捕房將一干人證解廨復訊先由捕房刑事科代表牛門師上堂譯明案情　由見證鴇婦張王氏及周徐氏相繼投案證明目覩朱捕在仁壽里内將某甲拳打足踢後將號衣號帽抛棄逃逸訊之朱捕俯首無詞俞代襄讞與　金副領事會商之下以朱表毆傷人命係無心悞傷判令禁錮西牢一年以儆張周兩見證諭令退去 
[答復移建飛虹學校之理由]  
　　邑绅王豐鎬　作霖爲飛虹學校移建　華一事答復上海縣知事函云接奉公函内關前　惠函屬將飛虹小學校址方單檢發一案當經函復並飭閘北市經董會同學務委員查復去後茲據該經董等會詳　來除批詳悉卷查光緖三十年冬二十五保頭國各董　設飛虹義務小學堂公舉王紳豐鎬爲總董由縣移撥文昌閣餘地變價公欵洋四千元充作該堂常年　費開辦之後歷年開支不敷均由于紳等壽欵濟用是該紳對於是校經營規畫大具熱忱已可概見飛虹校址旣係老閘公產該經董有收管之責何以放棄至今直至　案飭查方始詳請至存欵四千元查光緖三十一年問王紳禀備價　地建造學堂一案汪前縣曾有所需建造之　旣因急切難籌准如所請卽於前發公欵項下　爲移用之批語此項存本息欵究竟動用與否歷年修理敎室及臨時等費實支若干現存若干各董捐欵是否繼續　雙方　切詳查不足以照核實仰候抄詳函致干紳查復核辦至田單一紙現存在卷當時硃標有文昌閣方單存案永不出售字樣自應仍附卷中　即知照此批印發外合抄來詳函達卽希察核查復等因並奉抄發來詳具見知事愼　學務實事求是之至意展閲之下欽佩莫名查該學堂創自光緖三十一年開辦之初各事均屬草創如修理房屋購辦器具置備書籍雖一草一木之微無一不須購置以故第一二年支用之欵已在二千元以外豐鎬先事預算因存欵僅有四千元若不另籌接齊勢必難於持久故卽邀集同志　捐補助至第三四年開支雖稍減少克仍需一千餘元之數迨前堂長楊洪鈞接管之時　宣統二年之間堂中規模已經大備佈置亦漸完全而　支亦較從前益減該　董錢允利等祗詢之於前堂長　洪　而於楊堂長未經接手之前並未知其詳細固無怪其一則曰未動存欵之本再則曰未　存欵之息也殊不知原有存欵四千元除陸續動用無存外歷年開支仍係豐鎬設法籌墊誠　如鈞批所云者請爲知　縷晣陳之夫辦理學堂本爲培植人才起　若本地人而辦本　之學堂尤爲應　之義務全憑良心作用似不可有絲毫權利思想於其間近來人心不古往往沽辦學之名尙虚文不求實事借公益而謀私利豐鎬　愚心實恥之故自光緖三十一年辦理飛虹學堂以來雖明知四千元之存欵萬萬不足濟事然必勉竭棉微多方籌助或　同志以勸捐或出己資以補助惟是勸捐之欵難於永久其中有作古者有出外者有停止者而捐助之最久者僅祗作霖一人以一定待支之欵而以收入無定之數相抵旣有不敷當局者安能不爲籌墊故十餘年來奉發之四千元提用無存外雖經費萬分支絀從未續向公家請欵亦以盡此義務視爲天職之當然旣係力所能爲萬不容　存吝　以視各鄉區所辦學堂皆有公欵按年補助惟此學堂豐鎬獨一組織　論勸捐賠墊均由一人擔任從未有他人一爲顧問費無限之艱難困苦而該經董等並未深悉内容率請另給印　俾該經董收執保存並請將校基存欵移歸該經董收管如果應得移交豐鎬何樂而不爲惟細閲原詳不但其調查未能確實且視豐鎬前請移建學校一若似有大利可圖者殊不知現擬將該校移建法華改設半日農業學校開辦之初除建築費擬以地價抵算外其常年經費仍須貼補豐鎬預備補助洋三四千元以爲繼續辦學之用今該經董等爲存欵洋四千元起見反復引證殊不免　　過慮也至於區域一節無論爲閘北爲法華同一上海相隔不過數里五族尙稱共和何况同隷一縣若論地點則該校現在租界豈閘北所能管轄豐鎬　以租界之公產變賣移至於華以内設立公學每年經費仍由豐鎬一人擔任閘　學生有志農業仍可就學於法華似無不便之處且向以辦此飛虹學校亦係小學高　兩級班自媿人云亦云無甚出色之處故於宣統二年間隨使德　時磋商德政府專派學員到申敎授四年上海之讀德文始自飛虹爲獨創也現在學有成效之學生如鄧欣廉　根廉葛寳賢等均屬斐然可觀今因校舍欹側覆壓堪虞凌校長　以改建爲請豐鎬旣爲總董萬一校舍坍壤學生受　損傷此係責任攸關爰特　匠繪圖核價計估價銀一萬零一百十二兩九錢計地除工部局用築去馬路外約五分有餘茲將區樣價單一　呈閲嗣因捐欵　籌因商之作霖不如變價移辦實業學堂覺獲益更多今該經董等以爲校地基八分可售價洋一萬六千元殊不知歷年完糧均由豐鎬清理憑糧核斷祗約五分餘地况上海租界地畝坐落何處均有一定價値槪以工部局估價爲　本無討論之餘地原詳是否實情無足深辯惟據稱有請給　狀之說尤非知豐鎬之　衷也辦實事宜求實際本非藉弋虚名倘以虚譽爲事者恐轉非實心辦事矣總之　鎬辦理飛虹學堂十餘年來從未有一人顧問今因擬請移建奉飭該經董等查復自係知事愼重學務之意乃該董等深文曲筆似有無限之希望者殊非豐鎬辦學之初意原領之存欵四千元早已提用在鈞署已有案卷可稽試問以四千元之公欵辦十餘年之學校而有成效可覩者耶今該經董之詳復則以爲本息均存一若此十餘年中辦此飛虹學校竟有别處的欵可指殊出情理之外現在該校房屋太老遇有急風暴雨岌岌可危設或校舍傾坍學生遭害誰任其咎應否將該校移建法華改爲半日農業學校之處出自鈞裁該經董等於校事從前旣向未預聞地屬租界非該經董等權力所及亦無交管之心要所有奉函核復各節合再專函奉達卽祈鑒察爲荷 
[哈同花園今日之盛會]  
　　滬上名流温宗堯王寵惠柏文蔚諸君定於九月十三日（即今日）午後三句　假座哈同花園公餞唐少川詹大悲二君並束邀各界與斯盛會想届時羣賢畢至杯酒言歡必非尋常酬酢所可同日語也 
[歡章水天之講演會]  
　　大同民黨首領章水天自出獄以後迭受各界歡迎昨日午後七時又有旅滬湖南同鄉瞿監天貴州同志薛華雲南同志辛從仁江蘇陸軍同學唐滙川及章君門下張奠華陳竟成吳鑑廣西同志李慶祥四川同志魏壽　等數十餘人假座美和界唐山路某氏花園特　講演大會以誌歡迎並邀前尙志討袁軍秘書劉逹君　會演說時車馬　門頗爲熱鬧 
[本廠布與毛巾之暢銷]  
　　近因提倡國貨各地布廠出品日新月異在滬地行銷者不下四十餘家内以　陰所出者爲更勝該處布廠本有三十餘家本年春　因遭兵變銀根又緊其本小力薄者大半不能支持現僅存華豐華澄滙綸等十餘家其所出絲光條格灰平等布極受社會歡迎自南北實行統一以後人民安定商業日漸活動各埠之來滬辦貨者頗爲踴躍惜廠出貨不多雖已日夜開工仍有供不敷求之勢調查本星期内由新加坡黑龍江南洋天津大連營口長江四川等帮辦去者共有一百四十餘箱每箱八十疋計飛馬牌絲光布每疋售銀二兩八錢副號絲光布二兩四錢深色平格布二兩一錢半深色花格子布二兩二錢半白條子布一兩九錢半至一兩六錢白格子布二兩一錢一兩八錢 
　　本廠毛巾自上年以來銷場日廣每年自三月至八月止此半年中爲生意最旺時期今年客帮銷路如南洋羣島　　三寳壠威海衛等埠辦去者爲數甚鉅其餘天津營口粤東浙江等處亦不少往年至中秋節銷路即減現在時已中秋而南洋羣島等處之購辦者依然暢旺該貨出產以南翔嘉定爲最多次則浦東其質地較諸帕來品不甚相懸價亦相宜滬地之業此者南北兩市共有三十餘家最近價　高貨每打售洋一元一角次則七角現振興永新等廠改良出品銷場尤各廠之冠云 
 
 
 

Page 11

 
 
[中秋佳和節之糜費]  
　　昨日爲中秋佳節滬城各處橋樑廟宇向例焚燒木壳大斗香今歲以邑廟月台之斗香爲冠昨日下午男女遊人之前往觀看者頗衆且有尙　門内凝河路衆姓集資建醮遊行街市其中雜以各色燈彩　清客串鑼鼓等類凡所經過之處頗爲熱閙云 
[警廳司法科停訊一天]  
　　昨爲中秋佳節閘北司法科循照舊例停止讞政一天所有各區署所解訊之案輕者卽予發落其情節較重者暫押候訊 
[保衛商民之布置]  
　　法捕房石總巡以昨日爲陰曆中秋商界往來收賬之期途中行人身帶洋銀者心多恐有匪徒乘隙攫奪等事故派通班包控分往新老兩租界嚴行巡緝並以晚間各居民焚燒香斗恐肇火灾故又諭飭各巡捕妥爲查察以防不測 
[橋樑派兵站巡]  
　　駐防製造局步兵三十八團馬團長以新築之斜徐斜土各馬路近有匪徒刧奪行人財物除飭所部各營長輪流派兵荷槍巡緝外並於昆連租界各橋樑一律撥兵四名替換站巡一面函請租 
[征稅機關之整頓]  
　　上海稅務總公所所長吳靜山接財政廳長來文略謂比較該所經徴稅餉有絀無盈雖迭據該所長陳明係滬市商情阻滯金融困難所致然該所對於認稅各商不能認眞催繳以致任意延欠積成鉅數實非愼重徴稅之道嗣後宜將經辦徴收各項稅餉竭力維持認商舊欠切守嚴追不容再有延玩等語吳所長除　照各認稅機關從速清繳外並飭分所各卡員司實力整頓一洗從前積獘云 
[露天講道之終了]  
　　本埠基督徒佈道團舉行夏令日夜露天講道迭載各前報茲悉該團宜講部各員每天在中華花園對於一般遊人諄勸不倦三閲月以來立志報名者有六百餘人現届秋凉游人稀少定於今日爲告終之期五時至六時半講畢閉會下月訂期大會藉聯交誼云 
[淫棍怙惡不悛]  
　　少年淫棍（俗呼拆白黨）余錦聲曾於今年四月間在虹口地行勾引姚張氏之十八歲女兒阿妹出外姦宿後擬乘輪他往被水巡捕房探目何阿春查見　余及阿妹一併拘送上海地方審檢廳訊明判押庭爲姚張氏得悉立投該廳具禀請領並求免辦以免招怨當由該廳飭將何妹給予伊母領回管束余錦聲判决監禁三個月在案詎余其滿釋出之後不知悛改近又勾引二十二歲松江女子陸秀英至　北某诱館姦宿茲爲該女之母陸杜氏偵悉前往該旅館將余尋見向詰秀貞下落據稱秀貞現在南市與我賃屋同往並稱秀貞自願跟我過活其時該氏將余揪扭堅不釋放余知難解决僞稱如爾欲見爾女須跟我往南市於是該氏與余同赴南市至某茶肆門首余向氏言爾在此茶肆内等候我托人去喚爾女到來會面不料余至該茶肆即招呼同黨多人與氏爲難旁人見而不服代喚巡警到來將余拘住餘均逸去當將余連同該氏解入一區警署於前日下午轉解地方廳經檢察官提案研訊之下判余錦聲收押限交陸秀英到案再行訊究陸杜氏退去候示 
[父子之賊恩]  
　　馬廷根住居閘北天　里前日酒醉責打伊子來生來生不服由廷根扭赴四區一分所控告忤逆當解司法科經嚴科員訊得來生尙無違逆行爲判交廷根領回 
[喊賣王金發之干涉]  
　　王楊氏至法公堂控稱丈夫王金發曾在浙省被害現有黃春鰲持鉛印書數十本書名王金發在途大聲呼喊王金發祗賣銅元兩枚書中均係謗毁之語有關故夫名譽是以報捕拘案請求訊辦黃供書向擺書攤之吳杏生批來究係何人所編須向吳詢間當又將吳提案訊據供稱此書係一不知姓名之人持來求售民人照舊書收下轉批於黃春鰲是實中西官察得書上註有岑夢樓編華洋書局刷印醒世新社發行字樣判將黃吳管押諭令原告查明華洋書局等究意開設何處限三天禀覆核辦 
搜獲私土烟膏 
　　洋藥公司偵悉廣東路六百零七號門牌某報關行内有私藏紅土情事於前日知照代表律師禀請公共公廨給諭協同總巡捕房中西包探前往該行搜獲私圭烟膏一併帶入捕房存候化驗再核 
[三人同占滅]  
　　小工頭戴桂子住漢壁禮路北永祥里前日雇得小工多人在停泊浦江某輪船上工作至晚乘　板船回家詎駛至華棧碼頭江面其時潮漲水激鼓棹者支持不住至戴與二小工同遭溺斃現正雇珍設法打撈屍體云 
[小浜内發現孩屍]  
　　昨日斐倫路浜内浮有年約四五齡之男屍一具外用蒲包裹紥當由某捕巡見歸報捕頭飭將屍身撈起車入驗屍所聽候驗明核辦 
[樂極生悲]  
　　住居靶子路春暄里之孫銀　因患梅毒日久不愈憤不欲生於昨早呑服紅頭火柴覔死經其家屬察知報經美捕房派探張阿林將孫車入捕房轉送同仁醫院救治候核 
[醉漢口角行兇]  
　　呂壽品梁阿五莫阿四三人同住閘北黑獅路地方前日梁莫因酒醉與呂口角突以小刀將呂戳傷當由五區二分所將梁拘解司法科押候訊辦呂送紅十字會醫院醫治莫逃入租界亦被美捕房拘獲 
　　又一訪函云粤人莫四在閘北華界龔家宅地方糾衆持刀將同鄉人阿呂戳傷逃入租界當經五區二分署巡警協同美捕房一千二百六十四號華捕將莫追獲於前日解送公共公廨請究先由五區二分署家警上堂訴明前情請求給予帶回次由粤探江標投訴被告在捕房供不承認惟察其衣上染有血漬請爲訊究中西官判莫還押諭令來警邀同見證到廨聽候預審再核 
[不認推人落水]  
　　甬人王阿才關佔住居虹口紹興人戴吉生之妻陳氏將戴誘至公和祥碼頭推入浦中遂至戴家内報稱戴已溺斃乘間將陳氏之庚帖竊去詎王經碼頭小工傅士興設法救起交由八百二十七號華捕帶人捕房經捕頭詢明飭探將戴拘押前日解送公共公廨請究先由　阿才與妻陳氏上堂訴明前情繼由傅士興投訴將王撈救各節訊之戴供不承認並稱原告因借洋不遂揑詞誣控求察關讞員商之英康副领事判戴還押聽候查明於禮拜五再訊 
[小孩被車撞傷]  
　　南市萃豐弄奚禮堂家十二歲男孩昨在門前　玩適有人力車夫朱德遠拉車載客飛奔而來遽將該孩撞跌壓傷脚踝由警追上將車夫拘住連同傷孩併送一區署飭朱拘留候將奚孩送至紅十字會分醫院療治再核 
[匪徒掷包行騙]  
　　客发孫寳楨昨晨在西門外方板橋地方被擲包匪徒管阿毛　去銀洋十元當爲帝人察破代爲鳴警將管連同孫寳楨送至警廳司法科轉解地方檢察廳訊究 
[同舟行竊]  
　　漢口人王鴻標因事乘太古洋行之山西輪船來滬該輪駛至半途王之皮包行李忽失所在王卽報告該船買辦派人搜查嗣在陳子貴周甫順二人行李中搜出原贓當將陳周扣留迨船抵滬埠即將陳周指交水巡捕房轉送地方檢察廳訊辦 
[匪徒搶奪銀圓]  
　　前晚八點四十餘分鐘時有台州鴨販吳寳元顧文義因欲回里向徽寗碼頭某鴨行收得賬洋三百四十元同雇人力車往北擬附大逹公司某輪船起程不料在碼頭附近被甲乙兩匪將車中所存洋銀搶奪奔逃　警追捕不及報告一區署董警正轉詳警廳飭派偵緝隊緝獲林德福陳根生（即林九學）兩名供係吳阿毛所爲當又將吳拘獲押候司法科訊究 
[流氓攫取金挖耳]  
　　流氓顧阿福前日午後在福建路攫取呂孔氏金挖耳　逃當被鳴捕追　帶入捕房押候解送公共公廨訊究 
[啞子又被拘捕]  
　　前日有一年約三十歲左右之啞子王某在大英公館門首與司閽人指手畫脚被總巡捕房二百零一號西捕查見以王係過犯拘入捕房禀奉捕頭轉請公共公廨備函將王送請上海縣知事署妥爲安揷 
[探囊取物]  
　　鎭江人陳福根前日在河南路摸竊曲維城袋　現洋十三元又李阿六在山西路摸竊吳新法皮夾均經包探查獲帶回捕房押候解廨訊究 
[小茶館聚賭受罰]  
　　北蘇州　六十五號門牌周生所設之小茶館内聚賭抽頭被美捕房八十四號西探查悉前日將　連同賭具解送公共公廨經中西官訊供屬實判罰洋七公充公賭具銷燬 
[原告證據不足]  
　　楊海壽控江北人單三九予與現已在押之陳小三子葛其發在廣東路串同摸竊鈔票洋五百元前日由探將單查獲解送公共公廨經中西官訊供不認以原告證據不足判單開釋 
[雉妓强曳行人]  
　　西藏人一百六十五號門牌雉妓劉二寳前晚在馬路上拉客被捕查見以　違章拘入捕房轉送公共公廨發交官媒看管候訊 
[請塡妨碍衛生之坑厠]  
　　滬城館驛弄附近向有坑厠一所近因無人管理蹧蹋不堪鄰近居民頗爲受累茲聞前日已聯名公禀工巡捐局請將該處坑厠從速塡　以重衛生不知朱局長能　如所請否 
[瑙喴領事由日返滬]  
　　駐滬瑙喴總領事　峻君前赴日本避署現届秋凉已於前日乘日輪山口丸回滬進署辦公 
[滬海道署批示錄]  
　　滬海道公署昨批松　九峯　館發起人葉文達呈爲繼續出版請求立案郵寄由呈　該報館開設地點係在松江地方應赴該管官廳呈候核辦仰　遵照此批 
[紹介新著]  
　　梁啓超先生今春于役西南途中曾著國民淺訓一書業交商務印書館付梓於現在國情及人民常識頗有關係允宜家置一編現在黔豫各省已購頒各州縣藉資曉諭昨承惠贈一同書此紹介並誌謝忱 
[氣候報告] [  上海徐家滙天文]  
　　已過者之報告九月十一日天氣稍凉而仍晴山東及江北晴雨計上升頗还北直隷　及黃海濱有北狂風太平洋之　風似將蔓延十二日表雨　升至平均度以上天氣凉惟陰而有霧氣晨間八時左右微雨十二日下午四時前二十四小時内上海氣候温度至高七三·二至低六五·七去年同日至高八五·八至低六五·八 
　　未來者之推測十二日下午四時三十分豫測北直隸海濱及高麗海濱天氣不佳其餘海濱天氣微晴而有北凉風 
雜評二 
[紙幣充塞之恐慌] [  宇]  
　　發行紙幣爲輔助幣制之最上良法而吾國則屢受紙幣之害者何耶蓋私心二字誤之也今上海殖邊交　之停兌商民受困尙未復蘇而川省成都之商界又因前政府　發之紙幣充塞市場勢將　停交易以待中央之撥　挽救嗚呼此種現象烏可一見再見而至屢見哉夫吾國幣制之不良已久爲他人所訾議而於此則效他人之良法尤自甘以私心破壞之其將何以爲國耶吾思之吾滋懼　 
譯件 
[風濕症論] [  衛生敎育聯合會譯]  
　　風濕之症有緩急之有緩急故有輕重而病之現象亦各不同凡發急症者初則發熱繼則頭痛因之周身骨節均痛未幾汗涔涔出現象大者如是此症初起生沉沉思臥精神懶惰疲倦異常＼ 
有時骨節非特育楚而且紅腫舌作芒刺有乾燥之狀漸變白胎發熱時日自十日至數十日不等雖病愈者一處之骨節適而他處之骨節復痛或有時發於心部世人心病往往胎於虱濕一症多不勝舉俗云咳嗽帶喘正所謂　此病兼及他病者是也風濕之病發一次後輙易再發雖屬微生物爲患而不能傳人蓋此症之微生物尙未尋得確據也此病與喉病及傷風癢病这類相似試推原其病根大半起於　病傷風故病喉與傷風者當小心謹愼立時診治刻不容緩以名積久成風濕之症 
　　凡無此病者誠宜防患於先而防之之道則在於常用之衣服飲食務取潔凈爲貴　衣惡食乃此病之媒介衣服飲食無不合宜斯可免　風種種之累　睱之時宜於靜養體操運動等事皆宜注意研究傷風　寒不可忽視偶有感冒卽當早治遲則不濟世謂藥度有緣人固已　飲食之間亦莫不然往往有於甲口味相合而在乙則不宜者酸鹹濃淡非　盡人同嗜總宜體貼一己之口腹如何其注意飮食者正恐以飲食不合病端斯兆也故得以兩言蔽之曰防風濕之病當先防喉病與傷風尤宜注重於飲食 
來函 
[閘北清潔事務所來函]  
　　昨閲貴報載有人皆掩鼻而過之一則殊非事實查四區一分所　警佐並未詳報徐警長工巡捐局亦無片字責令糞除且敝所用人頗爲審愼或有違章者立卽斥退所登各節諒係訪事失實尙請貴主筆爲之更正以保全敝所名譽是所成禱　道宗鞠躬 
[補錄命令]  
　　九月六日大總統令王浚　給予六等文虎章此令 
　　又令王錫慶給予七等文虎章此令 
　　又令陸軍總長段祺瑞呈請將聞春榮授爲陸軍步兵中校應照此令 
　　又令陸軍總長段祺瑞呈女犯姚沈氏因案判處徒刑八年沈卞氏判處徒刑六年方沈氏判處徒刑四年零六個月惟係婦女知識短淺誤蠲法網情　可原請予宣告減刑等語本大總統依照約法第四十條准將姚沈氏減處三等有期徒刑三年零四個月方沈氏沈卞氏各減四等有期徒刑一年零六個月以示矜恤此令 
　　九月七日大總統令任命陳其蔚爲嘉禾鎭守使署參謀長此令 
　　又令任命盛開第　台州鎭守使署參謀長此令 
　　又令據陜西督軍兼署省長陳樹藩電稱本年夏間渭河南北蝗蟲發現農田損失甚鉅八月間復據蒸城渭南富　華縣大　三　韓城邵陽岐山楝邑永壽鎭安保安鎭巴等十四縣先後呈報被雹被水擊斃人畜冲毁田廬尤以蒸華　等縣受災最重現已分途履勘趕辦急賑籲懇酌賜賑恤等語陜省屢經兵燹已鮮蓋藏茲復連　災　小民蕩析離居何勝憫惻著由該省財政廳速撥賑欵二萬元並由本大總統捐銀五千元交由該省長遴委妥員核實散放以濟民艱交内務財政兩部查照此令 
　　又令陸軍總長段祺瑞呈請以陶貴祥充任陸軍第二十八師步兵第一百十一團團附應准此令 
　　又令陸軍總長叚祺瑞呈請以黃玉　調任湖北陸軍第三旅步兵第六團團附盧香亭調任步兵第五團第一營營長應照准此令 
　　又令陸軍總長叚祺瑞請邢繩祖授爲陸軍步兵中校何廷榆授爲陸軍騎兵中校應照准此令 
　　九月八日大總統令前政事堂存記之楊宗漢程肇𣸭著交財政部酌量任和國務院存記之劉鎬著發往安徽由該省省長酌量任用此令 
　　又令參謀總長王士珍呈請任命張繼勳爲陸軍第七十六混成二等參謀官應照准此令 
　　又令胡福印給予四等嘉禾章王晋印給予六等嘉禾章方渭鴻給予八等嘉禾章此令 
　　又令左宗澍給予五等嘉禾章此令 
　　又令段銳高克王祖斌達恒泰諾蒙格將勒卜瑞璣給予六等嘉禾章胡懋鉞口松亢張慶祺給予七等嘉禾章元悌瑞私全順錄　阿塔斯哈任耀光曹望壬趙鐵麟蒼文　王潼張沂徐鳳　潘貞祥給予八等嘉禾章此令 
　　又令陳本材范遠昌給予六等嘉禾章汪祥煜鄭沃霖給予七等嘉禾章榮恩張繼賢譚緖和鄭秉義黃椿澤李春臨王振灜劉泮　烏庫爾巴圖曾道程世英袁壁葉霖張澐王士興王少槐譚子衍汪祥壽韓玉給予九等嘉禾章此令 
　　又令徐廷杰楊廷珍孔廣星給予八等嘉禾章此令 
　　又令蔡廷漢蘇正啓給予八等嘉禾章王國焜張鳳池張慶堂李　臣李春海給予九等嘉禾章此令 
　　又令夏全良王廕球平天良　芝聘張秉勳吳國華時光祖姚履謙興文劉粹然富勒洪孫元霖給予八等嘉禾章姚鵬年李樹梅姚寳樹張炳宗鮑世龍周德昌景世祿徐清湊劉鍢瑞鄭錕鄭嘉和趙景泰郝光藩·蔭檀給予九等嘉禾章此令 
　　又令連壽趙天宸袁　枂蔡允恒羅映茂海朝雲給予八等嘉禾章楊志義白琇孫恩珍給予九等嘉禾章此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[大少爺中秋避債法] [  劍秋]  
　　一年容易中秋又至矣斯時也除商人以外一般風流雅士閨　名妹莫不對此良辰賞心行樂或卽景以賦詩或焚香以拜月人間天上同此團圓唯我荷花大少爺則屁滾尿流無路可走酒賬局賬旣欠得一場糊塗棉衣夾衣又當得一絲不剩欲惜則六親悉已斷絶欲逃則下　何以出現大少爺處此眞有欲死不得之苦矣鄙人不敏敬爲籌得避債方法三則如左 
　　一詐病詐病者謂無病而飾爲有病也人當　　之際往往慣用此法而於大少爺尤爲適宜一則可以　過難關二則可以不傷面子宜於節前數日僞言楊梅結毒或三陰瘧疾避入滑頭醫院如無醫藥之費即在家中亦可唯須面塗黃水身蓋老棉被終日伏枕而臥娘姨大姐適訪則僞作要死要活呻吟不絶之聲一過中秋便可霍然而愈此一法也 
　　一吃官司如慮此法不妥容易被人窺破則吃官司之一法方今刑訊已廢犯事到案决不會打屁股吃獨桌菜致有傷失體面之處宜於節前一日打十斤老酒吃一個爛醉然後向四馬路等處橫衝直撞掉臂游行或高唱二簧或故意與人尋釁巡捕老爺見之必以爲違犯章程請到行裏去至多不過拘留一禮拜俟其釋出則中秋已過矣此又一法也 
　　一吹牛皮如以爲此法　不妥有喪大少爺名譽則史有吹牛皮之一法旣可以撐場面又可以壯聲勢其法宜於節前數日索性邀集一般空心大老官擺一雙雙檯席間大吹特吹謂大總統如何側席相求某督軍如何厚幣相招務說得天花亂墜像煞有介事届時則一溜不見僞言　大總統或某督軍之電召娘姨大姐懾於聲勢必不敢上門坐索而亂駡浮　殺千刀也此又一法也以上三則均爲目前救急之策唯以保策爲最適宜則在大少爺之自審情形神而明之存乎其人著者不過粗　大綢而已 
麈餘觚剩 
[疏寮揮翰管四姑] [  笑平]  
　　樺樹屯距吉林東二三百里許有管姓者屯中大良户也（吉林稱富室爲大良户）雖萬山深阻風氣不通然家旣富潤屋飾居亦頗不欲延有山東某老秀才館於家子弟皆略讀書有女年約十六七家中老幼並呼爲四姑蓋有三姊已嫁也女纎弱而長眸明膚澤舉止翩然以兄弟間濡染亦頗能誦論孟等書其宅當吉林延吉兩處孔道中間旅店稀少凡官紳來來往往借作居停家中欵待旣殷女亦時掃灑授餐不避賓客以故曾經其宅者異日茶餘酒後無不樂道管四姑也然女實貞靜毫無冶蕩之熊其異於關内處子幽閉閨閣足不瑜閾者所居之地俗使然也迨間島　涉起　辦邊　某公道經此地日日停驂女覩其翩翩華貴於伺應尤至餐時拂箸　杯皆躬親其役某公本　雲彙壯而亦兒女情長一見傾心詫爲山野間那得如此佳麗於禮雖未唐突然神魂實顚倒焉有隨員某故好事稔知其前在奉垣眷一女優將置爲副室未果欲爲謀以女代之乃婉轉通詞於女之父母其父母以已字人難之議遂寢然女固已心知其事矣某公旣行女亦於是年于歸乃所適一田舍郎蠢若鹿豕女旣不得意又鬱鬱憶舊事薄合自傷久遂氣結以隕其後某公將復過之以爲天台再到必有慰藉風　者旣至室邇人遐乃知已埋沓黃土矣乃作二絶句以悼之其詞曰天公何苦生尤物旋化　花一現身燭　酒闌人不寐穹廬風雪悼芳塵美人底事屬王郎再面緣慳我亦傷願爇心香朝兜率他生倘或遇眞娘 
小說 
[記事小說匪紀（續）] [  野鶴]  
　　讀我書者至是其於棼髯客之即爲老趙當不難尋繹而得而少婦爲誰則俞某之稚妾也初俞某行蜀時諸妾分車而行老趙力奪乃得稚妾旣艶其色復我其財奇計忽生遂相偕遁行至寗遠計程已遐冥冥鴻飛當不復中弋人之彈乃小憇旅中初擬小住數旬即挾資游蘇省不料行蹝甫定逐者繼至而老趙遂入網　其至旅之一人卽李五也我書以上均爲追述今當叙其後事矣老趙旣隨李五而行驟步數里頗覺顚頓少須出寗遠之西郭風柳清寥景絶幽嫩蘆屋數椽臨治而築爲貧賤者之逆旅李五十數人即旅於此老趙旣至氣喘如牛俞妾尤疲頓勿能興李五曰老　若猶憶往日林際共酌崖畔尋秋之情景耶語未旣老趙之涙已不期下墮李五曰老趙若邇日樂事何如老趙曰李五大王果已至耶且又曷爲欲得我李五曰若艮憒憒大王往日不嘗以憐恤衰稚告衆耶茲大王知俞某實不過爲　吏爪牙已縱之逸若又曷爲擁其妾顯倍大王旨且若艶其多金秘不與我等共尤失和氣···言未旣老趙忽泣下而俞妾亦泣第勿審其何以泣意者臨死遺接縱木石吳兒亦能腸斷耶 
　　二人語頃内室傍桌之扉呀焉關一短悍之人驟步出老趙一見驚悸幾於忘魂砰然一聲而此無情之軀斡遂離椅而下墮於地蓋其人即金鷲也金鷲覩狀亦不作語第以目遍視室間視旣入内而老趙此時猶悠悠然夢在旅社中與少婦作密語 
　　風木蘭然薄醺已落寗遠西郭寂如坵墓少焉忽有呻吟之聲遙度蘆屋而出蓋老趙乞命之聲也老趙時方跽於廣桌之側舉桌而赫赫坐者卽　金鷲冥坐無語大類荒龕中之神像而老趙則　觫有似瘦羔面宰人而乞生其言曰大王適間李哥語我我已自讅　罪鈔千紙所耗不及百之二茲已俱呈大王俞氏之婦亦已來茲幸大王鑒其愚肉其白骨··信次李五亦欲有言爲老趙乞貸罪金鷲倐離座起暴聲曰混奴母絮絮作哀語明日行挈汝至危崖之上向波神一擲耳言已逕入老趙及李五咸失色日逾午矣峻嶺爲太陽所曝燦然如被金縷之衣山花作意艶諸谷隅淺碧雜黃各矜繁彩於時突有數十人擁一人而來旣至縛之道周巨柏之底縛方旣一人策驥隨後而至衆爭前取進止策驥者曰速鎗之不則無以爲儕輩惕衆聞言遂以刃投擊柏之人曾不幾何濃液噴湧巨吼而盡策驥者作慘笑曰若曹誌之老趙今以好貨眩色死矣（完） 
 
 
 

Page 15

 
 
   
 
 

Page 16

 
 
   
 
