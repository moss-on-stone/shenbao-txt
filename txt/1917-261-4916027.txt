# 1917 - 261 - 4916027

 

Page 1

 
 
   
 
 

Page 2

 
 
   
 
 

Page 3

 
 
時評 
[水深火熱（二）（獸）]  
　　嗚呼今日之水深矣而火則尚未甚熱也然雖未甚熱而去火熱之期已不遠矣 
　　湖南劉建藩之倡獨立四川劉存厚之傳變計火熱之導線也中央俟各處戰備齊全即發表參議院召集令火熱之醖釀也滇黔桂粤出師之聲愈高反對之態度愈顯火熱之見端也一旦疏通調和之面具盡揭而兩軍以炮火相見則兵隊之焚燒槍彈之激射人民所受兵燹之痛苦將不知奚若也錦城兩次之戰小戰耳而十里精華全付刦灰然則兵禍而果爆發者其火熱之慘較之今日天津之水深爲何如耶 
　　然而兩方不以是爲國民憂而以隔岸而觀爲樂何我國民之不幸也 
[命令]  
　　九月二十四日大總統令財政總長梁啓超呈粤海關監督梁瀾勲應請免職梁瀾勲著免本職此令 
　　又令調任羅誠爲粤海關監督此令 
　　又令任命關冕鈞爲梧州關監督此令 
　　又令任命粤海關監督羅誠兼任外交部特派廣東交涉員此令 
　　又令任命梧州關監督關冕鈞兼任外交部特派廣西交涉員此令 
　　又令據財政總長梁啓超呈前督辦全國　酒事務鈕傳善違法處理公務涉及刑事範圍請予依法懲處等語鈕傳善著交法庭依法辦理此令 
　　又令參謀總長王士珍呈請任命孫定賢暑理陸軍第四混成旅參謀長應照准此令 
　　又令陸軍總長段祺瑞呈請任命王錦成爲天津鎭守使署副官長應照准此令 
[專電]  
　　北京電今日國務特會（一）召集臨時參議院問題已將命令送府蓋印惟發表則聽馮决定某要人言尚需一星期左右（二）致陸巡閱使密電仍囑對湘事維持防範（三）報告傳湘督來電言第一師出發但抵零陵須十日以後又該處鎭守使已易鄒某（二十四日下午九鐘） 
　　北京電今日國務會議（一）因國會事電知西南陸唐劉李陳譚諸督長表示已容納其意見之一部分因須先電知西南故命令擱兩三日發表（二）段總理報告湘事尚無大發展（三）天津水災曹來電請急賑及商永定河事即派員赴津查勘本欲報告外交汪張請假缺席正午又由劉海長宴美國極東艦隊司令遂早散（二十五日下午十鐘） 
　　北京電二十七晚或二十八晨將發下要令（一）速籌召正式新國會（二）即召集臨時參院以改正組織法（三）拿辦孫文及議員之列非常席與就元帥府職諸人（二十五日下午九鐘） 
　　北京電昨内閣特會尚有外交問題華工問題及僑工事務局長之任命等又對於孫文及非常國會如何辦法昨已决定與臨時參院問題同時報告於元首不日將發明令（二十五日下午五鐘） 
　　北京電召集臨時參院命令已蓋印馮意欲與新國會召集令同下今午特召幕職審議明日當可公布（二十五日下午十二鐘） 
　　北京電中日琿春交涉聞日本方面已露願將日兵撤退之意惟尚在交涉（二十四日下午九鐘） 
　　北京電李開侁昨有電到京謂陸對國會無意見惟有一條件西南長官三年以内非干國法不得更易又李電述陸對湘督易人確爲不滿（二十四日下午九鐘） 
　　北京電劉存厚塌告滇軍進窺嘉定已作正當之防禦政府特電周督注重渝防（二十五日上午十二鐘） 
　　北京電天津水患尚未平日租界方面更重津浦車暫停止營業天津領事團與曹錕交涉將良王莊與陳唐莊鐵路支線拆斷使水流入海（二十五日下午五鐘） 
　　北京電段派張國淦赴津約黎回京並飭院庶務租定使界洋樓館黎（二十五日上午十二鐘） 
　　北京電蘇省長報載有籍忠寅說頃晤某當局言尚無决換齊意籍雖曾提乃但籍適當與否未决定並無正式提議（二十四日下午九鐘） 
　　北京電模範團段主改編馮主仍舊意見小有不合現段採徐樹錚議另組模範軍三師歸陸部直轄作爲預備隊遇警即行出征（二十五日上午十二鐘） 
　　北京電奥兵繳械事政府日内正與荷使及荷政府嚴重交涉（二十四日下午九鐘） 
　　北京電天津大水深及六尺外團商准曹督拆斷支路線洩水弭灾故津浦車未能抵京來去郵件被阻（二十五日上午十二鐘） 
　　北京電錢錫霖案訊無實據准予保釋（二十五日上午十二鐘） 
　　北京電叚以湘省一部分自主身後有人援助决用武力解决面馮請下明令討代（二十五日上午十二鐘） 
　　北京電李盛鐸昨由李國珍保出京檢廳已電津協緝鈕傳善鈕早遠遁（二十五日上午十二鐘） 
　　北京電劉存厚將回復會辦四川軍務原銜（二十五日下午五鐘） 
　　北京電張鎭芳案明日下午二時公判（二十五日下午八鐘） 
　　北京電國慶舉行大閱派定段芝貴爲總指揮（二十五日上午十二鐘） 
[外電]  
　　北京電美國紅十字會員由俄京抵此擬取道上海回美彼等擬就所得之經驗在俄興辦紅十字會奉業（二十四日） 
　　北京電財政部建議發行内國公債洋五千萬元專用以救濟金融巿面已交内閣核議（二十四日） 
　　北京電協和醫科中學新校屋今日下午行安置基石禮由敎育總長范源濂君置石美公使芮恩士博士主席並由洛里士敎士執行禮節（二十四日）以上字林報 
　　北京電外間盛傳五省大員要求免除梁啓超之職當局已正式否認謂此乃反對黨散播之謡言云（二十四日） 
　　北京電吳光新已回漢口其原因未悉據傳乃因劉存厚改變態度之故國民黨現竭力運動劉存厚反抗中央川省雖不致與滇省取同一行動但川省人民屢爲外省之兵所苦故或易運動若輩反抗吳光新之北兵入川（二十三日）以上路透電 
　　北京電政府接到李開侁電報謂陸榮廷反對召集臨時參議院贊成召集新國會故若能實行召集新國會兩廣之自主可以取消云云（二十五日） 
　　北京電天津電話云天津日法兩國租界殆全被洪水淹没昨夜電燈已不能點天津濟南間之電報亦已不通軍警全部出動盡力救濟災民日本總領事館移入郵船公司信宅辦公（二十五日） 
漢口電日前回漢之吳光新已於二十四日午後一時率同幕僚術兵乘坐快利輪船逕往宜昌擬即入川（二十五日） 
　　東京電戴天仇二十二日臨廣東非常國會演說報告此次赴日之使命謂日本朝野贊同西南舉兵日本外務當局亦謂民黨反對段内閣如果理由正當亦當贊成至段内閣之違法雖已聞知然有國際之關係未便遽爾反對而掩護民黨一萬萬借欵墊欵契約已經調印交欵之際當嚴監察用途民黨議員議决宣戰問題之後日本亦可借欵贊助如承認爲交戰團體等則俟政府成立之後實行等語以上係據廣東來電記者得電曾向當局探詢據言所謂日本當局言明云云並非事實（二十五日） 
　　北京電據政府方面某氏言李開侁報告政府謂陸榮廷之態度極爲暖昧現仍主張依照約法召集新國會其對現政府之態度似即視新國會承認與否而定云云政府部内多以陸氏態度如此甚爲憤慨而以湖南零陵事件陸氏在其背後尤爲非難（二十五日）以上東方通信社電 
[戰電]  
　　倫敦電海格將軍報稱昨夜英軍在戈齊柯爾東北襲擊得利重創敵軍且毁地窟數處昨夜伊泊爾境砲隊至爲活動今晚報稱今扆敵軍在蘭桀瑪克東北衝擊全爲英軍所敗被俘者二十五人英軍來福鎗隊乘勝進攻奪獲附近敵軍防禦工事一部分俘虜若干人英軍且在維勒萊東面敗進攻之敵軍英軍自二十日起在伊泊爾陣線進攻迄今已俘敵三千二百四十三人内有軍官八十員英飛機昨以炸彈擲擊敵軍陣後各處甚獲效果且擊落敵飛機四架又逐退五架英飛機失蹤者兩架（二十三日） 
　　俄京電俄報泰半評論媾和謡言流傳全國一事各報評論中皆聲明俄國作戰之决心國防委員會發表文告而國民齊心堅持到底聞日來擬開之民治大會對於媾和條件决不遷就（二十三日） 
　　俄京電前皇太后病篤（二十四日） 
要聞一 
[天津水災之西訊]  
　　路透社二十四日北京電云今夏大雨頻降保定與運河問之土地幾成一片澤國近數日内水勢陡漲天津現殊危險城中低地日租界之全部分英法租界之數部分及跑馬場均被淹没無家可歸者二萬人領事團從濬河專家之忠告請准將津浦路線拆毁一段俾積水得洩入天津下之海河直隸督軍已准如所請雖天津以下之地甚廣不免受殃然望藉此保全租界之大部分與津城云大陸報二十四日天津電云此間水勢之大爲五十年來所未有津浦暫停通車英法日租界之水勢仍在高漲各處從事築壩不遺餘力英國團練隊督率工人晝夜工作今無家可歸者已有數千人被淹之區甚廣電車停止開駛津浦鐵路堤岸已拆毁一段以期洩水天津之下昨夜兩小時内水漲三英尺 
　　宇林報二十四日天津電云直隸當道已允拆毁津浦路基以洩河水現已開始動工津浦鐵路之交通因此無期展緩又電云水勢逐漸增劇今日清晨日租界已被淹現有數處水深數尺午前水淹至跑馬場及英法租界之一部份目前水勢仍迅速漲起外國租界之其他部份不久亦必被淹四周鄕地現呈凄慘之象災民堆積其物於大街及泥牆之上以期保全災情將至若何重大限度現未能逆料但仍盼望天津地勢較高之處及外國租界或不致全被水淹耳又二十四日北京電云秋間迭降大雨天津與保定府間已有一大片地盡成澤國星期六夜水又大漲形勢愈險萬千方里悉在水中億萬人民流離失所河水與運河水皆潰堤泛濫天津外人租界亦岌岌可危津浦鐵路北段之交通今已完全停止 
　　字林報云上載數電可與昨電參觀毁路洩水今已動工能否保全天津亦未可必頃有從北方來滬者謂路基成一長堤阻隔大水此方無水他方則極目所至一片汪洋該處路線距海三四十英里若路基拆毁足以洩水則距海三四十英里之地將被淹矣昨日午後本埠美孚洋行接天津來電據稱洪水已至天津半城皆在水中津浦火車不通星期日夜間此間滬寗鐵路接天津電謂德州以北火車停駛查德州在天津之南一百四十五英里爲濟南以北之第一要站準此觀之津浦路阻不知何時始可通行車客之已抵德州者現已折回由火車載至出發地點不再取資在八月八日天津四周之環路線業因水大不能適用當時　客未能在天津車站登車乃在法租界公橋改乘鐵路人以司之小火輪船前赴陳唐莊該處固築有支路也今則此支路已無用處上海現售通車票至德州爲止天津河渠頗多或自北來或自西來或自南來皆趨赴天津附近之北河披圖觀之恍若蛛網自七月以來直省常有水災而以保定四周爲尤甚但上星期接到消息謂水勢漸退然則今之大水乃第二次之水矣連雨五日半被淹没之地遂又水父大漲全於水勢最大者究爲何河今尚未知聞黃河北岸潰决水從此來第此次似未必確蓋黃河在南相距順遠然在五十年前有與此相同之大水時黃河於　日内改道而流延長數百英里是以今日之水或由黃河而來亦未可知或謂天津附近之北河支流頗多各支流之水皆大暴漲故有此水災是說較爲中肯京漢火車在北京與正定府（距京二百五十英里）之問停駛數星期八月杪自京正路線東至津浦路線水深數尺美孚洋行之職員曾經過其地報告災情有縱目所至盡是澤國等語約略言之該處災區長一百二十五英里廣七十五英里其問河流交錯可通貨船山東地境内之運河由臨清州至東昌府者乾涸多年今已可通舟楫（以下紀上海紅十字會天津放賑員來電等情見今日本埠新聞欄内故從略）上海紅十字會沈長以災區奇廣待賑孔亟該會雖已登報乞賑而應者尚不踴躍頗爲焦急昨言及數年前賑灾事以今昔時勢不同爲恨謂當年曾籌集一百五十萬元大半來自外國今則必須自行籌欵尚望各方予以資助云 
[南京快信]  
　　津浦鐵路下行車向例午後到浦昨因黃河水漲德州路綫被淹昨日第三次車直至七時以後始到 
津浦上行第四次車自二十四日起售票暫以德州滄州一帶爲止聞日内即可通行 
　　奉直旅寗同鄕發起水灾賑濟會擬假府中街戲館演劇三天助賑 
　　海軍饒總司令因與中央籌設軍港事宜日前北上兹已於昨日乘津浦車回寗 
　　聞中央將召集海軍會議各艦長均列席參與韓國鈞被選爲水利協會正會長昨來電堅辭長江巡閱副使王廷楨將江寗鎭守使篆務交代清楚特至督署辭行赴蚌與倪嗣冲晤商副使公署並探其病狀 
　　前陜西巡按使吕調元太夫人在京逝世昨日靈柩由津浦路南下旋由帆船赴太湖原籍凡與吕有舊者咸赴浦站致祭 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報論琿春交涉事]  
　　字林報二十一日北京通訊云琿春位於朝鮮北部極端之邊界該處中日官員近因細故發生衝突此類事件大足累及兩國人民之交誼殊可憾也琿春韓民多以販運私鹽爲業往日華員對於若輩或有意縱放或擒而殺之悉任其便迨朝鮮屬日之後局勢一變狡黠之韓人不復以華員爲懼蓋身爲日本國民得受領事保護故也於是運鹽中國境内不再納費苟被逮捕捕則自稱享有治外特權乃由華員解交其所屬之領事領事輙加寛貸蓋以爲國人僅犯中國法律不足爲罪也華員以日領事從未懲辦引渡之韓人嘖有煩言謂照此情形實無法可施云某日華警拘獲運鹽之韓人數名日領事即向要求引渡未即照行於是日領事乃派憲兵前往强索當時之衝突情形今尚未明惟日領事曾傳信與界外最近之防營故日兵立卽臨場日領事因向華員提出要求多欵如於琿春邊界間設立電話駐憲兵於琿春華員致書向領事道歉華警至日領事獻械以爲認過之徵此其要求之大概也華員曾否承認要求可置弗論華員拘禁韓人是否合理亦不足計蓋久寓中國境内之韓人其國籍問題從未解决中國自稱對於若輩有管轄之權日本則禁止若輩入中國籍同此觀之華員之拘禁此類韓人固視爲其權利所應爲也即所拘確爲純粹之韓人華員有失察之咎然日領合儘可報告其公使與中國外交部交涉以求解决該問題日領事不此是爲而乃派憲兵逼令華員屈服且請援於界外之軍隊彼邊界司令聽日領事一面之詞竟親率軍隊馳入友邦之境以壓力施於友邦政府委任之員不亦大可異耶鄭家屯案前任首相啓之於前寺内侯繼之於後蕭規曹隨如欲望寺内辦理鄭家屯案一反前人之所爲或不免期望太甚但今之衝突則固發生於寺内執權之日而啓釁負責者亦即寺内所管轄之人請兵示威之領事與貿然出兵之司令皆無諱罪之餘地姑不論特殊邦交即以對華之尋常友交而言若輩不可不加以懲責而領事所提出之要求亦不可不撤回也聞該領事乃書記代理者云 
[晉省亦受水災影響]  
　　字林報九月十四日太谷縣通訊云數日來大批軍隊過境開回太原蓋自西南勦匪歸也聞中有傷兵不少近處車輛悉被徵發以運兵士尋常大道係經徐溝縣城站中央驛路而至省城今則因最近二三星期中不勢暴發此路已不可行矣夏秋之交淫雨綿延一雨三日未嘗稍息如是者二三次其結果晋省遂有數處爲水淹没太原平地受災尤重太原城水深數尺商民大受其累鄕間秋稼多大水中其高出水上者僅高梁耳各縣傳來消息皆謂土牆受濕而倒毁物傷人損失頗大路上行人涉水而進往往墜入深穴致遭滅頂之禍數日前正太火車行過某山洞時洞頂巨石倐然墜落殆因久雨土鬆之故適墜於三等客車上壓死四人其他車客驚惶失措自不待言客有自省外歸者述其京漢路線之遭遇謂新樂縣與石家莊之間約百里地車不能過客須步行或乘驛行途中經過四河船夫苦力任意訛索晉人經商於外者尤受其魚肉凡此情形至爲可憎苟在政治修明之國决不能須臾容忍而京漢路員竟置若罔聞從未設法保護車客以杜絶無異盜刦之需索記者近在太行山下某鎭盤桓數日偶見一種巨獸之骨晋人謂爲龍骨售諸藥舖可得巨價此骨乃於夏間山水發後發見於山谷地下者形式極大顯爲上古巨物之骨蓋晋省自有史以來未聞有此巨物也聞該處附近覓見此種巨骨頗多此誠治人種學者所宜研究之地也記者又在該鎭得覩因歐戰而復活之實業當戰事未作之前德國人造顔料充斥巿場中國監靛遂被淘汰殆盡但目下藍靛又遍種於此矣該鎭土地肥腴種靛多畝每畝可獲三四十元此外尚有其他兩種收獲藍靛之幹頗爲農家所寶貴以其於取汁後尚可爲肥料之故靛業苟有適當之注意與改良方法雖遇外洋顔料之競爭仍可大獲利益也 
[滇軍退兵後之川東南]  
　　（成都通信） 
　　外間謡傳重慶將有何等舉動兹向名方調查均未能證實惟聞周代督菶池近以川滇旣已停戰川人斷不能自擾對於民黨中人之活動者曾極力加以約束據重慶方面消息自國民黨首領前蜀軍都督夏之時逃後與羅佩金接近之潘大道等已不敢往即國民黨議員如范春膏等亦不能不離去故現狀似尚平穩 
　　羅佩金昨有電致周代督略云川滇兵連禍結徒苦生靈現旣雙方携手第一須將劉存厚鍾體道劉成動等免職以維川局第二資中顧師退駐榮井榮井之滇軍選擇江津以東適當地方駐紮以禦北軍第三成都兩次戰爭殷承瓛均住守原防保持秩序頃聞陳遐齡彭日昇等節外生枝借端生事請嚴飭該軍不得有非法舉動第四由省退出之黔軍請發給欠餉恩餉恩餉發還由黔携川鎗枝俾得歸伍回黔云云周對於第一項頗費躊躇 
　　羅佩金因滇軍迭次敗北又聞北軍入川特致周代督一電云南北大勢已有轉機滇軍現遵從中央命令將資中之兵退駐叙瀘之兵尅日退出川境惟滇地瘠民貧回滇軍士當然一律解散所有該士兵等數月正餉及解散恩餉共六十萬元請周代督代爲籌給云云周以此事須商諸中央覆之 
　　八月二十號鄂軍一團已到萬縣聞該軍到後即分别開拔一營駐夔府一營駐忠州并聞宜昌方面所駐北軍甚多均不日開拔入川現蜀通蜀亨兩輪俱被扣留以便載兵入川 
　　資中方面消息自六號滇軍退去後成渝電報已通資中滇軍大部分已退往自流井有小部分往叙府顧品珍現住自井資中由第一師旅長劉湘率兵接防三師軍隊仍在原防駐橴資中滇軍擋留郵包不少今已離去當可運行惟聞軍界人云滇軍縱將資中縣城讓出亦未可遽作樂觀必俟羅泉井球溪河兩地無一滇軍而後資城始可保無事也又聞球溪河碑記溝羅漢山河口之滇軍已於二十八日完全退去球溪河前途之浮橋已被滇軍拆毁羅泉井前方所駐之滇軍日來亦在拉夫大有退志川軍三師朱團已進駐鵝灘地方顧品珍將退時資城頗有謡言謂三師將於六號早入資知事盛一晋遂逃去縣署中人員一時逃盡五號午後顧品珍下命令於該軍准定是夜十二時開拔滇軍將去時一般人民有製國旗歡送者商會副會長龔君亦在歡送之列聞劉湘軍於六號午後入資城顧品珍暫駐自井連日滇軍紛紛到井顧品珍又有移駐叙府消息自井自滇軍到後風潮甚大前晚幾釀出事端人民紛紛搬遷井上拉夫由警察派人准備共拉一萬數千人現井地特别戒嚴夜未二更即斷行人步哨遍街自井之滇軍晝夜均作工事准備一切滇軍旅長劉法坤有由自井到瀘說劉派往資中球溪河之臨時梯團長楊福楨所部九月五日已開始移向自流井去靖國軍財政處取消李臨陽已到叙可見滇軍已無心進取矣 
　　川軍第三師張團長鵬舞昨呈劉存厚函云逕啓者團長前在十五師六十團時命令第二營營長陳體先駐紮内江防禦滇軍殊該營長甘心背叛膽率全營官兵及所有餉械私投雷飈以致去年失敗釀成今日之禍軍官如斯可爲浩歎該營長本係黔人現濳省内案經鵬舞派韓連長青雲率兵兩排來省查獲誠恐貴軍及警廳不明事由致生障碍用特函請均座轉飭知照云云 
　　劉存厚致川軍前敵軍官附送慰勞物品函云逕啓者滇黔相繼倡亂錦城半屬刦灰蜀人何辜遭斯荼毒聞之父老嶠昔闖獻宼蜀焚掠之慘蔑以加兹存厚師干謬領戡定無期五夜思維憂心如擣幸荷貴官力維桑梓一致進行戮力同心分頭攻擊名城節次克復可謂勞苦功高天府軍民同深感戴兹謹具不腆物品聊申慰勞微忱敬乞哂存分給部下官佐兵士并爲道感尤冀袍澤同歌共禦外侮俾川民兵燹餘生早日蘇息統一大局不致分崩豈獨厚拜貴官之賜我國家實利賴焉云云 
　　前財政廳制用科科長羅一士日前到渝謁周代督王旅長極言川滇携手利益聞周代督乃王旅長極爲嘉納川滇現可望切實携手也前兵工廠長徐申甫抵渝後卽寓周代督公館近日渝城盛傳徐君將任第一師師長不日卽有明令熊鎭守使於九月一號在通遠門外魏家花園讌客聞首席爲徐申甫次爲鍾穉琚周新甫楊嘯溶王海平王炯如王幼虞黃氷如及黔軍副官劉某等 
　　日前有黔軍兩連開到渝城人民極爲驚惶現周代督在中國銀行已將存欵二十萬元交該軍領去於八月三十號押運出城 
[粤陳督又開招待議員會]  
　　南北調和論 
　　十七日督署續宴國會議員吳靄林等八十一人酒數行陳督軍起立宣言除主張開正式國會以解决總統内閣憲法三問題外更有重要之演說謂近有北京政府欲與南方調和說之喧傳未知確否但調和之說本欲息事寗人我國近來變故迭興民窮財盡元氣大傷加以對德宣戰外侮亟禦不宜内鬩則北京政府之意思未嘗不可以遷就但調和爲單純的而不附加以條件我西南亦斷不可以曲從必恢復國會遵守約法實行共和確有擔保方能互寢干戈同舟共濟否則我西南半壁仍必堅持自主寗爲玉碎不爲瓦全鄙人此身誓殉共和勢位利祿在所不計且必先行後言不尚虚飾諸公保以挽救大局務乞妥商大計同德同心以共濟時艱則鄙人之所厚望云云各議員鼓掌稱善旋由議員孫鐘起言今粤省之所以自主與議員等之所以來粤者皆爲挽救眞正共和起見願督軍積極進行興師討伐務得自主要求之滿意使今日國會召集得以逹其目的則議員等之幸亦共和之幸也又次張伯烈起言今日共和寄托我西南而西南勢力實賴兩廣陸使與陳譚督乃兩廣之楨幹爲西南之柱石議員等不憚驚濤駭浪由津滬而南來粤省者徒以陸陳譚諸公宣佈自主同抱一擁護眞正共和之目的故也不然則文電相邀隆厚招待議員等遠處各方誰肯南下憶去年選舉總統時議員等以陸公仗義討袁巨動不朽足以執西南牛耳牽制北方故運動組織欲選爲副總統不謂結果失敗副總統一職爲他人所得倘議員等不事與心違則陸公今日爲副總統赫赫聲威他人焉敢妄逞以蹂躪共和然而往者不諫來者可追今願陸公出而主持大計陳譚兩公同心戮力務復眞正共和使議員等得將去年推戴陸公之宗旨實行貫澈此次集合粤省之目的亦可到達則議員等獲賜良多民國前途受福不淺矣云云其他各議員亦有演說畢乃散會 
[廣東自主與陸巡閱]  
　　國務總理段祺瑞以粤省前因政見不合宣告自主現在我國已與德奥宣戰欲禦外侮先靖内訌長此南北爭持對外終難一致特派代表關冕鈞來粤面謁陳督疎通意見俾南北爭競得早調和該代表於十八號抵粤陳督接見後密談良久聞日内尚須赴桂謁見陸巡閱使然後回京覆命 
　　陸使於本月十五日由武鳴乘坐廣達電船溯流而上逕赴龍州聞陸此行係因新募之兵三十營業已成軍須趕速訓練特赴龍州校閱并因隂曆八月十三日爲陸五秩晉九壽辰逆料前來祝賀者必多惟以國家多事祝壽尚非其時故此預赴龍州暫避不願作此無謂之應酬至其足疾頃已稍愈行動可不用人扶掖面貌則已非若前日之精神滿足矣 
　　陳督軍以援湘問題多須陸使指示惟恐文電往還易於洩漏擬日間特派參謀長赴桂謁見陸使以便商承一切至省中情形自元帥府遷進士敏土廠辦事後所有陸上軍隊星繼棋布守衛森嚴而海軍各兵艦沿河寄碇者亦有四艘之多聞自昨日起並各派附屬小輪在鴨墪關以至東濠口一帶分班輪值按段梭巡蓋以防意外也 
　　孫中山昨又委任吕復林學衡蒙民偉段雄張華瀾梁培李茂之盧信李華林朱念祖王有蘭張于潯陳時銓黃元白黃攻素盧仲琳楊大實于洪起鄧天一李秉恕曹振懋方濳張瑞萱王觀銘宼遐楊銘源李會芳王乃昌丁象謙劉澤龍李國定多人爲大元帥府秘書 
[奉軍剿匪與哈埠商况]  
　　蒙匪伏處老巢由吳師長簡拔軍隊北上其計畫蓋欲不待蒙匪南下而先爲剿除也此次蒙匪號稱數千實則人心不一器械不完（其中雖有新式利器然爲數無多）雖盤踞巴匪舊巢仍以海拉爾爲犄角現吳軍已逾洮北下與黑省及吉省征蒙隊會師因電信不便消息甚滯但吳軍此次深入係統舊有遊擊騎兵與駐防各處隊伍兩次分編爲後援及前鋒後援在洮以北及洮遼分駐前鋒則隨吳氏北上互相銜接於秋末冬初即可遄返至本省土匪如遼新之賈二柳罐黃四閻王撫興之唐大牛鐵牛北鎭一帶之股匪以及黎康之北來等大小股均甚猖獗然經二十七師鄒司令與二十八師全軍合巢後勢已稍殺現由張督主張移軍北下塡防并將近邊零股蒙匪剿徐一以防近邊胡匪蒙匪南下爲患一以防土匪竄逃北上勾結爲患此亦類於清鄕計畫之一種辦法也 
　　哈爾濱各商與俄境伯力黑河尼古來斯莫司格窪依爾庫次克等埠商家往來甚多俄之治亂實與哈埠商務最關密切自其政體改革内亂迭起哈埠商業已受影響今因利喀海口失利影響愈鉅以金融狀况論哈埠巿面以羌洋爲本位羌洋價落各商損失已多自利喀警耗傳來謡言四起或謂遷都或謂内訌羌洋價愈落如上海莊烟台莊等今日來電稱羌洋每元值一錢八分以爲按一錢五分賣貨總可有盈無絀及將貨賣出欵尚未匯而明日滬烟來電則云已落至一錢二分及再按一錢賣貨方將貨賣出而烟滬方面又落至八九分矣每次賣貨之期終不及羌洋跌落之速不但終年辛苦所得之蠅頭微利皆賠於此項錢數之中即其成本亦大受損失故滬莊烟莊幾無一不因而賠累又烟台商業銀行在哈所設分莊因存羌帖賠銀六十餘萬兩已於前日不能周轉天成鉅亦因存羌帖賠累二百餘萬元因而歇業諸如此類不可勝數據商界消息預料本年終因此倒閉者其數當不少云 
[懷遠鎗斃變兵]  
　　大陸報九月二十日皖屬懷遠通訊云本月十一日晚間有倪嗣冲接管之張動辮兵一隊在蚌埠叛變佔據淮河北岸與駐南岸之倪軍開鎗交閧當夜全鎭戒嚴居民不許我出叛兵之志似在截留北方之郵件蓋火車正將過橋若輩卽紛紛開鎗但未圖阻之前 
 
 
 

Page 7

 
 
進旣而衆乃西竄數日前在距懷遠西二十英里滴河之某鎭爲倪軍所圍彼此乃開談判倪軍司令曾允若輩如繳械投降則許其回里於是叛兵開一名單繳出軍械即被拘禁於現改充兵房之懷遠某學校中初許若輩於屋内自由行動並每人發給旅費七元此間軍官後知倪將軍决議盡殺若輩乃代請寛釋倪卽覆稱苟逸一犯須繳罰金二百元昨日諸叛兵逐一由拘禁所喚出謂將給費開釋每人行至門首即道捆綁由兵士一排押去齊集校場於是諸叛兵始知生命不保咸爲大震且多哭泣者共計六十一人一一飲彈而死當鎗響之際山坡之旁觀者皆爲鼓掌歐呼 
[厦門風災之所聞]  
　　昨日（十二）下午厦門忽見密雲濃布入夜狂風漸起迨十時後暴風大作其震撼怒號之聲令人戰慄闔厦住屋皆爲摇動延至十一時及十二時則風勢加劇瓦上雨聲江上　聲震人耳鼓未幾傾樓倒屋及推拆牆垣磚瓦之聲宛同放爆接連三點餘鐘不稍停息延至四時頃風勢稍殺雨亦暫停天明磚瓦塞道沿海一帶被災情狀慘目傷心此誠數十年未有之奇災也此次颶風先無朕兆海關亦未表示風旗以作警告故海邊大由船隻皆不及提防暴風驟起海上船隻逃避不及均遭極大損失計港内小火輪船被風毁壤者七艘即飛英逐電仁和萬發順和豐美及鐵路公司所用拖帶搭各之小輪是也而大　船雙槳船合厦門鼓浪嶼兩岸所損壞者約計五六百隻而載水船計被冲壞者十三艘在船舟子因不及逃避死於非命者數以百計眞是一場奇災當颶風初起時電燈則忽光忽滅及至十二點時候全埠電燈皆熄蓋電燈公司發電機械被風損壞之所致也其電線電柱多被風折斷即德律風所設之電線電柱亦多傾倒至不能傳達消息闔埠斷絶交通計兩電公司之損失頗爲不資招商局之鎭東棧船及太古棧船停泊海上其船頭尾係用四五條鐵鍊懸泊江干本極穩固因風勢過猛潮湧如山該船鍊索悉被冲斷船身亦受損傷而船上所蓋之亞鉛板皆被風吹去船身漂泊於碼頭之岸上擱淺其間亦向來所罕見者思明縣公署則自儀門至頭門外之牌樓均遭傾塌署之後山古遺榕樹數株皆遭風摧折警察廳署現遷於道署左旁劉道任内所建築之舊警局此次辦公地點倒壓及損壞約計十數間廳中人員不勝移徙之忙厦門城本極荒廢惟東西南北四城樓尚未十分衰頽此次被風推折東北兩城樓傾覆倒地僅見一堆磚瓦西城樓亦岌岌欲墜並聞此次事起倉萃遭害者較往時加多風息天明沿海各碼頭多見浮屍水面間有被水漂流摸獲根劇物得以生全者最慘者如灰窰角沙坡尾兩處屍首最多在灰窰角海面浮出死屍約六七具或斷頭或斷手足或身不完全旁有老少婦女號哭其間大約此處屍體屬於舟人居多又沙坡尾約有死屍十餘具先後浮出亦多破爛不堪據聞多屬漁户人口被水冲流死於非命者尚有未經浮起之死亡者不知若干人但見該處漁户人家婦哭其夫母哭其子令人心酸此爲第一傷心慘目之事也樓屋之被災者以海隅一帶論最巨如海後常關全座皆被風推倒僅見秃牆頽壁參差挺立又太古棧屋頂所蓋之亞鉛板約去四分之一卽牆垣亦有多少損壞鐵路公司之屋瓦則掃除殆盡窗櫺毁壞不堪又如新海關三井洋行永年義和郵政局滙豐商會電報局皆有損失至内街住屋之被災者尤不計其數至碼頭之被風湧冲壞者如海關碼頭太古碼頭鐵路公司碼頭及水仙宫頭美打鐵提督龍頭各碼頭皆被冲壞非大加修葺不能起落貨物先是陸軍醫院之修葺祗僅左右兩廊及内部數間兹因颶風復作竟將戲檯後一排折盡聞致禍之點係埕前榕樹兩株遭風吹折枝股猛壓在頭門瓦蓋故拖翻全座雖未傷人然又須動支庫幣當閩省財政困難之秋多此耗費不免加此籌畫之苦衷矣 
[蘇浙交界之螟蟲爲災]  
　　浙屬嘉善一帶爲蘇浙毗連之區本年田稻似可望豐收一般農民莫不喜形於色豐料白露節前後天降蟲災晚禾枯萎連日農民持稻奔赴縣公署禀報五六日間荒禀有八百餘件孔知事擬即日赴大雲鄕次至姚莊鄕天凝鄕丁栅鄕等處履勘災情詳報上峯核辦昨日地方紳士亦電禀省長飭委臨勘其一章鑾等電云杭州省長齊財政廳長張錢塘道尹王鈞鑑入秋以來天氣酷熱正值田禾吐花之際連遭狂風重務因之螟蟲滋生蔓延全境禾稻秀而不實白穗徧野災情奇重業佃憂惶萬狀除呈縣請勘外迫懇迅賜派委會縣履勘以拯民生嘉興縣公民章鑾沈宏變方錫川蔣世芳陳寶聚屠善常沈祖堯盛邦彩沈仰高周兆麟董德馨施致祥吳廷墀陸潤祥沈荷璜叩漾其二陸繼鍷等電云杭州齊省長張財政廳長王錢塘道尹鈞鑒本年秋熱過甚暴風大霧螟蟲又生蔓延全境禾穗盡白秋收無望農心惶惶除呈縣轉報並通電外乞速派員會勘以拯民生嘉興各區自治委員陸繼鍷朱瑩鏡江廷潙吳寶桂唐念祖陳邦基陸能蔣世康屠壬林等叩漾 
　　嘉善西塘區附近一帶鄕民素不講求蠶事所賴以仰事俯蓄者祗春熟油菜秋熟稻禾而已去歲嚴寒菜種多遭凍死春熟已歸失望入秋以來迭遭風雨榖色變黑更有一種害蟲專蝕稻心遂成白穗南阡北陌彌望皆然際此工本昻貴又以素無蓋藏之民似此收成必大減色將來何所取償誠可憂也 
　　平湖入秋以來天氣酷熱甚於憂令四鄕晚稻因此發生白蟲秀而不實經此蟲蝕之後色成灰白之稻穗觸目皆是計其成色最甚者傷害約十之六七次者半數至少亦居十三四至受傷害之稻其莖節處皆有焦點折之甚脆中有淡黃色之小蟲或僅一蟲或二三蟲不等返數日來各區農民負載敗稻來署告饑者每日約有千餘人袁知事除派員撫慰外並允將饑荒情狀詳請省署核辦平邑全境告饑亦數十年來僅有之現象也 
　　蘇屬松江縣之慘遭蟲荒迭由各鄕呈縣報告故自二十日迄今無日不有數千人在縣中遞禀二十四清晨又有楓涇二十九個圖分鄕民約二千餘人紛紛至縣報告災荒情形知事得報後除已令一區巡官尹子蓮下鄕勘查外今又發給表式於通縣各地保飭將蟲荒田畝之業佃姓氏及所荒成色一併塡註明白面呈至縣聽候集訊詳報一面擬再派妥員分投密查以免鄕人朦混唯縣中於鄕人呈報之後尚未轉報省長實爲手續上之一大缺點縣農會會長吳步禪亦於昨日召集會員研究救濟之法旋將所議之殺蟲法呈諸縣署轉令各鄕自治委員勸諭鄕民遵照施用聞此項殺蟲法可防本年蟲患之蔓延并可杜明年之再出示 
　　金山縣向爲出米之區農田全數種稻今年當夏初插秧之時身苗本甚發達泊至秋後資本勞力悉行費盡坐待收成之時忽然大變稻穗十九萎白榖起霉點乾痛無實四野皆然農人恐慌不堪日來各圖農民紛紛擷穗持赴縣署報荒日必數起詹知事迄無具體辦法惟諭以代詳省署弗得肆行聚衆而已 
[杭州快信]  
　　金華道尹奉部核准咨復到已决定移駐衢州新任杭地審判廳長勞恭震確已因病出缺高審廳經廳長擬即以代理之本廳民庭長鍾洪聲薦任充補呈部核示 
　　齊省長准楊督軍咨昨通令各知事調查所屬無職軍官限日造送並頒發部擬簡明履歷表式以憑咨復彚報 
　　警備隊司令部副官温縉臣餉需課員李昆祥總核課員陳啓周俱因辦事得力奉省長傳諭嘉奬井自十月份起各予加給月薪 
地方通信 
[蘇州]  
　　塾師講習所畢業吳縣知事爲改良私塾起見由縣設立塾師講習所自上年秋季始業以來由巿立各小學敎師擔任義務分别敎授兹已於本年署假畢業經各敎師率領學員赴本城内外各校實習參觀並由縣署派學務委員章小洲就地考試評定及格准予畢業者二十七員不日卽當由縣署給予證書聞第一名爲錢曜第二名爲錢涏芬云 
　　洞庭山警所被毁洞庭東山料里村鄕民素稱蠻横前日（九月二十號）晚有金姓等數人在朱公井酒店沽飲酩酊大醉沿路胡閙旋與裕康藥店夥爭執金等卽行動手毆打將藥店中什物門窗打燬又復至鄰店任意亂打該處崗警上前干涉金等不服該崗警即嗚警笛召集多人將金等數人一併帶往警所經彭分所長提訊將金等分别責懲然後一併收押拘留所聽候解縣究辦該村鄕民聞悉以警區强拘人民非法濫刑大動公憤聚集百餘人先至董事處懇求作主紳董皆置之不理各鄕民遂閧至警察所將所門窗格盡行打毁衝進拘留所將金姓等開出一閧而散彭所長遂於昨日來蘇面禀吳縣知事請爲核奪 
[松江]  
　　救火會積極進行松江救火聯合會自舉任沈會長擔任後對於救火事業頗能積極進行卽本城四區救火會之皮帶洋龍十七架亦已操演純熟至應行添辦之救火器具亦已購置完備所有救火鐘一座已由美國實業家卡而君捐助一俟運送到松卽將鐘樓建築惟本年應行舉辦之各區洋龍總操演業由聯合會中擬於古曆八月二十二日在菜花涇舉行兹因往年操法未見整齊且與上海蘇錫等埠操龍法參差不一未免相形見絀此次會操擬仿無錫救火會辦法刻已邀同各區會員至聯合會會議一切一俟决定即將所擬日期及操法等通告各區預爲籌備一面並函請上海蘇錫救火會會員及本地軍政紳商各界届時蒞會參觀 
　　糾刼案眞相已得前載小崑山夏徐氏訴徐有山等糾衆肆刦一案縣署以情有可疑故批警所偵查不　逮　兹經詳細調查始知事由夏徐氏牧管同族夏朱氏家田單而起經夏朱氏正式訴追判决交還之後夏徐氏不但未允交還反運物遷居他處經夏朱氏與族長夏子雲等力阻遷移並强令將已運物件搬回原處唯附止之時未免加以脅迫而被控之徐有山亦爲阻止之一人故夏徐氏以糾刦起訴現聞警所查復縣署原文與上述大致無異即被告方面亦以原告憑空誣訴等詞提起反訴不識縣署將如何辦理也 
　　造房屋私佔官河浦南葉謝鎭開設廣來米行之鄭阿香近因起造房屋將後面官河佔去三尺有奇致爲附近農民反對訴由鎭董勸令收讓因該處兩岸農田供賴此河水爲之灌溉詎鄭自謂侵佔河道不犯法律堅不允許刻經鄕民推舉代表訴奉縣署批委該鎭陳巡官勒令照章收進鄭至此始知難以抵抗故又運動設法免拆未識能達到目的否也 
　　開辦臨時施醫局松江西林寺内前於民國四年秋間經地方熱心之士組織一臨時施醫局成績頗佳每期求治者多至千號去年以時局不靖未及繼續舉辦今届秋令疾病孔多經雷繼興鄭伯藏等發起續行舉辦臨時施醫局兩月仍以三八爲期各秋醫生業已聘定外科如西塘鍾道生傷科如錢鶴鳴幼科如陳坊橋陸古虞等均擔任義務到局施治定於是月十三日開局 
[無錫]  
　　輕薄銅元已不通用自上海發覺輕薄銅元後無錫辭處内地尚無見聞日來始有商店注意及此果有一種銅元與中華民國開國紀念幣相似惟國旗中有菊花一枚反面嘉禾中無十文兩字銅元之大小與舊者無異如以五十枚直立與舊式銅元比較並不見短惟詳細視之此項銅元邊雖厚而向内四權其重量計華秤一錢九分至二錢舊有之大清銅幣及江南廣東湖北等銅幣大都重至二錢二三分錫巿各商店自發見後遇有交易紛紛檢看旣耗光隂又多口舌一般苦力及鄕農每因不識底細致起爭端毆打等事時有所聞是以巿上全不通用昨日錢業公所研究此項銅元確爲私製聞其私造地點已偵得卽在鎭江之某處云 
　　觀導購買有奬債劵無錫商會近接農商部電令略謂現本部辦有奬實業倩劵共計五百萬元額數分爲五十萬張每張十元分爲十條與儲蓄票辦法無異但儲蓄票每次出有一百萬張該債劵張數共計五十萬如得頭等將者二十萬元二等奬者六萬元三四等奬爲數亦鉅再儲蓄票二百張内得奬一張該債劵十張零卽得奬一張統計大小得奬者有五萬一千七百二十張之數以之辦理實業豈非易易兹發該債劵章程若干份望勸導各商家購買以期得奬而辦實業云云商會奉令後即行遵照勸導各商家購買現正在進行 
[鎭江]  
　　選送警員練習省公署以蘇省警務處所設之警察傳習所開辦在即特飭本省水陸各芍察總局選送警員前往該所練習以一年爲期鎭江商埠芍察總局倪兼局長已選送巡官八員赴省練習矣 
　　天主街之火警二十三日半夜三時鎭江城外天主街劉裕和炒貨店不戒於火致兆焚如霎時烈燄飛騰不可嚮邇文武各官聞警均到場彈壓城廂内外各坊洋龍紛來施救至四時始撲滅計延燒昇錩鐘表鋪老錦章鞋帽舖全記鞋店所儲貨物均付一炬聞被焚各店曾向某保險公司保有火險銀兩甚鉅次晨該保險公司派人調查起火情形俾明眞相 
　　定期檢閱軍隊駐鎭陸軍十九師楊春圃師長現定於二十五六兩日在南門外大營檢閱軍隊已通知各軍官於是日上午九時督隊齊集操場布列陣伍聽候分别檢閱聞備有各項奬品以示鼓勵云 
[江北]  
　　淮安知事交替淮安縣知事兩年之中已六易其人曲江春晏不圖爲迎送忙也前任許知事守廉已於九月二十一日交卸地方紳耆因感情頗厚餽送德政牌匾甚多僉謂足稱近日循吏之一惟一般反對者亦頗别有去思謂其重用家丁假手胥吏不滿人意處亦正多耳新任馬知事佳續前在周曹兩任交替時曾經代理數月此次舊地重來諒必有所建施爲地方人士福者謹拭目俟之 
[揚州]  
　　敎育會怪現狀江都縣敎育會早届改選之期因會員黨派分歧各謀會長故遷延數月尚未改選昨日（二十三）午後李祱學召集各會員在第二高等小學内開談話會商議改選時期是日到會會員計二百餘人人類極形複雜有批命有醫士有輪船售票人有新劇團員均爲新入會之會員由主席報告宗旨後卽有甲派某君請審查乙派某君資格乙派某君起而辯駁指甲派爲無道德甲派主張審查會員資格後再行擇定政選日期乙派主張改選會長後始行審查資格兩派互相辯駁幾致揮拳主席睹此情形遂摇鈴散會以免大起風潮也 
　　飭報上忙收數江都周知事刻接財政廳訓令將上忙徵收數目詳報以備參考各縣優劣縣署已飭各儷員造報矣 
　　統領委任稽查陸軍巡緝統領兼緝私領劉苕青以所部巡緝隊甫至楊城恐在外誤會滋事特委揚州商團司令劉漢爲該營稽查員在外稽查以免滋事 
[嘉興]  
　　丁奎先判處徒刑嘉興方夔案内之僞營長丁奎先一名經上虜縣知事緝獲解送司令部研訊丁供認圖謀起事不　由童司合官判處丁奎先無期徒刑業已電省核准解回原籍監獄執行矣 
　　等備運動會紀事嘉興全縣小學聯合運動會定於雙十悉舉行通告各校於二十三日在事務所開籌備會已誌前報兹節是日各校敎職員共到六十餘人公議聯合運動會簡則十二條並推定縣知事張昌慶爲正會長敎育主任沈季璋爲副會長史悠　爲司令部主幹事徐一氷爲評判部主幹計友璋爲運動部主幹蔣志新爲護衛部主幹葉志翔爲招待部主幹田毓夫爲紀錄部主幹陳久香爲糾察部主幹莫杏卿爲庶務部主幹各部幹事員由各部主幹派定現定於二十五日下午開幹事會集議一切 
　　學生數無須再查城區各小學校經費向按學生多寡爲支配上届自治委員陸耀卿親至各校調查學生實數以便作本届支配經費之標凖嗣又以經費支絀於七月一日召集各校長集議暫以九折支領以維現狀近日城北國民學校校長金漢聲以本届學生增多特於日前函請陸委員重行調查支配陸委員以本届學費量入爲出業經規定未便更改故於二十三日召集各校長公决經衆决議無須調查以省手續 
[杭州]  
　　新任地審廳長逝世新任杭縣地方審判廳長勞恭震日來患病甚重聞已於日昨（二十二日）上午八時逝世當由其子勞乃珍備棺盛殮並呈報省署曁高等審廳轉行報部聞其靈襯業已擬定日内迎回原籍（龍游）云 
　　紀省敎育會之評議會省敎育會於昨日（二十四）上午九時開臨時評議會到會者爲經子淵王賡三葉墨君張子成葉聯芳張佐時等十餘人由會長主席報告嘉興學界來電請取消孫增大副會長及聯合會代表之職僉以電稱各節與會長代表資格無關可母庸置議資提議優待小學敎師案經衆討論以需費甚鉅恐難辦到又張子成君提出議題兩則（一）小學應特加識字一科（二）國文修身課本宜多採論孟語公决此項議題自是正當姑從緩付議又聯合會籌備事務俟下届報告再議 
雜評一 
[紅十字會（一子）]  
　　中國之兵議赴歐助戰中國之軍官議赴歐觀戰而中國之紅十字會未知亦嘗有所準備以稍盡世界之義務兼謀增進會員之經驗學識否也 
　　據外電美國赴俄之第一批紅十字會員已將由俄返國報告其所歷之狀况夫美國紅十字會員之派赴東西歐之戰地者前後已有多次蓋以戰爭爲至慘酷之事會員本其維護人道之初心發爲捨身救死之勇氣不惜奔走於鎗林彈雨中救濟傷亡以盡我慈善事業之天職是誠世界最榮譽之事也我國參戰後事事與各友邦有共同動作之關係則紅十字會亦將有所舉動否聯 
　　或曰我國之紅十字會今方籌振國内水災之不暇奚暇於國外斯言信歟否歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（四十二）]  
　　清理德華之消息本埠德華銀行押收後曾由財政部委派銀行洋顧問柏雪利來滬會同中國銀行薩交涉員並江蘇財政廳委派之上海稅務所長高子勛等會同清理迄已多日兹悉該行全盤賬目自清理以來業已略有端倪據個中人云該行現欵寥寥無幾所存者均係押欵等物一俟編號列册即當報部核奪云 
　　納登洋行之存欵納登洋行日前函致交涉署以德華銀行停閉後存欵無着卽雇用華人工資亦無從付給請即准予提給等因聞交涉署以德華銀行停閉後德奥人存欵如因日用所需可將存欵數目及每月必需之數押候轉陳外交部核示辦理昨已函復知照矣 
　　收管商輪之修理前此我國對於德奥兩國斷絶關係之時所有泊在本埠浦江内德商美最時洋行之美大美利及亨寶公司之西江與小拖駁曁捷成洋行之狄克立克媽斯與阿爾培搿等商輪六艘曾由前駐滬上之海軍總輪機處會同海關一併扣留阻止自由行動旋即拖往滬南楊思港口停泊輪派軍艦監視及至宣戰以後即將該六商輪一併收管兹悉美大美利二商輪原爲由滬開駛長江各埠之班輪西江一船亦屬搭客儎貨之船今已由大達公司呈請政府准予租用惟該三輪停駛迄今將届半載汽鍋水爐多已銹爛且艙面房間皆須修理故由該公司於上星期六起雇定冷作鐵木各工匠每日乘船前往楊思港口將該三輪趕緊興修至捷成洋行之狄克立克媽斯一船原係行駛外洋之船現將别有所用亦須修葺昨已將該輪移至江南製造局碼頭停泊以便入塢興修 
　　浙交涉員之咨文駐滬江蘇交涉公署昨接浙江交涉員署咨開案奉浙不督軍省長令開案據會稽道道尹呈復白節小洪二山係屬蘇省管轄對於該德人等應行檢查旣登錄等事請轉令江蘇交涉員遵辦等因到署查該白節小洪二山旣據由縣查明屬於江蘇境内自應由該省官廳主辦以清權限合將原呈抄發令仰該員迅卽轉咨駐滬特派江蘇交涉員查照辦理等因到署查會稽道道尹原呈略稱今據定海知事查復以定海縣志疆域山川内並無白蹟小洪二山民國四年浙江外海水上警察廳調製蘇浙海線圖内白蹟門係屬浙江區域白蹟山則在江蘇東六度之北再北祗有半羊山燈塔其間小山五座一座名爲江山並非小洪亦未設置燈塔細詢附近漁民及福海漁船輪主等僉稱白蹟山接近江山確係江蘇轄境白蹟山即係白節山小洪山與紅山當係一地該山旣屬蘇境對於德人應行檢查諸事應由蘇省辦理等語惟該山係屬江蘇何縣管轄亦未據聲明相應咨請貴交涉員轉呈江蘇督軍省長迅卽飭屬查明辦理云云聞薩交涉員除呈省長外一面先飭沿海交界各縣知事查報核辦 
[總商會發展商業之議案]  
　　上海總商會曾於本月三號爲發展商業問題開特别會議其議决案業於日昨刋布照錄於後 
　　擴張戰後國内貿易方法案奉江蘇省長令准農商部電我圖對於德奥旣已宣戰較中立時情勢又變願與各商會討論發展工商方法業經本會將省令刷印通告各商業悉心妥議在案八月三十一號官商在交涉公署會議由本會約同縣商會公開特會徵集意見擇要具復究應如何籌備以期發展即請公議 
　　公决改革以來商業凋零金融枯竭維持現狀之不遑更何能議及發展部電所謂以後原料供給所需益多製品産出較昔爲少此非多設製造廠不可然就目前而論多設製廠談何容易卽已成之製品對外無輪船出運對内有關卡留難商業阻滯在在堪虞今省部旣委典提創擬呈請省長迅賜咨商農商部遴選明逹幹練一員來滬組織發展商業研究會該會大旨與宗蔣二委員所擬簡章大致相符（一）本會聯合官商研究此時商業發展如部電所開原料供給所需益多製品産出較昔爲少亟宜積極進行使官商不致隔閡爲宗旨（二）本會以江蘇交涉員江海關監警滬海道九上海縣知事省公署實業委員上海總商會縣商會會呈省長請咨農商部派一專員來滬會同組織之（三）本會旣爲發展商業起見對於國外無輪船之輸出對内有關卡之留難均應出而維持俾期商貨通行無阻始能克踐發展商業之意旨以上三條悉臻妥洽其餘各條及未盡事宜候部委到滬再行會同官商妥爲籌議即本此意會同南商會分函江蘇交涉員滬海道尹轉詳省長咨部核辦 
[天津水災增劇之警耗]  
　　本埠紅十字會派委蔡吉逢等分赴京直各災區散放急賑已紀前報兹悉該會近接蔡君來電略謂津水近日又漲三官廟三條石侯家堠等街均成澤國至二十三日水勢更烈一瀉百里致居民不及遷避喪葬小口其幸而生存者類皆麕集高阜嘶號待拯經放賑員會同天津紅十字分會雇舟冒險逆流駛入災區於樓上屋頂樹梢間盡力救護計有災民六七百人除男壯有可投靠者自行散去外其餘婦孺老弱均送往女子工藝傳習所暫爲留養並備乾糧藥品蘆席等件散放沿街避難災民絡繹不絶待哺嗷嗷放賑員刻正繼續進行而水勢仍增漲不已此後情形何堪設想惟奇災疊降 
區廣人多尚乞迅予接濟云云該會沈仲禮會長接電後當即趕辦棉衣一萬件餅乾三十一箱分裝各公司商輪刻日軍津續放第二次急賑 
　　又上海中國銀行内附設之京直奉義賑會昨接旅京謝蘅牕來電云良王莊天津一帶近三天内水竟暴漲過鐵道軌上津埠華洋界最高華界水在胸部請速舉友出發急賑蘅不在滬實歉餘明日輪來面陳 
[再誌私鑄僞質輔幣之敗露]  
　　閩人林阿四又名阿五與日本人馬上小太郎賃居滬西小沙陀路迤西華洋交界處譚姓房屋私鑄鉛質小洋被戈登路捕房一百十一號華捕查悉禀明捕頭協同中西包探前往將林與該日人一併拘獲搜出各種私造器具及已鑄成之僞質小洋多枚帶回捕房飭將該日人送請日本領事署訊辦林則解送公共公廨訊供收押等情曾誌本月十九日報端昨晨由廨復訊據中西探捕上堂訴明前情並將搜獲之各種器具及僞小洋一併呈案請察並據房主譚某投訴所有餘屋係林阿四來租至於解往日本領事署之日本人雖與林阿四同來因其平時所穿者係華人之破舊衣服故不知其爲日本人等語訊之林阿四供稱私鑄僞小洋一事係由孫小弟與日本人馬上小太郎等所爲我係該日人所雇是實經王崧生襄讞商之美博副領事以林串同私鑄屬實判押西牢二年起案之各種製造器具及僞質小洋一併銷燬 
[黃包車夫欺侮客商]  
　　杭州人某甲帶洋六百元來申辦貨其洋儲藏考籃内於前日由杭乘末班火車抵埠雇黃包車至法租界洋涇浜詎該車夫欺其異鄕孤客將車拖至斜橋永錫堂左近荒僻小路中由該車夫之同黨從車後用花洋布一方將甲之頭面蒙住即從車上拖下跌在路旁人已昏暈該車夫等即將考籃攫取而逸迨甲甦醒將布扯下報告捕房飭派探目沈德福前往緝拿已無蹤跡捕頭以該車夫等情同謀財害命立即傳諭通班包探嚴緝到案加等重究 
[西人指探持函嚇詐之結束]  
庽居滬西愚園路一號洋房内之西人湯姆生控余根法張阿唐兩次持函來庽希圖嚇詐等情業經靜安寺捕房將余張兩人拘解公共公廨訊供管押在案昨晨復訊原告西人上堂訴明前情請究訊之余張兩被告供多推諉中西官察得余張兩人均非安分之徒判各交五十元人洋並保如半年内再犯刑事除提案懲辦外再罰保人洋五十元充公 
[護軍使飭查兇犯劣跡]  
　　張國棟即長脚信卿與綽號鑲邊老虎等日前在邑廟裏園因會欵糾葛評理一言不合各出利丸互相鬭毆即由一區二分駐所將一千人證提案轉送地檢廳預審之下以若輩均非善類分别管押醫治等情已誌前報兹經松滬盧護軍使訪悉張國棟前在劉福標部下充當敢死隊癸丑失敗改編福字軍張充連長自福字軍解散後遂在内地開堂收徒結識匪類難保無騷擾情事鑲邊老虎亦非善類業已諭飭稽查員徐文德詳細調查以憑核辦矣 
[嘉善盜案在滬破獲十誌]  
　　駐滬水警第三分署長王壽良督率探弁趙坤榮購線緝獲搶刦浙省天凝莊典當案内之盜首管大肚子（即郭受昌）姜老窩子（即汪得勝）兩名並起獲各贓業已解蘇呈請第二廳研訊在案兹由二廳趙廳長查得管姜二盜去年曾在常熟縣境抗拒水警與先經獲辦之徐老窩子（卽王志强）同帮在蘇浙兩省境内迭犯刦掠殺人巨案此次無論其是否供認天凝莊刦案及小崑山拒捕水警案旣係著名巨匪儘可嚴予懲辦現擬將管姜二盜一歸蘇省辦理一解浙省犯事地方處决故於前日呈請蘇省長轉咨浙省長核奪并請將懸賞之五百元從速籌解來蘇以便轉給獎賞而示鼓勵 
　　兩浙緝私第二營緝獲天凝莊典當被刦案内之盜夥沈子文（卽沈大漢子）一名業經訊據供認聽糾刦掠不諱因其犯事點在嘉善縣境自應解歸該縣訊辦昨經魏營長將該犯派撥妥員解往嘉善縣歸案訊辦 
[續誌爭攬渡客之衝突]  
　　浦江内淮揚帮盪漿划子船因與老白渡碼頭八長渡渡船夫爭攬渡客大起衝突兩造俱受身㣲傷各渡船因船櫓毁失過半暫停駕駛各情已紀昨報兹悉所獲之江北人王小和子毛和尚等六人昨經警廳司法科柳科長預審察得傷勢甚㣲當斥王等不應迭次爭攬致肇釁端此次且將本廳所頒布告毁壞實屬目無法記姑念無知從寛分别拘留十天或十五天以示懲儆並諭渡船夫頭陳坤寶船夫楊富全等退去自行醫傷嗣後務各照常安業不得再啓釁端 
[地方廳再請引渡淫毒女]  
　　上海地方檢察廳長林炳動致公共公廨函云逕啓若案查馬仁寶毒斃義母馬陸氏一案本廳曾經按照向章函請引渡先後商榷計有五六次之多本年六月十五日准貴公廨復略稱查馬仁寶毒害其母馬陸氏供證確鑿自應按照法律三百十二條處以死刑解歸内地法庭懲辦以重法律詎陪審美領以該犯年輕堅請從輕發落雖經王副會審官再三力爭不允照辦現因意見不合另易會審官訊理以昭公允除再據理磋商内解並將此案爭執情形呈報交涉公署外相應函復即祈貴廳查照爲荷八月十三日奉司法部第六八五號訓令内開准外交部咨開上海公共公廨養女毒藥死母逆倫案准五月二十四日來咨並抄件備悉業已據令上海特派員與領團交涉相應將此項訓令抄送咨請查照嗣復准次開上海公共租界養女毒藥死母逆倫案業將本部致上海特派員訓令於六月二日咨達在案現准該特派員電稱逆儈案已向領團探詢本無成見現仍以預審中證據成立即可移送地檢察廳起訴軍署亦無可置喙等語相應咨請查照各等因查此案前准國務院函達到部經抄錄原案咨行外部在案兹准前因合亟抄錄原抄訓令一件令仰知照此令等因奉此是本案應歸本廳辦理毫無疑義貴公廨訊問終結應將馬仁實等引渡到廳法辦自亦無待煩言昨閱各報登載本案業經貴公廨判處徒刑十五年執行在案如果屬實深堪詫骇查此等逆倫重案上爲尊崇法律下爲維持風化亟應按律嚴懲以昭炯戒卽讓一步而言馬仁寶年輕無知情或可原罪宜略減第以向章刑期在五年以上者貴公廨不能自行審理言之本案罪名旣無減經至年年以下之理由何得率爾爲五年以上之判决即令豈領事膠執成見異議横生然而外交部訓令煌煌貴會審官寗能置之不聞不見耶本檢察長不敢弁髦法律自未便放棄職權除呈報司法部核示曁函請交涉公署力爭外相應具函再請貴公廨查照轉商貴領事希將馬仁寶一口曁全卷各證尅日移解過廳诊法訊辦至紉公誼 
[京師總檢察廳之通電]  
　　松滬護軍使署昨接北京通電云天津濟南太原開封南京安慶南昌福州杭州武昌長沙西安蘭州成都廣東桂林雲南貴陽盛京吉林齊齊哈爾迪化各督軍省長上海寗夏護軍使熱河歸化張家口都統均鑒據廣東非常國會及孫文吳景濂王正廷并滇軍第三師代印朱大錫等先後所發各電查悉吳景濂王正廷等在廣州開非常國會設立軍政府選舉孫文爲大元帥屬實孫文就職後即任命官吏對抗中央曾於八月感日致電滇黔各省督軍師長内有此後當以一致抵抗北軍爲旨等語此等行爲名雖擁護共和實則破壞統一旣已觸犯刑律内亂罪規定本廳職權所在不予檢舉無以清亂源而固國本除另電共同人犯卽行查緝外應請貴公署先將上開首要孫文吳景濂王正廷三名嚴飭所屬一體協緝務獲解究實紉公誼總檢察廳敬印 
[商業調查錄]  
　　紅皮爲製革品之原料用途極廣此貨均在新加坡製造廠主技師以德國人爲多近因歐戰劇烈德商多已回國華人雖有製染者非但所出無多且難合用故近來新加坡來貨異常缺乏該業頗起恐慌本月巿價每擔已漲至九十五元且有慣做投機事業者以來貨缺乏價必再漲紛紛在巿搜羅故巿價愈抬愈高云滬南油巿近因牛莊大連青口萊陽膠州泊兒等處來貨踴躍銷路平淡故巿價尚穩現在中秋節届客帮未敢收辦而號家方面以結東賬欵轉瞬即屆若不跌價則所到之貨節前恐難售罄故昨日采菽堂牛莊豆油開盤十兩零八錢成交者有一千二百件之多其價較前已跌銀六錢午後開盤則回上一錢即無人過問可見節前巿面難望轉機矣 
　　鋼鐵來貨近來愈形缺乏以致巿價逐步飛漲各帮鐵業向行家購貨竟至無貨可購鐵行方面亦以營業有關存貨將次售罄又聞美國近頒禁止鋼鐵出口之令更覺恐慌故屢次發軍英美兩國詢問來貨缺乏原由昨接美國復電謂現因鐵工多已改做他業一時乏人製鐵故無現貨可以運滬惟禁止出口鋼鐵之令尚未實行云云又接英國覆電謂刻下鋼鐵用途甚繁出數較少本國尚難敷用今年恐無現貨可運等語該業接此兩電益覺恐慌故其價又漲起十元左右尚無大批現貨可售云 
[童子軍之歴史]  
　　中華民國童子軍會將於十一月間集全國童子軍假張圜舉行大操頃承該會董朱少屏君以其歷史見告摘錄如下童子軍發起於民國二年秋至民國四年五月遠東運動會舉行於上海時　子軍之整隊前往得逢其盛者不下三百人當此之時中華民國黃子軍會適宣告成立各處學校均派代表與會廣州南京漢口北京天津蘇州上海七支部亦依次分設現在上海共有十六隊尚有數隊正在組織中其進行之速至不能覓相當人員以充敎練之用去秋楊交涉員在西門公共　育場舊址閱操對於南洋公學復旦公學青年會約翰大學派江大學各隊均加議許廣東已有十一隊亦尚有數隊正在組織廣東省長曾捐銀五百元並允每月捐銀百元（未完） 
[女青年會添設實用隨意科]  
　　虹口崑山路女青年會幹事丁明玉女十經驗素富辦事熱心今又以我國女界缺乏普通智識願盡義務設立隨意科注重實用敎育學者不限年齡且不收學費每日上午九時至十一時爲上課時間禮拜四停課一天科目列下國文（從認字起至能作短簡止）英文（從字母起至能會話止）手工（絨線洋線梭織花邊剌繡）道德（聖經講述名人事蹟）美術（圖畫）交誼（並通酬應會話） 
[楊斯盛銅像開幕預誌]  
　　私立浦東中學校校董中小學各部校長職敎員曁畢業肄業諸生因該校故校主楊斯盛君銅象笵成擇於十月二日（即夏曆八月十七日）行開幕禮先期柬邀各界前往觀禮是日特備小輪停泊南巿徽甯碼頭隨時開駛並假瑞昌木行爲招待所兹將節目大綱錄下開幕式下午三時名人演說下午三時紀念運動上下午西樂（貧兒院送）下午起軍樂（振寰軍樂隊送）下午起絲竹大會（鈞天樂處送）下午起燄火下午起紀念新劇夜七時起新奇幻術（田永奎君）下午演其餘節目尚多從略 
[遠游宣講隊中秋出發]  
　　少年宣講團幹事部昨出通告云中秋佳日良辰不可錯過故派第二遠游隊陳子和吳承藩陶德章等往龍華日暉港等處宣講第三遠游隊陳兆昌汪龍超潘志傑等往南翔眞茹等處宣講第四隊褚君勉陳克勤李輔政等往浦東等處其講題爲國民常識歡戰大勢戒迷信勸勤儉諸端並備新少年報白話印刷品等以便分贈商店又調查各處風俗人情詳細記錄以資參考 
[大世界之大聲響]  
　　法租界西新橋堍卽愛多亞路大世界游戲場於前晚一點餘鐘燈會賽畢正欲收巿之際場内空地上忽發巨大響聲未散之游客恐是炸彈爆裂相顧失色後據該游戲場辦事人謂查地上遺有小孩所玩之金錢甩砲壳子多枚定係有人將滿匣甩砲從樓抛下故此響聲甚厲云云惟各游客已飽受盧驚矣 
　　又一訪函云大世界於前晚（二十四日）十二點四十分時發生猛烈之炸聲一時人聲鼎沸旋在影戲場樓梯下檢獲鐵片事爲法捕房聞悉立飭西探目阿而風西華探目黃錦榮前往該場勘驗一週見影戲場地下水門汀已被炸碎幸未傷人即將勘驗情形回禀捕頭請爲核示當奉通飭探捕嚴行緝拿抛擲之人務獲究辦 
[保護避暑回滬之西人]  
　　松滬護軍使署以浙省莫干山及武康山兩處之避暑西人現因時届秋凉紛紛各回原處日來搭坐滬杭火車返滬者甚衆照約自宜保護故於昨日分令松滬沿路線駐防軍隊凡有西人乘車來滬一體妥愼保護以敦睦誼 
[崇明分治問題之糾紛]  
　　滬海道屬崇明縣分治問題迭經外沙人民呈請並請先予升科實行分治業經王道尹呈省請示當奉省長批令須咨請内務部核辦兹聞該縣某紳以相安日久升科一層恐非外沙全體人民所同意詳陳利害請爲察核聞王道君倪知事對於此事一概不置可否仍批令靜候省部核奪云 
[公賣分局長接差續誌]  
　　江蘇第二區烟酒公賣分局長羅煥章於接差視事後即將受事日期備文詳報江蘇財政廳省局長滬海道君並咨行政司法各機關南北商會等一體查照旋又分知各分棧主任將舊存稽征稅票另加戳記以示區别 
[名妓贊助賑務]  
　　此次順直水災該省旅滬各同鄕特發起賣物賑濟會籌欵散賑假哈同花園爲會場其開會日期定於舊曆本月十四日起至十八日止聞滬上各名妓擬於開會期内到會擔任稽查分賣事宜 
 
 
 

Page 11

 
 
兹將各妓芳名列下　舜琴　葵香雲　張瀆仙　高翠玉　錯綜　花　秋　燕樓　凌素娟　花筱芳　雲蘭閣（以上擔任稽查事宜）元春　金老七　瑶月　紉蘭　夜明珠　四寶　琴第　柳琴　英玉　梅月　繡雲閣　陳綠雲　洪愛卿　　春　虫二樓　玩雲　情鳳　含芳　湘娥　蕙勤　笑意　蓮香　金湘娥老二　樂第　漱青　劍秋　金書庽　王熙鳳　（以上擔任分寶事宜） 
[華界巡警違犯租界章程]  
　　淞滬警察廳六十一號巡警天津人華裕春前日午後隨同判决烟犯陳子萬至公共租界九江路二百四十二三號門牌皮鞋店内由陳向該店主張連春偕洋三十元以備繳付罰欵因張不允陳卽乘間逃逸該巡警以被張縱逃向之理論適被老閘捕房四百四十八號華捕查見詢悉前情以該巡警帶同犯人至租界内索取罰欵係屬違章遂將華巡警與張一併帶入捕房禀明捕頭將華拘留昨解公共公廨請究即據張連春上堂訴明華偕陳子萬至伊處借洋不允華即與伊吵閙等語並據淞滬警察廳偵探李紀元投訴華巡警係奉李巡官諭往閘北公幹要求准予帶回自行懲治訊之華巡警供稱係奉巡官命令至閘北辦事求察中西官以其違章屬實姑寛判罰洋五元充公以儆 
[九畝地創設菜巿續記]  
　　九畝地開明公司董事姚紫若爲振興該處上午巿面起見特設菜巿於新舞臺左右自隂曆八月初一日爲始令各菜攤預領執照　叚　設已紀前報兹悉該公司欲圖巿面興旺故開辦之初地租分文不取且又函請工巡捐局暫免攤捐三個月請給臨時免捐執照業經朱壽丞局長准如所請前日派員分别查明給發執照共有三百餘號云 
[籌添清道經費]  
淞滬警察各區署所管轄地段内之清道事宜向章由廳派員分駐各該署所督率夫役逐日打掃邇因公費不敷清道一事不能注意致各處街頭巷尾垃圾堆積地方居民嘖有煩言現届秋令茭白壳蘆粟渣皮尤多作踐街道必須多雇挑夫及船隻認眞挑運以清道路昨經徐警廳長咨商工巡捐局長將所撥清道經費再行籌添若干以濟要需聞朱局長已允照辦矣 
[九月份警餉提前給發]  
　　淞滬警察廳所屬各區署所隊各官佐長警向例每逢月杪發餉而本月三十號適值隂曆八月十五日中秋節正商界結束賬欵之時故徐廳長擬將本月份餉需提前兩天於九月二十八日一律給發昨已預令各該警正佐隊長等分别備具領狀呈廳承領前項餉需即便轉發母稍延誤 
[救濟會由長春救回婦女]  
　　婦人夏美雲年二十歲浦東人嫁寶山縣羅店鎭陳嘉瑞爲妻伊夫前做烟紙店生意又女子趙阿巧（即邵阿巧）年十六歲鎭江人伊父鰲林做小生意該女子許配揚州皮老二爲妻尚未過門六月間該女至無錫遇見素識之女子林妹愛寶二人隨同王小山與一二十餘歲之婦人遂被王一併誘騙至長春住日升棧王小山先將林妹愛寶賣入娼寮夏美雲邵阿巧於議價時被日警查獲旋經各該家屬至救濟會懇求拍電拘留卽經該會函請大連救濟分會派員逕赴長春向日警引渡回滬傳各家屬邀同舖保到會具領完聚聞大連分會於救回該二女子時墊用川資旅費共洋八十餘元報告總會設法籌還該會於遠道救回婦女不一而足每救回一人川資至少非數十元不可該會素無的欵似此情形亦可見其維持之非易矣 
[玩弄火柴之危險]  
　　前日下午三時許滬城水仙宫南首談家弄口香燭店内不戒於火濃烟密佈幸第四區救火會分所近在咫尺各會員立驅皮帶車到場救熄焚去雜物並未成災事後由一區三分駐所飭警將該店主婦丁姚氏傳案訊得火由小孩玩弄火柴而起該氏一再苦求從寛免罰旋卽斥釋 
[造屋讓路之詰責]  
　　滬城肇家浜河道填平後自大東門口起直達老西門止所有面北巿房一律拆除退建浜基以便推廣馬路其面南巿房若逢翻造亦當收進視馬路之闊狹定收讓尺寸之多寡惟大東門口適爲中華路第一支路之要道前經工巡捐局示諭路旁面南各房主翻建房屋時應收進一丈三尺當時各業户以該局規定路線收讓丈餘未免太苛乃聯合各業户組織事務所於火神廟議决反對赴局具禀要求收回成命經朱局長批示謂該處馬路規定路線爲本邑各紳董於巿政廳自治成立之時所規劃非本局現在之主張所請應母庸議繼各業户又赴省長公署上訴迄無確實辦法兹有大東門内面南第二家正大祥京貨壽衣店房屋因年久失修雇工翻造已遵該局之諭收讓一丈三尺六寸於前日由局派員實地勘明預設樣椿事爲左右各業户聞知以正大祥房主王某亦在事務所發起之列今違背初意殊爲不合遂羣起反對於昨日向王詰責尚不知如何解决也 
[取締茶館之佈告]  
　　浦東洋涇鎭淞滬警察第三區第二分駐所昨日發出佈告云照得本鎭巿面漸次發達茶館營業較多衛生若不講求公衆受害匪淺倘若漫無限制誠恐有妨治安前經本分署傳諭深慮日久玩生或蹈陽奉隂違之弊兹特重申誥誡一律遵行倘再故違一經查覺或經告發定即罰辦不貸附取締規則九條（一）水缸必加覆蓋免落灰塵不潔物質（一）均賣滾水不准攙雜温冷免生腹病（一）唱書不得過晚十鐘閉門不得過夜十二鐘（一）本灘灘簧及一切淫詞戲曲概不准唱（一）閉門後不准容留外來游客（一）不准聚衆賭博（一）茶肆業多實非正軌嗣後已經閉歇或有新開者非經本分署或巿經董辦事處核准不得開張（一）茶捐原係取諸茶客每至月終必悉數繳納巿經董辦事處俾助公益不得任意拖欠致干傳追 
[請移竹木排與艒艒船]  
　　浚浦局開浚黃浦推廣岸線改築駁岸行將工竣兹該局以董家渡以南停泊浦中之木排竹排艒艒船等尚未遷讓有碍浦中來往商輪故又函請工巡捐局傳諭竹木兩迅速將竹木排遷往龍華嘴等處又函致淞滬警察廳請派水警隊將艒艒船等一律驅逐 
[控告革探者紛至沓來]  
　　已革偵探諸伯秀在談家宅八字橋一帶糾合黨羽魚肉良民其徒談根根張錦春已由四區姚警正拘案收押候提到諸伯秀併案究辦已記昨報昨日又有受害鄕民朱某函禀四區警署略謂兩月前諸談等向伊硬借不遂竟於夜深時至其住宅後放火幸經鄰居帮同救熄又有談某趙某亦到署禀稱被諸之羽黨圖竊未遂放火洩忿幸卽覺察未釀巨災向懼若輩黨衆不敢告發今諸已畏罪避匿務懇嚴飭探警緝拿到案按律懲辦爲民除害云云姚君准即加派探警分頭跴緝 
[鐵路事務員請繹女僕]  
　　京綏鐵路事務員梁宗岳遞禀交涉公署以女僕區福携帶養女一口回粤日前到滬卽由滬乘輪赴粤不料該女僕在輪船上被婦孺救濟會指爲拐帶移送公廨收押候訊禀請飭廨立予訊釋等情聞薩交涉員已將原禀抄送公共公廨查明核辦矣 
[探夥詐欺取財之科罪]  
　　上海縣地方警察五區偵探任海潮糾同夥役陸阿新許虎榮王鳳章並眼線黃楚萬潘茂泉等至公隡小輪上違法搜查激動衆怒羣起兜拿任鳬水溺斃遂將陸等五人拘送地方審判廳審訊業已辯論終結聽候宣判在案昨日該廳推檢各官開庭宣判命提陸阿新等五犯至案以該犯等詐欺取財罪已成立判陸許王黃潘五犯各監禁一年又六個月以儆 
[流氓搜查日本人]  
　　住居美租界西華德路三千二百六十號門牌之日本人濱岡富巿昨在東洋公司碼頭雇坐黃包車行經百老滙路被流氓任阿毛疑其運送紅土糾同羽黨十餘人攔住搜查遂被喚到四百九十八號二百五十五號九百六十一號三華捕將任拘入滙山捕房由捕頭詰詢一過諭飭押候解送公堂請辦 
[妻即不知去向]  
　　宿遷人吳長久偕妻氏挈子女來滬謀生有親戚陳連發在叉袋角開豆腐店前日吳投陳處借宿陳因無餘屋安置領往大統路新大吉小客棧暫住翌日吳赴吳松探友至下午歸棧妻與子女均不知去向詢問棧主朱子清則云自吳出外後其妻即帶領子女他出云云吳以其妻初次出門且滬上别無親友顯係被人拐匿因即邀同陳連發將棧主婦朱王氏扭控四區警署經姚警正訪得該氏向爲蟻販難保無串拐情事遂飭解送司法科訊辦 
[查獲烟犯]  
　　閘北四區警署姚警正近因防務加嚴每晚親率長警在新閘橋堍與租界交界之處檢查行人連日查獲身藏烟土烟膏之張少英陳阿大蔣和尚曹錦華張堯康王子香等六名一併解送司法科昨經叚科員訊明移送地方檢察廳懲辦 
[迷路男孩待領]  
　　閘北四區崗警前日查見迷路男孩一口帶回警署經姚警正訊據該孩供稱姓王名金林年十一歲家住徐家滙虹橋等語姚君諭送慈善團留養候家屬到案認領 
[展限交出女兒]  
　　成衣匠張阿毛控妻母華顧氏與鍾吳氏串拐伊妻華阿毛等情業經公共公廨訊明鍾吳氏無干省釋華顧氏判交三百元人洋並保限令交人在案兹已逾限昨由捕房將華顧氏解案請究原告延律師上堂聲請勒令被告交人訊之華顧氏仍供不知情中西官判氏改交尋常保人展限十四天交人到案再核 
[丹商索償損失]  
　　丹商寶隆洋行涎代表律師在公共公廨控告法租界天主堂街口元泰成號經理吳槐卿股東龐竹卿不出定購斜紋布麻袋等貨虧損銀二萬七千三百六十八兩七錢三分又控顧實甫定貨虧銀八百兩均請追繳前日由廨出單派探將吳等三人傳案分别交保候訂期會訊 
[串騙土價之辯論]  
　　黃達川與鄭甫生在總巡捕房指控孫楚卿（即孫銘昌）串同俄國人某以兜售印花烟土爲由騙取土價洋三千七百五十元業經包探將某俄人拘送該管領事署請究孫則解送公共公廨訊供押候復訊在案前日午後由捕將孫解廨經王崧生襄讞讞同美博副領事在刑庭復訊先由原告代表律師上堂譯明被告串同俄人騙取原告烟土價洋各節訊之被告孫楚卿供稱向與原告認識八月九號原告前來託我購買紅土每包願酬佣金一元我卽偕同原告黃達川至蓬路十號門牌酒排間樓上與某俄人接洽惟原告亦認識該俄人黃將購買紅土之事自行說明後該俄人云明日由輪船上帶來紅土十磅每磅價洋九十二元至翌日上午前往黃已先在彼處該俄人約黃於午後至中國花園守候取土未幾見該俄人雇車而來行至四川路二白渡橋上被一西人攔阻將車上所載之籐籃一只取去俄人乘間逃逸原告與我恐被拘捕亦即逃回後原告回我聲稱已付土價洋九百二十元與俄人指我串騙其實原告付與俄人之土價我並未經手云云並延律師到堂辯稱原告專事販賣私土前已向俄人買過紅土此係第二次購買所有土價由原告直接付與俄人且俄領事署曾將該俄人提訊以見證不能證明故未判决應請將案註銷云云中西官會商之下判被告還押候再復訊核辦 
[騙案牽涉探夥]  
　　楊守蘭施泉福在公共租界廣東路榮吉里虚設順茂餘報關行又在天津路長金里口開設敦豐錢莊並豫康洋貨號濫出本票騙取大新公司等三十餘户貨欵甚巨由捕將楊施兩人拘解公共公廨訊實判各押西牢九月在案嗣經總巡捕房華探張子卿緝獲楊等之同黨卽探夥紹興人徐達生拘解公堂訊供收押昨由捕房帶同禁押西牢之楊守蘭施泉福二人解廨質訊先由張探上堂禀明徐達生係由楊守蘭供出是以拘案請究經俞襄讞商之美柯副領事判被告一併還押候原審官王襄讞訂期研訊 
[串騙白米之控訴]  
　　米船户周尚文控揚州人陳有財串同張有才騙取值洋十七元二角之白米三擔消贓於元芳路三十九號門牌小飯店主劉子卿等情昨由捕房將陳等一併拘解公共公廨經中西官訊供一過判被告押候查明再訊 
[保人追索墊款]  
　　徐仁生昨至法公堂控稱有素識之楊金康前向瑞成米店賖米十擔計洋七十六元當央商人擔保約期繳付詎届期向索一味延約繼竟避匿不面當由商人如數賠出直至日前始在途中遇見故此扭案求請訊追詰之楊金康供認欠洋現已向親友商借求請寛限繳清中西官判楊交一百元人洋並保出外於十四天内如數繳還 
[趁電車貪小失大]  
　　英美電車公司查票之韓國人控甬人王阿林乘坐電車不給車資昨由捕房將王拘解公共公廨經中西官訊明判王罰洋二元充公 
[男女互相兇毆]  
　　江北人陳楊氏日前與同鄕陳加山不知因何起釁互相兇毆以致陳加山身受重傷後由巡捕到來將楊氏與陳加山一併拘入捕房捕頭飭將陳加山送往醫院醫治昨將楊氏解送法公堂請訊楊氏供實由陳加山無端將婦人扭住行兇婦人一時氣憤還擊誤傷求宥中西官判楊氏交尋常保出外俟陳傷勢痊愈再行核辦 
[茶館違章]  
　　住居虹口愛爾考克路三號門牌之李根友因開設茶館不捐工部局執照並容留茶客在内聚賭被六十四號三道頭西捕查悉以其違章歸禀捕頭准予傳李到廨訊罰 
[警署報告竊犯]  
　　浦東爛泥渡淞滬警察第三區警正解恩桂昨日發出招告云本日據鴻源紗廠函送竊取火油之傳喜祥一名並原贓火油到署訊據該犯供認不諱除將該犯發往犯事地方示衆外爲此招告如該犯另有不法行爲及被其擾害者准即據實來署聲訴以憑併懲切切此佈 
[偷竊黃包車]  
　　竊賊陳長裕前在法租界内竊取李小二子所拉之黃包車一輛拖至小東門求售適爲包探陸海林瞥見上前盤問供認竊來當即拘入捕房昨由該探傳同車主劉德芬車夫李小二子將陳解送法公堂請訊先據陸探禀明前情訊之李小二子供稱是日民人因欲大便停車途畔被陳竊去求請訊究車主劉德芬稱車子租與李小二子今被陳竊去圖賣亦求訊究並請將車給領詰之陳供認行竊不諱中西官判陳押西牢二月車給原主領去 
[竊案尚待復訊]  
　　周阿香串黨竊取湯恩路六十六號門牌某日本人家值洋四百十元之金表金練等物由捕查獲解送公其公廨訊供收押在案昨晨由廨復訊一過判周押候查明再訊 
[搶匪分别處置]  
　　匪徒金光明陸阿三先後在吳淞路馬霍路等處搶取小孩王根妹銀鐲及婦人黃路德金挖耳均經包探拿獲昨解公共公廨經中西官訊明判金押西牢半年陸阿三因原告不到諭令從寛開釋 
[西崽不認行竊]  
　　住居滙山路十四號門牌之錦隆洋行用人丁潤祥家昨晨失竊現洋一百二十元丁疑係西崽揚州人楊惠朝所竊報捕飭探王金壽將楊拘入捕房由捕頭詰問楊不認行竊諭飭劉候解送公堂訊核 
[强搶金鎖片]  
　　無賴胡安生日前至法新租界見喬秀林背負女孩一口胡卽上前將該女孩頸内所戴之金鎖片連同繩子一併搶取而逸適爲包探陳三林瞥見將胡拘獲抄出原贓昨解法公堂請訊先據陳探禀明拘獲情形原告投請訊究詰之胡供認不諱判押西牢二月贓給原告領去 
[失主請領贓物]  
　　三區警署巡邏警陳玉祺等前在浦東隆茂棧附近查獲竊贓油布蓬四張帶署出示招認在案昨有失主嚴朝生至署報告謂此項油布係伊船上失竊之物約值洋八十餘元尚有棉被二條及洋傘皮鞋等物請求給領解警正以此案竊賊曾拒捕擊傷巡警腿際在逃未獲現正四處偵緝務獲解究所贓物暫難給領 
來函 
[江北旅滬同人致韓國鈞函]  
　　子實先生台鑒敬肅者同人等寄申有年矣每翹首桑梓民知因循風氣閉塞遠不如大江以南心輙痛之固覊旅中所無可如何者也及去歲九月杪閱滬上報紙南京快信攔内載泰縣黃立創辦淮南報館請立案齊省長照准云云同人等閱悉之下不禁雀躍而喜以爲此江北之罕事而獨見於貴縣得母亦出自先生之賜歟該報發行之初同人等即紛紛購閱旅中對於桑梓各事乃得洞悉其微是該報爲内地開民知爲遠人通聲息大之國家小之個人獲益良非淺鮮此際官民兩方正宜共同挾輔以策進行俾得垂之遠久乃前閱滬報公電欄内疊載該報經理黃立被貴縣鄭知事挾嫌違法串陷驚擾言論機關串封報館近又閱滬報南京快信欄内載淮南報經理黃立至軍民兩署呈控泰縣鄭知事挾嫌違法串封該報云云先生亦曾見及否乎同人等始閱而駭中而疑終乃知鄭輔東之敢於出此者殆有所恃也人民有言論自由出版自由之權載在約法民國除項城帝制張動　辟時有摧殘報紙之舉動外其餘封閉報館之事罕有所聞今鄭輔東竟敢以一縣知事封禁淮南報館同人等是以始閱而駭也淮南報旣奉省公署核准立案則該報所載即有關礙政治之處亦應由省公署查案正式解决鄭知事卽欲干涉該報亦應呈請省公署查案正式解决而乃不呈省署遽予發封封殊非意料所及同人等是以中而疑也先生前長江蘇鄭輔東亦屬吏之一分子畏君之威懷君之德非一日矣故一至貴縣即惟先生之命是聽遇事仰體上意先生亦多所優容不予深究故鄭輔東雖疊遭貴縣紳民晋省呈控而迄未損一毫毛此次又以其區區一縣警察威權朦蔽省署違背約法蹈袁張之暴政過人民之言路非有所恃曷敢至此同人等是以終乃知鄭輔東之敢於出此者殆有所恃也而先生或有不知亦將墮於欺朦中矣同人等胡忍不告以言官吏方面先生前任省長時威加暴吏恩普吾民鄭輔東輩懾服至今吾民亦愛戴至今此事發生不得不希冀於先生出而解决以慰遠懷以言人民方面先生爲淮南巨紳世居泰縣耳目較近亦不得不公推先生代表就近查决以重桑梓總之鄭知事封報之舉實屬目空一切其目無約法目無人民目無現任省長均不足異所異者該知事居然膽敢蔑視前任省長何者約法不能行動可玩也而前任省長則能行動人民無權力可欺也而前任省長則有權力現任省長遠住省垣可以朦蔽他而前任省長則就近泰城就近則不難查得其眞相旣得眞相則以有權力而能行動之前任省長不難解决其事矣此同人等所以殷殷朂望於我先生也敢佈區區即希亮察并頌公安江北高賓興東鹽阜等縣旅滬同人公啓 
[徐萬德來函]  
　　謹啓者讀八月初三貴報串黨竊取銀洋一則不勝詫異按北西藏路五十號門牌並非周潘其家實是鄙人住所周潘　初來　海因屬同鄕暫行借住於八月初一夜與周松年等因諸吵閙被捕查問潘其語塞揑報松年搶洋鄙人以二房東關係致被牽累連同帶入捕房旋即釋放毫無串竊情事訪聞之誤名譽攸關務請更正以符事實徐萬德謹啓 
離評二 
[車夫欺侮客商（步陶）]  
　　滬上公共道德日趨敗壞遠道客商之初來者偶一不愼輙召意外損失如日昨某杭商之險爲黃包車夫謀斃則尤駭人聽聞之一端也夫滬杭咫尺語言非甚隔閡且能指明其所欲到之地是滬地情形亦非茫無所知者而猶不免遭此奇厄焉是蓋完全以考籃中六百元之作祟亦以見旅人携有資財者之不可不愼矣雖然此類車夫豈公道所能容許者我知法網恢恢異日必無終於倖逃之理從嚴懲處以儆將來在理固自宜然也惟是人生不幸而至爲車夫凡國民所應受之敎育旣一無所知耳之所　目之所覩又惟是盜刦横行之影象一旦發財機會忽爾遍人其來安有不亡命以拼一得者鳴呼我觀於此次車夫之刦客我蓋深有慨於社會敎育之不容一刻緩矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西人名傳 
[施各德傳] [  瘦瞗]  
　　英國大小說家蜚聲於全世界者凡二人一爲狄根司一爲施各德狄根司以社會小說著施各德以歷史小說著彼邦人士並視爲文學界之明星其推戴崇拜幾在歷代帝王之上也華爾透施各德ＷaltetScott以一千七百七十一年八月生於蘇格蘭之哀汀堡Ｅdjnburgh生十八月病一足故終生蹙不良於行九歲入哀汀堡高等學校讀拉丁文聲入心通又習詩於勃拉克洛克博士ＤrBlaoklook得與大詩人彭斯氏ＲＢurns遇迄今播爲文學界美談人皆嘖嘖艶稱之後入哀汀堡大學專攻法律一千七百九十二年爲法律評議會會員一千七百九十九年即作吏於賽爾苟歇恢有政聲時則已與一法國僑民之女曰莎本梯愛女士ＭissCMCharpentjer者結褵兩年矣一千八百另五年後刻意爲詩成傑作無數如「末一歌者之歌」"ＴheＬayoftheLastMinstrel"「麥美杏」"Ｍatmjon"「湖上美人」"ＴheLadyoftheLake"諸作均享盛名又爲說部旋復中輟越數載始成一書名之曰「惠佛來之六十年後」"ＷavetleyorTisSixtyYearsSince"一千八百十四年隱其名出版是爲氏諸大傑作所語「惠佛來說部」"ＷavetleyNovels"之第一種前後十八年中共成書二十有八諸書旣出遂一躍而爲英國第一流之小說家並世文家無足敵者其所作「惠佛來」"Ｗaverley"「加愛曼納林」"GuyManuering"「勞勃勞愛」"ＲobRoy"「挨文訶」"Ｉvanhoe"「堪尼爾華司」Ｋenilworth"「咒符」ＴheTalisman"諸書均爲世界公認之傑構嘗與書賈白朗丁氏及康斯推勃爾氏共營書業折閱至於十二萬鎊之巨益以個人私債亦三萬鎊卒以諸書版權所得一一償之氏有别業在阿卜咨福Ａbbotsfotd爲當時文人學士薈萃之所英之人幾無一弗知阿卜咨福者一千八百三十二年九月卒於别業中春秋六十有一舍詩集說部外尚有「拿破崙本紀」"ＬifeofNapoleon"「蘇格蘭史」二書"ＨistoryofScotland"亦傳名 
工業須知 
[彩色照相法（三）] [  王雅馴]  
　　（六）彩色照相之丙法即改良護謨寫眞而成之彩色照相象皮紙也法以（王製各種水彩畫顔料）或（王製中國五色墨錠墨膏）混入於（人造樹膠粉）（或人造象皮粉）中如普通銘膠ＣhromaGelatine珂羅版之酸性染料溴化銀膠發泡液ＧelatineEmulsian珂羅版之鹽基性染料用法互相調和以塗着於紙布帛皮革竹木金石陶磁玻璃琺瑯等之面上依三原色三間色之配色法能配合成各種奇駭之色彩晶瑩奪目而外國染料反不能用此中國顔料所以有雄飛五洲之希望也可如照相用之炭素紙或溴素紙以電光放大或以照成之負片印曬此即美國史密司博士秘製之彩色膠紙也用冷水或温水洗去其未見光之銀鹽類黏性感光料即成彩色照相如更以（王製二百種硫化染料）染色或以（王製一百種酸性還原劑）即（中性紅色粉）（中性紅色油）（中性紅色膠）如亞尼林黑酸化劑酸化而還原之更可染成無量數之彩色雖强酸浸皮皂煑色皆不退且愈鮮明 
　　（七）彩色照相之丁法近日歐美之燐光寫眞夜光寫眞發光照相活勤照相等實皆利用（發光油漆）ＬuminousPojnt（發光紙）Ｌuminouspaper而成製此發光油漆及發光紙之原料爲（硫化　）ＢaujumSulpbjde或（硫化加里）ＰotarsiumSluphjde與（人造象皮膠粉）如鉻膠混合而成其發燐光之理則以發光油漆或發光紙之原料培養一種發光之微生物叢生其上則現青綠色映之可讀大字或辨識人物於二碼之外奥國大學敎習毛立克君新製之保安燈無燄無熱又謂之菌光燈者卽此物也其製五彩色照相之法有三Ａ以（王製發光油漆）塗於不透明之物體俟乾用珂羅版炭素紙法製成之寫眞膜（卽電光影戲燈用之透光影片）轉寫其上而成陽晝Ｂ以炭素紙製成之寫眞膜轉寫於玻璃或人造象牙版類之透明物體而自内部塗以發光油漆或將塗過發光油漆之物體如發光紙插入於透明物體之内部Ｃ於透明物體用奥雜體印盡法或護謨寫眞法製成寫眞膜被透明保護版於其上而自内部塗以發光油漆 
文錄 
[南湖新詠序] [  廉惠卿]  
　　丁已秋余與芝瑛病暑帆影樓一日憑闌遠矚見白雲縷縷出林表如飛龍蜿蜒瀰漫一天少焉爲風吹散若斷若續倒映水中覺襟懷潇灑與天光雲影相忘而爲一於時芝瑛病有間玩佛頂暫止之文蘧然有覺曰世界一旅亭誰爲主客者俯瞰川原塵想都盡會吾友江寗蔣蘇盦寄眎南湖新詠或緣勝發奇或因事紀實凡愛日之忱戒旦之美哀時傷逝之感悉於詩寓焉風景不殊湖山有發以芝瑛當日寫經之所今名其室曰香嚴且爲之詩以致嘅歎又申之以書曰得閑來往即是主人有是哉蘇盦振迹寛心直與造化爲徒彼王謝爭墩者視此能母娩死余又聞之京叔曰世之人皆驅馳智力以金帛車騎相夸豪而吾儕獨玩心泉石放浪於寂寞之境要之各有樂未可以爲彼是此非至於後世又不知其孰得失則蘇盦推其同樂之量必有大異放世之人者他日者過定香橋畔見有白雲縷縷如飛龍蜿蜓於親舍之上者循陔採蘭之什吾當爲蘇盦歌之玩心泉石云乎哉 
短篇小說 
[情花（三）] [  維廉]  
　　安薢曰吾令有大戚不欲重理往事今惟向君索值須知吾苟興訟君亦不免罰錢語際兩睛閃耀怒不可遏惟亞斯道者安薢嘗尊爲文彦故怒時又轉思若非此事者吾愛其人也亞斯道曰苟書中事迹果由夫人搆思者僕必奉酬僕著書之時病腦或者病中偶見尊作其後竟復述之但夫人苟知僕之爲人或識不佞之知交者當信此事無意爲之安薢連聲微哂曰吾不能信此語曰果不見信者僕亦不願自白今請夫人寛以時日俾得檢覈此事若其事果實吾貨其書之金盡以歸君其數共一百鎊也安薢愕然驚呼兩睛益巨曰一百鎊乎曰然且有書肆來翰可徵安薢歎曰果前語我者非彼吾不復信人言矣語已哽咽欲泣艴然逕去亞斯道喃喃自語曰彼人私竊婦人之文故不欲吾副署其名嗟夫世界因有此書而富吾獨因之而貧矣語旣乃檢收稿登記之簿則亞斯道病時安薢果曾以「情花」寄進步月刋求售爲副主筆某却還私念其夫旣得吾金必毁其稿矣其後聞之朋侣亨利乃安薢之兄而非其夫也 
　　數日之後亞斯道以訊寄安薢謂情花果爲密斯原著且曾於敝社求售今吾將於報章自白其事惟纂竊尊著之爲無心亦必明白言之訊中並封紙幣百鎊以踐前言安薢復之謂吾文苟得售者不過獲二十鎊不願貪人之功以爲已力今但取十鎊其餘輸入養老之院吾不願享其金登報言之可已吾輩雖恨此書長存正不必遺以瑕玷至於足下心術不正自有上旁與良心督責母庸作此翰者喋喋也亞斯道閱之不怒惟自語曰他日此人重憶此事應悔措詞太刻斯言其後果驗 
 
 
 

Page 15

 
 
   
 
 

Page 16

 
 
   
 
