# 1904 - 290 - 4911319

 

Page 1

 
 
[新印大字遼金元三史出版  點石齋啓]  
　　遼金元三史爲近時極要之書大小試塲命題皆兼及三史局刻繁重價值又昻海内寒儒每苦力難購置且三史中地名人名之類率皆嫯牙佶屈記憶難濤臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[治梟得失論]  
　　嗚呼吾觀松屬梟匪盛衰消長之勢而知當軸者處治之法在嚴不在寛也夫江浙産鹽之地梟匪充斥大抵皆以販私聚賭爲生官軍捕之卽列陣以待恃其器械之利人心之齊庸懦弁兵往往反爲所却而若輩之氣燄遂因此日張不知梟勢卽甚猖狂究同烏合且皆志在弋利初無叛心多者百餘人少者數十人非若官軍之訓練精純餉械充足有警則一經統領傳令師船數十百號頃刻可集雖營中不肖兵士間亦有與之通同一氣隂爲之援者而光天化日之中究尚不敢明目張膽横行無忌無他國家水陸兵力即云不足而以治區區梟患終覺有餘故若輩自知螳臂不可當車惟以逃避爲倖免之計也前年趙展如中丞撫蘇之日嘗慨梟販之盛下令嚴捕特准格殺弗論一時飛划鹽捕各營將士實力從事而民間之曾受梟害者亦踴躍相助竭力搜拿梟黨奔竄不遑幾至銷聲匿跡往事非遠三吳士庶皆能道之剿梟之效不於此可見哉乃自趙中丞去後繼其任者不蕭規曹隨至前任撫憲恩藝棠中丞而姑息益甚坐使梟風日熾梟燄日狂砲艇槍船不敢顧問且有時反爲所挫當是時梟黨蹤跡所至動輒擄人勒贖不遂其慾壑不已鄉間稍有財産者人人有朝不保暮之憂甚至劫閨女搶孀婦鴟張豕突無法無天少年無識之徒羣相效尤附和日衆舉國側目莫敢提及梟匪光蛋等名目偶有違者卽有人起而與之爲難而地方文武熟視無覩莫能出一策以遏兇鋒一若我蘇省軍威竟無如此梟衆何者事勢至此誠岌岌可危矣乃何以金山蔣瀾江大令特一縣令耳所借飛划營勇丁合之本境團練共計不及百名而二月二十二十一等日泖灣之戰竟能奮勇前進力遏狂瀾於是向之畏葸不前者至此咸知梟衆之不足畏而昏庸竊位之恩中丞亦始悔招撫之非計爰飭所屬文武從嚴剿辦然養癱貽患其咎已百喙難辭故雖將縱梟殃民之正任松江府丁次軒太守撤任而朝廷洞察原委仍解中丞蘇撫之任而以湖北巡撫端午橋中丞代之端中丞知蘇省民困已極慨然以靖梟爲己任風行雷厲嚴飭查拿於是各鄉著名梟魁如蔣春波陶子良高阿虎瞎子阿雲等次第成禽相繼授首囘憶與春初村鎭市肆不敢言及梟匪光蛋等名目時相去判然奚啻霄壤前何其概今何其衰耶然則彼坐擁高位玩視民瘼任梟横行者觀此亦當顔汗矣吾故曰治梟之法在嚴不在寛也 
[本館接奉電音]  
　　昨晚十一點二刻鐘時京師友人飛電傳來上諭二道敬謹譯登○九月十一日内閣抄奉上諭朕欽奉慈禧端祐康頤昭豫莊誠夀恭欽獻崇熙皇太后懿旨本年十月初十日萬夀在頤和園排雲殿受賀在外之公主福晉命婦著照例行禮欽此同日奉上諭是日宣表行禮朕親遞表文所有應行禮卽著該衙門敬謹預備欽此 
[電傳宫門抄]  
　　昨晚十一點二刻鐘時京師友人專電告知本館云九月十一日皇上召見軍機大臣及溥興 
[並無大戰]  
　　昨晚日本東京來電云華歴九月初十日之夜日本大本營接到公報内開我軍現與敵皆未大戰惟中央軍及左翼軍時與敵有小戰之事 
[俄國軍報]  
　　昨日駐滬俄國辦理軍務大臣德希路君以華歴九月初十日奉天發來官電見示内開本月初八日日軍來攻駐於沙河火車站迤東相距約八俄里路之俄軍兩隊欲逼其退翌晨我軍援兵已至遂反戈攻之一塲惡戰血薄肉飛遂將敵人擊敗此役獲得日兵若干名及大砲十一尊機械砲一尊計初八日兩軍戰於鐵路兩面官道之間終日交鬥未嘗稍息兹役彼此各有勝負刻下大概情形均無甚更動 
[日軍戰報一]  
　　昨日駐滬日本總領事小田切君以華歴九月初十日東京發來官電惠函見示内開我軍少將野高氏統兵一隊於本月初八日赴援我左軍在沙河浦迤北攻擊敵軍之兵時在衛家羅子鄰近途次與敵相遇當卽將敵戰敗并奪得大砲兩尊彈藥車兩乘嗣於三道溝子復逢敵兵亦卽將其驅退遂率隊回陣途間將近傍晚七點鐘時忽被敵軍環繞圍困當卽血肉相薄冐死奮鬥遂得衝開敵軍突圍而出復將原陣之地握據堅守方交綏時我砲隊傷失馬匹甚多且我軍爲勢所迫遂將戰砲九尊山砲五尊同棄於地是役約計死傷千餘人刻下敵人中軍之兵巳得援力矣 
[日軍戰報二]  
　　昨晨駐滬日本總領事小田切君以所接華歴九月初十日由東京發來官電函示本館内開頃得大山元帥發來軍報謂禮拜一之夜敵軍兩番進攻我左軍之右翼其勢銳利非常卽我中左兩軍所駐一帶亦被襲擊但來勢較爲微弱耳然屢次均被我軍擊退敵軍遁走後戰塲中遺有屍骸甚多 
[俄購巡船]  
　　華歴九月初九日德京柏林來電云頃據駐俄京聖彼得堡之美國公使電信謂俄廷已向南美洲購得巡洋艦六艘其中强半係由亞艮太痕民主國所售與也 
[日辦軍衣]  
　　華歴九月初十日英京倫敦來電云刻下日本於英國蘇格蘭之某製造廠定辦軍用冬衣其數甚多 
[三續譯追述歴攻旅順情形]  
　　七月七號在鞍子嶺一帶之敵軍見其建築防堵之具甚爲忙碌七月八號敵軍之駐紥鞍子嶺一帶者發砲猛轟我陣七月十號我軍將前次南山之役所奪得敵軍之大砲十二尊及海軍大砲六 
 
 

Page 2

 
 
尊安置陣前與敵軍遥對七月十二號是日敵軍復發彈轟擊我軍陣地七月十七號我軍於是日擊退敵軍步兵約一隊之譜事後俄軍持紅十字旗復臨戰場擬將戰死之俄兵屍首取回我軍聴其移去七月十八號敵軍砲轟我兵所駐陣地七月二十六號我軍施行預定之策於是日進攻雙臺山及鞍子嶺鄰近一帶之敵軍而猛擊之我軍雖經竭力奮戰直至二十七號黎明時方止然卒未能將此地之山頭或高原佔奪得一座七月二十七號我軍左翼進攻屯於臺背山註與龍王屯迤北相距一英里半左右迤東山巓之敵兵但因地勢崎嶇及俄軍之負嵎堅抗且加以龍王屯鄰近之敵軍戰艦發彈猛擊致我軍前進之兵多被阻滯當卽止隊未克達進攻之的旋卽定計乘夜襲擊故於晚間一點鐘時分兵三面進攻敵陣相持至黎明五點鐘卒奪其地歸入我軍掌握中[  此電甚長仍未譯畢]  
[德評俄將]  
　　華歴九月初九日德京柏林來電云俄國陸軍提督苦洛拔托金此次敗績此間德人評之云實因其奉行聖彼得堡俄廷所傳軍令而舍其自定之策所致蓋苦氏之戰略較爲佳妙也 
[俄艦遇難]  
　　日本大阪某日報登中國烟臺來電云日前蟄伏旅順口内之俄國戰艦名列脱何怡生者被日軍砲彈所中艦體損害巳瀕於沈至西歴十月十號清曉諸俄艦咸駛至口外似欲衝破重圍後見日軍扼守甚嚴遂復轉輪而返 
[俄艦行蹤]  
　　華歴九月初四日英京倫敦來電云法國某報館派赴寓俄京聖彼得羅堡訪事人電稱俄國波羅的海艦隊共大小兵艦四十二艘己離雷佛爾往立堡駛行矣 
[艦名姊妹]  
　　俄京聖彼得羅堡電達英京倫敦云俄人在諾烏怡苦製造廠新製二軍艦一名伊其磨路獨一名苦倫司他托同一式樣人咸以姊妹艦呼之刻已入水試行一小時中行至二十四諾脱日來方下碇利拔烏軍港將來擬隷入太平洋第二艦隊之中 
[法員建議]  
　　華歴九月初二日奥京維也納來電云此間法公使署某參贊建議謂欲使日俄戰事從速了畢最善莫如使中國邀請列國從中排解令兩戰國議和若中國果能委派大臣往各國游說此事法國必悦爲襄助也 
[各國意見]  
　　華歴九月初二日奥京維也納來電云邇來英之外交家於日俄戰局極爲開心蓋恐戰期將延長也惟歐洲他國則并未露有更動之意不過一意冀俄之戰勝耳 
[德兵往斐]  
　　華歴九月初九日德京柏林來電云德國已遣騎兵一隊乘馬砲兵一隊於本月初七日拔隊啓行往斐洲西南以征該處之亂嗣後尚須陸續增發援兵今已預備云 
[議抗加税]  
　　華歴九月初九日英京倫敦來電云法政府擬將亞東絲綢加增賦税九佛郎之數各絲商創議抵抗皆不允從 
[薩王宴駕]  
　　華歴九月初七日德京栢林來電云薩克生義註德聨邦之一王喬其巳於昨晚駕崩註薩王喬其生於西歴一千八百三十二年八月八號於一千九百零二年六月十九號嗣品阿而褒脱爲王今王勿立特立克奥格司脱乃其長子也 
[騐收雷艇]  
　　金陵訪事人云南洋魚雷艇陸續添置已有八艘内有兩艘年久失修鍋爐汽機不無損壞前經各管駕禀由正任兩江總督魏午莊制軍飭交南洋水師船廠總辦沈觀察撥疑重修近已工竣署兩江總督南洋大臣李勉林制軍札委籌防局總辦李觀察維翰於本月初三日到船點騐以重要工 
[委查局務]  
　　金陵訪事人云前兩江督憲魏午莊制軍在任時聞襄辦練兵大臣兵部侍郎鐵寳臣星使奉命南來即通飭所屬各局員赶緊查造清册未及察核適值交卸赴閩乃移交今督憲李勉林制軍查覈制軍覈得各局所呈尚無十分疑竇惟工藝銀圓兩局事務較繁帳目亦頗混雜因委候補知府方太守詣局查察一切情形 
[洋務添員]  
　　金陵訪事人云此間洋務局向祗接待洋員一切交涉事宜悉待南洋大臣兩江總督自行商辦事權不屬以故規模亦不甚恢張今督憲李勉林制軍下車之初委前任福建臬司楊廉訪文鼎辦理此事攺名兩江洋務局擬定此後所有交涉應由外人先與局員商榷不得逕白節轅因之事務較繁亟等派員臂助近日廉訪已委李大令世由爲正文案李大令國琮辦理支應事宜黄大令厚森收發文卷龍大令振翊專候差遣亦古者羣策羣力之遺意也 
[營勇不法]  
　　安慶訪事人云上月二十九日午後鄉人某甲至北門外購取猪肉若干歸途遇某營勇丁見其携有洋銀十四元遂尾之而行至離城里許之蔡家橋附近四顧無人突掄拳擊倒取泥石塞口盡奪其銀行人某乙意以爲口角爭毆不甚力勸至勇去後見甲被困情形因挖去口中泥石導至左近警察分局聲訴情形局員某君派勇往拿僅獲一名送縣究辦 
[部吏難裁]  
　　京師訪事人云兵部裁撤書吏辦公需人中秋節前大司馬咨行八旗都統衙門傳到各旗外郎考取若干以供鈔胥之役外郎者八旗食餉兵丁平時用以抄謄文件如軍營之有書識也旋由各旗送到五六百名刻經考取四十名分發四司繕寫文件惟部務與旗務迥異辦公仍形竭蹶因之他部裁吏之舉依舊遲遲未决云 
[嚴究誣陷]  
　　金陵訪事友人云現任如皋縣知縣單大令儒紳與駐紥彼處之緝私營管帶劉某素有嫌隙前月劉派兵在彼緝案大令聞之飭差拘到指爲盜匪不由分辯遽命釘鐐收禁繼又賄囑一盜誣扳劉窩頓匪贓且目爲某案盜魁通詳上憲意圖傾陷經前督憲魏午帥電飭劉來省派營務處詳細研訊具得其情復飭該管通州知州王刺史提盜推鞫果有單令教供扳害之事據實上詳近日藩憲黄花農方伯已將大令先行撤任聽候參辦一面檄委輪補知縣胡大令廷琛前往署理 
[嚴究通梟]  
　　蘇州訪事人云撫憲端午橋中丞訪得福山鎭總兵麾下哨弁李炳柟吳寳泰二人有通同梟匪情事因飭總戎將二人押解來省交蘇州府許子原太守訊辦初四五等日發審局員許司馬提案研訊李吳均不供認大聲呼寃司馬飭還禁待質公所候禀請中丞核奪 
[提究招摇]  
　　蘇州訪事人云崇明縣知縣李大令如松之弟如林曾在鎭江某營當哨弁兹經撫憲端午橋中丞訪得有招摇撞騙情事因委某員詣崇明將如林提解至省交蘇州府訊究府尊許子元太守於本月初五日倩發審局員宗大令能述升堂研訊略詰數語卽飭收押待質所候覆訊核奪 
[杭迓星軺]  
　　杭州訪事人云杭省大憲探知兵部侍郎鐵寳臣星使將次至浙查察財政軍務當飭就督憲行臺預備供張一面派員往迎旋聞星使傳諭飭不得辦差一切應用之物均由自備日來各局所冗員浮費已分别開除撙節赶造清册靜候稽查矣 
 
 

Page 3

 
 
[皖省官塲紀事]  
　　安慶訪事人云皖屬征收契税牙釐局原定章程每值銀百兩收税銀六分六釐不意巢縣黄大令竟浮征至九分九釐致被縣屬紳士赴省上控聞大憲已委某大令前往查辦矣○皖省舉辦烟酒捐業已由省憲通飭各屬一體遵行近以各州縣意存觀望已委員分投催辦以重新政而備正供 
[京華錄要]  
　　京師訪事人云商部新設之實業學堂定於九月初一日開學所有正取學生曁呈請自備資斧肄業之備取學生綜計自六十名均限自八月十九日以後二十九日以前陸續到堂毋得遲延自誤嗣復出示曉諭略謂正取學生如有因别項事故不能到堂者趕卽呈遞聲明以便挨次傳補備取諸生不得虚占學額使備取者向隅云○學務處示知進士館外班諸學員每星期三日到堂聽講自九月初三日起於正午時齊集以後届期自往並不再傳○禁城地安門外德豐堂飯莊有庖丁王四者家住永定門内天橋迤南乃數年舊夥也庚子之變他夥盡逃王獨留守門户該莊遂賴以得存亂定後莊主某甲德之重行開設令王爲庖夫長且謂之曰此莊爾我共之王亦相安并未介意今秋王病歸家中秋後病勢日篤乃邀甲至牀前語之曰我病恐不能起家中只一老妻並無子息身後無多事相煩祇需五十金作喪葬費足矣甲慨然允諾而去越數日王死王妻往甲處告之兼申前語甲唯唯云准發喪時送到王妻歸浼戚友代賒棺木安排殯喪諸事比發喪期近甲杳無回音王妻復往問甲甲請俟明日迨次日莊夥送到闔莊同夥公分京蚨二百千計銀十五兩詢及東家之欵夥答云不知抵暮仍無消息甲亦未往弔唁王妻窘甚乃於次早潛吞阿芙蓉膏乘車赴德豐堂及門莊夥審知其情不令下車覓甲至甲乃乘已車隨王妻之車同返比及王居王妻已氣息奄奄矣同院居人曁王親友僉集車下遂扣留甲移時王妻死於車中乃相與涉訟焉○某甲執鞭之子也居琉璃廠迤北東北園小巷内與其岳母某媪家祇隔數步媪有次女年方及笄姿頗艷麗甲乃潛與附近居住之某媒媪商通售阿姨於某富人爲側室議定身價銀七百兩先收定銀若干約定八月杪某日送去迨期及近媪始知之女先曾字人受聘媪忿極呼甲咒詈自暮至夜吵閙不休黎明媪潛吞阿芙蓉膏而死富人懼株連甘棄定金避匿他處媪家報官拘甲旋經媒媪賂媪家人兼賄差役遂諱其眞以媪自盡報官寢事 
[晴川秋樹]  
　　漢口訪事人云湖廣總督張香濤宫保因黄學士紹箕李宗師家駒將次入都特借漢陽晴川閣設筵祖餞○邇來市上銀根異常緊急某日漢口楊益太聚豐仁豐星昌祥四錢店相繼倒閉市面因之大震○前者湖北潛江縣永豐堤潰决致内地幾成澤國未由紳士赴省禀請籌欵興修上憲允之札委許鑫齋大令督工修築兹已告竣上院銷差矣○前者鄂臬獄中逸出要犯三名迄今尚嗣擒獲臬司李少東廉訪甚爲焦灼札知各屬一律懸賞緝拿 
[甌海雲帆]  
　　温州訪事人云郡城妙智禪寺住持僧受謙爲老潔郎中理財聖手重建寺宇備極崇閎兹復募化鉅資赴京請領藏經携歸供奉八月十四日由滬上附招商局普濟輪船返甌筮吉十五日清晨七點鐘迎回寺内并請府尊王雪樓太守永嘉縣宰程太令中衡黄遊戎分投彈壓一時善男信女舉國若狂何物秃驢乃敢招摇如是○八月十四日清曉四點半鐘時忽聞人聲鼎沸警鉦亂鳴披衣而起遥見紅燄衝天幾與曉霞奪彩詢知厝庫司前夏日盛絲店不戒於火一時水龍畢集竭力狂噴移時始得熄滅計延燒十餘家夏姓甫購進湖絲數千金悉數付之一炬喪失殊不貲也 
[上海官塲紀事]  
　　江蘇候補道葉孟紀觀察由京南下昨日抵滬卽赴道營廳縣各署投刺拜會○湖北黄岡縣甲辰科翰林程子蔭太史叔琳於昨日到滬命駕至上海縣署拜會縣主汪瑶庭大令迎入花廳茗談良久而别 
[擬往勘地]  
　　前者江南機器製造局總辦魏蕃實觀察與欽差查辦事件大臣鐵保臣侍郎籌議在江西萍鄉地方購地造屋爲堆置軍火之處現聞議妥觀察已定期往勘基址矣 
[運鐵赴鄂]  
　　商約大臣盛杏蓀宫保派丁將鐵五千墩運赴湖北鐵政局以供鑄砲之用先令至蘇松太兵備道轅禀請道憲袁海觀觀察咨關騐放 
[惡根站籠]  
　　著名巨棍混號火燒毛毛糾集羽黨綽號鐵臂膞丁鳳山卽丁聖法及沈如夫張和尚等數十人通同梟匪在寳山縣境高橋鎭一帶横行不法案積如山本月初八日縣主王緯辰大令札飭高橋鎭分防廳唐二尹帶領駐紥是處之勇丁二十餘名各持快槍不動聲色將火燒毛毛拘獲帶回縣署大令提訊之下直認不諱遂錄供詳禀蘇松太兵備道憲袁海觀觀察旋奉札飭用木籠站斃一面嚴拿丁等到案懲辦以安閭閻 
[發封房屋]  
　　浦東張家浜流氓杜少山卽渾名大阿毛係隨同惡棍潘其祥集衆滋事訪拿未獲之犯前日上海縣汪瑶庭大令復飭差往拘仍未拿獲旋發出封條交差持往浦東發封杜所居之房屋仍候緝查究辦 
[驅逐攤市]  
　　馬路工程局總辦翁子文太守以十六鋪裏街等處歸局兼管派捕巡察一切均須照章辦理其沿街窒碍器物傳諭店鋪一律拆讓現復查得食物等小販各攤羅列當街殊於行人有碍爰飭捕頭派捕一律驅逐 
[研訊盜黨]  
　　浦東鄉民楊春華家被匪刼去銀錢衣飾並刃傷女主呈報浦東保甲總局總巡謝岳松明府比捕緝獲盜匪兪丹揚供出范三毛卽野三毛等隨同行劫明府飭捕拘范至案從嚴刑訊范狡展不承因飭管押旋在范家内搜出羽綢女皮襖一件質劵等物呈局傳失主指認並由失主楊春華在家内拾得鞋子一雙係匪徒所遺送至局中明府飭范穿之頗合詰其是否己物范堅不承認明府諭限捕役查明實情再行訊究前日南市花業中人聯名函致局中請將范保釋明府以范乃盜案中要証未便交保爰於昨日帶案復訊詰其兪之同黨某某二人爾可認識否范供小的曾與之交好前次向小的言及同往某處行劫小的未經允許等語明府命還押再訊 
[英界火警]  
　　二馬路泰和里福興厚洋貨號於前晚一點三刻鐘時不戒於火霎時延燒東鄰李翰卿醫室西鄰昇記洋貨號幸救火會西人急驅皮帶車至竭力施救得即火滅烟消計共焚去房屋一幢樓面兩間 
[澤普羣生]  
　　本埠新設浦江救生會事當創始需欵孔繁集腋聚沙端賴仁心相感日前本館恊振所承鼎康莊交來洋銀一百元媵以一函略謂敝莊今以遷移之故承各寳號曁諸親友惠贈禮物理宜設筵欵待惟念救生會甫當開辦之際經費支絀待助孔殷特將是欵移交貴所以充會中一切應用爲諸君子造福云云是蓋本已溺已飢之意宏同胞同與之恩他日彼岸同登仁帡共寄流澤之遠食報無涯當必有左劵可操者謂予不信拭目俟之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江瑣錄]  
　　揚州訪事人云淮南各場煎鹽之䥕冋由䥕商鑄造然必禀准大憲方可開爐去歳䥕廠商人兪抱和正在禀請鑄䥕適有條議攺章者於是各商灶咸觀望徘徊不肯購買薪工一切虚耗良多繼又奉飭革退攺歸官辦令將巳成之䥕减價售與官䥕廠行銷兪惶急萬分急卽具禀運轅乞准由廠自行銷售鹺憲恩都轉批示曰官䥕滯銷私䥕充斥實因該商䥕價太昻以致激成張脩撰條陳自鑄迨本司革退該商攺歸官辦亦係該商自取夫復何尤據禀䥕價减爲九千二八搭銷售竣不知何日禀乞自向商灶婉商仍照原價出售如果該商灶情願購買本司自可無須過問此後該商鑄存之䥕准由該商自行銷售各商灶願買與否官不過問惟賣與何塲何商若干仍須照章請照以防弊混該商不得强行掗售○江甘兩邑宰遵奉憲檄清查寺産酌充學堂及出洋肄業生公費新舊城各菴住持尼聞此消息紛紛將山門攺爲圭竇以示香積廚中貧無一物亦可憐已○前報紀地方官换給門牌分别仁義禮智信五册其中禮字册係菴觀寺院商鋪實與居民同列智字册中 
[嚴比緝兇]  
　　南市二十三七鋪巡防局勇張翔熊卽渾名痴子阿新日前行至南馬頭永祥樓茶肆被流氓多人摺住兇毆並被持刀戳傷腿際報經局員姚李兩二尹帶案騐明諭限二十七鋪十二圖地甲趕緊緝獲兇徒解案訊究兹已逾限因於昨日傳案嚴比 
[幾兆焚如]  
　　前晚裏虹口漢碧禮路泳和麫館中因油鍋火力過猛以致火星飛出幾肇燎原幸人手衆多得卽撲滅然四鄰已飽受虚驚矣 
[災生无妄]  
　　前日午後小工某甲至美界怡和馬頭某輪船上工作偶不留心從高墮下傷勢頗重頃刻殞命後由家屬備棺收殮聞者傷之 
[井有人焉]  
　　本邑小東門内聚奎街某姓成衣店學徒某甲籍隷寗波某邑年甫十三前晚忽出外不歸其師四出找尋迄無蹤跡不意昨日附近井内忽有屍身浮起經人報知其師急行查看確係此徒當卽撈起函知家屬前來收殮 
[會訊定貨不出案]  
　　英商祥茂義大良濟德商咪吔荷商望賚等洋行主人各投本管總領事署控華商楊介堂定貨不出等情由各領事照會讞員黄耀宿司馬簽差恊探將楊提到前日午後三點鐘會同各領事署繙譯官升堂研訊祥茂與良濟公延律師博易到堂請追楊供商人向咪吔定購洋綢二十箱不料所來之貨並非上等以致市上不能行銷然當時已付銀四百兩求鑒義大洋行主訴稱楊所定之貨約須虧銀八百兩左右前曾言明先繳四百兩其餘每月付一百兩乃楊並未依期照付是以控請訊追司馬商之繙譯官著楊交人保出赶緊料理各洋行定貨均准拍賣俟拍得銀若干再行核辦 
[上海縣署瑣案]  
　　船户顧阿巧前以匪人搶去縀疋投報縣署主汪瑶庭大令查得失事之處不在本邑境内因卽飭提顧及地保陸仲松到案前晚升堂研訊顧供前者陸姓等兩客由金陵雇小的所駕之船裝運元縀十五箱二客亦乘之來滬本月初三夜行至治下莊家涇左近遇一槍船聲稱查捐當有四五人持刀上船索取洋銀無以應付彼卽砍斷篷索入艙搜查遂被搶去縀三箱小的與兩客不敢聲張故未受創陸保供此船被刼處實在嘉定縣境迨後隨潮往東係嘉上青三邑交界之處求恩明鑒大令諭候派捕跴緝○已革灰色染坊董事許玉林前經大令著將諭單交案抗不遵斷業經比責兩次前晚提案復訊許供此項諭單由母親收管今以年老善忘不能交出求再寛限大令喝責二百板交差帶往押令吊出違干嚴究○豆腐店夥辛囡囡被曹毛虎糾人刃斃一案報經大令騐　飭拿兇手僅獲帮兇計福生等兩人到案曹則迄未弋獲前晚大令傳原差連生比催連生供曹家住四七圖内是圖地保趙夢蘭親見曹與同黨將辛戳傷並不拿獲致被遠颺現聞逃避湖北求察趙供曹犯事後立即逃逸小的並不知情大令判均予記責飭令赶緊查緝 
[英美等國租界公堂瑣案]  
　　昨日捕房解著名賭棍申子京即孫老九劉愛山二人至案據五十四號西探禀稱申劉等在英租界大馬路四十六號房屋開設總會藉賭斂錢因於前日偕華探趙銀河前往將申劉拿獲並起出簿據籌碼等物查申等前奉道憲查訪未經拿獲請卽訊究申劉延愛　司律師到堂剖辯讞員黄耀宿司馬商之英總領事署繙譯官德爲門君判將申劉交捕房帶回管押候查明於下禮拜三覆訊核辦○包探錢少蘭解顧榮祥陳根林至案據捕頭禀稱有陳唐氏者於本月十一日以道勝銀行鈔票一紙計洋銀五元囑陳根林至新閘路二千零九十九號房屋某錢莊兌换洋銀厥後該莊查知票係贋鼎因卽投捕房控告是以飭探將顧陳拘案惟此案尚有情節未符處請俟查明再訊司馬判將顧陳管押捕房○郎仲英偕妾徐氏投案徐氏訴稱前被車夫潘阿二騙往戱館看戱伊卽回家竊取金珠首飾約值二千金反召外間揚言係小婦人自已行竊贈與私識者小婦人氣忿交加電促夫主回家訴諸包探張天林由張探在阿二之嫂潘江氏處吊到原贜現在除珠子三十粒洋銀四十七元已無著外餘物均在求請重懲質之潘阿二供稱行竊是實惟求恩典張包探禀稱當徐氏執竊後小的將阿二拿獲卽在　嫂江氏處吊到原贓求辦潘阿書供稱小的係小二之兄伊行竊之事實不知情司馬商之德君判將潘阿二責三百板管押一年窩贜之江氏免責管押六月江阿貴無干省釋起案之贓給邵仲英領去○二百零三號華捕解童忠桂至案禀稱童行竊某客棧銅鍋一只由小的送案請究質之童供稱並不行竊小的因往索洋銀適棧主不在伊等遂誣指爲竊本年某月棧主羊姓托小的鑄造銅元機器在提籃橋爲包探王長桂拿獲此機器卽小的所造尚欠工價洋銀二百元司馬得供著將童交捕房押候查明實情核辦○積竊魏阿榮行竊林金山等五家衣服報由包探錢少蘭查獲拘案請究司馬判責三百板管押六月贜分别給領 
[英美等國租界公廨晚堂瑣案]  
　　前者虹口廣帮鉅泰雜貨店主黄超羣控司帳關渭長關本良任意舞弊虧欠銀兩等情讞員黄耀宿司馬訊得二關狡展不承著黄開明帳略呈候察核覆訊前晚升堂覆訊黄遣子朝章將帳呈案司馬檢閱之下問關渭長曰此帳是否　所寫清長供係弟本良所寫問爾弟所書之帳當可信無他矣渭長語塞黄稱此次帳簿今亦携到自將店閉歇後所結之帳均出自渭長親筆卽總結共虧一萬七千七百五十餘兩之帳亦伊自繕呈請察閱司馬著給與渭長辨認稱是本良所結司馬乃判二關管押一面倩人理處限以十日如延提案嚴比○前者曹汝驥遣家丁張升控和興昌茶號股東鄧少彭拖欠銀兩等情經司馬提案訊追在案旣而汪治文以鄧欠銀六千八百兩投案附控前晚司馬提訊汪稱前者鄧將茶葉九百箱向商人抵去銀五千兩迨後又借去二千兩言明卽還詎料自此蹤跡杳然不得已將茶售去得價若干有帳爲憑求恩追究鄧供此項茶葉九百箱共計成本一萬一千有奇雖已抵押汪處惟伊　欲出售應先知照不應擅自專主今一切虧耗監生萬難承認司馬判鄧先還三千兩鄧供無力措繳司馬以鄧刁狡已極箸還押候再訊核 
 
 

Page 10

 
 
[法租界公堂瑣案]  
　　鄉人姜阿東前將坐落白蓮涇浦畔之田三分三釐售與邱貴朝迄今已閱三十餘年忽備價銀向之贖取邱不允姜遂投法界公廨控訴時邱徐氏先按控縣署縣主汪瑶庭大令提訊之下以此田閱時已久判令不准贖回姜抗不遵斷以致交差管押旣而法界公廨出票將邱提入捕房押候訊核内有高大英姚福堂著地保陳鳳祥交案昨日捕頭派人將邱解案陳保投案禀稱高姚二人現在縣署請備文移提歸案訊辦邱供此田早已絶賣有契據糧串爲憑讞員陳楚生大令著還押候將契據糧串呈騐再核○顧錫渠禀稱數年前向顧錫堂購得二十五保四圖内田一分有奇安葬祖父母立有賣契爲憑今被徐子衡創立界石將墳一併圍入向之理論置若罔聞因訴知地保拘案請追徐供田内祖墳已葬三代近被工部局築馬路占去一分有奇糧串呈請察核大令判將徐交地保候查明復核○招商局巡丁吳福禀稱前日有客載送綢縀五疋報關請驗轉瞬忽失所在顯係小工高毛扣行竊爲特送案請追高不認行竊大令著押候查明復核○顧發至遇順輪船行竊杏仁十斤賣與某舊貨店主婦時王氏得價洋銀二元八角經包探查獲將時王氏一并解案請訊大令判責三百板時王氏罰洋銀二元○張行全禀稱在老北門外護城河畔設攤被偷兒楊阿生竊去衣服二件拿獲送案請辦大令判責三百板贓交失主領去同興宰猪作遣傭人運送鮮猪行經法界包探見未經公司蓋印有違定章拘案請辦大令判將猪充公沈從寛開釋○陳海坤禀稱前日雇小車夫王連橋裝運行李至太古碼頭忽失衣包一枚内有銀水烟袋銀茶壺等物價值洋銀五十餘元爲此將王拘案請究王供特適昏夜小的正在點燈包忽失去度係倫兒所竊求鑒大令判枷號三日責三百板○戴增祥禀稱本月初八夜被賊竊去衣服數件報捕後查獲陸阿二楊德生喬夫生弔到原贓送案請究大令判責陸五百板押攺過所半年喬楊各枷一月責三百板 
 
 
 

Page 11

 
 
   
 
 

Page 12

 
 
　　立　櫃侈路各名色抽收幫項亦不准鹽商囤户擅價居奇違者治之誠如是則商民馱户鼓舞偕來銷路旣暢釐課自增商困蘇而民情順矣其暴虐商民欺朦釀禍之陜西候補直隷州知州李顯誠行同市儈縱勇殃民之儘先副將劉琦應請一併革職其主持官　攘利病民之署陜西按察使本任延榆綏道嚴金清候補知縣王榮綬相應請旨交部嚴加議處以平憤而昭公允所有遵飭查明陜西官運辦理不善各員分别叅處並請停官運仍抽加釐以期恤商便民各緣由是否允愜謹恭摺據實覆陳伏乞皇太后皇上聖鑒訓示謹奏奉硃批另有旨欽此 
[調讐兩江總督李奏爲恭摺叩謝天恩摺廿二日]  
　　署理閩浙總督調署兩江總督江西巡撫臣李興銳跪奏爲恭摺叩謝天恩仰祈聖鑒事竊臣恭閱電抄光緒三十年七月二十二日欽奉上諭調署兩江總督當卽恭設香案望闕叩頭謝恩旋復接准京電二十三日奉上諭魏光燾已調署閩浙總督未到任以前著崇善暫行兼署李興銳著即起程迅赴署任欽此聞命之餘曷勝感悚伏念兩江爲東南重鎭江面交錯經緯萬端臣昔年隨前大學士曾國藩治軍該省深悉繁難情形近來時局變遷庶務待理措施梢有未當貽悮匪輕臣閩疆待罪無補涓埃何圖遲暮之年重荷非常之任徬徨夙夜彌切戰兢祗以時事艱危詔書敦迫揆諸盡瘁之義未敢言辭深維倚畀之隆感而思奮謹將應辦事件料理清楚卽於八月初二日將印信文卷移交兼署督臣崇善接收任事臣卽於初四日由輪船航海赴滬馳赴署任除俟到任後再將籌辦情形奏報外所有微臣感激下忱並交卸閩督篆務期程日起理合繕摺具陳恭謝天恩伏乞皇太后皇上聖鑒謹奏奉硃批知道了欽此 
[調署兩江總督李奏爲該員勞乃宣等調赴江南分别委川以收臂助片廿二日]  
　　李興銳片再兩江政務殷繁甲於各省邇際時事多艱交涉之難尤非往昔可比而籌餉練兵布置防務爲自强至計更屬刻不容緩疆臣卽有過人才智亦斷不能恃一手一足之烈遽收治效况臣衰庸非藉群策群力何能圖治臣於用人一事敢爲矜愼非歴試以事相知有素者從不輕加信任江省需次人員不患無才但多未深知必俟兩三月後細加體察方能舉錯合宜目前庶務待理需才眞殷臣有相信日久者數人不得不籲懇於聖主之前調往委用以收臂助查有前吏部主事勞乃宣文武兼資洪纎贍舉歴經薦舉久爲物望所推重降調道員前福建按察使楊文鼎才長心細磊落英多平日勇於任事不辭勞怨該二員均由直隷牧令起家臣昔官畿輔相知甚深上年先後奏調勞乃宣因病未來楊文鼎業經到閩委　商政洋務均能悉心籌畫又福建特用道徐紹楨識力趨卓才足有爲歴在贑粤統軍嫻於軍旅直隷開復直隷州知州候補知縣洪夀彭學有根柢才具不凡歴任州縣賢能卓著該二員　臣歴官贑粤相從較久深資贊助又廣東議叙知縣劉慶鍾志趣端卓任事勤能福建試用知縣易焕鼎書生本色遇事精審察其才識均牧令中不可多得之員以上六員才具雖各有所長然皆由臣歴加委任氣誼相孚合無仰懇天恩俯念兩江地大物博需才甚殷與他省情形不同准將該員勞乃宣等調赴江南分别委用俾得相助爲理冀免叢脞之虞出自鴻施逾格謹附片具陳伏乞聖鑒訓謹奏奉硃批著照所請該部知道欽此 
[西安將軍長等奏爲職官優劣分别勸懲以挽頽風摺廿二日]  
　　奴才長春恩存克蒙額跪奏爲職官優劣分别勸懲以挽頽風恭摺仰祈聖鑒事竊照光緒三十年七月十六日據理事同知定泰報稱十五日二更後有祥姓在鐘樓東永泰估衣鋪買衣九件共一包袱背至教塲内忽由身後有數人將燈籠打滅搶去包袱並將背衣鋪夥毆傷昏倒祥姓同賊向東門逃逸隨卽兩次奔赴於軍營報告面奉官廳人言不知那旗人均說不管情急奔至理事同知衙門報告的等情具報前來是日步軍營值班之官係防禦伊勒哈本該員值班所司何事旣有報搶之案並不馳往追捕亦未呈報該　協領竟敢以不管之詞搪塞推委實出情理之外奴才當經嚴飭步軍協領等設法搜拿務期贜賊全獲旋據步軍營驍騎校綽勒歡獲搶衣人犯五名送交咸甯縣研訊訖查伊勒哈本昏惰如彼綽勒歡勤奮如此若不明示賞罰無以懲旣往而勸將來相應請旨將防禦伊勒哈本交部嚴加議處其驍騎校綽勒歡擬請以應陞之缺儘先卽補出自聖裁再正繕摺間忽據步軍營協領賡呢音圖禀稱協　搶衣人犯尚有防禦伊勒哈本等情此案俱經奴才查問明確分晰清楚乃該恊領賡呢音圖諱惡爲善以爲開脱劣員地步情弊顯然難膺表率並請將賡呢音圖開去協領以防禦降補籍除錮習所有奴才等擬請奬罰勤惰各緣由是否有當理合恭摺具陳伏乞皇太后皇上聖鑒訓示遵行謹奏奉旨奉硃批著照所請該部知道欽此 
[河南巡撫陳奏爲豫省前因制錢缺乏經前藩司額議設寳河鑄錢局督飭局員釐定章程片廿二日]  
　　陳夔請片再查豫省前因制錢缺乏經前藩司額勒精額議設寳河鑄錢局督飭局員釐定章程以衛圜法而資利用詳由前撫臣劉樹堂奏明開爐鼓鑄欽奉硃批允准在案兹據布政使瑞良詳稱該局自光緒二十四年五月開辦起至二十六年十二月停工止籌成新錢二十萬零八千六百五十一千餘文年杪核計共虧工本銀四萬四千三百餘兩又自二十七年接辦起以購買洋銅價值過昻賠累甚鉅議購廢銅配用適值是年春荒販賣廢銅者甚形踴躍共收買三十一萬八千餘斤鑄成新錢六萬二千一百三十五千餘文年杪核計虧工本銀四百八十餘兩自二十八年以後廢銅日見其少是年僅收五萬斤停止十個月鑄成新錢一萬零六百三十七千餘文年杪核計共虧工本銀二百四十餘兩至二十九年更屬弩末收廢銅一萬四千餘斤停工連閏十二個月鑄成新錢二千九百八十八千餘文年杪核計共虧工本銀八百二十餘兩推原其故委因洋銅以價昻而停購廢銅亦短缺銅無來源停工待料局費虚糜現在銅元暢行近擬購運機器來豫開鑄較之土法便捷成本亦輕可否將鑄錢局停止等情據詳請奏前來臣羅闈法貴因時爲變通而利用必熟籌夫終始自寳河局開鑄以來委員屢易竭力支持官本日見虧賠銀市仍復低落各省大抵習然固非區區一省所能挽回若不及早停止將來愈虧愈多從何彌補况江鄂鄰省機器製造銅元已有成效豫省現擬仿照辦理 
 
