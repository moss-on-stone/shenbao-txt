# 1894 - 354 - 4907789

 

Page 1

 
 
[弊出售] [  書集成謹啓]  
　　　興一　　　　者桂氏　　嘻笑　　　以　　　　和　之黄　殆後身　　　　峰靈鬼趣　如牛渚然犀鬚髮畢見　謂　　能　　　能肖鬼之情狀然　　　鬼姑　者之　空破　不妨差無數實也　　　　　　　　印出售　部碼洋一角五分賜願者請移玉三馬　　　　申昌　　各埠申昌購取可也此佈 
[重印左文襄公奏蔬出售]  
[圖書集成局]  
　　左文襄公奏疏三十八卷提督羅公大　編文義以孝　　戎榮分茅土　　之　文章揜焉然讀其奏疏則指陳事勢　暢　　　　　　　　文忠　無　懷　序所謂如長江大河一　未　一滬復起其　處　古人之大　不　也本局前曾排印購者爭求不日告　　　　　出售　　　釘　　外　工　所　不多每部　洋四元賜願者請移玉三馬路申報館申　書室各　印昌購取可也此佈 
[鉛根大字本圖本綱目拾遺] [  圖書集成局]  
　　本草綱目爲軒岐家必備之書　　各圖并附拾違可謂有美畢臻本局爲四保堂以新鑄大鉛字印成刷以潔白紙張每部訂成二十四本碼洋四元賜願者可向本埠三洋涇橋文　山房煥文書局五馬路文玉山房二馬　千頃堂購取此布 
[制倭策]  
　　兵有强弱戰有勝敗此至不齊之數也然苟有以善用之則弱者可轉而爲强敗者可變而爲勝此豈有他道哉亦恃乎有以振作之而已矣倭國當二十餘年前閉關謝客英法美諸國兵船泛海東來叩關求互市倭起而拒之大爲諸國所創於是幡然變計倣效西法練兵造械岌岌焉惟恐弗及欲以追步西國之後塵小有所得竟公然自以爲是急欲出而一試遂有剪滅琉球假道臺灣之役中國素以大度爲事不欲過事誅求遂任其償所欲而去此復倭人乃益龎然自大謂兵力之可恃中國之不復可畏由是講求武備製造船械工匠　宵從事幾無片晷之暇十年以來凡所以爲圖我計渡鴨緑江而北踞我九連鳳凰金州復州等處爲進兵内犯之計　至大連灣旅順相繼失守而其由岫巖州海城蓋平而來者其志固不在小獨不解陸路官軍何以絶無抵攔任其長驅直擣如入無人之境或曰炮械之不利也兵卒之不練也將弁之各懷觀望不相策應也是固然矣然不遇磐錯不足以見長才不遭艱險不足以顯名將古之爲將者知彼知已知彼之長在何處我則因而避之知彼之短在何處我則從而制之如此一轉移間我之短有所藏而長有所見矣今誠誅怯懦之將汰疲弱之兵整頓營規申明賞罰另擇知兵之將以統之至制敵之法則不用正而用奇不用常而用變蓋我之槍砲不及彼之靈捷我之軍士不及彼之練習若與之對陣交鋒勢不免多所傷亡取我之短以敵彼之長非計之得也然則舍短用長之法將奈何彼軍由陸路而來盤踞各處者兵以分而力薄其勢易蹙也我誠以精悍之兵出其不意攻其不備肉薄而登與之短兵相接便彼砲火不暇施放彼形類侏儒之倭兵斷不能與中國長大漢子相抗如彼來攻我我則疾趨以避之或設伏以待之俟其旣歸則又疾起以乘之或乘其進膳或乘其夜臥風發電掃如飛將軍從天而下使彼猝不及防相持旣久彼進無所逞退無所歸苟不盡化蟲沙亦不免爲餓殍矣昔英將戈登服官中華歴年旣久於中國之軍制常加體察叅以議論謂爲中國練兵計不必徒費巨資向外洋購買極大之砲最新之槍蓋旣有利器必賴有用器之人庶可收折衝禦侮之效中國之兵平日旣不從武備學堂研練甄拔而出卽使派人教練終覺格格不入雖有利器終不能用徒兒其棄之以爲敵用耳計不如多購中等之軍械旣可省費且使軍士易於使用更爲聲東擊西之計亟肄以疲之多方以誤之使彼畫不遑食夜不安枕彼必有坐困之勢俟其旣困然後一鼓殲之易如反掌耳會以此說貢諸當道惜未見諸施行當中法搆兵時劉淵亭軍門提一旅之師轉戰數年屢挫法人之焰　旗斬將卓著奇勳威名震遠近大率亦用此法蓋尺有所短寸有所長在當局者固無不自知而不必爲之諱飾者也不善用其長則長者亦不可恃苟能善用其短則短者轉若有所大可恃倭國兵數本屬不多其由陸路節節内犯旣得一地卽派兵踞之兵以分而見少則其屯踞各處之兵爲數無幾巳可概見觀其奪我旅順卽以兵船載兵他往則其兵之不敷調用愈可知矣彼旣調傾國之兵以出此後雖欲添調而不可得而其調赴各處之兵或死於疆圉或斃於疾疫或沈於波濤死亡旣日多一日則兵額亦日少一日再與之相持半載一年之久則其兵必至漸卽消磨况其國中財賦本自無多十年來不惜巨金供製造軍械之用元氣已耗戰爭旣久軍械不免損傷遺棄亟須添置又苦貲財難措前此旣將鐵路抵與他人徧向國中搜括幾於瓶罍皆罄近日又開議院勸衆輸資衆無應者乃擇稍有貲財者閉置一室如一禮拜不捐貲財則當囚諸暗室絶其飲食倭主之忍於苛勒如此則其財力之竭待用之迫已可想見兵數旣單餉糈又罄國中守舊自由諸黨必有譁然羣起者疆宇尙不能保復何暇窮兵　武好大喜功以爭不可必得之數哉是故彼之利在速戰我之利在緩戰彼之利在僥倖一勝我之利在計出萬全苟用舍長用短之法與之相持雖未能速封京觀大振國威然相持久之彼必有束手待亡之一日狂夫之言聖人擇焉願以質諸知兵者 
[諭旨恭錄]  
　　十一月十五日奉旨分發廣東試用道武勷江西補用知府陸錫康廣東知府胡恭辰廣西知府嚴震湖北知府彭覺先江蘇同知黄家珍廣東同知劉鈺得雲南同知李錫彤陜西直隷州知州孫庭壽河南知州毛大猷廣西知州紀堪錚貴州知州郎承謨甘肅通判張作霖廣東通判胡永昌浙江通判桂步鑾湖南通判孫傳棫江蘇知縣李筠俞明謙俞世球朱學煌山東知縣查榮綏山西知縣章壽麟黃汝彭黄熾陜西知縣李僑浙江知縣張兆楨湖北知縣吕勳四川知縣曹銘臧瑜廣西知縣賀源清貴州知縣曾渾祖直隷知縣趙鐸山東知縣趙玉堂山西知縣程集勳河南知縣言有章周鳳曦郭其章福建知縣侯澍棠湖北知縣廖學沂四川知縣裕霈陳國珩兩淮鹽大使何煦俱照例發往戶部郎中員缺著富慶補授理藩院員外郎員缺著潤樸補授盛京刑部主事員缺著彭齡補授盛京兵部主事員缺著勒爾金補授欽此同日奉旨巡視西城事務著慶綿去欽此同日奉　旨巡視東城事務著張仲炘去欽此○太常寺題十一月二十六日冬至大祀天於圜丘視看牲隻奉　旨遣溥靜視牲李鴻藻看牲欽此 
[倭奴獻媚]  
　　倭酋大鳥圭介當明治僞天皇行維新之政時從巨酋西鄉氏竊據薩摩稱兵作亂及西鄉氏兵敗授首大鳥回缚乞降僞天皇任以僞官太鳥遂益肆無忌憚近更花言巧語嗾使占據高麗高國人民無不欲食其肉而寢其皮一洩胸中義憤僞天皇獨謂其有功於國召返倭奴巢穴封僞職曰樞密院大臣倭奴本專喜　笑脅肩至此 
 
 

Page 2

 
 
咸盡情獻媚於倭歴十二月初二日卽我聖清本月初六日迎至横濵埠舉酒賀之當大鳥到時有倭奴二千餘人迎於鐵道之畔甘言悅色　態畢呈旋邀至大花園設席欵待時適傾盆雨驟大鳥拖泥帶水如落坑雞一般猶口出大言向衆倭奴鋪張戰狀嘻昔人言鳥之將死其鳴也哀何大鳥猶不知死在臨頭詡詡然自矜得意耶 
[倭奴無恥]  
　　倭奴自稱兵犯順以來食用久空幾至室如懸磬不得已從舊金山美商定購一切食物數日前由公司船裝到而倭奴無銀可付乃忝顔向之熟商意欲賖取數天再行付價美商不允謂爾國内已困窮若此且言而無信慣效馬扁之行爲務須銀貨兩交不得任爾欠宕倭奴束手無策怏怏而回噫其眞無恥之尤哉 
[電告倭情]  
　　香港西字報館接電信云日本廣島來信據稱日酋山縣氏現因抱病由遼東回廣島日兵第一旗則在鴨緑江北界被大隊華軍所擊自西歴十月至今中國九連城牛莊盛京鳳凰城之某山皆爲日兵佔奪日帥田下氏現由東路進攻連山關此處地勢最爲險要有日諜二百人被華兵四千擊退十六日追至鳳凰城與大隊日兵相遇十六七八連日鏖戰復有日兵由南路至鳳凰城十八日潛襲華軍右營現有不安分之日兵二百名已由旅順載回廣島所有侵佚遼陽之第二旗兵未聞勝負若何而廣島已再整諸軍聽候調遣云本館按諱敗爲勝是倭奴之長技其云抱病回國爲兵敗受傷無疑旣云在鴨緑江接戰則彼國之兵顯未渡江忽云牛莊盛京已爲所奪明明自相矛盾其云十六七八連日鑒戰不言誰勝誰敗則倭兵之大受挫折不問可知其云擊退者係間諜二百名亦厲巧爲掩飾統而論之倭奴窘促清形已可共喻我華軍掃平醜虜正在此時矣 
[戰務電音]  
　　香港中外新報云本月二十一日下午有西人接上海電報云本月十八日黎明時駐紥鳳凰城之華兵四千名被倭兵突來攻犯華兵接戰良久退至城北倭國僞官之被殺者三人兵卒死亡七十人華兵死傷之數未得而知被倭兵虜去者聞共四人軍械略有損失刻下駐紥連山關之華兵依然屹立不動倭帥田下氏欲由後路進攻云以上所言係由廣島電致申江轉遞香港觀其語意則十八日之戰我華軍定獲勝仗但倭奴巧爲掩飾未肯明言請拭目以俟捷音可也 
[大帥抵鄂]  
　　湖北訪事人云雲貴總督王夔石制軍文韶於本月二十五日五點鐘時行抵漢口官舫帶以問津輪船後隨杉板船一艘護送瀛眷則另坐一巨艦旣至卽繫纜襄河内大碼頭江漢關道惲觀察乘舟遠迓兩岸兵士鳴砲迎接如儀 
[金陵大火]  
　　金陵訪事人云冬至日寅初好夢初回忽聞鑼聲亂鳴馳報火警披衣而起推窗四望惟紅光高燭幾如霞起赤城少焉各水龍轆轆飛馳雷奔電掣隨之而往則陡門橋已擁擠不開迨上元縣陳大令江寍縣趙大令先後到來始將橋上閒人驅散及過橋而人益如蟻詢之知火起於油市大街其時烟霧迷漫不能偪視直至天明之後始訪悉火由糯米巷某店起焚至平安巷止計燬三十餘家火星飛越對門由東向西又燬三十餘家其中以衣莊四家爲資本最鉅復有大南貨店一家大染坊一家大廣貨店二家其餘如肉店烟店襪店鐵店米店錢莊香燭店刻字店剃頭店木作洋貨店布店共五十四家亦可謂鉅災矣 
[書院屯軍]  
　　天津訪事人云梁家園營門外建有極大洋樓一所名曰博文書院本擬於此培植人才嗣以經費不敷未經開辦此樓遂塵封蛛網棄之如遺矣兹德員漢納根君請於李傅相招募精壯華人駐紥於此訓練　軍隨後當由德國延武弁數十人練成精兵一萬名以冀剿平倭虜 
[武林耳食]  
　　省城中行用小錢雖經官憲嚴禁仍不免陽奉陰違大爲市面之害今年夏間南貨綢布各業擬平市價概用制錢無如所議不果故近來市錢較前更小武林門外大兠地方爲水果魚行聚集之處交易以通用市錢洋價每元可擡二百現在同行公議於本月二十一日在湖塍崇善廟演劇禁用小錢各貸均打八折在肩販之人似較平時尤爲合算無不樂從倘城内各鋪果能依此辦法則小錢可不禁而絶矣○河南巡撫劉中丞樹堂開藩浙江時曾捐鶴俸洋五千元交善堂紳士生息爲三學寒士度歲之資名曰經畬會額設八十名每人四元其報名在後者俟有缺出按次叙補現在歲闌在卽紳士已開列名單交各學查察有無缺出以便遵照辦理在會中人亦須自行赴同善堂報名先行給單以杜冒領之弊其報名之期限十一月底爲止遲則不補○杭城每届冬令每多賭攤大約均設於僻靜之處如法輪寺弄鳥龍巷太平橋弄等處不下十餘起官憲雖已嚴禁無如差役受賄代爲隱瞒是以若輩均肆無忌憚也現在保甲局新設巡防由局董親自巡查日内已拿獲十餘人送局重責分枷於觀橋太平橋豐樂橋等處似此辦理呼盧喝雉者當稍知歛迹也○錢塘縣束季符大令定於十七日開倉是日辰刻大令親至倉内收漕本年因海氛不靖運米維艱擬减價折色俾民間樂於從事蓋變通之中仍屬體卹閭閻之意也無如鄉民總以完米爲便宜早將米石運載來倉糧書人等欲令折價而鄉民以開倉五日向無折色之例因此小有齟齬大令聞之立將糧書呵叱仍照舊章收取白米鄉民無不頌邑侯之仁聲○天竺山法喜寺崇奉觀音大士香火甲於通省現因年久失修正殿梁木將斷僧人已在外設薄募捐又復　某紳請撫憲撥欵興修撫憲以現在軍需浩繁無欵可撥謝之復傳諭僧人云查該寺每年所入香資不下萬金該僧旣藉此爲衣食豈可任其坍塌卽罰令出資興修并不准在外募緑如有不遵卽予驅逐另換住持方丈奉諭後恐懼異常卽傳各房僧人集資修整刻已擇日興工矣 
[青浦縣試紀聞]  
　　正塲已冠題鯉趨而過庭上句未冠去邠通塲次題邠人曰詩題蒓菜秋來憶故鄉得鄉字○初覆題與仁至執射乎經題躋彼公堂稱彼兕觥○二覆題伊尹之於殷也孔子曰唐賦題急流勇退賦以急流勇退人亦爲爲韵詩題　須信淵明是可人得人字擬陶淵明歸去來辭用原韵○終覆題竊比於我老彭祿在其中矣十一月徒杠成載華嶽而不重各作一小講○正塲前十名徐行葉理才　錫昌邵庭芳許謙何繹書盛作松徐經杼張秉樞朱世英○初覆前十名徐彭齡何繹書　張秉樞丁文泮盛作松徐行徐經銓盧錫昌葉理才徐經杼○二覆前十名徐彭齡徐經銓　盛作松徐行何繹書張秉樞丁文泮葉理才盧錫昌徐經杼○終覆前十名徐彭齡徐經銓盛作松張秉樞何繹書丁文泮葉理才徐行徐經杼盧錫昌 
[拿獲倭船]  
　　聞之官塲中人謂有某倭奴所設洋行以銀二萬兩向新金山購買夾板船一號託某洋行在上海辦黄豆三千五百石運之出口行至吳淞口外百里許忽颶風大作致桅竿吹斷船遂沈入波心船主急派人來滬雇取小輪船將船帶回浦内關道憲劉康侯觀察訪聞其事并知黄豆内藏有軍火食米等禁物立傳騐　委員偕稅務司前往查騐得實將艙封固不日卽須澈底根究矣 
[開辦米捐]  
　　米捐一項前由各大憲奏請施恩豁免目下倭奴肇釁各貨稅厘减色而軍需益覺浩繁蘇省牙厘局總辦詳請將米石酌量收捐以充餉項業於十一月二十一日開辦行文松滬厘捐總局一律舉行朱竹石廉訪因卽懸示自十二月初一日爲始令各米商遵照向章踴躍報効 
[覆試武童]  
　　昨日上海縣武童覆試步箭午前齊集縣署大堂鐘鳴十二下宣琴山廣文命駕到來會同黄愛棠大令升座標封儀門一一面試至申刻試畢其時提右營翏楚材叅戎因另有要公未遑同校 
 
 

Page 3

 
 
[捕房捉賭]  
　　前日三四點鐘時有無賴數人羣聚洋涇浜之南法租界中設攤賭博事爲克巡補頭訪聞　包探帶同夥役四面兠　　賭徒正在興高采烈之時頃刻風流雲散祗拘獲與賭之二人連賭具解入捕房克巡捕頭以此輩怙惡不悛命押候堂期解請曷同轉嚴　　究 
[吸烟遺火]  
　　史某卜居本邑小南門外石街樓上住一老嫗臨臥必吸淡芭菰前晚兀坐牀沿吸食不隄防火星延及帳角霎時烟　迷漫樓下人急起視之火已燒至梯畔大聲呼救鄰里齊來汲水灌之火始得熄 
[幾釀火災]  
　　姑蘇某氏借居本邑法界醬園弄六十一號門牌張姓之屋日在某倡院傭工夜則雞棲於此前晚一點鐘後將火油燈置箱蓋上未及吹熄卽倒臥於牀上不不虞風入窻檽以致火延蚊帳直至被窩焦灼始從睡夢中驚回驚駭之餘疾聲呼喊鄰人有在燈下工作者聞警往救得免成災然已受驚不淺矣 
[根究起火]  
　　日前英租界四川路書機失愼本報已紀之矣兹悉此棧係同文書局經售書籍之劉雨屏抵押與泰源錢莊由泰源莊向巴勒保險公司保有火險銀七萬兩馬勒莫明起火之由故請將管棧之夏如卿傳案訊問夏如卿供紹興人在同文書局爲管棧棧中並無人住小的住在棋盤街同文分局内失火之日午前十一點鐘時曾有紙三十捆堆存棧中以後並不開門不知其起火之由棧中共有門二處其一處已經釘塞巴勒西人訴稱行中所保者俱係書籍今伊擅進容易引火之紙殊屬不合通剌謂書籍與紙本無分别現在惟有以保險章程爲準如章程上不准堆存無箱之書則紙亦不能存棧旋　承保房險之洋人亦投案請究從何起火又據包探秦少卿禀稱據裕昌保險行中人言起火之先曾於七點鐘時見窓中似有青烟縷縷然並不在意又據巴勒買辦顧某訴稱此棧先曾保銀十萬之譜後因鄉試時將貨銷去减保此數保數甚鉅故不得不請公祖研究惟此棧旣由劉姓抵押與泰源莊同文局卽不能再行進貨今伊等擅自進貨請傳到泰源莊執事一問通剌與薩副領事再三商議著傳到泰源莊執事於下禮拜一會同復訊 
[續訊印人]  
　　會訊印人已登昨報前晚九點半鐘時上海縣黄愛棠大令乘坐馬車至英公廨先有英署繙譯傑彌生並新巡捕房捕頭同印度繙譯吳慶生至廨守候大令旣至卽與宋莘樂通剌及各人在花廳會訊當將二印人帶入據供一名嗎哈麥阿唎年六十八歲係印度人住英租界六馬路清眞教堂中向隷回回教專司誦經因無錢使用故與同教之唦唎瑪沙欲至崇明與教内之朱鎭臺商借洋銀及至其處朱鎭臺已往南京未得相遇嗣有人將我等送入廟中住宿卽被拘住轉輾送至此間餘無别情唦唎瑪沙供四十二歲來滬甫經二月餘供略同所有供詞俱有吳慶生一一轉述旋在二印人身畔查出經懴等書餘無别物大令一再互商著將嗎哈麥阿唎唦唎瑪沙暫交捕房帶去一面將供詞禀詳道憲再核大令與傑君等遂分道而歸 
[工資糾葛]  
　　吉安輪船失事一案屢詳本報昨晨據水手葉愛發等將葉安心扭至英公廨控稱小的等尙有工資一半未經收到曾向糧臺局算取據糧臺大人言此項工資應向葉安心處算取向論不理是以扭案請究葉安心供寍波人與吉安輪船一事無涉不知伊等何故扭來通剌諭葉愛發等言現在朱寳龍已經到案俟提到朱之保人陳蓮川卽可集訊爾等現且散歸俟訊問時投案可也葉安心飭交的保 
[無賴宜懲]  
　　本城西門外民圑局勇唐松與薙髮匠陳金山打架經巡防局員蔡二尹移送保甲總巡局請辦翁笠漁明府卽於前晚飭局差帶至縣署花廳訊問唐供陳金山於今年六月間認識至七月間伊犯案管押捕房釋出後向小的借洋一元昨日又欲借洋二元不遂其意卽舉挑薙髮擔之扁擔毆打撕破棉襖打碎鼻子奪得扁擔呈案求請伸寃明府謂陳旣借爾一元未還又借二元不與便打天下有是理乎爾之供詞頗覺支離又提陳金山到案質訊陳供並無借洋之事實因伊姘婦某氏辱駡小的小的心有不甘欲向某氏之父理論唐松挺身而出旁若無人初則唇舌相爭繼竟拳足交下腰間被踢一脚剃頭擔盡被打失明府謂曰爾等形狀聲口均是無賴不容輕恕判各笞一百板交差覓保並具永不滋事切結如違向保人是問方可釋放 
[上海縣署瑣案]  
　　英讞員移送毛元善毛姜氏小老虎唐孫氏到縣前晚翁明府升坐花廳訊問毛姜氏供稱小婦人籍隷高麗嫁毛爲室今秋隨之來　轉賃英租界阜康里小老虎所租之屋於八月初三日遷進至二十四日丈夫偶爾口角隨卽出門小老虎之私妻唐孫氏勸小婦人捲物逃回并囑將樓上箱籠移至樓下付小婦人錢一百文先令乘車走避伊然後將諸物運來小婦人被其所愚喚車逃出途中經巡捕喝住拘入捕房小婦人直訴情由捕頭遣人將小老虎唐孫氏一併解送公堂轉移案下毛供稱小的係寗波人向在高麗當細崽曾娶姜氏爲室挈之返申賃居阜康里八月二十四日因事勃谿而出旋聞姜氏被捕拘押捕房現查捲去諸物尙少十分之七叩乞究追唐孫氏供稱姜氏捲逃小婦人並不知悉安得有唆使寄物之事起案之物平日均放在客堂中小老虎供稱小的在治下當小工度日姜氏逃走時小的實不知情後聞毛說知小的卽將唐孫氏訓斥明府謂唐孫氏曰毛夫婦所供定非無因爾可及早供明從寛發落開導至再執定前供明府怒喝令掌頰二十下供稱毛父亦住樓上如果小婦人嗾使捲逃毛父豈有不知之理明府問毛曰爾父果在樓上乎答稱此時往寍波明府遂判令將小老虎唐孫氏交人保出姜氏交其夫領回候移請英公堂查明當時毛父是否在樓再行核奪○英讞員移送竊犯朱長生到縣翁明府訊究之餘朱供認不諱明府飭笞責二百板收自新所 
[英界公堂瑣案]  
　　包探奏少卿禀稱昨有任榮卿之友劉殿臣卽劉祺向趙炳申誑取狐皮袍一件值洋一百六十元現在劉已不知逃避何處故將任拘入捕房並將劉之行李等解案請究趙投案禀訴被騙各情請向同黨之任營卿追究任供湖州人向在蘇州鴻茂源縐紗莊執事與劉係初交因曾被借銀三百餘兩故隨伊來滬向之索取據劉言滬上有差使不得已與伊同住天保棧至買衣之時劉托職員至大東門收取銀兩並不在塲宋通剌檢點劉之行李見有江蘇巡撫部院及松滬貨捐總局等銜燈更有木質印信一方其文曰三品銜候補府選用通判劉祺印字樣及江陰來信一封言由上海縣門稿送來通剌檢閱之下商之薩副領事著將任榮卿押候過堂復訊○曹金山竊方鉛二塊售與李克明由包探沈金隆吊到原贓並將曹李二人解案請究曹供白鉛二塊却係小的所竊售與李克明講定洋二元二角其實收洋八角通剌以李克明賤值收贓著罰洋八元否則管押三禮拜曹金山本應遞解今姑從寛交捕房管押一個月○張阿林前經犯案懲辦今又竊取王阿明等十一家衣物王等報捕後由包探顧阿六緝獲送究王阿明等紛紛投案各訴被竊緣由求請領贓張阿林供杭州人餘供支吾通剌以似此巨竊不便容留租界判交捕房管押兩個月期滿笞責一百板遞回杭州原籍起案之贓分别給領○包探黄四福偕西包探禀稱馮會賢俞錫雲二人同擺紙烟攤其中有四千餘支係冐晉隆洋行牌子並起到捲烟之紙及圖章等類一併解案請究馮供冐牌原是不合現在惟求恩典俞錫雲供稱借住馮處甫經二日並未與伊同做冐牌紙烟西包探禀稱往拿時俞卽將未成之烟紙抛棄顯見俞亦在内馮俞同稱實係小本營生略圖微利以後决不敢再犯通剌以馮等却係窮苦著從寛判交捕房各押二十八天僞烟充公○一百六十五號華捕拘在途拉客之野雞妓沈陳氏卽陸金林至案通剌略問情由見妓似係患病遂從寛判令赶緊回籍○張雙壽竊取張福壽絨單一條經包探孔阿才緝獲人贓解案請究通剌訊得張雙壽係初次犯竊判令管押十日贓還失主○孔探又解在某茶肆行竊水烟袋一支之王春山到廨請究失主玉錦弟投案請領失贓通剌略問情節判將王春山管押四日贓還失主○包探張阿五禀稱施桂生挨門行竊張阿六家磁花瓶一個銅燭臺一副及零星什物報捕後由小的緝 
 
 

Page 4

 
 
獲送究並呈出施桂生身畔搜出之　鑰匙數個張阿六投案申訴前情求請領贓施桂生供浦東人向爲糖行出店後因失業無資餬口前日行經張阿六家門首見門戶洞開並無人在内故敢竊物以冀變價果腹今旣獲案惟求恩典言已頻頻叩首通剌得供判令管押二月笞責一百板○徽人王喜佳流落滬江並無親友幕天席地宿露餐風近以飢餓難熬遂作三隻手生涯昨日行竊方阿福水烟袋一支正欲逃逸適爲一百九十八號華　瞥見拘入捕房於昨晨解案通剌以王喜佳貧苦屬實著交捕房送回安徽贓給還失主○陳阿奎在虹口一帶招攬賭客適爲一百零三號三道頭華捕所見遂解至案下陳供向爲木匠昨日至虹口買藥與熟識之賭徒偶語致被悮拘通剌以陳誘賭可惡著交捕房管押半月 
[美界捕房紀事]  
　　甲乙二廣東人年均十五六歲前日下午相遇於閔行路忽地各奮老拳忿氣塡膺誓不兩立適二百七十四號華捕巡街至此一併拘入捕房捕頭呵斥一番卽行釋出○西華德路第十號房屋爲西婦某氏所居雇本邑人某甲爲傭前日西婦乘東洋車回呼甲給車力甲稍稍尅扣適爲西婦所見遂斥逐出門甲索取工資向之吵鬧西婦忿甚投訴捕房捕頭遣華包探竇如海並二十二號西包探前往查問甲哀求再四願不復索取工資二包探告以　再忿爭定卽拿送究辦 
[保赤]  
　　敬啓者敝邑地瘠民貧疉被水災溺嬰之風日熾承蘇滬諸大善長於賑卹之外解囊捐助得以創設保嬰自丙戍年起刊刻徵信諒　公鑒邇來保嬰兼辦留嬰每年　費不敷者更　兹蒙施子英善士撥助洋一千元張雪堂善士助洋五十元又經募洋五十元規元五十兩培桂軒　一百廿　朱繼述齋不書名鎭海無名氏三戶各得一百元　書名洋六十元楊隱名洋五十元方子厚郭敦復王叔英三戶各洋五元朱安山洋二十元壽萱書屋洋十六元蔣　名槐陰堂王兩戶各洋十元韻蘭氏慶裕堂各洋兩元先後祗領感佩同深蘇文忠云每歲多活得百十小兒亦一樂事則諸大善長之樂更可想已謹乞而登報章以誌盛德高湻保嬰總局董事吳壽恭吳寛陳　陳昌年陳恩海焦有壽　沛榮等謹啓 
[澤流苦海]  
　　江南泰州海安分司署門丁來信云敝上檢閱申報知貴堂平安會備棺施送是以捐助洋銀十元請爲收入敝堂卽掣奉收條並刻入平安堂徵信錄按此項棺木由信昌珠號金陳諸善士　辦歴年經費爲數頗鉅苟得仁人君子隨緣慨助則有益於航海之客多矣謹誌數語以伸　悃[  果育堂同人公啓]  
 
 
 

Page 5

 
 
[癲狂定心至寳丹]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[倭奴求偶]  
　　美國報云現在倭主之僞太子欲娶歐洲之女爲妻曾託其駐美僞公使濳行探聽不論何國但有公主郡主年紀與之相當者卽爲玉成其事擬俟二十歲婚娶若無公主郡主爲匹則英國公爵法國修爵及美國大富翁之女亦可特不知各國願與此太子締婚否乎嘻 
[拾銀笑柄]  
　　爪亞瞽者沙禮旣貧且廢無以謀生因手一杖摇鈴市中藉按摩之術爲餬口計本月初六晚約近十點鐘時行至　釐街口其杖落地忽覺鏗然有聲異之蹲而捫索覺有一紙内裹洋銀二枚喜甚持歸質於人則花紋翹然果銀圓也復以其紙倩人視則係十圓之鈔票詎料沙禮忽然大哭旁人莫明其故因問之曰汝驟拾多金自應喜笑乃不笑而反哭得毋不近人情耶沙禮曰吾之哭也實有所因惟恨彼蒼偏使我目失明不然則如炬之眼光應不知多拾幾許矣聞者至此始知其痛哭之故莫不爲之掩口胡盧 
[泉唐佚事]  
　　杭州訪事人云錢塘江下至海鹽縣界長塘數十里壘石爲之每年秋汛時往往被潮衝塌佔工修理需費不貲目下潮勢漸平石塘須一律修築趙展如方伯因札委候補府李太守襄國前往騐看太守奉札後於本月二十三日起程○近有朝鮮國難民老幼不一沿途求食其聲甚哀每至一家給錢數十文或數百文不滿其欲不去本月二十一日豐樂　有賣蔴圑者被若輩攫食一空向之索錢則喃喃然不知作何語杜子橋賣甘蔗者亦被取食不給分文所望高坐堂皇者有以約束之也○駐防旗營中人時在營外賃屋聚賭某日有十餘人羣聚下城駱駝橋某姓整容店内興高采烈樂此不疲事爲保甲局員偵知率巡勇六七人一擁而入捉獲賭客三人而殷局者早化黄鶴飛去矣乃將房房屋封閉將三人帶回局内候懲 
[喬遷遇騙]  
　　金陵訪事人云浙江某明府籖分江寗差遣遂携其梅鶴至青溪紅板間作寓公邇因倭虜猖狂謡言不一因擬首先携取眷口逃返梓鄉某日雇定南灣子船二艘停泊水西門外次晨有水手十名至公館謂老板命小人等前來帮運箱籠省得大老爺資雇挑夫時明府正與碼頭夫爭論運力之高低齗齗不决至此卽將碼頭夫叱退著水手扛運衣箱水手唯唯遵從極盡心力詎料扛至五次後竟一去不回飭丁至舟促之則兩舟之人全在舟中並無箱籠扛至詢之老板頭緒茫茫家丁知已遇騙失財飛報明府一時手忙脚亂飭丁四出偵尋一面商諸各同鄉擬函請地方官責成坊快追緝同鄉中有老成者笑謂明府曰首先遷徙摇惑民心倘被上憲究查試問便乎不便但得多當厘捐差半載所得足償所失何追究爲明府韙其言卽不復聲張將餘件雇夫送至舟中解纜望浙江進發 
[幾遭人命]  
　　縫人李某家在本邑裏虹口日前其學徒乘間竊去衣料質錢李察悉乃重責之學徒羞忿交加至晚購阿芙蓉膏吞服李見其神色變異詰知其事急舁至同仁醫院求醫醫生以精錡散進得將毒物嘔盡轉危爲安然亦險矣 
 
 
 

Page 10

 
 
   
 
 

Page 11

 
 
[光緒二十年十一月十五日京報全録]  
宫門抄○諭旨五道録前○護湘撫王奏命婦急公好義請准獎勵摺○湖督張奏拔貢分發知縣中式舉人請免扣除摺○又奏揀員請補遊擊摺○又奏揀員借補遊擊摺○十一月十五日刑部都察院大理寺廂紅旗值日無引見○　王因伊孫賞翎綴謝恩○端王等因伊子賞翎綴謝恩○莊王等磨勘武舉覆命○毓秀預備召見○葆公續假十日○禮部奏派宣表官派出崇恩　　見軍機阿克丹毓秀○○二品頂戴護理湖南巡撫按察使臣王廉跪奏爲命婦年届耄齡急公好義籲懇天恩准予奬叙事竊據署湖南布政使翁曾桂詳據湘陰縣知縣韓受卿詳稱生員蔣光淑等呈本邑命婦蔣朱氏系出名門夫璸早故維時子恭鑑尙幼氏撫孤茹苦教子成名恭　以監生彚保分省知縣加鹽提舉銜曾請三品封典今蔣朱氏年躋九袤慶衍一堂秉性常貞樂施爲念更以膳資節省之餘佽工作經營之力欣逢本年十月皇太后萬壽慶典省垣修葺皇殿捐銀一千兩藉申報効之忱等情由縣造具册結申司轉請酌覈奏奬前來臣查定例因地方善舉捐銀一千兩以上者請旨建坊給與樂善好施字樣如有應行旌表而情願議叙者由吏部覈議等語今湘陰縣命婦蔣朱氏柔嘉維則淑愼其身課子有方和熊丸以垂教訓孫衍緒喜燕翼之詒謀賢聲早播於一鄉壽算正躋夫九袤兹捐銀一千兩修葺皇殿情深報効宜荷褒嘉應如何量予恩施以資觀感之處臣未敢擅擬除將册結咨部查核外理合會同湖廣總督臣張之洞恭摺具奏伏乞皇上聖鑒勅部核議施行謹奏奉硃批該部議奏欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲拔貢分發知縣中式舉人懇恩免其扣除恭摺具奏仰祈聖鑒事竊據湖北候補知縣周以翰禀稱該員現年三十八歲江西興安縣人光緒乙酉科拔貢考取教習充當正紅旗官學教習十九年二月六年期滿奉旨以知縣用簽分湖北補用五月十一日由吏部帶領引見奉旨著照例發往欽此二十一日赴部領照當卽具禀告假回籍省親聲明省親假内適届癸已恩科鄉試塲期就便在江西應試蒙部給發告假執照回籍六月二十四日到籍省親七月十四日由籍起文赴江西省鄉試試畢回籍起程九月十四日至湖北省禀到正繳照間江西文闈揭曉中式五十名舉人旋卽具禀請假回籍塡寫親供十一月初十日禀請給咨會試始知所請鄉試之處業經議駁本年二月初三日又經禮部援案奏請將所中舉人除名前於四月初七日到省銷假伏念假内鄉試一節曾於禀内聲明當時未奉批駁迨經部駁已在三塲完畢之後竊思一介微員欣值恩榜宏開幸邀中式今年恭逢慈禧端佑康頣昭豫莊誠壽恭欽獻崇熙皇太后六旬萬壽聖節普天同慶薄海臚歡内外臣工皆可上邀曠典該員告假回籍省親就便鄉試均經先事呈明並非有心朦混可否據情奏懇天恩免其扣除舉人等情當經行司核議去後兹據署湖北藩司陳寳箴署湖北臬司瞿廷韶會詳稱查同治三年奉准部咨禮部吏部等部會奏嗣後拔貢分發知縣到省後未經委署告假回籍者遇鄉試時卽比照舉人大挑知縣給咨會試之例由原籍督撫聲明並未委署地方字樣咨送吏部給劄録科仍不得臨時告假徑行來京取結應試其有告假在籍遇鄉試所願應本省鄉試者亦准其一體考試仍不得因鄉試届期始行告假回籍至由拔貢保舉捐納分發各員均不得援以爲例以示區别等語今查該員周以翰係由拔貢教習知縣甫經分發省分尙未到省之員並非捐納保舉似與部議援引之浙江茅松齡由監生捐納通判到省後回籍應試不同該員在京呈請給假回籍省親遇便在籍鄉試亦非鄉試届期始行告假回籍者可比查拔貢分發知縣到省後未經委署告假回籍遇鄉試時例尙准其應試該員雖經分發並未到省似與己經到省者又屬有間且係在京呈明未經批駁及部咨到江西省己在三塲完畢之後是該員入塲中式核其情節並無朦混取巧之弊幸值璇闈慶節湛澤宏敷似應免其扣除舉人以昭聖主錫類之仁但覆試後仍不准其會試以示限制等情詳情具奏前來臣等覆查無異合無仰懇天恩俯准將拔貢分發湖北補用知縣周以翰中式舉人免其扣除出自逾格鴻慈仍不准其會試以示限制如蒙俞允俟命下之日再行給咨補應覆試以符定章謹合詞恭摺具陳伏乞皇上聖鑒謹奏奉硃批該部議奏欽此○○頭品頂戴湖廣總督臣張之洞跪奏爲揀員請補遊擊員缺以實營伍恭摺抑祈聖鑒事竊照湖北撫標右營遊擊赫成額病故遺缺係陸路部推之缺臣前請以儘先遊擊袁祖禮擬補准兵部咨查袁祖禮原籍與是缺相距五百里以内例應廻避所請擬補後揀調核與定章不符應毋庸議其湖北撫標右營遊擊員缺行令另揀儘先合例人員請補等因移咨到臣遵卽在於湖北省儘先遊擊班内逐加遴選查有花翎補用副將儘先補用叅將奏留湖廣儘先卽補遊擊方傑年五十三歲安徽定遠縣人由武童投効軍營迭次打仗出力歴保花翎儘先補用都司於調派運防楚軍堵剿出力案内經前署湖廣總督臣郭柏蔭疉次保奏以遊擊儘先卽補同治七年六月二十五日奉旨允准又於蕩平金積中北兩路案内出力經前陜甘督臣左宗棠彚案奏保請加副將銜十年十二月十八日奉旨允准復於關巄肅清案内經前陜甘督臣左宗棠奏保俟補缺後以叅將儘先補用光緒二年四月初十日奉旨允准又於鄂省歴年籌解軍餉及轉運出力案内經前湖廣督臣李瀚章奏保候補叅將後以副將補用四年九月二十一日奉旨允准復經前督臣李瀚章奏請以遊擊留於湖廣儘先卽補七年十二月初四日奉旨允准各在案該員精强隱練營務優嫺現在委帶襄河水師右營砲船曾署湖北提標中軍叅將辦理營務均能裕如以之擬補斯缺　堪勝任查部定章程請補儘先班次如係聲叙人地不宜至多不得過二十員兹按部册儘先名次在方傑之前者尙有李枝宏穆德明鄧啓發丁體元周義慶彭山茂陳德安胡迪賢袁家瑶鄧朝佐鄒明張文傑章鴻昇張金林等十四員内張文傑一員業經臣另行奏請擬補湖北襄陽城守營遊擊員缺李枝宏鄧啓發陳德安胡迪賢袁家瑶鄧朝佐等六員均距籍在五百里以内例應廻避穆德明周義慶鄒明章鴻昇等四員營務尙待練習丁體元一員前經行查保案尙未接准部覆彭山茂一員尙未收標張金林一員尙未到標均未便遷就擬補致滋貽誤方傑雖名次在後而在營歴練有年地方情形極爲熟悉且籍隷隔省與例亦屬相符飭查該員前在本省及他省均無叅革朦保情弊合無仰懇天恩俯念員缺緊要准以儘先遊擊方傑補授湖北撫標右營遊擊實於營伍有裨如蒙俞允俟部覆到日給咨赴部引見以符定制除飭取該員履歴送部外謹會同湖北巡撫臣譚繼洵署湖北提督臣傅廷臣恭摺具陳伏乞皇上聖鑒勅部核覆施行謹奏奉硃批兵部議奏欽此○○頭品頂戴湖廣總督臣張之洞跪奏爲遊擊員缺緊要揀員借補以重營伍恭摺具陳仰祈聖鑒事竊准兵部咨湖北鄖陽鎭標左營遊擊韓應龍病故遺缺係陸路題補第一輪第五缺應用儘先人員行令照章揀員請補等因查斯缺駐劄房縣界連川陜山深林密最易藏奸緝補巡防均關緊要非精明幹練之員難期勝任臣查定章緑營各缺有必須借補者准其借補借補卽在儘先班次之内嗣於光緒十九年正月内准兵部咨議覆奏請展各省借補限期章程内開借補展期亦應量爲變通嗣後叅將祇准借補遊擊以後五年限内均照此次奏定章程辦理各等花樣查有花翎副將銜儘先補用叅將楊桓足年五十七歲湖北黄岡縣人由武童投効軍營疉次打仗出力歴保以花翎遊擊儘先補用凱撤回籍歸標嗣後奏調山東防出力經前湖廣督臣李鴻章彚入克復任賴捻匪案内保奏免補遊擊加副將銜以叅將儘先補用同治七年六月二十五日奉旨允准復經前兼署督臣翁同爵奏留湖北以叅將儘先補用光緒二年十一月初一日奏旨允准各在案曾經委署興國營叅將及現署斯缺辦理營務均屬裕如該員從戎奮勇質樸勤能以之借補斯缺洵堪勝任核與借補章程限制亦屬相符飭查前來本省及他省均無叅革朦保情弊合無仰懇天恩俯念員缺緊要准以楊桓足借補湖北鄖陽鎭標左營遊擊員缺實與地方營伍有裨如蒙俞允俟部覆到日給咨送部引見以符定制除飭　該員履歴咨部外謹會同湖北巡撫臣譚繼洵署湖北提督臣傅　　　　　奏伏乞皇上聖鑒勅部覈覆施行謹奏奉硃批兵部議奏欽此 
 
 

Page 12

 
 
[光緒二十年十一月十六日京報全録]  
宫門抄○諭旨一道録前○浙撫廖奏匯解第二批洋稅京餉摺○又奏匯解出使經費片○尙書崑岡等　奏爲請旨摺○大臣王等奏請添募護衛勇丁片○川督劉奏查閱官兵技藝摺○又奏查閱駐防精兵技藝片○内務府奏查明太監辱詈職官援例定擬片○步軍統領衙門奏拿獲盜犯懲辦片○江督劉奏報接開淮北癸巳綱日期片○十一月十六日工部鴻臚寺正藍旂值日無引見○莊王等困伊子賞翎縀謝恩○鳳鳴查勘明陵工程回京請安○興伯寳　各假滿請安○廣東試用道武勷謝恩○補用知府陸錫康等謝恩○啓侯請假五日○大額駙英亷各續假十日○明桂續假五日○召見軍機汪鳴鑾張蔭桓○○頭品頂戴浙江巡撫臣廖壽豐跪奏爲浙海關匯解第二批洋稅京餉起程日期恭摺具陳仰祈　　鑒事竊查本年京餉撥浙海關洋稅銀十萬兩已於四月間解銀五萬兩當經奏咨在案尙欠解銀五萬兩自應設法赶解以清撥欵兹據護理浙海關寍紹臺道吳引孫詳稱現於徵存六成華洋各稅項下湊集銀五萬兩照數兌足發交號商楊源豐照案匯兌於光緒二十年十月初四日匯解起程赴部投納聽候當堂掣給批廻詳請奏咨前來臣覆覈無異除分咨查照外謹將本年奉撥浙海關洋稅京餉如數解清緣由恭摺具陳伏乞皇上聖鑒謹奏奉硃批戶部知道欽此○○廖壽豐片再據管理甌海關署温處道蔣國楨詳稱案查甌海關應提出使經費遵飭解交江寍藩庫備撥所有號商匯費似應援案酌量支給查浙海關匯解南洋防費銀兩前經奏定每千兩給發號商匯銀十二兩現在匯解出使經費前經江寍事同一律應照浙海關匯解南洋防費章程辦理惟温州相距金陵路途較遠輪船往來費用稍多匯費一項似不得不稍爲加增以恤商情現與該號商林祥記再三核議酌定每千兩給發匯費銀二十二兩委實難以再減至此項匯費浙海關於子口半稅項下支給甌海關所收正半各稅除開支外向係歸併掃數報解現在議給之前項匯費銀兩應請在於華洋各稅項下作正開支等情詳請具奏前來臣復核無異除咨部外謹附片具陳伏乞聖鑒謹奏奉硃批戶部知道欽此○○經筵講官禮部尙書臣宗室崑岡等謹奏爲請旨事恭照本年十一月二十六日冬至令節前經臣部將應行禮儀具題禮科抄出十月十二八日奉旨著照例行禮筵宴餘依議欽此欽遵到部臣等恭查本年元旦令節及八月十五日加上徽號曁十月初十日慈禧端佑康頤昭豫莊誠壽恭欽獻崇熙皇太后萬壽聖節均欽奉懿旨皇帝親進表文欽此所有本年冬至令節次日皇上詣慈禧端佑康頤昭豫莊誠壽恭欽獻崇熙皇太后宫進表行禮應否親進表文並慈禧端佑康頣昭豫莊誠壽恭欽獻崇煕皇太后受賀是否照本年元旦令節在慈寗宫抑或照十月初十日萬壽聖節在皇極殿受賀之處臣等未敢擅擬伏候欽定由臣遵繕禮節届期恭進爲此謹奏請旨○○王文錦等片再開辦以後護衛糧臺押運軍餉軍米軍械計須添募護衛勇丁二百名派員弁管帶以備遣用理合附片陳明伏乞聖鑒謹奏奉硃批該部知道欽此○○革職留任太子少保兼護成都將軍四川總督臣劉秉璋跪奏爲查閱成都滿洲營官兵各項技藝緣由恭摺具奏仰祈聖鑒事竊查現值查閱秋操之際臣於九月十一等日督飭恊領等前赴校塲將官兵各項技藝逐一查閱連環陣式步伐整齊騎馬鎗抬鎗抬砲中靶成分均各合式鳥鎗過堂躀跤骟馬跳高紥矛馬上三鎗三箭各項技藝俱皆可觀幼丁鳥鎗過　亦皆純熟臣當將兵丁内技藝優嫻者奬賞鼓勵稍生者懲責教誠仍發飭協領等隨時認眞操練俾得咸成勁旅以仰　聖主整飭武備之至意所有查閱成都滿營官兵各項技藝緣由理合恭摺具奏伏乞皇上聖鑒謹奏奉硃批知道了欽此○○劉秉璋片再前因鄰省軍務未平經前任四川總督吳棠會同前任成都將軍崇實仿照直隷等省抽練營兵之法在於軍督提城十營兵丁内挑選精壯一千名又因旂營生齒日繁閑散精壯甚多揀選五百名作爲精鋭之兵並揀派幹練之員充作正副操官籌給月餉俾資操練以備緩急等因具奏在案兹值秋操之際臣督飭協領等將旗營精兵各項技藝逐加查閱先演連環陣式步伐甚屬整齊聲響亦皆聨貫次閱刀矛籐牌擊剌進退均極純熟鳥鎕抬鎗中靶成分皆在七成以上當將技藝優嫺者分别奬賞以示鼓勵稍有生疎者嚴飭管帶訓練各官弁倍如認眞實力操練仍由臣隨時督飭將各項技藝抽閱總期精益求精緩急得收實效不致日久生懈虚糜餉糈以仰副聖主整飭戎行控馭邊疆之至意所有查閱駐防精兵技藝緣由謹附片具奏伏乞聖鑒謹奏奉硃批知道了欽此○○總管内務府謹奏爲遵旨查明太監辱詈職官按例定擬恭摺具奏仰祈聖鑒事光緒二十年九月二十七日由内閣抄出奉上諭内閣學士溥顧奏執事太監辱詈職官請飭查辦一摺據稱本月二十六日該學士詣乾清門監視武殿試金榜用寳有請寳之戴金頂太監一名斥該學士等到遲肆口辱駡請飭查辦等語内庭用寳理宜嚴肅且執事各員到差遲早亦非内監等所應問乃太監竟敢辱詈大員實屬肆無忌憚着總管内務府大臣確切嚴查奏明懲辦欽此欽遵抄出到臣衙門臣等遵卽遴派司員查辦一面轉飭敬事房詳查是日請寳太監係屬何人查明交出訊辦去後旋據敬事房將首領太監賀進喜交出當飭該司員嚴行訊問據太監賀進喜供係大興縣人年三十九歲在乾清門充當首領本年九月二十六日武殿試大金榜用寳向由交泰殿首領請至乾清門鈐用請寳之人並無言語是我在旁伺候　找徒弟請鑰匙遲慢向其申斥他不服我氣忿辱駡不料被監試聽見將我奏交到案今蒙提訊實因向我徒弟辱駡是有的不敢信口詈駡大員等語再三研詰堅供如前查該太監顯係畏罪不敢應承設詞遮飾未便任其避就應卽擬結查例載毁駡文職三品以上官杖一百枷號一個月等語此案首領太監賀進喜於殿試請寳用金榜之時宜如何敬謹承應乃輙敢在宫禁重地肆口辱駡雖供與伊徒一時氣忿所致殊難遽信自應仍按本例問擬太監賀進喜應革去首領照毁駡文職三品以上官杖一百枷號一個月例擬杖一百枷號一個月滿日實責一百板送進分撥卜賤當差以示懲儆所有臣等遵旨查明按例定擬緣由理合恭摺具奏請旨○○步軍統領衙門片再據北營叅將鵬展等督率守備王金印等帶同目兵在大望京地方將結夥持械鎗傷事主搶刦盜犯劉大卽劉玉拿獲並起獲現贓賊具等物傳同事主佟燦賈長源一併解送前來奴才等督飭司員詳加審訊據劉大卽劉玉供係直隷南宫縣人石匠生理本年十月初一日已時與劉四張三分持洋鎗刀械走至孫河地方將一騎驢人攔阻放鎗威嚇搶得布疋等物携贓逃跑至晌午時走至東直門外陳各莊地方又將一騎騾人攔阻放鎗威嚇致將事主打傷搶得衣服等物携贓逃走不料被官人追赶劉四等逃逸經官人將伊拿獲連起獲現贓賊具等物一併解案實不知劉四等逃往何處事主佟燦供係順義縣人本年十月初一日已時騎著騾頭走至孫河地方被賊持械將伊攔阻放鎗威嚇搶去布疋等物曾赴　盜營呈報今經官人獲賊傳伊赴案認贓具領賈長源供係山西汾陽縣人本年十月初一日晌午時騎著騾頭來京走至東直門外陳各莊地方被賊持械將伊攔阻放槍威嚇致將伊左骽打傷衣褲轟燒搶去衣服等物當卽追赶喊嚷卽經官人將賊拿獲帶伊赴案認贓具領各等供查劉大卽劉玉膽敢商同結夥持械施放洋槍拒傷事主連次搶刼實屬目無法紀亟應嚴切究辦除將事主佟燦買長源均行取保聽候刑部傳質外相應請旨將劉大卽劉玉交刑部審明辦理未獲之劉四卽王傻三張三卽吳大雨等二名仍飭嚴緝獲日補送刑部爲此附片謹奏請旨○○劉坤一片再淮北壬辰綱票鹽前經臣奏明仍照正額辦運二十九萬六千九百八十二引於光緒十九年九月初一日開辦是綱銷路無阻承辦各員䟎運督催不遺餘力截至本年六月二十九日將全綱票鹽一律售竣覈與十個月限滿相符業於七月初一日接開癸已新綱據丙淮鹽運使江人鏡詳請具奏前來臣覆覈無異除飭將癸已綱票鹽循照舊案仍以正額爲準並將壬辰綱所收課厘赶緊造報外所有接開淮北癸已綱日期理合附片奏明伏乞聖鑒敕部查核謹奏奉硃批戶　知道欽此 
 
