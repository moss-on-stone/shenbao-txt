# 1901 - 164 - 4910186

 

Page 1

 
 
[三續劉張兩制軍遵旨籌議變法第二摺]  
　　五曰修監覊州縣監獄之外又有覊所又有交差押帶等名目狹隘汚穢凌虐多端暑疫傳染多致瘐斃仁人不忍覩聞等之於地獄外人尤爲痛詆比之以番蠻夫監獄不能無而酷虐不可有宜令各省設法籌欵將臬司府廳州縣各衙門内監外監大加改修地面務須寛敞屋宇務須整潔優給口食及冬夏調理各費禁卒凌盧隨時嚴懲至覊所一項所以管押竊賊地痞及案情干涉甚重而供情未確罪名未定保人未到者定例雖無明文而各省州縣無處無之蓋此等案犯若取保則什九潛逃斷不能行若令還住客店交差看守則勒虐更甚無從稽考故覊所一項其勢不能不設查雍正三年刑部尙書勵廷儀奏監禁宜分内外内監以居重要人犯外監以居見覊輕犯並案内聽審人犯部議從之是今之覊所卽本勵廷儀所奏外監之意擬請明定章程各處覊所務須寛整潔淨不准虐待亦不准多押至傳質者歸入候審所各省多己設立其餘差帶官店等事務須禁絶此事之實辦與否有房屋可騐不能掩飾六曰教工藝近年各省多有設立遷善所改過所者亦間教以工藝等事然行之不廣且教之亦不認眞應令天下各州縣有獄地方均於内監外監中必留一寛大空院修工藝房一區令其學習將來釋放者可以謀生改行禁繫者亦可自給衣履七曰恤相騐凡有命案應相騐者驗屍棚廠官吏夫馬之費甚多均取之被告家不足則派之族鄰小村單戸則派之一半里外之遠鄰間有恤民之吏自備夫馬帳棚嚴禁差役科派然亦不過百之一二終無禁絶之法查四川有三費局由紳民糧戸捐出一爲招解費一爲相騐費一爲夫馬費民甚便之行之己三十年此事似宜令各州縣就地籌欵務之辦成爲度仍責令州縣輕騎簡從不准縱擾違者嚴叅八曰改罰鍰贖罰之刑古經今律皆同有之惟其途尙隘查命盗案應按律治罪竊賊地痞惡棍傷人詐騙訟棍應量予扑責監禁藉以儆其悍暴昭示良民此數項應不准罰贖此外如戸婚田土家務錢債等類之案其中多係紳衿且兩造必係親族鄉鄰不宜苦辱過甚致本人有礙上進并使兩造子孫永爲仇隙除按其曲直審斷外其曲者按其罪名輕重酌令罰繳贖罪銀若干以爲修理監獄經費舉貢生監職員封職犯事罪不至軍遣者除褫革外並罰繳修理監獄經費看管數月免其刑責似於化民善俗之義有合罰繳之數令其詳報上司私罰及入己者罪之至近年流徒各犯率皆中途逃回否則在配不久卽逃由於沿途押解差役無多到配管束地保難信逃回以後肆惡更甚似此有名無實豈足以昭儆戒查近年盗匪各案外省多奏明改爲監禁數年擬請以後除軍罪皆係重情照舊發遣外其流徒兩項由地方官酌量情節詳報咨部令繳贖罪銀若干以爲監獄經費改爲覊禁幾年較本例所定年限少减則該犯有覊管之實沿途省解送之煩似亦兩有裨益九曰派專管監覊一事固須屋宇廣潔尤須隨時體恤禁絶凌虐必有專官司之方有實濟吏目典史卑於州縣不能考察查各府皆有同知通判所司清軍鹽捕水利等事久成具文一無事事按今之通判宋亦名通判或名簽判明名曰推官皆兼管獄囚訴訟故文人稱爲司李俗人稱爲刑廳擬請著爲定章每府卽派實缺同知專司稽察各屬監獄之事同知不同城者派同城通判每兩個月内徧赴所屬外縣稽察一次同城兼有同通者兩員分往一月稽察一次同城縣監十日稽察一次監獄不善凌虐未禁者准其據實禀明督撫臬司比照濫刑例叅處稽察府監責成本道司監由督撫隨時委員稽察要之去差役則訟累可除免寛文法則命盜少諱延省刑責則廉恥可培養重衆證則無辜少拖斃修監覊則民命可多全教工藝則盜賊可稀少籌騐費則鄉民免科派改罰鍰則民俗可漸敦設專官則獄囚受實惠以上各弊例禁無一不周備而州縣無一能奉行若不酌改例章量籌經費雖警以文檄繩以處分斷無實效必事事皆有確實辦法庶可以仰裨聖朝尙德緩刑之治而驅民入教之患可漸除矣一改選法古來吏部用人名曰銓選銓者銓衡也選者選擇也自明季以來部選之官皆係按班依次選用查册之外輔以掣籖並無考核賢否之法候選人員多係倩人投供必託部吏查探選期己近始行親自入都選缺到省必令赴任間有留省學習不過一年數月其中多有紈袴子弟鄉僻寒儒罕能通曉吏事至本省情形則更茫然每出一缺或應外補或應内選或一咨一留或兩咨一留班次糾紛章程繁細各官但算計得缺之犀早班次之通塞心思識解日趨鄙俗竊擬略爲變通以後州縣同通統歸外補無論正途保舉捐納皆令分發到省補用試用令其學習政治上官亦得以考核其才識之短長遇有缺出按照部章應補何班卽於本班内統加酌量擬補不必拘定名次惟到省未滿一年者除本班無人外不得請補查部定委署章程只分三班一正途一委用一試用委用卽勞績也就應用各班之中酌量遴委不必挨次如有重要難辦之事並班次亦可不拘此章最爲簡易通逹旣有範圍可守亦可因地擇人今卽略仿其意或謂有外補無内選則吏部之權漸輕竊謂不然分發到省之初部臣查其合例核准者始行騐看奏請張見發往不核准者卽駁斥不行外省請補之時部臣視其合例者准不合例者駁其權仍在吏部夫使今日吏部選缺章程果能裁量羣倫分别進退因時求才因地擇人與銓選之義名實相符豈敢輕議更張無如選人雲集與部臣從未謀面月官之卷但冩履歴無事可試無才可見無文可考無勞可奬雖有山濤之明徐勉之正盧承慶之恕王翺之公無所用之則何如内外互相考核歴試然後授官之爲愈乎蓋同一按照部章外補則於遵章之外又多一考核酌量督撫藩司所擬酌補之人縱不能一一精當亦必可十得其五公論具在斷不能慨係偏私况繁要之缺自道府以至州縣皆由督撫酌補酌調部選者皆係中簡之缺豈有酌補繁要缺則督撫皆秉公酌補中簡缺則督撫皆徇私乎必不然矣照此辦法則所用皆係熟習地方情形之員又有鼓勵人才之具於吏治實有裨益至道府兩項應查照向章如有補選相間者其咨部歸選之缺應用候選人員者則改歸外補應選實缺人員者則改爲請旨簡放所有實缺京官向章應選道府者亦請改爲記名簡放如此則内外皆有擇人之實效矣抑臣等更有進者古人稱吏部之善曰簡　清通擬請敕下部臣將各項班次量加删减歸併總以宏綱疎目爲主俾候缺各官但思濯磨自效而不以計缺趨避分其心思庶幾吏治或有起色乎此摺仍未畢容俟排日錄登 
[本館接奉電音]  
　　昨日午刻西安行在飛電傳來上諭一道敬謹譯登○七月初十日行在内閣抄奉上諭琦璋著賞給三等侍衛作爲科布多帮辦大臣照例馳驛前往欽此 
[行在宫門抄]  
　　六月十一日榮中堂謝管理戸部事務恩敬信謝管理理藩院事務恩召見軍機○十二日雲南提督蔡標請訓陜西商州協副將砦世才謝恩召見軍機欽派騐看王大臣 
 
 

Page 2

 
 
派出敬信陸潤庠陳邦瑞郭曾炘○十三日屠仁守者以五品京堂候補交政務處差委謝恩敬信等騐看分發人員覆命召見軍機○十四日召見軍機○十五日召見軍機 
[俄營旅順]  
　　俄人自賃得旅順口之後一切建置多所更張兹閱日本報云西歴七月十二號即華歴六月二十八日所有寄居旅順之俄國官商集議整頓地方之策一郵政電報皆宜極力擴張二由旅順運貨至笛之殺琿春長崎烟臺上海各處皆宜推廣航路以利轉輸三俄華銀行貿易尙未全備宜再創設匯劃銀行四各口岸旣己推廣航路則通商之地亦宜一律擴張五欲使貨物易於上陸應擇合宜之處增建貨棧及碼頭 
[齟齬己平]  
　　土法違言己登前報華歴本月十二日英京倫敦來電云刻經土王下教所有法人賃地築埠頭一事確遵公法自當准其施行此外瑣屑事宜亦無不可降心相就若是則法人當亦無甚責備而不致有邦交决裂之虞矣 
[議免茶稅]  
　　日本某日報云美國茶業諸商近建入口各茶海關一律免稅之議政府及財務委員頗以爲然大約年内當會議章程頒行各處矣 
[琉王薨逝]  
　　日本某日報云琉球一國自被日人翦滅即改爲縣治名曰冲繩其王尙泰留帶東京日廷封爲麝香間祇候正二位侯爵充當上議院議員今年己五十有九矣東歴八月十九日卽華歴七月初六日清晨七下鐘時薨於麴町區富士見町二丁目邸第嗟乎望首里以傷心屢下聽猿之涙詠旄邱而瑣尾誰招化鶴之魂地下有知當亦有痛切桑滄而潸焉出涕者矣 
[大帥凱旋]  
　　有客來自鎭南關語本館執筆人云今春粤西梧州龍州鬱林州諸處土匪游勇嘯聚爲非經廣西提督邊防大臣蘇子熙宫保督率大軍且剿且撫若輩知負嵎難恃相率擁至越南駐越法軍屢戰不利申請法使白諸總理各國事務衙門奏奉綸音著宫保相機撲滅宫保遂咨商法督統師出關與法軍兩面兠圍烏合之徒究不足恃連剿七八次得以一律肅清上月下旬宫保己奏凱而返法督深爲欣悅擬奏請本國頒給寳星數座以奬麾下諸將士之忠勇超羣者 
[妥籌善後]  
　　漢口訪事人云河南巡撫松大中丞因和局己成教案議結豫省亦有教案多起自應速了以輯邦交除就近與總教士籌議外復委某觀察到漢與領事妥籌善後之法 
[勸捐罷巿]  
　　宜昌訪事人云宜昌府陳太守目擊巿面清淡禀請上憲緩辦鋪捐上憲以需用正殷不允所請旋派江吕兩委員專司其事就城内財神殿設局分飭城廂内外十二圖保中局紳耆查明各店鋪牌號分上中下及下下四等斟酌收捐各紳耆擬定下下之戸月捐錢二百文中等月捐錢四百或六百文上等月捐八百文或一千文或二千交委員以捐數太少改二百者爲六百四百者爲一千以次遞加至六七千不等擬於六月十六日向收不料城廂内外大小各店鋪一聞此信即於是日閉門罷巿委員無可奈何商請府縣官飭差鳴鑼勸諭各店鋪仍堅執不從直至十八日始由東湖縣葉大令徧赴城廂内外向各店鋪諄諄勸諭并言捐册己呈送省憲酌核爾等如實在力有不逮或捐一半或捐三分之一亦無不可各店鋪允之至十八日一律開門 
[犯官過境]  
　　蘇州訪事人云己革浙江金衢嚴道鮑鶴齡因教案獲遣褫職欽奉上諭著發往軍臺効力永不釋回等因當經浙省大憲派員起解本月初九日官塲接浙電知將次押解過蘇江蘇巡撫聶仲芳中丞因遴委候補知縣張大令晸及標下某某二哨弁帶領砲船沿途接解十一日午前舟抵胥門旣繫纜即由押解委員帶之登岸逕赴臬署投文署臬司朱竹石廉訪飭暫發按經歴收管聽候備文派差按站解赴西安行在交刑部過堂然後遣往戍所 
[兇棍伏誅]  
　　蘇州訪事人云震澤縣著名惡棍石阿四橫行不法案積如山素與同類陳阿大積不相能月前陳投震澤縣署出首田是仇陳益深狹路相逢刓其雙目事經撫憲聶仲芳中丞訪聞通飭營縣一體協緝隨由某營哨弁將石陳二棍一併拘獲禀經中丞飭蘇州府向子振太守訊供太守率同發審委員失次研訊二棍各將所犯搶孀逼醮擄人勒贖私設刑房糾黨劫財等案歴歴供認如數家珍太守錄供申詳督撫憲批飭就地正法本月十一日午刻太守會同長元吳三縣主及中軍守備等員趨謂撫轅恭請令箭一面飭差由司府二監將石陳提至府署大堂如法捆鄉押赴北寺大校塲處决 
[京師巿價]  
　　京師訪事友人云目今和局大定人心漸安巿上各項生涯皆有起色計白米每石需京平足銀五兩九錢老米五兩白麥每石四兩二錢紅麥四兩一錢香油每擔京錢一千八百文豺豬肉每斤一千六百文羊肉每斤一千四百文京平足銀每兩易京錢十三千四百文洋銀每元易京錢九千四百文赤金每兩易銀三十六兩 
[安陸决隄]  
　　漢口訪事人云湖北安陸府城外長隄綿亘爲全郡水利所關兹因襄水橫流隄身衝裂數叚一時不及搶堵至堤内悉成澤國是處民人咸咎某紳承修不力幾欲與之爲難幸地方官竭力調停始得相安無事 
[浙省官塲紀事]  
　　杭州訪事友人云前署浙江巡撫余晉珊大中丞原擬本月初四日起程嗣以舊疾稍瘥尙須調護長途跋涉未免過勞因之暫駐省垣以便另擇吉期就道○前錢塘縣陳吉士大令捐升道員呈請開缺所遺錢塘縣篆由藩憲誠果泉方伯詳請以現任富陽縣汪大令調補己於本月初六日牌示轅門矣○新任浙江巡撫任筱沅大中丞札委候補縣彭大令麟保當本轅收呈委員己於本月初九日到差冶事矣○本月初七日藩轅牌示遂安縣知縣缺詳請以新海防遇缺先知縣支潤彥調補初九日牌示山陰縣知縣缺詳委正任台州府同知姚景夔調署嵊縣知縣缺詳委試用知縣徐元綬署理准補景寍縣知縣錢增勛正任開化縣潘紹詮均詳請飭赴本任淳安縣典史缺委正任歸安縣璉巿巡檢陳秉鈞調署嘉興縣主簿缺以錢塘縣主簿葉家瑶詳請調補○日前新後軍前營管帶姚叅戎振邦由新城防次到省謁見新任浙江巡撫任筱沅大中丞稟陳一切隨於本月初九日禀辭回防 
[卾省官塲紀事]  
　　武昌訪事人云湖北樊口釐金局員某君瓜期己屆撫憲端午橋中丞會商湖廣總督張香濤制軍札委麟叔玉大令接辦大令奉檄後刻己禀辭赴差矣○任小棠觀察近奉督憲張香濤制軍密飭馳赴湖南常德府查辦要件現己俶裝起程矣○胡别駕子斌前奉督憲張香濤制軍札飭赴襄樊一路轉運雜糧現己事竣回省本月某日趨詣督轅禀見銷差○新任廣東雷瓊遺缺道吳觀察永由行在南下本月某日道出鄂垣聞觀察此次請假南旋奉旨假滿後速赴行在扈蹕回京然後赴粤履任○荆州駐防米折銀兩向由湖北督糧道按季撥解以供軍食現屇支放秋季米折之期署糧道凌晴霄觀察如數籌撥札委濟大令生管解赴荆○胡别駕子斌前奉漢黃德道兼江漢關監督岑馥莊觀察委解糧食赴西安行在兹己交納清訖回省銷差○本任松滋縣王大令萬震兹奉上憲札委專辦下新河查釐事務本月初六日赴轅禀謝擇吉到差 
[帝京近事]  
　　京師訪事友人云六月二十六日恭逢皇上萬壽聖節議和全權大臣慶邸以和局大定洋兵次第撤回正地方居民重慶昇平之日因傳諭各家懸燈結綵以表敬忱二十五日有印度兵百餘名由津返都甫入廣渠門驀見各家門首高掛紅燈憶及去歲拳匪皆 
 
 

Page 3

 
 
尙紅疑若輩是其餘孽遂駭懼不敢前幸附近解事者據情報官立飭舌人詳晰開導併派巡勇護送至天壇始得安然無事乃不逞之徒即藉端造謡惑人聞聽謂洋兵不許華人懸掛燈彩致愚民有因之撤去者事被地主官查知飭勇拘獲六人從嚴懲治五城察院復就南半城街巷發貼告示以安衆心至本月初旬謡言始漸息○目下京城應修各要工經欽派督辦工程大臣派定廠商六家承辦不日當擇吉興工矣○東長安街堂子劃入奥國擴充界内全權大臣無計索還因擬擇地另建先由内務府倩人照舊式繪圖交工頭雷某規畫一切 
[十洲閣賞秋記]  
　　寗波采訪友人云前者郡城南鄉走馬塘人陳烈榜毆斃其叔由縣訊供解省及至省憲庭盲供詞大相徑庭遂照例發還覆訊日前鄞縣主徐蓉齋大令覆加推鞫依然直認不辭爰於月初某日申解府署府尊高嶼卿太守牌示初六日提勘○郡城湖西一帶近由居民侵佔湖埏建造房屋以致湖身狹隘有碍舟行事爲寗波府高嶼卿太守所聞札委某員前往勘明設局開濬并札飭鄞縣主徐蓉齋大令出示曉諭居民嗣後沿湖一帶所造房屋年久者准按照河棚捐例罰欵充公新填地基急行掘毁 
[湘中人語]  
　　漢口訪事人云客有自湘中來漢者言及近來天氣暢晴積水己退農民補種晚稻將來秋收可望豐盈惟大水之後疫癘爲災死亡相屬甚屬可憐耳○湘撫俞廙軒中丞擬就省城創設譯書局耑譯東西洋有用之書以開民智俟秋凉後委員赴滬延聘東西洋譯員各一人赴湘讓理譯務 
[晴川秋色]  
　　漢口　事人云武漢各處舟楫如林不軌之徒每多溷蹟日前漢黃德道兼江漢關監督岑馥莊觀察札委田松山都戎督率團勇二十名輔以巡船一艘昕夕嚴加稽察○線目林春臺袁銘三誣指安徽人查佑之爲自立會匪羽黨查固役於某西人者西人知其冤代禀駐漢領事隨由領事照會辦理長江緝捕事宜之竇以莊明府請律以反坐之罪明府允之將林袁交江夏縣陳介庵大令收押○本月初二日清晨有護軍營勇四名拘獲拐匪一名解送糧捕同知署請馮少竹别駕訊懲○重慶湖南宜昌沙巿鎭江蕪湖等處制錢來源甚少而漢口去路日多以致孔方兄聲價陡高每洋銀一元僅易青錢八百七八十文○湖北候補縣梁大令葆仁兹奉善後局憲委赴滬江探訪硝價併便道往浙江爲農務局查察水利情形○漢陽七賢堡向多富戸因之鼠竊狗偷之事時有所聞目下此風尤甚居民幾于寢不能安日前紳董聨名赴縣呈請就地集欵創募團勇若干名以資保衛縣主馮曉青大令准之 
[麋臺秋蘚]  
　　姑蘇訪事人云邇來彩票盛行蘇垣各店鋪咸向上海購歸零星出售人皆爭購頗獲蠅頭近有不法之徒僞製中彩紅票持向各店兌銀各店有入其彀中者於是相約留心同察本月初五日忽有某甲者持紅票至閶門内某鋪兌取洋銀五枚鋪中人察係鼎立卽扭交地甲解至吳縣署禀請田大令訊懲○元妙觀居省城適中之地游人麕集百戯雜陳鬢影衣香如雲如水奴牧猪一流人物每於其地開塲聚賭獵取貲財數日前有白馬澗附近某鄉人携新絲入城售得洋銀數十元不知如何被賭徒偵知誘令入局不特悉數輸罄并欠其戚洋銀二十元於是忿不欲生至離家數里之某河躍入波心目盡噫賭之爲害竟如此其烈爲人上者奈何不禁 
[三泖秋漪]  
　　松江訪事人云自華亭縣林霨生大令創設勸工所後四鄉良家子弟習於游蕩不事生業者其父兄咸願捐資送入所中學習工藝大令恐將來人數日多不敷住宿遂就屋後隙地添建房舍數楹另延郡紳于子葵明府董理一切而以姚松泉比部總其成○南鄉巨棍王秀餘之黨譚某前經金山縣徐大令拘獲研訊科以徒罪月初某日解府過堂寄禁華亭縣獄縣主林大令提案騐視見髮如牛山濯濯不類久覊犴狴者恐有頂名冐替情事遂稟請府尊余石蓀太守發回金山騐訊明確 
[上海官塲紀事]  
　　新委本邑浦東楊家渡巡防局員羅秋阜二尹擇吉昨日蒞差視事隨渡浦而西詣次第各同僚處拜會至馬路工程局時總辦翁子文太守飭丁擋駕○昨日松滬釐捐局督辦朱詵伯觀察命駕至南巿馬路工程局投剌總辦翁子文太守飭丁擋駕○日前本城巡防北局委員李二尹經蘇松太兵備道袁海觀觀察撤去差使另委馬二尹瑛接辦二尹奉委後擇吉昨日赴局視事隨趨詣道轅禀知然後赴各實僚處拜會○昨日上海縣汪瑶庭大令偶爲二豎子所崇因卽延醫調治天相吉人當可早占勿藥也 
[命犯候解]  
　　前者周虎臣筆店夥王耀先在法界興聖街清風閣茶肆因借棋起釁將丹徒人王少卿毆傷身死控經上海縣主汪瑶庭大令騐明將耀先提案訊實錄供通詳各大憲兹奉督撫憲批回飭卽解省勘訊核擬因於昨日飭典史趙少尉提犯到署略訊年歲藉貫騐明面貌箕斗還禁獄中聽候備齊文牘派差押解登程 
[橋工將竣]  
　　本邑老北門外小吊橋年久失修行人頗虞失足近經十二鋪地甲金文報知保甲總巡朱森庭明府明府卽親往履勘估工興修現己將次蕆事矣 
[領事讌賓]  
　　昨日亭午駐滬日本總領事小田切君設席外大橋北首禮查西客寓恭讌那琴軒星使並請督辦鐵路大臣盛杏蓀丞堂蘇松太兵備道袁海觀觀察江南製造局總辦毛實君觀察文報局總辦黃芝生觀察招商滬局總辦顧緝庭觀察及星使介弟那觀察良簉座鐘鳴十二點星使携同叅隨各員乘馬車戾止一時水陸並進賓主聨歡至二點半鐘始席散言别 
[祖餞英員]  
　　英副領事梅爾思君將次交缷北上英美租界公廨讞員張柄樞司馬擇于昨日假座老靶子路趙公館設筵祖餞並邀請各國領事署繙譯官陪賓 
[美界火警]  
　　昨晚九點鐘時北河南路某姓家不知緣何忽然失火捕房内瞭望臺上見之立卽鳴鐘告警旋分二下經救火會西人驅皮帶車馳往開放自來水龍頭竭力噴射始得烟消火滅至焚去房屋若干及如何起火容俟訪明再錄 
[男屍何來]  
　　昨日午後有人行經美租界浜北錫金公所東側空地内見有無名男屍一具身穿藍夏布小衫拷綢褲身旁尙有竹竿枝倒捕水内二目己被人挖去維時集而觀者多人現己由是圖地保報縣相騐矣 
[分發人員騐看名單]  
　　勞績掣籖分發主事四品銜邵恒濬山東○新海防例掣籖分發内閣中書陳慶龢廣東鹽運司運判陳廷輝浙江直隸州州同趙鏡源貴州○新海防例指省分發道花翎三品銜張誠安徽湖北周鳳岡安徽四川知府文蔚鑲紅滿安徽鹽運司運同朱式曾直隸山東同知顧思義江蘇浙江逹洪額鑲藍滿北河知縣程鵬浙江江蘇顧暟江蘇江西王光鸞安徽直隸周正範浙江直隸楊錫琛浙江直隸鄧英湖北安徽府經歴張仁濬江西廣東查鴻翥安徽江蘇縣丞毛德祺直隸河南志善正黃漢河南定昌鑲紅滿浙江趙國琛安徽北河嚴師愈江蘇湖磁葉志鴻浙江山東縣主簿王喬年山東北河州吏目周澍四川甘肅陳滋生璖西四川巡檢湯繹清直隸兩淮徐紹聘山東直隸張雲鵬湖北安徽楊奎恩江蘇安徽從九品陶秉聰浙江湖北典史張月徵湖北廣東繆紹瑜浙江安徽李保廉浙江直隸○勞績指省分發知縣郝鳳樓奉天廣東章道華安徽直隸○議叙保奏指省分發知縣同知銜崔元淮山東河南○議叙掣籖分發通判張寳鑑順天知縣馬維總安徽○拔貢詢問呈請指省分發直隸州州判邵詠棠浙江安徽○應補呈請分發知州許彭齡江蘇奉天縣丞馬慶麒安徽北河州吏目俞光琳浙江直隸未入流熊飛安徽江蘇 
 
 

Page 4

 
 
   
 
 

Page 5

 
 
   
 
 

Page 6

 
 
[中國電報縂公司謹啟]  
啓者本公司今年第十九屆結帳每股派官利洋十元餘利洋三元又補派上屆餘利洋三元照章於七月初十起請各股商持票摺向駐滬總收支所騐付並取閲帳略爲荷 
[江蘇巡撫部院聶批]  
指姦無憑照律勿論此案愈鳳琴與桑張氏以姻婭而不知遠嫌誠屬百喙難辭察核各供均未說有姦情且族長桑士逸代剖甚力卽桑永清亦閃爍其詞未能証實觀其致妻母信中有桑張氏素來正直且與愈鳳琴偕回廣信可以照應之語信任若此有無　昧蓋可知矣桑永清聽人慫恿罔顧聲名於亭午族屬聚談之際貿然爲捉姦之舉固屬昏憒而忱思瀛事不干己輙敢在塲指揮手批彈壓縣差之頰實屬胆大妄爲行同無賴案經由司報明提府訊辦仰按察司速飭蘇州府提集應訊人証究明確情錄供詳候察辦毋任含糊牽延切切此繳供摺存 
[書憤]  
嘗聞馬伏波有薏苡明珠之謗岳忠武宥莫須有三字之寃疑謗之來昔賢不免鄙人讀聖賢書敢忘立品突遭誣辱有口難分昨讀撫憲批桑某一案語語如生鐵鑄成明鏡高懸沉誣頓雪迴環捧誦欽佩莫名至斥鄙人以不知遠嫌云云律以瓜田李下之訓誠屬俯首無詞惟是至戚同居世所嘗有人情變幻實所難防桑某始焉託妻繼而遷怒桑張氏疊遭夫挫屢瀕於危其膝下兩幼女險亦同遭不測鄙人以至戚母女三命所關惻忍念牽遷避稍遲遂罹毒計撫心無愧何計人言曾自擬聨云心迹難分苟有神明應默相嫌疑當避竊維嫂溺亦須援知我者設身處地或亦略跡原心否耶嗟乎嗟乎 
[大德膠州皇家印捐彩票九月初四開彩]  
本公司發售第一會彩票暫設額八千張每張英洋三元定於九月初四日經膠州青島　督憲派委員監督當衆開彩以昭公道本公司實備鉅資兼匯理各埠銀兩其中式彩銀經交　大德膠州青島　督憲存在銀行華洋文均刋明票上經由皇家蓋印故與别項彩票尤爲鄭重如有得彩憑票隨時到本公司領取或各埠匯兌分局足兌無悮如各埠　貴商領額發售者請郵寄本公司原班回件或在就近經理處代爲購定可也所有事欵章程刻明票内恐未週知用特奉佈　外埠經理上海南市仁濟公司匯兌局　山東濟南化刧堂内仁濟分局　膠州青島仁濟公司謹啓 
 
 

Page 7

 
 
   
 
 

Page 8

 
 
   
 
 

Page 9

 
 
[禹穴泉聲]  
　　紹興訪事人云前署浙江諸曁縣葉詠霓大令於去冬缷篆回省旋復於今夏來紹將任内經徵各項丁稅課欵如數繳歸藩庫旣而藩憲查得尙有留備積榖價銀未經清結爰於上月某日下札嚴催閱日大令卽偕錢榖幕友親詣府署掃數齎繳由熊再青太守掣給批回○自熊再青太守諭令各米店不准壟斷居奇山會二邑宰隨復傳諭米商每石減去洋銀半元一時貧苦小民歡聲雷動兹者太守猶恐來源不繼擬由官中籌欵向鄰境采辦來紹設局平糶以惠窮黎○蕭山西門外姑娘橋畔通惠公機器紡紗廠前由陳紳伯藴集股創股迄今己逾五載曾領藩庫公欵銀十七萬兩報部立案按季繳息近因洋債日曾庫儲日絀各商所領公欵均須抽提存庫以備緩急之需致廠中大爲竭蹶刻由陳紳族弟接辦惟須籌添資本二十萬兩故亦頗費躊躇也 
[上海縣署瑣案]  
　　柴販許鶴蘭控船埠夥役王阿和勒索陋規將船奪去等情前晚縣主汪瑶庭大令研訊之下許供向章灘船每號按節　船埠頭洋銀三角小的歴屆照章付去前日王以派裝垃圾爲由勒索洋銀五元不遂所求將船奪去求恩追給王供小的因近日垃圾過多船隻甚少是以令許當差一次許恃强不服小的故雇人將船撑去金蘭坡禀稱小的充當船埠　王實多事求腸恩寛大令謂清道局雇船裝運垃圾每次給發工食洋銀兩角爾等侵吞作弊殊爲可惡遂喝令將金王各掌頰五十下王高呼大老爺如此辦理以後小的不敢當差矣大令怒甚飭重責五百板諭令金立時斥歇船給許領回○浦東人朱阿發前將其妻屍首舁至左近李春山家圖詐控經大令訊責在案兹又拘獲當日帮同舁屍之張小松前晚升堂研訊張供朱係小的姊夫此事由伊起意惟乞恩寛大令判責二百板 
[馬路工程局紀事]  
　　昨日江北某邑人王長生行至南巿太平馬頭不知因何與同鄉人周溪互相毆擊各受微傷旋由三十四號巡街捕拘送捕房捕頭令押解馬路工程局總辦翁子文太守訊得事起細微當堂申斥一番飭各具呈切結然後交人保出○南巿永愼和米行執事人袁嘉豫投馬路工程局禀控船戸顧桂華等承裝小麥中途攙水等情經總辦翁子文太守訊明斷令顧繳賠洋銀六十元昨日顧遵斷措齊繳案太守飭卽開釋 
[英美租界晚堂案]  
　　陳成厚向業洋藥頗有積儲去年在漢口娶林阿蜡爲繼室林有母舅張玉堂者覬觎陳財產屢次誘令阿蜡捲逃阿蜡拒之張又串令姨母朱張氏將阿蜡騙至楊樹浦家内僞稱暫留遊玩旋至陳處取其金飾而逃事經陳查知疑阿蜡與張串合一併扭送公堂前晚讞員張柄樞司馬升堂研訊陳歴訴前情張供阿蜡係小的外甥女己許字山東人車姓嗣由其母嫁陳爲繼室現在阿蜡欲逃赴山東是以將物取出寄存小的之兄張炳章家阿蜡供小婦人嫁陳後素無異心此次中朱張氏邀至楊樹浦遊玩不料被張潛入家中將首飾物件取去小婦人並不知情查張素不安分現在母親將次來滬請大老爺提訊卽明司馬謂此案或有别情張顯非善類著一併押候阿蜡之母到來再行訊奪 
[英美租界公堂瑣案]  
　　前蟓流氓陳阿金在福州路强奪行人所持鵰翎扇經包探趙銀河拘解公堂讞員張柄樞司馬判責三百板遞解甯波原籍○陳金三竊取朱金妹家綢衣一件由包探張阿五拘解公堂司馬判責二十板贓給失主領去○趙彭義將川土六十三兩售與張志材張騐係僞物扭送　房昨晨捕頭令某包探解案張供前曾受人之愚今趙又以僞物混售求卽究懲趙供土係友人抵押小的實不知其眞假司馬判令遞解鎭江原籍假土充公○任和尙行竊周桂義家馬甲一件由句探張阿五拘解公堂禀稱小的查得伊尙犯他案贓未吊齊司馬令帶回捕房查明再核○周元德行竊王阿福家綢衣二件洋傘一頂經包探竇如海拘請訊懲司馬判責三百板○積賊張三寳陸續竊取周財雲等七家衣物經某包探拘解請究司馬判責四百板遞解蘇州原籍○積賊沈福生屢次遞解兹又潛來租界中經五百十號巡街捕　解請究司馬判責一百板再行遞籍 
[法租界捕房瑣案]  
　　正泰烟館主高林因流氓李阿毛等將兇刀寄存被拘到案讞員杜枝園大令訊明判令枷號示衆期滿責釋昨日潮帮烟膏董事鄭錦泉莊耀廷及同業二十餘人聨名具禀求准保出大令著靜候商請費繙譯核示○徐阿生向錢新法騙取洋銀三十元控請大令訊追徐稱錢亦曾借小的洋銀五十元兹將票據呈核大令察係僞繕當卽擲還此前日事也昨日命提覆訊徐仍執定前供大令著還押嚴比○某姓家所雇車夫郭阿二竊取主人金約指一枚銀練一條洋銀六元五角控經大令迭次研訊不認行竊因飭押候嚴比昨日提案覆訊仍執定前供大令著押候傳原告對質○王文彩徐菊生不務正業經父母送案請辦經大令訊明笞責著禁押捕房一月昨日滿期從寛開釋○王張氏前因窩留竊賊方海林由公廨差役拘拿到案大令訊取口供著交到方海林訊明發落邇者氏在押患病昨日管獄西人乘大令蒞捕房時禀請騐明病勢舁送仁濟　館療治 
[美租界捕房紀事]  
　　前晚十點鐘時崑山路第一號洋房某西人家庖丁唐明先投捕房訴稱頃間因事行經武昌路突遇不知姓名之流氓三人藉端口角將身畔所佩銀質對時表及銀練皮袋内所儲小洋銀數枚一併攫去請派包探緝查捕頭允之○前晚本邑人彭惟生投捕房訴稱今日雇東洋車至閔行路不虞流氓某山狙伏道旁突然而起將所持鵰翎扇攫去請爲查緝捕頭允这○昨日著名積竊姚春狗潛至蘇州河中　東公司某小輪船上竊取某甲所携　褂等物持至吳淞路某押鋪求質適爲包探倪順泉所見拘入捕房捕頭令押候解送公堂禀請讞員張柄樞司　　　○前晚張阿福羅金福二小竊混入百老匯路第七百十五號門牌甬人張阿鶴家竊取銀質對時表及衣服等物携之而出適爲包探劉光震所見拘入捕房捕頭令押候解送公堂禀請　究 
[閩省官報]  
　　六月十六日同知黃樹鉁自穆洋缷辦保甲局差禀到禀明委辦汀州稅厘府局　知朱丙元禀明奉委漳州府稅厘局兼西溪分局差通判左元成禀缷辦　厝厘局禀到禀假十七日知縣丁振德禀明奉委上杭厘局知縣黃逢年禀明奉委赴長門勘估電燈房屋並查勘水電營電具知縣羅汝澤禀明進閩縣帮審差十八日通判閔毓靖禀明查勘東湯北三門外河道入江各汉准補左營守備梁朝元禀謝委藩憲牌示照得建寗縣錢登雲因案撤任遺缺應以福鼎縣丁芳調署遞遺福鼎縣缺應委候補知縣吳廷楨代理又署長汀縣知縣曾光禧調省差委遺缺應以卽用知縣馮紹成輪委署理特示十九日奉補石碼通判裴仁壽專丁來省禀謝先行赴署飭知二十日同知朱丙元禀兒禀辭赴漳州府局兼西溪分局左營估梁朝元禀任事署左營守備林鴻禀缷事二十一日二　頂戴福建儘先補用道黎國亷由行在來　禀　委代福鼎縣吳廷楨禀謝委署補下關大使宋尊　禀缷事鹽庫大使俞汝和禀任事浦關大使華晉恩禀任事缷署鹽庫大使事題補迪口縣丞王建中禀明本日　辦橋北騐卡二十三日福州府謝理事廳長福防廳吕閩縣王侯宫縣裴俱禀明本日往大士殿城隍廟祈晴二十四日督憲牌示照得福甯古營遊擊員缺以海壇左營都司　念祖奏請補授特示二十五日知縣朱開泰禀缷署清流縣回省禀到委署平和縣李溥霖調署上杭縣蘇夢蘭俱禀見禀辭赴任鹽塲温殿颺禀謝委署下　　事二十六日縣丞盧自鑅禀明缷辦南台橋北騐卡差藩憲牌示照得署同安縣王擴中調省差委遺缺應以候補知縣黃逢年酌委署理特示 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
