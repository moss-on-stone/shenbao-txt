# 1915 - 225 - 4915275

 

Page 1

 
 
   
 
 

Page 2

 
 
時評 
[時勢（默）]  
　　時勢造英雄乎英雄造時勢乎人必曰惟英雄爲能造時勢然吾謂此其言在昔閉關之世一二大才大智之英雄固能提倡風會造成時勢於國内若在世界開通時代則所謂時勢者不能以一國之時勢爲時勢而必以世界共同之時勢爲時勢是故所造國内之時勢而能適合世界時勢之所趨者則其時勢爲可恃若所造國内之時勢而與世界時勢逆流以趨者則其時勢終必爲世界時勢所排退故英雄在昔日可以造時勢而在今日則不能造時勢何也英雄之所能造者僅一國之時勢而一國之時勢終不敵世界時勢之力之大也 
[命令]  
　　八月十九日大總統策令吉林巡按使孟憲彛著開缺來京另候任用此令 
　　又令特任王揖唐爲吉林巡按使此令 
　　又令任命齊耀珊爲參政院參政此令 
　　又令任命色旺端魯布爲翊衛使祺觀武爲翊衛副使此令 
　　又令内務部呈准江蘇巡按使齊耀琳咨陳請任命施濟晉黃 
　　桂芳張冕甲趙永平陸宗保劉永盛張國琛王文貴爲江蘇省城 
警察廳警正王固磬爲技正應照准此令　 
　　又令司法部呈請任命貝壽同爲技正應照准此令 
　　又令陸軍部呈請將吴鏡如授陸軍步兵上校劉貴元陳福祥均授爲陸軍步兵少校應照准此令 
[專電]  
　　北京電湯化龍因病請假聞己决意辭職將以蔡儒楷繼任魯巡按則擬以該省政務廳長胡商彝陞授 
　　北京電外部通商司長周傅經久病未愈將辭職 
　　北京電周自齊有出任湖北巡按消息周要求兼理軍務湖北無此先例恐難如願或改任他省繼周長農商者必爲張鎭芳 
　　北京電閩紳以許世英用嚴厲手叚籌欵函政府政府頗以閩紳爲不然王祖同雖未查復許或可不更動 
　　北京電楊度對某報記者發表意見略謂君主立憲爲其生平惟一之宗旨欲挽救中國之時勢 
非立憲不可欲立憲政非君主不可云云 
[特約路透電]  
　　北京電籌安會正式會議展期舉行目下入會者除一二發起人外多屬微員大員尚無公然入會者北京輿情對於恢復帝制分派甚烈全國煤油局因外間謡傅中政府與美孚公司之談判業己中止開採陜西油鑛之草合同業己作廢故特發表宣言書否認此説謂熊希齡君因母病回湘美孚公司之比米斯君則回美以談判詳情報告總公司美國工程師令仍在開鑿槐里河及董家村二新井並未調回一俟發見豐富之油地足以組織中美煤油公司時則仍將商訂正合同云南京英婦受傷一案己由袁總統命南京當道從速捕兇懲辦聞政府己撥洋五百元以充諸婦養傷費（十九日） 
 
[譯電]  
　　北京電憲法起草會定明日開始辦公袁總統擬於明日在府開會討論軍政北京日報载稱奉天巡按使致電政府謂奉省亂黨現與上海之亂黨機關互通聲氣該機關現正從事輸運軍火至各重要地點特請大總統命總税務司調查此事 
（二十日） 
[戰電]  
其一　（英人路透電） 
 
 
 

Page 3

 
 
　　彼得格勒電今日公報謂俄德兩軍惡戰十一日之外德軍大受損失惟曾占據尼們河左岸桀西亞小流西面之柯夫洛炮臺德軍現圖渡過此圍堤之小流因該地防禦工程之一部分仍在俄軍之手也俄軍現仍堅守尼們河右岸柯夫洛各炮臺拉里夫河上游陣線及拉里夫河與布格河間之戰事雙方仍互有勝負敵軍於通比洛斯士克及比爾斯克各大路進攻尤爲猛烈德軍今仍力攻洛伏喬治夫斯克東北諸砲臺而尤注重控制末拉伐鐵路之諸砲臺（十八日） 
　　巴黎電今晚公報謂前敵各處仍有劇烈之砲戰伏斯巨德軍專力猛轟蘭巨柯夫及希拉士滿特法軍陣地昨日亞土瓦一役法軍俘敵兵數人獲地若干又霰彈砲五尊（十九日） 
　　巴黎電今日下午公報謂亞土瓦之戰事大爲活動法軍攻擊沙歇境德軍陣線之凸角一處且擊回攻之敵軍數次各處之法軍砲隊己制勝敵軍排炮里業山巔有劇烈之短兵戰事法軍復在希拉士滿特前進俘敵若干人（十九日） 
　　亞姆斯特丹電德皇致電興登堡元帥嘉讚其攻克柯夫洛之功稱該地爲俄國内防線第一鞏固之要寨（十九日） 
　　羅馬電意奥兩軍現戰於山地意馬隊無所事事故請司令土林伯爵准其從役戰壕或加入山砲隊伯爵己准如所請（十九日） 
　　瑪爾太島電醫院船數艘近載傷兵至此據傷兵云近來逹逹納爾戰事之劇烈甚於往日而聯軍所獲之勝利亦爲前所未有前途氣象可抱樂勸云（十九日） 
　　雅典電巴爾幹大局頗爲衆所關心蓋巴爾幹聯盟之局可望重成黨於恊約國一方面希王今日召見英使大爲一般人士所注意希王旋與維里齊洛斯君會談曾表明願召見法俄公使之意（十九日） 
　　倫敦電白星郵船阿剌伯號（一五八○一噸）於開往美國之途中中魚雷沉没恐死者必衆 
　　續電阿剌伯號沉於伊斯特萊特外中魚雷後僅浮水面十一分鐘恐搭客死者爲數必多 
　　續電阿剌伯號於星期三日下午啓椗自利物浦開往紐約於晨間九時十五分鐘沉没聞無頭等搭客二等及三等客共一百七十人船中辦事人員約二百五十人搭客中有美人若于自星郵船公司謂現有小艇十五隻在赴昆斯鎭途中曾否損失人命尚未查明（十九日） 
　　續電白星公司宣稱救起者共三百七十五人不知卞落者四十八人船中共有美人二十六人（十九日） 
　　倫敦電阿剌伯號中魚雷時未受警告現查明該船二等客共一百三十二人三等客共四十八人辦事人員共二百四十二人船中之小艇足容若輩而有餘（十九日） 
　　倫敦電威爾遜公司之郵船格洛特洛號（一九五噸）被沉船中之人均遇救（十九日）　　瑞威京城電美國輔助艦印度號軍官十二人兵九十三人自乘救生艇至瑙威海岸登陸瑙威政府决計將其拘留惟中立國船隻救起之兵士屬於印度者則准回英國 
（十九日） 
　　倫敦電瑙威商船明納爾號（六四九噸）洛馬魯斯號（八一九噸）西班牙商船伊錫杜洛號（二○四四噸）及英國商船波尼號（二七○二噸）及漁船一艘皆被擊沉船人皆遇救（十八日） 
　　丹麥京城電德潛艇曾攔阻瑙威郵船哈康號搜其郵件而去瑙威政府己向德政府提出抗議請交還郵件（十九日） 
　　里虚電塞維亞國會現開秘密會議討論三恊約國提出之條件衆皆深知大局之吃緊希臘政治風潮與巴爾幹大局頗有關係故衆皆切欲知其結果（十九日） 
　　雅典電希臘皇與前首相維氏相見時並無感情不佳之象聞彼此對於將來政策咸表同意（十九日） 
　　巴黎電大隊土軍己抵士麥拿防守海濱蓋恐聯軍登岸故也（十九日） 
　　雅典電據君士坦丁外交消息謂該處克虜伯砲廠大爲活動日製炮彈二千枚 
（十九日） 
　　羅馬電奥飛機一架與軍艦二十艘攻擊亞德里亞海比拉戈薩島意防兵力拒之奥兵不敢登岸旋即駛去意防兵僅傷七人（十八日） 
　　雅典電德使照會希臘政府請希臘船隻懸掛大號國旗以免在愛琴海爲潛艇所誤擊聞土軍近在加里波里損失甚衆共喪二萬七千人羅布兩國刻禁止軍火過境故土國頗以軍火缺乏爲慮（十八日） 
　　倫敦電軍械部大臣喬治刻有寒疾英國北部之行今己作罷法境某軍官謂喬治砲彈極佳英軍以此砲彈奪獲敵兵戰壕時輒歡呼喬治三次（十九日） 
　　倫敦電有經驗者預料英國可在美國籌募債欵英金百兆鎊不繳所入税以救匯兌價之低落（十九日） 
　　墨爾邦電澳人會議擬將澳洲所産之銅塊在本地鎔練自製銅貨維多利亞鎭有商廠五十餘家願承造砲彈（十八日） 
　　華盛頓電英國大使宣稱恊約國己允將棉花作爲戰時違禁品（十九日） 
　　紐約電特克薩斯邦颶風大作逹拉斯約死百人棉花頗受損傷加爾夫斯登死十四人毁屋五百所（十九日） 
　　巴黎電前七星期内存入法蘭西銀行之金己三千萬鎊（十九日） 
　　其二（德人德文報專電） 
　　柏林電（由倫敦轉）八月十八日德軍大本營公報云興登堡元帥之軍除占據柯夫洛及各砲台外且攻陷洛伏喬治夫斯克西北陣線之砲台兩座俘敵六百人獲砲二十尊柯夫洛所獲之砲共有四百餘尊旭爾資及加爾維資二將之軍向東進發現抵比洛斯土克附近之鐵路里哇波爾特親王所統大軍之左翼曾在錫瑪蒂資河兩岸及布格河遇有勁敵但卒渡河而過擊退右面之敵軍德軍己抵布格河南岸麥剛森上將之軍己將布格河對岸之敵軍擊敗使退至白萊斯特里土夫斯克炮台前鋒之陣地德軍且越過恰爾姆至白萊斯特里土夫斯克鐵路在佛洛逹伐東面前進　 
　　伏斯巨法軍以砲隊猛轟之後進攻沙干瑪恩勒又松台爾拉斯東南之德軍陣地僅於後一處占據全毁之戰壕一小部分 
　　華盛頓電駐美奥國大使署宣布八月十八日奥軍大本營公報如下亞士上將之軍己將俄軍逐至白萊斯特里土夫斯克砲台砲力能及之處茄洛夫境飛蝶南大公爵之軍己廓清布格河南岸之敵軍奥意兩軍現在海濱陣線大戰意軍攻擊哥里柴陣線及土爾米拉與鐵洛爾橋端炮台均爲奥軍擊退海軍部宣稱奥國艦隊復砲擊亞德里亞海貝拉哥薩羣島同時且有飛行家以炸彈及機關鎗攻擊該地亞洛斯重建之燈塔己被毁兵房亦付諸一炬意國戍兵藏匿不出意國軍艦亦未出現（十八日） 
　　柏林電（由倫敦轉）八月十九日德軍大本營公報云興登堡元帥之軍復攻陷洛伏喬治夫斯克北面之砲台兩座獲炮一百二十五尊俄軍因何夫洛陷落故己棄加伐爾里茄及蘇瓦爾基對面之陣地而退興登堡元帥之軍所俘敵兵共約八千八麥剛森上將之軍己入白萊斯特里土夫斯克砲台前鋒之陣地俄軍處處敗退且爲德軍追擊 
德國海軍宣稱八月十七日二時德國魚雷艇五艘在巨特倫西海濱杭斯暗礁燈船附近攻擊英國新式小巡艇一艘魚雷驅逐艦八艘以魚雷沉其巡艦一又驅逐艦一德軍未受損失八月十七日夜間德飛船復攻倫敦曾轟倫敦城及泰姆士河重要之屋宇大獲效果且轟擊胡特白里巨及伊浦斯羅區之廠所及熔礦爐諸飛船雖受猛轟均安然飛回 
[東方通信社電（日本人組織）]  
　　東京電中日恊約關於滿蒙細則交涉尚未完妥日本政府擬設便法實施俾免延誤定期（二十日） 
　　東京電日本來年度歲入預算不足一千三百萬元内閣現己一致開始研究塡補之法 
（二十日） 
　　東京電日本皇后下賜此次日德戰争之受傷者以義手義足己於今日發表有德奥國人四名亦同受賜（二十日） 
要聞一 
[柯夫洛要塞之陷失談]  
　　華德日報曰俄國柯夫洛要塞陷矣凡舉天之下所有德人聞此捷報必欣然懽呼不勝雀躍獨吾敵之俄遽然在柯夫洛失去大砲四百餘尊並戰品甚夥其勢必將鋭減蓋今俄軍所赖以拒敵之要塞既然被毁又失戰品如是其多實無法彌也然吾人所喜此要塞落於德軍之手者不僅爲此乃另有一特别原故即英國報界不遺餘力傅檄天下謂波蘭俄軍之敗退爲俄軍總司令尼古拉大公之戰略尼古拉氏欲用此於柯夫洛格洛得諾白萊斯特里土夫斯科至布格流域之戰線上以破德奥聯軍之攻勢諒恊約國人及其同黨均己熟讀詎知此數星期内正當其安慰禱祝方殷之際俄國汽碾己轆轤回轉不己也英國報界不謂其説之不圓滿而反屢用其説嘲弄小覷所有德國種種報告今者此戰缐之北方鎖鑰己入德軍手矣夫柯夫洛之陷失也非如舊日俄人戰勝泊里齊米塞爾以久困不堪饑餓而降乃用衝鋒之手段所得也爾今德軍所得者非饑餓垂斃之空城如戰品用罄炮己炸毁者乃用迅雷不及掩耳之手段先攻陷該要塞南面介乎尼們河與桀西亞河間之大炮台嗣於該要塞守兵尚留守其中之前復用衝鋒之戰術奪取其要塞之餘部顧守兵抵抗雖力亦卒不免全陷此誠當今德軍之偉業也 
　　今者赴維爾納之大路既無障碍而向來被阻於柯夫洛之德軍嗣後或北上或南下亦可以再圖進取矣現在此戰線上惟哇索維兹與洛伏喬治夫斯克尚有抵抗力之可稱然就近日戰訊觀之洛伏喬治夫斯克之死期己至嗚呼俄國日稱堅守日有所喪失吾知俄國不久將有無一要塞可稱在其掌握之一日矣然德奥聯軍仍舊迎照耀俄國敗績之日東上不止也舊日爲俄所奴隸之人民一聞德軍之勝必欣然而喜其世仇從此衰敗惟貸欵予俄國在哇斯根森林之彼面建築要塞修造鐵路者聞悉俄敗之後必以其數萬萬金錢不翼而飛甚爲驚恐蓋貸欵予俄者夙以俄國强大可恃方不惜以鉅欵託付俄國也而其所貸予俄國之數據云或且多於所貸付本國者焉 
[羅斯佛之戰争和平譚]  
　　大陸報舊金山七月二十一日消息云是日午後三時前總統羅斯佛在會場演説聽者约五萬人掌聲如雷演説廳中萬頭攢動座無餘席誠一時之盛會也演説題爲戰争與和平之感念羅氏之言大旨謂國家有備則安無備則危試證歷史無代不然吾人當早知此理固無待去年戰事而始知準備之不可少也然有國焉專注於己事而昧於外勢非至外緣以此眞理强令其注意時則不能洞悉此眞理故吾國在一年前若不解國之無備者雖不開罪於人猶不免陷入戰禍之境則其罪尚可自解今吾國己見去年戰局而猶泄沓如故其將何以自解乎一年慘局其訓誨吾人者己至深切苟吾人漠然對之仍赤手空拳以應時局一旦禍生不測將徒爲天下所恥笑耳曩者余檢閲舊報見有人反對火政者謂火政完備將使居家者有所恃而不愼求其結果徒召火患而己余讀之爲之筦然今之反對武備者曰國家有備徒召戰禍其言何酷似反對火政者之言耶吾人試觀昔年希土戰争與中日戰争彼其時希臘中國固未嘗有備也然無備不獨不能免去戰禍且使兩國失敗焉一八七○年法國無備致敗於德受喪師失地之辱其足爲吾人殷鑒者乃中國與比利時之往事今試取比利時與瑞士比較論之瑞士土地介於兩强之間與比國同皆兩强决戰時所必借之爲戰場者也一百年前拿破崙驅兵入瑞士境以攻德奥後俄法兩軍且决戰於瑞士境是時瑞士無備無以抗拒惟有俯聽法國之指揮而己事後瑞士鑒於前禍發奮圖强厲行兵制以固疆圉今日瑞士國民軍佔全國人民總額十分之一皆籌備有素一旦有警即可馳赴邊疆瑞士地勢同於比利時而其命運則逈異於比利時者頼有此耳惜乎比利時不若瑞士之警備否則何至有今日之遭遇乎比國享太平之福垂八十年國人經營農工商業與吾人同其實業文明至爲發逹惟不注意於自衛即有一二目光遠大之士以比國應效法瑞士藉圖自保爲言然聞者輒斥之笑之視爲無病呻吟故作驚人之語彼等方以爲世界絶無大戰争且信比國無罪何來敵師即使敵國有入宼之謀然懾於文明世界之清議當亦不敢肆行無忌再擔保比國士地完全者海牙有約各國有約比國有磐石之安何以備戰爲豈知條約云者僅一廢紙烏足爲國家自衛哉苟比利時能如瑞士則不魯塞爾盎凡爾等處何至落於敵手今吾人比較比利時與瑞士之得失而可知國家無備可以召戰國家有備可以弭戰矣吾國苟不自醒以自己之力量衛自己之權利將來當以鐵血付無備之代價其慘將十倍於比利時且將爲天下所恥笑詆爲無識無勇只知貪得暫時物質之利益而不知防患於未然届時吾國雖欲得世界之同情如今日比利時所得者邈不可得矣五十年前中日兩國處於同等之地位今日本蒸蒸日上與世界最强之國並駕齊驅其所以致此者則由其武力與其實業及社會實力同時發展故也中國不事武備委靡不振卒至大好山河半爲日俄英法所有當英日德在中國領土交戰時中國作壁上觀不能止之中國實己喪其獨立自治國之資格矣今吾國之主張和平者欲以仲裁條約以代武力此實欲美國爲中國也徒作空論不務力行乃吾國之大弊要知不願爲權利作戰者不配爲共和國之國民吾人如欲盡其保護海陸之責任當先謀擴充海軍次練陸軍余意瑞士全國皆兵之制度最合於吾國云云 
雜評一 
[辭職（無名）]  
　　湯化龍今又以病辭職矣嗚呼今日京中各大員何辭職之多也質言之何病者之多也雖然湯自革命之初己爲湖北民政長後又爲衆議院議長久勞力於國事其病也何用怪 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[交通部之路政因果談]  
　　梁總長辭職問題梁總長之辭職也外問均謂交通部路欵償還期間逼近無力籌措爲最要之原因然此種欠欵應由政府負責交通部雖直當其衝究非梁總長一人之重要關係至其最近原因則自路案發生後各路人員更換頗多選擇既難悉當而用人之權限又不能自由伸縮殊有左右爲難之勢至處置路案方法寛嚴不易得體動招物議故不能不决引退此次關冕鈞參案既由梁總長查覆而肅政史復繼續彈劾於梁之體面頗有妨礙故求去之志更急云 
　　各路局人員授官交通部所屬鐵路各局人員均己改爲實缺外間雖有一種議論謂鐵路人員己嫌官氣頗重若再將站長各員概定爲官則官社會之習氣益重空氣益形惡濁云云但政府則謂路員之發生獘竇及不慊於輿論之原因皆以路員所管理諸事類皆繁重而多金而介似官非官之間自成一種社會以故易滋獘混抑且爲總辦者一不得人則其屬下益多不稱職而與政府地位疏闊未易施其監察故不如一律授爲實官現在鐵路既主國有則正名授職亦屬正當辦法聞交通部現己擬定辦法鐵路人員如令授官概不更易以免紛擾不日即請分别實授 
　　交通部會議裁汰交通部梁總長日前通飭各直轄鐵路局以現在各機關業經裁汰冗員節省經費各路局亦當一體辦理所有局中一切經費暨局員薪俸當通盤籌劃可省者省可裁者裁令各局長奉令之後即將辦法呈部並由部期召集會議一次以便實行兹聞各局長業將辦法先後呈部該部己經日昨（十六日）召調各局長到部 
會議想不日各路局將有一番變動也 
　　隴海路募債消息中國建築鐵路之經費向多依恃外債自歐戰發生歐洲市場之金融立形窘迫中國債票自難銷售故國中鐵路有受影響而停工者如浦信鐵路甯湘鐵路等皆是聞隴海鐵路亦以借欵無着不克進行交通部梁總長以該路連接甘陜豫蘇四省於西北之邊防及四省之商務均有密切關係非從速興築不可刻擬募集短期公債五百萬元以便興工聞募集地點即於國内各大商埠而南洋僑商有投資者尤爲歡迎一俟呈請總统批准即當開始募集云 
[張總裁赴美攷查水利作罷]  
　　全國水利局總裁張謇呈請自赴美國萬國水利議會會議並調查河海工程農墾辦法當奉批令該總裁志在壯游殊堪嘉佩惟高年遠道恐不勝航海之勞可電知駐美公使代行蒞會云云故張氏美洲之行現己作罷矣其　呈云竊本年八月十一日准外交部咨稱准駐美夏公使函稱本年九月十三日起分日在加省各地開水利會議二十日爲萬國水利會議之日在金山會場舉行擬請中國政府派員與會特送具請帖加福尼亞省及美國深　歡迎貴國派員並導觀加省薩克挪猛脱及深掘噶極之水利大程等語兹將請帖郵呈應否派員與會之處乞鑒核等因相應將原送請帖咨送貴局查照應否派員與會希酌核見復以便轉復夏公使等因並准咨送美國萬國水利議會請帖一份前來查美國萬國水利議會係因巴拿馬運河告成而設故其會場即設於舊金山而中美邦交以淮災助賑之前事淮工借欵之新議愈形國際親睦實於水利至有關係其他濬浦濬遼以及烟台海壩工程皆以通商口岸爲萬國所注視即如今年各省告災外人率以我國水利不修横加訾議教會且有借慈善名義而思加干涉者則該會會議於我國内政外交所關匪細兹准該會函商駐美公使請派員與會自應派員列席討論以昭大總統敦睦隣交振興水利之至意然籌思至再甚難其選謇雖衰庸尚未昏髦擬請親赴該會一行况導準借欵草議現己展期至明年一月並擬於此行與該國紅十字會探商辦法促其解决至該國南北各省農墾事業河海工程亦可順道調查藉資考鏡惟此行至短之時往返必需六月所有旅行調查各費以嚴格規定至少需美金三萬元而該會會議之期爲本年九月二十日時期迫促刻不容緩擬請准如所請即日飭令財政部撥付謇局美金三萬元俾可略爲部署即行赴美所有該會提議事項容當隨時擇要電呈請示去國萬里遠歷重洋原非衰病之軀所能勝任然該會既請派員蒞會若以於中國水利素未注意之人參列議席誠恐貽誤機宜無裨大局昔趙充國請自將討羗功成而當世服其壯馬援自請討蠻失利而後世譏其不知止謇年去馬趙尚遠請行之事又與事旅有别然世固未有以成敗論人者鑒於往史未嘗不自懔懔也再謇局現派諮詢工程師技正等分别測勘永定南運等河又測繪淮北一區域平剖面圖刻正繼續進行其他職務尚簡擬請由謇飭令總務科長僉事諸完元妥爲督率保管并擬請任命參政院副院長汪大燮或農商部次長金邦平兼水利局副總裁以備遇有重大事發生局員有所禀承如荷俞允則二員係兼職於本局預算亦無甚出入合併呈明所有擬請自赴美國萬國水利會會議并順道調查河海工程農墾辦法請飭撥經費緣由是否可行理合呈請大總統俯賜鑒核批示施行謹呈 
[財政調查會與學校試驗委員會]  
　　調查各省財政肉容中央前會通電各省凡有可征之税可籌之歀切實調查呈候核辦并擬各省組織財政調查會以專責成而籌税源云云其財政調查會之組織法如下一本會設會長一人以巡按使兼任副會長一人以財政廳長兼任一本會設調查委員若干人分往所屬任調查財政事宜一本會設事務員二人管理往文牘函電事宜一本會凡有重要事件得派財政廳人員會同議决一本會應調查事項如下（甲）調查各縣財政舊例（乙）調查各縣財政收支之現狀（丙）調查各縣金融實况（丁）調查各縣現行税則及整理税項方法一凡調查所得事件由駐會委員隨時編輯每星期油印成册分送 
各縣并呈財政部一份 
　　考驗各省學校成績學生在校有無成績向由校長主持其中流弊滋多教育部擬在各省設立學校試驗委員會專司考驗各校學生之成績及其規程大致如下一設會長一員總理會中一切事務一委員無定額有四項職務（甲）校閲試卷（乙）編製試驗成績報告（丙）設擬試題（丁）其他關於試驗事項一遇試驗時委員所擬試題須請巡按使圈出一主試委員在擬題閲卷時均應居住在内一各委員如有徇情舞弊者巡按使即分别施以懲戒 
[續紀煤油礦磋議合同事]  
　　昨日本報所載之煤油礦磋議合同波折一節實根據天津某西報所載乃昨日該報又自行更正謂所載不確并稱與美孚公司代表晤談後知上年該公司與我國政府合行籌辦開採油礦事宜頗著成效且無不遵守原合同之規定至合同内規定之中美公司一俟煤油出産確能證明是否有利可圖即行組織至現在開採部之全體職員係得中政府之允許仍留在北京與陜西兩處供職云 
[滿魯間之中日問題]  
　　提示新約細目兩事中日新條約細目我國政府以施行在即連日會議己得全體成案於本月十日曾將滿蒙日人應遵之警察法及課税則例提示日置公使要求即於北京恊議聞提案内容確係根據中日新條约而來並未軼出範圍雙方當然無何異議乃日置公使對此未敢作主己電請本國訓令須得回電方能實答覆 
　　磋議龍口開埠章程龍口開埠一節目下正在進行而經费一項近亦略有規定月前龍口開埠委員蔡某於京關於開埠章程業與各該主管部署從事磋議刻聞己將脱稿探悉該章程分爲二項一爲自闢商埠之租建章程約分二十條一係龍口北大圈一帶海岸沙地收買章程約爲十六條俟脱稿後即呈請總統批准施行 
　　捕獲青島馬賊渠魁去年有一羣馬賊乘青島戰亂焚掠青島附近及山東一帶十分猖獗日本軍政署雖亦極力搜索然終未得其渠魁之姓名旋日人亦知該馬賊團之渠魁實一日本人名薄木益三者綽號天鬼長髯垂胸容貌頗魁自稱革命志士爲革命籌欵起見糾合日人十九名及中國人百五十名於其幕下組織殺人强盜團本年四月間日軍政署因其擾亂及己遂施痛剿中國人八十三名日人十三名均被縛尚餘爲首之日人五名不知下落後聞其逃至滿蒙經大連朝鮮而入東京日軍政署即電請東京憲兵隊逮捕憲兵隊嚴密偵查查得有止宿於東京赤坂溜池町溜池館自稱志士者行蹤詭秘常往返於滿洲山東方面去年青島戰後屢赴滿洲察知此人即係天鬼薄木益三近來正在緝查乃六月中淺草公園開角力會忽有自稱滿洲人逞其飛入角力之技其人容貎酷類薄木向之盤詰大言不承後復易名移居他所九日夜間麴町分隊長率部下兵士突往逮捕拒鬥片時卒被捕縛迨訊問一過即於十一日解送至青島軍政署矣 
[吉省參案與巡按使關係]  
　　吉林巡按使孟民屢爲言路彈劾正在查辦間忽有監犯越獄之事而關於財政之一方面又有肅政史彈劾其侵佔等事現王捐唐氏己奉令往查聞日昨己有密軍到京幾及千字聞王所查者不僅監犯越獄一事王瀕行時曾奉有到吉查明後暫弗來京聽候後命之説蓋王氏此次赴吉早以吉使一席相畁己無疑義聞王現正物色佐助之人才此項命之發表當不遠矣至政務廳長 
一席現在物色人才外間所擬議之中華大學副校長孫煥庭君似己確定並聞將來明令發表後王君並不多調人員以免紛更至所遺中華大學校長一席由肅政史傅增湘擔任傅君曾任直隸提學使爲總統北洋舊人此次亦由王君所保現在該校正辦交替傅君聞尚未接手吉林監獄之反獄案爲歷來罕聞之事肅政史既據以提起彈劾然此不僅行政官之失且於司法事宜亦有須調查者頃聞司法部關於此事亦己派部員某某前往吉林其目的則專爲司法部方而之調查也 
[鄂中新消息]  
　　烟酒公賣反對之狀况鄂省烟酒税原來即係值十抽二現在又加以公賣費之按十徵二烟酒各商人皆竭力反對惟以此次公賣章程係財政部規定值十徵二尚係斟酌情形暫行試辦將來並欲加至值十抽五自知反抗無益乃承認再完值十抽二之税一道不肯遵照入棧公賣章程故籌備公賣主任王元常到鄂己及兩月而公棧尚未成立聞烟酒二帮曾議定不准該二帮人出而擔任組織公棧現籌備處雖出示招致其他商人只須遵繳押欵皆可組織然迄無應者前日經財政廳飭武漢縣知事與二帮會商烟業乃允所有外省運來各烟裝箱成包省可以按值貼印花繳公賣費本地刨製之各絲烟則請按刨刀納税每日刨刀一架一工人可刨烟十斤每斤售錢自二百二十文至六百四十文不等擬每刀日繳錢八百文王主任以事關變更定章己允電部請示故烟業一方面目前尚無激烈之論惟酒業則不允入棧要求每日稽查其製酒若干售錢若干按十抽二籌備處堅執不許現各燒酒槽坊己議定於二十五日一律閉門歇業以示抵抗省垣槽坊如白康曹祥泰森茂大豐等十四家己紛紛呈報歇業九月一日開辦公賣之説恐難實行也 
　　起義傷亡軍人之給卹鄂省起義受傷陣亡各將士這族於黎副總統在鄂時皆有恩餉且特設養濟院以卹傷軍叚將軍來鄂後恩餉一概停止養濟院亦解散各傷軍無以爲生迭赴將軍署要求僅於上年各給卹一次緣前稽勳局所擬起義傷己軍人卹賞章程過優陸軍部反對遂擱置不辦該傷軍等屢次要求無非希望逹此目的也此次段將軍入京己呈明總統交陸軍部議定援照北軍在陽夏陣亡例參酌平時卹賞章程因公傷亡之規定給該傷軍或遺族以三年之撫金以昭劃一此項卹欵俟咨由財政部劃撥即行發給聞其援照北軍給卹之理由係段將軍以辛亥陽夏之役南北軍互有傷亡當時係改革政體問題既非兩國戰争亦非平時禦匪按之陸軍戰時平時卹賞章程均不適用故北洋軍隊在武漢陣亡官兵係按三年薪餉撫卹鄂軍應即相同蓋當時義憤本因政體而競争故權衡斟酌叄用因公傷亡例給卹庶與北軍無分厚薄云云惟各傷亡軍人眷屬以此次卹欵實尚不及北軍故皆不滿意然得此己非易易矣 
　　學生演劇儲金之發起漢口中交二銀行近來收受救國儲金數頗寥落故學生社會特組演劇儲金社借地唱演新曲以所得之資悉數送儲日昨在救國儲金事務所開茶話會籌商進行方法由社長李子雲陳述竟見畢即請朱芑臣羅麟閣提議如何辦法復經胡厚齋紀振綱諸職員互相討論始决定演劇學生致忠學校由紀振綱擔任介紹至大中華劇場排演青年會學生由胡厚齋擔任介紹演劇期爲本月二十六七兩日預備售入場劵一萬張每張一元將來所收劵資用漢口學生演劇社名義儲存銀行萬一不幸全國儲金不能逹到五千萬之數則將此欵收回作爲漢口地方公共教育經費聞參與演劇學生共有七八校且經中華劇社主任鄭正秋楊鐸二君教導届時必大有可觀也 
[川中政聞]  
　　軍政方面近聞毅威將軍電請中央改川省陸軍爲國軍共成五混成旅一師編一旅二師編二旅三師編三四旅水軍另爲一旅聞中央己經認可其編制法每連分四排每排士兵四十名一排長兼理書記二排長兼理武器三排長兼理被服四排長兼理庶務每排設上士一員專司教練連長每月薪水一百元一排長八十元二排長六十元三排長五十元四排長四十元上士十六元中士十四元下士十二元兵十元此次川軍改編無學術之官長及品性破壞者大致取銷至士兵不過淘汰十分之二三云又聞川軍第三師前奉中央命令改編混成兩旅騎砲工輜爲特科團營當然酌量裁改現騎砲團奉將軍命令着留二連其餘給三月恩餉長官自願退伍及候差遣者聽便該團當即遵照辦理留第一營一連咨送第五混成旅二營四連咨送第六混成旅其餘退伍者己於昨日將恩餉護照證書發給派員率領士兵到城外解散矣 
　　政界方面川巡按使實行減政主義裁汰冗員聞訟署各科中以教育實業二科事務稍簡現將副科長二缺裁去教育新委科長劉念祖業己到差副科長孫保因裁缺之故改委馬邊縣知事實業科長原係總務科副科長顔楨兼理新委廖炎未任職即以副科長趙干士鴻升任所遺副科長缺不另委人顔楨乃專辦總務科副科長事陳二安氏接巡按使事時公署遷於舊督署會辦處亦設於此現因兼任將軍軍民方面辦事人多舊署狹小不敷分布擬仍將軍民兩署復還皇城舊地以便辦公聞不日即將遷入巡按使現又將使署政務之開支核減至一萬五千餘較前減去四千餘元聞巡按公署現己照會樓藜然充顧問又委前教育科長秦枬（秦委郫縣征收未往）暨分發知事李哲暹充秘書 
　　教育方面省視學易光墉報告川南聯合縣立師範學校辦理狀况謂去歳查核該校學生捐金爲校長建德教牌以誌愛戴等情當奉省公署批云該校長王應心平日果著成效本公署自能照章核奬乃該校學生全無意識輒行樹碑建碣私相表異該校長竟受之而不辭此中情形己屬難於測度此次該校風潮學生全體罷課相率出校並扯毁碑告經道署嚴辦始就歛戢該校學生平時如果眞心愛戴何至猖狂若此自欺欺人更可概見倘使各校相率效尤光怪離奇其流弊不知伊於胡底現己通飭永甯道尹督同瀘縣知事立予銷毁并着該校長將國文教授認眞整理以資改良并飭各校一體知照矣又温郫崇灌四縣視學昨會詳西川道署略稱温郫崇灌聯合縣立縣學教員講習所學生聚衆罷課挾制懇請核示辦理當經耿道尹令飭郫縣齊知事東源迅即查明詳報 
[雲南鹽課之盜失案]  
　　白井區鹽課報刦大硬縣所屬下關設有鹽務稽核所又名鹽税總局抽收白井區之鹽課局長爲張膺方局中時有課欵十餘萬存儲五月四日省城稽核所忽接該局電謂三日夜間有匪逾垣人局將局中員司綑綁以衣塞口將其局存課銀刦去三萬有餘存左室四萬未失云云四日該局又電逹大理縣金知事陸軍趙旅長謂該局出有要事請速臨（大理詎下關三十里）金知事當與趙旅長之副官同至該局方知被刦見有一人尚被綑未解當即勘驗見牆上有梯子一把牆脚有銀一封樓窗稍有揖壞惟牆上並無人過痕跡據張氏言失課欵二萬有奇並云有衛兵曾出救護於三更後放槍數響賊始驚去金知事又詢問街隣據云並未聞有動静天明後乃始聽見放槍一響金知事等隨回大理次早張又專人至金署謂失課欵係五萬有奇請代更正事出後經趙旅長及金知事派兵警多人明密查拿匪徒迄未破獲省城並派郭委員爲密查再三訪問據關民云實未聞見匪徒即局中之人亦言是夜並無動静只張氏及會計金國政文牘王某及其親信數人言有匪徒搶刦現在鹽務署及稽核總所亦以此事恐有不實之處特電請將軍巡按遴派委員將下關鹽局司兵役全數解省審辦書於七月七日經郭 
 
 
 

Page 7

 
 
　　委員及軍警數十人將張膺方金國政等全局員役十七人悉行解省十九日始到省城先至高等審判廳移時又送至地方廳管押定期訊問是否確被匪刧須候審判後方斷定也 
　　磨黑井鹽課自盜雲南磨黑井鹽税局日昨派人將其課銀解往思茅行抵普洱又出監守自盜之事共失課銀一駝兹特將普洱知事報告省中文電録下陽日磨黑鹽課過普歇置縣署半夜失去一駝知事立即率警追緝當獲賊犯一名迭訊供認係鹽税局解課之王耀廷糾同監守自盜提王質訊亦己首服并原贓全數取獲除將首從各犯管押訊辦外肅此上聞普洱知事周汝釗釗叩灰 
[松江]  
　　緝獲領帮鹽販前日有鹽捕中營新委副哨王某至浦西龍王廟一帶擺港（即泊守私鹽過境之謂）忽有私鹽多船連檣出口王副哨起而喝問鎗彈己至槍艇祇有兵弁三數人亦發鎗還擊而一兵胸部腿際己受兩彈另一兵亦傷衆寡勢殊祇得任各鹽販逸去該營馬管帶聞耗立傅五哨哨弁勒令跟緝惟鴻飛冥冥弋簒爲難後有老於緝私者偕同尋訪知私販亦傷一人泊舟澱山湖濱臥候銷貨營弁得此消息即回原處留心守候隔昨果有一船駛過呼令停駛看艙則以趕送病人對兵弁愈疑登舟檢視有尸赫然胸口尚血痕狼藉嚴詰之始知死者爲湯德才金山衛東門人領帮販鹽飲彈後至澱山湖某鎭傷重致斃現經其兄湯阿才偕陳阿祥韓寳松帶洋百數十元送屍回去所有鎗械等物均寄藏他處故船中空無所有兵弁乃禀知馬管帶將私販及船隻屍骸併解縣署請辦 
　　鬧獄犯荆條鞭背獄犯需索時致争鬨曾誌本報革警侯樹卿自改隸暗倉時張阿三等猶敢當尹管獄員面拳打口駡略不忌憚故惴惴以遭毒爲懼遂密禀縣署請求改押看守所旋奉批准本日即吊侯樹卿范如興沈木王杏卿四犯改押詎各凶犯又逞兇鬨鬧爲李縣長所聞立提張阿三王阿根吴和尚侯占鰲陸阿秋方春嶼等各犯至案判各用荆條鞭背百五十有差並將張等三名加釘木鐐以爲衆儆 
　　戍兵登程十六團兵士與滬上十五團兵對調曾誌本報兹悉該圑僅調駐城之第一第二兩營及機關槍隊其屯駐楓涇之第三營暫不調遣十九號傍晚即拔隊登程其十五團兵准二十號晨到松 
[寳山]  
　　寳山短其講習會之結束寳山縣教育會於今春組織參觀團後即由評議員會提議於暑假期内開短期講習會以麥　辫爲主科（南通各校手工習麥　辫頗切實用）而以他種講習附之遂决議詳請核辦嗣奉齊巡按便通飭各校應辦講習會尤足提起精神即於八月一號開幕由該會王會長詠仁函請張知事飭委縣視學朱君星六主任其事聽講員得七八十人（均縣屬各小學校長教員）復經袁觀瀾君延請滬錫教育界中之有經驗者講演教授訓練及管理方法頗有興會於昨日行閉會式並攝影而散 
[蘇州]  
　　道署近訊殷道尹日前赴密謁見軍民兩使籌議巡閲道屬擇定日期（九月七號）出巡擬向水警第二廳長借淺水兵輪出發又殷道尹呈請辭職己數次軍民兩使再三挽留日前更動消息現己作罷殷道尹昨接齊巡按使通飭一爲取締知事公署收狀處及署警舞弊一爲秋收稻禾登場派員調查實收以防農民妄報 
　　貧民自盡可慘蘇垣近日米價漲至百二十文一升居家小户異常困難日前殷道尹出示平價亦未見效昨日桃花塢轉魚墩漁夫孫永安家有長幼八口捕魚度日近來蘇地秋水汎漲城河中魚多衝入外河所捕之魚無人顧問連日以粥代飯將近半月至昨日孫永安身畔藏銅元一枚囑其子沽燒酒十文將自來火兩盒用酒吞下幸得悉尚早延請舊學前借本局施醫急救方始蘇醒左近鄰居均悉孫之底藴竭力募化凑得銅元千文米數升予之再請醫生診視未知能免性命之憂否 
[鎭江]  
　　頒發新氏護照馮將軍頃准陸軍部咨以近日運輸軍需各品甚繁其從前所頒發之護照一律取消現又頒發新式護照聞此項部照之樣式内分華洋文各一道表式分爲六項塡註（一）持照人姓名（二）起行處所（三）經過處所（四）携帶運送物品數目（五）發照日期（六）繳照日持照及所携運各件 
　　派艦載兵赴兗鎭江施鎭守使因調任兗州擬將舊部一律帶往新任以鎭江地面空虚特由長江巡閲使在徐州調撥五營來鎭駐紥不日即可抵鎭十八號馮將軍電調鈞和兵艦一艘來鎭以便將施使之舊部五營載至浦口然後再乘津浦火車赴兗州駐防 
[杭州]  
　　存酒公賣費之變通杭州商務總會前據杭紹酒業商等函請將八月以前存酒免繳公賣費並據杭縣酒醬業等函稱窒碍各端請予詳部修正章程各等情業經顧王兩君據情函請財政廳察照轉詳在案兹聞杭總商會現准烟酒公賣局函復略謂該紹酒業商等所請八月一日以前存貨免繳公賣費等情碍難照准惟念門市零沽舖户僅餘最後賣買之手續且己負擔出運加倍之捐税貨本無多業非素裕斟情酌理不無抲原應准暫予變通改徵每百斤四角八分以示體卹以後進貨仍照章辦理以示限制但躉積批發各行棧借經過最始之買賣與杭屬土酒未離産地區域内者不得援以爲例云云 
　　常玉路線之會勘常山至玉山一帶相去八十餘里不通舟楫浙贛往返商貨率用駝牛運送需價頗鉅屈使爲便利兩省交通起見陳請交通部提前趕築業聞梁總長己分電滬杭甬路局暨南鐵路局各派工程司帶同測繪一二人前往常玉會同復勘前浙公司勘定線里並沿路重要商鎭尅日查覆以憑核辦聞鍾局長將派顧工程司前往覆勘 
[安慶]  
　　水警廳長升調消息長淮水上警察廳長季光恩日前請咨進覲聞經某要津密保昨己簡放兩淮緝私統領其所遺之缺有委前旅長夏永倫充任消息未知確否 
　　蕪湖中學改革問題蕪湖中學開辦以來尚無十分成績可觀然能維持至今己爲不易　聞何道尹擬將該中學改爲師範學校昨經該縣正紳陳應綬吕志元等將未便改革情形禀陳護理巡按請飭何道尹照原案辦理未知徐護使能俯如所請否也 
[山東]  
　　火車軋斃步哨日兵本月七日午前十時三十分鐘日步兵第四十聯隊第六中隊山口哨兵在昌樂縣西北鐵路鐵橋步哨時正東行車來急行避讓己不及下橋遽遭軋斃而機關手於百密逹内望見有日兵急行停車奈己上橋勢不能止八日上午　將殘體收拾載往四方火葬場焚葬凡青島守備軍二大隊一中隊自聯隊長字宿少將以下均往參列葬式 
雜評二 
[羅斯佛之戰争和平譚（默）]  
　　嗚呼羅斯佛氏之言何其親切而有味耶欲保國家之和平必於平日全國同心發展其自衛之實力且須時時以世界之大勢爲衡若眼光不出國門徒從一時一事之利害着想則一旦外禍猝至其將何以應付之哉羅氏之言曰今有國焉專注於己事而昧於外勢造至由外緣强迫而始注意己不能及即此義也羅氏又曰國有備則安無備則危安危之機全視對外自備之實力如何而不在一切之改革故今日爲國籌安全者當以培養實力爲唯一主義而他非所急羅氏亟亟以我國失敗之往事爲鑒戒我國不更當以羅氏之言爲鑒戒耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌圖擊鎭守使之炸彈]  
　　上海鎭守使鄭汝成君於十八號十二點半鐘時在法租界金利源碼頭上被人抛擲炸彈傷及黃包車夫旋即拘獲嫌疑人十三團營逃兵高振海一名己詳昨報兹將昨日所聞種種續録於後 
　　法公廨之密訊此事發生後法租界總巡石維也君即派西採目阿而風西華探目黃錦榮同往出事地點詳細察看見招商局六號貨棧之牆壁炸成一洞並在牆脚下檢獲洋布手巾一方被炎燒穿一孔帶回捕房研究之下知係將炸彈包在手巾内連手巾一併抛擲以致燒破至高振海一名因己由鎭守使署派偵缉隊長翟世清世捕房請爲引渡故於昨日解送法公堂預審核奪當提訊時由中西官諭令屏退旁聽故所有供詞未便宣布惟己准予引渡訊辦 
　　嫌疑犯之引渡淞滬警察廳長徐國樑君知法捕房己將高振海解廨預審當派偵緝隊長翟世清帶同當時拘獲高振海之隊士四名於昨日午前十時投廨請提經中西官提訊後即高振海及炸彈銅壳發交翟隊長帶出先至法總捕房拍照然後押解回廳由鎭守使署委員婁某與翟隊長在偵緝隊辦公室向高盤詰徐廳長因秦鎭署飭即解署解於午後一時半派保安偵緝兩隊隊士押送鎭守使署請爲收訊另一訪函云徐警廳長因奉鄭鎭守使傅諭以匪類抛擲炸彈必係受人指使亟應勒緝兇匪務獲澈究至當場拿獲之高振海一名究竟是否正兇抑係同黨亦應解署訊究着即轉致法公廨引渡等因徐廳長遵即函法廨聶讞員商由法副領事允將高振海交與警廳偵探帶回廳署由徐廳長派撥警察荷槍實彈押送鎭守使署飭發軍法處研訊 
　　鎭守使之電告鄭鎭守使以此次遇險幸獲無恙特於昨日（二十號）分别電告政事堂統率辦事處陸軍部及各省將軍巡按使長江巡閲使都統辦事長官等以免遠道傅聞之誤其致中央一電略謂謂夜子刻汝成因由奥領事署賀壽回署行經招商局金利源碼頭突遇匪徒抛擲炸彈聲響甚烈幸頼大總統威靈諸公洪福雖經遇險毫未受傷惟波及路旁東洋車夫一名當場獲嫌疑犯一名除移提研究請示核辦外誠恐遠道傅聞或有失實特電馳報並乞轉呈云云其餘各電大致相同故不贅録 
　　楊道尹之慰問鄭君遇險回署後安然無恙前昨等日仍照常辦公態度亦極鎭静昨日到署慰問之人甚多上午九時許滬海道尹楊君亦乘坐馬車到署當經鄭君延入茗談良久聞楊君回署後當即函逹外交團請飭各捕房恊緝此案匪務獲訊究 
　　出事後之防範本埠軍警兩界於此事發生後防警益加嚴密聞閘北四五兩區警署暨各分駐所警正警佐前日均奉徐警廳長通飭嚴密防範凡各署所前及各要道均派雙崗荷鎗實彈徹夜站巡保衛隊偵缉隊亦通班出巡駐防閘北之陸軍三十七團第四營亦奉鄭鎭守使飭知一體嚴加防備 
[救國儲金昨日之收入]  
　　昨日二十號星期五爲中國銀行收受儲金之第一百零十日計收銀洋一百零一元又爲交通銀行收受儲金之第七十四時計收銀洋一千五百元兩共收洋一千六百零一元連前共計己收洋七十二萬八千六百二十六元又銀五千五百二十五兩七錢三分四釐 
[勸用國貨會執行會紀事]  
　　八月十九日勸用國貨會開執行部全體會議到者爲方椒伯孫梅堂洪承祁屠景三趙晉卿袁履登諸君由陳良玉君主席報告組職調查團事於本星期日開會組織演説團事於下星期三開會歡迎贊助員事於下星期開會衆無異議報告畢由多數議定本會修改章程准於本月二十一號（今）開代表會通過後即行付印以免遲延又執行員中常有因事不到會者於曾務未免有所缺失公推沈卓吾王蔭裔謝衡牕三君補入之以利進行至鐘鳴十下振鈴散會 
[國貨維持會調查部紀事]  
　　國貨維持會於前日（十九）星期四晚開第二十次調查職員會列席者爲部長王漢强編輯員蔣企範程伊耕調查員萬選青顧少也平和李佩蔭洪善長及來賓數十餘人由部長王漢强主席討論第三版調查録進行方法（一）編輯入手由王漢强蔣企範程伊耕王伴經四員從本月二十一日　　　四日止務於四天内編輯完峻所有八路覆查尚未　　　　　　　　　律查竣以便彚編付刋（二）調查録封央　　　　　　　　　　各業承定廣告於調查録内現願登　　　　　　　　　　商標尚未交來爲日無多應速催送議　　　　　　　　散會俟下星期四再議 
[工業教育之競進]  
　　南京路德韾里少年學會曾於春初創　　　　　延聘專家每晚教授化學工藝上學期所教肥皂香皂　　　續優美現因外埠同志羣以日課函授相要求而該校亦　　今提倡國貨非普及工業知能不爲功故特添辦日課晨課　　以宏造就近自招生以來索章報名者紛紛不絶云 
[太倉花市消息]  
　　今秋各鄉棉花收成因曾被風災均受影響聞昨日英租界大馬路理華布廠接太倉來信謂該處新花己見成色尚佳惟收成祗有五分刻因上市無多尚未開秤至晚花須出月初旬可見收成若何尚難預測云 
[南商會集議調查手續]  
　　立法院初選監督上海縣知事沈寳昌君前曾舉定調查員數人擔任上海各市鄉調查事宜現正從事調查惟滬上商界則歸商會擔任恊助進行俾各業中有五千元之財産資格者不致遺漏前日下午南商會開會時由縣委調查員毛志堅蒞會提議商界均歸商會輔助凡經調查時請由各該業領袖切實指導如果實有五千元財産資格者應有人赴會證明事實方可依據進行以免獘混云云衆皆贊成而散 
[楊師長抽調駐防步兵]  
　　陸軍第師楊師長以步兵十四團所轄三營均驻上海徽甯會館南首之新營房内駐防以來己届二載按照軍制應即調換故於前日飭令十四團團長龔聲揚速率所部三營調往松江另派十六團團長王鳴珂督帶所轄三營赴滬塡駐昨龔團長己飭所部各營官佐十兵陸續搭乘火車赴松防守矣 
[第七旅回京後之報告]  
　　前駐上海製造局之陸軍第七旅十三團各營己奉中央命令回京防守故於本月三號由滬搭輪北上兹悉第四師楊師長接據第七旅旅長臧致平報稱十三團全團所部各營官佐士兵業於七號抵京當奉部令着即驻防距離京城十餘里之北苑刻己抵防安置妥洽現奉大總統諭令着將上海二年六月間戰事出力官兵員名開報以憑升級並須定期親自校閲操法等因除己開具出力各員銜名送候核示外合將抵京情形報告云云 
[盛杏蓀捐助粤賑]  
　　廣東大水大火損失甚鉅近日潦水復漲災情奇重雖經同鄉及滬上熱心慈善者趕辦急賑頗有窮於接濟之勢兹聞盛杏蓀氏亦捐助麵粉五千包己於前日由招商局廣大輪船運赴災區散放矣 
[南北平糶所之近况]  
　　本埠紅十字會舉辦南北兩處平糶所業己開糶有日近緣滬市米價日增貧苦居民往糴者尤絡繹不絶聞該兩所每日糶出之數均有百餘擔云 
[水漬貨拍賣充公]  
　　美捕房於前次風災時在浦江中撈獲棉花洋紗洋布麵粉等物留存捕房迄己多日無人認領昨經副捕頭盤君諭飭將此項物件一律拍賣充公 
[共和女學開校記]  
　　閘北天保里對面共和女學校於舊曆七月初十日上午九時舉行秋季始業式新舊學生共到七十餘人首由職員報告下半年各項布置狀况繼由道視學余芷江君親致訓詞激勵學生末由全體學生唱校歌而散並聞定於十六日照常上課各科尚有餘額添招新生云 
[尚賢堂之星期會]  
　　法租界寳昌路尚賢堂中外教務聯合會定於明日星期下午四時半開常例會由該堂李佳白博士第三次演説耶穌教之正門派何以應贊成宏景量派之理由二派宗旨其新舊廣狹之同之點既經歷述如前心乎其説者當必樂聞其究竟也 
[蔡子卿被拘續誌]  
　　前滬軍福字營偵探蔡子卿因被盜案牽涉由鎭守使署飭探拘獲發交軍法科候究己誌昨報兹經軍法科派員將蔡子卿提案再三駁詰蔡堅稱自在福字營總司令劉福彪處撤差之後一直苦守空中不敢爲非此次想因在差時認眞辦公爲仇人誣扳可請查訪問官判令收押昨派探員赴西倉一帶蔡住居之所詳細調查復候核 
　　另一訪函云前清上海縣役蔡子卿因有盜案黨案之關係經鄭鎭守使派探恊警緝獲解歸鎭署發交軍法處訊辦在案兹查蔡子卿被拘原因實緣獲盜小船及馬小全在鎭署供指且涉及黨案嫌疑昨日軍法處己提案研訊據蔡供稱向來安分並不爲匪實係誣陷故軍法處即派巡緝員高某調查證據覆候核辦 
[琵琶浜命案之端倪]  
　　向在吴淞口外燈塔上爲燈夫之崇明人王寳生上月杪請假回浦東洋涇廟附近家中行至琵琶浜地方被匪見財起意將王謀斃報經地方廳派員險明會同警廳飭緝兇犯在案兹悉此案自發生以來警廳偵緝隊長非常注意嚴飭各探士分投購線查拿去後兹經查得浦東八埭頭地方有土匪三名與此案頗有關係前日己馳往拘拿矣 
[砍伐道旁樹木]  
　　華商電車公司現將推放滬杭車站迤南直逹製造局之路線以便行旅己由該公司總理陸伯鴻君禀明鄭鎭守使批准在案惟該處地址太窄須俟工巡捐局將最狹之馬路一律放寛並塡實浜基方可施工並以馬路兩旁由陸營兵士所栽之樹木不無阻碍故己由局派工砍伐矣 
[小錢莊學徒受騙]  
　　法租界吉祥街泰源小錢莊執事昨偕學徒朱惠春扭董家渡保泰蔴袋店主泰壽隆秦沈氏夫婦二人至一分駐所控稱該學徒持鈔票四十元至保泰店兌換銅元當由店夥某甲將票收進託稱上樓取銅元後即逸去迨追詢該氏諉爲不知請究訊之秦供稱頃有買客王姓來店定購貨物該徒係與王姓接洽若何情形實不知悉飭即移送警廳司法科訊究 
[警察所催提盜夥]  
　　盜犯魏長生嚴阿毛前經公共租界新閘捕房拘獲訊知所犯各案均在内地由地方警察所引渡到所訊明確犯刧案多起詳解鎭守使署訊辦在案兹悉該案内尚有共同犯趙華春一名由英公廨判押西牢六月尚有三月刑期未滿前經廨員允問捕房轉函西牢獄官將犯解堂以備引渡現該警所因多日未見送案故昨又備函派探王桂生往廨催提矣 
[竊賊解送法庭]  
　　巡按使公署委員姚君因公由滬赴海門在南市碼頭失竊公文衣服等物報經上海縣沈知事飭探拘獲竊賊盧小春等五名吊到原贓解送縣警察所訊供判押候辦在案兹悉此案己由警佐領袖景毓華君將訊供吊贓各情面禀沈知事沈君以姚委員所呈失單核與吊到各贓缺少尚多當即諭飭景君備文於昨日飭警將盧小春王阿三俞小阿三陳金生王福生等五犯一併解送地方檢察廳訊究 
[巡警追獲一盜]  
　　浦東沈莊鎭爲南匯縣管轄鎭中某姓家薄有積蓄久爲匪徒所垂涎本月十八號夜忽有盜匪數十人明火持械和石撞門而進先將室中大小男女用繩綑缚並以棉絮塞口復開槍數響示威然後翻箱倒篋飽刧而去内有甲乙二匪於次日黎明時携贓行至本邑浦東三林塘附近爲縣警察第五區警察巡警查見以其形跡可疑上前盤詰甲乙均情虚奔逃該警竭力追趕將甲拘獲抄出贓物及手鎗一支惟乙己乘間逸去該警遂將甲解送五區由黃警佐略詰之下諭令押送縣警察所訊究 
[包探查獲贓賊]  
　　積竊張海林前因竊取吴淞路一帶某號等十餘家之綢布衣服等物昨被北四川路捕房包探嚴阿慶將人贓查獲拘入捕房押候懲辦 
[公廨訊究搶竊案彚誌]  
　　匪徒陳文海前日突至北四川路六十四號門牌張月亭所開之外　成衣店内攫取西式男女衣服數件飛逃當由該店夥等尾隨窮追經途人羅福福攔獲交捕拘押昨解公共公廨請究先由原告偕證羅福福等上堂證明前情訊之陳匪直認不諱俞代襄讞商之英領卓君判陳押西牢三月贓交原告領回 
　　流氓胡阿卿前日午後在漢口路攫取周沈氏金挖耳圖逃當經該氏鳴捕將胡追獲昨解公廨經中西官研究屬實判胡押西牢半年示儆 
　　王阿二前日下午在南京路浙江路口剪竊陸姚氏所抱小孩項内之金鎖片圖逃由捕查見拘押昨日傅同原告將王押解公廨訊實中西官以王係過犯判押西牢九月滿仍逐出租界 
　　海門人楊金奎綽號小魁郎前犯搶竊案經公廨訊實管押期滿驅逐出境嗣於去年十月間潛回租界與業己判押西牢之陶洪福吕小連子夏一宣張小二子等在虹口蓬路攫刧日本人銀表現洋等物在逃未獲兹經美捕房包探蔣阿林在武昌路將楊緝獲解送公廨訊供押候照會日領訂期訊核在案前日午後由會審官王肇之君會同日副領事西田君研究屬實判楊押西牢九大期滿遞回海門原籍 
　　劣孩顧阿毛前日在吴淞路竊取居車氏籃内銅元五十枚圖逃被捕拘獲昨解公堂訊究據供係在逃之某甲指使判發押改良所習藝三月期滿帶堂候核 
　　王阿福與陳阿根張龍興因在乍浦路串攫吴阿星塌車上所裝之羊毛圖逃當時由捕將王等三人拘獲昨解公堂經中西官研訊屬實以王係五次過犯判押西牢半年期滿帶堂再核陳張各押三禮拜 
[冒牌案應往日本起訴]  
　　美商紐約歉斯勃羅公司因敦泰號主葉承基及張紹堂孫仁九應成道潘行高俞仁記劉玉瑜劉炳生曹阿玉等各洋貨號出售冒牌凡士林香油損害營業具控公共公廨禁止混售並請追償損失業將各被告傅案因訊據供稱前項香油係向日商購來不知冒牌故復函致日領蒞廨會同中西官訊判各被告交保候原告於三個月内赴日本法庭起拆判决後再行核奪在案慈己逾期前日午後由關讞員會同美領畢君及蒞廨觀審之日本西田副領事升座復訊兩造仍各由代表律師到堂互相辯論中西官及日領互商之下以此案訊據原告供稱前項香油運銷來華己二十餘年而被告則供係向大阪商人松本竹次郎購買則是否冒牌應由原告向日本法庭起訴核奪各被告無干開釋所有吊案與原告商標相似之香油暫存公堂候核 
[亦是受人之愚]  
　　虹口崇明義隆押店主陳逹夫偕夥馬漢明控粤人陸偉初將包金銀飾混充金飾圖押等情昨由捕房將陸拘解公共公廨請究先由原告投訴前曾誤收此項僞金飾惟不知是否被告所押不能記憶訊之陸供此項飾物係友人梁耀生囑往質洋不知是爲中西官以被告受人之愚姑寛開釋僞飾充公 
[巡捕不受賄賂]  
　　馬夫韓阿喜前晚在黃浦路禮查西飯店門首攬坐客被三百八十七號華捕查見拘捕即由韓之同伴張芝卿向該捕行賄洋一元求釋當被一併拘入捕房昨晨解至公共公廨經王襄讞會同英領康君訊供屬實判張押一禮拜韓罰洋三元與賄洋一元一併充公 
[婦人不認爲娼]  
　　老閘捕房一百零八號華捕指控牛莊路二十一號屋内之婦人劉李氏爲雉妓深夜在途拉客昨由捕房將該氏拘解公共公廨請究先由一百零入號華捕上堂禀明該氏在途拉客情形訊之劉李氏供稱並不爲娼前晚欲往押店將金環付質實遭巡捕誤拘求察並據包探石仁信投拆查得該氏所居之樓下確係雉妓院該氏是否爲娼不得而知中西官以所指拉客無憑遂判劉李氏開釋了事 
[串拐江北婦人]  
　　江北婦人周徐氏被匪徒吕萬興朱洪福陳洪芳李興先等誘拐出外欲帶往常州變賣前日在滬寜車站被五區崗警查見以其形跡可疑向該匪等盤詰語甚支吾因即一併拘解到署旋由該氏之夫叔周秉田投案聲訴被拐情由請求嚴辦經薛警正解送閘北司法科移送檢察分庭預訊之下以吕等串拐屬實分别押候解地方廳核辦 
[小孩迷路]  
　　男孩張阿狗身穿藍布短衫柳條布袴在法租界迷路由捕帶至法公堂訊問據供由杭州來申習業出外迷途姊夫陳某現在四馬路三山會館對門某藥店爲夥判送交陳某收領 
[金牙入肚]  
　　住居武昌路三百七十七號門牌之粤人李照庭昨日午餐時口中所鑲之金牙四只忽然脱落吞入肚中惶急萬分立即奔赴同仁醫院请求施救 
[再誌公大絲廠之債務]  
　　法商慕理控邱維寳毛庭貴（即茅廷奎）將公大絲廠房屋基地押銀二萬六千兩逾期不贖核計本利共欠銀二萬九千兩現該廠房屋己經吹坍如不取贖應將屋基歸債權人管業作抵請斷等情法公廨中西官因茅押在城内廳署未到故未判斷昨日邱由英公廨送至法廨茅亦向廳署移提到案詰訊中西官謂邱茅二人曰爾等如不能贖應將屋基推歸原告即有不敷原告亦肯認虧了結茅稱商人無有不可惟公大沿有股東陳新高等四人可否請將陳等傅案如能同意即可遵諭辦理中西官以抵據上係邱茅二人簽字並無陳新高字樣不能傅訊遂判邱芽二人分别交英廨廳署帶回限十四天取贖如願將屋基推抵着即具禀陳明若逾限置之不問即須拍賣作抵缺少若干再行追繳 
[債務人尚有産業]  
　　飯店主趙毛大虧欠隆泰賢大萬裕豫成震大等各户往來貨歀等洋二百餘元將店盤去逃逸被各債權人尋見扭控法公堂挺押不繳昨又提訊胡供祇能歸還一二成因各原告不允故未了結隆泰等各店主同稱查得胡原籍浦東有房屋四間請求發封備抵判胡還押候移請該管地方官查覆核辦 
[索債鬥毆]  
　　竇永勝前日在閘北因向林錦生索討欠欵起疉互相扭毆由四區一分所崗警一併拘獲昨解司法科押候訊辦 
[被訴人交保候訊]  
　　英商泰利洋行控譚耀明不理押款銀二千一百八十兩又章秀山控王萼卿不理賬洋四百八十餘元又九章綢號控嚴振甫挪用洋一千四百餘元又朱肇寅等四户同控許豫新欠銀一千四百餘兩又謝世貴控婦人董氏匿女不放等案昨由捕房將被告各人傅至公共公廨中西官諭令分别交保候訊 
[英副領赴日避暑]  
　　駐滬英副領事卓乃爾君請假三星期於昨晚乘輪赴日本避暑順道游歷所遺公共公廨陪審一席由英總領事法磊斯君委任繙譯官白君暫行代庖 
[帶征水利海塘經費之文告]  
　　（一）關於十四縣者上海縣知事公署昨日出示云案奉省飾　征水利經費因民力不逮先由公欵公産經理處籌墊銀一萬元兹經蘇松太十四縣官紳齊集蘇城會議將海塘經費與水利經費一併議决奉江南水利局照録議决案行縣遵辦水利經費每畝帶征銀幣二分以三年爲度海塘經費亦每畝帶征銀幣二分以一年爲度自四年九月一日開征下忙起帶征水利經費至七年公上忙截止又自七年下忙起帶征海塘經費至八年分上忙截止忙銀印串一律加薑紅戳載明每畝帶征銀幣二分字樣如有限外完納加收漕納銀數惟六釐征收費不論限内限外不復於水利海塘經费項下再行帶征除俟征起報解外合行出示曉諭爲此示仰縣屬業户人等一體遵照母違特示 
　　（二）關於三鄉者又出一示云案查開濬三林塘河工經費歷在上海南二十四保共二十五圖及南匯二十一保北五圖忙漕内帶征兹經公欵公産經理處員紳丁煕咸張信三林鄉經董趙性福公民朱孔長龐允諧喬棠趙履信火學初湯學釗楊思鄉經查周兆芝塘橋鄉經董盛麟書公民王暉紳士姚文初朱日宣沈周等會議劃一辦法公同具詳並請於四年分下忙即行帶征俾得早日遽行等情到縣事關農田水利未便遲緩應俟本年下忙起查明成案於三林楊思塘橋等三鄉即南二十四保共二十五圖田畝分别上下忙每心帶征銀幣一分五釐又自本年冬漕起漕糧項下每畝帶征銀幣五分忙銀帶征之項截至六年分下忙爲止漕糧帶征之項截至六年分冬漕爲止所征各項爲三林塘河工開浚經費以後如有楊思塘橋兩鄉開浚河工經費應俟開浚三林塘河工之費帶征完竣另行辦理除通詳立案並帶征後何時如何開浚飭紳妥爲籌議具報及咨南匯縣於二十一保北五圖忙漕内一律照成案帶征外合行出示曉諭仰三林楊思塘橋三鄉紳民人等一體遵照特示 
[工巡捐局批示二則]  
　　廣成公司勞敬修等票請承租岸線地畝由批據禀己悉此次推放沿浦岸線及新塡基地歸大通公司承租建築輪埠房棧己有成議業將擬訂合同詳請核示在案所請應母庸議仰即知照 
　　陶志蘭禀批禀悉杳閘北蘇州河船捐認辦尚未期滿該商願意承辦俟期滿時來局投標可也 
[誌謝]  
　　寳山縣教育會編印之寳山教育界一書業己出至第三期其主任編輯者爲吴士翹君門分類别選擇極精洵足振起學界之精神聯絡同志之聲氣且不僅拘拘於一縣之範圍凡他縣教育事項之特别優點亦一併紀之以資參攷宜乎寳邑教育之日臻優美也昨承贈閲一册特此道謝 
　　中華國民勵恥會請左腕鷄頴書家黃奠華君書贈國恥紀念屏聯等件業己風行一時大有紙貴洛陽之概前承惠贈兩種其蒼古逾勁實所罕觀昨又以母忘國恥四大字之立軸兩幅見貽尤深感謝 
　　北京音技家秋聘卿麻瑞子現均由京來滬聘卿擅長三弦能不用手彈而用弓拉拉出各種名伶曲調莫不維妙維肖瑞子精空斗奇技又名葫蘆發音能拉出各種花樣聲音清朗聞所未聞兹定於陰曆七月十一十二十三三夜八時起至十一時止在張園獻技十二日下午二時至六時加奏日技昨承贈劵四紙書此誌謝 
[氣候報告]  
　　（上海徐家匯天文台天氣測候報告） 
　　八月十九日天氣晴而多雲西南有雷雨中國日本氣壓微升菲律賓羣島之氣壓則確低落颶風似進逼吕宋東南向西北偏西進發 
　　十二日晨間天晴而熱且頗潮濕 
　　二十日下午四時三十分豫測上海一帶有濃雲天氣熱而潮濕 
　　二十日下午四時前二十四小時内上海氣候温度至高九三一至低七六四去年同日至高九四六至低七六六 
雜評三 
[武力（訥）]  
　　武力之作用有二對外防國所以對付交涉也對内防匪所以維持治安也此外各問題絶無武力施展之地矣然而中國人每喜言武力解决無論何問題輙曰武力武力今日無武力可测者用炸彈故炸彈亦武力之一代表也 
 
 
 

Page 11

 
 
來稿 
[通俗圖書館（陸規亮）]  
　　圖書館分兩種（一）爲學者之圖書館專以研究學問爲目的（二）則爲通俗圖書館有特殊之目的予一般人民之便益開通社會智識者也第一種之圖書館主張藏高尚之書籍與各科學書等第二種之圖書館主張藏娱樂之圖書供人閲覽及借貸者也 
　　學者的圖書館之發源甚古肇端於希臘時代之終如亞歷山之圖書館爲最有名而通俗圖書館則發源甚近從蘭愛爾氏英人之説在一千八百五十二年開設於英國之滿濂斯推爲最初之通俗圖書館越二年德國於一千八百五十四年柏林初開此種之圖書館從希利普衣獨誇譜氏之説於一千八百二十八年在　禄省始開公衆之圖書館同年於撒克森經濟會設立最初公衆之圖書館柏林於千八百五十年八月立通俗圖書館四處爲今日通俗圖書館之濫觴泰西通俗圖書館之發源博稽西籍大約盛行於十九世紀之中紀也 
　　通俗圖書館之最盛者爲英國及北美合衆國而英國於一千八百七十年在二十九都市中設立通俗圖書館計五十二處圖書館之圖書總計凡在五十萬册以上其中以滿謙斯推爲設立最早之圖書館且爲最繁盛之市場出千八百五十二年滿謙斯推市長樸泰氏異常熱心盡力提倡募集資金十二萬五千元獨立建築一館買二十萬卷圖書距今二十餘年前滿謙斯推每年支出十二萬餘元故利用通俗圖書館者甚多據千八百九十年及千八百九十一年調查所得於圖書閲覽場中及借出圖書之數四十二萬八千卷又兒童閲覽所借出數爲四十三萬五千卷貸出於圖書分館者計七十萬統計百五十六萬三千餘卷此外新聞閲覽所之中通年有三百萬人之出入焉以滿謙斯推市户數平均分配一年中每一户從圖書館中借書凡十五册云其盛况可見一斑次則爲倫敦但不如滿謙斯推之發逹耳千八百八十六年僅有二處通俗圖書館千八百八十七年新增十處其後蒸蒸日上據千入百九十年及千八百九十一年一年中之調查增加十七處其藏書數二十三萬卷而倫敦圖書館之特徵每日自朝至暮終日開館云此則甚便利者也是以一年之間貸出書籍之數逹二百五十萬卷以上者有之而一年間圖書館之費用計三十萬元此外如排頗而排敏搿哈姆伊藤因薄露薄利夫脱間各都市皆設有通俗圖書館爲若夫英吉利之對於通俗圖書館訂定税則於各町村市街間凡值十元者納税四錢（一便士以下）以充圖書館經費然此規定之數並非限定就各地方情形斟酌之 
　　北美合衆圖則爲通俗圖書館最多之處據千八百九十一年之調查全國中圖書有一千卷以上之圖書館共計三千入百零三所自千八百九十六年至千九百年之間公衆圖書館及學校圖書館共增千三百五十七所至千九百年末又增五百八十三所通計圖書則有四千四百五十九萬一千八百五十一卷云是等圖書館雖大數由各洲或各都市集資創設然由個人損資設立者爲數亦不少例如楷耨奇氏曾以五百二十萬弗之巨資在全國中創設圖書館六十三所而如楷氏之提倡圖書館者指不勝屈據梅伊也氏之調查北美合衆國於千九百三年時人口共八十萬所有公衆圖書館及通俗圖書館凡六千八百六十九所此等圖書館各有圖書一千卷以上總計藏書五千四百四十萬卷雜誌類等共九百三十萬册此外有圖書千卷以下之圖書館二千二百四十二所共藏書籍百二十萬種總計圖書五千五百萬卷之多以合衆國人口數相比較三人中有圖書二册云（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[上海著名公館一覽表] [  佚名]  
　　上海祇有　名簿　無公　一覽表設有新發行之報紙送報半天一天三天一月等者　無花投送豈非絶大憾事爰將講查所捐著名西公館名種地　録於下俾檢杳焉 
　　名稱地址 
　　名醫色宋忠公館十馬路十號 
　　吹南年牛皮公司大瑶牛公館九仙橋 
　　壽頭麻子　公館三壽里二百五號 
　　排字速成學校校長缺來司君公館跑馬廳 
　　毒門醫生規矩先生公館未詳 
　　荷花太少公館城内荷花塢 
　　　脚太少爺公館老北門城脚 
　　畢公館（即畢三）與　脚大少爺同居 
詩選 
[顧丈竹侯重脩勺湖草堂席間出詩相示賦此答之] [  寄鏖秦粤生]  
　　以水爲湖城爲山草堂　椽在其間勝地重游百感集心憂千載身自閒今日大雅己云亡往事去矣不覓還嗟我生在古人後缅懷首哲難　　吾　先逹　阮氏（阮裴園先生）視學湖南得佳士歸來殷殷育人才勺湖書裴留遺址其後國氏更代興（顧持白先生）吾師科名順相似文章經濟足千秋一瓣心香同奉祀明德之後有逹人箕裘克經在一身餘事捕葺此園亭結茅　與水爲鄉幽人扁舟自來去鳳　紅蓮間白蘋此日名流欣雅集主人置酒燕嘉賓一觴一詠信可樂座中傅誦佳句新此唱彼和賡同調文人相愛見交親吁嗟乎人生嘉會難再得暫時歡聚含悲辛世間處處風波惡此地可隐即逃泰 
[讀東園所作楊妃生日十六章吴中和者較多清詞麗句美不勝收因亦放颦得十一首就東園覺迷兩君正之作於蘇州滄浪亭測量隊軍次] [  嘉興葉清芬]  
　　新歌得寳唱宏農麗質天生悦帝容傅敕六宫齊祝嘏五更聲動上盼鐘 
　　五門仙仗排班列八詔蠻奴側道看一陳笙歌天半下梨圖弟子福雲端 
　　力士傅呼啓御筵念奴奉敕點宫懇催行丞相當軒馬應賜胡兒拜母錢 
　　五　整隊競奪華花鼓樓前錦幔遽金　銀鵝分兩向巖衫紫葉曉鳳　 
　　千珍萬寳貫梅房鳳　龍樓獻菊觴最是平明騎馬入楊家姊妹進宫忙 
　　明朝金殿祝楊妃昨夜瓊林散舞衣忙煞内廷諸供奉分香傅燭未能歸 
　　蓬萊宫闕敝中央赭帕新黃供御牀粉黛六宫齊俯首共陪妃子拜三郎 
　　御廚傅膳索時新介壽先謀閩海春三百荔支金椀進幾經飛騎起紅塵 
　　新羅衫子鳳皇成紅膀金花鸞進呈恰好曬山方避暑長生殿裏祝長生 
　　拜獻清華極上儀文章黼黻集珍奇再三百萬應無惜破費黃金爲八姨 
　　翠翹金雀神仙品雲髻花冠帝子妝最念一雙羅襪子馬嵬葬後尚留香 
筆記 
[民國元年五月師至吐魯番哈密鎭撫途中日記（五續）] [  劉雨沛]  
　　二十六日午後四時自東鹽池（亦名梧桐窩驛）東進行四十里至七個并宿南北兩路由此面分予去秋發遣來新係由北經北路到迪化此次率師由吐魯番過此係由南路其所以分南北路者以天山爲標凖在山南者爲南在山北者爲北而予舊地重來不無感觸矣是日接哈密兩電云回民與回王反對乞予兼程救急 
　　二十七日午後三時自七個井東進行二十里平路三十里緩傾斜上坡即進山峽雙峰並峙路轉山回石壁玲瓏洞若刻繪又盤旋二十里到車　轤泉日猶未落命各隊分住三店休息一宵以便次日兼程前遺記由迪化至哈密一路惟頭水驛至七個井及車輜轆泉兩處天然險阻行軍時若逢此地須照隘路戰法異常法意方無意外之虞 
　　二十八日午後三時自車輜轆泉出發六十里至一盌泉因水不敷用命輜重車駕馬　息隊伍休息十分鐘即兼程前進途中西風大作塵沙蔽天而路質沙含暗石最碍馬路夜十二時始逹燎墩距一盌泉又八十里矣即在此舍營隅成七律一章有一聲長嘯羣山巖數曲軍歌萬馬屯之句題於壁上 
自由談之自由談 
[籌安] [  覺迷]  
　　安今日所急當籌者也蓋官吏則重重剥削上天則災害頻加吾民至於今日乃不安極姿故吾所謂今日所亟當籌者此二事面己 
小説 
家庭小説 
[嫣紅刧] [  常覺小蝶合譯天虚我生潤文]  
　　第五十二章（續） 
　　讀吾書者當知今吾筆雖暇裕如此然理痕之家則己大忙海斯得携其抱帚繹落函奔於三層樓上狀如走馬安娜則在客室中治其活計且作歌爲狀至至樂既忽聞大聲起自樓上繼以呼號安娜大驚立棄其活計飛而上樓海斯得亦從三層樓上棄其拖帶　面下樓二人乃相值於樓中則見記新司方偃仆於地其旁則有鐵柱一枝與之同臥薑配新司適在己之臥室中移其　上鐵柱下樓足爲鐵柱之剌所绊乃直撲扶梯而下安娜初尚作講語及見配新司灰敗之面則大呼曰母配新司曰孺子母近予吾足折矣言次聲顫不纘面現死色安娜駭甚立返身而奔嫣紅之家則道柏斯正在治炊安娜趨之攀其臂大哭哭且語曰嗟乎道柏斯配新司死矣語時聲浪至高遂驚嫣紅立趨出室則道柏斯己偕安娜而奔嫣紅從之至則配新司己蘇腿適爲股所壓中適格以鐵柱似己折矣嫣紅急曰母亂誰奔速者可往召密斯特派雷海斯得諾披其披肩飛奔而去安娜則大哭涙珠沾將嫣紅之肩衣乃盡濕嫣紅乃撫之令弗驚安娜忽更其態度止泣而跽於配新司之前曰配新司汝恕予吾雖嘗與汝相嘔然皆出於無心用以調笑耳汝其恕我乎言次滬續續下與配新司之涙相融配新司忍痛以手捧安娜面曰孺子母悲吾知汝也頃之醫生派雷己至舁配司新入室謂膝蓋己斷非徒速醫治恐將不痊且不能勞心否則雖治亦無效於是配新司所籌之大計即欲清理房屋者至是乃不得不中止矣 
奇情小說 
[秘密汽車] [  東埜譯]  
　　第五章（續） 
　　逹而登道别的不打緊倘然一朝走漏風聲被蘇格蘭警察署裏曉得我這個自由自在的身體不知要被他們帶那裏去挨周怒容滿面歘的從衣袋中摸出手鎗向逹而登説道你要到那裏去就到那裏去誰耐煩這般首鼠兩端的何以舉大事今日之事我爲政不論何人畏首畏尾不肯盡職的我眼睛認得人這手槍裏六顆彈子可不認得人呢嘉而德忙勸道密司脱挨周有話儘可商量不必如此傷了我們黨裏的威情密司脱逹而登我們並不要難爲你只要替這件寳貝尋一個安稳的地方你的邸第便是最幽静最安稳的地方了我們不過略寄存幾天時機一到便要取出的柏利德道你只消把東西拆開散放各處東西一塊西也一塊被人家看見了只當是傢私什物不動疑的挨周接看説道這件事體現在解决了逹而登你家裏原有一隻緑色的銀箱藏在密室裏你把水晶球和鐵管關鎖起來决不會肇禍這匣子擺在牀下裏面塞些紙張當他一個字紙簏最易瞞人家耳目你肯替我盡心我也當替你盡心我回去見了茉莉兒就同他商量你的事情逹而登聽證登時笑逐顔開上前和挨周握手道我原是一個傀儡現在答應你了你最後幾句説話甚有效力看美人面上我就來冒險瞞瞞蘇格蘭警署中人嘉而德手理機件笑説道警署警署聽來怪厭煩的我們同他没有交情何必上他這個尊號挨周袋好了手槍笑道英倫島上那裏有警察一羣瞎眼的登蝠罷了惡不然我們安得出入於通衢大道行所無事呢逹而蝙道列位我己經答允你們這東西現在合可以搬去柏利德這裏的情形你最熟悉我聽得另有一條秘密出路請你指示引導罷柏利行聳着肩膀笑道你要秘密地道一百條都有最適用的使在那板凳底下你們試把那只破舊木箱移動尺許便見壁上有個門口從這裏進去通到咖啡室背後一問空尾内那屋子有個窗口雖然裝着鐵梗却有幾根可以移動從窗口出去便是一條小弄通着大街你們隨人來俟周點點頭説道我們把東西檢點好了各人攜帶一件柏利德領路我們隨着他走去乘汽車柏利德道這寳貝有了寄宿之處那車子如何我不能在道路上馳驅終夜的逹而登道我花園角裏有一間破棚只消略事修葺便可把車子藏匿起來我們走罷這裏霉氣觸鼻礙人呼吸我有些受不作了 
 
 
 

Page 15

 
 
   
 
 

Page 16

 
 
   
 
