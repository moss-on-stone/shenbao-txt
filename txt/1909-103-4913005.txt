# 1909 - 103 - 4913005

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章閏二月二十九日内閣奉]  
旨理藩部奏年班内外札薩克蒙古汗王貝勒貝子公台吉額駙等可否來京請旨一摺明年年班内外札薩克阿拉善青海烏梁海十爾扈特霍碩特伊克明安杜爾伯特蒙古汗王貝勒貝子公額駙台吉塔布囊公主子孫無論御前行走乾清門行走外邊行走均着二十七個月後再行按班來京所有應行來京之各省呼圖克圖剌麻及西藏呈遞丹書克來使堪布察木多帕克巴拉呼圖克圖來使回子伯克土司土舍廓爾喀等亦均着俟二十七個月後再行照例按班來京欽此軍見大臣署名奕劻世續張之洞鹿傳霖那桐假 
宫門抄閏二月二十九日召見軍機楊士驤潘鑫山馬栅襄交旨 
[閏二月二十三日軍機大臣欽奉]  
諭旨民政部奏妥擬逐年籌備未盡事宜繕單呈覧生摺著憲政編查館知道欽此又奉 
諭旨民政部奏警政重要懇留大員以襄治理一摺榮勳現已補授内閣學士兼禮部侍郎銜品級較崇所請留兼内城巡管總廳廳丞着　庸議欽互又奉 
諭旨民政部奏遴選大員請派充該部丞參上行走一摺不入八分輔國公銜鎭國將軍溥侗著在民政部丞叅上行走欽此 
二十四日軍機大臣欽奉 
諭旨恭親王溥偉等奏續擬禁烟辦法以期畵一開單呈覧一摺又奏開單飭催各省未到禁烟册表一片均著依議欽此又奉 
諭旨理藩部奏籌備藩屬憲政本年應辦事宜分别緩急擇要推行一摺著憲政編會館知道欽此又奉 
諭旨度支部泒充各省副監理官開單呈覽一摺又奏奉天吉林黑龍江江寗蘇州兩淮鹽務擬各派副監理官一員一片又奏江西在任候補道九江府知府孫毓駿請開缺仍以江西候補道充正監理官一片均著依議欽此 
論說 
[論某御史請免各州縣攤欵之善（東）（吳）]  
民生之困。至今日極矣。吏治之壞。亦至今日極矣。然問民生何以困。則官。吏之取之於民者多而無盡也。吏治何以壞。則官吏。祇求多取於民。而不。暇更計其他也。官吏何以必欲多取於民則上峯之攤派太多。廉俸之所。入有限。不得不横求苛取。以自救其急也。夫州縣爲親民之官。州縣之賢否民生之休戚係之。顧欲州縣之盡職。必使廉俸之。足用。一家八口。一身。萬里。離鄕背井。宦遊於外。縱不必爲取盈而來。安得不爲瞻家之計。欲其。枵腹以從公。毁家以養民。此賢人君子之所難。匪可責諸尋常庸衆者也。今以一邑百里之侯。不能。足其衣食之用。稍或不愼。即不免有虧累之憂。則苟可取之我民者。孰不欲以我民之所有。補償其所無。上峯日日徵取。於州縣。州縣。即日日徵取於我民。上峯之徵取於州縣。挾其以上臨下之。勢。州縣不敢抗也。州縣之徵取於我民。亦挾其以上臨下之勢。我民不敢。抗也。則上峯所謂。攤派於州縣者。皆間接以攤派於我民者也。徵取之欵。無窮。供應之數易竭。而於是民生乃日困。吏治乃日壞矣。 
我朝制定官俸。本極微薄。州縣衙門。大都以錢漕耗羡爲挹注。雍正年間。以其有傷政體。命將錢漕耗羡悉數歸公。另加各州縣養廉若干。蓋以俸。給旣極微薄。耗羡乂悉歸公。恐其貪以傷廉。此養廉二字之所由來也。乃自髮逆軍興以後。善後諸事。需欵日繁。區區養廉一項。幾至不敷攤扣。於是各州縣皆以漕項爲隱身之地。漕額巨者其缺優。此人人所知也。然自。剛相南來清賦。搜剔一空。而漕項之沾潤微矣。於是各州縣全恃一切雜。規爲補救之計。取之雖屬無名。集之亦成巨欵。然自賠欵疉次增加新政。逐漸興辦府庫告竭。羅括無方。而雜規又分别指提矣。於是各州縣復以。漕折平餘兩項爲其養命之源。豐盛之年。糴價較賤。銀賤之候。折入稍多。乃自近年銅元充斥。銀價驟增。荒歉頻仍。米價日漲。而平餘漕折兩項。又無可取盈矣。以上各項。雖非州縣之所應取。然因廉俸之不給。攤派之太多而遂生出種種名目。則推原禍始。固有導之使貪者。不能盡爲州縣咎。也。今州縣生財之路。已漸告絕。而歷届攤派之欵。不能少解。絲毫。而且辦。差解欵等事。種種有費。督撫司道等署。處處有。費前後任之交接。事事有。費。一州縣之微。何能任此。州縣不能任。則仍我民代任之耳。於是狡狠者。因欲多取於民。敲骨撃髓。惟恐不盡。而上峯之法令無所施。循良者不欲。少傷民氣。東挪西移。暫顧目前。而一已之賠累日以深。賢者却慮。不肖者。雜進。循斯以往。民生安得不日困。吏治安得不日壞也。 
他姑弗論。即如上海縣李令。屢膺繁劇。循聲卓著。此固督撫所深知。紳民所共仰者也。乃今身後蕭條。宦囊如洗。虧累公欵。至十三萬金。部民非不。知其廉潔也。雖爲呈請於督撫。而莫可爲力也。蘇藩非不知其循良也。迫於公欵之緊要。而莫之能援也。廉吏可爲。毁家有痛。此眞可爲流涕太息。者也。我甞聞諸宦海中人。謂從前號爲優缺者今日之賠累益甚。蓋從前以漕額巨者爲優缺。缺愈優則攤欵愈多。今自米貴錢賤。漕額愈巨。虧耗愈多。一切雜規。又已提歸公中。無可騰挪。而攤派之欵。不能短解分毫。故其賠累且無底止。如欲倖免賠累。惟有顚倒黑白。招納賄賂。或可少得昧良錢耳。果如斯言。則今日之州縣。必爲貪墨之吏。庶生不至於參追。死不。至於藉没。如其稍恤民命。稍具天良。將不爲李令者幾希也。不寗惟是。以循聲卓著之廉吏。尚不免於身後之禍。則將何以勵清廉。儆貪頑。日後之。 
 
 
 

Page 4

 
 
爲州縣者。勢必相率以廉吏爲戒。盡趨於貪墨之一途。而後可以自保其。禄位。自全其子孫也。夫州縣而至以廉吏爲戒。則吏治尚有整顿之日。民困尚有蘇醒之望乎+。 
善夫某御史之言曰。州縣欲其盡心民事。不得以攤欵累之。宜將應攤各欵。一律革除。其有要政所需者。由各該督撫飭行籌補。庶幾經費有著久任可期。吏治民生。兩有裨益云云。此眞今日整頓吏治。蘇醒氏困之要圖。也。幸而聖明在上。忆寄諭各督撫。飭查攤派各欵。分别是否要政所必需。酌量裁革一面另籌的欵。以資補助。想各督撫受國厚恩。愛民。如子。必能。仰體。朝廷。殷殷。求治之意。俯鹽萬民喁喁屬望之深。張而相之。掃而更。之。則有益於吏治民生者。匪淺鮮也。 
專電 
[電一（北京）]  
樞臣奉攝政王諭資政院章程關係籌備憲政勢難再緩速卽轉諭資政院妥議具奏以便頒行各省 
[電二（北京）]  
度支部議决新幣歸天津造幣廠鑄造 
[電三（北京）]  
澤公因昨日（二十八）召見時又奉攝政王詢及海軍問題故於今日與薩鎭冰在海軍處籌商良久 
[電四（北京）]  
隆裕皇太后以奉移景皇帝梓宫爲期已近諭飭宫中預備一切力戒奢糜 
[電五（北京）]  
攝政王以各省學界軍界警界時起衝突諭令各部修訂章程嚴加約束養成立憲國民資格 
[電六（北京）]  
外部梁尚書以俄人徵稅日人間島各交涉尚未就範商請新東督到任後酌量商辦 
[電七（蕪湖）]  
江督派道員温秉忠帶洋工程師格林森測勘蕪寗路綫 
緊要新聞 
 [P討論城鎭鄕地方自治章程北京 
熱河都統致憲政編查館電查城鎭鄕自治章程第八十五條内開各鄕因執行各事會應設各項辦事員時由鄕董遴選派充不限以選民但須經鄕議事會之公認等因竊思立法之意蓋任人雖由鄕董而認可仍須議員互相監制所以防專濫之弊法至善也又查第六十六條内開城鎭董事曁因執行各事有應設各項辦事員時由總董遴選派充不限以選民但須經董事會之公認等語竊思城鎭鄕之等級雖有不同而組織防弊之法似應一致鄕董之用人旣須由議事會之認可城鎭董事之用人何以不須議事會之認可此項六十六條但須經董事會公認句内之董字是否爲議字之错誤抑係其中别有精要乞貴館酌核示復廷杰眞 
又致民政部電前准憲政編查館咨開地方自治爲民政部本管事務各省訂該章程如有疑義應隨時咨詢民政部决定等因敝處因城鎭鄕自治章程第六十六條内但經董事會公認句内之董字疑係議字之譌抑係其中别有精義當經電請憲政編查館核示行電時漏未檢查館咨兹准館電覆業將敝電照章送貴部辦理等因應再電請即希核覆廷杰篠 
民政部覆熱河都統電篠電悉查自治章程各鄕止有鄕董鄕佐各一人無董事會故任人改由議事會公認城鎭旣另設董事會職員較多自可自行會議取决毋庸再經議事會公認來電所稱第六十六條内之董字並非錯誤此覆 
浙撫致民政部電據兼理地方自治諮議局籌辦處禀稱查憲政編查館奏定逐年籌辦事宜清單本年應行籌辦城鎭鄕地方自治設立自治研究所有民政部各省督撫同立字樣浙省現已籌辦惟此項研究所章程及辦法貴部是否已有定章抑由各省自行擬定請示飭遵增韞肅民政部覆浙撫電嘯電悉自治研究所章程本部業於本月十三日具奏奉旨著憲政編查館核覆等因欽此俟該館覆准後再行知照此覆 
[叅劾大員貪婪溺職北京]  
　　東督徐世昌吉撫陳昭常因副都统協領德勝貪婪溺職具摺奏參略云臣世昌前因訪聞署理三姓副都統協領德勝有包攬荒叚私收稅課情事當即會同調任撫臣朱家寳札派蜂密山招墾委員范熾泰前往密查旋據覆稱距三姓城東北二百里加本斯地方舊有官荒一叚係副都統衙門官兵辦公隨缺地畆已於早年一律放竣該署副都統蒞任张藉詞隨缺之地不敷所用遂將該處迤南官馬廠一帶生荒派出丈放乃於三道岡勾心吉迤北先自揑造堂名包攬一萬响並於三姓左近稗子溝土龍山火龍溝新官地山咀子屯曁富克錦所屬之古必札拉等處置有荒地甚多統計不下一千餘 
 
 

Page 5

 
 
方皆以賤價所得現在託人四處覔售每响索價乃至數倍此該署副都统託名包攬大叚官荒希圖漁利之實情也至私收稅課一節查松花江沿岸産木甚富商民入山砍木運至江口或三姓城者必須先赴副都統稅局報明候驗凡木無論大小粗細分配停匀不及十數者按照時價折錢值十抽一逾十數者不准折價則按木數十取其一甚至枯枝蔓草柳條之數亦須照抽且不發給稅票木商爲之裹足居民爲之吞聲此該署副都統私收土稅重斂横征之實情也又查三姓每年例進貂皮二千六百餘張向歸副都統衙門承辦曾經奏准照時價採買乃該署副都統竟藉挑選官皮爲名每年挑至四五千張之多每張僅給官價八兩左右實較尋常巿價减銀二十兩以至三十餘兩不等且復出有告示不准商人私相買賣祇准東來昌等皮莊二十餘家收買並須隨時前赴稅局報明註册藉端折價跡近壟斷更難保不無轉售牟利情事此該署副都統挑選官皮從中舞弊之實情也以上各節均該委員親詣該處稅局皮莊調查所得復經訪詢附近商民亦無異詞並將該署副都統所領荒地晌數開具清摺連同所抄告示等件禀覆前來臣等復加考察均屬實在情形相應專摺列欵糾參請旨斥革並由臣等查明私征濫收各欵分别入官除三姓副都統一缺已於裁旗添缺摺内奏請成撤外此次所參各清如蒙俞允所有三姓副都統員缺應請暫不派員接署該處旗務事宜即由各旗協領管理直接行省公署遇有詞訟案件並令暫歸依蘭府知府審理俟將來增設道缺後再行酌量歸併閏二月二十一日奉硃批應勝着即革職餘照所請該衙門知道 
[憲政籌備之種種]  
樞府因各省初選舉已將陸續竣事惟此次選舉關係憲政初基非常重要亟須由憲政館派員勘查有無違章之處以昭愼重若明往查勘恐難求實際則議各簡本省人員嚴秘調查以昭核實 
憲政館日前會同政務處商議文官考試任用官俸等章程後即飭該館提調先行妥擬限於五月内呈由各王大臣核閱修改再行呈覽 
資政院各大臣近日疉次開議規定議員人數辦法自本年谘議局成立之日起至宣統八年召集國會按年增置議員其數須内外配匀 
軍機王大臣昨奉攝政王面諭著速電各直省督撫將軍等各就署内添設憲政籌備處總管各該省府廳州縣考核督催憲政事宜其章程概仿直隸辦理昨由軍機處電咨各省矣 
[勸業道稽查路政之新章北京]  
　　郵部近以各省設置勸業道凡關於工部各事均有管轄之責早已頒發定章通行照辦惟近日各省所辦鐵路有官商借欵性質之不同以致管轄權限互異勸業者旣有勸導之責自應劃一權限無論官辦之路商辦之路借欵修築之路中外合辦之路又特派大臣專行督辦收贖之路仍應責成隨時切實稽查並會籌保護一切並將所有查辦情形按章列報備核 
[各省監理官之行期北京]  
　　度支部提議各省興辦印花稅應設之監督一缺現擬即以各省監理財政官充任以期畫一 
澤尚書議俟各省清理财政官到京召見後籌定清理大綱辦法即飭各員分赴各省任事擬定五月内須一律啟程出京其西北邊疆財政事宜聞已另行籌定清理辦法 
[京師近事]  
粤督張人駿舉報第一年辦理憲政事官摺蒙攝政王加硃筆圈點甚多又湖廣總督陳慶龍奏警務事宜内有振刷精神之句亦蒙加圈點宗人府堂憲日前會議以本府人員皆有關皇室要政一切政治知識必不可少現查該員等深明政治者頗不多覯擬添設政治研究所一區飭令本署人員均入所講解以培眞材 
御史石長信奏請改各省兵備道爲兵備使監督各省營務一摺聞政務處擬俟訂定軍制及改訂外官制時再爲議辦不日即照此覆奏 
直督楊蓮帥擬於月底晋京已載前報兹聞蓮帥所帶隨員現已派定文巡捕二員陳敬堯明恩武巡捕五員陳銓田錫珍牛翼劉斌蔡嘉甫幕府婁春蕃錢明訓祁頌威等共十名 
學部尚書榮慶因班見攝政王日感受風疾曾經賞假一個月調養聞榮尚書近日病勢仍不减退並有加增之勢故榮尚書擬定俟續假期满後如尚未痊即具摺奏請開缺 
日前内廷總管欽奉隆裕皇太后懿旨飭將孝欽顯皇后内庫所儲之金銀目確實詳查以便提歸正用兹聞該總管等已查得金數係一千二百萬兩正銀數係九萬萬九千萬兩有奇刻已據實覆命矣 
日前攝政王面諭軍機王大臣云嗣後面奏各項事件如不便在文華殿舉辦者准其逕往三年休息處剴切敷陳總期有益國政勿拘成例各國專使來華恭送梓宫楊蓮帥已派關道蔡觀察紹基李總戎　新譯員金在業預備迎接日本親王派陳觀察恩　譯員金采純預備迎接法國大使俄國欽使亦已定於三月初一到吉省初二到奉天即行晋京派張觀察慶桐前往迎接 
 
 

Page 6

 
 
學部堂憲議擬通咨各省及京師各部院衙門聲明此次大學堂師範畢業生五十期内應盡義務不准奏調委充别項差使以重學規 
[西報譯要]  
日本親王啓程赴華字林報載二十七日東京電云日本恭送德宗景皇帝梓宫之代表伏見宫親王已於今晨中横濱乘坐巡洋艦满洲號啟程赴華並有兵艦兩艘護送法國代表爲駐日大使歇拉特君定期明日乘坐巡洋艦哇爾桀號遄赴大沽 
英議院問答粤漢路債事文匯報載稱日本駐英大使加籐君致電日本外務部云英國外務部次官於本月十七日在下議院答某議員問粤漢鐵路債欵事宜聲稱一千九百零五年九月九號簽定之合同中政府於建築粤漢鐵路一事曾經訂明以下三欵（一）將來籌債時應先儘英國資本家承借（二）旣用英欵英國商業公司有供給材料之權利（三）應在供給資本之國聘用該路一半之工程司故英政府現已照會中政府申明借用他國之欵用以築造此路實與合同定欵違背 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[護滇督奏請添撥陸軍經費北京]  
　　護理雲貴總督沈秉堃奏云滇省毘連緬越地居上游爲西南緊要門户經陸軍部議准先練陸軍一鎭以固邊圉前督臣錫良籌畫開辦經費往復電商計鎗砲費運費約需銀一百六七十萬兩營舍二十座約需銀七十餘萬兩骡馬費約需銀八九萬兩約共需銀二百四十萬兩除滇省自籌各欵外不敷銀一百二十餘萬兩當准陸軍部商由度支部將不敷經費照數籌撥嗣因前次預算僅止鎗砲營房騾馬。三大端工程輜重器具材料等項均未計入核查北洋開辦一鎭需用經費三百餘萬滇雖力求撙節而運费爲數不訾恐亦不能大减復將一切情形電咨在案前督臣遵即督飭局處將應行購建之鎗砲騾馬營房與計畫以外之工程輜重器具材料曁應建督練公所糧餉軍械軍醫各局鎭協標各公所醫院及一應器具並應募土著兵丁逐一分别籌備以期迅速成鎭核查新購鎗砲現正陸續運滇營房局所或已漸次告竣或經勘估動工軍用騾馬及工程輜重器具材料業經分頭購買訂造新募兵丁亦經派員選募適奉派全鎭统制崔祥奎率同所調各級官佐先後到滇全鎭規模業已大定惟是開辦經費通盤籌畫實需銀三百七十萬兩除原籌之二百四十萬兩外計尚不敷銀一百三十萬兩蓋因滇居邊遠不便交通運費之鉅倍於他省核計購辦鎗砲及軍裝價值已用銀一百七十萬兩零運費約銀三十萬兩已建營房二十座用銀七十餘萬兩騾馬約銀八九萬兩工程輜重器具材料並醫院噐具藥品約估銀三十餘萬兩添建各公所局所醫院及應用器具約估銀六十餘萬兩綜計實需銀三百七十萬兩此開辦經費不敷之實情也至於常年經費經度支部籌撥銀七十萬七千兩滇省自籌銀六十五萬兩加入交通隊餉需共不敷銀十一萬餘兩亦經前督臣電部籌商接准覆電應俟編練成鎭時查明確數由部籌撥等因現在細爲核計部撥欵項中如截留滇省應解之克薩磅欵新案賠欵及京師練兵派欵三項從前籌解均半恃土藥稅釐上年滇省縮限禁烟奏准停收土藥釐稅雖奉文以鹽觔加價彌補爲數無多無憑挹注前項三項之中年實短收銀十五萬餘兩合之原籌不敷之十一萬餘兩實不敷銀二十六萬餘兩此常年經費不敷之實情也臣前在藩司任内曾與局處各員細加研究已支及估計各欵均從撙節並無絲毫糜費因即禀商前督臣錫良覆核無異正擬據實陳請籌撥適值交缷未及核奏臣接准移交焦灼萬狀邊省籌練軍鎭實爲大局所關部臣與前督臣苦心經營始克成立臣何敢因暫時護篆稍涉玩忽致廢前功但滇省本著名瘠區常年入不敷出前此籌備各經費業已悉索無餘實無處再可羅掘思維再四惟有仰懇敕部再行加撥開辦的欵銀一百三十萬兩常年的欵銀二十六萬兩分别解滇以資接濟閏二月二十日奉硃批雲南地方邊務重要着該部妥議具奏 
[南潯鐵路公司坐辦劉浩如復勸股會函]  
　　頃奉尊函祇審宏願毅力謀我桑梓者甚周且摯感佩無量敝公司自光緖三十年冬由京官呈准李宫保總辦至今計之實四年有餘尊函云六年想係誤記其中複雜婦孺皆知毋庸贅述惟派股與貴會宗旨不合屬令停辦鄙意以爲貴會所指派股之害在一二不肖之人耳逆計七十八州縣之官之紳賢者多不肖者少可斷言也且所謂派股者派定各州縣之股數若干以爲勸股者之目的官督之仍是紳勸之與貴會所不盡令者一爲有責任之勸一爲無責任之勸而已非有刑驅勢迫也且派股之發起在先而貴會之發起在後今各州縣認定者已往往逾額而所收者亦源源而來而貴會方始萌芽方始於日昨開辦練習演說俟畢業後方始派往各府實行勸股計期當在數月以後乃必欲停已成之局而期望於不可知之數是絕涸鮒升斗之水待揚東海之波以蘇此困也况院批明言派股並仍其舊與該會公家義務固兩事今春又蒙中丞兩次電催方催之而忽停之其謂之何譬如治田一中法一西法中法者旣菑旣畬旣耕旣耨苗將旣熟實將旣收西法者乃欲拔去之芟夷之以試吾術之善否鄙人誠愚不知所云至於貴會以派股不能停辦之故議另指路線改爲某路勸會諸公自必胸有成竹鄙人實無否决之權總之貴會如願遵院批萬衆一心共成一事不但鄙人感激江西全省應亦無不感激如或懷抱義藴門户别開亦非鄙人所敢置喙須知此事非鄙人之事亦非諸公之事不幸適當其衝耳諸公熱心素所佩仰尚望爲大局熟計之不勝禱祝 
分類新聞政界 
[江督電催各省迅解赔欵南京]  
江督端午帥日前通電各省督撫略謂據滬道電稱前月電禀度支部求催各省賠欵兹僅有川豫贛粤皖五省及閩關將本月朔第四期欵解到第五期仍未併解其餘各省則 
 
 

Page 11

 
 
四期五期俱未解滬請再電催各省迅速一併籌匯以符提前之義俾免延誤等因賠欵關係緊要曾於本年正月電奏初七奉旨飭部嚴催務祈查照部電飭屬照向例提前一月如數匯解到滬以濟急需實紉公誼 
[江寗统計調查表之說例]  
江寗調查總局擬定統計預備表分發各府州廳縣按表查塡通送核辦兹將說例照錄於左 
一以外交民政財政敎育軍政司法實業交通八項爲總表以每一項爲專表於專表綱中分目（如民政官署分目之類）目中分目（如民政内官署督撫司道各官分目之類）或分目之中而又分目（如民政官署内督撫又以其所隸事件分目之類）則爲分表由總表之目可以查專表由專表之目可以查分表總表所未能盡者載於專表專表所未能盡者載於分表次爲第一第二以正無窮蓋統之欲求其簡分之欲求其細 
一表式均只能提要撮叙如各表仍有未能盡載者應作備攷附於表後 
一此門有與彼門相涉表中應分列互見語有詳略以備參考與重複有别 
一表式分目尚未詳備應聽各州縣酌添子目 
一無人無事無物不在州縣地面之上自應以州縣爲調查之起點各州縣不得辭其責雖其事非由州縣管理如能詳查即應詳載否則約叙梗概以憑調查局再向各本處詳查各州縣不得率註未詳二字其有寳係不便詳查者方可註未詳字樣 
一各表式及備考其紙張大小四隅空方均照此式塡送以便彚訂成册易於翻閱 
[聲復縣令征收漕糧控案安慶]  
　　當塗縣學界公電皖撫以該縣設櫃完糧或收或拒或收而不與照算等情當經朱中丞電飭太平府嚴密查復在案兹奉批示云查該縣經征丁漕係援照青陽縣征收櫃價辦理詳經批准飭遵在案現在旣據該府查明實係革生曹性善一人揑稱學界全體飾詞妄瀆實屬胆玩已極此等刁風斷不可長究竟原詳辦法與該縣民情能否不致窒碍仰布政司速再遴委妥員馳往會縣切實查辦并令復查該革生包攬要求各項劣迹據實禀復以憑提省究懲勿任徇延是爲切要 
[淮揚道編制統計之未合南京]  
　　淮揚海道吳觀察前將衙門及兼管各局所添設統計處成立日期禀请江督頃奉午帥批云查憲政編查館奏定調查章程分法制統計兩科法制中之目則視該道管理各事分繋以目統計中之目則部章外有外交民政財政軍政教育司法實業交通八門如再由八門分列子目則視該道所管諸事依門編目以類相從散目可由該道自酌其大綱節目要以不離部章爲近是令該道擬分法制河務財政庶務爲四股究嫌與部章歧異或該道自分此四股調查將來纂錄名目仍依舘章分類編列亦無不可仰即督飭調查統計各員先行詳查纂稿一俟奉到館表即行照塡報告以免延误 
軍界 
 [P鄂豫境不靖湖北> 
　　鄂屬光化縣與豫省毗連現縣屬薛家集汛有豫境大刀會匪時出滋事光化縣歐陽大令友焱以防兵單薄不敷彈壓刻特禀請鄂督派委弁兵常川駐紥該汛以資保護當經陳小帥批允札飭均光營參將及陸軍第八鎭張統制酌派弁兵常駐俾資鎭懾 
[標兵定期演習行軍浙江]  
　　浙省新軍本年擬練足一協中丞已面諭楊協統决計在暑假内開徵砲工輜重等營故前擬赴南洋見習之砲工將校現已緩行靜候開徵昨日楊统領傳令兩標全軍准期於本月二十九黎明整隊在清太門内路局空地歸隊沿城出清波門周西湖一帶演習長路行軍傍晚進錢塘門回營散隊 
學務 
[禀請澈查學欵之影射揚州]  
　　海州板浦學堂董事陳培等禀趙都轉文云敦善書院原設票鹽一千引每年可得三千四百餘金徐前分司因膏火不足復請增加一千引在案自書院改爲北鹺公學每年經費僅用三千數百金三年以來餘利約可盈六七千金董等擬仿蘇州湖北存古之例開辦存古學堂以安舊學因於正月間禀請袁前憲交代存欵以備開辦當蒙批准將存欵移塲榜示内有本任經收丙午綱票鹽四千包餘利一千七百三十九兩丁戊兩綱票鹽五千引内以二千引歸金陵學堂經費二條董等細核不符因再請示又蒙袁前分憲批留存歷綱一千引之稅課餘利經黎方兩任交代在案本分司任内此項票鹽亦未動支將來自應一併提出撥爲學費董等歷觀前榜後批兩相矛盾如榜所云以二千引歸金陵學堂是此欵已不得爲書院撥補如批所云黎方兩任如數列交本任内亦未動支經費是此欵已尚留存如謂此欵已歸金陵則書院考課開支至五千餘金票鹽池租僅三千四百餘金黎方任内必有虧累焉得有一千引之稅課餘利如數列交如謂本任内票鹽一千引之稅未動是屬近理而榜示内漏丙午一千引餘利未書又何書二千引歸金陵種種不符令人莫解似係蠧幕朦蔽核算含糊懇請札飭李分司詳析查明以免影射 
[札催撤換舊有教習南京]  
　　江督端午帥札寗學司文云前據署理江寗提學司李道詳稱考查各州縣學務等情當經批由寗學司札飭通行在案現在時逾數月未據各府廳州縣禀報撤換舊有教習請派師範先充當殊屬玩視學務已極深堪痛恨查各處學堂辦理紛歧非專用師範先充當教員堂長不足收統一之效所有教科亦絕無合法之理應再通飭各府廳州縣限文到一月即行將舊有教員堂長如係師範出身者造表列報其非師範出身者一律撤換禀請由學司派員往育仍一面由司將初級優級以及師範傳習所各生按照等級規定薪水總須涵有義務性質使之足以自瞻不得以地方經費之豐絀爲高下厚薄之判致令用一教員報酬各異豐者受多財之累儉者存擇地之心反於學務有碍此次爲整頓全省學務力求進步起見儘此一催愼勿玩忽致干未便 
[部咨按期匯解留學費安徽]  
　　學部日昨咨行皖撫略謂安省應解留學日本經費往往不能按期解清致向日本各銀行息借以致利源外溢殊屬非節國用以維學務之本章嗣後安省應解前次留學官費無論如何爲難務當設法按期匯解清楚勿再息借而損利源 
實業 
 
 

Page 12

 
 
[衛生隊改編森林警察之爲難南京]  
　　何副將趙守擬將衛生隊組織森林警察等情著詳江督兹奉批云前次在省城分植各種樹木已迭飭巡警局加意保護祇以保護不力致存活尚不及三成耗費誤功该局實不能辭其咎今乂添種各項樹秧數十萬株將來存活之多寡全視此時保護之勤惰何如所謂將種樹一事附歸公園經管原屬正辦惟公園甫經成立尚無此多數園丁足供巡護至森林警察一節現亦限於經費未能及時舉辦如能先就衛生隊擇要布置爲森林警察其礎將來組織完密即以森林警察與衛生隊合爲一事自不難兼籌并顧有益地方究應如何辦理候分飭巡警局公園辦事處會商妥籌禀辦現在新種樹秧保護刻不容緩當此森林警察尚未成立灌溉一事仍應暫由該副將派勇經理其查禁民間損傷盜竊一切事宜亦暫由巡警局嚴飭各區局責成實力巡護不准稍有疏忽致蹈前轍 
[布業集議保險辦法蘇州]  
　　蘇城布業尚始公所前經設立奪標公會集會之始擬保本業火險起見迄今已届三載因衆論不一尚未决行兹已佈告在會諸人在三月十五日以内各抒已見取决多數以便核辦 
[官紙印刷局之開辦安徽]  
　　安徽印刷物件向由同文印書局代辦規模狹隘多不稱便前經藩憲沈方伯竭力提倡妥籌欵項組織官紙印刷局一區該局建築於藩署之前俾可就近檢查期於盡善昨已運到各種機器不日即行開辦 
維記 
[法國學堂失愼詳紀南昌]  
　　江西省城松栢巷地方法人所創法文學堂前因南昌教案被燬後修復未久現於閏二月二十四日晚間二更後該堂洋房三層樓上教友不知因何起火致將洋式樓房一所計四十八間全行被燬當時風狂火烈該樓臨空又高不易施救幸鳴警迅速經警察南局總巡楊令家駿會同區官督率兵勇將該堂神甫謝司鐸安東救出護送到局一面督同各衙門局所水龍施救得將左邊廚房右邊經堂救護未被燒燬所有謝司鐸財物亦得救出大半次晨謝急欲回堂當由南局警官護送并將救出各物逐一點交並派警兵看守堂門以免疏虞 
[斥革姦淫孀婦之監生南京]  
　　崑山縣張令紹棠近將監生周志千姦淫孀婦挾嫌誣控等情詳請江督斥革當奉午帥批云據詳已悉該監生周志千即周家驥好事興訟無所不爲前次砌詞妄控經該前縣訊明寛免深究乃不知悛改仍復擾害鄕愚無惡不作此次又挾捉姦之嫌揑情誣告實屬藐法妄爲仰蘇臬司會同提學司即將該犯周志千監生詳革一面飭縣提案訊取確供從嚴議擬詳辦 
[嚴禁需索魚花船隻蘇州]  
　　蘇撫陳伯帥以魚花一項前因經過地方兵役痞棍人等節節需索有累商販示禁在案現當鄕民販運之時誠恐復滋弊端昨特札飭水陸營汛各關卡等凡前項船隻經過務須隨到隨放倘有阻撓索擾情事一經禀究嚴拿懲辦决不寛貸 
[禁烟執照將次頒行蘇州]  
　　蘇垣禁烟公所總辦等業經擬定照式每照挑烟若干共吸幾天買烟時須交付烟店以備隨時派人抽查如數目及所塡日期與存根不符者即照所買分兩責令塡照人十倍議罰充公每烟一錢須收照費當十銅元一枚一分至九分皆作一錢計算現在此項執照業經印就定於日内頒發一律實行 
清談 
[戲擬憲政編查館變通選舉章程凡例]  
　　一本館所定章程簡略。初選監督。不妨意爲。增損。别立名色也。 
一初選監督與監察員有稽查督率之責。投票兩不妨私開也。 
一管理員往來辛勞。鴉片烟不妨呼呼也。惟不准携入投票所。 
一監察員有督察之責。選舉人寫票時。不妨。從旁指點舉某人也。或逕代寫亦可。 
一選舉人投票本無成見。不妨先於桌上書。一二姓名。以備選舉人選擇也。 
一選舉人或有事不能自投。或不能自書姓名。不妨請人代投。以免放棄選舉權也。 
一選舉人旣入名册。雖有資格不符者。（如犯消極資格不妨通融舉之也。 
一非投票人。苟與監察員相識者。不妨任其。出入代人投票也。 
一選舉人來所投票而未帶証據者。苟與監。察員相識。妨通融投票也。 
一選舉人投票旣畢。苟與監察員相識者。不妨在簽名處寫票處盤桓談笑也。 
一監察員必須事事監察。選舉人寫票時。不妨以鉛筆洋簿默記之也。 
一公權係最貴重之物。不妨以强硬手叚强。迫人選舉也一運動係文明國之慣例。選舉人不妨盡力。運動也。 
此項變通選舉章程。係因中國初辦此。事。諸多未諳。故通融改訂。如有人挑剔。駁詰者。則是有意破壞。諮議局。應罰以。百年以上之監禁。萬萬地以上之罰金。短篇小說（續）（來）（稿） 
[三才者演習見官禮四金剛巡梭選舉區]  
三才者還未聽他老婆說完。便摇手道。這個不打緊。老婆道。倘然揭開大鑊看小鑊還好。若你去謁見長官看下屬。大老爺一定不答。應的呢。三才者道請你放心。我是名醫國手。大老爺必定有些知道的。倘然看見了我不。但答應。而且還要　賛幾聲哩。老婆道稱賛。什麽。三才者笑道。不媿當世名醫。果然别具。隻眼。其妻掩口笑道。虧你說得出。三才者道。我的眼睛。天然生成一雙維新眼睛。現在諸。事維新。眼睛也不可守舊。神龍蝗繪。點睛最。難。選舉是維新的事業。非我們這一般維新。人去辦。不能濟事。不要瞎纒。快些替我拿大。帽外套出來。老婆道今日你不去見官。要他。何用。三才者發怒道。不要管我。他的老婆見。三才者發怒。便去箱中取了大帽外套出來。三才者接到手中。匆匆往外便走。老婆心中。詫異。跟至屏門後張時。見三才者換了衣冠。對著名片唱喏打躬。忙了一回。眼觀鼻鼻觀。心的斜着身子。在旁坐着。口中念念有詞。不知說些甚麽。正在裝扮顔臉的時候。忽聽大。門碰碰的敲得山嚮。三才者便怒道。人家恰。恰有事何人敲我大門。要想不開。又恐怕是。種牛痘的。只得勉强出來。開門一看。不是别。人。就是幾個新選的兩位監察員。一個是浮。滑少年專吊榜子文理未通資格無一　鼻。涕孩童六七輩的監察員。姓管號河公。一個。是常啣旱烟管裝入烟泡屑特别過癮幾　。奪權之監察員。姓周。號醒梧。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉開票]  
初建（龍岩州） 
龍岩州初選舉初六日開票計本州所管各區共得當選人二十七名姓名錄左 
杜翰生章裴文林有齡邱瀛謝潮榮邱茹章友文林鴻洲鄭豐稔連質基杜履賢魏夢雲魏錦光謝管殷謝心文邱欽張廷選鄧天培范佩芳劉諧泰陳爾康蘇壽喬許冠英蘇壽臣連燠奎林履升詹調元 
[舉行重選舉投票]  
江蘇寗屬（揚州東台） 
東台初選舉二十日開票實投二千零二十一票當選人姓名已錄昨報兹將次多數姓名錄左聞已於昨日舉行重選舉矣 
錢峻慶朱景星李鳳章揚培蔭周嘉詠徐寳顧原開綬章錢寳繆樂兆蘭周應昌高鑾潘怡鑾盧以康楊琬錢沛恩唐繼武葉文瀚陳峻黄繼曾周應芹賁裕鑒 
[舉行重選舉開票]  
江蘇寗屬（海州沭陽） 
沭陽於本月十七日行重選舉當選十五人姓名錄下徐守增一百九十三票曹恩榮一百九十三票耿兆光一百六十九票紀澍溶一百六十六票潘兆昶一百五十九票榮連璧一百五十七票耿兆豐一百五十票姜偉章一百二十八票仲兆璜一百十六票王鸞鑣一百九票魏振一百七票姜其昌九十六票胡擇樞九十五票王俊清九十五票李俊才九十三票二十二日行第三次選舉當選一人劉如璧六百七十五票共足二十人之額已由初選監督知會當選諸君取具願書不日將塡發執照 
乂（江寗縣） 
江寗二十二日重行投票已於二十五日在縣署開票計江寗額二十一名初次當選七名内章廣祺徐堃錫自行告退外尚缺十六名第二次實到票數除無效作廢外計得一千六十五票計當選十五名連前尚缺一名訂於二十八日舉行三次投票三月初一日開票兹將第二次當選人姓名錄左 
李國銓八十六票方鎭七十二票常經文六十四票楊鍾杰六十四票蔣培鑫六十一票嚴正彬六十一票王宗炳六十票宋恩銓五十四票施作窿五十三票李鴻才五十二票劉維勤五十一票周錦川五十票朱積祺四十四票何葆鼎四十二票龔學新三十九票次多數二名龔乃保三十票劉啓勳二十八票 
又（通州泰興） 
泰興初選舉第二次當選人姓名錄左 
楊百朋二百九十七票朱鳳翔三百十九票張懋政一百零八票丁義盟二百零六票張緖倫二百票 
[初選舉訴訟]  
江蘇蘇屬（常州靖江） 
靖江附生孫士彬日昨赴府呈控據稱初次調查伊即列入人名册後因初選監督之子某索詐洋四百元不遂致被剔除云云現長智白太守已委發審委員邵大令鼎前往查訊 
[官長設立]  
安徽 
蒙城縣地處邊壤風氣異常錮塞而該邑王令尤屬　頇成　對於選舉一事尤不知此爲何用日前該邑士紳特晋省控訴兹將原禀錄下（上略）竊以選舉事宜關係綦重而事當創辦尤宜愼重蒙邑對於此事率皆含糊辦理而該縣王令更視爲具文雖屢奉札催亦不過敷衍塞責惟蒙境縱横百餘里居民數十萬約略計之其應合選舉資格者不下千餘人今乃僅舉四百有奇是被舉者尚居少數而遺漏者反居多數何足以稱平允而昭大公紳等誼關桑梓不忍知而不言謹將其違章之處摘抉縷呈鑒核並懇札催該令按章更正抑或能否添補實爲公便一未能認眞辦理查諮議局章程條分縷晣按章以求自能有條不紊該令逐日以赌博爲事此次選舉之事類皆敷衍搪塞故於一切辦事細則並未擬訂尤可笑者自行刊刻投票紙預備調查草册報齊後即行投票經紳等兩次阻止並示以章程始爲停止一不頒選舉告示查定章第廿八條初選監督應於該選舉三個月以前頒發選舉告示蒙邑風氣不開尤應剖晰詳明俾衆週知而該縣並不出示曉諭無惑民間不知此舉爲何物也一未設立投票所查定章第十五條每區設投票所一處該縣雖劃分五區並不於每區設立投票所故宣示人名草册僅在事務所門首張貼將來各區届投票之期未知投於何處一不能親身調查按一區中均縱横約六七十里人烟稠密膺調查之選者設非親身携同各村町鄕保詳細查考何足以知底細該縣調查城鄕内外僅以請客名單爲憑其四鄕則閉目思想任意舉措故此次選舉遺漏良多一選舉之不公允按定章第三條至第八條所論資格及削奪停止各節至爲詳備該縣旣未親身調查其應有選舉權而未舉者固多至應無選舉權或反以戚友之故而妄舉者尤屬不乏是非倒置莫此爲甚一年歲任意塡寫查調查員所送人名册除廪貢增附年歲照學官底册塡報外其餘悉出臆斷而各區並未報年歲至榜示草册時王令諭以任意添寫則以多註少以少註多之弊更僕難數 
籌辦處接禀後即批示云據禀該縣調查事宜率皆含糊辦理等情該紳等誼關桑梓不忍知而不言固屬應分仰候札飭該縣再行確切調查如實有遺漏之處應即逐一補入删除以重要政該紳等如果確有所見儘可詳列名單呈明更改所禀王令各節俟查明確切後自應詳請撫憲再行議處 
江西 
南安府裕太守以各屬籌辦選舉須依限赶辦若遇新舊交代不得藉詞推諉等情詳奉馮中丞批云據詳所見極是應准照行仰諮議局籌辦處會同布政使司通飭各屬凡在初選舉限内除現已牌示檄委外其餘無 
 
 

Page 19

 
 
論署代暫不更易惟該牧令等如有一二膜視欽限要政或另有重大案件則仍隨時詳請撤叅其各凛遵 
來函 
[報告東台縣初選舉情形]  
東台初選舉開票期擇定閏月十六日假中學堂開票詎安豐場周某由揚州回冒充監察員任意舞弊富安區亦有作僞情事經朱雲伯陳輅先後據情訴於初選監督幸覺察尚早何大令飭令改選並親自下鄕演講改期二十日開票詎至期甫開二匭而何望區又有張某代某兄彭某代其子投票經朱柳門杜晴波洪禹疇等當塲指摘以簽名簿爲證監察員趙君少楓恐牽動全局商之何令速即改選緣將二區之票封記先開九區念一日何令親自到塲管理監察員亦認眞糾察惟運動家則異常忙碌云 
此次各鄕調查員頗占優勝緣調查時先已沿門囑託而東邑各區調查員大都爲投票所監察員時埝區則管理員與書票處隔斷鄕愚無知入門時倉皇無所措手監察員從而代書之趙武兩君比較多寡幾致衝突甚有將票塗改者以故鄕間得票爲最多 
本埠新聞 
[五誌南北警界之衝突]  
　　總工程局總董昨接南區分辦處公函以閘北巡警總局巡邏隊陳隊官與南區探夥巡士衝突一案孫裁判官訊斷失當共有四端請爲轉禀滬道核示等因爰定於今日在局特開叅事會將南區送來公函互相討論並定於初二日午後兩時續開臨時會邀集議董妥爲和解 
[函詢新嘉坡辦理商團情形]  
　　上海商務總會致新嘉坡中華商務總會函云頃准滬北華商商團體操會代表虞洽卿觀察和德袁恒之觀察有道二君函開聞南洋新嘉坡初辦商團亦無司令官而洋鎗亦不准帶回現因辦過三年遽能自舉一脫能脫（即副隊官）所有軍械亦可由各人帶轉滬北商團與西團聯合以來將及三載如果新嘉坡確有前項情事亦擬據此商向工部局援照辦理希即轉請新嘉坡中華商務總會迅將該處商團如何情形及詳細章程一併查明見復以便參攷等因到會查敝埠商團與西團聯合以來軍旅之方略日嫻尚武之精神頗具近來與西團會操打靶賽跑均占優勝爲各國所注目惟隊官尚是西人所領鎗械操畢仍須繳還未能享西團同等之利益不無遺憾准函前因合亟泐函奉詢即祈貴會迅賜詳查見示以便轉致並希惠擲章程數份藉資研究至深盼禱 
[商議約束小工之辦法]  
　　淞滬巡防管統領徐太守因近來居家橋附近時有糾衆行刦之案該處居民均歸咎于煤棧洋廠所雇之小工因該小工等均係無業游民各棧洋東不知底細是以雇用而地方官因係洋商用人又須先期知照棧主然後拿辦往返稽延勢必聞風逃遁爰於前日移請滬道照會領事設法取締並多派大小頭目嚴行管束如以後再有不法清事即由地方官飭差查拿免其先行知照則地方商民庶不致再被滋擾也 
[盜犯解縣之周折]  
　　搶刦沈妙根家之盜犯袁長奚施長華二人經匯山捕房包探一併查獲已誌前報兹公堂寳讞員以該犯供認把風罪在徒流以上照章自應送縣擬辦而英副領事佛君以原告住居租界堅欲由廨斷結故由寳讞員禀陳滬道請示遵辦昨奉批示云查華人犯案重大或至死罪或至軍流徒罪以上應歸上海縣審斷詳辦洋涇浜設官會審章程内載有專條此次獲案之施袁二盜果係眞正盜犯自應照章解縣訊取確供擬議詳辦庶幾懲一儆百租界可保治安如果訊非正犯情罪較輕再行解回公廨訊判亦無不可仰叩妥速商辦 
[查究私收學租]  
　　陸文進李鴻逵等私收洒掃局學租現被局董曹鍾濚莫錫綸等查知特於日昨禀陳滬道請爲查究兹聞蔡觀察以事關公欵未便侵吞已札行上海縣傳齊人証解轅訊辦矣 
[四川同鄕開追悼會]  
　　本月二十八日午後一時旅滬四川官商學界爲已故上海縣李紫璈大令開追悼會於蜀商公所公推陳君潤夫主會先奏哀樂次行禮次讀祭文次演說終奏哀樂午後四時散會 
[謝劵]  
　　遏靆賡颺兩集同人定於初三夜假座天仙茶園會串新劇昨承惠贈入塲劵二紙書此誌謝 
城内 
[因賭肇禍]  
　　虹鎭吳家浜鄕民黄錫榮黄毛郎弟史所畸之空地上近由地保吳琴　周祥貴紏同虹口胡家木橋賭棍高大全等租擺賭檯每日可得租費洋八元前日因分肥不匀互相爭毆黄錫榮竟紏令賭徒小桂等將黄行郎之妻劉氏撃傷頭面毛郎之母亦被其姪錫榮毆傷昨經滬道蔡觀察訪聞當即移請巡警總局嚴行查辦 
[搶匪解府]  
　　流氓陳阿連陶根和曾於上年龍華香巿時紏搶行人衣服銀洋由捕查獲解縣收押在案昨本縣李司馬已將該二犯解府過勘矣 
[　　住居西門外金神父路之蘇紀生因無子女曾於光緖二十六年間領得日暉橋某姓家之女孩爲女取名翠生領時祇有十八個月今已十一歲詎翠生之母今忽藉詞凌虐强欲領回蘇姓即投縣控告 
[人贓並獲]  
　　西區巡士於前晚二點鐘時在如意里查見形迹可疑之張來保正在詢問又有孫道生攜贓而出隨即一併拘住轉解一路警局訊究孫認竊不諱張不認同黨判孫責三百板送改過局收押三個月張交保斥釋 
[道批四則]  
　　石文珏禀批該商轉賣之地旣係契據分明何致該洋商經理過户於前忽拒轉過他户於後應着邀中自行商辦所請由道照會之處未便准行抄黏姑附吳樹卿禀批前已批縣查究未復兹又據具禀前情仰上海縣迅速傕查究報童德堃禀批此案訊辦情形究係如何仰公共租界會審官錄案復奪閔維章禀批案經控府飭查曾否由縣具復案情若何仰松江府核明飭遵縣書林祖勳有無得賄舞弊情事一併飭查究報黏抄並發 
[官事]  
　　度支部主事石金聲津浦鐵路南路彈壓委員候補同知馮鈞試用縣丞葛兆蘭青浦縣知縣陳定遠試用知縣洪丰褘昨均到道拜謁江蘇候補知府盧懋善禀知奉督撫札委總稽查滬寗鐵路各釐卡差並辭赴寗蘇謁見督撫清丈灘地局委員候補縣丞谭虎定瀛昨日續假五天 
 
 
] 

Page 20

 
 
南巿 
[巡長上差]  
　　總工程局警務處議將巡目改名巡長曾紀前報兹警務長已將致定之二三級巡長分定甲乙丙三班着於今日起一律上差分往各叚崗位巡察各巡士之勤惰聞内有周明錫顧通海陳吉林王炳炎等四名一同調赴南區其巫少鴻一名則調赴西區云 
[抽頭聚賭]  
　　工程局巡員前晚據南區巡邏隊報告外生義弄糞夫潘洪山家有聚赌抽頭情事當即前往獲住潘及賭徒俞厚生等十一名解至當值處着潘罰洋四元餘各罰洋兩元充公 
[希圖僞造]  
　　寓居吳家弄福聚棧之山東人汪棣華前日將奉天官錢局錢票上之印模持赴鹹瓜街鴻　齋刻字店倩代印刷店主陳興隆店夥張企生以此票向歸北巿彩文印書局經手刷印當即告知該書局轉告該錢局駐滬採辦委員函請上海縣查提究辦一面先將汪棣華及同黨汪福扭至總工程局押候移提訊究 
[馬夫滋閙]  
　　馬夫何阿文前晚與源春炒麫館主婦爭诠洋水旋復紏同瞿春桂前往理論與店夥陳東本等互毆搗毁噐皿由六十七號巡士查見將何瞿陳三人及店主林志文解至工程局请爲訊斷旋又有該店比鄰永新洋貨店執事鄧維新亦因此事與八十一號鄰崗巡士齟齬鬥毆扭局控告昨經陳副裁判提案訊明判何瞿兩人各賠洋一元鄧與八十一號巡士暫行退去候移知警務處查明再核 
閘北 
[竊賊就獲]  
　　夥竊西門城内劉姓花園之要犯張和尚前日下午被巡警總局偵探巡弁在小東門内緝獲寄押一路分局訊據張和冋供有同黨金根仙等多人現匿法界旋經巡弁率領偵探眼綫等至法大馬路寳興園浴堂查見將金拘獲帶至法捕房經捕頭詢明情節允准帶同張和尚一併移解總局押候審辦 
[限交拐婦]  
　　住居英租界之彭全福同妻江氏前日將鄰人陳和玉扭至四路分局訴稱陳妻秦氏將伊妹蘭珍拐逃在徐阿鳳眼見求究巡官以見証未見判陳押限交陳秦氏到案並飭彭全福邀到徐阿鳳再行覆訊 
[吞没租洋]  
　　翁汝慧將朱國仁扭至四路分局控被吞没租洋三十元巡官因朱狡賴不認判責四百板拘留三天 
英租界 
[移提盜匪]  
　　盜匪蘇聚金在無錫金匮等處夥刦華鄒氏等各家贓物逃至上海泊舟閘北藥水廠附近日前蘇至虹口海寗路游玩被探拿獲解廨収押在案昨日復訊時有金匱縣差投案移提中西官准之判蘇及抄獲各贓併交來差帶回歸案訊辦 
[私和人命]  
　　錢利恩家居虹鎭東首二十三保四七圖地方其妻梁氏被梁金坤誘匿謀斃當由地保張吉甫出爲勸理得賄私和兹被美界捕房查悉飭探黄四福將梁張二人一併查獲昨解公堂請究中西官以梁與該地保不法已極判一併送縣訊辦 
[水販宜懲]  
　　專事販賣猪仔之高佐廷來滬被獲已紀昨報昨由捕房將高解請公堂訊究襄讞謝明府商之英副領事巴君判解送道轅訊奪 
[串拐女子]  
　　包車夫薛春帆串拐常熟女子周珊珊由探查獲昨解公堂請究周女供年二十三歲尚未嫁人因貧來滬在馬立師路朱姓家爲傭被包車夫阿福誘至客棧内住宿兩宵阿福復將女子交與薛春帆帶往崇明因女吵閙復於前日回滬在江西路某麫館食麫忽由顧阿大鳴捕到來一併拘住是實薛供小的在五洲大藥房爲出店該女與中英藥房包車夫阿福姘識因阿福無力赡養荐於小的領回崇明因該女吵閙返滬且阿福囑令小的出洋四十元小的無力情愿分離求鑒顧供阿福與薛春帆串拐女子適被小的尋獲是以報捕判周珊珊派差押送回籍薛顧斥釋免究 
[拐匪收禁]  
　　錢忠倫拐匿范文甫之小孩逹　子由探將錢查獲昨解公堂訊供不諱判錢押西牢一年期满逐出孩交范文甫領回一面飭探緝拿同黨究辦 
[淫棍荷枷]  
　　木匠陳阿明調戲紗廠女工朱金珠丁小妹昨經公堂訊明屬實判陳枷號一禮拜發犯事處示衆 
[虐待養媳]  
　　女子王素英迷路由捕查獲昨解公堂請訊女供在轎夫劉書堂家爲養媳因被虐待是以逃出旋由劉投案求領中西这民諭令覔保具結將女領回不准虐待 
[客棧罰洋]  
　　悅來客棧主陳福庭因容留男女姦宿昨經公堂判罰洋三十元又陳惠芳張如林張啓暖等客棧均未將棧客姓名照章登簿各罰洋十元充公 
[拘獲棧夥]  
　　西上林街月桂里福安客棧因保險起火由捕房將棧主朱梅生拘押在案昨又由探將棧夥毛輪成查獲解廨訊究判毛押候禮拜六訊奪 
[冒牌結果]  
　　羅華善出售冒牌英美紙烟公司香烟一案昨由捕房將羅之同黨盛子金查獲與羅一併解請公堂復訊判羅押三禮拜盛押七天 
[包探獲賊]  
　　趙蘭生竊取寳山縣境金瑞卿家衣飾各贓值洋八百餘元逃匿租界前日被探查獲昨解公堂請究判趙押送寳山縣歸案訊辦 
[開釋逆子]  
　　吳顧氏控子吳阿根違忤等情曾經公堂判押西牢一年在案昨已期满由捕房解廨請示判吳開釋以後不得違忤 
[定貨不出]  
　　英商義記洋行控昌記號主項子金不出定購銅斤昨由差探將項傳至公堂交保候訊 
[莊主負欠]  
　　美華利等各號控裕大莊主葛季藩欠銀不還昨晨由探將葛傳至公堂判過堂候訊 
美租界 
[男女扭毆]  
　　剃髮匠金三寳昨與同居之羅王氏口角扭毆旋由該氏鳴捕將金拘入捕房捕頭因無見証斥退不理 
[因何被毆]  
　　陳魯氏昨至捕房訴稱被祝柯氏紏同流氓多人軋入萬丈樓茶舘兇毆請爲究辦捕頭飭氏退去聽候查辦 
[幸未燎原]  
　　前日下午塘山路澄裏學堂隔壁餘蔭里門樓上某姓家不戒於火焚去衣被床帳等物幸未延燒房屋 
[葡人無理]  
　　北四川路某葡人所雇之傭婦杜王氏昨因索討工洋三元反被洋東毆打投報捕房請究捕頭飭赴領事署控告 
[俄兵胡閙]  
　　前晚有俄兵兩名在北四川路酒醉胡閙由西捕拘解俄署送交俄繿自行核辦 
[醉漢罰洋]  
　　法人米南前晚在途酒醉毆人由捕拘解法事署罰洋十五元示儆 
法租界 
[收押追贓]  
　　魚船主趙吟富於上年十月間裝魚至湖州地方因事上岸被船夥陳阿金將藏匿船中之洋一百五十元竊去逃逸兹於前日在法界遇見扭至捕房送廨請究陳供小的竊洋後即販魚來申實因虧折無力措還求宥判陳押限交還 
尋見逃妻 
　　張萬甫之妻某氏背夫逃出訪尋已久前日張在方和仁剃頭店門首見氏在内氏即奔入内室遂將方扭入捕房轉解公堂請爲究辦據供該氏向住對弄與丁小弟姘識前日來店借用剃刀張即贸然入内小的見其衣衫𧟋褸疑是竊賊故拘住盤詰並未行兇亦無知情縱逃情事判方交保候查明再核 
失票有著 
　　錦泰米店日前遺失德泰莊票三紙當即止付詎前日忽有林安卿者持票往兌該莊見是失票立即通知失主張志仁將林送廨請究張供該票係在新開河浜被扒竊摸去除吊到外尚少支票二張田單一紙求追林供票由潘李氏囑往代收氏供由楊鑫海交與王姓由王轉交婦人托林往收是實楊供該票係在新北門拾獲止收三張並無田單支票判楊押限交贓李氏及林各交妥保候再傳訊 
　　曾六子串令同黨至包光　烟紙店搶取銅元七百枚昨由公堂復訊判押捕房一月 
 
 

Page 21

 
 
   
 
 

Page 22

 
 
[京都天寳齋人參鹿茸靈芝野术海狗腎扶陽種子衍慶丸]  
天下馳名○種子仙丹○靈驗無敵○舖在上海二馬路中市西鼎新里内交易○若服他家藥不靈請來一試虛言欺人罪我惟天本草云海狗腎一名腽肭臍其性大爲扶陽補腎養精堅固一切諸虛百損五勞七傷夢遺滑精腰酸骨痛四肢乏力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服功治男子陽痿不舉舉而不固旣舉不久或精淸如水精冷如冰或未交精先洩洩而不射雖年輕損傷體弱之人服之轉弱爲强白髮老翁久服陽足宛如幼年藍田種玉左券可操扶陽種子效驗神速此乃本齋獨得秘寳非他家大言欺人毫無實際可比常服補命門益丹田開胃煖脾活絡壯筋培元固本養精烏鬚黑髮轉老還童却病延年多子多壽此丸扶陽種子固十分靈驗敢稱第一絕非是誇口矣每料雙料二十兩洋三十六元每瓶二元單料减半○另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照市丸扣○壯陽煖腎種子膏每張一元○扶陽第一海狗腎每條洋十元功勝鹿茸十倍遠近函購託郵政局最妥信局愼防作弊○上海二馬路西鼎新里天寳齋 
[匯豐銀行告白]  
啓者本行收足資本洋一千五百萬元公積英金値洋一千五百萬元又銀洋一千四百五十萬元共合洋二千九百五十萬元另議定備用股本洋一千五百萬元總行開設在香港分行在倫敦廈門暹邏包帶惟亞孟買加拉吉打古隆北福州德國漢口神户長崎意陸伊羅法國呂宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暂存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算凡現下所執五厘息一年期存單满期轉新單者仍照五厘息算代付本埠匯票並辦理銀行一切應辦事宜匯票可以匯至倫敦歐洲印度舊金山美國中國東洋等處大通商碼頭特此佈聞 
宣统元年二月初四日 
[屈臣氏大藥房仍售中國靈藥廣告]  
本藥房自道光廿三年開設以來至今已有六十餘載揀選丄品各藥製煉精工久荷　各绅商嘉許有口皆碑疊蒙　各大憲賞賜匾額風行海内四遠馳名所製中國仿單各種靈藥因應接不遑未能兼售另躉現因諸華商時常光顧有負熱忱爲此不辭煩勞仍備各種靈驗無比藥水藥丸繙成華文仿帖明晣詳細便於服用如蒙賜顧請認明大馬路十六號本藥房庶不致悮此布 
[惡棍恃勢横行]  
慈谿北鄕掌起橋陳姓爲一邑巨族有惡棍陳蕙亭者大紳某家之鷹犬也平素强姦婦女開場聚賭敲詐良民無惡不作本年二月十五日 
周家叚地方劉阿金沈阿良等搭蓬聚賭扮演串客該惡棍率令憊黨陳增有陳作年等擺設銀寳攤諸賭棍爲口角起事激成械鬥當鳴鑼聚衆時鄰村戎才富戎小毛頭戎金高三人誤傳火起奔赴救火均被惡棍陳蕙亭等快鎗轟斃同時畢命邑主吳令相驗後飭差往拿諸凶犯均避匿無縱吳令無奈祇得諭令陳族宗長自行捆送一面行文鄰封懸賞緝拿劣紳雖平時慣作護符今以案情重大亦在袖手之列按廟會搭蓬閧賭非有本縣劣差　通就地劣紳庇護斷難舉發然則此次之慘斃三命實由劣紳劣差所釀成也其後悔暛何及哉　慈豁北鄕戎姓全族啓 
[包愈咳嗽永遠斷根]  
上海大隆藥房秘煉五十六製化痰止咳半夏餅功力極大奏效極速較市上所製半夏大有天淵之别一試立分優劣 
本藥房秘製化痰止咳平喘半夏餅内用半夏爲君佐以龍涎香珍珠化州賴園吐瑞橘紅川貝等品去其糟粕取其精華故能藥小力大服少勝多屢經名醫博士試驗稱奇推爲最靈最精之品本主人濟世爲心平價耗本以救沉疴數年來活人無算婦孺咸知與市上欺世盜名者不同此餅專治男女咳嗽哮喘吐痰咯血等症立服立愈奇在愈後不發無論虚勞咳嗽寒邪咳嗽痰火咳嗽半夜咳嗽及燥咳無痰行路氣急痰中帶血久嗽失音產後虚咳老年哮喘傷風喉痛頑痰壅塞等症無不應效如神藥性和平携帶極便補肺不膩降火不寒滋陰清金補虚療損盛發之時隨時含服二片立刻痰消咳止哮定喘平如不信將餅和入痰内立化爲水眞百試百驗之奇藥也每瓶一元小瓶六角順氣化痰丸大瓶五角小瓶二角半上海四馬路口望平街大隆藥房啓 
[皖路公司勸股票大彩捷報廣告]  
閏二月念四日開第三十三會五大彩電報●頭彩　第五萬零六百號●二彩　第三千七百三十八號　又第三萬二千三百九十七號●三彩　第九千九百二十二號又第五萬二千四百二十二號●四彩　第四萬一千六百二十二號　又第五千七百零三號　又第四萬六千三百二十八號●五彩　第一萬四千二百六十四號　又第四萬八千二百二十六號第又六千四百十五號 
[漢口恒豐機器麫粉厰出租廣告]  
本廠自光緖三十二年開機磨粉迄今四年變鳳牌早已馳名中外日夜出粉一千袋現在雖日夜工作因乏人經理如有人承租亦擬租出爲此登報告白凡有意於此者請至上海閘北裕通紡織廠面議或向漢口梳子街本廠帳房面議可也此佈 
[烟界鐘聲來信照登]  
彭壽堂主人惠鑒僕浮沉宦海備歷艱辛退食餘閒恆藉阿芙蓉膏以爲消遣於是呑雲吐露嗜烟成癖欲罷不能邇來上峰嚴禁洋烟因循不戒者例當詳革乃欲保升斗微祿不得不一揮慧劍斬斷根株惟杭城苦無靈藥二月上旬託郵局遞上番鷹五翼購得貴堂戒烟長生丹半打照單試服果然宿癮頓消飲食加進毫無痛苦難過之狀至匝月依法减盡不呑一丸而精力倍形强健神氣異常充足向患胃痛迄不一發足見寳藥實有大功於天下故能如此神速尙餘二盒持贈同寅黃君想亦可藉離黑刦余甚感德特口占二絶以誌謝捆其詞曰苦海沉淪暗自悲脫離無術蹙雙眉使君不有靈丹賜醒我烟魔倩阿誰由來眞　不相同藥製長生　化功寄語宦遊同病者回頭盡在此丹中俚言奉報順請財安　浙江候補道孫蘭亭頓首○彭壽堂主人台鑒啓者余早失怙體質素虧而遊幕建寗職司文簿案牘勞形又感氛瘴頭昏腦脹疝氣時發幾如平子多愁相如善病同硯友顧君力勸吃烟果有小效然從此烟癮極大刻不能緩去冬辭職旋里哄傳禁烟吃緊余亦不得不戒但未知滬地戒烟丸藥誰家可靠蒙戒脫諸君交稱貴堂長生丹最爲妥速託便購取二盒靜心試服探其動靜如何不料烟癮逐漸消除至二旬外藥完身體反形强壯飯量較前更勝所有從前一切宿恙悉付諸無何有之鄉感極鳴謝　蘇城陸十奇拜手○去歲由粤返舍道經申江帶回貴堂戒烟長生丹四匣依法日减非常奇驗藥盡以後不惟烟癮斷絶并且聞烟作噁無有口燥體倦泛癮發病等患想是純用中和王道藥品所致從此苦海回頭得以漸入佳境自當贈額誌感因擬枯水逢春四字肅呈慧鑒統候大裁　常郡莊鈞手肅○彭壽堂諸執事台鑒余年近知命風霜勞碌疾苦遍身草木無功鍼乏鮮效平素欲振精神每以烟霞爲護身符籙無如從此肺金耗損痰咳氣喘鎗吸猶難致吞生烟數分困頓癱軟大有江河日下之勢次子毓麟在滬習錢業素聞貴堂戒烟長生丹兼能衛生却病因便帶回兩盒照服試驗其奏效程度一如仿單歷歷不爽迄今精神嬰鑠不減少年皆貴堂靈丹之賜也　靖邑王志高頓首　上海棋盤街廣東彭壽堂錄 
[奏辦湖北籖捐大副票頭彩五壹萬元三月廿八日三月十二日開彩]  
本局奉　湖廣總督部堂張奏明開辦第八十八會票設六萬張每張售洋六元現因銷塲暢旺不敷分售禀准加設第六會副票六萬張每張售洋一元中彩號數之多發派出彩銀之高比各公司爲優大票准定期三月二十八日開彩副票定期三月十二日均在漢口開彩紅票得彩憑本局對號單兌銀元本總局在漢口鎭江上海分局設在南市萬聚碼頭信成銀行樓上惟本分局均係躉批向不零售●外埠往來信力票力一概不付統請自給再紅票如無本分局騎縫圖章因無票根可查概不發兌特白 
[上洋新開景福綢縀號]  
　　先行交易　擇吉開張 
本號向在南晝錦里己厯念年今遷移英界三馬路中朝南石庫門内加放門莊歷辦各省名機改良勸着綢緞顧繡一應俱全運銷外洋各埠貨高價宜與衆各别門莊開剪仍照原箱批發以廣招徠凡蒙光顧請移玉本號格外放盤以副雅愛兼辦喜慶壽軸祭幛對聯比衆克己愈加攷覈放長尺寸奉送絲巾特此廣告 
[浙省大有電燈公司總理啟事]  
近閱各小報訪事欄内有涉及鄙人名譽者語無根据信口壽張不値識者一笑第茲事體大有不容安於緘默者謹舉一二以解决之鄙人徇舍姪素臣之請謬承斯乏曾經自認二千股爲開辦經費其餘認定各股未繳分毫試問何來鉅欵其妄一此次自備資斧偕發起諸君來滬勸股順探機器價値研究建造圖形而好事一流居然視爲利藪蟻附蠅讚或以色媒或以利動遠之則怨理有固然殊不知公司有明定章程權非獨操焉有不待報告擅訂合同之理其妄二曾憶庚子歲隨侍北直鑾差百萬絶不沾私豈一區區公司反自喪其名譽耶知我罪我敢請公諸輿論 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（四十九）]  
第九回擺雙檯名妓捉瘟生破温柔巫山驚好夢 
就是佩芳編出這一套。瞒天造謊的話兒。也明曉得包松濤是個天字第。一號的曲辫子。只要輕輕的幾句話兒。就把他哄得十分相信。所以隨口。講來。一毫也不把他放在心上。要是換了第二個人。那裡遮掩得過。閒話。休提。只說陸佩芳對着包松濤撒嬌撒痴了一回。弄得包松濤軟棉棉的。好似那走了。氣的猪尿脬的一般。一點兒都硬不起來。包松濤這邊的事權且按下。只說那一年日本和我們中國打仗。都是爲了那高麗亂黨的事情。後來打了敗仗。割地求和。還賠了二百兆兵費。全國的人。都把個北洋大臣直隸總督章鳳藻章中堂。駡得要死。都叫他是罪魁禍首。其實第一個喪師辱國的。就是那已經正法的衛汝貴。那衛汝貴的所以弄到靈師辱國的緣故。却是木朝一位名臣的嫡派曾孫。姓江。叫做江念祖。都是他一個人的主意。提調着衛汝貴。弄出來的事情。後來衛汝貴奉旨正法。江念祖倒擁　十餘萬軍餉銀子。安安穩穩的回家。這樣的混帳東西。眞是個喪心。病狂的畜生。忘廉喪恥的敗類。在下以前曾經著過一部無恥奴的小說專講的他一生的事情。這是人人曉得了。却不想那中日未經開戰以前。還有一個好。大喜功。浮躁妄動。的罪魁禍首。那甲午一役。都是他一個人。閙出來的事情。把中國數十年經營創辦的海軍。一齊送了。個乾乾淨淨。從此之後。我們中國的紙老虎戳穿了。那些毆美各國一個。個更加藐視我們。看得我們中國一個大錢也不值。這甲午之後。也就算。個我們中國大大的關係了。看官你道這個罪魁禍首。到底是誰。待在下慢慢的講來。原來這個寳貝。是個湖南人氏。姓項。名代勝。號安閣。他的祖父是個翰林。叫做項申九。却也是一位有名的名臣到了項安閣的父親手内。只中了一個舉人。會試了幾次不中。便無意功名。在家裏頭種花蒔。藥。修竹養魚。喜時一曲瑶琴興至三杯淡酒。郤也過得十分舒暢。到了四十歲上。方才生了這個兒子。到六七歲。便請了一個有名的先生。叫他八塾讀書。無奈這個項安閣。資質十分拙鈍。首尾讀了十年書。連個平平常常的應酬書信。都寫不上來。他先生只說他不肯用功。便狠狠的打他。不想他對着先生。郤說出一番說話來。不知後事如何。且聽下回分解。 
國外新聞 
[澳洲政府矢忠祖國]  
　　二十七日倫敦電云倫敦泰晤士報載稱澳洲聯邦政府致電英國海軍部謂將來設有變端則澳洲海軍擬全歸海軍部指揮 
[菲列濱稅則問題]  
　　二十七日倫敦電云美總统塔孚脫致書國會請將菲列濱稅則照合衆國新稅則修訂以冀保護菲島之實業 
[美國麥巿之恐慌]  
　　二十七日倫敦電云美國輿情咸嫉視買賣大麥空盤之舉大約當道將定律禁止同日紐約電云美國芝茄哥因麥商壟斷麥價致　粉價值飛漲每桶大約須洋十元聞商工部已委員調查此事 
[舊金山旅館被焚]  
　　二十七日柏靈電云舊金山喬治旅館近遭焚如有寓客四十五人不知下落 
[土爾其内亂四誌]  
　　二十八日倫敦電云土爾其變禍在即青年黨深信薩洛里開之軍隊一旦行抵君士坦丁即可恢復聯合黨與進步黨向日之優勢惟君士坦丁之人民咸望各教會能勸喻軍人使之協助新政君士坦丁之軍隊現已搜殺青年黨之士官此實大局之惡象星期三日之亂死於流彈者共有十七人傷者共五百十四人又電云薩洛里開之步軍一千六百名昨日進攻君士坦丁附近之哈合姆柯砲臺入夜炮臺守軍棄臺而逃遂將該臺占據士爾其協助聯合黨與進步黨之軍並阿特里之援兵今日先有七千名可以行抵哈台姆柯一二日後尚有大軍二萬名可以續抵叛兵大約不致拒敵政府簡派代表抵軍宣陳苦衷業經拒納土爾其民情惶急咸恐有非常之變君士坦丁且有種旗激爭之虞同日栢靈電云君士坦丁日形阽危第一軍　已全失紀律執政員之被害者時有所聞私行出奔薩洛里開者爲數甚衆城内駐軍毫無抗拒之方策故决不致有激戰也各事現全視薩洛里開交涉之結果以爲定奪然此事尚無端倪阿特里之第二軍團及薩洛里開之第三軍團現已協力行事進逼京城之軍現距城僅三十基洛米突愛碩納姆之第四軍團已將青年黨圍困富愛特將軍業已被害　國黑海艦隊現在巴斯福拉斯一帶遊弋法國巡洋艦維克托宇　號及宇萊米其萊號已奉命開往闢拉厄斯駐泊二十九日倫敦電云君士坦丁電稱占據　台姆柯砲臺之軍隊要求政府將星期二日行亂之首领懲罪並允開議此事之際暫止進軍君士坦丁現各大臣皆在磋議君士坦丁之各政黨各會社已消除前嫌不分種族宗教聯成土爾其國民公會俾合力保衛祖國土地及維持新成憲政 
[小亞西亞種族戰爭]  
　　二十七日柏靈電云小亞西亞阿特拉近有暴動頒行軍律二十八日倫敦電云英國副領事惠拉愛君在美西拉調停回教徒與阿米利亞人决𨷵時爲人撃折手臂據最近消息云回教徒與阿米利亞人戰𨷵彼此死者已逹數百名阿逹拉有回教徒三百名携帶來福鎗向塔蘇司進發德國防艦洛爾萊號已奉諭開往美西拉二十九日倫敦電云有美國教士兩人已在阿逹拉被殺法國已派戰艦三艘馳往美西拉該處情形頗爲危急外國僑民及基督教中人現均在領事署避難 
 
 

Page 27

 
 
   
 
 

Page 28

 
 
   
 
