# 1906 - 267 - 4912017

 

Page 1

 
 
   
 
 

Page 2

 
 
[立憲論上續]  
甲之言曰。立憲之制誠善矣。奈敎育未普及何。法制未備何。地方自治之制未行何。數者不備。而驟與立憲。非徒無益。適滋紛擾。三派中以此派爲最有理由。最有魔力。某督之電告。則此派之代表也。 
乙之言曰。立憲弊政也。主張平等者之莠言也。果實行。之行將不利君不利國不利官。而民氣日囂。不可復制。中國而立憲。非中國福也。此等爲最無意識之一派。然其中多膺　權享碩望者。攺革大計。必與之議。故亦頗有梗力。某軍機某相國。則此派之代表也。 
若夫丙派之主義。則吾不忍言矣。雖然。此派之出現不出現。與立憲問題有密切之關係。我國從此立憲。則此派或當知難而退。匿迹銷致。不復留痕迹於天地間。或變其方針。而更爲立憲之助力。俱未可知。若遲廻顧慮。則立憲之風潮。實以觸此派之發。而速其出現之期。蓋此派之宗旨。以專制爲其利用之攻擊物。若實行立憲。則其主義將無所逞。彼蓋以國家之存亡爲第二義。以其原主義爲第一義者也。 
今爲甲之派正告曰。公等所云。誠有見矣。以言敎育。則藍蹕萌芽。而民格未臻也。今無論制定何種之憲法。而國會議院。以及一切人民之選舉權。議員之彈劾權。財政之豫算權。法律之恊贊權。與夫結會言論之種種自由權。爲立憲國必有之義。驟加之於今日之國民。恐蚊負莫勝也。以言法制。則腐敗叢脞而行政之機關未備也。租稅若何徵收而使之均。户籍若何調查而使之確。訟獄若何裁判而使之平巡警若何設立而使之周。以及何爲國法。何爲民法。何者爲法意之限定。何者爲人民之自由。。以今日之法行之。動輙羅綱。而吾民亦不足與議也。以言地方制度。則民無自治思想。而程度太低也。鄉會若何立。鄉官若何舉自治之區若何劃定。巿民之權若何制限。納稅當兵。義務中之權利奚償。道路橋梁。地方上之責任奚盡。何爲公民。何爲非公民。孰有投票權。孰無投票權。恐亦非今日蚩蚩者所能及也。紛擾誠不免哉。雖然。敎育者元氣也。法制者筋絡也。地方自　者肢體也。政體則其脊也。脊幹不立。而曰吾欲元氣先充。筋絡先活。肢體先完全。然後徐議脊幹焉。無是理也。事變之來也。千頭萬緒。遠因近因。當其初若各不相涉者。及其時會成熟。旣如萬矢之集一的矣。不動則已。動則紛擾麕至。當此問者。因其動而進之。國家乃有眞平和之日。若靜坐不動。以爲勿滋擾焉。天下事未有能濟者也。今日甲派諸公。皆抱定絶對的守靜主意。而占舉國輿論之大部分。立舉國思想之最高潮。固莫不持之有要。言之成理矣。夫敎育普及誠亟也。試問普及敎育。須强迫否。不立憲。强迫何由施也法制攺良誠亟也。試問攺良法制。攺官制否。不立憲。官制何從定也。地方自治誠亟也。試問自治制度。舉鄉官否。不立憲。鄉官何由舉也。是三者雖未足以盡實行立憲之範圍。而落落大端。必從三者著手。政體不立。而欲三者之舉興。是不卵而求時夜。不彈而求鴞炙也。孔子曰。必也正名乎。名順則言興言興。則事成。今日之立憲。正名而已。其去紛擾之時代。尙不知其幾千萬里。而將求究竟紛擾與否。則仍視憲法之如何制定爲比例差。願諸公勿戚戚也。世界之事。日趨繁頤。理論與事實。往往立於各不相入之地位。人雖神聖。絶不能以一人之主權。一國之主觀。而擅定國是。諸公疑吾言乎。請以正面之眼光觀之日本。更請以反面之眼光觀之俄羅斯可矣。 
右派中問題甚多。其詳容下篇論之。若乙派之主意。實無可與辨難之價値。其上者則震於立憲二字之名。以爲一切不利。其下者則不過利君利國利民而不利官一語誤之耳。惟願此派之諸公。多聞時事。多看報章。多閱各國憲法史。多與當代名人相問訊。若眞知立憲。之並非不利於官。則疑意目釋矣。 
若丙派。其宗旨至譎亦至堅。其勢力至微亦至大。非言語所能告戒。但其常處我被動之地。位若我國君臣上下實行立憲。則彼等旣不能達其第一主義。勢必驅之而入於第二主義。則爲我立憲之大中 
 
 
 

Page 3

 
 
國當添一部分最强之分子。是在主動者愼其所發耳而不然者禍當不可勝言。（未完） 
[本館接更攺官制事尙須周密會議專電] [  十三日未刻到]  
　　北京專電云日前某邸奏對時以官制摺上未發請示行止適有某御史以疆臣攬權等語奏叅袁督頗動慈意。故有難决之意不悅之色某邸遂不敢固請某貝子因亦請假大約須候各部院會議周密覆奏後方可宣布。又聞各部院於攺革官制一事現均認可惟軍機處尙未决議。（孔） 
[日本得北滿洲治外法權]  
　　十二日栢林電云日俄兩國政府已立約訂定日本在俄國現所佔據之北滿洲一帶得有治外法權之權利與他國一律譯字林報 
[不允俄人請增派議約大員京師]  
　　中俄條約至今迄未定議茲聞俄使請援去年中日議約成例照會外部加派大員與唐侍郎恊同磋議外部當即照復拒駁略謂前中日兩國訂立滿洲條約日本特派小村大使來京故中國特簡派各王大臣與之開議與此次中俄議約情形不同未便援引應請仍與唐侍郎持平商議（呂） 
[彙奏各埠慶賀立憲情形京師]  
　　自前月十三日頒發立憲明詔各埠紳商學界紛紛開會誌賀并電致京師懇將祝賀情形爲之代奏以表熱忱現經該部堂司各官將各埠公電摘錄彙呈兩宮覽奏頗深嘉悅（呂） 
[編纂政治全書綱目京師]  
　　日前王大臣面奉諭旨催編政治全書現已公同議定辦法將四大臣考察各國政治編爲外政各封疆大吏及京員條奏事宜編爲内政共分両大綱田兩綱再分條目日内即行編纂以備進呈御覽（呂） 
[政府會議仿設賞勳局京師]  
　　政府王大臣近因會議官制僉謂名器太濫非有特别之官爵不足以勸賢能擬仿日本之賞勳例俟内務部設立後附設賞勳局另定各種勳位以示鼓勵人才之意（呂） 
[南滿洲鐵路之發達]  
　　文匯報云南滿洲鐵路公司于西九月二十四號接得報名入股者有四萬四千二百四十八股自西九月二十三號起該公司卽接收南滿洲鐵路大連灣消息謂南滿洲鐵路公司進欵日見其增均匀計算目前每日可得日本洋一萬六千元明年當可增至二萬元 
[提議修築張庫鐵路京師]  
　　擬修張庫鐵路早有是議嗣因欵絀中止現政府諸公又提議此事謂方今預備立憲充實邊隅與振興商務皆爲當務之急現當京張鐵路告成擬即接修由張家口直達庫倫之鐵路以利交通大約籌有的款卽將奏請舉辦（呂） 
[廣西鐵路舉定總協理北京]  
　　廣東鐵路旣已舉辦西省自不容緩現廣西籌辦路事已有端緒公舉于式枚爲總理左宗藩爲協理呈請商部代奏已奉旨依議（日） 
[商部編定鐵路規則京師]  
　　各省籌辦鐵路所有規則槪由各省自行酌訂以致辦法紛雜不一現經商部編定工程會計等項詳細規則繕摺奏明頒給各省以期劃一而免紛歧（呂） 
[浙江鐵路公司股東會章程（續）]  
第六章會議條例股東會之會期會塲並所議事件距會期二十日前凡整股皆先行函告登報聲明定期會開會以前本公司當將前一年終總結股份銀錢地畝材料工程支銷客貨之運脚利息之分派各項賬目如有疑義均可查核總副理及董學會或查賬入全體如在定期會内有附議事件當先期函知各股東或各股東有欲在定期會内附議事件者仍須本公司四分之一以上並股東銀數十分之一以上請求附議由總副理報告執行如有臨時發生事件經總副理及董事會認爲有重要關係者可於開會時聲明附議或各股東有所見聞不及會合本公司四分之一並股東人數十分之一請求附議者但得總副理之認可亦可於開會時由總副理報告附議開會時須認定指明事件不得旁涉他事開會時由股東臨時公舉議長一人其所舉至少須有本公司股份五十整股以上者會畢除名股東會有本公司所集股本四分之一以上並股東人數十分之一以上到會者得議事件如有更攺定章增加股本之重大事件須有本公司所集股本及股東人數二分之一以上到會者方得議决事件到會之股東如不滿前節两項之定數其會議事件不得爲决議惟本公司可將會議之意告知各股東限一月内再集第二次股東會至第二次開會時不論到會股東及股本之多寡得議决之股東會以議决權過半數者爲决議如可否同數議長决之然議長之議决權如故股東會有未能議决事件羲長得延長會期以三日爲限延期會議時不得再涉前會議决事件亦不得旁涉前會未經議决事件之外如股東會並未到會又未先期函知及委託他股東代理者於開會時議决事件作爲默認股東會議决事件由書記載人股東會議事錄經議長及總副理董事簽名盖印存本公司股東會議事錄應載條欵如左股本總數股東總數議决權總數到會時股本總數到會時股東總數到會時議决權總數函知或委託人應增股本數函知或委託人廳增股東數函知或委託人應增議决權數議長姓名住址開會時經歷情彤開會時議决事件助 
[電告農業會各國入會等差京師]  
　　萬國農業會凡入會之國皆須自認何等昨日駐義黄星使電告政府將各國入會所認等差查明俾中國酌量入會計法國義國西班牙皆認一等墨西哥埃及認二等智利丹麥希臘那威瑞士認四等衣瓜多爾路仙波爾客呢嘎拉加秘魯認五等日本現尙未認凡入會之國捐輸數目均照第十款章程（呂） 
[咨催各省速辦實業學堂京師]  
　　各省振興實業亟宜廣設學堂以資講習前經商部通咨各省督撫舉辦在案乃奉文日久各省呈報舉辦此項學堂者甚屬寥寥現又咨催務於六個月内一律舉辦并將所訂辦法聲覆到部勿得再逾限期（呂） 
[粤督密查革命黨踪跡廣東]  
　　岑督所據新嘉坡領事孫士鼎電禀逆黨孫文在坡聞遣博羅鄧子瑜將乘日郵船回港請密飭各屬嚴防等情因即密札巡警局通飭各管長目兵加意巡緝遇有形迹可疑之人隨時盤詰獲究母稍疎懈一面訪查鄧子瑜確蹤以免在省滋事（王） 
 
 

Page 4

 
 
[商學公會致商務總會函（爲議令米店平售次米事]  
　　敬啟者現在南北巿各米店只賣大米不賣次米以致貧民無賤價之米可購而各處平糶無可停之期茲擬由貴會會同商辦變通平糶之法多購籚秈及蕪湖籼米分派各米店令其平價出售其價由貴會公定不准加多分文米店平售籼米則平糶庶幾可停惟念各米店不能皆盡義務因酌定每石米加津貼洋二角以爲夥友斛米收錢交欵酬勞照此辦法如貴會以爲可行即函請上海縣速請米店董事姚君子讓切實開導各米店均須遵辦其津貼之欵先以三萬石爲率應洋六千元現敝會旣研究此辦法各會友願集捐共湊洋一千元交貴會收存以爲津貼之助務祈速爲照行爲荷專布助 
[第一期匯解南昌敎案賠款]  
　　江西南昌敎案議結共計賠償撫卹等項庫平銀十萬兩爲建造法國醫院之用另又賠銀五千两爲法文書館建造碑亭之用此項欵銀曾議定分作十二期解清以三個月爲一次歸上海法總領事巨君代收茲届應解第一次賠欵銀八千七百五十兩之期業由江西藩司動支江西官銀號匯解滬道經瑞觀察照送法領事巨君代收昨由巨君掣給收據請滬道移送江西藩司備案並由瑞觀察呈報南洋大臣查核（宜） 
[滬道派員遣散華工]  
　　美商公盛洋行私招華工潛行出口一案迭紀本報現滬道瑞觀察派道大使陳培基寳山縣王得庚道署繙譯萬鐘元會同北洋海軍統領薩軍門前赴吳淞將所招華工三百餘人一律遣散並由該洋行分别酌給工資云（宜） 
[再誌印捕同盟罷工]  
　　印捕以要加工資相率停止上差已紀昨報昨日午前由工部局董禀明英署特派圑練兵數十名協同英捕多名將美租界各捕房所有停工各印捕一律押送英按察使署訊核又美捕房一百三十號印捕昨日仍照常上差罷　各印捕俟該印捕落差後閉之於室事爲捕頭聞知除將該捕提出外並擬禀明領事核辦又昨日楊樹浦捕房印捕業已上差泥城外新閘及靜安寺兩捕房之印捕昨仍未見上差（共） 
[西報紀印捕罷工]  
　　字林報云上海工部局所用印度巡捕因聞印人在美國俄國充當巡捕每月工資可得洋六十元八十元一百元之數彼等在上海每月僅得十六元二十二元而其友人之在美國俄國者又馳函相勸嘱其去此就彼平日本不滿意常相聚議論得此消息遂决計不願在上海再充此役據印人傳言自願離滬他往者亦甚多然彼等之請迄未邀准因定於昨日禮拜同盟罷工前禮拜六夜間十一點鐘上海西商圑練兵隊長克洛克君副隊長高爾雅君得信謂印捕殆將於禮拜日早告退因各會議未及夜半副隊長羅索福德君卽傳令調集上海緩急足恃之兵隊是晚印捕照舊辦事並無紛擾惟傳稱禮拜早應上差者皆將告退職是之故Ａ字隊未准奉調者及Ｂ字隊亦皆奉命出隊至虹口捕房彈壓馬隊亦諭赴老閘新閘等處照料迨鐘鳴八下四馬路老巡捕房虹口巡捕房大馬路新巡捕房之印捕仍照常到捕房聽候點騐當奉捕房諭令將此事細加審度其後彼等仍不願上差統計該三處捕房之印捕連在浦灘巡暹者在内其不上差者共有四十五人靜安寺路一帶雖有五捕照舊上差旋有四人棄其職務新閘一叚僅有三人不允上差虹口彙司捕房僅有一人不允上差楊樹浦及會山路則並無紛擾情形厥後最大之捕房處因恐有變遂决計將印捕所用之軍裝一槪收回各捕亦卽照繳並不抗拒時至正午又巡捕三十人不允上差未幾老巡捕房新巡捕房虹口巡捕房皆相率棄其職務至是租界内但有西捕華捕矣團練兵於昨日上午九句鐘時卽傳令解散惟奉飭須隨時戒備云○文匯報云昨日巡捕罷上首事之犯於今早山英兵艦克列歐號派水兵一隊自虹口捕房押解至英按察司衙門聽候審訊律師瓊司到堂代巡捕申訴英按察司以巡捕卽欲加增工資應具禀陳懇不得罷工倘彼等知過照舊奉職則昨日罷工滋鬧之罪亦可寛恕一月後可再遞禀申說英按使司退堂後各巡捕卽由捕頭惠而生紀勃生二人率領回至捕房 
[英國大臣宣述陸軍問題之意見]  
　　　十三日倫敦電云英國陸軍部大臣赫爾登謂自衛之防禦未可稍滅至他人以謂非人民習染武健之風氣則陸軍不能　色赫爾查亦不以爲然若論勢力之及於人民者則莫如深悉陸軍之底藴熟籌戰事之預備爲較穩固堅定云赫爾登以陸軍部同官皆忠君愛國探資襄助頗爲欽感彼謂今日之陸軍較之南斐洲戰事以前之陸軍已遠勝矣然亦僅得其外觀若欲進而求之則尙需時日矣 
[英國子爵宣述英與南斐洲之關係]  
　　十三日倫敦電云英國密爾南子爵前充南斐洲辦事大臣政聲卓著昨日葛伯殖民地居民二萬五千人特陳詞致感子爵受納後答南斐洲之渙散甚爲可危而近來英國國内反對國家之思想日見其盛尤爲可危盖以受其害者當以南斐洲爲甚也此等反對國家之思想實爲英國各境震恐之一大原因然英國如察得其勢力日大則必召集各軍以資捍衛也 
[美國在古巴暫設政府之用意]  
　　十三日倫敦電云美國已在古巴設立暫時政府即簡兵部大臣塔虎脫爲該島總督塔虎脫宣言美國在古巴設立政府祇以該島情形日亟力國恢復太平俾民人有所依頼以待永遠政府之成立 
[俄皇遊丹之說不確]  
　　十二日柏林電云外間謠傳俄皇擬往丹國京城游歷一事並無根據 
[美國風災續誌]  
　　十三日倫敦電云美國大風雨爲災密西西比及阿拉巴瑪两省之棉花約百分之二十已遭損壤阿拉巴瑪省之摩比爾地方受害最劇該處巿廛繁盛之區積水至五尺之深財産之遭損失者估計價値洋三百萬元至人口死者共五十人十四日倫敦電云美國弗羅和達者之賓薩柯拉地方河濱一帶屋宇之遭大風雨損壞者共有十英里之遙鐵路之遭冲毁署有三十英里輪船之沉没者有八艘人民之無可歸有二千人炮台及軍艦停處皆受損甚劇譯文匯報 
[德國聯邦選舉事]  
　　十三日柏林電云德國肯姆伯蘭公爵經衆人公推其决議人承勃倫斯維克侯國大統一事譯字林報 
[西印度羣島小國立約]  
　　十二日栢林電云西印度羣島瓜弟瑪拉革思達利宏度拉斯聖散維達四小國訂立通商行船條約譯文匯報 
[南斐洲華工近聞]  
　　十四日倫敦電云南斐洲蘭因德金礦招募之華工其未批已行抵竇門地方矣 
[美國實行管理古巴之政策]  
　　十四日倫敦電云美國兵部大臣塔虎脫之得充古巴總督由於　　　會選舉總統未成之故塔虎脫已將古巴國事犯盡行釋放古巴人民皆不　封美政府之舉動譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[補誌蕪湖學界慶祝立憲事蕪湖]  
　　蕪湖三聖坊二街安徽公學徽州公學於本月初六日齊集赭山皖江中學堂舉行慶祝立憲禮襄垣學堂學生全體與會是日紳商到者甚夥蕪關小學乾行學堂敎員亦到凡各校學生到堂由皖江中學學生列隊體操場行接待禮九下鐘開會該堂副監督張伯純君演說憲法大意及地方自治徽州公學敎員鰲孟姜君演說立憲後之利益是日紳商界亦到多人至十二點鐘始搖鈴散會 
　　祝立憲詞四千年睡獅兮一醒黄梁千萬世皇基兮永奠憲章海陸軍之振起兮國是以强敎育之發達兮民智大啓兮四百兆虎狼飄飄龍旗兮全世界飛揚前途進步兮瞬息千丈文明大業兮條舉目張猗歟我神聖憲法兮萬壽無　盛哉我親愛同胞兮頂祝無量 
　　萬歲歌吾國民萬歲吾國民萬歲勉爲今日之預備吾同學萬歲吾同學萬歲沈酣獅忽大吼吾皇上萬歲皇太后萬歲四百兆民齊額手 
賀立憲歌請看一羣羣虎狼耽耽在卧榻旁回顧雄獅起榜徨一聲大吼震八方歐雲也收藏墨雨也休狂大好消息振壟起育欣逢政界破天荒 
　　其二立憲立憲思量思量大家當做模樣回溯英日政體攺良幾多社會費磋商幾歷恐怖鄉幾經腥血腸今我國猝圖自强行看明詔兮煌煌 
　　其三國民國民两個字樣今擔責任身上宰相閣老不擅主張莫懹當日舊思想吾欋吾擴張吾治吾地方弩力前途有望中國長壽兮無量 
附電稿北京學部各憲鈞鑒奉立憲詔學界懽忭謹舉祝典伏祈代奏蕪湖學界陳惟彦李德膏洪闓叩（多） 
[湖北運湘米長沙]  
　　鄂督張宮保茲因米粮缺乏電准湘撫龐劬帥招商到湘採辦米石現已由承辦商人姚某等購米四五千石裝運赴鄂矣（佐） 
[襄垣學堂學基糾葛案已結蕪湖]  
　　蕪湖襄垣學堂與商會總理李仲絜觀察因學基轇轕一案迭紀前報茲聞李仲絜前佔之地現已退出本月初五日經邑尊沈大令督同兩宅及巡警總辦黄潤九觀察曁學界多人三面分界並允給謝姓醫藥及訟費洋八百元業于前日如數收到除去正項用費外尙餘洋二百元悉數充人創辦全皖學會經費（門） 
[關道派員搶救圩堤蕪湖]  
　　距蕪十五里之瀂港鎭内河麻埠圩總陡門忽于本月初六日潰决離陡門丈餘之東河橋圩堤亦亟亟可危茲經關道馮星垣觀察聞信以圩内有田十餘萬畝必須設法保全爰委陳小泉少尹曁巡防二標三旗曹東山管帶部下汪哨弁帶隊八十名馳往購料集夫竭力救護歷三畫夜始轉危爲安聞觀察擬俟水退尙須籌欵將圩堤重加培修（門） 
[命案駭聞長沙]  
　　省城三王街歌妓胡鳳嬌素爲龜奴所暱近有協和昌鹽號舒某謀以多金納鳳嬌爲簉室鳳嬌已心許事爲龜奴所知於八月初三日伺舒某入門連以利刃刺十餘處洞穿胸腹肺腸皆見鳳嬌及女僕聞聲往救亦皆受傷舒某昏倒殞命卽有入報縣蒞驗現已獲到兇手並提鳳嬌研訊擬辦矣（佐） 
[書吏創設減烟會蘇州]  
　　蘇垣撫藩臬三署各書吏擬就城内養育巷租賃房屋創立減烟會爲王之俊趙雲山二人發起其宗旨廣勸同人脫離苦海殊與講報社無異其經費由同志分任刻已會議章程不日卽可開會（康） 
[信船遇盜松江]  
　　松江恊源局船於本月初八夜開往上海行經婁縣頭圖大塔浜地方突遇盜匪多人持械上船肆行刧掠船户力拒竟被刀傷聞失贓約有一千餘元業己禀報婁縣沈大令親往勘騐飭捕限緝矣（夕） 
[上海官事]  
　　奏留奉天道採辦絲繭委員榮禧甲辰翰林院谷芝瑞吉林學務處委員陸漢章嘉定知縣熊育銳等昨均至道拜會禀見○高昌廟巡防局員縣丞李錫年工巡局監工委員知縣孫鴻猷新關查驗委員知府屠仁漙等昨均到道禀銷病假宜 
[上海道告示（爲核准棉紗納稅新章事]  
曉諭事案准新關稅務司函稱機器棉紗出口光緖十七年總稅務司奉總理衙門札飭照上海機器局布一律辦理查上海機器局布疋光緖八年奉前北洋大臣李奏定如由滬運入内地及分運通商各口轉入内地均在新關完一半稅每担稅銀七錢槪免沿途内地稅釐今本口常關棉紗出口定章不一小輪祇完常稅每担二錢並不完捐北海沙衛等船完稅外另完每三担一包之産地捐銀一兩四錢又每包出口捐錢六百文通州崇明海門三處小船完稅外完出口捐錢六百文如攺歸一律無論常關洋關均照光緖十七年定章完納每担七錢正稅槪免重徵不惟於稅課不益於商人亦足以示大公出口棉紗一捐卽可撤除等因本道當以小輪旣按内地章程在常關完稅出口獨不照完内地之捐殊非父允自應准如所請以昭劃一卽經詳蒙兩院憲奏奉諭旨户部稅務處議奏欽此欽遵在案茲於八月初十日奉稅務處電諭鈔關棉紗出口應實行加稅自本年第四結即八月十四日起照所擬辦法辦理本處會同户部議復不日出奏等因自應遵辦所有本口機器棉紗一項除由民船裝運内地向不報完常稅者仍照舊章完釐其餘中小輪船沙衛各船通州海門三處民船凡屬報運常關　均自本年八月十四日起遵照新章完納稅銀七錢沿途槪不重徵出口捐即於是日撤除以歸一律合行出示曉諭爲此仰商民人等一體知悉母違特示（尺） 
[釐局總辦定期接差]  
　　新委淞滬釐捐總局督辦馮孟餘觀察祖蔭由蘇來滬定於十七日接差（宜） 
[上海格致書院七月分課案]  
　　策諭首名三元二三名各二元四至七名各一元半八名至廿六名各一元廿七名至三十七名各五角唐春雅單志和蔡倫單毓季魯忠誨蔣曉蘭徐克家夏維默周御吳興樹陳震范冰顔覲棠黄志曾鍾英瞿文彬唐舜臣劉卓如錢燕慶丁逢甲張康齡周射朱濟消張恩毓蔣頌陶金麒單肇蟾顔覲侯易才吳望曾陳　槱戈講武項大猷吳福同陸鴻漸潘世祥徐天禮丁文蔚山農嚴守基吳子宣平俊夫顧棣華鄭蔚萱劉清江江炳蔚徐仁培江德鐱張士衡陸幽山項啓泰曹震黄宋學賢華新陳昌言桂芳沈程遠○算學首名三元二名二元三名至五名各一元六七名各五角陳其虎山農徐守乾齊治道祥麟桂馨潘廷棟俊才 
[醫會發達]  
　　上海醫會自遷小花園西口寳安里十三晚爲第一期開會先由會董李平書演說立會宗旨繼由會董顧賓秋宜 
 
 

Page 10

 
 
布會中權利復由會董周雪樵講生理學到者甚衆（語） 
[節期停訊]  
　　今日係中秋令節公共公廨讞員關司馬查照成例飭承照會美副領事轉飭各捕房停解訊案　天力 
[法廨停訊]  
　　昨法租界日公廨中西官因别有要公咨照捕房將應訊人犯停解一天（深） 
[不願爲娼類志]  
　　濟良所西女董包氏昨送江西婦人翟王氏至公共公廨氏供丈夫翟沚安安徽涇縣人向業雜貨生理失就後由寄父李幹卿托友潘寳初携同氏夫婦至上海謀事無成被蟻媒孟黄横胡百雲慫恿潘與丈夫將氏售入妓院丈夫允從孟胡挽萬雲亭介紹鬻於陳張氏雉妓院計洋一百六十元丈夫得洋八十元其餘萬孟胡潘四人分用婦人不願作此無恥勾當奔投濟良所送請超拔襄讞孫明府商之英巴副領事判翟王氏發交濟良所留養俟一年後擇良婚配翟沚安不應鬻妻帶回捕房押一年萬孟胡各押九個月潘寶初不應分肥押三月在各人身畔搜出之洋五十一元交濟良所帶去○妓女花小仙因願爲娼投濟良所求爲留養昨亦由該所西女董送請核奪明府訊之花妓供原籍寗波十二歲時被父親徐昌明携來滬上賣與三馬路寶雲二子家爲娼至今已三年現在鴇兒欲帶往天津轉鬻叩求施恩明府判發濟良所留養擇良婚配（力） 
[註銷快車違章案]  
　　昨靜安寺捕房捕頭至公共公廨聲稱哈華托律師處繙譯胡某於禮拜二晚九點鐘時乘快馬車疾馳於靜安寺路黄家厙相近有違定章且胡前曾因行車過疾奉判罰洋三十元今又故智復萌傳案請究胡供自七月二十九日起至今從未乘坐馬車每日五點鐘公畢即至天潼路小總會作雀戲現有見証到堂可質捕頭執定前言請爲懲罰胡又稱請堂上飭探至各馬房着馬夫訪緝如訪得職員於此數日内坐車願賞該馬夫洋五十元再請公堂判罰明府以胡旣未坐車且時在晚間難免該捕頭看錯因准將案註銷（力） 
[法界盜案續誌]  
　　昨報紀打浦橋豐順昌米店被盜一則茲查悉共被搶去大洋一百六十餘元小洋二百餘角票洋六十元店主陸肇錦爲盜匪將石灰擲傷眼睛以致當時不能逃出喊捕（深） 
[究辦偷竊木植]  
　　海關所堆木植被該處小工偷竊由新關稅務司好君函請滬道飭縣緝究滬道卽札行寶山縣飭差立提究辦（宜） 
[上海縣案]  
　　工程局前日函解陸阿狗控朱玉龍失竊駁船一案到縣當經襄　洪明府提訊陸供小的所撑駁船于五月念六夜停在怡和碼頭被竊久尋無着至七月念八見　船由朱玉龍裝貨來滬小的扭局控奉訊將駁船交小的具領在案朱供前至曹涇購船未成回至栢林據緝私幇帶孔某言有捉拿私鹽充公船一只小的出洋五十元又解纜洋七角買得並　孔云此船有人認去孔　償還船價伊今雖派某什長來滬洋未歸償船已被陸領去乞鑒明府判陸不得將船遠離朱交保候移緝私營查復核辦○張根福投案喊寃明府向之訊問供所娶之妻係吳姓之女五歲到小的家童養成親亦　六年七月十四回叶家之後念三小的往領岳母與妻之兄弟不認小的爲壻指爲竊賊毆打小的不甘控求提究明府判退去查明核奪（宜） 
[總工程局案]  
　　前日李應氏控伊子李長生忤逆昨由駐防所解送　工程局經孫賡梅明府提訊氏求請嚴辦明府判氏自行戒責一百下着其領回管束○城内黑橋濱金姓房屋舊料被某巡長串同木工頭阿三私賣經房主控由總工程局飭提在案茲悉局董已飭查某巡長名姓以便提回質究云（尺） 
[浦東巡局紀事]  
　　船户陳林桂爲伊子和尙聘定杜寶泉之妹童養過門已有六年忽於去年歸寗被寶泉藏匿不放陳即投控浦東總巡局謝岳松明府准詞查得媒証杜了頭在城内開飯店已派差赴東局移提歸案究辦○浦東總巡以該處鄉鎭游民搶米特禀請滬道示禁並查拿爲首究辦（尺） 
[公共公廨早堂案]  
　　喬小弟抗欠無錫縣錢糧逃來租界由該縣移文公廨請提昨經包探沈阿岳將喬送案襄讞孫明府判押候過堂遞解無錫歸案辦理○許陳氏控與盧福福陳佛云等田單糾葛昨由包探劉森堂將盧陳傅案判押候過堂訊奪○小婦呂文控廚司許良標不告而去請傳案訊懲質之許供因洋東處每月只有工洋九元他家有十二元故而辭去明府判罰去半月工洋四元五角開釋○美大洋行控馬玉如定貨不出奉傳至案判交保訂期會訊○魏秀卿控載靜波不還借洋昨由包探徐榮三傳案判押候過堂訊奪○王阿三竊取小孩陸阿多頸上鎖片由捕解案據供在大觀樓下做點心並不犯竊實遭誣控奉判押候查明禮拜三訊奪○蘇州婦人吳朱氏來申四年不肯回鄉昨由其夫吳成山用鐖練鎖頸强曳下船巡捕以其違章解案請究奏判具結領妻開釋（力） 
[法租界捕房事]  
　　范忠福掩入北京輪船行竊洋銀爲守船入當塲獲住交捕送入捕房押候懲辦○曹壽堂竊取途入時表爲探獲住送入捕房押候解究○陳來英某里圖竊爲探捸兄拘入捕房候究○陳吉仁朱阿四二人串竊某姓家活鷄两頭當塲獲住送入捕房一併押究○章晉卿竊某姓衣服赴押店質錢爲探拘入捕房押候解辦○陳阿二釋放未久昨又在某弄内圖竊爲探遇見拘入捕房押候解懲深 
[美租界捕房事]  
　　某西人飲酒過醉倒卧於吳淞路由一百六十一號捕載入捕房押候醒釋○車夫施北堂撞碎鄭阿車碗盞扭入捕房捕頭以鄭自不小心將施斥釋○華特路陳老忠與姚姓因欠房租口角由陳糾同流氓多人與姚尋　由捕將两造併送捕房飭赴公堂控告○唐云生竊嘉興路馬阿大家銀表練等件由探倪順泉拘入捕房奉飭押候解辦○張阿四昨乘脚踏車至西華得路將婦人顧陳氏撞傷由捕將两造併送捕房捕頭以氏僅受微傷將張斥釋（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
