# 1882 - 282 - 4903397

 

Page 1

 
 
[訪購淵鑑類函] [  申報館主啓]  
　　啓者本舘現欲購淵鑑類函一部務須殿版初印更須潔白棉紙如藏書家有此書可讓祈先將樣本寄示國此友交來面與議價均可此布 
[縮本南巡盛典出售] [  點石齋主人啓]  
　　牙鑲玉軸　　　　固識書家　　事也　而驢背船　　　累覓行遠弗便焉高廟南巡一書民間向不易　以出自御賜者居多今本　　得醫本　中　本　　通之情人　寫一通校　數次　　　　畢現字則點晝分明外束錦函内裝稠而　成八本定　四元五角披閲一過覺全盛時之氣象　　不書身親而目　所闊留心堂故家早照　鑒焉現定於八月十五日出售上海在三馬路大　拜堂南首申報舘間壁申昌書　室發兑名外埠售處仍遵義劉此佈 
[論彗緒言]  
昔王荆公相宋神宗决意創行新法至以爲天變不足畏是眞無忌憚之尤者不足以爲訓也然必穿鑿附會而以天象之示異在在皆有災祥可憑則亦迂而近於愚矣僕於天文一道向屬門外漢但歷觀史乘所載彗星見長星意天星孛於某不數年不數月近者或不數日而禍患隨之竊歎天象之示警固有若是之彰彰可據者乎而以參諸西人之言則又有不然者西人言彗星亦傍日而行或可見或不可見其行度也無當而實無與於吉凶之應其説與中國不同僕不知天文固不能衷以一是也今年八月之望彗星見於東方僕時在杭州輒於五更時登吳山以望之前數夜有薄雲蔽之無由得睹十九夜始睹之見星不甚大而若有芒其尾直指西南若白氣然初不若帚尾之散亂幽時有數人亦在彼觀星口中作種種駭怪聲手講指畫極言此星之出爲禍機之先見或云刀兵或云水旱或云疾疫紛紛議論一似鑿鑿可據者然有友間僕曰若輩所談曾有可信者否僕曰鄙人不知天文更何論乎讖緯之學其言之是非烏足以知之然而於此可以徵人心也夫天道遠人道邇子産曾爲此言天道旣云遠矣則又於何而徵之泰誓曰天視自我民視天聽自我民聽人心之所流露　天心之所流露當在漢文景之世太史奏日食不應説者以爲此則推步者之差耳然竊以爲彼時天下承平日久人心皆無恩亂之意故太史雖差於推步而羣焉以爲人主之德有以默挽天心故日應食而不食初不辨其推步之差不差也前者咸豐初元彗星見人皆惴惴焉有懼心以爲是必髮逆蠢然擾亂之象旣而果應其言至同治初元官軍屢勝賊勢漸平南京一復逆焰遂消爾時彗星又見人則以爲天象昭示掃除蟊賊從中可以復覩昇平矣已而又應其言由是言之人心之所在卽天心之所在其事固有大彰明較著者矣近年以來人心雖未思亂然俄事方畢高患又興日人思逞於東法國思逞於南人已已惶惶焉日懷懼心黄金滿之擾亂至今尚未能平北邊馬賊横行無忌自裁兵撤勇之後哥老之會附和者衆人心至此蓋咸有靜而思動之機觀於香港報言該處因某婦一産三子紛紛謠諑混肆議論牽涉於彗星之見而以爲天下不免有事於此可見人心之所發矣昔有諂媚之臣奏彗星爲含譽屋者舉朝紛紛稱爲祥瑞而以此爲賀若此者則又矯枉過甚過於諂侫若必以此爲禍機之見則亦未足憑信獨於人心徵之則殊覺有不容不惕厲警省者耳昔宋景一言彗退三舍論者每疑傳者之過然解禳諸法固不足信而所謂恐懼修省則亦不可遽目爲迂談第所謂　懼　省當以實事而不以虚文也子産不禳火而大修火政其後鄭亦不火此卽修省之道也近來捕務廢弛遊手孔多匪徒混迹而地方官或且置若罔聞大吏亦不以此等事爲殿最之課以故敗類　多而人心益懷悚懼倘得認眞整頓各省大吏則從嚴督率州縣等官則從嚴懲勸勿因循勿姑息勿顓預勿貪縱以民事爲己任卽默與天心相挽列俾天下無一遊手撫藉之人無一殺人奪貨之案而舉世皆坦蕩之王道斯民皆熙皥之天眞如是而人心之惶惑皆消弭於無迹而天心之變異亦不難默化潜移縱有彗星之日亦可安諸躔度之常而置諸不議不論之列矣又何事紛紛論議爲哉友人唯而起曰善乎子言不論彗而其理則不外是矣請筆而存之以問天下之言天交而不顧人事者　曰可 
[恭錄上諭]  
　　八月二十四日奉上諭上年彗星見於西北降旨諭令内外臣工各勤職守本月中旬彗星復見於東南其必用人行政時多闕失於閭閻疾苦未盡上聞以致昊蒼示警深宫循省競惕難安方今時事艱難民生未裕各省窮黎正待撫綏我君臣亟應倍矢憂勤勵精圖治爾在廷諸臣各宜共效公忠力戒因循積習各直省督撫均有察吏安民之責務當賞事求是力圖振作屬員有不識者隨時叅辦毋得稍事姑容並各就地方情形悉心訪事認眞妥度以期利無不興弊無不除朝廷考察督撫惟視該省吏治民生以爲殿最其各力挽頺風毋稍坃忽　幾關防整肅百姓又安迓天和而消沴厲用副遇災修省至意欽此○二十五日奉上諭順天府奏請賞給普濟堂等處米石一摺本年京師粮價未能平減貧民生計　　普濟堂功　林兩處粥廠自應先期開放所有恩賞小米五百石均着照例賞給另片奏請賞給蘆溝橋粥廠及資善堂煖廠米石各等語加恩着照所請所有蘆溝橋粥廠粟米四百石資善堂粟米三百石均着照數發給以惠窮黎餘依議欽此 
[西報摘譯]  
　　字林報言聞近來中國尙須添造兵船數艘以備守禦海口之用刻下上海製造局總辦已前赴金陵商辦此事矣又言招商局之康濟輪船擬前往高麗聞係載兵回華也 
[詳述埃及戰事]  
　　英人之征埃及也本舘每就電報所傳節次譯錄兹閲前日法公司輪船帶來之外國新聞紙載有英人攻加薩新地方一節言之甚詳亟錄之以供衆覽據云加薩新地方阿拉比之兵甚多計有精兵二萬内有馬兵二千五百名克虜伯大砲七十尊勇六千人悉力固守英國胡思禮元帥僅有兵一萬三千大炮六十尊離加薩新十八里下營因思　寡敵衆宜於夜不宜於晝乃於中歴八月初一晚二鼓時傳令拔營前進五鼓時行抵加薩新布置埋伏指揮　定卽刻進攻　拉比之兵出其不意驚惶無措不復成軍紛紛奔竄英軍伏兵盡起四面兜拿阿兵盡棄軍械而走被殺者極多生獲者數千人獲馬數百匹駝驢稱　糧餉砲火盡爲英軍所有阿拉比乘馬奔至薩格西克地方又由該地逃至葢祿謂埃人英兵將至亟放火盡燒城中房屋其時埃人以阿拉比之作亂而害及無辜也莫不憾之故無一人奉命者阿拉比乃巽其副匿於一所英人追至偵得其處圍而攻之遂將阿拉比及其副一併擒獲阿拉比有信 
 
 

Page 2

 
 
與埃王大有乞憐之意未識埃不作何辦理惟開英人不准埃王擅行殺戮其所獲之兵頭等皆須審訊口供但埃王應如何判罰必當奉命於英不得壇專感役也英軍中一將軍略受微傷一大兵官則身受重傷小兵官三人則効命疆塲其兵士之受傷者則尚不知其詳現在埃事已定英人派洋槍兵十二隊分駐埃地又有馬兵二隊留埃以資防禦尚未知何時撤防也 
[日使歸朝]  
　　昨接本館訪事友人由横濱來信　日本花房公使於八月十九日七點鐘由朝鮮抵横濱該處商民懸燈結彩升砲恭迎於公家花園又於晚間放烟火數十架以勞其歸并有警視廳總監東海鎭守府長官赤松海軍少將外務大輔吉田神奈川縣令冲等迎公使至東海義守府署少憩八點鐘時有横濱商會所總理某君請公使赴宴公使允之於是總理前導公使乗馬而行該會所各商鵠立以迎遂登三層樓公使就度總理某君朗誦祝詞其文曰頃者鷄林之變彼絶我好東西開釁兵馬倥偬我公使奉明廷之詔誓絶域之師應變定機緩急中度用能變禍爲福轉危爲安是則我公使謀國之忠濟時之略赫赫乎在人耳目也某等謹献鄙詞以介景福幸皇華之無恙慰屬望於羣黎云云誦祝旣畢芳宴遂開宴畢則自鳴鐘己打九下矣公使乃乘鐵道局之汽車進東京云又據日報云花房公使之行抵東京也有東京府知事元老院議官原田陸軍省少將併各省　任官等皆迎公使於停車場行凱旋飲至禮又有宫内省使侍從人等駕日皇御車以迎公使公使乃辭衆官乘車進皇城日皇親率伏見宫二品親王太政大臣三條内閣顧問黑田式部頭鍋島參議官大本河村佐佐木大山等親臨便殿各官分列左右日皇乃宣召花房花房徐徐而進面奏高事本末日皇大喜降勅慰勞叙勲二等賜金五百又賜旭日龍章二等寳星命公使佩帶又賜酒肴於花房之邸日皇后亦有賞賚云 
[電線被阻]  
　　香港西字報載有廣省近事云九龍地方前造電線直逹省垣已屢列報兹於上月二十三日去省城六十里地方忽又滋事電線因此停工刻已禀知督憲請示禁止而告示尙未頒下未識有無别意也按電線最有益於啇務故中國近來已經舉行該處電線原係華人所造粤人與西人往來最稔詎尙不知其利乃該處電線之設迄今滋事已不止一次殊不可解殆係鄉愚之輩無知妄作然則該處之深知利害者當曲爲勸導以補官府示諭之所不及而後電線可成利源可溥也 
[粤事雜錄]  
　　廣東前擬創設自來水業經禀知官府請爲核准然迄今尙未見有批示也○廣東近來肢篋甚多兩禮拜内被竊者二十餘家而迄無一案破獲捕務之弛已可槪見矣○廣省近來紙價昻貴推原其故由於厘金加增爲是對者蓋亦難於獲利也○粤省近來雨澤稀少農田待澤孔殷現經官府設壇求雨三日以兾渥沛甘霖然天心尙未感應殊可虞也 
[入海救]  
　　外國新間紙載有西婦入海救孩一事殊足見該婦之男於爲善奮不顧身亟錄之以風世焉據云有某輪船由香港開往新金山有西婦名甘不而者附輪同往另有一婦携一小孩年甫四歲甘不而極愛之在船數日時加調護一日正在行船諸人皆在艙用膳惟甘不而携孩在艙面舵工亦在其側忽輪船偶一顚簸小孩失足落海甘不而一見卽語舵工令勿聲張恐驚該孩之母已乃和衣聳身入海竟將該孩捞獲維時輪船略停船上人急放小艇甘不而携孩鳬水登艇上船孩之母與人閒談尚不知其子之落海獲救也甘不而之仁勇爲何如哉 
[南闈遺事]  
　　士子赴試在場内殞命情形各有不同以理度之佛氏因果之説蓋亦有之本科南闈瑣聞前報略登數件可爲險狠貪惡者戒今又聞三場時有坐狀元新號者方謂安居無恙同號僅二十餘人號軍伺候亦可周到靜心條對最爲合宜不期十四夜間有一生陡然繼身上屋往來奔跳若履平地塵飛瓦碎人人恐懼因而鼓譟驚動號官監試秉炬前來開栅入號向生招手令其下屋生云本係要倦就臥奕來一人拖曳出號勢將逞兇無路可逃聳身一躍不覺直上屋脊彼猶在後追逼故不得已東奔西逃幸不失足其披髮持械有欲得而甘心之狀今因人衆勢盛已遠遁矣言畢踞屋猶作恐懼狀衆人喚其下屋生曰我本文人何能跳下有梯乃可遂取梯接之問歸號否曰能氣喘稍息依然一文士也言動亦復如常歸號清理各事整設筆硯迨策題旣下果能起草謄眞無異他人十六早交卷出號一無他異同人問其前事則亦莫知所由此眞事之至奇者錄之以俟明理君子解焉又三塲有一士子書一詩於卷面哀感頑艶蓋亦風流自命者也姓名則姑付闕如詩云白楊蕭瑟墓門寒十載黄泉淚未乾曾記當時明月夜並肩同倚玉闌干又有一人對策將畢忽聞隣號呼救聲急往視之見一生狀類顚狂語言無次試卷已焚燬僅存卷面山陽縣附生某數字同號諸人急囑號軍輪流照看得免意外之虞黎明漸醒卽向同號諸人道謝自言生平毫無隱慝惟家中有一孤姪不特不能善待且時加凌辱故亡嫂來焚試卷阻我功名願諸君敦友子之誼勉爲名敎完人愼勿若僕之自貽伊戚也言訖歔欷而去士子入塲所帶各物往往爲號軍所竊此常事也至號軍之物爲他人所竊則未之前聞也三塲有某號號軍偶然酣臥醒後失去青蚨三千餘文當卽跪求號官請究號官謂汝自不小心何怪他人耶該號軍遂飲泣而罷 
[貿絲被殺]  
　　前月杪江寍府屬通濟門外沙子岡地方有某甲携絲四百餘兩入城出售歸時携洋並布二疋以爲禦寒之需不意行至中途爲匪人所覺用石擊死罄其所有而逸業經黄邑尊勘驗而兇手則尚未緝獲也 
[挑士喪身]  
　　中秋節前鎭江赫山脚有各洋商蓋造洋房以便堆棧貨物因地甚低窪須用黄土塡高洋商等願出鉅欵雇小工挑土塡之而小工等因需用黄土甚多若向他處挑取亦不敷所用故洋商等雖不惜重價而承其役者尚無人也有某甲者利其工價欣然庖攬招海州人數十名在銀台山脚挖土用車載運每車所載之土可得念四文如此輪流挖運則每人每日可得三四百文連日在該處掏挖過深上面之土忽然坍倒壓斃五人一人身受重傷并將腎囊壓出命在呼吸間並嚇死在外者一人嗟乎貪此蠅頭之利葬身蟻穴之中良可悲也 
[巡緝認眞]  
　　近日甌海泥嶼岙老虎影各處洋盜搶劫之案層見疉出但此數處同曾派候補把總何某乘坐兵船梭巡嚴緝盜非因何　　 
把總緝捕奮勤頗爲歛跡近因該兵船破壞不能駕駛何君回郡禀請修整中營沈守府改委另弁前往巡緝洋盜聞風復起肆行搶掠迄今該處耆民魚户李振發等聯名紛赴鎭道兩憲呈求仍派何把總巡緝以安民業等語二憲因各民聯名指請何把總已傳飭沈守府趕緊撥船派兵着何把總立卽前往各處緝盜以順民情云 
[盜劫驛騎]  
　　上月十七日有遞文到鄂之驛夫騎馬負箱内賷部文等件行抵黄陂境内天已昏黑爲盜年見以爲箱内必有銀洋遂蜂擁而前肆行搶奪驛夫因寡不敵衆受傷甚重箱亦爲盜所奪及開箱細看始知爲部文等件遂棄箱而竄聞漢陽縣已禀請上憲移知黄陂　飭捕跴緝未知能弋獲否也 
[税司涖任]  
　　漢臯江漢關税務司一缺前因葛君不服水土解任回國已列前報嗣調副税務司凃君兼攝斯任現聞新任江漢　正税務司裴君已坐太古公司之蕪湖輪船於上月念三日抵漢該署卽派人往迎並裴君之官眷少君同時入署副税務司已先一日曓署卽回本任裴君於次晨赴關并拜會關憲惲觀察及英美兩國領事惟法領事則尙未拜會想當以次往謁也 
 
 

Page 3

 
 
[醬園命案]  
　　蘇垣閶門外山鼎通貴橋人和同醬園素賣熱酒上月念五日晚有無錫船夥某甲至店沽酒會鈔時搭用小錢一文店夥要換某甲因囊中羞澀堅不肯換店夥以醬園非小酒店可比豈能破例且私用小錢久干例禁决意要換於是互相口角漸至辱罵醬願司務某乙復助夥爭論甲與乙竟至毆打甲乘醉舉足一踢適　乙之腰乙卽踣地衆將某甲捆住扶乙上床延傷科調治詎乙受傷已重遂於念六日斃命該店報縣請騐長邑尊金明府卽帶同仵役人等至店相騐將兇手帶署訊寳按律定案夫爭一文錢而致一死一抵連斃兩命禍亦烈矣好勇鬥狠之徒尙其以此爲鑒也 
[紀招商局議事情形]  
　　輪船招商總局年例於九月初一日將此一年内進出各項邗成帳略邀有股諸君到局查覽其所列各欵如衆以爲可者仍之衆以爲否者易之此定竟也前日值第九年看帳會議之期總辦唐景星徐雨之張叔和鄭陶齋四觀察先期折柬速客是日晚六點半鐘客齊至約六七十人本館友人亦與其列爰登樓入座時則酒肴遞進燈燭通明每座前置帳畧一册客皆取而閲之閲旣竣唐君景星乃向衆言曰本局開設以來今已九年蒙諸君不棄菲材推僕等總司其事任大責重時切氷淵猶憶倡辦之初外間譽者三而毁者七其時事事棘乎僕等亦深恐隕越以貽諸君羞幸賴諸君子堅持定力復蒙李爵相卓識灼見不爲人言所搖惑俾得次第展布漸有就緒近年以來局務頗有起色雖本屇較上年稍遜然除官利餘利一切開銷外尚淨餘規元十三萬有奇江海共慶安瀾帆檣並無險事此皆有股諸君之鴻福也惟生意能漸推漸廣斯利源乃愈濬愈深本國江海各口現俱攬載駛行而外洋各埠酌經準情亦當開拓故愚見擬再招股銀一百萬兩以便添置鉅船設立分局等用此係本局公共之事僕等雖有是見誠恐未能周匝諸君才大槃槃尚乞匡我不逮實爲感盼唐君言畢客皆起答曰君言良是想凡有股者必無異議惟頻年賴君等籌畫使局務蒸蒸日上而我等得安享其利於心殊抱不安耳於是四總辦皆謙製未遑各欣然舉杯稱賀酒三巡衆乃商搉古今縱談風月相與閒話而散蓋時已十一點一刻矣至該局帳略本報按日分排於後 
[公廨停訊]  
　　英界會審委員陳寳渠大守昨有正務是以知照捕房公事停解一日併歸於今日發落云 
[馬逸傷人]  
　　前日下午本埠虹口頭壩相近地方有西國兵船水手四人並轡而行一馬忽溜韁狂奔踢翻小車一辆車中人跌落在地面目臂腿等處均爲馬所踏傷人遂踣暈不起經中西各捕將受傷人扶起一面將馬拉住同解捕房捕頭令送至仁濟醫館西醫騐畢漸有甦意自言姓張名和尚年三十六歲住潮陽樓西首新橋地方由江灣雇車回滬致遭此厄云 
[舟人生釁]  
　　昨早頭擺渡蘇州河内有西國游船兩隻同泊於此甲向乙索錢致觸乙怒將甲船上之飯鍋等器盡行擊毁甲上岸鳴捕已將乙解入捕房矣 
[馬夫墜馬]  
　　寓滬西商向定於春秋二季賽馬兹緣秋季賽期在邇諸西商及馬夫逐日清晨均在跑馬塲中試演昨晨有年祗十六七歲之馬夫乘馬飛跑忽然墜馬不省人事由諸馬夫將馬籠住人則舁至馬房旋卽蘇醒幸獲無恙也 
[爭兒案結]  
　　前報列蘇婦徤訟一案兹悉於前日午後由范邑尊升堂集訊蘇婦胡陳氏徐怡卿王阿海陳東來均投案候質邑尊逐一研詰供詞仍各執如前邑尊問該氏又夫死過幾年孩子今年幾歲答稱夫故已及七載孩子現年五齡邑尊怒叱之曰夫故七載孩年五歲其爲私孩無疑前旣托送善堂經人收養多年復思領囘嘵嘵　訟殊屬不合本應究辦姑念歸女從寛至徐怡卿與該氏誼非親戚朋敢挺身帮扶雖遭訟累實屬咎由自取而該氏所稱前後付徐撫養費洋四十元旣未交孩豈有付洋之理特徐怡卿作事糊塗自投羅網着繳洋四十元給該氏收領着各具遵斷領銀切結交案備查徐須交保立限繳洋設嗣後此孩尚在祗准該氏探望不准領回餘人省釋案結查此案已經三翻四覆未能斬斷葛藤今由范邑尊一鞫而定斷可謂明決之至且陳王等均係小民久困於訟今得脱然無累安居樂業其感恩戴德詎有涯涘惟聞徐怡卿繳洋無力喚其已嫁之女至署前商措無可設法父女抱頭大哭聞徐有追悔莫及只好自尋短見等語亦足哀矣 
[無端自戕]  
　　本城内虹矯東首太平街有某甲在彼開設粥店已閲多年前晚九點餘鐘忽來一人進店吃粥并乞借剪刀一用甲以剪與之其人竟將剪向喉間自戳某甲駭極趕將剪子奪下喉間已穿一孔血流如注某甲卽往鳴地保及返而其人已出店至虹橋上倒身横臥地保將其舁至縣署請騐并帶粥店主備訊本縣范邑尊提自戕者詰問覓死之由供語糊塗似有瘋狀邑尊卽飭送晋育堂醫治未知能否無碍然粥店已受累匪輕眞所謂旡妄之災也 
[鄉人耳訟]  
　　本埠浦東十八保相近洋涇鎭地方鄉人楊繼章於前日至上海縣署喊冤經范邑尊傅訊據供種地爲生在家日少有女年已十九雖字人而未出嫁詎被楊玉祥誘奸成孕婿家聞知將女搶去求賜究辦邑尊正在訊問復有楊繼章隣人孫玉林玉妃兄弟二人投縣喊控稱家住繼章間壁因繼章控楊玉祥於案下玉祥之叔楊闌園　由我等誣指唆使挾嫌率衆趕至我家將廚灶器物打毁一空玉如被打受傷請騐范邑尊得供允將楊繼章嚴斥謂其治家不正着補祠候提楊玉祥質訊至孫姓兄弟所控楊蘭園一節亦候提案究辦云 
[輪船招商局第九年帳峉]  
　　謹將光緒七年七月初一日起至八年六月底止本局第九届各船生意盈虧官商存欠各欵添置折舊各帳臚列清册上卜兩本除呈請北南洋通商大臣查考曁咨送江津兩海關備核並分存上海天津漢口福州香港廣州新加坡七局　備有殷諸君就近查覽外合將一年辦理情形進出各欵彚成帳略數編以供遠省有股諸公博採焉一辦理情形宜聲明也查本屇局船仍如常在本國通商各口攬載居多其前年擬放船走檀香山及美國之金山因洋船極力抗拒去年經已停行去年八月放美富一船裝運於箱前往英國今年二月始行回華因洋商頗存妬心遂至無利越南一處去冬已設立碼頭棧房生意頗可自立去年冬蒙江蘇省大憲派撥漕粮三十萬餘石浙省大憲派撥漕糧二十四萬餘石又承鄂省大憲飭委照章采運三萬石共五十八萬餘石於本年正月初起運至六月一律運竣旋因朝鮮内亂奉調四船裝兵僅一句間將登州防軍六營全行東渡至於内地生意比較前屇不及九折半因去年北省天旱今年南省水荒中因今年海船水脚太低幸賴諸君洪福江海安甯輪船保險一欵無甚賠累所以滿盤核算本屇盈餘比前屇退减無多一輪船幾號亦宜聲明也查本局江船原有江寛江永江孚江表江靖江通江天江平海船原有保大豐順海定海晏海珠海珊日新興盛永清利運鎭東永寍富有懷遠美富洞底康濟美利利逹共二十七船均經於去年帳略内聲叙其和衆輪船被英國臘混兵船碰沉一案因上海英國刑訟司衙門判斷欠公故將全案寄往英京上控去年帳略亦已聲明兹前月接英國來信知該案已翻斷令兵船賠還船貨半價俟銀匯到再行收帳其美利一船改式前届亦已聲明在先該船今春告成已放去越南裝糧甚屬得用繼後又將海晏一船由明輪改作暗輪本年四月告竣卽泒走津河不但行走極快亦裝貨尤多其海琛一船載送北洋水師員弁前往英國順便全換新式機器亦已於本年三月回華現走福州甚屬得力江通一船原走宜昌因冬月水涸未能暢行已將該船改式現在食水五尺頗覺合用富有一船因機器老式燒煤頗多亦已改換新式此輪船五號無一不改換原來面目計用費二十萬 
 
 

Page 4

 
 
兩有餘爲數雖多但亦不得不先利其器而後善其事也江靖海珊洞庭三船船壳機噐均舊雖修理亦可行走幾年但恐勞局面有關已將改爲躉船駁船碼頭船之用是前届輪船二十七號現只存二十四號矣其新船隂去年帳路已蔣致遠普濟兩船聲明外後又添置拱北圖南海船兩號江裕江船一號五船之中致遠拱北圖南均已於去冬今春先後來華普濟亦已由英開駛惟江裕一船尚需秋後方能告成除北五號新船之外又定造鋼壳輪船二號約明年春間可到此兩號輪船每號能裝重貨三百萬斤食水十八尺輕貨可裝四千頓一帳目須當指明也综結所列資本乃衆商之資本也前屇官欵一百五十一萬八千餘兩音間已還三十萬兩有零現只欠一百二十一萬七千餘兩保險局及各户存項前屇一百十萬有零今年保險局加本及各户長存甚多未便退回所以將存項添船毋庸另需籌欵也前届船險公積四萬四千餘兩今屇竟有二十五萬六千餘兩之多皆由江海順平所致各口掛欠水脚並所存煤斤用物之欵與前届所差無幾安徽荆門開平三處股份均係爲輪船用煤起見也前届輪船二十七號折價一百八十五萬餘兩均已於年結各船成本册上列　　届美利等五船改換加本及各船大修共三十二萬餘兩再加致遠拱北圖南普濟四船價銀五十萬餘兩又　江裕及定造鋼壳等三船船價卜五萬餘兩除本届折舊二十萬餘兩故合二百六十二萬六千八百餘兩之數碼頭棧房前屇核置本一百十二萬九千兩今屇上海南北兩棧均添地造棧又香港新置局房故多有十八萬四千兩之數躉船一頃本屇比前屇較多二萬七千兩係蕪湖添置鐵壳躉船之價船麻塢袋又已析價故比前屇減輕二萬兩各船餘欵已在辦理情形節上聲明毋庸重叙雜項餘　前屇九萬八千餘兩今屇只得九千八　餘兩係因前屇只將漕米水脚收歸水脚帳内其脩艌神福等項收入雜項餘欵以備開銷麻袋棧租等項所以前屇漕米水脚只收十九萬九千餘兩而雜項餘欵竟有九萬餘兩之多維念現在旣擬將運漕水脚等項全數抵還官欵未便將一項分兩柱而收故本屇漕米水脚共收規元三十萬兩有零已有細帳列入綜結清册矣特此聲明棧房修理乃各品添造房屋並修理棧房之費也各項息欵乃該保險局及錢莊各　之利息也股　官利乃向章應派之利也其股分餘利一項論當此各欠未清不應提分但念現擬添本百萬先招舊股之人承受而該餘利本應歸舊股人所得亦似可提分俾其舊股欲承受者少籌一分之資本亦是變通之辦法也[  此稿未完]  
[果育堂經收八月分皖賑捐數]  
　　邑廟補捐紋銀三錢三分洋六給三元銅洋二元足對拾一元虚對五元四開三拾一元八開念五元十六開八元大小錢七千九百七十九申洋七元又官鈔票銀一百兩候寄京搭出入帳又川沙沈文貞户名田單一紙俟探明原委變價作數天后宫桶捐洋三元四開六元八開二元錢八百九十三文黄陸氏節壽筵費洋三拾元浙慈阮方氏洋二拾元浙寗鎭海林松鶴洋十五元童祥耕荐親經資移賑耕樂氏二户洋各拾元無名氏洋七元秋手九百五十四號冊洋五元節席省洋四元筆餘子徐黄氏二户洋各二元歙縣汪靜安病愈還原壽餘氏勉力氏三日洋各一元菊泉老人錢七千五百文 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月念二日京報全錄]  
　　宫門抄○發抄旨四道○通政使劉奏擬請併歸省分設立道廳州縣緣由摺○陜無馮奏爲請升通判摺○豫學政廖奏通省科試完竣摺○川學政朱奏恭報科試情形夾片○八月二十二日内務府國子監廂紅旗值日無引見○徐桐等塲内專摺請安○翰林院代奏汪鳴鑾謝授侍講恩○英俊假滿請安○内務奏派更換值年派出俊啓○召見軍機○皇上明日卯正二刻至壽皇殿行禮○發抄馮譽驥奏請將本年秋撥再行展造奉旨着照所請户部知道欽此○又新收交審案件未完起數奉旨知道了欽此○彭祖賢奏新接安襄鄖荆道黄彭年領憑到省委署督糧道應以到省之日作爲到任日其奉旨吏部知道欽此○涂宗瀛等奏湖北羅田沔陽等州縣被水情形並籌欵撫恤奉旨知道了欽此○○欽差大臣督辦新疆軍務通政使司通政使二等男臣劉錦棠跪奏爲哈密鎭迪道等處地方曁議設南路各道廳州縣擬請併歸甘肅合爲一省以歸久遠恭摺具陳仰祈聖鑒事竊查光緒六年大學士前陜甘督臣左宗棠奏稱將來議設行省必以哈密劃隸新疆形勢始合哈密及鎭迪一道所屬文武地方均應歸劉錦棠統轄所有升調補署考核及一切興革事宜均可就近辦理分别奏咨陜甘總督無庸兼管等因光緒六年十一月初四日奉上諭左宗棠奏請將哈密鎭迪道歸劉錦棠統轄等語等因欽此欽遵在案伏念新彊改設行省之議左宗棠實始發之查本年三月十六日陜甘督臣譚鍾麟奏籌度新彊南路情形摺内亦有設立行省當從州縣辦起然後遞設督撫以統轄之等語蓋新彊本奏隴之屏幛燕晉之籓籬亟宜經營盡善以固吾圉然舊制旣不可復自不得不另籌善策左宗棠譚鍾麟所議改設行省固無非維持永久之謀至臣愚慮所及則與左宗棠等不能盡同有不容不及時陳明者臣自　歲出關辦賊洎於今已歴七載熟度關外情形求所以長治久安之道固舍設郡縣易舊制則鮮良圖此臣之所見與左宗棠等相同者也惟將新疆另爲一省則臣頗以爲不然現在臣等擬設之南路各廳州縣合之哈密及鎭迪道等處原有各廳州縣總共不過二十餘處卽將來地方日益富庶所增亦必無多卷查光緒六年四月十八日左宗棠覆陳新彊宜建行省開設郡縣摺内所載擬設及原有各屬廳州縣亦不過二三十處嘗考各省中郡縣之最少者莫如貴州廣四等省新疆則尙不能及其一半其難自成一省情形亦已明矣且新彊之與甘肅形同唇齒從前左宗棠以陜甘總督督辦新彊軍務凡籌兵籌餉以及製辦轉運諸務皆以關内爲根本其勢順故其事易舉臣之才力資望萬不逮左宗棠而自受代以來兩年之間雖無功過足錄然未至僨事者皆賴譚鍾麟楊昌溶誼篤公忠力顧全局故能勉强支持向使甘省大吏稍存畛戚之見則邊事已不堪問若將關内外劃爲兩省以二十餘州縣孤懸絶或其勢難以自存且後路轉餉製械諸務必將與甘肅分門别户以清眉目所需經費較目前必更浩煩其將何以爲繼故新疆甘肅勢難分爲兩省臣所見與左宗棠等不同者此也又臣閲譚鍾麟原奏籌度新疆南路情形摺稿議將北路鎭迪等處曁擬設南路郡縣皆歸欽差大臣統轄謹按欽差大臣本非國家常設之官且哈密及鎭迪一道原係奉旨暫歸微臣統轄現旣議設南路郡縣必須熟籌可久之道不得仍作權宜之計以郡縣設定後諸事湏照各省辦法而言例章則臣營無舊案可稽言用人則軍中無合例堪以補署之員至於錢糧刑名升遷調補諸事又無藩泉兩司可專責成似兹窒碍難行之處未可枚舉微臣之愚擬請將哈密鎭迪道等處曁議設南路各廳州縣併歸甘肅爲一省惟歸甘督遙制竊恐鞭長莫及擬倣照江蘇建置大略添設甘肅巡撫一員駐紫烏魯木齊管轄哈密以西南北兩路各道廳州縣並請賞加兵部尙書銜俾得統轄全疆官兵督辦邊防並設甘肅關外等處地方布政使一員隨巡撫駐紫舊有鎭迪道擬請援照福建臺灣道之例賞加按察使銜令其兼管全疆刑名驛傳事務改迪化直隸州知州爲迪化縣添設迪化府知府一員治迪化城管轄迪化昌吉綏來阜康奇臺五縣似此辦理實較另爲一省稍免煩費而於新疆時勢亦甚相宜如蒙聖明准行仰懇迅簡巡撫藩司及擬設之南路兩道員以便及早措置壹是現在伊犁旣經收還分界亦不久可以竣事沿邊無警防務能嚴如設巡撫則欽差大臣儘可裁撤臣擬俟巡撫西來當舉關外一切情形詳細告知並將經手事件交其接辦再行呈繳關防仍俟臣足疾醫治全愈後卽當束裝北上以伸累載戀闕之忱盖新疆蕩平經六年之久此時軍務日鬆急宜定大局以修政理臣於吏治嚮少閲歴關外郡縣諸事宜多係創始斷非軍旅粗材所能了局區區愚悃實恐貽悮將來並非意存規避此不能不預先瀝陳者也所有哈密鎭迪道等處地方及議設南路各道廳州縣擬請併歸甘肅合爲一省各緣由臣係爲規畫久遠起見理合恭摺具陳是否有當伏乞皇太后皇上聖鑒訓示施行謹奏奉旨已錄○○陜西巡撫臣馮譽驥跪奏爲揀員請升要缺通判以資治理恭摺仰祈聖鑒事竊照漢隂廳通判周銘旗准補鄜州直隸州知州遺缺准到部咨光緒八年四月十四日奉旨以奉旨後第五日行文按陜省例限减半計算扣至五月十三爲開缺日期係繁疲難兼三要缺例應在外揀選調補該廳地處南山界連川楚客民士著均須彈壓拊循非精明幹練之員難期勝任臣與藩泉兩司查得陜省並無簡缺通判可調其卓異引見回任候升人員祗富平縣知縣俞志敬一員該員與現署布政使實任按察使葉伯英係屬姻親業據該員呈請廻避隨在通省候補應補曁現任知縣佐貳著有勞績及循例應升各員内逐加遴選非現居要缺卽人地未宜惟查有長安縣知縣李嘉謨年六十三歲河南新蔡縣舉人同治元年在本縣守城出力保以知縣儘先選用二年帶團攻克張岡賊巢保俟選缺後以同知用七年五月選授雲南易門縣知縣六月初二日引見以親老告近在先改選陜西懷遠縣知縣八年二月領憑到省留省察看光緒元年十一月到任關隴肅清案内保俟補同知後以知府首先在任候補三年十二月調補長安縣知縣五年閏三月缷事進名六月調署渭南疑事六年五月交缷飭赴長安縣知縣本任是月二十五日接印復調署武功縣事七年八月到任該員樸誠諳練實心愛民歴俸已滿三年任内並無欠解錢粮積案展叅處分及盜劫己起四叅之案以之升補漢隂廳要缺通判泃堪勝任惟調缺請升與例稍有未符第人地實在相需例准據實陳明據藩泉兩司會詳前來合無仰懇天恩俯念員缺緊要敕部核覆准以長安縣知縣李嘉謨升補漢隂廳通判洵於要缺有裨如蒙俞允該員係循例請升俟准到部覆後再行給咨赴部引見至所遺長安縣知縣係省會兼四要缺俟李嘉謨准升部覆至日另請揀員調補合併陳明所有揀員請升要缺通判緣由謹會同陜甘督臣譚鍾麟恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○河南學政臣廖壽恒跪奏爲河南通省科試完竣恭摺具陳仰祈聖鑒事竊臣於上年十二月十五日謹將彰衞懷河四府曁陜汝許三州科試情形專摺具奏奉旨知道了欽此隨於本年正月二十六日出省接試陳歸兩府遞考光州汝寍南陽及開封府屬之鄭州分栅六月初十日回試開封本棚現於六月二十四日竣事通省科試一律完畢均循例取士如額各棚士子於臣歲試時塲規皆已知悉頗能循禮守法内外肅靜其貪利玩法之徒迭加創懲亦已歛迹臣於閲文防弊一切事宜仍不敢稍涉大意並於發落時勸諸生童務各敦品讀書崇尚實學以期仰副聖主培育人才之至意現擬七月望後開考通省遺才錄送鄉試其各舉報優生一俟會考届期照例辦理所有微臣科試完竣情形謹繕摺具奏再臣所過地方二麥豐收早禾暢茂夏間梅雨應時民情均極安帖堪以上慰宸厪合併陳明伏乞皇太后皇上聖鑒謹奏軍機大臣奉旨知道了欽此○○朱逌然片再臣自光緒七年七月二十二日行抵成都於恭報到任日期摺内附陳先試寜遠雅州邛州接試成都各府州情形在案旋於閏七月十七日出省八月初七日考試甯遠繼及雅州邛州皆科歲合試如例十一月初二日回省十七日接試成都並調試資綿茂三州松潘理番兩廳十二月十八日完竣今年二月初三日出省試眉州繼及嘉定叙州瀘州重慶順慶四府一州兹於五月二十六日接試保甯尙未竣事蜀省各屬科試除酉陽忠州石柱夔州綏定龍安六屬已由前學臣陳懋侯循例與歲試合辦外兹惟餘潼川一棚尙未辦理臣擬本月初十日後由保寗前往俟月杪回省後詳報辦理科試完竣情形先將大路附片具陳　奏軍機大臣奉旨知道了欽此 
 
