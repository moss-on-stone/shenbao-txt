# 1922 - 101 - 4917654

 

Page 1

 
 
   
 
 

Page 2

 
 
   
 
 

Page 3

 
 
時評 
[絶望冷]  
　　北京謂調停尚未絶望其實世間固無絶望之時也萬事皆然而調停爲尤甚 
　　今試思之奉直之間果有可以免戰之道乎據以爲名者雖有種種若論其實不過張吳梁徐間之不兩立而已旣不兩立烏能調停然不兩立在心决不出諸口故調停雖永不能成而亦永不絶望也 
　　况乎今之時局之至於如此者張梁之對吳尚爲客而對徐乃其王也今徐氏尚自認爲主持調停之人且謂調停尚未絶望故曰世間固無絶望之時也 
命令 
　　四月十六日大總統令齊占九授爲陸軍步兵上校并加陸軍少將銜此令 
　　又令國務院存記之祝毓瑛著交鹽務署酌量任用此令 
　　又令代理部務財政次長鍾世銘呈津浦全路商貨統捐局會辦任鳳賓另有差委請免本職應照准此令 
　　又令代理部務財政次長鍾世銘呈請任命周大鈞爲津浦全路商貨統捐局會辦應照准此令 
　　又令何果忠給予三等文虎章此令 
　　又令念梅蔭給予四等嘉禾章此令 
　　四月十七日大總統令任命王永貴爲陸軍第九混成旅旅長李玉柱爲陸軍第十二師步兵第四十六團團長章錫麟爲陸軍第九混成旅步兵第一團團長此令 
　　又令陸軍總長鮑貴卿呈黑龍江陸軍第三混成旅步兵團團長陳玉崑另有任用請免本職陳玉崑准免本職此令 
　　又令任命張凱文爲黑龍江陸軍第三混成旅步兵團團長此令 
　　又令任命張世賢爲安徽陸軍第一混成旅步兵第二團團長此令 
　　又令陸軍總長鮑貴卿呈請任命馬俊山爲安徽陸軍第一混成旅步兵第二團第二營營長應照准此令 
　　又令署司法總長董康呈綏逺都統咨罪犯張富魁處死刑一案察哈爾都統咨報罪犯郭祥子處死刑一案吉林高等檢察廳呈報罪犯梁萬昌處死刑一案核其情節均屬處刑過重擬請宣告分别减刑等語本大總統依照約法第四十條宣告將判處執行死刑之張富魁减爲執行徒刑十五年判處死刑之郭祥子梁萬昌均减爲無期徒刑以昭矜愼此令 
　　又令當蔭廷晋給二等嘉禾章張霖如晉給四等嘉禾章此令 
國内專電 
　　北京電昨徐語左右調停未絶望謂外交情勢如此人民心理厭亂誰爲戎首自絶於國人之道徐又語左右爲調停之梗者惟梁士詒派已派人詢梁究懷何意不妨直說（十八日下午三鐘） 
　　北京電使團十七會議謂前年直皖戰事曾提警告此次又提警告且看效力如何如兩方有一破壞條約者則以聯合武力對待决不再提二次警告北京各處散住外人不少京城如有亂事聯合軍將執必要行動一致表决各電各國駐軍遵照（十八日下午三鐘） 
　　北京電昨外團决議不再警告京師保衞界外類皆洋商雜居苟有妨礙斷然取適當處置某某兩國巳訓令駐華軍隊集中聽候調遣 
　　北京電張作霖急電索二百萬財部昨因銀行休息今日向正金借五十萬以鹽餘抵交奉軍餘再趕籌（十八日下午三鐘） 
 
 

Page 4

 
 
　　北京電奉軍步兵兩團今日由商苑向長辛店開拔前方馬隊報告沿鐵路不見直軍（十八日下午三鐘） 
　　天津電入關奉軍截至巧（十八）日止共六十七列車奉張電徐仍主和平謂洛吳但能服從命令整理地方作霖决不苛求張學良巧日下午兩點五十分過津 
　　天津電府派袁乃寛劉恩源銑（十六）日赴保勸曹勿開戰奉方極力否認張勳活動說 
　　天津電鮑貴卿今午在津寓宴客座有張錫鑾父子張紹曾程明超鄭謙等會商調停時局辦法張紹曾主唱高調責以大義鮑請重事實先動以感情鄭謂今日事亟勿多爭執爲今之計宜勸說兩方先行停止軍事行動有話儘可緩說會議結果由張紹曾電吳諫阻張錫鑾以老病憚行令其子師黄代表出關勸告奉張此舉有無把握無從預料鮑已定明日返京向徐銷差 
　　天津電奉直軍防佈置直以陜鄂爲策源河北爲伸展保定爲根據已成一弓弦形奉以山海關集合塲軍糧城楊柳青北線爲開進自成一弓背勢（十七日下午十一鐘） 
　　天津電曹鍈第二十六師師長缺吳令第三師旅長吳錫成署理吳已接事 
　　天津電交部商警廳維持北京糧價願减鐵路運費（以上十八日下午五鐘） 
　　漢口電吳銑（十六）率第三師一混成團抵鄭設行營與總糧台晚卽赴保晤曹俟商定防禦計畫仍回鄭已電漢巡署嗣後文電逕寄鄭州行營 
　　漢口電聞曹擬卽南下到鄭到漢否尚未定一說曹將來漢籌畫後方接濟前方軍事概由吳主持 
　　漢口電蕭篠（十七）召武漢商界要人到署謂奉軍逼直過甚戰爭恐不能免但直方極有把握請轉告商民勿慮 
　　漢口電武長客貨車未通京漢南段自巧（十八）起巳無軍事車 
　　漢口電武昌造紙廠存儲子彈五百餘萬昨運至鄭直軍十三十四兩混旅篠日運完旅團營部職員篠日均北上（以上十八日下午五鐘） 
　　漢口電直軍四十九旅已調往鄭四十七旅亦有北返消息 
　　漢口電沈鴻英部决改編一師赴岳接防第三旅寒（十四）已移岳鄧旅亦備移動司令部設通城南江橋直軍撤防後蒲咸崇通由鄂軍胡寇兩旅接防岳州至汨羅由二十四五師各一部魯軍張旅鄂軍劉旅分防雲溪至臨湘由沈軍接防 
　　漢口電保定各軍官眷屬來漢避亂篠日到百餘人吳夫人來漢係看曹夫人仍擬巧（十八）回洛軍署巧日宴曹夫人 
　　漢口電津漢銀行篠日停滙兌京漢仍照常 
　　漢口電財廳擬以武勝門外官地向銀行押借（以上十八日下午八鐘） 
　　蘭州電委任宋有才爲隴東出防司令駐紥甘邊 
　　蘭州電陜督請甘軍駐防永壽邠州等處（以上十七日下午十鐘） 
　　香港電銀業行今午開議財廳請派代表商維持紙幣事結果未悉 
　　香港電聞北伐軍由梧乘船赴三水轉赴新街乘車赴韶現梧已備船七百艘其前隊已抵三水李福林軍照梯團制改編定名北伐軍右翼第三軍以李爲軍長 
　　香港電陳電召各軍官來省聞黄强鄧本殷等數人定日間起程 
　　香港電古應芬昨再赴梧謁孫 
　　香港電財廳長鍾秀南以連日省行紙幣仍未暢流函邀銀業行今日派代表來廳商辦法 
　　香港電市廳呈報妓女善後辦法未定難驟禁惟採限制的制度 
　　香港電馬君武任賁克昭爲廣西警衞軍第九司令駐桂平武宣肅清柳江下游河道（以上十八日下午六鐘） 
　　蕪湖電張文生昨日委倪道烺爲安徽陸軍總司令省長委孔憲蕃代理鳳陽關監督朱慶華代財廳 
（十八日下午六鐘） 
　　滁州電某督深慮奉軍駐徐張勳督皖聞己有令扣津浦南段車備用（十八日下午八鐘） 
特約路透電 
[奉直備戰之今日]  
　　十八日天津電四鄉及京中華人紛紛携其值錢物品入津富户留備急用之屋今皆住滿京津時報稱上星期内奉軍開抵後直軍卽由馬廠德州撤退旋有魯兵千名占據德州兵工廠昨有直軍一列車開抵德州重古兵工廠並未遭遇事端該報探悉吳佩孚已下令重占馬廠該處附近集有奉軍甚衆 
　　十八日北京電奉軍第一師之一部分及騎兵五百名昨由南苑及北京調至長辛店今距吳佩孚之軍七英里直軍第九師刻凖備開往山東火車運送之際能否不受奉軍阻撓此節殊堪注意洛陽奉天之軍事領袖今皆豫斷戰事必將發作據奉天宣稱戰地奉軍之總指揮爲孫烈臣以張作相統德州左翼以張學良統楊柳村之中軍以李經鑾統軍糧城之右翼甘卓羲（譯音）統馬廠之後衞吳成勳統騎師吳佩孚僅發表將以王承斌爲戰地總指揮北京人心震動今昨兩日頗有向華人銀行提欵者蓋衆皆欲得現銀也昨日公民大會舉定籌備糧食之委員會 
　　十八日北京電今日戰備殊見沉寂當道遂表示戰事尚可挽回之希望張作霖今仍派軍向直隸進發已到者二萬二千名尚有四萬七千名凖備在奉天上車張作霖今更明白宣布其計畫謂廣州政府連陳炯明在内現贊助其統一計畫按照其計畫一月之内召集全國會議修正或草定新憲法選舉新國會今唯吳佩孚作梗如吳不就渠範圍則不難擊敗之云云張指英人反對渠之所爲而贊助吳氏此說絶無理由擁護吳佩孚者今謂目下之軍事地盤如能維持則張之會議計畫亦未始不可得吳之贊助惟吳富於軍事學識或允靜待會議之結果云廣州傳來消息徵實陳炯明與張作霖携手之說 
[日諾瓦會議中之德俄條約]  
　　十八日倫敦電日諾瓦忽發衙嚴重時局此爲俄代表齊吉林德代表賴齊諾簽定俄德條約之結果日諾瓦與協約國都城咸受其重大影響因此百起者將有種種事變法代表或將退出議席但衆料大會不致解散俄國所最需者爲金錢此爲德國所未能供給者故預料俄政府對於協約國之要求未必因德國之承認與俄德之恢復邦交互換代表而遂能堅强不屈也惟俄德條約或將化成俄德盟約此則不可忽視耳倫敦每日雜誌指俄國條約之内容並無根本上錯誤惟其他晨報大都驚慮不寗泰晤士報與晨郵報皆主張英法宜速有一致之子解以應付此變局及其所醖釀之危機 
　　十七日巴黎電日諾瓦電稱俄德條約之消息在協約國代表會議時宣佈各代表爲之大憤法代表巴爾都深斥俄德代表之欺騙行爲謂俄德在公開大會時猶行其從前狡計渠不願再與俄人共坐於半正式之議席現不得不請示於巴黎云星期二日法律專家將集議研究俄德條約與凡爾塞和約之關係此後協約國代表連同羅國與南北斯拉夫國代表將共商適當辦法 
　　十七日日諾瓦電德代表現極力聲明謂俄德條約僅爲數月磋商之結果久在英國預料之中但俄德條約適於此時告成英代表頗不視爲滿意蓋英代表所致力者乃欲促成全部公約以免歐洲分爲兩派也英相喬治對德代表聲稱渠對於德國在列强背後之舉動抱嚴重見解是以德國對協約國之地位現較前更爲惡劣惟俄國地位未受影響預料協約國與俄代表之談判將繼續進行 
　　十七日日諾瓦電俄德條約業已簽字重開外交關係互免賠償要求此約簽字之消息倐如其來大會諸人咸爲震愕伹德人稱此約在日諾瓦簽字並無特殊意味德國佈告此約成立之公報謂德國亦不要求賠償基於俄國社會主義運動之損失惟附以條件規定俄國不得以社會主義運動之賠欵給與第三國俄國並須撤銷有礙他國人民之社會主義運動簽約國允彼此互換經濟權利及最優國之待遇公報又謂此約毫不妨礙對於他國之關係亦不稍損簽約國對於日諾瓦會議共同目的之注意 
　　十六日日諾瓦電據可恃消息英相喬治有歐洲解除武裝公約之完全計畫英國意見以爲華會四國條約已產出太平洋諸國間之和平故日諾瓦會議不可無限制軍隊之計畫但目前並無陸軍休息之意若欲以軍事懲戒爲此公約後援則又非英國所可贊成蓋以此辦法類於英國所欲抛棄者也英代表心目中頗有一反對侵略之約至於此約期限問題則尚未經考慮大約將以十年爲期預料現參與日諾瓦會議之各國皆將加入此約 
[北巖氏之防守日本論]  
　　十八日倫敦電每日晨報載北巖爵士文一篇題爲防守日本謂日本軍閥足以禍及全球尤足危害英國日本陸軍之大與其在中國海上海軍日强之優勢不可不注意日本並未因華會之結果而稍减其主治中國之計謀不過略變其進行方略以期無背新潮流耳日本商家多漠視他人之商標而侵冒之日本軍閥之漠視條約亦猶其商人漠視商標耳 
[日赤會議之决裂]  
　　十七日東京電日政府因大連會議未能得滿意之進步已訓示其代表如赤塔代表堅持不承認日本所已得之讓與權可卽出會據甚確消息日本已儘力讓步徇從赤塔協商撤兵之請並宣布撤兵日期但赤塔復提出紊亂談判破壞已成契約之建議希圖以出會之恫嚇達其要求據有責任方面聲稱日政府以會議已遭失敗决議派參謀員及第八師之一部分代西比利亞現有日軍 
[日本旅館大火餘聞]  
　　十七日東京電星期一晨有數千人集於帝國旅館火塲周圍閒眺另有旅行家及旅客甚多覔求所失之行李其中一大部分曾由旅館用人保全各大使署公使署等現均滿住世界各部來此而不能覔得居處之人英太子隨員數人曾失其一路所得之贈品有前充希臘領事之莫氏爲火焚斃另傷消防隊員十五名内有六名傷甚重 
[各國近事記]  
　　十八日馬尼刺電此間今日午後大火燬屋二百所傷數人無家可歸者千人起火原因不詳風大撲救爲難 
　　十八日馬尼刺電今日斐列濱議會不允批准諭令獨立請願團要求立卽與絶對獨立之議案葵松氏遂辭請願團代表之職此團能否赴美現尚未定 
　　十七日西姆拉電印人摩哈尼氏即在回教徒大會中首倡脫離英國之運動者被控謀叛刻已在康波爾被捕 
　　十七日聖温森電葡萄牙飛渡大西洋之海上飛機於四月六日抵此者現已飛離此地 
　　十七日波土勃萊雅電葡人飛機已抵此 
　　十七日華盛頓電在崑狄柯試騐作戰之飛機兩架翅折墜地死軍官二兵一 
　　十七日美國伊里諾伊州森特拉里亞電颶風大作結果死七人傷四十五人 
[香港禁止奴婢]  
　　十八日香港電香港總督出示略謂奉帝國政府命令帝國境内禁止蓄奴故奴婢今已不復爲其主人之產業婢女非俟得人雇用後幸勿輕離目下之居處蓋防落於拐騙之手凡欲離其主人者可呈請華民政務司辦理其主人主婦不得禁阻之 
公電 
　　江蘇省農會等代電南京齋督軍王省長省議會總商會上海省教育會總商會中華民國八團體國是會議中華民國各團體聯合會議中華民國全國各界聯合會中華民國全國學一聯合會中華民國女界聯合會濟南田會軍省議會省教育會總商會省農會各報館曁全國父老青年均鑒報載奉直調兵動衆形勢日趨險惡其所爭地點即爲津浦路線查魯案問題疊經全國奮爭積數年之久始得些微效果今正在籌備善後中蘇省連年水災匪患己不堪其擾上海又爲各國通商口岸在在均與外交攸關萬乞主持公道使兩方釋嫌歸好否則勿以魯蘇轉入旋渦不特魯蘇之幸抑亦全國之幸也臨風佈懷伏希亮照江蘇省農會江蘇國是會議促進會·江蘇省縣市鄉農會·外交後援會南京各界聯合會等叩篠 
　　安徽各公團代電上海老申報館曁各報館鑒近日各報時有揭載皖省議員通電不勝駭異皖因選册訴訟全體當選人資格根本上均未確定議會並未成立何來議員名稱現各縣區選舉己次第判决無效當選資格且不存在更何議員之有惟器與名不可假人神聖機關未容妄竊嗣後如有仍盜皖議會或議員名義發表文電者敬請愼予别擇免淆聽聞皖各公團澄清選舉辦事處諫 
　　貴州省議會來電各報館均鑒貴州第二届省議會經於三月二十日召集二十二日開幕特電奉聞即希鑒察貴州第二届省議會叩艶印 
國外要聞 
[法議院中之實業銀行案]  
　　字林報二月二十四日巴黎通訊云中法實業銀行議案經衆院通過後刻巳提交參院討論極爲審愼本星期内已提出兩種報告書一財政股員會約納萊氏之報告書一爲外交股員會雷那爾特氏之報告書俱贊成下院通過之議案許政府用拳亂賠欵以恢復法國在逺東之信用約氏報告極爲詳盡不僅提及拳亂賠欵之歷史且列舉該行之經過及保救之企圖就第三層言約氏謂銀行團自去年正月至五月止已墊付二萬五千萬佛郎内不僅屬於法人且有他國關係如義大利商業銀行及銀行信托公司等卽印度支那政府亦濟助三千萬佛郎云云在約氏提出報告書前有人宣稱就今日所知該行負債共九萬萬佛郎其中四萬萬佛郎係他人存欵内三萬一千萬自逺東收入九千萬在法國收入故該行營業損失實爲五萬萬佛郎照目下滙價約值英金一千萬鎊至抵捕方法卽爲賠欵但尚難確定又該行股欵僅收足二分之一尚可續收二分之一然其情形亦不可靠就現狀而論欲恢復其原有地位距今尚逺吾人不能希望法政府如商家之所爲今其干涉方法進行甚緩一切俱須經由詳細之報告討論調查等種種手續故該行債權人尚須具有堅忍之耐心也法政府於此頗似爲父者解决其浪子之僨務將不使債權人及投機者處同等之地位且於該行也日之處置尚須經詳細之討論並須查詢其往日濫用時之所爲例如以不利之條件急售數次眞正產業等是 
 
 

Page 5

 
 
   
 
 

Page 6

 
 
國外要聞二　 
[美總統說明藍石協約已失效]  
　　世界新聞社云美國參議員波拉氏前曾於參院中提案質問政府（一）藍辛石井協約之現在地位若何（二）四國條約一經批准是否有使藍石恊約無效或變更其性質之效力哈定總統旋致書參院聲明藍石協約已爲關於中國之九國條約所打銷該書原文如下『於一九一七年十一月二日簽字之所謂藍辛石井協約並非一種條約乃美國國務卿與日本全權大使石井氏間之一種文書交換而已該換文内聲明此係兩國政府關於中國所同具之願望及意思之公開宣言此種換文依天然之事理原不過構成一種行政上政策之宣言其於現在或未來條約義務不符之事情絶不發生效力固不待言該換文中之說詞顯然引起貴院之决議案者其詞云「美國及日本政府承認地理上之接近造成國家間之特别關係因此美國政府承認日本在中國有特别利益尤以在彼之領土所毘連之部分爲然」就該換文中之其他說明參觀之美國政府以爲此項提及在中國之特别利益並不包含承認與中國主權·或政治獨立·或與吾人「開放門户」政策不符之任何權利或要求在近來會議（按卽指華府會議）中有代表日本發表之最後宣言觀於其中對於在中國「特别利益」一詞所指之意義可見上述之解釋並不錯誤此詞之解釋蓋謂地理上之接近發生一種與他國利益此較程度不同之利益而非種類不同之利益也申言之此詞之中並不含有任何種損害中國·或任何其他外國之要求或僭妄態度亦不包涵任何欲在中國取得優先或專獨的經濟權利之意今幸以會議之結果巳可不必再考慮藍辛石井協約中有何雙關意義蓋卽有任何疑義發生現已爲在參議院中美日兩國參加締結之條約所完全打消此實堪引爲愉快所云條約即九國共訂之約其中明白規定締約各國對於中國所持之主義與政策者也此種主義與政策尊重中國之主權·獨立·及土地上行政上之完整許中國得最完全及最不受妨害之機會以自行發展一有力鞏固政府用彼等（指各國）之勢力以期切實維持各國在中國全境之商工業機會均等主義自行抑制勿利用中國之情形以取得足以傷害友邦人民利益之特别權利並自行抑制勿容許妨碍友邦安全之行爲凡此均經締約各國以同意協定更有特别協定者即締約各國之人民凡有圖在中國任何特定區域内取得商業經濟上之優越權利或足以剥奪任何他國在華合法商工業利益之專獨權利或圖與中國政府或任何地方當局合辦任何種類之公共企業其事業範圍時效或地理關係足以破壞均等機會主義之實施者締約各國政府概不予以任何贊助又協定締約各國人民如有彼此協謀在中國特定區域内設置勢力範圍·或規定相互享受專獨機會者締約各國政府概不予以任何贊助此項條約之議訂其自身卽爲最正式宣布行政方面對中國之政策並打銷任何行政上了解或宣言之可以指爲涵有相反之意義者若參議院批准此項條約則此約中所宣布之主義與政策將得一有約束力之國際協定所贊助而執行之是故吾（哈定自稱）對貴院所提之第一質問請答之曰所謂藍辛石井協約對於過去或將來凡與九國條約中所明白宣布之主義及政策抵觸者絶無何等束縛之效力至於第二質問則四國條約並不關涉中國而藍辛石井條約則專關中國故四國條約於藍石協約並無直接關係惟四國條約爲造成逺東一種情形以保永久和平並維持吾人提倡已久之致策之主要部分此又吾可爲貴院告者也』 
國内要聞 
[北京通信（侗生）]  
　　直奉兩軍形勢之推測 
　　記者連日所聞奉直兩軍備戰消息有若疾風吹雲層層不絶願其事有關軍事秘密局外人不能詳知知之者亦不能畢述姑與閱者作象外之談如左此雖記者個人之見或可取證於來日若其不騐則兩軍帷幕中必大有人在亦記者所深願也 
　　世界無不破之軍有不破之勢（孫子所謂先爲不可勝者卽指不破之勢而言）今日兩軍之勢若『十』與『人』蓋直軍據京漢隴海二路以鄭州爲中心形如『十』字奉軍據京奉全線其先路沿津浦而下合京奉津浦觀之其形若『人』『人』字之中堅在其首部以其爲兩撇之交點也其用在兩撇之間以其易得兩撇之呼應也甲午之戰我國海軍處日軍『人』字陣形之間遂爲日敗此其明證數日前奉軍但有京奉則『人』字之形不完近則其軍隊已達津浦『人』字之形已具不可謂奉軍無人但京奉津浦雖作人形其對於京漢隴海爲反『人』而非正『人』反『人』之爲形但有交點之堅而無兩撇中間之用此奉軍之所短直軍之形旣爲『十』字其應付實便於奉軍而『十』字之爲形自其中心分之恰爲四『人』所成由鄭州自北京與鄭州至徐州恰當『十』形中上右方『人』字之兩撇其中間迢迢千里實今日直奉之所爭記者微聞直軍設防不必沿鐵道爲營王承斌之一師昨已至河間此眞善用『人』字形之中間者也友人自保定來者謂吳子玉之計劃擬調馮玉祥閻治堂東反而以馮駐鄭州是又能利用『十』字形者吳子玉近日之佈置大約力懍備多力分之戒其軍事行動常取外縮内進之勢馬廠之讓陜西之棄（陜省擬託胡景伊）岳州之退兵是曰外縮南軍北移西軍東移而不越東北之前線是曰内進有此二法故其兵力易集中奉天之張已了然於吳氏之意與否不可知記者聞其南下津浦之軍列車甚短車中載兵亦稀而列車開行之次數則不少以一次可運畢之兵必欲二次運此其意殆欲張其勢以疑吳氏不必欲於津浦作戰也但津浦無奉軍則『人』字之首不堅奉軍南下亦不得謂其虚耗兵力近日北京各報謂山東安徽之軍必將響應奉軍者居多數以吾測之馬聯甲與張文生相水火此二人不能同應奉軍山東之軍隊亦甚複雜友人自魯來者謂魯軍第一旅次平原德州之間戒備甚嚴可想見其消息也魯皖之軍若不一致應奉則直系上右方『人』字之用不顯但無論如何兩軍决勝之點終在馬廠軍糧城琉璃河一帶此按之近日之佈置而可知至其發難之點或發於津浦道上亦未可料以上所述全屬臆斷未必有當事實頃聞袁乃寛奉東海命託王士珍弭戰禍記者甚願此老能爲和平之曙光吾言無證實之時日也（十六日） 
[奉軍包圍中之天津情况]  
　　天津方面日來均由楊以德擔任維持治安前日（十五日）在省長公署開會籌議維持治安辦法列席者除警務處長楊以德外尚有政務廳長陸長佑·財政廳長王芝杰·實業廳長嚴智怡·教育廳長孫子文·商務總會會長卞月庭曁政界要人等（趙玉珂稱病未列席）商議結果决定政治問題暫不議及惟首先籌到保護地方治安决定警察加崗夜間保安隊全體出發在各通衢巡邏以防宵小藉端滋事並由楊氏出示願以身家性命爲擔保楊氏是日下午一時又隨帶差弁二人乘汽車巡行單街子鍋店街估衣街針市街一帶路經各商號輒爲簡單的談話大致謂津地治安自有本廳擔負完全責任希即各安生業萬勿自相驚擾繼又巡行北馬路至總商會停車步行入内由該會文牘長夏琴西招待至會長室隨用電話通知各商董相繼到會者有李繼堂阮壽岩杜小琴徐哲生孫俊卿王筱舟寗星譜等十餘人由李繼堂阮壽岩等相繼詢問時局情形及維持辦法楊氏云時局暫可不談治安問題鄙人以桑梓關係職務關係當然負完全責任諸君爲商界領袖負有保商之責望轉告各商務即各安生業不可驚擾鄙人敢擔保决無意外之虞惟有一事須求典商諒解如有奉軍質物時於質價上勿庸甚爲計但期相安無事各商如有損失鄙人情願照數賠償設或發生糾葛切勿衝突請用電話通知敝廳鄙人立刻即到典商董事李繼堂當即表示贊成彼此又討論招募臨時警察辦法良久無結果 
　　現津埠治安雖由楊以德負責維持惟天津各公團仍以時局緊急爲憂慮昨特致電保定質問曹錕及省長曹銳對於奉直兩軍塡防能否避免衝突設不幸而起衝突能否保衛天津電末略云天津日危鈞座如未有具體辦法宣示並負責聲明保衛地方則對鈞座之辭職亦未敢挽留惟有勸請王聘老（士珍）擔任督軍嚴伯老（修）擔任省長云云聞此電到保二曹尚未致答又領事團方面爲慮奉直塡防致起衝突特起籌謀自衛召集會議凖備一切以資保護據聞係組織海陸兩隊海軍以各國在華軍艦十三艘聯合組織以法爲總司令英爲副司令調駐長江及大沽陸軍以在津駐華守衛軍組成計日軍四千名法兵千餘名美兵二千名以及各國軍隊共計一萬左右藉圖於將來不幸發生衝突之時以防意外一面又由法領往見楊以德接洽保護天津治安事項楊氏當允極力擔保决無妨及意外之舉 
　　津埠自發生省公署改爲奉軍司令部謡言以來河北居民遷徙一空曹錕兄弟全眷確已移往漢口租界居住梁士詒連日召集僚屬討論回任後之設施盛傳梁俟奉張西上卽行晋京復任大約本月二十二日當可實現至於梁到京後當先提出解决時局辦法六項要求東海頒發明令其内容（一）以張勳爲蘇皖贛巡閱使（二）特赦安福禍首（三）任命段芝貴爲直隸督軍楊以德爲直隸省長（四）任命孫傳芳爲湖北督軍（五）取消吳佩孚直魯豫巡閱副使之職率領軍部回鄂駐防（六）恢復舊國會以上六條聞係梁葉預定之辦法 
[奉洛間之軍事行動（五）]  
　　入關奉軍開到軍糧城後均向良王莊開拔軍糧城只駐一師之譜開赴良王莊沿津浦路南下者已有兩師左右聞奉軍前開到德州時曾與直軍小有衝突但直軍爲免除衝突起見當卽退讓直軍近集中長辛店保定石家莊鄭州以事聯絡一氣而注重點則在隴海路將來有戰卽以正角綫向三面進行現除第十一師第二十師均到隴海綫上外王承斌董政國所部以在涿良日久熟悉地勢故特派其駐紥涿良此次直軍佈防聚精會神團結於一處天津之防務原已在相讓之中卽其他如天津相等之防區亦可相讓但津浦路之南段關係甚重不能不加以維持故王承斌之二十三師已有一部分由保定開拔向津浦路方面發展而同時鄭州方面之駐軍亦有一旅向隴海路東進其注意於津浦之南段於此可見一斑雙方軍事上之佈置旣已漸臻周密則戰機之暴發似有卽在目前之勢但兩軍對壘必有先發究竟何方先行發動殊爲問題據深悉内幕者所談謂奉直雙方領袖均有不願釁自我開之勢故將來戰事之開始或發動於開封而奉方則將以武裝調停之名而臨時加入焉惟魯軍之出動於兗州禹城者恐亦易肇衝突之機云 
　　又據熟悉兩方情形者談話云此次張作霖調兵入關確有一種政治作用當奉天會議之時與粤孫頗有一種聯絡計畫嗣後伍朝樞接洽之結果關於統一問題固有商量之餘地且粤孫對北發展向湘鄂進行之步驟彼此亦自得有相當之諒解其目光所注在於洛吳固不無相同之點也然其間關於時間先後問題彼此互相希望其先有布置故近日東北之軍事行動乃爲與南默契之布置而非欲卽以此與對敵啓釁布置完成而後則須俟粤孫及川中之如何進展以定其步驟目下北方奉直兩面雖各有類似積極之行動而直接衝突尚力避之卽以此故但奉方之軍事行動旣已積極進行而西南近日之消息轉形沉寂似孫陳之間不能完全一致至洛吳聯陳之說雖非無因但陳炯明與孫意見不同而以種種關係究不肯公然反對孫氏故陳炯明至多僅能在消極方面爲吳帮忙時局和平與破裂之樞紐仍與南方形勢如何有大關係而奉直兩方在相當時期以内雖着着凖備要皆不肯隨便啓釁爲孤注之一擲也更以北方局部觀察之直軍計劃一方擁護其太本營之保定鄭 
州等處使自湖北至保定之一大縱線中可以呼應靈通貫串南北而於津浦京漢交界之隴海鐵路則以得力軍隊駐之一以防他軍之侵入京漢綫而保其聯絡一以警戒由津浦線南下直赴徐州之他軍而截駐安徽等處與奉天之聯絡至在北部則除集中保定而外長辛店足以控制京津亦爲彼所注意於此有一問題則奉軍沿津浦線而南下究竟以何處爲其目的地乎據最近調查徐州以北上津浦路各站奉軍已皆標有辦公處之門條其目的地當在徐州以南蓋奉軍果能通過徐州與安徽得其聯絡則浙江亦自然在聯絡之中然行師不易僅以塡防換防名義通過他省自必經種種和平談判聞目下一部份僅達山東將來行經隴海路附近之地（徐州）直軍對之恐未必許其安然通過特京津保一帶當一時不至有何戰事發生耳 
　　東方通訊社十八日北京電云直隸軍連日向保定停發現正以京漢車由南方運兵北上其先鋒十二混成旅之一部現在琉璃河及竇店奉天軍則由南苑派約一中隊騎兵進至長辛店其由熱河經古北口入關之二十八師今明日中可抵北京天津方面則離馬廠之二十六師現在大城縣及河間該方面之奉天軍則以天津爲中心駐屯於津浦綫之良王莊靜海馬廠凡京津間重要車站皆駐有奉天軍 
[外交團對直奉内爭之警告]  
　　駐京公使團因直奉兩方近日紛紛調遣軍隊大有决裂狀態曾於十三日在某使館會議經十一國外交官之决議向我提出警告業於十四日由荷使歐登科氏送達外部其内容除認京奉路之輸送軍隊及塘沽駐兵違反辛丑條約外並聲明太平洋會議各國希望中國裁兵中國政府應從速省悟遏止違反條約之舉動及尊重國暩上之人要各等語外交部接此當即遞呈公府經東海批交參陸處核議以便答復昨聞參陸辦公處召集會議議决以我國並無内亂情形所有運輸軍隊係爲塡防昨特咨請外部答復由外部將依照原議函知使團而使團對於京畿治安又爲注重特於前日在荷蘭使館又爲長時間之會議聞已議决向政府切實聲明下列各項（一）飛機不得參與戰事（二）凡有外債關係之鐵路應速阻止運兵（三）京城週圍四十里内不得作戰（四）凡有外債關係之鐵路沿路在距鐵路五里内不得作戰（五）須責令雙方軍事長官凡有外債關係之鐵路不得因軍事行動妨碍或阻斷通車聞此項公文已於十五日送達外部矣 
[某署長之直奉軍事形勢談]  
　　昨有某記者以直奉戰事往叩前某署長意見今記載如下問直奉戰事能免乎答必戰兩方壤地相接權勢相當利害又相抵不戰何待問戰事孰勝答絶對之勝兩方皆有所不能比較的勝必歸直方問理由可略聞乎答奉方兵散戰線深入敵境忌一缺統帥才忌二有復辟及親日派色采不爲輿論所助忌三官與兵之素養皆不足亦無大戰經騐忌四問直方軍火糧餉均不敵奉奈何答兩方能久戰軍火糧餉皆成問題此次之戰至多不過二十日勝負已分不觀庚申之安福乎兵力軍火糧餉何一不在直軍上然余固再三言其必敗也問亦有他點奉優於直者否答有之直方除吳使外皆省界極嚴不能容物奉則西南也交通也辮帥也皆能接納多助勝少助此其一長問奉方邇來市德安福擁護合肥亦非一助乎何以吾子歷數其他而不及此答以合肥平素論必不肯受一部分軍人無謂之擁護安福之願否相助尚是一問題問直果戰勝中國其統一乎答統一之局視乎南北之能否相容不係乎直奉一方之勝敗西南者北洋派之反動一國之事以一國之才治之乃能統一然而害馬不除良驥莫保才與事相需雖殷而仍無由相得也 
[鎭威軍向關内發展之奉訊]  
　　奉天使署衛隊旅第一團巳於昨日（十二）出發（一）午前四時騎兵連連長王向宸帶騎兵一連開駐楊柳青（二）午前六時砲兵連連長白文清帶該連砲兵一連山砲四尊彈二千粒馬五十匹（三）午前九時騎兵營長武翰清帶騎兵一連衛生兵一連（四）午前九時三十分該旅步兵一團二營營長張廷柏帶全營兵士（五）午前十時四十分一團一營長趙恒帶全營兵士（六）零時五十分一團團長李常榮帶步兵四十餘名機關槍連兵士一連機關槍六架子彈一萬粒官佐十餘名該軍隊除駐紥楊柳青外均分駐豐台廊房等處又聞衛隊旅長張漢卿被命爲第二梯隊司令後所有衛隊旅及第八第十兩旅均已出動該旅長則定於今日帶同司令部人員隨軍入關昨日下午二時張使將此次出動入關者之中下級軍官一律召至使署共計一千餘名張使偕同喬參謀長兪副官長演說奉軍此次入關之作用及將來之利益大家務須齊心協力保守名譽本使有厚望焉云云演說畢時已三時半矣 
　　被服廠廠長王大中已委爲兵站總處長入關籌備設立兵站處以便奉軍入關後有所預備兹聞王處長已將一切事宜籌備完竣昨日回奉報告又督軍署稽查處楊寳山曾派偵探十餘名前往關内偵查兹聞楊處長於十三日又派第二批偵探十名便服入關此次鎭威軍陸續開拔均分駐於京奉各站自十一日起將第一旅由新民開赴關裏馬廠十二日晚車又將駐新民之第八旅與衛隊旅之三連砲隊一同開赴關裏楊柳青張使昨並飭重砲營將駝架重砲之重砲車十五輛運輸入關以備應用該營即於午前一時實行運輸惟重砲及砲彈二項略緩三四日始能運輸前駐中東路一帶之獨立團亦在調遣入關之列業由團長王鼐臣督帶於十三日晚搭南滿車來奉暫駐皇姑屯一帶候令出發駐江陸軍二十七師五十四旅亦於十三日全部到奉張使以該旅剿匪吉江甚爲辛苦回防後又須開拔入關特每兵犒賞現大洋五角 
　　張使以大軍入關解决時局各旅旅長非久歷我行曾有戰事經驗者不堪勝任吉林第七旅旅長劉香九前曾督隊征南遂於日前電調該旅長於日昨來奉擬令其充後路援軍此次大軍次第開拔鎭威軍司令部規定每旅發給行軍費現大洋二萬元業於昨日（十三號）分發鎭威軍之野戰病院現已組織完善其院長以王宗承充任該院醫藥費定爲六十萬元亦於昨日發給該院長批購各種藥品至鎭威軍入關後如何分配駐紥尚未公表昨聞其大概情形京畿南苑駐兵若干軍糧城駐兵若干所有京奉沿線站擇要塡駐山海關及秦皇島留兵若干以充後路其餘則待命而動京奉路以日來輸運軍隊極爲忙碌除載貨車輛早已變通緩載外客車自昨日起亦停開一次其列車號數爲西去之百零五及東來之百零六或謂即係午後開往山海關之小快車俟將來軍隊運竣再行恢復舊狀 
[内財兩部之罷工潮]  
　　内務部積欠薪費撥發無期醖釀罷工業經多日前日（十五）該部各司課人員會同討論咸以本部同人薪費業已積欠六月屢經催促撥發總以搪塞支吾了事今日當推定代表請次長民治司長及會計課長出席明白答復是時次長等均未到部由會計汪課長接見謂同人積欠已於舊解欵内籌得若干務請少候數日即可撥發該員等當即質問所籌之數究竟若干足發幾月薪費何日爲發放之定期汪不能負責明白宣布該員等認爲毫無結果仍電促次長出席次長到部後謂舊解欵在京存儲銀行者現有四萬元惟存儲手續原由大總統核准則提欵之時亦須呈奉部長及大總統核准後始能施行該員等以解欵四萬爲數無幾以同人目下之狀况至少亦須發放三四月始克維持生活且提欵經許多手續情勢窘急迫何可待交涉良外次長允於下星期一（十七）答復部員等乃約定下星期一將舊解四萬元掃數發放作爲某月舊欠薪費之幾成其餘所欠薪費請於下星期三（十九）由次長指示同人確定解决辦法否則將關防封鎖全體停止辦公並將各司課辦公室封閉不接發公文每日均在大客廳坐候解决當由代表中推定會計交際庶務文書各股員專理索薪事項議决後散會 
　　財政部職員罷工巳三日昨發出公啓一通其文曰本部薪水積欠數月同人困苦萬狀屢次要求迄無效果迫不獲已乃至有昨日全體議决停止辦公之舉言之殊 
 
 

Page 7

 
 
可痛心惟善後方法亟宜共同商榷以期根本解决兹將辦法兩條開列於後敬請公决（一）查本部薪水不能按月照發實因歷任部長濫用職權徇私添員以致薪水數目超過五年預算數倍至去年年終雖經部令一次裁員其數目尚在十萬元以上按照正當辦法尚應設法裁减以符預算不料裁員部令墨跡未乾又復倒行逆施變本加厲兩月以來添員至數百餘人經費又增至十七八萬以上以至薪俸愈難籌發釀成今日之現象同人有鑒於此擬請一致主張維持去年終裁員部令所有該項部令以後添調人員應請部長下令一律改爲名譽職並應由部長切實聲明以後永逺不得濫添人員庶幾薪額减少較易籌發（一）中央政費久已無着前此教育司法參謀各部紛紛向本部索薪以爲本部部員尚能自給未爲各部所諒解殊不知本部部員一處於困境報載各機關有聯合請求指定鹽餘作爲中央行政經費之舉確係正當辦法本部同人自應表示贊同與各部聯合擬定辦法具呈府院交由國務會議議决實行 
[查債案將敷衍了結]  
　　查債案審查會委員日前以京中某報載其特給兼薪之後頗爲發憤審查董授經亦有早日了事之意敦促隨便通融故昨日己將第二次通過短債三十餘案具呈政府據聞其中審查頗形潦草旣不能舉出弊病亦無多少糾正唯有審字六十六號華北銀行一千二百萬法郎借欵一案該會主張將法金名目撤消並令該行退回印花稅票四百萬又審字七十七號華孚銀行十萬元借欵一案亦令將押品國庫劵四十五萬退回財政部又審字七十五號聚興誠銀行三十萬元實交二十六萬有奇借欵一案該會計算此借欵週息六分月息三分現令其改以一分八釐計息此外尚有數案大抵相似又前次該會認爲不合法之合同呈報公府後並要求財政部更改昨日（十五）閣議鍾世銘提出於國務會議報告此項合同財政部爲債務人銀行爲債權人審查會爲仲裁機關審查會認爲不合法自應由審查會向債權人磋商財政部爲債務八要求債權人更改合同於理上說不過去遂議决碍難照辦當日即將此意通知審查會聞審查會法官·及法廳方面對於發縱指示者頗有煩言謂時時變易主張忽而須從嚴辦理忽而須顧全大局令人無所適從而於法官面子上亦太不好看故日内亦有風潮發生 
　　又此次委員會所定辦法六欵初名審查大綱疊次開會討論經各委員修正分爲六欵於第一次呈報審查案時一併呈送其中讓步已達極點董康本未滿意惟案經多數議决含有法律性質未可獨持異議乃某方面日來空氣一變以爲金融緊迫地面漸呈不穩之象皆由該會從嚴審核之所致該呈文日前交院核議當於上星期四提出閣議討論高凌霨齊耀珊謂伊等兼業銀行在嫌疑之列未便措詞鍾世銘亦頗不以爲然交次鄭鴻年對於高利一層謂民國並未有何種法律限制利息不得過三分此案若通過必致十五分鐘内地面有起暴動之虞其時出席者爲代理次長湯鐵樵參事大不爲然曰利息不得過三分雖出於大清律例民國初年本部因民法尚未頒布該律例關於民事部分除與國體抵觸者除廢外其餘仍繼續有效法院援用至今已及十年人所共知銀行事業固係將本求利然於法外盤剥即屬不當利得豈能爲法律所容許國務院之會議宜以法律爲歸束貴次長之發言似宜愼重本員與審查會並無關係惟代表法長關於法律之點不能安於緘默也周自齊恐起爭議屬將本案擱置遂無結果而散 
　　文滙報十八日北京電云政府已從查債委員會之請命令銀行發行九千六百萬元之鹽餘公債劵 
[京法界對永大賬簿案之憤慨]  
　　當此查債案偵查之中檢廳所調閱之永大銀行賬簿忽由警廳爲該行强行索還京師法院人員因此事不啻侵害司法獨立大爲憤慨特於十五日法學會開會討論辦法其開會前發出之公啓叙警廳索賬事甚詳略云本月十日上午九時餘高等廳同人到署辦公時聞有汽車一輛上站武裝警察數名到總檢察廳聲稱係警廳司法處長守提銀行賬簿者正驚疑間旋見高檢廳張楊兩檢察官到署面色非常失望同人亟詢其詳備悉張楊兩檢察官於七日三時前往煤市街永大銀行檢查民國十年份關於財政部借欵之賬簿見該賬數册内均有數十頁用紙封固拒絶拆閱顯有疑竇又該行支出各賬與財部收入各賬有無抵觸决非一二日内所能查竣且十年未結各筆均經過入本年新賬該賬係十年舊賬向在東交民巷鹽業銀行庫内存放與現時營業絶不相干曾經該行營業主任供明並具切結在案遂憑本區署長證明將該賬七册帶廳扣押以備偵查由該行回廳時己過辦公時刻當交高檢廳會計科妥爲保管八日係紀念日放假九日又係星期例假乃星期晚九時楊檢察官忽接總檢廳熊檢察官電話謂現在丞相胡同汪檢察長宅内汪檢察長頃接總長電話令將永大銀行賬簿於明日上午十時以前全數發還該行楊檢察官答以賬簿爲本案要證且與該行營業無關尚未查閱何能發還熊謂此層總檢察長巳與總長說明總長謂已答應總統府不能變更云云當答以此事重大俟明晨到廳再議翌晨九時張楊兩檢察宫甫經到廳旋接警廳公函代索賬簿復接總檢察廳電令速將賬簿携去張楊兩檢察官當將該賬携往總檢廳永大銀行夥計曁銀行公會代表巳在彼坐索張楊兩檢察官將賬交由熊翁兩檢察官接收同時警廳司法處長跟蹤而至而該項賬簿遂爲該行夥計索去矣同人等聞知僉謂此事與法權行使大有關係當於十日十一日先後在法學會開會討論多數主張先由張楊兩檢察官請求長官仍將賬簿提回繼續偵查如三日内朋無結果再行公議辦法等語現經張楊兩檢察官向總長總檢察長曁熊翁兩檢察官先後接洽尚無具體辦法且於電令發還事實頗有不符之處兹定本月十五日下午一時仍在法學會開會討論除由張楊兩檢察官報告三日内經過情形外事關法權存亡問題務望届時蒞會共圖挽救司法幸甚民國幸甚是日（十五）下午一時高地四廳法官均赴法學會開會由張楊熊翁四檢察官報告經道情形並陳述與董總長等接洽總長始終支吾同人爲挽救司法獨立起見董總長之命令及警察之干涉是否合法不可不加以研究於是衆議沸騰結果議决（一）質問司法總長訴訟案件在偵查中是否得由總長以命令停止偵查（二）司法事件是否得由警廳干涉以上二質問請董法長於三日内答復聞已於昨早巳送呈法部未知董氏如何答復也 
[紀史梯芬在北大講演與談話靜觀]  
　　鐵路借欵的用途與監督 
　　美國新銀行團代表史梯芬（Ｓtevens）承北京大學之約今日（十五日）下午四時在該校第三院大禮堂講演『鐵路借欵的用途的監督』並與該校學生互相答問講演時任譯事者爲胡適之博士在數日前即由校長登出啓事於校内月刋鄭重聲明所講演問題之重要先一日並由史梯芬氏撰出英文講演稿託由胡適之譯成中文史梯芬氏蓋欲以此項講演詞作爲正式向中國人之一種宣言講演以後即行送致各外報登載而胡氏譯稿並於今日譯完印好於講演後散給聽衆每人皆各挾一紙而去惟史梯芬氏今日在該校講演時因已有撰文譯文披露故所有措辭多不在本文之内（前半皆與本文異後半則出自本文）兹特紀其不同於本文之詞及與該校問答之詞如左而以胡氏譯文附錄於後 
　　今日聽衆約及一千五百人以上大講堂内幾無隙地首由胡適之致介紹詞謂鐵路關係國家發展最爲重要民國十年以來國内鐵路造成者甚少甚少除京綏增造少計外可以說得未造鐵路猶憶民國元年孫中山先生有二十萬里鐵路大計畫今日也只好成了一種理想了歐戰停止後新銀行團發生意在借欵中國用以建築鐵路但在銀行方面爲保障僨權計要求得有相當之監督權而國人對於監督兩字則又時加反對須知此種問題實在是我們國家最緊要的一問題不可不擯去感情詳加討論今日特請史梯芬先生來校講演『鐵路借欵的用途的監督』在他將作爲正式宣言將監督的辦法·限度·與利害詳加說明並許於講演後答復聽者之問難庶幾我們由此可以得一較眞確的結論與判斷云云史梯芬卽就席講演略謂我到中國兩年所到之地甚多時常在各處講演以今日聽者之衆應該得有比較我會講演的人來此講演才能相稱我不過在商業上有點經騐講演實非我所長就我五十六年來歷史以言若以此兩年内在講堂講經驗比之我一生之講演經騐還多得許多近來中國輿論總算佔有勢力而輿論所自出則在學生界國立大學尤爲輿論前驅與勢力相對待的則爲責任不識諸位可能以多大的勢力多大的責任造成一種健全的輿論我想諸位此後應該把對於外交問題的興味移到對於國内問題了在各種問題中應該注意到新銀行團一問題諸位中也許有不知道美國國務卿發起新銀行團希望爲中國謀利益的意旨若因不明白而放棄那就很可惜了今日對於本問題因限於時間各方面不能多講我二年來在各處演說各方面皆略提及對於報紙所登載之疑問並皆有所答辯如新銀行團何以有日本人在内關於中國銀行家應該居何種地位新銀行團應該如何做有無壟斷的流弊這皆是我所應該答辯的今且提出兩個重要之點（一）美國國務卿想到中國應該造成多少鐵路其計畫是不是對的（二）因爲鐵路借欵須保障買債票的利益不能不有一種監督用途的辦法是不是中國内爲有了監督用途一層就不借欵不造路諸位知道美國有一個地方嗎史梯芬言時指壁間所懸掛的美洲地圖謂美西里河邊有一塊大地約有二百一十萬英方里比中國内部還大在一千八百六十五年可算没有人跡但現在其中有五州之地計十三萬方英里約當中國湖南江西安徽等五省相加之面積不過經過五十年已有二千萬人在此居住大城數百大村數千所產出之食料不但能供給本國本洲還可以供給全世界此一塊大地内可說是無貧者苦者何以在此五十年中即在我一生經歷中竟能發生出如此大變化不用說惟一的答案是『鐵路』二字現計鐵路造成者巳有十八萬三千英里在一千八百六十九年第一條幹路造成中國第一次留學生初到美國就是走這條鐵路到一千八百零三年又造成第二條幹路那時說起造成貫通新大陸的鐵路人多不注意人多不肯投資所以只好借歐洲欵但是後來鐵路漸多本國人明白其中利益也就漸漸多了在一千八百七十六年第二條路未造成時計歐洲資本有三萬七千五百萬美圓過了七年到一千八百八十三年美人資相也有了三萬萬至十萬萬到一千九百零二年歐欵加七兆美國欵也加至二十兆再講到中國以四川一省論有四千萬人至六千萬人且生產極豐富的食料一千九百二十年我在中國帮同辦振此時東部各省大災人不得食而四川麥價之賤至每斗值一角錢因爲無鐵路遂使東西兩地各不相關若要搬運惟借人力所費時間且不必說而計算運費每價一角之麥一斗運至近海東部地方必變成一元五角還比由歐洲運到中國的貴中國鐵路上統計與美國同每一噸合計二千磅在美國每噸貨經過一英里運費只需一分錢假定四川省之麥運至東海岸如有鐵路運費也不過每斗一分若論工資以美比中可就加到四十倍了諸君想一想鐵路的關係大不大不僅發展實業還可使人口疏密平均且提高人民生活程度須知無國家經濟能力卽不能成偉大國家中國本具有偉大國家之資格惜乎國家能力經濟未能發展次復言及中國造路究竟如何籌欵並舉籌欵各難點引贖回膠濟鐵路以爲證並述川粤漢鐵路以下所言則不外乎講演稿所已具之詞朗讀英文後由胡適之撮要譯述其詳已見附錄原文不贅述 
　　史梯芬氏講演旣畢時已六時胡適之發言謂史梯芬先生很歡迎諸君之發問願爲之一一解答計前後發問者五人（一）張君（問）新銀行團借欵是否帶有政治性質（答）可以說絶對没有（二）李君（問）新銀行團借欵辦法與門户開放主義關係若何（答）可以補助門户開放主義（問）門户開放所以使各國機會均等今新銀行團只有四國是否帶有龔斷性質（答）没有大關係並不是不許中國向其他各國借欵（三）某君（問）第一次新銀行團代表何以承認日本在滿洲之權利（答）因爲在新銀行團内無權力解决此項問題（問）新銀行團是否可以阻止中國向其他各國借欵（答）不能（四）熊君（問）新銀行團是否要求將中國地丁作擔保品（答）從來没有並且經新銀行團一再否認（問）據某君函謂周自齊反對以地丁作擔保品事且言在紐約開會時有人提及（答）在紐約開會我無一點一分鐘不在塲從來未聞有人說到此事（五）某君（問）（係用書面送由胡適之代問）現在有財力的國家只有在新銀行團内四國中國需欵他國勢難單獨投資結果必承認新銀行團條件而後可是否近於壟斷（答）解答此問不能簡單非有一小時之講解不可我對於此問題在他處亦曾經講過的希望以後有機會再來此地講一次今日時候已不早遂散會時已七鐘矣附錄胡譯講演稿全文如次「鐵路借欵的用途的監督」現在大家都知道借外債與造鐵路必須有外人監督用途以保障國外持債劵人的利益自從這個辦法傳出以後曾有人說外人的監督侵犯中國的主權中國人希望本國人儘量辦理本國的事業我對於這一點是很表同情的但這也不能一概而論中國這些年來使盡方法造成的鐵路還不滿五千英里美國人在他們本國造成的鐵路已近二十五萬英里了現在中國若因爲借外債興造鐵路利用有經騐的美國工師或他國工師的帮助與指導中國人就起來說這是侵害中國主權這種態度就不能使我表同情了現在我們假定中國確需要外國資本來發展交通事業我要請諸位把用途監督的辦法看做一個商業上的問題如果中國人覺得用外人監督債欵用途在商業上看來是合理的如果這種有監督的外債（無論是造鐵路或他種實業）是於中國有益的那麽這種辦法是可以承認的如果不是合理的是於中國無益的那就是不該承認的有一些很淺近的道理本不消申說的但我現在覺得他們往往有申說的必要有許多人總以爲外國銀行家有許多餘欵可以隨便借給中國不管這欵子怎樣用法也不管這欵子有没有保障這個見解是大錯的現在並没有這種欵子將來也永永没有這種欵子美國銀行團和其他幾國的銀行團確擁有極大的金融財力但他們無論借出什麽欵都不能不遵守銀行的原則其中有一重要原則就是銀行不能購買那賣不出的長期債劵用途的監督就從這上面發生要使中國債劵賣得出去非有相當的監督不可否則借欵必不能成立必須有適當的監督使外國投資買債劵的人打聽起來知道這種債劵是可靠的投資將來的付息還本都可依照債劵上的規定而不用疑慮還可以知道這種債劵在市塲上的價格不致因本身的缺點而致跌落這幾層銀行家磋商借欵時皆必須顧到借欵監督的辦法可以保證這筆錢確是用在借欵契約所規定的用途上的保證這欵對於中國國民也可以發生相當的價值這就是說用途的監督可以免得因爲管理的濫師侈路線的不合或購買材料以及工程建築的不當把借來的欵子浪費了假使大家都知道借欵的用途確是建築費輕而有利於中國的鐵路那麽這種借欵的債劵比那些隨便濫用的借欵債劵自然格外容易銷售還可以在外國市塲上得更好的位置了在那些代中國募欵的銀行家的眼裡這一層的辦法是極重要的因爲他可以影響債劵的銷塲况且鐵路及他種工程若有富於建築經騐的人供給一些專門的人才他一定可以得着許多帮助卽使中國自己可以供給有建築經騐和管理能力又能正直從公絲毫不苟的人才恐怕也還用得着這種國外專家的帮助罷我且舉例來說明若没有有經騐的指導鐵路建築何以必致浪費金錢一個鐵路工程師測量了路線要經過的區域規定了路線另有一個經騐更深的工程師也出去測量了回來改定某點某點就可以免去一座很花錢的鐵橋或一個狠困難的山洞或可以減少鐵路的斜度（鐵路的斜度和建築費是狠有關係的）路綫上一點的改正斜度的減低積少成多可以替這條鐵路節省狠大的費用有時候鐵路的盈餘與虧本也許全靠這上面哩此外專門的經騐還可在别的方面減少建築的費用諸君可以想的到不用我細說了現在我要討論一個問題一條没有建築的鐵路是否可以作爲借欵的擔保品有時候花了五千萬金元造成的鐵路也許還不夠做二千五百萬金元債劵的擔保品爲什麽呢因爲一條鐵路擔保債劵的價值全靠那路造成以後營運的凈結果如果鐵路營業的收入不夠營運的費用與借欵利息及攤還欵項那麽無論那條路曾花了多少建築費他還不夠做擔保品這樣看來不但借欵用途須正當就是防止浪費一層也是投資人認爲極重要的也是可以影響債劵的銷場的投資的人於買債劵之先也要問問這條鐵路將來的經營是否誠實可靠的所以這一層也變成了保證的一部分但是每次借欵除了本路與本路的收入之外還須有附加的擔保品以保護買債劵的人這是因爲計算一條鐵路的收入無論如何精明總難保没有錯誤投資的人自然不願冒險况且鐵路初成的幾年往往不能預算他的凈收入是否能夠應付每年的債務所以在一條路不曾證明他的賺錢能力時另立的擔保品是不可少的至於這種擔保品應該用什麽是否也要監那就要看每次借欵的情形方能决定了中國國民自然是注意這種事的但有些人似乎狠願意借欵用途的管理方法越鬆越好不愛受嚴格的規定並且故意造成反對用途監督的感情說監督用途就是侵犯中國的主權這些人的居心果然是正大光明的嗎我想諸位和我都該知道銀行家的要求完全是根據於商業的原則的主權的問題全不在他們的範圍之内至於某種借欵條件的細目那就須由中國政府的代表與銀行家的代表雙方商議斟酌那種借欵的用途及一切事實情形方才可以决定這種雙方的恊商定可以增加雙方的經騐與同情至於借欵用途的監督的範圍與限制我可以提出這條普通的意見外人的監督必須爲有能力的人才公正無私的服務全無政治的色彩這種監督制度在中國現在與將來的商業工業的發展上的影響也不可忽略這種制度不可侵害門户開放的主義不可偏袒某一國民族的商業利益也不可特别優待某一國的貨材「各國工商業的均等機會」必須承認一切貨材的購買都應該用公開投標的制度或在國内或在國外總須於中國有最好的效果從開辦之日起應該使中國工程師參預測量建築的事業要以效率爲標凖個人已表現才幹和勤奮的應該有升遷的機會監督的問題應該在借欵契約的附件中明白記載爲什麽要載在附件中呢因爲附件可以隨時修改情形變更了條件也可以隨着修正今年明年需要的五年十年之後也許用不着了外國投資家對於中國債劵的信用是中國興造鐵路的成功的一個條件一若監督的條件能使持債劵者認爲適宜那是於中國也有利的但監督的限度也須以此爲止境我深信如果我們現在老實承認用途的監督爲暫時必要的事如果我們現在愼重計畫監督的辦法將來國外國内的資本一定有狠多可以供給中國發展天然富源與實業的用處總結起來我們旣然明白了中國天產的豐富旣然明白了大規模的實業發展必須先靠大規模的鐵路建築那麽切要的問題狠像是：：建築鐵路固然需要國内的資本是否也需要國外的資本如果需要外國資本中國政府要用什麽條件方才可以借以欵子因爲借欵條件之中須有一條監督用途的保障難道中國就停止借欵了嗎中外資本能產生的結果與一種合理的監督制度能產生的「切實做事方法」（Business·motbods）於中國自己不是也有利益的嗎 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[外交部申明中東路主權]  
　　外交部因各國受某國之蠱惑對於中東路有共同擴充技術權限及反對中國收歸國有之提議日昨特照會使團重申該路主權屬於中國所有之根據請無蹈干涉之嫌原文略謂中東路主權原屬於中國俄國不過有一部分之關係除中俄兩國外第三者不應過問倘列國擴充技術部權限妨害中國收歸國有殊屬不合查該路横貫吉黑兩省當一千八百九十六年開始建築時大部分係得中國之助力中國旣給予沿路地帶及材料而運輸之進口稅又減輕三分之一試按公司章程開端即申明中俄爲建築及管理起見合股開一公司定名爲中東鐵路公司又章程内載該路開通八十年後應無價歸還中國三十六年後中國可備價收回俄國之股本該路主權之屬於中國不待辯而自明技術部無擴充權限之理由係爲公平之主張至管理該路之權從前雖屬俄帝國政府自俄國革命無力管理後曾經該路公司股東於一千九百二十年十月十日與中國政府締訂條約將該路交由中國政府保管以爲防止俄國各黨藉路爲活動地帶俾免危及世界交通之要道使該路完全脫離政治範圍今中國管理該路已逾二載俄國方面毫無間言各國不應於此時提議擴允技術部權限以妨害路政之進行有傷中國人民之感情中國政府於各國素敦睦誼卽希貴公使熟思審慮取消此議勿爲他國所利用而自蹈於干涉中國主權之嫌疑 
[哈爾濱破獲俄黨機關]  
　　哈爾濱地近俄境素爲俄黨麕集之地近日俄黨潛赴該處設立機關招募鬍匪華工運送械彈居心叵測現此項機關業經地方軍警破獲並有電來京報告一切原文略謂據探報俄黨現在哈爾濱英加索街五十號暗設機關招募鬍匪華工赴俄助戰並有暗藏軍火情事當即加派軍探密查緝捕於本月十二日經中探高英華陳辰生俄探境未果夫等帶同軍警將該黨秘密會所包圍進内搜查捕獲俄人直爾曼尼麥侖尼夫等十二名並起出炸彈五十粒子彈五千粒大槍二十枝訊據該俄人供稱伊等皆赤塔軍官受有委托來華招募華軍槍砲等物由彼政府供給先後招服鬍匪中國天楊東覇等二十餘股約六萬餘人華工七千餘人每名均由伊等給與銀元三十元並給與槍砲炸彈令由韓俄華三國接近等處潛行赴俄投入俄軍等語又據該俄人供稱哈爾濱計有機關四處一在英加索街即己破獲者尚有三處機關在馬家溝秦家崗黑山街地方復經派員帶隊往搜於十三日破獲馬家溝俄黨梯寗毛爾一名家中抄出機關槍八架步槍十七枝馬槍十四枝手槍二十八枝炸彈十五個同日又在黑山街破獲俄黨儲藏所一處其看守俄黨已事先在逃檢出大砲六尊步槍二百餘枝馬槍六十餘枝子彈十餘萬粒又汽車一輛係搬運軍火者同時又在泰家崗破獲俄黨人辦事處一所搜出名册信件甚多現正繙譯漢文並據該俄人供稱十七日將有大批銀械由火車運哈除飭偵探加意緝捕務期截留外所有破獲俄黨槍彈以及訊供各情形理合先行電聞 
[日俄大連會議之經過]  
　　大連日俄會議爲日本對西伯利亞致策之結晶自去歳八月開會迄今經過三十次會議始將所謂基本協定之日俄通商條約及附屬文書議定惟其爲雙方會議根本原因之西伯利亞出兵善後策即西伯利亞日軍撤退問題則仍未有所决定但通商條約旣已大體成立附屬文書亦言明俟會議成立後即日組織軍事特别委員會商議關於撤兵之軍事協定是則日本對西伯利亞政策至此亦可略告和平解决矣吾人以此項會議關係我國者頗大兹特將其自開會迄今之經過概要分頭略述如下查大連會議之開會原爲日本欲解决對西伯利亞政策而起當時日本以赤塔政府爲逺東各俄國政府中之較有實力及有秩序者故與之爲對等協商及至開會乃發見種種錯誤即（一）逺東共和國並不如彼之聲明完全爲獨立國其本體實爲莫斯科勞農政府之逺東分政府（二）逺東共和國政府尚無統治逺東使其秩序安穩及實行政策之能力（三）逺東共和國政府因無使用其領土權及外交上之主權之能力於協定之際頗遭種種困難（四）日本政府與逺東共和國商議時不逕由東京派遣代表即由海參威派遣軍政務部當折衝之任因此各項之商議往往不能澈底（五）日本之西伯利亞撤兵欲待大連會議之結果如何然後實行其辦法已有錯誤因有以上種種錯誤故會議遂不能如預料步驟圓滿進行時見遷延停頓今雖略告成立然與領土權及其主權有至大關係之重要問題悉已讓諸日後商議非勞農政府之代表參加特别委員會議議定則完全不能解决日本固出乎意料之外亦可見俄人尚不易入彀也當會議開始之初日本方面之代表委員爲松島政務部長島田副領事淺野通譯（此人中途病故）時乘砲兵中佐高木砲兵大尉等五人赤塔方面最初爲外交總長優林·秘書格利亞諾夫·秘書加沙林等數人日本委員係于八月二十一日由海參崴行抵大連赤塔委員則於八月二十三日馳抵該地其第一次會議（八月二十六日）日俄兩方代表委員互相交換信任狀然後開始會議首由松島政務部長向優林要求說明赤塔政府地位與資格及其與莫斯科勞農政府之關係第二次會議（八月二十七日）是日優林對松島氏之要求及質問與以正式答覆第三次會議（八月二十九）赤塔代表正式要求日本撤退西伯利亞駐兵松島氏至此有所辯明第四次會議（八月三十日）赤塔方面通告日本己派彼得羅未來大連要求會議俟彼得羅夫列席後再行繼續僅會議一小時即行閉會（未完） 
[奉洛兵爭中之魯省情况（濟南通信）]  
　　田中玉標榜中立各法團呼籲和平 
　　日來奉洛間調兵遣將戰雲已層層密佈山東地當南北之衝又爲奉洛之所必爭兹將田中玉所持態度及地方人士之弭兵運動一一報告於讀者田中玉本段祺瑞之部下直皖戰後直魯豫劃歸直隸範圍田又與地方人士發生反感田氏爲保守地位計不能不標榜直系故吳佩孚反對梁閣時田亦連電攻梁聲應氣求附和甚力然暗幕中奉濟之間信使往還未嘗不發生秘密關係日前田中玉親自赴京卽其騎牆主義爲吳所悉電請撤換所致而終能暫時保全者則由奉張一電之力是騎牆主義亦有時奏效矣今奉直風雲日亟奉軍已開至德州青島安安福系亦秣馬厲兵躍躍欲試外傳有奉直戰爭將以山東爲導火綫之說（卽先自青島發動）時機緊迫事奉事洛田頗不能自决昨（十六）特集軍界要人在督署開緊急會議議决結果山東因有外交關係以保境衛民爲主無論何方皆不加入奉直開火卽宣布中立然將來爲環境所迫能否中立尚在不可知之數近日青島張宗昌馬良等急欲發動田特派省議員李汝枚（武定人與張樹元同鄉交誼甚密）今日（十六）赴青游說萬勿發動伊决不爲左右袒必守中立然張馬能否因李之一言卽行罷手則非吾人所能知矣 
　　昨日（十五）總商會省議會教育會農會各法定團體及何宗蓮孟洛川陳偉卿等特開緊急會議僉以山東黨人潛伏土匪蠭起一旦發生戰事地方糜爛不可收拾况魯案善後正在進行倘逢禍變貽誤外交更不堪設想不可不有以消弭之當場議决拍發六通電報作哀懇呼籲（一）天津段祺瑞因張馬爲其部下使其設法制止（二）張作霖（三）曹錕（四）吳佩孚（五）各省督軍師長司令請顧念大局勿啓兵端并請劃出山東勿陷入漩渦（六）電各省各法團述魯案重要勿以兵端啓外人口實請合力呼籲以消弭戰禍記者草此稿時電報正在屬草約今日（十六）卽可拍出惟致段氏一電則已拍發原文如下天津段總理鉤鑒自華會定議膠澳問題遂告一段結束而我公對德宣戰之成功亦遂爲舉世所共見乃國家不幸事變相尋當日軍撤防之實行忽奉洛失和之迭告而道路傳聞並有我公舊部在青島號召黨徒乘機舉事之風說在我公磊落公忠斷無假手外人自隳成功之理第恐假托者激於意氣慮不及逺一旦變生意外必定强隣借口中止交還舉國責言意及元老伏念我公北洋耆宿海内屬望倘能通電各方不幸發生戰事任何方面不得擾及山東有影響及於青島者卽視爲全國公敵留一片之凈土爭國際之光滎如是則不惟齊魯人民將所依歸我公始終爲國之心亦可大白於天下矣山東濟南總商會會長石丕緒等省教育會會長許名世省農會會長戴耀東等省議會議員謝鴻壽杜尚董毓璋賈乃寛等叩 
[北伐進行中之粤局（平）]  
　　謂孫陳不洽之說出於謡言 
　　西南北伐事宜籌備多已就緒日前大本營派總統府胡參軍毅生陳副官煊赴衡州籌備行營一切布置計畫昨十二日胡陳二君已公畢由湖返省聞胡陳二君此次到衡州後卽與謝鎭守使接洽謝對於大軍北伐極端贊成决將鎭守使署騰出爲大本營行轅其餘旅長陳嘉祐等亦望孫中山啓節蒞衡指揮各軍又胡曾赴長沙逗遛一星期與趙恒惕吕超等所商各事略有頭緒計湘中各級軍官對於大舉北伐實己全體一致矣雲南方面唐繼堯所派代表唐繼虞昨已蒞粤分謁唐省長伍老博士代表乃兄陳述意見表明態度連日賓主之間極爲歡洽唐擬日内離省赴港聞陳伍各當道均有親筆手書託其旋滇面呈唐省長則雲南當亦决無異動惟廣東爲革命之策源地關係極爲重要北伐進行所恃以爲接濟者實以兩粤爲根據日來乃謡言極多有謂唐繼堯將助盧壽回桂以實行其聯省政府之計畫粤中當局亦表同意者有謂孫中山北伐不成將回師返粤許崇智將取陳而代之者此種謡言皆由駐港某機關所散佈以圖破壞粤局者粤人不察人心頗爲惶惑自鄧鏗被刺洪兆麟辭職粤中近又有戒嚴景象於是造謡者益衆香港某華報所載粤中華實多屬影響之談粤當道經已禁止入口而粤人心理常覺粤局可危者此眞庸人自擾也至傳有人在粤私招軍隊則確有其事本月十一日韶州福軍行營奉粤軍總司令部電開據探報有鄭啓賢伍冠雄黄瑞珊等在韶關豆粉街十六號設立招兵機關令即查緝云云當經派出副官鍾傑吕居息二人帶兵前往立即破獲總部並出示嚴禁云爲佈告事查禁止招兵迭經本部佈告在案惟現查得省會附近及各屬地方尚有匪徒假藉種種名目設立機關私行招兵實屬不法已極除飭軍警嚴爲查拿外仰商民人等勿爲所愚總之謀危粤局者固大有人在惟孫陳不洽之謡則可决其必無耳 
[粤局内幕之又一說]  
　　孫陳紛紛調兵之可疑 
　　孫陳不洽之說粤中已紛傳多日港報亦曾迭有紀載今據粤垣通信謂此說純出謡言絶非事實但連日港報仍有此種疑雨疑雲之紀載又似非絶對無因者姑節錄之以觀其後十四日港報云本報前載孫文反兵定粤一事係據見聞所及撮要登載查孫文現在由桂改道援贛與陳炯明令調在桂軍隊返省鍾景棠軍隊之調防北江事皆彰明可考近且於黄沙設立司令部居中策應昨又調第一師一團陳修爵部出防英德又調第一師旅長梁鴻楷星夜出防北江說者謂若果無重要事發生則又何必倥偬至此而廣西武鳴克復未久土匪尚未肅清何故忽爾班師返省雖此事内幕非局外人所能盡知而言者固非無因搆造故汪精衛之赴桂外間亦謂其關於此事有所疏解也十五日港報云昨日本報所載孫文擬先定粤後北伐一節頃據别一方面傳說據云許崇智於數日前曾拍一長電致陳炯明略稱廣東省長應由民選粤省軍隊候余（許自稱）來布置一切等語此電當然爲陳氏而發蓋許力贊孫氏北伐之舉而陳氏則對於北伐事平時一切籌備進行極形愼重孫許對此久抱不滿加以陳許間向有意見此項電文固有來歷省軍政界人亦多知有此事但未獲見該電全文耳并謂陳接電後刻已决意親行督師北伐現經趕速力爲凖備特錄之以覘其後另一消息十四日政務廳長古應芬財政次長廖仲凱外交次長伍朝樞聯同赴桂係對於孫陳事有所調停將爲有條件之磋商或可得和平解决惟陳炯明日來之軍事行動仍在進行連日調軍北上除第一師軍隊原駐防北江南雄等處外其餘各軍隊一律調赴英德第六獨立旅翁式亮部一二兩團一駐梧州肇慶一駐龍州亦已陸續返省出防北江陳炯光所部亦撤軍返粤陳總司令近因有重要軍務磋商特電致各屬高級軍官飭親行來省面授方略兹查已抵省者有駐惠州第一旅長李炳榮駐雷州司令黄强駐陽江司令陳小岳及陳炯光熊略等均已應召來省聞在途者尚有高級軍官數人日間亦將抵省陳總司令又以石井兵工廠爲兩粤軍械產出之區關係異常重要現當地方謡言紛起亟應特别布防昨特電令粤軍司令鍾景棠刻日抽調所部兵士三營馳往駐守認眞保護鍾司令奉電後當即急調所部羅統領親率軍士三營馳往石井兵工廠駐守已於十三日上午十時到防矣連日粤軍紛紛調動總部昨又將駐桂粤軍總指揮葉舉全部軍隊調回肇慶分防扼守昨已電令葉指揮飭於四月内班師旋東回肇慶善後處長原任俾資鎭懾聞葉奉令後業於本月九日將頭帮軍隊兩營調返肇慶又駐桂粤軍第五路司令鍾景棠亦已下令將分駐廣西寗龍州各部隊一律班師東下其分駐陽江之别動隊蘇世安所部·及化縣游擊隊馬玉昌林素輝各營一律集合廣州候命昨已致電兵站總監鍾秀南請迅派遣輪艦分赴閘坡水東等處分别接儎聞昨日午後四時許有第二軍護士隊多名馳至𣒣菓樹街榕樹巷二十五號門牌滇贛聯軍第五軍通訊處搜查旋捕去身穿長衣小褂者二人至入黑時候復會同警察至粤 
秀街聯秀坊某宅捕去身穿洋服之湯某一名又聞江門商埠近因謡傳有黨人潛入圖謀擾亂消息各軍隊已暗中戒嚴一切防護頗爲嚴密 
[唐繼堯回滇後之組織]  
　　唐蓂賡聯帥此次由柳率隊回滇後財政極爲困難對於行政不免有所掣肘外縣人民因戰略上連帶關係所受困苦實難言喻所幸現在政府業已成立比較顧金從前所組織略爲闊大靖國滇軍總司令部昨日通令各機關云照得本總司令經省議會各界聯合會公推兼攝軍政兩政維持軍紀藉資收朿已於三月二十七號就職並通令分電各在案兹釐訂本部編組分五處各司其事俾專責成至從前滇軍總司令部旣已廢除卽應分别合併兹特將編組表錄後 
　　總司令官副司令參贊（總務處）參軍副官庶務所電話所（參謀處）第一部第二部第三部石印所（軍政處）銓叙部執法部武器部經理部醫務部（樞要處）機要股文牘股電報股（軍諮處）參議官顧問官諮謀官諮議官　　當唐聯帥未入省以前與金漢鼎雙方相持情形極危駐滇外交團深恐戰禍一開波及全城乃提出條件四則電達雙方（一）現在雲南省城内外均有洋商居留營業所有生命及房屋財產均請妥籌善法認眞保護以史將來發生重要交涉（二）此次戰綫劃在離城百里之外在此百里之内雙方均不得以兵力互相攻擊（三）在作戰期間一切散兵不得進城至戰事告終之後所有軍隊應駐紥在城外離城四五十里之處俟與省中官紳商民議妥條件之後方能進城以免擾亂地方治安（四）滇越鐵路由省至河口一段在此戰事期間無論何方面之軍隊均不得在此路綫上騷擾及防害其車務路務使此段路能保其原有之精神今日唐已返省戰事已平滇省城不致被兵事蹂躪者說者謂此外人之要求條件亦與有力焉 
[蕪湖快信]  
　　蚌埠消息張文生自知力難勝任日前電張作霖請張勳督皖殷恭先陳德修均己去電歡迎又云倪道烺自赴奉祝壽後近一月以來奔走京津保洛滬杭之間大肆活動意在安武軍總司令或安徽省長謀得位置前日巳回蚌 
　　張文生之秘書長胡夔文十六日由蚌來蕪與馬聯甲接洽云與張勳督皖事有關 
　　蚌埠安武軍帮辦辦事處參謀長宋梓臣因舊安武軍第四混成旅之軍務要公於十六日來蕪見馬帮辦 
　　前裝運吳巡閱使軍火之海軍運送艦定安號十五日由漢口過蕪停泊數點鐘即將下駛往滬聞尚有軍火運鄂 
　　陸軍部顧問楊獻書前日奉命赴鄂與蕭督軍接洽兹恐京漢路有故於十六日乘江輪過蕪取道津浦回京 
　　南陵學生旅滬同鄉會以該縣知事劉欽誥溺職殃民經各法團控發在案詎劉益肆淫威竟於蒸日閉城搜捕控伊之人濫用職權暗無天日已電許省長懇卽撤辦 
　　蕪湖黄包車行同人十五日開會集議以前次車夫罷工學生會出面援助結果不但不能增加車價反减少四十文經警廳佈告在案嗣又稟懇警廳恢復漲落車價自由權復遭批斥近因銅元賤落開支浩繁所入不敷支出甚鉅實屬不堪賠累公决擬於五月五日一律停業 
[蘇齊督表明蘇省自保電]  
　　蘇議會徐果人前致各省元電主張蘇省嚴守保境息民之義絶對不加入内爭昨齊督軍已覆電贊同原文如次杭州盧督軍南京省議會徐議長均鑒貴議長元電敬悉慨念時艱又蒙戰禍以切膚之深痛爲苦口之陳詞劌目怵心仁言利溥廻顧雒誦欽佩何窮燮元治軍蘇省匏繫滋慚頗歷歳年夙無高掌逺蹠之心惟以保境安民爲志雖取譏於坐封故步或可免於不戢自焚信誓不渝久昭天日但期人不我求卽亦决不求人此實區區之本懷也嘉帥老成碩望久爲中外所歸年來兩浙又安四民樂業是酷愛和平之效果各方業已被澤於靡涯今對於徐議長所陳當然慨予以同意蘇浙一體斯又不等煩言矣瞑想戰雲一觸即發偏隅自保敢不兢兢敬布蕪衷統惟愛照齊燮元銑 
[南京快信]  
　　齊督昨（十八）日上午十時召集各處課長在署開軍事會議討論時局問題列席者二十餘人關防嚴密 
　　齊督昨語省會議長徐果人始終抱保境安民宗旨不參加奉直戰爭 
　　某要人調查奉軍共有四師二十混成旅直軍有十師四混成旅雙方已備戰 
　　魯田昨派陶鎔來謁齊督有所接洽 
　　青年會定今日下午六時開勞動界通俗演講會並放各國勞工影片以助餘興 
　　駐京法公使館海軍參贊由京來寗齊督在署設宴欵待温交涉員曁劉參謀長陪席 
　　駐京葡公使昨由滬來即轉車北上 
　　前航空事務署長丁錦因公由京來寗住財政廳昨偕嚴財廳長晋謁齊王兩長 
　　省議會議長函聘黄家璘任本會秘書長已就職 
　　省議員黄端履提議本届會期應實行組織制憲籌備處選舉起草委員依限制定江蘇省憲法緊急動議案侯兆圭提議恢復舊縣議會並分電各省議會一致力爭緊急動議案卽列議程付大會公决 
　　蘇州警察廳長李明逺呈兩長遵令解散轄境雜糧交易所並菸酒交易所停頓情形又金陵道尹蔡寳善呈解散各交易所並勸改他業情形 
[杭州快信]  
　　閩督李厚基派製造局總辦劉溥時昨日抵抗謁晤盧督會商要公 
　　軍政商學各界今日午後在杭總商會開幹事會到馮政務廳張師長夏處長十七人改名稱爲浙江籌贖膠濟鐵路會杭州事務所並推舉正副總幹事 
　　上届省議會提出設立杭州大學案現官廳已指定萬松嶺舊敷文書院爲校址惟開辦費僅五萬元恐不敷支配 
　　國立東南大學派王伯秋來浙商由浙省教育會介紹各官廳請求協濟經費軍民兩長以浙省連遭災歉無欵可籌婉辭却之 
　　莊邦彥定五月一日交卸浙運使篆 
　　西湖一帶及龍井本届產茶中稔最近市價明前每斤六元四角次者四元八角最次者二元五角六分並聞杭縣上四鄉浮山等處各茶行已於今日開市（以上十七日） 
　　時局糾紛風雲日迫江浙唇齒相依以保持和平爲要舉蘇省議員已有通電到浙各法團極爲贊同俟商榷後即擬發表主張維護現狀 
　杭縣縣議會昨開談話會到朱鴻達等二十一人推張守梅主席公决二十日上午行開會式下午分配議事日程並推舉議事細則起草員次日開曾選舉正副議長巳確定顧乃斌陸樹烈 
　　省教育會前舉出上海國是會議代表三人中之胡炳旒因被人指責昨特上書辭職詞頗激切評議員王犖亦即日提出撤銷代表案 
　　浙江籌贖膠濟鐵路會舉定正副總幹事後准二十四日續開會議討論辦事細則及儲金勸募各辦法 
　　一星期來茶米各業用欵頗鉅錢業現洋已有供不敷求之概致現水昨開每百元二角今市又加一角（以上十八日） 
地方通信 
[蘇州]  
　　小學教員加薪之議决吳縣第一區國民學校全體教職員現因生活程度日高要求將原有薪金增加三成而學董及學欵董事以事係實情自當勉爲酌加惟事關公欵不可率行特於前日由學董召集會議因未得公署之核准並未如數撥加兹據當時議决對於是項問題擬加增一成將呈請公署核准照發惟以陽曆六月爲期過期再行酌辦云 
　　蘇州軍事消息縣屬光福鎭地瀕太湖居民時慮盜匪爲患去歳冬由該鎭紳商呈請蘇常鎭守使分撥軍隊前往駐防以資鎭懾朱使據呈後立命第五團第一營第一連前往駐紥迄今半載現朱使因軍隊久防在外恐於學術有所荒疏且該鎭近來非常安靜已無駐兵之必要故特命駐在該鎭之軍隊日内即行撤防又前次由寗募來新兵因不諳操法每日學習均係基本動作與徒手教練兹悉各新兵對於操法已窺門徑於各種學科尚屬茫然故自昨日起每日除操練外於午間添增講堂一小時授以簡單軍事智識復於晚飯後增加精神講話一次以期由淺入深成爲完全之軍人云 
　　蘇州長途汽車消息潘利榖等組織蘇州長途汽車前經擬定簡章呈請省署轉咨交通部核辦兹悉省署近准交通部咨略謂潘利榖等呈請創辦蘇州長途汽車一案前准貴省長先後咨送該公司假定章程書類圖說及執照費洋二十元印花稅洋二元到部業經分别審核大致尚妥惟查該處道路本極狹窄且有級橋梁甚多原呈圖說簡章全線大小橋梁十餘座並無表示究竟駛行汽車於沿線地方有無妨碍應請轉飭該地方官詳查具覆並飭創辦人補呈實地測量圖說以憑核辦又查該創辦人等所認股欵共五萬二千元未據提出憑証亦應飭其補呈卽請貴省長就近派員檢騐屬實咨送本部核辦云云王省長准咨後已令實業廳轉飭潘利榖等遵照辦理矣 
 
 

Page 11

 
 
　　舊縣議員推定代表吳縣舊縣議會議員近因上海縣議會已定本月二十一日在滬開全省縣議員聯合大會亟應推定代表届時前往列席又本邑旣與各縣聯合互通信息亦宜列一通訊處故特於昨日（十七）下午假舊學前市鄉董事公會開談話會討論一切共到二十餘人當經推定舊縣會議長孔康侯議員顧吉林姚惠伯等三人爲赴滬代表並擇定市鄉董事公會爲通訊處以便聯合各縣互通信息至五時半散會 
[松江]  
　　建築火會之進行松江救火聯合會同假商會辦公因火會中堅人物俱屬商界中人故該會職員均由商會職員兼任此次該會建築會所經商會會董會議决即在商會後方空地建造其經費除用火會原有積儲金及捐欵外如有不敷則歸商會擔任並於火會中立一商辦碑記以示與其他地方之歸入市有者之區别現聞火會房屋己定建造洋房五幢需費約六千元惟因指定基地過於狹小是以復向官產所領購會後之官有荒墩地俾於面北後街另開門户十七下午已由官產所派員丈估以便繳價給照即日興工 
　　女子學藝會開幹事會松江市大小女校十三所定五月二十號舉行聯合學藝會頃各校推定之臨時幹事員以會期已近特於十七日下午二時假勸學所開幹事會集議籌備事宜公推周鐵橋主席沈玉旋速記議决後列各案（一）推定朱女士明卓楊女士紫雲及縣教育會正副會長張蔚丹楊繩武周鐵橋爲籌備主任（二）籌備處附設縣教育會（三）經費由縣教育會函請勸學所補助惟祗以佈置會塲爲聙（四）開會時間上午九時至十一時半止下午一時至五時止（五）各校表演照上届原案每校至少五節由會通知各校於本月三十號以前將節目交會以便編排付印（六）推陳念慈編聯合學藝會歌詞周國珍女士編仿效操四節均先期印發各校俾資練習（七）入場劵印八千張節目印三千張（八）請縣警察所及一二九十團童子軍維持會場秩序（九）會場販賣部請第一義務學校擔任 
　　印送九年度中資捐數九年度官契附徵教育中資捐除三釐辦公津貼提出九十二元九角由勸學所呈解縣公署外共實收三千二十八元亦經勸學所分别市鄉彚列一表印送二十四市鄉自治委員查照以昭實在 
　　莘莊商會之選舉訴訟本届莘莊商會選舉職員用記名連記票選定錢亦莊爲正會長經該鄉自治委員顧吟香呈控實業廳認爲違法選舉業經實業廳令飭松江縣商會查明具復矣 
　　教育參觀團出發松江教育行政人員組織之教育參觀團由各團員自相結合分爲兩組其第一批參觀廣東新教育之縣立一二兩高小校長錢魯詹楊繩武縣教育會長張蔚丹等三人業於十七日持黄仭之介紹書乘車赴滬由滬換乘輪船出撥赴粤矣 
[常州]  
　　安東鄉之仇殺案安東鄉後蕭廟於前日作集有著名帮匪薛富榮與吳福生有宿怨在集塲相遇薛乃集黨三十餘人持械圍毆吳祗一人不能敵衆當即昏厥於地後由旁人多方治救始漸蘇醒然受傷過重脊骨折斷腿部被刺三刀奄奄一息延至十六日斃命吳之家屬已於昨日來城投縣報案申請相驗矣 
　　下弋橋暗殺案兇手已獲鳴鳳鄉卜弋橋之張乾大槽坊發現暗殺案各情已誌昨報兹聞縣署得報後即派盧警佐偕同檢驗吏赴鄉相驗正在檢驗時忽有復溪鎭（離下弋橋十餘里）保衛團押解兇手唐根寳到塲隨即帶城當晚十時許開庭唐根寳供稱自幼爲城内凌秦氏領作螟蛉子凌秦氏之女嫁與張乾大店主爲室即在張乾大作夥因遊蕩性成致被逐出前曾屢至姊處（即凌秦氏之女）借欵前日晚間又至姊處擬向之借欵經過錢盤洪之房内錢即運呼捉賊予即將廚房菜刀斬之錢出抵抗遂奮力又斬一刀錢卽倒斃予向外逃逸天明時始抵復溪鎭被保衛團盤獲即以實告甘願坐罪云云庭上得供即諭令釘鐐收監候判 
　　省令補估拆城工價武邑東西南北月城前由商會市公所呈准督省兩署及江蘇水陸台營官地局拆卸巳有官地局派委趙知事堉來常會同縣署前往查估業經將工價等呈報在案昨日縣署又接督省兩署訓令謂拆卸月城甕城以及更樓應需工資漏未估報宜即補行估計云云縣署即行遵令補估矣 
　　義教經費仍無着武邑義務教育經費自畝捐打消後迄無着落姚知事特呈准撥借八九兩年忙漕滯納罰金以資救濟前日行令勸學所逕向保管此項經費之游民工廠籌備主任高翰霄撥借高接勸學所公函後於四鄉公所開會時特將此案提出討論結果呈請省廳撤消此案此項呈文已於昨日發出並函復勸學所矣 
[鎭江]  
　　更樓巷之大火西城外更樓巷江姓家今日（十七）黎明五時不戒於火致兆焚如延燒草房七十餘家有一王姓女孩未及逃出致被燒死直至城内外各坊救火會洋龍齊集及警局消防隊同濟救火會施救得力截斷火路始得於六時熄滅否則南面大街各店近在咫尺亦將不免云 
　　丹陽欵產經理處成立丹陽縣范知事遵例召集地方各團體依法組織地方欵產經理處並推定總副董等昨將成立情形呈報省署鑒核矣 
　　警隊剿匪得手江北衆興大興集一帶土匪嘯聚現經駐泗省警備隊在衆興黄集與土匪鏖戰數小時擊斃巨匪十三人生擒匪首數人得槍多枝餘匪逃逸並聞江北遊擊隊已星夜追捕矣 
　　請減屠宰稅未准丹徒縣屠宰稅本由商人楊懍六承辦前日該商以收數減少特具呈縣署請轉呈財廳懇求核减稅額以免賠累今縣署已接奉財廳指令謂該認商旣知認定稅額中途不能求减何得藉詞嘗試所請應毋庸云云張知事現並將該項指令轉諭該商知照矣 
[南通]  
　　東台糶賣倉榖東台縣去歳水災最深致今春米價飛漲近由縣公署召集二十七市鄉董事到城開聯席會議討論結果僉以先糶倉米振濟貧黎爲急切又拼茶市内竈民數千前日麕集市上將各糧食行之米榖倒於路途往市董家要求振濟市董不得已允將歷年所存積榖倉米平糶其事始寢 
　　一女師來通參觀南京省立第一女子師範學校四年級全體學生昨日（十六日）清晨搭江永輪到通參觀本縣女師校女工傳習所及公私各幼稚園并游南五山及唐閥各廠定於一週後赴杭滬等處云 
[徐州]  
　　定期查振災區銅山縣振務處刻定於舊曆三月二十二日召集各市鄉災區調查員開會决定施放辦法卽日出發施放並函催各市鄉董從速將捐收齊以資支配云 
　　函請領購振糧銅山縣署現接到江皖浙鄂湘黔振災協濟會來函由會中息借鉅欵採辦紅糧小米已運往徐州臨淮等處受災各地以原價分撥無論各災縣各團體如非爲貿利者卽可由縣署來函介紹逕赴就近糧站照原價分撥以資平糶銅山如欲分撥可向駐站監察接洽領購刻曹知事已轉振務處知照矣 
[嘉興]  
　　令催繭行換帖嘉興舊有繭行每年必須換領牙帖方能開行營業現換帖之期又届縣公署已奉省令催換業已令行繭業公所轉知舊有繭行各牙户於限期内一律呈換母得觀望致干處罰故境内各繭行將於日内分别呈換矣 
　　丁糧漸有起色嘉興連遭歳歉户鮮蓋藏維持生計尚虞不給故縣署征收丁銀甚形寥寥自省委督征委員蒞禾後先向欠完丁銀之各富紳鉅户躬自往催故三四日來丁銀各櫃每日征收己略見起色東西四櫃約征一千餘元調查征收成色十年丁銀及抵補金統扯僅征二成左右若今歳蠶事收成豐稔則糧賦征收庶有可觀也 
　　建造瓶山公園城中瓶山爲鴛湖八景之一向稱嘉興勝景現經就地士紳發起建造瓶山公園以保存古蹟預算經費約須二三千金當由就地籌集一俟籌足即行僱匠建造樓臺亭閣以壯觀瞻云 
[揚州]  
　　籌備自治所之核准淮揚道區自治講習所學員湯祝君等前以本縣爲認定施行自治縣特組籌備自治所擬具簡章呈經縣署轉呈胡道尹察核刻王知事巳奉到第六四零號指令准如所請遂轉知該員等知照矣 
　　五師學生實地練習省立第五師範任校長近以本科四年級瞬届畢業依據定章支配於十七日夜往城廂各男女校實地練習以增經騐 
　　北商躉繳稅欵之爲難揚州稽核造報分所繆經理近以皖北各商改訂濟南鹽二百票濟銷特通飭該商限四星期内繳足稅欵各商查定章向係陸續繳運此項鉅數一時躉繳不獨難於應付即錢莊方面亦將週轉不靈實屬爲難云 
　　水災影響肉捐江都肉捐委員蔣瘦支以近來肉價奇昻魚蝦價賤居户採用食料幾有淘汰猪肉之勢此項現狀完全爲去歳水災鄉民無力飼養猪子所致影響捐欵匪淺特呈請縣署請示彌補方法王知事以事出一時縱有困難應自行設法整頓指令該委遵照矣 
[香港]  
　　華民政務司禁止養婢之告示華民政務司夏爲示諭事照得現奉督憲諭開奉理藩院諭在大英全國境内不准蓄奴故爾等居民須知婢女非主人所私有凡來港婢女其欲離去主家並已及自能决斷年歳必須任其往求華民政務司爲之處理惟應告飭汝等婢女必待尋有職業方可離去主家否則恐被人誘爲娼妓又特爲誡飭爲主人主婦者凡其婢女如欲往見華民政務司母得阻止等因奉此合亟出示曉論俾衆週知爲此特示一千九百二十二年四月十四日示 
雜評一 
[魯人之弭兵運動（默）]  
　　今日與戰事有關之各省其人民皆紛紛爲弭兵之運動而勢最危禍最烈者魯省是也魯省本多匪患又值青島收回之時而張宗昌輩復運鬍匪爲擾亂膠濟線一帶之活動假使偶有變故授人口實勢必將華會爭得之結果斷送無餘故魯省今日之危險不僅在受直奉明槍交戰之影響而尤在此種關係外交之隂謀不僅遺魯省人民以切膚之苦痛而尤遺國家以重大之隱憂此魯人弭兵之運動所以較急於他省而維持治安所以更難於他省也 
　　吾嘗謂此次奉直爭潮中奉天方面有大失計者二事一爲利用張勳以擾亂長江一即爲利用張宗昌輩以擾亂青島此二者皆大失人心者也 
 
 

Page 12

 
 
   
 
 

Page 13

 
 
本埠新聞 
[時局緊急中之鐵路消息]  
　　昨日（十八日）晚據由京南下之頭等乘客云由漢口至京之客貨車確已暫停軍事需用車輛尚不敷分派惟京奉津浦二路之客車仍照常開駛貨車亦早已停駛外傳京津乘客紛紛南下之說不確近數日以來南下乘客甚少北上之客大半爲西人昨晨滬寗路通車乘客赴京津者華人只有十餘人西人則往來如常云 
[總商會請蘇浙當道宣布政策]  
　　期望商同皖閩兩省互訂約束勿入漩渦 
　　上海總商會昨日分致南京杭州電云南京齊督軍浙江盧督軍鈞鑒十稔以來兵禍相仍國無寗日川湘古稱天府之區其民夙饒生事自清季時教育實業卽已粗具規模稽其成績僅亞江浙今則都市村落半化刦灰孑遺人民流離轉徙稍有良知聞之酸鼻其他邊逺瘠苦省分所蒙慘况更不必論環顧全國惟蘇浙一隅以歷來疆吏均能保境息民不事兼并不營封殖其人民猶得蒙業而安稍紓喘息此非獨東南半壁之幸亦爲全國一線元氣所繫今則奉洛兩方盤馬彎弓躍躍欲試戰機之發在指顧問語云佳兵不祥蘇浙在全國中猶爲比較完善之區兼爲全國第一商埠所係蠶事方興全年輸出貿易之衰旺繫於此數月内之安危如果稍有風鶴之驚必致牽動全國而海關稅收省庫入欵亦將受其影響有百害無一利凡此關係之鉅諒在鈞座洞鑒之中無待論列昔張文襄訂東南互保之約而七省人民受其利賴至今稱誦兩公謀國之誠不讓昔賢而今日大局阽危尤非清季可比此等蠻觸私鬭之行爲不殊庚子中風狂走之已事應請商同皖閩兩省互訂約束勿入漩渦冀以保此一線完善之區實爲兩省人民日夕期望之舉除分呈外敬乞將鈞府所持政策立予宣布以安商市上海總商會叩篠 
[滬地舉辦臨時戒嚴]  
　　松滬何護軍使近以奉直形勢日趨險惡滬地爲通商巨埠得耗以來人心惶惑對於地方治安自應嚴加保護以杜匪人乘機擾亂秩序故於昨日起舉辦臨時戒嚴除令行憲兵第三營飭第九連閔連長第十連李連長自卽日起調撥憲兵至南北二車站遇有形跡可疑之旅客携帶行李等物愼加檢查外並飭混成旅第一第二兩團劉王二團長轉令所部各營於十八日起每夜自九時以後至天明爲止輪派士兵整隊分往各處要道認眞梭巡凡軍事區域如斜橋以南至高昌廟及南火車站曁龍華等處晚間倘有途人往來當詢其來去踪跡設或對答不符卽行扣留訊查明確方准放行 
[再誌各團體請華顧問出席納稅會]  
　　北山西路唐家弄商聯會·山西路聯合會·滬北六路聯合會等十餘團體以本日租界納稅人特别會議案中所討論之印刷附律及碼頭捐等問題與商家利益諸多衝突特商請華顧問出席該會旁聽並於必要時代表全埠華人陳述關於上項問題之意見冀納稅西人之了解藉紓公道主張已誌昨報兹將該團體等致五顧問函照錄於下（上略）逕肅者團體等均係租界市民在理應有參與市政之市民權頃以種種原因尚未如願深爲遺憾此次公共租界工部局將於本月十九日（星期三）在納稅人會議提出取締印刷附律該律規定無論何人印刷（包括各種複寫法）或發行或委人印刷或委人發行載有新聞消息或事項或議論或意見之任何報紙小册傳單招貼等均須於印刷以前向工部局註册如有誤塡脫漏或分散未刋印刷人姓名住址之任何紙張者皆得處以三百元以下之罰金或三個月以下之監禁此項規定業經上海書業商會上海書報聯合會上海日報公會上海書業公所中國青年協會出版部等五團體聲明不能同意之理由四項即（一）按洋涇浜章程工部局規定此項附律實屬越權（二）此項附律如果實行則無論個人或廠店任印何種印件均有註册之煩均有受罰之危險（三）工部局以爲此舉係取締過激印件然此種印件自有中國刑律約束無另訂附律之必要（四）月十三日工部局公報解釋謂「附律所要者惟印刷人及發行人之註册而此項註册手續亦不須重複」然此項解釋實係自相矛盾且係僅對書局報館而言蓋該律原文固明言無論何人何種印件均須於印刷以前註册敝團體等對此四大理由亦極認爲允當且碼頭捐一案與洋涇浜章程有所不符迭經表示諒邀鑒及因此團體等開會公决請台端出席旁聽而於必要時請代表華人陳述理由俾便了解而免遽行通過爲要云云 
[工部局發表關於附律之函牘]  
　　本日工部局報告載有領袖領事與總商會爲印刷人註册及增收碼頭捐事之往來函伯兹撮要譯錄如下 
　　三月二十八日領袖領事丹總領事賴思周氏備函以所接三月十六日交涉員抗議印刷附律之函送達工部局總董史密斯氏交涉員函中畧謂接奉外交部令開據上海總商會及各團體來函反對上海工部局所欲施行之印刷附律且請向此間外交團提出抗議希即查明此事並將該附律原文抄寄一份俾本部得取必要行動等因前來敝署接此文後即以附律原文並總商會之解釋文寄呈外部兹復接奉外部文開上海總商會及各團體提出之抗議極關重要希速請領事團轉商工部局取銷此項附律等因前來查附律中所開取締印刷之條例範圍太廣諸多窒碍如果實行將使業印刷者感受種種大之困難羣情惶恐反對堅决上年諸公共團體致上海納稅人一函曾詳論此事今總商會提出之各點亦關重要兹將該會來函錄呈請轉商工部局取銷此項附律以保營業而順與情云云 
　　四月十二日工部局總董史密斯氏覆領袖領事意總領事羅西氏函畧謂一九一九年七月納稅人特别會議通過一議案規定於附律内加入條文許工部局有權令印則所與報館領取執照工部局所以必須以領照爲急切之舉者其種種原因曾由當時總董裴爾斯氏提出此議案時詳細述明（載見是年工部局年報）此項附律與執照條例經同一會議通過未得領事團之贊且但工部局於一九二○年三月間非正氏探悉領事團方在考慮如何可使工部局達到目的並悉領事團贊成印刷人之註册及令將姓名住址載於各種印件上與其他多國所行之辦法相同工部局有鑒於此且以此種辦法雖無領照原議之價值然未始不可因以遏制數種印刷物而尤以謾駡與煽亂之小册爲甚故工部局决議提出附律以供納稅人之考慮其措詞則可望得領事團全體或大多數之贊成工部局今悉經營印刷業者從事宣傳於該附律之範圍與目的作種種强解不知就工部局方面施行此律而論固甚簡單也簡言之即（一）印刷人發行人如有領事可其領事註册否則可向工部局註册（二）註册以後印刷人須將姓名與營業住址登錄出版物上（三）凡不遵此律之印刷物無人得發行散播之且註册非須數數爲之惟地址遷移或印刷公司中之董事部有所更變則當報明工部局至於印刷物本身無庸註册此項辦法不爲苛厲凡有責任之報館與印刷人可無庸疑懼云云 
　　四月十二日工部局總辦李台爾氏致函總商會會長聶雲臺略謂今聞貴會對於工部局修正地皮章程第九條徵取碼頭捐辦法之舉持反對態度此殆因於該議案之目的有所誤會之故兹奉命以一九二○年工部局年報一册送呈貴會其中自二百零二頁起至二百十三頁止載有關於該問題往來之函件請加注意並請於一二日内派貴會董事一人或數人至敝處一談竊願將貴會所未明瞭之各點詳加釋明以袪誤曾云云 
　　四月十三日領袖領事意總領事致書工部局總董略謂兹復接交涉員二函抗議增收碼頭捐施行取締印刷品附律之議案特將來函錄呈並附本總領事覆函（一）交涉員三月二十九日致領袖領事函畧謂兹准上海總商會函稱竊查上海洋涇浜北首租界第九欵中載有准此會内齊集之人抽收貨捐租界内之人將貨物過海關或在碼頭上起卸貨物下船轉運均可抽捐捐數多少照貨之價值而定但貨價每百兩捐不得逾一錢等語又查第二十八欵此項章程將來如有更改增添或所載語言所給權柄等項有可疑惑之處即由各領事官與中國地方官會同商擬必俟各國欽差及中國國家批准方可定規等語是此項章程實具國際間條約之性質而爲市政之法殿典與其他章程及附律僅須經納稅會議通過領事團批准便可施行者截然不同去年工部局曾擬於納稅人會議中提出第九欵之修正案有此捐不得逾關稅所徵數百分之三等語雖因該會不足法定人數未克提出然工部局於該議案草定之前並未向台端及其他地方官員會商是工部局視上海洋涇浜北首租界章程中所規定中國官員之權力以爲無足重輕昭然若揭今歳納稅人會議不日召集增收碼頭損之議案復列議事日程之中其詳情己載人各報不復贅述請即根據此項章程向領事團預先抗議等情前來查敝署曾於去年四月内函請貴領袖領事咨照工部局對於增捐一層謹愼考慮並接覆稱查工部局所擬增收碼頭捐之提議因於四月十四日召集之納稅人會議不足法定人數未付表决復由敝署覆函深望工部局體會商艱取消前議等情在案今據總商會來函所稱各節足徵增收碼頭捐之提議商人反對甚烈相應函請貴領袖領事查照賜覆爲禱（二）交涉署三十日復致領袖領事函略謂本月十六日敝署接奉外交部令開准上海總商會及各團體呈稱工部局擬提出附律對於印刷品加以限制等情希即抗議等因即行函請台端咨照工部局收回此議諒邀鑒察兹復接本埠書業公所書業公會日報公會書報聯合會等函稱工部局曾擬在去年納稅人會議中提出附律限制印刷品因該會不足法定人數未克提付表决遂行擱置今年納稅人會議不日開會工部局復擬將是律重行提出設會中一旦通過見諸施行不僅印刷出版兩業深蒙其害即商務及教育亦大感困難公團等爲公衆利益計爲言論自由計不得不設法將是項提議根本打消竊以事關重要謹將提議中之附律條文及公團等意見書各繕一份附呈台察懇即迅賜援助至紉至紉公誼等情前來竊查是項附律範團實太廣泛條例亦過苛細如竟通過凡涉印刷業者將常受法網之桎梏其結果當有如總商會及公團等所稱不惟印刷界及出版界深蒙其害即商務及教育亦感困難者今納稅人會議爲期己迫工部局似應顧念輿論將此項苛律立予取消俾免發生困難敢懇台端迅即咨行工部局立即收回提出此項附律之成議藉示體恤商艱而安民心實紉公誼並希賜覆爲禱（三）領袖領事意總領事於十一日覆交涉員函云疊奉上月二十九日及三十日大函示以上海總商會因工部局擬於本月十九日納稅人會議提出增加碼頭捐及印刷品附律兩案之抗議囑即咨行該局迅將兩案取消拜誦之下請即將大函錄交工部局總董惟領事團於納稅人會議議案何者應提何者不必提出實屬無權過問至於工部局建議增加碼頭捐一案並未漠視華官上海洋涇浜以北租界章程非得領事團及華官之同意固不能修改但非經納稅人贊成後工部局無庸先將此事提出於領事團與華官之前上海總商會應知上海租界内人口日增行政費益鉅目下碼頭捐率極輕若工部局不克增加於此亦必取償於他途至於提議中之印刷品附律領事團以爲上海總商會及印刷商人等不必疑懼是項附律欲圖阻止荒謬書籍傳單等之散播此種文字時常充滿於租界之内附律條文雖範圍廣泛實無意於限制言論自由且亦决不允其用以爲言論自由之限制台端猶憶昔日反對米店領照之舉理由正復相同在於今日似不能謂捕房濫用其權及此例與公衆毫無利益也印刷品附律即欲助捕房以維持治安保守秩序夫維持治安保守秩序之心理華人與西人自必同具竊以爲上海總商會助其抗議之請抑亦過矣倘此律一旦施行而工部局僭越其所得之權則領事團將首出抗議此可爲總商會保證者也 
[各校長會議籌欵贖路記]  
　　議决五六兩月爲第一次贖路儲金運動期 
　　江蘇省教育會上海縣教育會上海縣勸學所上海市學務辦公處上海籌贖膠濟鐵路委員會於昨日（十八）下午四時三十分假省教育會聯名邀請本埠各校校長開會討論籌欵贖路問題到者有招商公學方唯一第二師範賈季英商科大學詹文忠崇正學校曹肅雲神州女學舒蕙楨務本女學張懷之專科師範計始復等三十餘人公推沈信卿主席先由主席報告組織贖路委員會及議决贖路儲金等經過情形并謂關於贖路總公司已請全國銀行公會發起組織希望教育界盡鼓吹宣傳責任學生方面聞已一致贊成願爲效力亦期校長加以恊助如能於半年内辦成此事最爲得當李頌唐謂鼓吹責任教育界當可勉力惟請委員會將贖路必要擬作簡單宣言爲一般國民勸導方唯一主張限定籌欵期限俾免觀望賈季英提議擬定一學校籌欵數目標凖得欵較多者請省教育會給以名譽奬勵賈叔香主張在暑假期前作一結束期間限定兩月主席謂能否以學校人數爲比例經衆討論結果僉主以陽曆五月六月兩個月爲第一次贖路儲金運動期主席付表决大多數通過至分數標準黄任之主張以教職員學生總數爲一校標準分數分數等級以學校之大小定之小學校每人一元高小每人五元中學十元高等學校二十元主席以之徵求同意衆無異議作爲通過黄任之又主張今日到會各校每級學校舉定委員數人組織委員會賈季英謂主要事件仍以開大會爲是委員會似不必組織衆贊成關於鼓吹文字由贖委員會事務所擔任賈季英謂此時以調查各校學生數目爲急務主席謂此事可請賈叔香先生擔任又謂學生方面議决五月七日舉行游行一事亦請李頌唐先生向官廳接洽又對於學校學生存摺手續多有討論結果存摺仍歸學生自領惟交學校點騐將存摺號數存記並在存摺上加蓋學校圖記衆無異議時至六時餘遂散會 
[關於贖路運動之山東復函]  
　　已入手募股認股者異常踴躍 
　　山東贖路總事務所昨復本埠籌贖膠濟鐵路總事務所函云昨奉台函並貯金方法及存欵章程均已誦悉贖路事極繁自非提綱絜領莫由奏功尊論透闢詳明切中竅要對於集金一層亦具深心欽佩無似敝會兹於三月十二日成立一切手續規模大致粗就擬卽以募股爲入手辦法由省會而推行各縣以期普及目前先由發起人解囊預墊股本金十萬元交付銀行生息作爲會中經費藉資進行至於紳商人民各界認股者亦復不少以現時情形觀之尚屬踴躍惟事在愼圖總期行之以漸持之以恒齊心努力或達到完全收回之目的未可知也尚祈登高提倡錫我南針惟先河之率導俾衆志以成城尤同人等所翹跂共祝者也引領南望不勝依馳云云 
[軍界贖路欵送儲銀行生息]  
　　松滬何護軍使以所部軍官佐抽薪備贖膠濟路欵所扣三月分欵項現經各營軍需科將第一次扣存之欵彚解來署應將此欵先送銀行暫存所得息金將來亦可充作贖路之需昨己諭令本署軍需課長迅速解送銀行生息矣 
[蔡廷幹最近之談話]  
　　聯合通信社云修改稅則委員會業已訂於本月二十號開會本社記者特於昨日赴靜安寺路一百○八號訪該會委員主任蔡君廷幹詢以事前之籌備與會中之要點據云本會自籌備以來行將一月會中各種事前之佈置均巳就緒而各國委員亦已到齊中國方面財部所改派之會辦徐森君亦已到滬現寓白克路至此次會議之要點可分爲三（一）調查年度（二）調查貨價（三）值百抽五現先以調查年度而論調查年度係此次稅則會中之第一步手續且最重要之問題蓋各國歷年所進之貨其價格高低不一如一檯子自民國五年所進其價爲五元而民國六年所進者即漲至十元民國七年所進者又高至十五元其五年與七年之間相差有十元之鉅今所謂調查年度者卽各國歷年所進之貨取其折衷價目而確定之第二要點爲調查貨價今各國所進之貨物其價格大小不等如一打字機器假定日本所進者爲五十元英國則爲百元美國則爲百五十元凖此以觀美日之間相差有百元之多今之所謂調查貨價者亦取折衷之價格而訂定之至若第三要點爲值百抽五須待上述兩大問題會議終結後方可實行值百抽五如「每百元抽五元」至華會所加之二。五馬凱條約所加之值百抽五以及裁釐加稅等各種問題均於明年在北京召集特别會議時從長討論云云二十號之會期定下午二時一刻假北河南路總商會議事廳開會云 
[國是會議函催代表來滬]  
　　聯合通信社云八團體國是會議因大會期近故專函催請各返里代表蒞滬以圖進行函曰逕啓者本會議前經議决凡曾出席組織大綱會各代表概爲宣傳兼交際員業經通告在案昨開第六次籌備會僉以大會期近應請返里各代表早日蒞共策進行用特函請台端務於五月三日以前蒞滬井希將起程日期先行惠復爲荷 
[廣東海口商會致國是會議函]  
　　國是會議昨得廣東海口總商會來函云逕啓者三月十三日接准貴處東日郵電開國是會議議决至遲十五日開正式會盼代表速來并請電復等因准此當經推舉林會董大魁爲本會代表並於十六日電復查照文曰上海商教聯席會辦事處覽東電覃奉現舉林大魁君爲本會代表刻即首途希查照海口總商會叩篠等語諒達台覽查林代表因候船所誤月杪始行起程道經香港尚須入省一走大約小作逗遛本月初乃能抵滬何時報到尚希見復爲荷海口總商會 
[江蘇縣議會聯會致莫子經涵]  
　　調集舊卷 
　　江蘇縣議會聯合會昨致莫子經函云敬啓者本會應時勢必要繼續集合以期貫澈民國五年之主張俾符法案而順輿情業經函達全省各縣縣議員徵求意見刻下函復到會者已有丹徒如臯吳江常熟寳應川沙灌雲宜興句容崑山奉賢崇明金壇泰縣泰興青浦金山太倉松江寳山興化阜寗靖江江隂沐陽等二十餘縣推出代表八十餘人一致主張早日開會請求恢復具見尊重法治詢謀僉同現省議會已定十五日開臨時會本會宜乘此時期在會集會以利進行兹訂於本月二十一日下午一時假四馬路倚虹樓開全省縣議員聯合大會討論辦法届時敦請台駕撥冗蒞臨至爲盼禱再前次縣議會聯合會各項案宗尊處諒必存放敬請檢出擲下以備參考尤紉公誼 
[上海市納捐人會呈文及縣批]  
　　上海市納捐人會成立後曾經呈請各官廳轉呈省公署咨呈内務部立案當奉省署批開查自治制施行細則現尚未奉頒布應俟由縣呈報再行核辦等因該會奉批後復又具呈縣公署請爲核轉兹將原呈照錄如左呈爲請轉呈事竊維上海市自治機關自民國三年解散後自治停頓已逾八年本年一月一日大總統令内有各國自治事業之發達大都以市爲權輿凡有市之地方人文輻輳財力充裕尤應首先創辦以爲各地倡率等因是政府促進人民自治之意已公布於全國我上海市民旣盡納稅之義務自應有自治之權利因由全市納稅人分區舉出代表組織上海市納捐人會爲恢復自治之先導業於一月二十二日開成立大會以市自治制旣已頒布自當實力奉行呈請江蘇省長鑒察輿情即咨内務部定上海市爲特别市將上海市原有自治權仍歸諸市公民切實舉辦以符共和之旨當奉省長第七二八號批開來牘悉查市自治制施行細則現尚未奉令公布惟上海市夙稱富庶所請咨定爲特别市之處應俟由縣呈報再行轉咨核辦希即知照等因奉此理合將請定上海市爲特别市並將上海市原有自治權仍歸諸市公民情由呈請鑒核轉呈省長轉咨内務部核准施行實爲公便謹呈云云旋奉沈知事批示云來牘閱悉希候據情呈請省長核辦遵行此批 
[法兵今日赴津駐防]  
　　法兵五十二名由法乘輪於昨晨到滬定於今日（十九日）乘滬寗路早車赴寗轉車赴津駐防 
[華商電車加價]  
　　華商電氣公司電車部分因近日銅圓價值日賤不免虧耗是以將票價增漲兹將該公司規定所增票價新章錄下（一）各路二等一分票一律取銷即二等車二分起碼（二）長路即小東門至高昌廟路線頭等一二站前三分現改四分三四站前六分現改八分五六站前九分現改十二分二等一站二分二站三分三站四分四站六分五站七分六站八分車站路與長路同所有中華路民國路除取銷二等一分外並不更改以上改定票價均於隂曆四月初一日爲始實行 
 
 

Page 14

 
 
[航業消息紀要]  
　　大來洋行之皮西大來號輪ＢessieＤollol此次由太平洋來滬行抵日本時因遇颶風發生大受損傷僅船中貨物一項損失值五十萬元至船身修理費損失達一萬元云 
　　太平洋郵船公司之航業現經舊金山股東會報告一九二○年獲益一百六十萬二千四百七十元是年營業共達一千零十三萬六千零九十六元去年（一九二一年）營業爲五百九十四萬八千九百三十一元統年除開支外須虧折洋四十九萬五千五百九十一元以上皆以美金計算去年營業與前年比較僅及百分之五十七弱太平洋航業之銳减可知矣 
　　中國郵船公司現得舊金山總行電告尼羅號此次由滬赴美後其航行太平洋線之船期便即取消由美總行另行改調他路行駛但現尚未定云 
　　中國公司之中國號郵船二十八號由滬往舊金山現在小吕宋不久將赴香港俟到港時該公司便將船中新水手一律辭去卽在香港仍令原氷手回船服職 
　　天祥洋行之剛德砲台號帽中裝往美國紐約計有毛髮鬃一百八十件羊皮四百八十件桐油九百簍茶葉七百箱五倍子一百箱云 
[鍾文耀昨晚北上]  
鍾文耀於昨日（十八日）晚乘滬寗路夜車赴寗轉車北上 
[請定取締汽車新章]  
　　電車到站時汽車不得攙越 
　　昨有西人名Ｃhrysalis者投函字林報略謂本月十四日貴報汽車小識欄載有他國市鎭管理汽車章程凡遇電車至站停駛乘客上落之際汽車不得攙越駛過一則竊怪此項章程滬地何久未倣行若就所謂「穩妥第一」而言則允宜倣行愈速愈妙姑不論實際之遭禍可藉以避免則如汽車駛過人叢電車乘客車閃西避擁擠之情形亦由此得以免除謹愼之汽車夫在此時即已停駛於此項章程固毫無影響不謹愼之汽車夫則立受限制且不必用特别巡捕監察途中行人苟見汽車夫一鳴汽笛卽行駛入人叢婦女小孩因此受擠之時即可抄錄汽車號碼報告捕房渠輩若知人人可告發其違章則此項新章自可奉行不懈矣至謹愼之汽車夫不必懼受此新章之妨害車務官長固不致因一次之告發遽施譴責必於該車夫迭經被人告發然後予以警處竊願此項章程卽日加入汽車附律云云 
[日華紡織工罷工三紀]  
　　浦東陸家嘴日華紗廠工人要求增加工資不遂相率罷工已誌本報昨日各工人仍未上工甚至爐子間工人亦不淮廠生火致成寂寞景象該廠廠長日人後藤等於昨日午後赴三區警署要求飭傳各重要部份之工人到案諭令上工增加工資當酌量辦理云云署長答以工人罷工如有不法舉動巡警自當盡力彈壓卽予拘究以盡職責上海爲五方雜處工人作工向無法定束縛該工人等今日脫離甲廠明日即可轉入乙廠且其居處遷徙無定飭傳一層碍難照辦云云彼此商議良久不得要領而散事後曾署長卽諭令駐紥該廠之夏巡官加派長警荷槍實彈在該廠四週梭巡防範嚴加保護一面據情呈報徐廳長核奪 
[又有一批旅法華工回國]  
　　旅法華工一百四十五名期滿回國乘法郵船於昨日抵滬法捕房預派探目沈德福帶同通班探捕前往黄浦灘碼頭導引至大自鳴鐘捕房優給飲食並派探送至輪船車站遺同原籍計乘滬寗路車到浦口者九十一名到濟南者三十九名由輪到天津十五名 
[房客總會請禁假修理逐房客]  
　　國聞通信社云上海房客總聯合會呈滬海道尹文云呈爲錄批呈報事竊滬上加租風潮雖蒙中外官廳布告取締小民稍得安寗無奈各房主持財肆虐藐視明令增加無已敝總會苦無補救之方實亦礙難膜視不得已前舉代表持呈晉省請願於省長之前兹將原文及說帖曁抄粘並奉批示抄呈鑒察再近日各房主間有因加租不遂即假修理改造爲名驅逐房客讓屋以達其加租索費之目的此中苦况尤爲不堪仍乞道尹援救分别咨令廳縣迅即妥訂單行章程申報省長核准實行取締以維公安而蘇民困云云 
[袁思彥在漢口路口中彈紀]  
　　傷左手指及腹部臀兩處尚無生命之虞 
　　前晚九時一刻公共租界漢口路（即三馬路）慕爾教堂後面突發現槍聲數響其時適已故前清兩廣總督袁海觀之第六子袁思彥經過西藏路漢口路口因其槍係向西開放故袁之左手臀部兩處均被彈傷痛極而呼比及巡街捕聞警到來開槍人已不知逃往何處遂將袁車送醫院療治並歸捕房報告現麥警務長已通飭各捕房一體查緝至若輩開槍是否欲狙擊袁思彥抑袁適逢其厄則尚無從證明惟聞袁所受之傷無甚大碍當不至有生命之虞云 
　　又函云前上海道袁海觀之第六子袁仲頤前晚（十七日）十時許於東亞旅館出乘坐人力車經大馬路往西藏路一品香行至大慶里西口突被暴徒開放手鎗兩響一彈由左骻骨上射入穿破大腸小腸成十二洞彈即停於腹中一彈擊傷左手指袁當即痛倒於車中然神志猶清即命車夫拽車快奔逕回斜橋路十六號寓所兇手當即逸去及由附近巡捕聞聲趕來已失行兇人蹤跡袁仲頤回寓後即經家人用汽車送往仁濟醫院醫治一面投捕房報告當由老閘捕房捕頭派探前往醫院調查傷狀得悉袁入醫院後即經西醫用手術剖腹將彈鉗出用線將腸鏠好直至黎明始畢昨復由西探詳訊其家人一過歸復捕頭據受傷人方面言則謂暴徒擬刧取其手所御價值五千餘元之鑽戒云 
[顧家灣之殺人越貨案]  
　　盜匪刃斃事主沈三郎 
　　住居楊樹浦岳州路顧家灣平房内之沈三郎家於前晚十二句鐘有盜匪四人賺開大門一擁而入直達沈之臥室被沈大聲喊捕各盜即袖出利妨向沈頸項連砍兩下血如泉湧傷重倒地氣絶身死該盜等因不及翻箱倒篋僅搜搶金戒一枚綢布衣服三件得贓而逸迨該管匯山捕房聞警立飭通班中西包探馳往兜拿匪已逺遁遂向尸妻沈尤氏詢問各盜面貌服式並將沈三郎尸體舁入斐倫路騐尸所昨日報請公廨關讞員與美丁副領事於午刻蒞所檢驗得沈三郎委係生前被匪刀傷要害身死塡明尸格升座公位捕房傳同尸屬到案即據西探目奎爾投案訴明前情請訊並據沈尤氏投訴死者係我丈夫昨晚慘遭盜匪傷害應請昭雪經中西官核供會商之下判着尸妻沈尤氏具結領尸棺殮仰捕房跴緝贓盜解究 
[閩學生案將開庭辯論]  
　　閩商陳鳴岐父子等被人暗殺案内牽涉學生陳國瑞等一案已由上海地方檢察廳將案起訴審判廳請爲公判學生方面已延請巢堃律師出庭爲之辯護聞不日開庭辯論云 
[俄災會將舉行街巷募捐]  
　　定本月二十二日 
　　俄國災荒振濟會募捐委員會前晚（十七）在青年會開會公推曹雪賡爲委員長楊舞心黄宗漢爲副委員長並推唐豪爲總務科長黄警頑爲交際科長翁國勛爲會計科長陳葆藩爲文牘科長當由曹雪賡主席討論陳葆藩提議之街巷募捐辦法及所擬之組隊報名單經衆討論修改隨即通過已於昨日付印交交際科科員携赴各校接洽規定本星期四（二十日）晚在青年會召集各團體代表討論繳欵繳筒及保管方法星期六（二十二日）爲街巷募捐日並定每晚在青年會開委員會討論進行事宜議畢散會已十時三十分矣街巷募捐之組隊辦法錄下 
　　（一）範圍本募捐辦法係指商店里菴路口三種募捐而言尚有他種募捐不在此例（二）組織以一團體爲一隊每一隊可分爲若干分隊（三）商店募捐隊以七人爲一分隊每一分隊中推出領袖一人餘六人爲隊員兹分别其職務如下（甲）領袖執旗兼勸導（乙）書記員司寫捐條（丙）收欵員司收捐欵（丁）庶務員四人一司散印刷品一司刷漿糊一司貼捐條一司發徽章（四）里巷募捐隊此項募捐由女界擔任進行較爲便利倘人數不敷分配時得派男界補充之其辦法與組織與第三條商店募捐同惟人數改爲五人（五）路口募捐隊以二人爲一份隊一持竹筒一發徽章與印刷品每一路口視行人之衆寡而定派隊之多少（六）組隊男校或男界團體應組織商店路口兩種募捐隊各若干隊女校或女界團體各組織里巷募捐隊若干隊組織就緒應將印就之報名單塡妥寄到會中以便派定地點（七）時間募捐時間自上午九時至十一時半下午十二時半至五時（八）應用物料應用之筆墨漿糊請各團體先爲墊備需欵若干得開單向會支領布袋竹筒徽章旗幟捐條印刷品等可派員到會領取（九）繳欵捐欵竹筒及捐條存根等應如何保管及繳付當召集各團體代表大會討論辦法再行刌發通告（十）監視破竹筒時請各團體派代表到場監視以昭大公（十一）募捐日期定本月二十二日（星期六）云 
[昨日之國内滙兌市]  
　　昨日（十八日）天津行化見漲而銀元價則見疲京匯市價亦同計行化每千兩合申元一千零六十二兩五錢較前價高一兩五錢銀元每千元合申洋一千零十六元五角較前日跌三元半京滙公砝每千兩合申元一千零五十四兩五錢銀元每千元合申洋一千零十七元五錢漲跌情形與津匯同近來政象惡劣京津匯價之跌恐卽因此將來奉直决裂後此間匯價恐更將發生較劇之變動也漢口洋例不動每千兩合申元一千零二十九兩二錢五分洋滙跌二元半每千元合申洋一千零零一元其餘漢口附近各埠匯市均與前相同無所漲落計沙市九九銀每千兩合申元一千零七十一錢宜昌宜平每千兩合申元一千零三十一兩二錢五分銀元每千元合申洋一千零十二元其餘各埠對於上海之銀元滙價每千元合申洋計九江一千零零四元蕪湖一千零零三元安慶一千零零三元半蚌埠一千零零五元南京一千零零二元蘇州一千零零一元半鎭江一千零零 
二元徐州一千零零五元清江一千零零五元無錫一千零零二元杭州一千零零二元半寗波一千零零三元温州一千零零五元嘉興一千零零二元半湖州一千零零三元蘭溪一千零零四元海門一千零零三元福州一千零十元以上除九江蕪湖安慶諸埠滙價略跌外餘均無變動重慶九七平銀每千兩合申元九百七十七兩五錢銀元平萬縣九七平銀每千兩合申元九百八十五兩銀元平均與前日市價相同云 
[昨日之金融市况]  
　　昨日現幣市價又漲上午爲七錢二分七釐六二五午後收盤爲七錢二分八釐較上日大七毫五有裝天津二十萬元三月底期洋大二毫半午前爲七錢二分七釐七五午後收盤七錢二分八釐二五四月半期洋午前七錢二分八釐八七五午後七錢二分九釐二五與上日同銀拆早市二錢三分午市二錢四分大七分匯豐花旗大通等各銀行收欵一百五十萬兩標金價鬆跌商業爲時局風鶴之驚均見停頓之勢 
[昨日公平呌莊停拍一期]  
　　因時届險惡客帮停辦之故今明日怡和元芳亦停一期 
　　昨日係星期二應輪值公平洋行拍賣各種疋頭之期計有應排拍羽綢泰西緞嗶嘰元絨市布原布等貨二百五十八件計數一萬一千九百疋因京津奉直形勢愈趨險惡雖拍賣簿前日已發出號家上午均到而客帮到者寥寥呌貨行主當向號家詢問客帮不到之故旋悉北帮天津等已接到止辦止裝函電萬一拍定例須付銀出貨且目下暫時不能裝船云云於是經洋東商定停拍一期聞今日怡和星期四元芳亦已贊同停拍一期故遂决定實行 
[昨日之紗市狀况]  
　　昨日交易所及取引所標凖紗價午前漲起兩許午後又回小一兩左右日商長發公司（即長谷川）及三井等兩洋行仍買進二三千包現本紗買價因貨缺仍能維持川帮買進二十支十四支十支本紗三四百包津漢兩帮皆未入手汕頭牛莊江西野鷄等帮亦買本紗三百餘包日紗水月二三百包公會售開小包祇十四支富貴如意兩牌跌去七錢五分其餘平平成交二百餘包市面現貨無多尚可支持其標準大受時局之影響也 
[友華銀行滙市報告]  
　　昨日友華銀行滙市報告云倫敦銀市自十三日起無市是日大條銀價近逺期各三十三便士三七五十七日紐約銀價爲六角五分三七五倫敦紐約間滙價爲四元四角二分三七五今日此間各國滙價較之十三日滙價僅盧比升爲二百五十七零二五開盤時市况堅定並有見硬之勢其後續漸見硬開盤時英鎊售開最長之價近期至六月份止僅三先令三便士七五午後即升至三先令四便士晨間美金成交價四五月份七十三元二角五分其後美金售開價四五月份七十三元八角七分五六七月份七十三元七角五分今日售出日金者頗多晨間日金成交價四五月份六十四元二角五分其後日金售開價四月份六十四元五月份交貨者價亦可同今日有少數滙票成交投機者皆售出銀行則因存倉不豐兼以政局不寗不願購進故市况見硬倫敦紐約市况俱堅定 
[近週中之米麥雜糧油餅市况]  
　　米近來天氣晴朗連日河下浦江米船到貨漸湧而米店銷胃如常是以南北米市均見疲色由十二元數角跌至十一元七八角約跌四五角之巨目下内地各鄉將繼續有貨運來今後市價大有鬆動之望最近廠機北粳價十一元八角常河機粳價十一元六角又考米市跌落原因雖由於到貨見增而洋米大批輸入米市所受之影響實巨本星期中到有洋秞約二萬餘包云 
　　麥麥市挺秀現期貨售開者頗少蓋粉廠因新麥將次登場麥市看疲故大率意存觀望不願辦進本星期成交極少無市報告 
　　雜糧雜糧交易暢旺不但客帮去胃甚殷而洋莊銷胃亦極旺是以數星期來市勢堅定其交易之盛爲他業所不及雜糧中如黄豆及生仁等類市價步見挺秀本埠售開大連黄豆價四兩一錢六分與上星期市價相仿芝蔴等無交易生仁廣帮辦去極多山東生仁市價飛漲由六兩七八錢漲至七兩餘河南貨因無售開是以市價未動其餘雜荳交易仍屬暢旺最近售開漢口遲豆價三兩八錢一漢口榨豆三兩八錢二三天津黑豆三兩七錢二大都漲多跌少云 
　　油餅油市見疲據大連電訊價計十四元六角較上星期見跌本埠售開大連豆油價較上星期疲二錢餘牛莊荳油價十一兩四錢歧山豆油價十兩零七錢較上星期跌一錢考其原因實緣天氣漸暖油銷漸减之故餅市平定本廠餅近價一兩五錢六分云 
[近週中之紗花市况]  
　　紗近來政局不靖奉直兩軍行將决裂故人心疲弱一般投機家大率故意壓低市價且本星期適逢西節封關數天是以紗市交易清淡價格逺期跌落十兩左右之巨近期跌落七八兩市勢看疲綜本週中成交各紗計七千餘包蓋市價跌落以後尚有一般人乘機購買也本星期中日商購買頗多因鑒於紗價之跌乘機收進數達一萬餘包至昨日三品來電無所漲跌人心看好紗價轉堅兩交易所（物品紗布）進出之數達二萬餘包大都係空頭家抵進之故價格好起一二兩此本星期中期貨交易之狀况也至於現貨市况因客帮封關政局紛擾購者裹足價較上週疲一二兩據目前市勢觀之政爭方興北帮運輸艱難本埠棉紗市面不免略受影響最近開出現紗市價二十支採花一百六十九兩二十支寳塔一百七十三兩十六支如意一百四十七兩七錢五十六支文明一百三十五兩五錢大阪紗市至本星期四以後因西節封關並無電訊星期一來電報告與上星期市相同價計四月期二百二十七元九十仙五月期二百二十二元六月期二百十八元九十仙七月期二百十六元八月期二百十五元九月期二百十五元十仙印紗存底枯涸上週成交僅一百包日紗投機買賣暢旺四五月期日光牌十六支價一百五十二兩云 
　　花美棉交易不多人心平定因西節封關故美棉價格無電報告華棉市價亦與上週無二本星期中現棉無所交易無市報告期貨最近棉業交易所做開通陜標凖價三十四兩五錢趨勢堅定人心看高云 
[華商電氣公司股東會續紀]  
　　華商電氣公司於本月十六日（即隂暦三月二十日）開今届股東大會曾經該公司總理將去歳辛酉軍營業狀况及一切收支賬略報告後即提議擴充營業己紀前報兹將當日舉行選舉當選之董事十一人監察人三人名單權數補錄如下朱志堯得五萬一千一百六十八權葉鴻英得四萬九千八百七十四權莫子經得四萬八千二百十一權姚紫若得四萬六千九百四十三權朱葆三得四萬三千一百六十一權孫藹人得四萬一千五百三十四權顧韾一得四萬零九百九十三權李平書得三萬八千九百五十三權朱季琳得三萬四千四百零七權王一亭得二萬九千二百權郁葆青得二萬四千二百七十權當選爲董事次李詠裳得四萬四千四百十七權朱魯異得四萬一千八百四十一權許松春得三萬九千四百七十八權當選爲監察人末議發給年息及紅利公决定於陽曆五月八號（即隂暦四月十二日）起爲發息日期 
[搶刦大昌祥烟紙店盜匪訊結]  
　　胡立之黄安榮解軍畧懲辦戴元凱戴連滎各押一年 
　　公共捕房特别機關華探目鍾是南偵悉靖逺街寳和旅館内有匪黨藏匿於前日稟明捕頭協同西探長壳羅香包探姚阿生韋金福蘇長生前往該旅館内查獲匪人胡立之（即胡三）黄安榮戴元凱（即戴五）戴連榮等四人搜出手槍二支子彈二十粒一併帶入捕夥刦雲南路福州路轉角四百四十八號門牌大昌祥烟紙店内鈔票現洋七十餘元臨行時開放手槍一嚮示威於昨傳同事主張某將胡等併解至公共公廨第一刑庭經關讞員會同美丁副領事質訊明確判胡黄二人押候備文詳解護軍使署按例懲治兩戴各押西牢一年期滿均逐出租界 
[尚有本埠新聞等轉入後頁]  
雜評二 
[資主勞工之未來（旡用）]  
　　勞働問題先進各邦早認爲一重大問題談虎色變相驚伯有久矣我國工業尚未發達重以教育未普及民憤於服從恪守歷代相傳之安分主義故雖責以極長之勞働時間報以極徽之勞賃工資莫之或違近頃生活艱難支持不易迫之不得不爲增資運動然因步驟不定秩序欠缺雖如轟動一時之香港罷工猶不免以勞待逸犯苦肉之病幸而獲勝困亦甚亦獨此次日華紗廠工人之增資運動先之以商榷繼之以接洽停工之頃無何騷擾可謂進乎道矣使廠主而能體念勞工之困苦量予增資早日調和庶資生與勞工之間篤好如初洵爲實業前途之大幸而爾後資主勞工之間果有意見亦必和衷商洽不致釀起意外之風潮斯眞實業界之福音亦主其事者之所應注意者也 
 
 

Page 15

 
 
本埠新聞二 
[女童子軍赴杭旅行]  
　　愛國女學童子軍今日（十九日）由該校教練張英榖女士率領撘上午九點鐘車赴杭聞該校童子軍應浙省教育界之請定明日下午在杭表演藉以破除外界之誤解俾人人明瞭童子軍之眞諦使童子軍事業獲健全之發展該校專科教練廷禎君爲組織浙江省童子軍聯合會事亦於同時赴杭并乘便遄返紹縣故里云 
[振華學校募金團總揭曉記]  
　　滬東振華義務學校募金團前晚假四川路青年會洵道堂舉行第三次揭曉是期爲最後之結束隊員來賓濟濟滿堂其秩序如下（一）摇鈴開會（二）由朱勵公主席陳勇三報告募金經過情形及將來設施計劃（三）總隊長陳琴軒演說（四）中華隊參謀長張葆和演說（五）吳淵白等音樂（六）影戲（義俠英雄）（七）答謝來賓（八）散會此次繳到分數第一旦華隊得八百四十八分八加奬一百分第二興華隊得八百十分加奬七十五分第三明華隊得五百二十四分加奬五十分寳華隊年華隊清華隊各得五百分光華隊得四百十九分物華隊得三百八十二分英華隊得三百三十九分精華隊得二百七十五分蕚華隊得二百七十四分才華隊得二百五十四分九日華隊得二百五十分文華隊得二百十五分振華隊得二百分月華隊得一百九十二分中華隊得一百二十分四裕華隊得四十五分九華隊得十四分兹將第一二三期各隊之總分數彚列於下（一）旦華隊得二千一百四十三分八（二）新華隊得一千五百五十一分（三）興華隊得一千五百十七分五（四）明華隊得一千五百零一分（五）物華隊得一千三百八十七分（六）日華隊得一千二百四十八分（七）月華隊得一千零十二分（八）振華隊得一千分（九）中華隊得七百八十五分（十）英華隊得五百二十六分（十一）寳華隊得五百二十分（十二）光華隊得五百零四分（十三）年華隊得五百分（十四）清華隊得五百分（十五）裕華隊得四百二十八分（十六）才華隊得三百四十五分九（十七）文華隊得三百三十分（十八）蕚華隊得三百十二分（十九）精華隊得二百七十五分（二十）九華隊得二百分統計共得一萬六千五百八十六分二超過目的分六千有餘隊員中尚有因西國令節出門在外捐册未曾繳到者故將來之實數恐不止此也 
[福建同鄉會常會紀]  
　　昨日旅滬福建同鄉會幹事會開第二次常會到者二十人由會長沈次裳主席報告幹事邵立端辭職公决照准以候補幹事許作屏遞補又報告厦門厦聲報編輯員楊愚谷被厦地檢廳挾嫌拘捕並以妨害公務起訴厦審廳違法判處徒刑一年六個月一案己經本會致函福州高等審判廳請予昭雪翁吉雲提議應再由本會致電閩省各界請一致援助公决照辦兹將電文錄下福州健報轉各報各轉體鑒厦聲報楊愚谷被厦地審廳違法處刑本會己函高廳請予昭雪乞一致援助云云 
[熬油公司罰欵撥充平糶]  
　　淞滬護軍使何豐林近據上海縣知事呈以滬上米價日見增漲每 
石巳在十二元之外特邀紳商集議籌欵在外洋採辦食米二十萬石運滬設局平價出售以濟民食乞懇籌欵補助其餘之欵會同地方紳董籌墊等情經何使指令應准如擬辦理昨縣署續議將籌欵情形呈報軍署略謂前呈籌欵在外洋採辦食米二十萬石運滬平糶該欵約需十餘萬除地方紳董籌墊外不敷甚鉅擬請將前奉發之熬油公司罰欵二萬一千元除去上年遣送留法勤工儉學生不敷之費一千九百六十一元六角六分外餘欵悉充籌糶平米之用是否有當迄示祗遵云云當經何使函復以公濟公事無不可云 
[實業糖果公司之發起]  
　　糖果實業極爲有利現在幾爲一般商民所公認近有汪君錫範等發起中國實業糖果公司專營各種糖果等事業定額三千元分作一百五十股由發起人認定現因各方要求加入者多特添加二千元一俟招足即行開辦招股章程共四十一條頗爲完備正在積極進行中 
[大統路火警三誌]  
　　本月十六晚間七句鐘閘北大統路永福里益記振華兩織布廠同時起火經四區顏署長先傳到振華廠夥黄桂生研訊據供火由益記所起嗣又飭提益記經理葉志春工頭居丕顯質訊互相推諉均不認起火判候傳振華經理陳立生到案再核顏君又查得益記保有火險二千五百兩振華保火險六千兩着兩方各將保險單呈案聽候察核 
[偷鷄橋附近之火警]  
　　昨晨七句餘鐘公共租界浙江路偷鷄橋附近德林堂刻字店樓上怱爾火發經救火會得悉立驅皮帶車馳往灌熄焚燬該店及左鄰南通印刷店右鄰德興齋食物店等樓面三間 
[祥元花廠被火紀]  
　　美和界哈爾濱路二百十一二三四號門牌祥元花廠於昨晨三點五十分鐘怱爾火起霎時冒穿屋頂當經各段救火會聞警立　皮帶車到塲澆熄計焚燬廠屋一宅事經哈爾濱捕房得悉派探葛祖元與西探駱四前往查得該廠前年曾被火焚全廠悉付之一炬此次向某信託公司保有火險銀三千兩又遭火災該探等遂據情稟請捕頭核示矣 
[漢中里之火警]  
　　閘北漢中路漢中里二百三十四號紹興人胡杏來家天井内搭有蘆棚爲同居人炊飯之所前晚三句餘鐘不知因何忽然起火延燒左右鄰共樓房九幢由各段救火會到塲救熄昨經四區顏署長傳到起火人押候調查核辦 
[浦東鄉民呈請開沈莊塘壩]  
　　浦東陳行杜行等鄉公民康正楣邢志剛范海揚康以榖等十餘人爲沈蔣塘壩斷事續呈南滙李知事文云（上略）南滙水利端賴黄浦通潮而僅持閘港王家浜周浦塘白蓮涇四河出口實不足以備旱潦乃沈蔣塘開浚後忽與范家浜支河一併壩斷核與民國二年十一月由縣議會議决帶徵開浚經嚴前知事呈報省民政長出示曉諭之原案不符且使西鄉不得進潮不能種稻而飲料亦患不足水利安在仰求鈞座迅賜查照帶徵原案令圖區聯合會趕速開壩以維農田並開出口外以資泄瀉而利交通全邑幸甚（下略） 
[漕河涇鄉董已委定]  
　　漕河涇鄉董唐祖瀛被控撤任等情曾誌本報兹聞沈知事己委定前辦該鄉警務之陳學詩充任令即日任事以重責務云 
[城廂迭出盜案後之軍警長官令]  
　　松滬護軍使署以近日城内各處時有盜匪糾衆搶刦情事具見警察防務甚不得力自當責令淞滬警廳加派巡隊於每夜自八時起至翌日五時止分段妥爲巡邏一面令行所轄各警區除加派雙崗外並調查境内凡有荒僻地點及私街小弄而未設崗警者應由各該分駐所自即日起一律添派站崗巡警以衞閭閣自此次令飭之後如再發生匪徒騷擾地方安寗者定惟該廳是問昨己令行淞滬警廳長遵照辦理矣 
　　淞滬警察廳長徐輔洲近據所屬各區所呈報被盜行刦之案巳有多起實由該警長官及外勤長警捕務廢弛所致昨特嚴令各區所警正佐等嗣後再有發生盜案除盜匪捕獲不論外設或脫逃限該管警署於一星期内破獲如延撤差不貸該處附近崗警亦應責革究辦 
[代運手槍案四誌]  
　　續獲張長榮尤阿洪林新富無關開釋 
　　滙山捕房控寗波人林新富徐金生等代日本人淺野私運手槍一案己三誌本報兹悉該捕房華探目楊阿泉包探劉問軒日前又續獲案犯張長榮尤阿洪兩名而對於林新富則偵查結果以無關係昨晨將前後拿獲之各被告一併解送公共公廨稟明調查情形中西官以旣據捕房查明林新富無關着即開釋餘人還押候禮拜四開審 
[續獲搶刦陳富福船之盜黨]  
　　西蘇州河宜昌路碼頭陳富福船上前被盜匪持械登舟刦失銀洋刀傷事主後由捕房拿獲盜犯數名解經公共公廨訊辦等情己詳前報兹悉滙司捕房包探陸連奎陳玉山劉永茂前日又緝獲本案盜黨朱阿七一名關係婦人郭王氏一口昨晨併解公堂由李襄讞會同美約副領事略訊一過判男婦兩被告分别還押展期七天查明再訊 
[續誌破獲交通路之售土機關]  
　　連運動人一併拘究 
　　總巡捕房中西包探在山東路交通銀行轉角處一百十二號門牌鴻成字號内搜獲煙土捉住周榮城林戊己張加榮鄭杏生周存厚等五人押候解究各情己誌本報昨晨由探王松泉將以上各人解送公共公廨據西探堯克稟稱此事由李安明報告捕房往將周等拘獲後時有楊炳其人出而向李運動因之將楊一併拘案請究訊之周等五人延律師到堂辯護要求准被告等交保展期研訊中西官核供判周榮城交三百元林張鄭與周存厚各交五十元保楊炳存洋二百元作保候展期再訊 
[草鞋灣之煙案]  
　　王和尚在草鞋灣私設烟室供人吸食鴉片昨爲一區三分所警署查悉飭警往拘拿獲烟客張文生王長生姚阿大丁阿二等四名抄出大小烟證王和尚己知風避匿遂將張等各犯連同烟證併解到所轉解地檢廳究辦 
[厚記義煙葉號請求破產]  
　　法租界馮錫侯所開之厚記義烟葉號邇因虧蝕甚巨不能支持於日前倒閉該號主馮錫侯延賚美律師代表投法公堂請求准予破產咋經公廨傳訊由賚美律師稟明前情並稱查得該號欠人共計四萬五千數百元人欠亦有四萬五千餘兩請求堂上派員查賬清理等語中西讞員判准予飭派裘耐爲查賬員清理賬目稟復後再行核奪 
[教民造屋佔路之拆建]  
　　浦東洋涇鎭南首韓家不橋教民陸永生建造房屋佔碍河路曾誌本報兹悉此事經洋涇市經董請張家樓教堂紳士屈柏春向金家巷教堂神父左某述明該民所佔河道係東澕漕澾官河而道路亦爲衝要大道市經董辦理市政對於官河道路皆有丈尺規定居民建築一體遵守云云左神父始悉此事之眞相遂轉勸該教民服從市董及警署之傳諭業已遵章拆除改建矣 
 
 

Page 16

 
 
[派克路之賭案]  
　　賭徒二十八人 
　　婦人陳張氏在新閘派克路四百八十一號屋内開設賭場聚賭抽頭前晚被新閘捕房捕頭偵悉派令中西包探協往將氏與賭徒周川林沈阿二趙和尚兪阿福張三郎顧寳全龔阿二殷炳全張阿毛等二十八人連同賭具一併帶入捕房昨解公共公廨經中西官訊明判陳張氏罰洋二十元餘人各罰洋二元充公賭具銷燬 
[英美烟公司工人互毆紀]  
　　浦東香烟廠本有新老兩廠之分老廠工頭爲朱恒甫新廠工頭爲王國楨但王妻李氏則在老廠爲女工前日該氏在廠做工違犯廠中規則爲洋人察破立將該氏銅牌吊銷不准做工該氏回家向乃夫哭訴王國楨即遷怒於朱恒甫糾合新廠工人數十名邀朱理論朱亦預邀老廠工人董老四等多人爲之防護雙方評理不了即行兇毆打朱黨受傷者多而以董爲最重經人報告三區警署立派通班長警馳往拘拿當將王國楨王李氏魏廣福范四洪徐立芳徐六等拘獲又抄獲鐵棍二根朱恒甫方面則獲王小山陳炳林黄海山李熊幹朱小和董友明董老四及朱恒甫等一併解署昨晨備文派警將兩造及鐵棍函送地檢廳由檢察官訊供之下判令押候查明究竟因何起衅再行核辦鐵棍存案 
[大鬧道塲]  
　　搗毁佛山鐘磬 
　　寳山人嚴文岐住居嚴家角地方隂暦本月十五日延道士崔桂卿來家作法事因崔無暇另邀義品里道士周有來到來正在陳設之際詎崔忽糾衆而至將周之佛山鐘磬之類任意搗毁由嚴鳴警拘崔至五區告發周亦投案請追損失洋二百數十元經杜署長判解司法科昨奉段科員訊明移送地檢廳經檢察官訊判崔收押候究 
[皮匠因貧圖盡之可慘]  
　　貧民生計銀難之一斑 
　　住居法新租界辣斐德路玉振里五十九號門牌之江北人胡正貴業皮匠伊妻某氏在外縫窮相依苦度前日上午胡給伊妻錢四百文令其糴米己則出外向皮店購皮胡妻以家中人口衆多四百文之米難以果腹將錢置於檯上獨自出外縫窮迨胡購皮歸家見錢仍在檯上妻己出外縫窮胡以柴米日貴貧民度日維艱不禁流淚一時怨恨交集頓萌短見取皮刀自刎圖盡幸爲鄰居瞥見趕來將刀奪下己將頸項稍爲戳破血流如注當即報告霞飛路捕房捕頭飭探周寳生前往察視屬實將胡車送醫院醫治周探察得胡貧苦殊甚惻然憐之願爲擔任醫費際此米價昻貴苦力生計奇艱致有此等慘劇發現留心社會者亟宜籌救濟之法也 
[李杏弟被賣獲救之經過]  
　　吳阿狗押二年韋高氏押半年 
　　無錫婦人李顧氏日前從原籍來滬投滙司捕房報告謂伊有女名杏弟現年十六歳許與同鄉婦人韋高氏爲童養媳去年被該氏與渠之姘夫吳阿狗將我女挈領來申近經我偵知女已被賣於北海路二百十二號門牌雉妓院内爲娼請爲拘究捕頭派華探陸連奎將氏與吳及氏子韋煥生韋榮根一併拿獲援出李杏弟昨晨解由公共公廨中西官訊悉前情以吳阿狗係過犯判押西牢二年期滿逐出租界韋高氏押女所半年氏之兩子無關開釋李杏弟交李顧氏領回 
[惡姑虐待養媳]  
　　楊樹浦路二千八百十八號門牌居婦高張氏因將十九歳童養媳龍女子百般凌虐隣居目覩不忍代爲報告該管捕房派探張炳成將氏與女一併於昨拘解公共公廨請究經中西官質訊之下以該氏殘酷可惡判着監禁十四天女送濟良所愛育學校 
[女子被澆硝鏹水]  
　　女子吳根弟前晚從唐家弄三百四十一號門牌家中往外購物途遇流氓以硝鏹水向女澆洒傷燬其頸項衣服經女報告該管捕房派探陸連奎送往醫院醫治並拘獲流氓無錫人石根泉一名昨解公共公廨請究女上堂證明其事並稱伊與石素不相識不知彼因甚加害等語質之石供鏹水係另一人所洒我曾目覩並非我爲等語中西官以石實非善類判押十四天示儆 
[周二寳交母領回]  
　　兪沈氏不認拐匿：案已註銷 
　　鎭江人曹某夫婦拐匿海寗路馥康里一千九百九十八號門牌周姓家養女二寳案發曹妻及二寳被捕查獲聽候解究己詳昨報昨晨捕房傳同女母周氏及女將曹妻無錫婦人兪沈氏解送公共公廨請究據周二寳供稱被該氏略誘去後迫我爲其夫（即曹桂福）之妾我未允許嗣彼欲將我販賣未成被捕等語詰之被告供去年曾租住原告之屋係二寳自願住我家等語對於拐匿堅不承認中西官因判將案註銷周二寳交其母領回 
[公共公廨訊案彚錄]  
　　昨晨公共公廨民三庭由陸襄讞會同日田副領事訊理（一）日商大安公司訴海昌公司主傳昭昌及傅之保人顧念慈違背運鹽合同請追損失及水脚案結果兩造業經和解應予註銷醫生檢騐費歸被告負擔（二）陳友文聲請給諭執管陳生記遺產案結果展期着各債權人提出反證候核證據三紙附卷（三）林大茂聲請破產案結果改期宣佈堂諭民四庭由兪襄讞會同英包副領事訊理德人靡壁斯費斯德寳　司等三人因租屋糾葛互訴案結果改期七天着兩造互商和解 
　　又午後民四庭由兪襄讞會同日田副領事訊理（一）李明松訴徐永裕欠房租洋案結果着徐永裕償還原告兩個月房租洋三十八元並繳堂費（二）徐永裕訴李明松不還借洋案結果候會商堂諭宣佈借據一紙遺失據兩紙簽字據二紙均附卷（三）汪福昌訴陳小昌欠洋案結果准改期十四天再訊（四）張硯耕訴童亞虞賠償損失案結果准登報十四天再核（五）吳桂芬訴程亮初賠償損失案被告延高露玲律師請求改期結果改期再訊（六）沈榮華延梁棣佺律師訴馬桂生欠洋案結果着原告補具英文訴狀補繳堂費再予排訊被告存洋交保不必另換保單 
[誌謝]  
　　昨承銀行週報社惠贈第二四四號「銀行週報」一册又錢業公會惠贈第二巷第三號（錢業月報）一册誌此併謝 
來函 
[交通大學上海學校來函]  
　　逕啓者本月十八日本埠新聞欄内載有交大滬校學生赴漢參觀一篇查該項參觀記係學生個人投稿該生觀時未能調查明晰以致記載語有錯誤本校特函聲明即請貴報登入來函欄内爲荷交通大學上海學校謹啓 
來件 
[南市之自衛政策]  
　　南市自開春以來盜案連續而起近如倒穿弄一案竟有刃傷事主之事時至今日人民只有以互助之精神求自衛之方法語云守望相助竊本期斯義暫定簡章願與市民一商確焉 
　　上海市守望團總章 
　　定義以輔助警察爲主而保守望相助之精神 
　　區域依救火聯合會劃定東南西北之四大區爲界並於各區内劃分各小區至多不得過十小區 
　　組織設正副團長各一人正副區長各區各一人分區長若干人總書記一人區書記員四人考勤員每區二人於團員中輪流充之 
　　責任分途守望遇有竊盜情事得鳴警笛恊同警察兜拿此外如屬於司法警察·行政警察·交通警察·衛生警察·等等一概均非其責任 
　　團員（一）須年在二十歳以外·五十歳以内者（二）須有學商·工界職業者（三）須識字者 
　　時間自日入後至日出時分爲兩組其上下半夜時間以推升法輪替任之 
　　經濟由團員自由捐助之 
　　精神凡屬團員不論正副團長正副區長分區長書記員均須輪流服務實行互助主義凡雇員免 
　　編制平時不相統屬並無等級惟當服務時間分區長須聽區長命令區長須聽正副團長命令不得違抗 
　　教練每區設國技教練所一處分時教授不願習者聽 
　　預備凡本夜服務團員如係上半夜者下半夜駐區預備如係下半夜者上半夜駐區預備 
　　地點擇相宜適中之地點借用之 
　　其他未盡事宜以各種章程細則規定之 
公布欄 
[江蘇高等審判廳]  
　　民庭判决覺寛與滕方氏因賣房涉訟聲明救助一案（决定主文）本件聲請照准周乾康等與沈逸舫爲股欵涉訟上告一案（判决主文）原判關於周乾康劉耀庭應交付沈逸舫洋四百三十三元五角三分四釐五毫及訟費之部分撤銷發還上海地方審判廳迅予更爲審判附帶上告駁回鮑張氏與秦緝之等爲贖屋涉訟上告一案（判决主文）本案上告駁回審訟費歸上告人負擔 
　　批示安東地方檢察廳長尹安世呈爲請領憑證由呈悉據請發還畢業文憑曁委任狀各一紙應予照准仰即逕向本廳收發處領回可也此批 
（以上四月十八號） 
[江蘇高等檢察廳]  
　　批示顧滙舟狀悉查此案原判並無不合且該原訴人亦無上合權所請應毋庸議此批朱阿四狀悉准予上告仰即提出理由書以便轉送此批丁鴻勳狀悉該季老四等是否爲案内正盜現在逃往何處仰仍逕向原縣請求依法緝究毋庸來廳訴凟徒滋周轉此批戚瑞璞狀悉該犯並未在監執行核與監犯保釋暫行條例不合所請碍難照准此批茅子春狀悉查移轉管轄本爲審判上不公平者而設兹該案甫經偵查有何不公平之可言所請着不准行此批（以上四月十八號） 
　　上海地方審判廳 
　　判决主文（民一庭）一件判决沈宏鼎與沈宏業地價涉訟一案（主文）原告人之請求駁回訟費歸原告人負擔一件判决奚章榮與謝錦林因貨欵涉訟一案（主文）謝錦林應償還奚章榮洋九十六元四角五分本案訴訟費用歸謝錦林負擔（民二庭）一件决定梁誠謙訴夏樹興工欵紏葛一案（主文）本案訴訟准予註鎗訟費歸原告人負擔一件决定梁誠謙聲請撤銷假扣押一案（主文）本案應撤銷本廳民國十一年一月五日所爲假扣押之决定一件判决張責裕訴王大新房產糾葛一案（主文）原告人請求駁回訟費歸原告人負擔一件决定許振轅與兪林福欠租涉訟一案（主文）本件訴狀註銷訴訟費用歸原告人負擔 
　　批示一件沙　發爲停租不收狀　立案由狀悉葉景記停租不收該民儘可自向理說毋庸遽請備案此批一件龔瑞卿狀請執行由狀悉准予傳追此批一件陳錫肇狀領證物由准領此批一件潘槃鈞狀領案欵並訟費由准領此批一件盛才生狀領案欵曁訟費由准領此批一件喬木金等狀請執行由狀悉准即傳案訊辦此批一件宋易齋狀領借欵由准領此批一件陳李氏狀請省釋由狀悉候查傳私訴原告人到案訊明核奪此批一件蒯福昌狀請勒追由狀悉巳飭傳矣此批一件張允梅狀請追交給領由狀悉仰候傳追此批一件韓詠棣狀請給領證物由准領此批一件韓益齡狀請給還保證金由狀悉准予來廳繳證具領此批一件黄桂林狀交訟費由據交巳悉查該民應負擔本案半數訟費一元一角二分五釐着將餘欠洋五角六分二釐五毫補繳到案以憑給領此批一件徐翰卿狀爲續請暫緩執行由狀悉仰候托人向原告理楚此批一件陸松舟狀交鑑定費銀由准交此批一件諸瑞卿狀請押追由狀悉仰即來廳候諭此批一件葉銘圭狀請迅賜執行由狀悉候傳案訊奪此批一件蒯福昌狀領案欵由准領此批一件徐翰卿狀請代領由狀悉准予來廳繳證具領此批一外周友珊狀請給欵項由狀悉候傳案訊明核奪此批一件包永生狀領欵項由准領此批一件張錦卿狀領簿據由准領此批一件陳錫華狀請銷案由狀悉准予銷案此批一件李頌夫狀請給領保證金由狀悉查本案卷宗尚未奉江蘇高等審判廳發回所請應從緩議此批一件張明惠狀請提案省釋由狀悉己當庭諭知矣此批一件孔繁瑜狀稱在所病重請送堂醫治由狀悉業己當庭諭知矣此批一件劉雲德狀請傳案具領由狀悉准傳案訊奪此批一件稽阿桂狀交案欵由准交此批一件譚海楨等狀領啓封房屋由准領此批一件奏明正狀交案欵由准交此批以上四月十五日 
　　公示送達（全文在本廳揭示塲公布）第五○號（民一庭）一件沈瑞源與徐春記因欠租涉訟一案兹本廳定於四月二十五日上午十時爲公開審理日期仰該被傳人徐春記依期來廳候訊毋違特示右仰被傳人徐春記遵照 
　　判决主文（民一庭）一件判决陳國財與章福山等因債務糾葛一案（主文）原告人之請求駁回本案訴訟費用歸原告人負擔一件判决張丙炎與張玉成等債務糾葛一案（主文）確認程梯吉實欠張丙炎規銀一千零二十三兩四錢九分八釐銀洋九十三元二角張丙炎其餘之請求駁回訴訟費用歸張丙炎程梯吉平均負擔一件判决李偉人與張丙炎債務糾葛一案（主文）張丙炎應償還永安錢莊規銀五千一百四十九兩訴訟費用歸張丙炎負擔一件决定李崑吾與程益卿債務涉訟不服常熟縣知事所爲之批示聲明抗告一案（主文）本件抗告駁回一件判决唐安燕與阮惟和租息糾葛控訴一案（主文）原判撤銷被控訴人在第一審之請求駁回本案訟費歸被控訴人負擔一件决定王伯申與施福濤等欠涉訟一案（主文）本件訴狀准予註銷一件决定馮全坤與袁聚興貨欵糾葛一案（主文）本件訴訟准予註銷（民二庭）一件判决張妙生訴姜阿生因欵項糾葛一案（主文）姜阿生應償還張妙生大洋七十元小洋二十四角張妙生其餘之請求駁回訟費歸姜阿生負擔一件判决張小毛訴許金華欠欵糾葛一案（主文）被告人應償還原告人洋一百四十二元五角七分訟費歸被告人負擔 
　　批示一件查樹屏狀請展而具繳由狀悉巳飭傳矣仰即遵期來廳候　此批一件甘祥卿狀保胡益棠由准保此批一件吳張氏狀請釋放完案由狀悉准將李阿毛提釋完案此批一件楊楚翹狀請給領由狀悉陶文魁業巳交洋二百元着即來廳具領此批一件劉世恩狀保蘇阿坤由狀悉所請不准此批一件劉杭氏狀交案欵由准交此批一件華冠臣狀稱糾衆滋擾請核示辦法由狀悉所請不在本案範圍以内應毋庸議此批一件張德餘狀請保釋由狀悉准交妥保出外理楚此批一件沈沈氏狀領案欵曁訟費由准領此批一件沈伯葵狀請保釋由狀悉准再加具殷實店保以憑核辦此批一件嚴子楠狀保劉東青由准保此批以上四月十七日 
[上海地方檢察廳]  
　　批示吳級三狀悉爾係在義和戲園充當賣票仇步洲之妻旣非該戲園主人有何權力干涉爾之職業所訴殊屬離奇不准此批朱繆氏狀悉案經判决送監執行所請於法不合碍難照准此批潘徐氏狀悉案經起訴仰候同級審判廳核辦毋庸多凟此批趙鑑生狀悉爾店欵項旣係沈泉生所侵占自與其父炳鑫無干巳將沈炳鑫訊明交保所請押追之處未便照准此批 
　　張在田等狀悉所訴不成刑事理由未便照准此批以上四月十七日 
[上海縣公署]  
　　批示張張氏呈爲族人張福福欺寡謀產揑情朦控請求將案撤銷由批此案迭次催提迄未到案仰催征吏金步青迅即提案勿延此批梱保周瑞山呈爲各户拖欠忙漕請求派吏帮同追繳由批呈單均悉候飭吏協同催收歸墊此批朱錦春呈爲劣保躱避租界請咨請協提由批案經催提永到據稱邵徵灝等避匿租界着赴會審公廨控究此批催征吏金步青呈覆飭提張張氏被控案内之地保凌鳳祥業巳身故由批張張氏被控案内地保凌鳳祥即使身故尚有飭提之保夥劉毛毛等何以亦未提案所有凌鳳祥欠繳錢糧應候保夥劉毛毛到案供訊核追此批翁長錦呈爲審廳標賣之地巳歸原主贖回請求免予過糧由批二十七保七圖英字圩第一號朱祝三户則田一分七釐六毫劃出八原五毫係朱壽生執管因朱壽生欠欵由法庭標賣與翁長錦爲業有法庭來函可稽兹標賣之地己由朱壽生照標價贖回法庭所給證書已由翁長錦交與朱壽生收執應由朱壽生將證書呈送由縣函知法庭查照此批郁伯英呈爲盜拔界石請傳地保册書查訊由批候傳册書地保及蔡許氏查訊該商民同時到案備質此批朱漢爵呈爲請領前清因贖屋涉訟存案方單由批據稱二十五保十一圖彼字圩一百十六號朱涵舉户則田一分五釐糧串等項於前清光緒三十三年因贖房涉訟案内送縣迭前查檢無此項卷宗無從核辦此批潘紫綬呈爲墊洋培植英才等情由批來呈支　牽　不知所云於節次令催具領之關帝廟奬金延不來案具領實屬玩違爾果有志埠植英才自己出資可耳何必節外生枝來署混凟查爾　領之關帝廟奬金七百四十一元六角六分六釐因爾抗不遵領己經呈奉省長指令如再逾限即予處分具報等因業經令知並節次飭催在案據呈前情姑　勒限十日内關具正式領狀呈候核明給領如再刁定即查照省長指令辦理以清塵牘而免糾纒勿謂言之不預也切切此批水爐業徐順卿呈爲歛財肥己請飭吏制止由批呈悉查存仁堂水爐公所係由潥水帮同業捐資創設應歸該帮公同保管該業領袖杭國治豈能以個人私見圖奪公產該氏等因義塚訴訟一案與杭國治爲相對人當然處於反對地位來呈牽扯其詞恐不免挾嫌攻訐希圖聳聽應毋庸議此批薛老根呈爲伏禍圖利請求救濟以杜後患由批呈悉據徐順卿等來呈巳明晰批示矣仰即知照此批 
 
 

Page 17

 
 
   
 
 

Page 18

 
 
自由談 
游記 
[遊黄山日記（十八）] [  高吹萬]  
　　旣坐定欵以酒食並出衣履數襲借余等穿之而余等卽遣一人重至慈光寺取衣服饌食之物以來良久始得自易其衣夫以素不相識之人而情意之厚如此是難能矣程君有老母更以余等所卸之濕衣乃督率全家終夕不得臥爲炙而乾之是則尤所深感不置者也是夜下榻於樓上而是時兩足巳殭上梯之難難於上黄山亦可笑矣黄昏雨已止計今日途中所經如始信峯如散花塢如石筍矼如筆花如仙掌皆距離不逺皆爲此山恢詭處脫今日而天晴也者縱不及遍游亦當能審觀一二然舖海之奇境則非雨亦不得見也吾讀黄君炎培之記頗怪其好作壯語又痛詆文章家之煊染刻劃而曰語高則稱壁立萬仭語深則稱下臨無底問何谷何淵乃眞無底者而萬仭不幾三倍於世界第一高山喜馬拉耶乎其記黄山往往極道艱險蓋將借以少掩其垂老作襁褓兒之醜而轉詡其能不復顧後之讀其文而疑阻也云云自我觀之亦不謂然夫文章者非調查測量之報告也形容之詞豈所能免若必字字執着如刻舟而求劍則黄君記中所以指摘之處亦復正多果以寫實言則今日余等自獅子林至湯口之路黄君曾以雖非艱險頗不利行履二語爲評致啓松岑之易視然則余等今日之狠狽不幾爲黄君所誤哉此可以質諸黄君而相與一撫掌也 
筆記 
[妾禍記（一）] [  智軒]  
　　語云人生不幸作女子身蓋以深閨女子爲禮教所拘懦弱無能供男子之玩好斯不幸之說所由起也乃今日女子高倡自由平權自無不幸之嘆詎猶有極不幸之女子復現於吾鄉焉女蘇氏織雲性聰慧姿容絶美年十六猶閨居好針黹母蔣氏年四十餘無子父銘生業商伉儷彌篤母固大家女知書禮嘗謂銘生曰君年華垂老嗣續猶虚請爲屬媒納小星冀獲男或得延一線之後銘生佯應之女織雲時在側亦曰母言誠是今父年漸高無後何以對先人若娶阿姨歸得一弟則女亦知所託矣銘生竊自感動蔣氏又强之遂以百金購鄉女夏氏翠鳳歸翠鳳貌僅中人性狡黠善蠱惑歸銘生半載極寵愛之因恣爲威福尤惡視織雲母不能堪微護之翠鳳怒乘間泣告銘生具述虐待狀銘生先爲所惑大怒厲聲喚織雲入突前掌其頰且曰爾母女始則慫恿我娶迨娶矣則又詬誶作祟是欲覆吾家也織雲喻父意受掌隱不敢聲長跽乞恕銘生怒稍解轉叱曰汝知受掌之故乎織雲涕泣曰父之所言意固在女豈不之知矧自新姨來歸我母實創此議嘗曰整理家政有阿姨在肩負己釋且與新姨謙讓有禮凡諸不肖皆女年幼無知開罪新姨所致於母無與也銘生聞言沈吟良久叱之起織雲趨見翠鳳伏地告罪翠鳳疑其有意機誚也怒甚驟以足踢之足踢處血溢如注織雲掩面遁去秘不宣又慰母暫忍母自苦蔣氏旣怨且恨因大悲織雲不能忍欲哭力自遏抑强爲歡笑待母怒解始已而銘生初聞織雲言天良未泯猶稍稍感動然翠鳳日夜浸潤媒孽母女銘生入其掌握神志昏憒待母女曰益薄織雲計無所出嘗背人暗泣旋爲翠鳳所聞誣曰是詛我速死奔告銘生銘生怒提織雲而杖之 
 
[俞心沉貍十年　見皎日]  
劇談 
[觀羣芳艷影班] [  少卿]  
　　兒女英雄傳 
　　前年冬觀羣芳艷影班李雪芳佳劇多種覺粤劇有漢調老譜之存在大有研究之價值雪芳洵爲粤伶之明星期曲藝之名貴足以獨樹一幟傾佩之餘曾有『觀粤劇之心得之作』載於時報今雪芳復來奏技海上耶穌復活節始得往觀其日戲值演兒女英雄傳全本原書情節尚記大概故聽來有八九分了解兹略述之以誌鴻爪 
　　（一）何玉鳳之父病死監中惡少搶親玉鳳奉母逃出數塲何玉鳳即改名十三妹者爲本劇主角以上數塲非雪芳所扮予料下數塲必易雪芳扮十三妹無疑因予素知粤劇有換角規矩也 
　　（二）鄧九公做壽海馬周來尋仇比武塲上門帘桌帷椅帔忽然換過煥然一新上面均書有李雪芳三字（粤劇名角出塲台上均臨時換本人私有門帘帷帔等）而且換一華美大地氈予知此塲必有雪芳出場精神一振未幾雪芳果珊珊其來矣身穿秋葵色衫褲頭上襯一正黄色彩球手持紈扇足御絲履艶光照人風致婉妙予幾錯疑其爲十三妹旣而鄧公開筵慶壽羣盜蜂擁而至數言不合遂至用武結果九公大敗正危急時頃之扮何玉鳳者突然而來相助圍始解自名十三妹至是予始知雪芳所扮爲九公之女此塲旣畢終劇不見芳影雖不至大失所望然此劇減色矣 
　　扮十三妹者十六七歳色藝均不弱戴額子穿青衣褲（似不合原書所叙）登蹻功夫頗佳評劇界有因十三妹登蹻問題而爭者如來觀粤劇當能添資料也 
　　（三）悅來店能仁寺數場情節與原書大致相同惟表情不甚細緻近於平舖直叙若易雪芳扮十三妹必能格外精彩也 
　　（四）演至安學海被救回家欲訪十三妹予料守靈說親成婚數場之十三妹必爲雪芳矣誰知至此劇卽告終安鄧結義玉鳳守靈說親成婚均未演乃悵然出謂之曰全本而實止半本也 
雜錄 
[麗湘閣雜掇] [  陳家慶]  
　　筠姊嘗以梁菊醉女士所集龔定盦詩見示余次韵和之即以見贈云信有金閨傑彥姿騷壇風月賴撑持驚聞咳玉詩千首羡煞生花筆一枝夢裏神仙難接跡愁邊鬢影易成絲好將慧業殷勤護青史留傳絶妙辭 
　　當窗水仙一盆猶亭亭着花未見枯萎作此欽之洛水清無際凌波夜搴掌翠雲鑲作葉銀蒜砌成妝淡極神難寫春深影亦香氷魂羞皓月雅稱水仙王 
小說 
[社會小說人間地獄（七九）] [  娑婆生]  
　　第十三回催花小帖細寫嘉謨待燕疎簾不來佳客 
　　阿婉見薇琴動手來搶便也趕上前來帮着薇琴當時姚嘯秋腹背受敵一人怎敵得過他兩人黎宛亭程藕舲諸人一旁袖手看熱鬧也不來帮嘯秋嘯秋懷中的銀行議案竟被薇琴搶去了搶到手以後薇琴己是喘着一團也來不及看程藕舲乘其不備便又搶了過來薇琴旣得復失怎肯罷休於是又追着藕舲搶奪藕舲不比嘯秋有點氣力薇琴不能取勝依然不能到手很命的呌阿婉來帮阿婉見藕舲和他的戰爭很激烈也無從下手薇琴駡阿婉道你眞是呆木人你快點來帮帮㖸大少他最怕呵癢你快點來搔他的癢處他一定要丢手了阿婉聞命欣然果然動手來呵癢手指剛觸着藕舲的肋際藕舲一陣笑一陣嚷道好了好了我給你搶你莫再呵罷薇琴道那不行一定要將搶去的東西交出來我方罷休藕舲實在怕癢經此一呵滿身酥軟動撣不得連忙將搶來的幾張局票交給薇琴薇琴阿婉方始罷手薇琴正要細細的看那局票忽然柯蓮孫又掩到薇琴的身後阿婉眼快呌道當心柯三少又來了薇琴道你們這樣串通好了來做什麽鬼把戲我也不看了這局票也讓你們發不成說罷似笑似嗔的將手中搶來的幾張有字局票使勁往痰盂内一擲黎宛亭見他要擲入痰盂趕忙來搶已來不及柯蓮孫見了笑著對程藕舲道我們剛纔三四個人商量組織的弘規大業輕輕的竟送在貴相知的手内可惜可惜程藕舲忙走到痰盂邊向内一看還想撈起可巧痰盂内滿貯茶汁還有不知誰吐的痰液已和紙片粘膩得一塌糊塗程藕舲歎口氣道只好重新來過姚嘯秋也笑道碰著女人有什麽法子好在那幾條我全牢記在心還不甚要緊 
[餘瀋] [  小仙女士]  
　　世之爭名者不惟爭一己之名甚至妬人之名千方百計以謀傾陷之阻遏之使之身敗名裂而己之名顯爭名若此卽幸而名可盜祇能掩一時不能垂永久能欺愚民不能掩識者此桓温所謂遺臭之名也孰若無名之爲愈 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[越權與喪權] [  職]  
　　權限之說所以明責任而免紛爭也過於其限謂之越權不及其限謂之喪權 
　　前此巡閱使之設置本爲北京政府取媚軍人大拂民意之舉動在受此職者無論當與不當均應各盡其權限以内之責任以維持地方與治安則雖不爲民意之所許亦尚不至爲民意之公敵也 
　　今者東三省巡閱使運兵入關以妄爭權限以外之權直魯豫巡閱使以兒女之親誼私讓其權限以内之權一則越權也一則喪權也越權與喪權其罪維鈞要皆足以證明武人之智識簡戰其結果皆足以自斃 
　　我國民試熟思之造成此越權喪權之罪者果誰之罪乎則數年來北京政府之罪也以民國之政府而違反民意設置此助長軍權之巡閱使是政府先已越權也不能制裁其所設置之巡閱使而專事調停以釀成此厲國病民之大罪是政府先己喪權也兼此越權喪權之罪則其罪更在軍人之上我國民烏能爲北京政府恕哉 
經濟 
[改良迎神賽會用欵之我見] [  錫仁]  
　　迎神賽會以隂曆三四月間爲最多各省縣鎭因此而耗費之金錢合全國計之誠至鉅也爰擬就一時改良與永久改良之我見各一如左有志地方公益者幸注意焉 
　　（一）一時改良之我見近年各省未遭兵患即有天災當此青黄不接之時各地多籌辦春賑與其以此欵媚神而無補災患何如以此欵撥充春賑以濟貧民之爲得乎此一時改良之我見也 
　　（一）永久改良之我見或曰迎神賽會寓有公衆娛樂之意義但此種娛樂與公衆無絲毫實益亦不合現世際之潮流吾意此欵果爲公衆娛樂起見而出可由各業出欵之領袖立一賽會用欵改良會集衆會議以此欵改充地方公園公衆閱報社圖書館音樂室運動塲等之經費此種娛樂塲所旣永久存立亦有益身心又可日日游觀以視一年難逢耗多資而一現之賽會娛樂時期之久暫則公衆之損益爲何如乎有識之士當能辨之也據我調查之所得江蘇各縣因賽會每年所耗之欵項迎神次數多者用欵多在數千元少亦數百元不等如再添購新物耗至萬元者亦有之倘以此欵改充上述公園等事之經費不出十年將見江蘇各縣公衆有益娛樂之設備應有盡有矣吾願商會工團籌欵之機關共同注意而謀所以改良之方法以造福於公衆此永久改良之我見也（乙種酬） 
衛生 
[房事衛生談] [  程文彬]  
　　男女及時婚嫁理所應爾然余每見一般青年男女未婚之前身體甚爲康健迨旣婚之後則反面黄肌瘦百病叢生身體頓形虚弱甚者且致天壽此何故哉蓋不知房事衛生也夫夫婦行房（即交媾）固半爲生育半爲行樂然使能行之適度則非特不傷精神且於身體至有裨益余友某君結褵數載其貌加豐精神較前更爲充足戲問其故某君曰「我無他惟房事較人適度耳我行房每星期一次苟稍覺身體不舒即行節制我並將此中利害爲吾妻說明吾妻亦深以爲然有時吾情不自禁吾妻則力爲拒絶且加責問故吾較常人康健也」若某君者可謂深得房事衛生之秘訣吾人可以之爲法惟某君體質素健故每星期一次無傷於身普通之人以二星期一次最爲適度苟酒醉或思想過度後皆不可行事但年歳漸長其次數亦須減少四十歳以上每月最多二次五十歳以上每月只可一次至六十歳以上以戒絶爲妙凡娶妻者能將此理詳爲其妻解釋則其妻旣明此理必能節慾以約束其夫以望其夫康健蓋妻莫不知愛夫者也切不可貪短期之肉慾以傷精神致失終身之快樂此娶妻者不可不知也（乙種酬） 
道德 
[養生重於送死] [  農]  
　　死爲人生最痛苦之一事但死後而無棺入殮者更爲可憐是故工商稍興之地每設義材會仗仁人義士之捐輸作恩周白骨之善舉法良意美固不俟言惟有生而後有死徒知送死不知養生未免祇務其末不務其本矣作者嘗考一般領取施材者致死原因半以饑寒半以疾病饑寒能以人力完全使之不死疾病則倘善爲醫藥或亦能更生其大半倡辦義材會諸君苟能稍分仁慈之心而致力於斯則不特應死者或可得慶更生即社會亦將蒙其福矣緣就管見言其應與義材會同時倡辦之救生事業如下 
　　（一）平兒教養所（因虚榮之關係不用貧字）一方面給以幼時衣食一方面教以生活技能庶成人之後能自立於社會不致流爲餓莩 
　　（一）平民工廠招集無業游民授以工藝初則給以衣食中則自工自食末則令伊儲蓄離廠而自謀生計 
　　（一）平民醫院病輕門診危重住院醫藥膳宿各費一律免繳所有開支均就當地人士樂助診斷等事則由當地醫師藥師輪流義務擔負 
　　（一）平民借貸銀行有技能而無資本仍不克謀生故特設此銀行以補助之薄其利息寛其期限以信用技能爲擔保苟非人事之未盡則雖失敗至二次三次仍宜繼續補助之必使其成功而後己 
　　（一）平民消費社無論衣食住及一切消費之處均由該社補助之務使經濟衛生等等都適合於平民之生活 
　　上述諸種作者敬代平民請命希望大慈善家有以玉成之也（乙種酬） 
[西方格言（二七七）] [  謝介子選譯]  
　　自待無益者亦將無益於人（德丹諺） 
　　暗婚生明辱（英吉利諺） 
　　非特應知防盜尤應知所以藏（意大利諺） 
　　愚者雖將溺猶微笑也（英吉利諺） 
　　榮譽所以報德（西瘦蘿）（Ｃicero） 
　　眞友誼優於僞親族（席勒斯）（Ｓyrus） 
　　免脫於人所忽之地（意·西諺） 
　　汝其猶置餅於冷釜耳（英吉利諺） 
　　游戲最勝之時宜卽早離（法蘭西諺） 
　　因微可以致巨（英吉利諺） 
 
[先賢在今日之地位古董成列所精美雅玩]  
法制 
[退繼之原因] [  抱月]  
　　立嗣本爲雙方依據法律之行爲使當事人間生親子關係猶婚姻然須具備一定條件而始能成立亦須具備一定條件而始能解消故雙方苟非有特殊原因致不能結合時不得表示意思請求解消已成立之立嗣行爲即所謂退繼是也退繼有由所嗣父母請求者有由嗣子請求者故其原因亦因是而異兹述之如左 
　　（一）由所嗣父母請求以嗣子歸宗者 
　　（甲）嗣子不孝有據者 
　　（乙）嗣子行爲放蕩足玷家門者 
　　（丙）嗣子逃亡三年不歸者 
　　（丁）嗣子生死不明在三年以上者 
　　（二）由嗣子請求歸宗者 
　　（甲）所嗣父母虐待不堪者 
　　（乙）所嗣父母生有男子而本生父母無男子者 
教育 
[火車中設置圖書館的商榷] [  百剛]  
　　我想我們最寂寞的事體就是長途的坐在火車中除出車輪的聲音同兩旁比火車跑得快的山水林屋外還有同坐的一般人雖則可以彼此談談解解寂寞但是因爲言語的各異職業的不同恐亦不能談出有趣的話來所以在上車之前常要帶狠多的書藉作爲打破車中寂寞的利器但是我想最好是設一個圖書館在車中任　坐客借閱可以利用時間藉此增長人民的知識又可以表示國家文明之程度在坐客旣可以省携帶書藉之手續又得閱更滿足之書類法至善也 
　　但是有人說坐客借了書之後不還將奈何這一層大半是要看人民的道德心但是若在借書的時候做個記號在坐客的車票上在還書的時候再做一個記號在車票上那末坐客下車後收票人若看見只有借書的記號没有還書的記號就可以向客人討書如此辦法或者是百無一失了（乙種酬） 
雜錄 
[預知晴雨之簡易方法] [  養氣]  
　　一由氣象學者之研究天氣之變化大率由西而東若在本地之西方旣經降雨則一二日内本地亦將降雨若本地現雖降雨而西方已晴則本地亦將晴 
　　二天空之色純碧而清新則爲其地接近高氣壓部之表示多主晴若空色蒼白則爲低氣壓部來襲之前兆天氣將生變化 
　　三日出時周圍爲紫色爲將雨之兆日落時周圍爲黄色爲晴霽之兆若日落時日之周圍黄而帶黑則翌日多雨 
　　四朝虹出現於西方主雨晚虹出現於東方主晴 
　　五暈及光環出現往往致雨 
　　六卷雲（爲毛羽狀之雲）擴散於天空天氣必生變化故航海者常稱之爲危險雲其出現時風雨不定 
　　七卷層雲（爲淡白色之雲如蛛網有時成幕狀）層卷雲（爲灰色或淡青色之雲爲帶狀或幕狀）出現將有風雨暈即由卷層雲而生光環卽由層卷雲而生也 
　　八卷積雲（小球狀之雲密相連續若棉絮若魚鱗者）積卷雲（似卷積雲而球塊甚大若白羊隊者）於晴天出現則將雨雨後出現則主晴 
　　九卷積雲由西方或西南方來多雨從反對之方向來則晴十積卷雲向夕消散翌日必晴如入夜猶布滿天空天氣恐生變化 
　　十一層積雲（多成波狀）次第層積天氣將有變化 
　　十二積雲（下面水平其上部如峯巒如樓閣者）出現天氣必晴 
　　十三亂雲（濃密暗黑之雲緣邊多成鋸齒狀）出現必雨故此雲一稱雨雲 
　　十四積亂雲（上部似積雲下部似亂雲）非常發達必有雷雨故此雲一稱雷雲 
　　十五積亂雲之頭部成蒙茸之狀又自周圍流出卷雲狀之雲則多降雹及暴雨 
　　十六層雲（爲灰色之薄雲高度最低氣象學上一稱爲高霧快晴之朝夕多見之）出現多爲快晴（乙種酬） 
 
