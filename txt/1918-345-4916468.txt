# 1918 - 345 - 4916468

 

Page 1

 
 
   
 
 

Page 2

 
 
時評 
[全權代表（冷）]  
　　今日南北代表皆已漸次發表矣但議和代表之前例大抵冠以全權二字蓋苟非全權非但會議多需時日且亦不能舉代表之實也 
然則南北所派之代表果爲全權乎抑否乎此我所急欲一叩者也不但如此派此代表之人果有全權乎抑否乎此又我所欲叩者也蓋此二端者不特於議會之時大有關係且於議會旣畢之後所關亦甚重也 
[命令]  
　　十二月十七日大總統令劉汝賢劉維騤均授爲陸軍砲兵上校此令 
又令兼署財政總長曹汝霖呈本部司長李光啓另有委用請免本職李光啓准免本職此令 
又令兼署財政總長曹汝霖呈請任命李光啓爲印刷局局長應照准此令 
又令兼署財政總長曹汝霖呈請任命江澤春爲僉事應照准此令 
又令兼署財政總長曹汝霖呈請任命屠聿同試署兩浙青村場知事應照准此令 
又令兼署財政總長曹汝霖呈請任命王大錕爲兩淮東何場知事從照准此令 
又令陸軍總長段芝貴呈請授劉春鱗爲陸軍步兵中校並加陸軍步兵上校銜陳宗瀛汪槱胡之杰湯藩臣張諝該爲陸軍步兵中校吳保鍔爲陸軍工兵中校王宏儒爲陸軍步兵少校並加陸軍步兵中校銜陳鳳韶加陸軍砲兵中校銜吳士銘爲陸軍工兵少校並加陸軍工兵中校銜徐克振趙崇信盛國楨張桂年譚烈爲陸軍步兵少校均照准此令 
又令蒙藏院總裁貢桑諾爾布呈翊衞使巴布色楞因病懇請辭職巴布色楞准免本職此令 
又令美國海運輪船部總理韓麗給予二等大綬嘉禾章此令 
又令毛根給予三等寳光嘉禾章此令 
又令徐振鵬裕冕均給予四等文虎章此令 
[專電]  
　　北京電國院通電各省和議地點决定在寗無論如何爭執斷難更改 
（十八日下午一鐘） 
北京電政府電唐岑等重申地點須在南京 
（十八日下午六鐘） 
褖朱代表五時見徐出語某公謂尙無辦法明日擬回津（十八日下午八鐘） 
北京電院電林關催西南速派代表聞南總代表已定唐少川（十八日下午八鐘） 
北京電錢勸伍朝樞赴歐助陸復電涉及内政昨付閣議决定作罷（十八日下午一鐘）北京電政府昨召議和代表决議先推王克敏赴寗會議籌備（十八日下午一鐘） 
北京電平和會致函朱啓鈐請主持令陜停戰劃界朱今早來京仍以病爲由避居北海不與各方接觸（十八日下午六鐘） 
北京電全國和平聯合會今日會議决定會内設外交軍事財政各項研究部通電各省省會商會敎育會將上列各項應發表意見示知彚齊研究提交代表議由會公布（十八日下午四鐘）北京電河間定晚車入京（十八日下午一鐘） 
北京電熊希齡等電軍政府速派代表開議勿因陜閩礙大避一面與政府商請電令在陜各軍停止進攻並電商南中派員赴陜劃界停戰（十七日下午八鐘） 
北京電政府規定和會三大綱（一）立法須合全國公意不能專由南方取决（二）軍事先訂範圍再圖統一（三）財政由雙方協議（十七日下午二鐘） 
北京電某要人昨接西南電謂新國會本非法宜速閉會延期已不合投閣員同意票更謬實爲和局障礙（十七日下午二鐘） 
北京電各督電政府爭會議地點謂宜在寗昨午政府復電謂正在妥協俟確定再告（十七日下午二鐘） 
北京電朱代表因西南未正式承認暫不領受委任證不入都託痔疾在津謝客静養徐佛蘇江紹杰兩代表亦因體制不崇擬辭（十七日下午二鐘） 
北京電外交委員會今日正式成立汪大燮主席徐派朱深代表致詞 
北京電院電西南湘南贛南閩南鄂西等處官軍撤退數目計陸軍百二十五營總爲六萬二千五百名（十八日下午一鐘） 
北京電劉存厚電告南鄭更危（十八日下午六鐘） 
北京電參院今日開會以一百五票通過錢總理案（十八日下午八鐘） 
北京電梁啓超皓（十九）日來京梗（二十三）日赴滬放洋東海贈旅費萬元 
（十七日下午二鐘） 
北京電葉恭綽赴歐調查工商業訂二十一起程農部派參事王治昌等隨同考察（十八日下午一鐘） 
北京電參院長梁士詒辭職院議已准候補人李盛鐸呼聲最高（十七日下午二鐘） 
北京電財部泉幣司明日遷併幣制局（十七日下午二鐘） 
北京電前直隸道尹董某條陳財政於交通財政農商三部正收入中附加善後捐仿値百抽一法昨已付閣議（十七日下午二鐘） 
北京電江寛案部主缺席裁判院議應再緩一星期判决（十八日下午一鐘） 
北京電此間傳西南意見紛歧代表難决（十八日下午六鐘）香港電李鼎新已於十六日抵廣州與海軍當道討論議和事宜（十八日下午二鐘） 
香港電軍政府擬派伍朝樞赴滬會商選派赴歐媾和代表事宜並已請徐世昌派有責任之員至滬與伍討論一切（十八日下午二鐘） 
香港電衆院昨日開會議决以全權予總代表商訂内國議和條件惟簽押之前須得國會同意並請軍政府非俟陜閩問題解决後勿派代表（十八日下午二鐘） 
[路透電]  
　　日尼瓦電德國里特波氏因不贊成社會獨立黨對付德内閣之態度業已宣告脫黨（十五日） 
古本海琴電柏林消息哈斯氏宣稱德國外交部之秘密文件無徵實波特丹曾開秘密御前會議者此項公文之第一部分行將宣布其所涉及之事直至德軍攻入比境爲止（十五日） 
亞姆斯特丹電柏林消息柏林工會選舉社會多數黨七人社會獨立黨五人及某名流爲參與全國勞兵會大會代表柏林兵會選舉社會多數黨四人社會獨立黨兩人爲其代表並一致通過决議案詆責召集聯邦議會爲叛國舉動並要求傳訊聯邦議會議長 
（十五日） 
古本海琴電丹麥政治報柏林訪員謁見德國希特夫氏據稱德政府關於此渡前皇一事尙未有所决議並稱政府今力能維持秩序故應受協約國之承認至於法难所抱德國仍能興戎之意見實不足信云 
（十五日） 
古本海琴電亨堡已組成新水夫會要求將商船全歸管理如不允從則將鑿沉諸船聞亨堡復發生暴動乃因英員拒絶與水夫會接商之故基爾消息英國白朗林海軍大將聲稱德國如不履行海軍休戰條件須防英軍佔據希里哥倫（十五日） 
倫敦電巴黎晨報載稱特萊凡之德國休戰委員匪特申請展長休戰期限且商懇協約國擴張所佔區域以便輔助德國當道協約國對於後一請求不加允可蓋恐德國志在使協約國擴張軍事計畫而引起其他糾葛與困難也巴黎回聲報載有警告以闢德人所稱協約國擬佔據德國全土之說謂此舉使協約國增多困難而德政府將乘機圖利云（十三日） 
巴黎電胡丹氏豫料法國參與媾和大會之代表將爲克勒滿沙氏畢勛氏福煦上將勒盎氏太第曷氏勒盎氏於國際同盟一事研究甚精太第曷氏爲法美交際委員（十五日） 
倫敦電豫料喬治氏波拉勞氏貝爾福氏及其他閣員均將於二十一日赴巴黎媾和大會大約將於一月一日在凡爾塞開會（十五日） 
蘇菲亞電布國民治新内閣業巳組織告成以齊哇杜羅夫任總理兼長外交以某文員長陸軍此實重要之民治改革（十五日） 
古本海琴電維也納消息奥前皇加爾欲爲奥國國會選舉之候選員（十五日） 
倫敦電每日捷報稱斯末資將軍固戰爭告終已辭去戰爭内閣之主該報又稱愛蘭貝將軍任巴力斯坦總司令以前政府欲以此職畀斯末資將軍斯辭而不就（十六日） 
巴黎電法比邊界今已許携有執照人來往 
巴黎電英飛機離伊浦斯維區赴印度加拉齊者昨日已抵勒波爾干赴加拉齊之旅程大約將分七站巴黎電解除動員次長宣稱明年二月以前將有一百二十萬人回國（十五日） 
不魯塞爾電比政府照會荷蘭謂供給法英陸軍工人所需之戰品與糧食將由希爾特河運至比國荷蘭前旣僧許德國退軍取道林堡省回國今不能拒绝此請云（十五日） 
瑞典京城電丹麥魚雷艇一艘昨觸水雷死七人傷四人（十五日） 
倫敦電葛雷子爵昨在都斯堡演說曰英美兩國人民如完全爽直開誠布公不容其言發生誤會則余不見有何理由雙方之海軍政策竟不能較爲平易也有密切關係之問題厥爲海上自由一語此語非出自德人乃出自美人德人旋利用此語以濟其私其命意所在斷非吾人所能承認於是海上自由一語遂不爲吾人所歡迎今美總統尙未來與英政府討論此層故目前對於此語意義之同意無庸預料其有何困口也海上自由苟指承平時而言吾人極贊同之美國曾定若干條例禁止外人船隻裝載貨物於美國與菲列濱羣島之間他國亦有規定此類條例者英國則從未有之吾人從未於承平時代利用海軍勢力限制海面利己損人此乃當爲世人所承認者也如指戰爭時而言則美國已會同英國而使對德之封鎖完全告成矣設令無美國之協助以封鎖德國則吾人恐不免於失敗余意美國今必不改變方針而謂將來吾人再與德國開戰不許再有封鎖行動也否則豈不與此次戰爭所行者大相剌謬乎故若謂美國主張將來不贊成對於犯罪國家加以完全封鎖之辦法則直侮辱美國之言耳推威爾遜總統之意殆謂凡遵守國際大同盟條件之國家皆確得海上自由而破壞國際大同盟條件者不得有此耳果爾則國際大同盟即解决海上自由大問題之道矣（十二日） 
巴黎電十六日美總統威爾遜在巿政廳歡迎會演說略曰辱荷歡迎感念交集美國人民覩法國人民所受之苦楚抱有逈異尋常之同情吾美人目覩此種苦楚者不乏其人吾人知敵人行其罪戾之程式故感動尤深諸君當不謂吾美人遠隔大洋未曾親見君等所遭遇之殘暴實則君等所遭遇者已使吾人憤懣塡膺矣吾美人對於戰禍不獨知其然且知其所以然比法慘狀時觸吾人心經常繞吾人想像故美國之加入戰局非僅爲中歐諸國計畫荒謬凡世界之愛自由興公理者必須抵抗之一念所驅使亦因中歐諸國所懷抱而欲實施之不正當慾望竟引起使吾人驚心動魄並大背吾人主義之行逕也諸君褒奬過分非余敢當第諸君却具隻眼解釋美國人民之目的凡余言行無不本此目的余知其思想如何希望如何當余表示其意見時世界自由人民咸不以爲非此乃可引以爲樂者余今在此有賓至如歸之樂不特因諸君歡迎之可感熱忱亦因諸君有所表示而使余得以深悉法美兩國人民思想之密切共同也余當永誌諸君之歡迎視爲余生平所經不可多得之快事並覺諸君對余致敬于美國人民他日迥念此次盛會將不勝感忻敢掬至誠敬謝諸君云云巴黎巿議會議長塞勒州尹相繼致詞稱述美國助力與美總統事績並表明歡迎景仰之意（十六日） 
孟買電陸軍少將薩爾孟由埃及開羅乘飛機飛抵加拉齊與印度政府會商建設通印度之天空航務事宜薩氏所用飛機乃由英倫飛至埃及於是取道開羅巴格達而進自開羅至加拉齊共二千五百四十八哩計飛行三十六小時之久薩氏爲東方中部皇家航空隊司令今將乘飛機進至印度京城台爾希此行乃尋常飛行不欲超過前人速率（十二日） 
里斯本電葡總統昨日夜半赴火車站擬乘火車前往哇帕都途中有人開槍擊之中三彈死於車站之運傷車兇手當場爲羣衆毆斃（十五日） 
倫敦電葡萄牙國會定期本月十六日開議 
（十五日） 
華盛頓電海軍部之巴特傑大將在衆院海軍委員會演說今急宜許撥充分經費俾使美國海軍至一九二五年與任何大國可以抗衡此次戰爭美國如果獨戰則因缺乏船隻之故必受大害又此次美兵之乘英船赴歐者美國須按名付英國英金十鎊云 
（十三日） 
紐約電據當道宣稱今年榖之收成爲五年來之最小者（十三日） 
[法國無線電]  
　　里昻電得倫敦消息英首相勞合喬治氏將於本星期杪起程往巴黎晋謁威爾遜總統並參與和平大會預備會議偕行者爲外相貝爾福氏（十七日） 
里昻電里斯本消息前海軍總長加斯德洛海軍大將由兩院合組織合會在二百三十五票中以一百三十七票被舉爲葡萄牙共和國總統（十七日） 
里昻電瑞士巴斯勒消息十二月十六日德國胡爾夫電社電稱星期六日晚至星期日特萊斯特（德國聯邦薩克松尼之首府）發生大擾亂羣衆意圖搶掠各種軍庫死兵士一人平民一人其餘兵士傷者三人平民傷者甚衆（十七日） 
里昻電阿爾奇（非洲法國屬地阿爾奇利之首府（財政特别委員會開會開會理由係要求必要之新經費俾去歲十一月十五日之總統命令在阿爾奇利實行此項命令允許行政人員及幹線鐵道人員因生活程度增高之故予以新償金總督首先稱讚法軍之勇武軍事長官之韜略勝利之重要畢陳述戰後多數重要問題殊須幹練之員予以親切及懇篤之助力云（十七日） 
里昻電十二月十七日巴黎倫敦間滙兌率英金一鎊合二十六佛郎法國三釐公債六十二佛郎○五一九一七年法國四釐公債七十一佛郎一九一八年四釐自由公债七十一佛郎七○一九一八年五釐自由公債八十八佛郎一○（十七日） 
[各通信社電]  
　　北京電遣送德僑回國問題由國際委員會討論數星期之久今已可望解决惟運輸一層至覺困難 
（十七日） 
 
 

Page 3

 
 
北京電北京萬國禁烟會接有報告謂山西省閻督禁烟甚嚴境内縱有人私種罂粟亦必甚少又據其他消息山海關與熱河區域之洋藥貿易均甚發達奉天邊界一帶鴉片製品銷行尤盛（十七日） 
海參崴電英國代理高等委員亞爾斯登氏今日下午與客談及謝米諾夫事謂報章所載謝米諾夫將軍與由哇姆斯克東下之伏爾柯夫將軍之軍行將交鬨之種種謠言實含有多少之黨派作用志在於此間引起擾攘之空氣而使目下政府官員恢復秩序之企圖不爲人所信任協約國今已協同設法消除雙方用武之機會愛里哇特爵士與諧南將軍今均在赤塔附近一經斡肇則此事未嘗不可早日解决云 
（十六日）以上路透電 
北京電今日國務會議决定將現駐比公使汪榮寳調任瑞西公使所遺駐比公使即以近赴歐洲之魏宸組織任二三日内提出議會求其同意（十七日） 
北京電仿照日本政府成例且徐總統懷抱轉嫁責任之目的而組織之外交調查委員會定於明日下午開第一次會議以汪大燮爲會長該會主任林長民已於今晨與總統府方面接洽一切（十八日） 
北京電十六日唐紹儀電致國務院聲明贊成朱啓鈐爲北方議和總代表且附言朱爲文治派令當議和之任甚爲相宜（十八日） 
北京電昨日錢總理語熊希齡曰北方對於閩省軍事行動尙可讓步關於陜西方面則绝對不能讓步（十八日） 
北京電本日下午一時半參議院開會安福派議員提出臨時動議主張變更議事日程討論應否准梁士詒辭職問題但不成立仍照原定議呈日程表决錢總理同意案當由總統府秘書長出席說明後即以投票表决投票總數有一百零九票錢總理同意案以一百零五票通過（十八日） 
北京電據總統府方面消息北方議和代表朱啓鈐因總統之督促巳於今日午刻由津來京聞一俟謁見總統後不日將開北方議和代表會議討論各項問題（十八日） 
奉天電吉林督軍孟恩遠今日由京來奉即詣軍署拜會張督擬小駐三日即行回任（十七日） 
廣東電十六日開政務會議决議以唐紹儀爲議和代表但依列席之川陜鄂三省軍事代表之主張須俟北方對於詰問陜閩出兵問題之電報有足令人滿意之答覆後始發表（十七日） 
東京電原首相今日下午在官邸與田中陸相加藤海相内田外相協議聞該協議係關於媾和問題與某國之交涉案件云（十八日） 
東京電歐洲議和會議之際日本之對德賠償要求之潛航艇被害船舶共有三十隻十二萬四千噸 
（十八日） 
東京電十八日由横濱出發之日本郵船會社横濱丸將在新加坡搭乘暹羅媾和專使等十三人前往歐洲（十八日） 
以上東方通迅社電 
東京電政友會憲政會國民黨新政會請和會之各政黨及　支國民協會黑龍會國民外交同盟會國民義會等之各團體有志者及此外有志者等所聯合之中國問題聯合大會於十七日下午五時開於上野精養軒列席者凡一百五十名推陸軍中將楠瀨幸彦氏爲議長法學博士寺尾亨氏代表發起人爲一番之演詞次尾崎行雄氏提出决議案杉田定一氏代表政友會有志者演說曰今者歐戰已終軍國主義打破於是東洋平和之維持爲之吃緊而欲維持東洋平和厥須以中國南北之妥協爲先務之急云云次憲政會總務安達謙造氏亦代表憲政會有志者演說曰日本對於鄰邦中國所希望者甚多雖然今日之時則莫急於望南北之妥協以樹立統一政府民國人士有愛國之眞情者竊信其必能虚心坦懷以傾聽日本之此希望也云云次山根政次氏代表新政會述贊同之意滿場一致議决决議案終乃入席開宴筵上小川平吉氏代表發起人演說大略如左本會對於對華問題互加以各種各樣之意見而得集各黨各團體各方面之代表人士以互討議故本會之决議厥爲我國民之公論無容疑也云云八時散會該會之决議文如左中國問題大聯合會深憂乎東亞時局乃决議以國民之名致左電於中國各方面欲望經由民國各派領袖并各報紙而求中國國民之猛省北京總統府國務院各議員各省督軍省長各省議會各敎育會各報館曁民間諸先生公鑒政友會憲政會國民黨新政會請和會等各政黨代表有志者及日支國民協會黑龍會國民外交同盟會國民議會等各團體代表有志者曁及政學商法報各界有志者等深憂東亞之大局軫念民國之和平切望解南北之紛爭而樹立統一南北政府茲乃開聯合大會定我國論以告諸公幸採納焉（以上致北京政府）廣東軍政府各政務總裁各議員各省督軍省長各省議會各商務總會各敎育會各報館曁民間諸先生公鑒政友會憲政會國民黨新政會請和會等各政黨空表有志者及日支國民協會黑龍會國民外交同盟會國民議會等各團體代表有志者及政學商法報各界有志者等深憂東亞之大局軫念民國之和平切望解南北之紛爭而樹立統一南北政府茲乃開聯合大會定我國論以告諸公幸採納焉（以上致南方政府）開於上野精養軒之中國問題聯合大會其主要列席者如左政友會於由定一小川平吉岡崎邦輔小林源浩等憲政會安達謙造本田恒之小泉又次郎大竹貫一等國民黨古島一雄杉田新政會山根政次等諸人此外如尙有寺尾博士頭山滿内田良平冲良造川島浪速茅野長知楠瀨幸彦中將長岡外史中將佐藤鐵太郎中將等又由寺尾博士披露是日戴天仇致聯合大會之來電曰中國問題解决之根本在於根據中國之民主立憲而爲平和之建設於此意竊望貴國識者與以同情及聲援云云（十八日） 
共同通信社電 
北京電熊（希齡）見錢（能訓）勸業於陜閩兩省讓步曲從西南錢云閩省事易爲南不進攻即可劃線互守陜中遍地皆匪中外咸知若認此爲護法軍未免貽外人笑且縱匪不辦問心難安請轉西南諒政府苦衷勿過堅執（十七日） 
北京電李厚基電陳炯明願和許崇智參謀吳忠信由滬招到江皖退伍兵士自信可操勝券反對議和現獻三策南軍分向漳汀朱厦及分水關五路同時進政使我首尾不能相應爲上策其次則水陸會攻陸軍攻莆田海軍攻涵江爲中策又次則聲東擊西圍堵莆田虚張聲勢以奇兵襲福清爲下策許信其言力攻莆涵如何應付請示辦理（十八日） 
北京電梁士詒聲稱辭職後仍以期成會會員資格留京斡旋和局并贊助徐總統該會首領熊希齡則定月内南下（十七日） 
北京電政府得葡總統被剌訊已發電往唁 
（十七日） 
北京電劉崇傑電告起程回京面陳隨陸專使在日接洽膠灣等議案詳情一說劉將赴歐（十七日）北京電總統親電速周自齊來京部署財政委員會各事并凂其約朱啓鈐同行（十八日） 
北京電朱桂辛延不入京聞俟某方面計畫成熟然後出爲有力之主張（十八日） 
北京電參院於錢總理案展至明日票决 
（十七日） 
北京電政府駐港委員韓賓禮回京摺陳徐謙反對和平會與岑陸不一致李耀漢李福林陽附粤陰贊桂陳炯明不受軍府節制單獨行動（十七日） 
北京電財政部所轄印刷局局長以李光啓充任已呈准即將發表（十七日） 
奉天電張作霖聘馮麟閱爲巡閱使署軍事顧問（十八日） 
香港電聞軍政府决議閩陜問題未解决前不派議和代表（十七日）以上中孚通訊社電 
[公電]  
　　湖北省議會通告選舉副議長電各報館均鑒本會於本月十六日開會選舉副議長第一次投票六十六人劉楫得六十三票第二次投票六十七人李德寅得六十四票均當選爲副議長特聞湖北省議會篠 
 
 

Page 4

 
 
   
 
 

Page 5

 
 
   
 
 

Page 6

 
 
H>申報第二張 
要聞 
[京華短簡]  
　　新衆院通過錢能訓案後即日移付參院該院現定星期三（十八日）投票以現在形勢觀之可望其通過聞政府方面已準備閣員之同意案准十八日提出於新衆院閣員名單中除財政外均如從前所定並無變動財長原定龔心湛因龔在安徽頗人地相宜未便更動因又有張弧升任之說近正與各派交涉 
邊藏和議實係英副領事台克滿氏爲之樞紐而成都方面則英總領事許立德氏亦力予斡旋雙方磋議歷時三月茲聞漢番委員業於前月十日聘請台氏爲證人將協商之暫定停戰條件及議訂之停戰退兵條件在絨壩岔一併簽約條件内容大致雙方互退軍隊停戰一年議訂各節應彼此呈報如政府以爲尙有應商之事則仍由鎭守使與噶布倫派委人員再行提議且聲明藏邊各地番官不得設治仍歸鎭守使管轄將來正式議和須由政府與達賴喇嘛和平商榷 
吉會鐵路延長借欵之草合同曾由台灣朝鮮興業三銀行代表與政府磋議業於本年六月十八日簽字並交過墊欵日金一千萬元當時曾規定六個月後再將正式合同簽字屈指本月十七日已經到期近該三銀行駐京代表復於日前將正式合同内一切條件完全議妥預計四五日内必可簽字至其延長路線係二百七十英里敷設用費總額以中國政府五釐金劵公債由日本擔任發行其額約有八千萬元之譜 
岑西林昨有電復政府報告廣東軍隊數目計陸軍五師警衞隊一百三十五營游緝隊四十二營新兵三十八營客軍屬於滇桂者四十一營肇軍十八營至海軍及綠營等項則未列入又陸武鳴昨亦電復政府謂廣西現有軍隊計陸軍三師游緝隊三十二營新兵二十一營榮字軍十六營土兵七十七營惟駐軍地點則未塡明 
政府爲整頓全國財政起見决定由各縣入手昨已通電各省省長各區都統及京兆尹等於各縣籌設清查財政公所由各該長官委定正副所長將清查情形每月報部一次 
京奉鐵路搭現問題在今日京鈔毛荒期間最難解决蓋因外債關係不得不出於此然一方面以張作霖之反對以致此種辦法不能適用於全線近聞交通當局與債權方面尙有一種預訂即擬明年一月一日起購買客貨各票一律須納現銀或兌現紙幣所有京鈔概不收受該管路局有日内正式通告之說至交通當局對於張作霖如何疏通則尙未聞悉 
駐京荷蘭公使因該國政府電令回國連日佈置完畢已於昨日晚車出京駐京丹使以友誼關係昨並親爲送至天津一說謂丹公使亦係奉電回國未知確否 
[農商部派員赴歐考察]  
　　（靜觀） 
農商部現派部員四人前赴歐洲考察經濟狀况一爲參事王治昌一爲技正丁文江一爲技正施弼一爲技正上任事馮慶桂王治昌前在陸專使未出洋時即擬調充隨員嗣以陸使僅領到財政部經費十六萬元隨員旅費不敷支配因而擱置聲言俟到日本再行酌量情形來電續調丁文江原係受梁任公之約隨赴歐西旅費純由梁擔任田總長以此次歐戰告終歐洲經濟界必發生絶大變化派員考察實爲當務之急丁旣受梁約王亦與陸使預定在先爰特用部令委派兩君赴歐考察經濟並訂明於帮助陸梁兩氏外仍爲本部調查專員除丁君旅費不由部給外王君旅費由部發給一萬元此議已定於數日之前嗣工商司長陳君以此次部派赴上海改良關稅會議之委員施弼對於改良關稅久有研究將來歐洲大會關於中國改良關稅一項不可不預備議案因又呈請總長加派施君一同前往其任務則專在考察關稅並籌議改良關稅事宜總長許之議决發給旅費一萬元同時又有馮慶桂請求自使旅費五百元赴歐考察聲明於考察普通經濟狀况外復注重棉業一項總長亦允其請由部加給旅費五千元四君赴歐之議業經决定部令日内即可發表田總長及江次長曾面囑參事司事將赴歐應行考察事項及目的分别條欵約同四君詳加討論製成簡表及脫明書以便考察之際有標準可循其考察期預定六月至十個月放洋期當亦不出年内也 
[北方之武力平陜聲]  
　　陜省兵事糾葛爲解决時局上一大障礙職北方各督均有電報告政府准川督劉存厚電開存厚遵令停止戰事而熊克武乘我不備勾匪突攻鎭巴漢中南鄭諸處鎭巴已陷漢中南鄭現正堅守待援似此存心侵略破壞統一尙望同伸義憤等因合電奉聞謹請主持又曹錕亦有一寒電略謂迭據劉督電稱熊克武吕超葉荃王安瀾等仍言中央和平非法詭謀破壞煽惑軍隊勾結土匪誓師北伐意圖侵吞漢中藉謀大舉且前次唐繼堯在渝開軍事會議提出議和條約以黔滇軍隊紥駐川東要求侵略各等情値此歐戰告終協和肇始自宜速息内訌力致和平尅期大局一統鞏固中華國基務請乾剛獨斷迅張撻伐以伸義憤一致攻敵恢復川陜奠定西陲謹貢悃誠伏維鑒察云云逆料主戰督軍不久又將盛唱武力統一之論矣 
援陜軍張錫元十四日由潼關電政府呈報奉陜督電召於八日晋省並與田諮議等協商援陜一切計劃旋於昨日返潼即將全旅續行開拔完竣馳抵渭南華陰華縣接替防務零口以西仍由陜軍擔任並分撥兩營前進協同防禦許司令蘭洲電約删日（十五）出發來潼餘容續陳云云又許蘭洲亦有電告於十五日由觀音堂向潼關進發至鄂省派出之張聯陞軍隊前已開抵陜境連克要隘近日政府以漢中吃緊電張再抽隊策應昨接其復電並報告佈防情形略謂文元兩電奉悉竹谿竹山兩處緊要軍隊萬難移動王團現扼駐安康石泉如即抽調防地亦屬空虚洵陽白河方面駐部甚單萬一敵軍乘虚進襲似難抵禦擬另調兩營塡駐洵白以固要隘就陜西方面軍事觀之政府已著著進行固無須北方督軍之侈言撻伐也 
[北京亦有私土案發現]  
　　與南京遙遙相對 
自南京大土案發生以來乃不料三數日内北京方面亦發生同樣之案件聞其重量雖不及南京之大然爲數已達十數萬元之價値自經某機關發覺後當事者用十分力量向各方面運動聞近日已略有眉目但聞發覺該案之某機關要求罰欵十萬元始允消滅此案至當事者已否允許尙未明瞭 
據北京益世報云金陵關之烟土案尙未了結乃不謂在政府所在法律森嚴之地又有甚大可驚之烟土案據聞某有勢力之機關某科長以烟土爲營業幾一年矣其營業不惟販土且有敲詐行爲蓋始以烟土售賣於人繼令其爪牙蹤跡而抓獲之勒科巨罰土未失而錢已到手故自爲此生業至今家資無慮數十萬矣近復賣一宗烟土於某甲旋即抓至乃某甲甚狡猾堅稱無錢認罰不得已旋即派其爪牙押令取保乃連至兩家皆不肯作保某甲遂生一計謂押者曰汝輩着軍服無人肯保我若脫去當有人作保矣押之者遂脫去軍服行至提署門前某甲遂高聲喊寃旋有站崗巡警過來盤查當將某甲並押之者帶區訊問隨呈明長官到某科長家搜出烟土甚多警察能盡職如此誠屬可嘉但欲追究原委而認眞辦理亦未嘗非大難事也 
又據天津益世報云北京警備司令部某科長平日因販土生涯獲得餘利數十萬聞其手段則先以土賣與某人俟得價後即派兵將人贓抓獲而再罰以巨欵旣不失土又可得數倍之價一本萬利由來已久日前又售土與某甲隨即抄獲判罰巨欵某甲因無錢請先取保然後交欵該科長即派兵二名押其覔保各舖户見有軍人跟隨皆不敢保某甲請其改易便服行至提督衙門大聲喊寃提署不理適有巡警過問得悉情形即用電話通知區署區署又通知警廳立派警至某科長家搜出烟土値十餘萬元科長現正託人四出運動警廳擬科以十萬元之巨罰如彼承認則可了結不予深究該科長是否認罰尙未定議惟據各界傳言此次發現之大土案較比金陵關所獲者亦不爲少現正在嚴申禁令之時而忽有此遙遙相對之事當局若敷衍了結恐禁烟前途益同兒戲矣 
[夏威夷島之華人敎育]  
　　（東方新聞社）　 
夏威夷島天氣温和華人居該島者數千人皆視爲樂土華人之子女皆有受美國良好敎育之機會火奴魯魯之良好母學校旣收受華僑兒童故彼等皆得學習西方學問與英語同時仍得保持其本國之語言文字該島之華人私立小學校固在敎育青年上盡力不少然爲華人敎育及每日生活之最大動力者厥惟第一等之公共小學校也華人兒童肄業於此等自由學校者約二三千人日與同校之各國學生雜處友善毫無畛域之見且華童之在校實與本地學生極有裨益在夏威夷島并無弱於中國人種之問題集許多國籍之人以友睦精神授以共同之敎育此敎育問題於是乎解决矣合計夏威夷島之公共小學校共一百五十所肄業學生共二萬一千餘人其中火奴魯魯一處共有小學二十所學生約五千人全島小學生徒華人及日本佔三分之一（或三分之一以上）即如火奴魯魯之卡胡曼奴小學學生共六百餘人而華人幾達二百名在彼等之學校生活中最先受敎之事爲愛祖國與愛國旗體操之時首須對國旗行禮其相傳之習語曰（吾人盡智竭忠以對上帝及我祖國語言惟一國家惟一國旗惟一）每見華童舉其神采奕奕之面以對國旗其愛國精神之眞摯無異於白晳人種之兒童也吾人苟至夏威夷島之小學校視察其内容將見此等學校雖因人種龐雜語言歧異致有種種之困難然所有成績實非常優美該島敎育問題經確實之解决使太平洋中部之兒童受美利堅主義之化育此項敎育事業之效力足使夏威夷島成爲美國光榮之物一百五十小學校中美人生徒雖祗居百分之三然彼等之成績儘可與美國本部之小學兒童相頡頏其唱歌讀文手工游戲及品行均堪讚美華人之入此等學校者每自覺無異爲美國兒童恒有人問以（吾人應唱何歌）彼等輒立答曰應唱（我之祖國）一歌某日某校第三級之學生曾搜集愛國之故事甚多比之任何小學校殊無遜色而此等學生一半爲華人及夏威夷人與葡萄牙人也夏威夷之公共學校中絶無種族問題一切種族之人皆雜處於一堂融融洩洩恒見有華人女學生夏威夷島女生與高麗女生聯臂偕行極友朋之樂趣各種族之男女生徒集於校中洲獻場時每互相問訊爲最友睦之交際此等公共學校爲夏威夷島出力頗多應享有比前增加之赞助且此等學校之成效不但可以助其本島人民改良生活情形并可以助成東方大國（中國）之發展與進步此誠夏威夷島之榮譽也 
[内蒙之道路談]  
　　東方新聞社云張家口與庫倫間擬駛行摩托車一節中國交通部與商業某某機關屢欲試辦獨惜道路太惡管理不當故患難叢生中國之摩托車夫多不諳摩托車結構祇知竭力駕駛又無人監察車輛莫不受損卽有謹愼之車夫而道路惡劣亦無濟於事是故第一當先自張家口修一大道直達高原再通庫倫之一叚路徑亦必加以修葺務期平坦得行摩托車輛政府方面雖有整頓之意却欲避免此項工程而提倡摩托車公司之人於交冬後不得不改用馬車以三馬駕一車自張至庫需十日若摩托車則四日若道路整齊停站適當三日亦可通達中國政府養無用之兵數百萬何不移以平治道路不獨張庫間可以駛行摩托車且可依張家口大同府歸化城包頭鎭之路線直達樊城其間商業頗多摩托車必能發達自樊城至歸化城長三百八十里最初之三四十里地勢平坦中間祗需架數小橋所費無幾再行五六十里以至淡海西北則多小山有河有壑如是又三十里沿淡海北山平地大道其通歸化之一百四十里亦平歸化處一灰埃之平原中廣袤八九十里四面皆山但沿路線一帶均已墾植即山地亦有田淡海之地更肥美沿湖（即淡海）四周之村莊不少風景頗清秀惟不出奇耳歸化在中國平原實一最大之駱駝鎭通蒙古之孔道凡西藏之皮毛羊毛藥材等運輸均必取道於此一蒙古喇嘛古廟乃在鎭之東一英里半滿人築一城惟商務之中心點則在中國城之南與滿洲城之西中間一大巿場其間共畜駱駝七萬五千頭載運中國出品入新疆與西蒙古甘草之生意近大發達歐人本取給於近東之地戰事發生後來源中斷遂在中國西北部採辦一馬拽一小車裝甘草三包取道於戈壁沙漠過歸化達高城子（烏魯木齊之東）道長一千八百里沿途不見一屋水源罕少然非沙漠地華人稱之曰草原蒙人則以甜草地名之負重之駱駝需行九十日騎乘之駱駝行五十五日今試於其間開闢道路駛行摩托車依段設站以備修理車輛及安息旅客之用未嘗不可實行今張庫間之摩托車成績已可觀獨不雇摩托專家任車輛之日趨敗壞是蝕其資本也或曰内蒙古可造鐵路否曰何爲不可政府苟能立即通一線與西比利亞路直接則北京至倫敦祗需五六日明此一咱中國香港菲力濱與澳洲諸地必與歐洲格外親近即不從事興造鐵路凡現有之通商大道當利用兵士修葺駛行摩托車印度亦有沙漠地而道路整齊異常然則中國戈壁沙漠必亦能造路以通矣 
[張作霖返奉後之大會]  
　　張作霖返奉後連日開軍署會議不過爲大會中之一種預備會現已籌畫就緒至日昨（十四號）下午六鐘始開正式大會張使及張輔臣師長張叙五師長吳興權師長馬鎭守使秦參謀長陶廠長并在省各師旅團長政界各要人均赴行政公署大廳行相見禮拜入席由張使發表前與當軸接洽情形祥述目今潮流之趨勢並說明政見謂大局無論至何地步東省務宜上下一心合力維持地位貫澈夙昔之主張後又討論停戰後關於奉省前後方進行事務曁關於國防上軍事機關組織各事各軍官均唯唯遵守至傍晚始散 
東三省巡閱使張氏已將組織手續經費支給軍事權限等與政府接洽妥協於本月起着手組織並聞印信亦已頒到於昨日十五午刻接受軍署兩門首特懸旗結彩以誌慶賀 
[議和聲中之閩陜問題]  
　　（廣州通信） 
北京政府停戰命令劃出閩陜爲範圍以外區域遂有剿匪之名義發現西南方面要人僉以北方此舉不外兩種用意（一）謬以部落主義擬諸西南冀縮少範圍俾與個人接洽易得解决（二）摹倣袁世凱避實攻虚故智冀减殺敵人勢力使和議易於就範由前之說則屬利誘由後之說則屬威逼其無和平誠意顯然可見故極端表示反對經由軍府去電詰問（電文錄後）惟查閩省方面兩軍已實行停戰熊略所轄軍隊已於本月初旬悉行調返漳境許崇智所轄部曲亦陸續回駐海澄漳浦等地實行收束臧致平亦將晋江沿岸防兵一律退出以待磋商李厚基致陳炯明電亦有廉　握手之語是戰事尙未停頓者惟陜西一隅聞北方確派許蘭洲張錫元率四五旅進援陜西陳樹藩得此助力益仇視南軍爲猛烈之攻擊而援陜總司令于右任亦定有四路進攻西安之戰策管金聚自投入南軍後已率隊離漢中指揮各路圍攻西安誓驅陳氏故戰局日形激烈大足爲和平障碍日昨國會開衆議院臨時會請代國務員出席質問以北方此等舉動宜籌相當對待當由徐謙出席答覆謂當即致電詰責徐氏如無正當冋復軍府自應籌對待辦法决不任陜西獨處危難云云旋由陜西議員楊銘源馬驤等共同决議辦法數條（一）請軍政府通電北京因接陜西緊急報告北軍四面進攻陜局危險萬狀恐電報往復商確陜西已入敵手特電北京從即日起停止和議如北京有和平誠意請即撤退攻陜各軍并限北京於電到二十四點鐘内答覆再湘西福建方面亦紛紛進兵并請嚴重詰責（二）請軍府通告駐粤領事聲明北京詐示和議力攻陜西等處視陜如匪不啻視護法各軍皆匪尙有何業等議和之可言此次和局决列其曲在彼以免各友邦誤會（三）請軍府通電前敵準備作戰將來和平决裂仍繼續進攻以竟護法大業此案經咨達軍府之府當即電詰徐氏請即停止入閩入陜各軍之進行有得電後不立即照辦而以往復電商故延時日即認爲有意開釁不欲言和云云語意頗爲强硬不知徐氏如何答覆也茲將軍府軍文錄左 
軍政府眞電云北京徐菊人先生鑒迭據確實報告北軍四路分兵入陜奉軍由浙江水陸進行入閩是表面言和陰行作戰殊堪駭詫茲特急電質問接電後望即確實聲明停止入陜入閩各軍之進行雙方各於原駐地點嚴守界限不得藉口剿匪再有進兵情事無論何處皆同一律若得電後不立即照辦而以往返電商故延時日即認爲有意開釁不欲言和立候明白答覆軍政府眞 
軍政府通電云頃致徐菊人電文曰徐菊人先生鑒微電誦悉渴愛和平至符素願惟昨接錢君幹臣來電於對等地位及和平會議前途似生障碍其電中有唯一政府等名稱此間斷難承認應查照卅電仍在上海開和平會議除各派代表十人外另各推總代表一人相對開議母須首席如荷同意即請將代表之人互相通知惟接錢君幹臣支電指陜西爲匪區殊深駭詫陜西爲護法區域昭昭在人耳目何得藉口剿匪四面進兵如果誠意和平陜西南北兩路儘可指定駐兵地點凡所駐區域内如有匪患各自剿辦何可混稱匪警置陜西於停戰區域之外又據確實探報入浙奉軍一混成旅旅長王永泉團長陳忠賢高維嶽參謀長程恒式現分兩路入閩一由寗波取海道向福州已有砲兵一營乘超武兵輪出發一由衢州經贛邊向延平計步兵約二團機關槍工程輜重等隊全部於上月二十一日由杭州出發是北方停戰其名激戰其實釁由誰啓責有攸歸支電即其明證若陜西不在停戰之列閩中又不停止進兵是尊處不欲和平前敵各戰地不一律切實停戰和議何由而開故陜閩問題應請明白答復嗣後惠敎並請徑電以昭誠信是所切盼岑春煊伍廷芳陸榮廷唐繼堯孫文唐紹儀林葆懌蒸等語特聞春煊廷芳榮廷繼堯文紹儀葆懌菡印 
[西南擬募七年公債]  
　　一千萬元以鹽餘擔保 
廣東軍政府咨舊國會文云爲咨請議决事案據兼財政部長提議摺開民國以來募集公債者屢矣地方則有第一次軍債第二次軍債實業有奬公債中央則有三年内國公債四年内國公債五年内國公債層見疊出在政府則竭澤而漁在人民則傾囊莫繼於此而欲再言公債恐無募集之可言雖然使籌之有善法各長官各機關各團體出而合力維持則非絶業不可通之事軍興以還司農仰屋外債無望内藏已空六省之大戰線之長師徒之衆豈能坐以待斃計惟有勉爲其難再從事於内國公债之募集以爲補救之一法顧茲事體大非一手一足之所能爲力廷芳老矣辭不獲已承乏司農竊自漸無補惟冀呼將伯而已西南護法一德一心同具天良當必出而相助者此乃關於民國之前途也用特不忖冒昧擬再募集七年内國公債一千萬元指定護法各省歲入鹽餘爲攬保其還債方法以抽簽遞年攤還一年以後償還債額十份之一二年以後償還債額十份之二三年以後償還債額十分之三四年以後全數償還計此次規定償還之期係比較從前特别迅速而指定擔保之鹽稅餘欵全國每年計有三千餘萬元祇護法各省亦有一千餘萬元以五年内六七千萬元之收入而擔保此項一千萬元之公債且延公四年攤還實綽有餘裕决無不敷抵償之慮凡此皆足以合社會之心理堅人民之信用加以由國會之通過法律手續一切完備則人民購買自必放心而護法進行得此不無補助亦民國之幸也特此提出議案用備研究是否可行敬候公决等由並擬具民國七年公債例案十五條當經政務會議代行國務會議議决應依法咨交貴院先付議决相應備文並條例案咨請查照此咨 
[陳遐齡對於川邊漠視之憤慨]  
　　川邊現狀危急萬分陳鎭守使（遐齡）迭請撥給子彈以濟眉急最近致省議會函云遐齡待罪邊疆供職無狀驚風駭浪坐困一年溯自去冬藏番内寇驅遣飢軍且戰且守求乞餉彈之電先後凡數十發而省中百無一應不惜置邊局於不顧我軍効死彈盡餉絶之時尙能制勝於狂寇者知邊地爲國防所關尤爲川省西南最要緊之門户邊地有失則川南不保全省俱危我軍不肯稍怯者以大義所在不忍人民同遭塗毒也乃秉軸諸公直同膜視未解是何心理抑以邊氓例應罹此浩刧耶川邊額餉月十三萬餘元除前各任欠餉不計外今又歷年餘僅領得二萬元邊陸兩軍之衆杯水車薪其何以濟今藏番因敗請和不得已將計就計允許暫時停戰退兵以待政府解决速爲籌濟餉彈再圖補救然和不可恃守不可弛特將大概情形另文臚列咨請貴會鑒察蓋夷性犬洋反側難信而沿邊蠢夷各懷携贰稍加煽惑立刻變生雖北路軍事暫停而南路理雅一帶夷匪又復率隊出巢勢甚洶洶雅江危如累卵軍隊以無餉彈遲遲待發事機切迫萬難赤手支撑遐齡職任守邊誓與軍士等馬革裹屍俱死有榮但如邊局何如大局何設因餉彈不至以致一誤再誤將又誰尸其咎際此大敵當前荷戈枵腹特派代表宋靈倉晉謁貴會面陳一切素仰諸公關懷大局眷念梓桑務將邊困轉陳當道餉彈早發一日邊局早獲一日之安如仍託諸空談後患將有不堪設想者臨颖不勝迫切待命之至此致四川省議會公安陳遐齡 
陳使又來電云十萬火急成都熊總司令楊省長省議會苦竹林巷牛局長鈞鑒頃據雅江彭知事急電稱馬岩上下渡我軍已與匪連日激戰子彈罄盡請速接濟否則渡口難守理化已十三日不通電等語證以定鄉楊知事九號由雲南中甸轉來之急電巴理鄉稻危在旦夕除在北路士兵身負子彈分取數發暫濟外萬懇查照馬電立發欵彈交牛局長星夜解鑪如十日内欵彈不到齡即率部離邊將印信派員送省立待後命遐齡叩敬 
[歐戰停後之厦門]  
　　自歐洲開戰以來厦地商界即受影響土貨之輸出者日見屯滯外來之貨日見昻貴至去年德國施行潛艇政策後商船之往來厦門及南洋各埠者益見稀少由厦往新嘉坡檳榔嶼仰光各埠輪船或二十日或一月乃見一行内地人民來厦候輪放洋者往往有待至盤費用盡而狼狽回家者今歐戰已停厦門往來於南洋各埠之船驟見增加或間日一行或三四日一行本月一號出口之鳴豐船二號出口之豐美船五號出口之泰利船八號出口之雙福船九號出口之海門船十一號出口之豐盛船均由厦門開往新嘉坡以達仰光者即開往泗水及三寳瓏吉隆等埠之船说較前爲多華 
 
 

Page 7

 
 
僑之往洋或由洋回國者較歐戰期間甚覺便利貨物亦甚流通每逢輪船抵厦或由厦出口海關人員檢騐貨物甚形忙碌此輪船往來之暢旺也厦地金融當歐戰期間金價日低小銀價日漲商界大受損失厦門之日本金票歐戰未開以前每元金票換銀元一元二角歐戰開後則降至八角或六七角至今年九十月間乃降至五角六七仙歐戰停後忽漲至六角四五仙今又稍跌每元金票値六角一仙小銀當歐戰未開時十一角零三四仙始換銀元一元歐戰時漲至十角零七仙換銀元一元今已回復歐戰未開前之原價此停戰後厦中之金融稍覺活動也民國五年歐戰方酣歐洲工人缺乏由中國招募華工往歐工作有宗記洋行南國公司等代募華工當時我國官廳禁止華工出口派軍警站守各碼頭不許華工登船厥後由中央政府允准訂立種種章程頒來厦地代招華工者亦照章辦理由厦門運出之華工合前後統計有四五萬人今歐戰告終厦門來代道尹擬將在歐華工設法救濟日昨在商會邀集厦地各紳商會議方法尙未妥協不日將再開議務期實行歐戰協濟會之中國籌欵日昨李督軍令厦門道尹限期募集來代道尹接令後即邀集厦地紳學商各界會議勸募辦法現已集有成數將交駐厦美領事匯寄聞李督及省議會各捐一千元福建全省已共募足十萬元現尙廣行籌募此亦足見地方人士之熱心也 
[鄂省會正議長之産出]  
　　十四日午十二時省議會開議長選舉會到議員一百零三人投票結果屈佩蘭得五十七票當選爲正議長至兩副議長俟續行開會選舉大約尙須有一番疏通也是日振鈴開會後全體議員均出席仍公推劉聘之爲臨時主席參觀人甚衆旁聽席爲之坐滿官廳方面如財政廳長何韻珊警務處長崔玉甫實業廳長魏宗蓮江漢道道尹張履春高等審檢廳長劉豫瑤趙秉琛武昌縣知事王繩高均到會參觀入席後推定葉蘭彬郭璜酏繼膺周之潮陳士英熊維羆汪雲駿皮鶴齡等八人爲職員計簽到爲葉蘭彬郭璜發票爲李繼膺周之瀚監察爲汪雲駿皮鶴齡開票爲陳士英熊維羆票匭則安設於議臺正面之中於主席後設寫票處四均以圍屏圍繞以資隔絶分四人爲一班由第一席起次第分班寫投投畢後遂由開票員監視開票由速記胡嗣江唱票計屈佩蘭得五十七票劉洪烈十八票李德寅十四票（内一票德字一心寫作三點認爲無效）蕭樹仁六票郭肇明三票劉楫二票李愚二票外白票一張决定舉屈氏爲正議長肇懸牌議場書曰屈佩蘭得五十七張當選爲正議長屈旣被選後當由杜瑞壽請屈登臺宣佈誓詞屈登台略謂佩蘭忝充副席毫無建白今復承諸公不棄一致推舉實深慚悚以後進行尙待諸公研究佩蘭當以法律爲依歸决不敢有過人之行動視國民多數之意思爲意思云云誓詞畢王映森以議長旣經選出開會决不可再延須速决定選舉副議長日期於是以下星期一（即十七日）爲選副日期諮詢衆無異議四句鐘振鈴散會 
[贛總商會之特别大會]  
　　反對勒用印花之憤激 
江西南昌總商會因財政部受印花處長姚深朦蔽堅持前令發戰賬單勒用印花遂於今日（十三）開特别大會討論第二次抗議辦法是日午後三時各業會董到會者五十餘人其來會參觀者場外幾無立足地先由龔會長發言謂本省印花稅處長姚深政策擾商害民財部僅憑簡略電呈不俟正式呈文到部即徑電復省長仍申前令意在必行諸君如何對付言畢羅朗山云今天開會不是反對政府所公佈之印花稅法係反對姚深朦部施行勒用印花之苛碎稅法此法若行偶一疏忽未貼則巿面上犯法者不知凡幾前途何堪設想現望大家抱定宗旨誓死不能承認且商民服從政府凡有應盡之義務無不竭力補助勇往直前以爲後援而政府反行此勒用發單貼用印花之事豈非好心不得好報吳季清云勒用發單賬單貼用印花苛細自不待言總之此事利害所在爭得取銷則生不得則死鄙見今擬逕向部抗議一面由會長面懇省長維持曾金三等發言贊成繼由王鑑吾閔廷珍張灼三等痛陳勒用發單於商於民種種障礙龔會長云適纔羅朗山諸君所言均甚明白痛切惟此時應有切當辦法以資對付羅伯農云諸君等所發言論是爲人格而爭爲事實而爭爲補助政府通達下情而爭本席極端贊成但就發單貼用印花而言部令謂售貨不開發單印花從何處銷售是明指商店賣了貨即負有貼印花之義務試思法律上爲何條所有此應爭之點一又云包皮加貼印花以代發單未滿一圓者免貼本部原未嘗多求商民又何所爭執等語是凡一物値價一圓者必須取稅似此猶不謂爲多求則所謂多求者將凡人民所有盡收爲公有矣此應爭之點二又云貼用印花辦法業經刷印分發不知今天印一樣明天印一樣我們實擔負不了此應爭之點三再昨接部電僅就省長及本會所發之單簡電呈答覆并未依本會所呈詳細呈文情節分析答覆是有錯而不認錯此應爭之點四楊景垣云部令包皮貼用印花否則處罰此非法外苛求而何朱紫青云我們爭在事實如官廳知其事實尙不致迫令貼用特恐不知事實肆行干涉則我們愈難辦理鄙意請各會董回店迅速召集各帮開會一次各具節略到會再請總會採取各帮意見詳細備文呈請本省各當道及財部立請取銷一面仍由會長面懇省長維持王鑑吾云設官廳一定實行將以何法對付衆云如官廳一定實行我們亦實行各自停止營業龔會長謂今天本會接國會議員魏調元劉樹棠二君來函謂伊等在京調查各省情形如何再行聯絡辦理各會董云此事不能仿照他省而行各省有各省辦法應請會先行電知國會議員一俟正式呈文到京協助核辦龔會長即囑聶文牘起草即日拍發其文如下北京江西會館同鄉劉魏二公函悉勒用發單賬單承諸公力爭感甚本會又開特别會對於尊函辦法略有管見即函詳南昌總商會元 
[旅寗美人對華之義舉]  
　　反對美商釀酒 
字林報十六日南京通訊云旅寗美國人民因聞美國某大釀酒廠將在中國經營酒業特於星期日下午召集大會發表關於此事之意見此事由敎會幹事會主任泊拉愛士敎士提出蓋依據美國公民代表正式之請求也當時演說者頗多詞皆憤激略謂旅華美人皆以中國幸福置諸心坎彼美國酒商在本國已不能立足乃欲乘中國衰弱之際覓圖利益若不加以遏阻則中國之磨折更將不堪設想云云全場一致並無異見討論之後乃由金陵大學校長包文博士提出致駐京美使芮恩士博士之函稿經衆贊同函中略謂美國近已禁止釀酒若容美商來華從事釀酒營業旅華美人之大多數必將視爲對華不友誼之舉動此與美人全體之令名高品大有損礙中國今若不得美國政界代表實力輔助必無力拒絶美國釀酒商人之攔入中國今日去毒正苦未盡美人何能再以困難加諸其肩中國今視美國爲保障被壓人民權利與自由之人故美國宜助中國免去在美國已不能存立之營業今特請足下運用合法之方法以袪此將發生之危害云云並决議於此函未到時先行電告美使 
[南京快信]  
　　昨日午後和平期成會開談話會到二十七人商榷一切結果有三（一）擬日内登報徵求在野名流對於和平之意見（二）派代表晋謁李督詢問南北磋商中之地點名稱代表三問題最近眞相（三）擬聯絡各和平會要求派代表參加會議五時散會 
旅長王蘭泉在贛邊積勞病故其靈柩由其弟王健飛搬運回津此間軍界長官定今下午二時假四象橋浙江會館開追悼會 
公府派侍從武官劉恩源　送九獅子寳刀及金錶袍料等四色來寗贈李督劉於昨日下午六時抵浦李督派何參謀長王副官長渡江迎迓以表敬意 
淮揚鎭守使馬玉仁昨來省陳報冬防佈置及剿匪經過情形 
李督腹瀉已愈連日計畫南北和議事件極形忙碌 
施愚電告已抵津不日南下 
省議會决算審查已告終結連日接開大會爭加公費案可望打消 
齊省長以各縣警政廢弛擬派員分赴各縣調查以資整頓 
蔡廷幹今晨乘津浦車抵寗即轉車赴滬 
新任兩淮緝私統領何紹賢定二十一日赴揚接事 
新任下關掣騐局長許正邦昨已到局接事 
新任丹徒稅所長王鐘禀知十六日赴鎭接事 
調署金山縣知事馮成禀知即日前赴金山接事 
敎育廳派任用文官嚴曰鶚在廳學習 
[杭州快信]  
　　省議會議員蔣玉麟在原籍長興地方因詐欺某寺僧案被控後昨經高等廳二審判决處蔣徒刑三月褫奪公權兩年 
省議會選票舞弊案經杭地檢廳兩次却下議員任鳳岡等昨又向高檢廳提起抗告詞鋒頗厲 
全省烟泍公賣公局各比較年終考核以一區局長楊慶澂爲最佔優勝第四第七第十各區次之 
甯波警察廳詳報督署以僑工夏憲誥家屬所受損失頗巨請予併案彚咨昨奉楊督批查是案核與僑工事務局規定調查欵目不符未便照轉 
郵員特别储金辦法經甘肅省發起後浙省迄未實行現擬自明年一月起仿照舉辦名員抽儲薪金百分之十百分之五不等 
浙江緝私統領米占元呈准鹽署於統部添設秘密總調查一員昨已委派伍希曾曾充任并於十六營部各設勤務稽查一員亦已委定 
地方通信 
[松江]  
　　誣良爲盜案續誌松江西外坍牌樓曹阿大被誣爲盜案自經地方士紳公禀後李知事對於此案將重行調查大約此案尙須延擱但聞曹阿大自經此案發生後衙役之費損失已多并且小民衣食之源全在工作自阿大阿小被拘後家中八口三餐不繼且阿大在所鐐銬鋃鐺備嘗痛楚現聞由當事人之父曹阿補正式提起訴訟並有公正士紳六十餘人將連名公電省長派員查辦矣又聞所謂線頭者即爲曹阿大辭歇之夥友且當時搜查後即由警將所謂贓物（翠寳一粒）交失主收領僅由失主出一收條解案云 
泗涇之補祝和平十三十四十五日泗涇鎭補行慶祝協約勝利先期由鄉公所聯合商會挨户通知一律懸旗結彩掛燈各商舖搭彩棚牌樓或裝臨時電燈五光十色炫爛奪目十一日下午一時縣立第四高小鄉立第一二三私立養正各國民學校學生及救火會等約有四五百人各執協約國旗導以軍樂齊集鄉公所舉行慶祝禮並請縣視學倪君演說夜則通衢燈火耀如白晝十二日晚各學校等復由鄉公所出發舉行提燈會所執彩燈有係各校自製者尤見巧思是晚中大街觀者塞途水陸警保衞團均出防衞故尙不至有妨秩序云 
秋勘委員到松本邑秋勘事宜業由財政廳派委程鵬舉來松辦理已於十六日到縣又縣屬楓涇五厙官紹塘三巿鄉本年因螟災復發田稻歉由由三處自治委員郁彤雯等具呈省縣籲懇將三處田賦酌减百分之十五案亦由財政廳飭令程委勘察實情呈候核奪故該委到縣首將此案呈復到廳現在專候廳署復示云 
認包屠稅改用投標屠宰稅舊認商浦春帆與新認商張春霖互爭包辦相持已久雖經縣署批令新認商承包而呈省備案時復被財政廳批示不准縣署於此竟無解决方法遂於昨日電省請示十七號晚接到財政廳復電飭令轉知新舊認商到縣投標屆時即令標價較高者接續認辦並令在松辦理秋勘之程鵬舉就近監理縣署奉令後現定十二月二十四號舉行投標 
省視學來松省視學章伯英於十五日晚車來松翌朝八時往晤勸學所長張彬士旋至縣立第一高小校縣立藝徒舉校視察學務並出現任小學敎員調查表將各該校敎員資格姓氏等一一錄去繼仍至勸學所午膳午後至縣立第一女子高小校縣立第二高小校等處爲同樣之視察聞自十七日起擬往泗涇鎭視學云 
[蘇州]  
　　華商小輪船之洋旗蘇州楊霞蔚關監督頃奉交通部令謂近來各華商小輪因避軍事輸運往往懸掛洋商旗號若相率效尤長此以往於航政前途大有妨碍除咨請陸軍部轉咨各督軍嚴行所屬不得强迫外合行令仰該監督對於華商小輪妥爲保護並嚴行取締冒掛洋旗以免規避而重航政 
北濠開辦施粥蘇城閶門外北濠一帶向無粥廠設立茲有該處紳董劉正康謝季常等發起在四擺渡東山廟内增設北濠半濟粥廠一所先期湁員調查貧苦發給小票於十七日開始施粥 
[無錫]  
　　炸彈突來北城内下塘街居户過惠平家内忽發巨響四鄰居民咸從睡夢中驚覺紛紛啟户檢查勘得過之側門傍壁上有二三尺許之破裂痕跡灰泥剥落似受重擊地上留有鐵質釘鞋齒十餘枚破碎洋鐵皮數片便帽一頂過之對户鄰家牆窗亦被震壞顯是被炸彈所毁幸無科學智識純是土法製造其炸力甚微究竟何人所擲無從偵知但過宅於兩月前曾經發現炸彈一次亦以炸時並不猛裂未傷人口過亦不究此次則過惠平已將各項證物集呈警察第一分駐所後由侯警佐前往檢視一週允爲偵查並逐日晚間派警至該處嚴密梭巡矣 
薛廠主捐資興學東門外亭子橋一帶廠肆林立環廠而居之女工不下數千人均携有子女聚居一室但因迫於生計子女大半失學巿董薛南溟君爲絲廠業領袖該處絲廠均屬薛所經營有鑒於此特於亭子橋畔建築學校一所准於明春開學專招繅絲男女工人之子女肄業其中學費一律免收以資培植所需敎員已由薛董　省立第三師範顧校長物色人才預爲訂定云 
[鎭江]  
　　揚鎭間之長距離電話清鎭决議建築汽車路將來大江南北商業發達可卜揚鎭間互通聲息愈形繁劇揚鎭兩電話局乃議互相聯接辦法業經另定章程呈部核准於日前實行接線沿途借掛電報木桿僅掛總線兩條通話時間每五分鐘納費二角至六分鐘則須倍之每次通話最長限度不得過十五分鐘十六日午後五時已可通話記者得揚局友人來話接談十餘分鐘雖在風雨之時聲浪猶十分明晰據云一星期後各用户即可通話矣 
[安慶]  
　　金庫證劵之取消皖省前因收支不敷黄前省長仿照赣省辦法發行金庫證劵每月十二萬咨部核准并經省議會議决在案惟銷售數月甚爲寥寥頃聞龔省長以此劵旣不能取信於民故將此劵停發擬改募短期公債已咨請部議矣 
財政廳内之鐵爐計畫財政廳長劉鴻慶以各屬鐵礦甚多擬就廳内附設錬鐵所建爐鍊鐵昨呈省長請由公家撥欵開辦龔省長以該廳所呈建爐錬鐵雖爲挽回利權辦法但未擬有詳細章程呈閱兼之皖庫空虚一時無欵籌撥未能照准鹽斤附加省稅之反響皖省鹽斤加價一案省議會竟以一分通過省商會對於此案誓不承認已舉某君赴京訴願並聞鹽務署亦電來責訊理由皖垣昨今兩日食鹽𨺗然缺乏居民大起恐恾慌未始非加價之影響云 
無爲土匪之猖獗無爲縣南鄉黄姑閘鎭於是月初九日午刻忽來大帮土匪數十人手持快槍先將警局槍械奪去呼嘯入巿各關把守連刧八店並槍傷兩人登時斃命搜括錢財不計其數聞損失不下萬金盤踞該鎭四句半鐘之久酒食哺啜毫無忌憚最險者於咸記乾泰兩大字號店門首堆積火紙澆灌洋油放火挾索鉅欵並揚言如不立從即將全鎭付之一炬商民見火燄冲天懼其波及跪泣哀求凑給龍洋兩千餘元臨行並扯去挑夫多名於四句半鐘沿白湖長揚而去 
[杭州]  
　　省議會常會浙江省議會於十七日下午一時開會由周議長主席報告議事日程陳鍾琪云本席提案請省長出席答辯省地方警費預算案現省長尙未到會請議長電話去催當由議長派秘書長去電催據云已派政務委員代表出席鄭邁宋吉成應西云擬覆省稅免課滯納處分咨文文字陳舊應根據法理立意重行起草衆贊成王廉云本日第三案昨已開始討論惟否重付審查尙未解决僉以甲種農業水産工業各校教員薪金應以鐘點爲標準須重付審查即依議事日程開議第二案付庶政股審查次議第四至第七各案均照財政股審查報告一律追加預算三讀通過次議第八案僉以家釀能否收捐係區别稅則問題爲法律上之爭點應付法律股審查次議第九第十兩案阮性存報告審查結果以外海取締船舶規則第八條列作第七條第二項另定第八條條文如下行駛海濱區域而不出海足各項船舶應適用内河水警取締船舶規則第五條之規定衆無異議即照修正案通過次議第十一十二兩案均係學校追加經費照案通過次議第十三案議减收學費問題重付審查次議第十四案照審查報告認爲不成立末由方孔修報告建議審查事件須列入議查日程再行地方即鈴振散會 
[廣東]  
　　討龍軍凱旋紀討龍軍沈鴻英總司令已於十號晚九時乘永豐軍艦抵天字馬頭由申司令歡迎入江防司令部舉行歡迎禮在座者有軍署代表郭椿森參謀長及海陸各軍官等濟濟一堂爲從來未有之盛况嗣於茶會散後沈總司令即率衞隊二百餘人逕返廣府署司令部十一日沈總司令往謁莫督軍面陳情形莫督極爲嘉奬當置酒爲沈總司令洗塵列席者多軍界重要人物席間演說甚多又聞沈總司令此次返省尙須前赴武鳴晉謁陸總裁行期當不遠也 
雜評一 
[論松江誣良爲盜案（默）]  
　　盜案關係人命至重地方官不可不虚心研究之也即如松江曹阿大一案旣非當場破獲又無同伙供攀僅憑線頭沈原明之指導而沈適爲曹辭歇之夥友此可疑者一事主所失貴重物甚多或曰値千金或曰數百而查抄曹之家内祇有翡翠鳳頭寳一粒夫寳爲混贓物又非價値不貲是否爲小民不應有之物而貿然遽認爲確證此可疑者二且照辦理盜案順序抄獲後應即人贓並解須俟問官取得確供乃能給領今人未解案贓先送還事主僅取一收據送案萬一有不肖兵警暗中施弄手段又孰能辨白之則此事是否違法可疑者三四鄰士紳聞而不平力請保釋必其人平素安分可見不然孰肯保一盜者而官廳猶待楨查延擱不决可疑者四 
勞動貧民全賴工作以養八口今一人被累全家惶駭即幸而洗明之苦痛已不堪言矣况乎拖延日久耶夫城廂内外盜案迭出有保衞之責者誠宜盡力嚴辦然若因盜案之多而不問皂白輕忽從事又豈仁人之所安心乎當局其熟思之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[稅法平等會將開大會]  
　　主張國際稅法平等會成立以來一切進行手續頗爲迅速兩星期内已得全國商民之同情茲以會長張季直不日來申又以梁任公將於本月杪由滬起程赴歐特定期本月二十五日舉行正式大會邀請梁任公到會演說由張會長主席並請各商業團體代表到會討論關於稅法平等各重要問題並聞該會赴京代表劉柏生亦將趕速回申出席於大會報告北方各省對於稅法平等之踴躍情形届時當有一番盛况也 
該會昨日又得武昌岳州温州三商會來電贊成照錄於下武昌總商會電接北京總商會眞電深感美大總統主張世界平等之宏願尤佩貴會諸公以國際稅法平等爲切實之主張富國福民千載一時凡有血氣無不欣舞敝敝自當一致贊成以收成城之效如致美電請照列名爲禱武昌總商會删 
岳州商會電諸公熱心愛國主張稅法平等敬表贊同岳陽商會銑温州一電大致相同從略 
[興昌兩輪將復事航業]  
　　興昌輪船公司之亞細亞皇后號與俄羅斯皇后號前爲英政府徵用今日該公司駐滬經理接電謂二船於明年二月杪左右復可從事太平洋之航業 
[南京號行將來滬]  
　　英文滬報云中國郵船公司之南京號本月五日由舊金山啟椗二十六日可以抵滬載有運滬之大批郵件及貨物二千二百噸 
[關於仁濟醫院之函件]  
　　本星期工部局報告載有關於麥家圈仁濟醫院事之函件節譯如左 
七月九日仁濟醫院董事古柏律師致函工部局略謂前有提議擬請工部局接管山東路仁濟醫院但因史丹萊醫士報告有該醫院房屋太舊必須重造等語此議遂致中止今醫院籌募捐欵日感困難董其事者頗難應付再醫院所需之地一畝係倫敦會之産業今倫敦會來言謂醫院如不購此則將售諸他人索價銀三萬四千兩但醫院董事現未能籌此欵也數日前余偕笪醫士往視醫院房屋覺建築雖舊修葺頗佳頗合中國病室之用若能重建高大房屋固屬更佳但現有房屋尙可供若干年之用克必脫君曾擬有醫院將來之意見書茲錄一份附呈備覽余受醫院董事之託擬向工部局磋商維持該醫院之方法查仁濟醫院爲華人所共知名譽素著租界中意外受傷之人幾皆抬至該醫院療治而到門乞治者人數亦多請將此函蛟衞生董事核議爲荷 
十一月二十九日工部局致克必脫氏一函略謂古柏律師七月間來函及意見書一份已由議董審愼考慮茲答覆如下（一）工部局當設法維持仁濟醫院（二）衞生處建議擬將山東路塚地改築新醫院工部局以起骨移葬頗多不便故寢其議（三）仁濟醫院董事可切實調查美國洛克菲爾氏贊助醫院之基本金能否酌給仁濟醫院但聞經理此事者已擇定徐家滙附近地方開辦一華人醫院矣（四）工部局詳察仁濟醫院地址覺改造新式高屋地方尙可敷用若干年内無須購地（五）工部局年貼仁濟醫院經費五千兩俟納捐人年會時工部局當請大會加給經費而仁濟醫院之醫士由工部局選派按照英國醫院適當章程辦理云云 
[海軍捐助協濟欵數目]  
　　歐洲協濟會在華募捐各省踴躍捐助情形迭誌各報茲聞本埠海軍總司令署曁各艦隊人員統計認捐銀元在二萬以上業已由藍總司令彚解中央轉滙歐洲矣 
[處置敵僑地産之請示]  
　　陳交涉員因接英法兩公廨文請示德奥兩國僑民所有地産如何處置有無部定專章等情昨特電呈外交部嗣後遇有敵僑地産糾葛應否援照中華國民所有産地一律待遇即希核示云 
[又訊德華清理處債案]  
　　德華銀行清理處在公共公廨控德國人史丹富不理欠銀七千兩又海墨林欠銀一千二百四十九兩九錢九分又鮑爾欠銀一千四百九十四兩三錢五分又華司莫司欠銀三百二十八兩四錢三分又德商增和洋行欠銀一萬一千餘兩等情由廨諭候檢察處提前排訊在案前日午後經關正會審官與義羅副領事升座民庭集訊先由原告代表律師上堂陳明史丹富等五被告欠銀情形請爲訊追詰據被告史丹富供稱所欠之欵因不知清理處之名義是何性質未便歸還且我有値洋六萬元之馬克爲抵押品如堂上諭我歸還自當遵照等語海墨林供稱前在江海關辦事因中德宣戰停止職務迄已十八個月經濟困難所欠原告之欵已有金子作抵現在實難料理請求寛限鮑爾供稱寓居愛文義路十三號門牌華人屋内業已五年向在禮和洋行執業所欠原告之欵係買公債票用去華司莫司供稱原告所控之欵實係無力歸償我現在度日維艱一切費用係從某項欵内提支等語增和洋行大班德人上堂供認欠欵屬實要求寛限料理中西官得供會商之下判史丹富與海墨林及華司莫司三人均着照數還銀暫緩執行堂諭惟鮑爾與增和洋行均限兩禮拜還銀 
[林森等解决時局意見]  
　　日前唐紹儀氏接廣東舊國會兩院議長電云上海唐少川總裁鑒宥電讀悉偉論藎籌無任欽折同人對於解决時局意見力標合法之和平與永久之和平二義與海内人士相質證第一義所謂合法云云已納約法國會於其中第二義所謂永久云云則已於約法國會之外更進一解我公推原禍變之相乘痛恨於苟且敷衍之階厲主張於約法國會之外更進一步老成謀國至爲深遠曷勝佩慰同人居恒持論以爲廢督軍制確定國防軍數目裁汰不急軍隊提倡民主兵工廠鞏固地方自治其礎皆爲國家百年大計急須討論之問題敢因來敎偶一及之至其詳尙待他日晤敎商榷也林森吳景濂褚輔成眞印 
[焚土尙須展緩兩月說]  
　　焚燒存土一事經海關馮監會督會同威稅務司赴浦東查勘舊築汽窰業已殘壞難修特電政府請示去後允許展緩兩月俟一切佈置完備訂期實行故馮監督現與威稅司一再差商擬假浦口某機械廠之大汽窰移滬應用惟能否搬遷及容積幾何均未深悉故馮監督於前日親往勘察若該汽窰不能移用决擬在浦東舊窰原址另築一新汽窰應用核計建築費需二萬金左右至所存各棧之存土擬由財政部委員會同華洋各界人士監視逐箱澆以洋油侵透皮肉以期燒燬容易而免外間訾議云 
又聞政府此次自下令焚燒存土後因外間訾議甚多非遴派大員來滬監察不足以息羣疑是以特派司法次長張一鵬南下監視業已蒞寗會同齊省長所妥代表政務廳長蔡寳善不日來滬監查所儲存土有無調換僞土情事云 
[江寛案又定續訊期]  
　　如商局江寛船被楚材兵艦撞沉一案迭次定期審訊因原告與代表律師均未到庭故未對席辯論昨日（十八號）又逢開庭之期鄂省代表律師穆安素被告代表律師畢士華及楚材艦長相繼到庭招商局方面與代表律師仍未到庭審判長仍爲沈壽堃陪席審判官更易一人餘仍其舊午後二時三十分宣布開庭即據鄂省代表穆安素律師起而譯稱堂上屢次定期訊理奈招商局方面依然未到實爲藐視公堂本案設不督促審訊各方面多數未便且鄂省曾經提起反訴請求反賠問題亦須訊問楚材人證方有頭緒設如招商局始終不到萬無案牘中斷所以敝律師要求堂上單方審訊楚材方面一干人證俾明事實請爲决定云云當經沈審判長謂理事官曰穆律師主張單方訊問有無意旨陳述即據理事官許繼祥起立陳述謂本案雙方相撞究非楚材故意行爲今招商局屢不到庭訴訟似難中斷按照海律意旨凡航海船舶撞碰係屬誤失行爲各國海律均有準率規定本案訊問人證尙未及半孰曲孰直未分假如招商局故不到庭惟有單方審訊當時楚材兵艦與江寛船如何碰撞情形援照各國海律下斷云云穆律師又起立譯稱此刻對於理事官主張法律敝律師暫時不主張辯諭總之理事官主張援律下斷抑以敝律師主張單方訊問楚材人證請求堂上决定何種主張進行且堂上能有權强迫招商局到案至理事官主張之法律係特别法律依本國事係普通法律所以本案無論如何態度應以急速訊問因江寛方面於前幾次審訊極端攻擊楚材人證但一訊楚材人證便知江寛撞沉與楚材兵艦無關係云云訊至此沈審判長諭曰現在最要關鍵訊問江寛船與楚材艦之當時碰撞情形俾分曲直乃招商局屢次延期稱人證他往一時未易邀集堂上准以展期者亦無非爲要訊問本案究因如何碰撞冀得確鑿之證不圖招商局一再以各證人他往未歸爲辭但以各方關係碍難任彼延宕惟有再展一星期如江寛方面人證再不到庭准以先行訊問楚材方面人證將來訊結下判依據前數次江寛方面到庭之四證人供詞核斷此係江寛方面自己抛棄權利與人何尤云云又據穆律師聲稱若展期一星期是日二十五號係外國冬至休息日堂上故改定二十六號續訊云 
[北貨被騙運閩之聲明]  
　　上海縣商會前日致福州交涉公署電文云福州王交涉使鑒昨據本埠北貨業代表姚紫若報告駐滬陳福記主人陳昌孝採購各貨於冬月九日經報關行東興成報裝海晏提單一五作號木耳五件一一四號紅棗十四件又永成泰報裝該輪一四六號蛤乾八十七件一零八號瓜子五十件輪開客逃業經電請招商局扣貨現接回電貨已照扣惟有閩客淮興恃曰籍朦請日領干涉等云查此貨係閩人陳昌孝在滬拐騙運閩理應原貨運回爲特電請拒絶日領干涉以安商業而保主權上海縣商會巧 
附錄閩局來電商會商局兩電悉蛤乾木耳與昨電瓜子紅棗均在洋駁因蛤乾斤兩出重五千被洋關扣留議罰三百兩尙未放行惟閩客淮興恃日籍來局大鬧並請日領事出頭向交涉司言閩局無理扣貨並欲即行取貨現已照迭次來電函請交涉司並請派差彈壓掛明閩人陳昌孝在滬拐騙又請洋關放行將貨交局已派小輪備拖駁若明日辦到如何地步再電達斷無如此容易即刻原貨出口惟必盡力恐辦不妥請原手速自理商局篠 
[奉賢發生越貨傷人案]  
　　浦東奉賢縣屬南四團鴨灘渡鄉民董掌生家前夜突來匪徒五六人各執刀槍蜂擁入室董妻某氏大呼捉盜致被匪開槍擊傷頸部幸未傷及喉管當被刦去現洋三百餘元携贓揚長而去該處地臨海濱村莊寥落晌駐有鹽警十餘名專事巡緝私鹽迄今已歷四年據聞是夜搶刦時内有二盜經事主妻女認與鹽警面貌相似翌晨報由奉邑查所長會同屠場長蒞場勘騐一過擬即轉報縣知事飭缉贓盜云 
[全盛局報告洋信被搶續誌]  
　　小東門外陸家石橋西首全盛信局於前日下午三點時派挑夫阿高至公共租界北局收信回南行經法租界新開河地方突被盜匪數人上前將包内之大洋四百九十六元搶去事後阿高據情報告警廳及捕房請緝等情已誌昨報茲悉小東門捕房據報告後飭探魏志餘前往調查據該處各商店稱並無見有盜匪搶刼之事當由該探回禀捕頭諭令退去聽候查明實情再行核辦 
[道署會議弭盜辦法]  
　　滬海道尹王芷颺以邇來沿海各縣搶案迭出値此冬防期内亟應設法消弭以安閭閻爰定於本月二十號（即星期五）在署會議辦法以弭盜患 
[葡總統遇害之哀悼]  
　　本埠各領事署及其他公署因葡總統被戕逝世均於昨日懸半旗誌哀旅滬葡人並發公電致本國政府表示對於總統遇害之悼忱 
又訪函云葡萄牙總統斐意氏被人暗殺後本埠葡商昨晚開追悼會昨駐滬葡總領事函致江蘇特派交涉員略謂頃奉本國駐京公使電稱得總統噩耗故即日乘車來滬約十八號到滬等情函請轉飭軍警一體照料云云陳交涉員當即知照淞滬警察廳轉飭駐站警士妥爲保護 
[省議員加費之反響（八）]  
　　揚屬一份子陳旡悶致揚屬省議員函云揚屬議員諸君鑒連日報載省議員加費案冠以揚屬議員倡議等字閱之不勝愧駭此次議員自議加費違民意失人格損信用禍地方爲之百解無一是處我揚屬此届當選諸公不乏志絜品純之士何至一時昩於是非如此意者一二腦經簡單之徒受人愚弄遂使我揚屬多數賢明之代議士蒙此奇羞无悶伏處鄉閭久謝人事然家人受侮寗忍恝然不揣愚昧敢進忠告此時加費案尙在審查期間諸君能力勸提案人無形撤銷爲策最善否則於提交大會時竭力反對使之不能成立補救亦未爲晚萬一依違其間鑄成大錯諸君縱甘集衆怨之的无悶不願爲長惡之民謹當結合同志請求行政長官不予公布以洒我揚屬之羞戇直之言幸垂鑒焉 
[棉紗巿面之轉機]  
　　近數日間之本廠棉紗因花衣存數多而價跌致紗價亦逐步回小至昨日由天津與秦皇島帮在巿搜羅現貨粗細紗共三千餘包業已報裝怡和洋行之景星輪船因各廠存紗甚少故價異常堅固期貨之價亦稍轉機設使四川帮年内續購大宗本紗則花與紗之巿面尙有希望也（昨日售價參觀商務欄） 
[糖與海味之巿况]  
　　舊曆年關糖貨出銷正盛昨據該業中人云本埠各糖行營業以洋糖爲多數即英國之太古糖日本之車糖等是中國閩廣自産之貨甜味較厚價格較貴故銷數僅十分之二三門莊拆貨鮮有不攙洋糖者此外如荷蘭吕宋等糖則視太古日本車糖巿面爲轉移近日太古日本等糖每擔漲至七兩五六錢因聞謠傳美國有向英國日本購買百萬噸之說滬上業此者預料巿面必因而驟漲一時均居爲奇貨云 
海味中之鮩翅魚肚海參淡菜干貝蝦米等品巿價無不日增調查近來狀况南北兩貨均極缺少南洋閩浙粤之近海漁民爲軍事所阻不能捕捉日本貨亦因捕魚各輪船爲政府收用船隻漸少出品不能充分近日上海各貨價已漲至十分之五各行存貨因歐戰平後價必跌落皆不敢多存漸形缺乏惟各路客帮銷場尙少否則價恐增至倍外矣 
[杭路近事彚紀]  
　　冬節停止辦公滬寗杭甬兩路管理局局長任小山昨接交通部令云本月二十三日係冬至令節二十五日係外國冬節該路應各停止辦公三天等因任局長當即分飭車務機務工程電務警務各處領袖轉飭所屬分别查照惟外國冬節西人極爲注重届時由該路乘車往來者數當匪尠所有休息期内各站行車仍然照常站中車中各項員役於此三日中仍不得休息軌道巡察易人滬杭甬鐵路軌道巡察員英人錫克凌氏現因身染肺疾經醫生診察須換吸空氣靜養若干時日主可就痊錫氏以身任要務殊不宜於養病故特提出辭職書懇由總工程師克禮阿氏轉呈局長當經局長任小山覆核所請屬實即批准如所請開去軌道巡察員本職一面另委羅子剛接充 
軌道添鋪石子近來滬杭鐵路嘉興與王店一段軌道地基稍見鬆震該路軌道稽查員查係軌道兩旁所堆石子積漸銷磨減輕壓力所致特將情形報告杭州分段工程師請其於該段内添鋪石子以免危險當經照准並咨請車務處開駛石子專車由南星橋運往嘉興王店之間鋪卸聞已於前日（十七日）下午二時許由南星橋車站特掛邊車十餘輛分裝石子並由工程處派遣工人多名隨帶器具趁專車前往該段沿途工作直至晚間八時許竣工全部空車即時駛返南星站矣 
撞傷兵士續紀前日上午九鐘二十分由滬開杭之慢車撞傷兵士一名已紀昨報茲悉是日該車駛至松江與石湖蕩間司機人忽見前面軌道上有兵士數人正在馳逐來車停止不及以致將兵士一人撞出軌道之外該車車長立即顯示停車信號當騐該傷兵尙未斃命惟頭部受有重傷查係屬於駐紥松江之第四師部下兵士遂由同帮兵士自行抬回松江醫院醫治當時石湖蕩站長亦發急電通報車務警務醫務各處接洽 
[鐵路防兵移駐工房]  
　　滬杭路線經過之第二十九號橋梁係在港口河道寛闊之處曾由陸軍步兵第十五團派兵一排駐橋防護在案邇來該防兵所駐營房坍毁不能駐宿爰由該團長函請路局修葺茲經任局長查得該橋係於今秋重建故有工程處建造工匠所住之工房數間尙未拆除現旣駐兵營房損壞可將防兵移於工房之内昨已函復該團部令知該橋防兵遵速移駐矣 
[造船所改築西碼頭]  
　　江南造船所近因承造美國運送艦十二艘需地建設工場曾經商借兵工廠西砲台一帶空地爲作工之需惟停泊輪船之西碼頭將來泊艦尙嫌太窄帮由劉所長飭匠重將該碼頭改築加長三丈刻已建造竣工矣 
[日領函請保護日輪]  
　　陳交涉員昨接駐滬日總領事公函云日商佐籐商會自置輪船一般名曰東洋丸二號總噸數三百九十二噸八八長一百七十四尺七寸廣二十六尺七寸吃水量十七六五寸航線起上海訖海州十二圩等處已由本領事署註册照會理船廳給照行駛内港爲特函請照約保護云云 
[德僑由浙來滬]  
　　旅居浙省之德人施多爾門（譯音）茲欲移居來滬呈經浙省當道核准塡給移居護照於昨日乘坐火車來滬僑寓愛文義路一百十四號門牌已由交涉公署將該德人抵滬日期復請浙省查照矣 
[雷盛休醫士演說酒害]  
　　十七日晚滬江大學校醫雷盛休氏（醫學博士）在寗波路卞爾登公司演說飮酒之害其詞如下酒之氣分視鴉片尤烈蓋鴉牌僅有麻醉性而酒則有激剌之性試以鷄肉或豚肉漬於酒中不久而敗酒入人體能消鑠細胞使不復能化爲精液故飮酒之人所生小孩必腦力軟弱神經不敏易罹肺癆之疾弱種病國莫此爲甚亟宜禁除者也近閱報章載有美商數家集資三百萬來華將開辦一釀酒公司此事華人宜設法抵制之以防患於未然母使其害蔓延復如鴉片之烈也吾更籲懇吾美國人阻止此種害人之事免爲吾國聲名之玷云云 
[英文滬報被控案續誌]  
　　文滙報云英文滬報主筆李某被控違法在英文滬報登載煽惑性質之文字一案今晨（十八日）由英領事署之勞平生君開庭審訊起訴人牛門律師請延期至 
 
 

Page 11

 
 
二十七日開審被告允可主審員問被告願否具欵擔保於是口到庭被告曰願乃令具欵英金百鎊並定期二十七日晨間十時續審　 
[工人軋斃案之覆訊]  
　　浦東英美烟公司小工徐金生之妻吳氏控該公司工頭趙老七於十月二十四日串通小工小五子老小等故意誘伊夫入危險之機器間工作致頭腦被機軋傷送請仁濟醫院醫治無效延至次日身死屍棺停放京江公所請求伸寃等情當時由三區警署將趙拘獲惟小五子等已聞風逃避乃將趙與該氏一併移送地方廳請訊在案茲悉此案迭經該廳檢察官提案審理該氏雖一再請求開棺相騐惟難以指實不敢具結昨日午後檢察官又將該氏傳案提同在押之趙老七等審訊一過仍飭將趙還押候再核辦 
[小販跌傷殞命]  
　　昨晚八時許有本邑西鄉人販賣蘿蔔之某甲年約四十左右在老閘橋堍（福建路北京路口）萬華樓茶館與水菓行出店數人聚吃講茶後不知如何自樓梯上跌下倒臥簷前水門汀階上不省人事僅存一息經人喚到老閘捕房二百四十五號華捕雇車送某甲至仁濟醫院請治詎抵院時即氣絶斃命當由該捕歸禀捕頭飭包探前往出事地點調查致死眞相一面派探將屍車送斐倫路騐屍所候報請公廨相騐核辦 
[定期檢查印花稅]  
　　淞滬警察廳徐廳長昨日致南巿縣商會公函云逕啓者案照檢查印花歷經依法舉行在案查印花稅法罰金執行規則第一條内開應貼印花之契約簿據每屆六個月即每年六月及十二月由警察官廳檢查一次等語自應遵照辦理茲經敝廳長定於本年十二月二十日起依法舉行檢查除飭屬遵辦並會同縣公署出示布告外相應函逹即希轉知各商民人等一體遵照凡有漏貼印花之契約簿據務須遵照稅法實行購貼切勿隱漏干罰至紉公誼 
上海縣知事公署淞滬警察廳會銜布告云爲布告事案查印花稅法罰金執行規則第一條内載應貼印花之契約簿據每年六月及十二月由警察官廳檢查一次等語歷經遵照辦理茲本縣知事廳長定於十二月二十日爲開始檢查之期除通令各屬遵辦外爲此布告仰各商民人等一體遵照舉凡一切契約簿據務須遵照稅法實行購貼印花切勿漏忽干罰是爲至要切切勿違特此布告 
[廳委調查牙稅員抵滬]  
　　江蘇財政廳近因財政奇絀各縣征存牙稅延不報解迭次令催藉故推諉於是物派高文炳密赴各縣詳細調查聞高委員昨已到滬矣 
[催換牙行短期證]  
　　上海縣沈知事查得牙行登錄稅之短項憑證每年十二月底須倒換一次現已屆期自應派吏分催各牙行倒換爰物諭令征收主任檢查底册將期滿應納各行户開單於昨飭派催征吏分赴城廂内外曁四鄉各處向各牙行查騐所給憑證應行倒換者催令年内從速赴縣繳納另給新證執守以免逾限懲罰 
[高小校須編週年概况]  
　　上海縣勸學所致各學校函云逕啓者案奉縣公署第五一○號訓令内開案奉敎育第一六二二號訓令内開案查高等小學校於每學年終應將一週年過去之狀况及未來之計畫編爲週年概况報告呈由縣知事彚呈現在六年度早已於了此項週年概况報告應即呈報兩分以憑分别存轉至乙種實業學校亦應比照辦理仰卽轉行所屬境内各高等小學校及乙種實業學校查照報告程式迅速呈送此令等因奉此合行令仰該所長即便轉知各高等小學校及乙種實業學校迅即塡送三分以憑分别存轉此令等因奉此合即檢印規定報告程工及說明送候照式編造即希繕寫四分於陽曆十二月二十五日以前送所以便彚報附學校週年概况報告程式及說明如左一關於職員事項叙明校内由某職某姓名因何項事由於某月日離校由何人接充或何因項事由增設某職於某月日延聘或由某機關委任何人擔任一關於設備事項叙明校内建築何項房舍或場所若干間購置何項器械標本物品并何種參考用圖書等（其設備等項受有意外損失者亦於此項註明）一關於學生事項叙明某學期招生若干名插班若干名退學及死亡若干名（除招生插班畢業照章另報外退學及死亡者並詳其姓名事故與病原）一關於經費事項叙明歲入歲出視原報有無變動並徵收學費之情形（其有受人捐助銀欵或物品者亦於此項註明）一關於學業事項叙明學科及敎授時間有無增減並增減之原因以及本校學生成績或講義錄等出版物一關於課外游藝事項叙明校内有益身心之游藝如校坺會中運動演說雜誌等類一關於臨時發生事項叙明學校有無疾疫災變及學生滋事等或與外界有何項交涉等類一關於未來計畫事項叙明將來校舍如何擴張敎科如何整頓經費如何整理學風如何養成等 
[觀演美國實業影片紀]  
　　昨晚九時旅華美僑公會邀請上海商學報界到泥城外夏令配克戲院觀演美國實業影片到者總商會有朱葆三勞敬修等美孚公司有費宗藩等美興公司有楊錫仁等青年會有費吳生李啓藩等約翰大學有朱友漁瑙登等商務印書館有鄺富灼蔣夢麟等報界有戈公振邵仲輝朱少屏等美國駐京公使館商務參贊安立德亦在座共到一千餘人先演第一叚（一）營業方法及管理零售業（二）玻璃製造法（三）滑稽短劇（羔羊）演至此休息片時接演第二段（四）最新時表製造法（五）製造精美工具之程序（六）滑稽短劇（木人顯靈）演至十一時三刻始畢開演時並由李啓藩君譯講非常詳細觀客均甚滿意茲將該會所佈小啓錄下今日蒙中國友人駕臨參觀吾美國實業影片無任欣愉歡迎之至深冀藉斯鞏固吾兩大民國國民素有之友誼請有進者欲表示吾美國之商業之製造及工程之法則機械之精利其方法要非一端而實以影片爲最靈便最明晰願今晚在座諸君覩斯影片能獲興趣不少俟演畢而散則幸甚榮甚旅華美僑公會謹啓 
[江北旅滬同鄉維持會開茶話會]  
　　江北旅滬同鄉維持會各發起人昨開茶話會由宋士驤主席報告組織情形繼任仲勤報告目下會中費用由彼個人擔任情形又陳純伯報告禀案手續及將來如何進行方法繼張念劬君起言本會創立實爲我旅滬同鄉增高人格起見因旅滬他省人氏心理上皆輕視我江北人無團體結合之能力嗣後望我同鄉增高自己之人格堅固團體之結合力使本會永久存在則我同鄉身譽日增不致再受外帮之輕視也鄙人忝居省會議席當盡力維持之願諸君依據法律挨次進行云云旋議决先行登報徵求同鄉會員及調查江北旅滬貧民人數至晚始散 
[潮惠童子軍行宣誓禮]  
　　南巿裏馬路新碼頭潮惠高等小學童子軍自成立以來現已招足四隊前日上午九時該校假西門外公共體育塲行童子軍宣誓禮由全國童子軍聯合會會長吳懷疚親自蒞塲證誓並由吳君致訓詞禮畢已鐘鳴十下矣 
[勉勵會今晚演說]  
北四川路横浜橋廣東中華基督教會勉勵會今晚（十九號）七時半請廣州青年會體育幹事許民暉演說題爲奮興凡諳粤語者盍往聽之 
[青年會童子部徵求會之籌備]  
　　四川路中國青年會童子部近爲本屆第四次徵求會員事於上星期六晚請會員中熱心份子會餐於該部之會食堂蒞會者三十餘人由幹事趙士瀛主席討論一切繼請李啓藩演講徵求會員之眞義及克樂愷君述說對於童子部前途之希望聞各隊員日内俱各努力鼓吹以達目的云 
[慈善協會散放衣米]  
　　文監師路中華慈善協會每屆冬令循例散放衣米特派司四處調查遇有極貧之家給以衣米票准於冬至日起在該曾憑票給發云 
[晋泰債權人催提王範吾]  
　　滬城舊校場晉泰典當虧欵倒閉後由各債權公舉代表控經地方審判廳訊明判决將該典執事王遠堂收押着同該典主王範吾將所負本利如數措償在案茲悉此案自王遠堂收押以來閱時已久曾經迭次覔保到案求保未奉核准遂挺押不理而王範吾則接到判詞後否認典主赴蘇上訴經高等廳駁回着照地方廳原判執行乃範吾仍不履行債務而各債權人以王範吾一日不到案此案終難結束故於前復聯名具詞請求咨文浙省關提王範吾到案追償本利銀兩以全血本云 
[轉託領鞋應負責任]  
　　某輸船執事陳順福昨至法公堂控稱日前商人將摺子一扣囑夥計王阿仁至某鞋子店領取鞋子詎王將摺子給與素不相識之某甲前往領取値洋三十八元有零之鞋子數十雙而逸察悉後向王詢問置之不理故扭案請求訊究詰之王阿仁供是日民人適有要事無暇前往故轉托朋友阿全前往領取詎阿全一去不返實係民人疏忽所致並非有意串同求宥中西官判王不應疏忽應負責任著交人銀並保出外限理 
[控追房租原告不到]  
　　收租人羅鶴年前扭房客朱恩寳至法捕房控朱虧欠租洋若干元圖逃昨日提訊原告未到朱恩寳供此項租洋係民人又親所欠現父親仍事至外埠何日來申未能决定民人身患病症請求釋出歸還中西官以原告臨訊不到着將案註銷 
[女兒被姑毆傷之請驗]  
　　昨日午後有浦東高橋人季連發携同伊女顧季氏至地方檢察廳控稱我女今年二十歲去年冬間憑媒嫁與附近顧奚氏子爲豆腐業之顧盈發爲室成婚以來盈發所賺工資不敷供養家用以致我女時至民人家内過活近來顧奚氏不居鄉間住在滬上小北門相近四百十一號門牌嚴泰興煤炭店主嚴長發處昨日我女因天氣嚴寒往伊姑處檢取棉衣詎顧奚氏非但掯勒不給反同伊子顧盈發及嚴長發等將女扭住痛毆周身受傷當時控經警區因案涉刑事命民人父女來案控訴請求騐究云云當經檢察官騐訊一過判令退去候調查實情再行核辦 
[女工糾人毆傷同伴之判押]  
　　楊樹浦某紗廠織布間女工張奚氏與同廠女工陶陳氏口角爭鬧後糾同甬人孫德興等在威妥瑪路將陳氏兇毆受傷被控捕房飭探將奚氏與孫拘解公共公堂訊判分别押候原告傷愈再核在案昨晨由捕傳同人證將被告等解廨請究經中西官訊實判奚氏與孫各押兩禮拜以儆 
[小工毆傷同伴]  
　　小工高阿四前日在福州路黄浦碼頭與同伴莫之六不知因何起釁將莫兇毆受傷由捕查見將受傷人車送醫院醫治高拘入捕房昨解公共公堂經中西官略訊一過判押候原告傷愈再訊 
[溜韁馬撞傷行人]  
　　馬車夫王阿四日前駕車至法租界小東門外馬忽溜韁將鄉人兩人撞倒受傷旋由一百九十六號華捕到來將馬攔住連同受傷人一併帶和捕房捕頭察得受傷尙微着自行醫治昨日將王拘解法公堂請究先據一百九十六號華捕聲稱是日巡捕在捕房門前站崗見王駕車疾馳而來故由巡捕上前攔住是實王阿四供是日民人駕車行經新開河適該處修築馬路被小工將石子誤觸馬身以致受驚溜韁是實中西官判退去候查明禀覆再行訊核 
[崗警查獲烟犯 < ] 
　　長安路某絲廠經理之子丁某嗜吸鴉片前日從租界購買烟膏土皮三包擬帶回廠内經過閘北被四區崗警查獲拘入警署押候訊辦 
又寗波人陳阿三昨日在北巿購得烟膏一百餘盒烟泡百餘枚擬帶至某輪船上販往寗波行至南巿十六舖尙未登輪經該處第七守望崗警李俊廷見其形狀慌張頗爲可疑當即阻止在陳身上搜出前項違禁品即拘解至一區警察署由趙墨林署長詰據陳供替人代帶等語當飭申解警廳司法科訊究 
[婦人吞服燐寸]  
　　賃居浦東爛泥渡崇明人林松郎之妻方氏年二十一歲日前與鄰居同鄉人陳軒郎之女阿妹因細故口角互相衝突經人排解了事乃方氏歸家後一時氣憤吞服紅頭火柴圖盡經家人覺察向陳糾葛旋經崗警到來將陳軒郎及其女阿妹連同林松郎之妻方氏一併拘解三區警署經曾警正訊明前情判方氏送醫院醫治陳軒郎陳阿妹林松郎等併解地方檢察廳訊辦 
[騙取股本之扭控]  
　　寗波人唐阿昭昨扭常熟人姚龍章至浦東三區警署訴稱姚於前年臘月間在新北門内租賃房屋僞稱股開瑞康米舖向我騙去股本洋三百元旋即逃匿四處找尋無蹤現經該悉姚在治下花園石橋豐盛米店内爲夥故扭署請究曾警正以案關設肆行騙詐欺取材則原被併解法庭訊辦 
[被告並無犯罪行爲]  
　　老閘捕房特别機關華探目陳雲忠鍾星南偵悉匿居滬西之湖南人李老五（即李祜）與公共租界内某某等數户刦案跡涉嫌疑當即禀明捕頭協同西探目壳羅香前往將李拘獲管押昨晨解送公共公廨經中西官訊據陳探目等上堂禀稱調查得李係一無業游民但無犯案確據應請核辦堂上得供以旣據捕房查明被告並無犯罪行爲因判將案註銷李開釋 
[糞夫貪懶之糾察]  
　　淞滬警察廳長徐國樑昨日通傳各區署所文云案准滬南工巡捐局函稱東南區中西區承辦清潔所各夫役及各糞車夫等往往臨時貪懶於挑糞時間向居户任意勒索並將糞汁隨時傾入街旁陰溝内殊與衞生有碍除已傳諭該兩區承辦商人轉飭各夫役等力除惡習外請爲傳知各處崗警注意查察如遇前項情事應即上前干涉拘罰示儆等情准此合亟通令仰各該署所警正警佐等一體遵照辦理 
[控告攫傘案註銷]  
　　某貰器店主胡炳記延代表律師在公共租界總巡捕房指控蘇州人陳阿根朱連生掗薦生意不遂攫取綢傘等情由公共公廨訊判兩被告押候訊核在案昨晨經捕房將陳等解廨復訊原告代表律師並不到堂僅由原告本人投案經中西官略訊一過判令將案註銷被告開繹 
[浴堂堂倌竊取肥皂]  
　　廣東路二百四十八號門牌某浴堂堂倌揚州人陳桂生於前日闖入南京路先施公司浴德池内竊取肥皂一箱圖逃被司閽人王阿寳瞥見鳴捕拘入捕房昨解公共公堂經中西官訊實判陳押西牢三月以儆 
[串竊與收贓之懲儆]  
　　無赖陳有林李大寳邱扣寳王阿祥先後串竊某西人堆放於其昌碼頭値洋三十七元之鐵蓋三具消贓與鄧脫路舊貨店主楊流亭得洋三元分用被包探將陳等四人查獲連同收贓之楊梳亭於昨一併拘解公共公堂經中西官譸明判陳與李各押西牢三月邱與王各押二月楊罰洋十元充公以儆 
[兩賊串竊自由車]  
　　吕成祺昨至法公堂控稱商人日前有事至美孚洋行將自由車一輛放在門前入内接洽比及出外車已不知去向當即報捕請緝現經包探將竊賊陳根發王永桂兩人拘獲吊出原贓請求訊究詰之陳供實係王永桂起意行竊是實王永桂供雖係民人起意行竊惟售洋實係兩人分用中西官判陳王兩人各押三禮拜以儆 
[竊賊借宿竊取棉被]  
　　竊賊陳阿福日前至法租界菜巿街某客棧内借宿至天明時竊取棉被一條圖逃被該棧夥陳金生瞥見喚捕將陳阿福連同棉被帶入捕房昨解法公堂請究先據原告禀明被竊情形詰之陳供認行竊中西官判押七天以儆 
[控告鄰人勾誘妻子]  
　　住居曹家渡之紹興人戚阿六前日至四區四分所控鄰居王汪氏串同周海堂勾誘其妻楊氏與應榮生私姘借宿小客棧等情堂由該公所警佐傳到一干人證轉解司法科訊核 
[牛皮來歷不明]  
　　江北人孫扣子不知何來値洋數十元之牛皮兩大張携至虹口漢壁禮路圖售被包探薛正昌查見向詰來歷言語支吾當將人贓一併帶入捕房押候查明解究 
來函 
[趙英國等來函]  
　　頃閱時報曁貴報雜評中載鄙人等爲省議會議員辯護加費不勝駭異此次省議會卑劣議員倡議加費稍有良心之人聞之莫不髮指英國等雖愚何愛於此等無恥之議員爲之辯護想係覬觎加費權利之徒揑名發布貴報主持輿論務乞將此函登入以正觀聽而彰公道趙英國管靜山談瀛滄王業羣吳振興張德新李振華高大材韓履安同敬啓十二月十六日雜評二 
[美僑義舉之感想（庸）]  
　　旅甯美人以美國某酒廠有在中國經營酒業之說旣妨中國酒商之利益且背美政府禁止釀酒之精神特請願駐京美使設法阻止所謂己所勿欲勿施於人其宅心之仁恕足以風示世界吾人於感謝友僑愛我之餘益歎文明國人之風度自有眞也 
顧吾念之美商之欲在中國釀酒其害不過奪一部分華商之生業非以世界至毒至酷之物輸入中國以破壞中國禁令戕賊中國人民者之比也而在寗美僑以爲是已足以妨礙對華之友誼且與美總統所倡國際平等主義相反而仗義執言主張遏止觀於美僑之義舉令人陡生無窮之感想嗚呼國際間之友誼固亦自有眞也 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[國旗] [  不名]  
　　國旗之爲用所以示人民對於國家之感念也故觀於其國人民對於國家之感念如何試觀其運用國旗之如何而可知矣中國人民對於國旗大抵爲個人有事之裝飾品而國家大典每不知用此即人民對於國家感念薄弱之證而不能或諱矣 
老申報 
[孝牛（見光緒元年二月初二日）]  
　　放下屠刀即佛心具此慧悟翻悔從前一朝而解十二牛爲半生來鑄一大錯蓋以觸目警心慈悲發現固有轉因牛屠而發者也漢陽郡城西門外有屠場焉向推某屠爲鼓刀老手近因南鄉一老農家有黄㹀豢養七八年矣曾産童牯一頭閱時半載而角栗色騂居然犧牲之上選也性極孝常依依母牛之側一蒙舐犢便跳躍不已似有欣欣然喜不自勝之意以故母牛食亦食母牛臥亦臥蓋不忍一刻離母牛之膝下焉去年臘月内鄉農以田功旣畢卒歲無資未免斗酒慰勞之樂索然輙思園中老㹀已産三犧則年久力衰將來東郭春耕難期適田不如留童牯而貨母牛得此青蛈可以壯迎年之色矣遂靷牽而至屠牛之場論價後將欲截繩而作碪上肉適童牯失母所在昻首哀鳴狂奔場畔而四圍張望不見母牛之音跡不覺潸然涕下膝屈於屠夫之前作搖尾乞憐狀以救母牛之生也者屠會其意方欲導入後廊俾與母牛爲伍甫越中舍忽腥風襲鼻鮮血淋漓而四壁間皆掛皮張牯疑母牛已宰割乃滾地數轉涙如雨傾哀切之聲鳴震屋瓦蓋傷母牛之　觫就死也屠者惑動急牽母㹀至而童牯瞥見距躍不已似有幸生之意因捨之遂爲母子如初屠乃慨然曰人之所以異於禽獸者只毛角爾一墮迴輪有何區别而以牛刀爲小試耶遂棄利刃於池中而自牽兩牛入生於歸元寺俾作佛門披毛戴角之高足弟子則叢林即桃林焉吁屠说慧人也哉 
新拾遺 
[敵陣中之飛行家（上）] [  翠岑譯]  
　　砲聲隆隆終日不絶兩方調遣將卒趕築堡壘陣線前後方忙碌如蜂蟻從事於攻守之設施以備數日後之總攻擊而大本營之報告則謂日來敵人方從事於防禦工程前方僅有一部分之砲戰無事可報 
夕陽西墜暮　蒼茫砲聲逐漸减少若演說家之滔滔終日神思漸倦而意興爲之漸减者戰塲空氣爲之一清時東北方暗蒼色之天空有黑點一羣冉冉飛翔发幕鴉之歸林者數約十餘我航空隊襲擊敵人而返也時猶遠在敵陣之後高下翱翔於意似至得良以此番攻擊大奏厥功燬敵軍彈庫兩所火車數十輛而敵人巿鎭之因以起火者又不可以計數故雖受敵人擊空礮之攻擊而略不爲意惟升至彈程以外之高度避之向吾軍陣線之後方而進雖然此時彼等猶遠在敵境也形似安穩其中猶不無危險也中有一機焉尾翼被毁而發動機之運動漸失匀落快慢不均若言語之訥訥不能出口司機者知機損矣欲望與羣機同回至本軍陣後而有所難能矣 
夫以一發動機受損之飛機且高在五千尺之上遠在敵陣線之後此極危至險之事也於是駕機者皇家飛行學會會員陸軍少佐洛勃惑屈萊浮斯迺不得不思一補救之策距我軍旣至遙而非立時可達則此時惟有一法即乘敵人之不備悄然降下彼陣之後而立時將發動機修復再乘敵人未及追至時飛起而逃回耳策旣定迺止其發動機擇一無敵兵而四圍有叢林掩蔽之處盤旋疾下至地是時忽見又有一機蹤屈萊浮斯之機而至翱翔盤旋亦向此處而降若饑鷹之見野兎疾撲而下攫者此茅立司阿弗來之機也彼本與其羣偕中途忽爲一敵機所阻遂至落後茅擊落敵機踵其同伴之機而返然腿上已中一彈機翼亦穿數孔矣旣追及其伴見屈萊浮斯機損而下降逆知其意知此事滋險苟時間稍長必且被俘故毅然踵下相機以助之雖知兩機連下益足爲敵人注目亦所弗懼而此時叢林之外適軍騎兵大尉房阿爾陶生已望見二機之下率其所部向叢林而進矣 
茅立司此時苟立即下降使屈萊浮斯得棄其損機而與己同乘以遁則時間尙有餘然彼見德騎之來甚猛相去已返恐下降而不及復上也則欲於離地郆十尺之高處暫不下降而以機關槍擊之公止其進而使屈萊浮斯得以從容修竣其機又思若屈萊浮斯之機而一時不能修竣者則豈不將勢成騎虎旣不能復下以救屈萊浮斯又不能久滯於數十尺之高處更不能恝然捨屈萊浮斯而一人獨遁則屈萊浮斯終必被俘矣於是决以下降之策爲妥 
益智新畫 
（烟管）（像百） 
雜錄 
[捕鯨談] [  劍萍]  
　　捕鯨爲向來最大之利源近二十年各國沿海居民業此者甚夥雖鯨骨之爲用不如昔日之廣而鯨魚腦漿頗爲珍貴爲近世所新發明捕鯨之船共有兩式一爲新式捷快汽船一爲舊式帆船捕鯨之械共兩種一爲砲彈法用小砲施放彈入　　 
　　使自行爆炸而死遂浮於水面捕者拖至岸邊而臠割焉一爲魚叉叉端鋒利如矢义之一端繫以長繩魚中义後即深没水底惟有繩繫於义故不能遠離他處然鯨以需吸空氣不得已再浮水面則射以第二次义至再至三魚終受捕矣拖至岸邊時由魚口泵氣入其胃中使魚身膨脹遂浮而不沈乃從事解剖解剖法多用機器先割膏爲小塊入鐵桶中熬之經一二日即成油色純青名曰鯨油裝入桶可運往他國求售餘滓可作農田之肥料顋骨（長約五尺餘）軀骨用沸水煮凈多運往美國波士頓埠鯨　之價約六七百金鎊一噸剖魚一尾需時一日需工二十人聞有某地於夏季内捕鯨至六十餘尾之多平均每尾得汕自二十五桶至三十桶（每桶三百八十磅）最肥壯者可得油八十桶云此外尙有鯨腦鯨牙（魚一尾牙二十四隻可代象牙）鯨骨及滓皆售價昻而貯蓄便者故業捕鯨較他種商業爲勝然實因投資鉅故獲利豐也 
[浣山詩話] [  筱齋]  
　　滬連光景抒寫性情不能别尋詩料所爭者死活不同耳唐秉德純遊白竹仙寺云未識雲栖處聞鐘到上方庭空松蔭滿石峭竹根長雨送　峯翠花傳隔岸香誰能渾色相獨立意蒼茫即事云山色亂圍中山腰一徑通垂柳長依水飛花但信風别莊才四五計畝各西束爲我供鷄黍欣欣話歲豐曬　云稻子初收早築場兒童擔出趁朝陽山妻扶帚來攤榖教我驅鷄事正忙嘒嘒鳴蜩度古槐瓜棚架下坐莓苔遙看疊暗雲層起怕有狂風送雨來 
小說 
[點金術（一三）] [  冠宇]  
　　密代司樂極手舞足蹈謂之曰余親愛之兒乎汝竟能回復其活潑而愉快乎余雖捐棄億萬之黄金得汝尙以爲幸福也乃力吻其手不止曼來果爾得髮固甚豐昔變爲燦燦之金黄者今已回復其褐色密代司撫摩其　髮曰兒乎汝褐色之髮尙得自汝母之遺傳也密代司以賴此外國人匡救之功至偉思有以重謝之不料掉頭回顧竟不見其蹤影遍覓之亦不見噫彼竟不辭而别矣人耶神耶降災之魔王耶濟度之飛仙耶皆未可知也密代司𨺗有所觸曰余悟矣余悟矣此和藹之外國人殆上晕之使者憫余貪財念重特來導余出迷津耶從茲後余知悔矣乃携曼來果爾得手同步至花園見滿樹薔薇巳回復其嬌艶千紅萬紫欣欣向榮生機勃發各得天地自然之趣密代司王亦改變其胸襟如光風霽月慷慨好施决無吝惜不復視黄金若命而昨日今朝乃判如兩截人 
克審猶司泰司述此詼詭之故事旣畢謂衆曰諸君乎此陰河畔之秘史余己述如右矣諸君抑願聞之乎衆應曰佳哉此誠有趣之談令人聞之忘倦矣於是相視而笑洗盞更酌司偉特凡音曰此幽暗之陰河今猶保存其陰森之故態想與昔之功用無殊世有熱中於孔方碈奔走不遑者何不令其飲斯河之水爲若輩一服清凉散也言未竟衆咸譁然無不噴飯笑聲旣寂高司律勃曰今滿林之樹木經秋凋零失其葉綠素而變萎黄與日光相輝映亦儼然如黄金吾輩雖未見密代司王之滿園金薔薇以飽眼福然得此亦足當屠門之大嚼矣座中有勃拉耶羅司者年最幼聞克審猶司泰司所述之點金術行跡詭　心頗疑之不能解其故亟詢於克審猶司泰司克審猶司泰司曰君誠所謂截圓方竹杖漆然斷紋琴者矣刻舟而求劍不亦鑿乎披而挽音客因戲謂勃拉耶羅斯曰克君謂此凄凉之幽谷乃昔年密代司王之寳藏室今屋宇雖圮恐窖金尙在君旣欲窮知其究竟何不俟吾儕去後潛蹤試掘之倘發見巨萬之窖金君亦將面團團作富家翁矣勃拉耶羅斯反詰之曰君旣言之稔胡不自取何必以待余因相與大笑流水潺潺與笑聲相應答響振幽谷此幽谷至邃聲浪所發乃作回聲琅琅不絶一若人潛伏其間竊笑者時日已西斜林中已無一線之日光黑暗陰森乃如鬼域木葉蕭蕭因風作響如潮聲澎湃倒海而來枝葉飛舞夾以塵砂撲面淅瀝如雨下古樹參天枝柯盤曲狰獰若攫人狀見之不寒而慄克審猶司泰司等因相顧曰日云暮矣酒已微嚑盍乘興而歸休衆曰諾遂歛拾肴核整頓餐具一一納之籃中分荷之而行向坦尼阿德别暫　發但聞沿途行歌互答若誌其得意之聲而已 
[自由談之自由談] [  翟逸父]  
　　○和議叢談和議代表南北均派十人未免意見紛歧誠恐築室道旁反議論多而無成吾意僅得伍廷芳陸榮廷陸徵祥（特使可由伍梯雲代以伍與陸較相差祗一間耳）熊秉三四人足矣蓋伍加二陸再加三以算式演成（5+6+6+3=20）適等於二十額數旣滿手續又省且南北各有二人揆情度理誰曰不宜 
 
 
 

Page 15

 
 
   
 
 

Page 16

 
 
   
 
