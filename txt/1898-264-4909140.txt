# 1898 - 264 - 4909140

 

Page 1

 
 
[分館遷移] [  申報館主人啓]  
　　蘇城包衙前鳳凰衖向由本館設立申昌分店批發逐日報章以便諸君就近購閱近因是處房　狹隘諸多不便業己移至閭門内東大街森　祥珠花店内發售報紙賜顧者務請認明往購可也此佈 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　　三國演義碼洋一元五角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨諠指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○白紙玉堂字彙洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繒芳錄碼洋一元二角○中東戰起本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彙編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論俄國領事請建俄文館事]  
　　俄人處心積慮謀我中國非一日矣從前窺伺伊犂經左文襄公督師新疆運籌防禦又得曾惠敏公折衝樽俎侃侃　論始得折彼鴟張之志就我範圍各守邊疆相安無事俄之不復爲東道憂者蓋己近二十年矣乃自甲申之役敗於法人甲午之役挫於日本俄遂以爲中國之無人也聨絡德法以仗義執言爲名逼迫日本代我索還遼東之地繼復自巿其德要挾政府據我旅順大連灣要地攬我礦務鐵路利權又不許我貸英人之欵以自築路事雖未果而其陰謀詭計亦概可見及觀上月二十五日本報所紀俄人請建俄文館一事而不禁矍然起焉先是天津俄文館附於機器局内蓋以經費不足未能專設也去年俄藩亨利奉聘至津曾詣俄文館查閱學生功課餽遺膏火洋銀一千元旋晤前北洋大臣王夔帥勸令專設一堂以拓規模而宏造就並由俄商薩寳實行東以梁家園營門外基地捐造學堂又得開平煤礦漠河金礦兩處所延俄國礦師等捐集五千金以助其成於是有專設學堂之議嗣以估計工料需欵一萬五千金除己得五千金外尙缺萬金不敷甚鉅思欲動撥庫欵則以支絀之故籌措良難因循至今迄未就緒迨榮制軍蒞任後兼理俄文館事務之潘子靖觀察曾將前事禀請施行制軍以目今事務紛繁不應急其所緩尙未允准而俄國領事遽向制軍力申前說當卽議定另建俄文館一所本報旣錄其事復加斷語謂成否雖不可知而俄人欲干預中國政事其情己見於言外誠爲可慮云云嗚呼俄人之心曷嘗一日忘中國哉前年在森彼得羅堡京城建設孔子廟體制崇宏規畫遠大不惜厚幣優禮招致中國賢士大夫前往教化其人民一若以仁義道德爲重欲上追堯舜三代之遺風也者夫俄虎狼之國也其地遼闊其人獷悍嘗有併吞歐亞囊括六合之心一旦尊崇孔子非果以我聖人之法爲可行於蠻貊亦不過欲藉以籠絡華人之心耳乃旣以孔教施於國中又欲以俄文暢行於中國不知中國未嘗無深通俄文之人將來譯才之多寡國家作育無方自有範圍不過曲成不遺之妙用不必俄人爲之過慮也英人於我最爲輯睦而不聞有請設專館之事其他若法若德若美若比若意若奥若日本京師同文館中不乏專習各國語言文字之人至若何教化若何裁成悉由中國自主他國未嘗越俎代謀中國亦未許他人掣肘而俄人獨不憚其煩齗齗以俄文館爲念且親藩捐資於前礦師助欵於後商人復以重地助作堂基何俄國官民同心協力好義急公若此耶如謂中國樂育英才願供臂助恐彼族必無此雅意如謂預植人材以爲己用此說亦未免荒渺無稽然則俄人居心果何爲乎昔孫公巫臣誘吳伐楚教之乘車教之戰陣然後得逞某志今俄人包藏禍心非眞欲智我民也亦非自廣其教也以爲中國與我交涉日繁他日辦理兩國之事在在需人故以俄文館樹之先聲開其風氣耳爲中國計宜陽順其意陰戢其謀務使中國之政俄人不得而阻撓也中國之地俄人不得而吞併也中國之人士俄人不得迫脅而驅遣之也是則雖有俄文館千百所俄人將奈之何哉或者曰中國人心不固士習澆漓大義不明或誘之以利或迫之以勢遂至甘爲間諜輪我情實洩我機謀則異日學生造詣之成卽由中國始基之悮而適以中其晉材楚用之謀然愚謂中國三百年深仁厚澤涵濡化育之士民當不至若是之喪心病狂也彼俄人恐亦徒博此培植之名而己 
[本館接奉電音]  
　　昨日上午京師飛電傳來硃筆一道旨四道上諭五道敬謹譯登○八月初七日奉硃筆吳樹梅補授内閣學士兼禮部侍郎銜欽此同日奉旨奕功現在丁憂正白旗護軍統領著蘇嚕岱署理欽此同日奉旨奕功現在丁憂奉宸苑卿著明安署理欽此同日奉旨奕功現在丁憂所管正白旗滿洲副都統著祥普署理欽此同日奉旨奕功現在丁憂鑾儀衛院使著福森布署理欽此同日奉上諭四川叙州府知府員缺著文煥補授欽此同日奉上諭山東曹州鎭總兵員缺著崔廷桂補授欽此同日奉上諭都察院奏代遞己革叅將金鳳岐條陳一摺金鳳岐前在江西吉安營所犯各案情罪重大經德壽查明奏叅係奉旨革職勒令回籍交地方官嚴行管束之人兹復潛逃來京實屬荒謬著卽遞回原籍交該地方官嚴加管束不准在京逗留該衙門知道欽此同日奉上諭張汝梅奏節逾白露黃河水勢漸落謹擬籌欵堵築上中游漫口情形一摺本年伏汛盛漲險工迭出上游壽張各縣先後漫溢當飭該撫將漫口處所設法堵築現在節逾白露水勢漸落正可及時興工所請截撥各欵銀四十萬兩著戸部迅卽查照核撥奏明辦理該撫務飭在工各員將所用樁石稭料赶緊購備並就近招集災民以工代賑核實修堵尅期告竣至撥用各欵尤當力求節省不可稍有虛糜以副朝廷愼重河防之至意欽此同日奉上諭禁城内外理宜嚴肅前經屢次諭令值班官役認眞巡緝近來仍有閒雜人等任意出入實屬玩弛不成事體所有紫禁城西苑頤和園三處著步軍統領衙門遴派官弁率領番役各在宫門外分叚巡邏不准稍有疏懈其舊有護軍營管理地方仍著該統領等嚴飭派出各員弁認眞巡緝以重門禁倘仍前玩誤定當查取職名嚴行懲辦欽此 
[請修内政疏]  
　　臣張蔭恒跪奏爲時局艱危亟宜增修内政以戢民志而杜亂萌恭摺仰祈聖鑒事竊維方今時局整軍經武固不容緩臣之愚慮尤在通民隠以振其尊親之氣欲通民隠莫要於清訟上古之世官民相依同關休戚近則堂廉懸隔祗有聽訟一事能通上下之情一州一邑判斷公明無滯獄無冤抑則牧令賢聲不脛而走愛戴如 
 
 

Page 2

 
 
慈父母誰肯自外生成漢詔所謂百姓所以安其田里而無歎息愁恨之聲者政平訟理也比者各直省州縣聽斷一事久不講求往往戸婚田產錢財細故任意積壓累月經年書役門丁恣其訛索輕者按堂講費計日論貲甚至悔過罷訟而和息需錢重者勾串誣攀擇肥而噬甚至正案己銷而牽連未釋蚩蚩者氓有不惜其身家者乎欲保身家有不翻然改計者乎所以見異思遷莫知所屈平時旣可託庇臨訟因而得直列册註籍揭以示人無愚無黠毫不爲怪淵魚叢爵之喻其害有不可勝言者民心一去難於收拾臣所謂内政宜亟修者也臣竊見前大學士直隸總督曾國藩所譔清訟事宜十條清訟功過章程十五則於整賴積案之法鉅細靡遺而第七條嚴治盜賊第十條奬勸人才尤得鋤暴安良端本善俗之綱領當時頒行各省大都等諸具文惟直隸一省奉行不怠至今直隸教案視他省爲少似亦收效於無形擬請皇上明降諭旨飭下各直省將軍督撫府尹將曾國藩清訟事宜清訟功過章程重爲刊印頒發各屬實力奉行實力稽考凡實缺之計典候補之委署皆准此爲予奪結案愈速變端愈少民隠愈通人心愈固挽當官之錮習化萬姓之澆風誠今日之急務也曾國藩原定功過章程而外擬請增補道府功過章程一條凡道府於所屬州縣局員有記大過三起以上者道府記過一次有記大過六起以上者道府記大過一次於所屬州縣局員有記大功三起以上者道府記功一次有記大功六起以上者道府記大功一次其有扶同徇隠續經查出或揭參隠匿提案從結除將州縣局員照章記過外道府亦應比例記功督撫年終密考更於清訟功過分别優劣嚴道府考覈之責杜州縣懈怠之萌庶幾上下相維不致虛應故事倘蒙俞允卽刊章程頒發一律通行必使内政日修而後外患無可乘之隙臣愚昧之見是否有當謹恭摺具陳伏乞皇上聖鑒訓示謹奏 
[辭職傳聞]  
　　金陵官塲傳述云兩江總督劉峴帥近以迭奉上諭責成舉辦各項新政自揣年力衰　恐於諭辦諸事難免隕越之憂擬乞天恩開去兩江總督重任聞刻己封章入告矣 
[備迓憲節]  
　　鎭江訪事人云常鎭通海道長久山觀察接到電音悉調授江蘇巡撫德靜帥交缷江西撫篆後定於日内乘輪蒞鎭由内河換坐民船赴蘇履新觀察接電後特飭丹徒縣王大令於初六日派差預備官舫數艘並將小閘口官碼頭掃除整潔搭蓋綵棚備迎節鉞想棨戟遥臨屈指可待矣 
[浙學過潤]  
　　鎭江訪事人云新簡浙江提督學政唐春卿大宗師景崇奉命南下本月初六日官舫駛抵京口繫纜皇華亭碼頭地方各官先期飭差料理供張迨文旌遥蒞鎭城道府縣印委各官咸詣舟次晉謁宗師接見有差當日憲舟卽解維下駛各官曁各營隊伍均在河于恭送 
[觀察蒞寗]  
　　金陵訪事人來函云會辦甯滬鐵路事宜浙江候補道藩芸蓀觀察由滬率帶洋匠工程師履勘蘇常鎭一帶道路於月之初一日蒞寗卽假某客棧暫駐襜帷翌晨躬詣督轅謁見峴帥禀陳興辦鐵路各事宜良久始興辭而出聞觀察勾留二三日卽當返棹滬江料理開工也 
[催辦鐵路]  
　　金陵訪事人云南洋大臣劉峴帥前准鐵路大臣盛杏蓀京卿咨專辦寍鎭鐵路委員　芸蓀觀察率同工程師來寍勘得省垣通濟門外可以修築鐵路直逹鎭江當經繪圖立說設標立誌擇日興工兹以此處鐵路迄今尙未興辦劉峴帥近奉上諭切責爰卽電飭潘觀察迅速興工無得仍事延宕想開辦之期當在指顧間矣 
[電咨礦務]  
　　金陵訪事人云北洋礦務大臣電咨督憲劉峴帥略謂江南礦務自乙未年開辦迄今己閱四年究竟有無成效希卽查覆峴帥准咨卽檄飭寗鎭礦務總局署江寗藩司胡芸臺方伯速將歴年所辦礦務情形據實禀報以憑咨覆 
[刼絲緝獲]  
　　廣州訪事友人云上月某日近城黃聖堂鄉某絲鋪突來匪徒多人刼去絲數百斤近日忽有人自三元里至鋪報稱目見匪徒數人荷絲出城倘追而截之則絲可立致也鋪中人信之隨與偕行至某處果獲其人搜索之下僅有絲數束約二十餘兩認係失贓當卽報知是處營汛經汛弁略加研訊供稱係向其叔某甲處竊來不知有黃聖堂之事想此案當不難水落石出也 
[嚴懲庇賭]  
　　粤省賭館林立前經紳士以南海縣丞某君西關汛李弁等得規包庇具控撫轅由上憲委員澈底根究迭紀前報兹接廣州訪事友人來函云此案經營務處總辦傳集各紳嚴訊明確卽錄供詳請許大中丞核辦中丞赫然震怒立將二員奏叅褫職按律懲辦以儆官邪然外間人言藉藉皆謂紳等因向李弁索規不遂有此控案李弁擬將其索賄信函俟藩臬兩憲提訊時交案務使兩敗俱傷不意許中丞卽以營務處所錄供詞爲斷不復委員詳鞫遂致二弁獨抱向隅然歟否歟則非本館所敢知矣旣而揚仁里醫生唐風儉等復邀集舉貢生監數人以廣州恊某協戎亦有得賄庇賭之事計每日所收陋規約有六百餘元之多另開清摺一扣詳列某處繳銀若干某人輸銀幾許按圖索驥如數家珍業己具禀撫憲准詞查辦似此一波未平一波又起可見粤省賭館之所以盛而賭風之所以難禁也 
[詳查賄縱]  
　　蘇州訪事友人云上海英界捕房包探沈金隆卽沈錫卿前因倒欠鉅欵經前任臬憲吳廉訪訪悉札飭上海縣黃大令及前英廨讞員張直剌嚴拿究辦沈聞風潛遁匿跡蘇鄉長邑杜莊後經張直剌查知立卽備文飭差至長洲縣署派差關提汪瑶庭大令以案關上憲訪拿不敢輕忽因卽添差下鄉恊緝乃有稱爲某著硃筆師爺者出爲關說令沈先出洋銀一千元開銷各處差費事遂冰消瓦解現聞此事己由汪大令訪聞潛使親信家丁詳細查覆以憑照例懲辦 
[雨雹爲災]  
　　天津訪事人云上月十七八等日由張家口至懷來縣保安州數百里内雨雹爲災雹之大者如桃小者如李大田禾稼被壓靡遺間有損傷人畜擊毁屋宇情事而天氣寒沍亦爲向來所未有有客由張家口販馬至天津者云此兩日内馬之涉水以渡者瞬息毛上懸冰儼如鱗甲人經其地未帶棉衣安得不僵凍欲死雖口外天氣原與口内不同然懷來保安等州縣地居口内乃亦一寒至此謂非天時之變歟 
[飭查屯田]  
　　金陵訪事人云兩江督憲接奉電諭將兩江所屬改衛爲屯徵租充餉峴帥奉諭後立卽通飭省屬各衛所官赶將所管屯田若干詳細造册具報候再委員復查禀核以便核明畝數詳訂徵柤章程奏逹天聽 
[厦島秋雲]  
　　厦門訪事友人云小輪船公司向祗一家嗣有十途郊公司接踵而起購置船隻行駛泉州東石等處爭攬利權至近日各國商人皆有躍躍欲試之意除仁記洋行專往返同安每客收錢五十文外又有陳李等人糾設公司備船數艘分行各港似此風氣大開想生意自必蒸蒸日上也○小輪船往返泉州東石其攬載坐客先在安海内港由小船駁運每客需費二十文自十途公司創設此例葉姓從之是處所設碼頭爲陳姓之產陳見有利益欲向各小船戸按照每客二十文分取二成小船戸自恃族大丁多羣起爲難上月某日互相械鬥各有損傷致斃多命未知地方官如何辦理也○厦門風俗日壞婦女毒不知名節爲何物然亦有木可概論者建芳號柯某日前因病逝世其妻某氏亦因二豎爲災呻吟牀蓐再三謂其舅姑與夫兄曰姑停夫棺數日吾將相從於地下以踐同穴之盟自此水米不入口未及七日卽歸泉壤附近居民聞之咸稱之曰節烈可嘉○近有日本僧人卓錫厦門勸人入教其旨以篤信觀音爲宗一時愚夫愚婦信從者多至二三百人 
[鐵甕江聲]  
　　鎭江訪事友人云常鎭通海道長久山觀察嚴禁賭博不啻三令五申城廂各賭徒早己聞風歛跡而窮鄉僻壤稽察難周 
 
 

Page 3

 
 
或仍有私行聚賭者近經觀察訪聞委員往查諭以彼處如有官紳得規包庇者准卽據實禀報官卽詳叅紳予訊究似此雷厲風行賭棍其庶幾知儆乎○每當新榖登塲之際常有土妓流娼蜂屯旅邸勾引少年最爲風俗人心之害事經丹徒縣董大令訪悉連日督同保申局員嚴密稽查以爲杜漸防微之計上月某夜更魚三躍時查至小街某妓寮見有姊妹花三三枝正與浪蝶遊蜂恣情諧謔因飭差勇傳集龜鴇處以嚴刑予限三天遷移出境從此燕燕鶯鶯莫不驚碎芳心爭遷喬木矣○鎭城地痞最多往往街巿橫行魚肉良懦其中有混名者如一尊佛小閻王五處三貓十二神之類尤遇事生風爲害非淺近日道憲常久山觀察諭令丹徒縣董大令按名拿辦大令查悉一尊佛爲彼黨中兇橫之尤積案纍纍因飭幹役在小馬頭某娼寮密地拘獲訊鞫之下判令笞責千餘板釘鐐收禁永不開釋聞者莫不拍手稱快○入秋以來久無雨澤亢戾之氣醲成疾疫民間多患喉痺赤目等症至近日而患瘧痢者尤多岐黃家奔東走西如入山陰道上頗有應接不暇之勢攝生者尙其愼之○有王某　前在督標營充當差官嗣忽假造某統領信札濳赴揚州某營求賞差使事爲某統領查悉派弁前往將王拘回移送丹徒縣請辦董大令盤詰之下王堅稱並未招摇撞騙惟因賦閒落魄借託統領舊部冀得枝棲耳大令見其情形困苦惻然憫之允卽備文移覆籲請從寛斥釋亦未始非仁人之用心也 
[吳宫花草]  
　　蘇州訪事友人云新任蘇州府彥詠之太守於本月初二日己時在府署接印任事旋卽示期初四日在陳公祠公館循例招考代書是日報名與試者共有七人鐘鳴十下太守升座點名給卷旋發出題帋云良民因何爲流氓論至午後二下鐘時各人始交卷而出○臨頓路白塔子橋一帶房屋年久失修類皆欹側上月二十四日下午忽聞格格有聲屋中人急卽趨出己塌坍烟館飯館等四家房屋不及避者七人四人身受重傷其餘三人均己當塲壓斃當經鄰人將受傷之四人舁至天師莊求治聞二人己於翌日斃命餘二人尙可望保全性命也 
[五馬蒞申]  
　　署理江蘇松江府張子虞太守探知前任江蘇巡撫升任四川總督奎樂峯制軍將次蒞滬因乘大號官舫來申迎迓昨日下午五點半鐘憲舟抵埠停泊南巿大馬頭上海縣黃愛棠大令以下各官均至馬頭呈遞手版 
[知人善任]  
　　英界公廨代理讞員鄭瀚生大今自視事以來勤愼從公痛除積習素爲江海關道蔡和甫觀察所器重特於昨日札飭改爲署理想大令感激奮發當有以酬上憲知遇之恩也 
[嚴緝官犯]  
　　前晚一點鐘江海關道蔡觀察接到京都密電知工部主事康有爲謀爲不軌犯罪出京恐其潜來滬上奉飭密拿觀察卽飭上海縣黃大令於黎明時出城手持該犯照相至招商局金利源帳房坐待一面通知法界捕房派出包探帶領通班探夥至馬頭守候至下午三點鐘新濟輪船抵埠飭令停泊浦江不准傍岸大令等上船嚴緝督禁奇兵營及撫標滬軍營各派勇丁前來照料至五點鐘搜查無著始各分馳而回 
[振興團練]  
　　上海縣屬閔行鎭董事議辦團練己由黃大令准如所請不日將次開辦是以大令卽向製造局定製新式洋槍二十杆俟工竣頒給閔行黃浦司巡檢領去發給團勇藉資防禦並擬札飭是處巡檢會同保甲局董事每夜巡查勿得始勤終怠亦保衛閭閻之道也 
[因公停訊]  
　　昨禮拜五爲法捕房發落之期緣讞員朱森庭明府以另有要公飭丁持片咨照捕房暫停訊案一期 
[違章科罰]  
　　法界掃垃圾一役向歸清潔局頭目顧尙星辦理由工部局在浦東白蓮涇浦灘購地一區爲堆積垃圾之處邇因顧所用之船夫往往將垃圾傾倒浦中新關水巡捕以其有違定章將人船拘獲禀請稅務司照章科罰稅務司查得顧己違章三次從重罰銀一百五十兩顧遞禀求减未識能稍從寛典否 
[續訊火匪]  
　　永大烟店主投英界會審公廨控廣悅來烟間主陳阿有與其夥黎榮縱火一案己迭紀前報昨日鄭瀚生大令提案覆訊永大烟店主供與廣悅來爲貼鄰當失火日上午十點鐘時見廣悅來門前有小車三輛搬運什物後至小的店内購買煤油十斤是晚卽有失愼之事是以疑其放火陳阿有供小車所運是歇夥之鋪蓋衣服並非小的之物失火時小的並不在店求鑒黎榮供與陳阿有略同鄭大令商之梅繙譯官著押候下禮拜三覆訊 
[移提買辦]  
　　日商實杞寺貞彥赴上海道署控拔維宴洋行買辦沈志雲爲購地糾葛一案昨晨八點鐘時關道憲蔡觀察札委上海縣並英界公廨移提沈雲志到案英讞員鄭瀚生大令飭差協同中西包探將沈提獲送縣轉解道署聞卽須訂期會審矣 
[畏罪輕生]  
　　崇明縣人李品三在原籍開設香鋪與本邑大東門外王合興香作往來其弟李某不務正業前者隨兄至滬得識合興執事日前冐品三之名私至合興騙取貨物約值銀五十餘兩合興執事不疑有他並未知照邇因節屆中秋品三至滬結帳始悉其事當卽尋獲其弟偕合興店主某甲扭交十六鋪巡防中局請訊潘仲泉二尹飭卽看管詎是晚乘人不備竊取烟灰私行吞下地甲裘鎭察知其事急卽禀知二尹立傳王合興店主領回救治 
[行兇宜究]  
　　前日鄉民張阿毛不知何故將江北人某甲肆行毆擊甲忿甚卽投上海縣署喊請騐傷昨日黃大令特飭值日差協同地保徐士義將張拘獲解回縣署以憑訊究 
[孩屍何來]  
　　昨日三茅閣橋河畔有男孩屍一具隨波而來由巡街華捕報知捕頭令報善堂備棺收殮 
[節讌續助]  
　　啓者則敬於兩日中分函懇求各帮紳董節省中秋筵費移助山東江北賑需業經鈔乞登報兹又承永逹仁絲棧楊萬豐絲號移助洋一百元老介福綢縀號移助洋二十元又募笑山堂移助洋五十元通商銀行陳笙郊移助洋三十元延康莊承裕莊各移助洋十元計第二批收洋二百二十元連前共收洋五百二十五元謹再鈔登鳴謝奉揚仁風則敬現擬於中秋節報解大批分頭賑救所有己經收到無函之仗義官紳曁各局所廠號行棧之好施君子千乞迅賜慨助并勸同業同鄉分頭施濟藉冀推廣而解倒懸蓋此項本係應用之欵卽各夥友亦不過少飲一杯節酒并可戒殺幾多生靈洵屬現成功德亦何樂而不爲哉至本日續發各函計典質業許黃靜園布業託陳儀泉緒綸公所託孫儀卿烟業等各公所託法會審朱森庭司馬金業託顧壽卿施善畦絲業又添託吳少卿邱稼孫諸善長廣爲募助以期集腋成裘共襄義舉臨池望澤感盼同深[  上海北巿絲業會館籌賑公所施則敬子英甫謹求]  
[送書續啓]  
　　謹啓者僕與同鄉孫順齋部郎近有經騐各種柲方輯要之刻徵求選校費數月力始於夏杪成書綜計印出一萬部意在供人取求作葛稚川備急之用曾將拙序及例言錄刊各日報誠冀其傳之周且廣也乃匝月以來迭承遠近朋好及曾經賜方諸君子先後函索己送去三千數百部現餘三分之二求索者絡繹不絶告罄甚易竊維僕與孫君印送之本意原欲使窮鄉僻壤無醫可延之處與乎貧病無力延醫之家置此一編互相傳布俾可療疾痛而免呼籲揆諸古聖善與人同之訓庶幾近之用再奉告遠近諸君子如有欲得此編者請開明姓名住址信致上海英租界二馬路美總领事署帳房索取卽可尅期寄贈藉結善緣遲恐不及以速爲妙信資自給無任翹盼之至甬東小樓主人松堂氏謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[轅磯浪影]  
　　無湖訪事友人云各處盜刼重案向惟有司與綠營城汛同干處分防紳各軍素不與聞是以　林豪客　　於防營密　之處出入自由去年南陵宣城等處之案是其明隨現　撫憲鄧大中丞明定功過責成全省防練各營大旨以防營　無分汛管轄之責而駐紥必係緊要處所禦暴安良豈能　如秦越自今以往卽令於駐紥處所亦認地叚各自勤加防範如一年之内不出盜案卽各記功一次否則每起記一過如出重大案件或至傷及事主卽各記大過尋常之過兩次併爲一大過記至三大過卽行撤差如能於盜匪行刼時當塲捕獲非惟免其記過且許由地方官預定賞格軍民一　給予重賞庶勇敢之士懷利趨功營哨官弁期於免過如是立法盜風庶梢靖乎中丞之防患未然可謂患周慮密矣○無湖挂名洋商之東洋車經升任徐欽憲照會領事嚴行禁止後各車行主人均銷聲匿迹不敢聲張獨作稱之胡姓具禀到縣聲稱車夫失業無依仍請弛禁吳邑尊以胡前此播弄　商投信官衙己屬狂悖今復敢於憲禁之後將車掯留境内巧爲藉口貿焉嘗試尤屬瞻大妄爲且口稱職員而未呈執照更屬目　法紀卽飭責手心數十下發押班館勒令將車尅日馳出境外再行懲警胡日復一日仍未遵辦吳邑尊乃飭差將車十四輛扛至大堂舉火焚燒並令胡屈膝庭前看其焚畢因其始終並無執照呈騐卽賞以兩部肉鼓吹未知胡至此亦有悔意否○自六月中旬以後錢肆忽　龍銀與鷹銀顯分軒輊龍銀每元低銀至一分有奇後經官憲勸諭並由新關稅務司函致道憲以龍廌二銀旣有被　本關銀號收稅自亦不免窒礙務請設法維持以歸一律等因嗣經官憲示諭張帖通衢錢商雖逐漸遷就然至今仍不免將　銀陪爲居奇每元出入必視龍銀擡漲六厘特不明列牌上以免貽人口實有知其事者謂實因滬上各莊桃别咸水致各埠亦復效尤　其總根則因外國銀行獨屏龍銀之故安得有維持圜法之大憲設法而轉圜之耶 
[飭逐婦]  
　　蕩婦沈朱氏混名長脚金鳳賃屋於南巿十家弄左近專與水販爲伍誘賣婦女爲其所陷害者己不知軋　矣昨爲十六鋪巡防局委員潘仲泉二尹訪知以其有干法紀飭地甲將房主顧素卿傳案諭令驅逐出境不准容留如違嚴究不貸顧諾諾而退 
[上海縣署瑣案]  
　　楊志山王槐亭前因盜賣丹陽公所義塚餘地控經上海縣黃大令倩帮審委員李二尹屢次研訊限繳出方單自核前日復提至案問爾私賣墳地究竟是何意見楊供新閘德濟堂係公所塚地本止二畝曩年由故父捐助近因年久積棺過多且四圍均己造屋大半係洋人住宅日後恐無出路而洋人又慮穢氣熏蒸易釀疾疫常勒令價賣小的因與同鄉老者　議定妥前曾具呈備案將所得價銀在西門外購地十畝遷楦理葬寛暢異常求恩鑒宥二尹謂爾盜賣公地尙敢飾詞狡辯可惡己極仍著還　速將方單呈繳候訪明實情再行究辦○凌進魁扭控周運溪不交房屋經李二尹提訊凌供周將房屋託凌錦春介　賣與小的議定價洋一千元己付五百二十元立有賣絶各契尙未畫押房亦未交嗣周另有别屋托小的向蔣姓押洋五百元上　問周忽處往蘇州小的急往尋獲　之回　叩求究追凌錦春供此事確由小的爲中周供所出　契願卽簽押所有蔣姓押欵亦　於未收價内扣劃歸還二尹諭周當堂將契簽押判令除扣劃押欵外扣還凌洋六十元　飭原差押往查明此屋有無别項糾葛　復核　○　婦談朱氏偕夫弟談際雲投縣喊控被姪孫盜賣公田毆傷求騐經李二尹提訊氏供有田八分數厘係故夫兄弟三人公產今被長　姪孫談炳春盜賣得價洋一千五百元悉數吞没不肯分給致氏度日無資命將垂絶向之理論反被取門閂擊傷小婦人　　致動族中公忿欲將伊捆解到縣己被逃逸不得己叩求檢騐並請提案究懲以整倫紀談際雲供朱氏是小的之寡　　孫炳春　行無狀小的向之勸解亦被毆傷手臂二尹飭仵騐　談朱氏背上略有微錫諭令退　候示立出硃單飭差提炳春究　 
[上海巡局紀事]  
　　上月廿四晚南巿升吉里失時王　大卽馮阿大至車姓家攫取報時鐘一架由地甲當塲獲住解　十六鋪巡防局請究　仲泉二尹提訊之下以車　尙失抵據二紙疑卽阿大所竊再三推鞫阿大不認二尹判令覓保限日尋交　日車忽　局訴稱失據己得其一實與阿大無十叩請從寛發落二尹准之卽飭阿大具結釋放○蒲東瀾泥渡巡防局　李蘭史　尹視事以來騐知近處小茶肆中每日有人聚賭因於上月杪督率差勇前往查獲甲乙兩人搜出賭具命各笞責二百板以儆未　各賭徒間之能稍知歛跡否 
[英界公堂瑣案]  
　　包探石金榮禀稱永太絲廠棧司楊阿三昨日與女工王陳氏王阿招爭閙向問情由據楊阿三云因廠女工失去布衣一件疑爲二人所竊工頭將王阿招之工洋賞給楊阿三是以爭吵一并拘案請究鄭大令以楊阿三疑竊無據　楊賠王　招洋三元○紹興人俞四韋控全盛信局主施巨卿圖賴託寄信洋據供向當馬夫前月三十日有英洋九元託全盛　　至紹興昨接來信並未收到求請究追施巨卿供俞四韋所寄之洋於初五日被盜刼去有案可查前經慈溪縣出示凡遇搶劉情　賠償三分俞獨不允至案控告其實並非　的圖賴尙求鑒察鄭大令以寄洋在先盜刦在後著施巨卿照數賠償○粤婦陳楊　　夏郭氏誘拐伊女由包探金立生緝獲送廨請究陳楊氏供親女嗣寳年七歲昨日出外不歸報捕後由捕房緝獲特求給領鄭　　判夏郭氏管押一月女交陳楊氏具領○某小錢莊主蔡蘭卿控錢德發携洋三元囑爲估看繼復調換銅洋一元向兌小的以己　看過未加復看遂受其騙昨晚又將銅洋一元來店混用是以鳴捕送案請懲錢德發供洋係借來未知眞假尙求鑒察鄭大令　　二百板押捕房一月示儆○包探劉森堂禀稱甯波人字福生專向客寓中　取衣服昨日　在金德興客棧内竊得徐子山銀　　枚天順棧内竊得綢衣洋傘等物送請究辦鄭大令判將銀表給徐領去餘贓存捕房待查李笞責二百板枷號十四天以儆○　　郭茂記昨日又在某烟閭内竊取馬阿松熟羅長衫一件由包探顧阿六拘案請究鄭　令判將郭重責二百板管押七天 
[法界捕房瑣紀]  
　　華捕甲乙二人落差後至浦東爛泥渡地方被流氓小春泉等攢毆受傷並攫去對時表衣服等初中　頭知照朱明府片請該處巡防局拘拿小春泉己聞風逃避因將其姘婦某氏並同黨二人帶回捕房押候堂期解訊○包探夥勞　勝華妙根因公至南巿十六鋪襪流氓周永發等拉至三泰馬頭某茶肆毆擊受傷周等係汛捕阿金之夥由包探禀知捕頭請　　府知照南巿十六鋪巡防局飭捕將周等交出歸案訊辦 
[美界捕房紀事]  
　　前日何秀三之包車夫陳順生將車偷賣濳匿吳淞路某姓家經何投報捕房捕頭卽飭包探　瑞　　陳拘獲押候究辦○昨日流氓朱鳳芝王阿福在漢璧禮路某茶肆互相口角事後王卽投報捕房聲稱被搶衣服二件間頭卽　　包探將朱查獲候究○前　甬婦沈錢氏行經崑山路轉角處忽遇某西人東倒西歪醉態可掬見氏迎面而來頓起淫心欲行　　氏駭極狂呼爲三百六十九號巡街捕所見將西人拘人捕房捕頭飭送該管領事署訊究○前日有竊犯陳阿三在外虹口公和　碼頭竊得　鐵數十磅爲包　　阿　　見稱人捕房　究　 
 
 

Page 10

 
 
[蘇省官報]  
　　七月二十九日鎭江府意交缷任事回省禀到　謝奉委調署蘇州府事藻陽縣曹禀到知縣胡智　正委凌　　副　均禀　奉　侍　公所差巡檢　由寗見制憲回遊擊劉　　廪知到盤門路武巡差○三十日補用副將歐陽成松通知委辦防營務處統領蘇防前左等營朱上洲禀知交　卽　　正任常州右軍守備　禀知交缷蘇防後營接管前營同知袁保某由松滬局解餉來昭文縣　禀到新任蘇州府彥昨日己進安徽曾館准於初二日己時接印○八月　一日　署蘇州府彥明　在本署接印同知方澤貪　震澤知縣吳俊卿赴昭文均　知奉首府委查勘荒熟田畝差溧陽縣曹禀辭崑山縣諸禀到知縣胡智澄正委　部　　委均禀知到待　公又黃傳祁巡檢劉燮堯均禀辭赴寗　　憲府經歷沈　　辭赴華亭塘工縣丞徐炳章禀辭回雪鴈橋厘卡主簿楊慧孫正任廿草司巡檢陳輝昇楚　舒炳　典史沈慶年　飭知廿二年分冬防　　　子　績　　先委署一次記功一次管帶撫標巡緝快船營補用遊擊宋學成由金澤鎭防次來管帝浙西鹽捕水　中管補用都商葛　　血來撫憲今日換穿寳地縷　○初二日江　　督李到由松江來　任　儲憲桐通知本日接印任事並交缷蘇州府　務首府　栗知本日接印在事同知莫葆辰　知由太　回省知縣鍾進賢　知　　　赴崑山查　熟田　　又米仁粟請假進京禀等五品頂戴兩淮補用鹽大使陳懷清禀知管解江西米石來省五品銜指分江蘇試用縣　　　尉田煒祖浙江人由京　着京省　到 
[皖省官輙]  
　　七月二十一二日委辦泰陽卡知府楊奎緩辭准補六安　符兆鵬辭奉引見候補知州張守城面試巡檢黃邦彥謝奉府委代理桐城縣丞　責珍　州措資回○二十三日知縣　銀元　　營務　　　湖北深硝磺價○二十四日缷署歙縣劉彥到交代清楚回太湖縣柯劭　到○二十五日本任建平絲彭伊才知交楚候補道潘汝杰到同知　鳳　知奉臬憲委辦保甲總巡知縣張廷欋到赴宿松查秋成回馬廷韶到奉鳳顠道委領賑捐局加撥賑捐典史唐清鈞奉臬憲委查北門因　一十六七日缷署廬州府　　黨合肥縣方纔濬蕪湖縣典史　從龍均到缷任建平梅渚司楊順增到因禁米下河奉文撤省太湖縣打劭憼知縣焚樹棠知由賑捐局如摺　銜鄧之望知奉委赴太湖　秋成縣丞任鴻赭赴上海探礦價巡檢渴鳴　知銷查北門内街道與史唐清鈞知接查北門内街道○二十八日委署石埭縣張奎光辭缷辦　釐卡知縣惠恩到知　鄧之　辭赴太湖查　秋成從九點其婣辭回鳳陽差遣○二十九三十日缷辦皖南土藥總卡提調通判王德壽到缷辦中梅河厘卡巡檢上官記　州汪錫麟到交代清楚　　巢縣彭德超到赴宣城查騐樹株回署徽寗道張佩緒到甘肅候補道舒之翰到歙縣人號西圓調辦潛山緝私委員候補布理問王羅鳴到　　捷三知銷辦保甲總巡　補同知龍鳳　知挂辦保甲總巡知縣粱文啓辭赴九　公幹趙廷漧　酌委一次縣丞汪孝銘到解老湘營餉赴金陵回府經陳淨謝超委二次曰請期服假二十一天典史金　榮辭奉批准分太平府差適布經　藍蔚面試巡檢婁作霖到銷金陵武闈差赴太平府就醫回並謝　委 
[邦江官報]  
　　七月廿四日堤工局總辦丁觀察葆元由工次來揚該分轉可詩委管義學差考分轉臻乙委查適　鹽色石港塲馮　尹謝委調署北批　徐鹺尹　回黃泥港李鹺尹世伊辭園　河口○廿五日龔鹺尹定泰謝委署掘港塲銷　帶橋卡南掣金司馬泰壩揚分轉均禀辭　分　述曾　廿餉差○廿六日何鹺尹乃升胡鹺　辭回差次○廿七日總局　司馬委無管育嬰等堂差委辦全椒分銷局陳大令梧由省過揚○廿八日唐鹺尹靜菴禀知赴省公幹盧鹺尹登雲委赴興化查小錢差○二　戴鹺尹其厚銷周　卡沈鹺尹宗畡辭赴寳帶橋卡○三十日湯鹺尉心益委南掣監秤差吳鹺尉鼎動委南掣額内聽差 
[上海虹口元濟善堂經收七月分送堂一文愿並施醫藥施粥捐清單]  
　　韋陳氏陳韋氏郭謙修各一元　麗記二元三合　銅洋一元共收愿洋五元銅洋一元○　人施藥二十元　　芳容　書齋各二元黃瑞記靜意堂劉張不留名各一元芷農外史楊其芳各五元巫影氏四元潘　氏五角共收撥　洋四十一元五角○　義方　銀五十兩李炳生　州洋三先阿來施粥洋一元二角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
