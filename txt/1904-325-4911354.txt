# 1904 - 325 - 4911354

 

Page 1

 
 
[觀申報紀電飭嚴防匪黨事有感而言]  
嗚呼噫吁我蓋觀於南洋大臣電飭蘇松太兵備道轉電各州縣各兵營嚴防興華革命會匪人謀亂地方之事而後歎各處狂妄少年懲之誠不容或緩矣夫出洋留學美舉也中國向惟懵於外情致受外人之侮邇者大吏漸知其故且鑒於日本之仿行西法得以轉貧弱爲富强之因飭下各屬創設學堂遴選子弟之總頴絶倫者遣赴東瀛肄業躬膺其選者宜如何孜孜矻矻日夕研窮俾得由文字語言進而精習專門之學使之人才蔚起國勢振興乃自革命流血民權自由之說興而少年趨向未端者輒趾高氣揚矜奇弔詭甚至結成排滿之黨箸爲滅胡之書以作亂犯上爲常談以掃清復明爲宗旨詖邪淫遁莫知所歸噫國家何負於學生學生誰非　國家之黎庶而乃膠膠擾擾爭思背叛朝廷昧順逆而忘本根有不覆亡立見者哉抑學生而果能糾衆起事雖曰悖逆無道猶可謂之桀驁之才乃以觀於今之留學外洋者惟是易西裝去髮辫短衣窄袖横行市廛問以新政而不知叩以新學而莫對更遑論泰東西之兵刑禮學制度文爲蹟其平日恒言不曰父子平權卽曰男女一體其尤不法者甚且詈父母爲頑固示官吏爲昏狂倫紀全無綱常罔識彼其之子而欲謀亂家國亦惟如蠻觸二氏徒在蝸角稱雄耳安所得而成就事業哉獨不觀昔年唐才常傅慈祥之亂漢口乎唐爲湘中佳子弟韩潮蘇海下筆千言傅則學於東瀛於兵家言頗有心得乃逆謀甫露卽經懸首棻街秘計隂謀胥無所用更何論碌碌餘子類皆無一技一能者若夫兹之興華革命會諸匪人訊據鄂中所獲之游得勝蕭責生二人口供乃係日本留學生爲首擬分五路起事戕官據城此其計畫之疎謀慮之拙尚不及唐傅諸人嘻直草宼耳而猶詡詡然曰革命曰興華有不令人聞而齒冷者乎而我所大惑不解者出洋留學生旣若此之狂悖不法矣何以官吏尚日責地方興學父兄亦日望子弟出洋在官吏養尊處優深居簡出一切學生之紕繆舉動雖日報已言之痛切或尚未經目擊將信將疑若父兄則子弟日侍其旁宜若明如觀火矣乃亦不明順逆不計禍福一任若輩之無知妄作而猶冀其以游學爲進身之階噫其眞風氣莫可挽回耶奈何甘令子弟之下喬入谷也嘗聞友人言寓滬闌商曾甲富人也前歳遣其子就學日東洎去夏暑假回華則履聲槖槖然髮短僅半寸許斥之則其子戟指怒目曰老㹀爾何知詎不聞人人有自主之權我豈甘受爾之約束者江南監司俞某其子自東瀛寄所截髮辭回俞寄書責之未幾得覆函曰泰伯斷髮文身孔子稱爲至德揚子一毛不拔孟子以近於禽獸目之我父旣出身加民豈四子書亦未經卒業耶嗟乎嗟乎出洋游學之弊若此卽不入會謀逆其心亦早迷亂反常矧加以逆說繁興易於漸染一或不慎立卽隕其身家人奈何尚冥冥昏昏羣焉盼子弟之航海游學耶或曰學生之留學東瀛者有星使以箝制之有監督以檢察之　有逆謀何從恣肆所謂興華革命會者意者所獲之蕭尤二匪信口妄供初未必實有其事則應之曰星使監督烏足約束學生試觀前年鈕瑗吳稚喗之流使署且被其摧殘尚何所畏於星使而湖北所派監督姚某稍加督責竟被若輩持刃斷其髮辫誣以暗昧事情似此無法無天竊恐詔旨且敢於抗違更何有於官長今旣出售興華票糾黨圖亂長江有被禽者戮以示儆可也必電飭嚴加防堵是未事而先慌亂明示以官長之心存畏怯直使若輩逆益恣而膽益豪耳何益之有哉何益之有哉嗚呼噫吁 
[本館接奉電音]  
　　昨晚十點越二刻鐘時京師飛電傳來上諭一道敬謹譯登○十月十七日内閣抄奉上諭袁世凱奏東明黃河伏秋大汛獲慶安瀾一摺直隸東明縣南提本年伏秋大汛内埽壩蟄陷危險異常經在工文武員弁分投搶護現在節屇霜降仰賴神靈默佑獲慶安瀾實深寅感發去大藏香十枝著袁世凱祇領交大順廣道文冲虔詣栢蓮莊高村黃莊大王廟敬謹祀謝以答神庥餘依議欽此 
[旅順日俄軍報]  
　　昨晚接日本東京來電云大本營於華歴十月十六夜接旅順軍報内開十五日夜間敵兵於東鷄冠山北砲臺前面襲我攻擊步隊我軍擊退之翌日午後十二點二十分鐘我軍以海軍砲攻擊旅順港港内機器局附近火發至午後九點鐘時尚未熄 
[奉天日俄軍報]  
　　昨晚接日本東京來電云大本營於華歴十月十五日接到滿洲軍總司令部公報内開十五日午前六點三十分鐘我軍向以西藥庫註譯音地名前進之部隊直擊敵軍之露營得佔其地敵亦厚集兵力攻我側面幸得援軍一隊遂將敵擊退於仙護嶺註譯音敵步兵約六百名騎兵二百名砲四門是役敵棄尸骸三十具其戰利品之爲我奪得者計手槍三十枝土工機四十具並彈藥等物無算我軍計死傷士卒二十八名并上少尉負傷 
[海容來申]  
　　昨日烟臺來電云辣斯拖洛潑尼俄艦自在烟臺沈没後所有水手人等現已於本日清晨由中國海容巡洋艦載送至申江矣 
[俄艦竣工]  
　　本月十六日德京柏林來電云某報謂俄國倩英國耶魯船廠所造滅魚雷船數艘刻已竣工送往俄國海軍應用矣 
[總理逝世]  
　　本月十六日德京柏林來電云俄國道勝銀行總經理魯斯源頃因疾殁於俄京聖彼得堡 
[俄遞官文]  
　　華歴十月十六日威海衞來電云本月初十日忽有一救生船滿載糧食等物由旅順乘間駛出船中有俄員一人携帶文書副本在離此六英里之某地登岸而未惟船仍留滯此間 
[俄擊日奸]  
　　華歴十月十六日英京倫敦路透電局來電云頃據俄國陸軍提督苦洛拔托金電報本國略稱本月初十日有我俄義勇四名將行營左側房屋二所用藥轟燬屋内藏有日本奸人二十五名死傷殆盡 
[日籌屋稅]  
　　華歴十月十六日英京倫敦路透來電云日本朝廷意欲徵收庽日英人屋稅已於昨日浼荷京 
 
 

Page 2

 
 
亥革平和會互相計議艦定從違矣 
[奥簡讞員]  
　　華歴十月十六日英京倫敦來電云頃得俄京聖彼得堡羅來信悉奥皇徇英俄二國之請選派官吏一員會訊北海俄以擊沈英國漁船之事 
[德議商約]  
　　華歴十月十五日德京柏林來電云德國將於本月二十三日卽禮拜二復開議會議將新訂商約立卽見諸施行 
[德船先事]  
　　華歴十月十六日德京柏林來電云德國用輪船名何亞門者載運兵士往所屬西南亞非利加駛經司滑果潑門特迤北海洋遇險先事幸船中官員水手人等均遇救得失卽所帶戰馬三百匹亦幸天氣頗佳盡獲無恙 
[美禁日工]  
　　華歴十月十六日英京倫敦來電云美國舊金山工業同盟會中人萬衆一心决計限禁日本工人在美國寄居及購置産業擬卽禀呈議院請將限禁條律立卽施行 
[奏定報黑龍江酌改營制餉章程]  
　　營制一巡警馬步十營分中左右三軍中軍馬隊二營步隊二營左軍馬隊一營步隊二營右軍馬隊一營步隊二營共十營統領三員營官七員每營按八成隊分中前左右後五哨一營務處總理一員會辦一員文案委員一員支應委員一員差遣委員三員辦事官三員餉章一中左右三軍統領三員各兼帶本軍中營馬隊每員月支薪水銀四十兩公費銀六十兩馬乾銀十二兩外加公費銀一百兩差遣委員三員每員月支薪水銀十八兩辦事官三員每員月支薪水銀十五兩一八成馬隊四營除三軍統領各帶一營外另有營官管帶管官一員月支薪水銀四十兩公費銀六十兩馬乾銀十二兩帮帶官每管二員共八員每員月支薪水銀十兩馬乾銀六兩字識每營一名共四名每名月支薪水銀十兩哨官每營四員共十六員每員月支薪水銀十兩馬乾銀六兩督隊官每營五員共二十員每員月支薪水銀八兩馬乾銀四兩修理槍械工匠每營一名共四名每名月支辛工銀十二兩以上皆不扣建什長每營二十名共八十名每名月支餉銀四兩八錢馬乾銀三兩馬兵每管一百八十名共七百二十名爾名月支餉銀四兩五錢馬乾銀三兩馬夫每營二十二名共八十八名每名月支口糧銀三兩火夫每營二十八名共一百十二名每名月支口糧銀三兩以上皆扣建一八成步隊六營營官每營一員共六員各兼帶本營中哨每員月支薪水銀四十兩公費銀八十兩辦事官每營一員共六員每員月支薪水銀十五兩字識每營一名共六名每名月支薪水銀十兩哨官每營四員共二十四員每員月支薪水銀十六兩哨長每營五員共三十員每員月支薪水銀十二兩修理槍械工匠每營一名共六名每名月支辛工銀十二兩以上皆不扣建什長每營四十名共二百四十名每名月支餉銀四兩八錢步兵每營三百六十名共二千一百六十名每名月支餉銀四兩五錢長夫每營二十名共一百二十名每名月支口糧銀三兩火夫每營四十六名共二百七十六名每名月支口糧銀三兩以上皆扣建以上計馬步十營官弁兵夫三千九百三十六員名常年共需銀二十六萬三千一百四十八兩一營務處總理一員月支薪水銀五十兩會辦一員月支薪水銀四十兩文案委員一員月支薪水銀二十四兩支應委員一員月支薪水銀二十兩差遣委員三員每員月支薪水銀十八兩辦事官三員每員月支薪水銀十五兩書識八名每名月支薪水銀八兩差官六員每員月支餉銀八兩護兵二十名每名月支餉餉四兩五錢公費月支銀六十兩以上營務處總理員書弁兵四十四員名常年應需餉銀五千九百四十兩雜支一常年應需帳棚三百九十三架估銀一萬三千一百九十六兩九錢四分一常年應需藥鉛子母彈等項約需銀三萬兩一初年應需令箭鼓號旗幟號衣紥巾靴子等項估銀一萬九千四百三十五兩五錢六分四釐以上初年共應需銀三十三萬一千七百二十兩零五錢零四釐常年共應需銀三十一萬二千二百八十四兩九錢四分遇閏加增理合陳明奉硃批覽欽此 
[阻葡運米]  
　　廣州安雅書局世說編云京師外務部准葡萄牙人由粤運米往澳門迭經粤省紳商呈由大憲電阻外部告以約已議定無可轉圜旣而愛育等五善堂復呈請互商廢約尚未得有憲批某日撫憲札行藩憲曰光緒三十年九月二十九日奉廣東巡撫部院張批據該善堂紳董吳福元等赴轅禀稱竊日前葡使提議在粤省每年運米五十萬石以濟澳人近日省港金山米商咸傳外務部已允葡人歳運三十萬石紛紛向澳門牟利輿論驚譁伏查公法雖無禁米出口之條然歳遇凶荒勢必禁運是出口米之禁弛與否皆以有餘不足爲定衡粤省榖米不敷數月之食卽豐稔亦須由外運入迭經大吏奏禁運米出洋比年或歉或豐旋弛旋禁至去年大憲復不惜割棄鉅萬出洋米石經費嚴懲私運則粤米不能出外可想而知查澳門尚銷洋米開埠以來未聞缺食更時有奸商私運米石由香山下茅潛越澳門轉運香港出洋名曰澳門絲苗黏則澳火綽然有餘何須粤米接濟此次葡使要求難保非中國奸商所嗾使若不察情僞墮彼術中恐各國援利益均沾之言遠而新舊金山近而廣州灣各埠相率效尤羣起請運拒之則嫌怨生而外患興許之則飢困迫而内亂作實屬進退兩難况近日盗賊猖狂百物騰貴粤中工作數十萬衆已不聊生况米價因而復昻飢驅煽亂實在意中近觀西省禍亂之興可爲殷鑒按出洋米石其利甚溥查奸民包運每石收費銀三圓旣允澳門販運將來出售米照無異間接包運其利盡歸葡人合計三十萬石每年洋銀外溢不下數十萬使吾國上下交受其害惟葡人坐享其利固大負憲臺申禁之初心而於外交政策亦非計之得也抑更有進者歴屇弛禁皆聲明歳歉停止權自我操今運自葡人歳之豐歉漫無限制設使米空民哄而葡人堅持照運其將何法以處之董等深維國是痛抱切膚用敢復叩崇轅伏乞迅賜電請外務部拒絶葡請如業有成議仍請設法挽回以重民食而弭後患粤人幸甚大局幸甚等情奉批此事前據該紳董等具禀業經本部院會同督部堂電致外務部瀝陳利害竭力勸阻嗣准外務部覆電事已議定碍難更改又維詳晰會電仍請外務部將原議作廢以重民食並抄電札司轉諭各在案據禀前情凡該紳禀内所言各節早經電逹現應聽候外務部覆電再行酌辦仰布政司查照前札迅卽分諭各該善堂紳董等知照禀抄發 
[邗郡官塲紀事]  
　　揚州訪事人云各塲商就場收鹽其堆儲之處曰鹽垣每一垣内址工掀手捆扛等役不下百餘人父子相承視同恒産兹者泰州河垛塲忽改章收鹽致垣内各役皆賦閒居某日情急擁至公董家哀懇轉圜良莠不齊陡將器物悉行毁壞現經該營上司飛禀來揚兩淮運憲恩新甫都轉立委管帶緝私巡勇之張大令兌祖率勇前往彈壓○新任山東巡撫胡寳臣中丞由江寗起節北上本月初六夜駁抵徐凝門外官馬頭各官咸呈遞手版禀見翌日中丞命輿至各衙答拜旋卽回舟初八日黎明揚帆逕赴山左○揚州府屬興化各邑現已遵照憲飭創興圑練府尊余石蓀太守特於本月某日輕車簡從親往稽查蓋以照鄭重也 
[蘇省官塲紀事]  
　　蘇州訪事人云省城北路警察總巡鍾堯階明府自經護理兩江總督端午帥檄令管帶留防太湖水師副中營後卽 
 
 

Page 3

 
 
將營中陋習刻意删除隨繕具條陳禀蒙上憲批准如營官交接時應付前任移交銀二百兩哨弁交接時應付移交洋銀一百二十元由來已久兹擬將營官移交銀按九五折按年攤除銀十兩十年可得其半後遂以一百兩爲率哨官月扣洋銀一元每年十二元五年可得其半異日總以六十元爲率又營中各勇每於發餉時攤扣號掛錢明府實力革除另籌他欵彌補又水師中有名爲座船勇者擬仿陸軍酌提長夫之意將座船勇一名作爲水師哨弁津貼以杜缺額等弊并責成各哨弁每逢五十期操練水師講求槳法務須併演連環陣式復隨時親往各處巡閱奬勤懲惰○蘇省學務處日本總教習藤田豐八參議羅振玉經護理兩江總督端午帥電召赴江寗諮詢一切已於本月初九日由蘇起程矣○本月十二日爲長洲縣蘇靜菴大令之夫人設帨良辰大令在署肆筵設席徵召梨園子弟演劇稱觴恭請護理巡撫效述堂中丞署藩司陸方伯署臬司朱廉訪及在省文武各員在籍紳士赴宴十四日復假全浙會館設筵欵賓 
[憲旌未至]  
　　署任兩江總督周玉山制軍已由山東起節來滬昨日蘇松太兵備道袁海觀觀察江南提標右營參將周參戎以次文武各官咸赴去租界招商局金利源碼頭伺候至傍晚未見憲舟蒞止遂分道而回 
[軍節抵申]  
　　江南全省提督鏡巖軍門由松郡戟轅乘舟來舟來滬昨日清晨寄泊南市董家渡浦濱本邑各防營管帶官咸詣舟具手版禀見 
[驩騰挾纊]  
　　昨日本邑保甲總巡兼清道局員朱森庭明府傳集城廂内外各叚垃圾挑夫到局點名當將蘇松太兵備道袁海觀觀察所發棉衣褲飭各具領一套以資禦寒 
[串官嚇詐]  
　　前日本邑浦東保甲總巡局員謝岳松明府函送混名白頭訟師之姚福堂勾串委員嚇詐不遂揑名朦禀一案至上海縣署當晚縣主汪瑶庭大令升堂訊鞫僧人禮道訴稱本年三月由湘省至浦東行醫兼充六里橋十澤廟住持本月初六日來城禮懴忽有委員朱某者到廟向租戶地保嚇詐洋銀六元地保成國山禀稱本月初六日委員朱老爺至十澤廟遣家丁陳姓傳喚小的諭以此廟將改義學何以租作軋花棧旋書字條將棧發封小的與棧主嚴全福禀稱内有棉花三百餘包米豆一百餘包求寛限搬出委員老爺不准並言三日内如不料理定將貨物器具充公時姚及李仲山在旁勒令供給酒飯小的無奈出小洋銀七角命嚴買魚肉高粱酒送至廟中委員老爺及姚李二人共膳臨去又索轎金及家丁規費共洋銀十二元小的祇有六元盡數獻納後將情禀明唐橋保甲巡防局任老爺轉禀謝總巡老爺姚知奸謀不遂造揑八人名姓投保甲總巡局妄控嚴與廟僧有姦拐情事謝老爺遂立提姚及小的等四人送案求恩鑒察嚴供稱小的在汪姓處爲夥汪姓向租十澤廟空房軋花今春閉歇由小的接租餘與成保所禀相同姚供稱小的前曾充過地保日前由朱委員喚至廟中問話大令問李曰爾操何業供稱現包麫粉捐在白蓮涇設卡抽收大令判將姚責一百板交人保出餘人叱令退去聽候禀請道憲批示懲辦 
[懲棍黨]  
　　九月二十五日英界捕頭派中西包探至崇明一帶兠拿稔惡兇棍范高頭至則范已逃逸遂將范所坐之船及羽黨王東海奚福林陳富炳朱仁才四人帶回時英副領事德爲門君適往無錫游歴因未訊供昨日捕頭派包探解送公堂并呈騐在船起獲之東洋腰刀洋槍鉛彈等物讞員黃耀宿司馬會同德君升堂研訊王東海奚福林同供小的之船與范船同泊彼處致被包探悮拘旋有奚金生者投案訴稱小的係福林之父向在本城安分營生日前兒子裝載洋紗至河東被范劫去以故積恨甚深何肯與之同黨尚求明鑒陳供小的駕船裝土餘語含糊朱供小的在范船上執爨暇則守船餘事概不與聞包探李星福禀稱小的偕西探至浦東崇明等處兠拿范棍尋至老三港始將此船邏獲所獲四人中王及福林是否在范船上不能指實陳朱實係范夥捕頭齎呈簿册上載上海黨羽某某及某處送節規若干某人給月俸若干頗甚明晰司馬商之德君判將朱陳各責三百板禁押捕房六禮拜王及福林交的實人保釋旣而李探及同夥米順解張全發卽何全發至案禀稱此人與惡棍范高頭係僚婿行素日同惡相濟范簿上亦有其名下註每月　支辛工洋銀六元請爲記究張供小的雖與范有親誼並不爲非尚求寛宥司馬判責三百板管押六月 
[訊解徒犯]  
　　上海縣主汪瑶庭大令將解擬徒竊犯彭得勝赴松江府審勘先於昨日提案順供彭稱小的前竊南泥城外潮州會館衣服對時表等物大令飭在供單上蓋卽指模還禁猶中聽候簽差起解 
[琴堂冠蓋]  
　　淮安關監督恒月舫觀察啓江蘇候補道陳劭吾觀察惟彦同於日前因公來滬昨日先後至上海縣署投刺拜會縣主汪瑶庭大令以禮欵之 
[滬南火警]  
　　昨晚九點三刻鐘時滬南老太平弄某藥材行不戒於火致兆焚如警鑼旣鳴洋龍畢集取水噴射歴一刻許火始熄滅 
[再續譯西歴十千九百零四年十一月十二號字林西報所登牛莊魏伯詩德致李提摩太函]  
　　又接英格烈司十月二十二號函以奉天各友近日辦理情形相告查奉天東南北三郭現開設救濟院共十一處其中有大戯園兩處會館兩處客棧一處商家餘屋數處尚有兩處前曾允爲相讓大約十日前已經移用矣英格烈司君函中又云此次戰後居民紛紛避難其情形與遼陽戰時迥不相同蓋因日攻遼陽之時難民均經先時預備舉凡家具柴草糧食等物可以隨身携帶此種難民隨地皆有至俄軍向南前進之時難民漸次回家凡田中未遭蹂躪之植物尚堪收割奈自十月十三號起新來一種難民乃在戰地左近及渾河之畔避難而來手中一無所持前次難民婦孺居多此次難民男人不少渾河水深流急驢馬不能問津職是之故難民隨身之物大都不能携帶祗得沿途舍棄聞俄軍所造橋梁祗准婦人行走是以被溺者甚衆英格烈司君函中亦將開銷各項詳細提及謂糧食與柴薪兩項需費較多蓋此時糧價較諸平日何啻三倍又柴薪一項價值較諸平日幾及五倍並云現在所用之屋宇或係善士騰讓不取租金或僅以極廉之價取租所以此項開銷尚屬節省亦承各善士從中爲力所致創辦之始不無小補實爲幸事况且華洋同人均能竭力相助爲理洋友均不取資華友亦不取資者居多現在有人情願將糧食豐薪爲數甚多以公道價値售與英格烈司君處英格烈君業已承買應需欵項請爲接濟云云信尾略謂如能將現下實在情形普告歐美或者有人垂憐惟俄人行爲亦不足深責自居此際頗缺乏柴薪實出不得不然之勢也魏伯詩德又謂前次諸君聚議當經奉託李亞整甫君駐紥新民府會同上海派來委員辦理救濟之事旋接李亞望甫君十月十五號來信謂到彼之難民中全家同逃者附憲曾指撥房屋幾所現下曾經裝修以備難民栖身之所並云聞有百餘名刻在途次不日卽可到彼又接開原註在鐵嶺北六十里漫亞君函云現在註卽十月十八號盛京百姓已避難北來諒此間轉眼又須設院矣查漫亞君前曾醫治受傷之華人可謂早經閱歴又法庫門阿呢爾君已與彼處及鐵嶺官紳妥爲設法並將救濟應需房屋布置妥當一俟該處有事自必竭力承辦也兹特將以上各事走筆奉告卽祈垂鑒[  魏伯詩德謹具]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[優伶蒙赦]  
　　姑蘇訪事人云前者伶人霍春祥因犯誘姦之案被逮覊榮兹逢皇太后七旬萬壽大攽天下霍伶亦與其判得於本月某日釋出囹圄十三日已在全浙會館演劇娱賓矣 
[綢船被劫]  
　　杭州訪事人云省垣下游河道紛歧頗多盗患地方官曾示禁船隻夜行無奈商旅之急於歸家者仍皆冐險前進某日有一船滿載綢綾由湖州來省破曉時行經石門縣境突有暴客躍入艙内掠去貨物約値三千餘金并砍傷舵工二名甚矣行路之難也 
[西脊丹楓]  
　　蘇州訪事人云元妙觀居省城適中之地每日游人如蟻時有匪徒設攤誘賭受其愚者不可勝計事經中路警察總巡趙明府夢泰查悉嚴行禁止復倩武捕鄭鶴亭千戎宜當帶領巡勇嚴密查拿邇來劉盤龍一流人已稍稍潛蹤匿跡矣○本月初十日恭逢皇太后萬壽聖節各店鋪情殷慶祝莫不張燈結彩門麗爭奇某姓婦懷抱一孩至閭門大街觀看人多擁擠跌仆於地登時被人踐踏身受重傷迨經拯起孩已悶斃於懷矣是亦無妄之災也○皇太后萬壽聖節蘇垣燈彩甚盛無錫某某等人聞之引類呼朋來此一飽眼福初九日午刻舟至大墻門狂風陡作舟子把舵不穩覆入波心當經旁船援起十二人其餘十八人均已葬身魚腹矣 
[法界停訊]  
　　昨日爲本邑法租界公廨訊案之期適讞員陳大令别有要公因先期飭丁咨照捕房并禀明法總領事署暫進訊案一天 
[上海保甲巡防局紀事]  
　　日前有朱姓者投南市二十三七鋪保甲巡防局訴稱房客梁國賢欠租霸屋求卽押遷局員李伯屏二尹訊究之下斷令遵限遷讓在案昨日朱復投局禀催二尹飭差諭梁於五日内遷去○船戶劉阿大投二十三七鋪保甲巡防局控稱萬裕馬頭船戶某甲藉端詐去洋銀若干求提訊究局員李二尹告以事在馬路中應赴捕房聲訴○前晚顧正興竹器店失去櫃内所備洋銀五十元及錢若干千因於昨日投報十六鋪保甲巡防南局局員貿礎玉參軍飭捕勘明予限勒緝○日前小南門外協昌押鋪樓上失火幸未成災近由房主具禀二十三七鋪保甲巡防局請爲提訊局員李二尹允之 
[英美等國租界公廨晚堂瑣案]  
　　許李會控女兒金花在滬曁娼等情前晚讞員黃耀宿司馬升堂研訊許共小的係浙江寍波府　某邑人女兒當五歳時已許字鄔光福尚未過門不知被何人拐至上海押入娼寮求恩提案訊明給領鄔供小的在文匯西報館充排字之役前在寗波象山縣時聘王姓女金花爲室不知如何來滬賣娼金花供小婦人年甫十七象山縣人父親王杏甫早已病故家中祗有母親因乏衣食自願來滬賣娼鄔係家内所用工人並無許字與伊之事司馬著暫行管押令許將女母王氏邀案備訊按賣難奇特甚鄔旣稱金花係王姓女何以其父姓許而其母反姓王此中糾葛不清諒司馬秦鏡高懸覆訊時必能洞燭一切也○胡大勝控稱周寳卿爲蘇松舟作保將方單抵借洋銀日久不還求恩追給前晚司馬升堂研訊胡供光緒二十六年蘇因急用將方單兩紙浼周作保抵借洋銀一百元迄今已閱五年本利無著叩請究追蘇供此項欠欵實苦無力歸還願限年終料理司馬判蘇於下月底理清違則將方單兩紙歸胡變價抵償 
[英美等國租界公堂瑣案]  
　　祝蘭舫控胡德生騙去洋銀一萬元等情已紀前報昨日四圖地保徐聖卿投案禀稱小的圖内有胡德生兄弟二人合産田一畝五分六七釐北首有小屋三椽屋基約三四釐九圖地保姚向祥禀稱小的圖内有胡德生兄弟合産之宅基三分七釐三亳又墳地四分聞尚有地在靜安寺迤西請大老爺傳彼處地保訊問可也讞員黃耀宿司馬商請英副領事德爲門君將情告諸祝所延哈華托律師靜候靜安寺附近地保到案再訊○張阿榮不知如何行至虹口漢　禮路被王新星戮傷因之投將捕房昨日捕頭派人解王至案禀稱訊已送某醫院療治司馬著押候張愈後質訊○洋人實客利控華人趙發茂以方單抵銀串令地保蓋印假戮等情昨日司馬將趙傳案略詰情由押候訂期會訊○包探方長華解行竊朱錫卿家朝珠補褂及竹牌等物之陳少蘭至案禀稱當朱報捕之後小的曾至各當質鋪查問均稱並未收質迨獲竊賊詰知贜實質與新閘萃昌當鋪隨由小的吊到請傳萃昌執事人究罰司馬准之著於禮拜五傳案候訊○雙龍洋行主以王運生行竊洋酒報由包探沈阿岳拘獲詰知贓已與法租界人王老桂因卽投案禀陳司馬著將王押候提王老桂至案定於禮拜六質訊○包探朱桂生訪悉有王國楨者專在租界各處或各輪船上私售六門手槍因無誼據初尚不敢拘拿前日央人向購議定每枝洋銀二十元先付價銀然後交貨隨卽緝獲押至家内在灶下搜出手槍二枝槍彈數匣因於昨日解案請辦司馬謂王曰私販軍火厥罪非輕爾知之否王稱小的知罪然小的實係受人之愚尚求恩宥司馬詰其此槍購自何處王供在信亨洋行益司處購得司馬著俟禮拜五傳益司到案訊明核奪○包探劉阿炳解顧根有至案禀稱前日有王吉瑞者被顧混用匯豐假鈔票洋銀十元迨後入市兌換均不收用因卽投捕房將顧拘獲顧供本年正月小的與王合股販水果至日本售得洋銀十二元日人給以匯豐票十元不知其僞現願賠償司馬判顧賠徵洋銀十元然後交人保釋○包探邊槐洲解李守衡至案稱此人行竊杭州潘赤文家洋銀四百元報經小的拘獲詰知只剩洋銀二百五十元其餘分購對時表一枚金戒指三枚並白皮箱等物今特送請究辦司馬著將起案之物點明留存李押候過堂覆訊 
[法租界捕房紀事]  
　　木作頭蔡元生向某洋行攬造房屋五十餘間轉包與水作何瑞林沈小有計洋銀四千餘元於八月某日完工尚欠何沈洋銀九百四十元迭次向索一味延約近日何沈偵知蔡將造價領出購買水木各料另建房屋遂卽扭訴捕房捕頭詰悉情由命押候解送公堂禀請讞員陳楚生訊究○前日積竊張阿六乘間混入某姓家竊得銅壺持向某押店求質適爲包探所見拘入捕房捕頭命押候堂期解送公堂禀請訊辦 
[美租界捕房紀事]  
　　前晚江北小工李六官徐根友沈福和在公和祥碼頭爭扛貨物互相兇毆適爲六百三十三號巡捕所見一併拘入捕房捕頭令押候解送公堂禀請讞員黃耀宿司馬訊辦○昨晨積竊嚴阿寳掩入北四川路鄭華軒家圖竊適爲五百十號巡捕所見拘入捕房捕頭令押候解送公堂禀請懲辦○昨日粤人梁煥來扭西孩某甲至捕房訴稱僑居南海路第一百二十四號門牌屋内被甲潛入竊去洋銀八十三枚幸卽追經是以解送前來捕頭令押解至本管領事署禀請訊懲 
 
 
 

Page 10

 
 
   
 
 

Page 11

 
 
   
 
 

Page 12

 
 
情形醫會同雲貴總督臣丁振鐸附片具陳伏乞聖鑒謹奏奉硃批仍著妥爲撫恤毋任失所欽此 
[大臣德奏爲恰克圖磚茶等項規費收數减色請旨飭院仍照前奏俟收過一年再行核辦摺初二日]  
　　奴才德麟跪奏爲恰克圖磚茶等項規費收數减色請旨飭院仍照前奏俟收過一年再行核辦恭摺仰祈聖鑒事竊奴才前准理藩院咨開具奏請將恰克圖司員衙門及入甲所收磚茶皮張雜貨每年究有若干查明以二分之一解院辦公等因一摺奉旨允准欲遵咨行到庫當經奴才以該處收數難以預計擬派專員前往經徵過一年查有確數再爲規費項卜核計多寡酌　各處津費公用等因奉諭旨該衙門知道欽此欽遵辦理並咨理藩院遵照在案嗣經理藩院以恰克圖司員專司俄民交易等事經徵各項應責令該司會同所派委員經理等因復行奏奉諭旨允准咨行欽遵前來奴才當卽欽遵轉飭司員及該委員遵照會同辦理亦在案現於八月二十九日復准理藩院咨開前因辦公欵項奇絀是以奏請將恰克圖所　磚茶皮張雜貨等項規費以三分之一解院辦公計今已及半年其徵收數目若按月計算必有大概之譜先以半年爲期共收若干應解本院三分之一若干照數　撥務於十月内解交到院以資辦公等因咨行前來查庫倫官員費用本無正欵可撥經前任大臣桂斌由該司員等所收規費内酌提化私爲公銀八千五百兩奏定按年撥用有案本年奴才以准院咨撥奏請派員認眞經徵滿擬徵過一年查有確數再行分别酌撥奈自設局以來適値日俄兵事日亟商民茶貨去者益寡所有徵收比前尤爲减色計今半年收數尚不足庫倫津費之項該處員役亦任遷就撥留應恤又兼本年食物異常昻貴卽收過一年將此項化私爲公銀全數提庫尚恐各官員津貼難以足用而况酌留該處支項其收數未必能如願以償現甫半年更何能計及撥院欵項之有無合無請旨飭下理藩院仍照奴才前奏俟恰克圖司員等所收規費徵足一年核計多寡是否可以分提再行酌撥理藩院辦公銀兩除將另徵清茶　規一項飭恰見圖司員照章遵限解院並備文咨院查照外所有該處磚茶等項規費收數减色請旨飭院仍照前奏辦理緣由理合恭摺具奏伏乞皇太后皇上聖鑒再蒙古大臣綳楚克車林現因請假未經列銜合併聲明謹奏奉硃批該衙門知道欽此 
[吉林將軍富奏爲職官犯案恃符狡展請旨先行革職以便歸案訊辦摺初二日]  
　　奴才富順跪奏爲職官犯案恃符狡展請旨先革職以便歸案訊辦恭摺仰祈聖鑒事竊查伯都訥副都統衙門經徵土稅委員防禦烏順因查知邱文隱匿土稅抗不補交喝令巡役福海非法毆責致邱文受傷後痰壅氣閉身死一案經前將軍長順將案提省發道督員審究擬辦在案現經提訊該員烏順據供並無喝毆邱文致死情事再三究詰堅不承認顯係恃有職官故意狡展兹據吉林分巡道方朗詳請奏叅前來奴才相應請旨將吉林滿洲正紅旗藍翎防禦兼雲騎尉烏順先行革職以便歸案訊辦除咨部查照外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[陜甘總督楊奏爲揀員請補要缺都司以裨營伍摺初二日]  
　　頭品頂戴陜甘總督奴才崧蕃跪奏爲揀員請補要缺都司以裨營伍恭摺仰祈聖鑒事竊奴才接准部咨陜西河州鎭屬洮岷恊營都司員缺係第一輪第七缺輪用儘先人員行令揀員請補等因准此奴才查洮岷恊營都司員缺設處邊隅撒番回漢雜居互處風俗素稱刁悍非强幹穩練之員難期勝任兹查有留陜甘儘先補用都司李深沈諳習營章才具穩練以之請補斯缺實屬人地相宜合無仰懇天恩俯念員缺緊要准以該員李深沉補授洮岷恊營都司員缺以期得力如蒙俞允俟接准部覆後卽行給咨送部引見以符定制除飭取該員履歴清册另咨送部外謹會同陜西提臣鄧增合詞恭摺具陳伏乞皇太后皇上聖鑒飭部核覆施行謹奏奉硃批兵部議奏欽此 
[陜甘總督崧奏爲揀員升補游擊員缺以裨營伍摺初二日]  
　　頭品頂戴陜甘總督奴才崧蕃跪奏爲揀員升補游擊員缺以裨營伍恭摺仰祈聖鑒事竊准兵部咨陜西河州鎭標右營游擊胡秉　囘籍修募開缺係第二輪第六缺輪用應補該省應補及捐輸均無人應用第十缺應升人員行令迅揀請補等因查有河州鎭屬岷州營都司榮煥任事年久職練才優整頓營務一切諸臻妥協係俸滿應升人員以之升補斯缺旣與部章相符亦與營伍有益合無仰懇天恩俯准以該員榮煥升補河州鎭標右營遊擊俾資得力如蒙俞允俟接准部覆卽行給咨送部引見以符定制除飭取該員履歴清册另咨送部外所遺岷州營都司員缺陜甘現有應補人員容奴才另揀請補謹會同陜西提臣鄧增恭摺具陳伏乞皇太后皇上聖鑒勅部核覆施行謹奏奉硃批兵部議奏欽此 
[黑龍江將軍逹等奏爲遵旨裁汰冗員擬先將布特哈城副管十二缺一律裁撤以節餉需摺初二日]  
　　奴才逹桂程德全跪奏爲遵旨裁汰宙員擬行鐞布特哈城副管十二缺一律裁撤以節餉需恭摺抑祈聖鑒事竊於本年七月十一日准吏部咨開光緒二十年五月二十七日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨凡京外各項差缺有應裁汰歸併者著各部院堂官及各省將軍督撫破除情面認眞釐剔奏明裁併以節虛糜而昭核實等因欽此欽遵咨行到江仰見朝廷軫念時艱力求實際下懷佩悚莫可名言伏查江省政務無論兵刑錢榖向歸旗署辦理雖其間設有　蘭綏化兩處而幅員遼闊任地方者已苦鞭長莫及近復荒地日闢風氣日開局面爲之一變一切差缺祗有議添議改無可議裁　在聖明洞鑒之中至於旗制各缺統計各城爲數甚多然層層鈐制各有專責自非統盤籌畫將旗務安插妥貼不能應加裁併惟查布特哈城自改設副都統衙門以來業已原設總管三缺概行裁撤改設滿洲協領二員索倫逹呼爾協領各一員每員兼管兩旗其原設滿洲副管八旗索倫逹呼爾副管入缺共十六缺亦經陸續將滿洲副管裁去四缺而索倫逹呼爾尚仍其舊是八旗各有協領兼轄又有校佐專官足資分理副管之缺本無專司之事核計該城現存副管共十二缺每年所需公費甚多當此欵項支絀之際涓滴皆應撙節豈可以無用之缺徒耗有用之餉自應卽行裁撤以昭核實據該城副都統雙福咨請核奪具奏前來相 
 
