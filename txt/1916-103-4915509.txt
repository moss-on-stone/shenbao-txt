# 1916 - 103 - 4915509

 

Page 1

 
 
   
 
 

Page 2

 
 
時評 
[照例（冷）]  
今日代立法院已奉到總統之退位書矣是又一照例之文章也所謂代立法院奉到此退位書後亦不過有一番照例文章對付之而已矣照例文章决不能發生效力也 
夫代立法院非所謂一不正式之機關在反對者亦在消滅之例乎總統旣非代立法院所能舉總統之退否亦非代立法院所能顧問然旣有此代立法院又値此時勢之相逼則對之退位因之開議焉以前此之方法視之宜有此種手叚耳 
雖然此照例之手叚今日尙能行之而勝任愉快也耶 
專電 
　　北京電頃代立法院奉到總統退位書訂明日付議 
杭州電前第六師師長葉子布已離省由童葆暄君暫代師長守備司令徐樂堯亦已離杭屈遂直接統帶該部浙人對於屈映光甚形憤激寗紹獨立軍首領周公選嘉湖獨立軍首領呂公望均已到省屈映光昨自取消巡按使兼總司令名義改稱都督 
上海消息前駐滬第十師奉政府命開往閩省今又忽奉命調回上海聞劉冠雄確於今日抵吳淞　 
譯電 
　　北京電湖南湯將軍電阻倪軍入湘（十七日）北京電北京華字報稱英法俄銀行各奉本國政府訓令不再將鹽稅餘欵交付中政府以示贊成日本主張之意（十七日） 
　　北京電法制局現正籌議將來國會制度（十七日） 
北京電三月份各省解京之欵共七百七十萬五千七百五十三元（十七日）北京電梁士詒否認赴粤調和之說（十七日）以上德文電東方通信社電（日本人組織） 
　　北京電某機關接到南京急電謂江陰砲台混成第七十五旅之兵五營革命黨内外相應於十六日黎明舉事他之一營因反抗被迫至火藥局附近殺營長王振邦其部下遂悉投降又旅長方更生蹤跡不明革命黨張某被舉爲總司令即行宣言獨立任命蕭某爲要塞司令官李某爲副司令停泊該炮臺下之軍艦數艘亦歸獨立軍之手北京政府接到此報極力隱秘昨日以來疊開軍事會議然無何等决策（十七日） 
北京電天津電云招商局輪船新江開灤公司輪船廣平於十五日午後滿載陸軍由大沽出發惟其行踪甚爲秘密想係開往上海或福建（十七日） 
北京電陜西土匪巨魁邱彦彪曩以白水縣之黃龍山爲根據自稱討袁大元帥近陜北鎭守使陳樹藩部下之兵二千人投入該黨其勢益大猖獗非常連陷富平同宮耀縣各地大有殺到西安之勢將軍陸建章得此警報即於本月五日親率大軍由三原方面出勦其前衛部隊於九十兩日與匪交戰官兵死傷甚衆故陸將軍又調省城新銳之兵聚集三原以圖再舉而期剿滅又有風說陳鎭守使部下受革命黨之勸誘迫陳獨立（十七日） 
北京電重慶電云據與駐渝四川軍有關係之某氏言陳將軍與蔡鍔通同計畫四川獨立其原因（一）成都文武官員以今春以來叙州瀘州及他各處戰役兩面死傷甚多地方人民亦大受損害不過爲助袁氏一人大悟此無意義殘害同胞之非（二）四川及陳將軍所率之北軍兵餉及其待遇較諸曹錕部下雲南獨立之後入川討伐之北軍爲薄故甚不平（三）袁氏曩欲實行帝制及見其不可忽又取消如此施政毫無誠意大失政府之威信反之護國軍所主張則義正理順今一般人民均已了解兼之各省先後獨立遂愈激成排袁之思想有此三因故謀獨立惟因曹錕等反對故近護國軍有凖備總攻撃重慶之報因此現在重慶四川軍之地位進退兩難云 
北京電廣東電云日前海珠島會議之際湯覺頓譚學夔王廣齡呂某王某等五人會議僅二十分鐘突被射殺一事暴行之兵已確知爲統領顔啟漢之部下至暴行之原因有謂係龍濟光之部下爲擁護龍之都督地位出此者或謂民黨内訌由民黨之一部與顔統領共謀者種種謠言殊難憑信如前年宋敎仁在滬被人暗殺之際亦有種種謠言謂係黃興或陳其美主使又有謂係國民黨之反對派敎唆等說同一無根之謠惟與廣州某秘密機關有關係之某甲近曾由交通銀行分行領欵數萬元分給該護衛兵之一部是政治的複雜之原因與脈絡已有線索呆尋惜中國之警察及裁判制度不完全故難急知其眞因云（十七日） 
東京電倫敦電云英國政府發表禁止銧鐵鋼鐵鐵道材料造船材料出口日本商人聞報大爲恐慌惟其内容尙無公報而日本鐵廠又造船業者尤爲恐慌（十七日）東京電法國政府决於雲南河口及福建厦門設頌事館（十七日） 
東京電俄國大使今日正午承日皇在宮中豐明殿賜宴大使挈同女公子入覲當蒙賜以優渥　語首相以下百官均奉召陪席（十七日）戰電 
[其二（英人路透電）]  
　　巴黎電今晚公報云末斯河左岸敵軍猛轟亞伏柯爾叢林及三○四山法軍陣地右岸杜 
哇芒境兩面及華愛佛等處砲隊頗活動陣線他處較爲安靜（十五日）巴黎電今日下午公報之特點乃法軍在杜哇芒獲勝法軍於薄暮時在村南猛攻佔據敵軍戰 
壕數道俘敵多人德軍仍在轟撃亞伏柯爾　柯萊特叢林華愛佛有間斷之砲火陣線他處砲隊活動如故（十六日）　　倫敦電公報局發表公報如下十四日晚間海軍飛機三架飛至君士坦丁抛擲炸彈以繋某火藥廠及飛機停置所尙有一架以炸彈擲撃亞特里洛泊爾火車站君士坦丁之來往行程共三百英里出發時天氣晴朗後遇雷雨諸飛機均安然飛回（十六日） 
　　彼得格勒電德軍仍在伊克斯庫爾及斯摩岡以窒人呼吸之砲彈取攻勢未得手俄軍激戰後逐走防守特里比崇特東面十六英里鞏固地位之土軍（十六日） 
　　彼得格勒電公報云俄步軍在特文斯克加布洛夫加獲勝利破有刺鐵絲障礙物四道佔據重要小山二座德軍屢次回攻均被撃退小山間戰地及敵兵戰壕中滿臥敵屍加里西亞之俄軍仍佔優勢奥軍於此曾施詭計抛棄來福鎗大呼投降迨俄兵行近乃㧞劍刺之但擾亂之際爲俄兵加以重懲（十六日）　　被得格勒電北陣線地已乾燥故戰事復漸活動惟目下之戰事其得失僅關一區加布洛夫加南面之戰事有利於俄軍之象俄軍現固守已得之陣地俄軍在比特里斯境所獲之勝利頗關重要因土軍雖得由君士坦丁抵陣之生力兵一師團仍不能抵禦俄軍之强襲也（十六日） 
　　倫敦電萊克將軍報稱本月十五日英軍在底格里斯河右岸徐徐前進佔據敵軍前鋒陣線敵軍委棄死屍多具其在戰壕被俘者爲數甚衆大雨後天氣已晴惟尙多烟霧（十六日）　　羅馬電意公報云比境仍有戰呈意軍奪獲機關槍數架基狄加里亞與蘇加那山谷中砲戰未止意軍衝撃生擒敵兵八十人（十六日）倫敦電海格將軍報稱英軍昨夜轟發地雷二具後襲撃通拉巴塞大道南之敵軍戰壕獲有效果今日亞拉等處砲火頗活動（十六日）華盛頓電威爾遜總統决意向墨總統加蘭柴提議美軍决不深入墨境苟墨軍確能剿治維拉則美軍可立即撤退聞巴拉爾墨人攻撃美兵一案當另行致牒交涉（十六日）　　紐約電法國匯率漸見恢復因有法國新借欵之消息故也聞借欵之數爲英金二千萬鎊（十六日）　　倫敦電雅典來電解釋聨軍暫據克浦哈洛尼亞島亞哥斯土里之原因謂塞國軍隊在柯佛休養多時軍氣復振佈置已完擬藉希臘鐵道馳往馬其頓蓋伊哇林海經聨軍巡緝已無敵潛艇蹤跡但愛琴海島嶼數百難免敵潛艇不混跡其中敵塞軍有遵陸乘車前往馬其頓以避海道危險之議也乃希臘有反抗之說故聨軍遂暫時佔領克浦哈洛尼亞島聞英使語人曰希臘如果能嚴密防守其領海則塞軍借路裝運之說何致發生云德奥公使已晤見希皇與首相時局頗形岌岌（十六日）　　雅典電希臘政府决計展至五月三日召集國會俾政府得以自由應付時局（十六日）　　倫敦電荷蘭船伯羅文號（二七六噸）被沉水夫遇救德商船希斯巴里亞號（二五八一噸）在瑞典京城南面觸水雷沉没船人遇救英商船菲爾波號（三八三八噸）與瑙威商船普斯那斯太夫號皆被沉（十六日） 
[其二（德人德文報專電）]  
　　柏林電德軍大本營宣布公報如下十四日前敵除有限於一區之活動砲戰外餘無要事敵軍圖在末斯河左岸進攻爲德軍砲火所阻（西境戰况）加布洛夫加境杜拉堡西北拉洛區湖南面敵軍進攻者均爲興登堡元帥之軍團撃退里哇波爾特親王陣前之俄兵枝隊圖攻塞維區河之德軍陣地者亦無效果（東境戰况）伐爾達河東面之敵砲隊昨日暫覺活動十二日夜間敵飛機以炸彈擲撃奇夫桀里及波哥里加未獲效果（巴爾幹戰况） 
十五日大隊英兵進攻聖台洛瓦南面德軍地雷陷穴以炸彈相摶後不支而退亞貢及東面有活動之砲隊及地雷戰事末斯河西面之法軍圖攻摩爾化末拉凡南庫米愛萊森林之德軍陣地進攻之前轟撃甚烈但僅有數大隊得出發攻撃摩爾化末其餘法兵悉爲末斯河兩岸德軍猛烈之砲火所阻法軍於德軍於德軍陣前大受損失其已入德兵戰壕者均於徒手相摶時倒地末斯河東及華愛佛平原砲戰甚烈敵兵在杜哇芒砲台西南以炸彈進攻兩次殊易敗之（西境戰况）昨日俄軍數在杜哇堡西北進攻仍未得利塞維區陣線前之敵軍先以砲隊猛轟繼以步兵進攻力殊荏弱敗之頗易（東境戰况） 
　　維也納電奥軍大本營宣布公報如下十四日俄砲隊猛轟斯特里巴河下游里斯特河成洛維資東北之外陣地斯特里巴下游河口附近及布柴資東南均有前鋒戰事頗形激烈今有一部分仍在進行南部某凸角戰壕之守兵已退至總陣地敵軍於加斯洛維斯東北攻入奥軍前鋒陣地即經奥軍回攻逐出是役奥軍俘軍官一員兵一百零六人獲旗三面奥兵枝隊肉薄後佔據自布柴資至索爾柯夫大路間之俄軍前鋒陣地一處飛蝶南大公軍前敵砲隊頗活動（奥俄戰况）意軍進攻奥軍近得之米爾里佛陣地失利而退泊洛根境雷砲頗活動意軍猛轟柯爾第那拉敵軍圖在蘇加拉進攻未果鐵洛爾路之奥軍棄斯巴龍南之防壁佔據其次之陣地亞達瑪洛之奥兵佔據山脊一虞意軍進攻斯柯爾魯索山未得利（奥意戰况） 
十五日敵飛機七架出現成洛維資天空奥飛機升空與戰兩小時撃落敵機一架其餘敵機均逃回有受損之敵機一架降落俄奥陣線之間爲奥軍撃毁且斃其瞭望員奥飛行均未受傷陣線餘處頗形安靜（奥俄戰况）前敵砲戰仍在進行奥軍奪獲米爾里佛意軍陣地一處且屢敗回攻之敵軍加以重創奥砲隊猛轟佛里區及邦特巴之意軍陣地蘇加拉之意軍圖佔洛伐里杜河兩岸高原之奥軍陣地失敗而止（奥意戰况） 
　　君士坦丁電土軍大本營十三日公報云戰局未變敵軍增築防禦工程頗形忙碌 
四月九日一役英軍死三千人土軍僅死七十七人傷一百六十八人兵蹤九人（伊拉克阿刺伯戰况）陣地天氣惡劣戰局未變旭魯克山谷一役無關重要（高加索戰况） 
　　柏林電官中宣稱本年三月内敵商船之爲德潛艇所撃及觸水雷而沉者共八十艘都二十萬零七千噸 
公電 
　　唐少川致美政府電美國華盛頓國務卿公鑒余受中華民國國會議員之委託謹致辭於閣下袁世凱背誓叛國身罹大辟用是雲南貴州廣西廣東四省獨立共和政府不復認爲元首當經通告各友邦公使領事在案自是而後浙江江西更相繼宣布與袁政府脫離關係職是之故所有袁世凱與波士頓銀行訂立之二千萬美金債約吾人萬不能認爲有效用敢對足下爲正式之抗議夫借債果確充實業發展之用吾本表同情惟居今日而以欵付袁則無論用途如何自信均非其時矣（另有致美國駐京公使一函詞旨均同惟特别聲明拍電政府） 
　　澳州華僑致唐伍電唐伍二公鑒龍踞粤垣僑民誓不承認乞聨各界電龍解職另組政府怡朗書報社叩 
要聞一 
[英報論南方獨立之歷史關係]  
　　鐵血驚醒官僚派 
 
 
 

Page 3

 
 
　　河山自有主人翁十五日英文京報社論曰記者昨論浙省獨立之軍事價値曾謂南方今日之舉動乃所以完辛亥革命未完之事業此語雖甚簡單然可爲中國歷史中一重要時期之眞詮後之史家觀於過去之四年必謂袁氏當國無一建設之政績雖然學者以比較的觀念及遠大之眼光將謂此四年中不乏偉大歷久之敎誨焉此時期雖窮於實際價値而極富於經驗已舉中國所不可能之事與將來欲圖救國必須永遠屏絶之計謀而昭示吾人矣昔希臘哲學家標自知之學說詔其國人以自知爲賢愚之判夫自知之學乃無價之珍在昔爲然今猶若是今日吾人漸自知矣革命也政治上之屈辱於日本也皆吾人購此自知之代價也代價雖昻然吾人已知握政權於北京者其治理庶政必如國民之公僕而不能如國民之主人則吾人所得者正非絶無價値也辛亥大事業即以國民元首乃公僕而非主人爲敎訓有新知識者固了解其勢力及其意義然繼滿淸而秉國政之官僚派則不能理會西方政汉思想之精理於是内政外交悉以滿淸治法爲根據而不能奮力實行有創始力之政治家所鼓吹之制度其歸於失敗也有固然矣 
辛亥年之革命在官僚派視之直以爲中國未隨其他古國而俱亡者百年歷史中之一枝一葉而非絶大之事件也官僚派旣以前淸所以亡國之大事爲歷史上偶然之事變於是袁氏執權之短暫多事時期中皆呈恪遵前淸舊制之怪象而無政治思想之獨立精神南京條件所表示極有效果之計畫遂因以不能發展夫所貴乎有國民之政府者乃以其能集其全力全能以求國民之眞下幸福也何意國民公共之政府竟成少數貴族之私產置多數國民利益爲緩圖而以造成新帝室爲先務矣今南方起義一聲霹靂破此妄想記者知其以鐵血驚醒官僚派而一再告之曰辛亥革命已開一新紀元矣此後吾中國和平勤懇之人民與夫大好山河決不能爲北京主人之私產矣吾中國此後當倣行各國所以富强之方法與主義不能再容各國所屏棄之政策致使吾中國與他國相懸殊矣故記者謂今日雲南所行者乃完南京未畢之事業也 
　　中國通商口岸之新聞家常有以此說爲不然者謂辛亥革命乃純粹種族之性質南京之條件乃時事之偶有非國民之公意作此言者誠可謂淺之乎視革命大事業矣辛亥年南京要求滿淸退位之條件自表面視之似確有種族之氣昧然種族感情乃革命之枝葉非革命之主幹詳加考察即可知南京所實際反對者乃反對以失政之滿人爲中國之主宰耳記者試設一問題以證明之假令從前淸廷政治良好能饜人意則尙有人以辛亥年爲中國歷史中絶可紀念之時日乎假令光緖帝天假以年實行憲政佐以康梁諸賢利澤施於人則淸廷尙不能繼續存在或如今日英國白倫斯維克皇室之爲人敬愛乎記者竊謂南京之所以要求滿淸退位者非因其爲滿人乃因其爲無能之人抑國人心理以爲滿人主治者率爲不良之主治者而不良之主治者必爲與滿洲主治者同一氣味之人記者恐世人旣誤解從前南京要求淸廷退位之眞象再誤解今日南方要求元首解職之實情故不得不確告曰南方之要求於袁氏者與南京之要求於滿淸者其理由實同蓋南方非因個人之惡感乃因袁氏之行政手腕與其主義與滿淸同轍故欲迫之退位也 
[粤省獨立後維持治安之大會議]  
　　八日下午一時龍都督約請紳商善學報各界曁自治研究社維持公安會各社團到署茶會並商議維持目前治安秩序事宜及解釋匆遽宣布獨立之理由三點二十分各界齊集由龍都督起言粤東此次宣布獨立事出倉卒一切手續多未預備完全於獨立急不及待之原因則由北京政府擬派北兵來粤助防恐北兵一旦抵境則爾時欲宣布獨立或不免與北兵有所衝突地方將至糜爛故不如及早爲之一面電告北京阻止北軍不必來粤此爲趕速宣布獨立之原因其次則謂今日省外呼屬熱心國事之民軍爭欲來省効力惟獨立後一切佈置本都督一人不便主持擬俟岑西林梁任公陸幹卿到粤後公同籌畫現在岑梁陸諸公尙未抵省將來需否大募民軍以爲出發討袁之用目下尙難獨斷則各路民軍暫時應否准其來省投効應徵集各紳商社團之意見以定從違當經各紳團公同答稱目下省垣軍警旣足以維持治安外屬民軍實無來省之必要應由各社團自行刋發傳單勸阻各路民軍暫不必來並請龍都督行文省外各屬曉諭各民軍須靜候岑陸梁諸公到粤後定有部署辦法無庸自行來省及勒繳外屬警衛軍槍械云云龍都督遂申言各社團公意旣以爲民軍母庸來省則行文及出示禁止自是官廳應有之手續並言今茲獨立全爲地方利益上起見並無個人權利思想我們外省人尙且不欲令廣東地方糜爛座上諸君皆廣東人當更切盻廣東安全寗有願見其糜爛之理試觀雲南貴州獨立地方秩序井然絶無半點亂子然滇黔地方較遠諸君或未克詳知若最接近之廣西其獨立情形七　不驚市塵如故人人當能知道故吾望廣東宣告獨立亦如滇黔桂之秩序井然太平如昔若因獨立弄到地方糜爛則不特全粤人民同罹慘禍即南方各省熱心擁護共和之人亦斷不願其如此也談次並介紹雲南唐都督派來之代表與在座諸君相見旣而張前　按復起立演說廣東獨立之三大理由第一袁世凱日前承認帝制旣已有自取消其中華民國大總統之資格現在帝制雖已取消在法理上言之袁氏已無元首之資格國民須用一定方法另舉大總統惟是袁氏現旣未曾退位南北兩方仍不免有所爭持以正義言欲維持民國必當扶助南軍因南軍目下僅得滇黔桂三省爲根據地旣苦瘠交通復不便利實力頗難與袁氏對抗粤東爲衝繁腴沃之區實南方至重要之省份今起而獨立與滇黔桂三省聨合則可以組織政府與袁氏抗衡再從前沿江沿海諸省多未敢公然附和南軍者蓋以雲貴之勢太孤成敗不能遽覩耳今兩粤相繼加入聲勢較前浩大進足以戰退足以守必有多省起而響應相率獨立則不消武力逼迫袁氏以大勢盡去自不能不退位而再造共和毫不費力矣即或北方有三數省爲袁氏死力拒守不能盡如所期然聨合粤桂滇黔以次吸引其附近諸省亦可成一南方眞正共和之民國而足以自固此獨立所以爲中國大局計者其次廣東地方自南方事起謠言百出人民反對袁氏四處騒然若北軍更來助防益易横生衝突激成暴動非宣布獨立無以息謠諑而定人心或疑獨立後北軍來攻地方不免糜爛殊不知此母庸過慮也袁氏現託各省軍巡調和聲明凡獨立省份北軍不許到境故獨立而後北軍斷不能來此獨立之所以爲地方治安計者又其次　廣東爲交通利便財賦極豐形勢極要之地若聨合滇黔桂組織新共和國則政府所在地必爲我粤方足以收指揮策應靈便之效若廣東不獨立則終必致糜爛而不能得新政府之策源地今宣布獨立即所以保全廣東保全廣東即所以保全新政府之策源地此獨立之所以爲南軍政府計者演說畢衆咸鼓掌時已將五句鐘遂散會 
是日各界又在海珠會議維持治安辦法王廳長譚學葵三席胡統巡潘賀顔蔡梁各統領李司令曁各師旅團部各軍官及粤省紳商慈善各代表均蒞會議决凡屬軍民均應聨絡一氣共保公安以後彼皮對於地方力任保護不得再招民軍稍有滋擾其在未獨立以前成軍者對於原有海陸軍警一不得繳械二不得截船三不許北軍來省如有冒充民軍擅自來省各軍警應概以土匪論嚴行對待以保治安其餘各事均應靜候岑西林陸都督梁任公蒞粤解决 
[永州已預備戰事]  
　　英文楚報四月四日永州通訊云吾人居永日在恐慌之中前者尙僅謠言而已今謠言時代已過而將實有所覩矣旦夕北軍將紛擁而至或將以永作爲攻桂之根據地其前鋒已有抵永者故公署寺院兵房均已設榻以待預料來者至少萬人一般人士估計之數則遠逾於此桂兵現駐守邊界且日有援兵由南開至湘桂郵報仍通惟電線已斷由北通桂之大路防守甚嚴凡旅客輒被疑爲細作必待證明非是始得入境此間人民今頗惴恐蓋北兵聲名狼藉嚮日旣未受人歡迎今復有若大之數臨此以故衆皆存有戒心永州南部近三年來盜風頗熾各鄕戍兵撤退之後盜匪焚掠勒贖益無忌憚故鄕民之畏盜者紛來城中而城中之民則欲徙居他處今料湘南邊界之戰地必在距永九十里之處現因開戰在即故本地醫院已作紅十字會之佈置惟院中醫士殊不敷用如有大戰則需助尤急 
[帝制内幕之箇中人語]  
　　英文京報云京師報館林立平日宗旨不能盡同其言論紀事自不得不異自去年秋帝制問題發生各報中可分爲三派一反對者二絶對贊成者三相對贊成者反對帝政之報幾寥寥如晨星而絶對贊成者除某某數報外其餘皆所謂相對贊成者也彼絶對贊成者則日日假造民意竭力鼓吹而相對賛成者則惟隨聲附和照例登載請願電文請登大寳電文而已民强報者固爲此派之一十四日該報載有揭開主張帝政慫恿及朦蔽者之内幕要聞一則略謂元首如何英雄如何俊傑如何能統一全國如何能掃平白狼無奈爲僉壬用事若輩希圖爵秩之榮及爲開國元勳鞏固個人地位可肆其收吸人民脂膏之技倆元首高拱深宮爲此輩塞蔽聰明因此有帝制之發生追源禍始實去年六月中楊度即著有君憲救國論因内史夏壽田及想做内務府大臣之袁乃寛默議未妥至八月夏壽田急不可耐假傳元首命速爲籌備始有籌安會之出現出名理事皆楊度暗中招致主動人物止有袁乃寛夏壽田楊度顧鰲使役各種人物僞造民意今日尙不知悔過袁夏密商所有京中各報紙均爲吾輩鼓吹帝制用過不足取信於人且素來辦報之人中不能實力帮我不若另行組織民主共和兩報遂派某某等辦理兩報不日即可出版云云該報所言信否吾固不可得知其載此等要聞有何用意吾亦不必深究惜該報所言尙不甚詳盡然此則要聞尙未完也以帝政派報而談帝政内幕之事必較局外人尤爲親切有味耳 
[張謇致徐世昌書（續）]  
辛亥之役海内騒然中外人士咸以非洹上不能統一全國故南中各省擁護不遺餘力凡可以鞏固中央者舉不惜犧牲一切以徇之蘇鄂兩省尤爲顯著癸丑之事洹上得收迅速蕆事之功雖由北方將士之用命亦全國人心信仰之效也自帝制告成而洹上之信用落帝制取消而洹上之威望墜無威無信憑何自立中國歷史國事搶攘之會皇帝下罪已之詔則父老感泣人民鼓舞史册載之以爲美談若總統則非皇帝比也今取消帝制之申令已自承爲有罪而人民之感想愈惡甚且號舉義旗者即茂膺動爵之人此無他不信故不威不信先伏於人心故不威乃見於軍事今且不必論法律不必論是非而專論利害曹錕張敬堯所統皆北方勁卒進退　趄頓於瀘叙之間湘省北兵號稱三萬以當滇軍數千之衆未聞有若何奇功偉績浸假而兩粤會師分途入湘此三萬不相統屬之北軍能保必勝乎湘失則荆襄必動搖荆襄動搖則蜀中北軍之後路斷報紙固言某省某省且爲浙續縱未必遽成事實而中央則不能不防防多則力分以軍略言中央已成反攻爲守之勢以政治言中央即無統治全國能力之可言此不可救藥者一報紙又有調和之說謂公將羅致反對之人組織責任内閣此非下走所敢知否則竊意梁蔡旣抗顔行事敗非身殉則作海外逋客耳尙冀其伈伈俔俔俯首惕息於北京偵探之下其可得乎此不可救藥者又一武力與調和皆不易解决而中央六個月必平亂之認期轉瞬即届外人詰問將益見逼何以應之夫今日猶同室之鬭也設來强鄰之責爲我處分暗叱而平亭之是使吾民堕受人保護之地位而國將不國五洲之内百世之後推論禍首咎將誰歸此尤三十餘年故舊之感所腐心而欲泣者也如何如何易曰憂悔吝者存乎介震旡咎者存乎悔記曰臨時而屢斷勇也又曰有義之謂勇今爲國計爲民計爲洹上計惟有以眞悔救已失之信以大勇留未泯之威而已報言湯唐諸人曾有勸退之電不知確否不知洹上能舍已以聽否下走原始要終反復度之亦以爲無逾此說下走非貿焉附和而雷同之也爲國計免外人之干涉爲民計免軍民之荼毒爲洹上計上不失爲日月更食之君子次不失爲與時屈伸之英雄洹上之承認帝制也固嘗以救國救民犧牲一切號於天下矣帝制成而有所犧牲帝制消而又有所犧牲寗復樂此無聊賴之虚名供不相諒之描畫逞忿一朝與國人摶使犧牲一切之意轉無以表白於天下乎或者謂北方軍警非洹上不能統馭一旦受代恐生騒亂證以壬子三月之變誠亦應有之虞但洹上果於辭職之時推誠布公曉以大義令其以感戴私恩之意移而愛惜國家軍警果信賴洹上必能體洹上一旦豁然大公之意恉公與芝泉總長復左右維持其間安在必不可以弭止設也受代之頃中外晏然七　不驚則今日之反對洹上者他日將轉而感佩謂命世之傑其器量果度越尋常不在華盛頓林肯下也抑洹上今日雖不如昔日之能統一全國但尙有一部分之軍人爲其心膂此雖反對者亦不能不認夫此一部分之軍人使之統一雖不足而聽其生亂則有餘如洹上仍惑於羣小必欲竭此一部分軍人之力延長戰禍使民生糜爛而無遺外交危迫而更酷此則益非下走所敢知下走之愛洹上自謂不後於公故敢本愛人以德之恉貢諸執事以間接効忠於洹上以洹上不遠而復之明與執事守正不阿之忠度必察區區之愚而諒其無他也下走自辛壬癸三年以來鬚髪日白故去秋南旋杜門謝客日惟以書生結習自遣爲慈善事不給至於粥字以是爲樂每念鄕里朋輩之寡歡益綣海内生平之舊雨洹上倘深思鄙言急流勇退則下走近所經營江上之五山與洹上之村公之百泉俱可爲聨袂偕游之地人世未來之事聽彼英英年少爲之而倚杖觀焉爾時洹上當信下走今日之言爲不響也屬者洹上與公所觸苦惱極可念寗不願一往省視顧奉晤時所欲貢者亦不外此而轉不若筆述之猶可曲達且軍事方擾旅行不便不能遠赴嘉招臨頴惘然蓄窽亦仍若未竟幸鑒諒之伏祈爲國萬萬珍重 
[南京快信]  
此間商會今日（十七）午後三時開特别大會公决維持地方治安事 
昨日（十六）午後軍署又開軍事會議齊巡按使及徐樹錚亦列席 
中央昨派徐樹錚來寗晤商馮將軍 
劉冠雄有即日到寗消息 
張勳前日又派劉九臯赴魯境添招新兵五營政府前日電令張勳入京張以防務吃緊電辭不往昨日蚌埠來人言倪嗣冲尙未離蚌其部下軍隊已於前日乘輪赴鄂 
下關所泊軍艦有兩艘奉調赴閩 
鎭江某營兵士已調省 
第十二師軍隊駐浦者尙未開㧞北上 
編輯餘談 
[維持秩序（飄萍）]  
維持秩序一語濫用之至於爛熟幾若聖經賢傳中之名句矣 
雖然所謂秩序乃指有條不紊之局面而言試問我國何處有此有條不紊之局面乎 
　　旣本無有條不紊之局面換言之即本無秩序而漫言維持維持夫亦城狐社鼠盤據勢位之一代名詞而已夫亦苟安目前聽其腐敗之一修飾詞而已 
果有秩序自當維持記者安肯反對然腐敗之根株中毒於社會甚深社會亦且視爲習憤愈趨愈下將至於不可救是不可不根本刷新即犧牲目前之小利而亦應忍痛須臾者憂國之士當不河漢斯言 
 
 

Page 4

 
 
   
 
 

Page 5

 
 
   
 
 

Page 6

 
 
要闻二 
[蘇贛閩之形勢日迫]  
　　請撤南下之北軍當廣東獨立後政府聽蔡乃煌之密陳乃重調大軍往粤致起公憤蔡飲彈而死（或云蔡尙未死已逃香港）政府以計畫失敗乃變計轉而赴浙及閩浙省人民因鑒湘省北軍種種行爲是以函電飛馳籲請宣佈獨立浙省立即宣佈刻下蘇閩兩省各界商民亦襲此成例一再懇請馮國璋李厚基步浙省之後塵宣佈獨立以杜北軍進境而慰民望昨聞政府於十三日上午曾接馮將軍加緊切急密電一道内容非當重要略聞大概係請中央將最近調動南下之軍隊從速設法撤回以釋商民疑懼否則有違重託又聞是日下午馮將軍又致政府急要密電數道内容均未悉 
　　蘇省局勢之重要茲據官場傳出消息云革軍方面要求項城退位條件迄今並無變更（政府機關報所載南軍取消此項條件純係揑造）日昨忽聞帝制派段芝貴陸建章張廣建田文烈倪嗣冲等電請宣武將軍馮華甫領銜致電南軍政府要求仍留項城繼任大總統不料馮將軍以茲事體大不可輕舉妄動遂電覆各省（指帝制派省分而言）嚴詞拒絶矣又聞馮將軍近覆中央密電略謂對於大局之調和固極端贊成惟其中種種困難並非有意卸責實屬無法理處並特提出兩事要請政府一對於中央華密靑蒸兩電所指示調和意見預擬之各欵認爲不成事實請另訂完善辦法一請將前所密陳之齊灰兩要電各欵速即核議解决未知政府如何答覆 
　　維持閩省之大難京中外交界傳聞福建將宣布獨立惟目下尙無確耗昨據另一消息謂建武將軍李厚基巡按使許俊人此兩三日間連有火萬急密電到京報告閩省大局近狀頗爲不靖大略謂閩省自廣東獨立後黨人煽惑甚緊軍隊人心均極搖動已有不易維持之勢最近粤省又擬加兵海軍總長復將南下是不啻促之速亂請中央迅籌切當解决之辦法等情未識中央如何電覆又據十四日京津太晤士報云今日（十三日）下午據此間得私人電報謂福建已經宣布獨立該省官吏似尙未與南方各省實力聨絡其所以出此者蓋欲阻止北軍以該省爲戰場其意以爲宣布獨立後不獨令人民可免獨立各省攻撃之痛苦且可免北軍刦掠之虞云按閩省人士近方函電交馳請拒北軍李許亦有電答覆獨立之說現尙未成爲事實也 
　　劉氏入閩之電拒海軍總長劉冠雄奉命赴閩適因浙江獨立之警耗到京又受政府急電於十二早倐爾折回日昨上午面謁項城當時密受諭命劉即於昨日再次出京南下前赴厦門另據某方而消息前陸軍某師長許崇智現在福州正行糾集同志企國獨立恐劉總長行抵厦門之時大約福建全省業已宣布獨立矣云云然此息傳佈似微嫌略早惟閩中各界電拒劉氏入閩勢甚激烈則爲目下之事實云又據英文京報云海軍總長劉冠雄折回大沽後確曾入京入謁極峯有所秘議惟隨行人員未許離舟劉總長今晨亦仍已離京南下矣 
　　謠傳贛事之由來日前外間盛傳江西獨立一節北京路透電社英文京報順天時報等同時均有是項消息而最近李純戚揚乃忽有電聲明否認此事此中消息殊難探索茲據某京報載稱江西李將軍於數日前曾有電來京係致徐國務卿者内容謂公此次再出於根本大計迄無一字提及試問用何策以解難局徐氏得電後躊躇無以作答終乃含糊電復謂政府目前一切都可商量君所云根本大計意果何指望切實聲明再商辦法此電去後尙未得覆然則江西獨立之謠傳蓋亦非絶對一無原因矣 
[退位與辭職]  
順天時報載公府消息項城近日對於退位一層宗旨抱定毫不貪戀曾語人云處此時艱攬此危殆政權貽臭千古對内對外聲敗名裂若再不明進退不察是非不卹體面索性做去要如何便如何即三尺童子庸夫愚婦亦不肯爲况余袁氏自稱）　居全國元首地位已有數載乎特退位事實非僅恃函電往復所能成功亦非會議二三旬所可告竣故不匆促將事耳日昨（十二）在居仁堂召集徐菊人叚芝泉并朱啟鈐梁士詒袁乃寛等開議密商項城亦親出席發言略云退位一事固屬正當手續惟時間不可欲速總要大家磋商瞻前顧後籌一妥善計劃設草率了事希圖早脫難圈將來禍患更不堪言約計善後方法一爲退位後余（袁氏自稱）個人及子孫族戚應如何維護不使生危險之虞二爲退位後財產一切除國有外應歸本人亨者不得有絲毫損害三爲退位後同事官僚不得仍受處分或萬不得已亦應分别輕重以昭公允此外尙有責任内閣維持秩序等等門面語不備述 
帝制取消之第三日首先發電辭職者爲奉天叚芝貴嗣經袁公致電殷勤挽留故迄今未成事實現據公府某要津云叚氏日昨又來長電堅請辭職大致以病體不堪繁劇爲推詞並聞叚氏家眷已於上星期由奉移居天津此息果確段香岩殆己無心戀棧矣 
[獨立後之杭城秩序]  
　　浙省獨立伊始經緯萬端自非設立立法機關不足以資討論而策進行茲由莫伯衡張羽生諸君組織浙江參議會公推參議二十六人於昨日（十四）下午三時在都督府開成立大會參議出席者十餘人内有參議王贊堯君因軍事倥偬一時不能到會託參議項君向大衆辭職並舉王文卿自代大衆贊　次將章程逐條討論通過後即選舉正副會長王文卿得十票當選爲正議長莫伯衡張羽生二君各得八票當選爲副會長附錄各參議姓名於下張翹莫永貞張浩龔未生王文卿黃育材樓聿新殷汝驪鄭文德徐檀項霈陸翰文沈鈞儒蔣觀雲蔡元培陳時夏范賢方樊光楊悌張烈杜師業顧乃斌沈譜琴余光凝毛雲鵬程季紹 
　　嘉湖呂鎭守使呂公望通電省中各機關云都督府總司令部及各機關商務總會全浙之江兩報館均鑒辛亥以來各省慘狀迭生人民生命財產斷送已多顧瞻前車可爲殷鑒此次舉義原以維持治安縮短戰禍爲目的權利二字公望絶不願聞公等如能力障狂瀾挽回時局俾我同胞免於塗炭望則執鞭隨蹬義不容辭否則人民安危望願共之耿耿此心天日可表前敵各事望負其責地方治安公等是賴夙欽宏達必有良圖星火燎原誠所鰓慮望賦性耿直敢佈肺腑尙希容納臨電旁皇呂公望叩元印 
杭城紳商學各界爲維持地方治安問題特於昨日（十四日）下午一時召集各同人假水亭址錢塘學（城自治公所）爲會場開特别大會發起者爲杭州商會總理顧王二君及城自治委員胡宇澄君等到會與議者計六十餘人 
　　前日（十三）嘉興空車回杭載有二洋員抵站之後即雇人力車匆匆往謁巡按使一名安特生一名覲克皆英國籍善操華語向充軍署顧問官有特别要公由上海乘輪赴禾轉搭火車來杭當晚回站即於昨晨乘專車回禾再改乘小輪往滬 
　　杭滬鐵路除江墅段開駛客車外其餘各區間内僅供軍事之運輸仍不售買客票現自筧橋臨平長安周王廟嘉興以至楓涇各站節節設有陸軍步兵砲兵及輜重工程各營防護路綫全路員司仍在站照常辦公惟杭滬火車不通瞬經四日商貨停滯金融亦受影響商旅往來全恃内河小輪殊形不便各業商人未免引起恐慌紛詣杭總商會要求轉請交通機關即日照常開駛以維市面聞該會總協理顧王兩君已爲函陳軍府鑒察轉函滬杭甬路局長矣 
[陸梁來粤解紛之前提]  
　　各界電請陸梁廣東獨立宣布後龍濟光態度仍不爲一般人士所誠信因有種種誤會省城警備加嚴各縣民黨多不肯休兵情形殊爲危急軍政商各界咸致電桂省敦促陸都督梁任公來粤商議解釋以圖保固兩粤之根基茲錄粤桂往復之電文如下徐勤致陸梁二公電云梧州莫鎭守使探投陸都督梁任公先生均鑒粤省獨立後外間不知眞相疑信參半亂事猶熾勤昨抵省寓海珠已接洽一切省會雖暫保目前而各屬糜爛日甚切盼從速東來力任調和使得早日解决大局幸甚徐勤蒸粤紳商致陸梁二公電云梧州探投陸都督梁任公鈞鑒粤省安堵惟各縣屬維持秩序非常困難乞飛速蒞粤以定大局餘由魏司令譚禮廷君面詳廣東七十二行九善堂總商會維持公安會粤省商團曁全省紳商學報各界全體叩眞午刻　　粤總商會致梧總商會電云萬急梧州總商會總協理諸公鑒廣東獨立亟盼陸都督岑雲帥梁任公星夜蒞東共維治安乞念桑梓大局速電前途勸駕萬勿刻延廣州總商會佳印梧總商會覆粤總商會電云急廣州總商會鑒佳電遵即照達聞陸都督諸公靑日由邕啟節寒日可到東並聞梧州商會覆蒸 
　　徐勤暫寓海珠昨日下午徐勤偕譚典虞由大利日輪返省即到海珠與王廳長籌商維持治安一切辦法王廳長即電告都督龍聞之極表歡迎並稱連日己準備地方分别招待岑雲帥陸都督梁任公徐君勉陳炯明李根源林虎楊永泰朱執信葉夏聲鄧鏗文羣諸君子聨同籌辦一切徐君旣到即請入署籌商云云王廳長答以目前要務亟應制止各路義軍城内交通不便擬請徐君在海珠暫寓以期迅速都督深以爲然徐君亦以現在要務首以截止各路義軍維持秩序爲至要遂一面邀請岑伯著並各路統領到　珠接洽一面公電各路機關請其共維秩序其電文如下香山石岐探報任鶴年林景文澳門荷蘭園盧園盧萱仲轉高州黃許二君茂名李振民肇慶李鎭守使轉陳子中新會顔知事轉葉惠伯陳鶴儔新安縣探投鄭少壯及各機關鑒頃抵省晤魏司令邦平悉此次獨立係出實情粤事自有正當辦法美滿結果專候陸梁二公日間到省解决可暫釋兵以待徐勤蒸至北江各路羅榮張炳陳德全等因未知所在地方已派人專函傳知矣 
　　陸督力任排解陸都督榮廷起程赴粤之先曾致粤垣各官署各團體各報館云自桂獨立後疊與龍張二公往返電商同仇敵愾二公本久懷義憤故迅速準備於魚日發表旋承來電促榮廷與梁任公先生赴粤共商討伐方略其誠意爲榮廷所能深信頃偕任公庚日由邕首途星夜東下兩　唇齒之邦必須聨爲一氣乃足以内充實力而收克敵致果之功望我同志推誠相信勿懷猜疑紳商學報各界戮力同心協助各官廳共維秩序務使境内七鬯無驚庶不授人以口實而使各友邦起敬將來掃滌妖氛還我山河實與諸公共利賴之廣西都督陸榮廷同庚叩又致陳炯明李根源林虎楊永泰文羣徐勤朱執信鄧鏗葉夏聲曁各同志電云榮迫於愛國大義從國中仁人志士之後桂省自宣佈以來因念兩粤唇齒一家必須聨絡安堵乃可以蓄養精銳以圖北伐因與龍張二公往復電商二公深明大義蹶起作桴應昨連接數電敦促榮廷偕梁任公東下亟商規取中原之計榮廷等已於本日首途星夜前來岑西林不日亦當由滬至現袁氏方以撤帝制欺人冀利用國人苟安之心理以扶其頽勢吾輩正當乘此時一鼓作氣急摧兇鋒若境内自生葛藤豈不爲人所竊笑且對外信用亦將失墜其爲前途障碍者實大伏望諸賢仿大敵之未殄察小忿之宜捐努力同心維持秩序俟榮廷東來就商一切諒斷無不能疏通意見若此時義憤太過流於躁進竊恐爲人藉口生事陷粤境糜爛此固非諸賢愛國愛粤之本意即榮廷爲捍衛兩粤計亦不坐視也謹布腹心伏維亮察陸榮廷叩庚印 
　　陸梁代表到粤陸都督梁任公特派來粤代表湯覺頓並偕龍四公子運乾乘江大兵艦於昨日三點半鐘抵車尾砲台由王廳長偕到海珠與徐君勉晤談後即偕同入城都督府滿掛生花沿途軍隊舉歡迎把袂後都督道歉不置並切責沿海軍隊失敬請爲原宥旋力表心跡以此次獨立確出眞意誓當一致討袁爭回國民人格現在粤事專以誠意靜候岑帥幹督任公解决斷無疑難問　云云代表湯覺頓聞係八號動身陸督任公龍怡庭則定十號動身十四可抵粤前日三時江大寳璧兩艦已駛赴梧迎接龍都督所派一巡捕官亦同前往茲又飭江防司令蔡春恆加派廣利江固兩艦前往迎迓沿涂護送來粤並電李鎭守使在肇督飭軍警切實防維又特飛飭肇陽羅鎭道即行籌備歡迎如遇陸梁兩公抵肇務須沿途切實保護勿稍疏忽 
[戰潮中之河南軍訊（河南通訊）]  
　　河南歸德鎭守使寳德全於滇事初起時曾有電致中央願率精兵南征刻據該署中要員云近寳使已奉中央電飭如該使所請准撥三十營前往聞其准撥之軍隊爲鎭嵩軍十營毅軍八營及所部東路巡防十營部下原有毅軍兩營該使接此電後即已傳知各營長官一體凖備惟目下調和之聲方濃寳使又極盼雙方妥協免致出發上眞仗云 
　　河南陸軍第一混成旅近因軍署奉到中央來電以西南防務吃緊調該旅全部馬步砲各營迅即一律開往宜昌駐防漢口長沙等處趙將軍接電後即飭知該旅部迅速整頓一切所有應用鎗枝軍裝器械亦已發領故該旅旅長成愼刻已將駐防預境各處軍隊抽調回省一律㧞隊起程前往矣 
政府前爲擴充軍械製造起見特於河南西部鞏縣境内設立兵工廠一處刻已建築數月不久即可正式成立惟豫省土匪尚未平靜兵工廠關係重要保護不可不周除由預省當軸派兵前往駐紮外日前政府又特派京師稽查長少將王建忠爲鞏縣兵工廠護衛官以昭愼重 
　　自西南戰事發生後河南原有軍隊類多開赴前敵及分防黃河橋出防各要地省城軍力單薄刻聞當軸擬添招巡緝新軍十營專任防務並不開㧞戰地故其薪水較陸軍爲少營長月六十元公費四十元正哨官三十元副哨官二十元什長五元五角兵士四元五角聞此項軍餉業已籌定並已派員往新野新蔡光山固始一帶招集矣 
　　政府爲擴張軍事利器起見曾擬在豫省鄭縣添設飛機分廠以便從事製造刻聞政府已聘定美人二名德人二名爲技師惟該廠落成尙不知何日也 
[皖省軍事鱗爪]  
安徽倪將軍奉命征滇已淮於本月十六號由蚌埠起節來皖淸理一切手續即便出發惟所需軍費甚巨雖前由財政部令安徽籌撥一百萬以供急用然皖省財政亦極困難一時不易籌措不得已由財政廳長向中國交通兩銀行息借六十萬其餘則由他欵項下撥借一俟將軍到省即可交付此次將軍出發所有將軍行署軍需軍務軍醫各科及參謀廳各科員均隨赴前敵其餘各科不隨往者即移駐蚌埠行署惟皖垣重要雖有張上將督兵遙治然究不可無重兵駐守閒倪將軍已呈請中央以李統領翰卿兼安徽留守使即以李前在皖北所招之第八營駐防省城聞該營早已招齊大約日内即可來省 
　　日前淮泗道尹黃家傑奉電晉京外間初傳中央將簡爲湖南巡按使繼又傳將放安徽巡按使一時皖公署各員均爲將信將疑刻聞中央已有電到皖謂並無任黃爲皖巡按事以安李使之心矣 
[蕪湖快信]  
　　安武軍第一路統部稽查楊鳳山於十五日晚携帶軍用帳蓬二百餘幅乘安豐差輪由浦口開駛來蕪停泊片刻即往上游又有副官陳鍾林亦隨該輪率領夫役二百餘名晉省 
第一路馬統領所部兵士一排十五日午刻雇車押送機關鎗及鎗彈等件至江岸適招商局江新輪抵埠遂乘紅船載至輪旁因該輪遵總局新章不能承運軍隊故未成行聞係護送至省者駐紥合肥之安武軍第五營軍隊已於前日先後由差輪拖帶民船運送至省 
　　安武軍第六路統領張繼良前日偕各軍官由合肥乘小輪來蕪當即改乘隆和輪晉省並帶有護兵六十名及軍用器具多件 
　　中國海軍列字號魚雷艇十五日午後三時由安慶開駛來蕪駐防聞艦長爲高惕菴 
[浙江獨立後之南通]  
　　通城自浙省獨立消息傳來商民均呈惶恐之狀管鎭守使爲維持地方安寗起見特柬邀盧知事蘇軍張旅長警察局楊局長及當地巨紳張叔儼張季直昆仲至署夜膳會商一切僉以責任軍警愼加保衛爲要圖通崇海泰總商會會長張退菴亦於日昨召集全體會員討論維持金融方法當田各會員公電寗垣奉詢馮軍督浙省獨立後省城之近狀若何業據電復大致謂浙省秩序有屈使足以維持寗省當無軍事之可言省中仍安謐如常國璋忝膺重任自當力維治安云云商會得電後特將原有之工商團員臨時召集並囑諸敎練員自即日始勤加訓練以衛閭閻本日盧知事接奉齊巡按使灰日快郵代電後特遵照將電中所云之寧垣獨立純係謠傳切勿悮信自相驚擾等語宣示通衢以安人心市區楊區長孝　曁于隊長岐山連日通宵巡邏即偏僻小 
 
 
 

Page 7

 
 
巷亦莫不走遍故地方尙覺官謐聞省署以警察維持地方頗稱得力擬撥二萬元來通作爲警所改局之用 
[鎭江最近之恐慌]  
鎭郡自浙江宣布獨立後舖户居民已起恐慌加以前晚此間一部分軍警圖謀獨立致有旅部護兵被斃之事更現出一種風聲鶴唳之情狀於是要塞司令龔靑雲旅長丹徒縣章知事特於日昨集合軍警各職員會議一切戒嚴辦法當經議定章程十數條分飭各營連及城内外警察各區官長等督率部下遵照臨時命令即日實行以保地方治安 
自浙江獨立消息傳來鎭郡城内外商店居民紛紛持鈔票向中國交通兩銀行兌換現洋者不絶於道該兩銀行頗有應接不暇之勢 
　　張巡閱使迭奉中央令飭規劃江海防區查瓜洲一隅爲長江下游扼要區域昨特電商馮將軍擬添調軍隊開往駐守以固防務 
鎭江商會總董吳澤民等以商會改組亟須集議　備且値浙省宣布獨立後鎭郡市面頗起恐慌尤宜公同討論設法維持特於昨午設席該會徧邀鎭城各紳董蒞會十二時即聨袂入座至席間所籌議之維持方法則尙無所聞 
[獨立聲中之蘇垣市面]  
　　蘇坦連日戒備甚嚴經警廳出示軍隊梭巡商會通告後秩序稍見安靜人心亦略爲鎭定矣詎意獨立消息愈迫愈近鎭江揚州等處之獨立說商民初不深信至下午五時社會益鬨傳確實商民等意爲本省旣有肇端蘇城恐有發生重大之警耗一時影響甚大迨其確知鎭揚之獨立未成事實而人民驚恐已不淺矣茲將商業情形亟錄如下中國銀行之兌換劵通行已久信用素孚人民意謂無論發生若何事故此項鈔票斷無不能使用之慮昨自浙江獨立後人民持劵兌現者絡繹不絶（十五日）一天十二點鐘以内統計約兌近二萬金當時中國銀行現金个多幸交通江蘇兩銀行各滙五萬元儲待兌　　乃旋　兌票者紛至沓來暫見擁擠電請北　　正王宗　派警八名至銀行衛守保護至下午六時許所有中國行鈔票霎時間市上不用一時人心驚慌驟呈不安之象詢其不用原由一因現已時晚停兌明日又爲星期（銀行停止辦事）一由鎭揚獨立說響影所至 
　　蘇州絲賬房一業占商業上之大部分大小機匠工人共有數千人該業自經歐戰延長染料飛漲已受絶大之暗虧迨後湘中告警客帮頓無（蘇州各賬房以常德長沙京津帮去路爲最巨）勢難支持上月遂有　減織價停歇機户十分之三詎知廣東獨立浙江又獨立而本省鄰近又發生獨立之風說銀根奇緊金融阻滯各處交通將斷絲緞去路停頓是（十五）日各賬房集議不得已仍步辛亥後塵一律停業輟工先給各機户贍家洋數元衆議僉同尅日實行聞爲道尹得悉立派孫知事崔廳長親見該業董事請其設法勸喩仍舊營業勿遽一律輟業恐激成機房帮之滋事（因機户工人衆多釀成巨禍上年業有兩次）各賬房以資本有限實無力勉爲久持仍祇停業云嗚呼賬房不開一般日謀升斗以餬口度日之各機户工人將奚能過活耶仍望有以維持之也 
　　社會生活程度之高至斯時已達極點米盤日見翔貴三天内增漲五角每石在十千以上尙無止境洋價逐短蘇垣各典舖前（十四）四假南顯子巷成宮寺集議以各錢莊存欵尙且不能㧞欵往來銀洋業已暫時止付現欵如此奇絀當價祇能縮短並議定每日不得超過五百元故日來典質者十不値二至多三十五元一票逐日遲開早閉貧民益將不堪矣 
戒嚴期内不准人民燃放花砲警察廳已　貼長脚告示曉諭違者拘罰不貸詎知十梓街某姓因遷移住屋未知禁令施放鞭炮被罰十元崔廳長昨特通飭各區警將各管區之花砲店一律發給封條暫時將店中存貨悉數封禁俟地方平靖啟封售賣並派勤務督察長楊士奎逐家覆查以勉漏封今日閶門桃花塢炮作均皆閉門收店矣 
　　昨夜七點鐘本城觀前大街養育巷臨頓路閶門東西中市各大街商店由警察廳派警挨户知照着各加早收店今將貴重貨物銀錢賬目特别愼重收藏夜間如有槍砲聲息切不可張惶出外自相驚擾各自銀定保守云云於是各店未至八時即相率關閉一時警備森嚴軍警密佈狀態殊覺重要直至天明安然無事商民之心稍定後經訪悉係稱欲捕拿黨人數百名實則半個亦未獲也 
地方通信 
[蘇州]  
　　發給破獲黨案之獎金　本年一月十三號無錫南門外南喬鎭揚名開化各鄕有黨人會傑偕同該處民人張錫之約期舉事并委派梁治爲無錫司令當爲蘇軍第二師駐錫步兵第一營會同憲兵十一連捕獲梁治等四名搜獲鎗械黨證甚多另由水警第二專署長師繭亭派警赴鄕追獲三名即經殷鎭守使趙廳長朱師長等赴錫訊實鎗斃所在事出方水陸軍警目兵等酌給賞金三千元已於上月二十六號奉批照准近各兵士因爲日已多此項獎金迄未頒到要求早日給發故駐錫張亞威營長特因此事赴蘇禀准朱師長由朱電報省軍署十四日已將該欵飭撥到蘇即經趙廳長等會議分派數目當議得憲兵陸警七百元陸軍（即錫軍第一營）一千三百元縣警察二百元水警八百元已於十五號分别送請各軍營收給轉發矣 
　　押送浙境難民出境閶門外馬路姚家弄口一帶今日到有嘉湖難民二百餘人鵠面鳩形鶉衣百結站立大雨之中形殊可慘馬路警局得悉後報告吳縣公署由孫知事派員前詣該處每名給發口糧錢二百文并備車謂憲兵三十名押送出境　 
　　偵探獲盜警廳偵探隊探長李炳榮周得標王金標探士張淦泉陶金堂等多人前日在蘇城　　坊橋地方拿獲盜犯錢寳寳劉燕山徐阿榮三名並起獲當票衣服各件解隊續經探長張玉山拿獲盜犯周阿二一名均經潘隊長訊據供認搶刧十六都上九圖望亭鄕吳德生家綑綁事主用刀殺傷不諱當即由　　送吳縣知事署審辦矣 
[松江]  
　　滬杭車路復通浙江獨立滬杭之浙車停駛松人赴杭進　者現皆從水道遄歸頃得軍界消息知車路業已修整完備明日即可照常通行士民聞之益爲心慰 
[無錫]  
　　旅司令部移錫原駐浦東之江蘇陸軍第四旅蘇謙奉省軍署命抽帶步隊一營尅日到錫現聞蘇旅長已派副官姚光斗於昨日先行來錫相度地點以便將旅司令部移駐並與駐錫蘇軍張營長接洽一切云 
　　錫民迭受恐慌前日午後無錫忽傳鎭江獨立自錫開鎭火車不通後知皆非事實人　方稍安息詎商界又傳江陰不靖有匪徒搶當風潮因之人心又一恐慌故舊曆三月十四日之香會經軍政兩界長官嚴行禁止不准舉行以免匪徒乘間擾亂云 
[湖北]  
　　高松如身兼三要差湖北官錢局督辦高松如日前赴京聞係爲該局與天津某洋行借欵三百萬已有成議惟須財政部擔保特往商請周總長簽字茲悉官場傳言高氏此行尙有二大要件其一即天津官銀號朦混數百萬巨欵被肅政廳參劾交令財政部審計院會同委員監算日久不得要領院部以高總理鄂錢局十餘年必洞悉此中弊端特會呈遴派高氏赴津盤查該銀號出入底細高現已遵照查辦其二爲兼任鄂造幣廠長事緣鄂中銅元缺乏官錢票在市折扣太甚信用大損欲求救濟端賴增　銅元無如銅價奇昻造幣廠不堪任此虧耗故有由錢局借欵購銅在廠附鑄之議然因是遂發生令高兼充鄂造幣廠長之議伹高不願受天津總廠之節制所以迄未任命茲入京謁周總長即便商總廠　鄂廠分權事宜若能如高之願不日即可見兼任明文現高以一身而兼官錢官礦及未來之造幣廠三差深恐力難兼顧已預保前任鄂幣廠長文天祥氏爲錢局會辦俾資助理 
　　武岳路工進行觀粤漢鐵路武岳段由鄂省點魚　總車站起點處已修至咸寗縣賀市橋地方計程二百餘里完全告成早已試行運料貨車茲爲便利行旅起見特定本月二十日開車裝載客貨其由賀市橋以上循蒲圻以達岳州工程刻亦積極進行每日添開夜工至十點鐘爲止聞武岳段今年八月可以觀成 
雜評一 
[擁護中央（一子）]  
　　今日爲各省大吏者不外三種心理一爲國家計一爲個人計一爲中央計爲國家計自以擁護共和爲前題故早已毅然主張獨立即有因阻礙而未發表者宗旨則固已確定也爲個人計鑒於大勢之所趨審擇利害之所在欲保全一已地位亦宜出於獨立縱顧慮太多之人一時尙在徘徊間者終亦必出於此途也至爲中央計宜絶對不能獨立然觀粤浙兩省近事不妨藉維持治安之名以徐圖策盡故亦以獨立爲得計然則各省大吏無論存何心理未有不以獨立爲然者矣 
獨李純戚揚致路透社函更正江西獨立事并聲明一致擁護中央一若擁護中央之人必不有贊成獨立者嗚呼亦　矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[軍署派員來滬面議要事]  
　　江寗馮上將軍昨晨（十七號）特派師參謀長由滬寗火車來滬因有重要事務與楊護軍使面商彼此密議數小時之久午後仍即回寗據聞個中消息此來與江蘇全省治安籌維辦法及某重大問題頗有關係云 
[上海防務種種]  
　　閘北謠言起事閘北地方前日發生一種謠言謂黨人定於十六號晚間二句鐘圖佔四五兩區署曁各分駐所奪取軍裝起事云云姚薛二警正及各署員並陸軍十三團陳團長均奉上官命令對於防務格外加嚴軍警徹夜梭巡不稍休息直至天明始各撤回居民方慶無事詎至昨日下午各區署巡警與駐紥閘北之軍隊忽奉上官發出緊急命令加緊戒嚴至六時已斷絶交通似有非常變故以致居民人等大起恐慌互相猜測或謂警局已經預備宣佈獨立或謂黨人定於今晚（十七號鬯攻撃警區議論紛紜莫衷一是探之警界中人據稱實因吳淞軍隊有變究竟如何容俟探明續錄 
　編制臨時衛隊松滬楊護軍使以現正緊急戒嚴保衛地方之際防衛務取周密近於所部軍隊中編制臨時衛隊二百名分前後左右側衛正衛等班次並有暗哨若干分布各要隘以昭嚴密　　水警防維嚴密現駐製造局浦江之水警第三分署長王壽良以浙省宣布獨立後滬杭火車阻斷交通旅客往來改乘小輪因此日來南市浦面往來小輪船隻較前尤多其輪行之時雖在白　惟恐各小輪拖帶之民船潛泊防線以内故分飭駐泊龍華港日暉港楊思港白蓮涇各口之師船輪流在浦江兩灘晝夜巡查禁阻民船停泊一面會同浦江鈞和兵艦長　仲發仁勇兵艦長葛長發振威兵艦長周維屏等各按防守水面通宵梭巡並於日間率兵親往沿浦江兩岸各鄕村稽查民家户口以防容留外來之人曁藏匿禁品 
　　要道派兵瞭望上海防守司令部以斜橋之南爲達製造局要道又南碼頭之滬軍營舊址亦爲往來軍廠必由之區該兩處之防守尤關重要昨特命令步兵十六團王團長及砲兵第四團陳團長着於晚間派兵在所築營疊泥城上通宵輪流瞭望遇有形迹可疑成羣結隊者經過即行攔阻詰究以昭周密 
　　浙軍並無來滬本埠近日人心稍定居民之遷家者已不多見惟仍有人每晚揑造謠言謂浙軍業已扮作商人由楓涇步行至松江再搭火車來滬聨絡黨人響應等語軍警各機關得此謠傳派探調查始知並無其事惟防範仍不敢稍懈 
　　探捕持械巡防法捕房石總巡以近日華界防務雖見稍鬆惟謠言未息仍須繼續防範故傳諭中西越各探捕照常持械在華法交界處嚴行巡防又選派幹探及暗差捕數十名不分晝夜分往新老兩租界專事查緝匪類石君於每晚深夜出外親自查察故各探捕辦公異常勤奮 
滬杭尙未通車昨日盤傳滬杭火車已可通行茲特確切調查現在上海方面可至松江杭州方面可至嘉興中隔嘉善楓涇兩站因爲雙方防守之故如旅客往來杭滬由該處轉車得雙方檢查確係商民而無形跡可疑者均得通過 
[警署後面發現危險品]  
　　淞滬警察一區第三分署巡長張某於昨日午後三時出外查崗經過該分署後面（該分署設水　宮内）某姓坑厠内見置有棉被一條無人經管疑爲竊贓當喚崗警解視不意内裹炸彈一枚回署報告適該署員在廳會議遂逕往廳署面陳徐廳長得悉立派警衛隊長曾永奎偕同張巡長前往坑廁將炸彈棉被一併携回妥爲存儲聽候核辦惟該炸彈發現處適在分署後面事　可疑以致外間猜測紛紛云 
　　另一　員報告云昨晨第一區三分駐所後面空地上忽發現一地雷外用竹筐及棉被遮裹適由崗警查見立即報告該所宋警佐派巡官率同長警前往查明知由人暗中置放希圖施害遂將該地雷飭小工扛回約重百餘斤之譜逐由宋警佐詳報淞滬徐警廳長飭即查究置放之人一面飭將此危險品扛致南市浦濱會同浦江水巡隊用巡船運至浦江中心抛棄 
[皮少耐路爆烈炸彈]  
　　法新租界皮少耐路一百二十二號門牌陳姓家於昨晚九點半時忽有炸彈爆烈探目黃錦榮包探方福林得悉前往查　屋内無人祇有陳姓之妻倒臥地上當即車送捕房詰據供稱丈夫出門已久餘供支吾捕頭飭令送醫院醫治再行核辦 
[閔行鎭有人私自募兵]  
　　水警第一專署長沈葆義於前日查悉西鄕閔行鎭有人招募士兵當即派員往查悉係有孫某受黨中某機關之命至閔行招募兵士沈署長恐擾禍端當即派兵往拿詎孫某先已聞風遠颺致未緝獲昨日特據情報告第二廳曁松滬楊盧正副二護軍使查照 
[四區署長棄職潛逃續誌]  
　　閘北淞滬警察第四區署長姜匯淸棄職潛逃經徐廳長懸賞千金通飭各區署警探一體嚴緝已誌昨報茲悉該署長姜匯淸之逃遁實因受黨人賄洋一萬元所致當時駐防江灣之某營排長甲乙兩人亦受賄各一千元擔任閘北等處起事日前之盛傳閘北獨立因此而起聞由第十師偵知甲乙有被運動情事將其拘獲姜知事已敗露故畏罪潛逃現當道查悉姜爲京兆武淸縣人恐其潛回原籍已電知該縣查拿 
[浙省獨立後之鹽務與金融]  
　　劃分緝私汛地　浙省東西兩境緝捕私鹽事務原設有兩浙緝私營統領專管該省當道自宣布獨立後已將該營汛地劃分爲二除浙西緝私事務仍由統領蔡竹賢擔任外其浙東紹興等處已另派趙廷玉管轄矣 
　　由輪轉運現洋浙省獨立之後該處市面雖尙安謐惟各大錢莊多數結束賬欵所有與滬上各莊往來之家又因杭班車尙未通行一時匯兌現欵頗多周折以故連日祇能　理賬目至寗紹台等處洋釐亦因滬地無現銀出口勢難轉運以致洋釐頓然增漲旋由該處商家商請本埠各莊以現洋由輪船運往以資接濟商情已有轉機 
[劉冠雄定欲帶兵入閩耶]  
　　頃聞旅滬閩商消息謂阻兵入閩一事迭由該省軍巡兩署及各界人士與海軍劉總長往復電商維持地方治安之策現得劉復電謂此次帶兵入閩並不限定一處因地制宜相機設施總以捍衛國家保全大局爲主旨他非所計請諸公勿爲固執云云 
[江陰獨立說之兩面觀]  
　　江陰爲長江下游第一門户設有要塞砲台關係頗爲緊要昨日本埠各機關得聞江陰突有變端或謂已於十六號獨立並有步軍三營未從刻已退至某地附近暫駐藉以保守藥庫等語當道以此種消息恐有傳聞失實爰即電致江陰要塞方司令詢查一面電報四路要塞砲台總司令王廷楨氏請爲確實調查 
另據一來函略云江陰駐軍爲步兵七十五旅一百四十九五十兩團又有雷電隊兩連十三晚二句鐘有民黨某君密約一百五十團某營首先發難率隊至旅部迫其獨立旅部駐有一百四十九團三營見該營來攻即架機關鎗猝向對撃該營亦開鎗還撃自十三晚二句鐘戰至十四日晨百五十團死排長一兵士數人不能制勝最後連合鵝山要塞架巨砲向旅部轟撃百四十九團乃服此後尙未得其詳 
又一函云得官廳消息謂昨接南京宣武上將軍通電大致謂江陰要塞於前日晚間被黨人混入駐防軍隊突對砲台開放二十餘砲希圖乘機起事電飭就近軍隊駛往援助始行逃散現在該處地方安靜秩序如常除飭各軍隊加意防備外誠恐遠道傳聞或有誤會特　電知以免疑慮云云 
[嘉定謠言之由來]  
　　前日本埠盛傳嘉定縣地方肇有變端茲悉該縣現有土匪各持器棧向典當强質雖經官廳彈壓仍難安靜惟地方秩序實無紛擾之象而該縣知事張鏡寰（宇叔平）先事張皇將家眷遷送來滬商民知之致起恐慌謠言之興實基於此 
[滬寗火車搭客擁擠]  
　　前日下午滬寗火車抵滬時搭客擁擠且有政界中人之眷口附車來滬携有箱籠物件甚多 
[省敎育會談話會紀事]  
　　江蘇省敎育會於十六日上午邀集省立甲種各實業學校校長曁職業介紹部各主任開談話會討論學校與實業界聨絡之方法及畢業界生職業問題是日到會　各校校長有浦東中學代表周靜涵南通紡織學校馬暈伯省立第二工業學校劉北禾省立省立第一農業學校過探先省立第一工業學校陳芑孫省立第一商業學校代表朱德軒省立女子　業學校章士麟省立第二農業學校王企華南通農業學校孫潤江諸君職業介紹部童季通朱少屏沈信卿蔣季和吳和士張百初莊百兪賈季英諸君實業界錢新之于瑾　諸君共二十人由黃任之君主席詳詢本年有畢業者若干平日對於實業界用何聨絡方法到會諸君均各抒所見詳細討論嗣議定將來學生之須赴各工廠參觀或實習或試用者當由省省敎育會設法介紹又於本年就上海地方開一實業成績品評會使各科可以實地試驗以冀實業界與學校得彼此信用之益亦由省敎育會發起徵集各校意見再定辦法議至下午三時始行散會 
[盜匪越貨傷人]  
前晚十一時有姜阿三行經北河南路華洋交界處突遇搶匪多人攔截去路當被搶去英洋五元並被戳傷手臂又削去左耳盜等即一擁而逸事後由捕到來將姜帶入捕房捕頭命先行送院醫治候緝拿兇盜懲治 
[牛肉攤主被人戳斃]  
　　楊恆生向在蓬路菜場擺設鮮牛肉攤昨早有庖丁杜桂生至該攤藉口購買鹹牛肉故意尋釁互爭之下杜奪取楊之牛刀將楊腰部猛戳立時倒地身死經某號巡捕將杜拿獲解入捕房捕頭命暫收押一面飭將屍體車送驗屍所聽候蒞驗核辦 
[公共公廨讞員驗屍三則]  
　　唐家衖之支解屍體公共匯四捕房六百七十七號夜差華捕晉寳淸於十五號夜半在東唐家衖茂慶里查見筐籃内支解之男子屍體已舁入虹口斐倫路驗屍所報官請驗各情曾誌昨報昨日午時由公共公廨會審員王肇之君會同英康副領事蒞所檢驗一過即升坐公案據晉捕投訴前晚夜差在東唐家弄巡查曾至茂慶里查巡三次第一次在十一點三十五分鐘第二次十二點半鐘第三次一點半鐘見該里牆脚邊遺有筐籃一只分量極重啓視之上層有報紙遮蓋揭看見人頭一顆及膀腿各二具即知照五百八十五號華捕到來看守遂回捕房立派中西包探協往調查並將屍體舁所報請檢驗繼由四十號西探目泮林士投訴調查情形中西官得禀遂於驗訊單上會同簽判云驗得人頭及膀腿各二具應着地保收埋候飭捕房嚴緝正兇解究 
　　又日前救生局巡船在陸家嘴浦面撈獲無頭無手足之尸體一具帶至老白渡碼頭由該局以電話報請地方檢廳林廳長於下午委派宗檢察官沈檢驗員等蒞場驗得該尸體之雙手雙足並頭顱確係被人用刀砍去而且爲日未久當因並無頭顱難辨年歲判令　堂棺殮發封厝壇一面查緝兇徒究辦在案昨日林廳長得悉公共租界内發現支解之頭顱手足頗疑即係該尸體所砍下者爰函致公共公廨廨員查詢一切以便詳細研究 
　　福州之乞丐自戕台州人李老二向寓於廣東路王大吉藥店弄順發小客棧内以求乞爲生不知何故於十二號在福州路福建路口用刀自戳由捕查見車送仁濟醫院醫治無效於前日因傷身死已由捕房將舁入驗屍所昨午亦經王康兩君會驗得係自行刀傷肚腹身死因無屍屬即飭地保棺殮標封厝壇召認並傳順發客棧主婦顧嚴氏至案詰據供稱該棧係向孟齊順盤頂聞李向居該棧求乞度日自今年正月起忽患神經病至近來更重時發　語聲言袁世凱與護軍使有命令下來要將我鎗斃等語彼於未死之前兩日向我借去銅元一百五十文小洋一角此後從未來過不知何故用刀自戕云云嗣據捕房禀稱死者旣係用刀自戳惟查其外面衣服未破請爲察奪中西官得禀諭令顧嚴氏退去着將該衣服帶回捕房以憑研究 
　　醫生家之婢女猝斃公共租界漢口路（即三馬路）二百四十六號門牌惠和堂丸藥店主兼外科醫生之吳賢卿（即吳慶延）家婢女張愛林於前日猝斃經老閘捕房捕頭查悉恐有别情飭探將屍舁入驗屍所昨午亦經王康兩君蒞所會驗得因病呑服痧藥後身死塡明屍格諭令屍屬領屍棺殮並傳吳慶延至案訊據供稱該婢現年十六歲於前日午後忽稱寒冷當令其安睡又稱口渴疑係痧氣即將所買雷允上之痧藥給伊呑服後忽稱身熱在牀上呻吟延至晚上九時身死等語並將所剩痧藥呈案英領康君察看畢詰吳庇藥用何物製成吳稱不知康君以華人往誤投藥餌傷害生命遂商之王君諭吳退去着將痧藥交工部局西醫化驗再核中西官驗訊旣畢遂各乘馬車分道返署　 
[護軍使新署落成]  
　　松滬護軍使在龍華建築新署業已竣工前日已將寄設製造局内之軍法課移往新署至拘留各犯則於先數日陸續押赴新署營倉收禁此後承審軍法範圍案件即在彼審理發落 
[巴拿馬賽品結朿問題]  
　　上海總商會昨發通啓云徑啓者巴拿馬賽會監督陳蘭薰君已旋滬所有賽會情形須當面報告其各種賽品亦皆軍回但尙有未到者一切歸結手續皆須商議辦理茲定於星期五即四月二十一號（舊曆三月十九日）下午三時邀集出品勸導　開會與陳監督面叙務祈届時惠臨爲盼○計邀集前上海出品分會北市勸導員項如松鄭錦峰謝衢窗呂葆元王介安洪文廷哈少甫徐乾麟南市勸導員張樂君鍾新甫沈潤挹聞蘭亭陸伯鴻胡志源 
[杭州龍井茶之市價]  
　　本埠各茶棧前悉浙省杭州龍井茶定於舊曆三月初六日上市曾匯欵至杭購收茲悉各茶棧昨接杭垣茶莊來信西湖翁家山龍井茶自是日上市後新茶價目已於初十日一律開盤每擔收價計洋十二元有零與上年度市盤相懸無幾云 
[傳訊盜案之事主及證人]  
　　盜匪屈漢卿前由護軍使署訊供不認判送上海地方檢察廳訊辦在案茲悉此案發生緣由因住在閘北橫浜橋之霍梁氏於今年正月初四日回母家賀歲忽有盜匪三名各執手槍利刃入其家内將鑽鐲一雙並金鑽别針搶去共値三千五百元霍梁氏失贓後並不報捕請緝但暗中頗疑素與交好梁李氏有串唆情事梁李氏旋在北四川路將屈漢卿扭控警廳指爲霍梁氏被刧案内之犯奉飭解送軍署傳到霍梁氏當堂不能指寳故諭發地方廳訊辦昨日由檢察官飭派法警往傳霍梁氏梁李氏等來廳以便提同在押之屈漢卿到案研訊究辦 
[盜匪嚇痴伙夫]  
　　甬人錢靑來向在太古公司湖州輪船上爲伙夫因於上星期四被匪攫去金鎊現洋並被刀傷腿際等處竟致嚇成心疾終日喃喃自語前日在馬路吵鬧由捕查見帶入捕房昨解公共公廨請究據其妻錢施氏上堂訴明前情求領中西官向錢詰問語無倫次遂會判函送上海縣公署轉送内地醫院醫治 
[婦人自縊身死]  
　　住居法租界東新橋街之婦人陳氏素患神經病於前晚無端在房中自縊身死由鄰人報告捕房捕頭飭探前往查得並無别故委係自縊身死當着屍屬自行備棺收殮 
[訊結私和人命案]  
　　西華路寳和里居人陳寳壽之八歲女孩阿娥前因附近木作主張三和尙所堆木植坍下被壓身死後由探夥黃妙發出場私和令張出洋一百六十元以一百元給陳了事旋被捕房查悉以其不應私和人命將陳拘解公共公廨訊供收押候補提人證再核在案昨經公廨王襄讞會同英卓副領事復訊之下以黃妙發逃逸無蹤而陳已在押多日且已起出洋八十元姑寛判陳開釋所起案之洋交張領回餘洋着陳自行向張理處 
[拐匪解送檢廳]  
　　拐匪張林氏等串通甲乙二匪誘拐男女小孩九名口由水巡捕房拘獲將張林氏等拐婦七名並被拐九孩先送地方廳訊辦在案茲悉該拐匪甲乙二人即耿學春朱金標昨日午後亦由水巡捕房併送到廳經檢察官分别提案預審之下判男婦各拐犯分别收押候辦各小孩留候查傳各家屬來案認領又住陸家浜之婦人徐劉氏所生八歲之子名三黑前日忽被無賴朱德寳拐去迨該氏知覺追至半途將朱扭獲連同小孩鳴警拘送警廳昨午奉諭解送上海地方檢察廳訊究 
[誘拐無憑]  
　　大沽路居人陳吳氏控鄰人陳金榮誘拐伊家六歲女孩愛寳至法租界圖賣等情昨由捕房將被告拘解公共公廨請究原告偕其戚陳成和上堂訴明前情訊之被告供稱因至法租界挑烟故帶領原告之女同往游玩並不誘拐乞鑒中西官核供以原告所控誘拐無憑遂判將案註銷被告開釋女交吳氏領回 
[擲包匪徒之被獲]  
　　淘沙場婦人丁張氏昨日手持小洋六角並當票等至附近同生典當贖取當物行至半途被擲包匪徒吳貴卿吳貴生二人以擲包驅術將該氏小洋悉數驅去奔逃該氏大聲喊救由警將兩吳追獲抄出原贓一併解送地方檢察廳訊辦 
[花會航船勾引女工續誌]  
　　協和絲廠繭間管工人强淦卿因爲花會航船勾誘各女工購買　　花會被人報告閘北偵緝隊往拿未獲僅將同居之金水根徐少仁並抄出之花會帳簿解入四區警署等情已記昨報茲悉此案已經姚警正訊問一過金徐無干開釋候補提强淦卿到案究辦 
[老虎灶内聚賭被捉]  
　　南碼頭蔡裕香老虎灶内因每日招留閑人賭博被崗警查知報告該管警所派巡官帶同長警前往查拿拘獲賭徒陳阿和王子卿朱阿掌朱錫年彭毛頭謝阿方瞿金生並蔡等八具解所問明違犯屬實飭各罰洋三元開釋賭具銷燬 
[嚴禁宰售耕牛]  
　　上海縣公署昨致縣農會及各市鄕經董公函云奉道尹公署飭開奉巡按使飭查各處私售耕牛去歲本使會於三二○三號通飭合屬嚴禁在案現在正値春耕需牛孔亟自應重申前禁責成各地方官設法從嚴取締務使民間均知耕牛爲重不肯貪價出售則購者自無計可施否則耕牛日見稀少將來何以力田除分行外合亟飭仰所屬凡有私宰私售及販運大宗耕牛情事應即設法嚴禁以重畜牧而維耕作等因轉飭到縣奉此查耕牛關係力田迭經奉飭嚴禁宰售亟行遵照在案茲奉前因合亟函達如遇上項情事設法查禁並將辦理情形具報轉詳以重農務 
[限繳牛價]  
　　丁金常投法公堂控稱商人販牛來申售與華老五牛肉莊内結欠價洋二千九百九十一元老五乏洋不付由其弟華小各擔保 
 
 
 

Page 11

 
 
約期　還迄今置之不理求　向華老五兄弟兩人訊追小各供商人與兄久已分居並無擔保之事老五供前與丁合做生意丁應認虧本洋二千餘元照商人核算除去虧本外祇欠伊洋八百三十元是實聶讞員以小各擔保無憑准予摘釋老五所供合做生意毫無憑證所欠牛洋着交三千元人洋兩保出外　　限繳 
[繳淸地價]  
陳掌全前投法公堂控稱有地一方售與已革四圖地保林鴻生計洋六百元被欠三百元向索不付求追經法公堂傳訊後交保限繳在案現林將洋如數繳案聲稱所購陳掌全之地與陳餘地毘連今陳所築之笆將地佔去一條故此將洋扣付現已繳淸請求着陳佔地交還判洋給陳領去林所稱佔地准予另行起訴 
[被告限期到案]  
　　陳左庭投法公堂控吳子記虧欠貨欵洋銀一案經中西官准詞飭傳去後由伊子吳正泉代到稱父親往徐州收買雜糧約在三個月後方可回申父親是否欠陳洋銀不得而知判退去限吳子記於二個月内到案候訊如逾限不到照原告所控之數缺席判决再罰洋充公 
[欠債人又在押所吸烟]  
　　夏相壽羅定官等在公共公廨呈控王文俊不理借欵一案昨日上午奉關讞員會同美領郭君升座民庭研訊原告投案請追訊之王供已在押二年之久無法措繳求請寛限中西官核供姑念在押已久判王暫釋趕向原告淸理並諭原告如查被告的有家產准予禀請提究又王文俊在押所時私吃洋烟補二十九號西捕查見以其違章亦於昨日由捕禀明公堂請究經中西官訊供後判罰洋十元充公或改押捕房二十天示儆 
[公共公廨瑣案]  
　　搶流氓張阿二前日在四馬路攫取施姚氏金挖耳由探追獲昨晨解經公共公廨會審員王肇之會同英康副領事訊明判張押西牢半年示儆 
　　竊張連元前日在南京路某號電車上摸竊趙連生時表當被察悉鳴捕拘押昨解公共公廨經中西官訊明判張押西牢四月贓交原告領回 
　　驅姜定才控張金桂在北河南路弄内用擲包術騙取現洋二元等情昨由捕房將張拘解公共公廨請究經中西官訊知張係過犯判押西牢一年期滿仍逐出租界 
氣候報告 
[（上海徐家滙天文臺天氣測候報告）]  
　　已過者之報告四月十六日中國北部之低度漸見深下致北直隸及遼東海濱一帶發生颶風福建至日本之西有反旋風成立其間涼風來自東南天氣多雲而晴十七日天氣甚晴略有烟霧早間露甚重十七日下午四時前二十四小時内上海氣候温度至高八○六至低五○九去年同日至高五五八至低三五六 
　　未來者之推測十七日下午四時三十分豫測揚子江口有濃霧天氣潮濕而暖且有無定向適和之凉風 
雜評二）（訥） 
　　我預存一不信人之心而事事防人之詐則人亦將疑我當大事者不爲也我推心置腹以待人　人亦如我無機械心而事事坦率行之絶不設防則世界之以是召禍者多矣陸梁代表之被害其一證也雖然寗人負我無我負人有公理在有與論在彼負人者終必受大虧一二人無誠意不能疑爲人人無誠意暫時之態度不明不能疑人之終於不明故君子貴以公心待人 
　　風不息波浪必不止此天然者也今日中國獨立之風盛矣不獨立則風不息各地之波浪亦必不平以江蘇言忽傳鎭江有事忽傳揚州有事忽傳江陰有事所謂波浪也忽而防製造局忽而防吳淞忽而防閘北此亦所謂波浪也人民日處波浪中受波浪之恐怖故未有不盼風之早息者也 
來函 
　　來函更正昨日貴報新聞欄内載寳山知事仍未回署一節閱之不勝駭異查敝縣張知事前因維持寳泰典事曾於本月十日赴申晉謁道尹面禀一切越日即回迄今在署辦公邑人皆知並無出走情事諒係訪聞之誤請即更正以昭核實寳山城市經董辦事處寳山縣敎育會同啓四月十六日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[五禽言] [  天長董筱雲]  
　　泥滑滑泥滑滑肝腦塗地血濺襪鐵騎追蹤刀鎗鳴前路沉滯風雨發殘喘不息行復行鳥無巢兮兎無窟此去難於蜀道難傾覆　斜脛骨没 
　姑姑鵓姑姑長姊旋亡弱妹孤弱妹無何亦被擄爺娘路遇不　呼野田草露巾　積嫂溺遺言咐小姑若逢阿兄爲我問兒女行縱覔得無 
　　蘆提臺蘆五都市上酒家無惆悵淸明佳節到兒祭爺娘婦祭夫復向杏花村裏問一　焦土没人呼桑柘影斜春社斷問從何處典衣沽 
得過且過得過且過首陽尙令夷齊餓在陳更有老尼山七日絶提從者臥祇求　粥可聊生何妨袖短衣衫破或者厭亂有天心　解倒懸出坎坷 
行不得哥哥行不得哥哥死守邱墓莫差訛異路何人同友望他鄕平地亦風渡若　秦越作桑梓舉步恐陷虎狼窩强過灘頭十有八奈猶大夫崔子何 
海上瑤琴 
[新編歌劇秦廷七（不經許可不得排演）] [  冥飛]  
第一場　　 
生（荆軻）上亡命江湖憑誰斫大好　顱詩生就堂堂七尺軀引國亡家破漫嗟吁乾坤一　餘生我要做昻藏大丈夫白俺慶　衛國人氏只因祖國滅亡改名荆軻一向落拓江湖交結豪傑之士打算將來做一番事業現在到這燕國地方與那撃筑的高漸離還有隱姓埋名的一位狗屠意氣投合每日飲酒高歌消磨歲月今日天氣不早他二位敢恃來也丑（高漸離）付（狗屠）同上丑引竊鈞者誅竊國候付引不屑殺人專殺狗丑白俺高漸離付白俺狗屠合請了丑白來此己是荆卿寓所不免逕入荆卿在那裏生白原來是二位兄長請坐丑付白有坐丑白荆卿想俺們生長亂世一腔熱血不知灑向何處倒不如及時行樂也學他們醉生夢死付白有理今朝有酒今朝醉倒是一個消遣的法兒荆卿就此同去喝三杯生白二拉兄長先行小弟隨後就到丑付白　　　　的走却等你你却是要快來同下生白咳四顧茫茫萬　交集老天老天你生俺在這世界之中到底是有心是無心也唱七國紛爭不安靜可憐我祖國已無魂男兒生就了英雄性抑强扶弱才稱心下 
末（田光）内白哽哼上唱我國家君臣們疲玩不損眼見得好河山要送他人俺雖是髪蒼蒼年　百姓爲國家倒還有斗大雄心白老田光受了俺太子之託暗地尋訪英雄要報秦國欺侮之仇　說衛國荆軻流寓在此不免前去會他一面正是帝王卿相原無難多在魚　片築中下 
丑付引生上生唱掩柴扉穿曲徑長街來進丑唱鐘鼓喧酒肉臭樂亨太平付唱俺國人他都是昏迷不醒合唱募上燕能得有幾日安寗丑白一路行來好一箇太平氣象只是這等太平日子能夠過得幾時付白說甚麽太平氣象據俺看來無非是亡國的敗徵生白二位不必空談來此已是酒家俺等且買醉一回酒保那裏雜（酒保）上白來了神仙留玉珮卿相解金貂原來是三位老客裏面請坐生丑付坐雜送酒生丑付飲介雜暗下末上國家遭蕩板奇士困風塵老夫尋訪荆卿爭奈他已出外行路困倦不免到酒家借坐片時酒保那裏雜　白來了生意興隆兩班客財源茂盛一人忙原來是田老丈到了裏面請坐末見丑介白高兄早到了見末介白老哥也在這裏見生介向丑白高兄此位是誰丑白這就是衛國荆卿末呵呀久仰久仰生白不敢動問老丈尊姓大名付白這就是俺這裏的田光先生生白幸會幸會同坐下介末白聞得荆先生一向奔走江湖不知因何辱臨敝邑生白一言難盡唱歎康叔武公遺澤盡一朝疆土屬他人燕趙由來多英俊特地前來結同心末白原來知此老夫倒有幾句肺腑之談不知三位仁兄可背枉顧寒舍作長夜之談生白只是打擾不便末白荆先生說那裏話來却不道四海之内皆兄弟也酒保酒保酒錢在此拿去雜應是收拾下生丑付合田先生請末白二位仁兄請同下 
塵餘觚剩 
[虬公島（續鬯）] [  劍秋]  
　　越嶺數重始至一處宮殿巍焕狀類王者居門外關廣場團約數十　　草如褥繚以周垣壯夫百餘人方習藝其上超距撃刺均有法度見弁即　村人曰此獠何來村人鞠躬對曰某等頃在村外捕得一奸細不敢私縱謹請大王發落壯夫笑曰大王在内正苦無下酒　今獲一獐喜可知矣弁聞言汗涔涔浹背自分必死然業已被執無可擺脫生死聽之而已經數重門迤邐蓬正殿殿制甚宏敞武士數人環守之村人陳說來意一武士趨面入少選聞呵殿聲自内出則大王升殿矣弁不敢平視微仰其首見所謂犬王者據案高座年約四十許短髯如戟繞左右頰幾　面作　紅色爾目如炬炯炯有光略詢村人數語即命弁上問其因何至此及籍貫職業姓氏辭色甚和弁詭言遇風破舟漂流至此王弗　命搜其身得某公羊書閱竟顧而冷笑曰爾有幾顆頭顱乃敢窺我禁地耶弁至此拚一死即亦不畏抗聲與辨王大怒顧命左右斬之即有武士兩人執弁下弁大怒曰某有何罪而至於死王　聲曰　奴無多言速引頸就戮弁倔强不肯即行武士力推之甫至　　下聞笑聲格格有美婦人臂弓入後從女婢數人見某弁端詳久之失聲呼曰噫此吾世兄也何爲而到此（未完） 
海外摭奇 
[意大利亞之古跡]  
　　意大利亞之德斯嘠拿有一城曰夫立色頗多古跡有石一巨塊上有人像以及往昔希臘之古文猶希臘之有名雕刻家潑勒克席底里之手製也在夫立色之西有城曰畢撒地有奇塔爲狀危聳側出計上層較底斜出十五尺苟登其顚而俯視則令人悚然也 
[害菓蟲]  
　　美國植物學家某君曾至英國考察植物得一樹年久不結菓即結不及成熟已先腐矣故君頗奇之以爲樹上必有害蟲察之勿得君　是悉心研究卒爲所知蓋樹旁有他種植物生蟲甚多而此種蟲　雖不食該樹之菓與葉然終究有害君雖知此蟲有害尙未窮其究竟於　國時曾帶之返惟恐　傳其種故藏於試驗室中置之於玻璃器内一日器爲貓所破蟲得遁君知之大懼力覔之因覔已晚終失其一以爲勿碍孰知三年而後美土樹木幾偏佈此種害蟲矣 
詞選 
[浣溪紗塞山寺題璧] [  欒子]  
　　幾曲吳被晚櫂移冷楓衰柳各依依林烏啼雁初飛虚閣殘鐘孤枕夢亂山落月一船詩夜襌參到斷腸時 
自由談屑[  鶴雛]  
　　功名之心與利欲之念有别其幾甚微功名所謂立功立名也利欲則近而卑矣 
　　良苗恒十之一二莠苗恒十之八九纎兒撞壞好家居安得不悵望而歎 
小說 
[愛情小說紅蘩蕗别傳] [  天虚我生]  
　　第二十九章（續） 
　　而窓外　枝之上積雪成團一一幻爲鬼面向夫人　齒而笑而河干水咽之聲適與古木號嘈相雜大似神號鬼泣又似舒勿林諸人向已作誚笑也夫人乃復下其窓幕微微太息逕自背燈而坐冀弗見此景物庶使心神少安但其一縷芳魂終縈繞於紅蘩蕗之身而危疑恐佈之心亦愈甚焉 
　　第三十一章 
　　次日淸晨馬克格尼爾已身心俱倦惟神經似略鎭定櫛沐甫罷而安特魯己入蓋跨龍路之行當在下午此時實爲餘晷故馬克格尼爾擬往一見白浪琪姑娘藉探亞猛消息也安特魯請導夫人往遂與同行過光榮路其旁有一小食肆安特魯因駐足告以白浪琪所居處請待夫人於此以同往見者殊弗便也夫人諾遂獨行五分鐘後夫人已爲馬丹馬利亞引入應接之室時白浪琪方坐於軟繡椅上秀髪紛披亦似曉妝才罷聞白拉根内夫人至不禁微愕顧見馬利亞已引夫人入白浪琪遂亭亭起立欲致欵語而倉卒不得其辭則但展輔微笑略表歡迎之意 
 
 
 

Page 15

 
 
   
 
 

Page 16

 
 
   
 
