# 1912 - 136 - 4914101

 

Page 1

 
 
評論 
[縮小疆域問題之研究]  
　　民國肇興鼎新革故一二論者咸以疆圉太廣不便治理擬劃分之以縮小行省之區或加以川東川西之俶擾皖南皖北之紛爭淮揚寧蘇之爭治爭省箅論囂囂莫衷一是而改省爲道之議由是益盛行於一般士失之口乃近日法制局艸擬地方官制議案主張行省區域一仍其舊謂由縣而省廢去府道兩級旣無層級過多之弊而省長所管與從前督撫大異亦不至有權限過大之虞嗚呼誤矣 
　　原夫疆城之縮小非兢兢於權限問題就治理上而言之也自來治理之難易恒與人口之多寡爲比例差人口愈富治理愈難而設官分職之範圍遂因之以不同大郡小縣各有指歸自秦始皇罷候置守分天下爲三十六郡歷代因之而爲部爲道爲路爲省互各不同要而言之範圍之大小無不視其人口以爲銜以三十六郡之赢秦至漢而郡國一百有三至唐而郡州三百二十有八至宋而疆圉狹小北極三關西盡巴燹所有者僅僅中原區域而已然府州軍監猶有三百二十有一自元及今代有增加誠以地方之治理愈煩郡縣之增置愈廣要不可以苟焉已也 
　　彼兢兢焉以權限過大爲前进都殆震懾於有唐藩鎭之故事而以爲今日之軍政統於都督民政統於省長各有區分不相侵擾與從前督撫大異自不必鰓鰥過慮於此殊不知唐以藩鎭臨民而外侮不侵宋以文臣知州而宇内又安各有所得然亦各有所失故唐之亡不亡於外侮而亡於强藩宋之亡不亡於内亂而亡於外夷若今則非唐非宋變一人之專制以爲萬姓之共和内憂之浸淫固可無慮所患者列强虎視耽耽自瓜分之進行一變而爲均勢之局修好睦鄰之交際偶一不愼卽足以召彙而納侮况復列强環峙琥力競爭類皆以鐵血飾和平匪徒以敦縏脩盟好茫茫大陸稱雄者不下六七名邦而吾適以積弱之中華崛起而建東亞民國此則際世界尙武之秋尤當以軍隊之威嚴保持共各之神聖而非所諭於民政之權限已 
　　今日者軍政民政區分爲二時賢偉論將見實行然竊以爲有未盡都居今日而揆時度勢軍政之區域寛取其大大則集雄兵於一隅糾糾桓桓輔車唇齒而隱然有孟虎在山蔾藿不採之威民政之區域宜取其小小則治理易周化前代守巡各道之制而爲一方自治行政之上級機關析全國之省制而劃分之當亦不過三四十道道設一民政長司法長以綜理各縣之自治團體如此則獄訟之聽斷財賦之收入敎育之进倡實業之振興行政者不至有疆圉廣漠鞭長莫及之嫌受治者亦不至有手續差池棄予如遺之歎卽平日之挾守巡各道以自重者夫亦何庸爭大員之坐鎭以行政上之種種不便爲口實也否則適於彼者或不宜於此亦安見釐然其各當已 
[命令]  
　　五月二十三日 
　　臨時大總統命令軍人以衛國保民爲天職即以服從命令爲天性古今中外咸同此義凡上級軍官之命令俱有絕對服從之義務不明此理則喪失其當然之人格不啻戕賊其固有之天性天怒人怨爲五洲萬國所唾焉辱莫大焉將恃此毫無紀律之軍人以衛國保民豈不可危可痛自軍興以後四民失業播散流離所仰望於軍人者責任何等重大若不能恢復秩序戡暴鋤强無論内問天良固多悚歉即以一身利害而論軍人固是國民而衣食所需又無非同胞擔負試思誰無家室誰無子弟被人滋擾情何以堪設身處地能無痛恨且軍人不守紀律必至牽動大局圖一時之放恣忘國勢之傾危國之不存身於何有追原禍首孰執其咎故欲保國衛民必先服從命令使全國軍隊如一身之使臂臂之使指萬目一的萬衆一心起國民愛敬之感情即貽已身以無窮之福利本大總統素以衛國保民爲宗旨而軍人之能否衛國保民即視其能否服從命令深望我軍人以本大總統之心爲心視國民之苦樂與軍人之　樂爲一體乃能保全榮譽鞏固國基是用三令五申不憚諄諄告誡各該將領其傳知此意俾各　遵此令 
　　昨因袁鴻祐在喀什噶爾猝被戕害已任命楊增新爲新疆都督惟南疆一帶幅員過廣民族衆多亟宜速籌鎭撫以靖人心而維大同前任都督袁大化現尙在新著派令督辦南疆𠞰撫事宜所有省垣及南疆軍隊均准節制調遺迅將應辦各事會同楊增新妥爲辦理此令 
　　任用馬福祥爲甘肅寗夏鎭總兵楊廷弼爲新疆巴理坤鎭總兵此令 
　　安徽民政司長葉崇質電呈病尙未痊懇予免職應即　准此令 
[專電]  
　　參議員與唐總理之衝突實係黨派之關係現唐總理仍不允任職惟中立派各議員頗不以推翻内閣爲然 
　　國務員辭職之舉已有轉圜熊希齡業經復職惟施肇基仍擬辭退唐總理亦於交院議案不願畫諾 
　　袁總統因唐總理辭職密徵各政黨對於唐去留之意見 
　　各國務員力勸唐總理不必辭職唐尙未允 
資本團因有人反對借欵條件向熊總長辯明稽核借欵用途實爲慎重起見並非有意要求亦無政治上之關係 
 
 
 

Page 2

 
 
　　熊總長擬俟外交長陸徵祥到任再定期與資本團磋商新借欵 
　　銀行團又停止付欵聞因政府要求付欵中國銀行而銀行團則謂按照合同應山彼等代管因此又生波折 
　　陸徵祥於今日（二十四日）下午三時抵京 
　　參議院議决上議院議員人數每省由省議會選派十人蒙藏華僑另舉計總額不滿三百人 
　　衆議院組織法擬各省先定議員尃額再按照人口之多少遞加 
　　本年度預算案已由財政部重行修正計連臨時經費共需銀五萬七千六百萬兩預算入欵共銀二萬九千七百萬兩 
　　議員張伯烈痛詆唐總理有人勸其不必求全責備詎各議員謂其侵犯發言自由權大爲反對 
　　財政部電致各省查問關稅入欵聞係廓（電碼疑誤）等所請 
　　内外新官制案已交參議院核議 
　　江蘇参議員五人因程都督添設各司副長違背省議會議决案特公電婉阻（以上北京） 
公電 
[南京黄留守電]  
　　北京袁大總統唐總理敎育部蔡總長武昌黎副總統各省都督均鑒民國初建首重紀網我中華開化最古孝弟忠信禮義廉恥夙爲立國根本卽爲法治精神以忠言之乃盡職之義古人所稱上思利民以死報國之類是也以孝言之親親而外立身爲要昔賢遺訓如好貨財私妻子縱耳目之欲以爲父母戮推而至於戰陳無勇舉爲　戒是也蓋忠孝二字實包身與國家社會而言於個人則爲道德於人羣則爲秩序東西各國禮治法治雖有不同而大本大原終未嘗相背秦漢以隆學說龐雜道化凌夷君主私其國家而忠之一字解釋最誤竟以如事一人爲碻詰終至胡虜僭位奉爲神明專制淫威流毒滋甚家庭之際亦不免骨肉參商憂時之士睠懹世變積痛在心謂非破壤此錮習無人尊重人道此論誠然但舉數端非誤於國民之崇尙忠孝實誤於國民之不知忠孝忠孝之眞理未可率爾混視此次起義全國一心父詔兄勉前仆後繼復九世之深仇貽五族以幸福何莫非忠於民國孝於宗親之一念所致故政治革命家庭革命諸學說原爲改良政敎起見初非有悖於忠孝之大原而此來年少每多誤會共和議讑馳於極端眞理反至暗晦至有謂古人設此等名詞皆所以愚惑黔首者殊爲大謬夫以孝弟忠信爲戒則必不忠孝不弟不信自相殘賊而後可以禮義廉恥爲病則必無禮無義無廉無恥淪於禽獸而後循是以往將見背父棄母認爲自由踰法蔑禮視爲平等政敎不行倫理蕩盡家且不齊國於何有孟子所謂洪水猛獸之害實無逾此興頻年奔走志在保邦睹此危機五内焦灼應請通令全國各學校敎師申明此義毌使邪說横行致令神明胃裔誤入歧途保國保種惟此是賴伏祈採擇立予施行黄興叩養印 
[南京蔣作賓電]  
　　袁大總統唐總理段總長熊總長陳參謀次長各報館均鑒賓等念晚抵鄂次晨晉謁黎副總統陳述一切并請示軍隊善後辦法副總統謂鄂軍裁併整理粗有端倪稍寛時日定能遵照中央計畫實行老成謀國敬佩無量下午聚會軍政紳商學報各界痛陳政府成立之苦况財政問題之困難外人借欵之要挾非國民急起圖維無以救目前之危局一時聲淚俱下四座咽嗚咸謂人民爲政府後盾財政爲政府命脈軍興以來國帑空處内地經濟流爲外資舉措設施非款不濟供應稍遲禍變　起政府雖竭蹶萬端人民則視同秦越力盡聲嘶不得不出於借债之一途以故資本團得以乘危觀變予取予求我輩不能坐視政府之　不圖補救尤不能不人人鋼担捐欵藉爲後援情形激昂輸將恐後甚至有以婦女釵釧佩身指戒表練進者當卽捐欵數萬作爲發起之資商界諸君則以金融阻滯百業廢弛議設合資銀行以期流通現正妥籌辦法草定各項章程更擬派員分途演說實力推行又以恐國民捐名義不足喚起一般人民擬改爲救國捐以副法蘭西國民捐款救亡之義以此熱心毅力不避艱難策效方來或於大局不無裨補謹宣民隱用以上聞更祈各界諸公毅力提倡以救危亡不勝譸盼念三日午後抵寗善後事須與黄留守商酌再行電達蔣作賓叩漾 
[重慶胡軍長電]  
　　各報館轉全蜀會館秦鴻恩諸君公鑒川省自成渝合併大局漸即敉平近又公議取銷鎭撫府則行政更較敏活尹張兩都督鴻材偉畫甚洽與情尤足奠全蜀於又安惟軍民兩事權限未分稍嫌遷就昨復公議决定遵照黎副總統軍民分治政策公推尹爲都督張爲民政長已通電大總統各部院及各省矣從此軍政民政各專責成日臻上理不俟　蔡旅京諸公當同贊許乃日前各報皆載諸公在京推舉五人爲四川民政長電曯省會即在此五人中公選云云閱之不勝駭愕邙淸京官往往以二三權貴妄竊全體名義左右本省長官遙制本省紳民不計桑梓利害抺殺全省公權此種恶習言之髮指公等明達當此共和時代想不至再蹈亡淸覆轍或係不明公理不顧大局不察現狀希　倖進者之所爲無論所舉是否賢能事不公决凡有識者斷難承認景伊忝任全川軍長首先反對不知其他特此電懇諸公極力維持互相解勘勿聽宵人莠言亂政全川幸甚并希賜覆胡景伊叩養 
[貴州者督電]  
　　大總統唐總理各部總次長參議院黎副總統黄留守各都督各報館均鑒黔參議員前因省議會尙未成立接臨時約法選派方法由各省自定之文令口議處會同耆老會各學界聯合會十三府聯合會各代表曁執政各員開會選定熊　與劉顯洪陳國祥陳廷策姚華五人業經電陳并促熊等到院現本省議會成立已請追認并獲贊成特此通告黔都督唐繼堯叩元 
[南寗臨時議會電]  
　　袁大總統黎副總统參議院各都督各省議會諮議局軍政府分送各府縣長自治會商會各報館均鑒本會四月二十二號選舉正副議長正議長林繹得四十一票副議長雷愼澤得四十一票楊煊得三十九票適符到會出席議員總額之半均當選爲議長並定於二十五號舉行開會會禮式耑此電達希惟公鑒廣西臨時省議會 
[烟台同盟會女會員電]  
　　各報舘轉中國女子同盟會諸君鑒近年以來吾國女界大進文明凡有義舉莫不首先提倡不落男後去歲革命事起亦多毀家助餉持戟從戎卒收美滿之效果乃民國初建需欵孔殷不借债則國亡於内憂借債則國亡於外患黄克强先生國民捐之提議實救我四萬萬同胞維一政策也男界英傑此應彼和不數日全國風從而我最親最愛日爭叅政權之女同胞寂然無聞秋儀竊滋惑焉蓋國民捐不成中國心亡彼虎視耽耽者方奴隷我同胞之不暇參政權從何處可得耶秋儀才力雖弱願盡一分義務在烟台發起女子國民捐懇我女同胞移金粉之資救國家之急中國不亡女子叅政權應不能終不我與也我女同胞尙權其輕重而爲先導焉是則秋儀所馨香以祝者也中國同盟會女子會員馬秋儀百叩 
[南京共和實進會電]  
　　各報館鑒駭悉民權報玉筆戴君因論熊希齡借債事致被捕房拘押殊侵報界言論權我同業自應公起對付乞即裁酌進行敝社同人不避湯火附驥南京共各實進報叩 
[南京中華報電]  
　　各報鑒民權主筆戴天仇被捕房指爲鼓吹殺機拘捕外人侵我國權且及言論請速籌對付速電全國報界並力挽救中華報叩 
[國務院電]  
　　旅滬福建同鄕會高而謙藍建樞君鑒大總統交號電悉本日已有電令孫都督即將旅閩專額取消並知照省議會定期開會蔣筠被刺一案頃已電孫都督著實根究依法懲辦矣此復國務院漾 
[上海世界宗敎會各團體電]  
　　雲南蔡都督鑒信敎自由萬國所同今日（二十三日）報載貴省拆毁各屬釋道廟宇等遠近震駭關係大局請大力主持電復世界宗敎會陳介石佛敎會李正網中華佛敎總會釋敬安等同叩箇 
[中華國貨維持會電]  
　　北京袁總統唐總理國務院參議院議長議員鈞鑒前電力求維持迄未得復見報載有十四日大總統交國務總理令法制局博考中外服制審擇本國材料參酌人民習惯社會情形從速擬訂民國公服便服制度文件旣云審擇本國材料明示取材國貨曷勝欽戴惟前奉國務院復電上級官暫用西服而未指用本國材料萬一竟用外貨則本國數千萬之織工因之失業數萬億之國貨因而停滯以極貧極因之中國倘再遭此極大捐失民不聊生國將安立不得不再呼籲伏望守定審擇本國材料參酌人民習惯二語竭力維持務用國貨不使外貨暢銷利源外溢俾工商得逐漸改良不致一旦坐困全國幸甚蘇杭新出織物可製西式服者百數十種第一第二册標本已呈工商陳總長帶京其第三册亦經續离另由郵政局賚呈卽乞電復以慰渴望上海中華國貨维持會叩 
[譯電]  
　　聞新任俄國公使曾告袁總統謂對於蒙古之事當守前使所主之議此不啻要求中國承認蒙古獨立歸俄國監理也去年陽曆十二月俄使所發之公文中政府雖至今未覆惟袁總統已通知俄使謂將與内閣商議此事 
　　法公使因川省人民侮辱敎士有排外舉動已行文中政府詰問中政府以爲此必匪徒所爲該處人民並無排外思想所傅必屬失實（以上北京） 
　　俄公使因喀什噶爾地面不靖通告中政府如當地官員不能保護俄民之生命財產俄國將籌自衛之法（聖彼德堡） 
　　各國銀行家於本月十五日在倫敦開會集議中國借欵問題其議事情形雖嚴守秘密然據路透電社探悉該會對於俄日兩國之要求人似未議决其要求爲財政性質非政治性質現已付回聖彼德堡東京核議現聞除奥國請加入該借欵外尙有一國續請加入奥國之意以在華之財產爲數頗巨且有商船由脫里斯脫來往東方故必於該債欵稍得沾潤云 
　　英政府已頒布關於中國革命之藍皮書自陽曆十月十號起至十二月三十一號止中間各事靡不詳載内有英法交換意見之函贖兩國政府均謂祇圖保護本國人民之生命財產而不捐礙中國之完全尙有英使朱邇典於一千九百十一年十一月二十三號之公文一件陳述處置各口岸所收關稅以保洋債辦法朱邇典君之辦事手段屢爲外務大臣葛雷君所稱許 
　　英外務部大臣葛雷君在下議院答某議員質問中國借欵問題謂一切借款非有確實之擔保以表用途正當及有滿意之抵押物以使本利可靠則政府必不相助若借欵條件損碍開放滿蒙以便英國通商政策則英國亦不承認 
　　德國新造商船一艘載重五萬噸船中地位可容五千二百七十五人其救生艇之容量亦如其數已於二十三日安然下水（以上倫敦） 
　　日本華族議員九人將偕某伯爵至華游歴擬於本月三十一號由神户啟程過上海漢口北京而至滿洲 
　　東京商會總理中野君現將代表日本各商會於陽暦六月間賚書赴華慰問中國商家因革命所受之損失（以上東京） 
要聞一 
[外交團對於購買軍用品之警告]  
　　駐京美國外交代莆前日謂財政總長熊希齡曰此次借款有監督財政之動議其實絕不含有政治上之意味一言以蔽之對於用途實不放心今日最要爲維持和平恢復秩序値茲散兵歸農之際而據各口領事報告購買槍械者紛紛不絕上海一埠計値有一千餘萬兩試問此是何等舉動若以借欵盡購軍用品與軍餉各國豈能承認卽貴國之危險又豈可以數計近日知滬關忽出現機關砲一千四百枝子彈配齊値銀二百萬稅司驚異非常詢無購買之人現尙扣留然確有南京陸軍部之護照據云護照共十七張電詢黄前總長祇五張有存根其餘十二張並無存根可查由此觀之亂事正未已也今茲干涉裁兵實有不得已之苦衷尙望貴國之愛和平者諒之云云熊總長唯唯不能置答 
[國旗統一案咨大總統文]  
　　叅議院咨大總統文云查本院前在南京議决國旗統一案准孫前總統函覆以爲未可遽付頒行應俟國會成立之後付之國民公决等因到院查國旗爲全國徽誌於對内對外關係綦重現在統一政府業經成立若非將國旗式樣規定通頒不足以昭劃一本院爲全國立法機關於國旗統一當然有議决之權經於五月某日常會期内復加討論僉以前常起義之初沿江各省即以五色旗爲國旗通行旣廣全國幾已一致蓋旗者常也周官司常掌九旗之名物中國漢宋諸儒學說則均以仁義禮智信爲五常而凡制度等威之辨聲音臭味之殊載籍所傳又率以五爲定數至採色一端近世科學家言雖區分爲七而在中國習惯則五色二字早已贯澈人民心理况中華民國由五大民族結合而成於旗色之五亦隱然不謀而合是以五色旗爲中華民國國旗就道德上歴史上習惯上政治上種種方面視察非惟足以代表全國精神且爲中華民國永久不磨之特色現友邦公使外域華僑函電所通均已共曉而外人并有目此旗爲虹旗謂中國驅除專制建設共和正如彩虹亘天陰霾盡掃者此尤可見此旂榮譽中外歡迎應即定爲中華民國國旗并略採美法日本諸邦之制商旗亦得適用國旗以一羣情而免繁複此外陸軍所用之星旗原爲武昌首義之旗海軍所用之天日旂原爲餘年前共和當人倡始革命之旂亦已通行各處惟與國旂五色尙少關連應就五色旂之左方上角綴以星旗其大小居全旂四分之一即定爲陸軍主旗又就五色旂之左方上角綴以靑天白日其大小亦居全旂四分之一即定爲海軍主旗仍於星旂及靑天白日之四周留一白色　綫以淸界限至星旂原係十八星茲於旂之中央增繪一星合成十九星星黠大小則中央與内外四周均爲一律庶衆星環繞旣眧統一之規而薄海大同兼庽平等之義若夫天日旂之取象則示靑天白日光明正照固益無待贅言以上各節均經公衆議决茲將繪成旂式三紙咨送公布施行抑有進者國旂五色固舍五族同等之意究非以何色分配何族陸軍旂之十九星亦絕非表示區域從前外間傳說或有誤解應請通電全國俾曉此意以免誤會而化畛域此咨 
[京華零拾]  
　　前日大雨一日夜満地巨浸幾同澤國路人幾　　乎絕跡人力車不能行卽馬車亦有水灌入惟騾車尙可躑躅泥淖中然水亦幾及騾腹蓋泥土鬆浮溝又淤塞每逢驟雨往往至此聞各衙署因雨阻而不到者十人而九各舖貿易亦全停止參議院議員之赴會者亦僅寄宿於財政學堂之數人（在參議院間壁路亦佳）新聞訪事亦不到處能 
 
 
 

Page 3

 
 
探聽幾有停版之勢北京道路之惡其影響於政治及社會者如此 
　　靑海屯墾使胡瑛到就後往北京飯店每出必乘雙頭馬車前導一人穿高級軍官服裝後衛五人皆乘高頭駿馬所過之處塵土蔽天觀者側目 
　　現共和黨與盟會互相對峙雖勢力範圍各有不同要爲今日政治上兩大團體刻统一共和黨與共和建設討論會國民恊會又合爲國民黨其中頗多健全之分子於參議院中亦占得二十餘席其勢力不可輕視 
　　近日外間紛紛傳說唐紹儀氏之内閣有朝不保暮之勢惟聞袁總統語人謂總理易人則國務院必須全體解散方茲大局危迫更張殊覺不妥且將來新人物欲一一得參議院之同意於情勢亦多窒碍故甚不以易人爲然并聞參議院中人亦以國基尙未鞏固事事宜出以愼重不敢遽發此議 
　　前日袁總統有任命馮自由爲臨時稽勳局局長之命令閱者於臨時二字莫不爲之詫怪蓋現在所有各局均無此字樣也茲探其原因此次革命成功民軍具有功勳者甚多現在對於此事欲行考核遂設立此項機關藉以位置馮自由然南京臨時政府成立時並無稽勳局之設旣恐與南京官制不合又恐惹起參議院之反對乃冠以臨時二字以示非永久的機關也如參議院反對則仍可取消云 
　　總統府與國務院於近一星期來連接奉魯豫湘浙閩黔滇甘桂各省都督先後來電均係请協巨欵電文多極切迫幾有非速簥巨軟不能維持現狀之勢當即由大總統國務院分别覆電責令各都督力任艱鉅設法維持并謂稍延時日必有辦法而其最終之歸結則仍以借欵爲言 
　　總統府秘書廳於十六號早八點餘鐘曾密交國務院要函三件封緘極爲嚴密封口上有大總統親行蓋印限即日密議覆報聞其大槪一爲黄興密電東南各省裁兵之意見一爲關於西藏亂事一爲關於東三省之外交事宜至其中詳情及國務院如何議覆之處俟探續報 
　　參議院開院後議員中之長垂髮辮者除蒙古議員外别無一人近來以相形之下未免難堪均爲文明潮流所捲毅然剪去其尙有髮辮者只鄂多台一人而已 
[江北人之分省𤍽]  
　　江北力爭分省代表到京後與各同鄕會議言辭甚爲激烈尤以陳士髦爲甚語人云願學湖北爭路之張伯烈死於總統府可也其實鄂人爭路時并無總統且張伯烈並未死現尙任參議員也其意氣之盛可見一斑經同鄕曉以利害關係蘇固有賴於寗寗亦有賴於蘇分治云者將分寗蘇乎抑畫江爲界也揚通海又不甚贊成故分省之說斷不可行集議數次決由代表提出請願書候参議院議决蘇屬各議員爭願爲介紹人代表仍要求先在淸江設立民政司財政司各一爲淮徐海之機關直隷於都督并留蔣雁行維持一二月即推定姚錫光曹汝霖沈雲沛許鼎霖四人謁陳袁大總統請逕發命令委任司長至所委任者須由在京同鄕之公舉不知袁大總統如何辦理 
　　江北代表以張季直君主合不主分詆其甘受蘇人蠱惑不爲江北獨立之計語多不滿意對於許九香君則甚表傾倒並力推其任淸江浦民政司長惟許君雅不欲担任云 
來稿 
[論彗星之體致倫敦天文]  
　　家書　（張景良師石） 
諸位大家均鑒一千九百十年予在廣州爲兩廣高等師範敎長斯時盛傳哈雷彗星出現將與地球衝突世人當受絕大之危險予竊疑之憶當陰暦五月八日之晨（約四時）太陽尚在東北方之地平線下彗星亦在此方高出地平線約四十餘度見其尾直指西南適與太陽之向相反而成一直線厥後彗星行漸遲至五月十八九之夕（約八時）時陽已落於地平線下彗星適在西方高出地平線約五十餘度而其尾直指東南亦與太陽之向相反而成一直線移時月由東升彗星之尾漸淡至月光盛時而彗星之尾不復見予以以物理之經驗推之以爲若彗星之尾果爲實體何以由其尾間可見天際之餘星又何以日在東則尾指西日在西則尾指東顯然彗星本無尾必爲透過其體之日光似乎爲其尾耳可知彗星必爲一晶體無疑而與他星獨異又證之日蝕當月在日地之間日光爲月所揜而月背日之一而則爲黑色因月非晶體故也世傳彗星之尾與地球衝突之說斷斷不可信倘彗星亦行在日地之間日光透過適指於地則此時必在日中其尾斷不能見且亦萬無妨礙所可慮者倘彗星旣爲晶體又恰如地球之有兩極稍平處而爲一疊面晶體日光透過其焦點正會在地面之上萬特必被其燒燬耳予斯時起此理想而不敢遽以爲確眞兩年以來重加研究似乎彗星爲晶體之見眞切不誣故書所見請敎尊處乞諸大家評判以釋千古未解之疑是爲至盻 
　　慧星爲何物從來未有發明茲書所見除函致歐洲天文家評判外用登本國各報請我國學界巨子共研究之 
[淸談　（悲憤）]  
　　記者嘗謂當此國本初定外人承認與否猶在吞吐之間國務員與參議員宜和衷共濟扶掖進行以謀國利民福斷不可演互相攻擊之活劇使成短命之内閣 
　　詎今日唐熊更迭之聲已喧傳於報紙雖唐氏揮霍無度召人干涉誠不得辭其咎然探本尋源參議員此次之攻唐實出同盟會與統一黨權利之竸爭嗚呼假使熊竟代唐而起恐從此黨派之爭無寗日矣 
小說 
[俄王之偵探　（八十二）　（無名）]  
　　那女僕似有詫意余因又告訴他道我來求見你家姑娘是要打聽愛未姑娘的消息那女僕一聽愛未姑娘名字若曾聽過似的也覆了一聲道要打聽愛未姑娘的消息麽說罷便返身進去通報了未幾又出來領余至一會客室内那客室内也佈置得十分古雅從那窗中外望恰在一片大草地上外面森林古木景致極佳等不多時便有一個淡妝便服的女子出來余一見面便是毛登姑娘了便上前述了來意並說這是女校長介紹的事因又道我知道姑娘和愛未姑娘是最好的朋友愛未姑娘出去後曾經有過信來想能知道他的消息毛登答道可惜我也知道的不多得他的信總共不過數次他是處在極可憐的境界恐怕寫信不能自由他是着實可憐的余便說道正是爲此姑娘若可憐他請將愛未姑娘的事盡情告我一來可以設法援救愛未姑娘的苦二來亦可不許余遠來求敎之心毛登姑娘道愛未姑娘的爲人原是極好的他家豆漢地方恐怕没有人了所以他自小出門的他說的法蘭西文意大利文甚是入彀初到學校裹屢次考列前等有人說他比校中敎習還好因此校中學生多方妬忌又欺侮他他卻全不與較到了後來他并不和人爭這樣的勝負了余又問道他究竟來過幾次的信最近是幾時來的 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[贛省大裁軍隊]  
　　援鄂軍　南昌李都督婯咸電悉贛省援鄂軍第三標全數遺數似覺爲難已禀商副總統照湖北退伍法每隊擇留兩排總計全恊約得五營共可汰去一千三百餘人所留官兵重編步兵一標砲隊一隊由湖南開往萍鄕駐紮退伍官兵請給與六月恩俸餉以示優異此次欵項五月餉五萬元退伍官兵六月餉一萬四千元運退伍兵服裝及船隻費八千元約共需七萬四千元請飭員星夜解鄂彭和萬叩 
　　潯軍　九江余旅長鑒來電欣悉裁兵爲整軍之本遣散輜營馬隊甄别莠兵千餘名爲贛省蘇民力爲外屬樹模範熱心毅力至爲佩慰兵士聽命退伍各安本業尢非平時敎訓曷克臻此餘欵再行備用報銷册到飭司核都督李效印 
[李都督維持茶稅]  
　　李都督電茶業公所云漢口茶業公所鑒寒電悉浮梁德興茶稅係甫經收回試辦暫定章程固未可比例即寗茶亦已照馨茗堂所請减少委員照收之補平色等銀以示體恤灰電已詳言之贛省預算不敷數百萬不得不望我同胞諸商相與維持也至帮辦張稅員前此專辦茶稅昨據該縣各界報告已邀同縣知事開評議大會由錢稅員和平解决新隆泰茶業已塡票放行張幫辦現不預聞矣贛都督李印 
[陜都督請欵急電]  
　　陜西張都督電北京云火急北京大總統國務總理財政總長鈞鑒秦地素稱瘠苦戰事又最劇烈骸骨盈野瘡夷滿目乾鳳之血肉盡糜西同之脂髓全枯涸鮒籲天哀鴻匝地軍人枵腹環集索餉少靳則譁潰在即允認則羅掘無術州郡竭於供億兵民時起衝突加以旱敷爲虐饑饉荐臻前屢羅派遺專員陸續赴都懇請濟餉未蒙賜撥延企引領朝不及夕前此請餉員遲至數日遂令數百萬款項秦無毫釐之分禍害則惟秦獨深利益則惟秦不與於一視同仁之誼未免歉然頃者甘省請欵蒙慨濟十萬兩以秦民之苦百倍甘民且秦之疲困實甘之由甘完好而受賜秦疲敝而不恤揆諸情理豈可謂平倘蒙格外施仁不忍歧視則請火急撥濟鉅欵以解八百萬同胞之倒懸以防九十六郡邑之潰决不勝近切待命之至秦督張鳳　叩文印 
[甘新時局談]  
　　蘭州電云　西安張都督鑑據迪化電稱新疆漢旗回緾蒙聯合會照會稱現在内地各省共和成立我省以伊新和議未成大局不定不能不先認都督以定方針茲遵民國約章於舊暦三月十五日齊集各色人等共認前撫袁大化爲新疆全省都督建旂大書新疆全省都督袁字樣於迪化省城除電北京大總統與同鄕京官及省外名屬文武一律主持俟來到大總統命令另行知照外合先電照希卽飭　周知見覆是幸等語敬代電達並懇轉行臨時省議會查照惟熙庚印又電云西安張都督鑒昨得梁使國瑋　電具道盛德正擬肅謝頃奉魚電尤　顧全大局於公誼私交情文並摯從此和衷協力相携進行則秦隴咸蒙福蔭矣翹企英光仍希惠敎並懇特致梁使尤感惟熙叩佳印 
　　湖南電云　西安張都督轉甘肅黄都督鑒聞光復功成具見勇力宏猷有造民國從此回復秩序建設新業必能與民咸亨幸褔闓等無任欣企湘中刻已安謐南北統一中央政府亦已完全组成所望就近聯合秦中共圖進行至滿淸告退已久年號自應消滅想彼升長二孽必不敢久抗不遵民國新元也又破壤建設均當愼重用人方足以鎭壓人心而除惡政乞注意湘都督譚延闓及同志周震鮮江荣圻錢維驥同賀印 
[廣西參議員辭職]  
　　廣西臨時議會日前投票選舉北京參議院議員陳君太龍得票最多應列首選當由議會函電通知惟陳君與其妻伉儷甚篤自月前喪妻後灰冷已極所有一切權利義務之職如中學校校長如軍政府參議官統一黨廣西支部首領均已告辭惟參議官一席陸都督不許其告退已將照會寄遠且函謂公與鄙人相見以心相處以誠且以公望公才誠當爲桑梓計决不能遐棄云云至北京參議員一席陳君又已告辭旋得議會林議長兩電極力拘留及各友投函勸以大義不許告退未知陳君能否允許也 
[滇都督懷柔遠人]  
　　厰紳阮覲宸等由四大快銅廠帶來巴補梁山二十一寨蠻酋祿金褔等晉謁都督聞軍政府召入時排軍隊秦軍樂并於軍府舊禮堂端設綠色公座蔡都督軍服佩刀出自内堂南向立軍樂旣奏軍官前驅隨後蠻酋三人魚贯隨入一披黑氈徒跣赤足其二俱披白氈相貌獰猙目光灼灼及階呈晋謁書行拜跪禮都督莊容受之由繙繹者傳語慰問禮畢賜以佩刀錦縀等物令其回籍時速送子弟入省校讀書已而軍樂復作仍由軍官引導而退并由民政司率令參觀各軍隊局廠并爲之適舘授餐鳴呼變夷率服其亦共和國之佳話也 
　　五月初三日永平廳屬良山士司酋長進謁軍都督都督府盛陳兵衛自栅門以至禮堂兩旁排列各種目兵槍械森嚴整肅都督親致訓詞囑善爲自治勉以大義並贈給軍服軍力及綢緞等物臨行時軍樂隊奏樂相送該酋長悚然生畏俯首而退聞吳梓　招待之於其署内云 
　　雲南永善縣爲川滇交界處所素爲野人所居昨有稍通漢語之野人來省謁見軍府都督以優禮相待給與制服及綢緞等物又令其參觀軍隊看演機關槍野人驚爲神奇頗有畏威懹德之忱現聞軍府擬於該野人聚导處開辦學堂傳同受敎育不忍令其以野人終也 
[粤人公祭黄花岡紀盛]  
　　五月十五號（卽陰暦三月廿九日）粤省舉行七十二烈士一週紀念是日各衙署均停辦公事各界均聯隊前往黄花岡烈士墓前舉行公祭其岡上之布署距墳前百餘丈闢一墓道用竹搭二閘門第一閘門上書七十二烈士墓道數字進前數十丈爲第二閘門中書公祭二字旁貼聯云（五族同風是七十有二頭顱價値千秋墮淚爲三月廿九刀俎英雄）再上十餘文爲烈士墳四圍用竹搭成平頂式上書自由之花四字旁貼聯云（吾黨能無愧否山殘水賸戎馬空肥惟爭祖逖先鞭乃罔顧國家之難烈士其有感哉塚破墳頽　華不發試問程婯死後何以慰骨肉之魂）棚上四週懸滿五色國旗墳面遍插輓聯不可勝數墓道中由廣東陸軍及濟軍警衛隊分列站守及十二時孫中山及各界團體相率蒞止計十數萬人由孫中山先生主祭行三鞠躬禮祭時响奏軍樂獻上花圈誠敬備致觀者肅容烈士有知當亦含笑九原矣旣祭之後孫先生命駕言旋道經農林試騐塲遂少駐塲中參觀各種植物約半小時始行聞是日有一婦人與祭哭泣甚哀識者謂即温烈士生財之婦云 
[潮軍解散情形]  
　　五月十六午汕頭吳督辦飭朱營長遣散潮城各軍各軍繳槍共有二千人之譜一時商民恐有意外紛紛閉店海陽民政長當令收發員李雲峰巡行各街曉諭各商店照常開舗貿易並出示云奉行解散民軍爲輕人民負擔以免多糜軍餉撙節而無浮濫恩餉照發各營民軍各願解散農工咸安本業萬無游行放蕩商民勿事驚疑照常往來買販示到立即開張縣長實所厚望又朱營長佈告云爲布告事現奉吳督辦憲轉奉大都督密電飭將民軍速行遣散等因本營長奉率軍隊來潮於地方未能造福抱愧良深刻下城廂内外分紮民軍一腔熱血共進文明均樂受本營長勸言情願解散各給恩餉一月回家守業所有槍枝分别給價已令備繳前來除具報外爲此布告各界知悉嗣後士者專心學務農都盡力播耕工者上求精藝商者周安貿易倘有胃名民軍或擅携槍械或私掛襟章定卽嚴拿按律懲辦商務大宗尤關要點本營長惟有實心實力隨時保護幸母再事驚疑是厚望焉此布 
[汪精衛由港回粤]  
　　汪精衛已於十四晚由香港上省即在西關某宅暫往隨到都督府與胡都督諸人相見入夜汪之故舊在應元宮請汪宴會席間全用素菜因汪已入進德會不飲酒食肉也聞汪之宗旨擬在粤小駐將同盟會内容認眞整頓隨赴北京商定中央與各省之權限以完平昔革命之素志云 
[厦門商業近狀]  
　　糖業　厦門出口貨以糖爲大宗而以京津牛莊爲銷塲軍興以來各貨停運以致厦門各糖棧貨如山積幸今春大局奠定商務漸有暫機每日出口各輪所裝糖貨三四萬包不等詎某行忽於陰曆三月二十七日接得津電云津謠止貨因此糖商又受一擊打矣 
　　鹽務　厦門鹽務向歸商辦年可獲利二萬餘金儼然陳姓私產也現閩鹽政處新定統一辦法全閩鹽務均須收歸官有每年可生利三百餘萬上下游均已收楚而厦門鹽商陳姓亦由鹽務處償以鹽本三萬元收爲官有昨已派委蔡雨川來厦接辦矣 
[湘路第二次股東會續紀]  
　　五月十五日湘路公司特開股東會其詳情已紀本報茲又聞十六日午後二時開會首由新總理陳君文瑋演說略謂湘路公司原有路款係招集普通優先租股累進房股米捐鹽捐各股集合而成自去年四月以來禁止穀米出口其米捐一項卽行停止迄九月起義各股均無收入公司一錢莫名茲當民國肇建湘路亟宜興工赶辦惟現在欵項如此支絀非另籌善策自難繼續進行幸印契股一項已由都督批准云云旋由各股東推舉李君達璋爲臨時主席李君謂此次爲民國第一次股東大會又爲新舊總理交替之際其關係湘路之前途實非淺鮮以後着手方法頗不容易茲有促進會提議草案若干條擬當衆發布以供研究衆贊成遂由促進會會員石君廣權宣布草案如左 
　　第一節提議大網（一）確定公司之性質（二）籌定全路三千萬元之的欵（三）各項重要職員（四）改良公司從前用人行政之流弊（五）查核從前公司路欵路政之實况（六）對付亡淸前約之外債問題 
　　第二節公司之性質（一）民辦自籌的欵負擔三千萬路權民　　有公司仍舊（二）官辦借外債負擔　償並押物路權非民有公司消滅（三）官民合辦民股外債兼負擔同上路權非民有公司有名無實 
　　第三節路欵　如股東堅持商辦則應將全路欵項籌足今估計全路線長一千三百里每里酌定中數合橋工穿隧牽算必須二萬元上下全路總欵當需三千萬元左右茲分原有路欵及擬籌路欵如下（甲）原有路欵一招集溥通及優先股二租股及累進股三房股四米捐股五鹽捐股合上五欵每歲收入不及二百萬元卽今年年實收欲達全路總欵三千萬元之實數尚俟十五年以上萬不能任此稽延然則原欵之不足恃可斷言也（乙）擬籌路數（一）印　般就田產　契驗加印信徵辰百分之二　無契者照章許書契（二）公產股以各該處無用公　　　充之（三）薪股凡政學軍界各員按照　偉各納股百分之十以上三數第二項所收無　三項究　一槪强迫　行可准作爲隨意股惟第一項統計湖　全省七十二屬各　不動產價做　賴約計常不下五千萬元合計全省必　三十餘萬元左右照依契價每百份　股二份統計全數可得股六千萬元有奇是一　可獲全路股欵兩倍之數而於人民之契約有換印徵信之利益無絲毫收捐納稅之流弊籌欵之善法無逾此者其詳具公呈及懝定簡章十二條並說明書四條茲不贅第四節職員一理事機關總理一員任期三年月俸視司局長資格限五千元以之股東協理二員任期二年月俸視司局次長資格一限同上一限有股東兼　略學議者 
[長沙愛國團與社會黨衝突紀事　（續）]  
　　易君又云現在國基未定賴以維持者端在軍隊此次不予嚴辦彼等益無忌憚我等將何以辦事言時聲色俱厲政界某君起言頃粟君所言該黨人僅有反對都督之言論而尚無實事遽然處决似有未當務請諸君將處决一條取消易君又言反對都督卽反對湖南卽反對中華民國即欲未减應向都督府求情本團無權赦人粟君復申言送往司法司之正當第一帥第二旅長陶君忠恂言與粟同旋由易君决議送都督府交司法司審訊嚴辦全塲鼓掌贊成時第一師長余君欽翼謂社會黨章程無一非擾亂治安都如遺產歸公一條其弊將無所底止又不分國界種界男女宗敎均可入會且所享之權利相等倘外人爭相入會以中國實情報告各該本國則中國之亡可立而待現在取消該黨仍當以軍隊從事陶君忠恂又言頃有人向我軍界求情勿殺該黨人此說絕爲荒謬蓋我軍界今日開會實無武斷之心不過愛國團爲軍隊之標準衝突本團即突衝軍隊似不宜以各平了事財政司長陳君炳煥言頃因處决二字軍界與各界未免稍有意見然軍界所論之理由鄙人亦頗贊成但此次所獲之黨人我輩不能解决宜付之都督亦是正論以後秩序還請軍界維持至處决則須請各界商議才合民國公理衆皆鼓掌次叅謀部長周君家澍民政司長劉君人熙相繼演說均痛言社會黨之應嚴辦所獲黨人之當緩辦周君之言尤爲深切次軍務部長黄君鸞鳴報告謂拿獲社會黨假軍務司詐騙民財之人後卽派人至該黨所辦學堂據云男人皆已去如黄鶴惟女子數人在堂旋於内抄出章程旗面等件送司正擬查封詎該黨人已改學堂爲育婯兩等小學矣次言以後當力求解散該黨一百由民政司通飭各州縣嚴禁一面由軍隊實行干涉云次顧問官錢君維驥言社會黨在我省擾亂治安政學各界不知發起禁止而獨發起於我軍士愛國團即此可見政學各界人才之缺乏我軍士程度之高超今社會黨旣實在擾亂治安卽宜從速解散支　務　不可任其滋蔓演說畢即搖鈴散會 
[沅東匪亂已平]  
　　沅州府麻子寨等處匪徒充斥曾誌報端昨由駐沅籌餉局坐辦姚君忠誠電禀都督云奉命籌餉沅東匪熾籌餉危難官紳公請督帶團練兩營身先士卒首搗麻子寨黄巖兩匪巢戰至兩畫夜　斬匪首梁晏老鼠生擒匪首丁金全李斯哇劉正興聶龍王夥匪六人訊實正法奪獲槍矛百餘件團勇負重傷者三人繼獲田當畦等五人投誠者四十人解散脋匪勢已平 
[蘇商反對貨物稅新章]  
　　蘇省貨物稅章程自經省議會復議改定於五月十一號公布實行所定稅率均由財政司按貨定數刋表飭征名雖裁釐實較舊時厘捐爲重各屬商民羣起反對上海油豆餅業業已先釀風潮蘇城機緞業亦以稅率苛重昨由雲錦公所王義豐等全體聯名禀請核减略謂蘇機紗緞產捐向稱機捐認繳其時銷路尚不十分衰疲在商家已苦繁重光復以後僅恃上海分銷前因產落兩捐問題一再請求迄無效力茲經省議會復議値百抽二而稅率價格不相符合現在緞貨市面以値百抽二例之每斤應納半稅四分八厘而稅率定至一角之鉅高麗紗每疋向納稅銀六分光復後入折减納四分八厘今稅率定至一角四分之鉅是名爲减捐實已不啻倍蓗在縀業盛時已不堪此今日更何堪負此重稅勢必至工商兩斃而已情詞極爲迫切未知財政司能否傭念商鞻艱照上海豆餅業之例减成征收以蘇機工困苦也 
又議案原定稅單請領分運限以三個月爲有效期商家亦均以爲不便蓋各貨上市新陳交替必以周年爲期是以向例一年之内均得憑單請領分運現聞各業紛紛禀請通融已准仍照量例稅單不拘三個月之限如財政司長者亦可謂從善如流矣 
　　又鎭江商會亦以新章稅率變本加厲且江北厘卡未裁全省未能統一昨亦電禀都督請求酌量變通並函致商務會要求聯合各商會集議力争觀此則貨稅公所之阻力恐正未艾也 
[吳下叢談錄]  
　　間門外普豐典當自遭兵匪焚刧後房屋架貨湯然無遣計架本錢二十萬串有餘此次變生意外本難援照舊例賠償現聞該當商王俞同君以當户多係貧民情殊可　特邀請同業在公所會議議决不論金銀珠玉衣器物一律照票價　寛酌賠二成半仍照扣失事日以前之利息該賠欵即在應領都督卹欵及贓物變價欵内動支如有不敷由該典商自行籌　刻已函知商務總會呈請都督府核准出未曉論矣 
　　間門外被刧各贓物前由商會會同軍政庭拍買變價洋一萬 
 
 
 

Page 7

 
 
九百元　庫聽候分别給領嗣後又續由各營　解送贓物數百餘件現聞已由軍政司發出由鄭杏元具領卽日在春仙戲團變價拍賣一時具領者無不興高采烈　　盤門外蘇經絲厰赴錫採辦鮮　具禀請求保護昨奉都敊指令云呈悉准卽據情示論並候分别訓令飛划　司令無錫縣民政長一體查照保衛此令 
　　財政司副司長陳　植君因與正司長王丹揆君意見不洽昨已請假回籍掃墓一面卽具　辭職故一般　課員亦均紛紛請假云 
[寗人不反對羅良鐸矣]  
　　南京各團體前次不認羅良鐸爲江寗巡警總監迭誌前報現聞將馬路工程局及禁烟處劃出不在管轄權限之内至警界人員全不更動故辭職之警官五十餘人已願從此團圜而各團體以羅君旣允對地方負完全責任亦已有和平了結之信矣 
[南京近聞錄]  
　　歡迎川都督　二十二日同盟會寗支部因四川都督夏之時君至寗特在成賢街本支部内開歡迎大會車馬盈門頗極一時之盛聞夏君在寗暫留數日卽須北上云 
　　拘捕王鄕董　南京南門外秣陵關自徐統制駐兵後該鎭舊董均已紛紛逃去全鎭鄕民遂公舉王文慰君爲總董及徐統制攻雨花台不利移兵鎭江該鎭土匪叢生王又被舉爲團練總董光復後論功行賞曾經程都督加給委狀今辛知事忽不認王爲總董仍諭前淸舊董魏某屠某充常係由王董爲人告發謂有演戲聚賭情事昨已拘交審判廳審辦該鎭郷人遂集衆要求辛知事釋放辛知事拒不接見該代表等遂又欲詰問辛知事拘捕之原因此事恐不免不一番唇舌也 
[諸曁徧地是哀鴻]  
　　諸曁縣連年水災幸去年由本處各政團合力維持得以暫支危局今春米價飛漲貧民更無所得食加以商務衰歇欲在本地籌款賑恤更屬無從着手前雖由孫君采臣等籌欵平糶及浙都督蔣夫人慨捐奩銀五千元奈杯水車薪無濟於事現下數十萬哀鴻業已十百成羣流徒鄰境若無大宗賑款後患何堪設想五月十八日由農會代表楊君雪齋飛電紹分府請其設法賑救未知能有術以活此灾黎也 
[鎭江民生國計會開會記]  
　　鎭江民生團計會支部於日昨午後二時假城外鎭舞台續開常　各會員到者約二百餘人首由王君愷臣報告正會長曹君介之綠事務甚繁弗克担任並宣　辭職書畢衆認可當舉黄君恒伯　其任衆贊成次提議據調查員何君輯五報告有某客商採運食米六千餘石並無護照顧係倫運殊與民食妨　匪輕本會應有維持之責務必澈底根究籌議對付方法仇君丙生起謂此事乃本會初次發生問題須審愼而行蓋關係本會價値宜將証據確查後一面直接向民政長及鐵路局等謂其先行止運一面電達蘇都督核辦等語衆贊成又提議　民捐事黄君　伯謂此事乃國民　　之天職自無坐視危亡而不救惟鎭地旣經各界發起於先本會理合贊成於後俟收欵機關及規則詳定即行捐納可也衆贊成五時散會 
[江山匪警近聞]  
　　衢屬江山縣土匪反獄刦商勢頗猖獗前已由知事姚應泰會同防營電禀軍政府求救在案現聞匪黨得饑民煽助勢愈蔓延二十日竟敢糾衆圍城業由都督電飭衢防探詢昨晚准劉忠榤電復謂哿電敬悉江山匪警前據該營管帶飛報已派哨官吳德韾帶兵四哨星夜馳赴會勦矣 
本埠新聞 
[陳都督愛惜學校名詞]  
　　妓界張頞珍洪蘭香吳雪梅張素琴等爲自籌經費創辦女學事昨日投禀滬軍都敊府云竊思男女平權爲五洲之通例敎育普及本萬世之常經女子等溷迹風塵良非素願醉心學問具表同情徒以困頓靑樓奮飛無自轉慙文明盛世自立難期此妓界同胞所以有不學無術之痛也素珍等不揣微未冀附宏通由學界熱心國士發起籌集經費創辦靑雲女校一所於上海英界福致里已於四月一號開學聘有女敎員四人分擔各科學其一切辦法悉遵女校定章現由商界善人鮑公德等另行組織改名宗梁女校務期辦有成效爲妓界上放一特彩庶脫離苦海增無上之光榮劇絕奴根免玩物之笑　祛除污點謀幸福於無窮保障女權實明公之是賴爲此具禀仰祈大都督俯賜批准立案以開風化而重學務實爲公便上禀 
　　滬軍都督批云呈悉以靑樓之營業慕綠帪之宗風絃誦編於女　講學達於北里具此熱腸亦堪嘉勉惟查東西各國男女均依年齡入學雖至　迹風　已都身經敎育普通略具厥有由來從未聞借賣笑之餘閒而作學生之修業者該妓等果能拔除風月寫志詩書脩然自拔便爾不群若猶未能免俗恐不知者非以爲秦樓楚館之裝飾品卽以爲朝歌夜絃之媒介埸於學校神聖名詞不無輕褻所請立案之處未便照准 
[開辦平價局之先聲]  
　　滬上米價飛漲民食維艱會經上海民政總長電請蘇都督准將米稅暫免三月並諭米商趕卽平價經紀前報茲查得湘省有秈米十餘萬石現存漢陽爰由民政長電商湘都督代辦運滬接濟已准照辦約一星期内卽可抵滬並由李總長與市政長商會及米業各董籌議以米貴原因皆由來源不旺現旣設法籌運尤宜急設平價局照本售賣以蘇民國　闻不日卽可開　 
[稅物稅總公所之關防]  
　　上海貨物稅總公所所長張君出示通告云壽鏞自接任以來事事以　恤商艱力袪襀弊爲宗旨舉從前捐厘局卡一切舊習一律掃除至公所中所延各友或係　辦人員或係端人推荐或係平素如交要皆梁身自愛力顧名譽巧取豪奪之事深信其必不愿爲所用一二所丁不過供齊走洒掃之役並不得與聞他事乃昨接匿名來函謂公所中有人在外招搖某業認商來所竟爲所丁所阻且有需素規費情事閱之殊堪詑異籌鏞素性痛恨官場習氣事無鉅細要必躬親約束丁役不稍寛縱向來並不假以絲毫事權至於認稅之准駁增減更當叅酌商情市面以爲權衡更非旁人所能上下其手嗣後各該商凡過有公牘儘可逕遂總務科投遞如果有人絲毫需案可卽指名立予嚴究决不姑　惟控訐人必須書明名姓商業匿名函槪　不理自示之後該商民人等其各遵照母違 
[營兵騷擾良民]  
　　南　自去年光復後因近細時有盜案遷移居　者實繁有徒現以盜風漸殺遷歸者日見其多　某　兵士見舟中滿載箱　等物不履羡慕以是每晨三五成群立待岸上見有船隻經過即追隨其後一俟停泊卽以盤查爲名登此　歸之家復思重　滬上云 
[工黹思想之發達]  
　　　工業建設會因國民捐事開工藝傳授大會　日登滬上各報廣告後向該會購劵者幾如山陰道上應接不暇亦　徵社會工業思想之發達矣 
[三誌自來火公司之蟊賊]  
　　自來火公司已歇工人董瑞根因與華芝卿關阿桂石永　（卽小麻皮）金三寳杜阿七　東才潘仁發李松林等私拆戴　林香粉店安和祥洋廣貨號等數十家所裝之火表偷用煤汽經該公司用人金善林偵知報由捕房派探先後拘獲解奉公堂訊押各情屢紀前報前日午後捕房復將董等一併解廨經聶襄　與德領巴君升座復訊原告代表哈華托帮辦律師上堂請究繼復飭令聚和園微館勞士元浦五房肉莊李桂亭陸稿荐肉莊張松記安和祥號黄姓山東路三百六十二號虹江旅館陸沼泉山西路某洒店范鳳祥等上堂逐一指認証明代修紗罩燈頭各節至私拆火表一層均供詞吞吐不肯直認訉之董瑞根供稱前在自來火公司做過生意現爲電車公司四十六號賣票人餘供支吾華芝卿供向在漢口去秋武漢起義避亂來申因與董瑞根素來認識故帮他　售紗罩餘不知情至於抄出之圖章薄子等件均係董瑞根寄放質之李松林等亦均不認作弊並據達商帮辦羅銳及聖交兩律師上堂代董瑞根華芝卿二人辯鑊多時因已薄暮判董等一拼還押其餘各証人退去候禮釋六早堂定斷 
[魚船户之自起自滅]  
　　鮮魚船户費少雲因漁船撞沉栗請滬防全軍司令部飭令賠償曾奉批候派員查復在案茲於前日又遞一禀請爲銷案常奉指令云呈悉此案本應澈底根究今旣據該船户自知悞會准予銷案可也 
[浙兵站裁兵節餉]  
　　駐防江南製造局内之浙江兵站總司令部原有防兵第一二三四四隊每隊正副目兵共有一百二十六名茲因民國經濟困難地方亦已安靖不妨酌予裁減以節軍餉爰於前日飭將每隊減去三十六名每隊現祇九十名其所裁之一百四十四名及第一隊兵士九十名已於前日午後二點半時乘坐滬杭尃車遣回　省 
[學生隊早已滿額]  
　　滬防全軍統領李英石昨出通告云照得本司令部於上月間開辦之學生隊定額六十名業經招足分别上操乃近來具禀投効與函請補考者仍絡繹不絕具見有志從戎殊堪嘉許惟因本埠經費竭蹶勢難擴充加以房屋不敷尤難安置故嗣後再有投効者槪不收綠困難情形諒可洞悉特此通告 
　　安徽法政學堂畢業生吳爕棠自願投効滬防全軍司令部禀請李統領准予收錄昨奉指令云禀悉該生懹十年苦志抱滿腹熱腸武漢起義之時卽愿與國民効力特以遭時不偶落魄窮途未路英雄堪憐堪敬今愿投入學生隊以期効力於將來處飄零困苦之時仍不忘國家興亡之責尤屬難得無如該隊已經足額未使再收况該生係法政畢業一旦入隊勢必抛荒舊學甚爲可惜蓋卽速回原籍或農或法再事研究則他日卽不能立功於疆場亦可造福於同胞惟該生自國之 
　　江寗府中學校肆業生錢振楓亦擬投入學生隊禀奉李統領指令云禀悉該生抱班將軍投筆從戎之志具范文正先憂後樂之心披閱來詞不禁眉飛色舞惟本部附设之學生隊定額已滿碍難收錄務希該生别圖上進以遂初心則少年志學之懹不致孤負本統領有厚望焉 
[金石書畫展覽會改期]  
　　金石書畫第四次展覽會本定於廿五念六廿七三日在張園賽珍會内陳列茲因會場賽品過多無隙陳列乃改於陽歷六月初一初二兩日午後二時起六時止仍在張園安凱第樓上展覽 
[廨員公出之猜疑]  
　　公共公廨正副會賽員關王兩君昨晨偕陪審西官英副領事康翰兩君分上下公堂會訊各捕房解訊瑣案至十一句鐘時案未訊畢忽傳論捕房將未訊人証一併帶回中西讞員四人卽各　馬車而去據說偕往北四川路會勘界綫　其從人則稱應某君之召至某西飯店飮宴或謂因本廨有緊要事同赴交涉使署會議恐逾時刻故忽忽前往云 
[兇手無可狡賴]  
　　洪阿大日前在法租界菜市街被仇人陳老仁阿二兩人用刀　傷旋復開放手槍轟擊洪卽倒地經捕房送往醫院移時殞命茲由探目黄錦榮偵悉兇犯陳老仁之住處立卽帶同副役前往擒獲始猶狡賴後經帶往犯事處指明洪在捕房所述各節陳始承認茲稱手槍實是阿二之物現禾知逃匿何處捕頭着　收押候解公堂訊核 
[盜匪搶刦傷人]  
　　徐家匯附近夏家堰地方夏姓家前晚忽被匪徒十餘人明火執杖在　上掘洞入内搶去衣飾及現洋數十元夏姓叔　二人因大聲喊救竟被戳傷並放手槍數　威嚇其貼鄰打芭工匠某甲亦被擊傷後從大門逃去事後經捕房查知卽將受傷人送往　院請爲醫治一兩嚴飭各探分投偵緝務獲究辦 
[匪徒大失所望]  
　　謝鑑　近將坐落法租界寳昌路之基地房屋賣於前淸四川總督王人文詎甫收定洋卽爲匪人所悉以爲謝賣去房屋基地必有鉅欵在家還糾彙匪黨十餘人於前晚破羅　入肆行搜刮其實尙未收到正價所收定洋爲數無多當搜刦時有王姓派往拆遣房屋之水木工匠夏鑵易夏小弟江苵蓉三人聞聲喊捕當被拒傷該匪當遂携贓洋數元而去昨經王姓呈報滬軍都督府卽由陳都督　令偵探查勘斷緝務獲究辦 
[警務長勸助國民捐]  
　　閘北警務長蔣君以南京黄留守發起之屬民捐滬上政界軍界已紛紛籌募　界亦應盡義務爰先自本公所著手商勸各員役捐助月　一成並傳知各區警員勸令一體籌　 
[課員代人誣控之罪狀]  
　　北新涇　民喬新祥控地保龔書齊好拐其妻徐氏等情迭誌前報茲經蔣務長派員查知有户藉課員黄雨鄕代龔運動　情反誣致喬寃押十日爰於前日傳集各科區隊警員開臨時警務研究會先由文牘科員陳君將調查員報告情形當衆宣佈大致謂查得喬妻徐氏迭次被賤拐匿而黄課員竟敢代熊在十區遞禀誣告謂喬務人勒贖沈區員不加詳察將喬拘解預審處經凌司法長預審收押論　十區查明禀覆迨由沈區員查悉實情禀報到所喬已收押十日之久始移裁判所訉辦應請公决是日到會各人互相討論之下以此案罪魁係是黄雨薌而沈區員狗黄之萌妄逮無　亦有不合惟查覆時尚能據實直陳情猶可恕遂常場商准蔣君宜佈辦法將沈區員記過一次黄課員立卽撤差以昭炯戒 
[强盜供詞直爽]  
　　滬防全軍　採弁兵等在三林塘等處拘獲盜犯薜茂者陳阿美陳元生薜月堂陳全發等并抄獲盜賊軍器解送滬軍都督府經執法　長　君兩次刑訊已紀前報昨日午後楊君復提陳元生一犯到案令其將實在情形詳細供訴不可挾嫌誣指陳供家住念四保四圇内向以種田織布爲業陳阿四係是胞弟去年五月十三日有葉阿龍葉東林葉坤生葉厚發王錫生王友庚薜茂春等在西門外斜橋洪北某姓家搶刦一次去年三月中薜茂春葉連生等在閔行鎭西刦過一次本年二月念二日在西南鄕黄家浦西地方有　貨船一只乘潮開來由在逃之葉阿龍爲首糾合陸全發陸小手葉厚發葉坤生王福生葉東林薜茂春陳泉發陳阿四陳小民並一啞子等共十二人乘一小船前往行刧薜茂春陸小手陸全發各執刺刀葉阿龍葉東林葉坤生各執手槍所得贓物卽在船上分派葉阿龍分得八元葉坤生分得七元薜茂春得三元陳泉發得二元我亦分得一元尙有花緞一包作洋三元由葉厚發取去今年二月十二日行刧劉家航船一案係由陸全發陸小手薜茂春楊金生楊木泉葉厚發等前往搶刧陸阿龍帶有手槍葉永泉葉東林薜茂春各帶兇刀搶刦得贓之後薜茂春得四元此事由葉東林向我報告得以知悉當時並不與聞至去年正月十二日南鄕夏家嘴航船被刦一案亦是阿龍東林厚發坤生木泉金生全發等所爲惟王阿美向爲木匠陳阿美專販私鹽此皆實　楊君再三駁詰陳元生矢口不移楊君以其人尙直爽並不逸刁設或判禁檢察廳監獄恐爲衆盜仇視且難免串供之弊遂判發市政廳暫押候次日再提薜茂春等到案研詰核斷 
[日人酒醉闖禍]  
　　昨有日本人某里至前市寗紹碼頭金恒茂粥店内囑夥沽酒飮醉後因囑令添買該夥不允甲卽怒不可遏拳足交下該店夥張根福駭甚立卽馳報四十一號巡　　　干涉亦被毆打該巡士當嗚警笛召集各崗　　　　　　　　洋裁判所張根福亦到所聲訴　　　　　　　　　　　　　　見　並打碎碗　約値洋三　　　　　　　　　　　　　　實飭警暫留一面由電話通知　　　　　　　　　　　　　　徐君述明該日人酒醉毆人各　　　　　　　　　　　　去並稱謝不置 
[團體聯合義振會議]  
　　團體聯合義振會議定每星期五下午開評議會昨日下午集議各項如下一簡　十五條公同修正議决卽行發刋所有發起團名譽贊成員一并附刻於後一北京代表本擬進京現國務院電令從緩經衆議决電京詢問從緩理由一各處待振甚急會中擬於六月初七八兩號由黄南之君等往吳淞演戲助振議　印人埸劵一千二百張分三等價格甲八角乙四角丙兩角附綠電報則於後 
　　北京唐總理　慈善公債僄票議院曾否提議本會代表要否赴京火速電復　 
　　團體聯合義振會鑒哿電悉　善公債一節議院尙未提議代表請緩來京團務院碼 
[塡没水潭之阻力]  
　　工部衛生局西員日前在薜家浜東首鄕間查見有一水潭積水臭穢昨特　令小工多人前往塡塞以防腹成疫症面該處鄕民徐樓海徐眷才徐炳榮徐德春徐德榮等頗　疑　出爲阻撓聞工部局現已禀請公廨飭探傳訊矣 
瑣聞 
[城内]  
　　審判廳提示○徐紹斌呈批徐壽坤舞弊逃匿唆人吵閙如果爲實係屬刑事範圍仰卽逕赴檢察廳呈請核辦可也朱鳳山　批呈悉陳雲泉霸種典田捎不放贖殊屬不合惟所訴是否爲實候卽傳訊核辦石寳鼎呈批所訴有無别項糾葛候通知朱　生有無辯論再行傳訊核　姜儒林呈批所訴如無别情王毛毛何致抛租不收仰仍邀中向理母遽請將租洋繳案仰卽知照 
[南市]  
　　定期集議○改良學轚集益社定於舊暦四月初九日晚七時假座小南門外水神閣樓上學商公會集議開辦請習科先期和會各校敎員届時蒞會組織辦法 
　　不盡不實○市政廳長批農户袁海郎等禀云糞灰乾用早經禁草何以朱義昌瞿義興兩家仍領照開辦經買收用殊不可解至爾等舉楊有郎爲專司經買行家費用等事如果出於爾等之淸　何須邀准照辦其中恐有揑飾情事候再查明核辦可也 
　　錢莊追欠○法租界洋行街已閉厚褡北貨行因欠寗波瑞康莊往來銀一千九百餘兩延不料理由該莊函請滬南安裕莊執事江銘齊赴裁判所控追經陳裁判傳到該行執事鄭富潤訊供　因股東他往一時未能料理判交殷實妥保限一星期理處 
[閘北]  
　　店夥推諉○何兆元控與富烟紙店出售澳門副票不付彩洋一案該店夥友徐守培已由警務公所預審處訊供收押並將該店發封着交店主曹錦堂訊究在案昨日復經凌司法長研訊徐供聞此項副票由店主在馬立師路王姓處批來至店主逃匿何處實不知悉　君以徐狡展判仍押交曹王兩人到案以便解送裁判所訊辦 
　　不認犯姦○車夫包朝英控孫榮郎誘奸伊妻何氏由七區解送裁　所昨經孫所長提訊包供何氏出外三日旋經偵知匿居孫處前晚越墻進内見孫與妻同睡當用木棍將孫足擊傷是實訊之何氏供在孫處帮傭並無奸情因丈夫與孫有隙致被誣指訊據孫供與氏略同孫君以原被均居實山縣境判一併解送該處檢察廳訊辦 
[英租界]  
　　尙須研訊○何丹書因不付水木作頭黄慶記承包丹桂第一台等房屋欠找造作銀兩被控迭經公廨傳訊均誌志報前晚由所復訊兩造律師仍各上堂互相伴辯並據見証新瑞和洋行西廨上堂質証判交原保候下禮拜四再訊　　手叚太辣○李克仙前日在坭城外喬司非路向婦人汪嚴氏索取借洋無着卽用　水澆與氏之頭而頓時皮面腫爛氏痛極狂呼由捕將李追獲與氏一併帶入捕房立將氏車送醫院醫治李押至昨晨解送公堂請究原告偕見証汪梅弟投訴前情訊之李供認不諱關讞員商之英康副領事以李設心狠毒着押西牢五年氏傷勢甚重仍令赴醫院療治 
　　出店被疑○西人别嘉失竊戒一只疑係出店沈晋甫所竊報捕將沈拘解公堂訊供無憑判沈關釋 
　　怙惡不悛○任阿與竊取陳德李皮衣由探查獲昨解公堂訊知任係過犯判押西牢半年期滿仍遂出租界 
　　又獲一人○無錫婦人王陳氏控沈根生陳阿虎秦阿根等串拐二十四歲这女兒彩姐賣與嘉定縣屬廣福地方得洋分肥由廨判秦交保沈陳押候查究在案昨由捕房將沈之同黨陳紀生提案質訊一過判秦與陳阿虎交保陳紀生押候備文派探帶同沈根生前往該處指提人証到案再訊 
　　人銀並保○石樹林因誘拐醫生徐某之兩妾一婢並捲取値洋三千餘元之衣飾被控經公堂判石先送法公堂訊究在案昨又解回公　判石交四千兩人銀並保候下禮拜三午後再訊 
　　並非自錄○劉廣與李有交因身帶銅質小洋至虹口希　混用被探拘解公堂押候查辦在案昨復經中西讞員訊知並非劉等私鑄姑寛各押一月僞洋销燬 
　　軍人受　○軍人王嗣通前日身帶佩刀經過租界被捕查見帶入捕房存刀保出昨經公堂傅訊判王罰洋一元充公刀發還 
　　有何憑據○美捕房一午零十八號華捕控商雲卿阻皢捉賊並敢行兇等情昨晨由探將高拘解公堂訊供無憑判將案駐銷 
　　串同行竊○王宋氏等五户控戴金紅與劣孩李金法串竊衣物昨由捕房將二人拘解公堂訊實判李孩押改良所一年戴押西牢一年分别示儆 
　　過犯又來○過犯周炳二深夜在馬路行走被捕查獲昨解公堂訊實判押西牢一年期滿仍遂出租界 
　　竊賊苦求○山東人王耀庭前内竊取廣東路六百八十九號客棧内寓客鮑振鑵等衣飾鉅贓由探解送公堂訊實判押西牢兩年期滿桖示一月再行遞解回竊昨已期滿由捕房解案請示王一再哀求以後改過自新中西　　姑念苦求准免　　　　　首卽遂出租界再來嚴辦 
　　夜行被疑○徐小弟張阿與於前日夜半在愛文　路行走　　以其形跡可疑拘入捕房昨解公堂請究據供前晚僣友　　三看戲散出因陳酒醉伴送回家是以過晚判押候傳到陳阿三　明核奪 
[美租界]  
　　尋見逃婦○成衣匠譚阿榮之妻岳氏日前私逃出外昨　　夫在西華得路東桂芳　朱桂實家　獲抵控捕房經捕　　　一過飭譚領回管束 
　　女婿無禮○北四川路唐姓成衣店主之妻母某氏昨向　　貸不遂致相衝突該氏被唐推跌致傷頭面由捕併送捕房拘　論送同仁院療治再核 
　　兄弟不睦○陳萬高陳萬和兄弟二人昨在西華得路不知　何互相鬥毆由四百二號華捕一併拘入捕房留候查辦 
[法租界]  
　　拔還賠欵○金貴才前同伊友代協茂水藥行向　介甫所開之錢莊担保往來銀五百兩協茂倒閉後金友應賠之一半保欵業已賠出金之賠欵二百五十兩　由公堂判令交保限理在案　因挺押不理昨又提訊據稱無力賠償現擬哲償洋一百元奈原告不允致未料理聶讞員判分五個月拔還 
　　仍被尋獲○王生大欠胡吳氏借欵洋三十元又欠房金數月遽卽棄店逃避當被尋獲送廨請究判將生財交房主收管抵租所有吳氏之欵限七天交淸 
　　流氓宜懲○流氓王阿三霸阻場車夫蔣連卿載送貨物索詐洋五元正在紛擾間由捕到來拘住送廨請究經中西讞員訊知王前已被人在捕房報告今又犯案不容寛判押一月示　 
來件 
[鮑公德國貨雜持會演說稿]  
　　今日爲維持國貨大會其中凡關於維持之方法經諸名賓演說莫不推閘凈盡德何人斯敢贅一辭然竊有不能已於言者當斯商戰時代優勝劣敗乃天演公理故凡洋貨之來莫不調查研究完善庶可充精利之軍備以我國陳腐之劣品相接觸其不覆没者幾希今日而不欲維持國貨則已設猶欲礪兵秣馬與外人背城借一惟有亟求提倡研究極力摹仿之法合全國人之心思財力爲萬一之挽救或尙有豸乎都人亦民國之一份雖乏學術經驗以不忍見四萬萬同胞步印度之後麗故不自恥敢貢一言以與我至親愛之同胞一商權也其理由厥有數端條述如左 
　　（一）好惡之榷人所同具苟其貨形式果精不待維持人必樂爲購用若質雖堅固而外觀惡劣者縱有苦口勸導人必望而却步故第一先之以研究其道維何必須密察國人心理然後因其好尙之點微求市中最時尙之品陳列比賽召集各業領袖並延精於工藝之良伎師詳細指敎務求於國民啫好合拍則勝敗之道已在掌握自然無往不利矣此係救急之法持久之道尙須多設工藝傳習所貧民工藝廠 
　　（二）比之於戰軍備籌劃旣定然後着手於軍需當此民窮財盡之時此爲第一難問題皆爲歷來股份公司大都爲一班無心肝無學術無恥之徒敗壤信用故招股已歸失敗現在惟有另籌别法始能有效今實業銀行已經成立將來國民捐集有鉅欵國民銀行亦必踵起故德於本月二十日著有國民捐須與維持國貨雙方並進一說已見各報以後如有人能獨出心裁或能摹仿神似者皆可呈明商會紹介借欵自行製造借欵章程另訂專條 
　　（三）警之軍備餉需旣足然後經略進行之方針各省會各通商口岸宣遍將國貨陳列多開國貨介紹處並由商學團體　爲演說想愛國之心是人必具苟貨無異於洋貨人亦何樂自居於凉血之族耶 
　　（四）兵餉謀三者俱備然後宜殿之以保護凡法律稅幣制與　等是在政府之責任是在國民之要求無待鄙人瑣瑣也 
　　以上數端在鄙見以爲方是維持國貨之正法方是杜塞漏巵之勁敵然尤望同胞合力共謀始能發生大效力否則德此說亦祇紙上談兵而已實則我觀於國民捐我同胞之勢力我知我最熱愛之同胞定必合四萬萬必爲一心以捨身救國也是則我早夜韾香頂祝者焉 
來函 
[馬敦和帽店函]  
　　敞號所製之帽蒙貴報屢次提倡實深感偑今特再行滅　價碼二角以副愛用國貨諸君之雅意並塞外貨之　　敵號　盡國民之義務貨料做工惊然不惜未敢以矣利爲念尙乞貴報隨時指敎不勝咸激之至 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[眼耳鼻舌覆手足書] [  愛]  
　　手足兩位如兄閣下昨得惠書諸承關注感荷莫名弟等毫無片長竊居高位受任以來夙夜憂勤恐託付不效有負天賦之材昔時推倒專制創立共和雖弟等四人帷幄運籌不無微勞足錄然衝鋒陷陣肉薄血飛荷戈執戟之勞跨海越山之苦實仗二公他日銅柱鉻勳必不敢有忘大德也荷蒙不棄錫我針砭意以謂弟等結黨營私尸位素餐無以慰我全體同胞殷殷求治之心不知耳兄司聽目兄司視鼻兄司嗅舌兄司言兼以司食實已才短事煩無暇兼顧安有餘閒再作捐人利已之謀乎至云自結黨團置諸君於度外不知弟等本同處一郡適一同任國務不過與二兄距離較遠音信遂稀不得遂爲棄置同胞於不關痛癢之例也且二公雖爲國宣勞奔波於外然若無弟等爲之遞消息望顏色辨穢惡宣意旨則二兄雖跋涉長途費盡腕力其能收今日共和確立之功耶如是則弟等實亦無負於二公幸祈開釋嫌疑永相和好庶幾一德一心無同室操戈之恨而得長享自由之福也二兄勉手哉 
[南郭先生辭國務卿書] [  愛]  
　　蒙頒委任狀置諸國務卿之列感慚交并惶悚莫名夫鄙人濫竿之名充宇宙間今合中國二十二省幅員之廣豈無一二出類拔萃之才何至降格以求微及鄙人也耶鄙人軍事所未諳也財政所未習也外交所未經也内務所未練也法律敎育所未學也工商交通所未曉也然非無一技之長也麻雀知有九敎之聽也高梁能辨滴水之攙也出局知有天明之例也鴉片能辨冷籠之味也此四部或需總長之位鄙人當勉竭駑駘藉供驅策至於他部實非鄙人所敢知遲遲吾行職是故也今函電交馳急於星火不得不據實直陳藉免尸位素餐之誚伏祈重煩籌畫别選賢良則鄙人旣荷瓦全之德而民國亦得登賢之實也謹呈鈞鑒容圖環報 
[揩油公會綠起并簡章] [  研雲外史]  
　　蓋聞圖夫哺餟樂正子曾從子敖歸貽細君曼倩氏引以自喻諛墓之潤何妨轉壽劉郎墦間之餘聊以驕其妻妾彼姝可摟時踰東家之牆白狐待披甘作奏宮之狗吁揩油之學由來尙矣洎乎近世人心不古高談道德妄守廉隅斯道之存不絕如縷今者共和快覩民國方新五族同胞奚分彼此鄰家鼎沸理宜分我杯羹屠門肉肥亦可恣君大嚼况夫陽春烟景或宴桃李之園燕廋環肥或偶束山之妓若必槪出貪囊朘我吝骨實與共和宗旨大相背馳同人有鑒於此爰集合同志發起斯會以挽頽風而保國焠如蒙慨表同情不勝歡迎之至 
[简章]  
　　第一條定名　本會定名環球揩油公會 
　　第二條宗旨　本會以嫖賭吃著不出一錢爲唯一宗旨 
　　第三條資格　凡本會會員須備左列之資格 
　　（甲）滑頭　（乙）厚皮　（丙）黑心 
　　（丁）爛汚　（戊）牛　　（已）馬屁 
　　第四條職員　本會投票公舉正副會長各一員須在鳥拉邦揩油大學畢業及富有經騐者方可充選書記二員以能寫别字使人不能明了者充之會計一員以曾經捲逃巨欵及經宣布破產者充这庶務一員以日在黑甜鄉及富有嗜好蓬頭垢面齷齪不堪者充之調查員無數以嫻習放白鴿仙人跳敲竹槓拉皮條各種專門學藝者充之 
　　第五條會費　本會第月收銅元一枚找還小洋一角二分 
　　第六條會期　常會每星期舉行一次年會每届年終舉行一次在本會會場時無論何種債務不得索取特别會遇發生大宗揩油事項由會長臨時召集 
　　第七條徽章　本徽章用洋鐵質上以石灰繪螞蟻一隻凡佩此項徽章者無論何處遇酒便吃遇衣便穿倘他人呌局可以恣情調笑不出分文 
第八條出會　會員如染公正廉潔等惡習及偶惠酒茶鈔或開銷局包者不但有背本會宗旨於全體名譽亦大有關係應勒令出會没收徽章向來所揩之油亦須倒出涓滴無遺 
　　第九條會所　本會會所經公衆决定設於中華民國游手府厨房後身柴間餘地 
　　第十條變更定章　凡欲修改定章須有全體會員中一千五百分之一五發起無一贊成者方可 
　　發起人　傳笠胥　　張德凱　朱芹溪　蔡蘭湖 
　　贊成人　陸粟　蕭菊　藍蓼 
海外奇談 
 
 

Page 11

 
 
 
[洗衣機車] [  醒吾]  
　　德京伯靈某格致家近發明一洗晾衣服之機器車十分鐘時可洗衣服數百件每日可洗數萬件惟臨洗時須先蒸以熱氣庶免傳染之病此車外附小車兩輛一載機工人一載肥料等物法頗新奇完善 
[電傳音樂]  
　　美國楷希勒君新得一法用德律風線傳音樂於數百里外近已在美國西北方巴德蘭大賽會陳設聞此法不關遠近即居紐約者亦可聽芝加高之樂聲（紐約去芝加高約一千英里） 
心直口快 
　　我欲勸富翁助國民捐不能我欲勸友人不用洋貨不能我欲勸友人不食紙烟不能我欲將人家所藏之土盡行抄出充公不能我欲各省膏店土店盡行勒閉不能我欲民國不借外債不能我欲政府中人皆崇儉不能我欲同胞人人能知亡國之慘不能我欲外人不監督我財政不限制我練兵不能我欲兵士不變亂不能[  雲]  
　　我願我國民愛載袁氏崇拜袁氏頌之曰華盛頓第二而竟不能 
　　我願我五大民族合羣策羣力同德同心以促共和之進行掃除專制之餘毒駕泰東西各國而上之而不能 
我願我四萬萬同胞非毁家之子文即輸財之下式使國民捐集成無量數巨欵舉新舊外債而悉數還之又以餘欵爲振興實業普及敎育遣散編制各軍隊之用而竟不能[  虎癡]  
外交通商司司長饒寳書至今未去豚尾顏次長導之而不化唐總理飭之而不改外交官尙且如是更何怪下流社會之頑固不化乎鳴呼饒某其殆宗社黨之人物歟[  虎癡]  
戲攷[  健兒]  
[烏龍院一名坐樓殺惜]  
　　宋江爲鄆城縣書吏暱土娼閆惜姣爲營烏龍院以居之給以衣食養其母女江有徒張文遠性佻㒓喜冶遊常乘間入院與惜姣言笑取樂惜姣亦見文遠年少風流俊俏可喜竟與之通焉久之鍾情文遠厭棄宋江且人言嘖嘖宋亦時有所聞深責其忘恩負心惜姣不服反唇相譏宋江大受奚落江在鄆城嘗勾結梁山大盜時與晁蓋等暗相往還晁適遺劉唐至宋處下書贈金宋藏書金于招文袋内而宿於院中黎明時匆匆出門至中途忽悟招文袋遺失在院大驚急回院中搜尋殆遍袋竟查如黄鶴意必爲惜姣所藏向之索取惜姣直認不諱宋哀懇再三許金盡與之惟求將書擲還惜姣掉頭不允逼江親立筆據許與文遠來往不准江再入院中宋不得已而允之立據後惜姣謂書須呈於縣令請江當堂領給江急甚苦求不已而惜姣置若罔聞毫無憐惜之心宋怒不可遏遂拔刀刺死惜姣取書而去閆婆見女爲江所殺即扭控於縣縣今稔知江爲人誠實寛厚欲偏袒而釋之文遠傷紅粉多情横罹慘酷必欲爲之伸雪堅執不可并囑閆婆上控以脅縣令令令乃科江以誤殺之罪而流至江州後文遠爲惜姣活捉以去而亦不得善終焉 
小說 
[短篇寫情落花魂] [  龍]  
　　名園勝景奇花異草冷落生涯初無價値然經才子佳人一番品量龍門身價遂增十倍暮春三月草長鶯飛雜花生樹好鳥鳴晴山色迎人暖風撲面誠足令詩人夢斷離客魂消惟見翠蝶栩栩新妝爭試夭桃灼灼似解羞顏搖拽埀楊平舖淺草千紅萬紫競俏爭研笑壓融然呼之欲出正所謂春到人間花弄色蓋大塊文章爛矣 
　　鳥衣巷内粉牆崔巍紅樓迤邐亭臺入畫池榭含輝綠嫩紅香窗疎闌曲春色滿園關不住此景實似之蓋園爲粤紳方氏别業其家已中落有宦於閩爲鹺尹者適挈眷稅居其中景物常新主人非舊謝家池閣已不勝惆悵矣 
　　詎天不欲此沉沉院落遂斷送於淸靜寂滅之鄕乃以覆雨翻雲手叚一演其離合悲歡之洛劇於是剪春雲噓春風竭力蘊釀此滿園花蕊使情竇早開以邀才子佳人之靑盼造化小兒何太多事然此花朶兒縱嬌解語巧能舞鶯啼燕泣暗地勾挑而彼才子隹人方繡閣幽藏重簾深下又焉能冐眛叩關作不速之客以自訴其爲蹇修而盡綰袖牽裙之能事耶於是春風發舒偉力鼓扇微和挾此種種花蕊之芳香送入蘭閨深處使春色惱人以勾彼才子佳人之芳魂艶魄而情天蕩蕩遂演出多少别離之慘矣 
　　綠窗悄悄繡幕沉沉四壁琳瑯圖書萬卷翡翠瓶内嫩蕊含芳金玉爐中輕烟裊篆庭前則細草春香靑入簾際窗明几凈别有一天安樂椅内一美少年修眉雙蹙半响抬身一聲長歎似不勝傷春之感旋聞弓弓點屐聲一二八雛鬤笑盈盈捧白琉璃盞至鵠立於少年之側少年乃徐徐引手舉盞敬畢一聲嬌嫩嬾洋洋手一書側身倚椅上尋卽手倦抛書朗吟道滿眼不堪三月暮紅顏能得幾時新唏噓不已噫小院碧苔深無人知此心彼少年者何春思如雲多悉乃爾耶（未完） 
 
 

Page 12

 
 
   
 
