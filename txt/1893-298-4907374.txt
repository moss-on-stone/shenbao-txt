# 1893 - 298 - 4907374

 

Page 1

 
 
[新科廣東闈墨出售] [  圖書集成局啓]  
　　羊城鐵嶺代有聞人多士如林類皆藤史枕經不徒以摘句尋章爲能事故其爲文博雅宏通驚才　麗本局　囑　友於無踐後購覓官板闈　　來昕夕從工亟爲排印刻巳告竣卽於今日出售每本碼洋七分諸君子有欲簡練揣摩者請移玉本埠三馬路申昌書室及各外埠申昌或賣申　處購取躉購則當惠臨申報館帳房此佈 
[新印咸豐朝續東華錄告成] [  圖書集成局啓]  
　　九朝東華錄恭紀歴聖成憲原原本本洽見殫聞本局曾取而印之早巳寰海風行爭先快覩矣兹又有咸豐朝續錄備紀征討赭寇及與泰西諸國通商互巿事宜尤爲賅括詳明足資稽考亟用鉛板排就印以雪白連四紙校讎裝釘罔不精良刻巳告成分爲一十六冊外加紅木夾板每部碼洋兩元五角欲悉我朝掌故者請臨申報館帳房及各處申昌書室購取可也 
[政貴因時論]  
　　鏡淸先生居於華山之陽常盱衡時局憂盛危明慨然有意於當世之務於是杞憂子造而告曰僕東海之鄙人也素懷淑身淑世之心常抱憂國憂民之志竊聞時有古今勢有變遷古以爲逹今以爲偏今之所便古之所捐凡時勢之所使皆氣運之所旋五帝不相復三王不相襲固不自今日而爲然故乘時而布政者明聖之君也因時而立功者才智之士也今先生有意於用世亦嘗於古今時勢加之意乎苟不解乎因時制宜之道而惟則古稱先之是尚則與膠柱鼓瑟何以異哉於是鏡淸先生推几而起曰謹受教願得備聞夫子之高論杞憂子曰法不極不更道不變不亨循禮者不足多而反古者未可輕奮然獨斷與時偕行治國之經於是乎成蓋惟窮斯變惟變斯通循環變通之理自三代以來莫之或易者也吾嘗默揣全局熟察輿情而知世所亟宜變更者厥有三焉曰養才曰彰法曰修兵是也所謂養才者何也今之學者所勉不過講求章句及詩古文詞而已講求章句亦止於四書五經諸子百家之說皆屏而棄之窮年矻矻惟時文詩賦之是爲彼蓋以爲學問之道盡於此矣至國家之利病政治之得失則羣以爲有事之務而罕有顧及者夫詩賦所以言性情明志尚固在所不可廢然亦雕蟲小技而於實學無濟也至時文試帖則尤爲今日之濫觴上不足以利國下不足以便民而學者敝精竭神汲汲然惟恐其不工甚矣精神之誤用也蓋學也者所以養其才也今之爲士者皆異日公卿大夫之選世必也綜觀博覽兼採異同於古往今來朝章政治考論其得失辨别其是非務使事理明晰識見宏遠然後本幼學爲壯行以家修爲廷獻則名臣名吏非異人任也不此之務而徒勞力於無補之學安　其克成才也哉今之爲士者大抵迂庸寡陋多高論而無實用無他學無以充其養也其或屬之事權亦多優游曠職守成法而少建樹無他學無以裕其用也此其弊實由於朝廷取士之不得其法蓋國家以制藝取士只在詞藻繽紛機調圓熟卽可入彀而鄉闈策論一塲反在所不重從未聞有詩文合格以策論欠佳而落第者是以爲土者羣焉從風知國家所重在此不在彼咸沾沾焉致力於時文試帖以博取人間富若貴又安肯潜心學問以期通古今之成敗察時勢之變易審政刑之利害者哉當世恢宏奇特之士不屑屑於章句反不得與於論秀書升之列空懷經世之才而老朽巖大者比比也則取士之弊亦可見矣且今日考試之壞亦豈一端所能盡哉應試之士千人一心東移西湊勦襲雷同不一而足一聞簡放主考何人則百方揣摩主試者之好尚以其僥倖於萬一甚至槍手代替賄賂公行其弊誠有不勝言者欲革其弊非攺絃以更張之不可更張之道奈何莫若變通科舉廢棄時文多定科目分類取士一爲詞章科凡經史子集詩賦文辭之類皆附焉一爲算學科凡測量歴算輕學重學之類皆附焉一爲輿地科凡疆域山川河海之類皆附焉一爲藝學科凡製造機器工藝之類皆附焉一爲武備科凡戰陣攻守槍砲營壘之類皆附焉凡此者蓋仿前朝分科取士之法而變通行之務使天下有一事必有專門名家不至爲時文一途所域此今日取士之要道也蓋取士之法欲其難不欲其易難則能否可以自知中材以下有度德量力之心不能不知難而退而覬觎之人少矣難則工拙可以衆著中材以上有實至名歸之效益願其因難見巧而奮勉之人多矣夫中國不乏英敏特逹之材而目前不能與泰西頡頒者徒以求才者之不得其道耳今誠能幡然變計舍舊更新吾知人人將各擇其性之所近精一藝以表見於當世則中國文學之道仍在所不廢而能於文學之外衆學益興舉泰西一切富國强兵之事皆可踵而行之並而齊之庶幾中國之大不至爲泰西所竊笑此育才之亟宜講求者也 
[皇都贅筆]  
　　日内來銀價又跌京平定銀每兩換錢十三千七八百文京平松江銀每兩換錢十三子五六百文○吏部爲知照事所有翰林院滿侍講一缺前經揀以詹事府右中允伊克坦擬正翰林院編修瑞洵擬陪今本部於九月初四日帶領引見相應知照貴衙門傳知該員等於是日五鼓赴西苑門六項公所吏部公所内書到聽候排班帶領引見○京外官員報効慶典欵項惟八旗命婦下五旗包衣免扣俸銀各節迭詳前報兹又聞八旗兵丁皆係皇上世僕恭遇皇太后六旬慶典自宜同伸報効酌覈乾隆年間成案酌擬八旗之驍　校前鋒校親軍校護軍校藍翎長三四兩拜唐阿領催親軍前鋒護軍鳥槍護軍馬甲弓匠長砲甲門甲倉甲砲手馬甲弓匠委前鋒委護軍新陳技勇兵等於明年應支四季大檔甲米曁折色米每名每季報効銀三兩以備皇太后慶典經費由部核扣其大檔甲米應由該各固山領米出倉後由官變價易銀繳部已由衣部咨商總理慶典王大臣一俟商定卽可請旨嘗收○吏部爲示傳事現出有中城兵馬司正指揮一缺查有在部投供之應補兵馬司正指揮沈墉一員應行擬補相應傅令該員於三日内親身赴部騐到毋悮○廂藍漢礮營弁兵於八月二十八日赴宣武閂城上會同該營官兵請砲忽失銅礮二尊此礮係用羅漢錢銅鑄成二百年前舊製也當在門樓内遍搜無著禀知砲營章京往查亦無蹤跡遂運他砲前往蘆溝橋演放以免有悮大操一面由砲營章京禀明都統核辦○禮部爲移咨事儀制司案呈本部議覆湖北巡撫譚繼洵請將年逾百齡之湖北江夏縣壽婦陳俞氏旌表一疏覈與例案年限相符應請旨准其旌表於八月二十四日具題二十六日奉旨陳俞氏照例旌表加恩賞給上用縀一疋銀十兩餘依議欽此欽遵到部相應抄粘原奏移咨湖北巡撫查照○内恩豐倉連日放給内廷各項各他坦太監蘇拉等應支口分老米及内務府三旗家口米石計放米二千數百石俱以大車運載沿紫禁城出東栅欄碓房糧行之人溷跡於此每遇一車卽用銅管揷入布袋中掣出米粒以騐成色車軌旁遺米甚多婦孺爭相掃拾米卽在此出售每石計值京平銀二兩二三錢不等○軍機處片交吏部九月初 
 
 

Page 2

 
 
四日軍機大臣面奉諭旨本日引見截取繁缺知府之山西道監察御史林紹年著於初六日預備召見欽此欽遵爲此片交吏部遵照辦理 
[析津雜誌]  
　　重陽前一日津城風雨交加海河水勢日形淺涸潮漲時不過六尺有零潮退則僅得五尺六寸自是日起輪船不能抵埠停泊大沽貨物由駁船公司駁運幾於應接不暇輪船至十二日未獲開行者計有八艘薪糧之耗費駁運之稽延沿途之偷漏三公司想已所費不貲如至十五日大汛尚不能入口此後輪聲帆影當不復覯止矣北運河水勢亦淺自通州買棹來津旣至河西務卽阻滯不前不得不舍水而陸無如車户把持較之京城增價倍蓰不必蠶叢蜀道已歌行路之難下西河淺不容刀附近十里埔地方日前决口十六七丈雨築口門便遭滾壩全功未能告成上憲攺委某軍閂督工詎愈築而口閂愈闊現已至廿餘丈矣或曰此中有莫之爲而爲者其然豈其然乎○原任天津府鄒岱東太守振岳疾終任所擇於十一日開弔後由公子扶柩回山東原籍安葬已列前報兹聞開弔之日年寅親友故吏閂生以一束生芻來奠靈前者素車白馬途爲之塞更於十二日恭請傅相點主然後於十三日舉襄生榮死哀太守有焉○鐘表八音琴年來已數見不鮮輕而易舉者尚不難售去若價值兼金經年累月幾至無人問鼎詎意今秋情形特異凡標新領異之品幾至羅致一空而八音琴尤不惜重價以購儼視金錢若糞土津郡行家已電逹外洋購無上上品以便待價而沽○天津土棍繁多辦理稍輕則滋事愈甚天津道方觀察嫉惡森嚴現在會同天津鎭吳軍門各飭所屬鄉甲局以及分防汛弁遇有混混滋擾地方一體嚴拿究辦從不假手差役以免視若具文令出惟行若輩當稍知歛跡矣 
[秋獮續聞]  
　　湖廣總督張香濤制軍出轅巡閱一事前已紀諸報端卽標其目爲江上軍容者也兹聞事竣後制軍卽坐官輪船泝江而上至荆州查閱然後赴宜昌是以近日各縣均備辦供張異常忙碌云 
[一癸己恩科山東鄉試官板題名全錄]  
　　秦錫鎭東阿趙文運膠州盧衍慶泰安孫建勲樂安丁金章武定張紹行卽墨楊永年蓬萊侯殿英曲阜孫纘緒萊陽傅謙福文登劉吾光菏澤張志炳掖縣宋傳訓平原和申布諸城管象晉莒州張緒基莒州李儀田博山梁支燦掖縣劉紹堯濟寗丁寳珊黄縣呂道美萊州李春於寍陽劉寳江平度劉佩元黄縣劉嚴沂水欒鳳書博平沈煦卽墨劉葆光曲阜江晏黄縣李士田博平王廷雲曹縣祝瑞麟諸城張樹楨臨淸鍾維岳臨淸邊瀛瀚臨淸張樹銘武定孔慶森四氏王建勲高苑郝毓椿新城劉掄升濰縣業煜昌文登趙駿麟濟南董駿聲章邱王雲惠臨淸胡逢恩膠州陳元基東平陳文洋曲阜張緒昌莒州朱鳳皋章邱董觀瀛鄒縣英俊旗籍劉榮詔濰縣堂師雲歴城李林立章邱孔廣環四氏朱學猷歴城呂寳書福山鄧文湘曲阜景問忠章邱李國光高密張元祥黄縣傅恒如曹州下景洵沂水曹紫廷博山蘇升童武定張駿聲榮城董錫蕃鄒縣孔慶柯四氏福臻旗籍丁惟毓日照鄭寳淸歴城王晉襄文登李彦藻四氏 
[副榜]  
　　丁合南膠州李韓錫諸城李繼章濟寍王維言歴城王彬鄒縣李繼生濟寍曹受壽光王曾裕濰縣宗維庭黄縣丁毓瑾黄縣惠應崧諸城王毓格新城張晉楨鉅野 
[癸已恩科江西鄉試官板題名全錄]  
　　許受衡龍南拔文其煥萍鄉廪張德淵萍鄉廪袁烟照峽江廪楊榮蔭萍鄉廪賀國昌萍鄉廪汪龍光浮梁拔劉家燾撫州附秦振藩都昌廪羅志淸臨江廪洪權饒州廪梅奇蕚長甯廪鄭獻葵高安廪張美玉德化廪黄頃波撫州廪王之榦武甯廪文廷橈萍鄉附陳福籌新建附張璧熊武寍廪劉頲新昌附胡思敬新昌廪黄錫朋都昌廪陸善元南豐拔黄啓心新城廪蕭敷政泰和監楊人倬南城廪朱銘新淦貢游錫龍上饒廪萬慶昌新建附蔡基建昌廪黄維謙南昌附郭乃恢南城廪萬世忠南康廪萬里航南昌監熊寳善臨川附朱益湛蓮花附陳炳奎新建附丁夢松豐城廪王子庚德化廪陳啓運新城附趙世猷建昌廪曾燦材廬陵廪程鑒光新建廪温壽椿甯都貢喻覺先豐城附羅殿元南康監劉廷琛德化廪劉煥衢瑞州附朱燿奎淸江增蕭月珪建昌廪艾廷賓東鄉廪黄壽謙高安貢熊以珣靖安廪羅絗章奉新監張德淸萍鄉附周以翰興安拔李仙翰義寍增李振聲新城附汪拔羣弋陽廪楊亨頤南昌廪涂翀鳳豐城附邱麟書臨川廪陳國士新城禀梅汝羹建昌廪程紹頤新建附漆汝諧建昌貢涂保庶豐城附龍寳善永新附張炳喆奉新廪張正蒙德化廪徐榮椿臨川附陶秉正進賢貢饒延年南昌附吳寳田餘干廪陳永昌靖安增宋功迪奉新廪易子猷宜春拔黄信任南豐廪吳承志撫州廪王耀東瑞昌附周煥奎廬陵附徐啓鼎東鄉附韓兆霖鉛山附李士林廬陵廪張昭濂玉山廪鄭良裕廣信廪姚兆機南昌廪黄瓚德安廪伍致中臨川廪周价藩臨江廪冷開泰義寗廪朱源深廬陵貢李瑞淸臨川監王宗海贑縣廪呂寅賓興國廪叚笏南昌廪黄鎭淸江附帥文安義甯增周玉華永新貢聶慶熙淸江附彭庭煇饒州廪謝遠涵興國廪羅之言廣昌廩涂步衢奉新廪 
[副榜]  
　　胡朋新建貢曾如星永新貢李世杰臨川監彭樹華萍鄉貢謝銓高安附劉慰祖新昌附周壽騏廬陵監鄧在鈞奉新廪羅丙垣建昌廪陳祺壽南昌附陳策安奉新附李慶灝廣信增胡映梅新昌增陳光業建昌增曾鼎頤廬陵增祝壽欽鉛山增楊念惕南昌副傅士修金谿廪 
[珠江秋色]  
　　八月下旬粤垣風雨連綿河水增漲每日潮漲時西關南關各街道水深尺許一片汪洋儼同澤國晚造禾稻衝没甚多米價因此日增貧民數米而炊不免憂形於色惟米埠商人壟斷居奇者頗獲厚利莫不欣欣然有喜色云○風雨無常波浪迭作海中船户咸有戒心聞初八日某渡船由澳門開行來省甫至半途遂遭沈没幸與某兵輪相遇被溺諸人均賴其拯救得慶生還至於貨物則盡行喪失内有洋烟膏數百罐約值銀萬元合各貨計之共二萬餘金付之東流殊可惜也○學憲徐花農大宗師以省外各府科試尚未考齊爲日無多誠恐赶辦不及兹擬俟文闈放榜後卽行起馬出省故將武生遺才提前辦理某日面諭各教官傳知各武生早爲齊集毋得延遲自悮○昨日學憲排道出衙有順德縣生員王耀策攔輿遞禀謂遺才見擯請閱原卷等情學憲接閱呈詞赫然震怒謂當時何以不卽呈訴顯係有意逞刁除將原呈擲還外回衙後又牌示卽予革去衣頂以端士習該學教官未能平時約束亦屬不合一僔申飭該生於此能無自悔孟浪耶○出使美日秘大臣崔惠人星使任滿回華時由香港取道至省拜會李制軍及當道各官皆如禮答冠蓋往還絡繹不絶○廣州府張太守自蒞任以來勵精圖治政令一新月前因公事過繁以至積勞成疾迭向上憲請假藉資調攝刻聞已喜占勿藥業已銷假照常辦公矣○初九日某兵輪來省請餉停泊天字碼頭有司帳人某甲欲登岸閒游失足墜入河中遂與波臣爲伍當經舟子設法打撈數日以來全無蹤影想已葬身魚腹矣吁慘哉○初八日有某 
 
 

Page 3

 
 
甲手持香燭往黄沙修元精舍叅神行至門首猝爾倒地有好事者向前視之則已氣息全無隨向善堂乞棺收殮舁至空地停放以便屍屬承領 
[麋臺訪古]  
　　蘇城乘騮橋一帶護城河稍覺寛廣各鄉民進城售賣稻草者往往將船停泊此處日前某柴船偶爾失愼霎時烈烈轟轟烟燄迷空幸汲水甚便竭力灌救祝融氏卽已斂威船身幸未傷損而稻草則半成灰燼矣○日來天氣暢晴早晚二時氣候漸寒已非御棉不可四鄉晚禾漸次登塲收成以長洲縣所屬爲最稔其餘略次據老農言今歲秋收本有十分可望以八月間雨水過多稻根不無傷損故現在秋收不過六七分云○賭博一事小之廢時失業大之蕩産傾家其爲害不可勝計有甲乙丙三人姑隠其名素來樂此不疲而内之居心尤爲叵測春間有外縣某少年挾貲來蘇借寓戚串家意圖捐納功名乙豔其利日與團聚一處先以色爲媒引誘入局日復一日罄其所有而後已頃又故態復萌在苗郎巷中白晝設局呼朋引類抽頭漁利未及數日甲乙復歆慕不已效尤者三日雖爲時無幾而墮其陷阱如某少年者恐未必無人也好傳者其以此或也可 
[彭菴禪語]  
　　杭垣各土行小土價值近日繼長增高每包約增應餅二圓有奇而象土台漿亦隨之而漲烟窟中人將多費杖頭錢頗費躊　矣○吳山太盛廟九皇斗壇於初六日度關解厄是日香閨少婦富室嬌娃悉來頂禮迨至未初時某道士左手持七星劍右手執凈水盂立於簷下將八仙桌二張分設兩旁上架條桌一張作橋形攔以紅頭繩上繫鐵鎖一把黄紙紅邊度關文貼於鎖上道士至鎖前弄神搗鬼閱半晌男紅女緑均尾道士之後待關文焚化紅繩割斷道士由條桌下蛇行而出衆男女隨道士之後亦步亦趨如是者盤旋三次而男子之喧笑聲婦女之呼喚聲孩童之哭泣聲繼以鐘磬聲鑼聲鼓聲喧成一片是何派者固老聘之所未嘗有道陵之所不及料也○湧金門外文昌廟某相士善觀氣色能預知人之休咎有某甲者赴試省垣求名念切遂詣相士處叩問往事一一脗合且許以本科鄉試必奪元魁相金分文不收若是果騐須酬洋十元立劵而出於是士林聞風而至爭問蟾宫消息是果術之神耶抑自神其術耶 
[大筆淋漓]  
　　江撫德曉峯中丞上屆辛卯正科入闈監臨書成匾額楹聯尚未裝潢今已金漆輝煌其額曰書獻賢能書倣北魏體神氣酷肖楹聯曰我朝以科目爲梯階喜諸生志切觀光筆落縱横食葉聽蠶聲何殊東閣翹村賢能並進此地實人文之淵藪忝四度躬襄籲俊簾分内外煎茶翻蟹眼試飲西江勺水心迹俱淸書倣虞褚體而秀健特出應試諸生高瞻遠矚多徘徊久之而後去 
[閩小記]  
　　本月之朔閩浙總督譚文帥出署拈香甫至到任橋突有吳子方遊戎欄輿遞禀護衛人役以其有違禁令向前阻之遊戎將禀擲入輿中文帥喝令拘拿發侯官縣查究○閩中藩署儲庫廳爲存儲公欵之所歴屆新藩司到任必禀諸督憲委員詣查然亦惟隨便抽出一二處現銀命匠人過秤而已上月二十八日新任藩司黄方伯飭廣儲庫廳馮菊農司馬將庫内現錢以及番銀逐加秤騐禀復加封約須望前後方可了事云○各省秋闈例有皮蛋月餅等錢頒給各生每人可得洋銀兩角現任福州府學王廣文元徲曁漳泉延建邵汀各府學諸生八十餘人赴府禀請撥充順直振欵府尊唐太守以事屬因公俯允所請一面通詳大憲立案誠莫大陰功也○有柯朗如者家擁厚貲局面闊綽其子阿五文定南臺銀浙浦史孝廉斌之女公子爲妻酌定本月初三日爲星會之期備齊羊酒綢綾送至坤宅匪人垂涎已久至此預伏路旁突將玻璃盒擊開强奪聘禮押槓跟丁向前攔阻匪人竟持刀斫傷頭角等處時槓夫咸卸肩保護扭獲甲乙二人就近送交官署究辦 
[松郡開河記]  
　　松江府城内外濬河之役前已屢紀報章兹又經婁縣張邑尊出示云照得西外一帶巿河年久淤塞若不設法開濬一遇潮小舟楫往來多所窒碍兹經本縣會同各紳一再妥商惟有查照向章勸捐房金兩個月主客各半所有閂面應貼開費從錢涇橋以西至跨塘橋靠河住房每間捐錢四千文下塘靠河住房每間捐錢二千四百文秀野橋至錢涇橋住房靠河門面每間捐錢三千文下塘靠河門面每間捐錢二千文陶行橋至秀野橋住房靠河閂面每間捐錢二千四百文下塘靠河門面每間捐錢一千八百文澤潤橋至陶行橋住房靠河門面每間捐錢一千八百文下塘靠河門面每間捐錢一千二百文其餘上塘上岸以及下塘上岸住房門面每間捐錢一千文并由各殷户量力捐資俟正河挑竣接挑支河其捐欵由縣中給發印簿捐票照會各董按叚分收儘於八月内收齊以便九月初開工除照請翰林院庶吉士浙江補用道張紳等總司其事每叚延請數人爲叚董分别集捐督工一面由縣親自督承按叚丈量寛深丈尺合算土方雇夫興挑外合行出示曉諭爲此示仰西外上下塘一帶店户居民房東房客地保等知悉爾等須知開濬巿河實於地方生意商民行舟大有裨益務各照章輸捐赶於八月内一律繳淸以濟要工毋稍觀望吝延是爲至要又出示云本縣訪查有等不顧大局之人彼此商通减折寫捐房東另立假摺房客硬行狡猾不肯將實數寫出本應提案訊究姑念商賈中人體面攸關不予深究倘以後如有前項情事一經察出定不寛貸示上之言如此按西門外自日暉橋至長壽橋兩面大街店鋪計共閂面一百六十四間業由紳董編查確實應收房金兩月約可得錢二千二百千之譜現在東段自日暉橋至長壽橋西段自錢涇橋至跨塘橋西栅口已於八月二十六七日鳩工築壩倘得天公做美畚鍾齊施則數里工程尅期可奏也 
[鹽商接替]  
　　津武鹽綱舊商今秋五年期滿長蘆運憲季都轉遴委新商朱某承充業經列報兹悉該商改牌謙吉號於本月初間接盤交易歴屆該商於新舊交替時向以鹽坨爲成本重地關繫匪輕四閂鹽店亦恐有無賴之徒藉端滋擾例得請差彈壓並懇出示曉諭兹經該商請邑尊出示並籖派鹽丁協同商巡在鹽垞及四門鹽店彈壓並在海河上下稽查以免滋事及裝鹽偷挖等弊邑尊已俯如所請矣 
[朝鮮近事]  
　　華商北帮董事姜延諮於七月某日病故帮中人公舉黄縣人陳廣潤爲之庖代○八月十七日晚鐘鳴二下狂風驟起金鐵皆鳴伏枕聽之幾疑萬馬千軍從天而下晨起聞有人曰是夜仁川海關房屋飄去屋瓦者計四間餘亦多所損壞封家十八姨眞異常跋扈哉○某甲妻故後娶某氏爲繼室悍婦也日虐其前妻所生子甲不能禁且縱容之一日婦忽患心疾中延巫爲之療治屢治不效婦以責巫巫曰娘子之疾須以人心入藥方得收效如神奴雖術可通天奈不能殺人取心何婦笑曰是亦何難之有至夜卽刴殺前妻子劙其腹取心出盛以椀及巫至出而獻之血泊中突突然尚跳躍也巫不知所措顫聲曰奴前言戲之耳娘子何竟認爲眞耶今若此將如之何正商確間事爲鄰里所知呈於官府婦與巫皆服罪○朴學忠商人也近日虧負纍纍携家遠遁各債主莫可追捕議往其家分其貨巿其屋以爲亡羊之補云○有客來鮮貿販被奸人所騙自云與是人於舟中相識聆其言頗似樸誠因相欵洽客私帶烟土十包其人願於下船時束之腰際以防海關查騐及下船忽不知所之術亦狡矣哉 
[秋賽先聲]  
　　今日爲寓滬西商秋季賽馬之第一日半寒半暖天氣淸和寳馬香車定必非常熱閙也 
[觀察過滬]  
　　江南鹽巡道胡雲臺觀察家楨由金陵乘坐保民兵輪於前日抵滬上海縣黄大令預飭辦差家丁在碼頭迎接觀察旋卽命駕入英租界二馬路同慶公棧暫駐襜帷本邑道營廳縣各員均往拜會昨日上午觀察乘坐緑呢大轎前導有五梅花等往文武各衙門答拜繼至縣署黄大令迎入花廳晤談良久興辭而别聞觀察此來料理賑捐事務業已就緒擇於今日乘招商局輪船駛回金陵 
[鵠候旌麾]  
　　新簡江蘇督糧道吳廣涵觀察承潞將次由蘇來滬上海縣黄大令一聞消息卽於昨日飭差赴英租界垃圾碼頭伺候大約憲旌可於今晨涖止云 
 
 

Page 4

 
 
[預備火政]  
　　關道憲聶仲芳觀察以時屆隆冬火政不可不備特於前日諭令滬南各局委員以後務將各鋪閂前所置太平水缸滿載淸泉以防不測滬南二十三七鋪巡防局委員戴憶珊二尹奉諭後卽傳齊鋪齊鋪門地甲親自帶領勇丁四名往各處查視務使缸中滿盛淸水不可臨渴掘井地甲等唯唯而退 
[幸未成災]  
　　滬南大南門内沿城脚一帶平屋均係打線作及扇子作等人所居門前編竹爲籬藉以自衛前晚八下鐘時突有匪人將洋油抹於某姓竹笆上取火焚之烟燄四塞適附近人家均在晚膳聞有種火事紛紛聚集提水灌救得以應手撲滅僅焚去竹籬一角房屋則尚未延及此誠如天之福也 
[掩骼埋胔]  
　　本埠鐵馬路舊址寳山縣頭圖地方有義塚一所荒烟蔓草中白骨成雄每至夏日穢氣薰蒸觸之易生疾病刻經麥捕頭飭該圖地保將殘骸斷骼遷往他處埋葬是誠方便之一端也 
[查拿賭犯]  
　　本邑裏虹口地方賭檯林立英捕房麥捕頭久已高懸厲禁近以若輩故智復萌遂派英印各捕在朱家木橋一帶巡察各賭徒無可潛蹤遂移至四九圖地方開塲聚賭呼盧喝雉之聲晝夜不絶前日有某甲屢戰屢北將囊槖爲之一空爭論之不飽受老拳忿無可洩遂投訴美捕房捕頭准之立飭包探前往查拿 
[抗捐扭局]  
　　前日午後有清道局勇丁向各鋪收捐至大東門外傅協泰鞋店中店主傅時山不肯繳捐反將巡勇毆擊該勇大怒扭傅至十六鋪保甲中局請辦李蘭史二尹訊供之下大加申斥著具攺過結從寛斥釋 
[助賑及時]  
　　兵輪支應局劉助順直賑洋一百元爲長媳産後病求速愈又孫遐齡同子錦雲均助洋一百元百川通交來陳文石等十一户共洋五十元嘉興劉頌年家屬病愈完愿助五十元杭城狀元弄鄭來四户五十元三晋源來淮安姚隠名助銀二十兩凌問樵觀察來一念堂助舊棉衣三千件解囊固徵救命之功授衣更免號寒之慘行道有福叩謝無垠上海六馬路仁濟善堂籌振公所施善昌等謹誌 
[行惠迪吉]  
　　麥君永和爲喜列賢書慨助英洋二十元鴻施祗領雀躍同殷此日辛楣增耀來年甲第聯登謹求附誌頌忱並伸謝悃上海虹口元濟善堂同人等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[焚船洩忿]  
　　章江近日喧傳有焚船之舉詢之知其事者據稱某客由丸江雇船裝載洋油五十箱來省一路原有小費客初向船户准以到岸補給後竟慳吝不與長年唾駡久之欲得而甘心乘薄暮時客立船頭從後推之入水幸客素諳水性復有人拯救得以不死船户懼而奔逃客忿甚將貨物起出灌油滿船舉火焚之見者謂船户很心宜有此報也 
[縣案彚錄]  
　　寍波人嚴王氏僑居滬南泉漳會館碼頭慣以糾人賭博爲事前日又合同鄉人阿才等數人聚賭阿才輸錢六十文曾將四開洋一箇抵押及賭畢阿才令該氏將餘錢找出該氏不依欲令於次日賭退阿才惱羞蠻怒糾合小工陳阿生向氏理論忽有與氏同居之張桂林揷身蠻霸阿才不問情由將張批頰一下張怒不可遏遽奮老拳賞經旁人勸止兩造同至十六鋪橋堍養和樓茶肆評理繼以爭毆旁有茶客曹毛毛者素喜生事附和逞兇擊毁茶肆中之生財不計其數堂倌沈阿榮見勢不佳告知地甲巡勇衆將嚴王氏陳阿生張桂林曹毛毛一併拘獲惟阿才乘間逃逸該地甲將所獲之人解送保甲北局請究局員祝二尹研訊之下沈伸訴前情並請追賠被毁雜物洋七元嚴王氏等皆俯首求恩二尹以嚴王氏等聚賭生事殊堪痛恨判將該氏及張曹各掌頰四十下氏與張各罰洋二元曹罰洋一元折償毁物陳阿生本當責罰姑念受有皮傷著具切結自行醫傷案遂結醉六堂書坊主徐梁洲同夥董仲甫等控乾記行之連中小輪船撞沈書船共計　皇淸經解四十二箱在後撈起廿七箱均已損壞尚有十五箱差堪應用求請提究黄大令著候連中船回滬再行提案訊辦旋有連中水手石仁舟在英租界行走被原告扭送公堂前日英廨讞員蔡太守備文飭差將石解送到縣黄太令著交差看管○小東門外同生祥廣貨店失火一案經法廨讞員葛同轉將店主范雲生店夥周阿增學徒張子香提案管押聽候備文送縣前日午後同轉飭勇將范周張三人押解到縣值差禀明黄大令諭飭分别看管候訊 
[英界公堂記事]  
　　昨日午刻某號華捕見有某甲者貧不聊生病臥於路衣衫藍　慘不忍言因舁送公堂請爲安揷甫至頭閂以内卽已氣絶身亡遂暫放閂旁央差役禀明蔡太守太守飭傳頭圖地保查得並無親屬卽令報請保安善堂備棺成殮○粤妓王洪根途逢某甲爭閙不休三百四十八號華捕見之一併帶至捕房捕頭飭將洪根先送公堂候解甲到來請蔡太守質訊○婢女曹桂寳被主母凌虐由包探顧阿六解送公堂蔡太守諭候訊供核辦○龜奴張葉氏與李勤生爭扭至公堂訴稱李大少曾至我家小姐好中擺潤無銀可付向借銀水烟袋質得洋銀十二元兹向索不還忽然抵賴且知伊妻金寳在梅春里爲野雞娼旣爲忘八生涯例不能來院游玩李稱是日偕馬姓友人去筵宴馬圖賴嫖帳與我何干值日差據實禀明蔡太守太守倩帮審委員宋二尹訊供發落氏訴稱小婦人被李大少借去銀水烟袋質得洋銀使用後竟置之不理致小姐逼令小婦人賠償李供稱小的係寍波人曾皆馬姓往嫖並無别故二尹不予准理叱令一併攆出嘻嫖債也而竟敢請我賢父母訊追乎僅以攆出了之該龜奴亦便宜之至矣 
[法捕房瑣事]  
　　雲騎尉世職戴齡昌道出滬上寓同鄉人所開萬有全火腿店内適鄰居失愼將携帶衣箱抛入後面河中被搖麻雀杉板之吳阿渭攫去戴控訴公堂經葛同轉提吳研訊尚少衣服及洋銀一百十元吳護陳氏不認匿洋同轉密飭包探至吳阿渭所住十六鋪行仁弄内訪問鄰居續吊單夾綢衣九件呈繳捕房存候待領○小東閂戲館街烟鴇阿珠以姘夫逝世别抱琵琶近又與四寳姘識四寳之内弟在　船爲水手因患病沈重舁入阿珠花烟館内昨晚因病身死報知捕房飭令迅速棺殮卽行舁出○小竊某甲在木匠店内竊取小車上之夾板四塊爲包探所見拘入捕房捕頭命押候堂期解訊 
[卾省官報]  
　　九月初五日缷辦東津灣釐局候補通判李華傑回省○初六日服闋收指湖南候捕縣沈齊　由浙江原籍起腹赴湘來省禀到藩轅牌示潛江縣知縣印務詳委候補班儘先前補用知縣周耀豈署理江陵縣知縣要缺　本任之龍兆霖回任棗陽縣知縣要缺飭准補之李九江潛江縣主簿員缺飭准補之余士端俱赴任○初七日候補同知揚秀觀交缷老河口釐局回省禀以○初八日辦理城外保甲局候補縣龔瑞清禀知進局並銷臬憲督審差候補從九楊鑒奉鐵政局委赴湘採辦湘煤 
[浙省官報]  
　　九月初二日候補同知鍾雁禀知藩司委署南潯通判禀見叩謝候補縣德恩禀知藩司委署杭理事同知叩謝靳珏武康厘局專丁來省禀奉剖覆海運案内蒙保補缺後以同知用叩謝陳誥交缷海寗州判回省禀到○初三日同知余乾耀禀知糧道飭知海運案内保准歸知府班後加三品銜禀見叩謝桂冬榮禀知厘捐局委楊廟厘局差禀見叩謝鍾上珍禀見禀辭赴威平厘局李思敬禀知藩臬司會委辦還善局本日到差禀見叩謝候補縣丞錢鴻聲禀謝海運案内蒙保補缺後以知縣用朱世傑由京騐看來省禀到崔耀章禀辭解餉赴都○初四日候補同知王慰祖禀銷遷善局差張臨吉江蘇人由京來省禀到廪見縣丞田澤琛禀謝海運保准知縣用○初五日候補同知余乾耀禀知藩司委署玉環同知禀見叩謝○初六日候補同知張寅亮禀知藩司委署靑田縣事候補縣張振祥禀知藩司委署孝豐縣缺叩謝陸爾昭禀銷京餉差禀見漁浦巡檢潘誦年禀辭赴任 
[蘇省官報]  
　　初七日藩轅牌示照得江陰縣顧山司巡檢萬庭樾署事一年捆滿撤回更換所遺買缺查有儘先補用從九莫琪堪以委署准補長洲縣縣丞崔鴻宗謝飭知赴白署金匱縣主簿張克煊交缷回省○初八日五品銜分發江蘇候補班補用知縣許溎祥浙江人到省胡　　由縣奉札涙蘇差委禀到○初九日同知王秉璋禀知奉飭懷蘇差委知縣李普潤禀謝蒙題補高湻縣缺五品銜分發江蘇試用府照磨賴豐燕正黄旗人禀知奉撫憲初六日騐看禀到○初十日同知銜候補知縣張克煊禀知蒙保過班未入龔承德常州差遣期滿回省藩轅牌示照得太湖廳再頭司巡檢舒培元在任病故遺缺查有候础班從九品汪窩良堪以請補○十一日莫琪謝委署江陰縣顧山司巡檢事府經呂鍾禀銷蘇城絲捐差藩轅牌示照得新陽縣徵收錢糧連年遞减自應另行委署以資整頓該縣知縣蘇品仁卽行調省所遺員缺查有宜興縣知縣萬立鈞堪以調署又示武進縣知縣吳炳已銷文闈差應卽飭回本任又示丹陽縣知縣郁保章據報丁憂所遺員缺查有截取補用同知朱文熙堪以酌委署理○十二日同知直隸州用遇缺卽補知縣索能述浙江人到省准補長洲縣縣丞崔鴻宗禀知接印任事署長洲縣縣丞俞世球禀知交缷縣丞陳翊榮金陵見制憲回並禀知山東賑捐案内獎叙五品銜九月廿三日江　府李廷簫廿五淮安府張球廿八候補道汪縣安三十首府王官太太林氏均壽辰 
[江西官報]  
　　八月二十一日府經陳景湘禀謝記大功二次署新喻典史陸桂森銷文闈差禀謝委新選南昌巿汉司程步雲投文分發從九徐家勲繳照親兵營周有才禀辭往九江迎接德中丞都司鍾起鵬虞士焯武舉杜寳建千總玉大興徐兆熊俱禀銷文闈執事○二十二日同知林祖炘往吉安公幹通判楊鴻翥辦上高卡從九章增森張日成張鴻勛縣丞王世瑞俱銷文闈差新選南昌縣丞吕淸鑑禀到係山東監生内河水師右營周立泰出水迎接德中丞○二十三日安義縣朱昌年據報病故該印務以補用縣吳國珍輸委署理峽江縣陳鶴清調充闈差因病夫能進省該印務卽以現代斯缺吳慶揚攺爲署理調署德化縣湯鼎煊現復調瑞昌縣事所有德化縣印務以現代斯缺薛銓攺爲署理代瑞昌縣黄麟據報丁憂所遺印務以尚未受事之正任曹城縣湯鼎煊調署又臨川縣劉瑞礽進賢縣祁友觀均簾差事竣各回本任 
[邦江官報]  
　　初三日韓鹺尹壽由姜埝卡來章鹺尹縝銷沈家渡差方鹺尹秉鈞銷如臯南閘差方鹺尹效忠委保甲局聽差○初四日黄分轉以忠委赴海屬查災○初四日黄分轉以忠委赴海屬查災○初五日湖北周守戎玉寳解倉倉餉來柴鹺尹九齡委管太平局趙鹺尹春元委管臨浦局蔡鹺尹廷本委管西臨局均謝委 
[金陵恊賑公所勸捐樂助山西賑捐第五次淸單]  
　　錢手無名氏大善士助洋十四元金祥豐十二元傅竹野堂惜善堂錫記映雪堂棲霞子竹記介福春介福鉅九章恆公　茂端泰昌無名氏無名氏十一户各十元佘手無名人留耕堂各六元願學堂德昌各五元製造局王乾盛泰昌東慶昌檀家琮德大劉錫翁金祥豐同人陳昭崑何公舘有名氏仇周氏楊氏仇沈氏十三户各四元慶隆崇德堂邵春雨軒徐鑄記鉅記同人九章恆同人春記同人公和茂同人張有興汪春和蔡天泰貝恆盛鄭鼎泰徐康吉徐義盛十五户各三元王公舘濮公舘鄧公舘萬和堂耕心堂動存堂謙益堂秉直堂四知堂周鑑翁泰昌西王聚昌陳發祥鴻昌祥周若思秦春和錢長元潘甡和張德昌江利和徐申源吳恆盛劉浦泉張少記生記豐記順昌萬豐深柳書屋金鑑寄廬不留名夏手無名氏江右無名氏無名氏有名氏三十五户各二元周子鈞朱象臣蔡惠卿裕泰生汪湧源談義興申永順王永大張有興劉萬興文小甫彭雲亭億泰坊祥順坊鼎懋坊恆昌坊劉少鎔永昌祥董世隆周虎翁朱壽翁施澤翁曹益興陶廣泰潘森和金鼎鈺徐億盛金萬茂張泰和易謙益易榮興周錦昌周天昌潘仁和趙開泰胡義興秋先生恊聚公張紹翁安勉齋周聚成王聚昌顧祥興張溶興江韶九不書名力薄人項金生連鑫盛洗受之載道子張義興劉益興吳信諸莊景記倪用記鮑嵩記王秀記張仁記舒潤記楊秋記榮記葉鏞記龔問記申源怡怡慶昌長泰泰山永和公和瑞餘錦源順興久和生泰永盛春源康齡生記同人慶隆同人補不足人佘無名人馬老太爺張太太卲景福堂張誠敬堂張金鑑堂高積善堂浣堂琴鶴堂四知堂積壽堂德善堂立本堂稚未堂韋燕堂三槐堂嘉榖堂鄭鼎泰河下鼎　生西梯雲書屋高無名氏朱壽氏木犀氏隠名氏隠名氏賴氏高恊氏汪九氏金重氏李張氏無名氏無名氏無名氏無名氏佘無名氏佘無名氏無名氏無名氏一百十九户各一元雷霆遠堂楊四知堂祥順祥和四户各五角立記苑記素記福記俞記滋記金記宜記董記振記十户四四角勸善堂本洋八元無名氏紋銀六錢成章銅洋六元成章圓人銅洋二元隠名氏銅洋一元余朱氏無名氏元太昌各錢二千文無名氏錢一千五百文周曼記陳手無名氏各錢一千二百文卲子久顧子春陳小峰陶少亭顧欽之葉心如陳大鈺張友翁張嘉翁宋紹翁王信茂余鏡記凝香閣尚賢堂忠恕堂錫古堂何百四十齋王姓不留名無名氏十九户各錢一千文朱棣記錢六百文吳星齋戴萬源宋元吉陳兆興王克昌周錦和羅輔臣劉國寳毛義興孫永興翟天賜杞香室姚人和陳仁和鴻雪軒義興成同裕公劉炳興貝天源春元坊張二兄王長金戴鳳生蔣麗生蔡麗楊壽翁態少翁朱烟記高卿記潘所記太記和記保記鼎茂億和永大萬興萬順永隆祥泰胡義德新乾興生記康忠信堂陳聚星堂馬大測堂李修德堂王三槐堂孫貽榖堂晝錦堂鳴鳳堂不書名無名人陸大太太張六太太魏五太太艾大姑娘有名氏壽卿氏隷川氏炳氏無名氏無名氏無名氏無名氏無名氏無名氏無名氏無名氏以上七十户各五百文此單未兒容後　登上海六馬　仁濟善堂籌賑公所施善昌等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年九月十三日京報全錄]  
　　宫閂抄○諭旨四道錄前○桂撫張奏揀補知府摺○楚督張等奏保獎海運出力各員摺○雲督王等奏滇省各屬續報水災及籌欵賑撫情形摺○九月十三日户部通政司詹事府廂白旂值日無引見○翁同龢等塲差完竣覆命○翁同龢等謝准其抵銷恩○裕德謝調廂黄滿副都統恩○恩普假滿請安○召見軍機裕德崇禮○○頭品頂戴廣西巡撫臣張聯桂跪奏爲煙瘴要缺知府需員籲懇天恩俯准揀員補授以裨地方恭摺仰祈聖鑒事竊泗城府知府黄仁濟開缺以道員用光緒十八年十一月十四日奉旨應以奉旨後五日行文按廣西照限一百日减半計算扣至十九年正月初九日作爲開缺日期應歸正月三十日截缺所遺員缺係煙瘴要區三年俸滿撤回内地候升之缺例應在外揀員請補前經詳以候補班前補用知府張璧封請補於未奉文核准以前據報丁憂復以候補知府羊復禮請補尚未奉文核准據報羊復禮於光緒十九年六月初四日在柳州厘卡差次病故應仍以前任知府黄仁濟開缺日期另行揀員請補查前准部咨此缺水土最爲惡毒别省人員不甚服習應於内地揀選廣東福建湖南雲南貴州五省人員調補又定例煙瘴苗疆缺出應於太平泗城鎭安慶遠思恩等五府歸順百色二州廳内先儘籍隷廣東等五省人員揀選調補如人地未宜准以别省人員揀選再人地不宜於别府别州内先儘籍隷五省人員揀選倘人地又不相宜始准以籍隷别省人員揀選又定例州縣以上應調缺出以現任人員調補如無合例可調之員准以候補正途人員題補如係奉旨命往或督撫題明留於該省候補並著有勞績保奏奉旨儘先補用遇缺卽補者毋論應題應調應補之缺准該督撫酌量才具補用又道府以至佐雜升遷調補所遺題調要缺凡係由部題覆奏覆卽以題准奏准奉　旨後第五日行文接到部文之日作爲開缺日期各等因遵奉在案查該府地處極邊兵燹之餘元氣未復一切整飭撫綏尤賴表率得人非熟習幹練之員弗克勝任查太平等五府内皆無籍隷五省之人其籍隷别省者非現居要缺卽人地未宜一時實無可調之員准補歸順直隷州知州王菑前請咨赴部引見於黄仁濟開缺時該員尚未回省百色直隷廳同知顧國誥上思直隷廳同知張塏均歴俸未滿别府别州内雖有籍隷五省及别省人員或不耐煙瘴或情形未熟碍難率請更調亦無合例應升人員臣與藩臬兩司於候補班籍隷五省應補人員内逐加遴選查有補用知府蔣兆奎現年五十六歲湖南長沙府長沙縣人由廪生中式咸豐戊午科本省鄉試舉人遵例報捐訓導於同治元年選授零陵縣訓導因在籍辦理東徵局保加五品銜四年丁憂開缺七年服滿起復報捐主事簽分刑部江西司行走九年赴甘肅軍營効力改捐同知不論雙單月選用十三年加捐指發廣西試用經欽派大臣騐放奏請照例發往奉旨依儀欽此因前次克復西甯府城解圍案内出力保奏同治十三年七月二十八日奉上諭著俟選缺後以知府補用先換頂戴欽此領照起程光緒元年七月初二日到省歴署陽朔縣象州鬱林直隷州各篆務光緒七年八月丁母憂回籍守制九年十一月服闋起復請咨仍赴原省補用光緒九年十二月初五日領咨赴部十二月二十八日到省因隨同官軍援勦出力保奏光緒十一年八月二十一日奉一上諭著以知府補用欽此原係在省人員應以十一年八月二十一日奉旨後五日行文按照限减半計算扣至十一年十月十六日作爲候補知府到省日期試看一年期滿甄别留省補用歴署桂林南寗柳州等府篆務復因勦辦南甯等府屬土匪案内出力奏保請俟補缺後以道員用光緒十五年八月初一日奉　旨依議欽此又因邊防五年期滿案内出力保奉請加鹽運使銜經吏部核議照准於光緒十八年三月十八日具奏奉旨依議欽此委署鎭安府知府光緒十九年四月初九日到任該員穏練安詳老成持重能耐煙瘴現署鎭安府煙瘴邊要之缺一切治理裕如以之請補泗城府知府員缺實屬人地相宜與例亦符據藩司黄槐森臬司胡燏棻會詳前來相應仰懇天恩俯念邊地員缺緊要准以補用知府蔣兆奎補授泗城府知府俾煙瘴要區收得人之效如蒙俞允該員係勞績保以知府補用之員今請補斯缺銜缺相當毋庸核計叅罰俟經手事竣照例給咨赴部引見合併陳明謹會同兩廣總督臣李瀚章恭摺具奏伏乞皇上聖鑒訓示謹奏奉硃批吏部議奏欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北省光緒十六十七兩年采辦海運漕糧在事出力各員援案擇尤請獎恭摺仰祈聖鑒事竊據督辦輪船招商局直隷津海關道盛宣懷詳稱鄂省光緒十六十七兩年冬漕　經奏照在案酌提漕折銀兩采買正米各三萬石照章應購剥船耗食及商耗等米由局遴派熟手員司分投江皖各屬選購乾圓潔凈上等秈米分批兌裝輪船航海運津再雇民船解至通倉交兌顆粒無虧所有在事各員或職司采買或押運津通均能勤奮耐勞不避艱險實屬著有微勞自應援照上屆成案辦理兹將光緒十六十七兩年鄂省在事尤爲出力各員核明勞績分别開具淸單呈齎核辦等情當經飭據湖北督糧道岑春蓂會同布政使王之春覆覈議詳請予援案奏獎前來臣等伏查光緒十四十五兩年鄂省採買漕糧在事出力各員均能勤奮趨公不避艱險實屬著有微勞且皆係本省人員並無外省人員及本省紳董在内於部章亦屬相符應請援案辦理以昭激勸而示鼓勵謹將光緒十六十七兩年鄂省采買海運在事出力各員照繕淸單恭呈御覽仰懇天恩俯准照獎出自逾格鴻慈除造具各員履歴咨部外謹會同大學士直隷總督臣李鴻章兩江總督臣劉坤一恭摺具陳伏乞皇上聖鑒謹奏奉硃批該部議奏單併發欽此○○雲貴總督臣王文韶頭品頂戴雲南巡撫臣譚鈞培跪奏爲滇省各屬續報水災及籌欵賑撫情形恭摺仰祈聖鑒事竊本年五月後霪雨連綿山水陡發海河並漲業將建水定遠等屬田禾被淹委勘賑撫等情先後馳陳在案兹復據各州縣陸續禀五六七月内文山縣附城東南北三面地勢甚低沿河民房水淹齊簷姚州大壩淜埂傾圮附城及北界低下田畝兩次被淹城署民房多有倒塌路南州彌沙菴等十二村河堤衝决二百餘丈田禾盡被淹没民房坍倒百餘間河陽縣鎭海營等村田禾民房均有淹倒江川縣榮富牛摩等鄉田禾被淹室廬漂没晋甯州永甯等鄉堤埂冲决田禾被淹石屏州寳秀鄉及東南西三鄉濵河地畝悉被淹没尋甸州宣甸二重近河田畝被淹呈貢縣大梅子等十五村低窪田禾被水淹没元謀縣淸溪太平常山等鄉被冲田畝勢難開墾河西縣東南兩鄉田地被淹城垣民房均有坍塌宜良縣北古城等處堤埂冲决淹没田禾羅平州西南北三鄉三十餘村近村田禾被淹沙石璧立又東鄉三十七村東北鄉四十五村低下田禾被沙石積壓十之三四泥汙十之六七霑益州與南甯縣揷花之阿幢橋村冲决圩埂淹没田禾廣西州大小駐甸等三十餘村田畆被淹城垣民房均有坍倒昆明縣五路嚴家等堡近海田禾悉被淹混昆陽州海邊田畝被淹祿勸縣魯溪河沿河田地均被水衝並坍碾房二所淹斃男丁二名魯甸廳冰雹雨水先後成災附城包榖田禾概行損壞雲南縣靑海營米甸等處低田被水禾苗受傷又據建水縣續報湯伍等村衝决隄埂低下田畝被淹民房倒塌淹斃年幼男女二丁口各請委勘賑撫等情當經臣等先後行司會同善後局籌欵委員分投齎往並責成該管道府督飭印委各員逐一勘撫其米糧騰貴之處並飭將積榖開倉平糶幸七月中旬後漸次晴明一面督飭農民赶將衝决河隄及時修築疏消積水補種雜糧以資接濟被淹田地錢糧應否蠲緩飭令分别村莊區圖造册詳辦至被災各處民情困苦異常尤應妥爲賑撫俾免流離惟上年已蒙天恩飭部撥欵解滇賑濟本年復遭水患實未敢再行續請惟有由本省竭力籌措加意撫綏將來統由善後項下報銷藉紓厪系兹據布政使吏念祖會同糧儲道英奎善後局司道會詳請奏前來臣等覆查無異所有文山姚州路南河陽江川晉甯石屏尋甸呈貢元謀河西宜良羅平霑益廣西昆明昆陽祿勸魯甸雲南等二十廳州縣及建水縣續報水災籌欵勘撫大概情形謹合詞具陳伏乞皇上聖鑒訓示謹奏奉硃批知道了卽著飭屬妥爲撫恤毋任失所欽此 
 
 

Page 14

 
 
[光緒十九年九月十四日京報全錄]  
　　宫門抄○諭旨兩道錄前○晉撫張奏特叅疎防監犯脫逃管獄有獄各員分别革審留緝摺○又奏籌備武鄉試經費摺○桂撫張奏請將前給壯勇安家銀兩仍准報銷片○又奏更換防營管帶片○福州將軍希奏籌解船鈔銀兩片○晉撫張奏籌解鐵路經費片○又奏地丁項下籌解各項餉銀片○又奏撥解順直賑銀片○九月十四日禮部宗人府欽天監廂紅旗值日無引見○梁仲衡假滿請安○榮公由東陵回京請安○許應騤徐致靖因伊子中舉謝恩○兆伯續假十五日○宗人府奏派管理覺羅覺派出漪貝勒○又奏派充廂黄旗總族長派出敬信○召見軍機祥麟錢應溥○○頭品頂戴山西巡撫臣張煦跪奏爲特叅疏防斬絞監候重犯並擬徒人犯越獄脫逃請旨將管獄官太平縣典史彭希祖有獄官太平縣知縣俞恒分别革審留緝恭摺仰祈聖鑒事竊據太平縣知縣俞恒禀稱據該縣典史彭希祖申報於光緒十九年七月二十八日夜五更時分在監斬犯宋二娃絞犯閻鳴山徒犯陳和尚乘間扭斷鐐銬越獄同逃經該縣親詣勘訊會營督率典史帶同丁役登時追獲宋二娃陳和尚二名請委員勘辦等情據此臣查該犯宋二娃係山東海豐縣人因在太平縣起意商同姦婦宋南氏謀殺縱姦本夫宋雲梯身死案内審依因姦同謀殺死親夫若本夫縱容妻與人能姦審有確據姦夫起意斬例擬斬監候奉准部覆應入於來年秋審辦理之犯閻鳴山係山東冠縣人因在太平縣踢毆致傷閻老鳳身死棄屍不失案内審依鬥殺人者不問手足他物金刃並絞律擬絞監候解審具題發回監禁聽候部覆之犯陳和尚係山東邱縣人因在太平縣聽糾徒手夥搶過客李如珍烟士衣物案内審依結夥不及十人俱係徒手搶奪比從犯杖一百徒三年例擬杖一百徒三年奉准部覆監候待質之犯該有獄官俞恒管獄官彭希祖並不嚴密防犯以致該犯等越獄同逃雖已拿獲斬犯宋二娃徒犯陳和尚二名尚有絞犯閻鳴山一名在逃未獲實非尋常疏忽可比且難保刑禁人等無鬆刑賄縱情弊亟應提省審究照例詳辦兹據布政使胡聘之按察使張汝梅會詳揭叅前來相應請旨將太平縣知縣俞恒革職留任帶罪緝拿俟限滿有無弋獲分别辦理並將太平縣典史彭希祖革職拿問以便提同獲犯曁刑禁人等嚴審確情按律擬辦除委員前往查勘越獄情形曁通飭所屬一體嚴緝逃犯閻鳴山務獲一面飭司委員摘取該典史鈐記接署並將該典史曁刑禁人等及現獲之犯提省發委審辦外理合恭摺具陳伏乞皇上聖鑒再太平縣典史員缺晉省現有應補人員應請扣留外補合併陳明謹奏奉硃批另有旨欽此○○頭品頂戴山西巡撫臣張煦跪奏爲籌備武鄉試經費銀兩循例恭摺奏祈聖鑒事竊臣前准部咨欽奉上諭光緒十九年舉行癸已恩科鄉試所有需用武塲經費應卽照例預期籌備兹據布政使胡聘之詳稱查山山省每逢武塲正科需用經費共銀一千三百九十一兩零向例動支正項銀六百七十兩零其不敷銀七百二十一兩零係於耗羡項下分作三年酌留備用歴經遵辦在案本年十月舉行癸已恩科武鄉試應需經費銀兩未有酌留之項應請循例照歴屆恩科辦理成案將應需正項銀六百七十兩零曁永遠加額武舉十名衣袍頂帶等項銀四十六兩零均在十九年稅契盈餘項下動支其不敷銀七百二十一兩在於十九年耗羡銀内動支仍遵照新章减成支給統俟事竣將用過銀兩核實報銷等情詳請具奏前來臣覆加查核尚與定例相符請照數動給事竣核實造册報銷除咨明户兵二部外所有籌備武塲經費緣由謹循例恭摺具陳伏乞皇上聖鑒謹奏奉硃批該部知道欽此○○張聯桂片再臣前據廣西報銷局司道將光緒九年起至十一年止支過各起壯勇薪糧鹽菜安家等銀造册請銷當經核明具奏並將各册送部核銷兹准户部核覆各起壯勇安家銀四萬六千八百七十兩於上年十一月間咨覆該省查照剿辦李揚才出關成案不准支給在案自應照案仍不准支等因當經轉行遵照去後兹據報銷局司道詳稱遵查此項壯勇安家銀兩前奉户部以廣西剿辦叛逆李揚才報銷案内出關各起壯勇未給安家銀兩此次從役越南各軍事同一律仍不准支給咨行到局當查光緒五年間剿辦叛逆李揚才案内出關各起壯勇多係早年募就駐紥關内各處巡防之勇是以調派出關會剿不再給安家銀兩其中雖有添募三營時非急迫從容應募並未請給安家自可不支光緒九年廣西增軍出關係臨時派員招募立待出關各起壯丁多以離家遠役眷口無依不願應募勢不得不仍照舊章酌給安家銀兩俾得刻日成軍免致貽誤其有自投應募者仍未一律支給均於本案報銷册内逐起分别登明業於本年三月丙叙由詳請咨覆在案所有支過前項壯勇安家銀兩委係實支實報應請仍照原册核銷等情前臣覆加查核所詳皆係實在情形從前廣西剿辦洪逆等案報支壯勇安家銀兩均經奉部准銷在案此次募勇出關遠役支過前項安家銀兩委係核實造報並無虚糜丰應仰懇天恩勅部照册核銷謹會同兩廣督臣李瀚章附片具陳伏乞聖鑒謹奏奉硃批户部議奏欽此○○張聯桂片再更換防營管帶欽遵諭旨隨時奏報在案兹據管帶左軍中營補用副將楊子吉禀請給假所遺該營防勇駐紥南寍府城巡防最關緊要應卽遴員接帶查有記名總兵借補副將王正明熟習營務堪以委往接帶又管帶龍防左營總兵洪廣成另有差遣該營駐紥龍州尤須素諳邊情之員方克勝任查有補用遊擊趙從楷在邊年久堪以委往接帶除札該員等遵照督飭各弁勇認眞操巡勤加訓練外所有更換防營管帶緣由謹會同兩廣總督臣李瀚章附片具陳伏乞聖鑒謹奏奉硃批兵部知道欽此○○希元片再查福州厦閂二口按結應解總理各國事務衙閂三成船鈔銀兩計自第八結起至第一百三十結止所有按結撥解銀數均經奏報在案今自光緒十九年二月十五日起至五月十七日止第一百三十一結期内福州口徵收船鈔銀一千三百四十三兩二錢應解三成銀四百二兩九錢六分厦門口徵收船鈔銀一萬六千八十四兩六錢應解三成銀四千八百二十五兩三錢八分覈計福州厦門二口第一百三十一結期内共徵船鈔銀一萬七千四百二十七兩八錢共應解三成銀五千二百二十八兩三錢四分除將前項銀兩按數兌是塡具文批照案發交號商恊同慶承領匯解前赴總理各國事務衙門投納外理合附片陳明伏乞聖鑒謹奏奉硃批覽欽此○○張煦片再前准户部咨以原議山西省每年籌解鐵路經費銀五萬兩自光緒十七年起移作關東鐵路專欵行令逐年如數解淸不准延欠等因歴經按年遵辦在案兹據藩司胡聘之詳稱在於庫儲光緒十九年地丁項内正動銀五萬兩作爲本年應解前項鐵路經費除劃收恊賑項下由直隷籌辦晉邊協賑局兌收安徽解到恊晉賑欵就近抵交北洋鐵軌官路總局經費銀一萬兩外實解銀四萬兩差委卽用知縣姚楷管解於八月十六日起程前赴北洋大臣衙門交納等情請奏前來除分咨查照外理合附片具陳伏乞聖鑒謹奏奉硃批該衙閂知道欽此○○張煦片再前准户部咨光緒十九年分京餉山西省先後奉撥地丁銀共五十萬兩又每年應解東北邊防經費銀一十萬兩均令分批委解等因節經遵照籌解劃撥過京餉銀二十萬兩奏報在案兹據布政使胡聘之詳稱復於光緒十九年地丁項下籌動銀一十萬兩以五萬兩作爲應解京餉五萬兩作爲應解東北邊防經費均差委候補直隷州知州曾永齡管解於七月二十八日起程赴部交納等情請奏前來臣覆核無办除咨户部查照外理合附片具陳伏乞聖鑒謹奏奉硃批户部知道欽此○○張煦片再臣恭閱邸抄順直名屬本年伏雨過多河水漫整灾區之廣較十六年爲尤甚仰蒙恩旨截留粟米漕糧分撥賑濟詔書下逮薄海同欽伏念畿輔要區凡屬臣子均應仰體皇仁力圖恊濟稍盡微忱臣何敢因晉省北路賑撫甫停稍存膜視當飭藩司胡聘之解助賑需旋據該司詳稱籌借銀二萬兩差委卽用知縣姚楷管解於八月十六日起程前赴天津交納等情呈請具奏前來除分咨户部曁直隷督臣查照外理合附片具陳伏乞聖鑒謹奏奉硃批户部知道欽此 
 
