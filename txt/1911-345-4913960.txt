# 1911 - 345 - 4913960

 

Page 1

 
 
   
 
 

Page 2

 
 
評論 
[敬陳希望於孫中山]  
　　孫中山遨遊海外。十數年矣。抱民族共和之宏願。歷𤨏尾流離之艱險。屢起屢躓。白不得逞。一旦而武漢起義。數月之間。中原十八省響應者已達三分有二。中山於今日惠然東來。蒞臨滬瀆。吾知夙昔所操持之懷抱。今必有以大慰。霖雨蒼生之望者矣。記者不敏。敬陳三端。以備中山之採擇焉。 
　　一組織臨時政府　一國中之有政府。如人之元首。物之樞紐。固不可以一日無也。民軍之起義亦數月矣。武漢首倡。響應者一十四省類皆設一都督。以資一省之治理初不免人自爲政。家自爲俗。偶有一二爭執之端。遂致釀爲鬩牆之地。此無他無大總統以筦攝其間故也。其他對外之種種不便更無論矣此今日所亟宜組織者一也一調融將帥意見　伊古以來師武臣之。力最可敬。亦最可畏。攷之史册。如渾濬往事。亦旣屢見不一見矣。誠得人調融之。則往往爲國馳驅。卒成名將。否則尚意氣而貽誤事功。勇私鬭而怯於公戰。或且因一二人意見。致激成大局水火者有之。民軍之奮起。萬衆一的。俱以蕩滅北虜爲心雖爭功媢嫉之私。今日尚未表襮於天下。然亦不可不預爲之防。免致或蹈渾濬覆轍。此今日所亟宜調融者一也。 
　　一統一北伐軍隊　和議之說。勢成畫餅。則北伐之舉。一日不容或緩。今者黔桂之師。敢道於湖湘。百越之兵會師於滬瀆。而蘇浙鎭輔各軍。或者禦寇淮浦。或者西援鄂州。或且翶翔於金陵京口一帶以備後援。而資策應。雖各軍於此。同懷枕戈待旦之志。然其間或無指揮統一之人。則一旦倉猝遇寇安知不有如九節度之師。潰於相州云者。此則以吾聯軍忠勇之忱。同仇之志。固可以萬萬决其必無是事。但軍旅之間。瞬息千變。百密者或不免一疏耳。此今日所亟宜統一者又其一也 
　　以上三端。皆肇造新邦之要素。而掃滅北庭之原子也。尚望我救民水火之孫中山。下車伊始。一爲借箸籌之 
 
 
 

Page 3

 
 
[專電]  
　　滿親貴載振毓朗二人昨夜至迎賓館要求袁世凱堅持君主立憲主義袁謂借欵難成各部經費雖竭力撙節祇多尙能支持半月設再遷延不决恐將内亂　　淸太后今日（初六）兩次召見袁世凱詢問和議　　北京商民集議擬設法保護袁世凱離京俾共和政體早日成立（以上北京） 
　　鎭軍得淸淮探事員確報張勳勾連張懷芝軍南下肆行焚掠其先鋒已至臨淮關一帶（鎭江） 
　　組織臨時政府各省代表擬公推張季直主任　　上海北伐義勇隊已到六合 
　　淸督署攺爲元帥府時林述慶留兵一營駐紥在内保衞元帥未經通知徐總司令徐又派兵一百餘人亦駐在内現用都督命令指明地點令林兵遷移林兵已搬去 
　　光復軍一營本駐勸業塲湖北館内昨日遷至花牌樓高等學堂對面羅家祠堂 
　　甯垣自初一夜大雪至初四日始止（以上南京） 
　　江北屢出搶案初五日斬决搶匪十一名（淸江浦） 
　　趙爾豐自盡之說不確聞已率軍二三千名潛回西藏（宜昌） 
　　土匪賽宋江聚衆四千人在杭州四鄉騷擾謀爲不軌都督府已派兵勦辦　 
　　浙省台紹金湖四屬匪勢甚熾均電省請兵（以上杭州） 
[公電]  
　　廣東臨時省會電　上海各都督鑒粤都督胡君漢民往滬組織臨時政府經省會公推陳副都督炯明任代理臨時都督地方安靖廣東臨時省會歌印 
　　福州孫都督電　滬陳都督鑒歡迎孫中山君閩托陳子範代表都督孫道仁歌 
　　上海共和建設會商界共和會致袁世凱電　袁内閣鑒共和種子佈滿天下勢已成熟爲滿廷計與共遲共和受種族之實禍莫若早共和享退讓之美名民情猶川川壅必潰潰不可收大非長策乞速轉請降諭退位以定大局幸甚共和建設會商界共和會魚 
　　揚州林徐兩司令電　滬陳都督鑒電悉中山先生回國聞之歡極敝軍已派司令副長李竟成爲代表來滬歡迎已出發特先電聞江北北伐軍總司林述慶軍司令正長徐寶山印歌 
　　揚州林總司令電　各省都督鑒全國參謀本部設在南京敝部已派員前往北伐臨淮總司令林述慶叩歌 
　　嘉興共和促進分會電　各報館鑒浙江臨時議會所議議案貌襲共和陰圖私利爭設常駐議員是其明證本會全體反對望議員速即辭職否則激烈對付共和促進分會魚 
[譯電]  
　　路透電社得悉英國對於中國之事並未主張君主立憲外間所傳實屬不確現英國及其他各國正在竭力恊助中國依順輿情以設立鞏固有力之政府 
　　據北京電稱觀淸政府之態度上海議和恐無效果民軍現已豫備由浦口北發（以上倫敦） 
要聞中國光復史 
[孫中山到滬矣]  
　　民黨領袖孫中山先生與美國大將郝未里及粤都督胡漢民君由香港乘英國郵船特凡哈號來滬組織共和政體已迭誌前報 
 
 

Page 4

 
 
茲悉孫先生已於初六日上午九點三刻鐘抵埠由公共租界三馬路浦灘登岸換乘汽車向南京路迤西而去聞係先生旋至愛文義路民國交涉總長伍廷芳君公館内與伍君晤商一切 
另一友人報告云孫中山先生曁胡漢民都督等十餘人於初六日晨搭英公司輪船抵滬先由黄中央謝蘅牕陳根香三君向寗紹輪船公司商借江利輪船於初五晚開至吳淞歡迎翌晨隨英公司船進口停泊浦東碼頭卽由三君接上江利輪船駛至三馬路海關碼頭上岸其時中西人士手提快鏡攝影並脫帽致敬者甚多孫先生卽乘汽車至哈同花園中膳一時車馬盈門甚爲熱鬧黄副元帥曁伍外交長與各都督亦均往見頗形歡洽 
[四紀上海議和問題]  
　　中華民國議和總代表伍廷芳君與淸議和使唐紹怡君各率參贊與居間之英德美法俄日六國領事在英大馬路小菜塲樓上巿政廳兩次會議未經解决駐滬外交界莫不注意上事曾經電致駐京某西報訪員向淸内閣袁世凱面詢意見聞現已接到覆電謂袁亦贊成民主立憲已電飭各處淸軍於會議期内一律停止開戰等語果爾則共和政體不難成立矣 
北京日報向爲滿虜之機關報彼都人士無不知之其上月二十九日第一條新聞所紀袁世凱之政見盡是欺人之語時至今日袁果尚有此夢囈耶或係該報臆造取媚滿虜亦未可知今將其所紀新聞詮載如下　日昨袁内閣通電各省宣佈政見略謂此次派唐紹怡赴上海議和實爲商議攺革政治問題（攺革政治自有民國大總統主持此時何庸商議更何庸與滿廷商議）本大臣向來堅持君主立憲政體卽英德法俄日本亦均贊成君主而反對共和（文明各國何嘗有此意見未免厚誣）故此次上海會議之結果可預料其决無攺爲民主之理（袁世凱果能預料何必違約派兵防禦北伐）乞台端竭力撫綏幸勿搖動云云 
　　又初一日北京國民公報云議和大臣唐少川致袁項城電謂此次議和之事英公使朱爾典從中調停之議章皆屬至公至信兩方面均贊其嘉美惟某國（究指何國）則居心叵測（此語不可解）令人多生疑慮宜隨時提防勿墜其術中云云 
[端方被殺續誌]  
　　前淸鐵路督辦端方在資州地方被所部之兵擲彈炸斃已紀前報茲據武昌大漢報所紀係由軍官十餘人各執槍械將端殺斃似端又非死於炸彈本館因端亦係禍首端之死事實爲人所樂聞故再轉錄如下端方滿人中之翹楚也此次奉淸廷命爲川漢鐵路大臣本非其願及至川路事起僞旨屢促端始督帶鄂軍人川借資鎭撫協統曾廣大係端舊部端倚爲長城不料人川未幾鄂省舉義旬日之間響應至十餘省川鄂路線被毁消息不通端另得京電隱密不宣軍士鮮有知者及川東民軍反正日與僞督趙爾豐激戰端乃調鄂軍援助鄂軍探得其情以事關大局不奉命令而協統等以端平時推待私恩亦不肯背端遂守中立端乃另招新軍二營以自衛趙兵敗重慶等處悉爲民軍佔領端遂奔資州鄂軍與民軍頗通聲氣民軍使鄂軍先殺端以自功鄂軍不允端所招衞軍盡川人端恩遇之皆給雙餉民軍又使之殺端衞軍亦不允全蜀光復趙爾豐逃往西藏端知事不可爲乃召鄂軍協統曾廣大人議端紿云我本漢族父爲浙江陶姓没人旗籍今各省反正某亦願復漢族但武昌未下瑞澂目握重兵諸軍士不如同回河南以俟大局曾云此事須與衆軍計衆軍知其誑已必欲與端同歸湖北然後用命端不可時川省民黨購端甚急軍中亦頗有以端爲奇貨者奈曾協統感端舊恩堅持不許遂計議任端所之不得加害詎十月初七日黎明端尚偃臥突來軍官十餘人各執槍械擁入内室直將端及其親屬數人殺斃持首級而去迨軍人等起視已不知所之矣 
　　字林報載西十二月七號重慶訪函云端方率軍由此赴成都之次日有前在本地某醫院肄業之劉君因思興辦紅十字會赶與軍隊同行旣而端行抵資州暫駐未進劉隨陸軍亦駐紥該處後劉經人介紹得見端方端曾請其診疾開方蓋端患風濕失眠之症已久常服西藥故也 
 
 

Page 5

 
 
端駐資州數日頗受民人禮遇某日大宴三十一三十四兩標兵士繼由其弟聲明中國之土地爲民軍佔者業已過半今不便再向前進我願仍回滿洲效忠於淸帝然長江之歸路已絶今惟有遵陸入秦取道西安府以至北方如能安然就道則當賞銀四萬兩云云各兵士要求須先付欵端謂目下無現銀須至西安府後再付各兵不允乃紛然而散於是將士皆棄之而走所未走者惟親隨二三人耳手下之旗兵見勢不佳亦紛紛逃避端於事急之時跪求劉君設法救之劉君勸其乘一小艇向下游逃逸端不允因下游各城皆爲民軍光復彼等或在覔求之也且謂今日計惟有向北而逃並請劉君與之換乘肩輿以掩人耳目蓋劉業者爲三人街轎端乘者爲四人官轎劉謂此計不妥而端則執意欲爲之 
　　西十一月二十七號下午二時端乘三人街轎携帶貴重物件數挑潛行出發旣而爲其軍隊識破卽由轎中拘之逼其復回其箱籠則爲擊破分其所有當時端由兵士二人挾之以回附近之廟中甫入廟門卽有人由後擊之並割其一耳端曰你們要殺我麽於是兵士同聲呼曰殺殺强令端跪端不允乃立而殺之砍至六刀頭始落地 
　　端弟見兵士挾其兄去急向統帶求救統帶推之出閉門不納端弟後亦爲兵士所殺二人之首級盛以錫罐以石炭封其口已携至下游蓋欲送往武昌以作證據也端之屍身後經人以尋常棺木葬之端身佩外國徽章甚多則已盡失矣 
另一訪函云端方携帶之三十一三十二兩標兵士素抱革命思想早與川省同志會暗通聲氣端抵資州第後旋聞成都爲民軍光復消息在前一二日並聞重慶反正消息故卽設法思遁西十一月二十六號端命人殺牛羊豕各數頭設筵大宴軍士並延資州紳士陪宴端乃向衆宣言謂漢族已得中國之大權我實漢人本姓陶蓋爲求官計故入旗籍耳今願爲漢族盡力並將剪髮示信云云 
[順直士紳之焦急]  
　　順直諮議局因大局危迫深恐一或不愼外人卽乘機干涉連日特開會議籌商辦法决計電致淸内閣請速組織共和政體電文錄下　内閣鈞鑒自川鄂亂作各省相繼淪陷若長此兵連禍結恐亂未息而外患已乘立兆瓜分黄種且將不保爲天下安危計卽懇速定政策合漢滿蒙回組織共和政體則人心旣平兵端自息大局幸甚 
　　又致資政院電云自鄂變後各省響應四面楚歌勢難恢復爲今之計莫若早定方針速聯漢滿蒙回藏組織共和政體一以安天下之人心一以弭種族之慘禍大局幸甚 
　　又聞順直諮議局開會籌議電請淸内閣組織共和政體時有京旗議員豐君亦竭力主張此說謂若再遲疑不但生靈塗炭且恐國家大局有不堪設想者現在長江流域相繼獨立山陜亂事木已東三省及山東亦已宣布自保目下前途最可危者只有直隷河南兩省且政府各項經費他省已早不供給所恃以挹注者亦僅此兩省爲日稍久必不能支倘不及早圖維恐噬臍無及等語各議員聞之均爲悚然遂决計電達内閣竭力要求 
[敵軍實况之調查]  
　　駐紥各處之軍隊 
（甲）派遣於第一軍者第二鎭（留守保定有步隊二營不在内）第四鎭之主力第五鎭之一混成協每六鎭之一混成協戰死者及負傷者均屬此部爲多 
（乙）派遣對於潼關方面者毅軍六營（約一千五百人）（丙）派遣對於石家莊者第六鎭之一標　第三鎭之一標共約一混成協 
（丁）留守北京者　禁衞軍一混成協　京旗第一鎭（内有一混成標派守黄河橋及黄河橋以南之鐵道及武勝關）毅軍四十營（除派赴潼關六營外餘三十四營）按毅軍乃姜桂題所統姜係袁黨故毅軍極頑固 
（戊）留駐保定者　第二鎭之步兵兩營淮軍（卽巡防軍）八路（每路五營每營三隊一隊約五十人）分駐由北京至黄河以北之 
 
 

Page 6

 
 
鐵道 
（已）留駐天津附近者小站有第四鎭之兵約一百人　馬廠有第四鎭之兵約一百人　直隸混成協（駐廊房距天津約四十里火車可通天津）按直𨽻混成協乃北洋退伍兵所招集者 
　　各鎭使用之軍械 
　　第二鎭（鎗）三十年式七米釐半口徑（砲）二十九年式速射砲口徑七生的半 
　　第四鎭（鎗）（砲）均同第二鎭 
第六鎭（槍）同上（砲）法國速射砲 
禁衛軍（槍）三十年式（砲）德國發退砲（機關槍）馬克給斯式（速度一分六百出） 
第一鎭（槍）（砲）均同第二鎭 
第三鎭（鎗）三十年式（砲）德國砲身後坐式（卽發退砲） 
第五鎭駐山東其兵器未詳 
毅軍（全係步隊）（槍）毛瑟 
淮軍（内有馬隊二百騎）（槍）單響毛瑟 
　　陸軍廿鎭之内容 
陸軍第廿鎭之内容約分三派（一）爲主共和者卽主張攻擊北京（一）爲主君主立憲者卽主張和平了局因有一部分爲滿人故（一）抱騎墻之見者 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[雲南外人無恙]  
　　月前各報喧傳雲南外人有被害之消息茲據北京某報云十月十九日接雲南友人來函據云蔡都督因恐土匪變亂或有殘害外人情事已將外國婦孺送至城外避難其餘尚有外人三十餘名由蔡給與軍火子藥若干令其自衛均已遷人領事署中妥爲安置矣 
[孫都督蒞皖後之新猷]  
　　皖省大都督自孫君少侯擔任後各界日望其來不啻大旱之望雲霓十月二十七日孫都督之先鋒隊已先蒞皖并解來餉銀三萬元當經財政部核收現已將各軍隊月餉分别發給民心大定所有北伐軍第一二三隊擬俟孫都督至省卽行拔隊北上　　十一月初二日晨孫都督蒞皖後駐節師範學堂隨卽延見財政民政各部長及商會總理等商議一切進行方法并謂各部科辦事規則一俟擬訂完善卽行頒發以資遵守其各省各軍隊不日當親往校閱編制成軍再行北伐 
　　皖諮議局常駐議員産君翰舟等至師範學堂與孫都督接見後言及組織省議會辦法　時届嚴嚴開會在卽而各議員一時恐難到省特請孫都督通飭各府州縣知事在正欵項下開支銀洋一百四十元送交各議員以作旅費庶幾省議會早一日成立則人民早一日受共和之幸福聞孫都督已飭各屬遵辦矣 
　　財政黄部長民政洪部長以薙髮一事各省早已實行日昨各將髮辮剪去以爲表率故兩部　科長課員見部長旣已倡首均皆一律剪去而諮議員及各界開通之人連日亦紛紛剪除云 
[旅越華僑北伐熱]  
　　旅越華僑爲募集公債致廣東各團體函云諮議局總商會九善堂七十二行報界公會列公均鑒公啓者比知吾粤設募集公債之法以供軍政府之需敝埠因格於西例不能彰明勸捐用是集衆會議爲分行擔認之法每行舉數家爲首事者今週之行内諸商自東主以及伴侶互相勉勵極力輸將司事者以其店所集之欵彙交本行首事諸首事又以全行所集之款彙交會館値理然後匯寄返省凡諸紛紜所以避題捐之舉動也兩日所得已十餘萬二十日經約舉其數電達軍政府并請北伐隊火速出發復具公函呈遞都督力言北伐之師萬不可緩諸君意見想大略相同敝埠復派人徧赴各鄉陳說利害募入之數將見遞有加增今敝埠各行工人多有以一二月之工資應募者其支取已多工資無存者猶多方借貸以足其數人心踴躍之故蓋非注意於目前之治安實以北伐軍至今未發急欲助充軍實促其進行方今外人之舉動有所左右袁賊狡點復有少數漢奸今爲効力散布各省要區外表同情陰行破壤民國新立未有根據散漫紛紜危於累卵鄂軍雖强獨力無助萬一再有失敗則北兵之勢必先直犯廣東諸父昆弟勿謂和平獨立事若为成儘可和平取消也他省或未可知吾粤民軍四起必不復甘心從虜寇至則拒戰勢所必然戰禍旣開糜爛豈堪設想且以北兵之獷悍滿虜之野蠻漢奸之狠毒所至之地斬刈焚燒無復人理往者嘉定揚州之屠尚以兵刃從事人命雖遭蹂躪物力稍可留存今以火砲從事名都立變坵墟鄉落瞬成灰燼彼虜寇固具兇殘之性然亦知我人心不復相向雖得其地萬不能有所藉力於其人留之則恐爲民軍異日之助是故悉付焚如以除後患矧我廣東久招虜廷疑忌北兵不能至則已至則地方之慘象未有不倍於漢口者不幸而至是雖人人傾身家以圖挽救亦已晚矣爲今之計雖未能掊覆虜廷亦必减其南寇之兵而後大局可定吾粤之北伐隊縱或諸未且備無能遠規河朔獨不能稍進一步先解武漢之圍耶今遲遲不行慮無過爲款項一節此外埠僑民當力爲補助然人數無多則力量有限今敝埠合閩粤客籍七幫計之亦僅十餘萬人比聞潮州一府亦出一旅北伐之師故敝埠潮幫商人須力助其桑梓之行軍無能旁及其効力於軍政者得廣肇帮數萬之衆而已惟吾粤同胞三千餘萬若能平均人集一元財已不可勝用其中窮困已極等於乞丐萬難出力者不過少數耳橋等愚昧竊謂籌欵一事亦以開國民公債其力最偉惟必分别各處地方按户口人數派捐札行各府州縣亦如之勿容退縮雖稍傷專斷然此固非常例稍有知識者當明白况獨立之初全境爲軍政府之勢力範圍軍政與民政辦法不同其權宜專其事宜速若不以此爲急斤斤然議論治安怵於目前之小亂而味於將臨之大禍是人袁賊之彀中漢奸之計也且夫 
 
 

Page 11

 
 
借債與抽捐不同事定而後卽議償還縱稍强迫固非剥削之比以今日之事爲全國漢族生死存亡之所繫雖抽捐猶當踴躍况於公債有借必償何樂而不爲乎我伯仲叔季試一閉目念及鄂省諸同胞且戰且守且拒外且治内鐵血滿地猶復奮勵直前又念及北兵所至之地遭焚被殺之慘雖甚窮乏亦當節衣縮食而以所費應捐矣總之遷延一日則多糜一日無用之軍需我國民即增一度之危險天國已事思之心悸延頸北望焦急如焚亦惟我伯仲叔季急圖之懇此敬候俠安旅越僑民全體泣上 
[浙人歡迎蔣統制]  
浙軍統制劉潤田此次奉調回省力辭鎭統因公赴滬潛回直𨽻原籍其時軍隊内訌軍民屬望前標統蔣君百器一再電請派員迎候並經湯都督親往勸駕責以桑梓大義始經蔣君慨允於本月初四日專東來杭下午四時各界各圑體及軍隊民團不期而集者千數百人羣至車站迎迓至七點鐘蔣君車到一律站隊歡迎先期預備淸泰旅館爲行轅晚膳後民軍當道及各部員司凡與蔣君有舊者紛紛晉謁紳商兩界並以湯都督决擬退位讓賢羣求蔣君接任都督事卽經蔣君宣言謂浙軍光復後得湯都督維繫其間秩序頗爲整肅嗣經甬軍通電擬整頓内部之統一酌裁司令部攺設參謀本部卽以蔣某爲部長現在大局初定北伐正殷自願負弩前敵專任北伐内部組織仍望湯老始終維持云 
[續紀成都未光復前之情狀]  
　　成都光復前糜爛情形已紀前報茲又續錄如下 
　　民團之奮勇　新軍某統帶陸軍五百人至新津被民團殺盡鎗砲今數奪獲南路民團勢頗固結東較塲朱統制於八月初九日領軍隊至新津縣先推開花砲數十尊其工程隊則在新津大河搭橋因對河新修營房爲民團佔據故也其在溫江開仗時其開花礮亦被民團奪去兩尊故新津雙流兩縣遂爲新津民圑首人侯寳齋佔領現刋有南路同志會鈐記在署辦公東路民團首人孫澤培亦帶領多人與侯寳齋會合西路民團首人張登五亦與侯曾於南路張之書記賀君山凡西路新出告示皆賀手筆四鄉民團頗有調度有管帶隊官營官哨官排長什長每月加餉招募敢死黨二三十萬日日操練管束極嚴所過之處毫不騷擾百姓謹守文明宗旨以是各屬紳民均願捐餉用剩餘銀仍存各地正紳手絶不沾染云 
防營之騷擾巡防軍在新津縣之彭家塲大肆殺戮死人徧野合塲悉爲灰燼當田振邦帶巡防軍到新津雙流時民團歡迎於數十里外接洽後田提督卽諭爾等皆良百姓此次本軍門至此物爲安慰而來務望不相暴動話未畢外邊放鎗一排衆驚向詰田提回營卽站隊淸查誰令放槍有二十餘人出認不諱由提怒云若此可行將我擊斃送我老頭顱在趙爾豐前去獻功此二十餘人噤無以答田提命搜其身人人皆懷有金銀首飾共約千餘兩足爲平日擾民確證遂立斬四人解十餘人上省聽趙爾豐發落蓋凡巡防軍戰勝回營搶殺差少若敗則遇財卽搶遇人卽殺其騷擾有如此者然民團與防營接仗能拚命上前銳不可當故能奪獲槍砲不少趙爾豐釜　游魂　知難久矣至將軍玉昆面諭團衆决死與巡防敵抗謂此等無良濫勇助紂爲惡務殄滅不留該將軍固旗人也較之趙爾豐戕殺同胞大有天淵之别宜有此次之和平獨立保全旗族也 
[程都督示禁招搖]  
　　南京程都督昨出示曉諭云照得本都督蒞寗以後因念寗垣秩序尚未全復故餉需雖殷　未派員勸捐今聞有無賴棍徒冐稱官廳委員在外招搖以捐餉爲名歛錢肥已誠恐民間受其欺蒙致有損失除行巡警總監嚴行禁緝外合行出示爾民衆知悉須知本都督並未派員在外勸捐如有冐稱役員勸募捐欵者卽行扭送巡警局究辦倘有急公好義之士自願捐助餉糈者卽妥送財政公所收捐處隨掣本都督收條爲憑應得獎勵俟臨時政府頒定辦法再爲請獎特此通諭切切特示 
[揚州近事紀聞]  
　　徐分府寳由現已定於初十外整軍向淸江出發阻遏張勳南來之路其軍政分府一切事　則託李君鼐暫行權理云 
　　揚州歷年粥廠開支浩繁流弊滋甚往往由司事等人濳行將米運入私家或濫行給籌領回以餵猪犬以致貧民不能仰沾實惠日前圖書館集議經共和建設會評議員卞君痛陳此弊於李部長當經李君當衆宣 
 
 

Page 12

 
 
布有舊日倚粥廠爲利藪者不甚贊成嗣由卞君剴切申明并謂如不散米而散粥則當以流血爭之反對者噤不敢發其議遂定昨有汪君仲淸周君仲英朱君筱峰遍街張帖傳單採取卞君所言别爲等次酌量振給云 
[蘇州近聞種種]  
　　營勇打毁米舖　蘇省新募之選鋒隊營兵應付王頤吉米舖洋二百四十六元二角除付過洋二百元尚少四十六元二角本月初五日晨該營又遣入至該舖取米十二抯該舖經理人翁榮亭以前帳未淸不允賒米該營竟派隊勇三十餘人各持槓索到舖强取該店見情形不妙允行付米二担詎該隊勇必欲全付經該舖米司出而阻止各勇等卽動手將帳桌等全行打壞並將經理人翁榮亭拖出亂打觀者咸抱不平一面由隣居急發電話通知商會一面由該勇等將翁拖至府署當有一營官向翁再三道歉并允查辦各勇送翁回舖其事始了當滋事時商團民團均荷鎗齊至養育巷道前街各店舖門前站隊保護至下午始行散歸　　收稅暫行簡章　日前省議會議决裁釐抵補議案奉都督府刷印原案照送商會略謂省議會議决方法暫定本省出産之貨及外省運人之貨應征稅項總名爲貨物稅其征收機關各縣設總公所一處繁盛巿鎭酌設分公所若干處均由民政長妥選專員管理從前已經認捐總捐各貨除烟酒茶糖照抽外餘照原額减爲八成未經認捐總捐各貨物亦准業董呈請攺辦認捐定於十一月初一日實行惟核所議條目尚有應須變通加密之處業已交會復議所有未經認捐總捐各貨稅率應俟議會復交到再行刋頒未頒發以前暫按成本値百抽二核收除示諭公布並先通電各民政長布置外合將議案照請轉致各分會一體查照辦理 
　　路燈經費有着　蘇城裝點各路電燈業於九月内一律裝齊點所有按月燃費原訂合同係由警務公所照數支給迭經電燈公司禀請具領警務公所以事隸自治範圍未准照給茲經省議會議决蘇屬辛亥冬季臨時預算案所有城内外各路電燈費應暫於房捐内撥濟業已通過列册知會公布並卽通告蘇州民政長知照矣 
[陜西都督府布告三秦同胞文]  
　　爲通告事照得本都督仗義興師代民請命原爲保國使我軒轅古國與毆美各大國並駕齊驅謀民族之自由脫滿奴之專制宗旨正大本無一毫自私之心是以本都督誓師以來一舉而咸陽恢復僞押就擒再舉而潼關歡迎秋毫無犯人心思漢天命有歸此誠本都督始願所不及者也今當大事初定百度維新特於軍政府組設各部如軍事財政外交實業學務司法條分目舉各有專司立除從前僞政府泄沓之習還我同胞監督之權並且設納言之筒以期下情上達築招賢之館以免奇士沈淪凡我同胞同爲軒轅苗裔受異族二百數十年吸脂敲髄之苦平昔認賊作父而不敢與較者非心有所甘實力有所未逮也今者義旗所指想我父老兄弟應無不共表同情省垣商民旣各安堵省外州縣亦宜一體保安勿稍恐慌勿聽謬論官紳協力籌軍餉設民團總以各保各縣各安各村爲急務昔高皇入關與父老約法三章民心大定今與我同胞約法二章簡而易守傷一無辜罪不赦行一不義罪不赦其有慷慨輸財以濟軍需者受上賞反對義軍者加顯戮錢糧雜稅照常急解一切公欵均歸民國軍府綜核如地方有司有假公濟私肥已舞弊者本都督信賞必罰必加以應得之罪内部庶政旣已就緖再當奮羆虎之師東出鎬洛聯合三河年少敜干　甲直指燕雲取羯奴之頭而懸之藁街使我大漢之河山重逢景星慶雲之瑞亦當我父老兄弟所奮袂起舞者也布告四境咸使聞知 
[山東將演第二次獨立]  
　　山東自取消獨立後禍水横流滔滔皆是濟南軍隊前時主張獨立之首領現已被嫌辭職他往近日軍隊結合兩大團體分頭舉事有主張擊殺吳鼎元及藩司某然後乘其無主而推倒滿淸勢力者有聯合各地黨入互相響應者以上兩派不日即起濟南光復可指日待矣至曹州大勢已在革黨範圍因該府貧民甚多地方官又惟知以暴虐從事故一般窮民無可爲生以致流爲盜賊不可勝數近聞民黨耑以殺貪官汚吏爲事莫不歸服願從指揮故革軍之勢日　澎漲起義之期當不遠矣靑島人民受德國勢力之支配故往其地者其激刺亦甚烈近感山東獨立之取消當地學界極引爲大恥現已結成一極大團體將近萬人并派人到各處聯絡意圖混進濟南謀攻主張取消獨立之某軍隊云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[浙軍即日抵滬]  
　　浙軍八十四標一營全部正兵現駐滬南製造局防護第　輪流出外梭巡頗爲認眞而該標尚有第一第二兩營現在寗波日前因奉金陵浙軍來電飭令駐甬二營迅卽出發金陵等因故由一營洪管帶電致寗波該二營速率所部正兵乘坐超武兵輪來滬以便開差探聞此項浙軍專係派往漢陽防禦約在今明定可抵滬云 
[國旗應逐日升掛]  
　　商務總會昨發通告云前准滬軍都督府頒發國旗五百面交由本會轉送各號購備懸掛以壯國威而新民氣乃昨准軍政府來函以各商購旗後有僅懸一二三日者亦有日逐　懸者以致謠言不一囑再轉致各寳號務將所購國旗照常升掛等因特此函祈各寳號一律照常升掛勿令間斷爲荷 
[滬軍都督批示一朿]  
　　方殿魁呈批　葉仰高君爲國捐軀實堪欽佩業已酌予撫恤以慰忠魂君等復能繼葉君忠義進行得使杭州光復此功正不可没已飭人事科函請湯都督酌予獎勵仰即投入事科接洽可也 
　　黄悔呈批　披閱所陳足見謀慮周備俟有藉重之處再當函聘 
　　黄仲翰呈批　聯軍北伐之師尅日出發正値需材孔亟該生可速往投効滬上一隅早已人浮於事礙難位置 
[閘北商團之内訌]  
　　閘北商團會會員前因會中庶務員高耀珊王炳彦及書記徐際靑等三人遇事擅專操守難信特舉翁儒珍諸成棟嚴欣庠周麟峰等爲代表要求會長錢貴三君將高等開除另舉會員輪充庶務以副衆望茲悉錢君因不以衆會員此舉爲然以故延宕日久尚未解决前日下午各會員齊集自治所欲以暴動對付錢君卽傳電話至民政總局及北段一區龔家宅自治公所等處請派巡警衞隊到所彈壓該會員等亦投民政總局面禀李部長當經部長善言解散諭衆靜候解决切勿動蠻云云尚不知若何了局也 
[進行隊司令誥誡隊官]  
　　滬軍進行隊趙司令昨日分諭各隊官文曰照得軍隊以紀律爲本軍人以服從爲先紀律不明則　序紛如部伍凌亂殊非節制之師服從不重則心志不一號令不行是爲鳥合之衆近世覘入國者恆視其軍紀之服從以定國力之强弱誠以一國之主力在軍隊而軍隊之精租即以紀律服從二者之能否完備以爲衡其所關顧不重哉自光復滬地之後陸續編制軍隊甚多所投軍役者要皆熱心健兒敢死志士咸具有軍人之美質然人數旣衆曾受軍事敎育能守軍紀服從之道者固多而潰决藩籬有乖紀律服從者亦不乏人以本司令所聞各營隊於率到上官命令多有不知服從妄相疵議倘該長官稍加詰責甚至任意　辨聚衆要挾似此野蠻自由行動决非文明軍隊所宜有甚至誤會旣以共和立國則一切無不當共和是官長須出於公推目兵欲自由平等是則尤爲大誤者蓋軍隊之爲用行則如風兩之飄忽止則如山獄之崞峙苟非號令專一統馭有才臨事安克有濟是以東西各國政體雖有不同獨於軍隊無不用專制者勢使然也服從爲軍人第二生命此語恆人盡能言之我志士健兒何昧乎此是則大惑不解矣此外如風紀衛兵身立歪斜槍持偏倒毫無軍人之精神及外出兵士衣帽不　鈕扣不齊沿途且食且行大損軍人之名譽此雖形式之末節無關戰鬥之重要但形式爲精神所歸形式旣不完全精神亦無所附麗上海爲華洋雜處之地軍人之一舉一動爲中外人觀贍所繫尤未可以其小疵而忽之也以上諸端於軍紀服從之道極有關係在平日之軍隊已不宜有此况値此建　中華民國之日正我軍人枕戈待旦之秋尤宜璧壘一新振起十氣萬不可蹈此惡習合亟諭飭諭到各該隊官即便轉飭各軍士一體遵照嗣後軍隊中對於本管上官之命令無讑如何總當服從而履行之不得妄加疵議及有所抵抗違則以軍法處治各軍隊之官長以後如有更調須由長官揀選賢能呈候委充不得由各兵士妄相干涉以崇默陟而重統一至各營風紀衛兵應如何整齊服裝恪守軍紀此尤爲該管官長分内當爲之責務須切實攺良本司令仍須不時派員本察朝夕　惕是所厚望焉 
[商董保全主權]  
　　公共公廨自經捕　管理後所有書差人等工食本由外交團議歸捕房罰欵項下提給如不敷數由工部局貼給嗣因書差人等以向捕房領取工食關係主權均不願受領是以商務總會一再會議暫由商會担任墊給已於本月初一日一律發給詎捕房次日亦開列等第淸單着各照單給領並飭將華官所給之欵繳還以淸界限當時各書差仍以關繁主權不願領取而書吏則以捕房所定俸額較之原數爲優深爲滿意遂置前議於不顧將先領之欵繳還紛紛向捕房領取事後公廨即將此款送還商會聞各商董以此項工食因關繫主權會議籌墊　便收回仍令送至公廨一面函致關讞員詰問一切 
[商團公會司令部之防範]  
　　南市商團公會司令命江君榮儕朱君少沂以本埠爲華洋雜　奸宄最易混　且邇來漢奸潛赴各處探聽軍情者行動頗爲秘密殊難防備本司令部亦係辦公重要之地防範不得　嚴是以每日嚴定口號凡在陸家浜事務　出入均須盤詰並發銀牌以昭鄭重昨日業已通告進出各員如逢衛隊人員查問必須和氣應答口號不得有無意識之舉動自失高貴之資格如有明知故犯一經查出按照違背命令議罰云 
[續招北伐隊]  
　　北伐聯軍總部所招軍隊四十名茲因不敷一隊難以編制故昨日該部朱司令又諭飭劉隊官再行招募惟投効者如無保証須有本部之人介紹方可入隊 
[愼重衞生]  
　　滬軍都督府總務科檢查處昨發衛生命令云　任意涕唾　最是穢德　有妨衛生且碍淸潔徧設唾壺中注藥液諸君注意共守勿失 
[輿論折衷社周年大會記]  
　　滬南輿論折衷會於昨日午後一時開第二届周年大會來賓叅觀者甚衆首由會長王敬常君報告一年中之成續次會計員宋　蓀君報告收支賬畧次社員顧霖周君金拜宸君演說來賓梅竹廬君演說均以博採輿論協助政治進行爲宗旨議論透　鼓掌之聲不絶次投票選舉聯員計舉定正副會長書記會計等十八人次討論修攺會章定爲政治集會計攺定章程十條厥後提議組織社會聯合會問題學商公會推舉顧翕周君爲代表公餘學社推舉袁頌豐君爲代表均到會表示同意恊謀進行由王敬常君宣讀起草員顧霖周君所擬社會聯合會章程八條定本月十九日下午一時開社會聯合會談話會於花衣街吉安弄三十六號各社各會均可推舉代表届時到會與議議至此已鐘鳴七下遂搖鈴散會 
 
 

Page 19

 
 
[民軍協濟會開會紀]  
　　中華民軍協濟總會十一月初五在西門永錫堂開成立大會適因天雨到會者不多首由姚君勇忱報告公推龎靑城君爲臨時會長即經龎君宣布宗旨謂因臨時政府尚未成立財政餉項無統　一關故有此會之設陳都督代表貴君膺白蒞會演說大旨謂現在養兵之費取給於各處舊有庫欵萬一餉竭兵變富户人民恐難保其財産今日到會諸君亟須將此意宣布俾各竭力翰將以養養兵藉保財産此尚係對於個人而言以大局論萬一民軍一敗則非但亡國行將滅種至籌餉之法現常有在酒肆茶寮逢人說項殊非正當辦法且無統一機關往往勸募者接踵而至應付爲難似近騷擾茲應專勸富室官紳盡力捐輸無欵捐産凡一切珍飾奢靡之品游玩無益之費悉行節省捐助多多益善云云次由俞君惠明倪君頌成郁君屏翰（徐君和笙代表演說）張君企當顧君冀胞沈君劍侯相繼演說激昻慷慨痛切世情鼓掌如雷姚君勇忱又聲明現在籌餉苦無統一管關致解囊者有顧此失彼之虞籌募者亦多頭緒紛紜之苦本會之設所以謀籌餉統一之方法遂由徐君和笙將本會草章逐條宣讀衆皆認可姚君勇忱又報告已公推罷君靑城爲正會長方君樵苓爲副會長陸君蘭修爲坐辦其餘聯員因爲時已晚俟次日再行推定衆贊成遂搖鈴散會其時適財政總長衆葆珊君亦到會茲將當場助餉諸公開列於後　浙紹思安會助洋一千元　山東衆商號助洋一千元　孫藹人君節喜慶助洋五百元　通惠居代表郡榮春君助洋五百元　中國商業公司陳煦東君助洋二百元　徐乾麟君助洋一百元　東洋　貨同業代表任炳榮君按月募助洋一百元以停戰爲止　寗波李鋆君助淎代銀山礦及安徵涇縣煤礦 
[赤十字大會記]  
　　本埠南市上海醫院赤十字會昨日午後借張園安塏第開大會到者除該會男女會員外中外男女來賓四五百人二時四十五分開會會長張竹君君登壇演說該會在漢口漢陽戰地情形每至勞苦危險之處開者　爲鼓掌繼由該會南京臨時會長張祥仲君演說該會第二隊至南京情形張祥仲君說畢有粤人徐茂君君以粤語演說由張竹君女第爲譯滬語大致言該會熱心辦事可爲中國四萬萬人模範徐君下壇張竹君又續言本會冐險至戰地救傷實爲人道主義非假借赤十字以沽名并言貨利至輕名譽至重云云語畢聞者皆鼓掌遂散會時已　鳴五下矣 
[押追抗捐之店主]  
　　滬上七八九三個月膏捐前經民政長出示豁免惟未淸之閏六月份捐諭飭各膏店趕速繳淸並隨繳十月份之捐欵嗣因各店要求减讓並經批示通告詎各膏店仍不遵繳經民政長派員查明於昨日將爲　抗捐之萬順祥店主蔡慶林提案訊明着將閏六月十月立即繳淸違則押閉現該店主仍暫行看管云 
[滬軍招補護兵伙夫]  
　　滬軍第一師第一旅步兵第二團第一營茲因成軍在即惟護兵伙夫及剃頭匠等尚缺多名昨已示招並將所定每月餉銀數目示明俾使投効之人踴躍從戎計護兵每名月給餉銀七元伙夫每名除伙食外每月餉銀四元剃頭匠每名月給餉銀十元凡有愿充者即日覔取店保到營核驗供差 
[盜案二誌]  
　　平湖船户楊昭生日前在該處新埭鎭裝運糙米來滬停泊西南鄉龍華港内前晚夜半突來盜匪六人駕船而至持械登舟嚇禁聲張遂將糙米數石大洋三十餘元小洋數十角舖蓋三個雜物等件擄掠一空而逸昨日已開具失單報告市政廳請緝矣 
　　滬南金合順沙船在申裝貨後前晚行駛出口添裝客貨甫抵滬北楊樹浦適値潮水枯涸暫行停泊候潮起行不料夜半時突來盜匪多人上船刦去大洋四元小洋廿四角棉被六條而　幸該船貨未裝全所失不多昨亦開單報捕並報告市政廳　緝矣 
[法捕房包探剪辮]  
　　本埠自民軍光復後紳商學界剪去辮者已十有八九可見漢族萬衆一心現有法捕房包探二十餘名亦以胡尾尚存殊爲可恥當由顧黄沈三探目禀准麥總巡諭准一律剪去矣 
[西崽之風流案]  
　　僑居虹口蓬路之英人海見春間曾偕其妻同乘游船至内地游歷惟留十七歲　女與傭婦西崽各一人在家詎西崽梁生照以女獨自可欺遂將女姦汚春風一度暗結珠胎其腹日漸膨漲茲爲女母察覺請悉前情並請西醫驗明屬實　報捕房將梁拘獲於上星期四日解請公共公堂訊究當由聶襄讞會同英翰副領事升座特别公堂扃門密訊至梁供認與否無從探悉惟開中西官以此案關與原告名譽不再復訊即須研究供詞會商定斷云 
[油荳業繳解餉銀]  
　　滬南油荳餅業以軍政府需餉孔亟共相輔助由同業將從前捐章攺爲八折認繳捐餉在案其辦法章程早經宣布自於上月初八日起至廿五日止派人至各商船號調查貨目再將各行家帳情以資比較刻下已有恆盛聚源盛等三十餘家所認抽油豆餅各貨餉項銀一千八百念一兩五錢七分大洋七百八十七元小洋五十角錢一千四百六十文當即開單報告軍政府彙繳收納一面呈請民政總長查照矣 
[閘北民政總局批示]  
　　商民宋雲記禀批　據禀房客　鳴皋霸佔不讓竟敢私自租與毛渭廷開張貿易等情此案究竟如何紏葛仰六區　長一併查復禀發仍繳 
　　民人李秋亭禀批　此案該民究竟與王裕龍如何料葛因何致被拘留仰三區區長即將兩造一併解局以　以訊明核辦毋違原禀併發仍繳 
　　民婦施沈氏禀批　禀單均悉周阿金現尚在押候提案覆訊核辦該民着即來局將起案贓物先行具領 
　　民婦馬沈氏禀批　據禀爾子正泉人贅奚姓被伊叔岳驅逐出外擅將爾媳另配攺嫁有期等情如果所禀非處尚復成何事體仰司法科尅日提究並傳正泉夫婦到案質明再核 
[縣司法批詞]  
　　秦企伯　該商雖執有合同載明上海行業歸次房承認但據屠遠查禀請一併提追仍不能置身事外案已飭傳應即赴案備質以請摘釋着無庸議 
　　沈兆祥　爾果係沈　堂之子何以於沈炳生故後厲夢山等出頭爭繼涉訟數年不見爾出一言據此以觀顯係爲他人父其埀涎遺産較之厲夢山沈添升尤爲可鄙至稱顧利生等誆賣遺産有何證據輙出揑控已　不合復敢以傷汚家門等語恃無質証形諸禀牘誣及泉下尤爲慘毒本應提辦姑以傷心病狂不足懲戒之徒免予提究特斥 
瑣聞 
[城内]  
　　此之謂無情漢○住居縣署南首之劉某舉止頗闊行爲卑鄙前曾被父控其仵逆　自治會董出爲調停逐出紳界不究其違仵之罪嗣劉又與所雇之大姐姘議儼如失婦其髮妻稍有煩言即用鐵鏈鎖於牀脚故令其耳目所及爲撚酸者戒後其妻　無食無衣大呼救命敢被鄰右所聞咸以劉妻人素愚善且已生有子女今竟如此　待殊昧人道公褱一路警局請爲查辦等情曾記前報茲因所姘之大姐於前年在籍時已經許配於　人恐不能地久天長特將金戒數枚囑該在姐持回作退婚之用詎知事竟不諧而金件則已典錢用去回至劉處說明其事豈劉於失望之後深責該大姐不善設法大爲反目竟以偷取金飾爲由扭控警局不知若何了結也 
　　司法裁判案○沈叟鶴控壻喬吉生不務攻書正業將産花消葉妻子於不顧串同房客張錦華將伊妻抵用開銷房屋抵押等情訊據沈叟鶴以壻荒宕不顧其妻及子度活前由親戚議提房租每月四元五角由商民代收以抵開銷乃壻又串同張姓不知如何抵出至收租無着被欠至六十餘元有租摺呈電喬供並未抵出張錦華供欠租有無力付交並不串抵官判着張交保限於十天内將房遷交所欠房租着照通律讓去三個月其餘照數交給沈姓具領 
 
 

Page 20

 
 
[南巿]  
　　斥革軍士○威武營某　長查得該營兵 
士歐子春吸食洋烟不守軍律當即斥革解至軍政府由滬軍都督陳英士飭交執法科員訊究刻已發交市政廳暫行拘留候即訊明嚴辦 
　　勒收捐費○滬上光復後一切規費惡習盡行革除詎昨有李東昇即强盜東生同其第二子全林向西門外斜橋地方江北艒艒船勒收捐費每船索洋三角多方　勒昨被船户陳木林吉東春等將其扭控西區移至市政廳即經陳裁判研訊李供明前由求恩寛宥旋有其幼子金泉訴稱該費係兄全林不知章程悞向抽收奉判李掏留其子金泉着出外尋到乃兄全林來案質明核辦 
[閘北]  
　　女工行竊○協康絲廠司事昨送女工王陸氏陸陳氏楊江氏等三名至一區控被行竊絲繭請爲究辦等情奉區長諭暫行拘留候解總局訊究 
[英租界]  
　　尚有要証○王博議控陸惠生等槍擊圖害一案詳情已迭紀前報茲悉此案尚有要　現居城内故昨由廨將此案卷宗派差送至滬軍都督署請爲核示 
　　失竊脚踏車○滬寗鐵路公司送信人張炳生昨在南京路惠羅公司門首被竊脚踏車一輛即投總巡捕房報請查緝 
　　撞壞垃圾車○昨有九十二號電車因在河南路同芳居茶館門首開駛倒車將工部局之垃圾小車撞壞該車夫即投捕房報告捕頭以巡捕未見肇事情形不予准理令迟　　男孩啼哭○男孩沈炳良昨在南京路徘徊啼哭經八十九號西捕查見恐入匪人之手即帶入捕房奉飭留候解廨訊核 
　　原票查獲○三馬路國民旅館寓客呂志前日失竊大通公司銀票洋三千四百元報　捕房昨經包探王梅生往查仍在呂房内將原票查獲矣 
　　學徒行竊○蔣長義在浙江路姚順金銅器店内學徒昨因竊取店内舊銅被包探王仁甫查獲即拘入捕房押候解究 
　　押候吊贓○王　香陳阿根回在南京路彙司公司門首竊取某西人汽車上灰鼠大衣一件昨被包探姜喬之將二人查獲一併拘入捕房押候吊贓解究 
[美租界]  
　　汽車撞死印捕○前日傍晚三百七十九號汽車駛過楊樹浦路撞倒二百十八號印捕以致受傷甚重由七十一號西捕將汽車夫章阿全拘押印捕送公濟院延至昨晨身死棺殮候　 
　　疑傭行竊○乍消路一百九十四號某洋人家疑傭婦胡吳氏行竊金器送入捕房禀請查究 
　　搶親○沈秋卿前晚紏入至楊樹浦路蔡諸氏家欲圖搶親被氏先期偵知報告捕房將沈拘案從寛免究 
　　吃醋○粤人盧阿弟昨與陳錦招在密勒路爭風吃醋以刀砍傷陳之腿際被探併送捕房候辦 
　　互毆○塌車夫杜金狗朱行尙因爭生意起釁在揚子碼頭互毆由捕併送捕房候辦　　火警○昨日下午二時半百者　路某姓家失火捕房鳴鐘報警迨救火會驅車前往火已熄滅矣 
[法租界]  
　　小客棧私售鴉片○法界自禁閉煙間之後祇准挑膏如私設烟榻有犯必　　近來有陳阿寳張大生沈阿四三家小客棧俱私設烟燈招人入内過癮當爲探捕查知禀明捕頭將張等及烟具一併拘捕轉解公堂請究張等咸俯首無詞求恩寛宥中西官會判三棧一併發封所有生財發還槍燈消毁 
　　控追房租○魏雲生虧欠房金三月計洋廿一元五角房主蕭福生向收一昧延約控經公堂飭傳由魏妻投案聲稱丈夫現不在上海俟返申後當即措交聶君判交保限七天付淸　又顧興客　近來生意不佳難以支持棧主即葉店逃避所欠房金一百餘元亦然無着當由收租人禀請公堂核示奉判將各物收管抵租 
　　誌謝○中西日館麥倫書院各志士以初八日耶穌聖誕假座城内三　坊福管堂串演文明新劇以資慶祝昨承惠贈入塲劵兩紙合書誌謝 
　　更正○昨報紀扣留槍彈一則内有　邑新街　紳董張伯平君來滬購買九响二十枝被軍政府偵探查獲扣留等　二十支　排二千枝合亟更正 
來件 
[勸滬上同胞節費縮食移助軍餉說]  
　　竊自民軍倡義爲時傼兩閱月光復已十數省爲亘古以來歷史所未有惟是北京未下危急存亡間不容髮亟宜群力群策共謀進行滬上爲通商大埠不乏開　明達之彦几我同胞無論農　士商富貴貧賤均須各盡天職同造共和今各省聯軍指日北伐矣士馬衆多餉糈孔亟况値天寒地凍努力疆塲以視吾入飽暖安居者苦樂奚似承基亦國民一份子薄材綿力輙喚奈何午夜徬徨籌思一策爲我同胞敬告之倘荷贊成不以鄙言爲謬久行不懈並勸各省仿辦不僅餉糈充足即賠欵借欵推而至於辦實業興學堂富國强民胥於是賴矣其策爲何即節費縮食兩端 
　　先言節費之法號滬上而論每日酒食徵逐笙歌聒耳高車駟馬電製颷馳何一非糜費之事究其用意無非此爭彼賽徒示闊紳並非不可已者奉勸諸君凡見以上揮霍互相勸告或以次遞減每日節省之資彙有成數送交軍政府財政總長代收以助軍餉聚沙成塔具數亦必不細此節費之辦法輕而易舉者也 
　　次言縮食之法亦易舉行滬上城廂内外以及十里洋塲我漢族所居不下十萬家每日飲食所需其數亦頗不少今貧富通扯每家每日節飲食之費三十文每日可得三千串以一五合銀二千兩每月即可得銀六萬兩每年即可得銀七十二萬兩倘一倍之再倍之以每日百文爲率則每年可得銀二百萬兩 
　　以上不過約而言之今擬一辦法請諸君採擇勿謂瑣屑若分頭辦理必無阻碍各界須先舉一爲首之人向軍政府聲明節縮助餉之宗旨領一印簿按户令其自行寫明捐輸之數目其款十日一解軍政府互相稽核眼同彙解必無流弊並宜酌分等次以示平均上項所陳貧富通扯今擬分爲三等每日飲食費用至五元以上者爲上等抽五分之一助餉兩元以上者爲中等抽十分之一助餉一元以下者爲下等抽二十分之一助餉極貧之家免捐如此行之庶昭公允此外棧房餐館酒樓妓寮每日所得　項如能酌抽助餉亦可得其鉅數 
　　總之攺革之　在在需欵諸同胞如能熱心毅力同意進行在各界節省甚微而民軍獲益寳鉅是在各界公舉一二聲望素重者先行提倡逢入演說務使家喻户曉人人知攺革之宗皆進行之急迫必有聞風興起富仁不讓者謹布愚忱以爲滬上諸同胞告　培齋周承基謹啓 
[海上閒談]  
　　商團者。極文明之團體也。無論辦事人與會員。均宜相敬相愛。相扶相助。捐小嫌而保名譽。若世俗之所謂鬧意氣。爭意見已非所宜。而况乎因衝突而暴動。致來警察之干涉。此則不特自喪其高貴之人格。亦團體之汚點。深願閘北商團。母蹈此轍。 
　　前日英美租界探捕之剪辮也。卜總巡贊成之。今法捕房包探之剪辮也。麥總巡亦贊成之。足見胡尾之除。固西人所深　。吾　各探捕乘此時機。將紅纓大帽。亦要求更換之。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[米田共傳] [  愛]  
　　米田共名異。田共其字也。世居厠所。與鮑魚肆遙相對。其父娶人家遺妾日紫姑者。生田共。田共生時異臭滿室。稍長。捉蒼蠅　螂爲戲以白蛆供大嚼。故其口常如宋之問之臭。眞乳臭小兒也。時逢夏月人見之者不敢近。皆掩鼻而過。因此以農爲業。凡稻田菜畦。得田共致力其問。莫不倍獲豐收。於是農家爭相羅致。田共暴富。漸有作官思想。習爲拍屁功夫。故王公貴人之室。無不爲田共列一席以相待焉。田共得於王公貴人之暗道中自由進出。且嘗與王公談於私室莫夜苞苴。在所不免。由是得爲兩缸總督。其仇家餓犬氏。嘗欲食其肉。故日共之出入。每匿一桶中而不使人見。居處亦圍之以欄栅。在仕無一善政。有評其才。者謂實居飯桶之下。蓋飯桶陋劣。在不能治一事。而田共之臭名。洋溢乎中外實較宋之秦檜。淸之盛宣懷有過之無不及也。然以至陋極劣之品而得盡交天下人士。亦難能而可貴也。故傳之 
[楓涇竹枝詞] [  楓溪頣雪氏]  
　　三里迢迢白石街。雖然鄉鎭也繁華。熙來攘往人如鯽。半屬鄉農半住家。 
　　嘉婁分界有河橋。南北居人賦性驕。并底靑蛙妄自大。遼東白豕見緣寥（楓地南屬嘉善北屬婁縣有界河橋以别之居人生性傲慢久有目光如豆之誚 
　　酒肆茶樓若此鄰等閒檯杌積灰塵。欲尋瀟洒淸幽地。寺院禪房好問津。（茶樓酒肆最多然皆收拾不潔不堪久憇故欲遺興閒遊不如寺院淸幽爲適） 
　　着體羅衣爭短小。油鬆長辮巧梳妝。本來越地良家女。偏學春江妖嬈娘。（女子大半喜效滬妓裝）居然表嫂作嬌妻。似此多情自古稀。猶喜終身不另娶饒君輕薄當情痴。（自治議員某與其寡表嫂有染誓不再娶雙宿雙飛如同伉儷 
　　綱羅捕得野鴛鴦。多謝東君同類傷。一面綱開輕縱去。雙雙依舊赴高唐（前日車站緝獲拐逃男女二人由民團長郁某盤詰不容傍聽内容未悉次開釋羣情大疑或云郁某亦偷香老手兎死狐悲物傷其類故云 
　　自墜紅塵十八春。鸞飄鳳泊感前因。風流已解芳名播。奈此笄年未嫁身。（女學生某在茸肄業久有曖昧事今更倒行逆施不避嫌疑聞者惜之） 
　　古墓凄凄後嗣無。任從括户起陰圖。可憐零雨凄風夜。泉下寃魂徒自吁（范家墳相傳係昔顯者墓今子嗣已無被鄉董某括户賄通自治公所侵佔大半掘發腐棺冀有所得） 
　　果然紳尾潑皮頭。行徑兇横盜賊儔。多少紅閨齊飲恨傷心何地訴仇讋。（沈某綽號紳董尾巴潑皮頭行同盜賊前曾謀斃韓某又淫良家女數人皆敢怒而不敢言） 
只圖。消遣非爲怨。風雨深宵譜竹枝。寄語同人齊𪰧絶。楓溪傳遍唱新詞 
海外奇談 
[重賞女婢] [  欽]  
　　美國鈕約有一女僕。名美其批脫。在薩臘范活克夫人處服役。已二十五年勤愼儉樸。主人甚鍾愛之。近日夫人死。其小女主人。以郎島之極美麗高大住屋一所。並屋内之器具珠寳銀器以及車馬等物。賞與美其批脫。以爲酬勞。該房屋每年可得租金英金八千六百磅。是誠可謂世界最大之賞婢矣。　　一萬年前之古骨心凉　記歐西人類。肇跡於冰山時代以前。此說沿傳久矣。然此時代變遷不一。查最近之冰山時代。距今至少亦須二萬年。則一九零九年德國海特盤革城所發見之號骨殆爲二萬年前之遺物也。 
尊聞閣詞選 
[錄同舟胡玉笙女士亂離詩稿] [  愛定]  
　　糧味美食無餘。望斷金陵煙火除。間　　前殘葉落。槎砑老　伴離居。 
　　過雁聲悲懶上樓。天風蕭瑟正深秋。干戈何日能休息幾度歸心不自由。（久　旅舍） 
君問歸期未有期。幾番惡耗復遲疑。瀟湘（二女友名）諸姊如勞問爲道當年庚子時（答友） 
[金陵光復諸將成功予仍靑燈黄卷未展一籌感愧交集偶成俚句] [  鈞瑣]  
　　中原盡滌腥羶氣。百姓歡迎笑語聲。戎馬未能籌將畧。詩書畢竟誤儒生。天心大闊已歸漢。民智齊開不祚淸。北伐奇勳成指顧。莫因和議逆羣情 
[題明太祖陵] [  六合公民]  
　　故宮禾黍泣斜陽。誰爲君王奠酒漿。翁俾　然相對立。不知人世幾滄桑 
　　依然宮樹影婆娑。亡國遺民恨若何。白叟黄董齊墮涙。東南不是舊山河 
　　王氣金陵一瞬收。屠城十日痛揚州。長江天塹無人守。千里孤軍入石頭 
　　東南半壁勢原孤。六代偏安一統　。江氣厚而山氣薄。金陵不是帝王　 
叢談 
 
 

Page 27

 
 
[  甬上子枚]  
　　崇禎中宮烈皇后周氏。蘇州人周奎女。奎繼室丁氏。生后　異香　　。崇禎登極。后生東宮及定王。一日田妃婢誤觸定王。后恨之。田妃　。思以計　　。乃以鳳與命宮婢舁之。上見之問故曰。中宮小璫。多與婢押故遠之。上怒。命獲之。果得狎具。蓋宮人各侶其璫。謂之對兒。上由是疏中宮。后因懟咯血。後上搜田妃宮。亦得狎具。疑始釋。盡逐諸小　。未幾田妃殂。其父田宏愚又進少女。司禮太監以非選不能入。止之。上賜以珠簾。亂後田妃妹走天津。珠簾仍在。　　人娶去。田妃名秀英。妹淑英。 
　　明未秦淮名妓　　波。個儻有豪氣。後嫁龔芝麓尚書。尤能周濟寒士世以俠稱。顧晚年　佛。終日喃喃宣誦佛號。龔頗厭惡一日値佛誕。顧方虔誦。龔喚之旣至。龔搖首曰無事去可也。去面復喚之來。凡數次。顧怒嗔龔龔笑曰。我偶以無事喚汝。汝且怒。汝終日　佛號。佛來無事。　不怒耶顧乃一笑而去 
　　順治時滿州狀元麻勒吉。後攺名爲馬中驥此爲滿人攺漢姓之始 
瞎費心思 
[新孟子] [  項慣忍]  
　　梁子見淸僞王。王曰溲。不遠千里而來。亦將有以保吾國乎。梁子對曰。王何必曰保。亦有讓位而已矣王曰何。以保吾國。大夫日何以保吾家。士庶人曰何以保吾身。上下惟求保而國危矣。萬乘之國。保其君者必千萬之金千乘之國保其君者。必百萬之金。萬取千焉。千取百焉。不爲太多矣。苟費後惠而先保。不特不保 
[新論語]  
　老慶退位。人聞之。從旁觀其哭曰亡之數已夫。斯人也宜有斯日也斯人也宜有斯日也 
心直口快 
[有可有不可] [  立三]  
　　淸帝遜位則可。議和則不可。　優待皇室則可。保存滿淸則不可。　猿世凱贈以炸彈則可。尊以總統則不可。　搜捕奸黨則可。株邇無辜則不可。　各抒意見則可。互存意見則不可。　勸助軍餉則可勒捐軍餉則不可。 
　　殺身成仁則可。殺身沾名則不可。　心直口快則可。心不直而口快則不可。 
[戲攷] [  吳下健兒]  
　　伐子都。子都。春秋時鄭國之公族大夫也。鄭莊公欲伐許國令頴考叔掛帥。子都不服。莊公乃令同往校塲。拔旗拉車。先得者爲帥。考叔奪標而去。子都益憤。拔劍追逐。莊公阻之。命子都爲副帥。以平其氣。兵抵許郊。惠南王出城迎適。子都敗奔。墜於馬下。幸考叔擊退惠南王。得免於難。後考叔戰敗。子都亦率兵來援。惠南王不敢追擊。收兵而回。子都卽舉槍刺考叔。以洩宿憤。幸有考叔之家將力救之。未受害。旣而鄭師大敗惠南王。子都長驅直進。欲佔許城。而考叔已高據城樓見子都來開城迎之。子都以大功又爲考叔所得。妬憤交并。遽以袖箭射死考叔。并傷其家將。而諱爲陣亡。及班師。莊公犒勞諸將考叔寃魂不散。直上金殿索命。子都遂嘔血而死。此二人之不得善終。皆莊公優柔寡斷有以養成之也。然據左氏所載。被子都射死者。爲瑕叔盈。非考叔也。亦無金殿索命之事。此劇重在金殿一段。跌撲甚多。煞費力量。滬上武生。多不肯連演。夏月潤應寳蓮。演金殿。做工着勁。頗愜人意。嘔血時從檯上跌出。尤爲得勢。 
小說 
[俠情小說劍光寒（五）] [  賡磐]  
　　冬日苦短。暮色已蒼。四外梅花。白光四射。户側碧兒。面色皎然。如罩重霜。少年目視碧兒。若有所觸。作凝思狀。懷霜起挽吳氏姊妹曰。今晚月上早。何不請任先生至冷艷亭。痛飲暢談商略志願。勿徒悶坐也。於是三人共邀少年行。少年初不知亭在何許。姑隨之出廳事。循廊而西。進一石室門。隧道深曲。蓋山洞也。復行數十步。豁然開朗。寛池廣畝。梅花愈多。少年狂喜。大呌曰。好梅花。古人萬樹梅花。何足道哉。年長者笑曰。君勿易。視此亭臺花木。幾經先人手澤。至今日始成大觀。我姊妹又酷愛梅花。着意。栽培者十年。幸得先世遺傳特别灌漑法。故能終年不彫。又回顧碧兒曰。滿地芙蓉。是他管理亦能四時開花。我輩自謂惟此日坐萬花叢中。足以傲睨濁世。言下眉飛色舞頗得意。少年亦拍手贊歎 
山徑盡處。一亭翼然。作二十四角形軒廠異尋常。直柱曲欄。　嵌水晶寳石之屬。寒光射人。中置一玻璃案。圍以玻璃椅四。懷霜先入坐下。謂少年。曰我等四人每逢月明之夜。在此團坐飲酒賞月舞劍爲樂。今夜爲君接風。當益歡暢。又顧碧兒曰。碧兒碧兒。汝祗得檻上坐矣。時少年未就坐。歉謂碧兒曰。爲吾來使碧兒向隅。於心安乎。懹霜卽起。强使少年坐曰。坐則坐矣。母拘拘作書生態。又曰。碧兒雖侍者吾輩不以侍者遇之。碧兒今才十四。學劍竿頭日上。憶昔年游故國時。碧兒敝衣垢面。痛哭潯陽江畔欲賣身葬父。我見其有俠骨。携之返。敏悟非常大姊常。謂我眼力不差也。年長者曰。霜妹慣自負。不怕客笑耶。則見少年則從旁長歎曰僕浮。沈濁世。不如碧兒多多矣 
懹霜微顰曰。大姊終不脫世俗態客又何如。乃拱手向少年致辭曰任先生遠來。敝同人旣未叙寒暄又未獻茶。慢客勿罪。吳氏姊妹。已笑不可仰。碧兒前請曰。長談口渴莫要煮苦茗否。年長者笑。謂三人曰。碧兒亦太憨生。誰眞要茶者客至獻茶其套已陳。望梅止渴。任先生頗樂之乎。少年擊節曰。卿眞可人哉。年長者仰首笑曰。可人 
　　可人亦佳。君此後卽以可人名我耳。懹霜大笑曰。大姊攺名可人。然則冰妹當攺名可鬼矣。飲冰怒之以目 
 
 

Page 28

 
 
   
 
