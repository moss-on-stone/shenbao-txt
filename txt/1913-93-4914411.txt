# 1913 - 93 - 4914411

 

Page 1

 
 
   
 
 

Page 2

 
 
時評 
[不測之事變（無名）]  
　　中外碌碌方注目於大借欵而大借欵旣不竟成亦不竟破相持於不成不破之間有猜度者以爲大借款終必成也有猜度者以爲大借款即或破破於德也破於俄法也破於英日也破於中國也而不謂無聲無臭素無主張之美國忽有脫離六國借欵圑事 
　　國内紛紛方注目於憲法之起草也兩院之開議也總統之選舉也内閣之組織也或相爭也或相反對也其或因此而起波瀾也所謂注目之點盡在於此數者否則江西之反對任命也九龍匪徒之擾害地方也亦有稍稍留意及者而不謂素主張平和穏健與人無仇之宋君敎仁忽然無端而有被刺事 
[哀宋敎仁君（無名）]  
　　嗟乎宋君不幸竟因被刺而逝世矣天何不福中國長彼喪心無道之賊人耶宋君爲中國今日不可多得之才未抒其懹抱遽以没世我爲宋君悲矣宋君性情學識年歲精神均可盡力於中國而中國不及受其盡力我爲中國悲矣中國初創共和而竟有人狙擊此共和有功之人竟又擊而中中而傷傷而竟死使留此共和國人之汚點我又不得不爲中國之共和悲矣 
　　嗚呼宋君有知速使此賊宋君賊中國賊共和之兇人暴其跡於天下使天下人共棄之 
命令 
　　三月廿一日臨時大總統命令財政總長周學熙呈稱署四川鹽運使江瀚呈請辭職江瀚准免本官此令 
任命王元常署四川鹽運使此令 
　　司法總長許世英呈請任命陳炘侯林祖繩高震郭秀如楊拱高夢熊梁同愷朱震修劉含章署福建高等審判廳推事吳憲仁署福建高等檢察廳檢察官陳興炎署福建閩侯地方審判廳推事翁敬棠署福建閩侯地方檢察廳檢察官高奮署福建閩侯地方審判分廳監督推事陳實璵署福建閩侯第一初級審判廳推事龔謙義署福建閩清初級檢察廳檢察官應照准此令 
國務總理趙秉鈞呈稱據署理審計處總辦王璟芳呈請任命郄朝俊爲陜西審計分處處長俞紀瑞爲河南審計分處處長應照准此令 
　　甘肅都督趙惟熙電呈稱布政使何奏箎呈請辭職何奏箎准免本官此令 
專電 
[北京電]  
　　　昨日財圑會議美代表已聲明退出但决以後决不爲反對五國圑之舉動緣六國圑巴黎規約訂明先退出者不得單獨借欵之故但此專指參入於六國圑之銀行圑餘資本家不在此限故已盛傳美某火油公司願以三千萬美金出借美圑代表麥茲納脫定以一月辦理未了事務即行回國據外人意此後五國圑内部意見不一必至破裂最先退出者必係法英外示維持實自谷圑以來已願自由行動德尤不滿於法俄此後五國圑决無成理余詢日本有力者日此後如何渠謂日有種種同盟恊商闗係不比美單簡現尙未接訓令難以豫言但此間多數外人皆譽美國行動之光明正大若吾輿論一致此後必有恢復借債自由之望 
[北京電]  
　　宗敎仁被刺電到京後袁趙皆切電慰宋並令程督嚴拿兇手國民黨和平派人皆以此事將來結果重大 
[北京電]  
　　京奉鐵路總辦福來君於十九日起程赴日與日本議員會議某項要件同行者有華總理何君 
[北京電]  
　　交通部朱總長以該部權限侵奪决計辭職 
[北京電]  
　　德政府遣外部副大臣支美仁君到京代表該國政府祝賀四月初一中華民國政府成立 
[奉天電] 　　 
　　昌圖長春洮南各屬一律戒嚴吉奉米麥豆糧槪停出口 
[貴陽電]  
　　義國人某君奉京郵政司諭到此辦理郵政 
[貴陽電]  
　　思南府匪黨作亂當被拘獲一百四十餘名訊出匪目一律正法 
[杭州電]  
　　招商局副帪邵羲鎣呑没江浙運漕袋價二十萬漕餘十四萬江浙會委薛邦祺沈翊清赴滬嚴提究辦 
[杭州電]  
　　全省新舊軍餉昨日議决四十一萬六千六百零 
[杭州電]  
　　諸曁民仇敎西敎士全體避省 
[南京電]  
　　第七師第一圑長顧乃鑄乃該圑官佐等呈請國庫支絀借欵决裂深願率領全圑卽日解散當經程督召集會議指令照辦 
[南京電]  
　　袁總統授給顧忠琛洪承點之勳三位聞係程督電請政府以酬勞勩 
[南京電]  
　　昨日兒童藝術展覽會開幕程都督應省長及各司長均蒞會遊覽一週 
[南京電]  
北京總稅務司來電現調哈良禧充任金陵稅務司不日來寗視事 
[南京電]  
　　工程處長仇繼恒昨上濬秦淮河策 
特約路透電 
[北京電] 　　 
　　據官電傳來美國總統威爾遜君所發關於六國借欵之宣言如下吾國前政府因欲宣示吾美對於中國之好意開吾國投資中國之先導並欲與他國分擔中國對外關係發展以後之各國政治責任故曾請吾國資本圑加入中國之大借欵茲者該資本圑就商今政府謂必先由政府仍請該圑加入中國大借欵該圑始肯實行加入等語惟此項借欵條件規定徵收施行已久之稅爲抵押品與聘外國顧問爲監督各欵今政府以爲此項規定實有碍於中國之獨立吾國無加入借欵之必要現今政府若請本國資本圑加入該借欵自應負責則將來設遇意外之事或使政府不得不干涉中國之財政並干涉中國之政治亦未可知然此皆與吾美立國原則相背故今政府不允請該圑加入該借欵惟吾美政府毫無欲阻中華大國自由發達之意凡中國需助之事吾國可以盡力而不背素行之政策者無不願爲之助中華國民對於自由政治之覺悟爲當今時代最爲昭著之事實吾美對於中國人民在自由政治方面之種種活潑舉動極表同情蓋中國地大物愽莫與倫比非特足以利中國已國之人民實兼足以利世界各國吾國若得分霑其利乃吾國人民之所願也吾美極願增進兩共和國之商業關係且承認無適當之法制以使吾美寓華人民有金融之利便致不能與他國競爭者同處優美之境故凡修改此項缺點之法制今政府極願加以贊助總之吾國在華之利益乃在開放門户以求增進友誼互亨幸福而已　　北京電美國銀行圑關於六國借欵未了諸事現托花旗銀行代理 
　　北京電據廣東都督電稱廣東省每月願接濟中央政府洋八萬元 
　　北京電此間接有私電謂明日（二十三日）美墨邊界附近將有戰事反對黨現正轟擊墨西哥京城 
　　成都電本月十九日暗殺一案據此間某報載稱其志在行刺外交司署之張某且謂係由胡都督主謀云云國民報則謂此說實屬子虚現恐此案將引起黨爭 
　　廣州電此間已將豫備征蒙之軍火若干由某船運往天津 
[譯電]  
　　北京電大陸報訪員今日（二十一日）謁見美國銀行圑駐京特别代表曼克拉愛特君談論美政府脫離六國銀行圑及美國銀行圑在華事業所受影響一節曼克拉愛特君曰美國銀行圑已向商訂中國借欵之其餘各圑宣布此事余復代表美國圑通告中國財政總長謂美國圑已完全脫離借欵談判余擬於日内治裝回國北京美國圑卽將停止辦公凡關於從前談判未了諸事悉託花旗銀行代爲辦理云 
　　美政府猝然廢棄六國外交恊約及美國圑完全脫離借欵談判停閉北京辦公處之舉動自清帝遜位以來傾動人心之事推此爲最惟外人及有識之華人對於此事均不輕加評論衆所注意者皆在美國之舉動與列國銀圑有何影響一端此固事理所應然而輿論對於此點亦無一定意見與中國政府有關之人皆謂美國此舉不啻卽行解散六國銀行圑不日將由美國領袖組織新圑云云惟美國圑之引退必非此意將來雖不可保目下則可决定且美人因耗財肆力之後而得如此結果悻悻之意見於辭色外間今謠傳德國亦將步武美國脫離六國銀行圑其餘各國目下因德國之梗議致不能商定續開談判之基礎云云此說果確則六國銀行團終必解散而後已華人及一部分之外人皆謂目下欲圖鞏固該圑殊無效益蓋照目下之合同中國斷難承認各國若仍執意不肯讓步其結果必致獨利俄國而損害其餘諸國果爾則大借欵成熟無期而歐洲金融市塲亦均將擯絶此項債票矣中國政界對於此事頗有沾沾自喜之狀而素愛中國之外人則恐此喜時尙過早蓋今須探明有無他國效法美國而後喜憂可决若六國銀行圑照舊固結則恐他日之條件卽較前此更爲苛刻中國亦有不得不承認之勢否則恐有直接强逼之虞也 
　　倫敦電據美國消息美國銀行大王摩根君謂美國銀行圑脫離六國銀行圑後美政府不日卽將承認中華民國美政府已在上議院提出此議國務大臣白乃安君催决甚急美總統威爾遜君宣言書中表明美國對華政策之更動美國國民及各報章大都極表同情英國自由黨之報章亦要求英政府脫離六國銀行圑勿膠執外相葛雷君之宣言 
　　北京電袁總統已將此後擬訂之小借欵限定總額不得過英金二千五百萬磅借欵合同槪由財政總長簽押因參議院難得法定人數無由請之通過擬於國會召集後再請核准云 
　　北京電據庫倫消息哲布尊丹巴現與陶什陶大起衝突聞陶已自請效忠民國惟須封其爲頭等公爵及撥付現欵洋三百萬元以充解散軍隊經費 
　　北京電英文北京日報今日（二十一日）載有社說痛詆黄興上將近在某處演說主張將來以政權全歸國會之說該報謂袁世凱斷不願負總統之虚名國民黨若如黄興所云進行一切則中華憲政必因以發生極大之風潮適足見該黨缺乏愛國熱誠袁世凱爲當今之偉人如舉爲總統則其意見必大有斤量又謂袁總統嘗大有造於民國揆之情理須重舉爲總統並授以大權始足酬其庸勳云 
　　北京電據國權報載稱袁總統現願國會先將憲法討論通過再舉總統如不照此辦理而舉　爲總統則將來所定之憲法如有朿縛總統之處則彼將卽行辭職云 
　　北京電參議院定於下星期一日開會宣布休會 
　　北京電中央學會定於四月二十二日選舉參議院議員 
　　北京電全國陸軍軍官大會對於征蒙辦法並無解决 
　　北京電袁總統已在禁城三海南部新闢一門取名華盛以利交通 
　　東京電據美京海電聲稱美國國務副大臣韋爾森君因政府反對中國借欵與其政見不合故已辭職 
　　倫敦電陸軍大元帥淮愛特之寡妻近赴法國游歷其安其爾菲爾特格林之住宅日者被燬於火經人於火場附近覔獲一紙上書速止虐待獄中黨人贊成女子參政權等言查點損失約達英金四千磅現信縱火之女子必得該屋之鑰潛入屋内以引火臘油等物澆於梯上 
　　巴黎電前充民政大臣之巴托君現已受命組織新内閣 
　　倫敦電蕯洛里卡泰晤士報訪事電稱有塞維亞及希臘運兵船十六艘裝運攻城大砲三十六尊塞國步軍三萬六千名及一師圑之將校於三月十七日由某處開至前敵路透電社得悉巴爾幹各邦數日之内不致有覆文發出蓋各邦對於列强之提議須互相商榷故也奥國海軍之行動倫敦大爲注意惟據某要津聲稱目下並無可以殷憂之事發現云 
　　奥京電據各報載稱奥政府現向芒政府要求數事（一）不與聞戰事之人准其離開斯克太里（二）當於奥領事之前審問茄伐附近行刺敎士之案（三）卽行停止强逼信仰天主敎之亞爾巴利亞人入正敎敎堂（四）解釋强用奥國商船運兵之理由 
　　布京電却太爾茄土軍五師圑與馬砲二隊助以軍艦欲圖進逼爲布軍擊退死傷甚衆有步軍兩大隊與大軍隔斷爲布國驅至海濱内有一部分乘夜豋兵艦逃脫却太爾茄復見大戰有土軍兩師圑猛攻布軍左翼中央受挫而退遺棄死傷兵士五百名晚間復攻布軍左翼仍被逐回 
　　意京電意大利與奥大利亞之海軍在芒台里格洛與阿爾巴利亞沿海示威之說已由半官界否認 
 
 
 

Page 3

 
 
公電 
　　北京敎育部通電各省民政長鑒中央學會互選細則業經公布用特電達互選日期及互選資格之解釋日内公布容再電聞中央學會互選細則第一條中央學會會員之互選由中央及各省舉行之第二條互選日期由敎育總長規定於一個月以前布告之第三條在内國外國大學或高等專門學校三年以上畢業者應於互選日期布告後二十日以内呈驗畢業証書具有前項資格住居北京者可將畢業証書送敎育部審查住居各省送該省敎育司審查合格者得列入中央或各省互選人名册第四條凡有高深著述經中央學會評定者由中央學會會長於互選日期布告後十日以内彚送敎育部列入互選人名册前項規定在第一届互選時不適用之第五條互選用記名投票法第六條投票紙在京由敎育部發給在各省由敎育司發給第七條中央及各省均於互選之次日開票並須通知該地之投票者二人以上蒞場監察第八條左列各欵之投票均作爲無效一選舉人之姓名不在互選人名册内者二不用發給之投票紙者三不依式塡寫者四汚損投票紙者五字跡不明者第九條各省選出之人無論票數多寡應由敎育司於互選之次日將姓名及得票之數電告敎育總長并將投票紙呈送敎育部第十條凡得票滿五十票以上者爲當選前項票額得彚集中央及各省投票之數計算之第十一條凡當選者由敎育總長給與當選証書第十二條各省互選辦事規則由敎育司定之第十三條本細則自公布日施行敎育部皓印 
要聞一 
[萬國共和大會消息]  
　　華法聯進會自發起萬國共和大會以來於去年三月在巴黎業經開華法美共和大會又於七月開華法美葡瑞共和大宴祗以南美各共和國尙未加入故正式大會未能成立茲據巴黎函云該會發起人韓君汝甲現由羅馬行抵瑞士該國前任大總統拉色拉爾特約韓君到若來　别野商議萬國共和大會事宜瑞京報界對 
於此事極表贊成聞已預備開會歡迎韓君矣查瑞士乃世界最完美之共和國家其與我國民相交此其　矢也又韓君汝甲爲組納全歐議員圑來華觀光事於二月中旬由維也納行至義國京都已得陸則提君担任提倡刻已將聯華黨組織成功公推陸君爲黨領矣查陸君係義國大經濟學家曾任國務總理數次現充該國上議院議員我國袁大總統曾聘之爲財政顧問乃以年老而義國政府不肯放之東來故却之聞義國聯華黨擬舉之代表來華觀光云 
[全歐聯華議員圑來華規約]  
　　（一）議員圑由西比利亞赴華所需路費及膳宿等費均由巴黎華法聯進會先爲撥給 
　　（二）議員圑入中國境後應由華法聯進會函請中國鐵路公司及官家從優招待以聯感情而盡友誼 
　　（三）北京天津上海南京漢口武昌等處或爲衝要之區或爲起義之地議員圑前往遊歷亦應由華法聯進會公請北京政府及各省都督正式接待 
　　（四）各國議員代表各國聯華黨到華之後所有演說以英德法三國言文爲主但須早爲預備以便譯爲漢文遍登各報 
　　（五）議員圑所到之處應有宴會如下 
　　北京袁大總統宴會國務院宴會議院宴會各大政黨宴會華法聯進會宴會 
　　天冿南京武昌都督歡迎會或宴會省議會歡迎會或宴會各政黨歡迎會或宴會 
　　上海漢口各界代表聯合歡迎會或宴會　　 
　　（六）各國議員對於中國情形欲在歐洲各報發表意見可將其節略交與内地華法聯進會設法電達巴黎再由巴黎用電話報告英德奥比各大都會至荷蘭義大利西班牙葡萄牙瑞士等國則用快信傳遞以期統一而便普及 
　　（七）凡議員圑議員對於此次赴華事件如有著述亦應由華法聯進會先爲印出再按其文字寄往各該國報舘宣布 
　　（八）巴黎倫敦柏靈維也納比京各設專局辦理通信事件義大利西班牙葡萄牙瑞士南北美等國暫設通信員一人或托一報館担任通信以廣聲氣 
　　（九）凡議員圑議員如有特别調查之件如中國風俗宗敎等事須先期通知發起人韓君汝甲以便轉託内地華法聯進會預備介紹而資便利 
　　（十）本規約由創辦人韓君汝甲起草經赴華議員圑認可施行 
[贛省拒趙問題之面面觀]  
　　自趙從蕃簡署贛民政長後贛議會極端堅拒迭詳前報茲將近日各方面情形彚誌如下 
　　省議員反對之原因省議會此次反對趙民政長蓋以前日拒汪之電主張省官制未頒佈以前臨時政府期内請李督暫負江西軍民完全責任今趙來即忽反舌無聲則前電全翻且開幕第一次與中央交涉卽不生效力何以見信於人民故决計堅持到底以維持其代表之資格云又一說趙民政長任命未發表前省議會曾提出賀國昌程道存及黄某三人請李督電中央擇一任命嗣因王上將黎副總統均不贊成此議遂廢該會已不謂然洎李督荐任趙從蕃未先商該會而王上將致政府之電又謂贛人拒汪以汪非本省人故若不力拒趙則不徒該會失監督行政之作用而江西且從此被排外之惡名聞今日有多數議員在外會議提出質問李督書者十七日上午省議會議長任壽祺副議長顏丙臨歐陽莘往謁王查辦使探詢中央簡任趙從蕃長　民政之原委據謂係由李督電請伊日前亦有電致中央陳述贛人拒汪全屬地方主義非反抗中央云云聞省議員鄧觀濤以與趙同鄉慮趙來蹈汪覆轍今日特電趙勸其勿來文云北京南豐試館趙從蕃先生鑒聞中央任公長贛以公德望鄉人士無不欣忭惟輿論堅持約法極端反對觀濤鄉誼攸關用特電聞前軍不遠請自裁核爲盻鄧觀濤叩 
　　李督調停之表面李督以省議會近日主張將拒汪問題變爲拒民政長問題致中央無轉圜之餘地則贛事必難解决近日頗有不豫之色特托某顧問官向某某重要人物表示意見昨日省議會正副議長於謁王查辦使之前晋見李督約談一小時之久李督以中央近日對於贛事已着着讓步若我省復極端拒絶趙民政長恐中央無退步之餘地特請該議長等追回昨日電文稍存中央體面該議長均以此電業經議會通過渠等無此權力爲辭云 
　　公家預備之忙碌聞李都督因民政長蒞任在卽昨日已令内財兩司將關於民政範圍之事從速預備移交以便實行分治至民政長公署前經指定地點所有該公署一切布置及應行修理之處已由李都督諭秘書廳公函内務財政兩司會同妥速派員籌辦内務司接該公函後已派員至財政司商議籌辦手續聞李都督並以民政長來贛甚速刻擬撥一現成公署以資辦公有將司法司署勝出之說 
[維持會竟成擣亂會矣]  
　　一片唇槍舌戰聲十七日國事維持會贛支部假浙江會館開成立大會到者二百餘人當由發起人函請本部發起王上將蒞會上將因有要公未到特派董副官　之前往代表並捐特别捐五十元一鐘搖鈴開會公推萬兆芷爲臨時主席報告開會宗旨次由董代表報告上將不到會原因並謂鄙人係代表赴會恐演說與王上將意見不能　合故不多演說語畢萬兆芷起而演說語頗懇切來賓吳鴻鈞王鎭寰相繼演說時倚方起而反對此會斥爲荒謬絶倫潘震甲繼之謂此會毫無價値於是萬兆芷復出席質問時潘二君謂國事應否維持而時潘二君亦互起各陳意見後又有劉世長李儒修敦衛城諸君相繼演說敦正演說聞潘震甲挺身大叱曰此係國事維持會非省議會汝不得糊說且磨拳擦掌大有用武之勢郭亦大怒曰集會結社言論自由汝何能干涉於是兩相詬詈秩序大亂與潘相識者羣拉潘坐而解勸之一般人則有膛目結舌者有上前勸止者有竊竊私議者激烈派則有主張揮巡警干涉擾亂秩序之人者幸某某等從中勸阻遂搖鈴散會潘出會時猶怒形於色亦怪聞也 
雜評一（無名） 
　　美國脫離財圑美國脫離財圑是美人之主義也而中國人便沾沾自喜終是依頼人之性未除况乎美國脫離財圑後財圑之能否解散解散後之若何進行如欲有利中國仍須我中國人之自謀豈謂美國一脫離財圑而卽借欵事大定乎 
　　國亂之無已中國人才缺乏如是而尙可無端以戕賊之乎中國時局困難至此而尙演閙敎等事以啓外人口舌乎是皆所謂無故而加增國人之難苦者也凡一國家必有不可避之艱苦國人亦斷不能避若此不應有而有之此種人不顧大局亦太甚矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西安國民新聞被毁記]  
　　西安國民新聞社布告全國同胞云本報自改良以來僅經旬餘秉筆直書不避權要發奸摘伏不畏强禦誠欲爲國分憂爲民請命爲三秦言論界樹風聲此心此旨當爲薄海所共諒不意頃因迭誌軍入强暴事本月六號下午二鐘忽有二十一圑圑長王英带隊來社横行蹂躏而去以致一切破壤不能出版夫言論自由載在約法固神聖不可侵犯該圑長竟敢目無法紀肆行無忌三秦前途何堪設想但本社對於此事方與嚴重交涉而此心不死此舌猶存仍將以一枝毛錐敵彼十萬横磨再振霹靂重張旗鼓决不因横逆之來遂稍挫夙昔之鋭氣也所有被刧情形錄左本月六號下午二鐘忽有軍隊若干各持快炮带刺刀子彈蜂擁而來佇隊本社門口塡塞街衢觀者如堵一首領滖鞍下馬號於衆曰半阻門勿令一人出半随之入視予口道頣指行事洶洶至編輯部索管理編輯人甚急在部者不知爲王英正色答曰適因事外出英聲益厲究詰指斥軍人爲誰速交出無與諸人事不然勿悔羣見勢頭頗惡以婉言相謝幸不爲所鎗斃英呌囂移時横行蹂躏卸門内外各名匾結隊而去至第一鎭轅門前懸本報名匾豋戲臺對一般軍人自鳴得意約一時許始歸隊後亦無言而本社遂破壤不可收拾矣按此次交涉因上月二號四號二十號二十一號該社所登新聞函稿均與軍界有牽連故也 
[粤城新醒報停版之原因]  
　　粤城報界動受政界干涉自反正後已有多家爲警廳勒令停版故一般言論家多有戒心惟新醒報最稱敢言去歲秋間始出版其中多能文之士與夫不得志之徒且無甚資本故敢直言而不忌其篇中有車大炮一欄（即談屑也）熱嘲冷諷最爲政界之所切齒本年二月二十八日該報著有外交家傳諧文一篇（内言事有凑巧外間傳說謂自稱外交未嘗失敗之某廳長好用女偵探外交家聞之益復假名混充每遇外國人輒揸手接吻借國祭之交涉以遂其私人之交涉外國人始則利用之斷則猜疑之終則壓惡之幾至閙出重大之外交案爲報紙所宣布當事者始恍然悟急急表白謂並無女偵探名稱而外交家黔驢之技至是始窮）其語蓋指警兵由女偵探引導到海通輪船搜烟爲英人干涉而作也是日車大炮一欄（并言陳景華最好將警案宣布惟於外交各案少有登報者吾始固謂外交秘密無怪其然今乃謂舉國皆知吾試問舉國人果知之否母亦强不知以爲知耳陳景華謂對於外交無一事失敗或問此語信否答曰信哉最不失敗的是汕頭日人圍毆巡警一案）自此言出後卽接警廳致函謂其掉弄諧文以圖嘲笑豈維持警政者所應出此嗣後如有此等言論發見紙上勿怪本廳予以停版之處分乃三月一日新醒報又登有警廳來函之不當論說一篇是日又接警廳函言嗣後本廳事宜果有辦理不善儘可正言莊論俾可糾正如再造此諧文藉圖嬉笑則本廳寧居野蠻之名斷不任貴報如此侮弄新醒報於三日登載此函又著有讀警廳第二來函書後一篇但言甚和平該報已畏威而稍斂其鋒警廳亦自是不再致函矣越數日香港華字報登有陳景華向英領道歉一函其詞云 
　　日前各報載海通輪船被偵探搜烟一案今聞該輪船主報知英領事向粤政府交涉據警廳陳景華覆英領事函開本廳女偵探擅登貴輪查煙殊不合例經已監禁俟監禁期滿卽行革退巡十三名亦已一律監禁本廳亦知此案發生皆由女偵探及巡士妄爲殊屬不合統希見諒 
　　新醒報於十二日轉登報端加以標題言陳景華外交之一斑公函竟有女偵探名目又加以按語謂（按陳警廳前請報界更正之函謂無女偵探名目其後迭次致函本報亦如是云云本報已確信其無矣顧何以公函上又發現此名目耶記者竊不解請還問之警廳）又有車大炮云（偵探緝烟犯恒有在座友人無辜被逮妄受監禁者今偵探反因緝烟被禁眞是自作自受吾知被累者聞之必連聲稱願曰汝也有今日前日偵探查煙查得賞金風流到極今日偵探查烟查得監禁折墮到極俗語曰有咁耐風流有咁耐折墮違警律之拘禁罪可以罰金今偵探及巡士要期滿始行釋放何不照吸煙之例罰重重欵使將前日所得賞金盡數嘔出）翌日復著車大砲其詞云（或謂本報記者旣欲以筆墨醒世乃不出諸正言莊論徒爲是終日車大砲無益於已屢憎於人母乃太自苦應之曰語有之惟善人能受盡言世無善人吾安得不車大炮英雄欺人小人欺世心事不同伎倆則一但欺卽管欺一旦被人揭發眞憑實據雖英雄亦赧顏低首何况小人小人得志妄作妄爲有虧心事最怕被人指摘揭發誰知人卽不言而彼有時反自已露出馬肘語曰欲要人不知除非已莫爲我勸一般小人須要自量聰明人不肯認錯陰險人不肯認錯鹵莽滅裂之人亦不肯認錯此三種人心理則一而終以末一種爲甚滿清官場大計以浮躁官爲最下考吾初不解區區浮躁何以得如此重罰及今思之乃知浮躁之人往往顧前不顧後心粗氣傲則無惡不爲置之下考實不爲過今民國成立若沿用舊制吾恐此等官兒卽罄大計之册不能塡注（自此論發現後十三日卽）接警廳處分狀勒令該報停版矣該報停版後以警察隷内務司範圍警廳未奉内務司命令遽令停版是爲濫用職權又無正式起訴是爲侵奪司法獨立權業已提出起訴而報界公會亦已出而維持矣 
[粤路近事紀]  
　　廣九鐵路之近狀廣九鐵路英人駐兵一事粤人最爲注意卽粤政府對於此事亦曾與彼國政府磋商奈彼藉口盜風不靖保護鐵路爲詞不允撤退現聞胡都督已與英政府磋商妥貼如該路經過之地匪風確已　滅往來火車均不致有騒擾之虞卽將印兵盡數退歸九龍因此都督已會同内務司令東莞新安兩知事速籌辦廣九鐵路沿途鄉村警察及遊擊警察限三個月一律成立並與陳護軍使磋商現在該路沿途未辦警察之前暫用陸軍一圑駐守及令兩縣原有軍隊移駐力保火車往來免俾外人藉口務達印兵退出之目的惟近有人致某粤報函云廣九鐵路大大不利於廣東夫人皆知故新舊政府俱甚注意保護因恐外人藉口也詎昨歲九月時政界曾將路勇調去增城清鄉未幾南崗車陂新塘西湖各站均被刦並炸毁車陂至石牌鐵軌二次幾遭不測因此深埔各站英兵日多十一月時政界乃將路勇調回塡駐保護稍藉平靖不料本年二月廿五盡將護路俠軍調往順德清鄉因此各站又危就以石灘一站言之三月十二夜截搶搭客十三午又攔刧增城駁艇車站與村鄉朝不保夕聞近站元洲村單姓已上禀周督辦各當道矣又云查廣九鐵路自俠軍二月時去後並無一兵駐站保護無日不搶刧車站及搭客行李本路每月繳四千八百圓與粤政府辦警察每站僅得三名手無寸鐵自身難保以致站員一夕數驚近改時刻表早夜並無一客生意更淡每日連還英債息應虧三千金現各處土匪已倡言刧火車及車站本路洋人頗多萬一閙出交涉則外人藉口借兵來保有如反正時所要求則廣東危矣且此路時有匪人在港地私運軍火來省今無軍隊查緝尙堪問耶 
　　粤漢鐵路之轇轕前清末季時擬將粤漢鐵路收歸國有郵部派龍建章回粤辦理收股事所收股票有給還六成股本者有將股本全行附股者約共四十餘萬股適遇反正而止現交通部以此項股票係郵傳部收入產業之一種應歸交通部承領飭原日收股處之陳某梁某等携票前赴粤路公司轉換新票並由該部逕電公司現該公司以事關重要須俟不日大集股東會議方能定奪且該股票轇轕未清尙有四成股本單據存在原有股東手内及前年經股東决議此項股票永遠停止選舉權者故未敢擅决云 
[卾省近事紀要]  
　　解散退伍軍官辦法鄂軍現將八師改編三師兩旅其退伍軍官業經都督規定慰勞金數目傳飭各師長將退伍人數造報在案茲都督定於四月一號爲退伍軍官實行遣散期十六號特行規定是日解散辦法通飭各退伍軍官知照一各退伍軍官俱於四月一號齊集都督府歡宴一所有退伍慰勞金由都督府當面於是日發給一退伍軍官各給鍍金銀質紀念牌一面一退伍軍官之軍衣軍械徽章俱於是日繳呈一退伍軍官宴畢由現任各軍官督隊由都督府起歡送至黄鶴樓而散 
　　劃定財政權限鄂省財政權限前經民政長劃定無如國稅廳行將成立又中央規定支付命令以民政長名義執行財政權因此小有變更昨十六號民政長特將改定財權通飭各機關知照一審計廳爲審查機關一財政司爲统計機關一國稅籌備處爲徵收機關一官錢局爲收發機關一民政長爲執掌支付命令機關 
　　組織三省銀行副總統頃接晋汴兩省聯名電稱自京漢通車以來晉汴脈絡一氣尤以漢口爲集點而沿埠商業仍形冷落者實由於金融之不便現擬聯合組織晉汴鄂三省官銀行公籌基本金一千萬元設總機關於漢口并扼要設立分行或兌換處以振商業而裕國課是否同意尙候電裁當已咨行民政長轉飭財政司核議復奪 
[漢口商界維持會週年紀念會紀事]  
　　漢口商界維持會開辦已及一年十七日在茶業公所開週年紀念會是日到者政學商界及來賓等約五百餘人臨時主席關少堯報告該會成立一年係補助商會之不及俟市政廳成立後卽行取消次由鄧卓云宣布紀念會詞次由正會長朱屺臣演說一年之成績希望各界諸君同力贊助次由都督代表李君演說商界維持會成立一年所辦公益事件甚多不獨維持商界並且維持政界由主席關少堯答詞並勗勉會員諸君匆爲衆志所撓負都督希望次由來賓田斌漢演說維持會性質一方面在維持一方面在幫助一方面在取締責任甚大近日發現之公債票辦法不善望諸君設法維持由關少堯答云公債票事本在維持之列但不能絶端反對必視公債票之利害以爲維持之標準次由來賓葛執中演說望維持會提倡工業並希望市政廳成立收回治外法權次由武昌保安社代表黄篤友演說言公債票事本社曾議有辦法三則不知諸君贊成否於是胡喟青王曉亭諸君繼之並引伸其說次由樊佐安演說望維持會早日取消蓋漢口商會如果辦事認眞何必要此維持會至公債票事商會與各圑聯合會之衝突亦甚望諸君維持次由各圑聯合會代表周允齋演說公債票性質應歸國家漢口人民何以有此重大擔負此事是商會代表圖一已之私利而不惜重我人民擔負也甚望各界諸君勿爲商會傀儡求予維持（一）理清債務（一）公債票减輕負担（一）維持市面秩序次由盧鴻滄演說商民並非反對五千萬之公債票實是反對居民之担負太重總望市政廳成立此事或可平和解决云云其　餘如商餘公會代表何玉良演說願維持會諸君組織商圑（卽體育會）次丁笏堂演說望市政廳須早成立但先宣辦市政研究所孫堯卿演說鄙人爲革命一份子深以漢口破壤無人建設爲愧今漢口建設從何處着手須獨立組織市政廳甚望維持會諸君從速組織次由陳血岑登台演說願人人有維持之心則維持會始能維持末由關少堯答謝田祥林讀答詞而散 
[閩省長署兵變紀詳]  
　　也算一場驚夢張元奇幸福不淺 
　　福建省長公署衛兵乃係煙台海軍練兵前岑春煊随带來閩藉爲鎭撫之用後因留閩未去張民政長遂編爲署中衛隊本月七號夜間十一鐘二十分時突然譁變槍聲隆隆逾數小時乃已探其原因乃由前月張民政長因萬壽橋被炸後深感各兵士恊力保護特出犒賞三百餘金交管带邱振武分給嗣因該管带私匿犒款該兵士等某某六人聯名告發事爲邱管带所知遂轉向他處假來現欵三百餘金立傳兵士某某詰責并擬嚴懲是夜衛隊第一隊連合欲殺管带第二隊尙不贊成正齟齬間邱某即開手鎗一響各兵士等因而譁變附近民居瓦上皆聞彈丸落聲而俱樂部兵備處内則踰垣竄入衛兵五六人隊長一人衣履不全狀極狼狽候至天明復越窗遁去民政長不知其故倉卒間随带跟丁名細弟者提燈前導出外巡視詎民政長尙未發言槍彈忽向民政長迎面飛來跟丁適爲所中卽時舁赴宏濟醫院救治據云彈丸尙在肺葉一時尙難取出翌早謠言四起有謂爲第二次之革命者有謂爲民政府開機關砲者張民政長遂卽日趕發通告文曰福建民政長張通告照得本署衛隊管带因辦事不公業經本民政長立予撤任聽候查辦改委隊長宋槐清代理各兵士均照常守衛深慮傳聞失實特此通告云云現已照常辦公惟邱管带如何處分尙未决定云 
[江蘇省議會之函電]  
　　致參議院電北京參議院鑒滬報載政府交議省議會暫行條例草案以省會爲各道自治行政議事機關按道制未經貴院議决各省反對多未實行自治行政從何發生根本已誤其所定職權七條直前清諮議局之不若本員以爲共和國無此政體究竟報紙所載是否屬實盻覆江蘇省議會 
　　致粤省會電廣東省議會鑒篠電亮達聯合會事本會極表同情惟開會地點似擇一敵中之地較爲便利至此會是否常設内容如何組織乞詳復江蘇省議會　　致民政長函本會於十三日開議對于國務院東電僉以光復後本省訂有臨時省議會法上年四月大總統支沁二電認爲繼續有效是前清諮議局章程業經廢止並非現行法律全體議員絶對否認决定將臨時省議會法繼續適用仍請中央速將省議會暫行法案交參議院議决施行除電大總統外謹此布告按應民政長復函云查本公署前奉大總統東電業經照錄函請查照在案茲准前因本公署無認可貴議會繼續適用江蘇臨時省議會法之權旣由貴議會電呈大總統應俟電復到後再行遵照辦理相應函復卽希查照 
　　致民政長函本會辦理選舉候補參議員業於昨日藏事從本日起卽須逐日開議審查所有本省本年度預算案關係最爲重要乞飭司從速提交以便核議 
地方通信 
[蘇州]  
　　各業認捐續誌蘇垣夏布商乾源信呈請稅務公所加增認稅准予接辦認捐經葉所長指令云近來商業疲滞銷路短絀各業皆然不獨夏布一項卽以夏布論計銷總額按籍可稽照値百抽二計之究應作何比例果如現呈認繳錢四百五十千豈每年夏布銷數僅此二萬二千餘千决無此理應再調查核實加認呈候核示製碱公司唐吉熙呈請承辦認捐經葉所長指令云查碱粉一項蘇城引銷頗廣從前南北海貨認稅八十二種本括碱粉在内現甫改歸散收原未便遽予承認且所稱調查銷數年僅三千袋之譜究竟是否核實無憑查核該公民等旣欲認稅自應大加增認另行呈候核示所請暫母庸議冶商餘昌等呈請准予接辦認稅亦經葉所長指令云該業困難情形尙屬實在旣據認加三成應准循舊接辦一年卽從三月一日限滿起算已呈請民政府核示矣 
[南京]  
　　第一師編制記略新任第一師長章梓昨在軍務司内開談話會對於各科科員云吾現接第一師事各員務須認眞辦事母負本師長維持軍界之苦心茲將其編制大略探錄如下參謀長丁鴻飛參謀錢謨軍械長高孔武軍需長郭度副官長朱崙軍法長王吉棠副官沙某書記長范書巢並將第四旅改爲第一旅又將第五旅改爲第二旅其第五旅旅長張斯　業已辭職現委參謀錢謨暫行代理其餘尙未定奪 
[揚州]  
　　赴津招募衛隊兩淮運司張岱山以木署所有衛隊係暫由第二軍撥用尙屬不敷遣派現特赴天津招募舊時轅下健兒以供指臂不日當可回揚矣 
　　江屬清鄉葳事江都縣知事李庵前以閱鎭赴江屬及舊甘屬各鄉捕獲盜匪多名並疊次往返城鄉面禀徐寳山軍長指授機宜卽在鄉間大橋仙女等鎭會同陳圑長督同本署警衛隊長薛寳仁内務課員童觀鈞分别勦捕審訊除將情節重大者正法輕者釋放外并將未經辦釋之興化縣區官丁某及盜犯九名一併带回拘留候審已於十九日晚到揚矣 
[杭州]  
點騐全浙防營之手續浙屬光復後各路巡防營隊朱都督業將全部水師改編水上巡警荐舉大員節制外所有各路陸師一律派員檢查除温處點騐官張君兆辰係於舊臘委任外前日將五路七翼及獨立營等續派朱壽同等八員酌带随員限期出發所有此次查防要點曾經列表通令各該統領官遵照預備復於二十日下午召集各點驗官特開軍事會議參謀總長金華林代表都督宣布奉派諸員特别注意要點（一）全軍名額（二）詳對全軍　斗（三）命令勤務（四）槍械子彈（此節兼包軍裝分局儲藏確數舊存新添）（五）普通知識其哨官以上尙須加考普通科學云　　海塘工料免稅問題浙屬沿海塘工危險迭出經朱都督親馳查勘後海寗各堡及鑒平各汎急待補救各叚多至二十餘字號回轅後疊次召集行政會議先籌治標方法特派某大員赴滬採辦洋松等材料以便限期興築並電江蘇應省長迅飭滬關查驗放行去後昨日接准復電以救塘工程需用洋灰洋松等項由滬運浙如爲數無多經過閔行稅所驗照放行自可遵辦惟究需辦運材料若干請先查明電復以便核辦云 
雜評二（默） 
　　漢口公債票問題漢口公債票紛紛擾擾各執一說在商會則視爲維持漢口之必要在各圑體則指爲加重人民之負擔而自商界維持會言之則又若公債票不可不借惟當斟酌於利害之間而區分之惝恍迷離幾令人瞠目而不能解 
　　記者竊謂漢口今日商市之振興固不容緩然尤宜以民力爲標準不可藉口於負擔者之非盡出漢商而遂主張大發公債票以爲挖肉補瘡之計今讀維持會諸君之演說知漢上商民已認此項債票爲公敵竊願折衷於其間者終有以持平而調劑之耳 
　　粤言論界我一不知粤警界之權力何竟若是之鉅也若公言報若佗城報若總商會報若廣南報若民國報若商會新報皆爲警廳所勒停今新醒報爲笑駡廳長陳景華故又被勒停是則粤報之被勒停版者已有七家矣一觸其怒卽遭封閉粤報雖多其能當警廳幾次之怒乎 
　　贛維持會中央與贛省之衝突久矣絶不聞國事維持會獻一言出一策以維持之彼所謂不論武力不論和平惟以公理爲判斷者則此次贛事是非之所在卽公理之所生何不一爲判斷也 
　　國事維持會旣不能維持贛事則維持會之設亦多矣而不謂贛人士又起而設分會豈本會不能維持而分會反能維持之耶且發起之初卽起閧閙一會場之秩序且不能維持遑論　事遑論國事 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[嗚呼宋敎仁逝世矣]  
　　前農林總長宋鈍初君於二十晚由滬起程北上在滬寗車站被人狙擊兇手脫逃未獲宋君則送至老靶子路滬寗鐵路醫院療治各情已詳昨報前晚九點餘鐘本館尙得有報告謂宋君傷勢雖劇或尙可望挽回不謂延至昨晨四點四十五分鐘宋君竟因傷逝世茲將受傷眞相及慰問治喪緝兇種種情形錄後 
　　救治之手續二十日黎明看護者以玻璃瓶進囑陪伴之友人將宋君扶起小解歷二十分鐘始得出顏色鮮紅皆是血液厥後痛楚益甚宋君曰果醫者能正我之痛則死亦何恐旋復曰罷了罷了惜兇手在逃不知彼誤會我者爲何許人至六點餘鐘醫者復來詳察數過旋以嗎啡針打入左臂宋君乃漸沉睡醫者告看護以十一時再來臨行囑咐不許外人攔入致擾病人腦力約十時二十分左右宋君復醒覺痛少減惟屢吐宿食及醫者來細視一週因黄克强君請其多延醫生相與研究於是格爾本醫士卽召比林哈斯醫士至相與考驗遂告于右任君曰所中者確係勃郎寧鎗彈染有毒藥腸已受其毒須開割始有望請從速决議是時適黄克强君已去于君乃與同人商議主開割者居多數於是告兩醫士兩醫士又召捷克生摩亞兩醫士來院相助定以二時三十分開割及時將宋君移至二層樓割診室祇許于君一人在旁審視先薫迷藥斷用刀將腹與腰部間割開其創口約六英寸檢視大腸有一處爲鎗彈洞破故腸中之飲食時溢出於腸外此爲痛楚之原因其腸外之血亦随破裂處闌入腸内此爲大小便出血之原因醫生随將腸藏修補將其中血塊除去又縫其創口至三時十五分復將迷藥解去五時後又頻呼痛雖醫生時以嗎啡針汪射俾其神經略靜仍宛轉反側不止延至二十二日早四時四十五分宋君竟溘然長逝矣 
　　致袁總統之電文宋君至醫院後當夜曾由黄克强君代擬致袁總統電文一通如下北京袁大總統鑒仁本夜乘滬寗車赴京敬謁鈞座十時四十五分在車站突被奸人自背後施鎗彈由腰上部入腹下部勢必至死竊思仁自受敎以來卽朿身自受雖寡過之未獲從未結怨於私人清政不良起任改革亦重人道守公理不敢有一毫權利之見存今國基未固民福不增遽爾撒手死有餘恨伏冀大總統開誠心布公道竭力保障民權俾國會得確定不拔之憲法則雖死之日猶生之年臨死哀言尙祈鑒納宋敎仁哿 
　　國民黨之通電萬急北京袁大總統國務院參議院各省省議會各都督各報舘曁國民黨支部鑒念晚十時半黄克强先生送宋鈍初先生北上在滬甯車站登車時有奸人連放三鎗宋君腰部中彈立卽舁往醫院子雖取出傷尙危重克强先生等無恙兇手在逃特聞國民黨上海交通部 
　　袁總統之憂憤袁大總統致程都督應民政長陳交涉使上海縣知事滬寧鐵路鍾總辦電云接宋鈍初君電稱哿日乘滬寗夜車赴京十時四十五分在車站突被奸人自背後施鎗彈由右腰上部入腹下部等語車站爲衆目昭彰之地竟有凶徒敢行暗殺該管巡警所司何事人心險惡法紀何存瞻望前途曷勝憂憤仰該都督民政長交涉使縣知事曁鐵路總辦立懸重賞限期破獲按法重懲一面由該交涉使縣知事親蒞醫院慰間宋君切勸靜心調治以期速愈此令大總統　（此電於二十日上午到滬） 
　　都督省長之電令程都督應民政長致上海縣知事英法公廨委員南北市警局長電云頃據龔局長電二十夜黄克强宋敎仁兩先生趁夜車赴寧在車站内宋被人連放三槍中及要害已送醫院救治等語滬上暗殺之案迭見茲事關係尤鉅不速嚴索窮究治安何保法紀何存應一體嚴督探警偵緝務期必獲無稍延縱並先調查當時遇險情形報告程德全應德　箇 
　　黨員之慰問自二十晚宋君被刺後卽經國民黨機關部電告北京本部並分電各支部旋接各處慰問之電甚多而各黨員來滬慰問者遠自南京近至蘇杭松江亦聯翩不絶昨晨又經機關部將宋君作古情形分電北京袁大總統國務院國民黨本部及各都督各支部逐一報告 
　　屍體之安置昨晨至醫院探望者仍不絶於道有馳至醫院始知宋君已死者午後來者益衆仍須簽名宋君屍體則在三層樓上一大房中科頭臥於鐵牀上日目緊閉兩手緊握穿黑色大禮服足登西製新皮鞋上覆白布一大幅 
　　入殮時之哀聲二點三十分諸事備妥于君以黄克强君尙未到卽命將宋君屍體移往樓下房内（卽醫院沿馬路靠東一房）旣至樓下房内卽將屍體暫置棺蓋之上由土作於宋君所穿禮服外加以紅緞錦繡衾肩上又加一紅緞錦繡披肩（式如小孩之轉盤）足上更加一紅緞錦繡之套惟屍體由樓上移下時不無轉側致動内部故着衾時口中時流淡血水于君以巾拭之不止復由院中二看護婦滌之以水拭之以巾仍流不止乃以棉絮掩之並加一白巾而紮之維時于君等均揮涙不止三下鐘黄克强伍秩庸二君同時乘汽車至未幾宋君屍體入棺始加一大禮帽于君遂放聲大哭三點二十分始行蓋棺哭聲復大震 
　　弔客大繁盛午後一時同黨中人及與宋君有交誼者相斷而至不下數百人女界如舒惠楨女士等亦皆手執素花而至門前汽車馬車西至北河南路東至北四川路兩旁分列緊接不絶 
　　舉殯之通告國民黨上海交通部昨日分布通告二則如下（其一）逕啓者宋鈍初先生於本日午前四時四十五分絶命卽在醫院收殮一俟殮畢扶柩出院暫停西門外湖南會舘定期開追悼會送柩返湘先此通告並電訃聞（其二）逕再啓者前農林總長本黨代理事長宋敎仁先生其受刺之時日與絶命之時間已發電及通告矣現定於本日午後在醫院就殮明日（二十三日）午後三時扶柩由醫院沿租界（路程俟照會恊定後再爲通告）至西門外湖南會館暫停凡我黨員及同表袁悼之情於宋先生者屆時務希辱臨但我黨員有應遵守之順序謹列於左（一）黨員於明日（二十三日）午後二時先至大馬路本黨交通部領取黄花一朶懸於胸前紗一段纒於左腕（如不及領取者自備亦可）（二）黨員領黄花素紗後齊至醫院扶櫬整執紼（三）黨員紼沿途須靜謐無譁（四）扶櫬至湖南會館安定後向宋先生靈前行三鞠躬禮（五）各自散列以上五則爲一時整飭順序起見務希我黨員一律遵守其有欲致弔唁或送哀輓之文旌者均請候定期開追悼大會時再爲通告先此布聞 
　檢察官之審視昨日午後二時閘北檢察官王君到院相險卽有人要求緝兇以明此事之眞相王君云緝兇固屬緊要但係另一問題兄弟此來係行相騐之職務者言畢卽至鐵牀前將所蒙白布揭起尺餘略一審視而去 
　　郵信之道歉陳交涉使上袁總統電云北京袁大總統鈞鑒箇電養奉悉宋君敎仁寅故已往唁並商鍾文耀懸賞緝兇催縣知事會警購拿昨晚十時醫院收到致宋郵信署救國恊會鐵民稱自湘漢至滬意在甘心某誤中宋道歉忱等語謹聞陳貽範養 
　　兇手之蹤影聞二十之晚有人曾見兇徒年僅二十一二歲身穿黑色西式衣褲逃出車站後即躍上黄包車向東轉南而去故黨中主張欲得凶手之去向非向黄包車公司調查不可並擬將賞格逐漸加重以達兇之目的又聞當晚兇徒逃逸後尙有一身穿玄色棉袍者立於黄君之旁黄君頗爲注意其人知爲疑已也即將所穿棉袍亂抖以明身上之無他與已之無關者未幾即冉冉而去事後思之頗滋疑竇現頗以當時未經扣留爲恨云 
　　法官之檢查地方檢察廳檢察官危道濟錄事陶　　仲牧法醫王長春三人於二十一日下午至車站與華站長袁某共同調查其爲考察所得有數點（一）兇手行刺時距離被刺者僅數步必其面目無多人認識（二）以素不相識之人行此極殘忍之事必非宿怨私仇（三）刺客一鎗卽匍匐於地再左右連放兩鎗以拒捕必係行刺之老手（四）就行刺時情形刺客舉止甚是從容其旁必尙有同黨（五）刺客行刺後尙携其手鎗肥逃不畏累贅必其附近有機關部或接應之人以上數點可決其爲人買通行刺故就其性質而論破案獲兇或非難事又問袁站長當時是否有巡警在袁答云事出後卽通電話至閘北警局乃該局答稱非其權力所及斷又通電話至總巡捕房至二十分鐘後曾派包探至站 
　　車站之訪問前日有人往滬甯車站察看情形並訪問站中人役據酒排間之西崽言當時刺客似不止一人因上車前宋君與諸議員聚談於國會議員招待室其時曾有三人頻在室外窺探迨宋君出室卽見此三人中有二人退立於裏月台之西南隅水菓攤櫃檯左近其一人則站立於裏月站之中央大約此卽開鎗行刺者又據車站西崽言當時聞鎗聲卽追出似見一人在地上扒起望外狂奔自裏月站至站門中間連跌二次随跌随起随奔竟至逸去其時並無一　巡警在旁方驚駭時回視水菓攤旁之兩人亦已查無蹝影云云 
　　萬金之懸賞閘北巡警局長龔玉輝君昨日通令各區隊云本月念日夜宋先生敎仁在車站被匪鎗傷業經通令嚴緝在案此案關係重要茲特懸賞洋一萬元通告嚴拿除分行外合再令飭該區隊長遵照督飭長警趕緊跴緝如有拿獲此案正凶者候解案訊實後卽將賞洋如數照給决不食言　　捕房之賞格公共租界總巡捕房總巡爲懸賞訪拿事照得於西曆一千九百十三年三月二十號夜間有人在滬寗鐵路車站内開鎗轟宋敎仁先生因此特懸重賞仰諸色人等一體知悉如有人知凶手下落報告本總巡因而拿獲判决考卽將此項賞銀給付此示西曆一千九百十三年三月二十一號 
　　救國社之公憤救國社於昨日發出一電如下北京大總統國務總理鑒宋敎仁君遇害羣情惶駭暗殺之風斷不可長速令地方官緝兇懲儆俾　危疑救國社禡 
　　宋君之年歲與家庭宋君爲人素沉默故實年幾何卽共事最久如于右任范鴻仙陳英士諸君亦未知其詳謹言大約三十二三歲並聞宋君素以政治爲前提頻年奔走至今尙未結婚祇有老母在故鄉耳 
　　李佳白君之嗟嘆昨晨法租界尙贒堂李佳白君以宋君曾於三月十三號傍晚五時至該堂演說今聞兇耗驚訝不已故于八點鐘親至醫院探望不料宋君已作古人旋卽嗟嘆而去 
　　陰井上之血跡 
　　滬城福佑門外已拆城根旁新築之陰井一口上蓋石板數塊昨晨該石板上忽有鮮血一攤其左近亦有血跡多處一時圍而觀者甚衆咸謂有人謀命將尸藏於陰井之中事爲法租界捕頭聞悉带同探捕到場察勘因地屬華界即命該處十舗地甲報告地方檢察廳午後由陳廳長委派楊檢察官带同檢騐吏前往查勘法捕頭等亦到場參觀楊君驗得石板上確是人血立飭砌街匠二名將石板撬開入内查看約歷半點鐘該匠始行扒起報告溝中並無屍身楊君遂卽回廳據情禀復所有該石匠應得工資諭令赴廳具領 
[土棍傷害胞叔]  
　　土棍葉根全前因搶刧浦東夏家嘴往來般隻上財物由探拘獲解送地方檢察廳收押候究嗣於陰歷正月十九日交保出外詎葉仍不陖改專在浦東三森塘一带横行無忌紏衆聚賭前日葉之胞叔葉阿木向之勸阻葉反懹恨於昨日糾集多人將阿木扭住痛毆並將雙目挖去事爲該處警局查悉立將葉根全等拘獲解送商埠巡警廳由穆廳長備文併解地方檢察廳收押候訊葉阿木發交普育堂轉送廣慈醫院醫治 
　　左道惑人之戒烟局 
　　上海縣吳知事近接省民政長來電以新民戒烟公司聞係九龍山匪黨之機關部已拘獲黨匪供明各情自應嚴拿首要按律誅治以儆煸惑等因吳知事遵卽飭知禁煙局長嚴君趕緊調查並移商埠巡警廳長穆君飭和各區警局查明呈報在案茲據第二區區長呈復穆廳長云調查境内並無新民戒煙公司或卽係陸家浜浴堂自醒堂分設之戒煙局察其舉動及一切情形確係左道惑人實非正當營業應否禁阻尙請楄明示遵云 
[禁革情借坐索之惡習] 　　 
　　上海縣知事吳君昨日布告云案准陳行鄉議事會議長秦錫祺呈稱查市鄉制第三十六條議事會議决事件由議長呈報該管長官查核後移交市董事或鄉董按章執行茲本會於本年二月二十三日開春季常會至三月三日議竣計議决案五件理合遵章呈請察核批答俾移交鄉董執行等因到署察核議决禁止田房加嘆案查絶賣與活賣性質本殊乃不明事理者往往假情借之名行坐索之實此種惡習他市鄉亦未能盡絶應據情通令並予示禁除批印發曁通行各市鄉一體查禁外合行布告嚴禁爲此布告諸色人等一體知悉須知田房絶賣之後於個人關係斷絶詎能藉端横索加嘆已屬不合坐嘆尤駭聽聞此種行爲實與敲詐無異實屬干犯法紀久已懸爲禁令此次布告之後倘再發生藉產情借以及盤踞滋擾情事則是有心違犯一經訪聞或被告發定予移送法庭究辦以戢刁風而安良懦其各凛遵母違特此布告 
[研究施種牛痘之辦法]  
　　商埠巡警廳長昨致神洲醫藥總會函云案奉江蘇民政長應令開以天花爲傳染病之一種小孩尤易感染自種痘法發明以來泰西各國已絶天花之患日本嚴法預防成效亦復昭著蓋文明各國於各種公共衛生之事無本加意講求我國種痘方法仿行雖久然設施未能完備種痘不免愆期以致痘疫流傳時所恒有茲特訂定種痘暫行規則八條公布仰卽出示曉諭其以牛痘營業者手術是否可靠應由該廳長切實調查從嚴取締等因奉此除照錄省頒規則布告迵知並給發知單知照種痘營業者來局報名領證以便調查外惟念施種牛痘爲保衛嬰孩切要之圖關係旣非尋常研究卽不壓詳愼素仰貴會研究醫學保赤爲懹爲此備函奉商請卽選派會員二三員預訂日期來局會商調查取締章程期得完善之進行方法並祈速復爲要 
[公地建築菜塲]  
　　城内街道狹窄每日晨間菜攤上市之時經過車輛輙遭碰撞其虹橋至登雲橋一带則令車輛繞道浜南尤多不便現經市議會議得前清上海縣署側首常平倉地址寛大交通便利可以改建菜場業已决定將次雇匠興築矣 
[土地祠改爲看守所]  
　　本邑四鄉巡警改爲地方警察歸上海縣知事接辦城廂内外巡警仍爲商埠警察歸穆警長辦理已紀前報茲悉吳知事以地方警察已定於四月一日實行接辦此後各鄉警局所解案犯尙無拘留看守之所是以一再籌商勘定將本署頭門内原有之土地祠略加修葺改爲看守所祠丙所供福德正神送往果子巷財神殿安置 
[四誌閘北業之爭端]  
　　孔金龍前在洪慶里開設春興園老虎灶因被水業公所董事蔡光漢費煥庭等至第三初級審判廳朦請封閉特赴地方審判廳提起抗告奉批停止執行送原審判廳辦理在案茲悉該老虎灶已於前日啓封並經董推事開庭辯論孔供伊店於去年四月内開設該公所於五月成立並不違章有繳呈地方廳之房票爲證董君諭孔向地主廳領回房票呈案候核 
[蘇省水師會哨預誌]  
　　江蘇都督現擬於三月二十七號舉行本省水師會哨特於前日分令飛划水師統領鍾堯階蘇省由河水師統領仉志鵬太湖水師統領劉榮盛松軍水師統領沈葆義滬防水師統領李英石曁蘇省淺水兵輪總司令等於是日各率所部水師各營長督駕師船齊赴蘇州會哨現聞滬防水師李統領已飭所部水師楊松林分統及第一第二第三各營長定於二十六號在本司令部會齊駕領師船址號由滬往蘇會哨並聞程都督亦定於二十六號由甯赴蘇云 
[孫中山蒞滬先聲]  
　　混成第三旅李旅長探悉孫中山君已於三月廿三號由日本乘天洋丸輪船來華二十五號定可抵滬故於昨日諭令所部各官屆期同往碼頭迎迓 
[鄉鎭請兵駐防]  
　　浦東北蔡鎭及龍王廟一带近日迭出盜案故由南匯縣知事曁該鎭公民於前日函致混成第三旅李旅長飭派兵士數棚前往駐紮以資保護茲聞李旅長已准如所請於一圑二營内抽撥兵士二棚卽日前往駐紮矣 
[嚴查冐名招搖]  
　　福字軍劉司令訪聞有人在蘇寗滬等處冐名親友招搖撞騙除飭探訪拿外並於前日移文上海商埠巡警廳及各縣知事請派司法警察偵探人等嚴查拿辦 
[電燈工匠之記識]  
　　近來有等無業流氓冐充自來火公司用人以修理電燈爲由乘間竊取燈罩等物售賣茲經英美總巡卜羅斯君查悉昨特商請該公司令將所雇各工匠一律給予執照及藍色號衣並通諭各捕房中西探兵嗣後如有不穿號衣並無執照之人許卽拘案究辦 
[城内]  
　　縣条事批○（上海徽寧會館呈批）事悉營基租用貴會館地畝相沿數十年之久今旣清理丈明應旣立案至歲租一項前已呈奉都督指令應由駐紮圑長送縣轉發歸入軍需案内報銷節經移請梁圑長移送轉發未到希候再行移催並將呈訴如何訂立租約以及廢棄不用地五畝七分七釐八毫應否給還一併移請核復以便知照辦理可也粘單圖均附 
　　地方審判廳民庭批○（周黄氏聲明故障請展期批）此案前經庭訊據氏稱周保卿赴漢兩星期後可到乃迭次飭傳輙復藉故遷延實屬有意濡滞現據原告聲請闕席判决姑再定期開庭如該氏夫仍不到案卽予依律闕席判决勿謂言之不預也 
　　地方審判廳刑庭批○（謝金榜爲伊妾陳氏在押請求開釋批）該民與陳氏並非正式婚姻當然不能給領業經在公判　諭知决定至陳氏如何處分應俟私訴辯論終結一併諭知判决所謂將陳氏開釋給領等情母庸置議 
　　地方審判廳牌示○查第二初級審判廳承發吏現有遺缺一名查有裁缺候補之承發吏魏維誠堪以傳補合行牌示仰即於本月二十二日來廳委派幸母延誤 
　　流氓待罪○流氓朱蘭生小和尙卽柯意登等前在閘北沿途剝去壬人花緞夾馬褂一件由警局拘獲吊到原贜解送第二初級廳昨日轉送地方檢察廳請爲訊辦陳廳長諭飭分别收押贜物暫存 
　　毆傷車夫○小車夫馮藹卿昨在大達碼頭與鹹貨行出店劉阿萬因爭論車錢口角以致互毆端劉手持鐵鈎毆傷馮之頭額血流不止由巡警拘解一區移送第一初級廳轉解地方檢察廳午後由葛檢察官提訊以馮受傷屬實判送上海醫院醫治劉收押俟馮傷愈再訊 
[南市]  
　　物腐蟲生○船夥甬人殷阿岳在法租界某士行購得大土四包値洋五元携至小東門外被周和甫窺見起意索詐以致爭閙由四百四十四號巡士一併拘至第一區問明殷違禁私带土藥周則插身敲詐均有不合著卽移送商埠巡警廳訊究 
　　不期而遇○成衣匠沈永生之妻陸氏向爲喜娘去冬十一月十九日有銀匠嚴珍芸娶徐氏女爲妻成婚之夕雇陸氏入室伴護新人不料嚴竟捨其妻而私與陸氏苟合後復約至西門内某茶肆會晤適被沈撞見搜出往來私函扭控商埠巡警廳移送地方廳判决後送至第一初級廳執行按照刑律二百八十九條處以五等有期徒刑拘留四月陸氏照二百九十四條第二項同列罪判决 
　　情虚避匿○花衣掮客張愼卿前在地方廳控告向恊大花衣行經理邱鼎如趙錫溪定買花子二千担已付定洋二百元延不交貨業由該廳判决移請第一初級審判廳執行並查點動產昨由推事員派承法吏恊同司法警察至三興里邱之信屋内檢查邱已闻風預避遂將一應什物點明封固並搜出燈鎗一副卽行带回存候核辦 
[閘北]  
　　注重訓練○閘北巡警局龔局長前日通令各區隊云照得警察性質有保衛閭　之責勤務之餘尤重訓練際此春風送暖天氣融和不得不振刷精神講求尙武之本旨爲此令仰各區隊長督飭所屬長警按日操演詳記優劣每逢期月具册呈核本局長當随時親赴該區隊分别考驗成績酌加褒獎 
　　捕風捉影○英人愽基前日偕侍者吳阿狗嚴阿四投一區報稱住居美界斐倫路十號三月十日失竊東洋車一輛嗣由車夫張阿大訪聞有住居閘北之王阿金知悉此車之下落故將王扭案請究張區長諭送司法科經凌科長提訊王供並不知情判移檢察廳訊究 
[公共租界]  
　　無暇會審○陽曆本月二十一號及二十四號爲耶蘇敎主受難復活之紀念日會審公堂照章停訊兩天昨係星期六應照常開審適因華官别有緊要事件當用電話知會輪應陪審之德領事停理讞政一天 
　　學習警規○總巡捕房新招之五百三十六號華捕傳仁芝八百五十一號華捕馮岳生一千零九十四號華捕楊大炳等十一名昨由麥代正巡官派赴戈登路敎練所學習警規俟其純熟然後派往各捕房當差 
　　聚衆賭愽○赌徒施湘文前晚糾合同類梅阿炳維炳生施榮章吳桂林羅阿清林迪生陳高記趙福泉陸阿星趙榮全蔡金全蔡成郎吳錫青趙和尙馬德榮吳阿根徐新寳趙亦堂等在虹口舟山路四號屋内聚賭抽頭被捕房查悉派探將以上各人連同 
 
 
 

Page 11

 
 
賭具带入捕房准各存洋保出聽候堂傳究 
　　快馬違章○馬夫陳長生前日在南京路楊鞭疾馳由捕查見喝阻不服當卽带入捕房禀奉捕頭着存洋三十元保出聽候公堂傳訊 
　　藉端謊騙○九江路十六號住户管芝卿至總巡捕房控告四馬路悅來棧寓客南京人葉筱亭以包定碾米機器爲由騙去定洋二百元昨晨由探將葉拘入捕房押候解廨訊究 
　　串搶金釧○流氓李金才潘怡甫前日與在逃之朱阿福將婦人丁陳氏强曳至湖北路附近弄内串攫値洋一百二十元之金鐲圖逃當由包探將李潘二人追獲带入捕房押候究辦 
　　匪徒横行○前晚有匪徒五六人在塘山路等處連刧行人財物三起均報滙山捕房飭派中西探捕分投查緝 
　　沿途扭毆○陳阿三李阿成等三人不知因何在途扭毆適包探湯榮生經過喝阻不聽一併拘押候辦 
　　索僨衝突○金阿松昨在西華得路向顧成發索討借欵大起衝突扭控捕房捕頭飭赴公堂控追 
　　各有不是○王阿林昨與小販某甲在北河南路口角相毆由捕拘禀捕頭詢得各有不合别斥釋 
[法租界]  
　　勒限交人○胡包氏前至公堂控稱姪女胡氏年二十一歲被胡三王石氏董王氏劉世友等串拐逃逸報捕拘案求追等情判被告交保查核在案今包氏又稱姪女已許配與人夫家索人甚急是以偕同見證王趙氏到案求追王趙氏供與胡氏係是親戚是日會至婦人家中探望旋被同居之王石氏領出未回須向石氏追交石氏供與胡氏至董王氏家中閒談婦人先回家去不知被何人所拐婦人並不串通董王氏供胡氏實被劉世友小金仁誘匿聶讞員以石氏等四人均不能置身事外判一併交保限十四天交人 
　　工頭中竊○電車公司被工頭王掌生等中同外賊竊去銅絲各物分售於朱阿三向如龍報捕拘廨訊究周阿裕供王掌生前來約我至棧房中挖洞行竊掌生在外接贓事畢堂生仍去作夜工是實訊之王掌生供認起意約同外賊行竊不諱王德王和尙同供幫同行竊實有其事求宥朱向二人同供不知竊贓故敢收下判王掌生押一年半周阿裕押一年王德王和尙各押六月朱阿三罰洋二十元向如龍罰洋十元充公 
　　酌减利息○陳雲富控盛富林於前清光緒三十四年十二月間將田單抵洋二百元每月二分起息除收利洋五個月外至今本利不還求請訊追盛供抵洋有之求恩寛限還本利息求免判交保限一月交洋利息减爲每月一分 
雜評三訥 
　　哀宋遯初君一宋君學養深　主張穏健爲手造民國之偉人乃共和之幸福示亨而宋君卽已逝世縱宋君一瞑不顧視死如歸而我人對於宋君之懹拘未獲稍展萬一且所遭之慘痛實有令人不忍聞者能弗爲宋君哀 
　　哀宋遯初君二宋君爲政黨之巨子中國政黨方在幼稚正頼有一二明於政局之人爲人倡率以與他黨相討論相印証而後政黨有發達之望蓋政黨競爭爲世界所公認愈競爭則進步愈速而敬愛信仰之心亦俞堅故在政黨上之互相競爭實政黨上之互相提携也乃宋君遽遭慘難以死非特國民黨失一巨子他黨失一良友而實政黨上受一大挫折能弗爲政黨哀 
　　哀宋遯初君三共和雖成立而基礎實未穏固内憂外患風雨飄揔支撑之責實共負之自宋君慘死而國事少一擔負之人卽國家少一柱石之靠且此風一開難保不有人　起則此後大局正不知陷於若何悲慘能弗爲國家哀 
專件 
[江蘇民政長交省會議案]  
　　規定全省各縣幹路寛度案按進化通例文明發達全恃道路交通觀於濱海地方易躋興盛大川流域首煥文章其蛤證也歐美各國於交通一政除郵電汽車汽船而外則通之以電車雖修築及保養諸費歲出至巨而不稍惜日本維新以後始定道路之制其郊野之問關於全國或一縣之交通者曰國道曰縣道關於一市之交通者曰市街我江蘇之大約當日本之半徒以交通之尙胡隔　致地方一般人民之知識不能一致溝通此亦文化阻滞之一大原因也今鐵道電車旣未易遍設而灌輸文化不容再緩查各國地方開化之始其無鐵路之鄉鎭率先通之以公車（公車或用二馬或三馬所拽之巨車可容三十人現在電汽各車發達此項公車將歸淘汰然費輕易舉亦其便利處也）而公車經行之處必先築爲馬路經過重要村鎭又令爲直線以省經費由是鎭與鎭通鄉與鄉通迨各鄉鎭馬路聯絡則縣與縣通而行人無阻碍之苦地方無壅塞之嫌此項道路則本案所謂各縣之幹路是也此幹路之規畫有可依原有之路線者有必須另關新路者若原有之路線經過之村鎭多全體之曲折少則此線卽可沿用不改若原有之路線與此二例相違則當另覓新線以求適當此規定幹路路線之大要也規定之法不當僅索之與圖蓋輿圖所示者形勢而於某村某鎭之富庶比較弗詳焉應行責之於各縣知事審定路途查報現狀繪具圖說呈候彚核然後由本府統籌全局察核大勢去蘎紆曲補其偏枯以求貫通一致此路線規定之大略也此種幹路之寛度坡度弧度築法溝製皆於路之良否有關查歐西各國國路省路縣路寛度各異從其普通者大率國路十五邁當（一邁當合舊營造尺約三尺三寸零）省路十邁當縣路五邁當以上其外皆有子路所謂人行道遍植榆枊旁爱溝渠今欲求集費稍易固不敢取最大之寛度然當預爲交通繁盛與用電車地步則不能漫從窄狹致貽後日再舉之勞至縱割面之坡度過大則車馬登降均有不宜過小則兩水停滞積溙可患嬬接築路通例定坡度每一邁當爲四生邁至磺斷面之弧度擬照通例用五十分寛度之一路之築法應用碎石細沙鋪壓法或用煤屑鋪壓法視地爲之以期費輕易舉至於溝制除塡土處無須用溝外其挑土地方悉腹雙溝溝旁均築子路夾種栗枊之屬沿途均設牌計里指示路程此規定各縣幹路尺度及修築程式之大綱也至於興築經費總計全數爲額必至甚巨然此種交通各縣之路實不必於各縣境内溝通鄉鎭之路而外另闢縣路故此項之經費仍屬縣範圍更析言之此溝通鄉鎭之路應由各該鄉鎭分任修理境内之地叚則此費卽由各該市鄉擔負此大欵也此項費用本係公共及永遠利益之事應由各縣及市鄉公所按照縣制及市鄉制募集公債及特稅以資興辦其支配法當以縣募公債補市鄉特稅之不足更不足則由省中體察地方情形酌量補助之此各縣幹路興築費之大槪也至於平時各段保養經費通例不過興築費百分之十應於前項特稅内提撥存儲若工程之臨時主管及平時主管以法理言路爲溝通市鄉之路其經費又由縣補市鄉特稅之不足更不足由省補助之則興辦之事應由縣知事執行而以各該市鄉董爲之佐理由省委員分道勘驗之卽以事實論亦必如此而後能收指臂之功樹畫一之效至平時養路之責則分寄於各縣而省爲之監督此又規定養路及主管之大槪也本案主旨要在先定各縣幹路寛度之標準俾各地方得利用疏濬溝渠辦路工賑以機會以其深底於成收脉絡貫通之效其第一步爲責令各縣知事審定各線繪具略圖其第二步爲分任各市鄉公所籌備欵項逐段進行至路工程式興築方法保養經費皆叅酌情形豫爲規畫但使就地籌欵自可即日程功將見康莊四達縣與縣通旣能爲省路之聯絡卽豫樹國道之始某茲訂條例如左 
　　第一條省路定十邁當以上縣路定五邁當以上旁有子路爲人行道定二邁以下一邁當以上 
　　第二條路旁須開寛二邁當以下深地二當以上之溝 
　　第三條子路須一律種樹每株距離須在五邁當以上 
　　第四條築路時財力不能用碎石細沙鋪壓法或煤屑鋪壓法者得先築土路 
　　（說明）現民國度量衡制尙未規定世界度制以法之邁當尺爲最良政府已有草案交參議院故本案用邁當 
　　徵收政加稅創辦農業銀行或地方公典案本省自光復以來來金嘈滞涩商業蕭條典當旣多歇業周轉頗不靈便生計日艱民生日蹙不圖補救深滋隠憂竊謂廣籌生計宜先興辦實業欲興辦實業宜先普設銀行本省江蘇銀行資本未厚現雖分設七處未易擴充因思附加稅徵之於民而仍用之於地方同擔義務同亨權利最得事理之平擬於地丁附加稅每银一兩酌加銀元一角五分漕糧每石酌加銀元四角由各該縣參事會專欸存儲樍有整數以之開辦地方農業銀行或創設公典取利極薄定期稍短以期實惠及民特叙具議案送請議决 
　　推廣家室稅案查前清末季蘇省以擔負賠欵故舉辦房捐藉資抵補課稅方法以租賃金爲標準按百分之十五征收之主客各半每月租賃金不及兩元者免捐自置產則估計其相當之租賃金若干亦按百分之十五徵收之維祗捐舗户不及住宅考其性質有似營業稅之一部光復後經臨時省議會議决循舊征收補助地方巡警經費查房捐卽各國之　屋稅應作爲地方之一種收入上届臨時省議會議决補助省縣巡警費以地方政府財源辦保衛地方事業支配最爲適當現准財政部咨送修正稅法草案房捐一目亦列入地方稅内惟課稅止於　肆收額甚微末担負亦未普及目前本省財政困難已達極點似可就原有舗捐推廣及於住宅一律收稅稅率不发妨稍以示區别而便著手旣可平均負擔且能增進收入爰訂徵收方法六條如左請議决 
　　第一條家屋稅區稅目爲兩種一商店稅（卽所辦之房捐是也）一住宅稅 
　　第二條商店稅及住宅稅以本省管轄區域内房屋爲限 
　　第三條商店稅以租賃金爲標準仍按百分之十五徵收之住宅稅亦以租賃金爲標準按百分之五征收之屋主及租賃人各半輸納屋主自居則比擬近榜同等房屋之租賃金推定之每月租賃金不及二元免課其稅 
　　第四條調查商店住宅租賃價格得由各縣知事委託市鄉公所派囎調查再由縣知事核定徵收 
　　第五條徵收商店稅或住宅稅以縣知事署爲征收總機關各市鄉公所爲徵收分機關提實收總數百分之四爲征收費 
　　第六條商店稅及住宅稅責成各縣知事彚總解省由省行政公署通盤籌劃支配各縣地方政費 
　　規復船稅畫一稅則案查蘇省釐局原有附收船捐一項開始於淞滬踵行於蘇常鎭聞併貨捐完納船户水脚之中與商貨無涉前清時船捐收入歲約二十萬元專爲地方舉辦新政之用光復以後暫行停止現在本省财政支絀亟宜規復舊章以圖增進收入本月准財政部咨送修正稅法草案地方稅目亦有船捐一種惟查從前蘇滬兩釐局徵收方法不一松太百貨船捐每百觔須錢十文逢卡押收子口單貨船捐倍之蘇常鎭三處捐率亦同惟以千觔起捐凡免捐貨物及子口單貨一律照捐祇在首卡徵收一道不再重徵一省之中各自爲政殊非整齊畵一之義現値釐正稅法之始應正名船捐爲船稅無論百貨及子口單貨一律按照船量容積每百觔徵收銀圓一分千觔起徵仍在第一徵稅處所收稅一道通過本省不再重徵由本民政長另定船稅票式刋發各稅所委託征稅官吏附屬徵收按月另文報解補助地方政費之不足至吳淞一處向有沙釣船捐設局稽徵係專指沙船釣船兩種與普通船稅有間光復後照舊征收似可母庸變更暫仍其舊應請議决 
　　變通征收忙漕限外加徵案查上屆臨時省議會議决忙漕案期限問題内載餉需緊急應儘年内清完逾限者加二十分之一忙漕一律嗣據武進縣知事以征收忙漕習慣不同請變通議案復經臨時省議會議决從啓征之日起兩個月以内未經完納者加征二十分之一忙漕一律辦理均經都督先後公布施行復查逾恨加征所以徵遲納也原冀糧户憚於加價期限以内或能踴躍輸完無如加收二十分之一各糧户往往以爲數無多不甚注意蓋從前漕糧年外每石加收五百文今以每石五元加收二十之一相去遠甚故就理想上言之旣有加收應無逾恨就事實論之所加較少逾限轉多茲據金山等縣呈請變通前來雖各邑情形容有不同然催征手續因之困難者比比皆是現擬自二年度爲始凡忙漕開征後兩個月納稅人延不納付者將加征之數改爲十分之一期與前清加價無甚懸殊各糧户或能有顧忌不致任意遲滞甘受追呼之累惟事關變通議案合行申明理由送請議决 
 
 
 

Page 12

 
 
   
 
 

Page 13

 
 
自由談 
游戲文章 
[愼防冒牌兇手] [  鈍根]  
　　閘北巡警局懸賞一萬金購拿行刺宋敎仁先生之兇手吾知其兇手必將聯翩而至也夫好名之人能讓千乘之國近世民風好武人皆以暗殺黨自居喜其名之足以震爍世界也行刺宋敎仁雖非善名而惡名亦名也昔人有言不能流芳百世亦當遺臭萬年則宋先生之刺客雖自匿而他人必有冒其名以自豪者矣况又有萬金之賞貧窶者何樂而不爲將見者呌化子命其小呌化子出首老呌化子亨刺客之盛名小呌化子亨萬金之遺產豈非一舉兩得之事乎所望宋先生在天之靈相彼警官勿以冒牌之刺客塞責也 
[滑稽戲評好新鮮話巴戲] [  熱廬] 　 
　　梁鼎芬之哭隆裕悲狀蒼凉鳴咽宛轉直駕龔雲甫之嘆皇靈而上之唐羣英鄭瘋子文斐合演戰長沙唐之工架老當久已膾炙人口舞刀一場如飛花滖雪精采極好三麻子不是過也張士秀大鳳二鳳之雙搖會李鳴鳳之打麫缸均皆詼諧入妙足爲丑角生色梁士詒之尋親記在途備受恐嚇神氣活現白口清楚句句動人其擅長處在胸有經史故能信口道來適成妙諦是日陳振後許世雄陳七奶奶林四奶奶男女合串大嫖院全本燈彩鮮明福情活潑與各舞台常演之新馬路無甚異同徒形其熱閙而已（三） 
[擬道士沈萬清强奸幼女判] [  水] 　　 
　　勘得沈萬清者本正乙之門徒作春申之寓客孤雲野鶴已作出塵人羽服黄冠居然修煉士宜其守虚無宗旨勘破萬綠何期效禽獸行爲有玷清白不第書符賣藥說陰陽騙信愚人豈眞鍊　燒丹調坎離必需　女躉紫千紅之候偶作冶游清風明月之宵不甘岑寂乏李藥師之奇才也想一逢紅拂女無呂純陽之仙術竟敢三戲白牧丹則有幼女童林弟者年款及瓜花還含蕊天眞爛漫猶然嬌小無知門外嬉遊詎料狂且忽遇思爲獵艶之謀别賃藏嬌之窟始則託言憐惜認作螟蛤斷也有意蹂躪狂同蜂蝶携手同行如蘭槳之迎桃葉交頭並臥如梨花之壓海棠身非盤古竟思　破鴻濛力似五丁硬欲開通鳥道遂至含苞豆蔻經暴雨而飄零方蕊天桃遭狂颷而摧折猶曰赤身擁抱雖鐵漢也應動心不知紅粉摧殘卽石人亦爲酸鼻覩芳菲之狼藉是可忍乎受縲絏灾禁覊固鞭宜也及至公堂對簿尙逞狡謀從知地獄之中正爲若輩名爲道士堕諸畜生道　鬼道萬刧奚辭身犯刑章加以繯首刑磔屍刑亦所應得此判（二） 
[戲擬王耕餘寃狀] [  劍] 　　 
　　寃啓者竊耕餘自結婚以後被妻兄指爲雌婆雄以致涉訟公涏貽笑大雅舉父母清白之體暴露亽大庭廣衆之間此固事之無可如何耕餘亦毫無怨恨也所不可解者耕餘之生殖器官長見之醫生驗之旁聽人亦目擊之應有盡有完全無缺不過形式略異耳乃因此之故而遽指爲不能堅舉甚至以爲不能生育豈不寃哉枉也夫羞惡之必人所同具假令耕餘在公堂之上而此物翹然特起不特遭人譁笑亦且成何體統且生殖器見官長時無翹然之必要又何必强之翹然哉此不能堅舉之說之寃也耕餘之娶妻本爲似續計也所以不卽敦倫者一則守寡慾多男之戒一則爲養精蓄銳之謀非眞碌碌無所短長也况婦人之生子由受孕以至臨蓐近者六七月遠者十餘月今耕餘僅十有六夜爲時甚短安得預斷爲始終無用此不能生育之說之寃也至以形式略異爲口實更屬寃乎其寃彼皇帝之天閹尙有妃子太監之刑餘尙有簉室（北京某太監納某妓爲妾事見去年報章）况耕餘之異其形式不異其精神耶詩有之曰顚之倒之又曰倒之顚之可見此物之不妨顚倒倒顚也雖然耕餘至此不怨官長不怨醫生所怨者父母耳不知我父母當日如何吝惜區區功虧一簀而造此不男不女之形也時間之局促歟手續之凌亂歟抑精力有所不足歟恨不起父母而問之然而已經到手之妻子眼睜睜不得亨用寃哉寃哉具寃狀人王耕餘謹白（二） 
尊聞閣詞選 
[春雨] [  小蝶]  
春　如夢壓長廊門掩梨花日漸長深巷明朝間消息小樓昨夜耐思量幾番冷雨欺紅杏一带疎烟銷綠楊葉底流鶯花底蝶暫停檀板和笙簧 
[春晴]  
　　大隄楊枊带朝烟潋艶湖光撲眼前嫩日簾攏春九十畫船簫鼓 
客三千落花滿地飛蝴蝶灌木參天呌杜鵑聞道雲林香市刀游　　 
人多放裡湖船 
自由談話會 
　　宋鈍初先生逝世國民黨哭之甚哀非國民黨亦悲形於色蓋平心論之先生之學養精深寔可於革命偉入中首屈一指民國方當艱難締造之秋先生一死猶折一柱使空架之國家益見搖搖欲墜故人民哀悼之懹全國一致未嘗因黨見而稍减也雖然吾知哭先生者不僅悲先生之死亦以民國前途有無數荒淫暴亂刻民自肥之奸賊盤踞當道天不死之而獨死先生是以悲耳鳴呼先生死不瞑目 
　　或曰先生之被刺必有懹挾私怨不顧大局之奸人爲之主使然吾又聞前日之夜醫院接得一匿名函謂欲刺某某而誤中宋先生無任抱歉云云嗚呼信如此言喑殺之禍示有已時其如民國前途何[  鈍根]  
[輓息影廬主人] [  楊瘦鶴] 　 
　　懶從塵海寄浮生手折梅花返玉京勝有清詩時觸目暗窗風雨不成聲 
　　碧天無盡水無邊扶病風前哭逝川文字有靈應記取會須重結再生綠 
　　重累何能遽卸肩孤鸞雛鳳泣寒烟玉樓自古才無數怎把斯人喚上天 
　　也知足迹羺天下曾把頭銜署地仙過眼雲烟成往事爲君回首一凄然 
　　待向何人托妻子直須後死護詩文他時寒食春風裏宿草墳前我哭君 
　　心肝嘔出眞無頼骨肉零丁劇可哀此後相思　何處燈前時取舊書開 
劇談[  玄郎]  
[舊劇中之不可解者]  
　　花蝴蝶劇姜永志因缺少盤費夜至天潼鎭某員外家盜銀員外合家開筵暢飲唱過幾句西皮後接入姜永志扒槓一場撥之戲情上此槓似屬員外家中之物乃飾員外及安人與小姐者俱停杯擱箸兩目炯炯直注槓上飽秆武生翻槓之好身手合家旣目睹此情而乃漫不驚急呌喊一任其入府殺女刧財以去是眞不可解 
收關勝一劇關勝被擒按之水漩傳係梁山衆好漢用絆馬索絆倒其馬陷於土坑而擒住者故飾關滕者演至此甩一觔斗斯可矣乃滬上武二花多喜摔壳子常疊起三四檯直攀而上花榮燕青扈三娘孫二娘等又爲之扶住檯脚勝始從檯上甩下而受擒焉竊思勝旣扒得如此之高又見梁山衆好漢植立呆望不來襲擊應早扒山越嶺而遠遁矣何又聳身躍下自投羅網乎是亦不可解 
奪小沛中呂布青年玉貌面龐光滑劉備頦下黑鬚已纍纍矣乃備赴宴時布携其手而直呼贒弟夫宴會之時自古爲謙讓之地布卽年長於備亦應以兄呼这乃老少懸殊稱呼顚倒豈眞挾功而驕乎是又不可解 
劇本攷實 
[楊家將全本] [  便便]  
　　楊家將全本本金刀傳而作其事不盡虚也按宋史楊業本傳業并州太魇人自幼倜儻任俠善騎射喜　　　曰我他日爲將用兵亦猶用　犬逐雉兔耳事北漢劉崇以驍勇聞官建雄軍節度使每戰必捷人稱楊無敵北漢賜姓名爲劉斷業宋太宗征太原業勸其主劉斷元（劉知遠之姪）降宋復姓爲楊名業然續通鑑東都事略九國志三書則言斷元先降太宗以書招斷業斷業慟哭釋甲來見業係忠羲之士斷無勸降之理當從通鑑諸書爲長太宗見業大喜以業老於邊事使駐雁門屢敗契丹邊將忌其功潜上誘書斥言其短帝封其奏以付業雍熙三年大軍北征以忠武軍節度使潘美爲行營都部署命業副之使蔚州刺史王侁順州圑練使劉文裕護其軍連拔雲應寰朔四州而契丹敗曹彬一軍於岐溝復陷寰州業謂美等曰今契丹勢盛不可與戰第取三州之民内徒王　劉文裕主戰業曰戰則必敗　曰君候素號無敵今逗撓不戰得母有他志乎業曰業非避死者特慮多傷士卒今君責業以不死業當爲諸君先臨行泣謂美曰此行必敗業以太原降將天子不殺而授兵柄非縱敵不擊蓋欲效尺寸以報國恩今諸君責業以避敵業當先死於敵因指陳家谷口曰諸君於此張步兵强弩爲左右翼以爲援業轉戰至此無遺類矣美卽使王　領兵陳於谷口自寅至已　使人登臺望之誤爲契丹敗走欲爭其匣卽領兵離谷口潘美止之不從行二十里聞業敗卽揮兵却走業力戰自午至暮果至谷口望見無人撫膺大慟再率帳下士　力戰身被數十槍士卒殆盡猶手刃數十百人馬重傷不能進遂爲契丹所擒其子延玉從殁於陣業太息曰帝遇我厚思　　投稿者丁悚丁悚號幕琴浙江嘉善人現庽上海老北門昌泰質 
捍邊克敵以報反爲奸臣所迫致敗王師尙何面目求活耶乃不食三日而死此兩狼山李陵碑諸劇所從出也帝闻痛惜下詔旌之曰故雲州觀察使楊業誠堅金石氣激風雲挺隴上之雄才本山西之茂族自委戎乘式資戰功方提貔虎之師以效邊陲之用而羣師背約援兵不前獨以孤軍陷於沙漠勁果　厲有死不回求之古人何以加此可赠太尉大同軍節度龠賜其家布帛千匹粟千石潘美削三官王侁劉文裕除名由是言之楊業害於王侁之手潘美之罪猶當末减考美亦宋初名將但其時年老頽唐手掌兵權而不能禁制麾下遂使駡名千載致謂楊氏諸郎均爲所害此則後人附會未足信也楊業諸子見於史者曰延玉延朗延浦延訓延環延貴延彬延朗後改名延昭最知名世傳業有一女則無可考史稱延昭智勇善戰所得俸賜悉以犒軍未嘗問家事出入騎從如小校號令嚴明與士卒同甘苦遇敵必身先行陣克敵則推功於下故人樂爲之用在邊防二十餘年契丹憚之稱爲楊六郎後人因之遂有楊氏諸郎之稱延昭眲文廣以討賊張海功授殿直范文正公仲淹宣撫陜西招置　下後從狄青南征有功爲定州路副都總管遷步軍翥虞侯世傳延昭子爲忠保忠保子爲文廣於其中多增一代亦無謂之甚矣世稱楊業妻老令婆曰余太君劇演佘塘關一齣謂係令公結婚時事而實則老令婆非佘姓按前清畢秋帆尙書金石記云楊業妻乃折德扆之女世稱折太君則佘塘關一齣其爲子虚亦不問可知矣（二） 
小說 
政治小說 
[鐵血男兒（八十二）] [  常覺　獨鹤]  
　　白微笑曰然則陛下其將一戰乎鳥雙目炯炯凛　然曰戰乎吾不戰則已戰則當使彼虎狼之國棄甲曳戈汗顏無地以自慚其弄兵崇仇之失以自悔其塗炭生靈之罪何則吾民有一特性焉足以　轢全球邁越萬古即以僕論謫居遐荒如是其久而此種特性仍未就消滅特性維何即吾民愛同胞愛社稷愛此錦繡河山有較飲食男女尤爲一往情深者吾恐文明富庶之西方諸大國尙未足與語此是故戰雲一起不啻發動吾民之愛國熱將見父老子弟皆荷戈從戎一决勝負非紅旗報捷齊唱凱歌或馬革裏尸與國同盡則自巴爾幹至吾北境烽煙固不肯息也君謂宜背城借一實獲吾心卽不幸而敗至於骨暴原野社屋邱墟而雄心未死浩氣長存亦較之俞生視息　顏爲人奴者優勝多矣 
　　白聆鳥語亦激昂慷慨沈思有頃復謂鳥曰陛下究有若干精練之兵可恃以無恐者鳥曰各村民圑及諸營軍士皆僕躬自校閱訓練有素合之得萬餘衆又有宿將馬丁尼以統率之可以一戰且僕敢言西奥司兵皆天生勁旅邇來練習野戰又極嫻熟若以統率五千鐵騎數隊置之疆塲必能殺敵致查以揚我武也白曰然則炮隊何如矣鳥曰自得范黛赠砲後僕已盡心力而爲之布置略備惟尙苦少巨砲猶留缺點君且靜聽僕將舉平昔所籌畫保衛巴爾幹者以告白應之鳥遂滔滔然叙述其韜略詞旨奮發意熊雄傑且似爲白言所激動口講指畫間頗含義憤其氣槪逈異平日白固喜研究軍事者傾聽之餘殊津津有味 
　　烏語良久始畢其說爲詢白曰君此後將如何白曰事變之來必有一處有精確之報告外硻將長居此設烟雲忽起除日日新聞外擬與鈕約報通信藉知眞消息烏曰甚善此實大好新聞紙也居今之世惟英與美實崇尙自由主張公理僕曾爲貴國效力戰事强鄰相迫尙當求其一持公論也語次聞叩關聲一侍衛入額手爲禮畢謂烏曰土使阿芬登來求速見（二） 
愛情小說 
[自由花彈詞（十二）] [  天虚我生]  
這裏楊人子等待衆學生去後眼看着儷簫和玉梅也自去了那　愛蘭小姐竟也獨行踽踽的珊珊而去只可恨自家要守着規則不能　捕上去講得一言半語他心裏好不煩悶幸喜有个劍華小姐將他約下他便存下个聊以解嘲的念頭看看日已已沈天將近晚他便｀｀｀｀ 
出門閑步上天街只見那山水含煙晚景佳繞廓垂楊皆入畫幾家燈火隔重沙行來不覺到盤門下認得是窺塔橋邊第四家小扣銅環花底立早有雛　來啓竹離巴 
呀我道是那个原來是楊公子來了世空笑道痴丫頭不是我還有誰來那丫頭不禁抿嘴兒笑了起來列位你看這楊公子眞眞是蘇州人說像煞有介事那劍華小姐　的朋友豈止楊公子一個倒說不是我還有誰來可不要被那丫頭恥笑不過楊公子心裏總只道除了我没有别个的了大凡男人家着了迷的心思總是个个如此也就莫怪且說當下楊公子進得門來 
　　只見那萬竽脩竹綠陰遮一带羊腸石徑斜繞過游廊随影動早有个艶妝人倚碧窗紗眉彎笑展初三月玉類嬌添一片霞綫把一聲公子喚好似那流鸞啼出繡球花　　世空含笑搴幃入打疊起一種温存對劍華 
　　因道妺妺回來尙早這幾天可不把妺发妺悶死了麽劍華笑道你還講呢可不是因了你才把我悶个半死誰願意進那撈什子的學堂分明是把个囚籠來囚着我呢打今兒个起便饒我不去也罷公子笑道好妺妺你也可憐見我我那裏想得到我母親要管束的這樣緊法你在裏面還有幾十个姊姊妺妺伴着你倒也罷了可憐我呢｀｀｀ 
　　分明拘縛在官衙行止還防一步差鎭日家紛紛多少事直把我胸中攪得个亂如蔴晚來便把中門銷只許我青草地塘獨蛙室邇那堪人則遠怎禁得心中癢癢没掻　尋常是一刻千金價那知道一日三秋願更賒待借个電音呼妺妺又偏偏遇着那老人家 
　　劍華笑道說起你家太太眞也可惡到了極處他那个電話再也不容人去直接難道怕人家嘴裏也會怎麽樣了不成昨兒有許多同學的都在那裏商量要求直接電話的權利果然能　要求得下那就便當得多了（二） 
短篇滑稽 
[梅花村] [  嘉定二我]  
　　楊子江以西崑崙山以北好望角以南桃花源以東有一小村落焉 
　　村中多梅叢四週無雜樹皎潔其色芬芳其香世人名之曰梅花村 
　　某日二我出遊郊外信步行忘路之遠近無何至村口梅花開放何止萬樹望之如琉璃世界一白無際風搖樹動梅花均點首作歡迎來賓狀 
　　入村村中耉少不分男女無别天氣無寒暖居住無定所梅花　時開放無花落花開之感 
　　村中人不飲望梅可以止渴 
　　村中人不食嚼梅可以充飢 
　　村中人不衣清白之體與梅花相映 
　　村中人來問其名瞠目不能對村人素不名故不知名爲何物人卽是我我即是人無人我之分無親疏之别相見但笑無怒容是以村中無私產無恒業日出而作日入而息怡然自樂一村大同萬物歸公 
　　村中人不知有父母父母亦不認誰爲子誰爲孫 
　　村中人不知有夫婦夫婦亦不認誰爲郎誰爲婦 
　　語以村外事村中人不知也然村中事亦不足爲外人道 
　　二我歸明日再往迷途不果（二）（我此作脫胎桃花源記而結句禾置尋病終三字似屬缺點質之二我以爲何如鈍根戲注 
 
[投稿者小影] 今日開始刋登海内文家贊成此與者希速以玉照惠寄爲幸 
 
 

Page 14

 
 
   
 
