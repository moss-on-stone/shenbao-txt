# 1892 - 160 - 4906877

 

Page 1

 
 
[續解臥牛山捐欵] [  申報館協振所席裕祺謹啓]  
　　刻接藩振聲大善士來函悉山東臥牛山紡績局欵項不敷寡婦孤兒嗷嗷待哺本協振所因將各善士所捐洋三百元會同仁濟善堂解往應用惟　目下南省籌貲非易北方翹盼良殷旣已竭力在前萬不能半途而廢所望仁人義士各解囊金莫虧一簀之功俾拯萬人之命此則裕祺所望雲九叩以俟命者爾 
[讀長興學記書後]  
　　長興學記者皆記爲學之功者　以記於陀城長興里學舍故謂之長興學記誰記之西樵康先生祖詒記之也先生根柢六經榘臬宋儒因及門之請業　記此以示爲學之程大旨折衷於孔子而卽借孔子之言以爲學之綱領由綱領而更推至於條目焉學者苟能遵而循之則孔子之道墜而復升絶而復續其爲功於聖教者豈淺鮮哉同鄉經君蓮珊剙池上草堂於滬南延兩師以課其子若侄究心於學者至老而彌篤昨以此記見示披而讀之知康先生之講學有非淺操者所能窺測者矣其書首言性次言學有性無學人人相等無判賢愚故學也者所以示人禽之别也而學尤以勉强爲要蓋上知之人能有幾何勉强而行之及其成功一也而學之究竟則歸重於仁學也者所以學爲人也仁也者人也又繼之以講學講學者所以明道也講學之法則分爲綱　四曰志於道據於德依於仁游於藝志道中分爲條目者四一曰格物二曰勵節三曰辨惑四曰愼獨據德中亦分爲條目者四一曰主靜出倪二曰養心不動三曰變化氣質四曰檢攝威儀依仁中又分四條目一日敷行教弟二曰崇尚任恤三曰廣宣教惠四曰同體飢溺游藝中亦分四條目一曰義理之學二曰經世之學三曰考据之學四曰詞章之學另有一條曰補六藝之學蓋以六藝之中有射御於古爲美今則無用因酌改之禮樂書覈則仍其舊而補之以圖與鎗圖者圖譜之學凡天文地理山川形勢與夫制作一切皆可圖而出之庶幾不僅爲紙上之空談鎗卽火鎗所以代弓矢者也古者士大夫皆習射使天下無不可用之人今弓矢不足用凡臨陣皆用火槍故爲士者宜習此以備他日之用當以春秋佳日擇地習學六藝旣通而後推而廣之曰科舉之學其目則一曰經義二曰策問三曰詩賦四曰楷法繼之者則曰講學曰説經曰讀書曰習禮曰論文曰日課而殿之以四恥一恥無志二恥徇俗三恥鄙各四恥懦弱康先生之言盡于此矣其中最奇者則爲格物一條以格爲扞格之格以物爲外物之物言爲學之始首在杆格外物樂記曰人生而靜天之性也感於物而動性之欲也物至知至而後好惡形焉好惡無節於内知誘於外不能反中天理滅矣夫物之感人無窮而人之好惡無節則是物至而人化物也人化物也者滅天理而竊人欲也孟子曰耳目之官不　　蔽於物物交物則引之而已先立其大者則其小者不能奪也斯爲大人而已大學爲大人之學大人在不爲物所引奪非扞格外物而何朱子述程子之學主涵養用敬又中傭章句云非存心無以致知卽扞格外物而後能致知也大旨已合不過一時誤解耳夫學者如牛毛成者如麟角成學之難由於外物所引也高科美官貨賄什器舉目皆是習之數十年熒之千萬人非有勇猛之力精進之功摧陷廓清比於武事豈能格之哉學者當視之如毒蛇猛虎大火怨賊念念在兹芟除洗伐而後能成金剛不壞身此是學者人門第一功夫道者修元佛氏煉魂皆有堅定之力而後能入道豈吾儒可以從容得之乎若大端旣立則清明在躬志氣如神其於爲學恩過半矣此一説也其原出於司馬氏而適與朱子之説相反且不特闢朱注而已也正以救近時之謬託格物而流於旁門雜技混士與工而無所區别者下一脑後針説雖奇固不軌於正也慨自學者凌夷師資無自前者余　霧裏看花客得見李生所著訓學良規專言教學之法寡未生又擴而充之其書大有益於世道因　手民排　數干部以送人今年有同鄉會稽孫君壽庭寄洋來續購是書而書早送罄施少欽封翁聞之立出資屬董排千部以成美舉而廣師傳誠義舉也康先生學記其所以裨益於後世之學者其功當不在乎訓學良規之下經君旣心儀之曷不爲之翻印以惠學人聞此書無他本則翻　尤不可緩也夫分人以財謂之惠教人以善謂之思以訓學之書資人則其爲忠也大矣余旣卒讀而復書其後不禁於經君乎有厚望焉 
[諭旨恭錄]  
　　五月十三日太常寺題五月二十七日夏至大祀地於方澤看視牲隻奉旨遣載勛視牲啓秀看牲欽此 
[本館接奉電音]  
　　昨由京友電傳上諭一道敬謹譯登○五月二十日奉上諭都察院奏已革總管椿齡遣抱呈訴被叅寃抑並有牽涉馬蘭鎭總兵各節奏明請旨一摺案關陵寢重地屬官訐告大員亟應澈底根究著派責恒周德潤馳驛前往東陵秉公查辦據實具奏隨帶司員著一併馳驛抱呈方生該部照例解往備質欽此 
[鳩江雜俎]  
　　蕪湖爲米糧薈萃之區　帮商賈麕集採辦航海銷售每年計數約有二三百萬石巿面之盛衰關税之盈絀均視此爲轉移近因内地蝗蟲紛起督撫兩大憲俱有專諭至蕪飭楊觀察體察情形應否遏糴楊觀察悉心斟酌以蝗蟲雖多幸秧針　揷爲時尚早若果不能撲滅再行酌度禀請施行商賈聞之無不頌觀察之善體商情統籌全局深得因時制宜之道云○保甲局抽收貨捐商民未免怨咨廣商聨名禀求豁免未蒙允准此已記諸前報兹聞袁觀察以事情重大卽於五月初七日赴皖禀商撫憲十一日乘輪回蕪十二日又坐官舫導以小火輪赴金陵謁見制憲如何辦理容俟續聞○内河關委員江鹿門少尹於本月十四日因病仙逝所遺之差尚未知何人接辦也○新授太平府學訓導黄少卿廣文裕後奉藩憲飭知赴任於本月初八日接篆按廣文係淝水優行明經詩古文詞素推文壇飛將今者振鐸姑熟後進譽髦當共沐春風化雨矣○保甲局向有小火輪一艘名鐵皮泊於江滸以便不時差遣一夕該船司火寍人某甲偶赴友人家縱酒論心酩酊　回約赴二街三元閣烟館餐霞吸霧以遣良宵旣畢而出宿酲未醒行至巷口竟與青皮乙丙等碰撞乙内出言辱駡甲亦反唇相稽乙内怒揮以老拳申不能敵玉山遽倒身畔對時表金約指悉爲青皮攫去一　而散有同鄉某丁足之急赴保甲局控訴由某弁率領兵勇馳至青皮已各鳥獸散旋飭地保拘 
 
 

Page 2

 
 
獲二名送局饒芷香大令升座提訊乙供向開小銀匠店丙供開設茶館平日皆安分營生大令笑謂曰爾等實開青皮店耳本委早已訪知劣跡且汝身穿長衫何以足穿薄底快鞭其非善類可知飭各掌頰數十下訊問贓物何在答稱毆時尚有某某等數名想必被伊等攫去大令責令賠償乙等唯唯大令諭令將黨羽悉數指交始准取保○蔣家巷口河漘泊一寍船滿載白米待價而沽米客偶不經心行至跳板上失足落河船夥急出撈救已入鮫宮深處永不回頭彼岸矣次日懸　　蚨二十元始經善泅者落河底撈獲屍身負之而上備棺盛殮否則恐飽江魚之腹矣○本月十三日相傳爲關聖誕辰黎明楊子通觀察及文武各官俱詣廟中拈香城廂店鋪會館亦皆香花供養燈燭輝煌先一夕雇清音一部爲神餪食秦腔崑曲喧然雜陳業吹彈者爲之應接不暇○育嬰堂由官紳合力創設度地於西湖池畔鳩工建造於去秋落成旋卽開堂收養嬰孩迄今已有四十餘口除隨時爲人家具保領作童養媳外尚存二十餘口在堂由乳媪盡心哺育本月初九日邑宰王明府假座該堂請楊觀察赴宴觀察欣然命駕見堂中規模嚴肅井井有條嬰　亦皆壯實大爲嘉許立飭賚賞乳媪每人青蚨四百翼嬰孩每口一百翼傭役人等亦各賞賚有加按此堂由城中紳士程孟侯孝廉彭赤霞明經朱錫農茂才建議請於前道憲成端甫觀察遍邀商富踴躍解囊不及一年已成此莫大善舉迄今仍由三君子隨時到堂核算帳目將收支各欵按月繕列清單榜示通衢不若别處善堂上下其手莫可窮詰也故讑者咸歸功於三君子之造福蒼生實無涯涘云 
[潯陽紀事]  
　　近日有一青年婦携帶五六齡幼孩蹀躞街頭沿門求乞足將進而不前口欲言而又止知非慣以行乞爲事者有人憐而詢之自言姓朱係蘇州人丈夫在日貿易海上被漢皋某甲欠銀若干今往索取未獲相遇欲回滬瀆則所帶川資早已告罄窮途躑躅致與卑田院中人爲伍語畢嚶嚶啜泣適爲道署幕府許君昆仲所聞爲之惻然贈以洋蚨八元青銅五百翼母子遂於十一日搭江孚輪船東下按許君昆仲在道幕分掌刑錢兩席十有餘年爲歴任觀察所推重生平好行其德如設同仁官醫局施醫施藥施賑等項無不次第舉行解囊不吝朱氏婦幸遇仁人助以資斧得免淪落他鄉不可謂非幸事也○本月十一日江裕輪船上水有母子二人上船求乞因人衆擁擠丐子失足墮江施救不及蹤迹杳然丐母慟哭不已輪船帳房憐之給以洋四元錢一貫船中搭客具慈悲心者相與慷慨解囊多少不等約共集洋十六元此後不憂凍餒而思子之心究不能已也 
[設局收蝗]  
　　揚城東北鄉間以去歲飛蝗遺子深入土中蠕蠕欲動江都縣林大令前往履勘此已載入前報兹聞某泉縣李大令亦往查勘蓋恐近水之區魚暇遺子變而爲蝗其高阜山田亦難免上年飛蝗遺孽遂先事預防出示曉諭並諭令鄉保團董赶卽督率農夫迅速搜挖一面於城外天寍寺公道橋陳家集邵伯鎭等處設局收買蠕子一經挖獲卽就近載至局中由局秤收每斤給錢三十文以示鼓勵想各鄉民旣可自保田禾又得各謀生計定必踴躍從事以殲此么魔小醜也 
[曲突徙薪]  
　　本月十三晚上燈後　州新城馬神廟東邊巷内某姓家因晚炊遺火遂致烟霧迷漫正欲鳴鉦告警幸隣人紛紛會集汲水灌救得以熄滅然屋内緣柱均已燬焦誠險矣哉又北皮巿街某善堂前進屋内堆積柴薪甚多十二日忽見積薪中火光烈烈幸當白晝奮力灌救應手而滅僅燬堆頂柴二束誠大幸也説者謂該堂内皆係瞽目殘疾之人平日於火燭頗能謹愼柴房内更無星火今忽被燃急索解人不得或謂該堂與東嶽廟後樓毗連樓上素有狐仙其殆仙人遊戲與此則無稽之談不足供大方一噱也 
[示平物價]  
　　揚城旱烟茶食糟醬等店向皆攙和小錢行使自前此示禁私錢後巿廛一律通用西典錢奈各鋪不知輕重過事苛求雖稍小紅錢亦不肯收受小民苦之不免嘖有煩言江都甘泉兩縣尊知輿論不平遂出示平價大旨謂巿廛買賣務必公平私錢固于例禁故擡價值亦律有明條合亟出示平價自示之後各行店鋪亦不得藉示禁私錢任意挑剔剝削小民貨物均須平價出售或比較原價酌量折减庶買賣各得其平一時圍而觀者如堵牆無不額手頌兩縣尊之辦事公允云 
[麋臺屐印]  
　　江蘇按司獄孫知法绿涓吉本月十七日辰刻接印任事署中差役以次排班叩見禮也○本月十二日午後　某營勇某甲持錢向蘇州閶門外吊橋堍顧德其醬園内購鹽一斤園夥檢出鵝眼　一枚向易大者甲卽出言不遜乙亦盛氣難平口角之餘繼以用武互相扭結併作一團有某丙者更助之肆毆拳中甲之腰際甲仆地大駡乙又舉足踢小腹中傷及要害登時面　灰土氣息奄奄旁人撫之則已體如冰冷園主恐釀成人命急延醫者爲之施治用藥少許灌之逾時乃醒遂奔往中蒙報知其事將甲舁回據　者云雖有生機尚難保其無礙須逾半月方可轉危爲安現在園主許出養傷　以免家屬饒舌噫逞一朝之忿以致災及其身若乙内　眞　謂血氣用事者哉然甲亦未可謂閲歴有得也○前報載滸墅關王姓錢布行被盜刦去數千金繕單報案云云本月某日龍覲宸軍門所帶緝私營某哨官方在吳江緝案驀見有江北人三名持貴重物向某當鋪質錢形迹離奇頗滋疑竇拘獲研訊未知口供若何傳聞確係此案正犯然堅不肯供出餘黨若干現已解送縣署請懲想推鞫之餘不難水落石出也 
[杭州試事]  
　　浙江學政陳六舟宗師考試湖州府屬於五月初二日竣事旋卽按試嘉興約十餘日試畢屈計按臨杭郡當在夏至節前各學廣文遂諭令民商旗三籍文童於本月十七日親往明倫堂報名塡册生員則定於二十一日取齊 
[白下瑣言]  
　　英國水師提督費禮滿掌駕河德爾文案包勒中軍副將歐格理威蕪湖領事福格林江南主教倪懷綸教士蘇　章因事至金陵旣抵下關先由洋務局委員關君朝杰問詢來歴答稱來謁制軍遂據情照會首縣預備輿馬夫役在江干候十四日各業肩輿入城赴洋務總局與總辦略談片刻總辦飭人向峴帥禀明隨陪伺至節署斯時藩巡二憲督率印委及三大營諸統領衣冠齊集旣而客西員以名剌投入由文武巡捕引之而進砲聲大作重門洞開峴帥接見於東花廳各道寒温旋設酒點欵待譯員傳遞言語旅進旅退栗六不遑縱談良久始各興辭而出次晨制軍親詣兵輪船謝步至所議何事聞係二道高井購教堂一案然歟否歟未敢臆測也○水師學堂創自桂觀察薌亭旣而觀察攝篆徐州上游因委郭月樓觀察繼其後未久復改委楊誠之沈愛倉二觀察兹者桂觀察交卸來寗制軍仍畀以此任本月十五日赴督轅謝委後日内卽可接差矣 
[鐵甕江聲]  
　　鎭屬山田較多每以旱乾爲慮上年當道建議開濬水塘多處以便灌溉之用今春酌派司事勘估興辦前報曾紀其　迄今各處塘工一律告竣王可莊太守率同經辦員紳於十四五等日親赴東南鄉一帶勘視工程水利旣興農田可資潤澤矣○蝗子發生蠢蠢欲動所在皆有王大令連日親赴鄉間督同營勇鄉民認眞撲滅不知能悉數殲除否○十三日午刻有划船一艘容與中流突有人　阻大聲呼救岸上居人聞聲麕集爭相詢問據其人言生有男女兩孩前日被船上人拐去一路追尋至此始得遇見船上人欲遁不得當被　　扭送縣署訊究一鞫吐實若何定擬尚待續聞○十三日爲關聖誕辰廣東會館向例演劇數日藉邀神貺上年因各處閙教案起恐肇事端停止演劇今年首事等公義仍照舊章舉辦先期　定名班開演兩日郡廟亦演戲數日笙歌起處裙屐紛來極一時之　事 
[嘉興試事]  
　　浙江　政陳大宗　歲試嘉興府屬諸題已見報章兹又悉某日提覆各文童題其知可及也兩句作起講覆試題子曰弟 
 
 

Page 3

 
 
子入則孝全章賦得硯田得耕字試畢於本月十七日下午排齊全副儀仗赴各署投剌十八晨一等生員叅謁發落新進生隨起節回杭州 
[繡水秧鍼]  
　　某日嘉興南門外郭姓婦挈年甫十齡之鴉婢乘船往婿家赴湯餅會行至蘇州塘涇橋附近婢戲持櫓摇之一失足間墜入河内舟子大聲呼救急招人設法打撈迨撈獲則已氣息全無乃另雇舟將屍載回爲之棺殮復延高僧唪經超度喚母屬舁柩歸鄉○禾中諸無賴專意拿獲私錢藉端敲詐一日有大街萬通莊傭人送私錢一包至某處無賴見而向奪傭謂酒資非所吝惟求偕至莊内庶免我從中作難中有富阿三者允之及至傭先入内述悉緣由隨有數學徒持械而出扭住亂毆復交地保捆送捕署朱少尉提訊之下飭責數百板轉送秀水縣署劉邑尊訊知始末吊出原贓飭責五百板押候嚴懲 
[浣沙溪影]  
　　由宜昌遵陸而下有地名曰羊者爲長陽長樂毗連之處深山窮谷草長人稀不知何時來猛虎一頭時或出而傷人人皆望而生畏邇者醵資延湖南獵户圍而就擒權之有三百餘斤之重噫昔日張牙舞爪逞我雄强此時戢尾垂頭任人玩弄千古元惡巨憝大抵如斯從未有一世之雄至末路而不一敗塗地者虎其小焉者也○前者張香帥委裕太守至宜昌辦理匪徒滋事之案至臘月回省近又乘昌和輪船到來意者其交兌賠欵乎○某棉花店主原籍麻城垂暮之年苦無子嗣前年撫同鄉人爲螟蛉子自以爲慰情聊勝於無教之誨之當亦可望式榖之似矣不料某日忽囊括銀錢簪珥復向各鋪支取各餘金一去無蹤竟似寥天黄鶴嘻騙子之計誠毒矣哉○落地厘捐局設在大南門外凡鄉人之抱布入巿者每匹税錢八文定章以五匹起碼少則不税近則雖一匹亦必收捐民皆苦之○上月二十三日之晚風雨雷電徹夜不休傳聞西鄉某處起蛟近日晴雨無常晴則熱似洪爐雨則冾如冰窖保生者雖隨時謹愼恐亦不免疹癘之灾也 
[閩垣紀事]  
　　福州來信云五月初三四日上游洪水横流勢甚湍急至初八日洪山橋南臺洲尾南城口及城内文藻山等低窪之地水深尺餘初十晨天氣暢晴未幾復陰雲四合水來稍緩積潦漸消客有興揭厲之嗟者皆倩貧民背負十一二日連下大雨水又有竿頭日進之勢不知過此以後能不致涤洞之災否也○福州向用票條然錢店每有倒閉之害現在官憲以小銀錢代之民皆稱便所有從前錢票一律作九折計算介其議者始於醬園布帛綢縀各鋪繼之官見錢巿似有轉機下　各錢鋪槪出大錢票舊票則每百作大錢九十二文日來舊票業已支清巿儈立有章程凡新票蓋有小戳書明十足大錢者每千亦减去四五十文不等無戳之票始免减兌閩侯二縣宰燭知其弊立碑永禁行用票條以及票内蓋用十足等小戳倘敢故違禁令定卽重懲詎料碑碣屼然而城臺銀價竟任竟驟貴閩邑宰恐變本加厲復示定每番票一元不准换錢至一千以上擇違禁者數家先罰戲三臺以爲前車之戒奉禁未久每釋票卽換至一千零二文意者官固未及聞知耶否則三尺森嚴斷不能爲若輩稍恕也○西湖距西關祗咫尺地端午節好事者划賽龍舟都人士團扇輕衫相約游行岸上柳外雕鞍公子騎水邊團扇麗人行眞昇平勝事也有村女年甫及笄天姿國色行至西門外被人圍在垓心頭上簪環任情攫取正在進退維谷之際幸有相識者力爲保護始出重圍然已破粉結眉花容狼藉矣○督轅凡有遞京奏摺及貢品等向委標下差弁齎行俗呼爲摺差所過地方均須派人護送有蕭弁長泰者瞻敢假充摺差僞造奏摺自省起程沿途經過各州縣勒收差費以飽私囊某縣令　破其奸立時拘住一面將情禀報上憲上憲委張大令家　前往押解隨卽解回省垣聽候研究是眞瞻大妄爲自投法網者矣○五月以來雨多晴少閩侯兩邑宰關心民瘼逐日親詣于山大士殿祈晴○分發福建巡檢朱少尹以被划鰍礮臺勇丁李孔于毆傷等情禀諸閩縣蔡大令當堂騐明頭面小腹四傷塡格附卷存案旋卽上禀督轅兼閩督希軍憲將信將疑遂批其禀尾云據禀是否屬實仰營務處鹽法龍道查明禀覆核辦禀發仍繳兹龍觀祭已札委劉鏡如大令恕爲之查辦矣 
[憲節將臨]  
　　新任江蘇巡撫奎大中丞俊將次來滬上海縣袁海觀大令卽飭辦差家丁在各碼頭伺候並在天后宮側星使行轅預備供張 
[水龍互賽]  
　　昨日相傳分龍日城廂内外各洋龍循例在南門外校塲試演午後一點鐘輔元堂果育堂復善堂天主堂沈香閣保安會小九華錢業花業道轅坎濟社十鋪等處洋龍水龍均由各會首督同龍夫水夫或携皮條或挑水桶紛紛馳至校塲依次排立俄而關道憲聶觀察提右營傅叅戎松海防劉司馬上海縣袁大令鳴騶涖止步入演武廳各堂董衣冠迎迓俄而各官升座卽命各龍試演但見萬道銀泉憑空倒瀉廬山瀑布遜此壯觀各官閲畢遂命駕回署有作壁上觀者謂十鋪及輔元堂二龍最爲出色龍上紥成彩毬輝煌璀璨並有一童子手執令旗各龍夫均穿黑白二色短衣一律斬新至噴水最高者則推小九華之洋龍一時無出其右 
[爭屋肇釁]  
　　孀婦某氏在南巿鹹瓜街開設棕印店嗣因翻造房屋將店遷移迄今工程告竣遂擬重回舊處前日正在搬運什物忽有閩人某甲在門口攔住大喝曰此處房屋係我租定爾何人斯敢來送死該氏以其欺人太甚糾領多人與之角力甲亦號召十餘人欲决一勝負嗣爲地甲所聞前來調處不知如何了局也 
[示期集訊]  
　　寗人魏勉齋與李松雲在縣互控木輪船一案昨經袁大令批示略謂朱友樵蔡應庚已據家屬禀明人不在滬應免傳訊惟委勉齋等一于人仰原差趙金傳齊到案本縣定於本月廿二日集訊察斷 
[札委鄰封]  
　　川沙人陸春春牽牛一頭行至滬上售與住居新閘之王阿大家旋有李惠生追至指陸行竊扭控是處巡防局局員桂二尹研訊以陸狡展判笞三百板交捕看管俄而陸神色慘變送至醫院療治無效而斃卽由三圖地保報縣請騐袁海觀大令檢騐後又據屍母陸談氏屍弟陸文炳投縣喊稱春春身死不明求請伸寃該局員亦將李等片送到縣大令再爲集訊因原被供詞各執著候查明核辦此皆見諸前報者也兹悉陸談氏等查知陸春春實係受傷身死因於前日在縣具結求請開棺相騐大令卽赴道轅據實禀明請委隣封相騐聶觀察遂飭寳山縣馬漁珊明府帶同日作書役人等來滬相騐昨日上海縣袁大令派原差並執事人等在滬北天后宮後面伺候原差亦帶同夥役往老閘橋以北寳山縣境保安堂義塚起出陸春春屍棺當在左近預備屍塲以便馬明府來滬時相騐呈相騐情形容後詳錄 
[押候具保]  
　　金阿二因毆斃伊父由上海縣訊明正法並將金阿二之兄金阿大卽金茂和發往陜西潼關充軍旋因二次遇赦由該地方官備文將茂和遞解回籍抵滬後袁海觀大令諭飭收所候訊此已紀諸報章前日大令升堂提訊金茂和供稱小的係本邑人今年三十八歲家住廿八保三圖金家恭地方尚有老母及弟小的於三十歲時七月間起解十月卽至潼關現遇恩赦遞回叩求恩典大令得　卽著還所聽候飭傳三圖地保到案具保 
[野雞肇禍]  
　　英包探顧阿六禀稱小的查得俞長子被謝福生袁阿兆等拽至泥城外賽馬塲攢毆以致身上受傷因拘謝袁送案俞訴稱小的係寍波人向爲薙髮匠曾與治下福臨里野雞流娼相識前晚知野雞臥病前往料理湯藥突有素不相識之馬夫一擁而上拽小的至賽馬塲揮拳肆擊以致受傷毆畢將小的抛在是處其時小的已不省人事旣而野雞飭女傭跟尋而至得以舁歸謝袁同供稱小的等皆寗波人現在治下當馬夫不敢行兇尚求恩宥顧包探又禀稱小的查得先有馬夫名阿三者與野雞結露水因緣俞亦曾留嚙臂盟是日因將醋甕掀翻以致阿三糾集謝袁等人扭俞毒毆現在阿三已避匿無蹤野雞所雇龜奴及俞認明謝袁確在塲毆擊野雞傭婦某氏供稱阿三先來與野雞同宿 
 
 

Page 4

 
 
給以洋銀一元旋卽索回旣而野雞患病在牀俞爲之秤藥量水昨日阿三率四五人到來問野雞何在小婦人以患病告之伊等卽呼嘯上樓㦸指指俞曰烏龜烏龜旣卽攘臂兇毆且復拽至荒郊恣情毆擊小婦人急奔赴捕房聲訴捕頭飭包探帶往找尋行兇之馬夫得將謝袁拘獲俞又稱斯時阿三有黨羽四五人謝袁的係帮兇者蔡太守飭將謝袁交　探帶回管押俞投某西醫院醫傷候拘阿三及其帮兇人覆訊核辦 
[英界公堂瑣案]  
　　蘇州人華金生代人兠賣珠寳爲生日前控嘉興人許少亭誆去珍珠二百顆值洋銀一百元包探顧阿六獲許詰問則珠被質洋銀四十五元及送案蔡太守卽升堂研訊許供稱與華同賭輸錢華囑將珠往質太守飭將許押候查明究竟如何覆訊定　此皆詳列報章者也昨日顧探歴禀前情並稱小的查知許前曾犯賭此次被華控告後意圖逃脱至華有無同賭情事小的未悉細情華執定前詞某質鋪夥某甲請追質本並稱許持珠來質時　夥估得值　銀四十五元許言代人來質務須五十元旣祗肯質四十五元須問明原主及去而復來卽願質四十五元許遞禀聲稱小的與華有舊實曾同賭代伊質珠况小的與華素有往來曾欠伊洋銀三十四元兹誣小的誆騙心何以甘太守嚴加駁斥許供稱小的與華同賭且曾欠洋銀三十四元罪無可辭請與華一體懲治可也太守謂華控爾誑騙並未供認與爾同賭今姑著爾數出洋銀三十四元許求交人保出如數措繳洋銀太守謂須先繳洋銀然後覓保華請領珍珠太守著知照珠寳店主同來始准給領質本俟許繳到洋銀再行核給珠暫存堂○包探何瑞福禀稱聚樂園酒館學徒柯四狗至清和坊某龜家娼婦王彩娟房中收麫碗不知因何與龜奴口角致被毆傷今由小的拘龜奴送案柯訴稱小的在聚樂園習業五娼喚麫三碗及往娼寮收碗祗給囫圇碗二口尙有一口已極破碎小的向之掉換致遭龜奴陳金福毆擊且另有龜奴錢阿狗助之逞兇致小的腰間受重傷陳龜供稱柯送麫來時本有破碗一口及給還時强欲掉換故與口角錢從旁解勸並不逞兇錢龜供稱柯陳爭扭時小的確爲之勸釋柯又稱錢亦逞兇蔡太守問柯會否至醫院求醫答稱未去太守飭　陳錢押候柯投醫院騐明傷勢再行核辦○包探顧福亭禀稱竊賊何彩紀曾由小的解奉大老爺笞責管押現又查知顧雲甫報失之烟槍水烟袋女皮襖各一亦何所竊拘而詰問自認得贓後卽售與周阿寳飯店内因往吊出水烟袋及烟槍尚有皮襖已轉售與飯客矣顧申訴失竊情由並稱女皮　值洋銀十二元何供稱小的行竊得贓售與飯店計女皮襖得洋銀六元周供稱小的不知竊贓是以收買水烟袋等物已繳案女皮襖實由飯客買去現願照賠蔡太守謂何已科罪無庸再議周旣願賠償著繳洋銀十二元連水烟袋烟槍給顧領去○何丹書遣傭人某甲禀稱昨日有僧人持大木魚至門前箕踞稾擊適主母有病囑其勿敲僧竟不依自清晨九點鐘時敲至午後三點鐘時略不稍止遣之不去無奈報捕拘請訊懲　清鏡供稱僧人原籍河南後在京師龍泉寺披薙現因寺中鑄造巨鐘是以出外募化及至上海分毫未得故向伺姓家募化决不敢勉强現欲在揚州　裕苦無川　供畢合十低眉　喃誦佛號副捕頭禀稱此僧初拘至捕房時卽行開釋告以不得再往滋擾豈知釋出後又去敲擊木魚是以拘　來案蔡太守飭將僧交差收　候給以路費押令往揚州○粤娼鄭阿炳訴稱同鄉人譚薄周時至小婦人處逞兇致被毆傷拘案請辦譚供稱小的在治下訓篆餬口與鹹水妹　炳爲隣阿炳與狎客爭閙後不知如何詈及小的故與爭執並不肆毆阿　又稱小婦人與譚同居譚居樓上小婦人居樓下是日譚將水淋下向之間訊卽逞兇鋒蔡太守將譚開釋諭以不得再肇釁端阿炳又稱小婦人右臂受傷務求懲辦太守騐得無甚傷痕叱令退去○包探黄四福禀稱朱連林失去洋鏡内金約指五枚金耳環一副及翡翠約指等物疑女傭吳許氏楊錢氏所竊小的查問二氏堅不承招今特送案請訊朱友　甲上堂訴稱朱有事不能到案是以代爲投質當失竊時並無外人至家吳許氏楊錢氏同供稱小婦人等家在姑蘇主人如何失物實不知情蔡太守飭押候查明有無贓証據實禀覆定於下禮拜二覆訊核辦 
[法廨停訊]  
　　昨日禮拜二法捕房中押犯無多捕頭因飭包探禀知讞員葛同轉停訊一期 
[法界捕房紀事]  
　　武昌輪船掛得買四金順興酷嗜杯中物每至　鄉深入卽不復知有人世間事前禮拜五醉後　從弟金和尚尋釁出利刃刺和尚手臂隨卽走不知所之迨船上大副得知將和尚送入法捕房轉送仁濟醫院療治業今痊愈回訴捕房捕頭令追尋順興扭　究辦順興逸出竊自探廳風聲昨知和尚已痊意爲可以無事遂仍游行租界内中途與和尚遇見當卽扭獲同入捕房捕頭著押候解案請究○前晚有諸無賴麕集小東門外某酒肆轟飲旣醉旣飽約往一枝春弄某處品茶見樓下有三五烟娼抺粉塗脂幾類藥义變相出袋中青蚨從高擲下　殊天女散花内有某娼者謂而娘雖以波肉作生涯豈任爾無端戲弄蓮船輕擺躡梯而登諸無賴懾於雌虎之威己從屋後遁去娼悞認某茶客爲同黨大聲辱駡惡語難堪有某甲者怒謂何物淫娼竟敬肆無忌憚是可忍孰不可忍請一試乃公手叚庶娘子軍偃旗息鼓而回乎正喧閙間有某鴇婦至不分皂白將甲拉送捕房昨晨捕頭以事屬細微一併叱退 
[鉅欵助賑]  
　　蘇東坡赤壁賦凌萬頃之茫然渺滄海之一粟遊人遠矚攬勝無遺此二語已麋括言之今有一粟軒主人俯恤山東罹災苦况助英洋五百元委解接濟窺其意旨無論遐邇凡窮簷困苦恍然遇諸心目固有當前卽是者彼災户餘生尤感其不分畛域焉○毗陵世家善士來函述悉許愿病痊已助賑洋百元此次又助洋三十元還求病體速愈又令郎令媳六人求尊堂病寉除日臻康復合捐賑洋六百元共計六百三十元由金玉山先生交來委解山東小清河直熱河兩處正在需欵拮据而成數扶持福集門庭如操左劵矣詩禮傳家緜延世澤人欲修德其步厥後塵也可[  上海北巿絲業會館籌賑公所施善昌謹誌]  
[海瀛岡山生醫士官禮參燕片]  
御賜賞牌嚴杜假冒蓬萊仙境戒烟靈丹 
凡人受洋烟之害欲戒不能雖有妙藥皆難除根盡由未考其受害之根耳岡山生習醫三十六年本國醫院屢考第一嘗膺細攷其攷其害先入於肺受之於脾流傳腎經醫經云肺主皮毛脾生肌肉腎主精炁吸烟之人皮毛肌肉無不變色精　减損此其明證採藥蓬萊配藥比戒烟參燕片淸肺健脾益腎生精最妙者七天之後烟垢盡退面色轉紅飲啖加添戒時毫無所苦戒後神氣充旺歴戒千萬人從無毛病眞玉大洲第一妙品製戒精潔舟車旣便携帶謁貴叅衙更可裝入荷包如檳蔲之用倘遇精神困倦呑服一片卽精神煥發滿口津香此片係用龍涎茄楠參燕等珍貴藥品配製而成無烟土白藥粉等覇藥故能兼治咳嗽肝胃不和等病每盒一洋專託上海棋盤街百花祠大藥局發售中國有等奸徒專門仿造如有假藥仿冐男盜女娼○○噫嘻鴉片流毒深矣戒烟方藥夥矣本局各種俱備任人購戒此片係岡君製售最爲珍貴而銷塲亦最大蓋購戒諸君咸稱旣靈且隱交口揄揚是以流傳日廣患我聞秦皇嘗遺徐福航海東瀛求長生之藥可見其他之産靈芝生瑞草古昔已然今岡君醫理旣通今博古採藥在瑶島蓬萊宜其丹能換骨藥到害除也且夫東方主木木能尅地岡君之製藥惠我中國拯億萬人於迷津黑海者殆天假以手歟然而岡君之功偉矣爰爲跋語以誌以誌利濟　百花祠主人識謹 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中官報]  
　　五月初二府經王三錫奉委井樓門盤查差從九陳炳荃御辦江口厘卡禀到初四興泉永遺雷其達禀謝奏補與泉永道同知賴恩銓禀謝保案過班加鹽運使銜藩轅牌示委署長汀縣典史梁政新丁憂遺缺以　用巡檢丁春榮署理初五日知縣唐繼斌奉委讞局帮審巡檢陳樹藩自京來閩禀到初七日本任陸路左管　擊古春　卸楓林營遊擊事禀　督轅牌示浙江錢塘内河水營部司員缺查有定海鎭標右營守備吳鈺堪以奏補初八日署屏南縣恩晋卸事回省禀到典史周立幹卸　楓亭巡檢事回省禀到准補　寍中營遊擊彭階瑞禀辭晋京初九日鹽塲馮秉義委蛟　官運局事藩轅牌示嵐下縣丞馮鏡海病故遺缺以現署福州府經歴金東調署遞遺福州府經歴缺以候袓縣丞劉烈藩署理初十日試用府經歴鄭熊自京來閩禀到十一日縣丞彭源崙卸辦湖雷厘局回省禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月十三日京報全錄]  
　　宮門抄○諭旨一道錄前○發抄硃批五道○將軍長等奏奉到御製勸善要言一書遵旨刊發宣講摺○又奏丈清蘭彩　學　隠匿地確數擬請分别入官追價摺○豫撫裕奏臨德二倉銀米奏銷請援案展限片○川督劉奏請加江北廳增貢額摺○貴撫崧奏報出省巡閲日期摺○五月十三日工部鴻臚寺八旗兩翼　日翰林院引見七十九名○肅王假滿請安○清安恩全各續假十日○安興　續假五日○召見軍機熙敬○發抄李瀚章奏香山紳士捐賑請奬奉硃批劉學詢看以知府卽選欽此○又高廉欽道李有棻到省赴任奉硃　吏部知道欽此○又請以許逢源補徐聞營守備奉硃批兵部議奏欽此○福潤奏候補道沈國楨捐賑請爲故父母建坊奉硃批著照所請禮部知道欽此○又新選陜西保安令徐傑留東辦理河工奉硃批著照所請吏部知道欽此○○奴才長順富爾丹跪奏爲奉到欽頒世祖章皇帝卸製勸善要言一書遵旨刊發宣講恭摺覆陳仰祈聖鑒事竊奴才等上年承准軍機大臣字寄光緒十七年八月初八日内閣奉上諭朕恭讀世祖章皇帝御製勸善要言一書仰體天心特垂明訓精詳切實俾斯世遷善改　一道同　實足變澆俗而臻盛化惟原編祗有清文特令繙書房加譯漢文發交武英殿刊刻成書兹據奏刷印完竣裝潢呈覽著每省頒發一部交各該將軍督撫照式刊發各屬學官每月朔望同聖諭廣訓一體敬謹宣講用副朕欽承祖訓輔　牖民之至　等因　世並頒到世祖章皇帝御製勸善要言書一部奴才等跪誦之下欽佩莫名伏念自古帝王應運而興有大一統之規模必有　萬年之與則開物成務立言化民先聖後聖其揆一也欽惟世祖章皇帝體天隆運薄海歸心播告嘉言與民更始洋洋乎涵盖天地之大秋　乎敷　倫物之常迄今恪誦聖謨實足以正人心而維世道皇上敬天法祖濟世覺民令譯國書遍頒學校揆諸大舜善與人同之量何以加兹奴才等職膺專閫敢不整躬率屬宣化承流以培民元氣而固國根本遵卽督飭户司敬繕刊刻恭校無譌頒發五城副都統吉林道轉發各屬學官並飭城鄉各塾於每月朔望日同聖議廣訓一體敬謹宣講並飭實力奉行務使家喻户嘵仰　朝廷化民成俗至意理合恭摺覆奏伏乞皇上聖鑒謹奏奉硃批知道了欽此○○奴才長順跪奏爲統行丈清蘭彩　學田隠匿地確數擬請分别入官追價緣由恭摺具陳仰祈聖鑒事竊照奴才於光緒十六年春間遵旨查辦伯都訥廳糾董　手厘捐學田等事確有侵吞欺隠情弊據實奏叅訖據已革福建台灣布政使于蔭霖以奴才覆奏不實等情赴都察院呈請代奏當奉欽派敬信汪鳴鑾至吉林覆查嗣經敬信等覆奏查辦情形陳明貨捐應行整頓並應追公欵學田應統行丈清查出確數均由該將軍查照原奏分别妥爲辦理等因抄奏行知前來奴才因查厘捐事關通省非一律澈查改章抽收不足以資整頓而學田於敬信等查辦之先已將契照追齊此次自可按照勘丈當派分省候補知縣章鴻錫候選縣承張呈泰驍騎校塔爾幹雲騎尉　昇前往會同署五常廳同知玉堃傳集業户認眞清丈去後兹據印委各員聨銜禀稱遵查現存學田三十五方計照八張每方按四十五晌核計應得地一千五百七十五晌今丈出學田熟地四百八十七晌六畝八分荒地一千二百六十七晌三畝二分共計一千七百五十五晌計浮多一百八十晌原領學田除八張外尚存照一百四十二張天德裕地局自留地三叚計照四張今丈出熟地一千三百一十二晌三畆一分荒地三千一百九十晌零八畞三分文一堂地局原劈大德裕毛荒計照二十八張内自留照二張計丈出熟地一百七十晌零五畞四分天德裕出賣零星各照共一百一十張計丈出熟地七千三百七十三千二百八十一晌五畞八分荒地三千八百三十八晌九畝其餘賣未賣各荒内共已開熟地一萬二千五百七十五晌零八分未開三晌二畞一分荒地九千三百一十七晌四畝一分以上學田並已一晌九畝六分計照一百五十張按每照一方每方四十五晌核計荒地一萬八千一百七十八晌六畝三分共合地三萬零七百五十分　甸道路房基園井均在其内又蘭彩橋街基南北寛一里東西共應得地六千七百五十晌通計浮多地二萬四千零四晌四畝三户一時無從確查等情據此奴才查原領學田按照核計僅止六千長二里雖係在浮多地畝之外亦經天德裕出賣内存無契無照之多勢必累及貧户若槪行免究則原領託名　地與　頭冐領不同七百五十晌今哹多至二萬四千餘晌若照例入官則其中轉賣居堂自留荒熟地共五千一百八十五晌八畞六分　數追此歸公其且恐過寛有失政體奴才再四籌維擬請將浮多地内天德裕文一地照本省出放生荒每晌三千二百三十文章程由天德　名下追尚餘荒熟地一萬八千八百十六晌一畝係屬已賣之地應統作荒數未將房園井道除出不特民間照此升科將來難免苦累卽以此繳荒價所有賣價並歴年租賦一槪免追以示體恤惟此次所丈地平如蒙俞允卽由奴才札飭吉林道派員會同該管官分别追地數核追荒價亦與向章未符自應均按七成折扣庶於情法兩得其本屬公田應與此次追出地畝及荒價錢文或作通省賓興或充各追價再將折扣實數造册報部至現存學田之浮多地一百八十晌除貨捐一項現甫查竣俟擬定章程另行詳細再奏外所有清文學屬善舉容俟奴才察看情形並將蘭彩橋街基查清再行奏明辦理皇上聖鑒訓示謹奏奉硃批該部知道欽此○○裕寛片再田隠匿地畝分别入官追價緣由是否有當理合恭摺具陳伏乞查應造光緒十七年分前項奏銷册籍因上年旱潦不均秋收歉薄據糧儲道王維翰詳稱豫省臨德二倉銀米歴係次年四月奏銷兹奴才覆查無異相應仰懇天恩俯准將光緒十七年分　德二倉各屬緩繳倉項錢糧數回未據報齊無憑查造援案呈請奏展前來合附片陳明伏乞聖鑒訓示謹奏奉硃批着照所請户部知道銀未奏銷援照上屆成案展限三個月俾得確核辦理除咨部外理廪增貢額作育人材恭摺具陳仰祈聖鑒事案據署理布政使德欽此○○頭品頂戴四川總督臣劉秉璋蹤奏爲請加江北廳自乾隆分治嘉　分設專學分發文武學額六名　增亦各六名所壽轉據署江北廳同知呂烈嘉禀稱從前江北廳與巴縣合爲一縣連前原額共定十二名廪增仍各止六名從前應試人少生出保有歲　四年一貢自咸豐及同治年間由捐輸津貼迭加學額六名患病遊學等事不能出保者僅得二三人臨塲認識　中刑傷冐替稽察尚易周詳近年人文蔚起應試千餘人每逢歲科兩試除丁憂屬暮年卽註選亦屬有名無實伏思軍屬小學如綦江南　等縣學難以悉知蓋　生太少而應試者甚多也且歲　四年一貢應貢均六名以致歲科兩試生童均有句隅之歎禀請援照崇寍威　新繁額只八名　增均各二十名江北廳則幅員廣而人民多　增僅只各十二名兩年一貢每屆出貢一名所有廪餼亦照各縣由地方自並彭郫等縣請加　增成案照中學之例於額設廪增外擬加廪增天恩俯准援案將江北廳歲科兩試照中學之例於額設增外請行壽給不敢請領分厘等情由廳禀司轉詳請奏前來合無仰懇卽以下屆歲試爲始用廣作育而勵人材出自鴻慈除咨部查核加廪生十二名增生十二名兩年一貢每屆出貢一名如蒙俞允議覆施行謹奏奉硃批禮部議奏欽此○○頭品頂戴貴州外理合會同學政臣瞿鴻禨合詞恭摺具奏伏乞皇上聖鑒勅部聖鑒事竊奴才准兵部咨内閣鈔出二月十八日奉上諭本年輪巡撫奴才崧蕃跪奏爲遵旨查閲營臣出省日期恭摺仰祈閲認眞簡校如有訓練不精軍實不齊者卽將廢弛之將弁據實叅應查閲湖北湖南雲南貴州四省營伍之期貴州卽派崧蕃逐一查並行各標恊營遵照在案兹奴才將撫標左右兩營及貴陽營守兵奏毋得視爲具文钦訿咨行到黔遵卽恭錄諭旨咨明提督四鎭十日起程先赴下游閲看鎭遠古州鎭標各恊營營伍俟次第閲畢練軍並平遠平越新添各營練軍先行閲看業已凌事擇於四月初營制除檄飭藩司王德榜將日行事件代拆代行遇有緊要事件仍卽行回省調閲省城附近各營總當盡心簡校分别黜陟賞罰以符皇上聖鑒謹奏奉硃批知道了欽此送奴才行次親自核辦外所有出省巡閲日期謹恭摺具陳伏乞 
 
