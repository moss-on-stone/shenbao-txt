# 1910 - 60 - 4913319

 

Page 1

 
 
   
 
 

Page 2

 
 
上諭 
監國攝政王鈐章正月二十八日内閣奉 
　諭旨陸軍部奏遵設憲政籌備處並陳明分期籌辦大概情形一摺又奏核訂軍備專章宜因時變通一片均着軍諮處知道軍機大臣署名奕劻假世續鹿傳霖那桐吳郁生 
宮門抄二十八日召見軍機恩志 
交旨 
[正月二十二日軍機大臣欽奉]  
　　諭旨給事中陳慶桂癸粤鹽加價藉抵賭餉宜妥籌辦法一摺著該衙門歸併前案妥議具奏欽此 
[正月二十四日軍機大臣欽奉]  
　　諭旨法部奏酌擬死罪施行詳細辦法一摺著憲政編查館議奏欽此同日奉 
　　諭旨御史祟芳奏同姓爲婚未可弛禁一摺著修訂法律大臣覆核具奏欽此 
論說 
[敬告握有警察權諸公]  
　　胥天下而納之於法治範圍以内。其道必自整頓巡警始。蓋巡警者。所以維持社會之安甯。增進人民之幸福。防患於未然弭害於無形。任大責重非徒以拘治爲天職。逮逋爲能事也。中國古來。敎育不能普及。法律未臻完善。而又無巡警以取締之。故地方之危害。閭閻之擾動。往往不能先事預防。馴至今日。社會之狀態。日益複雜。人民之行爲。日益凌亂。不設巡警已有汲汲不可終日之勢。然竊以爲巡官無過人之才力。必不足以維風俗。警長無過人之智識。必不足以禁奸暴。今各省籌辦警政有年矣。其敷設之規模。旣不完備。而分配之方法。亦未周密。往往有已辦之巡警。不能爲地方策治安。而爲地方釀事端。近數年來。各省兵警交閧之案。層見迭出。其已事可覩也。近日民政部方汲汲焉催辦廳州縣巡警。然天下事不慎重其始。必貽患於後。夫所謂巡警者。權限至廣。而職務至繁。社會之紛爭。必以威權約束之。人民之擾攘。必以法律支配之。不特生民財産。賴以保護。盜竊奸宄。賴以搜查。風俗淫穢。賴以矯正。而一切道路之潔净。巿塲之修整。瘟疫之傳染。水患之消弭。皆當備之於先事。防之於未然。豈一二庸庸碌碌之徒。所能揭其綱要而握其樞紐乎。但其智識之預儲。人材之選擇。謀國者未嘗不悉心籌議。如設警務學堂以增長其才識設巡警敎練所以補助其學問。及配置區所。籌畫經費等類。皆以一二人之智能才力。經營之而有餘。本不俟吾之喋喋贅述。始可以操左劵也惟吾觀其已往。察其未來。覺不能已於言者尚有數事。 
　　一巡警服務規則。夫散布於各處而監督人民之行動。支配人民以秩序。是警士所應盡之義務。而不容徇私溺職者也故警士旣有行使國權之職務。則律已不可不嚴。當公正練達以爲士民之表率。否則一有不慎則小民之指摘叢之矣。觀各國警察制度。凡任警士之職者。當有感化心道德心。寓於强迫中如英國人民。對於警察。信服甚深是非惟國民之習於法律。亦警士之品性有以感動之也。中國所已辦之警察。則適與之成反比例。如各省兵警衝突之事。雖或由於軍人之不知服從。而亦警士之不可理喻。以聲勢恫嚇之之故。是必訂定規則。申明罰章。使警士不得任意凌辱。無理取閙庶乎責已之法嚴。而怨誹之聲息。 
　　一巡警檢查規則。欲爲地方策治安必先除其奸暴欲爲地方除奸暴必先周其視聽按日本警政。凡旅館宿屋。添一新客。必申報於本區警署經其註册。豈好爲是紛紛哉。蓋除暴安良。爲警士最重要之職務。檢之不密而查之不嚴。則偶有事端。盜賊之行蹤無由悉。而草竊奸宄之徒。益以肆行無忌卽至釀成禍亂。亦易遁於法網之外故檢查有所未備即視聽有所不周取締之法寛。而防患之術疎矣。中國各廳州縣創辦警察。必效法日本。使嚴加搜查。則奸黠之類不能藏其形。而穿窬之徒無由匿其迹况不特此也。各國警士詢以迷途。罔勿引導問以遠客。靡不周知則凡人地生疎者。皆食其賜矣。是檢查之功効可知也。 
　　此數者爲廳州縣巡警籌辦之要點因創辦警政者往往有瞻前慮後顧此失彼之虞。故特抒其一得之見。以告當道。雖芻蕘之論。無當於衆聽然遵之則有莫大之利。忽之則有無窮之禍。於自治前途。固不無裨益也。 
專電 
[電一（北京）]  
　　鹽政處度支部會奏鹽務暫行章程三十五條大略如下覆覈欵項及考成歸度支部辦用人行政歸鹽政處主任各省應奏之件由督辦主稿 
 
 
 

Page 3

 
 
會同該省督撫辦理重要事由督辦單銜入奏各署局興革改良各章程須詳請督辦批准各省鹽運司鹽法道由督辦遴員預保奏交軍機處存記開單請簡惟須熟諳鹽務深通治體辦理鹽務著有勞績者不職得隨時叅劾督撫亦得遴員咨請督辦彚保關棧局所總辦由督辦遴員派充司道以下各官由督撫出考預保遇有缺出由督辦奏補委署委差亦須詳候督辦批准無論何欵均須詳請督辦覈明咨報度支部候撥外省不得擅行挪用司道得逕詳督辦應報部者亦須詳由督辦覈明轉咨各省鹽官制有須改革者由督辦酌核具奏 
又奏鹽政處辦事章程十三條大略如下設八廳（一）鹽務總廳設提調一員以熟悉鹽務者充之幫提調二員秘書官一員得人再派叅事官二員委員無定額（二）奉直廳（三）潞東廳（四）兩淮廳（五）兩浙廳（六）閩粤廳（七）川滇廳（八）庶務廳每廳設叅事一員坐辦一員委員無定額設譯電處繕寫處各設書記官生隷屬庶務廳設諮議官設會議所會議時以提調爲議長叅事官諮議官爲議員鹽政處得隨時派員調查各省鹽務利弊 
[電二（北京）]  
鹽政處會同度支部奏粤鹽改派晏安瀾往查爲時無多母庸派署又奏派劉華充鹽政處諮議官均奉旨依議 
[電三（北京）]  
度支部奏曲阜學堂經費由山東藩運兩庫照撥奉旨依議 
[電四（北京）]  
又奏報試辦預算情形奉旨依議 
[電五（北京）]  
法部奏美國舉行萬國刑律鹽獄改良大會由部派員前往奉硃批知道 
緊要新聞一關於藏事彚誌 
[駐使照會之内容]  
　　北京某報載十七日英國駐京欽使照會外部其大要云中兵入藏達賴遁走鄙人始悉深爲念慮蓋達賴爲印度生民拜跪頂禮仰以爲佛焦髮毁膚所不敢辭凡如此佛徒散在藏界及印度約一千萬人私恐藏民滋擾若輩若以尊崇達賴守旨相同之故或至聯络聲氣滋生風潮則於大局窒碍非淺本國所憂在此願中國遠謀深慮顧念及此撫綏合宜也夫用高手政策决非長計壓力益加抗勢彌長譬猶皮囊盛水左右壓之欲水不破囊得手請勿牽動大局助長風潮是英國之望也等語中國覆答有云川兵入藏爲警察起見宗旨在彈壓風潮固無他意况暴壓乎請安意可也按答語已略見前報 
　　俄國駐京欽使亦於十九日照會外部宗旨與英使相同略云俄領巴密爾及西比利亞地方所有佛敎徒約百五十萬人是皆尊崇達賴景仰不置中國若用强硬手叚恐藏民思亂與此等佛徒聯絡聲氣各地呼應則機勢之變不知如何想到大局不免寒心也願中國關於撫綏藏事三致意焉 
[達賴逃俄之眞相]  
　　某報又云達賴去年曾派努喀汪堪布赴俄回藏未幾即有此次之變該堪布即與達賴分路向西北俄領巴密爾而逃至安吉廠埠搭中央亞細亞鐵路再赴俄京擬覲見俄皇效包胥秦廷之哭該堪布係俄皇親臣如信用其言出而干與藏事則時局如何未易知也 
[藏僧誤會之原因]  
　　西藏之喇嘛僧向不充當兵勇四五年來中國注重保護派駐新軍一標其數約一千五百人因糧餉轉運困難之故擇地于拉薩府外爲屯田之計又招募土民編制番兵一隊其數約一千人另有舊軍緑營一隊其數六百人共計三千一百人均由駐藏大臣管理此次新遣之軍約有一千五百人管帶官徐方紹統率之由哈塘地方向拉薩進發藏民誤認中國以兵滅藏謡言紛傳人心洶洶達賴恐爲囚盧夜間遂濳出拉薩府逃赴哲孟雄致有今日之變 
[電查温大臣與達賴立約事]  
　　聞温宗堯與達賴喇嘛擅立之條約其首條爲大兵入藏秋毫無犯云云按此事如爲安輯藏民起見應用告示宣布斷無與達賴立約之理温之不知事體一致於此政府自接駐藏某大員電告温宗堯在藏與達賴立約後已電知四川總督趙次帥派員入藏密查温宗堯是否與達賴有舞弊等事以憑辦理 
[政府對於藏務之秘密]  
　　自革去達賴封號後樞府連日密議善後辦法並與各處往返密電甚多惟力持秘密主義關防甚嚴聞日前切諭樞垣員役嗣後凡關藏中事宜無論巨細非經明諭頒布者不得在外宣洩一經查覺嚴行懲辦聞日昨又復交諭理藩部嚴慎藏務關防以防宣洩 
[御史關於江春霖之風潮]  
 
 

Page 4

 
 
日前給事中忠廉等奏言路無所遵循一摺已見明諭查此摺係言官五十三人聯名具奏其内容即謂嗣後親貴重臣遇有應行奏參之件尚可以奏參否請明降諭旨俾得欽遵等語是也 
　　御史胡思敬因江春霖回原衙門一事奏請收回成命已略紀前報兹聞其内容約分四叚一謂御史着回原衙門向來少見有之自參某邸之蔣式瑆始已而趙啓霖亦然今江春霖復如是是不啻專爲某邸開此例矣一謂中國無議院賴有御史以通上下之情外人亦甚重視今議院未開而御史一叅權貴即致摧抑未免爲外人所笑一謂去年召見江春霖兩 
[中國名畫]  
　　王小梅人物畫之五 
次備蒙奬勵今忽被峻斥兩年之間安能善惡相懸如此一謂諭旨旣謂江春霖莠言亂政則情罪甚重理當處以相當之罪若僅加原衙門仍爲五品官豈非情罪不符云云 
　　日昨台諫諸公在松筠庵會議聞某侍御提議此次江氏因彈劾親貴疆臣旣已明白回奏仍復獲譴此後某等若懼權貴噤不敢聲朝廷何貴乎有此言官且某等亦不能讓江氏一人專美於前望諸君子努力前進勿稍退縮並須廣播採訪搜查内外各大臣劣跡實據聯名上奏免蹈蒙蔽而曠職守語極　痛各侍御均表同情擬派人專查某權貴各種劣跡據實再上彈章以回天聽 
　　此次軍機會議更動内外大僚如徐再督東錫仍調回雲貴均已决議自江摺發表後樞府諸公以一時未便遽議更張暫行作罷此江侍御一摺之効果也 
　　聞慶親王以言官屢次攻擊現擬辭去軍機大臣專任外務部邸意蓋謂旣曰攬權今辭去軍機則用人之權自去但各差全行辭退恐近諉卸故不如專任外部之爲得云 
[調查民商律擬專用本省人北京]  
　　修律大臣以修訂民商律照章應派明於法律之員前往各省調查一切業於日前奏准兹聞沈大臣奉旨後特與各員協商謂民律爲各律之主法關係至重商律爲全國經濟所繫尤非斟酌中外情形不足以固主權而保利益此次應派之調查員第一須於調查省分之民情風俗習慣利病素有見地者始克收効擬由本館及法部大理院司員中擇其通曉法律明幹耐勞之人資遣回籍責成調查以期有裨實際 
[順直國會團簽名之踴躍北京]  
　　順直國會團體因繼續請求速開國會會致書全省各議員請聯合同志簽名以厚勢力發書以來各處復書及簽名册紛至均表同情並已議定於二月内各舉代表至津會議進行其簽名之最多者則爲高陽蠡縣平泉州圍塲廳等處 
[吳軍機暫兼政務處提調北京]  
　　樞府諸公現議以吳菊岩閣學旣在軍機上學習行走嗣後政務處開議之期即應入座參議其所任該處提調一差勢難兼顧理應另簡惟以現在政務處提議未結要政甚多未便遽易生手議請暫留兼任俟所議各要政略有歸結再行請簡專員以免貽誤 
[度支部奏催整頓倉榖積弊北京]  
　　度支部片奏查本年七月二十一日内閣奉上諭翰林院侍讀學十惲毓鼎奏直省倉榖有名無實請飭實行儲榖以備凶荒一摺地方建倉積榖實爲備荒要政自應認眞稽核蕩除積弊着直省各督撫將豫備各倉切實稽察整頓勿使稍有弊竇並責成地方官督率紳衿悉心經理務期循名核實庶足以防凶荒而植元氣欽此欽遵鈔出到部當經臣部恭録諭旨咨行各該督撫一體欽遵辦理限於文到三個月内將遵旨籌辦情形專案具奏以憑考核等因通行在案嗣據江西四川兩省將辦理大概情形先後咨送到部其餘各省並無隻字聲覆復經臣部於核覆各省倉榖報銷摺内隨案疊次奏催迄今仍未據各該省將籌辦情形奏報到部臣等伏查各省常平倉榖額計三千三百七十九萬二千餘石有奇其社義豫備等倉及由民間捐集者尚不在内乃相沿至今據各省奏報倉榖實存數目較原 
 
 

Page 5

 
 
額不過十分之一二且有不及百分之一者迭經臣部奏明行令各省將缺額榖石逐一清查官虧者勒限追賠民欠者設法歸補統由各該督撫酌定年限分别奏明辦理以期逐漸規復原額各省迄未遵辦今旣欽奉明諭切實稽察整頓自應實力奉行惟是各省倉務積獘已深湔除匪易非廓清舊案則稽察無從著手非釐訂新章則整頓亦屬空言所有各缺額榖石應如何逐項清釐分年籌補官吏之虧挪參追究竟有無着落民間之借支積欠應否酌予豁除應令各該督撫等懍遵諭旨切實籌辦按照各該省歷年奏銷案内經臣部駁查各欵分晰聲覆報部仍將積年未報各案開單併案銷結以清積牘並令各就地方情形詳細體察擬具稽察整頓嚴密章程專案奏明辦理仍擬略寛期限俾得詳慎妥籌統限於宣統二年三月底一律奏報到部再由臣部彚總覈定頒布通行期仰副朝廷慎重倉儲循名核實之至意 
[粤京官奏参粤商包鹽流弊廣東]  
　　廣東同鄉京官梁敦彦等具奏云竊維粤省自開賭餉小民之以賭破家流爲盜賊者指不勝屈兩廣督臣袁樹勛到任兩月即有商包鹽捐籌抵賭餉之請伏查粤東鹽價迭加食户已萬分困苦然果能實抵賭餉整頓中飽剔去弊端不縱商以病民復裕餉而除害臣等亦樂觀厥成惟據該督電陳所及查該商承辦章程其中不無流弊謹爲我皇上縷晰陳之如原電奏内稱由鹽商購運配銷嚴杜洋鹽入口等語查粤省塲鹽貴而洋鹽賤私鹽充斥數倍官鹽誠如該督原奏所謂鹽户運商諸多流弊者現所招各商能否掃除弊混誠不可知然以全省鹽政緝私之權寄諸一二狙獪之手將來購運配銷是否洋鹽　從稽核萬一勒制灶户專運洋鹽是棄粤省原有之鹽利成洋鹽絶大之銷塲食價旣增漏巵日甚此應核議者一又原奏内稱預定相當之價值母使居奇等語查從前運商赴塲運鹽售之省城總埠每斤價值不過一分三釐然配至各縣巿鎭所售鹽價每斤或加至七八分不等聞此次章程有省城鹽價每斤五分六釐餘視道路遠近運費輕重爲類推等語以從前省埠鹽價每觔一分三釐運至外府州縣尚加至六七倍不等若如現議省城定價五分六釐其運往各縣城鄉勢必以運費爲藉口每觔加價或四五倍或七八倍是繳於官者一取於民者十漲價勒買病民取盈此應核議者二原奏又稱該商每年繳銀一千萬兩除運司原收額銀外其餘備抵賭餉等語查粤省鹽課歲收三百三十餘萬兩其原有賭餉查本年九月間該督臣奏籌辦禁賭摺内聲明現有之緝捕經費基票山票每歲賭餉銀四百數十萬兩是籌抵辦法但籌足七百餘萬便可抵原有鹽賭課餉之數何必逾數取償致增民困此應核議者三原奏又稱鹽務各項規費歲糜不資暗耗明銷　於正課等語該督旣知鹽規與正課相　果能提取規費則不必加之於商與民每歲自可多得三百餘萬兩撥抵賭餉縱屬不敷每歲亦不過百萬上下若再從别欵核實撙節彌補當亦不難何以不籌於蠧鹽之陋規而但籌於食鹽之貧户此應核議者四綜而言之賭害必首袪除而籌抵不宜竭澤鹽法必當整頓而中飽先予廓清况聞此次承辦章程并有各處緝私由商辦理其緝私兵輪亦由商舉員禀委之說臣等愚以爲緝私本屬官權斷不能假手於商儈以彼狡點罔利何所不爲若假以兵輪准其截緝萬一勾串劣弁私運軍火販賣内地隱患固不忍言更恐其以搜私爲名到各屬村莊任意搜索訛詐吞噬流弊尤在意中是去一害民之賭餉來一擾民之鹽商國以民爲本豈能聽任一二奸豪魚肉無數良善且聞此次包餉係由賭商革弁出名承充竊恐借包餉以售其奸重增粤省人民之累可否請旨飭下度支部鹽政大臣將原案核議并責成督臣袁樹勛妥籌辦法務令實禁賭博整頓鹽綱俾民困稍蘇盜風少戢粤民幸甚大局幸甚 
西報譯要 
[俄國對於錦愛鐵路之態度]  
　　字林報載二十七日倫敦電云斯丹達報聖彼得堡訪事電稱俄政府因政治上之故力拒由中國中央之處築造鐵路取道齊齊哈爾與黑龍江聯接而一面則謙然承認張恰鐵路謂如不使東方俄國商業及國家之利益淪於危境則俄擬從而助之故俄將協助中國興造張家口至恰克圖之路而在貝加爾湖之東與西伯利亞路線相接云 
[英員函報中國禁烟之不力]  
　　又載同日倫敦電云倫敦泰晤士報北京訪事員馬禮遜博士現游程已過亞洲中央據其西正月三十一號由西安府所發之第二函聲稱每日一路必見運輸鴉片之車結隊而過由官兵持械護送並有僧人亦以販輸鴉片並烟鎗爲業此可見皈依佛敎者信心之墜落云 
[美國對於遠東之政見]  
　　又載同日倫敦電云倫敦泰晤士報華盛頓訪事電稱美國財政家斯乞甫君宣言俄日英三國現擬處中國於領屬之列該訪事又謂美國排日之感情將於美國國際交上添一新動力其事之重要已無可疑慮今欲喻令美人知日俄兩國並無併吞滿洲之志則殊無術云 
[京師近事]  
　　陸軍貴胄學堂本歸麕邸督辦那學士爲總辦所有堂中一切事務慶 
 
 

Page 6

 
 
邸因庶政紛煩無暇兼顧均由那學士主持其事自改派潤貝勒後那擢署陸軍部左侍郎未便再兼該堂總辦力向潤貝勒辭退故由潤貝勒奏請將總辦關防繳銷 
　　改訂外省官　大略亦已擬定所有監司大員權限如度支使直隷於度支部凡關於財政事宜可直接請示該部辦理督撫不過監督而已如提學使直隷於學部提法使直隷於法部巡警道直隷於民部勸業道直隷於農部其權限一如度支使 
　　洵貝勒原定今年春季再行出洋現因濤貝勒於下月出京前赴各國似不便同時並舉故擬俟濤貝勒回國後再爲第二次游歷 
　　度支部派江南財政副監理官梁致廣往廣東調查鹽務按梁氏係現時連陽埠堂商即所謂舊鹽商也其人爲晏安瀾所最賞識之人去臘廣東京官爲包鹽事聯名出奏其奏稿即梁致廣所起草 
　　粤省自新軍叛亂後該督袁制軍以所編新車止成一協竟出此等舉動且壞全國三十六鎭之軍譽頗自慚愧故昨已具奏來京自請交部議處業經朝廷將該摺交吏部查議聞粤省京官近接有香港華僑公電謂正初軍警交惡罪不能獨歸新軍乃竟濫及無辜誅戮至數百人之多使士氣全灰軍人解體且編練已久正資得力之協標各營一旦棄之亦屬可惜云云該省京官已發函調查其確否矣 
　　張家口大清銀地歷年出入欵目恐有未實故該行總辦黎大鈞請部查辦現在度支部已派左參議曾習經前往查辦矣 
　　法部前曾於署内設立編查處研究司法行政事宜編擬各種章制今因憲政編查館通咨爰即就原設之編查處改爲憲政籌備處以符名實派本部左丞曾鑑爲總理其餘各員均暫仍舊 
　　分科大學將次開辦農科監督以學生程度不齊擬先辦預科一年已延請日本理學士小野孝太郎敎習植物學日本農學士橘義一君敎習化學又以學生大半未習東語東文又延籐田豐君爲語文敎習 
時評 
[識時務之疆吏]  
　　去年國會請願之發起也。官塲中人多有反對者。國債會之發起。則莫不同聲贊成。今國債會之風雲已散。向日奔走呼號𤍽心提倡之人。至此已如烟銷火滅而不留絲毫運聲臭。而官塲中之反對者。亦遂徐徐以起。君子謂之識時務。 
　　雖然晚矣。曷不反對於風潮甫起。鄭京卿畫撰論辨駁之時。而反對於今兹風流雲散之日。 
　　非特晚也。抑且矛盾。今日反對之某大吏。當國債會初起時。亦嘗極力贊成矣。非特贊成。且認提倡。且極言必須速還之理由。且曰弟懷斯願有年矣。函電具在。可覆按也。何今忽自忘其前言。自背其初志。 
[識時務之政府]  
　　憲政之神髓。在尊崇輿論而已。 
都察院御史者。朝廷之耳目也。今爲江春霖事。糾合全台五十三人上書力爭。則朝廷不能不俯從其意 
　　國會代表者。國民之耳目也。今爲上諭不允速開。連合各團體上書續爭。則朝廷亦不能不俯從其意。 
　　非然者。置輿論於不顧。微特不識時務。將預備立憲之謂何。 
[自治之將來]  
　　去年諮議局選舉時。電報也。投稿也。來函也。日必數起。各報館幾有應接不暇之勢。今之自治選舉。則寂寂焉。寥寥焉。豈自治不及諮議局之重要耶何其。對於諮議局之熱心。而對於自治之冷淡也。是可以覘將來自治之效果。 
 
 
 

Page 7

 
 
   
 
 

Page 8

 
 
得律風三千零十二號 
準於二月初四日上午十點鐘在本行拍賣外國木器房間書樓椅大小鐵床五斗櫃梳粧檯面湯檯山扒檯大菜檯火爐鏡大椅沙法衣架方檯打璜金表銀表皮鞋蔴線大菜式另星什物不計此佈亞洛洋行啓 
[壳件洋行禮拜五拍賣生鋼及食物]  
准於二月初一日下午二點半鐘在本行拍賣東星牌生鋼二十餘箱花旗汀頭火腿牛肉羊舌頭汀頭雞老牌琴酒數十箱及什物不計届期務請賀臨小行面拍可也特此佈聞壳件洋行啓 
[壳件洋行禮拜一拍賣奉上海道憲諭鎭江造紙公司]  
本行今奉上海道憲諭准於二月初四日下午四點鐘在本行拍賣鎭江造紙公司地基廠屋機器均歸一庄拍賣貴客欲知詳細請來小行詢問可也此佈 
[禮拜一拍賣]  
魯意師摩洋行始創自同治十三年即英一千八百七十四年 
准於初四日十點鐘在泥城外長浜路第廿五號拍賣一應上等書樓大菜間房間廚房木器洋琴紅木傢生電燈電氣風琴紗房子蕩磁浴缸電車初二初三日可看此佈魯意師摩洋行啓 
[（聲明拍賣）]  
茲有英界台灣路滿春坊一衖底第十○半號韓位儀所開乾大亨字號於去年十月底止積欠房租四月韓位儀商於本帳房因該號遷移他處乏銀付租將生財并洋燭暫爲作抵言明限五天持洋取贖過期已久屢次追討誘約不付迄逾數月仍不理楚特此登報再限三天如再不來理楚即將生財等物拍賣以抵租金倘若不敷仍向原主追償又由韓位儀介紹源成永楊某仍租本公司第十零半號樓房一幢於去臘初一日起租當收定洋五元該號並不開市營生迄今已久積欠房金兩月夥友逃避向收無首今限三天内如不將房金付清即將所有另星生財一併拍賣以抵租金倘有不敷再向介紹人韓位儀賠償合併聲明英商貿業公司經租帳房啓 
[（出售）]  
茲有好大新式五人氣車一輛皮蓬兩面蓬張銅油燈電粉燈各一對皮喇叭及小件傢生具全批車不過年半開行捷速快車因主人下月欲往外國願減價一千三百兩如欲買者請向三十二號北蘇州路德律風五百八十號領試坐亦可 
[全昌]  
精製中外金銀首飾金鋼鑚珠寳眼鏡器皿現成　客 
專售翡翠紅藍寳石洋鑲眞金戒每只八元半眞金挖耳每支三元珠翠彈簧眞金耳圈每付十元以上之價均是起碼自造各種金銀眼鏡又新發明離鼻眼鏡異樣玲巧簡便並用格致晶片黑白藍片近光老光平光均經醫生攷驗保護目光如配鏡片其價格外克已若配眼光分文不取各式金銀鑲嵌鑽石珠寳首飾一應俱全花色繁多不能細載適有來樣定造均可照鑲定價劃一老少無欺上海二馬路西跑馬廳蘇州閶門外馬路電話一七零四 
[新開亞洛洋行]  
本行向在天津開設十餘年北京亦有分行現下分設上海寗波路一號四川路轉角自運外洋定貨呢絨疋頭泰西時花緞西服衣料五金雜貨罐頭食物各種洋酒異樣花色一應俱全以及代客拍賣洋貨木器地皮房屋一切雜貨承蒙　貴客賜顧期價以及佣金格外克已欲定貨及代拍各貨及本棧現貨請貴客降臨敝行帳房接洽是荷　本行主人告白 
[（聲明收盤）]  
啓者前送來拍賣各貨未拍出者見報速來收回並有貨式帳目未清准七天内到行理妥過期與本行無涉此佈江西路五十號開泰拍賣行啓 
[（推股聲明）]  
昔年發記宏記開設四馬路泰亨洋廣貨舖茲宏記於宣統元年底止將四股半推與發記爲業以前一切交割清楚均歸發記管理以後盈虧一切等情概與宏記無涉此佈宏記白　 
[轎式汽車出售]  
茲有法國立治臣廠所造新式汽車一輛馬力十六至二十疋車上器具及修理機器各件俱全如有合意願購者請向公和祥帳房領看可也公和祥帳房啓 
[尋人]  
茲於元月初九夜被南匯六團姚家廟和尙名青華帶同男女二人進香不知何處男孫會生年四十二歲面赤黑帶尖身穿元色布棉襖馬甲藍布兜褲言語　不懂川沙口音女年廿二歲桃紅四方面身空白花布衫大脚着浦東鞋羅店人氏至今杳無音信如有仁人君子知風報信因而尋獲者一定重謝决不食言信送上海南布公議碼頭公議茶園可也 
[（遺失莊票）]  
今在途遺失和記莊票一紙第十五號九八元一伯八十一兩五錢四分正月十五期即向和記莊說明此票作爲廢紙望各寳莊各行號切弗收用特登申新二報五福衖瑞盛告白　 
[（盤坊聲明）]  
所有城内九畝地王公盛灰色漿坊作底一切生財今憑中盤與公成爲業倘有前東一切轇轕往來等情向王公盛理直與後東公成無涉恐未周知特此登報聲明公成告白 
[（盤店聲明）]  
茲者泰昌祥在五馬路開張現已各東不願另就别業歸與公記出盤與集新開張倘有各行來往帳目等情前東自行直與集新無涉特此佈告集新白　 
[（貴失棧單）]  
今遺失順全隆622棧單一紙　唛　1　　2號疳積糖五箱已與前途說明無論中外人等拾得作爲廢紙望各寳行號切弗收用此佈新昌記啓 
[（推盤聲明）]  
啓者本店去歲虧絀鉅欵因經手人方光茂用夥不當有劣夥沈大來等私竊店貨爲數不少已蒙公堂拘辦經手方光茂始則早出夜歸置不理帳近因查出私宕多欵及弊竇多端現亦逃避無蹤今經各東會議已將生財貨底盤與乾大生後東爲業凡後有與各寳號往來等情與前東無涉特此登報聲明乾大生前東啓 
[（奉諭拍賣）]  
虹口吳淞路怡昌廣東糕餅店積欠房租屢催不付今奉堂諭准期初一下午二點鐘拍賣此佈公平洋行白　 
[遺失提單]  
茲有大古雲南船由汕進口　唛烟絲一件提單已遺失特向該行補給前提單作廢幸各行　切勿收用特此聲明　泰昌白 
[（遺失莊摺）]  
今在途遺失恆興莊往來摺一扣已向該莊說明另補新摺别人拾得概作廢摺恐未周知特此登報聲明怡興告白 
[洋松雲柏]  
紅白寳珠大紅桃紅銀紅洒金凈白茶花鵑花玉蘭西門陸永茂 
[（遺失提單）]  
茲於廿八日遺失順泰五號提單四紙舊臘月廿日隆和一百廿次進口C唛34下紙一百出過四十三又舊十月初六日隆和一百十三次進口　唛3上紙八十五出過六十五又舊十月初九德和一百七十六次進口　上紙一百出過六十又舊臘月廿九日吉和四百五十六次進口C　　　下紙八十四出過十一當向順泰洋棧掛失並怡和洋行聲明另出棧單爲憑以上四單概作廢紙倘有人拾得抵押銀兩煩中外各寳號切勿收用特此登報福豫安告白 
[（定票作廢）]  
啓者去年十月初九吳姓定金局一對當付定洋一百元向小號出去第一千六百八十號票一　取時此票失收後向吳姓說明此票作廢以後不作爲憑特此登報聲明寳成元號銀樓 
[上海安衛生西法鑲牙所]  
，ＮＯＳＬＩＷ·ＡＴＳＩＴＮＥＤ 
滬上鑲牙林立欲求精美頗不易得本所創立多年精理牙科馳名中外茲不惜資本外洋加辦精巧新法鑲牙機器並頭等牙齒材料無論全口及零粒嵌補蛀齒鑲金牙或用金銀象皮等托電鑲不用托鑲者如生無異均可包用修理不取分文海内　諸君倘患此者曷請嘗試並有止痛藥水欲拔根換牙全無痛楚如蒙　賜顧請移玉至上海四馬路麥家圈口請認明本所庶不致誤安衛生主人啓 
 
 

Page 9

 
 
[新到京板]  
新到京板憲政編查館奏准○頒行違警律每册定價洋一角二分寄售上海點石齋 
[戒烟最便之法從來未有]  
泰西未士括打秘方創製冒效必罰外埠函購託郵政局小瓶每打十元中瓶每打念元大瓶每打百元外埠稅郵加一郵票代洋加二 
大凡戒烟藥無非用以抵癮服下即不得吸烟是直以藥代烟而已將來服藥愈多腹中烟積愈厚致生烟虫叢生百病一經道破殊屬可危惟戒烟溥濟水並非用以抵癮乃俟吸烟之後隨癮大小而服此水當烟氣佈滿五臓六腑之時急將此水服下藥力能隨烟所至將週身烟毒一掃而空妙在並照尅伐之品服此者日漸見功三日便覺烟味甚淡七日愈覺吸烟無味至半月後雖日臥烟榻見人對面吸烟香氣噴溢亦斷不思吸矣歷驗多人無不稱便小瓶一元二元大瓶十元五元較爲便宜零躉無扣售處在白渡橋北仁智里十三弄括打藥房 
[庚戍正月出版新書]  
英文新讀本第四册一元第五册一元二角高等小學簡明國文敎科書第五册第六册各二角初等小學女子國文敎授法第三册三角少年叢書第五編大彼得一角童話第二集第二編大人國一角上海商務印書館啓 
[真正立止哮喘奇藥]  
僕先天本虧又傷酒色以致久患哮喘屢醫不愈市上所售哮喘丹丸均係古方改名每服多致幾錢每元僅服數次然屢次購服終難脫此疾苦數十年以來動則呃逆靜則短促受盡無窮惡累鉅料命不該絶承知友指敎上海望平街大隆藥房哮喘氣急斷根丹極靈極速雖數十年醫藥罔效之症無不立服立愈斷絶根株並非空言欺世可比云當即遣人乘坐火車到申購取大瓶計洋一元及藥到鎭正僕喘息頻仍困萬苦之狀際依法吞服二料不到一刻果然痰喘立止氣息和平而胸膈之間眞有快暢難名之妙連服六次計丹十二粒而十年痼疾兩日斷根所餘二十八粒益加意寳藏不忍輕捨乃有親長新患咳嗽諄諄來討不得已贈以四粒服之即愈未幾復有知交患痰喘者踵門求藥當即以八粒與之隔五日來書鳴謝以爲八粒丹釋重負矣復盛讚此丹藥少功多丸小力大高出别家萬倍若不見信不妨先後比試自知不打誑語也　鎭江馬附驥拜述 
[治氣急病天下無雙]  
崔氏瓣香廬發行所遷移上海盆湯弄絲業會館北首山西路寗波路口每瓶一元每料五元附近假冒格外小心 
崔氏瓣香廬藥室驥雲先生有道敬啓者僕自幼善病由壯及老恆在疾病中討生活誠不愧東亞病夫然凡百疾病莫苦於哮喘氣急前者受風寒必發值勞苦必發今者不風不寒不勞不苦其發尤劇推原其故良由年紀愈老元氣愈漓所致五年前發時僅三五日即愈自前歲起竟窮年累月無時間斷此中苦况非身受者不能道隻字也曾經試服各藥初起時維洋金花略驗後亦毫無功勳矣近者支離病榻寢食不安甚且言語不能出口僅能以手示形今春三月間其發愈覺利害竟至五晝夜無片晌安臥水漿不克下咽但睜目喘吼而已盼望　貴廬之藥如望雲霓度日如年終不見至直至第六日午後始得郵局遞來覩之如獲珍寳當由侍者平整三錢約費三小時之久乃得勉强下咽是夜稍覺安靜自此連日大便中皆帶腥膩之痰氣息日見順遂飲食日見加增連服兩料居然起而能行半世纒綿不解之疾賴貴久人拔出苦海至今步行里許未嘗氣喘晨起未嘗咳痰究不知　　貴藥室所用何藥能救如此九死一生之危疾實屬天下無雙可否宣示一二以慰仰慕之忱茲寄上郵票一千分乞將此信代登申新兩報權當啣環結草之酬倘或數年假我定來瞻種杏之園如其後會無緣拆永貯投針之艾書不盡言言不達意草此數行藉請德安萬福附近假冐須認明瓣香廬牌號在根德里内切記杭州撫署東蓮花巷大夫第陳雲龍拜誌 
[敬謝瓣香廬壯陽廣嗣金丹神驗]  
崔氏瓣香廬藥室在上海盆湯弄絲業會館北首山西路寗波路五開間門面注意注意免購僞藥 
鄙人先天不足後天失調以致年當强壯竟然春行秋令閱書一卷未終神欲離形飛去夜間或入夢遺精或無夢亦洩漸至陽痿不舉琴瑟不調人生恨事莫此爲甚屢服各種壯陽種子藥不意毫無影響去冬檢閱時報知貴藥室所製廣嗣金丹有比衆不同之神妙緣即匯銀四元購到兩瓶服未及半居然四肢和暖黍谷春回從此老後殘兵變作陽台健將尤奇者附送之藥塗之其樂洋洋妙不可言老妻一索而得已經懷姙四月豈不喜出望外耶寄語諸君子欲强身體欲廣嗣續欲諧伉儷欲固精竅速服此丹定能如願以償我生平誓不作欺人語也　右箋請　貴藥室代登各報以鳴心感并請　瓣香廬藥室主人道安　但附近假冒僞藥欺人須認明瓣香廬牌號在根德里方是的眞切記切記　寗波駱駝橋盛其忠啓 
[獨得秘方婦科一索必姙丹信服此丹成孕不難]  
婦人艱于生育○服之受胎極速○伯道無兒○早爲購試○天下良藥○幸勿觀悞○疑而不信可騐素未生蛋牝鷄○飼以此丹天然蛋自生矣 
婦人本無不能生育之理其不能生育者必身病也其病屬經水不調居多醫書以盈爲熱以虚爲寒然亦不盡然也蓋婦人經水易虧而難盈也古人多以香燥熱之劑以煖子宫不知辛熱偏助陽氣香燥反耗精血况婦人性情多氣多鬱氣多則火旺鬱甚則血滯或行經反常子宫寒冷或經期腹痛赤白帶下或氣血兩虧面黃體瘦甚至崩漏癥瘕淋漓刺痛此皆衝任有損焉能制約經血元氣愈虚則經愈不調由此諸恙疊見百病叢生生育之道是以難矣本藥局誠心濟世覓得至靈至妥之方名曰婦科一素必姙丹能調和衝任之血平定肝鬱之氣去瘀生新開胃解鬱煖宫止帶聚精旺血固本調經培元壯體凡婦女一切疾病服之無不應手如神素未生養之婦堅心服丹一料經後交媾男施女受可許一舉得雄縱使年近大衍十年未產只須連服旬日必能一索得男曾經試過萬人皆得廣種麟兒苟能奏效常服非但治一切疾病且能保永無滑胎暗產之患誠婦科不世奇方也○每料一斤洋八元每盒洋二元○售處在上海三馬路丹鳳戲館後○鍊雲大藥房發兌 
[川路公司付息填換新票廣告]  
查公司定章自光緒丁未年五月初一日起按六厘付息於每年二月先期登報俾衆周知茲奉　總公司寄到新股票須將售出股票一律收回塡換新票除租股仍在本籍辦理外至各省紳商購買之股所有至宣統二年二月底止以前未取之息自三月初一日起至三月底止逐日皆可在滬照庫平取息敬告各省股東務於三月間速持股票息摺赴上海永安里正元錢莊支息以憑塡換新票卒勿遲延再招股仍託正元莊代收股銀凡欲購股者請赴正元可也　駐滬川路辦事處謹啓 
 
 

Page 10

 
 
緊要新聞二 
[東三省近事]  
　　法庫門一地素係奉省可指數之商塲農榖之集散於該埠者頗多近因南滿鐵路交通靈便各地方農産多不運抵該地而直送沿路各埠法庫門之商務因之日益退縮巿况異常疲憊殆不能支該地商紳頃籌議對付辦法擬在法庫門至鐵嶺間興築鐵路以謀恢復該地之繁盛聞已函致鐵嶺士商相互協助以期興築該路日來正在籌議中 
　　吉撫陳簡帥自前次閱邊回省後察得日俄兩國近在東三省邊界之種種布置極爲周到是非添練重兵並設置武職大員隨時防範恐不足以固邊圉特電商軍諮處請仿照江北提督例添設東三省邊防提督一缺專管邊防軍務以爲三省督撫之輔助其吉林現設之邊務督辦即行撤裁所有三省邊務均責成該提督管理聞擬俟軍諮處允准後即會同奉江兩省督撫入奏其設置提督經費亦擬由三省均籌 
　　日人吉賀松次郎前在六道溝商埠内開設賭店曾經我國巡警往諭阻止致起衝突詎日警不論公理竟將我巡警扭押彼領事館經開埠局局長林卜琳及巡警分局局長王清潔先後向彼領事館交涉始行放出頃聞日本外務省近有訓令致駐延日總領事飭照會我國邊務署要求將開埠局局長巡警分局局長遷調他處未知當軸何以對之 
　　哈爾濱糧臺一帶每有多數無賴游民設賭騙詐因該處在道裡道外之間中俄官塲向不禁止故皆肆無忌憚也日前有鄉人路經糧臺被無賴哄騙入塲所帶之帖一輸而盡無賴等尚未滿所欲尋釁爭毆甚至拔刀亂刺鄉人寡不敵衆頗受重傷經巴釐司見人衆圍聚知已肇禍急吹警笛趕前拘拿將無賴等及鄉人一併解送吉局懲辦而俄官藉此爲口實於日前特添派巴釐司數人在糧臺一帶往來梭巡可歎也已 
[安奉鐵路開辦巡警奉天]  
　　東督錫制軍會同奉撫程中丞奏稱安奉沿綫一帶綿亘六百餘里尚無相當之警察近來該路工程次第興辦招募苦力良莠不齊外來匪徒易於溷跡亟宜妥爲組織以維持公共之治安業經臣等督飭交涉司悉心籌議由省城警局挑選曾受完全敎育之巡警一百名另又添募二百八十九名共三百八十九名派委候補知縣廖成章管帶操練在適中之處設立總局另設分局四處派出所三十處租賃民房購製軍裝衣帽酌派長警分叚駐紥業於去年十二月初一日一律成立竊思是項警察應暫歸交涉司節制以期遇有交涉事件可以直接辦理一俟路工告竣再行劃歸民政司管轄以符章制應需開辦經費銀四千八百五十三兩八錢五分一釐購買軍裝靴帽等銀五千九百七十八兩六錢八分六釐常年經費銀七萬三千六百六十兩六錢九分其餘撫恤醫藥埋葬各費未能預算確數隨時由交涉司核明領給據實造報又查東省鐵路合同應由中國政府派員查察經理現在安奉奉工旣已開辦查帳勘工均關緊要亦由臣等札委分部員外郎黄國璋充安奉鐵路查察經理員俾符約章而昭鄭重其員役薪水局用等項每年約需銀一萬餘兩連同安奉巡警經費統由度支司撥給濟用應請一併作正開銷正月十八日奉硃批該部知道 
[浙省督練處條陳改良軍服（續）]  
　　一軍刀軍帽刀帶刀穗亦宜變通也查現時軍刀軍帽刀帶刀穗皆分九級與袖章之制相同亦與袖章之弊無異查德國軍刀軍帽刀穗等自排長以上之都統一律相同爲補充容易也我亦宜參酌改良以期美備一禮服之制有虚糜運費之弊無補助戰事之利不如屏棄也查禮服衣帽連刀帶刀穗全套裝箱共重十五斤内外一鎭軍官佐大小共七百四十八員名禮服共重一萬一千二百二十斤又目兵呢禮衣每套重量一斤一鎭目兵戰時編制一萬四千七百九十六名禮服共重二萬九千五百九十二斤總計全鎭官佐目兵禮服共重約四萬零八百十二斤總合三十六鎭之禮服共重一百四十六萬九千二百三十二斤隨軍轉運即此一項須用三套大車一千八百三十六輛每輛人工喂養以及倒補修理等費平均每日需銀二兩一千八百三十六輛每日共需銀三千六百七十二兩戰事一年不休禮服一項之運費耗費一百三十四萬零二百八十兩爲無益之美飾歲耗如此鉅欵識者不取尤可慮者大行李車輛增多使軍隊運動遲滯萬一因此致敗關係全局安危此禮服之所以有害無益亟宜廢棄者也如慮廢禮服無以光大典可特製輝煌肩章以代之旣收禮服之益更免禮服之弊似覺妥善一冬用之軍服顔色亦宜改章也查現時之軍服冬則用青藍二色在平時操練似覺無關重輕然練兵原爲備戰試即作戰而計畫之以青藍耀目之色用於草枯木落之時猶如墨印白紙目標顯露敵易取準此其有關於勝敗尚何待言不如一律改用土色使敵難遥辨兵易匿藏之爲得也如云平時仍其舊制戰時再改服裝深恐一朝有事趕備不及與其臨時張皇何若先時籌畫之爲愈也等情據此查現在整頓陸軍研究不厭精詳旣據該守具呈前來相應備文咨呈查核 
分類新聞政界 
[魯撫公費規定辦法山東]  
　　魯撫以清理財政章程載有酌定外 
 
 

Page 11

 
 
官公費一條業於去冬通飭司道提前辦理並札飭善後局會商財政局將撫署所有歲支養廉公費及一切常年出入欵目清查核減現已規定公費確數除養廉外每月實支公費銀二千五百兩自宣統二年爲始按月由藩庫支解到院藉示限制其向由運司南運局臨清關應解撫署之公費均逕行解交藩庫彚存備支又善後局應解之公費因自後此局專司軍餉支欵當慮不敷即將此項停支歷城縣向有應解院司道各衙門津貼公費其欵本由藩庫具領分支現各衙門均已改定公費此欵即由藩署合數截留不再支發至撫院每年應領養廉向係扣減成平藩憲亦不再於外銷項下籌補現已通行各司道並札飭各屬矣 
[桂臬分科治事之確定廣西]  
　　桂省按察使王芝祥以提法司制度桂省尚未改設現行讞牘驛傳事務舊有職掌非一旦所能清而審判檢察諸舉造端宏大頭緒紛繁自本年起以迄宣統七年逐年均有應籌辦應成立之處至改良監獄尤須同時並舉組織方得完全當兹新故相乘百端待理應在司署先行分科治事用資臂助擬就現時主管範圍酌設三科一曰總務科掌理特别機要文電及不隷各科事宜其現行讞牘俟高等審判廳成立照章劃出驛傳事務俟本省勸業道設立照章劃出者亦暫歸兼辦一曰審判科凡籌辦審判檢察及各級審判檢察成立後考核事宜皆屬之其前設審判籌備處即查照奏案裁撤歸併辦理一曰監獄科凡關於監獄之籌辦或改良及考核事宜皆屬之按察司司獄一官俟省城模範監獄成立即行裁撤各科員額因事繁簡設置遴用俟部定分科職掌頒到仍即查照遵辦以歸一律應需開辦經費銀五百兩常年經費銀一萬八十六百餘兩請由藩庫支領作正開銷擬具分科暫行簡章經費預算表詳送撫院核辦桂撫張中丞當即據情具奏並將分科暫行簡章經費豫算表分咨度支部法部查照 
[蕪湖開辦自治研究所蕪湖]  
　　蕪湖自治公所久經各參議决議於城廂内外創設自治研究所一所兹聞該所定於本月二十五日邀集敎育會商會各士紳公同協商辦法總期造成自治職員以便董事會成立後可無乏才之嘆 
[電部請示調查地方辦法廣東]  
　　粤督以前准憲政編查館咨行籌備立憲案内本届應辦事宜查開歲出入總數條包行政地方兩費而言且須將地方費交諮議局議决此項地方費是否專指各屬紳民自行籌辦爲保衛鄉里之用如善堂公局等欵粤省似此者甚多其進支欵項官中向不預聞至如何查開之處昨特電部核示 
交涉 
[美員游歷松郡松江]  
　　陸軍部派三十六標馬隊都司美員黎富思游歷各處閱視軍隊曾誌本報二十七日黎君帶同繙譯宣經疇乘火車來松先時由中軍前往迎迓迤邐至提轅即由提督劉軍門接見並請懷新高等小學敎員李仁栽君爲通譯黎君服中國陸軍章服懸指揮力進止有禮軍門欵以茶點旋至美提督華爾祠堂展謁並步繞其坟塋一週即乘二班火車往杭州游歷 
[關道催結民敎訟案鎭江]  
　　鎭關道劉襄孫觀察昨奉江督札開准外務部咨稱各屬如有已酉年民敎爭訟各案未結者飭令赶緊辦結以免外人藉口其已經辦結者應飭令逐件摘叙案由及辦理情形造册報部以備查核云云觀察當即轉飭所屬各州縣一體遵辦 
軍界 
[剗除軍營暴戾舊習奉天]  
　　新民巡官劉德姜錫麟等擊斃大帮賊匪分别割下首級藉此請功事爲提法司吳伯琴司使聞知吳司使因此項習氣係昔年奉省營務舊例殊屬過於暴戾有失文明刑律之體制曾經明定章程禁止在案現該巡官等又蹈前轍亟應聲明定章剗除此項舊習兹特再行通飭各屬並咨請民政司轉飭各巡警局一體遵照嗣後剿滅匪類遇有擊斃賊匪概不准沾染舊習割下首級故違定章藉此邀功 
[咨明緩辦江防要塞長沙]  
　　湘撫岑中丞接准督張制軍咨開江陰要塞工程需欵甚鉅現在設法騰挪似應從緩辦理仍俟海軍成立以後再行會同海軍大臣擇要設滿妥籌商辦以歸實際 
[張前督眷念粤省新軍事變廣東]  
　　南洋張大臣因粤省新軍一標事變特派海琛快艦管帶楊敬修到粤探問聞袁督已將該管帶接見詢問一切又聞現留海琛輪船在省遲日即遣回滬云 
[石龍營弁又報拿獲會黨廣東]  
　　石龍防營管帶日前拿獲三點會首盧子卿等解省訊辦經將供詞詳録本報現該管帶復在寮步地方拿獲會黨鍾九鍾容鍾尹三名當即飛報來省聞已提省訊辦矣 
[漢埠組織商防體操會漢口]  
　　漢口商防保安會爲黄陂街諸商因救火患而設兹發起人胡莘三等以當今時代體育視爲急務爰就該會附設體操會凡願入會者先納會費一元以後每月照繳所有操衣等項概歸自備練習柔軟體操三個月後再練兵式體操其額暫定爲四十名以在商界執業者爲合格聞每日操練時間係辰六點鐘至八點鐘庶免有誤營業 
學務 
[卾督請奬辦學得力員紳武昌]  
　　卾省兩湖總師範學堂監督分省補用直隷州劉紳洪烈前支郡師範學堂監學分省試用同知張紳繼煦前商業學堂監督現充京師分科商業大學監督内閣中書權量前高等農業學堂監督湖北試用道黄祖徽均在卾辦學有年資勞最深現經齊學司詳請楊護督專摺援案請奬懇將劉洪烈張繼煦兩員均免補本班以知府分省補用權量一員俟截取同知後以知府分省補用黄祖徽一員仍以道員歸候補班補用以昭激勸 
[農工中學堂成立漢口]  
　　漢陽府雙松如太守因部章各省府廳州縣均限於宣統二年設立實業中小學堂一所迭奉學司催飭開辦兹與諸紳商議查有陽夏高等小學堂設在郡城現已畢業學舍寛宏足敷中學之用擬就該堂改辦中等農工學堂即以原有經費濟用商之義務監督黄紳筱魯等亦謂事屬可行特于日昨具禀學司已奉批允立案飭即妥速籌辦 
[女子公學移請各縣派送女學生南昌]  
　　贛省女子公學移請各縣敎育分會略云敝校開辦以來已閱二載管理敎習均係聘請品端學粹之女士擔任敎科頗著成效師範班於去年上學期已舉行畢業現又附設蠶業講習所敝校爲振興女學普及敎育起見擬於本年二月初五日以前請各州縣各派送女學生二名來校學習以備將來畢業後回縣倡辦女學查女學爲國民敎育之母而學部奏定章程亦以女學爲當今 
 
 

Page 12

 
 
急務亟宜實力提倡况江西女學尚在幼稚時代尤不能不從速舉辦敝校有見於此用特擴充名額定於本年二月初五十五兩日分别考試程度以能識中國粗淺文字年在十歲以上二十歲以下爲合格應請貴會通告查照敝校簡章挑選合格女生備文送省赴校報到分别試驗收取 
實業 
[電請開採威海界外金礦山東]  
　　魯撫日前電致政府謂虎狼山蔗山兩處金礦前威海英官曾指爲在威海界内希圖開採經前袁撫拒駁在案兹查該兩處礦苗發現益旺外人必更垂涎請飭由農工商部速行設法開採以杜窺伺而保利源 
[贛省物産出品會之布置江西]  
　　江西物産總會由監督勸業道傅苕生觀察定於二月十五日開幕以百花洲及陳列所爲會塲沿途搭蓋雨篷劃分間界以便開設商塲陳列本省各屬出品以資比賽並於東湖多備游船燃放烟火沈公祠内開放影戲點綴冠鰲亭遍布景置一切手續日内頗形忙碌 
[崖屬鹽觔由官設局發賣廣東]  
　　袁制軍以崖屬所築鹽田出鹽甚美價值甚廉全島鹽課不過三十餘金並無鹽官管理向由地方官帶課近受奸商之愚聽其運鹽納課不與民間食鹽相爭其開辦以來新築鹽田若干畝另新出鹽若干包運銷外埠若干處繳過鹽課若干兩有無禀報在案如無禀報則任意私售其情立見非亟令撤去由官設立督銷局收買發賣酌量加價以裕稅源昨已札行司道詳查籌議核奪 
[延長石油貲本之充足陜西]  
　　陜西延長石油經技師化驗佳於美孚萬萬且礦山極大取之不盡用之不竭初經官辦因運道崎嶇未獲大利嗣經紳商呈請自辦本省殷富投資者十分踴躍現有晋商數人投資一百萬託晏參議介紹又有蜀商雷某（聞係偉堂少保之孫）亦願投資百萬并欲邀親友入股云在川招股數百萬不難也 
[湘省商業大概情形長沙]  
　　湘省去年商業其獲利最優者當以土業爲首屈一指如劉同義公昌興元亨利等家均獲利至二萬金以外其餘或萬金或數千金不等要皆各有沾潤其次則爲錢業除官錢局獲利至十餘萬金外商號則以達順裕源長兩家爲最此外大小錢店亦皆有贏無絀至綢綾一業生意較前加旺而利益甚微如謙祥益介福昌湖南錦三家去年售出貨價多至一百萬或六七十萬不等或以賬項難齊或以開支太鉅究屬無甚贏餘其局面較小之家雖屬盈虧互見而略有折閱者實居多數此外各業均屬平平良由終年錢價無甚漲落故各色貿易亦無有受其影響者 
雜記 
[飢民剥食樹皮之慘狀鎭江]  
　　江北淮徐海各屬去年水災奇重百萬飢民嗷嗷待哺雖經大吏飭籌振局派員前往散振奈災區甚廣終屬杯水車薪於事無濟現值青黄不接之際飢民無處覓食到處尋剥榆樹皮和麵粉蒸食他如蠶豆豌豆均剪食其苗惟麥苗因難入口故尚未拔食吁慘已 
[革員求榮反辱之眞相奉天]  
　　已革奉天同知屠慶溥知縣忠聲李佩沅通判于奎垣等四員於去臘聯名赴都察院遞呈懇請代奏被參冤抑等情當奉硃批著奉天督撫查明奏覆旋經督撫帥查考該革員等被參並無冤抑朝廷以該革員等旣無冤抑乃竟飾詞聳聽實屬有意朦蔽不知廉恥遂將該革員等均交部加等議處經吏部議奏加以永不叙用字樣刻已由部咨行到奉矣 
[敎練隊軍人逞凶詳情武昌]  
　　卾督署有敎練隊新軍一營爲護衛之用不歸陸軍鎭協管轄以故常在外間恃勢滋事本月二十日有該隊兵某甲在藩署前某貨攤上强賒食物未遂受攤商之詈辱甲遂約同類二十餘人各帶利刀前來復仇將藩署前各貨攤一役搗毁並將該攤商毆傷甚重該處距巡警守望所僅咫尺之遠巡士當上前彈壓復被該軍人將巡士所戴之冠搶去一呼而散現被傷攤商已抬赴醫院診治並擬約同各攤商赴該管帶處控告 
[軍官嫖妓被毆紀聞山東]  
　　駐濰陸軍十七標軍官某日前在南關某妓家吸烟有曹某突闖其室該軍官臥床未起曹某以目中無人嘖有煩言始則口角繼則毆打曹黨人衆竟將該官毆傷多處該官以嫖妓有違軍政故亦不敢聲張遂抱頭鼠竄而去 
[抑泉又出現矣山東]  
　　青州府城東南自咸豐年間有三泉並出名曰抑泉邑令張公修葺亭閣以爲遊觀之所不數歲而泉塞今歲元旦日三泉忽又湧出水流極旺四方往觀者絡繹不絶皆傳爲青齊勝境不减歷下趵突云 
清談 
[卾路與皖礦]  
　　皖礦事大定矣。而卾路風雲。變幻不測。四國爭承于外。卾人爭。持于内。郵部徐尚書介于其間左右爲難。衆議沸騰。莫衷一是。將來之結局。尚難逆料。 
然則較之皖礦果何如。曰皖礦難。卾路亦難雖然。難與不難。亦在主持者如何耳。吾人于此。大可以試徐尚書之心。 
[洵貝勒與濤貝勒]  
　　洵貝勒之考察也以海軍。濤貝勒之考察也以軍謀。海軍固當考察矣。豈軍謀亦可以採取乎。而乃兩貝勒以天潢貴胄。涉波濤。冒風雪。居安而不忘危如此。 
紀事 
[紀留學生虐婢事（續）]  
　　余曰洵如是不幾梁溪增羞龍山蒙恥矣乎。諸同人何不屏之留學界外。以保全名譽。客曰。噫是何言歟當今留學界。羣公然以不事事爲高烏有所　團結力者。且夫某生之荒謬。抑又未也。其妻在東京。一日嘗因事與女學界相酬酢忽語人曰。婢於主猶子之於親也。昔日在家。養媳受杖後。患病斃命。尚無人代處分者。何此邦人士。偏多大驚小怪也。亦可異矣。其子方六七歲。與同學閒談。嘗曰人生有婢。爲極樂世界。睱輙津津道其鏹水注婢身宛轉呼號消爛。脫骨狀手舞。足蹈。不能自已。且曰吾嘗牽之以爲孺子牛。縲絏瑯當聲頗入耳。不如吾意時。針刺足踐。口不反噬人類比之畜類。究高出一等。 
　　余聞客言畢。不禁慨焉太息者久之。竊念以留學生世界。而尚有此慘酷絶倫之蟊賊。無怪乎徧國中之虐待婢女者。趾相錯。踵相接也。雖然。不特某生爲然。其妻然。其子亦然。同惡相。濟戾氣萃於一門。即其號爲縣同鄉郡同鄉省同鄉者。亦不聞或起而矯正之。如流沙。如飛蓬。散無友紀。以視前數年之自治團力　乎其不同者。吾不知中國之民德。果自此而日即隳落歟。抑亦國民蜷伏於專制政體之下。年湮代遠。合羣之毅力。有未能一蹴幾歟。蓬瀛三島間。殊令人俯仰身世。不勝今昔之感矣。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[日本議會之一面觀（陀）]  
　　陸海軍豫算分科會于陽歷正月三十一日開會各委員之外寺内陸軍大臣齋籐海軍大臣等以及政府委員全部列席先由齋藤海軍大臣提出軍艦常磐之費用補加案因該艦于去年二月間在大隅國牧島附近與富士艦同時受傷該艦受傷較重斷非尋常預備費所能修繕也次由寺内陸軍大臣說明陸軍預算表目略謂查明治四十三年度之陸軍豫定經費經常部歲出額七千六百二十八萬九千六百九十七圓臨時部歲出額一千零九十萬三千七百三十一圓合計得八千七百十九萬三千四百二十八圓比之前年已减少至六十八萬七千八百零十圓之多近兩年來之預算總求節約爲主編制煞費苦心明年預算除有萬不得已之事故外誓不加費然亦有一二增加之處如經常費中之將校下士卒之增俸費四百八十七萬五千零四圓臨時費中如臨時韓國派遣隊費此費向由大藏省支出因明年須移歸陸軍省支出故不得不編入也其費需三百五十五萬五千零五十六圓旭川諸部隊之水道佈設費十萬圓姬路城之修繕費九萬圓臺灣兵營廳署之營繕費四十萬圓軍用氣球研究費四十七萬一千二百九圓凡此諸費皆不可少者次由齋藤海軍大臣說明海軍豫算曰四十三年度之海軍豫算費經常部歲出三千八百九十九萬二千一百零十元臨時部歲出三千七百零八萬八千七百零八元合計七千六百八萬八百十四元比之前年增加四百二萬八千八百零三元經常費增加額中之二百五十五萬元爲下士將校之增俸費其外百三十九萬六千元爲新艦及戰利艦之經費臨時費中如鎭海灣軍港第一期設備費五十五萬二千三百元艦艇補足費之七百四十五萬七千一百三十六元較前年臨時經費增加三十五萬九千八百四十三元也報告方終大石正已氏起命記事中止言有密事相質主查柚木氏言如此辦法須作秘密會論乃禁止傍聽此三十一日午前十一時事也所議何事外人無從知悉聞係滿洲韓國之兵力問題及國防問題云（未完） 
本埠新聞 
[公廨寳讞員禀覆滬道文（爲領事退還告示事）]  
　　竊奉憲台札開接領袖比總領事來函以西二月四號公共公廨讞員繕就告示將一種諭令給致絲廠總理係發給女工薪資一事曾將告示八張送交本署查會審公廨章程内並無條欵載得讞員可以如此干預租界政治該讞員祇得察核事情曁繕發堂斷凡遇有解送公廨案件按照成例以及定章辦理但該讞員並無繕立章程之權限是以本領袖未便將前項告示簽字蓋印送請收轉飭知等因到道准此合將送到告示札發該廨即便查收並即妥議具復以憑核辦等因並附發告示下廨奉此伏查知縣旣係租界會審委員租界政治正其職權所在會審章程内並無不能干預租界政治之條領袖領事所謂不能干預不知何所據而云然况卑廨設立以來頒發告示已不計次數成案具在從前大閙公堂之時外人方賴廨員一紙之告示以鎭定擾亂之人心何以從前能干預而現在忽不能干預殊不可解我中國大小衙門凡奉發鈐印者皆可頒發告示租界猶是中國地方領袖領事何得横相干預更查此次告示係因絲廠女工閙事之事租界絲廠林立女工人數之衆因爭工價滋閙時有所聞往往捕房不能管束任其蜂擁來廨此次元豐絲廠之案滋閙更甚經知縣先行墊發工資始行靜謐據捕房當堂請發告示以資彈壓捕房請之而領事拒之尤爲矛盾此等無識之婦女捕房不能加之以管束卑廨復不能加之以告誡設釀事端咎將誰任奉札前因理合據實禀陳並將告示八紙有行隨禀附呈仰祈憲台俯念關係卑廨事小關係國體事大照會領袖領事切實磋爭仍行照章簽字實爲公便 
[海州乞振電文]  
　　海州義振局致上海義善源號丁价侯君電云去歲海贛沐災情甚重雖蒙督撫憲盛宮保協力振撫而欵項支絀不敷加以春日方長次貧者已成極貧目下災民掘食草根樹皮已盡各鎭餓斃甚多慘苦不堪入目懇公代募以救災黎募欵滙寄海州義振局蕭收許鼎霖蕭靜齋等叩 
[吉林官帖局開設分號]  
　　松江府札上海縣文云奉兼署藩憲樊札奉護撫憲陸札開准東三省總督錫吉林巡撫陳咨案照吉省官帖局現正改設官銀錢號省屬長春營口甯古塔密山府琿春延吉等處已設分號原爲流通財政維持巿面起見惟貨幣性質利在流通徒爲省内周轉之計畫而不籌省外各埠之流通則源短流竭輸入無多裨益亦屬有限似應就本省通商設關口岸及省外貿易最盛之區酌立分號俾收滙兌之利庶官帖旣收化虚爲實之功而外幣亦無壟斷操持之利於幣政補助實非淺鮮兹擬先就上海天津哈爾濱三處各設分號以爲推行各埠基礎除天津等分號另行遴員開辦並咨請直隷督部堂飭屬保護曁知照外查上海一號現經札委駐滬福建候補道程道祖福就近妥爲開辦事屬創始悉賴無分畛域維持一切以裨商政備文咨請查照轉飭所屬一體保護至紉公誼望切等因到本護院准此札司轉飭妥爲保護等因到司奉此合就轉飭札府即便轉飭上海縣妥爲保護等因到府奉此合就轉飭札到該縣卽便遵照母違 
[謀殺親夫案續紀]  
　　關碼頭划船婦陳石氏偕同見証李金寳扭控米船夥朱阿六及未婚孫媳石氏謀害伊孫陳和尚棄屍滅跡一案昨經工程局孫裁判提訊氐供年六十三歲丈夫兒子相繼逝世孫兒和尚年二十歲孫媳石氐於十歲時過門童養刻已二十二歲孫媳不願成親 
 
 

Page 19

 
 
與朱通姦私生一子本月初七日夜朱李等約同和尚至德清館聚飮用酒灌醉後復誘令下船推落浦江謀斃屍身迄無下落求恩伸雪詰之朱供詞狡賴經孫裁判再四研究僅認通姦三年已生一子該孩由氐之祖姑賣去得洋六元小的向住伊家船上是晚同飮後即分路下船和尚之死實出不知李供與朱一同下船餘事不知訊之石氐供認與朱通姦生過一子未婚夫和尚生死存亡不得而知旋由其姑曹氏投案堅請嚴辦判一併移送上海縣訊究又一訪員報告工程局將此案原被解縣後即經田大令提案訊究陳石氏供孫兒和尚於本月初七後杳無蹤跡當同寡媳曹氏查訪始知未婚孫媳石氏久與朱阿六暗中通姦孫兒即于初七晚被朱邀入飯館灌醉後同回船上乘機推落浦江迄今尸身未獲求究曹氏供同朱阿六供與陳和尚之妻通姦迄已兩載初七晚由和尚邀至萃豐碼頭夜膳飮酒大醉小的同伊回至關碼頭跨越多船小的先回自已船内和尚仍向前走不知如何落水大令察其供多不合狀甚慌張喝令鞭背一百五十下仍執前供飭即還押翌日午刻復經提訊該養媳石氏初猶狡賴經大令駁斥始供與朱阿六通姦二年略貼錢米初九日由阿六告知謂丈夫和尚于初七夜醉後跨船失足落水求宥大令亦令鞭背二十下回押女所候再嚴訊 
[雲南解送京銅]  
　　雲南候補知府尹肇肇奉滇督札委管解二十八起頭批京銅到京交納昨日道出滬江即赴道署禀知並請飭縣派差妥爲照料 
[江橋地方公會開會略紀]  
　　本邑西鄉江橋鎭前經士商發起組織地方公會試行自治將及四年頗著成效今於二十五日開半年大會先由曹　誠君佈告辦理情形次由顧賓谷君演講調查户口事宜次提議河工捐議俟九月内連同前存本利一併彚送信成銀行儲存以昭慎重又議整頓禁烟禁賭各事及籌建自治公所經費傍晚散會 
[商議維持棲流所辦法]  
　　滬北棲流所董事陸文麓等以英美租界定章凡有流民病丐以及迷路小孩等由捕送廨轉送到所均須留養醫治邇來人數衆多需用浩繁籌欵殊非易易爰特禀奉滬道蔡觀察札飭公共公廨寶讞員於昨日函請所董陸君到廨面商善後辦法 
[震澤盜案已破]  
　　盜匪林小和尚孫金山楊福生王寶仁劉長生董阿連張新發近在吳江縣境夥刦衣飾等贜逃至滬上泊舟虹口斐倫路浜内希圖消贜被美捕房探目石金榮包探譚鳳池王金茂一併緝獲抄出洋鎗彈丸刀械並值洋二千餘元之衣飾各贓帶至捕房昨解公共公廨請究該盜等供稱並無首領船在震澤縣境青鳳橋河畔竊來所有衣飾各贓均在平望黎里等處燒香船上所竊鎗械係船家之物求恩明鑒寶讞員商之英布副領事判一併押候移請震澤縣查明俟復到再訊 
[酒館失慎續誌]  
　　英租界三馬路雅誼樓揚州菜館保險起火一案昨由探目張寶榮將該館股東許正光宋志耀陳芝祥一併傳至公共公堂請爲訊究先據五十四號西探馬克濤禀稱該館與比鄰小蓬萊均保有火險查得該館一月之間起火三次情甚可疑訊之許正光供稱雅誼樓共計五十股每股五雨元業已招有二十股是晚係隔壁小蓬萊烟囱内起火是實寶讞員商之英布副領事以雅誼樓小蓬萊兩家均保巨險不無可疑判許等一併交保候卽日午後二時前往會勘再行訊核 
城内 
[有何要事]  
　　德國總領事師謀君昨傳電話到縣訂於晚上六句鐘親自進城與田天令面商要公 
[聚賭罰洋]  
　　南區解送柯王林汪德　莊桂清柯榮春柯正福等五人至一路巡局函稱柯王琳住大東門内開小木作昨由巡士查得柯之作内有人叙賭當即往捕柯竟出爲拒捕後鳴警笛始有他捕到來帮同拘住送案請究等語游巡官准即訊問柯王林供昨日作内夥徒偶犯小賭以致爭吵求恩寛恕判柯罰洋四元汪罰洋二元莊桂清柯榮春柯正福三人各罰洋一元一併斥釋 
[官事]  
　　城汎千總王春福昨日到道禀知由松江回滬銷假上海縣田寳榮到道禀見一路巡警分局正巡官蒲肇河工總稽查游澤寰禀知下鄉查勘河工 
南巿 
[改築道路]  
　　大碼頭裏街向係石砌崎嶇不平現經總工程局議准改爲石片路以通車馬刻已興工至洪生碼頭至老白渡一帶亦由該處各商集資相助一　改築 
[情節支離]  
　　木工王明甫控吉榮發木作夥周培郎誘匿伊妻林氏昨由工程局陳副裁判復訊時適王之同鄉人陳甘福偕薛林氏同行由巡士查見帶案訊據氏供丈夫薛忠和在温州原籍故世三年旋被王誘拐來申同住小九華地方因遭毒打是以逃至北巿帮傭度日今不願隨歸求鑒王供去春憑林岩弟爲媒出洋七十二元娶之爲室氏堅不承認周供並非誘賣陳副裁判以情甚支離飭王領該氏赴原籍地方官衙門呈控餘均交保不准干涉 
[積欠貨價]  
　　海門航船户吳寳寳曾爲京貨店夥趙漢章作保與南協興燭店往來兹趙積欠貨洋一百二十元延約不理由吳扭至工程局請爲追還趙供該處之店係徐天林所開小的祇經手辦貨而已判趙交保知照店主赶緊理處 
[仍飭理處]  
　　源昌猪行執事倪秋霞控南匯航船户郎咸生祝家橋航船户管老木共欠貨洋二百零五元不還昨經工程局孫裁判提訊倪供管老木之欵已由埠頭出爲理處而郎僅肯還四十元求斷判仍交管帮保出妥爲理處 
閘北 
[曦媒宜懲]  
　　王慶定昨至四路二區訴稱前憑葉許氏說合與寡婦王顧氏姘旘曾出洋三十元交氏母收領租賃松成里房屋居住詎氏母忽於今日紏集楊同山等將孩氏及什物一併帶去請爲究追該區副巡官當即飭提許氏及氏父顧阿惠蟻媒葉許氏楊同山等移解四路一區訊究據顧氏訴稱實被王與許氏串誘至家鎖閒房中勒逼成姦曾受洋二十元被許氏扣去五元訊之棄許氏楊同山等供詞支吾顧阿惠供不知情判二氏及楊分别收押王斥退顧阿惠交保著將其妻交案質訊核辦 
[賣良爲娼]  
　　龔桂生控戴有錦陳開甫串拐其妻張氏一案兹由龔妻自赴警局訴稱被押在小東門外魏愛卿花烟間議定三年爲期計洋一百三十五元已收洋八十五元昨經巡官提戴覆訊依然狡賴判仍還押候再訊究 
[追繳車租]  
　　張阿福王義順同控蘇阿二欠車租洋三百餘角昨經四路一區黄正巡官訊明判蘇還十五元分期料理具結開釋 
英租界 
[確曾相識]  
　　南京路五百三十四號洋貨店夥徐炳榮控河南人趙廣山串黨竊取花緞圖逃一案昨由捕房將趙解廨復訊先據包探禀稱查得道署並無幕友彭小蘭其人旋由胡金生投稱在某警局爲巡長與趙相識道署某書吏與趙亦交好至趙竊緞與否實不知悉判趙押候查明於禮拜五再核 
[串竊圖逃]  
　　粤人胡棠在武昌路關敢有木箱店内爲學徒因串同關之領女王蓮好竊取鈔票洋三百元購備衣箱各吻圖逃回籍經該店夥友尋獲報由捕房派探一併解廨請究判胡押西牢一年女押棲流所半年 
 
 

Page 20

 
 
期滿再核所有衣物鈔票併交原告領回 
[珠還合浦]  
　　倪阿松陳阿香李春山串拐王張氏之九歲女孩阿毛控奉公堂一併收押在案茲由捕房將孩查獲昨解公堂訊實判倪等各押三月女交其母領回完案 
[酷待婢女]  
　　住居泥城外路四十七號屋内之周孟雄時蔣婢女阿福凌虐並用足銬前日該女出外賣水被六十一號西探查見以周私刑虐婢情殊可惡昨將周傳至公堂請爲究辦周供在工部局打樣因該婢屢次圖逃故用足銬判罰洋四十元充公女發幼女所留養足銬銷燬 
[依然抵賴]  
　　李銀泉控張順福誘拐伊妻沈阿秀押於杭州拱宸橋妓院爲娼一案昨由捕房將張解廨復訊仍無實供判仍還押候移提人証再訊 
[姘識馬夫]  
　　華湘雲控寄女王三寳與馬夫沈阿寳私識捲逃一案昨解公堂請爲復訊判女仍還押候補提人証再訊 
[含糊了事]  
　　總巡捕房八百三十五號華捕張順卿與蟻媒趙王氏串將江北女子小翠子賣入鷄鴨弄陸洪氏花烟間内爲娼被流氓小三郎等將女戳傷由捕將張捕等男女三人一併拘解公堂收押在案昨日復訊中西官姑念小翠子已愈判將張捕等一併斥釋 
[僧人收贓]  
　　僧人净乾因收買盜僧新有所刦之金表等贓由探查獲昨解公堂訊究判押候禮拜五帶同新有到案質訊 
[累及保人]  
　　英國婦人慕亞氏控黄慎之欠銀不理案内之保人王榮生昨經公堂傳案押候交黄到案再行開釋 
[負債入獄]  
　　徐鯉庭控夏叔瑾欠銀一案昨經公堂復訊屬實判夏押西牢半年如能還洋准予减輕 
[有無保人]  
　　日商籐本日華植木祥和田邊等五號同控恊聚豐號主邵笠峰不理貨銀一案前日午後由廨會訊各原告開呈細帳請追貨銀一千七百餘兩質之邵供認欠銀　實寳讞員商之日副領事三穗君判邵交人銀並保赶緊清理如無保人收押追繳 
[須問要証]  
　　美商藏生洋行協生祥號股東洪啓明曹季安不出定貨一案前日午後由廨復訊原告延律師哈華托譯稱曹等定貨尚未出清應請究追曹等供稱前定茂生之貨早已出清均有帳據可查判洪曹一併還押候將應訊人証傳齊再訊 
美租界 
[武弁違章]  
　　武弁李明善昨由南京乘輪來滬因不諳租界章程掛刀行走被捕拘入捕房將刀留下著赴公堂請領 
[領回原贓]  
　　陳阿生私取粤妓陳阿金之衣服時表等物被探在途查見拘入捕房飭傳該妓將原物領回斥釋免究 
[馬車傷人]  
　　販柴鄉人曾生光昨在乍浦路被馬車撞倒踏傷肚腹由捕車送同仁醫院請爲醫治 
法租界 
[何至受愚]  
　　郭壽昌控鴇婦陳王氏拐匿伊女一案昨由捕房將郭女素貞及續獲之蟻媒龔李氏等一併解廨訊究素貞供今年十七歲於十五歲時隨同母親來滬由華王氏龔李氏等經手押入陳王氏花烟間内得洋一百三十五元現願隨父親回家郭供年前出外謀生現在三路一區爲聽差未知妻子如何受人之愚實不知悉判素貞給郭領回陳鴇與王增圖龔李氏均有不合著各罰洋二十元華王氏押捕房一年示儆 
[捉匿婦人]  
　　寳山縣民人沈阿大之媳被人誘拐來申匿居一枝春茶館附近弄内某姓家被沈偵悉控奉該縣胡大令於昨日派差投廨請爲移提聶司馬商之副領事諭飭沈及來差於下午同至捕房協探往提 
[勿再戀戀]  
　　剪綹賊白阿鈞前經公堂拘辦驅逐在案詎近又入境圖肆故技當爲包探撞見拘捕解廨判仍逐出租界再來重辦 
[怙惡不悛]  
　　周阿福迭經公堂懲辦驅逐出境在案詎近又匿跡境内被探查獲並吊出所竊各贓解廨訊究判枷兩月押年半 
[偷竊車輛]  
　　包送八仙橋捕房牢監飯食之張阿木前日遣夥混名丁鐵墩者挑送飯食至捕房時見有充公東洋車甚多丁遂貪小私將車輛竊出當爲管牢捕頭覺察立即拘住解廨請究判丁押捕房兩禮拜張罰洋一元充公 
來函 
[上海鞏華製革廠經理嚴月波敬告同胞續招股份啓]  
竊以中國皮革出産富饒每年生貨運出千數百萬製熟又復運入行銷軍警商學各界爲數日增利源外溢固不待言惟以極大之中國不能製造固有之物産尚須仰給於人未免貽誚近年朝廷勸辦實業講求練兵迭見明詔力圖富强凡在商民果能各任一事實力舉辦亦足有裨時局此良沛創辦製革廠之緣起也查革廠在中國爲初創在商業爲最新如購機建廠選料練工研究藥品顔色參考模型附屬等事無熟手可問無陳迹可循頭緒紛紜次第經畫自光緒三十二年秋由東洋回滬甫議開辦今届四年其間締造繁難籌辦困苦文牘紛繁銷行窒礙事無巨細辦理責在一身加以蜚詞横議紛至沓來更多棘手良沛獨力支持一無依賴不慮名利兩失惟患效果不彰致令中國公司大局商業前途由良沛一人而阻塞是以矢志堅持愈難愈辦旁觀非笑藉作箴規此辦廠之大略情形與實在宗旨也革廠資本極香至少七八十萬元方可周轉試辦之始原擬先集股洋三十萬元良沛任其半招股一半奈往年製革風氣未開僅集得五萬數千元其時廠事未有眉目遂决計停止招股先由良沛獨任其難俟辦有實效左劵可操再行布告同胞以求衆擎共舉蓋未成與已成不同有效與無效又不同必確有十分把握始可以言擴充始足以徵信用興辦一事首重預算先立於不敗之地乃可到有餘之時以目下革廠諭雖辦事程度未能完備有待布置改良之處尚多惟所可恃者廠有二端一曰貨品精亷上年南洋大臣考驗後咨送各項造件赴陸軍部農工商部考驗又呈請民政部學部將警學各界用品考驗均經批稱貨精價亷製造合用在案農工商部派員調查陸軍部派軍需司專員到廠確切查明逐一比較業蒙兩部通咨各省督無將軍都統各憲一律購銷有案此可恃者一也一曰銷路暢通如禁衛軍近畿督練處及直隷江甯江北江蘇安徽雲貴廣東等省均經購用大宗無不豓稱切實可靠足抵外貨自三十四年五月發行至去歲底計二十月銷數五十餘萬元皆在陸軍部農工商部未咨以前上年冬問兩部通行後各省批准並派員來廠查驗者已有數處蓋旣爲國家認可之廠由公家提倡去路銷售自可倍蓰此可恃者二也本年亟應放手推廣添造工廠房屋置辦製靴機器多練工匠加製熟貨此外藥品顔色物料附屬一切應增之數尚多通盤籌畫須招集五十萬元以十萬元爲優先股按十二萬攤派餘利儘舊股東認入不足者歸新股東以十萬元爲特别股惟陸軍海軍及警界中人得入此股除與優先股一律攤派餘利外凡持有此項股份　公司採購個人用件者按照定價減收五釐東西各國無論何項商民對於軍隊異常優待所以爲强國計革廠尤於軍界有極大關係更宜聯絡一氣惟拾萬元爲數有限恐不敷各鎭協認入尚有尋常股三十萬元俟開招後酌量來數多寡再行加增以期普及自二月初一起開招七月底戳止每股十元一次收足周年宜利八厘每年三月付息不收洋股其餘各項章程按公司定例辦理另刋有總帳略預算表及各部各督撫　剳以備舊股東與入定新股諸公索閱遠埠本埠願附股者儘二三月先行掛號　明籍貫股數及詳細住址函寄上海新　池洪橋北本廠賬房爲荷伏念良沛以書生經營大業平時與富商旣少聯絡且家非素封力如棉溥數年來竭力担任除實　原集股洋二十萬元　設法押借活欵以作行本極多時將至二十萬元以後墊本更重斷非獨本所能舉辦良沛力量小足無庸諱言當世明達之士亦不至以此見笑　股原因蓋由於此往年不言廣集股份者不敢以他人血本供我嘗試也直待今日處處著實不類空談以前之官利一日未缺以後之餘利轉瞬可期算定如何結果始敢詳細宣布總期挾資而來者不慮以有用金錢擲諸消耗之地庶此心可以自安足以對人而無憾良沛先世循吏公諱作霖以　聲聞天下遺訓有言立身行世當辨明義利分清公私之界限不才緬懷家敎律已務嚴即籌辦此廠四載非但車馬飮食私用不支雖爲廠辦案籌銷往來酬酢一切用欵皆未開報誠以公司經費省一分而後股東利益多一分願損一已之私財以成一種之公益此則區區之心可以大白於人者也良沛財力固不足而才力又不勝爲山九仞亟願同志助成海内熱心諸君子不乏知音必有俯念已成之局以革廠關於軍需商業急起投資出而任事大助一臂之力俾可底於完　者謹陳顚末伏惟公鑒 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏核各省光緒三十四年榖數并請飭遵清理財政章程趕造表册摺]  
　　奏爲彚核各省光緒三十四年榖數並擬請旨飭令遵照清理財政章程趕緊編造確數表册以昭核實恭摺仰祈聖鑒事竊查乾隆五年欽奉諭旨每歲仲冬令各該督撫將各州縣户口增减倉榖存用一一註明詳細具奏並造册隨案咨部歷經臣部於次年年底彚總奏明辦理光緒三十三年三月間臣部於釐定職掌事宜摺内奏明將民數一案劃歸民政部辦理其榖數仍歸臣部核辦迭經申明例章行令各該督撫等飭屬切實清釐依限造報並於彚核上届榖數案内聲明請將各省光緒三十年以前榖數免其補造以清積牘仍令將近三年榖數隨同光緒三十四年分榖數併案造送到部等因奏准咨行在案兹届彚辦光緒三十四年榖數之期臣部復於本年十一月間專案通行咨催疊據奉天吉林山西河南陜西浙江江西湖南湖北四川新疆等省將應造清册先後咨送到部其餘各省除黑龍江榖數據該督撫咨稱該省倉厫焚燬未能修復現無倉榖存儲應令設法籌辦外其直隷江蘇安徽山東甘肅福建廣東廣西雲南貴州等省及熱河承德府屬榖數均未據依限造報亦未將因何遲延之處聲覆報部應請飭下吏部將未經造報榖數之名該督撫等查取職名　奏報逾限例議處所有各省造報本届榖數旣補造各年榖數謹分晰繕具清單恭呈御覽至河商陜西江西浙江湖北等省所報榖數核與該省奏銷盤查各原案數目互有參差謹於清單内分别註明應令各該省趕速查明報部核辦再查各省榖數其延不造報屢　罔應者無論已即已經造報各省或據多年塵牘逐歲照鈔或憑一紙空文隨意填報雖疊經臣部循案彚奏並由吏部照例查參無如積習相沿有司旣奉行故事曼吏亦視同具文自非澈底清查從新整理終無從得其確數方今朝廷籌備憲政百度維新瞬届明年試辦豫算之期各省榖數民食攸關豈容長此延玩伏查臣部奏定清理財政章程第四章第八條各省應將光緒三十四年分各項收支存儲銀糧確數按欵調查編造詳細報告册並盈虧比較表限至宣統元年底陸續咨送到部等因誠以庫欵倉儲均關重要所有各項倉榖一切本色糧石亟應確切調查依限報告業經臣部於本年七月欽遵諭旨飭查倉榖案内行令各省趕緊造報在案乃查此項倉糧表册除川省外現均未據造送到部相應請旨飭下各該督撫等遵照奏定清理財政章程嚴飭所屬迅將光緒三十四年分各項倉榖管收除在確數逐一實行調查編造詳細表册送部查核並令嗣後按年將倉榖表册提前造報查照例限於每年十月内咨送到　仍飭臣部派出監理各員隨時稽察以昭核實而杜稽延其近三年未報榖數應令按照臣部奏准截清舊案期限併案造送以憑核結倘再任意遲逾或查報不實臣部惟有據實糾參以爲玩視部章者戒所有臣部彚核光緒三十四年榖數並催令遵章編造表册緣由理合恭摺具陳伏乞皇上聖鑒謹奏宣統元年十二月二十五日奉旨依議欽此 
謹將各省册報光緒三十四年分榖數繕具清單恭呈御覽奉天省實在榖數共十三萬五千一百三十七石二斗八升二合七勺二抄六撮五圭吉林省實在榖數共一千三百二十五石九斗六升九合八勺山西省實在榖數共四十一萬三千七百三十六石二斗八升六合河南省實在榖數共二十五萬四千七百六十七石九斗六升二合七勺（據該省常平倉奏銷册開實在項下二十五萬八千二百二十石四斗一升二俣七勺查係此次原咨漏叙該年新收數目應令補入）陜西省實在榖數共九萬九千八百七十一石二斗五升二合一勺四抄（查與該省奏報常平倉榖册開實在項下五萬五千八百四十石三斗五升八合六勺數目不符）浙江省實在榖數共三萬四千七百三石二斗四升一合（查與該省盤查倉榖册開實在項下三萬五千四十七石三斗八升三合四勺數目不符）江西省實在榖數共一十六萬九千二十九石七升六合七勺（查與該省奏報常平倉社倉榖數册開實在項下共十六萬五千九百五石四斗八升九合三勺數目不符）湖南省實在榖數共七十萬七百二十五石八斗七升八合湖北省實在榖數共七萬七千二百八十九石二斗二升二合一勺（據該省常平倉奏銷册開實在項下三萬七千三百二石三斗四升八合八勺查係此次原咨漏叙該年新收數目應令補入）四川省實在榖數共四十三萬六千三百九十二石八斗七升五合一勺六抄新疆省實在榖數共五十九萬六千六百二石九斗七升四勺以上十一省通共榖數二百八十七萬九千三百八十二石一升六合七勺二抄六撮五圭 
[浙江巡撫增韞奏查明浙西匪盜情形妥籌緝捕辦法摺（）]  
　　又原奏該邑盜案從前皆自外來近則本縣之人漸次裹脅入匪客匪遂倚爲窟穴縣之東北各鄉凡出一巨案之前必有湖州府屬之泗案埭頭竊匪陸續前來散居民間迨乘隙搶刦後分贓散去土著之盜蟄伏四鄉若欲行刦則先擄掠船隻由匪首墊錢夥食假賭博之名往各鎭及人已招齊則率大帮出刦其人以北鄉之白馬塘大王廟及南鄉之吳奇墳橋七家廟烏塘里六角亭爲多最著匪首曰張金斗黨羽甚衆一節查白馬塘等處界連蘇湖港叢雜客民寄居其間墾種田地良莠本屬不齊由賭博流爲賊盜誠所難免自辦理清鄉以後所有寄居客民均經挨户編查造册責成客董客保認眞約束並將賭博嚴行禁絶近來地方尚屬安靖　盜匪姓名往往隨時更易究竟張金斗有無其人抑或另有名號委員周諮博訪僉稱未悉其詳此查明白馬塘等處居民尚無裹脅入匪之情形也以上刦竊各案雖據該前縣徐士鋆等獲盜多名從嚴懲辦而逸盜餘贓尚多未獲徐士鋆已於另案參革沈惟賢高嘉仁亦已先後卸事自應責成現署縣余文鉞認眞緝拿務獲究辦此外航路行船查無報搶案據應無庸議奴才身膺疆寄緝暴安良責無旁貸值此水旱偏災人心浮動之際自應督飭各屬認眞缉捕以期匪戢民安惟是浙西嘉湖一帶毗連江蘇帮匪私梟以兩省交界之地恃爲淵藪兵差越境追捕勢多隔閡現擬咨會江蘇撫臣分飭各屬凡遇連界州縣出有搶刦重案一經關 
 
 

Page 27

 
 
會彼此無分畛域協力兜拿並准差捕人等不拘疆界隨時緝捕庶免此拿彼竄之虞至水陸防軍奴才疊經切實整頓輪流巡緝按期會哨水路巡警亦已次第舉辦惟經費浩大尚須設法妥籌曾於九月間將辦理情形恭摺奏報在案倘該管文武緝捕不力即行據實纠參俾知儆戒似此水陸並籌庶匪徒無從託跡閭閻可臻安謐以副朝廷綏靖地方之至意所有查明浙西匪盜情形並妥籌緝捕辦法理合恭摺具陳伏乞皇上聖鑒謹奏宣統二年正月十九日奉硃批即著認眞整頓母託空言期收實效欽此（完） 
小說 
[官塲小說玉樹花（二十四）]  
第七回一晌温柔書齋圓好夢兩雄並立雲雨起中阿 
且說柳喜打聽得胡甲生是個省城裡的候補官。當面不好和他說什麽。連忙跑回吕太守公館。把胡甲生的來歷。回了一遍。吕太守聽得胡甲生是個候補官。心上不覺躊躇起來。想了一回便叫取過一本同官録來。查了一回。查到胡甲生名下。却没有差使。又問柳喜道那姓胡身上的衣服怎麽樣。柳喜道。身上的衣服。並不見得整齊。看起來一定家裡頭也艱難得很。吕太守聽了。甚是喜歡。便叫過柳喜。低低的在他耳旁說了一陣。柳喜點頭會意。連忙騎上馬。跑到太平街胡甲生公館裡來。胡甲生正在書房裡頭。和花祖雲密密的談心。聽得家人說。外面有個姓柳的人。要來面會。花祖雲聽了。對着胡甲生把眼一貶道。何如。我的話兒。你相信不相信胡甲生聽了不由得面上又是一紅覺得很不好意思。花祖雲不去管他只呌家人把那姓柳的請進來胡甲生紅着臉。只說慢慢些去請他進來我們┊┊花祖雲不等他說完。哈哈的笑道。你不用攔阻。有話我們慢慢的和他講就是了。你又不是個女子。怕什麽。正說着。柳喜已經跟着家人走了進來。對着胡甲生和花祖雲。打了兩個恭。胡甲生和花祖雲雖然有些怪他大樣。面上却說不出來。只得立起來。還了禮。請他坐下。柳喜坐在胡甲生對面。眼睜的看着胡甲生。左看一眼。右看一眼。笑嘻嘻的口中却不說什麽。倒把個胡甲生看得坐立不安。面紅過耳。直看得他别過頭去。好似相看姨太太的一般花祖雲看了在旁暗笑便先開口問道。老兄今天光降敝友這裡不知有何貴幹。柳喜歪着一雙眼睛道我們大人仰慕甲生先生的丰彩。特地派兄弟過來。要奉請甲生先生過去我們大人說要甲生先生談談。務請不要推却。立時就同着兄弟去走一蹚。不瞞甲生先生說。我們大人旣然這般仰慕。這裡頭一定有個道理包管甲生先生有些好處就是了。 
國外新聞 
[英國商務逐漸起色]  
　　二十七日倫敦電云英國商部報告西二月英國商業情形入口貨共增英金六十九萬零二百十四磅出口貨共增英金三百六十六萬七千四百十八磅以鋼鐵絲棉羊毛製造品居多 
[可憐亡國之遺民]  
　　二十七日倫敦電云據聖彼德堡電稱司徒利賓君一千九百零七年在任時所頒之護庇猶太人勅令一道現已廢弛致有猶太民一千三百八十八户失其居留俄境之特權 
[法國海軍舞弊案發覺]  
　　法國電云法國海軍近發覺舞獘之案目下已在各鎭密查杜倫兵工廠之化學師一員書記三員業已被拘 
[英國陸軍政務近聞]  
　　二十七日倫敦電云英國陸軍部大臣哈爾丹君宣稱本年常備軍大操規畫宏大愛爾蘭及南斐之軍亦將會集與操擬撥額外經費英金十萬磅籌辦此事同日又電云英國陸軍大臣哈爾丹君呈遞陸軍豫算案時聲稱疆防軍現每星期可募千人内百分之八十八零二分之一業已成軍惟馬匹及騎兵缺數尚多又據哈君宣稱現已组織常備軍飛船隊 
[英相宣述政務]  
　　二十七日倫敦電云英相愛斯奎士君答某議員云前所决議關於上議院問題之件缩短國會會期一節亦在其内 
[日本新稅則通過]  
　　二十七日東京電云日本下議院已於本日下午將政友會修定之新稅則通過（以上譯字林報） 
[滬甯火車開行時刻表]  
[滬杭火車開行時刻表]  
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
