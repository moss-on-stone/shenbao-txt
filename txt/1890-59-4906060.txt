# 1890 - 59 - 4906060

 

Page 1

 
 
[詩句解韻編减價出售] [  申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閲良便而又紙墨精良子蹟頗太不似他本之蠅頭　聚者閲之目易昏花茲特格外取値從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[新印分類尺牘出售] [  申報舘啓]  
　　尺牘雖小道然蓮幕中人爲逹官顯者捉刀必胸有積軸腕有好筆方能指揮如意咳吐成珠意則不亢不卑詞則不支不蔓江都王蕊仙先生輯有分類尺牘備覧其中多係名人手筆千狐之腋合成一裘洵足使童蒙拾其香草飽學資其沾漑本舘特用新鉛排印每部十四本價洋八角卽日出售賜顧者仍照曩例 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[測字説]  
　　江湖間游士術藝惟醫相爲最古卜則以錢代蓍别有世應卦身等名目非復周易大衍之舊矣若堪輿之始於晉推算之始於唐尙係僞託均不足信至測字一法心傳口授從無專書宋以前無可考然其來也有自怨偶曰仇辨字義以斷晋國之亂亥有二首六身折字體以核絳人之年以及止戈爲武反正爲乏皆後世測字之權輿漢代圖讖多離合點畫至宋而始有專門名家者載耤所紀可屈指數也堅瓠集云宋高宗嘗微行過謝石卜肆因書春字令測石對曰秦頭太重壓日無光蓋以諷諫也檜聞而怒急捕之已亡去遣愁集云魏忠賢盛時一測字者來京喧傳甚騐乃易服潛往叩休咎書一囚字與推其人卽頓首稱奇詰其何意曰此乃國中一人也忠賢駭服以爲神異厚犒而别旣而私語人曰目下雖好只是結局不佳叩其何故曰一人懸在中間將來必要吊死四面俱無着落家業自然蕩盡後果然兩般秋雨菴隨筆云崇禎末年流宼信急上日夜憂勤一日遣内臣易服出禁探聽民間消息遇一測字者因説一友字詢之問何占曰國事曰不佳反賊早出頭了急攺口曰非此友字乃有無之有曰更不佳大明已去其半矣又攺口曰非也申酉之酉耳曰愈不佳天子爲至尊已斬頭截脚内臣咋舌而返閲微草堂筆記云乾隆戊子秋余以漏言獲譴獄頗急日以一軍官伴守一董姓軍官云能拆字余書名字使拆董曰公遠戌矣下爲口字上爲外字偏旁是口外也日在西爲夕其西域乎問將來歸否曰字形近君亦類召必賜環也問在何年曰口爲四字之外圍而中缺兩筆其不足四年乎今年戊子至四年爲辛卯夕字乃卯之偏旁也東從軍烏魯木齊以辛卯六月還京以上四條不獨奇騐確有意義耐人尋思嘗與友人讌集談及測字各舉所聞皆記載所未及摘其傳者錄之如左有人書齒字占弟疾病術士曰死矣太歲當頭底下重重凶煞而終歸於幽囚病安得瘳其人惶急曰吾弟纔三十六歲何遽至死術士曰天下無三十七齒之人其不克踰今年乎其人不覺含淚點頭越日竟死當髮逆之亂一王姓者舉王字占行人術士曰王字居馬之上車之中是已啓程就道也惟中途必有曲折然後能至土之爲數也過於三而不及五歸期將在第四日乎問中途曲折得毋遇賊否曰雖間有小害而終得生全奚患焉其人欣喜去旣而來謝盖爲賊所虜而伺隙逃歸也甲與乙同業行商結伴營運道遇術士甲書子字問生意好否術士漫應曰好又曰果然好乙怪之仍書子字問生意好否術　搖頭不好旣而曰大不好乙怒而詰其故術士曰彼書子字時有女子立於其側是好字也爾書子字時有斑貓躍過簷隙子屬鼠以鼠遇貓謂爲好也得乎後皆騐又有甲乙兩生赴省試結伴同行道遇術士甲書中字問中否術士拱手曰恭喜必中乙微晒仍書中字與推術士曰是非中也中字疉寫是串字也得毋有串合之謀乎然有串無錢終成虚願且彼自無心寫中字爾寫中字出於有心以心字加於串字之下患將至矣爾其愼之乙聞頰發赤蓋乙固爲人搶替者也余謂如此測字非多讀書多識字不辦必心思靈敏而後能關會穿揷層出不窮必口辨捷給而後能委曲細微隨處生發其可以漫然從事乎哉夫測字者卜之一道也卜之道衆矣今所行者惟六壬課文王課與測字爲最盛此外則梅花數摸索數亦間有之若夫擲笤求籖牙牌鏡聽亦皆卜也余於諸術中獨取測字蓋天下事物之變無定也而測字之法亦無定同一字也而或凶或吉初未嘗容心於其間觸類旁通隨機肆應無微不至無大不包此所以異於他術也惟梅花數與測字相近乃今術士之學梅花數者僅據五行所屬以生尅斷吉凶别無生發拘泥孰甚學測字者僅以抄本相授受按點畫分部各系斷語勉强牽合淺陋孰甚近見測柲牒上卜巻刊版行世可鄙可笑噫邵康節謝石之遺風渺乎其不可追矣 
[諭旨恭錄]  
　　二月初四日奉旨安徽池州府知府者文明補授貴州思南府知府着保謙補授廣東高州府通判着程先進補授山東沂州府通判着張光照補授河南舞陽縣知縣着廉德浴補授廣東乳源縣知縣着李象地補授湖北　鳳縣知縣著恩潤補授直隷束鹿縣知縣着章紹洙補授四川安岳縣知縣着陳其寛補授陜西扶風縣知縣着葛覃補授江西廣昌縣知縣着吳燾補授湖北應山縣　縣着管燠龢補授直隸蠡縣知縣着馬慶麒補授福建寍洋縣知縣着汪臣洽補授刑部筆帖式着蔭　補授光祿寺筆帖式着扎克當阿補授禮部筆帖式着春齡補授理藩院筆帖式着廉　補授廕生崇本着以文職用山東道監察御史着秀林補授擬補唐古忒學中書桂秀着准其補授截取官孟繼壎劉東美俱着照例用馨桂着交部記名以直隷州知州用開復官張光裕着准其開復原官仍發原省照例用毓斌着准其開復原官照例用陳慶禧着准其開復原官仍發原省照例用病痊官陳振瀛着照例用欽此○初十日奉 
旨　部員外郎着恒桂補授廕生恩榮着以文職用色揚孟　着以旗員用内閣中書陳圖着准其補授分發直隸候補道龔照璵奉天道奭良直隷知府張觀誠湖北同知朱瑜四川同知馬　廣東直隷州知州馬德溥四川知州熊承藻江蘇知縣張炳耀直隸知縣楊善慶蘇恩沛顧元勳甘肅知縣李又芳江西知縣傅晉泰山西知縣儒芳四川知縣博啓直隸知縣張鶴齡江蘇知縣范樹恒山東知縣劉庶來河南知縣蘇慶齡江西知縣余銑湖南知縣周繼昌山西知縣劉國 
 
 

Page 2

 
 
楷甘肅知縣　德音直隷知縣嚴祖慶　南知縣劉安科山東知縣土樹人長盧鹽大使郭以誠俱照例發往保舉山西候補知縣姚鎭午着照例用湖南試用通判齊廷翰着以應升之缺升用欽此 
[本舘接奉電音]  
　　昨由京友電傳諭旨二道敬謹譯登○二月十五日奉上諭張曜奏估計山東黄河工用銀兩繪圖繕單呈覽各摺片覽奏均悉山東黄河應辦各工關繫緊要前經諭令張矅核竇估計需用銀兩奏明候撥兹據奏稱勘估增修隄埝添建石埧水門挑濬購船並築大隄各工共需銀二百八十八萬五千餘兩除上年已撥之欵尙有二十三萬三千餘兩請飭部撥銀二百六十四萬七千餘兩現已定期興工等語卽着户部查照所請數目迅速籌撥並先由部庫撥銀若千萬兩解赴山東以濟急需其餘銀兩該部籌定的欵分次陸續解往應用朝廷不惜巨帑爲民捍患該撫身膺重寄務將應辦各工督飭在工人員實心實力認眞經理總期工歸實用不准絲毫虚縻正欵至各堤捻應否　寛加高之處着俟本年霜淸後察看情形再行奏明辦理該部知道單片各一件圖三件併發欽此同日奉旨三姓副都統着福魁補授欽此 
[鳳闕晴輝]  
　　年班蒙古王公紛紛將上賜縀疋印票投户部縀𤴓庫祗領管庫大臣遂示期正月二十六日開放○九江關監督李亦靑觀察於正月二十左右將光緒十四十五二年燒造大内瓷器委員分起運交造辦處及瓷器庫一面造具淸册解送户部核銷聞所運瓷器三千餘件共支銀一萬八千數百兩除由九江關　例應提窰工經費銀一萬兩開支外尙欠八千數百兩咨請户部准由該關所征贏　項下如數給發部臣須俟内務府點見共收若干件核與淸册相符後始由承辦司回明堂官定其准駁也漢京官春季俸銀向於二月中旬支　此次户部承辦漢官俸銀之陜西司於開印後通行京師大小各署内開凡食俸之漢京官共若十名有食全俸者有食半俸者祈詳細查　造具淸册兩分一投户部一文職投送史部武職投送兵部均限於十日内造齊○吏部示凡在京候選人員照例開印後補投正户分供狀今擬定正月二十五日爲補投正月供狀之期相應出示曉諭候選人員一體知悉届期務須親身赴部不得有悞○粤海關監督於正月中旬奏稱臣所管北海關光緒十四年征收常税銀三萬二千餘兩奉旨着交户部核議欽此嗣經部臣查明該關欽定每年應征正額銀四萬兩贏餘銀八千兩核計是年短收銀一萬六千餘兩所短甚鉅未知作何辦理也○崇文門外頭條胡同税課司吏張姓家頗小康元宵　節邀諸親朋内眷觀烟火有一爆竹飛墮臥室中張尙未之知也迨施放已畢忽見臥室中濃烟四出驚甚呼集家人汲水潑灑良久始得熄滅然衣服已悉付刼灰矣 
[一日四火]  
　　本月初四日江西省垣蘿巷某錢鋪不戒於火焚去廚屋一間同時馬王廟某銅作焚去板壁一扇至夜塘堘上某衣鋪焚去内屋一楹永和門外二里許某姓家亦焚去樓屋向例日間失愼不鳴警鐘遠處未及聞知尙不驚駭至夜間而蒲牢怒吼遠近咸聞奔救之人蜂屯蟻聚或謂永和門外被火時其家有一婦適懷六甲是晚用火爐烘被不覺酣睡迨火焚被熱始得驚醒則已無從措手以致葬身火窟之中亦云慘矣 
[松江火警]  
　　本月十一日下午五點鐘時茸城鐘亭橋附近侯姓藥肆廚下失愼致兆焚如幸經隣右聞知赶急爲之施救得卽撲滅不致一炬可憐然已危矣 
[松郡春聲]  
　　前報紀松江何姓被刼一事兹據訪事人函稱何居城梓廟離亭林約八九里事後經該圖地保投縣禀報葛邑尊親蕗勘騐飭捕緝拿○本月十二日爲郡城三書院甄别之期雲間求忠題子温而厲兩章景賢题富歲子弟诗題賦得新雨百花朝得新字○某氏女向在滬上作賣笑生涯日前買舟至松延釋子唪經超度故父有某甲者向女調笑女忿甚亦以穢語辱之甲歸訴諸母氏母怒前來興問罪師後經某乙勸和燃放鞭爆以寢其事 
[遼東春望]  
　　新正以來營口巿情稍覺熱閙油價逐漸提昻盖本街存油太少成交不多上城來源亦不暢旺昔子却多各油坊皆欲早日開碾以圖獲利查現在營巿存油不敷頭帮沙寗船配裝開河後油價自必飛漲也前年吉林歉收出油無幾目下吉林油到營每百斤需銀五兩二三錢營地巿價止四兩七八錢此吉油之所以不能來營也○海防廰章幼樵司馬於新正初八日赴省旋卽領憑晉京廳篆以厘捐局委員楊君代理○三四年來開河時節道路未見泥濘今年則不然緣去冬至今頻頻見雪嗔街塞巷燈節後天氣　見和煖積雪消融街道已没踩難行拔來報往者未免爲之蹙額○新正糧價稍昻因料南米今年不能來北也○接南帮號信今春頭帮沙寗船共有二百號赴營然則今年營口生意必較上年大有可　也 
[赤嵌春色]  
　　臺灣訪事人云上月二十七日接到都中電傳上諭今上二旬慶典優叙勳臣劉宫保加兵部尙書銜聞者莫不羡 
聖眷之優隆云○阿美者赤嵌多妓也家居艋舺西隅車馬　門履綦滿座纒頭之錦高積如山一日有客四人來此小坐瀕行三客各以番佛二尊爲贈其一囅然曰區區之費何煩諸君解囊遂於腰間出番餅數枚擲諸桌上而收取三客所給之洋洎客夫則桌上之洋已無蹤跡盖客假作探　之勢已將三人所贈順手竊藏矣一時教坊中人聞之咸有戒心相約小心防範云○藩署前第一居客　主某甲閩產也近日因案牽連畏罪潛逃隨身携有洋銀行至八渡被匪所戕隨經土人捕獲兇手一名綑詣基隆廳報案温竹伯司馬刑訊錄供飭收禁候詳辦聞尙有正兇二人在逃云○朱某者艋舺成衣匠也癖嗜阿芙蓉膏具妻素有雌虎之名朱見之卽如芒刺在背一日因身體疲倦隊赴左近烟館呼吸烟霞甫開燈妻已尋蹤而至面加斥詈遂致揮拳經衆勸和其事始寢○月前雨水過多水轉脚南港鐵路基坍毁數丈　在劉省帥親剿官蘭叛番傳聞有由郡乘火車至水轉脚易輿便道赴基隆察勘鐵路砲臺煤礦各工程之説是以局員不分晝夜雇工搭就浮橋以便火車駛行無所阻滯嗣省帥以陸行勞苦恐致師老餉縻因攺由滬尾登輪逕往宜蘭下𪧲刻卜火車照常行駛并於橋下攺造石基云○有仇姓者撫一螟蛉子自幼聘定王氏女過門童養日來子媳皆已長成而仇無以爲生思將養媳售去商之媳父伺子外出卽將媳携至城外售與某甲爲簉室得受身價洋銀八十元與媳父三七瓜分洎子回家謬言媳已逃逸子亦無可奈何不意近日售主遷居城内與仇家相離咫尺有見其妾者大爲駭　奔告諸仇仇諉爲不知人乃恍然曰此非脱逃實自售之耳○前月中旬異常燥熱居民棄裘易葛猶苦熱悶難堪以致時症盛行死亡相繼迨月杪忽又淸風習習細雨霏霏熱惱之塲頓化爲淸凉世界海上西風砭骨居人無不擁裘圍爐向之觸熱染疴者至是咸占勿藥矣 
[浙撫閲兵]  
　　浙撫崧振靑大中丞於月之初七日行抵紹郡已列前報兹悉憲旌於十一日淸晨已抵西壩鄞縣徐翔墀大令先期督飭書役在郵亭橋頭懸燈結綵文武各官以及水陸兵丁早在西壩一帶列隊迎接各官紛紛投遞手版撫憲一一接見各官皆解纜前導撫憲卽坐紅板官舶高懸帥旗揚帆順至西門外郵亭橋登岸旋坐緑呢八人大轎進城是日適逢忌辰不升砲不鳴鑼但見旌旗蔽日父戟凝霜輿馬喧闐路爲之塞十二日辰刻憲駕出轅詣大教塲演武廳各官叅見畢然後發令關操提甯鎭七營合操大陣旗幟鮮明步伐齊整鎗聲絡繹如連珠次操長槍藤牌一一對壘再次官弁打靶操至未刻收令回轅十三日憲駕詣小教塲閲看各營官弁馬箭次閲步箭各官皆奬賞有差水操定於十四日閲視其情形容俟續報 
 
 

Page 3

 
 
[江西官報]  
　　卽用縣史誠委辦許灣卡張麟委辦古縣渡卡縣丞張福階往泰和辦保　典史吳祖昌由京起　來江准補峽江縣丞王渭濵應行飭赴新任知縣朱錫祁委往鉛山會審　件黄廷輔委解輕賫銀往金陵吳國珍委解漕折銀進京直隸州施葆修委辦姑塘卡縣丞陳潤林錢泰階俱禀謝酌委一次行知鄒承燾往龍泉府經湯樹銘往崇仁俱辦保甲從九沈世鑅往金谿杭元弼往豐城章錫朋往新淦俱催墊款回省鍾期漢由都昌辦保甲回省 
[烟臺小錄]  
　　上月廿八日陰雲四罩頗有催詩之意午後雪花飄墮度幕穿簾入夜更甚萬片梨花空中亂落遂使曉徑凝白遠峯失靑雪霽後小麥每斗跌價至三五十文民間以去冬亢旱過久得此膏澤歡聲滿野無不呼爲瑞雪云○世俗以二月二日爲龍擡頭往往有演賽龍燈者上元節後有人遍貼告白謂某帮某人擬於二月初二日舉辦龍燈乃届期寂無見聞不知何故○自牛痘行而痘科醫家幾如廣陵散今年天花盛行未經種痘之嬰兒傳染殆遍幼科醫生往往束手情殷保赤者所當預爲之計也○有某姓遍貼招帖謂伊妻某氏　客臘逃匿無蹤所遺子女呱呱代哺如有知其下落前往報信或親自送到不惜重謝云云説者謂事隔兩月何以至今始爲尋覓其間得無有别項情事乎○曾家𤱝郝家村二處舉賽龍母擬於初九初十日來烟迎賽紅男緑女爭欲一擴眼界誠子貢所謂一國之人皆若狂者也○有摴蒱癖者近來多在福建會館一帶或支篷爲屋或席地設攤猜寳鬥牌公然無忌經縣尊出示諭禁若輩始各滅跡消聲煩閙塲頓變爲淸淨域非令尹之力不及此○有華封繅絲局遍貼告條招工操作擬於月之初九日開工烟街人浮於事貧窮子弟賦閒者多得此營生於仰事府畜不無小補 
　　 
[輪船回滬]  
　　前報紀各輪船由津沽開行回滬云云兹悉各船已於昨日行抵本埠其首先進口者爲招商局之普濟船太古公司之通州船云 
[諭禁淫戱]  
　　戱園中所演殺子報一齣淫穢兼甚早經英會審公廨禁止兹聞某戯園仍演是戯爲蔡太守所聞立卽飭差傳諭該園主以後不得再演如敢抗違定當提案懲辦此亦黜邪崇正之一端也 
[候傳家屬]  
　　包探顧阿六拿獲南京人馬裕林眼線徐德椿指馬係前七年徐家匯地方行刼西國酒店之盜犯馬不承認并稱家住泥城橋外新閘附近德興樓茶館後面有母及妻子蔡太守飭將馬裕林管押俟查問家屬并查縣卷再行研訊等因均列前昨由該包探復將馬裕林解案禀明其母不認馬爲子馬裕林仍執前詞太守飭該包探仍將馬裕林帶回捕房俟傳其母到案覆訊核辦 
[工頭荷校]  
　　蘇州河目下正在開濬所掘之坭堆積岸旁有碍行人工部局西人見之禀請蔡太守函致河工局員翁子文太守諭令工頭陳大山赶將河坭搬開嗣因該工頭有意延抗由翁太守飭局差將陳大山片送英公廨蔡太守立卽升堂詰聞陳大山供小的現已督令工人赶緊移運尙求施恩太守以陳大山玩視要工殊屬可惡判令枷號河干示衆俟所堆之泥搬運淨盡始准開釋 
[默化紛爭]  
　　本邑人陳蔣氏上控夫叔汝寅覇佔家產屢經裴邑尊集訊諭令匀作十一股照數分派仍立攸同爲承重孫該氏不肯遵斷邑尊以此案稽延日久思欲明白開導俾兩造捐棄前嫌乃於昨日午後會同宣琴山廣文親臨陳宅請廣文講解聖諭廣訓令陳氏長幼環立恭聽以化頑梗而免紛爭未知陳姓能從此感格否也 
[上海縣署瑣案]  
　　朱陳氏扭控曹信山一案曾紀報章前晚裴邑尊升堂集訊朱陳氏訴稱魏肯堂曾托曹二次向小婦人借去洋銀一千零五十元言明販木植來申售價歸還豈知魏旋於去秋病故今木植已到魏子連奎欲將欠欵呑没叩乞究追曹供稱小的向在肯堂處司帳去年肯堂托小的向朱陳氏貸洋往漢口販木來申洎肯堂病殁後連奎不肯歸欵以致被該氏扭控魏士林供稱連奎係小的之堂侄年纔十七向在紹興原籍讀書曹係肯堂之夥肯堂故後從中上下其手是以將伊辭歇不料伊竟串同該氏誣控欠洋該氏家居鄭家木橋素不安分肯堂並不向伊借洋實屬串詐邑尊廉得其情喝令將曹掌頰五十下管押候懲朱陳氏交官媒看管着將兒子交案訊辦魏喝令退去○陳丙丙控祝欽欽誘拐女兒徐陳氏一案曾紀報章前晚裴邑尊升堂訊究陳訴稱女兒嫁與徐阿大爲室徐往蘇州爲茶坊生意女兒住在小的家中不料被欽欽誘出不囘後經小的尋見欽欽之胞兄炳炳竟出頭蠻覇叩求究辦徐陳氏供稱小婦人被欽欽所惑現在情願隨父回家欽欽供稱小的不敢誘　該氏實係該氏自願隨小的度日炳炳供稱小的不知誘拐之事因向丙丙叩問情由致被指爲蠻覇邑尊以欽欽誘拐情眞判令笞責二百板釘鐐荷校炳炳笞責一百板交差收管俟具攺過切結然後開釋徐陳氏暫發善堂着本夫投案具領 
[英界公堂瑣案]  
　　夏全海稱有東洋車出租與某甲被兪仁壽將車竊去甲無力賠償情急投河幸經人救起今將兪仁壽尋獲交捕送案兪仁壽供詞支吾蔡太守飭將兪仁壽押候夏全海邀同某甲到堂再行質訊○九十六號巡捕稱馬車飛馳爭先最易肇禍早經工部局禀請禁止今見王才華劉連子等違章飛馳傳案請罰王才華劉連子王阿二等同供因坐客要快起見董福春張阿二同供我等並不飛駛適與王才華等所駕之車同行致被併拘到案蔡太守判王才華劉連子五阿二等三人各罰洋五元撥充西醫院經費董福春張阿二　寛免議○一百三十號華捕稱昨夜在小弄中見包順山在人家後門撬門圖竊立卽拘拿搜出鐵鑿鎖匙及當票等件今特送案請辦包順山供餘姚縣人年二十六歲失業流落不敢圖竊鐵鑿鎖匙在路拾得當票係自已衣物蔡太守判包順山押候備文遞籍鐵鑿鎖匙銷毁當票給還○孫阿寳劉浦生梁巧記韋阿林及公估局中工人各報失竊衣物現由捕房包探緝獲人贓投案請領竊賊陳春山供本邑人年廿六歲向爲米店生意失業已久墮入下流尙求恩恕包探禀稱陳犯竊已非一次今又連竊數家蔡太守判將陳發捕房管押五月起案之贓交失主分别認領 
[法界公堂瑣案]  
　　祝淸純訴稱貢生由京都來治下僑寓小東門外鄔錦藏所開協茂船局内日前倩鄔代雇毛阿金之船往嘉興探親查得鞋藍内失去小皮箱一口内有禮部執照及零星物件求賜提追朱明府飭包探王榮培將鄔並船主毛阿金傳案先問鄔曰祝是否躭擱爾處目下據稱失去籃中之物爾知之否鄔供稱祝動身時由小的將行李六件點交與毛後祝登岸用膳約九點鐘時始下船當夜開去諸物定在途中失去與小的無干明府問毛曰鄔行李六件是否交付與爾答稱是問祝稱失去籃内小箱究係何人行竊笞稱小的並不知道問祝下舟後爾曾否將行李檢點明白祝稱下舟後諸物均由毛收藏並未檢點明府謂毛曰鞋籃究竟有否答稱鞋籃内有銅面盆一具由小的取出交祝洗面問當取面盆時曾見籃内有箱否答稱小的不甚留心諸事請問船夥可也問船夥何在答稱目下不在上海祝稱搬運行李均毛經手並無船夥帮忙毛實蓄意圖呑務求研究明府詰毛曰究屬何人行竊從實供來毛執定前詞明府謂不用重刑諒不肯認遂着押候比追鄔交人保出明日偕祝來案候示○會捕局線勇孫寳生禀稱昨日傍晚時小的經眼線指引在八仙橋拿獲靑浦縣境内之盜犯曾丕林據稱現在八仙橋巡防局内當差小的令其同往對明伊不肯去爲此解案請訊曾在身畔搜出押票五紙一并呈閲朱明府詰曾曰爾稱在巡局當差是否屬實供稱小的向在滬軍營右哨當勇丁因事告退至去年十二月廿四日由劉彪老爺荐至局中明府謂旣有眼綫指拿可押候備文送縣辦理○包探土榮培禀稱日前石根華潛入餘慶里李分舘廚房竊去廚夫衣物質錢花用已由失主查知掛失取贖朱明府着押候明日傳失主來案質訊○土包 
 
 

Page 4

 
 
探禀稱昨夜小的在途巡緝見黄阿狗手持銅杓鏟刀等物盤詰之下形狀驚惶爲此拘拿請究朱明府詰黄曰爾向操何業此物何來答稱小的向爲泥水匠目下無工可做無奈將已物携出變錢謂爾旣習水作苟能誠實隨處可以餬口爲何不務正業甘心犯竊今姑念事屬微細不加懲辦可否將物送還失主家黄供稱物由城内侯家浜附近伯母家竊得明府謂卽係親戚家亦不應竊物遂判笞責二十下贓存候失主具領○某輪船火夫兪阿三偕細崽張阿生扭胡萬才至案訴稱伊乘房内無人竊取衣服質錢七百文今特扭案請訊胡供稱小的等三人同住一處張曾借小的洋銀六角向索不歸因將衣服押錢作抵朱明府謂張胡均非善類着押候明日各責四十板兪無干叱退 
[對聨履歴]  
　　高昌寒食生有老友剡溪茹麓泉廣文困頓塲屋有年矣近來遊滬安硯於點春堂時相過從一日詢及生平茹君曰余年五十時在台協辦文案有人問余履歴余以一聨示之曰我本窮措大爲廪生爲貢生從毫釐絲忽積來四百兩紋銀便算軍務輸將博得個空銜試用訓導人稱老頭巾坐蒙舘坐經舘把者也之乎弄熟五十歲年紀還要有情關照做成了協臺文案師爺相與拍手大笑錄之以誌一時淸話 
[名醫行善]  
　　光世堂王人以眼科鳴於滬上屢承以珍物助振拜登之下感莫能名兹又以胡公壽山水小立軸及端硯一方送交本館協振所託爲變價以賑飢黎并函稱如有欲購諸藥膏者請將價洋交貴館充入振捐持收條取藥云云此其愷惻慈祥不遺遐邇洵乎今人中不可多得者也謹志數言以鳴謝悃 
[母女行善]  
　　陸昭容校書曁　女小寳孳孳爲善屢次助振每逢朔望所捐銀洋自行送來爲時已久厥數亦屬不少溷迹風塵頗解救災大義彼懵懵於粉黛中者不可同年而語矣母女行善具有同心遇人必淑可操券焉上海北市絲業會舘籌賑公所刼餘牛誌 
[必得其壽]  
　　昨日杭州同和寳號張仁齋先生致書本館協振所云僕攬揆之辰蒙諸友寵錫隆儀本應設筵酬答因念江浙被災各屬飢民待哺嗷嗷目下春日方長賑欵緩不濟急爰節省酒席洋十元如數寄上乞彚解災區聊盡寸心爲諸友造福云云减　箸之供卽以普豆區之惠黄童白叟被澤無涯壽命永昌可操左券矣特志數言以代華祝 
[奉題香港東華醫院十二大董事淸照卽乞子因司馬指政]  
　　我昔遊東瀛曾從三島搜奇英我今來南每乃於百粤披蘭茞香港屹然峙海中三環蟠曲秀氣鍾地靈畢竟萃人傑是何神力開鴻濛英豪聚處德里耀十二名賢　同調孳孳爲善舜之徒晬然肺然容光照汪洋大度千頃波與我一見洽天和迎人淑氣藹以吉洗盞共酌擊節歌善氣所感怦然動見義亦覺爲之勇矧在香海作師表安得不爲衆人重瀕行爲我道殷勤復以此圖致停雲對之不覺肅然起勉爲題詠愧不文吁嗟乎一家胡越實逼處公等中流作砥柱何當破浪再乘風一笑重逢南道主 
晚霞生田均嵩岳甫稿於春甲客次 
[蘇省撫轅抄]  
　　　九日候補縣黄璨票知奉委閶胥門外總巡差○初十日藩轅牌示照得蘇州府太湖同知陳章錫告病遺缺查有候補同知莫葆辰堪以飭委署理○十一日鄭本誠禀知奉松滬局札委解餉差卽辭○十二日候補直隸州章淸禀知奉松滬庫局札委貨捐分局差卽辭○十三日鹽運使銜分發江蘇補用知府趙詒書福建候官縣人禀到 
[浙省撫轅抄]  
　　正月廿七日杭通判周禀卽赴塘棲勸捐差叩辭候補通判鄒寶善專丁禀知籌賑局委幫辦寗屬勸捐差大挑縣鍾光耀禀銷解京餉回省禀　叩見○廿八日李景曾禀辭赴湖公幹○廿九日通判張廷梁禀知籌賑局委紹郡勸捐差○初一日候補府戴燮元禀知本日接辦軍防支應局提調銷厘捐局提調差傅澤鴻禀知本日接辦厘捐局提調差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海文報局浙賑收解處接禾郡孫嶼芝先生第二號來信]  
　　滬上各所諸公鑒逕啓者嘉邑重災之嘉長大三字去臘查竣放訖各項及户口數等已經報明尊處入春雨晴不定元宵始抵鳳橋開查極次重災區新白永在四字九十五圩此間民皆散處盤旋曲折往查路遙行四五里許始有兩三人家每圩大者土面約計三四千畝鳸與諸公分七路下鄉早歴冰霜夜歸燈火旣乏葦杭之渡又無筍輿之乘泥濘圩岸滑澾邱壚每天約行七八十里足膚皸　不敢憚勞查户必須親到者緣圩保等人非無誠朴之流而狡猾刁詐狥情揑報者亦復不少必得親勘貧富情形一目了然賑票隨塡隨發面給災民囑伊親領不涉圩保等手以期實惠及民此查土民情形也客民一節性情剽悍恃衆滋事各縣查賑每多顧慮鳸思同是皇家赤子必劃界分疆非以廣皇仁溥憲澤也故與同人約嘉邑應查之圩土客一律編查卽有强項者理喻情感令其俯首無辭心悦誠服而退此查客民情形也至放賑圩莊預未示日期放米放錢悉心照料尤恐查户時或有不到之處自早至募省視領賑之殘疾老幼極苦者正數外量予加給寒儒失館領賑則體面攸關略資膏火淸門寡婦尤宜格外周卹照蟠振翁章程遇善卽爲總期實事求是熱血一腔鬼神共鑒此放賑情形也現查新白永在四字圩原額折大二萬二千七百餘口今查一萬二千五百餘口鳳橋初六開放十一移賑南堰至胥里感德移五字有收之區而四項窮民亦宜同沾惠澤現各友分路續查約計折大三千餘口計一百六十七庄約望前一例竣事專此佈逹敬請鈞安愚姪孫傅鳸頓首杏月初五日 
[四謝捐册]  
　　謹啓者敝堂叩募之施醫贈藥一文愿捐册自本月初五日至十四日止承各埠富紳巨賈推念費用支絀繳捐册三十五扣計收英洋八十五元錢一千四百四十文常捐亦有助擲無如地廣人稠恐形掣肘再望各埠大發慈悲以資貧病挽回再造之恩功德無量奉懇廣種福田敝堂幸甚謹獻芻蕘並伸謝意此佈另附淸單呈鑒[  虹口元濟善堂諸同人拜謝]  
[余之行也送登舟者惟金鳳儔譜兄一人窮途寂寞可鑒於斯赋此誌慨并以酬之]  
　　窮途寂寞眞堪歎問渡登舟百感侵有客傾肝憐落魄問誰竭力爲知心感君曲唱陽關調送我情如潭水深囑别幾番還握手從今彼此惜分陰○元宵後一日舟泊閔行夜作畫橈停泊水中央渺渺盈盈接大荒月色直如明鏡朗波光訝似暮山蒼鄰舟笛起撩人思對岸風來拂面凉翹首滬江數燈火低徊不盡意悠揚○泊閔行之夕東風大作舟子揚帆而東四鼓時已至茸城矣瞢騰正作三更夢倐忽已過卅里程暗　心香謝風伯一帆吹送到茸城○十八日舟泊嘉善訪畢香尉居竟無知者歸舟書二十八字魏塘此夕寄吟身欲訪桃源證夙因水又不窮林不　却教辜負武陵人○舟抵鴛湖與友人話舊感賦十九年華轉瞬過𨚗堪好事久蹉跎三生頑石空留跡一局殘棋已爛柯豈是雄心終給淡要知傲氣未銷磨會須投筆提長劍斫却蛟龍海不波○臨平山舟次長堤仰望路漫漫有此靑山亦大觀遠岫迢遙舒眼界孤舟漂泊喜心寛十年以上何堪憶片刻之間也耐看極目烟雲浮動處西風澈骨不知寒○舟過半山見雪前山纔過又逢山一路經行頃刻間儂到西湖須訪戴致煩飛絮降塵寰擬訪朱恪人同門皋廡門人周忠鋆品珊錄稿 
[春日有懷寄新巿徐杏𧪽弟併乞文兄政可]  
　　冬去春回别緒縈那堪幽谷鳥嚶鳴池邊芳草思兄夢隴上梅花寄友情兩地關山愁夜月萬家簫鼓閙江城何當把袂重歡叙燭翦西窗酒共傾[  浦左龍沙懶農葉惠鈞稿于海上] 　 
[花朝郊行口占]  
　　百花生日記今朝嫩緑輕紅春意饒嬴得兒童齊拍手彩旛高掛杏花梢十分春已二分春士女紛紛閙水濵鬥草踏花歸路晚香車飛逐軟紅塵誰家紅袖倚闌十故作嬌羞怯嫩寒撲得一雙胡蝶子繫將彩縷喚郎看四望遊人已漸稀垂楊枝上挂殘暉惜花自笑情痴甚猶自低徊不忍歸[  碧梧樓主待删草]  
[依韻奉題王廷揚明經鏡水堂詩集卽應周養蓀明經囑]  
　　輞川又出一編詩儒雅風流卽我師水月性靈開妙境文章才調擅凊時彩毫早入紅郎夢繡口長吟幼婦詞從此小樓應閣筆書符何敢再詅痴[  甬東小樓主人初稿]  
[申報舘江浙恊賑所經收地二月十一至十五止第二十六次淸單]  
　　十一崔順受堂洋一元王庭槐堂洋一元無名氏洋三元如饑山人銀廿兩更饑山人銀二兩張金鑑銀六兩三益濟銀三十兩退思齋銀廿兩劉慕蘭堂銀十兩永泰豐銀二兩統泰成二兩公興源銀二兩合成銀三兩海豐行銀二兩光裕店銀二兩萬順裕銀二兩合勝玉銀二兩合泰豐銀二兩楊八馥堂銀十兩全興魁銀二兩壽春堂銀二兩杜敦仁堂銀五兩常主善堂銀十兩永成海銀四兩以上廿一户來銀一百四十兩合九八元一百四十七兩七錢八分百勉氏洋三元松記洋五角存德堂洋四元燕居書屋洋三元○十二千順氏洋十元無名氏洋一元不留名洋二元○十三無名氏洋五角李濟川爲李彝齋求福洋十元無名氏洋二元廣載亮銅洋一元潘澄波洋十元不期有功但求免晦子洋二元無名氏銅洋一元硯北末座客洋二角五分不留名洋二角五分薇山樵子洋二角祥記洋三角○十四售出吳鐵珊扇面一個洋三角售出隱名氏畫屏一堂洋二元工部書信舘洋二元延年子拆席助賑洋三元定海廳書房封筵印餘資洋五元定海廳上房開印筵餘資五元吳兪仇李錢二百醉樵氏錢一千王知軒錢五百石榘閣錢五百陳仲平錢二百卞著卿錢二　李順診錢三百曹少三錢二百無名氏錢一百王友松錢五百包占春錢二百張幼衡錢二百以上十二户共錢四千一百交來洋四元小留楊氏洋三角稼雲樓洋三角人月雙淸閣洋二角萍寄生洋二角京口乏權力子洋一元松栢堂花洋三元務本堂花洋二元體元堂花洋一元吉階堂花洋一元洪蔣氏爲子病愈完願花洋二元五都老屋花洋一元無名氏銅洋二元陳家章求小兒平安二元朱仲記求合家平安洋一元○十五十六户善士洋三元徐紀生洋二元趙富廷洋一元山西夏縣淸積堂求平安無子得子洋廿元瑞順隆求諸事順遂洋十元李耀亭銀二兩宋子貞銀一兩殷月琴銀一兩周子岑一兩華相臣銀一兩劉壽山銀一兩六順堂銀二兩竹林堂銀一兩張元亭銀一兩鍾錫三銀一兩董海門銀一兩張澤霖銀一兩無名氏銀四兩永錫堂銀十兩禮壽堂銀一兩鐘奇銀一兩李立軒銀一兩南川局銀十八兩以上十八户共銀五十兩交來九八元五十二兩六錢方舉才洋二元王香泉洋三角林元晉洋一元李家焯洋一元瞿桂泉錢一千五百瞿翰芬錢六百顧錦堂錢六百張　華錢六百馬調良錢三百以上九户共交來洋七元三角錢五百四十樂善軒洋二元順軒洋四角可軒洋四角棉衣水脚餘洋八角總共收九八元二百兩另另三錢八分英洋一百廿七元二角花洋十元銅洋四元錢五百四十○十三日隱名氏字畫屏條二堂十五普澤園林喉症㪚六十服跌打丸十盒 
[上海四馬路文報局内恊賑公所經收江浙山東賑捐十一月下旬淸單]  
　　廿七八日申報舘賑所彚解第三批浙賑規元一千兩寗波招商局盛僕翁經交顧悌房洋兩元又書仲記洋一元武陽保罌總局來莊性初翁募昇東鄉五圖洋四元叚省余翁募不書名洋三元漂陽德豐號募不留名洋二元德源莊勉力子兩户各洋一元廿八日高易賑所彚解第二批浙賑規元二千兩潤州愼思山房洋五元儀徵十二于無名氏募無名氏洋五元無名氏洋一元五角松竹軒傅經堂潤記恆德堂敦良齋心遠堂六户各洋一元履仁堂錢六百仕政堂校之堂修竹吾廬茂記四户各錢五百以上實收洋十五元高郵武廟賑所丁玉軒翁募周紫庭洋三元不書名一元高二房求安堂紀春和募各户三户各錢一千劉長春錢六百百忍堂退思子　户各錢五百無名錢三百古香齋謝生子松泉師潤資移賑三户各錢二百無名李秉之繼春和三户各錢一百以上共實收英洋十元本埠無名氏洋一元兩日共收規元三千兩英洋四十五元合併聲　 
[上海四馬路文報局内恊賑公所經收江浙山東賑捐十一月下旬淸單]  
　　念九日絲業賑所彚解第六批賑欵規元一萬五千兩神户瞿錫五善士爲先嚴二十週忌經懺資移賑洋三元又爲求合家平安又先室求冥福兩户各洋一元又經募益昌號鼎泰號德新號老順記四户各洋十元同孚泰德興隆建記號怡昌號隱名氏王竹軒邵復興七户各洋五元無名四元泰和無名兩户各三元鼎源無名東興錦旋森茂無名六户各二元免力子四知堂無名士三户各洋一元以上共實收英洋一百另五元本埠黎敦善堂洋十元蔡恆山元元浙東客寄東洋心願洋兩元心記洋一元二角本日共收規元一萬五千兩英洋一百廿三元小洋二角本旬共收規元三萬四千七百七十六兩九錢八分三厘英洋五百七十一元二角六分五厘花本洋一元共　規元四百十九兩四錢七分原湘銀十兩另六錢批申規元十兩另八錢四分三厘低毛文五兩六錢镕見規元三兩三錢六分銅洋七元鎔見規元一兩五錢四分小洋六角計規元四錢四分錢六百三十八文規元四錢四分八宗共合規元三萬五千二百十三兩另七分六厘連前共收規元八十六萬八千六百另六兩八錢八分本旬解第二批蘇賑規元一萬二千兩又解第六次浙賑規元五萬兩　解楊殿翁洋乙千元合計規元七百三十六兩四錢連前共解規元九十一萬一千五百五十五兩二錢一分四厘實淨勢解規元四萬二千九百四十八兩三錢三分四厘合併聲明 
[上海四馬路文報局内恊屒賑公所經收江浙山東賑捐十二月上旬淸單]  
　　初一至初五日本埠恊昇莊來蘇城醬業公所潘仲溪大善士募無名氏將市房變價移賑英洋五十元本埠黎以昭以銘以輝三善士合洋五元初二日本埠旗昌洋行勞肇光翁十元無錫復裕泰千乘氏募倪永鴻誦資捐一元初三日淮城書畫社同人經募光裕堂洋十二元初四日蘇城厚生莊來金召人觀察經交蘇省牙厘總局集募東賑洋一千元○以上細户業已另登報章本埠元源莊來彭湖宏字全軍營經募洋八十八元○以上細户業已另登報章本埠沈旭靑來休邑溪東孫安甫善士爲求父病速愈二十元又孫順寶爲求母病速愈兩元温州新關汗蓮緣募無名氏四元無錫安愼戴壽山堂募紫陽氏兩元○初五日湖南衡州何德卿經交衡陽縣正堂樊良圃明府相平銀五十兩又何德卿經募衡州各善士九八八次毛錢五十千文實收錢四十九千四百本埠春生鑑號來金陵恊賑公所諶善之翁募第三批賑欵英洋三十二元銅洋六元錢九千一百八十四文以上細户業已另登報章合肥張希武奉伯母命一元本埠隱名氏四元崔梁氏祈病速愈指捐東賑四元○五日共收湘平銀五十兩英洋一千二百三十伍元銅洋六元次毛錢四十九千四百文錢九千一百八十四文合併聲明 
[上海虹口元濟善堂施醫給藥一文愿第四次淸單]  
　　漢口茶業公所來許文遠堂十元李馬念堂周迫思堂二户各一元松江郭伯瓶東甌總局無名氏二户各四元蘇州董公舘完香室主人江西夏逹記二户各三元江西李壽記曉州棉力子三省堂三户各二元敬其事居盛澤棣鶴同榮軒丹陽馮厚之求免灾難人繼志堂沈應福九江寶源生朱涇大成典節省費絲業會舘來無名氏杭州淮濱漁隱瑞成春江陰廣豐同記湖州會舘來無名氏麥直臣黄景常壽祥餘慶堂啓基堂光裕堂楊爲如陳和記武昌五柳山房陶欣水姚伯起健齋老人二十户各一元無力子無名氏華甫陳敏生陳興記楊保安美春田七户各五角衢州浙鹽公堂錢二百八十二文無力氏勉力周濟二户各三百八十四文丁文卿二百四十文三户合來一元江陰適園陳一元錢四百懷愼堂十願劉南記五願沈懷記三願三户全年合六元五角圃拜春酒餘記一元二角無名氏五户合二元找回錢一百廿文湖州陳學古堂兪恆裕二户各四百文絲業會舘來無名氏無名氏二户各一元藝蘭仙無名氏二户各二角無名氏古月氏無名氏無名氏無名氏無名氏六户各一角十户合三元江裕　船來朱煕庭來無名氏一元程祖懋三欠盧州黄道生錢七百六十八文胡鼎成朱思堂二户各錢三百八十四文殷德庭吕善之二户各錢一百九十二同泰一百文三户合二元曹維城三角三齡童子錢三百六十文楊柳塘求母親壽高福厚二角西塘小留村民五角家雲樓三角人月雙淸閣二角三户合一元太古晉來王壽田三多主人寄敖山舘桂景生陳友貿金文森王相甫七户合四元發昌號銅洋十四元○以上共收英洋八十五元大錢一千四百四十文銅洋十四元合併聲明 
 
 

Page 10

 
 
   
 
 

Page 11

 
 
[光緒十六年二月初七日京報全錄]  
　　宫門抄○給諫貴奏畿輔民心不宜騷動請飭裁撤局員摺○東撫張奏現辦西紙坊工程進占情形摺○江督曾等奏揀補要缺同知摺○新撫魏　奏遵詔查辦官犯開單具陳摺○又奏革員留新辦屯片○二月初七日内務府國子監正紅旗値日無引見○㷇公假滿請　安○崇禮謝專操大臣恩○八額駙德公各續假十日○馮文蔚請假十五日○掌儀司奏十一日祭奉先殿樹貝勒行禮○召見軍機○皇上明日卯初至社稷壇行禮畢還海辦事召見大臣○○花翎禮科掌印給事申奴才貴賢跪奏爲畿輔民心不宜騷動請飭裁撤局員以免苛擾而杜虚糜仰祈聖鑒事恭讀十一月十五日　上諭國家綜核度支必先嚴除冗濫從前各省辦理軍務創立支應採辦轉運等局本屬一時權宜不能視爲常例迨軍事敉定又以善後爲名凡事之應隸藩司者分設各局名目衆多鹽務則督銷分銷局卡林立大率以候補道員爲總辦而會辦隨辦各員其數不可勝計所有專管之藩運兩司轉以循例畫諾爲了事又如清訟保甲捕盜等事本係臬司專責亦皆另設一局授權委員論公事則推諉轉多論庫欵則虚糜甚鉅至船政機器各局原爲當務之急而局用開支尤屬弊竇叢生漫無稽考若不一律認直整頓何以昭核寔而寨漏巵前於光緒十一年八月二十二日欽奉懿旨各省設立各局種種名目濫行支應無非瞻徇情面爲位置閑員地步飭令大加裁汰定議覆奏仰見聖慈誥誡嚴明各該省雖經遵議奏明量爲裁减總未能將煩費認眞革除近年以來冗員愈多着各直省將軍督撫破除情面將所有各局通行进核或删减或歸併其有必不能裁者卽將按月經費限定數目不准任意增添等因欽此聖訓煌煌各省大吏自應欽遵辦理乃奴才近聞直隷省以查辦升科地畝爲名於省城創設淸賦總局並於畿輔各州縣徧布淸賦分局均有委員經管濫寄耳目羅織搜尋致民間人人自危頗形騷動而鄉愚不諳文義甚或謂淸賦局爲加賦局語雖傳訛關繫匪細伏思各項地畝升科自有部章可循及藩司分内應辦之事祗應由各該地方印官於城鄉村鎭大道通衢剴切曉諭明示賞罰小民咸知畏法自不敢匿不以聞若如此之紛紛設局派委多員並策以優奬其一切支銷浮費固不待言而不肖委員方思藉此局差希圖倖進豈復顧及民間疾苦耶縱云不假書差之手由本地紳董辦理殊不知紳董不皆良善而蠧書惡役明不干預暗爲勾通委員何從查禁於是包庇賄匿旣不能無而嚇詐取盈勢所必有甚至挾嫌串控一帋官符百端需索迨至輾轉辨明而家已破矣此外種種流害不可勝言是名爲淸賦實則擾民其虚糜經費患猶小重傷元氣患斯大也奴才愚昧之見擬請旨飭下直隷總督將所有省城内外創設之淸賦總分各局槪行裁撤以安民心以除冗濫其廾科事宜仍責成藩司總司其事通飭各該地方印官出示嚴辦槪不得寄耳目於書役紳董俾免滋擾民不聊生至各項地畝陞科舊章其中有無未盡妥善致滋流弊之處並請飭下户部體察情形隨時厘正務使賦課無虧而鄉閭不擾庶於國計民生兩有裨益也奴才爲畿輔重地民心不宜騷動起見是否有當謹據所聞披瀝以陳伏乞皇上聖鑒謹奏奉旨已錄○○太子少保頭吕頂戴山東巡撫臣張躍跪奏爲現辦西紙坊工程進占情形恭摺具陳仰祈聖鑒事竊臣於章　大寨堵口合龍後卽往歴城西紙坊督辦堵口工程與大寨堵合河水抬高紙坊對岸灘嘴逼溜緊傍口門水深溜急工作倍難今年三處堵口經費估堵銀二十二萬兩堵合張村口門用去銀三萬餘兩堵合大寨口門用去鈒十六萬兩有寄工欵所存僅有銀二萬餘兩帋坊工程雖僅用單壩進占爲節費起見而核計用欸仍屬不敷迨口門逐漸收窄溜勢愈加湍急洶深至四丈二尺西壩後戧被廻溜淘刷以致壩身蟄陷赶緊加料運土補廂築高道員張上逹屢辦堵口於工程情形最爲熟習前經籌辦張村堵合事宜合龍以後該道員卽赴帋坊工次率同在工文武員弁畫夜工作現在尙剩口門十六丈惟溜勢過急赶將上游挑水壩加築接長又於口門加添邊壩以期穩愼下游挑挖引河亦已工竣俟再進四占約計旬日以後卽可合龍從來黄河水勢瞬息不同難易遲速之間原難預計當此風雪冰霜在工員弁裂膚　手倍極辛勞臣目覩情形加以勸勉尙能踴躍從事現計合龍在卽理合先行陳報仰紓宸厪所有現辦西帋坊工程進占情形謹恭摺具陳伏乞皇上聖鑒謹奏奉硃批知道了欽此○○太子太保兩江總督臣曾國荃江蘇巡撫臣剛毅跪奏爲揀員請補要缺同知恭摺奏祈聖鑒事竊照蘇州府總捕同知王恩晉於光緒十五年八月初六日病故開缺應歸八月分截缺所遺蘇州府總捕同知係熉要調缺例應在外請補該同知駐扎省會捕務旣關緊要復專管寳蘇局鼓鑄事宜彈壓城外踹坊時有商賈控訴案件政務殷煩必得精明幹練之員方足以資治理臣等於通省現任人員内逐加遴選非現居要缺卽人地未宜一時實無合例堪調之員復於截取　記　分發同知例得於儘先補用人員内揀選惟查有截取補用同知惠榮年四十一歲内務府正黄旗漢軍奎昌管領下人由廪生考取同治十二年癸酉科優𧴨甲戌科　朝考一等引見以知縣用光緒二年丙子科鄉試中式舉人三年丁丑會試中式進士引見以内閣中書用是年五月到閣行走七年五有補授漢軍中書員缺十二年三月俸滿截取奉旨記名補用以同知在任候選欽引十三年三月禀請分發經欽派大臣騐看堪以補用覆奏奉旨依議欽此簽掣江蘇四月十五日歸吏部帶領引見奉旨着照例發往欽此是月二十一日領照七月二十八日到省該員係進士出身曾任實缺京官照章毋庸甄别新章考試以之請補蘇州府總捕同知洵堪勝任與例亦屬相符據蘇州藩司會同臬司詳請具奏前來臣剛毅到任未及三月例不加考臣國荃覆查該員年强才敏辦事認眞以之請補蘇州府總捕同知洵堪勝任與例亦符合無仰懇天恩俯念員缺緊要人地實在相宜准以截取補用同知惠榮補授蘇州府總捕同知實於要缺有裨該員係記名分發同知請補同知銜缺相當毋庸送部引見亦無須查造叅罰謹合詞恭摺具奏伏乞皇上聖鑒訓示謹奏奉硃批吏部議奏欽此○○頭品頂戴護理廿肅新疆巡撫布政使臣魏光壽跪 
奏爲恭逢恩詔查辦官犯開單具陳仰祈聖鑒事竊臣接准刑部咨開恭逢恩詔查辦軍流官犯事犯在本年三月十六日以前無論到配未滿三年實係安靜守法别無過犯抄錄犯事全案到配年月日期造具淸册彚蔬具題等因於光緒十五年三月二十七日具奏奉旨依議欽此咨行到臣遵卽轉行去後兹據鎭迪道兼按察使銜恩綸造具發往新疆効力官犯共一十五員犯事全案曁到配年月日期淸册前來臣查官犯已革道員趙沃已革提督柳泰和陳維新已革侍衛黄兆晋已革知府蕭錫齡已革通判趙淸韶山革驍騎校張榮陞已革雲騎　世職元淋已革縣丞葉錫麒已革守備趙汶嵩王兆熊楊有義石紫鈺已革外委杜建威已革筆帖式文霖於光緒九年起至十四年止陸續到配均各安靜守法别無過犯或委辦屯政或稽查保甲或派司礦務或教課義塾無不奮勉從事力贖前愆其攺過遷善有足取　謹摘錄該官犯等犯事案由及到配日期開具淸單恭呈御覽伏候恩施除將各官犯犯事全案淸册咨送刑部外所有恭逢恩詔查辦官犯緣由謹恭摺具陳伏乞皇上聖鑒訓示謹奏奉硃批刑部議奏單片併發欽此○○魏光燾片再已革道員趙沃於十三年到配正値部議擬將直隷山東山西河南四川陜西甘肅七省絞罪减流人犯發新助屯加之各屬興辦民屯事極殷繁經本任撫臣劉錦棠奏派管理民遣屯田事務該革員仰荷聖慈曲賜矜全感激涕零力圖報稱於鎭迪道各屬屯墾事宜認眞勸辦周歴巡查寒暑無間現在墾成熟地甚多實屬奮勉自新著有微勞本年恭逢恩詔查辦効力官犯業已恭摺具陳聽候恩施惟該革員辦理屯務尙屬相符得力可否准予免罪矜釋仍留新疆以收屯墾之效出自鴻慈謹附片具陳伏乞聖鑒訓示施行謹奏奉硃批覽欽此 
 
 

Page 12

 
 
[光緒十六年二月初八日京報全錄]  
　　宫門抄○諭旨二道錄前○管兵部額等奏催各省朋馬驛站奏銷緣由摺○又奏催題報兵馬數目緣由摺○直督李奏旌表節烈片○皖撫沈奏委署縣缺片○東撫張奏遵議另揀請補知州摺○直督李奏展辦大計片○楚督裕奏提督暫緩陛見片○二月初八日理藩院鑾儀衛光祿寺廂白旗値日無引見○師曾請假十日○誠端續假十日○太常寺奏派致祭文昌廟後殿行禮派出莊王○召見軍機○○經筵講官太子太保大學士管理兵部事務臣額勒和布等謹奏爲奏催各省朋馬驛站奏銷久逾例限亟應請旨飭催事查定例各直省朋馬驛站奏銷例限次年五月内具題甘肅省道路較遠限次年十月内具題如各標營及司道府　縣遲延不中或已申而督撫不卽送部以致逾限者均照例議處等語定例綦嚴原爲朋馬驛站奏銷事關錢糧出入例限按年具題以免流弊今查各直省朋馬驛站奏銷積欠各案屢經臣部奏催復於光緒七年十一月間欽奉上諭兵部奏各省朋馬驛站奏銷久逾例限開單請旨飭催一摺各省朋馬驛站奏銷竟有積奛數年至數十年之多前經該部於同治七年光緒三年兩次奏催迄今仍未題報實屬遲延卽着各該省督撫自光緒七年起將朋馬驛站奏銷詳細造册依限題報如再遲延卽由該部嚴叅以儆玩泄其歴年欠報各案並着各該督撫造具簡明總册分年帶補併案題銷至積壓多寡不同各省情形亦異其應如何題銷之處並着該督撫奏明辦理單二件併發欽此行文遵照在案迄今又閲多載惟查朋馬奏銷除安徽漕標江西福建直隷山西廣東廣西湖南驛站奏銷除貴州江蘇黑龍江山東直隸廣西盛京各省雖經陸續題報尙未全行報齊其台灣江南督標提標江蘇浙江雲南貴州河南山東河東河標甘肅陜西各省竟將積欠朋馬各案仍未造册題報似此任意延擱年復一年無所底止誠恐時日愈久案牘愈繁錯悞愈多實於馬政大有關繫臣等公同商酌謹將各省積奛年分理合繕具淸單二分恭呈御覽相應請旨飭下各該省督撫自臣部此次文到之日限六個月内嚴飭所屬將積奛歴年朋馬驛站奏銷各案赶緊造具簡明總册送部覈題以淸積案而杜弊端其光緒十四年分未經題報者務飭所屬按年依限題報以符例章倘再延不造報卽由臣部隨時奏叅以儆玩泄所有臣等奏催各省朋馬驛站奏銷緣由是否有當伏乞皇上聖鑒訓示謹奏請旨奉旨已錄○○經筵講官太子太保大學士管理兵部事務臣額勒和布等謹奏爲請旨嚴催各省督撫依限題報兵馬數目事竊查各省兵馬數目例於每年十月内具奏造册報部由臣部年終彚題前因各省題報稽遲經臣部於同治元年九年先後奏奉諭旨嚴催復於光緒七年七月十八日奏催欽奉此諭兵部奏請飭各省題報現年兵馬數目一摺各省兵馬數目例應於每年十月具題造册報部該部於年終彚題所以備考查而杜浮冐現除浙江依限題報外其餘各省多辦理遲延甚至稽壓年久竟不造報實屬不成事體該部以各省欠報年分甚多若令以次遞補則到部之册所報並非本年而本年之册到部不知何日請飭欠報各省卽將現年數目造報係爲淸理積牘起見着各直省督撫自光緒七年起將本届兵馬數目按年造報毋逾例限如再遲延卽着該部奏叅將該督撫從嚴議處以警玩泄至歴年未報各案並着分年帶補單併發欽此欽遵通行各在案現届年終彚題之期臣等按册詳查除江蘇湖北浙江安徽漕標依限題報外四川江西報至光緒十三年甘肅廣西報至十二年湖南報至十一年山西報至八年廣東報至六年福建河同山東雲南貴州等省自光緒七年奏催後雖據陸續咨報並未具題陜西省十一年奏報一次亦未造具淸册直隷自咸豐六年至今迄未題報緑營兵籍戎政攸關若不勒限嚴催則營汛有無攺移數目有無增减調防之兵何時歸伍存營之額是否虚懸臣部旣無册可稽疆吏復任催罔應珠非整飭武備之道相應請旨嚴飭未經題報各省督撫迅將本年兵馬數目分營分汎務於三個月内造題其歴年未報各省另繕淸單恭呈御鑒並請飭令分年補報以淸積牘所有臣等奏催題報兵馬數目緣由是否有當伏乞皇上聖鑒訓示遵行爲此謹奏請旨奉旨已錄○○李鴻章片 
再直隸提臣李長樂在蘆台防營因病出缺經臣奏奉恩旨優卹在案兹據署寍河縣知縣何其翔等查得該故提督有妾王氏年三十一歲素以賢稱聞該提督病篤星夜奔赴營次適當易簀之時該氏痛不欲生家人多方解喻百折不回竟於次日濳自服毒畢命聨名禀請具奏前來臣查該故提督積勞病故其妾王氏竟能從容就義以身相珣洵屬節烈可嘉未忍聽其湮没應請旨將李王氏准予旌表以勵風化而慰幽魏理合附片具陳伏乞聖鑒謹奏奉硃批着照所請禮部知道欽此○○沈秉成片再池州府知府夏允升據報在任病故所遺員缺應卽遴員接署以重職守查有候補知府邊保檉才具開展辦事勤能堪以飭委署理據藩臬兩司會詳前來除批飭遵照並將夏允升因病出缺日期循例恭疏題報外謹會同兩江督臣曾國荃附片具陳伏乞●聖鑒謹奏奉硃批吏部知道欽此○○太子少保頭品頂戴山東巡撫臣張躍跪奏爲遵照部議另行揀員請補要缺知州以裨地方恭摺仰祈　聖鑒事竊照膠州知州陶錫祺補授臨淸直隸州知州所遺員缺前經臣請以歴城縣知縣孫符乾陞補接准部覆州縣應升缺出例應將卓異引見回任候陞人員升用該員雖經保薦卓異尙未引見不得作爲卓異候升人員所請以歴城縣知縣孫符乾升補膠州知州核與定例不符應令另行揀選等因光緒十五年八月初一日奏奉諭旨依議欽此欽遵知照到臣當經轉飭遵辦去後兹據藩臬兩司會詳稱膠州地處海濵政務殷煩緝捕巡防在在均關緊要必須明幹有爲之員方足以資治理該司等在於通省現任知州内逐加選遴均與此缺不甚相宜實無合例堪調之員雖有卓異引　見回任人員亦覺人地未宜惟查有現署東平州知州候補班前補用知州許祺身現年四十二歲浙江杭州府仁和縣人由監生捐職光祿寺署正選用於同治六年投効河南軍營辦理前敵文案七年直渠捻匪肅淸案内經前河南撫臣李鶴年保准免選本班以知州分省歸候補班前補用並賞加運同銜簽分山東親老告近攺掣安徽十三年五月到省試用期滿甄别堪以煩缺補用光緒元年九月丁嫡母憂回籍守制三年十二月服滿起復例應仍回山東原掣遠省候補四年七月到東七年代理膠州知州八年調辦桃源堵口九年代理章邱縣知縣十年委署朝城縣知縣十一年二月丁生母憂交卸回籍十三年六月由京起復回東十四年委署東平州知州該員盡心民事勞瘁不辭以之補授膠州知州實堪勝任惟調缺請補與例稍有未符但人地實在相需例得專摺奏請等情臣查該員許祺身實心任事爲守兼優以之補授膠州知州洵堪勝任合無仰懇天恩俯准以候補班前補用知州许祺身補授膠州知州期於要缺有裨如蒙兪允該員係候補知州請補知州銜缺相當毋庸送部引見亦毋庸聲叙叅罰合併陳明謹繕摺具奏伏乞皇上聖鑒訓示謹奏奉　硃批吏部議奏欽此○○李鴻章片再本届　大計扣至光緒十五年十二月三年届期前准部咨當經飭司循例遵辦兹據布政使裕長按察使周馥詳稱查例各省藩司到任未及三月如前官考核名册未定准請展限三個月等語今該藩司裕長於本年十一月十八日到任核計具題之期未滿三月接見屬員未能周徧其才識賢否辦事優劣均未深悉勢難依限辦理應俟明春詳愼察看再行舉辦等情請具奏展限前來臣覆查無異理合會同兼管順天府府尹臣潘祖蔭順天府府尹臣陳彝附片具陳伏乞聖鑒勅部查照謹奏奉硃批着照所請吏部知道欽此○○裕祿片再湖北提督程文炳前於光緒十二年三年任滿經臣以襄樊防務緊要奏請暫緩陛見奉　旨允准兹扣至十五年十二月該提督又届三年任滿例應述職請覲惟本年秋霖爲患災區甚廣現値籌辦賑務之際災民麕集亟宜加意撫綏而襄鄖一帶界連秦豫素爲匪徒出没之區冬防尤關緊要正須該提督親督各營妥爲彈壓未可遠離合無仰懇天恩准令暫緩陛見一俟明春賑務竣事再由該提督自行循例陳請以符定制出自鴻慈謹附片具陳伏乞聖鑒訓示謹奏奉　硃批程文炳着俟明春賑務完竣卽行來京陛見欽此 
 
 

Page 13

 
 
[光緒十六年二月初九日京報全錄]  
　　宫門抄○諭旨二道錄前○陜督楊奏揀補叅將摺○總兵楊奏接護提篆日期摺○陜督楊奏攺奬知縣等片○楚督裕等　奏都司因瘋自戕查明並無别故摺○湘撫邵奏開復知縣頂帶片○直督李在奏運司回任謝恩片○將軍祥奏寄禁盜犯片○又奏派查金山卡倫情形摺○二月初九日吏部翰林院廂紅旗値日吏部引見三十三名○莊王假滿請安○瑞啓前往口外賜奠請訓○瀅貝勒阿克東阿各請假十日○德福希朗阿各續假十日○奎潤遞遺摺○召見軍機敬信許應騤尙昌懋○○太子少保頭品頂戴陜甘總督臣楊昌濬跪奏爲棟員請補叅將要缺以裨營伍恭摺仰祈聖鑒一竊甘肅提屬甘州城守營叅將李占春因病身故業經奏請開缺並聲明扣留外補在案所遺甘州城守營叅將係第一輪第三缺輪用預保現在預保揀發兩班無人自應照依部　在於補用人員内揀選請補臣查有花翎總兵銜發甘差委留甘補用叅將果勇巴圖魯何娫威於光緒八年八月引見到省經前督臣譚鍾麟派委帮練軍步隊該員効力有年辦事勇敢以之請補斯缺實堪勝任亦與部章相符合無仰懇天恩俯念員缺緊要准以何建威補授甘州城守營叅將員缺以期得力如蒙兪允該員係引見發甘之員應請飭部發給劄付以符定制除查取該員履歴淸册送部外謹會同甘肅提臣周逹武合詞恭摺具陳伏乞皇上聖鑒訓示謹奏奉硃批兵部議奏欽此 
○○護理直隷提督印務提督銜記名總兵奴才楊玉書跪奏爲恭報奴才接護提篆日期叩謝天恩仰祈聖鑒事竊奴才於光緒十五年十一月二十日接奉大學士直隷督臣李鴻章會照以提臣李長樂在蘆台防次病故所遺防軍馬步各營隊飭令暫行代統其直隷提督篆務亦經奏明暫由奴者就近護理旋於二十四日奉到硃批知道了欽此恭錄轉行到營據署通永鎭標中軍遊繫祥泰將乾字四百四十八號提督銀印一顆並練軍總統木質關防呈交前來奴才當卽恭設香案望闕叩頭謝恩祗領任事伏念　隸拱衛畿疆提督總轄營伍現當移駐濵海兼統防練各軍利器精操尤關緊要奴者自維檮昧深懼弗勝惟有勉竭愚忱隨事隨時禀商督臣認眞經理斷不敢以暫時護篆稍涉因循以期仰報高厚鴻慈於萬一所有奴才接護提篆日期理合恭摺具陳叩謝　恩伏乞皇上聖鑒謹奏奉硃批知道了欽此○○楊昌濬片再前督臣譚鍾麟覆奏關内戍防出力各員攺奬一案經吏部核議分别准駁奏奉諭旨轉行到臣查淸單甘肅試用知縣儘先補用縣丞朱世楷州判銜任本堯補缺後補用府經歴留甘儘先主簿張象垣候選缺後補用府經歴縣丞陳長琳四員攺請奬叙仍與定章不符應令另核辦理等因兹擬將朱世楷攺請俟補知縣班後加同知銜任本堯攺請以縣丞不論雙單月用張象垣陳長琳攺請賞加六品銜均係按照尋常勞績攺擬合無仰懇天恩府准照請給奬以昭激勸謹附片具奏伏乞聖鑒訓示謹奏奉硃批吏部議奏欽此○○頭品頂戴新授盛京將軍湖廣總督臣裕祿頭品頂戴湖北巡撫臣奎斌跪奏爲都司因瘋自戕查明並無别故恭摺奏祈聖鑒事竊據湖北黄州協副將陳樹勳禀據蘄州營把總熊光福報　該營都司鄭承第於光緒十五年八月二十三日早陡發瘋狂病用刀砍傷其妻女並自戕咽喉在署弁兵赶救不及報經靳州知州查騐醫調詎鄭承第傷重卽於是夜身死並據代理蘄州知州畢大琛將查騐緣由塡格綠供禀報前來臣等以案關職官自戕據稱因瘋所致是否屬實有無别故當卽批司委員前往確查經湖北按察使覺羅成允派委候補知府韓鑑馳赴蘄州會同該代理知州畢大琛提集該都司丁屬及在營當差弁兵人等逐一研訊據供該都司鄭承第由藍翎侍衛選補蘄州營都司於光緒七年六月初九日到任其妻王氏其幼女小壽均隨任所該都司因素習勞苦本年六月間偶患痰　病症隨卽醫痊照常辦公詎於八月二十日精神恍惚語言失措似有痰迷形狀正擬勸其請假延醫診治不料是月二十三日早淡迷轉症陡發瘋狂持刀亂舞砍傷其女小壽髮際其妻王氏左颔頦左右手背等處並用刀自戕咽喉倒地在營弁兵聞聲赶救無及該都司傷重延至是夜身死經代理蘄州知　畢大琛查騐訊供禀報現復提集該都司丁屬及在營弁兵人等逐加砑訊僉供該都司自戕身死實由一時瘋發所致該委員明察暗訪所言情形均屬相同委無别故取具該丁屬人等供結禀由臬司核轉到臣查例載武職守備以上如有自盡之案該督撫專摺奏聞等語此案蘄州營都司鄭承第自戕身死現據委員確查並提集丁屬弁兵逐加砑訊僉供實由一時瘋發所致並無别故該丁屬弁兵人等因値倉猝之間不及防範尙無不合均應毋庸置議屍棺飭埋丁屬省釋所有查明蘄州營都司鄭承第因瘋自戕緣由理合會同湖北提督臣程文炳恭摺具奏伏乞皇上聖鑒再湖北蘄州營都司係陸路部推之缺湖北現有應補人員應請留外揀補合併陳明謹奏奉硃批該部知道欽此○○邵友濓片再湖南攸縣知縣張大煦調署武陵縣事其攸縣任内交代尙有應解司道兩庫錢漕正雜等欵共銀六千六百八十兩零未據解到倉谷亦未盤交前經奏叅摘去頂載勒限四固月完解聲明限内全完卽請開復在案兹查該員已將應解前項等欵銀兩分别如數完解淸楚倉榖亦據盤交均無虧知尙知愧奮由署藩司崔穆之兼署臬司糧儲道吕世田會詳前來臣覆查無異相應奏懇天恩府准將原叅攸縣知縣張大煦頂戴開復以昭激勸謹會同湖廣總督臣裕祿附片具陳伏乞聖鑒訓示謹奏奉硃批着照所請該部知道欽此○○李鴻章片再據長蘆鹽運使額勒精額詳稱該司前在署理臬司任内接到行知飭回運司本任等因當於十一月十八日交卸臬篆馳回天津於二十三日准署運司天津道胡燏棻將長蘆鹽運使印信文卷移交前來卽日恭設香案望闕叩頭祇領任事伏思額勒精額滿洲世僕畿輔備員兩任鹺綱愧涓埃之未報暫權臬事復整飭之多疏兹回本任兢惕益深查長蘆係煩要之區運司爲鹽務總匯現値綱情疲累庫儲未充裕課督商均關緊要惟有倍矢愼勤力求整頓遇事寔心經理不敢稍涉欺飾以冀仰酬聖主高厚鴻慈於萬一所有感激下忱並回任日期請代奏叩謝天恩等情前來理合據情附片代陳伏乞聖鑒謹奏奉硃批知道了欽此○○祥麟片再據三音諾彥部落盟長親王特固斯瓦齊爾等呈報今拿獲本盟親王那彥圖旗下賊犯台吉多爾濟固圖布札薩克額林多爾濟旗下賊犯台吉札拉保郡王飾丕勒多爾濟旗下賊犯台吉沙拉布等三員或因干連搶竊或因干連盜案均應解職看押審訊照例治罪以除盜風而儆官邪惟本屬蒙直游牧内向無設有監獄誠恐疎虞是以呈請暫行監禁候質以免疎脱等情呈請覆辦前來查該盟長所呈實因愼重賊盜起見自應照依所請除將該犯多爾濟固圖布等三名先行解職寄禁歸案嚴訊仍責令該盟長等將各全案正犯夥犯取具確切供詞照例定擬一俟呈覆到日再由奴才等另行分别覈辦外理合附片陳明伏乞聖鑒謹奏奉硃批知道了欽此○○奴才祥麟奴才車林多爾滽跪奏爲援案派員查勘金山卡倫並無偷挖情弊恭摺奏聞仰祈聖鑒事竊查烏里雅蘇台所屬三札兩盟游牧西南界内有金山翁滖山二處出有礦法向設卡倫二十二處又該兩盟分派官兵駐守逡巡並由該兩盟輪派札薩克一員經管每年秋季由奴才等派員往查有無偷挖礦沙情弊據實陳奏屢經遵辦在案今屇查勘之期奴才等派筆帖式薩克什納等往查去後旋據禀稱遵派會同營卡扎薩克巴拉丹查得金山翁滖山二處並無偷挖礦沙情弊及各卡官兵數目亦各相符隨卽按卡取具甘結各一紙禀覆核辦前來除將甘結存案備查並檄飭三扎兩盟盟長等轉飭該管嚴加逡巡匆任疎懶致滋事端外所有援案派員查勘金山卡倫並無偷挖情獘緣由理合恭摺奏聞伏乞皇上聖鑒謹奏奉硃批知道了欽此 
 
 

Page 14

 
 
[光緒十六年二月初十日京報全錄]  
　　宫門抄○諭旨七道錄前○皖撫沈奏秉公舉劾屬員摺○都察院煕等奏爲奏聞請旨摺○皖撫沈奏捐賑建坊片○鄂撫奎奏調署知縣片○皖撫沈奏督臣等捐賑給奬片○大　志奏現查行宫情形摺○直督李奏奬墾荒委員片○陜督楊奏知縣人地不宜開缺留省另補摺○二月初十日户部通政司詹事府正藍旗値日工部引見九名○芸公恩佑景灃各請假十日○成公續假二十日○續昌續假十日○内閣奏派隨扈派出文治豐烈李端棻○又奏派捧寳派出鳳鳴○侍衛處奏派管　帶豹尾槍派出果勒敏椿壽博公鍾公○内務府奏派致祭馬神派出崇光○掌儀司奏十五日祭奉先殿謨貝子行禮○召見軍機孫詒經○皇上明日卯初二刻進内升　中和殿看版畢還海○○安徽巡撫臣沈秉成跪奏爲查明屬員優劣秉公舉劾請旨分别嘉勉懲處以整吏治恭摺仰祈聖鑒事竊維爲政首在得人安民必先察吏皖省民生瘠苦兼値偏災奸宄未淸時虞生事非整頓吏治無以綏黎庶而策安全臣自蒞任後督同司道於所屬各員隨事隨時留心考察賢能卓著著頗不乏人自應擇尤舉報其庸劣不職之員亦不敢稍事姑容致滋貽誤兹查有寗國府知府吳潮才識兼長遇事果斷嚴辦匪徒地方賴以安靖太平府知府調署徽州府知府王汝礪品端才敏熟悉刑名足資表率候補知府李成鰲老成練逹辦事實心候補知府吳廷選才識明練奮勉有爲廣德直隸州知州何慶釗通逹治理辦事結實可靠署和州直隸州知州羅錫疇能耐勞苦辦事明敏措置悉當候補知州章維藩辦事精細不辭勞瘁且性情淡定從無干求宣城縣知縣范葆亷人品方正歴任繁鉅措置裕如輿情悦服渦陽縣知縣現署懷寍縣知縣陳兆慶才具開展辦事勤能地方應辦事宜均能布置妥帖南陵縣知縣張源溱聽斷明允辦理保甲頗能認眞且於地方要事不惜捐廉倡率民心愛戴署下蕪湖縣知縣王萬甡才具優長迭獲巨匪團防保甲辦理認眞懷速縣知縣單光祿識　耐勞長於聽斷且能顧全大局實心任事涇縣知縣包宗經𤐂𤐂懇懇盡心民事頗著循聲以上各員皆有實蹟可稽洵屬循良之選可否仰懇聖恩俯准傳 
旨褒嘉俾益奮勉又查有署壽州知州曾道唯聽斷不明緝捕不力保甲不辦致盜賊充斥諸事廢弛不勝民社之任惟係進士出身文理尙優擬請以教職歸部選用英山縣知縣羅永祺信用丁役辦事草率解省案件供多翻異擬請開缺以府經歴縣丞降補鳳陽縣知縣熊祖詒於命盜案件不能認眞辦理擬請先行摘去頂戴容臣察看如竟不能勝任再行從嚴叅處以示懲儆臣仍當時加董戒審察賢否核實奏明以期舉措得宜仰副朝廷澄叙官方之至意所有秉公舉劾緣由恭摺具陳伏乞皇上聖鑒訓示再英山縣知縣缺安徽省現有應補人員合併陳明謹奏奉硃批另有旨欽此○○都察院左都御史臣煕敬等跪奏爲奏聞請旨事據貴州紳士翰林院修撰趙以炯編修許澤新等遣抱呈李升以知縣殉節慘烈遺愛在民援案請在殉節地方及原籍捐建專祠並臚陳政績懇恩宣付史館等詞赴臣衙門呈遞查閲原呈内稱咸豐五年十月間賊匪竄境已故署茘波縣知縣蔣嘉榖力戰捐軀被害慘烈前經貴州巡撫蔣霨遠奏奉諭旨追贈知府銜給予世職罔替在案職等籍隷貴州聞見確鑿不忍聽其湮没伏查光緒十四年江西紳士以前直隸獻縣知縣熊存瀚殉節慘烈請在本籍捐建專祠當蒙據呈代奏又近年兩江總督曾國荃安徽巡撫陳彝奏稱已故知縣朱錫華朱根仁遺愛在民懇恩宣付史館均奉旨允准今該故員蔣嘉榖殉節慘烈遺愛在民事同一律擬請在殉節地方及原籍自行捐建專祠由官致祭並臚陳政績懇恩宣付史館謹合詞呈請代奏等語臣等查已故署茘波縣知縣蔣嘉榖見危授命大節懍然該省紳士援案請在殉節地方及原籍捐建專祠覈與成案相符又以該故員政績卓著遺愛在民援案懇恩宣付史舘係爲輿情愛戴起見臣等不敢壅於上聞謹钞錄原呈恭呈御覽伏乞聖鑒訓示謹奏奉旨已綠○○沈秉成片再據辦理賑捐局司道詳稱上处皖省江淮工賑案内太平縣紳士捐職道員蘇成美遵其祖父二口封職蘇連科祖母二品命婦蘇杜氏遺命捐漕平銀一千兩又壽州人四川儘先千總費大祥奉其母費朱氏命捐川平銀一千兩先後解交該局兌收濟賑詳請奏奬前來臣查該職蘇成美費大祥等仰承親志捐助鉅欵均屬慷慨樂施勇於爲善所捐銀兩核與建坊之例相符合無仰懇天恩俯准蘇成美爲其祖父二品封職蘇連科二品命婦蘇杜氏費大祥爲其母費朱氏各於本籍自行建坊給予樂善好施字樣以示旌奬謹附片陳請伏乞聖鑒訓示謹奏奉硃批着照所請禮部知道欽此○○奎斌片再署蒲圻縣知縣鍾榖現經調省所遺該縣印務亟應委員往署查有本任咸寍縣知縣陳樹楠留心民事諳練老成堪以調署據布政使蒯德標按察使覺羅成允會詳前來除檄飭遵照外謹會同督臣裕祿附片具陳伏乞聖鑒謹奏奉硃批吏部知道欽此○○沈秉成片再據辦理賑捐局司道詳稱上年安徽省廬州府等屬旱賑案内直隷籌解賑欵湘平銀八萬一千六百九十餘兩内除各官紳所捐銀兩由直隷籌賑局查造履歴徑行詳咨給奬外尙有直隷督臣李鴻章倡捐湘平銀七千八百五十兩兩江督臣曾國荃續捐庫平銀二千兩前撫　陳彝捐漕平銀一千兩藩司阿克逹春捐漕平六百兩臬司張岳年捐漕平銀四百兩壽春鎭總兵任祖文捐漕平銀五百兩又捐集漕平銀七百兩合肥縣紳士按察使銜江蘇候補道李鳳章捐米五千石壽州紳士候選道戴宗騫捐湘平銀三千兩以上各欵銀米均經先後解交兌收濟賑等情詳請奏奬前來臣查李鴻章等軫恤民艱推誠倡義捐解鉅欵拯濟災黎惠澤均霑實於大局有裨李鴻章會國荃陳彝應否奬叙之處臣未敢擅擬伏候聖裁阿元逹春張岳年任祖文李鳳章戴宗騫相應仰懇天恩认准勅部分别核給奬叙以昭激勸出自　鴻慈謹附片具陳伏乞　皇上聖鑒訓示謹奏奉硃批李鴻章等着户部核給奬叙欽此○○奴才宗室志元跪奏爲現查行宫情形恭摺奏聞仰祈聖鑒事竊據總管廣新呈報黄新莊半壁店秋瀾村梁格莊四處行宫殿宇房間經本年夏季大雨多有坍塌滲漏之處造具淸册呈報前來奴才恭查行宫重地爲皇上駐蹕之所雖係查有情形惟未經奉有謁陵諭旨未敢隨時請修謹將現查處所敬繕淸單恭呈御覽應請勅下總管内務府大臣查核立案一俟奉有謁陵諭旨卽行奏請早爲勘修謹恭摺奏聞伏乞皇上聖鑒謹奏奉硃批該衙門知道單併發欽此○○李鴻章片再辦理獨石多倫三廳宫荒廠地經臣檄飭口北道吉順並派候補道李樹棠宣化府知府鄒振岳等前往勘辦該三廳遠在塞外荒地零星路徑崎嶇頭緒轇轕該民人以上次丈餘之地墾已成熟把持觀望辦理極形棘手該印委等不辭勞瘁周歴履勘逐細淸丈閲時年餘得以就緒共計續墾地七百餘頃收押荒銀一萬四千餘兩從此得免爭端於賦課民生均屬有裨不無微勞足錄查辦此頃荒地前曾奏定章程如委員認眞出力事竣酌請奬叙上次查辦事竣經臣擇尤保奬奉旨均着照所請奬勵欽此欽遵在案合無仰懇天恩俯准將口北道吉順給予二品銜候補道李樹棠給予三品銜調補天津府宣化府知府鄒振岳以道員在任候補試用通判瑞徵以通判儘先補用試用巡檢張利川文恒均俟補缺後以主簿用出逢逾格鴻施理合附片陳明伏乞聖鑒訓示謹奏奉硃批此次續墾廠地爲數無多所請奬勵之處着不准行欽此○○太子少保頭品頂戴陜甘總督臣楊昌濬跪奏爲實缺知縣人地不甚相宜開缺留省另補恭摺仰祈聖鑒事竊照州縣爲親民之官平凉爲煩要之區必得精明幹練才堪肆應方足以資治理查有平凉縣知縣高心伯年五十四歲江西湖口縣舉人大挑一等以知縣簽掣甘肅試用光緒七年三月十三日到省委署平凉縣知縣十三年閏四月到任嗣經請補平凉縣知縣該員穩愼樸實性情拘執於平凉縣缺不甚相宜未便稍事遷就致滋貽誤據藩臬兩司會詳請奏前來相應請旨將平凉縣知縣高心伯開缺留省另補所遺平凉縣知縣係煩疲難三項要缺例應在外揀選調補合併陳明謹恭摺具陳伏乞聖鑒訓示謹奏奉硃批吏部知道欽此　　兹接得京報初七八九十等日四本合先排印尙有廿五起至初六止京報俟到續刊 
 
