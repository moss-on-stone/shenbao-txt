# 1911 - 126 - 4913741

 

Page 1

 
 
   
 
 

Page 2

 
 
   
 
 

Page 3

 
 
論說 
[論當今文武大員之無一可恃] 　　（霖） 
　　數月以。來英法交偪於滇南。日俄横行於東土。大局危迫誠有岌岌不可終日之勢矣。乃撤兵問題。迄未解决。改約談判。又鮮効果。因循偷安絶無主張。鳴呼將如之何而善其後哉。第敵兵壓境。風聲日急。此爲何等事。顧可視爲無足重輕。而出之以鎭定也乎。乃廟堂之上。不聞有决疑定難者徒聞熱心志士奔走呼號。組織國民軍義勇隊等。以爲孤注之一擲。寗不可痛也哉。 
　　自英兵佔領片馬後。滇督告急之警報。日必數起。乃樞臣諉諸外部。外部又諉諸駐英使臣。卒致互相推諉。一若均不負責任者。故自此問題發生後。至今毫無解决。亦可見當事者之庸懦無能矣。所可怪者外部諸臣對於滇督之馳報。偶有憤激之談。即覆之以電曰。事貴和平。毋啓釁端對於留學界以及各地組織國民幂義勇隊等。將爲外交後盾者。則又以爲與粤亂有關係。宣言嚴行解散。免致暴動。嗚呼諸公對此困難交涉。旣手足無措窮於應付矣。而又反對建議防備之滇督以及共伸義憤之國。民其意果何在耶。且聞英俄諸國時以各地。報紙盛載滇邊。滿蒙交涉事件視爲有碍邦交。聲請外部取締。而當局者又甘於代人受過。竟嚴詞申禁而不辭。鳴呼以此外部而辦外交。將安所往而不失敗哉。 
　　現今俄人交涉。勉强就緒。片馬問題尙未解决。而中俄改約。正在提議來日大難應付不易。當局者亟宜求根本解决。斷非日事遷延所可苟且了事者。大抵列國之辦理交涉全視軍備之强弱以定對衡之剛柔强國與强國辦理交涉。以武力之相敵。故能各得其平。至弱國與强國辦理交涉則失其武力之憑藉。全恃引據公理。按照約章務以公文之善爲設辭。口述之巧於辯駁。折衝樽爼之上挫彼銳利之鋒。此雖不能全得勝利當亦不至大受損失。（庚子議和時。各國全權大使與慶王李文忠首次開議。各使均無異言。獨德使以戕斃該國駐使之故。出言不遜未肯就範。旋德使與李文忠理論此事。文忠默然不答。旣而回顧日本使臣曰。貴國有剌客否。麕謂德駐使係亂黨所戕。與國家無涉。并指馬關槍傷文忠琵琶湖謀剌俄太子兩事而言。德使聞言。知其意之所在。遂不復堅執云。此雖小節。足見文忠善辦交涉外人目文忠爲外交家。誠非無因。第文忠歷辦交涉。均不免失敗。面今外部諸臣。欲求一如文忠者。尙不可得我國交涉愈趨愈下。固其宜也。）乃我國當此之時旣無軍備之可恃。而身任外交者又畏葸成性。不敢據理力爭。徒爲此推彼諉。苟安旦夕之計。則列强窺我無能。勢將愈逞其狡謀而不甘。退讓矣。人皆曰弱國無外交北國與强國辦理交涉惟有自認虧損之一法亦非至論。惟在身當其衝者之善。爲措置耳。如德意志當集合聯邦。建立帝國之時。内政外交。紛紜猱雜瞬息萬變在旁人觀之。鮮有不慮其中途挫折者。乃以卑斯麥一人維持其間。卒至安内拒外。四隣莫敢乘隙而動。詎非弱國辦理外交而得勝利之成績乎又意大利當。建國之初備嘗艱苦而。以德奧兩國之外交爲最困難。乃以加富耳一人主持其間。卒能親德攻奧。完其獨立之精神。是亦弱國辦理外交而昨勝利之一例也。以是可知事在人爲斷。無定論。我國當此四面楚歌之頃。而竟無人奏排難解紛之功。不能不嘆盈廷袞袞絶無濟變这材也 
　　我國之外交人材。旣如是其不可恃矣。然各省訓練之陸軍已成鎭者。計亦不少。而以直隸湖北兩省之新軍爲最著名於一時。往年直隸河間安徽太湖兩次大操。軍容整肅。外人觀操者。咸嘖嘖稱美。統計每年之軍需幾達國家歲出之半養之於平日。用之於臨時。豈當此邊境告急之際。竟不能稍効微勞。乎即使不能臨陣備戰。而其空構之聲勢。亦豈不能使外人有所顧慮乎。嗚呼是亦大可悲已。溯自創練新軍以來。迄已十載有餘揆諸十年休養之義。亦不可謂爲盡屬無用。當局者不妨視爲有備無患一面與外人嚴重交涉。萬一勢成决裂。亦可出此下策。以爲保守疆土之計。而况外人力顧平和。苟非萬不得已。必不至於决裂。我不一味退讓。則 
 
 
 

Page 4

 
 
外人迫於公理碍於情勢。或可就我範圍亦未可知。於是滇邊勘界。俄人改。約雙管齊下不難和平了結。若以目前之辦法而論。則彼益進而我益退。必至退無可退。卒并容足之一席地亦將不可得也。所慮者營陣之中亦無干城之之選耳。暛夫文臣武將。無一可恃其將何以爲國哉。 
　　總之今日内外臣工。盡屬治世之臣而非亂世之臣。以之歌舞昇平則有餘以之幹濟患難則不足。語曰亂世出英雄。又曰時勢造英雄。我國際此危局。徒仗尸居餘氣之輩斷。不能轉危而爲安。否極泰來。不得不望繼起者之宏濟艱難矣。 
專電 
[電一（北京）]  
　　内閣總恊理昨日會議各局辦事規則并與澤大臣商議收回商辦鐵路分配經費趕築之法 
[電二（北京）]  
　　那徐兩恊理本擬續請辭職經監國面令慶邸轉諭兩協理不准再辭故遂中止 
[電三　（北京）]  
　　那協理辭職摺力保袁世凱監國頗有動意謂可俟諸他日 
[電四（北京）]  
　　諮議局聯合會因江蘇常駐員爭論預算斥爲越權全國俱受影響决議聯請資政院憲政館維持 
[電五（北京）]  
　　世議長婉勸議員謂第二届常會諭旨已下爲時已近可不必上奏請開臨時會議員不允 
[電六（北京）]  
　　吏禮兩部尙侍同謁慶邸請定安挿該兩部員司辦法慶邸允請攝政王示 
[電七（南昌）]  
　　贛撫因粤亂電南安防邊懸賞千元通拿要匪無論何人報信破格奬賞 
緊要新聞 
[竟聽江蘇諮議局解散耶] 　　我早知其結果不良 
　　江督張制軍於本月十二日札行諮議局書記文云案据江蘇諮議局因爭執預算案憑常駐議員協議具呈辭職緣由經本督院於本年四月初七日電請軍機處代奏茲於四月十一日准軍機處蒸電開奉旨張人駿奏江蘇諮議局因爭執預算案僅憑常駐議員恊議具呈辭職等語諮議局議决本省預算只能議减實在浮濫之欵若强爲增删移補即屬踰越權限况該局呈内措辭以責難國家行政經費騰出地方行政經費爲要旨是竟涉及國家行政經費尤爲不合豈得以違章辭職相要挾督撫有行政之責原應彼此和衷定議倘竟不服勸告亦自應照章辦理未便遷就著張人駿明白剴切宣諭該局一切務須遵守定章不得逾越權限倘仍不受該督之勸告應卽奏明請旨裁奪欽此等因奉此合亟札行諮議局書記著卽轉告各議員一體知照 
[粤省革黨亂後之狀况]  
　　順德兩龍會黨早巳解散惟尙有少數餘黨在良　沙地方出没昨晚省憲接江清兵輸吳守宗禹電禀云督憲水提憲緝捕局鈞鑒探報順屬良　沙尙有革黨今晨督新軍中右營弁勇并約廣順香三恊台新會參將會隊分守卑部在良　沙遇剪髮革黨數人放短槍圖戰我軍追捕格斃一名搜出僞告示一紙因桑林茂密餘黨竄散現帶隊回省知府宗禹禀 
　　省事平定之後政界飛派營隊分赴南三順及東莞惠州一帶擇要梭巡昨日接惠州各兵輪來電謂下午抵惠地方安靜如常并無亂黨竄擾其他各屬禀報亦然 
　　廣西龍提督濟光奉旨帶八營來粤助勦經張督電阻而外間傳說則謂龍已抵省其實龍提確未起程張督昨接龍提軍電謂所部防軍照撥四營現有兩營行抵梧州昨午由梧扄程約今日可以到省矣 
　　此次亂黨失敗全由事機洩露外間傳言該黨中有與官塲通消息者又謂政界派有偵探身入黨中慨捐鉅欵者其實不然聞該黨有李某在港高昇戲園附近某書室飲酒大醉盡將黨中事機洩出在座諸人聞此消息即紛紛函告親友遷避李之族人在省者亦多預早遁去爲政界所聞故密爲防範該黨乃計不昨逞云 
　　吳叅議被炸傷足一事已見昨報茲聞該炸彈係由衞隊官夏傳典搜獲如牛奶罐形吳命衞兵剖開中心查看如何搆造經將此彈拆開傾倒在地藥料係紅黃色所傾之處本近溝邊吳意欲以右足撥此炸藥下溝初撥不炸迨第二撥轟然一聲乃將吳右足由脚跟起炸爲兩段左足實未受傷其被炸之脚板自第一進天井飛過第三進房屋之天井聞經醫生調治漸有起色 
　　張督自遷駐　練公所後所有督署辦事人員居住樓上公所辦事人員 
 
 

Page 5

 
 
則居住樓下張督又親訂規則數條俾資遵守並發印票如在樓上往來者則用黃色票蓋用總督關防在樓下往來者則用白色票蓋用公所參議關防無印票不准來往又各官員禀見所有隨從人等均須在第一進守候故所内辦公各處甚爲靜肅 
　　海軍部電飭南洋派來之艦隊（海容）（海籌）（通濟）（南琛）四艘現已駛到粤省海面 
　　初六日下午巡警局在西湖街附近某空屋内搜獲未成之炸彈及藥料甚多其藥料均用葉裹如粽樣聞當亂事未發此屋爲一外省人僦居偕有妻妾使婢及梳傭等人至事發後暗行搬遷并無人覺至初六日鄰近見其無人出外市物往視之始知己遷隨促業主到看見其用物一空祗遺下如粽樣之物蘿餘業主飭人棄去有勞力某見之甚惜執以爲食覺其味苦即唾去有一人食甚速只　去小許卽腹痛不堪經業主報知警局檢查始知爲炸彈之材料云 
　　據說自粤垣亂事以來居民之離省者約有二十萬人内約五萬人前赴香港故港中屋宇租居已盡或云此次粤人來港每人以五元計亦耗二三十萬之欵 
　　張督覆自治研究社函云此次匪徒多有剪髮者戒嚴之際間有誤拿均隨時訊明釋放來示給照注册自係爲預防流弊起見惟剪髮之人不止學生爲然若但以執照爲憑尤恐保護不能普及昨已出示曉諭除有爲匪證據及實在形跡可疑者不問剪髮與否仍隨時禀報核辦外不得專因剪髮一端輒卽疑爲匪類任意拘拿似此分别辦理不至再有誤會至捕獲人犯均經訊確再行懲辦不止對於剪髮人等爲然卽乞貴社廣爲傳告以釋羣疑 
　　當革黨焚攻督署之翌日有某總辦回至局中飭令弁勇立將陸軍糧餉局及陸軍軍械所門外兩扁額除去又聞是晚有一黨人走入二牌樓某棺材店欲借該店放火幸該店司事人一見其入極力招待稱爲同胞該黨遂云予本欲在爾店放火今見爾好好招待故不忍出此遂一揖而去師範學堂王監督昨致函陳提學云邇日省垣亂事猝起雖經大兵勦戢而無端風鶴人有戒心敝校生徒衆多未免稍形紛擾敝監督迭加鎭諭尙幸照常相安詎昨午番禺顏令忽牽率匪徒六名在敝校門前正法一時人心惶惑疑與敝校有何關係竟致寄宿學生紛紛請假回籍通學各生聞耗多不敢來堂上課查敝校門首旣非市社又非犯事地方而刑人於此不悉該令是何用意現在搜捕尙嚴續獲匪徒難保再無駢戮这舉用特修函奉布應請貴司俯賜察照轉飭該令倘有另起辦犯必須擇定相當處所勿得再汚校地免混觀聽而重衛生實紉公誼四月初三日陳提學復函謂現已函知番禺顏令遵照辦理矣 
[粤督第三次通告亂事情形電]  
　　粤垣匪亂情形豔東兩次電達諒均邀鑒省城餘匪連日搜捕殆盡現已安謐如常惟外匪乘機蠢動三月三十日順德縣屬樂從突有股匪千人糾合起事本月初二日又據報距省六十里南海縣屬之佛山鎭有股匪竄擾潮惠各屬亦同時告警當經調遣水陸營隊分别防勦並奏蒙准派廣西提督龍濟光率隊星夜來東援剿復由海軍部飭派巡洋艦隊來粤聽候調遣現在佛山股匪先已據報退散順德股匪前經撥派營隊分投截勦設法兜撲據報匪先踞樂從兵到知勢不敵紛紛逃匿經各營會合追勦均巳散匿現仍嚴飭確探匪蹤認眞搜緝潮州亂黨已破捕匪多名起出軍火甚多仍飭嚴密防範惠州府屬業經會商陸提於水陸各處嚴密設防切實偵查搜緝此外各屬均尙安靖查此次亂黨起事蓄謀已非一日糾合均係各省死黨並准外務部電稱接代辦駐日公使來電與留學生之國民軍確有關係其勾結之廣槪可想見奪獲軍火精利無匹至匪黨之兇悍尤爲罕見訊據獲匪供稱仍係孫汶主動軍火皆在外洋購買黨中分粤桂湘吳浙皖贛蜀滇閩等十一部人數多寡不一各部均舉有代表因廣東密邇港澳易於偷運軍火是以定在廣東起事原議四月初十發難省外各屬及香港均已廣佈黨羽預備接應志在先將督署燒燬次及水提行署破壞軍事機關佔領省會再號召各省同時大舉查在香港設總司令部歸該黨首領黃興趙聲胡漢民主持黃興來省舉事趙胡在港接應因黨衆約會未齊先已洩漏官軍防查嚴緊同黨中多主張暫先退回香港黃興恐爲同黨所蔽二十九日臨時决定卽行起事各等語查黃興又極勇武爲該黨著名兇悍首領前此欽廉及廣西雲南邊界肇亂均係該匪倡首當令匪犯視認斃各匪僉稱黃興確已就殲並據探報相同其餘擊斃各匪多有外洋留學畢業及曾在各省軍隊學堂充當官長敎習並有能製造槍彈者蓋率全黨精銳而來希圖大舉所幸發速禍小防範在先方能迅速撲滅首逆就殲現仍加意嚴防並俟桂軍到後先將防守事宜妥籌布置一面大舉清鄉以靖内奸而杜勾結迭承諸帥垂詢殷殷具　關懷大局合將近日辦理情形摘要馳陳用慰藎厪 
 
 

Page 6

 
 
京師近事 
　　新内閣已經發表將來舊中書留於新内閣者不過十之二三查中書補缺後槪以同知截取惟此次被截各員旣不可作實缺截取又無别項官階可以改用政府現擬定辦法有所被裁各員其自願改外者限以三個月呈請悉照實缺例以同知截取以示體恤 
　　愛琿界内庫瑪爾河金廠護礦之巡防營步隊因該礦總理整頓礦務裁减護兵津貼致該兵等心懷不服前日竟戕殺哨官變亂出礦并被帶去鎗彈二萬餘顆勢甚猖獗聞新委漠河總理前任庫瑪爾河總曾仇越千亦幾遭禍現逃至俄屯飛禀省憲設法援救省憲已電致陸商兩部請示辦理 
　　去歲資政院議决之集會結社律早經送請軍機大臣會同具奏至令音信杳然探其原因係寶侍郎熙及沈林一等二人在憲政館極力反對其反對之理由謂第一條第二條不應用自由意思字樣又第十四條選舉人被選舉人集會不應不呈報等語特具說帖上之樞府樞府爲所惑故延擱至今 
　　川路倒欵經四川同鄉京官及各界人等赴各部院呈控喬樹枬施典章串同舞弊一節閱十月之久經郵傳部疊次查明所控屬實不料喬手叚通天運動郵部延擱迄未發表現聞義善源各號又倒該路數士萬之譜喬亦匿不報告其同鄉人不服擬於初九日約集官紳商學各界在全蜀館會議妥籌對付方法 
　　年前薨逝之端恪皇貴妃本年三月行初週年禮而禮部竟將典禮遺誤未能先期奏聞故於日前經該部堂官具摺自行檢舉請將該堂官及承辦司員等一併交部議處現已將榮中堂曁左右侍郎丞參及祠祭司掌印郎中英志多福瑞吉歐陽熙員外郎毓麒文銘和珍文彥耆壽主事陳德沛等職銜開送吏部查議處分惟聞吏部考功司查議此案係屬公罪其所議各員應得罰俸一年處分其祠祭司承辦各官應得降一級處分不准抵銷 
時評　　（希夷） 
[其一] 　　硃諭之疑問 
　　近兩日頒布内閣及此外各事宜。皆用上諭名義。惟於簡總協理大臣及第二次留慶邸。則用硃諭而於第一次留慶邸。則仍用上諭。此中上諭。硃諭之分别。誠一大疑問也。 
唐宋以來之内勅。所謂中旨特下。不由廷臣擬進者。卽今日之硃諭是也。所以明此舉之出於皇上獨斷。不參以軍機大臣之意見。今之簡總恊理及第二次留慶邸兩硃諭。亦猶是意惟於第一次留慶邸之仍有上諭。則爲我儕小民所不解耳。 
　　夫以表面論之諭旨皆爲皇上意思所發表。上諭與硃諭。本無所區别。惟中國政體上之習慣則然然考之近。今立憲各國。則凡政治上之詔勑。不經國務大臣副署者。不認爲有。效祗認爲　君主個人之私牘。非以此削君權也。所以明尊嚴之。君上不負責任。而國輔大臣代擔之也。觀乎此而硃諭之不合於立憲政體可知矣。 
[其二] 　　預算之困難 
　　預算不成立之問題。各國學者間之議論紛起。而獨逸諸國爲尤甚。或謂預算之不成立。往往原於政府與議會之衝突。大臣不可以不辭職者。或謂政府。可指定用途。自負責任。將來求議會之承諾者如獨逸當普奧戰爭時議會與政府不和預算屢不成立。畢士馬克獨任之。其結果對於議會。要求免其責任。英國亦然。於預算不成立時政府以自已責任。爲收入支出。於第二次會議。要求承諾承諾。則責任解除。不承諾則大臣辭職。是也。惟日本於預算不成立之際。政府得以施行前年度之預算憲法明爲規定。故此問題不生。夫預算爲國家最重要亦最難解决之問題。吾國將來開設議院。必與政府有極大之衝突。可預决者。蓋觀於今日資政院諮議局預算案之迭次衝突。已露其端倪矣。 
[其三] 　　政府之惶恐 
　　近自廣東革黨閙事後。京師嚴防革黨。江南嚴防革黨。浙江嚴防革黨。江西嚴防革黨。湖北嚴防革黨。幾無一省不防革黨。一若遍地皆官布革黨者然。嗚呼可憐。 
　　近自各地方鄉民鬧事後。川沙則曰匪徒南匯則曰匪徒。嘉善則曰匪徒。杭州則曰匪徒。幾無一次鬧事不有匪徒和附。一若鄉民無一不爲匪徒者然。嗚呼可憐 
　　是故革黨者。政府所懼也。匪徒者亦政府所懼也。然而政府所懼更有甚於革黨匪徒者。其人維何。曰請開臨時會之議員。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[東三省借欵之用途] 　　然財政　問仍有能不派 
　　四國大借欵其中兩千萬元爲東三省振興實業之用已迭紀前報現聞此兩千萬元之用途外人非常注意特向我國索一詳細之用單我國政府因命東督趙次帥辦理此事當經趙督與各幕僚研究再四先將辦墾一層某項需欵若干某處需欵若干逐一記明列一極詳細之豫算表以外人外人均稱贊其辦理之精細謂此項用欵極可放心云 
[杭垣鄉民大閙米店之影響] 　　蕭山首受其禍 
　　杭垣小民聚打米店一案迭誌本報昨日政午審判廳又將此案中獲到之人訊問内中訊明無罪者又有十一人亦交還各區取保釋放尙押十八人今日續訊分别輕重再行釋放惟其中有數名恐難免監禁之罪近日以來省垣情形尙覺安謐如常而每至夜間偵探巡警燈光刀影閃爍異常令人莫敢仰視幾有道路以目之熊各米店門首煌煌乎格殺勿論之示諭依然高揭特書未知知此項臨時特别之命令是否可埀諸久遠抑或除米店外苟無此等命令便可以無論何時任意喧閙耶自初八日省垣小民打米店之風潮起後各處鄉鎭頗受影響蕭山之臨浦鎭居然首受其禍查臨浦爲山蕭聯界沿江最大之商埠向以米币爲最盛共計米行七家米店八家各行店聞省垣消息均自預防十一日山陰天樂鄉有多數窮民鳴鑼聚衆聯合鄰村會議打店聞共有四十八村之多於十二日早九點鐘魚貫至鎭約計千餘人先至山陰街恒春次至中街鴻德此二家均係中等米店也招牌櫃桌打毀一空米豆雜物狼籍滿地當沿至直街轉入横街被搗米行七家如德成泰恒祥源順損失頗巨機房亦有二家被打以上三家皆門面房子故格外損傷尙有同源隆乾泰穗春著立誠皆居牆門乾穗二家大門略有損壞銀貨無失立誠修理房屋近不開市故不預防所失頗多同源隆次之棧房亦被毀打幸所失無多其時人聲鼎沸各商店大受虚驚分防廳潘二尹聞警乘輿出署原意阻勸輿至中街爲民圍住潘見勢兇猛黨出轎打恭求脫步至直街重又圍住甚至狼狽不堪頂帽打落赴河邊回署該鎭之西文昌閣有防兵卅餘名聞村民齊集肆打恐其波及他處致成大禍排隊彈壓行至中街村民誤爲敵陣將短桌板凳迎面飛來兵隊連退五次村民愈打愈進管帶不得已卽令開冲天槍當時槍聲大震不料子彈爲招牌所阻轉中人身斃命重傷各一微傷三人各隊仍回駐所查死者乃漆匠因赴市購物路過此處爲兵民兩面阻住不及避開致爲流彈所中死於非命血流滿街誠可慘也聞該鎭商會曾牒請杭州商務總會轉請發給格殺勿論告示幸尙未頒發到鎭迨嚮午時該村民等即在大廟燒飯午餐午後三時始散後事如何再容細探 
[贛省官塲之歷史] 　　醜　醜　醜 
　　梁繼泰贛藩劉春霖現以庫欵支絀入不敷出爲數頗鉅已委多員嚴催卸事各州縣欠解公欵並詳院撤銷永寗縣趙峻補缺以示嚴懲其餘欠欵各員莫不極形慌恐籌繳公欵惟卸署南昌縣梁令繼泰業經劉藩請補龍泉縣缺現因欠解公欵數近萬金皆因彌補從前復官之虧以致不得到任而終日在省應酬竹戰輸欵尤巨焦灼萬分聞已電懇伊親家甘肅提學俞明震及贛南道俞明頤電向劉藩緩頰以期先行到任再繳欠欵未識能達到目的否也 
　　毛祖模贛省南昌電報分局總辦毛道祖模前以辦理電務歲獲不過三千餘元實屬不彀容養道職業於新正濳詣京師謁陳徐中堂及郵尙懇調優差當時並無頭緒現因盛宮保與此間勸業道聯姻（盛姪女電請毛道代充女媒於是毛道格外趨迎照料頗爲週到復託姪公子與之設法允爲轉向尙書懇卽優調故毛道巳於四月初四日携同眷屬偕郵尙姪公子乘輪由滬回蘇再行預備赴京聽候調遣斯眞毛道之機遇也 
　　林鵬飛贛省巡防隊前路三營管帶林鵬飛性喜冶遊前因認識流娼張萬氏情投意洽囑妓趕緊脫籍納爲小星該妓即回吉安與本夫離婚詎料回省後屢至營門謁見拒而不納該妓憤極之下大聲喊訴林管帶許納爲妾之歷史路人莫不大笑林乃飭兵將該妓片送警區訊辦惟事關軍官名譽當經警官轉移陸軍警察營訊辦頗爲嚴密林恐此事爲上峯所聞大有關碍特請託軍警從輕息事一面運動統領莊直剌守忠（莊係馮撫帶來之紅員）代爲洗刷並給資與張萬氏另覓夫主莊允爲帮忙禀院請免究曾現經馮撫批示已達不究之目的矣茲將原批錄下據禀已悉查林管帶鵬飛旣與張萬氏素不相識亦無曾許娶納爲妾情事此等無恥流娼迹近瘋顚應即青成該區官驅逐出境勿任逗遛可耳無所用其提究仰兵備處核明分别移飭遵照辦理 
　　劉廷弼贛省金谿縣劉大令廷弼到任不及三月仍用門丁在外宿娼聚賭經地方公團拿獲送辦劉令一味袒護以致激動公憤學堂解散新政停辦業經劉藩將劉廷弼與東鄉許自興互相調任 
 
 

Page 11

 
 
　並委惲太守毓良馳往查辦而東鄉紳民留許拒劉未達目的於是衆情憤激開緊急大會僉謂上峯外視東鄉以爲藏垢納汚之地應簽名馳禀層憲一面公與代表到府聽候查案委員惲太守過時攀輿遞禀如果當道仍以專制手叚抑壓人民則俟劉令到縣後各團辦事人員一律辭職合邑丁漕一律交納銅圓不受短價勒洋之害似此對付則劉令徴不敷解勢必自行請退亦一妙法也 
分類新聞 
政界 
[札提董事徐北平松江]  
　　川沙各犯於府堂上供詞莫不醜詆董事徐北平押犯徐元元之父徐子純更具禀指控徐北平謂有良田售與徐北平之弟徐望雲到期向贖被北平仗勢覇呑心有不甘侵以惡語遂被挾此微嫌誣指兒子徐元元閙事致遭覊案應請差提徐北平到案質訊以省誣累府尊戚太守准詞備文赴川沙請成司馬拘徐送府想徐必能銳身到案也 
[命盜案仍須會同呈報蘇州]  
　　蘇撫程中丞以蘇省城内巳設審判各廳地方出有命盜等案凡檢察廳前往勘騐後應卽會同地方官於三日内呈報督撫呼衙門查核乃城内大石頭巷及城外布坊被劫二案日久未據詳細呈報無從查核特飭各檢察廳及長元吳三首縣遵照嗣後遇有命盜案件務于勘騐後三日内通報查核不得遲延 
[華婁目治近聞松江]  
　　華婁城自治公所董事吳紳伯庚因抱病日久禀陳監督辭職戚太守婉詞慰留不可乃批准另舉聞並此次議案有請府尊會同城守營於每晚十句鐘關閉城門一條已由太守批駁　　 
[瑞安反抗禁煙案近狀杭州]  
　　此次瑞安禁煙委員被戕一案汪本無辜爲金令漢章所紿鄉民飲憾金令痛髓剌骨誤汪爲金致演死劇汪委死戕極慘首足不完二十四日出事二十五日報府劉觀察李太守於二十七日始來日來麕集瑞城梅帮統及各營官哨官皆在馮嶼潮漈一帶距出事處數十里不敢入村村人戀戀煙漿思捱過旬日收割凈盡而後散官軍知其然而又持重不進平瑞兩邑有防勇第二營全營駐之刻梅已統帶第一營哨隊去復調駐樂之第五營同行劉觀察則調處州第三營一哨第四營半哨勇隊不爲不多又復電調寗軍撫院未允飭温處道郭觀察確查匪勢如何再議蓋亦疑徴調紛紜所辦之　妥也 
[石門區官濫刑激變之大風潮杭州]  
　　石門縣屬之石灣巡警區官余榮輔因濫用刑杖激變致匪徒乘機放火於十一夜九鐘將警區房屋焚燬茲將士紳曁禁煙分所電禀錄下巡警道憲鈞鑒石灣余區官榮輔連日違旨濫用刑罰擅責烟犯醉漢鎭董袒庇坐視激成衆怒幾釀巨禍叩速撤查嚴懲以爲違旨濫刑者戒石門紳士余乃宣等公叩又石灣余區官榮輔借禁煙爲名擅罰烟犯違旨濫用刑杖並杖醉漢衆憤幾激變叩速撤差查辦以保治安石門禁烟分所叩另函云石桐交界之石灣鎭面臨運河爲蘇杭申往來要道市面繁盛巡警甫於上月初成立因辦理不善濫用刑訊十一日謠言紛紛謂將放火焚燒警局至下午九鐘十五分該分區果被縱火余區長不知下落長警見勢不佳分往兩邑禀報或謂爲首放火者係油車工人 
[城會議塲竟如是耶天津]  
　　田房稅契城董事會新章設中人九名凡來稅契者除原中外添此項中人分取用錢現已實行事爲會外多數人所指摘在城會投遞說帖略謂另設中人坐地分肥則較官稅之數更巨將來視筗契爲畏途實貽害於鄉黨云云聞此項中人多爲董事會各當道保薦亦有爲縣會議員某所保薦者初七日開會時有劉議員鴻翔云彼等保薦多人知會城會否倘被人訴之於督憲及諮議局則大爲城會全體之羞惟語中有作此事者爲下流不堪之人而張議員家駒卽起言汝是下流不堪之人彼此口角勢欲用武後經多數人排解未悉如何結局也 
[法司力除審檢廳陋習武昌]  
　　武昌地方判檢察兩廳每遇有鄉間人命案件檢察官前往勘騐所帶之檢察吏承發吏及跟伴等皆乘輿前往該吏等並命人稱爲老爺違章需索供應昨爲提法司馬積生司使所聞特札飭地方審檢兩廳廳長申禁略謂本司訪聞該廳下鄕勘騐命盜各案隨往之檢騐吏等往往有乘輿情事殊失司法改良之本旨嗣後應嚴爲誥誡不得再有此種陋習並希將前次乘輿騷擾各吏役等查明斥革以儆其餘 
[譚鶚英被囚犯擊傷廣東]  
　　南海縣通禀大吏云據卑縣典史蕭秩宗報稱革舉譚鶚英自奉發監禁以來時與同監人犯滋閙經典史迭次解勸並將該譚鶚英另住一倉詎上月二十二日酉刻時候監内正在開飯之時譚鶚英復出各犯因其平日屢被欺侮同聲一呼一齊赶攏用洗面木桶鐵片將譚鶚英戳傷肚腹劃傷眉尾等處理合報聞等情適是日知縣因病請假聞報力疾馳詣監内將各犯解散提騐譚鶚英肚腹及左眉尾受傷屬實當即塡單一面請赤十字會妥爲醫調據醫生云尙不致有性命之虞稪提各犯究明乃合監人犯均供譚鶚英平素在監淆亂是非我等三百餘人恨之切齒等語當以譚鶚英卽有不是之處亦應面禀典史轉禀核辦何得聚衆毆打嚴加斥責再卷查該革舉譚鶚英先因誣告圍姓奉飭按辦後復在覊唆訟所作詞稿均經搜獲有案經張前令禀奉批行不准保釋乃現復在監激犯衆怒誠恐以後復滋事端可否俟該犯傷愈遞回原籍順德縣監禁以期相安而免滋事之處並乞批示 
[巡警補習科不准請奬安慶]  
　　民政部近咨皖撫謂安徽高等巡警學堂附設晚班補習科前經該堂監督將該生等名籍課程列表報部應即准予立案惟畢業後只准給予補習文憑不得與日班同視援例請奬以示區别云云朱中丞准咨後好札行巡警道遵照辦理 
軍界 
[巡艦統帶將次更換蘇州]  
　　蘇浙巡艦兵輪八艘本爲江浙一帶緝捕梟匪保衞地方而設乃該巡艦統領張連陞接統以來毫無振作從未見破獲贓一盜且聞其部下勇丁亦未足額現聞撫憲擬即另委明幹之員接辦惟以此事關涉兩省必得商諸浙撫方可定見故一時尙未揭曉也 
[營務處裁判員易人蘇州]  
　　蘇省巡防營務處前設有裁判委員派委前帶鹽捕後營候補同知王元章承乏現王已請咨赴部引見遺差經巡防營務處總辦札委本處文案委員候補知縣楊開榥暫行代理已于日昨到差 
 
 

Page 12

 
 
[濳山縣請兵防匪安慶]  
　　濳山縣東南鄉毗連桐懷向爲匪徒出没之區上年該處水灾頗重飢民遍野雖經撥欵派撫無如杯水車薪難以濟事故時有匪徒勾結飢民聚衆搶刧之患刻該邑孔令特上禀皖撫懇飭巡防營務處酌派兵隊往該邑東南適中之區扼要駐防以資巡緝 
[海軍部爲水提爭權武昌]  
　　瑞制軍近准海軍部電咨謂本部自成立以後所有各省水師各營均經陸軍部一律移交管轄各清權限現查湖北沿江巡防艦隊向歸貴督管轄旣係巡緝江面應歸長江水師提督節制以便查其勤惰嚴加訓練而資得力云云鄂督當即將該隊各項文卷册籍抄錄一份移送水提行轅接收 
[咨派陸軍警察人員長沙]  
　　湘撫楊中丞昨准陸軍部咨以湘省陸軍亟應查照定章編設陸軍警察隊以資監察茲派來陸軍警察畢業學員　蔭槐望卽照章編設中丞當即札飭兵備處會同督練公所詳擬章程轉飭親軍隊管帶挑選行止端正程度最優之目兵六十人卽將此項軍隊附設督練公所認眞訓練 
學務 
[鳳陽縣開辦中學安慶]  
　　鳳陽縣敎育分會現以該縣高初兩等小學辦理有年畢業數次惟中學尙未開辦於學生升學殊多不便爰公同集議開辦中學一所擬將江南試館變賣作爲開辦費已由該縣上禀撫憲立案矣 
[上江法政學堂開辦有其江寗]  
　　現値國會縮短期内各項新政皆須提前赶辦舉國人士皆應具政治法律之知識江寗爲兩江總匯之區學子就詵動以萬計而官家僅設一兩江法政學堂額數過隘向隅者多去冬經陶中書鎭東等禀奉江督查照部頒法政新章於南京城内設立上江法政學堂一所以補官力之不逮刻已由寗學司詳請督憲咨部立案矣 
實業 
[商品陳列所開幕蘇州]  
　　蘇省農工商務局王觀察於上津橋籌設商品陳列所徴集各業出品送所陳列已記前報茲悉各項出品均已到所陳列定於本月十五日由觀察恭請各大憲蒞所行開幕禮並准各學堂學生排隊到所參觀十六日接待各界男賓十七日接待各界女賓十八日以後逐日出售入塲劵每劵二十文已徧發傳單布告矣 
[飭查奸徒私販洋硝揚州]  
　　揚州府奉江南財政公所札略謂據硝碽委員藍令光策禀稱各處銷售土硝近年額數短絀原因產地不旺土硝採辦無多全恃洋硝接濟洋硝定價勘昻揚屬江北一帶與運河相通奸徒便於私販舗商多半用私且離產硝之地甚近確係私販來源若不設法堵緝一經倒灌江南各處均受影響爲此札飭轉行境内巡警及一切局卡認眞稽查 
雜記 
[烟台風災慘劇山東]  
　　上月二十七日大風晝晦以烟台爲最烈傷毀沈没大小船舶約五百餘艘傷人損物不計其數昨經新銘輪船北來救護十三人然該船艙面亦爲風浪掃盪一物不存詳情容再續誌 
[鄉民因影戲閙事松江]  
　　前夜文明影戲社鄉衆閙事巡士張榮生腹部被毆受傷口噴血沫氣閉倒地舁回救醒翌日復見沈重嗣經某君向上海新舞臺索到傷藥飲服見效現在可以保全身命矣 
[揚州影戲之末路揚州]  
　　職商劉伯華前禀准立案開設幻仙集影戲園相繼而起者有開明公司開通公司嗣劉伯華因生意寥落特招一般流氓扮演三上吊等劇忽與新軍營兵士械鬥開明公司亦招集一般留學生扮演文明新戲事爲嵩太守所聞恐滋事端卽飭巡警分局傳諭驅逐出境聞開通亦被殃及已一律停演矣 
[魯省盜賊横行山東]  
　　魯省長清城北十里某莊農會副總董湯姓家道素封於上月二十七日夜間忽有匪賊五十餘人手持火槍闖入湯家刧去銀千餘金並彈傷刀傷五六人用煤油燒傷者一人當即斃命現已報官尙未獲到一賊聊城西鄉蘇家樓蘇姓婦身體强壯性耐勞苦抽薪而爨負耒而耕習以爲常日前其夫外出未歸有二盜夜入其室方搜尋衣物間婦驚覺大呼而起盜以其婦人也易之貯立不逃婦直與扭鬪二盜立踣叩頭求饒始釋之去館陶汪某富有田產金銀山積賊素性慳吝親友告貨輒斥絶之凡有災禍無一人肯爲扶救者以故盜然瞰其富有屢次告假汪無可如何祗得舁與賊暫救性命 
[京奉車又出小險天津]  
　　初五日下午京奉路由津開京之快車行過黃村將抵豐台地方忽然而止執事人等驚惶下車找尋出險之處乘客亦極張慌據云風閘略有損壞停修十餘分鐘方始開行 
清談 
[讀報日日錄]  
　　駐日吳代辦屢電政府。言留學生如何勾通革黨。如無回國運動如何大局可危。其用意果何在。曰爲伊澤。修二之女。復讎耳。 
　　武昌龍神廟查獲軍械。蘇州考籃内查獲槍彈　是議論紛紛人心疑懼。果革命黨所爲乎。曰不是革命黨。亦總是革命黨。 
雜錄 
[新疆行程記] （六） 
　　二十二日晴温度二十度。因安孟紀三君向哈爾濱關道署内請護照。故未進行按由中國入俄國境者。須携中國官之護照。且須有俄。領事簽字。以防罪犯之逃竄也。但人有欲往。外國者。用俄幣八圓或十元即可。自中國道署。買出護。照故于實際上無甚益。處 
　　哈爾濱情形。大槪分。道裏道外道裏在俄人勢力範圍之下。一切建筑商業。頗形壯觀道外爲中國主權所及。一切狼藉不堪馬糞散布。道路約可尺許因該地農。人旣少且亦不知。利用肥料之法也貨幣須用俄幣中國。國幣。幾于不値一文仰亦奇矣。人人皆操俄語中國。語用途甚少。且　匪徧街滿市語言。須愼重否則有性命之。虞 
　　二十三日微雨終日温度十五度半。街市黑泥没脛未得出門迴憶車中語言之難略。習俄語亦不得已也。 
　　二十四日陰温度二十二度安孟紀之護照發下。至俄國公園。見游者甚有秩序其樹木以榆楊爲主。聞有醫院學堂製造廠等。限於語言。未曾往觀。 
　　二十五日陰。微雨。温度二十三至二十六度。早六時。有道憲派來繙譯代爲布置一切。仍乘東清鐵路車。向西北行經安達杜爾伯特。見青草。茸茸絶無人烟原係蒙古之地。近來劃歸吉林。者也其表土黑色。爲化土心土。則爲黃黏土焉。經卜魁（齊齊哈爾）渡嫩江山青水清。天然林頗多。以楊柳柞榆樺山桃。爲主。山桃正放。花較直隸則大晚矣。俄人取用其木。以爲燃料如取諸外府者然。夜十一時。渡内興安嶺。聞此處有絶長山洞。約行十三四。分時惜。已經睡熟。未親見焉車行晝夜不止。此後皆晝夜兼行也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
+本埠新聞 
[官局恃勢賴欵之反動力] 　　貯看官塲之回復信用 
　　裕蘇官銀錢局上年六月間應解本埠裕源長晋和源吉乾康元等五莊本票銀五萬兩到期不付時逾九月歷經各莊禀奉督撫藩司批飭追理在案茲裕源長等復具禀詞呈控謂莊等執有上海裕蘇分局本票五張計共規銀五萬兩向收不付藉詞覇賴疊經禀沐恩批無如該分局置之不睬此項票欵以公理行規而論理應到期照付以重信用前已縷悉禀陳在案徒以該局一面以狡詞蒙督辦之藩司一面以官力欺愚懦之商界坐使五萬本息被其覇阻呼寃無效受累難堪茲幸陸藩憲洞悉其弊昨日各報告白載有告示一通已將坐辦撤差另委能員接替收付匯兌照舊云云庶幾復有得見天日之期惟莊等受累最久理宜首先清付以甦積困而樹風聲官塲之回復信用在此舉裕蘇之能否中興亦在此舉商民未可屢欺時局不容再誤莊等披肝瀝膽尙非爲一已之私已也伏乞大憲彙核先今禀詞迅賜檄飭該局核算本息卽日先付則衆商悅服保全匪矣 
[海軍部注意海權界線]  
　　江督札行滬道略謂准海軍部咨稱各海口界綫不清關碍實大即以查禁軍火而論匪特輪船難以稽查即應由海關編號管轄之漁船亦每以交界之所爲逋逃藪海關查察管理皆不能及殊於中外治安均有妨碍應由各督撫轉飭各海關道查明海權界綫及所管漁船確數詳細具復以便援照公法咨請外部照會各公使一體查照等因准此除分行各關外札到該關即便遵照速具報 
[革黨果再圖起事耶]  
　　陸軍部以粤東革黨滋事之後聞有餘黨分赴津滬一帶潛託外人訂購軍械鎗彈再圖起事特即電請粤督張制軍江督張制軍蘇撫程中丞嚴密防範並轉飭沿江沿海提鎭總兵約束兵丁毋令黨匪誘惑并添派兵艦游弋要隘遇有形迹可疑之船隻立即搜查免貽巨禍復派楊司馬益清密赴各營調查一切現聞楊司馬已於前日抵滬矣 
[敎育聯合會公决修正議案]  
　　各省敎育總會聯合會疊開會議並推員修正成立各議案均誌前報茲於十四日午前十時續行開會仍由沈信卿君主席公决修正各議案議决應請學部施行者五件（一）請定軍國民敎育主義案（一）統一國語方法案（一）請停止畢業奬勵案（一）請變更初等敎育方法案（一）請變更高等敎育方法案議决各省自謀進行者凡分二類其一類爲通告本省各地方施行事件其目五（甲）定軍國民敎育主義（乙）改良師範敎育方法（丙）變更初等敎育方法（丁）組織各種學堂職員聯合會（戊）實行義務敎育之預備方法其一類爲徴集意見研究方法以備下次聯合會提議事件其目四（甲）學制系統問題之研究（乙）通告各小學敎員徴集對於現用敎科書之批評（丙）小學科目及學科程度授課時間問題之研究（丁）檢定小學敎員辦法之研究又公决呈部文稿又决定明年開會會所在湖北省城敎育總會又决定聯合會交替期以每年十一月三十日爲止本年十一月三十日以前各省敎育總會如有函件均寄至江蘇敎育總會十二月初一日以後寄至湖北敎育總會各案議畢主席遂宣告散會 
[陳逸卿借用洋款之追索]  
　　英商怡各洋行控已閉正元莊股東陳逸卿不理借欵一案前日午後由公共公廨讞員寳明府會同英副領事康斯定君各座研訊先由原告代表高易律師上當譯稱陳於去年西歷七月十九號至原告處商借銀五十萬兩稱係接濟兆康等莊維持市面並稱欵由漢口匯滬不日即可歸楚當由原告偕陳至華比匯豐等銀行商借詎此欵借未旬日正元兆康等莊卽相繼倒閉現除華比匯豐兩家外尙欠原告銀二萬兩請卽追還並由正元莊經理何兆政兆康莊經理魏寶賢投訴此欵應由陳逸卿清理訊之陳亦認欠不諱中西官會商之下判陳等仍均還押候會商核奪 
[唐靜波非復吾中國人矣]  
　　去年倒閉各錢莊股東經理曾由滬道札飭公共公廨先後提案分别交保押追惟兆康莊股東唐靜波臨訟入籍西洋迭經公廨傳訊不到出票提案至今尙在捕房前日午後據高易律師投廨聲稱唐靜波係屬華人且捐有中國官職後忽入籍西洋實屬取巧規避今堂上是否承認唐入西籍應請明示寳讞員答曰此事早經本分府禀奉道憲轉詳江督電咨 
 
 

Page 19

 
 
外務部交涉並將唐之官職斥革其入籍以後之事應赴該管領事署申訴高律師復稱堂上旣任其入籍亦應轉請該管領事將唐入籍証據呈堂察核中西官深然其言遂即退座候再核辦 
[敎士捨身拯溺之噩耗]  
　　華洋義振會昨得皖北懷遠縣電信知前在蒙城放振之法國天主敎士南從周司鐸因熱心放振奮不顧身致罹虚熱等症於本月十三日故於懷遠耶穌敎會醫院内距患病不過十餘日查　司鐸前在皖北協同耶穌敎士爲華洋義振會籌劃放振無不躬臨災區實地施散皖中人士固已有口　碑而飢民數十萬身受其賜尤爲感激聞南司鐸來華已二十五年其老父年愈古稀尙在巴黎傳敎業由該會馳電慰悼矣 
[巡警局添設局長]  
　　江蘇巡警道汪觀察以上海巡警局業經分設各科擬另設僉事一員管理全局事務等情具禀民政部請示核奪茲奉部札謂上海爲通商鉅埠與他處情形不同應准另設巡警總局局長一員承巡警道之命令管理全局事務等語汪觀察奉文後業已札委原辦本局總務科科長候補知府姚捷勳升充局長矣 
[一救兩命之呼籲]  
　　閘北南川虹路均濟里第三弄均字四十五號門牌徐某以鋸匠爲業娶一再醮婦兇潑異常曾爲前夫之子領一父母雙亡之養媳於去冬完婚現已有孕四月該婦平日肆虐養媳情形令人髮指棍拷棒打遍體鱗傷目三月至今將媳鎖閉室中每日僅給薄粥兩碗夜則席地而臥並無被褥并逼令其子日夜拷打直欲置之死地鄰居畏婦兇横不敢干預雖有人知會警局請爲查辦該局亦置若罔聞尙祈有好生之德者設法以拯救之 
[臘梅屢遭摧折]  
　　女子韋臘梅因被錢阿秋設計硬娶抵死不從控奉一路一區德正巡官判發普育堂留養三月擇良婚配在案茲錢以臘梅旣不允從則前付普育堂㕑司阿寳之洋一百七十元應向索還卽於昨日由錢邀同伊兄錢錦泉及伊母到堂索討堂董以不堪其擾仍將臘梅及錢等一併送局函請德巡官斷令臘梅從錢完婚以了糾葛德巡官以案經判定無能更改且臘梅旣不願從　便强制因亦推出不理是時臘梅因無處容身復至縣署喊控未知田大令將若何處置也 
[畏首尾之告密]  
　　前日有自稱城厢内外自治訪員之某甲由郵局遞函南區略云南馬頭機器廠街某號門牌屋内有巳歇製造局機器匠某甲專修洋槍並代販槍彈或由小輪運往閔行或由火車販至松江等處接濟匪人爲害非淺請爲查究等情區長察閱該函具名稱是自治訪員不知何等人物具語意支吾殊多不解爰即飭派偵探查訪投函人姓名職業並飭往該處詳細密查禀復核辦 
[孫襄讞謝絶律師]  
　　東益昌匯票號股東龐元徴等控經理李某司賬唐某串呑鉅欵一案唐已由廨押追因李保出後避匿東洋曾經公廨派差赴甬移提家屬詎被李之外甥吳作霖覇阻毆差硬將李子子章縱逃旋吳來滬由差控拀獲解送公堂判押捕房在案昨晨復經公堂提訊吳延某律師上堂代辯並請交保孫襄讞謂此係華人案件毋庸貴律師干涉本委前堂曾經聲明遂商之英翰副領事判吳改押本廨着交李某或李子到案再核 
[僞造官錢局劃票續誌]  
　　湖北人熊榮祀即熊偉在閘北四路一區警局充當巡士因持裕寗官錢局假劃票至北京路廣源錢莊冒取洋二百五十元當被察出喚捕拘解公共公堂訊據熊供該劃票係副巡官易朝宗之弟囑往收取奉判押候移請巡警總局查復核辦在案昨日復由捕房解廨請究熊仍堅執前供寳讞員商之英康副領事以未據警局函復着仍還押候証人到案再訊 
[懲治僞首飾之匪徒]  
　　銀匠陳榮根與木匠王榮發同居法租界寶昌路近向馬夫王阿榮借取資本洋二十八元冒裘天寳銀樓牌號製造僞質金戒交王轉托長浜路二十五號門牌某西人家之大飧司陳宗善及陳之副手祝興大兩次持向卡德路晉昌當舗質得洋三十一元日前祝又持戒至該當混質當被櫃夥張德全察出報請靜安寺捕房派探陳雲忠陳永康前往將以上各人一併提獲昨晨解送公共公堂訊供明晰中西官以祝年輕無知從寛省釋王阿榮押三月陳宗善押六禮拜陳榮根王榮發係由法租界提來著即解送法公堂經聶讞員訊知陳係首犯判押捕房一年王榮發係是二房東並非同黨卽行開釋 
[馬小眉因案牽涉]  
　　英商新沙遜洋行買辦馬小眉因四明銀行控告洪佩卿不理抵欵一案牽涉昨由差探將馬傳至公堂請訊馬延德雷司律師上堂聲稱馬爲洪等担保洪氏弟兄現已到案且馬係洋商用人請即釋出中西官以此案原被均係華人應歸晚堂訊理判馬交保過堂候訊 
[演說美國社會情形]  
　　滬南商會會員徐鳳石君自美國留學回來定於十六日午後一時在毛家弄會所開會演說美國社會情形爲商學界增益實地調查之資料有志領略西半球風土人情者盍往聽之 
[粤婦貪利受騙]  
　　粤人某甲在崇明路十八號屋内開設算命館昨有七浦路一百四十號粤婦蔡戚氏令其算命甲乘間誘騙稱有異術能燒水銀鍊丹佈種金銀氏受其愚惑被騙金飾値洋五百餘元甲卽逃逸嗣由氏投報捕房捕頭允爲查緝 
[催繳冬漕尾欠]  
　　本縣田大令以去年冬漕尾欠尙多各地保屢催罔應實屬疲頑昨特傳到皂頭倪耀快頭沈翔總頭王源湯景等訊比倪等供稱實因民力維艱催繳不易求再寛限大令諭速往催如再逾二限不繳定干嚴比 
[謝劵]  
　　華洋義振會定於十五晚及十六晚及十六日晝夜假座張園請清凉福班演劇助振蒙贈入塲劵兩紙又中國青年會定於十五晚請大力士班侯君獻技蒙贈入座劵兩紙又救火聯合會請新舞臺演劇助欵蒙贈入塲劵兩紙書此併謝 
 
 

Page 20

 
 
城内 
[祇得受虧]  
　　鄉人陳華華昨至縣署喊控當奉田大令傳訊陳供小的耕種度日素來安分因被左右鄰居佔奪地基剝削殊甚爲此投案求究大令以其語不着實斥退不理 
[展期易服]  
　　一路一區德正巡官昨奉總局公文略謂連日天氣寒冷所有各區長記弁警應換夏季章服着緩至本月二十日更換等語現德巡官已分　各區遵辦矣 
[批彙錄]  
　　李雲舟禀批此案原差嚴桂朦混保釋當經帶比據供于紹　在震澤地界迭次移提迄未解到現已移請提屬着交如再逾十日仍未到案即將原差嚴桂收押勒交陳克明禀批錢二和户方單果係曹木全向該商抵借吳琴蘭復僞造盜賣實屬不法惟該單旣逕呈道憲查驗應候批示遵行全裕卿禀批爾係陸王氏指控地保當諭先提該保質訊業已飭提乃一再推諉延不到案實屬玩抗候比差勒是解訊陸沈氏禀批滬上風俗偷薄夫婦乖違已成習慣究竟氏女與夫因何離心候諭董保查理如兩造固執提案究懲可也黃阿寳禀批旣據出具切結嗣後售烟如再不憑執照願甘重究且援照警局究　本城三牌樓合新昌之例願罰洋四元姑准從寛住提嗣後如再違章并干重咎洋四元撥充公用結附陶伯治禀批該職之弟陶季欋由厦門帶有大清銀行匯票三紙計銀三千五百五十元被美富輪船失事旣經登報聲明又向總局掛失作廢准予立案楊阿二禀批旣稱控奉總工程局訊毖有案　移請將卷宗送縣至該人民人業已飭提着趕速投候集訊 
[道轅記事]  
　　江蘇候補知府督轅文巡捕趙曾蕃委辦閔行區區官江南法政畢業生金冶秋昨日均至道署禀見 
南市 
[傳究匠頭]  
　　城自治公所路政處查得小南門外吊橋東首某肉莊修理房屋添裝披水板有違地方自治章程爰飭二十三舗地甲將匠頭蔡生記傳案聽候究罰並令拆除 
[寄押船户]  
　　糧米船　熊永金承裝浙省嘉善縣漕糧中途盜賣米四十餘石逃至南匯地方即經嘉善縣移請南匯縣將該船户提獲訊實昨日移送南市裁判所暫行寄押候嘉善縣移提訊究 
[追獲匪徒]  
　　十六舗寗紹公司碼頭時有竊　混迹刦奪旅客行李什物迭經裁判所將所獲各犯從嚴懲治若輩仍未絶迹前日又有余桂德同妻某氏由寗紹輪船起岸被匪攫去洋傘一頂當塲追獲任德甫一名起出原贓由巡士解至裁判所訊實判戒責三百下押改過局一年原贓給失主領去 
[又獲一人]  
　　嘉興義昌號内客商黃荔卿李敬益虧欠本埠法租界及南市糖北貨海味業生大同茂鼎裕等二十餘户銀四千餘兩串通船户將貨盜賣已由生大等各家將嘉興船户郁少卿尋獲扭控裁判所判令交保限交黃李兩客在案前日又由同茂號夥朱安甫協茂號夥李藻同扭船夥周阿二至案控稱去年春間曾託該船户裝運貨物値銀一千六百餘兩被該船户串賣求請究追即經陳裁判復訊周供船由叔父撑駕小的於此事並不知悉求鑒判周交保尋交該兩客來案候訊船交管帮看管 
[川資有着]  
　　寳山人黃遜齋因伊妾李氏之胞兄李鰲扣不務正業借貸滋擾扭送裁判所請究李供因失業所致判令黃給洋十元勒限自回江北原籍 
閘北 
[懲辦拐匪]  
　　崔子奎前在四路分局控告王明德嚴光才串拐其子一案昨由蕭正巡官復訊判王禁錮四月嚴押三月罰作苦工 
[巡士獲賊]  
　　朱啓恆行竊英界四馬路天來福客棧之棉被一條行經閘北由巡士拘入四路分局經蕭正巡官審訊朱不承認判還押候查 
[杳如黃鶴]  
　　董少歧在英公廨控告雷某盜賣墓地前日由廨差持票至四路分局請派地保協同往提詎雷已知風逃避矣 
英租界 
[仍脫累]  
　　英商立德榨油公司控沙養瑜不遵堂諭等情沙已由探傳至公堂判留捕房在案昨經中西官復訊沙供係被列温甫牽累應請提劉究追判沙改押本廨看遵堂諭辦理並候移提劉到案訊究 
[塗改彩票]  
　　王阿如范子喜將三月份之湖北彩票塗改持赴虹口日本人所開之客棧内兜售被探查獲昨將二人併解公堂訊明判各押一禮拜彩票塗銷 
[不應同居]  
　　山東路三百另八號雉妓院内因容留幼女馬鳳珠王阿媛被老閘捕房包探皆錦珊查獲於昨日傳同女母馬陳氏王陳氏併解公堂經孫襄讞會同英翰副領事訊明兩氏均在該妓院内爲傭不應帶女同居院内姑寛判將兩氏各押女所一禮拜兩女暫留濟良所俟其母押滿後准予領回惟不准再入妓院 
[同黨何往]  
　　虹口潤泰當舗控解王氏將僞質銀鐲朦混付質由廨判氏押限交出同黨在案昨經中西官復訊仍不交案判氏押女所一月僞鐲銷燬 
[毆傷包探]  
　　馬夫高阿二前日在寳善街得勝館飯店内紏黨兇毆新充包探徐金福由捕將高拘獲昨解公堂請究據該館値堂人王阿根上堂証明高等行兇情形中西官以徐傷未愈判高押候補提同黨到案併究 
[遇人不淑]  
　　常州子子顧阿寳被未婚夫尤阿八帶至滬上串同其兄圖賣爲娼因女不愿逃入濟良所昨晨由所解廨請訊女供年十七歲父母雙亡自幼在尤姓家爲養媳已在原籍賣娼一年茲被夫兄唆令未婚夫帶滬圖賣於某花烟間求請援救判暫留濟良所候移提人証到案再訊 
[誘匿婦女]  
　　住居卡德路之薙髮匠張洪如昨至靜安寺捕房訴稱髮妻阿三被愛文義路八號洋房内之西思某甲誘匿求請追究捕頭飭赴公廨具控 
美租界 
[捕廳驗屍]  
　　某粤婢因傷斃命由捕房飭保報縣請驗並諭包探查明該婢主人解案究辦已紀昨報前日下午由捕廳趙少尉蒞所相驗據仵作喝報死者雖身有傷痕並無致命之處委係因病身死少尉親驗一遇即着地保報堂收殮發壇候認 
[撈獲孩屍]  
　　昨日上午公平路碼頭旁邊浮來三四歲之男孩屍體一具由水巡捕撈起埋葬再行查究 
[拘拿地保]  
　　二十二保九圖地保張叙堂因虧空漕糧　日由本縣田大令派差將張拘獲解回追比 
法租界 
[合同無效]  
　　某黃包車公司洋東昨至公堂控稱乐晉裕在公司經理租車事務訂有合同詎所收車資不肯照交以致時被虧欠請爲提究旋經中西官傳朱至案着將車輛各物先行點交所訂合同亦即吊銷候再訂期質訊 
[拐案敗露]  
　　浦東鄉民石堯江之妻私逃已久茲　訪悉實被楊阿長張志卿談金福三人串拐前日被石尋見扭至捕房送廨請究聶司馬以原告旣住浦東飭探一併移送浦東總巡局訊辦 
[尋獲舟子]  
　　趙連生昨將舟子張小來王阿和扭至公廨控稱前在南市雇張王之船裝運煤斤至某輪船交缷詎被竊去若干磅避匿不面今始尋見送案請究聶司馬以事在南市判送工程局訊究 
[海上閒談]  
　　漢口某局委員偕妓女乘輿看賽馬。妓輿入内而委員之輿不許入。委員引爲奇辱。大怒曰。是我并妓女不若矣。 
　　記者曰。妓女勢力之大。舉動之闊。身分之尊貴。趨承之衆多。本非區區一小委員。所能望其項背。某委員何尙龐然自大耶。不信。請觀上海之妓女。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[組織游美報禮商團說略] （續）　　（孟森） 
　　綜觀以上二十五人之履歷其無他實業可言者惟一書記一月報主筆不入商埠代表之數然其人亦不可少列代表之數者有二律師律師亦兼涉實業一則興華盛頓水利公司一則爲華盛頓省東邊夏利文車路公司之代表若普麟若司丹是也又有政界二人一夏弼摩之曾任府尹而爲市民首領一狄臣之盡力於因皮西縣地方政務是也 
其與吾國商務向有關係者若立弼打罅之與漢陽鐵廠訂運生鐵之合同丕吉之熟於遠東商務葆士之久歷吾國各埠現爲砵崙之亞洲生意代表是也 
　　其熟習於國際商團之酬酢者若普麟若泰脫若嘉樂皆與日本商團互相招待或護送者也 
　　此外十餘人有畢業大學校而營實業者有起家於傭工而卒創大業有大資本家有著作家其人皆卓有樹立如是 
　　其分配於各埠而爲其代表也山藩市代表爲紀士杜立弼打罅賀他齡三人舍路埠代表爲普麟丕吉福士三人的爾巴代表爲狄臣泰脫緬寗三人士卜頃代表爲夏弼摩轉蘇司丹三人砵崙埠代表爲葆士嘉樂二人屋崙埠代表爲韋爾比綺愛楊二人技利埠代表爲普慈毛爾敦蒲士　俾些爾三人小姐哥代表爲寶南韋廉乃二人夏威夷代表爲白朗胡自蘭二人 
　　其團内總司事則舉正副總理各一人書記兼會計一人正總理爲普慈副總理爲紀士俾杜書記兼會計爲葆士又團内有分埠値理人員每埠一人其名則未詳矣 
　　如上所云美團之個人資格與全國支配皆井井可觀吾報禮團爲第一次國民交際殊方異族之倫皆於是屬耳目焉豈容草草結合而已乎 
　　且美團之來也嘗備問其原委矣光緖季年美商在滬與上海商會極浹洽因言其國商界屢次結團游歷東方尙未及至中國各埠因相與言各國國際商業互相親睦之道旋由上海商會徧商全國各省商會各商會一致歡迎乃用全國商會名義具柬敦請美商界承允乃組織成團通知行期以有上年招待之舉 
　　故此次交際以國民爲主體在美國純以人民程度爲國交分際而我國締交之領袖本爲上海商會將來赴美報禮之舉若不由上海商會領袖日或參以官之名義酬酢之道似不一線則名義之宜審者一也美團過日本時日商羣至舟中晋接堅請登岸盡禮美團辭以受中國禮請而來當先達其本旨庶全賓主交誼日人又使女團堅請各美團中之女賓登岸亦力辭美團到上海僑上海之日人亦如其本國之商結團邀請而美團皆以前說辭外人一交際之間皆有界限則分際之宜愼者二也 
　　以事理論之吾所往之人才當準彼所來之資格爲標準注重實業固已抑當參以各省地方之代表而實業當分四等一曰能見重於國際之實業如漢陽之鐵爲能銷至外國之製造品是也二曰能步趨於國際之實業凡工作之事閱歷無素資本不充往往僨事今有確見成效者數端曰紡織曰印刷曰礦業三曰素昔著稱於國際之實業曰絲曰茶曰磁曰豆四曰希望效法於國際之實業邊省及屬地荒廢甚多墾牧樹蓻急待從事而内地於此等事亦有略具大農之智識經騐者若夫各省地方代表則各省諮議局議長或議員是已舉例如此庶幾全國有合羣之象亦即爲人民開先路之謀然非有主任之人綜是組織之事而又以官力助之竊慮報禮團難於觀成卽成亦未足增周於樽爼之光耳不佞於美團來游曾預於一團體招待之事略知美團之梗槪知報禮之當行私爲之說如此達人君子以爲何如也 
國外新聞 
[意將招軍抵土]  
　　十三日倫敦電云前充戰務通信員現充每日紀聞巴黎通信員之杜洛化君由羅馬來電謂里其哇帝將軍已招募萬國義勇隊一萬名以助阿爾巴利亞抵敵土爾其大軍 
[墨西哥大將投降革黨]  
　　十三日倫敦電云據愛爾派沙電稱墨西哥巨耶萊官軍統領賴伐洛將軍已率其部下投降革命黨（以上譯字林報） 
[防疫會日本代表之談片]  
　　十三日東京云奉天萬國防疫會日本代表北里博士於星期三日回抵東京盛讚中政府招待防疫會代表之周到且謂該會實爲世家科學歷史上空前之舉關於疫症頗多發明並信其結果將大有益於中國之醫學云 
[日紙評論鴉片條約]  
　　十三日東京電云東京朝日新聞評論中英鴉片條約深讚中政府及其國民於此事表見其改革之進步及其自制之能力頗足令人驚異 
[駐日德國新使開賀]  
　　十四日東京電云前任德國駐華公使萊克斯伯爵陞任駐日大使定於今晚在使署開賀款宴來賓 
[德皇擬見日本大將]  
　　十三日柏林電云乃木大將由倫敦賀禮回國時德皇擬在斯温門特見之 
[德國屬邦之憲政議案]  
　　十三日柏林電云阿爾薩斯蘭改革憲政議案已由國會審查部駁絶反對者十三人贊成者十二人 
[俄國外相病况]  
　　十三日栢林電云俄國外務部大臣薩薩洛夫君之病現已漸愈 
[俄國國會撥款除疫]  
　　十三日栢林電云俄國國會已准撥羅卜四兆元清除虎列剌疫症 
[摩洛哥法營被攻]  
　　十三日柏林電云摩洛哥米拉達 
 
 

Page 27

 
 
之法軍營盤突爲亂民襲攻卒由法軍擊退 
[比君席上之進言]  
　　十三日栢林電云法總統法里愛里斯君與比君會宴時比君奉觴致頌極言法比兩國財政問題當和衷協商云 
　　　　　　　　　　　　　　　　　　　（以上譯文匯報） 
小說 
[殖民小說華僑淚] （八） 
　　邵太守看了這般火勢想起那位夫人來。料想是没有性命的了。不知不覺的眼中落下淚來。又想着自已的數年積蓄。珠寳首飾不算外。就是古董字畫。也値一萬多銀子。如今平空的給祝融君來收了去。呌他心上怎樣的抛捨得下。一會兒的工夫救火的人到了。地方上文武各官。也都聞信跑來。大家都竭力施救。直燒到四更將盡。方纔救息了餘火。在空園裡頭找着了邵太守。替他將就穿上一身衣服。請他坐下。計點起來。一個全全的電報局。連傢伙帶機器。都燒得一件不留。邵太守的公館。也燒成一片白地。一件東西。也没有搶出來那位夫人也不知到。那裡去了還有一名邵太守手下的親兵。也各處找尋不到。邵太守只說他夫人被火燒死了。便放聲大哭起來跌脚搥胸的。哭得十分悲慘。衆人忙亂著勸了一回。邵太守那裡肯住。一直哭到天明。哭得個氣咽聲嘶。喉乾音啞方才略略的止住了些。立逼著那班家人。要去扒開火燒的瓦礫堆。好檢拾他夫人的骨殖。衆家人回說這個時候。餘火還没有息不能動。手邵太守那裡肯聽。倒反把一班家人痛罵了一頓。立時立刻的催著家人們動手。幾個家人没奈何。只得去呌了幾個親兵進來。借了幾把鐵鍬和鐵鋤。上前把瓦礫挪開挪了一回。那瓦礫堆中。又蓬蓬勃勃的吐出𦦨騰騰的火來。大家只得住了手。遠遠的走開去。又等了一回。已輕差不多九點多鐘時候。忽然從外面打進一乘轎子來。一個男子走在前面。穿着一件號褂。頭上包着布。脚下穿着一雙布靴。分明就是那不見的親兵模樣。邵太守見了正要問時只見那兩名轎夫把轎子慢慢的停了下來揭起轎簾。早走出一個少婦。烏雲散亂。寶髻歪斜穿着一身粗布衣服。嬝嬝婷婷的直走上來和邵太守正打了一個照面。 
來函 
[古菫董志恒告海上父老書] 　　勿食汕煎點心 
　　啓者近日滬上居民患喉症者幾達三分之一其所患之症又與尋常不同推其原由實因購食油煎點心所致凡市上所市之油鍘檜油鍘糰油鍘蝦油煎餅等類均係荳油煎炙而成蓋現在所市荳油因有奸商貪利將鶯粟子棉花子等雜質油攙和入内食此油者輒患喉症况此項油煎物其油則煎而復煎積毒尤深以故患喉症者比比皆是矣我父老不可不愼重衞生速即告知家人轉告隣居以後萬勿再食此等油煎點心是爲至要 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
外論 
[聞鴉片加稅有感] 　　（續） 
　　或曰烟稅之增。外部不得巳之苦衷。耳彼煙约能。廢固勝於加稅萬萬。煙約旣不能廢苟不加。稅以抵制其入口。則洋藥之來。將如海瀉山隕勢不可止矣。且烟稅加。則煙價貴。烟價貴則吸食者少。今之增加烟稅。亦寓禁於徴之意耳。况中國財政支絀。度支窘蹶。年徴數千百萬之稅款。未嘗非經濟上之一大補助。中國亦何樂而不爲哉。噫此蓋不察之言耳。夫新訂烟約。明有按年確實遞減之議。增稅則入者不能少。免稅則入者不能多。輸入之多寡。惟視執政者之實行力何如耳。亦何與於烟稅耶。若云增稅爲寓禁於徴。此亦似是而非之論矣。夫印烟入口。購買者華人也。吾國多向英人徴稅。英人必多向華人索。直諺所謂羊毛出自羊身者。此卽是矣與其中國政府間接英人之手。而取中國民之錢。何如直接取之於國民之爲愈。故與其增鴉片稅。莫如重吸户捐。此吾敢斷言者也。至謂年徴千百萬稅款。可作經濟補助一節。尤爲謬妄之辭。夫中國非欲實行禁烟者乎。旣云實行禁烟。而不忍犧牧區區之稅款。則向日之言禁烟亦空談而已。且中國數月以來亦嘗求即行禁止入口矣。倘英人果循中國之請。廢棄天津條約。而卽時停止印烟之輸運。則此千百萬之稅。復將索之於英廷乎。故增加烟稅一節。實爲中國外交家短小的眼光。狹隘的識見。而所以失著於外人者也。然則中國國民。豈宜甘自認爲河決魚爛。無法塞全。而聽此一誤到底乎。曰否。今者新約尙未簽押。我輩國民仍宜糾合團體請除加稅一款。並請政府聲明。中國旣無力廢約禁入。然何日中國不收内地之土藥捐賦。則洋藥稅課亦同時蠲免。果然如此。則世界之仁人義士。英國之熱心禁烟諸君。有不奮然興起而爲中國抱不平者。未之有也寄語同胞。其急起而謀此廢約之捷徑也可。 
要摺 
[度支部議覆東督奏奉省檢疫用欵截留關稅摺]  
　　奏爲遵旨議奏恭摺仰祈聖鑒事本年三月初三日准軍機處鈔交奉旨錫良電奏奉省應設溝帮子等處檢疫留騐所用欵請一併截留營口關稅動用其鳳凰廳等屬檢疫經費並擬於安東關新政開埠兩項稅欵内截留銀十萬兩以應急需等語著度支部議奏欽此欽遵到部原奏内稱奉省疫勢比已日見消滅通商各口水陸交通華洋萃處防範益不容稍懈奉省應設檢疫留騐所之海口輪船所通者爲營口及安東之大東溝帆船所通者　港紛歧勢難處處設卡指定錦州之天橋廠復州之娘娘宮莊河廳屬之莊河孤山青堆子鳳凰廳之黃土坎爲准令帆船進口地點鐵路所通之處迭與郵傳部商定於溝幫子瀋陽兩處設所留騐水陵兼籌備多欵絀且檢疫事項方在開始籌辦卽疫氣日消亦須數月後方能撤去此項開辦建築經費及以後額支爲數不貲陸路用欵郵傳部旣不認協助各海口檢騐又同時並舉支絀萬狀焦慮實深沓營口建所留騐各費前經奏請於該關稅銀項下截留動用已蒙俞允茲擬溝幫子站建所留騐及錦州天橋廠復州娘娘宮兩處海口用欵均歸入營口開支一併截留該關稅欵撙節動用又鳳凰廳莊河廳兩處皆興鳳道所轄其兩屬帆船進口各地檢疫經費應與安東大東溝檢疫經費並擬於安東關新政開埠兩項稅欵内截留銀十萬兩至瀋站建所留騐費亦卽在此項截留欵内提撥以應急需事後核實造報等語臣等伏查本年二月間據東三省總督錫良電奏營口建所留騐各費請於該關稅銀項下截留動用奉旨允准欽遵咨行在案茲復據該督奏奉省應設溝帮子等處檢疫留騐所請一併截留營口關稅撙節動用核與營口事一律自應照准惟究竟需欵若干原奏並未聲叙應由該督將應需前項用欵分别核實估計電報臣部查核至所稱鳳凰廳等屬檢疫經費並擬於安東關新政開埠兩項稅欵内截留銀十萬兩一節查安東大東溝兩關所收洋士貨各稅前經臣部奏准由該省分别留充練餉新政之用及撥還開埠經費等因在案茲據奏稱前因自係爲移緩就急起見應請准如所奏由前項稅欵内截留銀十萬兩俾資應用仍由該督轉飭承辦各員核實動支毋得稍有浮冒一俟事竣專案報部核銷以重欵項所有遵議緣由理合恭摺具陳伏乞皇上聖鑒訓示謹奏宣統三年三月十四日奉旨依議欽此 
 
 
 

Page 35

 
 
   
 
 

Page 36

 
 
   
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
