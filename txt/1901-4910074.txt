# 1901 - 119 - 4910074

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[新印日本國志] [  圖書集成局啓]  
　　是曹爲粤東董公度亷訪所著亷訪前曾贊使日本研求彼國數千年來禮樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室二洋經橋煥文書局南北掃葉山房金陵詞源閣購取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連價貴不易購文緐不易請山隂湯墊先先生有三通考輯要通雅堂主人購付本局鑄印兪曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[論變法宜先劃一制度]  
　　自古無歴久不變之法所貴乎變者變不善而至於善也然法不一而變亦不一欲盡期改革亦非一朝一夕之故惟擇其要而宜急於變者則首在風俗風俗之盛衰擊乎人心之誠僞是則挽回風俗當先正人心欲正人心當先絶其貪詐之風浮僞之習絶之奈何曰人心不一以法一之人心不齊以法齊之一在整頓圜法古者惟金三品盡爲流通之寳而中國現在僅用銀銅二品金雖非不尊貴而僅以爲飾物已不啻以有用之物而無用置之亦曷貴有金哉論目前制錢缺乏銀根短絀更宜以金濟之是宜改用金幣者一也中國向用寳銀錠銀碎銀成色不一色樣不同自西洋銀圓來華後人爭用之現在幾徧行海内雖自鑄之銀圓不能相抵此皆鑄之未精行之未廣且未廢銀之故若令各直省所有寳銀錠銀碎銀如未成銀圓不能通用則雖不能驟遏外洋之來源而自製日多日用益廣亦不患其不能通行苟自製者日漸通行則外洋之來源當不遏而自遏無論金銀大小各圓分量成色式樣皆須一律大者一兩小者一錢不但小銀圓十枚易大銀圓一枚小金圓十枚易大金圓一枚不准低昂漲落卽金銀互易亦定以適中一定之價則奸商市會自無可取巧抑勒而官塲中飽之弊亦由此可絶大抵現在官塲之中飽皆以平餘爲正項而暗耗民財卽在平餘之中若廢銀不用此弊何由而起此宜廢銀而盡用銀圓者二也至於銅幣則用路尤繁現在短絀之故多由於私銷私鑄欲絶私鑄私銷之弊須一律改鑄苟通行一式之模則有一私鑄攙入亦易於挑剔且鑄之務精私鑄自不能淆混矣而分量不宜過重奸人無利可圖私銷之弊自絶矣此宜改鑄制錢一律者三也若以工費浩繁因循不辦則惜其利終不能絶其弊將來籌欵愈難而舉辦恐無時矣卽使稍稍整頓新舊塔用則與不整頓同現在所制銀圓之不能通用此其明証也至於分量尤宜劃一當初朝廷立法非不精嚴權量均由部定無如法久廢弛致民間所用叅錯不齊就銀而論繳庫者雖尚以庫平爲準而其餘一省有一省之平一邑有一邑之平且一省有數十平者棼亂已極自當竭力整齊之繳庫旣以庫平爲準則自當一律用庫平由庫平而推之則民間所用之秤亦當以庫平爲準由分毫而至於數千數萬斤無稍或異則分量劃一矣斗斛無論完漕收租賣買宜一律大小丈尺無論裁衣營造宜一定短長惟民間習用已久非雷厲風行不能盡革宜由部定劃一之制頒劃一之式在初行之時民間自製斷難如式各省各郡各邑宜設立平準局雇工製造由民間購取民間自製者一概不准通用則叅錯不齊之弊自絶矣雖風俗之㺯人心之正未必盡係乎此而未始不係乎此方今詔議新政待治彌殷未知當軸者亦念及此乎略爲芻蕘之獻幸勿視爲不急而忽之也則不禁跂予望之也 
[互議償銀]  
　　京師采訪友人云客歲順直各處教案纍纍刻經英法美各國使臣將各教民所遞失物淸單彚交議和全權大臣慶邸李相俟覆查淸楚便當互議賠償數目及兌欵章程大約此事旣成和局卽不難就緒矣 
[兵曹文告]  
　　昨有友人由京師錄寄兵部當憲示稿三件因卽照錄左方○兵部大堂諭現奉諭旨整頓書吏之時所有四司經承認差日期著卽開單呈堂如有期滿者卽行更換不得藉詞熟手再行留辦至現充經承亦應按期畫到以便稽察著各司立考勤簿一本每月初一日呈堂查核如一月有三次不到者亦卽除名更換以杜把持積習延玩頽風此諭○兵部堂爲諭現奉諭旨整頓部務之時所有外來文件著各司分别應存應辦分訂二册應存之件將應存緣由註明其有暫存將來仍須辦理者亦必註冩淸楚每月總書應存若于件暫存待辦若干件至應辦之件將投文打到辦稿回堂用印行文分註於下每月按舊管新收開除實在四柱分冩均於初一日將册呈堂查核如有逾期不辦者卽承辦司員是問其選司之扣留揀選補官缺方司之武職級紀駕庫兩司之報銷均著另訂記載簿隨時呈堂考察至學習司員亦著隨同檢案辦稿奮勉當差以期遠大此諭○兵部示傳所有營衞在部候選各員著於四月初一日已刻在前元寺胡同兵部公所親身投供初三日過堂點名 
[四志儀鸞殿被火事]  
　　南海内儀鸞殿被火德叅贊沙索甫慘遭焚斃前已三志報章昨得京師采訪友人手書云沙索甫旣遇難卽於三月初三日棺殮舁至東單牌樓迤北怡親王府暫停駐京德員連日竭誠往吊各國員弁亦多有親奠靈前德界中店鋪居民門前悉掛素绸夜張曰紙燈以致敬意 
[人之多言]  
　　本館在京采訪友人來函云三月初旬德人雇夫役數百名運杉稿赴迤北沙河鎭以供安設電線之需時方謡傳獲鹿交兵以致人心不定一日忽衆中有一人昌言曰德人驅將我等赴前敵一到沙河鎭必不放回矣於是一唱百和議論沸騰夫役數百人齊將杉篙抛棄哄然散歸旁有德兵數人無可遏阻乃向衆放空槍示威衆聞槍聲奔逃益急德兵忿甚逢人便拿得以拿獲行人六七百名迫令將杉篙運去 
[兵艦記數]  
　　天津直報云目下各國兵艦之分泊中國各處海中者計英國四十五艘俄國二十四艘美國二十三艘法國十六艘德國十七艘意國四艘丹國三艘葡國二艘 
 
 

Page 2

 
 
[法船抵厦]  
　　厦門訪事友人云本月初六日法國某兵艦由香港鼓浪來厦停泊港中放砲十二門幷懸龍旗以示敬意中國砲臺亦升法國旗鳴砲答之禮也 
[日皇抱孫]  
　　日本報云東歴四月二十九日卽華歴本月十一日之夜十下鐘越十分時日本皇太子妃在靑山宫産宫誕降一男定於五月五日行命名之禮 
[美國巨災]  
　　華歴本月十七日美京華盛頓來電云美國弗老利約埠忽然火起延燒至六里之遥事後災民萬餘人露宿風餐慘不忍覩所燬屋産約值英金三百萬磅 
[大名災象]  
　　天津直報云有客來自直隸大名府言及彼處前已亢旱成災日來兼被炎風鼓煽以致二麥枯槁生氣索然噫兵災甫弭旱象又呈何民生之不幸如此耶 
[秦中苦旱]  
　　西安訪事友人云去年陜境苦旱民不聊生滿望今歲暘雨應時得爲桑榆之補不意自去冬得雪一次迄今天公靳澤從未渥沛甘霖大憲軫惜民艱竭誠祈禱曾於正月中委劉太守濟坤赴太白山取水日久無效因復委鹽法道劉觀察綸襄繼之皇上更命□公祥前往虔求並飭省城廣仁寺喇嘛設壇誦經用大方桌上墊紅氈陳設藏經全部於二月十五日起由西門繞城周行三日乃晴曦久駐仍未能喚醒痴龍殊可慮也 
[體恤飢民]  
　　西安訪事友人云去歲天氣嚴寒大憲軫恤飢黎就四城分設粥廠日以雙弓米濟之鳩形鵠面之徒賴以全活者甚衆近日春氣融和經理者恐人多易釀疫癘别籌善法自二月初一日起一律改放乾糧亦可謂體恤周至矣 
[諄觀輸將]  
　　南昌訪事友人云江西藩憲張筱船方伯以邇來國家府庫空虛非得民間踴躍捐輸不足爲挹彼注兹之計爰於日前出示剴切曉曰欽命江西等處承宣布政使司布政使加十級隨帶加四級紀錄十四次張爲曉諭事照得毁家紓難義重子文罄産助邊風高卜式史書所記今古豔稱比者狐火夜熒狼星晝見列邦交迫三輔戒嚴漸聞固失金湯上致震驚匕鬯六飛遠狩萬騎宵征蕪亭僅豆粥之供堯室仍茨階之陋天子不忍蒼生之縻爛屈意行成廷臣深謀中士之乂安悉心議欵金繒告罄司農興仰屋之嗟鐵甲譟飢邊將有唱籌之窘鑾回有待甌缺堪虞此薄海人民同深憂憤者也江右民風樸厚物産豐盈夙稱禮義之邦久享承平之福以視冀北之靑燐照野單骨縱横關中之赤地成災道饉相屬固已安危迥别哀樂懸殊凡生匡阜彭湖者不啻洞天福地矣斯民好善旣迓祥和時局方艱宜思東濟矧聞此邦士多忠愛必懷報國之心民素醇良定有輸財之願或恩恩世受或鄉望夙孚或楙遷而有志宦途或耕鑿而不忘帝力幸遇策名有路各宜授例入官上則報効朝廷濟度支不足下則寵榮閭里與德齒並尊旣博急公好義之名兼爲光祖耀宗之地捐例又經遞减有志更易成名與其手握金錢豈若腰圍玉帶此日解囊筮仕共霑雨露深恩異時搢笏立朝必有風雲佳會各奮前程勿負厚望特諭 
[嚴劾劣員]  
　　南昌訪事友人云前者江西撫憲李勉林中丞曾奏叅辦理教案不善之州縣官十二員嗣奉電傳諭旨斥革六員尚有六員摘去頂戴至本月某日中丞續叅二十餘員除因匪人閙教釀成交涉巨案外凡庸劣不職者亦皆列名彈章中整飭官方毫不寛假此邦吏治或可稍有起色矣 
[逆黨被拘]  
　　蕪湖訪事人云去歲富有票匪唐才常等在漢口謀叛事發被獲後兩江總督兼南洋通商大臣劉峴莊制軍行文所屬嚴緝餘匪務獲懲辦衡陽人某甲票匪頭目也事敗脫逃潛匿浙江某縣浙省大憲知之飭地方官前往拘拿甲聞風逃逸遂將其兄與姪拘住勒令將甲交出其姪自願恊同差勇出外訪尋上月某日行經安徽宣城縣境將甲尋獲解經縣主某大令訊供不諱遂飭收禁獄中聽候備文派差解往浙江以便歸案訊究 
[學政丰裁]  
　　蕪湖訪事人云從前學政出轅時凡貿遷有無之流相率勾結書差携帶貨物旣可免完釐稅又省沿途載運之資奸獪營私此風蓋非一日矣今歲安徽提督學政綿大宗師由太平府起節時有某某等商托書吏某甲私運洋油二三百箱及綢縀磁器各若干事爲宗師所知飭將貨物解交當塗縣暫收俟訊明托帶之人從重核辦 
[越試初志]  
　　紹興訪事人云上月某日浙江提督學政李文坡大宗師由甬起程按臨紹郡嗣因諸曁教案未結恐致暫停試事爰於大西壩暫駐文旌迨往返電商諸經妥洽遂於本月初五日抵郡旣進試院卽將塲期牌示轅門計初六日考生經古幷補歲考初七日諸曁餘姚上虞新昌嵊縣生正塲初八日考童經古幷默經初九日府學山隂會稽蕭山生正塲初十日考闔屬優生貢監錄笠補武生歲考十一日餘姚上虞新昌童正塲十二日振貧生覆生經古幷委提調代閱武童外塲十三日提覆諸旣童十四日提覆餘上新童十五日蕭山嵊縣童正塲十六日武童内塲十七日山隂會稽童正塲十八日提覆蕭嵊童十九日總覆及新生參謁兹將初六日生經古題備錄於後西國政藝源流大略創設礦務學堂議維持圜法議救荒策牛僧孺李德裕論李贊皇張江陵論聖人之怒說聖人之道至公而已矣論紹聞衣德言解興賦比毛傳鄭箋朱子集注異同辨童字詁古公亶父考金貂換酒賦以一生著得幾兩屐爲韻海潮賦以隨日應月依隂附陽爲韻賦得門外長江緑似苔得門字會稽碑論 
[蘇試十志]  
　　蘇州采訪友人云本月十五日江蘇提督學政李大宗師提覆長元吳三縣文童長洲首題雖州里行乎哉至在輿次題郁郁乎元和首題友其士之仁者至放鄭聲次題硜硜乎吳縣首題其可謂至德也已矣至卑宫室次題　堂堂乎題紙標明首題作破承小講釣下次題作兩大比 
[松試十一誌]  
　　松江采訪友人云本月十七日爲松屬七縣文童三覆之期四鼓初敲童子軍卽整隊入塲應名接卷迨東方旣曰始點畢扃門是日通塲文題或問子産五章詩題賦得經明行修得修字五言八韻至各縣前列十名之坐堂號者仍多作四書文一篇題係少一字以則洋洋焉句 
[蕪邑官塲紀事]  
　　蕪湖訪事人致書本館云蕪湖縣陳雲湘大令因保衞營裁撤後深恐匪人乘間竊發爰出示曉諭凡各烟館於每夜二更後一例熄燈違者究辦並嚴禁各飯館毋許留宿來歴不明之人倘敢違犯查出重懲○日前蕪湖朱釐局督辦志觀察由金陵來蕪局中委員司事均至江干迎　聞觀察小駐行旌卽須遄回白下也○本月初三日係徽寗池太廣兵備道兼蕪湖關監督吳季卿觀察之夫人設帨良辰文武官僚均往祝嘏戟門以外車馬雲屯○新任和州直隸州姚直刺錫光刻已交卸懷寗署篆馳赴和州任所○宣城咸育墾地公司總辦萬大令祖恕現奉上憲札委署理舒城縣篆務隨於某日折回宣城料理一切然後馳赴舒城擇吉履任 
[五羊仙蹟]  
　　廣州訪事人云本月初三日城西其昌等三十二街居民百數十人手執籠粘貼乞恩二字赴督轅遞禀訴稱街之近河有紳士建築小船輪碼頭居民大爲不便請飭阻止等情督憲陶芷芳制軍批示曰此案已行善後局派委熟識河道工程委員會同稅務司理船廳及南海縣前往查勘明確禀覆核辦該值事等不靜候核示輙糾率多人來轅瀆禀殊屬非是云云聞此舉係鄧何二紳士與日本人某甲合股 
 
 

Page 3

 
 
興辦先經禀准局憲洋關稅務司亦已批准目下恐未易挽回也○本月某日商人余桂煊等遞禀督轅請准承包廣東全省關稅陶制軍批示曰查各屬常關係國家額征正稅此而可以由商承辦尚復成何政體粤省趨利之風無所不至該商等設想及此殊屬謬妄己極本應將抱告發縣嚴究姑寛特斥保狀擲還○番禺陸茂才曾赴縣訴稱兒子陸汝逵竊取家中財物開設賭館被東關汛哈弁袒匿懇請查辦等情縣主錢大令已明白批示矣茂才旋復赴府上控府批謂該生之子陸汝逵竊取家中財物開賭咎有應得該縣批令將子交案本甚平允該生控稱哈弁倚勢袒匿有何憑証輙行飾詞上控呈詞刁健仰番禺縣飭差查拘陸汝逵倂著令該生將子交出就傳集兩造訊明了結○李芷香直刺統帶淸鄉緝捕勇丁數營分佈南海順德二縣各要隘上月某日線人值悉順德縣境都寗鄉杜姓二犯屢經地方官購緝在逃未獲兹已潛回因卽赴營禀報二十七日直刺飭某弁前往鄉中圍捕二匪竟敢先法制人糾黨潛伏村外迨勇丁經過卽用槍砲轟擊勇丁猝不及防致被擊斃三人傷者十餘人翌日有二人因傷而斃現勇方在杜姓祠中駐紥而匪已逃避無蹤不得已勒令紳耆交出○近日匪徒行劫之案幾於無日無之從前多在夜深時今則白晝亦肆行無忌城西楊仁里南約昌興洋莊於本月初二日午後五點鐘時被盜匪六人闖入開槍指嚇將櫃中銀兩全行劫去迨諸夥出門呌喊而匪已去遠毫無蹤跡矣先是上月二十日正午十一下鐘時華興洋莊亦被盜匪刦去多贓雖皆禀官緝捕然迄今尚未獲犯起贓也 
[飭造串册]  
　　上海縣汪瑶庭大令定期本月十九日開征昨日先飭各圖册書造册送縣以憑轉發串書照册造齊由單分給各地保向花戸催收錢糧 
[巡防嚴密]  
　　本邑南市巡防各局委員日前奉到蘇松太兵備道兼江海關監督袁海觀觀察飭知近因外來匪徒混跡滬上深恐乘機滋擾務使嚴密防範加意照料切勿疎懈等因於是各員嚴諭差役勇丁於每晚在各叚地方輪流巡察各處栅門須九點鐘下鎖高昌廟巡防局員馬午橋叅軍以製造局近在咫尺故飭各勇加意彈壓 
[示禁詐擾]  
　　昨日英美租界公廨讞員張柄樞司馬發出示諭一道文曰爲嚴禁事照得英美租界人民衆多各廠林列無業流氓以及各廠小工每於晚間三五成羣横行街巷一言不合動輙行兇甚至在大街小巷搶帽剥衣其於僻靜處所尤爲肆其詐擾似此情形尚復成何事體若不嚴禁查拿貽患伊於胡底查各廠小工均有工頭管束除函致捕房派捕恊差從嚴查拿懲辦並轉飭各工頭嚴加管束各小工外合行出示嚴禁爲此示仰英美租界人等一體知悉自示之後務宜安分營生不得再蹈前轍倘敢故違一經手獲定卽從嚴懲辦决不寛貸其各懷遵毋違特示 
[限緝贓賊]  
　　本城晉泰典鋪前晚被竊衣服十餘件當卽報縣請緝縣主汪瑶庭大令據報後立限捕役緝獲解案究辦 
[賞蘭再誌]  
　　昨日爲滬城邑廟内園蘭花會之第二日芳芬羅列掩映生姿因天氣半隂半晴鞠塵不染故遊人之興仍復不淺 
[上海縣署瑣案]  
　　前有陳國香控沈朝瓚拐賣伊子陳才郎一案現經縣差往厦門緝獲帶回縣署縣主汪瑶庭大令於前晚提訊陳國香供稱前被沈朝瓚將子才郎拐賣在厦門旣蒙飭差尋獲求賜給領沈供此事實由開泰小烟館主婦二阿姐起意乞求恩宥大令判將才郎交陳國香領回具結存案沈從寛具改過結斥釋○沈雲衢控妻徐氏不遵夫訓等情亦經縣主汪瑶庭大令提訊沈供娶妻徐氏多年時往毋家住宿小的恐有别情訓斥不聽至上月初一去不歸小的往領不肯隨歸因扭至二十三七鋪巡局局員老爺斷交小的領回管束詎回家後吵閙不休且欲自盡因此情急求請發堂徐氏供小婦人被夫打駡故回母家前日無故被打故欲自盡現在願隨夫回家求恩寛宥大令將氏申斥一番並諭令當堂向夫服禮卽交沈雲衢領回管束以後不准滋閙○法界公堂函解行兇之王阿梅到縣亦經汪大令提訊王供小的在八仙橋胞兄新開鐵匠店内做工包探誣指小的爲戳傷靑浦縣差役吳春榮案内之要犯乞鑒大令再三詰問王堅不承認遂判交其兄具結保領 
[上海巡局紀事]  
　　日前南市鹹瓜街瑞成土行使女春桃忽然逃逸無蹤是處栅夫小寗波告知行中人謂此女實被魚販沈炳林同木工魏松濤誘去行夥應奈林卽將魏沈二人扭控十六鋪巡防北局局員蔡蓉卿二尹研訊之下二人矢口不認旋有成衣匠張某在小東門附近將使女尋獲送至局中二尹向之研詰據供被魏松濤誘至北市某客棧内姦宿兩夜二尹質之魏則叩首求恩不發一語乃命鞭責藤條一百下復重笞三百板押候覓人具保春桃給行主領回管束○前晚歹人趙靜淵携竹梯至北施家弄某姓家意圖上屋入内行竊適爲鄰人桂寳所見帮同拘獲解送十六鋪巡防南局局員陳禾亭二尹升座研訊趙供本邑人向操米業現因失就以致出此下策二尹著押候查明平日是否安分再核○前日有孫雲衢者因事與妻反目互扭至二十三七鋪巡防局控訴局員邱友林二尹將氏嚴加申斥傳其舅父徐慶林到案具結領回嚴加約束 
[南市捕房紀事]  
　　鄉人王記仁前在浦東南匯附航來滬被船家吞没衣包向索無著因投捕房呈報捕頭立派水巡前往拘獲船主謝梅松船夥邱永福二名解回禁押候解馬路工程局禀請總辦葉孟紀司馬訊究○南市督標奇兵營兵丁秦根生前日被顧根富騙去什物追獲嗚捕拘送捕房捕頭令押候移解工程局禀請葉司馬訊究○小孩陸阿祥前日在城内花草浜携筐購物被匪人誘至城外攫資而逸孩在馬路中啼泣某號巡街捕查查拘至捕房捕頭令留候認領○浦東人周阿士前日薄暮時不知有何寃抑奔至浦江躍入波心適十號巡街捕查見設法救起遂挈至捕房捕頭令押候其家屬到來認領 
[法租界捕房瑣案]  
　　無賴羅金桂將妻崔氏送入張鳳山花烟間内爲娼後時至張處索錢其妻因其纒擾不休隨人逸去羅疑爲狎客萬海生誘匿因將萬及張扭案讞員杜枝園大令以所控無憑判將萬張一幷交人保出找尋崔氏到案再核萬先經其友保出昨日大令蒞捕房發落張友吳阿三投案具保大令准其保出限十日内將崔氏交案羅交吳一幷保出聽候傳訊○積竊王阿六前因行竊火油爲包探拘拿到案大令判令枷號一月昨日期滿命開枷重責三百板釋出○偷兒徐蘭生在鄉間竊取布疋衣服來滬銷贓爲包探拘獲大令命提到案著先行枷號一月期滿責放○偷兒王阿炳沈阿來陳阿大張茂和爲包探拘獲大令飭押候分别責釋昨日命提到案著將王沈各責四百板陳張各責三百板一幷斥釋○偷兒王桂生王阿三姚順林大令著各責一百板釋出 
[美租界捕房紀事]  
　　江北著名流氓徐老八向在提籃橋新小菜塲左近開設東興園小茶肆前日糾集羽黨多名至鄰近美華里李羣記家中借端尋釁將李拽出兇毆巡街華捕見之當將徐拘入捕房捕頭令押乞丐牢半天以儆詎釋出後徐又率領同黨擁至李家肆行滋閙並乘間攫去洋銀十餘元始各一閧而散事後李心不能甘即投捕房喊控捕頭令包探石金榮前往拘拿除已聞風逃逸石探據情回禀捕頭著再行設法拿辦○昨晨積竊王阿仁李阿來手持衣包至吳淞路某押鋪内質錢包探劉阿炳見之以其形跡可疑當卽拘入捕房捕頭令押候解送公堂禀請讞員張柄樞司馬訊辦○前晚小流氓混名麻皮者至北蘇州河雷洪源駁船上乘間攫取制錢九百文飛步而逸雷卽投捕房請爲拿辦捕頭允之○昨日淸晨五點鐘時虹口百老匯路忽有騾兩頭在途狂奔五百六十八號巡街捕見之恐肇禍端設法拘送捕房捕頭令將騾存養捕房俟失主前來認領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[憲示照錄]  
　　浙江寗波府鄞縣正堂徐爲出示嚴禁事本年二月十一日奉府憲高札照得迎神賽會不特徒耗爢費亦易滋生事端本府訪聞各縣民間歴屇春祈舉行各種神會或裝設擡閣或扮演故事遢奇門巧招搖過市愚民無識結隊成羣相約往觀以致男女夾雜其間體統全失舉邑若狂旣耗資財又傷風化此風以鎭海爲最盛奉化次之慈象各縣又次之甯郡城鄉亦所不免更有一種廟會亦每以春祈爲名敬神演劇習俗相沿原可聽從民便乃漁利棍徒竟乘機設廠租屋聚賭抽頭非經旬累月不止其中良善者輸極輕生强悍者流爲竊盜至於花會鄴縣境内迭經嚴辦現已歛迹鎭海奉化依舊陽奉隂違毗連鎭海之慈北亦未能盡絶若不嚴行查禁何以培民氣而靖地方合卽通飭札縣立卽按照前情叅酌出示禁止倘敢故違立提會首嚴懲一面諭飭柱首地保所有各會概行停止演戲酬神務須凛遵本府前次示諭祗准日中不准掌火再有藉會賭博卽行嚴拿重辦並予該柱首地保以應得之咎仍勒令各船埠頭出具不敢裝載賭客赶赴廟會聚賭結存案一面將遵辦緣由錄示申報備查毋違等因奉此合行出示嚴禁爲此示仰闔邑會首及地保人等知悉爾等須知迎神賽會有于例禁務須遵照憲飭概行停止倘敢不遵定卽嚴行提辦各宜凛遵切切毋違特示光緒二十七年三月十五日 
[英美租界公堂案]  
　　前者船戸蔡土林莫發全丁章生王洲洲同竊穗生源所運芝麻三十四擔經水包探何瑞福拘解公堂讞員張柄樞司馬訊供之下判候查贓再核昨晨又由何包探解船主計南全金阿福到案並吊到芝麻四袋一倂解案請核司馬提同在押之蔡莫等四人訊明實情商之佛副領事判將蔡等五人押候各賠銀二十兩如違卽將船四隻充公變價賠償船主計南全著送工程局訊辦○包探趙銀河解雉彼周文卿張月仙等五名到案禀稱此五妓在四馬路强拽狎客經巡街捕拘入捕房捕頭令小的解案請訊司馬判五人各罰銀洋五元此後如再有犯者定將妓發堂擇配以爲龜鴇逼令拽客者戒○包探趙銀河又解周連寳到案禀稱此人年已六旬專在各處效鼠竊狥偷之技日前又竊取朱毛富家棉被一條經小的拘獲解案請爲安揷司馬判令送普育堂留養○包探竇如海解沈阿彭到案禀稱此人在四馬路某京貨店内竊得皮鞋十餘雙經小的拘獲解請訊究司馬判責三百板遞解寗波原籍○包探竇如海又解張毛囝到案禀稱此人係著名流氓前次同伊兄大張毛囝向陸阿二訛詐已蒙將伊兄究辦惟張毛囝聞風逃逸兹又經小的拘獲請爲嚴究司馬判責三百板管押捕房半年○包探王湘州解積竊顧阿生到案禀稱此人竊取王如修莊秋容等綢布衣服及燭台等物經小的拘獲解請訊究司馬判責四百板押捕房六個月期滿遞籍○包探張全林解沈松元到案禀稱此人因捐壞樹木由工部局管樹人潘金福扭交小的今特解請訊究潘投案聲訴前情沈延情律師侯魯公到案禀稱沈在新閘充當地申前曾與潘因地基糾葛挾嫌卽被誣指其實並無壞樹之事司馬以供詞各執判沈交侯律師保去候下禮拜一復訊○五百八十五號巡街捕解兪煥才到案禀稱此人向吳賢毛訛詐錢文經小的解案請究兪供與吳同爲船戸前被借去洋銀三元兹向索取並無訛詐之事求鑒司馬以旣有欠帳糾葛吳不應誣指訛詐遂判吳責一百板以儆 
[西安官報]  
　　二月初十日藩轅牌示知縣錫齡阿者神木廳事知縣劉璋毓晉安定縣事十一日涇陽縣雷天裕回任通判賈孝穆由長武收釐金回署洋縣周羅祺缷事回知縣楊廷輔往北跖責吳知縣席德恆往沔縣收厘金十二日藩轅牌示新邐韓城興史阮宗□署到新任延榆綏鎭龍澄城典史周桂芬俱進省署長武典史徐祖　上任十三十四日寗轅牌示正任岐山縣記佩署郃陽縣現任徐並調署南鄭縣現署張紹衡調署西鄉縣咸陽縣周良玉著回本任知縣杜樹勳署商南縣事十五日署褒城縣張祥齡署浦城縣彭樹勳俱上任知縣楊恩錫赴甘知縣李丙炎往乾州知縣劉霽往西　俱公幹鹽道劉俱往太白山取水十六日藩憲牌示分縣沈源潔暑鳳翔府經　事知縣田應逹起服禀到十七日知縣王紹曾往大慶關收釐金署鳳翔縣吳覆元邠州吏目顧潤霖俱缷事回首府胡本日入闈十八日藩憲牌示知州趙章華署朝邑絲事知縣高明德暑長武縣事知縣周維祺署安定縣事知縣姚熙委興平從九三梓委鳳實俱收十釐十九日分縣單熙辰由鳳翔州判朱廷楨由甘俱公幹回 
[蘭州官報]  
　　正月二十一至二十三日候補道歐陽委辦循貴番案差候補知縣張蒙驥委辦東稍門釐卡差候補巡檢黎民雍委辦東崗鎭厘卡差二十四日藩憲牌示請補圓原直隷州吏目任建勳先行接署委署古浪縣知縣陳瑞徵叩謝儘先拔署優缺一次補用縣丞沈潮雲委調辦平番釐局差二十五日藩憲牌示圓原直隸州缺以循化同知王開斌署理河州知州缺以候補知縣趙鋐署理狄道州知州缺以隆德縣知縣潘齡咎署理淮補渭源縣知縣楊增新飭赴本任環縣知縣杜䎙飭回本任丹噶安同知缺以候補同知承緒請補敦煌縣知縣缺以候補知縣易策廉請補安定縣知縣　以候補知縣閔同文署理靈台縣知縣缺以候補知縣余重基署理高台縣知縣缺以爾定縣知縣陳明德調署會寗縣知縣缺以高臺縣知縣詹廷鏞調署寗夏縣知縣缺以候補知縣朱進賢署理碾伯縣知縣張元潹飭赴本任隆德縣知縣缺以侯補知縣梁國琛　理打拉池縣丞缺以東樂縣丞衍昌　署東樂縣丞缺以候補縣丞蔣人杰署理隆　縣知縣潘齡臯回任委署張掖縣典史王炳委署廣武營守備沈金芳二員赴任俱禀辭卽補按司獄陸壽海叩謝銷案照舊供差二十六日藩憲懸牌示甯靈廳教授缺以候選教諭王申之署班候補知縣余人騶候補知縣宋運貢二員委赴甯夏運糧差署洮岷恊副將李臨湘回任管帶靖循前旗總兵張其高回營委署起臺堡守備李深沉委署　木營守備張得貴二員赴任候補縣丞林森叩謝照舊供差二十七二十八日督憲牌示前委署陜西提屬商州恊營都司陶得榮現已病故缺查有留陜甘補用都司張得玉堪以委署請補海城縣典史趙文炳委辦西關保甲差二十九日督憲牌示西寗鎭標後營都司員執查有遊擊銜儘先卽補都司袁以升堪以請補又西甯鎭標前營守備误得魁貴德營千總安永恭應卽各飭赴本任涼州府慶赴任委辦平番釐局縣丞沈潮雲赴局俱禀辭卽補直隸州蕭承恩委總辦軍裝局差陜西候補知府杜崇光管帶督　親軍後　馬隊參將鮑紹超辦理硝河城釐卡興史姚起鳳俱進省 
[金陵官報]  
　　三月初六日金陵營叅將陳麟書鎭江回並奉長江提臺委赴江隂公幹知縣　守銘又陳樹涵均奉委查通州灘地淸戈差均見直隸州恩芳赴汜水回東海營都司陳吉順辭赴任崇安輪船劉德輝由江隂接貢回初七日藩臺恩上海機器局候選道毛慶　辭赴差均見巡道徐知府桂殿華隨同監試正任碭山縣陳諴知縣聶培新均收卷彈壓並禀知文正書院甄别考試畢沙漫洲緝私候補道凌盛熺到知縣鮑炳麟叩謝甄别加考留省補用縣丞楊景崧禀知到省陸師學堂候補道兪謝委會辦兩江營務處差初八日潛轅牌示署海州學正刁雲慶期滿遺缺查有試用訓□叚朝　堪以署理機器局候補道吳洋務局汪沙漫洲沿江緝私凌盛熺道庫大使王建勳巡檢吳祖雄均奉示驗署委查淸戈通州灘地知府徐乃昌辭赴差 
[江西官報]  
　　知縣　樹聲往德安公幹毛文源解威武行營軍餉回署南昌縣丞姚光祿禀銷大有圩堤安仁縣教諭曹勳庸禀謝考騐領憑南昌指分江蘇縣丞劉于塗典吏謝希賢俱禀見騐看九江府經黄維恩據報病故以劉福謙署理宜春黄圃司劉國琛據禀患病請假以李杜署理委署新城同安司章增森據禀無力赴任以陳潤林署理知縣張元義解威武行營軍餉往河南邵作賓往奉新勸辦籌餉新捐德化縣吕敬直代新建下鄉相騐縣丞朱宗烈往金谿催道欵高維城禀知籌餉捐升通判署南昌縣丞姚光祿據報丁憂以劉春濬代理 
[皖江官報]  
　　三月初四日湖口鎭李全彪到江西人署舒城縣萬祖恕辭卽用知縣鄧士芬辭赴池州府閱卷崔保齡准補建平周捷三題補宿松陳祖綬盱眙周榮期請補　州錢文驥候補直隸州鄭淑璋知縣仲森璧均知奉藩憲委閱課卷同知劉學浩知奉飭准　湖道委解册當初五日准補建平縣周捷三廬江縣汪錫麟均飭赴新任初六初七日准補建平縣周捷三牙釐局文案知州錢文驥題補宿松縣陳祖綬盱眙周榮期卽用縣崔保齡候補直隸州鄭淑章知縣仲　璧均藩課葉濬直隷州顧厚焜陳梓敬縣試以上均知銷閱卷署和州姚錫光辭指分安徽試用巡檢吳兆翼到江蘇人初八日委辦倒湖潼卡知縣李長郁辭候補同知劉學浩辭委解蕪湖道開當知縣李壽宸到　桐城閱卷回府經江祖湘知奉撫台委武備學堂雜務差巡檢王壬癸知奉撫台委文巡捕初九日本任鳳陽縣柴樸知丁内艱候補典史范守正沈銘杳從九楊光裕均知奉府委考試巡查差巡檢屈斌章知奉府委考試職事初十日委辦蕪湖裕溪　止雲吉辭候補知縣楊學海知奉委洋務局從九曹鴻銓知奉臬台加札留查北門外街道巡檢周洪知奉府委考試巡查差十一日府經陳元彬知奉委洋務局詳委學習英文繙譯州同陳建猷辭赴皖北一帶勸辦順直捐賑撫院文巡捕從九沈承祺知由秦晉賑捐局加捐縣丞 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
