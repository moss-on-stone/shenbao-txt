# 1884 - 239 - 4904092

 

Page 1

 
 
[第十二號畫報出售] [  申報舘王啓]  
　　基隆一役小挫大勝前巳繒成圖幅列八十一號書報印行今於七月初二日得旨嘉奬守臺將帥官兵則戰勝更無疑義近日又得日耳曼人　　將其自覩當時戰狀詳述於尊聞閣主人前尤爲精細確鑿故就其所指示者而復繪一圖俾購閱者不啻顏履其地親見其事焉再者吳淞形勢　　前防務内地之人殊難寓自用特專派友人前往周鑒水陸形勢摹繪成圖如當上螺紋纖毫畢視想諸君子自必先觀爲快雖海面兵輪鐵甲容　　駐分泊之時而大曾不離乎十數艘者近是日來法兵船兩艘巳開往福州閱者會其意而勿拘其跡焉可也兩圖俱縹入此次十二號畵報出售并　送總目一紙以便諸君裝訂成書時置諸卷首是爲甲集兹於初六日發售十二號畵報後仍附淞隱漫錄圖說一則閱者鑒之此佈 
[錄言和書] [  粤海釣徒來稿]  
　　屢讀貴報見持論之公平叙事之詳確有聞必錄無奇不搜固已莫名欽佩矣卽如近來中法交爭事機决裂貴報於此事最爲留心言之綦詳有時言和是爲兩國息舉寗人起見非畏葸也有時言戰是以兩國是非曲直爲衡非輕率也僕僻處海濱無可與論每一披閱不禁首爲之肯顧時至今日則法人已先發難中國亦急於應敵目前大局　戰無和不待言矣然而兵連禍結塗炭生靈皇太后仁慈隱惻本不欲以干戈相見至於法人咄咄相逼無可再讓萬不得已而允出於戰此其心之戚戚然不安者不知幾費躊躇而後允諸臣言戰之請此非有所畏怯正以見我國家之仁慈也而法人則不然觀於馬江一戰中國船己沈燬兵已崩潰各國兵船商船之在旁觀戰者或放杉板救人而法兵船猶開砲不止各國之人多有斥其凶殘忍性者彼法人與華人究亦有何探仇毒恨哉兩國相爭疆塲决戰勝負旣分何必以盡殺爲快法人乃竟若是彼其意不過欲報諒山之仇而已諒山之役咎實由於法人自取不先行知照而遽發兵以釀成此日之大釁論其禍始所傷之法兵不啻爲法將置之死地法人之藉此爲口實以索賠於中國遷怒於華兵皆强顏耳今姑不之論若就彼損兵折將猝爲華兵所乘無從脫逃以此深懷怨毒而必得甘心於華人以爲快然此番基隆一戰法人首先關戰砲臺遽爲所壞其後雖遭驅逐法人死傷之數究不若華人之多迨馬江一戰則法人又逞其狡謀先期開砲攻華兵之不備轟毁戰艦廣艇等其數頗多傷斃華兵其數亦鉅而且數十年經營締造之船政局值價千餘萬者一旦而爲法人燬壞净盡閩江所有一帶各口砲台又悉爲法人所壞其有砲台旣燬之後尚有遺砲則法人不便運去又不甘爲華人所再用因以棉花火藥實於中轟而壞之此其很心辣手實爲歐洲各國所未嘗聞見之事藉口復仇則其仇亦不可謂不復矣夫法人之索償於中國者據其末後謝公使將次出京所上總理衙門一信而言亦不過八十兆佛郎克合中國銀一千六百萬兩而已今基隆砲台全爲所燬閩洋水師兵船以及船政局閩江砲台一切合計中國所喪己數千萬此在法人其亦足以稱快矣然而中國則所喪若此其鉅法人則仍一無所得而軍民之死亡者則其數以千計可悲可慘孰有甚於此哉於中國則有大損於法國則無小益又何爲而然也且中國旣遭此挫折豈肯卽行甘罷必且嚴飭兩粤滇黔之兵出關規復越南東京各地一以還我藩服一以牽制法兵已屢聞有報捷之信雖道途速隔其眞其假不能逆料而揆時度勢酌理準情固亦應有此事然則法人之在東京者亦未嘗不岌岌可危劉圑皆怨巳久藴毒必深中國而旣與法國成和則彼將孤立無助若中法失和彼此舍玉帛而爲兵戎則彼亦將乘機而起中國旣欲與法開兵自必與劉合力前者止一劉圑法人尚且喪其大將屢聞敗耗至於畏劉如虎若再得中國與之合力則不啻爲虎傅翼法兵法船現又多調來中國留於東京者殊屬無多吾知中國與劉圑合而攻之法兵必將不支己得之越地必且復失數年經營棄於一旦殊可惜也况法人無論用兵於華用兵於越無處不需軍餉糜費極巨而於中國則一無好處有大損於法亦無小益於中兩者相持不得下而商民之受害者大矣不特華民華商之受害已也卽法商法民何嘗不受害非特中法兩國商民受其害而已卽局外各國商民亦何嘗不受其害此正皇太后所不禁聖容雪涕者也意謂兩國死傷旣足相當勝負亦各相敵耗費亦均相平而彼此則又一無所利益當必有悔禍之萌而不願終於結怨者特兩國皆不便啓齒耳倘得有局外之國出而爲之調停折其衷而歸於至當或者爭戰之局尚可挽回冠裳之會無難再見此則海濱草茅所不勝翹企焉而不敢必者也久知貴報風馳薄海内外歐亞墨阿無不周遍當必有人焉見而心動投袂出門效魯仲連之所爲者是則中法兩國人民之厚幸而亦未始非貴舘之隂功也 
　　此函由粤海郵寄本館受而讀之情詞悱惻足見關心時事慮逺思深間有奬借過當處益覺漸汗無　謹以登列報首俾供衆鑒并誌數語卽以當覆[  本館附識]  
[上諭恭錄]  
　　七月初五日奉上諭安徽皖南鎭總兵員缺看史宏祖補授欽此 
[本館接奉電音]  
　　昨由通州電局專發電音到本舘有七月初八日上諭二道敬謹譯登○七月初八日奉上諭翰林院侍讀學士温紹棠奏遵保人才等語候選知府何隆簡着發往福建交何璟張兆棟差遣委用欽此同日奉上諭文煜奏假期巳滿病仍未痊懇請開缺一摺文煜着賞假一個月母庸開缺欽此 
[聖恩寛大]  
　　昨韞恭錄七月初七日上諭内有將名國商民一律保護卽法國官商教民等願留内地安分守業者亦飭一律保護等因伏讀之餘不勝欽佩足見二中朝聖恩寛大睿慮周詳我旣有保護法國商民之心則法人亦必無戕書中國商民之意雖兵戈相見而仍有冠裳揖讓之情故中西諸人見此諭旨莫不同聲快忭也 
[基隆近情]  
　　昨有西友自淡水回滬該船本係裝軍火往彼者言及基隆情形云法國鐵甲船巴夏爾初九日尚在基隆另有小船一艘一同停泊巴夏爾係法船之最大者先時攻基隆該船並不在塲也基隆後面有大山劉爵帥卽屯兵山後擬在山項築泥砲臺加巨砲以擊法船劉營中頗多曰砲巴夏爾船上兵官使人謂劉爵帥如山上欲建砲臺則法人必將燬基隆之城爵帥答以爾爲爾事我爲我事毋煩干預也西友此次從淡水來親見華軍所奪之法旗二面并奪得法人擕轟基隆砲臺之地雷四十具故法人此時頗有心畏爵帥之意但目下以最大之船泊於基隆則法人之不忘該地亦於此可見矣 
 
 

Page 2

 
 
[淡水近信]  
　　本舘淡水訪事西友於本月初八日發來一信云該處自基隆開戰之後謡言四起人心惶惶當法人將攻基隆僕向在該處海關上華人等先行逃去撇下西人亦莫之顧幸有英兵官發小火輪來載各英人下船逃生僅以隨身衣服急行開避時法人己開砲旋見其發兵登岸　時適旨英兵船來拖帶小火輪出外以後之事遂不之知矣法人之勢殊甚洶洶基隆之華人初不與法人爲難所謂因購煤攻釁等語皆屬傳訛　親眼所睹實不為此蓋閏五月二十五日法船往來該處時而測量水之深淺時而閱視口岸路逕時而移砲向砲臺作欲擊之狀已有據有基隆之意故開戰之時不俟華兵動手而法人先行開砲是直與刼奪無異他　必不爲日本月初六日有自基隆寓書於淡水者言色夏爾船上兵官見基隆有一西人令其傳告各西人又欲開礮攻擊蓋以海關後面山上有華兵往來建築土壘故又欲相攻刻下法人留船數艘在彼恐將時時攻擊也以意揣之設無他國出爲排解台灣必爲所奪基隆有輪船名費立擬於初八開出嗣經劉爵帥留住令回至淡水不知何事初八日下午三點鐘淡水地方有小震幸無大傷也 
[基隆戰事詳述]  
　　本館託在淡水之西友函述基隆戰事後又得華友來書爰復錄之如左據云前月十五日法人來攻基隆先于十四日法水師提督利士卑士率洋兵八名親詣曹軍門志忠營中晤軍門及蘇營務處囬定次早開戰並交告示二紙口出大言而去曹蘇二君旋具禀馳告劉省三爵帥十五日七點鐘法船果掛紅旗八點鐘卽扁排砲三擊而我處砲台已崩火藥庫亦卽轟倒管帶砲勇之營官急飭檢配子彈而五尊砲位祇開三砲台墻巳爲敵砲炸碎營官壓側台下賴有親隨拖出負走得不死砲勇受傷者三十餘人皆爲飛石所擊死者十餘人劉爵帥於十四晚五更得信卽帶親兵百二十名趕赴前敵尚未行抵基隆砲勇已紛紛潰下爰截留章鎭台高元一營人暫駐六堵幸曹統領防營本在山後離海稍逺屹然未動是晚法人並未據砲台夜間曹統領潛至六堵謁見劉爵帥請罪爵帥囑其堅守三日當籌援應曹軍門謂旣奉廷命防守惟有與營共存亡而己回營後痛哭以勵將士有掌大旗者請曰某屬下有百數十人願告奮勇明日與敵决一死戰請重賞以激士氣曹軍門出洋二千元某僅取其半分給所属十六日已刻法人登岸約四五百人一半於曹營之北山頭擬築營台架砲遥擊一半直逼防營其築台法軍重價覓該處奸民挑取土石該大旗卽帶二三十人脫去號衣身藏短器混入奸民僞爲搬連也者見有法兵頭五六人席地舖毯飲酒自若旁揷藍旗一面某大旗固心目屬之矣曹軍門見法人有欲轟擊之勢謂將士　與其守營爲炸彈擊死何芒開營與决一戰乃大開營門所有奮勇百餘人先列　敵我軍皆用毛瑟槍較法槍能擊逺且居高臨下勢若摧枯當鏖戰時劉爵帥在近山頂上觀戰卽遣章鎭台蘇營務處率所部由東繞擊已革遊擊鄧長安帶爵憲親兵四十人由西繞擊鄧長安本驍將持大刀一柄勇往直前於北山下伏竹林中對山上連放排鎗斃法兵三十餘人盖法兵以築台故器械皆旁置倉卒無措各鳥獸散鄧率親兵乘勢上山獲洋砲四尊旱雷二具以及鎗械衣帽等物斯時掌大旗者順手搴得法旂一法兵頭額角己中鎗子該大旗擬生致之忽後臀着一飛子因出小刀割下法人首級負痛回營治曹軍門望見欽差之親兵號衣呼曰大帥卽至矣於是士氣倍奮合軍攻擊又傷法兵頭二名法軍四散奔竄追　海邊有　及上船自投海者旋因法船開空砲接應我軍始回是日之戰我軍僅傷四人而法人死者實有百數十人旋倒旋拖回船并許奸民能拖一屍者給　六元聞拖去傷斃者約二百人次日法船掛白旗託該處稅務司帮辦鮑琅樂代禀劉爵帥謂法提督欲請劉爵帥上船面商事件其詞甚婉其意甚恭爵帥告以國體攸關約法提督於十八日己刻在基隆面晤屇時法提督亦未來十九日滬尾稅務司及洋學生游姓能通法語者至法船與議回時據云船中屍臭之氣直不可耐法提督告稅務司云是役實死一百零六人並云有一要緊人年十八歳不知下落諄託稅務司代訪恐爲我軍所獲也又製新旗二面托來我軍換取所失之國旗劉爵帥一笑置之至二十四五二日有土人於基隆廳旁小山樹林中見有六七法人倒斃地上連日雷雨屍骸腐爛一年輕者赤身死焉猶手持八響洋鎗一桿尸獨未壞殆卽法提督之所謂要緊人歟且聞有法兵頭秘思者身受重傷云 
[厦門風災]  
　　七月初一夜十二點鐘箕伯威揚幾至翻江擾陸風過後繼以雨至二點鐘風益狂雨益猛港内所泊兵　商船漁船以及夾板輪船皆紛紛走椗有二枝半桅夾板船三艘桅桿横木皆被摧折又有夾板船兩艘猛觸礁石沈没洪濤載貨均經洋行保險諒可如數賠償又有美國直桅泅水船一艘沈溺無蹤死者約十數人此外壞碰沈没者多至數十艘鼓浪嶼地方各國洋樓無不摧殘坍塌如日斯巴尼亞德意志閩關稅務司各公館大禮拜堂各洋行住宅類皆東倒西歪無一完善嶼中大樹拔起者不計其數民間房屋遭風較少然亦已湯析離居不可收拾矣中國長勝兵船管駕陳君韞南每日無事回家安歇船中水手見大風頓起皆託故請假至船已走椗大副升旗呼救而黑暗之中無人援手迨天明有四水手雇小舟載送回船無奈風浪滔天難施篙楫放乎中流船卽翻覆連篙工三人俱歸水府傷哉靖海兵輪船管駕鄭君荔秋當風起時適與友人爲象戲大副不敢生火駛開遂連抛數大椗以兾撼摇不動卒浮至提督路頭遺失鐵錨兩隻按此種巨風閩人呼爲颱颶入秋後常常有之然未有如此次之甚者寄語弄潮兒尚其加意防範哉 
[厦門來信]  
　　厦門英領事得有消息謂法人意欲攻破厦門然竊思厦門係閩海要區我國官軍諒必早有準備法雖强悍安能遽逞其狡謀哉 
[法人狡謀]  
　　昨晨本舘接到福州電音知法船悉數出口嗣又接到福州信息知法兵船在去長門三十六里之馬洲海島渟泊大約在彼候煤糧接濟揣法人之意殆欲得台北地方一二處以爲屯船屯兵之地故先將福州水師攻毁以免後顧之憂而俟所增之兵二萬五千陸續到華然後北向以犯津沽計其時當在明年二月間此時之擾及他處與否則不得而知然旣雇長江引水人則或將擾及長江亦未可定竊思法兵如果已到中國則必且决意鏖戰欲與言和必更費事而此時法人安竟欲擾何處則尤不能揣測中國防務處處不能稍弛殊爲受累法人之計何其毒也 
[英人效義]  
　　上海有英人某向在中國爲領港近有法人欲聘之許以每年萬金之俸而該英人固辭不就謂在華已十有八年衣於斯食於斯並無憾於中國斷不爲此無義之事遂力却其請噫若斯人者眞能守局外之例而且爲中國之義士矣彼以華人而就法人文案繙譯之聘者見此能無汗顏欲死 
[捷報存疑]  
　　東京捷報前由晉源報譯錄閱者固莫不快然然細思之恐尚未見的唯盖本館訪事人旣未有確信傳來恭讀七月初七日上諭基隆捷音曾有叙及而東京捷報毫無提起且甫加劉車門記名提督諭令出關力圖恢復卽在中國之法兵船亦未見調回反有由海防調兵來華之信故疑前說之未確也 
[法艦來華]  
　　香港西字報云蘇芝輪船於初三日由海防到香港稱在夏龍灣見法國大兵船一艘滿載軍械約有兵三千人聞將開至中國洋面云 
 
 

Page 3

 
 
[粤防嚴密]  
　　香港西字報云近日廣東防務益嚴水中密放水雷夜間卽將誌樁拔起不准船隻進口日間如有船駛到虎門必須引港人爲之指引蓋恐悞觶水雷也防務之嚴於此益見 
[日使晋京]  
　　天津西人來信云日本欽差於初七日抵津拜會李傅相談至兩點鐘之久李傅相飭小火輪拖送進京卽于初八日啓行矣聞外人傳言日使此次進京亦齎有哀的美敦書欲與中朝商定琉球之事并將中日和約重爲斟酌正未知此說之確否也 
[都中雨雹]  
　　駐京訪事人於本月初五日來函云今日三點半鐘　雷猛雨聲震屋瓦至五點鐘方止雨内雜以　雹大者如胡桃小者如龍眼幸下至半時許卽止未至田稼摧殘又云今歳近畿高粱御麥秋收甚佳惟微嫌雨水過多耳 
[淮隂軍事]  
　　楊漕憲曾奏請添募馬步各勇以資防衞前月二十六日由差弁齎回原摺業奉兪允矣○前漕憲將緝私營勇丁三百名改爲漕標前營前月二十九日楊漕憲特委淮揚海道赴教塲調隊唱點詎該營素多空額一時不敷點騐遂出資雇人代爲應卯每名給以青蚨數百頭云○漕標前營本有勇丁三百名兹奉兪允添募漕憲遂飭前營營官添募二百名以成一營其馬隊則另委記名總兵張鎭戎賢臣招募淮隂少年聞此風聲大有躍馬從戎之志不數日間己溢額數後至者遂各敗興而返云○章作堂軍門統帶合字營駐紥吳淞現有家信來浦語乃法事頗多憤憤謂苟出於戰立誓滅此朝食願統本部以爲先鋒焉○本月初二日漕憲札今漕標中左右三營營官挑選兵丁五百名每日操練精熟以備調遣云 
[湖口駐勇]  
　　署江西撫標後營　擊馬遊戎上月交卸後卽奉撫憲札往湖口縣招募勇丁五百名以資防守刻聞已訓練成軍紥管梅家洲與砲台爲犄角之勢章江門户又添一重鎖鑰矣 
[散勇轇轕]  
　　九江南門外桑樹嶺駐紥之鎭武營與九江鎭標兵弁積不相匪現大憲飭將該營勇丁遣散僅留精壯者三百名歸九江總鎭錄用譚營官接奉憲文意殊不懌不知有整軍經武之責者能善爲調處否也 
[添募勁旅]  
　　秣陵現接北洋欽差大臣李傅相來電飭前直隸提督周海舲軍門招募舊部十營星夜北上以固京師門户按軍門籍隸合肥向在傅相麾下勦平髮捻卓著戰功北洋添此勁旅尚何慮敵人之窺伺哉 
[招募砲手]  
　　吳淞江隂兩防營砲手甚多曾沅圃爵帥猶恐不敷分派出示招募砲手每名月給口糧十二兩想重賞之下必有勇夫益見人材輩出矣 
[撞騙遊銜]  
　　有僑寓漢臬永寍巷三官殿之沔陽人自稱姓陸字東坪爲陸制軍建瀛之孫衣冠濟楚輿馬翩𦒘日往來于楚館秦樓恣意揮霍以致東移西借避債臺高人有向之催索者非特分文無着且被揑詞控諸都閫府胡都戎見而疑之明查暗訪加意稽寍悉陸實痞棍之尤並非遥遥華胄遂禽住綑縳押令遊行街市令其自陳顚末下自接駕嗜正街上迄紹興會舘且行且語觀者密若堵牆遊畢笞責四十板然後釋放云 
[查出軍械]  
　　前日禪臣洋行之厦門輪船由香港來滬經海關巡丁於昨日查出軍械若干未識爲何人所購也 
[吳淞紀事]  
　　前日下午陳舫仙方伯坐福安輪船至申公幹昨農福安駛回淞口又有金甌兵輪開往申江陳方伯於十一點鐘回淞云○前報列泊守銅包沙洋面之各火輪鐵甲船刻己移泊白茅亦有駐守江隂者○近日淞鎭居民紛紛遷徙幾乎七室九空各店舖貨物亦均搬運他處以避兵烽云 
[焰口可觀]  
　　前晚十點鐘後飛雲輪船拖一小舟至吳淞口内施放焰口超度孤魂船上自首至尾遍掛明燈照耀水天無殊白晝鐘鼓鐃鈸聒耳喧闐駛至炮台前繞行一周居民觀者其爲寥寥遂仍由該輪托帶而返 
[行轅事宜]  
　　前日六點鯉邵道憲赴天后宮許星使行轅禀見至七點鐘後回署洋務委員張翰卿司馬陳寳渠大守則於昨晨赴轅禀安云 
[英界無車]  
　　向例每月西歴三號租界東洋車向工部局換揖照會近值騐車給照之期而外間謡傳工部局又欲酌加損費昨日英租界各車户相約一齊歇業街中轔轔之韻闃寂無間馮驩出無車之謡不又可彈鋏而歌乎 
[撈獲男屍]  
　　本埠北卡救生船來函云昨在新閘地方橯得男浮屍一具約三十餘歳髮帶藍辫缐赤體赤足下身穿青色褲子卽日已收殮發壇倘有親屬前往認領可也 
[黑人竊土]  
　　英公司輪船寄泊吳淞口外前日失去小土九十九包查係船上黑人所竊分售與陳萬標林桂生二人當卽查獲二十九包尚少七十包遂將陳林拘入船内傳電至虹口捕房飭二西捕及包探顧阿六等乘小火輪往淞將黑人并陳林一併拘至捕房管押云 
[鄉人省釋]  
　　昨報列捕房獲賊一節兹悉該鄉人經麥總巡誥訊供稱實係向出店人出錢買得出店人供亦相同總巡遂諭侍者出店人等嗣後不論何物一槪不准售錢如違卽當究辦鄉人無干省釋 
[添設巡役]  
　　老巡捕房擬由泥城外至靜安寺一帶添設西捕等情前經列報慈悉已雇定印度黑人九名以二名充三道頭於昨日派給號衣木棍以餈巡察云 
[冐認煙妓]  
　　五月間有清河縣武生朱義中投上海縣控稱内姪女周朱氏在新街陳裕高花烟館内爲娼求請提訊蔣明府准詞提案將陳笞賣一百板朱堅求將周朱氏擕回原籍明府恐干未便令朱回籍邀同該氏夫属到案具領至前晚朱又投案稱由籍回滬該氏之母及夫屬無暇來滬故仍求恩准給領並據紹興學武生袁鵬飛訴稱前年在花烟館内娶該氏爲室寄居老椿記棧嗣因事回籍躭擱多時近始來滬悉棧主屠炳榮竟私將該氏押在陳姓家爲妓現聞涉訟故特投案並查知朱義中實係江北流氓並非該氏姑丈明府謂朱旣特地回籍豈有不邀一該氏親人到案之理顯係串通朦混因問周朱氏究竟爾夫尚在否該氏初稱我夫周同珠尚在繼又改稱已故明府冉三嚴詰喝責至再該氏供仍遊移明府大怒喝掌頰四十下餫官媒管押俟查明實清再行核辦 
[合浦珠沈]  
　　隔昨寓滬江北帮醵貲設盂蘭盆會夜間在裏虹橋浜施放水燈有江北船某姓女孩年六七歳憑舷閒看失足落河急往打撈己占滅頂至昨日黎明始將屍身撈獲云 
[舊案新控]  
　　大古洋行買辦陳友竹至英公堂控隆茂洋行買辦張友山遣人多收洋二十元查明後擬冋别項銀洋照扣彼仍置之不 
 
 

Page 4

 
 
理請爲傳追等因黄太守卽傳張於昨晨同洋東投案申訴并稱多收之洋實緣我行東到伊行購辦物件計價洋二十元由伊行出有西字票前來收洋去後又有票來收洋二十元初不知卽是一項在後查明今將帳簿呈閱張友山供向太古收洋之票由洋東發下交楊定齋住收楊旣到太古將票交與副買辦卓姓因卓無暇略待片刻俄而卓忽稱票己失去令楊回來冉寫西字票我不允卓復冩一字條來我始知洋東補出四字票且載明前票已失未收銀洋故又補票云云當經楊交到銀洋事己過割豈知後令吳姓往收别項票洋竟被扣去洋二十元當問楊楊取卓姓所冩字條向之理論忽被將字條扯碎嗣後太古行有向我行收銀四百餘兩之票付與錢莊來收我又告知洋東欲在此票上扣還洋二十元向莊夥言明原委照數扣洋陳旋來饒舌經我剖白過去此係半年前之事何以今始控案我行收洋者除吳楊二人之外尚有一人今皆候質楊吳均各供訴前因陳稱並無補票及撕碎字條情事如不信可與彼同在神前賭咒太守謂陳控多被收洋二十元有帳可稽楊訴字條己被撕碎當時何不尚論今陳不認則無憑矣張稱此事惟請公斷太守隨飭陳邀同卓姓投案再行覆訊 
[舟人慘死]  
　　昨日傍晚虹口浦江内有杉板一艘容與中流東漂西泊各杉板瞭覍大爲詫異急放櫂往觀見一舟子　臥艙中血從口出撫之己冰因帶到虹口招商局碼頭繫住報知巡街捕轉　捕房捕頭卽派捕看守並令查訪緣由二時觀見如蟻議論紛紛或稱舟子姓王名來福係寍波舟山人或稱見某兵船西人雇伊渡歸輪舶或稱見該舟子向一西人索渡錢爭論之間被西人用洋傘尖戮入喉間以致倒斃然衆人雖有是言皆不願作爲見證捕房因通知地保着作速收殮地保以事關人命不敢造次遂己報縣請騐矣 
[英界公堂瑣案]  
　　周和稱范毛毛邀我子堂生試放洋槍悞傷我子右脚拘范送案子亦舁案請騐周和之弟炳全供與同黄太守商之翟副領事謂范毛毛悞傷周掌生係屬無心姑判罰洋二十元給周和舁送掌生至醫院醫傷○陳少峯稱開現兌錢在前有人在學徒手裏混兌銅洋昨又持洋來兌學徒當並指明其人情虚圖遁由捕阻獲送案請訊錢培田供南潯人甫到滬上將洋兌錢旣稱銅質卽向掉換詎被交捕解案黄太守商之翟副領舉判錢管押一月○寗波婦人某氏居英租界該氏有房產在天津擬托英商密司克拉奕脫經管該英商囑該氏出立權柄單該氏囑英商自書西字據卽爲該氏所給之權柄單昨由該商遞呈英公堂請中西官盖印黄太守商之翟副領事命唐播譯譯成華文太守閱得所寫係該氏自立此權柄單交托該商之後一切出入均由該商作主設有往來亦由該商經理總之該氏之事均可由該商代辦太守問該氏果允與否該氏答稱果允惟不知該商如何寫法太守隨着該氏將情具禀呈候核奪 
[據函辨正]  
　　上月二十九日報載裝樂殞命一節兹據焦山營督帶洛靖親軍砲隊正副兩營鍾恊戎來函稱係象山之事與焦山無涉蓋焦山與象山一江之隔想係傳者之悞也合亟更正 
[輪船來滬電旨]  
　　三菱公司納格約麥魯輪船昨日午後四點鐘由長崎怡和洋行輪船昨日午後四點鐘由辰崎怡和洋行高陞輪船昨晚由天津開來上海 
[省撫沙]  
　　七月初五日通判張廷梁銷復催常山開花地丁差於潛縣石太平縣趙俱禀見禀辭赴任卽用縣姚任卽用縣姚鍾瑞消匯永樂瑞地丁差江山典史湯守銘臬　赴任試用布照磨史致祥由京騐看來省禀到從九品裴鳴謙禀知藩司委解順天公欵叩　○初六日宋熾曾禀知臬委發審差○初七日前江蘇元和主簿朱錫朋告病回籍　 
繳咨禀到 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年七月初五日京報全錄]  
　　宫門抄○上諭一道錄前○發抄旨四道○楚督卞奏查明覆陳摺○又奏請停止勸捐學田片○滇撫張奏委署各員片○江督曾奏　奬勵片○廣西撫番奏　别通判片○滇撫張奏查報被災情形片○江督曾奏委辦蕩務緣由片○滇無張奏變通辦　盜案摺○七户初五日禮部宗人府欽天監鑲紅旗值日無引見○吳元炳前往山東請訓○惪銘基假十日○内閣奏派騐放之王大臣派出肅王鳥拉喜崇阿薛允升童華○召見軍機醇王吳元炳○發抄曾國基奏協濟皖賑米麥雜糧價脚銀數奉旨户部知道欽此○又澄慶兵船改作練船月給經費仍准照支前領整裝銀兩並免追繳奉旨着照所請該部知道欽此○又金陵機器局製造小船薪費請照閩省祥麟輪船章程開支奉旨該衙門知道欽此○又鹽大使李啓等期滿甄别奉旨吏部知道欽此○○署湖廣總督湖南巡撫臣卞寳第跪奏爲遵旨查明鄖西縣勸辦學田捐輸情形恭摺覆陳仰祈聖鍳事竊臣承准軍機大臣字寄光緒九年十二月二十九日奉上諭御史屠仁守奏湖北鄖西縣廪生余瓊芒身死一案傳聞各情與該督撫原奏大相徑庭疑竇種種約舉數端請派大員查辦等語欽此臣查鄖西縣知縣謝翼清勸辦學田捐輸有無侵挪肥己情事亟應澈底查究當和欽遵札飭安襄鄖荆道盛植型署鄖陽府知府額勒恒額確查旋據該道府將謝翼清勸辦捐輸情形查明禀覆正在飭司查核詳辦間適鄖西縣廪生余瓊芳身死一案蒙欽派工部左侍郎臣孫毓汶鳥拉布來鄂查辦臣當將謝翼清勸辦學田捐輸案卷並調集捐册一併咨送在案兹准孫毓汶鳥拉布咨稱檢閱卷内有御史屠仁守片奏鄖西縣知縣謝翼清浮捐侵挪請飭查叅等語查明此案係奉旨交臣確查之件該侍　奉命查辦事件並未將此片交查仍應由臣查明自仃覆奏等因臣查此案據該道府禀稱原奏所叅謝翼清勸辦學田捐輸其禀報章程係按糧額令業户完糧一錢者捐錢五百文而其收捐告示則粮銀一錢以下分釐毫忽悉照一錢扣算且捐于有丁無糧之户復按煙户捐錢四百文一節查謝翼清前於光緒七年奉文勸辦學田捐輸飭紳勸辦因年餘無人捐助遂與紳士籌議按糧酌捐並因該縣額徵地下每年僅銀一千七百餘兩且户擋零星恐捐輸無多不敷歳科兩試之用定爲有糧之户每完銀一分至四厘者捐錢四百文五厘一錢者捐錢五百文一錢以上照此遞加示諭各花户照章隨糧輸納其無糧之家每户捐錢四百文願否聽民自便並就縣城上津兩處錢糧櫃所說局派紳楊正榮等分營經收一面具禀通報惟禀内僅報完糧一錢者捐錢五百並未將分厘包計緣由逐一叙明經該管知府承祿查與收捐告示不符飭將捐項停收一面據實揭叅禀經前督臣將謝翼清撤任聽候查辦又原叅謝翼清虧挪捐錢約三千串之多以鄉民因捐數過重糾衆違抗幾至酿成事端一節查謝翼清辦理前項捐輪自光緒八年九月初一日開局起至是年十二月二十八日停收止無糧之捐並未收有分文有糧各户隨糧共捐繳錢七千二百八十七串二百文除兩局薪水等項共支用錢五百四十人串五百七十四文曾據通禀有案外應存錢六千七百三十八串二百二十六文維時該縣因修建文廟另勸　項未經收齊而工程緊要待用孔殷遂在學田捐輸項下挪用錢二千九百一十八串二百二十六文原議俟工程捐項收獲卽行歸欵現查己還錢六百七十八串五百零四文其餘欠錢二千二百三十九串七百二十二文尚未還欵以故學田捐項實僅存錢三千八百二十串文發商領存生息所有虧短錢文委因文廟工程挪用並非謝翼清侵蝕入己徧訪輿論亦實無鄉民因捐數過重糾衆違抗之事取具紳士楊正榮等甘結附卷經臣批據湖北瀋臬兩司覆核明確具詳前來臣伏查謝翼清前在鄖西縣任内勸辦前項捐輸雖查無侵蝕入己情事惟功定按糧派捐章程輒令分厘包計捐錢事先又未禀明實屬荒謬己極業經臣於另案奏叅革職應請毋庸置議所有查明己革鄖西縣知縣謝翼清勤辦學田捐輸緣由謹薛摺覆奏伏乞皇太后皇上聖鑒訓示再房縣陳添青等滲殺八命一案業經撫臣彭祖賢會同審明　准刑部核覆將犯正法在案合併陳明謹奏軍機大臣奉旨知道了欽此○○卞寳第片再置辦學田爲新進生員謁見學師修贄之費係爲體恤寒畯起見自應地方紳富倡率樂輸以成義舉原不必官爲科派地畝自前湖北藩司王大經詳請通飭各州縣勸辦學田捐欵由是各屬設局辦捐按畝派數者有之按糧派數者有之又或令各鄉保正首士分别上中下户報官派數保正首士得以高下其手有上户或報爲中資有中資或報爲上户有應捐者或藉人掩己有親密者或飛洒免派染指分肥弊端百出甚有懷挾私忿提禀抗捐者且鄉間　農者多應試者少派令捐資咸非所願查偏僻小縣錢糧歳額不過二三千及千數百兩派捐學田轉有萬串之多較國賦加至數倍殊非政體應將湖北各屬勸捐學田卽行停止以杜擾累謹附片具陳伏乞聖鑒謹奏軍機大臣奉旨知道了欽此○○張凱嵩片再據潘臬兩司鹽法道會詳署東川府知府余澤春調省遺缺查有現署騰越同知准補該府知府黄紫詔應卽飭赴本任所遺騰越同知缺查有補用同知吳晴琦堪以署理又准調石膏并提舉葛靜逺前經飭回本任現因另有差委留省該提舉缺仍以現署斯缺之准　威逺同知方桂芳留署又署鎭南州知州黄毓崧調省遺缺查有現署姚州事本任該州知州易爲霖應卽飭赴本任遞遺姚州知州缺查有仕省差委之雲龍州知州張禮堂堪以署理又宣威州知州張嘉璧撤省遺缺查有試用知縣羅文俊堪以署理又署宜良縣知縣楊炬因案撤省遺缺查有本任昆明縣知縣鳴泰堪以署理等情先後具詳前來臣到任未及三月例不加考惟委署員缺均各人地相宜除分檄飭遵外謹會同雲貴總督臣岑毓英附片具陳伏乞聖鑒謹奏車機大臣奉旨吏部知道欽此○○曾國荃等片再據原辦賑務前署淮揚海道徐文逹禀稱己革淮楊海道劉咸素稱樂善上年清江開賑先後共捐銀一千兩棉衣一千件又捐備棺木施散灾民且帮同籌辦勸捐可否核請奬叙等情前來臣伏查已革花翎布政使銜前任淮揚海道劉咸以罷職員關心民瘼捐滿銀兩衣棺國濟賑廠又帮同徐文逹籌辦勸捐洵屬急公好義利濟情殷查各省被義人員損助賑欵均經請奬有案劉咸係於光緒三年經督臣沈葆楨以霑染嗜好奏叅革職可否仰懇天恩俯准賞還原銜翎枝以示奬勵之處出自逾格鴻慈謹附片陳請伏乞聖鑒訓示謹奏軍機大臣奉旨吏部議奏欽此○○潘鼎新片再准部咨同知通判等官試用期滿詳加甄别具奏等因兹查有試用通判黄芝業己試用一年期滿據藩臬兩司出具考　詳請留省照例補用前來臣查試用通判黄芝明白謹飭沈靜不浮歴奉差委並無貽誤應請留於廣西遇有缺出照例按班補用除將履歴送部外謹會同兩廣　督臣張　聲　片陳明伏乞聖鑒謹奏軍機大臣奉旨吏部知道欽此○○張凱嵩片再據　平彝縣知縣黄楙材禀報五月二十八九等日大雨傾盆兼降　雹溪水陡漲附城一帶地勢低窪以致田畝民房均被冲淹牲畜亦多損失幸未傷損人口等情據此臣當卽檄飭司道委員馳往查勘積水速爲疏消災民舀爲賑撫冲淹田畝能否補種雜糧本年錢糧應否酌量蠲緩俟勘覆至日再行核辦外所有平彝縣被雹被　委員杳勘情形謹會同雲貴總督臣岑毓英附片具陳伏乞聖鑒謹奏軍機大臣奉旨知道了欽此○○曾　荃等片再葦蕩左右兩營埰柴變價及南河工用要需光緒四年前漕臣文彬遴委候補運判徐紹恒隨同淮揚海道總司其事附片奏明在案近年該兩營產柴減色兵情較疲右營自七年六月猝被風潮元氣尚未全復尤當加意經理徐紹恒丁憂銷差查有南河候補同知汪鎭樸誠諳練任事實心臣委令接辦將蕩務一切事宜隨同署淮揚海道王嘉敏認眞籌書以資整頓而重工需理合附片陳明伏乞聖鑒謹奏軍機大臣奉旨吏部知道欽此○○雲南巡撫臣張凱嵩跪奏爲大理等府廳距省窵逺所有尋常盗案後例暫行變通解道審轉以免疏虞恭摺仰祈聖鑒事竊照滇省尋常盜案業經前撫臣會摺奏齮將實距省窵逺者酌照秋審事例解道勘審原以滇省肅清未久稂莠猶多若離省較逺之　一律令其解省審勘長途往返防範實難設有疏虞轉貽也患是以援例陳請變通奉旨允准欽遵辦理在案惟滇省秋審專條刋入窵逺者備永昌順寗麗江昭通廣南普洱景東永北鎭沅等九府廳屬其餘如大理府蒙化廳兀江州三　距省　逺爲秋審事例所不載伏查滇省尋常遣軍解審之例該三屬均在窵逺之列向不解省案係尋常亦與秋審重犯有異自應援例時變通一併由道審轉俾辦理得歸畫一而解省可免疏虞據署臬司熊昭鏡具詳請奏前來臣復加體察尚屬實在情形相應請旨飭部將雲南之大理蒙化元江三屬尋常盜案並同永昌等九府廳厲一律解由各道審辦仍俟善後完竣邊務撤防再行改歸舊制辦理謹會同雲貴總督臣岑毓英恭摺具陳伏乞皇太后皇上聖鑒謹奏軍機大臣奉旨刑部知道欽此 
 
 

Page 10

 
 
[虐妾慘報]  
　　娶妾以娛老古之人亦有行之者然滿樹梨花壓海棠聞者生憐矣况任大婦之悍虐以殞此小星哉寗波江東三眼橋載昌茶食店某翁鎭海人也年近花甲而膝下猶虚於去歳娶某女爲側室性格平知頗有大家風範乃大婦奇妬雌風駭人以此爲眼中釘必欲去之以爲快於是日肆鞭撻呵斥之聲不絶於耳旋轉籌於他人然翁此心未已夢寐難安日望得一佳姬以破岑寂今春又納一妾翁畏河東獅吼賃屋别居旋被大婦所知勒令至家二女司居冰炭如故由是日事夏楚至前月終妾以凌虐斃翁敢怒而不敢言任令雌老虎之主持草草成殮扛棺於野外上月初旬翁自甯回家納凉於庭下忽作譫語怒目瞠視而言曰生被凌斃死難瞑目理應索命於大婦殊不知爲妻不賢罪歸於夫今己訴諸冥府願得而甘心焉翁言畢遂絶此亦可以警天下之縱妻虐妾者矣 
[細故逞兇]  
　　某甲江甯土橋人向以箍桶爲業春間向烟舘主某乙貸青蚨數百趙璧旣去無望還期前日遇於鎭上向索前欠甲無以償遂致互相毆打乙本孔武多力將甲腎囊撕破甲即倒地昏暈地甲恐釀人命乃將兇手拿獲解局並將甲抬王城内禀請騐傷聞甲勢甚沉重恐難保無性命之虞也 
[刦案又見]  
　　江浦縣在江寗府治之北濱臨大江民俗純謹亂後土著稀疎人烟極爲寥落徐海客民就食南來往往賃地一區外託種瓜爲名實則容留匪黨無所不爲致境内刼掠之案積疉如山前日河集地方農人某甲售去積榖約得洋蚨六十餘元將備娶媳之用偶一不愼被匪偵知竟於夜間明火執仗劈門而入拒傷學主將室中所有一掃而空甲雖照例報案然該處四通八達旣經得手早己分散逺颺恐難望珠還合浦也 
[二愛仙人李芋仙大令自南昌天廋閣寄懷步韻郵政]  
　　賭韻分箋鎭日忙索詩無待似追亡關中涕淚親朋輩海上風花姊妹行君與姚倩卿婉卿等有來生姊妹約陶令菊籬新别墅玉溪柳帶舊歡塲風流君合推名士願爇南豐一瓣香○海昌愛花痴史徐君紫綬自申江虹橋釐廨寄懷步韻郵政愛結天涯侣清才第一流琴樽消俗慮詞賦鬱新愁鶯院依花醉虹橋踏月游無由懸榻待飛夢到南州○題大英醫院顧君松泉小影是誰妙筆貌江州栩栩丰神物外游瀟灑固宜花作伴雄豪直與酒爲儔名傳金匱探龍秘君精西國醫術家不蘇臺亦虎頭月地雲堦行樂耳任他歳月去如流瑶草琪花繞屋栽卜居眞箇近蓬萊探籠艾巳三年蓄擊鉢詩超七步才奇士豪情多曠達叅軍黨語釋疑猜君通西學如君應有長生訣可自仙山乞取來[  吳縣藜牀舊主時客海上揉雲舘稿]  
[上海北市盆湯衖絲業會舘主施少欽經收接募山東重遭水災加勸江西蛟災賑捐七月初七八九十日第三百八十七八九九十次清單]  
　　金筑夢麟人爲内子完愿由杭垣徐公舘寄全盛局來念元金閶朱啓潤箔灰易錢充助由地亞士洋行來十七元無名氏由源記東洋莊來十元溧陽寳昌典節移中元口資以祈孤魂冥福由寳局來十元蘇　門外同昌典預移中秋酒席資節助由通裕局來六元椿蔭堂求父外並速愈許願先且由松江全盛局來五元碧山人由義橋全盛局來五元武林梅菴居士歴年家祭所化箔灰易錢充助以資先人冥福四元寓常鳴鹿堂求病全愈二次續助由全盛局來四元常州桐蔭氏求東翁病愈兩元浙湖李福誠保佑產母平安女孩易長由溧陽寳順局來二元蘇州還謹所由本埠人和號來二元山右無名氏祈病速退二元錫山秀記求濕熱病愈移醫藥資一元錫山錢氏求自病速愈合宅平安一元羅氏　氏箔灰易錢充助由地亞士洋行來二户各　元本埠隱名氏八開三元並英九月分吕宋票一條第一萬二千六百八十四號○蘇省錢唐金山如司馬代墓捐册荆楚無名氏四元馬醫科巷有志無力人四元楊雲記二元河南氏言記求病愈一元由全盛局來○第一百五十九日出售助賑彩票杭州吳銘記一千零三十八九號二張洋四元以上初七日○致記求保平安由太倉武君靜如寄致局來十二元歙縣吳肖峯氏喜事承親友贈儀爰移分潤代人作福由菱湖吳裕號來十元平湖林清儉爲子求病愈八元金陵胡厚齋六月分節省口食移助由廣東和平縣署來　胚洋五元文又記一元錢五百文○安徽郭本堂募程君尚賢求合家平安先助由江西河口乾茂美錢號來痢疾散五百服○湖北漢鎭從仁善堂前六月廿四日三百七十四次單内由太古安船來寸金丸丹兩箱共計一萬服巳於六月念九申報七月初一日他報登入五千服今再補登五千服合併聲明○第一百六十日出售助賑彩票金利源一千零四十號一張州　清記一千零四十一號至一千零五十號十張共售十一張計洋廿二元以上初八日○嘉定頌芬居爲先父三　忌　移功德資一元鎭海邱再生氏病痊完愿五元始平比微恙求速愈四元慈湖子四元二户由華婁公堂寄全盛局來甬江費氏完願由浙寗恊興局來二元廬陵彭樹德堂由袁山山樵募交恊源局來二元○第一百六十一日出售助賑彩票唐記一千零五十一號一張洋二元以上初九日○江左刼餘生代友求是子由本埠豐泰木行盛君朗卿來二百元浙湖雙林王燕堂由樊厘捐丁溝分局寄全泰盛局來十元恊記來無名氏爲妻病愈完願五元漱芳閣一元炕鶴壽一元二户内鎭洋縣署錢君伯英募交永義昶局來都門怡怡堂求病愈由大德興票號來三元吳門侯氏求病愈一元○滬商局文報處王君心如代募捐册浙寗盧姓酬願五元○江西河口鎭乾茂美錢號代寄安徽敦本堂募程君尚賢續助痢疾散五百服又吕君昭章求合家平安痢疾散一千服○漢口黄君小舫代募捐册　漢保親氏純陽正氣丸九百服痧氣至寳丹廿兩由江寛船許友于兄來以十初十日 
 
 

Page 11

 
 
[潘孺人傳略]  
　　嗚呼我友管君秋初盖世之深於情者也秋之室潘孺人賢而慧娶僅四年而逝没逾五六年而哀不能忘此尋常人之所難能也秋初遍徵海内諸名士賦詩悼亡積數百首將付剞劂氏兾有以不朽之乞傳於子三年未有以應時余往還於吳山粤水間秋初覿面必申前請予知孺人平日之德容才藝必有大過乎人而足以傳者不然何以繫於秋初之心若是其專且久也余與儒人同里閈希氏又屬世交添附戚誼末知儒人莫余若特余久旅天南與故鄉聞問隔絶間有書來述瑣　事謂閨閣中女子旣慧且賢旣賢且孝莫如潘氏姝放聞適我友管君秋初竊幸其所所歸也方謂瑶質瓊姿互相輝映乃不意玉折蘭摧不輔瞬間己作　塵墜雨耶宜乎秋初之歎息弗置也儒人姓　氏名珠一名媚蘭字素五甫里人爲渙卿先生第五女恕齋解元從妹少出詩禮之家一門羣從俱嫺翰墨儒人尤靜好幽閒慧中秀外靈警異常六七歳卽不肯與諸女伴嬉戲弄筆硯親文字見碑帖輙欲摹仿必求其肖而後已嘗執卷問字於兄一二遍後卽已琅琅上口於唐宋詩詞尤若素所誦習時參異解别有會心諸兄咸歎其敏慧使充其學力何難繼響蕙芬而追蹤謝鮑也哉於是里中有女愽士名咸稱爲慧女子庚申赭宼之亂隨父母避居鄉落孺人年甫九歳巳如成人茅簷蔀屋安之若素泊如也閒則習女紅刺繡織組無不工佐母持家政井然有條理臧獲輩不知其出自孺人也避宼同居者感羡之謂生女如潘家娃可無憾矣事親能先意承志以是尤得母氏憐無何髮逆搜及村僻長兄葵生少尉以拒戎死昆弟姊妹相繼夭亡父母以鄉落不可居仍還里中然積蓄以是一空辛酉初夏母氏患瘍勢頻於危晝夜呼號孺人侍湯藥問醫卜焚香禱天願减已算以益母壽支持内外足無停趾身無甯息如是者兩閱月而母竟没旣傷兄難復痛母喪哀毁逾常骨立形消里中咸稱之爲孝女孺人生平無疾言遽色憂喜不見於而端婉謹愼能識大體家中人有涉於爭者必曲意排解之曰門庭有福惟和氣乃能致之也嫂氏不能善事翁携子隔户别炊煥卿先生衰年多病服食起居悉孺人爲之調護外綜家政内侍嚴親更周旋於姑嫂之間其事彌勞其心獨苦里中人或嘖嘖稱孺人爲賢顧家益貧賴孺人十指以供菽水世家名族知孺人者爭求婚焉孺人願效嬰兒子故事撤環瑱以養父以是至年二十有五猶待字也我友管君秋初方求嘉耦素聞孺人賢曰得婦如此足矣遂以玉鏡臺行聘光緒二年九月籬菊花開嘉禮乃成孺人奉姑以散相夫以順處妯娌以和一家中上下無間言秋初家貧幕游以餬其口春秋佳日始得一歸孺人時援大義以相箴勉每日人子逺遊使老母倚閭非所以爲孝也若得布衣蔬食樂道安貧卜居於近城佳山水處半村半郭宜讀宜耕潔甘旨以奉高堂課詩書以教門下士斯亦可盡天倫之樂事矣何必疎定省曠晨昏而僕僕爲飢驅哉管君雖韙其言而終不能共挽鹿車歸隱於衡門泌水則境爲之也孺人之不慕富貴而淡於榮利不已高於人一等哉儒人故知書識字自歸管君中饋操勞未暇時親筆墨然當月夕花晨尚與管君𩰘題角勝或作一二絶句以寫當前清景亦復斐然可誦惜隨手棄置繡篋中未嘗存稿也丁丑季秋忽患目疾右目視物不甚了每延醫輙不許曰久必自痊何煩乞靈於藥石哉是冬舉一子僅兩月得驚疾殤已卯春又舉一子逾月又殞蘭夢兩徵方共歡慶乃不意玉碎珠沈不得一全竟以此鬱荃懷傷蕙抱卒至於不起哉孺人旣以殤子得疾數謁名醫終罔見效病未劇猶明粧淨服强自起坐卒之前一日泫然執秋初手而告之曰余病殆不能生矣堂上年高幸勿逺離缺於侍奉君尚無嗣望孫綦切我死其早續琴絃毋拘小節雖在九原亦所瞑目秋初涕不能仰越夕竟逝得年僅二十有八時光緒己卯六月三日也以上皆秋初過余淞北寄廬酒闌茗罷爲余縷述如此適當暮春三月花落鳥啼宵深風雨簷溜滴瀝與秋初傷離歎逝之聲相應答嗚呼我固知秋初深於情者也雖然奉倩神傷黄門腸斷自古閨闈篤志伉儷同心者無不如是以潘孺人之清麗能文婉嫺可念固世所難得者乃竟使之憔悴抑鬱致不永年亦足悲己余竊歎天何厄之甚也余亦二十三歳早賦悼亡楊碩人夢蘅年亦僅二十有四盖與秋初有同悲焉今爲潘孺人作傳追念前事重觸老懷哽咽摧藏不能自己急爲寫錄以付秋初毋再使余淚涔涔墮也光緒十年歳次甲申季夏三月下澣余方還自粤東小住春申浦上養疴杜門頗有餘閒因秋初力索援筆而爲此傳[  長洲王韜紫詮甫拜譔]  
[酬筍里養眞仙史]  
　　槖筆混塵俗幽懷誰與親何期故鄉友猶憶未歸人秋入邊笳老愁添白髮新相思不相見無計訴情眞申左夢畹生 
 
 

Page 12

 
 
[光緒十年七月初六日京報全錄]  
　　宫門抄○黔撫李奏總兵出缺請旨簡放摺○河督成奏漕船渡黄進運日期摺○大臣文奏據青代請續假片○晥撫裕奏丁憂請囘旂守制摺○楚督卞等奏關稅儘徵儘解緣由摺○皖撫裕奏購辦軍火銀數片○晋撫奎奏請派員校閱營伍夾片○陜督譚奏留員補用夾片○七月初六日兵部太常寺太僕寺正藍旗值日無引見○敬信病痊請安○續昌到京請安並謝授兩淮鹽運使恩○奕年謝授通政使司副使恩○召見軍機醇王續昌○○署貴州巡撫布政吏臣李用清跪奏爲總兵在任因病出缺請旨迅賜簡放以重職守恭摺仰祈聖鑒事竊照貴州吉州鎭總兵蕭肇富於光緒十年閏五月十六日在任因病出缺據　貴東道林福培禀報前來臣查蕭肇富廣西賀縣人同治三年投入果後營充當練目因勦賊出力給予六品軍功旋保免補外委以把總儘先拔補並戴藍翎七年拔補貴州安義鎭標左營左哨頭司把總是年克復都匀府城隨摺保以守備儘先補用並換花翎九年肅清邊境保以都司儘先補用是年進取都匀生擒僞帥王大五等並攻克擺沙毛坡等處賊壘隨摺保以遊擊儘先補用開除把總底缺十年克復麻哈州城隨摺保以叅將儘先補用並加副將銜十一年勦辦下游苗匪連拔堅巢隨摺保以副將儘先補用並蒙賞给果勇巴圖魯名號十二年剿除牛魚坡等處賊巢隨摺保以總兵交軍機處記名遇有缺出請言簡放是年借補安義鎭票左營遊擊十三年勦辦上下兩游苗匪悉敖殲除隨摺保以提督記名儘兀題奏光緒元年因全黔底定賞換朋僧額巴圖魯名號二年克復下江永從廳縣賞穿黄馬掛五年借補上江協圃將是年因緝獲哥老會匪奏請交部從優義叙六年請咨北上蒙欽派大臣騐放奉旨准其借補領票回黔七年奏署鎭逺鎭總兵九年簡授貴州古州鎭總兵該故員在任整軍率屬空制得宜本年正月因公晋省時臣尚在藩司本任該故員極言莫夢粥必爲黔邊之患比莫匪猖獗該故員親赴下江兩姝一帶查閱邊防卒於古州長寨地方擒獲莫夢弼之弟要匪莫夢葵邊境以安洵屬實心任事無時下滑懦習氣臣本不嫻軍旅尚賴一二久歴戎行之武職大員藉資臂助不期驟爾溘逝深爲悼惜可否仰懇天恩俯念蕭肇富於勦平黔亂著有勳勞賞准賜卹出自逾格鴻施所遺士州鎭總兵員缺緊要相應請旨迅賜簡放以重職守所有總兵出缺日期謹會同雲貴總督臣岑毓英合詞恭摺具奏伏乞皇太后皇上聖鑒訓示謹奏軍機大臣奉旨蕭肇富着交部照例議卹欽此○○河東河道總督奴才覺羅成孚跪奏爲江北漕船全帮渡黄進運日期恭摺仰祈聖鑒事竊奴才前將米船十起於閏五月初九日一律出運入黄情形附片陳奏在案後據運河首穆特布禀稱各船入黄後溜勢尚順乃正在遄行之際水忽陡落幾至停阻當設法起剥套塘竭力挽送幸黄水復長得以連夜跟進駛抵淘城埠測量運口水勢足敷浮送卽開壩放船銜尾前進至十四戍時全漕四百五十一隻悉數出黄入運連墻北上等青查黄河穿運處所南北運口向稱險阻歴屇轉運至比往往候汛待渡多稽時日本年甫經入黄旋卽進運實爲試運以來異常順利除仍飛飭司漕文武各員晝夜催攢挽出臨口另容馳奏外所有南漕全帮渡黄進運緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○文褚等片再據呼蘭副都統咨據荆州左翼副都統穆克德布呈稱前因任滿進京陛見後奏請假　兩个月回旗祭掃於本年四月初三日到呼蘭旗藉起計至閏五月初三日假期己滿現王脩墳未竣呈請代奏續假兩个月　卽興做一俟工竣卽行遵限赴任不敢躭延等情轉咨前來奴才等覆查無異理合附片代奏仗乞聖鑒謹奏軍機大臣奉旨穆克德布着賞假個月欽此○○頭品頂戴安徽巡撫臣裕祿跪奏爲奴才現丁母憂回旗守制恭摺由驛馳陳仰祈聖鑒事竊奴才生母康氏迎養在署素有痰瑞之疾本年閏五月初一日感受外邪觸發舊病醫治無効於六月初七日病故奴才係屬親子例應丁憂查定例督撫丁憂不得遽行送印其任内文卷先擇司道一人代行恭候諭旨方行離任等語奴才現丁生母憂遵將巡撫關防敬謹封儲其巡撫衙門應辦事件照例檄委藩司盧士杰代拆代行所有安徽巡撫員缺緊要相應請旨迅賜簡放以重職守理合恭摺由驛馳陳伏乞皇太后皇上聖鑒訓示謹奏奉旨巳錄○○署湖廣總督湖南巡撫亞卞寳第湖北巡撫臣彭祖賢跪奏爲江漢新堤兩關徵收稅銀實係儘徵儘解恭摺覆陳仰祈聖鑒事竊臣等於光緒十年四月初一日承准軍機大臣字寄三月十九日奉上諭御史陳錦奏稅務一端中飽太甚等因欽此遵旨寄信前來當經恭錄咨行去後兹據湖北漢黄德道監督江漢關稅務惲彥琦詳稱該關徵收鈔稅向係按三個月一結將收支各欵數目核算清楚詳情奏咨俟一年期滿復分結繕造四柱清册詳齎核奏曁分咨總督衙門户部科查照並經稅務司按結開具收數清摺送請總稅務司轉呈總督衙門查核各在案是收數旣可互對不能私毫含混惟奉撥各省恊餉過多以致解部較少若將支解京恊各餉統計核算收支數目自屬相符詳覆前來又查新關徵收竹木稅課銀兩前經臣祖賢在兼署總督任内奏請將該關向章外銷額外盈餘項下每年提解督撫藩臬各衙門公費及關用例銷不敷等銀照舊開支聲明嗣後務求格外節省可裁者裁可减者减等因欽奉諭旨着照所請户部知道欽此續經前督臣涂宗瀛將督署歳修節賞及官書處經費等項逐加裁减業已節省銀五千餘兩又將向有津貼督署雜支一項一併停解作爲溢解之欵臣寳第列任後照舊裁革凡有徵收稅銀均令按月報解善後局騐收充餉仳外並無盈餘銀兩惟新關監督向以一年爲滿由　督衙門派員經理易滋疑議現在委員年限屇滿應行更換查關該設立沔陽州新堤地方爲漢黄德道漢陽府屬邑該道府均係特簡之員可否請旨於道府中專派一員兼管著爲定例毋庸由總督派委以重搉務仍由臣等隨時稽察倘有侵佔情弊定卽據實嚴叅不敢稍有徇庇除暫委候補道員徐兆英代辦外所有臣等遵查江漢新堤兩關徵收稅銀實係儘徵儘解緣由謹合詞恭摺覆陳伏乞皇太后皇上聖鑒訓示謹奏軍機大臣奉旨户部議奏欽此○○裕祿片再現在皖省防軍需用後膛洋槍洋砲子彈所存無多經臣行由江寗製造局代購馬梯昵槍自來火子二十萬顆格林砲自來火子九萬顆已據該局購齊先後運送到局計馬梯昵槍子每千顆合價庫平銀十七兩五錢四分四厘八毫格林砲子每千顆合價庫平銀十六兩五錢八分八毫共計車平銀五千一兩二錢三分二釐除照數騐收分撥備用並彚入善後防軍用欵内造册咨部核銷外理合附片陳明伏乞聖鑒謹奉軍機大臣奉旨該部知道欽此○○奎斌片再光緒九年二月奉上諭本年輪應查閱直隸山西陜西四川甘肅五省營伍之期山西卽派張之洞逐一查閱如有訓練不精軍實不齊者卽將廢池之將弁據實奏叅等因欽此撫臣張之洞因各營兵丁雖經寡補汰換訓練未熟驟難精强請展至十年春夏間俟七廳改制定有規模河東鹽務整頓起色再行前往校閱旣察邊情兼可巡鹽等情附奏在案惟本年三月撫臣張之洞奉旨來京陛見未及與辦兹臣欽奉恩命署理山西巡撫伏念晉省營伍雖經撫臣張之洞籌議選練主兵奏請酌量改制尚未接准部議而閱伍關係重要且光緒三年分八年分兩次展緩軍政經撫臣張之洞奏明併案辦理亦尚未舉行自應聲明請旨所有補行查閱山西營伍可否欽派大臣來晉校閱抑或俟晉省營制改定後派員校閱之處伏候聖裁是否有當理合附片具陳伏乞聖鑒訓示謹奏軍機大臣奉旨該省營制尚未改定卽着暫緩校閱該部知道欽此○○譚鍾麟片再准烏魯木齊都統長順咨併據陜安鎭總兵余虎恩署漢中鎭總兵姚文廣肅州鎭總兵周紹濂靜海恊副將鄭連拔各呈稱武弁在營出力材堪任使自應時隨陳明分别改留以備差遣查有升用提督記名總兵尚勇巴圖魯張世才記名簡放總兵趙謙士升用總兵儘先補用副將胡得勝花翎儘先補用叅將郭燕順花翎副將用儘先補用叅將張德明花翎副將用儘先卽補叅將吳聯芳花翎都司用儘先補用守備黄朝綸都司銜藍翎儘先守備秦得林都司銜儘先守備張吉祥等九員均隨征陜甘兩省歴有年所熟習邊防營務請以原官原銜留於陜甘按班補用實於營伍有裨等情先後咨呈前來臣覆核無異合無仰懇天恩俯准將張世才郭燕順胡得勝三員一併留於陜甘按班補用張德明吳聯芳黄朝綸奏得林四員一併留於陜西按班補用趙謙士張吉祥二員一併留於甘肅按班補用出自逾格鴻兹除張世才胡得勝張德明吳聯芳黄朝綸張吉祥秦得林各員履歷清册隨摺送部所有趙謙士郭燕順履歴清册俟查取到日再咨送部外謹附片具深伏乞聖鑒訓示謹奏軍機大臣奉旨着照所請兵部知道欽此 
 
