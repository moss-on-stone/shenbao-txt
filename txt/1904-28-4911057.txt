# 1904 - 28 - 4911057

 

Page 1

 
 
[敬募山東急振] [  申報館協振所啓]  
　　今夏山左利津縣南岸漫决被災極重上游費縣平陰范縣東阿等處臨黄民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[四書五經義大全] [  圖書集成局啓]  
　　坊間四書五經義汗牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨　匠心詞嚴義正本届鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[論錢業維持市面之益]  
　　市面之盛也視乎商賈之輻湊而商賈之輻湊也視乎銀錢之流通反是則商業疲而市面衰矣通都大邑市面必盛試原其故則因銀錢易於流通所以商賈爲之輻湊也窮鄉僻壤市面必衰試原其故則因銀錢不易流通所以商賈不能輻湊也欲保市面之有盛無衰必使銀錢流通無滯上海我中國商務最著之巨埠也握江海之要道爲華洋之市塲全國商務中樞係此一隅之地故欲知各處市面之盛衰觀於上海市面之盛衰而已可得其大概比年以來上海市面雖尚未露衰敗之形而深識者已惴惴焉有外强中乾之慮則以銀錢之流通漸見其不易也夫以上海市面似此之林次櫛比上海商賈似此之雲集霧沛各國向所設之銀行南北市向所設之錢莊無非爲流通銀錢計也今非特不其見少且益見其多似乎銀錢之流通當更視前爲易矣乃今反見其不易者其故何歟嗚呼蓋自拳匪擾亂辛丑議和以後賠款四百五十兆分期三十九年加息按期歸還各國我中國銀錢之流入外洋者無異恒河沙數而財源遂因此而竭正不獨洋貨徧行中國奪我利權之所致也職是之故銀根遂日見其緊銀錢遂不易流通拆息之昻目所未見至今歲入冬而尤甚每日銀拆須八九錢甚至一兩以外市面震動岌岌可危商號之倒閉層見疉出推其所以致此之故非必盡由於折本大率因銀錢流通不易一時周轉不靈遂各不得不因此歇業歲闌在卽各業當結帳之時似此竭　情形市面伊於何底錢業總董謝君綸輝等惄然憂之相與籌商亟圖補救乃與匯豐銀行經理西人一再妥議向香港購人槍洋銀一百萬圓載運來申鎔化銀塊俾上海無現銀缺乏之慮市面得獲安全現已運到四十萬圓發交銀爐鎔作寳銀行用先是上海銀根緊急商情皇皇謝君等禀准上憲禁止現銀出口旣又慮現銀終嫌不足乃向銀行買大條銀六萬兩劈塊作碼互相流行而又將升水加增使運往他處者有折耗之虞以絶現銀出口之弊統計本年上海各錢莊放出之銀約有三千萬兩若無此項大條劈成之銀塊通行市肆中則銀　之巨每日每千兩尚須再加二錢是則一月須加六兩三千萬兩卽須加一萬八千兩以五月計之須銀九萬兩試問市面又少此九萬兩之銀其艱窘之情不益見不堪設想乎此一事也劈大條銀爲塊錢業中雖亦有升水等耗而各商業之獲益於無形者實屬不資孤詣苦心羣相歎服今又購香港人槍洋銀鎔銀行使購進時旣有所耗鎔鑄時又須出資應費若干悉由錢業公認一俟此項人槍洋銀到齊以後現銀日多銀拆必小流通亦當見其易而各業可皆無摇動之憂是皆謝君等顧全商務大局之力也豈第挽回目前市面而已哉抑吾更有進者賠欵旣未有窮時我中國財力必日形不足若不將各商業力加整頓精益求精何以抵制洋貨來源收回外溢之利恐從此商情愈見其困而民與國將愈見其貧雖錢業百方維持終亦有難乎爲繼之憾是不亦大可懼乎興言及此不禁於　闠中深切望之矣 
[本館接奉電音]  
　　昨日午後二下鐘越三十分時京師友人飛電傳來上諭三道敬謹譯登○十二月初十日内閣抄奉上諭四川學政吳郁生奏舉劾教職等語安縣學教諭江維豐著賞給内閣中書銜長壽縣學教諭張洪澤閬中縣學教諭傳守中南部縣學訓導李本筠南充縣學訓導吳李昌均著賞給國子監學正銜成都府學訓導薛華墀嘉定府學教授廖錫藩年老糊塗均著勒令休致犍爲縣學教諭王文忠通同舞弊合江縣學訓導廖湛華聲名甚劣屏山縣學教諭王周楨多事妄爲代理江津縣學教諭試用訓導楊裕勳包庇劣生代理長寗縣學訓導試用訓導張學潮貪利無忌均著卽行革職欽此同日奉上諭本日召見之補用知府鄒振淸著交軍機處存記欽此同日奉上諭京師自入冬以來得雪稀少現在節逾大寒農田待澤孔殷朕心實深寅盼允宜䖍申祈禱本月十三日朕親詣大高殿拮香時應宫著派醇親王載澧昭獻廟者派順成郡王納勒赫宣仁廟著派貝勒載凝和廟著派貝子溥倫同於是日分詣拈香欽此 
電傳宫門抄○昨日午後二點鐘越三十分時京師友人專電告知本館云十二月初十日皇上召見軍機大臣及蒙古王公鄒振淸 
[畫地中立]  
　　俄日交訌中國退居局外此已略紀報端矣頃閱日本大阪某日報云華歴十二月初三日得京師來電悉中國局外中立之旨刻經布告東西各國各省將軍督撫亦已接奉廷寄一體遵行大略遼河以西錦州境内即俄人第一期撤兵之處畫在戰線之外與戰事無關併决定派兵越關外設防以免外兵闌入然一經開戰恐終不免於以滿洲全地作戰塲也 
[望切弭兵]  
　　德京柏林來電云俄日交兵列國甚願出爲調處日來俄國派駐倫敦巴黎司兩處公使辦理交 
 
 

Page 2

 
 
涉事務昕夕紛煩深望俄日協商漸有就緒蓋與列國之意適相同也 
[俄保日人]  
　　日本東京來電云僑寓滿洲各地之日人邇聞俄日戰機漸迫驚惶駭懼惴惴不安某日俄督矮立幾息夫令民政局長傳言兩國如竟開兵我俄自將日本人民保護周摯蓋國與國交涉理固宜然也然深入西伯利亞内地之諸日人則皆别有意見謂與其暫庇敵人字下無寧求保於局外各國長官以故萬一變起蒼皇我政府當浼駐紥彼處之英美法中立國領事官代爲保護也 
[日本軍艦表]  
　　俄日戰釁刻尚未敉日前本館曾將俄國屯泊亞東之各兵船列爲一表兹又詳攷日本各兵艦墩數速率冠之報端當亦留心時事者所不廢乎計日本敷島戰艦重一萬五千八十八墩速率每一下鐘十八海里又半初瀨戰艦重一萬二千五百四十墩速率每一下鐘十九海里又半朝日戰艦重一萬五千四百四十三墩速率每一下鐘十八海里三笠戰艦重一萬五千三百六十二墩速率每一下鐘十八海里又十之六富士戰艦重一萬二千六百四十九墩速率每一下鐘十九海里又十之二八島戰艦重一萬二千五百十七墩速率每一下鐘十八海里又半出雲帶甲艦重九千九百零六墩速率每一下鐘二十一海里磐手帶甲艦重九千九百零六墩速率每一下鐘二十一海里淺間帶甲艦重九千九百八十五墩速率每一下鐘二十三海里常磐帶甲艦重九千八百五十五墩速率每一下鐘二十三海里八雲帶甲艦重九千八百八十五墩速率每一下鐘二十海里吾妻帶甲艦重九千四百五十六墩速率每一下鐘二十海里千歲巡洋艦重四千八百十六墩速率每一下鐘二十二海里又半笠置巡洋艦重四千九百七十八墩速率每一下鐘二十二海里又半高砂巡洋艦重四千二百二十七墩速率每一下鐘二十二海里又半吉野巡洋艦重四千二百二十五墩速率每一下鐘二十二海里又半須磨巡洋艦重二千七百墩速率每一下鐘二十海里明石巡洋艦重二千七百墩速率每一下鐘二十海里此蓋豫備赴敵之各艦也尚有鎮守各海口之軍艦以及各項水雷船逐水雷船爲數頗多未及更入是表 
[俄艦所在]  
　　某西字報云俄國駐泊中日海面之軍艦按之册籍計共三十四艘另有水雷船不在其内上禮拜一駐泊琿春者四艘駐泊牛莊及濟物浦者各一艘駐泊上海者兩艘餘則分泊旅順口内外因旅順爲俄人東方水師之根本地也 
[使臣履歴]  
　　中國駐奥大臣吳煥其京卿德章被參撤任以駐日大臣楊星垣星使之介弟山東候補道楊小川觀察晟繼其後本館前已録登報章兹聞京師友人云觀察係正白旗漢軍素奉天方教前在京師同文館肄習德文繼隨某星使出洋留學德國七年兼通英德法三國文字庚子三月畢業回華今夏引見後奉旨交山東巡撫委用 
[虚傳警信]  
　　香港循環日報云本月初三日之夕更定後廣州將軍署忽接督轅德律風略謂查有會匪匿蹟省垣結黨濳謀作亂請卽恊力防範云云軍憲壽留守急傳齊屬下各旗員督率兵丁徹夜巡邏各營將弁亦奉有制府岑雲帥密諭四出稽查及至天明杳無兆睽始知其說之烏有子虚 
[電查製造]  
　　香港循環日報云月初某日粤東大憲奉京師練兵處王大臣電文飭查所設製造局現造何項軍械何項子彈每年造成若干用欵若干刻已由大憲轉行製局造報以俟電覆京師矣 
[京江防務]  
　　鎭江訪事人云常鎭通海兵備道兼鎭江關監督郭月樓觀察近奉兩江總督魏午帥札開俄日相持大局未定深恐不逞之徒揑造謡言乘機滋擾務須加意防範等因遵卽轉飭水陸總巡周錦堂恊戎洋務局總辦邵虎伯直剌及新兵前營帮帶陸遊戎厚培各帶勇丁在洋馬路各領事署曁各教堂前昕夕梭巡毋稍懈怠旋復商准南洋續備護軍副四旗分統蕭軍門有元南洋續備新湘全軍統領徐瀚臣軍門各派弁勇分駐要隘旣而軍門又嚴飭圌山都天廟各砲臺將弁一體愼防誠綏靖地方之善政也 
[閩興商政]  
　　福州訪事人云閩浙總督李勉帥現擬振興商務已檄飭鹽法道鹿觀察學良總理商務局事而以前署　司候補道楊觀察文鼎爲會辦海防同知吕司馬渭英爲提調舉凡礦路蠶桑等事均隸局中綱舉目張有條不紊本月初一日在南臺上杭街泰寗會館商會公所邀集各業領袖四五十人開筵暢飲互商壹是初時各商領袖公舉蔡瑞甫爲總董嗣以輿情未洽擬以楊林二君易之 
[閩興警察]  
　　福州訪事人云閩省大憲現擬興辦警察特命將保甲河工各局一律停辦卽以此欵移作常年經費由臬司朱廉訪主持其事分東西南北四局而以候補知縣柏大令麟書爲城内總局提調城外亦分四局以同知王司馬純爲總辦檄調楚勇二營分紥各叚已於本月初一日起布置妥帖日夜巡防矣 
[豫章募勇]  
　　漢口訪事人云前者江西大吏飭招常備軍四營以資戍守旋復委顔軍門某赴三湘七澤加募數營日前已取道漢皋星馳赴楚矣 
[劇盜伏誅]  
　　蘇州訪事人云本年九月某日之夜吳縣境内蠡墅鎭協茂當鋪被盜行劫報經縣宰李紫璈大令緝獲盜首蕭老五李老么常沅柏三名訊實口供禀由撫憲恩藝棠大中丞批飭就地正法本月初八日午後蘇州府許子原太守親詣撫轅恭請令箭率同長元吳三縣主及中軍守備各員督帶兵士一百數十名綁赴北寺大校塲梟首示衆初九日淸晨復將行劫新陽縣治徵義鎮某當鋪之盜犯王家孫一名正法蓋皆情眞罪當顯戳未便稍稽也 
[蘇州府試六志]  
　　蘇州訪事人云本月初九日府尊許子原太守三覆長元吳江震常昭崑新九縣文童通場性理題賢才出國將昌子孫才族將大論時務題設立工藝局撫養無業貧民學製土貨仿造洋貨應從何項辦起以廣銷場而殖生產策論題羊　陶侃論不作者聽 
[輪船肇禍]  
　　揚州訪事人云此間往來鎭江之小輪船每日分早晚兩次開行某日之夜某小輪船滿載貨客展輪出口甫至江心忽爲某輪船所撞受傷甚重沈入波心船中人悉占滅頂之凶間有遇救得生者亦以雪後嚴寒僵凍欲絶殊可哀已傳聞揚城萬壽寺有求戒僧十餘人是晚附之南下同罹是災嘻佛法有靈何竟聽其葬身水府彼以佞佛爲事者觀此可以亟返迷途矣 
[胥江火警]  
　　蘇州訪事人云本月初九日天方破曉胥門外萬年橋下鈕師弄某糕團鋪主婦誤將火柴擲入積薪致兆焚如之福旋經各水龍竭力救熄僅焚去房屋三四間聞鋪中大小男女三名口不及逃避葬身火窟中吁慘矣 
[鄂省官塲紀事]  
　　武昌訪事人云每届冬季例由大吏委員赴各州縣守催漕糧蓋例差也月初某日督糧道譚伯臣觀察特飭書吏將 
 
 

Page 3

 
 
有漕各州縣開單呈閱以便札委各員分往守催○江西常備軍統領郭觀察由湘招集新軍兩營雇船載之東下經過武昌船關闖越直行關吏見之急令哨划追上船中勇丁聲言公事船隻向不騐關當卽拽滿風帆如飛而去現已由關上監督通禀各大憲行文江西巡撫從嚴查辦矣○宜昌府屬長楊縣某大令丁憂開缺府尊特委經歴某君前往代理一面申報省憲隨由藩轅牌示委江迂生大令紹宗署理印務大約年内卽須捧檄履新也○漢黄德道兼江漢關監督陳馥心觀察因畫地事宜與西人糾葛特於日前禀商兼督端午帥另委臬司岑堯階廉訪前往辦理蓋以廉訪綜理榷政歴有年所於交涉之事頗能得手應心也 
[京華紀要]  
　　京師訪事人云上月中旬某日由鐵路火車運到電燈機器若干件自正陽門外西馬頭入宣武門至西華門南海交納沿途由步軍統領派令弁兵管押○刻聞某某諸巨商聯名赴商部呈稱已集成股本銀二百萬兩儲於某銀行擬承辦張家口鐵路自京城西南豐臺幹路起接修支路北經昌平州折而東北出德勝口轉西以達張家口名曰京張鐵路綿長二百餘里繪圖貼說呈請騐欵興工未知能否批准也○兵部旣燬於火暫就景宅辦公刻購得東安門内北河沿全姓住房九十餘間由大司馬奏明領到官欵萬金作爲改修之費約計明春工竣卽可擇吉遷移至新設之商務部向借内城外東北角玉某籍没之房屋辦公現亦擇定西單牌樓舊時海軍衙門方在鳩工庀材尚未修葺報竣 
[八閩魚素]  
　　福州訪事人云有黄巷地棍依妹者膂力過人性尤兇悍近由某宦雇令當輿夫益復恃勢横行人皆側目日前不知因何借端向鄰近某姓家訛詐經某姓投控緝捕局局員彭玉峯司馬大怒立飭拘案訊明重責數千板押候再懲○日前侯官縣獄犯程天河戴燦之恃强忿爭禁卒不能約束因據情禀知縣宰劉汶樵大令大令立卽提案研訊喝令各從重鞭背數百下旋詰知程情罪尤重著裝人木籠以儆戴加上鐐銬仍收獄中 
[武林雜志]  
　　杭州訪事人云上月二十九日黄昏時距慶春門外半里許章姓家晚炊失火延及柴房一霎時摧枯拉朽燒去茅屋五椽瓦屋二楹○近有匪人在下城忠淸里凝眞觀左近某姓屋内私鑄鉛鐵錢文入市混用事爲警察局員所聞於上月二十九日午後乘其不備派勇前往拘獲甲乙丙三匪人解送縣署請辦○前在鳳山門外開塲聚賭之甲乙丙三人經錢塘縣鄭大令拘案訊明各予重責發鼓樓下枷號示衆以警其餘 
[毆江雪浪]  
　　温州訪事人云浙江水嘉縣程予良大令近奉府尊王雪廬太守諭令興辦警察深苦經費難籌爰卽設筵署中柬邀紳董籌議○上月二十日之夜十點鐘時上河鄉梅嶼左近某姓家不戒於火焚去房屋三間二十一日之夜更魚三躍上鄉曹埭某甲家復兆是禍燬屋七間當此風乾物燥之時居家者可不愼之又愼哉 
[上海官塲紀事]  
　　昨日浙江海運滬局總辦宗子戴太守命駕詣道轅謁見蘇松太兵備道袁海觀觀察繼至上海縣署投剌縣主汪瑶庭大令延入花廳茗談片刻而别○昨日江蘇候補道潘芸蓀觀察命駕赴道縣各署拜會 
[仍請量移]  
　　英美等國公共租界公廨讞員鄧嗚謙司馬前因英商模柴控華商劉柏生違背合同不交股銀一案貿然將劉拘押捕房商業會議公所諸董以此事大失商人體面電禀督轅兩江總督魏午帥立予撤差札委魏蒓塢大令權任讞務大令上禀婉辭兹者蘇松太兵備道袁海觀觀察仍擬札委大令調辦是差已電禀上游請示矣 
[邑宰騐屍]  
　　本邑西門外三十五保十三圖地保孫裕春昨投上海縣署報稱小的圖内三官堂附近田中倒斃一無名男子腰脇頸項俱有刀傷並無親屬前來求臨相騐縣主汪瑶庭大令准之午後帶同刑件書役人等呵殿臨場飭仵役悉心察驗旋唱報屍身共受刀傷七處委係被刃而死大令親視一周飭丁禀請某善堂爲之棺殮一面嚴限捕役緝兇 
[法界停訊]  
　　昨日爲法界公廨訊案之期讞員魏蒓塢大令及法總領事署蘇繙譯官均别有要公先期遣人咨照捕房暫停訊案一日 
[公廨停訊]  
　　昨爲德皇誕辰英美等國公共租界公廨讞員鄧鳴謙司馬須隨同蘇松太兵備道袁海觀觀察往德總領事署慶祝因飭知各捕房所有應訊各案停解一期 
[德皇攬揆]  
　　昨爲德皇四十五歲誕降之辰浦中所泊各兵艦以及德總領事署皆高懸旂幟臨風招展五色相宣適德儲自長江游歴回行抵吳淞口旋於午後四下鐘許乘火車至滬就總領事署小駐行旌定於晚間在德總會中肆筵欵客 
[美儒講學]  
　　美國進士李佳白先生依期在英界六馬路格致書院講學歴一載餘讜論名言聽者欽佩今晚八點鐘時仍在院中宣講中俄初次立約通商之事并聞下期以中國將届年關暫行輟講大約明歲杏花時節始能重擁皋比也 
[上海縣署瑣案]  
　　瞿炳元控寡嫂瞿張氏私賣公產等情前晚縣主汪瑶庭大令升堂質訊炳元訴稱小的家住新閘有祖遺房屋一幢被寡嫂張氏與叔母沈氏私售得洋銀二千四百元向之詢問僞稱方單暫押與人日後贖回公派今始查悉抵藴尚求公斷瞿張氏供屋基方單前曾抵押洋銀三百元後由陳鶴松及前二十七保十圖地保金梅亭勸令賣與廖姓得洋銀二千四百元小婦人僅收七百元夫叔母沈氏收入百元廖姓處尚存四百元侯換道契方可付淸另有五百元被陳金吞没求恩究追陳金同供此事由小的二人及陳南橋顧洛川居間說合瞿張氏旣允賣廖卽付洋銀五百元後又付七百元沈氏復收去八百元合共二千元留存四百元後炳元向小的等理論又付二百元刻下廖處衹存二百元求鑒大令諭候查明核辦炳元著靜候領取洋銀五百元陳金交人保出○日前鄉人龔維新卽龔海泉控童養孫媳孫氏之母孫王氏縱令其子杏生藉端逞兇等情大令訊知孫王氏之女孫氏卽素珍被其翁榮華誘姦成孕著交官媒騐明核奪前晚官媒邱沈氏投案禀稱小婦人驗得素珍果已懷孕素珍供稱年甫十七童養龔家太翁太姑及未婚夫均住東首屋内姑已去世翁獨居西首屋内今年閏五月某日之夜勒令與彼同牀致有此事榮華供閏五月中小的出外駕船何能爲此禽獸之行明係伊母教令誣指尚求明察大令著仍還押素珍交官媒看管候再訊供○本邑楊師橋籮間頭目徐咸順與三林塘籮間夫吳永昌爭攬生涯糾衆毆擊致傷吳夥沈大銓控經大令騐明將徐笞責二百板嚴加管押旋吳以傷勢已痊禀請銷案前晚大令提徐研訊徐供小的自知不合求恩開釋大令諭以日後各分地叚不許妄爭○前日妓女蘇巧林役縣籲恩超豁大令研訊之下供稱小婦人年一十有九蘇州某邑人幼失怙恃去年四月由舅母陸氏帶至滬上押入英租界胡家宅金王氏家野雞妓院偪令賣娼收去洋銀一百五十元言明三年爲期舅母在各妓院當梳傭現住六馬路小婦人因被惡鴇凌虐難堪是以奔投案下大令著發普育堂留養擇配 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
