# 1885 - 210 - 4904422

 

Page 1

 
 
[四十六號畫報出售] [  點石齋主人啓]  
　　京師永定門外地勢平坦芳草一色每當春秋佳日人多約伴跨馬以遨遊張　齋軍門規駐兵於此而其部下弁兵恆於此處彎弓　馬各　神通　方健兒好身手圖之以供衆覽報首畫譜兩　則一獅一鹿俱係任君　長所　筆墨之妙已詳前報無俟贅言准於十六日出售後附淞隱　　　　一則閱者鑒之此佈 
[八賢手札墨蹟]  
　　郭意城先生抱經濟才運籌帷幄實中興之諸葛當髮捻蹂躪各省時曾文正胡文忠駱文忠沈文肅曁李伯相左侯相曾威毅彭肖書諸公提兵戡亂節次蕩平先生實與共襄其事偉烈豐功固在人耳目間也兹將諸公昔日與先生咨商手札墨蹟託點石齋用西法石印歲書紙墨如新宛然手澤况乎孫吳兵法鍾王宇體二者兼之尤爲難得兹訂四本一套定價一元八角于本月廿八日出書如欲　售略可核减祈至二馬路千頃堂書坊面議可也 
[籌振妄言]  
　　去年順直山東告災朝廷立沛恩膏有截漕振撫之舉誠以南漕運北必道出津通截留較便今兩粤又見奇荒地處邊疆無漕可截徒責成大吏妥飭所屬賑卹無論兩省庫欵各有報銷定制不能挪移督撫安敢妄動卽可移緩就急此兩年中募兵　餉購船買炮何一不取諸帑項而謂藩運兩庫尚有餘銀乎然則徒委之督撫地方官振卹官卽愛民如子亦難爲無米之炊如僅恃上海一隅官紳商民協和義賑其勢必有所不及盖滬上義賑勸捐者雖堨盡心力無非運廣長舌以結善緣在慷慨好施者固願輸將其慳吝性成者亦難勉强故雖源源而來終少鉅欵然災民於大水後室廬鍋灶蕩焉無存露宿風餐朝不保暮其待振焉如嬰兒之望慈母刻不能緩必須或銀或米有一大宗迅解災區万足以解倒懸之厄若涓涓滴滴顧此則必失彼終恐無濟於事猶之大旱之後每日得微雨一陣雖至旬餘土膏仍未深透苟得甘霖沛然一晝夜溝澮皆盈田間沾足農人便可播種此理勢然也現在江浙漕糧聞上海尚有十餘萬石未輕起運此等米在倉在棧已久難保無霉蒸等情以之儲在天庾日後恐將紅朽粤省督撫何勿瀝情奏懇乞將此項糧米由火船撥運粤東國家念切民艱區區十餘萬石之米定必施恩俯如所請盖猶是山左順直截漕振撫之意也有此一項到粤在粤中大員袛須詳察災區之輕重分别酌給嚴飭有司妥爲散放縱米色甚劣彼災民得之則生不得則死有不甘之如飴乎惟各州縣胥吏良者少而莠者多假之若輩之手容有侵漁吞蝕各州縣宜愼選本地公正紳士經理所有書辦差役保正一概屏棄勿用如是則實惠庶可均沾或紳士於振務從未經歴恐難得手則現在江蘇嚴佑之明經已擇日帶同帮手赴粤梁資卿善士本係粤産此數公皆歴辦河南山東山西順直等處賑災其實必實力久爲各大憲所知卽延此數公分投施放以廣皇仁地方官仍隨時隨地督察必無濫遺之患其田地之可補種者或購耔種或備鍬鋤亦堪布置其老幼之嗟矢所者或遺藥餌或給資斧同慶生成至於滬上官紳商民知有此舉必更聞風興起以補官振所不及轉瞬秋高水涸民得所依仍可各安各業否則此次嚴梁二公須得三四萬金方可成行而後路尚須八萬十萬庶幾救人救澈現雖三四萬金勉力湊足而在後之十萬八萬茫茫宇宙向何處索來卽使好善人多陸續交下亦如莊子所云子卽以西江之水活我行將索我於涸轍之下也民以食爲天此處遲速之間眞間不容髮况以銀　賑受振者仍須以錫易米奸商惟利是圖必致居奇抬價今卽以米往賑省却許多周折而民間受惠良多矣惟駁船轉運須另籌水脚然此小費也地方官當優爲之 
[清江要電]  
　　昨晨八點鐘越四十分時本舘駐清江訪事友人飛電報稱新簡漕運總督松漕帥已於二十三日卯時握節抵浦隨涓吉二十四日申時接篆吳健帥前奉簡任安徽巡撫兹因政躬弗豫奏請病假大約展緩幾時始可到任云 
[鐵船擱礁]  
　　外國新聞紙云中國在德國定造之兩銕甲船一名鎭遠近以法事底定卽擬駛口來華船上所用大副二副以至水手一切人等均已雇定德人其鎭遠一船業已開行由斯答丁至基孩兒行至中途忽擱於礁石刻下未知能出險否 
[生榮死哀]  
　　英故欽差巴大臣夏禮之柩盤回本國此已列報兹悉巴大臣靈輀於五月初八日行抵英京各官曁諸戚友等至碼頭迎接置柩於馬車覆以英國旗幟擇於五月十四日下窆矣 
[補述粤西水災情形]  
　　循環報云昨接西粤梧州友人來函謂粤西省垣桂林地面於前月突然水潦張溢其勢甚大一日夜間漲至三四丈高所有附近河濱舖户及對河民房祠宇多被水淹貨物冲去者不少溺斃民人甚多具更慘者桂林府屬靈川縣有蛟猝起轉瞬成潭所有縣城衙署舖户房屋　爲所没而平樂府屬之賀縣恭城兩縣亦皆慘遭水患民有其魚之嘆梧州府懷集縣屬之東安司等處亦被水災在梧州登高而望一片汪洋大有懷山襄陵之勢雖數百年之大樹亦因水勢浩大多所傾跌所幸梧郡府城無恙祗冲塌民居一二間淹斃數人而已其餘船舶亦有沉溺者梧州自五月初二起連日大雨淋漓至初六日水遂漲至丈餘其鋪户高者亦淹至第一層樓低者則浸過凡面幸梧縣地面常有水患各户民居早已預備逃走是以浸壞貨物無幾人亦尠有溺斃云此乃梧友來信所言也然揆厥情形則其受災之重殆有其於粤東者嗟彼小民何辜而遭此慘禍耶 
[都下郵聞]  
　　前報蔡家胡同一順妓館之妓女阿四吞烟自盡嫖客陳姓自縊身死移屍南下窪一案刻聞兩家父母皆自首到官求請免究城憲遂准擬結不復送部○護城河例歸工部都水司橋道科經管而年例又有欽派大臣察看溝渠河道者該部又設溝渠河道處刻奉旨派粤西撫張朗齋中丞修理護城河會同工部辦理該部橋道科與溝渠河道處互爭此差兩不相下聞將來必歸兩處合辦云○十一日有綹手袁三者因賭帳紏集多人與逃軍之賊犯小趙在永定門内天橋之下互相毆鬥刀棒齊施受傷甚重地面官役當將袁三獲送鷂兒胡同中正司署押禁旋有與袁趙相識之某甲乙等允爲說合袁坐監靜候是夜四更向盡役來監中喚起袁三解其項上索哀喜極以爲事已 
 
 

Page 2

 
 
說合可出獄矣詎役去其細索而以大索加之袁轉喜爲驚急詢其故則趙已死易其索者將移送刑部以科罪也○前報廣渠門外賣菜傭任姓刀斃五命一案嗣訪得婦之夫鄧姓素有儍疾其婦舊與任通任花費貲財業已不少近婦又通於某甲未免厭故喜新故任忿極殺婦及其子女婦之母適來探女禍亦及之鄰翁不知其故來勸受傷次日亦死刻案送刑部分山東司訉辦已擬定任凌遲處死惟因六月二十八日萬壽之期在邇故暫緩處决○京師有東曉巿者長三數里無多鋪面交易皆設攤於路之兩旁貨無定色購貨者亦無定宗設攤者日間肩挑小担擊鼓爲號雲遊曲巷中飢寒人家嗷嗷待哺則出物售之或不肖子弟僕媪等竊物以易資故其物之來也賤而無定次日担至曉巿攤設出售富回大賈來巿購貨行行畢至某物合與某客則交易之往往有盜賊竊來之物故地面遇有重案則差弁潛往曉巿搜羅失物初十日黎明有某甲攤中設一銅鉢甚整潔倐一僧人從旁經過瞥見銅鉢捧覘之勃然曰鉢有則他物易尋矣將持之去設攤人急止之曰雖賊贓我弗問也我買來汝亦須買去僧道無緣不能化我鉢僧益怒揪甲衣襟將赴官甲不相下幾至用武嗣經多人勸解僧出當十錢一千與甲而罷僧去後有識之者曰此關帝聖境住持僧也時詐索施主錢財其廟之對門恊同慶匯兌庄於數年前曾被該僧訛詐白金六百兩其爲人狡滑已極因知其失鉢爲謊而甲適受其騙也 
[秣陵叢話]  
　　去年法人事起巿上銀錢不能流通以致生意日形衰颯雖如三山街口驢子巿等處向日最爲熱閙之區巿房亦多空閉凡仰租金爲生活者無不袖手撍眉現在幸逢大比之年又值選拔之歲本屬生童俱已集早晚卽接辦錄科事宜與試諸生行見源源而至故各鋪東夥無不抖刷精神以期利獲什一藉補年來虧累云○本月望日黎明時曾九帥詣文廟行香禮畢卽謁文正公祠大有俯仰松揪之意金陵係九帥當年底定之區作今日兼圻之主二十年間兄先弟後父老感舊子弟含恩一時富鄭公之福星陳季方之德星道旁觀者莫不交手頌之○有一鄉人髮種種似騖足濯濯似鷺在犁頭尖地方指東畫西肆口大詈聞者悉袖手作壁上觀詢之係先一日肩柴入城貨柴後卽在該處剃頭該處整容鋪三家倉卒不記在誰家所剃被待詔將兩眉全行削去今來問訊悉不肯認故祗得憑空謾駡以洩其憤也○有施適翁者性躭山水壯年棄所業習丹青求荆浩關仝不可得乃私淑王石谷受其家法不十年起烟雲於捥底具邱壑於胸中素有傲癖足不登巨公之門卽碩腹賈以金求之亦視所值以取給獨以僧普雲爲可造引爲入室弟子篋衍中有得意圖本數百幅一一付普雲摹臨俾罄　衣砵普雲參禪多滯相或曰是非所以爲身後名者翁曰孔門許多人惟曾氏得其宗雖魯何害說者謂翁胸次豁達與禪宗之幽靜相表裏故師生尤沆瀣云 
[湘事續聞]  
　　昨報列湘省因賽會釀成放火巨案等情僅據揚友傳言錄登大略兹復得漢皋來雁云湘民　喜迎神賽社而于楊泗會尤爲必誠必敬每年六月會總醵集多金雇名班演戲奉神出巡紳商士庶皆虔誠齋戒以迓神庥上月會期將屆各坊甲早已預備賽神而撫潘臬各憲合議禁止出示通衢高懸厲禁衆人嘖有煩言各憲訪知以問紳紳委諸民　民民又委諸紳頭緒全無末由究詰至本月初六日遂有貌法之徒私約多人將火球抛入藩署上房登時火發烈燄飛騰幸人手衆多立卽撲息聞同時撫署亦視縱火事後紳民自願將衙署修遠乞弛迎神之禁然以上諸說亦祗得自傳聞惟較前稍詳用卽再登報牘爲假爲眞未敢　斷也 
[頒發膏火]  
　　聞滬城橤珠書院六七兩月膏火花紅并六七兩　孝廉奬及五月分小課加奬定於六月廿五日午後在范董處經發爲告諸君子尚其及時往取囊中自有莫漫愁沽未始非銷夏之一助也 
[人口紀數]  
　　工部局稽查英美兩租界華人數目前已登報兹悉查得人口共有十一萬五千一百七十其中男子有六萬五千二百十三名女子有二萬八千六百零二口小孩則有二萬一千三百五十五名口云 
[颶風續述]  
　　日前颶風發毁壞各物大略已見昨報兹又聞英美兩租界中洋房用馬口鐵爲屋頂者被風吹去不少城廂内外房屋稍舊者瓦皆飛去城内唐家弄中某姓家之鴟吻立時吹下擊破小缸適有餛飩担經過幾乎將頭顱擊碎西門内黄泥墻桃園結實纍纍止在就熟之際亦被封家姨擇折大半若浦中船隻移錨斷練者更不可以更僕數矣 
[神誕縣燈]  
　　前日爲火神誕昨日爲雷神誕本城火神廟雷祖殿也是園等處紅男緑女頂禮焚香鬢影衫痕往來如織蔓笠橋黑橋兩處各舗户莫不懸燈結彩以申慶賀 
[自稱包探]  
　　昨日上午有一外路老人赴城内益慶橋堍某姓薙髮店囑令整容店主以共前久未清不爲薙老人自稱某署中包探大肆咆哮竟有兇毆之狀鄰人聞知咸爲不服幾被衆毆老人見勢不佳口中喃喃赧顔而去 
[分賠抵欵]  
　　前有周炳年在縣呈控陶子香串同王慶　等僞造田單文契扺去錢四百千經前縣黎壺山明府提陶訊供押令追繳已列上年本報嗣由陶倩人作保出外調停未妥旋卽隱匿不面莫邑尊蒞任後屢次飭差着保交陶陶仍抗不投到因之迄不了結日前本縣　差在閔行船失洋後將在船搭客一併送縣請究邑尊提訊時陶亦在其内改名姚子香邑尊窺破飭卽管押前日邑尊提原中王慶淘張茂蘭及三舗地甲沙湘泉到案下午由郡審委員王鴈臣司馬升堂集訊周伸訴前因並稱光緒八年間王偕張來案將城内薛弄底陶姓房屋一所並屋外地基單契抵措錢四百千成交時小的恐事未妥囑地甲沙湘泉盖印契上不料伊等通同哄騙求請究追陶俯首無詞惟求恩有措錢繳案司馬謂爾等串騙人財不思料理反敢抗不到案實屬可惡飭掌頰一百下王供作中是實然陶以僞　哄人實所未悉亦並不串同求恩明察張供陶向周借錢雖由小的作中然由王而來伊等串騙實出不知現奉提案求請追償司馬飭傳沙湘泉至案謂周受押陶姓房屋爾究竟得賄幾何答稱不敢又謂爾旣未串通何故輒肯用印答稱實係失察所致求請開恩司馬謂爾等顯係通同合串　敢抵賴周姓之錢究竟作何料理同稱請求恩斷司馬復傳周至案謂爾受押後收得利錢若干答稱五十餘千司馬謂爾抵押是房雖係受騙然爾亦覺失察本不子追姑念爾年邁斷歸抵本四百千文復提陶王張諸人謂爾等究竟作何料理同稱求請恩斷司馬衡情酌斷着陶繳錢一百五十千其餘二百五十千着王張兩人及沙均泒歸償並著分别交保陶仍管押嚴追 
[英界公堂瑣案]  
　　捕頭稱昨據十號西捕見有無領事經管之西人其咕至華人陳長達所開之客寓借宿因無錢不納兩相吵閙爲此拘案陳長達供訴前因該西人俯首無詞葛大令商之易繙譯判其咕發捕房管押兩禮拜期滿遣歸香港再行遞籍○蕭王氏控陳阿太代吳姓索欠將丈夫蕭阿永毆傷一事經葛大令判將陳押俟受傷人及吳姓到案再訊昨據蕭阿永投案稱我與吳姓另有轇轕陳不應强預人事陳阿太仍執前詞大令謂吳未到案可見陳阿太多事判罰洋十元給蕭養傷○粤妓李阿玉自願從良經葛大令着該妓邀到娶主王姓投案察奪昨據該鴇洪氏又投案禀稱查得王姓向不安分日前喚妓坐馬車乘間喊控想妓必爲王姓所惑妓雖買女然視如親生深望其得所依靠求發廣望公所擇配大令以該氏言尚近理姑候函致廣肇公所董事查明王姓是否安分再核○包探秦少卿稱竊犯鄭阿四奉發捕房管押六个月昨在大鍊上做工竟自扭斷小鍊奔逃當卽追獲照原斷尚少三個半月有零今特解案葛大令判陳阿四照原斷加押半月期滿責釋○華捕稱昨夜有洪利春醉後在街吵鬧喝阻不依爲此拘案洪利春稱以後不敢葛大令判罰洪利春洋兩角撥充醫院經費○何阿桂稱被鄭金和行竊玻 
 
 

Page 3

 
 
璃窗已將人贓交捕送案請辦葛大令判鄭金和管押七天贓交何領 
[法界公堂瑣案]  
　　王竹芳控案已登前報昨捕房將陳解案王呈股摺四扣并合同議單聲稱小的曾出錢六百千店中之事素不與聞均陳經手現店中竟無錢文因之停止陳供向習衣莊午增祥碼頭後王說欲合做生意故於去年十月起合開押店現伊又要拆股小的卽時應允並無勉强翁太守問現在虧本與否答稱虧耗四百千左右王曾取過貨物本來店仍照常生意伊來止押仍舊賣衣太守詰王曾取過貨物否答稱却取過計錢四十餘千均陳交我陳稱不止此數約有六十餘千現已有人調處王認虧錢二百餘千太守問陳爾名下虧耗應派若干答稱一百餘千爲伊半途而廢故將伊多派太守問王虧折簿可曾見過答稱由陳收拾後惟抄來之帳曾經黏廩陳稱不知伊帳工所寫何字太守着包探將禀詞給與觀看隨詰其帳上有公堂費八十千何人取去陳辯稱此帳不是小的所寫太守以之詰王答稱禀阽黏單是小的所抄伊之原帳亦在案前太守又將原帳看過亦寫明公堂訟費太守問係何處公堂答稱本年法公堂因自鳴鐘吊贓案件罰過錢十二千二百鐘被王企記取去後至伊處取鐘用去錢文並非訟費太守問爾頃間自認帳目是爾抄與王竹如帳上鑿鑿何得狡賴究竟交與何人作訟費土企記是何人答稱王企記卽王竹芳之子太守謂王竹芳爾等店事業今限三日内邀同原中將帳查核如實虧折照股分攤倘帳内有弊卽當簽出向陳理算此是爾等涉訟之事至於訟費一層務必水落石出隨着包探帶陳往店取到帳簿以便查究包探孫寳生旋將陳帶往王亦同去俄頃取到總存一本雖有此欵亦惟寫付王企記洋六十二元錢十千有奇註爲吊鐘之事太守見有兩人隨來詰問名字一卽王竹芳之子王企山一爲股東李錦高太守向企山問鐘事據稱鐘由陳賣與小的後卽吊去並未取過錢洋如何付帳太守着包探再將陳帶往取到流水簿連人送入捕房陳交妥保出外以便算帳查法公堂吊贓之事在本年春間因　洋人失竊衣服掛鐘報捕房後捕頭飭嚴孫二探緝到竊贓供　偷鐘票存押店及至吊贓鐘不在店因將陳傳案罰錢十二千二百云○新北門内盧源盛主婦某氏遞禀聲稱去年家中失物甚多查是傭人周金福所竊周由李阿大薦來因着李交周嗣經獲到在十六舗中局訊過追出衣服十件係從打狗橋老虎灶交來所少各物尚屬不少押追在案後於年底始交保暫行釋出今李又知周住在租界前日獲送捕房翁太守詰訊之下李供與周同鄉荐在盧家不料伊竟竊物遁逃曾經十六舖局員訊斷追贓垷盧太太着令賠物小的苦於無錢故將周尋到周供現在無就並未竊物李因交好荐生意今又被誣實不甘心太守謂爾豈昏憒耶爾去年十六鋪局已有案搜到贓物尚敢狡展着交十六舖巡防局歸案究追○前晚十點鐘時小東門外一枝春茶肆中有湖南幫與福建小工打架建人受傷名經捕送往仁濟醫館因須避風故未到案捕房將獲到之三人解訊三人同供均不見湖南人一稱杳桂昌原籍南京在鹽捕營當勇前日從劉河到申住小東門天成客棧翁太守問管帶官是何名字同營共有若于勇答稱有五百名管帶官未悉名字但知姓胡是日正在啜茗並不打架一稱倪得勝家住鎭江小東門在劉河作小負販不敢多事太守問到滬何事答稱至營尋弟甫到五天尚未尋到住小東門盛發客棧一稱周阿三廣東人從蘇州來尋友已住幾月尚尋不到或住虹口或住吳淞往來不定是日在一枝春啜茗伊等打架實不相干旋據一枝春茶肆堂倌倪永興投案呈毁物單太守問如何打架答稱初來三五人一帮分兩桌每桌淪茗三盌後竟爭吵將長凳抛去當卽鳴捕恐其走脫先爲拉住太守着將該三人暫押俟受傷人愈後再爲核辦 
[更正]  
　　昨報莫邑尊履勘金家宅紫竹林下院帶回督工之營勇號褂四件兹悉號褂是楚軍營勇非滬軍營勇也合亟更止 
[居安思危]  
　　本月廿二日之大風竊以爲天之警覺吾儕至明顯至深切　盖自數月以來洪水横流廣東廣西已成鉅災卽近而江皖遠而湘鄂出蛟决隄淹斃人口冲没田廬見於章疏文報者亦不一而足獨此江南下江浙水東西諸所稱繁富之區仍得晏然無事且四五月間霪霖不已群情惴惴恐爲道光己酉之續幸小暑前後天晴水落潦不成災處此土者耳不聞呼號之聲目不覩顚連之狀其自顧女飽推念災黎惻焉難安亟思救助者原不乏人然畢竟動念者少淡漠者多俗情類然似難概責不意前晚之風大地如在巨浪中屋宇震撼梁柱牆壁縱極堅固亦軋軋作響使安居樂土者突有禍從天降頃刻虀粉之勢於是災區種種慘毒立地現前凡種種呼號之聲不特如接於耳且將自出諸口種種顚連之狀不特如接於目竟將旋及其身當此時節亦且念念禱天竊兾天心仁愛未必至此設有告以救人乃能自救者决無躊躇再計稍留餘量之心嗚呼此一念也所謂人心卽天心旋至立應絲毫不爽者也要知前晚之風萬一力冉加猛勢再加緊卽奇禍立見倖免無從驚定追思能無懍懍溯自道光已酉至今三十有七年矣天災代有未嘗相及生此土者抑何厚幸頃兹兩月之中水災垂成而終消風災驟起而旋息徼天之幸夫豈偶然無亦此數年來扶傷救死人無倦心小大競勸漸成風氣以此區區上感蒼蒼是在已施者定不自承而未施者　宜篤信繼自今願吾儕無忘此夜黑風狂危坐竦息竊兾免禍之心亟救隣災重答天貺若夫自求多福感召祥和理有必然明徴往事敬告同心之願勿爲過耳之風[  無名氏來稿]  
[揚州元亨利復茂恒代收轉解山東賑捐啓]  
　　敬啓者山東水災淹没齊高博樂地方甚廣望救孔殷前已散簿募勸尚未集有成數不意粤東西大水災區更廣受害更深滬上同人籌墊賑資邀霖前往散放本擬堅辭無如不去則捐欵盡棄是以不能不前往襄辦第山東望救甚殷且頻年告災氏力已竭兼之地方久困逼近本省誠恐民窮思盜大局可憂若不託友接募將何以固本省而慰鄰邦兹託揚郡元亨利復茂恒錢莊代收轉解東省潘振聲先生散放凡諸好善君子發慈悲心積無量德送到捐欵卽由局隨掣收票以昭信實此係民捐民辦旣不核奬經募之人亦無保舉如有私心神明共鑒倘蒙慨助則功德無量如有願捐兩廣賑局嚴作霖謹啓 
[廣東愛育堂紳董復上海籌賑公所施封翁書]  
　　少欽大善長大人閣下月前接奉賜函第並一批賑洋四千元當經函復兹又接奉華扎并第二第三兩批共洋四千元均照收先後購米分赴各災區核實散放各縣災黎咸沾德惠歡聲雷動感頌生佛慈悲此皆大善長任卹爲懷中外同仁無分畛域雲天高義迭沛甘霖使敝同人有所藉手昏墊災黎得慶更生再造之恩同深感戴敝處現在潦水雖退惟各屬圍隄被冲决口多有無力修築敝堂尚湏撥欵均助以濟要工而救晚禾將來如何辦理再當奉慰知承垂注并以上陳所有敝處前月被水成灾清形前函業已詳達諒邀洞鑒不贅專此復謝敬請鈞安愚第陳兆祥潘璧光鍾覲平梁述堯潘贊清劉紹宗仝頓首拜上六月十五日 
[上海三馬路與昌絲棧陳竹坪經收廣東廣西賑捐六月廿三日第廿一次清單]  
　　與字三十六山吳中欣之大善士募來師矩齋洋三十元竇雨記高陽清和氏求女常安兩户呼洋廿元夢花主人洋十六元歲寒草堂洋十二元張倬仁有竹舫怡怡堂敦仁堂高陽求綉女身安高陽江夏子六户各洋十元蘭孫堂洋八元　記槐東廬高陽雲娥室高陽三和堂四户各洋五元俞如記聽分舘兩户各洋四元俞懋德張雨臣蔣殿臣羅步雲王抑村秦鳴謙至德堂朱倬諳魯鏡濤姜杏卿解子明陳春浦陸英齋凌思敬張玉廷記俞幼記苕溪丁星記又丁梅記金陵劉霈記蔣治欽嚴淵記林雲槎仁壽堂高陽文吳氏又幼記又仁記又程記又吳記又小和官又文記又幼沈氏又蓮官無名氏近取書屋退一步居㬅陀羅味根氏三十七户各洋兩元聽雨軒吟香舘四時春軒課花樓翕和堂五户各洋一元○信和庄交來保平安洋廿五元夏心香祈病卽愈移藥資洋十元本城東　免懸　費洋十一元小洋二角楊雙興洋五元南寄園省西瓜錢樂輸兩户各洋四元綺園省西瓜錢洋三元顧蘭蓀王珊寶張生源公和隆省西瓜費永其昌局各友五户各洋兩元益成庄交來隱名氏勸妻節省家用又馮烺亭唐蓮生朱少梅省西瓜費隱名氏同昇號六户各洋一元信和庄又衆友合洋一元德豐里蘇三桂堂藕香各清楊清周五户各洋五角隱名氏虚對洋一元○　字六十 
 
 

Page 4

 
 
一册劉湧泉翁募來揚壽堂求病體就痊洋十元○共收洋三百六十四元五角虚對洋一元小洋二角合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官報]  
　　前報列霍山縣白大令毓崑由藩憲檄調簾差委候補縣吳大令近智署理是缺兹悉吳大令委辦羅昌河厘卡已歴多時刻委候補縣丁大令旭辦卡務以便吳大令前往霍山接篆云 
[送厚卿堂兄赴順天鄉試]  
　　破壁飛龍志頓酬文章有價學而優梅開庾嶺含離恨馬走燕郊壯遠猷愧我早銷書卷氣願君快上孝廉舟遥期騰逹蜚黄去從此聲名遍九州[  粤東紹楊氏未定草]  
[漢臯第二次賑捐清單]  
　　無名氏三十五兩烏有先生三十兩羅笏臣翁十二兩存寛甫翁十兩吳錦波翁十兩區介亭翁五兩金孟衡翁錢十千以上七户何弼臣翁由宜昌募來共洋例紋一百零六兩三錢五分興利源手無名氏六十一兩六錢廣恆興手隱石氏五十元楷記三十元鄧餘美三十元程和泰三十元源順福二十四元日升恆廿元劉堯臣廿元茂和老號十五元梁澤禱十五元普和洋行所好齋德生義義興合升豐泰恆裕公源記陳心池義利隆福勝隆劉三盛齊同源以上十二户每捐十元萬隆安怡昌號上利懋趙源泰以上四户每捐六元郭潤記武林居士曾超然義茂和同興棧崧林氏李樹南馮棟臣仁和長高晴波張勇臣孫樂焜張耀齋關飭如汪怡祥以上十五户每捐五元同濟堂黄春山以上二户每捐四元梁茂昌黎禮甫區靄如譚廣濟余月樵余和穰以上六户每捐三元譚業卿莊張氏完愿子馮錦帆鍾鵠田許壽卿李績臣利昌發泰昌隆張近光趙寶軒王光萬李元安黄文威以上十四户每捐二元譚翊宸胡月池計有餘李靄之梁榕先張昭序以上六户每捐一元晋公濟堂一百廿元萃學耕堂九十五元以上二户永興和寶號經募 
[上海四馬路浦灘文報局經收廣東廣西賑捐六月下旬清單]  
　　廿二日無名氏二元常熟喜秀女史五元尉善記虚對開一個吳振記聽濤山舘各一元陳樸卿先生瞿姓醫金四百文謝姓醫金一百文○蘇城陸義經一百元曹子蕃十元松江張湛如一元廣昌和楊玉山各半元同里知非客英洋四元本一元○常城張慕申字一百零九號單貽經堂廿四元韞記祈冥福無名氏代夫子祈冥福二户各十元元記仙記儀記三户各一元共洋四十七元○梁溪如氏一元○武陽保嬰局募申字一百十號單生孫堂薛五元求安居福安堂二户各三元劉引翊劉三秋各二元共十五元○江陰趙仁泰昌募居易堂十四元錢七百廿文王復盛劉三友各一元春源店錢一千文湯品生錢五百文合洋十八元蔣成之周雙全銅洋各一元○蘇城潘二百元○硤石不敢居士募滬字三百六十五號册乾益昌二元久大謹吉各一元五常子存仁堂李恆茂愼遠堂萬清舫朱庭選四知氏洪昌坊徐荆齋九户虚對開各一個無名氏史升堂恆趾堂施蘭署堂四户各二角朱蘭洲六百文錢世修聽香書屋錢衙五百文共洋六元虚對開九個錢二百六十八文○資善堂念元隱名氏十元力不從心人六元壽春室無名氏各二元○常熟信泰典募守心居無名氏吳冠亭吳文越四户各一元鄒芸閣錢五百文戴奎許兆烈錢各三百文許品山吳從文汪煥彩程夢霞吳竹畦五户各二百文朱秉衡金芙江李玉聲各一百文共洋六元錢一百七十○耕經小墅四元漴河能自强齋主求妻病愈五元○廣西撫憲張前尹憲周尹憲沈墊撥賑欵京平三千兩合收規元三千零四十五兩○秦潤記五十元寄硯齋十元企記兩元○楓經畢庭照募申字一百十一號單畢王氏求病速愈三元畢庭照隱名子各二元謝恆照一元杮葉山人郁肯記李美釗知是居四户各半元三餘合錢五百文無力子孩童節省糕錢不留名松江楊熙范春山洞庭山陳宜京程石康六户各二百文楓經盛漢熊一百五十文陳春泉無力人藩記各一百文張大五十文共合洋十二元○陳耘士求免悔氣黄廣豐老恆豐三户各二元無名氏得子三元○本日共收規元三千零四十五兩本洋六元英洋五百四十五元虚對開十元銅洋二元錢九百三十八文 
 
 
 

Page 10

 
 
   
 
 

Page 11

 
 
[光緒十一年六月十六日京報全錄]  
　　宫門抄○上諭兩道錄前○發抄旨四道○豫撫鹿奏恭摺交卸撫篆日期摺○又奏委署司道各缺片○護豫撫孫奏恭報接護撫篆日期摺○署豫藩唐奏恭報接署藩篆日期摺○署豫臬許奏恭報接署臬篆日期摺○前湘撫龐奏調署知府片○大臣清奏循例具陳摺○又奏添補耕牛片○江督曾奏請議卹片○將軍希等奏巡邊回省日期片○署湘撫龐奏委護道篆夾片○六月十六日理藩院鑾儀衛光禄寺正白旗值日無引見○奕年假滿請安○裕昆謝授河南河北道恩○王先謙謝授國子監祭酒恩長順請假十日○召見軍機醇王裕昆○發抄岑毓英奏記名提督吳永安署昭通鎭記名總兵覃修剛署普洱鎭奉旨兵部知道欽此○又道員陳席珍等辦理轉運等局務奉旨旨知道了欽此○又請將瘴故之已革副將蘇成林等分别議卹奉旨蘇成林等均着開復原官與李成等分别從優議卹該部知道欽此○奎斌奏題奏道岳壽署歸綏道奉旨吏部知道欽此○○頭品頂戴調任陜西巡撫河南巡撫臣鹿傳霖跪奏爲恭報微臣交卸撫篆起程日期恭摺仰祈聖鑒事竊臣於五月十六日接准五月初十日吏部咨開光緒十一年四月二十九日内閣抄出二十六日奉上諭鹿傳霖奏遵旨陛見請催調任撫臣迅速赴任一摺前有旨令邊寳泉俟鹿傳霖到任後來京陛見鹿傳霖現須交卸起身河南巡撫着孫鳳翔護理欽此等因當卽欽遵轉行擇於五月十八日派委開封府鞠捷昌撫標中軍叅將穆特布將巡撫關防並王命旗牌書籍文卷等項齎送護理巡撫臣孫鳳翔接收任事臣卽於是日交卸二十一日起程北上趨叩闕延跪聆聖訓所有微臣交卸起程日期理合恭摺具陳伏乞皇太后皇上聖鑒謹奏軍機大臣奉旨知道了欽此○○鹿傳霖片再布政使孫鳳翔奉旨護理撫篆所有藩司缺循例委按察使唐咸仰接署臬司遺缺查有彰衛　道許振褘勤政愛民勇於任事堪以委署遞遺彰衛懷道員缺查有候補道黄振河循謹老成辦事精細堪委接署除分飭遵照外謹會同河東河道總督臣覺羅成孚附片具陳伏乞聖鑒謹奏軍機大臣奉旨吏部知道欽此○○護理河南巡撫布政使臣孫鳳翔跪奏爲恭報微臣接護撫篆日期叩謝天恩仰祈聖鑒事竊臣於五月十八日承准撫臣鹿傳霖行知准吏部咨光緒十一年内閣奉上諭河南巡撫着孫鳳翔護理欽此等因知照到臣並准將河南巡撫兼提督銜關防一顆曁王命旂牌書籍文卷等件派員齎送前來臣當卽恭設香案望闕叩頭祗領任事伏念臣猥以菲材渥膺寵遇前權漕篆已深非分之慚回莅豫藩未效涓埃　報兹復仰荷恩綸護理撫篆雖本省情形近已粗悉而封疆任重深懼難勝循省私衷益形兢惕臣惟有勉竭駑駘力圖報稱於察吏安民練兵籌餉地方營伍一切應辦事宜實心經理不敢以暫時權攝舟涉因循以冀仰答答厚鴻慈於萬一所有微臣接護撫篆日期並感激下忱除恭蔬題報外理合繕摺叩謝天恩伏乞皇太后皇上聖鑒謹奏車機大臣奉旨知道了欽此○○二品銜署理河南布政使按察使臣唐咸仰跪奏爲恭報微臣接署藩篆日期叩謝天恩仰祈聖鑒事竊臣於十一年五月十六日按奉調任撫臣鹿傳霖飭知以藩司孫鳳翔欽奉諭旨護理河南巡撫所遺藩司印務委臣署理十八日准護理巡撫本任藩司孫鳳翔將印信文卷移送前來當卽恭設香案望闕叩頭祗領任事伏念臣西粤庸材知識謭陋忝陳臬事未效涓埃三綰藩條彌增惶悚惟有嚴考核而求吏治愼出納以重庫儲一切應辦事宜隨時禀承護撫臣認眞辦理斷不敢以暫事權篆稍涉因循用答高厚鴻慈於萬一所有微臣接署藩篆日期並感激下忱謹繕摺叩謝天恩伏乞 
謹奉軍機大臣奉旨知道了欽此○○二品頂戴署河南按察使彰衛懷道臣許振褘跪奏爲恭報微臣署理臬篆日期叩謝天恩恭摺仰祈聖鑒事竊臣於本月十六日接奉調任撫臣鹿傳霖行知以現委臬司唐咸仰署理藩司遞遺臬司印務札委臣接署於十八日准臬司唐咸仰將印信文卷移交前來臣當卽恭設香案望闕叩頭祗領任事伏念臣章江下士芸館庸材何恩寵於分巡無涓埃之寸效去歲法司暫攝律意初揞今兹臬事重權官箴加惕查中州有地大物博之號臬司專詰奸禁暴之條風紀所持將何以澄清吏治獄囚宜愼將何以仐恤民生如臣檮昧深懼弗勝惟有一切禀承撫臣悉心經理不敢以暫時攝篆稍涉因循以兾仰答高厚鴻慈於萬一所有微臣接署臬篆日期並感激下忱謹繕摺恭謝天恩伏乞皇太后皇上聖鑒謹奏軍機大臣奉旨 
知道了欽此○○龎際雲片再長沙府知府萬鵬奉旨升授安徽鳳頴六泗道所遺篆務應行委員接署該府爲省會首郡政務殷煩且時有發審案件必湏幹練有爲之員方期經理妥協查有常德府知府劉燡實心任事著有政聲堪以調署其常德府印務查有候補知府裕慶精明穩練堪以署理據藩臬兩司會詳前來除批飭遵照外理合會同署湖廣督臣卡寳第附片具奏伏乞聖鑒謹奏軍機大臣奉旨吏部知道欽此○○奴才清安額爾慶額跪奏爲循例恭摺具陳仰祈聖葢事竊查科布多屯田每年均係春雪消化時耕種今當雪化地氣開通十屯地仍照舊章將屯倉所存小麥大麥青稞三色耔種共動用七百石分種十屯均於本年四月十五日陸續耕種完竣合將動用耔種分種十屯各數目另繕清單恭呈御覽謹恭摺具陳伏乞皇太后皇上聖鑒謹奏軍機大臣奉旨户部知道單片併發欽此○○清安等片再查科布多所設粮地十屯每屯額設耕牛五十六條十屯地共牛五百六十條如有倒斃向由塔爾巴哈台領取歸入科布多官廠牧放以俻添補前因同治四年塔城變亂後無處領取經前任大臣奎昌等奏請按年由科籌出銀三百兩以俻添補倒斃耕牛之用等因具奏奉旨允准歴經辦在案兹據管理屯田叅將德春等報稱上年大旱雨少草木不萌兼因連年瘟㾮流行以致屯田耕牛被染時疫陸續倒斃甚多兩年以來共倒斃牛三百零一條下剩牛二百五十九條不敷耕種禀請添補呈報前來奴才等當即親往牧廠查騐寔因被瘟倒斃數目相符伏思此項耕牛亟應早爲籌補現值屯墾之際若不設法添補誠恐有悮耕種奴才等擬將宫廠現在牧牛七十五條再復購買犍牛二百五十條前後共牛三百二十五條内除自九年秋季起至十一年春季止共四季每季借用祭牛五條共撥補借用祭牛二十條並添補被温倒斃牛三百零一條補足原額外所餘牛四條仍交官廠牧放此次購買犍牛二百五十條每條按照歴次奏准巿價銀十二兩共銀三千兩現因科城庫欵支絀擬請暫由科城街巿鋪商借墊一俟各省欠欵解到卽行提撥歸還統俟造報再行核銷謹將屯田耕牛被瘟倒斃並購買添補數目緣由理合附片具陳伏乞聖鑒謹奏軍機大臣奉旨覽欽此○○曾國荃片再長江水師提標中軍副將唐敏義前因籌辦江海防務當經檄調該副將統帶大通金陵曁本營哨隊杉板齊紥鎭江防次部署戰守事宜數月以來晝夜操防不辭勞瘁以致感受風塞觸動舊傷在防病故准長江提督李成謀咨請奏卹前來臣查唐敏義從前迭立戰功洊至今職此番調辦防務深資得力竟因積勞病故殊堪憫惻合無仰懇天恩俯准勅部將提督銜記名總兵借補長江水師提標中軍副將唐敏義照軍營積勞病故例議卹以慰幽魂除飭取履歴咨移部科查核外謹會同長江提臣李成謀附片陳請伏乞聖鑒訓示謹奏軍機大臣奉旨着照所請該部知道欽此○○希元等片再前因吉林地面遼闊經奴才希元商由奴才恩澤前往西北一帶點騐隊伍用肅捕務已於本年四月二十二日附片奏明在案奴才恩澤卽於是日携帶令箭輕騎減從由省起程馳赴西路直扺威遠堡邊門復向北周歴各邊巡至長春廳繞赴正北一帶村鎭凡經過各處駐紥練隊均卽悉心校閱詳加點騐隊尚整齊馬亦臕壯間有疲敝兵丁隨令革除挑補務期一律精强俾收貫效並督飭各隊將弁訪拿逃匿盜匪當據該弁兵等於各處先後搜獲著名盜匪九犯訊明後隨卽請令正法梟示以昭炯戒仍嚴飭各汛隊兵認眞巡緝總期有犯必獲俾肅捕務而安閭閻奴才恩澤查閱畢卽於五月十五日回省謹附片陳明伏乞聖鑒謹奏軍機大臣奉旨知道了欽此○○龎際雲片再接准部咨湖南衡永郴桂道蔣啓勛奉旨開缺送部引見自應委員接替以便蔣啓勛交卸起程查有衡州府知府翁曾桂精明穩練堪以就近兼護除檄飭遵照外理合會同署湖廣總督臣卞寳第附片具奏伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十一年六月十七日京報全錄]  
　　宫門抄○上諭兩道錄前○署湘撫龎奏茶厘擬請仍照舊抽收摺子○大臣左等奏設局採米平價接濟夾片○直督李奏購地置勇夫義塚夾片○閩督楊奏請補水師叅將摺子○江督曾奏請優卹夾片○大臣文等奏請恩施給奬翎枝摺子○六月十七日吏部翰林院廂紅旗值日無引見○閻中堂耆齡各假滿請安○孫毓汶謝在總理衙門行走恩○伯王明安各請假五日○耀年續假十日○召見軍機○○頭品頂戴署湖南巡撫調補廣東布政使臣龎際雲跪奏爲湘省茶厘體察情形碍難議加擬請仍照舊章抽收以顧餉源而恤商情恭摺仰祈聖鑒事竊以籌餉之道皆欲加增有以減爲增者招之使來也有欲增轉减者望望然去也此中權衡不能不詳加體察斟酌盡善臣前准部咨籌餉開源第三條整頓茶課一節或照甘肅茶封之例每五斤徴銀三錢就園户徴收或照甯夏延榆綏等處辦注於産茶處所設局騐茶發給茶照每百斤共徴銀三兩力錢經過内地關卞另納厘稅或于産茶處所騐茶發給茶照旣完厘三兩九錢再倍收三兩九錢前後共銀七兩八錢向之一切雜費悉予豁除等因不拘一格因地制宜實深欽佩當經轉飭司局核議遵辦去後兹據署布政使孫翹澤會同總理厘金局署糧儲道但湘良詳稱湖南産茶之區向以安化紅茶爲大宗其餘巴陵等縣均視安化茶價低昂爲長落從前園户採摘出售就安化紅茶而論每百斤約值錢四十餘串近已遞減至三十串上下而應納山主之地租倩人採曬之工資則不能省若再昭甘肅茶封之例每五斤徴銀三錢百斤卽應加銀六兩耗愈多而利愈薄則園户均將視爲畏途矣議者又謂不妨於出售時略昂其值仍於園户無損不知洋商旣多方抑價商販又孰肯增加此加收園户之難也至商人開莊買茶在安化採辦者湖南向章每百斤先徴稅一兩二錢五分抵江漢關又徴稅一兩二錢五分共徴銀二兩五錢再加入成本曁水陸運費等項合計約需銀二十餘兩今若加增三兩九錢經過關卡仍須另納厘稅或統共徴銀七兩八錢合之成本運費每百斤將需銀三十餘兩在通商時每百斤尚可獲價四十餘兩近則減至二十餘兩及十七八兩不等商販惟利是圖若成本重而售價低勢必羣焉裹足此加抽商販之難也統計　省茶厘一項每年約共收銀四十萬兩上下向以安化設局專抽茶厘其他處所産者均就附近各局完繳而安化一處又准照一兩二錢五分之數於省城總局先繳預厘從前此項預厘可提前先收銀五六萬兩本年新茶上巿完繳寥寥細加查訪各商販因聞有加厘新章遂懷觀望不肯入山收買是欲加之課尚未舉行而有著之厘頓形减色體察情形實難議加擬請仍照舊章抽收該司道詳請具奏前來臣查核所詳均係實情縱不能增不能不防其减當與該司道商議由局出示曉諭湘省茶厘現仍其舊以袪衆疑近來月餘始據各商販陸續入山採買然局中僅收預釐三萬餘兩部臣際此時艱殫竭血誠如外　能多收一分卽可添餉一分固臣之所大願無如湘省園户商販情形如此恐無益而轉有損似不能不照舊辦理以顧餉源而恤商情其餘部議各條但所能行必竭力遵辦除另行分别覆陳外所有湘省茶厘碍難加收緣由謹會同署湘廣督臣卞寳第恭摺具奏伏乞皇太后皇上聖鑒訓示謹奏軍機大臣奉旨户知道欽此○左宗棠等征再閩省山多田少本地所産之米民不敷食向藉上游臺鸞江浙等處運濟溯自通商以來延建一帶産茶日吁外來做茶之人愈聚衆時至春夏轉多入省運米上游之無米運省中來已久現值兵勇雲集食指更繁若不設法招徠夏間青黄不接民食軍糈大爲可慮江西之米先經奏明採辦嗣因山路崎嶇轉運非易閩地潮濕消耗尤多體察情形祗可暫備不虞未便常資接濟刻下海運漸通商販絡繹而至亟應源源購辦期無缺乏之虞臣等公同議擬在於南台設立官米局派委海防同知羅大佑候補通判方祖蔭候補同知包容浙江候補知府郭式昌會同辦理嗣後米船入口中局平定巿價量爲收買城鄉各舖願赴官局領買者准予發兌推陳易新隨時酌留儲備以供軍食在公家籌墊價值不過一次而轆轤周轉巿儈已無可居奇商船隨到隨卸且得現銀自更樂於販運軍民均有裨益現已開局舉辦據福建善後局司道詳請奏咨前來除咨部查照外臣等謹附片陳明伏乞聖鑒訓示謹奏軍機大臣奉旨户部知道欽此○○李鴻章片再銘軍前屯青縣興濟鎭於光緒六年購置該縣監生劉繼周通運租地二十六畆一分一厘作爲病故勇夫義塚以免暴露而恤軍士據青縣知縣包增澍查明每年每畝徴租四分二厘井徴銀一兩九錢六厘六毫請自光緒六年除租照例造具清册由藩司核轉前來除清册送部外理合附片具陳伏乞聖鑒勅部查照謹奉軍機大臣奉旨户部知道欽此○○帮辦軍務頭品頂戴閩浙總督臣楊昌濬跪奏爲遴員請補外海水師叅將員缺恭摺仰祈聖鑒事竊調補福建水師提標中軍叅將夏國安現經具報病故所遺該叅將員缺係外海水師題補之缺准到兵部咨第二輪第四缺應用儘先人員行令迅揀合例人員請補等因伏查是缺叅將駐紥厦門爲水師提標各營領袖必須精明幹練之員方足以咨治理臣隨在於閩省儘先水師叅將班内詳加遴選如名次在前之儘先叅將吳進陞患病回粤調治久無下落趙成美仿照改水例辦理尚未給咨晉引均未便遷就請補外惟查有花領副將銜劉閩儘先補用水師叅將王世明年四十三歲湖南湘鄉縣人由武童隨軍剿匪著績㴲保花翎儘先遊擊旋於蕩平金積堡賊巢並剿辦回匪出力各案内保奬同治十年十月初三日奉旨着免補遊擊以叅將儘先補用並賞加副將銜欽此光緒四年間經前督臣何璟彚案奏准留於閩省水師補用嗣於改用水師案内試騐期滿給咨送部引見光緒八年六月二十一日奏准發回原省照例用京旋到省考騐收標咨准部覆註册應以改用水師引見之日作爲儘先日期挨次序補該員久歴戎行忠勇奮發講求水務鎗炮素嫻歴任水師提標管帶練兵現署是缺叅將辦理裕如於該處營伍洋面極爲熟悉卽儘先名次亦屬在前以之請補水師提禁中軍叅將洵堪勝任與例相符合無仰懇天恩俯念外海水師員缺緊要准以該叅將王世明補授水師提標中軍叅將於營全洋防均於裨益如蒙俞允查該員於改水案内業經給咨引見且未屆滿三年應請毋庸再行送部除飭取履歴另咨外臣謹會同福建水師提督臣彭楚漢合詞恭摺具奏伏乞皇太后皇上聖鑒勅部議覆施行謹奏軍機大臣奉旨兵部議奏欽此○○曾國荃片再管駕飛霆砲船升用守備留閩補用千總陳錦榮由閩廠水師學堂出身嗣復派赴建威揚武等練船游歴中外同治十三年日本事起隨赴台灣防剿光緒二年委駕虎威砲船調守北洋復調管飛霆炮船六年調回南洋操練籌防積勞成疾竟於正月十七日病故臣查該管駕平時於駕駛操練事事躬親歴次派防南北洋各口甚爲得力今積勞在防病故殊堪憫惻合無籲懇天恩俯准勅部從優議卹以慰忠魂而昭激勸謹附片具陳伏乞聖鑒訓示謹奏軍機大臣奉旨着照所請該部知道欽此○○奴才文緒禄彭跪奏前保剿滅全股首要出力員弁仍懇恩施給奬翎枝以示鼓勵恭摺仰祈聖鑒事竊上年十一月間奴才等遵旨酌保剿除逆首王端芢等全股要犯異常出力敎習營員開單請奬一摺欽奉上諭允准在案今准兵部咨稱此案剿辦竄匪出力各員奏請分别准駁等因抄單咨行前來奴才等查部咨單開各員除復准外所有五品銜卽補驍騎校敎習常青保以無論班次儘先補用核與定章相符照准外其請戴花翎應行撤銷保以驍騎校卽補五品頂戴敎習披甲馮殿甲張鵬翺六品頂戴敎習前鋒常明披甲恩喜鳳歧七品頂戴敎習披甲成喜以上六員核與定章相符照准外其請戴藍翎應行撤銷佐領藍翎祥凌請換花翎應令另核請奬記名驍騎校常興以應升佐領卽補係属越級改爲補缺後以防禦卽補自應遵照辦理惟查此股逆首周元得等率黨七十餘名經呼偷貝爾擊竄之後尚有五十餘名直撲省城勢甚猖獗若非該營員敎習等帶領練軍爭先奮勇四面圍剿追緝立將逆首周元得王端芢生擒及夥犯三十三名訉明正法未容一名走脫難免不少有竄逃再煩兵力核其沖鋒冐鏑不顧身命無異戰功迥非尋常勞績情形已在聖明洞鑒之中尤非奴才等所敢鋪張冐濫也前經酌保因該敎習等首先出力請奬官階翎枝寔不爲優况有調江敎隊三年之勞其祥凌僅請換戴花翎常興係達呼爾人並無應升防禦之缺前請俟補驍騎校後以應升佐領卽補亦非越級奴才等未便因經部駁使異常出力員弁有所向隅惟有仰懇天因俯念股匪首要剿除凈盡准將該敎習常青等仍遵前旨給奬翎枝常興仍俟補缺後以佐領卽補以示鼓勵之處恩典出自鴻慈奴才等爲激勵練軍振興士氣起見是否有當理合恭摺具奏伏乞皇太后皇上聖鑒謹奏軍機大臣奉旨兵部議奏欽此 
 
