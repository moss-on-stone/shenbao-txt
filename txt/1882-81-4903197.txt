# 1882 - 81 - 4903197

 

Page 1

 
 
[縮本佩文韻府出售] [  點石齋主人啓]  
　　康熙四十三年聖祖命廷臣在武英殿開局刊定佩文韻府越八年告成都爲一百零六卷計頁一萬八千有餘誠韻學之大成藝林之珍帙也維時刷印無多各直省士人艱於購置於是廣東江西先後翻刻其中烏焉帝虎訛舛滋多而江西板爲尤劣廣東板雖稍勝一籌然現在坊間出售第部價洋尚須五十餘元寒素之儒奚能家置一編晨夕觀玩且卷帙太繁凡舟車携帶以及芸窓披閲亦覺　事本齋因於前年夏間願出重價特在都中購得殿板初印者一部帶歸齋中用石印照相法照成縮本初擬寒暑一週當可工竣豈意原書内墨之濃淡尚有參差字之筆盡容有斷缺蓋就書平視原屬渾成一經縮小便難爽目因又出資延友不限工程務須逐字詳加潤色甫於今正印就披覧一過覺本齋所印各書當以此最爲清晰工　區區之心似可謂毫髮無遺憾矣至於紙張之光潔裝潢之清雅固當有目共賞待無贅　現准於二月十六日出書每部訂成十本貯以巧式木箱並附外洋大顯微鏡一面以便檢查時持以照閲統收價洋十六元正蓋不欲居奇特以公諸同好耳惟此書太覺煩重是以照印不多遠近諸君尚祈早來購取本埠則仍在申昌書畵室發兑各外埠之賣申報人處亦可價購也此佈 
[論中國開煤之益]  
煤之爲用大矣哉泰西各國以及日本者賴煤力以造機器製輪船行火車以致富强而中國向來於此舉闕如卽偶有開掘之處亦所出甚少且不敢明目張胆蓋碍於風水之説有以錮之也自開平之礦旣開而煤之出也甚旺煤之開也漸廣臺灣之雞籠煤久已出名安徽池州亦經開掘湖北亦有議開者而於是紛紛皆以開煤爲事卽有以風水之説進者華人亦漸知其説之不足憑信而毅然决然必欲開礦攻煤以取此自然之利此正中國富强之一大轉機也夫中國之用煤本屬相需孔殷近來輪舶飛行機器畢作需煤日見其多於此而曰不必開掘煤礦其將何以立説乎中國倘不自開煤礦則凡有需煤之處必將購自外洋無論其價值之貴水脚之鉅不能合算卽曰可以合算而幸而太平無事則自可向外洋購煤雖使中國銀洋流出外洋其害尙不甚大設或有外侮之來不免於兵戎相見則萬國公法凡兩國搆釁之事他國不得接濟軍裝煤爲軍裝中所應用之物勢必無人焉敢於接濟然則中國而有兵事將從何處購煤乎夫無煤則輪船兵艦悉成廢物他國自開煤礦以本國之煤濟本國之軍取之無禁用之不竭而中國以不自開煤之故動輒借資於人至於將伯無可呼其勢不且坐困耶故當開平一礦初開之際論者卽爲中國額手稱慶以爲自此而後中國可惟有恃不恐不受外國之挾制矣煤之出於此也或有盡時然據聞開平煤礦可開者尙多卽如現開之地倘能運轉便易每日可出煤千墩可以開至六十年之久設近處旁攻則所開益廣所出僡多不特藉以爲各口輪船之用及機器製造之需而且尙有盈餘可以轉售於他國現在各國輪船往來於中國者何限其所載之煤或僅足敷來而不足敷往必在中國購煤以備添用近來各輪船在中國添裝之煤仍係洋煤之預運至華者復以售之外洋輪船故外國人獨擅其利而於華人無分焉若中國出煤旣多煤價必賤較之外洋之煤其水脚裝運之費已先省矣外國人見中國之煤價旣不大物亦合用自必競相購賈於是外洋之銀洋可以收之於中國然則中國開採煤礦其益豈有窮哉或者謂開煤之舉中國向未興辦亦未見因此而益貧現在亦旣舉行崦亦未見其因此而益富又何事紛紛興作爲不知持論者必就時勢以立言今日之時勢豈猶是拘守成見之時乎向者外洋輪船罕至中國中國更無自用輪船之事機器製造一切均無所見聞故不妨因陋就簡今則中外一家四海之大猶庭户然有非輪船不可者卽或有兵戎之事亦非兵艦水師不爲功卽製造槍砲亦不容緩在在漸有泰西之風皆不能不賴煤之用譬如上古未有火化茹毛而飲血今旣有烹調之法人其肯以毛血爲甘者乎未有宫室这時穴居而野處今有輪奐之富人其肯以巢窟爲安者乎儒林外史言此時旣行科舉則卽當以科舉爲行道之根基卽使古人而生於此時亦將爲舉業以爲用行之本此言雖屬笑談然亦似近理識時務者爲俟傑而顧可以成見自封耶總之中國而来與西人通商卽不開煤礦不過棄貨於地殊爲可惜而尙無大害旣與泰西各國通商互市則先當自謀富强乃爲上策如仍泥於成見而於開煤之舉有所淆惑則設有不靖旣不能購之他國又不能由本國濟用其害實不勝言此固所關乎大局者至要不可不先事預籌也泰西各國以煤鐡致富强蓋以自然之利取之無窮故也中國近年亦以開礦爲當務之急吾知富强之基在此而泰西各國將不得獨檀其利矣尙其愼始以圖終也哉 
[俄國鐵路近聞]  
　　外國新聞帋云俄國擬欲造一鐵路由俄京直逹琿春名曰俄國太平鐵路查此路約有一萬伐斯脱伐斯脱乃俄國里數之名其遠較美國舊金山至紐約之路兩倍有餘論者以爲此路太遠工程浩大經費不貲恐此時未能興功聞刻欲另取他道由阿皮河至黑龍江此路計二千七百伐斯脱似爲較省如可成功則往返殊形便捷也 
[華盤行程]  
　　近聞香港信息言招商局之美富輪船已於本月初六日在香啓輪駛回上海云 
[港事瑣事]  
香港西字報言前月二十九日有日本輪船名粗姑白干駛往香港先放炮念一門以敬禮香港炮台上亦放炮念一鬥以答禮焉該船又放炮十五門以禮英國水師提督又放炮七門以禮德國兵官英提督及德兵官亦各放炮以答之是日又有德國輪船名阿鱗皮亞由安南之西貢駛行來港云於二十三日海中見有華人遭風壞船而據船板浮沉待救者該船卽救之上船計其四十一人據云該船卽在是日上午遭風失事而當日卽爲救起亦不幸中之幸也該輪船在海面駛行聞亦頗受風浪驚嚇云又言前報稱日本使臣伊多前往外國兹悉伊君已到香港卽日將附法公司輪船前赴外洋其往外洋何事則亦不得而知也 
[津事傳聞]  
　　天津西人來信言前者津郡曾有創造馬路之説刻聞此事恐不能舉行矣其何以停止之故則硃無從揣測也 
[載來滬]  
　　怡和洋行之順和輪船於衩六日由津回滬帶有氷塊三十墩其氷皆厚一尺餘闊二尺餘蓋因上海去冬無氷故載　以備用也　在該船泊　公和祥碼頭裝載製火藥之機器擬運往天津緣天津欲增設火藥局　　 
也又有鐵路所用之鐵條四千條亦由該舟裝運赴津機器鐵條本由他船自外國載來者今特由順和船載去耳 
 
 

Page 2

 
 
[竊衣街]  
鄂省武漢三鎭邇來增開浴堂數處元實節後下碼頭周家巷浴堂忽有一客浴畢出池到所坐處驚呼皮袍失去該堂倌詢其式様四下尋視不見知已出門卽追尋至郭家巷遇一人衣履不符認明贓物卽行扭住其人以犬言恫喝幾被反制聽其語音係武昌府咸寍縣人狀類粗工年未　十幸失主謂衣袋中有臘月某店節帳一帋搜查果得該竊無可强辯當將其上身衣服剥盡反接其手羣執篾片責打至於血痕徧體再繫以繩索驅遊通鎭上下街道令其自喊何姓何名籍貫何處爲竊浴客衣服至於如此他人不可學我等語如停喊卽以鞭撻從事云 
[捉拿花賭]  
　　漢鎭於　月三日夜間有循　坊委員巡至陞基巷上首夾街巷内聞一家人聲喧閙停轎飭查知爲妓館賭博當獲住與賭者八名訊知都係店舖中人尙須審問發落惟據聞有人給差役錢數千卽得釋放云一 
[鄂省氣候]  
　　鄂省一帶新正甚屬和暖宛如二月天氣念七八九等日燠熱更甚數日間桃緋柳黛到撩人向晚蛙鳴不絶行人有御夾衣者夜來昏黑無星有時微雨霏霏日間仍紅旭照耀至二月初一日起風天風天氣於是較冷矣江水則邇來有减無漲云 
[雷乃發聲]  
杭垣去冬晴旱燥烈新年來又復春晴匝月兼以天氣和暖是以遊春士女較爲有興若城内之城隍山梅花碑等城外之松木塲天竺孤山等處裙屐簪裾風流雲集然遊客雖多踴躍而農夫日切隱憂蓋以田中豆苗等出土者僅皆寸許若再半月無雨則春收將絶望矣上月二十七日天氣陡增炎熱鬱蒸之氣頗似梅夏廿九日其熱更甚南風更競行道之人皆脱巾搖扇而用力作工者無不袒裼裸裎從事至晚天色陰晦風亦轉南爲北更初則急雨驟來屋瓦有聲檐溜漸亦作響迨三更時則雨聲更急電影穿窓金光閃處卽有雷聲隆隆從地而起聲不甚厲　餘韻甚長然一嗚之後卽不復震此爲杭垣今歲之第一雷聲也是夕雨勢淋漓直至天曉雖不能旣霑旣足而桑麻豆麥之屬已無不知渴者之甘飲矣至初一日天明雨止晴光已露乃半點鐘許又見天轉陰晦黑雲如墨一時居室中頓覺昏暗居民咸相猜異約半時許始漸開霽依舊晴暾朗照矣 
[章氣候]  
　　章門自元宵以來天氣晴朗日漸和煖旬日間居人由裘易棉又易棉而夾有科頭握扇者而一經行動猶汗涔涔下至市井操作輩則大都袒裼從事矣人謂燥熱過早恐生疫但按之節令春分已過正當日麗風和尙不得謂爲非時惟去冬雪澤旣稀春來又復少雨田疇龜　轉瞬清明卽應播種農民未免望澤急切耳 
[蘇台雜説]  
　　蘇垣邇來火災疉見人以惶惑皆疑匪徒放火謠言四起前蓮目巷所獲之長興人縣署訊係偷柴被捉已枷責示衆矣昨道前街油店門首有一人以燈籠一盞内置燃火草把一個安放油桶之旁當被該店中人看見喝拿其人飛奔逸去今吉利橋一帶店舖會詳夜間添設民更未知是舉果成否○蘇垣有某甲者貧無賴性頗狡黠好賭博賭塲中居龍斷焉近年賭禁極嚴甲歛形匿迹生計益窘聞炎警疉起頗思染指又懼爲官役所獲求利而反遭刑一日隣巷火起心生一計備囑其子携之同行及至火處見一大家有衆親友方倉皇入救甲素知其家係富商兵燹後操奇計贏貲累萬金兼悉其家世親戚遂溷入其門急趨内室謁見某商之妻曰親串某姓駭悉貴府被火特以肩輿來迎請夫人速上　門外搶火匪徒甚夥缓則不能出矣如有要件可付我藏轎中某妻倉猝間遂以一拜匣付之急喚老嫗同出某甲復紿之曰夫人頭上首飾須除去轎中尙可帶衣包一兩個速爲拼擋吾喚輿夫舁轎入内恐外面擁擠無駐跡處也遂趨出見旁有竹籃并取之以拜匣置籃内囑其子號泣以行至門外則人聲鼎沸文武員弁曁水龍夫役梭織於途某甲僞爲叱其子也者曰速走速走爾母在後行來其子且泣且行曰吾母不知何處去也官弁見之以爲此必被火之家無需搜索且爲之讓開道路保護出人叢中某甲竟挾拜匣逍遙惟遁聞匣中金銀珠翠價值數百金某姓少間不見人始大悔悟已無及矣噫搶火之中又有騙局婦女輩豈復能防察耶第呸知奸徒驟富將何以消受也○二月初五日胥門内盛家浜有一村女年十一歲手持當票在路號泣有公館某姓詢之云其父出外作工以衣數件遣我進城質錢八百文行至路口爲乞兒搶去觀其票年月錢數俱符當卽向鄰里中公湊出錢八百文遣家丁送歸其家或曰此江北人之故智然事有假亦有眞假者固可惡眞者實堪憐此等事甯失之濫母失之嚴幸匆阻人爲善也○閶門外官河爲商舶聚會之所湖南煤船停泊甚多篙工舵師往往賃屋居眷有湖南人某甲蹴居上津橋下塘一母二女其長女年十八歲稍有姿色日常塗脂抺粉倚門觀玩母亦不之禁有城守營已革兵勇某乙與之認識時至其家本月初一日其母出外燒香歸見其女舌尖被人咬去鮮血淋漓詢之已不能言據聞卽爲某乙咬去然係道途之詞此中情節究莫悉其詳也 
[換信息]  
　　聞護理江蘇巡撫譚中丞將蒞滬上與巴西國喀公使商換條約有今日出轅之信行轅擬設於海運局云 
[車行製衣] 　 
　　本埠之東洋車自陳太守體卹艱苦遇犯衣敞髮長車不堅固等事商免注銷捐照統歸各車行認報捐計删留一千五百號有零然近有違禁者仍須將照扣留數日再行給還故今各車行主商明另自置備號衣務在潔淨將見目前爲之一新殊可觀也 
[失愼未成]  
　　無錫人某姓庽居英租界老閘西首偷鷄橋地方前晚其家之女點燈上樓取線板忽失手遺線板於床下女燃火紙條尋取而火燒及蚊帳女更慌張又將燈盞碰落於稻柴堆中霎時火𦦨昌出樓　幸諸隣集至帮救得息僅受虚驚然則夜間令小兒女獨自携火取物殊非謹愼之道也 
[拐女續述]  
　　昨報列僕婦拐女一節係得之傳聞兹悉其間尙有錯誤蓋所述之某姓係浦東人職員劉樹槐家所失者係其婢女名來須年十八歲於正月間被人誘去初疑傭婦丁朱氏所爲盤問不　報由英捕房包探陳阿九緝獲慣爲蟻媒之姚鄭氏卽常熟三阿姐供認有鄭李氏將來順托我價賣我轉托戎春陽帶來順至湖州雖有受主尙須探聽上海之動靜故未脱手等語隨指提到鄭李氏供稱實係劉家之女傭丁朱氏將來順托我售賣又提丁朱氏盤問初尙不認及令與姚鄭氏當面對質方不能置辯矣非捕房將丁朱氏鄭李氏姚鄭氏等解至會審公堂訊理劉樹槐遣范某爲抱遞禀請追姚鄭氏供我雖收接該女並不知爲誘拐者今求交保容卽往湖州領還來順鄭李氏丁朱氏均俯首無詞包探陳阿九禀稱此案緝得下落問諸姚鄭氏便直認不諱並無推諉云陳太守飭將姚鄭氏等一併交官媒看管論令原告於晚堂候訊 
[違禁判枷]  
　　英界會審公堂據包探姚阿二禀稱在路遇見一人肩挑耍貸担内有春宫片甚多因係禁物拘之送案其人山東人名董思元請辦董供實不知此等畫片干禁以後不敢再賣求恕陳太守判董荷枷半月發頭門示衆春宫片盡行燒燬餘物封存俟期滿開釋時發還 
[車夫滋事]  
　　英捕房華捅赴會審公堂禀稱煥記磗行雇江北小車十餘輛裝運磚瓦送往坭城外鄭玉林木作作内管工人王永奎徐瑞亭等喝令車夫推進屋中卸貨而車夫張江羣等不允仍卸於門外以致爭毆等語管工人王永奎徐瑞亭同供令車夫將窰貨推進不休且敢逞兇被毆受傷請騐車夫張江羣等八名同供當與管工人口角時適其新砌之墻坍下彼被壓傷我等並未肆毆况張江羣亦有傷陳太守謂揆度情形曲在車夫况王永奎等傷痕屬實著王等自投醫院醫治並於禮拜三邀同作頭鄭玉林候質車夫等着卽管押其間之張江羣旣稱亦 
 
 

Page 3

 
 
[經受傷飭送至醫院看治]  
[送兒請辦]  
　　浦東人楊金氏投英界會審公堂訴稱兒子楊勝榮與媳時常吵閙是以媳回高橋鎭之母家詎我索妻胆敢將我拖扭我忿極故以之交捕請辦楊勝榮供我母向居上海我與妻住浦東鄉間兹久在我母處因近清明我招妻回家祀先母親不允而令媳回母家母親復將我申斥略答數語自知該死只求施恩陳太守飭將楊勝榮暫押論令楊金氏於三日内同媳到堂候斷 
[吞烟類誌]  
　　法租界西馬路有天德生藥材店雖已掛牌尙未交易店夥朱杏園者係寍波人年二十三歲憑友薦到該鋪爲切藥之夥聞於新正月望後進店本月初八日早不知因何事私自出外購阿芙膏吞下回至店中同伴見其神色有異問知吞烟遂報法捕房送仁濟醫館施救不及卽於初八日下午斃命該醫館因是人由法捕房送去卽通知法捕房無如死者滬上祗有遠房族人其家在寍波無人肯爲報縣而醫館中亦不便將屍身久擱不知將如何了結出又該醫館於初八日三點鐘時復據三馬路某姓舁送一中年婦人亦係吞烟求救經醫生驗得爲時已久不能救治着令舁回據稱旋卽殞命云 
[愼刑説]  
　　嘉慶十二年十月庚寅御製明愼用刑説曰道德齊禮聖王垂教之本意也齊之以刑聖王不得已之苦心也代天子民者君也爲人君止於仁止这義蓋言一切用人行政除暴去殘皆仁心所流露也君爲衆父億兆皆吾赤子豈不欲其生而必欲置之絶地哉誠以良　不同干名背義作奸犯科之徒非刑不能齊之耳而用刑之大旨不外乎明愼明者知其事之原委察其情之眞僞兩造旣備虚衷聽斷如日之光不遣幽瞎犯法者甘心認罪受害者了無嗔怨此明之功效出愼者胞與爲懷豈可任其殘賊哀矜勿喜一死不能復生一字無虚始可定案片言不實勿厭重推總欲吾心毫無疑竇則情眞法協如衡之平焉有輕重倒置此愼之功效也我朝立法至爲詳備凡一罪囚必經數次覆勘始定爰書在宫者皆得預議至於情實重犯尙候勾到有一綫可寛改入可緩視前代設鎭撫司習用非刑草菅人命者眞天淵之隔矣人心日流日下犯法者多案牘紛繁詐僞百出問刑有司憚於聽訟漸至潦草隨意不能虑衷延納反覆推求遂令奸詭者漏網懦弱者罹罪健訟者逞刁覆盆者難雪皆不能明愼之所致也朝審爲恤刑大典誠兼聽並觀盡美盡善之良法在京則大學士九卿科道在直省則督撫藩泉道府公同會議雖古之明目逹聰何以踰此哉奈奉行已久視爲泛當旅進旅退無聲無臭靦顔謂毫無意抑罪當情眞間有一二敢言之臣以從緩改實加重辦理爲認眞益增秋肅之氣反失春生之旨所謂北轅適越相去益遠矣夫明生於公公則無私無私始能明愼由於勤勤則不怠不怠斯能愼嗚呼凡百有位皆以明愼爲用公勤爲體庶幾辟以止辟以馴致於刑期無刑鼓太和之元氣　斯世於大同遇可言之時行有爲之績子一人實有厚望焉○十月戊午御製愼刑論曰天道好生然不能尃以以春温而成歲必有秋收以濟之聖王尙德然不能尃用寛柔以治世必設律例以齊之得情勿喜　屬不得已之苦心若鍛鍊羅織斯流爲殘忍暴戾相去愈遠矣世道人心變幻詐僞竟有出於律例之外者必求一至當不易務使生者無憾死者釋恨兩得其平唯視其自取勿以已意重輕曲直自在應念一死不能復生可不愼乎刑期無刑辟以止辟保全良善翦除邪慝誠仁者之用心也弼教化正風俗皆從愼刑始所繫豈淺鮮哉酷吏縱欲亂法以濟其貪王法所必誅由於大不愼也亦有惑於積陰功之見妄談救生不救死之論是誠見牛未見羊矣被害之人呼號悽慘反不加憐憫轉惜頑梗之凶徒是欲積陰功殊不知大捐陰功亦不愼之所致也愼之一字爲明刑之大網豈可玩視人命逞一時之喜怒以致寛嚴失當則民無所措手足冤抑不得伸矣從嚴固宜愼從寛亦宜愼也生者雖可矜死者尤可憫也刑罰不中上干天各水旱災荒皆由此起可不愼歟近日細閲各省招册　心竭慮唯求一是勉於愼刑愛惜民命曷敢稍有忽略乎故著此論以示法司我君臣同折衷於愼庶幾獄訟漸鮮所保全者衆矣○嘉慶十五年十二月御製愼刑續論曰道德齊禮有恥且格聖王治世之大經也三代以　莠民漸多犯法者衆以刑齊之補政令之不足也天道好生　君惡殺推同胞之懹豈忍肆行誅戮擴物與之量奚可妄作刑章天下至大　否混淆人君總乾剛法司持律例犯法必懲干典不赦存心公正察理精微勿因喜而疏縱勿因怒而株運一字不可妄加一言不可臆造朝令暮改妄思更張大不愼也心同明鏡物來自照妍媸不能易其形藏匿不能遁其影寛所當寛盡仁心也嚴所當嚴飭法紀也失於寛則姑息養奸貽禍益大過於嚴則淫刑濫殺民不聊生皆不愼之所致也夫刑所當刑雖大辟不爲酷虐若不當刑卽笞杖亦屬妄用法律旣設豈可更改今人才識遠不逮　輒思析言破律必至壞法亂紀民無所措手足矣一人有一人之性情一事有一事之情理奚能先設科條轉多僞作增獄訟啓爭　何益於政治哉刑者弼教化之不足明倫常之向背勿逞一已之識見弛百代之紀網愼終如始細心體會庶幾無枉無縱生死消忿中和之氣感召陰陽災沴除和甘降皆愼刑之功效豈淺鮮哉前歲曾著愼刑論近　内外問刑官吏引律多不妥　意爲重輕此不愼之大者故以予 
[意續論之] [  此稿未完]  
　　臘月二十七夜風雨不寐感作○觸景悲來不自持無窮幽恨有誰知枕函濕透酸辛淚猶向人前强展眉苦雨寒燈感舊因凄凉惟有涕沾巾此生領畧紅塵味不向罡風墮轉輪○感懷搔首呼天爲底來無窮心力竟成灰望夫石化三生恨思子臺空萬古哀誰惜飛花偏墮溷自傷薄　莫言才紅塵難覔埋憂地祗合將身委草萊○游耦園見梅花盛開拈此柬少藍妹行來是處散清香獨占春光冠衆芳對此名花堪覔句惜無美酒潤詩腸○少藍妹招余小飲索詩再成二絶點綴園林處宜孤高不畏雪霜霜欺幽情逸韵無人賞只許深宵明月知冰心獨守歲寒盟客裏相逢倍有情數遍羣芳難比擬讓君香色擅雙清○園中杏花盛開因折小枝爲少藍妹供佤口占索和烟籠雨潤怯春寒嬌態偏宜醉後看想象玉樓人乍醒東風影裏倦憑欄一枝折取伴妝臺笑靨盈盈帶露開預兆瓊林他日宴長安雙奪錦標回謂松柏兩甥○光緖壬午正月賀蓮靑太學自苕上送源兒遺孤至蘇幸似續之重延痛亡兒之已往覩兹襁褓增我悲酸　以代哭不自知其荒拙也多感穹蒼賜曲全宗祧一脉竟重延劬勞此日憐余苦樹立他年盖父愆有幸明珠還舊浦無窮妙義悟眞詮去歲赴雲巢山吕祖臨壇賜余梅花一枝橘一枚占者以爲源兒當有後今果符矣深恩欲報何從報余自岭嶺南歸來十有三載源兒入泮授室兒女相繼夭亡今撫遺孤諸大事皆賴沈仲復妹丈及少藍六妹之力手撫遗孤涕泗漣○沈仲復妹丈家耦園諸景俱僃點綴天然使人樂游不倦卽景偶成六章索少藍妹和領峉幽香到水隈玉梅花下久徘徊侍兒不解憐芳意幾度興言露濕苔天然位置巧思新洗盡鉛華别有春一角紅欄斜倚處短籬曲曲露松筠新柳依依翠黛横小橋斜跨碧波清此間不亞神仙窟何必乘鸞上玉京面城百雉當屏山空下瀠洄水一灣欵乃時聞聲斷續隔墻知是釣舟還到處留題翰墨香雙聲疉韵更鏗鏘我儕亦有前縁在同向名園醉舉觴登樓一望渺無涯帆景波光映落霞自笑耽吟偏有僻興來隨 
[筆卽塗鴉] [  靑溪李嚴昭華焚餘草]  
丹陽縣包港司劉桂林謝飭知赴任○初七日知縣程南金禀知奉委調辦中路總巡差牌示署常督糧通判陳步高將及一年查部選斯□之李萼然早經到省應飭赴任代理常明縣注定　已逾二月應卽飭令接署本司庫大使王炳年病故遺缺查有大挑知縣梁懷先堪以借補 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年正月二十五日京報全錄]  
門抄○論旨兩道錄前○選單○東撫任奏爲特叅务員摺子○護陜督楊奏爲交卸護玶督篆日斯摺子○又奏爲陳明請旨夾片○　　李奏爲病請賞　摺子○將軍崇奏爲恭報到任日期摺子○又奏爲聲明請旨夾　○直督李奏爲　照酌擬給　夾片豫撫李奏請更正保案夾片○正片月二十五日兵部太常寺太　寺正白旗值日無引　○恭王　謝議叙恩○　公由東陵回京請安○李中堂等各謝調授署缺恩○童　謝仍在上尋房行走　○桂　謝投馬蘭鎭總兵恩○内閣奏泒　放之王大臣派出像王文煜祁世　除用　○吏部奏派驗看月官之大臣派出廣　錫珍　應騤實廷徐郙敬信興廉周家柘○兵部奏泒查齊之大臣泒出嵩山棍公　林大額駙長春德克吉　雙印岳林○召見軍機○○　緖八年月分選單知州雲南雲龍張裕堂湖北舉阿迷劉子　陜西附知縣山西靈石祝裕河南附湖南安鄉黄廷賛安徽晋江蘇溧水施亦膏河南舉縣丞山東長清汪宗泰　蘇廪巡檢廣東南海劉俊楨四川監典史四川壁山□棣華山西監廣東長　趙誦清湖北監○○頭品頂戴山東巡撫臣任道鎔跪奏爲特叅庸劣不職之知縣分别革職勒休以肅吏治恭摺仰祈聖鑒車竊維行政之道察吏爲先臣自到東以來凡屬員之贒否督同兩司隨時留心查考復旁叅衆論以証虚實兹查有昌邑縣知縣蘭維均志氣庸愚嗜好亦潔　縣知縣吳業豐　名平常操守雖信夏津縣知縣姜璇辦事　頇輿情不洽郯城縣知縣殳恩煦緝捕廢弛難期振作均未便稍涉姑容相應請旨將昌邑縣知縣蘭維均黄縣知縣吳業畱卽行革職夏津縣知縣姜璇郯城縣知縣殳思煦勒令休致以肅官方而昭炯戒伏候聖裁再以上各缺除郯城縣僞外調要缺其具邑　縣夏津等三缺東省氐有應補人員應請扣留外補合併陳明謹繕摺具奏伏乞皇太后皇上聖鑒訓示謹奏奉旨已錄○○頭品頂戴會辦善後事宜甘肅布政使臣楊昌濬跪奏爲恭報微臣殳卸護理督篆日期並請賞准陛見恭摺仰祈聖鑒事竊臣前奉恩命護理陜甘總督於光緖六年十二月初三日接印任事均經奏明在案兹新任督臣　鍾麟於光緒七十二月初二日行抵蘭州省城臣於初三日將咸字第九號陜甘總督兼管甘肅巡撫關防一縣曁王命旗牌十面桿畱委蘭州府知府恩霖　督標中軍副將鄭連拔齎送譚鍾麟接收任事臣卽於星日卸事伏念臣自護任以來瞬經一載夙夜兢兢幸免貽課尤賴兩省文武　衷　體順手年成豐稔邊氓　□差堪奉慰宸厪惟臣度隴三年展承恩遇兹復欽承简命補授甘肅司私衷感激罔知所報溯自同治八浙藩任内入覲以後至今十有餘年未獲□仰天顔下　 
懐依戀之□不能自已合無仰懇天恩准臣來京陛見面聆聖訓俾以後𨐰理諸事得有遵循臣無任屏營待命之至謹將交卸　篆曁籲請陛　緣由恭摺具陳伏乞皇太后皇上　鑒訓　謹奏軍機大臣舉旨□來見欽此○○楊昌濬片再臣　光緒四年夏間奉命　辦甘肅新疆善後事宜又於六年十二月内零上諭楊昌濬着會辦新疆善事後事宜欽此當卽欽遵辦理並奏明　用林質關防以昭信守在案兹查新任督臣涖任後現駐省城與前督臣左宗棠督師出省駐札前路情形不同所有新疆善後似無庸另派會辦以一事權俟命下之日臣卽將關防銷　謹附片陳　伏乞聖鑒訓示護奏軍機大臣奉旨知道了欽此○○頭品頂戴湖廣總督臣李瀚章跪奏爲微臣痰嗽舊痰現復舉發籲懇賞假調理恭摺由驎具陳仰祈聖　事　臣向惠痰嗽之病時發時愈本年巡閲感受風濕回署嚴藥十餘劑稍　痊可入冬後因天時寒暖不常觸動肺氣以致舊疾復發屢服清潤之劑迄未見効現仍咳嗽多痰眠食因而漸减每日披問公牘接見僚屬言語稍多彘坐稍久卽覺頭暈氣喘甚至夜不成寐據醫家云此症根帝已深且年逾六旬氣血漸衰非壯盛之時可比必須靜加調攝始克就痊臣受恩深重原應力疾從公第恐精神素能周注辦理或致貽悞推有仰懇天恩賞假二十日俾得趕緊調治一經痊愈卽當奏明銷假　不敢稍耽安逸自外生成所有微臣舊疾舉發請假調理　由　緒　由　具陳伏乞皇太后皇上聖鑒訓示謹奏軍機大臣奉旨李　章者賞　二十日欽此○○ 
奴才崇綺跪奏爲恭報到任日期叩謝天恩仰祈聖鑒事竊奴才於光緒七年十一月十九日恭請聖訓跪辭後於十二月初二日由京起程八日行抵盛京恭謁福陵昭陵禮　准暫署盛京將軍户部侍郎恩福於二十一日飭派兵司　關防協領李天恩驛巡道廣敏將軍印信總督關防令箭並内務府金銀庫鉛子庫印鑰曁旗　地方公事一切文卷移交前來奴才當卽恭設香案望闕即頭祇領　事伏思奴才一介庸愚渥荷天恩畀以盛京將軍重任惟有殫心竭力於安邊察吏籌餉練兵各事件認眞辦理以期仰答高厚鴻慈於萬一所有奴才到任接印叩縣天恩綠由理合恭摺具陳伏乞皇太后皇上聖鑒謹奏軍機大臣奉旨知道子欽此○○崇綺片再查感京將軍於五部倚郎向無考核惟奴才與禮部侍郎松森係屬兒女姻親相應據實聲明應否廻避之處伏祈聖鑒訓示遵行謹奏請旨軍機大臣奉旨着毋庸廻避欽此○○李鴻章片再上年直隷　區　水成災工賑需欵煩鉅本省無可籌畫不得已商懇東南各省量力集捐卽經各督撫臣督飭司道官紳無分畛戚多方勸募源源解濟　飢黎藉資全活河工亦得擇要修濬業　浙江湖南北尤爲出力人員循　部議按河工海運章□奏吳在案兹查江蘇官紳勸捐直賑實解銀十餘萬兩洵屬救災恤鄰不遺餘力未便没其勤勞現經護理江蘇撫臣譚鈞培擇尤咨請奏將前來臣覆加查核擬請將候選　中王瀛　四品後錢塘縣優增生項兆霖加國子監典籍銜錢塘縣優廪生項兆驤以訓導不論雙單月選用江蘇候補縣丞唐方玉俟補缺後以　縣用通判銜王熾昌以通判雙月選用指分江西試用同知秋葆勛加　同銜仰懇天恩僃准照擬給奘奬以示鼓勵至讖　江蘇巡撫布政使譚鈞培體念幾疆災惠頒示發册諄飭勸籌使士民聞風嚮義捐集鉅資具嚴關懹大局署江蘇布政使按察使許應鑅帮同勸助亦甚出力均擬請旨交部從優議叙出自逾格鴻施所有江蘇省勸捐直賑尤爲出力官紳請奬緣由是否有當合附片具陳　　聖鑒訓示謹奏軍機大臣奉旨吏部議奏欽此○○李鶴年片再據布政使糧臺會詳賑務保案内獲嘉縣廪生王煦襄辦該縣　務前後三年始終出力由衛煇局呈請保　單内悞將廪生寫作貢生由局核擬以從九品歸部選用奏經奉旨照准欽導在案並　該　生王煦呈稱並未捐貫不敢受從九品之職詳擬改以訓導不論雙單月儘先選用請奏前來臣查該　生辦賑出力案内悞將廪生爲寫作貢生請保從九品係屬舛錯自應更正以示鼓勵而免向隅合無仰懇天恩隹將獲嘉縣廪生王煦改以訓導不　雙單月儘先撰用之處出自鴻施爲此附片具陳伏乞聖鑒訓示谨謹奏軍機大臣奉旨吏部議奏欽此○○奴才恩福跪奏爲恭報交卸日期仰祈聖鑒事竊奴才前奉諭　暫署將軍當將　署日期恭摺奏報在案茲新任將軍崇綺於十二月十八日到奉奴才卽於二十一日飭泒兵司堂關防恊領李　恩擇巡道廣將盛京將軍印信奉天總督關防　箭並内務　金銀庫印　曁練兵　餉以及地方公事一切卷宗移交將軍崇　接收管理奴才仍　盛京　部　　本任謹將交卸日期理合恭摺具奏伏乞皇太后皇上聖緊謹奏軍機大臣奉旨知道了欽　○○奴才恩福松林　奏爲知縣　欠交代迭經勒限嚴催未據完繳請旨革職拿問並查抄僃抵　摺仰祈聖　事竊查候補知縣馬承恩前署遼陽州知州任内因虧短銀兩爲數較龜常經前任總督岐元會同奴才松林於奏請加展清理交代限期摺内聲明勒限催交如限滿繳不足數再行酌量叅辦誠以欠數旣多該員常甫經交缷時尙能踴　措交惟有寛展限斯　可設法彌補自屢經勒催以來業據該員陸續繳銀一萬一千四百兩如論所交銀數　屬不少無如原虧過多力難籌補現在逐細核明除呈繳外該員尙短遼陽州任内庫欵銀三千二百六十四兩一錢七分三厘一毫六絲又欠米價銀一萬五千五十兩一錢七分六厘欠交攤欵並額捐銀九百五十三兩三錢一分五厘並前署錦縣任内共欠攤賠各欵銀一千九百四十六兩六錢一分九厘三毫八絲二微三纖雖據該員聲稱容再竭力設措如能借湊補交兾可稍輕虧欠然庫欵　關未便任其久延自應據實叅　以儆効尤沓該員係安徽懁寜縣衞籍相應請旨將前署遼陽州事候補知縣馬承恩革職拿問以便提集各任内經手丁　到省　發讞局究明是侵是挪按律擬辦除一面委員查明寓所資財嚴密抄封並飛咨安徽巡撫將該員原籍懷寜縣家産盡數查封僃抵外所有知縣虧欠交代擬請革職拿問辦理合恭摺具奏伏乞太后皇上聖鑒訓示謹奏旨已錄 
 
