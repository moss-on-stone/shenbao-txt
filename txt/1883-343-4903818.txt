# 1883 - 343 - 4903818

 

Page 1

 
 
[招股縮印古今圖書集成啟]  
　　國朝康熙年間廷臣搜輯載籍將以分門别類彙成一編以爲藝林之大觀五易寒暑始　事進呈乙覽賜名古今圖書集成仍命儒臣重加編校越十餕年未就雍正時復詔虞山蔣文肅延錫督在事諸臣成之凡爲目四十爲卷一萬爲册五千二十爲函五百三十二上自歴象下至方興以及明偷博物理學經濟靡不畢備圖則鏤銅爲板字用内府珍藏之銅活板排成共印六十部頒賜諸王大臣外餘以分儲名山石室洵海内之鉅製也迄今諸友邦聞之均驚駭詣歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費内庫之金錢而所刷印者僅此數十部兹已事隔百餘年剥蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規　一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齊除照股外誓不多印一部現在附股者雖源源而來而尚未滿額務望速來掛號以便早日開工至開工後不再收股欲入股者請先將銀五十兩交至申報　　由申報舘點石齋蓋用圖章並由美查洋行主人親簽西字爲憑給發收翼并將現已印出之樣張一紙　收單附閱將來此書開印版口之大小悉照此原樣紙其字已較點石齋所印之康熙字典放大蓋取便於翻閱也卽遠處諸君亦願入股其股銀可由票號匯來收單卽交原票號帶回轉寄當亦無悮也再本齋所印各書均選用極品之墨字跡能歴久不磨雖越千百年來而墨色仍如初外洋亦有古時石印書畫流傳今取閱之從無漶漫澌滅等弊　石印書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[論紅光燭天]  
　　本年自十月初一日起迄今將匝月每當夕陽西下之時　有紅光見於西方初時人多誤以爲失愼久之而無日不　且夜間亦復如是間有於黎明時見之者映　紙皆作紅色殊可異焉其光先見於閩中本館曾登於報旣而各處訪事人紛紛函報皆述及此事相傳爲怪本埠則習以爲常一月以來頗不甚驚異然往往有私議者有友間於余曰是何祥也吉凶焉在余曰不知也友曰造化之理固非人所能測然休徵咎徵洪範陳之史策所載不一其事五星聚奎而五百里賢人聚其應不爽宋仁宗時紅光紫氣見於東方時衆正盈廷大憝斯拔望氣者卜爲佳祥至於白虹貫日而荆卿　易水之歌黑眚流宮而御座有靑蛇之墜妖異之見禍害立至說者謂天之示人以災祥者所以驚戒人主使之有所儆惕修省以迓休和而禳凶禍故宋景一言而彗星退舍天子有德而日食不應故老所傳方策所布言之鑿鑿非盡　　不若以彗星爲含譽以蚩尤爲掃穢但以謟媚阿諛逢迎人主者之率意妄言也當此中原多故水旱偏災幾於各省皆是東南諸善士竭力籌欵助賑而財力頗虞告匱會匪齋匪裁兵撤勇以及遊手無藉之人日益衆多盜賊之案層見疉出内外臣工雖不乏守正不阿與夫勤能公忠之士然而尸居餘氣以及貪鄙不職者亦不乏人朝廷勵精圖治言官入告嘉謨而無如言者諄諄聽者藐藐惟日事購辦機器兵艦洋槍火砲設立製造船政各局以爲駕西人而上之而究之擲黄金於虚牝曾無補於富强而上下交征利民心益以不靖竊謂中國之元氣培之數百年而未必遽壯者伐之數載而遂覺其耗此其機固已先見稍有識見者皆所能知也加以四面屏藩日漸侵削琉球旣滅朝鮮幾危暹羅緬甸皆將外屬而目下越南國又將爲法人所吞并雖有劉永福一軍爲中流砥柱要不可以終恃以數千年以來之藩服而不能庇護殊爲扼腕然苟欲庇之必將與法開釁大臣持重執不可行而法人且竊竊焉議其後以爲中國實助劉軍夫苟明示法人以藩封理應保護本屬常情則亦未始不可以折法人之氣特以老成持里之見不欲輕啓衅端授人口實故不欲昌言於衆於是布置愈難而法人且將窺伺於旁散布謡言意圖挾制縱欲執萬國公法以相詰問其如法人之悍而不顧何今雖勤條邊備廣置海防而人心惶惶終不能以衆志之成城顯伸其撻伐此後局面爲戰爲和爲成爲敗均未可定又豈足以上迓天和示兹祥瑞故當今日之時勢而以紅光爲瑞者亦仍無稽之談不敢遽信者也國中則災　疉報境外則强鄰頻窺東防日本之險謀北慮俄人之覬覦正當遇災而懼側身修行恐懼戒省之不暇又安可以瑞兆　呈懈勵精之志也乎然則以紅光爲瑞亦未可遽以爲信耶余曰唯唯否否不然子産有　天道遠人道爾裨竈屢言天象而亦有時而不騐子産但盡人事而卒能奠社稷於苞桑無他得其所主故也本朝以寛仁爲政凡事並不操之太蹙大有寗人負我毋我負人之意深念夫兵凶戰危兵連禍結苟小有不忍使中外人民同遭鋒鏑於心殊未安故雖外人多方侮慢苟有可以保民命而全大局者率皆不惜自下以讓人但廣開言路勤求武備以力圖自振而於偏災告報立沛恩施發帑截漕議蠲籌賑靡不竭盡其力故雖有莠民漝煽而災區之民初無因流離困苦而鋌而走險如明季流宼之所爲且談及法人侵越南之事莫不激昻漮慨願賦同仇民心如此天意可知本朝之興正未有艾法人雖自恃其　又安敢違天以速禍吾知將來必有解紛之時仍當棄仇而尋好以共守太平之局然則卽謂天上之紅光爲彼蒼所示之休祥亦何不可之有客掀髯而起曰快哉此談敬聞命矣遂揖而退 
[載兵近信]  
　　吳清卿京堂帶兵赴防及招商局撥船往載等情均列前報兹接營口本月仿二日來信云清帥由吉林寜古塔帶來防軍三營親兵馬步各一哨并親隨散夫及幕友差官人等約共有二千數百名初九十一兩日由海晏普濟兩輪船載赴天津後十五十六兩日又派普濟日新兩輪船前來接載本擬當日開行綠兩輪不准載馬是以營勇所有馬匹須在營地出賣日來圍子門外馬價極賤而顧者仍寥寥且衣服出賣者更多是以一時不能起行大約此兩輪極早須在念二三日載兵赴津耳 
[温州官報]  
　　正任永嘉縣捕廳陸文江少尹去歲調省察看今奉飭回任已於初七日附搭永寜輪船抵甌擇於十二日辰時接印任事矣○署理温處道蔣幹臣觀察瓜期已屇不日卽當交缷故城鄉各處紳耆業已赶做萬民　德政牌陸續酬送連日道前一帶鼓吹之聲頗覺聒耳想將來卸事之後祖餞道左者必更有一番熱閙也○正任温　道温味秋觀察乘超武輪船於十七早抵甌傣公館在五木亭前考棚内現擇二十日接印任事云○處州府靑田縣周君繩武業已丁艱現委靑田釐捐局沈君壽銘代理斯缺嗣聞藩轅已掛牌委莊君其烱署理不日卽由輪船抵温故書差等早已來甌　接新官云○趙戴山游戎署理温標左營游府彈指數年兹聞準補斯缺之陳君業已抵甌擇於初五 
 
 

Page 2

 
 
日接印視事但温標各營刻下正值操濱陣圖故陳君於接印拜客後卽率兵丁前往校塲習演冬操云 
[賣友慘報]  
　　善惡報應原爲下等人說法然鬼神索命事所常有未可概作無鬼論也有樊四者籍隷天津其兄現在京都崇文門外高家營開設洋鐵鋪遂家焉樊往　之得入東珠營充當汎兵客秋沙窩門外于家圍左近有路劫行人斃驢搶銀之案事主報經司坊懸賞緝盜久未破案盖　案之盜乃閻三王二等六人向與樊善樊故知之而因貪賞邀功遂勾通齊化門汛兵拿獲閻二王二等四人尙有二人已被兎脫當時四犯解交刑部訊明正法四人年紀尙輕且係故家子弟非慣於行刼者因淫賭無資致干法紀而罹此顯誅棄市之日人咸惜之當四人未赴市曹時已知爲樊所買及臨刑宣言於衆曰吾等四人死而有知定當索命於樊此去冬事也樊由是得瘋疾歌哭無常時發時止或自批其頰並謂樊某不應貪賞邀功致害衆命言已以針錐遍剌其體碰撞跳躍血漬淋漓家人聚而守之錮其手足使不得逞月初樊忽瞠目言曰閻三等已訴於冥司帶同差役多人前來索命吾將對質於冥中言畢大呌數聲七孔流血而死人謂閻三等旣犯王章卽遭駢戮亦固其所惟若樊四之賣友則其心跡已不可告人又何怪羣鬼之索命哉此京師中人來述 
[四明瑣記]  
　　寍郡沙泥街某醫名望最著每遇病家延請極自誇張間亦有倖中者上月某日某姓子陡患傷寒延之診治某係老年獨子鍾愛特甚　　病勢醫滿口担承略無顧慮於是某專心信托乃服藥數劑病更加劇某家驚惶醫則轉言邪已外透大有轉機更定一方服之逾時而死死之次日某又遣人招醫醫未得耗乘轎前往入門後將醫覊縳尸傍竟日不令出門當經挽人再四關說始得了結也○近日到有鎭江米船數十艘兼之晚禾豐稔新米登塲故市上米價大跌高米則糶二元四五角低米不上二元云○湖田岙某姓女前同里人某逃逸無蹤兹聞已經尋獲男女各無恙某本欲各治其罪嗣經旁人解勸謂家醜不宜外揚不如玉成好事念彼兩小無知且均未婚配于是遂其私願配爲夫婦卽於翌日合卺成禮此和事老殆卽氤氲使歟○吳某者向以販筆墨爲生性好賭素與某甲相交近知甲有蓄積頓起貪心誘其入局一晝夜而甲果負十餘千於是吳欲結帳甲無法竟乘機竊其衣物及筆料而去吳四處追尋得遇於途甲更邀以同去見官彼此爭執不已後經街鄰排解以兩無証據各有虧心不宜多事始各釋手而散○日來寜郡提標六營兵勇排日由各營哨率領教習分别操演長鎗短刀籐牌雜技洋鎗步陣各盡所長靡不齊整嚴肅蓋預備軍門親閱也○市上小錢屢禁不止其弊由於錢庄射利而貪便宜者取其銀串之多不顧錢樣之小以致買賣交易動輙爭論誠堪痛恨近來更有一種鐵錢大小厚薄與制錢彷彿攙和上串且又軿搭砂壳剪邊之類謂之兩頭尖則可用者不過十之六七矣夫錢爲國寳流弊至此爲民上者奈何不嚴行懲禁也○誑騙之術不一而足稍不留意便受其欺日前有某甲手持羊皮褂料一襲並玻璃盒子求售有一人取其褂料先問價值繼則比量長短正在論價時又來一人索觀玻璃盒故將盒墮落搗碎方議賠償而褂料已被攫去某知同黨串就遂將買盒者扭住欲交保送官嗣因再四懇求願認賠償褂料乃取出洋銀四元繳價始釋之去 
[重申保甲章程示]  
　　按察合司按察使黄鹽法分守武昌道武賢游保甲事宜鹽運使銜補用道瞿爲嚴切曉諭事照得省城舉辦保甲疉經本司道妥議章程群奉批准並分别行知府縣保甲局曁各舖委紳先後示諭在案惟編立牌册清查户口之外其關繋保甲最爲切要者尚有四端前已諄飭局員督同各舖委紳實力奉行誠恐辦理未能劃一居民未盡週知用再不厭精詳諄諄告誠計分别開列於後一廟宇菴觀宜分别稽查也查僧道各廟雖准租賈惟寓客來歴必須分明庶奸宄無從容隠除已發給方外門牌凡住持及齋工填註確數外仍應仿照客　章程設立循環簿遇有來往住客必須隨時報明本舖委紳由鋪委彙齊轉報倘所報名數不符一經查出定卽將該僧道從嚴懲辦至尼僧道姑各廟則斷不准出租前經府縣出示曉諭倘私留過客除懲逐外定將屋宇充公决不寛貸該紳委等務須隨時親自密訪不得僅令差保往查致有需擾一空閒房屋宜隨時查看也查公館時有搬移鋪面常有遷徙此等房屋一有空閑務隨時報明鋪紳該鋪應專立一簿隨時銷註隣佑人等亦應帮同查察免貽後累並責成該業主派人看守隨同委紳不時查看如業主無力派人應將鑰匙送交本鋪代存以便啟閉查察該鋪委紳等各須親往並爲重重關閉勿任保捕人等移動門窓屋壁致有毁損一飯店小歇宜加意清查也查飯店及茶酒各舘日間賈賣原所不禁晚間則斷不准留客住宿倘於門牌填註名數之外查出有人寄宿定卽嚴行懲辦至小歇則所寓皆肩挑負賑及各項傭工之人尤爲溷雜此等小歇客店必須本鋪鄰佐互相具保方准開設所歇之客尤須問明來歴是何籍貫作何生理有無親友認識盤詰清楚方可容留仍一面報明本鋪聽候委紳復查倘盤睹詰稍自含糊亦卽密報本鋪拿問如有三五成羣猝投宿者則一面盤詰一面報明倘敢擅自放行或容留不報查出定卽嚴法懲辦一烟館宜永遠禁止也查烟館最易藏奸前已三令五申疉次拿禁現在舉行保甲斷不准再行開設前據武昌府及保甲總局禀奉院憲面諭會同出示曉諭除平民有犯必懲外無論何衙門兵役人等包庇私開一經查出定卽加等治罪所有開設烟館房屋不論自業租業一經犯案立卽查封入官並將房屋拆毁以示嚴懲此爲保衛民生肅清地方起見旣已申儆于前斷不鬆動于後爾等如能改業卽係良民毋得以身試法以上四绦除呈報兩院憲查核並札飭地方印委各員實力遵辦外爲此諭仰軍民人等一體知照務各父詔其子兄勉其弟互相覺察互相勸導用保身家而安生聚本司道實有厚望焉其各凛遵毋違特示 
[山人苦况]  
　　蘇州吳縣西洞庭山孤峙太湖中央袤廣百里四圍環水非舟莫渡丁口繁多田不滿六千畝恒恃蠶絲菓實以易粟邇年蠶絲屢歉菓實鮮收男則貿易楚湘所留在家者特婦孺椎魯之夫遍野鴻嗷一籌菒展岌岌乎有束手待斃之勢諺云二月賣新絲五月賣新榖醫得眼前瘡剜却心頭肉是猶有新絲新榖之可賣也兹則室如懸磬號寒啼飢比户不免其故何哉厥苦盖有十一端聊陳梗概願有心世道者留意焉○一苦於官長之隔閡也催科是急撫字皆虚疾苦顚連末由申訴○一苦於胥役之横暴也陰險狡獪徒黨衆多魚肉鄉民莫不切齒○一苦於衙門之紛岐也西山籍隸蘇州府吳縣錢糧亦吳縣徵收所有民情詞訟亦應歸縣辦理從前以縣治窵遠東山特設太湖廳同知西山　頭司巡檢及遊撃把總等官遊撃把總係浙江太湖營所轄借西山地方駐札民間小有睚眦輙赴司具禀被告或因轉而訴廳又有健訟者從旁唆聳於是控縣控府迄無休　若稍涉賭博小竊則武營之　票旋來故詞訟一入公門廳差方去縣差又來無不立破中人之産○一苦於訟費之繁多也或村里欲告發著名地棍赴縣投呈甫在候批而該棍聞風已至東山廳署與胥役地保交通砌詞反噬縣中尚未出票而廳差地保先已到門過湖費書差費張大其辭無百數十圓不能滿其欲壑曲直未分身家俱累良懦受屈夫復何言○一苦於地痞之擾害也無業游民勾通蠧役營兵　壓艮懦見有婦孺可欺之家輒將其山地花葉樹木鋸伐挖墾攀折活折偷竊而夫致人家培植一二十年心血甫望收成一旦攘去伊害何底深堪痛恨○一苦於賦稅之煩苛也西山糧餉以菓絲易粟不似田賦偶值災祲可以報荒故雖飢饉荐臻而維正之供不能絲毫蒂久經造尤復加價浮收設有田産易動其過户費更駭聽聞○一苦子蠶事之不登也歷來育蠶賣絲多者百數十圓少亦數十圓連年蠶不成收桑葉亦滯其平日壅植之本臨時採擷之工更無論已○一苦於果樹之摧殘也西山菓品之鮮美甲於他處家家種蓺可抵半年之口食邇年遇花 
 
 

Page 3

 
 
菓成熟之際輙遭大風雨拔木揚沙連根吹折又被地痞鋸竊生計之絀殊深浩嘆○一苦於丁男之遠貿也西山人當年方舞勺便服賈楚湘成立者三五年一歸不肖者竟一去不返以致丁壯愈稀蕭條日甚○一苦於老成之凋謝也從前山人慮周藻密思患預防貿易楚湘者於蘇垣　橋創立西洞庭會舘兩所漢口又創金庭公店以及湖南長湘甯益常五處會舘漢口金庭公店以便吳楚往來者僑寓行李寄頓之處凡山人在漢經營每年核數多寡抽捐分儲五處會舘彙齊公積生息以備西山賑需維桑維梓法良意美近來各處經理皆不得其人公欵日蹙半被侵蝕西山似此奇荒將伯莫呼○一苦於世風之澆薄也咸豐十年赭宼竄擾西山貿易楚南之眷屬遷避紛紛麕集漢口賴五處山人醵金拯濟川資足徵古誼可風近則不然覩此奇荒縱戚友告貸亦置若罔聞直如秦越人之視肥瘠漠不關心鄉誼如此他何所望以上係來稿所述是否確實願以質諸山人 
[昧良自沈]  
　　蘭陵西山後人來書云常州汪某向當赭宼擾亂時妻子離散焭焭一身忽遇比蹸之守貞女亦苦無侬倚兩人遂結爲夫婦同至江北尚藏有釵釧等鬻之作資本負販於高寳間頗獲厚利逮常郡克復女以思鄉念切屢囑汪南旋訪問情形爲歸里計汪旣渡江覓得舊時妻子喜出望外乃在郡城開紙碼雜貨鋪女則棄之如遺一日夫婦同晚飯汪忽自批其頰狂呌曰速速還我隨將貨物帳簿投之一炬　大駭知其病瘋試詳詢之汪乃自述其前事婦爲之百計禱求無效越數日東方將白汪潜啓門至西效外十餘里之辛寨橋頂向四方膜拜有見之者方注目而莫名其故無何竟一躍而投之濁流死及其妻聞信來視屍雖撈獲而魂早入水晶宮矣按此事已越多年然鄉里外尙無知之者錄之亦足爲喪心病狂者作殷鑒也 
[公廨興工]  
　　虹口美領事向租高易之房屋爲公廨近擬購地另建此已列報兹聞在大橋　購定基地係有恒洋行之打樣西人包造以八个月爲限現已打樁興工云 
[索費遭毆]  
　　聚賭抽頭固干禁令流氓索費尤屬妄爲聞前日有人操外路口音向賭塲索費不遂兩造在十六舗橋南某茶肆内始而講理繼而用武索費者寡不敵衆受傷而去不知如何了結也 
[更正]  
　　前報列收租逞凶一節昨據新寳順洋行函稱此處房屋實係該行之産非華人之産合亟聲明○又二十四日法公堂瑣案内有被告談阿全供稱與徐雅山爲表弟兄之句兹悉實與俞湘山爲中表並非徐雅山也 
[喜儀助賑]  
　　頻年災祲樂圃者衆余雖寒士心焉慕之自愧力微未能捐助今秋次子倖博一衿承親友餽送禮儀情不能却本擬治筵奉畣因聞直隷山左待賑孔殷爰將備辦酒席之費送入籌賑公所明知杯水車薪無濟於事然亦得寸則寸之計想戚好亦莫不見諒也惜爲　無多但願滬上諸君皆存此意稍省酬應之資俾窮黎得沾涓滴之惠所謂勿以善小而不爲幸甚[  白沙子卿氏謹白]  
[疉韻奉和鄒君宸笙二絶錄呈小樓主人指正]  
　　靈和春柳比風姿派接雕龍擅藻思天祿榮膺今發軔翺翔雲路好酬知男兒志願耀旂常藝苑搜羅獨抱芳捧腹不須呼負負五千卷軸早撑腸　　[  漁村散人脫稿於申江讀月山房]  
[書憤]  
　　鸚鵡輕佻解駡人隔簾微雨蕩秋雲可憐昨夜姜凉夢欲語還休涙滿裙[  薄腰奴草]  
[癸未季秋客游滬瀆太痴生自吳門郵贈新詩次韻奉答]  
　　海天風景好攬勝到吳淞詩思仝秋冷花香入　濃蠂魂依晚菊鴈影雜踈蓉相識多新雨如君惜未逢[  飯顆山椎稅稿於松江舟次]  
[味梅舘主自東瀛歸喜晤]  
　　客裏逢君意氣聯深情攙起到吟邊黄花寒影圍秋瘦紅豆相思入夢圓破帽殘衫皆脫略金尊銀燭儘　綿瀛洲莫訝歸來晚贏得詩名遍海天[  瘦鹤詞人吟草]  
[别外舅黄芝泉先生]  
　　小作盤桓月幾更驪歌忽唱　勝情怪他昨夜瀟潇雨似和離人惜别聲[  黼卿學吟]  
[上海官銀號浙紹協賑收解公所十月廿一至廿五經收第十一單]  
　　福建周華泉翁二批經募元和昌茶棧洪鷺江楊硯農兩户規銀各念兩文圃茶庄楊十二兩廣合和茶棧陳鷺江楊國英兩户各十兩濟川茶棧周金和泰茶棧安溪奇巖林三户各七兩二錢鷺江王學仁金沙周兩户各二兩鷺江振南號又蘭記號兩户英番各四元以上英番作銀共合一百零三兩三錢六分○袁承齋翁經募莊菱晨規銀十兩作洋十四元陸金榮協記號蔣浩然三户各十元元興長六元仁和長益記號長盛通廣生源誠意豐陳華泰顧耘齋　　方潤德堅白廬萬順豐壽萱草廬十一户各五元寳泰莊長源泰北棧丁彙初三户各四元吳世德堂袁竹軒施達夫董桂庭舒三泰五户各兩元○乍浦同茂木號五元又經募裕盛源十元杜康餘資竹葉留名兩户各五元潘芸記聚峰號兩户各三元泰源號洪介記楊振記鼎亨莊元昌大生桂芬書屋張萬隆乳溪游客森順沈守經堂聚源十二户各兩元盡心氏梅卿氏不留名洪昌號四莪氏劉正德江如松順泰行惟善堂孫成泰行雨鈔堂陳餘慶堂徐信泰行永祥號汪永興仁大義謙益號公昇源隆昶曹恆大震新元盛仁茂義記廿四戸各一元蔡鏡秋蘭芬齋兩户各半元○太湖廳陳念元又經募秦恆昌五元東山司陳四元永豐和三元司獄司婁迎暉堂樊兩户各兩元萬昌祥麟趾堂丁隠名氏保滋堂四户各一元○胡光逹翁經募元康四十七元可繼堂三十元丁松兆堂恆升行兩户各四元張湖山草堂陳德興樅治源程巨興四户各兩元胡懋備堂汪敦義堂俞聘三梅步亭詹泰來姜廣德梅克　　七户各一元○戚禹卿翁經募王福記三十元楊錦春和記兩户各念元石佑之三元高仁富兩元陳榮富金福廷施善發顧榮蓮高瑞富高運佳李阿五高會若八户各一元○聞合興余陞源兩户各三十元應元馥金壇縣夏漢口耕耘書屋三祝堂四户各念元張森記三槐堂兩户各十元何祖安五元何廷蓼王春泉兩户各三元吳仁義兩元○以上共收規銀一百零三兩三錢六分洋六百零三元 
[接錄上海陳家术橋金州礦務局内順直山東等處賑捐公所經收十月廿五日第廿四單]  
　　錢塘學姚經募楊西亭十員乃心氏十員姚靜菴移捐心愿念員寳慈堂十五員沈薪齋祈病愈四員許章卿無名氏各一員以上七户共來洋六十一員○張錦堂十員清和氏念員無名氏二員京江敦潤堂五員太倉無力人求主人病痊二員太倉無力人求合家平安二員雲間玉川後人鐵筆潤由葉謝同和來錢四百念文何如晋許愿虔求病愈念員○揚州仙女廟不留名减請客費四員又祈合家平安愿十員又自身痰疾等症服藥無效求痊愈愿十員○俞恆言爲小兒志清油風求速愈五員翠雲居士三十員○以上廿一起第廿四單共收規元三千六百七十八兩六錢五分六厘洋一千四百四十六元合元一千另四十五兩四錢二分八厘次現銀十兩八錢四分合元十一兩一錢銅洋一元爐坯洋三元烊見元一兩八錢共合規元四千七百四十九兩四錢七分五厘○付解嚴佑翁第二批直賑湘平銀合規元六千五百六兩七錢又解第一批直賑棉衣二千件 
[上海北市盆湯弄絲業會舘主施少欽經收順直山東江浙等處十月二十五日第一百一十三次賑捐清單]  
　　南潯鎭育嬰堂紳重經募第一批捐順天洋一百圓合來規　七十二兩三錢七分五厘震澤鎭沈君芝生經募居易氏爲妻染時症危險叩灶神前立愿後其病隨卽轉安還愿捐順天賑洋十元又談任齋善士經募畢粟香求長女時症病速痊捐順天賑洋十圓施少欽爲四媳畢氏歸𡩋母家得時症病兩候未退默禱灶神前求郤病延年捐山東賑洋十圓以上由潯震兩處募來捐票已經内地掣給○廣東藉吳秀貴求身體康健續捐洋二十圓昭文自在子由全盛局來洋一圓無名氏一圓楊柳堂助原舊棉衣大小十件○電報滬局捐助代發順天府尹周賑務電費掣回收票洋十一元六角五分合併聲明 
[𡩋波電報分局第二批代收直隷賑捐棉衣登后]  
　　浙江提督軍門歐陽助棉衣二百件楊豫記等一百件湘記二百件鄞縣正堂朱三百件鎭海縣正堂于三百件鎭海縣正堂于助放大棉衣三百件象山縣正堂宋助棉衣一百件北號會館助放大棉衣三百件江鏡清五十件張善仿五十件周晋𡦱五十件趙家薰二百件綢莊八十件 
[蘇省撫轅抄]  
　　十月二十三日候補縣吳錢沆請假赴孟河就醫襲封正一嗣敎六十二代少眞人張元旭署理大上清宮知事廳選授京畿大光明殿梵脩法員張純　均江西來卽辭進京○二十四日前河南學政費延釐由京回候補道蘇元瑞辭行回上海候補通判楊培禀知奉上海道札委製造局巡查差候補縣麟恆丹陽縣查勘荒熟田畝回姚棟雲禀知奉藩憲札委管解京餉差楊宗彝金陵解餉回縣丞倪曾鎣服闋禀到指發法蘇試用典史謝本偉安徽人禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月十三日京報全錄]  
　　宮門抄○發抄旨五道○大臣尙奏請申定章程摺子○江督左奏請議叙摺子○楚督下奏特叅府縣夾片○尙書麟等 
奏爲甄劾司員摺子○十月十三日兵部太常寺太業寺鑲黄旗值日無引見○召　軍機○現換　風毛褂○發抄陳士杰奏萊州守福潤調濟南守奉旨吏部議奏欽此○又捐助東賑之兩准運司孫翼　等請與其父母建坊奉旨着照所請該部知　欽此○又補用令吳汝繩期滿甄别奉旨吏部知道欽此○又修築十四户口門壩工情形出力者請獎奉旨該部議奏欽此○又十四户口門處所築磨盤埽桃水　奉旨知道了欽此○○稽察左翼覺羅學光祿寺卿奴才尙賢跪奉爲藉名罰稅違例濫徵貽累商民亟宜申定章程以杜漏巵而裕正課仰祈聖鑒事竊　關榷設裕國課卽以重庫儲維正之供限額徵卽以恤商賈查崇文門正閩監督向係可員按年輪充嗣以積弊甚深仰蒙列聖洞鑒改揀文武大員派充正副監督由户部内務府具題按年更換歴經遵辦在案良以統臨旣籌自司員不敢舞弊立法本極周詳奉行可期久遠無如人心日是谿　難盈未有如今日崇文門委員訛稅之甚　也夫法積久則多弊困已極則思通僅就奴才聞見所及爲皇太皇皇上瀝陳之一禁止家丁騐收也向來監督接管之後於奏派委員外復泒親信家丁與委員一同騐貨收稅名爲前堂是於調劑家人之中仍寓稽察委員之意慮事固可爲至周流　亦因而愈甚惟原其故家人與委員均監督親信之人最易串通本意寄爲腹心轉致通同作弊卽使監督精曰乃心已有防不勝防之處卽如仁監督家人任福聞其訛索䭾夫吳大等六人梨稅刑求不遂株連利興果行等五家勒令封閉並將該店䭾大數十名交東城吏目看押逼　罰銀一千五百兩尙在覊押罰洋紙舖銀三千兩未經繳結尤可駭者大額駙被勒罰銀四百金平民可知凡此皆家人任福與委員煖楊阿夥同士張以外尚有因訛索不遂拉禁者若千案歴事甫經兩月騷擾已如此難堪種種情形均係奴才在直房聞之於副監督克蒙額伏令召見克蒙額自不難一一指實在克蒙額具有天良萬不敢毫存　飾致誤聖聽夫監督有統轄之責豈容事權下移　委員家人播弄實屬不成事體應請飭部嚴定章程凡家人騐稅監收無論中外關榷應請一概禁止均派委員辦理如有濫徵濫罰分肥私槖情事一經告發車議以贓林處分庶足以除積弊而破錮習一嚴定監督處分也向例正副監督於奉旨接充後各保委員一名堂委則白酌派在清潔自好之員奉公守法固不乏人而營利之徒一經派人假公濟私或於正額之外恣意濫徵或藉罰稅之名多方訛索近聞商賈畏難不前關稅日見减色紛紛傳播不爲無因卽如現在奏委炦揚阿劣跡多端凡於訛索情事皆與該家人任福表裏爲奸　監督皆不得過問貽害商民草此爲巷方今水潦頻仍民氣蕭索全仗百貨流通小民藉以謀生冀消隠患若容如此劣員任意訛稅實於國計民生大有關係奴才愚昧之見除炦楊阿一員應請派員查辦撤委外此後如遇此等劣員該監督不卽行撤委别經叅揭卽應與濫保非人同科更不得因保奏在先廻護委員致干罪戾一申定罰稅章柱也向例一遇偷漏罰欵皆有限制近來逐漸加增比正稅過於百倍名爲充賞辦公實則均入私囊在無知商民偶有偷越一經發覺照例示罰亦足以重正課而懲奸徒乃目下情形日甚一日或經蘆溝橋分局抽收而猶多方訛索果行封閉已有五家或由齊化關報稅赴務而猶百計留難被押者不止一起以致肩桃貿易眷屬車輛無不搜索威嚇名爲報効又名爲行李稅海巡四出滋擾恒至一二白里之外以致道路側目查例載京外各直省衙門均有各道御史稽察相維具法良美崇文門爲國課大宗山海梯航萬商輳集易滋弊端可否飭下户部詳議酌添御史稽查庶免一切濫徵訛索之弊至議定罰款亦須通行京外俾令官民咸遵不得任意弛縱庶於厘剔弊竇之中仍有愼重關稅之意奴才愚昧之見是否有當謹據實上陳伏乞聖鑒施行謹奏奉旨已錄○○太子太保大學士兩江總督二等恪　侯加一等輕車都尉臣左宗棠跪奏爲承審重案平反得實之員遵旨送部引見恭摺具陳仰祈聖鑒事竊臣恭閱　抄光緒九年八月二十三日奉十諭内閣學士周德潤奏各省平反重案請飭循例保題等因欽　仰見朝廷愼重刑獄奬勵人才之至意欽佩難名伏查光緒三年十二月間江寜三牌樓地方出有受傷無名男屍一案先經悮决曲學如僧紹宗二命直至七年閏七月間因另案竊賊李大鳳供詞甫露端的經前督臣劉坤一發父江寗布政使梁肇煌江南鹽巡道德壽等集犯研究始得死者及兇手的實主名及叅將胡金傳教供刑逼各情於是前案之枉因而顯白嗣緣御史李旬華學士陳寳琛先　論列復蒙欽派理藩院尙書麟書刑部左侍郎薛允升馳驛查辦再三研鞫卒以案無疑義仍照該司道等原讞定擬奏奉諭旨將周五沈　洪胡金傳卽行正法兩淮鹽運使洪汝奎候補知縣嚴堃等分别革職發在軍台効力贖罪及交部議處察議有差欽遵在案查三牌樓一案因武弁教供刑逼遂致枉殺二命案情甚重該司道等承審此案距獄成之後爲日已久覓傳要証之煩難犯供之狡執較之尋常尤形棘于該司道等殫數月之力悉心研求迭次椎勘始得水落石出麟書等於奏報大概情形槢内將前案審辦情形與後案兩兩對勘知所訊各出實屬眞確臺無疑義幸照原讞定擬摺内謂李鳳因竊被獲並非投首仍照竊盜科罪是雖發端由其一方而輾轉　究乃獲昭雪平反巨案非該司道等虚衷研求實心推勘無以致此查比案先由前辦保中局江蘇候補道吳邦祺獲犯訊供前後承審者尚有江蘇候補道現署常鎭通海道黄祖絡江蘇候補道張銘堅叚喆　寗府知府趙佐宸前江防同知現任川沙同知羅嘉杰江蘇候補同知現署南捕通判阮祖堂前署上元縣現署山陽縣知縣江蘇試用知縣郝炳綸丁憂前任江寗縣知縣陸元鼎等各員而始終其事煞費苦心者尤以江寗藩司梁肇　江南鹽巡道德壽二員已革兩淮鹽運使洪汝奎等旣因失入人罪分别獲譴該司道等虚心研鞫確得眞情平反大案誠如聖訓失入者旣經隨時嚴懲平反者自應量子獎勵目下申明舊例之始似宜以此案明示天下俾咸知朝廷明愼用刑之意於世道人心不無裨補梁肇煌德壽不獨平反此案其審轉京控各要案均能詳愼從事毫無枉縱而隨臣辦理河工水利各事宜均能竭盡心力具旨條理　蒙聖恩褒奬建樹當益有可觀惟梁肇煌因三年任滿於本年四月間籲請陛見奉旨着毋庸來見欽此自應欽遵辦理且臣出省察騐漁團水利該藩司有代折代行之責亦難遠離其江南鹽巡道德壽一員合無仰懇天恩俯准送部引 
見該可道應如何加恩鼓勵之處出自宸裁如蒙俞允恭候命下由臣遴員接署鹽巡道篆給咨起程至前辦保中局江蘇侯補道吳邦祺自先獲犯　供江寗府知储趙佑宸隨同督審此案均屬著　微勞應請旨交部議叙以示鼓勵其餘各員由臣分别給子外奬謹會同江蘇巡撫臣衛榮光恭摺具陳伏乞皇太后皇上聖鑒訓示謹奏奉旨已錄○○卞寳第片再京山保張　口隄工月老隄危險添築月隄安陸府知府李慶霖請欵興工並又隨時查察該縣知縣沈星標承領各欵於張福鏌開挖老隄未能阻止均屬玩忽除責令該府縣分成賠繳並就地籌款興修外相應請旨將湖北安陸俯知府李慶霖京山縣知縣沈星標一併交部議處以示懲儆謹合詞附片具奏伏乞聖鑒謹奏軍機大臣奏旨李慶霖沈星標均　交部議處欽此○○署户部尙書工部尚書臣宗室　書等跪奏爲甄劾司員以肅部務仰祈聖鑒事恭譞本年八月初八日上諭近來部員較多賢否不齊亟應　嚴甄别着各部堂官於所屬各員隨時考察奏叅等因欽此竊惟臣部錢粮總匯稽考特煩尤必得人乃可袪弊若滋官謗難盡姑容兹查山西司郎中裕　勵事草率隨人作計江西司郎中　樹堂事無定見隨意起滅貴州司員外郎沈鴻　行有苟且物議繁興山西司員外郎程秀刻薄輕鄙指摘交加廣東司員外　霍國慶形貌黛枯嗜好錮蔽江西司主事俞恆治力衰年老廢事曠官候補員外郎恩泰　汚習錮文理不通候補王事張棨曖昧巧　習染尤深候補主事華光藻疏惰難頇亦有嗜好以上九員相應請旨均卽勒令休致以爲不知自受者戒又江南司主事朱學錢神痛語亂染有痰疾應令開缺回籍養病年力尚强病痊猶堪起用臣等仍當懔遵諭旨　時考察如有不職之員立卽查叅傳知儆惕謹此叅摺　叅伏乞 
皇太后皇上聖鑒謹奏奉旨已錄 
 
