# 1906 - 2 - 4911752

 

Page 1

 
 
[告白刊例]  
論前告白一百字起碼多則以十字遞加每日毎字暫取刋資洋銀一分後幅長行告白二百字起碼短行告白五十字起碼多則仍以十字遞加刋資仍照前例 
西歷一千九百六年正月二號禮拜二 
[電傳上諭]  
　　十二月初七日奉上諭閩浙總督崧蕃才識通敏練逹老成由部曹簡放道員洊涉封圻歷任雲貴陜甘總督於邊防吏治辦理諸臻妥善本年調任閩浙諭令來京陛見迭因患病賞假調理方冀醫治就痊長資倚畀茲聞溘逝軫惜殊深崧蕃著加恩追贈太子少保銜照總督例賜卹任内一切處分悉予開復應得卹典該衙門香例具奏伊嗣子外務部主事豫敬著以本部員外郎卽補用示篤念藎臣至意欽此 
[説競]  
自逹爾文創物競天擇優勝劣敗之論而歐西政學各家皇皇焉汲汲焉遂皆以競爭二字泰爲進化之每地勎便于交通則觀感之情切而競心起人事爭相接觸則此較之見深而競心益起故自羅馬分裂以至於今其風俗習慣與夫一切政治學術皆尊其所固有以與他族相競爭其所競者非徒在强力也而尤在腦力非徒在國家也而兼在個人分途並進人自爲戰漸有日推日廣之勢故内力旣充而其競之之力必突出而求伸于外者亦其事勢之不得不然者也 
嗟吾亞洲值此時局丁此運會所謂中國環列小蠻夷者數十年來亦已循天擇之公例次第淘汰漸失其競立爭存之勢近來有識之士見微知著驚心動魄咸知保羣進化之急不可緩宗法社會 
 
 
 

Page 2

 
 
之萬不足恃相與移譯西籍提倡國魂因其有羣導之翕合將舊時宗法社會引而進於軍國社會使人人洞明夫相系相資之故相生相保之理急起直追與物爲競而後炎黄之胄乃能自處於適宜以存延其種類然則自今以後羣道不渙而人類所恃以長存者茲非其一線之生機耶 
雖然吾嘗取此學説驗之羣情何其所見與所聞之相反也十年以前之種人思想羣治不進物競不行吾固無責焉耳獨怪時機迫切吾國入之曉事者亦旣知不競則亡之義而見其所競者不競之於當爭之處往往競之於無謂之處如政治界也不競于營私卽競於攬權學生界也不競於榮途卽競於界别工商界也不競于壟斷卽競于傾軋外交界也不競于求媚卽競于仇視嗚呼言内競則如此言外競又如彼其與吾所聞之物競者蓋無一而有合者也吾聞天演家之言曰自營大行將羣道息而人種滅今之所競乃不幸而類此物競之原理其始以自營其私與凡物相爭而得其戰勝其後用此以角遂人類而終必失敗公例所在無可逃避世之爭自存者知所以制其自營之私而求固其羣道者夫然後可以言物競 
且物競云者非相搏相激日日以强力相表暴也亦非如賽馬如鬭走恃其一往無前之氣而絶無界限者也蓋羣之爲道必先冺其爭於内而有以自存然後勝其爭於外而有以爲强未有内力不充而可驟言外競者同居一社會之中旣有所競而獨存者處此優勝之地位吾乃以其爭存之餘力出而從事於外競勢力所趨可以操常勝之算而不然者民愚種弱徒爭意氣不競於精神而競於腕力不競於無形而競於粗迹循是道以與物爲競則其所以自存者幾何嗚呼人弱求强而其效適以得弱其去無瞧類也不遠矣國家安所恃而立於物競之餘哉 
[蕪湖蘇省學生致上海江蘇學務總會電（爲旅學事）]  
江蘇學會鑒皖江中學排逐蘇生佔據蘇欵前両禀督憲求撥回自辦旅學核議未决乞鼎力成全旅皖蘇省學界百叩（顛） 
[江蘇學務總會紳士致江督函（爲蕪湖蘇籍旅學事）]  
玉帥大公祖大人閣下敬啓者昨接蕪湖來電（電文如上從略）查蕪湖之有中學堂始於劉前署道樹屏將中江書院改爲皖南中學堂定額一百名本籍八十名皖北各屬及各省客籍二十名先就中江舊址招考四十餘人於癸叩四月間開學其時本籍客籍均相得甚懽毫無畛域蓋當時皖籍諸生方感劉道之開通風氣固無省界之可言也自童道德璋接辦皖紳蒯道光興等恐後難爲繼爰禀准月撥蕪湖江寕米捐銀七百兩作爲常年經費以皖南命名於義太狹客籍二十人皖北亦在内未免向隅因更名爲皖江中學堂本籍合皖南皖北共八十名客籍仍爲二十名此該學堂沿革之大略也今年照章擴充學額除皖省外其客籍之人自以蘇人爲最多一則交通便利一則月撥米捐藉蘇省爲挹注故蘇人士于于而往者亦居之不　逈非暄賓奪主之比嗣因購操衣微故彼此齟齬紳等調查情形不敢盡謂蘇生之悉恊事宜但以從前皖生相得甚懽之情形比之其對待蘇生亦不可同日語矣總之此項學堂旣經月撥米捐至七百兩之多設或撥回自辦實綽乎有餘紳等不敢拘拘爭執者蓋省界之説愈分明則愈㦸刺此我不欲加諸人者也今旅蕪學生函電紛至伏乞帥裁如以分辦爲是則撥回此項米捐原不爲過如團結主義藉免畛域之分可否照常辦理但蘇省恊費旣鉅則占額自應格外從寛以示優異而弭紛競芻蕘之見卽請鑒核再旅蕪學生不無言論失實之處如以皖江二字皖爲安徽江爲江蘇以及之談無關宏旨不辨自明除由紳等馳函勸導外合詞肅陳卽請勛安敬再啟者紳等議寗垣校事内有數校以二成歸外省八成之中蘇六皖四與蕪中校以二成歸外省情事相侔但八成之中似應如寕垣對待皖省辦法易地參觀作爲皖六蘇四方爲平允其餘各節對經唔商鳳樓觀察矣合再　陳復頌勛安（顛） 
[鄂督派員赴日調查學界武昌]  
　　　督張宫保因聞在日學生停課歸國雖據監督電禀究未能得其實際茲特派雙松如太守率同在日卒業學生迅往日本調查此事已於日前由漢首塗茲將所派各員探録銜名如下知府雙壽知縣羅慶昌江夏縣教官劉鴻烈舉人何均高等實業畢業生權量張鴻藻俞明清（文） 
[詳志蘇省師範學堂退學原因蘇州]  
　　前日蘇省師範學堂各學生鬨堂退學其原因起於蘇府屬之甲生失去書籍兩册當時遍尋無著閲日在鎮府屬之乙生處覓得併有眼鏡一具先是乙生向甲生借用眼鏡還時易以他鏡至是原鏡宛在甲遂將所還之鏡出以示衆豈知此鏡係丙生所失由是羣起而譁禀請教習將乙生斥退教習飭將乙生記大過一次諸生以教習迥護桑梓咸抱不平時有某某等七生更形忿激當卽開一禮堂禀提調互相理論教習以該七生事不干已貿然擅開禮堂咎有應得飭各記大過一次由是合堂哄然聲言退學經提調再三勸諭風潮始得漸息詎料教習忽又至講堂上謂諸生曰我已禀知撫憲汝等悉數退學亦屬無妨衆聞是言卽一哄而散現已退去七十餘夫餘均經人勸返聞教習之意以該生等大半係近時招補者如重復招考不過多費二三月功課而已故去留無足重輕云（愛） 
[寗郡仕學館與師範傳習所遷移南京]  
江寗仕學館初由行台旁屋移入貢院内監試堂講學其後三江師範傳習所相繼建設於貢院内飛虹橋後衡鑒堂中現仕學館已禀准以織造廢署爲定區館中總辦教學諸員均經全數移去而周玉帥又以科舉廢後舊學之年歲較長不能入學堂者别無出身之路飭令准廣師範傳習所學額校舍不敷位置乃卽將仕學館舊住之房屋歸所改充住舍講堂之用云（平） 
 
 

Page 3

 
 
[政府振興財政之計畫北京]  
　　昨日政府王大臣會同各相國在内廷開議財政一事擬飭各省督撫認真開採礦産詳查未闢荒田一律開墾並速推廣工商魚木各項事業核減各署出欵添設豫算决算之法量入爲出此後舉辦新政財力庶不致匱乏云（火） 
[湖北財政有驟絀之勢武昌]  
　　湖北財政向以膏捐銅幣官錢籤捐四端爲外銷鉅欵每年不下三百萬之譜今年膏捐旣另歸督辦而銅幣明年亦議停鑄籤捐自改章滯銷頗有虧耗官錢雖紙幣風行而錢價鋭減餘利甚微一切練兵興學均有棘手之勢故鄂督近日焦灼異常（文） 
[裕蘇官銀錢局條呈推廣洋票章程蘇州]  
裕蘇官銀錢局提調蘇州府許祐身坐辦補用知府李厚礽禀各憲擬呈推廣洋票辦法章程十二條如下一貲本爲取信標準查各商設立巨號正本外全恃附本存項爲挹注卑局十二萬正本不敷周轉今欲推廣洋票請再添領若干分存各埠以昭推廣行使信實一藩道庫放欵匯兌欵並各局卡支放欵請概歸卑局經理又各州縣憲解藩道庫除地丁規復並道庫漕項正款外其餘不傾鎔各雜欵可否亦發交卑局經理俾交易益形發逹一卑局内容情形原與商號無異惟名稱官局旣關奏案似難更易今擬分别辦法本局仍照原定之名爲官銀錢局而附設諸處請徑稱裕蘇洋票分號以示與商界直接斯各項交易聯成一氣一各埠如上海爲互巿中心點鎮江爲長江咽喉無錫爲絲米巨鎮其餘著名劇邑不一而足擬聨合各大埠殷實錢莊附設分號懸掛裕蘇洋票分號牌號擇各莊經紀中老成諳練經管鈔票帳目再由局延精明熟悉巿情數人兼管分號均按月給予薪水旣省經費又廣行銷事半功倍無過於此此外鄉僻外縣各處著名巨鎮擬發交殷實典鋪兼理亦酌給薪水令懸掛牌號名爲分兌遇有支取票洋均由鄰近分號接應至造報行銷清册一節分兌各處責任分號每月初旬由卑局派精妥人赴各分號稽明登記仍由卑局歸月報内繕册註明各處分銷數目呈報以便查考一推廣省垣本處辦法亦擬多設分號於熱鬧巿面發交各現兌鋪兼理大致亦與推廣各埠法畧同一卑局旣列入錢業會中其辦法自應與錢業一律查各錢莊往來極廣無論何業皆有交易今擬仿錢業辦法與各商號往來匯劃不獨巿面藉以靈通而搭放洋票一切操縱由已利權不至旁落否則交通不廣一切利益仍不免假手於各錢莊所謂生利者少分利者多計學家引爲大戒一卑局現地一元洋票但比上海巿上所通行版式紙張尙難方駕似非商民所樂用而且易於作僞擬禀請改製版式取其精巧明細紙張定製藏有暗誌務求與上海巿上所通行一無軒輕則旣堪悅目又杜僞造並請添製五元十元等洋票除十成中之五成作爲一元洋票其餘五成以三成作五元洋票以二成作十元洋票以備搭用大批欵項商民取携尤爲稱便一請通飭蘇省府州廳縣并厘捐各局卡凡徵收解兌各欵准行用裕蘇洋票不得挑剔一請通飭督練公所及鐵路工程以後各營官弁兵夫餉項並鐵路各分段工資等項均准行使裕蘇洋票亦足推廣行銷一請仿湖北省等行銷洋票著有成效辦法先由官入手通飭全省各州縣准攤派行銷若干查裕寗開辦章程内載發票一條亦稱各屬州縣計所轄巿面大小飭令分别認領若干曾經批准在案夫分飭認領與飭令攤派事原一律請卽查照遵行足以助流通而開風氣 
一請通飭各屬府廳州縣切實曉諭商民一體行使裕蘇洋票以期周知而廣行銷一各商號執事量才録用無濫竽充數等弊故不至人浮於事今欲整頓一切則撙節浮費自應從破除情面始以上所擬十二條僅就管見所及按現在情形叅酌商號辦法以期推廣是否有當伏候憲裁訓示遵行（榮） 
[錢鋪倒閉事歸商部辦理北京]  
　　京師邇來各錢鋪紛紛倒閉居民商界受虧不淺查倒閉之由皆係奸商有意刁狡京師錢業向歸順天府五城管理現在商部設立商會值此各錢鋪倒閉之時物於日前開會共議歸商部管理日前商部已咨行警務部會同辦理並須嚴訂律章切實整頓奏請頒行維持商務（巨） 
[武昌通商塲將次開辦武昌]  
　　武昌通商場議辦業已數年尙無頭緒茲聞鄂督札飭提調王菊丞太守元常從速購地開辦以爲將來粤漢鐵路之基礎（文） 
[租界内無招商局基地蕪湖]  
　　英德領事催劃租界之時招商局请留基地一處以便設立局所行棧外部與英使磋商英人堅執不前昨日誠中丞札飭關道令其轉移招商局卽在租界之外附近江灘另覓基地一面速與洋商劃界免再多生交涉云（子） 
[奏請改撥四國賠欵廣州]  
　　日前粤督岑雲帥具摺奏稱科舉已廢廣東闈姓捐業已停止所有奉派四國賠欵請飭部改撥（谷） 
[外部擬電催譯送外交册北京]  
　　據外務部人云昨日各堂憲會商現在編緝交涉全書務期精詳完備俾資考鏡擬卽電致出使各國大臣迅將所訂近來之外交史譯妥送部以便附人編輯（龍） 
[閩垣商會集議抵拒美約福州]  
　　福州商會董事以美虐華工禁約未改連日在三山會館演説籌抵拒之策務期共結團體以禦外侮云（寳） 
[趙次帥擬改派爲奉天總述聞北京]  
前日慶親王召見時奏陳中東條約已定奉天將軍應否改爲總督兩宫垂詢誰堪勝任慶云趙爾巽到任後擘畫周詳百廢俱舉辦 
 
 

Page 4

 
 
理交涉悉合機宜若以趙補奉天總督實於該處治理大有裨益兩宫諭飭妥爲籌議再定施行（鳥） 
[政府議加官員廉俸北京]  
　　聞政府現擬會同户部財政處統將來年出入欵項預算清晰併將冗費重加裁汰核其盈餘酌加大小官員廉俸一切私受陋規概行删除蓋以勵廉隅而維政體也（火） 
[直督委辦陸軍籌餉實官捐蘇州]  
　　商部議員總辦商務局實業學堂兼奉天善後賑捐局陸觀察樹藩近奉直隷總督袁宫保兼辦直隸陸軍籌餉實官捐已於初四日奉到委札矣（愛） 
[營務處改參謀處政見廣州]  
　　廣東緝捕局本爲審辦盜犯而設嗣復兼營務處凡照軍律懲辦者屬之一切調度管伍亦屬之岑督以整軍治盜本屬兩事特令分任權責以緝捕局之事歸臬司三政營務處之事歸王道秉恩主政而同一局處同一關防事權雖分規制仍舊現在欽遵廷旨改練新軍將營務處改爲叅謀處勢不能再兼緝捕局若另設局所糜費過多且近日局中審辦盜犯迥不如前之繁因南番二縣各設江浦長洲行營廣屬清鄉歸水師提督督辦又有猪頭山行營另派督審委員前赴審訊盜匪凡係清鄉拿獲者均歸行營訊辦以名虚糜（谷） 
[籌辦江南鎮馬步砲各隊情形南京]  
　　江南創練新軍一鎮一應馬步砲工程輜重等隊均須完備茲已就江南鎮管區委派官弁分道徵兵當先籌措各隊成立之預備步隊布置較易軍裝器械早已購辦完全馬隊所需馬匹已由山東購辦來寗輜重工均設特别之學堂以立營隊基礎現正組織砲隊亟需多置新式快砲以供軍士操練之用督練公所兵備處新軍鎮統徐總戎紹楨邇已籌措銀三萬兩委派叅謀處吴叅謀携赴滬上向洋行選購矣（平） 
[粤漢鐵路驟難開辦武昌]  
　　鄂督張宫保自創設粤漢鐵路總局以來日與省紳集議辦法已略有條理而籌欵尙多空言頗難把握故開工一層尙恐非旦夕可期也（文） 
[皖省鐵路招股委員吊寗囘省南京]  
　　安徽省鐵路利權已經皖人爭回自辦公舉正副總理認真督辦惟路欵所需甚巨亟宜廣招股分日前有籌勸路股之分省道員張華年觀察來寗向皖籍旅寗各官商竭力運動略有端緒昨已啓行回皖聞須先赴廬州府籌勸然後回皖（平） 
[商部咨皖撫速建全省礦務總局安徽]  
邇來皖省礦務日有起色誠果帥於日昨接准商部來咨謂皖省應速建礦務總局一所以總其綱云云當卽飭司擇定小南門關帝廟間壁空廠鳩工興造（克） 
[禀請興築省河鐵橋廣州]  
　　日昨有商商人赴督轅條陳省河現已興築堤岸河道日窄小艇往來時虞不便擬於省河南北築一鐵橋就海珠爲橋躉共計需銀五十萬兩并繕就圖説禀請承辦未識能否批准也（谷） 
[商部咨詢商會總理蕪湖]  
　　本郡商會開辦後公舉崔國英君爲該會總理日昨皖撫誠果帥接商部來咨略謂商務極宜講求該紳是否熟悉商情本部無從查考請卽轉札該商會詳覆刻日咨部以憑核准（行） 
[請自製葡萄酒北京]  
　　日前政府電致署新疆巡撫吴中丞云新疆一帶素産葡萄收獲甚廣俄人常購此種葡萄製造葡萄酒獲利極厚亟宜轉飭所屬勸集富紳籌欵開廠目地製造此酒以固中國利權（閏） 
[江督札上海道文]  
（爲派委濬浦坐立襄辦及參贊各員事） 
札飭事照得條濬黄浦河道議歸中國自辦經外務部改訂條欵與駐京各國使臣會同畫押奏奉諭旨允准咨行查照辦理自應遵照設立開濬黄浦工程總局該局應辦一切事務應由江海關道曁稅務司管理惟茲事重大除延雇工程一事俟選定有人訂立合同查工之員俟開工有期再行委派外現在設局伊始應另派坐辦員駐局辦事查有辜部郎湯生堪以派爲坐辦經理全局事宜並總理銀錢出入凡請催各處解欵或息借商欵及工程用欵何時應領若干有無逾數浮冒均歸總理兼核辦文牘册籍隨時飭關道稅司等商辦責任至重每月准支薪費規銀八百兩又該局工程旣大爲時旣久時有叅酌商議之事必得聲望夙著明於事理之員參議一切庶期集思廣益工速費省俾免中外隔閡查有美前總領事古納和平公直中外推服堪以派爲參議員隨事與工程局各員聯絡稽核此爲轉助管局監工監查之所不及並非另樹一幟月給薪費規元六百両又開辦伊始清查攤地測繪圖説局中文牘册籍事務較繁非坐辦一人所能周顧查有候補道何道維口第成練逹堪以委派爲坐局襄辦帮同料理一切月支薪水銀二百兩以資辦公以上各員係本大臣派令辦事之員其進退之權應由南洋大臣主持並俟工程師到局後再由局妥訂分任章程禀候奏咨立案以專責成除分行外合行行飭到該道卽便遵照會商辦理母違此（書） 
[派探赴蘇拘拿肇事莠民]  
　　上月二十二日莠民肇事各節迭詳本報茲因捕房查得是日爲首滋事之人除葛性卿卽張省卿已經拿獲外訪得尙有某某等匿跡蘇城因於前晚特派包探趙銀河帶領幹夥赴蘇跴緝已於前晚動身矣（見） 
[贈書志謝]  
　　昨承商務印書館贈以第七册初等小學國文教科書及女子國文讀本各一册撤克遜刧後英雄略巴黎繁華志賣國奴等小説各一部第四十七四十八兩其繡像小説各一本又承作新社贈以實業教育備考一册合書簡末藉志謝忱（顛） 
 
 

Page 5

 
 
[前會辦浙江厘捐總局徐澍生觀察上督撫憲陳明認捐弊竇禀]  
敬禀者竊革道一介腐儒需次浙垣廿有六載歷委差缺尙無貽誤廿九年五月調委會辦釐捐總避矢勤矢慎罔敢隕越其時會辦三人一常道黻一朱道啓鳳皆隨同畫諾無稍歧異自委候補知府文錦舉辦認捐兼充總局幫提調擬呈章程十條内有請給浙江認捐總局關防由該守携帶出省隨時印發聯票各節司局以浙江通省釐捐總局向歸藩司主政提調出外辦捐用此關防名實不稱聯票在外發給流弊滋多譜駁太守所欲不遂反覆辯論旋經司局酌議詳定章程有案乃翁藩司曾桂回任後文守延不出省僅在杭城招人包攬一味偏聽以致肆行無忌百弊叢生釀成大局之患謹爲我憲台詳陳之查廿九年秋季文守當公所開辦之初所收押欵及正捐並五厘公費間尙遵章解局十月以後口稱奉藩憲而諭立令總收支委員陳祖蔭將認捐各簿據概交伊携至私宅辦理正提調莊人寳謁司請示適如文錦之言自是招董收捐掛批給諭無一不在私宅竟有公所開辦旬月總局尙無明文者三十年正月文錦接充正提調全權在握益復横行有常山卡員黄晉源西安卡員張維源因木捐公所私用小票粘呈請示文錦謂爲阻認捐嗾令翁藩司立予記過又復暗聳处夏前憲加記大過以示威嚇於是卡員相戒咋舌莫敢聲張公所乃倚文錦爲護符有侍無恐任意敲剥屢經商民控告迄未伸理呼籲無門怨聲載道此文錦之苛累官民也久之欲念愈熾變態愈多以認捐爲賀賣操縱在手准撤無常在文錦招換一公所即多獲一進益爲所樂爲面孰知紙董　晉之控案亦因此而致控以冶遊則令妓船具結率爾掩飾控以浮收則稱提調並不經手民捐洋水何來今督憲委員調查文簿確由提調收捐藩司單行覆文亦謂各公所捐欵由該守收齊其浮勒洋水可知當樓姓被寃之時公所咸拘不平以爲文錦可恃而不可恃悔懼交加且有相率退認者此翁藩司一片苦心冀獲源源之利又因文錦苛累董事而增一障蔽也去年五月浙省接奉部文籌辦統而文錦私擬詳稿抄呈自撰章程十條並附詳一道極言認捐與統捐無異誇張其功詳請夏前憲奏咨立案發行越數日送稿至朱潘二道與革道補行始相詫異盖統捐合數卡爲一卡認捐則分一卡爲數公所各不相侔抄章内又將公費二成改爲一成合之十成正捐只有九成矛盾立見是時常道出局革道偕朱潘二道同謁藩司聲明文錦任意出入恐干部駁藩司愕然始猶支吾繼經調核文稿乃上院請將章程發回不允又飾詞謂章程尙有更易始允從緩咨部迄未退還革道等見文錦攬　營私物議沸騰爰將種種劣跡詳告藩司以冀改悔藩司唯唯囑革道等不必回院以俟徐圖轉圜而文錦不悟也是爲革道與朱潘二道諫阻之始七月中旬因節費裁差簽留革道一人愈覺惶悚乃令總收支陳祖蔭按日送一收發略單以便稽考八月以來杭巿折息昻大檢查文錦經收認捐已欠逾兩月九月後則愈欠愈多直至十二月下旬折息將停之際始解三萬餘元外間議論紛紛謂總局爲發財之藪局員之賢者亦慄慄爲權革道詣司陳明弊端仍唯唯是爲革道一人諫阻之始三十一年正月又解六萬餘元道收五釐公費每年約二萬元左右除去年藩司衙門提用一萬元外從無一文到局局員莫敢過問革道又携收發畧單詣藩司當面指陳委曲詳盡藩司亦頗動念旋詢任營任怨堪膺提調者何人革道以張琳劉瀚對亦深許可惟云恐文錦不肯就省外差缺耳是爲革道二次諫阻之言迨至三月間見文錦盤踞益堅跋扈尤甚紳商煩言愈出愈奇革道恐釀事端轉貽總局之羞又向藩司進言愚直性成措詞或不免急切藩司貌頷之而心有所思乃忽稱去年樓姓控文錦撫台詈之批司查辦迨文錦上院爭閙轉得融洽並譬之戲劇所演梁山盜黨打出交情其意盖謂文錦與聶前憲固結不可干犯以示恫喝也革道答以朝廷法令大小臣工均宜遵守若以文錦劣跡一一上陳恐撫台亦不能爲之袒護藩司乃連聲唯唯至是革道知藩司爲文錦所惑牢不可破固不敢復言且轉悔前者之多言而孰知禍根之卽伏於此也是爲革道一人諌阻之終尤奇者認捐緊要文簿原存文錦私宅督憲委員調查文錦簽稿並送覆以均在總局流水簿内且云公所按月繳欵因離省遠近不一均係商人未能照局卡公事一律整齊又謂提調兼辦認捐並未另立局所開支五厘公費又文守備文册報等語夫旣曰公事則無分官商定有章程何以不能一律齊整旣未另立局所何以欵由文錦經收又有開支報册旣有支册何以不照章按月呈報旣不按月呈報何以於委員查提　又交總局轉送委員去後文卷發還查有兩次年終津貼員書人等洋三千元何以不登時分給種種乖謬不一而足革道無才睹此鬼蜮未敢隨同書押明知此稿不畫禍患立至惟與其扶同掩飾而見好毋寗守正不阿而去官繼而思之亦愚甚矣謹將委員往來文稿抄呈電鑒伏念迭奉部文舉辦出産銷塲統捐一次原以濟裁釐撤卡之窮浙江港义紛歧不便統捐議辦認捐如杭城綢業扇業嘉都百貨亦無甚流弊卽此次司局詳定章程果能恪遵曾理猶不失出産銷塲善後宗旨前年九月革道奉委赴滬會議裁釐商約迭經謁見吕盛兩欽憲及十數省委員遠考　稽似亦權宜辦法乃文錦一經委辦認捐輙懷私意關防改爲提調聯票改用局印即已大拂所欲厥後專住杭城招人包攬設法漁利弊竇叢生多方挽回不可救藥姚御史原參聶巡撫明知之而故縱之翁藩司曲護之而堅持之殆非虚語革道世習詩書頗知廉恥如肯和同作弊不難飽載囊橐獨戞戞自好力持大局終不　爲小人所算讒劾以去亦實咎有難辭畏台省之威不敢禀計是謂無勇竭忠告之誠反招疑忌是爲無智而宅心忠厚恐興大獄則又似近仁仁厚以施之險惡以報之尙有天理乎革道身溷汚濁一官原不足惜惟常此一髮千鈞之時邪僻繁興正氣斵喪若復隐忍以終一已之名節未伸　猶小朝廷之是非倒置患實大也茲將文錦等浮冐舞弊各欵另繕清摺分條附呈約計贓欵不下十餘萬兩迫叩遴委廉明大員會督牙釐總局各員眼同革道逐欵核算追繳歸公以袪積蠧現會辦劉道毓森提調段慶熙宗舜年及局中各員類多愛借名譽公道所在似不至曲爲之諱我憲台累世動閥忠勇廉正德沛春澤明察秋毫伏乞俯鑒愚忱迅賜嚴飭查辦風化轉移無任叩禱肅禀瀝陳虔請鈞安革道士霖謹禀 
[夾單再禀督撫憲]  
敬再禀者姚御史奏參浙江撫藩各員一案業奉諭旨交憲台督憲秉公查辦兩年來之昏濁一旦撥雲霧而見天日官紳士民同空頌禱爲撫藩者仰沐皇仁僅予開缺宜如何退思補過感激圖報乃不自悔悟惱羞成怒猶聽信私人之言挾嫌枉參欺朦朝廷聞此次掯印不交倒填日期專爲報復起見固不止革道一人其居心真不可問盖翁藩司與文錦陳祖蔭等比朋爲奸革道屢次誎阻致遭忌嫉陳祖蔭爲聶前憲親外甥文錦亦與撫藩密切同在局中均疑釐捐每弊陰私係革道暴發不思革道如果心涉險惡則秘而不宣突然禀訐矣何至數數忠告轉罹今日之禍况文錦等攬權罔利紳民皆知又何待革道之暴發耶言今庫欵支絀籌措維艱朝廷舉辦膏房各捐均屬不得已之政革道愚闇以爲籌欵之法與其竭兆姓之脂膏不如追貪吏之贓賄此次文锦等贓私纍纍若任其飽颺以去不傩以吐繳則拚舍一即可獲千百倍之進益貪利亡耻人人效尤大局何堪設想此革道拳拳愚忱不能不覼縷上陳者也除將文錦等各項弊端另禀條陳外翁藩司現尙在任應請一併查問以肅紀綱廑泐再請鈞安革道土霖謹再禀 
[道員用革職前浙江試用知府瞿倬謹禀]  
大人閣下敬禀者竊維察吏之道必先分賢邪明是非以天下之公議定舉錯之權衡方足以服人心而肅功令若賢邪不分是非錯亂懷疑自用任情愛憎雖彈劾足以積威甚非所以激揚吏治整飭紀綱也恭閲電傳十月初七日閣鈔知前撫憲聶臨去叅劾屬員一摺以革員前署嘉興縣任内盜案迭出任意諱縱奏奉諭旨革職等因在聶撫憲整頓官方固不容所屬有庸劣之員濫竽充數然　逹天聽要當一秉大公豈容挾私報復凡事不得其平則嗚若革員之含寃抱屈悉出挾私有不得不將被叅始末謹爲我大人詳細陳之革員幼攻舉業長習刑名歷就江西院司道府州縣各幕垂三十年敦尙氣節頗知自愛庚子秋以知縣指分到浙益以勤慎自勵藉圖報稱猥蒙前撫憲惲知遇始委憲轅文案調辦防軍局支應一差旋以衢州亂民戕害教士一案前任金衢嚴道鮑祖齡未能保護撤任叅革後並不在省聽候查辦灌行出省英領事嘖有煩言蒙前撫憲惲派委追提鮑革道回省歸案審辦旋奉札以要案得以速結外人無所藉口異常出力奬給拔委煩缺州縣一次行司註册二十七年三月委署蕭山縣篆交缷一年續委防軍局文案因查案出力復蒙委署嘉興縣篆於二十九年八月初二日到任該處地本多盜濱臨太湖毗連江蘇此拿彼竄歷年破獲之案甚稀前任知縣陳廷勛又動輙賠贓了案美其名曰撫卹於是盜風益熾而事主又多刁狡往往以竊報强希圖賠贓革員知其然也據報勘即核實禀報從無一案諱匿計在任未及一年先後破獲盜犯顧坤山僧阿連吕二頭方阿瀧羅得勝王長明方阿六關金生金咬生等九名禀請分别就地解省懲辦禀報王增淦等十七案未及獲犯移交後任接緝此皆有案可稽而地方多盜未易悉獲及事主狃於賠贓惡習情形亦經革員於歷年盜案大概情形禀内據竇陳明可請調查而知果有譁縱别情嘉興距省甚近本管知府又近在同城斷惟掩人耳目何以當時不即叅辦且諱縱究係何案在任亦未奉有飭查明文乃不叅於在任諱縱之時而適發於革員交缷已逾一年拳准海運保舉部覆已經請資引見到省之後聶撫憲之有無挾私我憲洞燭當無俟縷陳矣查請咨文内有查該令並無經手未完事件勘語若果革員在嘉興任内實有諱縱盜案聶撫憲何肯先旣奏保續又率行給咨追溯致禍之由實因署嘉興任内平反前任知縣陳廷勛禀報事主沈道生被刦獲犯供情離奇禀陳六可疑一案而起此案陳令同日寃斃無辜張續林劉溎濚陶似　三命尚有罪擬斬梟之 
 
 

Page 6

 
 
周葆淇及擬遺之艾老六張續宗三名移交後任接審招解革員覆審多疑臚陳上請旋又另案得江蘇解來之張玉朋一名輾轉而得隔省隔縣正盜梁毘奎楊老二楊老三三名先後禀經移　到案訊認解省發委案辦雖聶撫憲原批有强盜重罪承　官宜如何詳細推求俾無枉縱陳令如此　　從事大堪駭異之語卒　陳令　上海天順祥票號管事陳潤甫之子與有密切私明知案多寃濫不肯急爲申辨由是委員李守繩祺奉委會訊一意仰體遷就商同本　知府惠守格及府刑幕謝德生必欲將死者概置不問生者加以盜名因革員不肯從同多方辨論遂砌揑情節禀奉聶撫憲有傲饅任性迹涉阻撓之批迨次年三月解犯晉省面禀獲犯原委聶撫憲仍多方詰難似以無贓爲不足憑革員以犯係先後移提供詞如一贓雖未獲案似可信委婉曲陳憲意仍不謂然旋聞迭次具禀呼寃之犯伯張士德已含寃抱忿客死於拱宸橋旅舍革員憫沈寃之終不得申也於是有逕禀前督憲李請密派大員來浙查辦之舉及批司録報到院聶撫憲恨革員不應直揭怒之切齒而參劾之機　省官塲早藉藉閧傳矣上年六月尙未期滿聶撫憲面諭李前臬司傳語翁藩司將革員調省七月交缷縣事在府候算交代九月李前臬司札調到省曾審廉明如杭府宗守培承審如此要案亦復意存瞻顧力主和平了結勸革員遷就受商藉以迎合上意委員文守錦則更謬妄絶倫於夥犯揚老三認供之後不事推示率謂案情已得不必再　甚謂非如此無以禀覆撫憲云云因此問答齟齬語侵文守有同　肖審之附縣桂坫等十一人共見共聞由是文守加以　　益觸聶撫憲之怒而革員則以爲民請命鐵案如山毅然不顧也旋聞杭府宗守於上年十一月禀覆院司有此案即以現訊供情而論陳令前獲之張續林張續宗耕種爲業家尙温飽似非游蕩無業者流且張續林如係夥同行刦之人何敢以夥犯被獲貿然前往作保此中情節不無可疑云云準此以觀是張續林張續宗兄弟其爲枉遭寃䧟無疑陳令承審此　寃斃無辜良民按例已有應得之罪乃不加讉責奉飭仍回嘉興本任反以革員禀陳此案不肯昧良扶同於久經交缷過班赴引回省之後妄以諱縱嘉興盜案參劾顛倒是非滅絶天理浙中官紳皆能言之革員一官不足惜如民命何如地方何此所以負屈含寃而不能已於言者也查定例大吏參劾屬員如有寃抑准赴都察院呈訴革員先後禀陳六可疑一案憲轅皆歷歷有案可稽倘前案得以平反受屈亦不求昭雪除禀請督憲派委明幹大員來浙查辦外用特瀝情禀懇大人俯念案關寃斃多命情節重大准卽行可立撤現任嘉興　知縣陳廷勛來省傳同前奉委查會審一意扶同仰體之候補知府李守繩祺已革候補知府文守錦到案提同犯証會訊秉公澈究詳辦以昭覆盆而重人命至革員前在嘉興縣行内有無諱縱盜案亦請飭查核實辦理以彰公道不勝迫切待命之至恭請崇安敬再禀者竊革員前署員興縣任内因接審前任知縣陳廷勛詳辦盜案冤濫　辜名命不肯昧良扶同致被聶前撫徇庇私人挾嫌誣參負屈情形京外共見共聞固無待觀縷陳辨惟查被參考語係指明嘉興任内盜案迭出任意諱縱則某員不能無詞查定例州縣諱盜不報革職督撫道員府州及捕盜廳員扶同徇隐俱降三級調用私罪如係失於查察同城之府州廳員降二級調用道員降一級調用督撫罰　一年又前官諱盜之案接署州縣到任三月未能查出揭報革職留任接任之上司到任三月夫能查出州縣諱盜者同城降一級留任不同城罰依一年等語如果革員在任實有諱縱盜案同城府廳及接任之員分别公私均有應降應革處分如非徇私挾嫌似應參不止革員一人應請迅賜飭司一并查取職名詳請特揭奏叅以昭大公而免偏抑合再禀乞大人察核俯賜破　情面秉公叅辦尤爲叩禱再請鈞安 
 
 
 

Page 7

 
 
   
 
 

Page 8

 
 
   
 
 

Page 9

 
 
[赴申會議鐵路九江]  
　　江西鐵路總辦李薌垣方伯會辦歐陽潤生文法和兩觀察同於前日赴上海與閩浙等省鐵路總會商議路政并與前駐日欽差李木齋星使晤商一切（名） 
[派員查勘礦務九江]  
　　署兩江總督周玉帥前請日本石井八萬次郎來贛查看礦務茲又委教習温君秉仁偕學生沈君鳳祥鄭君國瀛沈君國楨王君錫賓姚君白霦同往查勘温君等於十三日抵潯旋買棹赴贛（名） 
[不允他租撥歸學費九江]  
　　職員萬中楨貝禀請將廬山地租歸入本鄉學堂經費毌任官弁經理道憲瑞莘儒觀察批其牘尾云創設學堂固關緊要而廬山零租及可籌之欵尙須派駐文員及巡警等用未便歸民間經理據禀前情候札九江府轉飭德化縣查共有地租若干是否卡弁中飽此外尙可籌疑者約計每項歲是明若干詳細禀復以憑核奪（名） 
[金壇縣禀報緝獲巨梟鎮江]  
　　浙西緝私營哨弁在金壇縣境拿獲巨梟王二子一名解由縣令審實禀詳省憲應否押解到省請示遵行（常） 
[禀請仿辦警察鎮江]  
　　日前有生監某某等具禀道轅謂大港地方頗有匪徒專以聚賭及串訛勒索爲事請卽仿辦警察添設巡勇藉資彈壓云云郭觀察當卽批飭丹徒縣查明聚賭匪徒從嚴拿辦並飭將該處是否應設警察速議詳覆以便核奪（常） 
[擁護帥節]  
　　道憲袁觀察因南洋大臣周玉帥於昨日赴製造局考察鎗砲閲看船塢爰飭滬巿總工程局正裁判孫耳山明府副裁判陳良玉二尹在局伺候明府又派巡長巡士教習人等均穿戎服在局前恭迎（欣） 
[江督批示二則]  
　　上海紳士秦錫田等禀批此案前已由商務局徑行照會姚紳文柟等查照仰上海道飭卽遵照職員潘鐘鏞禀批該職控龔慶餘騙奪一案經札道飭廨員究追訊結迄今日久案懸未斷黄松甫旣是案中要証亟應傳案集訊仰上海道飭會審委員迅速提同人証秉公訊斷具報（近） 
[江督閲視船塢]  
　　江督周玉帥於昨日午後三點半鐘乘馬車至製造局隨員唐子中厲玉書鄭蕙辰三觀察先行到局迨玉帥蒞止由薩軍門魏觀察等陪同至船塢閲看畢時已薄暮所有製造局各廠改於今日再閲玉帥卽駐節局内聞今晨九點鐘傳見商董曾鑄施則敬虞和德周晉鑣梁榮翰等諸觀察到局商議要公（欣） 
[新署宴賓]  
　　昨爲西國元旦上海道袁觀察於十點鐘乘馬車至各國駐滬領事署道賀松海防秦錦泉司馬上海縣汪瑶庭大令英讞員關絧之司馬法讞員陳楚生大令亦先後往賀午刻關司馬與襄讞金大令在英美會審公廨設筵敦請袁觀察汪大令陳大令並道署繙譯萬毛二君等午膳（見） 
[流氓連刦二鋪]  
　　前晚有流氓七八人擁至至美界閔行路十一號烟紙店以購物爲名刧去銀洋三十六元又擁至南潯路陳義大洋雜貨店刦去洋十一元事後由該店主等報捕請緝捕頭當飭各包探嚴拿務獲（古） 
[禀請修橋]  
　　本邑西南平栅橋係松滬往來要道邇因橋石損壞不堪由該處紳董聯名禀請本縣汪大令轉知善堂撥欵興修（近） 
[飭拿匪徒]  
　　本縣汪大令昨以年關在卽誠恐匪徒乘間竊發特飭四鄉各圖董保及本埠各鋪地甲將境内烟問客棧限三日造册呈報並令每晚准於二鼓閉門一面飭差將各匪徒嚴行拿辦（近） 
[論完契稅]  
　　上海縣汪大令查得縣署連次所發官契與完稅之數大爲不符因卽諭飭四鄉各圖董保一體轉諭業主從速來署完納勿再隐匿致干咎戾（近） 
[諭知糧價]  
　　上海縣汪大令昨奉上台札飭本年應完冬漕連同脚費每石收錢四千四百五十二文昨日飭糧差分至四鄉各鎮往傳各圖地保到縣諭話（近） 
[牌示房捐洋價]  
　　本邑十一月分房捐洋價昨奉本縣汪大令奉到上台飭知牌示每元作價九百六十五文（近） 
[提究翻印書籍]  
　　美商美華書館投該管領事署控某某等書坊有私行翻刻書籍請傳案追究等情美副領事安君卽照會公廨讞員關司馬請傳案候訊司馬已飭差恊探於合日傳提到堂訊究矣（見） 
[西歷元旦停訊]  
　　昨日爲西歷元旦所有法捕房應訊各案捕頭先期咨照法讞員陳楚生大令停訊一期其捕房一切公事亦停辦一天（居） 
[海關因西節停公]  
　　昨爲西歷元旦滬南江海關循例　公一天（欣） 
[不允賠償]  
　　前有浦東鄉人王恒福滿裝棉花一百二十包駛至浦江被龍驤兵輪撞翻因投南北洋總統薩軍門公館禀請核賠軍門以所報不符原禀擲還不准（欣） 
[查拿賭徒]  
　　浦東各茶肆近有棍徒時常聚賭爲總巡謝岳松明府訪悉已派勇甲嚴密查拿務獲究懲矣（欣） 
[寓客病斃]  
　　英界浙江路二百六十四號門牌視姓所開之小客棧昨有一寓客身故在内當卽投訴捕房捕頭飭探查得並無屍屬遂傳二圖地保報由善堂給棺收殮其人形似小工身畔有竹籌一枚上書郭大隆榮記第十三號等字樣（見） 
[報請棺殮]  
　　上月二十二日罷巿滋事時有華人五名在小菜場受傷斃命後經捕房送至美界驗屍所編號收殮等情已登本報茲有尙仁里某妓院庖人包雙紅係蘇州府長洲縣人是日至菜巿購買蔬菜日久不歸後見報章所登之第四百四十五號屍身之面貌年歲衣服與之符合因卽投二圖地保處聲明倩其投縣報明以便領棺瘞埋（見） 
[英界火警]  
　　昨晨四點一刻鐘英界寳善街弄内七十一號房屋通濟公客棧忽然起火延燒貼鄰珊記顔料店被焚去三樓三底石庫門兩座共計房屋六幢捕房特飭公探王長桂前往詳查起火緣由禀覆核奪（見） 
[總工程局紀事]  
　　總工程局總董查得南巿裏街各枷均破壞不堪因派巡士加意梭巡以遏匪蹤并將小街僻巷之栅欄雇工修理○總工程局總董又查得滬南裏街垃圾尙有堆積因飭十六鋪地甲雇定小車多輛速令挑除凈（欣） 
[上海縣案]  
　　崇明人蔡鳳才控稱姪孫女鳳　二歲時由沈逹德爲媒送至謝敬周家爲養媳去年謝子病夭謝將鳳仙串賣等情汪大令提案集訊沈供謝子死後蔡不願將鳳仙領　由謝過繼於沈希莊爲女蔡亦到場收洋三十元收條已呈在案謝祇得洋十五元沈希莊第將鳳仙嫁于陳吉次子收財禮一百餘元蔣思分肥不遂因卽誣控鳳仙供年十五歲已與陳子或親蔡鳳才並不認識 
 
 

Page 10

 
 
大令判蔡沈解回崇明縣就近提謝敬周質訊鳳仙交陳領因陳交原保候示○田逢源控稱將房抵於徐友芝所欠三個月息洋四十六元八角已付中人趙厚齋詎被趙吞没有同爲中人之徐杏堂丁玉卿目覩可証質之趙供被誣控昨由汪大令提徐丁質訊均供趙無收洋吞没情事田所交租摺兩個每月共收租洋十七元除劃息外月餘一元四角大令判田欠息洋卽在餘租内扣算抵償○唐志雲前控韓玉麟吞没貨價韓亦投縣互控昨經大令提訊韓供去歲唐將花帋古錢等物託帶往美國賽會僅售得洋一百餘元餘貨存美國三箱外運往比國亦嫌粗陋今遵堂諭將美國之貨運回提單呈電比國之貨將次可到求追代墊水脚關稅等洋七百餘元唐供虧本費用應各認半大令准如所請提單發還恊差提交唐領又據韓之保人席子卿禀被唐路遇拖扭求辦大令斥唐無禮從寛免責當堂向席叩頭服禮（近） 
[公共公廨紀事]  
　　華興寳被人戳斃報經上海縣詣驗懸賞緝兇各情已詳本報茲汪大令誠恐兇手避匿公共租界内因於前日函請英俷堂派差恊探一體查拿讞員關司馬准卽簽差查緝○丐婦李氏郭氏趙氏等十一口先後在馬路中求乞錢文由一百七十號等捕拘送公廨奉關司馬飭差一併驅逐不准再來○南匯縣人周文治以姪女秀連被人姦拐來滬控由南邑尊派差持文來申關提讞員關司馬准卽派差恊拿（見） 
[英租界捕房事]  
　　錢鼎臣控朱海郎王妙紅卽王毛毛誣控拆稍一案經公堂會訊十餘堂尚未斷結所有案中牽涉之羅彦甫曾經票提被逸前日英界包探陳金標訪得羅匿迹西門内關帝廟後面家内卽於午後會同八十一號西探並探夥等七人前往將羅拿獲當有婦女多人與探等爲難故通知該處警察局巡士併約同地甲一同將羅送至上海縣署收押然後回禀捕頭轉禀公堂備文移提歸案訊辦○昨有鄉人某甲行經南京路不知何故拾取碎石向九十四號印捕遥擲爲一百號西捕所見上前將甲獲住解入捕房押候解送公堂訊辦（見） 
[美租界捕房事]  
　　朱金友在元芳路翁得成盛來記等烟間行竊烟鎗多枝由探朱桂生拘押候辦○黄阿勞在四考脫路將石遥擊日本人由一百四十六號印捕拘押候辦○張仁林不知由何處竊得布衣多件由探張才寳拘押候辦○胡芝文行竊皮帶二條由探沈阿岳拘押候辦○楊樹浦路賈阿東報關行被朱瞿生行竊洋紗由三日七十二號捕拘押候辦○昨有年約四十餘歲之某甲至公平碼頭雇某號杉板艇渡浦行至中流甲失足墜浦當由舟子撈起業已斃命載回碼報由捕房將屍載入斐倫路驗屍所一面飭傳二圖地保查明核辦（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宫門抄九月初一日兵部太僕寺鑲白旗值日兵部引見三十五名商部右參議楊士琦到京請安裁缺熱河副總管聯榮到京請安吏部呈進月官卷召見軍機楊士琦 
[管理工巡局那等奏爲請將五城正副指揮各缺一律裁撤並分别籌辦地面事宜摺]  
管理工巡局那桐等跪奏爲請將五城正副指揮各缺一律裁撤並分别籌辦地面事宜恭摺仰祈聖鑒事竊查五城向設正副指揮各五員由巡城御史督飭分理地面及詞訟案件現在巡城御史奉旨裁撤改設巡警原有之正副指揮旣無職守自應裁缺以昭核實擬將實缺各員均作爲俸滿與揀發候補人員一併由臣等咨行都察院關送吏部分别核議酌改官階升補之途務使平允該指揮向來經營各項公産責成分晰造册交清以備工巡局擴允習藝所之用至各部院衙門有票飭各項差務向由正副指揮承辦現已改設工巡局按照警章巡捕旣以警務爲專責自難令其分應雜差致滋歧誤擬請嗣後一切差項統歸大興宛平兩縣應付其副指揮所管外坊緝捕事務卽歸步軍統領衙門營汛經理以專責成除詞訟案件改歸工巡局迅辦外其餘地面應辦事宜仍田臣等體察情形悉心籌畫隨時奏明辦理所有五城正副指揮各缺一律裁撤並分别籌辦地面事宜緣由理合恭摺具陳伏乞皇太后皇上聖鑒謹奏八月初六日奉旨知道了欽此 
[陜廿總督升奏爲土司因病呈請開缺休致擬以嫡長子承襲摺]  
頭品頂戴尚書銜陜甘總督奴才升允跪奏爲土司因病呈請開缺休致擬以嫡長子承襲恭摺仰祈聖鑒事竊查接管卷内據甘肅布政使何福堃轉據碾伯縣知　陳問淦詳稱該縣土司李長年年逾六十精力就衰難以供職出具供甘各結自請開缺休致所遺指揮同知土司事務查有李長年嫡長子李承襄現年三十三歳堪以承襲造具頂輩宗圖册結並李長年原領號紙呈由該管府道核明結轉到司該司查李承襄承襲土司與例相符加結詳請具奏前來前督臣未及核辦移交奴才覆查屬實自應准李長年開缺依致以嫡長子李承襄承襲碾伯縣指揮同知土司俾專責成而重職守除册結頂輩宗圖號紙分送部科外理合恭摺具陳伏乞皇太后皇上聖　飭部核覆施行謹奏奉 
[陜甘總督升奏爲土司照例承襲摺]  
頭品頂戴尙書銜陜甘總督奴才升允跪奏爲土司照例承襲恭摺仰祈聖鑒事竊查接管卷内洮州署遜副千户土司楊漸榮于光緒二十二年十二月初三日病故當經報部在案並令照例承襲去後嗣據甘肅布政使何福轉據洮州同知張彦篤詳稱查有楊永隆現年二十七歲係已故洮州署遜副千户土司楊漸榮之嫡長子堪以承襲造具頂輩宗圖册結並楊漸榮　　號紙呈由該管府道核明結轉到司該司查得楊永隆承襲土司與例相符加結詳請具奏前來前督臣未及核　移交奴才覆查屬實自應准其承襲以重職守除册結宗圖號紙分送部科外理合恭摺具陳伏乞皇太后皇上聖鑒敕部核覆施行謹奏奉硃批兵部議奏欽此 
宫門抄九月初二日刑部都察院大理寺鑲紅旗值日無引見順王陸潤庠毓朗各假滿請安陳璧前往西陵請訓溥興等謝准其抵銷處分 
[安徽巡撫誠奏爲籌解光緒三十一年秋季第一期新案賠欵銀兩摺]  
頭品頂戴安徽巡撫奴才誠勳跪奏爲籌解光緒三十一年秋季第一期新案賠欵銀兩恭摺具陳仰祈聖鑒事竊照新約賠欵安徽省每年奉派銀一百萬兩每月應解關平銀八萬三千三百三十三兩三錢三分三釐歷經遵照部文按月先解並於每季第三期多解一釐足成每季二十五萬兩以便彚總所有光緒三十一年夏季第三期銀兩業經匯解滬兌收彚交奏咨在案茲值光緒三十一年六月爲秋季第一次解撥督辦籌議公所布政使聯魁等籌措關平銀八萬三千三百三十三兩三錢三分三厘飭發號商領匯限於六月初十日解赴江海關道衙門兌收彚交等情詳請奏咨前來奴才覆核無異除咨部查照外理合恭摺具陳伏乞皇太后皇上聖鑒謹奏奉硃批該部知道欽此 
[安徽巡撫誠奏爲奏銷光緒三十年分安徽江蘇兩省屯撫米石摺]  
頭品頂戴安徽巡撫奴才誠勳跪奏爲奏銷光緒三十年分安徽江蘇兩省屯撫米石恭摺仰祈聖鑒事竊照江安糧道應徵屯撫米石向於次年六月内專案造册隨同倉項錢粮奏銷歷經遵照將各册造送至光緒二十九年分止在案茲據江安粮道譚啓宇詳稱江蘇安徽兩省光緒三十年分額徵撫米二萬五百七十七石零除丹徒縣同治四年减賦案内永減米二石零外實該米二萬五百七十二石零今催據上元元和等州縣已完解道米九千三百八十八石零徵完另報米二百三石零已完解司米六石零已完撥補恤孤口糧不敷由司造報米二十八石零豁免虚糧米一百九石零荒蠲米四千三十一石零减則米三千八百四十四石零清賦充餉米四斗零荒緩米七百一十三石零災緩米一千一百五十三石零尙有六合縣未完熟田米一千九十二石零迭應造具經催經徵接徵正署各官職名接印日期考成分數總散各册詳請具奏前來奴才覆核無異除清册分送部科道並將節年未完米石另片附奏外謹會同署兩江總督臣周馥江蘇巡撫臣陸元鼎恭摺具奏伏乞皇太后皇上聖鑒敕部核覆施行再此案奏銷遵照新章改題爲奏合併陳明謹奏奉硃批户部議奏片併發欽此 
[安徽巡撫誠再據江安糧道譚啓宇詳稱歷年來未完各數分别年限彚造清册摺]  
誠勳片再據江安糧道譚啓宇詳稱歷年來未完錢糧例應於現年奏銷之時查明續完未完各數分别年限彚造清册另繕題本隨本奏銷歷經遵辦在案今屈查辦江蘇安徽兩省光緒三十年分撫米奏銷所有上元和州等州縣上屇光緒二十九年奏銷隨奏原報共未完荒災熟田及各　　未解徵　另報米五萬七千二百九十七石零内續完解道造入光緒三十年分倉項奏銷四柱册 
 
