# 1915 - 74 - 4915124

 

Page 1

 
 
通信 
[近東之新風雲（八）]  
　　奥國政府之批駁反抗奥國之國民協會及其他同種之會與塞國公共之生活異常密切乃塞政府自謂毫無聞見未免欺人且就此一端不論而奥政府之要求尙有二事第一沒收該會之運動器具（指出版物及金錢等而言）第二該會另以他種名義設法改組時仍當禁止此二者乃塞政府文中一語未曾提及如是雖將該會解散而反抗奥國之運動是否終止亦正未可必也 
　　第三塞國政府自任將公共敎育中有關反對奥國運動之事項從速禁止但奥國須將證據提出 
　　奥國政府之批駁塞政府要求奥國提出關於公共敎育中反對奥國之證據不知塞國學校敎科書中關於此種方面之材料包涵甚多且大部分之敎員大抵屬於國民協會及其他同類之會中且奥政府文中原有不論敎育圑體與夫敎育方法云云之語而塞國將此語删去不知反抗奥國之運動即可於此語中求之也 
　　第四塞政府願將此等文武官吏經法庭之審問認爲有犯反抗奥國領土保全之舉動者一律撤去但塞政府爲執行此等訴訟起見等候奥政府將此等人名及其行爲從速交來 
　　奥國政府之批駁塞政府但云將此等官吏經法庭審問認爲有罪者撤去加此一語即官吏之撤去以犯刑法上不法行爲者爲限矣奥國所要求者指從事反抗奥國之官吏而言此種行爲在塞國刑法中無處罰之規定故此點之答覆於我政府之要求毫不相應 
　　第五奥國通牒中要求塞國調查證據時應請奥國代表預聞其事云云此句意義廣狹如何塞政府毫不明瞭但凡預聞之舉與國際法刑事訴訟法及鄰邦親善之關係可以許容者塞政府願准奥國官吏預聞之 
　　奥國政府之批駁其問題純係國家政策問題可由兩國約定與國際法毫不相干且塞國加此一句制限之語無非欲使將來定約擬定辦法時生無窮困難而已 
　　第六塞國政府自認爲義務將一切預聞六月二十八日事件之人且在塞國國内者設法搜查提起訴訟至奥國官吏預聞之要求塞政府不能承認因此事與憲法及刑事訴訟法全相違反也但關於各事件中可將搜查情形隨時報吿奥國官吏 
　　奥國政府之批駁奥政府之要求非常明瞭毫無疑義中有三點第一對於此等預聞暗殺者提起審查第二搜查時准奥國官吏預聞（搜查指調查而言非司法上之預審）第三奥政府併未要求預聞審判事宜總之奥國所要求者在預聞警察上之搜查以便搜集及確定種種搜查之材料司法預審與單純搜查之區别塞政府豈有不知知之而故爲誤解者是明明出於故意而已蓋審理時一有監督將生塞 
 
 
 

Page 2

 
 
國種種不順意之結果且塞國亦實無方法以排斥奥國之預聞乃故意變更其立脚點惟就司法預審之論以明其主張之是實則專爲排斥奥國之主張而已 
時評 
[不平（冷）]  
　　英國遠東商人對於日本要求中國之條件旣憤且憂紛紛投函報館以鳴不平而英國各報亦紛加詆議是則中日此次之交涉不特中國人不平卽英國之人亦多不平者雖然此不平者無可如何之事也决不能因不平而絲毫助我中國也何則其不平者乃人民而非政府也即其政府心中雖亦不平而無睱相助其不能助亦如故也然則今日之事唯自助而已他無所望哉 
　　自助奈何人人盡其分之所當盡而已人人勸人盡其分之所當盡而已不强求不越範圍其力至尊無上也 
　　沉默實行堅决悠久天下何事不成哉 
專電 
[北京電]  
　　濟南昨到日兵一大隊約六七百名又有陸砲八尊尙有多數軍隊陸續輸送關東都督府派武員多人赴各處察看戰備地點現到奉天車站軍隊一旅軍用品甚多又由大連登岸亦甚多 
[張家口電]  
　　蒙匪情形匪首有烏和爾沁金巴吧咍四台吉巴卜扎布其木逹巴嚕等自稱黃兵黃兵者庫逆軍隊之名稱被庫倫逐出進内蒙各旗任意所爲被日人鼓吹勢益猖獗幾有不能勦盡之勢該匪首出身烏和爾沁系西札魯特旗人氏今年十九歲牧童爲業即庫倫套格桃之義子依父之勢投庫率四百八十餘人金巴者系奈曼旗人氏今年三十八歲打獵爲業鎗法最精投庫率三百六十餘人四台吉者係敖漢旗人氏今年四十三歲率四百三十餘人主謀弑本旗札薩克王畏罪在逃投庫者吧胎系賓圖旗人氏今年三十九歲犯命案在逃投庫率領三百餘人巴卜札布昔庫倫封爲大將軍系外蒙人氏今年四十餘歲率五百餘人其木逹巴魯封爲二將軍亦系庫倫人氏今年三十八歲率三百四十餘人是匪首等昔分攻開魯林西時常往來道路純熟且各旗窮民皆投之於是匪勢猖獗出沒無常擾亂各旗以西烏珠穆沁酋吉各爾廟爲總機關由此往來出入之要道也 
譯電 
[倫敦電]  
　　孟乞斯特指導報宣載日本向中國要求條件之全文國人大爲注意且紛加痛詆多就商業狀態問題立論孟乞斯特指導報每日新聞經濟報縱觀報韋斯特明斯特公報抨擊尤力日本乘此時機提出此項問題人人爲之扼腕中國公會曾開會批駁日本要求之後十條件該會定下星期以會議情形報吿政府遠東商人對於此事旣憤且憂紛紛致函報館以鳴不平（二十一日） 
[北京電]  
　　大連出版之滿洲日報載稱駐美華使致電中央政府謂美政府已擬定關於日本要求致各國之牒文志在維持各國在華之均等機會主義且提議各國不得與聞日本要求特别或擾先權利且不得向中國提出要求云云此項消息尙未徵實（二十一日） 
[北京電]  
　　日使及陸總長定星期二日在日使署續開會議（二十一日） 
[北京電]  
　　北京日人各界現信中日交涉再經三次會議即可解决兩國政府將以公文交换會議結果之意見中政府之公文如不能令日本滿意則日本决意設法對付惟望中國從早改變態度云（二十一日） 
[濟南電]  
　　日兵在此開始行動今已抵有步兵千人砲八尊恐尙有續抵者（二十二日） 
特約路透電 
[北京電]  
　　日使日置易氏傷勢迄未痊愈昨日中日會議由日使署一等參贊小幡氏代之中國允許日本在南滿東内蒙指定區域内按照中國鑛律勘採鑛產日本有築造鐵路之擾先權雙方已議定（二十一日） 
戰電 
其一（英人路透電） 
[巴黎電]  
　　齊泊林式飛艇一艘擲炸彈三枚於巴黎勒伊萊鄉因而起火續電云齊泊林式飛艇二艘擲炸彈至少十枚於巴黎西郊引起無關重要之火數處所傷七人重傷者僅一人（二十一日） 
[巴黎電]  
　　據宫中宣稱今晨一時十五分與三時間有齊泊林式飛艇四艘由公班業一方面沿瓦斯河流域向巴黎進發二艘未及飛抵巴黎即在愛古安及滿台斯被逼折回餘爲抵制飛機砲所擊僅飛過巴黎西北郊擲炸彈數十枚後卽飛回所損之物無甚價値擊中七人重傷者一人抵制飛機砲發砲時由探照電燈照耀天空敵之一飛艇似被擊中法飛機隊亦與戰但爲霧氣所阻敵飛艇此次襲擊完全失敗且藉此可證巴黎防務之鞏固巴黎居民甚爲鎭定敵飛艇回時擲炸彈十二枚於公班業損傷無關重要（二十一日） 
[巴黎電]  
　　據今日下午公報宣稱前敵無變動據今日晚間公報敵軍復轟蘇瓦松天主敎堂屋受有重損星期六晚我軍在曼斯尼爾東面山脊稍進星期六日伏斯巨我軍失大小里沙開爾柯夫今日我軍奪回小里沙開爾哥夫現正回擊圖復大里沙開爾柯夫（二十一日） 
[斯瓦柯孟特（德屬西南斐洲）電]  
　　路透電社隨軍訪員電稱波薩將軍昨日大戰俘德兵二百餘人獲野戰砲兩尊敵兵在荒野以野戰砲及麥肯沁砲固防戰事今仍在劇烈進行英兵損失頗重德兵損失尙未查明其數必甚巨也（二十一日） 
[彼得格勒電]  
　　公報謂俄軍沿尼們河中部西面續取攻勢頗得利俄軍在卡巴西安攻擊斯維特里克與斯摩爾里克敵軍主要地位獲重要之勝利俄軍在泊里齊米塞爾俘敵兵二千五百四十六人奪砲兩尊該處戍兵巳被驅回退至泊里齊米塞爾鎭四周之砲台（二十一日） 
[倫敦電]  
　　海軍部宣稱達達納爾戰事因天時不佳業已中止海面飛機無從偵探以故十八日轟擊一役砲台損傷情形未能得悉（二十一日） 
[倫敦電]  
　　政府公報宣稱勞勃生爵士巳舉爲陸軍參謀總長（二十一日） 
其二（德人德文報專電） 
[柏林電]  
　　德國外交部宣布本日大本營公報如下英飛機一架於伊泊爾東南中彈翻落飛行家悉就擒法軍在十六日所得洛萊特聖母院高地南坡之地位兩次圖擊德軍均失利德軍察覺法軍於蘇瓦松天主敎堂置瞭望兵以紅十字旗爲護符乃開砲擊之瞭望兵即下德軍在香巴業波塞旭爾之北獲勝前進且掘地道毁法軍戰壕數道俘軍官一員及未傷之兵二百九十九人法軍以獵兵二大隊勇守伏斯巨里沙開爾柯夫高地昨日下午爲德軍轟擊法兵損失極巨委棄軍官三員兵二百五十人機關槍三枝炸彈砲一尊而走法軍曾施回攻受挫而退德國飛艇昨夜擲巨大之炸彈於巴黎砲台及公班業鐵路聯絡點以報復法飛機擲炸彈於亞爾薩斯不設防之鎭俄軍在晆末納夫及晆希士河間進攻者受挫而退被俘軍官二員兵六百名俄軍乘夜兩次進攻葉特洛洛塞士均爲德軍砲火擊退（二十一日） 
[柏林電]  
　　巴斯勒日報載稱意政府聲明未與美國商訂借欵英國芒茅資希爾有礦工一千五百人同盟罷工倫敦船廠亦有三千五百人罷工土耳其國會議長哈里爾已抵柏林據君士坦丁消息謂轟擊達達納爾之聯軍迄今共發砲彈十萬餘枚土軍死傷者寥寥無幾敵砲廢用者甚多駐土美國大使摩干沙君曾偕名員多人游閱逹逹納爾親見炮台之砲完然無損君士坦丁消息謂聯軍預備數星期之久最後轟擊逹逹納爾之一役其結果沉沒戰艦三艘失砲一百五十尊死三千人法戰　波凡特號共載將士六百零八人得救者僅軍官五員兵二十五人英戰艦歐里亞魯斯號之機器室爲土軍擊中機器室中員役均殞命德國財政大臣在國會第二次宣讀預算案時曾　前購買第一次兵債幾滿半數之各機關及個人等茲復紛購第二次兵債其總數迄今巳有三千九百五十兆馬克全國各處認購之數大逾第一次兵債或能逾七千兆之多又謂德國兩次所募兵債數約一萬二千兆馬克較英國所募兵債約多五千兆衆聞其言歡呼不絶波斯政府要求俄政府撤退亞葉倍特雅姆省之軍隊倫敦斯丹逹報軍事評論家稱新福音堂村一役之結果爲英軍戰略之小勝利其關係略較哨兵戰事爲大耳（二十日） 
其三（英人字林報專電） 
[倫敦電]  
　　逹逹納爾戰事之進步衆殊滿意聯軍之損失無一爲之驚駭者各艦除波凡特號外死失生命無多戰事大約尙須支持若干時惟聯軍獲勝可操左劵君士坦丁今已戒防一切法國傳來佳報聯軍各得有緩而且固之進步士氣甚壯新福音堂一役獲勝者乃領土軍與印軍衆頗歡欣是役德軍損失甚大查一八七○年諸役除格拉凡洛特外無一能及之（二十一日） 
東方通信社電（日本人組織） 
[東京電]  
　　北京電云中日交涉定於明日在日本公使館開第十三次會議聞其議題爲滿洲居住權及關於漢冶萍之細目（二十二日） 
[東京電]  
　　日本第二艦隊以三笠號爲旗艦現集肥前茂木海面以當防備中國海面之任（二十二日） 
要聞一 
[論最近逹逹納爾戰事]  
　　字林報載海軍專家投函論逹逹納爾海峽事謂法戰艦波凡特號英戰艦無敵號與大洋號在逹逹納爾峽内觸浮雷而沉足見艦隊攻入海峽之難就公報局發出之消息觀之十日來艦隊無日不從事於掃除水雷似逹逹納爾之繫定水雷當巳掃除殆盡如峽内海面不如是之狹峽内潮流不如是之急則掃除水雷之事業可收全功而駛近砲臺轟擊之戰艦断不致有觸雷沉失之禍惜峽内激湍奔湃繫定水雷雖巳掃清然敵人仍能利用水勢佈置浮雷海面又狹於是浮雷隨波逐浪流至軍艦作戰之地軍艦遂易遇害矣至於三戰艦之沉沒固不可視爲無關重要之損失然　 
 
 
 

Page 3

 
 
人須知此三艦皆爲老朽之軍艦所装之砲悉爲舊式不能與同一口徑之新砲相提並論如大洋號雖置十二寸砲四尊但其效力過不若新式十二寸砲之佳蓋舊砲在五千碼射程僅能擊穿克虜伯十二寸半鐵甲若新砲間一口徑同一距離則可擊穿十九寸鐵甲擊穿力之薄弱由於速力之不足而速力不足又往往使砲手不能盡其瞄凖之能事焉三戰艦之武裝旣不强大而行駛之速率又較英國無畏式戰艦減少四海里故此三艦不能與新式戰艦爭勝於戰場但若英德兩國主要艦隊曾交鋒於海上雙方新艦已泰半斷送於驚濤駭浪之中則此三艦如未沉失始可露其頭角而爲重要之軍艦蓋德國無畏式戰艦若干艘之戰鬭力尙在此三艦之下也故三艦之損失無足惋惜所足惜者唯法艦波凡特號艦員之損失耳此役主要情形公報巳明白言之當法國舊艦隊進擊砲臺時英國新艦隊在後以砲火掩護之迨法艦轟擊砲臺頗爲得手後英國第二艦隊（亦以舊戰艦組織而成者）遂駛前以代之是以觸浮雷失事者咸爲英法兩舊艦隊之軍艦今砲臺受損情形尙未據公報宣佈故未來戰情非俟接到此項公報後不能預料也 
[俄土戰爭記（續）]  
　　恩維巴沙有副官曰埃特姆哈山少尉者因受傷落後未能遁去通信員訪問之與其他所拘留之將校得知下列詳情數則 
　　土耳其大軍有第四軍團第九團第十團第十一團第十二團及第一軍團之半土軍總司令官爲伊山巴沙此次之敗其過旣不在伊山巴沙亦非九與十兩軍團統將哈奇巴沙之罪蓋彼二人皆忠於其職且係富有精力才能之大將也哈奇巴沙得以退回而伊山巴沙則因有後援未及撤退卒被圍困於是土耳其人大奮威勇竭力戰爭至於一月三日已戰有四十五日之久而未得脫離深雪之中及至薩拉喀米式時大軍巳缺三分之一中途涷斃者亦不勝枚舉而其他則多涷去手足當天氣寒冷二三十度之時跋山越嶺專在深雪之中施其攻勢及在薩拉喀米式附近大戰七日其力巳減十分之一而其所應得重大之援軍則未及到故後卒爲哥薩克所圍擒也 
　　若叩以伊斯拉姆之舉動何以不到處實行如火如荼之勢則該軍官等即以遁詞答覆據稱其故實因各國性質不同但舉世回敎人士皆表同情於其故且皆有以物力援助之言惟物力之助來自何方及範圍如何理當秘密耳嗣言恩維巴沙預備新攻勢且已决定竭土耳其所有之力與俄較勝以雪遠征第一軍失敗之恥 
　　附屬戰場始終未有大戰土軍沿黑海前進巳近迫巴圖姆佔領何逹哥汗但於缺乏砲隊之際巳不能稱霸今其地戰爭巳成聯合部分之戰勢據俄國畢舍維雅維斗莫斯悌報稱脫蘭斯扣洛合境内之戰事巳陷於極難之境蓋負尺寸之地亦須衝鋒競爭也拉西斯坦之土耳其各隊軍裝旣佳地方情形亦熟習故防衛其陣勢甚堅也 
　　他一方面土耳其軍巳侵入波斯之阿茲白禪省佔領台布里斯據一月二十三日畢舍維雅維斗莫斯悌報所得報吿土屬苦爾丹隊圖謀渡越朱爾法附近之中阿勒克斯邊阿但嗣後俄軍巳得有正方向即加派援軍至波斯大敗苦爾丹軍於臺布里斯至朱爾法之中途索非盎地方一月三十一日俄軍由車諾叔保將軍率領巳依然遷入臺布里斯嗣後數日俄國總領事哇洛夫亦到其地俄國國旗懸諸土耳其領事館之上蓋以苦爾丹人業已夢毁俄國領事館也土耳其幹員狄夫勒特巴沙率領土軍退守鳥爾米雅圖由其地繞道波斯至苦爾的斯坦一路再往西南侵入塞斯坦境 
　　據雷赤報軍事訪員觀察自土耳其洲衛在喀勞干附近大敗及赴厄茲路姆之通衢掃清洲其地局勢頗利於俄洛至得維白納附近方有宜於防禦陣勢之良地環繞厄茲路姆約有十啟羅密逹自一千八百七十七至七十八年其地即有要寨爾今該處有德國要寨工程司設置溝壘陷其等物必需有一兩軍圑以資防禦現在厄茲路姆之土軍約有八九千人若調集新軍則尙需兩月即言至春季方能有大舉之問題也職是之故俄皇特令建設鐵路直逹其地以便運送軍隊而土耳其方面亦竭力由德國工程司代其計畫一切庶於春暖之際不致有碍戰爭惟將來之結果如何皆難預料耳 
[西伯利亞之輿論]  
　　華德日報據中立國方面由西伯利亞寄來之報吿曰俄人召集新兵到處施用强權縱其憲兵手執軍械驅遣農人無諭老少（凡五十五歲以内之老人均當徴調）棄其工事會集車站由武裝之哥薩克兵招待點名裝車沿途鐵路均有軍隊佔領現今俄人凡巳奪去軍役者咸逃集長春即如曾受過敎育之士凡不爲俄國之勝報所惑者皆無興趣犠牲其性命於所失之事據稱華俄交界之處有一守邊司令官勾通被驅之新兵同做一事並且一同逃入中國境内目前商業均巳停歇蓋無貨物得運也沿途之上縱有一段准其運貨而所運之貨物亦被士卒搶掠一空現在西伯利亞所有鐵路之交通惟供軍事運輸使用蓋軍隊之遣調時常有之也伊爾苦資省之新兵如欲其首途必須用手槍勒令登車否則難得其服首帖耳隨行也當初開戰伊始之熱心已成流水而悽慘之痛苦恐懼憂慮等現象則彌滿宇内若論先前對德之仇恨則巳洗刷一空今反屢聞甚望德人迅速前進早結大局蓋今巳無人敢計及俄可得勝而惟愁無酒可飲是慮也現在哈爾濱伊爾苦資及他處皆可見俄國將校惟酒是樂之醉態猶如日在醉鄕之敎皇沿街流蕩口不能言有時且往往埋首街市汚穢之中以避戰事近日哈爾濱尙有圖遁出世外之事焉至若民間之輿論則絶非筆墨所能形容 
　　大凡街市道路皆懸有通令徴召一切有兵役資格之人入伍從軍現在海參威哈爾濱及伊爾苦資之間若見一少年人則殊難得而老杇不堪野蠻無理之憲兵及哥薩克騎兵惟身著一半之制服者其種種暴虐舉動反辄觸人眼簾今俄國獄門大開惟人料砲食是所創造此雖非出自其本人之熱心而驅之禦敵却可塡其搶盗之嗜慾 
　　凡以上所云云者卽俄國將來暗然無光之景况至若開戰未久所有之妄想則更可逆料其必成滑稽談之材料矣哀哉俄民爾等爲英人所欺蒙之權勢又當何往也哉 
[德國四十二生的大砲]  
　　華德日報云去歲十二月十四日德國杜塞爾多爾夫有司普爾君演說德國四十二生的大砲之成績今姑録其報吿於下 
　　大砲之重量一千七百七十五　 
　　基礎鐵根七百五十　 
　　砲筩之長度五密逹 
　　炮彈之重量四百啓羅格拉毋 
　　砲之部分一百七十二件 
　　運输所用之鐵路車輛十二部 
　　大砲之裝置於地内者八密逹 
　　轟擊里愛巨時相距有二十八啟羅八百密逹 
　　納暮爾與毛貝巨兩處各用有二彈許埃用有一彈前者第一響轟斃一千七百人第二響轟斃二千五百人 
　　大砲之裝置需二十五至二十六小時瞄準需六小時其准率能經過他種加農砲擊中在一二密逹之間 
　　用砲之官兵每尊有二百人砲口砲耳等物皆有掩護帽距離炮身三百密逹 
　　砲彈之長度一密逹二百六十八生的 
　　凡四爾啟羅密逹距離之内所有門窗玻璃皆被震破 
　　每枚砲彈價値一萬一千馬克 
　　全砲之下蓄有炸藥一遇有危險卽可哄然一聲炸成　粉 
雜評一 
[戰事盲談（一八二）（無名）]  
　　轟擊逹逹納爾之結果今日仍無報吿唯續行轟擊則以天時不佳而中止其外則德飛艇又擲炸彈於巴黎據法電謂無甚損失是爲今日之新消息耳戰地無他要事 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日公使墜馬受傷紀]  
　　中日交涉昨日（十八）本爲會議之期惟因日本公使於前日上午墜馬受傷現在調治中大約非一星期不能痊愈故昨日會議暫行停止茲將日使墜馬受傷之詳細情形誌下 
[墜馬情形]  
　　前日（十七）上午日置益公使偕同僕從人等自使館騎馬游行擬出安定門到郊外瞻覧以悅心目乃行至交道口日使所騎之馬忽然驚逸在交道口迤南之土兒胡同口外日使由馬上跌落其僕從人等自後追至始救護回使館其墜馬時园馬行甚疾致將頭部及足部均行跌傷又兼驚嚇之下到使館後精神甚形疲憊所幸受傷尙不甚重當即延醫調治據醫云一星斯後必可大愈總統聞此消息即特派大禮官黃開文君前往日本使館面逹總統慰問之意且謂有此不幸之事中日談判或致不能急速進行深爲憂慮云云曹潤田次長偕同秘書施履本同時往日使館問候又徐相國亦派政事堂參議林長民代表慰問十八日小幡參贊代表日使至總統府政事堂外交部答謝又是日下午二鐘外交總長陸徴祥與審計院長兼外交顧問孫寶琦均親往使署敬詢醫藥起居極道慰藉殷勤之至意據聞孫君語云目今國際交涉正在紛紜之際增進中日邦交親睦其重任實繫於賢使閣下肩頭何期倉猝間竟遇斯等意外不虞之事是則僕等悱然深以爲念者也惟望努力珍攝速卜安痊以裏大局云云并聞駐京英俄法諸國公使俱躬往使署慰問其餘各國公使有特派專員趨候者亦有肅箋以祝勿藥之占者 
[英報紀載]  
　　英文京報云昨得一可憂之消息即日公使日置益氏於昨晨墜馬一事初得此信甚爲驚駭繼知傷輕於是大慰茲詳紀其事如下日置公使於前晨方過天安門馬忽暴怒驚躍狂奔不已致日　公使　然下墜受有小傷當時即有中國憲兵一騎馳往扶援惟日置公使一跌之後頭目昏眩即由人力車送往日本使館總統得此消息後特派禮官黃開文前往視傷並轉述眷念之殷聞外交曹次長亦親詣日使館問慰記者（英報記者）頗樂聞日置公使之幸無大傷雖必須杜門靜養二三天而其傷處不過在腿際腕部甚易痊愈　晚（十七日晚）有人前往問詢據　則傷勢仍然如此未見加劇記者深望其爲國自重卽日復原云云 
[日報論調]  
　　日文新受那報云駐京日置公使每日早起以乘馬運動爲慣例昨日（十七號）早七時半許出公使館至八時半許至安定門大街兎兒胡同附近其馬不知因何受驚忽然亂跳而逸公使乃向前墜落馬下負傷甚重即雇人力車送回使館招使館醫生平賀軍醫正診治據醫者云公使之傷僅頭部及脚部兩處大約四五日間即可瘉快現在中日交涉吃緊之時遭此奇禍實屬可悲幸而輕傷數日間之靜養卽可復元又聞診察後頗見效驗且該公使身體强健平日頗注意於衛生故其復元亦必較速 
　　順天時報十九日著一題曰英文京報之紳士的態度略謂自中日交涉發生以來中國各報館對於日本異常憤慨英文京報持論尤爲激昂而前日日本公使日置君出郊　遊乘馬驚逸致被跌傷中日交涉亦因而暫行停議英文京報得此消息遂於昨日停止攻擊日本之言論並於報中特著論說對於日置君之跌傷深致惋惜慰問之意不因公務而害私交合於文明國紳士之態度本報雖與該報向立於反對之地位然於該報此種態度實不能不深表欽偑之忱西洋諸國凡上流人士莫不持此態度而英國爲尤然試觀英國各種新聞幾無一字攻及個人之私德此誠大國民之態度吾人所亟應模仿者也云云 
[中日交涉之議事程序]  
　　昨日本爲會議之期因日使不能與議遂行停止並聞二十日之會議亦有暫行停止之消息惟近日交涉情形關係緊急會議亦難久停如日使能於日内見愈則下星期二一准繼續開議又京報載昨日雖未正式開議然雙方外交次官仍復會見討論以後議事之程序此事發動於我外交當局其故因星期二日之會日使忽將上次議有頭緒之條欵重復提出討論經我外交當局竭力駁拒並吿以上會磋議之結果二有議事錄可憑若必重提前議似有礙談判進行以後每日散會時非雙方於議事錄上簽押不可日使堅執不服爭辯良久以致當日之會無結果而散故昨日特乘不開正式會之暇先議定此項議事程序另函云前次會議並未議及他項問題陸總長所持理由擬從條件上依照程序討論綠日使前次討論南滿問題時忽移議福建問題故外交當局以爲今次談判關係重大未便自由提議且一經擱置恐有其他原因發生是以力主雙方遵照手續進行日置使對於陸之主張雖未抗議然聲明移議福建問題實因中國不能即時解决南滿問題之故嗣後當依次討論云云故是日並未正式開議 
中日交涉與滿洲（化險） 
[外報之軍事大會議]  
　　此間日報云奉天政界因中日交涉之棘手昨特開軍事大會議鎭安上將軍巡按使以下之上　軍官如張參謀長二十七師師長張作霖二十八師師長馮德麟東邊鎭守使馬龍潭洮還鎭守使吳俊陞二十師師長吳光新楊軍械局長孫湯兩旅長及過奉之黑龍江將軍朱慶瀾氏並中央特派之禮官處委員均列會其所議要點聞爲刷新東省軍隊精神並軍需之預備以待命令云云並電吿中央表示反對之意見等語按以上係譯自滿洲日日新聞滿洲通信社之通信一則確否未可知也 
[留學生歸國之辯明]  
　　留東學生之籍隸滿洲者經該留學生會公舉派奉商議對日問題巳誌本報距近日日本報紙特爲夸張言詞謂此輩學生歸國純爲懷有革命志趣如高健國盛樹葉喬逸三等外尙有黃唐張雷等就山東奉天方面鼓吹革命等語聞該學生等聞見之下更覺憤懣特來署聲明謂學生等實憤於日本之要挾太甚不願寄跡該國甯捨學業歸國與黨人方面無毫釐關係勿爲日紙所惑云云當道亦深信之 
[紳商注意外交]  
　　某報載云吾國國民向來對於外交不甚注意今自日政府提出二十一條件向中國政府要求以來營口紳商各界共深憤激日望政府嚴詞拒絶以保主權乃近日消息政府有將關於南滿條件承認之說日前北鄕巨紳王占元君來埠與各界紳商集議擬聯名禀請外交部對於日政府之要求亟宜據理力爭愼弗遷就苟安致爲朝鮮之　當時與議者一致贊成斯舉 
[日人之調查與會議]  
　　日本上下自此次交涉發生後對於南滿異常注意調查之足跡研究之精細比從前更深切一層近日本任命御問南滿軍隊欽使陸軍省侍從武官長若見少尉於上月奉命至大連旅順瓦房店本月五日又抵營口次復往海城遼陽蘇家屯撫順奉天鐵嶺開原公主嶺長春等處視察一週再由安奉路經安東過朝鮮回國又日人僑居南滿各地向有居留民會之設營口新市街日本居留民會定於本月二十三日開全體大會集議本年事項聞其議案（一）補修新市街馬路（二）津貼滿洲新報（三）補助公立初等小學各項經費聞該會長岡部氏尙擬於開會之日向衆提議會中多購我國各種報紙責成文牘員閱看藉悉國商務之盛衰金融之寛緊民氣之强弱云 
[日報紙之議論]  
　　十一日滿洲日日新聞所載有云今巳至最後之時機帝國政府於軍事上不可不有行動其理由爲此事關於日本之安危及在往日人之利害兼之擔荷中國之保全東亞和平之保障爲帝國當然之義務是對於中國之秩序須爲施以警戒者目下各方面之軍人無非欲逹其目的與責任而貫澈此意旨雖戰爭之事未充分就爲緩急有所凖備故惟以必要的以待時機云云其言如是我國民盍注意之 
[備戰說之種種]  
　　滿洲日日新聞連日又載備戰說之種種茲擇其要者所云如下（一）十一日載云日本當局知悉中政府　度極端冷淡今對於某處駐屯軍及鐵路守備隊此際應確實爲何項凖備以作平和保障刻除某地駐軍及第○師團（原文空圈姑仍之）外臨時則又派遣混成旅若干個旅團某地駐軍與某師團及獨立守備軍成一個○團（東京特電）云云（二）又云某處駐軍混成八大隊北中國駐軍混成八大隊又駐華派遣混成二大隊刻於某地編成某項全軍不日當於某地出動云云（三）該報十七日又載云奉天軍界亦預備軍事之計劃前禁軍人外出恐與日兵衝突致生枝節也現張作霖巳佈置一切並將二十八師之大砲四尊運奉以備萬一之戰需云云以上均譯自日文報信否未敢必也 
[奉天最近之謠言]  
　　近日外間傅言前晚九鐘由南滿車載來换防軍隊均在西站并謂旅大海口并安東朝鮮境屯駐三萬餘人是否屬實尙不可知然我國商民以謠傅謠殊恐惹起恐慌聞己由張按使擬出示諭吿戒人民勿爲謠惑以保治安並聞張將軍已接統率處電略謂交涉吃緊恐有人藉端造謠擾亂治安予人口實故亦貴成各軍警機關嚴爲查禁刻已由署通令遵照矣 
[四川國事研究會之發起]  
　　三月二日午後一時成都紳商各界均蒞商會籌議對於中日交涉之救濟辦法是日發起諸君均到各界蒞會者數百人首由樊孔周君報告本日開會宗旨略云今日諸君皆爲愛國而來中日交涉棘手國家之危殆不待贅言今日開會是籌救濟方法請諸君純從事實上着想發議黃羨涵雲鵬發言略謂交涉條件政府緊守秘密大家都不知到眞相總之日本乘歐洲戰爭不暇東順之際種種要挾在所不免近數十年列强環視我國海陸軍均不能自固其所以不遽亡者實由各國互相牽掣非中國眞有不亡之能力也今日本有機可乘我國兵不能與敵財政亦非常困難猶如天天過臘月三十晚上此次交涉必無好結果之希望但是中國總不能使之遽亡今日雖不能戰以致於危殆異日必求能一戰惟欲求能戰必先練兵練兵必先加賦自變亂以來國民生計困難巳極現在方在籌賑若說到救民卽不應加賦諸君試想今日究竟先救民抑先救國據鄙見以爲無國則民將無歸故主張加賦練兵請政府速開國會監督用途今日不過爲抽象的研究又是爲以後說法今日只是研究諸君如表贊成一面請願政府一面再從籌備上研究黃君言畢樊君復問衆云諸君尙有其他意見否據鄙見擬改加賦二字爲籌欵較加賦二字範圍稍廣衆贊成陳省吾謂黃先生說的是一種建議請願意思看政府許可不許可現在總宜强國加賦二字面子似覺苛稅而實際上除此之外實無别法惟加賦練兵非行徴兵制不可照外國辦法二十歲以上均可入伍至日本要求條件我們請政府將可宣布者宣布不能宣布者仍由政府守秘密云云於是衆又紛紛討論要求表示意思及請政府宣布交涉大略均須拍電且必須有人擬稿及署名又經衆議暫定機關名稱爲國事研究會舉定幹事十二人發起人九人除董修武君是日不到外餘八人皆任幹事并添舉蹇國楨周翔孔慶餘吳嘉謨四君會所暫假成都商務總會簡章電稿并均由幹事外酌添中央知名者及到會人數衆遂紛紛留名惟因時間倉卒通信處多未詳悉相約隨後交來遂散會 
[恢復鄕紳制度說]  
　　昨聞徐相國曾奉總統面諭以民國成立以來各省地方庶政日壞土匪徧地充斥推原其故實因各縣知事多係少年新進於政治經驗毫無所有地方公正紳者又多遠避以致一般土棍乘機而串通官長衙役魚肉鄕民惟今之計欲整頓庶政必須訂定專章通飭各省長官轉令各縣知事對於地方公正紳耆必須誠懇敦聘出山勷理政務地方官亦得藉爲耳目徐相國以此議前康南海曾有電請恢復鄕紳制度且歷引前清成同間中興功績多半得紳耆之臂助故回政事堂後當卽令機要局電令各省巡按速即轉飭各知事　照辦理矣 
北京社會鏡 
[交通部命案續聞]  
　　交通部信差因姦殺斃人命一飭已紀昨報茲聞死者名張子山係通州東關人在交通部路政司充當送信差役而伺役者尙有陳登魁楊克勤二人陳登魁卽殺人凶犯住兵部窪松樹胡同其所謂姦情者係陳某之供詞且陳某之妻亦未被殺然其殺害張某之原因係爲同役之張某楊某二人平日對伊頗有排擠行爲因是結仇乃於近日陳某風聞伊將革退故疑爲張楊之鼓動不勝切齒然思被革後生計無著必將餓斃與其餓斃莫若先將仇人殺却俾得甘心故於是夜二時乘張楊二人睡熟之際意欲將彼二人悉行處死遂先砍張楊亦驚醒即赤身破窗而出斯時張某亦急聲呼救不巳然署内守衛警士雖巳趕到見屋門鎖閉而凶犯持刀亂砍張之頭部竟不敢奪關而入惟在室外呼嚇遂致張某立斃刀下不能取具活口供並聞次日經檢察廰檢驗傷痕惟胸背間受傷三處其頭部兩臂之傷糢糊不堪難以數計甚至手指亦皆砍掉其凶煞情景巳可想像驗後除將凶犯帶往檢察廰起訴外交通部卽購來棺木裝殮發給屍親百元俾充葬費 
[劉喜奎聲勢一斑]  
　　日前下午五時餘騾馬市大街聚魁店内人聲嘈雜一片店内外觀者擁擠不堪茲加查詢聞係女伶劉喜奎之母帶領多人向戲劇新聞編輯人索要某日該新聞梨園鏡内之投稿人而該編輯人謂編輯人不能交出投稿人因此齟齬該編輯人無法糾緾當派人召來巡警保護仍難解決於是同赴警廰以爭是非矣 
[約法會議閉會紀聞]  
　　三月十八日上午十時約法會議行閉會禮出席議員四十九人國務卿徐世昌内務總長朱啓鈐司法總長章宗祥均出席議長孫毓筠主席秘書長報吿開始行閉會禮議長宣讀總統三月十四日申令議員咸起立致敬議長副議長議員曁蒞場人員咸向國旗行三鞠躬禮國務卿代表總統登演台致頌詞議長代表全體議員致答詞國務卿代表總統與議副議長議員相互行一鞠躬禮秘書長報吿禮成退席時十時二十分 
[頌詞]  
　　約法會議爲國家特設造法機關成立以來至於今日閱時一載凡國家之大經大法巳分别改造次第吿成福國利民厥功甚偉廻溯民國初元轇擾叢雜左支絀建設未遑人心危疑幾搖國本推厥禍始實以臨時約法爲之属階自新約法吿成政體爲之一定循途守轍得所遵依施行將近一年成效業已大著我國民喁喁面望羣以爲久安長治之業可徐圖也且参政審計各院久經依法成立立法院及國民會議又已著手依法　　風聲所樹網舉目張挽危局而使之泰寗無一非約法會議之所錫約法會議議員自各盡愛國之誠而本大總統負國家元首之重任實爲全國人民敬拜嘉貺茲約法會議擇於開會週年之今日輿行閉會式功成身退歷史所榮惟祝約法會議豐功偉業輿國家憶萬年有道之長共垂不朽特致頌詞用酬勞勛此頌 
[答詞]  
　　今日爲約法會議閉會之日又適爲開會滿一週年之日同人等造法之責自今日終而望治之心乃自今日始夫無法律不足以言政治也而政治非突然發生之物有其歷史焉有其國情焉必幾經鬱積發展之功乃成爲一種特殊之政治故言造法者欲其適用於此種特殊之政治必期適用於此種政治之歷史與國情此中外論政不易之定理也夫曩者臨時約法之爲梗國内囂然矣求治太急卽不能因時制宜以收漸進之效而覬觎非分者又往往因人立法挾其束縛馳驟之術以遂其桀騖恣睢之謀而其禍之中於國家者幾至不可收拾同人等自開會以來懲前毖後知國家百年根本大計非捐除一切偏私　援之見不足以言建設而又内稔國度外覺大勢憂患起伏環來無端非合四萬萬搏如散沙之衆建一强有力之政府不足以策圖存凡此種種皆所公認爲今日救國之要圖者故開會一年間卽一本斯旨同心戮力切實進行不敢暓談法理以博高名亦無取泥守成規以誤國是凡所議决關於增修約法以及附屬於約法之種種根本大法無一不實事求是以期合於歷史國情爲歸雖後此世界政象萬變異日之政治能適用今日之法律與否而要之爲今日計爲中國之根本計則舍此實無他策此區區救國苦心所期毋負於國民者也夫爲政在人徒法亦不能以自行今者約法雖立國基漸鞏而後此奉行之方則尤在政府表率之資與夫國民遵守之力强毅賢明如我大總統者知必能鞏固國權發揮而光大之此同人所謂望治之心自今日始者也昔者美國十三州有費城憲法之會議而國基以固至今百年聲施爛然大地論者咸歸功於華盛頓創造之力焉使異日者吾國政治刷新得以追蹤北美而大總統之聲光亦嫓耀華盛頓則豈止同人之榮幸已哉 
[筵讌]  
　　昨日行正式閉會禮後由國務卿内務總長司法總長率同約法會議議長及全體議員並該會秘書長等齊赴公府在公府宴讌至下午方散 
[北軍第二師大春操]  
　　北洋第二師留鄂今已兩年鎭攝　爲盡力茲師長王子春帮辦以時和春暖特就駐省該師部隊舉行春季大操一次期成勁旅業於十五日頒佈訓令飭該師步隊第五團砲隊第二團之二營暨司令部護軍軍　隊等三千餘人於十七日辰刻全副武裝齊集南湖大操場排列雙行一字陣王帮辦乘騎親往檢閱段上將軍派委參謀官二員隨同參觀以該師本部何參謀爲總監第五團長爲總指揮一二三營營長爲副指揮首先操演全號敎練整步跑步散線合園各陣法及一切野外戰術旋因總監傳令分作兩支敵兵每分指揮督率兩營一向南路魯家巷一向西路李家橋中路則埋伏預備軍兩面實行探險測量形勢試演築城搭橋進攻退守各種配置下午一時兩軍會合於中間交鋒對壨空彈射擊時分時合成臥或起最後演蛇行包抄兩陣按佔形勢之優劣分戰術 
 
 
 

Page 7

 
 
之勝負雖屬假設敵儼同大戰　各指揮　度有方各軍士猛勇精强尙武精神爲之一振迨至四時仍合全隊於南湖與行閱兵式由王師長親爲總評判面示各將校種種兵略日將息矣始揚斾分道而歸 
地方通信蘇州 
[開會勸遵貼用印花]  
　　吳縣孫知事派員勸購印花票等情已紀前報茲悉財政廳蔣焕庭廳長委派勸導員杜菊緣陳敷廉二君已於前日來蘇當即會商孫少川知事及商會總理吳似村定三月十八號在商會開會勸導先經吳總理等分發傳單知照各業　各店舖等届時蒞會至期陳杜二員及縣委勸導員程笏堂韓國楨並商會總協理吳蔡二君各業代表人等紛紛齊集先由陳杜二員宣布國家財政困難推行印花稅及派委來蘇勸購各情形務望各商等努力爲之云云吳總理蔡協理等答以已入商會各舖簿摺等項均已遵貼其未入商會者未能得悉其銀錢收據貼用印花一事當場各業互有討論大致須上禀請緩又香藥二業聲明丸散膏丹及香顆貼用印花一節業已上禀請緩等情隨即散會時已六時矣十九號陳杜二員即督同縣委韓國楨等分赴閶門大街等處各大店舖擇要抽查賬簿等大半均已遵貼間有未貼者隨時勸令補貼並於所貼處加蓋查驗戳記其餘各店舖應由韓程二員逐日挨户細查二十一號陳杜二員已分别啓程陳君赴崐山一路至淞滬等處杜君則赴常熟至南通等處分别勸導矣 
[賭釀命續誌]  
　　蘇垣昇平橋地方因賭傷斃人命一事已記前報茲悉所獲之飯店小弟當時被石片擲傷頭顱二十號亦在押因傷斃命業經承審員驗明飭殮一面飭緝同時行兇之許胖子何阿虎等務獲歸案訊辦又聞殷道尹得悉此事以城内地方該賭棍等竟如此械鬭傷斃二命因特諭飭縣警　拿懲辦並諭飭警廳將賭博一事隨時查禁以免再滋事端 
松江 
[車站獲解盜賊]  
　　城西北鄕松江青浦接界之處近有一種江北匪徒駕有小舟裝作難民到處肆擾鄕民不能安枕昨有王炳隆錢五張六林三等四江北人肩荷大包中備綢布贓衣百餘件意欲赴滬質當至新橋車站警察及營中偵探見其形跡可疑盤結支吾一併捕獲解入松江縣署訊辦 
[事主認明盜魁]  
　　北鄕賣花橋鎭沈恒興顧昌泰兩南貨店被盜亚拒斃鄕人一名傷六人曾誌本報松江縣周知事於勘驗後懸賞購緝嗣在　上拿獲是案盜首吳老大一名解回松江研訊時一味呼冤本日由事主派一司賬人到庭指認據稱確係該盜爲首手持快鎗指揮恣刦質之該盜首仍呼冤不承但指證確　無可狡賴想　按照治盜條例科辦矣 
[試驗水機]  
　　奉賢人朱姓介紹上海某英人駛到　水機器一部形式如小汽船　身船身爲渾合體可以到處用皮帶汲水水力充沛一小時能灌田百畝一機之用一日之力千畝良田不勞人工牛力可以灌漑該機或租或買俱從客便日内在華陽橋一帶河干試騐惟因機器未齊該英人僕僕松滬迄今未見實騐 
杭州 
[杭垣金融界新變象]  
　　自中日新交涉發生以來商業金融頓形阻滯雖有新鑄銀幣陸續接濟而商業用途不敷尙鉅昨日（二十一）杭垣錢市客路捆運現洋至七萬五千元蘭帮捆運角子至一萬角之多以致英龍洋水並升七分五釐角子漲至每千角合洋六十九元規元相繼增長計一千三百八十三元一角二分半此爲本年開市後第一次之變象又開紹興錢市現底枯薄已逹極點英水升至一元一角五分龍水升至一元一角四分尙無大宗現貨可辦 
[火車中途失火]  
　　江蘇齊巡按使於今日（二十一）由滬乘滬杭快車（添掛大板車數輛）出巡松江詎車抵石湖蕩地方因二等客車頂板上凝結之煤層爲機頭烟囱火星所引燃致一時火勢烈焰一般乘客爲之驚絶幸車上人手衆多器具齊備停機施救得未延焼故今日快車抵杭較之往日延遲二小時 
江西 
[法官賄案判决]  
　　南昌地方檢察廳檢察官鄧燃承訊警廳獲送販賣士之楊文斌一案與書記官沈毓芬南昌輕罪監獄科員王覲侯過户詹坤生四人分贓五百一十元一事經李檢察長琴鶴發覺情形預訊確實訴交同級審判廳於十一日開庭審理至十五日始行判决分别輕重宣布罪名移交檢廳按照執行聞鄧燃不服判决聲明上訴當經准限十日依法上訴茲將南昌地方審判廳判决罪名分錄於左鄧燃得贓三十元官票十五千文（折洋七元）已繳出官票五十千文處以二等有期徒刑五年 
　　沈毓芬得贓一百一十元已繳出銀元七十元又官票三十九千八百文處以二等有期徒刑六年又六月王覲侯得贓二百五十元如數繳出處以三等有期徒刑四年又十月楊文斌共行賄六百元除以上各人所分五百十元外餘九十元即爲易刑之罰金處以四等有期徒刑一年 
安徽 
[嚴查烟酒稅]  
　　洋酒洋煙一項爲入口大宗刻由烟酒專局加完落地稅但此項稅欵非加之於商人實加之於吃户懹　縣朱知事對於洋烟洋酒稽察最嚴但洋烟一物名目繁多如三炮臺金錢牌强盜牌及呂宋烟等審辨甚難倘照普通收稅任聴商人獘混殊非整頓稅務之道聞朱知事刻已叢飭司勇分别等級認　稽征矣 
[皖南北茶釐委員披露]  
　　皖省茶釐爲釐稅進欵之一大宗所有皖南北茶卡委員向例於上年十二月卽行委出此次遲至昨日財政廳始　各茶釐委出茲將牌示錄下委任趙文元爲皖南茶稅總稽查寗文祺爲皖北茶稅總稽查葉以耕爲饒州查驗局局長劉廷鎭爲街口查驗局局長王承祐爲蔴埠兼流波　茶稅局局長趙其遥爲毛坦廠兼女兒街茶稅局局長朱紹文爲霍山兼諸佛庵茶稅局局長臧蔭篤爲管家渡兼舞旗河茶稅局局長葉守珩爲八里灘茶稅局局長徐崇愼爲七里河茶稅局局長羅永昌爲黃栗杪茶稅局局長　昌邠爲秋浦茶稅局局長何熙堯爲宣郎廣茶稅局局長 
雜評二 
[四川之國事研究會（步陶）]  
　　中日交涉發生以來各省人民對之而有所表示者廣東其著也次則福建江西等近之上海亦有開會之舉然其他腹地及邊遠省分固尙多寂寂未有所聞茲者成都紳商各界發起國事研究會蓋不可謂非川人對於國事自覺力之一端也夫交通不便如四川盜匪充斥民不聊生如四川而此次開會猶能毅然以開國會與加賦徴兵等爲實際之主張其發起人之演詞亦多自知語與自責語然則吾民族之必非一無能力足以爲國自効者寗不大可槪見耶惟是中國人積習凡事恒難持久往往有開會時愛國愛國聲浪不絶於口而演臺一下旋復淡焉若忘否則過事操切不能靜　澄觀爲秩然有程序之進行而徒以一時快意爲歸宿究之其不足以有禆國事或且遺之以重憂可斷言矣今該會旣以研究名是殆有鑒及此而或者力能自袪前弊者歟然而所謂研究者亦必於實際能行與歷久不移之點積思廣益面勿徒沾沾以拍電報立機關遂爲畢研究之能事是　記者所引領西望而竊願爲該會借箸以籌者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局董事年會議事錄]  
　　昨日下午二時上海公共租界納捐西人在南京路議事　舉行年會到者甚衆演台之上列工部局議董席二時五分鐘由總董　　斯君宣布開會舉定英國按察使沙斯瑪里君爲議長愛倫君爲書記繼乃通過第三案議事規則及第四案一九一四年之度支報吿書繼又提及第五案曰贊成及通過退任議董於預算案内擬定本年之用度及所附之條陳並准工部局徴收所開各項捐稅及相機發行債劵以充預算案内特别經費項内之各用途其數不得逾銀六十萬兩償還期限不得在距發行日期五十年以外十年以内週息不得過六釐此案曾由李德立君建議於條陳二字後加入惟鴉片執照條陳中之六字應改爲三字李德立君即起演說聲聞中國禁烟之熱誠鴉片之害速宜掃盡之理由凡由海格斯君贊成李君之修正案繼由麥金士虚君演說謂當注重經濟不能以感情用事繼由某君演說鴉片旣爲不道德之營業何能再容存立以玷文明今爲人道起見宜速禁盡後由愛士拉君發極長之演說以答之旋經公衆討論良久乃付表决舉手贊成者居少數遂由總董宣布無效故禁閉土店辦法仍按工部局原議依一九零八年禁止烟館之例每隔六個月抽籤一次第一次定六月三十日舉行凡被抽應閉之店予以三個月之寛限故租界鴉片營業須至一九一七年三月始能凈盡繼以第五案正文付表決經多數通過巴德力克君乃起宣讀附加之文曰准工部局按巳經爲傳染症醫院籌定之策以欵六萬五千兩於院内添造房屋且准工部局用此或用此一部分爲醫治肺癆症之醫院以俟可藉經驗妥定永久之條例時作止故須於前案准工部局發行債劵之數内增入六萬五千兩經衆一致贊成通過繼由總董提出第六案文曰本會許按三月四日市政公報所載交涉使楊　君致領事公會之草合同所開各節推廣租界且繼之以演說略謂此次推廣可增新地三處一爲鐵路與蘇州河間之閘北本區二爲寶山之一部分以鐵路及沙涇爲邊際者三爲向西至新鐵路線止之地該路線乃聯接滬寗鐵路與滬杭鐵路者也該合同雖名曰草合同似不致有重大之修改自前宣布後至今修改者惟序言及第一條乙字内因謄冩之誤未將沙涇歸工部局管理耳中政府與外交圑對於該合同似不致再有重大之修改其演說中順鳴得意演說畢經通過接連通過第七案准工部局按第五條内規定之辦法募債以充添置電機之用繼乃討論工部局電氣科改組及推廣電氣工程等案均經通過至散會時已爲時甚晚矣 
[規復公廨管理權近訊]  
　　規復公廨主權問題迭記前報茲聞楊交涉員對於此項問題迭與中央往復磋商最近又擬呈具體辦法以備中央參考聞其要綱如下（一）收回公廨管理權後華人與華人訟案應照法定程序辦理 
　　（一）華洋互訟擬採二審制如有上訴至第二審終結（一）對於各國領事應予以觀審之權利但對於審判不得有所異議（一）觀審制僅限於華洋互訟其他華人與華人訟案及第二審以上不得觀審以上大要係楊君最近與部中互商之件至解决如何再覘其後 
[齊巡按使蒞滬五紀]  
　　江　齊巡按使出巡蒞滬視察情形迭詳前報茲將續聞再誌於下 
[檢閱警察]  
　　前日下午齊使自松江回滬後即傳徐警廳長至轅諭謂明日上午八時半親臨廳署查驗淞滬警察上級各員攷核警察操練飭即傳知所屬遵照徐廳長奉命回廳後通令各區署隊一體預備昨晨各該區署署長署員巡官等一律身着制服佩掛軍刀將各該所管統班巡長巡士除酌留二成照常站崗服務外全體嚴裝荷鎗陸續督率到廳各在署内操場分别站隊由徐廳長派定督察長姚某爲指揮官伺侯傳操自廳署頭門口起至二門内止派保安隊荷鎗分班鵠立並派偵緝隊長翟世清帶同全體隊士在廳署内外梭巡保護各區署隊長員人等均在廳内竚候八時三十分齊使帶同隨員蒞臨廳署軍樂隊即起而奏樂歡迎各隊士警察舉槍致敬由徐廳長恭引入内稍事休憩即傳該廳内部外部上　各員逐一點驗一過巡士操法未經閱看即行起駕時已九時有半矣 
[派員周視]  
　　齊使出廳署後即赴各機關辭行旋扺滬北洋務局又至各領事署辭行午刻委任隨員葉維樹乘馬車至大南門外新普育堂察看成績由該堂主任陸伯鴻導引分閱該堂病房醫藥室留養男女小孩處所葉君以該堂規模完備頗深嘉許閱畢又於午後兩時至南市機廠街同昌紗廠及附設之榨油廠内分别閱看由該廟經理沈子賢陪同察閱畢仍回行轅面見齊巡按使禀陳一切 
[考察水警]  
　　聞齊使出巡沿海各屬擬順道吳淞考察水警巡船昨日駐紮吳淞之水上警察第一廳廳長温幹臣特在滬恭候以便隨節赴淞一面飭所屬預備一切俾使節遇淞隨時校閱 
[出巡通海]  
　　齊使巡閱崇寶縣境等海口後擬於明日（二十四號）直扺通州巡閱通海各屬並以農商張總長在藉至時便道往晤以便會商關於實業事宜昨日已由行次電知通海當道矣 
[注意烟禁]  
　　蘇省各屬烟禁頗嚴厲進行日前齊使派出省委復查後紛紛結報廓清上寶等邑自省委汪彭兩君會同兩縣知事嚴厲查察後亦已報吿禁絶而齊使此次蒞滬對於烟禁又復傳詢綦詳聞四月間卽可報部照會英公使派員會勘矣 
[考查新稅]  
　　財政部對於四年度預算不敷飭各省推行各種新稅經齊使轉飭各屬遵照在案昨日齊使由行次條諭各屬略謂案查三年度試辦各項新稅以及印花特種營業等稅疊准部咨轉飭財政　通飭各屬推行並由部製定表式轉行塡報辦理各項新稅成績等各在案此次本使遵令出巡復准財政部電將各屬辦理印花等稅加入考成業經分飭遵照務仰將辦理各稅成　　案呈報以　轉部事關考母稍違延 
[朱華斌業已引渡]  
　　何海鳴部下充當敢死隊長之朱華斌前由外洋回滬爲鎭守使署偵探查悉匿居白克路四百零五號門牌又欲組設暗殺機關報由捕房協探拿獲解經公共公廨會訊應按軍法懲治判决引渡在案茲悉公廨關讞員業於前日備齊公文將朱華斌派令探捕押送至英大馬路浦灘乘坐　守使署所派之小輪解請鄭鎭守使訊辦而馮上將軍以朱華斌犯案重大務須澈究同黨故於昨日電令鄭鎭守使將朱華斌解歸將軍署訊究 
[薩珠弄刦案吊贓後之研訊]  
　　城内殺猪弄（即撒珠弄）王克記古玩店被盜刦去巨贓一案業經法捕房緝獲是案盜匪張春江等數名由警署提回訊有原贓寶銀七錠託由公共租界浙江路貽德里劉貫記家包車夫陸阿福轉託劉姓司帳金岐周代消故前日由警署派警帶同張春江報請老閘捕房協同中西包探吊取原贓並將陸阿福拘押捕房候究在案昨由捕房將張匪與陸阿福併解公共公廨預審先由中西包探禀明協同吊贓並將陸阿福拘押情形訊之張春江供陸阿福係親戚前項寶銀係阿四拿來據稱其主人欲换現洋買土是以央陸轉託兌换得洋五百餘元是實並據劉姓司帳金岐周投訴陸阿福在劉家拉車已有四年於正月二十四夜携來寶銀六只稱是姨太太囑令兌换旋至二十五夜又携寶銀一錠兌换現洋故託素有　來之志慶莊兌换求察俞代襄讞核供商之英領卓君判陸阿福連贓併交來警帶回歸案訊辦 
　　另一訪函云王克記古董店被刦一案經淞滬警察廳在法租界緝獲盜匪張春江等七名訊供屬實押候查起原贓捕緝逸犯一併解究等情已迭誌前報茲悉該廳司法科因據獲盜張春江等供認伊等所分寶銀除託獲案之顧邱氏將寶一隻兌與英租界某銀樓得洋七十四元化用外（前報誤作六十四元）尙有七隻均交英界厦門路恒餘里劉公館車夫崇明阿二兌在某銀樓等語故日昨特派偵探戎仁生顧陞前往英捕房報請加派探捕協赴劉公館將銷贓人崇明阿二拘由捕房引渡到廳提案研訊供認無異復派偵探馳往該兩銀樓查贓屬實現已飭令事主王增慶備具本洋以使贖取原贓矣按此函與前函事實不同未知孰確姑並誌之 
　　又聞鄭鎭守使以王增慶家被刧一案於城市之中出此强刧殺人重案關係治安殊非淺鮮旣據緝獲案盜訊供不諱應即早日懲辦昨特由電話諭飭淞滬警察廳長徐輔洲速將現獲各盜解送來署以便發交軍法處訊明錄取口供援照治盜條例電請軍民兩府核准就地處决　　　　 
[紫金路刦案牽涉張耀如]  
　　老北門内紫金路陳維周家前被盜刧傷斃陳陸氏一案經警廳及地方廳先後派員驗勘明白聽候緝拿贓盜在案此案發生以來已逾旬日迄未破獲前日警廳偵緝隊隊士查得大東門外小橋地方爲堪輿之張耀如與是案稍有關係故禀明徐警廳長仍飭該隊士等協同該管警區長警前往將張拘獲押解警廳司法科回禀警廳長諭令先行收押候核 
偵獲盜案嫌疑犯彙誌 
[槍斃田廣林案]  
　　盜匪吳恒旺（卽吳二）經戈登路捕房查得係著匪張恒泰楊三臘子等同黨鎗斃華探田廣林一案亦有關係現偵悉吳匿居閘北華界於前日由華探陳永康協同西探殺竦門前往報明警區將吳緝獲昨解公共公廨請究奉中西官諭仍帶回捕房候下禮拜一解訊 
[嘉定縣屬盜案]  
　　匪徒方少清曾經糾黨在嘉定縣屬夥刧某姓衣飾逃匿公共租界麥根路華洋交界處前日亦經包探陳永康協同西探拿獲昨晨押解公共公廨請究經中西官略詰一過判方還押候查明再訊 
[太倉縣屬盜案]  
　　盜匪范炳森王順生許福鄕因於上月二十七號夜半糾黨持械夥刧太倉縣屬陳雲坡家衣飾並開鎗擊斃事主婦陳銀寶分贓逃匿滬北公共租界經太倉縣知事偵悉移請公共公廨將范等三盜獲案訊押在案前日復經　巡捕房華探王松涛協同三十號西探續獲同黨沈永生朱阿根陳六九陸二等四名昨解公共公堂請究奉中西官諭仍一併還押着於美領堂期解究 
[牯嶺路盜案]  
　　新閘牯嶺路一百五十二三號門牌居人徐如生家被刦巨贓一案已由捕房查獲盜匪任鴻鳴翁國安兩名解奉公共公廨諭着押候訊究在案茲經查得與事主附近一百四十號門牌之紹興婦人胡王氏與此案有關因即將氏拘廨收押昨由官媒解案請示經中西官略訊情由判氏仍還押候禮拜三帶同任翁兩盜質究 
[白克路盜案]  
　　新閘白克路七百六十六號門牌許春松家被刦巨贓已由法捕房緝獲是案盜匪趙阿二郭二頭兩名業經新閘捕房提回詢得許姓傭婦某氏與此案有關昨將該傭婦拘解公共公堂訊供之下判氏還押候補拿供出各人再行訊究 
[續誌婦人口中之刦案]  
　　法租界瑞福里住户婦人傅氏家因被不識姓名之四人濳入臥室將箱籠　破攫去現洋四百元及小銀錠等物報由法捕房請緝等情曾誌前報嗣在西新橋街指獲曾金寶許銀經馮少臣等三名當經探目沈德福協同包探顧三寶等拘解捕房盤詰不認曾供鎭江人許馮均供安徽人俱在南市浦江緝私船上爲巡勇偶爾出外遊玩並未爲盜等語遂禀奉捕頭即於前日旁晚將三人帶至南市浦江水巡隊協同水探陳榮　乘杉板船至董家渡三號鎗船上查問卽有艙長朱　出爲招待當由該探目等上船將該三人之行李内逐一搜查並無證物仍將三人解回捕房暫押一面由水巡隊隊長潘百恒據情報告警察廳長核示 
[海軍部飭調軍艦駐閩]  
　　海軍部以閩省馬尾江爲福建緊要口岸現查所駐軍艦僅有江　江　海容楚有等數艦值此防務緊要之際亟應添派軍艦駛往梭巡故又飭由駐滬海軍司令部酌調軍艦數號駛赴閩省駐防 
[海軍司令部配發軍火]  
　　海軍司令部以長江上下游流域綿長爲各省緊要門户近因時勢追切江防益宜愼重爰特飭由軍火處裝配九十七啓羅吃藥之新式魚雷門於昨日飭裝楚泰砲艦載交駐泊長江上下游各軍艦妥爲安設以備不虞 
[中華國貨公司開幕記]  
　　本埠南京路四十號中華國貨公司於前日上午十時行開幕禮首由該公司經理徐賡華報告組織公司之本旨繼請畢雲程邵廷玉二君演說演說畢來賓即分往各室參觀陳列各物品計有數百種之多均係日常必需之物聞該公司營業方針先以批發及負販爲入手辦法云 
[日本店自行收市]  
　　昨日午後四馬路一帶日本人所設之中東藥房理髮店鷄蛋餅店影戲園等恐有人入内吵閙均於午後一律自行收市老閘捕房捕頭聞悉亦恐肇事除親自到場查察外並諭上差中西各捕妥爲留意照料 
[原告請追損失]  
　　韓春林翁星根陳桂林徐阿二前晚因在四馬路四百八十號門牌日本人山崎所設之影戲園門首勸阻華人入内觀看並將所懸招牌擊毀當被該日人鳴捕拘入老閘捕房請追損失洋二十五元捕頭諭令一併拘留昨解公共公堂請究經俞代襄讞會同英領卓君略訊一過判仍一併還押候照會日領訂期會審又王有廷前日因在虹口將日本人所掛中將湯招牌擊毀亦被鳴捕拘押昨亦解公堂訊明判王罰洋一元充公並賠原告損失洋一元開釋 
 [P地板下發現子彈> 
　　新閘橋沿河光復路有空屋一幢經房主黃姓出租與某甲開設鐡匠店前日甲在該屋内安設鐡砧鑪灶將地板撬開詎内藏有手鎗子二十五粒後瞠鎗子八排當即鳴知崗警將此項子彈一併送交四區警署姜署長諭甲退去聴候偵查來歷再行核奪 
[成衣匠途中被刦]  
　　東有恒路一千六百九十六號門牌開紅帮成衣店之陸金記前晚行經崑山路吳淞路口突來匪徒四五人袖出手鎗嚇禁聲張遂被剥去灰鼠皮袍掛及鈔票現洋二十餘元金戒一只陸即投報美捕房捕頭立飭中西探往查匪巳遠颺矣 
[高昌廟一帶擬設電車軌道之測勘]  
　　華商電車公司以高昌廟一帶市面繁盛往來商民尤多擬在該處擴充電車軌道以便行旅惟望道橋一帶馬路極狹測勘路面僅有一丈二尺最闊之處亦祇一丈五尺鋪設軌道之後不能再行人力車等未免多所窒碍須將沈家花園北首馬路起往西至製造局一帶路面放寛祇少須有二丈寛闊方可行駛電車故該公司經理陸伯鴻昨特函致工巡捐局請爲放寛該處馬路以便鋪設軌道 
[花業董事勸納登錄稅]  
　　南市花業董事沈潤挹前接南商會函轉奉上海縣沈知事飭催趕辦登錄稅故於昨日特在公所邀集各同業籌議勸導各同業以收花一業洋商亦設莊數家其營業性質與華商無異此項稅欵亦　一律照納沈君謂此次登錄稅係奉令催征關係重要宜各奮勉輸繳　商認納之後洋商方面縣公署定有對付辦法云云於是同業一致贊同先行照納稅欵以待换領稅證 
[警署查獲烟土犯]  
　　五區警署前日查獲私帶烟土之王金玉于少福二名抄出烟土四兩餘又五區四分署查獲烟犯全維貴一名抄獲烟膏半盒均移送檢察分庭預訊　　押候起訴公判 
[婦人因病倒斃]  
　　前晚有婦人王李氏行經西華德路某里因病倒斃爲巡捕查見歸禀捕頭飭將屍體車送驗屍所候騐昨由死者之夫王有朋投案禀請免　自行棺殮捕頭准之 
[引誘逃女作妾]  
　　卞大有日前扭劉金川至閘北警廳司法科控稱伊女卞紅二子被劉誘逃藏於法租界請爲究追經段科員研訊據金川供稱向作皮匠家有正室因卞女自願嫁於小民爲妾現住法租界倘必欲將女交案恐有性命之虞云云判移送檢察分庭由李檢察官預訊一過判劉押交卞女到案再行核辦 
[和誘案補詞候核]  
　　無鍚人王安全之妻王　氏於去年由原籍背夫私逃來申匿居閘北旋即搬往西門外萬生橋附近與開設玉器店之王雙泉　識雙宿雙飛儼如夫婦茲爲本夫王安全偵悉前情投報該管警區派警前往將雙泉並王肅氏一併拘獲轉送警廳司法科由顔科長賂詰一過以案關和誘遂備文飭警於昨日午後將一千人移送地方檢察廳請爲訊辦該廳飭分别收押着原告補呈禀詞聽候核辦 
[關係風化案禁止旁聽]  
　　地方審判廳開刑庭審訊時如逢關係風化之案時或宣布禁止旁聽日前警廳司法科解送之陳張氏扭訴張阿三姦拐伊女陳鳳英一案經檢察官預審屬實起訴審判廳昨由趙推事官會同宗檢察官開庭研訊亦因案關風紀禁止旁聽經推檢兩官研訊良久仍飭分别還押候核 
[難民訊明開釋]  
　　山東人曾張氏帶同五六歲小孩邱大菜子由鎭江乘輸來滬形同乞丐巡街捕以其形跡可疑盤問支吾拘入捕房昨解法公堂請訊張氏供因原籍荒歉孩母託氏將小孩帶來上海求乞並非拐帶求究訊之小孩供稱張氏係外祖母我母親亦將來滬請察中西官判曾張氏開釋小孩送堂留養候示 
[賭徒分别判罰]  
　賭徒顧兆山　晚糾合同類馬阿大徐桂生陳阿根王永尤　則蔡阿東楬雲初等數十人在新閘宜昌路五百九十八號屋内聚賭抽頭被戈登路捕房捕頭得悉立飭中西包探前往將顧等各人連同賭具一併帶入捕房昨解公共公堂請究經中西官訊明判顧罰洋三十元無洋改押兩禮拜餘人各罰洋五元一併充公無洋改押三天以儆 
雜評三 
[宜有大國民之態度（默）]  
　　國民之一舉一動足以代表一國之眞相故外人覘國者每以國民之舉動爲標準其國民内堅毅而外和平手段正當舉動文明則每稱之曰此大國民之態度也我國民而誠心愛國者亟宜注意萬不可有粗率鹵莽之行爲致生事外之枝　而爲人藉口今他國相稱許以文明國紳士的態度者即此大國民態度之謂也我國民誌之於此危機一髮之際正宜有大國民之態度以表示於世界也 
專件 
[陸軍刑事條例第一編總則]  
　　第一條本條例頒行後凡陸軍軍人犯罪者適用之 
　　第二條雖非陸軍軍人犯左列各罪者亦適用本條例一第二十八條第七欵之罪二第三十一條之罪三第六十條第六十一條之罪及未遂罪四第六十七條之罪五第六十九條第七十一條及第七十二條第二項之罪六第七十四條至第七十六條之罪及未遂罪七第八十五條至第八 
[李孝先蔡少岩蔡林松感謝家傳秘方汪家田名醫]  
精理氣急咳嗽痰多吐血妙手 
弟咳嗽吐血五年四個月承上海南浙江路小花園對門永壽大藥房汪家田先生包治連服湯藥五六劑均已斷根又薦蔡君咳嗽氣急痰多三多年服該藥房咳嗽茶葉一元現今除根張君四年半乾咳咯血亦服咳嗽茶葉二元至今半年未發故特登報揚名　李孝先同蔡張二友并謝 
[浙杭西湖新新旅館廣告]  
本館在裏西湖葛嶺山脚地占形勝風景天然屋宇高在空氣清潔自去夏開幕以來荷蒙中西　紳商同聲讚美謂局面宏敞器具精良與衛生適宜允推第一本館得此　榮譽益加求精用副　諸君惠顧之盛意飲食一項尤素注意英法大餐京蘇全席均備並設素厨房專辦素菜所有招待伺應一切靡不周到凡蒙　光顧杭州車站派有招待照料行李藉表歡迎　電話五百九十一號 
[彚亨專收珍珠鑽石]  
上海三馬路中美仁里口發兌珍珠鑽石兼收各種珍珠 
鑽石等件出價格外從豐此啟　電話三三六四 
　　　　　　　　　　　　　　　　　　　　　　　　　 
[永濟堂善治毒門專家]  
專家林立　黑白難分　須宜擇醫　後患可免　欲求速效　貽害無窮　患者留心　倒提毒存 
本堂自戊戌年間驗治下疳白濁魚口便毒横痃楊梅結毒等症以來無一不療早已名揚毌瑣述邇因來堂就診者皆是愈後後發之症居多爲何因也其中初患時小便剌痛或胯中起核往往病家貪求速效當時雖愈殊不知餘毒遏入臟腑釀成陽　結毒或破腦穿鼻或遍體廣痘等症如逢春則春氣動而百草生人有宿毒其病必發如過冬則冬至一陽生天發邁庽之風外邪引動内毒所以不發則已發則極險甚至　延歲月連綿不愈此係患者祇知病愈不識病情故致去而復來之苦可勝嘆哉如未發者須宜預防如已發者速來除根以免終身患耳　上海三馬路胡家宅耶蘇堂斜對門永濟堂林渭川醫生謹啓 
[三新紡織廠建造布廠廠屋招工投標廣告]  
本廠在楊樹浦路八十七號所有新造布廠廠屋一切建築法均有圖様及說明書存在黄浦灘六號三新紡織公司内如有攬做此項工程者可向本公司取閱將工價數目開明細賬函送本公司屆期當衆開標投標期限以新曆三舊曆正月五號廿日起至四二月五號廿一日止並於四月六號二月廿二日在本公司寫字房開標此佈 
 
 

Page 11

 
 
＋十九條之罪八第九十條至第九十三條之罪及第九十一條第九十二條之未遂罪九第九十五條第一項及第九十六條之罪 
　　第三條前二條所列在民國外犯罪者適用之 
　　第四條陸軍軍人在民國軍隊占領地犯刑法或他種法令之罪者以在民國内犯罪論本國人民及俘虜犯罪亦同 
　　第五條屬於駐在民國外之部隊及從者或其俘虜於部隊所在地犯刑法或他種法令之罪者亦同前條 
　　第六條對於與陸軍共同作戰之海軍軍人之行爲依務其　官等階級照陸軍軍人一律辦理 
　　第七條稱陸軍軍人者如左一在陸軍現役者二召集中之在鄕軍人三不依召集而在部隊服陸軍軍人勤務之在鄕軍人四前二欸外著用陸軍制服及履行服役義務之在鄕軍人 
　　第八條左列各欵准陸軍軍人一陸軍所屬之學員學生 
　　二陸軍軍屬三服陸軍勤務之海軍軍人四巡防隊警備隊之官長士兵 
　　第九條海軍官佐海軍候補生海軍准尉官及陸軍准尉官視同陸軍官佐陸軍官佐候補者服官佐勤務時亦同 
　　第十條陸軍官佐候補者在軍士之階級不服官佐勤務者准陸軍軍士 
　　第十一條在陸軍兵役無官等等級者准兵卒陸軍官佐候補者在兵卒之階級時亦同 
　　第十二條稱在鄕軍人者謂在陸軍現役以外之續備後備等兵役及退役之陸軍官佐及准尉官 
　　第十三條稱陸軍軍屬者謂陸軍文官及同待遇者並服陸軍之勤務者但預備或退職之文官不在此限 
　　第十四條稱海軍軍人者謂海軍刑事條例所稱之海軍軍人 
　　第十五條稱上官者謂於有命令關係之陸軍軍人間有下命令權者無命令關係而官等等級在上者視同上官但兵卒除服軍士勤務者均爲同等 
　　第十六條稱司令官者謂在軍隊任司令之陸軍軍人 
　　第十七條稱哨兵者謂於軍隊駐紥地爲仗衛或警之陸軍軍人 
　　第十八條稱部隊者謂陸軍軍隊官衙學校特務機關及戰時陸軍特設機關 
　　第十九條稱軍中者謂在左列部隊之内一執戰時體勢之部隊但留守部隊服衛戍勤務之後備及國民諸隊並在戰地以外輸送或補給之各機關非在對敵狀態者不在此限二不執戰時之體勢而在對敵狀熊之部隊三當事變或地方騒擾之際從事於鎭定之部隊 
　　第二十條凡執行死刑時依管轄陸軍法衙之長官所定之處槍斃之 
　　第二十一條凡處四第以下之有期徒刑得用换刑换刑條例另定之 
　　第二十二條因鎭暴多衆共同之暴行或戰時部隊急迫以保持軍紀之故而有不得巳之行爲不爲罪但超過必要程度者因其情節得減輕或免除其刑 
　　第二十三條前條之規定凡犯刑法他法令之罪者均適用之 
　　第二十四條本條例與海軍刑事條例均有正條且其刑無輕重之别海軍軍人准陸軍軍人者可適用海軍刑事條例 
　　第二十五條於本條例規定之外如因軍情緊急或因保持治安陸海軍大元帥得隨時酌量情形别以軍令行之（未完） 
來件 
[直隷省敎育會預備全國敎育會聯合會議案（續）]  
　　提議敎育官廳行政人員須與學校職敎員相更調以收實益案查近來敎育行政機關多係舊日人員蓋以辦學日久經騐充足爲詞而任用之耳不知敎育一事隨時遞進學術思想今與昔殊倘久不易人雖云公文熟悉而學理未必明了其弊一且久居公署中暗於各地方狀况一切敎育計盡適成閉户造車之勢難收效果其弊二久作一事疲玩易生對敎育之眼光亦漸縮小其弊三茲擬與辦學人員互相更調無可兩展其長而補救其短况各校職敎員辦學巳久學識旣優經騐亦富平日儘可施展於一校者調入公署即易推行於全省也謹擬辦法如左 
　　（一）敎育行政人員須擇受高等敎育得有畢業文憑任學校敎育職務三年確有成續者或其他畢業生服務省立學校五年以上確有成續者充之 
　　（二）充敎育主任三年後確有成續者可更充省立各學校長及正敎員 
　　（三）充各項科員五年以上確有成續者可改充某項學校長及正敎員 
　　（四）各項學校長及正敎員在校任職五年以上確有成續者得改派充某項科員 
[宿遷劉鍾琳公電]  
　　安慶巡按韓廳長龔鑒靈萬元請電交舍弟已專函包令派人往兌運銅元運米不救急琳明日偕友往澮塘開查隨給急票救宿靈泗災必治雎徐海必治沂呼籲念年屢災斃民壞地億計數多皖幸有巨欵若合四邑大舉治雎百年利頼若分　各縣各鄕利在委董不如放振猶救民命見眞患切姑直陳琳叩 
　　廣州巡按李婓公　梅述德意極偑琳由止澄丈捐二萬自徐來宿前已開查余丈籌一萬頃電到卽分友同往查靈災尤重年内餓莩已多地多無麥春尤難度欵萬不敷求浥大波活嗷鴻琳叩 
來函 
[敬告我中國同胞並告日本同種之人士]  
　　兼旬以來因中日兩國交涉至引起國民對待感情不勝痛歎國民自愛國家熱誠古今中外萬國無殊此心理近因交涉日急情難自已傳聞内地一二無知間有迫於愛國熱誠或有誤會遷怒之處實非文明舉動此亦世界各國偶於交涉危迫之時而少數國民熱心過度者現象或難盡免此後惟敬告同胞人士萬勿因一朝之憤效匹夫之勇作無意識個人之行爲貽諸文明友邦之非笑萬乞同胞深思遠慮持鎭靜之態度爲文明之應付其爲國家間接之補助甚大想東鄰明逹人士必不輕信訛傳而生悮會則兩國商民前途同受幸福非淺矣吳承忠敬告 
[禮明律師來函]  
　　逕啓者近來有人散佈匿名華文傳單意圖破壞敝律師名譽業經敝律師於昨今兩日將起意造作之江西路四十八號萬國偵探隊挨姆司脫郎及侯魯公律師處之華人陳繩銘禀由美署及會審公廨飭捕拘捕到案究辦惟聞尙有與聞印佈者故特繕函希登入貴報來函門以釋羣疑是所盻禱順頌著安禮明律師啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國業談 
[徐佐明] [  劍山]  
　　徐佐明羅店西鄕人也父耀爲鄕中老拳師以佐明生而多力令習拳技且勉之曰吾兒能致力於武事功名應赤手致於是佐明專心拳技長短槍戟外尤善鐡棍棍重六十斤長六七尺舞棍時風鳴葉落地塵滾滾起人雖欽其勇而佐明未　以此自矜鄰人吳宏宇重其人問嘗爲之講述古來英雄豪傑忠臣孝子事遂與宏宇成莫逆崇禎殉國宏光帝即位南京不一年而金陵陷郡縣多降滿政府乃下薙髮令有留髮不留頭留頭不留之句士民洶洶義兵遂起羅店自唐景曜首倡拒守後諸鄕義兵不期而集佐明亦率鄕中拳勇少年往投之景曜以其忠勇命守曹巷時吳宏宇已降北聞佐明守曹巷乃即馳至欲動以舊情而使之降佐明乃仰天大笑曰是何言耶數年前先生爲余講述之英雄豪傑忠臣孝子事迄未敢忘今先生欲余降是敎人以不忠也奚可哉奚可哉先生更言者吾不能復念舊情矣宏宇欲再言則已被佐明推出門外顧宏宇仍徘徊門外乃叱曰不速去行將斫汝頭顱宏宇慚退自後成楝兵每乘夜來攻佐明藉寒佐明之膽而使之降蓋宏宇計也又數日羅店破宏宇遍覔佐明不得後於市北玉皇宮前空地上見一尸僵臥血泊中右手猶緊握鐡棍滿兵數十人亦僵臥其旁宏宇審知爲佐明乃哭曰早從吾言不及此尸忽躍然起曰何哭爲男兒殺賊而死死有餘榮言畢遂踣於地宏宇厚葬之塜至今存焉 
詩選 
[美人梳頭歌和黃君山農綺之作] [  東園]  
　　山農同社以默庵吟草見示屬余選摘讀其追和李長吉美人梳頭歌芊綿綺麗爰仿其體以爲之歌 
　　一丸日照猩色屏房𢤱春煖花氣馨美人睡起默無語雲　鬍鬆螺黛青玉臺飛雪芙蓉白顧影自憐還自惜梳頭恥言紅拂俠寗容倚枕虬髯客憶昔畵眉依壻鄕風流年少綠衣郎前年今日請纓去封侯骨相渾無據芳草離離深閉門一任春來與春去豈無膏沐誰爲容龐如瓜削首如蓬梳洗幾忘脂粉艶薰沐安知羅綺叢晴窗報喜噪檐鵲一雙蟢子　陰落戲潑油花卜遠人今夕蟾圓慰離索沈　先自　薰籠鸞環鳳珮搖春風曉妝　罷嬌無力蔷薇香盥珠露紅 
[感時] [  陳化成遺著]  
　　當年血濺浪花紅世局於今兩不同千古和戎非上策一身殉國豈英雄返魂儘有靈丹藥掃莽空藏寶劍鋒羡煞廬山歸隱早滿門桃李樂春風 
　　半壁河山勢莫支酬庸愧受聖恩施丹心未報千秋恨白髮惟餘一劍知淞水無情淘幾盡廬山有面識非　轉旋世運今猶易誰　中原大　巵 
筆記 
[西戊途中日記（六續）] [  桐城劉雨沛]  
　　五月十四日自靈石東門向南行十里坡底鎭又十里上韓侯嶺即漢淮陰侯埋首　也予題七　兩章於璧中有句云漢王天下今何在不及君侯有嶺存又二十里仁善鎭午點少息又六十里到霍州城霍州距靈石百里即春秋時霍國後爲晉地戰國屬趙唐貞祐三年始置霍州太嶽鎭其東汾水道其西據山川之險爲阨要之區若角逐於平陽太原必以此爲孔道由坡底至州城之北十里處皆崇山峻嶺其路多一邊峭壁懸崖車中下視萬象皆在眼底其山各處煤苖外露晉省産煤之富甲於全球於此可見一斑予等行住州城臺其室久無人居院中積穢經雨噴臭鼻爲之塞 
　　五月十五日早大雨初晴簷溜猶滴霍州牧備轎車二輛來遂出南門向趙城進發趙城距霍四十里二十里辛置鎭飲茶少息即行途間見山雨欲來命與夫驅車速進至姚子里風雷雨雹滿地跳珠進復興店避雨食麵越一小時雨止復行五里扺趙城縣令陳君送酒來飲畢乍晴遂驅車向洪洞行途間見山懸瀑布洪水橫流村男女多立路旁觀惟道路泥濘水沒車轍車行每陷於泥中八里楊海村又十二里上紀落玻坡高十餘丈鋪以石板石光而潤車馬下行最易顚　坡東南數十武爲國士橋即豫　　剌趙襄子處予題詩一首有句云至今紀落坡前水猶使姦雄照膽寒又十五里關莊又五里洪洞縣城連日路見男子多帶銀錠紅兜肚女子於褲脚上有飾鏤花銀板或上身着單衣而下穿棉褲者風俗然歟服制然歟殊難索解 
　　五月十六日出洪洞南門向平陽進發二十里楊曲鎭又十里楊海村又五里天井村又五里盧五村又五里溝上村又五里至賈村之高河橋橋坍頹已久雨後水溜車馬難渡遶至橋東南上游水淺處將行李先命車夫鳧水送至彼岸予等坐空車過河又十里抵平陽府城平陽禹　冀州地即堯舜之故都也晋永嘉三年劉淵僭號於此肆毒中原東魏北齊皆爲重鎭　漢以降河東多事平陽嘗爲戰場蓋平陽東連上黨西扼黃河通南汴洛北阻晋陽地大力强足以制關中之肘腋拊河南之肩背故宰孔云景霍以爲城汾河　澮以爲淵而子犯所謂表裹山河也其首邑之名臨汾者因汾水即在府城西也是日寄家大人及維三信各一書夜夢内子有病想心中係念所致也 
　　五月十七日出平陽南關向太平縣行平陽至太平之史村驛計六十里適雨後大道不通繞行小道至午後一時始到是日因繞行小道無飯店茶室腹中餓甚將至驛八里處有茅店下車休息購飲小米湯兩碗與漢光武之食豆粥晋文乞食野人同一落拓可傷也 
自由談之自由談 
　　嗚呼華人之奢侈不顧國家可謂極矣他事且勿論即以人人所穿之衣服言之一年中金錢外溢不知凡幾如往年之外國綢緞每尺價僅數角今則因歐戰影　　至每尺一元六七角而人民爲求華麗起見仍多購用各洋貨店竟有應接不睱之勢　衣服者所以　　　體也非競爭華麗也况中國自有綢緞雖光彩不如外國花緞而耐用過之奈國人不察不惜瘠已肥人爭以金錢輸送外國爲快嗚呼中國之財政所以日絀而國民經濟之所以日窘乎 
　　新歲以來兒童以金錢投於外人之手者不知凡幾矣花砲小手　其大者也其他種種玩具更不勝言矣回憶余　小時以鞭炮爲玩品每包價　二十文而已然可供多時之　　今則不然兒　皆以花砲爲玩品價雖與鞭炮相等然轉　　盡不如鞭砲之耐久且係外人之　　品也　視玩品肆中外人之貨十居八九嗚呼以有用之金錢　擲於數人之手非但不一稱謝反益欺我嗟我商界諸君其亦有所警覺乎[  李德潤]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　黃昏之後嫣紅始少殺其悲非忘悲也蓋以淚枯聲竭不復能泣乃始少息耳至其心中之黑幕則與暮色正同羣雛亦無聲息圍其阿母而坐嫣紅乃微歎曰吾愛若儕今長矣不宜更事嬉戲汝當知苦難之光陰已臨吾人頭頂而上非復更如前時小嫣紅乃嗚咽曰阿母何謂意者以阿父死乎嫣紅微喟曰然頃之又曰汝父之死實吾人之至不幸後此光陰正不可問汝當知吾人初無生産惟仰汝父之力而食今彼往矣汝儕又穉家事蕭條無可爲質而予又不能爲無米之炊嗟乎嗟乎奈之何哉吾人其坐而待斃歟嫣紅語時衆都寂然無聲惟威廉以離阿母遠乃稍移其椅使近嫣紅亦勿顧仍自續其續曰吾人今者之事實有如亂繭之絲無從得其頭緒但吾意苟能仍居此屋得免露宿則後此事或尙可爲然亦難矣汝當知天下之人惟貧乃受人欺舉動之間輒復遭人白眼雖然世態炎凉此亦當然之事吾不能怪彼懠也孺子識之此後苟有人侮汝者萬宜忍耐不當與之爭也須知凡人處世惟和易爲貴况汝輩正在穉年尤宜養成柔順之性天之將降大任專其人也必先苦其心志此即予所厚望於汝儕者矣願汝儕勉之若家中衣食之事則必竭予之力以爲己任能使成人則吾之肩仔卸矣所慮者吾人處此屋雖已半載然賃金未當一付積逋旣多吾又貧不能舉設一日而下逐客之令則吾人之生望絶矣汝當知吾人旣窘况無力更覔住屋然又不能露宿嗟乎孺子若果天不見憐竟有如此之一日者則吾人之命運已矣予雖已馳書汝舅福耶昔司然彼窘亦與予等不能爲予助也 
痴情小說 
[美女花] [  小山梅郞合譯] 　 
第七章（續） 
　　翌日之午倍而那猶高臥未起雖床前彩幔深垂然日光映射舉室乃通明倍而那於　臘間忽聞室中八音競奏似趣倍而那速起者倍而那乃　然而醒亟張其目舉首細聆之初不辨爲何迨八音奏畢忽又繼以鐺鐺之聲始知鐘已鳴十一下矣遂踴身而起披衣出幔心中暗念奈何好睡若是此際幔外之日光益覺逼人眼　直　倍而那　中昨日所受之迷障而過倍而那一俯首間立悟昨日之　與夫現時處　之危悔恨之心與怒男爵夫入等奸計之念復同時湧入心　不能自已暗念愛蘭之情意雖不可必其爲虚假然近朱者赤近墨者黑旣與此詭詐奸狠之人共朝夕難保不沽染福倍而氏之流毒者爲今之計惟有不辭而去苟非逹驅逐塞里愛家族於格郎河畔之目的者决不再入此門再居此室遂趨至衣架前冠其帽提其馬鞭昂然而出迤邐往廐中擬覓其昨日來時之坐騎詎纔至後院斗覺蘭桂之香沁入肺腑異而四矚則見愛蘭方　粧淡服自寢室而出嬝嬝婷婷丰姿嫣然俄而折入花叢小徑則羣花斗失其嬌艶之色而倍而那剛勇果斷之氣慨亦同時爲此神光釆色化爲柔軟痴迷之人呆立如木鷄未幾愛蘭已至倍而那之前展然笑曰先生今日晨起余　訪汝於寢室以先生未起不敢有擾清夢退候於此者久矣倍而那突聞此嬌聲軟語更覺心魂散蕩不能置答時二人駐足之處適在院内小門之側門外卽塞里愛氏之田園也愛蘭見倍而那不答乃伸其玉手架於倍而那之臂上挽之而行且笑曰先生爲時尙早午餐之前我輩尙可一遊田園消此長日昨日我父曾自誇爲遊獵之能手擬於今日午後與先生一角先生其與余散步半小時略舒筋骨爲午後之預備言畢啓門欲出倍而那忽憬然若有所悟急舉其臂出愛蘭之手顫聲答曰嗟乎吾愛汝之爲人余固尊敬而崇拜者汝之情義余亦深感而銘諸五内者然余不能無疑焉余之疑汝殆即疑上帝之命我父生時汝尊之若父暮年復爲之保護而扶持之迨臥病垂死汝又爲彼唯一送死作别之人余感汝深恩之外亦惟有謝之一字耳我父棄養汝復能爲余保守老父之紀念嗟乎吾愛汝當知余感恩之心固永久不忘然余旣疑上帝之命汝其任余去此爲隹至其中眞實之原因則余初不能爲汝告并不能爲汝解惟以余視之去之一字一若天理人心預爲余規定之法律余旣視去爲合理余固當速　余之計劃無已暫置汝可愛可感之隆情於不顧語至此倍而那脫帽爲禮未及與愛蘭握手作别即鎭定心神返身昻然而去 
游戲文章 
[許氏新說文] [  瘦蝶]  
　　釋架 
　　吹牛者曰擺架失勢者曰丢架此架也有力故撑得起有口故頂得强而諦視其中則全恃一木以爲支拄此所以稍動輙蹶且一蹶不振也 
　　釋面 
　　面有從目者亦有從口者從目者謂得人之青眼從口者謂得人之稱許總而言之所爭者面子耳若看佛面講情面則又在相交之何若矣 
　　儒 
　　儒者人之所需也人以遠大相期者莫不曰若而人者得志當爲天下霖　無如相需殷而相遇疏終　其爲窮措大耳儒乎儒乎不禁感慨　之 
 
 
 

Page 15

 
 
   
 
 

Page 16

 
 
 [G 
[請看萬之精華萃在于茲]  
起死回生仁丹　　　　　　　　　　　大藥房 
請看仁丹之靈效賛頌寰宇 
[上海樓盛記聲明]  
啓者上海樓盛記主人另有他就願將上海樓全副生財盤與慶記開張執業於乙卯年正月三十日止以後往來賬目槪與盛記不涉至於諸客結欠房飯所存行李等件久不來取限陰曆二月十五日爲止如再逾期變價償本倘有不敷仍向本人找算恐未週知合併聲明上海樓盛記謹白 
[一天好一天]  
此係老虎牌牙粉廠主人張晋卿發明快活戒烟扞烟界有志同胞欲脫離黑籍者請早登岸戒後保無他患反覺身强力健租界抽扦在即例禁更嚴有烟癮同胞請早戒餘免受後累此糖非常便利靈妙舒服切勿錯過○塊塊淡糖王道第一隨途購吃無論新癮老癮烟鎗抛脫勿思勿想換吃梨膏烟癮一錢食糖五塊元亨利貞共分四種半月一換二月斷癮每包五塊小洋一角每盒六十售大洋一元上海四馬路晋戴春林香粉老號總發行所 
[小孩生命第一關頭]  
爲父母者爲師長者爲家主者衛生家育嬰家務請特别注意 
種牛痘以免天花愛子女者尤應勸告隣居 
中國紅十字會阻疫保赤機關簡章（一）天花最爲危險本會爲防疫保亦計亟應開種牛痘茲於滬地南北市租界等處設機關三處（一）除本會會員捐户有優待劵者免取號金外無論何人來種牛痘則須照章納掛號費銅元五枚並無别項費用（一）施種生痘除星期日休息外每日按時掛號開種（一）施種牛痘時先儘優待劵號數挨次就種次及掛號者幸勿爭先擁擠（一）本會醫生種痘於選苗消毒及種種衛生之法無不格外謹愼决無流弊（一）種痘者悉應聽醫生指導幸勿疎忽（一）本届秋季開種日期自陽歷十月五日起隨到隨種庶免擁擠（一）種痘之後應食鮮鷄發物泡漿後即停止（一）泡漿之時如須來會覆診仍須掛號本會醫生愼重衛生切戒於人身上收取牛痘漿苗杜絶流弊（一）從前種過牛痘之人必須再種以免傳染天花且能消除血毒（一）二馬路望平街東首中國紅十字會總會總辦事處爲防疫保赤第一機關請王培元醫先主任沈石農君副之（一）天津路八十號市醫院爲第二機關請陳家恩黄子靜二醫生主任（一）十六舖外灘中國紅十字會南市醫院爲第三機關請王培元陳傑初二醫生主任（一）城内縣前紅十字會滬城分會爲第四機關郁燕生君主任（一）每逢星期六由各該機關將逐日開種號數號簿送交總稽查查考並將所發牛痘苗核對以昭愼重（一）種痘者如須請醫生出外種痘不拘遠近應訥診費車費洋二元四角以三成充本機關損項七成爲醫生酬勞（一）本會刋送防疫衛生白話文及發行喉痛紅痧等經驗藥水辟瘟藥水等平價出售（一）如遇天花喉痧等傳染病報告各該機關後由本會代送公立醫院醫治（一）此項備章係臨時訂定經本會常議會通過實行並可隨時修改中國紅十字會總會總辦事處沈敦和撰訂 
[大英醫院]  
新到老牌牛肉汁 
牛肉汁爲泰西博學士法瀾曼鎭所製屢試屢效久爲全球所鑒賞即溶滲此汁之味於力與新鮮牛肉無異一經下咽無須消化其功捷勝於參燕入血脈補益精神增進其氣力實爲滋補品中之第一故本醫院自發行此汁以來每年消售有一萬箱之多則功力槪可想見凡食此汁須用清水攪和而服如牛汁一茶匙清水八茶匙其水稍温無妨切勿以茶水冲用盖一經熱氣則其汁頓變而失功用服者愼之此貨新鮮諸君要購者請惠臨本行可也 
上海外大橋大英醫院啓 
[惠顧诸君鈞鑒]  
本行特向泰西各國大藥廠採辦上等原藥香料以及馳名藥丸靈驗藥片最新發明照相器具化學用品均已源源自運來申諸公賜顧請移玉交通路與本行接洽無不格外克己遠地函購原班回件　上海美泰西葯行 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避水甎避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉吿新旗昌洋行謹啟 
[廣東種德園精製]  
著名蠟丸　烏鷄白鳳丸 
本草烏鷄丸能治婦科百病乃本園獨得秘方加以參茸貴品藥科監督製煉其功效之超著人所共知凡婦女經期不調白帶小產腹痛頭痛身體虛弱久不受孕各症難以盡述○雙料每丸洋五角又二角半單料一角小丸每兩角半 
參茸衛生丸 
此丸耑治男女老少氣血兩虧精神困倦頭暈眼花飲食不思身體虛弱等症服之有病則除無病則有衛生之益也○雙料每丸洋一元又五角單料二角半諸君惠顧認明上海四馬路老巡捕房對門不誤函購卽寄郵費自理外埠各藥房均有寄售　種德園謹啓 
[治白濁當日見功]  
白濁眞正妙品 
僕貪慾忍精致患五淋白濁之症已數月於茲矣小便淋滴苦不勝言求醫服藥毫無寸效日夜沉昑床褥不啻九幽地獄幸承敝友指示上海河南路七號彭壽堂立止五淋白濁丸異常靈效比衆不同即購一瓶試之果然服丸之後頃刻痛止濁退行動如常不數日其患全愈面轉光潤早知有此妙品何必雜藥亂投枉受數月痛苦耶合亟登報俾衆咸知　江陰許菊人拜謝 
[中日實業有限公司滬行廣吿]  
本公司禀經農商部第八○二號批准立案資本金額共爲五百萬元以通融資金應募債票承辦調查各種企業爲營業如有政商各界委辦各項實業借欵等事均可承辦本公司聘有專門鑛師可以代爲攷驗各地鑛產鑛質及一切開採計畫倘蒙惠顧議商辦法請於每日午前十時至午後四時駕臨四川路本公司滬行接洽可也　電話二千六百廿六號　中日實業有限公司滬行啓 
[大清銀行清理處廣吿]  
本處准粤清理處函稱本處前有押欵項下抵進交通銀行股票十股計恩記抬頭盈字五百號不知當時如何纒悞將安記抬頭昃字五百四十八號之息摺參錯配爲一套特爲登報廣吿如有人將恩記抬頭盈字五百號之交通銀行息摺持向本處掉換即可照辦倘遲至三個月後不來掉換本處即向北京交通總行重行補取新息摺則安記抬頭五百四十八號之股票與息摺號數不符致失効力幸勿遲過限期坐以自誤是爲至盼此白 
[老太古公司]  
叭喇定火險公司雙司勞哈其火險公司 
倫敦崙格西火險公司柯里仁火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨接洽可也特此佈聞 
[滬甯鐵路開車時刻表]  
[由上海開至南京] 　 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬　客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車七點（特别快車到） 
江邊上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點廿九分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午三點十六分常滬車到二點五十二分（快車到） 
四點三十分蘇滬寗客車到六點廿七分三四等車到 
七點卅五分特别快車到 
[津浦鐵路開車時刻表]  
[由天津開往浦口]  
津總站　上午五點壹分慢車濟南止十點十分尋常快車每日開浦口止 
津西站　上午五點三十五分（慢車）十點卅一分（尋常快車） 
滄州　　上午九點四十五分（慢車）下午一點四三分尋常快車十點四十八分（特别車） 
德州　　下午一點五十二分（慢車）四點五十二分（尋常車）一點二十七分（特别車） 
濟南　　上午七點十分慢車徐州止下午八點零一分（尋常車）上午四點九分（特别車） 
泰安　　上午九點五十九分（慢車）下午十點卅八分（尋常車）上午六點廿三分（特别車） 
兗州　　下午十二點五十分（慢車）一點廿九分（尋常車）上午八點卅六分（特别車） 
臨城　　下午三點五十六分（慢車）四點四十入分（尋常車）上午十點五十四分（特别） 
徐州　　下午一點四五慢車蚌埠止上午七點十六分（尋常車）下午十二點四十分特别車 
福履集　下午三點三十六分（慢車）上午八點四十八分尋常車下午二點零四分（特别） 
固鎭　　下午五點五十六分（慢車）上午十點廿三分（尋常車） 
蚌埠　　上午五點四五分慢車浦止十一點卅分（尋常車）下午四點二十分（特别車） 
明光　　上午七點五十五分（慢車）下午一點十三分（尋常車）五點三十九分（特别車） 
滁州　　上午十點二十分（慢車）下午三點十分（慢車）七點三十九分（特别車） 
浦鎭　　上午十一點五十二分慢車下午兩點廿分（尋常車） 
浦口　　下午十二點三分（慢車到）四點三十分（尋常車到）九點零四分（特别車到） 
[由浦口開往天津]  
浦口　　下午二點廿九慢車蚌埠止上午九點五十尋常車津止 
浦鎭　　下午二點四十分（慢車）上午十點五分（尋常快車） 
滁州　　下午四點十三分（慢車）上午十一點二十分（尋常）十點四十五分（特别車） 
明光　　下午六點四十八分（慢車）一點十八分（尋常車）上午十點五十二分（特别） 
蚌埠　　上午六點五分慢車徐州止下午三點零一分（尋常車）二點三十三分（特别車） 
固鎭　　下午七點三十三分（慢車）下午四點零七分（尋常車） 
福履集　下午九點四十四分（慢車）下午五點四十九分尋常車五點二十一分（特别車） 
徐州　　上午七點廿分慢車濟南止下午七點五十四分（尋常）上午七點零二分（特别車） 
臨城　　上午九點四十六分（慢車）下午十點十一分（尋常車）上午八點四十六分（特别） 
兗州　　下午一點零二分（慢車）上午一點十五分（尋常車）十一點零四分（特别車） 
泰安　　下午三點四十八分（慢車）上午三點五十三分尋常車下午一點零八分（特别車） 
濟南　　上午八點卅分慢車天津止六點三十分（尋常車）下午三點十二分（特别車） 
德州　　下午十二點廿八分（慢車）上午九點十五分（尋常車）下午五點三十七分（特别） 
滄州　　下午四點五十三分（慢車）十二點零一分（尋常車）八點（特别車） 
津西站　下午九點零五分（慢車）二點五十六分尋常車 
津總站　下午九點十六分（慢車到）三點零七分尋常快車到十點卅五分特别快車到 
特别快車暫行停駛 
[下關浦口往來公渡時刻表]  
下關開 
上午九點下午一點四點 
逢星期日下午十二點三十五分 
逢星期一下午一點十五分 
浦口開 
上午十點二十分下午十二點四十分五點 
逢星期日 
下午一點三十五分 
逢星期一 
下午二點十八分 
[滬杭鐵路開車時刻表]  
[由上海開至閘口]  
上海　上午八點正（快車）九點五十分（慢車） 
下午二點（特别快車）三點廿分（區間車）嘉興止 
莘莊　上午八點二十五分（快車）十點二十八分（慢車） 
下午四點正（區間車） 
松江　上午八點五十四分（快車）十一點十分（慢車） 
下午二點四四分（特别快車）四點四十九分（區間車） 
楓涇　上午九點三十四分（快車）十二點十分（慢車） 
下午三點十六分特别快車五點三十分（區間車） 
嘉善　上午九點四十八分（快車）十二點三十分（慢車） 
下午五點五十分（區間車） 
嘉興　上午七點二十分（區間車）十點二十分（快車）一點十五分（慢車） 
下午三點五十三分特别車六點十五分（區間車到） 
硤石　上午八點廿五分（區間車）十一點正（快車）二點十分（慢車） 
下午四點廿二分（特别車） 
杭州　上午十一點卅分（區間車）十二點五十分（快車）四點三十五分（慢車） 
下午五點四十分（特别車） 
閘口　上午十二點十分區間車到一點十分（快車到）五點正（慢車到） 
下午六點正（特别快車到） 
[由閘口開至上海]  
閘口　上午七點三十分（快車）九點二十分（慢車） 
下午一點三十分特别快車二點零五分區間車嘉興止 
杭州　上午八點正（快車）十點正（慢車） 
下午二點正（特别快車）三點正（區間車） 
硤石　上午十點四十五分（快車）十二點二十二分（慢車） 
下午三點十分（特别快車）六點正（區間車） 
嘉興　上午七點三十分（區間車）十點三十分（快車）一點二十五分（慢車） 
下午三點四十五分特别車六點十五分（區間車到） 
嘉善　上午八點零七分（區間車）十點五十四分（快車） 
下午一點五十五分（慢車） 
楓涇　上午八點四十分（區間車）十一點十二分（快車）二點二十五分（慢車） 
下午四點十八分（特别車） 
松江　上午九點三十分（區間車）十一點四十九分（快車）三點十八分（慢車） 
下午四點五十一分特别車 
莘莊　上午十點二十六分區間車十二點十八分（快車） 
下午三點五十八分（慢車） 
上海　上午十一點二分區間車到十二點四十三分快車到四點三十四分（慢車到） 
下午五點卅一特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十二分開　下午二點零七分開 
洪塘　上午八點二十一分開　下午二點十六分開 
慈谿　上午八點三十四分開　下午二點二十九分開 
葉家　上午八點四十七分開　下午二點四十二分開 
丈亭　上午八點五十九分開　下午二點五十四分開 
蜀山　上午九點零九分開　下午三點零四分開 
餘姚　上午九點三十一分開　下午三點二十六分開 
馬渚　上午九點五十一分開　下午三點四十六分開 
五夫　上午十點零三分開　下午三點五十八開　 
驛亭　上午十點十四分開　下午四點零九分 
曹百　上午十點三十一分開　下午四點二十六分開 
江邊曹娥　上午十點三十六分到　下午四點三十一分到 
[自曹娥江邊開至寜波]  
曹娥江邊　上午八點開　下午十二點十五分開 
曹百　上午八點二十二分開　下午十二點三十七分開 
驛亭　上午八點三十一分開　下午十二點四十六分開 
五夫　上午八點四十二分開　下午十二點五十七分開 
馬渚　上午八點五十四分開　下午一點零九分開 
餘姚　上午九點二十分開　下午一點三十七分開 
蜀山　上午九點三十五分　下午一點五十分開 
丈亭　上午九點四十六分開　下午二點零一分開 
葉家　上午九點五十八分開　下午二點十三分開 
慈谿　上午十點十二分開　下午二點二十七分開 
洪塘　上午十點二十四分開　下午二點三十九分開 
莊橋　上午十點三十三分開　下午二點四十八分開 
寧波　上午十點四十三分到　下午二點五十八分到 
[最新式浚河挖泥起重機器]  
本行向在英境好爾地方設廠專門製造金司登各種大小水陸可用之新式開浚江河挖泥起重機器已歷百三十餘年全球風行歐美各國水利浚浦開河墾荒各局均皆行用証獎盈篋近歲中國東南各省屢告水災人民物產損失無數皆緣各處河道失于疏浚之故此機水陸可用祗須一人運動簡捷燒煤甚省選上等鋼料製造堅固靈便兼能開墾荒地搬運沙石煤炭等項價廉用宏　官商賜顧請　駕臨敝行有工程師詳解一切無任歡迎之至特此佈聞　上海福州路念號英商茂成洋行謹啓 
[起死回生靈寶丹]  
特用官准全靣爲記此爲記别人不得冐矣 
大日本政府官許登錄商標 
大日本藥業大家靈寳丹正本舖富山市藤井仙鹿翁先生鑑方 
危救靈葯奏効如神大日本靈寶丹正本舖籐井家五十三本主人肖像 
東瀛仙傳藤井　起死回生靈寳丹　大日本靈藥KISHIKUWAISEREIHOTAN 
本局大日本富山市千石町本街路一二八 
大日本政府官許製局　始祖藤井慎春堂老藥房 
總經理　丸三葯公司 
上海英租界白克路 
靈寳丹大仁薄荷錠　總經理　丸三大藥房　 
德律風三二四五 
[聲明]  
鄙人於戊申年起附　浙江新登縣大街廣生南貨店歷歲盤揭盈虧不一茲錫　因俗事太繁且艱於經清自願拆股併與揣東袁如樂君執業經三面　妥書立推單由居間人交接濟楚是甲寅年起所有廣生以後盈虧及欠人人欠均歸文君理直不涉錫疇之事恐未週知特此登報聲明　曹錫疇啓 
[公債票被人捲逃]  
民國四年二月九日即陰曆甲寅臘月念六日本署派員在財政廳領到公債票八百七十九張計票額八千二十五元不意該員全數捲逃訪查無蹤查財政部公債司條例有公債票遺失准報部核辦等語現應詳請咨部註銷作廢合將所失票數號碼詳開於後務望各界紳商切勿收受免致貽累特登報聲明　計開五元票三百十三張自十四萬○○○一號至十四萬○三百號止十四萬七千七百念八號至十四萬七千七百四十號止十元票五百四十六張自十六萬七千○○一號至十六萬七千五百號止十六萬○九百五十號至十六萬○九百九十五號止五十元票念張自五萬七千五百三十二號至五萬七千五百五十一號止川沙縣公署啓 
 
