# 1924 - 230 - 4918496

 

Page 1

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 2

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 3

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 4

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 5

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 6

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *　時評 
[軍事行動（冷）]  
　　和平之呼籲愈多通電之往來愈亟而各方軍事之行動愈急此何故耶此豈爲人不犯我我不犯人浙不犯蘇蘇不犯浙後之預備耶何悉以小人之心度人若是之甚也 
　　夫軍事行動非即開戰之謂人亦知之但人民方在驚欵之中安靖之且已無策苟不開戰亦何用此增加驚疑之舉動以重困人民乎金融之恐慌已甚各地之遷徙復多人民損失之數已難悉計境固可保而今則難知民已不安而今又加甚即無戰事受害已多如之何能使人信其言行之相符耶 
國内專電 
[北京電]  
　　使團今日商派艦長江下游重要使館武官均列席結果各自調遣不取協同動作（二十三日下午九鐘） 
[北京電]  
　　政府連日接各省公團呼籲和平電甚多但時局樞紐不在北京昨蘇浙閩皖同鄕見某閣員祈禱和平某閣員頻爲歎息無言表示 
[北京電]  
　　孫寳琦即日南下顧勸勿走孫言爲私事及漢冶萍事務須一行 
[北京電]  
　　漾（二十三）曹傳見軍事處廳長牛向辰及穆文善周符麟李雨山劉啓垣王文熙孫文治李允昌等武官議重要軍事漾（二十三）下午周夢賢由洛回京即見曹秘陳洛方對東南事意見（二十三日下午九鐘） 
[北京電]  
　　昨先將直轄各師旅發餉府第三廳調閲兵站條例曁以前成案 
[北京電]  
　　京師警察欠餉自十一年五月起至十三年七月止正雜各項共欠四百十七萬二千餘元步軍自十一年五月起至十三年五月止共欠一百二十八萬四千餘元薛之珩聶憲藩見王克敏謂即不補發望定一辦法（二十四日下午一鐘） 
[北京電]  
　　王克敏諭各司不准做公債有十獲不抵一失語但官中近日頗袒護公債獲利之交易所及少數大銀行（二十四日下午一鐘） 
[北京電]  
　　財政當局及有力銀行家反對農部令交易所暫停交割致農部令臨時撤回因之虧本者格外驚駭農長託病不見（二十四日下午一鐘） 
[北京電]  
　　今日特别閣議討論金融風潮及東南事（二十四日下午一鐘） 
[北京電]  
　　漾（二十三）銀公會長議徑（二十五）交割情形結果照常開巿暫緩交割聽候評定農部令交易所二十五停止交割聽候薛之珩查辦蓋依據交易所法二十八條二項四項加以處置（二十三日下午九鐘） 
[北京電]  
　　今日銀號與顧客爲追賬打破頭顱銀號與經紀人理論亦打架某某銀號等經理已逃賺錢之某銀行經理等與財政要人昨今均有密議討論追償辦法預料此案非經訴訟及商事公斷手續不能結束 
[北京電]  
　　美金電柯立芝主張退庚賠充教育費并在漢設博物院並提議由各國共同保存中國古物禁止私賣 
[北京電]  
　　青島地方銀行發鈔票五百萬財部正式批准并催速發府中已收到各鐵路協欵（二十四日下午一鐘） 
[北京電]  
　　政府派戈寳琛持重要文件赴福州日内即行（二十四日下午一鐘） 
[北京電]  
　　多倫匪熾桿首榮三點新擴八九桿每桿四百人察區知而不敢剿 
[北京電]  
　　財部原擬下星期發政費現以他項需要暫停發放（二十三日下午九鐘） 
[北京電]  
　　漾（二十三）午曹傳見班禪代表羅桑囊木嘉旺堆諾布夏諾雲蕭必逹張玉樑朱福南呈贐品 
[北京電]  
　　部擴充廣德州電報局 
[北京電]  
　　敬晨胡景翼由順德到京 
[北京電]  
　　交通部派錢宗澤赴寗辦理一切要公（二十三日下午九鐘） 
[北京電]  
　　敬（二十四）特别閣議閣員均主張維持此次賺錢者權利反對展期交割謂公債賣買關係現金一經展期牽動巿面且恐影響上海巿塲等語結果照定章辦理到善後辦法由財農兩部迅速會商某閣員云賺錢者宜維持其利益虧累者係自取毋庸姑息賠錢應繳不應打折等語賠欵方面議員定明日開緊急會議再應付（二十四日下午八鐘） 
[北京電]  
　　英使照會外部德發債欵英國部分可以照繳但中國所欠英國各借欵應速定切實辦法盼覆 
[北京電]  
　　交部令無線電工程司陶鈞往洛陽無線電局幫同辦理 
[北京電]  
　　馬聨甲令皖北鎭守史俊玉帶隊赴合肥（二十四日下午九鐘） 
[北京電]  
　　觀音堂至洛陽加掛電報電話兩線已告成（二十四日下午九鐘） 
[北京電]  
　　交部令津浦路滬寗存料甚多如需用逕與該路接洽訂購 
[北京電]  
　　中美社息齊電府請撥飛機隊赴寗助防府諭航空署調保定飛 
 
 

Page 7

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *機一隊由車運寗（二十四日下午九鐘） 
[北京電]  
　　古巴公使巴爾納請假回國九月八日行（二十四日下午九鐘） 
[北京電]  
　　美使館照外部設川省美豐銀行運銀元赴滬爲川官廳禁阻有背條約請飭撤消此令（二十四日下午九鐘） 
[天津電]  
　　直王近因軍政殷繁自有（二十五）起改定午前辦公後會客 
[天津電]  
　　省會聨會來津各代表因水災時局影響現各返里 
[天津電]  
　　商會因銅元票年久破壞巿商受損擬請直王飭官錢局廢舊换新 
[天津電]  
　　直王今日令警廳嚴查操縱銅元行巿之奸商務獲懲辦（以上二十四日上午十鐘） 
[天津電]  
　　津浦路局對交部六届運軍會議提八案派周善同與議 
[天津電]  
　　公民劉維霖請願省會創開三海河免直水患 
[天津電]  
　　商會昨函曹王兩師長謝兵士搶護運勞績各河水今漲寸許 
[天津電]  
　　陜西二混旅莫某運軍用自行車三十三輛過津赴彰 
[天津電]  
　　今早十點警楊導駐津各領事勘騐託頭南運堤均满意萬國橋今復交通（以上二十四日下午七鐘） 
[奉天電]  
　　前日本站發現柳包遺屍案日人迫車夫負由奉航空處運出多株連無確據漾京警察總廳派偵緝隊郭恩二名携備文來奉言死者賈金藻係崇文門内五昌兑换所學徒本月虞（七日）應前門外日人松尾召携鉅欵兑金票不返松尾言語支離多方偵查確爲圖財害命移屍奉天圖滅迹松尾涉重大嫌欵現航空處向關係各方要求賠償名譽損失 
[奉天電]  
　　總部參謀長張厚琬令三省師旅各派參謀官一組參謀旅行考各地軍績及駐紮地勢 
[奉天電]  
　　近因江浙問題謠諑繁興人心惶惑金融奇緊現大洋漲至八六五金票漲四七五無法遏止實則當軸方刻意整飭内政對時局極冷靜外傳有軍事行動全子虚 
[奉天電]  
　　許蘭洲報告直災情奇慘張由三番棧撥糧三十萬石運京放賑 
[奉天電]  
　　東路俄會辦逹尼拉夫斯科禡（二十二）由哈來奉謁張商路政晚寓六國飯店漾（二十三）赴京謁加拉罕 
[奉天電]  
　　漾晚張讌賀貴志莊朢兩顧問並船津領事張吳副司令等十餘人 
[奉天電]  
　　王樹瀚來奉 
[奉天電]  
　　兵工廠由滬購製槍彈機四漾（二十三）日到奉 
[奉天電]  
　　洮昌道請省頒禁榖令 
[奉天電]  
　　黑吳因遼源故里被災私米放賑（以上二十四日下午七鐘） 
[哈爾濱電]  
　　雙城縣界胡匪江東號與二十六旅軍激戰陣亡營長一兵數名 
[哈爾濱電]  
　　哈巿自治公會日本議員提議取消美商電車貸資權 
[哈爾濱電]  
　　盛傳鮑貴卿就督辦來哈探當局謂時機未到朱留奉斡旋奉俄交涉是東鐵督辦現不易决 
[哈爾濱電]  
　　哈埠華商盧布總損額合大洋二三五四萬餘元 
[哈爾濱電]  
　　旅俄華會舉徐善梅爲代表 
[哈爾濱電]  
　　滬來俄難民七十一人昨往满洲里回國 
[哈爾濱電]  
　　哈對滬匯水大漲受時局影響（以上二十三日下午四鐘） 
[哈爾濱電]  
　　哈貯金信託停業日人慌恐關東廳正式發表允予便利現日僑議併哈銀與貯信 
[哈爾濱電]  
　　日紙載哈美商議電滬美商會轉請政府緩和移民案 
[哈爾濱電]  
　　旅俄華僑會費擬由伊爾庫次克存幣中提借前伊商會長王會卿到哈痛述俄官當年扣幣暴狀 
[哈爾濱電]  
　　俄境報紙詆東省警察苛待俄童核與事完全不符當局擬集實情請代表向俄政府交涉更正免礙邦交 
[哈爾濱電]  
　　東鐵有借美資百五十萬元説（以上二十四日上午十二鐘） 
[濟南電]  
　　即墨警隊與海軍陸戰隊又發現毆辱學生慘劇現省學生會與同鄕會正醖釀反動 
[濟南電]  
　　省署得電萬錦灘水勢續漲不已當電飭水務局加意嚴防 
[濟南電]  
　　政廳長由田步蟾接江蘇齊韓賀電歡迎赴海州履新田擬摒擋政務不日南下（以上二十四日下午五鐘） 
[濟南電]  
　　今午各界代表在國貨研究會開會討論九七紀念議决於是日在公園開巿民大會時商界懸旗工界停宴學界放假（二十四日下午六鐘） 
[漢口電]  
　　今日蕭電浙盧勸將臧楊兩軍解散又電蘇齊勸維持江浙平和以保全東南大局（二十四日下午一鐘） 
[漢口電]  
　　財廳長郭幹卿因節關軍政費百餘萬無着堅請辭職蕭允覓定替人後即照准 
[漢口電]  
　　師大校長張春霆因遭學生反對在京謀調所遺校長有陶知行或李世光接充説（以上二十二日下午一鐘） 
[重慶電]  
　　鄧錫侯以四川鹽税應否全撥楊森支配請袁祖銘劉湘劉存厚明白表示以便會電京洛二軍部暫緩移省酌留職員（二十三日下午八鐘） 
[長沙電]  
　　趙通令規定軍官佐捐賑辦法 
[長沙電]  
　　高凌霨電趙請指定湘省駐京接洽賑務人員呼趙爲弟趙覆電請與熊希齡接洽自稱學生 
[長沙電]  
　　財政司向淮商借欵六十萬 
[長沙電]  
　　外交秘書周澤春抵湘將赴黔與四川日領貴布根共同調查宜陽丸扣械案 
[長沙電]  
　　趙布告巿政公的忾呈各街寛度尙有待更正者舊街巿自南門至北門僅定丈七八交通依然擁擠該主辦各員難辭敷衍之咎其示興工拆讓者着改爲二丈已經修竣者限五年内陸續追讓又將各街寛度列表公布 
[長沙電]  
　　交涉司已附設中俄損失清查處限人民一個月内赴該處呈報損失（以上二十四日下午四鐘） 
[長沙電]  
　　趙令沿河道路限巿政公所興修洋商如不遵照拆讓應責成交涉司交涉勘測舊街巿由警廳負責由南門至北門繁盛街道一律規定寛二丈如已遵照丈八之制動工告竣者准兩年後再行拆展 
[長沙電]  
　　湘代表陳焕南由洛返湘 
[長沙電]  
　　急賑會分函各商指捐賑欵最少百元多至數千不等各商擬請商會陳詞邀免 
[長沙電]  
　　日領覆函交涉司略云戴生昌輪船擠落搭客溺斃一案該輪停機施救迄未撈獲且軍人往往强迫船每致超過搭載定額應請查照取締（以上二十四日下午五鐘） 
[長沙電]  
　　路工權限問題函催省政府議會於十日内个體答復 
[長沙電]  
　　内務部派查災委員陳澍恩查厚本張祖襄來湘 
[長沙電]  
　　軍警稽查處商取北軍余團長同意驅逐北方游痞出境 
[長沙電]  
　　趙致電湘鄂路局索還該局欠湘公欵八十萬爲賑災用 
[長沙電]  
　　義賑分會馬（二十一）議决米鹽公股抵借賑欵事派袁寅普韓理生爲代表簽字並向總會聲明定期三年償還（以上二十二日下午二鐘） 
[漢口電]  
　　盧金山電告于宋張二旅準備移防請由濟宜公司特捐内撥欵十萬元爲移防費 
[漢口電]  
　　蕭派湯守蒸入京催領德欵充節關軍費（以上二十四日下午二鐘） 
[香港電]  
　　佛山商團於罷巿後發宣言略謂本人民自决之精神爲不屈不撓之舉動决於本月禡（二十二）全省商店罷巿促政府覺悟如政府答應下列三條件則商民夫復何求否則寗爲玉碎不作瓦全决不復業（一）聨防總部自由成立（二）總副長安全就職（三）槍械無條件癹還等語 
[香港電]  
　　廣州仍未罷巿秩序如常廣三車仍開現豫軍入駐西關者約兩旅東站禡（二十二）罷巿聞西南滇軍百餘人盡被商鄕團繳械現各路商鄕團已聨合傳鄕團由魏邦平統率商團由陳恭受統经北路鄕團集中高塘從化清遠東路鄕團集中東莞增城南岡西路鄕團集中西南禡（二十二）九江罷巿傳佛山商團漾（二十三）與滇軍衝突（以上二十四日下午六鐘） 
[香港電]  
　　廣州有徑（二十五）日罷巿説大本營漾（二十三）晚會議派軍隊赴佛山鎭懾並派李寳祥赴佛疏通罷巿潮 
[香港電]  
[香港電]  
　　孫令前敵各軍勿擅自返省駐省各軍連日仍戒嚴防有人乘機運動軍隊 
[香港電]  
　　禡（二十二）商善界赴帥罕請願後孫即晚派伍朝樞於漾（二十三）與商團商和解法 
[香港電]  
　　據更（二十三）日觀察各店尙無罷巿表示江門商團長趙秀石在江商會陳述罷業損失散會後在門首被人槍殺 
[香港電]  
　　國民黨中央執行委員會昨議决黨員全體遵守黨綱共產派黨員如有他種舉動應先經國民黨許可 
[香港電]  
　　巿廳令公安局泊警保護米糧店舖（以上二十四日下午九鐘） 
[厦門電]  
　　龍巖賴世璜部與民軍詹吉福湯珍如戰皓（十九）民軍反攻縣城被擊退賴部驻酃中一連被鄕團繳械 
[厦門電]  
　　周蔭人因粤鄕軍據龍巖永定平和任意逢徵雜捐税擬由省軍統一財政另撥粤鄕軍餉洪兆麟以省軍前不踐約不允雙方爭點在此 
[厦門電]  
　　厦海軍派參謀郭詠榮爲駐汕頭代表聞楊樹莊率艦隊赴省係備江浙開戰時駛寗泊海面游弋者 
[厦門電]  
　　駐漳周軍周團馬（二十一）開同安向泉州進發 
[厦門電]  
　　敬（二十四）午台匪與偵探在峙頭宮衝突傷台匪二偵探一死路人一（以上二十四日下午十鐘） 
[厦門電]  
　　泉州傳省軍將攻陳國輝但省軍尙未出發 
[厦門電]  
　　張毅於號（二十）晚自同安返漳州立調兵兩營開同安又於馬（二十一）夜調二營開南靖赴琯溪聞張不日將仍赴同安 
[厦門電]  
　　王獻臣被扣留後周電令王部第五旅長李鳳翔接收該部李電召杜起雲赴汀杜於漾（二十三）日附輪赴汕頭轉赴汀杭 
[厦門電]  
　　泉訊李生春旅調防泉州之議已止孔昭同仍守泉不日即到 
[厦門電]  
　　高義來鼓後所部漸向溪尾安溪移退高在鼓浪嶼仍謂二三日即回泉 
[徐州電]  
　　漾（二十三）午蘇軍砲兵團查馬長蔡元勳由津運來骡馬七十八匹 
[徐州電]  
　　第五旅砲兵連長伯逢春率全連官兵及大砲四尊由蚌埠回徐第二旅步兵連長劉福秀由宿遷縣領來新兵四十六名 
[徐州電]  
　　江蘇軍械局庫官王克銘由津運盒子槍一千三百架過徐赴寗 
[徐州電]  
　　皖軍務課運輸員姜殿傳由津運軍衣二萬零六百三十八套過徐赴蚌 
[徐州電]  
　　敬（二十四）晨津浦鐵路局長孫鳳藻警務處長申士魁車務處長周善同專車赴甯（以上二十四日下午十鐘） 
[鎭江電]  
　　七公司各小輪並拖船均停班候寗鎭揚清海等運兵用（二十四日下午二鐘） 
特約路透電 
[中國駐英代使之留學談]  
　　二十四日倫敦電中國代使朱兆莘昨在化台斯登行中國學生大會開幕禮時謂中國留英學生仍不見多殊可抱憾深望英國退還之庚子賠欵用於新事務時學生咸能沾其利益目下學生來英之數所差頗遠中英教育之交際足徵良好之了解且可裨益兩國之商業關係英國日後亦將派多數學生赴華云云 
[倫敦會議後之法德英]  
　　二十三日巴黎電衆院復開辯論會時赫里歐請衆院注意於英國之態度蓋英國前以失業爲慮不甚贊成道威斯計畫之實施也赫里歐繼答某議員之詢問稱如謂法政府已担任將法德問商約談判之各種詳情一律通知英政府則此説殊非真相實則此種商約之原則已在倫敦議妥渠已據此通知英政府耳云陸軍部長諾勒特將軍稱英相麥克唐納爾已擔任如德國至某時不能依照道威斯計畫辦理而使監查委員會满意則英國可加入法國等方面以强迫德國履行凡爾塞和約云赫里歐稱德國與協約國間不可無一種協定以避免經濟上衝突云 
　　二十四日巴黎電衆議院集議全夜後以三三六票對二○四票通過信任政府案今晨五時休會明日午後再集會 
　　二十二日柏林電國會昨因共產黨議嗣摀亂致其他議員莫可發言逾二小時不得不休會今晨十時集會總理馬克斯財政部長路德外交長史特萊斯曼相繼説明時局現政府方與國民黨談判以期打破其對於道威斯計畫之反對政府已接到國内許多方面主張接受倫敦議定書之請願文 
　　二十三日柏林電外長史特萊斯曼今日在國會以激昻之詞指斥國民黨之行爲並聲明關於德法間將來商約之談判德國並未對法有何秘密約定法兵之退出奥芬堡與阿本維爾乃德代表團之大成功且可證赫里歐之爲人渠不信倫敦會議乃最後解决但信此爲一種運動可促成各國合作者之起點云云社會黨與中央黨皆歡迎外長之言惟共產黨與極端派國民黨則嗤之以鼻 
　　二十三日倫敦電聞英相在離倫敦以前曾函致實業界代表蓋恐歐陸聨合以不利英國貿易則英國實業將大受打擊也英相現指派委員會以備外部關於此事之諮詢 
[化學戰爭品之危險]  
　　二十三日巴黎電國際聨盟股員會所擬化學品戰爭危險之報告稱毒氣仍爲真正危險至於用黴菌殺人之危機一時未能實現蓋世界各專家曾詳細議論之僉以黴菌之散布頗難而防禦尙易也毒氣爲害尤烈戰時發明毒氣三十種今則多至一千種而一般人民猶未知毒氣戰爭危及平民之可能性 
[飛行消息]  
　　二十四日維多利亞電愛斯圭美爾海軍軍官曾欵待英國環繞世界之飛行家據麥克拉倫氏語客謂以渠之經騐覺世界有數部分可關按期往來之航空商路惟遠東之時季風使飛行不可恃而尤以印度支那爲甚云 
　　二十四日華盛頓電格林蘭美飛行家現信意飛行家洛加台里氏未能穿過濃霧並未飛過辭行角目下仍四出尋覓洛氏一俟霧消將飛往伊維格蒂特覓之 
　　二十三日紐約電美國巡洋艦三艘刻仍在辭行角附近海濱冰區謹愼尋覓洛加台里氏據海軍大將美格魯特氏發來二電謂洛氏或已在格林蘭峽江降落渠擬儘長駐於該處此爲覓獲洛氏之些微希望渠已召油船運燃料接濟巡洋艦爲洛氏在埃愛斯蘭籌備之瑪里斯加爾奇中尉現殊焦急據謂如飛機降於海中則諸飛行家可保無恙蓋機身堪勝海浪爲全金屬所製所載糧食與水足敷六日至十日之用機中當有駕機者及技師各二獨恐該機已毁於霧中或降落海中時觸冰而碎云 
　　二十三日莫斯科電俄代表賴柯夫斯基及建曼二人今日乘飛機起程赴倫敦 
 
 

Page 8

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *自由談 
[餐櫻廡漫筆] [  蕙風]  
　　京師西城崇效寺藏拙庵和尙紅杏青松圖卷山門之鴻寶也圖作於康熙庚午王漁洋朱竹垞王吴廬查他山陳香泉孫松坪俱有題句按拙庵名智樸盤山僧常來崇效駐錫漁洋集稱拙公手輯盤山志雅有體裁贈詩悉錄卷中一説拙庵俗姓張氏佚其名銅山人明末以知縣需次某省洪承疇辟爲幕僚國變後削髮爲僧圖名紅杏青松寓杏山松山之役也 
　　叶娘者東都妙姬也嗜風雅工琴缶翁嘗游某氏園值春暮櫻花盛開叶娘奏琴於樓上缶於樓下聽之若有會心或以告叶娘則停琴下樓掖缶上爲彈一曲竭生平之能事缶益賞會之贈以詩云海水如鏡天磨平揭天排海飛長鯨桑田幻出奔雷霆麻姑數見吾何驚春光如拭開林亭花風凝白千樹櫻琴聲入老風泠泠鶴　奏罷悽其鳴年華坐失悲平生似訴似泣傳幽情長公詩筆高崢濚王宰畫竟促迫成我畫我詩無庸名老矣冰炭心胸橫涙點冷合青衫青句短郤笑琵琶行王翁善睡諸善聽謂琴不敵茶味清（元注臧姬有茶癖）何不罷彈試一烹叶爾長技相兼并談天口渴還談灜鄒衍失笑太白醒招之使來吾吹笙越日缶忽嬰小極叶娘介某山人來省視情意悃欵願留侍疾繼此不旬日輒臨存缶書畫得叶娘磨墨伸紙精采勝常恒倍蓰以書法畫理詔之叶亦漸能領會缶則曰是吾女弟子也叶娘今歸國久矣蒼雁赬鱗猶時傳尺素也 
　　余舊藏丁文誠（葆楨）墓誌銘拓本失之久矣僅記其銘首三句衆人自柳之浮萍賢者自松之茯苓鉅人自人之列星 
[醉靈軒讀畫紀] [  小蝶]  
　　詩窮而後工非詩能窮人也於畫亦然惲壽平一生侘傺常依石谷爲食貧至不能嫁女華秋岳客京師時不能舉炊躑躅街衢問見　畫者負軸入巿其裹畫紙正新羅最得意筆也爲之咄咄累日旣鍜羽南歸益自刻苦投贄於隨園隨園猶且大笑之然二君之畫歿而益顯其筆墨流傳至今卓然皆自成家乃知君子固窮爲業斯進若汲汲求賞於當時則窮斯濫矣 
　　董東山少孤貧旣通藉貧不能自歸寓主人以其累債徒食逐之時大風雪臥人家簷下殭焉閽者出見尸撫之有微温裹以絮被飲之薑粥越時而甦問所苦東山具告之訝曰汝舉人耶能書乎曰不能書何以應舉閽者大喜因留之遂爲閽者客而主人弗知也亦莫知其能畫者一日東山薄醉偶於壁間作小山叢樹主人見而大奇召問閽者閽者伏地具白固小人食客董舉人所爲主人駭曰舉人可辱爲爾客耶趨召之閽者出步趨蹌踉東山亦惶恐莫知凶吉所在疑主人且逐我及旣相見始投契恨晚遂爲上賓館於西齋主人家富收藏知東山好畫盡出與之觀摹畫乃益進其筆法出元人枯墨乾皺極生動之致紅茶者主人婢也年十六將爲字人無當意者問其志曰必如西齋董舉人乃嫁耳主人大笑明日爲東山言之吾有婢十六矣落落無所偶而竊願爲夫子妾東山大感動曰貧賤如此尙有人識董邦逹乎妻之可耳其明年癸丑成進士果娶婢而去旣貴以畫受宸賞供奉内廷官至吏部左侍郎紅茶婢受誥命封夫人焉 
[寄懷超觀主人北戴河] [  釋戡]  
　　伏中不見張夫子避熱尋詩向海邊山色可隨人事改潮聲倘比故鄕喧赤松未約公先隱黃藥何言我亦禪一臥翠微成固懶濡毫題柱願猶愆 
[寄懷釋戡香山] [  岱杉]  
　　胸藏萬壑李將軍經歲遙知臥白雲時有新詞播瑤瑟不馳怒馬侍金門（君爲公府侍從武官）身輕想見還山便夢適翻疑中酒醺翠麓一鏖吾未卜聽潮聊似聽松殷 
[憶蘭室影話] [  周世勳]  
　　畏友陳子逸雲與余有同癖佳片無不觀觀後復作有興味之評論逢人必説以爲談話之資料而於女明星中尤醉心於曼麗别克馥每觀其一片則神魂顛倒日夜嘵嘵不休口講指畫追想曼麗演劇時之神情其痴情處竟勝於紅樓夢中人賈寳玉一日余訪之於其寓所逸雲出一照片示余上書［我愛倩影］披而視之則曼麗演［漁家女］之銅版照像也逸雲得之影戲雜誌而貼之於照像紙上認之爲意中之望梅止渴此情亦可憐矣 
　　曼蘭菲爾賓爲美國電影界後起之女明星風姿秀麗不亞於黎琳前主演［情海輪廻］深得世界觀衆之讚許今復爲寰球公司演一新片名（Ｔhe　Gaiety　Girl）日昨眏於四川路寰球魏琦君邀余往觀銀幕上如聞其哭聲使人聞之廻腸蕩氣不能自己予不禁爲之下同情涙矣觀劇旣終沈君贈予曼蘭近影一幀作拈花微笑狀歸而置諸案頭不覺满室生香也 
[人天新語] [  蘭陵素衣]  
　　勢利小人有三副面孔對上則諂對平行者則吹對下則驕當面贊揚背後唾駡乃損友相待之常態 
　　嬋鳴聲有作［養媳涙］［養媳涙］者似與［姑惡］聲相應答也 
　　富人多欺貧愛富蓋不如此不易致富也陽虎所謂爲富不仁爲仁不富信然 
　　涙爲婦女對待情人之惟一利器 
　　凡人作事未有如爲情人効勞之忠且勤者 
　　深葬心頭之情人倩影較之攝影機所攝者尤爲清晰 
　　謊語乃浮滑少年之慣技 
　　冰淇淋北人謂之［冰結稜］其名稱似　可取 
[海上蜃樓（八七）] [  銅影]  
　　第九回煮繭香中蠶桑開女學持　影裡蟹菊叙朋歡 
　　討論了一下子章會長道我们不能憑着他們互相訐告的兩封信遙爲判斷這非調查一下不可好在某縣離上海還近不過四五天的功夫原來他們幹事裏頭也分出好幾部如書記部會計部普通教育部特别教育部調查部之類這調查部人數比較的多一點因爲在上海教育總會裏當幹事的諸位先生大槪都在别地方當教員當編輯各有各的職業一時只怕不能走開非得多預備幾個人不可江蘇地方還有一條揚子江橫直在裏面江南江北畫然另一天地似的言語風俗有種種不同譬如就近調查却還容易要如江北那些豐沛蕭碭地方離上海太遠而且那班幹事員又是江南人居多數凡有什麽教育上的糾葛事情陳訴到教育總會裏來到那地方去調查簡直視爲畏途所以教育總會裏關於調查一部很爲吃重如今這一次調查來去也還便從幹事會中便公推了兩人一位便是王紉佩一位却是常州人姓蔣號梅墅這位蔣梅墅先生却是中國印書館的編輯員現在各學校的小學教科書大半是那位蔣梅墅等一班人所編輯的大家旣然公推定了這兩位也沒有話説過幾天約定了日子前往調查所有旅費會中支出可是也不能豐裕這本來純粹是盡義務會員旣犧牲了時間再不能教他自辦資斧的了而且這一班會員還是寒士居多數呢幹事會開完以後在西首事務室中早開好了兩桌夜飯也有幾位另外有應酬先自去的其餘都是在此便飯吃完夜飯後再散祖書城自入會以後到了明年開大會便被舉爲幹事此是後話暫且不提且説雲和笙和祖書城從幹事會上散下來他們見兩桌飯菜差不多人都擠满了雲和笙拽了拽祖書城的衣袖説我們到言茂源吃蟹去别擠在這兒了兩人出來便雇了兩輛人力車却到四馬路言茂源酒店裏來這時正在十月中古人詩句上説的［九月團臍十月尖］因爲今歲天寒得遲十月裏頭正是湖蟹上巿的當兒西風乍起霜螯正肥原來上海各酒家在蟹巿的當兒是個最出風頭的當兒一年秋冬之交可以多做不少的生意他們在預先幾月便和那賣蟹的鄕下人定了蟹一上巿便每天送幾簍肥大的蟹來以供老饕酒客的享用 
三言兩語[  鵑]  
　　某閣員説江浙問題係盤辫性得人調解便可無事我説他們雙方倘真能學我們蘇州人的盤辫子法只做做樣子並不認真那豈不是江浙人民之福只怕在盤辫子的當兒那一方忽地使出非洲蠻人的蠻性來一拳頭先打過去如此就不免要打得落花流水不可收拾了大家還是當心些罷　　誌謝昨承寗波周報館惠贈寗波周報第一期·論文新聞與雜作·一一俱備·由張靜廬汪北平二君主持一切·精神頗飽满·又承世界書局惠贈紅玫瑰第四期·亦多佳作·併此誌謝· 
 
 

Page 9

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *國内要聞 
[北京通信（干木）]  
　　投機風潮中各方面之設法 
　　查封交易所之活動與農顏 
　　關於北京金融界之大變動記者昨已述其裏面槪括言之做長貨者爲財政外交交通内務農商各部司科長及大多數議員做虧貨者爲少數之資本家銀行家而司其樞機者則爲某當局自前日（二十日）起一班人之焦頭爛額苦臉愁眉無不希望議員出而設法議員因剥牀切膚亦甘爲主動而不辭故所謂金融維持會等等團體查封交易所之主張皆此輩爲之今日衆院大會議員劉某等擬一公呈於農部要求干涉交易所在　衆院第八休息室簽名衆院閉會後下午七時即由劉某陳某十餘議員分乘汽車六輛向大取燈胡同顏惠慶宅中而去顏氏當即接見衆議員即以公民名義之呈文提上要求即下部令依據證劵交易所法第二十八條第二項第四項查封交易所并撤銷其决議及處分顏氏當允明日（二十三日）即下部令照辦自此消息傳播一羣做長貨者無不歡聲雷動此今日（二十二日）晚間九時事也晚十時議員又在宣外大街某宅會議善後之法大體主張一切期貨債劵均按照本月第二星期六（九日）之收盤行巿解决燕决定明晨十時再往農部圍顏催促處分交易所之部令茲將本月九日各貨收盤行巿與本星期六（二十日）之比較如左 
　　債名本月九日價本月二十日價期貨 
　　金融九一.七五元七九.元八月貨 
　　金融九三.元八○.五元九月貨 
　　　六八一.一元六三.元八月貨 
　　　六八二.一元六六.元九月貨 
　　七長七三.元五七.元八月貨 
　　七長七三.五五元五八.元九月貨 
　　九六三五.二五元二七.六元無期貨 
觀右表可知徵長貸者賠累不堪抛空者每萬元有二千元之好處雙方盈虧差數甚巨宜各方面震驚但不知議員之解决方法事實上有無問題耳 
　　財政當局方面之態度究爲何如乎今日王克　出席銀行公會曾受張公權之質問謂整理案之公債政府均以八折抵押於銀行彼時巿價金融爲九十五元六釐係八十五元目前巿價與抵押時之價有三十餘元之差數故不得不請維持王當時聲明六釐債之基金足足夠用今年定可抽簽不過日期不能宣布即安税務司亦有函聲明整理案内各種基金絲毫未動云云自此訊傳布後人心又安定些許王克徽並於部中員司做長貨而虧本者有條諭勸告以後不准做此項賣買而公債司第一科科長徐某今晨對王司長（公債司）云此事解决法各長貨家均以犧牲四百元保證金爲限王總長應於此等地方稍爲積德此人向不做公債生意其出此言頗有感喟即安格聨今日由北戴河函復財長亦有［六釐基金穩固今竟有此等現象實所不解至於保存之關餘足敷抽籤其日期聽候大部指令］故綜合各方面觀察及安格聨絃外之音吾人不難探索此次風潮之樞機也茲由農商部覓得所謂公民呈請該部處分交易所之原呈錄之於下［呈農商總長文］呈爲僞造證劵巿價擾亂金融秩序懇請依法處分北京證劵交易所以懲奸商而維秩序恭呈仰祈鑒核事竊查近一月來北京巿面各項證劵價格日漸低落一切生產日漸騰貴社會現狀頓顯不安公民等初猶以爲近畿水災洊至人心不無恐慌社會受經濟上之支配偶然有此變態曾無足怪不料最近旬日以來證劵巿價更一落千丈以擔保確實之整理案内各項公債亦復狂跌不日豈止早晚行巿相去懸殊即片刻之間亦復有數百元上下之出入馴至人心皇皇不可終日此種現象實爲有證劵以來絶無僅有金融根本旣見動搖地方安寗難免破裂而反觀近畿災象業已漸去宜若鎭定人心安居樂業乃衡以證劵巿價狂跌情形適成反比例此中有人操縱牟利破壞大局實爲不可掩之事實證劵交易所執巿面之中樞一舉一動與社會金融息息相關宜如何守法濟變以盡職務乃該所於巿面劇變之初不思設法維持及至大禍已成猶復推波助瀾勾結少數奸商肆意造謠大賣空貨惟恐巿面之不能擾亂無以遂其私圖高壓重重以致不可收拾此種行爲不特應負刑事之責任按諸公布證劵交易所法第十八條證劵交易所之職員及其他雇員均不得在證劵交易所爲證劵之買賣之規定亦屬大爲違犯比年以來國民生計艱難百業凋敝中人以上階級率多投資證劵以逐什一之利藉卜生計受此意外打擊傾家蕩產觸目皆是茫茫前途恢復無期平時社會秩序全賴中人以上階級維持今則此種階級人物大部分均陷於絶境徒造成少數奸商魚肉牟利機會將見中人以下階級受前兩層之影響而益趨窮困國劵受信用上之損失更無論矣瞻念方來爲之不寒而慄况此項影響所及幾徧全國洪流洶湧靡有止境此於國家根本上大有關係尤不能坐視不救公民等關懷大局切痛剥膚迫不得已惟有呼籲於大部之前以冀拯垂絶之金融杜未來之隱患爲今之計急則治標惟有仰懇大部依照公佈證劵交易所法第二十八條第二項曁第四項之規定暫時停止北京證劵交易營業並撤銷其自本月十一日以後之僞造證劵行巿及一切處分一面責令該所迅籌平允辦法藉資清結以圖挽救至於治本辦法亦應同時籌議擬懇大部即依照證劵交易所法第三十條之規定飭令該所改定章程舉凡一切手續務爲極嚴密之考核於平日監督一層尤應再三致意庶幾曲突徙薪防患未然此日金融况狀雖已創鉅痛深然亡羊補牢猶爲未晚撥亂反正不得不仰賴於大部之依法執行苟能速定辦法豈止北京一隅居民感懷德意即全國人民亦將頂禮不置迫切陳詞不勝屏營待命之至當此同意案無法解决之時居然有多數議員（反顏者占多數）向顏如此要求顏亦樂得照辦説者謂此次金融風潮之結果有促成同意案之機會理或然歟（八月二十二日） 
[北京通信] [  斯人]  
　　顏閣案停頓中之内長問題 
　　顏閣　意案停列議程今已兩星期前途茫茫載敗猶不可知至於閣員問題自談不到然就現在代閣言其分子之結合本承孫閣而來内容極不一致謂將來正式内閣之成立因陋就簡即以代閣閣員全體加入當無是理故依事實推測將來若並非顏閣其變化誡未可料即果爲顏閣閣員一層亦决不能毫無更張蓋組閣之人終不能不用一二心腹加入内閣也 
　　據一班人之觀察均以教育司法農商三席將來不能無問題其所持理由以爲馮玉祥欲用一人入閣而又冀其兼崇關監督故借一遠居海外之王寵惠頂司法之名而以薛篤弼代部居其實此事於薛於馮計固甚得但未免有玩弄王氏之嫌一之爲甚勢不可再若正式組閣仍用此法不但王未必能承認即曹亦不便仿辦此爲王薛計司法一席有不得不更動者矣教育張國淦之入閣本别有所圖徒以無相當機會故鬰鬰居此若内閣更張彼最小目的亦當改調司法至於農商一席顏如組閣恐不能兼不組閣亦不能再居人下故農商亦在必换之列就事論事此種觀察似不得不謂其近似也 
　　雖然以愚所聞則此三席或可無大變動而程克之内務則不待正閣成立目下已有搖動之勢其理由甚多非一朝一夕之故試述之如下（一）程之入閣並無引援只因高凌霨下台時保派一時不得相當人物故暫時以程敷衍今府方人才已漸有露頭角者若張志潭等其資格與信任均可繼程而有餘也（二）洛陽對閣員最不满者除王克敏外即爲程克程之左右常以孫丹林再來爲慮實非無因（三）程現與顧維鈞合作不利正式内閣之產出亦不爲顏惠慶帮忙顏如組閣决不用程程亦自知之也（四）國會方面程原接近西北議員此輩大半爲非政府派其他亦漸不信任程氏蓋以程應酬太少也（五）程兼巿政督辦其所辦北京巿政成績太壞街道終年不修熟視無覩而所辦警捐户捐尤爲巿民所痛心疾首輿論一方蓋無人願爲程左袒者舉上種種則程之人緣如何大可想見程現大賣官產自由支配用 
途本部欠薪經年不能以分文點綴日前該部曾有一度索薪運動因程防範得以無事部員均憤懑不平有人擬控程於平政院矣 
　　程之左右常謂馮玉祥甚器重程氏程亦以此自負其實不然日前某處宴會馮氏及洛代表錢秉鑑均在座席中談及北京巿政問題皆以爲腐敗情形爲歷年以來所未有錢即曰仲漁辦理内務誠不合宜依吳使主張本擬以他人任此惟以仲漁爲馮使之人故未便表示耳馮笑曰此則笑話予爲檢閲使彼爲總長彼何以視爲鄙人之人若謂偶相過從亦爲常事蓋同在北京政治生活中不能無來往也吳使對閣員有何主張儘管與政府商量予决不阻梗錢聞馮言轉告於洛洛曾託人轉逹府方請正式内閣中内務另易一人曹曰予初以内務無相當繼任者因仲漁情形較熟（程曾充内部參事）故命其承乏若子玉有人予儘可容納予對此原無成見也曹馮之言表示極明瞭絶無爲程袒護處由此以判斷程氏政治生活之命運已大可想見矣程氏如果下台繼任爲誰亦一可研究之問題若據軍警界中人言謂衞戍司令王懷慶甚主張以步軍統領聶憲藩出膺此席聶所遺之職則屬諸保定警察廳長張汝桐張隨曹有年尤與曹鍈相得鍈屢欲提拔之未得機緣前次爲張謀警察總監未得方以爲憾步軍統領之席果出必更努力汲引惟聶氏對調内務一事尙在考慮以爲内務一席隨閣潮遷移總是短局步軍統領一職若在曹氏下永久可不致動搖同是特任職捨彼取此殊覺不值故聶頗不願入閣就曹所信任者言張志潭最爲近水樓台也 
　　程在國會一方所種怨毒頗多觀小孫派李夑陽所提出之彈劾案痛詆至無完膚可以想見孫洪伊來京程暗令軍警監視其言動此爲小孫派最不满意處又程之登台本向西北議員運動得來曾約登台後内外合作不料程一爲閣員即避西北議員不見此輩深悔昔日受騙若四十二號領袖李載賡等即受騙之一現小孫派及四十二號爲非政府派之中堅團體徒以與王顧對疉無睱及程一朝王顧事决其必彚矢攻程所可斷言故以現狀觀之程終有受内外夾攻之一日也（八月二十二日） 
[國務會議之提議案]  
　　（一）同意案（二）江浙問題（三）金融問題（四）軍政費案 
昨日（二十二日）星期五國務會議外交總長顧維鈞以下各閣員均出席十時三刻開議仍由顧代揆主席先由顧發言本人代理閣務最初　聲明只能維持一星期一星期以後本人即勢難再負維持責任此爲諸君所共聞共見者不料議會方面因意見分歧之故竟未能將七月四日大總統所提出之新内閣同意案早予通過致本人無法卸責此誠爲本人意料不到之事然本人乃負有辦理外交專責者短期負責已有顧此失彼之虞長期庖代自益滋叢脞之咎現本人以爲新内閣同意案提出已近五旬衆議院尙未予以同意當局當然可再備咨催促故擬請當局即行咨催衆院速予同意可否之處即乞公决討論結果衆皆贊成並决定由今日入府報告者請示曹氏再備咨文催議同意案外顧又發言日來江浙謠傳愈益逼真京津滬等處公債巿場因大起恐慌而各處人民尤備極惶恐今警廳雖已嚴禁謠言而政府將下討伐令等説則仍見諸報章似不能不爲切實之聲明以免因謠傳過甚而激　非常之局面云云衆閣員謂此事不獨地方影嚮治安且恐牽動大局故對於故意造謠之某外國通信社應加以注意同時當並由政府正式之聲明以免發生誤會云云次由王（克敏）報告據銀行公會函稱近來各種公債巿面忽爾暴漲暴落影響金融巿面殊非淺鮮請設法維持等語事關京師金融秩序本部（財政部）自應設法維持除一方面急電總税務司安格聨詢商意見一方面通告内國銀行團請其於本日（即昨日）正午十二時召集緊急會議會商維持辦法本人（指王）亦當前往出席大槪一二日内總可風平浪息惟上次閣議分配已定之軍政費因金融風潮影響本星期恐不能開發支票云云内程謂此次北京金融風潮發生大槪受上海影響而以蘇浙問題謠言爲其　結應速設法闢謠以定人心而維巿面云云某閣員主張由國務院公布江浙問題真相衆謂此事旣是謠傳各方面均無正式來電國務院殊未便以公文宣布只能由軍警當局轉告本京各報紙愼重登載云云次農顏報告本部（農商部）迭接上海漢口等處商會來電反對日本新近頒行之奢侈品税法甚力擬請外交部速向日本公使提出嚴重交涉務期减輕税率以維持華商權利云云議决由外交部嚴重交涉次財王又報告財政部對於賑糧免税已有明文規定原係一種臨時救濟辦法惟奸商乘機牟利私運糧石每每冒稱賑糧或平糶糧食藉圖免税殊屬可恨已由本部（財政部）提出限制辦法四條除急賑糧食完全免税外平糶糧食減徵税釐五成其餘不得不嚴加限制以重關税而防奸宄云云衆無異議照原提辦法通過又議赴藏宣慰專員謝國樑呈遞意見書一件内列入藏宣慰辦法五條請核示遵行結果决定交主管各機關分别核定又膠澳商埠督辦高恩洪呈請提撥鹽欵二成補助商埠經費結果决定照准交該管部署查照又欠薪清理處呈報各機關被裁人員欠薪清理完竣議决辦法並兼籌在職人員欠薪擬分成補發以期逐漸淸償請批示祗遵結果决定交各機關簽注後再作定奪旋因財王（克敏）須出席銀行公會十一時三刻即散會由外顧交吳入府報告 
[京衆院二十二日大會紀]  
　　通過省議員選舉法案恢復縣議會案付審查衆議院臨時會第三十七號會期昨日（二十二日）下午二時開會延長時間至三時五分秘書長李含芳報告簽到議員三百三十五人請推主席何姜請仍由前次大會主席李東璧爲主席李就主席席錢崇塏等請關門開會谷芝瑞發言謂同意案三上請程今日何以不列現在請變更議事日程先議顏閣同意案湯松年發言贊成衆大反對旋由秘書長報告文件又報告議員唐寳鍔請假李夑陽提起異議李含芳以付表决起立者少數王乃昌請按議程開議李含芳宣告開議第一案［第四届省議會議員選舉應如何辦理案（曹錕提議）審查報告］特别委員長報告審查經過如下（一）省議會議員選舉法在省自治法未制定以前應由國會就省議會議員員選舉法中抵觸憲法條文加以修正暫適用之（二）省議會議員之職務至次届省議會依法選出開會之前一日解除之黃肇河呂復王源瀚陳士髦王玉樹相繼發言並提修正案賀贊牟琳王乃昌劉彥耿兆棟王欽宇相繼發言王源瀚謂今日之事若同人各走極端必致徒滋紛擾爲顧全法律手續便利議事進行起見深願各方互相容納互相尊重特提出辦法如下（一）在萬君修正案第一項後增加一項文曰［前項適用時效以各該省自治法完成之日爲止］（二）［以萬君等修正案並追加之一項共計四項由主席自始至末朗讀全文合併表决］次由秘長李含芳以王源瀚修正案第一條［省議會議員選舉法由國會就前省議會議員選舉法抵觸憲法條文中加以修正適用之］付表决在場四百三十四人起立者三百零七人多數通過又以陳士髦修正案付表决起立者一百二十五人少數否决又以王源瀚第二修正案［聞前項適用時效以各該省自治法完成之日爲止］付表决起立三百八十八人多數又以審查報告第三條原文［省議會議員之職務至次届省議會依法選出開會之前一日解除之］付表决起立者多數又以王源瀚修正案第四條［前項之規定如第三届省議會議員未選出或選舉無效時第二届議員得適用之如第二届未選出或選舉無效時第一届得適用之［一付表决起立者大多數全條文通過王蔭棠請開三讀會當開三讀會黃肇河修正第一條文字爲［一省議會議員選舉法由國會就省議會議員選舉法抵觸憲法條文加以修正適用之］李含芳以付表决通過當宣告全案成立吳宗慈請議第二案［恢復縣議會决議案（參議院提出）省略審查馬驤請依法審查當經主席指定景耀月馬驤王源瀚耿兆棟等六人當場審查李夑陽動議請變更議程請將議員兼官吏案提出討論谷芝瑞反對吳宗慈主張當場聲明辭官者可免付表决李夑陽反對特别審查委員長報告不辭議員不辭官吏者有熙鈺李景龢李克明三人熙鈺當塲親筆書寫［熙鈺聲明辭官吏］衆鼓掌李夑陽請將二李兼官案付表决吳宗慈代李景龢聲辯謂李已提出辭職書王樞主張以李克明一人提出表决王欽字等大呼散會議員多由議塲後門退席李夑陽張益芳大駡李含芳舞弊時已六時三十分議員陸續退席遂散會 
[府曹主張江浙和平]  
　　分電洛寗説明利害 
　　據某京報云蘇皖閩贛各方面均運兵調防此種事實雖未必全無實據然東南和平一時尙無破裂之虞聞中央最近曾接蘇齊及閩孫分别來電各請即時撥欵一二百萬元以供需用當以財源枯窘復際此巿面恐慌之時殊難籌此意外鉅欵府方於是力方戰端不可妄啓决定除設法調查雙方真相以爲切實調處之地步外並已分電洛吳蘇齊説明利害情勢囑務保持東南之和平至日人方面傳出當局向津方急籌軍費二百萬元之説當不足據也 
[何雯爲江浙問題致洛吳電] 　　 
　　并請制止川北軍事行動 
　　何雯致吳佩孚電云洛陽吳巡帥賜鑒去歲江浙猜疑賴公毅力主持陰消戰禍東南大局得保和平全國蒙庥匪惟私幸今以臧楊入浙復起疑雲雯已電逹盧嘉帥張省長請其以臧楊軍隊修築浙省汽車路武器無形解除地方亦增樂利若各省同此倡率國道尅期觀成教育實業自易發逹前次撫帥有電浙事聽公主持公謂對嘉帥始終以敬老爲念顧君四立傳嘉帥之意亦深感激今報載四省攻浙之謠金融恐慌人民遷徙幾若大禍之將至若東南開釁則奉兵必長驅入關西南必號召北伐統一無望收拾更難願公恢張遠模統籌全局捐小忿而寃親等視示大度而爲德有終一念慈祥羣生福利設險守國原屬王公之用容民畜衆乃爲丈人之貞願明公留意省察是幸再者川民甫出水火順慶復起干戈旣隸中央應守命令何師應 
 
 

Page 10

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *否調動當爲巡帥督理之命是聽應懇明公嚴電切責各守原防不得自由行動有不率者以背叛論共起逐之西蜀安堵仰諸葛之公明左袵興歎受管仲之所賜秋雨多病憂結難任梗骨在喉乃一吐耳何雯叩號 
[蘇俄與辛丑和約]  
　　是否繼續頗成問題 
　　據日來使團方面所傳消息似久延未决之俄使署交還問題可於短少期間内圓满解决惟蘇俄於遷入東交民巷之後對於辛丑和約是否保留繼續其應有之權利以與在約各國駐使執同一之行動則關係甚重爲中外所注意之一事據莫斯科方面之消息云蘇俄政府對於此事之表示以爲俄國爲簽署辛丑和約之一原屬事實殊不否認故凡辛丑條約上所付與之一切權利蘇俄自得繼續承受惟就立國主義及政策上是否保留繼續和約上之一切權利以與其他在約各國執同一之步調則頗成爲問題 
[加拉罕致芳澤牒文後消息]  
　　美國務院正在研究 
　　大陸報載合衆通訊社二十三日華盛頓電稱美國務院正在研究加拉罕致芳澤之牒文該牒即關於退還美使聲明書者聞國務院已提出蘇俄遠東外交政策之全部問題此時正求從各方面觀察得到完全報告據稱美國務院因加拉罕近日在華所獲各項利益大爲煩惱尤以中東路之管理權爲甚此間觀察時局者多謂國務院研究結果恐於數日内將有某種切實行動云又同日北京電云聞之可靠方面加拉罕將修改其致芳澤之牒文但於所稱蘇維埃政府受侮一節不能讓步據稱加氏無時不欲保衛其政府免受此種輕侮芳澤則認加氏之牽連日俄交涉全非必要云 
[蘇俄大使照會之反響]  
　　美使館電京請訓不满於俄之遠東政策俄大使通牒問題前日下午芳加二人會議時曾爲長時間之討論但迄至昨日晨刻上項問題仍未解决昨日午後五時芳加又有會晤其結果尙未聞知但據日人言恐此項問題解决須三四日方可實現刻下芳加二人正謀解决之方法云云又聞加拉罕要求如美國通牒肯撤回則加氏自當撤回其通牒云云又聞美使館得知加氏通牒後即拍電華盛頓政府請求訓示云又據中美社云關於加拉罕退回美使署之附件問題現尙未解决雖芳澤曾於昨日將加拉罕之照會交付英使馬克列然其所交者乃鈔本並非原文其原文則仍存於日使手中故英馬使今亦尙未將此照會送交與辛丑條約有關之各國云此外並聞俄大使加拉罕今對於本星期一使團所發允許交還前俄使館之照會迄今尙未作答故使館今亦尙不能定期移交該使館於加拉罕或謂加拉罕欲於美使署附件之問題解决後再行答覆外交團並派員接收然亦不過一種之揣測而已 
　　中美通信社華盛頓八月二十一日專電關於交還俄國使館財產事美國曾提保留案駐京蘇俄大使加拉罕特爲此事照會日本公使芳澤措辭極爲强硬加氏此種照會致使美國對於俄國之遠東政策益加激刺加氏之照會在美已廣爲公布哈包德將軍又在鈔道瓜會議爲警人之演説謂中日俄德之聨合實屬可畏云云美國有鑒及此其眼光不能轉注於遠東矣據非正式消息云美國對於加拉罕之照會已加考慮益信俄國之遠東外交政策不僅在於侵犯美國而已又據其他報告云美政府關於此節接得完全之事實後即應出以相當之行動又云美政府現正等候駐京美使舒爾曼之返國以便磋商遠東全局之詳情云云美政府對於此案迄今雖未發表若何之宣言但知美政府對於加拉罕之照會極抱不安美國對於加拉罕在華所得種種利益及中國對於此種外交所持之態度極爲憂慮又政府官吏與財政專家對於加拉罕由中國之允諾與援助攫奪中東鐵路一事尤爲憤憤不平凡主張關於俄國之遠東問題美國應當早有表示者咸欲美國出以某種之行動惟聞美國對於中東路問題尙未有具體之表示哈包德將軍之演説激動美國輿論對於遠東事務之注意此種注意之情勢爲數月以來所未見哈氏謂中日俄德之聨合無法阻制之亦無法使之失敗但多鼓勵之方哈氏又謂四國之聨合必可逹到某種範圍美國對於應爲之事若出不幸之手續必致損失日本之感情並悉黃種白種之聨合於美更多利益愈可使美國處於較優之地位此種聨合無法可以阻撓之哈氏主張美國維持相當之軍備但須受世界軍備協定之限制吾人應有一種使此聨合不能成爲事實之方法云云 
[膠路貨捐問題磋商之結果]  
　　濟南通信膠路貨捐問題該路商聨會代表迭與魯財廳磋商至前（二十二）日始告終了關於貨物之運輸徵捐較原定計畫稍有變更前定每車貨按提單徵税百分之三十商聨會代表以如此辦法失之公允主將煤炭一項劃出因其量重而價廉若與普通貨物一律待遇炭商未免吃虧太大故劃出爲特重貨物按貨車百分之十徵税至於普通貨物槪按百分之二十徵税此種辦法一再協商財廳表示容納商聨會又以膠路在日管時代日人爲提倡彼國貨物抵制我國土產起見持訂苛徵例如由青島運濟南者多屬日貨運費甚輕由路之西端東運者多屬我國貨運費加重故周村博山濰縣等處商業所受抵制甚巨自經我國將該路收歸後此種辦法仍未革除商民雖曾向路局請求改良迄未見請實行今商聨會代表要求財廳轉電交部飭路局平均待遇因將來徵收貨捐係按路局提單計算倘不改良商民所受損失豈堪設想惟財廳以　於措詞延而未辦昨商聨會代表周履安君又向財廳催問龔財廳遂請其起草發出至交通部能否允如所請尙不可知又貨捐局長方作霖因與高恩洪有接洽事日内將赴青島聞總局原擬設三科沿路設分局三分卡七今總局只設兩科沿路不設局卡大站僅派徵收委員而已又日人實業公司現正向當道交涉要求以貨捐收入償還山東民五援粤借欵尙不知當局何以應付也（八月二十三日） 
[宜昌美兵毆人之交涉]  
　　宜昌近發生美兵毆傷車夫划夫案已由道康車業公司呈請警廳轉咨交涉署請爲嚴重交涉茲錄原文如下爲美兵朋毆車夫傷重垂危車輛完全被毁損失甚巨懇予迅咨宜昌交涉署嚴重交涉以重人命而維國體事竊屬公司頃據第三分棧棧長馬占信報稱七十二號車夫曹義臣於本月十五號下午九時同均益公司車夫一名各裝美兵艦水兵一名拉往滑坡行至天官橋處因上坡不能飛駛該二美兵各以手棍重擊車夫頭顱血流遍身均益車夫年富力强即時遁脱曹義臣年逾五旬遂被二美兵腹背圍毆圍毆不已並抬擲於滑坡附近溝中棍敲脚踢血肉橫飛河邊划夫聞救命之聲前往代求免死亦被毆傷該划夫等即上兵艦呼寃該艦艦長見曹義臣奄奄幾斃即抬置汽划送往普濟醫院診治生死莫測所有車上皮墊橡帶等件悉被二美兵毁抛江中損失至百元之譜等情前來屬公司當派調查前往查勘均屬實在情形竊查中美素稱親善之邦兩國國民向表友愛之忱該二美兵對於苦力車夫以友邦論應施惻隱之心何以任意兇毆慘無人道其奴隸我國民侮辱我國家奚堪設想曹義臣七口之家僅賴一身拉車度日無辜被害身家莫保即未開化之人民聞之傷心豈文明國之兵士忍心出此耶曹義臣雖服車夫賤役究爲吾國國民一份子此案危及人命關係國體應懇鈞廳迅予轉咨宜昌交涉署嚴重交涉以重人命而維國體實爲公便云云 
[泉漳間各要人行動（蜀生）]  
　　軍事均呈停頓 
　　厦門通信泉州方面現已回復安全狀態周軍孔昭同旅到泉者確只五營約二千人孔本人尙未到泉當泉城傳孔已抵泉實孔部團長劉峻之訛現孔部分駐城内各學校將久留泉城無他去意高義部仍在城外屯駐高本人則常入城但均即退出不敢久留據周蔭人派往見高之督署諮議賴忠云則高始終在泉城並未離去也就目前泉州形勢觀之高部集中青陽樹兜一帶省軍僅在泉城佈防張毅則集中同安均呈停頓狀態據泉城來厦之某軍官爲記者言周軍志在泉屬地盤其始至雖有剪除高義之意後以高部集中晋南懼張毅由同安兜圍之計不密被其由樹兜溪尾突回安溪多滋紛擾且其表面固已屈服殊不欲打草驚蛇而暫時覊縻之也 
張毅之來同安其行蹤亦頗秘密抵同後數日曾出一布告略謂［本師長此行專爲視察漳同防務别無用意萬勿輕信謠言自相驚擾］云云同時派其弟獻芳至厦門對岸之瓊頭地方察防獻芳便道至鼓浪嶼寓大新公司連日宴客於是厦埠乃又傳張毅圖厦之説矣實則張毅之移兵同安始有與省軍共脅高義之意及高屈服張即頓兵未進其不遽即撤回漳州者因省軍有乘機肅清泉永小部民軍之意故尙遲徊其行至此間因陳國輝與南安埔頭鄕黃姓及高義部營長黃則舉黃秀成之私鬭又疑及陳國輝受張毅運動夾擊高義則未免神經過敏矣 
　　在此閩局内部紛擾之秋漳厦又盛傳粤軍洪兆麟三路攻漳之説漳州人心極爲動搖居民紛徙皇然若不可終日者據雲霄詔安來客粤軍雖確有一部進駐詔安但繳張毅一部槍械之説則不確而雲霄漳浦之張軍對粤軍之進駐若無睹者張毅調兵同安仍陸續由漳出發則粤軍之來非惡意的可知張部軍官謂粤軍萬無與我啓釁之理應係事實惟就記者所知洪兆麟方面確有代表在鼓浪嶼運動内地民軍爲洪響應民軍如陳國輝楊漢烈之流亦確派代表來鼓與之接洽聞洪方主事者係李雲復李近在粤軍中頗不得志極思向閩發展洪兆麟亦以京政府對洪酬庸之典不隆（林虎葉舉督理省長洪則潮梅護軍使）意頗怏怏故任李雲復之暗中設施洪則貌爲不與其事者其計畫以李部與閩南民軍共决張毅李有漳　民軍有泉以泉爲閩粤兩方之緩衝日來民軍因是頗形活躍惟以記者之目光測之粤軍與孫周在競存未脱直系覊絆前似不應有此以張毅態度之鎭靜及其軍隊調動之方向證之尤可證其非實洪之代表是否假冒雖不可知但固有其人者在則惟有留待事實之證明耳 
　　記者述上列之紛擾已盡雖中多屬空氣然在閩中固盛傳一時非盡閩人之好謠實以年來時局變化多予人以莫測空穴來風亦可覘内部醖釀之劇烈閩局之臲𡰈矣昨日此間司令部招本埠新聞記者勸告以後對軍事新聞之記載應予審愼勿以一時之空氣搖動人心蓋深惡各報對閩事之内幕盡量揭載之也 
　　記者屬稿至此得一消息謂王獻臣在省被周蔭人扣留須所部李鳳翔杜起雲兩旅繳械後始允釋放傳者謂其家屬得省電如是詢之王之家屬則又否認未知究竟何如也（八月二十日） 
[沙面罷工案完全結束（毅廬）]  
　　連日雙方交涉之經過 
　　沙面工潮原於二十日雙方簽字解决詎於十三日華巡捕先行返工忽爲沙面英法工務局拒絶並勒令簽字解除職務各華捕大憤復行退出反對沙面苛例大會以沙面當道忽然翻約因立即通告全體工人一致暫緩返工於是將就解决之風潮忽又橫生波折離職工人聞華捕被拒水工被留一事咸爲憤激連日運動海員工會及廣州東山外人僑居地之工人聨同罷工以促沙面當道早日覺悟風潮又有愈擴愈大之勢適近日廣州政府因扣留軍械案與商團發生劇烈之爭執政府方面爲先行解决沙面罷工案起見勸工人略爲退讓會沙面英法領事以此次推翻手訂之約自知風潮難以了結故十七日英法兩領事曾親訪孫中山道歉一切並請着離工華人早日踐約返工孫中山答謂貴領事日前與罷工華人簽妥七條件將案解决本無再行磋商之餘地此次貴國工部局拒絶華捕事件係因手續錯誤此項爭端貴領事可直接與工會接洽云云英法領事退出後致函中山云［逕啓者關於本月十三日巡捕單獨回沙面一事似係由於誤會今晨獲見台端而罄一切諒此誤會當可消除鄙人等爲迅速結束此次罷工風潮起見建議全體罷工人員所有公共雇員（巡捕包括在内）私家雇員公同訂定回沙面日期最好在星期一日上午一時届時當由英法兩領與兩工部局依照前次雙方所訂原約切實履行］中山接函後即將原函交兵工廠長馬超俊轉致大會與各罷工代表磋商是時交涉署主任陸敬科亦將連日與沙面當道交涉情形報告一切大要謂英法兩領事自知翻約之失諉爲辦理不善係工部局之錯誤但彼已覺悟吾人似亦不便深究今日英法兩領事到謁大元帥道歉並請大元帥勸諭貴會同人復職云云代表等答稱大元帥旣命吾輩返工吾輩謹當服從惟有一事請交涉主任向沙面當道交涉日前解决之七條件中之第五條文内［勸勉］二字太過含混應於英法兩領切實保證並對於恩餉薪金二項亦須依照實行不得藉詞變更陸敬科當即答允前往交涉此項交涉十八日業得英法兩領事完全簽字贊成並附帶相當之保證罷工代表已無異言至於華人巡捕英法兩領事始終堅持不復再用要求粤政府犧牲此爭點以爲上項英法兩領事退讓之交换條件政府爲急速解决計因着華捕自行辭職但辦理此事須顧存雙方體面其辦法係决定十九日下午爲全體離工華人返沙面之期（巡捕亦同時入沙面返工）至華人巡捕返英法兩工部局復職後始自動的宣言辭職以上辦理情形雙方均認爲满意遂於昨十九日下午三時半由馬超俊等預備種種儀式及雇用汽車率領各罷工工人入沙面正式復職沿途燃放鞭砲情形甚熱閙各工人入沙面後即各回復本職而華巡捕返英法工部局未幾即提出辭職書聽候發放恩餉畢遂即退去聞政府處置此項辭職巡捕已飭令廣州巿公安局予以警界職位以嘉其犧牲少數而爲多數之精神也茲將華巡捕辭職宣言錄後此次沙面頒佈苛例我巡捕偕同各工友一致罷工原爲不得已之舉中經雙方磋商五日而英法領事允願取消苛例但忽提出巡捕糾紛問題以致罷工風潮延長一月有餘我巡捕等在該工部局服務多年今竟無故提出糾紛問題實所不解沙面巡捕與各國警察性質不同人所共知而英法領事不察致令罷工風潮再爲延長舉於中外商場爲害不少我巡捕等同具良心目擊情形殊難恝置且與沙面人士多年賓主亦不忍其無辜受累復念此次數千工友爲巡捕等不惜犧牲種種尤深歉仄特爲宣告各界周知我巡捕不待復職自願先行向工部局告辭俾此舉得以早日解决免各工友同受苦累此則區區之心可質天日伏維亮察此告（八月二十日發） 
[廣西沈陸聨合説不確]  
　　沈部梁旅投陸　　恐又將引起戰爭近日紛傳沈鴻英復叛民黨與陸榮廷聨合進兵梧州以爲攻粤地步此説西報亦有記載然以吾人觀察雙方兵力及最近調查敢决沈陸必無合作蓋陸氏南寗防地被李宗仁黃紹竑佔領後駐防百色龍州都安大塘等處所部即紛紛投誠於李宗仁現計已佔半數有奇而李氏就定桂聨軍總指揮職後即自行統率大軍向柳州進發業於本月六日抵柳（柳州係沈軍防地）不日與沈軍鄧瑞徽會師出發桂林杳黃紹竑之廣西討賊第一軍總指揮職係由粤孫所委而李宗仁係林虎舊部（林係桂人現與陳炯明合作駐於粤之東江）惟早已與林氏脱離關係前駐防潯州貴縣一帶别竪一幟不歸粤孫桂陸所統轄自入駐南寗後見時機已至即派正式代表（陳桂）赴粤進謁孫文願竭誠擁護西南并聲言聨合黃紹竑在一個月之内肅清陸榮廷殘部今觀李氏通電謂不日與鄧總指揮瑞徵會師出發桂林則其以兵諫促陸下野已無疑義茲據南寗消息謂陸氏嫡系之譚浩明前因出發桂林援陸被沈軍擊敗嗣聞南寗已入李黃之手亟即率隊繞道回龍州中途又被黃部截擊乃剃鬚易服混入隊伍逃竄詎將抵龍州時聞李白雲已投誠於聨軍頗覺進進維谷現譚氏所部之譚澄見大勢已去昨特派專員到邕輸誠於黃紹竑黃亦允予收編以減少桂省統一之障碍綜觀陸氏兵力損失如此之鉅雖野心未死亦不能有爲矣 
　　陸氏自前月停戰後屢派人運動沈部旅長梁華堂降彼餌以種種權利及要職而梁氏貪念頓萌遂於本月上旬率隊逃往桂林兩江羅錦二墟駐紮觀彼通電自謂覺悟棄暗投明殊不知暮楚朝秦人格破產茲將梁氏通電節錄於下沈軍日前由湘回桂念同袍澤之誼歡迎入城满期治理得人共維桑梓孰意沈氏野心未泯志在割取槍枝希圖擴充勢力竟將華堂收編槍械萬餘枝奪取殆盡近復乘陸老帥（榮廷）由全回桂突率所部圍困桂林并檄華堂率部相從華堂屈於勢力範圍之下勉强相從惟不忍以一矢相加沈氏則脅迫部衆晝夜力攻嗣因屢攻不克復縱部衆在城外肆行擾害魚肉鄕民試問百姓何辜受此荼毒華堂今日對此虎口餘生之弟兄嘗膽臥薪之隊伍若不及早覺悟棄暗投明難免兎死狗烹鳥盡弓藏用特宣佈誓言率領所部從此脱離沈氏關係輸誠於陸老帥麾下一致擁戴服從命令永矢弗諼云云沈或因此與陸發生惡感再啓戰爭亦未可料而在此停戰言和後猶復誘梁旅投降則陸榮廷之肺肝可見矣（八月十八日） 
[桂省平南縣之浩刼]  
　　廣西今年洪水爲災蒼梧平南邕寗馬平戎墟等屬淹浸殆盡損失不少其中以平南一隅爲最慘梧州紅十字分會昨接該縣水災壽賑會快郵電云 [夏雨匝月兩江暴漲至潯（桂平縣）會合倒水排山敝邑當衝受禍尤慘橫流所至凡百皆空實地調查浸塌屋宇四萬零三十間壓斃男女百數十名口損壞早榖三千五百餘萬觔秧種二百餘萬觔雜糧三千二百餘萬觔衝死猪牛千數百頭其他物品不能備列總計損失近一千萬元刻下潦水雖退元氣大傷垂斃災黎舉目皆是施粥平糶權濟目前杯水車薪勢難持久想救災卹難人孰無情兎死狐悲物猶傷類惟仲由一諾足抵千金大會片言當消息浩刦用敢爲民請命迫凟陳敬祈速代電逹上海華洋義賑會中國濟生會紅十字會設法籌賑以拯災黎臨電待命佇盼福音 ]其災狀之慘誠空前未有者矣 
[皖省對浙布防續訊]  
　　皖軍對浙佈防情形已如前函所述惟蕪湖一埠地居中江爲皖南門户形勢上已日見重要因皖南之廣德與浙之泗安毘連無險可守就地勢上觀之廣德又爲南京之背故廣德之重要實與全局有關軍隊之開往廣德及廣德以之宣城者非至蕪改乘民船用小噸量之小輪拖帶前往不可皖馬在蕪宣設立兵站一事今已實行蕪兵站長凌紀笙已率隨員到蕪開始辦理各事宣兵站長范育才已過蕪赴宣馬氏並另派專員二名辦理宣廣間工　日前又由利濟兵輪載無線電話隊一隊自蚌到蕪轉赴前方聞因宣廣間已成之軍用電話恐不敷應用且須與蕪埠直接通話以謀軍事上之便利而皖軍近又在皖北募來輸送隊一千二百名已先後由安豐等艦拖帶民船運蕪業轉船由河道運宣聽候遣用廣德之重要已如上述是以此次皖軍佈防對於廣德特别注意原駐廣德及新近開抵處之皖軍爲第三混成旅長兼皖南鎭守使王普所部之第一團一三兩營及第二團全團其第一團之第二營本駐休寗現王普已調該營回蕪即日可到以便開往廣德是第三旅全部將集中該處四旅之李團　團亦須開至廣德其第二營頃已由蚌抵蕪旋即向前方開拔該團之一三兩營明日可到大約在蕪亦無躭擱也王普所部旣集中廣德是以本人於必要時將至前方指揮而馬聨甲亦須親自來蕪調遣一切至於徽屬休嫠兩縣原與浙之開化遂安接壤且爲臧楊軍隊逼近之區其形勢雖亦甚重要便該處多崇山峻嶺防守旣易比較上究不若廣德之重要雙方均不甚注意大約三旅一團二營（即楊營）離防　　馬氏將以五旅賈團開往該處塡防以昭愼重皖省兵力單薄盡人皆知傳聞必要時將有客軍屯駐蕪埠以資接應除當軸已派員調查學校寺廟等空屋預備駐軍外蘇齊現已派陸軍中將田獻章即日來蕪擔任軍隊聨絡事宜惟皖省値此財政支絀軍費問題殊不易解决故馬氏將不顧政府之批駁及各方之反對毅然决定實行開征鹽斤附加捐（每石五角）此項章程不日即須公布大約將於九月一日實行開征除皖南由榷運及鹽局代征外皖北將於盰眙五河尖等處設立局卡專事征收然此猶屬未來之收入現已查照成案發行金庫券四十萬元以應急需矣（二十三日發） 
[江浙風雲中之皖聞]  
　　皖長檢查郵電馬聨甲昨日接蘇齊來電謂皖垣有徐光堯者密函浙江盧永祥報告皖省防務情形并條陳由浙入皖之計畫此函係由敝處派員在郵局檢查而得事關重要貴處未免疎忽云云按徐光堯號漢伯六安縣人聞係軍界出身保有陸軍上校實官與浙盧有無關係不得而知馬接齊電後即交省會警察廳於本月二十二日下午派警前往榮陞街徐之寓所將徐逮捕收押一面覆電蘇齊調取此項原函核對筆跡是否徐之親筆以憑核辦現在馬已派專員數人赴郵局專司檢查來往郵件人民方面旣見警廳拿人又見郵璨局檢查不知底藴復又驚疑不定也 
　　史旅已抵省垣皖北鎭守使兼第五混成旅旅長史俊玉前在六安剿匪現匪首夏雲峯業已就擒脅從多已逃散史氏物電告馬聨甲并請來省面陳一切本月二十一日省署方面即接電訊謂已由六安起程循合肥而至蕪湖今晚乘安豐兵輪上駛準於二十二日清晨可抵省垣云云馬特派樂隊出城歡迎各機關長官如警務處長宋植枬以及各廳道等咸赴大南門外接官廳迎接等候至下午四時許安豐兵輪始到各官廳歡迎史氏登岸在接官廳稍事休息即行入城回至西圍牆向住之五旅旅部不一時赴省謁馬旋即留署　餐史氏此行隨從甚簡僅携書記官徐健生同來有謂馬聨甲將命史氏前赴皖南專任對浙防務不卜確否 
　　吳團協防廣德第三混成旅步兵第一團團長吳大鶴駐防省城已及一載其部下軍隊三營第一營張學曾營隨吳駐省第二營楊濟營調駐屯溪第三營徐漣營即此次保守合肥轉危爲安最得力之軍隊也日前吳大鶴奉命前往廣德協防親率張學曾營由省起程已到宣城刻已分電調集所部三營以便携赴廣德縣境防守徽防楊營聞已開拔惟合肥徐營該縣各公團尙在挽留候接防之軍隊開到方能開拔赴宣城齊集也 
[蚌埠雜訊]  
　　皖軍第四旅長高書田以所部兵士缺額尙多特派員赴懷遠招募新兵（聞爲數五百人）補充空額該員到懷後即在該縣巿昇集之大王廟出示招募漾日招齊一百人已飭二團排長趙鴻勳用輪船拖運來蚌 
　　前警廳長馬祥斌在職時曾兼帶補充第二營一營自警廳交卸後即遷入補充營茲聞因靈壁匪患甚熾皖當局以該處爲馬氏祥斌桑梓特電令率隊前往駐紮馬氏奉令後當於昨日下午一鐘率帶第八連兵士並鋼砲二尊乘車前往 
　　第二旅第二團長王尙林搜剿六安餘匪現已漸次肅清聞前特致電皖馬請革職嚴懲以謝六安人民聞皖馬以該團駐守六安失陷城池雖不免疏於防範但帶罪圖功亦已恢復原狀特將王尙林鹿星一兩團長均記大過二次顧何兩營長除記過外並將營長職改爲署理以示薄懲 
　　駐蚌蘇軍三營前因六匪猖獗急於來皖援助特調砲隊一連以厚兵力（連長爲柏逢春）茲因六事旣定徐州防務吃緊特將該連砲兵調往於昨日已乘車北上赴徐 
　　第三旅旅長王普前派員來蚌招募輸送隊兩營隨即補齊當乘車赴寗轉輪運蕪備用 
　　皖北灣地前因霪雨各河水漲淹沒繼復苦旱以致芝蔴豆榖種植均未及時入秋以來經久不雨旱象已成所有秋禾多已枯萎沉災勢將不免 
[南京快信]  
　　使署日來門禁甚嚴重要職員均搬入署内住宿非因公不許外出 
　　航空隊長尉遲良昨日駕駛飛機翔行至蚌埠等處當即返寗 
　　此間謠言未已軍警爲維持治安起見下午七時後沿途即加派雙崗分組武裝梭巡徹夜不絶 
　　日來風聲日緊上水江輪過寗時搭客異常擁擠 
　　寗商會以巿面受時局影響金融停滯特　同各銀行會商維持辦法 
　　砲兵團擴充爲旅刻已正式成立除旅長即由魏團長升充外委施速科爲第一營長張基爲第二營長王升堂爲第三營長李祖蔭爲第四營長杜榮臻爲教練官　　海軍杜總司令通令各艦隊士兵不得請假外出 
　　皖馬電　四旅二團兩營赴蕪由營髭黃庭燎等率隊並附機關槍子彈百箱於昨日由蚌乘車　寗改輪上駛　　洛吳派員採辦軍米五萬石電兩長飭屬放行 
　　徐海道尹于書奉電召來寗商議徐海防務 
　　各團體出席實業會議代表因時局不靖暫緩赴京 
　　日人慘斃華人案昨經楊案交涉後援會代表高伯翺李應南等偕律師胡震等晋謁温父涉員研究交涉辦法　　江寗交涉員温世珍昨謁兩長報告楊案交涉情形並請示進行方針 
　　蘇省捲烟營業特税原來章程承商或徵收局祗扣一成五經費現因辦公不敷改爲二成外間誤謂新章以八折發售憑證捲烟店可得二成利益財廳恐傳聞失實影響税收已飭科繕印布告申明定章免滋誤會 
　　韓省長因天氣亢旱秋禾行將枯萎於二十三日起在文昌宫設壇求雨 
[蘇州快信]  
　　蘇州軍事機關昨（二十四）接南京電駐寧第四混成旅全部由旅長吳衡贊率帶定今日（二十五）開蘇 
　　二師第五團長朱尙友撤差後由營長趙振華暫代團長職務昨又有更人接替消息 
　　閶門外馬路各妓院已於昨日搬避一空閶門外典當如渡僧橋下塘（元昌）普安橋（保大）山塘（上福源）（下福源）（裕源）（永盛）（保大）城内吳趨坊（同順）及閶門外西津橋之各典當因連日有兵士前往硬當破舊被帳故上列各典當於昨日上午十時一律閉門停業惟吳趨坊同順由警區派警保護後於下午二時復開昨日馬路上車夫多被扯去搬運槍械子彈居民大起恐慌 
　　商團昨開臨時會議决五項議案（一）經費除由商會擔任補助外不足之數由各支部自行籌募（二）槍械各支部原有槍械如果不敷臨時得由商會呈請軍事長官撥用（三）團員基本團員缺額頗多决定招募新班不敷時得再添雇臨時團員六百名（四）責任平時各該支部維持原有區域遇必要得臨時互助（五）獎勵基本團員事後得請保軍警升階臨時團員事後得請給獎憑設有不測或因公受傷得請給恤又議呈請鎭守使請於動員前出示佈告商團出防時如遇暴徒爲正當防衛計如有傷害不作傷害論 
　　吳縣議會昨開談話會公决先行致電江浙軍民兩長請遵和平公約一面聨合各法團組織和平維持會教育會亦有電致江浙兩長請勿破壞和平舊約 
 
 

Page 11

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *國内要聞二 
[浙省最近之軍事行動]  
　　江浙風雲日益緊迫商民呼籲和平其效力已等於零此間已據探報崑山宜興等處蘇省駐有重兵浙江盧督辦亦已將第七旅軍隊集中長興以合溪泗安爲扼要因合溪通蘇之宜興泗安鄰皖之廣德現均有客軍逼近不得不力爲防禦其在吳興一帶由第十九旅長王賓負責已任命陳樂山兼充左路總司令何豐林兼充右路總司令至於衢防方面與閩贛兩省毘連孫傳芳蔡成勳已調動大軍逼近浙邊原駐常開江邊防軍現已奉命他調所遺防地由第一師長潘國綱接管並委第一旅長郝國壐第四旅長汪鎬基爲衢州防守司令駐永嘉第一團長徐康聖曁駐省第八團長施承志已令統率所部赴衢嚴密布防并聞第一師參謀長劉體乾第二師參謀長潘竟第四師參謀長范奪魁第十師參謀長程長發於二十四日上午又在督辦處會議亦足徵軍務之倥偬矣 
[蘇州之軍事消息]  
　　日來東南大局之形勢日益嚴重本館特派員分赴各處實地調查茲將昨日（二十四）在蘇州方面所得之軍事消息節錄如左 
　　蘇常鎭守使朱申甫昨日忽將蘇軍二師第五團長朱尙友突然撤差管押其原因爲此次攻浙已定朱爲崑山前敵司令詎以年輕氣盛雖到差未久對於朱鎭使頗爲藐視且約束所部士兵及下級軍官過於嚴厲因之其部下對之反感甚烈事爲朱鎭使所知以現適用兵之秋不應惹起兵士反感故對朱團長更不满意日前朱鎭使赴寗列席軍事會議時即以朱團長之約束部下辦法不當等情面告齊督齊督當以蘇州方面須完全由朱鎭使擔任即命可於必要時將朱團長隨便處分朱鎭使返蘇後至昨日令朱團長赴崑山指揮佈置詎朱團長答以不願往崑山若派赴吳江則甚願擔任朱鎭使告以吳江方面已有宋仲良擔任何得任意調動乃朱團長堅執不可朱鎭使以其反抗軍令立將撤差交砲隊營秦營長看押一面另委五團第三營長趙振華暫代團長職務遺營長缺委連長郭懷堂升充並將經過情形電告齊督而朱尙友被撤管押後旋由全體中級軍官向朱鎭使請求保釋當經核准朱尙友於釋放後當日即行赴寗 
　　昨日鎭守使署有大批子彈發出分送崑山吳江砲隊營亦有克虜伯之過山砲六尊麥克沁式大砲數尊分運吳江崑山兩處 
　　昨日蘇軍工兵營已全部開拔分赴吳江崑山須會同先出發之雷電隊在吳江崑山分别佈置電網 
[杭州快信]  
　　此間郵電各局自昨日起已由軍警兩署派員實行檢查連日往來郵電亦倍形擁擠 
　　南京總商會電杭禡電悉决推代表候示即行杭總商會復電云漾電悉已推盛竹書等在滬候教 
　　上海總商會宋會長頃電杭會金會長謂領團爲江浙戰事今日開會議决仿照上年辦法即日警告寗浙兩處 
　　杭總商會會長金百順爲和平問題定二十五日早車赴滬 
　　軍民兩長通令所屬各知事及警備隊嚴防匪患　　昨巿銀根仍緊今日（二十四）稍有轉機錢業續開晚巿銅元銀角漲落無定商巿頗形騷擾 
　　近日謠諑繁興米價仍照舊盤外傳張省長囑總商會採辦温米六萬石並無其事 
　　二師砲兵隊向駐金華現奉令調防衢州隊長張國威昨晋省請示機要即起行又第四旅旅部移駐衢州所部第八團業已由省開拔 
　　杭總商會今（二十四）日上午起投票選舉會董三十二員以王錫榮金百順等當選至下午十時揭曉 
[互相爭持之庚欵用途（捷）]  
　　洛吳主張築路興學　　教育團體主張用於教育 
　　各國退還庚子賠欵因用途問題頗引起國内之紛爭洛吳主張用以築路興學教育界方面則力爭用於全國教育基金兩方堅持彼此竭力進行近日頗有短兵相接之勢洛吳築路之主張其詳細理由曾載之致府曹書曁致教育部宥電中最近又致電顧代閣與吳交長催辦築路興學案其主張大致分（一）確定以俄欵展長張垣至庫倫鐵路或興修綏新鐵路即以該路財產備充教育基金之擔保（二）俄欵提用限期尙有九年於不能提用之期内發行債票修路至期告成即以鐵路收入撥充學欵（三）組織委員會嚴密規定並請教育界加入之三項並聞有業已派人來京疏通教育界之説吳欲貫澈其主張於此可見惟洛吳此種主張除交通部以有利害關係全國道路建設協會會長王正廷有其他原因及直系二三等軍閥表示贊成或隨聲附和外多數國民無不一致反對最近國民對俄外交同志會因中俄恊定業已規定俄欵用於教育曾致電洛吳請其尊重外交信義表示用以興學之主張而全國教育學術團體復於八月十九日午後三時在帝王廟中華教育改進社開會討論議决極長之宣言表示以庚欵直接用爲教育基金之堅决主張至於北京國立八校教職員代表聨席會議向爲庚欵運動之前驅其主張尤爲牢不可破昨日（二十一日）曾在北大二院招待京内外新聞通信社記者説明運動庚欵之宗旨希望輿論界爲充分之援助八校代表今日（二十二日）午前十時又在李閣老胡同法政大學開聨席會議各校代表出席者共二十人先由主席許繩祖報告上星期六（十六日）赴財部見王叔魯（王叔魯允於發給應發之一個月教育經費外另向銀行方面設法再籌發一個月以爲各校開學之用）及星期二（十九日）赴全國教育學術團體會（是日到會者爲全國教育聨合會退還庚子賠欵委員會國立北京八校國立八校教職員聨席會東南大學廣東大學科學社地質會中華教育改進社等九個團體代表此外尙有其他團體以路遠尙未及趕到者大約下次開會俱可列席此會雖初次成立然各團體對於庚欵意見極爲一致當塲議决極端反對以庚欵築路發表宣言並規定嗣後出席代表每團體二人）曁昨日（二十一日）招待新聞記者經過情形次將今後對於庚欵之進行方法及教育經費提出討論經分别討論之結果議决五項茲誌之如下（一）致洛吳函僅將迭次宣言及聨合宣言並旬刊封入不必多言並申明嗣後當將旬刋按期寄上（二）對教育部出席四部會議代表須派代表警告謂四部會議本會絶不承認教育部以有密切關係能不出席最佳否則須持消極態度以免他日爲人受過（三）明日（二十三日）午前十時赴外交部要求庚欵材料賠欵清單日英美法庚欵關係文件（四）明日（二十二日）午後四時同赴財政部見王叔魯交涉另一個月之教育經費以資開學（五）致函各校出席全國教育學術團體會議之代表限下星期二推定至十二時一刻始散會 
[鄂教育基金委員會近訊（召）]  
　　否認財部官產擔保 
　　湖北教育基金委員會近以接准該會赴京代表團來函稱財政部對於索還米釐公股之本息兩欵指定武昌武勝門外官地爲擔保息金之物品認爲不切實之辦法而於索還米釐公股本息主義相背極端否認昨特呈請蕭兼省長略謂竊屬會接准赴京代表團來函内稱財政部對於米釐公股欠欵以曾與羅仲堃等協定以武勝門外所有地畝及宫錢局代管部有零星官產作爲此項公股息金擔保並咨行湖北省署查照爲辭致代表不便進行除已電呈鈞署迅予援助外並請屬會就近呈懇等語屬會當經邀集紳學界聨席會議僉以此次赴京代表係索還米釐公股本息兩欵財部與羅仲堃協定僅以前項官產地畝指爲米釐公股息金擔保無論此種協定是否有效均不能藉爲搪塞此次赴京代表且所謂地畝及零星官產面積若干段落何在價値幾何曾否經財部指作共和代價賠償及他項擔保能否充分擔保公股息金均不得知萬不能認爲此項之正當答復公决呈請鈞署鑒核一面據情詳逹財政部取消前項協定籌還米釐公股本息以救垂危之教育一面令行財政廳清理官產處及官錢局商埠局將財部現有地畝及零星官產而積坐落價値等項詳細查復並懇令知屬會俾便隨時開會討論爲將來進行之根據除函知赴京代表團繼續向財部要求籌還米嫠公股本息外理合呈請鈞署分别施行 
[各省教育界雜訊]  
　　美使照會教部接濟留美學費日前教育部接外交部轉駐京美公使函稱查關於中國政府所派之留美學生因中國官員不付學費極感困難一事曾經本公使於上年十一月三十日函逹貴部在案現奉本國政府電令内開教育總長代教育部陸軍部及各省所派留學本國之學生所應用之學費久不付給駐華盛頓留學美生監督曾向外國銀行借欵共計美金十八萬元以上雖有此項借欵上述之學生大半兩年僅得不按定時所付之一半學費且有一部分學生不能不停止其功課或有在外挪借歸還所欠之學費及他費或由慈善機關資助等因本公使即將此事行知教育部及其他機關請其極爲注意此事並希望堪以設法迅速消滅此等情狀此項情狀不僅與該學生等之學業有碍及遺失其自重且對於資助學生之本國人士欠公允云聞教部自接到此項照會後當於今晨（二十二日）致電各省從速設法將積欠各費掃數歸清用資接濟以全國家體面（專） 
　　豫督理籌辦中學豫督理張子衡擬籌辦中學一處意在招收年齡較大之學生以資造就聞已勘定江蘇會館爲校址計辦四班並令教育廳長王幼僑物色相當職故員想開辦之期當不遠矣（　） 
　　鄂省考試留學之令文湖北省長公署現令教育廳文云案准教育部咨開案查選派留學外國學生歷按年舉辦前届因欠解留學經費甚鉅業經暫停選派一次 
茲届本年選派之期除積欠留學經費太多曁留美學生因美政府限制官費生入口之事暫行停止選派外即請貴省長令行教育廳查明留學歐洲日本缺額按照規程舉行第一試騐按額加倍錄取合格學生曁卷送部覆試至第二試日期本部已定於本年十月在京舉行再歐美學額概應移補留歐學生相應函達即希查照轉飭遵照辦理此咨等因准此合行令仰該廳即便遵照辦理云云如是則該廳前次私派西洋留學鄧卓明七名一事自應自行撤消一併考試以符功令而遵部章（召） 
　　浙教廳派員抄錄四庫全書京教育部日昨准浙江教育廳呈稱竊查四庫全書計共七閣文源燬於圓明園一役文中文匯燬於洪楊一役現存者文淵歸清室保存文津文溯一歸京師圖書館保存一歸内務部保存皆已萃集首都在外省者惟浙江文瀾尙巍然獨立惟是文瀾之書洪楊之後大半散佚歷經丁紳錢紳補鈔未竟全功今檢點遺書計尙缺二千七百餘卷欲籌公欵則浙省連年災荒礙難設法因與浙紳周慶雲等商募鉅欵補抄缺卷深荷贊助業已籌得現欵一萬餘元一面由職廳委派秘書堵詵至京督飭寫生校讐寫本另備公函請京師圖書館館長主任照料外伏念補鈔文瀾閣缺書係地方公益事宜與其餘私家鈔書不同且財力有限萬分拮据而京館向章借抄四庫全書者每册應收費半元職廳積算此欵亦甚可觀然此懇請大部體恤募欵之不易俯予核准飭知京館變通豁免徵收鈔費并隨時指導照料則文瀾閣書告成之日浙江文獻實受在部之賜予窮矣刻聞教育部以該廳所呈各節係爲補完散佚保存文獻起見足徵熱心除部派二等部員赫春林爲招待員外並以二百三十號訓令浙江教育廳仰即與京館接洽辦理（專） 
　　全浙教育聨合會定期舉行紹興縣教育會昨通函全浙各縣教育會文云案查前年修正全浙教育會聨合會簡章第五條每年開常會一次自九月二十日起一星期爲會期第七條本會常會就省立師範學校所在地之縣教育會輪流舉行等語是本届應在紹興舉行茲照章於本年九月二十日在紹興縣教育會（紹興城内試弄）開第十二届全浙教育會聨合會用特備函知照務請貴會查照定章先將議案於九月十日以前寄到以便刷印並將推定代表一併通知以便編定席次 
　　蘇省請送汽車道路工程校學生蘇省署訓令教育廳文云案准中華全國道路建設恊會公函内開自汽車事業發明以來交通界遂有利益惟利用車輛大教購於外商修理裝配至感困難不僅利權外溢緩急供應尤易受其操縱現有本會汽車工程師江超西君特聨合同志創辦汽車道路工程專門學校於海上科學完備舉凡汽車道路所需之智識與實地練習應有盡有特檢奉該校章程一份務即選送官費生一人至三人或介紹自費生自由投考儲才爲他日之用則所收効益良非淺鮮相應函請查照辦理等因並附章程一份到署准此除函復令行教育廳外合令該廳長知照 
　蘇四師江寗畢業同學之活動江蘇省立第四師範畢業生陳一齋田樹人諸君爲謀聨絡江寗畢業同學藉資研究以期改進地方小學教育起見爰約同人發起組織蘇四師範江寗畢業同學會經幾度集議已訂定會章推舉各股職員分任事務共策進行日前開常會時議决請求教育行政當局對於小學校校長教員應儘先任用師範生一案即經組織委員會計畫進行方法當塲並推舉仇夢徵梅階平胡鼎書潘叔蕃柯建屏徐騰甫韓福忍陳一齋劉亮甫何奮先爲代表分往晋謁縣當局結果對於本案均允以後小學校校長教員當儘先任用師範生縣長並允令教育局轉知各校遵辦以後不准再私自任用不合格教員濫竽充數致礙教育之進行教育局長允將本案呈請縣署備案縣三科主任允即轉呈教育廳備案各代表以有满意之答覆興辭而出將與各方接洽情形通知江寗畢業同學諸君矣 
　　崑山蓬閬鄕一初改組崑山縣蓬閬鄕第一初級小學校計有學生二百五十餘人男女教職員十人教室凡七因前期一年級係雙級編配歲出經當費約二千五百金於上年度奉縣令籌辦完全小學至本年度始克完備定八月二十五開課 
　　松江巿教育會職員常會松江巿教育會於二十四日下午一時開第八次職員常會到會者二十餘人正會長朱萃主席（一）提議江浙風雲日緊謠言四起應請各省當局如何剖白以安人心案决議由會電請兩省當局剖白息謠貫澈保境安民之素旨（一）函致縣教育局請設法補足兩個月薪金案决議照行（一）函致縣教育局每月發欵請在第一星期日給發以資體恤案决 
 
 

Page 12

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *請由會函請教育局執行 
　　松江益德會開辦平民夜校松江樂恩益德會去冬擬辦平民夜校因校址關係延擱迄今現由該會職員常會議决以樂恩公廳爲校舍推舉戲仰欽爲主任聘請富有經騐之教員担任教授定於九月一日開學聞報 
名者已不乏人 
地方通信 
[松江]  
　　工商友誼會常會二十四日上午十時工商友誼會松江支部開委員會常會議案如下（一）九月七日爲辛丑和約成立之最大國恥紀念日本會應如何表示案議决聨絡本地各團體籌備國恥紀念會（一）廣州總商會會長陳廉伯訂購大批軍械私運匿報爲政府扣留商團方面受陳利用醖釀大罷巿挾制政府本會應如何表示案議决電請廣州政府根據護照所載商團槍械照數發還其匿報之械沒收澈究一面由會致電商團總部勿受奸人利用應自行檢舉以昭大信　 
[蘇州]  
　　船户因封船紛逃今日（二十四）下午胥門外萬年橋一帶及閶門外方基上四擺渡等處船户因見有某營兵士雇備船隻開駛某處之事實向以搖船爲業者尙知裝運兵士照章得支給伙食惟船資較少於民間所用故恐慌狀態尙不致發生惟鄉間來城之農家自用船隻今日午前適泊於萬年橋堍有某營兵士前往封船該鄉船户竟逃登岸上棄船而去老幼男女號淘大哭或跪求免封其慘狀真令人不堪入目者此外向泊碼頭營業之各船户均急忙解纜圖遁一若賽船舉動以致無識路人不無謠言之發生聞赴吳江平望等處駐防共有數十號之多 
[無錫]  
　　省警備隊調動紀聞駐錫省警備隊一團一營左隊隊官穆敏泰奉傅團長之命調在宜興駐防於廿三日晚開拔所有邑中防務由常州戚墅堰鎭之一團二營右隊隊官劉孟奎來錫塡防亦該日晚間來錫駐紮城外通惠路軍事盤查所中擔任車站防務並聞劉隊官原駐威墅堰鎭將所屬士兵分駐橫林洛社石塘灣等四車站此次春傅團長之命兼任無錫車站防務劉隊官奉命後在各站中抽出兩棚開拔來錫劉現亦暫駐在錫所有橫林等站指揮歸三排長擔任並聞劉君日後或恐開拔至南門外某鎭駐防所有車站防務歸他軍擔任 
　　謠言聲中之錫地防務蘇浙戰謠仍未見息地方頓呈不安之象縣警察所李乾一侯惕丞警佐爲保護地方治安起見特將各區落班警察編爲遊巡隊分赴城内外遊巡以塞匪膽並諭令各偵緝警停止出發聽候在所差遣以防萬一並諭令茶坊酒肆遊戲塲等處每晚至十時爲止如違罰辦並檢查車站輪埠客棧等處以防匪徒混跡聞昨日（二十三日）邑境之大渲口係赴浙之要道特派兵增防並聞由江陰開來之兵今日（二十四日）尙有續到之说昨日（二十四日）縣警察所庶務員孫蓉鏡奉李侯兩警佐之命赴招商利澄新裕老公茂協興等五輪船局商借輪船五艘以備今日（二十五日）應用因尙有步兵到錫轉運他處駐防聞招商借出新安利澄借出飛煌新裕借出通運等小輪各一艘其餘老公茂等局尙未撥定今日（二十四日）上午江陰輪船未開因小輪已撥用下午輪船祇開至月城橋爲止以防澄軍封船也至錫湖輪船一艘因兩邑股東主張開行停止意見不一又兼開浙後未曾返錫故祇可暫停行駛外間種種謠言均無根據連日車站售票拒絶國幣不知何故 
[常州]  
　　戰謠吃緊中之常州（一）縣署之官紳會議江浙形勢日益險惡沿鐵路各縣尤爲吃緊武邑適當滬寗中心地方各公團爲未雨綢繆之計特於二十三日下午四時在縣署開會到陳大猷錢琳叔等十餘人討論維持地方秩序辦法商定如下（一）設保安隊城内由警察商團組織日夜梭巡（二）軍隊駐紮地點預先劃定在城外（三）臨時用費由各公團設法籌集（四）向軍署請領軍械以資防衛（五）禁止地藏節作集（六）檢查草蓬（七）通知電話局徹夜通話（八）設籌防局地點未定有人主張在崇法寺並商定請惲紳禹九於今（二十四）日赴寗謁見軍民兩長陳述地防衛情形五時許散會（二）軍隊開拔與塡防駐常警備隊傅團長奉令將駐防各路隊伍調回每營編入輜重砲工隊後再將各隊開拔赴宜連日出發者計有第三第四兩營及第一營右隊尙有第一營之前後隊本定於二十四日　由傅團義奪開拔二十三日晚忽奉命令當夜即坐輪船啓行第二營營長劉誦孫則擔任護路駐防沿鐵路一帶又得確實消息二十四日南京有憲兵一營武裝警察兩營來常駐防營址尙未擇定大約在北門城外（三）金融巿暴跌暴漲武邑金融巿中之洋釐自二十二日晚暴跌一分四釐後人心稍定故二十三日上午各錢莊對於殷實鋪户雖停付現欵而書寫十天期票已通融照辦詎至晚間九時蘇電報到復行暴漲爲七錢二分五釐較上日計漲一分四釐次如申電亦漲一分有餘規元竟漲至一千兩各莊驚駭異常至上巿後雖抬足一釐銀洋尙交易全無二十四日愈見緊張匯兑完全停止（四）各團體呼籲和平南京齊巡使韓省長杭州盧督辦張省長上海何護軍使鈞鑒江浙風雲喧騰報紙震駭殊深竊維吳越本屬一家休戚與共此者天心示警因旱成災農商交困財殫力痡兩省人民元氣已傷更何堪復招兵禍我兩省軍民長官軫恤民生恫　在抱是以上年簽訂和平公約均揭　保境安民四字昭示民人仁言利溥感頌同聲此次謠諑繁興雖未徵虚實而鶴唳風聲人心萬分惶惶况兩省金融操縱在滬現因來源乏竭巿而已異常震動設一旦兵連禍結粤閩湘川前車足鑒睠懷桑梓彌切杞憂用敢環請我兩省軍民長官重申前約宣示和平以解羣衆之驚疑增進安全之幸福臨電無任迫切待命之至武進縣議事會參事會巿議會董事會縣農會商會水利研究會四鄉公所同叩漾 
[南通]  
　　督令七十六旅調防陸軍第七十六混成旅軍隊駐紮通海一帶有年近奉督署訓令調防將往鎭江南京等處塡駐兼旅長張鎭守使仁奎已於二十三日下令准期二十五六兩日乘輪開拔地方各界人士以該旅各軍官佐與各方感情融洽特於二十四日設筵俱樂部公　聞該旅共分六營除派營長馮汝霖一部留守外其餘五營由張兼旅長督同團長陳瑞麟及趙桂成帶隊出發並聞通海鎭署公務派定副官長關子安駐通辦理 
　　通邑加入和平運動通邑各法團前接省教育會及五省弭兵會來電（電文已見本報本埠新聞）詢問對於和平運動之主張各法團僉表贊同已於二十二日分别電復（一）復省教育會電云合组和平公會　會等極議贊成務乞主持隨時示教不勝企禱通崇海秦總商會農會教育會　（二）復五省弭兵會電云號電祇悉貴會宗旨敝會等深表贊同合亟電復加入 
　　募集鹽墾公司資金通泰各鹽墾公司迭受天災影響資金已告竭蹶亟應添加本銀以便續辦各項工程藉關利源張紳季直特撰擬［爲通泰鹽墾公司募集資金之説明書］共分六章叙述各公司内容綦詳聞所定加股及募債兩種辦法優待新股東利益甚厚此書俟經鹽墾管理處稽核員朱君警辭代爲校閲後即分送國内實業界及海外各埠華僑以期資本家協助進行 
[揚州]  
　　謠諑聲中之揚州防務江蘇陸軍第二混成旅分防高郵寳應之防軍已分乘民船十艘由天泰福運各長班小輪拖帶於前日（二十三）來揚並未登岸停泊寳塔灣地方以待命令發又齊督發給該旅全部之砲彈經副官處派員至寗請領於二十二日晚僱船裝運交天泰公司寗揚班拖帶來揚當夜運入城中發給各營備用又該旅全軍將調赴江南駐防此間防區由淮南緝私營接防商農教各法團因黃旅去留與地方治安有關不得不電寗换留原電如下南京督軍動鑒揚州爲江北重鎭北控淮海南臨江表西通皖豫有史以來視爲要地自二旅駐揚軍民相安盜賊屏息而黃介丞旅長整軍經武有守有爲其道德才能尤爲紳商民庶所悦服日來報章登載有調防之説明知國防軍隊調遣之權操之在上非地方人民所得置談惟揚州與皖省密邇近來皖北匪警延及天盱（天長盱眙）與揚境距離至近非有勁旅坐鎭不足以建威銷萌能否酌予留防之處仰乞鈞裁不勝迫切待命之至江都縣商會農會教育會地方公會曁全體士紳公叩養 
　　揚地大霈甘霖揚人盼雨甚殷二十二日夜忽大雨傾盆歷三小時之久一時溝澮皆盈田疇霑足人心爲之大定矣 
[高郵]  
　　官垜莊盜刦多家邑境二總四里官垜莊地方前日傍晚突來男妇盜匪數十人各執槍械連刦三十餘家損失財產頗巨頃聞該莊各失主聨袂來縣報案縣委一等警佐黃敦壽前往該莊履勘矣 
　　農民　　甘霖郵邑久旱不雨中晚禾均枯槁欲死詎二十一日下午三時黑雲满佈俄而傾盆大雨直至五時放睛約得甘霖一寸有餘萎枯之禾經此潤澤一般農户之家靠田禾爲生活者莫不慶幸 
[南京]  
　　意大利國立昆蟲局局長行將來華意大利國立昆蟲局局長薛爾斯脱ＦＳilestri博士爲當今著名之昆蟲專家其對於介彀蟲之研究尤爲精深現聞薛氏已於七月三號由意起程東渡先赴香港稍作勾留日内即行來滬並訪國立東南大學教授兼江蘇省昆蟲局技師張景歐碩士將與江蘇省昆蟲局討論世界昆蟲事業其於吾國科學前途關係甚大 
[徐州]  
　　徐州雜訊（一）銅山縣公署昨以本縣秋禾始因亢睛未能發育繼被水浸强半損傷災情極重電請省廳派員來銅履勘（二）城西郝莊郝張兩姓因故械門張姓方面受快槍重傷者三人稍輕者二人郝姓方面亦傷郝茂勛等數人昨（二十二）均來城請騐（三）銅山縣警備隊名雖一營實僅馬兵四十兵步兵二百名除道縣兩署守衛跑差曁各隊駐紮所留守兵士約八十名保衛城鄉者祇馬步官兵百二十名實苦不敷分布前由唐管帶商承崔知事添招兵額一百名明（二十二）日開始騐收預料數日之間卽可招補完畢 
[嘉興]  
　　巿上銀根加緊此間受滬上金融界之影響巿上銀根頓形加緊各錢號對於往來欵項頗多擠軋以致商業頗現停頓茲悉錢業已於昨日會議對於存欵可酌量應付以維巿面刻下各錢號對於規元角洋等雖日日開出巿面然交易者寥寥巿面停頓可見一斑 
[湖州]  
　　風聲鶴唳中之佈防日來戰謠愈熾人心惶惶嘉湖鎭守使兼十九旅長王賓曁三十八團團長李廷美刻已聨袂晋省接洽防務駐省之十三團軍隊業經開拔來湖旋於二十二日晚間移紮長興塡防由警所預備駁船分載而往事前誠恐船户聞風遠避特將四水城門齊閉詎遂惹動未悉原因者之誤會認爲風聲緊張所致以訛傳訛霎時闔邑譁然歷久始息頃悉吳興縣商會及巿政籌辦處等法團爲時局問題約於今日（二十三）下午在商會召集緊急會議 
[平湖]  
　　戰謠中之工商停頓消息自四省攻浙之戰謠喧傳於報紙後本邑金融界受滬上影響銀根奇緊商業停頓各織襪廠以滬上各商號紛紛停止批發貨積如山周轉欠靈特於襪業公所開臨時會議公决即日起暫停機作俟巿面稍有活動再行開工地方人心均頗安靜全縣境内並無軍事行動惟聞郵電已在抽查 
[甯波]  
　　甬軍調駐衢州之消息甬第四第二兩團昨奉盧督辦電令兩團所有兵士一起調往衢州以實浙邊而防不測云云該兩團接電後卽開秘密會議聞其議决先將五失第二團開往已於二十三日起開始拔隊而駐甬之第四團暫緩開拔又該團等之長官以爲此次開往衢州定多危險故其家眷多已遷歸故鄉矣 
　　張光陶意圖不軌之警告甬屬象山縣巡緝隊長賴鳳飛於本月十八日午後接到駐紮西周警備隊汪哨官密函報告謂著匪張光陶現聚匪徒八九十人意圖不軌請即刻會同駐城警隊馳赴協力兜拿爲要等語該隊長閲悉立即禀告知事連夜裝束於次日黎明拔隊馳赴西鄉協捕迄已三日未見報告 
　　甬巿之金融恐慌甬巿本係過賬碼頭有現升之弊近因謠諑四起羣情惶懼金融大受影響昨（二十二日）甬巿現升抬高至十元今日（二十三）仍不能壓平 
[紹興]  
　　縣署召集縣參兩會開會紀紹縣姜知事日前接到士紳戚揚等二十四人公函謂地方不靖亟宜防堵當先籌現洋十萬元預備添招民壯或襢增巡緝隊額數經姜知事通函縣議員及各參事於本月二十二日午後三時在縣署開聨席會議計到者縣議員平智峰張天漢沈鈞徐繩宗毛鼎培徐維椿高万李培初等十二人參事曹秉卿俞弼任元炳胡燡等四人由姜知事主席朗讀公函畢大衆討論决從各士紳之請由商會籌洋三萬元清鄉局籌洋三萬元備荒捐項下撥借洋四萬元是項備荒捐即由參會出納員向中行提梱現洋交由姜知事設法存　 
 
 

Page 13

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *本埠新聞 
[江浙時局問題之昨訊]  
　　雙方備戰更忙　　領事團已一度會議 
　　昨日江浙時局消息與前日無甚差别惟雙方軍事行動更多領團已起注意茲分錄各消息於下 
[（一）雙方軍事之布置]  
　　蘇方軍隊調防訊滬寗鐵路之外跨塘唯亭真義等站原有駐防兵士現奉蘇軍師長朱琛甫命令於昨日由民船裝運赴宜興平望等處駐防各該站無兵保衛業由警務處長王桂林令飭蘇州警察廳長將警備隊中抽調五百餘名亦於昨日分赴外跨塘唯亭真義等各車站駐防青陽港東之張家洪邇來開到蘇軍約一營餘分駐附近鄉村及沿鐵路之土地廟内昨日午後朱師長特派參謀等由蘇乘滬寗火車赴崑山一帶察看地勢以備駐兵又某通信社云滬寗鐵路由滬至常州一段各車站除崑山蘇州兩處站内兵士較往日略多外其餘防軍仍舊據由該路之乘客報告崑山蘇州兩處軍隊幾於日有增加惟駐地均離鐵路路線較遠且軍隊轉運多在夜間並用民船類非路過乘客所可目擊青陽港鐵路橋下駐有軍隊約一連上下住傍岸之茅屋内常州本有警備隊兩營分駐四鄉日前均已集合由團長傅象泰率領開往宜興祇留有第二營營長駐城鎭江軍隊開過常州者在三千人以上携有大砲十餘尊均轉向宜興一路要隘防駐故該處連日仍有封船之舉常城軍隊因之較前反少再昨下午近十時之際有車頭拖帶車輛三節經過無錫又聞近來蘇常等處搭下行車者甚擁擠而乘上行車至各該地大者則比較减少此亦係因時局關係所生之現象云 
　　又據本埠消息昨日早車由寗運到蘇州槍支三百子彈數箱送交警察廳趙廳長 
　　浙方之軍事行動昨據杭州來滬者言杭州扣客車廂車牲口車約　十輛由南星拱宸嘉興筧橋等裝運互調兵士專車又聞松江軍隊皆運杭州大致松江一埠歸上海所派駐防又由上海運杭炸彈十箱快槍子彈八十箱由滬杭路之二十四次夜貨車於昨下午十一時由滬開出又聞上海第六混成旅步兵一營及砲兵一營將步行至嘉定駐防 
　　東南通信社云據杭州消息衢防總指揮潘國綱（兼第一師師長）已於昨晨（二十三）由省赴防其第一師軍隊限二日内完全開拔至衢浙西總指揮已定陳樂山（第四師師長）部署畢亦將開拔云 
　　上海泰晤士報二十三日杭州電云前數日中常有軍隊携帶新式德國大砲及他項軍需品溯錢塘江而上截至昨日止當道先後封船二百隻供運輸之用昨晚十時許有運兵船三十隻約載兵士千人野砲八尊子彈糧食稱是用内河砲艦及小火輪拖帶自拱宸門出發開往毘連皖疆之泗安聞今晚尙續有大批出發又滬杭甬線甬紹段内五夫鎭駐兵亦於前日奉令開拔赴邊云 
　　吳淞軍警之近狀自四省攻浙之説起淞鎭人心惶惑前日午後水陸軍警各機關接本轄長官密信戒嚴所以停泊張華浜監視俄艦之策電鈞和兩警艦及水警游巡艇等均於昨日晨開駛赴南通瀏河滸浦崇明等各汛地防守惟張華浜之俄艦則祇剩海軍所派之永績艦監視而陸軍方面則表面上鎭靜如常其他如停泊藴草浜内之水警砲艇三艘正擬預備油捻修理亦因奉有密令已連夜開驶離淞矣 
　　交通方面之北京籌劃戰費訊國聞通信社云據本埠交通方面所得京訊北京凖備江浙戰費二千萬以隴海路作抵借欵計募外國銀行擔任千萬華人銀行等擔任千萬此欵業經指定歸洛陽支配而吳毓麟在閣議席上僅發表隴海借欵千萬華比曁國内銀行各分任五百萬並謂華比五百萬因舊債及機器欠欵業經悉數扣盡等語無非欲掩飾國人耳目而已云 
[（二）領事團之注意]  
　　領事團之會議與探詢駐滬領事團近以江浙風雲日益緊張雙方調兵增防報不絶書所有旅居江浙兩省外僑之保障問題曾於昨日（二十四）開會討論議决案約分兩項（甲）呈請駐京公使團照會外交部請即轉知江浙兩省軍事長官照約保障江浙一帶外僑之生命財產並設法阻止滬寗路運兵（乙）如至雙方决裂時即當召集商團及外艦人員臨時維持滬埠安寗并聞有某某等國領事於前昨等日詣江蘇特派交涉公署拜會許交涉員面詢究竟云 
[（三）蘇浙當道之覆電]  
　　浙當局覆高雲麟等電浙紳高雲麟等昨接杭州盧督　張省長來電云上海高白叔先生並轉金朱陳喻吳盛程沈王徐吳杜吕諸先生均鑒馬代電奉悉寗人息事本係　　今昔　商乃彼方軍事進行徵諸事實已無可掩孰爲之　　有　論永祥等保境安民職責所在亦不能不有所戒備總之人不犯我我不犯人此旨始終如一未敢或渝掬誠奉覆即希察照盧永祥張　陽漾印 
　　浙督長覆兩團體電上海學商公會上海巿農會於皓日通電浙江督辦省長請重申前約以安人心本日接到浙江盧督辦張省長快郵代電云上學商公會上海巿農會鑒皓代電悉此間和平之旨今昔不渝但人不我諒軍事進行日亟已有事實可徵則守約未堅伊誰之責自有公論即希亮察盧永祥張載楊養叩 
　　商業團體所接蘇韓浙盧覆電（一）旅滬商帮協會昨接［南京韓省長復電］云旅滬商帮協　鑒效代電悉江浙唇齒相依上年簽訂公約共矢保境安民之旨自應始終不渝昨由張仲仁先生曁諸公來電業經齊巡閲使切實電復敬希鑒察韓國鈞印又接［浙江盧督辦復電］云上海旅滬商帮協會鑒效代電悉江浙和平此間信守約言今昔無問報載軍事進行具有事實乃在彼不在此爲遐邇所共見永祥蘄向和平仍抱人不犯我我不犯人之旨以符保境安民職志尙希亮察盧永祥養印（二）滬南東區商界聨合會昨接［又接蘇省長復電］（同覆商帮協會電見上）［浙盧督辦復電］云哿代電悉此間尊重和平今昔無間乃人不我諒軍事進行日亟孰爲之先應有公諭永祥以寗人息事爲懷仍抱人不犯我我不犯人之旨以符保境安民職志掬誠奉復即希亮察盧永祥漾 
[（四）人民方面之呼籲與恐惶]  
　　銀錢兩公會請蘇浙撤防電本埠銀錢兩公會因戰機益迫昨致電雙方請各撤回原防原電云南京齊巡帥韓省長·杭州盧督辦·張省長·鈞鑒迭奉養禡各電雒誦再三承宣示保境安民宗旨無任感佩惟鈞座彼此以人不犯我·我不犯人·互相推諉而軍隊移動仍　節進行似戰機已伏有觸即發羣情益滋疑慮連日謠言更甚銀根愈緊各業函電紛馳停運百貨錢莊被擠因而停業上海一隅幾有停巿之險上海爲全國貿易中心金融樞紐長此不已不特國内商業咸受影響且僑商雜處尤恐惹起外交鈞座以保境安民爲職志務懇俯順輿情迅將已動軍隊撤回原防一面再邀兩省紳商共策善後俾靖人心而維巿面况鈞座旣有釁不我開之宣言而欲昭信中外應懇首先撤防作切實之表示兩省五千萬之生靈惟鈞座是賴倘蒙垂憐曲賜成全造福實非淺鮮臨電不勝迫切待命之至上海銀行公會錢業公會同叩 
　　蘇紳之貫澈和平建議蘇紳黃以霖張一麘等昨致電蘇齊云南京齊督軍鑒哿箇二電誦悉公旣開誠見示則蘇浙兩省洞逹事理之人皆已了然於癥結之所在惟兩方正各謀自衛即彼此已不免猜防爲貫澈和平宗旨計亟宜確定緩衝地綫兩省駐兵各離邊境各千里以爲甌脱之地再以蘇浙人民公意促當局互遵公約永釋前嫌請公顧念時局之艱難金融之緊迫先行表示採納一面由浙人士向盧督辦爲同式之請求兩方各不越雷池一步如逾此綫即爲戎首掬誠續逹佇盼福音黃以霖張一麐·沈恩孚·馬士杰·袁希濤·方還·錢崇固·黃炎培史量才·陳陶遺·敬 
　　皖紳電請皖馬宣布運兵真意旅滬皖人余誠格·李經芳·等於日前電皖督理馬聨甲云安慶馬督理台鑒連日紛傳四省攻浙巿廛摇惑人心不安查上年江浙皖贛和平公約我公蓋印簽名似不至食言滅信荼毒生靈惟近接蕪湖來信鎭使租用小輪運兵赴宣城一帶星夜遄行陸續不已似此行動皖之加入無可諱言現在皖中皖北盜風日熾伏莽潛生兵去匪來六安可鑒軍力以靖地方尙虞不足何睱供人指使即如廣德駐有兵隊並未議撤現時浙邊無事何用添兵致疑挑釁况時方收穫農事已殷何堪供億轉輸日滋擾累誠格等上年和平公約旣忝與聞桑梓震驚不無顧慮尙祈止除徵調力踐和平明白宜示以靖人心而息謠諑無任屏營旅滬皖人余誠格·李經芳·等叩箇 
　　全浙公會致南京總商會電本埠全浙公會昨日下午二時開會到會者李徵五·毛酉峯·周佩箴·曹慕管·等十餘人褚輔成主席先由主席報告開會專爲時局問題日來江浙風雲日趨緊急巿面不安金融受軋應如何表示現先應報告者兩事（一）寗紹台三同鄉來函定期二十七日開聨席會議（二）會員王顯臣來函請本會招集大會對時局表示意見次經衆討論當經議决（一）電致省内各公團省外各同鄕會·及全省父老略謂希望和平一致蘄向惟和平斷非空言呼籲所能奏效故亟盼人民聨合有更切之表示推魏伯楨起草（二）對聨席會議另提意見書表示蘇浙人民原無嫌惡如兩省當道有何不洽斷不能以吾江浙地方爲犧牲推徐聘耕起草（三）南京總商會來電擬電照覆（四）推李徽九·周佩箴·徐聘耕·高于谷·汪紀南·魏伯楨·六人出席聨席會議議畢散會茲將覆南京商會電錄　南京總商會鑒報載貴會致和平聨合會漢電披讀之餘無任欽佩此次江浙爭端非爲臧楊問題盡人皆知貴會洞日癥結之所在主張蘇省所駐浙軍撤同浙防能將貴省當局所難言之隱一語道破尤爲痛快透闢但和平公約蘇浙滬三方當局共同簽訂今使上海一方撤去軍隊旣非持平之道且非澈底之圖江浙轄境毘連不獨上海一隅兩省如有軍隊何時不可調動何地不可接觸是故欲謀蘇浙之永久和平應請貴會聨合各團體籲請貴省軍事當局率領所部離去蘇皖一面由敝省人民公請盧督辦貫澈廢督之初衷實行裁兵如此則江浙兩省旣無軍隊自可永弭兵戎貴會旣以該永久和平爲己任想不河漢斯言倘蒙採納敝會當隨貴會之後以盡奔走和平之責也上海全浙公會敬 
　　五省弭兵會之進行昨日加入東南五省弭兵會者計又有五團體以個人提出意見者有胡企堂等一函該會已復函允予採納矣原函錄下五省弭兵會諸公鑒讀貴會通電及宣言書仁者之言可開金石至以五省法團爲組織份子尤見廓然大公决不參以一省或一人之私見惟鄙人尙有一得之愚應貢之左右以備採納者（一）組織由法團則份子較純招集亦易而公意之表示勢力尤覺雄厚惟去年奔走公約之各代表均係各省中堅人物鄙意應即敦請入會爲特别會員俾効指導奔走之勞同室有鬥披纓何辭諒各代表亦必樂於協助也（二）去年公約僅有四省而浙閩缺焉此次弭兵縱未能謀澈底之解决然旣名爲五省則閩浙公約亦當由貴會力促其成以謀旦夕之安寗藉作共同之遵守以上兩義是否有當務祈酌奪賜行實爲幸甚云云又該會現僅設有籌備處地址在英租界派克路益壽里日前由捕房派員赴查除將宗旨及辦法一一告知外聞一俟大會有期另行覓定寛大會所擬即函請交涉使轉咨領事團飭捕房妥爲保護云 
　　廣西路商聨會之提議案商總聨會今晚開緊急會討論時局廣西路商聨會提出緊急動議云［爲提議事自四省攻浙甚囂塵上滬巿震驚人心大恐銀根奇緊公債驟跌全巿金融之週轉有岌岌不可終日之勢顧戰雲方興商業上已受鉅大影響倘不謀消弭自救之方戰禍一開滬上商業繁盛之區其有不淪於刦灰者乎敝會前已電籲兩省當局各守保境安民之旨但歷觀雙方復團體電文表面保持和平矢口不移而暗中調軍輸餉又若矢弦必發凡此表裏相反之事實豈能掩天下之耳目故在商民日日呼籲和平而去和平之事實乃愈遠敝會鑒茲時勢知非宣言所能挽回用特提出緊急動議即盼諸君議决施行滬商安危惟諸君圖之提出者廣西路商界總聨合會二十四日］［附提議案］（一）電請銀行公會錢業公會通知各銀行錢莊停止與軍閥交易并勿供給任何借欵及代理匯劃以根本阻止軍閥之活動以維持巿面之金融（二）通告各路各商號一律懸掛呼籲和平之白旗詞句務取平和表示商民態度（三）召集臨時巿民大會倘無戰事實現須籌保障商業安全及防止外人之干涉（四）另由議董會推舉代表對外接洽各項議决案 
　　蘇縣聨會復浙縣聨會電江蘇縣議會聨合會昨電復浙江縣議會聨合會云哿電敬悉具見愛護桑梓語重心長無任欽佩敝會以江浙風雲報紙傳播見聞較近表示在先業於篠日電逹兩省軍事當局及各縣議參兩會承示聨電一節吾兩省唇齒相依人民誼如兄弟鬩牆燃萁捫心何忍自應同一主張以代表人民酷愛和平之宗旨惟請貴會主稿寄滬以便加章遞發無任企禱江蘇縣議會聨合會叩敬 
　　寳山定期組織和平公會寳山縣議會昨日函致本邑各機關團體云逕啓者昨接江蘇省教育會快郵代電開本届常會適値江浙搆釁風傳最緊之時本會同人異常震恐（中略）擬請各縣所有議參兩會及教育農商等會合組一平和公會與此間平和聨合全會互通文電共策進行爲平和之運動一面並預防决裂謀保安之方法組織不妨簡單主張但求一致痛關切己而勢迫燃眉務祈急起進行迅速見復不勝企禱等因事關重要務希於八月二十六日下午二時推派代表出席組織平和公會謀保安方法共策進行無任盼禱云云 
　　上海巿民協會召集和平會議昨日下午二時上海巿民協會在北四川咱中央大會堂舉行成立大會到五百餘人公推陳濤爲主席報告開會宗旨略謂今日到會諸君均精神奪發將來本會之希望無窮至本會宗旨爲集巿民能力共謀巿民幸福云云報告畢全體起立向國旗行三鞠躬禮次馮明權報告籌備經過並宣讀各團體及個人之祝詞並個人對於會員之希望次來賓安存真演説人民對巿民協會之希望末日龔放之宣讀該會反對江浙戰爭之通電並致函各團體定二十六日在西摩路一百三十一號召集和平會議繼有餘興多種至五時許散會茲錄其通電及通函如左［通電］（銜略）日來江浙風雲形勢日趨險惡調兵遣將秣馬枕戈箭在弦上一觸即發敝會同人惶惑萬狀竊以爲兵兇戰危婦孺皆知我江浙同胞情理素隆今蘇省當局不惜破壞和平用兵鄰省用意何在誠爲外人所大惑不解者也當此商業凋敝禾稼將登之時一旦戰禍一開我人民之生命財產將不知受若干之犠牲吾民何辜罹此刼凶心非木石能不悚然素仰諸君酷愛和平尙望設法阻止消患於未然臨電不勝惶悚之至上海巿民協會成立大會叩敬印另有致各團體函召集和平會議（前略）茲定本月二十六日下午二時在西摩路一百三十一號召集各團體聯席會議共謀和平以策安全望貴會選派代表一人届時到會不勝盼禱之至上海巿民協會成立大會謹啓 
　　淞滬糧食維持會致蘇浙當局電南京齊督軍韓省長杭州盧督辦張省長均鑒江浙風雲瀰漫全國人心恐怖社會震驚不但金融因之吃緊商業蒙莫大之不利即糧食一層且須逐漸澎漲長此相持勢不知依於胡底公等果無備戰心理即請將調動軍隊盡回原防並會銜宣令聞謠以靖人心地方幸甚淞滬糧食維持會叩敬 
　　南京全國自治協進會代電上海申報轉蘇浙皖閩四省省地方自治協進會聨合會曁各道縣地方自治協進分支會公鑒蘇浙風雲雖經兩省軍民長官通電關謠而杯弓蛇影根本之誤會未除本會忝係地方自治法團爰擬聨合四省之地方自治夁進會合組一弭兵大會公推代表請願四省軍民長官謀和平之方策期治安於百年肅電通佈敬候教言如荷贊同請即電示全國地方自治協進會聨合會總務部長吳庚鑫敬 
　　宜興縣議會來電上海申報轉江浙和平會公鑒四省攻浙謠言又起風聲傳播草木皆驚乞速召集會議設法消弭以靖地方無任感禱宜興縣議會公叩養 
　　江浙人士來滬日多蘇州常州吳江崑山昨日來滬人士頗衆均分住親友及各旅館浙江方面湖州亦有人來滬又旅滬之常州湖州人士昨日紛紛回籍迎接家屬來滬惠中旅館昨日傍晚到有江浙大批人士以女眷爲多並携帶箱籠甚夥云 
　　兩路人員之忙碌滬寗滬杭兩路近因江浙戰謠蜂起蘇浙兩省人心皇皇搬連貴重物件來滬者日見增多兩路各客車乘客满坐行李等件亦極擁擠又聞兩路各大站昨均添派軍隊駐站梭巡嚴查如滬寗路之南京·鎭江·蘇州·崑山·及滬杭路之南星·城站·筧橋·拱宸·嘉興等均有軍事所設立極爲嚴密鐵路方面之各大站辦事路員因兩省軍事關係已於前日起車輛科·電務科·以及車務人員均加派夜班辦事員司晝夜不絶云 
[閘北公團處置水電廠欵意見]  
　　分存上海各商辦銀行 
　　閘北地方自治籌備會·商業公會·巿農會·等團體昨致閘北商辦水電公司董事會函云敬啓者連日風雲緊急正値閘北水電廠繳價之時金融恐慌已逹極點聞省委來滬守提若將如此鉅欵提解省庫上海巿面更屬不堪設想爲金融計該欵允宜分存上海各商辦銀行並公推公正紳商多人共同保管在此謠諑未靜以前任何方面不得移動分毫藉維巿面並希查照宣布迅先見復至爲禱盼云云 
[寗波警廳長來滬]  
　　今日宴浙紳士 
　　寗波警察廳長劉鳳威因要公赴杭請示事畢後已於前日下午抵滬聞劉君當擬勾留二日定今日下午在寗波同鄕會邀宴浙紳士以聨情誼云 
[飭議公廨拘傳華界訴訟人法]  
　　本埠公共租界會審公廨對於訴訟當事人如係住在華界者向由公廨送請交涉使簽字後會同警察廳拘傳昨交涉署奉到北京外交部訓令以據議員廖勁伯呈稱此項辦法不甚妥善應請設法改訂特令許交涉使先行籌議具復云 
[海道測量局設立無線電桿]  
　　吳淞砲臺灣海道測量局特在外海花鳥山建築無線電台一座詳情已紀本報茲聞該局現擬在吳淞·花鳥·舟山·三處地方竪立無線電桿木每處三根共計九根每長一百尺以兩節做成仿照吳淞砲臺灣海關升漲水球桿之式樣開工料等價値頗鉅一俟講定後即須開工建竪云 
[兩同鄕會歡迎徐伯健紀]  
　　徽甯·歛縣·兩同鄕會前日聞聨席會歡迎由美回國化學博士徐伯健氏（徐謙之長子）公推吳詠霓主席由李振亞代表致歡迎詞略謂徽甯各屬僻處深山教育殊不發逹科學智識尤爲淺薄今徐博士研究化學遠涉重洋獲得博士學位學成歸國爲國家光亦即爲吾鄕光此後當爲沉寂之徽甯放一光彩云云次由徐博士致答詞並續述其留美及回國之感想尤以可學非可用爲國可甯心之事云云次徐謙致謝詞稍進茶點即散 
 
 

Page 14

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *[巿民拒毒大會紀]  
　　發表兩電 
　　中華國民拒毒會於昨日下午三時假座總商會舉行上海巿民大會到各團體代表五百餘人四時開會由主席徐謙宣布開會宗旨次鍾可託報告籌備經過情形再次山西省禁烟會副會長孔祥熙上海萬國拒土會幹事林炎夫中國紅十字總會代表王培元許交涉員代表陳世光袁觀瀾代表蔣倜卿及寳山代表袁希洛閘北長老會俞宗周等演説各界人士前後發表中英文宣言並議九月二十八日拒毒日之籌備方法至五時半始散茲將電文演説議案分錄如下 
　　電文（一）各省縣教育會商會農會工會銀行會律師會報界公會紅十字會醫學會青年會各教會各團體均鑒竊維鴉片流毒吾國垂百餘年清廷末遣瀰漫全國爲禍之烈曷可勝言幸當時通國上下創巨痛深懲前毖後内懸十年之禁外締禁輸之約至一九○九年萬國禁烟大會集於上海世界列强均與贊助民國元二三年間海牙禁烟大會三次召集我國每次參加討論禁烟事宜斯時我國之烟禁官府提倡於上國民淬厲於下數年之間成效大著惜自歐戰以來友邦失於檢束我國弛於禁令况當兵戈俶擾萑茌潛滋　至少數武人爲餉糈而包庇種運地痞流氓圖漁利而乘機兜攬甚或勒收畝捐强迫下種良田毁於毒卉收獲因而鋭減摧殘民食莫此爲甚追念前功曷勝浩歎本年十一月間國際聨盟禁烟大會將召集於瑞士之日内瓦城限制鴉片出產及嗎啡高根等毒品之製造以適用於科學醫學最低限度爲止約爲公約互相遵守我國代表欲與列强並駕須以國民爲後盾同人等不揣綿薄爰於八月五日發起中華國民拒毒會於上海成立以來響應迅速三十餘團體相繼加入並於八月二十四日開巿民拒毒大會望我通國父老投袂 
[昨日拒毒大會攝影（中華照相館攝）]  
而起組成各地拒毒會藉通聲氣以利進行又訂於九月二十八日爲全國拒毒大運動之期或開會講演或游行示威總期唤醒社會作嚴重之表示造堅强之與論對外顯國民羣衆之决心對内促政府代表誠意並祈於十月五日以前將運動情形函逹本會以便轉送日内瓦大會與世界團體互爲應援尤當監督各地行政長官實力奉行禁令俾軍蠢不得再施其凶狡市僧無從陰用其鬼蜮家喻户嘵永絶根株挽救民族之沉淪保障國際之地位肅清大陸光我神州在此一舉愛國志士盍速奮起上海國民拒毒會叩（二）各省軍民長官鈞鑒自鴉片流毒中國而主權喪失人種衰弱久有鴉片亡國之懼勝國之季國人漸有救亡之覺悟而世界人道主義亦漸放光明故吾國得與外人訂立十年禁絶公約民國初元國人奮興對於鴉片烟罪至有處槍斃者雖刑罰未得其中而决心則大可見果能厲行烟禁何患外人不守約而行乃自民六政變以來軍閥割地稱雄擁兵自衛國庫旣空餉糈不繼於是私開烟禁莫不恃毒物爲餉源私種私運開燈吸食莫不侍軍隊爲護符不肖官吏從中漁利司法機關莫能過問據最近之調查報告非但前禁之成績蕩然甚至後開之毒區更廣故南北志士莫不痛心疾首所謂護法者固不過各護其烟而所謂統一者亦不過志在統一賣烟似此罔顧成約自貽毒害國人尙不急圖自救一旦盡入黑籍終古沉淪悔將奚及現在國際聨盟會對於世界禁烟問題固將認真辦理惟吾國若不能自動拒毒他是日國際代謀主權旣不在我而外人之視吾國人民亦皆爲被動之物豈不可痛茲同人等發起中華國民拒毒會於上海已有三十餘團體組織成立行見全國響應實行國民自救因思我各省軍民長官孰非國人之同胞又孰無救國之觀念同人等用是大聲疾呼深冀各當局同心　禍於所轄區域合力厲行烟禁並提倡獎勸各團體協助進行使國際聨盟會樂爲吾國之助其有陽禁陰開者國人亦可知毒區之誰屬有軍權政權者幸勿爲世界之公敵也可中華國民拒毒會 
　　演詞（徐季龍）略謂雅片問題關係中國之生死存亡雅片而復活則中國之存在已瀕危險雅片而消滅則中國之存在或　鞏固蓋我國自前清雅片戰爭而後國勢日弱人民日業危亡之機卽在目前欲求挽救非自禁烟不可因有救的覺悟當有清末季禁烟不遺餘力幾有斷絶禍源之望乃至民國政變疊生禁令廢弛軍閥視種烟爲餉源之所出不僅不加禁阻且有强迫種植之舉據中外各團體報告當一九○五年中國產額年有三萬噸至一九一七年理應禁絶而產額仍年有一萬五千噸之槪若按各省報告閩省十餘縣爲軍隊占領種烟抽税江西有十七縣種烟由商帮包辦籌餉年得三十萬東三省每畝捐四元貴州年得烟税二十萬山東濟南每月可得三四萬河南官場發表文告准農民種烟每畝抽捐八元皖抽烟捐分三等上者六十元中四十元下者二十元且印貼印花陜收税年逾一千二百萬粤設禁烟督辦領照賣烟川省則不論南北軍占領地俱令民穩烟抽餉綏遠一區年亦得三四十萬故年來國内倡護法統一之論者亦不過保護種烟統一賣烟而已言之可爲一歎本年十一月日内瓦舉行萬國禁烟會我國亦將派員出席國内禁烟成績旣如此亦無庸自諱與其被外人指爲口實不如由國民自動作有力之表示且此種問題固不僅爲中國一國的問題抑亦世界上一重大之問題云云（鍾可託）略謂年來國人對於拒毒問題漸趨注重惟有慮及恐難收實效者須知無論何國欲舉一事不當全恃政府即如美國禁酒之實現亦由人民奮鬥至四十年之久而後實現故國爱苟無人民爲後盾則法律亦徒屬空論昨已舉出國民代表蔡元培·伍連德·顧子仁·三人願全國國民有大規模之表示作三君後盾俾我國於萬國禁烟大會席上得不失發言之機會云云 
　　通過之案件（一）發表中英文宣言（文見前電）（二）九月二十八日大會之籌備請省教育會·日報公會·青年會·女青年會·童子軍聨合會·各路商界聨合會·少年宣講團·租界區教育會·普益社·各團體襄助籌備事宜 
[外部對於查禁私運軍火之辦法]  
　　交涉署政商總聨會函 
　　各路商總聨會昨接交涉公署來函云逕啓者查禁止私運軍火一事前准來函即經函致領袖領事轉致領團嚴行取締及分函海關警廳隨時嚴密查緝並函復在案茲奉外交部訓令内開據商界總聨合會代表稱年内滬上盜匪橫行推厥原因皆恃手槍爲護符而各團對於私運軍火罪犯往往僅處二十至三四月之微輕監禁罪重罰輕殊不足以寒匪膽請轉公使團嚴苛條例電令滬領事團遵照辦理等因查洋商私運軍火來華本部曾於上年十二月間照會領銜公使嚴加取締各該國僑民勿蹈再犯旋准復稱私運軍火案經各國同意於一九一九年修正進口税則第二欵訂明禁止再修正軍火進口章程曁關於取締外商屯積軍火辦法第十欵附加條欵復經駐京各國公使認可各在案故外交團以爲防止外商違犯前項税則章程之舉動仍係中國海關及其他官憲協助等語現在滬上旣爲外僑私運軍火助長盜風並應知照海關切實查緝祈有查獲各案解交該國領事懲辦由在華外國法庭盡力協助之語向該國領事交涉嚴懲以儆效尤如此辦理則於地方應有裨益仰即遵照辦理並轉知該商界總聨會可也此令等因除函江海關外相應函逹貴會查照 
[盛涇綢業公所議决抵制日貨]  
　　以爲對付日本徵收奢侈税辦法 
　　盛涇綢業公所因日本增加奢侈税妨害本國綢業營業特通函同業各店請以抵制日貨爲對付辦法其函略云日本侵略我國已久最著得强廹我國承認二十一條餘爲戮害同胞慘殺僑胞之事指不勝屈直視華人之生命等於動物之不若其所爲肆無忌憚誰無血氣任其戮害雖有當局交涉終是敷衍了事而無結果凡我同胞不得不奮起作自救自衛之法今竟更形毒烈絶我生計一方假借奢侈品名將我國綢緞夏布磁器等計有六百餘種之多一併列入奢侈品内增税値百抽百一方面將增加税欵項下提一千二百萬獎勵日商對華貿易其用意無非欲置我國商業於死地且歐美各國均得延期三月我國始終交涉終無效果立即實行口人無非欺我國民堅持力之薄弱一意孤行置華府會議關税等之待遇於不顧揆今時勢事已至此只得本自决之精神實行抵制日貨堅持到底挽回浩刦於萬一現在國貨維持會提議請各業將抵制日貨列入規則以垂永久務祈本公所諸同胞亦當急起直追仿行此項辦法云云聞現經該公所同人集議全體贊成此項辦法一律遵守云 
[對日巿民大會聨席會紀]  
　　對日巿民大會昨開聨席大會其經過如下（一）馮少山主席（二）報告來函（三）總務股報告執行事件（四）郝兆先報告赴粤對日運動經過情形略謂鄙人受留日華僑聨合會之托返國宣傳對日運動曾蒙本會開會七月二日復至廣州接洽者計有國民對日外交委員會·工人代表大會·等接洽宣傳民情頗爲激昻嗣因沙面罷工問題發生未能久留然廣州人民對於日本頒行苛税取締華工入國等種種辦法均極一致堅持反對希望本會能互相聨絡切實進行云云（五）討論張振漢來函提議對付增税及取締辦法（六）討論楫案援助辦法議决均併案討論（七）討論籌備舉行各界大會案議定本月三十日假總商會舉行各界聨席大會討論對付辦法（八）推定董理璋·朱昌利·李澤源·王漢强·范大璋·陳翊庭·楊伯蘭·火文之·孫凱麟·盛漢梅·沈維挺·爲交際員（九）請郝兆先君順道至安徽宣傳本會宗旨（十）推定陳振生·李澤源·陳祥雲·王東園·郭叔良·陳春盈·蔡明正·虞仲成·焦根山·朱深沉·爲會塲幹事（十）（一）建社代表甘君報告發起在美西雅圖舉行展覽會案并請各工廠陳列出品（十）（二）籌備舉行第九届提倡國貨會案議决暫時保留俟政局平靖後再行開會（十）（三）主席報告寗·紹·台·三同鄕會來函徵求本會加入弭兵大會共商弭兵方法决以提倡國貨大會名義加入推王東園·陳翊庭·二君爲出席代表 
[日本增税影響中韓貿易]  
　　駐長崎領事將來滬接洽 
　　日本此次實行增加奢侈品税我國方面最受影響駐長崎領事郭則濟氏近將因此來滬茲據長崎領事館主事魏錫賽氏談及此事云領事於本月二十日先赴韓一行將於二十五日回任此行係因日本實行輸入奢侈品値百抽百税特與彼地總領事接洽對付之策並徵求該地總商會之意見而日本此次增加輸入奢侈品税最受打擊者爲中韓贸易查由中國輸入韓國者以絲織品等爲主每年贸易額約三百五十萬元新税實行之後商家所受影響甚大且此次値百抽百税之華貨品目中亦有難認爲奢侈品者關於此事亦將彚集各方面之意見條陳理由請由駐京使館轉請日外務省與大藏省交涉俟下次議會開會時加以相當之修正又領事二十五日由韓回任後並將因公來滬一行緣英法意等國對於某種物品將與日本間設立協定税率擬請日本於此項協定期間内暫不實行值百抽百税誠恐華商方面對此發生誤解故擬來滬説明云 
[棉商呈請免税之部咨]  
　　本埠棉商呈請免税已誌本報茲接得北京消息錄農商部咨財政部文如下 
　　爲咨行事據上海中國棉業聨合會會長沈惟等電稱報載部處議决華商紗廠購運棉花准免内地税厘擬訂專章提交閣議仰見體恤商艱維持實業至意惟查產棉區域遍於中國需供調劑全賴花商若僅免紗廠税厘不及花商則輕重顯分易啓糾紛轉滋流弊應請一視同仁准將花商採運棉花經過内地應納税釐與紗商一律譜免惟維棉業等情到部旣據分電有案應如何核示之處相應咨請貴部查核辦理見復可也此咨云 
[五區署長呈報鮑案之原文]  
　　商務印書館經理鮑咸昌二十一日上午八時被嵊縣匪徒刦上汽車五區巡警閻玉山因追捕盜匪遇害一節迭誌本報茲將李署長詳報陸廳長之呈文節錄於下本月二十一上午八時十分先據二十七號警劉見山歸署報稱寳通路口停有六九二九號汽車一輛開駛時忽聞車中槍聲向前追趕已經不及於途檢得手槍一支子彈三粒彈夾一個尙有二十六號警閻玉山在汽車後追趕等情旋據商務書館副所長郁厚培投署報稱該館經理鮑咸昌頃被盜匪架上汽車駛經公立醫院附近從車上躍下逃回左臂上受有槍傷一處現在紅十字會醫院醫治云云署長聞報立飭巡官王嘉安·范忠良帶同長警四出兜拿至公興橋呂祖廟地方見閻玉山已被匪擊死於地遙見一匪從汽車上跳下欲圖脱逃該巡官長警等奮勇前追該匪見此情形自知不免亦即扳機自戕當將汽車夫趙國士連汽車帶回署内容訊明另文呈報伏查巡士閻玉山因公被害身後蕭條懇請從優給恤以慰幽魂云云 
[汽車旅行家游行馬路]  
　　由港來滬之環游世界汽車旅行家萬德威爾兄妹於前日薄暮乘其經過三十九國之汽車從逆旅駛出由廣東路自東而西該車形狀與滬上現有之汽車稍異其喇叭發出之聲響亦與他車不同車身顏色似灰而略黃驟視之似甚陳舊或係經年行駛無睱　漆所致車上插有旂幟由萬氏司機其妹則端坐於車内服黃色衣車頭上置一猴聞爲萬氏所豢養行則携之與俱該車經過之地途人咸佇足而觀有知彼係周游列國之萬氏兄妹者則更嘖嘖稱羡云 
[美無綫電公司購地訊]  
　　上海泰晤士報云華人方面傳出消息美國費德理無線電公司因建築電台需地三千餘畝蘇州一帶地價昻貴又以過於卑濕難得相當地點故已决定試向上海或吳淞購買同時將催促中政府發行無綫電債劵六千五百萬元 
[工部局電氣處警告各燈户]  
　　工部局電氣處昨投函本報略謂電氣處往往有已經被歇之人員冐用工部局名義至各燈户家詐騙銀錢稍不注意輙爲所歎甚至認燈户破壞章程押　銀兩必須增加且故示真實備燈户同至工部局繳欵及燈户以欵與之彼即持之入室更另從他門逸出置繳欵者於門外不顧凡此種種工部局雖屢次設法預防並施以拘捕但有時或亦照顧不周故希望店户自己小心勿受此輩之欺云 
[吳淞西區税務所遷往船上]  
　　吳淞税務公所向有一分所設於西鎭李家宅緝私第一團團部西隔壁趙姓住屋内每月房租八元名爲吳淞西段税務分公所（俗呼西卡）雇用小舢板一只以備趕追漏逃貨船專徵内河貨税因此該分所須在藴草浜沿岸地點爲宜而趙姓之屋適係近灘且面門向南故辦事職員雖在屋内從窗户中瞭望藴草浜毫無障碍凡貨船出入無論晝行夜渡無一得能逃免者詎該分所門口本有曠地一大方現經地主葉某興工建造樓房十餘間一經造就則將該分所遮蔽無遺且出入亦殊多不便而附近又無適宜房屋經該分所新來主任趙某呈請税務所郭所長將情轉禀上海總税務所改用卡船當經允准前日由總税務所雇就揚州坐船一艘（如内河班輪之拖船式）月租約三十元於午後抵淞停泊該分所門口之馬頭傍聽候使用故趙主任擬於日内將一切公牘捐票簿據等收拾定妥後即行遷往船内辦公云 
[歐嘉路受傷華捕業已斃命]  
　　歐嘉路同慶里前晚九時司閽捕二百三十八號被匪開槍擊傷并被奪去手槍等情已誌昨報茲悉二百三十八號華捕經捕房車送同仁醫院後因受傷過重延至昨日上午八時斃命由院通知捕房將屍車送騐屍所候騐 
[因索租被毆之婦人傷重身死]  
　　浦東人陳福生住曹家渡日前扭二房東唐阿大至四區四分所控因索租起衅其妻陳李氏被唐妻毆傷胸間並搶去金環一副解科訊辦在案昨陳又邀證人楊苗氏地保許心槎到科稱陳氏因傷重身死經葉科員質訊一過論該地保投檢廳報騐唐還押候送法庭歸案究辦 
[前晚山西路煙紙店被搶]  
　　前晚九時許有盜匪四名一穿白夏布長衫其餘三名皆服短衣擁入北山西路一千四百八十九·九十號門牌永裕烟紙店内袖出手槍嚇禁店夥人等聲張躍進店堂將賬抬上所置之銀洋鈔票銀角搶刦而逃當經事主檢點損失一百七八十元即據情報告該管匯司捕房捕頭立飭通班中西探捕馳往查勘一過通知各捕房一體協緝 
[浦東陸家宅命案續誌]  
　　浦東冷作工人董榮郎被小飯店主沈顧氏之子沈長林及小茶肆主孫翠江等毆打身死報請法庭派員往騐無傷即將屍體抬送法醫檢騐室剖腹化騐沈顧氏由警送廳訊供判押候提在逃之沈長林孫翠江到案再核等情已誌昨報茲悉孫翠江於前晚潛回浦東護塘家中取錢經人知照屍兄董金海等馳往扭獲押送警署請送法庭歸案訊辦 
[吳載籌被毆斃命案又一證人]  
　　恒興茶葉店夥友皖人吳載壽在九畝地遭革警王學德毆斃由法庭派員二次剖騐將王廳押候辦在案茲悉地檢廳檢察官以本案見證婦人吳方氏供詞未見明瞭因又飭警再往調查是晚八時後雙方冲突時尙有何人目覩可能邀其來案作證茲有九畝地民國路口某烟紙店夥是日親見該革警王學德將死者吳載壽拳打足踢情形故願到法庭作證 
[捲烟業重訂貨價單]  
　　上寳區捲烟同業公會因江浙風雲日急致銀根奇緊洋嫠暴漲貨價昻貴特於昨日午後二時召集各區捲烟同業公同議决改訂門巿售價以維營業而保血本並决定重行分發貨價單其文如下 
　　啓者溯自捲烟特税實行以來吾同業不勝苛煩於是由公會開會决定分級認税辦法十一條業經税局許可訂九月一日實行不幸邇來巿上銀根奇緊洋厘陡漲以致貨價日見昂貴而我捲烟一項本重利輕若不整頓任意參差與吾業前途大有妨碍茲經各區同業一再討論公共訂定各項貨價開列於後凡我同業一致依單照行以免紊亂而歸劃一是所企禱十支大英牌每包一百文五十支大前門十支小洋一角二十文五十支小前門每聽小洋五角八十文十支小前門一角二十文十支大哈德門八十五文十支紅屋牌八十文十支仙女牌九十文十支土耳其每包二角十支大愛國八十文十支品海八十文五十支大 
三砲台每聽大洋八角三分十支大三砲台小洋二角五十支小三砲台大洋六角十支小三砲台一角六十文五十支特别大三砲台一元五十支司令牌八角八分五十支大聨珠四角八十文五十支茄立克一元十支茄立克二角六十文十支愛字牌九十文五十支使館牌七角二分五十支大長城六角八十文十支大長城一角四十文開聽大長城十支一角二十文十支名人牌九十文十支紅橋牌八十文真老美女每支九十文老球牌七十文三號雪茄每支二十五文十支小雪茄每包五十文十支小綠樹牌每支二十五文 
[浦東洋涇巿議會常會紀]  
　　浦東洋涇巿議會昨開秋季常會議會議員到者爲姜作舟·金望德·潘光啓·潘振聲·黄繩祿·蔡雲峰·屈柏春·張忠純·張渭漁·張正奎·張載伯潘光燾·潘志文·趙襄宸·吳丹成·朱信之·金菊生（以簽名爲序）及議長金文宇·副議長沈杏苑等已足法定人數於午後二時開會各議員先向國旗行三鞠躬禮次各議長行相見禮旋即由議長宣讀議案表决各案照錄如下（一）洋涇巿公所十三年度一月起至六月止决算册表决付審查（二）董事會交議商民陳志英請願辦理洋涇巿沿浦一帶船捐案表决成立（三）董事會交議建築巿立築一校校舍案表决付審查（四）　議員均國延議塡平　　渡議塘案表决成立（五）董事會交議酌加營造照費延聘員司專辦路政海工案表决成立（六）潘議員光啓提組織洋涇巿議會工程委員會案表决成立（七）金議員望德張議員正奎提議開濬澕漕澾河道案表决成立（八）屈議員柏春提議取銷圖董案表决呈報縣議會核辦（九）潘議員光啓提議規定巿立學校義務學額案表决審查（十）張議員忠純建議請免本巿已放未放之幹路田主納税案表决成立（十）（一）沈議員文彬建議取締巿内坑厠案表决成立（十）（二）朱議員信之建議編訂小車號碼案表决成立末由議長推舉沈杏苑·屈柏春·潘振聲·陸景雲·潘伯升·蔡雲峯·等六人爲審查員定本月三十一號開審查會云 
 
 

Page 15

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *本埠新聞二 
[虞洽卿動身返滬]  
　　新任總商會會長虞洽卿君前日由滬赴津接洽航務事件致此届當選商會會長後無所表示昨日虞宅已接虞君由津來電謂航事已畢定敬（二十四）日動身回滬 
[先施公司之二十五週紀念]  
　　先施公司創辦於香港繼設廣州及上海等處迄今已二十五年日前由該公司總行集議飭令各地分行及化裝品·保險·工廠·將二十五年中經過之商業狀况及各行職員攝影刋入該公司二十五週紀念錄内以資查考滬行爰於本月十七日（星期日）假座馬霍路跑馬廳由該公司照相部攝影到者一千餘人至紀念日之設備及該書出版時期現正在進行大約於陰曆十二月舉行云 
 
[先施公司二十五週紀念滬行職員攝影之一斑（上海先施公司照部攝）]  
[滬南東區商聨會董職聨席會]  
　　滬南東區商業聨合會昨開會董職員聨席會議到六十餘人會長高鑑清主席提議案如下（一）報告本會爲呼籲和平致蘇浙當局電并韓省長何護軍使覆電報告畢陳良玉提議現本埠寗紹台三同鄉會發起聨絡各職業團體組織一强有力大團體爲和平運動本會可否加入合作主席付表决全體贊成加入隨推定葉惠鈞·陳良玉·高鑑清·周霽光·陳奎棠·徐賢昌·沈少雲·包榮堂·爲出席代表葉惠鈞報告巿面金融狀况及謀維持商業方法（二）本會對於治安問題應速謀保衛方法周霽光謂現在浮言四起巿面震驚本埠五方雜處地面遼闊軍警雖負有保護之責勢難周至近日搶刼掳人之案迭出萬一生戰事更屬危險吾人宜再請願當局組織商團全體贊成俟徵求各團體同意即籌備進行陳良玉提議外間傳聞常有匪人扮作商旅來滬潛居南巿各處恐將來爲害地方决議分函水陸警察請嚴行查緝（三）南區商聨會來函提議組織華界總聨合會以謀一致主席謂此案分兩種討論（一）爲廣義的聨合即徵求各團體加入一爲狹義的聨合即僅指商業團體而言衆贊成第一種假定名稱爲滬南各公團聨合會暫由本會致函各團體徵求同意并推舉葉惠鈞陳良玉高鑑清周霽光陳奎棠接洽辦理但恐人少不敷辦事俟後再就各業領袖補推議至此時間已晚尙有關於會務各案多數主張併入下届當會討論主應即宣告散會 
[皖同鄉會職員聨會紀] 討論會務 
　　昨日午後一時安徽同鄉會開評議會秋季常會到者譚谷甫等三十五人張已振主席首由主席報告按照章程今日舉行秋季評議常會主旨次請出席理事常藩侯報告本會夏季會務及經濟狀况並調處墨工潮經過又本會理事李少穆君病故由次多數詹銘珊遞補就職各情形次主席提議本届徵求進行案大衆討論一過次公祭李少穆案公議李君對於本會創立功績實多應由本會議出席者皖省各縣同鄉會代表及幹事六十餘人公推王龍庭主席報告本届徵求宜積極進行之必要當經公衆討論即席組織徵求委員會舉定李次山張已振曹志功鄂潤之程永言羅純夫張松林胡佩如陸車五潘心航汪藜青等十一人專責辦理定於下禮拜三開成立會籌議進行次會員劉家才因在日華紗廠工作多年今無故被歇停職損失不貲請求本本予以援助案公决致函日總署及日華紗廠代述被歇罧苦與損失請其予以相當辦法次李次山提議安徽會館借與安徽公學爲校址請理事會即日執行案當經李小南當藩侯張已振等討論良久允予詳細研究借用手續又該校長李振亞陳述辦學是　　意見次討論本會對於江浙時局意見六時茶點散會 
[福建路火警]  
　　昨日下午六時四十五分福建路南京路北首弄内二百五十一號　　　　　　　　　　　　　　　 
楊元興木碞號不戒於火烟熖迷漫頓時冐穿屋頂殃及張萬興木器號及順餘舊貨店等五六家樓面經附近鄰居報告中央救火會立福皮帶車前往竭力施救未及半小時火即盡熄後由捕房將楊元興號主帶入捕房訊問起火原因聞被災各户中之楊元興木器號曾向喴喱行保有火險銀七百銀云 
[山東路昨晨之火警]  
　　山東路二百十七號門牌冠華帽莊之樓上於昨日天未黎明三句半鐘時不知因何忽然起火殃及隔壁二百十六號門牌文墨林圖書店之樓面嗣由救火會員役駕駛皮帶車到場吸水澆熄故冠華之店堂尙屬無恙而樓上則已全部被焚聞其保有火險事後即由總巡捕房派令探捕到場查詢起火情形以憑樂請捕頭核奪 
[滬西九路商聨會之遷移]  
　　滬西九路商聨會自馬立師舊會址遷内長浜路陸家觀音堂東首新會址後於昨日（二十四日）下午二時舉行遷移曲禮各團體代表及來賓新會員等到者數十人又勵志宣講團音樂同志十餘人茲將開會儀式錄後（一）振鈴開會（二）向國旗行三鞠躬禮（三）主席幸告（四）團體代表及來賓致祝詞（五）主席答詞（六）歡迎新會員（七）來賓演説（八）勵志宣講團音樂奏樂（九）主席道謝（十）茶點散會 
[餘姚旅滬同鄉會舉行複選]  
　　餘姚旅滬同鄉會昨日在北火車站升順里會所舉行複選徐乾麟被舉爲正會長王萬初蔣泉茂被選爲副會長同時并舉定董事十五人評議四十五人該會力主男女平權董事評議兩部内有當選之女會員數人云 
[洋貨商墮浦無踪]  
　　喬家浜三百零四號門牌爲洋貨店生理之楊姓年逾四十舊曆七月二十三日晚往長江輪船送友人往漢口當雇划過渡登岸時偶一失足墮入浦中當經划船户大聲喊救蹸船帮同施救已無踪跡連日由家屬雇舟各處打撈屍身至昨午尙未撈得云 
[邑廟豫園中之扒竊案]  
　　滬城邑廟豫園中扒竊之多甲於他處昨午後有爲保險行生理家居北四川路之某甲因星期休息赴豫園游玩行至桂花廳附近衣袋中之皮夾一只内儲鈔票十餘元及價値二千金之鑽戒一枚遭扒手竊去迨知覺已無影響乃報告警探懸賞請緝 
[匪徒割竊小麥之預防]  
　　本埠麺粉公會近因麥根路鐵路貨貨棧車運外來小麥沿途時遭匪徒割竊歷年損失貲特於前日發出公函兩件（一）致滬寗路車務總管請求加派專員在棧房内外專事稽查並諭飭路警嚴密查禁（一）致淞滬警廳請即通知該管警署諭飭沿途崗警如遇麥車經過特别注意以免匪徒乘間割竊而資補救 
[許老七掉换鉛角被毆受傷]  
　　大東門火神廟中附塑東嶽大帝像每逢七月二十六日例由各會首請神像升殿發餉施賑無紀孤魂先一二日由各會首催繳錠帛以便解餉到廟前日下午該會中之許老七持黃紙捐簿向大東門關友金催收錠帛關即付以四開小洋二枚不一刻許來掉换該二個四開悉係鉛質關堅執不認突起兇毆踼傷許之腎囊當時經雙方友人勸散許回梅家弄家中後至昨午傷勢加劇神色改變其妻某氏急尋關友金已無踪跡許之隣人勸該氏速送醫院求治聞傷勢頗重恐有性命之憂云 
[跳電車跌傷]  
　　江北人顧保金昨晚九時附搭電車行經南京路下車不愼跌傷頭部由老閘捕房六百六十號華捕到來抄錄電車號碼另雇車送受傷人往仁濟醫院醫治 
[謊報妻子捲逃罰五元]  
　　法租界菜巿街某肉店主陸永根日前投法捕房報稱妻子陸王氏乘民人出外之際私行捲逃無踪請求查緝等語當由捕頭飭探吳錦堂前往將王氏拘獲並查原告實係謊報捲逃故此連同原告一併管押於昨日併解法公堂請究先由捕頭上堂禀明陸永根謊報其妻捲逃情形詰之陸永根供前日民人目見妻子與姘夫同在一房内洗澡民人妻子責駡詎被姦夫持刀行兇幸民人逃避未曾被害旋妻子即偕同姦夫逃逸是以報捕惟所報被捲之洋銀實係民人逢自己用去餘供支吾陸王氏供婦人不敢捲逃亦未在外有非法行爲實被誣控請求查察中西讞員會判以陸永根不應謊報着罰洋五元充公王氏斥退 
[扭控糾衆搶洋]  
　　東臺人夏金泉住居曹家渡業剃髮匠前日扭阜寗人郭鴻臺至四區四分所控稱三星期前郭邀民挑痧爲由被誘至曹家渡浜北振泰絲廠後背黑闇之處預集多人在彼圍住肆毆當被搶去大洋二十八元小洋四十五角銅元百餘枚一哄而逸今將郭尋獲請究李署員質訊之下轉解司法科昨奉葉科員判移檢廳核辦 
[巡官拘獲運土爭鬭案之陳祥豐]  
　　日前三北公司伏龍輪水手在長江地方帶運烟土將四大包設法運送上岸以兩包裝人鋪蓋内尙有兩包則携之上岸不意其事爲搶土匪徒偵知糾衆百餘人在彼等候乘隙上前搶取鋪蓋烟土即被連帶搶去爲輪船上運送烟土保險之甯波人陳祥豐偕其夥伴等追上阻止代爲擔保許約次日午後在彼分給利益囑將烟土交還不允以致大起鬭毆紛紛逃散後經第一區警察署王金山署長訪悉飭警查拿在案昨日午後陳祥豐適在十六舖地方被該署巡官查見立即派警當塲拿獲由長警解回該署拘留候補拿同夥各人務獲根究云 
[公廨昨日設壇建醮]  
　　公共公廨每届七月循例設壇建醮昨已延僧衆在頭門外啓建太平公醮一永日超度無祀孤魂云 
[過犯向妓借錢行兇]  
　　九江人何國梅前曾犯案經公共公廨懲辦並着逐出租界近來何復潛回在福州路西洽興里向妓女劉翠鳳强借五十元劉妓以無欵不能允許何遂持斧砍傷劉妓之背即經人報告老閘捕房派探孔慶平與西探馳往將何逮捕妓則爲送醫院候其治愈再請公廨訊究 
[無照開車肇禍]  
　　甬人沈叔良前日開駛一千二百二十九號汽車經過外灘將楊全康所拖之黃包車撞壞爲六百十五號巡捕查見向沈索閲開車執照沈本無司機經騐故未向工部届考得該項照會遂無以應當被拘入總巡捕房捕頭以其不應擅開汽車肇禍飭令押候解廨訊辦 
[汽車夫違章之懲罰]  
　　汽車夫蘇鴻山宋易成董再明三人於日前駕車至法租界地方不聽指揮又王阿照黃兆其顏生林等三人司機不燃燈火先後爲捕查見抄錄號碼回禀捕頭於昨日併傳至法公堂請究先由車務處捕頭上堂禀明違章情形詰之被告等供認違章不諱中西官判蘇罰洋三十元宋董兩人各罰洋十五元王等三人各罰洋十元充公以儆 
來函 
[同昶莊來函]  
　　今日貴報新聞欄登載小莊股東墊股清理一節殊非事實蓋小莊因時届不靖爲收束賑面起見特請股東墊股以期縮小範圍年終再定方針與事實略有不符特請更正祈登入來函門以昭覈實同昶莊啓七月二十四日 
商業巿况 
[洋釐仍未大鬆]  
　　昨日早午巿洋釐較上日稍跌一釐半價七錢二分六釐半江浙戰聲比之稍息銀行因星期休息無巿現洋進口不多釐價一時尙難跌落 
[銀拆明緊暗鬆]  
　　昨日銀拆雖仍七錢然巿况較前日爲　願江浙和平早成事實息價可望平落 
[英美日匯巿]  
　　倫敦昨倫敦大條銀價近遠期均長零六二五辦士計掛三十四辦士一八七五滙兑巿英美小一分二五計掛四元四角九分一二五日英弗動計一先令十辦士 
　　紐約紐約銀價小三七五計價六角八分一二五滙兑巿英美小一分三七五計四元四角八分三七五日美大一二五計四十一元二角五云 
　　神户因星期無電 
[星期日標金略好]  
　　昨日星期日大條銀來電近遠期各長零六二五十月份標金在十一時開盤較上日好銀四錢價爲二百七十一兩八錢匯水暗盤大致有看昻之勢故人心尙定而交易仍屬不多計最小價曾至二百七十兩五錢旋後買氣頗盛故收盤價最高至二百七十二兩二錢較上日好銀八錢午後休息 
[上週間銀元鈔票交易]  
　　上週間錢業市塲銀元交易巿面乍好緣以華商銀行進胃甚多遂致洋巿大有起色其實淡月已過花用將來此後洋用巿面自有暢銷之望茲將一星期中經過銀元鈔票之成交數量錄於下星期一銀元一百三十四萬七千元鈔票二十四萬四千元星期二銀元一百三十五萬四千元鈔票十四萬一千元星期三一百零六萬八千元鈔票三十二萬九千元星期四銀元一百零九萬二千元鈔票十三萬星期五銀元一百二十八萬二千元鈔票二十九萬三千元昨日星期銀行例假銀元交易僅三十六萬四千元鈔票十萬五千元云 
[上週間之外滙]  
　　上週間大條先令均互有伸縮綜計全週内大條銀近遠期均各長半辦士先令則共長二五印滙小一羅比法滙大七十法郎美滙小去二五香滙小一二五東匯小去七五嗬匯大一盾二五新滙小半分其逐日外滙行巿上落因江浙問題致人心上下不定所以較前週略大計［星期一］銀行賣出十一月份先令價三先令三辦士買進三先令三辦士一二五又賣出十一月份美滙價七十三元七五買進七十三元八七五又賣出十一月份東匯價五錢六分一二五買進五錢五分八七五（以上均係星期一銀行開盤價）又是日銀行賣出十一月份先令價三先令二辦士八一二五買進三先令二辦士九三七五又賣出十一月份美滙價七十三元六二五買進七十三元七五又賣出十一月份東滙價五錢六分二五買進五錢六分一二五（以上均係一週間最緊價）［星期四］銀行賣出十一月份先令價三先令三辦士六二五買進三先令三辦士七五又賣出十一月份美滙價七十四元一二五買進七十四元二五又賣出十一月份東滙價五錢五分一二五買進五錢五分（以先令三辦士四三七五買進三先令三辦士五六二五又賣出十一月份美匯價七十三元八七五買進七十四元又賣出十一月份東滙價五錢五分七五買進五錢五分六二五（以上均係星期六銀收行盤價）綜計星期六收盤與星期一開盤兩價相比計先令硬四三七五美滙鬆一二五東滙賣價鬆三七五買進價鬆半分又全週最高低相差計先令爲八一二五美滙相差半元東滙相差則有一分一二五云 
[上週間之標金]  
　　邇來謠傳江浙宣戰消息日甚一日人心恐慌異常銀根緊急金融界大受打擊而上週間之十月份標金亦因是而上落頗大漲跌不定計（星期日）尙平平爲八錢之上落（星期一）爲一兩九錢之上落（星期二）爲二兩二錢之上下（星期三）亦爲二兩二錢之升降（星期四）亦係二兩二錢之相差（星期五）有二兩五錢之漲跌（星期六）爲二兩一錢之高低又（星期日）開盤爲二百七十四兩八錢（全週最高價）以後前則逐步盤小至（星期四）小至二百六十八兩七錢（全週間最小價）（星期六）曾回高至二百七十三兩五錢旋仍跌小至二百七十一兩四錢收盤綜計全週間最高低相差爲六兩一錢其星期六收盤價較之星期日開盤價則跌去三兩四錢云 
[上週間公債票巿况]  
　　上星期來公債巿面因江浙戰謠致人心浮動價格一落千丈即銀行現貨亦有脱手殆星期三後因追繳証金以致停巿同時金融界發生劇烈之恐慌證劵交易所恐開巿之後價格暴落在此金融恐慌之時反致危及巿面故直至週末未曾開拍至於星期二三因追証金一百餘萬雖未停巿交易亦屬停頓故上週僅星期一完全巿面而已價格則又形跌落前日由董事會及經紀人等議决於今日開巿本月期貨將延期至二十七日爲止（原定二十五日止）至於此後巿面雖有回漲希望不過價格一高多頭者難免乘機脱手此後江浙戰謠不止價格無回漲之望也今將上週收盤價與前星期比較如後 
種類前週收盤價上週收盤價種類前週收盤價上週收盤價 
金融公債現貨八八．００八六．五０整理十月期七八．七五六七．七０ 
八月期八八．六０七八．００九六公債二一．六０二八．００ 
九月期八九．四五七九．六０七年長期現貨 
十月期八七．六０七九．六０八月期六八．一０五九．九０ 
整理六釐現貨七八．五０六九．五０九月期六九．００五八．五０ 
八月期七八．三０六四．五０十月期六九．三五五七．七０ 
九月期七八．四０六四．七０ 
各票跌落之巨以整六及七年長期爲最拋最近消息財王及安氏均承認整六年内决可付息公債巿面或能稍見起色歟又查江浙戰謠以來公債影響獨巨本月十四日後情形日非今列表於後可見各票跌落之巨矣 
種類十四日巿價二十日巿價種類十四日巿價二十日巿價 
金融公債八月期八九．八０七九．八０整理十月期八０．五０六七．七０ 
数月期九０．六五七九．六０九六現貨三三．三五二八．００ 
十月期八八．六０七九．六０九年長期八月期七０．三０五九．九０ 
整理六厘八月期七九．四０六四．五０九月期七０．六０五八．五０ 
九月期八０．０五六四．七０十月期七一．四０五七．七０ 
[星期日紗價疲軟]  
　　昨日星期客帮交易異常清淡綜計漢口江西汕頭廣東蕪湖野鷄甯波等帮共買進本紗二三十包日紗七八十包成交價因江浙關係人心均看疲華商各廠亦無開出外棉三品紗因洋行休息循例皆無電報紗價仍屬軟勢之象 
[上週間之紗花]  
　　上週間紗花巿面已入恐慌時期前半週戰謠四起公債暴跌金融混亂紗花巿價雖見疲軟尙未感巨大之影響也及星期四戰事風聲更緊錢業倒閉疉呈人心虚弱逹於極點期紗乃一瀉而下一日間跌六七兩之巨現貨竟無交易翌日雖以反動而回漲然至週末仍見傾跌總之戰謠不息人心難安紗花巿價終鮮回漲之望也茲將上週中紗花成交槪况分述如左 
　　現紗上週現紗交易極清各帮鑒於時局不安謠言四起俱不敢有所動辦各莊口來電止辦者日有數起以致本紗巿面二日未有做開週末川贛二帮且有轉售十六支紗之舉價格因以連跌巿面益見恐慌全週僅開二千餘包本紗二十支價格以十八日一百九十三兩五錢之金城爲最高同日一百八十八兩二錢五分之寳鼎爲最低十六支價格以十八日一百八十一兩五錢之孔雀爲最高同日一百八十兩之人鐘爲最低十二支價格以一百七十八兩之孔雀爲最高同日一百七十二兩之雙喜爲最低十支價格以十八日一百六十九兩五錢之富貴爲最高同日一百六十八兩五錢之荷蜂爲最低他若本埠英廠紗以十八日一百八十八兩五錢之二十支藍金魚爲最高價同日一百四十八兩五錢之十支雙羊爲最低價本埠日廠紗以十九日一百九十二兩五錢之二十支豐年爲最高價同日一百六十二兩之十支鴻禧爲最低價週間各廠家俱無開出茲將大阪現紗成交價格錄之於左 
月日藩魚牌红財神牌福島牌三馬牌 
　　　　　　　　　日元　　　　　日元　　　　日元　　　　日元 
八月十八日三三七三二五三０九三０五 
八月十九日三三六三二七三０八三０三 
八月二十日三四一三二九三一一三０五 
八月廿一日三四四三三二三一二三０七 
八月廿二日三四０三二八三一０三０三 
八月廿三日三四四三三０三一０三０六 
期紗上週期紗感於時局不安跌落極巨人鐘標準各月期最高價爲十九日八月期之一百七十九兩八錢最低價爲二十一日一月間之一百五十八兩九錢以價格跌落之過驟成交因以格外加多週間二所共成交三十二萬０五百九十包内紗布交易所成交二十八萬二千一百五十包物品交易所成交三萬八千四百四十包茲以上週中八月期爲標準而比較中日之期紗價格於左 
月日中國紗布交易所兩日本三品取引所兩日元東滙 
八月十八日一七九．六一八二．七（三二七．０）五七二五 
八月十九日一七八．八一八九．七（三三一．四）五七二五 
八月二十日一七八．五一九．三（三三七．一）五六七五 
八月廿一日一七四．七一八九．六（三三五．六）五六五 
八月廿二日一七五．七一八九．六（三三七．０）五六二五 
八月廿三日一七四．一一九一．五（三三八．九）五六五 
現花上週巿上現花僅做開德靈寳花一百五十件價五十兩大康紗廠買進棧交公會上做開期貨八千包内火機花四千包最高價爲十八日之四十二兩二錢五分最低價爲二十一日之四十一兩七錢五分十一月及十二月交貨姚花三千包價爲四十三兩九月份交貨通花一千包價僅十九日之四十三兩收進者計豫豐進火機花二千包日華進通花一千包火機花一千包日信進火機花一千包統益進姚花二千包鴻裕進姚花一千包他若美國現花最高價爲十六日之二角八分七釐金洋最低價爲二十一日二角七分八釐金洋英國現花最高價爲二十一日十六便士又三十三最低價爲十九日十五便士又八十五 
期花上週期花亦因江浙風雲緊急金融混亂而疲軟惟本月份以現貨缺乏巿價尙能穩定通花標準各月期最高價爲二十日八月期之五十兩零五錢最低價爲二十一日一月期之三十八兩六錢週中二所共成交四十五萬二千担内紗布交易所成交四十一萬八千一百担棉業交易所成交三萬三千九百担茲以上週中我國八月期棉價及英美十月期印度十二月期棉價錄之於左以資參照 
月日中國通棉美國紐約英國利物浦印度孟加拉 
　　　　　　　　　規元　　　　洋　　　　便士　　　　羅比 
八月十六日二六一二停巿四四四　　　 
八月十八日五０．００．二五五五一四．五二四四一 
八月十九日五０．五０．二五七五一四．五二四三七 
八月二十日五０．五０．二六一五一四．七一四三九 
八月廿一日五０．００．二五七六一四．八三四三七 
八月廿二日五０．三０．二五七五一四．七八四三三 
[上週間之粉巿]  
　　上週中粉巿大勢仍趨疲勢週間乍漲乍跌巿氣日漸混沌其中跌勢以現期最鋭高低價相差八分餘遠期稍遜推原其故厥有五端（一）江浙戰謠日盛（二）銀根緊急（三）北美等國麥收均豐洋粉謠傳不日運滬（四）月終交割期近無實力之多頭紛紛吐出（五）客帮鑒於巿價之一再步跌益趨觀望此爲上週紛巿一再傾跌之主要原因統觀下半週之巿塲人氣似均側重於時局之變化然際此時局日趨嚴重此後買賣恐非有實力者不敢經於嘗試希望投機家見機而作免致再蹈復轍查廠家因購辦原料關係不得不將紛價壓低並可引起客帮之進意查粉憤已至最低限度似不宜再事高壓時局雖益緊張商業究不能長此被動應從根本着想萬不能再入混亂也况南洋帮及津帮頗具躍躍欲動之趨勢本週初當有巨量之現粉收入惟七月底結賑期近行巿不免再有一工分之傾跌耳上週成交期粉共計七百五十三萬九千包茲將上週中高低巿價及最近兩週中收盤價列表比較於下 
月期最高價最低價漲跌差度前週末價上週末價漲跌差度 
　　　　兩　　　　　　兩　　　　　　　分　　　　兩　　　　　　　　兩　　　　　　分 
七月一．八九０一．八０七五跌八二五一．八九七五一．八０七五跌六七五 
八月一．九二０一．八六七五跌六二五一．九三五０一．八六七五跌六七五 
九月一．九六五０一．九一五０跌五分一．九六五０一．九二０跌四五 
十月一．九九二四一．九五００跌四二五一．九八五０一．九五七五跌二七五 
[上週茶巿仍趨穩定]  
　　上週間本埠洋莊茶巿仍呈穩定之象蓋各路紅綠箱茶來源均逐漸稀少巿上存貨亦不甚豐厚而英美德俄各莊去路仍續趨暢逹是以華洋商人對於茶巿前途咸抱樂觀然當此生活程度倍高之際產地收成旣較上年折减十分之七而山價又隨之增高就華商方面言之依然無多沾潤也茲特將上週各茶巿况分述於下 
　　路莊綠茶上週總計成交一萬一千四百二十三箱較前週减銷四百五十九箱各茶交易仍以珍眉貢熙秀眉等項爲最旺查珍眉銷路英美兩莊爲多水質高尙之貨白頭莊亦有零星購進開出價格較前週約高一二兩就現下巿情觀察巿盤仍有看漲之　勢至貢熙巿面上週雖無特殊之起色然週間交易仍未間斷後帮來源又寥寥無幾故人心均趨安定巿價轉堅如將來俄莊開辦巿上區區箱額亦不難一銷罄盡秀眉針眉等項上週仍隨到隨銷巿面甚爲堅挺大帮一項週間到貨不多故無大宗交易但巿面仍在穩固之中蝦目珠茶同孚錦隆等行尙多進胃惜來路貨稀少供不應求開出巿盤較前週亦略爲見高其餘均無變動云 
　　平水綠茶上週間湖州平水綠茶去路仍頗爲暢逹惟來源缺乏亦有不敷需求之勢全週計由錦隆天裕怡和等洋行買進五千三百五十九箱售盤自二十五兩七錢五分至二十七兩七錢五分巿價仍趨堅硬 
　　工夫紅茶上週仍呈不疲不俏之象惟巿上存底稍豐華商謀脱心急巿價已較前週略爲見低全週成交祁門甯州温州等路之貨總計四千二百五十七箱祁紅售盤自三十六兩至四十七兩寗紅售盤自三十二兩至四十九兩温紅售盤自二十七兩至三十二兩武紅售盤自二十八兩至三十兩巿價均不見佳云 
　　土莊綠茶上週仍趨穩固珍眉珠茶等貨去路均趨暢逹全週總計成交一千一百餘箱珍眉售盤自三十二兩至四十五兩蝦目售盤三十七八兩秀眉售盤十四五兩貢熙售盤自二十二兩至二十八兩巿價仍頗堅硬云茲再將前上兩週輸出箱數及存底列表比較於下 
　　輸出比較表 
茶名前週輸出箱數上週輸出箱數茶名前週輸出箱數上週輸出箱數 
平水綠茶九０二０五三五九路莊芽雨無巿一二 
路莊珍眉四三六一四七四０祁門紅茶六０四四八七 
路莊大帮二二七三四五九甯州紅茶一三七五一四七三 
路莊貢熙一八六七一九一五温州紅茶二五一二五四 
路莊秀眉一０四一三五九湘鄂紅茶八八四一四二０ 
路莊珠茶一０三一七九六武甯紅茶無巿一一二 
路莊針眉九八五九四九九江紅茶二六八無巿 
路莊鳳眉二三二五二八祁花香末九五九一九一 
路莊娥眉二二九八祁花香末一一七無巿 
路莊蕊眉二四三八五甯花香片六九六一一六 
路莊眉熙三六八三八二甯花香末五六二０三 
路莊眉雨三四一００ 
　　存底表 
茶名箱數茶名箱數 
路莊二五三七二平水一八七五二 
工夫七三六九０土莊五一０七 
[上週糖巿槪略]  
　　上星期糖巿疲頓之象逹於極點時局緊張金融界遂呈未有之恐慌銀根奇緊百業被其影響糖價跌落固所難免但滬上糖貨運銷之區大宗俱係蘇浙内地居多荷蘭船在本月二十八號前後聞有一艘進口到貨有六萬餘件户額擁到而銷場如故停滯糖價必將疲跌上週公會巿况所可得而言者僅車糖劃盤稍有進出餘如青赤及荷白等俱無開巿又本國棉赤及青糖均無到頭而存貨已斷故更無巿况可錄至公會劃盤現貨一項叫價每在九兩七八錢之間然出户雖有而問訊寥寥期貨間有上下自星期五六金融現象稍定亦即微現穩勢茲錄價表如下 
　　　　　　本月底　　　八月底　　　　九月底 
星期一九．七五九．五二五九．四０ 
星期二九．六二五九．五０九．三二五 
星期三九．五五九．三五九．二五 
星期四九．三五九．二二五九．一二五 
星期五九．三０九．三０九．二０ 
星期六九．三七五九．二七五九．一七五 
[桐油巿况平定]  
　　支白桐油漢口洋莊續有少量添辦但無大宗交易各帮零星亦時有添去頗不寂寞而此間因受時局影響再加中秋節將到交易沉寂不堪巿勢亦無榮辱之可言但洪油底積均單薄内地零星逐有裝去人心尙穩巿亦難望回　昨巿售開老牌本支十七　副洪十九兩八錢云　 
[苧蔴勢趨轉機]  
　　今庚月蔴因天久旱年歲荒歉只有三四分收成前昨到毛把數十件評視尺桿不過二尺帶零而價開出客盤十七兩六錢至十七兩四錢據聞產地被日商購辦願照春麻加價一兩意圖先行抛進行家尙不敢接談因此春麻亦趨好面且漢口已提兩許此間亦在看漲上週日商三井洋行裝出二千五百件聞尙有來電加辦云 
 
 

Page 16

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 17

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 18

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *常識 
常談 
[珠赫故事（一）] [  老圃]  
　　元史文宗本紀載僧道珠赫爲商者仍舊制納税又順帝本紀載募各處回回珠赫殷富者赴京師從軍讀者茫然不知珠赫爲何語但知其與僧道回回並稱必異域教徒也後讀帕拉宙司Ｐalladius所記謂珠赫即猶太人中華記載言及猶太人以元史爲始盖珠赫即Ｄjuhud之譯音今英文謂猶太人曰Ｊew法文謂猶太人曰Juif皆出於希伯來文之Yehudah元史作珠赫舊譯作术忽亦希伯來文之原音也觀此知西人考證華事有時中補華人所不及考元以前歷史北朝諸君已有拜胡天者此所謂胡天亦安知非猶太教但於記載無徵則欲知猶太教何時入中國實至難之事考域外記載亦止能證明元時猶太教徒雜居中華内地不能證明其來自何時據博羅Marcopklo所記 [納延之叛元世祖征服之納延生平篤信基督教戰旗畫十字卒不免於敗亡於是回教徒佛教徒及猶太教徒皆姍笑之 ]又據拉謨西阿Ramusio所記元世祖崇基督教而亦兼收回回教猶太教佛教或問其故則答曰［世人所崇拜者不出四教基督教徒尊耶穌沙蘭生人尊謨罕默德猶太人尊摩西佛教徒尊釋迦牟尼吾則兼尊四教願其中至尊無上者有以祐我］此可知元世祖時中國有猶太教與基督教對峙又據麻力格瑙利Ｍarignolli所記則有猶太教徒在坎暴勒克Ｃambaluc爭論之事所謂坎暴勒克即北京也又據伊朋巴圖泰Ibn　Batuta所記則有猶太教徒居於京師Khansa之事所謂京師即杭州也凡此所記皆元朝之事若開封府發見猶太人則在明末 
衛生 
[瘧疾根本療法] [  佛光]  
　　瘧病原蟲分三種一隔日瘧原蟲PlasmodiumVinax二隔二日瘧原蟲PlasmodiumMalatiae三惡性瘧原蟲PlasinodiumFalcipaum其傳染媒介均由於瘧蚊Anopholes此爲近今醫學家所發明世界久已公認秋令已交瘧病將興不得不籌根本療法茲列數條如左用供採擇 
　　一撲滅未成瘧蚊考瘧蚊產卵多在卑濕污穢之地初秋之際於陰溝伏流處多潑以亞林臭藥水殺滅蚊卵使不至成蚊 
　　一殲除已成瘧蚊牆陰草際幽室暗處均爲瘧蚊所潛伏焚含有除蟲菊之蚊香使瘧蚊盡數殲滅不至出而噬人 
　　一預服防瘧藥劑亞砒酸ArsenilsumAcidum爲殺滅瘧病原蟲之特效藥但平時未可單服在瘧病發生期内能購服含有亞砒酸之補血劑即或瘧蟲侵入可保無虞 
　　一打破咒瘧迷信咒瘧刺瘧均爲習俗之迷信决無實效萬一瘧蟲傳入血液中白血球無力吞噬發生瘧病原時就西醫診治最善否則購服金鷄納霜丸較爲便利但服金鷄納霜丸須在發瘧前數小時（不受酬） 
經濟 
[范福生] [  鐵秋]  
　　夕陽旣下微雨乍收日間炎威爽然若失家人咸掇椅納凉於院中蒲扇初揮談鋒互逞吾輩方縱談百貨日昻謀生匪易而余母聞之殊不謂然以爲人苟勤儉耐勞不難於社會覓立足地且述范福生之事以證之 
　　蓋范福生余之中表兄也其家先本小康奈其父酷嗜賭博致家驟落及死棺木猶無着幸福生四處張羅始得入土然負債已纍纍矣福生憤而執役於某洋行月薪雖不逾十元然福生省衣節用勤於所事故一年中已積六七十元及二年終乃盡償所欠而有餘至前年爲人薦至第一紗廠作工其所入雖稍豐於前而勤儉尤勝於昔即夜間作工所發給之點心費亦儲而不用其他可知迄今止三年已聚銀四百餘枚并預備作娶婦資矣由此觀之人患不能勤儉耐勞耳苟能之何感戚於貧賤（乙種酬） 
道德 
[模範巡捕] [  畊心]  
　　前日清晨余行經北河南路（相近寳山路口）該處正在修築馬路有一人力車（俗名小車）满載玻璃瓶由南而北因避其他車輛失手傾覆玻璃瓶墮地紛碎車夫則擇其完全者仍載之去置碎屑於途而不顧一時其他車夫之跣足者誤踏之血流不已一巡捕過其地亦視若無覩適有某號巡捕經過其地見狀即一面令跣足者繞道他行一面向附近商肆中借得掃帚一把命一苦力者將碎屑盡行掃除路人均稱頌不已余見之不覺心有所感夫同一巡捕也一則不顧他去一則能盡厥職雖事屬細微然其能顧公益見機行事可爲當巡捕者之模範也故投登申報常識欄中以彰其美（乙種酬） 
教育 
[童子軍事務所] [  陳卓人]  
　　倫敦城裡有許多私自組織的消遣會社内部裝璜精緻常有許多老年人在内閲報飲茶吸烟還有一般侍役服侍他們這種生活可算是舒服極了社中還訂有嚴厲的規則禁止高聲談笑我也曾當過内中社員頗覺快意但是不免有些約束而不自然處他種會社如法國軍隊中所組織的是專爲軍官及人民等入内參觀各種戰勝紀念品及軍隊中列年來之成績 
　　我在克司曼（Kashmir）鎭又見一種會社本地的老年人到了晚間空閒的時候聚集在一起談天説地年少人團團圍着聽他們講當初從軍時的勇敢因此他們心志上受了影響也想將來做個偉大人物 
　　在加拿大荒郊許多獵人自造木屋作爲臨時聚會處亦可稱爲打獵時期内之事務所建築雖然簡單但亦很完美屋内日用器具雖粗笨而都適用牆上掛有各種獸皮獸角及雅靜的圖畫這種會所我以爲最有價値 
　　至於童子軍的事務所當然另具一種色彩乃各種會社優勝點之集成一定是清潔整齊備有種種陳列雖然不能與倫　會社相比但也須秩序井然　行［童子軍當清潔］之規律如此看來各種會所各有其所長而童子軍之會所則更爲特出一色益應自加愛護佈置整潔較之其他會所責成侍役代爲灑掃者自然可貴得多（乙種酬） 
藝術 
[盆蓮之栽培法] [  培真]  
　　蓮花清香雅潔人多愛玩之惟形大而葉茂僅宜栽植於池沼中與瓦缸内不足以高供案頭一親顏色殊憾事也今欲彌其缺憾則盆蓮之栽培法不可不略一研究也 
　　法於深秋之時取蓮蓬中之結實堅硬者數粒藏於乾燥之地至翌年清明節前取出其實磨去殻之兩端橫植於盛有河泥之瓦盆中至夏初有荷葉挺出水面大小如杯形惟當年僅有葉而無花須於下年春復取出其地下莖培植之則花葉並茂形大如錢以之爲書齋之點綴品不知添幾許興趣也（乙種酬） 
雜錄 
[暑天婦女服飾應改革之管見] [  李涵修]  
　　暑天婦女之衣服光怪陸離筆不勝書現在又好效西洋裝束鞋跟高至數寸裙子過於膝蓋　領方口短袖大管袒胸露臂以爲美觀以金錢目的取媚於男子之妓女無足深怪不謂純潔高尙之女學生亦皆競尙新奇誡爲可歎茲將其不善之點分述於后　　（一）高跟鞋非特有礙衛生即行路亦殊不便西洋人之糟粕取之以爲醇醴抑何可笑 
　　（二）短裙子束之過低果然有妨行路如高過於膝則不惟太覺武氣抑已失其效用蓋束裙爲遮步行時兩足彳亍之不雅觀也 
　　（三）袒胸在着者以爲取其凉快不知如粉之膚公然暴之於衆易招狂蜂浪蝶若爲表示膚白以爲美觀則可不索性不穿不愈美觀乎方口領幾大如前清帶枷游行之刑罰有何取焉 
　　（四）短袖與袒胸同一流弊在家作事自是輕便出外則有何用即稍加長何致熱死 
　　婦女之淫奔泰半由裝飾之妖冶而起近今滬上盜刦之案日有所聞尤不可不具戒心女學生正在求學時代生活尙不能自立尤宜力崇儉樸方不失爲學生之身分上舉數端特其大者其餘若髮髻之奇怪手飾之炫耀皆足以引盜而取禍非良家婦女所宜人之美觀貴在天然形式之美徒貽效顰之譏鄙人以爲婦女之服飾宜求潔素顏色務取淡雅尺寸不妨略大若其果美則愈顯其美否則亦不致何等難看旣可免禍且能省費質之女同胞以爲何如（乙種酬） 
 
 

Page 19

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 20

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 21

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *   
 
 

Page 22

 
 
1;第一萬八千四百九十六號;中華民國十三年 西曆一千九百二十四年八月二十五號
星期一 * *[本週間各電影院新訊]  
　　愛普廬前演［情海輪廻］之憂蘭菲爾萍MaryPhilbin女伶今又在［快活姑娘］TheGaietyGirl飾要角此片情節佈景攝製等皆較［情海輪廻］爲佳爲今年環球影片公司最新最佳之影片昨日起在該院連眏一星期云 
　　卡爾登電影明星賴納爾白爾穆亞LioneeBarrymoro主演之［罪不自赦］jimThePenman一片喧傳於美國電影界已久在社會影片中允稱傑作昨日起已在該院開映賴納爾爲美國最著之舞臺歌伶其在電影界中所著之成績當推［婦人之仇敵］一片爲最佳（此片卡爾登與上海大戲院皆已映過）今在［罪不自赦］中所示之表情亦屬不弱此片僅映三日星期三起須换映著名愛情影片［秘密誓約］TheOath述一落拓少年與一富家女私締婚約後少年徵意於女父父斥拒不從同時富女又以少年時與女友過從心益不愜因與之絶惟訂有誓約互須嚴守秘密不可以婚事爲人道是晚女父適爲人暗刺少年因在富女處未歸睡因被嫌疑入獄後爲少年之女友設計救出富女益妒痛恨之餘欲投江自盡幸爲少年所救乃仍話好如初聞此片須連映四日云 
　　上海著名情節滑稽影片［歌丐幸運］Potash　andPerlmutteer前在卡爾登愛普廬二戲院開映時觀衆皆嘆爲百觀不厭之笑片其詼諧處與卓别林羅克等之滑稽片專以胡講見長者截然不同此片共映三日星期四起須换映電影明星曼麥克華主演之［多情女被辱Her　Reputation此片劇情係根據名小説家托爾撲塔蒙迪Talbort　Mundy所撰之小説由藍約翰JkhnGWray導演情節述一新聞家攻訐人之隱密爲主旨惟間以愛情爲襯託故頗覺雋妙佈景以江堤决口墮車失火延及枯草致蔓及森林等幕最爲可觀云 
　　夏令配克今晚起開映名小説家葛林Ann　Katherine　Green所撰小説編成之影片名The　LeavenworthCase該院譯之曰［水落石出］係取劇情之意也星期四起换映Loyal　Lives一片内中演員皆負聲譽云 
　　消夏昨晚起開映著名影片［山中罪人］The　Golden　Snare此片去年曾在卡爾登映過一次情節情離 
奇其原本爲小説家高華德James　Curwood所撰聞此片映至星期二爲止星期三起换映范朋克主演之［美國人］一片云 
　　恩派亞今晚戲目除續映長片［無踪先生］第八至第十本外又加映愛情短片［摯情女］六本云 
[學務叢載]  
　　會計專門校續試新生會計專門學校自公告招生以來遠近報名入學甚爲踴躍久已足額該校近因報名者絡繹不絶未便拒絶業經校務會議公决擴張學額以期普及報名者可於九月十日以前隨帶報名費大洋二元前往塡具報名書以備開學肄業詳章可向麥根路十一號該校索閲云 
　　職業中學開學期已定法租界民國路東自來火行街口上海職業中學係南京高等師範畢業曹中柱周純二君創辦董事爲曁大趙厚生君等十餘人教員爲聖約翰大學經濟士楊德壽理科學士顧森柏及姜子風曹恂卿美國美倫女士等十餘人校中一切設備均甚完磰現已開始招生連日報名者甚多該校日夜均定於九月一日開學云 
　　上海女體師展緩開學橫浜橋之上海女子體育師範學校本期各地應考者甚衆該校原定於本月二十八日開學茲因遠道學生多半不及依期到校故特改在九月一日上午十時舉行秋季始業典禮二日至三日學生繳費五日正式上課現除在有教授十八人外更添聘五區公學校長朱定一君爲國文教員國語專校附小主任張啘清女十擔任唱歌游戲及徐仲箎諸君主任田徑賽又該校發行之［協助　］第二期將於一星期内出版聞内容甚富函索須附郵一分即寄云 
　　沈誥未兼中華影校職中華影片公司附設電影學校聘定教員曾見前報惟沈誥現在商務印書館電影部任職無暇兼顧他事已向該校主任洪君聲明云 
　　華民英文夜校將開學愛文義路張家宅上海洋務職業公會設立華民英文夜校已定於本月二十八號開學課程除原有讀本會話造句作文譯文外特增加尺牘一科並請劉震鄭樹棠朱昌利君等爲教授時間分上下二班七時至九時九時半至十一時云 
　　民德學校開課期已定西門外安瀾路誠厚里民德學校由汪春波創辦成立以來已逹十載學生成績頗憂爲各生家屬所稱許聞該校附設之英文夜科本由汪君親自教授近因校務紛繁不暇兼顧特聘英文教員方雲初君爲該部主任並添設英文專修日科一切布置均已就緒定於本月二十六日開課夜班亦於是晚開課云 
　　平民教育校定期開學南巿陸家浜中道橋巿立貧民學校以就的牢長失學者之多曾由上海巿教育委員賈叔香君指定該校設立平民教育夜校一所故由該校教職員奚又新袁頌豐二君分段宣講以期普及刻下工人報名者不少爰定於八月二十八日行開學式九月一日正式上課夜校經費由上海縣教育局支撥云 
　　民國公舉學額尙有餘新閘路新康里民國公學本届施行新學制尙有餘額云 
　　子勳夜校已定開學期虹口蜜勒路承業里内子勳英文商業簿記專科夜校已定於本月二十五日開學尙有餘額云 
　　兩江女體師添設學科盧家灣兩江女子體育師範學校創辦兩載成績昭然該校因謀救　濟中途失學婦女起見曾於上學期添設文科負笈者頗衆該科主要課程爲漢英文兼授算術音樂舞蹈等以陶淑其身心試辦一星期成績尙佳本學期又添設商科除授以應用商業技能外仍照上項辦法惟入學程度須高小畢業專修兩年畢業後由校介紹其職業該校係私立性質校務發展似較其他同時創辦之學校爲優勝校董方面如馬湘伯熊秉三朱其慧董授經張維鏞魏庭蓉諸君均加贊助不遺在遠近更添聘徐朗西吳山陳飛公諸君爲校董賃定江灣車站西某巨厦購作校舍不久將成事實該校第一附屬小學校在八仙橋芝蘭坊昨已聘定無錫女師畢業華麗衡常熟女師畢業陳婉香兩女士主任之報名頗衆并聞附近失學婦女要求該校開一婦女補習班專修國英算三項該校已准所請於每日下午四時半授課至六時均定九月一日舉行秋季始業禮云 
[藝苑清音]  
　　唯美畫會前昨兩日假濟南正誼中學舉行二届繪畫展覽會中西畫出品二百餘件該會係王文楨臧仲文等組織云 
[佛教消息]  
　　昨日午後四時世界佛教居士林請常惺法師演講佛法爲人生所必需及將來之趨勢五時又請太虚法師演講衆生法樹爲主三義（一）謂自歷刧來曾受衆多生死（二）謂即世間衆多生命物類（三）謂由五藴衆法相合而生發揮　致男女衆數百人莫不注意傾聽講畢由林友報告今日四時仍請太虚法師演講並攝影紀念云 
[音樂紀事]  
　　本埠無線電話播送站每日分上下午傳發新聞及留聲機唱片等兩次現自本星期一起上午改自十時至十時半下午仍爲八時半至九時半云 
[灘簧小誌]  
　　新世界葉如玉之灘簧説白字字清楚句句入情一　一動均能深逹曲意滑稽時令人噴飯悲曲使人下涙性復喜讀暇時輒手執一卷又工畫梅葉母近亦同坐吟曲雖年近四旬而所唱之曲宛若出諸二十許妙齡人之口亦難得也（　） 
[劇團新聞]  
　　霞光社閘北鴻興路老光裕里霞光社昨日上午九時開選舉職員會到者男女社員五十餘人當　龔兆熊君爲臨時主席報告開會宗旨畢旋即發票選舉當選出正社長龔兆熊副社長楊醉新新劇部部長容一一文牘部部長龔水若會計部部長馬榮昌游藝部部長於醉賢國樂部部長丁輯臣聞現入社者極形踴躍至十二時散會 
　　戲劇社昨日午後二時職工教育館之戲劇協社即在該館開第十四届之常會男女社員到者二十餘人茲探得其議决事件如下（一）擬定排演日期九月七日起全日開始排演徐半梅这獨幕劇月下十四日上午排演歐陽予倩之回家以後下午月下二十一日同二十八日上午爲好兒子月下下午爲回家以後十月四五兩日則爲此三劇最後之排演（二）改建舞台經費若有餘多時則擬添置電燈佈置化裝室事通過（三）洪琛高璞介紹趙錦裳女士入社唐越石陳南蓀介紹顧似範女士入社谷劍塵應雲衛介紹樓鏡聲入社孟君謀洪琛介紹黎明暉女士入社孫少安陳知禮介紹高安可入社均通過備案審查（四）第七次公演三齣獨幕劇應催各部主任速辦預算表儘二十一日以前交出云 
　　曉鐘社曉鐘劇社於昨日午前十時假廣西路一江春番菜館開成立會到社員二十一人公推黃滌之主席當由朱睿豐報告籌備經過情形討論修改章程並推出各部委員主任計委員朱睿豐黃滌之戴欲仁吳珍女士殷逹生朱昌利殷濟之七人又文牘主任姜拱北交際主任王渭濱女士宣傳主任何心冷庶務主任陳恭甫計會主任張去塵背景主任趙藍天道具主任李賢 
[曉鐘劇社成立禮攝影之一斑（匯芳寳記攝本館製版）]  
堯光學主任朱睿隆調查主任魏芸湄旋即進餐由鄭鷓鴣演説一時半在慕爾堂攝影而期 
[趙韻聲之南陽關]  
　　韻聲字桂芳京兆武清縣人學譚派深得奥妙此次往晋陀進香返京路過滬濱爲第一名經理托人挽請帮忙三天昨日南陽關乃第一日戲也 
　　上塲引子（威風凛凛統雄兵鎭守南陽）以及定場詩皆清晰有勁聞家報時面現驚恐及（你待怎講）猝然昏去做工甚佳 
　　第一段倒板後之三句搖板唱來現出一種悽慘之神氣以下搖板以（站立大堂三軍呌本帥有心把仇報爾等可反皇朝）唱來字字帶悲氣含有父母之仇不共戴天之慨 
　　（恨楊廣斬忠良）一段倒板響遏雲霄斯時彩聲更甚城樓一段爲最佳唱工有西皮倒板廻龍元板二六快板調高韻遠句句動聽及（老伯父把話講差了）一段快板字字清楚口齒有力誠非易爲也對打之槍花甚是乾凈 
　　末塲見夫人時一句倒板（這一陣殺得我昏迷了）醒時手猶作扎槍式戲情極足夫人自盡之幾步剪步托孤時之一段流水亦甚佳全劇始終不懈無聲嘶力竭之弊甚爲難得昨日正誼社票房贈横額一塊其文爲神乎其技花籃一只城内韻聲票房及各友贈送花籃有十餘只云（劍峰） 
[紀三本漢光武]  
　　天蟾舞臺之第三本漢光武復國走南陽編排以來至前日已開始起演此劇根據東漢史事經常春恒于振廷等參加意思插入機關背景編成大本戲劇以現於紅　毹上出演之日風靡滬巿此劇號召力之偉大以與前演之狸猫换太子一戲比較誠覺有過之無不及前日開演之首日記者撥冗往觀在未到八時之先樓上下之坐位均早被定一空後至者多有觀不着之感茲將此劇之情形以及節目先行紀述如下 
　　第三本漢光武劇情愈到後愈吃緊較諸二本更進一步蓋事實旣緊張斯戲情亦有一瀉千里水到渠成之槪焉其節目（一）王莽借調羗兵擬以武力平定四海（二）嚴尤勸建雲台網羅天下賢士（三）亢金龍吳漢揭榜投莽招贅爲駙馬（四）王莽坑殺八百工人以滅口（五）聚寳山劉秀被困嚴子陵設策援救（六）劉秀冲圍遭擒奇怪箱遁形變怪（七）殷麗華思夫殷龍激你賑荒（八）蘇獻軍勒索殷家莊麗華逃難尋夫（九）吳漢鎭守潼關懸關嚴捕劉秀（十）神鴉救秀（十）（一）劉秀改裝逃難吳漢識破逮捕（十）（二）吳母經堂訓子命漢反莽輔劉（十）（三）吳漢殺妻明志釋放劉秀（十）（四）殷麗華遇事冲散黑松林劉秀遇驚（十）（五）殷麗華難中遇强徒老道仗義救難女（十）（六）光武帝病倒清風觀因疑慮麗華刺劉秀（十）（七）三套機關層層變化台上演員客座出現（十）（八）大難中夫妻重逢訴衷情聨彈對唱（十）（九）蘇獻無功御駕征竇融衛主暗護劉秀（二）（十）清風觀搜捉光武帝奇怪屏劉秀變美人（二）（十）（一）蘇成假降刦轉麗華王莽震怒大軍追捕（二）（十）（二）子陵設計救真主王莽落水獻元形 
至大水景止此二十二幕戲由七時開幕須直演到一時方畢共做七小時（待續）（四湖） 
[集會表]  
本月陽歷時間地點召集者事由 
廿五日至三十一日大世界厦門厦南學校建築校舍發行大世界贈彩門劵 
廿五日愛多亞路張裕釀酒公司新屋開幕禮 
廿五日至九月廿三日城内上海巿議會當會 
廿七日吳淞吳淞商會複選 
卅一日諸曁同鄉會諸曁同鄉會臨時會 
九月一日下乍三時愛多亞路一七八中華電影公司開幕　 
六日至廿日虹口靶子塲商團華隊賽槍會 
廿一日全社全社成立會 
[天氣報告]  
　　昨日午後四時三十分徐家滙天文台氣象預報云天陰恐有暴雨高麗海峽至小之低壓將令九州與琉球島北部間天氣惡劣及令台灣海峽與黃海間有自南至西之風北方有無定向之微風南方發現低中心將令海南島周圍天氣惡劣本埠氣温在午後三時前之二十四小時内最高八七．八最低七五．九去年同日最高八一．七最低七五．六 
 
