# 1907 - 133 - 4912240

 

Page 1

 
 
   
 
 

Page 2

 
 
[上諭]  
　　四月初八日奉上諭朕欽奉慈禧端祐康頤昭豫莊誠壽恭欽獻崇熙皇太后懿旨昨據陸寳忠奏言官参劾失當心實無他一摺本日御史趙炳麟奏請寛容台諫御史趙啟霖污衊親貴重臣旣經查明失實自應予以懲儆台諫以言爲職有關心政治直言敢諫者朝廷亦深嘉許惟賞罰之權操之自上豈能因臣下一請卽予加恩至所慮阻塞言路前降御旨業已明白宣示凡有言責諸臣務各殫誠獻替盡言無隱以副朝廷孜孜求治之至意欽此同日奉旨廂黄旗漢軍都統蓍張英麟補授欽此同日奉旨廂黄旗蒙古副都統著秦綬章補授欽此選論 
[各國商業大學之狀况（續）]  
　　以美國言之。原美國商工業之偉大。雖曰天富。要亦人事使然也。美人進取之思想。迥非英國比。其大學之有商科。實先於他國。蓋國中所有大學。鮮不設商科者。曾見威斯康新大學。論商科設立之目的。試述其大略如左。 
商科大學設立之目的。爲從事内外商業或銀行業者計也。並爲從事外交並須兼通商業者如領事等計也。當今之世而欲爲完備之商人。固不得以向之高等商業敎育自滿。蓋必有專門之學問而後可。以今世實業界之錯綜變化。而求所以應之之人物。固非易言。苟無秩序之知識盖鮮不敗者。幸今世歷史政治經濟學理之進步。與敎育之方法。甚爲發達。而今日商業分科亦因之完備。誠非偶然也。 
以英國言之。英國之商業家。向经經驗爲重。初不以商業敎育爲事。故其握霸權於商界也。蓋亦得力於天才。而學問不與焉。然今日者。左有德意志。右有美利堅遇此空前絶後之勍敵。其往日之霸權。蓋稍稍减矣。於是國中商業敎育之論。一時大起。然其最著名之奥克司福與剛孛立治之大學。猶僅設經濟學科。不闻有商科也。商科大學之設。實始於婆明亨大學。蓋張伯倫之力。張氏素倡保護政策。意欲養成人才。求達此政策之目的。説者謂張氏之政策。雖歸失敗。然其注重敎育。則爲不朽盛業。非虚語也。此學創設未久。雖尚無成效可言。然其目的。固在效法德美。養成商界上折衝禦侮之才。則他日之進步。正有未可量者。然此爲保護主義論者 
 
 
 

Page 3

 
 
所創。設而主張自由主義。者則更始於曼芝斯德設立曼芝斯德商科大學。此二者目的不同。然欲革新英國商界之舊習。製造世界商戰之將才則一。殆皆英國中之佼佼者也。 
此外諸國中。其最有名者卽伊大利之薄科尼商業大學是也。是學爲米蘭富豪薄乎尼所設。薄因愛子没於戰陳。故投巨萬之貲。創建商業大學。爲其子紀念。其學學設於米蘭。米蘭者。伊大利商工業之中樞。説者謂伊國前途所最有望者皆在米蘭之地。蓋水力之豐富。工價之低廉。足以助工商業之發達。爲他處所莫及。惜其地商界之勢力。皆爲英德人所占。伊之愛國者每引爲憾事。故或謂薄之創設是學。雖曰爲其子紀念。實亦愛國心之流露使然也。誠如是。米蘭商界之前途。庶有豸乎。於英德乎何有。 
專電 
[電一北京（四月初八日亥刻）]  
　　御史江春霖初四日上一封奏謂楊翠喜確於某日由某人送至天津段芝貴實與王竹林借欵均有証據查辦王大臣何謂查無實據請嚴飭澈查詳加研訊摺上留中（法） 
[電二北京（四月初八日酉刻）]  
　　澤公簡授度支部尚書後卽上摺力辭未蒙允准（序） 
[電三北京（四月初八日亥刻）]  
　　新简東督徐世昌因東省謡言蠭起恐釀變端准初十日請訓望後出京（自） 
[電四北京（四月初八日亥刻）]  
　　調補農工商部尚書溥頲因振貝子亟欲交卸定於初十日接印（蓋） 
[電五安慶（四月初八日丑刻）]  
　　申報館鑒安敎士擅敺奉新縣令事實屬訛傳乞更正奉邑衆紳公啓 
[日下新聞]  
　　聞郵傳部尚書岑雲帥雖在請假期内仍輪流接見司員飭將本人　通郵電航航何項專門及奏調時之考語一併繕條呈堂以便分别去留故各司員無不惴惴又聞岑帥甫到京時各司員呈遞求差紅條者不下百餘人岑帥均未查閲卽行付之一炬祝融有靈應亦代覓扼腕 
　　岑尚書奉簡内用本出慈意俾便調養故日來召見兩宫必令御前太監上前扶掖不旬日間已遣太監李某前往寓所慰問兩次並賞人參百合粉等物御品却從天上賜好音新自日　來尚書可以振作精神圖報萬一矣 
　　岑雲帥奏保在丞參上行走之鄭孝胥張元濟均有電到京力辭不赴丞參京堂也郵部美缺也鄭張二公亦可謂高尚者乎 
　　都察院開設研究所攷究中外政治得失一事已於初二日開始研究總憲及各給諫侍御均赴會議聞將來擬以二五八等日爲開會之期夫政治之學精深繁賾各國皆列專門今以未嘗學問之人貿焉從事其能研究有得乎 
　　學部榮尚書因京外各學堂時有衝突特通咨各督撫略謂學堂風潮迭起恐碍新學發達請將所用管理人敎習等認眞簡派所收學生亦宜甄别良莠勿拘情面以期整頓學務云云然官場最重者情面最怕者認眞此等通行之公事未免官樣之文章 
緊要新聞 
[奉旨嚴究洋商夾運軍火天津]  
　　津海關查出某洋行夾運軍火充公一案已見初七日本報專電茲經袁宫保奏聞後准軍機交電奉旨袁世凱電奏悉據稱津海關道查出德商口口承運吉林訂購毛瑟鎗四千餘枝内夾帶潛運漫利夏快鎗七千人百枝鎗刺五千把子彈三十萬餘顆旣無官發專照又不能指明何人所運當經照章扣留入宫查洋商來運大批軍火顯有隱謀現經照會德領事傳提該商嚴究懲辦等語私運軍火本干例禁著該督卽嚴切究查並着沿江沿海各省督撫認眞稽查重懸賞格如獲有私運大批軍火關道税司均准請奬各該督撫等當隨時防範以消隱患欽此（眩） 
[外務部致駐美梁大臣電（爲私招華工事）]  
 
 

Page 4

 
 
梁大臣鑒據駐威委員函齊梅爾孟洋行與華人李世仙耿世寳在哈爾濱訂立合同招華工一千二百五十名運往墨西哥屬貴麥司地方修路該合同未經地方大吏核准遽行放洋殊屬不合希轉告墨政府認眞保護嗣後勿令再有此等情事是爲至要（序） 
[日人對於烟台炭礦之評論]  
　　大阪每日新聞云日本駐京公使林權助近日照會外務部謂撫順烟台之炭礦條約中國故意延緩不結實屬不合惟有宣告交涉斷絶之一法此等决絶之言日人殊爲滿意然遲至今日始行宣告則當日優柔之咎固不能辭也林使而爲此强項之　或者沐日清協約告成之餘惠乎（穎） 
[電請轉商俄使撤退馬隊黑龍江]  
　　黑龍江將軍程德全近日電致新簡東督徐世昌略稱黑龍江俄兵以保護領署爲名留駐馬隊雖經一再交涉仍未退去請在京與俄使直接磋議如俄兵再不撤退地方官卽不任保護之責云云（錫） 
[日俄開放滿洲鐵路用地]  
　　東清鐵路沿綫基地從前原議除中俄兩國人外不得有租借權近者該鐵路委員會忽决議謂無論何國設能遵守俄國所定之規則者均予以永遠租借該地之權此項通告文件已向各國領事署發佈日人得此消息以俄人旣允讓東清鐵路特權則日人所有南滿鐵路特權亦應照俄人辦法將南滿鐵路沿綫各地同時開放蓋前者亦祇許中日兩國有租借權也譯大阪每日新聞（穎） 
[粤路股東函諷張太僕辭差廣東]  
　　日前粤路股東有函致張弼士太僕文曰前閲督憲札得悉奏准派公爲粤路權理員聞命之餘殊深忭頌惟現查七十二行九善堂曁滬漢鎭江等禀郵傳部宥儉兩電文均不公認並謂自後如有舉公爲鐵路總辦定必合羣攻擊等語又不能不爲公慮緣近聞有欲舉公爲總辦者四處張羅股票竭力運動冀其必得幾有不肯干休之勢因之同人　有煩言竊念公平日持躬珍同金玉此等舉動諒知非公所爲然公雖不屑爲而有藉公爲生活者所欲獻媚于公者難保無殫心盡力以遂其營私之計在彼等自爲計則得矣庸詎知爲公計者有不堪設想乎弟等非有嫌怨於公然爲愼重名譽起見故不得不罄情忠告俾公得知所趨避庶免一生名望致敗於他人之手則爲公勸者自可爲公頌也濟字五百份陳乃釗崇字三百份麥其卓同顿首（爲） 
本埠新聞 
[查復賠欵還欵實存銀兩]  
　　調查各省銀行事務陳部郎曁滬道瑞觀察禀度支部電云遵查賠欵還欵截至三月底止計存規平銀一千二百廿餘萬惟内有各省解存六成俄法欵及四月一期英德欵約共規銀四百六十餘萬又奉提東三省撥欵庫由規銀三百廿八萬曁南洋奏准息借振欵百萬均儘四月内撥付實祗存銀三百三十萬謹復嬀澂支（敬） 
[濬浦工程經費預算表]  
　　（一）挖泥工程二百萬兩此項工程擬自周家嘴挖起至吳淞外灘止並將泊船河灣挖泥浚深以及河灣兩旁塡地工程均仙在内但此係目前所估經費將來或須加增 
　　（一）建築長堤工程二百萬兩此項工程不特建築長堤並砲台碼頭收狹河道工程以及建築臨海側堤與河灣内堤岸工程均包在内 
　　（一）員司薪費九十六萬兩總計四年内員司應支薪費 
　　（一）常年經費一百六十八萬兩總計四年内每月須備三萬五千兩此據奈格所擬四年内在高橋沙左右辦理收狹河道工程需用之欵所有購辦供養小輪駁船兩項及物料工役一切均包在内但此係目前約計經費將來收狹河道工程總共核計必不止此數惟此時尚無從估定耳（奏） 
[札廨酌議變通公堂法律]  
　　前有洋員謁見江督請將公堂法律仍用刑杖已記昨報茲聞端午帥以中國目下民情遽停刑責本多窒礙但係奉旨之件未可違背因電飭滬道籌商變通辦法總期有益地方治安而仍於文明無所妨礙等語滬道奉電後當卽札飭公共公廨關讞員察酌情形議復核詳（輕） 
[滬道照送洋人犯案証據]  
　　土耳其人和爽在新疆滋事遞交上海訊懲等情疉記前報茲聞法總領事據該洋人和爽禀稱並未犯注意在卸罪法領當卽照會滬道查詢証據現瑞觀察已將各項証據及勒索規費數目一併照送法領查照以便從嚴究懲（企） 
[浙路公司開股東會]  
　　浙江鐵路公司第一次股東會上年九月在杭州舉行本年輪值上海開第二次股東會經杭滬董事聨合會議定四月初十日爲會期借上海靜安寺路愚園大樓爲會場准下午一句鐘開會决議事件重舉董事查帳人現已分發入會憑單矣（三） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[粤漢鐵路股東會議案]  
　　初一日粤漢鐵路開股東會到者近千人一點四十分鐘接到郵傳部念九日來電准舉總協理公司人卽飭宣佈員在大廳上宣佈旣畢歡聲雷動於日摇鈴開議宣佈員問衆商曰今日之議外埠股商主持諸行商擬卽舉漢口股商夏揚生黄培生爲正副主席諸君以爲何如衆皆道好遂請夏黄兩君登議席將所議事項逐條宣佈以次决定至研究總協理寳格股分一層各商雖有駁論無甚偏執議案錄下 
[一議投筒公舉總協理正式會日期]  
　　陳竹君提議五月初一日舉行陳鈞石駁議明白佈告中外應以初二日爲合衆决議 
[二議舉定正議長一員副議長一員主持正式會事]  
　　衆議此事重大應舉副議長四員襄辦一切梁蔚廷舉漢口股東夏揚生爲正議長易道生舉上海股東譚吉堂陳景南舉香港股東李石朋方靖山舉省城股東朱伯乾陳持衡舉省城股東陳竹君爲副議長衆均贊成 
[三議定總協理資格]  
　　陳香鄰提議一明白事理品望素孚者一要在生意場中閲歷有年者以符商辦宗旨又麥嚴機提議前曾破壞商辦粤路有據者雖被舉亦槪不公認衆决議又梁蔚廷提議須有公司股份二千股以上者方得爲總協理鄭爕卿駁議無論股分多少總以有才幹者爲合格衆决議究以有公司股份至少一千股以上者始得爲總協理秦祥光再提議舉總栛理須於四月二十日由股東先行保薦備列草榜其品望合格無異議者始能投筒倘有違式則於開筒後剔出不算衆决議 
[四議定正副議長義務]  
　　許善韶提議所有監視騐票開筒會計核定皆正議長總其成副議長帮同辦理衆决議 
[五磋議另舉銀行總理責成從速組織鐵路銀行]  
　　盧輔臣提議粤路銀行事關重要應行妥訂章程奏咨立案方能開辦本公司大局已定應限二十日内將章程組織完備以憑奏咨立案查劉小卓占股最鉅前經獻議開辦鐵路銀行其於銀行情形最爲熟悉鄙意函請其担任義務總理一切二十日内將章程草訂會同四大股東妥定以便從速奏咨立案衆决議 
[六議定選舉規則]  
　　一查公司奏咨章程第四十三節本公司以一千股爲一議决權四十五節有一股兩股不滿一千股之股東可聨合其股數至滿一千股之數卽有一議决權現訂選舉權應以滿一千股爲一選舉權滿二千股爲二議决權餘類推零數槪不入計一選舉權單須先由公司坐辦蓋用關防點交正議長加蓋圖章爲據一粤路風潮劇烈此次選舉各股東應以携有小股票到公司驗明足一千股以上者方給與選舉權單一自四月十六日起在公司騐小股票給予選舉權單至五月初一日五點鐘上截一五月初二日早九點鐘起各股東携選舉權單到公司議事人監投筒是日一點鐘開筒一除由正副議長主持一切親身監視外另由公司函電本省及各省鐵路公司派員蒞會監視以示大公衆議决 
内治部 
[江督不允特設查禁專局南京]  
　　紳民王錫申等禀陳米價日貴請設查禁專局並講求農業禁種罌粟等情奉江督端午帥批示查運米出洋一語向有兩解一爲運往外國一爲運往外省以其皆裝海船運出海口故習俗相沿皆稱之爲出洋考各國通商約章向本訂明米榖等糧不准運出外國上年鎭江上海弛禁乃係准其運往中國閩浙廣東等省並非運往外國凡米商報運出口皆取具保結專結塡給三聨印照立定限期令米商依限運至指運之口報騐繳照由指運之海關騐明還結如有届期未到或到而驗明米數不符及逾限照不繳回者均照結罰辦提取保銀入官以杜弊混如運至指運之口未經銷售再行轉口仍應另行取結領照立法極爲嚴密故從無漏出外洋之事今閲來禀稱近來米價翔貴外間物議始於上年弛禁又云病之根由在偷運轉口出洋又云禁運之後未似昔年閉糶時改爲查禁專局遂使釣衛等船串通各局包辦米麥駁運轉運出口日以萬計請特設查私專局嚴密梭巡等語曰弛禁曰轉運出洋曰轉運出口不知係指運往外省而言抑指運往外國而言措語未明無從察核總之無論運往外國本爲永禁之事卽運往外省現亦在暫禁之列設有走私自應嚴禁現已通飭地方文武官員各處關卡一律嚴查私運米糧出口並派兵輪在海口梭巡布置已極嚴密自無庸再行特設查私專局至平糶義捐局係奉部文裁撤未便再設且昔年亦並無閉糶時改爲查禁專局之案所禀應無庸議惟禀中指有習慣做私之六圩羅裕泰永泰江陰森記恆泰口岸協興等字號如果屬實殊屬不合候飭常鎭道查明復奪至採購米粮講求農政禁種罌粟諸端皆地方應辦之事早經通飭實行所當與官绅上下共勉者也 
[局員整頓捐務揚州]  
　　揚郡分設籌欵局委員張大令查知房舖烟膏牙帖等捐屢爲司董舞弊日前擬將各捐設法整頓諭令完捐者親自赴繳以重税課（典） 
[濬河機器船已到揚州]  
　　揚屬開濬運河由江督端午帥籌款等情已誌前報茲悉所需之爬泥機器船已於日昨由上海運到不日即可開工（司） 
外交錄 
[電請阻止洋人挖考古物北京]  
　　陜甘總督升允日前電致外部略稱據肅州柴鎭禀英人秀諾在敦煌擅挖土地獲有罐籖各物件查遊 
 
 

Page 11

 
 
歷章程並無挖考古蹟之條設致居民驚駭恐釀事端除電阻外請照會英使轉電止挖以符條約而免别生枝節云云刻外部已照會英使矣（大） 
[英商豆船擱淺被搶江西]  
　　英商勝昌洋行日前領單赴新喻縣採辦黄豆内有一船因裝載過重以致在縣屬安和灘地方擱淺被棍徒搶去二百七十餘担事後卽由駐潯英領事電請贛撫嚴飭該縣追還並將棍徒從嚴懲辦（名） 
[俄領照請遷移蓬户漢口]  
　　漢口循禮門外濟生善堂一帶基地由俄商購買者甚多該處均係貧民搭蓬以居現俄商因欲修理行棧屢次派人促令遷移各貧民延不遵讓並有起而反抗者現該商等已禀請俄領事照會江漢關道飭地方官勒令拆讓矣（字） 
軍事界 
[禀請開辦憲兵安慶]  
　　留學日本憲科卒業生葉瑞麟等日前具禀督練公所略謂安省新徵之兵業已編伍成軍而憲兵一科自應相輔而行爰擬章程數條並請自願投効等語當經該所批云皖省經濟困難憲兵一項能否卽行應候詳請撫憲核示並俟籌有的欵再行酌奪（若） 
[萍鄉營隊陸續撤回江西]  
　　江西去年派往萍鄉之兵隊現因清鄉善後等事皆已辦妥地方一律安靜省中擬酌派數營分駐防守其餘一律撤回惟須於半個月内陸續起程不得一齊拔隊以免沿途居民驚恐云（因） 
敎育誌 
[客籍學堂衝突之結果江西]  
　　江西客籍學堂敎員爭訟學生停課各情已紀前報現經瑞中丞林學使極力維持更委殷太守崇光爲監督並換敎員諭於初二日傳集各生照常上課惟到者尚屬寥寥云（成） 
[飭查學務公欵安慶]  
　　安徽沈提學日昨札飭寗國縣田大令以該縣附生汪投筆禀請清理公欵整頓學務當經學務處查覆上年閏四月該生曁謝承恩賴用賓等禀控中文敎習余震一案於該董洪兆奎並無貶詞嗣據該縣查覆洪光奎雖非學堂出身而遇事虚心素孚鄉望寗邑舍洪紳更無可辦學務之人等語茲又據該生等縷述洪兆奎種種作弊前後兩歧殊不可解查該前縣孔令禀報賓興存欵一千三百二十餘兩義學熟田二千四百餘畝書院熟田一百三十餘畝瘠田一百三十畝零熟地一百一十畝零儘數撥充官小學堂常年經費核與來禀所稱數目不符該董洪兆奎業由本司札充視學員兼學務總理似非一二挾嫌之人所能誣控惟事關學務公款虚實均應澈究仰該縣按照原禀各節確實禀覆並傳該生等到案訊明究係何人主使有無盜名等弊務得確情如查有一字虚誣卽行禀請從嚴懲辦以端士習而挽澆風云云（孔） 
[學使批駁僧學立案安慶]  
　　江蘇揚州府僧學堂校長文希日前具禀安徽提學司請設安徽僧立敎育會附設僧小學堂懇予立案等情當奉批云查此案前經移請江寗提學司飭抄原案查覆再行核辦茲准提學司移覆該僧遵章改立江南佛敎敎育會當經督憲批准等因到司江寗是該僧所創敎育會業經成立惟查江安兩省旣經分設提學凡關於兩省學務自應劃分區城各担責任該僧住持揚州府寺院於安徽僧敎敎育事宜恐難兼顧應候該僧將江蘇僧敎敎育會及僧立小學堂辦理京緒著有成効親自來皖會同安徽寺院住持協商妥籌禀候核奪（風） 
[省視學督行章程蘇州]  
　　第一章通則 
第一條省視學承提學使之委任專司攷查蘇省五　學務以圖敎育改良進步爲要旨第二條省視學每半年離省之前應在學務公所會議一次規定攷查方法以歸一律第三條查畢回省仍在學務分所會議一次或數次規定改良推廣之辦法 
　　第二章職務 
第四條省視學攷查各校當察其敎授管理之合法與否學科程度之相當與否經費之虚糜與否以爲報告之據其有辦理合宜成績卓著及熱心公益捐資興學者申　奬勵之其或校規廢弛課程棼謬及假興學以矣利者申請撤警之其小有未合尚易改良之校即當指導理由勗之整理以期漸合規程 
第五條攷查所及除察覽敎程調閲成績外並得於課餘攷詢生徒以資參核 
第六條一邑攷查旣畢得招集學校職員地方紳士及敎育會人員宣布敎育要旨即舉邑中各校可爲法式及其急應改良各條當衆演述俾資激勸并接要告知地方官 
第七條各邑勸學所之組織合度與否其職員之勝任與否隨時調查其未成立完備者並注意贊成之 
第八條攷查所至以勸學所爲駐宿之地亦可駐宿敎育會及所在學堂該廳州縣視學應爲招待指導并將合邑學務詳細陳達 
第九條出省攷查約歷半月須以所到地方及攷查槪畧函告學務公所一次由普通課轉陳提學使如有重要之事應專禀請示辦理尤重者并得電達俟每起查竣回省應彚錄表説呈候核奪 
第十條除函牘報告及分給表格囑令各校照塡呈報外并將逐日經行攷查所在地方風氣通塞之大畧另書日記於果畢回省時呈閲 
第十一條各邑士紳如投遞推廣改良學務之意見書察其并無干礙且非營私訐告者應轉陳提學使飭令地方官紳酌量施行 
　　第三章規約 
第十二條省視學所到之處不受地方官紳供張贐餽筵宴凡一切夫馬火食諸費皆由省城學務公所支發（駐宿勸學所時按日照給膳費） 
第十三條隨帶僕人以一人爲限給予工食禁止需索 
第十四條省視學宜豫告勸學所敎育會及各學堂謝絶開會歡迎 
第十五條於學務毫不相關之事無須攷查干涉 
　　第四章附則 
弟十六條以上係暫行章程俟學部頒有視學專章再行遵改（敬） 
實業類 
 
 

Page 12

 
 
[請築甘佛鐵路之督批廣東]  
　　周廷幹等日前呈請集股目築甘佛鐵路當奉周玉帥批示查前准部咨各省鐵路如有枝幹相聨等因茲據呈該紳擬請集股自築甘佛鐵路如於商運有裨與路章相符自應照准惟於粤漢鐵路利權有無侵損如何由幹分枝是否歸併一分司辦理以期利源久遠候照會粤漢鐵路公司伍侍郎查覆及照會廣州商會總協理張太僕等傳諭該紳商等詳詢情形畫圖呈閲聽候核奪飭遵（爲） 
[部覆更正商標安慶]  
　　安省西門外益源長織布公司日前禀由商務總局轉請農工商部給照開辦等情茲奉農工商部咨覆云該公司所用雙龍商標與國旗商勳相近未便准用應令更正式樣俟商標局開辦再行呈報惟查所議章程尚不相背准予給照開辦云云現恩中丞接咨後卽將執照札發商務局轉給該公司遵照開辦（頽） 
[推廣存貨銷塲營口]  
　　本埠舖家及客幫之存貨凡已繳釐捐者照章售出後可向買主收回今因釐金已經裁撤北客採置存貨遂將捐費不認而存主又援前例爲詞不肯稍讓當由商會竭力調停將中用改作九八八扣以資津貼不料北客又力圖抵制相約不買因之銷場更窒商會因爭競不休恐於商務前途有碍又函勸存貨各舖及客幫再讓中用仍照舊例九八扣與新貨一律辦理以冀暢消無滯未知存貨各家能一律聽從否（先） 
[杭省設立電話杭州]  
　　浙省鐵路公司按照奏定原議章程設立電話業已刊布規目無論官商均可裝設并聘留學日本之經松堂君來杭總理暫就保佑坊浙路興業銀行内爲電話總所茲已將橋件運到約下月中即可裝竣（士） 
[覆勘鐵路江橋武昌]  
　　鄂省川漢粤漢鐵路接軌之區前已定議就白沙洲江岸造橋與漢陽府城之鸚鵡洲聨接日前路局又派員前往覆勘以昭愼重（泰） 
[肥皂廠將次成立武昌]  
　　鄂省有關商章某以肥皂一物銷行最廣特聨合同志籌集股本在省城保安門地方設廠製造一俟地址勘定卽當禀請商務局立案（新） 
[商會章程程部察核寗波]  
　　定海廳前設之商會分局經錢司馬選舉丁紳立中爲總理當時禀請浙撫張筱帥加札在案現筱帥以該邑爲浙東重鎭島嶼林立海線延長切望工商漁各業互結團體擴張利權因將該會章程咨送農工商部詳加察核加札派委以照鄭重（行） 
瑣事類 
[警勇誘姦幼女案上控漢口]  
　　漢口大興巷居民某姓有二女一年十三一年十一其室適與警勇之站岡處想近日前該站叚勇因窺其室内無人给　女各銅元十四枚幼女無知任其姦污次日女之家長知悉將該巡勇扭至警局喊控局員予以簿責革黜了事現女父心不甘服已繕具禀詞赴臬轅上控矣（今） 
[巨匪搶刦又聞安慶]  
　　上月抄靈璧縣吳城里地方有巨匪李逵華紏黨十縣人各持槍械突至孫玉珍家聲言借貸銀洋孫未即允李遂令羽黨放火焚屋並刧去銀洋衣物等件約值千餘金迨隣佑聞警相率追捕該匪已携贓而逸縣主馬大令得報當卽飭捕往緝一面禀詳撫憲核辦（敗） 
[幣局暫停夜工武昌]  
　　鄂省銅幣局總會辦以時屇夏令特於本月初一日起將夜工暫停并裁去藝徒六千人云（音） 
[農工商礦局遷移上城杭州]  
　　浙省農工商礦局設於要塲巷内租定某紳住寗會館殊覺偏僻茲總辦楊伯新觀察特在上城吉祥巷内租定某紳住宅日内卽須遷移一切經費已禀奉浙撫飭司籌撥矣（士） 
[强徒戳斃小販杭州]  
　　杭垣章家橋擺設甘蔗攤之蔣連生於初三夜二鼓後正欲收拾突有一人上前揪扭謂前犯竊案被蔣指點破獲以致受刑收禁定欲報復順手拔刀向蔣胸脇猛刺旁人勸阻不聽當被戳斃事後蔣女報縣禀報蘇運卿大令卽蒞驗収殮飭緝兇手（士） 
[續誌連斃六命案蘇州]  
　　前記山陽縣解省連斃一家六命之兇犯孫玉福及其妻王氏併孫錫福孫立勳四名口經臬憲朱廉訪飭發蘇州府發審局訊供等情茲悉是案經蘇州府何太守於初六日督同發審委員復訊供認由孫玉福向族嬸孫李氏借錢不遂回家與妻　氏謀殺李氏王氏勸阻不從忽然持刀以去當時王氏不復力阻其胞史錫福族兄立勳亦皆知情不阻玉福奔至李氏家叩門傭婦出問即將其當頭一刀立時殞命於是入内將李氏及其子媳等大小六命一併殺死復縱火焚屋冀滅踪跡等語現太守已錄供詳請各憲核辦矣（出） 
[私梟猖獗揚州]  
　　淮南緝私營徐寳山都戎部下勇丁昨被鹽梟捉去七人當場獲得臬黨二名訊非要領似此梟勢猖獗爲患有不堪設想者矣（徒） 
[孝豐匪燄復熾湖州]  
　　孝豐縣屬與皖省毗連一帶向爲匪盜淵藪邇因縣主曾大令交卸在卽諸事不理是以劫掠案件尤較從前爲盛現該處居民已聨名禀請湖州府派兵保護矣（凡） 
[不法武生仍飭監禁南京]  
　　崑山縣已革武生馮傳心卽馮執中由郵政局遞禀求准交保經江督端午帥批示云此案前據崑山縣詳復以該犯前在新陽縣訛詐誣告犯案擬徒甫經到配旋卽脱逃拿獲仍發原配又敢潜逃回崑與洪順昌威逼孫馬氏一家四命投河身死案内得洋代做禀詞經前升府濮守訪聞飭提解省審辦禀司批飭監禁五年嗣届限滿察看該犯在監不安本分時與同號犯人口角爭吵復胆敢作信寄往上年鐵路工人共毆致斃蔣鴻飛案内之犯曾子庭敎唆幫訟又經前署縣寳令詳奉臬司批飭酌加監禁三年在案是該犯之怙惡不悛迭有明証茲復添砌前情希圖朦准且並不遣抱呈遞竟由郵局封呈實屬刁健之尤抑蘇臬司轉飭該縣將該犯馮傳心提案責懲仍嚴加監禁一俟限滿察看如果始終不知悔悟再行詳請從嚴懲辦不貸（具） 
[烟館漸停松江]  
　　松江府戚太守禁烟期限頗形急迫日前西門外斯美園已首先停賣其餘各烟間亦均於昨日一例停歇三天（伏） 
[籌辦平糶安慶]  
　　合肥縣近因米價過昻民心惶恐有邑紳金鴻德擬卽開倉平糶以濟民食業已禀明該縣兪大令奉批遵辦矣（時） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[偵探小説殺婦奇寃（華生筆記）（三十）]  
　　卒然曰勞哉君乎胡僕僕尚不止遲君於此久矣盍歸休此聲入耳一時余腦大擾幾不能辨已而忽省不覺失聲呼曰噫福君耶我友應曰然我固在此余聞言不禁爲之雀躍因轉懟之曰君在此胡再不言如此惡作劇不令人驚絶耶福笑曰我何嘗驚君君自驚耳余更欲有言福止之曰默此非談論所卽握我臂疾趨出狹巷外東向數十武已抵村末一森林中則見黄光熒熒從緑陰疎密間外射摇晃不定審視之則有一空馬車在光自車燈而發福挾余登車坐叱御者行遂加鞭疾馳去 
余斯時安坐車中驚定而喜一時心花怒放幾不自持亦不及述已今日所經歷急先問福曰福君子何時來此耶福曰我實先君至此我入其牆之左而君自其右君之入我固歷歷見之也余曰果爾則君亦太狡獪矣胡爲不早出福曰噫君何不思之甚耶倘我彼時自庭院中驟出則驚君且益甚君一時費及辨必懼而奔逸或舉足一不愼且立爲所覺矣余曰然則君果何所見而忽　及約克屈來之室豈彼於斯案之有關涉君固早見及此耶福曰否否我初未嘗見及我之來以一路尾赫迭後耳余聞斯言忽有所憶急問曰余頃在中途爲赫迭所窘瞥見其後一人疾駛至脱余於難者殆子也耶福曰然是卽我也先是君躡赫迭後而我更躡君之後雖相去僅數十碼然慮爲赫迭所覺故弗敢聲不謂甫一轉瞬而君已八赫迭之手勢頗不善我於是不能再隱急縱步趨救比至則彼卽狂奔去而君已被仆溝中矣我見溝故不深君已能掙扎起不待我之援手且慮失赫迭之蹤跡也因疾追之至約克屈來之門而止未幾君果追蹤至遂俟君之出而相待於垣外 
本埠新聞 
[健行公學南洋中學運動會紀事]  
　　昨日健行公學及南洋中學聨合運動午前十一時開會（順序單已見前報）學會一人書司員四人司令員一人計時員二人警察員三十二人紅十字會長一人會員十六人男賓招待員二十人女賓招待員四人驗券員二人庶務員二十人軍樂員十一人通信員三人男女賓到省極多各學堂前往叅觀者約十餘起運動諸員興高采烈各盡所長亦一時盛舉也（僇） 
[浦紳函請保護地方]  
　　浦東楊紳斯盛墊欵在南碼頭設立小學堂并在該碼頭築馬路一條以便行人乃該處時有流氓乘天雨黑夜截刧行人財物已由楊紳函致巡局設法訪護矣（永） 
[馬車傷人逃逸]  
　　昨晚八點三十分鐘有馬車一輛在英租界南京路虹廟前將行人某甲撞倒車輪在當胸碾過該馬夫見已肇禍加鞭逸去時適無巡捕在旁經人將某甲扶置虹廟石階已奄奄一息恐有性命之憂（本） 
[城内小火]  
　　小東門内花草浜後面某姓家昨午忽然失愼經各洋龍駛往救熄幸未釀成巨灾（疏） 
[嚴拿匪類]  
　　浦東沿鄉及龍王廟一帶爲匪徒出没之所殺人强貸逼醮搶孀之事日有所聞現經巡警局謝明府訪悉飭差嚴查並函致駐紥該處之撫標防營某哨弁一體協拿嚴辦以安閭閻（永） 
[移送賊贓]  
　　南匯縣周浦鎭汛弁徐某移文總工程局略稱由局查獲駁船一只裝有樹段三十二株詢之船户張阿妹稱係張連生邱臘毛在上海陳公興樹行串竊之物茲張邱均已逃避請派探將原贓運回貴局給還失主并希將在逃竊賊張邱緝獲云云局董得文當卽分别照辦（永） 
[法艦來滬]  
　　法國頭等兵艦矮爾遣愛昨日由安南開駛來滬停泊法大馬路口浦江（契） 
[緝獲行竊藝徒]  
　　浦左課勤院藝徒喬阿鑑行竊院中衣物由院長秦某飭丁至法廨請緝等情已誌前報昨日該探已將阿鑑緝獲拘送捕房聽候解辦（肫） 
[拉韁不愼]  
　　某西官乘馬車行經法馬路詎車夫拉韁不愼與吳同冠之小車衝突致馬車受傷當由巡捕將吳拘入捕房聽候解究（絲） 
[受傷身死]  
　　趙山川被流氓刀傷腰脇等情已紀昨報茲悉趙受傷甚重已於前晚身死昨由家屬將趙屍由醫院畀回協保投縣請騐（西） 
[押犯病斃]  
　　浦東正巡官前送陳阿月控擄人勒贖之蔣春濤陳鶴齡林老三等到縣奉李大令訊押在案旋以蔣在押患病飭發普育堂醫治延至昨日身死當由堂董禀請大令蒞驗後眷卽收殮標封發壇候屬認領（車） 
[誤拘廚司]  
　　英界廣東路聚興樓廚司王洪裕前晚在清和坊妓院烹調酒席事畢携帶象牙筷二十雙及批鴨之尖刀兩把行至老閘橋爲巡捕查見以形跡可疑逮入捕房　以實告捕頭當飭探往該酒館調查無誤遂予開釋原物給還並諭嗣後不准深夜携刀行走（泉） 
[妓女苦况]  
　　四馬路西安坊妓女紫雲閣前晚通宵啼哭爲巡捕查知恐有被鴇凌虐情事將情報由捕頭飭探往查嗣悉該妓以生意不佳被鴇嘲罵故作此態該探卽據情禀告捕頭候示（莊） 
[續誌茶客猝斃]  
　　昨報紀茶客猝斃一則茲悉請客係崇明人在仁濟堂診病後至鶴林春茶館歇足遽卽身死經捕頭飭探查明並無别 
 
 

Page 19

 
 
情且無屍親認領遂傳地保報堂收殮無須報縣請騐以免拖累（泉） 
[西人遺失鉛彈]  
　　某東洋車夫投老巡捕房報稱不洋人乘伊車至某處匆匆而去遺下鉛彈一包不敢隱留送請核奪捕頭着將鉛彈留下（莊） 
[匪徒行竊銅牌]  
　　本埠近有一種匪人專在各洋行門前撬竊銅招牌被竊者已有數十家故捕房特派中西探多名每晚出外查緝以憑嚴辦（舟） 
[先事預防]  
　　英捕房查悉近日到有大幫匪盜匿跡租界故日來派探于每晚十點鐘後專至各客棧調查帳簿核對人數并查有無形跡可疑之人俾匪徒無從潛匿（隊） 
[耶穌誕節典禮]  
　　昨爲耶穌诞期滬南董家渡天主堂掌院神父竇司鐸在内庭遍設彩景預備行祭並由江南主敎姚宗李蒞堂行彌撒禮男女敎民來者極多（夙） 
[家政改良會記事]  
　　昨總工程局後首外毛家弄競化女師範學校開第十六期家政講席蘇本嵒女士講女子無實學不足以爲婦不足以爲母语極沉痛蘇麗雯女士講女子氣短故無恒心女子量窄故無愛心侮辱之來皆由於此張雪濤女士講印度滅亡由於迷信由於私便各私其家以致無家可歸王巫雲女士講婦女倚人而立甘爲賤奴由於無恥由於無學散會時鐘逾四下矣（川） 
[上海官事]  
　　捕盜局總辦試用知府吳煥聲上海縣李超瓊昨均到道禀見道轅英文繙譯通判毛昌嗣請目疾假一天浦東第一區副巡檢汪景龍請感冒假一天海運局委員另補知縣劉炳靑又候補知縣錢浦禀知漕務告竣撤局回省禀辭江南巡警學堂畢業生李宗翰日本高等警務學堂畢業生王家驥吳保恕均於日前來滬到道禀見拓林營都司浦江緝私營幫帶朱大斌昨到道禀知丁憂起復閘北工巡局文案景崧電報局總辦周晉鑣均到縣拜會（杞） 
[更正]  
　　前紀浙江候補縣丞陳鴻恩被原籍奉賢縣境南橋鎭紳商以勾通匪類抽頭聚賭等詞禀知浙藩移請滬道查究等情茲陳君來館自言實無其事合行更正（南） 
訟案[上海縣案]  
　　著名惡棍綽號閙天宫徐福生及王新生經英公堂判押西牢旋以所判不足蔽罪遂將該犯歷年所犯　宗一併送縣嚴辦　晚奉李大令提審先詰徐福生挖取顧菊和雙目及在西牢與范毛毛　遁搶刦裕新典當等案徐一槪推諉不認大令判徐收禁外監候移文川沙廳將盜刦典鋪案卷送案再行嚴辦復詰王新生姦拐十八歲閨女西牢閙事等案亦不承認大令判與徐一併收監候再研訊○拒捕傷人綽號大刀關勝一犯亦經提訊該犯堅不承認喝責四百板仍還禁候鞫○衣莊公所帳房失去英洋七十六元疑係飯司康阿生所爲由所董將康送縣押追等情已誌前報康在押多日堅不承認前晚復訊康供失竊時小的已向姊處借洋十元回家祭掃并不在公所求察判從寛交伊姊保釋（哲） 
[總工程局紀事]  
　　湯福奎扭縣署糧書韓文耀到局控稱前由湯姓乳傭將洋涇十四圖五分二釐田單一帋抵與母親當將單交韓查明有無糧串并允酬洋二十元詎韓將單賣與洋商得有重價求追奉孫明府提訊韓供已由地保掛號後取去官判三日内尋交地保到案質訊○鄕人某甲中途被　竊去洋四元二角報由東區巡士查係汪桂梅陳炳榮陳錦榮三人所爲遂一併拘局訊供不諱判將衣服質　洋元傳甲到案具領汪戒責三百下押改過局六月炳榮戒責二百下押改局四月錦責二百下押改過局两月（夙） 
[英租界捕房事]  
　　福州路祥興琴行函告捕房失竊洋琴捕頭飭中西探同往查辦○北京路靑年會某西人報告失去脚踏車一輛請爲查緝旋由某探查獲原贓當傳請洋人領去○新清和里久大布號棧房于本月初二日失去藍花旗布二十四疋報捕查緝昨由包探在虹口典舖查出原贓候傳同失主解送公廨訊領（舟） 
[法租界捕房事]  
　　積竊顧阿王前晚行竊某姓家衣物押候解辦○陳阿小行竊衣包一個押候解辦○王春谷行竊某號支票押候解究○王阿福行竊太古棧押候解究 
[美租界捕房事]  
　　江北人洪光遠之四歲男孩昨在北河南路沿途啼哭被東洋車夫王龍清載送吳淞路陳某處藏匿經包探查獲將王洪一併拘入押候送辦○昨有二十五號汽車駛經百老匯路將某西婦包車撞翻婦亦跌出受傷經捕報由捕頭飭探查核○陳仁泉昨至西華得路向殷連寳索取工資無著反被兇毆報由捕頭飭探將殷拘入押辦○左阿二周阿毛張阿狗等串竊匯山路朱咸生家金飾押候解辦（西） 
來件 
[序萬國賽珍會發起原由]  
　　竊思通商已歷數十餘載華人之僑居外洋者盈千累萬而洋人之旅華者奚啻萬千若按通商中岸而言華人之視洋人則習以爲常而内地居民偶見洋人輙目之爲敎士其故皆因中外風俗不同言語各别以致上自官吏下及黎庶彼此互相猜忌因猜忌而成仇恨一有仇恨卽各存成見一存成見則諸事棘手永無知睦之日矣夫内地居民見聞較少不能辨别西人之賢愚良可慨也鄙人等與西士共事最久相處日深每談論間亦屢次述及中外之猜忌甚深倘能將猜忌二字泯滅自不難中外一家矣敝友伊德先生籍隸英國品學兼優公正廉明人極和靄可親乃英國紳商中之最有聲望者也在華已歷四十餘載凡　國之風土人情靡不盡悉卽士工商界中無不歌功頌德遇有關繫交涉事件往往從中竭力剖辯保全我國主權此等紳商實係不可多得凡我華人均受益匪淺倘能在華之西人盡能如伊德先生者則天下太平卽偶有細故亦可消患于無形矣鄙人等尤所欽佩者自去目徐海金陵各屬水災甚重哀鴻遍野雖經我國官商募捐振濟無如杯水車薪無濟于事而伊德先生慨發仁慈誓救飢民獨　善舉親赴灾區察看情形朝夕電致各國廣爲勸募一俟各國賑欵到滬不分星夜不辭勞瘁卽有疾病亦冒疾從事並托各鄉户收買雜糧每禮拜分批交輪局輸運未嘗間斷且又豫備雜糧種籽分散災區自去歲起直放至本年英六月底爲止斯時秋收可望足見伊君一片婆心極救我國災民數十萬家刻下各國源源續寄仍恐不敷分撥茲由伊德夫人發起創一萬國賽珍陳列會我國數千年以來係第一次盛會其中詳細情形已登入各報紙内所有會中一切陳設均係伊德先生偕其夫人親自指點布置並且自備手製各種奇異針黹在會中出售所售之資悉數充作善舉足見伊德先生曁其夫人爲我華人費盡心機不厭煩瑣實係不可多得之大善士凡我華人更當起而敬之並鼓勵閨閣淑女奮發善念隨同振興善舉不禁拭目俟之鄙人等深冀届期樂善諸君惠然降臨同赴盛會以開眼界集腋成裘功德無量敬代災黎叩首沈敦和周金箴陳彥清印錫璋朱葆三李雲書蘇葆笙邵琴濤等謹啓 
 
 

Page 20

 
 
[浙路公司第二次股東會簡章]  
　　第一節本公司章程每年二月開股東定期會杭滬輪值惟去年因股欵踴躍路工迫促先於九月九日開第一次股東會在杭州舉行本年輪值在上海舉行爲第二次股東會 
　　第二節會期由杭滬董事會决議擇定本年四月初十日下午一　鐘開會六點鐘散會如會議事件未畢再展一日或二日臨時布告附説准時開會幸勿故遲倘有囚事遲到隨時入會惟會塲有先經議决事件即作爲隨同認可不再提議致紊秩序 
　　第三節會塲借設上海靜安寺路愚園大樓 
　　第四節凡壹整股以上之股東有姓名住址者本公司均先期發函知照并附有人會憑單敦請莅會 
　　第五節凡壹整股以上之股東其但有姓名未開住址或僅用堂記别號者郵局無從投遞本公司即將所發之函彚送經理處諸君轉寄以便莅會 
　　第六節壹整股以上之股東有路程遥遠或先期外出函不能達而本人甚願到會者可將股票隨帶來申於臨會前三日送駐滬本公司驗明給補入會憑單莅會 
　　第七節壹整股以上之股東有因事不及莅會而托到會之他股東代表者務須另備書函并附入本人入會憑單由受託之股東帶交本公司限臨會三日前送到方可將股數權數核算挂號登簿以憑核實而免遺漏 
　　第八節零股之股東如聨合十零股託一股東代表到會者須半月前函致本公司核明照發入會憑單以便莅會本埠函送外埠郵寄 
　　第九節會塲門首均有接收入會憑單之員几股東莅會務須隨帶此單交於接收之員換給議决選舉等票指引入會 
　　第十節議决票選舉票每股東各給一本并附有鉛筆一支由股東　帶入會 
　　第十一節議决票選舉票圖式（圖不錄）右議决票二十頁爲一本選舉票十六頁爲一本（如當選舉時一人　一票董事十一人查帳五人共十六票故以十六頁爲一本此两種）票均在會塲門口換給每一股東莅會各給一本　　第十二節本公司第一次股東會改定章程几有壹整股者得一議决權有十整股者得十議决權十一整股至一百整股两股一權得四十五議决權一百零一整股至五百整股三股一權得一百三十三議决權五百零一整股至一千整股四股一權得一百二十五議决權一千零零一整股以外至無限數均五股一權以次遞算選舉權同 
　　第十三節凡到會一整股以上之股東而受他股東之委　者除將自有股數照前節計算權數外其委托股數應附在自有股數之後遞加權數附説如自有十整股者其委托　股數即從十一起算遞加權數餘例此 
　　第十四節凡零股股東有聨合十零股爲一整股托一人代表到　者有一議决　有聨合一百零股爲十整股者说有十議决權　有聨合一百零一以上之零股爲二十整股或三十整股者其議决權數照第十二節遞算選舉權同 
　　第十五節股東入會後先舉臨時議長一人其資格限有本公司五十整股以上 
　　第十六節議長宣布事件後股東各表意見其有各執一是者由議長宣請晝票决議可否職員分計權數以多數爲議决 
　　第十七節上年所舉董事查帳人至本年四月作爲任滿由各股東重行選舉其被舉資格董事限有本公司一百整股以上查帳人限有本公司五十整股以上被舉各員以明年二月作爲任滿附説本公司章程董事查帳人本定常年二月開會選舉上年從權辦理本年以預備給息開會展期故董事查帳人任期未能劃一自明年二月開會選舉後一律照章辦理 
　　第十八節上届所舉董事查帳人本年開會時得連舉連任 
　　第十九節凡選舉票亦須汪明各股東自己及委托之權數與議决票同每舉一人收票一次彚總計算以被舉權數最多之人爲中選 
　　第二十節股東莅會須將簡章攜入會塲以便查檢臨時不能補給 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
報告 
[沭陽吳君鐵秋致敎育總會書]  
敬啟者下走沭陽人也而也爲沭陽人而不敢爲沬陽人夫士無智愚賢不肖莫不有登龍門附驥尾之心而况生斯長斯之區苟有可以牽連而混合之者何至畏之若浼惎之若毒而不屑署之以爲名一若元規之塵之足以污人也者殆孟子　氏所謂羞惡之心人皆有之是非之心人皆有之者也此下走也與不敢之所由來也今且不暇更僕數吾沭陽全體之近象吾且及萬與一之比較而略述吾沭陽學界一部分之現形 
沭陽三十年無科第（自同治癸酉王孝廉諱詡登第後無賡續者）五十 
年無仕宦捐納虚銜而無實官讀書有授徒而無遊幕以故沭陽有董而無紳實則有民而無士八股時代不讀仁在堂目畊齋以外之書科舉時代直以停科舉立學堂爲不祥之事旣以出門旅學爲冒險復以立社閱報爲異端不求其顚不訊其末一聞未聞見未見輒曰此洋敎此洋敎吾中國堂堂大邦而爲此乎而且歷任官長蒙蔽於上（沭陽辦學堂非爲培人才開文明而辦學堂直爲地方官考成計而辦學堂自前任葉元鋆俑於始其後張前任恭彞于前任銘訓莫不皆然每歳虚縻經費三四千金以此欺蒙大憲而陰爲乾没鯨呑計其寔有損無益有心人堪爲下淚也現在俞邑侯都字䕫拊於前月履新之初入堂調查痛加申飭始一撥雲霧見天）尸位學師蔽障於下（沭陽副學訓導直未到任惟敎諭一人濫竽司鐸係鎭江丹徒附生陳姓名世棟字煦春年六十餘老而患得不知舊學問爲何物其於新學識可知矣齷齪卑鄙不忍盡述）使村學究愈得有所籍口而生父兄子弟無窮之進化阻力嗚乎謂沭陽之敗壞不敗於官師之手吾不信也下走淺衷薄植隻身孤掌荆於心棘於目喉如有物而欲吐鼻如有塞而欲嚔無如血雖熱而身則寒心雖赤在手則白他人有勢有力而不爲下走有欲爲之心而無力與勢伏思吕舍人之言曰士大夫喜言風俗不好風俗是誰做來身便是風俗不自去做如何得好以故近年以來每欲礪其一身以爲吾家子弟倡以爲吾鄉之少年先津津談私德甲公理所惜一傅不足以當衆咻微聲不足以發羣聾而且當習非勝是積重難返之勢而欲挾眇眇書生以口舌爭以筆墨爭雖齒折唇焦硯穿紙盡可奈何旣無徵之不信亦少後勁之奥援也是安可以不入貴曾是安可以不急入貴會雖然下走枯居寂守兀兀終禁年錮海濱相識盖寡以云入會非惟捐貲之無出且亦先容之無人如疲如癃如癥如　竊以爲疲癃癥　於個人之身其害小疲癃癥　於地方之身其害大疲癃癥　於地方已往之身其害已不小疲癃癥　於地方未來之身其害爲更大且治沭陽之疲癃癥　與治他屬之疲癃癥　尤爲吃緊者沭陽地　淮北風强俗悍伊古以來號稱難治海飆漭瀁齊俗抗勁壤連界錯會匪窟宅大荒之下蠢蠢思動近雖調兵鵰勦稍稍鼠竄而根株未盡剗絶伏莾難保不發若不速加以文化漸澤以詩書竊恐一節之傷全體之累淮南治而淮北獨不治固可憂淮北治而沭陽獨不治尤可危且從無脛瘇如要指瘇如股之懼而各屬皆文明吾沭獨野蠻各屬皆開通吾沭獨黑暗不亦重可憫與此下走之所以急欲厠身貴會以爲吾沭謀纎須涓滴之公益也欲爲地方輸運文明之導線不可不入貴會欲爲地方溝通智識之機關不可不入貴會無如經濟困乏束脩難上無可奈何而援吳紫英女士臨帖助捐商務書館售書助振之例出其所藏之印譜若干册敬乞貴會代售以爲入貴會之會費並乞貴會代爲介紹以作入憲政研究會之會費所餘之洋除購貴會之新印文牘一部外望交競業學會以充各費萬一賈用不售則亦吾沭之運命杌隉夫固末可如何則惟有乞貴會封固完密將所帶來之郵費三角貼上寄回而已窮計極絀愧赧交迫臨頴彷徨無任激切屏營之至此頌幸福無量 
 
 
 

Page 27

 
 
   
 
 

Page 28

 
 
   
 
