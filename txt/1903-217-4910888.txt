# 1903 - 217 - 4910888

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[四書五經義大全] [  圖書集成局啓]  
　　　間四書五經義　牛充棟且互相剿襲十九雷同本局有見於此特請名夙廣收古今名人經義之作彙爲一編題有未備埃次擬補共五十七卷爲文五千餘管　皆獨　匠心詞嚴義正本屆鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館由昌書室及各書坊　有代售 
[科舉又不宜用怪誕字面說]  
　　昔顧亭林氏以文人著述喜用古地名古官名謂之字占而文不古嗚呼是言也吾蓋深有感於今之自命爲新學者矣夫文章者將以抒識見也將以明事理也六經先秦兩漢之書理備而文亦高故自唐以來取則焉魏晉文體藻繪爲工駢儷家喜之此爲文之宗派也至科舉之文尤宜有一定規則從前以時文試士主持文連者咸謂制藝代望賢立言必須擷經史之精華而不可徒摭書中纎僻之字句故某科中式卷中有用史記腸一日而九廻句而致遭磨勘者某科女爲　子儒二句題文有用漢書儒林傳三字而致被擯棄者可見當時風氣雖史書中語亦祗可包孕而不可直書然平心論之未免拘牽太甚自制藝改爲䇿論朝廷恐多士之仍拘積習不足以得鴻博之才爲之明定章程特寛其格凡本朝掌故及東西洋各國政治藝學皆許切實敷陳無容拘忌蓋恐非此必不能興新學而得眞才也而多士之聞此風聲者　率購取新出之譯本新印之時報並不研考其中之意義惟掇拾字面以助行文炫異矜奇莫可究詰一若不如是不足以見新理新學者嗚呼何其謬與猶憶去歲湖北巡撫端午橋中丞監臨文闡時曾出示曉諭諸生略謂文字以雅正爲宗凡文理荒謬者自干貼例本屆試題兼中西政藝發言爲文不拘一格然亦目有法度第一揚第三塲所試史事經義擇言尤宜雅馴近日又體岐趨如改良基礎目的問題二十世紀四萬萬人之類不可枚舉徒令閱者生厭日本漢文家有相約不用此種文義者效顰拾慧且可已也若夫革命流血等說則詞涉悖亂卽當貼出以正文體諸生務宜憸點勿致自誤前程苦口良言士林無不傳誦而吳蔚若編修督學四川亦以學者喜用新奇字面誖誖出示告戒謂中　文字繁簡不同譯西書者但求達彼之意故所用文字時有別異如曰組織曰思想曰團體曰發達曰腦力曰代妻曰目的曰劇烈其譬喻之詞曰壓力漲力熱力愛力能力曰膨脹曰起點曰正比例曰反比例此類不可枚舉其紀年之詞則曰十九世紀二十世紀或爲西人習慣之語或爲東人通俗之文在彼原非此字特譯書者用以達意而不可遽爲興要也至於粗淺之譯本俗陋之時報襲兵字句而爲此不中不西不今不古之文誠無足怪吾獨怪淺陋之士偶見譯本西書不達其事理而反學共字句且以施之經義史論之中連篇累牘雜出不倫以此不經見之文字用之塲屋知者惡共沾染　習不知者以其怪誕而棄之則又何業則爲此哉觀二君之言可以知府舉文之程式矣僕嘗謂文章爲精神之所寄其澤古深積理厚者不必拾取奧文僻字而自有一種淵懿樸茂之致流溢於字裏行間如是則斷無字古文不古之病其識見精議論卓者不必攔入新奇字面而偶抒所見自能簇簇生新如是則斷無字新而文不新之病若徒掇拾前代地名官名以爲古與抄襲譯本時報之諸字以爲新其事雖殊而爲文字之障則一今者秋風漸凉試期伊邇各省文士之出所藴蓄以期一鳴驚人者已相率料理行裝作席帽離身之想愚故略述端中丞吳學使之所戒俾應試者知所適從區區之意蓋惟恐求名者之誤於歧趨故不惜效豐于之饒舌若抗心高尙不屑功名則雖鄙僕爲迂拘嗤僕爲謬妄僕亦怡然受之斷不以一言與之辨論也 
[鴨綠江消息]  
　　有友由朝鮮平壤游歴鴨綠江等處貽書云俄國駐紥滿洲之兵至今未退且在鴨綠江沿岸厚增兵力日俄之關係因是益迫余日前由平壤首途山江界出滿浦鎭沿江下義州經安東縣至大東溝途中目擊俄國經營龍巖里之情形頗爲詳盡茲述所見聞如下駐紥安東縣之俄兵先僅六十七名前月十七日有俄國將校二員率兵百十餘名携帶野戰砲一尊由鳳凰城而來聲稱更替駐紥安東之兵其後回鳳凰城者僅十五六名故目下安東俄兵共有百五六十名唯其增兵原因傳說不一有謂因前月杪觀察大化命吳統領率兵密往安東縣剿襲馬賊殺　十二人生擒十　人解至鳳皇城訊辦俄國馬賊係俄人所募脅令觀察每賊賞金　千兩觀察堅不應允故俄國遣兵多名以爲恫嚇地步蓋非眞有開仗之意也現在該兵在市街背後小邱之下紥營時有俄兵數　在邱上巡邏鴨綠江岸繫有木排二三十排皆樹俄國國旗聞此木排乃由上流而俄人欲以賤値强買故刻下木排之上均由俄人蓋以火印往來此間俄人恒事掠奪中韓兩國人民被擾不堪日前又有俄人二名巡入安東縣中國電報局聲言中國人之電報僅可在鳳皇城大東溝兩間傳遞此外不得自由發電云云蓋恐洩漏其虎狼之謀也聞該局總辦刻正籌商抗拒之法云駐紥仁川俄國領事佈亞士克刻下時相往來俄兵營龍巖里義州等處爲鬼爲蜮不知所謀何事又由義州以至安東縣一帶中韓兩國人民之爲俄人雇爲密探者不知凡幾俄人亦可謂善於調度矣 
[誌俄國商工學校]  
　　商工業之於國家經濟有最重之關係此世人所共喩　也俄羅斯乃饒於天產之一尨大國而商業則未見其盛故商工業教育之推廣實今日之急務該國戶部人臣維哀迭有見於此奬勵商業教育不遺餘力據戶部查核由千八百九十六年至千九百零三年正月俄羅斯全國商工學校都一百四十九所除有兩校　　 
 
 

Page 2

 
 
外仍百四十七所各校經費多由國庫補助又據今年正月查核各校中之教師都二千一百八十人學生都三萬二千二百五十一人唯西比利亞及俄領中亞僅有商校一所而聖彼得堡則有五十六所之多 
[委國商務]  
　　比利時駐紥委國哈拉哈司副領事近將委國商務情形電陳政府云查胯伊拉口岸千九百零二年統計出入口五萬零六百二十七墩千九百零一年六萬五千四百九十墩干九百年五萬七千八百七十九墩千九百零　年統計數內有進口三萬五千七百十五墩比較往年减少一萬七千墩計出口數一萬四千九百十二墩較往年加增二千八百三十九墩其進口墩數內有英國一萬三千九百六十一墩美國一萬二千二百五十九墩德國四千三百四十墩比國一千五百六十墩和蘭國一千二百七十二墩口斯巴尼亞九百七十二墩法國七百二十九墩意大利四百九十六墩丹國一百二十四墩 
[鐵路述聞]  
　　粵漢鐵路技師石井太郞氏刻下因事歸國日前行抵神戶據云粵漢鐵路總公司設在上海分公司設在廣東該公司技師中有美國人二十名英國人一　日本人七名自客歲七月測量地叚興工建築按該路木線以廣東漢口兩地爲起點別有支線由廣東達於三水共於湖南方面亦擬造支線兩條共廣東三水間十英里之支線刻旣造竣車站亦經建設又該路工事較之日本內地易於著手所苦者民人未經　化往往起　沮撓耳該路造竣之期尙覺遙遠查與政府訂約三年之間須造成本線及支線共一千英里由今觀之恐難踐約况此後造至湖南恐不免有阻撓故美國刻己豫爲之計特遣砲艦三艘溯航北河以保工事之安全也錄時敏報 
[運茶攺道]  
　　張家口元寶山向爲俄國陸路通商口岸載在約章山間向有俄商洋行三家一隆昌一雙利一和信均以販運茶箱爲大宗此項茶葉係專銷俄國內地其俄國邊界及庫倫恰克圖等處所銷之茶皆由山西茶莊販運近因西伯利亞鐵路逐漸接展後所有　由張家口運至俄國內地之茶箱大半攺由海道至旅順附西伯利亞鐵路運往較爲便捷脚價亦較由口外爲廉故隆昌雙利兩家秋間卽擬閉歇 
[獲咎有由]  
　　叻報云比次廣西巡撫王之春提督蘇元春奉旨革職人皆謂山粵　岑雲帥參劾所致不知獲咎之故實有由來蓋　例文武一二品大員入京呈遞安摺卽蒙召見此次蘇元春詣園請安數日未蒙召見京中傳言蘇之來係因王之春以濟匪通匪奏參故政府催蘇來京而王亦屢被彈劾上頗疑之三月杪南丹失守當時政府立傳電旨著雲貴督撫會同王撫趕緊收復五月杪丁制軍　鐸林中丞紹年會銜電參有廣西撫臣三奉電旨始含糊發電到黔幷不派　會剿遂致匪勢蔓延政府得電不勝詫異卽電責王之春何以奉旨兩月尙不會剿倘再　延該撫能膺此重咎否王電覆又不能說出所以不會剿南丹土匪之故祗謂黔省自鄧小帥卸任後軍務廢弛反有卸責丁林兩帥之意又諉于廣西振飢無欵德靜帥　膜相視僅恃李勉帥之忘舊治薄有接濟是以軍務更爲棘手等語政府覩此情形乃有不敢信蘇亦不敢信王之意迨雲帥將實在情形奏聞故蘇王遂同膺　譴云 
[藥局飛災]  
　　頃接江陰人來函云江陰砲台火藥局所儲火藥皆山上海製造局運往本月十六日之晚一點鐘忽然炸裂其火先從無烟火藥中起此藥並不炸裂迨延至有烟火藥中轟然一聲如石破天驚距局十餘里周圍之民居無不爲之震動所有房屋盡付楚人一炬先是管門及看守之兵見已肇禍卽大聲呼救衆兵聞聲咸來救援奈一時無從下手統領見勢不佳飭兵退避未幾炸裂毒燄狂飛幸及早退避未傷一人 
[船局被焚續志]  
　　鎭江訪事人云前者瓜洲三河一帶各鄉民因防護堤岸起見致將揚州掛洋旗之各小輪船局及往來揚鎭小輪船三艘同時打毀並焚燒拖船一艘業由兩江總督兼南洋通商大臣魏午莊制軍及常鎭通海道郭月樓觀察委員馳往查學聞各輪船局已將所毀各物開單呈報地方官索賠甚鉅署江都縣吳子儀大令以此事頗爲棘手於本月十六日由䢴乘舟夾鎭以佛照樓客棧暫駐行旌卽趨詣道轅謁見觀察禀商一切恐事關交涉一時未易了結也 
[補考軍政]  
　　松江訪事人云本年軍政經江南提督李壽亭軍門檄召沿江沿海水陸各員弁於閏五月二十六日曁六月十四日分頭二班兩　考試十五日又到狼山鎭標中營朱遊戎右營陸遊戎兪葉兩守戎陳趙兩千戎軍門諭　次日黎明齊集小校塲聽候考校技藝 
[警察近事]  
　　南昌訪事人云本月初十日之夜更魚二躍時有製造局工匠三名行經某處適遇警察局勇丁憶及前次曾以違章被罰之嫌思　爲難伸指入口次之有聲酷似巡勇所用號呌也者巡勇急止　不可俄而附近巡勇聞聲麕集詰悉情形角口之餘繼以角力工匠頗善少林術勇不能敵被傷共一餘皆　匿警察分局委員聞信卽飭巡勇馳往杳拿當獲工匠一名責三百板迨後警察局總辦汪觀察製造局　辦文觀察均出城彈壓則見街上巡勇刀槍森列並無工匠蹤跡卽飭暫退俟次日查明辦理事後聞工匠回局糾衆經督工委員閉門力阻故未滋生事端其勇丁之受傷者亦　醫治痊愈大約此事卽可瓦解冰銷也 
[鹺憲新猷]  
　　揚州訪事人云揚城巿面興衰向視鹽務爲轉移近年鹽務逐漸疲滯其故皆由錢價過昂所致恩新甫都轉蒞任伊始惄然憂之特於某日發出告示一　其大旨云近聞揚城錢價逐漸增長每寶一兩兌制錢一千一百四五十文洋銀一元祗兌八百文甚至不及八百似　任意高擡　與鹽務巿面均有妨碍查運商售鹽在岸冋以銀計算在揚須以錢計銀賤錢貴不無受虧以致名商往往觀望不肯訂運官引滯銷市廛百貨遂亦爲之减色而塲商在垣收鹽又非制錢不可是以前升司疉次由省請領銅角來揚以輔制錢之不足溯查自上年十月起至本年五月止爲時不過八閱月已領到銅角一千五百五十萬元以爲可抵現錢十五萬餘千足敷周轉乃錢價增漲依然其間非奸人私燬私運而何此後塲商　運現錢赴塲濟收須赴淮南總局稟請護照方淮領運其餘制錢銅角一槪不准私運出境除　請揚州營叅將轉飭各門弁兵嚴密稽　並札府縣一體認眞查緝外合亟出示曉諭爲此示仰軍民諸色人等知悉有能查獲私燬窠巢有眞贓實據者來轅禀報因而拿獲　處賞銀一百兩查　私運照章以一罰　所罰之欵除充賞外餘作爲本地善堂經費然不得挾嫌誣扳致干反坐等語見者曰此舉非徒維持圜法實亦振興市面整頃　章之一道也 
[黃堂興學]  
　　江南昌訪事人云南昌府江訒吾太守籌辦洪都中學堂禮聘教習三名擬定酌撥校士館所取生童數十名入堂肄業本月十一日太守以次日卽須交卸篆　卽命　學堂開辦以重學務而慰初心 
[觀察過潤]  
　　鎭江訪事人云升授廣東雷瓊　蘇　府向子振太守於月之十五日乘某輪船道出京口維時鎭城文武各官均往江干迎誯有頃展輪赴　　　見兩江督憲魏午帥　陳公務然後　蘇料理交卸卽赴粵中履新 
 
 

Page 3

 
 
[愼重壩工]  
　　揚州訪事人云揚河攔江璧虎等壩因雨水過多早已啓放茲聞運憲恩都轉以江潮盛漲上游河水來源日旺因特派鹽捕營砲船兩號前往該壩駐守保護亦愼重工程之意也 
[薙匠逞兇]  
　　杭州訪事人云杭城各薙髮匠於本月十一日邀集同行在佑聖觀演劇一日蓋因邇日巿中禁用小錢故藉此以資整頓也是日到者共有四五百人午後大率各糾相知聚而賭博呼盧喝雉忌憚毫無事爲警察局所聞立派勇丁多名往拿各匠起而拒捕毆傷數勇內有一名被某甲踢傷登時倒地中見勢不佳乘間脫逃餘人亦思逃避被巡軍當塲拘獲十二人帶回解交縣署審辦至十五日受傷巡勇業已身故而兇手仍未弋獲復飭差將是日毆打之人拘獲九名幷提行首及甲之店主到案令其交出兇手抵罪翌日城廂內外各整容店及薙髮　忽一律　工赴撫轅跪香未識中丞將何以處置也 
[泗涇火警]  
　　松江訪事人云本月十五日之夜泗涇鎮某大槽坊不戒於火共燬房屋二十餘椽幸各水龍竭力救援不致殃及鄰右說者謂泗鎮　去臘迄今已大火兩次至此復稅祝融之駕豈眞劫數使然歟抑亦人謀之不愼有以致之也 
[潤州官塲紀事]  
　　鎭江訪事人云本月十一日有美德兩國兵艦各一艘由漢口鼓輪東下駛抵京口下碇江中各艦弁兵舍舟登岸羣至租界各處閒遊常鎭通海道郭月樓觀察和之特飭租界總巡周錦堂協戎親帶差勇妥爲保護○駐防鎭郡之南洋續備新勝水陸各營管帶徐寳山都戎於月之十二日乘某輪船溯江上駛赴白門謁見兩江總督兼南洋大臣魏午帥稟陳勦捕南通州一帶梟匪情形瀕行時麾下各哨弁均往江干恭送○當镇通海　兼鎭江關監郭月樓觀察札飭　務局總辦邵虎伯直刺會同督委安太守赴揚州查勘各小輪船局被毀情形旋於十三日遄回赴道轅面陳一切○江蘇候補道沈期仲觀察現奉上憲檄委五河鹽釐總辦差觀察因於月之十一日由蘇至滬乘招商局江永輪船上駛道出京口拜會當道各員旋卽鼓輪赴金陵謁見兩江總督兼鹽政大臣魏午莊制軍謝赴差○象山大砲臺守臺官劉虞生太守因有要公須面禀上憲爰於月之十三日乘某輪船上駛逕赴白門○揚州認捐局總辦前署揚州府知府吳純甫太守赴金陵公畢於月之十二日乘吉和輪船抵鎭江小作勾留次日卽行回揚 
[浙省官塲紀事]  
　　杭州訪事人云泗安各防軍統領余副戎闌新現屆瓜代之期護撫憲翁筱山中丞札委省　左營各軍之記名總兵陶鎭　應科接統所遺省防左營管帶一差委候　遊擊徐遊戎富春接帶○前署撫軍叅將趙蘭亭叅戎現已補授提標遊擊入都引見回省後隨奉督憲札知委署嚴州恊鎭叅戎趨詣撫轅禀見　翁大中丞加札飭卽赴任叅戎遂於本月十五日禀辭赴嚴履新 
[預備祝嘏]  
　　本月二十八日恭逢皇上萬壽　節遵奉歴屇懿旨於一十六日舉行慶賀典禮上海縣汪瑤庭大令預飭差役將萬壽宮麗掃清潔陳設整齊道憲袁海觀觀察先期牌示飭屬下各文武於二十六日五鼓時俱穿朝服齊集萬壽宮行禮前後七日均穿蟒袍補褂不理刑名 
[上海官塲紀事]  
　　前日署南匯縣知縣戴子邁明府因有要公特命駕至浦東保甲總巡局拜會總巡謝岳松明府晤商公務良久始返○日前南洋常備右軍統領杜雲秋觀察押解所獲梟匪赴蘇茲已事畢回滬昨日赴浦東總巡局拜會總巡謝明府會商要公 
[神誕拈香]  
　　昨爲觀音大士誕辰清晨時蘇松太兵備道袁海觀觀察提右營參將廖楚材參戎各率文武員弁齊往老北門沉香閣拈香循曩例也 
[恭送薇旌]  
　　新任江寗藩司黃花農方伯日前蒞滬小旌襜帷茲已事畢於前晚十點鐘時由滬乘輪船往白門履新上海縣汪瑤庭大令赴金利源碼頭恭送如儀 
[移請協緝]  
　　上流縣汪瑤庭大令接到華亭縣陳仲　大令來文內開爲移會事案照平湖縣城守營沈千總珍帶兵駕船至華金交界之北倉地方查拿逃犯兪三未獲被匪開槍將沈千總及兵丁顧榮昌許得勝拒殺所有屍身現　平湖縣在金山縣橫路涇地方船上　獲一案前准金山縣面述情形當以兇匪拒　戕官案情重大其　不分畛　　密拿辦卽經分別飭捕並托恊力查拿茲准平湖縣移緝前來除通禀各憲並派差比捕懸賞購線勒限嚴緝曁分別移緝外合　移會爲此合移貴縣請煩查照希卽會營選派兵役一體嚴密查拿下手兇匪及逃犯兪三務獲解究望切轉移等由汪大令准卽飭差一體恊拿幷移請英法兩公廨一體嚴飭差役包探巡捕認眞查緝俾兇犯無從遠颺 
[監司文告]  
　　前日本邑蘇松太兵備道袁海　觀察發出　一道實貼滬南江海大關略謂本年六月初十日奉南洋通商大臣魏札光緒二十九年閏五月二十九日准外務部電開駐美梁便電稱賽會章程改定商人領華官照美領事簽名任便往來祗工人須取保云外務部轉豔等因前來扎　刻日曉諭赴會各商一體遵照等因到關奉此杳美戶部所定華人赴會人口　程前奉抄行曉諭赴會各商知照業經照錄章程示諭在案茲奉前因合再出示曉諭爲此示仰赴美賽會各紳商人等一體遵照毋違特示 
[西人毆捕]  
　　昨日某西人在　界浦灘不知何怨於某號華捕恃兵膂力過人肆行毆擊致捕受傷拘入捕房另一西人目擊情形願爲見鉦捕頭著送本管總領事署請爲核辦 
[移交盜犯]  
　　盜犯丁山李光發前在安徽廬江縣境行劫後逃匿蘇州近被江蘇緝捕營拘獲解送吳縣署硏訊廬江縣主某大令知之派委守提昨日吳縣李紫璈大令派差押解到滬請爲轉解適廬江縣委員行抵申江遂將兩犯移交卽日解回嚴辦 
[上海縣署紀事]  
　　太倉州知州謝柱卿刺史拘獲巨竊江大名現已問擬徙罪於前日派差押解來滬請蘇松太兵備　袁海觀觀察　　觀察飭發上海縣寄禁內監候示期提勘○英租界包探拘獲行劫浦東張家浜倪鑑明家盜犯張老五一名解由讞員孫建臣直刺派　協同縣捕押解到縣歸案訊辦當奉縣主汪瑤庭大令飭收外監聽候嚴訊 
[英美租界公堂會訊案]  
　　日商三井行執事人投本管總領事署控奉賢縣人馬晉君卽馬新甫不交定花請追虧銀等情讞員孫建臣直剌准詞簽差將馬移提到案前日午後會同日總領事小田切君提訊三井行執事人投案聲稱上年秋商人向馬定購棉花一千包立有定單訂明九月間交貨詎料逾期祗交到花二百担因與原樣不符立時退回直至今年正月商人無奈購諸他處核算之下共虧洋銀二千四百元應責令馬照數認償請爲訊斷馬供前因鄉間缺花是以祇交二百担乃原告竟藉口不收反向他人再購若照九月間巿價卽有虧欠亦不致如許之多求鑒直刺商之小田切君著將馬押候交妥人保出限半個月內　公正人向原告情商理楚倘逾限不理准卽押追所虧洋銀再行開釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[同沾滅頂]  
　　揚州訪事人云連日江潮河水同時並漲東南各鄉無處不溝澮充盈某日有鄉婦某氏携十三齡幼子至河畔浣衣一　手衣卽被風飄去氏令子鳬水取之詎甫至中央卽占滅頂良久不起大駭一時情急亦縱身躍下氏不善泅入水卽倒迨人知覺打撈援救則均無及矣 
[鷺島延凉]  
　　厦門訪事人云邇來厦地霪雨連綿洪水驟發泰山口福音堂房屋忽然坍倒旣而塔仔街某錢鋪相繼傾塌幸在日間人口尙無傷損○日前靖河輪船巡至厦門口外某洋面突遇盜船兩艘奮勇拘拿當獲海盜一名連船二艘禀知提憲楊西園軍門發交廈防廳嚴行訊辦 
[蜃江夏浪]  
　　温州訪事人云樂清縣署門丁張某招權納賄把持公事民怨沸騰近被紳士聨名控諸道府署批飭縣主張頌元大令自行驅逐張知犯衆怒遁至館頭被是處居民所獲張復乘間逃至虹橋又遭紳士截住肆口擲揄旋扭入郡城請府憲核辦○五馬街正和信局近以虧欠甚巨侵吞客銀被人擊毀　牌將其器物瓜分備抵頃刻倒閉○温州早禾登塲上鄉一帶收成甚薄緣本年春夏之交雨水過多天氣又不知暖以故田疇頗有所　也 
[西泠納凉]  
　　杭州訪事友人云本月初二日西興渡船陡遇風浪舟中所載十三人僅救獲其五人皆歎行船之險而死生之有命矣不意是日午後又有一渡船爲風激盪致遭覆沒船上二十五人均經救生局竭力救起無一不慶更生同履危機而有幸有不幸一至於此嗚呼可不鑒哉○宗文義塾　考是日到者一百三十餘人共取一十六名尙缺三十四名擬再招人應試以別優劣而定去留○省城和合橋堍富室陳某癖嗜烟霞求事久置不問以致所雇僕役肆無忌憚時有偷竊等情不意上月某日竟敢串同竊賊數人竊去衣飾洋銀約値六七百金陳不知其詐次日報知中城警察分局總巡陳大令帶同捕役前往踏勘將男僕三人帶回硏說一面令陳將各僕箱篋搜尋竟於廚役枕內搜出質劵二紙查係原贓大令遂用重刑嚴訊供　內有一人係在外廳專司雜務並不知情其二人均係由外勾引竊犯三人指視門徑導之入室當時二人佯爲熟睡事後分贜若干尙未用罄大令卽命將餘贓交出再拿同黨三人究辦其已獲之二人各重責千板枷號犯事處示衆三日然後移縣再行嚴懲 
[馬路工程局瑣案]  
　　前日梅霖汝扭陳念切至捕房控被欠去貨洋二十餘元歴久不　捕頭轉解馬路工程局總辦翁子文太守倩襄讞委縣黃衡堂二尹研訊梅供在同康南貨店執業陸續被陳欠去洋銀二十元八角是以扭案求斷二尹斷令陳交人保出理處○船戶沈阿虎扭夥陳堂生至捕房控被私取洋銀一百元捕頭解至工程局黃二尹向之研訊陳堅不供認命責手心四十下始稱有沈根全張勝奎及小的之母陳楊氏深知此事求恩傳案質訊方得水落石出二尹飭提一干人硏訊供詞支吾另有龔春林情節可疑判堂頰十下押候查明復訊 
[英美租界公堂瑣案]  
　　包探顧阿六解夏連生到案禀稱此人前奉訊供押追墊欵奈伊無力照繳請爲訊斷襄讞委員魏蒓塢大令商之美總領事署白繙譯官判責三百板吳阿生行竊徐雲山所帶洋銀十六元報由包探劉阿炳人贓幷獲解案請究大令判責一百板○陳阿川不知在何處竊得舊鐵三十磅報經包探沈阿岳查獲人贜解案請究大令判責一百板○偷兒潘阿成行竊周長林船上所置鐵練一條報由包探邊槐洲人贓幷獲解案請究大令判責一百板○張桂福行竊徐裕山家首飾一包報經包探方長華拘案請究大令判責三百板逐出租界○賭徒王寶林王阿三在淞江路設攤誘賭經包探方長華查獲解案請究大令判各責二百板枷號一禮拜發犯事處示衆 
[法租界捕房紀事]  
　　賭棍談亭鶴卽朱鶴亭因所私蕩婦張唐氏避匿金炳奎家指金誘奸控經讞員魏蒓塢大令訊明判將金與唐氏押候分別責懲昨日提案從寛著將金責二百板釋出唐氏責手心一百下發堂留養○流氓薛根華王阿林瞿洪基董禮甫前因犯案解經大令訊因判各枷號一個月昨已期滿帶案開枷著各責五百板斥釋○某宦家丁孫桂竊取主人衣服送案請究大令略訊口供飭送縣署備文遞回通州如臯縣原籍 
[美租界捕房紀事]  
　　前晚無賴　甲徘徊北河南路攫取甬人某乙所帶洋銀若干元飛奔而逸被乙喚同五百十七號巡街捕追獲送入捕房捕頭令押候轉解公堂禀請讞員孫建臣直刺訊辦○昨晨小工朱阿大在湯恩路與陶阿貴不知何故互相扭毆陶力不能支爲朱擊破頭顱血流如注一百九十五號巡街捕見之一併　人捕房捕頭見陶傷勢屬實令送同仁醫院療治朱押候解送公堂禀請懲辦 
[金陵官報]  
　　六月十一日雲南提臺張會委署徐州道穆由蘇回炮台官王世綬通州督審委員知縣李大年狼山鎭標練兵哨官李雲陞均和輪船馬廷樹均到由通州解犯來知縣沈鍾僅宋錫甲銅鼓營都司曾樊貴交缷回縣丞蕭大鴻均見知縣趙宗獻辭赴蘇見撫憲縣丞李光炘由揚屬貼告示回謝委又闈押運外水差典史朱乃賡稟知到省十二日　務局候補道　候補道曾紀書汪鳴流由廬州來知府楊逢辰由蘇來刑部主事蔣德椿到由籍來進京委署江甯縣袁國鈞稟知日事調署口都縣盧交缷江甯縣事　敍通判謝堯由京來知縣陳　稟知赴揚公幹卽辭均見岳州營遊擊周德全由京引見回甘肅叅將吳若雲由籍來管帶測海兵　岳嗣儀由湖北解軍火來請補贛州左營遊擊王才民叩謝直隸州王曜稟知伺候藩臺赴雨　台騐收義山圍墻會辦運北統捐知縣陳崇煌到試用縣王瑞蘭由京引見到省從九朱寳麟奉派辦處委工藝局監工未入陳　謝委文闈內供給　辦差十三日委署徐州道穆辭赴任釐捐局兼木釐局候補道兪機局候　道吳水師船廠候補道龔　致　院候補道吳總統護軍全軍楊副　廖　豐甘肅　將吳岳雲補贛州左營遊擊王才民岳州營遊擊周德全到遊擊項金城曾樊貴穆紹甲都　廖有餘辭赴湖北甘肅守備宋榮梧謝委帶漢廣輪船均見叅將周廷幹遊擊張樹梅馬陞請補鹽捕營都司周有明都司何開元城左守備金作鼎守備王永佐均傳見候補道劉錫庚到交缷蕪湖米釐回分發江蘇試用縣江朝銘到由京來大使楊文鍇奉示甄　辭回淮十四日巡道徐候補道林賀峒　瀛兵洲船武永泰由福山裝兵回千總鄧美廷謝委管帶崇安輪船均見候補道崔來臨奉委廣西偵探記名海關候補道李經楚到由京來知縣羅治霖奉商約大臣委隨辦差叩謝楊治善奉穆道飭知徐州公幹蕭啓奎叩謝甄別黃樹琦到徐州來通州發審委員李大年寰泰兵船祁鳳義裝軍火赴廣東鈞和輪船馬廷樹赴　分省從九周銘回籍　辭 
[上海北市絲業會館籌賑公所施子英經收各處水災賑捐閏五月初一至廿九日第一百三十二次淸單]  
　　初一日王姓洋一元○初三日經鋤堂勞安書屋由宏章泰綢莊來洋一百元蘇同興仁洋四角銅洋一元○初四日經鋤堂勞安書屋由福康莊來洋九百元餘杭董鴻逵祈父早生極樂母　壽康强妊婦臨產大小平安五元○初五日周仕沅子懋　懋功懋昭　洋五元英二元小洋三十　○初六日鍾熙源完願洋五百元胡振懦保平安龍　廿元實應周得利募吳實秋麗　堂姚炳筱三戶各龍洋一元○初七　存心堂由義善源來規　一百兩○初八日無錫趙正大求帳目淸集龍洋五元隱名氏英洋二元○十一日顧同爵求父病速愈規元一千兩隱名氏求病速愈洋五十元○十三日吟　山館由應子　先生來洋五十元○十四日世恩堂由潤昌棧來洋六元六角　十二文○十五日泰州隱名氏求病速愈洋十元霖求關煞開通驚永不發十元吳茅氏完符願求病　續助十元○十六日倪光錫求母病速愈洋五十元又求兒病速愈十元殳山悟　子四元○十八日黃雲卿爲兒疾愈完願洋廿元○十九日蘇州府蔣欽孫因病危虔求已病速愈　五十元○二十日無名氏求保平安銅大洋四元銅小洋十一角○廿三日洙涇丁厚甫洋四元蕪湖洋二元銅洋四元○廿四日明心人由陸頌龢交來 
 
 

Page 10

 
 
洋廿元松江洽昌沈隱名氏　隱名氏各六元隱名氏求免災疾還願四元○廿五日武林心誠子求順利由源豐潤來洋廿元嘉增氏求人口平安廿元○廿六日隱名氏求人口平安洋十元○廿九日留名求母病卽愈洋一百元全記由衍大莊來洋五十元○上年所收貂套一件售洋一百五十元○閏五月分共收規元一千一百兩英洋二千一百廿二元扯七五合規元一千五百九十一兩五錢龍洋八十三元扯七四合規元六十一兩四錢二分小洋四十角扯六七五合規元二兩七錢錢十二文作規元一分三厘以上共收規元一千七百五十五兩六錢三分三厘銅大洋九元銅小洋十一角　前共收規元三十五萬二千二百八十五兩七錢九分一厘銅洋二百十五元 
 
 
 

Page 11

 
 
   
 
 

Page 12

 
 
   
 
 

Page 13

 
 
捐局捐指四川並遵例補繳捐免保舉銀兩五年五月初十日經部騐放領照到省試用期滿甄別留省補用丁交憂回籍守制服滿起復回川委署內江縣事遵新海防例捐離四川原省改指湖南仍本班候補二十　年十一月初六日到湘遵新海防例捐離原省攺指雲南仍以本班候補光緒二十七年十二月初七日到省委署宣威州知州二十八年八月二十日到任旋請補馬龍州知州接奉行　茲於光緒二十九年三月二十七日在署病故等情呈經該司查明詳請具奏前來臣覆查無異所遺馬龍州知州缺係升調遺第二留缺前經以該員孫曰裕請補具奏未奉覆准現據報病故遺缺例應仍照前任李　壽准升部中行文坐日扣至二十九年正月十八日作爲接到部文開缺日期勒歸正月底截缺業已咨報截缺日期在案除另　員更補　咨部查照外所有知州病故出缺日期謹恭摺具陳伏乞皇太后皇上聖鑒敕部查照施行謹奏奉硃批吏部知道欽此 
[直總督袁奏知縣緝捕勤能送部引見片二十七日]  
　　袁世凱片再查廣宗縣知縣張繼善於光緒二十九年二月十八日拿獲槍奪平鄉縣過客馮金生貨　車輛拒殺事主案內盜犯馬逢全朱振清老陳三名訊明均非廣宗縣人亦無在廣宗縣犯案解經平鄉縣知縣左運　訊名供認　該犯馬逢全起意紏同朱振清老陳同夥三人分持器械搶奪過客馮金生貨物車輛該犯等各將事主馮金生並雇工　黑的拒傷身死不諱按例均罪干斬梟開具供禀經臣批飭將馬逢全等三犯照章就地正法在案查拿獲鄰境斬梟盜犯三名以上例准送部引見今廣宗縣知縣張繼善拿獲鄰境平鄉縣全案斬梟盜犯馬逢全等三名實屬緝捕勤能據臬司楊士驤詳請具奏前來合無仰懇天恩俯准將廣宗縣知縣張繼善照例送部引見以昭激勸該員在廣宗縣任內未經獲盜以前並無疏防承緝開叅未結之案除全案供招另行咨部外理合附片具陳伏乞聖鑒訓示謹奏奉硃批著照所請該部知道欽此 
[直總督袁奏開復鹽員處分片二十七日]  
　　袁世凱片再前署長蘆石碑場大使候補鹽巡檢蔣煥文交代案內有徵起灶課八百四十四兩零平飯銀四十八兩零白鹽折色銀二十九兩零部飯銀四兩逾限不交經臣奏叅暫行革職勒限兩月如數清交並將該員應領津貼銀　百兩扣抵欠欵在案茲據該革員蔣煥文將前項未完灶課等項共銀七百二十六兩零解司庫核收由運司汪瑞高具詳　奏前來臣查該革員欠交灶課等項銀兩旣據如數交清尚知愧奮相應仰懇天恩俯准將前署長蘆石碑塲大使候補鹽巡檢蔣煥文原叅暫革處分開復以昭平允理合附片具陳伏乞聖鑒訓示謹奏奉硃批著照所請該部知道欽此 
[護浙江巡撫翁奏鹽場員缺仍以原擬之員補授摺二十八日]  
　　頭品頂戴護理浙江巡撫兼管鹽政布政使臣翁曾桂　奏爲鹽塲員缺仍以原擬之員補授恭摺仰祈聖鑒事竊照靑村塲鹽大使李紹祖於光緒二十八年八月十三日丨憂遺缺業經截缺報部聲明扣留外補在案經前撫臣以候補鹽大使蕭郁文請補嗣准部咨以此缺按照一咨二留新章上次大嵩塲一缺已積至第三留補止此缺應歸部揀補業將新海防雙單先鹽大使敖其炳銓選在案所請補授之處應毋庸議具奏奉旨依議欽此咨行到浙又准部咨永嘉塲尚其光丁憂一缺駁歸外補各等因查兩浙鹽大使上次大嵩場扣留外補後出有永嘉場尚其光於二十八年七月二十八日丁憂一缺按照一咨　留章程此缺輪値咨選經前撫臣於二十八年九月二十八日咨部照例銓選嗣靑村場李紹祖於二十八年八月十三日丁憂一缺照章應歸外補於二十八年十月初二日咨部扣留外補各在案今准部咨以永嘉場丁憂咨又未到致將靑村場歸選將永嘉場駁歸外補伏查永嘉塲出缺在先靑村塲出缺在後經前撫臣先後咨部今若因永嘉塲報缺之文未到致使原　選補顚倒誠恐　　滋　除札飭沿途驛站及駐京提塘據實杳　聲覆究係何處延擱另行辦理外茲據　浙鹽運使恩銘具詳請奏前來臣覆核　異　無仰懇天恩俯准將兩浙候補鹽大使蕭郁文仍請補靑村塲鹽大使其新選斯缺之敖其炳應卽　旨補授奉嘉場大使　　　缺以免員缺倒置而昭平允除履歴前已咨部外所有鹽大使仍請以原擬之員補授緣由是否有當理合會同兼署閩浙督臣崇善合詞恭摺具陳伏乞皇太后皇上聖鑒訓　謹奏奉硃批吏部議奏欽此 
[護浙江巡撫翁奏匯解洋欵片二十八日]  
　　翁曾桂片再據護理浙海　寍紹台道惠森詳稱浙海關每年攤派俄法洋欵銀十六萬兩嗣因佛郞磅價昂貴原撥不敷抵償奉部奏准自光緒二十六年起每年加撥銀四萬兩共銀二十萬兩三月解六成九月解四成按期匯解均經遵　在案茲查本年三月應解六成銀十二萬兩該關收數　絀萬難周轉禀經飭由杭關代籌銀六萬兩尚欠銀六萬兩由該　於逐日所徵正半各稅及洋藥釐捐項下籌湊足數　具　批陸續交號　匯赴江海關道衙門投納等情呈請具奏前來臣復核　異除分咨查照外理合附片具呈伏乞聖鑒謹奏奉硃批該部知道欽此 
[大臣鍾奏陳明衙署被毀遺失各物情形摺二十八日]  
　　奴才鍾靈跪奏爲查明衙署被毀庫儲銀兩案册器　等項遺失情形據實奏聞仰祈聖鑒事竊自光緒二十六年盛京猝遭變亂奴才衙門打毀情形日甚一日奴才恭辦陵寢宮殿各差案卷　庫儲　欵均關緊要會　　　等前往查看嗣於光緒二十七年二月間戶部咨令抄錄各項案册送部等因當以前情咨覆在案茲於本年三月二十日　　交還衙著奴才預派郞中嵩　　俟　收後　案卷庫儲等項赶緊　　隨據該郞中等禀稱大堂司房銀庫等庫各項房間有甎木無存者有拆毀不全者有雖未拆毀亦多坍塌倒落者所有門窓戶壁案卷庫儲及各項器用槪行無存等語復據署銀庫掌關防學習主事麟貴等禀稱庫存銀兩鉛又黑鉛生熟鐵線麻各項顏料以及官秤天平庫帳案册器物均已一空庫儲各欵細數因案卷遺失無從查核謹將原存名目分　　　等語各禀報前來奴才復率司員進署詳查與所禀情形無異謹據實具陳並繕具遺失欵目清單恭呈 
 
 

Page 14

 
 
御覽仰懇天恩飭下戶工二部將奴才衙門庫儲各欵及已辦未結各案統由光緒二十六年閏八月以前一律截清免至牽混現辦供應三陵及各處要差並歲修工程之欵均係暫由歴年額欵項內移緩就急擇要辦理其向由每　請領之欵或仍照舊章請領或略事變通容俟奴才悉心叅酌定擬再行具奏所有衙署被毀庫儲銀兩案册器物等項遺失情形謹繕摺奏 
聞伏乞皇太后皇上聖鑒謹奏奉硃批該部知道單併發欽此 
[大臣鍾奏報遺失暫存葦塘價銀片二十八日]  
　　鍾靈片再遺失欵目清單內有暫存葦塘價銀一欵係光緒二十六年奴才遵旨勘辦牛莊等處葦塘墾務所收荒價共計實銀六十八錠計重三千六　餘兩暫存奴才衙門銀庫俟彚總解交盛京將軍存儲嗣因拳匪肇釁軍務緊急葦塘墾務是年秋季不能接辦奴才咨行盛京將軍派員領取此欵以充兵餉未准咨覆而省城震動遂與庫儲各欵一併遺失理合附片陳明伏乞 
聖鑒謹奏奉硃批覽欽此 
[●福州將軍崇奏副都統因病出缺請旨簡放摺二十八日]  
　　奴才崇善跪奏爲副都統因病出缺請旨迅賜簡放恭摺仰祈聖鑒事竊據福州駐防正藍旗恊領榮盛呈稱副都統松秀陡患風寒病症醫藥罔效於閏五月初九日午刻出缺等情呈報前來奴才查副都統松秀由世襲一等男爵世管佐領洊陞護軍叅領軍政薦舉卓異蒙恩署理福州副都統旋奉諭旨補授福州副都統自抵閩以來適値旗營攺練新　該副都統於營務一切隨同經理措置裕如奴才到任後遇事會商深資臂助茲以急疾身故殊堪憫惻除飭屬將其身後事宜妥爲照料外所有副都統員缺相應請旨迅賜簡放以重職守理合恭摺具陳伏乞皇太后皇上聖鑒謹奏奉硃批另有旨欽此 
[蒙古辦事大臣奏陳蒙古各旗保奬緣由摺二十九日]  
　　奴才英秀跪奏爲蒙古各旗前保盟長總管等員力顧大局功難軒輊理藩院奏分註著實勞績另行擇尤擬獎無從遵辦謹將所保黄韁酌請攺賞　依烏里雅蘇台庫倫奏准之案籲懇天恩將其餘各員仍照原保給奬以昭公溥而維蒙心繕摺 
奏陳仰祈聖鑒事竊前因蒙古各旗經理俄商遺棄貨物毫無損失有俾大局經叅贊大臣奴才瑞洵將各旗正副盟長散秩大臣總管等遵旨奏請獎叙以昭激勸並將各旗及台站卡倫出力應保員弁開單另咨理藩院核辦嗣於光緖二十八年十二月十九日遞回原摺奉硃批該衙門核議具奏單片併發欽此旋准理藩院議奏所保各員均未分别著實勞績次第無從核議奏令分註各員實在勞績擇尤另行酌議奬叙等因恭錄諭旨咨行前來奴才細繹院奏自係爲嚴防冐濫起見亟應遵照惟當日辦理爲難一切委曲情形尙有院臣所不及知者查庚子年拳匪揭竿軍務大起畿輔内地以及東北各省無不遭其蹂躏獨此邊漠聨俄之地轉能保全無事實賴蒙古部落布置得法而遵守約束則各盟長總管等出力爲多比時俄境諸卡皆已增防且於阿拉克别克屯糧運械更以兵輪駛入哈巴河口軍容甚盛意在耀兵當此地方存亡呼吸之際設使當時稍失機宜或取其貨物或殺其商人必致立召外兵全境糜爛一茶毛一矢一石均能招邊疆無窮禍患不惟勞師費餉遊牧淪胥人民塗炭事後且添北路賠償鉅欵故瑞洵深防後患疉頒文告並派員前往勸諭蒙古務以團兵各守各旗照舊章護俄商不許妄動或至失地殞師如能照此辦理將來許照軍功請奬曾經附片奏明並於上年專摺奏請奉旨准其擇　酌保毋許冐濫欽此兹按其成勞擇尤遵保本係酌照蒙古保舉辦法並未稍有冐濫在該院原可酌量議准俾益激蒙古忠義之心永作邊疆保障乃院臣拘牽文義仍以爲破格之舉亦可謂不諒苦心矣又查烏里雅蘇台庫倫均有蒙古請奬之奏先經該院駁改加級紀錄嗣經該將軍大臣復奏仍照原保均奉旨允准茲院臣於科布多併案僅令分別勞績另核請奬是院臣於寛嚴之間尙非竟無斟酌但奴才細加審度反復思維於分註勞績一節實屬無從遵辦蓋能保護洋局不與開釁即是顧全邊境力維大局論功旣無分軒輊請奬卽難判等差至擇尤一節查該蒙古杜爾伯特和碩特明阿特額魯特土爾扈特土爾扈特烏梁海扎哈沁諸部全共三十旗原保三十員卽係按一旗一員請保已屬拔尤無可再擇奴才愚見今昔情形不同西北防務無殊東北不能不用蒙古以爲藩蔽况各旗均有俄商貿易近來英德各國前來遊歴洋員又復踵至爲日方長尤資保護所恃以駕馭蒙古者惟此保奬從懮藉可鼓勵耳若事急則許其重賞時平則抑其前勞亦殊不足以昭大信現在變法求强似未便以常例相繩也今將杜爾伯特左翼正盟長副將軍特固斯庫魯克達賚汗噶勒章那木濟勒土爾扈特正盟長扎薩克多羅郡王密錫克棟古魯布原請黃韁擬請攺賞紫韁其餘各員均請毋庸更易合無籲懇天恩許依烏里雅蘇台庫倫之案將科布多前保蒙古各員仍照原保給奬出自逾格鴻慈其片保駐班台吉色將寗一員已聲叙實在勞績另單咨保台站卡倫蒙員八十員均係保護俄商出力且所保僅止頂戴本照尋堂辦理應請毋庸再攺謹繕摺 
奏陳伏乞皇太后皇上聖鑒訓示再叅贊大臣瑞洵現在奉旨賞假是以未經列銜合併聲明謹奏奉硃批著照所請該衙門知道欽此 
 
