# 1907 - 63 - 4912170

 

Page 1

 
 
   
 
 

Page 2

 
 
 [P電傳宮門抄 
　　正月二十六日召見軍機戴鴻慈紹昌張仁黼沈家本劉若曾 
[論彗星將見之不足異葉友琴來稿]  
　　聞近有天文家襪拖西者言不久有彗星與地球相撞致地球大受損害云云余不知襪拖西爲何國人而襪拖西亦不言彗星與地球相撞之時日夫彗星出見有一定之期凡天文家皆能豫測之襪拖西旣以天文家名决無不知之理其不欲明以告人者殆逆知三年後有一大彗星出而故作與地球相撞之駭怪語以聳動世界之聽聞乎余考此大彗星當出見於光緒三十六年（卽西歷一千九百十年）四月中初見東北自奎婁胃昴諸宿經井鬼軒轅而入太微垣沒約見二月餘光白色芒可長至丈許此彗爲英人好里自西歷一千七百二十年至一千七百四十二年間專心攷驗彗星軌道測定行抛物線者二十有四於一千六百八十二年攷知某彗星與一千五百三十一年一千六百零七年一千六百八十二年所見各彗歷時略同循行橢圓軌道因揣爲一彗再見其周時約七十六年有奇好里預知一千七百五十八年之末或一千七百五十九年之初必當再見好里旋歿其言果驗彗星周時自此發明於世實天文家一偉業也及至一千七百五十八年十二月間果得見之次年三月十二號爲過卑點之時因好里所推故名曰好里彗此係推算彗星有驗之始按該彗位置距太陽極遠尤在外行星之外過卑點時距太陽五千四百萬英里過高點時距太陽三十三億五千八百萬英里故當卑點時位居地道之内當高點時位居海王星外又五億英里攷之中國歷史所載自漢以來每次過卑點均能見之其時列後漢成帝元延元年（卽西歷前十一年）七月辛未有星孛干東井踐五諸侯出河戍北率行軒轅太微後日六度有餘晨出東方十三日夕見西方犯次妃長秋斗塡螽炎再貫紫宫中大火當後達天河除於妃后之域南逝度犯大角攝提至天市而按節徐行炎人市中旬而後西去五十六日與倉龍俱伏 
東漢明帝永平八年（卽西歷六十五年）六月壬午長星出柳張三十七度犯軒轅刺天船陵太微氣至上階凡見五十六日 
東漢順帝永和六年（卽一百四十一年）二月丁巳彗星見東方長六七尺色靑白西南指營室及墳墓星丁丑彗星在奎一度長六尺癸未昏見西北歷昴畢甲申在東井遂歷輿鬼柳七星張光炎及三台至軒轅中滅 
後漢獻帝建安二十三年（卽二百十八年）三月孛星晨見東方二十餘日夕出西方犯歷五車東井五諸侯文昌軒轅后妃太微鋒炎指帝坐 
晉惠帝元康五年（即二百九十五年）四月有星孛于奎至軒轅太微經三台大陵 
晉孝武帝寗康二年（卽三百七十四年）正月丁巳有星孛干女虚經氏亢角軫翼張至三月景戍彗星見於氏九月丁丑有星孛于天市 
宋文帝元嘉二十八年（卽四百五十一年）五月彗星見卷舌人太微六月辛酉逼帝座七月乙酉犯上相拂屏出端門滅翼軫 
梁武帝中大通二年（即五百三十年）七月甲午有彗星晨見東北方在中台東一丈長六尺色正白東北行西南指丁酉距下台上星西北一尺而晨伏庚子夕見西北方長尺東南指漸入氏八月巳未漸見癸亥滅 
隋煬帝大業三年（卽六百零七年）三月辛亥長星見西方竟天干歷奎婁角亢而沒至九月辛未轉見南方亦竟天又干角亢頻掃 
 
 
 

Page 3

 
 
太微帝座干犯列宿推不及參井經歲而滅 
唐高宗永淳二年（卽六百八十三年）三月丙午有彗星于五車北四月辛木不見 
唐肅宗乾元三年（即七百六十年）四月丁巳有彗星于東方在婁胃間色白長四尺東方疾行歷昴畢嘴觹參東井輿鬼柳軒轅至右執法西凡五旬餘不見 
唐文宗開成二年（卽八百三十七年）二月丙午有彗星于危長七尺餘西指南斗戊申在危西南芒耀愈盛癸丑在虚辛酉長丈餘西行稍南指壬戍在婺女長二丈餘廣三尺癸亥愈長且闊三月甲子在南斗乙丑長五丈其末兩岐一指氏一掩房丙寅長六丈無岐北指在亢七度丁卯西北行東指己巳長八丈餘在張癸未長三尺在軒轅右不見（未完） 
[專電一北京（正月廿六日酉刻）]  
　　飭部議覆淮鹽積弊條陳○某侍御條奏两淮鹽弊日深請簡大員查辦並改良官制奉旨著度支部議奏（也） 
[專電二北京（正月廿六日戌刻）]  
慶邸賛成蒙古伊犂改行省之議○尚書徐世昌近又條陳改蒙古伊犁爲行省設督撫分治慶邸頗贊成擬銷假後具奏（生） 
[專電三北京（正月廿六日戌刻）]  
　　江御史奏叅陸總憲續聞○陸總憲議移給事中於河南道署御史江春霖謂其有違祖制特具摺奏叅外間傳言摺中有陸任順天學政時得賄一節其實並無是語不） 
[專電四北京（正月廿六日亥刻）]  
　　趙將軍調閩督消息○奉天將軍趙爾巽有調任浙閩總督消息（大） 
[專電五北京（正月廿六日亥刻）]  
　　中國將仿行印花税○度支部擬派員赴各國調查印花税章程以便仿行（之） 
[專電六北京（正月廿六日亥刻）]  
　　張尚書病痊○郵傳部尚書張百熙現在病已痊可（人） 
[專電七北京（正月廿六日亥刻）]  
　　俄使赴哈爾濱○駐京俄公使璞科第於今晨（卽廿六日）赴哈爾濱（古） 
[外部請電飭瑞人離藏北京]  
　　有自稱地學家之瑞典人亞班克丁司芬海定領有駐英汪欽使護照游歷中亞細亞取道新疆邊界前往西藏又往見班禪擬住藏多日即赴江孜見臥克纳經駐藏大臣查悉據情電告外部外部以西藏向來不准遊歷查汪使來咨於護照内聲明專赴新疆不得擅入他處並無入藏字樣爰卽轉電汪使畧謂該瑞人私赴藏地難以保護希告駐英瑞使查詢立卽電飭該瑞人速行離藏云云（古） 
按此事已略見十六日本報專電 
[日使面告孫汶已經離日北京]  
　　聞駐京日使林權助君面告外部略謂奉本國政府電孫汶已逃往版圖以外兩國宜各加防範使彼自知醒悟以國法論本屬未能赦逸姑且從寛令彼自投歸國云（古） 
[贛撫瑞覆江督電江甯（爲南豐縣謠傳鬧敎事）]  
　　端制台鑒南豐縣民敎齟齬一事已據建昌府李守士瓚南豐縣方令嘉棟禀洋務局所禀情形與來電囗領事所稱大致相同現已由該府縣傳集紳董約束鄉民會營彈壓保護並查拿造言生事之人據稱刻下鄉間尚無約會横蠻情事民敎仍屬相安除飛飭該府縣竭力解散加意保護外合先電聞良（百） 
[贛臬秦禀江督端午帥電江甯（爲辦匪事竣請准回省供職事）]  
督憲鈞鑒本司自上年十月二十七日奉赴萍辦匪之命遵卽起程維時大股匪衆麕聚瀏陽湘軍擊勦於西勢將逸出東北萬載異常震動本司從間道疾馳赴萬軍聲先振贛邊幸不再被侵犯十一月初七抵萍已迭經湘贛各軍將股匪分擊潰散惟匪首逃匿餘孼滋多沿湘邊界鄉民固多流離轉徙卽内地村鎭亦多奸徒肆起搶擄頻仍本司爰飭各軍隊扼紥分巡一面設法緝拿匪黨並明訂淸鄉章程分飭各縣按照舉辦期獲首要而安民業所有辦理情形及拿獲匪黨姓名均經隨時電陳鑒核在案現計到萍兩月有餘各事漸將就緒地方亦安謐如恒其各首要凡屬贛籍者拿獲已十逾其九尚有一二漏網及本非贛籍各要犯亦在四路鈎索期必弋獲但遠颺已久殊未能尅日成擒此外善後事宜均應由地方官逐漸籌辦亦非一時所能畢舉本司有全省刑名之貴省署待理公牘積閣巳多接藩司及僚友來函省中諸務多有待商者久覊於此稗益無幾而省中公事曠廢轉多擬懇憲台電奏請旨准予回省供職萍境各事請飭張道季煜主持本司回省後如有緊要事宜仍當與張道隨時電商辦理是否伏乞鈞裁諭遵本司炳直禀（百） 
[車站查獲私帶炸彈詳情天津]  
　　天津老龍頭車站查獲英國人格林斯私帶炸彈已紀前報茲悉該洋人久在東亞熟悉中東兩國情事與中國革命黨素來聯絡駐日楊欽使曾電 
 
 

Page 4

 
 
告中國政府云該洋人將潛來中國請飭嚴密防緝是以直督袁宮保飭探訪局總辦楊以德於秦皇島曁山海關至天津一帶鐵路車站密派偵探細心查緝該洋人於十五日帶同中國繙譯關某　秦皇島附車來津時所携箱籠一具頗爲沈重且時時探問北京街道曁各大員宅址早爲探訪局所派偵探窺破火車到津時適總辦楊以德在站稽查偵探卽歷歷密告遂將該洋人盤詰始則挺撞繼乃囁嚅且所帶繙譯關某形色張皇楊總辦愈覺可疑遂一併拘住押至鈔關開驗箱内果有橢圓形之大炸彈兩枚隨卽會同警察總局總監移送津海關道梁觀察審訊供詞游移判令管押十六日復由梁觀察所派差役在法租界長發客棧拿獲唐兆謙一名十七日京中亦獲住馮懷淸及唐姓二名訊明馮係旅順道勝銀行買辦因與該洋人有欵項往來致被牽累當卽開釋唐則供有商某在房山縣境開修線路電車早經郵傳部批准即日該商須帶洋工師三員工人三十餘名前往該處測勘等語該洋人與唐兆謙經梁觀察派鈔關洋員曼德君會訊二次始則供認爲人受雇運至北京爲開山之用嗣一再研訊又供因太監李蓮英貽誤中國擬除此害等語繙譯關某則供爲該洋人新雇炸彈事實不知悉云云現梁觀察已照會駐津英領事訂期會訊矣（妖） 
[江督蘇撫通飭各道府電南京（嚴禁搶米諭平粮價]  
　　上年江南北水災久經奏明籌辦振糶惟現距麥收甚遠粮價增昂深恐有匪徒藉端煽惑愚民搶米滋事擾害地方應卽責成各該道府嚴飭所屬各州縣一體認眞查緝防範並出示嚴禁如有匪徒假米貴爲名紏衆搶劫立卽會營嚴拿到案審明就地懲辦以懾匪胆而定人心一面勸諭行店及囤積米粮之家不得抬價居奇俾昭平允該府縣等倘敢漫不經心以致地方出有巨案定卽撤叅不貸仍各將遵辦情形禀復查核（齊） 
[札飭密查是否革命黨松江]  
　　奉賢縣陸某薄有資產向與某等有隙近被揑列程某等姓名由郵政局遞禀督撫稱陸有勾通革命黨窩藏匪類情事聞江督已密札松江府戚太守飭查虚實禀覆核辦（羲） 
[統帶匿贓鴆盜之巨案蘇州]  
　　上年臘月飛划右營管帶楊起元率同艙長陶九亭等在上海楊樹浦附近緝獲行劫昭文縣道生當鋪之監犯甲乙丙三名旋將甲乙釋去僅以丙解赴昭文歸案訊辦縣主孫大令研訊之下丙供稱爲盜搖船並未同刧惟見若輩於十一月下旬至十二月上旬七日間連刧浙江湖州府屬及治下當鋪三家得贓甚鉅尚有三十餘人均己携贓散去所釋之甲乙二人實爲是案首盜舟中有金銀珠翠等首飾十三义袋大皮箱八具現洋四千七八百元大珠四百數十顆小珠二千數百顆約共三萬餘金均經楊管帶取去大令得供移請該營將是案線人王某解縣候訊楊管帶卽飭陶弁將王解赴昭文陶弁請以銷練從事楊不允解至半途竟被逃逸楊遂將陶解案請辦而私嘱心腹以鴆藥置入食物仙至獄中將丙盜毒斃經鄰封相驗委係受毒身死陶弁遂將是案始末及藏匿鉅贓某弁分若得干勇丁各得若干併奉敬上台若干當堂供出如數家珍大令遂錄供禀詳上憲請飭查辦（必） 
[部駁津貼漢口電局轉遞文報經費南京]  
　　江督端午帥以漢口爲長江上下游通衢所有鄂川陜甘雲貴等省文報向由該處電報局轉遞近來文報較多擬令該電局派人經理津貼經费特咨請外部以後每月撥給薪費銀四十兩並照上海文報局成案支用使費旋接復文謂上海設立文報局係爲接遞出使各國大臣文報是以局員薪費每月給銀一百兩准在使費項下開支今漢口設文報局派人經理轉遞各省文報雖所給薪費爲數無多究與使費不相干涉所請碍難照准云云（臨） 
[上海商務總會禀江督蘇撫電（爲借漕平糶事]  
　　督撫憲鈞鑒上海縣抄未瑞道銑電屬查米價民情其時職會適全體集議以滬市米價日貴小民粒食維艱錫金常昭底貨空虚各屬漕米爭先採辦近日每担驟漲至八元以外秋收日長窮民坐困又查漕粮向係分批輪運目前購定存棧爲數極多廿八年劉忠誠公在任時曾據商務總董嚴故道信厚等禀請奏乞恩施准其借漕平糶秋收補運人心賴以綏定商民至今感泣今米價較前更貴蓋藏較前更　羣情惶急彌切杞憂務求大帥俯恤黎元卽賜援案電乞天恩暫借漕米十萬石發商平售以濟目前之急俟秋收仍由商等購米歸還虧由商認斷不覊誤京倉大局民生所全匪細除函縣轉陳外祈飭交瑞觀察　賜查照上海商務總會李厚祐孫多森全體商董同叩（全） 
[度支部致滬道電（補給考政大臣經費）]  
　　出使各國考察政治端戴兩大臣前支經費據咨稱不敷銀三萬六千餘兩本部復核奏銷内駐滬編譯書籍員司薪水多列一千兩應於此項扣抵計實不敷銀三萬五千餘兩希由滬存專便經費項下照數就近撥交兩江總督端大臣以淸欵目（潮） 
[税司函送濬浦圖説]  
　　滬關税務司函致滬道略謂浚浦一事總營造司奈克所論全工辦法大綱細目曁承辦各工節畧均各譯就漢文合成總册一本　其原作洋文則共分四起合爲一分圖則繪成五幅作爲一套以上三種茲先合備兩大分專函送上即祈貴道查照分别轉呈外務部曁南洋大臣各一分以備考察至應送尊署之一大分且俟續備齊全稍緩再補可也（皇） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官事蘇州]  
　　蘇省刷印局設在葑門内醋庫巷業己部署定當由總辦陸會辦陳禀知撫憲於廿五日開局辦事○廿五日藩轅牌示寳山縣主薄景霈期滿遺缺以准補是缺之洪恩波飭令赴任○兩准運憲趙濱彥於前日啓節回揚○廣東雷瓊道楊文駿於廿五日由雲南原藉繞道安徽來蘇公幹假寓曹家巷○辦理江西督銷局胡銘業由寗來住提學署○首府何太守奉撫委巡防營務處提調於廿五日謝委到差○辦理法政學堂監督直隷州左樹珍及法政學堂學員通判丁方榖知縣胡雲程從九龔鑅同詣撫轅禀知升五日開學○從九張孝恂禀謝奉委營務處收發差○知縣魏允濟禀謝二十七年分海運蒙保補缺後以直隷州用併辭赴寗○同知銜試用知縣汪德植湖南人由寗來（必） 
[浙省官事]  
　　浙藩牌示云建德縣缺現飭准補是缺之增　赴任壽昌縣缺現飭新選之普榮赴任湯溪縣缺現飭准補是缺之袁玉煊赴任宣平縣知縣張綱據報丁憂遺缺卽委候補知縣林逵基署理（士） 
[府尊改期赴省松江]  
　　松江府戚太守本擬於廿四日乘舟晉省謁見蘇撫禀陳要公嗣因稍有感冒須再從緩（此） 
[商務局添委會辦蘇州]  
　　蘇撫陳中丞以省垣商務局管理全省商務該局總辦陸樹藩公務繁冗恐獨　未能周至因添委候補道潘懿謀爲會辦已於廿五日下札（必） 
[奉部轉飭校長入都杭州]  
　　浙撫張筱帥前准學部電開本部夙聞慈谿縣敎諭孫樹禮研精中學亟應調部差委并派充法政學堂中學敎員該員現住杭州請轉飭速來等因常即札知提學司轉飭遵照茲支提學查悉孫敎諭現在省城正蒙學堂充當校長因卽就近飭知着將起程日期禀報轉復云（士） 
[學部司員不滿意於提學使京師]  
　　學部某司員日前條陳堂官略謂各省提學使自簡放後紛紛請赴東洋惟到東後不改官塲積習回國後又逕自赴任未聞有一言條陳本部夫遊歷者取人之長革我之短我國學務甫在萌芽應增損者何止千萬件而不發一言其毫無所見已可槪見云云辰 
[鹽捕統領懲治而弁松江]  
　　前日鹽捕中營領哨宋某送府訊押當時謠傳爲撫憲所訪茲悉係鹽捕統領徐次舟觀察以該統哨宋明昌有宋老窩子之稱前日在西門外鹽公堂傳見面斥曰爾係賭棍遂飭人持片送府旋行文府署略謂中營領哨宋明昌本係著名光蛋投營後仍不悛改聚賭販私手下常有羽黨一二百人擾害地方應請吊取功牌奬札嚴行審訊收禁俟有確供當按軍法從事以昭儆戒府尊戚太守奉文卽提宋訊問令尅日呈繳功牌札子候辦（此 
[奉文免提學政棚規鎭江]  
　　江蘇藩學兩使詳撫咨部免提學政棚規請充蘇省學費一案現經蘇撫陳筱帥咨請學部核准札由藩司通飭各州縣免予提解並將供應程儀等款一併交出勿稍隱漏丹徒縣宗大令己於二十三日奉到此札矣退 
[瀛眷出遊江寗]  
　　兩江總督端午帥之夫人偕其妯娌並携女公子數輩於十八日命駕出聚寳門外遊覽雨花臺勝跡並在第二泉小坐品茗旋卽返轅前日午帥又因夫人將北上歸寗同坐馬車至三牌樓陸師學堂遊覽旋假廳事命照相館中人拍一全家行樂圖而返（三） 
[嚴禁營兵至漢口觀劇武昌]  
　　武昌新軍兵勇多人於十五日晚私自渡江至漢口看戲張統制得報後以愷字營勇丁滋事未久恐再肇禍隨即親自渡江拿獲六名從嚴責辦並傳諭各標營嚴加約束倘冉有違玩定惟該管官員是問云（俟） 
[規復崇眞學堂松江]  
　　松郡崇眞蒙學堂成立最早名譽甚著嗣因讓校址於懷新高等小學乃歸併崇文近日紳士陳梅溪等以分區興學應將崇眞規復因禀請府縣商准敎育會改名存眞就崇文略撥經費以資開辦二十四日行開校式各小學堂均學生往觀禮（此） 
[鎭郡賑務紀聞鎭江]  
近日徐海留鎭飢民又去四千約計在鎭人數己不及八千日内即可一律遣竣 
上海瓦教士於二十三日又運到麫粉數千包當經鎭道榮觀察飭水陸總巡周錦堂駁卸民船用小輪拖帶運浦一面卽咨請淮揚道楊觀察散給聞大口每日給麫十一兩小口減半 
江督現委丁憂山東東昌府江蘇紳士魏家驊襄辦淮屬賑務魏君遂於二十三日由寗乘輪道出鎭江翌晨卽換乘民船赴浦對） 
[札發戒烟章程鎭江]  
　　蘇省大吏前奉政務處頒發戒烟章程現已照刷數千本札發各府廳州縣設　勸戒日昨鎭郡官場均己奉到矣（對） 
[巡檢賄縱拐匪嘉興]  
　　平湖縣屬乍浦地方近來到有興化客民甚多專理誘拐小孩販運出口前日被人窺破獲住多人並搜出小孩　餘口當卽送請該處巡檢曹晉泰送縣嚴究詎皆爲曹得賄寛縱現聞該處紳民已赴府縣禀控矣（南） 
[擬辦積棍松江]  
　　金山著名梟匪小連喜之弟小連生去年兩次兇毆某甲至於嘔血因之激動衆忿扭送縣署縣主查得小連生案卷重疊訊責收押近聞已科定罪名詳准上游照辦矣此） 
[巡警捉賭驚壞小孩蘇州]  
　　南路巡警某巡至葑門内獅子口聞某公館内有竹牌聲因邀集巡長巡勇等數人擁入詎一五齡小孩手持竹牌在桌上戲弄登時受驚不省人事該公館係某觀察之戚串遂由觀察據情函請長洲縣蘇大令究辦（必） 
[華亭縣查賭封屋松江]  
　　華亭縣程大令前日在某姓家拘獲賭徒三人各責千板具結釋放復至廣明橋浴堂見礲糠間中置一方桌上鋪草蓆米係因賭應用乃帶店主桂生訊鞫供認小賭隨判笞責荷校並將房屋發封以示懲儆（此） 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　調查各省鹽獄事宜法部郎中袁兆藩　督札委調查小普陀案委員知府江紹杰駐日江西留學生監督金保權蘇省籌欵局委員知縣陳昌基昨日先後到道分别拜會禀見（車） 
[製局提調回申]  
　　製造局提調李平書明府日前往粤省議辦自來水事宜茲己事畢於前日乘輪返申（永） 
[道批照錄]  
　　飛虹學堂董事一豐鎬禀批閲來牘擬就飛虹義務小學堂添設德文科並工商夜課以廣敎育而惠貧寒深堪嘉尚應准如禀立案希卽查照○上海勸學所西鄉議長王豐鎬禀批據禀擬就西鄉學區於漎溪學堂外附設半日學堂三處俾四鄉居民得以就近附學具徵樂育爲懷深堪嘉惠准如禀立案淸摺存（尾） 
[諭令催繳漕粮]  
　　上海縣王大令以交卸在卽昨日特飭差傳各圖地保於二十八日到縣聽候諭話著將四鄉所欠漕糧一律掃數完納母任緩延（車） 
[錫金旅學開校紀盛]  
　　二十六日上午十點鐘錫金旅學行開校禮先由校主祝蘭舫觀察報告緣起次吕鏡宇欽使致頌詞祝觀察答詞致謝是日來賓到者吕欽使外上海縣王少谷大令學使杜子撝廣文廉惠淸觀察等約有數十人茲將吕欽使頌辭祝觀察答辭錄左 
吕大臣頌詞今日爲錫金旅學開校之期鄙人承貴學堂東邀得觀盛舉至爲欣悦滬上萬流薈萃開化最早故學堂之設櫛比鱗次蔚爲大觀然或局於地或絀於欵爭存競立率皆煞費經營今觀諸君子合羣組織隨地設學不分區域就歲時讌聚之所爲桑梓公益之謀意美法良衆擎易舉其所立章程規則亦復周備毫無流弊又得祝觀察獨力擔任常年經費至五六千元之多俾得歷久不衰其嘉惠後學好義勇爲尤非尋常樂善好施者可比凡錫金學子普及敎育卽他鄉人士亦復一視同仁毅力宏願鄙人曷勝欽佩將來諸生畢業層累遞上爲國寵光今日開學可爲基礎此皆諸君子曁祝觀察之功也鄙人不材敢爲貴學堂賀並爲發起諸君賀 
祝觀察報告詞鄙人不自量力創辦錫金旅學專爲庽滬同鄉子弟肄業之所聘請楊子侁先生爲校長曹異臣等諸先生爲敎習幸皆熱心敎育開辦半年成效昭然今日行開校式惟願體鄙人設學之意各加奮勉日有進步將來人材濟濟爲閭里光以此爲諸弟子頌（該） 
[牌示審勘流犯]  
　　太倉州人陶阿八因拐賣婦人陸王氏等田州尊擬定流罪昨日解道請勘奉瑞觀察牌示定於今日午堂勘審（車） 
[調查小普陀案已有頭緒]  
　　江漢珊太守奉江督端午帥札委來滬調查小普陀禪院及紫霞殿兩案茲聞所查已有頭緒候面禀滬道瑞觀察核明再行辦理（永） 
[集欵修街]  
　　城内虹橋南首大街陰溝淤塞街道不平如遇天雨積水成渠竟日不瀉往來行人頗多不便現由該處鋪户居民籌集捐欵己於前日招工修築大約月抄可以告竣（車） 
[大西洋領事署因建屋暫遷]  
　　駐滬葡萄牙國領事署向在外大橋堍近因翻造房屋暫遷至法馬路蜜采里西客館内公（浩） 
[建屋觀察天文]  
　　法界外洋涇橋堍聞由工部局設立扯懸風雨旗竿木一株旁側有小房一座由西人名戴師者駐守其問近工部局又在彼處浦灘建造高台一所聞係專觀天文星象所用業已雇匠興工矣丹） 
[撕碎鈔票之紏葛]  
　　華人徐世昌於前日下午持十元鈔票一帋至英界南京路永興洋行購行醋一瓶行中洋人接票即行扯碎徐向之理説洋人謂係僞票徐謂某在美界開設錢店票係門前兑下不知是僞如係贋鼎亦不應扯碎爭執之下互扭至老巡捕房各訴緣由捕頭著將破票存留捕房俟飭探至銀行查閲於禮拜一定奪如果僞票卽行充公若係非僞洋人應照數賠償兩造均遵斷而去（泉） 
[提究樂道戒烟局冒名漁利]  
　　美國醫生滿樂道投該管領事署控有華人在英界金隆里開設樂道戒烟局似此冒名漁利有碍名譽請提該局董及經理人到案訊辦美白副領事據情照會公共公廨讞員關絅之太守卽於前日簽差至捕房照章辦理（泉） 
[拘獲刦物流氓]  
　　流氓徐利莊專事紏黨持刀刧掠途人金表飾物昨法由捕房包探緝獲拘入捕房奉飭押候吊齊贜物再行解辦（丹） 
[鄉愚受虧]  
　　　昨有鄉人挑螺一擔沿途叫賣行至大東門外壩基橋附近有某染坊甲人與之論價鄉人嫌其賤掉頭而行店中人喚之回又不買至三四次後鄉人憤謂之日小本經營乘此晨間片刻藉博百文錢爲餬口計何相侮之甚也店中人怒其言語之戇爭叱之并突出染司多人與之搏擊鄉人不敵大受傷夷螺亦盡被傾棄于地巡士初睨於旁嗣恐其肇禍也乃勸店中人略償所失店中人不允咆哮如前巡士不得已乃勸鄉人回（送） 
[寳善街又肇火災]  
　　昨早一點鐘英界廣東路即寳善街第一百四十六號門牌宏茂錩襪店起火旋由救火命救息計西首焚至五百四十五號裕大烟帋店四十三四十四眞老宏茂昌襪店四十四十一四十二恒餘昌洋廣貨店三十九號某客棧止東首焚至五百四十七四十八號王德興銀樓四十九五十號章東昇紹酒店止火又延入西上林里計焚去第八十四號裕泰煤炭店八十五號祥興烟間八十六號長興客棧八十七號彈棉花店八十八號否林春烟間八十九號薙髮店止對岸尚有鳳音齋班鼓店及老虎灶二家亦被延及約共房屋二十幢左右聞各家均保有火險昨老閘捕房捕頭派出包探米順劉光震沈阿岳王阿巧等詳查火頭及一切詳細情形禀覆核奪（泉） 
[浦東盜案]  
　　浦東二十四保方二圖三林塘鎭西首鄉民龐允諧家前日夜半時有盜匪五十餘人乘小輪船到彼起岸連開後膛快鎗即用巨石撞門入内先將事主兇毆嚇禁一隅然後任意搜索刦去衣飾銀洋器皿約値洋六千元昨日龐偕地保周根餘投上海縣具報請爲勘緝大令判准卽日往勘（車） 
[招告許阿妹]  
　　許阿妹喬裝嫁人一案已迭紀前報昨日上海王大令出示招告云案准洋涇巡局函送男裝女扮串騙嫁人之 
 
 

Page 18

 
 
許阿妹並媒証周文其等到縣當經提訊屬實分别收押追洋在案查許阿妹男扮女裝蓄髮纒足業已多年作惡害人恐非祇此一端難保無刁姦婦女情事自應出示招告爲此示仰保甲諸色人等知悉爾等如有被其欺騙及姦污婦女等事許卽來縣據實呈控以憑提犯質訊從嚴懲辦一訊即釋以免拖累母稍觀望切切特示（車） 
[法領事會訊法商控案] 　　 
　　前晨十點半鐘駐滬法總領事巨籟達君因審訊某西商控案故率同總案官唐助君駕臨公堂會審並飭捕房謝代總巡派一三道金線西捕戎服佩刀前往伺候（露） 
[會訊縱火圖賠案]  
　　美界西華路瑞記洋貨號主胡雲培卽胡蓮卿縱火圖賠一案已迭登前報前日公共公廨中西官已傳訊各見証保宏保險行西人愛杜爲聲稱捕房嘱我到案作証並非保宏嘱我來案我在保宏係專管估看貨物之事胡當日保險時商人去看過貨物約値萬金因此允保惟胡並不在場此後我亦未曾去過胡之進出貨物均不知悉且火灾時商人並不在滬被告博文律師訊愛曰王承記之虧賬爾見過否答稱未見聞此賬是韓云生簽字惟商人與韓素不相識諒是承記之東家又問所保之銀爲何不賠答稱因宏大之賬及法界尚有一家之賬均未查明且内中情節不符甚爲可疑因此未賠問宏大之賬何人經理笞稱不知訊畢代捕房控告之瓊律師復將供詞駁詰一過愛卽退下次傅保宏大班洋人到案亦由博律師先問云爾行中所有各保險事爾知之否答此案直至火後始知曾同瑞租洋行去看過在火塲上扒出鐵箍大約卽是梱洋布者房屋堅固與不堅固實有分别查被告簿予送與義記買辦譯出約有一萬兩光景説畢亦由原告律師覆詰退下次據義記買辦陳志芳到案供亦大同小異訊畢退堂各人仍交原保訂於禮拜二卽二十八日再行覆訊（莊） 
[上海縣案]  
　　巡警北局函解竊賊沈祖生及養雲草廬棺木店夥馬阿金學徒阮金生到縣前晚王大令提訊馬供學徒阮金生之衣服被沈竊取當時知覺追赶沈賊心慌步急自將面頰在竹笆上磕破致受微傷阮供畧同沈供並不竊物實被誣指兇毆受傷求爲伸寃大令判沈收押馬阮交店主保去候查明實情再行分别究辦○浦東總巡局函解駁船户彭阿二到縣經大令提訊彭供江北人駕駁船爲業裕泰永號之貨均由小的承裝前日大阪公司輪船到埠所裝之羊皮十六件仍由小的駁送至棧當面點交無誤翌日忽稱少去羊皮一百十三磅勒賠不允致被送局轉解至案求宥大令判交保候查○太陽廟巡局解何阿四至縣亦經大令審訊何供泰州人在新閘做皮匠楊三係小的内弟去年由毛姓薦至何委員處並未關照小的現實不知何往大令判著地保查復候核哲） 
[總工程局紀事]  
　　法界包探帶竊賊施繼生至總工程局請派探恊吊元泰萃泰两藥材棧川芎廿餘斤茲己一併吊到交探帶回歸案訊辦○恆大藥行棧失丢藥料値價六百餘两報由包探拘到收贓之同德堂藥店主程梅卿解請孫明府訊供據稱已將貨物調與介泰益泰隆昌義泰等小藥材棧昨提各棧主邱嘉增袁志讓李伯坪遲文卿等到案訊供不諱奉判將原贓交案程押候限交餘贓程妻馮氏准予開釋店則派巡十看守○張阿弟在南區控三星園茶舘主婦及金曹氏施錦三誘賣寡甥女蔣仁珠一案由南區轉解至局孫明府提案訊問據供由張妻經手賣與江灣王杏生爲妻判均交保限張交妻及蔣仁珠到案再訊○陸高梁竊恆大藥行柴胡賣與德裕棧主顧新梅傳顧訊供判罰洋五元陸押候補提各户再訊○西區巡士在七星園茶舘拘獲聚賭之六十四號巡十彭文祥並陸子卿等七人連園夥李天寳一併轉解至局奉判彭斥革李押候將園發封陸等六人各罰洋兩角蔡阿狗開釋○楊伯英控華阿泉欠租洋十二元由西區解局奉判交保限七天理明（尾） 
[公共公廨晚堂案]  
　　邢恆順控馬車行主徐小毛欠租圖賴前晚襄讞王大令提訊邢供徐認租市房開設馬車行陸續被欠租洋二百五十元求向究追大令判交人洋並保限半個月還淸○王頌如等前因德記士號股東丁日新等倒閉鉅欵控奉補提股東戚蘭谷等再核前晚亦奉大令提訊王頌如等同供被欠往來貨銀二千八百餘两求追訊之丁日新供各帳均皆戚經手應向追究訊之戚供丁亦股東求恩寛限料理大令判丁戚押限半月赶緊理楚莊 
[英租界捕房事]  
　　歹人俞瑞寳混入恆餘昌大綸逢泰震泰昌甡泰生等號行竊綢洋傘疋頭洋布靑種羊馬褂絨布縐布以及顏料等物昨爲包探張長明拘入捕房候吊齊各贓解赴公廨請辦○二百四十九號華捕於前日下午在陳家木橋驅逐東洋車有某日本人過其地見該捕將各車夫毆打即與捕爲難因此互相揪扭捕將日人拘入捕房旋經他日人保釋（莊） 
[美租界捕房事]  
　　某法人吳乘醉在淞路將車夫潘新慶痛毆由捕拘入奉飭押候醒核○流氓小法冐充探夥將竊賊錢金龍軋入茶肆意圖訛詐由探朱子藩一併拘入捕房押辦○王三寶竊百老匯路唐田氏家水烟袋由捕入贓並獲帶入捕房奉飭押辦○陳阿根深夜至吳淞路圖竊由捕拘入押辦○姚德桂昨在笆子路乍浦路轉角處搶取粤婦唐陳氏金挖耳由探拘入捕房捕頭詰知贓已抛棄判押候送辦○侯長林塌車在西華得路裝貨無繩違章由捕拘入存洋保出候訊○塘山路陳阿蘭家前晚走失四歲女孩一口投報捕房請查捕頭允之（西） 
本報附印之棲霞女俠傳小説因已出版故不復登日來頗受閲報諸君之責言深爲愧歉然又不便將是書重載爰另譔一種名雙靈魂離奇惝恍雖屬莊生之庽言而警夢覺迷殊有喚醒國魂之意定於明日附刊本報是書定當印全决不蹈半途中止之覆轍幸閲者垂諒焉 
來函 
[杭州西湖協德善當經募江寗淮徐海水災賑捐第九次另登淸單]  
　　保亦堂洋五十元傅崑洋三十元而立氏周氏徐成良爲超度堂叔禮懺資移助以示一房冥福三户各洋十元中城巡警局憲吳移助洋八十角求止喘入洋五元無名氏洋二元以上八户共洋一百十七元小洋八十角○又募淮徐海水災賑捐第十次另登淸單○汪仁記求妻生產平安洋廿元魯王氏雲記各洋五十元蔣寰孫洋十元項槐洋二元小洋五角鄭蔣氏求病速愈洋二元共六户合洋一百三十四元小洋五角○浙杭李張潘經募江北棉衣賑捐淸單愛日堂保亦堂各洋五十元能忍堂張愼餘軒各三十元黃積慶堂魏萃垓大今花蕚堂各二十元粤東善土以白鳳丸廿二包作價洋十三元二角積慶堂劉六元覺世堂果　四元敦經堂三元李華樓五昌棧元茂棧萃泰棧大昌棧洪昌棧麗昌棧范德大華成大愼記無明字不留明道銘堂榖詒堂卲十四户各洋两元祖蔭大鴻印瑞閤庽四户各一元五角吳幼候不輪名不書明不書銘沈玉遵程汪洪六户各一元無名士九角姚立志耿竹齋羅宇堂仰思堂汪嘉蔭堂堂五忠堂龍彥材七户各六角王又新無銘士符明是施容川王成之陳琥笙洪繩伯七户各五角伍公舘四角不須銘元名字不書明心願子讓歡氏不書名壽樂堂眉壽堂江夏氏槐蔭堂王培原堂黃沈定西江天模胡金桂姚心如方煥章十六户各洋三角以上七十一户合洋三百元○[  上海北市絲業會舘籌賑公所施則敬抄登]  
 
 

Page 19

 
 
治不通文義縱使隨時甄别已誤事機旗務廢弛莫此爲甚奴才到任以來揀補各項官缺時於其人才質優劣無不詳加考覈其請補雖循成案而選取不敢苟同然亦有時爲例所拘稍鄰勉强者竊思擇人而任惟在舉能其官方今朝廷庶政咸修實事求是破除成格一秉大公伏覩近日簡放員缺但期得人滿漢且可互用况同爲旗屬本無畛域可分若必泥守故常計較旗翼滿蒙之别恐補缺者未必勝任而得力人員叙補稽遲轉無見用之地於旗務大有妨碍邊城需人孔亟在今日尤不相宜擬請俟後遇有協佐防缺各官缺如本翼本旗能有相當之人仍照章辦理倘人不相當即不分左右兩翼滿蒙各旗通行揀選但擇其人地實在相需均准酌量一體請補如此一變通間庶不使徼幸得官者濫竽充數勤能自奮者從事失時官得其人人得其用小之祗益旗務大之不抑邊才綏遠爲西北要區官缺無多人才又少若再因循遷就爲日愈久貽悞愈深此奴才一爲官缺借所以亟思補救而不避更變之名者也若以滿蒙隔旗究有區别不少爲界限之留而同一滿州其補缺似不必强以左右翼分故作此無益有損之舉如蒙 
俞允將來揀補何旗之缺仍歸京城何旗帶領引見所有擬請變通官缺緣由是否有當謹會同歸化城副都統奴才文哲琿合詞恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
宫門抄十一月二十日内務府八旗兩翼値日無引見林紹年到京請安溥良前往東陵請訓召見軍機 
雲貴總督丁奏爲考試滇省文職各員分别取定等以覘器識而資磨礪摺 
丁振鐸跪奏爲考試滇省文職各員分别取定等第以覘器識而資磨礪恭摺仰祈聖鑒事竊自秦晉開捐以來人員擁擠流品俞雜居邊瘠差缺本屬無多各員需次省垣鮮所事事即不免流爲放逸任性妄爲迨經發覺卽據實奏參而或一節可取未免可惜若竟聽其暴棄不另磨礦亦非所以仰副朝廷造就人才之意况新政疉舉風氣初開不講求於平日則一日臨民更將無所措手臣與司道再四熟商欲範圍各該員之心智使之力求上進增長閲歷而又能爲邊省吏治植成多才誠莫如遵照部章切實考試一法因於上年秋間變通撥定章程就現在時務急需講求之吏禮兵刑財農工商鑛產外交等事以及中外歷史地理數算聲光化電重汽醫譯動植諸學共二十二科分門别類預先曉示各員自擇一門寛以時日使之認眞研求務有心得然後定期考試並將考定優劣區爲三等一等儘先差委二等照常輸委三等罰差委半年或一年留省學習期滿覆考其不列等者勒令回籍學習三年再行回省報考用以鼓舞而怵惕之本年二月以後據藩司將在省實缺候補同通州縣以至佐雜並先經差委出省陸續回省銷差各員分次呈送經臣按班面試先之以圈點各處報紙卽從而議論之覘其文理之明昧而後各按專門出題條對以險其研求之心得現屇半年先取定同通州縣一等陳先濂等十員一等郭奎光等五十員三等陳運皋等十七員佐雜一等李韋超等二十五員二等齊紹南等一百五十員三等粟春藻等三十五員計尚無不列等之員均行司照章分别註册茲據雲南布政使劉春霖按察使陳燦將取定各員銜名等第彙單具詳請奏前來除淸單咨部查照並未考各員飭司陸續送考外所有考試滇省文職各員情形謹恭摺具陳伏乞皇太后皇上聖鑒訓示謹奏奉硃批該部知道欽此 
宮門抄十一月二十一日外務部欽天監侍衛處値日無引見溥頲到京請安林紹年謝在紫禁城内並西苑門内騎馬恩侍衛處奏派管宴之大臣派出溥興樸壽召見軍機溥頲 
廣州將軍宗室壽等奏爲優級師範學堂業經興工建造譯學豫備兩館仍請准照原議歸併改爲兩廣方言學堂摺 
廣州將軍臣宗室壽蔭太子少保頭品頂戴署理兩廣總督新授雲貴總督臣岑春煊跪奏爲優級師範學堂業經興工建造譯學豫備兩館仍請准照原議歸併改爲兩廣方言學堂恭摺具陳仰祈聖鑒事竊照光緒三十二年七月二十六日准學部咨議奏整頓廣州譯學館並議改兩廣游學豫備科爲優級師範學堂一摺奉旨依議欽此抄錄原奏咨行欽遵辦理伏查光緖三十一年臣春煊奏辦游學豫備科館原擬豫備兩年派遣日本學習高等師範其時豫備學科係英日兩國語文及普通學嗣因調查日本高等師範學校定額有限不能多收中國學生卽擬俟語文普通學豫備完全後派送日本高等專門各學校一面由粤省籌欵自行建設優級師範學堂三十一年九月奉旨停廢科舉卽由臣春煊督飭學務各員悉心籌畫議將貢院拆卸改建並調查日本高等師範校舍圖式叅酌損益測繪勘估已於三十二年五月興工建造春夏之間迭接學部電咨各省限制游學章程並令全力注重師範其游學豫循科暫可從緩等語是時臣壽蔭以廣州並令全力注重師範其游學豫循科暫可從緩等語是時臣壽蔭以廣州譯學館辦理多年毫無成效迭次會商臣春煊設法整頓正在籌商改辦間又准學部咨給事中陳慶桂奏廣州譯學館亟宜整頓一摺奉旨學部議奏欽此欽遵抄摺咨行到粤臣春煊會同臣壽蔭卽轉行提學使調查籌辦當由提學使派員查明原奏各條均屬確實查譯學館原有房屋係駐防旗員舊署改造一切因陋就簡空氣光綫皆不合學堂格式校具更不完備如就原館改建校舍及製備器具則需費不貲豫備科房屋係上年建築校舍具均極整齊預備課程本係外國語文並普通學尚未及敎育等專門學核與奏定譯學館章程前二年功課大致符合臣等前摺所稱兩館性質相近者意實指此也方今言學堂章程係仿照京師譯學館辦法如各生肄習東西語文及普通學二年後果具游學之熱誠確有遊學之資格屇時嚴加試騐仍准擇尤派往東西洋游學以期不背當日建設遊學預備科館本意如願在本堂學習專門者則仍照奏定章程於後三年加習交涉理財敎育各專門學五年畢業是以議將兩館歸併至譯學館所遺房屋卽酌量修理作爲八旗高等小學堂之用此中委曲經營具有苦心所有方言學堂用中外敎員均己分别選聘東西各國有名敎員及留學美國大學畢業各生並選擇監督敎務長詳愼經理堂内一切布置尚稱完備原有譯學館學生已由提學使嚴加甄别其程度能合者悉留其有年齒太幼中文未通者撥回八旗小學堂肄業豫備科學生亦嚴加考察其品學均優願入方言學堂者仍行收學其品行不端者則加淘汰間有志學不同欲入他項學堂則聽其使一面招考新生至學額擬 
 
 

Page 20

 
 
定駐防旗籍學生一百五十名兩廣民籍學生三百五十名合計五百名現在先招足三百名卽行開學其駐防中小學堂已由提學使飭派專員將校舍分别修改另定妥善章程選派敎員切實整頓原有經費未裕並當酌量撥補務使八旗子弟人人均得就學以期敎育普及臣等爲整飭學務力求核實起見彼此會商意見均同故敢再爲陳請所有優級師範學堂業已另行興工建造譯學預備兩館館仍擬歸併改爲兩廣方言學堂緣由謹恭摺具奏伏乞皇太后皇上聖鑒訓示再此摺係由臣春煊主稿合併陳明謹奏奉硃批學部知道片併發欽此 
宮門抄十一月二十二日吏部翰林院廂黃旗値日吏部引見七十八名振貝子徐世昌由東三省到京請安延秀假滿請安溥興等謝管宴大臣恩吏部奏派驗看月官之大臣派出壽耆紹昌唐景崇戴鴻慈堃岫恩順劉若曾陳名侃成昌陳田葉在琦王誠羲茹泰惠裕劉汝驥王步瀛召見軍機　振貝子徐世昌 
吏部奏爲酌擬裁缺國子監監丞等員改用官階班次請旨遵行摺 
吏部謹奏爲酌擬裁缺國子監監丞等員改用官階班次請旨遵行恭摺仰祈聖鑒事竊查本年四月二十一日學部具奏歸併國子監事宜改定額缺章程内開舊設實缺自監丞至九品筆帖式五十二缺除酌量對品留補外其餘裁缺各員及候補人員情願留部當差者均作爲額外行走以新設典簿等官候補其情願改官及未經到署之候選人員應由臣部咨送吏部照上年兵馬司指揮裁缺人員例由吏部另定章程奏明辦理等因奉旨允准行知欽遵在案茲准學部將裁缺監丞等員陸續咨送到部臣等查裁撤人員未便久令賦閒亟宜寛籌出路以示體恤業經學部聲明照兵馬司指揮裁缺例辦理自應按照上年奏定章程分别内用外用俾資改就查滿監丞博士典簿滿蒙助敎内升主事外升撫民同知通判漢監丞博士助敎内升主事外升同知學正學錄典簿典籍内升部寺司務除典籍外俱外升通判臣等公同商酌擬請滿漢監丞博士助敎滿典簿以主事註册候選者侯各衙門咨選之缺按班選用三人後插選一人漢學正學錄典簿典籍以部寺司務註册候選者俟各衙門咨選之缺按班選用一人後插選一人均不積各項輪選之班仍先以應得衙門掣分行走未留部以前照章投供銓選留部者主事俟本衙門留補選缺輪用勞績資深兩班後插補一人部寺司務留補之缺無論勞績資深用過一人後插補一人均不積勞績資深之班外用者作爲俸滿滿員以同知通判保送漢員以同知通判截取各照定例帶領引見請旨交部記名如願分發者隨時呈請分發歸候補班補用惟漢典籍例無外升班次亦請量予變通以州同州判縣丞保送分省補用其候補人員監丞博士助敎均係正途出身請以内閣中書改用學正學錄以對品部寺司務改掣典簿以對品翰林院典簿改用典簿以對品翰林院待詔改用均准籤分到署接算前資歸資深班補用願外用者各照實缺應升之階分别以同知通判等項保送分發歸委用班補用候選人員内用者按照出身品級與候補人員一律改掣改用投供候選願外用者亦照實缺應升之階以同知通判等項報捐分發歸試用班試用其原官有未捐足三班及改官有應捐免保舉者仍應照例補捐方准分發以符定制各該員如原有捐納各項花樣改就以後仍准隨帶與同班人員比較卯次過班先後銓補至裁缺筆帖式一項擬請照盛京裁缺筆帖式章程滿蒙漢軍各歸本旗另立一班除舊例裁缺卽用外無論何項到班先用盛京裁缺一人次用各項應選一人再用國子監裁缺一人次用各項應選一人相間輪用其輪用到班時各按其原任俸次先後序補願外用者滿蒙人員無論七八九品俱准保送知縣候選並准呈請分發補用漢軍人員七品以知縣八品以通判九品以州同州判縣丞分别保送分省補用如蒙俞允所有内用外用各員實缺候補者應由學部查取履歷出具考語咨送臣部候選者應令該員取具印結赴部呈明查核相符再行照章辦理所有酌擬國子監裁缺人員改用官階班次緣由是否有當謹繕摺其陳伏乞皇太后皇上聖鑒訓示遵行謹奏奉旨依議欽此 
調補貴州巡撫湖南巡撫龐奏爲按員功德在民龥懇天恩附祀名宦以彰藎績摺 
調補貴州巡撫湖南巡撫臣龐鴻書跪奏爲按員功德在民籲懇天恩附祀名宦以彰藎績恭摺仰祈聖鑒事竊臣據署辰永靖道朱益濬詳據鳳廳在籍紳士留川補用知府張勝林分省補用知府劉可均候選同知梅靑留黔補用知縣田興源源候選通判國華等聯名禀稱已故湖南糧儲道前署辰永靖道但湘良曾隨其父但文恭在永緩廳任所習知民苗疾苦邊防利害由軍功洊保道員兩署道事凡所設施一以前道傅鼐爲師法舉其廢墜補其闕遺光緒五年蒞任以來嚴操守减僕從勤聽斷恤獄囚愼人命懲捕役六條考核屬員以次整理屯務俾邊儲充實足資興革鎭標兵四千夙稱勇敢道標練勇千人則前道傅鼐勘定苗疆後揀留精鋭所增設也歷年旣久軍紀漸弛該故踵傅鼐遺規兼採明戚繼光陣法勤加訓練就中選取尤材武者三百人由道加捐賞銀按期校閲六年董倒坡苗民石老華勾結黔邊梵淨山餘匪倡亂焚掠鳳廳屬之已茅新寨一帶邊民驚擾該故道會商前鎭鎭總兵唐瑞廷迅派官弁兵勇會合緩靖鎭標及黔軍三路進攻立毁匪巢殲除賊目計自二月初六日出師至十九日盪平僅越十四日而事定練軍勇尤冠諸軍議者咸謂係該故員備豫不虞之功光緒十五年再權道篆益修前政次第擴充念鳳廳民多倚兵糧爲生計援案捐增馬糧八分又嚴禁屯長浮收斛面淫雨捐稼復請減租苗人田土互相買賣向不徵收税銀嗣有譎詐苗官勾通書　索税訛詐訟獄繁興該道乃詳明示禁苗民愛戴尤深屯防舊設六書院鳳廳城復增尊經書院徙亦經費短絀章程本能周備該故道旣籌捐優奬復捐購書籍俾資講肄分别釐定章程土皆奮勉嚮學日嘗博稽書輯爲苗防屯政攷一書以貽來者　惠顧邊人可謂至矣職等久德澤思該故道仁心善政實與傅鼐後先濟美禀請詳明具奏請將前署道但湘良附祀苗疆傅鼐祠中由地方官春秋致祭以俾士民酬報之忱等情由道造具事實册結詳請具奏前來臣查已故湖南糧儲道前署辰永靖道但湘良兩署道篆旣據該處紳士等合詞呈請附祀自屬遺愛在民理合據情轉奉奏除將册結咨部查覈外謹會同湖廣總督臣張之洞恭摺具陳伏乞皇太后皇上聖鑒訓示謹奏硃批禮部議欽此 
 
