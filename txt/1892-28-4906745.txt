# 1892 - 28 - 4906745

 

Page 1

 
 
   
 
 

Page 2

 
 
[獻歲新詞] [  申報舘主人拜手]  
　　鶑啼燕語散入春聲柏葉桃符渲成春色際此春回黍谷春到蓬灜遥想螭陛春濃萬國之表章競駕鳳池春曉千官之劍佩爭趨乘春令以宣猷花開行部向春郊而校藝柳拂戎旌操百貨之奇贏蜃市則喜聞春語占三時之耕穫鳩氓則共上春臺賡陽春而白雪調高共詡詞人韻事頌恆春而青畿端滿徧騰衢叟歡聲本館搜見聞於春渚守正朔於春王敞他鄕春酒之筵年年作客憶舊日春明之夢歲歲看花愛他春雨晴時一紙之琳琅飛出更喜春風到處萬家之聽睹常新爰撰春詞順候春祉卽希均鑒 
[二百八十八號畫報告白] [  點石齋啓]  
　　立春令節杭俗鄕民向有恭迎芒神之舉人皆預俟山下迨神至行人相遇無論識與不識必作一揖將所持紅燭互相掉換名之曰掉元寳不知何所取義也他若掄元之佳詁及第之先聲畫鷄猶有遺風仙鶴忽來祝壽武員則善書福字善人則頓發奇財螽斯慶生育之繁　鏡有團圓之意圖旣工妙事亦吉祥另有　香閣先生所畫雙鈎花卉著色歲朝圖立軸一幅生香活色偪近老蓮其篇幅尤爲放大若裱成懸之座隅頗堪奪目准於隨報附送不加分文肅此佈聞順賀年禧諸惟雅鑒 
[狀元考]  
壬辰正月初六日立春適爲本館今年開報之第一日高昌寒食生握管作第一篇論因思今日爲春之第一日當言天下之第一人顧何者爲天下第一人正尋思間時震雯兩兒侍坐鼓琴雯兒推琴而起曰天下第一人則狀元耳今年爲壬辰會榜正科必有新狀元出請先爲織登科記可乎震克亦拂琴而起曰狀元固爲天下第一人然亦不過三年中出一人且不值老嫗之一笑又何足言余曰兒之爲比言也殆以去秋點額故爲　憤激之談少年人不宜若此且兒輩亦知狀元之何所取義乎雯兒曰榜謂之狀榜蓋榜列其狀也榜上第一名卽狀中之首元卽首之謂也故又謂之狀頭梁灝八十二歲而中狀元人謂之龍頭屬老成然則又可稱爲龍頭此殆典解案之首曰解元曾試之首曰會元同一義乎余曰是則然矣抑亦知狀元起於何時雯兒不能答震兒曰修撰爲狀元所授之職古無是官三代時謂之外史以下士職之至後周乃稱爲著作中士唐時則有史館修撰之名五代從同逮宋而分爲實錄館修撰集賢殿修撰然非必以狀元授此職也至金特設翰林修撰之官以授狀元元則爲翰林國史館修撰明乃稱翰林院修撰本朝仍之此見於職官表者斑斑可考然但言修撰之職而非專指狀元之名也狀元之名　於唐時說者謂武氏始召進士臨軒策間此爲殿試之始然無所謂狀元之名目也開元遺事載新進士及第泥金喜帖附家信報喜謂之泥金信則彼時尚槪稱進士可知至酉陽雜俎載李固言遊蜀遇一老姥典言郎君明年芙蓉鏡下及第明年固言果狀元及第此皆唐人事也至宋時眞宗臨軒策士先有夢兆及拆第一卷乃蔡齊上見其舉止端雅顧謂輔臣宼準曰得人矣持詔金吾給衛士七人清道尋詔自今第一人及第令給七人當直許出入傳呼狀元給騶從盖始於此此外如吕文穆則自謂狀元乃是渴睡漢東坡有狀元歸去馬如飛之句然後狀元之名乃大顯於天下所謂五百名中第一仙天門放榜玉殿傳臚傳至於今羣稱佳話至有丁年入學皓首窮經望眼欲穿熱心如火國家以此奔走學人而學人之爲所誤者已不知凡幾也夫所貴乎狀元者貴其爲第一人也漢重仲舒對天人三策不愧爲第一人若公孫宏之搉賢良第一已未免稍有頳顔問有如王沂公之於未遇時早安排狀元宰相者有幾人哉沂公題梅花詩云而今未問和羹事且向百花頭上開及其登第也人有負之者曰狀元一生喫著不盡沂公正色答曰曾平生志不在温飽厥後沂公勳望隆然果能不負其所言其餘如梁灝梁固張春華張思德皆以父子狀元孫侗孫僅宋郊宋祁皆以兄弟狀元此不過科名之盛事已耳又何足言惟狀元之稱則唐以前固未之聞也奚童捧茶進聞之竊笑余問之曰爾何笑童曰頃聞唐以前未有狀元因憶及戲中琵琶記有蔡伯喈中狀元事漢已有之何以唐始有狀元乎余聞之大笑曰此乃戲也作戲者借伯喈之名其實則蔡中郎何曾中狀元漢人又何嘗知有狀元哉然爾知唐之前有漢則亦可與於康成詩婢之列矣因顧謂兩兒曰昔人勵志於案頭各處俱寫狀元修撰等字有問之者則曰人必有此志而後可以勤吾學吾所志者在此則卽以此自勉雖知其思之未必得而不思則必不得也厥後此人聨捷成進士入詞林敭歴清要卒副其志以此勵志雖已近乎弇鄙然以視無志進取者則究有别也今年爲會榜正科其志在狀元者正不知幾何人人人皆不作第二人想畢竟第一人止有一而無二而一榜之盡賜及第者又何一非得意看花者哉人亦惟自勵於平日而已矣爰詮次其語錄之於篇爲今年之狀无預發其兆云 
[諭旨恭錄]  
　　去歲十二月十一日奉旨户部漢軍堂主事員缺著長清補授理藩院司庫著鍾秀補授盛京工部司庫着恒廉補授陜西巡撫衙門筆帖式着惠誠補授奉天鐵嶺縣知縣着廣祥補授黑龍江綏化廳上集廠通判經歴着余道生補授黑龍江綏化廳巡檢着傷毓峯補授吉林五常廳巡檢着楊嵩山補授吉林伯都訥廳孤榆樹巡檢着李冠瀛補授山西道監蔡御史着林紹年補授升補甘肅河州知州卓異知縣兪志敬著准其升補於知縣任内卓異加一級直隸北運河務關同知姚豸著准其實授戶部主事桂蔭著父部記名以直隸州知州用保舉官山東候補同知秦寅直隸候補知州裴季倫甘肅候補知州陸德鈞山東候補知縣秦學金俱照例用吏部七品小京官張壽祺著准其留部卓異貴州鎭遠府知府劉溎　著回任准其卓異加一級仍註册候开前廣東鹽運同鄧清鳳著准其開復原官照例用欽此同日奉旨巡視中城事務着孟繼　去欽此同日奉旨巡視西城事務著戴恩漙去欽此同日奉旨巡視北城事務着馮金鑑去欽此○十三日奉上諭前因京師入冬以來尙未得雪朕迭次親詣大高殿拈香並派貝勒載濂等分詣時應宫等處拈香䖍甲祈禱仰荷昊慈眷佑渥沛祥　郊原普潤寅感實深允宜敬謹報謝用答天庥本月十四日朕親詣大高殿拈香時應宫着派貝勒載濂昭顯廟着派貝勒載瀅宣仁廟着派貝子奕謨凝和廟著派貝子漙倫同於是日分詣拈香仍冀頻邀鴻貺渥澤優霑以慰農望欽此○十四日奉旨兵部郎中着延齡補授工部郎中着昇麟補授盛京兵部本處員外郎着文貴補授盛京兵部本處主事着永錫補授盛京戶部主事着恩昌補授分發陜西試用道陳兆璜吉林試用知府懷輔北河試用同知張上承山東補用直隸州知州謝配鵬廣東試用直隸州知州嚴開第江蘇補用知州陸樹秦北河候補通判林際康廣東試用通判衡湘江蘇補用知縣沈承德候補知縣曾鳳祺湖南補用知縣吳鴻猷直隸候補知縣毛潤身何芳徠左遵樞山東候補知縣趙鼎銘安徽候補知縣汪大奎陜西候補知縣屠兆麟李蔚然浙江候補知縣黄澍桂江蘇試用知縣胡鈺江西試用知縣李徵山西教習知縣范家楨湖南教習知縣王紹鈞廣東優貢知縣王會中江西試用知縣彭　瑞雲南候補知縣黄啓鳳俱照例發往保舉四川補用府嵇志文署照例用前甘肅寍靈撫民同知易華琛着不必坐補原缺荆州將軍衙門筆帖式文陞着准其補授擬補兩廣博茂塲鹽大使盛元烺兩淮東臺塲鹽大使劉承宗俱照例用欽此○十五日奉旨蔭生文鑑着以文職用常海着以文職用欽天監左監副員缺照例將王青照轉補所遺有監副員缺着郭照奎補授戶科給事中員缺着胡俊章補授熱河都統衙門辦事司員着承惠去浙江試用道任錫汾着以道員發往浙江補用並交軍機處存記儘先卽選知府岑春蓂着以道員卽選前河南衛糧通判秦培着開復原官原銜前河南河内縣知縣徐本華着開復原官銜翎欽此 
[本館接奉電音]  
　　昨由京友電傳上諭三道敬謹譯登○十二月二十七日奉上諭福潤奏知縣虧欠交代延不完解請革職查抄監追一摺山東平陰縣知縣王朝榖兼署金鄕任内虧欠正雜各欵並積榖變價銀兩節經摘頂勒追迄未完繳又前署鉅野縣知縣張濟短欠正雜各欵嚴催未解實屬玩延已極前署金鄕縣平陰縣知縣王朝榖前署鉅野縣知縣張濟均著卽行革職監追勒限完繳提同書差人等嚴訊是 
 
 

Page 3

 
 
侵是挪按例治罪並將該員等任所寓所資財嚴密查抄其原籍家產並著順天府府尹直隸總督飭屬查封備抵以重庫欵餘着照所議　理該部知道欽此○二十八日奉上諭李鴻章奎娬奏遵查朝陽縣等處失事各州縣據實叅劾一摺此次熱河匪徒倡亂朝陽平泉建昌被賊較重蒙古受禍尤酷並有焚殺教堂教民之案該州縣等平日因循玩愒漫不經心以致各匪乘機煽患釀成巨變律以官守之責均屬法無可貸兹據查明朝陽縣知縣廖明倫雖無聞警先逃情事惟平日在官賦詩飲酒不理民事並屢向富民借貸債欵甚多由赤峯調任朝陽至爲商民遮留實屬　鄙不職有玷官箴建昌縣知縣章奏凱於匪徒起釁之初毫無防範事後又不將三千家子焚毁情形據實禀報意存諉卸居心巧詐署平泉州知州文卜年著名巧滑遇事工於文飾教堂近在縣街不能實心保護具報賊衆數目又復張大其詞於焚毁教堂情形輕信訛言揑報出示摇憨人心該三員貪詐庸劣貽害地方深堪痛恨該督等請將廖明倫革職永不叙用章奏凱文卜年分别革職勒休之處尙覺輕縱廖明倫章奏凱文卜年均著革職發往軍臺効力贖罪以示懲儆餘著照所議辦理該部知道欽此○正月初三日奉上諭上年順天直隸各嚴秋禾被災業經分别蠲　糧租小民諒可不至失所惟念今春青黄不接之時民力未免拮据加恩着將文安大城涿州開州長垣等五州縣成災五六七八九分村莊應納本年春賦地丁錢糧各項旂租着緩至本年秋後啓徵其歉收三四分村莊並獻縣連年被災之張枝根等二十五村應納本年春賦地　錢糧各項旂租着緩至本年麥後啓徵又勘不成災之武清寳坻寗河樂亭青縣靜海滄州南　鹽山慶雲永平東明定州曲陽十四州縣歉收三四分村莊應納本年春賦照常徵收其原緩至本年麥後啓徵之歉收四分村莊應納光緒十七年並節年地丁錢糧各項旂　同歉收三分村莊應納節年地丁錢糧各項旗租均着緩至本年秋後啓徵凡有應徵屯米榖豆草束灶課學租通津二帮屯租旗產錢糧海防經費河道錢糧　備軍餉廣恩庫租永濟庫租兵部馬館租鑾儀衛租代徵租曁出借倉榖籽種口糧牛具等項隨同正項糧租分别緩徵津防廳韋魚課應納地租内有坐落武清縣者歸入該縣災歉村莊辦理以恤民艱該督卽　刻謄黄徧行曉諭務使實惠均霑毋任吏胥舞弊用副朝廷履端布澤嘉惠畿疆至意該部卽遵諭行欽此 
[火警彚誌]  
　　去臘廿三晚魚更三躍粤垣興隆街中給某爆竹店不戒於火烈焰熊熊上燭霄漢遠望如赤城之霞星處鋪戶多係販賣爆竹紙料生油等物一經燃着遂同拉朽摧枯不可遏抑水龍赴救者雖多終如杯水車薪無濟於事至天明火勢漸榖闔城文武各官均至火塲彈壓往來指揮督衆灌救不憚其勞由興隆中約起火勢旁鷸側驅計槳欄街燒至寍波會館門口止楊巷燒至楊仁里閘口止十七甫燒至愛育善堂門口止十三行燒至九如茶居門口止顯鎭坊燒至杉木欄閘口止福慶　燒至海旁止所有長樂街清樂街白米街朝聖門鷄欄街等各鋪戶均付一炬片瓦無存是役共焚去鋪戶約共四五百間之多誠非常之巨災也至其中人口有無傷損俟接續信再行登報○又接九江之事人信云去臘廿三晚四更時九江西門外新壩口地方突兆焚如但見萬道火龍左衝右突其勢不可　邇時在深夜人手不能遽集疉敲警鑼連放警砲各水龍始風馳電掣而至無如新圩離江稍遠龍開河又乾涸無從取水有力難施賴道府縣分府遊府守府及其餘印委名員親　兵役極力撲救計焚去店面十四家祝融氏始歛威而返查起火之由因三和南貨店夥在樓上包貨遺落火星於荷葉中引燃板壁以致殃及池魚尤可憐者有一瞽目孀婦於上年已失所天遺下五六齡之孤兒八九歲之弱女平日株守在家雇工磨豆腐以度殘生今兹滲遭一炬生計盡矣安得善士仁人憐而拯之○又廿三晚十點鐘時九江對岸東北角亦遭回祿但見霞光照耀霄漢通紅約歴兩點鐘之久始息自人冬以來天氣亢旱草木焦枯河水盡涸遂致火災疉見献歲以來膏雨繽紛百物賴以潤澤自可熙熙如登春臺矣○又接温州訪事人信云去臘十七夜魚更四躍温州後甜井巷魯家失愼幸水會飛馳而至灌救得法僅焚去灶房一間柴房兩楹又十九晚七點鐘離城十里之蓮花心山麓焚去草屋十餘家農家者流别無長物惟番薯盈倉滿簏都被祝融氏收拾凈盡矣又二十三亥牌東門外朱栢地方又遭回祿焚去瓦屋七八間幸爲時尚早各水龍如飛馳至汲水灌救萬道飛泉噴薄而出火勢遽衰縣署皮龍最稱靈捷是役地狹人稠倉卒間被人蹴損皮龍爲之中斷不免修整之勞矣温州通判吕叔良别駕於是日出衙護火路經雙并巷路甚狹隘適有道署司茶罏之某甲擠近轎前與輿夫相碰夫役大聲呵喝甲亦倔强不有下氣致觸憲怒别駕　將甲帶至火塲喝笞三百板然後斥釋是晚又有某甲站在花衙巷潭瞭望火勢遥見西畔房屋一座勢將燃看甲若甚以爲喜者不覺手之舞之足之蹈之不期一失足墮入糞坑中自頂至踵都染木穉香味幸經多人援救未致凶占滅頂人以爲幸災樂禍之報云 
[恭祝遐齡]  
　　客臘二十二日爲兩江督憲劉峴帥嶽降之辰先期論知文武巡捕官一槪不收壽禮旣享汾陽之厚福復如清献之持躬表率羣僚洵是大臣風度然長官雖力辭燕賀而下僚仍願效鳬趨自鎭將統領曁司道府縣各員紛紛詣轅行祝嘏之禮冠盖如雲侍從若水南都富貴畢萃華堂座盈貂珥香含梅蕚之春手酌兕觥暖入屠蘇之釀此日方瞳玉面早留威望於江東他時牙笏緋衣定荷　榮于闕北聊贅數語敬頌九如 
[鉅案四述]  
　　金陵訪拿李鴻一案屢登報章兹有人歴述情形校前稍詳爰再泚筆記之兩江督憲將此案入告後接到電傳諭旨暫行將李鴻革職歸案審訊是以由貢院移置江寍府獄前出首之萬松亭據供李鴻年四十餘歳面有疤麻但今所獲李某只三十歳之詣並無麻子瑞方伯見有疑誤已將萬不認識及種種細淸上院面禀峴帥愼重其事以爲必異口同聲方始釋然因委前代理六合縣知縣秦幼卿明府基江寍府檢校廳丁鑑泉少府昌松赴皖密查查得李住聨陞客棧因賀劉省三宮保公子折桂之喜到安慶省垣未久據云並無劣迹現秦丁二君業已來寍銷差另委幹員赴河南固始原籍確查蹤跡一俟回省當可定讞萬松亭已收上元縣禁矣 
[元旦慶賀]  
　　初一日黎明時關道憲聶觀察提右營周叅戎松海防劉司馬上海縣袁大令及其餘印委各員均赴西門内萬壽宮行慶賀禮濟濟蹌蹌誠盛典也 
[晉郡賀年]  
　　上海縣袁大令於初一日晚間排導出城至製造局碼頭登大號官舫用小火輪拖帶赴松江謁見　太守叩賀新禧旋坐原舟回申於初三日亭午時抵埠舟泊大碼頭署中書差人等已在碼頭伺候大令遂乘輿回署 
[迎春誌盛]  
　　迎春東郊古禮也昨爲迎春之期亭午時上海縣袁大令率同東廳呂少尉水利廳鄔二尹捕廳蔡少尹學師宣廣文排齊全副儀仗前導除旗鑼傘扇外有萬民傘三十頂萬民衣四襲德政牌八十餘對並家丁對馬各差對馬以及頂馬勅印馬等並馬上八仙洋鎗隊出大東門至迎春廟恭迎太歲春牛進大東門過太平街穿邑廟迤邐回署太歲秃頭著鞋春牛黑頭黑肚黄背紅尾紅足紅角安置土地祠中定於今日舉行打春禮 
[火災類志]  
　　去年十二月廿八日下午一點二刻時本埠四馬路西首胡家宅迤西益大燭店火起捕房鳴鐘告警經各水龍竭力救熄計焚去益大及某甲所開集賢閣茶肆某乙所開小糖食店等房屋五幢事後甲乙訪聞益大店主戎陽玉與夥陳海坤不睦被陳種火貽　遂投捕房聲訴戎亦縷述緣由由包探何瑞福查得陳家在城中未便往緝旣而陳聞已被控自行投到捕房廿九日清晨解送公堂戎及甲乙皆投案訴明情節陳供稱小的係金陵人現住城中携有眷口並無種火事情實辭歇後戎立囑携取鋪盖小的言須侍薦保人到來是以曾經口角宋二 
 
 

Page 4

 
 
尹問戎如何知陳種火戎訴稱陳在櫃内吸水烟信手將紙煤燃冥鏹致兆焚如二尹問爾旣見陳種火爲何不當塲扭交捕房以致波累他人向爾饒舌答稱一時慌急奔逃故朱扭住包探禀稱小的查得火起於下午一點三刻至夜始報捕房二尹問陳鋪盖曾否移出答稱未移二尹飭將陳暫行管押俟查明實在情由再行訊辦○職員湯禹臣原籍常州現居英大馬路興申里去年十二月二十七日清晨樓下火起隣人咸助之救息俄而樓上又火亦經隣人施救湯曾保火險銀二千兩事後以匪人種火遣人投報捕房一面又告知保險行捕房查其起火之由大有疑竇傳湯詰問在湯身畔搜出質劵六張每張祗質錢一二千文又查其家内用物祗值錢二三百千謂如此情形不應保至二千兩湯稱已保多年捕頭遂禀明讞員宋二尹於二十八日下午前去勘明一切情形後湯央人保出日内大約須歸案訊供也○去臘廿八日晚間一點鐘時忽聞捕房警鐘怒吼俄分五下探悉係小東門外大街第三十八號門牌新開之大源祥廣貨店樓上不戒於火頃刻間烈燄騰霄狂飇怒煽其時左右鄰人咸在夢中驚醒慌亂異常甚有科頭跣足搬運物件者幸捕房近在咫尺謝副捕頭親自出外督率華捕揭開自來水管接以皮帶極力灌救俄而英法美三界洋龍飛馳而至分投汲水得卽將火撲滅祗焚去後屋兩間是處曾經保險而左右兩間壁均係空屋無人居住西人疑起火之由或有不盡不實當將該處經手人拘送捕房管押嗣有人至捕房將經手人保出限新正初八日歸案訊究○又廿八日午刻滬南沙塲街某木桿店不戒於火幸時在白畫衆人帮同汲水灌救旋卽烟消火滅計焚去積薪一堆聞起火之由因炊午膳遺火薪中遂致炎炎上熾云○又廿八日清晨滬城大東門外朱家弄内王公館中將脚爐灰抛棄柴間墻脚邊不料死灰復燃延着積薪濃烟縷縷冐出旋爲隣人所見大聲呼喊公館中人竭力施救始保無事 
[滬江新語]  
　　英界會審公堂事務殷繁案如山積去臘二十九日宋二尹尚升堂判事今歲新正初七日又當發落捕房所押犯人古人人日題詩寄草堂今當移而作五花妙判矣○献歲以來租界中車水馬龍熱閙更甚於平日四馬路爲烟花澤藪青樓櫛比狎客如雲幸捕房多派捕役梭巡始得免擁擠之患○臘尾春頭例弛賭禁各處老虎灶小茶肆大半安設賭檯呼么喝六之聲通宵達旦雖有探捕亦不呵禁以故喜作牧猪奴戲者到此皆明目張膽顧忌全無更有一種賭徒專用空心骰誘賭入其彀者有輸無贏至初三夜間麥捕頭始命諸包探知照各處賭塲一律禁止初四日遂無復丁丁牌骰聲矣○元旦有衣履翩翩之某甲串使某乙至法界三洋涇橋堍向永泰銅錫器店購買響器全副欲令學徒收價該店夥不以爲疑當卽應允令學徒相隨俱去未幾見中在某茶寮門前守候見乙携物至殷勤延入笑謂曰行路已疲盍在此稍憇乎學徒欣然入座甲囑乙携物回家速取價洋來免致他人跋涉也乙卽携物去良久不見其來甲亦詭稱溲溺忽然走去該學徒坐守逾時自知受騙懊恨而回此種騙術已數見不鮮而該店尙受其欺抑何傎耶○租界中於新年數日内暫弛賭博之禁由是有牧猪奴癖者均於此數日中大逞其欲呼盧鳴雉聲晝夜不絶其中有以手法騙人者則賭而近於搶專矣倘有明眼人從旁指破機關賭徒卽怒目相視勒軋集衆兇毆一日必有數十起有陳阿福者不知何許人素喜賭博初二晚至吉祥街搖寳處作壁上觀不覺心癢難熬說破其中巧妙賭棍恨之卽以老拳奉敬陳因寡不敵衆致被踢傷小肚臥地不起適巡街捕至將行凶者一人拘獲送押捕房受傷人雇車舁送醫院療治據云傷勢甚臉未知有性命之虞否○蘇州人陳某年近花甲向在新丹桂戲園爲按目前日手携拜年帖至南市及城中各主顧家道賀新禧事畢出城在新北門外呼東洋車一輛講定價錢二十八文囑送至英租界潮陽樓茶館相近不料陳在車中暴病猝發奄然欲絶經巡街捕所見將車拉入捕房捕頭察得尙存一息况手中尙有戲園名片知係園中按目當飭包探孫錦榮將陳送往醫院療治無效又送至戲園則年邁力衰者已作泉臺人矣嗣經園中人幫同送回其家由家屬買棺成殮人生如朝露良可慨也○某甲者及時行樂於醉飽之餘在法界興聖街某花烟間内尋歡不知因何觸動猛性咆哮如虎當將室中物件任意擊毁經鴇婦扭送捕房捕頭着賠償毁物洋三元六角始准釋放○去臘二十七日晚間大東門外沈義弄沈姓家之傭婦出外購買熱水行至弄口後面突來一人將婦推倒乘勢攫取錫茶壺而逸婦大聲呼喊經旁人代爲追赶匪人見勢不妙將壺擲下婦始拾起狼狽回家城闉之側匪人竟如此猖狂可謂肆無忌憚矣○　郎家橋堍某甲家於去歲廿八日夜有偷兒某乙混入内室竊得衣衫一件揚長而出適甲回家與之相遇乙捨命奔逃甲追至毛家弄口始得擒獲乙跪地求饒甲將衣衫取回並敬以老拳始釋而去○貨捐局聽差陳某於小除夕有友某甲向索會洋二元陳曰會欵已於端陽節付清何得復來纒擾况歴來被爾借去之錢已屬不少今曰又欲藉端拆梢耶甲不由分說向陳亂毆兩下扭作一團後有魯仲連者出爲解勸始各散去○大東門外篾竹街某木桿店夥某甲於新正初三日手持小洋八角至陸家石橋牌九賭檯上賭博頃刻間小洋化爲烏有甲心不能平厲聲辱駡各賭徒不問情由將甲毆打甲寡不敵衆拖槍捲甲而去俄而糾集同業四五十人興師問罪各賭徒亦不肯稍讓兩陣對圓全力相摶各有損傷旋爲十六鋪地甲所知協同局勇馳往彈壓兩造始各鳥獸散○帮辦總巡朱明府於初三日飭傳各鋪小甲至案諭自今日起令爾等當傳諭各處一律停賭如敢故違惟爾是問各小甲均遵諭而退 
[倒糞新章]  
　　租界中糞與垃圾向有人向工部局承包自備船隻雇用挑夫每晨六點鐘起至九點鐘止將界内之糞一律倒完街道洗掃潔淨倘有逾時捕房定將承包之人傳到照章議罰初犯者罰銀五兩或十兩渐等承包者因此自立規模凡遇挑夫挑糞一擔到船上先給憑票一紙按擔發錢挑夫以多挑糞一擔卽可多得錢文無不踴躍從事繼因在後承包者懶惰性成不能隨時稽察所雇挑夫又皆迷戀烟霞不能力作經工部局查知屢次科罰仍不能改况每逢節期挑夫必有向各户索取酬勞自數十文以至百文若被工部局查知非枷責不能了事然此等人要錢不要命非刑法所能禁其因索費而爭鬥者時有所聞工部局欲杜其弊非一日矣今由法工部局打樣西人别出心裁自製圓身長式鐵桶百數十號以小鐵輪車載之於本月初三日起挑選年强力壯之小工數十名每日給以工錢若于於清晨六點鐘起將法租界中之糞一律傾倒盡淨無如該小工等素不善倒糞而鐵輪車需以人力推挽往返不便小工又以論工不論擔任意偷懶縮手不前欲令居家各自携馬桶至車上傾倒而居家未必家家雇有傭人卽有傭婦亦斷難將馬桶送至街前高舉上車憑空倒下且有僻巷小弄離街甚遠非鐵輪車所能到聞法租界每日之糞約有一千擔今年初三日約僅倒二百餘擔其餘悉數堆存小街中人家門前馬桶排列成行苦無出路其有一家祗一桶者迫不及待祇得將糞隨處傾潑以致木樨香味遍地皆然至初四日下午有糞夫數人入弄中關照謂爾等若要工部局中小工代倒馬桶每桶須給錢十四文不然　諸不理居人出於無奈皆照給錢文是日糞夫無不利市三倍云 
[賭案訊結]  
　　盛宜懷控席炳文誘賭輸銀一案由縣訊供已記去歲報章去臘廿八日袁大令升堂集訊盛訴稱此案現已有人理勸情願出外料理明白求請銷案席供稱今春二月廿一日盛將蘇州元和縣境内曷姓房契一紙抵洋五百圓三月初一日又將清和坊後面房屋十四　抵洋一千四百圓並權柄單一張印單一張道契一張另借去電報股分單二紙計洋二百圆又借去洋三百圓迄今本利無着求請明察大令問曰爾究竟與盛同賭否答稱同賭一次我輪洋五千餘圓大令曰爾等各有不合應將此項房契贖出充公盛又稱此項房屋並非已産契據實向他人借來大令曰然則從寛看爾二人各繳洋五白圓充作善舉盛席二人遵諭情願於明年正月底父案大令准乙又　任子山曰爾　應同賭本富將鴻茂源綢莊對閉姑念生意中人從寛辦理著爾童力損賑任唯唯而退次日大令又升堂據兩造具呈　結爲銷案免究大令　 
 
 

Page 5

 
 
畢　　當堂　即並飭分别交保案遂結 
 
[密人犯]  
　　意大令　　晚接奉　江督憲電札飭拿李桂泉大令立飭捕頭柴樛趙金赴滬城穿心街地方將李桂泉拘拿到案飭令收所候訊問　私通西人美生故奉憲札飭令電拿云 
[研訊會匪]  
　　縣捕趙金在杭州拿獲會匪頭目王金龍來申由縣訊供收禁等情已見去臘報章新正初四日由督憲委員余司馬趙明府乘輿到縣午後升坐花廳會同研訊王供稱小的係鎭江人並未入會向在松郡當勇歴來安分叩求明察司馬以其胡言喝跪大練良久王始供稱小的雖已入會惟不知會中之人司馬曰爾若從直供明尚可寛宥王堅執不知司馬大怒喝令大練上加以挺棍閱一點鐘之久仍無確供司馬判令掌責至二百下士供稱小的願招求大老爺鬆刑司馬曰爾先供明方可鬆刑王稱會中人小的相識者惟王再亭陳啓懷等司馬曰本委要提陳當堂與爾質對王答稱小的並無虚言不妨質對司馬閭曰爾與陳何時相識在何處會見可知陳住在何方作何事業答稱小的與陳於光緒十五年六月間相識在法界大馬路一枝春茶館會面當時有會中人曾鳴高亦在塲去年聞陳住居杭州帶賣藥草司馬又問除陳等外問有何人認識答稱尙有劉師爺等司馬問曰劉作何事答稱聞在某砲隊營中司馬與明府一再盤詰王矢口不移司馬商之明府判將王裝入囚荒還禁内監候冉覆訊 
[縣案彚錄]  
　　除夕十二點時英公堂解送虧欠小工工帳之吳梅鴻至縣而各小工共有六十餘人亦跟隨到縣值日差據情禀明袁大令飭將吳交差看管一面向各小工開導令其散去聽候訊究至新正初四日亭午時大令升堂提訊吳供稱寗波人向爲小工頭因去臘　待沙　　行在盆湯弄大橋北首塡泥工程小的每日雇人工作至去歲底尙未竣工各小工向小的索取工帳小的卽向行中收取據稱須待工竣後方可算取而各小工不允齊赴行中吵閙致由行東禀明公堂傳小的到案奉諭交保小的卽子除夕措借英洋三十元因中人不到未能到手而各小工復至公堂胡閙當經宋大老爺著保將小的交案轉送到案叩求明察大令問曰爾虧欠若干現在如何料理答稱共欠二百千左右惟求交保出外寛限數天赶緊理楚大令准如所請着卽交差覔保限三天料理禀覆○朱毛氏控張月山張炳發毆斃伊夫寳寳一案袁大令詣騐訊供已列前報去臘二十八日晚堂大令覆訊朱毛氏訴稱丈夫向在久大沙船營生十月初九日乘張妹妹划船渡浦將抵岸側忽有月山等追至將夫拖以上岸肆意毆打丈夫回家後因傷斃命叩求伸寃大令曰爾夫由本縣騐明發痧身死豈能任爾改變命提張妹妹卽夏王氏至案供稱寳寳實被月山毆打以致傷重身死大令以其胡言判責籐條五百下又提月山炳發研詰月山供稱小的往喚寳寳出外實係炳發所使炳發供稱小的見月山與寳寳爭毆向之解勸並無别故大令一再盤詰兩張互相推諉大令判將月山炳發各責五百下分别還押再行核辦○薛顯忠控劉金林强搶侄女朱薛氏一案袁大令准提到案提訊之下劉供稱由顯忠之弟耀山主婚大令復將耀山提案研詰不認着候覆訊已紀前報除夕大令又升堂集訊謂顯忠曰此案本縣已查訪明確實係爾弟主見况該處圖民遞呈公禀是非昭然現在本縣將朱薛氏交爾領回管束薛遵諭而退劉上堂禀稱小的現在患病求恩究追身價洋銀大令曰爾先回去本縣當代爾追究薛耀山供稱小的實被誣指叩求恩鑒大令判將耀山及媒人王玉堂分别收所聽候究辦 
[英界公堂瑣案]  
　　娼婦王寳寳訴稱小婦人心厭烟花意欲擇人而事無奈惡鴇唐氏混名黑牡丹者逞兇覇阻不許從良宋二尹飭候訊供核辦○袁祥慶扭岳母楊戈氏至案控其賴婚氏言因婿紏衆搶親故不願嫁旋經媒妁從中理處求免訊懲宋二尹准之諭令一併開釋 
[補前法捕房發落案]  
　　去臘二十八日代理法界钀員朱森庭明府蒞八仙橋捕房當據馮金卽馮謹投案禀追　元錢莊主唐　祥所欠期票洋五十元明府卽將唐傳案謂曰生意往來全憑圖章爾旣出本票理應如期給付因何遲延多日尙未付交唐稱此票實被開麻袋店之張子卿借去不料至期不付以致延宕下來如今奉諭付洋何敢違抝奈小本營生力量無幾被張子卿拖欠洋二百三十九元至今分文無者受虧太甚今併湊洋三十元先行繳案尙有二十元求恩寛限於明春冉繳明府卽將張子卿帶案謂唐慶祥好意與爾交易今被爾拖索如許之多作何料理張供稱小的身擊囹圄不能出外理處明府着包探將張子卿帶出赶緊理楚如敢抗違立卽帶回捕房管押唐繳到之洋准馮謹先行具領○仁美雜貨行主馮鑑甫倒閉山東客曲振川等洋銀九千餘元避匿不面其妻馮童氏自行投案挺押等情已詳前報明府復將該氏逮案覆訊該氏供臘月十七日晚膳畢丈夫馮鑑甫上樓哭泣小婦人詢問何故伊言虧欠陳仁興客人爲數甚鉅一時不能料理實無而目見人轉瞬出外小婦人詢問何往伊言欲往四馬路西公和里向妓女王蘭卿處取回鴉片烟家伙豈知一去不回至天明尙未見來小婦人異常驚慌帶同十歲孩子携取金飾避匿於涂家巷内聞說胞弟童子裕等被累管押小婦人隨卽投案問爾夫因何虧空如許之多洪稱連年生意不佳巨被人虧欠之欵亦屬不少目下已無從索取並胞弟童子裕童祖渭等無辜受押可否求恩開釋令其出外招尋丈夫到案明府允如所請諭令童子裕領同外甥出外將馮尋交到案馮童氏還押○池州礦務局總辦楊德前控正和船局主邱麗生虧欠本利洋銀二千一百餘元明府著將郁交保出外自行理處在案嗣因料理不明楊德因患病命其次子維卿投案禀追明府訊悉是欵已欠十四年之久其中利過於本未便照算判令郁麗生給還本洋四百九十三元而維卿供稱須禀明父親方可定奪至二十八日維卿投案供稱父親因病逝世所控郁麗生一案情願遵斷明府傳郁到案令繳期票洋四百九十三元給楊具領明府謂此欵積欠多年當初楊在蕪湖及上海道署屢次涉訟現經本公堂斷結而各衙門案卷向在令楊維卿於新正初八日再行投案須將蕪湖等處具控之案一律禀銷方可了案遵諭而退○同豐利山東莊客人荆子卿前控錦記雜貨行主吳桂生及經手人董靄生等串通將僞棧單售銀八百兩將董靄生指掌到案其詳已紀前報去臘二十八日明府將董逮案詰訊董供小的典荆素不相識况荆並未到錦記買貨明府問旣未買貨荆之銀票如何付與爾家供稱銀票八百兩確由仁美號主馮鑑甫付下票上註明支安康莊因其時尙未到期經客人將票携往漢口明府以兩下各執一詞謂時届年關米便追究着將董靄生暫行交保候馮鑑甫到案再訊荆　去○泰昌魚行客人王顯德禀追該行股東張樹芬王昌潮林福堂所欠貨洋一千四百元富據王昌潮林福堂等投案禀訴張樹芬家有喪事已回寗波未能來案明府曰查得王顯德所控貨洋本不能折扣姑念魚行已倒經手人王昌達已逝世　等事在爲難衡情酌斷當以六折償還土顯德洋八百四十元王林二人均稱年關已迫求恩從寛於明年歸還明府謂因念年靄已迫格外减折爾等尙敢諉卸乎　管押候交兩人叩求免押請交原保保出如數還洋明府允之○沈新輝因欠董正和洋銀經董其控明府提沈訊取供詞判令交保理處在案嗣理處不明董偕公正人投案禀追明府將沈傳案訊究之餘兩下仍各執一詞明府著將沈仍交源保候新正再行集訊○利和靛青行主黄少齋控徐世萬虧欠靛青洋三百餘元一案嗣由徐檢到黄少齋借洋筆據明府謂黄並未到案著候新正再行核奪○吳熙良控徐子章欠銀一節徐稱旣有銀三百兩求請出外檢交明府飭包探帶徐出外先還銀三百兩餘俟堂期再繳明府訊案畢命包探將行　輪船物件之王榮卿逮案疎枷著笞責一百板釋放○又將剪綹賊王黑小陳阿仁何阿友姚阿仁等四人帶案謂爾等以剪綹爲事令人防不勝防若釋放出外時值新年必致仍蹈故轍著開枷各責五十板還押至二月初一日始准開釋○何阿堂串同無賴搶奪小錢十六千經包探拘獲訊明枷責在案其母素有瘋癲症需子扶掖投案求 
 
 

Page 6

 
 
恩請將兒子開釋明府憫之將何同堂　　　照爾所犯情節年内斷難釋放姑念爾母有病格外從寛笞責二百板准交其母領回管束○開粥 
店之王連根投案繳投英洋四元明府卽交原告賀少甫具領案遂了結 
 
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　卽用縣劉翰藻知赴蒲竹嘉咸測量地輿長樂縣縣丞員缺飭准補之焦騐英赴任孝感縣知縣員缺飭准補之沈星　　任宜昌府通判印務詳委試用通判潘錫瑋襄陽府通判印務詳委候補通判方泳沂沔陽州知州印務詳委武昌縣知縣兪成慶蒲圻縣知縣印務詳委咸寍縣知縣陳樹楠俱署理鶴峯州知州印務詳委代理斯缺之袁福瀚武昌縣知縣印務詳委代理斯缺之鍾期濬濳江縣知縣印務詳委代理斯缺之包鵬飛咸豐縣知縣印務詳委代理是缺之廖恩俱接署候補通判林源自興國催錢糧候補縣王奎照由宜昌解土藥經費銀回省銷差俱赴兩院禀到候補縣梁承潤自隨州卽用縣回長廉自荆州衛俱催錢糧新選襄陽縣典史趙世騏禀辭赴任棗陽縣典史事務詳委試用從九品汪泰占署理江陵縣典史員缺飭准補之范錫祺赴任候補縣丞胡子功奉委會同李守緝捕差禀見謝 
 
 
 

Page 10

 
 
[光緒十七年十二月十一日京報全錄]  
　　宫門抄○諭旨五道錄前○發抄硃批六道○江督劉奏已故耆儒清德樸行博學通經請宣付史館立傳摺○總管祥等　奏前熱河都统德福因病出缺摺○直督李奏審明重犯照例辦理摺○又奏請議卹片○陜督楊奏委署副將片○閩督卞　奏甄别各員片○十二月十一日兵部太常寺太僕寺正藍旗值日兵部引○見十九名宗人府五名廂黄滿六名正黄漢七名○良培假滿請安○銘公請假十日○召見軍機崑岡容貴鳳鳴皇上明日卯正二刻進内至聖容前行禮畢還海○發抄　　鴻章奏散放春賑銀兩數目奉硃批該部知道欽此○又新選柏鄕縣江南金等留省奉硃批吏部知道欽此○又永定河大隄添備稭料奉硃批著照所請該部知道欽此○又東海關收支洋稅數目奉硃批該衙門知道單併發欽此○又預籌賑欵以備應用奉硃批戶部知道欽此○又用過賑銀數目奉硃批戶部知道欽此○○頭品頂戴兩江總督臣劉坤一跪奏爲已故耆儒清德樸行博學通經籲懇天恩宣付史館立傳以表潜修而勵士氣恭摺具陳仰祈聖鑒事竊查江寗縣已故舉人汪士鐸研經博物學問淵通平居操行淸峻避聲氣利祿若浼晚節益勵造次弗渝環堵蕭然著書終老光緒十一年前江蘇學政臣黄體芳查取江蘇積學之士檄飭各學搜求遺籍將該故舉人所著各書一併咨送國史館備查並奏稱該舉人汪士鐸貞固絶俗博雅冠時是年十月初七日奉上諭舉人汪士鐸篤志潛修積學不倦允宜量予奬勵以資觀感着賞給國子監助教銜等因欽此該故舉人汪士鐸勵志力學仰邀天語褒奬實爲儒生稽古之榮兹據江寍紳士翰林院庶吉士葉文銓等稟稱該故舉人於光緒十五年七月初七日在籍病故臚陳事蹟禀請具奏前來臣查汪士鐸秉承家學自幼篤嗜近思錄躬行實踐忍苦淬勵蔚爲儒宗道光二十年庚子科舉人爲前湖北巡墲胡林翼典試江南所得士重其學行敬禮殊優其爲學大旨在根柢經訓貫穿古義以達諸禮教政治期有益於世用而不屑空言於諸經皆有譔釋尤邃三禮宗績溪胡培翬之學所爲禮服記儀禮鄭注令制疏証喪服經傳補疏具有典據足補宋元以來註釋家所未備尤致力於輿地之學所著水經註釋文采葺繁富考據精博洵發前人所未發生平著述有南北史補志三十卷表一卷水經注圖二卷附漢志釋地略漢志志疑各一卷文集十三卷詩詞集二十一卷筆記六卷續纂江寗府志十二卷同治上元江寗兩縣志二十九卷其平日隨筆纂述考核精確未經編錄成帙者尙不下數十萬言至其律已教人一以踐履篤實爲本無騖外無近名無漢宋門戶之見前道光二十五年主講績溪東山書院仿宋儒胡瑗經義治事課程分立齋課因材牖迪士林翕然宗之咸豐九年前湖北撫臣胡林翼以禮延聘至卾凡所諮畫多裨時局忠愛之悃溢於文詞江寗省城克復後該故舉人伏處里閭杜門撰述横經傳業巋然爲東南師表前督臣曾國藩屢造其廬固請乃見與之考訂名物訓詁典章制度莫不提要鈎元折衷至當曾國藩歎爲通儒臣昔年承乏兩江挹其言論丰采心焉敬之該故舉人律身甚嚴待人甚恕安貧樂道無間終身綜其生平清德樸行好古潜修實爲近今罕有我　朝名儒輩出如顧炎武閻若璩惠士奇顧棟高均卓然成一家之言該故舉人博學通經耄德益劭抗懷希古繼軌前賢該紳士葉文銓等臚具事實合詞籲請足徵士論之公可否仰懇天恩俯准將已故舉人汪士鐸學行事實宣付史館列入儒林傳以爲窮經砥行者勸出自聖裁除將事實清册咨送史館查核外理合恭摺具陳伏乞皇上聖鑒訓示謹奏奉硃批另有旨欽此○○熱河正總管奴才祥煜副總管奴才貴存跪奏爲前熱河都統德福因病出缺恭摺奏聞仰祈聖鑒事竊前熱河都統德福年未五旬氣體尙健於十月杪偶感風寒觸發舊疾時值敖罕喀拉沁等旗平泉建昌朝陽等州縣賊匪滋擾熱河園庭所在最爲緊要該都統議勦籌防佈置周妥並親督官兵各處巡查晝夜弗遑心力俱瘁迨本月初間病益加劇猶復力疾辦事至十五日風痰陡作病勢愈重奴才等聞信前往看視該都統已奄然一息猶伏枕叩頭但稱天恩高厚又值軍務喫緊不能力効馳驅稍圖報稱並無一語及私奴才當囑其靜心調治不意是日酉刻因病出缺其都統印信循案封固交印務協領穆哈廉看守當據其家丁呈出遺摺一件懇爲代奏查該都統有老母年近八旬在京臥病並無子嗣僅有出繼胞弟福森布並伊幼姪均在京内隨任並無親丁所有該都統身後一切事宜由奴才等會同熱河道府理刑司司員印務協領等妥協料理現值軍務吃緊之際都統一缺關繫綦重新任熱河都統奎斌尙未行抵熱河相應請旨飭催該都統迅赴新任以重職守合併聲明謹恭摺奏聞伏乞皇上聖鑒並將前熱河都統德福遺摺一件恭呈御覽謹奏奉硃批另有旨欽此○○大學士直隸總督一等伯臣李鴻章跪奏爲審明逆倫重犯照例辦理恭摺仰祈聖鑒事竊查良鄕縣民人張得榮因瘋用木棍毆傷親母張趙氏身死一案前據該縣禀報因案關逆倫情罪重大批飭解省審辦兹據保定府知府朱靖旬審明擬議解由臬司周馥勘轉因值駐津飭委藩司裕長代審無異臣覆加確核緣張得榮籍隸良鄕縣已死張趙氏係張得榮親母張得榮平日孝順並無違犯光緒十七年六月初間張得榮染患瘋迷病症時發時愈甲長盧明鄰佑范春族長張七均欲報官鎖錮張趙氏因其並不滋事阻止不報七月二十四日張得榮睡起開啓街門張趙氏亦卽起身在院有事張得榮瘋病復發用木棍將張趙氏額顱左太陽穴右頷頦咽喉左肩甲左胎膊左手腕胸膛左右膝脊背毆劃致傷倒地持棍跳舞經盧明鳖見喊同張七將張得榮木棍奪獲用繩綑縳詎張趙氏傷重旋卽殞命報縣騐訊解省審辦張得榮瘋病痊愈供晣前情不諱案無遁飾查律載子毆母殺者凌遲處死又例載子毆殺母之案無論是否因瘋悉照本律問擬於審明後恭請王命卽行正法又瘋病之人其親屬鄰佑人等容隱不報不行看守致瘋病之人殺他人者杖一百各等語此案張得榮因瘋病復發用木棍毆傷親母張趙氏身死實屬罪大惡極自應按律問擬張得榮合依子毆母殺者凌遲處死律擬凌遲處死該縣距省雖在三百里以内第有拒馬等河阻隔例應在省垣正法已於審明後飭委藩司裕長會同臬司周馥臣標中軍副將胡金元恭請王命將該犯張得榮綁赴市曹凌遲處死並將首級解回犯事地方懸杆示衆以昭炯戒甲長盧明鄰佑范春族長張七當張得榮染患瘋病容穩不報不行看守以致張得榮因病殺斃母命應依例各擬杖一百折責發落盧明年逾七旬照律收贖除供招咨送刑部外所有審辦緣由理合恭摺具奏伏乞皇上聖鑒謹奏奉硃批刑部知道欽此○○李鴻章片再海防水陸各營積勞病故員弁歴經奏蒙賜卹在案兹查有記名提督圖勒炳阿巴圖魯李寳林副將銜河南儘先補用叅將胡九蘭等二員從征多年戰功卓著自移防奉天旅順口該員等晝夜巡守衝冐寒暑牽動舊傷先後在金州旅順海防軍營積勞病故深堪憫惻據統領毅軍四川提督宋慶呈請奏卹前來臣覆查　實合無仰懇天恩勅部將提督李寳林副將銜叅將胡九蘭等二員各按原銜官階從優議卹以勵勤事除將履歴咨部外理合附片具陳伏乞聖鑒訓示謹奏奉鑒硃批着照所請該部知道欽此○○楊昌濬片再據凉州鎭總兵閃殿魁呈稱據署莊浪恊營中軍都司康順年呈報署莊浪協事肅州鎭標右營遊擊蕭得龍得患痰壅病證醫藥罔效於光緒十七年九月二十六日在署任病故等情呈請核辦前來臣以莊浪協副將一缺爲西路通衢大道護運防匪均關緊要亟應委員接署查有記名總兵唐鳳輝秉性忠良辦事結實現帶精選前旗駐防平番一帶地方情形極爲熟悉堪以委令就近署理除檄飭遵照並查取已故遊擊蕭得龍原領劄付及委員承查各結至日另咨送部外所遺肅州鎭標右營遊擊員缺甘省現有應補人員容臣另行揀選請補理合附片陳明伏乞聖鑒訓示謹奏奉硃批兵部知道欽此○卞寳第片再查勞績捐納分發各員應以到省之日起試用一年詳加察看出具切實考語分别補用又拔貢教職等項知縣是否能勝民社之任均應扣滿二年甄别歴辦在案兹福建候補直隸州知州周傳輝試用通判朱清澤拔貢試用知縣章國光先後試看期滿俱應照例甄别據福建藩臬兩司會詳前來查該員周傳輝年强才裕堪以知州留閩朱清澤老成穩練堪以通判留閩章國光勤明靜細堪以知縣留閩分别按班序補除將各員履歴咨部外臣謹附片陳明伏乞聖鑒謹奏奉硃批吏部知道欽此　 
 
 

Page 11

 
 
[光緒十七年十二月十二日京報全錄]  
　　宫門抄○諭旨五道錄前○楚督張等奏遵旨刊發敬謹宣講摺○大臣崇奏報交卸暫署將軍印務日期摺○將軍永秦報接印日期摺○直督李奏直隸宣化練軍歴年剿辦口外馬賊土匪出力員弁請援案給奬摺○江督劉奏委署總兵副將各缺片○又　奏甄别道員片又○奏調補都司片○直督李奏委署守備員缺片○十二月十二日刑部都察院大理寺　藍旗值日無引　見○禮王假滿請安並謝賜祭福晋恩○貴州知府劉溎焴謝恩○澤公請假五日○召見軍機薛允升文秀劉溎焴○○湖廣總督臣張之洞頭品頂戴湖北巡撫臣譚繼洵跪奏爲遵旨刊發敬謹宣講事准兵部火票遞到欽奉頒發御製勸善要言一書並抄單一紙内開光緒十七年八月初八日内閣奉上諭朕恭讀世祖章皇帝御製勸善要言一書仰體天心特垂明訓精詳切實俾斯世遷善改過一道同風實足變澆俗而臻盛化惟原編祇有清文特令繙書房加譯漢文交武英殿刊刻成書兹據奏刷印完竣裝潢呈覽着每省頒發一部交各該將軍督撫照式刊發各屬學官每月朔望同聖諭廣訓一體敬謹宣講用示朕欽 
承祖訓輔教牖民之至意等因欽此仰見我皇上纉承彞訓闡明至道牖迪羣生臣等展編跪誦莫名欽仰遵卽恭錄　諭旨並將御製勸善要言一書飭發藩司精選良工照式刊印分發各屬學官每月朔望同聖諭廣訓一體敬謹宣講俾廣流傳而彰郅治謹合詞恭摺具奏伏乞皇上聖鑒謹奏奉硃批知道了欽此○○奴才覺羅崇歡跪奏爲奴才交卸暫署將軍印務恭摺具奏仰祈聖鑒事竊奴才於本年七月遵旨暫署將軍印務業將接署印務日期繕摺具奏在案兹於十月二十五日新任將軍永德馳抵烏里雅蘇台任所奴才跪請聖安畢卽於是日派署内閣侍讀主事職銜全成等謹將定邊左副將軍銀印一顆欽差提調關防一顆令旗令箭各一分齎交訖所有奴才交卸暫署將軍印務緣由理合恭摺具陳伏乞皇上聖鑒謹奏奉硃批知道了欽此　○○奴才永德跪奏爲恭報奴才到任接印日期繕摺馳陳仰祈聖鑒事竊奴才渥沐天恩簡授烏里雅蘇台將軍於本年八月初五日到京瞻覲天顔跪請聖安迭蒙召見訓誨周詳奴才跪聆之下莫名欽感遵卽於是月二十九日由京啓程馳赴將軍新任於十月二十五日行抵烏里雅蘇台卽於是日准暫署將軍印務叅贊大臣覺羅崇歡派署内閣侍讀主事職銜全成等齎送定邊左副將軍銀印一顆欽差提調關防一顆曁令旗令箭各一分移交前來奴才當卽恭設香案望關叩頭祗領任事訖伏思奴才滿洲世僕知識庸愚疉蒙殊恩陞授烏里雅蘇台將軍惟受恩深重報稱毫無查烏里雅蘇台爲極邊衝要之區凡遇操防撫馭各事宜在在均關緊要奴才自維愚昧深懼弗勝惟有實心實力隨時隨事竭力籌畫與滿蒙叅贊大臣等和衷共濟以期仰答高厚鴻慈於萬一至奴才應查倉庫糧餉軍器等項俟查明後另行具奏外所有奴才到任接印日期恭摺奏聞伏乞　皇上聖鑒謹　奏奉　硃批知道了欽此○○大學士直隸總督一等伯臣李鴻章跪奏爲直隸宣化練軍歴年剿辦品外馬賊土匪出力員弁籲懇　天恩俯准援案給奬繕單恭摺仰祈聖鑒事竊查直隸宣化地方本係沿邊要隘東北獨石多倫白岔經棚一帶與熱河圍塲毗連西北與蒙古各旗游牧及山西之歸化豐鎭接壤山徑崎嶇蜿蜒千餘里匪徒最易潛匿口外馬賊往往勾結土匪肆行刦掠擾害邊境宣化鎭標自改練馬隊後迭經飭派弁兵分赴各口巡防緝捕計自光緒六年起至本年九月間先後拿辦馬賊土匪三十五起臨陣格斃及獲案訊明正法匪犯一千餘名光緒十年間克什騰旗游匪聚衆滋事該鎭標派出練軍在安流溝三義泉青龍背坤兌川等處迭次兠剿擊斃賊匪八百餘名匪首王端仁周元得等受傷逃竄黑龍江遂爲該處官兵擒獲邊地賴以肅清勞績實爲最著兹據宣化鎭總兵王可陞查明實在出力人員開單呈請奏奬前來臣查宣化練軍馬隊弁兵十餘年來勦辦口外賊匪綏靖邊陲不無微勞足錄克什克騰旗游匪滋事一役並能不分畛域遠赴蒙古游牧合力追勦保衛藩服洵屬異常奮勉塞外天氣嚴寒地勢險阻賊匪盤踞山谷負嵎抗拒每届冬令各員弁入山搜捕奔走於冰天雪地之中攀岩越澗衝冐鋒鏑較之内地勦賊尤爲艱苦近年拿獲馬賊土匪之案奉天二年奏保一次熱河三年奏保一次宣化練軍事同一律歴時至十餘年之久核其勞績較奉天熱河爲多迄今未邀甄叙殊覺向隅自應援案奏請以示鼓勵謹將單開各員核實删减擇其尤爲出力者分别酌擬奬叙繕具清單恭呈御覺仰懇天恩俯准照擬給奬出自　慈施逾格口外地方遼闊伏莽甚多若蒙聖明優叙前勞各將士感激奮興必更當効命馳　力圖報稱除應保千把等項照章咨部註册並飭取履歴彚送外所有查明宣化練軍歴年剿辦賊匪出力員弁籲請奬叙緣由理合繕單恭摺具陳伏乞　皇上聖鑒訓示謹奏奉硃批該部議奏單併發欽此○○劉坤一片再壽春爲皖北重鎭當此　苻未靖巡緝操防在在均關緊要壽春鎭總兵任祖文威望未孚應行調省察看所遺總兵篆務查有臣標中軍副將王幼山才具明幹堪以署理遞遺中軍副將篆務查有江寗城守協副將劉光才辦事勤能堪以兼署所有王幼山統帶之督標親兵正左副左兩營卽歸劉光才接統以一事權而資整頓除分飭遵照外謹會同安徽巡撫臣沈秉成附片陳明伏乞聖鑒謹奏奉硃批兵部知道欽此○○劉坤一片　再前准部咨捐納道府等官循例分發人員試用一年期滿後察看才具分别繁簡奏明留省補用等因兹據江寍布政使瑞璋等會詳試用道穆克登布年四十四歲湖北荆州駐防廂紅旂滿洲文枚佐領下人由二品廕附生於同治十一年遵籌餉例在江南甘捐局報捐員外郎選用十二年癸酉科湖北鄕試中式舉人光緒元年因剿滅貴州下游賊匪保戴花翎十一年遵海防例報捐知府十六年復遵新海防例捐升道員分發江蘇試用是年四月十四日由吏部帶領引見奉旨照例發往欽此五月二十二日行抵江寗就近繳照到省照案加扣赴蘇州程限六日以五月二十八日作爲到省日期扣至十七年五月二十八日試用一年期滿詳請加考具　奏前來臣察看該道穆克登布樸實老成堪以繁缺道員留省補用謹會同江蘇巡撫臣剛毅附片陳明伏乞聖鑒謹奏奉　硃批吏部知道欽此　○○劉坤一片再前准部咨内洋水師通州營右哨都司張錦陞籍隸本州應令照例揀員對調等因兹查有内洋水師海門營左哨都司劉長清係湖南人以之互相調補人地均屬相宜且海門營左哨都司駐紥太倉鎭洋縣屬劉河口地方距張錦陞原籍通州係在五百里以外核與定章亦屬相符合無仰懇天恩俯准以張錦陞調補海門營左哨都司劉長清調補通州營右哨都司於營伍地方均有禆益如蒙俞允該二員於補缺案内均未赴部引見俟部覆至日再行給咨送部以符定制除飭取該員等履歴咨部查核外謹會同江南提督臣譚碧理附片具陳伏乞聖鑒訓示謹奏奉硃批兵部議奏欽此○○李鴻章片　再北洋海軍奏定章程内開提標項下應設總察全軍械事務遊擊守備各一缺職司考核各兵船軍火利弊稽察全軍收發存儲核計盈絀兼察各船收發雜械事務責任綦重驟難其選經臣於奏補北洋海軍副將以下各缺案内聲明總察軍遊擊守備等缺遴員另行奏請補署在案嗣據北洋海軍提督丁汝昌文稱稽察軍械一項員缺緊要未便久懸查有五品軍功把總郝薌管理旅順軍械各庫有年稽核軍火極有條理堪以委署北洋海軍提標軍械守備員缺應領薪水照升署例支給並照章招募書識二名每名月給口糧銀九兩親兵六名每名月給口糧銀四兩五錢均自本年三月初一日開支飭據天津海防支應局查照額缺薪糧奏定章程詳請奏咨立案前來臣覆核無異除分咨海軍衙門户兵部查照外其應設軍械遊擊一員俟遴選得人再行另案奏咨補署理合附片具陳伏乞聖鑒謹奏奉硃批該衙門知道欽此 
 
 

Page 12

 
 
[光緒十七年十二月十三日京報全錄]  
宫門抄○諭旨一道錄前○發抄原批五道○將軍定等○奏派赴朝陽援剿各軍疉獲勝仗情形摺○江督劉奏甄别道府各員片○黔撫崧奏興義府屬被水成災委勘籌撫情形片○十二月十三日工部鴻臚寺八旗兩翼值日吏部引見三十六名禮部八名兵部十七名工部三名理藩院十七名欽天監二名順天府一名咸安宫二名武備院六名鑲潢漢九名正黄蒙六名正白滿十六名正白蒙八名正紅滿三名鑲紅滿六名正藍滿三名正藍漢二名鑲藍蒙四名○意公守護○東陵謝恩○徐中堂等磨勘試卷覆　命○李肇南謝授安徽鳳陽府知府恩○四川正副考官李端棻陳同禮到京請安○雲南副將張世才謝恩○雲南儘先副將陸鳴皋謝恩○漪貝勒烏拉喜崇阿各請假十日○花尚阿續假十日○順天府奏京師得雪三寸有餘○宗人府奏派充族長　派出怡王○工部奏派管理溝渠河道派出裕德崇禮奕功立山○召見軍機熙敬崇禮李肇垇李端棻陳同禮○發抄福潤奏上年臨清倉未完各員職名奉硃批戶部議奏單併發欽此○又堵合高家套民捻用欵核銷奉硃批該部議奏欽此○又沂水縣鹽務仍歸官辦奉硃批著照所請戶部知道欽此○又請將在差病故之鹽大使施鑑等議卹奉硃批著照所請該部知道欽此○邵松年奏鄭州分棚科試奉硃批知道了欽此○○奴才定安裕祿跪奏爲派赴朝陽援剿各軍攻克黑城子賊巢殲擒匪徒道要多名曁在大障子等處地方剿賊獲勝捕斬逃匪各情形恭摺奏報仰祈聖鑒事竊照熱河朝陽匪徒滋事前經奴才等將擊散圖竄奉省北路邊界股匪曁在朝陽界内援剿各隊續報接仗情形於十一月初十日恭摺具奏在案兹於十一月十二日接據總統豐陞阿報稱該總統前於拿獲匪首潘岳淋訊據供有該股東竄各匪均約會聚於黑城子地方該處本有土城匪等復加修築意圖久踞各情當經一面將該犯潘岳淋解省一面帶領各軍馳往剿辦初九日抵朱力各支將兵分爲三路派盛字營右翼馬隊佐領依桑阿會同奉軍候補副將程楠森帶領馬步隊由南路進剿盛字營左翼馬隊佐領常恩會同奉軍記名總兵耿鳳鳴帶領馬步隊由北路進剿該總統親督盛字營右翼統領恊領德源營官佐領依凌阿開復恊領音登安及營務委員成斌希蘭都等帶領廂白廂監兩旗步隊官弁兵丹由中路進剿初十日寅刻齊抵黑城子見該處舊有土城經匪等修理甚固城之東南兩面安有砲台臨城左近自蒙古王府收租地局房屋二處亦皆被賊踞守以備抵禦官軍我兵先攻土城外分踞之賊隊伍將次臨近該匪槍聲齊發各官弁兵丹奮不顧身直前撲剿立斃賊匪二三百名該匪力不能敵紛紛退進土城仍敢與城内之賊齊在城墻以上施放槍砲列隊拒敵程楠森率隊道先登城奪獲砲台各隊同時繼進槍斃賊匪四五百名匪等退敗復奔守貝子府迤東寛闊公所該處院落墻垣高大内築有砲台二座仍然踞上放槍拚死抵拒該總統當督德源耿鳳鳴程楠森等各率步隊由東北西三面圍繞攻打並派兩翼馬隊在城四外巡查以防逃竄由卯至未攻擊四時之久賊勢不支程楠森復帶隊越墻將砲台奪獲各隊悉力攻進又槍斃賊二三百名城内各屋窩藏之賊亦經各隊用火攻擊斃死無數該總統帶隊生擒匪首于發等四十一名程楠森帶隊生擒王振芳卽王洛師等二十七名耿鳳鳴帶隊生擒夥匪三十一名其由黑城子西門逃出賊四五十名亦經馬隊追殺多名所餘二三十名向黑山口逃逸統計是月先後殲斃賊匪一千餘名生擒九十九名查訊此股逆首張盡先卽張洛師已死亂軍之中認明屍身梟首懸示所獲之王振芳卽王洛師身受重傷與生擒各匪均於軍前正法一併在新爾色地方梟首示衆搜出婦女三十餘口訊皆附近良民被賊裏脅均令各找妥人保送回家陣前奪獲槍砲力矛旂幟無算馬四十餘匹程楠森所部受傷哨官趙雲生一員步勇一名盛字營練兵受傷一名均飭妥爲調治賊巢平燬後匪徒已無所踞此股餘賊逃竄無多現仍加意搜捕並督飭各軍再行向前探剿其聶桂林在朝陽援剿之隊據報十一月初五日追至四家子地方賊已聞風奔竄該總兵督率馬步各隊於初六日追至大障子地方有馬步賊二百餘名列陣以待先行開槍我兵奮勇攻擊約一時之久賊力不敵退入該村墻内負嵎死拒我兵跳牆攻進賊又退入佛堂我兵得手卽將佛堂焚燒計陣斃頭目王廷瑞于廷順二名夥賊一百餘名生擒三十餘名當卽陣前正法奪獲旗械多件賊馬八十餘匹此股剿除凈盡現仍前各處探剿其一記名總兵張永清在招樹溝捕獲賊首李洛道卽李教明正法後搜捕餘匪據報復於十一月初五日在石佛溝地方拿獲在朝北營子擊敗逃竄匪首僞稱元帥之于振聲僞稱先鋒之韓永桂卽韓達子並夥匪韓永起等六名訊各供認均在敖罕貝子府夥同搶殺各情不諱當在軍前正法梟示該總兵卽帶隊赴哈力套改庫倫一帶查探剿捕各等情前來奴才等伏查黑城子地方距奉界之清河邊門一百餘里此股匪徒胆敢奪踞蒙古貝子府就原有土城重加修築安設砲壘意圖據爲巢穴經總統豐陞阿統帶各軍奮力攻擊殄除首要多名立將賊巢平毁餘賊脫逃無幾剿辦甚爲得手其聶桂林張永清等軍亦均續報獲勝斬擒首要各犯奉天邊外東北一帶漸次肅清刻下直隸官軍由建昌平泉分路進勦仍當督飭奉省各軍由朝陽東北兩路節節前進會合夾擊現奉軍統領左寳貴已於差次調回由彰武台門出邊馳赴軍前並飭該統領督帶所部各隊與豐陞阿相機併力迅速剿辦至豐陞阿前獲賊首潘岳淋於十一月初九日派員解送到省訊據該犯供因砍伐山木素與蒙古積有嫌怨於十月間入教匪齊洛道卽齊保山黨内夥同燒搶敖罕貝子府復與齊保山圖竄奉省邊界在朝北營子拒敵官兵被擊敗散齊保山經官軍在陣殲斃該犯受傷脫逃被獲各情不諱已由奴才等飭將該犯卽行正法除此次獲勝出务員弁仍由奴才等分别存記外所有援剿各隊攻克賊巢殲擒首要各緣由廑會同恭摺由驛馳陳伏乞皇上聖鑒訓示謹奏奉硃批另有旨欽此○○劉坤一片之再前准部咨道府州縣等官無論何項勞績歸入候補班人員卽以到省之日起予限一年奏明分别繁簡補用等因歴經遵辦在案兹據江寗藩司續將在江寗差委之道府等官隨時甄别詳請加考具○奏前來臣查看得布政使銜江蘇儘先補用道郭道直心地樸誠才識明練於時務極爲加意講求江蘇候補知府王澧年力正强辦事穩練江蘇候補班補用知州湯華袞年力正健才識優長同知銜江蘇候補知縣陸釗年力正盛吏事勤明均堪以繁缺留省分别補用謹彚繕履歴清單恭呈御覽此外尙有業經察看之試用通判蕭堃三年力正富人亦安詳又前署督臣沈秉成察看之試用知縣梅長元樸實不浮辦事穩練均不在勞績保奏人員之例應歸試用班照例辦理所有甄别道府等官緣由廑會同江蘇巡撫臣剛毅附片陳明伏乞聖鑒謹奏奉硃批吏部知道單併發欽此○○崧蕃片再查前據興義府知府鄒元吉禀報光緒十七年六月十九二十及二十三等日據府屬龍廣等寨糧民劉應元等呈稱本年六月間連日大雨滂沱山水陡發各寨房屋田禾槪被水淹衝壞理合呈報由該府前往該處查勘被水各戶房屋多有坍塌禾苗亦被淹没並未損傷人口禀請委勘等情當經前護撫臣飭司道迅卽委員馳往該府屬履勘各寨被災輕重情形去後兹據布政使王德榜糧儲道黄元善會詳遵卽委令候補通判陶坤前赴該府會同接署府陳善藩查勘龍廣八寨糧民被水無徵秋米六十五石八斗三升五合上下鍋督兩寨糧民被水無徵秋米十八石八斗一升五合打當五寨糧民被水無徵秋米十二石六斗五升七合一勺共應請免秋米九十七石三斗七合一勺等情經該司道查明飭令該府等造具勘明災區册結另詳先將委勘緣由會同詳請奏咨前來並據該管貴西道邵積誠禀報相符奴才覆查無異除飭該司道轉飭該府將被災各戶妥爲賑濟以恤災黎並俟查造册結至日再行奏懇恩施蠲免秋粮外謹將興義府府屬被水委勘情形先行附片具陳伏乞聖鑒謹奏奉硃批知道了欽此 
 
 

Page 13

 
 
延年益壽 
本堂主人、恫癏在抱、濟世爲懷、懸壺海上、經十餘年於茲、所發售各種丸散膏丹、藥酒藥水、俱係秘傳靈方、久經效騐、凡男婦老幼、内外諸症、切要各藥、無不製備以應救急之需、並揀選名山道地眞正藥品罔惜重資、虔誠修合、務期藥到病除、回陽春於寒谷、且價値僅取工本、是以格外從廉、以圖流傳廣遠、幸業遐邇馳聞莫不咸頌其妙、茲復增製戒煙花柳等藥數十種、亦曾屢次試有實騐奏效之捷、迥異尋常、仍恐遠鄉僻地、尙有未週悉者、是以特將本堂各藥、開列仿單俾便按症購用、以資利濟、尙有　貴客賜顧者、請認明上海英。租界河南路老巡捕房正對門樂善堂。招牌爲記、庶勿有誤、如遠處可由信局寄購、設有未悉其藥功用之神奇者可即托信局、先取本堂妙藥全書一本、紬心繙閱、對症購服尤爲妥當、凡人無論得何疾病、總貴及早醫治、吾願世之受病者、隨警察萬勿因循疑慮、致貽後患爲幸、樂善堂司事敬白 
奪天再造丸　專治男子體弱心腎兩虧疲體倦遺精盜汗陽事不舉等症服之氣血調和身體康强奪天再造之名誠不誣也價洋二元補天大造丸　專治先天下足氣血両虧禀賦虚弱肢體羸瘦或因房勞眞元枯竭腎虚精衰等症服之百脉調和身體强徤價洋壹元培元震靈丹　專治命門火衰腎元虧損夢遺精滑陽事虚舉以致水榖不化惡心氣逆神疲力乏頭眩心煩等症價洋八角 
孔聖枕中丹　此丹養心補血開發靈機專治讀書攻苦思慮過度心煩神倦健忘怔忡等症久服益智延齡眞枕中之鴻秘也價洋貳角天王補心丹　專治男婦憂思鬱結精神煩燥怔忡驚悸遇事易忘夜臥不安内熱盜汗腹脹便秘等症服之補心生血定志安神價洋三角徐眞人玉壺秘藥　專治操勞太過色慾戕身以致精液枯竭肢體贏瘦形容衰憊腰膝痿軟陽痿白濁一切虚損服之自能轉弱爲强價洋三元人參大補丸　專治男婦體弱肌瘦神疲力乏飤食少進呑酸　雜思慮鬱結睡臥不安以及婦女　經水不調等症皆能神效價洋貳角十全大補丸　專治氣血兼虚精神衰弱面黄肌瘦腹脹食滯淋便閉婦女赤白帶下經水不調一切虚損服之其功不可盡述價洋三角補中益氣丸　專治中氣不足脾胃虚弱飲食難化形體枯悴四肢無力以及房勞内損等症常服自能調和五臟却病延年矣價洋貳角半千金保眞丹　專治勞傷過甚眞元内虧形體衰頽夢遺精滑陽痿不舉等症即能氣力倍添精髓充滿陽事雄壯功效莫測價洋壹元五角滋腎回春丸　專治男子年老火衰或因房勞太過腎經衰敗事軟痿等症服之自能滋補腎水培壯元陽實有種子衛生之妙價洋壹元不老長春丹　此丹調和氣血滋養腎水專治年老火衰腎元枯竭陽痿精薄艱於嗣續等症服之壯陽種子實有返老還少之妙價洋三角海龍聚精丸　專治房勞無度戕傷太甚以致邪火妄動精關不禁見色易擧舉而易泄精薄艱嗣等症眼之補固眞元功效無比價洋七元駐顏天眞丸　專治操勞太過色慾戕身以致精液枯竭肌體羸瘦形容衰憊腰膝痠軟陽痿白濁一切虚損服之自能轉弱爲强價洋三角七寳美髯丹　專治男子氣血不足周身麻木肢體枯瘦毛髮黄赤陽痿不起等症久服榮衛調和肌膚潤澤自有烏鬚黑髮之妙價洋三角平補養心丸　此丸水火兼補心腎並益專治思慮過度神思擾亂體倦肌瘦胸膈痞悶不思飲食陽痿夢泄等症價洋三角八仙長壽丸　專治心腎不和虚火上炎肺金受尅水泛爲痰咳嗽潮熱肢體羸弱食少心煩一切陰虚内傷服之可以却病延年價洋四角培元玉眞丸　專治命門火衰腎精枯竭腰膝痠軟四肢無力頭痛眼花胃脘氣痛等症久服内外充實諸邪不侵眞妙藥也價洋壹角葠麥養和飴　此飴用人參大麥製成功能補虗養血潤肺消痰專治肢體羸瘦神倦力乏咳嗽咯血等一切虗損最有奇效價洋四角麥液潤肺膠　專治諸船咳嗽痰咳勞咳老年乾嗽小兒久咳喉痛夜不得眠等症兼能滋養氣血調攝榮衛價洋三角神效魚肝油　肝油爲補肺聖藥凡男婦勞傷過甚邪火妄動肺金受損内熱骨蒸痰咳咯血盜汗遺精等症服之病根自絶價洋八角海龍湧泉膏　專治命門火衰脾土不生元陽消耗咳嗽冷哮痰喘氣促白濁寒疝等症其應如響每對價錢三百文婦寶勝金丹　專治婦女氣血兩虧身體羸弱月經不凖赤白帶下精神萎頓頭暈目眩胸悶腹脹一切弱症服之靈騐無匹價洋四角調經種玉丸　專治婦女體弱氣血不足月經失調赤白帶濁子宫虗冷久難孕育等症服之即能養血調經熊夢之吉當堪預下價洋三角產後養榮丸　專治婦人產後血虚神疲力乏惡露不止頭痛昏暈寒熱往來等一切弱症價洋二角半神效通經丸　專治婦女體質虚弱血枯氣耗經水不通通而不多或因憂愁怨恨血滯經閉等症服之月事復常立刻見功價洋壹角消疳活幼丸　專治嬰孩脾胃虗弱乳食不化肢體削瘦胸陷肚大頭重脚柔等症服之即能殺蟲消疳健脾補胃自有回春之效價洋五角小兒凉膈散　此藥預防小兒急温驚風五疳蟲疾傷食不化等一切雜症常服可以保無病長成誠幼科第一要藥也價錢十六文消疳肥兒散　專治小兒疳症身熱肌瘦面黄眼靑食積不化或貪食無厭或愛吃泥炭等症服之病根悉除兒自肥胖矣價錢念壹文順氣化痰丸　專治一切咳嗽吐痰喉癢氣喘咳咳劇難睡胸腹作等症服之即能氣順痰化其效神價洋貳角半神效導滯丸　最能瀉火降氣潤膓導滯專治大便閉結胸脹滿神思鬱悶等症神效無比價洋一角傷風無憂散　專治感冒風邪發熱惡寒頭痛算塞咳嗽略痰喉痛聲啞手足痠痛以及中暑中熱霍乳痧氣等症立見奇效價錢念六文破鬱平胃散　專治脾胃龐弱飲食停滯胸膈痞悶面黄肌瘦噯氣惡心舌膩口臭等症即能調養脾胃消痞化滯價錢十四文四仙追蟲丸　專治諸般蟲疾不拘大人小兒面色黄瘦腹痛嘔吐等症服之其蟲從大便而出諸患立止價洋壹角半經驗截瘧丸　專治諸般瘧疾無論逐日隔日非時等症遵法服之即能藥到病除無不應手奏效價洋壹元廣濟至寶丹　專治霍亂腹痛吐瀉諸般痧症感冐時邪不服水土風濕諸痹胃脘氣痛赤白痢疾一切急症服之之立刻奏效價洋貳角半聖靈解毒丹　此丹逐并化滯活血解凝凡有　疽　　一切瘡瘍服之其毒消散即獲全愈價洋貳角生肌玉紅膏　惠治癰疽腫毒大小瘡瘍潰爛臭穢久不取口等症俱貼此膏即能去腐生新腫消痛止靈騐異常價錢一百卅六文蝦蟇拔毒散　專治癰疽惡瘡一切腫瘍潰爛流膝臭穢不堪等症乾摻此藥立即痛止生股收口百試百騐價鉽一百念四文五淋二妙藥　專治男子諸般淋症陽頭紅腫痛如刀割小便短澁白濁如膠等症服之自然腫消濁止價錢四　念文痔瘡除根丸　專治男婦諸般痔瘡脫肛膓　　血淋漓腫痛難忍等症不拘遠年近起俱服此丸無不神效價洋五角痔瘡即愈膏　專治一切痔疾肛門腫痛時流膿血等症内服藥丸外搽此膏可以永絶病根價錢一百念文牙痛立止藥　專治一切牙痛不拘風火蟲蝕俱用此藥立刻見效有手到病除之妙價洋壹角五分耳爛一滴露　專治大人小兒耳内腫爛膿水時流以及小蟲入耳等症俱用此藥滴入耳内隨手奏效價洋一角半頭痛立止膏　專治男婦一切頭痛用之貼兩大陽穴其痛立止每對價錢七文另有三對七文之貨其效相同刀傷合口膏　凡有刀傷磁片玻璃瓦石等傷不拘皮破流血與否俱用此膏封貼即能痛消血止其效如神價洋一角半痔瘡黑龍膏　專治内外牝牡諸般痔瘡痛腫難忍等症不拘遠年近起速搽此膏皆能斷根價錢一百念四文癬瘡斷根藥　惠治乾濕諸般頑癬久年不愈以及繡毬風等症俱擦此藥數日　根永無再發價洋壹角半汗班一筆消　汗班即紫癜風若不早治蔓延遍體殊不雅觀速用此藥一擦即消永無再發之虞價洋一角半狐臭即除散　狐臭因五臟積熱所致根治極難凡有是疾搽擦此藥其氣即除神效異常價錢壹百五十文風濕攃擦藥　專治諸般風濕肢體麻木筋骨疼痛等症用之搽擦患處即見奇效價洋貳角靈應萬金膏　專治諸般風濕氣血凝滯骨節疼痛以及婦女經痛男子疝痛等症每張價錢十八文萬應玄眞膏　專治風濕冷痹手足頑麻筋肉疼痛腰膝酸軟以及跌仆損傷等症貼之神效價錢十六文神仙玉容膏　專治冬日凍瘡夏日汗斑肌膚一切諸患濕疹鵞掌風等症用之極效價錢十四文袪濕藥肥皂　專治乾濕疥瘡身面小癤一切皮膚諸患并除容色暗滯之弊極效價洋一角貳分自甑薄荷油　專治霍亂痧氣中暑中熱感冐時邪舟車暈眩不服水土山嵐瘴氣等症凉水和服即見奇效價洋一角貳分精製薄荷霜　薄荷避邪消毒通關節除風熱功用極多行旅居家宜備此霜預防不虞功力與薄荷油相同價洋一角暈船安神藥　專治舟車眩暈胸膈苦悶作惡欲嘔等症急服此藥即能眠食安靜價洋壹角五分頭風熨腦杵　此用薄荷精液煉製形似雞心外罩雕函巧雅可愛亦便於佩掛襟内倘遇頭疼隨時熨之其痛即止價洋貳角吸毒蛇頂石　此石出於琉球國能吸一切毒氣凡有野獸惡蟲咬傷用之拔出毒氣神效莫測價錢一百廿文固齒擦牙粉　此粉氣味淸凉香潔異常每晨用之刷擦牙根即能牙齒潔白口内常香價洋半角白濁膠囊丸　專治白濁經久不治臍下急滿小便欲溺不出等症服之根株永絶靈驗異常價洋五角家傳補養丸　專治勞傷虚損飲食不消氣血不足肢體羸瘦内熱益汗等症服之其疾如失價洋壹角五分寶丹　專治傷暑霍亂吐瀉腹痛一切痧氣水土不服觸穢受瘴等症服之起死回生其效如神價錢壹百文萬靈神藥　專治心腹氣痛霍亂吐瀉卒然昏倒四肢厥冷等一切急症用之其交如神價洋三角珠黄十寶丹　專治下疳便毒魚口諸般疳瘡凡人誤染斯毒内服此藥外敷藥水或塗藥膏即能拔毒生肌其效極速價洋壹元五角化毒五寶丹　專治一切花柳毒症以及婦人陰瘡功用總與址寳丹相同而症輕者尤宜服之之用法功效詳具仿單每料價洋壹元萬靈黑虎膏　專治下疳便毒懸廱痔瘡婦人　瘡　熱紅腫漬破成漏膿水横流痛不可忍等症俱用此膏立即拔毒消腫價洋三角槐蕊神異散　專治下疳便毒腫痛潰爛膿血淋漓疼痛難忍等症俱用此散乾摻瘡上即能消腫止痛生股収口並無後患價洋四角洗藥千里光　專治一切男婦花柳毒瘡腫爛焮痛時流膿水等症急用此藥水塗敷患處立能痛止腫消収口而愈每瓶價洋貳角梅花消毒膏　專治下疳便毒楊梅惡瘡腫痛潰爛膿水時流久不収口等一切花柳諸毒俱用此膏搽擦瘡面即能去腐生股應效如神　洋貳角花柳毒預防藥水　凡　　花宿柳不論有毒無毒即用此水洗滌陰處則將楊梅下疳一切毒氣一掃淨盡决無沾染遺害之虞價洋二角補元追毒丸　專治楊梅瘡毒雙單横痃頭面皮膚諸般惡瘡俱服此丸即能補元氣復能驅毒氣藥到病除歷有實驗價洋壹元貳角化毒金鼎液　專治一切楊梅瘡毒頭面皮膚紅斑紫癮惡瘡潰破以及久年結毒骨節疼痛等症俱服此藥毒根永絶矣價洋壹元八寶消毒飲　專治男婦楊梅瘡毒横痃懸癰身面發出紅斑紫癮諸般惡瘡以及經年結毒筋骨疼痛等症服之消毒斷根并無後患價洋壹元托衷消毒飲　專治楊梅瘡毒纒綿週身經久不散骨節疼痛肌膚痛瘦肢體癱瘓鼻目潰爛百藥不效等症服之其根永絶萬無一失價洋七角半花柳消毒丸　專治一切楊梅瘡毒雙單横痃等症俱於初起尤爲相宜凡男婦若染此症務須早服此藥以除毒根爲要價洋貳角神效驅毒水　專治楊梅瘡毒上攻頭面四肢發出潰瘍臭穢不堪等症外搽此水内服藥丸攻補並施即能拔盡毒根極屬靈驗價洋四角結毒紫金丹　楊梅瘡毒由淺入深始傳經絡次及筋骨漸侵臟腑而成結毒骨腐髓爛瞎眼蝕鼻醜態百出貽害無窮此藥治之價洋壹　角解毒紫金膏　專治楊梅瘡毒上攻頭面發出潰瘍膿血横流　　　　　症去腐生新極爲神效外貼此膏内服藥丸尤爲　　　　四角銀靑化毒膏　此膏治楊梅毒症之聖藥也不拘久年近起照法探擦此膏皆能拔毒除根永無後患百發百中歷有確騐誠希世之寳也價洋六角以上各藥、本堂預先虔誠修合、以應　貴客按症購服、尤爲妥當、此餘各藥、名目繁多、今不及備載、倘蒙　賜顧者、請認明上海河南路老巡捕房對門、本堂招牌、庶勿有誤、如有外省　善士、願代售、本堂妙藥者、祈速購　開示寳號　址、本堂當即由原局寄呈批發章程備覽、其價格外、公道、可以利人利已、兼可　鄉僻壤就、近購取、不煩跋涉、立濟痛苦、是亦無量功德也、 
庚寅二月　上海樂善堂藥房謹識 
　就崇文門内東四牌樓喬宅　天津紫竹林樂元堂　漢口馬王廟河街樂善堂　江右羅春臺　安慶小南門外羅春臺　　　中雜貨店　鎭江義渡碼頭源泰莊　甯波江北岸北霞號　福州南臺中洲樂善堂　等處發售 
 
