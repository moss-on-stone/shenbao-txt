# 1919 - 120 - 4916600

 

Page 1

 
 
   
 
 

Page 2

 
 
   
 
 

Page 3

 
 
時評 
[北京之示威與教育（冷）]  
　　北京政府苟以此次示威之舉而摧殘教育是誠政府自殺中國之策也微特此等事不當牽及教育即爲治安計種此惡感散此數千百之學生於四方其反動之力量豈區區壓抑所能勝哉 
况乎此次所捕之人倉猝之間斷難明辨而捕者以外更屬無關若必欲辦之又欲解散之毁國家之根本以與一二人報仇洩恨豈尚得謂有國家觀念之政府哉國人必共棄之矣 
專電 
　　北京電今晨九鐘被捕學生由警廳用汽車送回各校齊上課（七日下午一鐘） 
　　北京電十四校長會議結果認學生此舉爲團體公共行動不能使少數人員負責先向警廳保釋再辭職並電各省教育會一致對待（五日下午九鐘） 
　　北京電教長傅增湘不肯副署解散大學命辭呈己上 
（五日下午九鐘） 
　　北京電傅增湘自引咎約各校長同辭職（五日下午五鐘） 
　　北京電傅增湘辭呈三上三留 
（六日下午三鐘） 
　　北京電教部訓令各校長嚴束學生如不遵立開除（五日下午九鐘） 
　　北京電被捕學生在警廳共二十二人提署警備司令部未詳各校生訂今晚開聨合會商最後之抵制策（五日下午九鐘） 
　　北京電學生團本日仍赴警廳願全受拘昨晚復通電各省辭甚激昻（五日下午五鐘） 
　　北京電汪大變王寵惠等呈總統請釋被捕學生（六日下午三鐘） 
　　北京電地檢廳己奉密令詳查學生團游行經過事實預備檢舉被捕諸生將由警廳移送法庭曹陸家屬亦擬向去庭告訴（六日下午三鐘） 
　　北京電檢察廳派員著手檢舉（五日下午五鐘） 
　　北京電章氏傷勢以頭部兩處最重己逹骨膜裂口亦大其他額耳胸腰傷共二十四處腸胃略受損傷昏迷不省醫生只能保持温度其夫人己趕來看護（六日下午三鐘） 
　　北京電學生團進曹宅時曹亟避入浴室得免章己下地道見火光復出身被重創經日人中江丑吉救人同仁醫院同時被毆者尚有曹父及丁士源 
（六日下午三鐘） 
　　北京電章宗祥傷後日醫自津電招外科名手來治（五日下午五鐘） 
　　北京電章宗祥傷勢仍未减 
（六日下午七鐘） 
　　北京電四日交部送總長宅文件未及畫行己付一炬現正分飭補繕（六日下午三鐘） 
　　北京電曹陸由密護赴津臨行化裝警察從水門上車 
（六日下午三鐘） 
　　北京電曹汝霖因其父力勸卽此下臺有提出辭呈不再與聞政事之宣言（六日下午三鐘） 
　　北京電陸宗輿宅有機關槍隊一排保護（五日下午九鐘） 
　　北京電曹辭呈今午遞上傅昨辭未准本日再辭（六日下午七鐘） 
　　北京電昨日外交協會假公園開大會警廳用公函勸阻頃該會開職員會决議仍如期舉行（六日下午三鐘） 
　　北京電此間工商界對山東問題亦極憤慨將繼學界而爲文明示威舉動（六日下午三鐘） 
　　北京電政府訓令陸使等山東問題民氣激昂務堅持至底勿稍遷就（六日下午三鐘） 
　　北京電院部五日致陸使電如講和總約内有日本處置靑島問題吾國斷不能簽字政府悉力堅持不渝此旨（六日下午七鐘） 
　　北京電閣議决發命令責成吳炳湘認眞查察維持地方秩序又蘇教育廳陳潤霖辭决以胡家祺調任（六日下午七鐘） 
　　北京電本日令本月四日北京大學等校學生糾衆集會縱火傷人一案方事之始曾傳令京師警察廳調派警隊妥爲防護乃未能卽時制止以致釀成縱火傷人情事迨經警察總監吳炳湘親往指揮始行逮捕解散該總監事前調度失宜殊屬疏誤所有派出之警察人員防範無方有負職守著卽由該總監查取職名呈候懲戒首都重地中外具瞻秩序安寗至關重要該總監職責所在務當督率所屬切實防弭以保公安並會同該管地方文武一體妥籌辦理儻再有藉名糾衆擾亂秩序不服彈壓者著卽依法逮捕懲辦勿稍疎弛此令（六日下午八鐘） 
　　北京電張瑞璣電陜事己有結束定眞日北上將來收拾辦法俟另商（六日下午七鎭） 
　　北京電滬朱佩珍等鎭江中行股東全體電請維持中行又李純冬電商會否認兩院修改則例務請力爭（五日下午五鐘） 
　　北京電潮州商會電暹羅蹂躪華僑慘無人理乞據理交涉 
（五日下午五鐘） 
　　北京電童保暄電漳厦劃界於四月九日十四二十八九連開五次會議全部議妥界線亦註定（六日下午七鐘） 
　　北京電京畿缺糧皖覆電允接濟（六日下午七鐘） 
　　北京電擬派曾毓雋兼粤漢川路督辦（六日下午七鐘） 
中國各通信社電 
　　北京電昨（五日）日各學校開大會决定下列各辦法一上書請誅賣國賊並爭回靑島一呈部說明游街作示威運動之眞相一通電内外說明救國主旨一提起曹汝霖章宗祥等賣國證據訴訟法庭一通電歐會堅持到底一如被捕同學不釋放或更换校長均一律罷課（六日）以上平和通信社電 
　　北京電章宗祥同仁醫院囑電天津外科名手醫治稍有轉機 
　　北京電傅總長己提出辭呈曹汝霖亦將辭職（以上六日） 
　　北京電張作霖電否認干涉國民議憲 
　　北京電西南電請中央重予朱啓鈐特權促和議早成 
　　北京電陸使電靑島問題决以去就力爭 
　　北京電張瑞璣電劃界事竣定眞日回京面呈一切（以上七日）　以上中華通信社電 
　　北京電院接電北分代表六日公請南分代表全體在德華銀行午餐接洽地方制度及法律問題歷數小時仍無要領等語特急電朱啓鈐商催唐紹儀迅行議結免案久懸 
　　北京電善後大借欵抵押品舍路别無着落正與交部協商因學生團風潮又中擱 
　　北京電山東旅京同鄉將開大會籌議日本如竟不交還靑島應採何方法爲最後之對付（以上六日）　　北京電政府昨今兩日接南中請維持北京大學電三十餘通 
　　北京電張志潭即日過津返京 
　　北京電傅增湘蔡元培均辭職聞留傅准蔡 
　　北京電府院徇各方面電請囑警廳暫將學生交保俟法庭審判 
　　北京電外界消息使團己將學生示威情形各電政府報告將有所主張 
　　北京電院覆鮑黑督電謝米諾夫運軍裝旣未知會應卽扣留并望隨時查阻 
　　北京電何恩溥昨謁徐遞李純密函并陳述意見聞對於國會主張兩廢藉維和局 
　　北京電曹汝霖病外傳吞金不確現己辭職 
　　北京電國民外交協會通電全國協力挽救外交失敗當取文明辦法不得有越軌行爲 
　　北京電俄過激派漸侵入中國邊境形勢日逼庫倫烏里雅蘇台新疆皆有電到京 
　　北京電參陸處分電陳樹藩許蘭洲於乾縣撤兵問題妥洽商辦勿爲南方所藉口（以上七日） 
　　　以上中孚通訊社電 
日本通信社電 
　　北京電外交委員會建議請政府電訓巴黎媾和委員關於山東省問題若有不利於中國之處切勿簽字即作爲懸案預備將來取决於國際裁判徐總統己允如所請 
　　北京電曹錕五日由保定急電國務院略謂該經略使部下各軍經費缺少五百十四萬元要求從速支付 
　　北京電徐總統因倪嗣冲對於和議之態度非常强硬且有與曹錕張作霖等通氣脈密謀某項計畫之說特於昨日招致趙爾選囑趙赴奉天先說張作霖由張勸告倪嗣冲中止此等計畫 
　　北京電交通總長曹汝霖教育總長傳增湘因學生騷擾事件辭職以致錢内閣再有動摇之說 
　　北京電七日中央公園開民大會之舉政府雖己决定不予許可然發起人方面尚竭力欲照議舉行因此政府又於本日午後與軍警方面協議應付之策（以上六日） 
　　廣東電日前政務會議曾决議絶對主張國會行使自由職權己於前月二十五日將此决議電致南方總代表唐紹儀但據前月二十九日由滬來電始證明前電至二十九日尚未遞到南方代表之手因此各方面大起疑惑勢將發生責任問題 
　　廣東電居留廣東之外國人由領事團發起議定以德國簽字於巴黎媾和條件之日開祝賀大會每國選定二人爲籌備委員 
　　廣東電軍政府爲籌措政費起見擬向廣東市政公署磋商於曩由該署售賣八旗官産所得之七十五萬元中暫時撥借五十萬元現正由廣東省長與市政公署交涉中（以上五日） 
　　東京電日本政府本日發表任命己休職東京帝國大學教授法學博士松本蒸治及法學博士片山口口爲南滿洲鐵路公司理事 
　　東京電據六日接到之巴黎來電云總國媾和全權委員二百餘名至四月二十九日晚間爲止己全部抵法國凡爾賽 
　　東京電四月上旬日本對華貿易計出口一千四百二十五萬元進口五百十二萬元出口超過進口九百萬元本年總計出口己超過進口五千萬元 
（以上六日）以上東方通訊社電 
　　東京電在巴黎之意國大使及該國全權委員己發表决定再返入媾和會議（六日） 
　　東京電日電太子準備舉行成年式（六日） 
　　東京電在東京之中國留學生有於七日開大會之說己得中國公使館公告取消（六日） 
　　東京電膠州交還條件日本提示三國委員内容大略如左膠州開放爲貿易港而撤廢一切軍備又須另設日本專管居留地或共同居留地礦山及鐵道改爲中日合辦召回日本軍隊及民政署以日本教官訓練之中國巡捕監察之（六日） 
　　東京電中國留學生監督江庸聲明辭職聞江庸以留學生不僅容喙己國政治且奔走外交問題視爲過分故遂出此云日警視廳協議後决定對於留學生之集會不用高壓的態度惟有違法之舉動將加取締（七日） 
　　東京電口口口（三字不明）云上海芝罘問及上海鴉浦（譯音）間之德國海底電線將先歸聨合國所有而後大部歸入日本之手（七日） 
　　東京電因中國留學生强請以中國公使館開大會故昨夜公使館招梅伶至開夜會時特用巡捕警護（七日）以上共同通信社電 
路透電 
　　五日墨爾邦電倫敦來電稱德國政府軍總司令諾斯克氏宣稱全國不日可告安謐列强己承認英國施於埃及之保護權和約展期五月七日交與凡爾塞德國代表協約國己請奥匈媾和代表於五月十二日抵凡爾塞聞羅軍己佔據匈京 
　　六日墨爾邦電倫敦來電稱比國决計署名和約傳說匈牙利勞農政府業己投降意相歐蘭杜氏與外相松尼諾氏將返巴黎故巴黎人士對於阜姆問題之停頓現抱樂觀和會己决定七日午後二時以和約交與德代表 
　　二十四日羅馬電意國各報痛詆威爾遜總統並懇請美國以其常識審察威總統往日之態度是否受一致之贊助意國各報一致贊成意相歐蘭杜氏回國之决議今日意國各大鎭有示威運動商店全行閉門　　二十四日倫敦電倫敦巴黎各報皆謂諸協約國未必有一正式脫離和會者故信諸事終可調停就緒各報堅主維持意英法之友交並信賴喬治氏克勒滿沙氏挽回意美之切實决裂又謂亞德里亞海難題未足妨礙簽定與德所訂之和約衆評威爾遜總統之舉動殊乏權術 
　　二十五日巴黎電意國事變並不使和會决裂不過意代表暫不與聞和會之進行耳大約意相歐蘭杜氏於德代表開議以前將返巴黎和會中人以爲此項事變當可得友好之解决小巴黎人報云意相回國當係徴求國會對於二十四日談話中所擬折中辦法之同意 
　　二十五日柏林電奥京電稱匈牙利首相維克爾博士死於匈京獄中並非被人暗殺 
　　二十五日柏林電柏林日報云商船英泊萊特號在戰前爲世界最太之船今將開往英國投降 
　　二十五日丹京電維也納電稱日耳曼奥地利亞政府己接受德政府之請求派國會議員五人前赴韋瑪參與制憲會 
　　二十五日柏林電前柏林警廳總監愛區杭氏四月十八日爲政府兵拘禁後由工人集衆往救在赫爾白斯台爭持三小時卒救出之 
　　二十五日柏林電官場宣稱近日杜塞爾逹夫亂事中平民死四十人傷一百十四人兵士死十人傷二十三人 
　　二十五日瑞典京城電彼得格勒電稱上星期莫斯科染患天花者共三千六百五十人 
　　二十五日柏林電維也納電稱捷克斯拉夫軍對匈牙利之攻勢業己發作捷克軍共有十萬八千人現己集於匈牙利邊界 
　　二十四日巴长黎電意代表歐蘭杜氏巴齊里亞氏狄亞士將軍今晚一時己赴羅馬松尼諾氏定明日回國第五代表駐法意大使仍在巴黎歐蘭杜氏現己全案取决於國會預料不日將回巴黎以國會討論之情形報告同僚 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
　 
[北京通信（一）（霜羽）]  
　　學界風潮中各方面之態度 
　　昨日北京學生界之大風潮爲我國向來所未有以記者所調查學生本無打人之意其至曹汝霖宅也不過欲向曹嘗而辱駡並以所持之賣國旗遍樹於屋之四周及曹宅以敬相待而章宗祥之側又有三日人相衞護激成公憤乃手杖與皮鞋俱下巴掌與老拳齊揮而曹汝霖者先匿身浴室旋於吳炳湘到宅之頃學生　圍打章宗祥乃挾一小鐵箱跳上摩托車而走有人見曹氏甫出室中之火即起詢諸學生究竟如何起火則無人能言之者是否打破電燈亦一疑案據接近曹氏者之所談則曹氏秘密文件所携出者只此一箱而庋藏之所即起火之屋曹出而火起則自焚滅跡之說亦近似也惟徒手之學生並一編管而無之謂之放火殊不類耳然旣拘留學生三十三人（教育部昨夜調查警廳拘留二十二人步軍統領拘留十二人今下午據北京大學調查實有三十三人在警廳其在步軍署者因待遇苛虐經各校要求己移付警廳）政府欲科之以罪乃生責任問題而各方面之人欲興大獄者固有之而表同情並爲之奔走者亦不少今以各方面之態度一一述之 
（一）徐總統總統爲政府之領袖然其態度略殊昨日逮捕學生時原由警廳以宙話請發命令而命令所云則只曰涉及刑事當然逮捕措詞不甚嚴切今日傳增湘傳總統之意以語蔡元培亦謂總統意主和平不爲己甚惟其所謂和平者究以何爲範圍甚曖昩耳 
（二）閣員閣員之中至爲複雜然除傅增湘以外殆少有息事寗人之念者昨晚錢宅召集緊急會議時甫見傅增湘即羣責傅氏不應不干涉北京大學之新潮不應不撤换察元培以致釀成此禍旋又主將北京大學解散今則下訓令於教育部有飭開名單拿辦之語此皆國務院之所爲即見閣員之心殊不可問也 
（三）段派此包在閣與不在閣者而言其所主張則爲從嚴懲創且主將各官立校長一律撤换教育總長免職今日下午公府會議時即多有倡此說者而其中含有政客臭味一流則謂此係黨派之關係謂汪大燮林長民諸人素以親美著者實爲唆使之人安福派之鄭萬瞻今日在衆議院秘書長室中卽大倡此說且曰須請司法總長質問其意殆欲藉此以興大獄然其說又非出自鄭昨晚某要人慰問曹汝霖於六國飯店曹氏卽如此說是附和曹氏者亦不少耳 
（四）教育部教育部之意思尚無所表示惟記者所得之確訊則（一）錢宅會議時傅增湘對於解散大學之說謂古今中外無此辦法以去就力爭今日上午十一時提出辭呈即由於此（二）今日下午五時記者得教育部某秘書電話謂現正籌畫保釋學生開單拿人之訓令教育部亦擱置不辦是猶有息事之意然而今晨各校得教育部訓令令教職員務盡管理之責如有私自出校立予開除又令日上午各校學生代表赴部袁希濤當面訓斥曰以後雖星期亦不准出校不過此等訓令在大騷動之後羣情忿激之時其效力己等於數學上之零耳 
（五）警察廳今之被捕學生皆在警察廳中昨日有北京大學學生三人送衣送食亦被拘留一宵然今日警廳迭致電話於各校囑派人前往探視有無虐待情事而各校學生得被捕諸人之函亦曰待遇尚優且可看報今午蔡元培君語予在步軍衙門之學生相待不甚客氣頃己設法請其移交警廳蓋吳炳湘本兩面光之大滑頭自善於做作也惟於被捕諸生不肯釋放語各校長曰是總統命令逮捕必待總統命令釋放我唯有盡保護之責其諸所謂不負責任者歟 
（六）在野要人學生被捕以後在野諸清流如王寵惠林長民汪大燮熊希齡范源濓谷鍾秀等憤慨殊甚己各以個人私意進言於當局不可罪及學生今日下午且以汪大燮領銜向總統遞一公呈請將學生釋放就中王林二氏奔走尤力 
（七）各校長學校之與於是　者十有四十四校長於今日下午在北京大學問一會議以學生之行動爲團體之行動即學校之行動决定只可歸罪校長不得罪及學生一人先要求釋放被捕諸生而一校長自行辭職聽候處分今日下午五時己齊赴警廳一次吳炳湘以須奉總統命令爲詞各學生未獲釋出明日仍將齊赴總統表明此意不逹目的不止京中輿論無不贊成之者就中以蔡元培氏尤爲堅决係現職必辭而非俟各學生一律安寗無事决不放手也 
（八）山東人此事因山東而起故山東極表感激歉仄之忱魯人某君曰各學生爲魯事入獄魯人再不爲之後援何以爲人類今日魯籍議員及魯省議會兩議長等開會决定見總統求釋各生並赴警廳向各生慰問且於兩院提案否認二十一條及順濟高徐之約如外交終失敗或對學生失其平則以彈劾繼之求良心之安固應如此也 
（九）社會商工各界秩序如常並無舉動然聞暗中集議表同情於學生而願爲之後援今晚外間頗有行將罷市之謡傳而軍警己暗爲戒備矣又聞各界之中己有人與學生接洽其所表示爲不能讓學界獨居愛國之名故雖晏然無事而人心亦未盡死也 
至於學生自身則記者所知今日各校忿激己極上午下午及夜間皆有集會其所表示者兩事（一）不使被捕同學獨蒙其難（二）外交上之主張仍務逹目的前者之手段卽今日己一律罷課非俟同學一律釋出寗可散學不再上課如校長被撤亦寗可散學不再上課且對於被捕學生如交法庭卽十四校學生全體赴法庭自首一同入獄不獨十四校即未與斯役之清華亦表示一致矣後者之手段則爲上書請懲治曹汝霖章宗祥陸宗輿三人爲電在歐各使請拒絶簽字并爲致電全國一體力爭主權皆不逹目的不止今日下午在法科大學開會集者三四千人此其重要表示也 
　　 
[北就通信（二）（桂生）]  
　　學生事件之續聞 
　　昨日各學校學生等在曹汝霖宅大鬧風潮後今日滿都頓現一種凄慘情狀各報紀事多表同情於學生而一般會社尤表示一種極熱摯之赤忱以爲學生等因愛國心衝動激變之結果行爲雖爲法律所不許然其愛國之心之熾烈究不能以尋常騷動論况當今日外交緊急民氣不能過抑乎兹將各方情形分紀如下（一）學生方面十四校之學生三千餘人今日同約期不上課不回家多集於北河沿大學法科開會團體固結精神如昨秩序整然彼等提出要求請校長與教育總長交涉須由該總長負完全責任請政府立將捕去之同學二十四人釋放如不應此要求恐不免再有不穏行動并在學校附近徧帖字條（靑島未歸）（國賊未去）（同學未釋）（我等誓死須貫澈其目的）等等今早北京大學開評議會商量善後辦法其結果如何尚未能知也（二）曹章陸方面章宗祥入三條胡同同仁醫院調治今午外間有己經斃命之說惟據某方推測疑係一種謡言造此謡言者或有别種作用此事眞僞一時無從探得也曹汝霖昨晚在六國飯店宿一宵今早四時曹陸携手同避於某便館迨八點鐘遂同乘車避往天津去矣有人以電話詢某使館問曹氏是否尚在館内回答則稱此時己不在館内云云曹汝霖之宅確焚去四五十間此時尚有巡警多名防守有人入内探視尚見曹之女公子及僕婦等同在檢拾未焚去之衣飾器具也陸宗輿宅則由軍警嚴密保守（三）政府方面政府昨晚召集臨時國務會議會議結果如何此時尚未探得對於被捕學生等之處置己極困難其最不能放心者則五月七號國民外交協會預定在中央園召集之國民大會是也今早九時由府秘書長吳世湘電約國民外交協會理事林宗孟會談傳逹總統之意謂旣往之事己難處置若再發生風潮如何是好故極希望五月七號之國民大會暫作罷論而國民外交協會同時召集會議會員全體一致主張五月七號之國民大會無論如何不能不開且事實上己登各報己發傳單己徧緘各會員萬難终止即我等承認是日不開會難保一般國民不自由結集若政府以强力解散或用軍警干涉反足激動公憤而暴動故同人主張開會極力自行設法防範若政府能予助力消極的使得維持秩序吾等極端贊成否則政府許開不許開不相干也自政府眼中看來開會足以生事然不開會亦遂能安然乎若政府　不干涉開會而開會時舉代表質問外交辦法如能得滿意之答覆國民且歡欣鼓舞而散不特不致鬧事且足以平民氣而女人心免却許多枝節云云即以此意託林君告吳世湘轉遠總統（四）其他各方面山東同鄉因學生等以山東問題鬧事被捕今日亦特開會討論辦法一面派代表往謁總統請將被捕之學生立刻釋放免再激動風潮一面派代表到警署安慰被捕學生勿使之大受苦而某某要人今早曾有一緘致總統論學生事不可操之過急今日人心動摇己逹極點若再將此等靑年愛國之學生爲難恐將如火加油務請立下特令釋出再議云云若不得請今午即入府面爭面林君與吳世湘談話對於被捕學生之辦法亦請政府從速釋放若過今晚而無釋出消息則此 
未被捕之三千餘學生又不知將有何等行動矣 
[北京通信（三）（一士）]  
　　記赴歐專使之主張 
今日藉甚於人口者不曰公理戰勝强權乎斯言如誤則西方之德意志何以不羞城下之盟斯言如信則我各專使嘵音　口於巴黎和會何以卒不能折日本之燄而動英法美之聽然則公理勝乎抑强權勝乎轉使人不能無疑雖然强權之勝勝在一時唯公理乃能旦宇宙要終極而不磨滅今據各專使在巴黎和會關於靑島問題提出之說帖述如左方說帖内容分甲乙丙丁四項甲項德國租借權曁其他關於山東省權利之緣起及範圍乙項日本在山東軍事佔領之緣起及範圍此皆屬於歷史之陳蹟姑不具述丙項爲中國何以要求歸還凡分七節（一）膠州租借地包括膠澳及其島嶼而言之素爲中國領土中不可分柝之一部分其地之屬於何國從未發生問題且膠澳租借條約中本有主權仍歸中國之明文一八九八年之租與德國實肇始於德國侵略之行爲中國刧於威力不得己而允之德國在戰事前所有在山東省内之路礦權利亦即此次讓與之一部分此項權利及租借地之歸還中國實不過依據公認之領土完整原則爲公道之一舉若仍舉以畀德或轉給他國是不予中國以公道矣（二）膠州租借地爲山東省之一部分昔日德人所造今爲日本所據之鐵路自靑島入内地綿亘二百五十四英里有餘者亦在該省該省人口三千八百萬皆志節高尚熱心愛國之民爲純粹中華人種其語言文字及尊奉孔教與他省人民咸無以異不特於國籍之原則毫無欠缺抑亦爲備具此項原則之模範而其志願殷切欲其桑梓得免於德國或他國之凌逼尤無疑焉（三）以歷史言之山東爲中國兩大聖賢孔子孟子所誕生中國文化所肇始實人民之聖域中國崇奉孔教之文儒每歳跋涉至此謁聖蹟於曲阜者數以千計全國人民之目光胥集於此蓋中國之發展此省之力爲多今猶然也（四）山東省人民稠密經濟競爭頗爲劇烈以三千八百二十四萬七千之人口聚集於三萬五千九百七十六方英里之地面衣食之源不外農業謀生自非易事蓋人口之多幾與法國相埓而地面之廣不過四分之一其不能容納他國羨餘人民亦己明甚此地而創立他國特殊勢力範圍或特别利益關係則除居民横被朘削外無他結果也（五）不寗唯是山東一省備具中國北部經濟集權之要則其人民之衆可增外貨之暢銷鑛産之饒亦利於實業之發展抑尤有重於此者則將來膠州一灣必成爲中國北部外貨輸入土貨輸出之第一要路是也數百年來膠州久爲山東省之重要商港該省貨物取道於十二世紀所闢之連河而至此處與内地最爲重要之商塲曰濰縣者相聨絡雖膠澳北部爲積淤所塞膠州今不復爲海市之城然靑島今爲山東省之海口其所坐落之沿岸地位正與膠州相同復爲新闢商務孔道如靑膠濰濟鐵路者所挹注而此路又與京津寗滬鐵路會於濟南且處於膠澳之邊膠澳地勢屏蔽爲寒風所不及經年不凍非天津之北河可比故此新立商場實足以邀截我北部全境之商務職是之故植立外國勢力範圍足以危害國際商務及實業者莫甚於山東維持門户開放主義以普益各國者亦莫利於山東而最能維持之者則莫過於中國也（六）以形勢言之膠澳爲中國北部門户之一膠濟鐵路至濟南而接津浦可以直逹北京實足以扼自海至京最捷之一途尚有一途即自族順大連至奉天而逹北京之鐵路是也中國政府爲鞏固國防計　以　項理由久欲杜絶德人之盤踞靑島今幸得英日聨軍驅而出之中國深願留此重地於自己掌握也（七）就各方面審察之膠澳租借地以及附屬權利之問題止有一法可以滿意解决苟平和會議以此地及鐵路等權歸還中國則不特德國肆意横行之罪惡藉以矯正且各國在遠東之公共利益亦藉以維護山東人民感覺靈敏其於外人之侵入桑梓以圖政治經濟之集權乃所厭惡且不憚表示其厭惡之意德人之盤踞膠澳侵入山東固其所痛惡即今日共戰之友邦暫時佔領該租借地與鐵路亦其所不喜觀省議會商會之抗議可知也他省人民亦同此感政府防範人民使其表示反對止於抗議不進而爲更劇烈之行動頗非易事可見其於此問題感情之深矣設不歸還不特中國與將來掌握該相借地及鐵路曁他項德國權利之國必生齟齬而山東人民與該國人民之間必且尤甚旣與攻擊靑島時宣言鞏固東亞長久穏固和局之用意難以相容亦與英日同盟之宗旨所謂保中國之獨立完整守各國在華工商業機會均等之原則以全各國在華之公共利益者亦不相符合矣其丁項論何以應直接歸還前有緒言略云中國政府陳說各項理由以明膠州租借地膠濟鐵路及附屬權利應完全歸還中國旣不合有日本向德國索得租借權及鐵路權之後將不肯交還中國之意又不存疑慮中國對於日本保證之聲明固深信不疑所以注重於完全歸還中國一節者不過欲引人注意於此舉爲根本上之公道而己其下凡分五節（一）歸還之法厥有二途即直接歸還中國與間接由日本歸還是也於此二途中國願擇其直接者其理由之一卽取其程序簡單不致滋生枝節蓋一步所可逹到者自較分作兩步爲易也且中國從諸聨盟國與共戰國之後得與於克捷之光榮若向德國直接收冋靑島及山東權利則足以增我國家之威信而聨盟國與共戰國敵愾同仇以維持之正義與公道之原則亦從此而益彰矣（二）中國之請直接歸還非不知日本將德人驅出靑島時所受之犧牲與其所損失之生命與帑項中國政府人民於日本海陸軍隊英勇慷慨以助隣國之舉實深銘感而英國於歐洲戰事危急之時仍能力助此舉亦所深荷即其他聨盟國與共戰國之軍隊與敵人相持使不得分兵以援遠東而延長是處之戰爭中國政府人民亦不能忘其惠中國鑒於山東人民當攻陷靑島時因聨軍行動受種種苦楚犧牲愈覺此等援助舉動之可感然感激雖深中國終不能承認其領土之權利可因他國之戰爭彼時身處局外而輒受影響也且日本固宣言戰爭之目的在使遠東和局不爲德人所危害目的旣完全逹到則其雖有所犧甡而食報之豐己無以加矣（三）中國政府亦非不了然於日本四年以來對於此項租借地及鐵路等項權利處於軍事佔領者之地位然徒因戰事期内之佔領不能遂獲得所佔土地或産業之主權總之不過暫時辦法必須經平和會議綜計諸聨盟與共戰國之普通利益而追認或取消之此次日本軍事佔領租借地及鐵路自中國對德奥宣戰之日起即爲反對共戰國權利之舉而其佔據鐵路則自最初之時即己不顧中國之利益矣（按此當指日本曾見乙項第四節）（四）中國固曾於一九一五年五月二十五日與日本訂立關於山東省之條約其第一條云（中國政府允諾日後日本國政府擬向德國協定之所有德國關於山東省依據條約或其他關係對中國政府享有一切權利利益讓與等項處分概行承認）然應憶此約與此外關於滿洲東内蒙之一約曁多數之换文皆發生於一九一五年一月十八日日本無胡向中國提出之二十一條要求中國政府本所不願經日本送遞最後通牒限四十八小時以内爲滿意之答復始勉强允之無論當時訂約情形在中國極爲苦痛總之中國政府觀之至多不過爲暫時之辦法必須經平和會議爲最後之修正因其所述首要問題本爲戰事所發生故含最後之平和會議外不能爲滿意之解决也即較近間所訂關於膠濟鐵路曁昔日讓與德國他項路權之合同中國對之亦同一看法不特此也就以上所引條文而細審之可見口本並未獲得關於山東租借地與鐵路曁他項德國權利不過得有保證謂所有關於德國權利利益之讓與處分倘經日本與德國協定中國即從而承認之耳此項保證自係設想中國始終中立不能參與最後之平和會議而言若加以他項解釋則必指日本爲另有用意與其所明白宣告如英日同盟條約所謂願保中國之獨立等事者不能無悖蓋苟不認中國有宣戰及列席平和會議之權即不啻不承認其政治獨立所發生最要權利之一也中國旣入戰局則該約所設想之情形己根本改變故依據事變境遷之法理此約己不復有效（五）進而言之中國旣於宣戰布告中顯聲明所有中德兩國從前所訂一切條約合同協約皆因兩國立於戰爭地位一律　止則一八九八年三月六日之約盂國因之而得據有租借地曁鐵路以及他項權利者當然在廢止之列而德人所享之租借權利按法律言之卽業己回復於領土之主權國卽出租該地之主權國易言之卽德人業己喪失其租借地等各項權利故己不復享有所謂關於山東省之權利可以讓與他國者也卽謂租借之約不因戰事而廢絶然該約中本有不准轉租之明文亦未見德國能轉租共地於他國也至鐵路一節則按一九零零年三月二十一日之中德膠濟鐵路章程本有中國國家收回之規定即含有不准轉租他國之意 
　　此五節後又有結論略謂中國鑒於上刋各理由深信平和會議對於中國要求膠澳租借膠濟鐵路曁關於山東省他項權利之直接歸還必能認爲合於法律公理之舉苟完全承認此項要求則中國政府人民對於諸國秉公好義之精神必永永感激於無涯而對於日本必且尤其此舉也不特日本與諸友邦所願維持中國政治之獨立與領土之完全藉以鞏固而遠東之長久和局亦藉此新保證而益堅矣 
[北京學生奮激示威後消息]  
前日北京各校全體學生舉行游街大會因種種激怒迫成風潮事後情形己詳北京通訊兹并錄京中各報消息如下以供參考 
前日北京學生團體於游市之際曾往美國使館拜訪美公使美使以星期赴西山休息未接見學生遂將公衆擬定之說帖奉諸美使聞美使對於學生此種行動極爲注意己有電拍致本國兹將學界說帖原文錄下大美國公使閣下吾人聞和平會議傳來消息關於吾中國與日本國際間之處置有甚悖和平正義者謹以最眞摰最誠懇之意陳辭於閣下一九一五年五月七日二十一條中日協約乃日本乘大戰之際以武力脅迫我政府强制而成吾中國國民誓不承認之靑島山東一切德國利益乃德國以暴力掠去而吾人之所日思取還者吾國以對德宣戰故斷不承認日本或其他任何國繼承之如不直接交還中國則東亞和平與世界永久和平均不能得確切之保證貴國爲保持民族之獨立與人類之公權及世界和平之局而戰一九一七年一月十日協約國致美國公使公牒吾人對之表無上之欽愛與同情吾國與貴國抱同一主義而戰故不得不望貴國之援助吾人念貴我兩國素敦睦誼爲此眞率陳詞請求貴公使轉逹此意於貴國政府於和平會議與吾中國以同情之援助謹祝大美國萬歳貴公使萬歳大中華民國萬歳世界永久和平萬歳北京高等以上學生一萬一千五百人謹具此次學生被捕之人數確爲三十二人其中北京大學二十名爲態天祉梁彬文李良驥牟振飛梁頴文曹永陳樹聲郝祖寗楊振聲蕭濟時邱彬江紹原孫德中何作霖魯其昌易克露許德珩潘淑林君損易敬泉高等師範八人向大光陳宏勛薛榮周趙允測楊荃峻唐英國王德潤初銘晉工業學校二人中國大學一人匯文大學一人皆未詳其姓氏各學生被捕入警廳後前夕即由該廳略加訊問未有結果開廳中對於學生尚不苛待前夕共騰出房子三間使三十二人者分居之而學生則不願分居仍在一處住昨日由該廳備飯每餐分爲五桌每桌坐六人或七人有前往看視者學生皆告以我輩在此尚無所苦惟外交問題如何則極爲關念中有託人帶信勉勗同學仍以國家爲重者並謂在廳閱報等尚頗自由惟前晚北京大學學生曾公舉代表三人携帶果品等件前往總廳探視被捕同學警廳未許相見該代表遂留廳不去昨日八時始各回校至章宗祥之傷勢據醫生言章之頭部右面受傷最重者兩處業己見骨其餘頭部有四處小傷兩肩前後胸腿手等部皆微傷心臟及脈息均尚穏健惟前曾嘔吐至昨日下午尚未進食物蓋腦部傷重使胃不安並不甚省人事現在竭力使温度保持平均若經過兩三日内無他變動當可無恙現仍在危險自昨日起訪問章氏者極衆以官界及日本商界外交界爲多醫生一概禁止接見章之妻妾聞章在京重傷己於五日上午二時半隨車晋京探視聞前夕風潮息後曹汝霖氏在六國飯店召集新舊交通系重要分子開秘密會議以定對待學生之方針會散之後曹氏偕同陸宗輿於夜四時同赴日使館以俟開曉即乘專車同赴天津其辭交通總長之呈文亦己遞入京師軍警機關鑒於此次風潮惟恐再有發見日昨上午七時在東城帥府園開一臨時會議列席者爲步軍統領李階平憲兵營司令陳介清警察總監吳鏡潭及劉金標等一百餘人會議結果以此次風潮係出自學生等所爲教育部自有處理辦法軍警機關當以保持治安爲職務故自昨日起内外城軍警對於彈壓事項極形嚴緊 
學生方面各專門以上學校之學生以其同學因愛國之故竟被拘留羣情異常憤激昨日相約罷課據其宣佈罷課之理由謂各學校旣痛外交之失敗復憤同學之被拘更有何心研求學問此罷課之第一理由也靑島問題當以死爭被拘同學亟宜營救此罷課之第二理由也以此之故各校均全體罷課惟高等師範學生恐因罷課同學不易招集故仍照常上課但下午亦共其他各學校取同一行動停止上課矣然各學校雖己罷課而秩序甚佳並無不法舉動蓋以罷課爲不得己之辦法也又據公言報消息各該學生昨日在北京大學法科開全體大會各專門學校均行到會議决辦法首由全體公請各校長幣被捕同學保釋如辦不到再聨絡各遺老等上書總統請求保釋如再不准則聨絡各界公請保釋若又不准則北京全體學生同往警廳請其一律科罰並於昨日上午擬舉代表與商界接洽請求商會如政府果欲捕獲學生治罪時商界當全體罷市以表示國民人意並决定七日之國民大會商界須到二萬人以上又據中美通信社云北京學生界昨日午後三時在北京大學法科大禮堂開各校全體大會磋商進行方法與會者有三千餘人之多其聞會情形如下（一）主席段錫朋報告是日午前九時開各校代表會議議决各校代表呈請各校長請大總統釋放被捕同學再由各校聨合上書大總統懲辦曹汝霖章宗祥陸宗輿且各校一律罷課至被捕同學回校爲止又各校公推代表進謁教育總長陳述遊街情由及理由並本日罷課理由再宣言中外通電全國教育會商會請其一致行動電請上海和平會議主持公理電請我國赴歐專使對於靑島問題抗死力爭萬勿簽字（二）國會代表符定一演說略請社會對於此次學界舉動深表同情卽鄙人亦甚贊同以後進行願施犬馬之勞云云（三）方豪報告承委到教育部請願惟因專門以上學校校長會議尚未终了故未到該部（四）劉君（不記其名）報告昨晚謁見吳總監據云對於被捕學生十分優待並有報紙可看詳細調查被拘人數北京大學二十三人高工八人高師二人（駐京專員調查高師八人）共三十三人（係三十九人）並告以此次舉動之理由并携有被拘同學之信（内容略謂弟等在此頗蒙吳總監優待請諸位同學極力進行等語）（五）羅家倫報告接洽商界情形大致謂商界對於此舉深表同情並明日開緊急大會商議對待方法又報告接洽報界情形謂報界　望各界一齊努力並　望學界組織總機關電　不能外發報界可以爲力總　關内部須有一新聞團傳布新聞於各界且可派代表到上海接洽各界（六）清　學校代表演說謂清華學校己停課並派五人來京調查事實然後籌對付方法（七）警官學校代表演說極爲激昻又出血書（殺賣國賊）四字遍示同人（八）朝陽大學代表提倡抵制日貨（九）王席演說對於靑島問題不可放鬆被拘同學若不放回自有各界作後援最後手段聨絡各校學生列隊到地方廳自首决不能使少數同學負全體之責任並請諸同學每日到校看視通告（十）　同學演說（十一）自由捐欵非常踴躍聞己逹數千元 
校長方面專門以上十四校校長昨日（五日）下午二時在北京大學集會議定舉出代表八人往謁總統總理教育總長及吳總監被舉者爲蔡元培（北大陳 
 
 

Page 7

 
 
寳泉（高師）金邦正（農）洪熙（工）湯爾和（醫）姚憾（中大）劉某（法專）等於下午五時同赴府院總統總理皆辭未見到教育部部中告以總長己辭職未到部到警察廳吳總監接晤各校長陳明來意吳謂此次捕人係出院令故若欲釋放非再有院令不可云云各校長即興辭而出據京報消息昨日教育部有嚴重命令分布各校校長查明爲首滋事學生一律開除故各校校長於午後三時在北京大學會議議决此事多數是國民運動不可讓被拘的少數學生負責若指此次運動爲學校運動亦當由各校校長負責故各校校長連翩往警察廳要求釋放學生如警廳不允則往教育部教育部不允則往總統府總而言之不釋放此少數學生誓不终止若政府不能容納衆議雖致北京各校教職員全體罷課亦所不惜又據公言報云昨日下午二時北京各專門以上學校校長在北京大學新大樓開會議决一而請將校長付予懲戒一面要求警廳將被捕學生一律釋放聞英國駐京公使朱爾典君及王君寵惠林君長民亦皆列席願出任調停之責 
當局方面前日晚間錢總理宅中曾有緊急會議除國務員中之教育　長等外尚有吳總監李統領段警備司令一方籌議維持秩序之策亦有對於北京大學根本上發激論者傅總長堅持學校基礎不能動摇又聞政府前晚亦召集閣員籌議辦法各員對於教育總長皆有不滿之詞傳氏因於昨日上午十一時半到部即令秘書擬辭呈稿至下午辭呈即行遞入 
社會方面學生被拘之事北京各界對之皆極不平昨日商會農會等團體皆開會議决通電各省宣告情形並請聨絡一致作山東問題之後援又國民外交協會昨日開特别會議舉定代表往謁當局請將學生釋放又旅京魯省同鄉昨午後邀同山東國會議員及現在來京之山東省議會議長在英子胡同開會亦討論此事當經議决四項（一）參衆兩院議員中派二人同山東省議會二議長謁見總統求速釋被捕學生（二）到警廳與步軍統領衙門安慰被捕學生（三）參衆兩院提案對於二十一條順濟鐵路合同誓不承認請各公使轉各國政府（四）彈劾内閣對於山東問題之失敗又聞汪伯唐君昨日曾函致總統論學生非釋放不可措詞極其痛快昨晚注氏又同王寵惠林長民二氏聨名呈請警察廳請予保釋其呈文如下竊本月四日北京各校學生爲外交問題奔走呼號聚衆之下致釀事變當時喧擾塲中學生被捕者三十餘人國民爲國激成過舉其情可哀而此三十餘人者未必即爲肇事之人大燮等特先呈懇交保釋放以後如須審問即由大燮等擔保送案不誤羣情激動事變更不可知爲此迫切直陳卽乞准保國民幸甚謹呈警察總監 
　　附錄新聞編譯社之報告如下五日本京高等專門學校學生二萬人舉行游街大會秩序甚爲整齊下午四時道經曹汝霖寓前軍警密布其初學生界要求面訴曹氏種種之罪而門户緊閉不開旣而要求不過始肯開放俟人數入内己多曹氏家人復將大門緊閉自行放火學生見情勢不佳喻屋躍窗而出致受傷者甚多而巡警又擅將各校學生逮捕不少云此等愛國舉動而結果如是使全國各界不起而保護此等愛國之少年中華民國前途可謂絶望矣 
[京警廳阻止外交協會開會]  
　　國民外交協會因靑島問題消息日惡擬於七日在中央公園開特别大會討論挽救辦法曾函致警廳派警到場保護適前日學界發生風潮警廳因是拒却不允昨己函覆該會暫行展期其覆函如下逕覆者接准函聞本會定於本日七日午後二時在中央公園開特别大會請飭警赴場保護等因查貴會此次因有特别問題開大會討論具仰謀國熱忱無任欽佩惟昨日京内忽發現學生騷動情事地方秩序頗受影響人心浮動謡言甚多貴會於七日在中央公園開特别大會是日到會之人必衆萬一有好事之人攙入其中或發生越軌舉動殊有關於地方治安即貴會名譽恐亦不無關係本廳有維持治安之責對於是日開會未敢贊同爲此函商貴會希稍遲數日俟此次風潮平靖後再行開會届時本廳自當飭警妥爲照料貴會以愛國爲前提定能顧全大局務希亮照至紉公誼此致國民外交協會 
[山東問題危急近訊]  
　　日人方面盛傳山東問題巴黎和會己依該國主張解决但此事非得我國簽字决不能認爲確定昨晚聞政府又有訓令電至駐法各全權内容有（堅持到底）一語可見確定之說未能證實至日本言面己提出正式要求亦爲事實而我國代表最近則有（最公平之新提案）四條分向各國接洽效果如何未接報告該提案首叙靑島關係我國自身及各國在華利益認定該地爲南北咽喉决不能容一國佔據以害東亞未來之和平内容共列四項（一）要求由德國直接交還我國（二）由中國自動的意思開爲商埠對於各國一律待遇（三）中國願償還日本對於攻轚靑島之費用（四）廢除關於山東問題一切不平等之條約 
又據晨報云關於山東問題日來東京方面消息均云己依日本提議决定各報界一律表示欣悅之辭並討論此後對華輿論緩和之方法據云該問題决定實在四月二十八日之三國會議是日威爾遜克列曼索魯意佐治三氏與中國委員會晤徴求意見後至下午五時遂依照日本提案全都通過列國己將斯旨告知中國委員云至日本委員提議此次所以竟邀各國同意之原因據東報消息係由與英法美三國妥協之結果先是三國中美國態度最爲强硬嗣因意大利脫離和會日本又極力爭持威總統意乃摇動提出一種妥協案其内容雖不得而知然三國對於此事主義上己承認日本之要求將於對德媾和條約中規定取消德國之山東權利其處分方法則俟正式會議决定惟三國對於承認日本要求一層將予日本一種確實之保障以此敷衍日美之面目故山東處分方法在預備會中雖無規定明文而日本旣得三國之保障則可認爲完全貫澈其主張云云以上消息東京報界業己傳遍個中眞相雖不敢謂盡如所云而最後結果恐己無可否認也我國當局對於此種報告仍作否認之口吻據云我國代表己提出公平辦法數項求各國之同意前日閣議亦依陸代表電討論即訓令依議辦理云云我國外交向以敷衍延宕爲　事此等空泛之言未可即據爲實國民不可不預爲覺悟也 
[北洋大學力爭靑島問題]  
　　天津北洋大學昨因靑島問題發來文電如下（致巴黎專使電）巴黎胡公使轉陸徴祥顧維鈞王正廷各專使鈞鑒爲謀世界悠久之和平貫澈公理戰勝之精神靑島膠濟應直接返還我國二十一條約亦當然廢除務望諸公力持到底不獲所願不簽和約全國人民實同此意北洋大學全體學生同叩（致南北代表函）唐紹儀朱啓鈐先生曁南北各代表鈞鑒中國頻年政爭兵連禍結財源耗竭民生凋敝我父老昆仲所受之痛苦亦云己足若不急謀休養生息不待外人之亡我而己自斃矣稍有心者莫不知戰禍之不可再和議之不可緩也况今邊雲緊急外交日惡政府方驅策中原盡力内爭西藏則時侵邊域蒙古則潛謀獨立靑島膠濟行將拱手而讓於日人二十一條條約將永遠朿縛吾民族使沈淪終古歷萬刧而不復外人之宣言曰中國不自救外人亦無能爲力其對於靑島則曰中國自爭不息無内治之能力靑島膠濟不歸日本亦必在共同管理之下則使吾政府失信任於外國而使靑島不得返還者内爭之果也且自兵興以來國庫空虚軍需餉械咸取給於外債國民之生計日蹙而肩負日重外債之成必受多方之要挾而喪權賣國之秘約以生是以和議一日不成即民生一日不靖外人一日不見信政府一日不能專意對外則邊土之擾攘不僅蒙藏主權之喪失不獨靑島膠濟而國民之負債秘密之條約猶不僅止於今日也嗚呼此非千鈞一髮之時耶四萬萬生靈盡懸於諸公之手諸公若尚不思捐除私見和衷共濟促和議之速成以謀一致對外則外患之來初不待人而朝鮮之禍與吾爲鄰矣諸公代表民意不特南北人士所屬望世界列强亦惟諸公行止是瞻爲蒼生造禍社庶在諸公惟諸公速圖之 
[靑島應交還中國之外論]  
字林報一日北京通訊略云巴黎傳出靑島將歸五國管理之消息令人失望蓋一般人士初以爲和會乃世界之公理法庭定可伸中國之冤屈而予以公道也報紙皆作不滿意之論調兩院亦通過議案主張靑島直接交還中國並取消德人鐵路合同及以後關於鐵路之中日條約就北京言之中國可謂業己震動政界以爲五大國之所以不能解决靑島問題如中國所願者因有英日法口與意日密約之牽掣而中日所定擴充膠濟路線之合同亦爲碍事之原因蓋此項合同和會信爲由中國主動也其實定此合同之手續極反常規觀互换之文件即知駐日公使奉交通部之命辦理此事而非奉外交部之命揆諸尋常習慣逈不相侔即此一層己足喪失合同之效力且此合同從未提交國務院亦可爲此項合央應視同廢紙之理由尤有進者合同條　從未磋商旣討論之未加何合同之可言再日人墊欵名爲築路經費實則用於他事按諸合同本義亦相矛盾云 
[浙公團對北京事件之表示]  
　　省議會對於北京事六日下午省議會開會議事畢後議員陳宜慈發生動議略謂閱報載知近日北京因章宗祥被毆一案將興大獄據報紙所載己有學生三十餘人被步軍統領衙門及京師警察廳捕獲拘禁行將治以軍律議會係民意機關理當致電詢問請議長諮詢大會如何主張許祖謙云　論如何學生總不能以軍法從事應請電逹北京當局將此案發交司法衙門審理陳鍾祺云學生即使毆人致死在事者何至捕去三十餘人陳琪主張此事應由省教育會主持衆否認何紹韓云是案當然由司法官廳承辦大衆僉謂恐靠不住最後公决先由議會速電教育部詳詢此事虚實及現狀再定辦法全體贊成由秘書處擬電即晚拍發教育會致北京電如下（一）北京國務院鈞鑒報載京師學生滋事甚駭惟靑年血氣激而愈厲輿情憤慨亦宜兼顧鈞院辦理此案務請和平勿過操切免再釀意外迫切陳詞伏祈鑒納（二）北京教育部鈞鑒報載京師學生滋事甚駭惟靑年血氣激而愈厲輿情愤慨亦宜兼顧敝會己電請國務院辦理此案力主和平大部總持教育並祈極力維持至叩浙江省教育會虞 
　　之江大學致北京電如下（一）北京徐大總統錢總理鈞鑒閱報駭悉北京學生因公被捕將置重典風聲所至人心憤激懇飭釋放以維大局（二）北京傳總長鑒學生因公被捕聞公以去就爭良紉公感請堅持以維大局（三）北京京報轉京師各校同學鑒君等熱心爲國反遭殃及聞之憤憤己電中央請雪並願爲君等後盾萬勿灰心浙江之江大學全體學生叩虞 
[京華短簡]  
　　北京電晨報載政府所提善後借欵業得南方同意不久即可實現聞提案内容（一）金額四億萬元日金（二）擔保品全國地租（三）債權者日本銀行團（四）以二千七百萬元分給南方政府先後特派周自齊徐世章李思浩張志潭赴滬與朱啓鈐接洽一切唯唐紹儀以南方所分之二千七百萬元未免太少要求增加少許始允簽字政府因急於得欵大約當可如南方所希望 
白昨國務院有拍致吉督及奉天張督黑督新督陳都護使要電一道係江日拍出略謂謝米諾夫在滿洲里赤塔一帶會議宣告獨立殊屬侵我領土近復勾串俄警騷擾地方殃害華民横行搶掠焚燒民屋刧奪貨財慘無天日亟應出兵懾服勒令出境消弭隠患准派李家　統率隊伍迅住滿洲里赤塔等處實力鎭懾　誠曉諭外蒙人民鞏固邊陲以安大局希卽飭遵 
都中人士年來對於中交紙幣之信用時起時落故錢商得乘機操縱市價該兩行幾無左右票價之能力日前新衆院通過中行則例後市民均起恐慌不敢存京票於手中多出售求現於是票價忽跌至六二及聞政府極力維持參院不與通過市民稍覺安心變賣者少而票價又漲至六五以上現各省商會及股東對於回復則例不獨關係全國金融且與自身有切　之痛未能緘默來電反對者數十起足徴輿論所歸中行則例將來或可不至問題 
津浦鐵路自前月概收現洋以後行旅商客均感痛苦昨有山東議員沙明遠等提出質　書於政府略謂中交停兌人民之痛苦不　勝言政府不設法維持紙幣而於國家收人反拒紙幣使紙幣必至不值一錢而後止至於商業之凋敝政府當亦有所察知自津浦不收京鈔沿路一帶商業更形停滯政府究以何種理由改收現洋希於三日内答復云云 
[中美新聞社亲京雜訊]  
　　中美新聞社四日北京通訊云日前通信中曾言政府接新卿督軍電稱伊犂俄領事煽使回民作亂現接可靠方面報告絶對否認此說并述實情如下二月間中政府以土耳其過激派人在回民問煽亂特照會英俄兩國公使請協助查禁俄使即訓令駐新疆各領事除照常防止敵人隂謀外并協助華官辦理此事伊犂俄領　照辦理并發布一種排斥過激主義之小册其内容係用回文撰印歷述過激派主義之險惡并將此等小册分布於附近俄境之俄人間惟該地華官或因怕事或因個人之利益起見與鄰境俄人過激派向來交涉極爲愼重故反對此項行動惟後來卒由俄領說明彼之行動係根據中國政府之請求華官亦卽滿意云以上所述爲前說誤會之原起况伊犂俄領鯉巴脫君因忠於其職當地某團體之回民爲謀亂之分子所煽曾向北京攻訐魯氏魯君旣與謀亂之回民意見不協安有復煽亂之理也 
　哈爾濱過激派人秘密印刷一種勞動會宣言書痛攻所謂帝國主義之同盟國並謂西比利亞之鐵路及資財現均落於外人之手致成一恐慌時代又謂勞兵共和國與匈牙利聨盟後勢力擴張己逐出同盟國軍於沃台薩云 
　　葡萄牙駐華公使弗利德斯君於皇期一日出京回國弗使在北京頗得衆望與各國公使和衷共濟辦事極爲明决自開戰後與協約國一致提携今雖暫歸此間人士均爲悵惘葡使職務現由納西門多君暫代云 
奉督張作霖昨來電報告赴蒙奉天軍第一批己召集計騎兵一營機關槍一營軍需隊一隊砲兵一營并有野戰砲四尊機關砲二尊於一號出發并與黑督鮑貴卿商洽防蒙匪領袖陞福之策 
[西報紀陜西北軍之暴行]  
　　大陸報二十六日西安通訊云乾州在西安之西相距一百六十里爲北軍所圍困己六十日本月九日曾經解圍但後又被圍記者未明其故惟以意度之想係因陳樹藩軍隊之狡黠態度所致北軍曾允乾州守兵退往鳳翔不加驚擾後必食言故乾州之圍解而復合也奉軍司令許蘭洲反對陳樹藩志在攫取督軍一席上星期一日記者聞陳樹藩親信者云星期日咸陽有戰事陳軍失利陜省兵災今猶未己將來結果正不知伊於胡底北方將帥所統之兵較諸所謂盜匪者舉動尤爲惡劣男子受其蹂躙姑不具論即婦女無分老幼亦遭極殘暴之待遇污辱殺戮無所不至婦女之老而富者被北兵以繩繫之如縛豕然復以猪鈎穿其背而懸之置火於下灼之逼令指出藏銀之處其慘若是讀者識之此種舉動出於官兵而非出於土匪也 
[湘省惠民票開奬續聞]  
湖南惠民有獎還本彩券自十五日着手開籖後至二十日止己將种籖號彈完全摇出遂於二十一日將中獎號彈與獎彈對摇以定等第各機關長官各法團領袖均先後到場張兼省長亦於上午七時許躬親蒞止監視開獎查是日摇出獎彈約一千一百數十顆以十一十二十三各等獎居多數十等獎出八十餘顆九等獎出三十餘顆八等獎出十餘顆七等獎出一顆六等獎出三顆三等獎出一顆其頭二四等各獎尚未摇出其所出之三等獎爲六十三萬二千三百零七號及五等獎八十萬七千六百零四號則爲湖南銀行清處所得又五等獎九十七萬三千一百二十八號係長沙總商會經售得者何人尚未查悉又五等獎八十七萬三千二百七十二號聞亦係湖南銀行所得果如所聞銀行財運眞可謂亨通矣以票而曰惠民民無福受此惠而銀行獨受之外間乃紛紛議論謂此中不無弊竇當惠民獎券開籖之始即有此傳說惟以常情論之此說未必可信蓋能具有此舞弊之權力者鈎稽船剥其術自多不必注視區區之三萬元即以新台票而論當未規定法價以前（即每新票一串兌現銅元十枚）聞有某要人預先提出巨欵收買大批新票不可計數未幾而當道厲行整頓實行兌現某要人遂坐獲三倍之利現在新票價格又日益低落聞當道又有力　取締之說而趁此時機收買新票者又實繁有徒（每光洋一元可换新票四五十串不等）如果新票又恢復法定價格則若輩之獲利更不可言狀且張督現方欲借此以昭大信於天下若輩尤不敢舞弊現頭二四等各奬尚未摇出不知果屬何人也 
[廣東粤路公司選舉紀]  
　　五月一日爲粤路公司選舉總協理董事之期即就公司之股東公權設議事堂股東座位其前爲大堂中列主席及騐票員坐位主席之後則爲政界商董善董商界軍警長官學界報界各坐位投票箱二分置於大堂口一爲投總協理票匭一爲投董事票匭每　皆有交通部衞隊二名及騐票員監守焉而股東座位　周及大堂内外則滇軍桂軍（約二十餘）肇軍（約七十餘）護路警察皆露刃森立公司門外更列軍隊數十名一種戒嚴景象令人可畏是日就股東座位内座者約二百餘人大堂之各界坐位亦數十人（督軍未派代表省長代表爲陳均義警廳代表潘伯樑）滇軍官長列席者十二人上午八時開始投票至下午一時宣佈員謂現己一時請各股東隨到隨投票定以二時封箱二時半開票云云旋又宣佈請舉臨時主席股東中有數人呼舉上海大股東代表譚潤之爲主席和者多人遂以譚爲正主席又如前法以交通部路政司長張大義爲副主席譚張二人就主席位後宣佈員乃將籌備處佈告宣讀一過略謂本處自三月二十五日起開騐股票至四月二十九日止己經查騐完竣共騐得股票二百二十一萬三千三百九十八份發出選舉票三千零三十五張云云時適二點即摇鈴將投票匭封固各皆肅靜以俟至二時半宣佈開票由主席及董事局董事籌備處職員監視開箱一人以鐵箸夾票交另一人宣讀計共經過五人方了一票故延至夜後十時方行完竣計共選出總協理以劉焕得票九十餘萬股温良彝四十餘萬股許崇灝三十餘萬股三人得票最多如黄嵩齡等亦十餘萬舉董事票沈棠四十餘萬股張少棠劉錦江各三十餘萬股譚民三文灼華各二十餘萬股陳永幹潘慈和各十餘萬股如數萬股者尚有數人又聞當讀票時有股東雷某之票寫舉其長女大妹爲董事又有一票寫舉我兒亞牛爲董事又有一票則寫舉雷先生兩公婆爲總協理聞者莫不哄堂大笑亦一趣事也 
地方通信 
[蘇州]  
　　崑册請懲訟棍　江蘇高等檢察長王仁山昨據崑山縣知事藍光策呈報略謂拿獲著名訟棍徐挹清蕭謙及己革書記陶某等三名當在該訟棍身畔搜出唆訟證據多件理　呈　察核辦理等情王廳長據呈後當即指令該縣從嚴侒辦 
　　化整爲零之電燈蘇城間區市民公社自置小引擎自行發電試光極明亮己誌本報道養市民公社亦於前日開會議决自辦小引警三架由副社長孔受之帶同社員分至老萬年福興隆等各商舖挨户調查認點燈數目約共八九百盞認股亦頗踴躍俟調查竣事股欵彚齊即將機器運來開火胥江四隅等社亦有繼起之勢 
[鎭江]  
　　鄉民要挾懲盜鎭郡西南鄉分龍崗地方鄉民沈有才於日前被匪行刦搶去衣飾等物並拒斃鄰人羅得喜經獲送嫌疑犯邢三一名訊無確供押候覆審該處鄉民誤以爲知事不肯嚴辦於六日午後嗚鑼紏集各村鄉民二千人赴縣要挾嚴辦行至南門左近郷董事數人開導解散倪知事當晚出示謂一有確供即當重懲云 
[揚州]  
　　禀請整頓緝私桐城三河各岸鹽銷呆滯皖岸商人以爲私銷充斥所致禀請運使整頓緝私辦法以維引岸段司長據此業咨請皖岸榷運局嚴飭所屬緝私卡員兵弁認眞緝堵以重職務 
[安慶]  
　　華陽叛兵拒捕華陽水警署有人來省云本月三日下午六七句鐘時有市江西磨盤洲地方駛來大號米船一隻内載亂兵悍匪約數十人係搶刧江西某鎭而來者携有利器意圖來華搶刦　局以及各富商錢號水警謝署長得報後即派李巡官帶長警荷槍前往盤查亂兵開槍抗拒水警亦還擊一時槍聲隆隆李巡官唐巡長謝巡警黄探士即中槍殞命周巡長李巡警均受重傷謝署長又督警隊十餘名趕到應援逃兵棄船登岸對敵有一句鐘之久乃向望江宿松一帶竄去隨將米船扣留搜獲快槍十餘桿子彈甚多華陽釐局及地方幸無恙水敬廳程廳長己會　馬鎭守及史統領分派隊伍水陸追剿望江縣知事聞警即派警衞隊迎擊逃兵見勢不能抵敵棄械他逃經衞隊　追拿獲王靑祥等三名帶縣　供報省山馬使派一路一營中哨弁兵　赴該縣迎提解省又派密探多人分途出探逃兵踪　昨據九江寗探高子賓電云甫至九江即於某旅館遇有二人口操皖北音形跡詭異盤獲眞相己獲解來省云 
　　茶商畏兵甚於畏匪馬鎭守使以皖南各屬茶市最盛恐有匪徒混　商諸吕省長意欲派兵兩哨往駐祁門縣以衞商旅去電知照後據祁門縣及茶稅局來電云現在地方尚稱安靖若軍　猝至商民反滋疑竇該處現有安武軍補充隊駐紮屯溪即有事故可以隨時電請派兵刻下無須派兵云 
[嘉興]  
　　繭廠定期開秤嘉興蠶務早帮己届上山遲帮亦均大眠尚稱平平興濟昌裕嘉昌嘉餘等繭廠均集議定於十三日開市營業南路各繭廠均定提早一二日開市繭價暫定最上等何擔五十元聞今歳各繭廠鑒於去歳之虧耗故均收束營業謹愼從事冀收桑榆之效 
[杭州]  
　　破産中公欵特權之取消杭總商會准錢業同行函開錢業放欵向以信用爲重是以同行與同行往來及同行與外行往來均係信用放欵不以抵押品爲重遇有倒閉償還欠欵亦以債權之多寡平均分償未聞有公欵須優先償還此商業上之習慣也現在銀行事業日漸發逹信用放欵者日多是官營業與商營業旣有互相往來設遇倒閉公欵固宜鄭重商欵亦關命脈是應與商習慣一律辦理應請轉呈省署備案並分函各商務分會知照以免臨時爭執昨己具禀省長公署請予備案矣 
[廣州]  
　　交通贿案搜集證據交通部賄案自發交地審廳審辦後法庭方面對於案中物證己著手偵查并請由軍府將一切文件發廳研究以資證佐兹聞此案證據日前己由廣益公司商人代表梁世貞繳呈到部共有文件數種（一）梁次長代修改章程一本（一）陣某代改禀稿一件（一）劉某親筆所定之酬金派單式（一）揭欵底稿一件聞交通部長己定將此等證據檢交法庭俾資質訊據某方面人云此案證據確鑿法庭不日即可依法判决 
　　鈕永建對時局主張電鈕永建昨復王廷楨電云浦口王巡閱副使鑒馬電敬悉連年兵革民困國危永建此次練兵實有促進和平之意猶懼海内外同人誤會用是特電申明區區之誠不謂獲邀大君子獎許彌益慚悚我公奔走調停使和會繼續爲國宣勞爲民請命欽佩曷極近日道路之言又謂和會將以國會參戰軍禍首等問題再次停頓是否旁觀揣測抑係語出有因惟望政治問題之爭執胥本公理勿參武力則内外輿論儘足解决而有餘我公望重東南片言九鼎尚望特加提倡力解糾纷和局不日可成永建亦得逹歸休之望到滬當專謁台端暢聆大教南湖寒崖蘭臯兩年不見時深系念希煩代逹拳拳不盡鈕永建艶印又致北京張子志靳翼卿電云皓電奉悉憂國匡時至爲景佩吾國連年擾攘使生民塗炭國本動摇者皆由武人干政所致非先返分治之正軌何以善後而圖存夫共和之國純以法治法紀整飭斯國基穏固今日和會旣開務望各代表將立國大經采取衆策得圓滿之解决事前當助之成議事後務奉之實行實惟乘權秉道之軍界領袖是賴若參私見强迫敷衍雖覩一日之和平難免禍機之隨發本旣不固亂無底止國將不國遑云有家吾軍界同人不能猛省者也尊電語重心長登高而呼衆山自應回憶濟南侍教京邸言歡至慮深謀今昔同一遠蒙不棄徴及蒭蕘布區區維希幸教鈕永建叩卅印 
雜評一 
[北京學生事件（默）]  
全國人民之憤然以爭者近因爲北京學生被捕遠因爲爭靑島也政府能迅將學生釋放則民憤可稍减政府能盡全力以爭同靑島則民憤自平此蓋平常之人皆能知之政府當局而苟非憒憒者則所以釋民憤之道自當從根本着想也今政府對於被捕之學生聞己送回各校上課矣而對於根本問題之靑島則將如何表示其决心乎蓋所以平民憤之大原實在於此吾有以觀其後矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和和正式續開之第廿九日]  
　　聨合通信社消息七日上午開會仍作無甚關係不着痛癢之討論下午四時國民大會所舉代表光明甫彭介石等八人到會場求見閽人拒絶不納適唐總代表自外至目覩各代表被拒情形知關照巡捕閽人不許加以非禮一面邀各代表偕行入内並通報朱總代表同時接見各代表提出三種要求（一）廢除中日一切有損國權之條約歐洲和約非靑島收回不能簽字（二）懲辦賣國賊段徐（樹錚）曹陸（三要求北就釋放被） 
捕學生唐總代表答云君等要求吾人完全同意一三兩層己於昨日發出電報君等當己共見第二層亦己於昨電主張朱總代表亦表示贊成之意最後唐總代表囑該代表等補具意見書再爲辦理各代表始興辭而出 
　　平和通信社消息今日（七日）上午和會仍審查地方制度討論未久隨即散會頃據一實業家而與政治有關係之某君言某受日本之金錢接濟不堪縷數最近某銀行尚有一百萬支票滙至某銀行支票上收欵人書明陸記匯欵人書明曾記與普通匯兌欵項手續不同顯係預有曖昩成約在内某接此支票後隨發一密電言風潮甚大以後切勿直寄北京等語此密電某君曾親睹之王正廷近在巴黎有一密電致廣州軍政府略謂順濟高徐路約内中情節複雜此間接政府來電僅囑言力爭而未將方針見示此案國内若無一致輿論以爲後盾則某在和會發言殊覺困難云　　全國和平聨合會再上南北代表書唐朱總代表曁各代表鈞鑒靑島問題關係重要前曾上書陳請政府設法力爭山東開公民大會亦曾電逹台端計均邀亮察廼月餘以來始終未聞提及凡我東人至爲惶惑其以靑島爲山東局部之事與中國存亡無關則代表中無山東人宜其擱置而不問耶抑以和平會議其權只以國内問題爲限此項外交問題而不敢議及耶惟代表等確認靑島問題乃中國生死存亡之關鍵非徒山東一省之關係和平會議旣爲南北統一之機關則對外確有代表全國之資格當此外交危急千鈞一髮之秋應敢不揣冒昩爲再度之陳請幸垂察焉臚列請願條件如下（一）電逹政府對於中日自行解决之說萬勿承認并罷斥媚日派首領徐樹錚曹汝霖陸宗輿章宗祥嚴行懲治以清内奸（理由）中國旣主張廢除一九一八年之密約而此項私自締約盜權賣國之人仍然當權不治其罪何以表示中外（一）電巴黎和會各國代表聲明一八一五年日本威迫締結之二十一條及去年九月與軍閥一二私人訂立之高徐順濟鐵路及膠濟鐵路合辦草約早經國民否認靑島問題須由和會主持公道萬無中日自行解决之理（一）電我國專使誓死力爭如果列國允許日人之要求則我國惟有退出此不平等之和會以爲後　（一）籌商外交失敗後之救亡辦法以上略陳數端是否有當伏望採擇提議施行以救危亡至爲盼禱肅此敬頌議祺由東省議會代表王者塾尤開統旅滬國會議員張瑞萱教育會代表許名世商會代表賈毓驥張文泉 
[五月七日之國民大會]  
本埠各團體因力爭山東靑島問題昨在西門外公共體育場開國民大會討論辦法本埠各團體之到會參預者如促進和平會聨義善會國民學校全體東吳大學河南同鄉會江北旅滬維持會紹興旅滬學校國民勵恥會四川同鄉會全國和平聨合會全國自治禁烟會上海公學全體民義聨合會華僑聨合會全國平和期成會安徽協會上海和平期成會山東同鄉會復旦大學全體湘事維持會震旦大學生體上海貧兒院中華工業協會五族少年保國會南洋中學靑年會中學中國儒教游說團福建善後協會全浙旅滬同鄉　湖北善後公會全國報界聨合會南洋商業專門學校滬江紳學全體中國文學研究會招商局公學浸會明强中學南洋路鑛學校留雲小學中國體操學校中國靑年會學生策進地方自治會紹興萬國改良會清正實業學校東吳第二中學聖約翰學校上海留法儉學會運輸公會温州同鄉會金業私立各種學校中國基督教靑年會中學校三育學校育才學校中國救濟會正業院附屬第一二國民學校中華探礦團崇明代表等五十七團體及臨時加入者十餘國體約計共有五六千人會場門前紥有白布一埭上書國民大會四字佐以國旗二方門内設有招待辦事等處場中兩邊各植木竿一枝上懸白布所書開會秩序序行順序等旗各一演說檯設在場西檯上設方桌三張居中者爲演說席左右爲書記席旁置扶梯以便上落會場中貼有各團體之提議案如國民大會提議通函東洋停辦貨物又致錢業公所不用鈔票又致全國斷絶商業關係又有中華國民策進永久和平會提議（一）懲辦賣國　　國民大會攝影 
賊段祺瑞徐樹錚曹汝霖章宗祥陸宗輿（二）打銷大借欵（三）收回靑島（四）釋放被捕學生其會場秩序（一）推定三席（二）報告開會宗旨及經過情形（三）宣布辦法（甲）致電巴黎和會及我專使（乙）要求懲辦賣國賊（丙）要求釋放北京被拘學生（四）演說（五）游行於午後一時半舊鐘點開會首由江蘇省教育會副會長黄炎培登檯演說繼之者爲王容實葉剛久汪憲章朱隠清光明甫等計共六人演辭均極激昻檯下掌聲雷動至二時半演說畢遂公同决定按照規定游行程序同往外黄浦灘舊德國總會南北和會晉餲代表要求照議辦理其遲到各圑體則令在南北和會處取齊以便一致進行决定後當在場前排班出發先以一人跨自動車開路二人執國旗隨行第一隊同洋公學二人執行秩序白布旗一面（五百人）第二隊中國體操學校（一百二十八人）第三隊南洋路鑛學校（一百人）第四隊東吳學校（三十人）第五隊潮惠學校（六十人）第六隊中華工業專門學校（八十人）第七隊神州醫學專門學校（二十六人）第八隊滬西尚德學校（五十人）第九隊同德醫學專門學校（二十人）第十隊復旦大學（二百人）第十一上海公學（一百人）第十二大同學院（二百三十人）第十三隊南洋商業專門學校（一百五十人）第十四隊震旦學校（三百人）第十五隊華僑聨合會（十六人）第十六隊華僑和平期成會（三十人）第十七隊惠中學校（六十人）第十八銀樓業學校（五十人）第十九隊同濟醫工專門學校（三百人）第二十浦東中學（三百人）第二十一浦東附屬高等小學校童子軍（一百人）第二十二隊中國又子體操學校（三十人）第二十三隊梅溪高等小學校（一百二十人）第二十四隊上海縣立第一高等小學校（三百七十一人）第二十五隊澄衷學校（二百三十人）第二十六隊清心眞學五十人）第二十七隊紹興旅滬學校（六十人）第二十八隊靑年會（二百人）第二十九隊滬江大學二百二十人）第三十聖約翰大學（二百二十人）第三十一隊山東同鄉會（五十人）第三十二隊安徽協（十六人）第三十三隊世界和平共進會（二十人）第三十四隊神州學會（二十人）第三十五隊湖北善後公會（三十人）第三十六隊中華策進永久和平會（四十人）第三十七隊全浙旅滬同鄉會（一百人）第三十八隊留日學生救國團（三十人）除未曾游行二十餘團體外計遊行者三十八團共計四千五百四十七人每隊均有白旗表明其團體名義執以前導其游行路由本場東北門出走大吉路黄家闕入中華路到民國路一直經小東門再入中華路原定至大東門止　行心　嗣因公决前往南北和會故改至和會前爲止境旋因法捕房不允通過故未實行會場内經淞滬警察廳派有游巡第二隊隊官劉得魁督帶隊士一排在内照料彈壓法捕房亦派探目黄金榮沈德福韓邦逹等到場察看情形各團體游行民國路時法捕房捕頭帶同西探二名安南巡捕二十名嚴裝荷槍在法境沿途隨行是日天氣驟熱燠悶異常場内人多擁擠來賓中之臨時發生昏悶者多至四五十人幸上海醫院在該會場大門内東偏設有臨時治療處同濟醫工專門學校紅十字會亦均在西偏分設患病者得以隨時就醫殊爲便利各團體此次游行秩序極爲整齊舉動亦頗文明每隊均各派有糾察員多人沿途糾察游行團中人執白旗一方其上所書種種不一大致不外還我靑島誓云國賊等字樣遠望一片白色亦頗可觀 
　　昨（五月七日）午烈日如炙炎威甚熾西門外公共體育場之國民大會萬衆環立於廣場中不避驕陽不畏炙熱迨其排隊出行尤能耐勞忍渴其精神殊可驚體育場門首原有（非國人不招待）六字故數小時内場中不見一外國人會未開時各員暫以籃球室爲休息處以檯球室爲閱報處以應接室爲茗話之所襟懸徑寸方塊之白布小片者觸目皆是有（總務）（糾察）（指導）等名目此外則各學校之學生各團體之會員耳演說臺前高揭（先後爲序不得逾五分鐘）十字登臺演説者咸以喇叭式之傳聲筒大聲疾呼臺下掌聲起伏如沸鼎救國日報王兆榮君演說有爭山東不成他事更難措手靑島亡則山東亡山東亡則中國亦不能有上海爲萬國觀瞻所繫一方表示民氣一方嚴守自治等警語同濟醫校代表葉君演說有辦事宜有主旨有系統等警語某君演說有學生最大任務是爲改良人心不是干預政治改良人心須有辦法辦法何在須有智識等警語主席提數要項俱經大衆同聲贊許乃由焦易堂君宣言有每隊須以一二人維持秩序請以代表赴德國總會等語號聲起處各隊整列成行其出發時所持狹長小旗有布製者有紙製者有横長似風旙者有横方似軟匾而以兩人並行夾持者最先標明各隊各團體名遊行秩序之大白旗旁即有一小白旗上署傷哉日也四字餘如南洋中學之（步我東林）上海公學之（椎血誓日）泉漳學校之（時日害喪）聖約翰大字直書之（快來救國）均稱特色大抵四字者最占多數校旗以省立第二師範之藍地白星一彎明月光作微黄色者爲最鮮明校服以中華職業學校藍披肩黄衣藍褲爲最耀目他若南洋公學中國體操學校潮惠高小省立二師附屬小學銀樓學校浦中附屬小學梅溪小學旦華小學神州競雄勤業三女校等均甚美觀而男校衣童子軍服裝者最占多數遊行旣畢有光昇李傑鄭浩然吳燦煌章水天黄覺葉藜庭諸君往南北和議會場（即德國總會）晋謁南北兩總代表守門者未放行幸唐總代表自外至乃導之入尋朱總代有及周寄梅賈果伯兩秘書長一同下樓乃以十三人環坐案列晉謁者名單名剌之屬兩總代表面南坐兩秘書長坐稍後光君昇面東坐即在唐總代表左方第二位首由光君發言（一）請懲賣國賊（二）請速電巴黎和會專使（三請釋放北京諸大學生唐總代表答言甚雋妙朱總代表則謂可將諸君之意轉陳政府並謂政府外交原以民氣爲後盾諸君旣能表示民氣政府自易爲力等語光君辯曰昔王船山曾謂岳武穆不應奉詔班師今政府旣爲賣國黨所把持二公亦可不必服從民氣雖不可侮然必不能爲被賣國黨把持之政府之後盾也北京旣不成爲政府則今全國民意所盼望者惟我二公頃　要求之第一事且俟二公辦不到時國民再籌辦法此時全賴二公允辦云云唐總代有言歐洲來電動需稽延六七日六七日後一切局勢或又變更喪失權利之說此時實不能强加判斷光君辯曰此輩賣國黨亦本非情甘作惡一朝迷誤騎虎難下苦於不能再事振拔耳賣國黨一朝迷誤萬難望其得不回心轉意之日萬不可不耡而去之也今數萬衆得命於外尚望二公一言爲斷其餘李吳章鄭黄諸君亦各有所陳述朱總代表乃語衆曰將來之世界民意自决說大昌國民外交行將使世界各國之外交界名公耆宿引退不遑所謂國民外交宜以深思熟慮出之不宜徒以人多樹盤勢更不宜恃一時之奮勇也語至此適某總巡入謁唐總代表離席與談約數分鐘乃由周秘嘗長順便以總巡來意語座客蓋各團體中道立候旣久間雜人等愈聚愈多難免不滋生事端甚可慮也未幾唐總代表回原坐亦力勸光君等速出報告以便大衆早行散歸光君等乃於立談中加急請求並謂將以意見書剴切陳述乃魚貫出在此數分鐘内南北總代表唐朱二公大有舉足繫天下安危之勢而光君等一出德國總會之門即向黄浦灘對街草地旁翹俟之諸團體以簡單之語報告一時掌聲起處亦幾化有事爲無事矣時方下午六時也聞各團體擬於即晚八時復在法租界救國日報館爲第三次之集議云 
又一消息昨日下午一時本埠各界人民爲山東靑島問題開國民大會於公共體育場不期而集者幾及二萬餘人無不激昻慷慨至三時集隊游行兹將是日所見所聞分記如次（一）是日天氣異常炎熱赴會者鵠立場中靜候開會卒以久立炎日之下致罹日射病者多至四十餘人幸賴童子軍在場救護並有同濟醫工學校先期派醫生二十名到場又上海醫院亦派員蒞會各組織臨時醫院由童子軍將病者舁至院内治療一時人滿幾至不能容然赴會者並不因是退縮（二）各界人民赴會列隊游行者均手小旗或書爭還靑島或書五月七日或書誓死力爭等有省立第二師範學校本科第二年學生錢翰柱南通人年十九歳在校各製布旗截破其右手兩指瀝血書還我靑島四字其上赴會游行（三）大隊由會場出游行民國路與法租界接壤處凡通路口均有法捕房派捕三名把守並有安南捕隨大隊而行以維秩序故整隊者不克入租界又滬軍使盧永祥命沈寳昌知事委第三科李頌唐赴會囑會衆游行時勿入租界（四）有靑年會學生一大隊行經公共租界英捕以未給護照不得通過令各學生至捕房時學生中領袖高時夏出而陳詞英捕乃令高君將各學生所執小旗上所書字句爲之解釋意義高君爲之詳細說明英捕亦爲動容遂以禮相待慰遣之去（五）隊員有經過租界者各華捕多不干涉惟將所執小旗一一收去某華捕且自言我亦國民一分子今日身負責任故不能不將諸君之旗收取云云（六）在南北和議會前集有多數國民要求入見代表華捕某出而婉言勸阻謂某亦國民對於此舉深表同情惟責任所在務望大衆遵守租界定章乃由大衆推定四代表赴南北和議會進謁南北各代表餘人立於定處靜候消息 
聨合通信社消息云上海各團體各學校及旅滬各商帮因靑島問題及北京學生被拘事假西門外公共體育場開國民大會上海所有各圑體及公私大小學校學生皆到場秩序極爲整齊童子軍維持之勞尤多可感兹將開會前後情形分誌如左 
　　開會前之佈置所有會場佈置皆由國民大會籌備處主事所定會場秩序如下（一）推定主席（二）報告開會宗旨及經過情形（三）宣布辦法（甲）致電巴黎和會及我專使力爭靑島及取消密約不得則退出和會（乙）要求懲辦賣國賊（丙）要求釋放北京被拘學生（四）演說（五）游行游行秩序另有旗幟旗面書三大隊第一大隊爲大中小各學校學生第二大隊第三大隊爲各團體之行列計四十一小隊（每一學校或一團體第一小隊）每隊各有隊旗書明第幾隊字樣每人各有小旗書明『力爭靑島』『靑島不還母甯死』『共誅賣國賊』『討賣國賊』『廢除寗約』等文字人手一旗此皆事先之佈置也 
　　會場之盛况會場全部可容萬人己無絲毫隙地場外南至斜橋北至西門肇周路民國路皆一時人爲之滿參與國民大會之國民共有若干萬實容以數計實而各人手執一旗書明痛切之語滿場一致尤令見之心碎有行至會場便自落涙者其感人之深如此 
　　開會時之演說會衆到場臨時公推江蘇教育會副會長黄韌之爲主席布告開會之宗旨希望國民各有覺悟次由王宏實光明甫復旦等大學中學學生及團體代表均有懇切之演說旋由主席宣佈辦法詳詢衆意全場一致贊成後又由會衆要求會到德總會請南北代表聨電北京立釋所拘學生并嚴辦賣國諸人即由各團各校分隊出發 
　　商人輸金之熱心當演說激烈時有二洋涇橋長發棧主人陳復初擲助中國銀行鈔票二十元於台上以充國民大會之費用商人愛國之熱心可見一斑 
　　上　醫院之救護上海醫院院長王彰孚因會場人多不可不預防護特派醫生一人學生四人携帶救急藥料到場照料所幸到會之人皆能嚴守秩序並無擠跌危險發生爲我國民增光不少 
　　游行路線及所遇遊行路線本定由民國路經法租界外灘沿外灘入英界至德總會後由領路第一隊直向民國路而去迨至小東門凡通法界之路均有塌車遮斷法捕房且派安南兵數隊武裝游行前行者旣不得入法界乃沿民國路圜行至大東門口前行第一隊爲南洋公學由領隊者向黄主席言租界旣不能通過可否分隊各自游行黄主席乃向衆宣告此意并請大衆三呼中國萬歳及母忘此日而此第一隊及第二隊分隊分别游行 
　　會衆之折回自第一隊分隊游行後衆意以爲租界旣有此表示吾人宜力守文明國人之秩序各人各行至德總會有乘電車者行乘汽車馬車者過法租界并無若何之阻止至外洋涇浜有同濟醫工專門學校學生僱有大號汽車四輛兩傍各挿嚴懲國賊力保主權等旗幟均經巡捕上前婉言勸說將旗拿去其在第二隊以後領隊之代表己先相繼彚集德總會由光明甫彭介石等八人先入會場對兩代表陳述國民大會之情形及國民一致之希望兩代表勸勉有加囑卽繕一切實之意見書送往當立卽代爲轉逹當代表回音尚未傳出時外間又公推朱慶石王宏實沈卓吾陳家鼐入見代表及代表請見時前進請願諸人己出卽在外灘之草地當衆宣布與南北代表談話之情形鼓掌之聲如雷澄衷學生全體及各校之領隊者均皆參與維持秩序後有多數西捕及馬巡前來勸說乃相約即晚在救國團聚會一切 
　　籌備處手續之疏忽租界章程凡列隊經過若干人以上者必先通知捕房給與牌照然後捕房通知沿途巡捕加意保護苟無此項手續則照例不許通行今次國民大會大衆數萬旣欲通過英法兩界而事先不能領出牌照實爲籌備處辦事之疏忽當大衆游行民國路時不便冒然通過法界後經分隊游行 
　　本埠華官之可感上海數年以來無此等大集會二十一條要求之際滬人尚呼訴無門今次本埠長官竟能從順輿情不加拂逆對此可驚可駭之多人會議除警察保持沿途秩序外並未加班絶無一兵一士蹤影會場以内全由童子軍分任照料並一警察而無之誠爲可感也 
[學商界之擧行國恥紀念]  
　昨日靜安寺路寰球中國學生會學校開國恥紀念會全體學生停課一天上午九時摇鈴開會由校長朱少屏君職員樓天權鄭留隠費公俠等演講民國四年日本要求中國二十餘欵之大恥並舉述己亡各國之慘狀謂我國今日處於千鈞一髮之時對於今日之國恥紀念　當思所以雪恥而莫僅僅以紀念二字了之兼述今日有國民大會之理由及日本對於吾國之强硬情形各生均有盱衡扼腕之慨該校旋於午後一時全體赴國民大會 
　　法租界霞飛路貝勒路民生女學前日（六日）因北京學生反對賣國問題被捕與上海各學校聨名致電北京政府後復於昨日十一時聚集全體學生先由校長胡韞吟女士詳述北京學生示威運動之經過繼由校董任矜蘋君演說略云今日爲我國無恥官吏接受日本二十一欵密約及愛的美敦書之日我人對於此日當有何種感想回憶四年以前我國人民犧牲生命爲表示我民不承認密約而死者以余所知己十七人故我國對日外交在名義上雖己失敗而實際則仍未失敗也蓋以此種外交爲强權下之外交爲一二無恥官吏之外交也不獨全國人民不能承認即歐美列强亦所視爲不合公理者也此次歐和開會我國代表即陳述我國眞正民意並要求廢棄不合公理各種密約頗得各國同意不謂親日派中播弄歐會外交又遭失敗 
 
 

Page 11

 
 
然此種失敗仍屬不合公理我民萬難承認我國民旣不承認當然有不承認之表示云云演講畢復訓告諸生午後參與國民大會時須靜肅有序云 
新閘新馬路養性女校於昨日上午九時開國恥紀念會首由校董周埜公演說在旨謂國恥者四萬萬同胞公共之恥也今巴黎和會能廢除日人二十一欵還我靑島則此恥可雪否則我國民奇辱大恥將永永無湔除之一日矣我靑年女界同是國民一份子衞國救民惟力是視覆巢之下必無完卵我同胞當出死力爭回云云衆鼓掌次校長周學孟教職員周聽天李煜熙丁厚甫董介猷李介爲何培元汪克明等相繼演說諸生異常憤慨至鐘鳴十二時始散會 
望平街書業商會於七日開臨時會議僉以後日爲五月九日實二十一條簽定之紀念議决各同業於是日停業一天一方對於歐洲和會表示吾國民之决心一方於北京學生表示敬意（附書業商圑同志會致該業商會書）略謂竊維吾業爲文化傳佈機關尤與教育界有密切關係日來歐洲和會擬將靑島問題歸中日自行解决北京大學及諸專門大學學生羣起擊賊以示威此實國家之榮光不可忽視者也滬上學校團體旣開國恥紀念會聞風而響應矣則吾業更不可不有所表示以爲社會之觀感亦以盡國民之責任兹擬於本月九日即民國四年吾國承認日本無理要求之國恥紀念日凡吾同業均停業一日於門首各懸國恥紀念白旗一面而興亡之責亦可聊表寸心即請俯准轉知同業一體照行並望函知上海南北商會請其轉告各業一致仿照辦理則國家幸甚本會各業幸甚 
洋布同業昨己連絡同業於國恥日休業一天以表愛國熱忱 
羣益書社亞東圖書館兩家於七日登出廣告云我們兩家書店因爲要對於二十一欵的國恥表示紀念對於此次北京學生表示敬意所以於五月九日停業一天云 
[彚紀援救北就學生之電文]  
　　商業公團電（其一萬急北京大總統國務院教育部鈞鑒麻電諒逹學生是否悉數開釋此間羣情異常憤激乞速電復以慰人心上海商業公團聨合會叩虞一其二）萬急北京大學校蔡孑翁鑒魚電諒逹學生己否開釋此間羣情異常憤激諸生本愛國熱誠本團萬分欽佩誓爲後盾保持諸生安寗决不使稍受損害乞公隨時善護並代温慰務囑安心勿躁詳情電復切盼上海商業公團聨合會叩陽 
　　全國和平聨合會電浙江省教育會會長曁評議諸公均鑒北京學生激於義憤毆傷章宗祥此舉對外足使國重吾民意對内足使媚日者寒心忠誠愛國各界同欽聞政府拘捕學生欲處極刑解散大學似此非特撲滅士氣自絶後援恐激動全國有不可收拾之勢聨合會己軍中央希本會協電政府以全學子李傑叩魚 
　　中華國民策進和平會電各省教育會各學校均鑒賣國賊曹汝霖章宗祥等罪惡昭彰天下共憤北京大學學生本愛國之熱忱己於四日徒手示威警廳横加干涉逮捕二十餘人憤不可遏擊傷章賊燬及曹屋段欲宣告死刑以謝國賊一鳴等己急電力爭務乞一致電爭抵死共之諸希鑒納公民張一鳴姚式訓唐堯欽謝强公朱廣石陳方陳浩波應季審陳子容莊之盤張之傑楊鶴潘頌卿湯執中陳逹輔李惠民陳劍生張夢清胡輝朱筠項在蘭杜伯宗羅騷魏屈文張志純等六百八十七人公叩陽 
　神州學會電北京益世報轉大學及各學校公鑒扶義鋤奸警民保國深切仰愛誓爲後援神州學會叩　　譚人鳳電（其一）北京徐菊人錢幹臣兩先生鑒曹章等鬻權賣國有口皆碑各校學生激於愛國熱忱同往詰問公等現攬政柄正宜藉民氣爲後援乃妄施逮捕豈欲夥同賣國朋比爲奸歟連年内閧無南無北皆屬權利問題可不爲左右袒教育爲國家根本事業任意摧挫并將絶望來兹一息尚存安能忍此倖位不可恃國脈不可傷主權尤不可失望公等審愼圖之母貽後悔譚人鳳叩陽（其二）北京教育會商會農會國民外交協會各省教育會省議會商會農會各學校各圑體各報館軍府各總裁議和各代表各督軍省長海陸軍各司令公鑒北京學生因外交問題詰責曹章等當道逮捕學生并議解散大學國民希望和平當道愈肆暴戾弄權誤國媚外仇民此種行爲誰復能忍望諸公共持正義電詰北廷立釋學生嚴懲國賊力爭主權人心不死國必不亡譚人鳳叩陽 
　　南京高等師範學校電各報館各教育會各學校曁同胞均鑒萬急學生被捕全國人民同深義憤同人等除電逹徐大總統懇釋被捕學生外務請一致力爭以伸公理無任迫切國立南京高等師範學校全體學生虞 
　　中國公學籌備處電北京教　部傅總長袁次長鑒學生義憤起誅賣國賊羣情大快聞政府欲解散大學被捕學生擬處死刑羣情又大憤公主持教育懇力保全留一線生機以延國脈中國公學夏敬觀梁維嶽王開疆周恩澐李家綱沈勣等叩 
　　平和期成會聨合會電北京大總統國務院外交部教育部鈞鑒報載京校學生因外交激起義憤致被拘捕並有解散之耗在學生方面有逼而然不無過舉然人心未死國本所關政府當此必有以善處之第一於外交上要有根本覺悟急示堅决方針以安羣衆心理須諒學生兹舉基諸愛國紛傳將施以懲辦及解散兩法尤戾羣情對外言政府以國民爲後盾對内言國家以教育爲始基必遏士氣以摇國本即府衆怨而失人心其機甚微不可不察也應請俯納危言審愼主持母任企禱之至全國平和期成會聨合會叩魚 
　　復旦大學浙江同學會電浙江省議會教育會總商會轉各報館各圑體鑑北京學生因憤慨靑島外交失敗被拘將處死刑乞速一致反對以救我無辜之愛國學生併戮力同心以爭回國權萬勿坐視復旦大學浙江同學會公叩 
　　復旦大學紹籍學生電　紹興越鐸報轉各界鑒北京學生愛國被拘乞速一致要求釋放爭同靑島各盡天職其救危亡復旦大學朱承洵章蔚然等同叩 
　　旅滬湖人致北京大學電北京大學各學校公鑒賣國日奸多出江浙敝邑不幸産此惡徒不見誅於鄉里而重勞羣公里巷歡騰旣感且愧積憤之深嚮應義舉僉議合吾江浙士民悉力懲付其餘倖存賊子免貽江浙羞而有以謝答天下謹表謝感伏唯爲國努力旅滬湖州商學同鄉會湖州七邑會館湖州旅滬公學同佈陽 
　　旅滬湖人至北京同鄉電北京湖州會館諸鄉台大鑒章伏其辜普天同快稽誅戮於鄉黨而重勞學界羣公除國一害即免貽合邑羞污慙感涕零罔知所報廼聞有因是義舉而拘囚至數十人且傳有停校處罰之謬說亟應請邀集各會館團體推定代表進顯當局請即釋免被逮諸生以平公憤而維正誼旅滬湖州商學同鄉會湖州七邑會館湖州旅滬公學同佈陽 
[宣布山東問題之說帖]  
　　江蘇交涉員楊小川氏昨接北京外交部函云關於山東問題頃准議和全權大使辦事處函送說帖一件相應印就檢同十册請爲轉知各界分别宣布爲荷等因楊交涉員昨己分函滬上各團體並附印就說帖請即宣布云 
[杜威博士之行程與略傳]  
美國大哲學家杜威博士來滬後己於前日赴杭游覽西湖本星期五准可返滬逗留三五日後即赴金陵作兩週勾留再赴北京居留一個月然後東渡日本避暑唯聞北京大學當局以博士西來爲難得之機會預備挽留在京俾博士學說直接傳逹都中學子現己商同博琥同意唯不卜多年任職之哥倫比亞大學能否聽任博士留華現己分電該大學商取同意去矣兹先將博士略傳及氏生平著作爲國人介紹於次杜威博士於西曆一八五九年生於美國弗耳卯梯州之柏林頓城一八七九年畢業於弗耳卯梯州立大學一八八四年在約翰司霍布金大學得哲學博士學位此後歷充米支干大學和米尼梭泰大學之哲學教員至一八九四年即應支加哥大學之請擔任哲學及教育正教授一九○二年改任該校教育院院長一九○四年以後均在哥倫比亞大學服務所出著作共有二十一種兹按出版年份錄下心理學一八八六年出版剌浡尼此一八八八年出版　人生哲學的評論八九四年出版人生哲學的研究同年出版數目的心理學同年出版　我之教育主義一八九七年出版 
學校與社會一八九九年出版學校與兒童一九○○年出版學校與課程一九○二年出版論理學的研究一九○三年出版人生哲學一九○八年出版　思維術一九○九年出版德育原理同年出版教育叢報一九一十年出版逹爾文主哲學上的勢力及其他雜論同年出版興味與用功一九一三年出版德國的哲學與政治一九一五年出版將來的學校同年出版平民主義的教育一九一六年出版試騐的論理學同年出版創造的智力一九一七年出版除上列書籍之外還有著作散見於各種雜誌中例如哲學評論報心理評論報哲學心理科學方法雜誌和新民國等 
[商會選擧資格之批准]  
　　全國商會聨合會江蘇省事務所昨致上海南北市兩商會公函云敬啓者本届蘇省商會聨合會大會期内經各商會代表鑒於商會法於商會選擧權及被選舉權並無明文規定若不預定限制難保選舉時不發生意外之衝突因提出商會改選規定辦法兩條當付表决多數通過交由敝事務所錄案咨請江蘇實業廳查照備案以後如有發生選舉競爭事宜即照本案令遵去後兹准函復以此案經廳呈奉農商部批令内開據呈己悉查該省商會聨合會事務所議定商會會員選舉資格二條爲杜選舉競爭起見核與商會法尚無抵觸應即照准辦理除通令各省實業廳遵照外仰即通行各商會一體遵照可也此令等因奉此除令行外相應函請貴會查照等因前來合亟抄錄原案辦法兩條曁江蘇實業廳轉奉部令核准緣由通告即貴商會查照備案可也附抄錄原案内辦法兩條一非入會會員不得有選舉權及被選舉權二自通告改選之日起至選舉之日止暫停入會 
[法副領事回國]  
　　翰德威氏肖像 
本埠法副領事翰德威氏定於本月十日乘法郵船回國按翰氏係巴黎大學畢業在法時己習過中文三年所操華語極爲純熟並能詳釋高尚文字相交華友頗多對於中國情形亦頗熟悉一九一一年五月四日至北京即在法使館任事時年僅二十四歳也嗣於一九一二年八月調往天津領事署同時又任天津北洋醫學校及法政學校教員中政府曾給予嘉禾勳草至一九一五年十一月調至上海領事公署辦事襄贊政務孹畫周詳中外人士同深欽仰兹因來華八年惓念故都暫時回國約八九個月之後仍須來華任事云 
[碾米業特别大會紀]  
昨日（七號）爲碾米公所預定特别大會之期因廠家與客家訂立成單一案午後二時開會到者董事張樂君錢貴三評議員曾影毫朱安生蔣敬文陳季林鍾和林等仁穀堂由張董兼任南帮公所董事嚴少泉趙桂清錫金公所代表陳秋明蔣石如范和笙過文俊祝厚甫常昭公所代表曹振卿等以及各米客約百餘人經衆討論後决定理由三條以備印刋成單緣刻印需時實行之期再行酌定通告周知兹將議决辦法錄下 
（一）成票說明　成票用聨單式由各公所公共擬一普通格式一聨斛條一聨成票彼此參酌妥善後即送仁穀公所通過再行公同指定一紙店雕板每本以五十張爲率如經手人如須應用即向該店購買斛條上臨時由經手人蓋印成票上由買進米行蓋印（一）斛米說明廠米成交本係現買現交乃因習慣以致遲早不齊現旣聨席會議嗣後廠家對於行家成交其斛期旣經規定以七日爲限（一）退票時間說明成交時扞大樣如果不合須退票者惟因南北路有遠近不同時間恐有局促兹經各公所公同訂議規章在南市買北市廠米者以六時爲度在北市者以二時爲度 
[浦東吵鬧屍場案近訊]  
　　浦東大團鎭鄉民滋鬧屍場摀毁承審員乘輿等情己誌本報兹悉此案由高等檢察廳訓令上海地方檢察廳派員渡浦協同南邑杜知事率領衞隊四十名　場將死者蘇紀生（即碧桃）如法詳細復騐委係無傷當即塡明屍格着令棺殮惟以屍屬毆辱吏警實屬目無法紀飭將屍兄蘇禮生帶回縣署從嚴訊辦事畢滬檢察官回廳禀復以便呈復高等廳核辦而南邑承審員以毆警毁輿滋鬧屍場皆由屍戚盛夢生起意唆使請求杜知事飭提盛到案究辦聞盛亦不服擬帶同屍母蘇張氏提起上訴云 
[輪船上查獲烟土續誌]  
　　本月五日報載浦東鴻开碼頭惠順輪船搭客夾帶烟土被海關查獲一節兹悉此事實出太古公司之德安輪船上由海關扦巡查獲江西搭客滕三一名夾帶烟土九十六兩連同滕三行李皮箱一隻茶壺桶二個帶入水巡捕房轉送地方檢察廳訊辦 
[氷警緝梟三紀]  
　　水警第三第四兩隊派探李得標等會同警士馳往浦東秦家鎭緝獲土梟朱少卿及婦人吳黄氏等八名並槍刀等件解經第三隊轉解閔行水警第一區訊辦一面又派偵探再往續緝朱阿蘭務獲解究等情兩紀前報兹悉朱阿蘭逸匿鄉間爲該探等提悉密往緝獲昨日解滬經第三隊王隊長訊據朱阿蘭供認私設鹽場秤販私鹽不諱當即詳解閔行呈請沈區長轉送南匯縣公署訊辦 
[義務學校增設英文科]  
　　中華公義會在閘北新民路協志里設立之義務國民學校於月之初六日起增設英文一科聘請張粹英擔任教務 
[麵粉麥料免稅展限之批詞]  
　　上海總商會前因麵粉麥料免納關稅限期將滿曾經電呈北京稅務處懇請續免昨日該會接孫處長批示云呈悉此事先據上海麵粉公司公會具呈到處當經本處會商財政部准將此口運往彼口麥料應徴之海關稅自八年五月一日免稅限滿之日起扣至九年四月底止再爲展免一年以紓商困業己通令各海關遵辦並批示該公會知悉矣仰即知照此批等因該會接批後復上海麵粉公司公會函云逕復者前准貴公會略稱麵粉麥料免納關稅限期將滿懇請續免等因當經據情轉呈在案兹奉稅務處批開呈悉此事己先據上海麵粉公司公會具呈到會（中略）並批示該公會知悉矣仰即知照此批等因奉此相應照錄原批專函奉逹即希查照爲荷 
[浦東花邊公會臨時會紀]  
　　浦東花邊公會於前日午後一時在陸行鎭都川學校開臨時會由謝陶兩會長報告略謂日來市價倐漲倐落銷路忽大忽小凡業花邊者難以把握市面不平終非同業之幸務望同業勿貪一時銷路當從恒久着想勿求市價大昂當求穏健進行當此市面不正寗減少出品以觀動靜若對外不察供求之相濟對内不顧棉稻忙種之時而專　推廣高其工價以招女工則不免或有失敗之虞值此農忙之際對於農工兩方當兼籌並顧庶生計不致窒礙等語當經到會諸君互相討論將以上問題解决各公司照各地情形注意改善嗣議加入上海總商會事衆認爲必要之舉由無錫沈鶴鳴徐甫康本埠周坤生顧亦絇陳安甫包永林陳文欽等擔任墊欵進行公推陶籲門赴該會接洽以資實行議畢散會時己傍晚矣 
[麫粉公會改訂入會章程]  
　　麫粉公會成立後所定規章尚未十分完備現因麫粉買賣期貨市價漲落進出甚鉅往往入會買賣之人所存證金有限與出入相去懸殊實不足以昭信用兹經該會會長邀集同人籌議改訂辦法凡入會交易者須存銀二千兩或三千兩議定之後即定期實行 
[毛全泰第二發行所開幕]  
　　毛全泰木器號剏建光緒十四年分迄今己三十載所製之器選材優美採件純用國産生漆光澤可鑒故營業頗爲發逹兹届三十週紀念特分設第二發行所於南京路新世界東首三百六十八號内定於四月初九日正式開張 
[美郵局暫設分所]  
　　英文滬報云本埠美郵局因需修理故於黄浦灘北京路口暫設分局一所定於五月十二日開局每日上午九時開門下午 
五時閉門衆可向該局提取各種小包裏購買郵票滙票並寄發掛號郵件惟如購買多數郵票咸取寄大批包裏仍須至黄浦路總届辦之 
[水爐公所義塚地訟案近聞]  
　　梅白格路溧水旅滬水爐公所義塚地三畝四分零於民國三年四月被同業徐順卿潘有耀等十三人將該地方單轉成道契賣與謝子謙收執事爲同業杭國治等所知遂以徐順卿等　
盜賣公産等詞迭向上海地方廳訴訟多年至上年七月間判决賣契無效徐等不服赴蘇高等廳控訴迭經傳訊判决昨接高廳判决書以徐順卿等控訴無理由控訴駁回控訴訟費由控訴人負擔云 
[過山砲修竣運寗]  
　　江蘇陸軍第六師六圑三營前派營附王丕傑將山砲一尊運至本埠兵工廠騐修在案兹悉是項山砲現己修竣並領有山砲藥四百六十磅昨日七號由王副官持盧護軍使護照呈請滬寗杭甬兩路管理局長簽運前往南京當由該局長飭令上海南站長預備三十噸鐵蓬車一輛供其裝運己於昨日下午四時開往北車站由滬寗路火車附掛南京 
[西商春季賽馬之第三日]  
　　昨爲旅滬西商春季賽馬之第三天上午十一句鐘預賽西人各整轡齊集於泥城外跑馬場内直賽至薄暮計共十一次兹將得標錄下第一次十二馬西人培克代晉隆洋行湖色衣帽白馬勝第二次九馬西人小白格爾代洋人派子藍衣帽靑馬勝第三次十一馬工部局西員史賓斐黄衣紅帽黑馬勝第四次八馬西人史球代洋人馬立師紛紅衣帽白馬勝第五次三馬西人史球代洋人馬立師粉紅衣帽黄馬勝 
第六次六馬西人海爾代大英公司黄衣帽黑馬勝第七次十一馬沙遜洋行紅衣帽白馬勝第八次七馬西人海爾代瑞記洋行藍衣帽黑馬勝第九次十馬西人海爾代新康洋行藍衣帽靑馬勝第十次十四馬西人郝魯根紅衣白帽黄馬勝第十一次十一馬西人特頭歸代祥茂洋行黄衣黑帽灰馬勝並定於五月十號星期六（即夏曆四月十一日）續賽跳浜 
[水警派船保護繭商]  
　　水警第一區長沈葆義以繭汛將届上市所有管轄之楓涇石湖蕩等處均爲繭船往來必由之路恐有匪盜乘機擾害繭商亟應派艦游巡故特派令第一第二兩隊各派師船十二艘馳往楓涇石湖落等處巡查保護 
[漕河涇建築馬路之籌備]  
　　漕河涇鎭四區警察局前至江蘇第二監獄距離里許尚午築有馬路車輛不通該監典獄長敖雲亭以新監行將開幕各界往來不便曾經商請工巡捐局築路因欵項無着未能舉行故邀請滬上各紳董設法募欵興修日昨敖典獄長帶同工頭王蘭堂會同該鎭紳士楊福源等就鎭口楊家宗祠後面挨段丈量中有草屋籬笆桑樹麥田四五處稍有窒礙敖典獄長商諸各董邀集各業主酌貼若干以便拆讓築路此事業己解决不日當可飭工興築　經各紳士題其名曰弼教路送請敖典獄長核定轉飭工頭挿立標幟矣 
[靜安寺大佛會之熱鬧]  
　　昨日滬西静安寺内舉行大佛會一般迷信男女咸往燒香祈福異當擁擠該管靜安寺捕房捕頭深恐匪人混入滋事特派中西探捕多名分往該廟内外妥爲照料 
[紗廠罷工風潮即息]  
　　楊樹浦上海第二紗廠摇紗間女工因要求增加工資不遂於前日起相率罷工該廠日人以該女工等每日夜統扯己有工資二角七八分此外時有額外之賞較之他廠工資有過之無不及故時囑令各工頭分向該女工等婉言勸導後昨日各女工己全體到廠照常工作矣 
[查究郵函具名人]  
　　浦東沿浦各碼頭近日發現一種傳單題爲太古洋行養匪害民字樣内述該公司巡丁頭目楊阿桂暗通竊匪坐地分賊等情當經該公司買辦陳某得悉正在查究間忽接得郵遞一函意與傳單略同下署譯文標謹上陳君以此等小人伎倆本應付之一　置之不理惟事關公司名譽特於昨日傳諭該巡丁頭目楊阿桂調查有無譚文標其人以憑函請官總澈究 
[五金店學徒灼傷殞命]  
　　法租界民國路永安街口二百號二百零一號門牌大順五金號於前日下午五點時因學徒劉品芳在樓上將火酒煮物不愼將火酒瓶倒翻延燒該學徒衣服嗣由救火會到來救熄等情己誌本報無如該學徒全身皮肉己被燒傷當送仁濟醫院因火毒己深醫治無效身死山該院電話知照法捕房經捕頭飭探往傳該學徒家屬到來棺殮 
[交通路小火即熄]  
　　昨晚十一時許交通路十八號門牌綏越電燈泡公司内夥友因照尋臭蟲潑翻火油燈燃着牀帳頃刻烟燄滿屋當由巡街捕知悉鳴笛報警立由救火會驅皮帶車至時己經店中人極力撲滅幸未成災惟該店小主人錢某手爲火灼傷經西捕派人送投醫院醫治聞尚屬輕傷云 
[迷路男孩待領]  
　　閘北崇義里居民王勉甫前日見里内有一男孩迷路哭泣王將該孩送交四區警署詢據供稱名朱炳中四川人年九歳家居木埠小東門被匪誘拐來此云云張署長命送慈著　留養候核 
[拐子解送司法科]  
　　住居义袋角之吳喬富昨扭拐匪王起俊至四區二分所控稱王來民家將民子誘拐而去幸得悉尚早立即追獲請爲究辦經倪警佐提訊王供認誘拐不諱倪警佐命解司法科慾辦 
[小河中發現男屍兩則]  
麥根路滬寗火車站貨棧房前而小路中昨晨發現一無名男屍當由該處二十七保十一圖地保瞿梅生查無家屬投報地方廳委派檢察官沈檢騐員等蒞場騐得該屍年約三十餘歳身穿白絨布衫藍布褲子形似船家模樣周身並無别故委係失尼墮河溺斃塡明屍格令由善堂棺殮 
寳興路嚴家閣小河中昨晨亦發現男屍一口由巡警報告五區警署查得該處爲寳邑吉一圖管轄乃令該圖地保陶祥生投報上海地方廳委派檢察官等蒞場騐得該屍年約四十餘歳身穿元色夾褲赤足無鞋並無傷痕實係失足溺斃旣無屍屬到場塡明屍格判令山堂棺殮 
[菜館失愼之科罰]  
　　法租界西新橋街陳順全所開之大慶館於日前清晨不戒於火當經救火會　皮帶車到場救熄後由捕房飭探顧三寳前往查得該店保有火險銀一千五百兩當將該店主帶入捕房諭令交保出外聽候訊究在安昨日傳解法公廨請訊陳供是晨商人睡在樓上不知樓下如何失愼幸由巡捕查見即吹警笛民人始行得悉逃出究係如何起火實不知悉中西官判陳罰銀一百五十兩充公 
[詐取逃婢飾物之懲儆]  
虹口蓬路十二號門牌德發五金雜貨店主瞿伯知家兩婢女廣東人旺花來喜因串同將其主之金珠飾物捲取逃出除質當外身畔尚藏有值價六百餘元之金飾途遇浙江人沈姓子化名王天則者見財起意將該兩婢誘往法租界鄭家木橋街七十九號門牌林發小客棧内住宿一宵復用恫嚇言詞　得當剩金飾匿贜於愛爾近路九百九十二號門牌其友袁某家旋瞿戕兩婢尋獲問出根由遂據情投報虹口捕房派探蔣阿林譚鳳池與一百十三號西探使密司在法租界將王天則緝獲起出原贜提回收押昨晨傅同原告及兩粤婢將被告解送公共公堂請究先山中西包探上堂禀明前情繼由原告瞿伯知投案訴稱兩婢捲取同逃越日潛回在後門窺探被飯司看見囑令進内當向追問據稱所捲各物除金鐲金戒係自己分向天潼路八十一號及六百十二號恒盛通裕兩押店質得洋數十元現尚在身畔並未用去其餘之物均被被告騙取等詞是以控究並山旺花來喜兩婢女相繼上堂證明是日捲取主人家金飾逃出途遇被告向詢寄宿之所伊即領領我等至法租界鄭家木橋街林發客棧甫經駐足伊遂獨出未幾又來向我謂爾竊取金飾而逃爾主己登報招尋速將所取之物交我代爲處置我等聞語即將金飾盡交與彼云云詰據被告供認騙物是實李襄讞核供商之英副領事包君以被告詐欺取財罪己成立判禁錮西牢一年以儆贜給原告領回 
[淞滬警察廳批示四則]  
　　王維成批呈悉查爾妻夏氏爲薛老誘姦同逃如果薛三楊大宣等知情串謀殊干法紀案關刑事仰即提出證據逕向法庭起訴可也 
　　上海先施公司司事黄焕南批呈悉查洪發才積欠公司貨銀純係債務糾葛旣據扭送警區仰候解廳後移送法庭訊追可也 
　　夏效禹批呈及失單均悉查該公民之妾陳麟弟捲物私逃難保不匿跡上海旣據送呈照片請求跴緝事可照准惟嫌疑人周媽居住居仁里屬於公共租界管轄應由該其呈人提出證據自向該管捕房報緝所請關提之處着母庸議 
　　裘宋鈺批呈及清單報紙均悉姑准備案 
[誌謝]  
　　昨承商務印書館贈第五卷第五號英文雜誌一册謝謝 
雜評二 
[國民昨日之表示（庸）]  
　　意大利之爭阜姆問題也其國民之奮起何如日人之爭種族平等及膠州問題也其國民之示威又何如以彼例此然則吾國民於外交生死關頭而奮起以表示者不特國民之天職所當然亦人類所應具之志氣耳 
昨日國民大會正所以表我國民所具之志氣也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（九十四）] [  一之]  
　　昔人遊記述新大陸之勝遊者每日自鄉村僻壤行抵省垣而眼界一變經内地各省會轉至上海而眼界一變自上海放洋至日本東京而眼界一變自日本南行渡海至南洋各埠而眼界一變自南洋各埠繞紅海以抵歐洲諸名城而眼界一變自歐洲渡大西洋進抵美國之紐約城而眼界又一變吾人展拓眼界至紐約而歎觀止矣云云記者因爲此種成見所東縳故在赴美前嘗抱一奇想謂音自内地來初抵上海每夕出游如入不夜之城電炬燈輝　人快感珠光實氣備極勝觀再至南北二京夜行不辨南北遂覺寐焉寡興令人有下喬入谷之感今若附車沿西伯利亞鐵道而西進游英德法諸都市其光明燦爛必將視上海爲更勝若抵紐約殆可通宵若白晝無往而不大放光明矣乃不意事實上所窺見竟與平昔理　大不相侔紐約百樂滙街Ｂroadway全市紧大之街市也記者若以　往其光明燦爛處實遠遜於上海南京路福州路等夜景其他各街更可知矣記者以是知紐約市電燈費之昻貴生程度之艱難萬不能如上海人民享川一切之自由也我上海誠世界睢一之樂土矣 
老申報 
[英雄埋没（見光緒二年六月初六日）]  
　　杭城前月有賣藝者四人於吳山西面紫陽山脚下擺列圍場操演武藝觀者如堵日得數百文亦足以供旅費四人者一爲老翁鬚髮皓白以三四百觔石條雙手擒縱甚不費力一婦人約三十左右姿色明媚骨格温柔變鈎尤窄小瘦不盈指如使凌波微步陳思見之朱有不銷魂者也纖手取變劍舞極五花八門之致初則如兩道寒泉袖中噴出嗣後但見白光罩體不辨爲劍爲人矣跳躍輕捷高可七八尺遠及尋丈又一男一女男約十一二歳女約八九歳皆其所産男善扒梯女美走索捷猿猱輕如鷹準觀者無不喝采前月廿五日下午天將隂雨遊人皆散賣藝者亦即收場老翁負荷刀棒前走婦與二童隨後因向三景園茶店市胡餅適有武弁四人正在茗叙内有張姓弁戲謂婦曰娘子丰姿綽約作此下等生涯豈非屈球玉於泥塗爲有心人所扼腕耶婦曰豈好爲此哉予不得己也籍隸淮安翁爲我父年愈六旬矣壯年時以保镳爲生家有糧船數艘頗足自供祗以膝下無子贅婿於家旋因河運停止家道中落又遭髮逆騷擾益形困苦夫婿亦精武藝曾隨李伯相從戎得功保舉都司前歳病没遺下男女二人貧不能度謀生異地在此暫息行蹤耳（未完） 
新拾遺 
[空中之漁獵] [  俊時]  
　　戰後利用飛機之一 
歐戰四年人口財産損失之大固爲歷古所無而科學上之進步亦殊堪驚人潛艇飛機其最著者也與戰各國莫不竭盡己力以應付戰事他類經營不計即飛機一項各國所造莫不以數萬計蓋可觀矣方今戰事告終平和重現建設問題以始各國政府又移其目光於戰後問題將昔日殺人害人之器一變而爲利人益人之具飛機郵政旣創行於先今美國復有藉飛機漁獵之舉飛機之功用亦巨矣哉 
　　行獵爲游戲之一種美人素善尚武故喜涉獵者甚衆漁業爲實業一大要目其興衰於經濟界影響殊巨今美人士利用飛機以圖振興不可謂非漁獵上空前之盛事也 
大凡行獵者類多步行或乘馬然一遇荒野巨澤高山峻嶺則雖見　獸可擊而亦莫能爲力且禽之飛行甚連者獵者即騎馬追射往往有望塵莫及之憾飛機上之行獵正所以解此種之困難者也行獵而　飛機其利益在獵者可於極遠之距離望見獸禽而射之使之猝不及防且飛機飛行速度之大即禽類己見獵者而逃亦勢所不能也平常在陸上射擊方位向上在飛機射擊則向下勢順而的準此又一利也漁者駛船捕魚取時久而成效少且魚之巨入者不在濱岸向之在水面游泳一見船之近即深入海底其困難不言可喻若用飛機捕魚則無此弊是故漁獵而用飛機效必顯著此其所以爲近今極有價值之一問題也 
飛機漁獵其益固如上述而亦不可謂非無害機聲軋軋於未能射擊之前己爲禽或獸所聞往往遠逸他匿則飛機雖有如何之能力亦莫如之何矣且獵者多不諳駕駛須雇人專司其事若獵者不習飛行坐立不穏其舉槍之標準自難望其能正確此其害之最巨者也 
雷賽Ｄatham氏飛行家而尤善獵者也數年前　國飛行比賽大會雷氏曾獲巨獎方今飛行漁獵尚在萌芽時代雷氏首先試行成效卓著誠空中漁獵之先導也某日雷氏駕一雙葉機在否來特山ＴernandoＶaＬＬey起行時全城居民來觀者以萬計雷氏之外又知友麥丁Ｍartin氏等數人飛機起行之後即升高三千餘尺速度爲每小時六十英里二十餘分之時間即飛越否來特山至一巨野爲羣獸集居之地機即冉冉下降至離地二百尺爲度雷氏即準備射擊羣獸方聚處嬉游絶不防及空中危險之臨雷氏遂得一鼓而擒之計是次所獲共狼十三頭野兎四頭豹一頭以及其他山鼠野雞之類約二十餘頭後即返原地費時二小時越地百餘里所得值數百金第一次空中行獵之成績如此誠可觀矣（完） 
 
[世界寓意畫]  
　　法國福煦上將口授休戰條約於德皇及興登堡 
雜錄 
[有絶世强忍力之人] [  秋聲譯]  
　　祁世萊者何人耶初無陶朱猗頓之富其少年時代甚爲困阨且爲猶太人之血統常被世界各國人所輕視若至門閥制度尤爲嚴重之英國似極難得偉大之勢力且未嘗受高等之教育又乏貴族的連絡然其文名才學居然馳譽歐洲且在交際場喪亦仰爲一大明星更觀其政治之經歷則當初次演說於議會時嘗受聽衆之冷評然彼毫不爲所挫大膽放言曰諸君諸君必有歡迎余之議論之時果也不數年在議會中占一大勢力無他亦强忍力卓越而己又浦六亨何人耶六十年間彼無何等之特長對於政治法律文學科學均無何等精確之智識然彼有克己忍耐之大氣力每遇眼前有障碍必飛越之而後己毫無所苦其後終致偉大之成功者非由天才非由門閥非山後援之力惟籍潛伏於内心之强健不屈之企圖而己又裴乃德美國近時之新聞王也彼之發行紐約時事新聞也以一人當萬般之計畫致非常忙碌幾與訪問者無接談之暇有空購新聞則擱筆於紙上自受買客之銅貨觀彼之　國力戰到底非紐約地方他種新聞所及社主裴乃德一日有十七八時間之精勤續續至一星期以上而每逢星期六之晚竟無二角五分之餘財彼雖遇此苦痛决不灰心仍盡瘁於新聞事業積四十餘年之久遂成爲世界有數之大新聞無論何人無不知紐約時事新聞之名者裴乃德之强忍力亦足使懦夫有立志焉 
[世界小新聞] [  李滌塵]  
　　美國之電線美國電線共長１２００００英里可繞地球周圍４８次五倍於地與月之距離 
　　玻底船美國於本年新造一船其艙底長六十尺純用極精之玻璃爲之能透光至海底以探海燈燭之可見各種水族瞭如燃　云 
　　黏貼郵票機器倫敦某氏新造一黏貼郵票機器鑒捷異常能於一點鐘時貼五千郵票於五千信上不特能貼票且能記封數兼能蓋印並記蓋印之數更能記五種郵票之價毫無誤錯誠爲書啓人代勞之特别利器也 
　　第一告白第一告白登報紙始於一千六百四十七年三月二十六日 
小說 
[壁上怪影] [  雄倡]  
　　吾見吾兒日有起色乃挈以游南部瀕海之區此策即出之亞伯蘭謂游歷而接新特態亦足蘇其病軀旅居中吾兒果似體力爾建意興勃發吾冀望亦生今歸僅一禮拜耳歸後第一夕忍復遘一怪事思之猶悸夜中約二句鐘時吾家人斗爲驚呼聲警醒並聞亞伯蘭狂減吾急披衣起直奔兒寢從數僕婢至則見吾兒寢門己洞開亞伯蘭嚮吾輩狂呼旣入吾乃力自遏叩始不失聲而呼吾兒亞卿方乃坐牀榻中張一臂指對榻壁間目定視而瞠視色至慘厲爲吾生所未經見蓋兒腦病復發矣乃急爲召一醫士至己而略愈吾冀兒事復忘懷乃與亞伯蘭嚴成家人勿得於病公子前偶提前事然此等謀畫乃一無所濟兒纖悉週知憶之歷歷逢人輒道其事言曾見亡父之幽　爲狀一如慘斃之日所目覩吾輩百計爲之慰撫排解顧兒腦病乃愈甚吾與亞伯蘭乃輪流值夜坐守兒病榻之下於是復遇一極奇駭事俟與足下相見時當爲足下口述一道其詳亞卿所言幽靈乃絶非狂囈之辭吾亦親見之矣亞伯蘭亦然吾二人目所共覩乃發槍嚮之亞卿懼極幾狂且爲預言謂見此函　至第四次者吾死决矣此念百計乃不能袪在英語中是等之言乃至滑稽可晒顧吾見亞卿則欲據以爲實吾友乎幸君趣來則心感大德至於無窮否則晚矣吾人在世尚覺有一線之望者即在君身（下略）此書柏累堪廻環百讀至於幾能成誦愈讀乃愈不之信心滋厭惡康德夫人者柏累堪固久知爲精神健旺蘇脩蘭一老婦誠如夫人所自云且　警而多識腦　如鐵意志强固顧以近事觀之似竟亦爲之震恐無己大抵蘇格蘭人性多迷信或者夫人亦不免耳柏累堪行程中歷時旣久頗困頓旣至而自火車站赴康氏之居尚須以車行十五英里至時適當易衣赴餐餐罷乃得與主婦康夫人乘機作密誤時夜氣微寒熾炭於罏二人旣對罏隅坐柏累堪遂進叩其詳夫人目注爐火而言曰當老身寓書足下之前一夕亞卿勢言沈頓老身宜受代坐守病榻之次亞伯蘭己二夕未寢吾因命歸息約十一句鐘亞伯蘭怱出自複室請同坐伺吾亦無忤蓋獨坐無聊殊亦不能耐此清寂亞卿者得光即睡不貼席故日中窗奩恒下夜則惟燃一小蠟推置榻後俾光線不能直射其身而爍眼爲光旣微見在此燭光之下讀書少時輒罷夜旣逾午有一次亞伯蘭微附吾臂出藏槍見示且微語曰夫人苟有所見其許我發槍乎吾點首仍嘿然坐伺 
[自由談之自由談] [  不冷]  
　　最良之國民性最良之國民性非他惟眞確恒久而己勿自欺勿取巧勿見小利勿求近功平平常常而以切切實實發揮之如是國民性未有不占最後勝利者 
 
 

Page 15

 
 
   
 
 

Page 16

 
 
   
 
