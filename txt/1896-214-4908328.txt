# 1896 - 214 - 4908328

 

Page 1

 
 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫　甲乙經惟撮是書之精要邇來岐黄家所讀馬元臺注素問厭其繁雜汪氏素靈類箋惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲　時林億絲奇等奉敕校正全部清本局數字排印用以潔白連泗裝訂六本碼洋一元存上海棋盤街文瑞樓蘇州閶門緣蔭堂書坊出售 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有　之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌兹託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[猶賢乎己說]  
　　孔子日飽食終日無所用心難矣哉不有博弈者乎爲之猶賢乎己朱子集註博局戲也弈圍棋也己猶止也聖人之意蓋取用心最下之一端以爲不用心者勸初非誨人以博弈也人之一身有手足耳目之具卽有持行視聽之機有知覺運動之靈卽有智慧聰明之用君子勞心則富貴之人不能不用心也小人勞力則貧賤之人亦不能不用心也惟富貴之家其子弟席先人餘蔭旣無職守安有勤勞於是乎飽食終日矣當此之時六年而就外傳十五而入大學自洒掃應對進退以至格致誠正修齊皆心之所當用也飽食終日有所用心心乃可用而不可以己自周道旣衰國學鄕學之規漸廢孔子所云慨少年之失學也人不學不知道心不用不能靈惟博弈兩端爲童子嬉戲之物苟能用心於此將見智慧日生聰明日出引而進之大道夫亦何難此固循循善誘之一端也孟子取好勇好貨好色以勉時君之行王政孔子借博弈以勉學者之用心皆如其性之所近而己博弈而猶賢乎己行心不可不用然博弈而僅賢乎己益知心不可誤用假令躭博弈以終日因之遂廢學以終身又豈聖人善誘之本心哉况乎古時博弈非今之賭博比也博爲局戲卽雙陸也又稱六博其局中心高而四周下至今猶存遺製弈爲圍棋卽堯以之教丹朱者黑白二子合周天度數二者雖屬玩物俱近游藝卽或以之角勝負未必因之傷錢財則雖無益而尚非有損後世民風日壞士習日偷降至今時賭博之風愈熾由雙陸變而爲彈棋由圍棋變而爲象戲又變而爲摴蒱魏晉六朝時盛行陶士行所訾爲牧豬奴戲劉盤龍所傳爲一擲百萬皆是物也唐末以及宋世又變而爲馬弔元時取宋江等人名又變而爲葉子戲明時始行骨牌二十一色則象牌草點數至今東南各省通行竹牌紙牌有游湖花和銅旗黄河陳及天九接龍等名目其牌或三十二張或六十四張或一百零八張或一百二十六張不等至松滬等處本行挖花又名對對和俗稱孃孃和以其牌易學便於閨中也若牌九及麻雀二種皆始於甬江先後行於松滬聞十數年前某紳自浙中宦成歸始以麻雀牌導鄕之人先逹遺風漸至家喻户曉去歲賭風之熾見某侍御彈章嗣因上憲奉命查辦於歲底飭縣訪拿分别懲罰十餘人無如業此者習以爲常此風至今未己前日本報所載新任松江府陳蓉曙太守禁賭博告示由本邑黄大令奉到發貼其文言簡意賅足令若輩警省惟所引禁令尙未詳盡伏讀大清律卷三十四刑律雜犯内賭博條下律云凡賭博財物者皆杖八十攤塲財物入官其開張賭坊之人同罪止據見發爲坐職官加一等若賭飲食者勿論至後載條例其文甚繁除原示所開各例外又如官員有犯革職枷責不准折贖奴僕犯者家主係官交與該部係平人責十板該管各官不行嚴查緝拿别經發覺者交部議處總甲笞五十若旁人出首或賭博中人出首者自首人免罪仍將在塲財物一半給首人充賞一半入官又輪錢者據實出首免罪仍追所輸之錢給還又凡民人造賣紙牌骰子爲首者發邊遠充軍爲從及販賣爲首者杖一百流二千里販賣爲從者杖一百徒三年又容留製造賭具之房主如貪得重租知情包庇但在一年以外者與爲首之犯一律問擬發邊遠充軍又例案失察書役犯賭罰俸三月明知不究别經發覺罰俸一年又教官失察文武生員犯賭罰俸一年明知不報革職留任以上各例如此森嚴今之犯賭者豈無生員書役卽職官或亦不免誠使拊心自問不幾弁髦王章乎要之法禁於巳然不若禮防於未然凡有子弟之家少時禁其博弈長大自知懷刑且博弈之外可以用心者正多何必以聖言爲藉口哉 
[本館接奉電音]  
　　昨日清晨京師飛電傅來旨一道敬謹譯登○本月十三日奉旨盛京副都統著博蔚補授欽此 
[競渡尾聲]  
　　金陵訪事人云省中端陽競渡後初六日湖北帮又添龍船二艘駛人秦淮河戲遊波間鬥巧爭妍往來如織有一船駛過利涉橋艙後四五人各攀獨木梢猱升而上欲獻技巧不但目無餘子抑且狎視碧琉璃幾欲起三閭大夫於水底而問之矣臨空翻舞下瞰清波若近若遠某甲正興高采烈忽從獨木上跌落河心船多槳急甲巳竄入船底如靑蓮先生捉月呼之不應闔舟驚惶無措赶緊施救歴半點鐘始援之上船面如紙色急覓藥設法救治嘔水斗餘倚舷而泣日今而後吾知玩視濡弱而狎鷗盟鷺者皆速死之尤也一時聞者皆索然並有返棹歸休者又同時東關頭水深處有小划一隻滿載男婦老幼近十人船兩旁亦湘簾低垂然皆小家子不過虚應故事者船窄人多舟子一人在後以槳作舵忽一年不滿十齡之女孩坐在船面注目風吹水縐口中尙嘻嘻與人言不知因何翻身落水舟子瞥見立卽手援上船得未殞命由是滿河各船爭收拾器具競廻蘭橈不復過大中橋尋桃葉桃根故里矣 
[鎭軍文告]  
　　欽命記名堪勝提督軍門署理江西九江總鎭新授江蘇徐州總鎭統領選鋒新勁砲隊等營　勇巴圖魯劉爲曉諭事照得本鎭歴任各處總期軍民相安於地方實有禆益兹奉督撫院會同具奏署理九江鎭篆務任事以來於民情軍政罔不留心察訪惟思整軍之道不外安民而安民之要必先緝匪查九江係通商口岸又爲七省衝衢楚皖毗連華洋并處各路之人去來無定良莠不齊難保無匪徒溷跡其間藉端煽惑滋生事端除會同地方官并飭標營將弁督派兵勇嚴加巡緝以衛行旅而安閭閻外合行出示曉諭爲此示仰軍民各色人等一體遵照務須各安本分守法奉公毋爲匪人引誘自罹法網毋因小忿相爭致成巨案古稱守望相助矧兵以衛民尤宜彼此維繫倘得聨絡一氣俾令奸宄畏避雞犬無驚詎非一方之幸與本鎭實有厚望焉切切此諭光緖二十二年五月初七日 
[同投孽海]  
　　松江采訪友人云郡城西關外有小和尙者雖冐釋子之名然初未偏其衫而髠其頂也當未冠時卽與同里馬娃又　私識郎騎竹馬妾弄靑梅一對可憐蟲早巳墮入情天孽海旣而女郎適小崑山人陳某而小和 
 
 

Page 2

 
 
尚東張西探依然藕斷絲連年復一年家貲蕩盡不得己赴普陀山披薙朝瞻獅座暮禮鴿王然齋魚粥鼓之餘猶不能忘情色界邇者薄有積　僞稱歸家省親重訪意中人續修舊好女郎亦戀戀不捨托故遷松城就秀水浜卜築焉陳固甘戴緑頭巾者一見孔方兄卽嗤嗤作鸕鷺　和尚投其所好不吝揮金陳當得意忘言每歌花影集但願你鴛鴦睡穏我甘認蕭郎是路人之曲和尚亦賡玉簪記中從今孽債染緇衣之句以答之未幾囊槖漸空布金無地陳時效阮嗣宗之靑白眼和尚知海枯石爛情到盡頭乃於本月初十日密與女郎約潛購水銀若干兩分藏衣袖間是夜女母指桑駡槐借端起釁和尙知其爲己也出水銀與女郎共吞之和衣而臥翌晨女兄甲乙察知恐被株連急下逐客令將和尚推至門外東偏士山下女郎則曳至西偏日過午陳驀駕一葉扁舟將女郎載去有見者謂巳氣絲不屬轉瞬將玉悴花蔫矣和尚則面目靑紅早無人色延至薄暮投入枉死城中噫其眞自作之孽乎 
[譯東報紀高麗事]  
　　日本報紀韓京近信云利川所駐日本守備兵九名韓人疾之己甚某日糾集亂民一千五百餘　四圍攻擊日兵寡不敵衆遂於五月末號退至距京城九里之大葱嶺當第一次與亂民戰時傷斃憲兵一名○朝鮮王初下斷髮之令後知難而止今議定兵士以斷髮爲便遂傳令凡隷軍籍者一槪斷髮此議剏自俄公使而外人與軍部大臣李允用等贊成之○俄公使照會朝鮮警視廳委查貧民户口給銀振恤警視廳查竣後共散放銀六萬圓之譜○朝鮮後宫有女嬪嚴尙宫者前曾沐寵後爲士妃所妬黥其面而棄諸宫外今王妃巳死王情深故劍復召入宫然年己四十餘矣○警務使出示禁止巫覡大旨謂妖巫最易蠱惑人心一切犯者重處凡朝鮮各地神社佛閣門前所黏紙畫及偶像之供人禮拝者悉令焚棄○學務大臣南路宣諭使甲箕善同於數日前回京上奏時事畢卽堅求解組其所奏各條一斷髮及穿洋服破毁我國歴祖列宗之遺風宜禁之一歴日用大陽非奉大清之正朔亟宜復舊一國文使用諺文是亦乖戾古來之習慣宜改用漢文一政令皆决議於内閣實侵奪王之權利其内閣會議應令廢置○韓京及忠清道近來亂民勢益昌熾其標語云一爲排斥日本人二爲國王還宫事 
[輦轂紀聞]  
　　京師訪事人汗簡云皇太后自四月二十日回鑾駐蹕西苑避暑於南海日前南木院所栽之富貴花開放黄色兩朶翌日又開緑色四朶聞者咸傳爲祥瑞云○前門外打磨廠鐵鋪掌櫃京南冀州人也性暴如火徒弟某乙年幼貪頑不時棒責四月廿五日因訓教乙乙以惡言頂撞掌櫃怒甚毆之傷及致命迨隣居來勸則乙氣己絶矣當報中城正指揮衙門將掌櫃收禁現正指揮帶領仵作騐得實係因傷殞命塡格錄供詳城究辦矣○京師地方遼闊賭局林立五城司坊不時查拿仍難凈盡更有一種訛局之光棍専能熬打雖毆至骨碎肉爛並不告饒某日平則門外關廂開一寳局下午有某甲向該局賭案上聳身一跳局主知是訛局令局夥拉至後院用檀木棍加力痛毆不可傷其致命甲受責二點鐘之久不發一言兩腿骨己寸斷仍未伏軟局主乃令住手擡往凈室醫養每日酌給靑蚨若干吊俟傷痕平復照光棍例按日給錢云○崇文門外南官園某宅某晚被樑上君子掇門入室竊去衣物首飾等件約值百餘金及聞響動覺賊己潜逃卽遣家人禀報南城坊勒限緝拿○太監某甲等六名在大栅欄肇事一案送部後大司宼籖分江蘇司某正郎審問逐日嚴鞫刻己供認在塲行兇者三名○刻户部收到粤省寄來銀圓式樣計大小五等大者重七錢二分餘則五角二角一角五分以次遞減正面刻蟠龍文背面書光緖元寳四字當經户部呈進御覽旋奉命除留存部庫以備將來查騐成色並照式鼓鑄外現更將式頒發各直省令其一槪添設機器照頒發式樣成色鼓鑄銀錢以期一律通行可補圜法之不足 
[珠孃棹歌]  
　　廣州訪事人蕉扇云四月二十三日有營勇數十人在靖遠街捉獲二人衣裳楚楚貌頗斯文搜其身均有洋鎗當卽鎖拿而去聞係積年巨盜刦案纍纍者也○南海平地鄕户口繁衆守衛甚嚴向無緑林豪客到此行刦之事不料四月二十五日二鼓時候被賊暗伏村内將更館先行閉封後來有二十餘人光景連刧廿餘家飽掠而去無敢拒者紳耆己來省禀官緝捕矣○寳源新街李宅畜鴨數頭每辰著婢赶放塘邊食草某日婢去不回著人尋亦無蹤知被人拐卽出花紅賞格果有人報信謂該婢被匪拐至增步鄕去由廣西逃荒被來賤值亦售云云以此人形跡可疑細爲盤詰正欲扣留該匪急遁去李宅急往尋獲該婢詎己被匪用藥迷住狀類痴呆急爲灌解始能言其被拐情狀焉○南海番禺二縣考試於四月二十六日也案南海案首潘元普番禺案首陶并聞廣州府業己出示初五日取齊各屬大約初十日後卽行開考云○城西永慶新街徐某年將而立其先人頗有遺資徐不務正業不數年花消殆盡年來専事棍騙某日到十一鋪剃頭店請某待詔吃花酒於是該待詔卽换上官紗衫褲手持鵰翎扇裝出大老官模樣携手同行到富香酒樓呌局該妓到酒樓時祗見徐與待詔在此問有客乎日有六七位問何以不來徐乃佯作心急狀向待詔借官紗衫穿去催客待詔囑其從速不料等至八九點鐘之久並未轉回妓亦相率回去待詔獨守此酒席何能下咽挨至三鼓堂官請示待詔知己被騙直認償酒资而罷○黄沙海陴有擺賣食物老者與一少年因换小錢爭論老者桀石以投少年卽以拳奉敬致傷老者面孔鮮血淋漓旁人將少年拿住理論令出養傷費銀二元其事乃了所謂因小失大也○鹹魚行爭充抽厘纏訟經年均未邀準日前聞新撫憲到任連日著人發帖請同行叙議俟撫憲放告日遞禀不悉可能如願否耳 
[杭諺]  
　　杭州訪事友人來函云寗人某甲乙寓居杭垣闊板橋開設木作近有孩兒巷某姓令其包建房屋一所計洋三百餘元於本月初七日興工内有工匠一人年僅二十餘歲膂刀過人素擅運斤成風之技是日午後特取大木一株欲作中庭之柱手執利斧奮力劈下不料用力過猛木片頓開順勢望右面劈下適中該匠之足不及躱閃右足砍成兩叚血流如注暈倒在地不省人事同作工人見此情形卽將旱烟敷之知照匠頭舁往廣濟醫局請西人調治然雖無性命之憂而終不免終身殘廢也○杭城王氏婦住居太平橋向作喜娘有一素識之紹興婦李姓在杭帮傭一日至玉處投宿云現在主人回覆無可棲身暫借一宵明日卽往中人處尋覓生意王因留之居住不料次早李娃婦臥牀不起狂呼腹痛王氏婦以其急病甚覺驚慌少頃腹痛甚厲産下一男王氏婦驚惶無措急倩人代爲料理三朝後雇輿送之回紹興 
[漢江攬要]  
　　據武昌訪事人魚箋云現在漢陽鐵政局攺歸商辦由盛杏蓀觀察領袖鎗砲廠現聞仍由官經理惟前辦提調汪子雲太守因奉旨送部引見將行北上所遺是差尚不知香帥委誰承乏云○昔年法商在漢口一帶購絲最富嗣因日本専門蠶桑所産之絲不减中士而修飾過之由是漸分中國之利近年以來絲市亦成弩末矣然他國及法商在滬貿易者仍以絲爲大宗曩日川絲到漢必由漢上經紀爲之過手此項經紀往往從中上下其手以至絲商叨利甚微現在各商洞悉情形每届運絲過漢卽不在漢停泊直行下駛又或先附輪船蒞滬投行打樣親與洋商議盤現在上海如某某等號皆川商之絲棧也有利爭趨如水赴下如獸走壙信然○報言駐漢西商率僕從手持英尺由英租界地面量起至民街龍王廟止次日復由英界江岸估起亦至龍王廟止凡沿岸偏巷無不加意詢問詳細測量咸莫窺其端倪云○端陽佳節武漢各業例得消停一日故是日江北之伯牙琴臺江南之黄鶴樓他如大别黄鵠鳳皇諸山莫不遊人如蟻說者咸稱天公做美大放晴光足使游者益盛○典肆質貨按季下架售錢據箇中人述云去臘至今本省各埠典肆祗以各地荒歉當多贖少且因此印貨者寥寥錢不敷用各處典夥皆集漢上購錢是以錢價終難跌落也○鄂省官織布局亦仿鐵政廠改作公司現在赶緊招集股分俾集巨欵以宏資本○豆粒一種鄂省尉産不敵汴省之多向來連漢者又以南陽府各屬爲鉅刻下來源忽少是以蠶豆一擔漲至二兩左右緑豆一擔漲至一兩八錢左右但價盤過高購者　足銷塲遂滯朱家巷各行積貨者恐皆不免有虧損也○漢陽鸚鵡洲係木商總匯之區本年自春徂夏四路所到木植均係大件中號下號甚 
 
 

Page 3

 
 
少故皆不適於用建大厦者乏人而異材不無屈抑矣○日前傳聞某西商在漢鎭洋街以次至龍王廟大街及江岸估地係欲創設自來水公司尚未知果確否也 
[西江問俗]  
　　江西訪事友人來函云南昌縣石馬地方距城三十里一小村落也上月有寗都州送公文李甲者帶有信件銀錢因驛道大路至省須一千餘里而由山徑小路至省僅七百餘里於是舍遠取近適經石馬地方遇某乙問訊亦係李姓同至茶亭甲李偶歇足乙李卽奉烟備極殷勤旋卽彼此登程甲李行不數里忽迷倒路側乙李取開包袱刦奪銀錢抛擲公文信件而去未幾爲行人所見設法救醒甲李自述朦烟盜刦情形并具述乙李面貌衣服口音衆卽指出爲某卽本地之鄕人也與之赴縣呈控指拿到案一鞫而服追出原贓該匪想須禀辦也○江省自兵燹以來元氣大傷近年民間日愈貧苦舊歲收成歉薄更不堪言本年端節各鋪生意倍形冷淡諺日有錢天天節無錢節枉然思之不禁神往於從前之繁盛也○南昌新建兩縣飢民近水者皆藉網魚爲生近山者皆藉砍柴爲業去秋各禁山百年未開者得爲飢民所伐價值頓爲之减落飢民全望本年豐登以蘇大困所幸入夏以來晴雨應時四鄕早禾皆極暢茂倘後水旱均匀當有豐年之慶最早之稻五月月杪卽可刈穫矣 
[潯江市語]  
　　正任津海關道盛杏蓀觀察前赴湖北謁見張香帥後卽承辦漢陽鐵廠初八日附江裕輪船遄返日刻抵潯停輪片刻與關道誠果泉觀察在招商局會晤郡伯尹西庚太守郡丞曾葆農司馬德化縣慶西垣大令保甲總局吳儀生明府招商局總辦黄梅西太守史錫之司馬電報局總辦汪芑孫明府盛我授二尹均次第謁見憲節旋登輪東下太守以次均在躉船恭送○端節前銀價又低每銀一兩僅易錢一千二百八十文鷹洋八百八十文小錢店又攙和光片并少數使入市者明折暗耗無從伸訴故有人謂以洋一元先用洋换錢再用錢换洋如此掉换從上街换到下街可使一洋直化爲烏有至哉是眞能勘破市儈之狡猾者矣現在市米每石價在四串餘文長安居大不易信哉○有湖北沔陽州之難民男婦百數十口去歲由家出乞今又求乞歸家適端節到潯關道令每人各給口糧若干催令速行出境德化縣慶明府遂備船三隻派差役護送至圻州地方交卸○初八日西門口有廖姓道人出具說帖謂日前有一靑年女屍上穿藍大布褂下無寸布只右脚有鞋一只浮江而下經該道代爲收埋横壩頭招人領認云 
[獬節將行]  
　　新授廣東按察司魁廉訪元陛辭出都道經滬上假寓天后宫側行轅屢登報牘兹悉廉訪己飭隨從人等整備行裝涓吉本月十六日起節附某輪船前往粤垣履新 
[縣示照登]  
　　上海縣正堂黄爲嚴禁捕捉田鷄事照得靑蛙俗名田鷄一名護榖虫能啄食田間螟螣蝻孽除害保禾實爲有益農田之物查鄕間有等無知愚民夜則篝燈掩捕晝則張網赶捉滿簏盈筐挑賣市肆推其捕捉之由無非欲沾微利遂致相沿成習效尤日多歴經同仁捕元堂董事禀奉憲示嚴禁均經曉諭在案刻交夏令正靑蛙生發之際尤當嚴禁捕賣以除蝗害而保田疇爲此示仰合邑地保業佃人等知悉嗣後無論城鄕市肆倘仍有違禁捕捉挑賣者定行提案嚴加懲創决不姑寛各宜凛遵毋違特示 
[再訊盜犯]  
　　會訊盜犯己紀昨報尚有未認之陳洪台等六名於昨日傍晚崇明縣黄明府會同本縣黄大令糖捐局委員竇明府升坐縣署花廳飭提覆訊陳洪台供小的年三十三歲浙江鄞縣人家有母妻並不搶刦大令命將在崇明縣供詞展讀陳稱冤枉大令喝責籐條一百下掌頰六十下笞責三百板始稱小的有船一隻共有八人船夥阿榮林魁任良仔劉大定蔡順英由頭目王貴英唤往夥刦豆米船是實大令核之原供巳屬相符王福生供係落華浦人年廿歲樵柴度日由王貴英唤令炊飯每月工資一千五百文正月廿八日伊等搶得黄豆一千擔小的俵分五袋其豆均裝往别處銷售董金標供浙江鄞縣人年廿八歳亦樵柴餬口本年正月廿八日王貴英因船中人少呌小的帮忙在落華浦大戢山見一豆船行過小的等共兩船一船四人先上去行刼一船八人繼之將豆船上人閉置艙内行至山下將豆搬至岸上將豆船釋去小的未分一粒任良仔供年三十歲浙江台州人家有母妻胞弟向來捕魚爲活亦由王貴英來邀小的到某處搬豆小的不知其情直至大戢山洋面帮他搬豆一工因手痛而回並未分贓劉大定供年廿八歲浙江温州人初不供認掌頰五十下笞臀三百板始稱小的不過帮他搬豆到山下廟中每日得工資三百文並未搶刦分贓陳言英雙耳皆聾頗難問答再四研詰訊無確據大令明府會商良久察核各犯供詞與崇明縣原供相符飭令各在供單上蓋印指模一併還禁聽候申請道憲勘訊陳言英調收外監 
[籲免騐屍]  
　　前有奚吳氏控朱丫頭賣地後不將祖墳遷葬一案黄大令准詞提案押令赶速遷棺朱挺押許久抗不遵斷後因在押患病經看役禀奉大令飭發並育善堂醫治詎藥石無功延至前晚病斃堂中董事函請大令詣騐大令接函後卽有屍屬朱陳氏等投縣禀稱奚吳氏倚勢欺凌求請傳案究辦惟朱丫頭病斃應詞免騐自願備棺成殮云云未知大令如何辦理也 
[賽馬餘興]  
　　寓滬西商向於春秋二季賽馬以角輸贏近有某西員在滬勾留素孄罄控各西商因復鼓其餘興定於昨日午後四點鐘時在賽馬塲比賽一次請西員憑軾而觀 
[照會難領]  
　　昨報登英界捕房巡捕頭飭查女伶一事旋有洪姓者來館自言地方官並未將女伶美女驅使回籍同慶戲園現己由美國人承業云云本館訪知日來承業之美國人欲向巡捕房領取照會捕頭並未發給 
[拔妓被控]  
　　滬北久安里妓女花小寳結欠院内帶擋洋甚鉅無可彌縫商諸熟客龔琴生將妓拔進城内霸匿不放鴇婦某氏查悉龔係上海縣署代書遂以强霸賴欠有恃無恐等詞赴縣控追 
[被火受傷]  
　　賃居虹口蜜勒路楊家灣地方第一百十三號房屋江北人某甲家貧食力素癖烟霞早起須吸烟後工作昨日清晨方起身卽照嘗開燈呼吸吞吐之餘不覺神魂搖蕩疲倦非常因之徑赴黑甜不防燈水延燒蚊帳霎時被褥牀帳然著甲始驚醒勢己不可收拾祗得冐燄衝火而出屋頂將次暖穿適一百十八號三道頭華捕巡至急卽呼集多人竭力澆灌得以應手撲滅然不特屋内一切器皿不堪顧問甲逃時己受鉅創爛額焦頭鬚眉烏有此刻尚不能無性命之虞也 
[酒醉墮河]  
　　前晚十二點鐘有某甲醉酒跌入蘇州河中爲四百五十一號巡街華捕遙見急卽赶上唤杉板船救起甫閱五分鐘己返魂無術捕卽告知捕頭昨晨飭傳三圖地保王順和查得死者年約五十餘歳身穿藍竹布長衫囊内有夑昌自來火廠之擺飯籌一根眼鏡一架餘無别物及將此籌持往夑昌詢問據說並無其人因卽報請某善堂給棺收殮舁至義塚掩埋 
[看戲失妻]  
　　靑龍橋張連　　妻名阿昭者昨晚由伊夫領至天儀茶園内看戲戲畢卽雇東洋車二輛回南至法大馬路時伊夫回顧婦車杳無蹤跡當時想係車夫從别路繞行詎及至家俟至天明未見婦歸豈有暗約而逃抑爲車夫所誘刻下婦之父母反謂被張賣去向論索人也 
[法捕房瑣紀]  
　　昨禮拜三鄭大令蒞捕房會同謝副捕頭發落各案命提對買竊賊王春生卽沈老五照原斷先行荷枷一個月期滿責放○竊取江天輪船衣包之張洪標照斷責一百板從寛斥釋不准逗留○徐金標卽蔡金標在江孚輪船竊取鞋籃日金等物爲包探冋入捕房 
 
 

Page 4

 
 
解經大令訊供並搜出功牌獎札再三研詰並無實供命提到案飭其切結功牌獎札發還○宏昌祥襪店孫姓積欠女工錢六十餘千女工投　捕房將孫拘案經鄭大令訊供交保出外限日歸清嗣以無人具保衆女工又投案求追大令提孫到案供稱願先還一半其餘逐漸再拔大令飭探帶同至該店准其先付一半餘再拔還帶回禀復○長江積竊王春仔徐福朱元爲法包探拘獲解經鄭大令研訊供認竊皮箱一隻托蔡三當洋五十元寄存高王氏花烟間内當卽繳案充公分别責懲王徐朱三犯各枷號二個月期滿責放昨巳滿期命帶案開枷照原斷笞三百板本擬發入攺過所監禁三犯一再苦求從寛飭具改過切結勒令回籍不准逗留○烟鴇洪朱氏控山東餅師張德山誘匿烟妓巧雲經鄭大令飭提張聞風逃逸將其夥梁桂桑有才二人拘押捕房著交在案昨日洪朱氏投案求追大令命提梁桑二人研訊飭先掌頰梁叩首求恩供稱張與安徽人胡正德至交妓女匿在胡處現在西門外日暉港營門左近開設雜貨鋪請提胡到案自能水落石出大令著還押候飭提胡正德到案再核○金陵人王金榮控天津優伶張榮樹誘拐其妻金氏經大令提案訊供並牽涉蔡三興大令著一并交保出外限三日内找尋葉嫗與葉德金到案研訊張榮樹先經燕榮昌保出兹己逾限昨日　又投案請保蔡三興大令謂爾保張出外限期己逾仍不交案著將張榮樹交案後准保蔡三興出外逾時燕將張交案大令命還押蔡三興准其保出依期尋交葉嫗葉德金到案研訊 
[爲善最樂]  
　　昨日綺園烟館主人投書本館協振所云屢閱報章得悉湖南待振孔亟小園逐件節省湊集鷹銀一百圓又朱少梅續助第三次節省醫藥資五十圓祈代爲彚匯解災區核實散放明知杯水車薪惟望聚沙成塔耳又公愼號來鷹銀二十圓囑代解廣西施振又隠名氏五圓亦振廣西灑來甘露滋將沅浦之蘭挹彼廉泉潤遍蒼梧之竹同心行善自當共集嘉祥矣謹綴無詞藉申藻頌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[覆訊行兇]  
　　昨報紀　閘巡防局移送受傷人王阿松到縣黄大令訊騐送仁濟醫館醫治俟周麻子到案再訊一則至晚藍二尹將周麻子蔣阿大十圖地保金梅亭送案黄大令卽升堂提訊周麻子供小的名周寅德金陵人在新閘開設烟坊王阿松之弟去年正月到坊習業　因患病巳知照王阿松於本月初七日前來領去醫治今又來說伊弟有錢存坊要取九千餘文小的回他爾弟習業未立關書每月雖有月規　百文按月計算不過四元可以先取一半伊發怒不取而去走至門口倒地見伊手中有鐵鑿一柄立卽報知巡防局轉送案下實係自戳致傷求明鑒蔣阿大供瀏河人在周坊内爲夥情形供與周同且稱並無人打他王阿松之母舅薛壽福稱被周所刺大令日爾曾目見否答稱未見當由洗衣婦人某氏告知大令細看周蔣兩人身上毫無血跡再騐鐵鑿僅有一面血跡頗似自劃况周己年老形狀不甚兇惡訊問地保供不知情　來查問情形與周所供相似大令諭薛日爾外甥受傷時爾不在塲不能信他人言爲實姑將周蔣兩人交差看管俟王阿松傷痊再訊確情可也薛遵諭而退 
[巡局紀事]  
　　昨日泰潤米行夥曹茂華至十六鋪局禀控船户陸桂生霸裝米石恃强逞兇經李蘭史二尹提陸致局訊責一百板交保具結○十六鋪巡勇昨至毛家弄碼頭見小船户楊和尙在茶肆聚賭喝停不依反敢出言不遜當將楊和尙並同賭之陳阿妹張才才帶局究辦李二尹將陳張各責一百板楊和尙姑念年邁從寛免責交保釋出○屠户張阿松至十六鋪局喊控伊弟張蘭生在虹口捉猪被同行范阿德毆打及至祥記碼頭又被范打傷祝翼雲二尹卽提阿德到局審訊實屬情眞判令范阿德鎖以鐵練俟傷愈開釋○北局巡勇昨查至楊家渡碼頭福興茶肆見有陶茂盛陸順貴在内聚賭喝停不依帶局訊辦經祝二尹責交朱林保具結了案○昨日總巡鍾明府函致十六鋪局飭提陳淑清因被房東丁元興所控積欠房租不付等情當由地甲將陳送局訊辦諭限六月底搬出斷結搬費洋四十元 
[英界公堂瑣案]  
　　浦東人王曉樓向爲掮客日前至陸南浦所開洋紗店購得機器紗兩箱僞繕某錢莊銀票付給及陸收銀並無此　開設遂據情報知捕房捕頭遣包探陳阿九查悉王騙得此項棉紗倩潘其良載往南匯縣屬北蔡鎭銷售得洋銀一百五十四圓俵分使用因於昨晨解案請訊陸投案聲訴前情並稱小的亦係店夥今被誘騙賠累難堪可否求恩吊出原贓給小的具領王供稱小的騙取機器紗自知不合惟由潘售出小的分得洋銀三十圓至於身上所穿夾紗馬褂紡綢長衫及手上金約指兩枚均係自巳之物可以抵銀潘供稱王之棉紗確由小的經售惟當日與王偕往事後小的僅分用洋銀二十七圓餘皆由王取去卽以置辦衣服及金約指屠别駕據情商諸薩副領事然後判令將王潘押候繳出洋銀再行辦理起案之物先給陸具領○流勇張桂太身佩腰刀在路游行一百三十入號華捕恐其肇釁拘入捕房昨晨解至案下請訊張供稱小的係湖北某縣人向在某營當勇現從海參喴至鎭江道出滬上卽欲動身别駕著發回捕房請捕頭派人押送至鎭江腰刀一柄充公○陳再龍與陳阿榮在途口角互毆由二百零五號華捕拘解公堂禀請訊辦别駕判令將再龍管押一日○包探趙銀河禀稱積竊楊萬昌迭經犯案送請大老爺訊懲今又連竊聚樂園王振隆等八家綢布皮棉各衣服以及零星器物由小的緝獲人贓解請訊究聚樂園主某甲等各失主紛紛投案請領失贓楊供稱小的係清江人流落江湖巳歴年所無從餬口是以學爲掏摸生涯别駕判令笞責二百板管押半年期滿後遞解回籍○包探倪順泉張阿五同禀稱陳成杜阿德陳阿清任南淞李阿廣章阿榮陳阿坤李阿星王阿二殷阿祥陳福祥周三南等各烟館酒館均深夜開市有違租界定章今己傳至案前請爲判罰别駕以陳成等三人前曾罰過因判令各罰洋銀四圓餘人各罰二圓○包探施奎江禀稱李阿生前曾犯事拘請大老爺遞解回籍今又潛來適經小的所見送請究懲李供稱上的係廣東某縣人來此訪友不敢久留如荷恩寛卽當回去别駕著發回捕房請捕頭仍遞解廣東原籍○英商祥利洋行主投該管領事署控天福戲園主武春山欠銀不還并積欠房租保險等項薩副領事函致公堂訂於昨晨會訊屇時祥利主人訴稱前者謝暢庵曾向商人借去銀二千六百兩由武出立筆據言明本年三月起按月拔還一百零五兩豈知第一期卽不能照付至房租被積欠四百七十六兩兩年保險費銀二百五十二兩亦由行中代付未經收到今請訊追武供稱小的實因園中生意不佳以致積欠此數今願以六有杪爲期將先九百三十八兩還清如再不能照付願將園中戲衣拍賣歸償别駕與薩君互商准如所請 
[美捕房紀事]  
　　新北門内某帳簿作學徒某甲年十四歲於某日逃逸遁至租界前晚在楊樹浦地方經甲之師母尋獲扭至捕房訴稱逃遁時被竊洋銀若干黎副捕頭遣四百二十九號華捕一併送至虹口好捕頭派包探施奎江查明核辦○百老匯路水手飯館對面到有馬戲搭篷奏技異常熱閙前晚甲乙二西人偕來觀看不知何故與西洋婦口角甲乙批婦之頰數下婦唤十號三道西捕將甲乙拘送捕房閱片刻釋放○賣茶傭王仁全李阿康昨晨在裏虹口小菜塲爲爭地叚互相揮拳經二百六十七號華捕一併拿解捕房捕頭略詰數語姑念鄕愚不予深究一併開釋○前晚有一人携鉛桶二隻在蘇州河灘掘取沙泥爲二百五十六號華捕所見赶上拘拿其人棄桶奔逸捕將鉛桶送交捕房○前晚八點鐘寍波人某甲行至漢璧禮路迎面與江北人某乙互碰各不相讓竟至用武雖經旁人解勸而二人定欲一角雌雄適三百九十二號華捕巡至一併拿送捕房禁押移時放出○前晚九點鐘甲乙丙丁四粤人在周浦路小便爲四百九十二號暗差華捕所見卽將甲等髮辦帶任甲等並不慌張徐謂吾等久旅於此深悉租界犯規卽至捕房亦祇罰洋銀數角何必將髮辮帶住耶捕果鬆手四人將捕拉倒飽贈老拳哄然散去該捕據情回告捕頭遣包探查明枸辦○偷兒劉阿榮昨午在公和祥馬頭竊取廢銕若干經包探倪順泉人贓並獲解送捕房押候送廨訊究同時有江北人陳阿四由外虹口某處家竊是物經石金榮拘送捕房押候送辦 
[駐滬山東賑捐轉運局尾次所收各善士樂捐山東棉衣數目列後]  
　　　本局三月由大德通票號匯解山東一萬兩有曹余兩君棉衣欵在内現又報解山東四千兩有蔡王兩君棉衣欵在内合并聲明○招商滬局唐部郎鳳墀客臘捐來棉衣銀三百十二兩五錢丹陽縣主簿玉庫廳芷仙捐來洋一百六十元當卽匯交山東曹軍門捐來洋九十元余公館捐來洋十元蔡君捐來洋十七元王善人續勸來洋三十元尚有捐册十餘本求　　還無論數目多寡務藝賜還叩 
[上海六馬路仁濟善堂經收咸有一德施醫給藥一文愿册捐二月二十日至三月三十日止清單]  
　　翁吉卿仁翁交來劉咸鈁大善士助洋一百元天水患癎子妻産完愿葉周氏各洋二十元金鄭氏保平安星江力薄子保子媳和順王萬靑求父病愈朱淼桂　子病求愈桂薇生女病求愈胡氏汝南氏吳榮泰　孝威修身堂怡和紙行十一户各洋十元王松林洋六元王珊久病求痊王階平募十二位合助蕈瓢屢空子求氣症速愈源裕錢號九江無名氏汪壽君周谷生三省堂八户各洋五元童子葉培根洋四元銅洋二元江西清愼史本洋四元張珂珍妻兒出花保平安永壽堂朱毓記金陵隠名氏暉吉圍聞也亭五户各四元包陶氏保子禮元除災免晦黄廷傑各洋三元補上無名氏洋二元銅洋二元無名氏保平安補過獨愼軒無力鄕人李寳亷李慕蘭陳壽山盛公館謹言堂解過軒百歲堂王楊氏無名氏無名氏無名氏吳吳馬十五户各洋二元無名氏一元六角陳小文姚琢軒徐式玉熊時齋丁錫山益智齋學古齋運道堂倚虹堂張世德堂程萱記卜友記花男五寳花女六姑瑞裕祥來無名氏鄭陳氏周氏周氏隠名氏無名氏無名氏無名氏姜捻衆姓氏靳平安人廿四户各洋一元角子貼水二户各八角又二户葛月新各六角陳太太眉山氏無名氏于瀛川王錦屏劉同文六户各五角梁灝氏苦過人各四角孚惠堂三角建平金礦局慶豐公金記慶善公金記慶益公金記四户各助錢十千文恊成源雜貸號五千文劉秉鐸黄蔭本堂徐師竹軒各二千文温金華黄麗泉孫儀芳孫琯慈黄華管黄桂培静逸草廬樂善軒靳安逸堂尹固本堂李懷積堂吳慶餘堂張奕基堂鄭慶　堂鍾福順堂稽孝友堂張化盲堂胡四善堂鄭愼怡堂陳黄觀遠氏陳族氏樂善氏心愿氏惻隠氏梁德氏卓曉氏陳串氏郭康氏蕭遠氏隠名氏無名氏無名氏卅二户各錢一千文　筱峯白鳳鳴劉常和黄元美蘇治平鄭晃氏盧䅭氏鄭台氏黄昭氏無名氏十户各五百文仁安堂二百文湯福裕湯福泰湯福頤積慶堂紫陽山人中山高陽氏中山　記中山柳記各一百文隱名氏各銅洋二元潤泰米行陳富厚不書名無名各銅洋一元以上共收洋三百九十五元一角錢八十千文銅洋十三元 
[申報館恊賑所經收順直山東湖南廣西賑捐五月初一日至五月初十日止第十二次清單]  
　　五月初一日裕和公交來大板海濱孫氏洋一百　○初二日華陽子求萬事平安助廣西洋十元○初三日鑑湖荆花仙館主人求保身體平安洋二元吳宅洋一元○初四日王拙安居洋五元無名氏洋四角○初五日汪壽君求平安助廣西洋五元○初六日無心有力人銅洋一元鮑庭桂仝弟藻桂榮桂傳桂隆儀移助洋一百元○初七日同善記洋一百元無名氏午節酒資移助洋五元懿德堂楊洋五十元○初八日南翔補過子洋五元○初九日陳與昌前收捐遺存手卷一个售洋五元鎭江全泰盛來京口　愛蓮洋一元桃花渡畔客洋五元許大隆遞來蘇州新病速　洋十元○初十日隠名氏助廣西洋十元無名氏洋十元蘇州通順局來鄭雲瑞堂求全家平安洋四元安省太古晉夾霎隠子求保妻産平安助廣西洋十元以上總收洋四百卅八元四角銅洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
