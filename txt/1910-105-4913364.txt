# 1910 - 105 - 4913364

 

Page 1

 
 
   
 
 

Page 2

 
 
[集益保商票頭彩四十萬元]  
現定照湖北票三月份開衫需發大財速向南市大成里總公司購買萬勿錯過極好機會後悔何及如欲購買可向十六鋪善利全老北門同德財南市新舞臺後大成里本公司以及各票店均有批發零售 
[奏辦龍章造紙有限公司發給官利並換給股票息單廣吿]  
本公司於二月念九日開股東會議决發給上年八厘官利從三月初五日起請各股東携帶老股票息摺前赴法界永安街太安里總批發處領息亚換給新股票及息單其上年所招新股請携帶收據換領股票息單亦一律派息恐未週知特此佈吿 
[上海中國信益水火保險有限公司訂期開股東常會廣吿]  
啓者定於三月十五日下午准二句鐘在九江路五號本總公司開股東常會並報吿第三届帳略及營業情形届期務祈在股諸君准時　惠臨此佈 
[杭州通益公紡織有限新公司定於三月二十五日在杭州拱宸橋本新公司内開股東會特此預吿]  
[恕訃不週]  
誥授資政大夫二品頂戴河南彰衛懷兵備道馮叔惠觀察於光緒三十四年六月二十九日壽終上海寓所扶柩回籍遵例入城停柩本宅茲擇於三月二十日並奉誥封夫人張夫人靈櫬合葬於江陰南鄉泗河鎭一堡塘頭橋新阡主穴均先期於十五日在本宅家奠十六日發引恐未週知特此布吿　　常州北岸馮凝遠堂帳房謹白 
[上海四明商業銀行股東年會廣吿]  
啓者本銀行昨經董事會决議定於三月廿二日午後二句鐘在本行三層樓上開股東年會報吿營業情形及分派官利餘利日期除有住址之股東分别備函通吿附送入塲劵外其股東册内未載住址之股東請於三日前開送股票號碼股份名姓來行查對坐册照取入塲劵可也專此布吿務祈　各股東届時早臨不勝盼禱 
[預備立憲公會京事務所住址已定其發行憲志改爲逐日刋布廣吿]  
本會决議在北京設立事務所並將會報改名憲志每月刋行二册業經登報廣吿　已將京事務所設定在北京順治門外達智橋路北其憲志改爲逐日刋布名曰憲志日刋定期四月初一出版内容體例另行發刋特此廣吿 
[蘇路公司特别吿白]  
本年股東常會决議先發五年利息即以應發之息塡給股票惟舊存空白股票皆印有總協理姓名現協理額數减少以後股票均須重印預計必三個月後方能完備各股東應領之息銀股票定於六月初一日起塡給其計五年息不滿一股者仍照向章給發 
[預備立憲公會出版書廣告]  
地方自治制綱要四角地方行政制度三角公民必讀初二編均一角五分日本憲法詳解四角選舉法要論四角諮議局章程講議二角五分預備立憲公會報全年一元三角四分城鎭鄉地方自治宣講書一角五分又表七分躉批從廉各大書莊均有寄售 
[上海布業公所廣吿]  
同業牌號去年已經佈吿來報者祇有十餘家此外俱未開送現擬彚齊禀請農工商部商標局註册將來未報牌號倘與已報者或有交涉作爲無效訂於月底截止特白 
[廬桐寳興煤礦股份有限公司開會廣吿]  
本公司以前一切紏葛均已完案茲定於月之二十日下午一句鐘假座杭州商務總會開股東大會會議善後方法即日請換開照力謀進行都凡與股各東届期務祈各帶收據惠臨不勝翹盻謹啓 
[漢冶萍總公司股份限期截止第二次廣吿]  
本公司前次聲明未繳股份共一百念七萬元公指限期截止登報廣吿以後連日已認未認者絡繹議股截至二月念一日僅餘空額八十一萬餘元屈附三月底截止祇三十餘天誠慮前首函託及面託認股諸君届時以額滿見遺特再通吿惟希　公鑒 
[夲月十五日二時在張園歡迎江杏村侍御廣吿]  
侍御直聲震海内滬上同人想望風采皆以一見爲幸茲悉於初十日蒞滬同人等特開會歡迎以誌景仰紳商學願蒞會者請於十三十四兩日至下開各團體事務所先取入塲劵特此廣吿　預備立憲公會請願即開國會同志會華商聯合會商學公會福建同鄉會福建學生會福州寗商業公會興化商業會江蘇敎育總會上海商務總會滬南商務分會南市商團公會上海商業研究會商學會公啓 
[浙江同震銀樓遷移廣吿]  
本樓向在漢鎭黃玻街四官殿上首開設有年精造滿漢首飾朝頂束帶鳳冠霞珮博古酒器泰西嵌鑲搜挑人物點翠法藍電鍍包金自運珠寳玉器加煉十足條葉兼收各路荒金久蒙　仕商信孚今更精益求精中西花樣無不美備茲擇於三月十三日遷移至花樓正街小關帝廟上首坐南朝北洋臺石庫門面先行　易俟裝修工竣擇吉開張遐邇恐未周知特此佈吿　本樓謹啓 
[失據聲明]  
先父諱全木娶後母曹氏先父去年去世後所有契據藏在洋箱鎖匙亦存母處不想母於本月初五日往申初八日兄弟等望見洋箱封條吹破當着銅匠挖開檢查上海維成公司議單一紙協興木行議單一紙合興公司地皮議單一紙全祥公司對摒地皮道契一紙又寗波四明銀行存單一紙祥餘莊存摺一扣恆順魚行議單一紙遺失一光不知落何人之手如有持此項憑據售賣抵押劃洋等事一概作爲廢紙爲此登報聲明望弗受欺爲幸　寗郡陸元才陸炳章同啓 
[貰器同行公議吿白]  
吾業創設申江以來向以未立行規現因米珠薪桂各項人工夫役迭懇各號　同業求加工資以致入不敷出更難支持是今庚爲始爰特邀集　同業議定價目以歸劃一而招誠信恐蒙婚喪　賜顧諸公未及週知特此登報聲明　同業公啓 
[蘇州振與電燈有限公司廣吿]  
謹啓者本公司所收股銀於宣統元年年底止應派官利請　各股東持收條至本公司支取並倒換股票息摺特此關照 
[同義善會啓事]  
本會經理柴君麗淵于二月十三日在籍仙逝同人咸深哀悼茲擇於十六日誦經十七日領帖在會同人屆時務望　駕臨致奠以伸敬意此布　同人公啓 
 
 

Page 3

 
 
來稿 
[歡迎江杏邨侍御詞（林萬里）]  
　　今日之會。爲滬上十五團體聨合而開以歡迎江侍御者。不佞以同鄕之資格。獲與斯盛。敢爲江君敬致一詞。 
今日之會。名爲歡迎江君。以余觀之。實則借江君以施其社會敎育也。何以言之。凡國家當未開化之時。其國民祇知依賴政府。政府苟不足依賴。則從而怨望之。責備之。甚且詬詈之。所謂時日曷喪。予及女偕亡。此皆無聊之國民。對於政府。作無聊之詛咒也。國家旣進化之後。則其國民往往重於自待。恒思養其實力。進而謀與政府共處於對等之地位。彼有不善。我則别舉所謂善者以爲代。不常賴之。不屑罵之。不必怨之。近今立憲國之政黨。國會往往顚覆内閣。取而代之。其事殆無國不然矣。今吾國猶未進此時代。而以今政府之不足望。則不能不思培植國民。以爲將來憲政之基礎。蓋今日之世。與其著眼於上。俟河清而無時。無寗著眼於下。謀民德之增進。然以現今社會之情狀觀之。則又甚無望。何也士夫不講風節。無是非羞惡之心。蓋心死之哀亦久矣。夫正人心。端風化。此爲培植立憲國民之根本。以今之人心風化。即上有伊周臯夔。猶不能以一手一足之功。挽回世運况舉朝皆盧杞裴延齡及嚴嵩父子哉。今江君以椒山楊左之風節。擊殿上之蒼鷹。作九臯之鳴鶴。直言敢諫。以見其忠。强禦不畏。以見其節。辭官養親。以見其孝。清風兩袖以見其廉。夫忠孝廉節者。人道之基也。江君處舉世混濁。紀網大弛之日。而獨以一人之身。具此四美。此眞足以風勵末俗。振作士氣。以爲人道之師。吾恐萬國賽珍會中。無論何等珍品。無若江君之可貴。然則今日歡迎之會一開。不數時之後。此在座之數千人。各歸而傳述其事。從而舉江君之忠孝廉節。布告之人人。益以報章之所登載。展轉逹於全國。而吾國人一一激起其嚮往之心。始而慕之。繼則效之。不數年之後。舉吾國人前此卑鄙齷齪之性。盡湔除洗滌不留餘痕。而人人皆以江君之心爲心以江君之行。爲行夫四萬萬人。苟皆如此者。則人心正。風俗美。君子道長。小人道消。彼魏閹嚴嵩盧杞裴延齡之流。自然歸於淘汰。其國安有不强者乎。是則今日之會。不啻以江君爲敎師。以張園爲學堂。施此數小時之敎育。直接間接普及於全社會。某也不才。妄意在會諸君。所以開兹大會者。其宗旨實在此。蓋人心世道之所係。不僅對於江君一人之私也。 
　　雖然。某今有特爲江君一人頌者。凡授與榮譽之權。有操之於君主一人之手者。有操之於全社會人人之手者。江君官御史。以敢諫聞於朝。苟能蒙賞。則自御史而展轉超升。至於宰輔。此等榮譽。皆天子操其權也今則不曾蒙賞。而反被斥退出臺諫。是天子不以榮譽與江君矣。而社會之意。獨以江君所言爲無罪。不惟無罪。且有功焉。於是不謀而同。萬衆一體。皆以至美之名奉之。江君去朝之日。都下設祖歡送者數十百人。到滬之時。滬上開會歡迎者。又數千萬衆。是天子不以榮譽與江君。而社會獨以榮譽與之矣。生爲丈夫。一朝之間。不過稍具膽幹。彈劾三四大臣。去其御史之職。此其事若無甚難能者。而竟獲如是之大。名博如是之榮耀。江君初願。當不及此。然則今日列座諸同志。對於江君。不啻代表全社會。以無形之第一榮譽寳星。奉之江君。而江君之對於是會。所獲之榮譽。自料當較之作王爺。作軍機。作總督巡撫。必更侈矣。夫以不甚愛惜之御史。而換得全社會所授與之無形第一榮譽寳星。不特江君所不及自料。度亦彼等三四大臣。所均不及料矣。此不佞所爲江君敬賀者也。抑猶有進者。御史之官。在未立憲之國。家爲不可少。而在立憲國家。則本爲贅疣。何也。以立憲國家。監督行政機關。已寄之於國會。國會有彈劾大臣之權。而國家又有行政裁判所之設。其制已備無須御史建言也。以今預備立憲改革官制之時。都察院廢撤之日。當已不遠矣。雖然。自有御史以來。其以賢能見稱者代有其人徵之前。史歷歷可數。今若當此御史將廢之時。設無有一良御史。出明公道於天下。播直聲於寰中。以爲千百年來諍臣傳之結束。則他日讀史者。必且歎息於季世直道之衰。而歷代御史之魂魄。亦將無以爲慰矣。江君能於是時。爲歷代御史。作一極好之結束。極好之收塲。此其光榮。非特江君。實歷代凡爲諍臣者之光榮也。又實國史之光榮也夫國史之光榮。即全國民之光榮。此不佞所以不獨致辭以賀江君。且爲歷。代諍臣賀。更爲國史賀。且爲今日之全國民賀也。 
專電 
[電一（長沙）]  
　　護湘撫莊電告樞府亂事漸平現正調查商民洋人損失俟楊撫到商辦善後 
[電二北京]  
　　湘撫岑春蓂奏籌備憲政摺奉批看楊文鼎到任後認眞妥籌辦理 
[電三（北京）]  
炸彈案獲汪姓等二人均川人已直認革黨供曾留學日本 
[電四（北京）]  
直督陳奏保張鎭芳劉世珩何炳榮長於理財請優加摺用奉批交樞存記 
[電五（北京）]  
 
 

Page 4

 
 
軍諮處奏重訂職掌一軍制司掌考覈二軍政司掌修築三軍學司掌敎練四軍樞司掌升選密牘五軍儲司掌經費六軍口司掌銓衡水師七軍法司掌軍事裁判風紀法制八軍醫司其分科細則另擬 
[電六（北京）]  
　　駐藏大臣聨豫奏請歲撥萬兩辦學奉批照准 
[電七（東京）]  
滿洲觀光　於西四月二十二日到駒塲東京帝國大學農科大學及目黑麥酒株式會社考察即在該麥酒會社午餐并供以諸種之餘興晚間由東京市及商業會議所請赴交詢社晚餐 
緊要新聞一 
[長沙饑民暴動紀]  
　　長沙民變巨禍已據湘省訪函及各地方訪函詳載前報兹又得長沙另一訪函叙述愈益詳晰亟錄如下 
[貧民閙荒之緣起]  
　　湘省近因米荒價值連日增漲本月初一日已漲至每升七十餘文是日有貧民至南城外磐湘街戴義順米坊購米責以不應漲價太高彼此爭論無何購米者愈多羣相詰責該店主現充本街團總許以禀官設法好言勸慰又經巡警從塲解散該店主隨邀同隣團禀知鰲山廟巡警分局懇爲代禀上官乃乃兩日訖無批後迨初三日各貧民仍至該米坊滋閙該店主復禀巡警分局貧民亦隨同至局局員周大令當用電話禀經巡警道派委長善兩縣曁善化汛到都彈壓延至二鼓後貧民見無減價確數吵嚷愈甚兩縣出局撫慰仍約次日午後當有確實辦法勸諭良久三更後始各散去 
[毆官閙署之駭聞]  
　　初四日午間貧民復聚該局時有長沙協楊協戎消防隊龔管帶及長善二縣先後到局仍以減價不准加增等語出示敷衍貧民即將告示扯毁適有木匠劉永福口出惡言被龔管帶拿獲於是貧民滋閙愈甚並有亂黨聚衆煽厪慓求將劉氷福釋放各官長又用電話禀知大憲傍晚時巡警道賴觀察親自出城到局甫經下轎聲稱爾等如再滋閙當一併拿辦亂黨聞之立將所乘肩輿先行搗毁又擁入局中大聲喝打賴觀察見勢不佳遽由該局後門逃出匿在附近之尼菴内亂黨跟蹤追至竟將觀察拖至局外前坪以髮辮弔在梧桐樹上任意毆辱至於流血各官及團保亦皆受傷其時跟丁兵役均不敢近前惟楊協戎將觀察抱住長善兩縣曁本局周總查代向亂民求免始令兵役數人將觀察昇至南門再用竹轎送至臬司署内邀同臬司上院面陳一切其時亂黨已將該分局打毁一空再行分作數起以一起入城以一起至戴義順米坊及團保家一律打毁又於城廂内外沿街鳴鑼勒令各舖户明日一體罷市如有開　者即將該户打毁並令各户於門首張挂一燈以便彼等往來行走二鼓後復擁至撫署聲稱須將岑撫殺郤當將轅門照壁桅桿打毁岑撫即調衛隊彈壓格斃二人該亂黨又先後將南正街信義會敎堂學院街内地會敎堂南城外英國礦商庽所同時打毁是夜警報紛傳全城騷動大受恐慌 
[全城罷市之情形]  
　　此次全城罷市並非各舖户本心因迫於亂黨要挾不得已於初五日早一律閉户惟米坊不能閉糶俱各自願減價每百錢購米三升頃刻之間俱已糶盡是日上午往來行人甚稀凡屬轎馬東洋車均爲亂黨禁止各處警棚盡被打毁巡警遁逃各局區自將牌額取下希圖保全郵局報館均已關閉電局亦自閉門不發商電市上行人如有着軍學警各界裝服者亂民即令自行脫下用火焚燒其脫　靴帽者皆科頭赤足而行居民紛紛避徙一空 
[放火焚燒之奇變]  
　　初五日早即有亂黨至撫署設法放火其時常備軍巡防隊均已調集環紥撫轅亂黨極力攻入兵隊即行開槍擊斃數人傷數十人其中平民居多亦有兵隊中互相擊斃者亂黨仍皆漏網由是益自猛進竟敢明目張膽以兩人鋸斷桅桿以數人攀倒石獅無何署中竟報火起自頭門以内延燒賫奏材官各廳合計全署燒去過半亂黨又聲稱須燒敎堂學堂午間信義會敎堂果被焚官立蒙養院亦被焚下午内地會敎堂被焚長沙府中學堂亦被焚晚間南城外中路師範學堂被焚附屬小學堂被焚福音女敎堂亦被焚三更時西城外長沙關被焚怡和太古兩公司之躉船堆棧亦相次被焚是日午後亂黨風聞岑撫已逃至法政學堂又謀燒該學堂後幸未果 
[街鄰代求免燒之原因]  
　　聞亂黨初議欲將全城敎堂學堂及關於新政外交各處一併燒燬幸而人數不多未能篇及又其中有因街隣恐其延及民房代求免燒並許帮同拆毁者大略如下日本領事府西長街某敎堂東牌樓某敎堂　南城外福生肉公司華昌鍊礦公司西城外日本郵便局皆宜公司東洋店舖六七家以上均係街鄰代求帮同打毁故得免於一炬 
[官紳處置之無策]  
　　此次奇變官界均注重保全撫署及護送 
 
 

Page 5

 
 
洋人出城故各處不及照料又以全城罷市以爲仍是米荒問題不知另有亂黨乘釁故迭次出示安民並許趕辦減糶每米一升錢四十文乃出示後仍屬無濟旋本省諮議局會同藩司長沙府曁各巨紳在席少保祠會議亦出廣告安民又於會議後各官紳步行街道諭令各鋪户照常開市各舖户一體遵行乃亂民又隨後追呼勒令閉市鋪户不敢抗違仍復關閉故是日官紳大有束手無策之勢 
又北京函云聞長沙電報局昨上郵部長電一通略云湘垣軍務吃緊職已督率工下認眞辦公嚴飭工丁日夜梭巡不敢稍有疏忽所有滋亂情形業經陸續電逹在案兹再詳陳初四日因饑民在南門外滋閙岑撫飭警道拿辦致激衆憤當即入城圍署竟夜不散初五日全城閉市焚燬撫署及城内各敎堂學堂晚間焚城外洋行躉船堆棧十餘處又拆毁領事府公司洋行數處是日四面火起竟夜焚掠並無官兵保護致釀巨禍岑撫避臬署以關防交藩司用署巡撫名義出示安民始漸解散初六日商民照常開市巡防營始出彈壓殺痞匪數名人心略定初七八尚穩職局岳常潭三線初五夜被徒割斷當即禀撫派兵保護協修岳繳初七早通報潭線初八早始通惟常線據該路工丁三次報告現該匪等竄至寗鄕一帶自河西望城鋪至黄泥舖六十里電桿均被割斷線料失去不少三次督飭工丁往修因痞徒滋擾不敢動工已請撫兵保護並懇鈞部迅電湘撫嚴辦一面由職局從速領料興修惟工程甚大一時恐難奏效幸岳桂兩線均通軍報不致貽誤英日兵輪與鄂兵均到云云又得楊文鼎覆湖南京官電云齊電悉自愧樗庸忝膺疆寄辱承奬飾慚悚實深湘亂近已稍平鄂省所派兵隊亦到現遵旨料理交卸即行馳往到湘後察看情形再行奉告仍望諸公指示以匡不逮幸甚 
北京續函云湖南京官黄瑞麒侍御於初八日上一封奏探其内容略謂湘省民變迫於飢寒與有意作亂者有别現聞鄂督派兵往剿誠恐釀成大亂請電飭該督止派一面遴派公正員紳即日前往鄰省備米萬餘石冋湘賬撫以安人心而免激成大變其末係奏参岑撫於事前旣無防禦事後又將印信交付藩司私行逃避實屬咎有應得須從嚴懲　并請電諭兩湖督臣於湖北監司中擇其慈祥諳練稍有膽略者馳赴長沙鎭撫一切故翌日即由電傳旨以楊文鼎暫行署理湖南巡撫又一說則謂楊文鼎升署湘撫之原因實由某邸保奏蓋此次湘省釀禍實由米價騰貴而起米貴緣由實因岑撫狥楊護督乞糴之請湘米出境過多遂至米價驟增釀成大禍故特命楊署理湘撫責以料理此事又聞樞府接至湘省警電後擬將湘路借欵不再提議以安人心當即交片徐協揆遵照辦理湘路拒欵代表聞之喜可知也又聞昨晚樞府有長電一道致鄂督略謂湘省民風素悍萬不可再事操切務須會同該省士紳妥籌善後辦法等語聞樞府尚有一公電致開缺軍機大臣瞿協揆請其爲大局計爲桑梓計勸導紳民安輯亂事語極懇切又聞昨晚樞府接到楊署撫要電一道陳述湘省善後辦法并有保長沙府汪鳳瀛商會總理龍璋二員夙爲該省士紳所信服應責成該兩員隨同辦理此案並已電飭其妥籌辦法云云又聞海軍處初七日已電派陳統領帶領軍艦兩艘飛駛長沙從速救援又聞朝廷已有安撫諭旨廷寄鄂督開導亂民俾速解散並飭鄂督轉札岳州等地方官切實保護外國人民俾盡邦交嚴禁彈壓兵官等勿得擾害并速曉諭朝廷體念小民艱困不肯加兵之意 
　　又漢口函云署湘撫楊文鼎因湘省民氣强悍值此亂後外人又需索賠欵嚴懲首禍辦事必極棘手故于奉諭後秘不發表即電請樞垣代奏自陳才力不勝恐有貽誤懇請收回成命以免隕越當日奉旨不允並由樞垣促速赴新任故楊中丞尊擇于十三日啟節所遺鄂藩一缺經瑞制軍委派學司高凌霨署理並令現署臬司馬吉樟接署學篆代理法政學堂監督施道紀雲權管臬篆又一說則謂楊藩升署湘撫原因係由初六七等日湘鄂一帶閧傳岑撫已死各領事亦謁鄂督謂岑撫台不知下落等語其時長沙電線已斷難悉確情瑞制軍乃據情電奏並力保楊藩足勝湘撫之任迨奉廷寄照准而湘撫岑中丞已有電來請兵始悉並未死事楊見岑撫無恙且知此後對内對外諸事難辦乃决意不願前往嗣迭接朝旨催促始擇日啟行現聞楊新撫此行只帶隨從數人俟到任後查看情形再接眷屬入署如果事太棘手卽請假乞休以免眷屬徒勞往返並聞湘藩莊方伯平日頗能取信於民現經步行街巷勸諭荒民已經解散市面亦安靜無事督憲瑞莘帥已電飭莊方伯暫行兼護撫篆鄂督派往長沙之陸軍第十五協協統王得勝昨有電禀鄂督 
 
 

Page 6

 
 
云各營於初九日戍刻抵湘撫台安市面已開二十九標第一營駐紥協署箭道二營與砲隊明早上岸分守各署足慰憲　云云瑞制軍因此次肇變外國官商頗受損失特委劉道邦驥劉令承緒赴湘調查領事館被燬者若干各洋行公司被燬者若干敎堂被毁者若干約共損失財物若干以爲將來與各國領事交涉之預備現劉觀察已于初九日抵湘駐湘日領村山君因避難至漢現聞湘撫已易楊俊卿中丞特偕同駐漢日領矢田君往謁並商長沙善後之策村山君又以旅湘日人此次均棄其所有隻身逃避特約漢口諸日商發起捐欵振撫湖北提督張虎臣軍門前聞湘省警報曾親督營隊赴湘防勦兹已返鄂當即晋謁督憲面陳湘亂情形昨日並飭中軍王游戎命各師艇暫行停操俟湘民平靜照常訓練並飭快砲師艇十號駐防鮎魚套口十號駐紥漢河口每夜於沿河江一帶鳴砲放哨以資鎭懾漢口續函云瑞督現以湘中飢饉洊臻而武漢一帶榖米亦甚昻貴訪知新簡湖北提督張彪歷年蓄積無慮百餘萬金日昨已與陳說乞貸三十萬金作賑撫之資張彪一時甚難對付并聞岑中丞實曾藏匿現已復出死信不確譚延闓湯魯璠家均被搶毁字林報載十三日漢口電云長沙城内全已安靖湘撫並未遇禍惟郊外各處仍在騷亂官塲已失威力儆戒外人勿在長沙登岸現日有避難人抵此訴述身受之危狀 
[京師圍拿革黨詳誌北京]  
　　初七日十鐘内城總廳偵探帶領便服巡士十餘名各持手槍至玻璃廠火神廟西夾道守眞照相館將舖長羅某拿獲（東洋留學生）並將夥友廚役人等全行縳去是日午後復帶巡士等至琉璃廠東北園小胡同内吳姓門口將要呌門適吳姓出門望友當被探兵等上前拿住並在該犯屋内取出大小皮包數個隨將該犯牽至照相館捆上裝車往東而去一面分派探兵在照相館照料一切其時有一某甲適詣照相館找尋羅某亦被探兵拿去現在所獲各人均交民政部審訊惟訊供異常秘密故其確情如何無從探悉但聞各犯均係革黨且與某鉅案有關係云 
　　又一說謂此次革黨係由内城左一區陸區員帶同眼線鍾姓曁巡警數名在守眞照相館内指獲匪首係汪某及黄某等數人隨押交本區電禀總廳經章廳丞赴區訊問並起出執據等物隨卽禀知民政部是日午後經肅邸親赴該區嚴訊一次現民政部通飭部内及内外城警廳等不得將此案口供及姓名顺外宣洩以防餘黨潛颺 
又聞民政部步軍統領衙門堂官等現在會仝審訊拿獲之匪首汪兆銘廣東人黄復家湖南人均供係由南洋來京確有革命証據故兩署堂官擬將該匪等送交大理院審訊 
民政部日前查獲之革黨係以照像營業隱其形跡而光緒三十二年秋間拿獲之革黨吳道明亦以照像爲業因該業易逞狡謀之故現聞民政部已傳飭内外警廳對於此項營業當詳加注意查察以保治安 
[胡侍御奏參晉撫朦蔽北京]  
　　胡侍御思敬日前所遞封奏探得内容係晋省烟民抗官兵士慘殺淫擄無人理而前數日晋撫丁寳銓電報該省土匪滋亂已經派兵剿滅安靖等情該電奏爲胡侍御所聞故急上奏謂晋省確係烟民滋事並非土匪今晋撫揑報土匪之原因蓋爲從前晋撫已經奏報該省禁烟一宜一律凈竣並將禁烟出力人員奏明保奬在案若此次再報烟民滋事該撫必獲處分故借此規避等語聞攝政王覽奏後因該事重大當卽密派直督陳小帥遴員赴晋查辦聞陳督已有電復奏據謂丁撫實無劣跡云 
時評 
[海關問題]  
異哉英報之力慫英政府干涉中國海關權也。 
夫海關猶中國自主之海關也。乃曰裴式楷之入稅務處。爲中國欲毁海關辦事獨立權之計畫。海關猶中國管轄之海關也。乃曰忽任中國管轄海關。以致破壞擔保債權合同。稅務處之獨立權。乃中國之獨立權也。而曰英政府急宜起而維持。總稅務司之獨立權。不可使之稍有損缺。海關之用人權。乃中國之用人權也。而曰海關職員升遷之權。尤宜注重。斯眞令人百思而不得其解矣。 
　　尤可異者。中國於海關問題。何嘗背約。何嘗因海關交涉。而有仇洋之舉。乃曰如英政府任聽中國屢次背約而不干涉。將來中國仇洋之舉。必更澎漲。嗚呼。該報但欲慫恿英政府之聽聞。而不願其言之不合於情理。則徒受有識者之訕笑而已。 
[中俄交涉]  
　　中國外交之失敗。失敗於辦事者之畏難而遷延。愈遷延而外人愈肆其要挾之手叚。滿蒙伊新等處之中俄交涉。屢言商辦。而卒不辦。屢言議結。而卒不結。薩使之電。誠能洞悉癥結者矣今者中俄滿蒙商約將開議。而從前之交涉舊案。猶延不辦結將何以善其後乎。吾是以爲外務部告。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[國會同志會請湯壽潛演說紀事廣東]  
　　初八日國會請願同志會在自治研究社開第四次集議并恭請湯蟄仙君蒞會是日各團體均派代表諮議局議長邱仙根盧梓川總商會協理區蘿崖坐辦李聘臣何叔偉戒烟總會會長陳惠普自治會董事李戒欺南番敎育協會會長杜清貽勘界維持總會副會長楊瑞初陳仲葵學務公所議員汪莘伯共濟會董事羅少翺張良礦務研究社何槐彬光華醫社值理梁培基兹善總會謝恩祿聖心書院康仲螢尊孔會譚茘坦十善堂董郭仙洲何弗祿徐樹棠甘雨田明子遠曁紳商學報各界千餘人到會座不能容途爲之塞兩點鐘開會公推邱仙根爲臨時主席書記鄒海濱凌子雲宣布莫任衡摇鈴後由主席請湯君演說湯起立略陳數語先道謝意次言對於國會之同情以不通粤語出講請莫君代爲宣布旣畢湯再起言此次來奧尚有意見係東南沿海鐵路之計畫另請杜貢石君代爲宣讀讀畢譚君茘垣起言湯君此舉於吾國存亡有絶大關繫因就湯君原稿逐節爲之發揮每言至最沈痛處聲涙俱下掌聲如雷次由法政敎員湖南劉根石君演說葉競生君以粤語述次杜貢石起言今日蒙湯先生到會熱心提倡并以外人對於我南數省鐵道詭謀必須各省聨絡維持危局本會同人不勝感謝然鄙人於此文有多種感觸一我國人國家思想尚未甚發逹各省刻所注意者爲諮議局及各地方自治若專注意此點久而久之必至各省自爲其利益而已何也諮議局及各地方自治當以代表其本地方爲利益者也非有國會安能生統一團體之思想知有國家觀念哉二國民對於外交雖有各種意思然無總機關以代表之則其勢力所及有限若有國會則有代表國民之機關於外交當有所益三中國之大患莫甚於上下相疑政府不信國民國民亦不信政府若有國會則政府有所監督上下一心團結益實中國之前途方有可望也并述本會進行調查研究聨絡各方法次莫任衡君提議大會預備事宜一續舉假定幹事員公决由各團體舉出列單定下星期開會彚交二假定辦事所公决仍在自治研究社三刋發報告書公决由杜貢石担任准下星期交到四假定收銀處莫陳述理由本會會費分兩種一義捐一會費（有人提議一文錢起例）届時均有收入鄙見應公託文瀾書院籌賑救災公所總商會三處賬房担任收欵衆賛成五刋發會員名　六刋發會費義捐册及收條公决由幹事妥辦議畢羅少翺議提謂湯君力爭浙路商辦并提東南鐵路大局計畫擬另日開一歡迎會領一切　論并請指示維持粤漢鐵路之辦法衆鼓掌湯再三婉言力辭并云鐵路事萬不敢謂有經歷但粤漢鐵路關係中國前途絶大鄙人亦樂研究諸公見愛儘可到寓指示若開會歡迎是速鄙人去粤而已經衆再三申請湯固辭主席起言時間已滿請散會再談遂摇鈴散會粤省國會請願代表沈秉仁日前有電致駐京各省請願代表團云粤省同志會現已組織就緒日間即可成立海外華僑亦已公舉陸乃翔北上請即招待並稱粤省商會現擬通電湘鄂吳直各埠商會同時發起聨合各埠商會於四月大會江口同時北上繼起請願 
[台屬禁烟激變詳情杭州]  
　　近接台屬學界通信云省委查禁種烟委員候補知府徐恭立抵台以來查勘烟畝任情苛罰致小黄諸莊鄕民羣起反對不准委員入村徐守知台民强悍故意張大其詞指爲抗查拒捕電禀大吏一面會同巡防隊花耀奎管帶督兵先往西鄕時寗海縣張令别有要公未曾偕往徐守至前童地方該處鄕民所種烟畝聞官兵將到先三日早已鋤毁徐守不問情由拿到童姓種户兩名謂汝輩違禁種烟藐視功令此次聞官兵下鄕始行拔毁實屬異常刁玩即日鎖帶回縣勒罰洋四十元始行開釋消息傳播鄕民大憤謂烟苗已經拔除者尚須拿辦勒罰未鋤者必至抄家夷族遂於本月初三四日由南鄕横塗鐵塲等村首先倡議聨合二十餘村預備鎗械軍火與官兵開仗聲勢洶洶聚集至萬餘人其時台府啟太守方由省回郡聞變星馳下鄕單輿往各村召集耆老力勸解散至一晝夜之久而鄕民不允現在府縣曁徐守督同花管帶所部全軍駐紥東屏不敢前進而鄕民則固結嚴守村界相持不下至今已一星期尚不知能免巨禍否兹將初九日啟徐兩守會同寗海張令之電禀錄下撫藩臬禁烟公所各憲鑒接奉冬電續會商常統鎭即日率隊分道赴寗續經寗邑北鄕沿途查勘當有零星烟苗在地立飭拔除據稱爲前除復發者當將該鄕民應端仁帶案供認該鄕一帶一概除絶如有再發惟伊是問具信取保了案其南鈕田墺等處違禁種烟竟敢持槍迎阻續先出簡明告示復飭張令親往開導各知畏法即將烟畝自除凈絶求免重辦該民旣知悔悟自當法外施仁查張令實心任事勞怨不辭雖到任未久民心感服今將最蠻之南鄕烟苗除絶應責成張令刻日查勘一律淨絶具報仍中續總司抽查恭立會同辦理正芬遵飭嚴行認眞查辦現在地方安靜常統領率隊回防請紓憲厪知府續恭立知縣正芬同叩佳印 
[銅官山礦案之結果安慶]  
　　蕪湖關道李梅坡觀察前日奉皖撫朱中丞札開接外務部電稱銅官山案前准漾電當經本部照會英使略謂此項津貼費旣經如數電匯英倫凡英商所佔礦地曁一切機器房屋並礦質等項均應儘數交還地方官接收嗣後英公司不再干　現英使復照稱已逹　國政府希由尊　會同遴　　　前　　　　 
 
 

Page 11

 
 
細調查點收至鑛質二萬噸之說前　蕪湖道查係虚飾已照英使當面揭破不便再行追詰如有存積彼亦必儘數交還不能私運出境希查照辦理又于初四日准外務部電開准駐英李大臣初三日電稱銅官山欵今日交付房地機件礦砂等言明一律交出請電皖撫速派員照料等語希查照各等因承准此查有候補知縣張令興留前曾派往該處調查一切情形尚熟堪以委派惟銅官係屬皖南轄境該道有綜理交涉之責自應由該道督同辦理以期有所禀承除徑札張令外合行札到該道即便督飭張令前往遵照疊次外部文電事理妥愼接收分别存儲查核具報並移知礦務局知照 
[南洋勸業會近事紀南京]  
　　勸業會定章各物產會須預行檢查一次本年已委各職員分道前往其報告約干月内可全行發表頃又奉農工商部電示楊杏城審查總長准於開會時出京前已委蒯陳李向諸君籌備一切寗垣各界之連動此項差遣者甚多該會近又改句報爲日報主任爲彭張郭諸君運動者又舍彼而趨此但該會用人行政或由董事會公議公舉或禀承正會長執行辦事者勢不能不一概謝絶於是有要求未遂者擬假某某言論機關勢力假事攻擊聞向彭兩君尤爲此輩所惡但該會事皆公布各職員均有以自立云 
分類新聞政界 
[豐南鄕風潮已定常州]  
　　陽湖豐南鄕因調查户口致釀風潮已紀前報嗣聞此事之起係由已革復充俞劉兩圖董所釀成現經陽湖伊峻齋大令馳往該處用硃諭限令該二圖董調資并在該公所演說調查大旨兼宣佈兩圖董之劣跡所有被損壞之房屋責令滋事者賠償聞各鄕民均無異言大約如此可以了結矣 
[震澤鎭又因調查户口滋閙蘇州]  
　　震澤縣屬震澤鎭落鄕五都區吳漊地方已設自治籌備分所派員調查户口業將竣事乃各鄕民因聞宜興香山等處調查户口滋閙之事遂亦紛紛謡傳謂調查户口者要人民八字以爲鐵路打椿之用一唱百和聚衆數百人湧至分所滋閙要保伊等太一勢甚洶洶經分所董事再三開導無如鄕民愈聚愈多難以理喻致將徐謝二姓房屋全行拆毁現經該分所董事等急電撫院請速派兵前往彈壓矣 
[咨調監獄學員到蘇蘇州]  
　　江南監獄學堂堂長至春生日前具禀督轅以該堂頭班畢業學員陳璞等請派赴上海辦理改良監獄事宜等情經張制軍批飭蘇臬司核　辦理旋經左廉訪以上海旣在改良監獄之際佐理需人似可酌量派往由該縣察酌會同籌辦等情　請寗提學司轉飭該堂長遴選學問優長性格和平之員來蘇聽候本司傳見再行札派前往去後昨經該堂長王春生帶同頭班畢業學員陳　郝之仁王友森朱少臣王家棟韓熒陳桂欣彭天澤八員到蘇禀見臬憲聽候委用該堂長即于次日禀辭同寗矣 
[户書核對公欵之原因松江]  
　　松府戚太守以清查公欵公產爲憲政之要故異常注意近見王紳曾瑋經手賑餘公欵呈進收支分表與念九年份舊呈多有不符之處因傳各户書入署核對以便清釐至華婁兩縣積榖現亦由統計處催飭清查矣 
交涉 
[粤省自治會嚴駁美國苛例廣東]  
　　粤省自治會電致華盛頓分呈中便館美總統鑒云華商學及美產商子憑照赴美應即登岸關　苛待海島木屋囚禁凌辱大違公理乞革除粤商自治會陳惠普等叩 
[提議收回自來水之先聲奉天]  
　　營口自來水係水道電汽公司辦理著有成效惟該公司雖屬中日商股合辦然其中管理一切人員俱係日人利權仍屬旁落日前商會有人發起以我國固有之利付諸他人之手殊屬可惜擬將日人股分購回自辦賛成者頗不乏人云 
軍界 
[札禁各鎭役使兵丁天津]  
　　直督札飭二四兩鎭文云照得陸軍練兵章程各鎭兵丁每日有外塲内堂功課已無片暇早由陸軍部奏准各鎭無故不得令兵丁作工以專操練而　軍人資格等因通行在案查北洋陸軍各鎭現正講求軍事之際恐各營仍蹈舊軍役兵故習應重申禁令除各本營零星活計不計外凡建築一切大工不准擅役兵丁工作如遇有必須借資兵力之處亦須預先禀明請示辦理 
[新軍查案委員到粤廣東]  
　　粤省新軍潰散案經御史奏參奉旨交江督張人駿查覆江督已派出蘇省糧道吳　等來粤查察聞該委員等業於前月杪抵省前日燕塘協司令部突有政界人員乘坐馬車到該部查探一切時適見習官鄒某在衛兵司令室辦公某員即與鄒某談叙片時大致　當日新軍情形談畢遂命駕而返其統領管帶等皆未之見說者遂疑該員爲查案委員是否容查續報 
學務 
[武陽學務之一班常州]  
　　北直街北區宣元小學原係男女兼收日前勸學所商令該校將年齡稍長女生悉數送入附近之某女校藉清界限西區小學堂長毛某因與學生不洽借端辭職致學生曠課數日現亦另聘吳君接充吳君曾任南區堂長素與學生相得日内照常上課矣 
[派員賫送敎育出品州]  
　　蘇提學署敎育出品協會徵集各項敎育品業經編訂目錄書願書說明書昨經提學樊文宗派委學務公所普通科長兼該會坐辦錢寳鎔將各書先行賫送南洋勸業會核收該員已於日昨禀辭啟行 
實業 
[温屬組織林牧公司浙江]  
　　温屬樂　縣余令日前通詳層憲謂邑紳曹文昇等紏集同志創辦林牧公司經營數年現已實行開辦擬具簡章呈乞轉詳立案當奉增中丞行知勸業道云此項林牧公司旣經招股開辦具有營業性質按照商律應令赴部註册且該公司於光緒三十四年三月間成立舉定總理董事遵照商律辦理所有紅利作十二成計 
 
 

Page 12

 
 
算以二成爲公積提撥地方公益尚爲平允仍將請撥能仁寺產估計價值若干作爲股本其利息儘數留充地方公用仰勸業道查明立即轉飭該縣遵照所送章程是否妥協並即由　核議 
[磁州礦局擬修運煤鐵路辦法天津]  
　　磁州礦局勘辦時原定集股修築運煤枝路惟所擬路線由彭城至馬頭道途遥長需欵甚鉅非一時所能舉辦擬先由馮峯至馬頭修築輕便鐵路一道於京漢幹路勢相銜接以後推廣沙果園等礦再行續請接修現勘得由馮峯至馬頭車站計長四十里仿照六河溝所修二尺餘寬小軌道約　需本十餘萬金路線旣短修築較易業已會同各商先行認定股分一俟奉准再行陸續交欵當由該局擬具路綫圖說備文詳送直督查核并乞轉咨郵傳部核復飭遵等情直督除批行外立即轉咨郵部請核兹准咨復磁州煤礦公司現由該礦集股擬辦馮峯至馬頭鎭輕便鐵路專爲運煤起見應飭該公司先行開具認股清單擬具詳細章程抄錄案據送部查核 
[蘇路公司勘築青朱支路松江]  
　　青浦所轄朱家角鎭商務甚盛蘇路公司擬接築支路以利運送現在已由石湖蕩等處勘明廣　標識以便興築將來擬再展至青浦北渡淞江直抵安亭以爲滬寗滬　接軌之計盡 
[定期解送出產物品松江]  
　　南京勸業曾現改於四月念八日開幕松郡七縣一廳出產品物現由事務所陸續徵集官紳議决定於三月二十八日起解赴寗 
雜記 
[花柳議員愎諫之活山東]  
　　山東某報云諮議局成立後惟議長楊君熱心任事輿論翕然其他議員等樹黨營私而愛花柳者尤居多數月薪百金買笑有資意氣自豪輒大言日楚館秦樓乃英雄樂地也更可於中施運動力不啻終南捷徑即有筆墨要件亦暫借青樓爲辦公地日前省視學王君赴局訪友談及議員等　戒曲巷游某議員恚曰狎妓者未必不賢不狎妓者未必能賢王亦怒曰諸公薪水皆東省脂膏諸公責任即當爲全省謀公益若走馬章臺即自擲金錢已虧行檢况耗衆人之公欵以逞個人之淫慾且神思耗敗何以謀公益乎語頗激　兩不相讓勢將用武幸友人婉勸而罷 
[官民爭地之紏葛杭州]  
　　浙省推廣農業創辦農事試驗塲爲全省模範業經勸業道　季友觀察禀商中座勘定艮山門城根東園屯地百五十餘畝俾便尅期興築詎此項屯地代久年湮大半據爲民產突聞官用羣起　爭列名訴訟者多至數十案工程因此躭延現聞董觀察請示撫院决議照官地辦法札飭首縣限期遷　略謂是項地畆業經札飭該縣會同邱委員光祖查明户口房屋寬給花息迄今未據資復兹特添派候選訓導王紳錫榮會同該縣委迅速限期查明給費遷　毋再延緩致誤要工 
[世奴與主户之衝突廣東]  
　　佛山附近之大瀝木　鄕梁族蓄有世僕生齒之數繁於主户日前因掃墓役使僕户僕户以現方奉旨放收不受驅策因此動武致毆傷王户梁族三人該族遂投知鄰鄕石橋同宗出而相助石橋梁族乃星夜集數百人明火馳到該鄕附近各鄕幾至疑爲盜刧後由石橋梁姓將該族僕户三人拿獲送官懲究云 
[泥工幾盡變猪仔矣廣東]  
　　羅熾廖良江齊潮陳保李福麥樓廖祥李江劉列柏明等向在英德縣當鐵路挑泥工人現因水漲停工被黄家養誘稱往香港挑煤炭每日可得工銀七毫羅熾等以現在停工遂跟其來省黄家養又對伊等言若到香港必要驗明身體及映相片沿途車費飯食均黄家養支出羅熾等見黄家養言語離奇疑其拐當猪仔抵省後不願往港以致彼此爭執被巡士帶案轉解警署問官提訊黄家養雖欲狡辯但難掩其誘拐形跡即將黄家養留押按律懲辦并將羅熾等十人收候分别遠近給資遣送同籍 
[浮屍休如是其多也蘇州]  
　　蘇州閭門外試驗廠北河東岸於初九日忽浮出年約三十歲左右男屍一個脛勒蔴繩又有舊布短衫内包約重二三十斤石頭一塊緊紥腰肋科頭赤膊脚穿白襪一雙該圖地保報經吳縣驗出致命傷數處註單棺殮緝兇究辦十二日該處又浮出念歲左右男屍一具該　南首亦浮出男屍一具身着藍布短衫脚穿快靴兩屍均似有傷念二圖地保已報堂給棺正欲收殮適首府何太守蒞塲看禾見屍有傷諭令該保報縣相驗說者謂如此巧遇或可兩冤得以伸雪也又聞盤門外沿城河内亦於是日浮出女屍一個噫浮屍如斯之多不知爲民上者能以人命爲重上緊緝兇究辦伸冤否 
清談 
[京湘人]  
　　嗚呼湘人。今而後殆窮於所之矣。　　四方。　盛靡騁。我不禁爲湘人脉之。 
　　楊度在漢口。爲拒欵諸代表所窘迫。北上不能。南歸又不得。僅賴官吏之保護。安置於一小兵　中。消聲息影。不知所之。然猶得曰以與湘人爲　敵故。 
　　曾未幾時。湘省饑民肇變。隣境聞之。成有戒心皖　朱中丞札　　員。各輪抵埠時嚴查湘人。詰共來歷。並須指定的保。方可登岸。否則　令回籍以　亂萌。 
　　嗚呼中丞此飭。殆確知湘之人皆亂民勢不可與一日居者。不然。何玉石不分。良莠不辨顧貿貿然與湘人爲公敵耶。 
　　人生背　里。適異土。安在須覔俯保往者。藉曰無保。一律勒　原籍。是直追蹤美國對待華僑之故智。而以湘人爲非我族類矣。初不料皖湘冋居一國之中。而朱撫乃施行如是政策者。 
　　雖然中丞此策。必施諸中丞以下者。然設有位在中丞以上。如　協揆魏制軍輩到皖。則如之何。或其人即非位在中丞以上。曾建節旄。擁疆寄。馳馨譽於一時者。一旦到皖。則中丞又將何以待之。 
說者曰。中丞之禁令。殆指襜衣撥　者而言。然湘人之峨冠傳帶者。固信賢矣。胡湘人之襜衣撥　者。盡匪類乎。哀哀湘民。今而後愼毋載　以出　矣。 
雜著 
[論笑之益（丁福保）]  
　　塵世一苦海也。人生一悲刦也。沈浮　定。成敗無常。憂嗟之時多。歡娛之事少。一年之中　然開口而笑者。能有　日。古人曰。人白呱呱　地。即　畢生之憂患而俱來。諺有之曰。人生不如意事。恆十居八九。以是而思。盛孝章之多憂。阮嗣　之痛哭。豈無故哉。 
雖然。决不可憂。决不可哭。且常以快樂代憂嗟。以　娛代悲哀。以嘻笑代　咷。人而能是。天　問何事不成。何功不就哉。 
西　有樂天家台莫克嗒其人者。天晴亦笑。天雨亦笑。得志亦笑。失志亦笑。中國有樂天家汪介人其人者。共言曰。余平日有喜色。無愁苦　。有笑聲。無嗟嘆聲。　謂屈原之九歌。梁鴻之五　。盧照　之四愁六恨。賈　之長大息。揚雄之畔牢愁。殷深源之咄咄怪事。皆其方寸偪仄。動與世懟。惜不與介人同時。爲作　蕩無涯之。語以廣之之二人者。吾何間然哉雖然。世固。有蹭　抑落而快。鬱而嗟。傷甚至發癲癎而　世者。人何術而能免是。無他一笑而已矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
[治小腸氣二日已愈]  
僕患小腸疝氣十四年矣腫脹如瓜筋粗如繩醫藥嘗盡終無效驗近來病勢更重寸步難行眞有求生不能求死不得之苦幸閱貴報得悉上海河南路廣東彭壽堂出售各藥十分神妙函託王如蘭君代購彭壽堂疝氣膏四張疝氣丸二料内服外貼奇在頃刻之間立覺下部氣鳴脹消囊核逐漸縮小週身暢快妙難喻言不到三天竟將多年疝症平復如初不禁大喜過望早知有此妙藥何必空費多金枉求陳馬諸醫耶功同再造不可不報　蘇城潘其璋頓首 
[山杜白濁丸]  
此丸專治男子酒色過度眞元受傷以致元關不固化爲白濁日久變成五淋之患若能依法服之自可見效另有白濁丸藥水藥油藥膏藥散均能别　一幟任貴客擇用 
[壯陽廣嗣丸]  
此丸陰陽兼補老少均宜最能水旺火不損眞精與别家所售燥陽取樂者不同凡先天虧損後大失調以至九醜陽痿艱於子嗣者俱能治之 
[百補固精丸]  
此丸塡精補髓固本培元專治男子先天不足後天失調陽痿不舉精稀易洩及一切夢遺滑漏等症有病服之即能除病無病服之亦能滋腎益精毓麟廣嗣養生者不可少之藥物也 
[固本寧神丸]  
此丸專治男婦房勞過度心腎不交男子陽痿九醜婦人子宮寒冷艱於受孕等症服此不但固本寗神且能反弱爲强毓麟廣嗣每日宜服三次 
　　上海英大馬路十六號屈臣氏啓 
[各分行社省鑒四月朔日爲文明丸增價期]  
所謂雷厲風行瞬息萬里者文明丸也所謂山陰道上應接不暇者亦文明丸也然則文明丸銷場愈廣而担斯義務者愈重嗟予力薄其安能支爲求久遠計不得不暫增其價故議本年四月朔起每瓶五百粒壹元二角每打十二元每瓶二百四十粒六角每打六元每瓶六千五百粒拾二元是舉也亦不得已之策耳伏願　諸同胞諒之幸甚　上海三馬路文明總社廣吿 
[天祥洋行廣告]  
本行所售之織造機器自運華以來銷路暢旺誠以該項機器最合居家婦女實業學堂及工廠之用也今接留寓英國廣東梅女士寄來保証書一封用特譯載於下以供衆覽　謹啓者梅用海利生有限公司織造機器爲時已久知其機器工作極佳構造完美梅於暇時並至該公司詳察各種機器咸屬精良無匹極堪需用中國女同胞如需該項機器可向該公司定購梅敢决其必能適用也　梅女士襝袵 
　　　自英國孟哲斯脫丹麥路一百二十五號發 
　　　請廣永記先生來見洋商 
[興華大藥房自强戒煙丸增價廣告]  
原牌振華自强戒烟公司爲杜絕冒牌起見具禀　大憲批准立案改用 
謹啓者本藥房雖屬營業性質卻具慈善思想故自乙已年創製自强戒烟丸以來藥品務求道地修合不厭精詳時閱六年心如一日經蒙各大憲密購化驗嘉獎准許行世之良藥皆因除癮之妥速衛生之有益久邀中外紳商共信無俟贅陳無如人心不古假冐紛紜不加整頓良窳莫辨欲絕其弊竟無所施爰作釜底抽薪之法禀請大憲立案自宣統元年孟冬爲始改用興華大藥房牌號以杜作僞即將前之振華自强招牌仿單一併消滅業經登報聲明早邀洞鑒自後發行丸藥悉用興華招牌自鑄新樣花邊雙面仿單加請萬象回春商標倘仍有冐用振華自强招牌者皆屬假冐欺人諸君萬勿受愚免悞戒烟之志不勝萬幸惟當從新改革之際不得不照常價發兌以副諸君子惠顧盛情而本藥房受虧旣屬不貲祇以百藥昻貴不得已自本本年二月十五日始無論外洋内地零售躉批一例暫加二成非敢聲價自高實屬藥品高貴非比市上賤價次藥用嗎啡合者可同日而語想戒烟諸君志在藥妥癮斷定不在價目上計較而遐棄也爲特先行陳明定荷鑒原專此佈吿自强戒烟丸每打十二元每　一元二角每盒三角五分躉批照加外埠函購原班奉件●●自運中西各種家用良藥香水香胰自製香料細藥藥目另詳仿單　總行在上海新北門内安仁橋南始創老店　分所在厦門二十四崎頂興華大藥房便是　經理劉永恩　協理張承志　謹吿 
[中國大畫家吳友如畫寳再版半價劵廣告]  
是書共計一千二百幅分編十二集精裝二十四巨册畫雖一家六法俱備所繪古今中外人物仕女山水花卉以及飛潜動植舉凡世界之事物無不賅括其筆畫之精細神采之流動誠爲古今畫學絶後空前獨一無二之傑搆去秋所印千部已早售罄而外省各埠紛函訂購作爲學校圖畫科模本者絡繹不絶因此再板千部以副惠購諸君盛意仍以五百部爲限每部仍收半價洋六元先收定洋四元給付約劵一紙樣張六頁六月底再收洋二元付前六集書十二册八月底憑劵取後六集書十二册額滿照定價出售每部十二元不折不扣海内研究畫學家必不可少者也特約發行所上海棋盤街文瑞樓書局○集成圖書公司○南洋官書局○中國圖書公司○廣益書局抛球塲九華堂○戲鴻堂○○新馬路文盛書局六藝書局麥家圈元記棧内改良小說社外埠北京天津保定官書局京都書業公司○富强齋南京南洋官書局鎭江文成堂廣東兩廣官書局○文盛書局汕頭中華新報江西文盛書局漢口新馬路沙市七星廟宜昌鼓樓街六藝書局四川奉天廣東震東書社紹興墨潤堂奎照樓杭州德記書莊蘇州綠蔭堂○振新書社無錫日升山房常州晉升山房宛委升記徽州屯溪經香閣書社甯波級綆齋天津龍文閣總發行所上海麥家圈元記棧内璧園會社謹啓 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部會奏議覆江督奏運河堤工險要請添欵修築作正開銷摺（續）]  
　　臣查運河本年水勢之盛爲數十年來所未有故西隄旣多坍缺兩壩復有損陷亟應趕緊築復所有此次擬修各叚工程均係急不可緩其覆估修費已較原估切實核减委無浮冒自應於歲修工欵之外另行專案籌撥分飭藩運道局四庫照數動支陸續解工應用合無仰懇天恩准予作正開銷臣仍飭令不得挪用京協各餉及各項洋欵免碍度支一面派委道員周家駒督修西隄並飭辦理隄工局道員李維翰督修兩壩刻日興工再查道光三十年前督臣陸建瀛等飭修運河西堤估計工費銀二十三萬餘兩先行墊欵給辦事竣由下河各屬按田攤徵歸還咸豐同治年間修理隄壩各工均多援照辦理此次堤壩同時修築工鉅費繁而下游農田實獲保障之利擬俟修理完竣仍照從前歷辦成案將用過工費銀兩飭令裡下河受益各州縣按畝攤捐歸欵以重公項等語臣等伏查揚屬運河堤工局原定歲修不得逾三萬兩之數由藩運道局四處分撥光緒三十四年前督臣端方以江甘高郵永安等處迭出險工奏請仍由四庫撥銀八萬七八千兩分作三年認籌上年六月復據該督電奏運河水大添撥搶險銀一萬兩均經臣部核辦咨行各在案兹據奏陳西隄險工估需石方土方工費雜支銀十九萬兩除原估未支銀六萬兩應再撥銀十三萬兩又估修車邏五里兩壩共需銀二萬二千四百二十餘兩旣據該督派員勘估均係急不可緩之工並據聲明不得挪用京協各餉及各項洋欵所有估需各欵銀二十一萬二千四百二十餘兩擬請援照成案准其由藩運道局四庫照數分撥俾資工作其所請修理完竣即將用過工費銀兩由裡下河受益各州縣按畆攤徵之處核與光緒二十九三十二等年該省理修海塘工欵由昭文鎭洋等屬受益熟田攤徵歸還成案亦相符合應請一併照准仍令核明受益州縣共有幾處分作幾年帶徵曁從何年徵起詳細咨部立案並將各庫墊發欵項與將來歸還次數隨時專案報部查核至該處運河歷年用欵爲數甚鉅臣部已於三十四年江甘堤工案内行令切實整頓此次續估各工又較前加增幾及兩倍且車邏南新兩壩甫於三十三年修理完工閱時不過數載難保無草率偷减等弊應令督飭承修各員認眞辦理核實動支以衛民生而資久遠一面先將該河形勢曁工程叚落做法丈尺繪圖貼說送部備案仍俟工竣將用過工料銀兩細數造具清册保固切結分送臣部及農工商部核銷以重公欵如蒙俞允即由臣部行知該督遵照辦理所有遵議緣由理合恭摺具陳伏乞皇上聖鑒再此摺係度支部主稿會同農工商部辦理合併陳明謹奏宣統二年二月二十四日奉旨依議欽此 
專件 
[湯壽潛在廣東演說國會詞]  
壽潛時文出身足不及東西洋所見時事皮毛不過得之轉譯觸於激刺二十年前有議院之言十餘年前有憲法古義之言亦不幸而中路事竭蹶堅辭議員今來旅行承諸君子寵愛以國會續請邀令與於研究兹事體大去冬十月間先冐昧請之於朝廷十二月間奏請開缺時適奉仍遵籌備九年之上諭又冒味有所凟陳微末之言無所補救深以爲愧地球大小各國都有國會單是中國尚在籌備尚在請求妄謂籌備非經費不可議員旣經請求是人民已擔荷籌備所費之責任意政府方怕人民不肯請求斷没有人民請求而政府倒還要籌備不必說到外交應該人民共負責任即就内政論政府有辦理不善都是朝廷負其責任此等時勢朝廷獨負責任究竟孰利孰害孰公孰私婦孺亦知道的或謂其中有三種一畏難預備時代人民已駸駸乎干與國會一開怕太阿倒持其亂方大夫亂至强迫借欵勢力範圍止矣正坐没有國會的原因若人民閙荒軍變等事大半藉口於國會不開倒容易了的一苟安借籌備爲詞敷衍了幾年可以成功者退那曉得籌備得一二年各省已窘態畢現再閱二三年便無可籌備其時敷衍不了中輟不能倒成了騎虎之勢一自利怕國會一開閣臣部臣均由人民公推或者公推不及這倒不必過慮人民公推執行仍在朝廷萬不能從草莾中推出一般閣部臣來總要從大員中選擇那一位公忠那一位清剛自然推那一位出來到那時候納稅當兵都有人民擔任内政外交比現在要好辦得多大臣免得爲難中國何等體面一請不准則續請便見人民的程度攝政王很賢明時時以先帝遺詔爲念必有庶政公諸輿論之一日大臣共國休戚諒不存以上三種心理如或者所過慮自能樂贊厥成廣東從前三元里近年二辰丸之義憤爲各省所樂道續請的事仗諸老實主宰是再接再厲大局幸甚 
本埠新聞 
[滬商會上督撫憲電（爲請賑鎭屬災黎事）]  
南京督憲蘇州撫憲鈞鑒接旅滬江寗鎭江各紳商陳作霖劉芬等十五人聨名函稱鎭屬順江洲地低民瘠上年霪雨成災本年二月又大雨雹麥苗菜豆全遭摧損飢民掘蘆挖草爲食老弱倒斃溝壑强壯挨户騷擾搶米攫食已越半月若不及早設法賑糶深恐愈聚愈多挺而走險後患何堪設想懇電禀督撫憲札飭鎭關道迅籌撫輯以鎭人心等語查江北災重地廣前奉督憲台飭辦海州當地事杏憲蔡道及職會已籌墊十萬兩近又議辦施粥沿門託鉢已類發棠之請順江濱臨長江民貧俗悍連年災歉情尤危迫伏求憲恩電飭鎭關道迅速會商紳董設法綏輯賑糶兼施以安流亡而杜隱患大局幸甚滬商會職道周嚴叩願 
[爭奪妓產之紏葛]  
　　滬道昨批公廨會審官禀云禀摺均悉查胡梅溪花奇玉均係華人當時楊潤之旣以西洋籍商出頭爭產即應嚴詞駁拒不予准理旣准理矣旣請示矣何以不待奉批遽以斷結若謂契據衣飾楊潤之不候公堂分派可以逕向捕房私領則彼又何煩訴訟租界中更何貴有此會審官耶種種矛盾殊不可解况胡梅溪早經具詞上控本道以核與該令具禀請示時相距不過旬日禀未批答旣不能作爲定案異邦人民又不能爭受我國婦女遺產正不必據上控之理由取銷原斷碍難以此藉口除札行蘇州府並分飭長吳兩縣外兹將胡梅溪上控 
 
 

Page 19

 
 
原禀附發仰即遵照前批妥速追理毋再飾辯切切 
[哨弁耶禽獸耶]  
　　孀婦朱陳氏去年由常州來滬在輪船上遇見自稱哨弁之林文玉被其哄騙至南市新太平街天葆棧主朱松林處以薦傭爲由竟被朱妻引誘與林成姦并將衣飾騙盡年底林又令氏將帶來男女兩孩寄與朱妻代養囑其回常州家内將噐皿變錢來滬應用氏從之去後今年二月始返招尋林已無蹤兩孩亦無下落堅詢棧主始將林之字條給看云在杭州朱恒裕烟店又稱在東門外朱萬隆烟店該氏兩次招尋未遇回申追究又稱已往澱山河爲哨弁而氏又被朱逐出無可容身在途啼哭經人代繕禀詞赴工程局控告陳副裁判立即提朱研究始猶抵賴及命戒責一百下始供願爲尋交判氏留候將朱押限十天内交出林文玉從嚴究詰 
[龔三郎訊供情形]  
　　戳傷鷄鴨弄烟妓小翠仔之流氓龔三郎毁枷逃逸後匿跡閘北三路二區境内前日經巡警局偵探大天通菴附近遇見協同該區巡士將龔拿獲各情已略紀昨報當即解至三路二區警局暫押旋由偵捕隊官將龔提回總局禀明警法科收押縣主田大令知悉即派差持片至總局欲將該犯帶回參事官不允昨日上午奉總憲諭令偵捕隊官將龔犯押上水巡隊鵬飛小輪解送上海縣歸案訊辦龔三郎押解到縣後田大令立即升堂提訊龔供崇明縣人住六窰二條港香花鎭地方與父銀郎仝住上海爲馬夫此次戳傷妓女小翠子後拘送案下蒙恩枷示不料小翠子病斃小的懼罪賄給頭舖地甲施福洋九元因此於十五日清晨逃回原藉家中住至念六復回上海匿藏於閘北江灣鎭一帶地方今被台捕拿住求鑒旋訊施福得過龔賄若干施矢口不承極聲喊冤大令喝責五百板始供受過洋四元四角判令開枷改收外監禁押十年龔三郎收禁内監候禀詳道憲擬罪其父龔銀郎派差送回原籍 
[醫學研究所二月課揭曉]  
　　邵士杰南潯李竹師湖南凌慶餘南潯徐寳琮兹溪孫祁邵陽李宗陶南潯王繼高新陽接子彬揚州袁烜鎭江殷壽烜蘇州汪杏莊武進方繩武大通方繩藻大通楊三宸珠家閣沈炳宸珠家閣李惟藩南潯朱子山揚州 
[萬國團練春季大操]  
　　昨爲滬北萬國團練春季大操之期午後二時齊集坭城外賽馬塲内各由司令官督率敎授機宜操習扼守橋梁隘口野戰並馬步各種陣法操至夕陽西下始各分隊而回 
[不忍小忿者鑒]  
　　前晚有某甲在途與人口角經巡街捕拘入捕房奉飭禁押片時詎甲一時情急忿不欲生移時即解帶自縊身死迨管監捕知覺施救已無術挽回遂特禀明捕頭將屍舁送同二輔元堂查明有無屍屬一面報請上海縣相驗 
[廣貨店失愼可疑]  
　　法馬路寳興里口裕泰祥廣貨店失愼一案前日捕房將拘獲之店主王海和店夥杜仁安巢良熙卞子山學徒吳福源等一併解訊並報告該店於二月初六晚失愼有鄰近某客棧主以該店先保火險二千餘金繼又加保至三千五百兩實是放火等情曾至捕房作證今未到案王供事前回鎭江原籍聞耗後於初十來申旋又往江北收帳故未到捕房並不逃避聞此火是在榻床邊所起各夥供是晚有同伴燒半夜飯後未知如何在榻床畔起火有人敲門始行驚覺汲水救息聶司馬謂本委曾同顧副領事往勘見毯子坐褥均有火油氣味不無可疑姑寬令售出候查明核辦 
[工部局西董請攝站籠小影]  
　　昨日午後英工部局西董毛鼎君偕同洋人二名及繙譯到縣謁見田大令禀稱欲借中國刑法所用之站籠攝留小影帶往閱看大令准之 
城内 
[貪酒賊]  
　　積竊丁乃全前晚在西唐家弄葉紳棣華家廚房内將肴饌食盡並將銅錫器皿收拾一包希圖逃逸豈知大嚼時飲酒過分以致引動睡魔在書房炕上酣睡直至天明由　傭尋見遂即拘住片送一路巡局昨奉游正巡官訊究因察得現患疾病判先行枷號三天期滿再辦 
[竊木賊]  
　　竊工程局木料之賊班易和當場拘獲解送一路巡局訊究游正巡官判責二百板　之使出 
[索洋]  
　　工程局函解王錢氏控追陳世嚴借欵一案昨日提訊錢氏供陳先借去洋三百元立有借據繼將股單抵去洋一百八十元屢索不　求追陳供前與張辰東殳少餘王正修合作新衣店借欠該氏銀洋小的一股已有衣作抵大令判陳交差候再集訊 
[欠帳]  
　　王鳳寳喊控訊稱向業鞋底作被同業林阿富欠工帳向索反被紏同流氓談某等毆打大令判候查明察奪 
[借單]  
　　王耕華控陳如卿不還借單昨日訊究王供陳向小的借去方單一紙抵洋一百五十元借時有鮑阿四作中向索不還求究陳供此單係王姓自央小的抵洋餘供含糊大令判陳父保限一月贖單交還 
[欠租]  
　　祝賜坤日前具禀投一路巡局控陸玉坤積欠租洋四十四元昨日傳案訊究陸供欠租屬實現已覓得房屋即日搬遷求請寬限判限一禮拜准遷如違收押追繳 
[竊物]  
　　捕夥蘇桂前日緝得積竊顧將發在新北門内竊得瀹智學堂器皿各物解送一路巡局游巡官提訊顧供認不諱判責四百板送改過局管押一年 
[迷路]  
　　高昌廟巡局函送迷路小孩王耕全到縣據　該孩因年幼不善操作歇業託紹興信客帶回紹興今帶至上海在高昌廟與信客失散不識路徑請爲安插大令　飭送普育堂留養候親屬認領 
[斃犯]  
　　法捕房捕頭昨飭包探到縣報稱大馬路西首九號門牌得興小客棧有棧客婦人江北人在棧滋閙被　主扭送八仙橋捕房收押不料昨日在押自縊斃命今將尸首移送同仁輔元　請爲蒞驗大令准之 
[官事]  
　　署理吳縣知縣陳其壽昨日到道禀見即辭行回任辦理浦東總巡兼二路正巡官游澤　禀知到差公共公廨正　審官寳頤禀知由蘇回銷假濬浦局提調關炯由蘇回禀請銷假四路一區副巡官補用巡檢藍挺英禀謝奉調四路二區副巡官差並銷四路一區差 
[道批照錄]  
　　吳周翰等禀批查茅麓明農樹業公司係在鎭江成立如何辦理不善應就近禀請鎭江關道　辦本道未便越爼也傅德盛禀批仰會審官寳令即將餘欠照案勒繳毋任抗延唐又豹禀批案旣由縣訊諭儘可禀縣聽候查案飭遵毋得越凟 
南市 
[給發鈐記]  
　　滬道蔡觀察前據總工程局各董禀稱自治公所議案内議决事件有裁判官應請頒給圖記等語昨已頒發到局由裁判員祇　木戳文曰上海南市裁判官圖記定於即日啟用 
[爭領老婆]  
　　車夫洪長壽前日在算命人喬瞎子處尋見私　之姘婦丁氏向領不從扭控工程局訊據洪供前憑氏兄丁長順經手出洋六十元娶氏爲妻　供　故後再醮與喬爲室嗣被喬凌虐是以逃出又與洪姘 
 
 

Page 20

 
 
識傳喬質訊供詞各執兩造爭辯良久判氏留候着喬邀到氏之族人質訊洪暫退 
[失竊衣服]  
　　西門外慶安里朱姓家失竊狐皮袍羊皮女襖各一件昨將形迹可疑之傭婦石劉氏扭送西區解由工程局訊供推賴判留候查明再訊 
閘北 
[孀婦控夫弟]  
　　住居北新涇孀婦强黄氏因與夫弟强少華爭奪園地互相衝突日前該婦偕圖保趙孝珊同族强桂芳等至四路五區警局控被少華率子生全行兇尋釁並搶去洋六十元當由鄒副巡官提集少華父子移送一區經黄正巡官研訊因兩造供詞各執判將生全押候查明再行核斷 
[烟妓毆姘夫]  
　　烟妓胡孫氏與小工頭盧文仲姘識有年近因盧失業該妓不耐貧苦以故時常吵閙昨日又與盧口角扭毆由巡士拘解一區諭收押候訊 
[女工誘女工]  
　　裕源紗廠女工張蔡氏韓計氏二人因誘逃同廠女工談洪氏由巡士拘局訊押已記本報昨奉黄正巡官諭飭將蔡計二氏暫行交保候查 
[舟子打舟子]  
　　石子船户吳超羣被隣船陳松林綑住蜂毆拘局訊押已詳前報昨奉黄正巡官覆訊以陳　横已極判責三百板具結保釋 
英租界 
[老婦因傷斃命]  
　　崑山老婦徐陳氏前在南京路山西路口被王阿福之馬車撞倒碾斷左足當由印捕車送捕房轉送仁濟醫院醫治王訊押兩禮拜在案詎該婦傷勢過重醫治無效延至前日下午斃命由所知照捕房飭保報請上海縣蒞驗 
[幼婢當堂領回]  
　　裁縫陳阿大因誘拐唐榮生家十五歲婢女春闌藏匿於常鄕陸王氏家内被唐訪悉前日往將陳等找尋來滬一併送入捕房分别管押昨日解廨請究孫襄讞會同德師副領事訊明陸王氏無干開釋陳押西牢一件婢交唐領去 
[洋人存洋百元]  
　　洋人賴石前日因在虹口毆打東洋車夫陳德興由匯山捕房七百四十三號華捕土前喝阻詎該洋人不服反將該捕兇毆即鳴警笛號召三百七十六號印捕到塲將該洋人拘入捕房經捕頭詢無領事管束當命收押昨解公堂請究德襄讞會商德祜副領事判將該洋人帶回捕房准存洋一百元作保候下禮拜六訊核 
[華發押三天]  
　　匯山捕房六百二十六號華　王鴻山因未請假擅不到差被捕頭查悉昨將該捕解請公堂訊究中西官以其有干警章判押三天 
[租不得]  
　　湖北路二百九十一號居人虞俊良因將餘屋租與沈某私設總會並售燈吃被捕查獲將沈傳廨訊罰昨復經捕房將虞傳至公堂請究官以違章實屬判押一月 
[死不得]  
　　陸阿根因貧不聊生前晚竟投河圖盡當由二百四十號華捕救起帶入捕房昨送公堂請究陸供住居致遠街太吉里家有妻兒老母因貧不能過活投河圖盡官判派差交其母領回諭後勿再輕生 
[打不得]  
　　吳桂生控被楊根生毆傷等情昨由探將楊獲解公堂訊判押候吳傷愈下禮拜六再訊 
[售不得]  
　　楊瑞豐因出售攙水牛奶被工部局西人查見以其有礙衛生昨將楊傳案訊明判罰洋三十元繳釋 
[虐不得]  
　　屠夫張瑞生徐阿大王阿發田三寳王根友應阿林驅猪打破猪脚被捕查見以伊等不應虐待畜類當將各人拘入捕房昨奉公堂訊明判各押一禮拜 
[竊不得]  
　　過犯羅禮生因竊西人與日本人等脚踏　兩部將贓質於海寗路吳阿根押店内由探一併查獲並吊到原贓昨晨解奉公堂訊明判羅押西牢九月出　吳押十天並將押店照會吊銷車交原主分别認領 
[縱不得]  
　　葉海寳在七浦路開設小客棧因縱逃過犯王阿福被八百四十號華捕拘入捕房昨解公堂訊明判押十天 
[騙不得]  
　　郭管佐控林福堂騙取行李昨解公堂訊明判林枷示三天再押一禮拜 
[來不得]  
　　過犯沈阿四陸阿福復入租界因陸竊取郭寳芝布衣由探將二人一併查獲昨解公堂訊明判沈押西牢半年陸押一月期滿仍均驅逐出界 
美租界 
[密賣烟]  
　　施秋山住居海寗路九百六十四號門牌因私設烟榻售賣洋烟被中西探查見歸禀捕頭候請公堂出單傳訊究罰 
[碰額角]  
　　范阿福昨經靶子路適三百五十二號門牌某姓家正在遷居將眠床從樓窻上懸下繩忽中斷　傷范之頭額由捕帶入捕房著某償給養傷費了滞 
[摸胸堂]  
　　　有車夫劉阿二拖東洋車至鴨　路見住居該路二百九十六號之日本婦人站立門前劉即上前同婦調笑並摸索胸前　伊夫撞見將劉扭控捕房拘押一天 
[尋釁]  
　　江北人沈三紅冋爲小工前曾犯案禁錮西牢一年期滿釋出昨日不知何故與弟四紅至怡和碼頭向工頭周二尋釁行兇由周投報捕房飭候查拿究辦 
[口角]  
　　粤人萬阿滿昨向天潼路某雜貨店買物與店夥論價口角互相扭毆由捕拘禀捕頭以兩造均有不合一併斥退 
法租界 
[布欵紏葛]  
　　隆泰布莊金欽衡控蔡同興新衣店袁章順賴欠布欵一案經聶司馬判折還洋一百元業已交過六十八元餘欵仍復抗延昨又提追袁率某甲投案　此欵是甲所欠聶司馬以袁居心刁詐判押　人銀並保限一禮拜交清 
[欠租逃逸]  
　　法馬路對酒當歌樓點心店虧欠房金二百六十元抛棄什物逃避經收租人報知捕房點明各物投廨請示司馬諭登報三天如不來料理准將各物收管抵欠 
[匪徒攫物]  
　　車夫陳阿三投廨控稱前日在洋涇浜被匪徒林雙海紏合同黨陳阿大等串攫車上浦衣蓬布現已拘獲解案請究陳等供認不諱求恩寬宥司馬判林枷號七天陳押捕房三天 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局議案 
[議决案]  
　　决議停止官紙專賣以免官民交困案本局議决停止官紙專賣以免官民交困一案於某月某日奉督部堂撫部院會銜劄復所請更正各方法一時尚難辦到業經說明原委事由及其更正方法交令覆議等因現經本局再三討論竊有不能不仍執前議者謹就劄文分别覆議如左一交令覆議之原委事由可分爲二 
甲奏請試行按試行云者本含有可行不可行之意在内原文謂開辦以來無論官用民用並未一律遵章行使計自去年開辦至今已逾一載而官民之間尚未一律行用是即試行而不可行之確證賢大吏固未嘗曲爲諱也 
乙虧耗甚鉅按乙條之意爲官帑計誠不能不計及虧耗以爲取償之地惟去年開局提議此案時聞該廠已虧八九萬金因循至今聞又虧至十二三萬金常此不停虧耗將何所底止此本局原議案之所謂糜費等弊姑置之不議者今賢大吏亦已計及之矣 
一交令覆議之更正方法亦分爲二 
甲招商承領按甲條之意旣許商人承領則廠中一切事務自必改爲商人經辦所謂印刷官廠旣行章程不廢而自廢與原議案更正方法之第一欵適相吻合特尚未實行少一取消之手續耳 
乙專辦代人印刷而不售紙按乙條之意旣在專曾代人印刷是將此項官廠縮小範圍改營商業與原議案更正方法之第三欵照商鋪經理云云亦復不相歧異而原案撤銷各色差委名目一層業照商鋪辦理當亦在大憲籌畫之中交令覆議之原委事由如彼而其更正方法又如此是督部堂撫部院對於此案已許照原議更正施行惟本局原議之意主在從速停止而劄交覆議之意主在逐漸收束微有不同竊以爲劄文所示原委事由旣非不能更改而甲乙二條辦法又不出原議案範圍之内現在旣交覆議應請附一期限以若干日爲招商承領之期如果有人承領即以承領之日爲廢除此項現行章程之日若至期無人承領應請即照原議案更正方法之第三欵辦理庶幾有所制限而不至延宕無期更多虧耗此則本局區區覆議之意當亦督部堂撫部院所樂爲更正施行也 
諮議局呈報議决洋商道契一律征稅文爲呈報議决事件事本月初十日會議查上届議會决議瑞升撫部院交議整頓稅契方法一案於上年十月二十一日呈報内有洋商道契一律征稅一條列入答復第二節第三項此案於十一月初四日奉瑞升撫部院劄復行蘇藩司酌核具復核辦十二月初二日奉督部堂劄復行寗藩司一體核議詳辦各在案曰詳辦曰核辦是皆視爲應辦之事並無異議十二月初二日又奉陸護部院劄復据署蘇藩司議詳指出四節均屬通行無礙應請分飭立案等語而道契征稅即爲四節之一確無異議查諮議局章程第二十二二十三二十四等條後附之案語内開諮議局議定可行事件督撫各無異議有公布施行之責語乃本年正月二十四日復奉陸護部院劄開華洋道契一律收稅一條事涉洋商應考查條約已飭上海道核復可行與否仍應俟復到裁奪等因查條約係刋本通行本非上海道署獨有之文卷本局原案指明此項約文係咸豐三年美約第十二欵開卷即得自不須俟道核復又查寗屬契稅章程第六條載有各國洋人在通商口岸承租屋地及敎堂在内地置買公產照約均應立契報稅由地方官蓋印交執與中國民間無異現在民間田房契稅旣經通用官契紙填冩則洋敎堂租地置產自應一律照辦其稅價銀兩應即比照民間按契價數目征收以昭公允此項契紙應責成各州縣查照條約妥晰填註不得稍涉含混致生轇轕等語觀此條文行政官本明習條約寗屬已切實施行上海道獨遲不核覆未知何意本局公同議决應請督部堂撫部院查照原案迅予公布施行惟陸護部院札道已在十二月間則原案議决之十一月起必已不及應請督部堂撫部院札行上海道查取實行日期一並飭登南洋官報以昭核實所有本局議决洋商道契一律征稅各緣由理合備文呈報爲此呈請督部堂撫部院迅予公布施行須至呈者 
[議案]  
　　覆議本省巡警案五條 
（甲）本局原議設籌辦處一節係爲籌辦時期上級督促機關起見旣先經設有公所委有總監名雖異面職任同誠如督部堂劄文所請與議案正相吻合撫部院剳又所謂不必屢易名目多所紛更所有原議案　辦處名目自應查照剳文改議 
（乙）原議分期立限一節本爲提前赶辦與地方自治相輔施行起見但查館章秩序廳州縣城治巡警本年已届一律完成之期鎭鄕巡警明年已届　辦之期本已無可提前原議故採日本速成應急辦法以冀不誤期　旣奉劄稱按照定章依限實力辦理自係完全辦法亟應查照劄又將原議速成應急辦法取　 
（丙）警務公所巡警學堂巡警敎練所各種現行章程應請督部堂撫部院查取全分發交本局决議公布以符定章 
（丁）本局原議截留房捐一節係請實行　會議廳議案旣奉撫部院剳稱國稅尚未釐訂房捐抵支賠欵自應查照剳文俟後撥充警費仍請迅籌的欵列入本年預算 
（戊）撫部院剳稱綠營餉糈即使全數裁汰騰出底餉亦應爲撥充新軍之用不能留辦巡警等因本局謹按光緒三十二年政務處兵部會奏覆　裁撤　營一律改爲巡警摺内有謂各省興辦巡警應需經費頗巨（中略）擬請飭下各督撫查照該部原奏認眞辦理以重警政面節虚爢等語其原奏内有謂每年騰出餉項儘數撥作巡警要需云云是當時裁撤綠營之議本爲各省改設巡警無　而發奉旨依議已歷五年應請根據奏案辦理右覆議五條請督部堂撫部院分别裁奪施行全體常駐議員提出 
[覆議度量權衡改制推行案]  
謹案本局原議於交議原案第二條縮短實行期限請再切實聲明兩層旣奉瑞升部院札開查檢留一種及分年辦理之法固爲愼重起見惟新器實行期限似以　捷進行爲宗旨非强迫縮短不足以一國民之趨向　飭度量權衡局即日派員會同自治公所及商會先事調查各處習用之器一一比對部頒新器折算升降之數詳略列表曉示商民並遵部章第十五條及第二十五條各業貿易出入一時雖暫用舊器要必以新器之數合算以爲將來改制之利導一俟新器製成即可一律推行以免折算之苦至領用期限即以憲政編查館規定城鎭鄕自治成立年限爲準自治與改制二事聨爲一體報簡馭繁無過於是等語前一層於暫用舊器之日即將新器之數　合施用洵可省去中間習慣一種舊　之階級後一層確定縮短開用新器之期本局公同復　見爲與原議呈請之意適相　合應請迅予查照公布施行（全　常駐議員提出） 
 
 

Page 27

 
 
[江蘇諮議局初十日議塲速記錄續]  
　　宣布覆議調查户口案 
四十八號第一條新　房屋新立門户一項似可仍原案無庸更改因新屋新户祇須編明號數以房屋爲主似易　定門户遷移不易確定者也 
十六號此章程如民政部　定關於警察法以房屋爲主體若爲自治調查計則自當以門户爲主體得右户口確數 
十九號問四十八號頃論究係贊成更正抑主張不改 
四十六號户有遷徙不易確定若以房屋無主則番號旣定即有新建亦可以類編次故仍當以房屋如主 
十六號若以房屋爲主則調查選民時遇有空屋必添出無數户口此當研究一補救方法二號空屋無口必無以空户作實尸者似可無慮 
十九號現所討論實與覆議案有不謀慮此案係制台　案即聲明新建房屋非空屋之意並不必生出以房屋爲主與以門户爲主之問題 
議長問如無另應修正處即請起立表决全體起立 
　　宣布覆議停止官紙專賣以免官民父困案 
九十七號現在官紙局已經减價視原價僅十分之六且本擬由各號地方官舉人承　而各地又不能暢銷其種種爲難固以停止爲是似可敍明限其停止 
四十八號期限似不必定但其累年虧負於何取償招　承辦何人　領速其招商者即速其停止也 
一百二號此案提議時原爲違背法律壟斷氏用品今制台劄復謂歷年賠累姑且試辦又爲營業的研究故本局今日不過令其速行取消單行章程將違背法律妨礙公益諸端革除此外招商或閉歇不必爲之定其限矣 
十九號諮議局議停官紙其眼光固在妨礙公益今旣因交令復議自當答以從速招商且可聲敍現在官民亦無願用此項官紙至期限實不必代定二給一百十號垷在南洋印刷廠尚有委員告示等凡契約婚書等仍舊出賣是諮議局實當　速决定令其速停 
議長言現在討論多不主張定期限如賛成請起立表决全體賛成 
　　宣布覆議籌辦本省巡警案一百十三號去年夏江北提台有奏案載綠營兵餉改辦巡警可否引入 
四十八號江北提台奏案係改爲巡芍軍與巡警不同 
議長請賛成者起立表决全體起立 
十九號問今日議定各件是否即行發出不再開第二三讀會仍請議長聲明議長言今日覆　案多公决後即行報呈 
[十二日議塲速記錄]  
　　蔣副議長主席 
　　宣布覆議度量權衡改制推行案四十八號如自治公所旣巳成立而新器未頒則何如又問蘇省是否將舊用各器調查議長答自治公所雖已成立終須俟部頒新　至蘇省習慣亦曾已調查 
四十八號比對新器折算升降此事當由度量權衡局擔任此層應否說明 
五十四號比對折算云者必係兩器對待之詞若尚未頒出劃一新器而欲比對折算實是難事現當先催其速頒新器 
十三號所謂器者度量權衡局中必已存儲新器比較似非空行比對現惟催其速頒 
十二號文内比對部頒新器云云可删去部頒二字 
四十八號現在答覆似可至此而止若欲劃一决非一時之事且度量權衡必由實用而可見利弊非但列一表即可確實行用或加入照部章由官場先用然後推行至民間何如 
五十四號意亦以爲必由官場先用若但派下委員望空比較徒使民間日用多一紛擾五十七號頃四十八號言責成度量權衡局比較一層似不甚安若不先令官塲行用而但責成局員反易上下其手 
議長問如賛成加入先令官塲實行而不改動　稿者請公同表决全禮起立（未完） 
小說 
[社會小說清夜鐘（十八）]  
　　第五回成眷屬璧月慶華堂度婣緣三星照良夜只得依著他的話兒。揀定了一個吉期。把龍公子贅在家中。這些拜堂合卺的俗例。也不必去說他。海燕棲塵。鴛鴦聨錦。珠簾捲月。畫燭摇紅。檀奴得意之宵。神女酣春之夜。大家看著龍公子和褚小姐兩個。都說是郎才女貌。彼此相當。料想他們兩個人。一定是似水如魚。一雙兩好的了。褚小姐的性格。雖然不好。却正在新婚燕爾的時候。自然要略略按捺些兒。一兩個月之後。便漸漸的現出本相來。龍公子的性格。雖然高傲。但正在恩愛纒綿的時候。未免也要將就些兒。所以這幾個月裡頭。還没有什麽夫妻反目的情事。以前龍公子没有成婚的時候。褚觀察曾經暗暗的属付過他。呌他在女兒面前。不要提起窮的一個字兒。只說是父母故後。家裡頭没有人。所以到岳家寄住。龍公子心上雖然不以爲然。當時只得唯唯答應。自從結婚以後。龍公子只說和褚小姐是夫婦。自已的事情。何必一定要暪他。便趁一個空。婉婉轉轉的和褚小姐說了一遍。褚小姐不聽猶可聽了龍公子的這番說話。好似一盆冷水。從頂門上直澆下來。登時氣得面罩濃霜花容失色。一時間渾身亂抖。兩涙交流。軟癱在椅子上。動彈不來。龍公子見了他氣到這般模樣。覺得自已心上。也有些不安起來。在衣袖裡面。掏出一方手巾。移步過來。給褚小姐拭涙。口中低低的說道。你也不必這船不快。明年就是浙江鄕試的年分。我準備秋風一戰。博個功名。包有以慰你的期望就是了。如今的一時窮困。叫我也無可如何。龍公子正在深深欵欵的說著。不防褚小姐抬起頭。來望著龍公子臉上。下死勁的啐了一口道。總是我的晦氣。跟著了你這般的窮鬼。虧你還有臉對著我一一的實說出來。我們家裡頭世代豪華。從來没有招著你這般女婿。叫我有什麽面目見人。說著。把龍公子手裡頭拿著的手巾。一把奪了過去。使勁的往地下一丢。大聲說道。你趕快的給我走出去。不要矗在我的面前。免得我見了生氣。 
國外新聞 
[俄國軍事之機密]  
　　十三日倫敦電云俄國第五陸軍軍團已由波蘭移至俄國東部配姆地方駐紥俄京中人因此事未經政 
 
 

Page 28

 
 
府宣布理由臆說紛起俄京著名洛伏佛萊牙報因登載此事業已被控 
[德更智利公使]  
　　十二日柏靈電云德國外務部參贊歐克脫君已簡爲智利公使 
[莫斯科敎堂被刦]  
　　十三日倫敦電云莫斯科路透訪事電稱該處著名開萊姆林敎堂近遭盜刦失物甚巨計失鑽石裝飾品值價約一百萬羅卜神體所鑲之綠玉一大塊又神像所鑲之鑽石均遭擊下携去但以聖母像之鑽石計算已值羅卜二十五兆元（以上譯字林報） 
[四明周一堂子惟明世醫眼科專門包醫限日全愈寓英界三馬路鼎豐里對門大甡堂藥房]  
[四明周一堂授鄒明輝專治眼科每逢初一十一念一初六十六念六寓法界吉祥街]  
吉如里同興泰報關行内三月初六日開診八點起至下午二點鐘止風雨不更○逢四九在鎭海西門外○逢三七八十在甯波百丈街 
[愛理士證紅衣補丸]  
胃治愈　怔忡及夜夢遺洩承譚剌史來函照登 
敬啓者上醫醫國其次醫人有醫人之良醫乃能製醫人之良藥良藥不多覯有一良藥流行於地球之上則不啻良醫之徧寰球將使寰球咸受衞生之幸福甚矣哉良藥之足寳也鄙人體虚時患怔忡困倦不能耐勞調法多方均無大效爰服愛理士紅衣補丸甫及兼旬胃强體健風塵逐逐而神不疲數月以來怔忡之恙迄未復發有舍親先天不足頻患夢遺自服此丸日益强壯於以歎愛理士醫學精深扁盧再見其仿單所載此丸之功力洵屬信而有徵夫吾國人對於西製藥品往往時懷疑慮不敢輕嘗甚或以爲漁利之媒初無實效殊不知西醫最善講求而又極顧名譽如紅衣丸者苟非幾經考驗達盡美盡善之極點又安能踔　全球其效如神也愛理士愛理士不僅爲醫人之醫直醫國之手叚矣爰撰數言用誌感佩且以吿同胞中之同病者 
安徽本任亳州知州譚祖綸謹啓 
此補丸能補血行氣壯筋開胃補腎提神專治男婦老少一切　面黃骨瘦　陰虧陽痿五勞七傷　精神困倦　夢寐不寗　體虚盜汗　心思過度　夜夢遺洩驚悸頭痛　腦弱善忘　心神怔忡　氣喘心跳　頭暈耳鳴　積滯胃弱肝胃氣痛　膽汁泛溢　虚弱多驚　氣虚便結　積濕困倦　諸虚百損腎經各病　房勞腎虧　心腎不交　肝經各病　血枯偏枯　腿骨酸痛風濕癱瘓　脚氣衝心　四肢酸軟　筋骨虚弱　手足寒冷　腰脇脊痛山嵐瘴氣　瘰癧陰疽　瘡疥膿潰　久愈失調　初愈欠補　少年凋萎先天不足　後天失調及婦女各症　月經不調 
子宮寒冷　産後失調與及小孩先後天不足　疳積瘦弱等病　功難盡述倘内地無從購買請函至上海四川路一百十四號震寰藥廠總批發所購辦可也　　每瓶一元二角　每半打六元　上海分售處禮和洋行 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
