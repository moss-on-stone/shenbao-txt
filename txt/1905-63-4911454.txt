# 1905 - 63 - 4911454

 

Page 1

 
 
   
 
 

Page 2

 
 
[電傳　上諭]  
　　二月初四日内閣抄奉上諭魏光燾奏參劾各員一摺福建尤溪縣知縣宋時雍信任丁胥操守不謹署寗化縣知縣大挑知縣張朝法辦事顢預被控有案侯官縣五縣寨巡檢吳丙壽嗜好甚深浦城縣溪源巡檢戴鼎元品行卑污大田縣桃源巡檢沈承熺擅受有案龍溪縣典史謝承緒迹近瘋癲著卽行革職政和縣典史章堡年力就衰著勒令休致以肅官方餘著照所議辦理該部知道欽此 
[論今日各國對付中國之大勢]  
　　東西各國之圖吾中國也共處心積慮在二十年之前共實行在近數年之内始也侵略吾邊疆屬國繼也攘奪吾路礦各權終乃注目於心腹之地其計畫彰明其手叚顯者凡吾有志之士大聲疾呼以喚醒吾國人民者亦旣無日無之吾人民謀所以挽回而補救者東傳爭回之電西獻設防之策亦旣無日無之記者又何必再煩筆墨以瀆吾同胞之聽哉然吾國上下但知各國欲瓜分我而不知其所以欲瓜分我者蓋不盡由於各國對於吾國之交涉而亦由於各國對於各國之交涉也故其謀愈險其力愈猛而吾中國欲圖自存亦愈危請以近來各國謀我之政策證之 
　　欲圖我北省者曰俄欲圖我南省者曰英日與英聯盟而忌俄者也英於北省之利權非其所屬也於是日起而與俄抗英乃袖手而觀其後揚揚然曰此非我所顧問也我守局外之例者也安可助日乎夫英雖不能助日然自勝俄之後而英日之好益固立互相代守之條約其意可知矣德法與俄聯盟而忌英者也德法知英日之用意於是亦起而與英抗英之圖長江一帶特經營焉回翔焉而尙未顯行奪取也故德法亦隠與之抗德則旣據膠州灣又要索山東礦權又要索濟南濰縣周村等處之關稅權又要索沿江上下之鐡路權今又布置自膠州以達上海之海底電線非隠然攘竊英人之權乎法則要索川漢鐡路不許外人干涉而工程師必欲聘用法人又要索上海紹興間之航路權非亦欲涉足於長江一帶而隠謀奪英人之權乎夫南省之權利亦非在俄之範圍内也俄不得不默觀於其後德法則曰我不能明助俄吾可以暗助俄其出而干涉南省也德法之意可知矣故俄圖北英忌焉而有與國之日本與之抗英圖南俄忌焉而有與國之德法與之抗日抗俄爲英抗也英雖守中立不啻其自與俄抗焉德法抗英爲俄抗也俄雖居局外不啻自與英抗焉日抗俄而俄北省之權利喪也故德法之經營南省愈急德法抗英而英之權利失也故日之攻奪北省益力今日之大勢以表面言北則爲日俄之交涉南則爲英德法之交涉似乎各不相謀者也其實則南北之爭奪爲一事蓋有牽連而來者日俄北省交涉之事結則英德法南省交涉之事起日俄交涉而吾之東三省去他日英與德法交涉而吾之長江一帶猶能爲吾有耶嗚呼今日之廷臣疆吏但知日俄之戰局結可以苟延旦夕也而不知南省之戰局將於是乎開也但知俄波羅的艦隊來而急急焉設防也而不知防俄艦者特其導始而其不可勝防者將接踵而起也但知德法之要求而不知其不要求者將蠢然而動也縱覽各國太勢所趨回顧吾國内容之壞未有不悚然動於中者吾南省之民猶得視南省爲福地沈酣而不覺耶僕覩東三省戰地之圖聞居民遭難之慘未嘗不心驚而若將身受焉 
[俄兵退出奉天本館錦州專電]  
　　昨日得錦州專電云俄兵爲日軍所逼現已退出奉天日軍方向北追逐 
[日帥不准所部兵入盛京本館東京專電]  
　　昨日午後四點零六分鐘接東京午後一點鐘所發來電日本大山岩元帥於初三日令所部追逐俄軍時不准入盛京城内以保中朝發祥之地及彼處民人 
[日軍進逼海参崴本館烟台專電]  
　　昨晚得烟台專電云現有日本調來新軍二萬八千餘名向海參崴進發大約須併力圍攻也 
[俄運海底輪船至海參威]  
　　二月初三日倫敦來電云俄國掌海軍權之人謂所有俄國海底行輪十八艘已田西比利亞鐡路運往海參威頗足敵日海軍之攻擊譯太唔士報 
[俄國添兵四十萬助柯將軍]  
　　二月初三日倫敦來電云俄京聖彼得堡掌兵權之人已聚會决定添派兵四十萬人赴遠東以助柯魯拔托金將軍譯太晤士報 
[俄軍退出沙河各陣地]  
　　二月初四日倫敦來電云英露透電局隨從日本黑木大將之訪事人由戰地電稱俄人乘黑夜中退出沿沙河各陣地現全軍已向北而去所有糧食俄人先自行焚燬目下日軍追逼甚急不久盛京將無俄軍蹤迹矣譯文匯西報 
[俄將宜變更戰策]  
　　二月初三日倫敦來電云據俄京陸軍參謀部中人言謂柯魯拔托金將軍現須更改其戰策以攻擊日軍之弱點並速退至哈爾濵然後乘火車至海參威以便將海參威作爲海陸軍堅固根據地如此或兾可以制服日軍譯太晤士報 
[日報俄軍向北退却]  
　　昨承日本總領事署以日本東京外部於初三日午後十一點半鐘所發官電見示内開大山岩元帥報稱戰地各方面敵軍皆爲我軍所敗今晨敵軍始向北而退我軍竭力追逐 
[俄報日軍向南退却]  
　　二月初三日倫敦來電云俄柯魯拔托金將軍於初一日報稱我軍之在盛京西者現僞接續攻擊日軍昨日將曰軍擊退十次攻我中央軍及極左軍之日兵亦被我軍所擊走在高台嶺搜獲敵人屍首二千具現敵人已 
 
 
 

Page 3

 
 
向南而退譯字林西報 
[俄報軍情]  
　　昨承俄國駐滬辦理軍務大臣德希路君以二月初二日俄軍司令部所發公電見示内開日俄兩軍在奉天車站西十浮爾斯特（俄里名）互戰甚烈我軍右翼於渾河右岸沿新民屯太道前進日軍之攻擊我軍前列者我軍皆擊退之其在馬家浦沙蘭台高台嶺之敵軍攻我甚力當我軍逆攻日軍時奪得機器砲數尊并俘獲敵兵甚多我軍死傷約共有兩萬人 
[日報大勝本館東京專電]  
　　昨晚東京來電云二月初四日午前大本營接電在興京方面馬羣灘之敵我一部隊尙續行追擊其沙河方面鐡路以東之地敵軍漸有勸摇之勢初二夜半時我以全軍擊之敵由其陣地而潰自鐡路至渾河左岸之地已爲我軍占領在渾河右岸方面揚子屯及李關堡之敵抵拒甚力逆襲者數次悉爲我軍擊退大受損害漸次壓迫於奉天方面又在奉天北方之地我軍雖受敵軍之抵拒仍得占領小池屯（譯音在奉天之西北約四十華里）八家子（在小池屯之東北約華二里）及三台子又奉天以北之鐡路亦已爲我軍所壞據確實之報告敵退却後我軍之追擊在左翼方面最爲迫近奉天鐡嶺間之鐡路已爲破壞又右翼及中央軍兩方里至今尙在接戰俄兵死傷者已達十萬人遣棄軍前之屍己有八千 
[日俄戰事近情]  
　　二月初三日倫敦來電云據戰地所來各報告似近來日俄雖皆有小戰然並無實在進步俄人之傷亡已過於在遼陽傷亡之數而日軍之死傷則更多譯字林西報 
[日逐俄兵本館東京專電]  
　　二月初三日日本大本營接戰地報告我軍在馬羣灘附近之地與敵交戰至今日午前七時將敵擊退向北追逐 
[日本追擊俄軍本館東京專電]  
　　二月初三日之夜日本東京大本營接戰地所發之電敵人於本日起盡行退却我軍併力追擊之 
[日軍拘獲輪船計數本館東京專電]  
　　二月初二日日本東京來電云英國維納斯及阿富羅迨脫兩輪船裝煤前往海參威於正月念九日及本月初一日爲日軍所拘自開戰至今日本已拘獲各國輪船三十二艘共載重十萬零四千墩日本祗失去輪船四艘每艘約重一千餘墩合計所得尙有八萬六千墩 
[俄國亂事三十一]  
　　二月初四日倫敦來電云俄京聖彼得堡罷工之人現已增至六萬並與無政府黨互相聯絡又電云巴雪拿納近地亦有爭鬥之事譯文匯四報 
[法國限制俄借國債]  
　　二月初四日倫敦來電云英太晤士報謂法國之貲本家已告政府謂俄國所擬借之新國債不得過英金二千萬磅之數（按俄政府擬借三千二百萬磅）法人又告俄政府此次借欵在巴黎已作爲末次之舉矣譯文匯四報 
[俄臣辭職]  
　　三月初二日德見栢靈來電云聞俄隈得大臣因近日之變局現已辭職矣譯德文報 
[俄兵租住味蒓園]  
　　前紀俄人欲租張氏味蒓園爲陸續到滬之俄兵寓所一節兹悉事已定奪訂明三個月租金六千兩其火食卽田園中西人包辦業經籖字不日便須遷入約可容六百人云 
　　記者按俄兵向在逃艦中猶時登岸肇禍今居此肩摩轂擊之場又有任意出入之便吾華人益早自愼毋再爲周生有也 
[開平煤礦案判定原告得直英京來電]  
　　二月初四日午前十點西十分鐘接張燕謀京卿於初三日午後一點鐘在英京倫敦所發電開平煤礦一案廿六公堂定斷原告得直責令被告恪守副約辦事並賠償訟費其侵吞紅股另案控索 
[九江南昌鐡路之交涉]  
　　江西省自南昌至九江之鐡路去年清美兩國擬訂合同創設今則外務部欲向美人拒絶此事也譯大阪每日新聞 
[法公使請查辦教案]  
　　駐京法公使接重慶法領事之報告稱四川省甯遠府越雋地方時有哥老會匪出没侵犯教民及教堂之事特向外務部交涉欲請清政府電飭川督錫良查辦教案譯大阪每日新聞 
[民教開礦之衝突漢口] 　 
　　武昌府屬浦圻縣教民王某開掘附近七里塘之煤礦爲土豪歐陽某所阻遂起衝突王某則以教堂爲護符毆陽則以焚毁教堂相恫嚇當地紳士恐釀巨禍遂出爲調停幸保無事邑令深恐事後另生枝節乃飭練兵若干將各教堂切實保護至開礦一節暫時停辦記者案教民虎之倀也此次開礦必倀冒其名虎收其利無疑也今土民惟以阻撓爲能力縣令惟以保護教堂爲義務而不先自開礦以相抵制果何益哉 
[甯海閙教之風傳甯波]  
　　風傳甯海縣前年倡首閙教之王錫彤現又出而煽惑聚衆復將與天主教爲難寗郡當道業已派人前往偵探虚實矣 
[電飭准運米糧出口]  
　　前任兩江總督魏午莊制軍禁米出口已歴兩載米價有减無增日來各處上等食米每担不過三元七八角商農因之交困現署督憲周玉帥有鑒於此日昨電飭常鎮道憲郭月樓觀察暫開仙女廟及七濠口兩處米糧之禁以蘇商困而益捐稅等因觀察奉電已查照成案遵示辦理矣 
[展拓商埠開弛米禁之批准九江]  
　　九江商埠挾隘米禁素嚴上年九江道瑞觀察曾禀請開拓商埠開禁輪運當經督憲魏制軍撫憲夏中丞均批駁未准去臘觀察復禀奉督憲周玉帥批示九江爲通商口岸現擬展拓埠市以便商民詢爲切要之圖至請弛運米出口之禁果能留三運七稽查得法亦尙可行仰候撫部院核示録報現觀察來省面禀撫憲周瀚帥重申前請瀚帥亦准妥愼辦理云 
 
 

Page 4

 
 
[改定韓國學制]  
　　韓國教育制度擬專由幣原氏參與官酌定兹録其要於下一現今中學校師範學校完全之設備以日本中等教育爲標準一小學校之教課科目加日本語一各外國語學校之教授方針須歸統一先實行於京城漸次普及於各道一切學制改革章程及教科書均由幣原氏擔任編纂譯大阪朝日新聞 
[考驗游學日本畢業生章程京師]  
　　京師總理學務處咨會粤督議覆直督袁奏請考騐游學日本畢業生章程八條列下畢業文憑應由該督先期調取咨送以憑詳核至在本國學堂肄業年分及當差勞績年分旣據該督查明聲叙應俟考驗後酌量核計一俟奏准後由臣等咨行該督轉飭保送各生於明年三月間到京候考届時奏請欽派大臣會同考驗以昭愼重一分兩塲考試第一場按照所學科目分門發問理化等學並須實騐以文憑相符確有心得爲合格第二塲以經史命題作論說兩篇覘其學識以宗旨純正文筆明暢爲合格各記分數兩塲合計一在日本大學醫科工科理科農科畢業學生及各項實業學校畢業者如科學合格而素不能文二塲之願考與否准其自行呈明惟止考一塲及二塲與考未能合格者均於引見時在排單内註明獎給出身應如何量示區别之處恭候欽定一考試等第分一二三等不必全備如所學均優卽統列一等學業稍次卽統列二三等總以學生之程度爲斷不必强分高下至有幸獲抑置等幣一考試後擬定等第帶領引見請旨録用其畢業年分應得何項獎勵均查照定章於排單内分别註明恭候欽定一與考學生如平日素有著作以及在校記述准其於考試前自行送學務大臣以便參覈一古人選舉首重德行各國教法均尙德育使趨向偏謬議論囂張卽有異等之才亦萬不可用保送出洋畢業生應責成原保大臣查囂其品行心術實係端謹無過方予送考毋稍遷就畢業年分學業程度均以所得文憑爲據未得優等文憑者不得以空言保獎濫予送考至在本國學堂肄業年分及當差勞績年分旣准併計均應確實查明力社冒濫 
[直督創設官幕學堂天津]  
　　直督袁宫保素以興學育才爲急務近復籌有的欵創辦官幕學堂專課本埠印委各官及幕府各員子弟課程已請大學堂總教習丁家立君與總辦沈鳳樓觀察互相商定聞二月間卽可開館宫保之三四五公子亦將就學焉 
[浙省開辦僧學堂杭州]  
　　杭州水陸寺龍興寺兩案去年雖經敷衍了結但劣紳勾引日僧種種詭謀仍未能從此杜絶洋務局總辦許九香觀察倡議開設僧學堂紳士如楊雪漁太忠等均表同情特公函到滬商請夏穗卿太史到杭總理其事許觀察更電致甯波府喻庶三太守飭甯波天童等住持寄禪到滬偕夏太史一同赴杭以便勸導僧人不致或生阻力兹悉夏太史已於初二日偕許觀察抵杭惟寄禪因腿跌傷未能同行 
[鄂省開辦警察學堂武昌]  
　　湖北議開辦警察學堂卽設於百壽巷吳文節公祠仕學院舊址已田總局派員分赴各州縣招選學生二百名須身家清白文理明通年在二十五歲以内者俟來省彚齊後再爲攷選不及格者資遣回籍以二年爲畢業所聘日本教員均訂二年合同兹將學堂管理員及洋員銜名薪資照録如左監督梁太守鼎芬黄太守以霖提調羅大令慶昌日本教習三員（警視）市川阿蘇次郎按月薪水銀三百元（警部）石川精吉秋吉榮按月薪水各二百元（巡查部長）黑木三義上岡一次按月薪水各八十元聞招選學生外尙擬招攷候補學員數十名一同肄業云 
[領事到任宜昌]  
　　宜昌英國新領事官奥泰蔚君已於前日坐快利輪船來宜接任辦事其舊領事葛福君因送眷屬至上海亦搭快利輪船往漢俟由滬回宜往成都署任 
[浙撫續請病假杭州]  
　　浙撫聶中丞前曾具摺奏報養親未蒙俞允去臘因病乞假兹届二十天期滿復文續假一月以便調養所有屬員如非禀陳公務概不接見問不日尙須續假因疆臣三次告病例可求請開缺中丞因太夫人壽逾九旬故欲回里侍奉也 
[河南開辦官報開封]  
　　課吏館各司道於去年八月奉撫憲陳中丞札飭創設官報以開民智現已議定由潘庫借撥銀四千兩爲開辦經費并擬大綱八條呈請撫憲察核旋奉陳中丞批示云所擬開辦官報章程曁購機撥欵派報各節俱臻妥洽准卽如詳辦理各署各局書吏飭送公牘應由本署本局自行酌賞較爲省費且可經久大抵官報之設必須選緝詳博抉擇精審始能開拓智慧悅目饜心是又在主筆編輯之得人也仰卽督飭速籌開辦仍將一切未盡各事宜隨時報奪 
[報館轇轕案未了武昌]  
　　漢口日報館因年前慶安錢店一案迄今仍未了結俄領事受道勝銀行之唆兩次照會關道第一次有主筆房索賄五百金方肯更正務請交出主筆科以應得之罪並將該報館封禁云云第二次則云該報館聲言係張宫保所開如更正須要禀准宫保慶安之事與俄國商務大有關礙卽請宫保從速更正並將上海各報一律代爲更正張宫保得兩次照會均飭關道據理駁回並嚴飭夏口廳速提慶安店主懲辦以顧全國體杜絶外人干預惟總撰述任革令承紀已屢受申斥矣 
[鐡路督辦盛宫保咨兩廣督撫文（爲粤漠鐡路事）]  
　　爲咨請事據粤漢鐡路廣東購地局總辦鄭道官應帮辦沈郎中銘禀稱粤漢鐡路幹枝兩路軌道站廠所購地畝計南海縣屬共稅一十七頃八十四畝七分一厘九毛六絲番禺縣屬共稅四頃五十畝二分二厘六毛三水縣屬共稅六頃四十四畝六分八厘八毛統計 
 
 

Page 5

 
 
三縣共稅田地三十八頃八十一畝六分三釐三毛六絲業經分造清册移送各該縣過户割稅惟查此等地稅有係光緒二十九年所購者因未辦結故以前地稅仍由業主代完現在購地暫停理合照章造具清册計南海縣九本番禺縣兩本三水縣兩本共計各花户田地畝分挨號稅册十三本一併禀呈查核俯賜轉咨豁免錢糧再發抄存儲尙未領價各户地畝因未書契故無從過户割稅合併聲明等情據此查蘆漢等路購用地畝照章均係豁免錢糧造册飭縣存案辦理以除小民地去糧存之累此次粤漢事同一律自應仿照辦理除俟路工告竣再行會同奏報並分咨外相應照抄清册備文咨送爲此咨請貴督撫俯准查照飭可轉行南海番禺三水等縣一體遵照按户註册豁免錢糧實紉公誼須至咨者計咨送清册十三本 
[英使薩照會外務部文（爲紙捲烟徵稅事）]  
　　爲照會事兹無本國駐上海總領事官來詳據本國公司禀稱該公司在滬所造紙烟捲出口時由滬關征收值百抽五之稅等情此事美國公司亦曾禀報駐京康大臣與此同情康大臣前向總務司詢問知此稅係按照總署於光緒二十三年及貴部於二十九年所行咨文辦理征收等語本大臣查向來在華所造紙烟捲均定人烟絲各樣之類而烟絲各樣出口稅天津條約所附稅則定爲每百斤四錢五分今出口稅則仍各遵行若非中英兩國議定更改之時此稅則自不能改應請貴部通行札飭所有紙烟捲一項出口稅可按照每百斤征收四錢五分之例征收其有已經另外加征之數應飭令繳還爲要須至照會者 
[美使康覆外務部函（爲紙捲烟徵稅事）]  
　　逕覆者上海晉隆洋行所造紙烟捲出口海關征收值百抽五之出口稅一案前於八月二十九日准貴親王函覆以光緒二十二年五月總署具奏機器製造之良照值百抽五之正稅開征一倍以抵釐金嗣漕緩辦議以製造加稅新章尙未開辦議以製造加稅新章尙未開辦可仍照從前完一正稅之章辦理上年復聲明前案行知總稅務司飭各關遵辦等因貴親王於此案如此速覆殊深欣謝惟須　明中國政府不能自行更改稅務須於美政府會議允可方可辦理查咸豐年間英約黏附出口貨物稅則曰紙烟捲卽係工夫熟烟應歸烟藥稅一類之内此條至今仍應遵照故請貴親王行飭海關不應復征值百抽五之出口稅若己覆行徵收者仍須如數繳還可也順頌日祺 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[直督袁奏設立巡警先後籌辦情形摺]  
　　奏爲天津及海口一帶設立巡警謹將先後籌辦情形恭摺具陳仰祈聖鑒事竊臣於光緒二十八年四月間創辦保定巡警業經奏明在案天津地處海濱民俗强悍大兵之後人心浮動伏莽尤多其海口一帶商旅駢集海盜出没靡常臣於蒞任之初卽預籌津地收回必當設法懲治尤慮華洋交替之際匪徒乘間思逞情形較内地尤爲緊要是非舉辦巡警無以靖地面而清盜源查各國都統衙門駐津時本有警察而中外情形隔膜流弊滋多未便仍其舊制臣前駐保定卽經陸續招募警兵勤加訓練限以速成爲未雨綢繆之計惟津郡及海口地方或負山控海或華洋錯居在在均須設備非有四五千人不能分布每慮餉源支絀羅掘爲難不得不立以始基徐圖開拓因先招募三千名編列十局於二十八年五六月間先後成隊暫駐省垣擬俟地面收回卽分駐要區以資捍衛迨至交津有期各國訂立條約維時天津盜賊繁多瘡痍滿目兵力旣不能到則惟賴巡警以鎭攝而綏靖之臣卽於交收之日飭派巡警一千五百名留津駐紥就津設立總局考察情形督飭巡查以專責成而收實效其餘一千五百名分布西沽唐沽山海關秦王島北塘等處卽歸大沽山永兩協副將曁北游擊等管帶俾可就近鈐制查各國警務本爲專門之學臣設立各處巡警事屬草創且期在速成亦祗粗具規模欲其精益求精非設學堂不足以資考校當於二十八年間在津設立警務學堂飭令各巡局官弁兵丁分班肄業延訂洋員充當教習編譯外國警務諸書立定課程爲之講貫務令一兵一弁皆由訓練而成現在頭兩班均已畢業仍當續招三班如法教授以供任使至各局辦法雖均遵照奏定章程惟地方有緊簡之殊卽薪餉應有多寡之别亦不能不因地制宜變通酌定天津及各海口爲水陸衝衢且係通商巨埠華洋互市之地巡警保護彈壓責任匪輕與内地情形大有區别查各國以警察爲内政要務其視警兵也至重故其定薪餉也至優卽就天津而論各租界雇用華人充當巡兵其口糧自銀十餘元至二十餘元不等中國警兵若照保定餉章則數不及半相距咫尺而厚薄懸殊不免相形見絀且津地百物昻貴實不敷口食之資自應量予加增以示體恤其官弁人等亦皆優給薪公庶可嚴核功過各局名額因津郡海口等處非地廣人稠卽邊關要隘自巡官以下均以保定三局人數作　一局計每局二百九十五員名凡此皆係體察情形量爲增益其餘如山永協所屬之山海關秦王島等處轄境綿長難於控制添練馬巡五十名天津市廛繁盛火警頻聞捍患救災本係警察應辦之事另設消防隊百名以防火患又由各國都統移交小輪三艘專爲巡查海河之用綜計每年餉項雜支及學堂小輪經費浩繁非有大宗的欵不能濟事不得不仍就津防練餉項下設法騰挪查津防練軍原存十三營迭經酌量裁併截至二十七年年底實存六營一哨旋復裁撤一哨二十八年秋間復添新練軍兩營合爲八營計騰出練軍五營全年之餉移供警務七月之需是以二十八年分尙可勉强匀撥二十九年則短絀甚鉅且經按照奏定章程增練馬巡河巡暗巡等隊不敷更多不得已復將練軍裁撤四營以資挹注猶覺竭蹶萬分誠以津防練餉皆係本省自籌年來地方凋敝籌不足數遂致動形支絀警兵餉項事關要政不容稍有缺乏經臣移挪補助勉强形支仍歸津防練餉項下按年造報以符定章現在巡警開辦兩年規模大備盜風屏息民情又安實已成效昭著仍當設法擴充以期周密仰副朝廷保衞民生之至意所有天津及各海口籌辦巡警緣由除咨部查照外謹繕具簡明餉章清單恭呈御覽伏乞皇太后皇上聖鑒訓示謹奏奉硃批該衙門知道單併發欽此 
[記粤東廣益會集股章程廣州]  
　　粤東總商會董左小竹京卿等擬集廣益會創辦銀行貨倉已將章程呈請商務局立案并舉定總恊理設立公所現京卿又請商務局出示略謂欲振興商務必須聯絡商情先銀行以濟週轉並建貨倉以啓利源然湊本之方莫善於積聚兹擬創設粤商廣益會科集會份三十萬份每份科銀五元作爲會底給回會部並貼三聯票爲據以遞届每届每會充銀二元分四季開投每季派回五千份内一千份予以特别溢利頭等一份得銀三千元以次遞减至五百零一份起至一千份各得銀三元其四千份按期加息本利同歸先投得者免其再充未投得者憑部供養充至五年爲滿湊以十載投清三十萬份各皆領回本利派還會底銀兩所存溢息届時擬立股票九十萬張每張股本銀五元此十五年中投會有先後卽享利有多寡以五年爲一期分上中下三期上期投 
 
 

Page 10

 
 
得者占股票二張中期投得者占股票三張下期投得者占股票四張將來本會所設銀行及按揭貨倉香港澳門佛山江門石龍陳村石岐西南等埠各設分行分棧省城總理恊理值理等員本會公推殷實名望人員充當以三年爲期各埠卽由該埠各行商董公推誠信之人爲司理先公推省港曁内外各埠誠實之人招集會份另請殷實素著之大行店代收會項均作爲本會董事能招集一千份或代收一千份者每季致送酬金銀十元多少照推五年滿會仍折半致送給至會份投清乃行停止如有漏供一季者准下季加息補足三季不供卽行注銷由會中另招别人接充該份以前供過銀兩俟投清會份之日方將原銀交還若有供過三年力不能繼由本會代充俟投得之日加扣還倘有將會份讓與親朋須自行簽名到本會公所注册換部或按揭銀兩以六成核給本會將來每年所獲利益除支用外如有盈餘提出二成分爲四份以一份撥充商務總局經費一份分送創辦諸員二份分派現年司理人等花紅以爲酬勞又本會銀行貨倉一切規條均照外國辦理無論内外人等如欲息借欵項必須物業作抵方准出揭經手在事人等如有侵挪情弊集議禀究凡支欵逾五百兩之數須總理辦理簽字方能開支每年將進支數目開列清册刊派各埠俾衆咸知以昭徵信 
[嚴懲武弁嚇詐福州]  
　　去冬提標候補外委池騰蛟奉提憲曹軍門札委下叚巡查差上月某日池弁率同土棍數人冒充兵勇至西邊社以捉賭爲名任意嚇詐被民人林石等具禀提轅提憲黄芍巖宫保閱禀大怒立傳池弁到轅略詰數語飭以軍法從事屬下各員環跪哀求遂判重責軍棍一千下貫耳游街賭棍六名亦分别棍責然後片送厦防廳核辦 
[管帶易差江寗]  
　　管帶武威新兵左翼劉逋守澤沛向由江南陸師學堂畢業屢次考列優等遞保今職兹署督憲周玉帥因該翼兵丁往往在外滋事不能約束卽將通守撤委有督練處叅謀官孫明晉者見玉帥自陳能於三月内整頓新兵營規玉帥卽委以管帶左翼兼管右翼又　通守才尚可用改命選帶員弁學生前赴北洋學習練軍日内將率飿北上 
[温州官事]  
　　永嘉縣典史楊敏夫少尉於去臘十二月二十六日接奉丁外艱電訃後卽呈請開缺現己遴派鄭紹坪少尉承晟代理○前土藥局委員唐壽臣大令植仁瓜期已届刻聞上游已札委何别駕來温接辦 
[蘇垣官事]  
　　丹徒縣知縣張大令紹棠因閙漕案經上憲撤任另委奉賢縣知縣郭大令重光調署兹悉郭大令在奉賢縣在内尙有經手事件未能卽日交卸因由藩憲陸方伯懸牌暫委常州府總捕通判沈直刺暫行代理○省垣中路警察總巡一差現經上憲札委前管帶駐紥上海副中營之候補知縣鍾堯堦大令鴻鈞接辦聞原辦是差之趙大令夢東上憲將委署理某縣要缺云 
[蕪湖]  
　　客臘有人禀設利農公司略謂鄉農挑糞不按時候滿街臭穢有礙衛生請將商鋪各糞窖歸公司包挑轉售業奉示准在案兹又有沈駿德者具禀巡警總局謂公司僅雇工人十數名鎭日肩糞臭氣不絶較往日尤過之行人相率掩鼻且此項人欵宜作地方公舉不應歸公司壟斷云云不知總局如何批示也○關道童瑶圃觀察縣主蕭策吾大令於正月初旬先後晉省謁賀各大憲年禧此外文武同寅赴省者亦絡繹不絶因憶在歲皖撫會通飭各屬毋庸來省賀年皇呈鈞諭雷厲風行曾幾何時又成故紙豈官場中人眞不憚煩耶夫亦惡習之難盡除耳 
[金陵]  
　　江督周玉帥以門丁需索門包最爲官場惡習特頒示諭以儆員弁丁役之要索規費者○金陵支應局總辦王毓苹觀察因去秋與省垣某學堂學生衝突觀察卽以學生持蠻衝打上禀大憲疑其壓制致有此事觀察乃氣忿成疾逐於前日辭世其支應局一差不另委員辦理併歸督練公所叅謀處云 
[鎭江]  
　　江蘇提督學政唐春卿宗師札行鎭江府所屬各縣通限二月初一日舉行縣試等因日前署丹徒縣張星五大令奉文之下已出示通行曉諭矣○正月某夜距鎭城之東三十里高資地方某姓家突來盜匪多人擁入搶掠家人某甲起與爭鬥被傷頭顱室中人畏其兇欿任其飽掠而去事後某開列失單投報縣署張星五大令前往查勘後卽嚴飭差捕跴緝矣 
[甯波]  
　　餘姚北鄉産有滷金一物爲農人藍田所需之一浦江義烏東洋各鄉農民俱往彼處購買去年有王惠均等設立公所滷金歸其獨售并定進價每斤十文半出價則十三文半圖獲厚利民皆惡之現各鄉已分給知單停買公所滷金恐不免激成事變也○正月某日之夜寗城西河漕馬弄地方李豐裕酒坊忽被人縱火焚去平屋十餘椽○鄞屬東鄉花會盛行迭經當道嚴辦迄未消息日前有鄭世洽孝廉繕成　絶花會條陳具禀府署府尊喻庶三太守已批飭鄞縣高子勛大令體察核辦矣○寗屬漁團局前由省憲檄委甯府合辦府尊因委員到局同資贊襄去年各漁户豁免墨魚照費先由衆漁户禀求府尊後經委員詳請照辦今有鎭邑職員陳某等聯名赴府禀揭委員私圖中飽一面請認是項費欵已經府尊喻庶三太守批駁不准矣日前慈谿縣解盜犯吳得勝陳思光二人來甬至府署投文呈請提勘府尊喻庶三太守飭令覊禁鄞獄定期二月初一日勘審○寗屬出洋師範學生已由各廳縣造册送府兹經府尊喻庶三太守牌示二月初二日考驗 
[紹興]  
　　越郡明道女學堂於今歲擴充學舍增額加課經理人王君世裕禀請省垣學務處立案給匾以示鼓勵○武義縣自開辦警察後屢與民間齟齬邇又有警兵出城緝賊索費滋擾被居民羣起攢毆旣將各兵髮辮剪落復褫號掛方始縱釋現已禀訴薛大令請爲查辦矣 
 
 

Page 11

 
 
[蘇州]  
　　去年蘇州各木行生意以震生裕爲最約贏二千餘金豐和則虧本三千餘金海味一業推孫如號及萬源爲巨擘藥材以雷允上沐泰山爲最各贏五六千金濟壽陸良利高益壽各四千餘金大德生童葆春太和均約三千餘金其餘無甚出進○去臘蘇鄉陳某鎮江寳泰槽坊主婦江陸氏火斃長媳江蔣氏及使女阿妹報由元和縣勘驗一事兹氏母蔣王氏具禀投元和縣署催請伸寃縣主郭大令以藉屍詐擾等詞批駁不准抱告朱祖正等則謂其扛幫串訟大受訓斥故蔣王氏不得已至府署上控當奉批示禀及節略均悉如果不虚實堪詫異候札飭元和縣酌提人証訊詳察奪云云郭大令奉批之下卽飭差下鄉提原告及抱告到縣候審未知果能昭雪否也○上年十二月間浙江某縣境内連出刼案八起旋經河防飛划緝私營管帶張游戎訪悉是晚盜匪匿迹蘇省震澤縣境因於正月二十二日率領師船來蘇會同平望太湖右營及盛澤續備右營王楊二管帶各領槍船四號駛至黄山地方緝獲趙辣子等三盜解回浙省歸案訊辦○鹽捕營親兵三人在胥門外花烟間胡閙由巡捕扭至捕房通知馬路工程局員洪鷺汀大令送營究辦劉統領卽將該哨弁記過一次三人各責軍棍三十下插耳箭示衆 
[拜會領事]  
　　上海道袁觀察定於初五日三點鐘拜會俄總領事闊君五點鐘拜會新任義國領事達君及前領事李君初六日五下鐘拜會新任日領事松崗君 
[銅鉛起運]  
　　甘肅軍械局札派前泰州知州張衍候補知縣張紹楨來滬採辦鉛銅業山英法公司船各運來一百担痊於作内押解前往故於前日禀請袁觀察咨關免稅 
[請派襄讞]  
　　日前上海道袁觀察以江督所頒修改公廨章程札飭會審公廨黄司馬限十日内議覆兹悉司馬以解任在卽尙未核議至新任屠興之司馬約於本月望日前後到申接受松海防印兼會審公廨事宜並禀請道憲派襄讞兩員以資臂助 
[考童被斥]  
　　上海縣汪大令昨日發出牌示一道略謂初一日考試童生查有衛聲燾一名携卷出塲殊屬違例除將該童除名並移學申斥外合行牌示仰廪保人等一禮知照云至又初覆之期實定於初六日簡紀初五者誤也 
[宰猪公司開張]  
　　荷商德昌洋行所設之宰猪公司前日邀請駐滬各國領事及工部局辦事各西人商務局總辦周金箴嚴小舫二觀察等行開張禮先由美國領事登台演說宰猪公司於租界衛生大有裨益嚴觀察亦竭力贊成後由公司備中西大菜以饗嘉賓至一句鐘後始散 
[豆船撞沉]  
　　前日下午江天輪船在滬啓椗駛經英大馬路馬頭浦面忽將黄豆船一艘撞翻舟子四人一齊墮水輪船上人急放救命圈曁舢板船將舟子救起惟少十餘齡童子一名旋經人將舟曳至馬頭用利斧砍開船底始將童救出幸尙未氣絶遂送醫院施治 
[俄人控妓]  
　　有俄人某甲投美捕房控粤妓王春林竊去鈔票洋四十元捕頭准卽飭捕將王拘入捕房更派三百四十二號四捕將王送至公廨管押候今日解訊嗚呼與俄人交涉之人看者 
[飭查起火]  
　　昨日正午十二點鐘英界石路松風閣茶館隔壁豆腐店内遺火積薪幾釀火患當經店夥與附近之染坊中人帮同救熄巡捕據情禀訴捕頭飭探前往詳查起火緣起 
[會訊改期]  
　　英商道達洋行控華人彭叙五佔地一案本訂於昨日午後覆訊兹悉改期下禮拜三卽二月初十日會訊 
[上海官事]  
　　新撫行轅巡捕俞應望二尹王篤基二尹劉光明守戎昨均投道銷差○蘇垣撫皖文巡捕候補主簿李生甫二尹昨至道轅禀知回蘇○江蘇海運滬局總辦吳觀樂太守昨奉袁觀察延至道轅議公○浙江候補道葉聽松觀察昨詣縣署辭行○商約大臣吕尙書昨遣五少君分詣道縣謝步○守府葛致山守戎綢捐委員沈實甫刺史貨捐局查驗委員俞應望二尹徐家匯巡局委員陳少禹千戎昨均因公到縣拜會 
[上海縣案]  
　　寡婦屈奚氏扭錢永興到縣控追借欵當奉汪大令提訊氏供開炒貨店之錢永興前借婦人洋一百十元去年八月至今利息無着店亦關閉向索吞賴錢供借洋是實店因虧本閉歇刻將生財出盤求恩斷减理償大令不准判錢交保將盤得價洋旱案核斷○警察東局前解擊落警勇門牙之徐右到縣訊押兹又提訊大令謂警勇門牙倘是爾主沈恂儒擊落應禀道憲撤差如爾擊落從寛責釋該丁含糊不吐遂判送中局沈積臣訊辦○著名流氓小鐡墩卽華錦臣收押改過局半年期滿解縣發落供願改悔不再犯事求恩大令判交的保再犯加等治罪 
[巡防局案]  
　　十六鋪巡防中局委員之家丁在大東門外查獲抽頭聚賭之徐吉恒孫金奎二人解案陳二尹判各責一百板具結交保○大東門外鄭洪生銅作遺火積薪經衆救熄當時鄰人趙榮生插身滋閙由衆鄰將鄭趙扭控十六鋪巡防南局賈　車判鄭向衆服醴趙交地甲帶出調處○協順米行因斛米口角被山東船夥滋閙不休行主報知十六鋪巡防中局陳二尹命派勇拘獲十餘人正欲研訊由某船號主出爲調停息事○前日有無名男子倒斃南市大東門　年約五十餘身穿皮褂頭戴風帽十六鋪地甲當卽報堂收殮旋有屬人認領安葬○前日十六鋪地甲在城根查有屍棺一具當卽報知善堂代爲埋葬 
[馬路工程局案]  
　　昨日米業同泰等家扭元盛米店主徐樹琦至馬路工程局控被慌騙米洋一千餘元翁子文太守命押候訊追○沈阿毛扭陳某至工程局控被欠去鹹貨洋銀七百餘元太守命押候訊追 
[公共公堂會訊案]  
　　前姚協芳控湯阿二韓桂生串同伊孫姚金奎竊取田單衣服等情前日午後英副領事德君蒞廨會同孫耳三明府研訊原告博易筆師聲稱姚協芳前控湯韓串同伊孫竊取方單抵洋詎知此事伊孫並不知情請將金奎之名注銷姚協芳 
 
 

Page 12

 
 
供光緒二十八年臘月初四夜被竊衣服十三件方單五張當時報師查緝無著至去冬十一月底聞韓桂生持此單向人押洋及至向韓詢問係湯所托因將湯韓送捕詎湯竟誣攀小的之孫金奎故亦被押二十七號西探禀稱湯韓兩人於西正月六號捕獲後湯供十二月七號將單向人押洋係金奎指使故又將金奎拘押後卽保出姚毛弟供向在洋人麻頗處種花去年此事敗露時小的禀知洋人由洋人將湯送交捕房姚瀛泉供湯韓送捕時小的與胞弟毛弟同去餘詞與毛弟相同洋人麻頗禀稱正月六號姚毛弟來行訴知此事我卽至捕房說明湯阿二竊單等情捕頭飭探拘湯韓及姚金奎到案謂此事係金奎指使故不能開釋質之湯阿二供方單係金奎托我央中韓桂生向趙生泉抵洋三百元姚用一百元韓用二百元後由姚毛弟兄弟三人騙我至家用繩綑縛將鐡尺擊我兩足迄今傷痕猶在至衣服等物小的實不知情韓桂生供湯持方單一帋托我借洋三百元小的自用二百元湯取去一百元姚金奎供並無將單托湯借洋之事明府以湯阿二韓桂生訊無行竊實據惟以他人之單押洋分用罪有應得著各押捕房六個月姚金奎從寛省釋 
[公共公堂早堂案]  
　　昨日禮拜四美繙譯官安立德君蒞廨會同讞員黄耀宿司馬會訊包探劉銘芝解陳金生至案禀稱陳在公和祥碼頭陸續行竊舊鐡二百磅銷鹹於北京路公大順令將店主林德生一併拘案司馬判陳責一百板枷三天林罰洋二十元○愛律師訴稱友人可芝屢失鈔票寶石等物前日收下鈔票四十元卽將票上號碼鈔下次日忽失五元票一紙在侍者李阿有身畔搜田計先後共失票洋二十元一併請追張探禀稱拘李至捕房時身畔尙有洋二元三角呈案訊之李認竊不諱情願措還司馬判三天内繳洋十二元七角枷三天如不繳加押捕房一月○包探李星福解行竊杜增大家物件之陳阿小至案司馬判責二百板押七天○包探陳金標解行竊湯阿恒家衣服之方金良至案司馬判責二百板押二個月○老公茂洋人控頑童陳流生行竊廠中銅管子一根判戒飭三十下○公共租界大沽路張金生所開之烟館每至夜深時售賣洋烟有違向章由包探請傳案訊罰司馬准卽出票將張妻某氏提到判罰洋五元○張揚林在怡和碼頭行竊徐成林羊皮三張判責五十板枷示碼頭三天○曹芝根以馬車停歇禮查飯館門首某捕以其攔路違章拘案判罰洋十元○馬夫曹小榮在北京路與王金絹故互毆經人勸息曹忽唆使洋東函告捕頭拘工訊辦司馬以旣經調楚不予深求著一併省釋○沈金彩在麥家圈被王阿六之馬車碾傷兩足由捕解訊司馬判罰十元充公再罰五元給原告養傷○輪船水手高良根張阿五竊取何土循之小白皮箱一隻判各責二百板枷七天○王阿根先後竊取傅長生史子賢家物件判責一百板押七天○趙金奎劉松泰控葉和尙在漢碧禮路行兇判責二百板押兩月○俞新協控吳春榮竊取椅套銅元等物判責一百板○史阿大竊取徐壽齋家洋油兩聽當塲獲住解案訊訊判責一百板開釋○頑童翁阿承竊取某姓家之雨鞋判戒責五十下開釋 
[法界捕房案]  
　　鴇婦張李氏有烟妓馬二姑娘桂香二口去冬被松江牛販甲乙等誘逃該鴇將甲友某丙扭入捕房解奉讞員陳大令訊供著押交二妓到案候核後甲之親戚張全福將馬二姑娘交出大令著提馬到案據供原籍揚州許配某姓去年父親送至張李氏家爲傭求鑒大令著交張李氏領回具不再爲娼切結候本夫領去○李阿小行竊衣服擺鐘洋傘等物爲探緝獲吊到原贓大令判枷一個月責五百板贓給失主領回○王德初窩留竊賊代銷贓物爲包探查獲大令著枷號十天期滿責三百板○王阿根陸阿根行竊衣服水烟袋等物大令著各責二百板斥釋 
[美捕房案]  
　　前晚百老匯路某皮鞋店失去紅皮若干疑夥顧阿四等所竊當卽報捕捕頭令包探將顧等拘送捕房後以事出無憑一併釋放○挑糞夫奚福生將糞傾倒在茂海路某洋房門首經洋人報捕派探將奚拘入捕房候解公堂訊辦○僑居西華德路之甬婦某氏昨忽失去烟鎗一支疑車夫沈江元所爲卽將沈扭入捕房捕頭以所控無憑釋出不理 
[蘇省官報]  
　　正月十一日撫轅牌示華照光緒三十一年正月十五日上元令節十三十五十六等日供應穿蟒袍補褂掛朝珠十二日候補道鄧心茂通知由令引見回省准補松江府海防同知秦錫鎭禀謝奉委藩署文案差丁憂卽用知縣鄒壽祺禀知到學務處文案差十三日藩轅牌示照得署丹徒縣知縣張紹棠撤任所遺員缺查有奉賢縣知縣郭重光堪以調署遞道奉賢縣知縣員缺查有候補知縣陳共壽堪以酌委署理統領蘇捕節制飛划左右等營署太湖協副將徐錦堂通知辭赴太湖巡緝知縣陳共壽禀謝牌示委署奉賢縣事顧元亨禀謝飭知請補荆溪縣缺理問周　由滬專丁來省禀謝奉委按辦松滬釐捐總局管庫差十四日撫轅牌示正月十五日各廟行得文廟藩憲武廟撫憲文昌臬憲太陽風龍神均劉道體乾天后風雲雷雨神均朱道承昌火神猛將均首府　補總捕都城隍府城隍都土地三首縣分詣　香同知縣吳俊卿禀知奉上海道委義渡局差縣丞郭學齡禀謝奉府委赴海州兼江寗府屬守提獄官薪水銀兩差十五日衙轅牌示照得常州府訓導楊寶森調署荆溪縣訓導所遺常州府訓導員缺卽以荆溪錢訓導　雲調署知縣李輔燡禀謝奉委飛划左營船隻差施煃禀謝奉委撫署刑縣文案差十六日藩轅牌示照得代理按察司經歴何運秀另有差委所遺員缺查有試用縣丞林道生堪以酌委署理知縣楊元溥禀謝奉飭前辦警察拿獲盗犯三名詳請給咨送部引見委辦江陰釐捐總局知縣張學鴻專丁來省禀知於本月十一日接辦到差饒孟壽禀辭赴日本十七日同知樊炳煦知縣王熙宇均由滬專丁來省禀謝加札委海運滬局提調差縣丞林道生禀謝牌示委署按察司經歴　十八日督轅牌示調補淮揚通知道兼按察使銜徐樹鈞飭赴新任所遺鹽巡道員缺查有候補道潘學祖署理又調補徐州道袁大化飭赴新任又狼山鎭中營游擊朱啓詠叅革遺缺查有游擊何復勝堪以請補○江甯藩轅牌示清河縣知縣侯紹瀛因病請假遺缺查有候補知縣禄德堪以署理十九日候補道楊慕璿昨日在院上禀知接統蘇防績備全軍新任吳鈺縣陳守晸專丁來省禀知於本月十八日接印任事代理按經歴何運秀禀謝奉委調撫署文案差江陰縣顧山司巡檢程廷猷禀辭赴任巡檢查耀禀謝奉飭分蘇差委二十日師範學堂監督羅振玉通知今日開學高等學堂提調知府梁佩祥禀知今日開學辦理工藝局知縣何乃蔚董譚均禀知今日開工巡檢蔣鑄顔禀知奉督辦直隸代籌兩廣餉賑捐輪滬局憲委辦勸捐差委署震擇縣典史梁伯怡禀辭赴任補用叅將李標勝禀謝奉撫憲委管帶留防太湖水師副中營差 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
