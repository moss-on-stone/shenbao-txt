# 1906 - 287 - 4912037

 

Page 1

 
 
   
 
 

Page 2

 
 
[近三百年學術變遷大勢論三（續前）（稿）（僇）]  
中雍乾而入嘉道。時局又不同矣。嘉道之時。立國已久。歷朝帝王。又善於操縱之術。在下者已相忘於無形。文字之獄少寛。講學之禁亦。弛。加以乾隆季年。政局日益腐敗嬖幸當國。罄天下之力。以奉一人。極盛之餘。難乎爲繼。外則有英人鴉片之戰爭。内則有白蓮敎徒之。暴動。有志之士。生乎此時。受種種方面之激剌。漸知墨受訓詁之無。益實際也。於是諸學派。突然並興。而另組成一學統。試詳述之。 
　　一曰西漢今文學派。乾隆中葉。崇尙馬鄭之學。舉國若狂。至於極點。後起之士。欲求勝前人非另立一幟不可。於是微言大義之說興焉。微言大義者。以今文爲孔門眞傳。以古文爲劉歆僞造。謂公羊爲羣。經樞紐。欲直紹西漢博士之傳。其思想蓋至高尙也。始治今文者。爲莊存與劉申受。至龔定安魏默深宋于庭陳卓人諸人出。其勢力始。盛大。其理論引証始完全。駸駸乎。奪惠戴之们置。而别闢一講席。當其時雖有汪孟慈江子屏諸人。尙守惠戴家法。然勢力遠不相及。不能奪力張之燄。而揚旣死之灰也。 
　　一曰輿地學派。從前諸儒若齊次風全謝山諸人皆以兼通輿地之。學。著名於時。然諸氏之治輿地。非借以說經。卽用以攷史。所研求者。又多半專於本部。非眞能探索險隘。相度形勢。以求有裨實用也。目龔魏諸人興。始究心於域外輿地近而蒙滿。遠而歐西。皆攷其圖經。誌其沿革。勒爲專書。若龔氏之蒙古地理。若魏氏之海國圖志。若張氏之蒙古游牧記諸書。於實學關係。至非淺尠。固非墨守紙上陳言。者。所能同日語也。 
　　一曰漢宋調和學派。漢宋之爭自 
抑宋者。爲毛奇齡。繼之者紀昀。和之者戴震。而姚鼐方東樹。則又以。文士而倡宋學。與治漢學者。相排抵無已時。凌廷堪出始提倡理禮。合一之說。謂漢學不能舍。性理而不談。宋學亦不能廢考據於無用。學者始稍稍附曾之。至番禺陳灃著讀書記。袪門户之見。欲合二派。爲一家。取鄭玄朱熹之說。而比附之。雖然吾以爲漢學遁於破碎。宋學失諸空虚。宗派不同。而破碎害道。非孔子之眞傳則一。是故黨同。伐異。日以攻擊爲事者固非卽。調停兩界欲强不同以爲同者。亦未。爲得也。 
 
 
 

Page 3

 
 
[本館接王卸史封奏三事專電戌刻到初四日]  
　　北京專電云御史王步瀛近遞封奏三件（一）奏參楊士琦接辦招商局有年餘利迄未分派請飭江督蘇撫確查（二）整頓礦務（三）請在大河南北設立實業學堂四處均奉旨商部知道（同） 
[本舘接欽派大員赴奉查辦專電戌刻到初四日]  
　　北京專電云初二日軍機處片奏奉密旨著振貝子徐世昌迅往奉天查辦事件（同） 
[本館接閱兵大臣已到彰德專電亥刻電初四日]  
　　彰德專電云閱兵大臣袁鐵兩公已於初三日下午五點鐘同至彰德（東） 
[查辦英兵圍張大臣之密使起程京師]  
　　日前因駐藏英員以事要挾張蔭棠張堅執不允英遂派兵圍張大臣館幾絶粮頗形危急由藏飛電告知政府急派密使往查實在情形密使已卽日啟程赴藏至張大臣在西藏被圍之故或謂係因查界或謂係因張未迎接該英員或謂係英員與張議藏事不合莫衷一是未派密使之前先有電致西藏辦事大臣有泰令其將張京卿被英兵圍困之詳細情形速行查辦電覆以便核辦（閏） 
[德兵艦在湖口演砲之交步江西]  
　　德國富瓦兵艦上月二十四日違約在湖口縣八里江演砲時有日本兵艦經過見而不平連放電光三次德兵艦始展輪下駛事後日艦主電　　　　　　　　　　　　　　　　　　　　　　　　　　　 
詰九江道因何允許德艦在内地演砲當經汪頡旬觀察電謝日艦主一面電禀撫憲核示吳仲帥據情電達南洋大臣及外務部略謂德兵艦游歷内地任意演砲旣已顯背條約驚擾居民且恐他國藉口致啟國際交涉問題請卽電達照會駐京德使詰問以免他國效尤云云一面電責湖口縣及東砲臺臺官似此重情何以不立時電禀遲至半月始行禀報實屬不知緩急該縣馮令與臺官各記大過一次以示懲警（最） 
[東匪刦傷無照日人山東]  
　　有日本販牛商人上西和吉小西伴次郎同舌人陶壽全行至山東掖縣境内被上匪三人攔刧受傷當經追獲一賊而上西和吉等因無護照不待勘訊已就道赴平度現掖縣知縣吕大令禀請東撫核辦并飭拿逸賊（吕） 
[電爭英領干預内政京師]  
　　川省英葛領事串同鐵路公司繙譯鍾近成違約購地川督以民情鼓噪恐釀成大禍該領事又投函請保鍾進成實屬干預内政人心更爲憤激昨電禀政府請照會英使力爭速飭其退契收價以保主權葛領事人地不宜并請照會英使將其撤任另行調人來川云（日） 
[日藩宴會紀盛京師]  
　　八月念七日正午日本林欽使在使館公宴　藩是日臨席者日藩及倫貝子外有中國大員并日藩隨員出羽海軍中將等主賓歡洽盡興而散下午四點鐘有茶會旅京日本紳士淑媛赴會者百數十名日藩臨席同呼萬　而　日夕日藩復被倫貝子邀請率隨員同往云 
　　念八　正午林欽使又在使館公宴日藩所有　王滭公瞿中堂袁慰帥那中堂世中堂朱參議曹主政等均列席門前車馬絡繹頗稱一時之盛下午八點鐘林欽使復在使館邀請各國公使并總稅務司赫德君等公宴日藩復臨席賓主各舉盃演說祝辭應酬頗爲周到 
　　念九日正午外部邀請日藩及隨員并林欽使及參贊官通譯官等設席于那中堂宅内公宴下午林欽使邀請各國外交官各國駐屯軍將校海關吏員并日人服部嚴谷兩博士日藩復臨席盡歡三十日上午十一點鐘日藩應振貝子邀請赴其府内宴會又下午七點鐘澤公邀請筵宴（閏） 
[改訂官制阻力之一端京師]  
　　近日各王公福晋郡主等因事入官内太后每垂詢外間情形究以立憲改制爲可行否而各福晋郡主等本無確實主見奏對之語往往游移兩可日有言外間以立憲爲不便者故太后聖意又不免稍有疑慮改訂官制阻力此亦其一端云（盈） 
[袁督力辭統轄兵權之任北京]  
　　内廷傳出消息直督袁慰帥頗蒙兩宫倚重日前召見時諭令統轄全國練軍爲總理練兵大臣袁督以不能勝任再三力辭（外） 
[外部議選遊學畢業生爲顧問官北京]  
　　外務部擬改辦公章程已誌前報近又會議俟章程訂妥後卽咨各省督撫遴選才情邁衆熟悉外交之遊學畢業生保送到部派允顧問官（存） 
[商議改訂私售路礦法律北京]  
　　政府王大臣近日與法律大臣沈家本商議路礦事務擬將私售路礦法律重行改訂從嚴辦理俾足以示儆戒而免交涉云（存） 
[贛撫准湖北鐵廠電咨開採萍鄕錳礦西江]  
　　撫憲吳仲帥近准湖北鐵廠咨據李郎中淮格電禀稱化鐵鍊鋼均須用錳查江西萍鄉縣產錳甚廣鐵廠早已購有產錳山地現在趕造各省鐵路鋼軌需錳甚急卽須開採應用已派陶令德光前往設局採運仰懇電資江西　部院電飭萍鄉縣保護並出示曉諭等情據此查湖北鐵廠鍊鋼造軌需用錳礦甚爲急軍現就原購山地派員前往開採應請飭縣妥爲保護並出示以昭鄭重除分行外相應電咨貴部院請煩查照飭遵仲帥據電已轉電萍鄉縣遵照辦理矣（用） 
[淮揚道電覆餞了過境情形淸江]  
　　署淮揚海道丁觀察近接撫憲電開聞淸江近有徐　飢民紛紛過境無可得 
 
 

Page 4

 
 
食求售子女甚有沿途抛棄者如果屬實殊堪憫念廕帥未到務望執事體察情形應如何安撫截留資遣以救民命而靖地方卽行便宜從事督縣妥辦幸勿拘泥爲要等因觀察當即遵查禀復略謂饑民過境比往年雖多尙無求售子女及抛棄情事廕帥未到責無旁貸繼潘司派員到浦分赴安桃沐等縣查明户口復到卽放昨奉督電海屬飢民猖獗飭卽派隊拿辦已商李中恊撥兩營赴海彈壓以遏亂萌至如何截留資遣已督縣設法赶辦一面勸諭飢民回籍云云（甲） 
[電請調回擾累鄉民之營勇核江]  
　　南匯普濟堂蕩柴前因沙棍張木春等糾衆爭砟幾釀釁端經南昌宰李紫璈大令具禀提憲徐軍門派鄧管帶帶兵前往彈壓復由撫憲派撥飛划營槍船數號赴南駐泊藉資鍞懾茲聞飛划營勇竟向民間諸多擾累並有索借錢米暗結蕩棍情事爲李大令訪悉情由立即禀知松府由戚升淮太守電禀撫憲懇即調回以安民心 
附松江府禀撫憲電　撫憲鈞鑒　南匯李令禀普濟堂斫柴提憲已派兵彈壓飛划營到後索借錢　文結蕩　民情惶惑請調回等情乞飭凌弁卽將槍船調回以安民心知府戚　叩撫憲復電松江府戚守覽電悉已嚴調回查辦矣撫院（仙） 
[商部議定添設郵船京師]  
　　商部各堂官會議整頓保商事宜擬定仿照東西洋辦法添設郵船現將通咨各省督撫妥爲籌欵以便早日開辦（以） 
[調查各省水師章程北京]  
　　政府諸巨公會議振興海軍事宜擬令各省畫一辦理聯絡聲氣業將電飭各督摲將水師各營改良章程詳細造册咨送以備採擇（訓） 
[拆城築路案奏請嚴究京師]  
　　鎭江開築馬路毁拆城垣一案昨經吳侍御保齡具摺奏請嚴行禁止其創議拆城之巡警委員竇鎭山應嚴行查究奉旨著周馥陳夔龍查辦（日） 
[電飭豫撫查禁唆民仇敎北京]  
　　日前外務部電致豫撫略謂近聞懷慶府屬地方仍有匪徒唆民仇敎情事請飭嚴密查禁以免釀成交涉云云（下） 
[許京卿珏呈都察院代奏習]  
　　具呈二品頂戴四品卿銜候選道許珏爲敬陳管見呈請代奏仰祈聖鑒事竊職近閱邸鈔恭讀七月十三日上諭欽奉皇太后懿旨前簡派大臣分赴各國考察政治現載澤等回國陳奏皆以國勢不振實由於上下相睽内外隔閡官不知所以保民民不知所以衛國等因欽此竊維典謨埀訓首重安民風雅陳詩先資問俗自昔帝王圖治罔不顧畏民碞我朝開國以來列聖相承咸以勤恤民隱爲先務溯查康熙雍正乾隆年間海宇承平其時吏畏民懷何嘗有上下相睽内外隔閡之事目嘉慶以後人才稍不如前吏治因之日敝然同治初元親賢夾輔將相得人猶能佐定中興又安海内是則國勢不振不過近三十年耳當深求致此之由不得盡咎法制之敝也若夫官不知可以保民則中捐例屢開流品日雜仕途壅塞賢者不免沈滯不肖者巧肆夤緑情旣切於營私政何能以澤物此病在捐例非官之盡不才也氏不知所以衛國則由鴉片流毒將及百年海内虚耗十室九空洋藥浸灌未已土藥種植加繁士人耽此則無廉恥之心農工商耽此并失資生之策一身不保遑論國家此禍在鴉片非民之本無良也茲聞户部已奏奉論旨停止實官捐升又恭讀本月初三日上諭限十年以　將洋土藥之害一律革除凈盡綸音疊沛薄海同歡從此整飭　常湔除民病但能堅持不懈处然國勢日强詩言宜民宜人受祿於天竊謂天人感應之理可操券而驗矣伏讀懿旨時處今日倠有仿行憲政大權統於朝廷庶政公諸輿論此聖人如天覆幬之量卽大舜善與人同舍已從人之意也職考經傳所載洪範稽疑謀及庶人周官外朝之位衆庶得從三公之後推之蒭蕘獻說工瞽陳規何嘗不明目達聰博觀兼聽然而名分至嚴易履　傳上天下澤君子以至民志聖人防微杜漸之意可謂豫矣職于役歐美兩洲前後十有一年詳考彼國設立議院之初大抵由於國家苛政民不聊生上下乖離禍變之極迫而出此所以削政府專制之權求民間自由之福　之旣久遂成風尙然且不免各有流弊中國情形實異於此本朝撫有方夏發政施仁視前代尤爲寛厚職悉心體察今日中國之不如外國者不在法制而在人才士大夫一入仕途祇知以富貴爲心不復有功名道德之念而外國人才雖未足以語道德尙能奮於功名卽如上年日俄之戰日本所以勝者由於文官不愛錢武官不怕死彼固不以富貴爲心也惟不以富貴爲心故能國爾忘家蹈死不悔意氣所激衆志成城苟反其道而行之人心之私僞卽足致國勢之阽危竊謂今日中國士大夫如不洗心滌慮澄叙官方雖欲仿行外國憲政亦無所施蓋官方不飭即改定官制不過易一官名何裨實事縱使勉强仿行亦所謂有形式而無精神仍於國計民生無絲毫之益且中西立國不同卽日本同處亞東其憲政亦非盡可仿行猶憶昔年候補京堂吳汝綸至東洋考求學制其文部大牙嘗告以歸國後不可盡仿日本制度總宜自出心裁求一對峙各國之法以爲定制職深佩其言謂得相時補救之意舉此以推則目前改定官制當就列朝成憲兼參中外時勢以爲損益總之所改於中法才救弊補偏變通盡利非掃除而更張之也所取於西法者得其精意因地制宜非尺寸而摹仿之也京外官逾萬數非全無可以變通之處然綱紀相維亦有精義苟未貫澈始終而遽紛然改作竊恐成効　彰弊端已見茲事體大固非一時所能詳盡而綜其得失要不外是當茲肇端伊始竊願朝廷一秉虚而大臣倍加愼重古人有言天下大器必置諸至安之地務當求詳於先事母致貽悔於將來國家幸甚天下幸甚職奉使歸來本無言責竊自循省曩以候選冗員蒙恩拔擢三年使在未效涓埃茲値政法　新之始旣有所見　難緘默用是積思累日輙就一得之愚披瀝上陳伏乞代奏皇太后皇上聖鑒謹呈（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇撫批常州紳士劉同厚等禀（爲嚴斥阻撓學務公產事）]  
此案已據童守禀復以按册勾稽逐件點驗欵項契據均屬相符間有未能明晰之處亦卽知照惲紳逐條答復並經該守於各册内明白批註以憑覆騐辦理可謂切實據該守聲稱先後至公善堂學務公所時各紳俱到惲盛劉諸紳却無異詞惟劉同厚潘鳴球趙開承等極力反對藉口自治權限所在未能承認等情當以該守旣經會紳查核相符劉同厚等不能指出弊混實據有意作難且劉同厚爲劉紳翊宸聲指族中不肖揑名遞禀之人趙開承等均非安分常郡紳界不和實由若輩慫恿唆使足以撓風氣若再不知悛改改定予查究明晰批示在案何以該紳等尙不遵照息喙該紳等不信惲紳不信府縣則亦已耳本部院派委之員輙復多所訾議試間各項公欵果有不實不盡童守豈敢輕於担認批註册内授人以柄耶本部院一秉至公毫無成見似此無理取閙嘵瀆不休惟有查拿主使按例懲辦以挽撓風而警薄俗凛之切切（且） 
[委辦學務處提調蘇州]  
　　蘇省學務處提調一差現經撫憲札委候補知府陸懋勳接辦（永） 
[札委代曾洋務文案蘇州]  
　　蘇省洋務局文　金大令森現奉蘇撫委解書籍入京所遺差務委莊復恩大令代辦（且） 
[移請查案懲辦鹽梟蘇州]  
　　蘇垣飛划後旗官凌秉忠所部弁勇在金山衛地方拿獲鹽梟王阿生戴勝典二名並船一隻解送元和縣竇大令提訊王供曾在嘉善鍾　地方販私隨同拒捕鎗傷手背戴供曾充浙江巡鹽營哨官現經竇大令禀請上憲移會浙省查案核辦矣（永） 
[江督答拜外官順道驗工南京]  
　　前日美國水師提督乘坐兵艦道過金陵赴督轅往拜因此江督亦命駕出城親往答拜并順道閱看下關新修騎兵營房曁續修之龍江洋橋工程（才） 
[定期合操新編軍隊南京]  
　　江南陸軍新編之步馬砲工輜重各軍隊茲經督練公所會同集議以端午帥到任在卽亟須先期合演純熟以備校閱業已定期九月初五六七等日在小營校塲合操（才） 
[警察學堂添招三班官生南京]  
　　金陵警察學堂頭班學生業已畢業給憑將另招三班官生入堂肄業（才） 
[上海官事]  
　　江南提督徐傳隆昨日回松○分部郎中朱振翔昨詣道轅辭行○法會審委員陳曾培禀請銷假○留防十二隊隊官余忠勝禀知由寗回○塘橋巡局員潘嘉馴禀請病假二天○新委工巡局收支委員孫鴻猷禀知本日到差○本城提右營叅將周子安叅戎前日爲五旬壽辰各哨弁均往叩賀○小東門武弁董永楨昨奉提右營周參戎調往大東門其大東門之顧達均調往西門其西門之胡某調至小東門辦公云（宜） 
[總工程局王滬道禀（爲招商局等户價買浦灘及馬路事）]  
　　敬禀者竊奉本年八月初七日照會以招商局等三十八户公呈請買淤灘等情除比答詳復兩院憲外照請核議見復等因奉此伏謹批答各條明晰公平無任欽佩所商沿捕小馬頭由業户繳價承造一節常集讓董會議僉以爲此項小碼頭仍應　工程局建造正在繕禀具復間復奉二十一日鈞函以各户又請價買馬路地基抄示原呈飭即籌議見復等因奉此遵於二十六日復邀集諸議董公同會議僉謂南市沿浦馬路經前升憲黄詳奉前督憲張奏明辦理所准業户承買之地限制在馬路以内馬路旣歸公家則馬路外浦灘之婦於公家亦已鑄成鐵案所謂子母相生之例斷難援引乃招商局等兩次公呈始則曰報買灘地經憲台逐層辨駁無可置喙乃又變一策曰價買馬路非但與原案顯相剌謬且以公家數十萬建築修治之路爲合埠人民十餘年熙來壤往之　竟欲以少數商民糾集一萬數千金買爲已業証諸寰球恐無此公理伏查中國年來注重路政几鐵路馬路所經無論民產洋產敎產一律給官價購用曾經南洋大臣與領事主敎商妥簽字通飭有案是未築之路尙須給价歸公保况已成之路且使此路可售將來外人埀涎内地欲援此地例以購我内地之路將何詞以對又查塡築此路時招商局情願助資興造黄前憲固拒不允具有深識總工程局受前升憲袁曁憲台之委託維持公益以立地方自治之基礎自常仰體列憲艱難締造之苦衷以埀諸久遠斷不敢見好于馬路以内少數之業户致隳歷年保守之工程而負鄉閭責望之重總之辦理地方事宜但有化私爲公之法斷無破公爲私之理此項馬路浦灘早已成爲公有物歸總工程局代表管理凡世居于上海經商于上海者斷不容工程局得價出售亦斷不准少數商民出價得售方今明詔下頒講求立憲列于社會中人當先以明公理爲主義馬路以内各業户明達者多曉然于公理之所在自不至再生爭競之詞所請繳價購買一節萬難允遵情由業經各議董全體簽名否决董等復查招商局等第一次公呈憲批已極詳晣第二次公呈懇再剴切批答始終堅持　符前案合將遵飭議復情形備由呈求俯賜察核施行再擬塡埠地一丈五尺係加寛馬路不能建造棧房合併聲明肅禀（南） 
[奬勵偵探]  
　　滬道瑞觀察以本署偵探楊荊山在事後於山東歷城縣境拿獲范棍羽黨楊成嚴　元二名及范妾張氏並於金圚縣境拿獲大刀關勝實屬異常勤奮除賞給五品頂戴以示鼓勵外並此後因公費用准其一律開單報銷（宜） 
[札飭禁售南昌敎案]  
　　昨日滬道接奉外務部電内開上海各書坊所售南昌敎案有關法敎士名譽係准駐京法使照會禁止售買等因昨經瑞觀察札行英法兩公堂飭差查禁矣（宜） 
[查復平糶虧折細數]  
　　關道瑞觀察昨奉江督札查總工程局經辦平糶共計虧折多少卽將實數聲叙明白具復察奪等因觀察已照會該局由局董查明先後出進米價及添購秞米價値王落駁力等費除將義捐扣除外共虧多少已逐項聲叙照復轉詳（尺） 
[議定警務長之責任]  
　　總工程局董現在議定凡巡士告假及有闰安插犯規訊辦等事均歸警務長穆抒齋主持其東南西各區數員亦歸節制業已命各巡士將投允保證書携呈閱看矣（尺） 
[西人角力]  
　　西人每于春秋二季賽馬之前例有賽力之舉茲於前日禮拜六在賽馬塲循例舉行與賽者爲捕房中人居多其次係醫院醫生並官商人等是日並有華捕亦入塲賭賽午後一點鐘起到者甚衆圍面觀者亦頗不乏人始則以鐵棒對戳　賽目力次舉重物係賽膂力再次豎兩柱于塲中上横一竽由低而高人在竿上躍過係賽跳高力再次賽脚踏車或八輛或十輛不等最多　至十二圈中有二輛互相爭先竟　碰壞再次競走共四人同走中有二醫生卒至一年老者落後最後大馬路捕房之六號　道西捕名瓊生者僞扮范高頭模様並以紙大書華文范高頭三字粘于島上在塲内飛逃使數華捕緊緊追趕直至無處可逃卽躍水而過而華捕不能躍水均跌入水中觀者無不拍手大笑此役賽贏者得有 
 
 

Page 10

 
 
彩物計得彩最多者爲九十四號與六號二西捕至夕陽西墜始興盡而返（力） 
[秋賽有期]  
　　本埠各西商秋季賽馬之期現聞已定本月十九二十二十一等日舉行即西歷十一月十五六七等三號也（力） 
[飭移靑蓮閣影戲]  
　　邇來四馬路靑蓮閣茶肆樓梯邊設右電光影戲並各撞戲法聚而觀者甚衆捕頭惠爾生君以該茶館上巿之際茶客何止數千計一日遇有不測樓梯旁設此戲塲有碍出路殊屬危險因于昨日特飭包探竇如海前往傳諭停止或遷往他處（力） 
[開築新租界馬路]  
　　北市馬路工程科長李太守昨日又至閘北一帶勘定陰溝各工程其新造橋至太陽廟一段亦已昨日動工開築云（當） 
[拿獲南匯土梟]  
　　南匯縣境漁潭地方前因土梟沈桂祥沈和尙等勾結棍徒八十人旋卽糾合光蛋於八月初二日搶刧沈莊鎭唐姓家銀洋衣飾等物曾由滬道札飭南匯縣密拿在案茲經南匯縣李大令飭差　將頭目沈桂祥沈和尙二犯拿獲昨由李大令禀請臬憲飭派委員下縣會同研訊擬辦一面禀覆道台查照（宜） 
[禀復鹽販難以送縣]  
　　新關巡江吏拿獲鹽販劉惠慶等十二人函送浦東總巡局訊辦一面田好稅司函請道台札飭總巡將劉等十二人解送上海縣研訊在案茲悉謝明府以劉惠慶守十二人拿獲後尙有伊等同伴六人落死身死特加憐憫交保將劉等省釋以致難以送縣等情禀復瑞觀察核示（宜） 
[請究違章拘人]  
　　前者引翔港平糶局董王增祺以流氓張伯坤姚桂泉等闖入攫米面禀上海縣王大令求提嚴辦大令查得該流氓等匿居美界因卽備文移請公廨讞員關司馬派差協提詎縣差並不投文私至美界拘人日前適與姚桂泉遇該差卽持票與閱同至某茶館啜茗姚以縣差不投文公廨照會捕房係屬違章卽將提牌扣住送入捕房捕頭於前日將牌票呈於關司馬請函致上海縣查取該差夘名嚴究違章拘人之罪司馬當卽飭承備文至上海縣查問矣（力） 
[客民偸竊棉花]  
　　山東人蕭關生前日在十四圖地方竊取棉花被地保查見拘解浦東總巡局謝明府判責一百下交保（尺） 
[死灰復燃]  
　　美界裹虹橋沙勤路聚興油棉紗棧失火各情已紀昨報詎前晚七點鐘該處死灰復燃又焚燬左右隣居樓房七幢（似） 
[英界火警]  
　　昨晚五點鐘五馬路滿庭芳祥泰烟　失火旋即救熄焚去樓房一間（孝） 
[美界火警]  
　　前晚十點半鐘北四川路鑫昌祥外國木器店忽然失火延燒比隣顧勝記油漆店及公利木器店房屋六間旋　救火會西人驅車救熄當火熾時公利樓上住有老嫗胡陳氏年已七十有四倉皇逃避爲某號馬車撞傷甚重卽由家人舁至對隣　住旋卽因傷斃命昨屍女張胡氏投報捕房飭探查明復核（似） 
[總工程局記事]  
　　城内某鞋作學生朱某昨日被師呵斥逃至大東門外迷路啼哭由駐防所巡士解局候飭丁送還○駐防所巡士昨在磊東門外吳家弄　獲攫搶銀鐲之吳築淸解局押候訊究○倪永源在某處竊得銅錫器阻衣服等物被駐防所巡士查餐拘獲人贓解局候訊（尺） 
[公共公廨早堂案]  
　　乾康絲廠司賑王應　控妻王陸氏不安於室求提究懲前晚襄讞孫明府提訊王供小的在廠日多妻子陸氏不顧亷耻與包車夫沈姓私通併被騙物圖逃向阻不睬情急控究訊之陸氏供丈夫有外遇故忍心誣控　求成全明府判發棲流所安置俟改悔再奪○張福堂控周阿妹呑沒存洋亦奉明　提訊張供有洋三百元存於周之米鋪立有存摺爲憑除收外尙欠一百九十元向追行兇情急追訊之周供摺係趙小洲所書前曾付洋七十元摺上未載以小的核算祇欠洋六十元現趙在城内開店不難詢問明府判押候補傳趙小洲到案再訊○朱寶寶前控王氏匿妻彩鳳奉訊判押限七天交人今因逾期不交前晚提家復　王氏供實不知彩鳳下落求恩交保出外尋覓明府判還押再限七天交人如遵重　（力 
[英租界捕房事]  
　　歹人黄林生專竊妓院之物昨爲包控王阿巧拘獲　請之下已認竊福建路四十號浙江路三址六號四十二號名妓院衣物尙有數家未曾招認候吊齊各贓當卽解廨請辦○流氓王阿森　取小孩手镯並攫竊銀　片　練等物並爲王探緝獲已認　手鐲四雙惟　主不能拑出贓已吊到押候今日解辦○吳子才投公共公廨控陳來臣呑蝕托買綢緞銀兩求提追究讞員　司馬准即出票拘提昨由包探張全林將陳提人捕房押候今日解案譸追（力） 
[法租界捕房事]  
　　馬夫吳根祥前日駕車疾馳傷某妰小孩經　　入捕房奉飭交保出外候該孩傷痊傳訊○江北人沈大寶沈二寶前日在新租界私　籬笆當被獲送捕房押候解辦○陸阿二昨晚掩入謙義洋行弄内　竊爲管屋人查知拘入捕房飭押候解堂訊究○王寶生深夜在途巡捕見其形狀　急拘入捕房押候訊究○趙玉亭開設舊貨店屢買　贓昨又被包探帶同　　前往吊出銅爐銀器等物一併解入捕房奉飭暫行交保出外候堂期傳訊○王海山前日闖入總會被送捕房著交保候查明核辦（臨） 
[美租界捕房事]  
　　沈阿二前晚至沙勤歸火塲搶取董寶生家衣箱一只由探拘入捕房奏飭押候送辦○工部局騐車西人查得王阿二東洋車號碼係屬僞造當將人車併送捕房奉飭押候查辦○丁和生行竊北河地路龔少甫家衣服　　廷行竊陳福泰家綢布衣服均由探拘獲押辦○王祖　吳瑞記陸忠高串竊某洋貨店大呢多疋由探拘入捕房押候查辦（似） 
[新租界捕房事]  
　　平橋路秦洪泉投報捕房失竊金表及表練金洋等物開單請緝捕頭淮飭探馬阿美勘緝（力） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
