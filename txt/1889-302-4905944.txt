# 1889 - 302 - 4905944

 

Page 1

 
 
[附送募捐啓] [  本舘附識]  
　　本年浙省水災驟而且鉅時交秋末補種爲難現雖連日晴明而水仍未退則來歲春熟亦必無望縱大憲愛民瞿子發積穀捐廉銀無如被災　　爲日方長誠恐未能救澈務須海内仁人趕速解濟庶百餘萬災黎得有回生之望今名振所特印募捐啓託本舘隨報分送尚祈請善士縣發婆心惠助多金實爲感盼至捐啓由鴻寳齋主人助印是亦一樂善君子也 
[揚州分設申昌] [  申報舘啓]  
　　啓者本舘所印各種書籍現又分貯揚州多子街申昌出售諸君子有喜旁搜博采者盍于二分明月中移玉惠臨隨意選購乎 
[本館經辦江浙賑捐啓] [  申報舘謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子難念江浙兩省歴年辦賑之勤勞捐助之踴躍而此時灾近剥膚當必有惻然動念者請即將捐欵送交本舘掣奉收條隨時登報以昭信實一面彚解　　妥爲散放早辦一日多活數命不勝盼禱之至 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[懲龜董議]  
　　初九日報登滬上有花烟間龜子趙世恩者平日横行不法屢滋事端前日與某甲在小東門外中園數烟互相口角甲旋向捕頭控訴捕頭飭探役至蘭芳里將趙拘押嗣經葛同轉提訊以趙在外招摇生事著押候再訊至昨日本報又登同轉訪得趙尚放借印子錢漁利且有養女銀寳作皮肉生涯因飭探役拘趙妻至捕房捕頭詰以銀寳何在部不肯言再四研求始稱寄在孫家弄二十七號門牌屋内隨即帶入捕房管押以待同轉訊懲有客見而問曰趙果何如人也則應之曰此固煌煌然自稱爲花烟間董事者也客曰嘻我聞董事必鄉紳爲之大抵頂帽新鮮輿從顯赫輿地方官分庭抗禮從不視若齊民即近時風氣日非董事每况愈下地方官偶有公事竟易照會爲諭單有識者謂其與差胥等量齊觀不覺爲之齒冷然究必身家清白世代書香始得出入公門襄辦地方公務從未有以曳尾泥塗之輩而亦冐董事之名意者子其故作詼諧乎抑竟實有其事乎曰是眞實事而亦新聞然彼雖以董事自居他人則誰肯奉其爲董事哉　所謂花烟間董事有尚不止趙一人也嘗有衣服麗都言談超脱早歲幕游各省居然譽起紅蓮洎乎烟癮己成棧樓難覔托身旅邸漸入下流鴇母龜見懾其餘燄作威作福莫敢誰何從其外而觀之覺閥閲縉紳得與地方官分庭抗糧者反未必有此輝煌夫安知其爲老元緒一流人固人所鄙而不齒者哉客曰我聞地方官每進公事必與董事熟商彼其人既董率夫花烟問則地方官苟欲提花烟間龜子而辦之豈亦必與該董商定而後辦乎曰惡是何言也彼所謂董事者不過無賴之尤烏龜之黨無論官憲並無照會亦未接奉諭單惟是花窟稱强以弱女子爲魚肉肆行訛詐藉飽貪囊官憲苟欲禁烟花宜先舉若輩而嚴行懲創而尚望與之商榷謀定而行乎客曰若然則是龜頭而己矣鳥足爲董事子能將其惡蹟臚列陳之俾地方官有所覺察乎曰奚而不可凡開花烟舘者大抵不外乎買良爲賤匪人誘得女子載至申江必央龜董作撮合山烟龜始敢受買既成交易除中金外凡烟資飯資酒資茶資無不於身價中取給蓋賣主所得誠不及十之二三焉每逢三節龜董必以微物向各花煙間致送索取節規或一元或半元不與則肆意願張轟　滋擾見諸日報幾於層疉如山矣倘妓女欲脱火坑奔赴公堂控愬龜鴇恐失錢樹子必央龜蘆出頭或託稱弟兄或徉爲親串乘其案未讞定朦混領歸名曰從良實則依然賣笑言之髮指聞者傷心或有惡鴇兇横貪殘動以非船凌虐幼妓女烟扞遍剌皮鞭毒捶捕房既有風聞無不立時拿辦惡鴇既畏見官受責必央龜董代繕禀詞投遞公堂諱飾情節而弱子一羅火阱畢世永無見天日之期矣竊以爲人而至於龜鴇其人心澌滅己盡無復天理良心然無龜董作護身符則惡蹟尚易於發露然則欲懲龜鴇不宜將龜董而先懲之歟况如趙者既以龜爲董而又家有買女售賣花烟則是董而仍龜矣放借印子錢重利盤剥横行不法遇事招摇則又以龜而兼狼之貪虎之猛矣使不及此時而痛懲之涓涓不窓將成江河將來羽翼衆多聲勢漸大不特士大夫見其衣履華美或悮與往來即地方官被其欺朦且將與之分庭抗禮矣衣冠倒置時事漸非高目傷心爲之浩歎因作懲龜董議以告租界中之臨民者 
[禁賭甚嚴]  
　　駐紥長崎理事楊星垣都轉禁賭之嚴無以復加前久懲辦爲首二賭棍大浦一帶人民專恃賭博爲生涯者咸知此地不能久留相與紛紛遠遁都轉尚恐死灰復燃租界中無業流民固不免貪聚賭抽頭之利即大商家或义麻雀或打天九雖曰消遣時光然亦易資口實因是思得一法於上月初派捕清杳户口查畢後一面出示諭無業流民務限一月内赶尋就緒逾限無就自行回籍毋再逗留致干未便一面派五家辭環具保結内其明姓名住址向爲何業保不開設翻攤花會牌九及巧換名目誘人入賭情事至聨保之家有犯禁令當先勸戒苟不遵依自應禀報倘敢徇隠一被查出亦甘服罪等字樣此誠正本清源一勞永逸法至良意至美也無如人心不古未能體都轉用心之苦聞廣帮中人爲此舉於上月二十一日在會館恊議不願具保建帮與三江人尚未定見亦不會議商家又麻雀稍知隠避矣 
[舌人難覓]  
　　雲南礦務近來蒸然日上督辦唐中丞特委日本隨員劉君子貞在日本選購上等開礦機器以備解往工次施用按劉君素諳洋務在日本爲隨員己歴三任爲人精明謹愼知工欲善事必先利器奉委之下即赴大坂及各地製造機器廠從容選擇惟前報所紀再聘礦師一則現在與該礦師僅訂一年之約擬委陪去之繙譯金君士恒因不能挈眷偕行堅辭不就當另選舌人矣爲日本繙譯者甚難其選或人可靠而語欠通或藉通而人不可靠猶憶 
 
 

Page 2

 
 
前年聘去礦師因乏人爲通事即在長崎招一日本人能講北京話者姓吉島名俊明去後未滿約期而其家内子亡父病妻女無依各親友咸謂其父之病由思子而起於是聨名具禀於本月初旬遞寄礦務總局呈請唐中丞飭令該日人遄回本國 
[温州新語]  
　　陰雨匝月晚禾不得登塲農民懸耜興嗟終朝太息河鄉一帶地更低窪被水浸湮收成難望惟山田高爽不致宛在中央然晚禾向在寒露即收成近以霪雨兼旬無從刈穫泥中仆偃穀粒抽芽沾體塗足者流莫不憂心如擣矣○甌郡穀價每擣驟加錢三百有奇秈 
米每石須洋銀三元六七角粳米每石亦需三元三四角之譜吉貝收成較常僅十之三四靛青半之菜油每觔需錢一百二十餘文柴更非常昻貴際此米珠薪桂之秋山鄉農民艱苦萬狀惟願晴光連放庶幾市價漸平歟○温郡土産以柑子爲大宗邇來圓實離離尚未黃熟而南西垟一帶己有妙手空空兒攀枝竊取上月二十二日之晚賊駕一葉扁舟復來行竊適被園丁拿獲連贓解送捕衙陶少尉訊鞫之下賊供稱姓胡名目敖糾合黨夥十餘人分作四班每夜行竊得贓則訐鱉頭淦銷售云云少尉當堂簽差提淦而淦早己聞風兎脱隨命將胡發所管押候提賊黨訊辦○非僧非道之流邀集善男信女在各廟禮拜九皇懺自九月朔日以一月爲期羣聚諷經無明無夜雖非袄廟亦覺駭人聽聞上月二十二日裁縫某甲混入九聖廟與若輩厮混乘間竊取林某布夾袄林知覺遣人四出追尋少焉將中執獲交快保解送官衙中母及兄聞信而來袁來釋放自願寫立求免字據始得挈甲而回 
[虎林隨筆]  
　　杭城薦橋直街泰磬錢店於月初忽然倒閉聞其虧空孩兒巷裕春莊二千元保佑橋恒豐店七百五十元此外各店鋪爲其牽累者亦復不少未知如何了結也○崧振帥於初一日接辦武闈因天雨地滑先在行臺閲看步箭每晨卯刻出轅認眞辦理俟晴霽後即往大校塲閲看馬射○學憲潘文宗出栅考試台州府屬於初六日辰刻起程各員恭送如禮○某紳因米價騰貴議開設米鋪每石定價二千五百文逐日零賣一人以五升爲止此亦周濟窮民之一道也○撥兵放砲以止陰雨己列報端初三四日各城添派洋槍隊撥機燃放聲震遠近至第三日西北方雲翳全消風聲刮耳果然大放晴曦闔城紳民莫不頌崧振帥之神明也 
[刋溝荒象]  
　　昨得揚州訪事人來函縷述荒年景色閲之足令人慘目傷心雖騎鶴纏腰當亦不忍向明月中消受烟花供養矣據云淫雨不休收成减色生涯因之清淡而米價則偏又日漸加昻計本月朔起上白籼米每石漲至洋銀三元四角數分緣本境新穀甫登受潮不能礱碾裏下河新米大都運至仙女鎭即經人承買販載出江是以本郡來源日見稀少致市儈居奇龍斷罔利病民也柴薪亦較上月昂貴每担售錢二百五十餘文轉瞬隆冬恐尚有增無减嘻豈特長安居不易哉○邇來時有北省饑民轉徙至境扶老携幼結隊成羣上月之杪有多人擁至鳳凰橋某姓米鋪滋閙經地方官將爲首者緝拿懲儆地方得以安謐如常本月初六日董家渡又到飢民若干名地方文武隨即帶同營勇前往堵截不容南下或謂北省災民每交冬令向皆就食江南今歲江浙各州縣亦被水災哀此下民竟有無所適從之勢其情亦殊可憫也○鈔關門外束家橋等鄉田畝皆被江潮淹没所種芝蔴黃豆咸在水中鄉人之無舟者或置身大澡盆中或踞坐木桶相機刈割以爲果腹之資本月初五日某姓家三子分坐兩桶刈禾伯稍大仲叔則猶有童心以泳以游甚爲快樂不虞一轉側桶即欹覆雙雙墮入水中迨家人奔至救援則一慶更生一己魂歸泉壤矣慘哉 
[憲示照登]  
　　欽命江蘇等處承宣布政使司巿政使加五級紀録八次黃爲曉諭事雍正十三年欽奉上諭朕聞漢人多惑風水之説講求風水以致累年停柩漸至子孫貧乏數世不得舉葬愚悖之風此爲極嗣後守土之官必多方勸導俾得按期埋葬以妥幽靈以盡子職此厚人倫美風俗之要務也務各凛遵毋違欽此定制職官庶民三月而葬若惑於風水及託故停柩在家經年暴露不葬者律杖八十詳繹聖訓及律意士民以己死之親爲未來之利不孝己極論心宜誅而必令官勸導罪止加杖施罰從輕者　朝廷厚待臣民望其懲改以爲虆梩知掩窀穸不忘屍寒未安顙泚難忍親喪固所自盡人心可以復初苟理喻能動其情不刑驅而迫以勢豈烦督過之嚴始知送死之道也吴中停柩極繁本司前因旱疫思理幽滯示令速葬冀消疹災乃今數月風聞停柩尚多推原其故在貧寒送葬無力情實可矜在有力之家邀福有心風則稍薄愚民可恕士林可羞有舊俗相沿己非一日不明大義難望頓更本司思息邪説以正人心不憚攷古證今先以正告夫青烏之術擇日擇地趨吉避凶不足信者約有三端宫宅地形之書見於漢志而不傅今所傅葬書謂始郭璞璞身膺顯戮子孫衰微其術不能自善璞受青囊書於郭公謂出赤松子趙載竊讀未畢而焚今葬書所引經文注家謂即青囊書如氣感而應鬼福及人諸語頗涉淺俚不惟不似漢文且復不類晉人言其書不見史志度亦僞訐溯其作俑己絶眞傅而末俗盲巫祖述煽惑其不足信一也孝經所謂卜其宅兆而安厝之不過如周禮之正墓位而己所以辨昭穆左右也程子以爲卜其地之美惡因有五患之論云不爲道路不爲城郭不爲溝池不爲貴勢所奪不爲耕犁所及朱子亦有山水環繞略成氣象之論稍異經旨後儒己多議之俗士傅會遂專爲富貴利逹之謀其不足信二也古者諸侯五月而葬大夫經時而葬士及庶人逾月而葬既禮有所限年月不擇也春秋丁己葬定公雨不克葬至於戊午襄事禮經善之日不擇也柩不蚤出不暮宿時不擇也周之葬地冡人墓大夫司之諸侯居前卿大夫士居後庶民以族葬各序昭穆地不擇也然而傅位食禄秦漢以後士大夫世澤之長鮮及焉其不足信三也况乎子孫修學好古賢而有立孝悌可通神明則歆祀降祥理如操劵若忘親圖利顯爲輿論所薄隠亦天理難容安望康强逢吉乎死者幸能啓手啓足全受全歸身體受膚詎能無愛若以久置殯亭不能就封馬鬣風瀟雨晦既甚凄寒水厄火災尤堪警惕生者能無惻惻幽魂應亦含悲夫人有子孫貴當大事今求遺骸之安而即土無日何如死於道路見收於仁人善士哉宋司馬康伯葬親不信葬師之言以己意處分年月日時葬地而兄弟高年位至卿相宗族子弟從仕者二十三人故君實爲諫官奏乞禁天下葬書又著葬論云欲知葬書之不足信視吾家由今思之惑亦略可祛矣本司目擊心維深用歎愍瞬届春令又當掩骼埋胔之時爰定章程頒示各屬吴郡文物之邦土盡通經人皆識字庶相勸勉錮蔽同除以氣脈論則地勢坱圠山川周衛層岡重阻多是佳城何煩過擇以閥閲論則古所稱虞魏之昆顧陸之裔繼體岐嶷不聞其先卜有吉穴所願巨室倡其端學子明其理勿令蚩蚩之氓假口於某官某人停其家某某喪不葬則人倫之厚風俗之美官吏與有榮幸焉　一先按圖造册也各州縣分諭鄉紳董督同地保先將本圖停棺未葬者若干口查明編列號數分别男女插牌標記一面照造清册注明有主無主主有力無力有地無地及本籍客籍字樣送縣核辦一圖之人各辦一圖事地方小則停棺之數少易於稽核得眞該州縣官於明年清明節後將城廂及四鄉勸辦掩埋棺數未埋棺數彚造總册加具無揑印結送呈本司以憑派員訪查　一宜籌設義塚也一邑之中義冡不過數處多不過十餘處宜令官紳酌量添設定立界碑凡有主而力不能置地與無主之柩由董保查明分别男柩女柩列號標記爲之瘞埋棺木如朽宜加繩縛或别易木篋盛骨瘞埋入土宜深築土宜實免致野獸窟穴傷殘　一宜籌定經費也無主無地之柩既須掩埋有地無力之棺亦須津貼葬時所用人工石灰繩杠木篋檢骨盛骨之器並須籌備經費除各州縣本有善堂目行經理外官紳商酌有欵提欵無欵勸捐不可藉端擾累擇端正廉勤　士司其收發使歸實濟不可虚糜中飽　一葬期勿更遲延也限明年三月爲斷將停棺掃數掩埋有力有地之户催令下棺有力無地之家催令置地其客籍無主與有主遠行者代爲標記權厝客籍有主不即扶回令其自行權厝若有主有力之家過三月不葬董保查明令本家自具呈將以後葬期報縣存案届期再查 
 
 

Page 3

 
 
所冀全其體面感以仁心如更抗不謀瘞則是天良澌滅該州縣先將喪主姓名及所停某喪榜示通衢以徵薄俗復不旨悛治以應得之罪可也地師術士妄稱山向不利勸人緩葬訪聞以左道惑人治罪　以上四條爲貧民謀爲紳衿勸昔張清恪公深痛東南此習著親喪不可久停説擬酌爲定例童生生員親喪未葬者不准應試舉人進士親喪未葬不准入官凡生童之考試科甲之遷選俱令隣佑具甘結地方官具印結並無停喪者乃爲合例若有停喪則應試謁選俱不准行本司則惟推本　聖訓先以教諭是以詳稽古義敬述　朝章欲令黌序同觀性情相惑如經年以後停柩仍復不少積習不肯湔除則惟有詳請撫憲照張清恪公之説奏定著爲令矣特不欲自我吴會發之凡紳商士庶軍民人等宜體此意顧全大義爲桑梓先爲此出示曉諭其各凛遵毋違切切停喪不葬之弊古人言之詳矣近從友人處録得黃子壽方伯勸速葬示稿一通詞意懇摯立法周詳藹然儒者之言竊以爲葬者藏也骨肉斃　于下陰爲野土其氣發揚于上爲昭明惟聖人能知鬼神之情狀是以著爲禮經定其葬期陰陽各得其所而天下平陰陽錯亂則天地之氣因　之小則爲疫癘大則爲水旱詩曰旱魃爲虐魃即僵屍也夫一僵屍耳何以能致旱蓋變陰而爲陽陽邪之氣以類相從有以感于天古人求雨　不騐在往有焚魃之一法知其微也江浙等處停喪之弊己成積習現就蘇州一隅而論城内外各善堂停積之棺木下七八千具雖每年有報　葬之單盡屬虚應故事當八於下陰者而長使之露於上陰陽之變戾甚矣夫陽邪之氣盛足以致旱陰邪之氣盛足以致雨近來淫雨兼旬陰　霾之氣積月不開未始非停棺過多陰氣太盛所致苟得賢官長實事求是嚴飭各善堂照章掩埋是亦挽回天變之一術也有識者當不河漢　斯言　己丑十月朔菊存金應鴻謹識於姑蘇之仁壽堂 
[袁江雜録]  
　　九月二十八日起天氣稍冷微霜鋪瓦薄如蟬翼連日晴霽農人漸有喜色○府考文童將次告竣聞於初七日接考武童初五日取齊○連河水勢於霜降前後驟漲三四尺近來日漸退落矣○清河縣文廟年久失修頽圮之處甚多近經學中禀請大憲批撥欵項一律整理庶壯觀瞻而崇體制 
[賽馬届期]  
　　今日係寓滬西商秋季賽馬之期士女往觀者定有一番熱閙也 
[老婦捲逃]  
　　無錫人某甲住英租界老閳西首年己六十二歲販賣蔬菜以餬其口其妻某氏年己五十八歲其子年近四十因雙目失明在籍做工度日甲克勤克儉歴年積得洋蚨二十五元爲將來衣衾棺木之費不料其妻年雖老大性頗淫蕩與某乙有私前日乘甲不在家捲取銀洋衣物隨乙私遁及甲歸家不見其妻四處找尋毫無蹤跡中情惶惑竟欲吞烟畢命經隣人某丙勸阻同至日昇長烟舘消遣悶懷甲備述前情涙如雨下且言囊資己罄後顧茫然生不如死旁人聞其言且笑且憐之盖見甲白髮盈頭其妻年歲相若老醜可知乃竟背夫捲逃誠世間所罕有此則可笑者也甲因人財兩失致欲自尋短見此則可憐者也旁人咸欲湊集銀洋贈甲囑甲静候不得再萌妄想甲乃稱謝不己特未知樂昌破鏡尚能復合否 
[竊書破案]  
　　蜚英石印書局失竊各種書籍值洋四百餘元報由捕房包探何瑞福顧阿六等緝獲行竊書籍之甲乙丙丁四人問知匿贓之處陸續而得數十部諒當解歸英公堂訊辦也 
[移請會哨]  
　　前日南匯縣袁海觀明府移文上海縣内開浦江一帶上南毗連之處汊港紛歧盜賊易於出没當兹冬令必須先事預防因捐設巡船數號嚴密逡巡祈貴縣派船約期會哨俾杜奸宄而安商旅云云想裴邑尊素以安良除暴爲心自必樂於辦理也 
[禁革陋規]  
　　本城清道局裁撤後一切公事統歸工程局辦理所有各鋪垃圾夫日給工錢一百四十文每十日支發一次兹裴邑尊訪聞局差何某江某有收受垃圾夫規費情事乃於前日傅諭各鋪甲帶領各垃圾夫投案當堂給發工錢并咨照工程局委員嚴飭局差潔己辦工毋得貪婪干咎 
[上海縣署瑣案]  
　　去年余鶴齡赴英公堂控項茂蕃吞銀娶妓經蔡太守訊供送縣交保清理項旋即乘間脱逃裴邑尊飭提保人薛永泰管押嚴追薛在押己久項音信杳然前日有道署某家丁求裴邑尊將薛釋出找尋邑尊准之昨晨經帮審委員詹明府升堂訊釋矣○陳聽泉因子少泉誆取章公館珠子脱逃經巡防東局送縣訊押昨日帮審委員詹明府升堂訊究陳一再求恩明府着交人保出赶緊將兒子尋交○王少卿因陳有榮控欠逮案押追昨日帮審委員詹明府升堂　究王求交保清理明府准之當有吴雨　投案具保明府着具保狀呈案 
[法捕房瑣事]  
　　法租界彩視街地方花烟舘鴇婦某氏投捕房訴稱有買女與鄉人某甲熟識被甲誘領出外一去不歸請提甲究追備總巡捕頭即飭包探提甲至捕房據甲言妓在英租界東金隆里口某客棧中備捕頭又飭包探至英捕房恊同英包探至該棧將妓拘獲妓言願同鴇母回去捕頭遂飭將妓交某氏領回甲保釋○法捕在路巡緝見有人手持衣包形狀可疑盤問來源支吾以對遂帶至捕房其人認在東洋車上竊來巡捕頭飭令暫押命包探查明失主解送公堂訊辦○法捕於前夜見某甲往來行走頗有可疑拘至捕房甲言在小東門外粥店爲夥出外尋友並無别故備總巡捕頭諭甲覓保始准開釋 
[照録湖州仁濟堂姚君守梅來函]  
　　少欽譜兄大人閣下久疎箋敬時切懷思辰惟耆祉愈宏籌祉愈宏籌祺彌廣爲祝無量前蒙慨恊助允五數今承貴公所先匯下三千元己照收到現奉府憲酌諭派撥安吉一千五百元長興一千五百元程安兩邑一千元武康五百元德清五百元作爲各　舉辦粥廠之倡局中總寫倡捐洋五千元本郡亦於初四日開局籌捐陸存齋兄助洋五千元李松筠兄助洋三千元新棉衣一千套沈鑪青兄助洋二千元新棉衣一千套趙竹舟兄助洋一千五百元外並蒙府太尊助洋一千元桂安兩邑尊助洋一千元長興邑尊助洋一千元武康邑尊助洋五百元均歸入粥廠項下七縣統辦近日省中大憲又發下積穀一萬二千石四縣分派每縣三千石另發安吉縣洋二千元武康縣八百元照此情形粥廠可以各處開手矣惟總計必須四十餘處經費浩大約需二十餘萬元因每處均　二三千口極衆之處有四五千口之多實因災深地廣較之七月杪頭次水災加重倍蓰之故善後頗不易易今幸各處殷富相繼舉辦南潯己派委員順以附聞承貴公所允助找欵兩竿能否早日匯下俾弟各縣均可分給救災如救焚諒蒙慈鑒此次湖府災賑官紳好仁尚義施惠於各郡之先皆由大君子一片至誠得以觀感奮興耳鳴陰德豈有涯哉專此奉佈敬請德安　如弟姚鑑頓首十月初六日○附啓者昨接吴興姚守梅譜弟書欣諗湖郡錫太尊暨各邑侯皆愛民如子捐廉發棠於是紳富感動上好仁而下好義辱在下風莫名感仰湖民之幸亦　國家得賢吏之慶也浙省各府縣官長聞之想必慷慨解囊當仁不讓至於敝所蒙海内仁人善長德惠僅司收解來函獎借過情良深愧恧[  上海絲業會館恊賑公所施善昌謹誌]  
[嘉郡前後災狀]  
　　七月廿三日起連日多雨至廿七八大雨如倒河水高丈許山谷衝成深坑者數十處或云出蛟云泛黃海鹽毗連海甯有山之處最甚時嘉桐毗連者次之秀善平石一帶尚無大害惟泖水方涨水勢旬餘不退低窪禾苗盡行浸爛成爲白田時告災者十之三四上憲發委查勘一面奏聞不料八月廿四日起逐日陰雨時而傾盆二十日尤甚水漲與七月底相等而災廣矣時尖稻正應收割雨不停點稻穀盡行發芽稻草亦以霉爛米價騰貴至四元人心惶惶告災者各屬日有千百在縣吵閙其時高處晚稻尤可望也乃九月下旬雨竟不止田河 
 
 

Page 4

 
 
一統時過霜降晚稻止黃竟爾浸入水中亦將發芽鄉民愈惶築圍戽水隨戽隨滿無所措手是則高下田稻盡將顆粒無收鄉民到縣告災愈衆愈横甚有順至大户搶米官亦暫避其鋒莫能禁止如此大災較之道光廿九年更甚盖廿九年五月間一時之水水退猶及補種然其時發倉辦賑停漕免徵秋成之後民困即蘇今者時交冬令無可補種水勢如此春花亦難下種我郡刧後民間殷富者少均無盖藏紳富又不比杭湖之多此後一年之内民困將不堪問目前陰雨不止何日見晴即晴後間有高處一二分撈獲民食仍屬不濟一面亟應籌措辦賑以安民心况我禾客民數千無食尤易蠢動宜早安撫以上情形大約七月底之災驟而尚淺八月以後之災漸而彌廣七邑同災不知大憲何以爲民請命也□嘉郡士民公曰 
 
[毗陵醉墨生贈菊花四盆賦此鳴謝]  
　　屢同名園尋菊徑東籬採罷輙留圖何期分得淵明愛傲骨詩情兩不孤　一名如意一荷花白玉黃金絶點瑕　内兩種一曰金如意一曰玉荷花尤妙□得此最宜同把酒可能一顧野人家[  高昌寒食生拜手]  
[浙省撫轅抄]  
　　　九月廿九日杭通判周禀見叩辭赴嘉屬勘荒候補通判史悠揚禀見叩辭解倉穀赴嘉郡炤禀見禀辭解倉穀赴湖○十月初一日候補同知趙寳申石 
門厘局專丁來省禀謝札飭留辦○初二日仁和縣高禀知赴塘棲勘案並勘火災差 
[申報舘恊賑經所賑濟江浙第二三次清單]  
　　初六　樂藥洋二元徐氏洋一元史氏洋五角昌氏洋二元翁氏洋四元羅氏洋五角黃壽慈洋一角張老太洋一角黃董氏二角黃林氏洋二角盧太太洋一角鄧娘娘洋一角黃姑娘洋一角無力子洋一角黃榮光洋二角黃卓氏洋二角黃觀清洋二角鄴玉倫洋二角黃柱臣洋一角黃家詩一角黃錦書洋一角喜晴生洋一角多病主人洋一元半香閣居士洋一元又一元有心無力子英十一月份吕宋票三條三萬六千五百廿九號隠憂氏求境内平安洋廿元隠名士洋一元查二妙堂各友四元六角程坤容洋一元初七力微無補涓埃氏洋五元無名氏洋一元八角有心無力人鈔票洋五元浙慈返樸齋居士常熟袁生生來英十一月品宋票一全張一萬九千三百七十三號無名氏洋四角張春毛四十八元五角無名氏洋二元王庭華洋五角魯蓀蘭洋三角魏升堂洋四角魏廣泰洋二角張灜洲洋四角楊積源洋二角張鳳泉洋二角周孝又洋二角單雲來洋一角趙榮增二角顧全來洋二角戚長福二角車新寳洋一角俞秋桂錢一百三另張元勳洋二角魏東樵洋三角魏韓氏洋二角茅瑞香洋二角謝芝洋二角陸福堂洋一角徐興福洋二角徐王氏二角單新發洋五角徐渭林洋二角魯永康洋一角孫六九洋二角邵廷楣洋一角童玉汝洋二角周繼昌洋二角張錦榮洋二角無名氏洋二元查二妙堂衆友洋一元聚芬書屋二元初八順昌洋二元銅洋一元友于軒洋三元徐竹卿洋一元無名氏洋十五元柳王氏洋十元方舉才洋五角陳裕豐洋一元瞿朱氏洋三角蔣文耀洋二角張祥華洋六角銅一元瞿柱泉錢一千五百林于高錢六百陳世綱錢六百追遠堂何錢三百程福厚錢一百五十林雲坡錢九百蔣聖介錢六百瞿翰芬錢六百馬調良錢三百鄔盈查錢六百譚全寛錢三百王香泉錢三百以上十二户共合洋六元四角錢九十四顧錦堂洋一元李家焯洋一元鄭順生洋五角林元晋洋一元四齡童子葉重慶積得壓錢歲洋二元餘慶堂英十一月分吕宋票半張四千八百五十三號不書名洋四元初九無名氏洋三角大豐洋貨號洋一元半香閣居士洋一元悦泰洋二元錫邑無名氏洋五元席鴻生洋五角汪忠孝洋二元朱燕貽車在三角陳敦厚堂一角謝蘭玉堂二角謝善根二角閲德翁二角文蘭居士二角安定隠人二角胡氏二角瑞盛春二元無名氏二元元興長三元無名氏六角永昌賀四角蘭花氏四角潘元氏二角徐進氏一角邵文炳一角不留名一角顧長記一角孫窗記一角方東甫一角無名氏一角光馥氏一角愼德堂四元致大局來水陽史氏二元麗如銀行帳房二元黃葛慈一角張老太太一角黃心元二角黃鄧氏一角黃桂臣一角無名氏一元詹清如二角黎以煇求神默佑指示請醫痰迷時愈時發病全愈十元黎以炤一元黎金錫三角黎金田四角黎弼寳五角黎以銘一元黎金爵三角黎玉寳五角黎玉顔五角黎懋昭一元五角何錫甲求父冥福三元楊俊卿十元袁聲大一元戚廷榮一元陳子堯一元譙國氏十三齡女童一元隠名氏一元守仁志一角學巧氏錢二百零四隠名氏錢一百零三張　氏錢一百零二無名氏銅洋五元無可奈何一角不留名二角隐名氏二角無力子三角何必留名二角盛氏一角怡貨一角不留名一角陳萊生一角葉久記一角王子榮一角葛坤元一角秦煥章一角葉翰記一角李豹記一角劉得記一角沈介眉一角蕭同泰一元葉松麟一元玉子霖五角蕭仁貴五角萬森泰虚對開一個廣泰祥五角歐陽益恭五角蕭立朝五角虞金生一角無名氏二角蕭羅氏三角蕭懋始一角德韾居五元求安氏五元寄吴山人一元朱寄鷗一元方敦智堂一元鄭光憲一元鄭光策一元羅何氏一角曾氏一角鄭黃氏一角無名氏銅洋十五元六角香山老農一元姚善士一元無名氏六角有心無力二角力不從心五角不留名一角雲記一角照記一角蟾記一角福記一角無名氏一角俞明奎洋一角無名氏銅洋六元三角菜僊氏洋一元補過子洋五角陳蘭記洋二角周祝記洋一角洪正國洋一角董子記洋一角蔣璞記洋一角陳雲記二角謝耀記一角余照記一角烏佑記一角朱順記一角鄔隆泰一角殷仲記二角無名氏求腿疾全愈洋一元見灾卹憐人洋四元初十怡和桑洋一元高秀氏一角王愛氏一角馬秋氏一角　延氏一角陸象氏洋五分金文氏一角周菊氏一角談菊氏一角葉王氏五分劉晋氏一角金王氏一角邵誠哉壽儀移賑洋十元關昌二元朱門高氏二元南陽葉洋一元王栢記三角何紀記二角陳立記三角胡寳記二角王宰記一角力不從心二角姚江馬二角周福記二角力不足一角無力氏一角顧振記一角董畊書二角顧雲錦年例賑神誕赈洋廿元蓄素子二元無名氏洋一元無名氏二角敬藝堂洋一元無力氏洋五元無名氏三元吾省氏一角俞品嘉氏一元朱紹聞一元修養氏一元馮嶽宗一角鮑鴻甫二角朱鴻章二角陳世鏞二角關中一林豐水烟號洋一百元吴門不留名洋十元鄭晶岩喜筵移賑洋七元德茂染坊一元周萬昌一元通裕染坊一元德茂恆染坊一元不留名洋一元吴時氏求脾健一元詹誠德堂二元章存德堂洋廿元醎瓜街衆參業一百元無名氏二元公記八元林崖樵隠求孫病除身安五角洪泰銅洋一元左棠林二元無力人一元省費居士五角鄧幼記五角以上共收英洋五百八十三元五角虚對開一个銅洋廿九元九角又錢六百零五英十一月份吕宋票全張三條又半張 
 
 
 

Page 5

 
 
   
 
 

Page 6

 
 
 
 
 

Page 7

 
 
   
 
 

Page 8

 
 
   
 
 

Page 9

 
 
[刋江官報]  
　　十月初四日陳分轉廷華起復回淮初五日吴鹺尉謙委辦丁溪閘緝私差王鹺尉琢之委辦廟灣海關緝私差初六日孫分轉厚委解京餉起程 
　　　南匯自八月廿五日後靈兩匝月有餘田中棉稻腐爛實爲近數十年未有之災以致閙荒者四處皆有非甘犯法亦飢寒交迫使然耳率 
[賦二律聊紀其實工拙固不計也録閳刊政即希十和]  
　　日報溪頭水逆行如何鵲未噪新晴怕聽急溜連宵響忍見奔波拍岸平瑟瑟井梧青欲滴萋萋野草碧無情盍分此地連宵雨聊尉閩疆望澤氓　時福建苦旱○慘聞四境盡呼庚垂熟偏教災家成豈必頑民甘露宿　三灶鎭一帶聚衆閙荒者有三千餘人日夜不散人心惶惶　翻勞賢宰事宵征　邑伊聞報即會同城守營督率兵役親往彈壓時天未曙　流亡邑有哀中澤杼柚家空滯客程時難己深民困極緑章憤欲逹通明○具將烏合視么麽涓滴江河奈若何惟願監門圖入告漫云臥閎事無訛米珠薪桂情原苦義粟仁漿望轉多最足傷心是時事依然星火吏唯科[  新塲入进餘生求是草]  
[感示]  
　　歸計將余促閒愁注爾深惟應期白首愼莫重黃金有淚無非血論交要問心茫茫塵海闊不復覓知音　恩怨終須判親疎詎不分心中澄上水眼底悟浮雲辛苦應憐我流連尚爲君相持無可贈剩把麝蘭薰○自慨　形影如相合昕宵且自親芝蘭曾結契荆棘竟棲身空覺勞魂夢何渐對鬼神要知歌無地不乏有心人[  太稿於懷珠室]  
[上海北市絲業會舘籌賑公所施少欽經收山東賑捐七月十五六日第二千一百七十三四次清單]  
　　京口桐業衆善士由寳和莊來鎭平二七寳銀二百兩合規元二百十四兩八錢八分無名氏求病愈規銀廿兩紹郡至誠人爲哲嗣之蕃體弱多病洋一百元丹徒萬本金爲前生怨魂太湖王子祥及其妻陳氏解怨延福求病愈由天昌糖行來三十元崔卓記保合家平安規元廿兩零五錢崔有海洋三元隠名氏求子病愈廿元甯波洪雲朋同妻施氏求合家平安凡事由寳和莊來十二元黎以輝求神禱指請醫痰症愈十元黎以照以銘十元浙甯鼎元慈邑沈岱寳十元無名氏四元陸昭容還愿二元陸小寳四元乍浦朱永年温山募設桶捐四元馮如松求平安一元蘇省俞振記無名氏四元孫菊桂求子病愈二元甯郡鄒公舘二元杭省高念翁募汪姓二元浙理紀常求家口清吉二元油車港倪勝秋信文求病愈二元陸基康二元鳳祥周星齋求病愈二元周承談爲子病愈完愿二元通州雲程各補修氏一元蘇省顧秋泉一元朱經不書名一元晋無名氏一元常熟震源莊瑞昌王源昌蔣魁豐無名氏四户各一元常熟裕茂陳福章一元省遇軒補遇軒各五角張葆清四角幼女一角太倉李愼思堂四角李方濤李鳳來有心無力子三户各二角德興洋行募無力子三角從勸力盡我心二角○甯波海關朱錢庵翁募願求生意興隆願求萬商雲集各十元癸丑生辛亥生紅劉外史鎭海募來得慮主人四户各四元尚有仁心人何許氏求是草堂七齡童子葉泰來朱怡怡詒穀堂己丑生七户各二元頴川曹氏一元五角徐景春五角十一歲女子歡喜十三女守眞子胡湘波周桂岩鎭海募來周夢非鎭海募來樹萱堂頴川宋氏方敬業堂丙寅王氏悦生庚牛龐氏祥珍氏菊生氏十四户各一元共並九户合洋六十六元訪言堂銅洋三元無名銅洋兩元吴鶴生銅洋一元安孚莊來無名氏三户各一元不書名五角無名五户各一角共九户合洋四元以上十五日○謝繭皆翁募青蓮居士洋二百元張元昌翁募陳蘭洲規元七十三兩八錢五分羅勞氏洋廿元三户由製造局交杭省柴木菴保記由壽康莊來洋一百元無名氏署貴資捐助由利亨莊來三十元四明湯啓動中年得子節湯餅筵資由乍川寄來三十元無名子廿元濤營朱英求孫兒四寳維貞病愈拾元存仁子求病愈六元在愧子求速産平安由江陰泰生寄來五元千乘子求血症除根四元太倉杯水子四元無補子一元負新社書畫助賑第二次由滬報舘來肆元又第三次三元四角五分陳姓三元蘇省張徐子助醫藥錢求疽愈即痊三元顔兆豐宋父症愈二員蔣從孫祈合家福壽康泰得丁攸福直隸蔣竹孫祈遇事平安茂盛大吉各二元吴興七十老人楊逹夫祈福壽康健一元三户由蘇州寄來徐静園采病速愈由吴梧張募留寄來二元武陵望海居二元無名氏求合家平安二元杭州晋義莊由愼餘莊來一元静山氏一元魏睿一元太倉蔣因前次募寄賑欵内有次洋今補助一元瀏河張秋平一元昭文潘毓蜂由常熟寄來一元信天翁本奇使者入迷道人積厚堂盛鳳威輝發李貞明善堂夻根子遵義呇贖愆氏十户由蘇織署交申報分舘寄來各二元無名氏一元平安氏有心無力欲恙不發范陽氏棉力氏求咳嗽平安六户各一角靠福人一角又募静逸軒得意居如願堂必定元四户各一角胡敦睦銅洋二元無名氏銅洋二元蘇州五子奪魁會同人募姚霞谷潘紫珊徐有楊力子儀方小坡許助圍伍耀廷顧淵如楊吟梅義源源王榮王鑼堂錢韻泉五玉書徐時泉倪太記師竹齋李晋山張祖棋趙士傑梁履堂羅志成倪相生俞麗生蕭春令金子雲陳玉生謝雲山陸雲生姚春溥胡大寳馮竹卿周銘記徐允功周馥卿三十五户各銀二千五百文胡小邨李逹泉合二千五百文章留生金雲坤合二千五百文朱如泉黃雲甫合二千五百文全根山趙濟合二千五百文楊恆山陸鑑伯合二千五埯文嚴君山周錦溪合二千五百金長生五百共四十二户合洋一百元汪芝房洋三十一元三角合德銀一百馬張小軒九元三角九分合德銀三十馬以上共四十元零七角由文報局來該欵因前月星使鳳之喜己將湯餅費移賑兩君各以德銀詈賀捐而星使意嫌京美因辭不受兩君乃購洋逕自寄滬以助○程前州代募海陽消災氏祈家客平安洋十元江竹君二元陸杏園程驥中程茂甫鮑少康樂變居士周雲蜂席子安潘寳卿汪桂生福德松運子巫貢才凌紹先天水堂十三户各一元程介堂朱子忠合一元江永清孫麗生合一元孫鶴年汪敬熙合一元樹滋堂五角有心氏四角業德堂一角共廿一户由豫豐寄通州來合洋廿九元清江又次齋主人募繼忍堂洋十元無名氏鄒同善堂恭壽堂三户各錢一千文不舊名五百文敬義堂四百文世綵堂三百文共七户合洋十四元○人和興來棉方氏波心人各錢五百素心人四百文不書名三百節省氏許心氏各二百樂善氏一百共七户合洋二元一角錢十六無名氏胡五百文徐鳳周無名氏薛各二百文厚安氏一百三十文共四户合洋一元珠溪霍樹森募德和錢三百太原氏二百樂禮生一百六拾同和一百四拾任秀才一百共六户合一元谷湖寒松生錢四百又募谷水徐卓雲二百文谷湖吴士吴晶林谷水吾桐室主語奚楊甫卿四户各一百共六户由夾石奇來合洋一元茂裕申募樂善子悔過子各一元省烟資二角無力子一角共四户合光洋一元三角花洋一元三角齊銅洋四元以上十六日 
[上海北市絲業會舘籌賑公所施少欽經收山東賑捐七月十七日第二千一百七十五次清單]  
　　甯波仁壽堂蔡大善士續助規元一千兩蕪湖敬畏齋友由朱大全號來規元二百兩又胡氏病好還愿洋五十元蘇閶陸同興陸賡元翁募鄭子鈞善士洋一百五十元丁經笙觀察由泰源莊來曹平銀一百兩合規元一百零七兩六錢五分三厘四川蔣藥安堂由義茂和來規元一百兩浙湖唐元甫善士六月得子蒙諸君賜儀理宜筵兹因妻王宜人七朝逝世遺言作善舉爲子保福特將延資助并代諸君造福洋五十元常親愼餘莊梅花壽石居五十元揚州慶茂福周興商五十元維邑張丁福山王孫掖縣欒並陵張謬西鄧得彩全助四十四元朱不留名由吴松營務處交來四十元吟紅山館由葛著翁來三十元杭州春輝廬周保佑合家平安十元南翔隠名氏爲妻病愈十元屠鎭無名店各友十元海鹽縣署王幼蓮浮海遇風幸渡彼岸還願十元唯甯鎭昌源王愼五由益記號來各五元蘇州張子珊病愈願五元無錫甡源茂五元節宴欵五元陳静芳求身體平安五元鄒門顧氏求病愈四元松江鳳味見室主人承志堂求人口平安各四元蘇城惇厚堂吴沈氏太太十週懺費移助三元漂陽署雲門求身體平安二元乍川同新載門許氏二元南匯衛鴻書爲姑母求安二元浙鄞知悔氏求母康健自身病逾二元章少銘英文舘金一元五角同福和寳壽堂丁無名氏由廣興源來各一元無名氏一元友於軒陳一元源開莊衆友一元新腠恊記朱尹如募秀水沈延年求病速痊一元瓜州姚雪方星叔求父病速愈一元鎭邑不書名蘇省登灜社一元崑署征梁幾志爲妻病願錢三百十吕祥林病愈謝願洋洋一元戍景山求妻病愈五角南橋德隆典募德昌典衆友洋二元守拙生一元程壽峰錢八百三十文求親康健六百九十文怡怡生五百文願親常健四百文潤德堂戴南屏書屋汪禺記三户各三百文不留名戴隠名氏不留名隠名氏四户各二百文共十三户合洋七元○巨康莊來浙杭胡野善慶典募程俊夫一元梅花主人葉天喜鄭子景吟梅舘主王慈甫五户各五角無名氏許福胡善昌三户各二角無名氏一角共十户合洋四元二角嘉郡會豐典募永香洋一元葆芝八角安然小園各二角月求子氏樂財興會興豐隆平安瑞卿鳳努力八户各洋一角共十二户合洋三元有心無力人募許麗山求大小平安董炳文求合家平安各洋一元有心無力人求宿病全愈大小平安四角郭德標尹近仁張萬原三户各洋一角共六户合洋二元七角湖州永興募復科道人洋二錢良言一錢永興錢六百三十四文章上士胡錦銓趙永泰鄭應權四户各錢二百文○開元周藍方張左連二户各百文共十户合洋二元林錫卿四角顧稻村無名王昇賢王其元四户各二角黃汝林橘中氏朱石陳惠康五户各洋一角共十户合洋一元七角硤石德茂號蕭子華五角王樹楨二角陳雲王燕楝同賀姓三户各一角顧仁安趙姓各五分共七户合洋一元一角 
[上海虹口元濟善堂施弼捐欵第一次清單]  
　　唐茂枝章文記高在軒訂幹臣四户各洋五十元陳西平陳善亭二户各洋三十元威厘洋于利亭莊李恊臣陳羅氏四户各洋二十元韋步瀛徐斡庭陳益均卓養和堂黃芹軒五户各洋十元關植生黎敦善堂吴存善堂二户各洋五元以上共收英洋四百另五元正附啓者疉蒙諸善士踴躍捐輸惠及窮黎即皆諸善士之力也惟是敞堂並無資産存儲接濟良艱當此嚴冬饑寒交迫尤堪憫惻尚冀遠近紳商四方善信廣行方便大發慈悲共解豐囊以匡敝堂之不逮實爲厚幸用是切禱董事趙岐峰陳德薰麥業卿何芸思等謹啓 
 
 
 

Page 10

 
 
   
 
 

Page 11

 
 
[光緒十五年九月廿七日京報全録]  
　　宫門抄○諭旨一道録前○發抄　硃批四道○直督李　奏查明辦理海運出力員弁酌擬奬叙摺○漕督李　奏查明兩届安灡出力人員擇尤請奬摺○蘇學政楊　奏報歲試情形並接考文生録科完竣摺○鄂學政趙　奏恭報歲試情形摺○皖撫陳　奏請將故提督分别附祀專祠片○直督李　奏甄别道員片○九月二十七日理藩院鑾儀衛光録寺正白旗值日無引覧見○那貝勒假滿請　安○奎潤等曰　西陵回京請　安○儘先副將顔世玉王萃臣各謝　恩○德福請假五日○克侯等各謝署缺　恩○奕年請假十日○召見軍機○現換珍珠毛褂白袖頭○發抄　色楞額奏設法清厘錫綸欠餉據實覆陳奉　硃批該部議奏欽此○劉秉璋奏知府王樹漢署保寍守等缺奉　硃批吏部知道欽此○崧駿奏查明己故浦江令張文藻虧欠交代無力完繳按例窓擬奉　硃批該部議奏欽此○朱善祥奏歲試情形奉　硃批知道了欽此　○○大學士直隸總督一等伯臣李鴻章跪　奏爲查明光緒十五年天津辦理海運出力員弁照章酌擬獎叙繕單仰祈　聖鑒事竊查天津通州兩處辦理蘇浙海運漕粮委員每處奏保以六十五員爲度歴經循辦在案兹據現署長蘆運司本任天津道胡燏棻詳稱本届辦理蘇浙漕糧由津派委及蘇浙糧道借調直省各員均能勤愼將事妥速無誤自應照章給獎計共請獎文武員弁書吏六十五員名具詳前來臣核與定額無浮謹繕清單恭呈御覽仰懇　天恩俯准飭部給奬以示鼓勵其各員履歴己照章開册送部再向例督辦道員應另請獎本届係二品頂戴天津道胡燏棻督辦擬請　飭部從優議叙理合恭摺具陳伏乞　皇上聖鑒訓示謹奏奉　硃批該部議奏單併發欽此　○○頭品頂戴新授兩廣總督漕運總督臣李瀚章跪　奏爲查明兩届安瀾出力人員擇尤請奬繕具清單恭摺具陳仰祈　聖鑒事竊照同治七年前漕臣張之萬奏定章程南河出力人員仿照東河成案按兩年奏保一次歴經遵辦在案光緒十一年吏部附片具奏嗣後各省河工安瀾保獎以二十員爲率如有逾二十員之數者即將逾額之員奏請撤銷外省人員及本省紳等一概不准列保等因奉　旨依議欽此所有光緒十三年四兩年安瀾出力各員弁經前護理漕督臣徐文逹於光緒十四年十月二十六日具奏交臣擇元請獎十一月十五日奉　旨着照所請辦理欽此伏查江北湖河地叚甚遠險工甚多每逢大汛盛漲岌岌可危嚴密修防僅得無誤十三年八月鄭州漫口以後黃水入淮湖河各工尤形吃重督臣曾國荃前漕臣盧士杰遴派各員分投防範堅守舊有隄壩另闢疏導新途均經奏報在案各該員弁等盡心竭力赶辦要工兩年以來始終奮勉黃淮不致爲患民賦得以保全洵屬勤勞卓著查地方試用人員例不得於安瀾案内請獎經黃水下注工急事繁非平常防汎可比其地方人員派辦工程奏明有案者似未便没其微勞仍遵奏定章程不逾二十人之數以示限制兹據淮揚海道徐文逹徐州道叚喆查明各屬出力員弁禀謂請奏獎前來臣督飭該道等逐細考核擇其尤爲出力者謹繕清單並開文職簡明履歴恭呈　御覽合無仰懇　天恩准予獎勵以昭激勸而重河防其武職千總以下並請照章咨部給獎所有遵保光緒十三十四兩年安瀾尢爲出力人員謹會同兩江督臣曾國荃恭摺具陳伏乞　皇上聖鑒訓示謹　奏奉　硃批該部議奏單二件併發欽此　○○大理寺少卿江蘇學政臣楊頤跪　奏爲歲試考畢五府一州並接考文生録科完竣恭摺奏報仰祈　聖鑒事竊臣叨承　恩命督學江蘇業於上年十月抵任後將受篆視事日期具摺陳明在案旋即照章檄飭各府州縣舉辦歲考於本年二月初六日出棚先試蘇州遞試太倉松江鎭江三屬五月二十一日回至江陰駐署接考常州六月二十三日竣事因本年八月特開　恩榜録科期近不敢躭延當於六月二十八日起程按臨江寍七月初一日扃試十八日發落始畢十九日即考録遺才本月初二日文生録科一律竣事伏查江左人文甲於行省而蘇州之長洲元和吴縣太倉之州屬嘉定松江之婁縣華亭上海鎭江之丹徒常州之武進陽湖江陰江甯之上元江寍等縣尤爲傑出惟州縣學額既迭有增加而兵燹後應試人數久未復舊不特文字竟體完粹者首加甄録即瑕瑜互見亦均節取其長登進如額俾争相濯磨以仰答　朝廷樂育人材雅意至武塲則試童較小技藝亦頗生疏蘇州之府學松江之金山常州之武進陽湖金匱江甯之句容溧水高湻間有缺額自一名至九名不等惟常屬靖江縣武童馬步射技勇多能嫻習各屬中寔推巨壁焉臣於考試日嚴密稽查發落日諄切誥誡其有軼出範圍者隨時加以懲創俾知悔懼故此次槍替傅遞諸弊幸皆肅清惟士習文風媿未能裨補於萬一而己臣試事己竣擬拜摺後暫回江陰俟鄉試榜發諸生歸里再定期出棚按臨江北州郡所有微臣歲試五府州並録科完竣情形理合繕摺具奏再今年蘇省雨暘時若豐稔有秋地方照常安謐堪以上紓　宸厪合併附陳伏乞　皇上聖鑒謹奏奉　硃批知道了欽此○○湖北學政臣趙尚輔跪　奏爲恭報微臣歲試德安漢陽黃州武昌四府情形仰祈　聖鑒事竊於二月初六日出栅按試德安三月抄抵漢陽四月下旬至黃州五月二十九日回省考試武昌現亦蕆重楚北人文以武漠黃德四府爲盛爲是考童既衆即弊竇易滋臣每於點名入塲時加意稽查認眞搜檢扃門以後竟日在堂督飭值塲教官禁止離號交談以杜其換卷傅遞至槍冒頂替先期責成各學教官嚴諭廪保着實糾察洎調覆試時當堂面試合之正塲文藝悉心校閲調取府縣試卷逐細核對必正覆府縣文禮筆跡一一相符然後取進各府士風大率謹飭者多該生童等經臣諄切誥誡尚皆恪循禮法該四府文風以德安之應山漢陽之孝感黃波沔陽黃州之黃岡蘄水麻城武昌之江夏武昌蒲圻爲最餘亦不乏清通可造之才較試各棚帖括之外必兼經史算學期有裨於實用不徒驁乎詞華武風則德安之隨州漢陽之沔陽弓馬技勇最爲傑出其他挽强命中亦多有可觀取進均堪如額發落獎賞惟以植品勵行窮經致用朂勉多士以期仰副　聖天子作養人才之至意再控經過地方春夏之間雨澤應時農田可卜有秋民情極爲安謐堪以上紓　宸厪臣現舉辦鄉試録遺俟九月鄉試出榜後新中式舉人塡寫親供畢即出棚按試荆宜施三府以次徧及各屬所有微臣先試德安漢陽黃州武昌四府及現在舉行録遺情形恭摺具陳伏乞　皇上聖鑒謹　奏奉　硃批知道了欽此　○○陳彛片　再據壽州鳳台縣二屬紳士試用訓導孫家鏞等禀稱己故　記名提督徐登善歴隨前撫臣英翰帶勇剿賊卓著戰功光緒四年在頴州防營病故經陞任撫臣裕禄奏奉　諭旨從優議叙並准附祀阜陽蒙城二縣英翰專祠在案該提督鳳台本籍向與壽州同城當咸豐初年捻匪倡亂該提督居近賊巢忠義奮發聨絡圑練迭挫賊鋒繼而苗沛霖濳蓄逆謀該提督以患生肘腋悉力抗拒兄弟族衆多有傷亡卒隨大軍掃蕩平靖其後仍帶領防隊扼札壽州有功桑梓民不能忘援案環請附祀壽州英翰專祠以伸報饗又據安慶府屬紳士孝廉方正王志行等禀稱己故　記名提督黃文誥同治初年投効前撫臣英翰行營統帶勇丁隨剿髮捻各逆於直東豫鄂蘇皖等省歴次摧鋭攻堅掃穴擒渠保洊記名提督　賞給精勇巴圖魯名號其積年戰陣之勇皆在統兵大員奏牘之中後帶防營迭拿餘匪懲辦嗣後兵裁勇抽立練軍以該提督統率之歴在沿江一帶緝獲會匪趙洪成等土匪金福等多名又率弁兵助除蝗患恊救水災光緒十三年四月在安慶營次積勞病故士民感懷遺澤久而弗忘請援成案附祀安慶城内英翰專祠以彰崇報各等情均由營務處安廬滁和道丁峻據情轉詳並由該府縣詳經批飭藩司阿克逹春議詳請奏前來臣查該提督徐登善黃文誥皆隨英翰帶兵日久血戰立功禦宼保民積勞衆著該紳士等援案籲請附祀出於感戴之誠合無仰懇　天恩俯准將己故記名提督徐登善附祀英翰壽州專祠黃文誥附祀英翰安慶專祠以彰忠藎而順輿情出自　鴻慈逾格謹附片具陳伏乞　聖鑒訓示謹　奏奉　硃批着照所請該部知道欽此　○○李鴻章片　再道府州縣無論候補試用人員應以到省之日起予限一年詳加察看出具切實考語奏明分别繁簡補用兹查有試用道任之驊到省一年期滿例應甄别據該員禀請核辦前來臣查任之驊年强才裕堪勝繁缺俟有應補缺出照例序補除咨部外理合附片具陳伏乞　聖鑒謹　奏奉　硃批吏部知道欽此 
 
 

Page 12

 
 
[光緒十五年九月二十八日京報全録]  
　　宫門抄○發抄　硃批四道○直督李　奏搶辦河工平稳照章另案添撥經費摺○直督李　奏請　旌表片○漕督李　奏請從優議叙片○東學政裕而奏恭報出闈日期摺○衍聖公孔　奏爲恭謝　天恩摺○御史富等　奏請將棍徒交部審辦摺○九月二十八日吏部翰林院正紅旗值日無引　見○清安等塲内專摺請　安○儘先副將龍海雲沈長勝謝　恩○景運門奏派交冲之大臣　派出謙光德隆桂祥芬車○掌儀司奏初一日祭　奉先殿瀾公行禮○召見軍機　麟書○皇上明日卯初二刻升　中和殿看版○發抄　曾國荃爲請仍以叅將曾玉勝補海州營叅將奉　硃批兵部議奏單併發欽此○又徐州總兵陳鳳樓暫緩　陛見奉　硃批着照所請欽此○又遊擊曾光武等請免騎射奉　硃批着照所請兵部知道欽此○又己故總兵朱品隆請附祀曾國藩專祠奉　硃批着照所請禮部知道欽此　○○大學士直隸總督一等伯臣李鴻章跪　奏爲東明黃河南堤迭次新出巨險竭力搶辦平稳照章另案添撥經費恭摺仰祈　聖鑒事竊據大順廣道羅錦文詳稱東明黃河南堤六十里地勢北高南下大溜愈趨愈南頻年險工迭出新舊各掃己至數百段之多皆係迎溜項冲久成全河側注之勢迥非從前情形可比前年秋上游鄭工漫口直境斷流既無巨費挑挖河身掃工亦即停辦去冬合龍後氷凌建瓴而下壩掃均有損傷今春督飭廰汎澤要修做至凌桃兩汎掃叚紛紛蟄陷又動料加廂無如河涸逾年舊掃己多敗腐祗因歲欵支絀凡稍可從緩之處皆未能興修其土工一項仍係大名練軍恊挑不支工價夏至後黃水節次盛涨沿堤險工林立此廂彼蟄兼顧不遑一入庚伏勢更洶湧上汎之六堡順堤八堡戧壩十堡順堤中汎之十五堡挑水頭二壩十六堡順堤十七堡老北壩下汛之十七堡各掃皆成奇險此外各工掃叚亦連日陡蟄沉没迭經員弁兵夫分投趲搶盡力保護始得轉危爲安其時歲防料物業將用罄乃六月下旬水益增漲驚濤駭浪猛悍異常上汎之十一堡順水壩基登時坍塌迅流激湍之聲輙聞十數里大堤動摇遠近民心震恐迤上之六堡順堤及十堡順堤一帶溜勢逼刷不移幾至復潰情形然殆己極必須於六堡順堤添做新二掃段十堡順堤迤上添做新掃十七段十堡並十一堡二十九掃迤下接連順水壩添做新掃二十四段掃前水深三丈八九尺至四丈二三尺不等當即赶辦料物不分曉夜撒手搶辦計需稭料三百四十萬束合銀七萬二千八百五十餘兩又麻柳等項合銀一萬五千六百七十餘兩共請歸另案添撥銀八萬三千五百二十餘兩據河工同知姚豸詳由該道羅錦文轉報正在核奏間又據該道廰詳稱本届河流浩瀚爲近年所未有溜勢提挫靡常隄身均被震撼河内村莊盡成澤國七月中旬上汛之七堡頭道土壩迤下節節浸潰第一掃至十一掃全行沉没潰及大堤居民紛紛逃徙存亡在於呼吸該道又督同員弁赶緊加價廣收稭料添募遠村入夫相機搶救罔惜身命力於水争而河流迭漲隨廂隨蟄每下一掃非十數坯不能到底閲數日之久始補還上汎七堡新掃十一段中汎十六堡新掃三十四段掃前各水深三丈七八尺至四丈二三尺不等計共需稭料三百萬束合銀六萬四千二百八十餘兩麻柳等項合銀一萬二千五百五十餘兩共請歸另案添撥銀七萬六千八百三十餘兩實因迭次新出巨險舊掃敗腐且對岸陡起淤灘溜益逼緊直撞堤身非往届所可比所需用工欵並不在原估歲欵之内不敢惜小誤大等情前來臣查東明黃河南堤實爲東南數省運道民生屏蔽所繫甚大與山東下游僅關一隅利害者不同近因東省河身淤阻海口不通工程益形繁重防守倍極艱難每屇歲欵僅止七萬三千餘兩本多不敷必須照章添辦另案惟異水勢較小工需稍可節省乃今年河流盛漲夏至後節據道廰禀報大溜汪洋縱恣奇險迭生搶辦迄無虚日六月下旬七月中旬上中汎皆新出巨險情形岌岌可危得失間不容髮山東兩岸官堤既相繼漫口直東北岸民埝亦冲决數處若東明堤防不保則洪流冲突而南爲害何堪設想不得不搶下新掃用資搪護力維大局勢難吝惜經費據報兩次另案用銀十六萬五千三百五十餘兩迭經批檄嚴查尚無浮冒雖所費較往届爲多而保全實屬不少己飭藩運司設法分撥移緩濟急由長蘆運庫歴年課欵項下撥銀五萬兩餘由藩庫地糧項下撥給並以大名厘金湊用庶免料户工夫守候致累仍照定章分歸兩項另案造報不與歲欵牽併以清界限現距霜清尚早據報通工仍鑲蟄不休除嚴飭該道廰督同員弁實力防護務保安瀾外所有東明黃河南隄迭次新出巨險竭力搶辦平稳照章另案添撥經費緣由理合恭摺具陳伏乞　皇上聖鑒訓示謹奏奉　硃批該部知道欽此　○○李鴻章片　再據唐縣知縣秦家棫淶水縣知縣高楷禀稱同鄉四川成都縣人直隸候補從九品黃震之母徐氏係居士黃天壽繼室天壽遊幕陜西寄居漢中因原配王氏無出乃娶徐氏咸豐七年天壽病殁徐氏以嫡室久病兒女孤幼身任撫育嗣髮逆竄陜圍漢中同治二年八月漢中城陷徐氏將黃震付之老僕令其遠避自與嫡室王氏女唐喜媳魏氏夫胞嫂徐氏胞姪女王黃氏同時投池殉節黃震胞伯天顺堂兄中明堂姪和生皆駡賊不屈同時遇害又黃震胞兄五品軍功中孝先期奉委赴西鄉縣勸捐亦於縣城失陷時遇害節義萃於一門而徐氏守節撫孤劬勞備至城亡殉難尤屬至性過人該員等誼屬梓桑見聞確切不忍湮没原籍寄籍無人呈報請由黃震服官省分奏懇　旌表等情前來相應仰懇　天恩俯准勅部將王黃氏等分别旌表以慰幽魂除結送部外理合附片具陳伏乞　聖鑒訓示謹　奏奉　硃批着照所請禮部知道欽此　○○李瀚章片　再布政使銜徐州道叚喆老成幹練任事實心地方河工諸務悉皆認眞整頓邳宿運河承沂泗來源每值山泉下注一日或長丈餘該道防禦疏消處處盡善漕運農田深資其益前署淮揚海道候補道劉鍾靈督率修防愼工節用前歲黃水入淮該道議挑引河以减洪湖異漲迨交大汎果能得力常鎭通海道黃祖絡候補道吴修凱督辦防黃要工大汎搶險當嚴寒酷署之際身先兵士艱苦不辭卒能捍御洪濤淮揚無患以上四員均有微勞足録合無仰懇　天恩各予交部從優議叙之處出自　逾格鴻慈理合附片具陳伏乞　聖鑒訓示謹　奏奉　硃批叚喆等均着交部從優議叙欽此　○○内閣學士兼禮部侍郎銜山東學政奴才裕德跪　奏爲恭報奴才出闈日期恭摺仰祈　聖鑒事竊照本年山東省己丑　恩科鄉試由撫臣張曜奏明奴才代辦監臨業將入闈日期恭摺奏　聞在案奴才督同提調監試等官嚴行彈壓認眞稽察山東士風端重恪守規條三塲完畢接考駐防繙譯點名扃門後即赴内簾恭領　欽命題目敬謹拆封刊刻考試一律如期竣事繙譯題目業經齎送奏事處恭繳繙譯試卷亦依限委員解部三塲試卷均己謄録封交内簾官分校奴才即於八月二十日出闈所有出闈日期除恭疏題報外理合恭摺具陳伏乞　皇上聖鑒謹　奏奉　硃批知道了欽此　○○衍聖公臣孔令貽跪　奏爲恭謝　天恩仰祈　聖鑒事竊臣恭讀本年二月初三日　恩詔敬悉　皇上遣官祭告闕皇當即先期齋袚祗候旋准青州副都統德克吉訥於七月初三日奉到香帛祝文祭品等件初七日祭告禮成臣敬謹陪祀感激難名欽惟　皇上親總萬幾　首崇四術　龍旗肇祀極韾香爼豆之榮鸞綍頻頒闡性道文章之藴率族屬而駿奔將事　儀重三雍合庠序而鰲戴傾忱　恩隆九有所有微臣感激下忱謹繕摺叩謝　天恩伏乞　皇上聖鑒謹　奏奉　硃批知道了欽此　○○巡視西城御史臣富亮臣吴光奎跪　奏爲棍徒藐法咆哮毁壞衙署請　旨交部審辦事竊據臣城副指揮田寳榮呈稱九月初六日有常太口稱覺羅喊告圓通觀茶館白姓等爲口角將伊揪打等情一當經當該坊飭令赴城遞呈該常太云有地方不辦事設官何用該副指揮祗得傅案訊詳乃常太自恃覺羅立而不跪出言無狀勢甚强横該副指揮即恭請　聖諭牌供設公案詎常太仍不長跪大肆咆哮胆敢向前將　聖諭牌摔倒在地並將公案推翻堂内閂窻任意毁壞經該役等將伊扶出尚且詈駡不休該副指揮旋即赴城面禀臣等當派副指揮孫德成前往該坊署查騐屬實似此藐抗强横目無法紀若不從嚴懲辦難免相率効尤惟查常太身無頂帽紅帶既經口稱覺羅臣城碍難訊辦相應請　旨飭下刑部提案訊究照例懲辦以儆刁風理合恭摺具陳伏乞　聖鑒訓示行謹　奏奉旨己録 
 
