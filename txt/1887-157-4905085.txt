# 1887 - 157 - 4905085

 

Page 1

 
 
[新印滇南雜志出售] [  申報館主啓]  
　　滇南雜志係上海曹春林先生樹翹編輯網羅闕失博采遺聞分爲八門釐成廿四卷滇中古今事實備載書中本舘現用活字印成每部訂作十本計價洋六角卽日出書伏祈購閱 
[新選大題文富開印告白] [  點石齋代啓]  
　　近來所出石印大題文非將舊文互相傳抄卽將庸惡淺薄濫竽充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窗稿擬作硃卷課藝凡已見于刻本石印者概屏勿録名之曰大題文富得文萬五千篇每題一文並無其二亟付石印以供揣摩至于字畫清晰校對精良較他書格外認眞刻卽開印年終成書賞鑒者請向四馬路仁濟醫舘南隔壁德昌質鋪内取閱樣張可也此佈 
[敬印雍正硃批諭旨告曰] [  點石齋主人代啓]  
　　雍正硃批諭旨一書凡百十有二册武英殿刊板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今有友人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易體裁致違功令敬印硃字赤黑分明絲毫無悞非比鉛板梨板之字跡模糊易於差謬本齋隨股附發樣張明眼人自能辨别也現已開印定本年九月底出書預定每部價洋二十八元先交八元掣取書票書成找洋二十元憑票取書一部其未經附股者統定四十元發售每部計六十册外加文木箱子一只提攀鎖匙悉用雲銅隷字顔蓋精緻絶倫凡在同志幸早賜顧售股處上海點石齋南局帳房清遠里新泰絲棧杭省薦橋街晋義莊蘇垣閶門各錢莊鎭江鹽公棧京都源豐潤票號 
[中國先睡後醒論]  
　　曾劼剛侯部前使英俄時曾著中國先睡後醒論論中縱談中西交涉諸事俱中肯啓倫敦書籍館業經刊列四季報内毆洲諸國傅誦一時凡我薄海士民諒亦以先睹爲快偶於公暇譯成華文用供衆覽原文多引西國舊典間採古諺語及借喻語繙譯之法總以悉遵本文意義不加改竄爲主今篇中未免羼雜英國語氣職是之由閱者不以辭害志也可古滬顔詠經口譯婁東袁竹一筆述 
　　列國經營締造永騖戰功以期國祚之常存此同然之勢也乃有時大展規爲不惜帑藏致覘國勢者疑其元氣虚耗無可設施惟有坐而待亡古來富强之國或一朝而滅或寖衰而終至傾頽皆以此耳說者觀此遂謂國與人無異人有幼年壯年老年一息待盡之年國亦有之歐洲人遽謂中國卽一陵夷衰微終至敗亡之國盖彼見中國古所疏鑿之洪流巨川四通八逹者今多湮塞昔所傳金石土木之工堅緻鉅鹿今日祗存遺迹剥落損壞無復完美且作法多有失傳者中國古昔之盛與近今之衰判若霄壤遂疑中國精力業已消鑠殆盡將近末造難支他國爭勝之勢道光十九年有英國著名之使臣深知中國之時事及古今之典籍一時未能或之先者其言以爲中國雖疆圉廣闊外無異國蠶食内無土宼鴟張然其中實有潰敗决裂之象不過略遲而已子或不應出此言不妨姑存其說其意見如是而彼時竟見相同者不乏其人大抵歐洲皆以道光末年爲中國危險之時苟易新君新政略有缺失卽恐災害並至縱使辛而無事終多變故之迭生然使國家興必有廢果係天運之循環一成而不可挽余祗好爲積衰之諸國悵然長歎無復望耳所幸者此並非一成之局其言謬也如謂中國有似年老者懨懨待盡則觀近時大勢其謬益見有謂中國或僅錯走其路抑或其數百年所走之路習慣而素所深喜者竟悞認爲固可引至於諸大國所造之勝境致有此凋敝之形蓋其因由雖在此在彼攸異而流弊則一此說亦非愚以爲中國不過似人酣睡固非垂斃也緣中國之意以爲功業成就無待圖維故垂拱無爲默想熾昌之盛軌因而沈酣入夢耳然其存心如此亦不足怪何則蓋預有使之然者在也卽如職貢諸遠邦常遣使臣進其方物諸邊藩屬文教均不如中國之懿美時生傾慕遂使中國日有侈心自以爲金甌永固無待舍舊而謀新兼之其他强大之國遠隔重洋相夫遼闊彼中興亡得失和戰攻守漠然不知以致中國絶無留意於海外諸國之事者沿至道光末年沈睡之中國始知己之境地實在至危至險而不當復存自恃鞏固之心向者中國固有海盜曁日本宼舶擾及閩粤江浙海濵然次數不多爲憂尚小乃道光年間所來之英人視彼尤爲精悍我君臣始多驚悸其人隨至何處决欲久居初時猶服約束所務者不過將奇異之貨引誘我民與之市易不料至二十年中英來往時尙未久竟至齟齬失和英兵騷擾我邊疆自顧其不獨善於通商亦且勇於戰陣嗣於道光二十二年重修和好時則有南京之和約除廣東外别開四處通商口岸自此環衛中國不欲與他國來往之藩垣開門户五而西國盤踞中國之處亦五矣此事略已喚醒中國於安樂好夢之中然究未能使之全醒尚須庚申圓明園之火焦及眉毛俄國之僭伊犁法國之吞東京始知歐洲人四面逼近其地勢極形危險蓋自庚申一炬中國始知他國皆清醒而有所營爲已獨沈迷酣睡無異於旋風四圍大作僅中央咫尺平靜竊以此際中國忽然醒悟假如作事顚倒妄行妄爲要爲常事卽使異常潑悍亦不足怪豈知深悟前失改絃易轍賢明親藩上章入告承以和好爲上策中國先旣失算含忍優容以爲後圖今日舍此殊無他法再者咸豐十年後李爵相整頓中國軍務日有起色今如他國再有戰事中國終不至有庚申之禍爵相之爲功於中國實非淺鮮竊以中國能順受其顚沛而從中漸復其元氣如帆舟之航海將狂風所損壞之物悉從船面抛去修整桅舵以將殺之風作爲善風乘之穏渡若此之國不可謂爲將滅之國或以圓明園及所藏之古玩名畫珍寳價值甚鉅失此而長一見識似乎費大而得小不知彼苟能教我如何整飭軍制如何堅固砲臺如何精利器械致勝於前三倍則所失者不得謂之太貴今此役果有以教我蓋中國每與西國用兵雖自知其柔弱亦兼知其物力之尚屬有餘至末一次而知之益深是中國之見識固與五年前大相懸殊也以上所言是言中國之睡今姑言其醒有問中國有三萬萬人如一時俱醒而自負其力其作事得無碍於中西之和局否或記昔時之屢敗今驟得大力得無侵伐他國否余應之曰决無其事蓋中國從古至今祇爲自守之國向無侵伐外國之意有史書可證嗣後亦决無借端挑釁拓土域外之思夫他國每欲奪人土地奪之而不用欲用而不能若中國則不然且中國本無人滿之患無須别尋新地以爲游民寄居歐 
 
 

Page 2

 
 
人謂其國人多於地不能不覔新地以安置其人非篤論也或謂中國許多次已有億萬人爲勢所逼而謀衣食於古巴秘魯美國及英國屬地不知此種人非因鄉里謀生之難乃遭粤匪之亂喪失故業乏困所致其實十八省内原有無主失種之田畝兵燹之處更多兼之滿洲蒙古新疆均有寛闊荒地向無農工開墾者中國人丁雖興旺卽安插之而尙有餘地故中國所應爲者不在使民謀食於國外乃設法將民分置於國内至遷百姓詣該處墾荒爲富國之一上策亦軍防之一要務而不能不行者中國固非不知故近日業經奏請奉行矣此外中國一經設立製造開礦建鐡路則閒散之人必能各有工業可做此法比移民墾荒更臻妥善前者此三事未經舉行未經有富於國兹次第舉辦將本所用之人必多苟能較之英國比國得其十分之一則藉此而得食者自無數矣 
[諭旨恭録]  
　　閏四月十五日奉旨陳琇瑩着照例用杜鍾祥着照例用志全着交軍機處記名以道府用吳炳潢着准其開復原宫照例用欽此同日軍機大臣面奉諭旨本日引見之前江西南康府知府曹秉濬着於十五日預備召見欽此同日奉硃批廷禧補授太僕寺少卿欽此 
[潯茶續信]  
　　九江茶市情形疊登前報兹又接該處來信云初六日協和洋行買萬華二五土二百三十四箱價十三兩茗芽二五寍二百十四箱價十四兩蕙蘭二五寍一百五十箱價十五兩天裕洋行買蘭芽二五寗七十六箱價九兩元和輪船往漢運茶三千箱初七日協和洋行買萬富二五土三百十一箱價十一兩二錢五初八日協和洋行買靝蘭二五土三百六十四箱價十二兩先春二五祁二百四十四箱價十四兩芳茗二五寍二百十箱價十二兩五冠福二五寗一百十六箱價十一兩二錢五奇昌二五寗七十三箱價九兩江孚輪船往漢運茶二千零箱安慶輪船往漢運茶一千零箱初九日恊和洋行買萃馨二五寗七十七箱價十二兩五天裕洋行買仙芽二五寗一百四十四箱價一十一兩二錢五華利輪船往漢運茶一千箱福和輪船往漢運茶一千零箱初十日恊和洋行買靝華二五寍二百四十六箱價十二兩二錢五靝香二五寍一百四十箱價十二兩福葆二五寗四十六箱價九兩天裕洋行買天馨二五寍一百三十四箱價十二兩飲香二五寗七十四箱價十一兩十二日協和洋行買茗芽一百三十箱價十一兩五天裕洋行買天香二五祁一百五十四箱價十三兩蘭香二五寍一百五十九箱價十兩上海輪船往漢運茶二千零箱十三日泰和輪船往漢運茶一千零箱十四日江裕輪船往漢運茶五百箱十五日北京輪船往漢運茶一千零箱十六日元和輪船往漢運茶一千零箱十八日江孚輪船往漢運茶二千箱 
[潯陽苦雨]  
　　九江自上月二十後霖雨經旬四鄉麥菜腐斕小本營生者亦時有斷炊之虞不識蒼蒼者能早放晴曦否 
[挑夫械門]  
　　閩省南臺地方有本地挑夫頭與下府人之爲挑夫頭者日前因挑茶之事彼此爭攬生意互相口角致釀械鬥之事霎時間各率壯漢數十人在田中作戰塲刀光皎皎如霜雪槍砲聲隆隆然儼如二軍對疊行路之人有不及躱避者被傷一人地方文武聞之急出救護彈壓而兩家亦已罷兵互有損傷其數不下十餘人現兩造均被閩縣拘押尚未訊結云 
[事甌近汛]  
　　永嘉各倉存儲之榖向章三四月間由司事散借農民以濟食用至早禾登塲後則借榖百觔者加以利榖七八觔繳還倉内以利榖兩三斤爲各司事雇工賃船等費其餘儘數歸倉今年各司事每人領榖數千石分借農民每百觔索加利榖三十觔借時由司事手過枰每百觔之中短去兩三觔再加鼠耗數觔以此計算農民借榖百觔甫經三月利榖已加至四十餘觔矣果能涓滴歸公疊年出陳易新儲榖之多不且蒸蒸日上哉○温郡亢旱已一月有餘致各鄉田禾不能以時下種官憲旣禁止屠宰祈沛甘霖又有瞽者數十人每日天將曙時吹螺鳴角念佛誦經往各廟跪求霖雨至初二初四等日大雨傾盆郊原沾足李太守飭傳該瞽人進署慰以好言其爲首者賞給頂戴餘各賞大銀牌一面恩邑尊復賞給大錢十千瞽人領賞而出歡躍逾常各出錢二千數百文湊成百餘千在府城隍廟建設羅天大醮答謝鴻恩而近日又以天雨過多新插之秧均遭淹没倘再淫雨便須薰沐求晴矣天地之大人有所撼古人言豈其欺我哉○旨積竊混名白眼人兒者在押脫逃恩邑尊大發雷霆將捕役阿八等提案血比阿八出具限狀前往瑞安縣屬之桃中地方獲住該竊適因邑尊舉行縣試尚未訊供○永嘉西溪山根某甲與某乙因爭戽水糾衆械門釀成命案經屍屬赴縣報請相騐正值恩邑尊扃門考試因飭差先往查明再行委員詣騐隨有兩造戚族出爲理處不識三寸不爛舌可能解息紛爭否○上河鄉灰爐大橋前因髮逆犯温時經鄉人拆斷昇平後以橋工浩大籌費爲艱遂用木叚連接以濟行人兹有曾夏諸君書捐重建已於本月初十日告厥成功是日鄉人舁華光爺神像行橋日間演戲夜放燄火熱閙情形實非楮墨所能縷述也○温州府試定於十五日取齊二十日開考連日試院前一帶尙未有人賃租考寓市廛生意亦復清淡異常時事艱難卽此可見一斑矣○青田釐捐局數月以來收數異常短絀總辦彭太守遂另委佘君掬軒前往接辦平陽縣督糧廳朱丹臣二尹現丁内艱篆務由捕廳暫行護理云○百里坊上定院甲乙二瞽人向與某丙之妻來往居然三馬同曹丙妻與甲情盡綢繆視乙頗形落落乙心懷怨望向丙歴訴顚末糾聚流氓十餘人偕丙前往捉姦月之十三夜丙瞰甲在家卽同流氓搗門入内將甲扭獲剪其髮辮并搜去身畔洋蚨三元復勒出票據五六千文甲情急投井自盡旋經該處地保查甲係枬溪人專人馳赴其家報信一面將各流氓姓字及剪辮起釁情形查明底細以便屍親到郡後偕同報縣隨由各流氓挽出戚友向屍親說和故至今尙未呈報云○永嘉縣學金廣文爲患目疾釁治罔效禀請開缺旋里醫治李太守因札委府學朱教授兼理篆務○前因磐石營砲眼被人釘塞樂清協秦恊戎因將該營守備方守戎詳請揭叅目今接奉回文守戎先先革職發交温處道會同温州鎭嚴訊核辦恊戎遂札飭徐千戎將守戎批解就道啓行之際軍民人等致送萬民傘德政牌及設席祖餞者自守者頭門至碼道頭接連不絶亦足見守戎恩澤之入人者深也 
[高麗郵信]  
　　傳聞在外道滋事之游勇爲首者係王姓名成烈先在慶軍當勇人甚雄壯散處外道之游勇皆聽其指揮奉若主帥有違者卽呼衆殺之衆唯唯從命莫敢相抗有膠州人楊姓違其意旨殺之並剜其目睛慘不忍言暗無天日道憲因懸以重賞分派多人務必擒獲而後已○前所就獲之犯有厥罪稍輕而可見原者道憲選擇數人子以路貲仍今裝爲同黨中人遍地訪查爲首之王姓者該犯得慶更生欣然就道以毒治毒法誠善也○初十日外道又執來游勇數人面目憔悴見人似頗知悔恨然已晚矣○十一日又執到二人外有首級二顆聞其一夥四人派役遇之見伊形狀兇猛急切未敢下手跟隨二日方欲執捕該犯袖出洋鎗對之轟擊有一役耳皮被鎗子掠破差役亦出洋鎗對擊四人中有二人中傷者倒臥於地餘二人見勢不敵束手就縛受傷之二犯手中尙握洋鎗差役近前潛發一鎗幸未命中役恨甚遂將首級割下持來城中傳說所殺之二犯内有爲首之王姓其一人亦係王姓未知眞否或謂此二犯中確有爲首之王成烈或謂並非王犯差役不過欲居功討賞故假借其名也道憲亦有所疑令營押諸犯直前相認奈皮血模糊認不能清然以法論之敢公然拒捕卽殺之亦宜○游勇數十人皆解赴仁川押令回籍有確爲要犯而倖獲寛宥者有實非匪黨而亦被株連者經此番懲創庶不敢潛赴内地公然爲害矣○土民無知之輩見殺死犯人多名遇事生風則曰送於道署殺你遂有輕禍之心除暴本所以安良而良者竟爲暴所污以致玉石不分善惡不辨可恨孰甚焉○仁川地廣屋多最易藏匿匪黨不杜其源而徒塞其流恐不能徹底澄清也○有乘民船至仁川而潜行下岸者巡捕知之禀於官當卽逐上原船令其回籍○仁 
 
 

Page 3

 
 
川執獲多人罪重者送於漢城道署罪輕者尙押於仁川領事署内有經商人出保者官恐不實仍未釋放○訛傳金玉均等約日國之兵分五道前進直逼王京遂有舉事日期人心惶惶又不安枕究其所語盡屬無根之談而訛以傳訛莫知所底○仁港妓館又添數家日本窮商貪其價廉多有於此尋歡者此輩夙有惡毒受其沾染以致殞命者有之或經醫治終成殘廢○漢城商人多欲開設門市惟苦於已有告諭不準買房或欲租住而土人多方勒索不能滿其所欲以致僑居日久多欲旋歸者該國之官亦出諭嚴戒不準私行賣屋受廛爲氓之謂何乃竟設此嚴禁耶○漢江一帶帆檣林立每日有敲擊鼓鑼在船面上跳躍謳歌倍極醜態者詢之知爲敬神而然並有延少年婦女登舟以爲之者盖跳神遺意也○外道會期以四月初十日爲止赶會之人均束囊言歸聞今年利息較往常惟倍○十四日又雨冷甚衣以重棉尙不能堪首夏而似暮秋天氣恐時殃難免矣○連日以來山嵐瘴氣充塞途間有時對面相逢皆不能辨而穢臭之氣撲鼻難堪保身者多不敢出門焚香默坐時令不正防之誠宜○外道又有一拒捕之游勇而被洋鎗擊死者將其頭割下執赴城中聞係許姓不知爲何處人○有拒捕被傷而尙未致死者雇人抬赴城中血染淋漓奄然一息不死亦誠幸矣○共計梟首示衆明正典刑者一人拒捕而斃仍行梟首者三人計此四人皆係首犯誰謂法術可倖逃乎○游勇在四處滋釁皆有通事爲之指引狼狽爲奸如倀鬼然聞亦全數拿獲按法治罪○游勇有盜人之馬以備馳驅者有奪人之牛以備乘載者暴虐横行無殊賊盜以理論之死有餘辜○游勇見追捕日急有將所得錢財私交與土民以存之者或交與通事藏匿經此番拿獲錢財都歸鳥有身在縲絏仍然兩手空空究何益乎○聞由仁川押解而回者共五十多人其中尚有要犯道憲以首惡已誅其餘概置不問網開一面誠始念不及此也○要犯已誅四處弁差皆已調回小民感戴恩德徧起頌聲所謂寛猛相濟恩威並用者洵不虚也 
[湖督拜客]  
　　湖廣總督裕壽山制軍乘測海兵船莅滬等情曾列昨報聞壽帥由金陵起節時南洋通商大臣曾制軍委湯小秋觀察乘登瀛洲兵艦隨同來滬進吳淞口時兵船小泊壽帥登岸察閱新舊礮臺駐紥各營兵勇咸在營門口泥城下鵠立伺候營官等各遞手版壽帥曁湯觀察閱視一周旋卽登舟展輪來滬測海登瀛洲兩船同泊金利源碼頭前昨兩日壽帥登岸乘大轎至城内外各衙門拜客前導有護軍營親兵四十各均持西式手槍又有道署護勇十二名在轎前護衛至晚仍回兵艦暫駐襜帷因擬卽日赴津故飭不必預備行轅昨報謂進天后宫行轅者誤也湯觀察亦就登瀛洲輪船暫駐傳聞招商局之海宴輪船二十六日總可抵滬壽帥卽當乘之北上湯觀察俟壽帥起節後再回金陵 
[馬戯述聞]  
　　車利尼馬戯獸戯已在本埠開演新添戯士更異從前觀者殊形繁盛此均列入報端兹聞該戯班定於每禮拜三六兩日晝夜開演兩次日間三點鐘開門四點鐘開演晚間人點鐘開門九點鐘開演或有獻疑者謂該戯每逢禮拜停演頗不可解各洋行中人每日均有工作晚間安息亦不能過於夜深惟禮拜日則日間固有暇晷晚間亦餘興未闌乃轉於是日停演豈非可異不知車君聞此言或將變計否也 
[濬河紀事]  
　　本埠濬河一事疊紀前報兹悉侯家浜及黑橋浜迤西至北香花橋西浜一帶現均竣工其小東門之方浜現亦續議開濬惟日來天雨連綿勢難從事聞此項經費向由各善堂董事籌銀二千兩存典生息俾免臨期局促嗣因前任道憲擬於本城内置辦天燈撥用此項經費故現在濬河經費當由各堂董另行籌措矣所聞如是未諗確否 
[擲石起釁]  
　　昨有某客雇新龍飛馬房之雙馬車至滬南製造局左近及抵該處客下車去馬夫王三在此守候忽有鄉間小孩以磚石擲馬馬夫恐馬驚躍當卽喝阻有某鄉人見之反謂該馬夫恐嚇小孩旋將馬車上之馬鞭毆打馬夫正在爲難之際馬忽驚躍帶車而奔碰壞方原書左號書兩人所拖之東洋車方亦被該馬車撞倒略受皮傷方左兩人旋向該馬夫理論互扭至巡防西局當經朱明府略詰數語以方原書旣稱受傷理合送縣辦理遂將王方左三人一併移送上海縣署候訊 
[查對簿據]  
　　腿商朱日興等具禀於松滬厘捐總局以滬上腿客運貨進口向赴同業戴日永萬生瑞萬有全三行投收每年中該三行認繳捐錢四千八百千其轉售南北兩市各腿店每南腿一隻加收捐錢一百五十文北腿加收捐錢九十文現查該三行收納捐數每年不止四千八百千之譜以多報少實於捐務有磚亟請查辦等因聞此案業經朱督辦派員向戴日永等三行查對簿據核辦其如何了結睿俟續録 
[英界公堂瑣案]  
　　曹沈氏稱賣魚餬口有張沈氏喚我買魚論價嫌伊秤太重不肯賣伊竟行凶打傷我之頭顱由捕拘案請爲騐傷張沈氏供向伊買魚論價已定及秤時伊忽言秤重與論被駡爭執間自將頭碰傷蔡太守察得張沈氏卽伶人小金虎之妻前曾有事到案今因細故毆傷曹沈氏殊不安分飭交官媒俟曹沈氏投醫院騐明傷勢如果輕微始准將張沈氏交保候訊○趙仁俊控稱有鷄毛上在平和洋行棧房被楊金生行竊由管棧人鄧文炳拘拿未獲報捕提案由蔡太守訊供飭將楊金生押俟趙仁俊查明鷄毛缺幾何禀候核辦已列前報昨據趙仁俊投案聲稱業將上棧鷄毛覆秤共缺四百八十斤鄧文炳仍執前詞楊金生供前在平和行内爲出店已四五年前夜向索鷄毛作枕忽被指爲行竊蔡太守謂楊金生深夜入棧行竊被獲兎脫蹤跡顯然豈容抵賴判押二月以儆○張許氏杜張氏同稱我等喚掮賣京貨之李年花買物論價被罵與論逞蠻又有二人帮同行兇毆失我之壓髮茉莉簪等件幸逢巡捕拘案失物開單呈閱李年花供江西人掮賣京貨彼等喊買物件並無還價口角起見不敢逞蠻彭友卿供湖北人王橋田供江西人同是解勸者蔡太守以李年花等不應細故逞兇判將李年花管押着王友卿王橋田賠洋十元違則押追○王周氏稱昨家内延羽士作法事忽來周阿六無端尋釁打失銀飾值洋二元半爲此交捕送案周阿六供住看被辱致與口角並不知其失物蔡太守隨判周阿六賠洋二元半完結○金裕祥稱在恒泰烟紙店爲夥昨夜有賊爬墻入内室竊去衣飾等件報捕緝獲人贓送案請辦楊和尚供在小烟間吸烟有人交來衣飾囑爲代質蔡太守隨判楊和尚管押三月贜交金裕祥領去○包探秦少卿稱顧阿二報失洋東肥皂及玻瑞十六塊緝獲王阿六并在李寶泰之舊貨店吊到玻璃惟肥皂無着今將人贜解案顧阿二申訴前因王阿六稱未竊肥皂李寳泰供不知竊贜誤收蔡太守隨判王阿六管押十四天收贜之李寳泰罰洋一元撥充醫院經費起案之贜給顧阿二領去○麥總巡捕頭稱租界地方不許棺木停在露天今有住居中巷街之丁姓朱姓來報對隣石姓家有棺木停在後門口適當伊之正門囑令遷移不允請爲查究當在查明屬實遷來天氣炎熱不可久待特傅石等到案諭今搬移石松舟石坤和石朗山昆季三人同供母親新故棺停在自己地上須至月底出殯請准寬限賈副領事謂石停棺露天有違定章請令卽日搬移蔡太守隨限石松舟等三日遷棺○王青郎稱推東洋車由徐阿惠雇坐因付事力太少與論遭毆手臂受傷由捕拘案徐阿事供言定車力後又加添以致爭執今求恩斷蔡太守判罰徐阿惠洋三元給王養傷 
[法捕房瑣事]  
　　前日午後有一人乘馬在法界西馬路疾馳有違工部局定章當經八仙橋捕房六號華捕見而攔住連人帶馬一併拘入捕房經捕頭研詰判罰洋五角某甲遵照罰洋捕頭遂將甲及馬放出免解公堂○天仙茶園伶人某甲籍隸崇明在滬僑居於法馬路自來火西街平屋内其妻某氏蘇州人也平日相安無事忽于本月十二日出外不歸毫無影響甲聞信回家檢點之下所有金銀飾物洋元等盡被携去人財兩失不勝悵惘忽於前日有航船上人將該氏送至甲處甲謂其來去自由豈能長相厮守隨將妻送歸法捕房昨晨經備捕頭研問甲伸訴緣由及問某氏則稱願隨夫回去不敢再出捕頭不暇細究謂爾等旣是夫婦着甲將婦領回管束取到物件給領 
[招領棺木]  
　　太古洋行藍烟囱輪船於本月十五日由新加坡來滬該船買辦梁細報稱有搭客安徽桐城縣人名劉鴻賓在船病故業 
 
 

Page 4

 
 
經代爲棺殮查劉君向業磁器生涯此次來滬並帶有伊友張榮貴之柩現在該輪卽欲開往他埠所遺靈柩兩具及劉君行李等物可否貴局代爲安頓俾親屬來滬認領等因敝局卽將屍棺兩口託保安堂暫爲停頓所有衣箱一隻同梁君當面檢點内計衣服二十七件另脚籃一隻鋪盖一個城内桂花廳隔壁張萬昌利財洋信一封内洋十元七角隆泰號張光明致大岡窰張文明洋信一封計洋六十元又有伊友託帶之信九封一并暫存敝局其張利財之洋信已由張萬昌磁器鋪領去並據利財言劉君亦係同業伊友託寄之信我亦可以氏寄敝局以此九封皆星空信託其轉寄惟張文明之洋信未便交彼只能待其親屬來申自行辨認其餘物件俱存敝局待領特此佈聞三馬路陳與昌協賑公所啓 
　　子解篆後勾留旬日清理交代兼償書債以爲他日鴻泥之證而邦之多士各以詩投贈者絡繹不絶琳琅滿紙並公餞於香光樓上復繪送别圖兩幅以誌其盛感深情於潭水等高誼於雲天凉薄自慙寸心曷已緣再疉前韻四章藉諸君大雅聊以言志盖紀實也幸有以豈之○蒲帆掛向麥秋時燕去鴻來信有期天意兆豐欣得雨民情纔熟便言離文章畢竟留眞賞風雅還須待主持南浦依依未忍别攔街殊愧頌揚詞平生出處慣隨緣畫舫輕携樂性便暇日壺觴供跌宕歸來文字帶芳鮮東坡句求書笑比追逋急得句終慙從事賢回首香光樓畔路也留鴻迹說他年側身康望海蒼蒼祖道情深愧莫當天爲補游留歲閏予卸家在閏月人應偷暇傲羲星虚抛佳節鶯花老又逐營巢燕子忙漸說玉堂香案吏笙歌一路鼓聲閶權居五斗折腰官敢博甘棠勿翦懽覽鏡自憐衫鬢改忘餐祗覺帶圍寛一年易度驚過隙百慮防弛怕走丸楊柳滿隄潭水闊要留春色大家看馬臻句[  將一桂草]  
　　潮陽鄭讓卿茂才之如君氏王勤儉識大體得堂上歡嫡庶亦相洽今年閏月望前一日産後體虚遽悲怛化年僅二十有五其長女先殤遺一子七歲讓卿篤於情未免悒悒詩以慰之○一現曇華歎刹那人間天上恨如何珠沈鮫室含清淚玉碎藍田等逝波桃葉渡遥思縹緲梨花月淡影婆娑蘭階幸有遺英在教養須知事尙多 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年閏四月十六日京報全録]  
宫門抄○諭旨道録前○發抄硃批九道○奉天府丞延奏報接印日期摺○理少楊奉報交卸日期摺○又奏懇賞假修墓片○又奏爲科試吉林生童完竣摺○大臣林奏請暫緩引見片○雲督岑奏請改獎片○又奏請改獎運同片○又奏甄别同知片○閏四月十六日理藩院鑾儀衛光禄寺鑲藍旗值日無引見○絪貝勒齡公各假滿請安○廷禧謝授太僕寺少卿恩○湖南副將馬德中謝恩○富森布請假十日○分省補用知府梁炳漢謝恩○陳琇瑩連慶雅爾堅各預備召見○倉塲奏漕船五日回空○召見軍機陳琇瑩連慶雅爾堅馬德中○發抄衛榮光奏已故知縣虧短交代奉硃批劉濬楊昌珠着卽行革職查提家屬追繳歐景芳着摘去頂戴勒限完解餘依議該部知道欽此○又臬司蕭韶飭赴新任奉硃批知道了欽此○又前署富陽令准予開復奉硃批彭煇昇蕭芳澤黑式濂周銳原叅之案着一併開復該部知道欽此○又軍裝局舊機失火奉硃批知道了欽此○又紳士胡鳳丹捐建試院請飭立案奉硃批該部知道欽此○潘霨奏請以龔聯元借補朗洞營叅將奉硃批兵部議奏欽此○黃平令革職審辦奉硃批崔着卽革職審辦餘依議該部知道欽此○又候補牧余雲煥暫緩引見奉硃批着照所請吏部知道欽此○張曜奏校閱營伍日期奉硃批知道了欽此○○奉天府府丞兼學政奴才延茂跪奏爲恭報奴才行抵奉天及接印任事日期叩謝天恩仰祈聖鑒事竊奴才於本年正月二十九日蒙恩調補奉天府府丞兼學政當經具摺叩謝天恩於二月二十九日請訓均蒙召見訓示周詳跪聆之餘莫名欽感遵卽束裝就道四月初二日行抵奉天省城祗謁昭陵初三日祗謁福陵禮畢回省適值前任學政升任大理寺少卿楊頤按臨吉林科試於四月初八日回省初九日准該學臣楊頤飭委奉天府教授劉復隆齎送奉天府府丞兼學政關防移交前來奴才當卽恭設香案望闕叩頭祇領任事伏思學政之職責在維持風教培植人才使學有本原人知立品處則爲行已有恥之士仕則爲不辱君命之才造士始基莫要於此奉天爲根本重地吉江乃邊界要區士習民風素稱質樸近年習染俗好漸不如前惟導以立品讀書俾知尊君親上奴才愚鈍深懼弗勝惟有矢愼矢勤多方誘掖冀於聖主作人之化稍裨萬一所有奴才感激下忱並到省接印任事日期謹繕摺叩謝天恩伏乞皇太后皇上聖鑒再奴才此次經過順天直隸奉天一帶上年水災較重亦皆及時撫恤本年積水退消京東一路麥苗青盎山海關外地氣較寒向不播種秋麥現在大田均亦及時耕種民情均稱安謐足以仰慰宸厪合併附陳謹奏奉硃批知道了欽此○○升授大理寺少卿奉天府府丞兼學政臣楊頤跪奏爲恭報微臣交卸日期仰祈聖鑒事竊臣於三月二十九日曾將按臨吉林試竣情形奏聞在案臣四月初一日由吉啓程初八日到署新任學臣延茂業已抵省臣卽於初九日將奉天府府丞兼學政關防文卷等件委署奉天府學教授劉復隆齎交祗領訖伏念臣職司視學任重培材未報涓埃遽膺遷擢新綸下逮固感激以難名成轍頓更慮遵循之無自勉圖報稱彌用悚惶所有微臣交卸日期謹繕摺具陳伏乞皇太后皇上聖鑒謹奏奉硃批知道了欽此○○楊頤片再臣交卸後卽應北上趨覲天顔惟念臣自光緒八年服闋入都六易寒暑去年接家信夏秋之交山水陡發臣祖墓多有被水冲塌之處亟須修理每念松楸難安寢食其時試事方殷未敢遽以私情上濵聰聽今承簡擢接任有人合無籲懇天恩賞假三月俾臣回籍修墓臣擬於數日内迎摺啓程恭候命下取道南返假滿卽當進京覆命供職所有微臣懇恩賞假緣由謹附片具陳伏乞聖鑒訓示謹奏奉硃批着賞假三月欽此○○升授大理寺少卿奉天府府丞兼學政臣楊頤跪奏爲科考按試吉林旗民生童試事完竣恭摺奏報仰祈聖鑒事竊吉省自設立考棚以後吉林黑龍江兩省士子均來吉應試道途窵遠同治十三年前任學臣奏准仿照順天事例院府接連考試以示體恤歴屆遵照辦理臣於二月十二日曾附片陳明在案二月杪旋接吉林府來禀府試二月二十四日已經考完請臣三月初間起馬以免生童久候等因其時新任學臣尙無出京信息臣遂於三月初四日由奉起程十三日行抵吉省卽日詣學行禮宣講御製訓飭士子文十四日扁門分生考試臣思試事以關防爲重必弊端先絶乃可拔取眞才每遇試事日嚴諭廪保詳細認識吉林府正塲經廪保沙韞琛查出槍手一名發交提調官懲辦吉省士風向稱樸厚而近來沾染習氣挾帶成文以圖僥倖者漸多臣此次搜檢尤加嚴密挾帶無所售欺妍媸自獻擇其文理明順者甄録如額覆試均與正塲相符試事業於二十四日一體完竣場内士子尙皆恪守規矩安靜無事二十六日當堂發落諄諄朂以敦品力學用副朝廷培養人才至意又科考向有文武生隨棚録科一塲亦於二十七日考畢至吉省去冬少雪農田盼澤方殷本月望後連日得雨恰好及時耕種足以上紓宸厪所有微臣按臨吉林科試情形理合繕摺奏聞拜摺後臣卽於四月初一日起程回奉合併陳明伏乞皇太后皇上聖鑒謹奏奉硃批知道了欽此○○林壽圖片再臣接准督臣楊昌濬恭録咨會奉硃批林壽圖着來京交吏部帶領引見欽此欽遵臣賦質庸愚受恩深重捐摩頂踵莫報鴻施惟團練經手事件應俟部覆臣適以秋冬咯血過多精神未復兾荷生成調理速痊遵旨赴部理合附陳伏乞聖鑒謹奏奉硃批知道了欽此○○岑毓英片再准吏部咨議覆雲貴總督劉長佑等奏昭通首匪卯招詳等勾結黨與襲樸府城請將擊捕賊匪尤爲出力及臨陣傷亡官紳兵練先予分别獎卹一摺清單内開藍翎五品頂戴拔貢生耿繼章奉該府景維密諭首出團隨同擊賊多所斬擒景維出戰受傷該貢生等併力捍衛尤爲出力擬請以知縣歸部遇缺儘先選用查該拔貢係本班可歸人員照章應按本班保舉應得官階知縣非拔貢生應得官階且該貢生曾否朝考有無就職原奏未據聲叙碍難核議應令該督撫查明該貢生籍貫履歴於何年選拔曾否朝考有無就職詳晰聲覆仍查照章程按拔貢生本班應得官階保奏再行核辦等因轉行查覆去後兹據雲南善後局司道史念祖等詳稱據署昭通府知府郭馨蘭詳查該員耿維章由廪生於同治五年考取恩貢領有貢單九年隨同川軍援滇克復魯甸廳城生擒要逆案内在事出力保奏同治九年四月二十一日奉上諭貢生耿繼章着以訓導儘先前選用欽此又同治十一年攻克新興州城及大小東溝賊巢並肅清大關永善等處匪徒案内保奏同治十一年四月二十六日奉上諭候選訓導耿繼章着免選本班以州判選用並賞戴藍翎欽此同治十一年十二月十九日遵籌餉例在雲南省捐局由軍功保舉候選訓導報捐同治雙月選用領有積子一百四十五號部照於同治十二年隨同滇軍會克貴州興義府城並攻克新城賊巢及剿滅昭通府屬仁富鄉等處游練土匪案内出力保奏同治十二年十一月十三日奉上諭候選同治耿繼章着以本班分省歸軍功班前先補用欽此均接奉行知在案前於撲滅昭通匪徒案内在事出力隨摺保奏悞開爲藍翎五品頂戴拔貢生耿繼章請以知縣歸部選用列保實係當時委員密查開單錯悞所致現經查明屬實擬請將該員耿繼章改獎請俟同知補缺後以知府升用等情詳請具奏前來臣覆查無異合無仰懇天恩俯准將分省歸軍功班前先補用同知耿繼章更正改獎俟補同知後以知府陞用以示鼓勵出自逾格鴻施謹附片具陳伏乞聖鑒訓示再雲南巡撫係臣兼署毋庸會銜合併陳明謹奏奉硃批吏部知道欽此○○岑毓英片再運同銜貴州試用知州叚榮勳前於勦平騰越各案内尤爲出力經前撫臣張覬嵩會摺保奏服闋在籍貴州試用知州叚榮勳請加運同銜奉旨允准由部核覆轉○遵照各在案兹准貴州撫臣潘霨咨據署普定縣知縣段榮勳詳稱該員曾於光緒五年四月間在滇省局遵籌餉事例報捐運同升銜兹奉行知蒙保運同銜係與前捐升銜重複理合詳請咨明查案改獎俾得另邀議叙等情咨會到滇並據雲南善後局司道史念祖等查明無異具詳前來臣覆查無異所保運同銜旣與前捐升銜係屬重複合無仰懇天恩賞准勅部另行改獎以昭激勸出自逾格鴻施除咨部查照外謹附片具陳伏乞聖鑒訓示再雲貴總督係臣本任毋庸會銜合併陳明謹奏奉硃批吏部知道欽此○○岑毓英片再道府同通州縣等官到省試用一年期滿例應督撫察看才具奏明甄别以肅官方兹查有知府銜補用同知黃炳堃到省一年期滿據署藩臬兩司詳請甄别前來臣查該員黃炳堃爲守兼優堪以煩缺補用除將履歴清册咨部查照外謹附片具陳伏乞聖鑒再雲貴總督係臣本任毋庸會銜合併陳明謹奏奉硃批吏部知道欽此 
 
 

Page 10

 
 
[堪浮大白]  
　　金陵出通濟門四十里有巨鎭曰湖熟半山半水與秣陵關等處相錯誠南鄉一大村落也前日有馬姓教門殺奸一事經上元縣前往相騐以所殺係出婦之母家其母懼究及歴來情事已先逃遁當時只將鄰右帶回想訊無别情自必無干省釋也據聞馬教門者本在城内下浮橋屠牛開牛肉飯店說者謂其實武庠生娶湖熟某姓女初相慕繼相狎因是閫以内非將軍所能主婦在家早認鄰僧爲異姓兄弟已如安禄山之出入無忌有穢聲寍俗凡艱於嗣續者視阿闍黎眞無量壽佛無論蚌胎麟産爭寄名蓮花座下爲弟子號僧爲乾嬭遇有歲時慶吊必爲僧掃淨室供伊蒲饌位在先生長者上以爲非是不足以邀福也馬知婦與僧固所謂同居長干里兩小無嫌猜者今婦雖羅敷自有夫而野鴛鴦花叢慣宿終歲念母家爲温柔鄉不肯進城一步馬因是輟其業而從婦餬其口於湖熟常以隠語諷婦婦佯笑曰如卿言亦復佳但近來人情欺善怕惡爾如金剛努目伊當菩薩低眉馬不知是計頗喜婦心可轉遂常同僧狹路僧苦之婦又謂僧曰我兩人情昵已爲蠢貨所不容昕夕指我腹而叱曰此中大有佛家種子爲祟金剛經曾言其無耳目口鼻此必是和樣爾果爲我婦也者俟其出亟呼我我當用牛刀割之此言雖戲已露殺機恐心不可測諺曰先下手爲强願有心人毋爲豎子所算僧問將奈何婦教以蓄利刃自衛各聽天命如天命在吾情願相守齋魚粥鼓草蒲團卽龍具也僧如教上月二十九日婦具酒勸馬欲乘其酩酊而圖之匿僧暗陬詎馬纔入門忽有賭友拽去婦悔計不行又料賭必逹旦乃放胆出僧相與酣飲雙雙交頸而睡睡時僧拔刃置案上告婦曰好个野狐禪做和事老人否則此時我當問爾俺何如司馬家兒雖然好事多磨且無負眼前一刻千金之花月夜也先是馬聞約心頗懷鬼胎密令人僞賭敗其興已卽從後垣蛇行伏僧匿處把一幅房中秘戲圖歴歴與目謀與耳謀與心謀絲毫不爽忿火不可遏者再徐念僧力大得婦爲左右翼恐被兎脫不如俟其鼾聲如雷時至是婦又怪僧酒後丈夫氣太猛嬌喘吁吁如不勝久之始寂然馬益憤欲死悄步至牀前刮洋火接燈見燈映刃光如雪大喜謂此乃淫夫淫婦之罪惡貫盈故天以切玉如泥者假其手急揭帳覩僧臥床外面内向握刃欲按某項直下詎婦已驚醒挽臂爲僧乞憐僧得乘間逃至厨下馬追上砍倒在地回顧婦跪地上求饒頓念頃者枕上之所爲齒益切揮以刃亦倒卧血泊中少頃遂割兩首級趁天明同地保來上元報案陳大令細加詰問訊得婦久住母家母必知情雖登時雙雙殺死而已各離奸所必須相騐明確方得援勿論之條將一頂不合時樣之緑帽子爲之當堂扯破也是日附近來觀者不下數千人有驚異者有太息者有望望默去之而回顧不置者皆不能謂此舉非健男子所宜爲書竟不覺浮一大白天下有夫綱不振者閱之當爲神旺且告之曰寍爲雞口毋爲牛後又月之二日上元縣相騐回城時有呼於道左者問之係一鄉人竊其隣之韮菜以前襟蔽之而行後有追者行至塘沿一漁人聞追者指其人爲竊卽回身以乂魚之鐡乂築之洞其腹隨手拔乂詎乂有倒鈎一拔而睗已隨鈎出人卽死適縣官過兩造遂相率來城聽審可見今生之劫無非前生之業况贜非滿貫在律並無死罪卽攔截者亦非必欲置之於死地乃僅一失手死者長已矣而生者因是破其家蕩其産僅獲保首領於數千里之外豈非寃哉豈非寃哉 
[瓜洲拾骨募啓]  
　　蓋聞救死與救生無異等是陰功出貲與出力何殊皆關果報第作事最難於倡始而爲善尤重乎觀成此瓜洲坍江拾骨一事不得不呼籲於仁人君子之前也竊維江流遷徙靡常凡大溜所趨時有坍卸而瓜洲一帶爲尤甚自康熙五年坍起以迄咸豐三年西門南門已淪江心城没其半維時髮逆鴟張盤踞瓜洲官軍迎剿以瓜洲南北衝要作爲戰場死亡枕藉積塚如山同治初年曾文正公設立瓜棧轉運淮鹽帆檣林立爲商民薈萃之區其有物故者就近掩埋不知凡幾厥後濵江日形坍卸瓜棧改儀閱今瓜洲北門又經坍去惟東水關一隅巍然獨存其地爲瓜洲高埠東郭墦間乃古來叢葬之地其六七濠等處所葬大率自設瓜棧以來方有此塜而已密若繁星濵臨大江危如纍卵其東水關内外叢葬處多於六七濠堃啻倍蓰與江流相吞吐日侵月削業已露棺勢成岌岌是以同人公同面禀運憲籌欵遷移蒙運憲禀請宫保爵督憲沐恩准撥儀河經費項下二千串首倡善舉同人復又隨同淮南總局憲陸續募捐將及七千餘串分投舉辦將所檢骨殖按照骨格圖說細爲檢點用木匣裝盛雇舟移送至揚州南門外揚子橋地方妥爲掩埋并起屋數楹置田數畝由三汊河高旻寺派僧前往看管以垂久遠仍恐地叚不敷又另買儀邑徒邑高阜之地備用籌費固難而用人尤爲不易非誠實者不可非細心者不可非耐勞苦者不可非耐勞苦而又能清廉者不可此司事之難也至於工人亦須熟手是資而又能精細勤勞方臻妥善是以同人愼之又愼不敢輕於付託所幸好善有人由籌賑局撥友前往勞瘁不辭實心任事現已辦有半載其六七濠等處次第檢拾約有數千具已將工竣惟東水關内外開辦以來已檢有數千具匡計工程尙不及十分之一緣該處地勢極高憑塚計棺不足爲據塜之下又有數層層層掘入骸骨重疊高與樓齊深如井入積骨如麻不可以數計若畏難而止不復深求心何以安旣已深求見骨不檢心又何以安外旣爲江流所逼已將吞噬内復爲經費所限又將告停同人焦急籌思旁皇無策日對大江愁歎蕭蕭白楊纍纍枯骨滔滔江啾啾水鬼聲目擊傷心耳聞酸鼻因念坍江他處所有而瓜洲最慘檢骨他處亦有而瓜洲最奇莫謂殘魂已餒也不免桑田滄海之悲若云朽骨無知何以有結草銜環之報以此勸農善舉公叩憲恩非不足以動惻隠之心發好施之念無如同人之集資有限在官之閒欵無多必得廣募善緑兼籌良法查拾骨一具自出土以迄入土工料所需扯計約一千三百文今以一具爲一願隨人發願大小捐資多寡爲集腋成裘之舉等爲山於平地一簣資深方造塔於諸天千夫力足伏願仁人君子慨發善心澤及枯骨赤子蒼生之體魄誰忍抛殘青林黑塞之幽魂同深引領矣謹啓[  瓜洲拾骨公所同人拜具]  
[如蒙善士慨助或樂輸躉欵隨時書明册内其欵寄交揚州元亨利復茂恒兩號内恊賑公所彚解瓜洲接濟按月登報藉昭憑信合併聲明留别南匯士民]  
　　記曾采葛下車時瓜代怱怱已及期撫字有懷漸字有懷慚未逮補苴無術話將離難忘樽酒論文雅敢謂干城吾道持留語斯民須革俗大家莫逞訟爭詞搏沙喜結鶴沙緣兩度川南一水便十年前曾攝川沙篆白葦黄蘆千頃共紅薑紫薑並時鮮郤聽輿論存公道若問絃歌待後賢甘雨來車今正好麥秋已至說豐年無端鬚鬢訝全蒼眞箇煩區三字當傳舍原同春逆旅放衙每坐夜堂皇慣吟箱竹添官累時將交卸又生一女用漢洋山人江于黄竹女兒箱辜負名花笑我忙依舊清風吹兩袖又携書畫到金閶廿年匏繫一年官聊恩親　 
朋舉室歡試拔眞才殊自喜政求有恥未嫌寛深情惜别思潭水記事留題等彈丸遮莫攀轅屬耆老桑麻漸長再來看[  犀林蔣一桂稿]  
 
 
 

Page 11

 
 
   
 
 

Page 12

 
 
   
 
