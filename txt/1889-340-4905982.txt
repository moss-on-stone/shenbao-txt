# 1889 - 340 - 4905982

 

Page 1

 
 
[碑帖助振] [  申報館協振所謹啓]  
　　昨承浙西姚君恕庭以原榻萬年宫碑玄秘塔碑銘靈飛經三種送交本舘恊賑所曯求售以助賑捐本舘拜領之餘不勝感激如有癖耽金石文字者尙其及早購歸旣有益于臨池復玉成乎善舉一舉兩得豈不妙哉 
[賑物求售] [  申報館協振所謹啓]  
本舘自籌辦賑捐以來屢承諸善士以書籍珍奇助賑廉泉分惠感泐五中現計積有初印藝文備覽全部剡原文鈔十部金綱經墨蹟一部漢玉鐲一隻壽字中堂一軸士女中堂一軸金石屑一部泰西美談一部津門雜記一部伏望諸君子慷慨解囊速臨購取庶幾楊枝一滴得以灑遍蒼生乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論嚴辦縱火宵小]  
　　時交冬令宵小滋多風火盜賊諸患辦不勝辦防不勝防各州縣多設冬防局所以巡緝奸徒查拿匪類可謂嚴矣余嘗謂冬防宜附於保甲局非謂冬防可以稍寛也盖保甲局之巡緝奸徒查拿匪類無異於冬防以冬防附保甲則費益省而查愈嚴耳今歲禾棉患雨江浙告災鄉民覓食愈艱謀生愈困宵小之爲患尤甚於往歲各州縣雖有冬防局而地方之奸徒匪類窮而無所歸迫於不得已日百出其計以與冬防局勇相嘗試巡緝有所不能及查拿有所不能周非有所縱容徇庇於其間也况滬上爲通商最大埠五方雜處良莠不齊匪類奸徒莫此爲盛以巡捕包探之分段專責晝夜梭　而猶有出其不意乘其無備以爲患於租界每日英法公堂案中縱火竊物等案件層見疉出不可勝數此人所共見共聞者也具雖經縱火而幸未延燒雖被竊物而不卽報勘者當又不知凡幾寓居於滬上者常惴惴焉不能安枕其爲患也豈淺鮮哉顧欲求弭患之一策焉則不過令巡捕包探此後巡緝奸從查拿匪類當嚻之尤嚴耳無他道也惟此等匪類奸徒出没無常往來無定則巡緝查拿當從何處着力而後可以有功此所當預籌之遍曉之者也耳目之所及思慮之所到輒筆而存之大抵租界馬路曠闊平直可以遠矚電氣燈煤氣燈左右映射光燄如晝巡捕包探槖槖而來相去半里卽可辨悉雖有宵小無所施具伎俩故居臨馬路者猶可免縱火竊物之患縱火竊物之患莫甚於各處小弄小弄者宵小窩頓之所也小弄窄狹曲折其棼如絲每弄不過數家或十餘家立於弄口望之不能見弄底宵小聞槖槖之聲可以預爲隱藏此易於窩頓者一也小弄十字縱横四通八逹巡捕由此弄入則宵小由彼弄出及巡捕由彼弄出則宵小又由此弄入矣可以暫爲竄避此易於窩頓者二也小弄黑闇幽邃倀倀何之每過夜分路燈旣滅又以墻高路窄月光不能扁照巡捕腰間雖懸諳葛燈然諸葛燈爲廻光鏡所逼其光熊熊然兾於常燈宵小見熊熊之光可以權爲躱閃此易於窩頓者三也又不通他處之小弄巡捕巡邏所至未及半弄燈光照見弄底以爲並無宵小便正折回不知弄中常備木桶用置垃圾宵小旣可以藉此爲遮蔽又可以縱火於其中有必須附近騐察而後知之者此易於窩頓者四也有是四者則巡捕之巡緝查拿當先加嚴於小弄矣然巡捕旣已加嚴可以杜竊物之患而不可以杜縱火之患縱火之宵小當黄昏時分袖藏火藥包抛入室中暗陬使人不及覺時至夜分火始發燄則已不可撲滅而宵小遂乘機搶物以滿其欲前數日清和坊某家門前凉棚未卸爲宵小抛火藥包於其上幸其夜西北風緊不踰時而火巳發人手衆多登時拆卸而　騐其灰知有火藥若遲至寢息以後則燎原之勢不可復問矣當宵小未縱火以前巡捕焉知其藏有火藥包而盤詰之旣縱火以後而火不卽發巡捕焉知其是縱非從卽知之又焉知其爲何人所縱而懲究之此縱火之患所以不可絶也夫究其設謀不過爲乘機搶物計耳其罪猶與竊盜同科極其貽害則蕩其物産延及隣里甚至震驚婦孺因而致病焚斃人口因而絶嗣此等宵小雖寸磔之不爲苛有時宵小爲他案發覺搜其身畔抄其原贓見有火藥包及縱火器具則無論其曾否縱火當置之極刑爲懲一警百之計焉又日間宵小往往聚於賭攤鄭家木橋賭檯歴次重懲隨時查獲稍見靜謐尙仁里中亦時設賭檯聚賭者皆係小流氓巡捕知其亦足以爲害也而驅逐之遂散而分設於各處小弄清和坊亦間有設者有地方之責者其亦於此加意焉 
[京師紀事]  
　　欽派止副使册封鄭王福晉一事已登前報初七日晨禮部齎册寳至太和殿内奎星齋正使豐裕甫副使授節後正使持節前行禮部官奉册寳以出至午門前鑾儀衞備黄亭三座册寳安置亭内正使將節授禮部官持行前列御仗一對龍旗一對提爐一對持節官乘馬中行後隨黄亭三座每亭由校尉舁行出端門天安門經金水橋出西長安門鄭邸派護衞十二員蟒袍補褂鼓吹三十二名在彼迎迓黄亭旣出護衞皆乘馬列對前導導迎樂作出三座門長安街走西單牌樓進大木倉以抵鄭王府第禮部官授節於正使副使卽隨鄭邸於門左跪迎禮部官導引册寳至銀殿　於案恭讀册文寳文正使宣制禮畢鄭邸向上行禮仍於門左跪送正副使隨赶爲備摺於翌晨進内謝恩○户部爲片傳事所有正白正紅廂白三旗滿蒙漢應領十一月季甲米折色銀兩按照册報領數稽檄相符移付銀庫照放現定於初九日辰正開放正白米銀初十日已初開放止紅米銀十一日已初開放廂白米銀相應片傳各固山派員於是日赴庫支領又片傳八旗步軍營應領十一月分兵餉本庫於十二日辰正開放又各旗營等處應領本月分官兵馬乾銀兩本庫於十二日巳初開放○兩江總督曾沅圃制軍以本年江浙兩省被災過重哀鴻徧野需賑日長雖蒙特發帑銀然災况太深尙賴賑撫以全生命擬仍開辦賑捐並請推廣捐輸准按新例捐加二品頂戴減免五成收捐並准被議人員捐復原銜翎枝等情由四百里馳奏奉硃旨看户部速議具奏欽此○廂藍滿恩保庭副都統佑訂於本月初十日巳初在錦什坊街華嘉寺廂監滿都統衙門内挑補該旗各甲領催馬甲弓匠養育兵通州倉甲兵十二缺並旗考送考内閣中書各員已由印房傳令該佐領傳知備挑送考人等至期進署預備○各旂營保送營官履歴清册業已到齊經兵部奏請欽派大臣揀選奉旨派大學士恩承吏部 
 
 

Page 2

 
 
尙書麟書刑部尙書嵩申吏部右侍郎敬信户部右侍郎崇禮禮部左侍郎文興工部左侍郎汪鳴鑾工部右侍郎徐樹銘欽此恩露圃相國等得旨後卽由内前赴東安門内南箭亭正白旗侍衞教塲入座揀選堂議以凡入選者無論中靶與否每人僅射一矢射畢面試清漢例文嫻熟者留看馬箭然後方爲定擬計是日揀選叅將遊擊都司各二缺守備五缺云○東西華門外大栅欄興修已竣經福大協揆察騐後以此處拴繫騾馬已成積習富兹修飾甫竣應卽設法保固遂飭廠商贖備鐵頁將栅欄横竪木框内外架柱正柱全行包滿排釘堅固俾騾馬無從咬嚼並飭偏吉官兵隨時看管倘有不服攔管者許卽扭交衙門從嚴懲辦○本年論應查閱湖北湖南雲南貴州營伍經兵部奏請欽派奉旨湖南卽着王文韶逐一查閱等因欽此而王中丞已升任雲貴總督尙未出省查閱自應請旨另派大員奉硃筆着派邵友濂查閱欽此○吉林廂藍旗出有佐領一缺經吉林將軍長軍帥揀選得吉林城廂藍旗藍翎驍騎校安恒擬正吉林城廂藍旗五品頂戴驍騎校文魁擬陪造具食餉年數出征次數年歲姓氏清册給咨進京帶領引見現在業已到京齎咨至該旗投納聽候傳期帶領引見矣○上月二十九日夜四更時有賊至阜成門内大街羊巿路南雙盛嫁粧鋪越墻而入櫃房正欲搜羅財物適掌櫃驚覺誤以爲夥也詢其爲何賊信口以小便對掌櫃聆其聲音有異赶急燃燈喚起鋪人齊心捕捉賊已躍登墻上鋪中人將賊揪扭賊盡力挣脫祗揪下烟荷包一個事後檢查一物未失而烟荷包拴有火鐮中夾質劵五紙錢票四十餘千云○福箴亭容澤源文錦如三堂憲以附近京城各村民每於冬間入城刨挖黑土以致大街小巷時飭地方鋪墊終於凸凹不平若不嚴行禁止其弊伊于胡底因諭知左右兩翼尉傳令各廳嚴飭各地叚弁兵此後如有鄉民偷挖黑土者立卽將鍬鍁扣留倘敢不服攔阻准拿交衙門懲辦並嚴飭九門門領等不准黑土口城云 
[安慶見雪]  
　　本月初一至初三日天時晴煖行人皆可卸去棉衣皖人呼爲小陽春盖亦歴年常有之事也至初三晚驟發北風聲同虎嘯峭寒陡至大雨滂沱初四日鐘鳴十一點時滕六君忽命駕而至初霏空若柳絮兮繼乃遍地盡琉璃縞帶光翻而不定兮鐵衣寒重而難披問之野老云得雪五寸有奇閱日天卽放晴初六復陰雨凡鵠面鶉衣之輩深盼黄棉袄子衣被衆生云 
[湘臬過皖]  
　　新任湖南臬憲沈廉訪晉祥由滬上乘兵艦於本月初三日駛抵安慶省垣拜會各大憲隨卽解維上駛前赴湘中 
[嚴禁窩賭示]  
　　寗波府正堂胡示照得考童皆有志向上之人斷無不自愛之理寗郡積習每逢考試出租考寓之房東有於考寓中開賭引誘生童者有開賭窩娼假稱考寓者有包租考寓之人租就房屋備齊器用人工而暗中窩賭者去年考試之時本府曾經拿辦多人應各知戒懼現値考期將屆本府分派員弁親往密查如有房東窩賭包租人開賭以及賭棍假託考寓定必按名提拿嚴辦保甲局與地保知而不報者各十重咎各該生童尤官體本府愛士之心愼擇良寓切毋爲其陷害致干扣考查辦毋違特示 
[嚴禁考寓開賭示]  
　　寗波府正堂胡示照得府考已屆各縣童生雲集考寓更多所有向藉考寓開賭曾經前府訪拿之張上賓奉化縣差孫方鄞縣差裘阿金虞娘子以及山北之餛飩阿福及韓仁喜等人各房東斷不准租屋與伊等開賭倘有不知誤租者速行退租另招妥户違者立提房東究辦房屋封鎖人官其向來租開賭寓之房東如孫阿一陳阿仁等尤宜革面洗心力戒租賭本府現飭保甲委員挨查凡租開考寓之房東均飭取具不敢租開賭寓切結送府查核　不畏法卽屬有心朦混貽累考客定干提辦毋違特示 
[械鬧類誌]  
　　天津曷沽有劉得勝與馬大有皆係混混而不相能其肇蠻觸之爭鼠雀之訟巳有多次現在年均中壽而參商如故月初觸動前嫌命儔嘯侣兩相鬥毆葛沽去城八十餘里馬以村人不敷驅筞來城作將伯之呼若輩蜂擁而前謂之充光棍劉恥不若人戒嚴如馬兩造厲兵秣馬正擬械鬥該處汛弁聞信馳往彈壓得卽角散聞兩下尙未死心塌地欲一决雌雄而後快官斯土者將何法以靖之○天津東門外閘口脚行分上卜把具推二把手車食力餬口者曰小車把别類分門不相攙越上把某甲向與小車把某乙有嫌鬥毆被傷甲因此恨人骨體遂成不解之仇屢志報復初七日約同伴侣擬得乙而甘心乙在閘口後蘆庄聚族而居甲旣呼朋引類而至乙亦率同族人竭力抵禦　以寡不敵衆被傷四人有一老婦以其子被傷趨前翼護亦被悮傷五人投訴保甲局經局員屠二尹督率兵役前往彈壓其時甲等聚於東南城根小店内不虞邏者猝至不及逃拘獲四人送縣懲辦受傷之人亦投縣署斌騐不知如何斷結也 
[穗城雁信]  
　　初五日粤康大憲接到刑部釘封文書一件當堂開撽提出勾决之犯黄細妹列名綑縛訖恭請王令押赴法塲處斬聞此犯係徒手搶奪拒傷事主按例擬抵云○調任兩湖總督張香帥中省起節時在黄埔水陸學堂暫住襜帷總辦及教習等官督率各學生徒次第操演恭請香帥閱看所演中西陳式步伐整齊有條不紊香帥閱看之餘不禁喜形於色慨捐鶴俸優賞各生徒以示鼓勵補誌於此香帥作育人才始終不倦方諸古名臣誠不多讓也○初四日署陸路提督鄭心存軍門壽辰省中各官紛紛詣轅叩賀軍門謙抑爲懷一概擋馬有餽送禮物者悉行璧還○總辦河南某甲委員某君嗜好頗深巡緝未能得力經大憲撤任另委前高州通判王别駕先達接辦别駕年富才明勇於任事安良除暴當大有設施也○河南有陳某者家頗小康年近耳順　有一子珍愛殊甚日前在門前戲耍竟被匪人拐去偵騎四出蹤跡杏然陳思子情切痛不欲生旋服阿芙蓉膏畢命吁慘矣拐匪離人骨肉絶人宗嗣其罪誠難攉髮數安得賢有司嚴密沓拿盡法懲治哉○廣安兵船日前在黄埔河面與私鹽船相遇燃砲轟擊梟　亦還砲相拒交戰多時損傷甚衆俄而梟匪勢窮力盡不能抵禦始棄船鳬水逃命當將其船及私鹽等押解來省呈局騐收 
[定期閱操]  
　　冬操屇期閩浙總督卞頌臣制軍定於本月十七日辰刻會同將軍副都統親詣東較塲閱看各旗營并軍標大隊操演十八日在箭道閱看各員弁馬步射十九日在東較塲閱看各營鎗砲兵打靶二十日在南較塲閱看省標大隊合操廿四日在箭道閱看各營兵馬步射業已懸牌曉示矣届時荼火軍容當有可觀也 
[臺疆紀事]  
　　臺南電桿多依山佈置自前兵備道夏觀察建設迄今已閱多年星霜剥蝕不無朽爛且每逢春水驟發時有冲潰之虞刻經總辦張鴻卿太守禀准劉省二宫保派員前赴福州来辦木植數千株運載來臺遴委蘇賡華大令汝灼會同洋匠韓森前往更换○臺北貿易之區以艋舺大稻埕兩處爲巨擘若城内則巿廛寥落帷大小客棧密佈如林業此者每因有微利可圖無論游勇等人概行留宿以故遣者已遣而留者仍留說者謂欲清游勇之源必先嚴行查禁而後可淡水縣李麗川明府深知此弊因出示曉諭略謂嗣後宿客務先詢明來歴苟遇有身無行囊及形跡可疑之人不准隱藏胆敢不遵定卽拘辦○近有一種莠民不事生業賃居城内專設私押每洋銀一餅　索利洋一角至角餘不等無告小民往往受其盤剥所望賢有司設层嚴禁庶足以挽頽風乎 
[蘇省官塲紀要]  
　　剛子良中丞以各屬呈報災荒恐有不實不盡因於本月十二日親臨履勘司道以十各員均至碼頭恭逆此見中丞實事求是之至意○黄子壽方伯因甘肅協餉出力經楊石帥保奏奉旨賞給頭品頂戴煌煌綸綍早已薄　共聞矣當電音到蘇時文武各員均至藩轅賀　方伯擬俟部文遞到然後榮换頭銜云 
 
 

Page 3

 
 
[鷺江時事]  
　　時屆三冬嚴寒驟至小民無衣無食度日艱難遂有出洋爲依以兾苟延殘喘者所有荷蘭蘇門答臘隷裏烟會公司招雇華人種烟者春間每次輪船開行不過一二十人附之而去爾來每次應招者多至五六十人亦可見在鄉謀生之不易也○淡水茶向例於十月杪十一月初一律售罄今年各棧無不虧本總計售與英美兩國者共三十八九萬箱耗去成本二三十萬元之譜日前有美國四枝桅雙烟囱輪船名彩那商者駛至厦門意欲運茶赴美稍加價値以祈從速購齊然所仔不及千數百箱亦難望桑榆之補矣○厘卡稽查偷漏較昔時格外認眞而於番客所帶衣帽箱籠搜檢尢爲周到盖防其夾帶貴重物件圖漏稅厘也○福昌洋行有商輪船數號往來南洋新加坡檳榔嶼各車近年復租定德國商輪名汝穆者裝運客商貨物重洋飛渡利益頗多十月初四日汝穆由新加坡駛返厦門除各貨外搭客多至四百餘名計程十月望後可抵埠　迄今尙未到來因之電請南洋各島探尋均無下落迨日内各輪舟先後抵厦船中人均言駛近安南洋面時見海面有船中各物及客人行李漂流誠恐此船在洋失事矣 
[行轅紀事]  
　　前日下午調任兩湖總督張香濤制軍答拜駐滬各領事今晚登招商局輪船明晨展輪由口前赴新任 
[病斃可憐]  
　　昨晨巡街華捕見有某甲貧病交攻倒臥路側因雇車舁至捕房捕頭命送英會審公堂請爲安插　甫至廨前早經氣絶値日差禀明蔡太守飭查有無屍親再行候示 
[上海縣署瑣案]  
　　前日二十三保二圖地保夥役董升林押帶私販軍裝之枷犯三名至縣署過東陶家飯店午膳一犯將枷碰撞縣署更夫張洪順以致口角爭毆張被毆頭顱血流如注遂扭赴縣中喊控帮審委員詹明府訊究騐明張之傷痕向董研詰董稱小的帶枷犯吃飯時該犯無心悮撞張以致爭毆小的喝阻不依叩求鑒寡張訴稱當小的在飯店被該枷犯碰撞時董非但並不喝阻反帮同扭毆以致頭顱受傷破明府飭將董枷號一月發犯事地方示衆并令該地保出洋兩元給張作養傷之費○陸全福控王寳泉强搬物件一案前已迭紀報章前晚詹明府覆訊之下陸訴稱王已將物　還　缺少甚多約値洋十元之譜王供稱小的奉諭歸物並無缺少叩求明鑒明府令地　理　勸　量爲貼補陸亦不能執定十元○前紀陳顧氏控許大有林天順將女兒售與王姓一案前晚復經詹　府提訊陳顧氏訴稱小婦人至王姓處欲見女兒仍遭斥逐務求提案訊懲明府飭差帶同陳顧氏至王姓處明白理處 
[英界公堂瑣案]  
　　包探唐寳榮禀稱靖遠里沈杏記絲客之眷屬於夜間雇坐徐阿楚東洋車至某戲園觀劇返時有銀水烟袋一枝遺在車上徐拾得交與大馬路開現兌錢庄之魏小農隨借去洋二元一角事後沈托人尋訪　知之復向魏加價魏將水烟袋交出着徐還洋徐又告知沈之輿夫及大阿姐持洋二元一角向魏贖取魏一再推托以致爭閙小的聞之往拘徐魏令交出銀水烟袋今特一併送案沈遣輿夫某甲及大阿姐申訴前情徐供稱小的係寍波人曾載女客歸家遺水烟袋不知是銀質偶然帶至烟館與魏言及卽交與魏向之借洋五角後又借五角及四角并錢四百二百共合錢洋二元一角旣而聞失主傳言所失係銀水烟袋小的因向魏索找魏言並非銀質爾還我洋我還爾物可也小的思報知失主尙可索酬失主卽派同大阿姐向贖魏又支吾因由包探拘案魏供稱徐交下水烟袋陸續借去洋二圓一角後忽言係銀質因囑伊還洋取物大阿姐稱魏旣開錢庄豈不識銀與銅乎蔡太守謂徐雖非行竊咎亦難辭判押五天魏貪小圖吞本當懲辦姑念生意中人罰洋五圓以儆銀水烟袋交失主之輿夫領去○郭阿二訴稱小的挑酒過大橋被王太全東洋車所碰以致頭額受傷由捕將王拘住小的則至西醫院求醫今已全愈爲此投質王供稱小的欲避馬車以致悮撞蔡太守謂王雖事出無心然亦不可不罰王稱小的無力罰鍰太守飭差帶交車主令於一月内積洋一元給郭爲養傷費當經車主繳洋一元請還捕房扣留之東洋車太守命捕房還車洋給郭領去○包探江阿三禀稱西人密司司密申報失騐　表一枚據細崽陳林桂言失表時祗友人楊子龍到過及尋楊不見後見諸裏虹口聚賭處向之詰問堅不肯承今特送案請究陳供稱小的在西人處當細崽兼庖丁前日楊來閒話時西人囑小的持洋三角購取零星楊言願爲代購豈知一去不來旋由西人查得失去騐時表卽令小的賠償小的查此時祗楊來過急往找尋已經遷徒現由包探拘獲卽請訊追楊供稱小的不敢行竊况陳處尙有他人到過陳稱西人現在牛庄來有牛庄人薦小的嚴役此刻旣矢表卽責令小的賠償小的無力照賠恐牛庄人亦不能脫累賈副領事謂該西人籍隷德國目今失竊尙無証據請俟德領事會商核辦可也蔡太守然之飭將楊暫行管押諭令該包探再行細查俟禮拜六會同德國連繙譯訊辦○某號華捕禀稱包車夫楊阿大撞傷行路人丁阿松適爲小的所見因卽拘拿豈知坐車之陳仁卿驀向小的逞蠻今特將楊送案丁供稱小的被楊撞傷倒地適逢華捕拘楊請爲究辦楊供稱小的無心誤撞惟乞施恩蔡太守判罰洋一元給丁爲養傷費○某烟館堂倌劉金福訴稱張桂林陳阿仁等深夜開燈計錢四百文强欲賒欠小的不依伊卽逞蠻是以由捕拘案某號華捕禀稱劉向張陳及陶嘉生等索取烟資無着吵閙不体經小的拘至捕房陶存　五元爲質因暫釋去今將張陳送案陶未到來所存之洋齎呈案下張陳同从稱祗欠烟錢六十文蔡太守以張陳等欠錢不還猶敢胡閙本當判罰姑念已押一宵從寛開釋陶旣不投到卽從所存洋内提出四角給償烟資餘充醫院經費○某藥鋪夥陳錦齋訴稱屢次誤用銅洋賠累不少昨日朱炳榮持洋一元來購再造丸一粒旣已找付小洋八角隨復騐明係銅質幸朱未去當卽交捕送案銅洋呈請電閱朱供稱小的向操洋貨業洋係友人交下並不知是銅質包探顧阿六禀稱朱專門混用銅洋前曾拘案經大老爺懲辦過矣蔡太守判令枷號一月發頭門示衆銅洋存候鎔毁○一百七十三號華捕禀稱昨夜二點鐘時正値小的巡街行過三馬路見有三人叩某妓院之門高聲呼喊小的告以深夜喧譁有干例禁忽有劉寳生者以小的不應管此閒事向之辱詈又看明小的號衣揚言必須控究小的與之理論又被扭毆欲待拘劉被伊猛嚙適逢西捕將三人一併拘拿劉寳生供稱偶偕友人羅金生等叩某友之門不敢辱毆巡捕羅自稱係讀書人昨晚先遇李竹卿後又遇劉並未胡閙李供稱當時見華捕與劉爭論是以向之解勸蔡太守謂深夜喧譁巡捕理應知照何得在意妄爲遂判將劉羅各罰洋二元李管押七天 
[法界捕房瑣案]  
　　鄉人曹子球手携女衣沿路彳亍經包探拘獲解送公堂葛同轉訊悉原由着押候其親戚來案核辦等情已詳昨報昨晨同轉莅人仙橋捕房時曹之姊丈馮松元投案訴稱妻弟向有癲病時發時愈前日其妻令携棉衣赴質以便湊付會錢實因不知租界章程致被拘押同轉命將曹帶出謂爾在鄉間苟能勤儉持家何致時時質物遂看掌頰四下十馮一再叩求同轉准其保釋并諭以嗣後力勤耕作切勿嬉游今姑念爾姊丈代求格外寛宥諭畢着馮帶曹回家馮連連叩謝而去○忻有興卽沈自興向兄借擾被送捕房已列諸前報者也厥後葛同轉屢飭包探傳其兄具保遭其妻辱駡者非一次矣昨日其兄孫復林始投案訴稱小的與自興確是同胞四矋時已售與沈姓爲子後不務正業屢次向小的饒舌小的已應酬不少同轉謂爾旣將弟送案爲何避不　質至飭包探來傳尙遭爾妻有駡實屬可惡之極看管押二天孫稱因有生意在華順碼頭是以不能投案同轉謂若然則當罰洋二元以儆孫稱謝而去○前紀車夫沈金與深夜持衣至護城河畔質錢包探向之查問言語支吾因之拘案訊究着其兄具狀保歸昨日沈金方投案訴稱日前囑弟金與持衣赴押被包探所拘叩求釋歸俾安生業同轉謂金與昨日供稱衣係拾來今爾尙思朦混耶答稱佨内之衣自數件從前確是拾來藏之家内已久矣日來生意不佳是以思質押錢使用同轉謂事屬微 
 
 

Page 4

 
 
細免十深究着沈等將衣領去○日前翁建章控趙寳生欠洋五十三元曷同轉着交保理處趙尙挺押捕房昨日遂命帶案追比趙供稱翁所控之款已還過不少且陸續被收十五元之譜同轉謂公堂安得空閒爲爾結帳今再展限十天交保理楚如違再比○曹桂誠等控史光裕騙夻股本葛同轉着交人保出限期清理此亦已登前報迄今限期已滿曹等屢次請追同轉飭提史至案謂爾旣保出竟爾事外逍遙不思託人調處實屬無恥之尤史稱此事須尋到楊瑞生方可以料理明白同轉謂楊已遠逸如何找尋史稱楊現在上海有友人曾見過同轉着押候再核 
[虹口廣育堂按月報銷謹豈]  
　　竊維樂善好施固仁人之雅願　鈎稽出納亦司事之明心敝堂旣承諸君子之捐助自應樽節應用俟年終彚刊徵信藉資攷核第爲日較遠誠恐未得先覩爲快特將十月分各疑呈列如左唐茂翁六元陳善翁五元鍾靄翁十元朱寳翁徐棣翁吳春翁闕鳳翁土欣翁黄佐翁譚幹翁各二元何瑞翁趙馥翁周運翁韓山翁張金翁各一元徐雲翁錢一千文莊源大六角復泰協興各五角洪記兩角五分鍾靄翁九月分十元復泰協興九月分各五角何立昌九月分兩角共洋五十三元零五分錢一千文又附收建造善堂諸大善士樂助數目列左何祖安十元　記五元范雲卿三元張孝思兩元潘菊軒兩元共洋廿二元又附收一文善願散　各户列左汪正興福興各五角茂泰兩角全泰三百文久太永源吳湧江各一百文鼎源八十文報德菴助英十二月分吕宋票一條第三萬二千二百三十三號共洋一元二角錢六百八十文總共收洋七十六元二角五分錢一千六百八十文十二月吕宋票一條 
[辦賑獲報]  
　　東湖王鼎丞方伯年逾四十無子値山右奇災方伯時需次天津乃與丁樂山廉訪黎召棠京堂首倡義舉募捐運糧度太行而西曾伯宫保奏留山西襄理賑務資其璧畫活災黎數百萬人晉民至今感戴曾公如慈父母者方伯之力也其後歴官山西藩臬裁减差徭每歲省民錢一百餘萬緍豁除無著銀糧歲十餘萬兩晉人皆感其德未幾方伯連生兩男兩女人皆以爲積善之報今年七月由東向決方伯又捐賑銀四千餘兩又以新箸湘軍記數百部售洋四五百元分助蘇浙賑項其孶孶奸善　遺餘力行見瓜瓞綿綿多男多壽食報無竊于其文章箸述少纳共仰無勞贅述也是特登報以爲辦賑樂善者勸 
[丹青助振]  
　　寄萍庵主朱君筱塘魏塘名士申浦寓公工詩好古尤擅丹青吮粉含丹生香活色非知已者索之不得　得者莫不欣幸愛逾琳瑯日來欲返珂鄉同人以江浙兩省水災多有以書畫助振藉此沽名取利者君旣不需此何不行旌暫駐一牛花妙筆活彼災黎君猶猶豫三請而後諾爰減潤資全數充振今擬四五六尺堂幅二三四元横幅同屏減半琴屏每堂二元團摺扇每四角册頁同未列者不應百件爲率大十日小五日取件以各籌振公所收條爲憑送至四馬路望平街松雲樓箋扇鋪代收遠處信員來夫自給己丑冬月聚星吟社同人啓 
[來稿]  
　　今蒙吾邑善士徐君棣山陳君受之經募綿衣前後共一千二百二十七件作三批解到除遵諭彚放　合亟登報徵信謹代被澤災黎泥首稱謝[  海寗彊恕集同人公啓]  
[女史畫賑]  
　　公陽里陳氏百尺樓主名筠字蘭隱昔爲北里翹楚嗣又遇人不淑重墮青樓素精大法　通文義兹以災區待賑大發婆心願以繪事助賑計蘭竹花卉紈摺扇每件取潤半元從本月十九起月底爲止所得律資悉　助賑統歸絲業會館經收五日取件是　善心所流露不易得之巾幗中者爰樂得而書之 
[慨助浙賑]  
　　日昨本館協振所接奉協和信票號交來規元一百兩謂係臺灣再生子助浙　者查本年浙省被災甚車刻下不但無食兼歎無衣乃再生子竟慷慨解囊資以鉅欵洵爲舞糧功德除本館當掣收據後合志數語以表謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂省官報]  
　　十一月初一日候補府徐家幹奉委辦洋務禀見謝署宜昌同知沈彤禀見謝委宜昌關委員候補通判趙家瑞奉委解出使經費赴滬禀辭署咸寗縣周耀崑禀見謝委委用縣汪齊輝大挑縣儲廷棻俱奉委解第十批京餉禀知署漢陽縣禮智巡檢江秉乾禀知卸事本任漢陽縣薛福祁曰京引見回省候補巡檢賈撫辰奉臬憲委帮查仁籌一鋪張廷杰奉善後局委赴天門縣公幹俱禀知初五日候補府史書青禀見謝蒙兩司詳請題補安陸府事候補縣吳耀先見辭赴陜西興安府屬公幹候補府經歴查應昌奉委提武碈衞豁免候補巡檢張景械奉漢陽府委代　漢陽縣典史事俱禀知候補府經歴潘楚楠赴公安候補黄史凌庚赴荆州衞俱奉委催豁免趙建勲奉委赴漢川催錢糧候補未入孫鍾傑奉委赴嘉魚摧漕均禀知辭藩憲牌示漢陽縣典史事務詳委試用巡檢陳遇春署理初六日候補縣葉錕奉藩憲委解京餉禀知初七日候補縣王志章起服到省初八日通城縣舒恭壽署遠安縣事姜文治署咸寗縣周耀崑均見辭並銷讞局帮審　籖分湖北卽用縣程元愷候補縣陳瑞瀾自大冶會勘鐵山保護礦帥安靜出境回省銷差禀到見候補從九江秉乾奉善後局委赴四　公幹禀知辭候補縣陳光斗奉委赴荆門催漕禀見知徐培光禀辭赴興國州催漕隨州州判楊光杰禀見謝飭知候補從九余永清禀知督院加委觀辦各州縣育嬰養濟 
[名醫續振]  
　　仁和高君雨之夙精醫理著手成春前以一月内所得脈金悉數助入振捐兹已期滿承籌振同人諄勸冉行展限一月如欲求醫者請詣四馬路西胡家宅對面高公館可也 
[義粟頒來]  
　　本月十二日承土克明大善士助來白米十石囑敝堂作施粥之用當此待需孔亟乃蒙白粒之來頒惠濟爲懷深憫窮民之饑苦所謂好行其德福報無量矣謹代窮黎九叩登報鳴謝[  虹口元濟善堂同人謹啓]  
[屢承駿惠]  
　　洚水未除履霜又至飢寒交迫耳不忍　邇經查賑諸君來函謂災境太多而賑欵寥寥實有杯水車薪之勢囑籌鉅欵以救燃眉敝所止在力籌適蒙粤東愛育善堂匯來賑洋二千元合規元一千四百四十兩代領之下感荷莫名當此倒懸待救之秋忽蒙解救災民億萬固當感德靡涯起死人而骨肉之卽天地鬼神亦必欣然欽慕也積善餘慶今古同情可爲愛育善堂諸君駕矣○另蒙崑山城内徐餘慶堂付來賑洋五十元囑解災區以援疾苦此心此德上格蒼穹又蒙蕪湖心誠子助洋三十元祈母病愈詩曰孝思不匱永錫爾類可爲心誠子頌矣彚登日報誌謝忱[  上海高易籌賑同人陳德薰等謹誌]  
[鉅欵三至]  
　　日非本埠廣永誠寳號續交來香港東華醫院諸大善士經募第三批江浙賑洋三千元計申規銀二千一百六十兩敝所拜領之餘不禁爲兩省災黎崩角叩謝目下時屆隆冬彼飢寒父迫者庶幾得此而啼號稍緩乎謹列報章以誌大德上海文報局山東江浙協賑同人謹誌 
[助賑摭要]  
　　南海縣正堂土明府爲故父母遺命指助江浙規銀一千兩由百川通票號交到○蘇松總鎭提督軍門張洋六百元○莊儆庵觀察募東京使署各善士洋一百廿一元○雲南臬署鄧從善堂募第四批雲平銀二十兩零一分四厘申規元廿一兩二錢六分八厘由天順祥寳號交到○任公館交來德國隨員洪禹山翁洋七十元零二分○紫竹林電局募湘平銀六十三兩零五分申規元六十六兩五錢六分又洋廿四元○厦門賜錦堂洋三十九元○蘇城恒孚銀樓寄來十月下旬洋十七元錢五文○安慶招商局梁鹿泉翁交來劉玉峯善士洋二十元○高郵武廟振　丁玉軒翁經募洋六十四元○蕪湖招商局來春和號崔君經募洋二十元○福州電局周貢府翁經交王念翁經募洋十八元二角○小石山房主人三十元○以上來欵自已并領寸私感戴不律難宣惟是江浙山東待賑均亟天氣日寒民情日困尙祈海内仁人速賜佽助共解倒懸俾億兆哀鴻不致終塡溝壑則陰功莫大焉[  上海文報局賑所同人謹誌]  
[上海四馬路文報局内恊賑公所經收山東賑捐八月下旬清單]  
　　廿五六日金陵徐聞韶募安徽桐城姚永楷永樸兩善士合原平銀十兩鎭江裕和祥行來眞州悔過子遵故母姚氏遺命逐日節省另用資十元泰州海陵鋤月堂求兒病速全四元本埠無名氏十元壽康莊來無名氏六元天津紫竹林電報局邱甫翁來無名氏二元嘉郡正茂魚行來無名氏一元二角本日共收原平銀十兩英洋三十二元二角○廿六日天津佘澄翁來劉薌林觀察募四川提督宋湘平銀二百兩親慶統領黄湘平銀二百兩親慶統領張公助湘平銀二百兩北洋魚雷一艇公助湘平銀五十兩魚雷營局公助湘平銀五十兩旅順威海大連灣水雷三營共助湘平銀五十兩四餘堂相平銀三十五兩疏濱局工程局兩户各公助相平銀三十兩護軍副營袁相平銀廿五兩水陸軍械總避公助相平銀二十兩旅順電報局相平銀七兩成初堂相平銀二兩以上共計相平銀八百九十九兩申合寶收規元九百三十三兩三錢九分由本埠源豐潤覬交到杭省勉力學好人募武林求嗣人　三元○本日共收規元九百三十三兩三錢九分英洋三元合併聲明 
[蘇城安節局山東代贖江浙恊賑公所十一月朔至望第十四次清單]  
　　盛時文募沈潤奎洋十元德茂雲記線號沈和生秦理卿沈金林周恆山五户各一元沈蓉生五角　名氏錢四百文金恆山三百文周仲梅二百余榮之錫卿茂泰祥均記瑞芝堂和尙六户各錢一百俞起霞募戴行鍼求病速愈六十元强子記棉衣欵三十元强訥記棉衣欵十五元樂之者高陳氏祈病兩户各十元宏記棉衣欵吳眉森畫潤兩户各五元恆義當各友合洋二元泰豐號恆源行官川乏力子鼎新泰孫湧盛惠芬女史六户各一元柏年長桶捐無名氏四元人和震記桶捐無名氏求病速全五元無名氏四元無名氏吳周三户各錢二百得見齋桶捐無名氏二元吳滋德棧王鴻羽棧兩户各省開倉酒席十元李芝卿朱李豐記省開倉酒席五元吳蓮生來吳古處棧省開倉酒席六元隱名善士棉衣褲四百件宋培之募行貞代贖洋五十元倪芝仙募延陵氏謠芬氏清河氏三户各一百文戴理卿募歲寒精舍經捐五十元肆好齋主人三元不書名吳不書名陳兩户各元不書名七户各一元梅雪吟廬敦睦堂有心無力人愼安堂不書名張不書名袁不書名劉不書名中費八户各一元不書名伍不書名袁兩户各五角徐元義棉衣五十件本局江怡泰洋三元世德堂一元恭壽堂一元愛蓮堂聲遠堂兩户各五角徐子蓮募松兆潤四元楊州福和祥募蕭怡豐四十元無名氏曹平銀十兩求自軒葉崇壽葉松壽三户各十元晋記六元無名氏三户各五元不留名廿堂謝免災民三户各五元程尊行堂無名氏二户各四元無名氏四户各三元丰德堂三元無名氏四户各二元汪樹滋堂江右布衣松石道人求子隱名氏召溪子石印山房庭草交翠軒七户各二元無名氏十一户各一元介眉求子兩間草堂隱名氏平陽居士耘璧氏五户各一元不留名隱名子各五角隆興各司合錢七百文萬茂各司合興各司兩户各五百文王雲記四百文公善堂三百文姚天興金記德大號三户各二百文趙正興石大福兩户各一百文以上揚州福和祥共募五十八户計合揚平二七寶銀一伯廿八兩五錢三分四厘内於七月十二日先收過銀一百兩今披來銀廿八兩五錢三分四厘羨此義濟足徵福和祥執事平素樂善不倦存心鉅細必濟勤於廣勸同仁不辭唇舌之勞感承先行墊欵早施渥澤胸有成竹凡我同善共欽仁義以上共計一百三十二户總共捐英洋三百三十七元五角紋銀廿八兩五錢三分四釐錢二千四百文棉衣褲四百五十件 
 
 
 

Page 10

 
 
   
 
