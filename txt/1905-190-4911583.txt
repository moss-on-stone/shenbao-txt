# 1905 - 190 - 4911583

 

Page 1

 
 
[電傳上諭]  
　　六月十四日奉上諭方今時局艱難百端待理朝廷屢下明詔力圖變法銳意振興數年以來規摸雖具而實效未彰總由承辦人員向口講求未能洞逹原委似此因循敷衍何由起衰弱救阽危兹特简載澤戴鴻慈徐世昌端方等隨帶人員分赴東西洋各國考求一切政治以期擇善而從嗣後再行選派分班前往其各隨事諏詢悉心體察用備甄採毋負委任所有各員經費如何撥給著外部户部議奏欽此同日奉 
上諭著派貝勒載瀛前往東陵守護欽此同日奉上諭陜西陜安鎭總兵員缺著豐殿魁補授欽此 
[電傳宫門抄]  
　　六月十四日召見軍機鄭叔忱陳伯陶關冕鈞惲毓榮袁勵準 
日本改定法律沿革攷續十一日稿 
[第四節日本改律之機關]  
　　觀日本改律之機關可以知日本改律所以成就之由何也使當日機關不備或備而不得其人則欲如今日法典之美備未可期也故考日本改律之歴史以注意於機關爲第一要義其隨創隨廢或僅爲一二法律而設而無預於法典之全體者兹姑從略於日本法律咣上占重要之部分而貫　今日法典之所從自出者先後蓋有二大機關焉請以次述之 
其一爲法律取調委員會此會創於明治十九年外務大臣伯爵井上馨爲委員長辦理公使陸奥宗光副之委員分内國人外國人内國人爲特命全權公使侯爵西園壽公望等諸氏外國人爲内閣法律顧問鮑亞沙那特及司法省法律顧問格克特等諸氏共十餘人二十年并上馨免委員長以司法大臣伯爵小田顯義代之山由氏主政後復增任大審院長尾崎忠治等二十餘人爲委員而使外國人專主起稿不與會議尋復定略則十條以示編纂法典之方針今錄如左 
第一條法律取調會之宗旨在審查民法商法及訴訟法之草案有無不能實行　條項或與其他之法律規則有無牴牾故法理之得失實施之緩急以及文字之當否不在議 
 
 
 

Page 2

 
 
論之列 
第二條前條所舉之法律草案及與垷行刑法治罪法中裁判所搆成法之草案有牴牾者委員均有改正之責任目下外國委員所起稿之刑法治罪法改正案俟審查民法商法訴訟法告終後再付委員調查 
第三條法律取調委員之外更置法律取調報告委員若干員使預備應提出於委員會之法律草案 
第四條報告委員分爲數班分任豫備民法商法及訴訟法之草案而於委員會說明之但不得加入議决之數 
第五條報告委員班長以委員充之使整理議事 
第六條凡法案之起草者悉以外國人充之故須起草者說明之時應使列席於委員會 
第七條設翻譯局掌譯外國文起草之法案對於各會議應有章句文字之責任 
第八條委員長爲委員會之議長整理議事又隨時臨報告委員會而指揮監督之 
第九條委員長應使報告委員之一名或二名掌理委員會之議事錄及委員會一切之事務 
第十條委員會置書記若干員掌文書記錄會議出納之事 
右所舉爲當日所定略則十條自此規則實行後法律取調之事業進行甚速如商法之告竣視豫定之期早八閱月他種法律亦踵跡而成凡此皆機關搆成之善有以致之也　　　　　未完 
[美總領事羅志思君復曾少卿函（爲華工禁約事）]  
逕啓者日前接奉來函以尊處所訂二月限期將滿囑電致敝國駐京柔公使開示改良辦法等因准此即電達柔公使一俟接到復電即行奉聞可也專此順頌日祉（南） 
[蘇郡洋廣貨已定議實行不用美貨蘇州]  
蘇州同人於初三日與洋貨廣貨兩帮在寳林寺前洋貨公所會議後初五六日由該帮同行自行會商所董程冠五謂停進美貨同行一律應允均無異議廣貨董金燦章尤形熱心擔任調查美貨商標現京縀業黄德培孫采山均擬邀集同行並寓蘇之寗人曁往來各號會議實行不用美貨并須刊發傳單云（容） 
[揚郡學堂續議抵制美約揚州]  
　　揚郡南柳巷義務學堂以美約苛待華工同伸義憤曾於上月三十日在本堂集學界商界中人演說抵制之方茲以兩月限期業將届滿亟應公同籌議見諸實行爰於初九十等日又發傳單定於本月十一日仍在原處舉行續議（化） 
[彚錄抵制美禁華工各函電]  
　　九江士商致上海商會電商會諸公鑒抵制美約極表同情各埠定實力遵行 
濟南商會致上海商會電商務總會鑒美貨抵制一事凡見諸滬報者已擇要印行並於會議時詳細解說惟此事貴會應議有章程究以何日爲始卽請賜示以便遵守 
當熟士商李君瑤等致曾少鄉函（前略）抵制華工禁約閣下於四月十八日在美署磋躇寛限兩月美人不將苛例除去實行抵制此乃最和平最文明辦法我同胞萬衆一心不難爲在美華人一吐其氣弟等不揣冐昧刻成說略牌號分贈各處届時當實行和平抵制俾在美華工稍稍受其影響尙有曲本亦俟兩月期滿刊送各處惟措詞鄙俚祇能動婦孺之聽而己（後略） 
本埠陳仲明致曾少卿函（前略）閱本月初五日字林西報有展限不用美貨一則查該報爲東亞之半官報每逢英德法郵船開時裝訂成册寄往歐美各國西人士之考求華事者大半取資於此竊恐此種謠言傳播外洋不特美人將笑我作事無定力抑恐淆海外華商之聽實於禁約問題大有妨碍應請速行致函該西報館切實更正以息浮言（後略）（南） 
[法國又欲經營廣州灣廣州]  
　　法國政府擬在廣州灣地方設立稅關興築鐵路並辦理巡捕各項政策現出使法國大臣以此事關重要特照請外務部咨行粤省督撫與廣州法領事官會同商酌妥籌辦理（傳） 
[日人在東三省禁種鶯奉天]  
　　種植鶯粟其利較五榖爲厚中國自鴉片弛禁後吸食者日多故各省多有種鶯粟以圖厚利者祇以士性不甚相宜味淡力薄故本土之價不敵外洋東三省地廣土沃糞物尤多所出鴉片味極濃厚近來價值之貴可與洋土並駕齊驅以故粱菽之外家家咸植鶯粟數畝而吸食鴉片之人亦因之日多一日國家歲得巨稅誠帑項中之一大宗也近自日人入境見鴉片之毒旣普且深恐將來日人居留日久漸染其風因卽出示嚴禁凡各村莊一概不准種植鶯粟自示之後倘有違者除將田園充公外並將其人置之重典農民畏法成相戒不種而鴉片之價則益飛漲刻下其法僅行於遼東西一帶邊牆以外尙未能及也（日） 
[查辦滋事繙譯長沙]  
　　前益陽縣劉大令禀明各大憲美商格爾謨游歴出境繙譯吳鵬翮借勢要挾滋事一事兹聞巳經大憲批示略謂此案吳鵬翮充當美商格爾謨繙譯同赴該縣游歴乃因婚事涉訟經縣訊結輒卽紏人圖搶莫女冬秀幾釀事端不獨於中國法紀即格爾謨用此等人爲繙譯勢必被其帶累亦甚可危旣稱吳鵬翮已同格爾謨來省應如何查辦之處仰洋務局會同長沙關道妥速酌核詳辦再格爾謨游歴該縣阿以沿途各州縣毫無知覺並不照章移會即由該局分飭各地方官明白禀覆核奪云云（餘） 
[政府擬令督撫久任北京]  
　　日前某大臣議商各省督撫有統轄文武整頓利弊之責然非久於其任則才能卓著者未能展其所長庸懦剛愎之流反得因此而善藏其拙殊非所以澄清吏治之道嗣後應卽請旨飭將各省督撫母庸時常更調著以五年爲期於地方吏治辦理合宜卽請奬叙若因循不振疲玩溺職者嚴加懲處庶使各大吏知所奮勉於政治大有裨益云（人） 
[令各督撫集司道會議要事京師]  
　　軍機大臣會議京師設立議政所凡京員皆可參預機務而外省各督撫奏案中雖有會同藩臬兩司之名不過徒具虚文未必藩臬之得參末議現擬通咨各省督撫關於重要事件准令司道以下各官會議條陳就中採擇如京中議政所之設以廣見聞而通情節庶督撫不至獨存意見而上下亦不至有　隔閡云云（盈） 
 
 

Page 3

 
 
[擬請加岑督宫保銜京師]  
　　岑雲帥前有實授兩廣總督之說係外間擬議之詞未足爲據昨聞某邸面奏兩宫力保岑雲帥於辦理粤西軍務深恊機宜現値匪亂漸次肅清擬請加以宫保銜並派爲會辦政務大臣並無實授粤督之說（　） 
[粤撫張安帥得奬廣州]  
　　憲撫張中丞前兼筦海關時極力整頓共查出正銀四十銀萬兩經岑督專摺請奬兹奉覆議加級紀錄一次已咨行到粤矣（虚） 
[鄭孝胥堅請開缺京師]  
　　廣西邊防大臣鄭蘇菴京卿日前又電請開缺略謂孝胥前因患病奏請開缺迭經奉旨飭岑春煊同李經羲保薦能員妥議辦法等因在案自奉旨迄今己逾半年盡人皆知孝胥將去之員兼以臥病半年各事不免廢弛交涉營務一切漸覺舉措不靈若再拖延日久深恐貽誤關係非淺刻下邊界己靖可否仰求天恩降旨飭岑春煊李經羲派員將邊防事務接辦悉心詳籌善後辦法以昭愼重等因己由外務部代奏矣（　） 
[山陰縣被控撤省紹興]  
　　山陰縣主王少潭大令自去冬蒞任後頗不洽輿情現聞有人赴省上控并電告都中同鄉官省憲知之己將大令撤調來省矣（貞） 
[吏部議覆賀本到遲處分京師]  
　　皖撫誠中丞因上届進呈賀本到遲有悮期限已由内閣加簽奏明予以處分兹經吏部議覆罰俸一年（人） 
[整頓國史館功課京師]  
　　内閣大學士裕相國奉旨派充國史館總裁昨日面諭提調纂修各官現在恭修史傳功課速爲修輯限於本年内告成勿任稽延致糜欵項並諭請奬之時務須查明官員名次核實開列不准一名冒濫以重名器其館中一切事宜尙擬陸續大加整頓云（人） 
[北九省膏捐之議未决京師]  
　　前紀某大員議辦北九省土膏統捐一事茲悉此事經某大軍機所力阻以爲如此搜括無遺恐不免有財窮力竭之虞故九省膏捐之議尙未决定云（盈） 
[崇文門稅歸商部罷議京師]  
　　上年以來有崇文門稅司歸併商部之說邇第閱時將垂一年未見實行加意探訪知係謠傳聞該稅司仍按例届七月二十五日改派新監督並聞稅課與往年略同毫無盈餘云（盈） 
[推廣分銷銅圓蘇州]  
　　銅元局舊廠總辦陸映庚太守以廠中積存銅元三千餘萬枚近當民間私禁小錢之時正銅元暢行之日因即變通官兌局常例不限時刻不拘多寡隨便發兌并令殷實可靠之店鋪代爲分兌每兌洋一元給發估洋津貼錢二文其餘均不開支現己設立五處聞開兌多者每日能兌二千餘元少六千元云分兌各處照錄於下甡記綢莊吳趨坊巷蔣家橋堍 
江同盛毡毯店閶門内穿珠巷陳永祥閶門外山塘街鼎隆紙店馬龍街樂橋堍顧大昌顔料店胥門外萬年橋（榮） 
[議提糧庫餘欵武昌]  
　　湖北糧道裁缺後所有庫欵統歸藩司管理刻張宫保因財政艱難擬將糧庫平餘各欵一概提充公用每年約有二萬金之譜已飭李少東方伯詳核禀復矣（文） 
[粤省整頓水師廣州]  
　　署水師提督李軍門於本月初一日接篆將各營水師大加整頓各處砲台凡舊式無用而又非關緊要者一律拆去其餘如礙難遽拆則參酌各國新法重行改造其虎鬥之横沙角及省河之海珠牛山長洲各砲台之砲兵亦擬改習新操認眞敎練並聞將行駛海外之囉渣船裁廢不用蓋因此等船本甚笨滯近更損壞難行幾同虚設故也（堂） 
[北洋電信隊派弁管帶天津]  
　　直督袁宫保因現在創辦陸軍電信最關緊要若非平日專門習練難期臨陣有功因商明練兵處創辦陸軍學習電信隊分飭各鎭統制每鎭挑送學兵二十名派邱守備玉崑從速舉辦并擬定試辦章程十四條卽委邱守備爲學習電信隊管帶並委電雷學生李天新充當隊官（日） 
[北洋常備軍六鎭駐劄姓氏錄天津]  
　　北洋常備軍現有六鎭駐劄地與各鎭將姓氏探錄如下第一鎭直隷遷安王英楷第二鎭直隸馬廠吳鳳嶺第三鎭直隷保定叚芝貴第四鎭直隷北京叚琪瑞第五鎮山東濟南吳長純第六鎭直隸正定張懷芝（日） 
[營務處詳張守條陳監餉委員隨時點騐事蘇州]  
　　試用知府張壽鏞條陳派員監放營餉各節己記前報現奉撫悉札飭核議經督辦營務處臬司朱廉訪詳稱伏查蘇省營務之弛積習之深己非朝夕營官以侵吞缺額爲固然哨官亦無不從中侵削前撫憲端深鑒其弊下委員監餉之令陸撫憲蒞住復認眞考察檄司撰示申禁並隨時委員密查各營員弁稍知儆惕若謂弊從此除則猶未也蓋委員耳目有限各營弊竇多端或臨時雇倩或他營代替誠如該守所云且有同在一營己點之兵轉向充數換名復點其弊不可究詰監放之員就肯直搗其奸而營中之短數益無顧忌反以餉由監放足明無弊之確據如游擊王維典之借此校辯亦一証也即就留防水師護卡之船每船短數奚止兩名該營餉項各由釐卡委員監放數月以來未聞一言建白獨該守志趣邁衆先後兩禀直言無隱洵爲庸中佼佼據請委員於餉期監放外再令不拘日期隨時密往查騐正與前次憲飭及署司所陳其意相合至每月監放營餉類派道府大員爲時不過一兩日所給夫馬爲數無幾大抵不屑具領似可毋庸置議其間果有實心任事者撫憲定能因材器使别予鼓勵此後派員密查即携帶各該營造送之年貌箕斗册以相叅証俟各營拍照齊備再用照互証則歴來短額冐替之弊可除矣是否有當理合詳請鑒核示遵（榮） 
[湖北軍制改良將實行武昌]  
　　湖北常備軍制因與練兵處奏定章程不合屢催改良嗣恐改章後加餉頗鉅一時未能籌出的欵因是久未决議日前張宫保札飭營務處從速酌改意在實行其札文云准練兵處咨送奏定陸軍營制餉章業經分别咨行在案查湖北地處長江上游鐵路交通實爲南北衝嬰至少須練足陸軍兩鎮方足以資控制惟現在餉力未充不得不變通辦理然應將湖北常備第一鎮全軍改照練兵處新章添練足數第二鎭暫照練兵處奏定章程内變通制略開辦第一年營隊之數依法編練俟餉力稍裕再事擴充至兩鎮砲馬輜重各營需用騾馬及各協 
 
 

Page 4

 
 
標營隊雜項委員勇夫有可酌量裁併撙節緩設之處應飭常備軍第一鎭統統領張彪第二鎮護統協元洪妥速籌議酌擬辦法呈候核明奏咨立案不宜再遲其營務處亦應按照練兵處奏章内督練處制度分設兵備參謀敎練三處其糧餉局事械局軍醫局即附設該處之内派員分司經理應即由處遵照章程辦理（文） 
[咨催軍械改良京師]  
　　日昨練兵處王大臣會商前因訓練新軍曾經咨照各省務將軍械藥彈改良以期力加整頓現查各省軍械仍未能歸于一律應卽咨催各省應需軍械通行改良以歸畫一並飭詳細繪圖貼說送本處以備考核（人） 
[日本工廠紀數]  
　　據最近調查日本全國有化學製造廠八百四十所（紙料磁器在内）造鹽廠七十五所製藥廠四十三所燈油廠九十五所火柴廠四十所色料廠五十三所煤氣廠四所香料廠六所統計各廠工人約三萬八千五百有奇女工居半（露） 
[前在日本訂造之砲艦來滬吳淞]  
　　鄂督張宫保署江督時曾在日本某船塢訂造淺水砲艦二艘業已告竣其一艘已于前日下午駛抵吳淞在張華浜下碇（右） 
[開報工部局私立種樁數目]  
　　七寳鎭迤西至佘山教堂工部局擬築馬路沿途私立種樁滬道袁觀察得悉後曾飭該管地方官確查青浦縣境内己由田大令細檢共計有五百零四根昨日開具清册禀請袁觀察核奪（聚） 
[斧斃周生有之俄兇手仍祗監禁四年]  
　　甯人周生有前被俄艦奥斯科水手阿基夫無端用斧砍斃經盛大臣一再駁詰俄總領事始允將阿基夫送回俄國監禁八年併罰作苦工在案兹悉盛大臣接駐俄胡星使咨俄國刑官以阿基夫前定監禁四年併罰作苦工之罪承審官因接有政府訓條己從重懲辦照俄例此案只須監禁數月於年數實難再有增加現在當仍照原議定罪如不服聽憑上控云（亦） 
[移儲俄艦軍械]  
　　俄艦高麗號之軍裝前已拆卸存儲於製造局棧房旣而新關稅務司又將後至之俄艦兩號軍械另存於新關棧房前日稅司好君用駁船將存於新關棧房之軍械移置製造局棧房併放因運至碼頭爲時已晚不及上棧由巡江吏將船封固至昨曑始由各小工連上製造局棧房存儲計有砲彈砲座砲門水雷管焦雷頭電光器具無線電機器等項由軍火處委員賀二尹詳加檢點共計二百三十三仵惟另有破箱一只内儲平口手槍十枝起岸時忽少三枝由巡江吏向駁船户追究即在艙底查獲（嘉） 
[商部户部遵旨會奏伊犂設立皮毛公司摺]  
　　奏爲遵旨會議具奏恭摺仰祈聖鑒事光緒三十一年五月初二日軍機處片交伊犂將軍馬亮奏招商集股設立皮毛公司等因一片奉硃批該部議奏欽此欽遵傳知到部據原奏内稱（中略）等語臣等查伊犁僻處西陲俗尙樸僿十産以牲畜爲大宗歴年所出皮毛皆係外商收買販運出邊獲利甚厚蒙哈愚蠢不免受人　剥自失利權該將軍擬湊集官商股本設立皮毛公司講求選製發商販售果能經理得宜亦足藉開風氣惟事歸官辦重在得人應愼選才守明潔熟悉商務之員總司其事收支必求核實交易尤貴公平一切規則均按照奏定商律辦理力除官塲積習事歸核實欵不虚糜庶足關闢利源蒙商兩便至該公司所獲盈餘除各股主攤分並開支局費外其餘應酌定成數專欵存儲以備擴充之用至公司開辦之先並應由該將軍妥定派員招股將辦事各章程詳細奏咨立案並遵章赴商部註册以便隨時查覈抑臣等更有進者自來富國之源畜牧與農桑並重西人講求牧務不遺餘力北美南澳用此富饒即骨角皮毛亦爲製造必需之品本年三月間商部據出使俄國大臣胡惟德來咨籌議仿織獸毛抵制洋貨等因當經通行各省將軍督撫酌度籌辦在案天山北路自古爲游牧行國沙土廣衍水草肥饒亟應廣興牧政爲工商之基礎即皮毛兩項産額亦可驟增　來辦有成效再將該公司所獲盈餘擴充各項實業在公中不必别籌鉅欵而要政可次第設施且以商家之項專辦商務於事理亦屬相合如蒙俞允當由臣部咨行該將軍體察情形飭屬認眞舉辦以興商業所有臣等會議綠由理合恭摺具陳伏乞皇太后皇上聖鑒訓示再此摺係商部主稿會同户部辦理合併聲明謹奏光緒三十一年六月初二日奉旨依議欽此（巨） 
[川督錫奏鑪邊用兵軍需浩大擬收捐欵准奬實官等項摺]  
　　奏爲鑪邊用兵糧運艱難軍需浩大川庫萬分支絀現擬勸收捐欵懇恩准敕部奬給實官等項仍酌加成數以期無礙部捐有裨邊餉恭摺馳陳仰祈聖鑒事竊查川庫歲入欵近千萬取非不多而用益宏平時己費騰挪頃年撥解京外者更有加焉况夫新政實繁無一不須籌費司局並形竭蹶州縣尤困催科上下焦勞理財乏策近以鑪邊不靖泰凝之役膚功迅奏而巴塘兵事方興自打箭鑪以外五榖不生兵米全由轉運又値雅州屬頻年荒歉必赴邛州嘉定分途採買運道較遠其貴倍常優價以雇夫騾設站以資遞送到鑪之費率兩三石而致一石關外千餘里數更過之旣非從前提欵未盡之時得在外銷欵内設法彌補儻全數推諸士卒則遠征窮漠艱苦萬分餉糈本不爲豐又何堪此扣减也奴才前飭馬維騏趙爾豐各在川滇添募營勇現在將次成軍早經督促開行總因轉粟猶難踵接懼軍食之淡繼木能輕銳以圖功日内將進紥裏塘由此勒兵深入破負固之勢而履荒險之區軍糧不得不充師旅不得不厚量敵伐謀不得不審愼乃期於一舉獲全而將來戡定之餘尙非設戍留防無以備不虞之患故論是役事機縱順疆場縱利皆有不能求刻期凱撤者初次司庫己發銀三十餘萬繼此者時日孔長無計搜羅亟應預爲策畫體騐商民財力業經無可加抽亦復無可再派即曰誘之以榮顯辦振常捐丞救飢旱三年於此募集己窮若非奬給實官將致無人應命本有奉天廣西之例但紛紛援請恐於部庫收捐之欵究屬相妨然概執十成議叙之條又慮徒成虚語　卽勸諭川省官紳商民量力捐助鑪邊軍餉請奬正佐各官並分缺先間等項花樣三班分指之類均照例銀八成核算請奬遇缺先花樣照　成核算如奬銜封貢監者方照四成核算所有應准收捐條欵悉　廣西等省辦理上年川省鹽捐助餉捐　　皆　例　　成奬給實官今則倍半之加又與他處有多寡之異明知納粟者不憚趨遠而 
 
 

Page 5

 
 
樂就輕特恐有礙部捐故讀嚴示其區别俟奉准後惟有以生長之鄉宦游之地動其輸邊之義藉階秩爲鼓舞較勝於僅奬虚榮伏念徼外軍需迥殊於内地川中窘况大異於昔年奴才日與藩司計慮再三實出於不得己而爲此請合無仰懇天恩俯賜飭部迅爲核准俾得及早開辦仍以一年限滿即行停止惟川省籌振總局現辦有振捐常捐等項擬俟振務完竣本年九月捐限届滿之日卽行撤局留捐展限一年俟各省助振墊欵如數捐齊概將振捐銀兩全數撥歸爐邊軍餉項下一併支用報銷庶司庫極力貸挪指此歸還得以應急而平醜虜除將添募營數餉章另行奏咨外理合恭摺馳陳伏乞皇太后皇上聖鑒訓示謹奏奉硃批户部議奏欽此 
（露） 
[俄降將又預軍事]  
　　十三日字林報云前在旅順投降日本之俄將而惠期曾立誓决不再預軍事現忽在俄京叅謀部任揀選武員之職 
[俄國遠東海軍各將官之際遇]  
　　日本報紀日俄開戰以來俄國遣東海軍中各將官之際遇略紀如左 
官職人名際遇　二 
中將司徒瑟　召還本國 
同馬卡洛夫戰死 
同司克尼得爾夫召還本國 
少將威和基富徒戰死 
同昌司富拉息夫召還本國 
同威廉被擄 
同藍貞斯基同 
同倭克登斯基同 
同克里喀魯威基同 
同巴爾圭沙戰死 
同尼蒲格鞱夫降服 
中將羅司提斯文司開被擄 
少將安圭待斯在馬尼拉島 
中將畢利勒夫在母參威港（露） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[心案江]  
　　贑　胡　鼎帥下車　　　　　俟　同通州縣佐　雜職如未引見未註　　　不准　　　　所有文牘如用夾單則改用　　白紙入行手迹亦不必過小刻己飭　一醫遵照矣（　） 
[桂撫奏請革舉人桂林]  
　　日昨廣西巡撫李中丞片奏略謂象州舉人胡建恭　　　務　　愚民以致各局解　州　東安等　　　刧案　 
旨准將胡建恭即行褫革以便歸案　　刻己奉 
旨著照所請矣（　） 
[官犯過潯九江]  
　　兩廣總督岑需帥奏叅之記名提督陳桂林前廣東南海縣知縣裴景　　奉旨革職發往新　効力　罪由粤委四員弁押解赴配日前道經江西江省又委一知縣一都司協解已於五月十九日由潯前往矣（德） 
[總察接管營務蘇州]  
　　飛划左營管帶朱大斌因麾下　兒在吳江蘇境以緝捕爲名毆斃鄉人一案經撫憲陸春帥撤差另委中路　察鍾大令鳴鈞接帶已於三十日奉札謝委矣（　） 
[預防倒騙鎭江]  
　　常鎮道　月樓觀察以近來鎮　各銀錢鋪時有倒閉　逃情事大爲巿面之害特於五月二十五日出示通　嗣後如有關張銀錢店者須出具五家　　　　禀准地方官交易如有驅逃情事分别輕重照例懲辦以儆效尤 
（此） 
[捉賭傷斃營兵鎭江]  
　　江北三汊河地方近有梟匪光蛋大開賭塲該鎭緝私營某哨弁帶兵密往掩　各梟匪特衆拒捕致斃　兵一名弁等知寡不衆獻相率遁回彼處鄉民從不敢以光蛋兩字出諸口蓋一觸其忌禍即　之亦可見其勢　之熾矣（此） 
[銅元廠裝配機件杭州]  
　　杭省銅元廠邇來晝夜分班加工赶造出數日增其鍋爐水櫃稍覺受損故特一律另行裝配以期完固（能） 
[密諭捕匪揚州]  
　　日前運司恩都轉傳見新勝營管帶徐寳山都戎約談一時之久都戎辭回寓所隨卽登舟聞有著名要匪現　跡某處都轉得知恐漏風聲特密傳都戎進見面授機宜令其跟蹤往捕云（方） 
[督批開棺檢驗江西]  
　　署宜春縣汪大令春源今春在任内禀報命案一起屍格内塡　毒自缢身死奉督憲周制軍批究死於毒抑死於縊飭令趕緊帶同刑仵復往開棺檢驗時大令已經交卸來省奉撫憲胡中丞面諭由省啓行前往騐明（並） 
[再誌謀財害命案蘇州]  
　　吳縣李紫璈大令詣高板橋相驗謀財害命一案已誌前報兹悉死者實姓戎是日正兇王阿龍帮兇林阿二均經吳江縣某大令帶至屍塲會同李大令開棺相驗旋驗得實以被角　斃某大令即將二犯交李大令帶回吳　署歸案訊辦聞王阿龍之妻王某氏當時亦帮同勸手　己逃匿無蹤矣（育） 
[花縣量移杭州]  
　　浙藩翁小珊方伯因桐　縣業古香大令元芳己届瓜代當飭准補是缺現　平　縣之胡緩生大令裔　赴任所遺平篆卽以西安縣胡東　大令壽　　著遞遺西安縣篆另委大桃縣尹大令克正往署已分别　脾下札飭知矣 
（　） 
[調員求治浙江]  
　　浙台擯梅之區民　盜　夙稱難治兹有黄巖縣陳大令爲鑑因病求請交卸翁方伯查得江山縣　大令廷玉歴任　要政聲卓著故　詳請撫憲以之調署斯缺遞遺江篆另委即用知縣李大令鍾嶽前往接署（改） 
[甬江盜案寗波]  
　　寗郡西門外賣麫橋左　王姓家於本月初七夜有盜匪多人入内刼去衣服首飾並踢傷事主一人迨盜去後王姓檢點所失爲數殊巨當赴鄞縣報案縣主高子勛大令履勘後遂簽差捕多人分投追蹤緝拿（放） 
[斬决盜匪枕州]  
　　杭省仁和縣獄中寄禁之海鹽縣盜犯徐授觀楊責餘長與縣盜犯周廣　鎮海縣盜犯　泉九等四名均曾刃傷事主訊實定　兹於上月　奉到釘封文書當　各犯押出清　門巿曹處决（知） 
[南昌試事江西]  
　　江西學政黄珊菴宗師科試臨江府屬兹己事畢於五月二十六日起馬二十八日抵省定於六月初一日講書放告初二日科考南昌府　斌九學生員頭塲初三日接考二塲（信） 
[馬逸傷人九江]  
　　二十日下午西點鐘時西城外義生綢縀店小主人某甲由砲臺營歸來所乘之馬忽不受覊勒將甲顚仆於地馬驚馳絶塵撞壞沿街什物并傷五人内一人傷勢尤重事後各家均將受傷之人舁送至店滋閙警察總巡嚴孟番司馬德化縣賀少九大令飛往彈壓即令將傷者送院　治准俟傷勢平服再行核辦（德） 
[農務局批示彚錄蘇州]  
　　上月下旬某日農務局懸有批示云監生李瀚卿禀批此地前據該生請領業己批飭照第二等繳價在案兹據禀稱該地高墩積約一丈有奇求請减價前來復經本局查勘確實姑准核减一等計地一畝四分三釐五毫核請應繳第三等　則錢十七千二百二十文著即赶緊繳價聽候給領○民人汪仁山　批該民人請領之地已丈入吳縣北正四圖第十一號計地一分三釐三毫編列第一等價著繳錢四千六百五十五文　候給照（管） 
[贛撫生子江西]  
　　撫憲胡中丞春秋已高而精神頗健五月十九日其第四夫人誕生一子僚　均往道賀（信） 
 
 

Page 10

 
 
[招考警務學生京師]  
　　京師警務學堂前經招考學生一百二十三名兹又經工巡局諭令將所懸之缺速行續考足額均著七月二十三日一律入堂肄業切勿遲延（官） 
[鎮道飭查私造功牌僞札鎭江]  
　　近有不法之徒私造功牌僞札欺騙愚夫經常鎮道郭月樓觀察查悉札飭署丹徒縣郭子華大令派差嚴密拿究並出示曉諭俾免爲其所愚（此） 
[蘇撫閱操蘇州]  
　　蘇省自本年整頓營務以來未經大閱刻經撫憲陸春帥飭曾　兩叅戎傳齊各營弁兵於初十十一十二三日在王廢基舉行大操初十日先閱左前後三營撫藩臬三憲均親臨校閱（愛） 
[宥釋誣良爲竊蘇州]  
　　荊溪縣屬丐頭余老大誣指乞丐張宰初爲竊賊互相扭毆同墮河中余竟淹斃將張控縣究辦旋由縣主吕大令訊取確供據情申詳督撫憲業經督憲批斥仰按察司飭該縣將張宰初卽行省釋（愛） 
[店鋪虧倒九江]  
　　施豐泰洋貨店因運米虧折轉運不靈致被豐泰錢店將店主誘至警察局送縣發押旋准保出所欠官銀局欵如數繳清晉康永成兩錢莊暫行緩繳惟豐泰大昌祥兩家必須全　刻尙糾葛未了也（名） 
[紹興]  
　　越郡士商前因城中賭風大熾聯名禀請山陰縣主查禁指名黄昏黨五更黨等名目首要數人詎於遞進時被人更易加入多人迨官符傳出衆皆駭異查知前弊立請注銷前案并請澈究何人舞弊再行嚴懲○越郡於上月接奉憲飭奉旨裁汰書役迄未舉辦兹又奉札催迫地方官以一經裁去諸多不便故擬酌裁清書等數名藉以塞責（貞） 
[寳邑監墻忽倒吳淞]  
　　寳邑外監墻垣突於本月十三日傍晚時坍塌内有巨蛇蜿蜓而去經看役報知邑尊王大令飭差赴鄉招集匠人數十名連夜興修越日即已修固（右） 
[上海格致書院春季蘇松太道課案]  
　　超等十六名蔡棠王德褘徐璚丁牧汪戟士方宏聲杜芝庭范祖培程學寳程紀侯諸得咸吳貞汪毓烜包錫咸夏鼎張恩煜一名奬洋十元二名至五名各八元六名至十名各六元十一名至十六名各五元特等二十四名丁錫福唐祖繩陶芝歐陽志德趙鉦鋒潘如樑朱元杰陳震平均曹楨趙鉦鋐張一麐王錫貢尙志陸崑原孟藩 
王佐趙炎民曹文鎔馮華第顧鳴鳳萬祖蔭丁造時吳天祿一名奬洋四元二名至五名各三元六名至十名各二元十一名至二十四名各一元（外） 
[上海官事]  
　　昨爲養正學堂暑假之期由經理人禀請上海縣汪大令到堂點名考試江蘇藩司效方伯近委余叅軍來滬辦就京中所有木料四千根定於日内押解赴都昨投道轅禀請咨關騐放○浙江鹽運使札委知縣陳大令押解京餉及内務府户部飯食銀六千六百四十兩於昨道出滬江請上海縣派差照料以便押解赴都○江蘇候補道松秀峯觀察昨日因公來申住全安　○會審公廨委員關司馬昨日因公到道轅謁見袁觀察面禀要公 
（近） 
[循例拈香]  
　　昨日上海道袁觀察發出牌示一道委上海縣汪詣文昌　紳風神等廟拈香會審讞員關詣天后宮拈香松海防沈詣關土地拈香其餘吕祖文武城隍本道親臨拈香（近） 
[法員赴普陀遊歴]  
　　法總領事署繙譯官蘇烈君前日附輪船赴浙江普陀山游歴（斥） 
[穂勸局員]  
　　改過局押犯行出外與北局警兵滋閙一事昨奉道憲袁觀察將改過局員姚殿卿二尹記大過一次北局委員汪禹臣二尹則記大功一次受傷警兵著姚二尹貼給傷費滋事營勇交滬軍營斥革（嘉） 
[運送代江寗銅元局所製鐵板]  
　　江寗銅元局新機廠前托滬南製造局代置鐵板八百餘方以資鋪地之用現已製就昨日已裝輪送往江寗矣（嘉） 
[公廨書吏亦將裁汰]  
　　英美公共公廨識員關絗之司馬奉道憲札飭裁汰廨差十七名兹已將情形具禀道轅袁觀察查核聞公廨各書吏亦有裁减之說（見） 
[押犯己由捕房釋放]  
　　昨報紀讞員關司馬照會値年德總領事　英領事請將前次斷定未發藩之紀速卽仍照向章辦理並請於一二日内回覆以免覊押等因兹據捕房中人謂此項斷定未責各犯捕頭以其管押多日已經酌量分别開釋矣（見） 
[傳諭警兵不得擅入民家]  
　　警察北局巡丁譚云福毆辱楊姓文生已奉上海縣汪大令將譚枷責示衆昨日大令又傳諭郁謝汪黄　　員嗣後務飭巡丁不得擅人民家店鋪違者重究（近） 
[砲隊營添招勇丁]  
　　製造局砲隊營計每隊八棚共三人現因撥去若干名歸人巡警致未足額日前　帮帶張干戎禀請魏總辦添招六十名昨有投營求充者由千戎點收四十七名（嘉） 
[懲責毆辱文生之警兵]  
　　警察巡丁譚雲福等毆辱鋪董楊伯龍一案由北局將婁有煥等諸人解送至縣昨奉汪大令提訊婁有煥供係北局門差初九夜輪應小的値班據南局巡長趙友順來局報稱有巡丁被三牌樓某姓家曳入凶毆當經巡長立督落差巡丁多人一同前往旋見譚雲福譚菊林扭一人來局卽經局員備轎送歸李金榮供是夜上差在新北門一帶巡緝章志　　上差在老北門均未前往楊洪奎供是夜十句鐘落差後已　安睡忽由巡長到來喚令速穿號褂回去救護巡丁小的穿就號衣巡長率衆已去小的與燈夫同往甫至三牌樓見巡長偕衆己返小的亦卽回局周丙坤供祗到晝錦牌樓卽行退回大令復帶譚雲福譚菊林訊問則供以上諸人均在塲　助未到者尙有吳子章陳寳生大令　據婁有煥供吳子章因拘拿改過局逃犯　勇斫傷尙在給　斯内　寳生于初六日請假回家成親大令斥兩譚供多不實喝雲福鞭背五十下菊林局丙坤各責二　板菊林枷　半月亦發三　與雲　一處示衆人退候傳訊（近） 
[分給藥料]  
　　昨日上海縣汪大令購就上等藥　分給各差役及待質自新内外監與官媒等一體備用蓋因矢　炎熱　各犯患痧症故也（近） 
[大令騐屍]  
　　私刑斃命一節迭紀前報昨晨上海縣汪太令率同刑仵人等蒞閔行念一保　圖地方相騐先詰尸弟　阿三供前晚泊船於十六保十八圖内被賊竊去貨洋六百元永茂　行夥毛和尙及朱寳生施姜姜等疑兄關全所竊一再刑逼兄卽自刎身死當將被逼之毛等三人交由十八圖地保張保正忽　縱去一人乞提究辦大令傳張至　以其不　縱犯判責二百板候帶回訊辦 
 
 

Page 11

 
 
一面飭仵驗得死者實係自刎而亡並無别故飭即收殮（近） 
[諭禁私售鐵路所圈地畝]  
　　滬寗鐵路總局近在本邑北鄉與寳山接壤之虚圈購基地四五百畝之廣恐奸民貪圖重價　行私售外人致將來轉多紏葛因移請縣主汪大令飭傳是處十圖地保金順堂十一圖地保徐彩文到案於前　訊問有無以上各情金供小的圖内並無鐵路局圈買之地所圈俱在十一十二兩圖界内徐供小的圖内鐵路局已圈之地斷不敢蓋戳先售大令飭兩保將前給宜戳繳案判金交差帶同往查該圖有無鐵路局圈　之地徐則暫行收押徐叩首求免大令謂爾若在外有人以仍戳蓋契彼時爾百喙難辯押爾爲保全杜累耳徐叩謝赴所（近） 
[妓女准子領回擇配]  
　　妓女詹金鳳於光緒二十九年十一月二十九日經會審公廨讞員發往濟良所留養日前金鳳之父雲山投廨禀請將金鳳領回江西原籍擇良婚配關司馬准卽飭差至濟良所將金鳳帶案由雲山覔得秦德春擔保　去並著速即起身不許逗遛（見） 
[又獲印人]  
　　前日旁晚有五十四號西奉奉有英領事署信票渡浦又獲向當更夫之印人一名亦係與謀斃印人案有牽涉者當即帶入捕房押候送英署訊辦（古） 
[飭勤工作]  
　　滬南製造局總辦魏觀察前將工匠剔選大加整頓邇因各工人仍不免有偷龍取巧之弊昨觀察又飭各廠委員押令　加工作矣（欣） 
[緣何服毒]  
　　昨有某日人至黄浦路美領事署門首忽將瓶内所儲毒藥水一飲而盡痛絶倒地觀者　集美領事亦聞而出視當即報捕旋有某醫生道　其處將日人載入醫院療治（古） 
[猝然道斃]  
　　無錫人陳銀榮在英界北京路開設舊貨店前晚六點三刻時因事至蕪湖路行至成記烟間門前忽然倒地旋即氣絶手中尙持有熟牛肉一塊當由巡捕投報捕房捕頭飭包探劉光震至彼處將屍舁往美界斐倫路騐屍所以使傳地保　上海縣相驗旣而屍屬投捕房一再　免報縣捕頭准之即著自行備棺前往收殮（見） 
[上海巡局紀事]  
　　南巿王家碼頭裏街等處屢有流氓三五成羣沿街擺設賭攤誘人賭博近爲十六鋪南局委員賈參軍訪悉業己飭局勇從嚴驅逐矣○昨有江北人陳全鹽投南巿二十三七鋪巡防局控車夫潘掌洪誘領姪女媛媛出外不歸局員汪晉嶠二尹訊供屬實判潘重責三百板從寛交保陳媛媛著其伯父陳全　領回管束○前晚南巿某本行所泊木排被人私撑至小普陀浜爲捕役查見當場扣住將人拘送二十三七鋪巡局陳二尹飭查明再核（欣） 
[上海縣案]  
　　周錦祥向蔣周氏借錢不遂强取氏金押髮一支由巡丁獲解北局轉送至縣局供與蔣周氏之子同業衣莊素來交好今晨至伊家借洋銀三角不允適蔣周氏向鄉人購取毛豆因小洋論價爭閙氏被鄉人推倒金押髮墮地小的拾茂袖中少項氏與其壻某甲查問小的立即交還甲指小的竊取不服互扭致被鳴捕解局送案求恩大令判責三百板交捕押往查詢實情禀筣核辦○邱子明郁瑞山串拐教民陸福奇之子訊實收禁兹由浦東　　局拿獲同黨朱德明解縣汪大令提一干人與之　証邱供命兒子石奇誘出陸姓小孩交郁帶來浦西出售郁供前年住宿朱德明家内所拐小孩亦托朱妻昭顧朱叉轉託顧榮郎賣與廣東人計價洋四十元西人各得十元及訊朱德明供名品三向業木匠並無串賣小孩之事大令命邱郁識認均供朱德明並非此人大令判邱郁還禁朱仍收所候查明察辦以杜串賴○勒加工錢小　爲首霸持停工之豆腐司蔣阿成唐妹控由汪大令判荷雙連巨枷示衆遞　現已期滿解請發落蔣等俱　不敢再滋事端求恩大令判疎枷　釋再犯嚴懲（近） 
[會審公廨早堂]  
　　楊坤山控余錦元欠洋不還曾經襄讞委員　耳三大令斷令於半月内繳銀因余挺押不交前晚堂田明府將余提　研訊余供現正托反籌措尙祈寛限明府諭令於三日内先繳洋二百元如仍延玩定當嚴比○包探徐申慶拘獲竊賊王阿大詰知曾行竊六馬路羽士陳阿發衣服二件當即拘人捕房捕　著押候解送公堂請究○著名賭徒鄭阿明專以翻大印等類誘人賭博受愚者不知凡幾昨日鄭又在河南路設攤引誘爲巡捕拘獲連賭具一併帶入捕房押候今日解辦○四百零九七百五十等號華捕先後解病民沈福生楊阿桂至廨請　安插關司　　差　棲流所妥爲醫養（見） 
[法租界捕房事]  
　　鄉間　姓婦爲奸夫某甲勾引來滬借宿法界某客棧　族中人偵知跟蹤來滬甲聞風逐逸　將婦與同庽之某乙一并扭訴捕房捕頭命押候解送公堂訊究○甲乙一人在新租界賭博時已夜深猶得牌聲碌碌巡街捕喝阴不理遂　入捕房捕頭命押候堂期解　○前晚丙丁一竊在新租界撬門圖竊爲邏者緝　拘入捕房捕頭命分别禁押候解堂究○小偷某戊竊得衣服二千在某　店質錢爲包探所見將人贓送入捕房捕頭命押候　期解訊（斥） 
[美租界捕房事]  
　　徐盛海在元芳路攫取趙金龍銀質對時表一枚由包探朱桂生兠　送入捕房押候送究○王琴芳手抱幼孩在武昌路行走突流氓阮阿福　取孩所籠銀手鐲一枚當即追獲送入捕房押辦（古） 
[杭省官報]  
　　五月廿四日候補府段慶熙潘祖頤尹良通判玉之翰崧耀知縣傳　　張士晉大挑縣王活善均禀見候補縣世金禀奉憲委　湖厘局差叩謝廿五日杭州府宗候補縣何亮恒陳允豫剿金聲朱世傑趙寛府經歴田受衡照磨朱丙慶巡檢程秉鈎成建業陳毓蓂張振球從九張讜未入蔣本　均禀見大挑縣尹克正禀奉意委署西安縣缺叩謝候補典史杜啓明由京領來省禀到 
廿六日候補同知吳世欽新選雲和縣朱大挑縣梁庭楷候補縣廉佺府經歴王恭壽縣丞歸懷珠典史陸爾長未入　葆誠新選杭府同獄趙邦訓均禀見廿七日候補府莊殿華知縣楊鴻迪查鰲鹽大使蘇鑑春府照磨黄祖周巡檢吳文鑾杜啓明從九夏同壽均禀見巡檢何夢星禀奉憲委署安溪務大使缺叩謝廿八日中防同知蕭仁和縣黄錢塘縣汪候補縣盛鴻燾均禀見青田縣祁蔭甲禀知任内交案認解銀兩一律解清　九日正任義烏縣蔡禀奉飭知回任叩謝候補縣程銘月由上虞繭捐回省禀知到幫審差三十日知縣世金禀辭赴平湖厘局差六敬初一日撫轅牌示諭候補知縣萬銘璋王瑞祥於六月初三日來轅覆考又示指分江蘇本班儘先補　縣丞汪沅於六月　三日來轅驗看高等學堂提調知府　佩祥師範學　提調知縣杜召棠均禀知今日放暑假委辦中路總察知縣鍾　鈞禀知接帶飛划左營差孟桂庭禀謝奉委赴江陰丈釘界沙差委辦蘇城官醫局委員高瑛禀知本口開辦夏令大局縣丞諸輔廷禀謝奉委昭文縣主　事遵飭赴任初二日統領浙西鹽捕等營蘇省營務虔候補道劉體乾通知奉撫憲委總辦督練公所叅謀處委辦銅元局新廠總文案直隸州張弨禀謝奉委督練公所文案差委辦武備學堂提調知縣王毓江禀知奉撫憲札委兵備處提調差縣丞陳慶銜禀謝牌示請補江陰縣縣丞缺通判謝謙禀知奉撫憲札委　練處提調差帮辦三縣高等小學堂知縣方時褧禀知六月初一日放暑假初三日委辦　元局新廠提調知府應德閎禀知奉撫憲委本日考試紫陽校士館點名監　縣丞王錫章禀謝牌示請補上海縣縣丞缺指分江蘇本班儘先補用縣丞禀知示期驗看遵卽來省 
 
 

Page 12

 
 
禀到 
[蘇垣官報]  
　　五月二十八日節制留防太湖水師全軍營務處歐陽成　通知出巡新選寳應縣陳祖懿禀　奉飭赴任委署如臬縣陳崇煌禀辭赴任請補睢寗縣胡保聯禀知赴江甯謝飭知卽辭縣丞候鎭邦禀謝奉委署理常州府知事委署武進縣小河司巡檢李寳禀辭赴任二十九日縣丞倪德培禀知奉督辦奉天　後賑捐滬蘇總局憲札委勸辦賑捐差三十日撫轅牌示諭金匱縣人光祿寺署正銜新選贛榆縣復設試用敎諭龔志良知悉於初六日考驗提督銜名遇缺簡放總兵精勇巴圖魯陳有珍奉撫憲委統帶常備後軍第四第五第六等營差通判王士暄禀謝奉委赴吳江勘案吳縣李禀知赴七子山僧寺福案委辦中路總察知縣鍾鴻鈞禀知奉撫憲札委管帶飛划左營差布理問姚永勘禀知奉藩憲傳考甄别 
[謹將盧漢北路工程車務兩經募紅十字會捐欵銜名抄登公鑒]  
　　工程局　勉齋盧守孟范筱元韓樹才田富玉崔德順宋德勝李月亭張志蘇萬春安恆貞譚在田馬子　張十惠吕今福十五户各洋拾元盧開慈洋六元張耘秋黄佐庭朱紀豐王禹枚孫澤餘王東興王昌　楊春王榮福白增瑞王雲生十一户各洋五元侯虞臣艾蔚庭閔　齡曹毓嵩盛錦榮王連生馮相張和善李翰發傅玉熊蘭十一户各洋二元林秉端唐子符唐啓豐馮揚春高仙槎陸子　徐綬之無名氏謝福　張樹山十月各洋一元魏續卿洋五角李松　洋四元吳渭濱段如趙雨田盧子貴天匯棧五户各洋三元　富　陳懷茂二户务銀二兩五錢高錫九銀五兩王海珊仝霽雲各銀三十兩王士先銀十兩新鄉縣致和店銀四兩王鳳山李春和公樂軒王贊臣李蘭陔魏長久尙永茂馬洪麒八户各洋二十元邱立龍洋十五元程懋德洋五十元劉乃珍銀十兩　慶　銀五兩范園棟洋七元楊德富等十四人每人五角共洋七元孫德發等十四人每人二角共洋二元八角以上工程局勸助銀洋兩項共合洋六百四十二元○車務局董少芝劉一峯王厚田王秀升沈　　林駟騏孫瑞璋張仁齋岳平叔陶秋賓夏葦如吳耀奎吳龎氏陳亦文汪雅亭寅林氏李樹林高幼泉唐潤如趙儒翰楊壽山白鳳鳴王全盛張佩發張雲波張鶴亭王幼荃德隆盛粮店　棧棧糧店高碑站長王裕堂许建藩徐國齡朱家祥高恩林錢責明王姓李德林王鳳山許姓吳玉山李穆如董玉卿許蓉孫李和卿邵治軒周之鎬金　堂萬豐棧福升棧會豐棧阜豐棧　合永徐仰周張漢臣德佐之王德甫李俊祥吳壽之白景和張長福陳述賢德隆盛天慶棧鴻豐棧泰昌棧天昌棧同源棧天義榮棧六十九户各洋一元高潤增寅曉川朱占奎許翊臣王　齡錢公耀劉玉祥凌雲陳敬庭劉慶沈筍玉鄭筱甫王實齋俞德榮十四户各洋二元原蘭芳中和棧　松伯三户各洋五角周口店煤商公會盧幼恭陳遠泉三户各洋五元留本清阮于元王質卿黄國瑄唐秉如煤棧公議局六户各洋四元陳銘侯洋三元孫麟伯洋二拾元陶蘭泉洋十七元五角以上車務局勸捐洋一百七拾八元統共捐洋八百二拾元正[  上海萬國紅十字會謹登]  
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
