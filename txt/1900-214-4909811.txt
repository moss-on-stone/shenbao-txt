# 1900 - 214 - 4909811

 

Page 1

 
 
[新印大字本讀史方輿紀要天下郡國利病書吿成] [  圖書集成局代啓]  
顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校警二書業已吿成用上等潔白連泗紙印釘裝成六十本外加椐木箱每部售洋十二元海内有志之士欲請求經濟學問者則此二書不可不備并請認明封面後有二林齋校本庶不悞購仍存上海文瑞樓蘇州綠蔭堂蕪湖河南文苑山房諸君就近選購可也此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論英日宜助中國拒俄以紓後患]  
　　予前作救時策謂英日美宜爲中國排難解紛以遏俄謀而紓各國之憤固卽目前大勢言之也然美國素不以拓土開疆爲事卽於中國商務亦遠遜英人兼之相距甚遙不若日人之誼開唇齒故爲大局計英日宜先美國創此義舉何則英日舉中國情誼最親而與俄國則素相猜忌俄自不得出黑海以窺歐洲攺而求逞於東亞甲午之役日本徼倖戰勝大獲利益俄人起而攘之中國之旅順大連灣朝鮮之蔚陵島馬山浦日人已得之地皆被俄人奪回積怨如此之深故日添戰艦俄卽增水師彼此防維不遺餘力英自俄人得志凡有謀於中國政府時遭俄人掣肘憤憤之氣積不能平去年英出全力以爭搭浪施華列俄卽乘間窺伺阿富汗及印度徼外並在古巴希臘等處聚集大兵欲牽制英人施於印度加褒路之權力俄國水師統將某君與美員縱談時事謂俄日二國不久將有戰端且謂戰務一開德必助俄英必助日亞洲之戰必將連及歐洲蓋俄日結怨已深識者早知其不能久保和局也不謂俄之禍未發於日本竟先施於中國夫中國義和拳匪之亂激成各國興兵與衆發之與衆收之可也乃俄人聞各國使臣議調兵自徫則託詞以緩之聞日本發兵獨多則設法以阻之嗣見各國聨軍不能與之同志而又迫於大義未便坐收漁人之利遂别生一計尋釁於黑龍江我鎮鎭守黑龍江將軍壽軍帥督兵禦之勢甚勇鋭俄軍不能逞由是中俄之釁遂成論者謂中國内迫於拳匪外困於各國聨軍更何堪與環毬最强之俄國爭勝予則以爲俄人此舉雖欲别異於各國而發之太驟未免招各國之忌而轉不足爲中國憂夫中國此次之變非朝廷意料所及各國知之各國當共諒之故其調兵入京也皆日代剿拳匪而已保護使臣而已至於瓜分中國土地則先聲明並無此心蓋以各國兵力欺壓孱弱之中國勝之不武中國與鄰邦交接初無失禮一旦承其敝而取之不仁各國因保護使臣紛紛調集雄師固皆出於一時之義憤若爲自私自利之計異日割地不均怨以義始有必以怨终是爲不智人維甚愚必不至此况俄今日狡謀已爲各國所共見乎夫俄亦曷當一日忘英日哉祗以英日防之甚密故俄不敢顯然發難今俄乘中國多事之秋貿然開釁中國而有失無論唇亡齒寒日必爲虞之續卽英國在華商務安見不盡爲俄人所奪前此俄謀未發英日雖欲助華或尙留以有待今則事機已見矣欲保亞洲以紓歐禍及今不早爲之所悔將等於噬臍予非謂英日可明助中國以遏俄人也惟當知中國兵国雖疲民心尚能固結試觀俄軍夙號精悍乃此次加兵於黑龍江上勝負互見未必能一往無前推究其原蓋因東三省華民平日屢受俄人虐待故皆誓死與俄爲敵决不讓其虎踞　瞵是故英日而不顧大局則已英日而欲顧大局也聞此消息必將躍然而起力勸各國早日言和俾中國得專其力以抗俄師如此則中國全而日本亦全英亦可免後日侵凌之患豈非目今最要之一大關鍵哉或日英國水師提督西摩氏之南來實奉英政府密　或卽與此意暗合然則憂深慮遠如日本者其必知之矣略抒所見且以騐諸異日何如 
[上諭恭錄]  
　　六月二十八日奉上諭劉坤一等奏相機審勢妥籌辦法一摺朝廷本意仍不欲輕開邊釁故曾致書各國並電諭各疆臣及屢次明降諭旨總以保護使臣及各口岸商教爲盡其在我之責與該督等意見相同現幸各國使臣除克林德外餘均平安無恙日前並給各使館蔬果食物以示體卹一面將坦懷相與之意宣示各國領事共籌補救之方以維大局不得輕聽浮言致多疑慮是爲至要將此由六百里各諭令知之欽此 
[恭錄皇上第二次電致俄羅斯國書]  
　　大清國大皇帝問大俄國大皇帝好前因中國民教相仇亂民搆釁掣動大局曾肫切致書大皇帝由電交楊儒轉呈計蒙察覽現除天津一帶已成戰事外其各直省通商口岸所有貴國商民仍明發諭旨飭令各督撫照常保護均一體相安並竭力保護駐京使館幸漸平安無恙惟黑龍江吉林兩省與貴國壤地相接昨據該將軍等奏報呼蘭一帶亂民糾結鐵路夫役滋事俄國官兵乘夜濳逃至大嶺南北陸路當卽飛飭防營妥爲護送出境一面電知阿穆爾再發兵乃廓米薩爾用船帶兵前來槍砲齊發當卽還擊互有傷亡等語該將軍等責在守土堵禦外兵乃致兵刃互作惟中國實不欲大開邊釁已嚴諭壽山只准保守疆土不得越界尋戰望大皇帝一體諭飭疆臣各守疆界勿再另搆釁端是爲至幸其天津時局並望大皇帝查照前書解此紛擾中外如前敦睦彼此同享昇平不勝翹企之至 
謹按此書見諸香港循環日報觀此足知釁自俄人而起中朝並不願兵連禍結荼毒生靈也書中所云阿穆爾實卽黑龍江 
[釁自俄開]  
　　廣州中西報云近聞鎭守黑龍不將軍壽軍帥電致南省某大員略謂京津仍無碻耗奉省近因俄兵在鐵嶺阻隔六七日不通信屢電請楊使轉詰據俄外部復稱現在拳匪四起擾及路工地方官不能彈壓除速卽進兵保護兼助平亂别無他法某因日前俄督撫及監工人等又稱和好如故特商令彼此撤兵各釋疑猜乃上月十五日之夜省西七十里富拉爾基監工人等自焚房屋壤我電線乘火車逃往哈爾濵河今晨復由某輪船載兵數千南下哈爾濵來電誣我首先攻擊以致監工逃避有鐵路惟我是問等語此刻情勢甚緊迫我太甚乞將各情宣布以辯曲直東北戰事某當力任之云云觀此是其釁明明開自俄人中國固不任罪魁禍首也 
[三衢亂耗三誌]  
　　浙江衢州府屬江山縣土匪起事擾及郡城本館前已縷述情由登諸報牘兹又得杭州訪事人來函云自江山縣境淸河鎭土匪竊發附近會匪盗黨聞風響應烏合之衆聚至萬餘常山開化均遭蹂躪旋復逼近府城金衢嚴兵備道鮑爵觀察福齡雖係將門之後而素不知兵羽檄紛馳束手無策衢地兵力本單全頼民團守禦 
 
 

Page 2

 
 
現由閩浙總督許筠菴制軍撥勇二營浙江巡撫劉景韓中丞撥勇四營馳往剿辦想跳梁小醜不難指日蕩平也惟西安縣主吳小村大令聞已被害署中賓僚眷口死者二十餘人祗太夫人携一哲嗣及刑名幕友某君僕婦某某二氏得離虎口中丞聞報立將道府撤任札委候補道徐觀察士霖候補府傅太守澤鴻前往接署至大令被戕之由言人人殊或謂大令素與民團意見不合日前團丁緝獲匪黨二名送請究辦大令以情有可疑爲之開脫衆咸不服擁進縣署搜索之下見有康梁二犯所著逆書數種遂目大令爲康黨揮刃戕之并將逆書呈送道轅以爲佐證夫康梁二逆之書流徧海内大令偶然購覧亦無足奇乃卽執此相誣亦足見其猖狂不法矣顧此係道路傳聞之語欲知確耗請還質之當時目擊身親者 
[保教苦心]  
　　蕪湖訪事友人云蕪地教堂林立爲天主爲耶穌爲羅馬名目不一大都各以其道鳴於時近因北方拳匪擾亂各國教士類皆挈眷遠避以免意外之虞獨羅馬教士某君安居如故其西人之由内地來此避暑者亦依然絡繹于途兩江總督南洋通商大臣劉峴帥毖後懲前札飭關道憲吳季卿觀察將境内教堂及各教士所置房屋一律查明式檬估計原値分造淸冊據實詳覆存案備查並飭傳語各教士如或欲謀他適可將堂宇點交地方官派人看守設有毁壞之處將來可照數索償否則不在此例聞英領事及稅務司公館刻下亦已嚴飭分别查明矣 
[保護周詳]  
　　金陵訪事友來函云南洋通商大臣兩江總督劉峴帥自聞北地拳匪肇亂卽飭營縣保甲合力保護境内各教堂又恐事或蔬虞難保不互相推諉因特札委候補道萬觀察忻陶專辦保護教堂事務凡南洋所屬各州縣教堂教士均責之觀察一人並令傳諭前由省垣避往潯陽之各西人及散居各鄉之西教士速卽來省以便就近保護否則倘有不測不任其咎云云觀察奉札後刻已馳往各處查視教堂傅宣憲意矣 
[示禁結會]  
　　四川重慶府訪事友人馳書本館云上月某日川東保甲局總辦余觀察發出告示一道其文日爲出示查禁以靖地方事光緒二十六年六月初七日案准巴縣張移開昨經敝縣訪聞五月三十日有痞匪等瞻敢糾集不法之徒及文武衙門書差兵役并在庠濫紳等在於城内崇因坊東嶽廟燒香設筵演戲實屬目無法紀除由敝縣將失察各巡役提案懲處確查與會各役與訪得各會匪按名嚴拿究辦并分移營汛儒學及札七團里正協拿外理合備文移會查辦爲此移會貴局請煩查照來移事理希將失查吝巡役及焼香結會人役查明提案嚴懲 
并勒拿各會匪務獲一併究辦望速施行等由准此除飭各坊廂城門委員及各監保等認真稽察嚴拿究辦外合行出示嚴禁爲此示仰各會匪及軍民人等知悉聚衆燒香結會原屬大干例禁無識愚氓被人誘惑誤入其中者不少至於身列膠庠讀聖賢書所學何事而猶藉聨盟以斂資挾邪術而逞勢其品行之有玷門牆不僅置之劣等會以匪名不亦傷乎居心自問愧耶否耶如其尚知愧悔及早改悟猶可勉爲良善切勿甘心自賤執迷不返也本總辦目擊此等會匪在各地方滋生事端駢首就誅者動以萬計爾等何樂而爲此犯禁之事身罹法網不顧耶自示之後爾等務卽赶具悔呈繳陳票布或央求親族代呈改過爲民上者無不准予自新開網施仁以觀後效如敢故違一經查拿到案定行移縣究治不貸各宜凛遵毋違特示 
[乘時效用]  
　　金陵訪事友人云兩江總督兼南洋通商大臣劉峴莊制軍自北地匪氛日熾誠恐南洋一帶暴徒蜂起防不勝防爰破格求才藉收指臂之用十二圩私梟領袖徐老虎頗具傑出之材前已給以五品翎頂令統率諸梟協防長江要隘海内豪傑之士見大憲求才若渴遂欲乘時而出爲國家宏濟艱難以博取斗大黃金印日來湘皖宿將紛紛投督轅呈請効力者頗不乏人當此需才孔亟之秋以人事君之大臣當必有以羅而致之俾各呈干城腹心之效也 
[劇盜伏誅]  
　　姑蘇訪事友人云本月初十日護理江蘇巡撫聶仲芳中丞接兩江總督劉峴帥來電將高郵州解省之劇盗左學强左學猛左學生兄弟三人及同案犯事之葛其勝就地正法因卽札飭署泉司朱竹石廉訪轉飭蘇州府濮紫泉太守會同長元吳三縣主移請中揮守備曁撫標中左兩營統帶督兵百數十名齊集府署午後鐘鳴五下太守飭差由長元吳三縣及司獄將四犯提至大堂略訊口供喝令如法綑綁飭某武弁詣撫轅請到令箭押至北寺大校塲梟取首級迨各官拈香回署時已六街三市燈燭輝煌矣有知此案底藴者謂去年高郵州人某甲一家三口雇舟至某處中途突遇左等四盜駕舟而至砍斃甲及乙丙二篙師棄屍河内復將甲妻某氏及甲妹輪姦氏旣哭且詈四盜怒擲入江心女情急計生婉吿曰大王爺若肯饒命則小妮子願永遠相隨四盜心動遂盡擄舟中所有將女携回揚帆逕去及至州城附近遇一砲艇女卽乘盜不備鳬水鳴寃四盜無計脫逃遂被砲艇中人一併擒獲解經州尊某刺史訊實解省覆勘四盜供詞狡猾歴次翻異現經太守訊無寃抑禀經督撫憲按律懲辦始得明正典刑旋於十一日委某二尹將首級裝入木籠解往犯事地方懸竿示衆 
[甌郡官塲紀事]  
　　温州訪事人云新任浙江永嘉縣李孝甡大令登雲由省飭丁附招商局普濟輪船至温發貼紅諭大約中元節後卽當抵甌履新矣○新委温州府屬洋廣貨捐局員浙江候補縣戈幼山大令石麟於本月初五日附招商局普濟輪船抵甌在大吉祥客棧暫駐因前辦局務之何黼廷大令先於六月杪禀請交卸業由總局憲暫委某員代庖故接辦之期尚須稍緩云○述武軍管帶李湘亭副戎成林甫於前月二十六日乘超武兵輪船督帶防勇五百名來温駐紥旋卽接奉省憲札調馳回本月初五日赴府署辭行大約雙星渡河時卽須乘超武兵輪船返省矣 
[泖湖秋影]  
　　松江訪事友人云華亭縣南鄉葉榭亭林後岡等處皆與金山接壤向爲土匪窟穴弱肉强食習爲故常本月某日土棍華某向後岡鎮某屠夫尋釁糾集羽黨意欲曳至他處處以私刑汛弁吳靜樓把戎聞之急督率弓兵會同團勇馳往兠拿華棍見勢不佳高飛遠引僅將張阿生高阿七拘獲雇舟解入縣署縣主林霨生大令立卽升堂嚴訊飭暫收押以便按律嚴懲○華亭縣主林霨生大令以北地拳匪滋擾風聲所播到處戒嚴爰議創辦團練以期保衛閭閻現在郡城已陸續添募團勇五十二名本月初八日復駕舟至南鄉各村鎮逐一點騐以便有事時藉爲指臂之助○郡城西門外後猪行街一帶直接超果寺人烟寥落荒塚纍纍本月某日之夜婁縣團丁巡邏過此見一妙手空空兒肩荷衣包隱身墻角因卽四面兠拿匪人隨手將衣包抛棄捨命奔逃團丁尾隨不捨直至某姓空屋中始行拘獲解入婁　署禀請究懲○本月初七日西門外市河中有一屍身隨潮浮入城關至某銀樓後河擱住兩岸觀者如堵墻旣無屍屬認領亦無過而問者其因何彼人致斃抑或失足淹斃均不可知也 
[傅相行轅紀事]  
　　昨日江海關道余觀察飭差齎送加封公文一角至轅呈由傅相親自展閱○鐵路督辦盛杏蓀京卿前臺灣巡撫邵小村中丞江南製造局總辦潘芸蓀觀察先後到轅禀見 
[禁米出洋示]  
　　昨日上海縣汪瑤庭大令發出告示一道其文日爲出示嚴禁事奉府憲張札開本年六月二十一日奉布政司使陸排單札開本年六月十六日奉督部堂劉札開光緖二十六年六月十三日奉兵部火票遞到軍機大臣字寄兩江江蘇江西安徽湖廣湖北湖南兩廣廣東廣西閩浙浙江山東山西河南陜西各督撫光緖二十六年六月初九日奉上諭御史陳璧奏戰局旣　宜速籌糧食一摺著劉坤一 
 
 

Page 3

 
 
於淸江浦一帶設立轉運總局委派前褔建興泉永道惲袓祁督辦將各處糧食妥籌採買由内地水陸分運到京以資接濟所需脚費准其作正開銷山東山西陜西河南等省並著各該撫派員設局採運其東南各省應行運京軍火器械並著隨時妥速起運應如何設立分局之處卽著該督撫督同派出各員妥爲辦理毋稍延誤如惲祖祁未回江蘇其清江總局著劉坤一遴委廉幹之員赶緊趲辦至所稱沿江沿海販米出洋及粤省准販土米五萬石出洋亟應一併禁止之處著沿江沿海各督撫及廣東巡撫徳壽一體嚴禁毋稍寛縱將此由六百里諭令知之欽此遵旨寄信前來等因承准此除將轉運事宜札飭惲道迅速妥議禀辦外札司飛飭沿江沿海各州縣將販米出洋一事一體欽遵嚴行禁止等因到司札府轉飭下縣奉此合行出示嚴禁爲此示仰合境各米商行鋪及諸色人等知悉自示之後不准私行販米出洋倘敢故違一經查實定予提案嚴辦决不寛貸其各凛遵切切特示 
[怒責屍親]  
　　前日浦東三林塘人孫梧林以弟孫凈山被湯錦榮用鋤毆斃報由上海縣主汪瑶庭大令騐明被毆後發痧身死因惡屍兄孫梧林屍妻孫陸氏妄報命案大加申斥飭卽具結收殮正欲乘輿而返適屍姊湯孫氏奔至堅稱胞弟實被湯毆斃大老爺不得信仵作一面之詞以致含寃莫雪大令怒其胡閙飭差帶回縣署至晚升堂研訊湯孫氏泣稱小婦人之弟凈山素稱强健無端被湯毆斃尚乞伸寃小婦人焉敢胡閙大令怒謂爾弟之死業經本縣飭仵作騐明仵作報稱亚無致命傷爾何得呶呶妄瀆姑念婦女無知略從寛宥叱令掌頰一百下傳地保帶去交其夫嚴加管束 
[賽會路由]  
　　今日係中元令節好事者例得迎賽城隍神及淸江司財帛司高昌司長人司各會上海縣主汪瑤庭大令因北方拳匪肇亂風鶴頻驚先諭令不准踵事增華招搖過市舉凡花十景逍遙傘女犯大肚劊子沿途彈唱之類務須一律革除前日之晚會中人舁偶像升堂簽發路由計出廟朝東過天官牌樓福佑橋朝西過北香花橋舊校場南香花橋廣福寺出石駁岸穿心河橋杜家灣登雲橋西倉橋出北弄過叅府署楊家橋胡家弄守備署薛家橋也是園浜往北過虹橋三牌樓上海縣署朝南過縣橋太卿坊陳箍桶橋大南門進同仁里過永興橋談家弄穿道轅往北過𥲑笠橋出大東門過吊橋走大碼頭過大關萃豐弄紫霞殿篾作街王家嘴角梅家弄青龍橋東西鈎玉弄陸家浜迤西到壇夜會由壇起馬進西門大街穿心河橋杜家灣太平街過縣橋陳箍橋化龍橋進天燈弄中大夫坊過𥲑笠橋彩衣街曲尺灣縣東縣西三牌橋晝錦牌樓過陳市安橋朝東一直回轅特不知果能確遵官諭不致陽奉陰違否也 
[失孩請緝]  
　　法界寳興里居民程毛毛生有寗馨甫及五歲昨在門前嬉戲轉瞬間卽不知所之四處偵尋杳無蹤影恐入匪人之手投報捕房請爲查緝捕頭允之 
[上海巡局瑣案]  
　　前日江蘇撫標滬軍營統領某君遣勇揭某送楊毛毛一名至二十三七鋪巡防局禀稱楊家居營之左近不時滋事請卽訊懲局員盛雨村二尹研訊之下判責二百板交人保去限五日内遷往他處不准逗留○前晚汛捕陸福在途查獲形跡可疑之聞木生一名解至二十三七铺巡防局局員盛二尹研詰情由聞供小的素來安分不敢爲非二尹再三窮詰聞始供稱小的惟知鮑别嘉于日前竊取福康缸甏店中大缸售與海神廟附近某豆芽作現鮑已逃往他處不知蹤跡矣二君判責一百板限期將鮑交案訊懲 
[馬路工程局瑣案○前日剪綹賊陳松亭在南市新馬路竊取閔春林身畔之物十號巡街捕見之拘解捕房捕頭令解送馬路工程局]  
　　總辦程雨村大令研訊之下陳俯首無詞惟求恩宥大令判責二十板驅逐岀境○前日鄉人王春發牽小黄牛一頭行經馬路中被二十六號巡街捕拘解捕房轉送工程局總辦程大令升堂研訊王供小的係川沙廳人此牛因母牛病斃寄乳於滬上親串家並非宰殺叩求恩典大令飭交妥人具保如查係出售與人宰食定予究辦○偷兒王介生在馬路中東張西望某號巡街捕見之深滋疑竇因卽拘解捕房轉送工程局總辦程大令研訊之下王供小的係周浦人向業木工邇因失業無資旋里以致作此不端之事惟求恩恕捕頭禀稱王在押所中用竹箸鈎竊巡捕臥房内衣服務請嚴辦大令判責三十板 
[英美租界公堂瑣案]  
　　鏢師左安民閔天林手携腰刀長槍鑣旗等物在途行走由巡捕拘入捕頭捕頭令解請讞員翁笠漁直刺研訊諭令帶回押候查明再核昨晨復提訊鞫大徳通匯票號夥李子彬投案禀稱此兩八係號中所雇镖師護解銀兩至山西省長槍腰刀均係沿途防身所用求鑒直刺商之英國繙譯官梅君將左閔交李帶回刀械給還惟有違界租章程著各罰洋銀五元以儆○蕩婦張沈氏禀稱小婦人與華明高私識已有年餘被騙洋銀千餘元昨日忽又將小婦人衣飾搜刮一空希圖逃回寗波原籍在船尋獲送请究追華供詞支吾直刺判令管押一月○包探竇如海禀稱馬夫頭龎海山雇徐金蘭傅阿法二人至天津西人營内當馬夫每名先給工資洋銀八元七角不料徐傅兩人忽然逸去報經小的查獲是以解案請究龎聲訴前情徐傅同供小的等父母不准前往因此逃回求鑒直刺判令各押一月並著繳還已領工資○前報載王順成行竊郵政局空白淸單由捕解案直刺令押候補提收贓人再核昨日包探倪順全將收贓之粤人王阿有楊阿平解案請訊直刺判令將王順成責二百板管押捕房半年王楊二人各罰洋銀五十元充毉院經費○某包探稟稱王永泉行竊靶子路某西人家銀質玩器經小的吊到原贓解案請究王俯首求恩直刺判責一百板管押半個月○西包探某禀稱昨夜十二點鐘時通州人姜小山糾集多人持械至提籃橋附近意欲向人尋釁是以拘請訊究姜供詞一味游移直刺判令遞解回籍○包探竇如海禀稱陳阿仁攫取銅匠張桂才之銅板三方請爲究辦直刺判令笞長二百板 
[法租界捕房瑣案]  
　　日前蔣樹生控周金生藉端誣指致被戳傷讞員朱森庭明府訊供之下諭令押候嚴懲昨禮拜三蒞捕房發落各案時察知此事尙有不實命押候查明覆訊核奪○賭徒陸阿二偷兒張新泉前經明府訊明昨日命提至案將陸枷號一月發犯事地方示衆期滿責釋張笞責二百板卽行釋出○流氓陳阿二偷兒陳麗榮前均由明府訊明昨日命提至案著將陳阿二枷號一月期滿責釋陳麗榮重責三百板卽行開釋 
[美租界捕房紀事]  
　　惡棍曹勝林專在下海浦及梅家巷一帶身藏利刃横行不法擄人勒贖習以爲常前日忽向鄉民姚毛郎强借洋銀數十元不遂所欲卽糾同黨羽將姚曳至荒僻處掣出利刃百般恫嚇姚恐遭毒手勉强應允始得釋回事後奔赴捕房聲訴捕頭立遣某包探前往拘拿以便解送公堂稟請讞員翁笠漁直刺訊辦○昨晨小竊周阿四混入裏虹口某姓家竊取衣服若干件携之而出適爲事主所見扭送捕房捕頭令押候解送公堂禀請究辦○前晚中乙二江北人行至吳淞路猛將堂前不知因何起釁互相扭毆巡街捕喝阻不依因之一併拘入捕房捕頭以事起細微令各押乞丐牢一宵旋卽釋之使出 
[正字]  
　　昨日本報僧寮劫案標題手民悞僧爲倡又心計素工句悞心爲日怱促未經校正合卽聲明於此 
[廣種福田]  
　　閩省山洪陡發廬舍漂流下民共歎其魚中澤盡成嗷雁馳函吿振急若羽書本館協振所昨承蓉江攺過民助洋銀二百圓蓮花館主人助洋銀一百圓武林太原子求合家平安助洋銀二十圓囑爲撥解災區藉資放振竊維木饑水毁代有偏災而仁粟義漿誰施惠澤兹得諸大善士共懐利濟慨解囊金灑一滴於楊枝活八閩之黎庶福田廣種餘慶可邀聊綴小言藉酬大德 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示除積弊]  
　　督辦廣東省河海口釐金局姚爲嚴革積弊以恤商困事照得國家抽釐助餉原萬不得已之舉釐廠委員自當於籌餉之中仍寓商之意無如利之所在立法雖密舞弊滋生欲求整頓之方不免任勞任怨此所以積弊日深幾於不可挽也本局幸遇岑前藩憲蒞粤訪悉情形力求整頓惜未蕆事旋旋卽離任商民感惜稱頌至今其時本委奉委查辦自顧愚亦無非上酬憲知下逹民應當爲七十二行行商坐賈人等所稔知釐務至今若不更新商務斷無起色上年剛中堂奉命蒞粤籌餉統維全局是以會奏准將通省釐務諭令七十二行商首岑敬輿等合力經營認繳餉項裕國便民莫此爲善現在開辦伊始省河補抽局已於本月初十日先行開辦本委爲衆商首禀舉督辦處此華洋交涉叢雜異常自顧孱庸殊深兢惕上體國家籌餉爲艱伏念商紳輸將竭力恒思興利除弊正本清源查釐務應弊固多而顯然易見者如各廠完繳正餉外加平加水一欵就本廠而諭歲入不下數千雖係銀匠浮收若非委員得收規費任其剥取銀匠何敢毫無顧忌况掛號核算寫票等處諸多掯勒商民船户敢怒而不敢言當此更新之始應卽認真禁革本委已於接辦之日當衆諭飭銀房司事人等自開抽之日起於正餉外不准加收分釐並將現在局平砝碼與各報稅館所存前官辦局平比較每百兩比前官辦局平實在减去三錢一分自此次較定以後爾等照章赴廠繳釐悉照司碼局平兌收足數解繳釐務總局爲率所有額外卽平大平兩項一律革除倘該銀匠陽奉陰違仍前舞弊查悉立予嚴究爾報稅館等亦須告明貨客多寡照减以期實惠均沾至本局昔年魏太守創辦之始查各報稅館果係殷實可靠著准予開立簿摺暫記釐項按期彚繳此係通融辦理體恤商民詎今昔情形迥異釐項日增該報稅館緩繳則滋息廠中挽權而歸利因而杜絶開簿兹本委接辦之日卽面諭銀房司事凡有前總辦王道秉因任内開立簿摺各報稅館除查明實在生意不前未便濫准設簿外倘果殷實可靠著仍准照常立簿記存定爲十日一收除俟查察明白再行寛展當此開辦伊始特揭一二弊端先行禁革爲此示仰衆行商船户人等知悉須知本委潔已奉公卽所以恤商便民想爾等具有天良當不忍更懷欺詐其餘苟可興革無不隨時酌核辦理願與衆紳商维持大局一洗痼習有厚望焉其共諒之毋違特示光緒二十六年六月二十日 
[上海縣署瑣案]  
　　陳許氏控梁桂泉盜賣漕米等情前晚縣主汪瑤庭大令升堂研訊陳許氏供小婦人自文夫故後遺下錢寳來沙船一艘去年承運漕米赴天津交卸虧短四百石無力賠繳將船售與天津某姓得洋銀一千元尚短四百元當時卽照數措繳後查悉此米實被舵工梁桂泉在滬時先行盜賣小婦人因梁由伊姊婿陸益齋保薦向陸理論初尚允爲料理後竟遷延圖賴求恩究追梁供去年陳许氏雇用小的管駕沙船承裝漕米及卸載後卽將小的辭歇仍用前當舵工之宓耀文當小的隨船押運到津時實因船身滲漏致米潮濕不能交兌兼之上屇亦有欠欵一併核算爲數較鉅不得已將船變價抵償猶苦不敷經總董王介眉墊銀若干叩求明察陸所供與梁相同大令飭均退去候向王董問明覆訊核奪○談鴻森控同順昌魚行主孫蓮夫吞没餘利前晚汪太令升堂研訊談供光緖初年孫糾合職員股開同順昌魚行職員祇附一股當付洋銀四百元歴年頗獲利市每歲按股應派官利洋銀八十元餘利二百元均由孫開送紅帳至光緖二十四年止計共一十八年職員均未取用合存利息四千餘元不料去年忽稱僅有官利並無盈餘亦未開送紅帳向之索取諉稱虧本職員詳加察訪知伊胞弟仲廉在楓涇開設萬昌錢莊被蓮夫劃去銀九千餘兩此莊今已倒閉蓮夫遂欲移花接木照股攤派殊不知此莊與魚行毫不相干今彼旣有異志職員不願再與合股求將股本及利如數追償孫供談並不到行每年支給乾俸錢七十二千小的經理一切獨自操勞歲僅開支薪水錢八十四千伊名下每年分給官利餘利洋銀二百八十元並無欠缺前年與人股開烟館向行中借去洋銀六百元立有筆據迄未歸還如果欠伊之利何不作爲收欵反出借據此中情弊顯然叩求明察大今核得兩人供詞大不相符遂援筆判日餘利借欵兩不較論惟以後無論盈虧每年給談利息洋銀二百元談叩首稱謝孫求减斷大令以孫因另案收押飭仍押候核奪 
[英美租界晚堂瑣案]  
　　江海新關巡役沈廷彬舞弊案發乘間脫逃前日由包探緝獲解送公堂至晚讞員翁笠漁直剌倩襄讞委員張柄樞司馬升堂研訊沈供小的前蒙縣主王大老爺訊明事無干涉去年十二月某口開釋後卽至膠州覓就甫於六月回滬務求恩有可馬謂案關憲飭非爾狡辯所能寛縱著押候移送上海縣署訊辦○方潘氏控潘小毛誘匿女兒阿素前晚張司馬研訊之下方潘氏供小婦人係寗波慈溪縣人現住治下北河南路鳴興里女兒阿素屢被潘小毛引誘至本月十二日出外無蹤後在某小客棧尋獲爲此扭案叩求訊究潘小毛供方潘氏向在英界北香粉弄開花烟館小的常往作狹邪游故與阿素相識日前阿素因被其母凌虐逃至小的處暫避小的不敢誘拐求鑒阿素供母親逼令賣娼任情凌虐故逃至潘處暫避務求恩宥司馬謂潘與烟倡往還顯非善類著責二百板具呈安分　結方准開釋方阿素著其母具領回家管束 
[金陵官報]  
　　七月初五日新授寗夏副都統成鶴到親拜辦理清丈竈樵事宜候補道　光典由盬城來候補道劉式通由京引見回通判王萬選禀知第一二批倉米交淸卽辭赴蕪湖知縣吳錫官謝委代理江浦縣署瑞州營都司王俊得辭赴任沙漫洲緝私候補道凌辭○初六日统領安徽武徫楚軍副五營提督李定明管帶權字虎左營提督武交淸均傳見兩江營務處候補道李洋務局汪辦理淸丈竈樵事宜候補道　光典候補道曾紀壽劉式通萬中立護軍前營曾喜照右營吳家慶後營佘炳文權字虎右營劉登福總兵唐玉才正任甯都營参營胡煦知縣蕭仁睴又陳崇煌交缷淸河縣回均見英國領事孫德雅會江安糧道庫大便王錫珍禀知奉委代辦城内商團事務卽到差並禀知奉前督憲鹿獎給五品頂戴統領安徽武衞楚軍副五營李到見開濟兵船李田傳見○初七日藩憲恩兩江營務處候補道李軍械所朱統領權字老虎營王國權均傳見巡道徐機器局候補道吳候補道曾丙煕由蘇回浙江候補道程恩培由浙江奉撫憲委來甯面禀漕院公件江甯電報局記名道李毓森見總兵唐玉才辭通判許承俊由鄂公幹回請補華亭縣典史吳近義叩謝委辦查護敎堂事宜候補道萬中立辭○初八日洋務局候補道汪見統領安徽武衞楚軍副五營提督李定明辭英國領事孫德雅又水師提督西茂船主克明幕府法南斯阿爾登大副星格唎均會見平鏡輪船馬儉餘淸江回○初九日藩憲恩統領衡字全軍王均傳見遊擊王化盛開濟兵船李田均到同知范鵬奉荊州將軍年札委江南坐探卽辭赴上海署鹽捕營都司張普沾到 
[蘇省官報]  
　　七月初六日署淮揚鎭縣參將曾毓衢辭行回淮太湖恊副將歐陽成松由京回通知於十二日午時接印昭文縣張禀辭知縣呂慶堂禀辭赴淸江解武衞軍餉差主簿朱鍾鏛禀知甄别加考咨部留省補用署福山鎮總兵王幼山到蘇○初七日同知左念慈由松滬局解餉來知縣程南金由閔行厘局來卽辭又朱賡旦禀謝奉委撫署文案卽到差請補靑浦縣縣丞丁光燧禀知由天津海運差次回○初八日藩轅牌示照得丹徒縣丹徒司巡檢程廷獻奉調隨辦軍務遺缺查有輪委到班分缺先用巡檢鍾葆堪以委署浙江總辦海運津局三品銜道員用候補知府吳景培揚州人由京來卽辭赴浙江知縣頼豐煕禀謝吳縣任内交代淸結照章給予酌委又孫家澄禀知昭文交代算結理問傅承霖禀知本日接印任事張渚司巡檢徐甯源禀謝奉飭赴任江蘇候補知縣李玉方於本月初二日病故藩憲六月分考試候補同通州縣月課給獎○初九日同知左念慈禀辭回滬直隸州周煦山禀辭赴常昭公幹府　歴沈振綵禀知由上海催提漕項回正任震澤司巡檢林韶貽禀銷海運津通局差○初十日候補道沈玉麒辭行赴滬太湖恊副將歐陽成松辭行赴任知縣方蓀由吳淞專丁來省禀謝本年春季比較連盈二月奉飭記功一次中西學堂算學敎習候選縣丞張南　安徽人由籍來縣丞章承銘禀知交缷署丹徒縣典史事回京口駐防印務章京廂紅旗佐領朝傑又捷勝營哨官印務章京鑲紅旗防禦春芬辭行回鎮江都司銜守備儘先借補提標左營震澤汛把總江澤卿禀知招幕周澤鎮團練○十一日直隸候補道孫寳琦到卽辭行知府林文炳由上海貨捐來卽辭又王仁東同知許鑫由華婁上海等縣守提積欠公欵回知縣吳樹橒禀銷淸運津局回並奉飭留蘇差委又郝炳麟禀謝奉委赴荆溪查騐積穀差又趙　泰禀銷解餉赴淸　回　　　　　　寳源禀辭赴任巡檢劉寳琛由滬見道憲回管帶蘇防前營正任常州營右軍守備徐誠檀禀知由荆溪溧陽一帶查哨 
[皖江官報]  
　　七月初五日試用巡檢李丙楠委署懷　　　　　　　　　　　　　　　卡直隸　王　勲到候補縣　王懋辭赴瓜洲○初六日調署宿州方永　辭知縣陳正源知奉委首縣帮審○初七日知縣沈葆衡辭奉委　　　　　　　　　　　　　　務局學習包　　知奉委洋務局隨局學習巡檢李　武知奉委洋務局學習文案直隸州判朱傳笥知奉委解軍米銀赴淸江 
 
 

Page 10

 
 
[江西官報]  
　　候補縣劉芳由鉛山公幹回舒龍夔禀謝甄别行知黄秉湘委襄撫院文案廬陵典史傅訓據報病故以候補府經施增泰署理威武前營蘇得貴搂帶官事後營陳明鈞接帶營官事内河中營吉勒通阿委往南康同知文煥接辦撫院文案陳希曾廬陵催地丁回李德利解輕齎銀京回侖官圻往長江催運張炳華林熾垣俱禀謝甄别行知張鼎銘輪委釐卡一次布理江銳由本省賑捐加同知銜未入孫鍚昶廣信候差回南昌縣丞果作雲監修大有圩堤部選建昌縣周祖庚領憑到省題補弋陽縣吳慶揚奉部核准均應飭赴新任又署星子青山司李麟鈞據報患病請假回省就醫以試用典史葉瑞署理代理永甯縣周繪藻缷事淸理交代回張懋功九江就醫回吳政修委辦市汉卡楊炤鹽局委代拆代行胡欽騐收自新所指分試用縣陶壎禀到峽江縣王易據報丁憂輪委管純桓署理 
[維揚官報]  
　　七月初一日總局黎戴沈三分轉銷五台山船私馮鹺尹步逵銷鹽法誌分校差李鹺尹彭庚儀棧掛號差○初二日汪鹺尹元釗委西鹽查艙差婁鹺尹奏書委西盬局倪鹺尉銷北鹽倉徐鹺尉　芬銷十二圩官醫局○初三日梁分轉世禮委焦山總巡德分轉玉委通屬總巡尹鹺尹融委仙六巡護差 
[上海六馬路仁濟善堂籌振公所施子英經收山東淮徐皖北崇明脤捐六月初一至廿九日第六十六次淸單]  
　　初一日目醒氏道爲亡妻繳愿求保老母子女平安洋二十元黃克明生女保平安十元○初四日仙鎮病愈還愿人洋十元求女病愈人八元母爲子病求愈人二元○初六日蔡隱名求病愈洋二十元無名氏五元徐鄭氏病愈完愿二元○初七日楊班如洋四十元無名氏洋廿元褚章氏病愈還愿蔣求病愈各二元恆孚銀樓桶内另户銅洋二元○十七日章存德堂洋三十元○二十日南通州徐毓萱洋廿元○廿七日龔淸棠妻病求愈洋二元龍洋一元○六月份共收洋一百九十四元扯七四四申元一百四十四兩三錢三分六釐又銅洋二元連前共收元十萬零七千六百十三兩四錢二分二厘除解各處振欵外凈存元二百零五兩六錢二分半銅洋一百廿元零九角 
 
 
