# 1884 - 66 - 4903919

 

Page 1

 
 
[發人往越南探信]  
　　[  本館主人啓]  
泰西規例如兩國交戰準新聞紙館派人前去訪問軍情隨營記錄現在法越失和華人無不懸念冀得的音以爲快前兩禮拜内聞海防等處法己弛禁準訪事人往來其間是以本館迅發一人乘輪至香港再由香港換船赴越日内想可駛到如法人果不禁阻則兩軍勝負情形不難隨時電知消息自更靈捷矣閲報者想皆盼望合先布知 
[新印放大直行康熙字典出售]  
　　[  點石齋主人啓]  
本齋向用石印照相法照印康熙字典出售業已四海馳名早蒙賞鑒但前此所印者或釘作一本或釘作四本其書之裝潢字之大小雖微有不同而要皆平列三層非一行到底者兹則仍用石印法印成直行字比從前放大三分之一復恐行數稍密閲者自下至上其接頭處容或看在别行故每隔四行界以長墨線以清眉目至點畫之清晣紙墨之匀稱向所印之小字已邀讚歎兹更放大可想而知每部釘作六本外仍加文木夾板準於今日出書價洋三元欲購者祈來申報舘間壁申昌書畫室價買各外埠之賣申報人亦有代售此布 
[書憩安公所來信後] 　　 
　　本埠閘北憩安公所昨致書於本館隨錄以入報因不禁穆然於該公所之用心爲獨至矣夫人生出外謀食流落不偶以至貧病交迫此最堪憫惻之事凡稍有人心者聞之見之未有不慨然動念者而獨有滬上之小客寓則直不啻以蛇蝎爲心虎狼爲性此等貧病之人其初入客寓尚未甚病也每日亦付以寓資未嘗有錙銖或少旣而旅居日久業無可謀於是乎日益貧而憂愁抑鬱更易致病當此之時旅館凄凉鄉關遠隔友朋寥落顧影無儕其貧必且日甚其病必且日深寓主人見其孤而無依不妨魚肉昔日招之來而亦以爲生意者今且欲推之去而不顧其死活噫何其忍也本埠此等小客棧不知凡幾其中稍存天理者或亦尚有其人然見諸各日報謂某處有一病人被某小客寓推棄某處有一死屍爲某小客機所抛出凡若此者幾於書不勝書記不盡記往往閲報至此令人眦裂而髮指雖官憲屢次嚴禁巡捕不時稽查有犯必懲有聞必告而無如鬼蜮之伎倆有令人防不勝防者豈若輩開小客機者皆别具肺腸毫無人心者乎竊以爲其中亦有出於不得已者其或寓資積欠已多身外一無長物而久居不去致惹人厭此猶可說也其或病係時疫易於流染恐同寓諸人或受其害以是揮之使出此亦可言也若夫前報所述客則己爲寓主推出而尚有衣物數事在該客寓中寓主欲圖乾没此則其心直與殺人奪貨之劫盜無異况客途偶病卽使顧問無人醫藥無資而安居寓中靜臥人搨或者命不該絶尚有一線之生機若一經推之出外則雖無病之人倘在風天雪夜中尚且立刻致病矧其本屬有病之人其能不輕病加重重病立死者乎夫小客棧之與此等貧病之人其初無深仇積怨可知也而其所以爲此者實亦有故恐客死於寓報官請驗一切需費客旣無貲則必耗寓主之資故甘爲殘忍而不疑苟有可以息肩缷責之處度亦不願喪此天良也憩安公所創自光緒七年拓地數弓卜築幾椽安置藥爐茶灶專爲收養貧病而設其客而有眷屬可以寄信者亦可由公所代爲報寄其病者則藥之死者則報堂騐殮發壇浮厝標識以聽死者之家屬聞信認領其法至良其意至美其事亦極簡便自有此舉而小客寓中之被乗者可以免矣然而此舉創自光緒七年而八九年中　客之被乗者仍有所聞則又何故盖該公所之居心固属盡善盡美而各小客庽猶未能周知惟賴該公所人有所聞見而招留以去而客庽之赴報者尚寥寥也倘各小客庽知有此善地結此善緣則凡客之在其庽者一遇疾病垂危卽可赴公所報信使之收留以去可以卸自己之責而免異日之累又何惲而不爲哉然而猶有所未盡者則又當以官法輔其不逮凡小客庽中有病客被推棄者一經查獲立時拘拿屋則發封人則巖辦有乾沒其衣物者計贓論罪無稍寛縱如此則彼旣顧其害復計其利報公所而請留養者必益多而庽客之病者或可以不死死者亦得以棺殮此其澤之所被豈少也哉但恐該公所雖有此善念而經費尚未充盈設各小客庽時有投報之人則必不免於支絀之慮此則又在樂善者之有以助之也滬地爲通商大埠五方雜處人數衆多大小客棧鱗次櫛比大都皆賴招徠寓客以成生意今大客棧固尚無此等情弊而小客寓中則多有殘忍成性者寓客之被其害也蓋己指不勝屈論者每徒爲扼腕而無法以處之今得該公所創此善舉吾知行旅之願出於其塗者莫不爲該公所歌功頌德而勿置也已 
[諭旨恭錄]  
　　○二月初八日奉上諭翰林院代遞編脩王懿榮奏京員津貼銀兩請飭各省妥籌閒欵更定名 
目作正開銷一摺看戶部議奉欲此同日奉上諭翰林院代遞編修王懿榮奏請復古本尚書典今本並行一摺着禮部議奏欽此○初九日奉旨刑科給事中員缺看文綱補授江西道鹽察御史員缺着貴賢補授河南道鹽察御史員缺着黄自元補授欽此 
[倫敦電音]  
　　○字林西字報載有倫敦本月十三日發來電音云法兵己大隊進攻北寜知化寜守御之華兵甚 
多云此與前日本報所列越南專發電音相同該報又載同日倫敦電音言埃及沙金地方之亂黨至今猶未散去故英軍擬於禮拜二竭力進剿云 
[傳聞疑詞]  
　　○字林西字報云近聞華人傳言越南劉提督己率其兵退出北寗天津來信亦有此說云按法軍 
此時正在大隊往攻北寗劉軍理應竭力抵禦何以遽退豈其中别有奇謀歟抑傳之非其眞歟令人心癢難搔矣 
[法員告示]  
　　○本埠法總領事李君梅出有告示云奉到本國派駐中國東洋之水師提督本月十三日來電言 
接淮孤拔提督來文據稱定於十五日封禁廣安地方口子但有正經生意則仍聽往來與都郎一例云 
[敉亂電音]  
　　○廣東惠州亂黨滋事官憲發兵勦撫等情均列前報昨日本埠接有廣省電音知該亂黨刻已解 
散矣亟錄之以安人心 
[津信摘錄]  
　　○字林西字報載有天津西人來信言數日前開平礦有一處忽然炸裂其時適無多人故尚不爲 
 
 

Page 2

 
 
大害但死三人傷十九人其所以致炸之故則尚不知誰執其咎第所炸者僅此一處於他處之礦則並無所妨仍可照常開採也又云初七日有西人數名携資往鄉施賑觀其災况殊爲廣闊泥壁被水冲沒無所褄止其未遭冲沒之家招之入室同住不及方丈之地有住八九人者津人向食高粱今則高粱不可得食取高粱之頭磨粉作餅而咽之又苦無柴則尋水退之地斫高粱之梗以炊無可適口則拔菜秧攤之屋上稍乾乃烹而食之然亦不可多得而水勢則尚未見退觀此情形實有不堪其苦者雖有賑濟亦苦無所爲力慘莫慘於此矣 
[質舖歇業]  
　　九江西門外愼和質舖開設多年生意亦盛今該舖主聲稱資本不足突於二月初六立停當於是貧民大爲掣肘輿論紛 
如現經德化紳士蔡金臺等聨名具禀道府州縣衙門其大略以質舖爲便民之舉開歇例應禀請上憲批示祗遵不應行止自由况潯地迭被水災又值此青黄不接之際陡然停質百姓掣肘難保無意外之虞云云府道憲及德化縣主准詞傳質舖主到案多方開導飭其照常開設不識該質舖主能允遵否也 
[修築堤路]  
　　九江南門外小埧長約里許爲南北往來之要道惟欛身低小連年湖水泛漲風浪剥蝕以致坍塌多處朱鎭軍莅任以來 
好爲善舉兹值湖水斬落飭新勁營陶營官派勇數百名於二月初一日興工修築畚挶雲集行見化崎嶇而爲康莊也 
[九江官報]  
　　九江清軍府德司馬馨署蓮花廳事數年現已卸事奉藩憲牌示飭回本任故於二月初六日已刻接印前任王偉丞司馬 
卽於是日交卸釋吉晉省云 
[江西官報]  
　　藩憲牌示委署大庾縣赤石司巡檢徐玉麒並未在贑繳委所有該巡檢汛務以補用巡檢周湖源署理署德化縣事報明 
飭回新城縣本任金時宣仍留德化縣署任所有新城縣印務以飭回德化縣本任知縣調署臨江府樟樹鎭照磨莫澐藩據報病故所有該照磨事務以試用道庫大使江昌績委署瑞金縣典史鄭文偉留辦清江保甲差使所有該典史事務以試用未入宋祖熹俱署理南昌府經廳胡昌緒據報丁憂所有該府經事　以分缺先用縣丞趙天向酌委署理委署大庾縣赤石司巡檢周湖源留辦厘務所有該巡檢以候補巡檢彭斌署理委署瑞金縣宋祖燾稟無力赴任所有該典史事務以試用縣丞江玉珖署理南安府林載亨奉部降三級調用所遺該府印務以候補府駱敏修署理 
[武林瑣事]  
　　浙垣綱鹽局督辦余古香觀察去臘猝患急症疾終杭寓新正二十八日卽在謝麻子巷公舘内開弔三日城中自撫憲以 
下咸往弔奠次日則鹽務各官紳及四所之甲商配商人等祭奠至第三日則皖城之官弁及各親友等公祭二月初一初二兩日則在杭之門生故吏及在籍各紳鹽局各紳排班設奠清咅細樂連日不絶初三日辰刻則請柩發引由鳳山門至江干上碼頭船局門首登舟沿流而上送回原籍是日殯儀極盛前用鑾駕半副黄亭兩座次則官銜執事百餘對清道旂相間而行然後神亭香亭粮食亭魂轎銘旌魂旛等一路長吹細樂馬上旗鎗旗鑼傘扇香盤提燈不下一百餘人最後則大緑呢玻璃九窓高摃棺罩以三十二人舁之而行摃上則龍頭高舉高與檐齊其後則送喪轎多至七八十乘街道爲之壅塞是日本府及兩邑侯皆親送登舟江中各砲船皆升炮相送并派有兩兵船兩炮船一路護送囘籍云○秔垣雙城衙内高仲瀛觀察之祖太夫人於二月初三日戍時壽終内寢擇於初五日卯時大殮按高氏爲杭省世族富中一郡其家積善相傳延及數世兩浙紳富之中當首屈一指太夫人享壽九十四歲兩孫皆以名孝廉捐中書以道員補用曾孫四人而兩人已采芹階下玉樹四枝齊肩並立則爲太夫人之元孫輩也百年上壽五代同堂人倫之盛海内榮之太夫人前於晉賑直賑時各輪巨欵千餘金曾經李傳相奏請起建牌坊准給樂善好施字樣聞此牌坊已於山陰原籍建立杭垣將更建造百歲坊以紀人瑞若太夫人者眞可謂福壽兼臻百年至樂曾元代列五世承勸者矣 
[站斃五犯]  
　　月初漢陽龍邑尊商同漢口張司馬胡都戎密簽幹差嚴拿術騙拐帶以及縱火等匪數日之間獲到者約有十名皆送漢 
陽縣審訊發落當於初八日三點鐘將審實拐帶縱火以及教案内漏犯五名各以站籠處死查得犯籍分隸孝感潛江天門沔陽等州縣故將該犯分示漢鎭計五顯廟一名接駕嘴一名四官殿三名各撥洋槍隊十名分三處看管各犯以是日站起脚墊石塊當晩至十二點鐘後奉諭抽去石塊底板各犯挨至初九日已祗奄奄一息間有精力强固者兩脚尚能抽縮至晩則盡斃矣初十日報官騐明飭發埋葬傳是案始則有某師爺納妾查問女郎來歴方知其由而訴諸官爲此密拿尚有被人縱火露眼在金庭公店左右巷樓捉而送官者頭緒不一未堪縷晰且前犯發站之後次日又拿獲案犯八名次第送縣研訊尚未發落云 
[兵船下水]  
　　前此中國在下海浦造兵船四隻船首係倣外國船式船尾係倣中國船式兹聞此四船業已竣工於昨日下水船身長十 
一丈闊二丈餘深一丈餘不日駛往揚子江聽候調遺云 
[軍裝來滬]  
　　聞得招商局之利運輪船昨日由天津來滬載有軍裝泊在下海浦起運云 
[兵船他去]  
　　浦灘泊有大兵船兩艘業已多日一係英兵船一係美兵船前日英國之湛比恩兵輪起椗開往口外昨日十二點半鐘美 
國之利基門兵船亦赴香港該船係美提督之坐船故美提督卽乘此船以去聞至香港後將更易坐船云 
[横財不富]  
　　八仙橋相近有東洋車夫某甲於前日待金四開兩个欲換洋元被好事者瞥見以爲車夫何來此物將其軋住意欲分肥 
爭論之間事聞於包探將車夫盤詰據云有粤人在大自鳴鐘喚車推至英租界某處黑暗之中在袋内抓錢給資二十餘文怱怱而去檢點之下内有金四開二个錢四開一个等語包探以並無失主報案未便將其送案但一面之詞不知眞假亦難憑信姑着該罡人領到其住所之車寓主擔保云 
[碰車案結]  
　　正月二十五日自來水洋人馬車撞翻東洋車一案早經列報今車夫計長莫坐車人閔元泰衣庄夥陳新如傷已先後痊 
可因將馬車夫陳阿發傳案斥其不愼萬一碾傷人命更難了結况肇事至今已有半月理洋車夫約計日趁錢二百文因受傷停有半月應加倍給償着陳阿發出錢六千文據陳新如稱按月辛工六千文現停工半月亦着給錢六千文其所碰壤之錫三事件及車主裘得開之東洋車均着修理計錢給算所該仁濟醫館計長莫之飯錢若干亦判陳阿發付出以爲駕車不愼者戒各人遵斷昨晨據陳阿發先繳到洋十一員已分别給領矣 
[押追欠項]  
　　前月間法公堂據愼泰等三錢莊控同椿泰木行主姚咸堂倒帳一案疉次訊理緣由已登前報姚咸堂交保出外後仍未 
清理而當時經手之董事鄭樂亭亦不肯到案原告屢次請追公堂着原保人將姚交案管押昨晨翁太守臨捕房時詰詢姚則仍無眉目因其自稱監生監照未曾呈騐故着蒲施夏楚四十下仍爲押追云 
[失明喊控]  
　　上年十一月間有本埠東鄉塘灣鎭斗姥閣道士兼做太保之王秋園喊控被堂弟王關德挖去眼睛現成瞽目求請提究 
 
 

Page 3

 
 
等情黎邑尊准詞飭提人証前日由帮審委員蔣明府升堂訊據王秋園供稱向爲斗姥閣住持於前年有堂弟拜我爲師言明脩金共洋十二員詎伊惟付過我洋六員尚欠洋六員屢索不付現在伊已經满師上年十一月初五日我獨自一人又向索討詎王關德挾嫌竟敢糾約多人將我𢵡倒卽被關德用手將我雙目挖去我已痛暈數次又將我關閉空屋中五天並將我住屋拆毁幸乘間央人䭾出赴案伸寃明府謂弟兄而兼有師生之誼豈有爲區區六洋而下此毒手恐其中尚有别故卽詰王關德之父王如金供稱兒子關德因臥病在家故小的來案伸訴緣王秋園在鄉横行不法開賭販私搶孀逼醮武斷鄉曲犯法之事無所不爲鄉人恨如切齒我係叔父兼爲族長被害之人來家聲訴者時所常有前日又干衆怒故將伊眼晴挖去其實非關我子之事明府詰問九十一圖地保王硯耕供稱小的住家與王等離有三里之遥及我聞信往看而秋園之眼睛已被挖去是否伊父子所爲容再查訪明府謂王關德係案中要犯豈容托病不到着王如金限十日交到伊子王關德再行復訊核辦一面　該地保查明實在情形究係何人動手明白禀覆 
[英界公堂瑣案]  
　　鋸匠徐桂祥控包造鐵路大橋之李鼎仁欠工資錢二十千零向索無付請追李鼎仁則稱雇徐鋸木立有承攬一則 
尚未工竣一副已付過米石洋元設照旣做之工程尚被透支黄太守飭差右照該業估看工程鋸有幾何着各呈承攬帳據再行核斷此列前報昨據該業董禀稱稱李所做工和不满二分計核工資十六千光景云徐呈承攬帳據及支取工洋之空白摺稱並未收過分毫井稱承包鋸木承攬載明每尺九文已鋸一千五百餘尺另鋸七百餘尺之木料係由李載往浦東造橋用者總核錢二十千零向索無着伊反逞蠻且並未言過須俟工竣付洋者此言係李推托之詞云李供照算工資應給十千之譜已與代賒米一石五斗付過洋六員設徐此時停歇尚應找我太守謂旣付過銀洋代賒米石何以摺上空曰未寫李答稱憑摺未註原是我糊塗徐又稱散工人等現均投案請爲照追以便給彼云太守隨酌斷李繳洋十元給徐完結○韋阿桂至英公堂稱開牛棚昨有張榮榮牽牛一頭欲賣與我曾言價十員我因盤詰其來歴答語支吾故却之詎張定要將牛暫寄不允竟圖硬寄而去深恐竊贓被累爲此將張交捕送案今特牽牛投案云張榮榮供浦東張江栅人有王硯香托我牽牛來滬交韋變價者且王與韋係親戚容卽追王來滬投案韋又稱雖有王硯香之人而未謀面何親戚之有包探仇金水禀張在捕房初言江灣牽來繼言浦東張江栅帶來且有一鄆人到捕房言認得此牛實伊親戚所失已由捕頭着邀失主前來矣黄太守飭將張榮榮及牛交捕帶回俟失主没案再行訊辦○李洪紀稱在下海浦地方包造兩江總督之兵船廠内督工昨見工人胡德全竊取鐵釘釘板當獲人贓交捕送請究辦胡德全供認求恩黄太守隨判胡德全枷號十天發頭門示衆贓交李洪紀領去○開酒店之莊阿二稱昨有鄉人張光華徐金海來吃酒欲欠我錢九文不允口角爭毆被毁壞錢筒上之圈爲此交捕送案圈呈閲張徐二人同供做小工餬口昨因到他店裏吃酒及付帳論菜價爭執並未欲欠找頭錢文詎莊自將圈擲擊我們貺錢筒在店内我等在櫃外飲酒何能入内毁圈且圈實毫無損壞可以請騐我等却禮扭打遍身衣服盡是泥　黄太守謂店決不致妄控爾等細故擾釁本當懲辦姑念鄉愚從寛判張徐合罰洋一員贈脩毁物張徐同供無力罰洋太守謂設果無力繳賠則各押一禮拜以儆 
[陳家木橋賑所雜述]  
　　收條治病永義昶信局寄來無力子函云求母親及二兄諸事如意并以體弱食脹特助醫藥洋五元請付收 
條俾於竈神前焚化前水送眼倘生意稍旺當再籌助讀此函見助賑求愈之心皆從孝友中推出人能孝友任卹生病必定就愈開店必定發財也○助賑目明中西書院沈贅翁先生名壽康來函云年逾古稀去冬偶患目疾今春未愈忽念災民之苦願助勸賑捐一念之誠雙目忽明謹於束修中省洋四元並募二十餘元彚送等語感應之速有如此者○湖北待賑馮介安先生來函云敝省災民蟻聚漢皋就賑食粥患解賑洋五百元俾可展期散濟倘各路捐欵頻來擬爲資遣歸耕地步等因夫荒政少善策以民不離鄉爲第一義馮公此語實爲握要之圖所願與天下善士共起而濟之○告貸同鄉常熟靖江震澤等邑去歳曾遭偏災食力之家嗷嗷待哺雖由民窮難求賑卹惟不食則饑其苦一也倘有江蘇同鄉中宦商他處者肯發婆民助捐委解謹當代交善士妥爲散發不負輸捐諸公雅意也 
[上海絲業會館山東順直江浙等處籌賑公所教弟施善昌寄呈捐册函托各埠招商輪船局總辦諸全丈大善士代募春賑捐輸無論大]  
　　小聚沙亦可成塔感叨義粟敦至誼於汛舟恩被荒萊慶回春於吹律謹將台銜登列於左○上海招商輪船局總辦唐君景星徐君雨之鄭君 
陶齋張君叔和鎭江招商局袁君鶴亭蕪湖招商局劉君吉六九江招商局孫君楚卿漢口招商局張君寅賓宜昌招商局李君笏齋寍波招商局謝君益齋温州招商局蔡君月軒福州招商局唐君英齋烟台招商局陳君敬亭牛庄招商局翁君曉山天津招商局黄君花農香港招商局張君祿如廣東招商局唐君應星汕頭招商局廖君紫珊厦門招商局王君淵如神戶招商局麥君旭初長崎招商局唐裕隆寳號諸仁翁横濵招商局羅局偉堂以上十九處每兩册共寄出損單三十八本 
[金公苕人二月初七日從天津致陳家木橋賑所書]  
　　接正月十六日手示敬悉第七批解欵五千兩第八批解牘均收到惟八批所匯 
紫竹林千五百兩早到而源豐三千餘兩遲阻兩月之久始到乞爲查詢第九批五千兩已到卽當轉致佑翁來函並卽遞去佑翁現尚在青縣今旣有欵想可如文安之約弟亦頗盼佑翁來此也近日積水稍退之地凡無力播種者給發春麥耔種不足則給以錢聽其自購頗爲踴躍春撫正在查戶今年節候稍遲三月開放恰好也弟子牙河隄裕淀堤係官工尚有千里堤中亭北堤係民工擬實做以工代撫聽災民之願來做工者派股修培優給方價似與春撫相輔而行亦災政中應有之事再獻縣冬賑銀一千兩前已開具戶口細數造報兹將文安縣九千兩大城縣銀三千兩青縣天津縣各銀一千兩放過戶口細報造報並乞察收尚有續賑獻縣一千兩靜海一千兩容再開報敬請台安小弟福曾頓首○戶口細數甚詳摘錄總數於下一文安縣大口三萬三千四百八十三口小口一萬七千五百八十七口共放津錢二萬八千一百七十千文一大城縣大口一萬二千三百五十九口小口七千三百四十口共放津錢七千八百另二千二百文一天津縣大口五千三百九十五口小口六千四百七十四口共放津錢三千一百千文一青縣大口五千五百十八口小口三千八百三十口共放满京錢二千九百二十六千四十文 
[靖江募賑啓]  
　　敬附啓者恤災貸粟心不忘乎已溺已飢乞糴汎舟情或迫於救人救徹敝靖邑僻居沙壤素屬磽區卽大有頻書衣食 
尚虞不給矧災祲荐至人民何以聊生方嗟去歲風潮哀號未己且幸前番霪雨汜濫無傷詎當七月之下旬忽起連宵之怒吼傾盆雨注憾岳濤翻一望瀰漫數十萬圩堤崩裂無邊震盪世餘圖田舍沈淪變起須臾誰爲援手災來夤夜何處逃生或則臥壓頽垣魂依空舍或則强蹲斷岸身捲洪波或登大樹之顚與根株而齊拔或踞重檐之上隨梁木以俱摧堪憐十室九空抛殘骨肉最慘一家七口盡付江潮死者可悲生者何術一椽奚托儋石無存碩鼠同歌空有分羹之意維魚莫卜誰來送米之人釜下生塵炊烟己斷門彰托鉢菜色難描總緣地瘠且貧歲乏十千之取况乃春收尤薄家無三九之餘顚連困苦之情瀉析流離之狀直有耳不忍聞目不忍覩者以觀恭膺民社軫念時艱權濟乾餱莫慰賙飢之志用摅哀悃徧投告糴之書重承善士醵資三千番得從申浦復荷層臺發帑二千兩來撫子民藉兹雙管齊揮暫濟一時燃急第念秋光易去瞬看冬令 
 
 

Page 4

 
 
重來憫彼哀鴻飢寒交迫直同涸鮒升斗何求當青黄不接之時正赤白難爲之計倘使終塡溝壑轉虚今日之營求若教繼以饔飱又慮來源之竭蹶焦煎無策寢饋難安前蒙鎭江電局張廉泉明府寄熏捐摺五十扣良以災區較廣乞貸紛如無米之炊難爲巧婦如傷之隱不靳一夫奉尺素而廻環實寸丹之結篆由是再捐薄俸愧杯水何補車薪不憚遍告同人冀成裘還須集腋伏惟大君子痌癏在抱傅濟斯民頻年遠省告災尚荷殷情解惠聞此荒陬奇慘定邀逾恪垂慈爰附片言謹呈原摺敢乞速施普渡拯此遺黎不拘什伯萬千多多益善但冀豆區鍾釜汨汨其來俾慶獲重生快覩瓦全於此日則恩同再造請看環報於他年所有台銜賑款謹求書列於左仍交靖署掣收知會電局登報鳴謝臨穎不勝激切待命之至權知靖江縣事查以觀仝邑紳羅士麟姚序鏞劉相盛毓麒王文梓朱林謹叩 
[後三三詞爲日本三三錄事作]  
　　檀雲輕挽髻毿毿半帶莊嚴半帶惑十萬名花誰管領李三三後又三三緑窗私語絮喃喃洛磔勾 
輈苦未諳安得鸚哥能解事替傳密意叩三三殘紅落盡緑陰酣靜掩文紗客思含我欲天台踐佳約只愁芳徑悮三三申左夢畹生舊稿 
[浣溪紗]  
　　鬥草無心賭鳳釵背人弄筆學描花佯羞見我臉飛霞微有烟凝眉掃黛生防玉冷臂籠紗休疑褪了守宫砂百花生日 
夢畹道悶作 
[鎭江雷局代收正月中旬洲賑清單]  
　　于百川先生壽辰生子諸親友祝敬賀敬移助並自助沈彦徵觀察二十元李挹仙二十元丁少山六元羅少瑜六元陳虎臣六元馬漁 
珊六元董子驤四元邵誠哉六元查靜庵四元楊紹和十元孫秋潭四元王孟芝六元馮巳亭十二元周蘭笙四元章夢香四元狄季崖四元陳寅谷二元陳笙白二元裴子策二元章復秋六元張亷泉六元趙幼吟二元傅金門四元楊亦山三元滕吉甫二元吳子嘉四元鄭作人四元郭雨田六元郭仁山十元范子鴻十元黄雲山十元廣泰豐六元項瑞舟二元朱純夫四元金勵軒二元童蓮甫一元朱麗山二元震德莊四元柳吉雲八元靳春陽八元馮小泉十元李天受十元黄茂林十元朱郎置下元郭曜東十元清記同人十二元孫采臣汪仲友共六元江煥章三元楊儉堂六元尤占山八元熊步雲三元朱光甫十二元關俊卿關榮卿共十二元葛松泉六元姚培之一元陳銘徵管玉笙陸煥暉朱鳳樓劉仲華袁松如共十二元陳懋軒四元晉源庄六元張魯珍六元孔竹書一元卓杏村二十元楊維勤六元楊錫之二元楊議泉二元于常衡一元姚在鎔一元蔣衍之二元蕭悄發一元許兆禘二元曾淮道六元錢文亮二元熊禹尚一元于霆伯六元劉維周四元沈樹嘉三元王愼五二元王文煥一元聶蔭森四元佟賓署二圓張仰蟾二圓蘇石甫四圓景正華六圓正陽口二圓陳映斗二圓李韻亭仝弟十圓邵天祿五圓徐文清三圓泰鉅之一圓壽資餘洋六圓此洋因漏未登號致將善士姓名忘却請祈原諒于百川自助洋二百圓揚鎭簪花社書畵潤資助賑王爵棠十一千一百文方子穎二十八千二百文張亷泉二千五百三十文張瑞崖洋一圓五角錢十千八百二十文陳寅谷十二千一百文丁子安二千四百文任克庭五千五百文陳序東五千六百三十文葉藻卿五百三十文臧星珠七千一百四十文夏夢猿二千七百四十文曹雨農三千四百七十文李小岩洋一圓五角錢十千三百五十文楊少農二千二十文何質夫三千八百七十文左海帆十二千二百八十文韋夢賢九百文厲仲升五千九百文陳梅庵十千五百文李泳梅二十四千二百八十文劉紹棠七百文袁莘谷四千二百又近禪和尚一千二百二十文芥航和尚一千二百文又助蘭竹册頁三副六净和尚洋一圓錢十二千零十文盛朗卿七百文張名甫一千一百三十文王蕊仙四百六十文吳曉北二千八百文趙武子一千五十文陳臥樓六百文徐佑生二千七百五十文王蓉谷一千文賈澍生六百文何月樵三千六百文童牧汀一百五十文吳誨知三千八百文卞治周一千四百文周藕齡二百三十文曹寄巖四千文謝幼麟一千二百文童石生四百五十文李榖人九百五十文楊樹滋二百文戴一鳴三千五百文沈蘭洲二千七百五十文錢　庵九百二十文曹雨民一千六百文孟蘭女史八千六十文菊生女史一千二百文嘯雲女史十千七百文秀娟女史二千七百文蕙英女史一百五十文鳳英女史八百二十文雩崖和尚四百文又助山水花卉册頁三副因春賬圩工需欵甚急同人仍於二月間照舊開社如蒙善士見惠書畫揚州送秋記紙鋪鎭江送義渡總局或怡昌和糖棧掣付收條按期取件任向生來顔仁　募泰州汝記十元斗酒堂二元不留名一元堪灣石仁壽堂三元李家庄無名氏三元又二戶各一元鎭江電局助揚州報費一元九角五分如臯縣募叢鵬九顧小山朱實齋明馨山許小菴書田五戶各三十六元沈耀章二十四元吳芷齡來京都書畵社揚平五十兩如臯不留名三百九號册四元○共收銀五十兩合二七寳四十九兩八錢洋九百二十三元九角五分六七合二七寳六百十九兩四分六厘五毫錢二百四十一千五百六十文六零一合二七寳一百四十五兩一錢七分七厘六毫○大共收二七寳八百十四兩二分四厘一毫 
[浙省撫轅抄]  
　　二月初九日同知李攸叙禀知防軍局委山東查硝磺差叩辭○初十日秦度周禀知藩委餘杭勘估工程差叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路西中和里辦理直賑捐輸總局今遷抛球塲後街楊泰記衖第十四次收欵]  
　　江蘇譚方伯解到撫標中軍叅府崔捐銀二十兩左營帮辦張三兩四錢左營守府 
吕右營守府姚各三兩三錢左營哨官陳洪王啓高勱廷法禾錦安謝勝哨長王玉麟吳勝祥王南堂章得忠任得勝合捐銀五兩又千把外委額外敎習兵丁共捐銀十五兩共計庫平銀五十兩城守叅府徐捐銀十兩右營游府陳二兩四錢中軍守府劉左軍守府晏各三兩三錢又正任左軍守府張右軍守府章各一兩右營哨官張連奎李錦龍劉洪玲劉世仕陽長福哨長鍾世友李有成張德本白鳳翔李傳謨共捐銀五兩又中左右三軍千把外額並練軍敎習捐銀八兩兵丁捐銀十五兩共計庫平銀五十兩管軍撫標親兵營捐洋三十一元中哨九元前後左右四硝並護衞親軍小隊各捐洋十二元共計英洋一百元管帶親軍副前營叅府張三十二元帮帶余四元文案帮辦五元二角中哨七元二角前後左右四哨各十二元九角共計洋一百元正前營帮帶四元硝官十元硝長四元哨書護勇二元中一二三四五六親兵各二元前後左右一二三四五六七八隊正勇各捐洋二元又差號二元共計洋六十元竇樹善堂捐洋一百元○長洲縣金螺青明府會同吳縣陳元和馬經勸濟元濟大濟亨福泰愼和濟泰裕成致祥大信久大福源濟昌久和元昌裕源恆泰濟康順興保容和豐同昌洪綌各公典並濟泰洪裕分典各捐洋三元五角共洋八十元錢業六十元木行六十元醫園業程全豐瑞太信恆裕信金永盛彭義隆汪德裕寵太隆洽潤同盛和長發莊永盛程時茂華隆興王廣太貝大順江通茂同太源徐同大陳元潤俞長春吳元太韓同永裕姚慶太裕豐其大有吳匯豐彭裕盛言集成徐祥太恆成天成治昌顧得其潘所宜仁和同金恆太王頤吉各一元敦于敦號捐錢二千一百六十文合洋二元濟美葉成太葉孔太各五角共洋四十一元五角鹽公棧二十元樂行二十元藥店二十元參店二十元洋　業二十元銅錫業二十元玉器倪源源陳萬源彚源元楊洪源各捐洋三元師竹齋東西合興各捐洋兩元四角永源一元八角義太源一元二角義源祥二角共捐洋二十元水旱烟業義大信王大生阜昌德太森復興太　盛德盛西興盛同盛蘭林三和林萬和林裕隆林同興祥隆福各二元共洋二十八元洞　三十四元五角南北雜貨老如號和太號同四美各四元并源德太孫如萬源鴻昌源甡太王德大東如乾豐祥東陽同盛和南湧隆生春陽義記德太隆各二元共洋四十二元紙業二十元綢業公所二十元顧繡業十二元東越會舘十元陳添太二元章萬隆尚始公所錢三十千合洋二十七元不留名二十一元統共計洋六百元○吳江縣程經募同盛典二十千生記坊十四千正太行八千四百文恆隆宏昌十千文隆記源凌耕　袁公盛錢義太陸太豐許裕隆各五千文無名氏百六十文共錢八十三千一百六十文合洋七十七元秦興典二十千文合洋十十八元五角沈笑硯半顧少萊一元屠竹筠二元○盛澤分縣汪捐洋二十元並經募汪恆德堂十四元史經綸堂十元宋承福十元莫益源號黄振藻堂歸仁壽堂周清還堂沈樹糓堂程洛源堂各六元王崇文堂申仁德堂各四元王抱義堂一元無名氏二員共計洋二百元○常州府吳四十元○陽湖縣祁經募崇素堂一百元○金壇縣夏經募無名氏爲母祈冥福洋五十元○松江府轉飭婁縣陸經募許知正三十元　松風二十元韓景文二十元張擁書朱雙桂朱振記各十元劉怡安再助齋各八員許琴隝丁敦仁不留姓名張訓字各六員張安素五元張洒雪張信來佩實齋孫同秋記各四元張福謙朱樹德太原氏綠蕉軒小崑山方各捐洋二元小昆山朱小昆山葉席倚柁王康吉朱涇黄胡遠記周貽善顧貽謀　善居各一員共計洋一百八十員又婁縣自募聚順堂徐書忍堂張山舟堂周來鳳堂董各八員瞿義生居六員三餘堂張五元鳴鳳堂陳琴記行素堂錢養心子各四員貽安堂　三元褚經訓蓮記務本堂方安業堂朱叢桂堂顧鳴鳳堂陳趙琴鶴各二元褚經畬蘭記珠樹堂葉樂善堂錢范鶴全貽善堂阮啓隆堂曹沈得甫顧西庭王蘭如蔣錫坡平連生王芝園汪汝梅李銘齋計雲坡徐杏樓陳秋　俞耕心金聲女士各一元　芝亭盛彦華合捐洋一員共計洋九十員○金山縣任經墓大成信和典各十元阮懷清八元吳日豐阮四美各四員徐省三後崗倪各二員張曉姜鼎茂等各米行三　元共計洋七十元又由江蘇善後局解到一千二百五員三角七分以上共收銀一百兩又洋二千八百九十五員三角七分照蘇省市價六六九五合一零二庫平銀一千九百兩共庫平銀二千兩此皆由譚方伯禀奉○中丞力爲籌勸並面諭長洲金明　函致各屬代爲勸墓而來又蒙中丞詢明敝局雖已解銀七千兩而得之浙省官紳者四千兩得之錐省官紳省僅三千兩以蘇省善後局批解東賑巳有五千兩彼此比較似覺直少東多爰節善後局分撥英洋一千二百零五元三角七分俾得湊成兩竽合符五千兩之數並允善後局續有所收再行平分當將前項庫平銀二千兩於二月十一日由百川通票號匯解津局仰見蘇省大憲體念畿疆春賑不遺餘力殊爲北直災黎同深鳳荷惟開善後局可收賑欵巳屬無多敝局專望長洲金明府發出未曾繳回各捐册得荷各賢邑宰竭力勸募早日源源解濟不勝急切翹盼之至再敝局現已移寓上海抛球塲後街楊太記衖内各路如有賑款公牘信札寄局並望寄交新寓是幸合併登明 
 
 
 

Page 10

 
 
[光緒十年二月初七日京報全錄] 　　 
宫門抄○旨五道錄前○御史文等奏拿獲　棍請飭訊辦摺○又奏請飭嚴訊片○皖撫裕奏請動欵修城片○豫撫鹿 
奏更定營制餉草摺○江督左奏查請立案片○鄂撫彭奏委署知縣片○蘇撫衞奏請勅賜封號匾額摺○大臣清奏爲陳明夾片○二月初七日理藩院鑾儀衞光祿寺鑲白旗值日無引見○六額駙謝毋庸進領侍衞内大臣班恩○漪具勒謝補進領侍衞内大臣班恩○崑岡假满請安○尚宗瑞松溎各續假五日○道府田國俊鞠捷昌等各謝恩○召見軍機田國俊鞠捷昌○○巡視北城山東道監察御史臣文海署巡視北城吏科給事中臣萬培因跪奏爲拿獲夤夜聚衆身帶洋鎗軍噐行蹤詭秘積惡匪棍請飭刑部嚴訊究辦以靖地方恭摺仰祈聖鑒事竊維輦轂重地理宜肅清臣等巡視北城查接管卷内上年十二月初七日據吏目胡元鏞練勇局委員蕭復森李金章袁國均沈墉金朝儀田寳榮哨官王耀明關漢傑等呈報初六日晩間督率勇捕巡至寶吉巷雙五道廟李三烟館内拿獲形跡可疑之耿存玉王三宋老齋郗秃子李三並續獲之渾二卽小漣等共六名起獲洋鎗三桿單刀二把火藥兩葫蘆銅帽鎗子馬鞭褡褳當票銀物等件詳解到城經前巡城御史韞德給事中唐樹楠訊據耿存玉卽東兒供饒陽縣人在献縣開茶館先在古北口充當練勇元成標局當過標手本年九月因與同村李小川兒鬪毆用木棍恗他打傷被控潛逃來京在木廠胡同萬順染線舖侯老恒處住了十餘日與王三宋老齋郗秃子同鄉認識約會在李三烟館住了兩天將黑驢一頭賣給公義號得銀花用有洋鎗二杆單刀一把帶在身邊常行使用等語王三卽正隆供係饒陽縣革役李三卽李淋供係北城坊革役與小漣夥開煙館宋老齋卽幅倡郗秃子供販羊爲生與耿存玉王三同鄉交好洋鎗小把刀是郗秃子交給王三山等語各在案並經飭司移文饒陽縣查明該犯等有無不法别情去後兹據正指揮何振綵詳據饒陽縣覆稱耿存玉卽耿東在籍犯事原案内開光緒九年九月十三日耿東挾嫌糾黨張羣安玉長立等多人在肅寍縣官亭村廟會將民人李傳捆縳搶走抬至蠡縣胡家營村外用鐵鍼石灰等械將李傳雙目揉戳致瞎並將左脊背右臁肕等處毆傷控經騐訊飭差嚴緝未獲查該犯耿存玉罪應擬軍今旣被獲自應歸案審辦王三又名王大山在外游蕩不務正業恐非安分良民有無不法别情未能指實各等語臣等訪查耿存玉係東單刀會匪王三綽號獨覇天橋宋老齋郗秃子李三皆係匪黨耿存玉王三郗秃子腿上有舊板花耿存玉頭上並有刀痕一道曾充練男標手逞凶不法潛逃來京胆敢勾串匪徒携帶軍噐隱匿烟館均難保無在外搶刦人命重案且據供稱洋槍單刀帶在身邊常行使用查騐刀有血迹其爲非不法必非一次可知所供僅止在籍犯事遠逃殊難憑信李三小漣夥開烟館容留匪人西珠汎菜市口官廳候補把總楊武奎認係李三烟館房主該把總有稽查地面之責輒敢將房間出買烟館容留匪人顯係知情庇縱均應嚴切根究臣城例無刑訊除將原案全卷移送刑部究辦外相應請旨飭下刑部嚴行審訊按法懲治以除積匪而安良善西珠汎候補把總楊武奎應由刑部傳訊究辦其耿存玉一犯應俟審結後由刑部解交直隸總督歸案辦理臣等爲肅清地面起見是否有當伏乞皇太后皇上聖鑒奏奉旨己錄○○文海等片再臣城副指揮梅啓善等詳報在棉花八條胡同訪獲私造假銀錢票王世興一犯正在刷印間卽被捕役拿獲並搜獲木匣大小圖章一百餘顆黑紅鑷色磁盒七件假票紙張一大捆刀筆帳簿簸蘿靴頁等件當票十六張錄供詳解到城訊據王世興供山東福山縣人從前在前門大街珠市口擺設錢攤現與張雲　王錫齋夥開恒順酒店有海淀居住素識之楊三造作假票等　查此案王世興私造假票行使誆騙綽號票王今據該坊拿獲並起獲圖章票簿　具等件文質俱全實屬顯于法紀除飭拿在逃之楊三等務獲歸案究辦外應一併請旨飭交刑部嚴訊按律重懲以儆奸宄而衞地方爲此附片具陳伏乞聖鑒謹奏奉旨己錄○○　祿片再安徽壽州城垣三面臨河地勢低窪每當夏秋淮流漲漫與城西各湖匯成巨變環城數十里一片汪洋全城如釜久被水勢冲刷多致坍損臌裂本年又值淮水大漲甚於往年北面城墻低處本祗又餘或九尺不等當盛漲時城不沒者僅三叚風濤震撼勢尤危險若不趕籌修理設以後再遇淮河泛溢必致坍塌浸灌居民多有其魚之懼據該州紳民懇請籌動公款修築禀經鳳穎道詳細查勘核實估計實憲修費錢二萬四千八百餘千文照市價約合銀一萬四千六百餘兩繪圖開摺禀請籌辦前來臣查壽州濵臨淮河地勢　下近年迭遭大水城垣歴被冲激坍塌臌裂情形極重非趕籌修築不足以資捍衞當此民力拮据就地無可勸辦而工程緊要實難稍涉延緩所需工費現准督臣由江寗恊濟湘平銀四千兩其餘銀一萬六百餘兩應懇天恩准於安省厘金項下動撥興修事竣核實造報以濟要工而資保衞謹會同大學士兩江總督臣左宗棠附片具陳伏乞聖鑒訓示謹奏軍機大臣奉旨著照所請該部知道欽此○○河南巡撫臣鹿傳霖跪奏爲酌攺豫軍各營餉章營制略爲節省以紓餉力恭摺仰祈聖鑒事竊查豫省嵩武毅字精鋭各勇營以及三營三鎭馬步練車月支餉銀每年數逾百萬實爲本省用欵第一大宗臣自到任後祭看情形司庫出入懸殊地方時有偏災帑藏支絀措置維艱各處協撥之餉積欠纍纍卽每月餉需亦不能按時照撥查各營支發餉章創立非出一時營制稍涉參差尚有須酌議更定者值此時局多艱度支告壙更應力求撙節當飭布政使覺羅成孚管理糧台候補道黄振河會同嚴籌務於核實節省之中仍寓體恤戎行之意　據該司道就各營月餉章程悉心考核詳細勾稽將嵩武毅字精鋭各營餉章營制酌擬更定會詳前來臣覆加查核所擬各隊如張曜宋慶兩軍各統馬步十餘營其原支　折尚不如本省練軍統領之優　照練軍薪水公費支發庭督將東　統帶精鋭馬步五營近在本省略爲核减以分等次各軍分統營官則定薪水津貼以歸簡便步勇營制則請歸併　定步勇長夫則請因時裁减以省冗費隨營文武則定薪水額數以示限制皆係通盤籌畫尚屬允恊計與原定章程比較嵩武一軍每月可節省銀七百餘兩毅字一軍每月可節省銀三百餘兩精鋭一軍每月可節省銀五百餘兩統計馬步二十七營每年可節省銀一萬九千餘兩自光緒十年正月初一日起嵩武毅字精鋭各營月餉卽照新章改支除將詳細章程咨部備案並分别咨行查照外所有更定豫車營制餉章少從節省緣由理合恭摺具奏伏乞皇太后皇上聖鑒訓示謹奏軍機大臣大臣奉旨戶部知道欽此○○左宗棠片再准兵部咨江南籌辦海防報銷案内龍驤虎威飛霆策電　炮船江安澄波一輪船員名銀數應令照章補行奉明後再行核銷等因當輕飭據江南籌防局查明务該船配駕員名月支薪費數目並將登瀛洲輪船澄慶改爲練船選募學生水手人等員名銀數一併分晣註明起止增减日期彚繕清單詳請具奏前來臣覆核無異除將清單分咨戶共工部總理衙門查照立案外理合附片陳　伏乞聖鑒軌部查照謹奏軍機大臣奉旨該部知道欽此○○彭祖寶片再鍾祥縣知縣熊鑾前據稟因感受風寒請假已飭委保康縣知縣陳樹菱代理在案熊鑾旋卽禀報丁　憂該代理縣陳樹夌心地樸誠處事諳練應卽委令接署以重職守據布政使蒯德標按察使黄彭年會詳前來除繳飭遵照外謹會同署督臣卞寳第附片具陳伏乞聖鑒謹奏車機大臣奉旨知道了欽此○○頭品頂戴江蘇巡撫臣衞榮光跪奏爲青浦縣城隍靈應昭著請勅賜封號匾額恭摺奏祈聖鑒事竊照松江府屬之青浦縣於光緒八年五月間雨水連綿深羅稼穡不登民清惶恐經前任知縣吳康壽恭詣邑廟虔禱於城隍之神卽獲雨止　晴得慶有秋而同治元年賊竄縣境　山湖圖窺松滬值水師救援亦賴神靈效順佑助軍威賊始驚潰自相殘殺而遁閭閆以安似此衞國保民功埀百世據該士民呈請奏懇勅賜青連　城隍封號匾額以答神庥由府縣訪查屬寔刷印縣志搨摹碑文詳經蘇州藩司譚鈞　轉詳請奏前來臣伏查廟祀正神寔能禦灾捍患有功德於民者例得請旨勅加封號今青浦縣城隍神祈晴輒應歲獲有秋又能默助兵威顯靈殺賊實能保障一方應時效順今無仰懇天恩俯准勅加青　縣城隍神封號並頒賜匾額懸挂以順輿情而昭靈貺除將送到碑文縣志咨部查核外理合會同大學士兩江總督臣左宗棠恭摺具陳伏乞皇太后皇上聖鑒訓示謹奉奉旨已錄○○清安等片再查科布多官廠牧放牛馬駝隻三項甡蓄前經部議整頓馬政章程案内飭令該管蒙古員弁認眞經理秋季派員稽查年終奏報一次等因同治二年三月間奉蒙允准歴經遵辦在案所有本年該廠舊存一百五十二匹駝六百二十三隻牛隻無存除各項動用外寔存馬二十一匹駝四百四十隻按照歴年秋間委員查騐尚無缺額情獘逐一烙印仍飭該管協台吉等妥爲牧放以備應用現屆年終理合附片具陳伏乞聖鑒謹奏軍機大臣奉旨兵部知道欽此 
 
