# 1907 - 138 - 4912245

 

Page 1

 
 
   
 
 

Page 2

 
 
宮門抄 
　　三月十三日召見軍機沈家本誠勳 
[代論江蘇教育總會致周提學使書爲江震崇明立會辦法事]  
　　敬啟者前接江震兩縣敎育會函稱江震學會遵章改爲敎育會投票公舉正副會長及幹事員業將遵改緣由先後具呈提學憲以章程列有幹事名稱致遭批駁究應如何辦理請明示等語茲又接崇明縣敎育會函稱接提學憲批以崇明敎育會所呈會章並無與總會商定聨絡統合辦法會員名目有爲部章所不載者應遵照部定章程叅酌本地情形重加妥議至應用圖章不得自行刊刻須出司頒發等因究竟對於部章如何方爲遵守對於學憲如何方爲議妥對於地方如何謂之叅酌情形對於總會如何謂之聨絡統合請示辦法以便續禀等語觀兩處來函其於尊處批示全文固未照錄其被駁之由一則曰章程列有幹事名稱致遭批駁一則曰會員名目有爲部章所不載須重加妥議是尊處所據以批駁者部章也。顧批中又引部章内叅酌本地情形之語矣。則是尊處所依據者。當不在部章之條文而在部章之意義。條文所不能盡者。意義得而伸漲之。叅酌地方情形。卽條文外伸漲之意義也。夫明明爲伸漲之意義。卽爲條文所不載。尊批所謂重加妥議者。未知取現載之條文抑取伸漲之意義。若取現載之條文。則叅酌地方情形。必其條文所不載者也。若取伸漲之意義。則各處呈報會章。亦似叅酌地方情形。而尊批又以爲部章所不載。是遵守者部章之意義。而駁詰者又部章之條文也。宜乎兩處敎育會奉批之後。傍徨無措。卽敝會亦不能賛一辭也此就文義上言之也若就事實上研究之。會員之名目。會長副會長書記會計名譽會員此皆部章條文内所有者也。而部章第十一條會山應舉之事務。如研究會傳習所調查統計宣講　圖書　陳列館第十二條。又有紀錄講稿關乎編輯之事。旣有事。則必有任此事者。而第九條。僅有書記司理文件會計經管帳目。其餘會員。則但曰應聽會長及副會長之指揮。同心協力。圖本會之發達。夫以會中應舉之事務如此其繁。而所定會員之職務如此其略。部章之意義。得毋　括於同心協力。圖本會發達。聽　長指揮之内。而加以 
 
 
 

Page 3

 
 
第三版 
　　叅酌地方情形。以伸漲其不盡之意義乎。如是則條文所有者。固爲遵守部章。條方所無。而事務又不能不舉因而叅酌情形。如江震之幹事名稱崇明之　員名目。亦無害乎爲遵守部章。此固較然可知者也。且玩部章第三條各地方紳民發直敎育會應應遵守本章程之宗旨斟酌該地情形擬定詳細會規禀經批准立案方爲成立夫遵守宗旨者斟酌者情形。而詳細會規。必由各處擬定。明乎各處情形不同。斷非直抄部章卽爲各該會之成立。是部章又明明許各處自擬詳細會規矣。又部章第六條凡分會之與總會須聨絡統合以圖擴充整理至如何聨絡統合之處應由總會與各處分會商訂詳細辦法。夫旣曰商訂詳細辦法。是部章之自認爲單簡又可知。商訂云者。仍不外斟酌地方情形。夫江蘇之地方情形。執事履任後知之蓋審矣。敝會成立。在部章未經頒布之前。宗旨固無不同。所訂簡章。亦逐漸加以實驗。會員名稱。大致分評議幹事兩部。略具議事會叅事會之雛形。訂章之始。亦頗養擬成一般議員之習。慣試辦年餘。各處分會。商訂辦法。不敢遽言統合。頗亦互資聨絡。期合部章之意義。卽如靖江調查。尊處曾派員會同前往矣。而會同者。卽敝會幹事部之調查員。上海新出書籍曾由蘇松太道屢次發會檢查矣。而檢查者。卽敝會幹事部之編輯員。調查編輯兩種之職務。部章條文所載者也。調查編輯員兩種之名稱。部章。條文所未載者也。然部章固云商訂詳細辦法矣。則名稱之斟酌增減。謂無背於部章亦可也。去年以來。各處敎育會成立者頗少。詰其故動曰格於部章。夫部章果有所不便。亦必思有以疏達之。以冀敎育會成立之且多。此猶就敎育會一部分言之也。君論會員之作用。則去年考察大臣回國。曾議設資政院爲上議院之基礎。且奉有次第設立之明詔矣。資政院之組織。其由各督撫選舉入爲叅議員者。必先由各該地方學務公所敎育會商會地方自治各局所公推。是今日之敎育會會員若但據部章簡單之條文。而不爲完全之組織。　何以應資政院叅議之薦舉。下何以備地方議事會叅事會之資格。爲今日計。敎育普及。與政治思想之普及。當兼營並進。養成立憲國。人民之習慣。庶政與學有溝通之望。上與下無隔閡之虞。執事懷抱閎瑋。又親加攷訂。此邦莘莘學子。所仰望者尚不僅在敎育一部分。是則深願公有以養成之也。至敎育會圖章部章但云報明地方官詳提學司存案今崇明來函述尊批謂須由司刋發亦所以昭愼重而歸一律是否如此亦望示知所有江震及崇明兩處來函照錄一通請賜覽觀伏惟裁察 
專電 
[電二北京（四月十三日戌刻）]  
　　東督徐世昌以京奉密邇内政外交重要待决擬仿晋漢刺史乘輕車奏事之制遇事赴闕請訓又吏治兵財擬請暫准變通成例俟數年後辦有成效再照章辦理均於今日具奏（大） 
[電三北京（四月十三日戌刻）]  
　　徐世昌現與某國借欵五日萬分十年攤還由滙豐銀行撥兌聞係辦理東三省要政之用（降） 
[電四北京（四月十三日戌刻）]  
新簡東三省各督撫准十九日請訓下旬出京（生） 
[電五北京（四月十三日戌刻）]  
　　十一日東督徐世昌奏調民政部旣外省人員各六十餘員奉旨依議（天） 
[電六北京（四月十三日戌刻）]  
　　澤公任度支部後以從前奏定官制職掌事宜多有未妥擬全行更改另議業已具奏（蓋） 
緊要新聞 
[鄂督愼重籌議津鎭路事武昌]  
　　鄂督張香帥奉旨籌議津鎭鐵路辦法尚未具復前日外務部。因英德公使屢次催詢。電催速議香帥當卽電復云勘電悉現正與北洋及三省京官籌商。此事　大京官人數亦甚多須得有回信始能抒其管見上陳未敢率爾發議。大約至速總須七八日後方能電復洞（章） 
[俄人交還電線條約錄要北京]  
　　東三省目哈爾濱起所有吉黑兩省電線延長數千里皆爲俄國所佔現由外務部與北洋合力籌議商准俄使交還等情已誌前報茲悉此項條約已於二十八日 
 
 

Page 4

 
 
簽字其條約内容有最關緊要者三條（一）照奉新鐵路年限定十七年後一律交還（二）未交還以前電局仍須派俄員管理（三）購線價銀三百萬分十七年交楚云（大） 
[餘姚鄕民搗毁土膏捐局波及學堂紹興]  
　　餘姚土膏捐向稱難辦從前在北鄉設局鄉民已屢滋事端去秋該縣通禀省憲北鄉不設捐局故本年已改設城内周巷詎該縣方出示曉諭北鄉人民仍竭力反抗先於十八廟聚衆會議（各廟均有大旗一面至初六日早晨竟紏集萬餘人擁至周巷土膏捐局殺死巡兵一人砍傷二人虜去二人局中什物搗毁殆盡河中巡船亦拖至岸上縱火焚燬旋探知局員先復初係本地人）是日　徐蓉舫孝廉處遂擁至徐宅朱卽逃逸徐見來勢凶猛開鎗擊斃鄉民一人於是愈形激烈徐亦逃竄家中一切什物悉被移堆空地付之一炬又以土膏捐局房屋係向唐茂昌租賃并遷怒於唐將唐開設之某店搗毁而徐蓉舫開設之姚北學堂亦同時被毁幸未傷人各鄉民並揚言各處學堂須一槪踏平是以縣城高等小學堂學生俱由家屬領回以防不測該縣汪文炳大令膽小如鼷當初六日大鬨時朱復初由徐宅逸出即飛禀汪令該令竟不敢出署彈壓是以鄉民更肆無忌彈云（更） 
[美副領事據約要求開設油棧常州]  
　　常郡經理美孚煤油號交涉一案經蘇撫陳中丞電飭滬道與美領妥議並商阻勿派副領事赴常等情已誌前報茲悉初十日美副領白君仍帶同美孚代表乘車前往晉見常府德太守據稱何福記係領有洋商資本開設故用經理字樣太守據約與爭美副領堅執續議中美條約第十二欵要求開設太守辯事未定議美副領遂卽日回滬（齊） 
[江督衙門特設清查處南京]  
　　兩江總督衙門現由端午帥特設清查處委前湖北道員任子齡　同藩司清查各局所學堂營隊善堂事宜以廣開利源嚴剔中飽爲宗旨云（我） 
[詳送江蘇鐵路圖説之批詞南京]  
　　陸軍測繪學堂吳茂節詳送江蘇鐵路圖説當奉江督端午帥批示云查江蘇全省鐵路上年經商部奏設商辦公司現已勘定南北兩綫擇要開工此外未定各路線凡在江蘇境内者亦應由公司次第規畫何者便於商業爲公司所應兼營何者便於行軍爲國家所應擔任預行籌定全局辦事方有把握察核所送圖説與公司現議辦法不甚符合究竟最要次要緩辦三項路綫應如何詳籌審定候將圖説照送蘇路公司查核叅攷分别確勘妥議並繪具圖説兩分咨送到院再行酌核咨部核辦仰　知照繳（康） 
本埠要聞 
[領袖比總領事照會江督文（歷陳公廨廢去刑訊之害）]  
　　爲照會事照得領事公會接據公共公廨美德英陪審官報告爰卽奉達台端查此項報告係租界内案犯頗極加增一事　查此項增多之犯以公廨主權减落廢去笞杖刑件所致開章程内所載公廨祇准判押五年之犯而起則項两端係在西一千九百零六年改定凡遇命案公廨祗屬過堂訊問於西一千九百零六年公廨案犯表數凡打降毆傷曁夜間竊賊以及盜刦等案較諸九百五年頗見加增茲將案犯數目開列於下查西一千九百五年打降之案約有五百零五件去年此案約有七百三十九則已增至二百三十四又一千九百五年　　之案有一百六十九　年此案有一百九十六則又多至二十七件毆傷之案一千九百五年約　四十件去年七十四件則又多至三十四件又盜刦之案一千九百五年約有二十三　去年有九十五件則已增至七十二所有案犯表數爲本年起頭之三個月已見本年當續行加增矣察核在本年起頭之三個月内打降之案有一百九十一件夜間偷竊之案有六十九　又毆傷之案十六件　及盜刦之案四十三件當可核訂本年將有七百六十四件打降之案二百七十六件偷竊之案又六十四件　傷之案以及一百七十二件盜刦之案　之盜匪充斥尤爲可惡該盜每敢肆行搶刦是以懲辦此等盜匪當照公廨現有此辦法另爲　法改章辦理該盜等每月結隊成羣約五人至二十五人之多晚間遊行街市謀爲不軌捕房已拿獲許多解送公廨頗見稱善但照此情形殊難將若輩全行拘獲所有未經擒獲者當即避　即覔同類者流藉以代替仍萌故熊作惡多端查該盜匪等均身　利刃此項小刀係專爲匪　所用併有時執有手槍等械迨經捕房拿獲若輩膽敢出有笑言併稱無甚緊要且多　笑揆厥由來實公廨不能加　重刑　是之故該犯等旣如此刁玩顯見至多判以五年監禁尚不足以治罪凡遇有犯重案　當治以死罪當判上海縣訊辦但　常此等刑罰並非所以洩實厭爲儆戒起見惟所有儆戒之刑公廨尚未見旗行且另有一節殊關緊要即係牢獄内案犯擁擠不　當不得再有址位可容在西一千九百五年所有覊押捕房之犯每禮拜約有一百六十一個去年每禮拜約有三百四十七個可見此數一年内民加增一倍有餘今各領事查得此項案犯表數異常加增並非因租界殷繁之故至居民繁盛本屬　常惟此種案犯加　更並不因上海之粼境遭遇灾荒所致實因該犯等相率爲非自云年春間廢去笞杖刑件並定得公廨祗准判押五年之犯而起是以公廨關委員覺得　項所説意見相同已有三年並前帮訊孫令在廨經歷二年半之久亦　此説爲然曁現帮訊王令在西二月間委派襄　之前曾充當内地局員亦同一意見等情據此現各領事查得該陪審及華官讞員等稱所有此項加增之案犯計　　竊賊乞一以及各種匪類　足在租界滋生事端擾害人民且監獄業已充塞是以官長亦甚難覓得地位爲安揷此項押犯查此種惡劣之現像當未起有多時在公廨廢去笞杖之後但外間别處衙署當未必盡行廢去現　該陪審云似擬妥籌改良辦法并罰辦更须　嚴爲妙因此各領事推想倘此節得能由貴督憲允照辦理當不日蛎有起色并租界一隅不致爲匪徒聚集之區如此可保治安洵爲上海振興商務最要之策相應備文照會請　　貴督憲查照施行須至照會者（眩） 
[蘇撫電日領請停船捐]  
　　駐滬日本領事電請蘇撫停辦船捐民誌昨報茲聞日領已接蘇撫陳中丞復電略謂船捐一事松滬已行之四十餘年從無異詞今蘇屬一體仿行實無悖　約章况捐出船户與貨無涉此爲中國自有之權所出告示未便收回貴領事　敦父誼幸勿誤會云云（或） 
[東方銀行願借濬浦經費]  
　　法總領事昨日照會 
 
 

Page 5

 
 
滬道略謂　浚黄浦江一事現悉已經有人承包開辦在卽勢必需欵動支查有本國東方銀行情願圓通出借後再商定一切請煩查照存記以便需欵時不致遺忘爲荷（迷） 
[萬國賽珍會致江督電]  
　　督憲鈞鑒承委鳳道台來申代表并帶貴重古玩多珍陳列發賣極合洋商銷　萬分感激已將德意及物名宣示大衆中外歡感昨中外士女到塲極盛興高釆烈集欵較多百萬災黎同沐憲台提　之恩先　馳謝藉慰　系伊德叩元（敬） 
紀事 
[第二日萬國賽珍會紀事]  
　　昨日爲萬國賽珍會第二日會期本館社　偕同義務繙譯員姚子常君前往遊觀人會後卽至中國陳列男所謁　仲禮君知第一日所到男女各賓約萬餘人售物一萬餘金可謂巨矣縱觀所内陳列各物以繡　綢緞瓷器爲大宗餘係字畫及各種美術皆精良巧妙惜乎十二日未曾蒞會聞尚有各種珍品已經售去云 
　　繼至女陳列所承沈仲禮夫人導觀中有天足會女學生所製之像花及水菓等并有九和綢莊用綢紥成之綵其他如裝　繡貨等亦屬可觀當有所中女士請略購貨物以盡　務乃出資三元購菊花一盆以爲記念復至安愷第係各國陳列所計十五國又有一相聨者爲萬國商店門口有雜貨店　有日本店樓上卽西國女史賣茶所 
　　又至日本武技所門口有軍樂一隊場内即觀演伎術者甚衆先由班主用英文宣讀宗旨次由日人用中文演说　卽有各人上場角力至二刻餘始畢一時拍掌如雷并有西女士贈勝者一鮮花 
迨至草地有土耳其式花園一座東面有各西女出售水菓並大餐焉　　又見有小舟十餘艘飄蕩池水間欲上者須給相當之資操舟者爲西人　　又　氣鎗打靶所及釣魚所磅人所皆係日英丹三國人經理　　又有英美女十售彩票者以寳石爲標其地在安愷第之旁　　又有新法照相甚爲敏捷門外有巨鏡二一窺之作闊形一窺之作長形　　又有日本茶酒莊各一所其他售書售菓售茶者不一而足 
　　又有文明總會係陳列各種珍品如珠寳等 
　　又有兌錢處一所有鈔票出售可在塲内流行 
　　又有郵局一所併售小说及各種信箋信封凡購來之物卽可托彼局寄出且有德律風可借用每次只取洋一角 
　　又有演影戲者在彈子房内 
　　時天已將晚調查約略將竣遂復至中國男女陳列所見辦事員詢知今日售洋較昨爲多折至各國陳列所見貨品亦已售去不少 
方出門見　外國戲者均塗面乘汽車至形狀極奇不覺失笑立觀片刻卽歸 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[學部奏改定學堂等級擬訂辦法以昭核實摺]  
　　奏爲改定順天學堂等級謹擬釐訂辦法以核名實恭摺仰祈聖鑒事竊臣部准順天府咨稱奏請改定學堂等級一摺於光緒三十三年二月二十三日具奏奉旨依議欽此鈔黏原奏咨請查照等因前來查原奏内稱順天中學堂開辦四年諸生現習各科如修身經史文學地理物理化學數學英文法文東文廣聘敎員分門肄習其程度實與高等學堂相　畢業後卽可學習專門迭經督學局派員考察均以程度甚高無可再升爲言順天府依輦轂之下爲根本之地自應援照奏章將現辦之中學堂升爲高等學堂卽有現存之經費校舍復有合格之學生敎員一轉移間而順屬中小學堂均可銜接一氣查宗室覺羅八旗中學堂經前學務大臣奏明改爲高等學堂奉旨允准在案順天府中學堂實與八旗學堂事同一律可否仰懇天恩俯准將順天中學堂升爲高等學堂飭下學部立案實於學務有裨等語臣等前據督學局查學員陳報該學堂原設正備兩齋以及格者入正齋授以中學堂課不及格者入備齋授以小學課程現除去正備齋之名定爲甲乙丙丁戊五班丁戊班去歲始立程度尚淺其甲乙丙三班亦未畢業若遽授以高等學科未免躐等殊非實事求是之意惟查順屬二十四州縣各立小學堂四路廳亦各籌設中學順天府地居首善自應設高等學堂一所爲中學堂學生畢業之陞階查宗室覺羅八旗中學堂曾經奏准改爲高等學堂其各班學生仍按照中學堂課程講授俟中學畢業然後升入高等卽如山東河南江西福建各省高等學堂其畢業報部之案均係按照中學章程辦理良以興學伊始未有高等合格學生不得不酌量變通以期名實相符擬請援照此等辦法將順天中學堂先行定名高等學堂爲順屬中學生畢業升學之地其該學堂現有學生仍各按年級照中學堂課程分别講授俟中學畢業其考騐及格者准其升入高等其不及格者仍須留級補習似此核實辦理卽使該堂肄業諸生循序渐進并使順屬中小各校一氣相聨如蒙兪允卽　臣部將該學堂課程切實釐訂以期仰副朝廷綜核名實培養人才之至意所有改定學堂釐訂辦法緣由謹恭摺具陳伏乞皇太后皇上聖鑒謹奏光绪三十三年三月十五日奉旨依議欽此 
内治部 
[江督派員密探吏治南昌]  
　　江督端午帥以贛省吏治因循凡於重要案件未能辦理盡善因特派密探委員二人常川駐贛專司查察各官是否賢能案件是否秉公辦理於一切有關要政之事隨時禀報以憑察核（規） 
[委署府篆蘇州]  
　　常州府知府德元現奉上諭開缺送部引見所遺員缺已由蘇藩陳方伯委保送知府陸懋勳署理（或） 
[撫轅考取文案安慶]  
　　前紀皖撫恩中丞以本署文案需員示諭本省候補人員報名考試等情刻聞應考人員甚衆内惟縣丞伍少尹文字獨佳當經恩中丞錄取業已下札委用矣（賢） 
[批示公益社之辦法嘉興]  
　　嘉興縣新豐鎭公益社會前由職舉生監等禀准撫憲開辦在案茲又有王店鎭紳董具禀該縣擬請援行當奉沈大令批云查公益社之設與區裁判所性質略殊蓋以憲政初萌地方裁判所尚未志立行政司法工者皆縣中擔荷其責任區社長之於本區民事有和平取扱之義務而無强制執行之權力但就彼此之爭執衡以公衆之是非解息訟端同沾利便是卽一部分人民之幸福若搆釁旣深中多糾葛調查未確評議俱窮自可將説帖給還毋庸批駁或其關係較鉅勢難中輟則由本社登記事實與其競爭難决之問題開單具報一面令兩造赴縣質判庶咸服其公心而不疑爲壓力蓋對待過渡時代之民智有不能不委曲裁成者責社長公溥明通度必早見及此其取扱事件酌用月報册及送縣裁斷案件應用單式另紙擬發並希察照（士） 
[批准設立自治會寗波]  
　　奉化縣周鴻逵等日前具禀寗道擬設立自治會應需經費請以奉化縣前令捐集簽點費一千串先行挪用俟警察開辦再行籌劃當奉喻庶三觀察批准札飭奉化縣遵照辦理（待） 
[禀設警兵講習所長沙]  
　　耒陽縣附生梁朝翰日前具禀警務總局擬在該縣警務局内设立警兵講習所願盡義務一年當奉批云該生擬在縣城設立警兵講習所願盡一年義務殊屬可嘉應將辦法禀商地方官核准施行仰卽知照（敏） 
[詳覆酌給提調津貼安慶]  
　　安徽牙厘局提調任太守廷枚現經委署太平府遺差卽以支應局提調惲太尊暫行兼理應給每月津貼銀若干業由皖撫札行藩司妥議具覆昨據馮方伯覆稱每月酌給津貼夫馬銀五十兩以資辦公（頽） 
[浙省興修聖廟杭州]  
　　杭府學聖廟遵照大祀章程將原有五開間大成殿改造七開間墻垣蓋瓦槪用黄色現由丁祭局紳董提撥局欵二萬元由馬敎授摶匠估工聞木作一項已需二萬元左右現該敎授已開呈價目詳請上台飭委復估矣（四） 
外交錄 
[贛撫札九江道文（爲洋商項置屯田事）]  
　　（前略）據九江英倭領事函稱茲據英商都志善禀稱該商頂置張謀禮屯地并不接連砲台離上砲台足有一里與下砲台相隔足有二里况潯郡屯地最多而頂置者頗不乏人何以九江道一味刁難刻待商人并又揑稱地接炮台情實不甘祗得繪就草圖懇乞照請撫憲委員查勘辦理 
 
 

Page 11

 
 
以昭核實而免偏枯等情據此查都志善頂置屯田一案前據張謀禮具禀聲明謂洲地係頂與他人以恒理論詎不可頂於都志善乎卽謂不可頂於西人何以美孚在官牌閘亦購有地英與美均在通商之例不禁於美商而禁於英商不禁他人之賣地與美孚而禁民之賣地於都約翰有是理乎等語本領事查天津條約第五十四欵所載上年立約所有英國官民理應取益防損各事今仍存之勿失何若他國今後别有潤及之處英國亦獲同其美各等語是此次都商頂置屯田正可按美孚頂地之例應無口實亦符約章豈得牽强其詞以英有租界作推絶之地步現歧待之情形　欠允協茲將該商繪呈草國一紙送請察閲希旣飭縣印契以昭平允等因到院據此合行札飭饒九道將英商都志善頂置張謀禮之地再飭妥員履勘繪圖詳候核覆并將美孚頂購官牌閘基地一事一併查案聲覆以免藉口（異） 
[禀請示禁私賣寺產蘇州]  
　　學務總匯處紳士彭福孫等以各處菴觀寺院房屋基地往往由牟利之徒售於洋人改建敎堂因禀請長元吳三首縣出示禁止併請傳諭各圖地甲嚴密查訪如有前項情事除將原價充公及經手人罰辦外該圖地甲尚須科以得賄隱匿之罪云（出） 
[日人要求展拓車站]  
　　泰晤士報云吉林信息謂日本領事向達桂要求准鐵路車站展拓至長壽（譯音）達桂已電請外務部與駐京日本公使交涉令其停工 
[中日捕魚交涉]  
　　十二日東京電云在熊岳城境内捕魚之日本人向中國漁户强索規費始准捕魚加以保護華人抗議反對是同人所共知現悉日本漁户由關東前往熊岳捕魚有一百五十餘人惟所傳强暴之事實屬不確至日本人强佔民房擅行修建一節實因日本人曾與本地居民訂立合同租屋作爲暫時休息之地且與居民亦極相得也懸揣華人抗議反對之故蓋由於日本蓋平戕害漁戶一案曾行文詰問藉此以相抵制耳譯字林報 
[洋商酗酒滋事揚州]  
　　日商甲乙丙三人在天興館晚餐酒醉滋事誤打鄰桌華人徐華亭徐卽與之理論洋商反任意辱駡以致互相毆打當由館主馳請洋務局董張子畬到塲竭力勸解次日洋商酒醒自覺理屈特備席講和以釋前愆（司） 
[照請保護游歷洋人漢口]  
　　英人吉安德克倫等五人帶同通事由上海鎭江游歷到漢擬往汴晉兩省查看黄河及敎堂等事昨駐漢英領事特照會江漢關道發給護照并咨行該兩省飭沿途地方官一體保護（音） 
軍事界 
[撫批粤統辦匪之推諉南昌]  
　　江西贛南道江觀察日前將查辦龍南邊匪情形及移駐虔南日期禀奉瑞中丞批云禀摺均悉該道巡邊緝匪力疾辦公不遑稍息所定章程均極妥協周密殊深嘉慰並會商粤中文武合辦之法果能彼此和衷合力所有擄捉搶奪等凶橫惡俗自易革除即足以保衛良善乃粤之胡統領竟以縣令伺應不周瀕行贛紳未送爲詞忽生推諉而該道絶不計較旣飭梅令函請負荆復諭各紳作函商辦并派幹弁馳赴幹旋仍約同會禀立案以泯疑忌足見深明大體力求於地方有益辦理甚是萬一不能轉圜再禀咨請粤督另派妥員會辦所擬善後等事均事一一照辦仰按察司會同兵備處立卽移知查照并將前後正法各匪及已獲未辦匪犯飭縣訊取確供分别開錄詳細供摺禀候核辦（氏） 
[咨飭購辦軍米免税安慶]  
　　皖撫准北洋大臣咨稱陸軍三四兩鎭需用軍米特派倉丞永齡赴蕪湖一帶採辦十萬石分批運津請飭關卡免完厘税等因現恩中丞已札飭蕪湖道轉飭各關卡一體遵照矣（盛） 
[王管帶遣散工程隊之能力字慶]  
　　前報紀皖省督練公所禀詳撫憲將原募之工程隊目兵裁撤另招等情茲悉該隊人等一開裁撤之信羣起反對不但不繳軍裝器械且有暴動情事該隊官楊雲峰問計於一標第二營管帶王觀鎬王令於次日僞傳出隊操演乘其不備卽遣兵士將該隊器械一律運回再號召全軍將該工程隊截留勒令脱卸軍裝到時衆寡不敵斷無生變之理等語楊遂依計施行頗稱平靖楊管帶之能力可見一班矣（周） 
[鹽梟拒捕駭聞蘇州]  
　　鹽捕中前二營初十日在嚴家橋附近遇大帮梟匪滿載私鹽向浙少進發當卽上前兜拿梟黨竟開鎗拒敵時適蘇捕營經過見營勇勢將不敵上前助戰當場擊斃梟黨二人擒獲二人營勇受傷者亦有十餘人殞命者數人事後卽電禀省憲請派師船馳往剿捕陳筱帥已派飛划營鎗船十二號前往援助矣（必） 
敎育誌 
[鄂省學界風潮三則]  
　　兩湖師範學堂學生易某日前因事與門役口角門役竟敢將易毆傷諸生忿甚禀訴堂長將該役斥逐始得了事乃初六日又有學生蔡某向齋夫索水沐浴齋夫弗與并出惡言以致兩相爭鬥而齋夫竟將蔡某扑地惡毆幸經諸生聞耗始爲解散蔡某以爲受莫大之辱意欲投河自盡又賴諸生勸解始免於是全堂學生以堂長監督縱容僕役欺侮學生遂大起風潮未知如何了結也 
　　警察學堂監學王某因辦理不善素爲學生詬病前日忽有印板匿名揭帖徧貼省垣照錄於下王明海江陵產也初當敎員尚不敢恣肆迨升監學遂大作威福藐視同黨壓制學生驕傲刻薄幾達極點兇風惡焰殊不可當（並且酒地花天宿娼賭博個人尚不能自治烏能以治他人）該堂新添監學朱家璧王崇銘皆被其同化日前竟聽其武斷挾私開除同鄉學生五人（聞五人并未違犯學章因明海親長鄧歧周潘聘之來函遂卽開除）尤可奇者該生等被開除後偶於同鄉處申訴被寃情節適明海至聞之大怒卽呼集巡勇數十人拘到警察總局收押誣爲流痞百般凌辱旋因學界大動公憤始行釋放似此舉動暗無天日江陵豈容有此敗類學界豈容有此蝥賊耶 
　　各學堂於禮拜六日向無點名之舉近有某監學等忽倡議點名而事前并不曉諭諸生以致未應名者甚多一律扣分記過然此事雖處置失當猶爲整頓學界之公舉孰意初七日（即下禮拜六）諸生齊集講堂聽候 
 
 

Page 12

 
 
點名而監學反不知何往以致諸生嘖有煩言或倡或弛有同兒戲斯亦奇矣（同） 
[浙省學務公所議定辦事規約杭州]  
　　浙江提學使支恒榮自與學務公所議長議紳衝突後各紳均以事權不屬處處爲難思欲辭退幸浙撫張中丞一再調停并囑議紳擬定議長議紳辦事規約俾得各有職守業由議紳吳雷川太史擬稿呈送由中丞核定卽發學務公所遵行茲將規約四條照錄於下一部章議長議紳佐提學使參畫學務並備督撫諮詢是於全省敎育必須隨事研究除星期外應間日分班至學務公所調閲文牘庶免隔閡一議長議紳遇有提學使交議之件固應悉心籌畫卽未經交議而事關重要當分别提倡革除者亦應確抒已見陳説於提學使以期勉盡責任一各課擬稿未呈提學使核閲之前議長議紳不應先行索閲然如議長議紳對於該項事件確有條議應卽陳請提學使採擇不得意存顧忌故安緘默一議紳於會議事件務宜秉公論斷和衷商　如遇議紳各執一説應取决於議長經議長與提學使酌定後議紳卽不得再持異議（重） 
[查學員到皖安慶]  
　　學部奏派前光祿寺署正羅振玉往各省調查學務早誌前報茲悉該員於日前到皖將全皖大中小學一律查取册籍以便報部聞俟調查事竣卽須赴寗云（美） 
實業類 
[派員查勘宣城銅礦安慶]  
　　皖南宣城縣屬銅礦甚富前經某御史禀請度支部咨詢皖撫札飭該省礦務局派員查勘確實覆部再行奏請開採現皖撫接准該部來咨當卽札飭礦務局檄委知縣王鎔冶千總牛成麟同赴宣邑察勘並令繪圖具説從速詳覆咨部核辦（獨） 
[禀請明定路礦章程安慶]  
　　皖省路礦招股開工及報銷經費各項辦法應由官紳隨時會核以照愼重現由蒯送光典禀請皖撫明定章程以便立案而資遵守（非） 
[頒發礦照安慶]  
　　皖省職商吕寳賢前請開辦繁昌縣徐冲口幢山寺礦產當經禀明在案現由農工商部頒發該商開礦執照一紙咨行撫院轉札商務局給領（賢） 
[組織長江輪船公票局漢口]  
　　漢口往來宜昌各輪船曾組織公票局一所將船票價值劃一現長江各輪船公司亦擬仿照辦理聞此事係三公司倡首因三公司輪船水脚向有定章嗣因各公司添設商輪日多客票價目愈亂如公票局成立则各輪客票均向公局領取不致率亂規章亦整頓商業之道也（今） 
[移請免抽焦煤捐宁波]  
　　甬郡煤捐向由谷葵生包認彚繳近有萍鄉總辦廬鴻昶裝運焦煤來甬售銷在甬設立分局由周鳳翔經售前日谷向該分局抽收捐銀每墩一兩六錢該局以焦煤初運甬地銷塲未暢特由盧總辦移文寗道轉飭免抽以期擴張銷路昨喻庶三觀察已札飭認捐局遵照辦理矣（行） 
[禀辦布帮公所漢口]  
　　湖北民間所織之布以岳口鎭爲最奈奸猾機戶時將尺寸减短且粗細不一以致各布莊頗受虧折現該布商特禀請商務局擬設立公所并定罰辦章程以資整頓（泰） 
[定期行駛人力車漢口]  
　　漢陽地方擬行駛人力車已誌前報茲行利公司專辦兪地山明府已辦就車輛一百乘定於本月十五日行駛俟生意暢旺再當增加（初） 
瑣事欄 
[張尚書靈柩過漢漢口]  
　　前郵傳部尚書張文達公靈柩刻已由其公子輩用快車裝載於初九日來漢夏口廳馮司馬備有儀仗在車棧迎迓由租界至花樓往大馬頭登民船武昌官學界中人渡江來迎者頗爲不少聞尚擬在鄂省皇華館開弔然後赴湘云（今） 
[江督重禁小輪傾棄煤渣南京]  
　　江督端午帥通飭各關略謂内河行輪傾棄煤渣辦法前據江海關禀送該關税司擬定章程五條業經通行在案茲訪聞近來内河各輪並不遵章起卸仍前沿路傾棄究竟各海關曾否用有駁船專卸煤渣各小船有無自備洋鐵桶裝渣帶回口岸現運河正在開濬需費不資豈能更任抛積應由鎭關道查明聲復一面會同税司嚴諭華洋各小輪公司遵照原定章程辦理浦鎭一帶應由淮揚海道揚州府協同查察蘇鎭一帶應由蘇州關道常州府協同查察此後倘再違章定照原定章程從嚴懲罰云云（速） 
[營勇毆傷警官駭聞漢口]  
　　初八日午刻漢口沙家巷土娼叢集之處陡來營兵多人手持小刀在各娼家肆行滋閙警察工局某哨弁聞耗馳往彈壓竟被兵等將警弁痛毆并將某弁之眼珠挖去幸該段巡勇奔回警局召集多勇始將滋事營兵拿獲三人送交夏口廳懲辦現受傷之警弁已抬往醫院診治據西醫云已成殘廢不能復愈矣（字） 
[商育體操會添招晚班蘇州]  
　　蘇垣祥符寺巷雲錦公所内商育體操會現擬添招晚班生四十名以星期二四六午後四時上課至五時散學業已廣告招生矣（命） 
[閩省財政局虧欠巨款]  
　　文匯報云福建船政局虧欠海關欵項甚巨經費支絀異常無法歸還 
[營弁獲盜松江]  
　　奉賢金匯橋於初八夜突來盜匪二十餘人先在巡防局搶得快鎗三支隨赴該處巨富孫某家圍刧時適有飛划營弁何君嘉祿在途聞信立帶勇丁飛馳往捕匪衆見勢不敵遂紛紛逃竄聞當場槍傷二匪翌日卽由該營弁解送奉賢縣訊辦（神） 
[批飭追繳莊欵寗波]  
　　慈谿縣商人柳條靑虧欠莊欵銀一萬七千數百兩當經莊主控縣追索乞未理楚日前又具禀道府呈請提追旋奉寗道喻庶三觀察寗府文縉臣太守批飭慈谿縣立提柳條靑到案訊明追缴（得） 
[控追倒欵寗波]  
　　鎭江人屠憲宗前在某洋行爲夥虧欠　某及勝大銀洋爲數頗鉅事後屠避匿來寗愕索不還日前王在道署禀控喻庶三觀察當即批飭鎭海縣將屠家產查明發封作抵一面並差提屠憲宗到案訊明禀復（行） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[高麗重立内閣]  
　　十二日東京電云高麗内閣業已重行組織部院大臣五人其舉動人皆目之爲叛逆以致近日招人設計行刺業已開去實缺矣 
[英國艦隊行程]  
　　十二日東京電云英國海軍中將摩爾篛坐軍艦愛爾拂雷德號統率駐紥中國之軍艦五艘駛抵馬山浦 
[南斐洲土人定罪]  
　　十二日倫敦電云南斐洲那特爾地方土人於前次作辭時曾戕害白人一名業已招認斷定死罪 
[南斐洲礦工罷市]  
　　十二日倫敦電云南斐洲特蘭斯哇國維脱華探司蘭德地方礦地四十三處白種工人皆罷工礦地總理正在招募内地波亞人以代之 
[紐約工藝會開會]  
　　十二日倫敦電云國家工藝製造公會在紐約開會已將董事贊成立卽修改税則之議核准 
[日本親王考察船塢]  
　　十二日倫敦電云日本伏見宫親王在英國利物浦閲看船塢 
[英國海軍部預防炸裂之害]  
　　十二日倫敦電云英國海軍部以法國戰鬥艦基那號炸裂一事業已查明因發諭單傳令英國各軍艦火藥庫用炭酸氣新江以通空氣 
[愛爾蘭聨合黨議論政事]  
　　十二日倫敦電云愛爾蘭竇勃林京城各報章皆以國會投票駁斥英大員勃列爾之條陳爲可喜聨合黨謂英國人民佯爲不知愛爾蘭島國民之要求實屬無可寛恕國内官員以爲欲得完全自治之政體别無其他之决議望政府對於此問題再行熟籌云以上譯字林報 
[麵包漲價]  
　　十二日倫敦電云俄國羅瑪尼亞國美國皆有歉收之信息以致麵包價值增漲每塊至五辨士有半 
[美國大學校長之演説]  
　　十二日栢林電云美國哥倫比亞大學校長白德欒在萬國公斷會演説謂德皇之和平政策必須承認云 
[暹羅君主游歷]  
　　十二日栢林電云暹羅國君主游歷歐洲現抵意大利國北境 
[英皇奬勵興學]  
　　十二日倫敦電云英皇愛華德召見義學聨合會書記寇克君並賜以勳爵實出望外譯文匯報 
本埠新聞 
[令尹刻石]  
　　升任邑宰汪瑶庭觀察去年交卸時本邑仕紳以遺惠孔多公議攝影鐫石曾誌前報茲已由畫師張雲摹繪上石並倩楊東山孝廉題辭於後文曰巍巍之表温温之儀治秉儒術政合時宜秋霜凛威春陽布惠神明父母蒸民所戴公之蒞治凡歷七年今去此邑紳民捐捐遺愛去思古有碑例畫像刻石並同茲義傳諸千秋永存弗替（杞） 
[囚犯加餐]  
　　英美租界各捕房　體恤押犯起見議定於今日起每日每犯早　食米四兩中膳六兩晚膳九兩葱頭一兩豆六兩逢禮拜及禮拜一三五每犯食靑菜三兩禮拜二六每犯食鹹魚一兩半禮拜四每犯食牛肉四兩（舟） 
[仿抽茶捐興學]  
　　本埠西卿虹橋鎭董顧鏡清等日前聨名公禀縣署謂本區添開之虹溪中立兩小學堂常費不敷擬仿辦茶捐以資補助請爲給示茲奉李大令批示云來禀以本區添開之小學堂經費難籌擬仿抽茶捐每碗一文以資興學事關公益應可照辦仰即會商妥洽籌議抽繳章程復候核奪再行給示可也（哲） 
[愼重交涉]  
　　撫標滬軍營管帶龍軍門昨日出示曉諭文曰内地各處洋棧及敎堂林立各該哨弁彈壓各段地方駐札防備務宜振刷精神實力保護以免稍有疎忽卽釀交涉重案嗣俊各宜仰體憲意竭力加防使宵小無從托足地卽可治安保衛之道莫外乎此其各遵照（水） 
[巨騙待訊]  
　　著名巨騙兼用翻天印賭棍陶星甫卽徐吉甫經人 
 
 

Page 19

 
 
控由公堂判押候過堂訊奪等情已誌前報前日又有某甲投廨請追陶星甫騙銀一千數百兩及朝珠等物讞員准之（車） 
[寛免月捐]  
　　總工程局自禁烟後曾將外馬路各烟館燈捐於三月初一日起一槪免收茲因限期將近又從寛將所有烟館地方一律免收月捐一月以示體恤昨已出示曉諭矣（譽） 
[巡防認眞]  
　　駐防虹鎭十一隊一排排長彭元臣以該處地近租界恐有匪徒混跡肇事故於每晚九點鐘起率勇梭巡以攝匪胆（西） 
[道批三則]  
　　沈鴻書禀批旣已禀縣應候核案查明飭遵毋得來轅越瀆抄粘姑附○宋　等禀批案經批查應候復到核辦該商人一再躁瀆殊屬非是仰法租界會審委員聶丞速卽遵照前批錄案詳奪勿遲○職商李鳳昌等禀批據禀自籌經費分設學堂具見熱心義務應由提學使主政著卽補禀候示遵行至於廣惠學堂俟試辦有效再請給示可也摺附（軌） 
[移請協提盜犯]  
　　海門廳日前移文到縣略云屬下三興鎭事主陳世雄於二月間被盜匪多人刦去衣服銀洋曾獲得盜犯陳臨元龔福堂丁浩榮龔仕林四犯供出餘黨曹銀狗等五犯已逃避上海租界應請派差協緝等因李大令當卽遵照辦理（車） 
[棧客須知]  
　　老椿記棧客陳寄生投廨控稱在房内失竊小箱一只内有金飾等物值洋九百餘元一案奉關太守傳棧主楊欣謀到案訊得陳客並不將貴重之物照章送交帳房今稱失竊無憑難追遂判兩造自行理處兹陳又一再禀追而客棧同業僉云此事並無賠償之理昨日已邀齊同業至旅商公所商議善後方法矣（編） 
[積竊成擒]  
　　著名積賊陳阿二前經法公堂判押一年近始期滿釋出詎前晚又在英界廣東路八號棧房將門上洋鎖鑿開入内撬箱行竊爲對門某洋人瞥見著人將棧門關上立即報　捕頭飭中西探到棧拘入捕房押候解究（舟） 
[輪船失竊]  
　　金華輪船帳房於初九晚失去皮箱一只内有日本鈔票匯票計一千六百餘元又有胡少甫托帶洋二百元劉仲甫托帶銀五十兩魯禮堂托帶洋一百三十元及家信等件當由該船執事投報捕房請緝捕頭准之（隊） 
[油作失愼]  
　　前晚法界菜市街乾泰麻油作失愼延燒樓面三間經救火會駛往救息作主陳菊生由探拘入捕房捕頭飭交保出外聽候審斷（契） 
[酷海含寃]  
　　法新租界織帶店主周金山之妾前日與大婦薛氏勃谿自縊身死經捕房查知將周夫婦拘押一面飭探報縣蒞驗（墜） 
[求請免驗]  
　　昨報紀何故吞烟一則茲悉吞烟之張二郎醫治罔效於前晚身死昨由捕房飭保投縣報驗旋由屍屬以張二郎吞烟自盡與人無尤投縣求請免騐大令准之（西） 
[流氓被拘]  
　　英界閘北後德生　某成衣店主方某前晚與女工結算工資口角卽有著名流氓麻皮春泉等乘間糾黨攫衣鄰衆悞以爲盜鳴鑼喊救旋由北市巡警局胡巡長帶巡士多人前往查明并獲流氓數人押候訊辦（舟） 
[相騐自縊]  
　　小竊王阿英前經公廨判押棲流所詎王陡患心疾昨早自縊身死當由看　禀由所董傳保報縣昨午李大令蒞所騐得委係自縊飭報堂棺殮發壇標記待認（泉） 
[上海官事]  
　　督轅電報委員知縣高增秩兵備處幇辦知府游捷縣丞廖正南留學日本法政學校畢業生汪之鈞昨均到道拜會禀見新委上海貨捐查騐員巡檢胡祖榮禀知到差滩浦局收支委員縣丞郭增益前患喉症請假刻已痊愈昨詣道銷假候補知縣陳景韻由蘇回滬銷假會太局委員曾勉濟禀知海運案内蒙保知縣（車） 
訟案 
[上海縣案]  
　　趙薛氏投縣控姑母李薛氏等吞賣奩田前晚奉李大令傳訊趙薛氏供父親在日分給婦人田地十畝以作奩資二十三年婦人出嫁時姑母李薛氏來言丈夫趙天德索行無賴恐難保守聳恿婦人將田單契據交伊收藏詎被串同胞弟薛掌生將田天没盜賣求請追究李薛氏薛掌生均稱並無其事訊之地保姚勝發供稱此係家事當年趙薛氏曾否得受伊父奩田小的實不知情大令核供判令掌生速尋姊丈趙天德邀同親屬理處如理處不公准趙禀究○混名閙天宮之惡棍徐福生與同黨王新生两犯復經帮審洪明府提訊夥搶川沙同豫當典一案徐仍狡賴喝責五十下堅稱願與張林面質死亦甘心王新生供前押西牢時印捕嫌某犯所做皮鞋太大將犯毒毆該犯抵拒傷及印捕遂即號召合牢印捕開槍亂擊或持刃猛砍小的受槍傷三虞刀傷二十餘處昏倒不省人事後在醫院治痊實無圖逃之意且西牢押犯不能彼此言談豈能串謀明府判還押再鞫（車） 
[總工程局紀事]  
　　江湖醫生施有橋陳谷明在石街地方賣枝當有袁金全之妻劉氏因患背瘡請之療治施陳開刀出毒後索取藥資甚鉅并多方逼勒由鄰居控由南區拘局奉陳叅軍訊判各罰洋一元驅逐出境○甲乙两巡士在董家渡查得漁船戶陳修將煤八簍倩　客張金奎售與老虎灶形跡殊覺可疑拘解到案判陳交埠頭保去張交保候查○浦東鄉婦張喬氏扭沈海榮到案控誘騙女兒秀貞叅軍查得沈在浦東總巡局有案著交保候查（夙） 
[公共公廨早堂案]  
　　福建路天寳堂藥店夥周梅雲因炒　不愼致兆焚如捕房查得保有火險銀二千五百两恐有縱火圖賠情事飭探將周拘案判押傳店主徐梅生到案再訊各情已誌前報昨由探將徐傳案徐供商人是日因事出外胡梅雲炒藥不知如何失愼求察訊之周供實因炒藥起火如遽潑水藥即無用襄讞王明府以延燒十餘家之多害人不淺判周開番徐交捕帶回押追罰洋五百元充公○同安里鴇母徐阿金因凌　幼妓銀　經濟良所逮案奉中西官判押三月再罰一百元分充濟良公堂經費等情已誌前報詎該鴇忽延管禮司律師函稱因病請交保開釋昨日復訊愛律師投案請示訊之官媒供徐患心痛症飲食少進明府商之英巴副領事判飭差押送棲流所驗病後再行核奪○流氓王萬康買牌阿美　宁波陳阿來小阿星等專在租界内外肆行刦掠昨由探拘獲解究判一併還押候查明所犯各案於下禮拜一訊辦○天津人劉芝萬携妻李氏住坭城橋地方前日劉之六歲幼子天殤將屍　　荒郊經捕查悉禀由捕頭於昨日傳究判氏押三天劉從寛斥釋○林長慶姦拐滕阿六女　永成奉中西官訊判押限七天交人在案昨日解究林供求　典判押候提到楊餘慶到案再訊女准其母領回江北原籍○陳瑞保竊取四馬路火塲内什物由失主　　　等控究判枷十四天○過犯廖阿根郁保華串竊木板判押四月郁押二月○汪四堂曾犯刦案經朱小二子在縣供出奉李大令移提在案詎汪又誘逃周華華之妻小妹報由包探解究判押候限七天交人昨已逾期解請訊示判押候查明各案再行訊辦（霜） 
[法租界公堂案]  
　　女孩施妹妹係某妓傭養媳近以不堪凌虐逃出迷途由捕送案請示讞員判送善堂留養○車户主楊永芳前將行竊東洋車蓬撐之張阿四私刑吊打致受重傷經捕房送醫院醫愈昨日解訊判張押捕房二十天楊罰洋四元充公另罰醫院飯食費六元張文卿不應收贓罰两元○衛子英售賣　水年乳判罰洋三十元充公○薤髮匠張雲甫陳雲泉在途與人爭毆悞將炒麫店主陸阿昌毆傷控由捕房拘訊判各枷七天發犯事處示衆○虹口公和馬車夫徐阿四駕車不愼撞傷途人某甲旋由行主王寳發挽人與原告商妥故未投質昨由捕房查悉將王傳訊判罰洋六十元○牛肉莊主張子泉倒欠陳炳坤牛 
 
 

Page 20

 
 
洋昨日解訊判交的保限一月理楚○華瑞洋行西人控細崽周阿大私竊金銀表一案茲由捕房吊出金表七只解訊判押候查核（肫） 
[美租界捕房事]  
　　美捕房愛副捕頭查得北蘇州路顧裕興楊順興陳裕紳三地鮮行門前時有堆積菜蔬情事飭探請廨出單傳罰○捕在南潯路見有病丐一口當即車入捕房行至半途詎即身死該捕禀由捕頭飭暫置乞丐牢邊傳保報殮○朱阿多岳阿記在元芳路索欠互毆由捕拘入捕頭以事屬錢債一併斥釋（西） 
[通信]  
　　啟者昨閲貴報所論朱廉訪批黄勛伯被戕一節有救生不救死之説想係訛傳朱廉訪嫉惡如仇懲辦匪類尤爲嚴厲衆所共知此案實係批准該盜照章懲處至於竊盜小竊字樣均李大令訊究時所擬與朱廉訪毫無關涉應否更正之處還希才行手此即請台安弟虞和德頓首招領浮屍十三日敝所救生船撈獲無名男浮屍一具身穿銅鈕子藍布棉袄柳條布褲赤足秃頭年約三十餘歲已由保安堂備棺收殮如有家屬向敝所知照保安堂領棺可也[  滬北棲流所白]  
振務 
[曾少卿經收仰光新報舘經募助振徐海捐欵報告]  
　　李君介眉銀五十盾莊君文標銀四十盾張君可知銀三十四盾李君錫儒銀三十盾翁清圖兵繼勛張楊氏諸君各銀二十盾李君介海銀十五盾柯有志黄招羣二君各銀十二盾謝啓恩葉春德林凌翰陳大噐明春氏謝永合吳序宗蘇阿棠陳傳福李曰達朱昌袞陳恊彭鄭偉臣甄明謙諸君各銀十盾李唐氏銀八盾曾文清莊哲崎曾鰲峰三君各銀六盾劉醒漢李安華周登邱安里鍾毓氏諸君各銀五盾王文元蘇頗樂黄吉記李夢庚林積善林箕托莊大鼓諸君各銀四盾陳德發林珠熙許榮耀邱思復許盧金釵莊冷水李景美葉子剛諸君各銀二盾缅女士嫣娥銀一盾以上共捐四百九十一盾其款已由二月初十時報舘交來匯豐匯票銀二百八十三元八角一分登入五十一次清單用特登報以揚仁風 
[蘇省鐵路公司經收淮北工振第四十二次報告]  
　　周承基善士壽資移助洋一百元謹將周君原函照登報端以諗同志蘇路公司諸君台鑑謹啓者僕今夏曁内子沈氏三秩初度本擬設筵恭欵親友茲因江北災重謹以筵資百元移作待哺之需非敢云賑助也務乞代解災區是爲至禱專此祗請台安　張季直殿撰書資助賑洋六元蔣清記洋一元大生紗廠江易園先生交來齊太太洋两元周太太洋一元某傭嫗洋一角以上共收鷹洋一百十元零一角正用特登報以揚仁風 
[上海北市絲業會舘籌賑公所施子英經收各處水災捐丁未年二月初一至十四日第一百九十二次清單]  
　　初一日無錫趙正大米行洋十元會稽施鳳記壽筵移助與諸君造福洋十元沈達夫爲先室葛氏十週懴資移助洋十元南京唐大布號銅洋廿三元銅小洋一百六十五角顧鍾麟求鈺兒病速愈洋廿元初二日周　丞洋六十元不留名曹英洋九元龍洋一元不留名彭銅洋一元初三日張石君爲鴻卿少君授室蒙諸親友惠賀並筵資與諸君造福洋二百元保安氏十元補過人十元儀金貞女規銀五百两又遵悟德太太遺命規元五百两姚伯欣姚陳氏洋六元無名氏求合家平安洋三十元仁和朱枕湖求保次子育琴平安日本洋卅元初四無日名氏求合家平安龍洋十元初五日無名氏求病速愈龍洋十元不留名求病速愈龍洋十元初六日山陰楊覲三洋一百元又葛生廷求合家平安洋五十元又葛蔭齋爲女順姑求病速愈洋五十元詠思堂賈五十元陶芷江封翁賀七旬大壽洋四元山陰兪試翁洋四十元初七日湘城元　求平安洋五元裕大莊來樂志堂洋一百元贖愆祈愿洋五百元又無力氏一元銅洋二元義善長莊郭子英先生交來鈺珊翁規元二千两杭州伍同記洋五元大通德記吳俊翁募洪陳氏規元二百两姚守善求病速愈洋廿元初八日恊隆成銅洋六元許氏爲先父母求冥福十元鹿峯鍾氏洋五元蔣式之爲子求病速愈洋十元王文經翁子求病速愈洋十元沈其記五元怡德莊銅洋四元初九日杭州西湖　德善堂代募洋四十一元初十日姚壽民洋十元顧裕豐煤號銅洋五元銅小洋三十角梁溪福泰莊劉女士爲蓉寳求病速愈龍洋廿元合記龍洋十元十一日劉子清洋三十元十二日滋德堂馬洋一元葉關潤洋四元杭州鼎記莊募沈杏宏福同爲父母求病速愈洋一百五十元又爲父母見轉機完愿洋一百元周仕沅率子懋功懋昭十元張堰汪雁如六十壽辰筵資移助廿元純記四角頴川氏求病速愈龍洋七元英洋十三元臨平京蓉舲五元十三日安徽無名氏十元又二元印朱氏求病速愈念元顧幹記求病速愈洋一百元十四日徐廣儒募十一戶洋三元五角震川倪厚安十元杭州恊德善堂募積善堂孫念元章秋澄爲夫人六旬壽筵移助洋十元 
[上海北市絲業會館籌賑公所施子英經收各處水災賑捐二月十五至三十日第一百九十三次清單]  
　　十五日蘇州潘濟之募李友記求保平安龍洋一百元蕭高福銅洋二元高郵武廟丁玉軒募無名氏求平安十元菱湖和時壅五十元胡益記十元善與人同三元沈恆泰銅小洋五十角丁繼昌同室陶氏求保次子壽康平安洋二元宋潤三同子三壽完愿二元丁福潤求病速愈龍洋五十元十六日申鼎銅洋二元張瑞濤求病速愈洋四元江寛來無名氏小洋一百角十八日楊仁山洋五十元二十日江西吳愼德堂十元嘉興鳳　橋茂盛豐典同人社洋五十三元胡萬生銅洋三元四角廿一日嚴家橋釐卡同人洋九元北洋龍洋一元浦東新塲葉黼臣募程蔭記洋三十元唐樹德堂公祝並筵資移助洋念六元念二日違力氏求合家平安洋二元廿三日蘇州潘濟翁募平榆居士求病速愈洋一百元鋤經廬廿千彭福蔭堂十千彭觀濤十千杯薪子五千悔罪子十千勉伯周氏十千漢故李楊氏十千德星堂四千德行堂三千　子彬無好無能客劉小泉平都太瘦生經菇堂毛恩氏嘉秋晏氏七户各二千三多堂三千勉力子漢濱逸叟桂生王氏南窗游子愛蓮居士松圃袁氏六户各一千以上廿三户共一百零五千周訓記洋廿元廿四日崑山文廟祠官徐求子病愈五十元孫寳仁堂洋廿二元龍洋八元廿五日會餘莊來紹興利安堂陳洋一百五十元杭州恊德善堂募顧公度太守洋四十元秦姓十元浙寗徐讓卿爲先嚴七旬冥壽懺資移助十元内龍洋六元高郵武廟丁玉軒募不留名李洋廿元金　一副兑見洋十九元廿六日九江大梁生龍洋一元新港鎭孫洋廿元崇川徐正心堂祈嬰孩外症速愈洋一百元又助雲南洋一百元廿七日袁汪氏四十一元龍洋十九元無名氏銅洋二元江陰陽湖張乃能龍洋二元義豐祥銅洋二元江寛來傳弼卿洋五十元姚雨時洋廿元鄭子厚洋十六元楊松巢八元名利棧洋六元高陞棧五元新大方長春煥黃仲渏大方棧孫忠良泰安棧雙鶴堂萬利棧八户各洋四元春申棧三元三省居馮二元卞孟弢錢念串劉補　袁容生各錢十串無名氏錢四串陳鴻卿錢二串關帝廟錢一串無名氏小洋六百角共念三户大洋一百四十二元小洋六百角錢四十七千錢積餘洋三十元襄垣陸錦記洋五元念八日董仁記洋五元高郵武廟丁玉軒募龍景記錢十千合龍洋九元小洋五角又不留名龍洋三元安樂堂小洋十角又耀益記銅洋六元不留名翟龍洋四元又繼志氏錢二千合龍洋一元小洋十角錢四十文隱名氏洋四元安徽無名氏洋一元無名氏二元無名氏洋十元無名氏洋六元心有餘而力不足洋四元李惠卿洋四元無名氏洋二元無名氏無力氏各洋二元念九日義昌信募曹檢王銘　各洋一元王克敬小洋五角傳培新于棠各一元五角王念池焦復春各洋一元王景紹洋六元劉守諒洋五角共九户合洋十四元卅日趙竹君送朱煦亭封翁七旬壽禮移助洋四元顧晴川翁募顧蔣氏病愈完愿洋一千元又顧厚德堂求合家平安洋一千元蘇州順康莊來供少波翁募陳康毓俊爲慈母祖母李太淑人六旬壽誕承諸親友賜加分移助毛君允中左厚甫丁椿茂李燮堂夏在華王峴樵馮契蟬夏葆三徐召棠蔡增榮沈保仁沈炳榮潘子芳五潤翁楊壽山吳子瑾曹毓秀張清熙嚴慶餘尹殿華尤先甲陳國璋徐恩　　壽銘顧承家鼎裕莊廿五户各洋一元裕源莊王樂山四元洪少圃四元乾元莊曹元恆江然君陳　笙邵錫候永豐何其　仁和莊倪思九裕沅仁甲號燕熊州馬福松十户各洋二元汪吉庭姚侣菊張存合洋二元吳理杲理昌周仁鼎合洋二元沈守梅石壽山李慕堯合洋二元陸聰訓陳子欽張蔭堂周少汀合洋二元茅佩璆陳叔謙合一元汪子松張晉賢合一元怡德莊鄭佐名合一元顧襄杭莊張紹懋馮哲甫徐小山四戶各五角李志仁四角朱竹樓陳錫候高蟾香合一元莫念先德和莊嚴蕙人合洋一元姚元揆三角以上共收壽禮大洋六十九元小洋廿七角○二月份共收規銀三千二百两英洋五千一百六十一元扯七二九合規元三千七百六十二两三錢六分九厘龍洋二百七十七元扯七二四合規元二百两五錢四分八厘日本洋三十元扯七一合元廿一两三錢小洋七百六十一角扯六四四五合規元四十九两四分六厘錢一百五十二千四十文扯一四五合規銀一百四两八錢五分五厘上年至　月底所收銅洋七百廿元五角生銀板一元烊見規元九十五两以上共收規銀七千四百三十三两一錢一分八厘銅大洋五十八元銅小洋二百四十九角連前共收規元五十九萬八千二百七十二两八分九厘鍍金押髮一枝珠墜二個小珠一粒今收銅洋八十二元九角　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[商戰利器（續）]  
　　前登之商戰利器。祇言製衣品。而别種不與焉。茲詳言吾國素有之什用器具。計最著之品有二。 
　　（甲）江西之磁器是品爲中國獨一之品。向爲各國所推崇。國内出磁之處。尚有一二。然均不及江西之精妙。 
　　（甲之一）從前磁器之佳妙。從前磁器。其磁細。其油潤。其聲洪近來年不如年矣。推原其故。曰千造法工料難及從前耳。 
　　（甲之二）現在之銷路。夫磁器旣爲吾國之唯一品。自可推行全球。然現時之銷路已稍殺於前。請觀滬土之研究器具。者所陳列之磁器。無非東西洋貨也。 
　　（甲之三）改良之計畫 
　　（一）形式中國之飯碗。形式尚稱妥善。其餘均不及西式之合用。亟宜别出心裁以改良之。（二）彩畫中國磁器。必繪人物及五彩之山水等。最爲無理取閙。其粗者亂塗顏色。更爲可厭。嗣後無論各種。均宜用純色繪畫。雅觀之花草。總以不俗爲主。其他若金邊等項。亦須注意。（三）油水磁器之美否。全視油水。若油水不足。時有起點起斑之弊。外洋磁器能免此弊吾國亟宜注意。能雜别色更妙。如水紅湖色等是。（四）碎器及彫刻是二品爲各國所無。惟碎器一項。近日已漸行絶滅。彫刻則尚能推廣。蓋是二種均係上品也。 
　　（乙）雲南漢口嘉興之銅器吾國銅器最多。製造亦精。蓋外國之銅。往往雜以别質也。茲將三處之銅器列下。 
　　（乙之一）雲南吾國之銅。分爲黄白二色。雲南多出白銅。惜出貨不多。銷路未能推廣。 
　　（乙之二）漢口漢口銅器。製造頗佳。惟銅源不若雲南耳。　　（乙之三）嘉興嘉興銅器。雖稱佳妙。失于粗笨。其名亦遠不如前種種外洋銅器。現尚遜我一籌。是以彼竭力在磁器上設法。以國抵制吾國銅器。今欲預爲地步。須仿造兼備之合用品物。薄其料。精其工。則售價可廉。人自樂用矣。 
雜俎 
[暹羅之王城]  
暹羅五族所住之處。曰南哈。人若思之。恐爲天下最奇之城也。因此城僅爲婦孺所居。無一男子。此城在曼谷之中心。有高牆民圍繞之。居民九千。皆爲婦女。惟暹王可隨意入城。按城名南哈者。譯卽遮帕之婦女也。城内有店舖市塲廟宇戲館園囿樹木花草湖水公廨埋刑司正刑官劊子手警察巡役統領將軍兵士及一切執役官守人等。均用婦人充當國。人之能入此城者。惟國王一人而已。　此城乃其宫眷及前王宫眷所居者。因國王可隨意多娶妻室。而各妻各有子女奴婢。是以必需一小城以供住居也。 
[製漆改良]  
使生漆爲黑色。是爲製漆法。其法向有兩種。曰火黑法。曰天日黑法。火黑法者。用火力温漆而攪拌之。此法倘加熱過度。則有黑損之弊。天日黑法雖無其弊。但費手工。日本工業試驗塲技師三山氏。曾經種種研究。遂發明一新奇之黑木鍋。其裝置具有攪拌蒸發促進及温度制限之。其效不獨能完全。使漆變黑。且從來方法。每製一貫二百兩須二百者。今行此新法。則二人一日能製一百五貫兩云。較之舊法。有四倍以上效果。且行此法。無論工業之規模大小。均可施行 
 
 
 

Page 27

 
 
   
 
 

Page 28

 
 
   
 
