# 1882 - 281 - 4903396

 

Page 1

 
 
[訪購淵鑑類函] [  申報館主啓]  
[啓者本舘現欲購淵鑑類函一部務須殿版初印更須潔白棉紙如藏書家有此書可讓祈先將樣本寄示或託友交來面與議價均可此布]  
[縮印臨文便覽出售] [  點石齋主人啓]  
　　臨文便覽一書於鄉會塲及科歲試大有裨益盖不特字體之正譌可以立辨卽凡檯頭避諱以及對策格式塲中貼例皆擇要詳載學者於平時苟家置一編潛心觀玩臨塲自無錯誤惜是書從前只有火本舟事　帶微嫌累墜　齋今用石印照相法縮爲中版每部訂作二冊字則仍然清晰而置之巾箱亦覺便易現定於卽日出書紙色潔白裝訂精工每部收價洋三角五分正閲者祈向上海英租界三馬路大禮拜堂南首申報館間壁申昌書畫室購取各外埠悉歸賣申報人出售此布 
[論吳淞淤淺太甚]  
前日僕乘犀照小火輪至吳淞中途見招商局之江天輪船由長江進口停泊吳淞口内未能駛進詢其故知因潮水未漲船身擱淺而不能行以屋停輪不進因歎吳淞之淤淺何日甚一日也夫吳淞一口爲中國通商碼函之冠商賈輻輳帆檣薈萃貨物進出是爲要途而顧聽其淤淺如此耶其有迂拘者流以爲吳淞本屬天險祗以險不能守故洋舶得以往來無忌今若日漸淤塞則將來洋人視爲畏途而所謂設險以守者於是乎在又何患焉噫此直婦稚之見耳古人云因時制宜今何時乎各口通商由來已久其勢斷不能再拘從前閑闗自守之成見則爲此時計亦惟擴充商務以求中四共享通商之利益而已欲共享其利益則必使洋舶往來無所陞滯俾遠人有賓至如歸之樂而後商務益以振興利源可以不竭且彼於此來我於此往外洋貨物進口之處卽中國貨物出口之處如外洋之貨來濡滯以爲可以阻洋人之來獨不計中國之貨物阻滯而不能出所喪不更多乎故本館前曾屢爲論及言吳淞之淤必須設法開掘而後可前聞關道憲有議購外洋挖泥大機器以濬吳淞泥淤之説然未見認眞舉辦説者以爲吳淞係属船貨往來之孔道如大舉挑濬必將曠日持久有碍各船進出之路凡貨物轉運必由吳淞口外設法駁進不得逕抵口内緒舉尤多不便因此而有所運疑不决未可知也然爲此説者雖属慮之其周獨不思吳淞之淤本由逐漸積滯而來及今而早爲之所或者尚易爲力雖船貨進出不便於一時實一勞永逸之計設此時再不修濬日積日多此時重船不能進出將來則輕船亦不能往來矣此時尙可待潮之漲將來則雖漲潮而亦無濟矣若是則咽喉要隘抑塞殊甚而謂於通商諸舉尙得有以振興乎吳淞一口卽上海之咽喉也譬如人之一身正在壯盛年富力强之時其志氣亦急於奮興其乎足亦不敢懈惰血忽於喉内作梗其氣壅塞而不得通則四肢五官皆歸無用而其死亡可立而待今上海之有吳淞口寳與人身之有咽喉無異吳淞口一經淤塞而謂上海之商務猶能蒸蒸日上者哉且中國人最信風水請卽以風水言之上海向來多以沙船爲業其中緣此發財者殊亦不少皆由於吳淞口之水流浩渺寛廣故財源之旺如此耳以前上海皆以沙船發財今則因輪船盛行沙船遂漸矢其業然因與洋商輪舶交易而獲利者又不知何限然則就風水而論吳淞之宜深而不宜淺宜通而不宜塞亦可知矣况此時上海生意漸有不如從前之勢安知非吳淞口淤淺之故有以塞風水之衝竊以爲卽就風水而言吳淞亦在所當濬也且不但世也吳淞一口進出之船隻固不僅華船而已西人船貨旣由此進口則必亦求其便利而不願其阻滯現在該處壅塞至於如此之甚或有四人中之好爲義舉者起而議濬紏集股分裒聚經費請於華官而代爲設法濬治華官度亦不能止之如該處而經西人爲之濬治則其地不啻爲西人所有卽不至爲西人有而中國地方上事乃歸西人爲之代謀爲之主政不亦貽中國羞而大失體統乎卽如寍波之新江橋爲西人所置華人往來須人給資數文數年以來收錢無算夫一人而出數文其數固屬有限而以中國之地行中國之人竟使西人得以坐收其利其將何説之辭若吳淞而爲西人設法濬治則亦必以江橋爲例而取資於進出之華船此其貽羞者更大矣夫濬治吳淞需工自巨然竊計近來營勇裁撤正復不少地方遊手亦頗繁多曷不招集若輩使之任此工役則不但吳淞有漸通之利而且遊手無滋事之端亦屬一舉兩便否則命各管兵力任其事仿左侯相濬治津河之法事速費省於計亦得總之此事决不可緩圖之此其時矣竊願與當軸者婉約商之 
　　本館自己接到電音○本館於昨日接到在津友人專發電音到本館内有八月二十八日上諭一道敬謹譯登○八月二十八日奉上諭徐桐等奏策題錯誤自行檢舉一摺徐桐烏拉喜崇阿畢道遠孫家鼐均着交部議處欽此 
[疫症漸消]  
　　○香港西字報言小吕宋之霍亂症刻下已漸見消散矣當其盛行之際有一處地方十日之内死者計有一萬二千人藥餌棺木購用一空服侍等人亦不暇給甚在開一大壙數十人叢葬于中者慘亦甚矣官府出示則僅云每日約斃人一百五十名以多報少不解何故大約恐人心惶惑之故所幸天心悔禍二豎近已潛蹤是亦該處遣黎之慶也 
[牛庄近信]  
　　○牛庄來信言招商局之利運輪船裝載機器前往該處其機器皆係製造局所用聞須運往吉林緣該處近欲興辦製造諸事也該處前造碼頭云以預備起運巨砲刻下此砲尙在未到觀其所造碼頭十分鞏固想其砲亦必不小也目下洋槍砲火之運來牛庄者甚多海邊砲臺等處亦復修治整頓極爲堅固大有扼險防守之意其所爲何事則未可以臆測也 
[西醫論貓]  
　　○滬上向有洋文書院院中人各以所知書交院長選其事物之可供稽考者錄以成書以昭示來兹甚盛舉也兹閲字林報言該書院現請醫生瑪高温詳考中國所有之貓該醫生云貓之爲物中國向來所無昔耶穌降生七百年之中有某僧因鼠嚙經籍頗以爲患因在犯度携貓　華但亦有人言中國皇宫之内向曾畜貓外國新聞紙言貓本生於中國此言則實爲大誤大約因不善讀中國書之故云云按經書中雖有貓字如迎貓爲其食田鼠也見於禮記有貓有虎見於詩經然皆不言貓之來自何方或中國有此字而無此物亦未可知醫生此言亦非盡出無稽但詩禮等書皆在中古之世若無此物何能憑空結撰至於云某僧始由印度携貓來華則金人入夢已在東漢之時恐中 
 
 

Page 2

 
 
國之有此物也已久或異域之貓其力猛摯較中國之貓爲佳故某僧携之來華耳若唐王后蕭妃臨死時願世世爲貓武氏世世爲鼠則其事去今不過千年又不足以此爲辨矣 
[蘇垣火警]  
　　○上月三十日黎明蘇城金太史塲後面韓寡巷失火燒斃男女六人該處房屋共六間三姓同居甲在長洲縣署服役乙係甲之内戚内爲藥業生理不知如何起火比覺則前門已燒斷又無後問可世三姓共七人夢中驚覺慌亂無措惟大呼救命隣人雖聞　聲亦不能冒火往救及水龍至則屋已燬而人已斃矣惟一童年十一從墻上跳出未致傷損經業師某暫爲領去此童神色昏迷據云當合家亂喊時有白鬚老人將伊擲出墻外故免此厄也又聞隣人言此屋本有四姓同住上月念四日一家忽遷去想不在刦數耶 
[北闈瑣聞]  
　　○棘闈果報之事人皆目爲老生常談不謂風簷寸晷中竟有怪怪奇奇出人意表者今科順天鄉試河間某庶常之孫用剃刀自宫創甚未死清河某姓用刀自刳其死尤慘此固已列前報夫用刀自刳奇矣用剃刀自宫則奇而又奇矣 
[考生路斃]  
　　○寍人某翁婿兩人赴都應京兆試其婿出塲之後卽　言歸盖以名塲逐鹿不若綺閣盟鴛也翁年六十一歲三塲辛苦二豎爲災其在京係住會館之中舘人以其病勢不輕勸之南返倘自不測庶遂首邱之正又以沿路乏人照料馬背船唇藥爐茶灶諸多不便乃派一京人隨之而南上月念四日午後到津船泊紫竹林用肩輿一乘將病者舁送客棧乃諸棧門庭如市且以此翁病憊不敢收留易地皆然大有十叩柴扉九不開之勢而病者經此轉折已死輿中矣輿夫知覺將屍棄置路隅行李一肩堆存其側時地方已到從者着代爲守屍並行李各件自投天津縣禀報翌日委員到騐間明情形點明行李件數及所餘銀兩驗得委係病死並無别故死者於天津又無親属只得着該從者盛殮棺柩並行李等物交與送回死者原籍交其親屬領葬銀兩作爲盤纒備案存查了結若此翁者未顯金榜之名先赴玉樓之召亦可哀矣 
[論文毆打]  
　　○金陵泮宫前有得月臺茶肆對山臨水與文德橋緊接貨攤齊集人煙輻輳爲游息最盛之所三塲旣畢文人多矣於此有兩考生同桌小飲各出元作自鳴得意始則揚己抑人繼則兩相譏鋒不轉瞬間已握拳挽辫揪扭毆打矣一云我文必元彼惡敢抗一云榜只一元焉能並仔苦門不已店主恐其出事竭力阻欄始得解散二人猶侈口詈駡隔座一老翁徐步至前曰榜尙未發請各息怒頃聞佳作高中無疑何必拘拘掄元哉適帶草稿一篇出求指正次第傳觀兩人默無一語若有慚色移時乃間曰此文係翁何人作也曰小孫叩其年曰十六彼兩人者轉怒爲驚相與狼狽遁去衆人一笑而罷此係　人所傳述確否固不可知顧蒙以爲此二生今科實可望元蓋見老翁所出之文而緧有慚色則文之好醜尙知也充此虚心諒其文必佳雖掄元亦復何愧或又謂此二生恐難望中苟并翁之文而不識其何以佳不特今科得元雖翔步木天要亦指顧聞耳 
[鄉試瑣聞]  
　　○江西本屇鄉試題目本報已錄兹悉三場被貼人數甚多皆因擡頭錯悮或犯諱等事其藉考滋事者則廣潤門内之集成絨店一日有考生二人赴店購貨强用短數小錢店主不允致相吵閙旋經市人不服譁聲大作考生乃逡巡而去 
[監臨起節]  
　　○今科江南鄉試監臨爲皖撫裕壽山中丞照例於八月初六日入闈刻下闈事已竣中丞擬於月初起節回皖並順道先赴寍國府大閲前次出省閲兵時適皖省各屬被災中丞卽回省辦賑故大閲之典須俟此次補行也 
[車夫跌斃]  
　　○八月初間京都崇文門外某絲缐局由轎車上搭連絲包赴局途中因擠車夫墜於轅下致傷其脅御歸數日殞命車夫之妻竟在東城坊署誣控絲局毆傷其夫在而身死旋經五城會騐明確委係擠傷然案已經旬猶未擬結云 
[男女轇轕]  
　　○昨日午前法界會審繼訊案時忽聞門外有喧閙聲及出外查察則見男女兩人互扭女之頭髮已散經捕一併拘入翁太守先詰該男子楊陳小松供習玉器生意住本城内香花橋友人萬春山家數年前曾出洋八十八元娶妓王小寳爲妻執有　據詎王小寳私遁并將憑據竊去去年十二月間被我在英租界尋見因我衣衫襤褸王小寳不肯從我旋經體仁醫館　士陳春華調停令王小寳先還洋十八元餘俟續還今是以向伊索洋伊竟不認翁太守又詰該婦據盛小寳供係平湖人住法馬路安樂里與陳小松素不相識去年伊在英界馬路搶我金圈一隻我曾控諸英界公堂將併嚴辦嗣經牛痘局陳春華先生出爲調處陳曾給我字條寫明不准再擾語畢卽在身畔取字條呈騐翁太守見係西字卽轉交於繙譯官查閲則皆無稽之談遂將條擲還復訊在安樂里作何勾當答稱丈夫已故現在依人度日翁太守斥之忽見一婦跪在盛小寳之側太守問何事據潘阿二供松江人到滬尋親因與盛小寳爲姊妹故亦住安樂里太守謂陳小松所控無憑盛小寳旣稱夫死卽當守節何敢在公堂上肆意妄言潘阿二旣稱由松來滬卽當速囘着一併退去 
[祖母求恩]  
　　○前報列手執鐵鞭一則昨日法捕房將在押之毛阿男解案請斷旋有毛阿男之祖母毛周氏上堂訴稱家在江灣鎭知孫犯事特到滬求恩翁太守亦已查明所謂麫店坤和托打者果有其事遂從寛將毛阿男申斥准其祖母領回管束惟鐵鞭藏於身畔恐與匪徒相近當交保後始准開釋云 
[減半交洋]  
　　○殷富林控張杏村局賭一案前月十七日據陳蘭亭之弟陳蓉亭呈現洋十元莊票一紙計洋四十元係廿九日期翁太守以此等莊票不足爲憑着換現洋交案各情均已列報阼晨復有寍人龔惠卿投案稱陳蘭亭因有病不能來囑我携洋二十元呈案語畢將洋取出太守問此洋係何人交爾且爲何事答稱洋係陳蘭亭交我亦不知爲何事太守謂想是陳錫卿所交但前次因莊票難恃故令換現洋今已過期而減半交洋實屬刁猾着包探將洋先交原告領去并諭龔惠卿速將未交之二十元於明日交捕房候示 
[領妻回籍]  
　　○昨報列鴛鴦並獲一節兹悉該妓姓名微有不同兹特再述其詳法捕房昨將此案解訊經翁太守研詰據林永舲供洞庭山人在滬爲南貨生意與顧阿三有葭莩誼顧妻張氏於六月間偕一婦到申現已回去而顯張氏淪落申江在王愛林家爲妓後住八仙橋今顧阿三與岳母張韓氏到滬尋訪是以領到王愛林家復領到八仙橋鳴捕將男女送案旋據顧阿三供在鄉爲泥木匠妻於六月間出外現已尋到求恩給領張韓氏供亦同翁太守詰顧張氏據供二十五歲因不慣食貧故在湖州傭工有潘姓者言上海傭工可獲厚資故託伊領我到滬不意荐我至王愛林家改名王瑞卿住十數天被流氓等詐去洋四十元因有客人代還帶　故隨客同住八仙橋今願隨母與丈夫囘籍翁太守又詰許長發據稱在堃記木行見王瑞卿啼哭問知梗概遂將洋四十元令王瑞卿轉交上愛林分給流氓又另出洋三十元今將字據呈閲翁太守謂顧張氏旣願從夫回籍姑從寛免責着張韓氏顧阿三領回管束許長發着自尋王愛林交案以便追究洋元云 
[擬禁票店]  
　　○平總巡年英公堂禀稱工部局董現議禁止華人在租界中開設吕宋票號計有五十家之多應請出示諭禁陳太守商之美哲副領事擬中西宫一律禁止俾免華商假洋商之名仍復開張哲君亦以爲然但須查明業此者爲何國商人再行分别照會該管領事查禁至華人所設之店陳太守擬限期一月務令改業云 
 
 

Page 3

 
 
[車夫受傷]  
　　○昨早虹口豐泰木行門前有裝載洋燭小車二辆一車忽然翻側車夫力挽不住及將其足壓傷抑貨之人當雇别車推運將該車夫及車送回其家云 
[送子究賭]  
　　○虹口各處之賭檯屢經巡捕拿送懲辦此風稍戢然總未能淨絶昨有某甲之子被人引入老檯賭輸洋數十元經甲查悉尋至該賭場將子拏回交捕房管押諒當解公堂訊斷也 
[英界公堂瑣案]  
　　○陳子蓮公英公堂遞禀聲稱現在坭城外永泰仁米舖帮夥因被寍人張星紀賒欠米錢二千六百文前　底令學徒周三林往收詎張妻名鳳姑娘者　來賒米周以前帳未清不允鳳姑娘初則出言　狀繼則紏衆將周拖打而去及訴捕往拘祗獲住帮毆之張阿三王阿大二名今已解案鳳姑娘亦均杸案周三林供與陳同並稱被楸落頭髮甚多請騐鳳姑娘供與訪米舖交易結欠錢二千六百文是實周來逼索與論爭執並無再去賒米及紏衆　閙之事張阿三壬阿大同供皆是裁縫現在鳳姑娘寥做衣見爭解勸是實並没帮毆陳太守騐得周三林頭髮楸落甚多殊見欠錢持蠻着鳳姑娘交保缴錢二千六百文給還　米舖再罰張王二人洋二元給周三林養傷完結○浦金　控稱兒子年祗七歲在路被潘連生所拉之垃圾車橦倒碾傷左脚幾斷現已送院醫治杻獲車夫潘連生送案請辦潘供在王阿根名下拉車碰倒小孩原是無心陳太守隨飭傳王到案判罰工洋十元給浦金全爲子養傷之費潘則管押俟孩傷痊後再行定斷○三號華捕禀稱沈阿大開設粥店伊夥楊阿三　店病死因無親屬沈滋備棺盛殮有楊紀坤者意圖訛詐稱是死者之兄命沈從厚棺殮沈本窮人力有不及爲此爭杻到捕送晴究辦沈供與捕廪同楊紀坤供浦速人知弟病重前來探望尚及見面隔日乃死然弟帮沈多年故使之厚殮云陳太守謂沈阿大旣與夥計棺殮理無不合楊紀坤雖有兄弟之情豈容過案他人着不得滋事斥釋○湖州人吳少坡訴稱在瑞記繅絲棧帮夥因所雇小工姚阿大做工貪懶辭歇詎姚挾嫌尋衅被扭破缐縐馬甲爲此訴捕拘送請究碎衣呈騐就則俯首無詞陳太守隨判押姚一月以儆破馬甲給吳領回○婦人鄭氏訴稱挈子在街行走突遇素不相識之人將我扭打適逢巡捕拘案請究林復生供並未毆打寃被交捕解案捕禀見他們爭毆故拘之送案陳太守隨判責林六十板以儆○鄭樹生訴稱在大烟館司帳昨蔡才倫突然到館吵閙聲言　子被我咒死并有王阿毛帮同毁壞燈盞等件約值洋一元江阿春勸解不聽今訴捕一併拘案毁物呈驗蔡供兒子到他館玩耍被怒毒咒兒歸家卽斃故向之理説並未紏人逞兇王江二人同供見爭解勸是實陳太守謂蔡才倫死生大數豈容怨及他人着與江阿春一同斥釋至帮助毁物之王阿毛罰洋二元以一元賠毁一元充醫院經費案結○包探康阿順禀稱寍人葛厚仁將布衫一件賣與陳富堂舊貨攤上適被顧氏所見認明衣係竊贓爲此爭扭到捕一併送案請究顧氏與陳葛等各供前因陳太守隨判葛押七天衣交顧氏領去 
[三測慧星]  
　　○昨見貴報載董司馬大著捧讀之餘不勝景仰蓋董公雖未目覩而已如目覩者也何則僕之所測所占與董公所言不謀而合足見疇人一術具有同心甘石專門原無二理董公其當今之仲舒也歟二十七日寅正測得此慧西行二度芒西南指又長二尺其尾與員官相去二度此慧昨夜隂雲未能測候今夜碧霄晴霽於殘月之中彗光稍覺略淡而芒燄却過於前實因彗尾與月同緯度也去夏慧遠日而光芒　减今秋之彗速日而光芒愈長亦甚奇矣同時候得月宿在軒轅大星南三度彗柄在張宿正北色赤而小蓋彗尾雖大而彗柄實小究竟不爲害也刻下南極老人旦見丙地黄赤大明占爲人壽年豐之兆謹以質諸高明古虞觀象居士測呈 
[慧星經緯]  
　　○二十八日上未及五十鐘時在寅夘之交東方未白殘月正明月之南横出白光一道形同匹練卽彗星所發之光也其長十七度正冲指星宿人星用紀限儀細測彗距軒轅大星二十三度半距殘月十四度其宿度在張翼之間現距日約四十度因太陽每日東行一度故與彗日遠耳或待一月之後能於夜半見之則測量較易矣今以弧三角法測算經度在已宫六度三十分有奇緯南十度二十分分野在周疆域西岳之西南略近騰越及瀾滄江一帶或謂卽越南之證僕曰現下星學日興論經緯者不談災詳論占騐者未能決指姑　言妄聽可也高明以爲然否江南末吏魏濵建人拜識 
[補中元魁]  
　　○元魁奪彩會以八月底爲截止想閲報諸君久輕洞悉乃昨各局總結所收猶未及萬深恐無以副奪彩諸君之雅望再展期五天爲止過此以往榜名已登申報縱已掄元亦無從得彩所望名利雙收者乘時而起焉蘇州鎭江上海電報局經收會欵處謹啓 
[更正]  
　　○昨報憲批照錄條内尚有小悮盖大關上紅船與扦手各司其事紅船專事查私扦手則須隨同委員下艙者前日查獲崇明考客之米船實係紅船與扦手無涉合亟更正 
[同仁社來函]  
　　○仁和高君邕之寫對助賑自七月念一日起至八月念一日止共收潤洋七十元零五角又同仁社書畫助賑自七月初十日起至八月初十日止共收潤洋五十元已於八月三十日一併交電報局轉解災區再髙君因舊疾時發精力不佳故未書之對尚有大半倘從此　恙每　挨號寫去約十月内皆可告成深恐屢催先此　　 
[漢隸楹聯助賑]  
　　○貴州謝君論音專書漢隸今寫成楹聯五十付助賑四五尺者售洋一元六尺一元半欲購者請至四馬路萬卷樓書坊可也 
　　接錄桃塢同人經收皖賑附沙洲賑八月中旬清單○邗字冊沈凌閣募八十三號冊四十户七十六圓又募四百五十二號冊十五户廿一圓又募四百五十五號冊十二户十二圓○皖字冊衍慶堂募六百四十八號冊四户本洋十元英洋四十圓江寜南門江義和錢庄蘇門外史經收廿四户一百三十四圓銀一錢八分三厘思恭堂募鄭維善交來陳松濤合得吕宋票一百圓昭文裴來徽存仁堂章榮羅裕椿募一號冊一百五十一圓一千八伯文又募來徽存仁堂章振揚等募二號冊八十一圓又來余之葉洪盛之募三號冊四十六圓五角七千零廿文又來余之葉洪盛之募四號冊洋五十三圓六千二伯廿五文又募脩德堂方廿圓○浙字冊杭黄甘叔來四十七號冊三户十三圓秀水沈維棟祈妻江氏病愈十元秀水沈經畬堂十圓知足齋士人病愈酬　廿圓杭同善堂八月上旬上伯廿五圓二千四伯五十文仁濟堂來二户十三圓腸斷生爲妻資冥福四圓榴桂書屋十圓宋求壽生康記祈病速愈四十圓陳勤補移亡女期年懺十二圓來母健家安二圓○外字冊江西吳城局募四伯七十三號冊十八户寳平銀一伯廿兩洋四圓吟梅閣一伯兩食蔗阡一伯兩眠琴吟舘一伯兩茂悦山莊一伯兩樞直南屋一伯兩○墩字冊勉隨緣五十圓○沙字冊徐心記三圓潘宅一圓仁和鄭照五圓安節局桶損三次二圓五角又錢一千五百廿五文銅洋三圓○衣字冊棉衣捐歸頓邱太原王氏産安十元○蘇字冊福記節壽　四圓姚沈氏求病速痊二圓祈母病愈十圓徐心記三圓潘宅一圓濟元當六圓沈大榮一圓王徐氏祈目疾卽愈四圓堂熟陳滿溪來二户八元震澤陳徐氏兒病求愈三圓震澤保亦局來六伯廿九冊八户廿一元工部郎中潘印祖喜壽分五十圓松輔德堂來錢圩恆大典一元不留名奚兩圓杏花春燕一圓徐竹記一圓靜記一圓沈萬華五角　縣錢全大典六圓楓涇楊峰大典　圓七寳仁泰典六圓朱有山一圓黄耀祥一圓許仲山五角吳增然五角不留名吳一圓同泰兩圓徐竹亭一圓川沙義成典十圓游竹樓一圓吟香居二圓干恊和一圓不留名張一圓遠記一圓蘆中寒士一角恆升典六圓不留名許七圓四涇裕康典六員汪柳村一員戴友蘭五角黄朗山五角祝三多二圓祥泰和一圓萬源二圓本科年老舉人一圓濟生典一圓五角東義順二圓龔仁昌一員不留名朱一員雪記一員不留名五角恆益典六員無名氏一員黄孚吉一員程虞山一員程六播五角吳培生五角祝椿護二員益大號三員洪興一員康子欽賜舉人一員淞北營葉及各哨三十七員留防太湖水師正前營李廿圓又各哨四十六員新貭營李及各哨六十八員左營謝及各哨四十一員右營歐陽各哨六十元太湖裏河右營張及各哨六十元松南營廖及各哨三十元新昌營曾及各哨三十九元趙勷臣求母病卽痊一元蒂丁下墜人四元湘中人十元周弼翁募鹿苑五伯七十五號冊三十九户廿二元四百七十五文周弼翁暮彭家橋五百七十四號冊十五户三十六員周弼翁募徐六涇梅里五百七十六號冊十二員節省秋元月 
 
 

Page 4

 
 
餅七角錫山王漢章募二十六户四十五圓小荆　舘産安四圓補過求生十圓尤留耕募八十六號冊二十户一百二十五圓泰和與衆友八圓二千四百五十二號二圓朱若愚七百零二冊十户十五圓徐韻珊手丁山鎭善士節省酒筵戲五十圓二千四百五十六號二圓福山鎭雷募七百十五冊三十四户六十圓耀濱六百文張已山葛震字六百七十七冊十户二十三圓王詒安募六百四十冊二十一户十七圓又對開三圓督銷局來四百七十五冊青渾鹽棧同人八户十九圓五角督銷局來四百四十四冊武陽鹽棧同人四户八圓又來三百三十二冊太鎭各醬坊子店四十三户三十三圓又來四百四十二冊貽來七户六圓五角又來浙西江海巡鹽緝捕營一百圓又來古越萬安里張謝氏産安五十圓又來越山螽樵氏二十圓又來江震官鹽總棧二十圓又來常昭鹽棧同人五　又來常昭各醬坊七圓又來宦游兩浙主人十圓朱桂亭一圓顧長庚二圓安節局筒捐三次二圓五角又銅洋三圓又錢一千五百念五文金陵覊旅客本洋十五圓崑正心局來錦溪散人十圓爲姪資冥福四圓許吉昌喜捨節菜四圓二千四百八十二號五圓鮑潔卿五十圓梅里鎭新集習善書畫社十圓保安家宅三圓笠澤屠户五圓江夏求愈氏十圓甘露同和來五户廿七圓尤詠翁募三百四十六冊三户五十四圓陳永康二圓再還心愿二圓歸頓邱郡太原王氏爲産平安十圓海鹽署八年分大堂燄口節省五圓錢八百文錫山勉力子十圓無錫青城鄉各户十九户六十六圓二百五十文北圻鎭茶捐趙小浦來十圓吳中問心子四圓太湖左營來一百另九冊五户三十六圓瞿内翁募二百八十二冊五户十二圓○本旬共收洋三千四百六十七圓八角一分對開十三个四開三个八開三个寳銀一百三十七兩四錢八分三厘漕銀四百七十三兩三錢四分錢三十五千五百廿五文○共解鎭江柳君少雲第四批洋五百圓常熟袁君子鵶第四批洋二百五十圓准於月杪將院賑沙賑分别截清悉數起解張世祁謝家福同抄蘇省撫轅抄○八月二十九日候補道丁兆基現奉委辦洋務局差分發江蘇試用從九吳承惠安徽人禀到○三十日常總捕通判孫國琛禀辭並禀知奉臬憲札委查常州府屬飯歇差咨補婁縣典史潘家鉁謝飭知先行赴任委代理蘇總捕同知徐致和於九月初一日辰時接印公舘在吉由　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月二十一日申報全錄]  
[宫門抄]  
　　○　單○通政使劉奏爲擬請飭屬延師訓課回族各塾緣由片○又奏據實直陳請旨斷理片○黔撫林奏請展緩俸餉抵相封銜限集片○又奏請議叙片○給學政林奏考試歲科完竣摺○又奏歲試留額現補取足額片○八月二十一日工部鴻臚寺廂白旗值日無引見○翁同　　管　部三庫恩○純公假滿請安○嵩山請假十日○掌儀司奏二十三日祭奉先殿漪貝勒　禮○召見軍機○現換夾袍掛○光緒八年八月分缺單知縣廣西宜山延疇未銷假縣主簿浙江德清歐陽赫並無其人巡檢福建連江吕蕴古故廣東海豐龔葆球迥避○○劉錦棠等片再新疆各城向設阿奇木伯克等員其職銜有三四品者現議建留郡縣擬設丞倅牧令名員官階旣非甚崇若回宫仍循舊章殊有枝大於本之嫌似宜量爲變通以歸妥善郡縣設定後擬將回官各缺曁阿奇木伯見等名目槪行裁去各縣州縣另行酌設顧曰額數略如各當辦公紳士不可以官目之遇有缺額卽行就地選舉出　切實考語詳由該管道轉請邊疆大眞發給委牌　須照囘官向例撥給地畝作爲辦　薪　免滋儒索侵　諸弊又南路纒回愚懦者居其大半彼教中所謂條勒阿渾往往揑造邪説　其誘脅之術人心易爲搖惑禍亂每由此超纒頭語言文字本與滿漢不同遇有訟獄徵收各事件嘧民隔聞不通阿奇木伯克通事人等得以從中舞獘是非被以文教無由除彼錮習自全疆戡定以來各城分設義塾令回童讀書識字學習華語其中儘多聽頴可造之資授之以經輒能背誦學寫楷書居然端好爲之講解義理亦頗能領會足見欒彛之良無分中外雖不必侈言化民成俗而其効已有可覩此時建置南路郡縣教職等官暫可不設惟宜設法鼓勵使囘族爭奮　學麻教化可期漸興所有原設各塾應由各廬州縣延師訓課以小學孝經論語孟子大學中庸詩經易輕春秋教各回童擬每歲令各廳州縣考試一次有能誦習一經塾諳華語者不拘人數多寡卽送該管道衙門覆試詳由邊彊大員援照保舉武弁之例咨部給子坐監頂戴待其年已長大卽准充當頭日如有勤學不倦能多習一經或數經者無論已未充當頭目均准各廬州縣考送由道覆試請奬再行遞換五品以下各頃頂胾仍不得逾六品以示限制惟曾任三四五品阿奇木伯克者裁缺後仍應准其照舊戴用翎頂充當頭目其各項頂戴頭目人等如果承辦差使異常出力仍隨時酌量保奏懇恩賞給三四五品頂戴用昭激勸理合會同帮辦軍務臣張曜　辦新疆善後事宜臣楊昌濬附片具陳是否有當伏乞　聖鑒訓示施行再此片係臣錦棠主稿合併聲明謹奏奉旨已錄○○劉錦棠片再哈密以西各滿營旗丁亂後孑遺僅存舊制萬維規復卽以古城烏魯木齊兩處言之前此古城領隊大臣勝安由京西來道出哈密與臣談及古城滿營房屋久已鞠爲茂草該處旗丁總共不過十數人勝安自以補授斯缺原應卽行赴任究竟古城無隊可領無營署可住進退維谷殊形狼狽臣比囑其與金頣恭鏜熟商自處之道悵然踰天山北去臣於光緒二年夏秋之交率師克復鳥魯木齊其時滿城傾圯瓦礫荒凉未見旗了一人嗣臣進克南路各城始將旗丁之被賊裏脅者陸續拔出咨送烏魯木齊安插然爲數亦屬無多故以恭鏜之精明强幹世受國大恩鋭意欲有所爲以圖報稱然所管旗丁只有此數雖都統有兼轄鎭迪道之責而政務亦甚簡少不足以發舒其才氣他如哈密辦事臣明春所部健鋭威儀各營現已奏明全行裁撤其所轄回務亦經左宗棠奏准歸哈密通判管理欽遵也案竊維國家建官分職原各有分内應辦之事現在新疆時事變遷都統曁辦事領隊各大臣兵少事簡幾無異投閑置散此不但非朝廷設官之意亦諸臣心所不安也如蒙聖明體察臣言准照擬設甘肅巡撫之議則烏魯木齊自須設立撫標官兵南北兩路均宜另設額兵添置總兵副將領遊都守千把等官以爲永遠防邊之計烏魯木齊提督應移駐喀什噶爾　以枙要害吐魯番曁南路舊有叅贊辦事領隊各大臣員缺固可一律裁去卽自哈密北至伊犁所有都統曁辦事領隊各大臣員缺亦宜酌量裁撤巴里坤古城烏魯木齊庫爾喀拉烏蘇　處所餘旗丁如目前之零星分布終恐無濟實用不如併歸伊犂滿營生聚教訓　　以期漸成勁旅查承平時新疆南北兩路係歸伊犂將軍總統烏魯木齊都統亦兼轄鎭迪一道如設巡撫不但鎭迪道無須都統兼轄卽將軍亦無庸總統令疆免致政出多門巡撫事權不一其伊犂滿營似應改照各省註防將軍營制從新整頗務求精實可用庶於邊防有所獰益總之新疆不復舊制便當槪照行省辦法若二者並行則一切夾雜牽混之弊難以枚舉屬兹伊犁已還界務將竣大局急宜定奪臣恭綰欽符旣有所見不能不據實直陳是否可行祇候睿斷理合附片陳明伏乞聖鑒訓示施行謹奏奉旨已錄○○林肇元片再據署藩司松長詳稱奉准部咨黔省俸餉抵捐封銜奏奉諭旨展限一月限滿卽行停止不得仍以俸廉不敷支放復請寛限又奉户部咨黔省瘠苦兵餉不足卹賞欵目權衡經重仍祇照舊抵捐現銀各等因先後遵照在案兹查自光緒七年五月十九日户部奏咨知照展限至七年七月十四日行文限滿以黔省准咨之日爲奉文日期扣至光緒八年七月十四日一年展限届滿亟應依限截報以符原奏惟查黔省大年自九月甫經有人報捐到司卽以是月爲收捐之月起截至現在一切俸餉卹賞等銀存欵仍屬不少推原其故實因有欵之員希冀捐限滿後圖領現銀故不亟於抵捐又卹賞欵目數尤繁鉅此次甫准部咨宣布曉諭始知不給現銀仍祗抵捐衆欲方平而捐限旋滿朝行夕止一旦使其領無可領捐無可捐不惟於激勸忠義之恩多所未盡而積欵懸久凡此未捐之欵卽屬應給之銀實非富言所可支持且恐羣怨因之滋起幹旋窘局動輒爲難該司查此項抵收捐欵槪係應發實欵與收納現銀無異且係十成收捐於部捐並無軒輊亦未别設分局慮滋流弊群請仍予奏屐前來臣覆查黔省自改設練軍外餉旣不能照額來黔兵餉不能曠日不發兼之文武經常各欵與日偕行事事時時莫名竭蹶若再攙人卹賞項欠欵微論無可張羅而入欵旣之來源出欵驟增去路勢益坐困患恐旁生誠如部臣所議推其輜重不得不仍令抵捐實在情形允堪共喻君輒遽行停止事勢寔属萬難再四籌商惟有仰懇天恩俯念　省昔瘠抵欶難　並非藉口不敷敢爲屢瀆賞准武俸卹賞封銜抵捐仍子展緩二年俟限滿如何情形再爲據實陳奏是否有當出自逾格慈施臣實爲維持窘局事非得已起見謹附片具陳伏乞聖鑒訓示謹　軍機大臣奉旨該部議奏欽此○○林肇元片再前撫臣黎培敬於光緒二年將克復下江永從廳縣各壞勦平大　賊巢殄除首要案内在事出力之湖南候補知縣靳長生請以知縣本班歸候補班補用嗣准部臣議駁以靳長生已保有候補班儘先首班次碍難辦理等因當經前撫臣遵照另核請將靳長生以知縣本班到省後歸入候補班遇缺儘先前補用復准部覆以靳長生本係候補班儘先前人員今請以知縣本班到省後歸入候補班遇缺儘先前補用仍係候補班儘先前班次所保係屬重複仍令另核奏明請奬等因光緒四年四月初十日奉旨依議欽此欽遵咨會到黔臣查靳長生叢己改指四川補用前次攻克下江永從等處城　殄除首要　爲異常出力合無仰懇天恩俯准將四川儘先補用知縣靳長生前次所著勞績勅部改子議叙以示鼓勵出自鴻慈謹附片具陳伏乞聖鑒訓示謹秦軍機大臣奉旨着照所請吏部知道欽此○○貴州學政臣林國柱跪奏爲恭報微臣考試黔省歲科完竣仰祈聖鑒事竊臣於本年正月二十二日當將考竣下游八郡歲科情形繕摺奏明在案旋卽舉行貴陽府科試並檄飾遵義大定興義安順各府將科試事宜一律舉行臣自貴陽科試告竣於二月二十一日出省按試首遵義次大定次興義次安順於大月初三日試畢同省文風則以貴陽遵義爲優面在定安順興義次之臣惟學校之設所以培植人材然作興　敎與整飭士風二者固不容偏廢黔省風氣敦樸凡里中有領一衿者卽崇面奉之故士習端　民俗亦端士習壞而民風俱壞必至之勢也臣於按臨所到發落生童示以清猷雅正之歸使力學者知求根柢嚴黜唆訟包糧之弊使劣行者知所創懲庶邊徼之　風具沐作人之雅化所有臣考試完竣情形理合恭摺具奏再臣經過地方陽雨以時民情尚　堪以仰慰宸僅合併附陳伏乞皇太后皇上聖鑒謝奏軍機大臣奉旨知道了欽此○○林國柱片再臣歲試上游安順興義兩序均以佳卷稀少錄取未能如額　順府歲試留額一名興義府　試留額二名前經附片奏明於光緒七年正月二十八日奉旨允准在案臣此次科試按臨校閲各卷知該郡文風日有起色有安順府歲試留額一名興義府歲試留額二名均已補取足額以示鼓　除咨　醴部外理合附片具陳伏乞皇太后皇上聖鑒謹奏軍機大臣奉旨知道了欽此 
 
