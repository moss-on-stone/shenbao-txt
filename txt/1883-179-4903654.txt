# 1883 - 179 - 4903654

 

Page 1

 
 
[新書出售] [  申報館主啓]  
　　靈擅碎金一書爲　州卽小蘇孝廉手緝典必探源事皆分類至於天文人事時令器物山川名勝草木禽魚靡不畢載稿寢於家向未刋行今覔　之　印成書　分六十八卷訂爲十本洵藝圃之秘金詞壇之鴻實也現定於本月廿七日出書每部價洋五角凡欲先覩爲快者請至申報舘間壁申昌書據室購買可也外埠仍由賣報人經理此布 
[招股縮印古今圖書集成啓] [  點石齋主人啓]  
　　國朝康煕年間廷臣　輯載籍將以分門別類彚成一編以爲藝林之大觀五易寒暑始蕆事進呈乙覽賜名古今圖書集成仍命儒臣重加縞校越十饊年未就雍正時復詔慮山蔣文肅廷錫督在事諸臣成之凡爲目四十爲卷一萬爲冊五千二十爲函五百三十二上自歴象下至方輿以及明倫博物理學經濟靡不畢備圖則鏤銅爲叛字用内府珍茂之銅活板雜成共印六十部頒賜諸王大臣外餘以分儲名山石室洵海内之鉅製也迄今諸友邦聞之均驚駭讚歎以爲卷帙繁金當以是書爲首屈一指誠哉中國爲文治之邦也異當年竭諸臣之才力費内庫之金錢而所稱印者僅此數十部茲巳事隔百餘年剝蝕消沈流傳漸少若再越數世恐祇存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣盾人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再牧五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精誰外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至閒工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現口印出之樣張一紙隨收單附閱將來此書開印版口之大小悉照此原樣紙其字口較點石齋所印之康熙字黃放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刋印此畫工本頗多近數百年内恐未必有大力者重刋則今之所印者數傳俊必當視爲珍佚故海内藏書家茍欲爲鄴架曹倉增色伏祈早來入股爲盼再本齋所印各書均選用極品之墨字跡能歴久不磨雖越千百年而墨色仍如初印外洋亦有古時石印書畫流傳今取閱之從無漶漫澌滅等弊盖石印書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[煤窰說]  
　　地獄非古也自釋氏創爲是說而中人以下者心目間每懸一劍樹刀山尼犁阿鼻之境或因之而莫敢爲非而峻法嚴刑賴之以免無形乏地獄固賢於有象之囹圄也不意地獄之變相竟見於今日且非幻之又幻實有人地之可指如南北省之煤窰是矣按北直順屬煤窰情弊前報曾詳載其事慨乎言之近閱湘撫卞大中丞疏冒常德諸處煤窰主私斃民命殘忍異常擬澈底根究庶懲一儆白俾煢民無告者咸慶更生洵所　仁人之言其利溥也至於北地煤窰視兩省爲多民俗亦較强悍故窰主之虐遇其衆更不能堪　往往遭反噬之禍俗稱爲炸窰實則等於營兵之潰寃憘塡胸無可發洩死期將近生趣全無其儕輩乃相聚而謀曰穴日深矣毒日甚矣取煤少得錢更難矣所得工貲不足抵償飯金終日不一飽則將瘐而死探取之煤斤重日短　必　受鞭　則將撻而死穴地深入惡氣侵人正不勝邪則將毒而死且大隧之中具水火風風爲災或可奔逸火災則死於焚水湧則死於溺等死也與其坐以　斃何如僥倖求生乎求生之路惟　炸窰攘臂一呼衆皆左袒况乎巨靈開山之斧力士博浪之椎皆爲窰中所固有誠有如前報所云者炸窰之舉固由於民俗之强悍董督其事者肆其貪狠實有以激而成也莊子不云乎刻削太甚人將以不肖之心應之殺機固不自彼而開也窰主窰夫僅以利合無所謂父子之恩不能自解於心君臣之義無可逃於天地之間也此以其貲彼以其力以身爲傭用償其値耳馭之又失其道徒事操切天夫者以吐氣成雲揮汗成雨筋疲力盡所得之煤過稱時復高卜其手隨意而重輕之使之一無可圖一無可戀有不遭其反噬者乎昔有虎行山谷間遇羣狼驅之入石窟以石杜其門日來取一二食之當羣狼之倉卒被驅也震懾虎威莫敢自爲計曁處石窟中幽閉不知朝夕且飢甚有餓而死者虎之食日僅一二而狼百其羣竟有求死不得以先食爲快者内有中山狼性稍　徧語其羣曰吾儕與若不相統屬若所以能制我者徒情威力非有他也論力則我弱彼强論勢則我衆彼寡弱固不可犯强寡又安能敵衆比勢量力不足以當之何必引頸如絲瓜長而供其大嚼乎語未竟而虎驟　撲一狼未及食羣狼踔躍而前或齧其項或扼其喉虎初不虞其反噬也爪牙不及施而項已穿喉已斷矣衆怒之難犯也如是夫何物窰主殘忍暴虐一至於此固不啻虎而冠矣　欲食其肉寢其皮不亦宜乎雖然今口炸窰明日開窰前傭甫去後傭又來嗟彼小民胡不畏死非不畏死家有婦子而窰主懲於前事非不知用人之難猶必多方羅致甘言厚値以餂之而惟恐其不至者以舍此輩則窰莫能開窰旣不開煤又從何而得是以兩情相惡心雖離而跡仍合者以此夫徑寸之珠藏於深淵無瑕之玉韞於高山人不憚其險阻而取之者利之所在也利之所在人共趨之煤窰之利又何獨不然欲挽其獘惟有以機器代人工之法苟以機器取之人工固省得煤亦易且不至草营人命一舉而三善備焉尚何憚而不爲乎 
[本館自己接到電音]  
　　○本舘于昨日接得在津友人專發電音到本館有五月初八日上諭二道謹敬譯登○五月初八日奉上諭御史萬培因奏請疏通六部正途人員各摺片着吏部議奏欽此同日奉上諭山東盬運使員缺着黃大鶴補授欽此 
[法國絲信]  
　　○外洋新聞紙言法國之業絲者以近來歐洲所產之絲其價較中國之絲爲廉故目下歐洲之絲銷塲日增一日中國之絲銷塲日减一日也 
[茶船行程]  
　　○聞天祥洋行之快輪船斯德林葢斯德里已於前日過蘇彝士河并聞該船以後不復駛來中國緣已爲人購得當往來於歐洲新金山矣 
[法人議安南事]  
　　○有法人在法國某報中著有安南東京之事略一則其言甚長本報限於萹幅不及全載兹撮其要譯而登之以見法人之意見而已其言曰法人之在安南西貢亦已多年前者安南有亂曾請法人爲之襄助平變爾時法國曾與　定某地歸法管理某地爲法經商如法人有需用人船之處安南均須助之嗣法因屬地本提質里之總督以事有未便遂爾中止此事已有百年光景　一千八百五十餘年之間安南又有戕害教師之事法人興問罪之師至一千八百六十二年安南始與法人立約以西貢等三省地方歸之　國卽係法人與眞臘立約許爲保護之時 
 
 

Page 2

 
 
嗣因安南辦並不善時人不靖至一千八百六十七年法國又與安南捍兵安南又另以三省地方畀法於是他國之人亦有至法人所得安南地界相與經商者法人因見紅河通商頗爲便利故於一千八百七十三年發兵一隊令元戎加尼爾領之進取河内據有其地時黑旗黨人已在安南安南用之以攻法人加尼爾被殺法兵亦退而信教諸人亦皆爲黑旂黨所殺法人時亦不致力於安南次年乃與安南立保護之約法人以槍械輪船贈之安南王安南王許以紅河可開並許通商漸可至中國邊界法人之贈安南以船械原欲其剿除黑旗寫乃安南王不但不除而反用之黑　黨本係中國髮逆頭目先則相濟繼而相惡遂各自逞雄設如安南王自與法人立約之後能力圖整頓則亦不至有今日之事法人之所期於安南者不過欲其遵行七十四年所定和約鄙意蓋直欲法人據有安南全土不僅保護而已現在安南並無人利其地惟中國則言安南自古爲中朝屬地夫弱國而進貢於强國此不得謂爲屬國也那卜烈司亦曾進貢於羅馬教王而仍同爲列國安南雖入貢中國然中國有事安南並不以兵相從安南有士有王亦屬自主之國中國之於安南自明朝以來並不顧問試照萬國公法以質諸中國前者法國皇祿意思十四曾與安南立約中國曾問及否至祿意思十八又發領事至安南都城中國曾問及否嗣因安南戕殺神父法人發兵進攻安南中國曾問及否至西歴一千八百六十二年與安南立約中國亦不之顧法國與安南立約據有西貢其與東京同一爲安南之地法人在安南所爲之事並非暗昧中國豈有不知至一千八百七十四年安法訂立新約第二款卽言法人知安南爲自主之國與外人無干故法人爲之助理第三欵言安南旣經法人爲之襄理凡他國與法人何如交好之處安南亦與之一律相待此約送與中國總理衙門中國亦未嘗齒及此時　國之意非必欲法人遠離安南但欲與法人同爲保護若此則法人實爲不便卽如琉球一事中國與日本互爭爲屬國幾於干戈從事然至今究屬何國尚未定見中法兩國截然兩歧斷不能共商安南之事故法國現在急須自爲决斷勿與中國同議東京分治之說最爲不妥法國旣得安南中國其奈我何其能與我法國爭戰乎以後所言則均訾中國船艦軍械無人能用語多冗長又言雲南邊界蒙自地方法人亦宜據之則可以整治安南流通商務而黑旗亂黨亦不能復逞云云該法人所言大略如此以法人言法事固無怪其揚法而抑中然安南王爲中國所勅封乾隆時猶爲平阮氏之亂安得謂中國於安南不相顧問其是非自有當軸者在又何必搖唇鼓舌也 
[印度水災]  
　　○印度新聞帋云印度有地曰格嘉近因淫霖不止自始至終約有九天平地水深三尺米麥蔬果等物悉已淹死而人民亦蕩析離居是以印度官府巳撥輪船數隻自他處載米至該處以拯被水灾民云 
[加收繭厘]  
　　○向例紹興蠶繭之運往寍波者繭如出過蛾子其落地捐每斤六文兹則每斤五十文若焙乾之繭向捐九元一担玆則十二元一担矣按紹人售繭是亦一大宗生意緣紹人不自織綢縀祗賣繭於別處任人作絲紡織也但今落地捐如此之大而沿途各卡仍須納還厘金則統核捐項過鉅誰肯再將蠶繭販運近聞上海各繅絲局早經派人赴紹賣繭所定之繭甚多亦因落地捐增加不敢運出曾禀訴領事官領事謂現姑照章納捐掣回捐票日後當與華官商議司持捐票索還此多付之捐銀也豈捐卡委員但知照新章抽捐不肯出票是以西商頗覺爲難竊思繭捐之加大無非爲上海西商開有繅絲局起見然紹興之繭未必盡售與西商今若驟然加增則凡内地人轉運亦必掣肘而紹之育鷺者不皆爲之向隅乎 
[藩憲接篆日期]  
　　○蘇藩憲譚方伯官交卸漕篆抵蘇後隨啞申江謁見李傳相現聞已於初九日回轅准於今十一日接篆視事云 
[東南重鎭]  
　　○金陵來信云李傅相經略三邊擬帶淮軍數十營南征而江蘇留防各軍亦與焉然南洋口岸紛歧前次又有教匪之事人心惶惶非駐紥重兵不足以資控馭左侯相有見於此出示招募以補淮軍之缺此日三江之壯士當年百戰之雄兵無不修我戈矛願聽約束赳赳武夫公侯于城豈非東南之重鎭也哉 
[營口雜聞]  
　　○有湖南孫姓者由北邊外御史城子來據述向爲陳慶雲都督國瑞親隨歴二十年矣都督抵戍後去秋患寒症至嘉平念七夜浙世其隨從到湖南家下告哀以便親屬前來法櫬回籍云卒年四十有二無嗣有養子一年巳十七矣都督久歴戎行戰功卓著前曾因事獲譴爲世虎臣賜環可望乃時事方殷將星遽隕將軍曁下世部曲亦罕存又不獨誦明遠之詩使我心惻也已○操江兵輪于上月初十上午護送宋軍門由旅順口來營間宋帥此次赴營爲安排駐紫毅軍將盡數調赴旅順口云○數日前糧台委員封雇山東登由般裝運軍需糧餉軍火赴旅順口道經旗卡倫旗卡倫係牛庄防尉所設於宋軍糧餉各船亦索規費衆船以爲曁應官差何堪再給規費卡倫中人禀白防尉卽将船户李啓德連船一併扣留糧台委員往討不放致相齟齬委員忿忿而出繼而防尉見機卽將人船釋放　四月初九日事也次晨宋軍門過境委員禀白事軍門隨乘輿至卡倫防尉辭不敢見軍門亦恨恨而歸防尉俟軍門去　卽恭詣行臺謝罪軍門面斥其非後經道憲調停始置不問云○操江兵輪船已　四月十一日晨刻回旅順口矣○上月初八至十三等日南風不息進口夾板船九隻沙船十二隻建糖船五隻寍船七八隻市面頓覺繁盛云○岳州山距營口約十五里山上有廟曰岳州廟神爲三霄娘娘夙著靈異每年四月十八日會期凡二百里内男女皆往敬香山上並無勝景自十五日至十九日其問賭塲極多海蓋營三處之典舖亦間有於山上設分攤者蓋便賭徒博負可脫衣飾典押也前年因鬧事奉憲示禁開山在案惟是舊例相沿積重難返開賭仍不乏人所更異者每到會期天必陰雨今年四月以來農人方苦旱乾故赴會之人以爲决不似往年之遇雨遂各雇大篷車其早者十四日已動身至十五上午營街之大篷車不下二百輛矣乃天忽陰暗微雨有老成者願貼車夫半資作爲罷論具興高者謂今値旱年卽雨亦當旋止竟毅然而行詎十五晚細雨竟夜十六日稍可十七日早起大雨時行直至十八早方見天日十八晚又狂風疾作氣候極凉山上本無食物　買趕會者皆飢寒交迫而回人則一如落湯雞矣○距鳳邊門九十里之九連城前因中國人與高麗商人鬧事尚未開市東邊道陳翼長初則置之不間繼聞高麗要赴京呈控遂挽人勸陸親赴九連城查辦今巳半月有餘尚無頭緒邊門仍然禁閉　許高人進來一面札飭所屬勸中國生意人仍去九連城通商但中國人亦不顯往蓋因事未了也今不惟九連城寂無市面兼鳳鳳城内亦貿易寥寥緣鳳鳳城各貨專銷高麗若高麗停銷別無去路目下營口所寓之六七家邊門帮客號并無來往信札將來不知作何了結也○營市自開河以來上城載來糧食極旺是以糧價日疲而銀根日緊統查營市每日買河載之現銀極少亦日須寶銀二百餘隻旺時約須四百多隻故銀價日提至十吊零九白九十且市上需用現銀每隻約貼鐘十四五弔此風前三四年曾經道憲禁止賣買須一例現銀不許賒期不許抹兌並不准貼色三年以來果皆遵行今春開河後現銀之用欵較多漸貼至十三四吊此皆銀爐中壟斷所致蓋營市無錢鏞銀號只有銀爐最易把持市面玆又爲道憲所知上月十七日早得飭親隨赶到銀市上傳諭云凡現銀進出不准貼色並不准抹兌倘敢故違從重懲辦不貸俟傳集大會首事人等面諭設法永遠禁止再行出示是以十七日以來銀價向未見提惟如何會議禁止刻尚無明文也 
[電向遷移]  
　　○蘇州電報局舊設金閶王樞密巷前經在吳趨坊天庫前鳩工庀材新建局屋刻已工竣髹漆煥然門庭軒敞氣象爲之一新昨聞有洋人及工頭數名抵蘇擬於十一日將機器桿綫一併遷入新局南北各路電氣仍可靈通絕不停報片刻蓋先在新局安放機座試騐 
 
 

Page 3

 
 
通利然後再將舊設數機一併拆卸故於報務可無阻礙也 
[本埠官報]  
　　○李傳相於昨晨八點鐘時出轅迤邐入城至龍門書院答拜鮑山長又至蘇松太道衙門及松滬厘捐總局等處下午五點鐘法副領事繙譯等五員赴行轅謁見傅相并聞平總巡捕頭至英界公堂禀稱午前李傳相盛設儀仗從二馬路折　向南時有西人鵠立在傍詎被兵勇持鞭亂毆該西人不敢與較惟關照我禀請查辦云云并稱該西人實係安分之商人陳太守謂兵勇之事本分府未便准理且兵勇自有統領之員派在行轅當差旣稱兵勇毆辱西人應令該西人禀知該管領事照會道憲請再移知統領查究可也夫前呼後擁灑道淸塵者大帥體制固應爾也然而陳太守亦善於解紛矣 
[讞員庖代]  
　　○法會審公廨日訊各案本由翁太守與于繙譯會訊近日因于君政務殷繁故昨日公堂事件經副繙譯海君士會訊云 
[團兵號令]  
　　○本埠西商團練兵向有號令兹兵官何君理代恐各兵之久而忘也印單張告白分送各兵云以砲聲三響警鐘繼鳴爲號須一齊出隊蓋現在租界兵勇雲集唯恐滋事故何君先為之備也 
[拯溺獲賞]  
　　○東洋婦人挈孩投河一節屢登於報該婦及抱中之孩係由舢板船舟子救起兹聞日本領事官以該舟子拯人有功賞給洋五元以旌之 
[遊船碰壞]  
　　○昨午後虹口老大橋東有碼頭有西人遊船駛過忽與碼頭相碰聞稍受損云 
[河伯拜賜]  
　　○前夜蘇州河白渡橋左近有江北小船載有鴨蛋傍岸泊焉是處灘勢欹側浦潮旣落船遂仰翻蛋亦滾滾入水河伯見之固當拜賜而舟中人則未免望洋而歎矣 
[催領車輛示]  
　　○欽加三品貢戴辦理上海租界會審事務江蘇卽補府正堂陳爲出示曉諭事照得巡捕房積存東洋手車原係漏領工部局捐照援案准歸巡捕房每輛扣罰洋銀兩元半現曁據報日積日多各車主如果並不繳洋具領原車未便一任玩延致於朽壞是以先經准限再寛十四天由巡捕房知照各車主如竟逾限不領　照向章拍賣在案現在屆期本應卽行拍賣姑再展限自五月初一日起至十五日爲止倘於限内再不繳洋領車定拍賣合行出示曉諭爲此示仰各車主知悉各宜趕緊繳洋領車延干將車抵償該捕房罰欵毋貽後悔切切特示 
[法界公堂瑣案]  
　　○前有木作小工毛濟併推木車往八仙橋至三茅閣左近碾傷潘顧氏之脚背當經禀訴公堂飭將潘顧氏送仁濟醫院療治昨日潘顧氏復投案稱傷痕尚未全愈醫院中又無人服侍况年已五十有九子年三十有三出外三年查無音信原籍尚有媳婦孫男我實爲貧所迫來滬帮工現罹此災實出意外伏求恩斷翁太守得供後殊深憫惻卽訉之小工毛濟洪車上之木料究係向人之物毛稱係木作長山阿林之物載往八仙橋造屋者太守着俟卜期傳該木作到案再核○前有謝玉林者在途與車夫爭執謝將軍夫頭打傷經法巡捕解案翁太守訊得該車夫受傷屬實遂斷罰謝洋半元給車夫養傷案巳結矣詎昨日又經謝扭送吳老五到案請辦經巡捕頭呈出腰刀一柄稱係吳老五之物據謝供前日遵斷將洋半元送去詎有車寓之吳老五謂半元不敷養傷須洋三元方可了結與之爭辯伊竟人内取刀欲砍是以逃至捕房訴明原委經巡捕搜得腰刀請爲究辦翁太守質之吳老五供詞狡展太守謂持刀恐嚇情同拆梢飭將吳笞二百板衙校半月○四川舉人唐桂廷失箱一案已錄於報因尚少竹箱舖葢等件昨日又詣案請追經捕房將春源棧主葉安伯傳案卽據該舉人禀稱同伴數人已先動身約在漢口相會申地斷難再留明日必須動身且銀錢等物俱已帶往漢口云云翁太守問葉安伯曰吳蔣一人靠得住否答稱靠不住太守謂此係汝用人不當失去之件着爾照章賠償葉供實在無力太守卽問該舉人失去之物約若干答稱銀三十餘　併隨身替換衣物等件尚有船票兩張太守着該棧主照單估定减價賠償所有船票二帋着該棧主罰出一面將吳蔣二人嚴追如追出原贓卽抵還棧主兩造遵斷而出 
[英界公堂瑣案]  
　　○包探陳阿九稱天和錢莊向與法租界裕昌洋廣貨舖往來前幾日有人到該庄稱係裕昌之出店卽將裕昌書柬圖書之字條一帋爾康庄票銀一帋計銀一百五十兩交與該莊字條上載明付上票銀祈收入冊望付英洋百元卽交與來人不誤等字樣當由該庄收票付洋後細閱爾康庄票向用皮帋今此票乃用竹紙因此懷疑及往裕昌詢問則稱並未遣人付票收洋始知被人假冒并據裕昌舖夥云前一日忽由往來之晉昌莊遣出店送去洋一百元因未知照該莊付洋特向該莊詢問據稱有人送去裕昌字條亦有爾康莊票銀二百五十兩載明收票付洋等語是以送交二百元云云當卽訪尋冒收銀洋之人昨日尋見殷才仁扭交捕房殷則不認冒收銀洋爲此傳同裕昌舖夥等送案請訉天和莊夥董洪其申訴前因并稱假冒圖章僞造票銀之人必係熟悉裕昌情形者且殷才仁曾與裕昌舖司帳之王維舟有戚誼前曾躭攔幾日王則現亦停歇居憲署後面開煤炭店聞體仍躭擱在王處裕昌號夥王兆行亦申訴前因并稱我舖從前固用王維舟司帳但不知票據果係王姓僞造否務求澈底根究殷才仁堅不承認董王二人各將僞造之庄票字條呈閱陳太守訊供之下飭將殷才仁管押俟補提王維舟覆訊呈閱之各僞據分別給還○鄕人薛成良稱係小工前日在小茶舘向工頭索找工錢七百文旁有素不相識之二人助我索錢得以如數收到而二人向我索酬除攫去七百文外尚欲再酬洋一元致被毆傷幸爲巡捕所拘請爲騐傷究辦馮聞之王錫雲均低首無詞平總巡捕頭禀馮王等實係拆梢黨請重辦以儆陳太守騐得薛成良受傷屬實馮王等實堪痛恨判俟過堂笞責再行管押二月○包探陸子雲稱別發洋行之細崽葉同生失表一只總會行之細崽吳阿保失湖色熟羅套褲一雙報捕查緝及往察看則無外人人内之路並據二失主云有友余寶金來後失物遂往問余均已承認推將押票交出吊贓一併送案葉吳二人各訴前情余寶金不作一語當有余之友人某中上堂聲稱余寶金初次誤犯且余尚有老母賴伊餬口聞得表押洋五元套褲押洋一元情願代爲賠繳余母亦求免辦陳太守謂余寶金行竊屬實本應重辦旣據友人代賠押欵母亦求恩姑從寛判余管押半月賠繳之押本給還押舖賊交失主分領○一百號華捕稱禪臣洋行函　捕房稱有人欲　該行所用之傭婦吵鬧囑往拘送案等語今拘到徐桂生請訊徐供浦東人我妻來滬久不回家不料其在該行爲傭故與爭論平總捕頭禀該行係奧國商人今未投質陳太守遂飭徐交保俟會商夏領事着該商人帶傭投案候斷○一百六十八號華捕稱在李傅相行轅前彈壓昨日午後有對門造屋之木匠劉月橋立在行轅前適中之處我令讓開彼不依反與我爭毆并有作頭焉得園助劉拖我至作塲由一百九十六號華捕助我將馮劉二人拘　然我左手已受微傷一百九十六號捕供與同劉供曹立門前卽遭該捕驅逐馮供我不過從旁解勸陳太守騐得該捕固受微傷遂判劉押七天馮罰二元撥充醫院經費 
[醫院瑣聞]  
　　○本埠往來吳淞之飛雲小火船昨早抵埠將傍岸時有扛夫傅雙喜欲捷足先登　攬生意倉猝之間扛夫之腿竟爲輪船軋傷鮮血淋漓經其同伴舁往仁濟醫院又三洋涇橋北　有三層洋房正在改造華房昨早衆小工登高動工有十七歲之小工王松林偶不自愼失足跌下立時踣暈皿汚滿身亦送仁濟醫院未諗能無並否夫禍患之來每乘於所忽而一身之安危猶其小也 
 
 

Page 4

 
 
[來售照登]  
　　○寍郡城隍廟緣前住僧人不守去戒肆行淫賭無賴輩訛詐索擾媵滋事端經邊太守訪查遂由紳士三十餘人禀請驅逐等情批准論飭將將内每年籖詩香燭等錢倡設安懷局經費太守首捐廉俸洋歲助二百元定六十歲以外疾苦　民月給每名錢五百文現額四十二名以後視經費爲推廣並施種牛痘五個月需費一百餘千文白丙子年始歴辦在案再除司事雇工薪水外出入帳欵雖未詳悉應亦無甚耗美葢善華方興而浮言已起一則習俗之見世家大族僧道有緣濟杖扶危誰其慷慨一則憲章示禁憊棍流氓規費無從生　日蹙是以日前失火後致多謠言其實司事工人等疎忽之咎固亦在所難辭若審賭招妓的無其事余等頻年受惠不忍緘默故爲之剖述　起如是現宗太尊出示一切仍照舊章辦理已捐廉五百元不日開工起造已 
　　受惠人公啓 
[防患瑣言]  
　　○各處善堂多容奇頓棺柩誠方便之事各家属每年輒省視一二次亦人之至情也第燃點香燭及焚化紙鏹輒在柩前是大可慮按殯舍中寄頓棺柩多或數千具少亦千百具鱗次櫛比大都漆過或又裏以油帋最易引火設有疏虞何堪設想如能于另屋設桌俾各家屬悉就該處點燭　鏹而禁具在柩前燃點庶可永免意外之虞所望當事者採而行之則亡魂安妥當效銜結之報矣 
　　來稿 
[浮生六記祇存見四讀見分繫以詩]  
　　○太憨生與太癡生一種温柔入骨情腸斷緑楊城郭裏秋風秋雨杜鵑聾北園載酒南園醉新製梅花碟子奇翦緑裁紅小經濟難忘閑趣是兒時口燥唇乾事大難鴒原讀罷總心酸阿儂絮語賓香閣知否空江夜月寒楚尾吳頭結勝緣更游萬里盡南天等閒莫傚窮途哭阮籍當年亦可憐 
　　太原生稿 
[楊花曲]  
　　○昔見楊花落今見楊花開楊花點點不稱意隨風飄入珠簾來珠簾繡幕淸如水美人嬌眠喚不起春思平牽楊叛兒豔詞便譜生查子霧鬢風鬟鎭有情錦衾角枕可憐生瑤宮新降雙成馭緱嶺曾　子晉笙門　烜赫靑雲上箭張酒趙紛來往駿馬高頭任意騎梟盧信手論交廣雛憲俊卯擁如雲羅綺温香屑麝熏皈依南海常宣亦買爵西園不尚文卽君十八饜絲竹内人十三能度曲荳　　含半蕾胎芙蓉巧約雙彎足嬌小由來不自持一拈紅豆一相思相思要共春花發嬌小誰從春夜知春光冉冉來春信怱怱去惟見楊花飛飛飛團成絮留春不住送春歸李花亂逐楊花飛生憎學語流鶯澀始信尋芳蛺蝶稀昔見楊花開今見楊花落春去春來能幾時卷廉莫怨東風惡 
　　太原生稿 
[泥美人四律]  
　　○碧玉度年華兒家屬小家直宜金屋貯未礙畫簾遮媚眼雙波溜纎腰一捻斜金龜空嫁得認取鏡中花姽嫿欲無骨伶娉總不言鴛閨春獨敞虎阜夢都温錦乞天孫巧花招倩女魂珊珊遺世立誰與伴朝昏居然親粉黛不肯辱泥塗相見張公子從　范大夫何人誇紫鳳定爾誚婁豬玉宇瓊樓界高寒到得無但植女貞樹毋聞姑惡禽搏形媧士貴頮面并華深雲雨身非幻冰霜質易侵九天環珮下自有鶴鸞音 
　　太原生稿 
[蘇省撫轅抄]  
　　○五月初八日候補縣章寅禀知奉委胥門旱關盤查差　咨補靖江縣與史袁同正禀辭赴任　徒九王文煥禀辭赴金陵差　○初九日從九陳锡蕃禀知奉臬憲委赴海通守提獄官薪水銀雨差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四頁四十五號]  
[光緒九年五月初一日京報全錄]  
　　宮門抄○旨一道錄前○太常寺題　旨兩道○湖蓄督涂等　奏遵　旨查明添設救生紅船摺○湘撫卞　奏查明奸徒請　飭部嚴定治罪專條摺○閩浙督何　奏已革山西藩司未能遵　旨北上緣由片○陜督譚　奏揀員借補　擊摺子○五月初一日吏部翰林院廂紅旗値日翰林院引　見八十六名○廣東高州鎭總兵張得祿謝　恩並請假十日○吏部呈進月官卷○内閣奏派騐放之王大臣　派出怡王額勒和布邵享豫周家楣○召見軍機○○太常寺題五月十三日祭　關帝廟奉　旨遣晉祺行禮後殿遣文興斤禮欽此○又題五月十八日夏至大祀地於　方澤奉　旨遣本格恭代四從壇遣全佑恩慶瑞興立瑞各分獻欽此　○○湖廣總督臣涂宗瀛湖北進撫臣彭祖賣跪　奏爲遵　旨查明湖北宜昌府屬沿江險灘添設救生紅船恭摺仰祈　聖鑒事竊准部咨光緒八年八月初二日内閣奉　上諭湖南提督鮑超奏四川夔州至湖北宜昌沿江一帶向有救生紅船惟險灘過多紅船尚少遇有覆溺船隻救護不及情形甚慘請添設等語着湖廣總督四川總督湖北巡撫籌撥欵項於著名險灘處所酌量添設紅船並飭屬隨時認眞救護以保行旅欽此臣等跪誦之下欽佩莫名伏查川江發源岷山水勢消漲不定由四川夔州歴巫峽而達宜昌亂石潢江險難林立其湖北境内者上自巴東縣巫山縣交界之涪石起下至東湖縣之虎牙灘止計程四百餘里每當夏秋汎漲之時驚壽駭浪洶湧異常船隻往來每虞覆溺舊設救生紅船無多不敷分布光緒二年四川督臣丁寶楨前仕山東巡撫任内捐集銀四千兩匯寄到鄂創辦救生船義舉經前兼署督臣翁同爵札香候補道程比轉會同管帶水師健捷新副中營副將賀縉紳查明該處沿江險難情形釘造大小紅船十五隻連舊有紅船四隻擺江二隻併入辦理共計船二十一隻分泊著名各險難復歸賀縉紳經理隨時督率救護所需釘造船隻經費及舵人水手工食由宜昌川鹽居在於五成充餉公費項下就近撥給歴年以來全活人口甚多著有成效欽奉　諭飭前因臣等當卽咨會四川督巨一體欽遵辦理並會同檄委候補道何應鍾管帶水師健捷新副中營總兵賀縉紳周歴各難勘明形勢何處尚應添設船隻據實禀辦旋據覆稱原設紅船分按險灘駐泊輔以砲船督率彈壓本尚妥洽但其中有著名險處如巴東之火　口石靑竹標牛口難橫梁子歸州之洩灘新灘八斗漩四季蕩大小崆嶺獺洞灘賈古石東湖之紅石子馬屁股楠木坑等難尤爲危險頁再添設紅船六隻察看水勢之漲落以及灘形之夷險隨時布置愈爲周密因思救生之道不專恃船多而全賴各軍得力舊章紅船舵工水手工食太薄難資温飽請將月支口粮改　水師月餉章程每年發餉十月四十兩月仍發米錢一律酌加給發此項救生船原設二十一隻現添六隻共計二十七隻頭舵水手共勇一百三十七名加以領哨各弁及書識薪水每年共需銀五千七百餘兩又船隻必須堅固方能出人波濤器具尤宜完備援救乃能得力應請每年小修一次計需錢三百三十串文三年大修一次照歲修加倍發給酌議章程禀送核奪等情又經批飭藩臬兩司鹽道會同善後局妥籌核議玆據該司道詳覆以查核賀縉紳等所禀各節均屬周妥應請照辦此項紅船舵工水勇口糧准改照水師月餉章程給領連現在添造紅船六隻價値及以後歲修經費一併在於宜昌出鹽局五成充餉公費項下就近提支造冊統歸善後局報銷等情詳請具奏前來臣等覆核無異應如所詳辦理惟此次添迭紅船經費由臣宗贏捐廉發給母庸動用公欸現已檄飭賀縉紳估計造船價値需銀若干專弁來省具領一面赶緊購料釘造務於伏汛前造齊分駐險灘隨時認眞救護從此大川利涉行舟無覆溺之虞廣被　皇仁善舉收久長之効至巫山縣涪石以上江難添設紅船前准四川督臣丁寶楨函覆業經札行司局設法籌欵舉行應由川省自行辦理合併陳明所有查明湖北宜昌府属沿江險灘添設救生紅船緣由謹合詞恭摺具奏伏乞　皇太后　皇上聖鑒謹　奏軍機大臣奉　旨該部知道欽此　○○湖南巡撫臣卞寶第跪　奏爲查明耒陽縣煤窿奸徒誘買窮民作工入窿後關禁凌虐多戕生命擬請　飭部嚴定治罪專條以儆兇殘而資遵守仰祈　聖鑒事竊前准刑部咨開光緒七年九月初一日奉　上諭御史蕭韶奏湖南耒陽縣有產煤處所土名煤窿奸徒誘買窮民作工入窿等因欽此經前撫臣李明墀恭錄行司轉飭衡州府實力查禁禀辦旋據衡州府知府翁曾桂遴泒熟齊窿情之紳士淸泉縣舉人譚炳章桂陽州舉人歐陽霖前往協同先後署理耒陽縣知縣蔣恩澍曾叙笏澈底嚴查業經拔出關禁之窮民一百四十餘人一面傳解各窿尸到府查訊本年正月該府翁曾桂來省面禀情形臣以奸徒殘忍漁利積弊已深亟宜恪遵　諭旨嚴定章程以期永遠禁止當飭妥議去後兹據禀稱郡屬耒陽縣境東南產煤商販雲集煤窿大小數百處控取年久煤潛水底必先將水車盡始能開採窿戶用有管水夫之頭人名曰水承行多係近地奸民充當窮兇極惡並串同地痞設立靑龍會積成巨欵局賭賣烟誘騙窮民墮其術中因而重利盤剝又商串酒館飯店故昻其値恣意取盈迨窮民負欠纍纍逼令賣身入窿其人無錢還債不得巳飲泣允從又聞有平空哄騙强捉客民之事水承行築有土室幽暗深　外立木棚挨窿處僅留一竇出人啓閉由水承行主之名曰設鼓將誘買哄騙强捉之人關禁鼓内名曰水蝦蟆槪行剝脫衣履專令輪班車水畫夜不休飢寒不恤稍倦則鞭毆其背欲逃則刀刺其足且窿内陰寒氣盛工作又奇苦非常故弱者住往一半月卽因之畢命壯者不數月亦足攔腹腫不容休息不給醫樂坐視其斃尤可慘者每年春間停工水蝦蟆幸而苟延無恙水承行仍將其留禁鼓内以備將來車水名曰養老米内外奸格消息不通每歲每窿水蝦蟆之受害死者多則數百人少亦數十人隨就山窟掩埋親屬旣未聞見無從報騐屢經該地方官不次嚴禁而各窿戶與水承行巧爲規避終属陽奉陰違現經傳集各窿尸到案諭以永遠禁革水蝦蟆設鼓養老米各名色取具甘結存卷並再密加訪察如仍有誘買關禁前項情事卽當從重擬辦倘有衿棍胥役包庇等情一併嚴行懲治酌擬章程禀請察核具奏前來臣詳加披閱均係實在情形該縣煤窿積弊已久比時若欲一一追究其勢有所不能惟當設法厲禁寛其旣往嚴其將來冀以挽頹風而恤民命查例載宛平縣西山門頭溝地方開採煤窰誆誘貧民逼勒入窰關禁不容脫身者照凶惡棍徒例分別首從科斷窰戶知情縱容照知情藏匿罪人律治罪其毆打致斃者仍照謀故闘殺各本律問擬等語今耒陽縣煤窿誘買窮民關禁與西山煤窰情形相似而按該窿戶故縱水承行凌虐毆打致每歲每窿慘斃多命並敢屢禁屢違實屬獷悍兇狠情同光棍較之僅止關閉不容脫身者居心尤爲可惡現在雖經嚴查禁革日久或不免故智復萌若僅照謀故門殺各本律問擬殊覺情浮於法惟律例並無作何治罪明文愚民罔知儆懼除將該府所擬章程覆加酌核咨送刑部外相應請　旨勅部查核議覆並明定治罪專條俾資永遠遵守理合恭摺具奏伏乞　皇太后　皇上聖鑒訓示再此外尚有淸泉衡山常甯酃縣等處均有煤窿具係雇工車水並無水承行等項名目合併陳明謹　奏奉　旨已錄　○○何璟等片　再准吏部咨光緒九年正月十六日奉　上諭巳革兵部左侍卽胡瑞瀾巳革山西布政使林壽圖已革安徽布政使傳慶貽均着來京交吏部帶領引見欽此由部咨會到閩恭錄轉行去後兹據林壽圖呈稱壽圖以恊餉罣議落職施閩循省夙愆憂愧增疾荷　天日之復覩許草木以再榮聞　命悚惶捫心感涕亟應束裝北上惟前在隴上軍營及山右灾區所得弦暈怔仲等症每發境劇入春尤甚年亦踰六十矣自揣衰頹未堪起廢等情前來查林壽圖罷官回籍酬應多疏此次欽奉前因臣前往看視見其精神尚好惟面有病容據稱舊症時發難以速痊寔未能遵　旨北上等語臣等察其所言係属實情除咨部查照外謹據情附片陳明伏乞　聖鑒謹　奏軍機大臣奉　旨知道了欽此　○○頭品頂戴陝甘總督臣譚鍾麟謹　奏爲揀員借補遊擊要缺恭摺節祈　聖鑒事竊前准部咨甘肅西寗鎭属鎭海恊訓將准以留甘補用總兵俄卜嶺營遊擊鄭連拔借補當誣轉飭西寗鎭將所遺俄卜嶺營遊擊員缺另行揀員請補去後兹據凉州鎭總兵汪柱元呈　揀選得留陜甘　先補用副將凉州鎭属永昌恊營中軍都司王有才年力精壯鈐束弁兵講求營伍尚属認眞取造履歴淸附呈請酌　前來臣查留陜甘儘先補用副將永昌恊營中軍都司王有才在任年久營務熟悉以之借補可期勝任合無仰懇　天恩准以王有才借補凉州鎭属俄卜　營遊擊員缺以期得力如蒙　俞允應請　勅部先給署札俟防務告蕆再行給咨赴部引　見以符定制除將該員履歴淸冊送部外謹會同甘肅提臣周達武合詞恭摺具陳伏乞　皇太后　皇上聖鑒訓示謹　奏軍機大臣奉　旨兵部議奏欽此 
 
