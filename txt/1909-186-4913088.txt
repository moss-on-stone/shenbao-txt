# 1909 - 186 - 4913088

 

Page 1

 
 
   
 
 

Page 2

 
 
宫門抄 
　　五月二十五日召見軍機雷震春 
交旨 
　　五月二十日軍大臣欽奉 
　　譮旨農工商部奏籌議農林工藝要政謹陳歷年辦理情形並擬大概辦法一摺着依議欽此 
　　又奉 
　　諭旨農工商部度支部會奏議覆護理雲貴總督沈秉堃奏陳滇省禁焑情形並懇籌辦礦務以資抵補一摺　依議欽此又奉 
　　諭旨郵傳部奏統籌添設護路巡警一片著該部妥定章程咨商有路各省切實辦理欽此 
　　又奉　 
　　諭旨郵傳部奏匪徒竊毁鐵路要件請明定治罪專條及承緝處分一摺著該部議奏欽此 
諭説 
[諭烟酒與衛生之關係]  
　　人類以血肉之軀。而寄生於世界。不獨動物植物寄生體之足以侵襲其肌膚臟腑刺戟其五官百骸已也。至如飲食衣服之不清潔。沐浴起居之不勤慎。房屋空氣之不流通。凡此種種事項。均足爲身體上精神上健康之障害。而其最有害於衛生者。則莫如烟酒。近泰東西各國。莫不視烟酒爲害人之物。特增加其税率。而又嚴設禁令。以爲節制。凡未成年之人。不許吸烟。違則懲以相當之罪。而於飲酒一事。亦引爲恶德。父以之戒其子。兄以之戒其弟。獨我國社會中人。因嗜烟酒而荒其營荣。喪厥生命者。不可數計。初不過以其爲能興奮精神活潑身體。而以烟酒爲消遣之資。繼逐沈溺其中。而不能出其範圍。養成一種特别之奇癖。卒致嗜好彌篤。年深月久。而惹起各種病源之大患。洎一旦病魔纒身。始延醫焉。服藥焉。吾 
 
 
 

Page 3

 
 
　　恐雖起盧扁於九原。終不能癒其沈疴。而救垂危之性命。人至此而始自悔。悔無及矣。晩矣。世之酷嗜烟酒之人。類皆不知衛生之人。當其酷嗜烟酒時。莫不以爲有利而無害。實則殆無異於患重病之人。而惟恐其死之不速。必扼其吭以速其死也。試即烟酒之利與害。一爲樓析言之。 
　　疫病流行之日。凡吸烟之人第免傳染。推其故以烟草中含有一種消毐物質。入口腔内。其效能撲滅黴菌。且能活潑運動。振發思考力。起種種之作用。此其利也然吸烟草過久。則必腦筋衰弱。頭部疼痛。記憶力減退。并損傷齒牙及呼吸器等。當身體發育尙未完全之日。如吸烟草。使體質變爲柔弱。其爲害益不堪設想。况烟草中含有尼古第毒質。中其毒者。則發諸般疾病。往往不免因之而斃命。而烟草中之酸化炭素。尤足以敗壤室内之空氣。至於鴉片。則其爲害較烟草更甚中。鴉片毒之现象。初則飲食漸次減少。肌膚漸次瘦削。終至形銷骨立。面目黧黑。奄奄一息。雖有生氣。無異尸居。嗟乎。吾人之負擔匪輕。而乃以有限之情神。甘爲此無形之斵喪。吾不解其何樂而不憚壽命之促短也。是人之所當戒者宜莫如烟。 
　　人於有所動作時。飲酒則自覺精神百倍。而興會淋漓。當抑鬰無聊。飲酒則能抛棄一切。如得以解其沉悶。故曹孟德曾言何以解憂。惟有杜康。阮嗣宗則謂胸中塊壘。須以酒澆此皆以酒爲有裨於人生者。然李白則飲酒過度。而醉死宣城。杜甫則多陷白酒。而卒於耒陽。古人之因嗜酒而殞命者。殆不一而足。是飲酒雖不可謂爲無益。而惟飲之過量與常飲。則不特無益。且適足爲疾病之媒介。以酒之爲害。與烟相較。其害殆有過之而無不及也。蓋以嗜酒者。其呼吸器必病。而并捐傷其全體。體質從而變更。而危險之病易乘隙而侵入其體内。其弊不至於腦溢血死不止。嗟乎。吾人之前和自遠。而乃費寳貴之金錢。致釀成重篤之疾患。吾不解人何樂而演此夭折之慘劇也。是人之所當戒者宜莫如酒。 
　　由是觀之烟酒。既足以耗財。又足以傷命。我國四萬萬人中幾無一人不知烟酒之害。乃雖明知其爲害。而仍沈湎於烟酒者。亦復屢有所聞。時有所見。此非烟酒之能害人。實人之嗜烟酒而有以自害也。於此而謂其咎由自取。夫復何説之辭。况烟酒二事。實爲耗財傷命之原因。其爲害無所區别。人而有一於此。已足被其毒害而有餘。不謂人竟既吸烟。復嗜酒。終日烟酒是耽。大有不可須臾離之勢嗟嗟蛇蝎者。毒人之物也。烟酒者。害人之物也。乃於蛇蝎。則知其毒而能遠而避之。於烟酒。則知其害而偏親而近之。何以故蓋因人無普通衛生之智識。故以烟酒戕賊其身體而不自覺悟也。用敢刺取東西衛生家之精理。以爲吾國今日之嗜烟酒者告。來稿 
[諭江蘇預備議案會之宜速設]  
　　常熟丁袓蔭芝孫稿 
　　數複選與投匭之期距諮議局開幕之日忽忽將過半矣預備之光陰去如流水預備之事項又棼若亂絲向之屬目國民之代表𤍽心政見之發伸者俱橋舌而未能下一語將以俟吾新議員消息於其間 
　　議員集合之始機一發生於前月之研究會至今而又寂然無所聞况研究會乃議員非議員之集合體也諭其性質蓋别一政治結社固爲輔助議員之機關而處於督進諮議局之地位者謂扶助議員之進行則可謂議員因此而缷責任則不可謂徵求國民之意見蒐集議案之根據則可謂議案即從而產出則不可脱非然者議員所代表之輿論何以别於非議員各個人（非議員之會員）之意見非議員造出之議案又何獨使議員賫入諮議局而擔其責任 
　　如是以言研究會爲純然輔助機關而非完全預備機關爲徴集輿論機關而非製造議案機關質言之爲意思的非事實的爲助動的非主動的故雖得研究會之輔助進行而吾議員預備之責任仍一日無可旁貸諸君於此數月中閒睱之時亦思一盡固有之職任而勿貽議員羞乎 
　　蘇屬預備會之設置宜於蘇垣合寗蘇而一之則宜於海上宜立通訊機關以資聯絡宜訂調查手續以謀實行宜月集研究以徴各人之意旨爲編輯之根據斯會早一日成立議員即多一日預備三月光陰稍繼即逝吾甚願議員之急起直追勿失此大好之機會也 
　　屬稿甫就聞旅滬議員有創斯會者吾急盼發起人之努力進行吾且望諸議員之聞風來集 
專電 
[電一（北京）]  
　　攝政王以天熱往返不便交諭内務府大臣圶俊攝政府第速即建造赶秋間竣工 
[電二（北京）]  
　　光緒政要實錄定六月二十日開館 
[電三（北京）]  
　　蘇藩陸鍾琦湘臬王乃徴奏請覲見均奉旨毋庸來京 
[電四（北京）]  
　　駐美伍使奏報前往兼使秘國日期奉批知道 
[電五（杭州）]  
　　浙路股東今日（二十五）續會協理劉澄如與同郷吴年企自代股東不允幾致衝突現改爲總務長後選董事留舊董孫問清等四人另舉新董全庶 
 
 

Page 4

 
 
　　熙等七人 
[電六（東京）]  
　　昨日（二十四）橫濵掃部山與行并伊掃部頭銅像開幕式到者數千人 
[電七（東京）]  
　　日本製糖會社訟事業已審判前重役（即董事）等皆决定有罪前社長酒勾博士因恥屈辱遽於昨日（二十四）持銃自戕按博士實未與聞其事惟於職務上有應擔之責任世人當共諒之 
[公電（廣東）]  
　　調任江督張安帥二十四日缷篆擬六月望前後起節廣東電局 
緊要新聞 
[銅官山廢約愆期之原因（北京）]  
　　銅官山代表於 
　　那相未署直督之前會與那相接見代表以廢約請那相亦謂銅官山礦尙不廢約其他之争礦者可以已矣諸君此舉不走甚表同情徐又與代表提及贖約事件代表曰代表知廢約而已其他皆不敢聞那相曰雖然如此説但與人既起交涉中間不能不有轉灣處此時由外務部借諸度支部以償還之無不可者惟地方之事须仍取之地方此後該欵仍望諸君代爲擔任代表仍如前對那相遂分電江督皖撫囑其代爲籌措江督電覆辦法甚贊成惟須與皖撫商酌皖撫覆電亦甚贊成至担任償欸則尙須商酌云云據此則銅官山廢約之事當在指日間爾乃事不逢時那相忽以署督赴津外部諸公困將此事擱置大約此約之廢當在那相歸京之後矣 
[擬定資政院預備議員之名稱（北京）]  
　　政府議 
　　飭各省俟諮議局成立後選舉資政議員來京已誌昨報茲聞舉定之員定名爲各該省諮議局全體代表（如直省即曰直𨽻諮議局全體代表員餘類推）以避上議院議員之名俟九年國會成立時再改各省代表爲資政院議員以示預備實行之别又聞該院章和已經訂妥分呈倫孫兩總裁及軍機處憲政館各堂鑒核奏頒之期約在六月下旬 
[津浦鐵路查帳設站問題（天津）] 　　　 
　　直隷山東江蘇安 
　　徽四省同郷京官爲津浦鐵路事公舉之查帳員張太史濂及吕督辦派委之查帳員冯觀察祥光會同直隷公舉之查察員李君鎮桐紀君鉅汾於十九日早八點鐘齊到津浦鐵路北段總局查帳及布置一切事宜天津縣議事會議覆齊玉祥等説帖公布　云兩次説帖閲悉本會昨經津浦鐵路總局約同履勘設立總站處所業已公舉代　調查報告到會公同議决擾請於趙家塲之後設立站台日内即當函覆以憑採擇所請暫勿定議以待開津郡全體大會一節本會無此辦法至所陳南門外設站八利似於全局尙未籌畫周密此覆 
　　又聞郵傳部因直紳對於津浦鐵路北段車站事宜已知照督辦吕大臣俟直督端午帥蒞任後再行會同商訂位置 
[查覆葉國霖呈控樊護督案（陝西）]  
　　已革陝西拔 
　　貢知縣葉國霖以被現升護督樊增祥誣陷呈請都察院代奏一事曾於三月間奉都察院批准候咨陝撫查核兹悉恩藝帥已飭藩臬兩司查明禀覆業於日前查竣大約陝西回咨不日即可抵京并聞陝撫調查此案並不直樊之批語云兹將樊護督批張鄧氏呈詞補録如下此案爾本不應嫁葉不應娶已革之謝道台等本不應作媒葉國霖貪爾財物接娶過門既敗爾聲名又受爾供養其前房兩子吃一副藥索爾六金每日吃點心索爾五六百錢醮未逾月已騙爾數百金因此决裂喊控求離經本司諭飭首府兩縣傳諭葉國霖退休了事該令業經遵辦在案自該令誑娶宦門孀女同寅不齒徧國無與立談頃因逐出課使館懇祈借一買書差使擕子回甘吾以爲自此其怪遂絶矣兹據禀稱爾從前被騙衣物情願不要自行出局於外而葉國霖忘廉喪恥仍復纒繞不休并囑房東夜勿關門又謂爾未拿伊憑據斷難于休其意總欲將爾之衣飾銀錢刮削净盡然后放手至其種種作用時而惡討惡要則如流氓時而長跪哀求則如奴僕時而假作呑烟佯爲氣死則又爲無恥無賴之尤該員拔貢出身儼然候補知縣而竟主於此極候一面札行首府立案一面詳請斥革驅逐回籍以肅官箴渠謂退　無憑據此批即憑據也倘再敢至南柳巷纒繞仰巡警兵將該革令捆送咸寗縣重責五百板枷號不衆 
[護滇督籌定滇邊興學辦法（雲南）]  
　　護滇督沈秉堃 
　　奏竊維國家處競爭之世非内部團結不足以圖强而團結之精神必原於同化同化之作用必基於教育滇處邊嶠開化較晩沿邊土司地面凡數千里皆逼處强鄰白爲風氣往往因語言習尚之不同與内地人民時形隔閡臣每念及此良用隐憂非先之以教育略仿各國開化土民之方實行古昔格苗之政不足以溥皇仁而固邊宇因飭署提學使郭燦集會議長議紳妥籌辦法兹據擬訂章程會同署布政使葉爾愷祥請奏咨前來臣覆核所擬誠可見諸施行謹撮其網要爲我皇上敬陳之伏查滇邊土目轄境惟永昌順寗普洱三府暨鎮邊直隷廳緊接外域今以興學爲安邊計自宜從三府一廳辦起第沿邊土民混沌未鑿度豕同游即授以初等小學之科目恐亦并格而難入謹按逐年籌備憲政清單本年應設簡易識字學塾以此開化沿邊土志較爲適宜現雖部編課本尚未頒到滇省亦可試辦於邊境以作將來推廣之經騐至此種教育既以同化爲宗旨自應以國文爲主要之教科其教法則先之以音讀講解習問繼之以抄寫默寫終之以缀字成文其補助科目則以習禮談话算數體操唱 
 
 

Page 5

 
 
　　歌農業六者爲限前三者在改良其習慣語言鍜鍊其心思腦力後者則因勢利導俾其服從規律陶淑性情增益智識而尤在隨時覺以尊親之大義擴其捍衞土目之心作鞏固國防之用此籌設土民簡易識字學塾之辦法也至身任土目者雖年齡較長難與言學而其宗族子弟自不乏可教之人惟土司之於土民貴賤之分素嚴兹於沿邊郡縣遍設土志學塾土目之宗族子弟必不樂與之爲伍一體入塾受學塾權審計不得不另籌辦法省會學堂較之外郡規模差完等級略備若今土目宗族子弟來省附學自可量其程度附入相當之班次其來學也特别優遇之其畢業而歸也於照章獎勵外更酌獎匾額旌其門閭其不願來學或學焉而中輟者暫聽其便以泯猜嫌但情願附學者必置之會垣俾略瞻軍界政界之設施習聞通人正士之言論庶可激發其忠愛日近於文明此飭諭土目宗族子弟來省附學之辦法也惟是興學非財不辦沿邊土司爲數有限即各送其宗族子弟來省附學悉由公家供其膳食给之操衣並　　 
予以書籍筆墨之用甚或增設教員特開新班所費均屬無多尚可今省會各學堂撙節他費挹彼注兹至籌辦三府一直隸廳土民學塾則需欸甚鉅若照内地興學通例責成土司就地籌措勢必科派騷擾擬援照川滇邊務大臣關外學務局成案仰懇天恩准由司庫邊防林需項下按年提銀二萬兩分發永昌順寗普洱三府暨鎮邊直隸廳以作該屬土民學塾常年經費嗣後内地各屬仿設土民學塾均不得援以爲請此分别籌撥經費之辦法也臣維滇邊西南一带土司界若樊籬雖同隷國家版圖而語文不通教化莫及實未離酋長部落之習與其置之化外何若自設學塾敷我文化俾知朝廷一視同仁之至意啓其愛國之念堅其内向之忱或可捍邊陲而禦外侮現既飭司會紳籌議詢謀僉同已由臣督同學司分飭沿邊各地方官率同勸學所紳董及各該土司詳劃土民學區籌備校舍預算開辦及常年經費呈請核發依次與辦總期欵不虚糜事求實際一面即宣布朝廷德意勸諭土目送其宗族子弟來省附學一俟辦有成績再爲詳細陳奏五月十五日奉硃批所奏甚是即當認眞籌辦該部知道 
[南潯路總理辭職要電]  
　　劉總理致郵部電郵傳部堂憲鈞鑒鐵路工程已成百里乃催工則蜚語中傷日出不己招股則章程收據歧出不窮集詬叢尤縱爲勉任終恐無成乞飭江西京官公與賢能接任以維大局職道劉景熙叩鹽印 
　　又致豫章學堂電北京豫章學堂朱艾翁諸公鑒工程材料勉辦百里而百喙紛投勉任難成已電部辭退乞速舉定接任有關大局熙鹽印 
　　北京覆電南昌路局劉鑒嚴公破釜沉舟主義確當浩其力任勿再辭退股欵已電撫力催并乞借欵棣（即黃棣齊）即任事辭薪無此辦法希照送函逹京局咸印 
[湘省初選當選人電爭借欵湖南]  
　　十七日午後 
　　三時湘省開湘路拒欵會全體選舉人責備初選當選人未嘗力拒大致謂議員係代表當選人心理當選人應代表工拒欵心理此刻議員未選定則當選人應代表我等心理力拒借欵云云於是全湘初選當選人不得已乃擬電分致北京電稿錄不北京局分送張中堂度支部郵傳部憲政編查館鈞鑒湘省選舉人僉稱湘人全體决不承認鐵路借欵照諮議局章本省權利之存廢事件應田議員議决現距議員集省期近乞萬勿簽押以保路權大局幸甚湖南全省初選當選人左宗澍陳中環劉國泰王爕文瞿宗鐸胡子清易宗夔粟戡時羅傑黎先樞左景祺童光業等八百二十人同叩 
[京師近事]  
　　改訂新官制草案現双經政務處提出核議日前攝政王曾向張世兩中堂討論此事特申明改草之宗旨首重融化满漢畛域及嚴定任用升遷章程如行政司法外交軍政理財等要職必具有相當之學力資格始准充任推擢不得溢行調用以杜不諳事體之弊至品秩名稱特表面之改革慎勿輕本重末云云 
　　政府欲將天津租界收回久有此議那相此次署理直督急欲將此事經營惟苦無下手方法故蒞任後特傳知各衙署局所將支出支入詳細開單呈覽并飭天津府將天津商務情形詳細報告略知地方財政與社會經濟上之狀况方可商定辦法也 
　　唐紹怡於二十日上午十一點二刻鐘由天津乘專車回京覆命銷差是日相迎之大臣爲鎭國捕將軍外務部梁尙書左侍郎聯芳右丞吴宗濓郵傳部徐尚書農工商部左參議袁克定順天府府尹凌褔彭前奉天叅贊錢能訓並有日使伊集院西班牙國駐使等皆至車站迎接 
　　京張鐵路工程現已告竣惟由豊台至宣化府售票通行張家口現在仍未通行因尙有修理之處故也兹聞郵傳部已擬定由豊台至張家口售票價目一等八元七角半二等五元八角半三等二元九角半其價目表現已印刷分送並聞該部定於六月中旬售直逹張家口車票已於日前知照京張鐵路公司届時遵照矣 
　　陸軍貴胄學堂前擬展期畢業現在鐵尚書已病痊銷假經該堂冯總辦禀商鐵尙書擬定於二十五日舉行畢業攷試 
　　洛潼鐵路聞刻已由大清銀行出借銀三百萬兩業經該路駐津辦事人劉君簽字立約年息五釐 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[江浙贛鄂水灾之現象]  
　　江蘇松郡初時苦旱繼復苦霖不獨木棉受損即禾稻亦委在水中近更寒暖失常疫癘漸見攝生家所宜加愼也錫金自四月二十日以後連日大雨西北鄉一带地勢甚低圩田數十萬畝均被淹没一望無涯農民房屋亦多飄没流離失所哭聲盈野東南北等鄉地勢較高然禾苗大半浸灌水中如水勢不退恐亦難望秋收更兼北門塘一带素爲米市薈集之地水勢没岸有碍交通兼之各處來源又稀故米價飛漲每担白米五元五六角且米户囤積居寄多有不肯出售者 
　　浙江浙省淫雨爲災尤以紹興諸暨縣爲最紹府蕭太守於本月十九二十廿一等日親自履勘沿途災民之投呈者既已接不勝接尤屬批不勝批共計二百二十六件之多特用變通辦法出一總批略云數日霪霖夏令常有諸暨湖埂成於明世循吏劉公光復爲田三十餘萬畝居全邑賦十分之四歲修久成故事去歲聞有倡議修築旋爲無識者阻梗今年先苦亢旱自四月十九至廿四連雨五日埂薄水猛故到處倒决河高田低有似鐵釜自被災至今已近一月外水尚未退盡查各埂以萬定爲首光緖十五年倒决後無人修復荒田至千餘畆故洋湖獨當其衝其决口處陷入四丈湍流之凶悍可想所有極險次險各處均經本府勘明飭諸暨縣照會紳耆督飭圩長於廿四日開工限六月初十日一律告竣工作事繁南北兩鄉各派專員襄理修築各費督令各圩長照章攤派如一時無力支應即由本府設法籌墊數目仍須認定秋收後歸還即以其欵修萬定埂上流順軌則下流不致汜濫旁决劉公爲爾邑治水以此爲首必有實在經騐治一埂即保七十二湖也若將浣紗江淤沙挑挖作紹路塡地之用爲一時拯飢溺亦爲百年謀樂利計無善於此者被淹樹木督令砍伐以宜積水仍照時給價即作修埂之用抗違者罪之至被災極貧次貧各户初旬由楊令中旬由本府合共購米四百石按口散給公帑支絀只能略事補助然亦不致流亡餓殍現在積水退去二十分之十九同時工作即以工代振概於大暑前將晚禾補種齊全仍可轉歉爲豊是在盡人事以挽天災耳海鹽紳耆上撫藩憲電云撫藩憲鈞鑒霪雨成災田秧霉爛公議借積榖發售補種候新榖豋塲即由經董買還事急先行電禀餘由縣詳海鹽紳耆朱丙壽等叩馬藩憲得電後當致嘉府電云嘉興英守並轉海鹽朱令頃據海鹽紳耆朱丙壽等電禀霪雨成災田秧霉爛公議借積榖補種俟新榖豋塲由經董買還等情事屬可行希即照辦具報爲要藩顔 
　　湖北鄂垣于二十二日天已放晴各街衢積水多已消乾求晴之神壇業經陳小帥親往謝祝撤去所有武漢平糶現由小帥札委巡警道馮少竹觀察督辦擬歸各叚警局辦理以節經費惟漢口後湖居民日在水中雖經官紳兩次撥欵振濟然蕩析離慓之狀慘不忍睹蘄州被水冲去四十八圍災情浩大但該州爲産米之區故外來客商尚販運米榖出境米行壟斷互相閉糴抬價致令城鄉貧民日食維艱當經該州張刺史錦雲出示平價並不准販運米榖出境一面截留河下米船儘數購買平糶詎有前充差役被革之黎采光及刁生駱壽禧互藉無米爲詞各料約黨羽二三百人閧堂塞署要挾萦米並敢將差廳打毁迨經飭拿一鬨而散現張刺史具情禀知督院照光棍例派差拿案懲辦以儆刁風上海電政局逕啓者頃據湖北省安陸局電告云襄河水漲三丈有餘東西兩岸一片汪洋沿路電綫桿木均被水淹 
　　江西萍鄉縣電禀各憲云南昌撫藩臬憲鑒連日勘明陽歧山（聞係安樂鄉地方）裂水湧倒屋百餘溺斃十一田淹有重輕約二十餘處僅陽歧附近各境受害尚不甚廣蒙林總辦（係安源煤礦總辦）派員携錢五百串會查受災輕重斟酌散訖紳民懽呼地方安靜除俟委（係藩委肅庚烈）到造册禀辦先此電慰憲厪 
[西報譯要]  
　　中日交涉近事字林報載二十四日東京電云日本各報對於中國辦理安奉鐵路交涉委員遽赴天津一事頗有疑訶惟日日新聞駐京訪事電稱中國對於各交涉問題似有從速調停之意故北京現有唐紹怡將次派赴東京辦理交涉之説 
　　京漢鐵路照常開車字林報云前傳京漢鐵路突遭水患甚巨兹接二十四日漢口電稱路軌受損甚微現已修竣照開車矣 
分類新聞政界 
[蘇紳籌辦地方自治紀要蘇州]  
　　蘇垣地方自治調查研究會目　 
　　昨爲籌設自治研究所事在讓十廟内開談話會是日吴君子和尤君鼎　　　 
孚張君月階石君子元倪君詠裳等均到商議該所地址擬租定讓王廟内嗣經舉定該所教員九人楊君翼之教授諮議同及選舉章程潘君承 
 
 

Page 11

 
 
　　鍔教授憲法網要費君玉如教授商律張君伯愉教授法學通論陳君公亮教授城鎭鄉自治章程周君仲英教授調查户口章程沈君鴻揆教授破產律方君雅南教授違警律金君南溟教授審判章程其他奏定有關自治章程及自治籌辦處所定辦法俟頒布後再行分任講授現擬自六月十五日起報名至三十日截止再行示期考騐開學預算經費約在千元之譜經尤紳鼎孚先捐洋五十元以助經費現將大概辦法禀呈自治籌辦處察核女長元吴城自治公所前經長洲趙大令照會各紳組織辦法兹經尤紳等以元都方丈地既適中最稱便利業經借定即將自治公所設立在内當經議定於本月念八日行成立禮兹已柬請府縣届時到所指示進行方法以立基礎惟聞各紳之意此後該所所辦之爭應請府縣遴選年力富强公下明達之士紳辦理較易得力 
[蘇省籌設審判廳辦法南京]  
　　署蘇臬司趙濱彥以遵議籌設審 
　　判廳大概辦法具詳督院當奉江督批云據詳核議籌辦各級審判廳大概辦法各條設司法研究所以儲裁判之人才設審判廳籌辦處以握剏制之關鍵均係目前切要之務自應如詳議辦所需經費應候撫部院核明就近飭撥至各級審判廳之權限審判檢察各官之選任以及開庭之規則事屬剏辦必須遵照頒章參稽習慣預爲籌晝釐訂遇有窒礙疑難之處仍應擇舉重要分條臚列咨商大部以求切實之解决應由該司詳晣訂擬呈由撫部院與本部堂會核飭辦仰即遵照 
[江甘自治合辦之先聲揚州]  
　　江甘自治會前經萬兩大令（ 
　　袁爲前任江都令）邀請兩邑各紳議以江甘同在一城分辦種種不便不如合辦兹以層憲札催特定於廿四日在左衞街商務分會提議開辦事宜 
交涉 
[札飭保護遊歷外人天津]  
　　直督准外務部咨開英國都司璞德 
　　希費信修赴直隷山西一帶地方遊歷又丹國事務叅贊伯爵阿列裴擬由太原府前往五台山遊歷經宣化府一带回京又俄國學生福羅塞往承德府多倫諾爾廳獨石口宣化府張家口歸化廳朔平府等處遊歷又美國人葛雷取往直隷河南山西陜西等省遊歷又美國人阿侯氏擬赴直隷等省遊歷又法國教士樊惟一等往直款等省遊歷又美國人萬德生携眷往直隷等省遊歷又准滇督咨瑞士國工程師梅恩德往直隷等省遊歷又准鄂督咨日本人久永泰勝竹内操等赴直隷等省遊歷又英教士文光斗由漢赴直隷等省遊歷各等因又據津海關道呈稱日商櫻川紋平赴直隷山東兩省遊歷撫山辰之赴直隷山西兩省遊歷山内銀之助赴直隷河南遊歷又日本學生四本後男赴直隷山西陜西四川湖北河南安徽浙江山東等省遊歷原田就一赴直隷山西陜西四川湖北河南安徽江蘇山東等省遊歷岡部和次郎赴直隷山西陜西四川湖北河南安徽江蘇浙江山東等省遊歷除分行外當即札飭所屬照約保護軍界 
[杭垣軍界之現象浙江]  
　　浙撫增固帥於軍政用人最爲注重現 
　　因一標統帶一缺責任重要特遴選奏調北洋陸軍兵備帮辦補用游擊留學日本士官畢業生劉詢派充一標統带官之職至二標事宜暫歸楊協統兼理不另檄委惟楊協統頗以老軍務自信又以靳叅議爲其後輩故遇事往往不興督練公所相商靳參議鬰鬰不樂去志極堅聞不出一二月即欲離浙云 
[整飭浙西鹽捕營之批獎南京]  
　　接統浙西鹽捕營汪道瑞　近　　將奉文日期乃遵辦情形禀請江督鑒核當奉批云浙西鹽捕營務關係至重其要在於得人得其人則軍律肅梟戢民懹失其人則法紀弛放私通匪弊端百出前經瑞撫院在蘇藩任内總統斯軍壁壘一新匪懾其成今該道接統復能認眞策勵以清餘孽可謂得人而理矣所據禁約十條皆切當振軍治臬之策極爲扼要所期該道日與各管带相勉與各軍士相申儆查照禁約實力生之以蔪於該道所云營哨弁勇咸發忠愛之天良江海河湖盡絶私梟之蹤跡本部堂有厚望焉 
學務 
[法政監督有辭退消息蘇州]  
　　新蘇撫瑞莘帥以法政學堂日形　　腐敗官紳各學員往往不守校内規則時有作輟情事亟須大加整頓以圖進步事爲該堂監督朱侍郎祖謀所聞深滋不悦爰于日昨赴轅面請辭退實則侍郎辦理該堂學務以來尚不至有所貽悮並悉侍郎語人云去年因奉召北上爲陳故撫一再挽留情不可却現擬俟交缷後即行赴都亦可見其退志之决矣 
[考試優拔各塲確期蘇州]  
　　蘇垣本届考試優拔現悉樊學憲定　　六月初五日考試蘇常兩府拔貢頭塲初六日考試松鎭太三府拔貢頭塲初七日考試蘇常兩府二塲初八日考試松鎭太三府二塲初九日考試蘇常兩府優貢頭塲初十日考試松鎭太三府優貢頭塲十二日出拔榜十三日考職頭塲十五日出優頭塲案十七日考優二塲日内可見明文云 
[高等學堂遵分文實兩科福建]  
　　榕垣高等學堂此次大考後經　　監督于太史君彥遵照部定新章署假後俟各生到堂一律分爲文科實科兩班文科則專重經史脩身倫理等門科學實科則專重英法德日各國語言文字及路礦理化等門科學訂聘名師切實教授 
實業 
[提倡商界教育之𤍽誠南京]  
　　商董金祖棠等開辦江南商界教　　育研究會禀請立案當奉江督批云察核所訂簡章均極周妥應准立案查該商董等所立商界教育研究會實足爲勸業會之輔江南民物殷牟水陸交通爲天然市易之塲久爲談貨殖者所公認惟惜商業人材未能加意培植於盈虚消息之機超時赴功之理絶未講求重以彼此傾軋絶無圑體商德不修商學不講以致外貨日旺内貨日絀而破產失德之事 
 
 

Page 12

 
 
　　時有所聞長此不救商界前途何堪設想今該商董等深明大局設立商界教育研究會於一切商界利弊均可隨時研究凡工藝之發達土物之改良皆將於此會是頼應撥欵贊助由財政局每年籌助洋二百元以資提倡該商董等務宜悉心籌畫認眞辦理勿厚望 
[寗紹輪船抵甬詳誌寗波]  
　　寗紹商輪二十三日由申開往寗波　　念四晨抵鎭海口即由砲台及水師兵輪營船放砲歡迎進口後凡所過鎭海大道頭梅墟等處均由各商界及學堂沿江升旗燃砲慶賀距甬江北岸二里之遙岸上一带參觀者數萬人碼頭上則有提道府縣英領事税務司及中西各紳商前來道賀江天立大兩輪亦升旗誌喜誠盛舉也 
[請禁洋商採辦烟葉浙江]  
　　温州商會致農工商部電云農工商　　部憲鑒烟葉爲温處出產大宗若准洋商用三聯單採辦業此者坐以待斃而影響所及大局不塂設想三聯單固爲條約所准查各省大宗生貨不准用三聯單者如漢口福建皆有成案可援商人命脈所在懇求力拒温州商會叩 
雜記 
[順德禀報勘騐七屍八命詳情廣東]  
　　順德縣屬桂洲鄉日前被 
　　匪械刦慘斃七屍八命一案略紀前報兹由該縣沈令將勘騐情形具禀省台文云縣屬桂洲鄉裡村大澳坊事主陳漸鴻家本年五月初十日夜二更時候被賊百餘人用竹梯踰墻落下天階入室械禁聲張隨用鐵斧打穿第二層樓墻角入内搜刦銀物陳漸鴻　第三層樓上驚起即將各樓門關閉緊密賊匪因見樓門均用鐵板不能打破遂放火焚燒致將陳漸鴻妾朱氏身已懹孕及子桂榮錫鋆孫女亚興婢女阿銀亞好燒斃鄉練巡勇聞警齊出救護豋即將火撲滅並未延燒分投追捕衆寡不敵被賊拒傷巡勇徐錦有手腕携贓而逸追捕不及該處地保病故未充由事主陳龔氏禀乞勘騐緝究等情當即勘明該事主住屋樓房一所前進俱已被焚後進尚存其門樓地板均係用鐵鋪蓋焚燒處所地面祇有被焚骨殖灰燼痕跡無憑相騐並驗明巡勇徐錦傷痕當塲繪圖塡單取具估贓列册附卷並將各骨殖給屍親領埋除再催營勒差懸賞購線關移鄰封營縣一體嚴緝本案兇匪務镬究報並將勘騐緣由另文通詳外合將勘騐大概情形先行禀報察核 
[誣私分肥致斃孀婦之駭聞安徽]  
　　皖北土商徐豋明販售烟土　　經裕毫公土局兪委員揑以印花不清將土扣留私行售與同興土號得銀九百多兩與蒙局提調張守棲逮等三人分用旋經該商寡嫂得知以養命之源被其誣私分肥將無生路可圖豋時氣結殞命聞該商已赴農工商部呈控懇予秉公查辦以肅官方 
[石門禁烟之現象浙江]  
　　石門禁烟分所自令正成立以來辦事 
　　尚能稍差人意而以調查一科尢爲得力惟該所總辦對於烟禁甚爲膜視如縣署親兵頭目等假冒禁烟調查員至洲泉鎭拷詐得洋百餘元嗣被分所紳籌訪悉以其名譽攸關特函請澈底究辦而經旬又毫無動静外間頗有繁言昨日分所調查員協同巡士又在廟弄内查獲私售燈吸之范繼香該犯三違禁令會受笞刑此次往捕兇横異常其妻並用穢水潑諸調查員之身幸經站崗巡士帮同扭送至縣當經提訙判令拘禁二十天詎意該犯以多數金錢乞援縣署某家丁遂於日昨又蒙開釋故各調查員對於此事憤激異常咸萌退志云 
[業師扶危持顚之高風山東]  
　　泰安徐某夫婦雙亡遺有二子一 
　　五歲一九歲徐族涎產者將不利於孺子適附生陶維經係九歲兒業師遂與街鄰員化泰等公同保護昨特具禀存案以防後患當蒙縣令批云查各國憲法凡嗣子未達丁年託孤於人使代管理受者當管理領地之時必保存其屬於領地諸物俟嗣子及丁所有領地諸物與領地所生利益付與嗣子註以爲例中國此例尚付缺如該生等獨能見及所禀各節實相符合足見文明進歩深堪嘉尚應如禀存案惟該嗣子如已至學齡即應送入學堂隨時管理亦受託人應盡之義務該生等當始終玉成庶死者銘情地下且爲泰邑挽頺風本縣實所厚望焉 
清談 
[浙路與蘇路]  
　　自浙路湯劉總副理辭職宣布後。浙人士呼號奔走。皇皇然如失左右手。函電挽留。堅不允諾。今浙人大開年會。湯劉二肥爲此千人公論所刦持。不得已而勉允擔任。（以湯劉所深惡而痛絶之之汪大爕尚且電留湯劉。則湯劉宜乎留矣）一時浙人歡聲雷動。添認新股計達五十餘萬。然則浙路前途之大有希望者。未始非湯劉辭職一激之功。 
　　夫有所激而踴躍入股者迫於一時之義勇。無所激而奮發集欵者。本於愛路之熱忱。我蘇路北線。下籌建築。雖無湯劉二公之激刺。亦尚有奮然而起慨捐世欵如浙人者乎。則我蘇路前途之幸矣。 
[浙災與蘇災]  
　　江浙連日淫雨爲災。各處水發。鄉入蹙頞。咸惕惕然有道光二十九年再現今日之慮。前昨兩日。雨稍稍止。晴光略放。據農家言。此後不再接續大雨。則晚稻可以無恙。昨日風色已轉。似可無慮再雨。果爾。則知天之終不永棄我江浙也。姑誌之以覘我國老農測天之學。與西國天文家程度之優劣。 
[潘傑小史]  
　　（七）跳舞會 
　　駒光易度。已是禮拜六日。是月六日十有七日也。弗侖痕命隷入御車迓宛南夫人。及其二女。南禪與吉禪亦與焉。 
　　潘傑將飾以寳石約指　龍宛南夫人及其姊疑而竊笑之。不免有所羞愧。顧弗侖張以好贈我我蒞曾不飾。未免孤負盛意。既而目慰曰。用何傷。萬一我母及姊疑而問我。將以弗侖痕所贈告之。第此約指。尋常酬贈之品。而非私約之紀念物也。弗侖痕年歲奚管倍長於我。而與我友誼至篤。故贈與之間。亦何猜疑之有。潘傑主意已定即以約指飾之。公然無忌。 
　　無何馬車已至。宛南夫人等遂豋車載道。風馳電掣。頃刻而至。時鴿林渠車馬塞途。士女蒞曾者至衆。潘傑等逎摩肩而入。諸賓咸艶宛南二女之名。並徵聞其事。胥矚目於二女。弗倫痕先與宛南夫人談語良久。既而與潘傑散步於月光中。復澊至意拉殺倍園中。與之觀虎豹獅象及孔雀鸚鵡之屎。是時天無纖雲。月色如晝。觀畢。兩人繞至大菜間。適南禪已先在。衣服都麗。弗侖痕亦與之酬應數語。正在談語間。潘傑所飾之約指。忽爲南禪所賭。注目凝視者久之。弗侖痕異之。回顧潘傑。則手上飾有約指。月光自牕間入。直射全剛石。精光四射。映於眼　。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　湖南 
　　武陵縣初次開票僅得當選人二名復於五月初六初七兩日重行投票而各區投票者甚屬寥寥遂由初選監督示諭展期初八日續行投票一日初十日開票復得當選人裴拭等十名尚不足額二名遵章於十三日舉行第三次投票當將得票次多數加倍開列四名如下李壽熙李佐虞楊守康郭植衡 
　　湘潭縣三次開票核計及額者共得八名查二次開票祇少七名應將此次及額得票最多之七名爲當選人尚有一名應爲候補當選人當選人七名譚維柄徐壽昌劉价藩周方舉趙敬瑔馬樹棠劉樹勛候補當選一名黃遠劭 
[預備舉行初選舉]  
　　廣東 
　　粤省大吏以六月初一日爲舉行初選舉之期時已迫促而事屬草創亟應核明各屬申呈册報遂一指飭遵辦以免延悮特將布置選舉投票事項及發投票纸投票簿等項酌定格式并飭屬將議員執照刊發及將複選細則擬定等情飭由籌辦處司道札行各屬遵照 
[預備舉行重選舉]  
　　江西 
　　籌辦處電樟樹專新淦縣禀悉該縣票額據投票人數應以二十八票當選分作二十四不合速即加倍開列重選諮議局籌辦處嘯印 
[初選舉訴訟]  
　　浙江 
　　杭府牌示云照得初選舉訴訟以五月十五日爲限再選舉以五月二十一日爲限業經頒示張貼在案兹已逾五月二十一日之限凡前項訴訟照章應不准理合行牌示爲此示仰初選選舉人落選人一體遵照毋違特示 
　　江西 
　　鄱陽紳士電南昌諮議局籌辦處憲鑒敝邑司選員廪生王兹學册無名委係王金粟冒充此次來鄱把持敗壞聲言全縣無效嚴懲僞替應請併究鄱陽舉人黃祥雲職舉李鼎元等叩五月二十日 
專件 
[湖南議案研究會公呈（續）]  
　　税法區分惟國與省公債之募惟兾分擔然使不先研究何種税目應爲國家何種税目應歸本省則税法之議題必難解决至若公債劵之發行何價額便於銷受何銀行代發使人勿疑何種償還法使募者與應募者胥爲便利尢宜先事綢繆倘倉卒發行人民不知公債之用爲借財興利之本金匪疑爲損税之變名即疑爲無兑之纸幣必至議决無人百廢莫舉此又一也慮凡前數慮指顧暴露至議决本省之權利議務章程規則之增删修改以及申覆之件公斷和解收受之條均非可掉以輕心隨意應付紳等竊念兹事體大行之維艱度他日被選之議員亦以爲任重而不敢易視夫言定不給事預則立此非僅議員八十二人之實實吾湘全省士民之責睇來軫之方遒知綢繆其難缓查浙江省業於去冬設立諮議局議案預備會江蘇各屬亦於今春設立諮議局議案研究會皖贛諸省均相繼後先歷經各省大憲提倡飲助在案無非徹未雨之桑土奠憲政之首基在我湘人敢自放棄用特與省人士商議設立議案研究會將有關於諮議局議案事件分類調查逐項研究以爲諮議局成立後會議之預備現推幹事二十人常川駐所分肩職任另再推舉省内外深符鄉望者名譽幹事若干人藉負匡益其會所借用省城公地房屋暫時開辦至複選開票時其議員皆加入本會爲會員以便盺夕研究其存立時期俟諮議局成立時續行公議惟事屬創始動需經費日後諸端公益之費固由民人自行負擔而目前實不得不頼官長之提挈可否仰懇大公祖大人賞飭諮議局籌辦處按月酌撥的欵補助以便從速認眞開辦所有籌辦湖南議案研究會綠由及擬定章程理合具呈伏候大公祖大人俯賜察核准予立案施行實爲公便謹呈 
本埠新聞 
[端午帥致滬鎭兩道電（爲造纸公司押欵事）]  
　　頃准農工商部電開據鎭江造纸公司衆股東電禀上海信義銀行虧倒以造纸公司厰屋機器封抵公司非尹克昌私產封抵私債各股無著乞設法維持等情查該公司既係集股而成内有尹某股本若干該公司前在銀行押颖共欠幾何核算扣抵必須平允祈飭查明分别辦理等因希即查明妥辦爲要方梗印 
[新陽縣禀請停駛小輪]  
　　新陽縣胡令禀陳滬道略 
　　云新邑地勢低窪形同釜底西北鄉濱臨湖蕩兩岸均屬圩田每遇淫雨急流常有决堤之患兹於五月初一日至十九日止得雨過多兼之隣省相繼出蛟河水陡增數尺而信來常昭太鎭等處之大東泰興豫大各公司小輪逐日經過水激浪湧圩岸鬆浮尢屬危險沿湖一带居民因慮不測現均來縣請阴開生深恐鄉愚無知暴動釀事應請轉致滬關税司飭令大東泰興豫大各小輪暫行停駛俟水勢稍退再行開行等語聞蔡觀察已允准照辦矣 
[規定選舉區域之文告]  
　　滬道蔡觀察據總工程局總董李鍾玨 
　　等禀稱董局於光緖三十一年蒙前升憲袁詳准督撫憲開辦後本定二年一選舉三十三年更選時會設立選舉局禀奉前升憲瑞出示曉諭在案本年又値改選之年適适照請辦理地方自治當經激董集議僉以城鎭鄉地方自治章程業奉頒發總工程局本已具城厢自治之模範所有此次選舉事宜應即照城鄉選舉定章由董事會籌辦不必另竐選舉局致涉紛歧因擬即自五月初一日起開辦選舉仍先從調查人手其閘北及江境廟各區統合爲城廂選舉區域除將辦理情形陸續呈報外求准照案出示曉諭俾衆周知等情並附呈地圖到道除批准並移會巡警總局查照外合亟出示曉諭爲此示仰上海城厢内外及住居閘北江境廟各區諸色人等一體知悉 
[法領要求調换人証]  
　　縣差王福前在法界拘堤僞造田單案犯 
　　龔琴生法捕房以該差先未報告人違定章遂被收押經滬道蔡觀察照會法領飭令解縣去後兹接法領復文略謂查得春間法界大成染坊被該業司事蔣子春勞文榮徐如隆等誣指違背行規致被糾人搶物會據 
 
 

Page 19

 
 
　　該坊倪成發控由公堂飭探顧紀生遵章先行報縣請派差役協提乃上海縣並不照辦反以包探違章辄將蔣等釋放並又照會請辦包探以致案縣未結今縣差王福並不先行報告捕房又未執有合例牌票較之包探顧紀生先行報縣孰爲違章此時如欲將王龔二人一併解縣應將大成染坊案内之蔣子春等四人於二十四點鐘之内先行解送公堂以便調换等語現聞蔡觀察以大成染坊案内之蔣子春曾飭領文投質嗣因蔣等執意未往以致拖延現擬派委本署繙譯萬鍾元前赴法領事署商請持平辦理以期早結昨已照會法領查照矣 
[謝贈]  
　　昨承保安堂送來蟾酥丸一百瓶卧龍丹一百瓶午時茶　　一百包謹當代爲分送又承東亞公司書藥局送來安神丸二十包東洋扇五柄書此併謝 
[城内]  
　　竉妾虐妻○陳蔣氏前控伊媳朱氏違忤經前縣令判送普育堂留餋在案朱氏世族以氏夫陳金松竉妾虐妻陖令伊母揑詞誣控心有不甘禀縣申訴田大令即於昨日飭傅陳蔣氏陳金松陳金奎及經勸之親族高長友等到案候訊 
　　道批四則○楊子京禀批前據職商劉恩禮以該職員將文昌閣景福里兩處房屋道契抵押銀二萬兩屢次不贖等情來道具控當查文昌閣西首住宅一所係周信大錢莊控案發封業經批廨啓封交管並勒追該地道契給領如果抵押屬實何以早不具禀究竟該產應歸信大抵欠抑應歸劉恩禮抵償押欵已移商務總會持平調處據禀前情候一併移請商會調查理結可也黏抄附劉恩禮禀批此案現據廨員禀復察核黏呈押據事在光緒三十年十二月該商絶未來案具禀直至產給信大管領後始來申説所稱上年十月於呈請啓封案内歷叙事由編查卷内並無此禀楊子京到堂亦無抵押與該商之供懼楊沈氏禀内會有該宅押與劉貢記管業得價一萬兩等語究係如何　葛候移商務總會持平調處着即知照閔歧周禀批既由商務分會集勸着即聽候禮處毋得固執自取訟累蔡敬修禀批案已由廳訉斷未將堂諭抄呈無憑察核且單開衣服均非匠人所宜穿著保無揑飾情弊不准 
　　官事○龍華保甲局委員黃永璣由蕪湖回湖昨日到道銷假候補縣丞胡鏡清禀知由直統捐案内捐升知縣送呈履歷一路巡警下巡官游澤寰禀銷足疾假 
[南市]  
　　圖騙彩洋○前日午後有甲乙等五六人將廣東分票四十絛冒蓋大票圖戳持赴老北門外城脚恆豐分局兑收彩洋嗣被察出互起衝突若輩即將招牌取去逃往租界追拿未獲昨晨又有胡瑞興亦持此種分票混兑大彩當被扭交六號巡士解至西區轉送工程局押候訊究 
　　驅逐游僧○游方僧惠濤前在小靈山禪院門首將洪姓女子攔住希圖强搶首飾經工程局訉實判發該院前鎖示三天在案昨已期满带案復訉著照章拍照留局待查然後飭探押逐出境不准逗遛 
　　借端行竊○無頼李阿福每向貼有召租之家藉祖房爲由混進内室乘間竊物前日將綢長衫洋傘等物携至頼義碼頭某押店求質被探查獲解至南區嚴行盤詰該賊認竊鼎新里丁姓金簪及南門内童姓獐絨馬褂此外不能記憶判送工程局押候嚴辦 
　　能否約束○南區巡邏隊巡弁拘獲攫取生義弄徐姓小孩金鎖片之周阿福連贜解至工程局請究陳副裁判姑念周尚年糼從寛戒責二百下押候伊叔具領約束 
　　誘拐餋媳○划船婦沈陸氏與女桂珍私誘老白渡餅攤主鎭福生之餋媳桂貞携带金飾逃匿浦東楊家波糖菓店内嗣被學徙丁福林窺破報知鎭妻陳氏扭控工程局訊供不諱判押候派探至浦東指提該媳訉核 
[閘北]  
　　自願遷移○梅文卿昨至四路一區控稱主人馬姓有地一方在德生里後而近被蔡順記木作佔盖作場請爲查究當由蕭巡官提案質訉蔡供此地前向某姓租借今知某姓已售於馬姓自願遷移判交保自向馬姓理處 
　　倀倀何之○婢女闌韾昨日逃至閘北由巡士带入四路一區訉究據供主人譚姓住居珊家園地方因被凌虐背主逃出由東洋車夫某領至其家住過三夜後圖價賣故復潜逃判留候傳到其主核奪 
　　曾否拐逃○袁金根扭陳許氏至四路一區控稱前聘陳貴書之女爲媳近被該氏拐逃請究質之陳許氏堅不供認判押候查辦　　不顧瞻養○趙王氏將伊子趙寳齡扭至四路一區控稱寳齡違逆不顧瞻養請爲究辦蕭巡官諭飭寳齡具悔過結交保開釋 
　　責成工頭○周唐生控張阿檾圖頼造價洋一百六十餘元一案昨周將承包工頭凌雲記扭入四路一區經蕭巡官諭交妥保著交到張阿榮質訊究追 
　　尋仇鬭毆○流氓陸三林李金福范意升等三人昨在菜市弄尋仇鬭毆由巡士一併拘局嗣由捕夥將陖使之梁小寳拘案分别禁押候訉核辦 
[英租界]  
　　命案三誌○周阿寳將駁船户陳佛寳之子晋川推入浦江溺斃一案昨由水巡捕房將周解廨復訉據水探禀稱屍身現已撈獲由縣驗明委係溺斃並無傷痕襄讞李司馬商之英副領事布君以此案應歸實讞員承審判仍還押候禮拜三訉核 
　　學生收禁○蕪湖路華安客棧庽客朱某竊取同庽徐宿卿鈔票洋三百四十元狎游揮霍被探拿獲已紀昨報昨解公堂請究朱供杭州人在滬北振華學堂肄業一時誤犯求恩成全旋據茶房王成法陳正元供被伊累及收押多日求恩伸雪判朱押西牢九月王陳兩茶房開釋 
　　超拔泥犂○濟良所昨解同春坊二弄第一家妓女金彩紅及糼女王阿毛到廨請訊金妓供稱因門庭冷落以致虧負男女各傭带擋洋六百八十元無力歸償時被毆辱是以忿極投所終身不再爲娼務求作主旋有王沈氏投稱王阿毛係是生女求恩給領李襄讞商之西官判金妓發濟良所留養王沈氏罰洋二元充公將女領回龜奴連阿三罰洋二十元充公繼又據包探禀稱連阿三院内共有三孩兩孩均被藏匿求究判連押候將兩孩交案於禮拜三再核 
　　屢戒不悛○虹口捕房西探昨解陸阿生即沈阿生到廨禀稱此　素來無恥逐出租界計已四次今又潜來請爲嚴辦判押西牢半年期满仍令逐出 
　　尚待查察○湖北婦人畢汪氏控同鄉人董金喜王克亮將伊夫謀斃一案昨日由廨復訊氏供丈夫畢順榮被伊等謀斃王克亮已於前堂供認請爲嚴究訉之董王二人供詞游移判董王還押候下禮拜一查明再訉 
　　各有不合○汪益清前日將胡錦堂陶羅卿二人乹至新閘某茶肆内硬索要欵由探查見一併拘入捕房昨解公廨請究中西官訉得原被均有不合判各罰洋二元充公所有錢債紏葛著原告另行補禀歸晚堂訉理 
　　不認私逃○常熟人李仁寳控妻黃氏私逃等情昨晨由探解廨請究氏不承認判押候查明於禮拜五訉核 
　　騙取香皂○冯學記洋貨號控趙丁摽以通久莊假銀票騙去香皂二箱昨由捕房解廨請究判趙還押候查明於禮拜五再訉 
　　未便開釋○著名翻戱葉新賓因騙取李來仁銀洋由廨判押四月在案兹已期满解案請示王襄讞以葉奉道憲訪拿之犯未便開釋判解送道轅訊辦 
　　牵累多人○常洲人黃根郎控王金生左福卿許王氏陳汪氏串拐伊女黃杏金黃成弟來滬圖賣等情由探將王左及兩氏並案内牵涉之金紀生全嚴氏金孩阿七又張松亭戴張氏張楊氏等一併查獲昨由捕房解廨訉究判小孩阿七交金紀生夫婦領回張松亭戴張氏各交妥保杏金成弟兩女交其 
 
 

Page 20

 
 
　　父黃根郎暫行領回餘人分别候齊提人証於禮拜一再訉 
　　女孩迷路○女孩仁弟迷路由捕解廨請爲安插判送棲流所留候家屬認領 
　　移傳欠户○江森茂在寳山縣署禀控住居浙江路之徐俊卿不還貨欵昨由差探將徐移傳到廨判過堂候訉 
　　家屬未到○鎭江婦人來蔡氏被匪拐至烟台由該處地方官移送到滬寄留濟良所昨晨由所解廨請爲復訉判氏還押候氏兄蔡王高到案再核 
　　逐出復來○過犯榮海仁謝瑞榮陸仁林逐出復來由探拿獲昨解公堂訉供屬實判各押三月期满驅逐出境 
　　串竊貨物○朱阿池歐兆倫王阿桃串竊全昌成等三户貨物昨晨由探查獲一併解廨訉供不諱判各押西牢半年 
　　婦人行兇○何朱氏控被陳鄭氏毆傷由捕房解廨請究判鄭氏押候原告醫愈再核 
[美租界]  
　　呑烟圖盡○住居伯頓路一百七十一號門牌之王阿根昨因細故與妻口角王竟呑烟圖盡幸即救甦 
　　虐待媳婦○粤婦姜李氏昨被其姑毒打由探查悉將該嫗拘入捕房申斥開釋 
　　调戲隣婦○王江氏昨將隣人張土寳扭至捕房控被攔路調戲致失銀鈕子三粒請追捕頭命將張拘押聽候查辦 
　　幸未殞命○住居鴨綠路之邱八齡昨在晒台上失足跌下傷及頭臂等處由捕車送同仁醫院醫治 
[法租界]  
　　僅押半年○陸沈氏之女陸阿水前被某嫗拐往浦東已誌前報昨日捕房將拐婦周瞿氏拘獲解廨訉究阿水供年十四歲在湖絲厰爲了瞿氏之女亦在厰工作因此認識初八晚偶至氏家游玩氏稱有一人家甚好欲引女子同往游戲遂被留往二天由氏送往浦東某姓家聞渠要洋七十元女子始知受騙啼哭吵閙當由伊家著人送至浦西棄在白大橋旁由捕送入捕房解送英廨移至案下訉之瞿周氏稱阿水並非陸沈氏所生因時遭毒打是以與之覔婚聶司馬當堂詢問阿水沈氏是否生母待爾如何阿水供是生母並不虐待判周氏收押捕房半年以儆 
　　兇橫已極○徐雲德因在松江航船與同船搭客高德興口角扭毆致將高之腎嚢揑傷一案兹高傷業已就痊昨日解廨高同伊姊王高氏投稱因徐在航船上佔住胞姊鋪上躺卧小的告以此是女客之鋪未便任意睡臥詎徐即肆行毆打繼將腎嚢揑住幾遭不測求請重辦判徐押捕房一月 
　　犯案纍纍○李金牀前與某洋人串竊某法商手鎗等物由廨判押捕房半年在案業已期满昨解公廨請爲發落聶司馬以李尚有英界各案未經定斷不允開釋旋由英捕房派探投案移提司馬准將李交該探带去賑務 
[德發洋行蘇筠尚經收甘肅振損第一次清單]  
　　建源棧洋一百元建美行洋七十元捷裕行洋五十元振興行洋五十元東昌餘行洋五十元源昌行洋五十元鼎裕行洋五十元聚德隆行洋五十元萬裕行洋五十元德記行洋五十元源盛保險公司洋五十元復興隆行洋五十元建祥行洋三十元裕記行洋三十无榮慶行洋三十元春成行洋二十元鴻成行洋二十元建安行洋二十元利通行洋二十元德興行洋二十元泰興隆洋二十元德大行洋二十元陶夢記洋十元葉叔記洋五元顧寳忠洋三元徐顺記李韻標各二元德發行一百元以上共收洋一千二十二元 
[上海商務總會經收甘肅振損第五次清單]  
　　時報館經募一千元振華堂洋布公所經募大豐二百元蔡少漁李萊山蘇葆森隶逸卿郁屏翰源盛慶餘各一百元渭記八十元屏號寳泰各七十元恆記日新盛恆興時和恆豐淪汪楚卿朱子雍鴻大通裕錢慶和周蔭齊徐永生各五十元李柏葆錦大吴禮門各三十元福和協華記江保緒同福各友各二十元張永記協豐元生錦泰義張爕君郁藻翰通生錦大各友義源成好華各十元春和隐居氏王鏡清無名氏各五元以上共三千零十元除掣給收照合亟登報以楊仁風 
[上海成都路廣仁堂經收甘肅振欵第四次清單]  
　　天水稀餘生損助規銀三百兩内自訟齊英洋五十元雷德福堂五十元恆德堂浦五十元又銅洋五元吾慮主人三十元淡定子二十元餘慶堂四元以上共收規銀三百兩英洋二百零四元銅洋五元除掣付收照彙解外先此登報以揚仁風 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[考察憲政大臣李家駒奏考察立憲官制錄繕成書敬陳管見摺（四續）]  
　　抑奴才更有請者立憲國家雖以三權分立爲體實則司法機關孑然獨立無關運用獨政府與議會兩相對待恒爲國家進行主動之樞機其關繫至深其衝突亦最激故操國柄者必調劑維持於其間而爲正本清源之計則訓練人才不令偏重其尤要矣假使人才集於政府而議會人才不足以付之將有以行政權干涉立法權之弊假使人才萃於議會而政府人才不足以付之將有以立法權干涉行政權之弊則夫豫備立憲之國造端之始尤以訓練人才同時並進爲要義斷可知矣伏讀上年六月二十四日諭旨先於各省設諮議局以資歷練等因欽此洵不利之聖訓爲薄海所同欽逐年籌辦事宜清單各省諮議局定於第二年一律開曾現在各省選舉業已陸續舉行而資政院召集亦復近在明年是立法基礎有開必先人才輩出指顧可待惟釐定官制尚復需時至第五年而頒布第七年而試辦第九年而後實行從政之才無所歷練偏重之弊竊恐寖成議院政治之局此則區區之愚不無過慮者一也諮議局章程職任權限章凡十二欵第一欵議决本省應興應革之事第二欵至第五欵爲監察財政之事六七兩欵爲叅與立法之事資政院此項章程尚未奏定然事關全國則議員權限範圍當必較廣可揣而知第就諮議局職權各欵言之官制不先定則責任政府無由成立於應興廳革之事既無實行之機關而各省事件紛紛議决何以處之且官制不定内外行政權限尚未分明即督撫且不知某種事務究當誰屬而况諮議員將以何者爲標準從而議之此不能無慮者二也官制不定則内外行政事項無從分配國家財政與地方財政即無從清釐以我國財政向無中央與地方之分類今欲就現在歲出入之欵項名目區以别之試問歲入項下何者當爲國税何者當爲地方税歲出項下何者屬於中央行政費何者屬於地方行政費既無官制以爲標準又不能憑臆爲斷則所謂本省豫算决算者將何從而議决之此不能無慮者三也諮議局爲各省立法機關顧立法機關之權限恒與行政機關之權限相緣官制者所以立行政組織之規模即爲法令施行之關鍵官制不定則一切法令亦不能定在督撫且無所據以提出議案而况諮議員更將何據以議决本省之單行章程規則乎此不能無慮者四也由是言之釐定官制本當在諮議局開辦之前然後行政事務倚之爲範圍立法機關據之爲標準否則議案先成官制後出無論各省議决在先之件苟有與官制牴牾者必將一律廢棄即一切法制先官制而發布者苟有違異亦必大費修改殊非計之得也爲今之計惟有將内外官制速行釐定提前試辦以爲目前之準繩即以杜日後之流弊查日本頒布憲法在明治二十二年而官制則自維新以來迭經改正至明治十八年責任内閣之制即已實行蓋自廢藩置縣中央集權之局已成其所謀畫不出中央行政機關之外端緒初不甚繁制度乃歸簡易然編制則肇自十數年前實行之期亦距立憲六年以上遂能使大小臣工同心協力豫備之事著著進行大權操繼綽有餘裕此又近事可師者也惟是官制既經頒行官方亦必整飭日本當行新官制之初即發布整飭綱領五條於是各部省據以裁汰冗員併省局署一時官吏失職者過半我國將來頒行新制似此情形亦必不免應請一併將弼德院提前辦理以之位置勳舊重臣上備朝廷顧問略如日本樞密院之例至國朝沿前明舊制設内閣大學士例兼殿閣崇銜將來釐定新制大學士雖不爲閣員似可仍留此官仿有宋朝殿學士故事無吏守無典掌以寵輔臣之去位者或現任國務大臣亦酌予兼銜以示優異此則因官制連類而及者也奴才職在考察苟有所知不敢不言用是披瀝上陳伏冀聖明垂察無任屏營之至再奴才現在東京將司法財政兩類接續考察豫計本年秋間可以一律竣事合併陳明伏乞皇上聖鑒訓示謹奏五月初七日奉硃批憲政編查館知道 
小説 
俠情小説縵卿小傳（一名像片案）㷳𡨝著（五十一） 
　　 
[第三十一章像片案之結果]  
　　蓋縵卿之事當延陵二次書來並得像片之確證其事之危旨有汲汲不可終日之勢今漫眞出以金錢主義而其事遂一時暫息乃未幾而延陵之復書至堅執前説謂極少非千二百金不可贓主簿以來書呈漫眞視之漫乃默計以事至較量金錢之多寡則已無慮其不諧矣所費者唇舌耳乃與贓計反復籌商竟以五百金定議令牛氏出金償延陵聽其另購一妾而縵卿即永歸牛氏延陵不復再能過問兩方面均報可即由贓主簿代受其金惟需立約籤字贓擬邀漫眞同署名漫笑曰我本爲燕山公代表今日署名自仍以君與燕爲當我則有所未便也贓是其説越日相偕至牛氏兑金立約而籤字焉事乃已 
　　漫復令贓以此事之情節先爲郭令告並書報延陵囑其函達郭令請其勾銷前案而專懲惡奴張笙拐逃之罪及延陵得金後果報書如所約郭令後又訪知張笙會在揚州某鉅公家誘其妾而逃捕而收諸江都縣之獄定以十年監禁之罪後以日久因病而釋郭令以其怙惡不悛乃復予以嚴重之笞責而更定以禁錮十年云至張素雲家始終未曾波及需賴漫一人之力乃設盛筵欵漫漫堅却之知贓主簿非能不計銖錙者令張略酬之然素雲以此事雖未牵涉而誑張笙之來以及酬贓主簿之費所 
 
 

Page 27

 
 
　　耗亦復不少後聞訴諸牛氏亦得所取償焉 
　　漫眞視其事已無他變（時燕山公已由袁浦赴贛）乃作長函一通報之詳叙此案之結果其略云（僕承公之囑出爲經營以事外之人無端干涉於理論上似多不合惟以僕與魚氏均縵卿當日視爲可恃之人亦同爲後日怨縵卿背約之人今魚氏屢欲死之而僕轉爲措之安全於心殊覺大快斷取古人覆楚復楚之意似或相類公其許我否耶）後燕復書極爲傾倒謂不獨保縵卿之安全且亦了其未竟之志也 
國外新聞 
[日本糖公司控案近况]  
　　二十三日東京電云日本糖公司前任總理及職員七八人現已經法官審訉又聞該公司前任總理某氏於今晨畏罪自裁 
[美國税則問題續聞]  
　　二十三日倫敦電云據華盛頓電稱美國下議院已决議將税則議案移交兩院協議會磋議此事經激辯之後始能定議當時有詆上議院之舉動實背共和之旨者下議院税則議案經上議院修改至八百四十七欵之多大半係將税率增重同日紐約電云下議院好事之黨擬力阻將税則議案移交兩院協議會 
[法國兵工厰失慎]  
　　二十三日倫敦電云法國歇阿波兵工厰大礮魚雷存儲所近忽失慎即經該處防軍竭力施救始將該厰保全然損朱之數約法郎數百萬云 
[西班牙工人在摩遇害]  
　　二十三日倫敦電云摩洛哥里甫地方有西班牙工人四名爲摩人殺害當有西軍一隊前往剿捕凶犯若輩咸避匿某礮臺負隅固守西軍遂與激戰始將該礮臺奪獲西軍死傷者共四十名 
[俄皇以罪犯隨駕]  
　　二十四日倫敦電云法國首相克納芒柯近知俄皇異日來游歇阿波特其扈從中有名哈丁者即前一千八百九十年在巴黎謀以炸彈暗殺俄皇之要犯其名亚力山大哈丁後復爲俄國充當巴黎秘密警察長巴黎人士聞此消息大爲震恐聞現將阻止此人前人法境並在賞賜勳章名單内將該人之名删去 
[英礦工將同盟罷工]  
　　二十三日倫敦電云蘇格蘭礦工大會申請如與英國各處商定停工之計則應於本月二十六號同盟罷工現已將該事移交英國工黨協會籌商本月十五號可接該會答覆 
[兩總統定期會晤]  
　　二十三日鈕約電云美總統搭孚脱已允墨西哥總統之請於西九月會於愛爾派索橋 
[德國税事之調停]  
　　二十三日栢靈電云德國民政部大臣在國會宣言聯邦政府已贊成税務之調停 
[英許俄軍占據波京]  
　　二十三日栢靈電云俄軍占據波京德黑蘭英國並不以違背英俄協約視之 
[青鳥大學教員赴華]  
　　二十三栢靈電云青鳥中德大學教員開泊君已由栢靈啓程赴華 
[德國政界風聞]  
　　二十四日栢靈電云德皇明日可回抵栢靈新任首相將于星期三日簡定國會則於星期二日閉會 
[法國南部地震]  
　　二十五日倫敦電云星期六日法國南部復遭地震買塞伊愛及托龍兩處居民皆異常驚惶惟所受損失甚微 
來件 
[錫金二縣物產幹事員對于常屬物產會之意見]  
　　常屬物產會本月十五日開各縣幹事員會錫金二縣幹事薛君翼運周君廷弼因事不到請華君文川代表赴會是日因時晚不及議决各題由各縣幹事於五日内投意見書於該會事務所以備恭酌錫金二縣所投意見書如下 
　　一各幹事長既經各屬認定推舉自不得再有更改致滋棼亂一主任幹事長前議云或遇公出得委人暫代此固前經議决之事此次惲幹事長云必委金邑幹事長薛紳在薛紳固義不容辭然舍近圖遠而必委隔縣之人以代無論薛紳申錫均有事業即令道途跋涉往返從事恐亦不足以折薛紳之心且原議本有武陽幹事長可代之説似可仍照原議爲是昨議薛紳本未親自在塲認可應請作廢一各縣分舉文牘會計陳列庶務四科職員既經拈鬮分定應毋庸議惟當塲有各縣分任此責而所請何邑之人得聽各縣之便此説應聲明作定一所舉四科職員修金原定三十元在當時武陽似尚嫌少江靖等縣則云已豐及規定經費之後各縣私議即此一項開支已如此之鉅他日會塲經費必更擴張難乎爲繼因是經濟一項益形困難萬分矣平情而論祇此區區修數並令常駐會所已屬不敷之至然有二説必研究者一爲精明幹練以一科員而可備幹事長之顧問足以兼任職務者祇此微修萬不足以屈留且除武陽外各縣實乏其選一爲老誠樸實令專任一事得無誤已職惟事事仰給司令之人則有此修數似覺太豐試令此二説以參酌之文牘一科似較煩重并須稍有見地此修似不可少應母庸議惟責諸江靖人材或嫌缺乏不如仍借材武陽應聽主任之縣擇而行之會計一科責任雖重然當會塲未開以前不過一收一付及分欵記載而已今得如此重修似覺不合鄙見至多得半之修可矣並可令庶務兼充亦可便宜從事以資節省其出品陳列一科當未陳列時爲調查調查之事重在各縣該員無能爲力不過任督催之責而已至陳列一項不過任打樣之責迨臨時陳列自有各縣派赴專任之人該員亦不過會同審察而已該修似至多不過以二十元爲度俟物產會停止即應裁撤若庶務一科當會塲未列之時不過主司奔走照料論理會計員可以兼充今如必存此目其修亦不得過十五元爲率照此核算月祇費修八十元以十月底閉會爲止計五個月算得二百五十元足矣開辦時牀鋪櫈椅一切約不過百元足矣而事終拍賣至少仍有得半之數可歸自始至終有八百元之數爲事務所萬不可少之預算查照日昨籌定之欵有二千四百元除去八百元尚有千六百元可以補助會塲經費一俟會塲預算决行如何再行核議可也 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
