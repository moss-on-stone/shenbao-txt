# 1914 - 386 - 4914869

 

Page 1

 
 
   
 
 

Page 2

 
 
時評 
[弔（都督（抱）]  
　　（都督）（都督）轟轟烈烈震鑠區夏者三年於茲矣不意今乃奄然化爲歷史的名詞也 
　　三年以來文武官職變置倐忽不可方物回溯開國之初其職名之留遺到今者有幾此（都督）之得以後亡倘亦其權力有以延其運命耶 
　　以制度論昔之都督省設一缺今之將軍其督理各省軍政者除奉天兼制吉黑及福建未見任命外餘仍省設一將軍視前曾無少異所異者名稱耳然則所以杜絶晋齊之雄長楚漢之剖分者倘亦在彼不在此乎 
　　夫（廢都督）（廢都督）騰於口説者亦旣有年昔何以空言今何以現實吾終謂與認爲制度問題毌寧認爲勢力問題也 
[命令]  
　　六月三十日大總統申令都督之稱肇自漢魏武昌舉事倉猝定名其時兵事初興人心未定類晋齊之雄長似楚漢之剖分民國紀元未遑變置黎副總統首倡軍民分治所陳十害三無之弊　目悚心海内賢達咸表同情方今大難削平主權統一各省都督皆深明大義恪守準繩若復因仍方鎭之名詞無以移易軍民之耳目卽欲實行省制而窒礙殊多應將各省都督一律裁撤於京師建將軍府並設將軍諸名號其督理各省軍政者就所駐省分開府建牙俾出則膺閫寄入則總師屯内外相重呼吸一氣合全國之軍有如同體畛域胥化指臂相聯漸進歐美之强而無叔季軍民牽合之弊從此分途程功不相侵越司戎備者得專意夫軍謨治民事者益精求夫吏理拊循共勗文武交歡永廢割裂之端同進昇平之化本大總統有厚望焉此令 
　　六月三十日大總統策令 
　　特任陸軍總長陸軍上將段祺瑞爲建威上將軍兼管理將軍府事務此令 
　　又令 
　　特任陸軍上將張勳爲定武上將軍兼管長江巡閲使此令 
　　又令 
　　直隷巡按使朱家寳着加將軍銜督理直隷軍務此令 
　　又令 
　　特任陸軍上將銜張錫鑾爲鎭安上將軍督理奉天軍務兼節制吉林黑龍江軍務此令 
　　又令 
　　特任陸軍中將孟恩遠爲鎭安左將軍督 
理吉林軍務此令 
　　又令 
　　特任陸軍中將朱慶瀾爲鎭安右將軍督理黑龍江軍務此令 
　　又令 
　　特任陸軍中將靳雲鵬爲泰武將軍督理山東軍務此令 
　　又令 
　　河南巡按使田文烈着加將軍銜督理河南軍務此令 
　　又令 
　　特任陸軍中將閻錫山爲同武將軍督理山西軍務此令 
　　又令 
　　特任陸軍上將馮國璋爲宣武上將軍督理江蘇軍務此令 
　　又令 
　　特任陸軍中將朱瑞爲興武將軍督理浙江軍務此令 
　　又令 
　　特任陸軍中將李純爲昌武將軍督理江西軍務此令 
　　又令 
　　特任陸軍中將倪嗣冲爲安武將軍督理安徽軍務此令 
　　又令 
　　特任陸軍上將叚芝貴爲彰武上將軍督理湖北軍務此令 
　　又令 
　　特任海軍中將湯薌銘爲靖武將軍督理湖南軍務此令 
　　又令 
　　特任陸軍中將陸建章爲咸武將軍督理陜西軍務此令 
　　又令 
　　甘肅巡按使張廣建著加將軍銜督理甘肅軍務此令 
　　又令 
　　新疆巡按使楊增新著加將軍銜督理新疆軍務此令 
　　又令 
　　特任陸軍中將胡景伊爲成武將軍督理四川軍務此令 
　　又令 
　　特任陸軍上將龍濟光爲振武上將軍督理廣東軍務此令 
　　又令 
　　特任陸軍中將陸榮廷爲甯武將軍督理廣西軍務此令 
　　又令 
　　特任陸軍中將唐繼堯爲關武將軍督理雲南軍務此令 
　　又令 
　　特任陸軍上將姜桂題爲昭武上將軍兼熱都統督理熱河軍務此令 
　　又令 
　　特任陸軍中將蔡鍔爲昭威將軍此令 
　　又令 
　　特任陸軍中將蔣尊簋爲宣威將軍此令 
　　又令 
　　特任陸軍中將張鳳翽爲揚威將軍此令 
　　又令 
　　吳祥達給予二等文虎章此令 
　　又令 
　　吳靖安給予四等嘉禾章此令 
　　又令 
　　周鼎銘給予五等嘉禾章此令 
　　又令 
　　陸軍總長段祺瑞呈核覆新疆都督擬以杜發榮補新疆督標吐魯番營游擊請予准補等語應照准此令 
　　又令 
　　陸軍總長段祺瑞呈核覆外火器營事務江朝宗擬以瑞斌旅林德順崇諾升補鳥鎗護軍校請予准補等語應照准此令 
　　又令 
　　陸軍總長段祺瑞呈核覆正藍旗蒙古都統擬以志樸銘 
桐文霈補驍騎校請予准補等語應照准此令 
　　又令 
　　據振武上將軍督理廣東軍務龍濟光呈　陸軍第一團第三營營長陸軍騎兵少校吳典臨事畏縮幾誤戎機請褫革等語吳典應即褫革軍官軍職以示懲儆並交陸軍部查照此令 
　　又令 
　　據成武將軍督理四川軍務胡景伊電稱喇嘛丫附近地方有外人及僕從一名護送兵三名遇匪被害情事當經飭據川邊鎭守使張毅查明被害外人係法司鏜鐸彭茂美巳飭該使勒緝等語查外人傳敎内地載在約章地方文武各官均應盡保護之責節經嚴切告誡巳不　三令五申此次法司鏜鐸彭茂美竟於喇嘛丫附近地方遇匪被戕並及其僕從護送人等殊堪椀惜著該將軍轉飭該使妥愼辨理並將防範不力之員查明參辦以儆疏玩該處地居邊遠匪類如此横行實屬　不畏法應由該將軍巡按使通飭各屬勒限緝拿務獲重懲毌任漏網此令 
　　又令 
　　茲制定陸海軍大元帥軍令程式令公布之此令 
　　又令 
　　茲制定陸海軍大元師統率辦事處公文程式令公布之此令 
　　又令 
　　吉林黑龍江護軍使均即裁撤此令 
　　大總統申令 
　　據昌武將軍督理江西軍務李純電稱逆黨蔣鴻斌同謀案内查有陸軍步兵少校褚煥　陶守勝高學珠陸軍步兵少校銜上尉劉功臣及彙案請奬之陸軍步兵上尉任天佑等五名同惡相濟暗助逆謀與將鴻斌實有密切關係正擬拿辦間乃竟先後潛逃益見情虚畏罪請立予褫革通令嚴緝等語贛省禍亂頻仍民不堪命此次蔣鴻斌密謀内叛幸發覺尙早未至復燃褚煥章等身爲軍官輒敢陰附逆謀擾亂民國旣據探查明確實屬罪無可寛褚煥章陶守勝高學珠劉功臣着卽一併褫去軍職並與撤銷保案之任天佑由各省將軍巡按使各統兵各長官一體嚴拿務獲按例究辦以肅軍紀而絶亂萌此令 
專電 
[北京電]  
　　五團己有正式覆電非幣制借欵碍難承借外人觀察以團意若貸欵與還短期債恐此後中國借貸多門不啻以五團爲其後盾不便於團之把持且短期欵英德爲多五團尤不願合同爲人償債外人意以中國巳决如團所意改借幣制欵惟因此八百萬鎊之短債又須設法財政上不免生一大周折 
[北京電]  
　　順天時報載今年春間當道巳微允德商德律風公司承辦某港及某行政區内之無線電信至四月間又與英馬爾哥尼公司訂草約但聲明三月内不實行約内容不甚可信 
[北京電]  
　　明日參政院議違令懲罰法行政訴訟法糾彈法訴 
 
 
 

Page 3

 
 
願法四案其布告題日參政院代行立法院議事日程 
[北京電]  
　　昨俄代使訪外部孫聲明俄政府覆示中國要求俄將陸路貿易税額照舊之條件収消不能認可日法於其條件據使館人語氣均甚堅持 
[北京電]  
　　有賀辭行袁語以中日邦交須篤惟日日藏留亂黨又浪人妄爲頗爲國害歸後宜以此意言之有力者之間據日人傳説如此無效 
[哈爾濱電]  
　　該處原駐俄兵一千五百餘名突於本月十號由西伯利亞之吃塔省開來火車載有綠牌俄兵一千餘名抵海拉站下車分駐各要隘車容甚盛因之該處商民非常惶恐咸疑逆酋勝福所爲該逆酋謠聞我國征蒙軍隊業抵大興安嶺不日卽抵海拉或者恐蒙兵不能抵禦特請俄兵爲護符果爾則近日傳聞勝福内向之説殊屬不確 
[武昌電]  
　　英提督莫鋭思駕駛該國兵艦前赴漢口察閲一切段都督特爲接洽聞莫氏語次中國將來自强以興辦海軍爲當務之急段督甚爲贊許己據情電陳中央 
[福州電]  
　　龍溪縣土匪甚熾軍隊勦辦不甚得力許巡閲使特調親身衛隊前赴勦辦 
[南京電]  
　　財政廳組成共設四科賦税倪文德釐税施恒榮制用江遲主計方松年 
[南京電]  
　　韓巡按以蘇路公司向大倉洋行借欵五十萬己電覆財部蘇省實無力攤還 
[南京電]  
　　中央現派徐世良來𡩋聞與當道磋商要事 
[南京電]  
　　財政廳現將𡩋屬各榷局加增比較共一百二十萬元外加淮關米釐統捐約五十萬元按三年度歲入約增四十萬元巳呈報財部查核 
特約路透電 
[武昌電]  
　　漢水一帶及武穴地方均有騷亂消息當道巳加戒備 
[武昌電]  
　　昨有河南新募之兵一千二百名開抵此間近數日内此間集有重兵 
[武昌電]  
　　天氣酷熱江水大漲 
[武昌電]  
　　曾遭水旱各災縣分均予暫緩徵糧 
[武昌電]  
　　湘商顯有囤米居奇者自患水後米價每擔巳漲千文漢口外人多慨助湘省賑欵 
譯電 
[北京電]  
　　聞袁總統擬於參政院提出議案將總統任期展至十年 
[北京電]  
　　有賀長雄博士擬於日内回日古德諾君亦將於八月間回美 
[北京電]  
　　第一師之叛兵二百名由軍事執法處判定死罪巳在張家口鎗斃 
[北京電]  
　　中政府擬在内蒙古察哈爾設立牧馬場 
[柏林電]  
　　德國拂萊克佛特報評論中德山東鐵路合同謂德國今投資敷設此項鐵路益足證明德國經營發達中國極得信任云 
[柏林電]  
　　南西比利亞新鐵路由亞克穆林斯克起至塞米巴拉定斯克止其西端通入蒙古 
[倫敦電]  
　　曷爾斯特州之統一黨總會將於本月十日在貝爾特開會討論如自治案實行組職臨時政府辦法 
[尼亞加拉電]  
　　墨西哥調和會延會兩星期俾卡蘭薩將軍與烏爾太總統之代表會商一切 
[鈕約電]  
　　駐墨英使加丹君雇專車載送英僑前往海濱願行者僅四十二人婦孺居其大半外僑連次開會後决議仍留墨京 
[墨京電]  
　　駐墨英使加丹君之夫人不肯離夫他適致英僑亦留此不行加丹君敦勸英僑乘交通未斷之際從速出京免失機會諸男子均爲所動而諸婦女聞公使夫人不行乃　告公使曰吾儕亦不願行 
[柏林電]  
　　奥國外務大臣與陸軍大臣陸軍參謀總長會商擬致文塞維亞政府要求恊助查明暗殺案正式反對同謀此事擔保嚴懲嫌疑犯 
[柏林電]  
　　巴黎菲加洛報載稱塞維亞與孟台里格洛兩國聯合聽俄國指揮一事業巳商定因奥太子暗殺案展緩宣布 
要聞一 
[王治馨（六月廿九）（遠生）]  
　　前任順天府尹北京巡警總監現任正藍旗漢軍副都統王治馨於六月廿七日奉令交步軍統領衙門看管並由平政院按照所揭各欵酌傳要證嚴行審理呈請核辦北京各報大多數以一律最大之字恭刋此項策令表示其痛快人心之意蓋誠民國成立以來痛快人心之創舉也王山東人副榜出身曾在小站當差前淸時歷任奉天巡警總辦北京内城廳丞民國成立由北京巡警總監歷任順天府尹以聲名惡劣免任乃改任副都統閒職此次罪犯卽在順天府尹任内外間遍傳王以此　任至少赢積七八萬元順天二十四縣王竟賣去二十二縣聞者駭然無人不知當肅政史紏彈覇縣知縣奉令拿歸歸平政院審理後外間對於肅政廳頗有豺狼當道安問狐狸之諷言其意即在王治馨乃未及幾日而糾彈案巳發表矣 
　　王頗爲徐相國趙故都督秉鈞所提拔以至今職其於軍警界中蓋一甚有勢力者當糾彈案未曾上呈之先固巳有人歷舉王之劣跡密言之於大總統者乃王猶改任副都統未幾而有官吏贓罪條例之發表論者謂徒法不能以自行其如王治馨者處辦一二即照新刑律有期徒刑處斷亦未嘗不可以示懲儆蓋論者方疑大總統之含宥之也乃彈章朝上而嚴命夕頒蓋大總統之嚴明無私法自近始之精神於此事爲之起點此觀聽風聲者所以爲之鼓舞者也 
　　此次肅政史彈呈係夏壽康江紹杰張超南周登皥出名張爲主稿張與周即前彈覇縣者蓋一極錚錚有名之諫官矣（未完） 
[雜評一（抱）]  
　　吾甚爲鄂慮荆紫關白狼前隊能遏與否尙不可知鄂民本嚣然不靖重以驗契之酷迫使生心天災之來　日爲變今漢水武穴一帶又以騷亂聞矣 
　　今日各地方狀况究何如耶匪也匪之原料也迫使爲匪之機會也天時人事相偪而來正如滿地炸藥但着一星之火立且爆發爲鄂慮實不僅爲鄂慮也 
　　吾故終望政府念時局之大危勿過剝民生拂民欲也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[白狼蹂𨈆隴省之痛定痛]  
　　字林報六月十六日秦州通信　白匪蹂𨈆隴省一月有半今巳離隴矣此四十餘日内刧掠之城共有十七處之多此外鎭巿不計其數人民被殺者至少共有五千人傷者二千餘其中僅有一小部分得人醫治故死者過半匪入一城輒縱火燬屋數所秦安城燬屋最多洮州舊城爲匪在隴省最後所陷之城其蹂𨈆亦最甚廬舍蕩然死屍枕　其尤慘者乃有婦孺千餘人避於一淸眞寺及一佛廟内及事急其男子聚謀曰今匪臨城下城破諸婦孺必不能保與其使受辱而死無寧潔身先死乃縱火焚寺廟千餘婦孺同死火窟嗚呼烈哉然亦慘矣匪並刧掠天主敎會五所刧焚福音堂一所匪刧之物不能舉其總數而以現銀鴉片時計最多騾馬之被掠者共數千匹猪牛被殺者數不勝紀凡綢緞細軟之商店悉爲搜括一空其笨重而不便携帶者任意毁之夜則以衣服浸油燒之以爲火把俾可施行暴舉婦女被污者實繁有徒匪於四十餘日内奔走三千二百里日行七十里而攻城之時未見委頓亦云健矣匪之人數傳説不一據可靠消息具離隴之時能戰者數不滿千而附從者則有三四千人之多皆平民被擄爲其提負刧品舁運傷匪者服役數日多得釋回且給以銀錢若干匪入隴後在隴崗（譯音）死百人伏羗死五百人而在秦洮二州所受損失更甚於此匪陷洮州後官兵恐其進窺狄道則蘭州可危因共趨狄道扼守要隘匪乃乘機離隴回竄秦省秦州有二縣城　免蹂𨈆官軍過境時均進現銀鴉片故亦得免騷擾云 
[紀江蘇蝗禍（岐逸）]  
　　吾蘇自迭遭兵燹之後災害迭見去秋旱象早爲今年蝗禍之徵時值執政者悴心力於酬酢調和整頓漕賦縣知事朝夕更迭如傳舍唯以窺伺上旨保全祿位爲務　蝗蟲乃乘間以入以肆虐於吾民矣哀哉 
　　韓巡按使愷惻慈祥關心民瘼去秋十月間即通令　防蝗患籌備不可謂不早並指示方法諄諄告誡　聽者藐藐及本年五月底江北十餘縣紛紛入告　子遍野繼而十八縣無縣無之繼而翅長矣飛起矣波及鎭江之高資安徽之滁縣延　而至於　西湖北等省而蝗　乃成 
　　　省公署第一次通令係就前農林部規定防蝻規則通行各縣視爲具文置不之理第　次通令則專就江蘇之江北而　應時加體察如有發覺卽速照部定方法撲滅各縣知事正值收漕之際又咸存五日京兆之心亦不之理及三年元月各縣知事多巳整理又第三次通令妥籌預防方法仍無應者至五月乃不可收拾矣 
　　蝗子又名旱蝦即魚子蝦子水乾後滯留土地而化生初爲兩棲動物天旱無雨乃浸漸成蝻伏處田野尙未生翅欲除蝗禍根株全在此時辦理得法或燒殺或撲滅或水渰或收買督飭有方切實奉行事或有濟順現則以上方法迭有明文又申言不惜費准作正開銷觀省公報之電文可以表示巡按使之苦口勞心復可知各縣知事之玩法敷衍兩兩相形極滑稽有致如習演戲劇者之一吹一唱並不計其合板眼否也故巡按使之　飭惟言該縣蝗將生翅宜速撲滅云云有時掌稿羅運經並加以名士派話調備爲他日蝗滅後德政記之用各縣知事奉電後必先覆一電言某日出鄉督滅行將肅淸又有迎合上意者電禀滅蝗方法各各不同極詼詭之致巡按使必温語報之此六月上旬之辦理蝗禍文牘之現象及前十日調查委員呈報各縣蝗蟲全巳起翅如東台興化江都江浦六合泰縣高郵等有己飛者有將飛者無一縣肅淸巡按使嚴電申問如興化泰縣則覆以鄰縣飛來如東海鹽城則覆以灶地未淨文電紛馳印委絡繹撲滅費若干收買費若干設局之費人員薪伙之費一一皆作正支統計十八縣及現發見之丹徒等約十萬元左右而蝗生翅自若也蝗飛蔽天自若也 
　　蝗蟲生翅飛起後一小時能行百里其速方與火車相等所過之處田禾爲空及其下子生翅更速飛行力更大故其蔓延也一日而數縣蝗子初發見者爲沛縣高郵實應等水草之區在五月初及至六月遍延十八縣其裹下河八縣素爲產米之鄉農民間有巳插秧者而旱蝗爲患雖早稻亦不能有四五成收穫如至本月中旬仍無甘霖則顆粒不收巨災成矣而辦理不力之縣知事有仍在位者有調京考試者則皆　然無恙也 
　　嗚呼西北白狼東南蝗蟲何狼禍蝗禍之咸萃於吾國耶 
[下關商埠局之動搖（下關特約員）]  
　　下關商埠局原有省委自二年戰事平定後乃更爲簡任官並附以帮辦善後字樣傅春官以無爲爲治得難期得力之考語而去金鼎繼之欲有所爲而所如輒阻乃又以退休歸田之語懇請辭職矣 
　　下關地方不滿五方里人口不滿五萬人顧何以難治若是凡任是職者無一有好結果其中事實繁多略爲説明以志吾國民德之不修官治之不法吾國舉上下社會心理皆以私利爲上又以目前之私利爲上上下關一商埠其地畝價值統計不及百萬元爭利者羣趨於此而商埠局適爲管轄埠政機關於是凡商民經營下關地產悉運動商埠局焉前之商　局人㣲權輕掣肘者多今之商埠局名義儼然權柄亦完全目主而製肘者乃更多蓋當人微權輕之商埠局製肘者尙係中等社會猶可以設法週旋挽回一二迨權重位高之時則説人情者請託者亦隨之爲位高權重之人如允其請則慮違法不允其請難安於位左右做人難之勢成而歸田務農之旨趣乃不得不形　公牘矣下關商人雖尙無多而對付則極不容易金鼎於商情雖竭力敷衍仍難盡如人意至埠政中之淸丈地畝則委任之人辦理不善修築江岸開闢馬路則經費無著徒爲空言開城門塡低地則細章未定實行無日本局之經費亦竭蹶異常自今年元月至六月尙係在財政司支領二年度預算並未開列三年度方爲補入近日金與韓巡按使所商定之公務及施行文牘全相反背徐壽茲老氣横秋多方製肘如整理地畝都督府又有説項所有商埠局之埠政幾無一件可以實行無一件能有成效者金鼎激刺巳極决意辭職書三上而韓三留内一正式公函略謂埠務動多棘手尤賴同舟共濟勉爲其難執事鄉望允孚績勞夙著幸勿遽萌退志云云聞金鼎日内尙須再上書力辭總之金鼎辭職毌論准否商埠局之基礎巳爲動搖帮辦善後名義取消仍爲省委則可謂爲巳决定之事實商埠局管理巿政與上海外人之工部局相等而其治績相反如此是人謀之不臧歟抑政治之不良歟是亦頗堪研究之事也 
[劉知事未免太謙]  
　　江蘇如臯縣知事劉煥徵收騐契費在十萬元以上奉令奬給五等金質單鶴章並支一千元勞績金劉辭而不受日昨詳巡按使國税廳長文云竊惟八炳以馭經國之大權一介必嚴匹夫之素志知事猥以菲材濫膺氏社溯單車詣境之日正四郊多壘之時如臯東瀕江海西控淮揚光復以來梟盜繁興閭閻驚恐私徵凌雜家歛馬口之錢古籍散亡户失魚鱗之册方思釐剔苛捐以蘇民困清丈田畝以裕税源適奉訓令通行驗契富家巨室或觀望而不前編户隷氓且謗疑之交至遂乃布憲懸門鳴鐸徇路更選紳耆分行講演曉以財政如何艱難國勢如何危險徵收如何善平登記如何利益撢人之誦使不迷於心厲己之疑始漸弭於口時閲十旬乃獲今數凡此一銖半粟之來悉費萬舌千毫而致今以億兆姓輸將之意歸美於一人且合　萬元艱苦之金分賚以千餅辭則近矯受又傷廉聞命徬徨罔知所措昔紹興推行經界祗責之有司建武檢覆墾田亦下諸郡邑蓋平均地政國之常經案比征令官之職務是以漢廷課最未列催科曹參考功不先趣辦今以循分之㣲勞遂膺不次之厚賞於古無聞居今尤愧况自天下用兵之後乃與吾民休息之時大總統撫念瘡痍屢詢疾苦凡屬元元靡不感戴徒以府庫敝於金繪度支疲於軍餉不得巳量取毫　藉紓眉睫忍痛而宣急敇取艾石以彈痤睢瀝血而奉公家分涔勺以助河海在上固取之有制在下乃輸之以誠知事忝居邑宰猶是國民而乃以憑藉梯榮依緣竊賞仰無以對國家俛無以謝黎庶捫心淸夜何以自安抑猶有慮者國家公儲府帑何一不取諸民租挈獻程何一不操諸吏必以平民之供視爲在官之力則將官馭民如巿曹民疾官爲貨取煌煌錫賚居然求免得　嘩嘩金章無異帶牛佩犢豈唯爾俸爾祿虚竭脂膏竊恐予取予求難資臂指此尤知事惴惴焉不敢奉令者也輾轉思維惟有陳乞轉詳財政部呈請大總統收回成命免予列入奬案知事賦性　　罔知矯飾旣非效山介故事假辭祿鳴高亦不敢踵滕縣前規冀邀恩特奬 
[張家口變之善後]  
　　巡警 
　　何都憲以此次兵變係由四區警兵激成巳將區署羅署長拘押聽候辦理黃廳長旣辦理之不善而又畏葸　匿擬于日内撤差 
　　變兵 
　　各營變兵於二十五日早未回營者計工程營百餘名馬三營五六十名他營尙未調查淸楚聞各營兵隊未回營者幾兩千人雖未必有如此之多而其譁變之慘可想見矣即都署衞隊兵夫亦肆行焚刧所有捕獲　砲團變兵於二十六日在河套行刑臨刑時大駡老褚彪不止蓋砲團團長褚思榮（人皆以褚彪稱之）平日毫無約朿臨時又張皇失措致有此變故該團變兵至死駡不絶聲云 
　　馬巡 
　　橋東與南武城街等處未被搶刧以馬巡營防禦之力都統大加奬許知陸軍與巡警之不足恃乃飭命于隊長將駐紥口外馬隊撥調二三十名來口以防他變 
　　商巿 
　　二十五日上下堡商舖一律閉户罷巿二十六日下堡未遭害之數家始開門自此武城以北至大境門仍閉户街巿異常戒嚴每下午七鐘起即斷絶交通云又堡裹之交通銀行受此驚惶於二十五日將其銀票洋元裝載十七箱用騾車運往火車當午運送北京銀行 
[蛇山洞全功盡棄]  
　　鄂省蛇山開洞工程險要經營兩載耗欵十餘萬迨前月始行告竣鄂　咸以爲從今以後山前復交通便利矣不料上月二十五日午刻該洞前門頂上忽炸裂一口徑約四尺餘二十六日下午四時又霹靂一聲於原口處復潰數丈磚石堆積危險萬狀幸行人早有戒心自二十五日起巳無多人敢由此洞行走故只傷一人背脊然傷亦不重該洞係前陸軍工程局經辦包與李某承修具結保固十年茲告成甫月餘即潰裂坍塌工料之不堅實可知前工程局長羅洪陞頃巳將包工頭送軍法處收押勒令賠修並由都督派副官蔣秉忠會同羅洪陞及監工委員劉雲卿及工目等於二十七日復往查勘其崩塌之由取泥料詳加查騐始知頂面純係泥沙並未用水門汀（即水泥）以致被雨浸灌泥土膨漲即倒此次修復擬全用水泥方能堅實并預備不日動工詎該員等勘畢甫走而北洞門至洞之中段又轟然崩塌計長二十餘丈蔣羅諸人折回復勘咸有全功盡棄之嘆聞此項建築欵先有人侵扣現該包工李某巳向紏葛擬二人分攤賠修此人不肯承認將來難免訴訟刻警廳巳出示禁止行人由洞經過以免危險矣 
[卾都督不願用兵治匪]  
　　湖北天門潛江沔陽荊門鍾祥五縣裁兵土匪遍地皆是雖駐軍隊不能鎭攝近五縣紳士恐淸鄉不足以淸悍匪公舉宋寅斗等呈懇都督派兵剿捕并擬具游擊辦法當奉叚都督批云詳閲來禀爲之慨然沙洋兩岸幾於到處皆匪該士紳等非痛苦之至當亦决不肯爲此激切之言惟是湖北今日之匪大半爲當日之叛兵當日之所謂二次革命以至於五六次革命者季雨霖劉　之徒率其子弟害其閭里當禍患未發之先一般淺見者流亦未嘗不以此董爲俠義爲熱血當時風氣以革命爲反掌之事人人有揭竿起事之心及至大禍　發而不可收兵變爲匪匪卽害民凡從前贊成亂黨之人皆今日爲亂黨所殃害之人沙洋之事流毒襄河一帶該士紳等言之痛苦本都督則言之尤爲嗟嘆矣自念蒞任鄂督以來目覩此匪亂縱横亦未嘗不以痛加剿洗爲淸除伏莽之計　而思吾民苦兵革者巳兩年於茲若以忍人之心而一鼓聚殱本都督敢自信易於從事惟念此輩并非生而爲匪不過因辛亥之役得官得財極爲容易發財之心未死故作亂之心復生本都督爲民父母不忍再在湖北用兵卽不可不敎而誅又深慮誤　爲匪於是一面嚴治亂黨一面舉辦淸鄉該士紳等以爲淸鄉向來不過具文遂并知事委員軍隊一概視爲無用言外且以爲淸鄉不足治匪必須痛剿而後痛快不知淸鄉之治匪乃眞匪而後治之痛剿之治匪乃是匪非匪而并治之養癰貽患固不可玉石俱焚其可乎該士紳又以爲裁兵卽所以藉寇不知裁兵作匪固不可養匪作兵更不可此蓋急不睱擇之言遂不免有矯枉過正之獘也惟通閲來禀洋洋數千言其所謂游擊隊之條陳及偵探購線鄉導之辦法此爲最爲中肯者然淸鄉辦法本都督會同巡按使所訂章程以及飭知軍隊飭知知事飭知委員並示諭各縣區長鄉董人等注重偵探眼線巳一再言之而於區長鄉董等尤言之極爲詳盡今該士紳等與其爲紙上之空言徒責難於官長何如歸而充區長充鄉董爲軍隊之偵探之眼線乎此外本都督有軍隊恊助淸鄉條例於會哨辦法載之綦詳所謂游擊之師大義無過於此矣總之湖北之匪近果皆本目遠因從前誤於同胞共財之言今日卽有此同胞共財之害來禀有所謂上餉名目然試思從前所爲抄沒入官以及勒捐歛財之種種行爲非即此上餉之異名同實乎今本都督以治匪負其責任淸鄉之時固有匪必誅至該士紳等正當辦法應將有匪之處或明告或密告爲軍隊之協助又所稱土匪有快槍子彈以肆行搶掠此蓋當日不問烏合之徒人給一鎗以階之厲也今本都督慮挨户搜槍使民擾累特於淸鄉之先而給價收買該士紳等如諒本都督之苦心應將襄河一帶凡有私藏鎗枝之處或指引或密告俾淸鄉之時不難悉數收獲此又根本上淸匪之辦法不得不爲該士紳等重言以申明之者也除將來禀鈔給京潛天鍾荆各該縣文武閲看以備採擇并行知淸鄉公所查照外仰仍候巡按使署批示 
[蘇垣查拿黨人情形]  
　　蘇垣西善長巷鴻泰客棧内前日先有約四十餘歲之一安徽人同一婦女女係學生裝朿年約三旬）到棧住宿次日又到有湖南人四人情形頗爲闊綽均未帶行李至棧後即欲叫菜吃飯因棧中一時無人彼等即自行喊菜少頃即提來一籃籃中菜數碗即連籃藏放於該棧之菜橱内四人旋即走去適被偵探窺見情有可疑卽報告憲兵營派兵到棧搜查該四人巳不知去向當即查看該橱中之菜籃内藏有炸彈三枚各憲兵等至該安徽人房間内搜查毫無違禁物件因非湘人恐非同黨未曾拘捕當將查獲之炸彈解送第二師司令部核辦一面分派軍隊至城廂内外各客棧旅館搜查亦無所獲現巳責任該棧主交出保人以便追究該四人下落又聞該棧所住之安徽人同一婦女來時未帶行李迨憲兵查過後亦卽匆匆他去是日晚間第二師朱師長飭派憲兵隊警廳孫廳長飭各區警署分派警隊至城内外各要隘及火車站等處徹夜梭巡至天明始行收隊 
[蘇垣又起軍警衝突]  
　　蘇垣某營兵士二人前日乘放假之期至胥門外某花烟間尋歡不知何故與該烟妓爭論適間胥區警署巡長葛某查崗經過當卽上前排解乃該兵士等不服致相爭鬭該巡長即喚集崗警數人該兵士等亦邀得同營兵士（是日各兵士在馬路遊玩者甚多）多人到來兩相鬭毆葛巡長受傷甚重旋經警署報告軍政執法處殷處長派副官持令箭出城彈壓第二師司令部亦派憲兵到場始行解散聞葛巡長傷勢頗重巳送醫院診治矣 
地方通信 
[蘇州]  
　　查獲私售彩票 
　　蘇垣都亭橋羅振泰錫箔莊私售彩票被警廰偵探隊長潘國後探悉日昨率同探士前往查獲正興公司大有彩票四十三張又澳門彩票十張當將該售主王拙軒拘獲連同彩票一併帶廳送司法科審究 
[松江]  
　　一場掃興 
　　自上海新劇盛行後松地中東西三處亦均有所組織嗣爲軍界注意遂各解散面一二好事者流自信坦白且以長夏消遣與人無忤乃假裹倉沈姓房屋延蘇人張姓敎京劇松人王姓敎崑劇昨正一聲檀板高唱入雲忽警察四五人魚貫而入拘張王及管事人湯姓一併送局轉解縣知事署訊知事屬游戲並無他項關係計全局八人各罰洋四元解回警局開釋 
　　招考法警 
　　自法署裁撤民刑各案彙送縣署後舊時法警半遭屏棄所差遣者多用本署小隊及警局巡士嗣因不能適用遂懸示招考數名以粗識文義熟諳道路爲合格云 
　　破獲私吸 
　　西門蔣經橋左近某姓家私售燈吸崗巡早有所聞上月三十日下午又見兩人入内遂用電話告知總局派内　馳往連同開燈共主客三人一并拘入聞須解知事署請辦云 
[揚州]  
　　禀請停駛小輪 
　　揚子橋一帶豎立騐水木椿凡小輪行駛每當夏汛至一丈三尺卽須停輪現該椿巳浸過一丈六尺猶未停駛刻經董事劉養齋函報謝知事請求通知税務司轉飭各公司輪局遵照定章辦理矣 
　　取締醒民新劇社 
　　江都縣知事訪聞有裁汰營弁及取銷警官創立醒民新劇社其排演機關兩處一在舊城文選樓一在黃家園張宅惟其中人品混淆恐滋流獘業由謝知事飭警察事務所嚴加取締矣 
[武昌]  
　　鄂黨人之幸獲寛待者 
　　鄂省近迭破獲黨人首要各犯巳經執行死刑在案隨從嫌疑各犯茲由軍法處錄供呈請都督分别定罪開釋爰就所聞分誌如下（一）王子英起義時曾充鄂軍稽查部長因與季雨霖輩共組改進團事敗遠遁月前又復來鄂偵探以其曾經通緝有案故將逮捕解送軍法處訊究茲段督查閲王犯所供雖無通謀情事然於革新黨内容知之甚悉知情不報未便卸責無罪從寛判定三等有期徒刑監禁四年零六個月（二）王誠夫前曾充鄂軍第四師參謀長亦與季雨霖有關係捕獲永遠監禁茲王在獄中探悉改政團熊楚珩之詭謀預先函　 
 
 
 

Page 7

 
 
當局防範軍法處以其有爲首　發之功故於處辦改政　各黨人後呈請都督將王　減輕改爲一等有期徒刑（三）彭旭東係上月在漢陽破獲黨人　關之棧主茲經軍法處訊明實係從犯錄供呈請段督核示　段督以該犯窩藏有罪之人本應重辦姑念鄉愚無知從寛處以三等有期徒刑監禁三年零四個月（四）潘榮廷前在馬家巷開設花園因窩藏黨人　名被獲牽連拘送軍法處訊辦茲經訊明該園向係寄宿學生實屬不知其爲黨人特呈准交保開釋 
[天津]  
　　懇讓會天津事務所成立會紀 
　　十七日懇讓庚子賠欵會　天津商務總會開成立大會於下午四鐘開會柬約到會者五六十人首田商會恊理卞月庭報告開會宗旨次由王文典沈志炎報告該會一切原委嗣公推卞月庭張伯苓爲臨時主席張伯苓發言云此會由上海伍秩庸先生發起不過懇求各國允讓庚子賠欵現在　文典先生正在聯合各省同志至於如何進行辦法將來集會上海　須公同討論楊志靑謂此會假敝會爲通信機關將來上海開大會時再行公同討論今日與諸君均得爲發起人應　舉定起草幹事各員以便進行楊筱林發言亦同此義各會員均有討論卞月　謂今日所到諸君確係贊　　會者請起立（全體起立）遂表决又公同舉定幹事長及幹事員二十八人照列於左（幹事長）張伯苓卞月庭（幹事員）孫子文王夢臣劉子鶴曾羽忱雷鳴遠（天主敎司鐸）杜竹軒魯嗣香仲子　英實夫王少蓮劉俊卿李子鶴楊志靑張升甫楊筱林趙文淸華渭占李渭占鄭虞裳王蘭亭錢博泉龐綬宸劉善庭王卓忱張止峰李環生又規定以四分之一會議爲有效並議定該會名稱爲懇讓庚子賠欵會天津事務所嗣後遇有起草事件得由幹事員中推選各幹事員有何意見得隨時上書於幹事長由幹事長召集臨時會公同討論 
[奉天]  
　　瀋垣大會議紀要 
　　張都督張師長均巳先後由京回奉都督即於二　三日召集張師長孫湯二旅長張蔡等三團長都督府參謀長張戍秋二十七師劉參謀長張副官以及廳長科長各上級文武人員大　會議陳明在京所議之事宜（一）爲東三省劃分軍區事（二）爲關於内蒙改省事（三）爲外蒙邊務事（四）爲各項重要交涉事（五）爲陸軍編配法（六）爲警備隊編制事（七）爲整頓錢法事（八）爲請欵接濟事（九）爲請簡巡按使事是日所議時　甚久至晚五　後方散都督尙留各員在公署内晚膳 
[雜評二（默）]  
　　劉知事辭奬書 
　　如臯劉知事辭驗契奬勵有二説一曰劉旣不忍坐視國庫之困乏故勉力徵收又不忍剝民膏血以博己功故力辭以諷政府國與民兼顧並籌此民國第一等之良吏也一曰劉旣極力搜括以獻媚於政府又故作哀矜語以巿恩於國民上與下交相見好此民國第一等之猾吏也記者愚誠不敢斷其爲何種人 
　　段都督治匪説 
　　今日疆吏中稍稍悟現狀之非而進一層着想者有三人焉一爲直巡按見行政官酷刑之害民也而通飭禁止刑訊一爲粤巡按見西北江水災之屢起也而思從根本上救濟一爲鄂都督見剿匪軍之騷擾人民也而批示不願再藉兵力治匪此非皆思想進步者乎使各疆吏果能準此義以進行則現在雖受酷刑水災兵禍之害忍痛一時將來猶有復蘇之望也所　者仍是以空言慰我民耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[檢查輪船搭客之徒勞]  
　　上海鄭鎭守使前接京電謂有陳德案歐陽豪二人由日本乘坐某輪船來滬帶有嗎啡粉炸藥等物希圖毒害内地重要人物囑爲設法密拿等情經紀前報茲悉鄭鎭守使自接電後即密函江蘇特派交涉員轉致外交團速飭捕房派探查訪一面咨請江海關施監督轉飭海關巡員於該輪抵埠時一體留心偵查前日淸晨該輪從外洋開駛來滬停泊三馬路外灘海關碼頭當有鎭署探員在彼守候會　關内巡員及捕房所派中西包探詳細檢查並無陳歐陽兩姓之人在内遂分别散去現鎭署探員巳將檢查情形報告鄭君核示矣 
[偵緝黨人之電令]  
　　上海鄭鎭守使奉統率辦事處電開據探報亂黨現在大連灣派楊祖時爲皖省鐵血團長又派仁憤志爲江北鐵血團長運動被裁兵士聯絡徐海匪徒日内約可到滬等情希密飭防範等因鄭鎭守使除通飭駐紥淞滬各軍密查防緝外並於前日飭行淞滬警廳一體遵辦 
　　鄭鎭守使又接統率辦事處電開黨首孫文現派歐陽銘等由日本赴滬私運軍火往粤省接濟亂黨偵悉歐陽銘刻在上海尙未動身希速密拿等因昨鄭鎭守使巳通飭軍警嚴密查緝一面密致滬海道尹公署照會捕房派探恊查 
[四誌押解罪犯之意外]  
　　竊盜犯張阿德錢金生等因不服上海地方審判廳之判决提起上訴由地方廳飭派法警汪士槐等押乘火車解赴蘇省迨車抵崑山縣界張錢二犯忽由火車跳下圖逃致張跌死錢則逃逸無蹤嗣因高等廳以崑山縣派員檢騐不明着上海汪檢察長再行派員前往開棺相驗己屢載前報茲悉汪廳長所委之檢察官徐德琛檢騐員沈錫慶　於本月二日帶同法警乘坐火車駛抵崑山時所有該縣派員騐過　張阿德尸棺巳由該處警局飭派差保將棺起出並巳預備一切迨徐君等到場即命開棺檢騐奈因天時炎𤍠尸巳� 
腐爛當經沈檢騐員騐明該尸實因跌傷腦部並腰肋等處致命而死徐君親視無訛當場塡明尸格判仍由善堂換棺收殮發封厝壇徐君騐畢又至該犯等跳車跌斃之黃　黃五兩圖交界之處踏勘一周繪成草圖然後回崑山仍乘火車返滬昨汪廳長巳將詳情申詳高等檢察廳請爲核示矣 
[淞滬警察廳成立之佈告]  
　　昨日淞滬警察廳徐廳長出示佈告云爲示知事案奉江蘇巡按使飭開上海商埠警察廳改組一案經本使會同鄭鎭守使電陳大總統請併滬南閘北兩警察分廳仍改爲淞滬警察廳並任命閘北警廳長徐國樑爲淞滬警察廳長巳奉大總統電令照准除電知鄭鎭守使查照督飭妥辦以保治安並分行外仰該廳長卽便遵照毌違等因奉此本廳長遵飭妥爲規畫准於民國三年七月一日爲淞滬警察廳成立之期合行出示仰地方商民人等一體知悉此示 
第六次研訊輪船誤撞沙 
[船案]  
　　寗紹商輪公司甬興輪船撞沉金慶順沙船詳情屢紀本報前日午　由公共公廨孫襄讞復訊先由被告代表海司律師譯稱甬興船主現適離滬故未到堂須俟回申方能投案質訊惟今尙有被告見証一人應請先行訊供孫襄讞即命見証甬興輪船木匠方榮興上堂詰據供稱當時因原告船上未點燈火且天色黑暗以致誤撞並經原告代表禮明律師盤詰良久（所供與前次該輪瓜得買司石壽生水手頭目徐小山略同茲不贅錄）判候甬興船主到案再行訊核 
[道尹公署宴會誌盛]  
　　滬海道尹公署昨晚（二號）設筵欵待測量淮河美國工程師雪勃特台里爾台序司詹美生諸君門前紥有松柏牌樓滿插鮮花中懸一匾用花紥成中美交歡四字高懸中美國旗内廳則懸萬國國徽派定陳世光楊小堂馬卓英吳少華何士果秦銘直卓璧如梁冠勳鄭絳生爲招待員鐘鳴六下相繼　止由招待員引導入座陪宴者爲美領法磊斯君英領蕯門司君法領甘世東君日領有吉明君代理領袖領事丹領樂世考君鎭守使鄭汝成君商會總恊理周金箴朱葆三君會審公廨讞員關烔之聶鎔卿君上海縣知事洪伯方君曁伍廷芳唐紹儀沈仲禮諸君等八十餘人由代理交涉員虞和甫君主席酒至數巡由虞君起立致頌辭在座諸君相繼演説一時杯酒聯歡直至更闌始盡興而散 
[日淸公司催索償款]  
　　浦東日商　淸商輪公司因去年戰禍微受損失請由日總領事開單請交涉署轉達中央要求賠償後經縣公署派員會同日副領事前往勘明估計損失約值洋二千餘元具報楊交涉員轉詳外交部核辦在案現悉該公司以此欵迄今未奉核發昨又具禀日總領事轉函駐京日公使照催外交部請速决矣 
[遣撫與遞解不同]  
　　陸軍遣撫調查所開辦以來報名者極爲踴躍現杜朱章三所長擬商明鄭鎭守使即日將第一批實行遣送以免稽延至該所原訂簡章有每省須集十五人方能派員遣送回籍節現巳變通凡受撫人報名後即派員調查一經查明卽按照路程遠近發給川資憑證隨時遣送抵省後卽可自由回里並不送交地方官署外間謂其與遞解回籍相同殊屬誤會 
[發見廢舊砲彈]  
　　　南水巡隊隊長潘君前日拋閘北水巡分隊隊員報告有滬北某圖地保報稱該處沿浦營基旁發見堆存之　舊砲彈四十八枚均係開花彈每件約重一百二十磅等情當卽撥派隊士及水巡船前往起出運回南巿車送淞滬警察廳禀明徐廳長存候解送鎭守使署查收 
[强盜砍斃工人]  
　　浦東二十二保四十八圖西溝附近某農人家薄有秸蓄久爲匪徒所垂涎昨晨天將黎明時突有盜匪多數各執手鎗兇刀等件破門直入肆行搶刦事主某甲並工人某乙等上前攔阻各匪即用刀亂砍乙受傷倒地逾時氣絶午後甲即開明失單恊同該圖地保同投上海地方廳禀請查緝贓盜並請騐屍　檢察長立委徐檢察官沈檢騐員等帶同法警下鄉相騐一面嚴緝究辦 
[續獲巨匪同黨]  
　　巨匪于四章（卽于仁捷）曾於去秋與其兄于大章糾合沙紹卿張二長脚許金富等數百人迭在淮安阜寗等處行刧並焚刦阜寗縣屬東坎全村拒傷兵警數名相率逃滬經兩淮緝私營統領偵悉派員祁蔭之來滬報請捕房將沙張許各匪拘解公共公堂預審明白解送阜寗歸案訊辦嗣又將于四章拘獲解送公堂訊判押候證據公文到廨再行預審在案茲悉于之同黨余仁傑前日又經捕房查獲昨日押解到廨請究王襄讞與美領博君判余押候訂期與于併案預審 
[事主認明盜黨]  
　　盜匪毛根寳張小成唐小弟因紏黨持械夥刦楊樹浦及朱家宅三　堂等處徐金祥楊陳氏周仁卿等家衣飾巨贓業經捕房將毛等三人拘解公共公堂訊實判將三人押送鎭守使署訊辦其同黨金土全逃匿閘北茲經捕房查悉將金土全與其長子金子春幼子金祥根一併拘解公堂訊判金祥根暫留棲流所金土全金子春押候復訊在案昨日復由捕房將金父子解廨請究據事主楊陳氏偕女妙英等上堂認明當時被刧確見金土全在場等語並由捕房代表牛門律師投稱金土全巳在捕房供認同往行刧　請核辦訊之金土全供稱雖曾隨往三官堂行刧並未入内詰之金子春堅不承認中西官會商之下以金土全之幼子金祥根並未帶堂着仍暫留棲流所候核金土全金子春父子併解鎭守使署懲治並將訊供情形函禀楊道尹查照 
[取締有害衛生之食物]  
　　公共租界工部局每屆夏令禁止小販在界内售賣氷忌淋及生水氷塊等有害衛行之物詎該小販等近均聚集於鐵大橋北堍天后宮戲場上設攤售賣查天后宮大門以内爲華官完全主權工部局不能干涉茲爲上海縣洪知事查悉特飭地方警察警務長景毓華查明具復景君奉諭後即於昨晨飭派偵探戴逢春往查屬實立將天后宮住持羽士呂少庭傳案着令赶將有害衛生各攤一律驅逐如違干咎一面仍飭該探不時調查以重衛生 
[禁止巡警持棍毆人]  
　　淞滬警察廳徐廳長前日履任後即飭知各區署文云照得國家設立警察原以保護民人故凡待遇人民當以和平爲主卽遇有刑事罪犯拘解訊辦自有法律制裁處以正當之刑罰不得擅自毆打致軼範圍我警部佩帶警棒僅爲指揮之用非可持以擊人前聞滬南巡警每有持棒擊人情事實屬不成事體茲本廳長就任伊始自應從嚴查禁查各區署隊管理外勤事務本屬署員巡官專責應卽由各巡官嚴戒所屬巡警毌得再有持棍毆人情事自此次通飭後如再有違犯一經查覺除將該巡警革究嚴辦外定將該管署員巡官從嚴懲治本廳長言出法隨决不寛假其各凛遵無違 
[改委警務署長]  
　　南巿三區署長楊士奎由徐警廳長令飭與閘北四區署長解恩桂對調等情曾記昨報茲悉閘北四區署長現由廳長改委薛振中接辦第五區董署長巳調補南巿一區署長遺缺即以楊士奎補充昨巳分别到差視事矣 
[法警監禁九月]  
　　楊阿桂控司法巡警王迪祥索詐銀洋二元當經汪廳長將王斥革連楊傳案預審收押起訴審判廳請爲判决在案前日下午由端木菜推事官與徐檢察官開庭辯論原告伸訴前情請爲訊究被告堅稱被誣可請查訪問官會商之下以王迪祥詐欺取財罪巳成立判處五等有期徒刑監禁九個月楊阿桂訊明無罪從寛交保王聲稱革警所邀律師今日因事不到但先期曾來案聲請改期現求堂上改期再開辯論問官不准飭令帶下還押聽候執行 
[訴訟人須準時到庭]  
　　上海地方審判廳昨出布告云照得審判日時由審判長指定先期傳喚兩造各該被傳人自應遵照票開時間來廳候審近來天氣炎熱司法部規定辦公期間以上午八時半至十二時爲率故本廳現在開庭時刻必在十二時以前仰各訴訟人務須依照傳票上所定時間到廳毌得遲延倘於定時後到廳者仍作無故不到論切勿自誤 
[呂參謀周遊五縣]  
　　上海鄭鎭守使以上海南匯川水寳山奉賢等縣均逼近海灘形勢頗爲險要特於上月二十八號派委使署參謀呂夢符率帶護兵數名前赴各縣密查地方防衛情形並察看地勢以備將來派軍分駐聞呂參謀即於是日啓行至閔行由南橋至奉賢經南匯迤東又至川沙沿海灘直逹吳淞至寶山旋復由吳淞渡浦至東溝駐浦第三營營部考察該營兵士學術即由廖營長偕赴所派各軍駐防之高陸行錢郎中橋高廟居家橋洋涇爛泥渡欽賜仰殿北蔡等各鄉鎭查察　周業於昨日午前返滬禀復矣 
[陳匡文律師尙須考試]  
　　蘇省高等檢察廳於六月二十五日奉第五二二號部批内有陳匡文一名續查敎育部移送畢業名册並無其人不能認爲合格應將文憑内合格字樣塗銷原領證書送部俟考試合格後另行給予仰轉飭遵云云現高等廳巳轉飭知照矣 
[女工傷勢加重]  
　　　華絲廠打盆女工朱阿弟被管　張阿生毆打成傷由檢察廳分庭送往新善育堂醫治一節兩記前報前日下午該女之母朱王氏父投槍　分庭禀稱伊女病勢甚重飲食不進舌尖依然露出唇外恐有性命之　等語率庭長諭候派警調查核辦 
[江北人窘迫覓死]  
　　江北人汪雲松向爲車夫因貧不聊生前日在湖北路呑食紅頭火柴　盡由捕查見帶入捕房設法救愈昨解公堂經中西官訊悉前情判賞給川資洋一元着速自行回籍 
[追究失竊古書再紀]  
　　甯波范氏天一閣藏書樓控薛阿位馮德富串竊古書碑帖及歷朝君主圖像等消贓於四馬路來靑閣書店主楊雲溪三馬路六宜樓書店主陳立一（即陳立炎）業經捕　將薛馮與楊一併解送公共公堂訊判楊交四千元人洋並保薛馮押候補傳陳立炎到案質訊在案昨由捕房將陳傳案請訊判交五百元人洋並保候訂期會審 
[復訊李平書經手借欵案]  
　　英商萬泰洋行因滬人李平書前爲廣東自來水公司總理時簽立合同息借金鎊鉅欵逾期本利不付故請代表高易律師控奉公廨飭傳去後因李不在滬上故由代表沃沛律師到案訊供候核在案前日午後由關讞員會同英康副領事升座復訊先由原告代表高易律師　堂譯稱前欵被告於前年在申爲製造局總辦時曾經承認歸伊理償且有一蔡姓之函亦可呈案爲被告應負責任之證據被告代表沃沛律師辯稱蔡姓之函須令出信之人到堂將信内情形証明方能有效否則不能承認原被律師互辯良久中西官判候禮拜五上午十一時半復訊再核 
[復訊賣地紏葛案]  
　　英商業新地產營業公司因與喬薇純賣地糾葛控經公廨傳案會訊曾誌前報前日午後由廨復訊兩造仍各延律師到堂互辯多時關讞員商之英領康君判被告交原保候再復訊核奪 
[房東房客之爭執]  
　　三洋涇橋申泰昌外國木器號主陳俊卿控房客萃昌祥號主俞昌如下付積欠房租洋三百餘元前晚由廨傳訊原告延律師上堂請追質之被告供稱原告前因違背租約曾經控奉公堂追賠損失前項租金前經原告親自允許不再收取故今原告所控不能承認並延律師到堂代辯聲請將案註銷聶襄讞以兩造各執判被告交原保候再核奪 
[法公堂註銷民立圖書公司抵欵案]  
　　信成銀行前延福履理律師代表投法公堂控民立圖書公司總理于某於上年七月間將民立公司房屋機器等項向信成抵借銀八萬兩逾期不贖核計本利銀共九萬三千兩于自己名下存在信成之一萬五千兩請准扣留劃抵并因于迭傳不到請缺席判决經法公堂判于存銀不准提取餘俟七天再訊在案昨日民立公司延達商律師代辯稱民立係公司性質于某不過總理况民立公司之基地坐落滬南理應投華界控追福律師駁稱民立公司抵欵係于出面于住法界應歸堂上訊追讞員聶君商之法副領事德君以該公司坐落華界于又不在上海要廨未便准理判將案註銷 
[聲明僞護照來歷]  
　　江海關函致法公堂控住居法界之賈煥章私刋護照等情經法公堂傳賈詰訊據供護照係林平山所請商人不過介紹茲接林平山由天津發來之電云假照係某姓所造林巳在檢察廳陳明等語請堂上核示聶君判令退去着明白補禀聽候詳覆監督核辦 
[函禀冒探拆梢]  
　　住居閘北永淸里之王蘭初函禀閘北警廳稱前淸曾充閘北警探之張正東洪發劉宗海三人冒充偵探向伊拆梢洋四十元等情當經司法科派探飭傳王蘭初到案訊問王適他出惟傳到其二房東王阿二據供並不知情諭令退去聽候提到張正東等再行訊究 
[解送販土犯]  
　　五區警署偵探前在火車站查獲之販土犯施桂亭徐王氏二名口并搜出土兩包於前日一併解送檢察廳分庭諭押候訊明核辦 
[拐賣女孩之推諉]  
　　王談氏因與王楊氏串拐墳山路一千一百七十五號門牌丁李氏之九歲女孩阿三帶至南巿十六舖某押店主蔡　源處價賣　女母偵悉報請捕房先後將談楊兩氏拘解公堂押候查究在案昨由捕房將原告之女阿三移提到案質訊之下因王談氏供詞推諉聶襄讞與美領畢君判王楊氏交保女孩暫交其母領回王談氏押候移傳人証再訊 
[拘獲拆梢黨]  
　　流氓俞阿安周根林之同黨二三十人專向客棧茶肆及新開店舖拆梢被控有案經法公堂飭拘未獲昨日俞等爲包探陳二林偵知匿迹之處前在將俞周二人拘入捕房經捕頭詰訊不諱諭令管押候解送法公堂訊辦 
[被告不到]  
　　高厚前投法公堂控卓質庭合開字號未成取去銀二百兩向索不還求追等情後卓將銀交案稱當取銀時交高股單有股東錢培章等可証奉判銀存公堂着卓同錢等到案訊核在案昨日高投案候訊詎卓等均不到案聶讞員判限七天如卓等再不到案將銀給原告具領 
[法文學校暑假]  
　　法新租界寳昌路尙賢堂對面專課西童之法文學校定於前日暑假先期經監校神父將肄業各生面加考試評定甲乙擇優奬賞放假之日柬請法國官紳　校參觀奬賞禮並報告成績至晚始散 
[穆湘玥學成返國]  
　　美國農科博士穆湘玥游學美國巳歷五年現乘大英公司輪船回國巳於昨日抵滬穆君在美考察農業富有經騐此次回國必能以隣國之成規裨利本國故商業中人擬開會歡迎云 
[工巡捐局批示兩則]  
　　公民郁懋培禀請繪丈詳圖由批禀悉放寛路線係爲便利公衆起見兩旁業户旣經收讓即爲公地斷不容再任侵佔至規定路線一節本總局正在籌劃進行據禀前情候飭工程處將俞家弄詳細查勘繪圖表示可也仰即知照 
　　大境住持蔣慶榮禀請給領地價由批禀及粘抄均悉查前廳積欠債務甚鉅本局正在設法淸理俟有頭緒卽行飭知具領可也粘抄附 
[公共公堂瑣案]  
　　張順卿因在湖北路迎春坊二百十九號屋内私設總會聚賭吃烟被捕房查獲昨將張傳至公堂訊實判罰洋十元充公 
　　無賴張福行前日在四馬路一帶兜售淫畫被捕查見拘押昨解公堂訊實判押七天淫畫銷燬 
　　四馬路四百七十八號門牌麫館主茅金榮及三百四十三號某點心店主舒浩淸均深夜賣酒違背定章被捕房查悉昨將兩人併傳到案訊明判各罰洋一元充公 
　　李大在虹口某號屋内私售燈吃又徐登茂陳香倪老四張金福等在茶館内聚賭均經捕房查獲昨將各人併傳到案訊明判李徐各罰洋五元餘人各罰洋三元一併充公烟賭具銷燬 
　　過犯張阿寶嚴子林均復來租界由探查獲昨解公堂訊實判張押西牢九月嚴押半年期滿仍均逐出租界 
[誌謝]  
　　西門南城根學宮路西口私立上海女子中學校定於十號開第八次游藝會又於十一十二兩號開校舍落成會昨承惠贈入場券三紙書此誌謝 
雜評三 
[蝗禍（訥）]  
　　甯訪昌報告江蘇蝗禍謂實由各知事養成之去冬乾旱巳兆其機而各知事漠然也未幾種子纍纍然又未幾蠕蠕然動矣又未幾兩翼成矣猶曰無傷也即有捕之者同於兒戲迨至一飛冲天漫山徧野始大懼失色告急之電不分畫夜條陳剿捕辦法如平狼方略無奇不有呈請滅蝗經費如軍餉重要稍緩卽危吾人試思之豈不大可哀耶雖然中國之大患無一不由官吏養成患成而後將來有平患之功得動章受上賞鳴呼豈第蝗禍然哉豈第江蘇之官吏然哉 
[補錄命令]  
　　補錄六月二十六日大總統策令 
　　陸軍總長段祺瑞呈請將子午鎭剿匪出力之何乃中授爲陸軍步兵上校董世祿陳正義張廣袚均授爲陸軍步兵少校應照准此令 
　　又令 
　　陸軍總長段祺瑞呈請將江灣戰役曁收復吳淞砲台出力之夏兆麟加給陸軍步兵上校銜盧家有授爲陸軍步兵中校趙漢章宋運禧王蔭棠均授爲陸軍步兵中校馬步雲王竟成均授爲陸軍步兵少校並加中校銜閻吉勝韓世堯陳得才胡炳淸王得順劉士偉沈永福田順昌王紹芳田傑臣胡永生馬有林張廣漢郭玉璋曹金榮善儒高振遠張守鎭任虎臣均加陸軍步兵少校銜范奪魁加陸軍炮兵少校銜應照准此令 
　　又令 
　　陸軍總長段祺瑞呈核　𤍠河都統擬將克復白塔� 
子湲上等役出力之陸軍步兵中校杜　　請改補陸軍騎兵中校並擢補陸軍騎兵上校應照准此令 
　　又令 
　　陸軍總長段祺瑞呈請將京師警備出力之劉信誠授爲陸軍步兵中校應照准此令 
　　又令 
　　陸軍總長段祺瑞呈請將李仙舟加給陸軍步兵中校銜應照准此令 
　　又令 
　　陸軍總長段祺瑞呈核覆奉天都督擬將剿辦輯安沿江黨匪出力之程雲亭齊得勝張毓崶授爲陸軍步兵少校應照准此令 
　　又令 
　　陸軍總長段祺瑞呈請將哈噶踢拉曁奎素地方剿匪出力之蔣文啓加陸軍騎兵少校銜楊學濤授爲陸軍二等軍醫正並加一等軍醫正銜應照准此令 
　　又令 
　　陸軍總長段祺瑞呈請將補放翼長各缺應准以掘　補盛京福陵左翼翼長文敬補盛京普陵右翼翼長此令 
　　又令 
　　陸軍總長叚祺瑞呈核覆寗夏將軍請補駐防恊領等缺應准以擬正之榕林補恊領英文補佐領毘升補防禦榮厚補驍騎校此令 
　　又令 
　　陸軍總長段祺瑞呈核覆察哈爾都統請補巴爾完驍騎校一缺應准以擬正之那警達賴補授此令 
　　補錄六月二十八日大總統策令 
　　海軍總長劉冠雄呈請將黃鳴球許濟川均授爲海軍上校陳應溓孫筠羅之彥洪桐書均授爲海軍中校陳傑年王宗香陳鎭培均授爲海軍少校王桐授爲海軍輪機上校王如璋陳翼宸均授爲海軍輪機中校劉懋動陳林璋均授爲海軍造艦大監裘國安陳道源授爲海軍造艦中監劉桐臣吳學鏘王桂芳周宗道任學紀任照均授爲海軍造艦少監許世芳唐文源均授爲海軍軍醫大監應照准此令 
　　又令 
　　茲制定各省軍政民政長官管轄軍隊權限條例公布之此令 
　　補錄六月二十九日大總統策令 
　　陸軍總晨段祺瑞呈請將張杰潘慶增均授爲陸軍騎兵中校賈震靑授爲陸軍砲兵中校朱甲榮授爲陸軍工兵中校趙恊彰授爲陸軍輺重兵中校滕毓藻授爲陸軍砲兵少校並加中校銜彭聯授爲陸軍砲兵少校應照准此令 
　　又令 
　　陸軍總長段祺瑞呈核覆熱河都統請補左翼正白旗滿洲防禦應准以擬正之蔡善慶補授此令 
　　又令 
　　蒙藏院總裁貢桑諾爾布呈據帮辦鹽務巴林扎蕯克咨稱上年本旗匪亂時恊理台吉色欽榆布噶拈桑四等台吉阿巴爾密特捍衛地方保全蒙衆不無微勞足錄擬請奬叔等語色欽扎布色欽桑應均進爲頭等台吉阿巴爾密特應進爲二等台吉此令 
專件 
[擬改良徽州茶業意見書]  
　　　源俞爕（五　） 
　　（乙）茶棧 
　　茶棧有應研究改良者有數事 
　　一限用水脚 
　　茶號製成箱茶運至滬上投落茶棧經售領用茶 
 
 
 

Page 11

 
 
棧水脚銀兩向以箱額支配每箱不過五兩稍寛七兩八兩爲度且須竢茶號箱茶開運時茶棧始肯給付近十餘年來滬上茶棧日增以貪多箱額爭接號客之故茶棧所放水脚遂各從寛約每箱放用九兩至十兩或至十餘兩不等且不待茶箱開運而先送票於各號藉以定事舊今年來益復加濫只要有一茶號並不問其有無資本多少箱額竟隨意付用甚至有未定設號與否亦勸用勸設備至是直等於茶棧放資本不似茶棧放水脚矣於是從未設號者以爲有人放資本亦何妨作孤注之一擲而茶號加多矣茶户聞茶號加多以爲茶業必大獲其利亦不免奇貨之可居故各號至茶户採辦毛茶茶户固必爭求善價而一般烏龍號製造箱茶不必自出資本且需毛茶不多亦不惜放盤搶買（嘗見茶號至滬與洋商交易時欲求加一兩或五錢之盤均非易事而茶號向茶户買茶時如今年放盤之高乃至較舊多一二十元不等一若忘其近十餘年之虧折而反若大獲其利也者甚可怪也）累大巿成本加倍昻貴細爲紬　茶棧濫放水脚銀兩實爲一種大原因也是則非由各茶棧一致改良限用水脚不爲功者也限用水脚奈何必須畫一規程如昔者之以箱額支　每箱水脚以五兩至十兩爲度且必須審愼茶　牌子之新舊資本之有無尤必俟所製之箱茶開運始行給付則開設茶號者知領用水脚之不易不惟不敢徒張空拳則卽薄有資本者亦必不敢孟浪從事勢必邀合多數股東爲之則化散爲整之法易行矣茶號能化散爲整則將來逹到組織絶大公司自由出洋貿易之目的不難矣茶葉發逹豈眞無望哉且能限用水脚於棧號兩方面均有裨益茶號一方面以限用水脚之故在在須出其實本對於茶户買茶時必不敢輕於放價製茶成本不至太高非號之益歟茶棧一方面以茶號成本不至太高雖代沽出之盤稍遜獲利無多必不至倒空棧欵非棧之益歟誠一舉兩得者也 
　　或曰開説茶棧須求接號客多而箱額始廣乃可以獲利使限茶號領用水脚其如號客之難接何曰是無慮也要視茶棧之得人否耳果茶棧代客賣茶之通事皆賢者能者加以主盤之人復又精熟茶况通逹巿情代客賣出之茶不至令客人受虧則必有一人傳十十人傳百相彼號客且將相率以偕來而茶棧方有應接不暇之勢矣尙慮號客之難接歟吾未之信也此茶棧改良之一事也 
　　一開設公報 
　　茶棧與茶棧聲氣隔絶於是各棧所接之號客間有狡黠者旣領用過此棧水脚復又領用彼棧水脚而茶棧無由得悉倘估盤不佳一至歸結時有彼此均受其空者矣不亦寃乎是茶棧與茶棧貴互通其聲氣也 
　　互通聲氣奈何鄙意宜於徽州適中茶業最盛之屯溪鎭仿滬上小報及前淸轅門抄體例設一茶業公報所有關於茶棧接客放匯以及茶號買賣一切關於茶務糾葛種種事件皆須訪查公布之如此則茶業中一般狡黠者無所遁其形而於經營進行上尤有所策應况又郵電機關亦在於是内而與各縣外而與滬漢消息均易傳遞此不第茶棧之利也且於茶號及關於茶務各方面胥有利賴焉倘所謂公益者非歟 
　　或曰茶棧招接號客各營各業此中放匯各有權衡接號多寡各憑信用使必此棧彼棧互通聲氣則合設一公棧可矣何必各標門面乎且於招接客號似有所妨碍曰苟能合設公棧則誠茶業莫大之福正惟未能臻此境界以致仍復各標門面正惟各標門面各逞智力於是始有彼此受累之事設棧所以求利非所以求累也苟有可以弭累之方夫亦何憚而不爲乎如慮妨碍招接客號則又有説夫招接客號固屬以多爲貴使我棧代客估出之茶比較他棧有所虧負能必號客之仍投我棧經售歟此理之顯然者可知互通聲氣開設茶業公報一事有益無損而於茶棧招接客號殊無絲毫妨碍之理由也此又茶棧改良之一事也 
　　以上所陳改良諸端皆就茶户茶號茶棧各方面現勢之所趨發撼筦見與業茶諸君之同志者一商榷之者也（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[瓶甏罐頭齋筆記]  
　　近日各書坊中常有長袍大褂之老先生與西裝之少年來詢知事必讀一書巳出版否 
　　有客謂近日京師諸要人處薦書之多高至盈尺中國人之飯碗主義如是如是予曰是奚足怪不見夫上海某君登報招請寫手每千字酬小銀圓一角而投函願就者至百餘人之多乎客無以應（五）[  天韻]  
　　某泥水匠在主人家工作偶以褲晒屋上主人責之曰上下有分人情之常汝豈不知此齷齪物神明其將禍汝矣匠唯唯次日主人命匠蓋瓦漏匠裸體登屋頂主人見之大怒責其無禮匠答曰籍以禱神明贖昨罪耳主人語塞（五）[  鈍頭]  
　　近有某牙科醫生（在法租界公館馬路某里）將硝强水當作擦白牙齒藥水每瓶小銀圓二枚其效立見 
　　前日某鄉人在南京路某製服公司門首忽然暈倒地上越一刻鐘始蘇醒對人云因見該公司玻璃窗内監立一華裝女子一西裝男子之無頭屍故也（五）[  覺迷]  
　　洋涇浜全安棧仕宦行臺横匾上有ＤａｉＩｎｇＷａｉＴｓｏ數字報上有幾種廣告幾乎千篇一律如感謝花柳醫生起句予酒後誤入花叢收句先行現在設診某處戲園聘到新角色必曰禮聘環球最優等某某有周郎癖者勿交臂失之出賣馬寳海狗腎對口菌等不曰家藏即曰寄售[  覺迷] （五） 
　　吾校新來一僕蠢甚昨日余令其往水菓店購荷蘭水一瓶移時携歸瓶口巳開詢之則曰我恐先生不能開故請店夥代開[  落拓] （四） 
　　予友昨示余以四馬路昇平樓下日人所設美髮軒優待券上書云本軒興漢起見特請東亞名師以整光復均請妙手本主人屢承感激特備優待券每顧一次敬送一券如得三券整鬚不取分文或得五券理髮修鬚奉送特此鳴謝令予百索而不得其解[  邵樹初] （四） 
　　余友某君每赴宴會席散後必取牙筌十數枝藏於懷以去城内某理髮處窗上大書曰文明理髮處美粧理髮處改良理髮處優等理髮處旁書曰英美德日均聽客便又曰修髮一角整容五分洗頭五分挖耳五分强盜牌亦有出售每支六文云（乃淸）畫錦里絲線舖多大紅帽緯之招牌但不識其銷路如何[  伊二] （不受酬） 
　　鄰家夫婦兩人家素貧然子女甚多夫憂之一日偶與友人言以生育太繁爲苦其婦聞之厲聲出曰自古道寡慾多男誰敎你寡慾的呢[  醉痴生] （　） 
[續覺迷君反比例] [  天韻]  
　　學生讀書求實用者也乃女學生一讀書并燒飯製鞋子而不能學校中之敎習名爲知識開通者也乃某校某敎習以求子故日向家中所供之送子觀音叩頭祈禱必恭必敬 
　　西洋之耶敎與中國風水之説相爲反對乃吾鄉繆某以堪與家而爲基督敎徒每逢星期上午入敎堂禮拜下午爲人家相地節省財用現政府所認爲必要者也乃聞某公一日雪茄烟費需墨銀二十五元（三） 
自由談話會 
[廣儉德説] [  東園]  
　　儉德申論 
　　客屢以入儉德會凂余介紹余均笑而不答嘗思儉爲德之本唐詩有云借問懸車守何如儉德臨又曰不過行儉德盜賊亦王臣明皇以侈致亂故杜少陵以儉爲救時之砭劑王應麟叙及之昔南唐譚峭撰有化書六卷後爲宋齊邱攘爲己作故亦謂之齊邱子凡六篇一曰道化二曰術化三曰仁化四曰德化五曰食化六曰儉化峭本道士故大旨多出於黃老而附合於儒家言化書曰奢者富不足儉者貧有餘奢者心常貧儉者心常富共説誠然 
　　又考季元衡儉説曰貪　以招辱不若儉而守廉干請以犯義不若儉而全節侵牟以聚仇不若儉而養福放肆以逐慾不若儉而安性皆要言也説較化書精諦（季元衡名壽南宋紹興十八年宏詞科） 
　　又考炳燭齋筆記嗇於己不嗇於人謂之儉嗇於人不嗇於己謂之吝嗇於己并嗇於人謂之愛儉者君子之德也吝與愛小人之事也斯言本出晏子如晏子者是儉者也 
　　至顏延章家訓則又伸一説曰儉者省約爲禮之謂也吝者窮急不卹之謂也今有奢則施儉則吝如能施而不奢儉而不吝可矣顏氏此言殆以儉近於吝故分别言之 
　　民國乘前淸奢侈之後若不矯正士夫之矯奢淫佚不知伊於胡底儉德之會殆王伯厚所謂以儉爲救時之砭劑者是也余故爲之臚列羣言特爲儉德會中諸同志進一解 
劇談 
[滑稽新劇錯姻緣（續）] [  天虚我生]  
　　第七幕才智兼全令媛能事（續） 
　　（小旦接茶出神介）喔有了且問那個偵探的名字爺爺可曉得麽（末）我問過來他呌莫天理（小旦）我想那些珠寳旣是被他換去定然尙在他家一面趕緊替他控到高等檢察廳去那莫天理　良爲匪僞證誣告並那警察官非法訊問濫用職權並把因婚引避的理由掉換贓物的事實一一説明請求他立派法警去到莫天理家一搜只要取出珠寳那便不辯自明你想這個辦法可好（末躍起介）好好好主意好主意（向台下云）倒底是我女兒讀過幾本法律書的好處像是我這老朽雖然做着現任官吏却沒有他那般明白事理列位須知一個人的權利都要賴着法律保護那法律書便不可不讀（回向小旦云）只是爲父的如何可以代他出頭去控告（小旦）論理這種事件爺爺旣是個委員又是個證人儘可以逕向檢廳去報告只不過爺爺怕礙着自己那便他家屬去起訴的爲是（末）那麽我去告訴他家呌他快去請律師去告（欲行介小旦扯住云）爺爺且慢刑事原告是不能請律師的况且這種事體毫無一些曲折便要請時也不犯着花錢去請别人旣然表兄不在家裹如果沒人會做狀子我便替他做上一張豈不容易多了（末）好好倒底我女兒毫爽爲父的替你世兄作上一個大揖（小旦笑避下）（末）怎麽你又跑了去呢（小旦應云）我到書房裹替他起稿去呢（末顧婢介）那麽珮兒快去磨墨説我便來（婢下）末至台口云）話雖如此只不知柏世兄解了過去究是如何訊問可呌我放心不下我呌人去打聽却到此刻還沒有回話好不令人急煞（時幕巳閉幕内換景扮家丁自幕外繞上）（末）吓高升你回來了好好你打聽得怎麽樣了（雜）裹面訊問的時候非常秘密後來忽聽派了一班兵士前去搜捕什麽人去我正耽着心事及至兵士回來方才知道是去搜莫天理家的（末拍手介好吓竟不出我女兒所料可曾搜得什麽（雜）搜來的東西多呢烏烟鎗也有手鎗也有票布也有革命黨的印信委狀也有不知多少（末）該死該死這都是預備着陷害人的東西只不知可有柏公子的珠釧東西（雜）這倒不曾問起（末）糊塗蛋越是要緊的事你越不問（雜）我兄弟高發還在那裹打聽他回來總知道（末）可不悶死人了（雜扮高發衝上）爽快爽快害人自害報老爺那個人定了死罪明兒就要鎗斃（末大驚介）呵吓柏世兄你竟遭上這一場殺身大禍只多是你母親專制婚姻的害處呢（哭介）（高發）不是説柏公子要鎗斃呢（末）不是柏公子是誰（高發做勢介）便是那個惡偵探莫天理呀（末快意介）哈哈原來如此惡人自有天報應這眞是天理昭彰呢你可知道柏公子怎麽了（高發）柏公子的珠寳都從莫偵探家裹起了出來並且還有同樣的手鎗委狀顯見得是栽贓圖害還有許多亂黨證據因此把莫天理定了死罪只不過柏公子供説皮包裹面除了首飾並無現錢雖然説是自家的東西無奈上頭不很相信怕他是個竊賊現在又將他移送到檢察廳裹去了（末）哎吓這個又是難題目了該怎麽樣呢還得和我女兒商量去（未完） 
小説 
[俠女花彈詞（十六）] [  東埜]  
　　第七回閨情 
　　人生難得是相逢離合悲歡泡影中别緒苦多歡苦夕靑山無盡水無窮柳絲莫綰離情住任爾飄零類轉篷少婦閨中年十五望見那陌頭楊柳意疏慵良人一去無消息悉對天邊落日紅還有那朋友金蘭相結契離亭有日判離衷數聲風笛人何在三疊陽關曲未終更有那高堂白髮悲遲暮游子天涯信不通倚閭倚門空有望陟岵陟屺杳無蹤最苦的是十里長亭驚哭宴郎心妾願兩成空良緣未締芙蓉影别夢先隨楊柳風欲挽意中人作伴除非二監奏奇功藥爐茶　長厮守着個維摩在病中還勝他伯勞飛燕各西東 
　　話説秦老夫人等在柳家一住兼旬起初原想遄程返里只爲那劍俠忽然臥病勢頗沈重素珠小姐感他捨體救命之恩不忍舍之遠去便勸秦老夫人在柳家暫住衆人都是延醫配藥問安待疾忙得了不得只有素珠小姐爲着嫌疑兩字不便插手下去只心裹暗暗的躭憂口中默默的禱告每天二十四點鐘裹頭把感恩報德惜貌憐才八個字自朝至暮自暮至朝至少也要輪轉個幾百遍所以那病人的疹候反覆不待醫生診視只消看素珠小姐的面容也就可以曉得倘然他容顏舒展便曉得那病人稍稍痊可如或不然忽見他眉峰緊蹙那病人勢又沈重就不問可知了這種感覺較之用寒暑表測景氣候的熱度還要準呢閒話少講且説素珠小姐伏處鄉間念着母氏劬勞未報侍婢存亡莫卜自己身世飄零毫無結束心裹注意的那個人兒又是淹滯床席還不知道吉凶如何所以長日鬰鬰險些兒也要臥病起來幸虧有垂碧作伴或同拈針黹或執經問字或携手溪邊臨流散步閑看那游魚淨水倦鳥歸林有時垂碧被他母親喚了去素珠獨居無聊就舒笨伸紙吟風弄月把心事略略解散他們所居的地方名喚百合村因爲村莊左近靠着山　有數十株合抱不交的大榆樹所以人家錫他這個雅號村中人大都耕田捕魚爲業竹籬茅舍依山傍水而築風景甚是幽秀但見 
　　靑山綠水自爭妍人在斜陽古渡前三五人家臨水築綠楊低撲一溪烟晚霞一抹晴如畫又聽得欵乃漁舟獨往還古樹蒼茫山色裹枝枝叶叶互相連道旁時有行人過還記得紅杏梢頭舊酒帘若使此中容小隠勝如海外作神仙 
[俠情小説北美婦（二十八）（美人柏列希著）] [  是吾譯]  
　　忽聞帳外鎗聲數起少頃即止未幾又聞馬蹄聲隊長即出而探視奈四顧昏黑不辨咫尺惟蹄聲愈接愈近隊長急詢曰來者爲誰而安孛聞聲驚起掌燈出適騎者趨近燈光中見得面貌淸楚而來者即克登彼此均甚駭異隊長問曰汝是否在密納姑娘處得知吾之蹤跡乎曰然彼等今夜將偕勃來納統領往北也本擬九句鐘時即動身不意突來盜匪數十人吾等乃開鎗拒之竟不能擊退現擬至麥克密倫求援無人敢出吾乃效毛遂自薦隊長曰汝等共有若干人曰止二十人寡不敵衆故難以支持如得貴隊出而相助則可暫爲抵禦以待後援吾意仁人急人之難吾等雖是失好究屬同胞想貴隊决不漠視隊長曰婦人受此奇驚無論如何必當援救隊長此時亦不暇計及所穿之軍衣如何乃曰盜匪目無法紀擾亂治安實爲國法所不容人神所共憤除暴安良義不容辭克登曰吾擬與君同返惟須另遣兵士至麥克密倫報告隊長即詢安孛曰軍士中何人善騎安孛即舉　里對隊長命之至諭曰軍曹安孛謂汝善騎今有一重要事吾等生命今全恃汝望賚此函件飛馳送達不論同盟軍與聯邦軍隊蓋此係仁慈之舉離此最近係麥克密倫之同盟軍可送至彼處其人唯唯而去隊長即進寨喚醒兵士曰刻有意外之變雖非爾等分内事然爲仁慈起見想爾等必弗卻茲因同盟軍邸宅被盜數女子及十數兵士岌岌可危爾等速起隨吾去拯救衆人初聞此言頗不願意但隊長與軍曹均去則不得不惟命是從亦即荷鎗出發焉 
[詩輓徐了靑先生步嚴子曾原韻] [  休寗潛廬]  
　　寸心千里神交久遽賦招魂亦太哀消恨覇尋金谷酒傷心追悼玉樓才英雄自古終黃土名士而今委碧萊猶有塵緣悲未了他年應化鶴歸來 
[其二]  
　　學富五車才萬斛聲華早巳重檽林高山流水知音曲翠竹蒼松處士心太息黃楊逢閏厄劇憐靑柳爲寒侵中天一夜文星隕凄絶人琴淚滿襟 
[輓徐了靑先生] [  仁後]  
　　了了鏡中花從今了却麽緣了完詩債靑靑原上草若個靑山埋骨靑史蜚聲　　輓了靑君詩文聯語極多不及備載祗將作者名氏彙列於左以誌感謝 
　　古歙凌空浙傖李介康休寗潛廬石照山人嘉善陸天英南沙顧佛郎沈崇恒曉武 
 
 
 

Page 15

 
 
   
 
 

Page 16

 
 
   
 
