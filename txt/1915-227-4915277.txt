# 1915 - 227 - 4915277

 

Page 1

 
 
   
 
 

Page 2

 
 
時評 
[籌安歟籌危歟（冷）]  
　　國中難得平安一二月而即有籌安會之發生籌安之主旨爲研究國體也然國體自共和以後未聞有以共和故而反抗者然則所謂不安者何在乎 
　　或曰籌安會者僅研究而己非即變更也即不能加安亦何至於危雖然獨不見今日反對者己紛紛乎擾亂人心其危一也授好亂者以口實其危二也假使因此而發生亂事以苦我人民以害我國家此則籌安會主持諸人之責也不得以僅以研究爲範圍而脱御之也 
[命令]  
　　八月二十一日總統策令吴朝聘給予三等文虎章此令　　又令黃家楷余開湧均給予四等文虎章此令　　又令葉口臣尹鳳來譚樹勳陳景新均給予五等文虎章此令　　又令李兆珍授爲卿此令 
　　又令季嘉品授爲陸軍中將林幹林授爲陸軍少將此令　　又令胡光瑞劉鎔廣均加陸軍少將銜此令 
　　又令陸軍部呈請將廣東獲匪力之吴良德億授爲陸軍步兵上校黃廷潤黃永馥鄺瑞昇區其煥均授爲陸軍步兵中校何鋭李捷鵬吴才稳均授爲陸軍步兵少校應照准此令 
　　又令陸軍部呈陸軍第二師第六混成旅步兵第二團團長胡永奎回籍葬親懇請辭職胡永奎准免本職此令 
　　補八月二十日大總統令策令任命伍德明署四川陸軍第一混成旅步兵第一團團長張頴署第二團團長倪文翰署四川陸軍第二混成旅步兵第一團團長張成孝署第二團團長此令 
　　又令劉友才加陸軍少將銜此令 
　　又令國務卿呈據印鑄局詳請任命楊登甲爲技正應照准此令 
　　又令陸軍部呈准吉林巡按使孟憲　彝擬以關如璋揀放佐欽彦玉玖揀放驍騎校請准予補放等語應照准此令 
　　八月二十日大總統申令兹制定縣治户口編查規則公布之此令 
　　又令兹制定警察廳户口調查規則公布之此令 
[專電]  
　　北京電昨（二十一）午一時内務局法朱章兩總長約孫少侯等會於公園屬改籌安會名目或改爲學會之類免至顯與法律相背桂省接該會通電後電詢京師安否復電曰安近内外均對此名目多所誤會實則京師秩序極安惟金融界不免影響近入該會者有二百餘人參政占三十餘寳熙等滿人约二十餘軍界之不在現職者亦有之近外交界極冷静有謂某使己表示同情者然某報記者謂其現狀等於旌旗不動陣營静内外均指目日本余聞日人口氣則頗表示贊成何宇塵等擬組國事討論會未成 
　　北京電政事堂參議徐佛蘇發表對於籌安會意見論文一首登報略謂國體者國一之所託命國民全體艱難開創共同奠造之大基業故其本國人民無論何人對此國體凛若神聖不敢侵犯古今中外無有人在本國法權之下集會結社公然討論本國國體者更未有昌言推翻本國現有之國體謀植其他國體而不觸禁令者除大革命大變亂之時及本國人民組織民意機關應時勢之要求謀改國體之場合外殆無討論改變國體之餘地並聲明伊主張君主立憲十餘年革命未起以前伊即有恒言謂中國必革命革命必共和共和必亡國梁任公曾以爲此係伊之三段論理法然今何以不主張者則因改變國體之事非時期成熟人心順利並有實力維持確立政變後之憲政不敢輕於一試陷國家於危境云云 
　　北京電肅政史全體因籌安會密呈袁總統痛陳利害 
　　北京電有某美人投書北京英文日報略謂近聞北京設立籌安會鼓吹君主主義此等團體在法國及其他共和國必以爲叛逆政府立行禁止且與中國有莫大之危險願中國自强獨立者必擁護現行國體求統一而不使發生黨争云云 
　　北京電憲法起草昨開第四次會馬良離京梁啓超嚴復患病會員未全以後每星期二六開會　　北京電昨副總统國務卿各部總次長在政事堂開會討論最近起草之立國大計及關於參政院諸問題 
　　北京電教育總長因湯化龍將辭職擬以蔡儒楷繼任　　北京電鄂奉兩將軍有對調説　　北京電財政部以某項政費不敷欲再募公債恐難行商妥周自齊由農部發行名目實業現正擬訂章程 
　　北京電政府本擬派黃開文赴賀日皇加冕日以其秩微反對將改派朱孫 
　　北京電張季直昨日南下　　北京電日置公使將回國代理者小幡氏 
　　北京電袁總統特召周梁兩總長會議統一財權特别會計策 
　　北京電王揖唐外簡參政遺缺必需軍事家紹曾最有希望 
[譯電]  
　　北京電據中國政界消息肅政史擬彈劾籌安會發起人惟袁總統將否許呈此文尚不可必（二十一日） 
 
 
 

Page 3

 
 
　　北京電日使日置易定本月杪回國將否返京不能豫决（二十一日） 
[戰電]  
　　其一（英人路透電） 
　　倫敦電意國己向土國宣戰 
（二十一日）　　 
　　彼得格勒電今日公報謂德軍占據柯夫洛砲台後俄戍軍所餘復加入占守茄洛伏至柯其逹里鐵路西面諸軍陣地之俄軍柯夫洛南面之俄軍今仍駐尼們河左岸星期二三兩日德軍由哇沙維資南面沿拉里夫河與布格河全陣線攻擊甚猛拉里夫右岸斯特里柯伐戈拉比爾斯克里泊里柴直至白萊斯特里土夫斯克西北十二英里境内仍有俄軍力抗德軍俄軍馬兵大隊在里泊里柴附近助我擊退進攻之德軍星期四日晨間占據佛洛逹伐東面布格河右岸之敵軍以其餘力沿大路向譬區蒂恰進攻洛伏喬治夫斯克附近之德軍占據維克拉河左岸後以全力進攻自維克拉河至維持土拉河之北一部分發砲猛轟擊毁俄軍防禦工程星期三晚德軍圍攻維米斯洛夫境之砲台一座繼以大隊直撲柴克洛其姆部分後之俄軍陣地雖死亡甚衆率不稍懈俄軍不得己乃於星期四日退至中央防地前之舊砲台缐德軍於後數日内復毁砲台兩座繼乃猛攻多次占據毁址卒乃注砲火於中央防地俄軍炸毁拉里夫河上之橋一座 
後乃棄北部之砲台（二十日） 
　　丹麥京城電英潛艇E字第十三號艦員三人水兵二十人己遇救死屍十四具己被撈起有一人不知下落丹麥巡艦救起傷兵兩人己送往丹麥京城醫院此兩人衣服全失僅以絨氈裏身柏林公報謂Ｅ字第十三號在海海峽南面出口處　 
被毁（二十日） 
　　倫敦電海軍部宣稱英潛艇E字第十三號在丹麥薩爾索爾姆爲德驅逐艦所攻擊潛艇因攔淺且被焚故不能回擊乃德人施入機關鎗及榴霰彈轟聲擊落水之人直至丹麥魚雷艇駛至潛艇與德艦之中間彈令其停砲退出時而後己（二十一日） 
　　倫敦電最近公報稱阿剌伯號船客美人二英人九與水夫四十人不知下落（二十一日） 
　　倫敦電今晚公報謂阿剌伯號船客五人水夫二十五人不知下落各殖民地聞阿剌伯號沉失之消息大爲憤恨謂此又爲不可湔除之德國污點（二十日） 
　　華盛頓電阿剌伯號美國船客之遇救者繕具誓書謂德潛艇未予警告遽行擎沉該船且有美人遇難云云美國接此報告愈爲激怒官場僅提出一問題即阿剌伯號是否擬撞擊潛艇抑潛艇於該船改其駛行方面擬援救鄧斯里號之後誤以爲軍艦而擊沉之是也美人一般輿論皆謂政府己至必須解决美國應否斷絶德國外交關係之時（二十一日） 
　　倫敦電英船鈕約城號（二九七○噸）由白里斯土爾開往鈕約瑙威船斯佛里斯波巨號（一五○噸）均中魚雷沉没英海軍部宣布星期報告謂來往英國之輪船共一千四百八十艘英船中水雷沉者二艘中魚雷沉者十一艘共約二萬二千九百七十噸此外尚沉小漁船十艘（二十日）　　倫敦電英國貨船班佛拉基號（三○○○噸）格拉　　狄愛士號（三三五九噸）比唐號（一七九七噸）薩瑪拉號（三）七二噸均中魚雷沉没船中之人悉遇救（二十一日） 
　　丹麥京城電德潛艇一艘在桀特倫礁石之北放鎗阻止瑙威郵船歐瑪號郵船即依照舊潛艇之警告放下救生艇適有瑙威驅逐艦一艘駛至當即告知潛艇該處爲瑙威領海於是潛艇乃退（二十日） 
　　彼得格勒電公報稱英潛艇一艘在波羅的海以魚雷轟沉德巡艦一艘（二十一日） 
　　巴黎電今日午後公報謂前敵除亞士瓦與伏斯巨間夜有猛烈之砲火外餘無要事亞貢地雷戰事仍在進行德步兵進攻數次殊易敗之 
（二十一日） 
　　巴黎電官場宣稱政府己召集國會開秘密會議政府將報告關於戰局之事（二十一日） 
　　巴黎電國會今日開會討論預算案及陸軍部次長事陸軍部總長米勒蘭氏謂開戰之初法國軍醫一層頗不完備當時應需軍醫一萬五千人而僅將五分之一今則軍醫隊中己無此困難矣至於軍械戎裝糧食各節國人可勿以爲慮自去年十月以來陸軍部大員更動三分之二但欲求陸軍部與大元師情誼和好則此嚴厲之辦法實爲必要今大元帥固爲國民與軍人所共信任者前曾有人請余更改統帶陸軍之人米氏言至此時議員起言曰此問無人有此請求米氏續謂國會權力從未受人干預伹軍事當道不可無權大元帥霞飛曾有言曰在戰争時代人人皆應服從長官今敵國欲離間恊約國吾人當勿爲奸言所愚當固結團體以獲勝利云云（二十日） 
　　亞姆斯特丹電今日德國國會社會黨議員李伯納特博士起問政府將抛棄兼併土地之意乎若他戰國願媾和德政府亦願即開和議乎外相答曰當此不相宜之時代余不答復此問題想爲多數議員所贊成言次衆大鼓掌李伯納特博士續欲發言衆呵止之（二十日） 
　　巴黎電各報論西斐喀麥隆丁格之陷落譞喀麥隆與德屬東斐一旦爲聯軍所下則德國殖民地無一餘者英日己於遠東占領膠州德屬新其里俾士麥羣島南北喀洛里拉瑪沙爾羣島蕯摩島東哥倫則於去年八月被占自波蕯將軍下德屬西南斐洲後於是德國殖民地所餘者僅東斐與喀麥隆耳今英國己封鎖德屬東斐海濱而喀麥隆之戰争聯軍亦日獲勝利一九一一年法國割讓德國之孔氏戈全部今己恢復英法軍己深入喀麥隆内地數百英里敵軍己退至首都約恩特此爲其最後之逃避所德國殖民地之大夢數日之内將完全消滅矣（二十日） 
　　倫敦電政府己宣告棉花爲絶對禁品（二十一日） 
　　其二（德人德文報惠電） 
　　柏林電今日侵晨各報發刋號外宣布德軍攻陷洛伏喬治夫斯克砲台消息於是全城復懸旗誌慶按柯夫洛與洛伏喬治夫斯克兩砲台之陷落其關係更重於華沙之占領蓋圍攻兩炮台之大軍今均可從事他役也德軍所獲之戰利品爲數甚夥足證俄軍有久守之志故兩砲台之陷落實爲德軍偉大之戰績俄軍至深之痛苦也外國各報所稱德潛艇並不懸縣旗一節己由當道聲明其誣德潛艇凡升海面攔搜載有戰時違禁品之敵國或中立國船隻時輒升戰旗惟爲軍事上之原因起見不表明號數至謂中立國船隻難以分辨潛艇國籍云云實爲無意識之談濳艇固常表示旗號政府且按期接有潛艇行動之報告以便賠償中立國損失時得資參考之俄國所稱數日前圖入里加灣之德國波羅的海艦隊曾與俄艇隊大戰一節言過其實协軍此役僅圖偵察灣口之雷未失一艦僅有掃除水雷之小艇二艘觸雷沉没倫敦經濟報載有一文謂英國政治家圖特君嘗於一七九六年宣言曰英法决不能媾和翌年闢又主張媾和蓋見殘惡破壞之戰争無有己時故不屑受自相予盾之譏而止之誠不失其爲英國大臣爲基督教徒今設有勇敢如闢特君其人者大可起告英倫停止此殘惡破壞之戰争英國施行之封鎖德海面戰略徒以警醒德人撙節鐵物故英國餓斃德國之計畫轉令德國時局爲之進步云云英人讀之大爲驚詫德國現發明一種製印報紙之新法價廉而物美佛蘭克費登報謂德奥兩國現拘有俘虜二百餘萬人内有俄兵一百六十五萬四千人（二十日） 
　　柏林電德意志日報海牙訪員謂據倫敦政界聲稱英外个葛雷曾語國會議員多人數日之内日萊斯特里土夫斯克附近將見大戰其勝負大關係云柏林日報載洛特丹電稱齊泊林飛船進攻英倫東海濱時未爲英國空中巡哨隊偵覺德潛艇在愛琴海擊沉之運船乃大英輪船公司之産載兵三千人於四分鐘内沉没雅典消息謂英法封鎖希臘海濱日見嚴密其目的在阻商船離港且拘捕希臘船隻改爲聯軍艦隊之輔助船瑞威京城某報載稱英人今於瑙威海濱從事偵察者日見其衆且以巡哨艇密布沿海一帶近屢有武裝之英船駛入瑙威海面輒爲瑙威巡船逐出丹麥京城電稱英政府命來往愛爾蘭之船隻過蘇格蘭或英倫之口岸以受檢查違令者不准購用英煤丹麥京城政治報載稱俄國恐德軍在芬蘭 
登岸以窺彼得格勒故己通電各總督如有德軍進逼則將居民移入内地且將不動産付諸一炬羅京摩爾逹伐報載有羅馬尼亞著名歴史家某氏之投函謂俄政府現占用比薩拉比亞州羅人之産業尤以校舍爲多其收入之資悉存俄國銀行羅國教士抗議無效甸京亞拉浦報載蘇亞電稱意國公使己將新牒文交與塞國首相同時且口頭照會塞相謂意政府請塞政府即將駐阿爾巴尼亞境之塞軍撤回今有意軍開往該地其力足以占據阿爾巴尼亞云云塞相對於意使之言曾表示警詫之意且謂塞政府未便照行蓋恐無以對國民也土耳其公報謂德潛艇在愛琴海擊沉一萬噸之運兵船一艘落水兵士爲一醫院船救起若干倫敦泰晤士報所載彼得勒消息謂俄國波羅的海艦隊曾在哇塞爾島附近重創德艦隊毁大巡艦一艘又小軍艦數艘云云己由德政府正式否認日本各報己開始反對以日本所占南洋德屬諸島交澳政府管理按照日英所訂契约占據之期不日將滿日本輿情要求當仍由日兵占守柏林日報載蕯洛尼加電稱新希臘街示威反對恊约國新牒文者充塞幾滿民氣日張大約古拉里斯與維里齊洛斯二黨將聯合以衛祖國云（十八日） 
[東方通信社電（日本人組織）]  
　　東京電中日恊約中國方面恊定之方針　 
大要如左（一）於奉天設立滿蒙交涉局並於各地設立分局辦理交涉諸問題（二）將滿蒙各地分爲數區設立會審公所並於奉天或蒙古適當地方設總公所以爲上訴機關（三）警察事務現行法令加以修正並改正係統的組織以上三點目下正在北京審議調查惟尚未至奉訓令之時云 
　　北京交涉之論點目下正議警察課税二點至撤廢交戰區域之聲明並日本之承認須待軍用電信撤廢完成之後目下在凖備撤廢云（二十二日） 
　　東京電日本防務會議因内閣改造以致遲延兹己定於來月開始會議惟擴充海軍延長年限一節海相極不贊成現惟有與大藏省恊議之問題耳（二十二日） 
　　東京電政友國民兩黨彈劾内閣之運動氣勢未昻國民黨極爲冷静（二十二日） 
　　濟南電龍口開放商埠早經凖備開埠規定之編制業己告終一俟北京政府許可即行漸次開辦又中國銀行己凖備於該地方設立分行（二十二日） 
　　濟南電帝制復活問題日來世論沸騰聞北京亞西亞日報主筆丁某（譯音）曾來當地向各方面熱心游説推戴袁氏（二十二日） 
　　東京電日本駐俄大使館參事官田付七太氏奉命代理駐法大使（二十二日） 
要間一 
[荷蘭中立之關係戰局]  
　　大陸報七月十八日華盛頓消息云戰局紛擾中立國不乏佔重要地位者荷蘭其一也英德兩國執政者各竭其能結交荷蘭咸欲得其歡心而爲己助華盛頓官場及外交家局外旁觀極爲注意而英國邱吉爾氏之宣言尤不可不詳加研究邱氏語荷蘭報館訪員曰無論如何英政府願尊重荷蘭之中立此言果英政府對於荷蘭之眞　歟抑違心之談歟此大有研究之價值者也某著名軍事專家（在職人員例不得發表時局意見故此君姓氏不便宣佈）頃語人曰邱氏之言非英政府之本意也荷蘭若爲英國所誘動而加入聯軍方面則戰局可望早了如荷蘭仍守中立則停戰之期尚不知在於何日荷蘭雖小然握雙方勝負之樞紐焉其所以能左右戰局者則以其得地利故今英法聯軍奔走於法比境内德軍戰線之前未有挫敵之力欲求其掃蕩德軍勢如破竹以促戰局之早了則在今日尚無此希望按事實言之德國之大患在於 
俄國俄雖缺乏軍火猶能在東歐大著戰功威震德奥使德皇不敢併力西下設令俄軍前在東境無制勝之戰略則西璄英法戰線不知早己喪失若干哩矣吉青納訓練新軍己數月於兹去冬吾人曾聞大隊新軍力攻德軍陣線然英法兵死者以萬千計而究其所得則不過陣前數尺地而己縱令吉青納能供給一百五十萬或二百萬新兵調赴法境但戰地小而戰士多亦復於事無益一隅之戰需兵幾何悉有限制今法境軍隊未嘗不多縱即增多一百萬兵亦未必能奪德軍戰線蓋軍隊雖多不盡能置身陣地同時參與戰事也今日戰争决非攻陷砲台奪獲城邑所能畢事必一方面全軍皆喪然後始有和局可言今聯軍僅在西境進攻面欲敗德國之全軍詎可得哉爲聯軍計惟有圍攻一策耳若荷蘭加入恊約國方面荷蘭有兵四五十萬可以牽掣德軍一面英國吉青納大軍馳赴荷蘭邊界以扼德國之背德國必分兵以迎於是東西陣地德之兵力必弱聯軍首屋夾繫而圍攻之局成矣此爲早了戰局之唯一方法故荷蘭取銷中立加入聯軍乃英國所日夜馨香禱祝者今謂尊重其中立豈其眞意哉 
雜評一 
[何故（無名）]  
　　梁啓超病也馬良離京也湯化龍辭職也羅文幹辭職也是數人者何故不約而有此舉動乎其舉動咸出於眞情乎豈亦如外省之誤傅因有籌安會而不安乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌安會發起後之京塵各面觀]  
　　肅政廳之態度自古德諾博士之談話及籌安會之起詞先後出現頗惹起一時之議論而司法機關内務部及肅政廳之態度尤爲時人所注目兹聞肅政廳方面昨日午前由都肅政史莊藴寛發起召集諸肅政史特開會議據聞議論約分兩派一派主張根據糾彈法第一條以官吏違憲違法爲辭對於籌安會提起糾彈蓋因該會發起人者係官吏之故一派謂此時一切法律雖並未停止效力然徒就法律争執終恐不得要領不如改從事實方面向政府委婉陳辭請其將籌安會和平解散之爲得兩派恊議之結果聞以主張依法糾彈者爲占勝又湘人賀振雄因反對籌安會上書肅政廳請代呈總統此呈所以無效本報曾紀其以未具京官保結或殷實舗保程式未能完備之故兹又聞其内情實該廳以來禀既非遵照人民告發之形式而據情代呈總統又非該廳職權所應爲故决定不付審查 
　　各方面之派别據北京某報載稱自籌安會發起後贊成者頗多反對者亦不少其中略分數派一贊成派此派以官僚中人爲多如某次長某總長等及參政院某參政諸人一反對派此派爲爲前清遺老與前清關係甚深者彼謂若欲改更國體不如崇奉宣統較爲得計如陸潤庠勞乃宣世續等皆是而其中主張最力者莫如前東三省總督現清史館館長趙爾巽一極端反對派此派大半爲熱心國事及失志之人前者如李仲軒樊雲門段祺瑞湯化龍蔡鍔等皆是後者如各政黨之重要人物皆是并聞李仲軒及各政黨正在籌畫反對之方法又聞自賀振雄上書肅政廳後連日上書者不下數千百起兹録其中直接致籌安會書一通如下飛啓者昨閲報章京師忽發現一種籌安會殊屬駭人聽聞聞此會係爲君等所發起嗚呼君等向以國家爲前提今何若是其昧昧也不知此種變更國體問題異常危險君等即不爲一身計獨不爲大總統計乎即不爲大總統計獨不爲天下人民計乎曩者項城正式即總統位行宣誓禮誓守共和復又改正約法規定選舉法大總統又復屢次宣言一則曰世凱束髮受書即翊贊共和再則曰國體永不變更今口血未乾言猶在耳天下人熟不知之君等是何心肝而果欲陷大總統于不義耶夫帝制果良前清不亡矣豈可以外人之一言而遂爲國體之定論乎聞君等大半皆倡言共和之人也亦革命之鉅子也一旦欲圖封爵之懋賞遂毅然决然甘冒天下之韙撫心自問其何以自解耶且亂黨之創亂也無非藉口恐帝制自爲耳今君等果欲授亂黨以口實耶是此後亂黨倡亂有詞矣舉國之人即不亂黨亦將成亂黨矣現在共和基礎初定人心稍安豈可再有反復之舉動君等果議時機幸自猛省及早解散此會仍望正明國體誓守共和維繫人心奠定治本民國前途庶幾有豸非籌安會人公啓 
　　籌安會之情形籌安會發起以後因必要之籌備尚未備故成立大會開會之期自本星期六展至下星期一又有傅下星期二之説據昨日英文京報所載（該會現有會員百人皆屬政界中之末秩下僚除發起數人外即一時名公鉅卿亦尚無公然加入者）而昨晚該會發出啓事則己不待開開會先行宣告成立矣兹録其啓事及通告會員文如左（一）籌安會啓事啓者本會自發起後所有與各界接洽商辦之事至爲繁重幾於日不暇給欲照尋常黨會手續俟會員人數衆多再行宣告成立實有迫不及待之勢現由本會同人先行議定簡章並照章推定理事長副理事長暫時處理會務以便進行此後定期會再當隨時通知特此布告（二）籌安會通告會員啓者本會宗旨原以研究君主民主國體二者以何適於中國專以學理之是非與事實之利害爲討論之範圍例如中國數千年何以有君主而無民主又如清末革命之結果何以不成君主而成民主又如共和實行以後究竟利害孰多又如世界共和國家何以有治有亂諸如此類皆在應行討論之烈然討論範圍亦僅以此類爲限至此範圍以外各事本會概不涉及以此爲至嚴之界限恐本會會員未及詳知特此布告 
　　附籌會簡章及理事長副理事長理事姓名第一條本會以發揮學理商榷政論以供國民之研究爲宗旨第二條願充本會會員者須具入會願書由本會會員四人以上之介紹理事長之認可第三條本會置理事六人由發起人暫任並互推理事長一人副理事長一人第四條本曾置名譽理事若干人參議若干人由理事長推任之第五條本會置幹事若干人由理事推任之其事務分配隨時酌定理事長楊度副理事長孫毓筠理事嚴復劉師培李變和胡瑛 
[古德諾之共和與君主論（續昨）]  
　　十八世紀之末美法兩國既立共和制之模範於是南美中美各國舊爲西班牙屬地者皆宣告獨立相率效之以諸國當日之情形而言亦略與美國相類蓋當獨立告成之時共和制似最合於事實其地既無皇族足以指揮人民而北美之共和又適足爲之先例輿論一致羣以共和爲政治之極軌無論何種國家何等人民均可適用此制故一時翕然從風幾無國不行共和制焉然各國之獨立係由竭力争競而來亂機既萌未能遽定而教育未遍民智卑下其所素扭者專制之政體而己夫民智卑下之國最難於建立共和故各國勉强奉行終無善果雖觸立久慶成功而南美中美諸邦竟長演混亂不甯之活劇軍界鉅子相率而奪取政權即有時幸值太平亦祇因一二偉人手握大權者出其力以鎭壓之故可收一時之效然此手握大權之人絶不注意於教育學校之設立闐然無聞人民亦無參知政事之機以養成其政治之經驗其卒也此偉人老病殂謝之時壓制之力弛攘奪大柄之徒乃紛紛並起誠以政權繼承問題無美滿之解决也於是前此太平時間所有進行之事業至是乃掃蕩而無餘甚且禍亂頻仍竟陷於無政府之地位而全國社會經濟情形無不盡受其蹂躪矣墨西哥近年之事在南美中美各國業己數見不鮮蓋共和制不合於其國經濟政治之狀况者必有如是之結果也爹亞士爲軍界之領袖獨握政權當其爲大總統時政治問題似己解决然爹亞士既未厲行教育且禁歷人民不使參預政事及年將衰邁權力漸希革命之旗幟既張爹亞士遂盡失其政柄自爹亞士失政後軍隊首長紛紛構兵國内騷然至今未艾以今日墨西哥情勢觀之除外人干涉外蓋别無他術足以爲政治問題之解决矣南美各國中亦有數國用共和制而頗有進步者其尤著者則阿根丁智利巴西三國是己阿根丁及智利兩國初建共和之時騷擾紛耘久未平定然其後乃斬見安甯頗享太平歲月之福至巴西則自二十五年前建立共和制以來雖略有騷動而共和之命運阿根丁及智利兩國久己力争進步而巴西則未立共和之前在帝國時代業能鼓勵人民使之與聞國政故三國之得此結果者非偶然也就南美中美各國之己事並合法國及合衆國之歷史觀之其足供吾人研究之點如左第一行共和制者求其能於政權繼承之問題有解决之善法必其國廣設學校其人民沐浴於普通之教育有以養成其高尚之智識而又使之與聞國政有政治之練習而後乃可行之而無弊第二民智低下之國其人民平日未嘗與知政事絶無政治之智慧則率行共和制斷無善果蓋元首既非世襲大總統承繼之問題必不能善爲解决其結果必流於軍政府之專横用此制者雖或有平静之一時然太平 
之日月實與紛亂之時期相爲終始妄冀非分之徒互相抵抗以競奪政柄而禍亂將不可收拾矣不甯惟是以今日現狀而言歐西列强將不容世界各國中有軍政府之發生蓋徵諸己事軍政府之結果必召大亂此誠與歐西各强國利害相關蓋其經濟勢力久己膨漲歐人之資本及其商務實業之别派分枝者所在皆是故雖其與國政府所採用之制度本無干涉之必要然其權力所及必將有所主張俾其所用之制度不至擾亂治安蓋必如是而後彼輩所投之資本乃可得相當之利益也極其主張之所至勢將破壞他國政治之獨立或且取其國之政府而代之蓋苟必 
如是而後可逹其目的則列强亦將毅然爲之而有所不恤也故自今以往一國之制度將不容其妄自建設致召革命之紛亂再蹈南美洲前世紀之覆轍今後之國家當詳愼定制維持治安否則外人之監督恐將不免也以上之研究於今日中國政治之情形有何種關係此蓋應有之問題矣中國數千年以來狃於君主獨霰之政治學校關如大多數之人民智識不甚高尚而政府之動作彼輩絶不與聞故無研究政治之能力四年以來由專制一變而爲共和此誠太驟之舉動難望有良好之結果者也向使滿清非異族之君主爲人民所久欲推翻者則當日最善之策莫如保存君位而漸引之於立憲政治凡其時考察憲政大臣之所計畫者皆可次第舉行冀臻上理不幸異族政制百姓痛心於是君位之保存爲絶對不可能之事而君主推翻而後舍共和制遂别無他法矣由是言之中國數年以來固己漸進於立憲政治惟開始之基未盡完善使當日有天潢貴族爲人民所敬禮而願効忠蓋者其效當不止此也就現制而論總統繼承問題尚未解决目前之規定原非美滿一旦總統解除職務則各國所歷困難之情形行將再見於中國蓋各國狀况本與中國相似故其險象亦同但他日或因此種問題釀成禍亂如一時不即撲滅或馴至敗壞中國之獨立亦意中事也然則以中國之福利爲心者處此情勢將持何種之態度乎將主張繼續共和制歟抑將提議改建君主制歟此種疑問頗難答覆然中國如用君主制較共和制爲宜此殆無可疑者也蓋中國如欲保存獨立不得不用立憲政治而從其國之歷史習慣社會經濟之狀况與夫列强之關係觀之則中國之立憲以君主制行之爲易以共和制行之則較難也雖然由共和改爲君主而欲得良好之結果者則下列之要件闕一不可一此種改革不可引起國民及列强之反對以致近日共和政府所極力撲滅之禍亂再見於國中蓋自前太平之景象宜竭力維持不可使生危險也二君主繼承之法律如不明白確定使嗣位之問題絶無疑義則由共和而改爲君主實無利益之可言至君位之繼承不可聽君主之自擇吾己詳言之雖君主之威權較尊於大總統中國百姓習於君主鮮有知大總統者故君主恒爲人所尊敬然僅以增加元首之威權爲此改革而於繼承之問題未能無確疑問則此等改革似無充公之理由蓋繼承確定一節實爲君主制較之共和制最大優勝之點也三如政府不預爲計畫以求立憲政治之發逹則雖由共和變爲君主亦未能有永久之利益蓋中國如欲於列國之間處其相當之地位必其人民愛國之心日漸發逹而後政府日漸强固有以抗外侮而有餘然苟非或國人民得與聞政事則愛國心必無從發逹政府無人民熱誠之贊助亦必無强固之力量而人民所以能贊助政府者必先自覺於政治中占一部分而後乃盡其能力故爲政府者必使人民知政府爲造福人民之機關使人民知其得監督政府之動作而後能大有爲也以上所述三種條件皆爲改用君主制所必不可少至此種條件今日中國是否完備則在乎周知中國情形並以中國之進步爲己任者之自决耳如此數條件者均皆完備則國體改革之有利於中國殆無可疑也 
[師範校長會議與生委員會議]  
　　畢業生服務問題全國師範校長對於教育總長諮詢案己討論案告終完全通過矣惟關於師範讀經方法一項因原案範圍太廣而所讀何經及注重之點在何方面毫無定義殊難揣測以是遂再付審查又某省高師校長提有議案爲師範生畢業服務問題略謂今之作國民學校普及教育之計畫者莫不以亟亟培養師資爲第一要義然畢業以後師範生之投閒置散無職可任者爲數頗多或都會之地擁擠異常而偏僻之城至形空乏是爲教育前途之大阻力也有教育行政之責者宜速謀調和之法於培養之後宜注意於取之任之之道庶師資不致有失業之慮學事不致有乏才之歎是爲目前救濟之急務也云云 
　　擇數省先事救濟生計委員會近方討論調查辦法及調查章程細則日前開會略有三種主張一謂宜先從直隸進行俟辦有頭緒後即以此爲調查各省之模範一謂宜同時派员往各省實地調查以期瞭然於全國生計之眞况一謂宜先從生計尤困之各省着手調查以期速施救濟此説由會員胡瑛提議會長及各會員贊同之其意略謂中國幅員過廣若依第一説恐實際上終難爲普遍調和之進行至京師爲首善之區其生計情形自較各省爲稍佳故不足以爲汪般之模範唯江西安徽湖南湖北四省近年以來天災人變民困最深其生計之艱實較各省爲尤甚以言救濟則以此數省爲尤急以言調查則以此數省爲最切故宜由此着手以期收實際上之效益云云此説贊同者甚多唯尚未有具體决議聞將於今日午後開第五次會議繼續討論并將己脱稿之調查細則再行詳加研究以期完備無缺 
[蒙人創設人口税之傅説]  
　　中俄蒙條約甫經成立而蒙人己有違犯第十二條約章之事出現查第十二條約章所載則中國商人對於外蒙自治區域内己經訂立之内地營業課捐或將來所訂立之内地營業課捐而爲外蒙自治區域内蒙人所當納者理宜缴納今也蒙古之於華人竟創立所謂人口税者則其爲違犯律之舉動明矣有某外人曾此事詢諸恰克圖中國辦事處一等秘書王景岐君王君之言曰夫中俄蒙條約之簽字墨汁未乾而蒙人己不遵守余正不知其用意之所在考庫倫政府宣布獨立一年後即設立各種商業之課税自由行動毫不顧問他人不可異者此種賦歛之法大半只及於華商蓋以蒙人係游牧民族并無實業之可言日用物品率仰给於中國之商賈故遭其害者皆我華人尤難堪者即爲各種商業課税之外又設有户税護照捐舗捐車捐等等吾人曾極力設法以取消此種賦歛但非蒙古之本願也故余望蒙人之視恰克圖條約切不可若巴爾幹民族之視柏林條約彼外蒙居民尤弗宜感於不正之理想抱過大之慾望以爲我係成吉思汗之後裔蓋近來戰争情形與昔時戰争情形不能同日並論軍事一方而蒙古之落於人後與其他各方面蒙古之落於人後固無少異也余以中國之於蒙古不過係刑式上之且國蒙人在其自治區或内己得正由行動則愈當順從誠服云云王君之言如此現在彼間之人惟望陳都護使一抵庫倫即能變新氣象設法預防使蒙人不致再有違背約章之 
舉動也 
[全國水利局之經過及進行]  
　　日前政事堂交片水利局稱奉總統諭本年各省水災至重雖由雨澤過多而要以平日水利不修爲本病自前清嘉道以後國中多故民事諸多廢弛其影響遂及於今財政府困難未遑大舉然而年需賑撫歲有工程勞費日增於事無益應由該局訪求熟諳水利人員與所延外國工程師就水患較遽劇省分分投測勘繪圖貼説呈請施行期於利便民生而減少水患云云兹聞該局總裁張謇氏己將該局經過情形及嗣後進行辦法覼縷呈復略云伏念謇局成立年餘經費至爲困難組織未能完備其所資任用者除江淮水利測量局暨聘用諮詢工程師外止僉事技正主事等六員然去年迄今該員等勘淮者三次其他近畿各河與遼河以及長江下游浙江海塘均經分别詣勵勘查乃治水之第一步而定施工計畫尤必先有測繪之稿圖故謇局擬即將測繪一科組設此次造送本年七月至十二月預算比較上年每月平均計增加銀二千七百二十九元有奇而每月照額支領亦僅銀九千二百九十三元其增加之預算全爲測繪一科之凖備但造册咨送財政部現尚未准核覆到局故七月經費本月尚未具領至謇局首所建議者爲導淮原冀以治淮爲全國水利之先導美欵之議兹己展期一年而美紅十字會勘淮團前經商准必有淮北一區域精測之圖方可酌定入海入江之計畫此項測費久經呈奉批准其預算以本年一月爲始乃内請欵於部外商欵於省展轉遷延直至六月始獲蘇皖兩省各撥兩月之費嗣江蘇巡按使允以此項經費限六個月撥竣繼商皖省援照蘇例辦理今尚未准咨復而江淮水利測量局因欵絀而阻滯進行則己數月非謇初計所及此經過之情形也刻經巖飭該局變通辦法分别地面水準次第测繪關係最要之圖限本年完竣蓋美欵成否雖不可知而屈時無一可據之圖爲討論之資料人謂之何惟此僅就經費而人材缺乏尤所焦灼所有直魯蘇浙四省合設之河海工程專門學校及各省　設河海工程測繪養成所均經呈奉先行期以兩年畢業各生當可應用此雖臨淵美魚之迂言實爲亡羊補牢之至計至今年各省告災人民身命財産損失不可數計各省行政官廳但知請帑振撫未嘗措息意於懲前毖後之方謇局專司水利各省亦從未以災域災情咨報則其平日以財政困難而視水利爲可重可輕之政概可想見擬請明發申令責成被災各省巡按使將呈准設立之水利分局或水利委員會河海工程測繪養成所尅日成立并將被災區域繪具圖説咨送内務農商兩部暨謇局會同考核查今年水患較劇省分無知廣東所有該省河工前奉任命譚學衡知督辦　廣東一陣則其　責　　　　咨商　　辦 
將現在被災地方將來施工規畫彚報到局再行核定呈候鈞裁其餘湘鄂贛浙各省本應即行派員往勘惟經諮詢工程師技正等以勘視北運南運等河江蘇寳山海塘工程現均出差擬請俟謇局測繪科編制定後即行分别派員测勘以上融軫恤災黎之至意惟謇局本年下半年預算不能成立則測繪科經費無出擬請飭下財政部查照預算按月撥發葢預算由謇手定本取嚴格主義力求撙即而局員不敷支配亦屬實情故謇不能不以此讀請至諭令訪求熟諳水利人員洵爲當務之包惟此项人材其曾游學而有新知識者多闇於本國之地理歷史而曾涉獵水經治河之書者又乏技術之知能但得虚衷善受忠樸耐勞之士即爲上選容俟訪詢得人呈候録用此嗣後進行之辦法也繪鄭俠流民之圖己不止本門一處綜賈讓治河之策要先去争地一端求世界之學術以考工合本國之時地以畫利此謇於水利夙昔之微尚也所有奉諭陳明經過情形及水利進行辦法緣由理合呈乞大總鑒核批示祇遵謹呈 
[濮陽河最近漫溢情形]  
　　徐世光督辦近呈報濮陽習城集漫溢情形並請分别議處略云世光在京得電連飭其格外加高培厚及五日申刻到工即馳赴各堤埝斟視見水漲己平口者趕即督同各員併力搶加以翼挽回於萬一詎意是晚風雨又作夜半更甚雖未敢稍遲工作仍復冒雨搶護乃圈埝爲驟雨漲水所冲忽出三處漏洞搶堵未遂己由後埝過水人力難施竟由新工東北習城集處所漫溢讉責罪得怨憤難言查習城集距前合龍處七里有餘春間所進合龍處兩面掃占均屬安然稳固今日以斟驗漫口寛角不出百丈大溜仍走正河所到漫口之溜僅有一二分前行不及十餘里漸成平水據探仍循金堤附近之舊有河溝而行水均三四尺以下似尚至泛濫各村落較之去年水勢受災者應不及十之一二刻己派員星夜詳細馳勘再行呈報世光奉職無狀不能一律籌劃盡善以至有負委任實屬咎有應得應請仍照前電所呈嚴加議處又前東壩總辦姚聯奎東壩掌壩並承辦堤工吴建勛既欠防維於先事善後總辦大名道尹何炳庠又失保守於臨時各該員均有疏忽之咎應請一併嚴處云云 
[廣東又發現炸彈]  
　　八月十五日下午警衛軍某統領拿獲黨人一名隨解交將軍府訊問據該黨供稱係欲運動駐紥觀音山之其營某伙夫希圖煽亂後將該伙夫審訊據供某差官同時亦受運動并有藏匿炸彈備用等情龍將軍即令四處搜查果在觀音山下三君祠神桌之下搜獲炸彈一要枚其地距離龍將軍住房不遠聞該差官亦己供認不諱云云所聞如是詳情如何容俟續報 
[廣東潦水復漲紀詳]  
　　西江潦水日來確己復漲外間謂此次水勢比較前月更甚云云此縣不足信然其勢亦非小可也現查封川德慶高要高明鶴山南海各固均水勢 
 
 
 

Page 7

 
 
　　日漲肇慶東西南三處城門現己加築水閘以免潦水洩入城外飛鼠巖軍團青蓮後崗下黃崗渡頭上下瑶四十餘鄉己被浸至數尺居民多遷往各學校廟宇及閲江樓等處避難南海十五堡東西兩圍及九江等處亦被浸至數尺三水則被浸至入城均以船艇往來今日水勢仍續增長王知事己遺廖某來省報告即日又兩次飛足報告想上流愈遭巨浸矣省垣水勢亦復增漲西關一帶除雨水外尚無潦水淹浸惟天色低暗難保其不致再漲外言若驗粤人眞無死所矣 
　　（南海）　内五斗司深村堡十三鄉月前潦水成災己日見退落乃本月十二號又復陡漲災民逾萬山岡露宿慘不忍覩又大瀝松江等處前因水漲淹没田禾無算倒塌廬屋萬餘聞餓斃災黎不知凡幾今西潦又漲災民經投奔松江墟附近之五軍崗者約二萬人金利司屬敦仁局内宏岡等七鄉因潦水復漲晚稻己絶望矣（順德）順德裏海處桑園園下游自前月潦水爲災後水退僅得八日今又復漲現己水高數尺加以謡諑繁興謂此次將更甚於前者故遷避之忙不堪設想昨日又有謡言謂夕陽西墜時復有藍氣如帚闊約十丈從西方直射天中尾散如針云云鄉民目爲災異驚皇益甚陳村前次被災極慘乃邇日又復漲滿平地水深一尺六七寸農家資本己盡有歛手待斃而己水籐玉帶南勝二圍本月十二號西潦復漲並由桑園圍反水横激將秋欄冲决損失頗巨 
　　（肇慶）景福圍計决口十四處共五百餘丈倒塌民房舖户一萬五千餘間詎旬日以來水勢又高七八尺内外地方盡成澤國房屋爲水淹浸四城門口堵塞居民紛紛遷避暫在各學校棲宿慘不堪言 
　　（德慶）自前月中旬起水勢高漲數尺至今又漲二丈有奇以致附城舗屋浸至六七尺各鄉盡成澤園兩月來迭遭水患民不聊生矣 
　　（曲江）此次水災亘古未有曲江一縣現己調查確實共倒塌房屋一萬二千餘間淹没田禾十四萬五千餘畝飢民嗷嗷待哺慘不忍言 
地方通信 
[松江]  
　　烟酒公賣之近况自蘇省辦理烟酒公賣局以來烟酒商在滬公同决議招商承辦以本行業爲限松江設立公賣局由酒商公舉張受之君爲代表由凌委員詳請局長核准在案近數日内喧傅凌委員受客商運動再詳局長易人辦理酒商恐慌殊甚而告商會總理閔君瑞之閔君初疑爲謡言一笑置之乃日昨凌委員奉到公文咨照商會果有黃商承辦松江烟酒税事宜酒商大動公憤到商會力懇閔總理維持未幾凌委員亦來會閔君延見即對委員凌君云黃君投巨萬之保證金目的何在貴委員不加體察贸然詳請外間謡言殆非無因總之松江商民甚爲純樸决不肯學奸商之運動弟己力勸烟酒兩商聽候黃商辦理惟本會以保商爲天職將來或有騷擾商民等事不能不代爲伸寃云凌委員曰此上憲以多錢爲貴余不能不怪張受之君保證金繳得太少云 
[蘇州]  
　　關於烟酒公賣之暗潮蘇常烟酒公賣分局招商錢維愼設立分棧烟酒各業羣起反對各節己記前報兹悉紹酒業八縣總代表單渭年（王濟美店主）金家悦（金瑞興店主）二君己在柳巷内張公館中設立紹酒同業事務所並續行邀請同業議定第三次上禀辦法禀内聲明必須另設分棧理由通禀財政廳道尹省公賣籌備處核示一面商請代表赴甯面謁各當道陳述理由以免隔閡烟業仍由總代表王潤甫及八縣各代表列名續行上禀其禀中係遵照部章聲明必要情形請求另設分棧一面亦另舉代表赴甯面陳理由務逹目的而後己 
　　蘇垣杜酒一業向以吴幹卿爲董事凡一切捐税等項皆由吴君經理素爲同業所信任此次錢維愼請辦分棧事前未向吴君接洽吴君深不以爲然旋經潘萬盛顧得其貝大有等各醬園主及杜酒業等與吴君商議仿照紹酒業辦法禀請另設分棧遂於七月初十日在元妙觀機房殿内開會城廂内外各杜酒店及大小各醬園各酒作均到會約有四百餘人紹酒業派代表羅姓烟業亦派代表數人先後到會房將下午二時開會當場議定公舉吴幹卿鮑某爲總代表上禀省分各局請求另設分棧並須請代表先謁分局長然後赴甯面謁各當道所需旅費等等由各店舖攤認議畢散會己五句鐘矣 
　　三區分局長唐翼之君因烟酒各業反對錢君獨設分棧之事特商請紹興同鄉陳慶垓君（陳君現任縣公署承審員）出爲調停前日陳君簡邀烟業代表王純甫紹酒業代表單渭年金家悦諸君至瓣蓮巷陳君寓所面商調停辦法當由陳君宣布意見三條（一）准其另设支棧不附屬於分棧其押欵亦逕繳分局（二）烟酒二業均附入錢之分棧内試辦三月兩爲定奪（三）錢君係繳押欵三萬元如有能繳押欵三萬一千元者惟將錢案撤消王單金各代表答以第一條部章無此規定未便照辦第二條無可駁之價值第三條須剔除燒酒業方可照辦商議至再尚未有若何解决云 
　　承領營台基地之周折蘇垣營台基地自頒發章程招商承領以來應者寥寥無幾日前城外覔渡橋及上下津橋之營基曾有楊端書等繳價承領城内之大校場亦曾有蘇某繳價獨領經省營地局長孔慶堂蘇松營地局長李英石批准在案兹悉第二師長朱申甫以該項基地全係操場暫不能領須候繪圖詳請馮上將軍派員會勘確實再行核奪云云現聞上將軍擬傅己繳價者赴甯詢明事實再行核查 
　　請求維持學校之批詞蘇屬斜塘長村鄉民仲元昌等具禀吴縣知事署請維持鄉立第五初等小學校一案經孫知事批示云禀悉查設置小學應以入學兒童之多寡爲標凖斜塘鄉立第五初等小學校迭據學務委員考察報告出席學童從未滿過十人前經本知事批飭會同當地董保切實勸導在案本年七月間據該委員詳報該校學童難望發逹擬請移設斜塘鎭東市以免糜費而重教育等情前來當以該校歲費三四百元僅有學童數人本己倒行逆施特予批准照辦據禀前情該校原有三五學童半途廢學固屬可惜而每年三四百元之公欵大半浪擲虚牝亦應顧及該民人等既知聯名禀求似皆重視教育惟查來禀列名二十人之多並稱各有子弟在學何以該學校每月出席兒童從未滿過十人且查該校三年度一覽表何以並無陸顧沈金等姓具禀人之子弟在内種種情節殊不可解究竟各具禀人共有若干子弟在學應即逕自開具姓名清單並會同查明他姓己逹學齡兒童就近入學者實有幾人禀復核奪一面候將原禀及批示分交該鄉董暨學務委員知照 
[鎭江]  
　　保護宣講之告示鎭江關監督兼交涉員袁巽初君籌辦商埠愛國宣講所計分四處己經實行兹恐宣講之始人民或生疑忌致有阻撓情事特出示諭仰居民人等知悉須知此項宣講所以改良社會激勵人心無論何人均可往聽宣講處所理宜肅静不得任意喧譁作踐倘敢故違定即由警拘究 
　　發現暗殺案兩起鎭郡南鄉薛村地方於十九號發現一無頭屍體四肢均被野獸殘食形似被殺身死者又該鄉前村地方亦發見屍身一具身受二十餘刀遍體鱗傷身穿藍格布褂褲懷内有丹陽當票一張年约三十餘歲經該鄉董丁啓湧詳報丹徒縣公署勘驗章知事隨派承審員帶同檢驗吏前往該鄉相驗均驗得身前確爲人殺害但兩屍均無親屬認領當即飭保掩埋一而經章知事選派事幹捕偵緝凶手獲懲辦 
　　謀財害命案續誌鎭郡北門外機户吴某在途爲匪圖財害命一案經丹徒縣章知事飭探緝獲兇犯孟某一名情形己誌前報兹悉章知事將孟犯審訊據供同謀者有三人一人捺頭一人捺脚其腰間一刀係孟某所戳其餘刀傷皆係在逃某某二人所戳等語章知事得供後己飭探嚴緝在逃人犯到案一併懲治矣 
[紹興]  
　　發明人造樹膠紹興魚化橋中國顔料廠製造藍靛主任王搢言近發明一種人造樹膠分粒子與粉質兩種質地與英國膠無異試用時取一茶匙膠粉置碗中或玻璃杯中再加小半茶匙冷水經五分鐘時便成膠水稀徟可隨人意爲之粉係淡黃色入水後漸成黃亮膠液臨乾時用刀刮起曬乾便成膠粒此項膠粉每鎊售洋二角如欲索樣試用可以去信索取祇須附郵票二分即可取得愛用國貨者其注意焉 
[杭州]  
　　查勘常玉路線之出發滬杭甬鐵路管理局局長鍾文耀君昨派洋并程司帶同測繪員於二十一由杭啓程專往常玉山一帶實地查勘一面咨請該兩邑知事沿途派警保護以昭愼重兹將應行查報事項探録如下一全線以英算統計共有若干里數二從前浙公司所訂邊樁現在有否被士人移動三查常玉山屢遭大水土方應塡高若干尺四預算全路工料约需若干經費五體察就地商業情形應設立車站幾處六正線外之岔道線約敷設若干丈尺 
　　錢莊虧欵案之起訴餘大瑞大錢莊虧欠莊欵洋三萬餘元一案前浙路總理湯蟄仙氏亦牽涉在内現該莊等以無法索償乃由盛某延聘律師朱鳳池辦理是案己於日前向地方審判廳提起訴訟當由周廳長飭吏通知該被告并令即日提出答辯書雜評二 
[憂天（默）]  
　　古人何以憂天曰天將墮也今人何以憂天曰天將降蝗患也疫癘也水災也然而我所憂之天則不在蝗患疫癘水災而在其他之不測風雲蓋我人日處風雲變幻之中而終莫知變幻之至何極是以可憂也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四誌圖擊鎭守使之炸彈]  
　　上海鎭守使鄭汝成君於十八號晚在金利源碼頭被入抛擲炸彈幸獲無恙詳情己迭誌本報兹又續有所聞分别録後 
　　政府傅諭慰問鄭鎭守使昨日接到陸軍部　電大致謂准統率辦事處函奉大總統諭據該部代呈上海鎭守使兼製造局督理鄭汝成因公出外回署時中途遇匪抛擲炸彈幸未遭害並據宣武上將軍電同前情殊堪髮指着先傅諭慰問並將獲匪嚴密研訊務得確供所有獲匪出力人員應查明核奬用昭激勸即由該部署轉行遵照仍將研訊情形呈擬核辦等因奉此請即由部轉行等因准此特電知照云云 
　　通緝主動兇徒鄭鎭守使以當時拘獲之嫌疑犯高振海乃是被動之人其主動者在逃未獲業己通飭南北市軍警兩界認眞查緝並因租界爲華洋雜居之地匪徒易於匿跡爰又函請滬海道尹兼特派交涉員楊小川君轉請外交團分飭各捕房一體派探偵查俾免漏網 
　　恊查暗殺黨人公共公廨正會審員關炯之君自此案發現後恐有暗殺黨人潛匿租界除由電話商請補房派探恊查外並親赴滬南製造局督謁鄭君請示當時情形俾易偵緝其餘裏讞員王肇之王崧生聶榕卿俞奠生四致亦均前往慰問 
[嚴查僞造鈔票之主動] 　　 
　　美捕房華探目石金榮恊同八十四號西探目禮夫司（譯音）及中西包探在公共租界北京路四百三十九號屋内破獲私印四川省一元軍用鈔票之蘇州人沈德芳李阿四婦人李張氏及機器僞票等件解經公共公堂分别管押交保候訊己誌昨報兹聞捕房總巡麥高雲君因邇來私造僞票之案屢有破獲顯見有人溷跡租界爲之主動若不嚴行搜查拘究殊與租界治安有關因飭將沈李二人帶至總巡捕房由五十號西探總目安姆斯脱郎詳加研詰以憑解請公堂核辦一面通飭各捕房中西探捕一體留心偵查務使奸徒絶跡以保治安云 
[三誌租界菸酒增税之干涉]  
　　江蘇第二區菸酒公賣分局實行開辦後擬即派員至租界各酒店調查存貨補徵印税而租界各酒商則以邇來捐税日增負擔己重聞己聯名投局禀請免議事爲捕房總巡麥高雲君所知以内地税局派人至租界徵税有違定章故飭包探王潤甫向各酒店查詢乃各酒商均否認其事以故該探即據情禀復候再查核兹聞麥總巡自據包探禀復後以各酒　雖不認有投局遞禀之事然外間人言藉藉深恐各洒商别有隐情不肯吐實因復飭探前往菸酒公賣局密查究竟有無前項公禀以憑核奪 
[浦東鬧學風潮四誌]  
　　浦東南滙縣北蔡鎭鬧學風潮己三誌前報兹聞南匯縣知事派往該　彈壓之衛隊僅有十名故擾事之徒並不畏 
懼前日復起謡言謂仍欲聚衆搗毁鎭董某某等房屋並欲與校長蔡頌堯廟董龔秋圃二人拚命俾得保全廟中神像不致遷移等語昨爲上海鄭鎭守使訪聞以保護鄉鎭之軍隊本應由省巡按使就巡防警備等隊内酌量佈置陸軍則注重國防不能調遣惟北蔡鎭既因鬧學而致拆毁紳董房屋且擾事之徒仍有聚衆滋事之謡自應就近先行派兵馳往保護故於昨日特飭駐浦第三營第九連連長楊保如前往北蔡調查情形以便撥兵鎭懾 
[江蘇省教育會大會預誌]  
　　西門外江蘇省教育會擇於本月二十九日午前九時開第十一次常年大會選舉職員届日會場幹事員己由前日幹事會推定包朗孫楊實丞袁叔畬賈粟香司驗劵楊心一凌文之陸森雲趙調卿司招待吴和士王飲鶴沈朶山莊伯俞司書記沈信卿蔣季和張伯初李頌唐司開筒報告 
[振興林業之急要]  
　　上海各行政機關昨奉江蘇巡按使公署飭開案准農商部咨開承准政事堂第八十三號交片内開國務卿面奉大總統諭興辦森林爲發展實業要圖外國人論森林缺乏之國每引中國爲例所有産科多由外輸遂致利權坐溢沃壤就荒廣土衆民時虞艱困近日外國教習北黎在南京紫荆山創辦林業救濟貧民甚衆成效己著皖省亦有外國人前往考察予昔時養疴於蘇門洹上之間植樹不下十萬株該地人民至今利赖現在各省林業亟待擴充雖設有東三省林務局及試驗場等然皆應實力舉辦用國普及應先由各省地方官體察情形斟酌土宜廣勸種樹以利推行俟造林奬勵規則及森林法施行細則核定頒布後再通行遵照著交農商部分别轉行各省認眞提倡切實籌議具復等因此交等因准此查保育森林可資咨種材料兼增社會職業且爲農田水利隠消災情於國計民生關係至巨現在森林法施行細則及造林奬勵條例於七月三十日己奉令公布自應切實遵辦除由本部籌擬辦法並分行外相應遵轉咨行飭則認眞提倡應先準備種子養育苗木以便及時裁種並就地方情形妥籌辦法報查核等因正核辦間文准咨開准浙江按使公署咨陳内開整頓林業爲當務之急查照森林法規定團體人民請領官荒山地造林之條通飭各縣查明官私所有山荒辨别土地宜購辦樹秧或親自造林或勸諭布種如係私有山畝經勸諭而不允從者即先行裁種以免荒廢其購買樹秧及種植經費就各縣縣税一成凖備金項下支銷每縣以二百元爲率至私有山畝由官裁種管理之林地其成林後權利之支配按照産主種户四六或三七或對成分派辦法就各地沿用成數辦理除咨財政部外咨請查照備案到部查各省林業亟待振興浙省能於籌辦各省亟應仿照推行相應咨行查照飭屬遵辦等因合亟飭仰一體　照並將籌辦情形具復以憑轉部 
[勸用國貨會常會紀事]  
　　八月二十一日勸用國貨會開報告常會暨代表會到者數十人由陳君良玉主席首宜讀修改章程代表會無異議作爲通過次報告種種事件（一）調查團於本星期日開會宣講團於下星期二開會贊助員於下星期開會（二）王蔭喬君辦理國貨事（三） 
黃礪生君辦理國貨月報事（四）馬剛君辦理中華商會聯合會報事（五）程伯葭君辦理演説報事（六）孫衡甫君在安慶設立石版廠事（七）劉君製造皮夾事報告畢由二蔭喬君演説大意以鄙人僑居南洋三年有種種報告當鄙人出洋時至日本則日本市場無一非日本貨至香港無一非英貨至南洋八打威三寳龔泗水等處無一非嗬囒之貨可知各愛其國各用其貨矣惟南洋之馬來人程度極低大都用日本貨我國趁此機會以貨運往彼必能購買而國貨可推廣於國外矣次由趙晉卿君演説對於公賣維持菸酒業之方法董天爵君演説提倡國貨之緊要末由黃　生君發表國貨月報意見大致謂國貨月報爲國民公共之與論優良與否共肩此任應由各同志帮忙云云至六點鐘摇鈴散會 
[破獲沈莊鎭盜案三誌]  
　　浦東南匯縣界沈莊鎭某姓家被盜搶刧後由上海三林塘第五區警署拘獲盜匪二名又由楊思橋鄉民在某姓墳山上捆獲三名送至五區警署己兩紀前報兹悉該處捕獲者共衹四盜即張二王阿福劉國昌李長林等曾在身畔抄出手鎗二支及銀鐲帳子衣服銀洋等物該區黃警佐業己提詰據張等同供此次由某某二人起意糾往搶刦共有同伴三十六人内中以江北人居其多數均至沈莊某姓住宅用石撞門入内刧掠民等均未進内祇在外面把風分贓甚微餘贓均由伊等拿去黃警佐當即備文於昨日將張二等四盜連同手鎗贓物解至縣警察所由警佐領袖景君諭令分别管押聽候嚴鞫凶器贓物存案候核而南滙縣知事公署亦己先後捕獲盜匪五名抄得贓洋一百數十元及衣服等件現均訊供收押候至上海移提各盜再行質究 
[盤問南兆貴里命案]  
　　妓院包車夫周德福（即阿德福應阿根曾與在逃之人在租）界福建路（即石路）南兆貴里弄口將向在蘇州蕩口班小輪船上賣票之朱正初擊斃刧取所携銀洋逃逸當經老閘捕房中西探將周應二人查獲拘解公共公堂押候核辦在案兹悉總巡麥高雲君對於此案頗爲注意因飭將周應兩犯帶至總巡捕房由五十號西探總目安姆斯脱郎詳細盤問據稱由在逃之項阿寳爲首惟當時並未帶有刀斧等兇器實以尖角砂石擊破朱之腦門以致斃命安探目以死者朱正初曾經驗明委係刀傷所供與事實不符因命帶回還押候缉提同黨再行澈究 
[因上訴獲罪者亦欲以上訴免罪]  
　　住居滬杭火車站附近之張文炳（即張阿明）唆使婦人滕黃氏在地方審檢廳禀控馬阿發侵佔基地等情曾經地方廳判决馬不甘服即赴蘇州高等廳上訴當經高等廳傅齊人證研訊之下該氏即將張文炳唆使興訟各節和盤託出高等廳即飭地方廳將張拘案訊明誣告僞世屬實判處監禁五年惟張亦不服判斷己於法定上訴期内提起上訴林檢察長諭飭候示 
[禁革警員看白戲之惡習]  
　　淞滬警警廳長昨日通飭各區署云照得戲園本屬商界營業無論何人觀劇均應買票方不致有損商業近聞内地戲園恒有本廳内外部職員進園觀劇並不買票外間嘖有煩言殊屬不成事體自此次通飭之後再有聽戲不買票者准該園電知本管警署送應究辦倘該園故意容忍不即舉發一經本廳長查出應予以相當之處罰惟本廳原有監視劵四張由本廳長隨時派員抽查以昭愼重除分飭外合亟飭仰該署轉傅各分註所各戲園一體遵照勿稍違致悮干未便 
[青年普益社之演講會]  
　　大東門外年普益社爲美國教會所創設其宗旨規模辦法與青年會大略相似前日星期六晚開免癆宣講會由青年會章子部社會服務團團友　耀先宣講分爲四段（一）發生（二）傅染（三）治療（四）預防又叄以夏令生活及公共術生要理並示以圖解及參考書講畢後每人分贈免癆月份牌一紙嗣奏各種音樂以助餘與至九時散會聞是晚到會聽講者約有一百餘人云 
[畫錦里火警]  
　　英租界山西路（即畫錦里四馬路口）第六號半門牌於昨晨四句鐘時失火延燒至二號門牌陸源秦珠寳店共燬房屋三幢事後由總巡捕房派探查悉起火之家保有火險即將該店主陳某拘入捕房留候查核奪 
[銅作夥下鄉被毆續誌]  
　　小西門内趙合興銅作夥趙洪飛王金虎等前至浦東周家渡收買舊銅與鄉民唐德昌論價起衅唐即糾人將趙毆傷由縣警察所解送地方檢察廳預審判唐收押聽候起訴審廳判决在案前日由審判廳公開辯論唐始終不認將趙毆打祇稱因互相揪扭致唐跌入坑内問官以輕微傷害罪當然成立始寛判唐德昌拘役十天以儆 
[男女三人之争鬥]  
　　昨有甲乙丙男女三人在裏虹橋畔不知因何起釁互相兇毆巡街捕勸阻不從因即一併拘入捕房聽候訊明發落 
[三婦扭作一團]  
　　婦人孫殷氏李陳氏陳徐氏三人前日不知因何起釁在途扭毆由殷氏之夫孫壽高訴知　警一併拘解淞滬警廳閘北司法科移送檢察分庭預訊之下李檢察官以兩造均未成傷分别斥番 
[索債衝突]  
　　崇明人陸阿林前日在山西路與吴阿德因錢債細故口角用武致將吴之頭顱擊傷由捕查見一併帶入捕房將陸收押吴送醫院療治 
[婦人請求斷離]  
　　婦人劉何氏至法公堂訴稱婦人於上年憑媒嫁於劉仁謨爲妻夫婦之間甚不和睦勢難終身依頼請求堂上傅劉到案斷離經中西官准詞飭傅去後劉不到案昨日何氏又請缺席判决聶讞員諭令退去着劉於一月内到案質訊核斷逾限不到准許何氏自由 
[不認誘拐女子]  
　　紹興人金文元前在虬江橋地方誘拐擺設菜攤某甲之女名桂英當爲甲扭控警區解送地方檢察廳預審收押聽候起訴在案前日由堵褚推檢各官開庭研訊金文元堅稱被誣問官會商之下諭飭還押候核 
[姘婦控告姘夫]  
　　常州人顧根福前在滬南德隆彰菸行爲出店之時與行主宅内之傭婦松江人王金氏姘識嗣爲行主察悉將顧與金氏一併停歇迄今己有八載顧自歇出後即與該氏賃屋於大東門外施相公弄雙宿雙飛儼如夫婦生有一女名寳珠現年六歲日前顧將當向詰問顧亦不肯稍讓互相争鬧該氏即於前日至該管警區控顧誘拐寳珠出外價賣並被騙去衣飾等語當由該區派警將顧拘區略詰一過轉解警廳司法科研訊以案屬刑事因即備文移送地方檢察廳訊辦 
 [P崗警追獲匪徒 
　　滬南新馬頭某作舖店主老嫗陳王氏昨日午後挈其孫男孫女等出外遊玩行經潮惠會館附近突被匪徒攫取該嫗耳上之金線圈一枚其孫陳耀生竭力追趕喊捕始由崗警帮同追至洞庭山碼頭景星園浴堂内拘獲徐蓮標一名並在該浴堂榻上搜得原贓又鍍金線圈一枚當即帶至第一區警署詰問該匪供並不搶攫欲將鍍金絲圈向之貼換　語董警正飭即移解警廳司法科訊究 
[乃是自願認賠]  
　　黃包車放租頭目張其旺前在閘北檢察分庭訴車夫李美之唐中清喬天常等串竊橡皮輪胎兩副賣於自來水廠傭工李阿四絰李檢察官提起公訴由孫推事判决李美之處徒刑七十天唐中清處徒刑兩個月己詳前報前日由唐妻王氏具禀到庭據稱此案未告發之先原告曾邀其夫至新大橋某茶館内談判令夫認賠洋十三元决不牽涉氏夫信以爲實如數付訖不料張騙洋到手仍將夫名開列在内情實難甘云云當經李檢察官傅張質訊張雖供認得洋惟稱此係唐中清囑我到案後代爲諱飾故自願認賠並舉某甲到庭證開判將該氏訴案註銷不理 
[探囊取物]  
　　王桂生前日混入新關彈子房内乘間摸竊金英廷袋内現洋五元當場覺察鳴捕拘入捕房押候解廨訊究 
[控告傭婦行竊]  
　　淞滬警廳閘北司法科前日送卻致大控傭婦趙氏行竊首飾衣料等物一案至檢察分庭經李檢察官預訊之下判該傭婦收押聽候核辦 
[形跡可疑]  
　　前晚有一某甲在美租界漢璧禮路黑暗處盤桓觀望爲華探薛正昌所見以其形迹可疑拘入捕房聽候訊明核辦 
[銀樓夥墮地受傷]  
　　美租界愛而近路北高壽里某銀樓夥曾祥壽昨日在扶梯上失足墮地下部受傷甚重由店主車送同仁醫院請爲救治未識能無碍否 
[婦人專打嗎啡]  
　　法租界内有開設小雜貨店之王李氏專用嗎啡針代人針剌以抵烟癮當爲包探查知起獲器具將該氏拘解法公堂請究據供婦人不知禁令求恩寛宥判罰洋四十元充公無洋改押四十天 [P酒店違章 
　　英租界福州（即四馬路）四百八十七號門牌某酒店違背定章深夜任人沽飲被捕查見報告捕頭轉禀公共公堂出單飭傅該店主毛金榮到案讯究 
[挺押三年之效果]  
　　徐顧卿控邵招福（即邰招福）不交地價等情經公共公廨訊明押追在案迄己三年挺押不理前日又經關讞員提訊邵供實因無力遵繳並非有意挺押求鑒關君因原告臨訊未到判被告從寛開釋如原告查明被告實有隐匿財産情事准其檢齊證據隨時禀請核追 
[收欵後再行銷案]  
　　施少卿前至法公堂控朱受卿結欠洋鐵價銀一百七十三兩向索不付請求追繳等情朱令其妻到案候質判限交到被告本人訊追在案在己届限仍由朱妻投稱此事己向原告理明施稱經人相勸先還現銀四十兩再立八月底期票一百兩餘銀讓去俟票銀收到後再行禀請銷案問官准之 
[勒限料理]  
　　蘇梓軒前向江連茹批購皮絲烟出有期票洋一千三百元到期不付被江控經法公堂傅訊判令交保限理迄今尚未保出且經原告調查並無産業可抵因又提訊蘇供雖有放出之賬一時難以收取實情無可設法祇能陸續料理判蘇還押限十四天繳洋如違重究 
[掯贖方單之訴訟]  
　　婦人陳趙氏前以墳地方單一紙向楊文慶抵借錢十二千文迄今己歷多年近該氏備齊本利前往取贖楊答以此項墳地己由爾夫在日時絶賣不能回贖該氏即以楊文慶掯不放贖等情至地方審判廳起訴前日由該廳開庭辯論被告因病不到當據該氏投訴前情請求嚴追問官諭飭退去聽候核辦 
[扇莊追索貨欵]  
　　邑廟前吴森大扇莊遣夥湯雪樵至地方審判廳狀告掮客張福海積欠貨欵洋八十四元前日由該廳吴推事官開庭審理先據湯投訴前情請求追償質之張福海供稱欠欵是實因一時無力繳齊故商之該號經理耿某每月拔還洋六元己經允諾求鑒間問官判令退去候傅耿某到案再訊 
[誌謝]  
　　著名鬚生譚鑫培即小呌天名震南北評劇家每津津樂道之即伶界中人亦大都尊爲泰斗蓋以其唱工臺步有出神入化之妙也現己年逾古稀不輕演唱此次道出申江九畝地新舞臺以振興華界商市慫恿之老譚己允於今晚起登台演唱惟祇以一來復爲期昨承該舞臺以聽譚戲證四紙見貽爲誌數語於此　　棋盤街中華圖書館編印之小説週刋禮拜六現己出至第六十四期昨承惠贈二册記者以愛閲禮拜六小説與愛聽譚戲同一熱度故聯誌之以逹謝悃 
[氣候報告]  
　　（上海徐家匯天文台天氣測候報告） 
　　八月二十二日晨間上海天氣熱而潮濕日出時有霧南和風轉西南 
　　二十二日下午四時三十分豫測颶風己經東溼臺灣東北進逼福州海濱温州附近大約亦吹及臺灣海峽北面惡劣之天氣逐漸延至舟山及揚子江口東海有旋風向中國海濱進發 
　　二十二日下午四時前二十四小時内上海氣候温度至高九三八至低七四四去年同日至高九一四至低七五二 
雜評三 
[知幾（訥）]  
　　世界之事貴乎知幾有一事焉以爲時機至矣急起以乘之迨乘之而有所阻隔即廢然自返世將謂其人爲認機不眞吾則以爲苟一嘗試而即自悟其非者仍不失爲知幾也若知其不可而一試再試斯乃不知幾之甚吾國商人營業失敗於此不知幾者數占大半然而今日不僅商人然也 
來稿 
[通俗圖書館（續）（陸規亮）]  
　　通俗圖書館與社會有如何之利益奥斯納步利科圖書館中曾發甚有趣味之三問題請求各社會中人解釋兹列如左第（一）一日之中定於何時借出圖書最爲便利第（二）未設立通俗圖書館之處當如何消遣時間乎第（三）讀書後果有何種利益乎此三問題發表後有千五百餘通之答書答第一問題者謂自午後七時起至十一時止爲最好之讀書時間第二問題則千五百餘通之答書中以百分法計之有三十人不能答復者其他答復之最著者謂在夜間飲酒或卡羅泰（西洋骨牌）甚有茫然不知所何事消遣時間於無形耳第三問題之答復者百分之九十五謂讀圖書館中之書有非常之利益蓋彼等所依據者深知人生之樂趣又於職業上得無窮之利益所謂職業上得利益者大概勞動家居多且一般社會中人得修養精神之益享人生應得之樂趣解脱世俗各種之困苦增長精神開通智識者也彼等如此之答復彼地利用圖書館之處可見民智之發逹焉 
　　通俗圖書館之費用多寡若何統計之町村之費用占最多數前節論及英國規定爲圖書館徵收税則（價值十元納税四十文）間有各種團體之設立或個人寄贈等爲數己屬不少德國撤克森政府以國庫補助設立通俗圖書館者居多其補助額自千八百七十六年至千八百八十九年每年所費共七千五百圓自千八百八十九年每年增加九千元此等補助金逐年有二百五十或三百五十分給通俗圖館之用（每館之補助金）關於補助金之分給由撒克森文部省規定規則如下（一）圖書館之設立概屬於人民及圖村之獨立經營爲一地方之公共事業（二）國家之助力凡新設立之通俗圖書館概有補助金但必防圖書之悮選及謬本之購入（三）補助之際則必徵集郡會及郡視學之意見（四）通俗圖書飩館委員凡本町村之牧師與小學教師皆得加入照此等之限定者撒克森政府乃每年補助之其補金雖屬甚少然因得奬勵於是圖書館逐年增加從千八百七十三年至千八百九十三年間撒克森之圖書館增加數自百六十五館至千三十一館可云盛矣又千八百七十五年撒克森之可村以百分計之每百町村中得有五館至千八百九十三年通俗圖書館之設立每百町村中得有三十二館地方智識之發逹興圖書館之增加有正比例焉 
　　通俗圖書館與社會有密切之關係通俗圖書館之發逹與否與人民智識之有無國家勢力之强弱有絶大之影響是説也爲世界列强所公認我國朝野上下亦皆知之教育部及各省巡按使與各地方開明士紳汲汲焉胥以籌辦通俗圖書館爲當務之急固可爲前途慶幸焉雖然原因複雜手續繁多有歷史的階级氏焉有進步之次序焉初非可一蹴也辑譯是編俾知各先進國之成例我國之熱心通俗圖書館者勿以阻力横生而畏難（我國各事大半如是）勿以效果稍緩而予止庶幾有成效之可覩乎民國四年八月中旬書於江户客次 
[游美調查茶業報告書（俞燮）]  
　　　陳者代表茶商爲游美實業　聘圑團員向由農商部指定浜 
 
 
 

Page 11

 
 
其相金介堂二君燮誰亦家世業茶惟近四五年來隨侍服務茶業中殊慚　隨茶事經驗實不敢以自信遽作實業報聘團員代表茶商遊美自覺非分然於茶之調查研究輒有志爲承江君易園熱心茶業前途之振作謂縷有志於是益以洪君己作古人正宜承乏隨金君同去或有叨益正未可知於是與菩靱之先生爲燮介绍於部得部指認函邀變彼時亦以有金君同伴一切定多叨教遂答覆願往届期金君或以他事牽絆未能偕行殊出願外變本亦欲告辭祇以駐滬辭美實業團籌備所長吴君云原指定之團員多以事覊留能决去者甚屬少數於國家交際上殊有關係因是觀念而變告辭之意遂不敢復萌矣於是如期起程計在來往途中變五十日而實在遊覽日期僅六十日遊覽地方有二十四處凡到一處遊覽章程皆由美國各商會各團體預爲配定其中雖有可任特别參觀考察之通融而爲時總覺短促如變魯鈍更未能於走馬看花之際而多有所心得也遊畢回至舊金山又深得　君偉伯之贊助至日本又深得孫君潤江之贊助益加詞查考察然時間極匆促罣滿之處不免滋多兹特援有聞必録之例謹條舉所略知者陳述於同業茶商諸君之前幸垂覽而曲諒焉 
[銷茶之地方]  
　　美國消茶之地方可渾分之爲三部（一）西南爲一部（即華盛頓阿利康及加利福尼等省是也）（二）東北方爲一部（即芝高加班特茅費蘭特非亞紐約波斯頓白夫羅克利扶闌等城是也（三）中央爲一部（即聖路易城及倭海阿音的阿納　省是也）（未完） 
來函 
[江西義振公會致上海江西公便首事周扶九陳潤夫包竹峰等函]  
　　扶九潤夫竹峰鄉先生暨同鄉諸君華洋義振會公鑒贛省災狀計邀亮察此次贛南暴洪廣泛爲百年所未有較他省爲尤重田犀邱墟人畜漂没死者屍骸枕藉生者呼吸僅存惟目前急籌放賑之方事後代圖安定之法動需鉅歉素欽先生情股桑梓聞兹浩刧知己早關厲念愴惻同深霖等謹代災黎请命發起組織江西水災義振公會趕印捐册分寄列位鄉先逹廣爲募賑集腋成　庶各屬哀鴻快霑惠澤涸鮒重甦實頼先生仁漿挹注之賜護附寄捐册五十份伏冀察收勸募俟捐欵就緒仍請速滙到赣以便附致收條禱切盼切再敝會現推吴劍秋君爲正會長裴鑑激君爲副會長合併附聞歐陽霖華琿梅光遠陳永懋曾秉鈺宋育德雷恒謝佩賢羅兆楝徐士修謝遠涵等啓 
[國貨維持會致各職員函]  
　　逕啓者北京國貨展覽會開幕在還敝會曾將微收出品日期預先登報廣告工商界諸君矣兹有部頒機籐清單等項手續極爲碎繁各出品商家迄未前來領取若再稽延深恐誤奉兹定於　曆八月二十四日星期二下午八時至十時在錢江會館開籌備會妥籌一切辦法届時務希各職員先生早臨幸勿見却無任魁盼之至國貨維持會啓 
[杭州駐滬華盛贸易公司通告國貨出品家書]  
　　本公司創始杭州經理國内客商海外華　進出各貨採辦轉運代辦代售久己爲我實業界遠近熟知惟因轉運機圖内地諸多不便今特分設驻滬爲仲介商業便利起見營業之法運外洋華借自造之貨物售諸内地易各省固有之國貨銷諸外洋惟欲推廣國貨之銷路以期挽回天然之利權擴充國産尤爲今日之急若再空言提倡毫無介紹實力則天然利權未免愈失矣本公司間人僑居南洋歷有年所海外商情素所深悉且與南洋羣島各埠僑商均有聯絡故敢以介紹自任凡内地國貨力任在南洋羣島提倡銷售以期國貨逼及羣島定蒙諸實業大出品家表我同情望將各出品國貨以及各種綢呢布疋之樣本説明書等項就近委託本公司隨時代運代銷無不竭誠從事逾格歡迎以答諸實業家之盛意而副本公司所倡國貨之宏願也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[糊塗知事説] [  泗演野鶴]  
　　客有問於泗濱野鶴曰今之所聞知事者果何解乎野鶴曰知事者知民事也凡地方之疾苦人民之生計均賴知事知之知事知事顧名思義何難解哉客乃作色曰然則爲知事者其果知事乎吾亦嘗閲新聞紙矣糊塗知事之名辭己屢見而不一見夫既云知事而尚云糊塗既云朔塗而尚云知事是眞盜人所不解者矣野鶴聞之啞然笑曰子誤矣彼稱糊塗知事者亦有説焉蓋謂有時而知有時而糊塗也有時所知其知也必倍於他人有時糊塗其糊塗也亦必倍於他人所謂知者知贓金之可得出知地皮之可刮也知徵收驗契之須厲行也時而知吹牛時而知拍馬做官之秘訣無不揣摩純熟而糊塗者特地方之疾苦民間之　獄耳非糊塗到底也昔吕端小事糊塗大事不糊塗今之知事於公事糊塗私事不糊塗子何疑焉客聞之恍然而退 
譯著 
[間諜生涯] [  天虚我生]  
　　（六）孟德卡羅之陰謀 
　　予自英倫歸後復至維也納探一事頗易故予書勿紀是日即以維也納探得之情形報告於咸康街後遂返密突而街預備休息日之將夕將易晚衣出赴宴會而咸廉術復有副官至寳伯爵葛拉夫之命召子趣往吾知威廉街中人苟有一事需子者其盼望之急殆不可以須臾或緩故予亦不復更衣即隨副官往三十分鐘後予又受命令而歸蓋伯爵視予無異外府有所使命惟予是 
任故予之勞乃出凡衆然在伯爵方以信用之深故示優異也當予往見伯爵時伯爵方坐安樂椅上顧予笑曰能者多勞今予又有所勞汝矣汝於今夜可乘快車赴孟德卡羅偵探俄法英三國公使有無密會之事趣以報予且有一人可爲汝助其人即雪藏萊郡主可以予之名剌往謁言次即以一剌授予其上簽爲倭上凡特予頗訝之伯爵笑曰此無他所以不稱葛拉夫者慮爲人知耳然郡主實知之言次復以三千馬克之支要授予曰此爲汝臨時費用約百五十鎊若不足可以電請益今汝尚有事須閲否予因請以郡主之狀熊告予俾得相見即議伯爵領之即以手按鈴召書記入命取郡主照片來頃之書記果取而至其下且有郡主親筆記名予受之遂辭出爲時不過三十分鐘耳既出即赴銀行以支票兌取金鎊予遂决計充爲南　溯礦務主人薑礦務經歷有素必不致爲詰破且復購傭稱種如南斐洲日報及應用服飾與夫商業雜誌等類歸而實諸行囊之中即乘夜車而行途次默念偵探此事着手亦殊不易夫以索未覿面之人一旦欲與各國公　接近無論其中　級遲隔雲泥即有會紹亦未必絶探其秘密也　者亦知三公使爲何如人乎此三人者一爲俄　斯皇帝之　王一爲法國外交總長臺爾卡西一爲英國格雷爵士其至孟德卡羅則皆抱病出游不言國事但此三國之大臣同時而病同時现游而其出游之地又復同至一處是無怪乎德皇之疑也格雷爵士之情性予不之知臺爾卡西雖稍知之顧弗諸惟俄羅斯親王則予稔聞之矣其人好色甚於好勇葛拉夫伯爵乃請郡主爲助是直投以香餌思之足一粲但吾雖未嘗一見雪薌萊郡主其人伹就照片觀之其人實天下之美人也大凡照片中之美人不過得其形似而丰韵姿態則非寸紙中所能傅寫故吾預料果見君主必更美於照片可知然則得魚之慶可爲伯爵預賀者矣 
詩選 
[甫入都門愴然有感] [  黃時魯]  
　昔讀聖賢書遠游必有方我有兩親在斯義豈岂忘吾聞先輩言京師風土良况復羣英豪由來萃此邦心羨匪自今去去勿徬徨行李任蕭條遑計途路長方今有奇技縮地師長房千里若咫尺迅速誰能當（謂汽車）曾無跋涉勞迢遞其何妨計程日有半都城己在望（正南京至北京僅三十五小時）入城覩宫闕金碧猶輝煌天命有所歸豈曰人力强嗟嗟楚王孫志氣徒激昂長白山前路四圍塵霧黃 
[贈同門馬蜕桴]  
　　億昔客秦淮聚首未逾月無何各分散人事相迫促我時遊吴門而君適異國寄託付詩歌經年成卷帙一編海外傅萬里壯行色奇句每驚天飛出扶桑日君誠建安才我乏文通筆孤吟二十年詩删僅三百朋輩所好阿浮名竟何益兹幸良友逢同作京華客兩字待推敲一囊恃編輯况復讀新詩心乃無茅塞一歌氣激昻再歌情悱惻乃知感慨多憤懣塡胸臆三復讀不休起予長歎息呼酒發長吟舉頭月輪白 
 [L筆記 
[民國元年五月率帥至吐魯番哈密鎭撫途中日記（七續）] [  劉雨沛]  
　　三十一日午前四時半自三堡東進沿途漸有村落緑樹蓊叢非復戈壁景象矣行四十里抵二堡休息一央哥子（纏民少婦曰央哥）詢問其帮郎子（少年名）是否回來蓋該處纏民隸哈密王親兵隊去冬隨同鎭得金赴清河戰場有不日撤回消息是央哥子大有悔教夫婿覔封侯意也又二十里至頭堡舍營而日猶未午予率三數部下散步緑楊堤畔見泉譚清碧（泉名火石温性也）遊麟可數有垂釣得魚者予坐觀之排長熊癸嵘將魚購得送予下酒正欲步還適數鴿飛集林表護兵黎有華欲彈以佐酒兩鎗未中熊排長續發一鎗亦未中隨行兵士請予發槍應聲而落尚餘一鴿謂排長又鎗落之遂携歸烹熟喚各官長同食之午後二時哈密都司平智同差帖來迎並接同鄉黃太尊高霖函云哈城官民望我軍之來如大旱之望雲霓乞予星夜赴援哈密札蕯克親王沙木胡索特亦差帖送鷄四羊二犒軍夜十二時即率師向哈密進發聞易鎭無端率師來哈官民驚疑萬分 
自由談之自由談 
[籌安（二）] [  覺迷]  
　　吾民今日所不安者生計艱窘亦一絶大原因也今日政府雖有平民生計會之設於吾民生計究有若何之利益是蓋不可知故吾民今日所亟當自籌者生計一事而己 
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第五十二章（續） 
　　於時安娜雖可不受配新司拘束然海斯得之耳目亦當避且以海斯得可欺因語海斯得曰海斯得汝當知配新司之爲人實至怪僻常日之間每鎖予室中令治其事雖夜亦不許一出以換空氣海斯得汝思之此非怪僻而何海斯得之愛安娜亦與配新司同因語之曰吾親愛之女公子汝誤矣配新司非不令汝出不過汝出時令我相陪從耳安娜曰在配新司思之固以爲我爲貴人苟出安可無從者但彼不思彼又病苟汝又從我出者更何人爲之調查湯藥海斯得者質直人也聞安娜語亦殊以爲然安娜又曰昨者配新司不嘗與汝言乎彼近來性躁尤復動即詈予海斯得曰此蓋有因先是配新司令我下樓視汝謂天己墨需燈否予既見汝不在乃返告之彼遂謂年長如許猶暮夜至人家閒話實爲非禮故汝歸彼即向汝告誡彼爲此語亦願汝趨上耳其心可嘉需子不宜怨之安娜曰吾安敢怨哉實告汝吾昨夜乃在田間實未嘗至好禮倍登之家良以墊居一日藉此少吸新鮮空氣吾本擬以日間出惟日間罷事而出則配新司怒且尤甚然吾又不能長日不出故特於夜間背配新司而出一則彼既未知予出可以不怒而予又得少換空氣也故吾意汝此後苟見吾出者可以不告配新司以病中之人殊不宜常怒也海斯得汝以爲然乎海斯得曰姑娘言當即以吾言苟非日間常以事出街者夜間亦且隨姑娘至田間良以人之有空氣猶魚之有水安可或缺安娜曰然配新司獨能缺之此吾所以謂其怪僻也海斯得曰孺子每慮汝此後再赴花園或田間吾必不以告配新司蓋醫生之言謂彼不宜勞心嗟乎可憐之女郎彼僞言竟得勝矣於是膽亦益大竟無夜不與哈勃克相見於安得來田塍之上時復並肩情話安娜則展其笑容有如入夢以爲此身且在愛頓極樂園矣 
奇情小說 
[秘密汽車] [  東埜譯]  
　　第五章（續） 
　　挨周笑道我們今夜辦了許多事情辛苦極了密司脱逹而登請你拿出上好的酒來給我們暢飲一回不要如此鬱鬱寡歡的難道不捨得嗎説得衆人都笑了逹而登便喚僕人取酒挨周又笑道還有一件重要的事情現在便可舉行衆人詫異起來齊聲問道請問是什麽事情挨周笑道不必性急待玻璃杯中節滿了酒再説於是衆人的目光齊注桌上挨周待那僕人節酒己畢退了出去舉起杯子説道現在舉行洗禮請諸君滿飲此杯説著仰起 
頸子咕嘟咕嘟的一口氣吸宛衆人舉杯在手只待沾唇又詫異問道洗禮嗎替那個人舉行洗禮挨周道替我那汽車舉行洗禮他前程萬里自有舉行洗禮的價值現在要請密司脱逹而登充當教父籠賜他一個嘉名逹而登聽説感動方纔在汽車中轉戰不决的兩個念頭面色泛成青白把滿滿一杯皮酒重新放在桌上在室中踱來踱去説道你們舉着我麽這典禮過嫌莊重藐躬涼德何以克當伹既承你們舉定只恐推辭不來㕭有了有了挨周忙接着説道有在那裏快將名字説出來逹而登道這汽車的好處是在迅速而没有聲息早晚駛行無所畏懼列位决各盡一杯我賜他一個嘉名叫做飛矢衆人忙吸乾杯裏的酒齊聲呼道飛矢萬歲飛矢萬歲 
救國儲金 
[中國銀行收欵收單]  
　　八月十三日第一百零四次報告 
　　四百七十九册七十九號至一百號瓶山學校一元六泉學校一元淞陽學校一元臨淞學校一元新德學校一元槐清學校一元劉曾禧一元裔雲章一元顧仲黻一元裔德昌一元孔保民一元夏瑞生一元夏寳初一元社蘭香一元孔新民一元仁甲生一元張瑞書一元張秋華一元趙元臧一元孔振氏一元陳仲三一元方臨淵一元（以上均青浦教育會） 
　　四百八十册一號至九十號張弓一元固二校學生一元葉薌石一元葉子振一元邵朗秋一元陸養虞一元姚書舟一元邵鞠如一元徐志希一元施翰青一元瀾溪一元務本一元務本學生一元孫沅顧一元蓮西一元高許一元求敏一元養蒙一元竹瓢一元横濱學校一百日新一元培蒙一元沙南一元陶錫齡一元陶祖彭一元王愛提一元趙叔通一元王談如一元張叙伊一元王譯浦一元王禹欽一元東余小學一元李桐侯一元徐履廷一元徐　堯一元陸琴遠一元楊佐義一元胡石生一元徐伯青一元左新小學一元章鑄英一元新明學校二元鄭忍之二十元邵和諍二元孫夢周二元何懋時二元葉泮林二元朱仲和二元徐献書二元何明志女士二元陸梅生二元小淶二元湛涇二元墅經二元崧浦二元三樂二元開明二元澱濱二元漁洋二元陸學謙二元陳環英二元陳景甫二元楊莊二元陸企曾二元王競時二元西莊二元森浦二元大同二元既濟二元女校三元日增三元蟠龍三元杜巷三元滄溪二元紀元學校三元淞濱校學在元杜溪學校三元會龍三元鑄民三元張浦四元錢步曾四元淶溪四元費俊甫四元青界學生六元明强六元鶴溪學校六元孫春畬五元冠瀛五元胡花舟十元（以上均青浦教育會） 
　　八月十三日第一百零四日計收儲金銀元二百二十三元連前共計己收儲金銀元六十四萬六千零三十六元銀三千九百六十八兩九錢中國銀行謹啓 
[八月十四日第一百零五次報告]  
　　第四百七十四册六十六號至七十七號鄧君煥缅銀一盾合元五錢七分何禮文缅銀二十盾合元十一兩五錢何能運缅銀二循合元一兩一錢五分何盛運缅銀一盾合元五錢七分雷步雲缅銀十七盾合元九兩七錢七分何暢秀缅銀五十盾合元二十八兩七錢何俊恭缅銀一盾合元五錢七分張明悔缅銀二盾合元一兩一錢五分吴仁横缅銀二盾合元一兩一錢五分何金詒缅銀十盾合元五兩七錢五分伍振尤缅銀二盾合元一兩一錢五分何暢秀雷步雲缅銀二盾合元一兩一錢五分以上均缅甸廣東法政學堂來 
　　第四百八十册九十一號至一百號曹安善一元金家學一元楊載華一元陳良善一元夏阿冬一元蔣林高一元王復興一元陳生友一元鄭寳雲一元周所昻一元（以上均北山西路永安會來） 
　　第四百八十一册一號至七十號張順林一元鄭五阮一元陳根堂一元許寳友一元黃根林一元孫根初一元　成根一元張彩堂一元蔡隆生一元陳木泉一元唐信全一元鄭芝定一元樂瑞全一元畢阿永一元葉阿堂一元蔣阿寳一元張小通一元周所愛一元張先定一元林如心一元張小火一元符記發一元葉順生一元陳鳳儀一元張貴生一元鄭成陽一元錢金生一元康鳳儀一元王連福一元郭成林一元周引全一元盧文金一元王賢林一元毛阿英一元鄭萊生二元鮑明水二元曹芝生二元葉承水二元朱裕增二元趙阿廟二元韓順千二元石聖甫二元石順才二元邱才有二元方記清二元孫阿土三元輪業永安會五元（以上均北山西路永安會來）吴啓嘉一元吴啓福一元吴作時一元樂繡濤一元許源壽一元葉福生二元沈啓棠二元胡感和二元沈文溥二元童璋二元包容二元吴啓祥三元洪華良四元吴永屏六元王愚生一元王樵舲二元孫筱靈五元立生　二十元王逹君一元鄭掌衡二元李芝蓀四元李維榮五元同祥號三元 
　　八月十四日第一百五日計收儲金銀元一百四十七元銀六十三兩一錢八分連前共計己收儲金元六十四萬六千一百八十三元銀四千零三十二兩零八分中國銀行謹啓 
 
 
 

Page 15

 
 
   
 
 

Page 16

 
 
   
 
