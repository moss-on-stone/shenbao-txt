# 1899 - 131 - 4909369

 

Page 1

 
 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窾要閱之可以通權變而廣見聞方今時　　　有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[讀史方輿紀要告成] [  圖書集成局代啓]  
　　本局清代二林齋排印顧祖禹讀史方輿紀要本約上年臘月告竣又顧炎武天下鄰國利病書本約本年三月告成嗣因悉心讐校　　時日故曾登展期三月告白刻下讀史方輿紀要已告成准於四月初十日出售每部卅二本用潔白上等連史紙印釘帶外精工是　原由二林齋出售股票請附股諸君憑票找洋向經售處取書至郡國利病書本年六月初准可告成此啓 
[廣學會譯著新學彚編中國度支考英興記正續中東戰紀本末文學興國策時事新論出售翻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風教而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圖半續編七角文學興國策二角三書併書二圓均與先譯之泰西新史攬要時事新論等書傳誦士林無勞述謹○時事新論六角○上海廣學會總局申報舘及各書坊出售外埠書坊及教士售書處亦可向購[  圖書集成局啓]  
[論山東教案]  
　　自中外通商以來交涉日繁辦理不易其交涉中之最難辦者則教案是大抵教案一出兩國和好之情縱不至於决裂而滋事者須查拿懲辦被燬者須酌議賠償設竟傷斃人口則又須從重撫卹倘或外人藉端要挾偌保護之名稱兵入内地索取巖疆奪我權利　朝廷以安民息兵爲念不肯妄開釁端如膠州灣之舉誠非得已也自來因教案轇轕而致所失之大莫過於膠州灣一事　朝廷有鑒於此故嚴飭疆吏保護周至地方官亦惟恐有閙教之事故多方勸導不憚舌敝脣焦乃不謂各省閙教之事仍有所聞惟事屬細微彌縫較易不至釀成巨案耳說者謂教案之起皆由於民教之不和民教不和之故皆由風氣尚未大開華人皆有歧視彼教之意謠言一起附和者衆遂至激成禍端倘日後習慣自自可彼此相安無事矣曰中國風氣雖未大開而西人傳教之堂幾至無地蔑有歴辦教案華人豈無聞見豈尚有不知利害而甘爲戎首者哉大抵閙教之事皆由亂民爲之其意本思作亂不遇借攻擊教堂爲名以　煽惑鄉愚得以肆其搶掠豈眞壞教中有　　而欲相甘心也不觀時報紀山東之教案乎昨　　　天津　　報云本年西歴二月山東卽墨縣西境怨有匪人倡立大刀會門揭紅旗大書守墪相助旁列頭目姓名其時匪　已不下千百　且日有加增是月十二號先向嚴家莊肇事旋又連刼十四村擄掠教民六十餘家教中人偶與之抗　　　　迨四月十四就華柳莊紳民黄以動復率同匪黨三四十人將美國耶穌教堂焚掠又赴萬花莊黄花村等處滋擾鄉民逃匿一空教主函致卽墨縣主略言如不剿平不特教民性命攸關卽本教主亦殊危險無奈卽墨兵丁平日皆務農僅會練之期濫竽充數致縣主束手無策按亂民起事在西歴二月卽中歴去年十二月今年正月之關刦搶教堂在西歴四月十四號卽中歴三月初五日起事迄今已有三四月之久縣中卽乏兵丁縣主豈不禀報上　請兵剿　　省中搖有　　　無不　　兵前往之理卽墨隸萊州府距府治二百五十里府治距省六百八十里地　遼遠軍符飛馬亦尚易爲何　至今尚　　兵往剿之信殊爲不解又云匪人粘貼匿名揭帖欲與德人爲難十八號教堂正行　　　　聞槍聲大作　　有華人三名被德人擊死藍因德人在楊村建一烽火堡被匪人折去德人令居民將匪人交出久無　者德人　以　三頭　　居民羣起鼓譟德人因開槍致斃多人以此觀之山東之禍正未有甚現在德人　占沂州殊有洶洶之勢　彼一無　轉窺其意亦尚思得步進步加以卽墨之事德人更有所藉口從此辦理不願爲　耶山東　　本　　　　民夙縈强悍平時卽無閙教之事亦宜分駐重異以資坐鎭至德人占據膠州灣之後　　時恩　　　直　與　守例至一邑之中竟無一兵之可用致外人藉口保護占據土地恐卽墨之事又蹈日照之　不特　　　乎卽　人　　亦無已時爲今之計欲平教案當先懲辦　民山東匪燄如此猖狂急宜調兵前往痛　　將亂民肅清　案　　　理若再因循坐悞不特揚招外侮恐又釀成内亂矣北望膠　紀直葛極 
[本館接奉電音]  
　　昨日午前京師飛電傳來　　上諭三道敬謹譯登○四月初六日奉　　上諭裕祿奏　司因病呈請開缺一摺江寗布政使長祿著濳其開缺欽此同日奉　　上諭毓賢奏特叅承　砲　洋宵之副將請旨革職一摺據稱山東添製砲船三十四隻派委副將原邦彦承辦經毓賢派員確勘船隻數不如式工行　值又復浮冒過半實屬貪婪不職花翎總兵銜補所屬將康邦彦著卽行革職所有浮冐開支之欵　　　　　　乏　以重公項而儆效尤該部知道欽此同日奉　　上諭　因時事艱難朝廷宵旰　勞政　求的迭　　合　　　　　　地方　辦事宜認眞整頓不啻三令五申旋據該督撫將所籌練兵籌餉保甲團練補榖各事宜先後覆奏詳加披覧該督撫所揀各節雖不致盡託空言亦未能確收實效當此時艱孔亟允宜上下一心共圖治理各該督撫均係特加簡擁受恩至深若再因循觀望不能仰體憂勒惕勵之心振作之機當在何日用特再勘申　著各督撫於奉到此旨後將現在籌辦之事速卽認眞舉辦仍將有無成效情形先行據實具奏至民爲邦本近來　　辦理各件皆所以休養生息爲民籌計倘有不肖州縣玩視民瘼陽奉隂違該督撫卽當嚴行叅劾從重治罪倘該營上司不行揭報封疆大吏不卽核實　泰是罔恤民艱國法具在朝廷亦不能曲爲寛恕也將此通諭知之欽此 
[意相休官]  
　　日本東京日日新聞云頃得羅馬電音悉意大利國議政院於西歴五月初一日會議措置中國事宜其與政府意見不合者聲勢甚壯内閣大臣遂知難而退於初三日上表辭官 
[蠶食堪虞]  
　　日本東京日日新聞云合亞細亞全洲計之有地二百八十八萬英方里民人八億三千五百萬名口曰今已有地一百四十萬英里民人三億四千萬名口歸歐羅巴人所轄噫歐人其眞善於鷄食者乎凡同在亞洲者不得不惴惴於心相與維持保護矣 
[教民互鬨]  
　　武昌采訪友人云月前湖廣總督張香濤制軍訪聞沔陽州境有民人聚衆向教堂滋閙之事因 
 
 

Page 2

 
 
卽派勇馳往彈壓迨本月某日督轅接到州主李刺史禀牘知此事實由天主教民與耶穌教民爭奪湖田而起刺史會營馳往彈壓兩教民人皆置之不理以致兵刃旣接所傷實多閭閻驚恐異常幾於寢不安枕制軍以教民自相齟齬應由教士秉公調處不必輕動大兵因飛飭江漢關道岑馥莊觀察照會英法兩國駐漢領事官請各派人星速往肇事處查辦以冀綏靖地方而漢口某司鐸亦接到教中人電音已於某日束裝前往矣 
[九重錫夀]  
　　福州訪事友來函云三月二十二日爲督憲許筠帥七秩攬揆之辰　　　皇太后　　皇上眷念疆臣頒賜多珍派員弁齎送來閩於二十八日抵省　　恩施優渥福夀綿長誠千載一時之盛也 
[松試五誌]  
　　松江采訪友人云當提督江蘇學政瞿子玖大宗師按試松江時所定塲期早登報牘前日牌示轅前改爲本月初十日考第一塲優生兼貢監錄科十一日提覆華婁青三縣童生十二日考第二塲優生兼覆試童生十三日新進童生總覆及奬賞一等生員十四日起節○初六日宗師考試奉金上南四縣童生奉賢首題　皆古聖人也　金山首題　皆自明也　上海首題　皆所以明人倫也　南匯首題　皆什一也　通塲次題　巍巍乎唯天爲大　詩題　賦得水中魚衣得苔字五言六韻○是日午後放牌時頒發闔屬八學生員招覆案　松江府學　徐彭齡廩王蔭奎廪朱祥黻廪唐元斌廪席裕琨附沈銑廪徐應聘增顧潤璠增宋樹基附黄潤璋附凌瀚廪阮尚時附蔡邦藩增楊傳福增陳金鑾廪葉人鑑廪吳振寰廪沈維善附顧葆圻增胡咸章附　華亭縣學　張葆培廪王貞元增閔瓛附李維翰附張葆馨廪錢鍾騏附許麒祥附周仁堪附姜世維附姚貞義附姜世紬附葉其蓁附姜世綸增戴邦藩附　奉賢縣學　莊禮柔廪蔣道腴附羅輝祖廪裴晃增莊仁鴻廪戴文熊附朱家驊廪莊仁厚附廖光裕廪　婁縣學　朱廷揚廪張公璵附侯鎭藩增孫觀灡廪許毓麟廪朱德淵附張際昌增張錫謹廪錢葆珍附蔣誠禮附鍾毓附陳則藩附程元斌附丁繼庠附　金山縣學　沈嘉樹廪顧騮廪沈慶芳附吳治恭附薛宗濂廪吳文達廪胡紹曾附高堪附楊成樂廪王平格廪　上海縣學　朱夀朋廪趙世修廪劉志濤附楊逸附顧樾廪黄藝錫附趙履福廪范熙瑞附劉世杰附馬族羣附葛尚冲附張在新附劉欽謨附曹棅增李宗鄴增　南匯縣學　沈撰附陸望峯增王汝舟廪徐守清廪朱貽翼廪楊嘉煥廪黄元吉附丁祖望附朱善麟附關元斗附　青浦縣學　金詠榴廪錢學乾廪顧之熙附張家鎭廪仲晉祺增張毓英附李家驥附沈培恩附李然昌附徐公勉附盛廷猷增楊振基附盛作霖廪葉昌陛附王達珍附 
[查覆疆臣被叅摺稿續登]  
　　又如原奏崔廷桂之子崔正鼎督辦運工崔廷桂之孫崔隨崔廷桂河工差遣田恩來之姪田重祁委在上游楊工父子祖孫叔姪分居繫要一節查崔廷桂之子崔正鼎係山東候補知府於光緒二十三年十月引　　見到省二十四年正月張汝梅札委督辦北運河工程至八月間崔廷桂補授曹州鎭總兵該員於十一月間奉文廻避交卸運工均有案可稽該員以山東候補知府督辦運工本無不合惟崔廷桂旣總理黄　修防事宜其子崔正鼎又督辦運河工程無論是否應行廻避而父子二人分居勢要未免供人指摘又查崔廷桂之孫候選通判崔業經張汝梅於上年桑家渡河工案内保俟選缺後以同知補用並加四品銜問其如何到工得保據張汝梅咨覆係據中游督辦丁達意來禀奏保該撫並未派委崔河工差使又據丁達意禀稱崔廷桂之孫崔職道前官東河同知時卽與有舊去秋投効來工因其年力富强正值桑工需員差遣遂派該員隨壩當差兼辦筆墨事件嗣復札委稽查物料工程事宜又飭兼管壩頭跑買號土核其勞勩實爲異常出力故於彚請奬叙案内一併擬保等語並據崔供稱略同是崔係隨丁達意河工差遣非隨崔廷桂河工差遣尚屬有據惟崔廷桂係總理三游修防事宜丁達意督辦中游河工崔之隨丁達意河工差遣與隨崔廷桂河工差遣所差幾何其不遠嫌已屬顯而易見張汝梅雖未委崔河工差使而僅憑丁達意一禀卽將崔列入保案亦屬失察至於原叅田恩來之姪田重祁委在上游楊工則查上年山東河工委員有田承祁之名無田重祁之名當經咨查兗州鎭總兵田恩來據稱候選鹽大使田承祁係總兵堂姪向在　會典館充當供事上年八月自行投効東省河工適河南候補道馬開玉奉調督辦上游楊工札委在工當差非總具情託等語復經札據馬開玉禀覆相符查田恩來不預河工其堂姪田承祁係自行投効並非田恩來情託且亦未得保舉核其情節實與崔迥别又如原奏該撫子姪之親戚若彭保純之委銅山鹽務袁世敦之委帶營務黄亮臣之署朝城凌漢之委辦館陶釐金康邦彦之委辦船務朋比爲奸無非私人一節查據張汝梅咨覆袁保純係長子書蘭之堂叔岳黄亮臣係再從堂姪書濟之親家凌漢係次子書年岳先承繼之子例無廻避明文該員等在東省有年所委差缺均由司局分委有案可稽且前任撫臣李秉衡任内曾以子姪之兒女姻親奏明奉　　旨毋庸廻避袁世敦係長子書蘭之從堂外兄亦例不廻避前因整頓營務應照西法訓練當經函商其胞弟袁世凱派伊親帶教習來東練軍是以派充營官康邦彦籍隸河南温縣向無姻親因其家臨黄河諳練船務是以派往監造等語查康邦彦旣非該撫子姪之親戚其委辦船務自無可議袁保純前任莒州實缺知州凌漢前任新城實缺知縣皆丁憂起復人員黄亮臣係光緒十五年到省候補該員等資俸均深所委差缺尚無不合袁世敦雖甫經到省然爲教習洋操而來派委營官以資訓練亦屬當今急務惟該員等究係該撫子姪之親戚雖例無應行廻避明文該撫當援照李秉衡成案奏明請　　旨遵行似不應遽委差缺致招嫌怨又如原奏該撫近又寵任道員丁達意張上達黄璣直隸州知州陶錫祺一羣宵小狼狽爲奸聞張上達賄該撫三萬金由歴城縣過付始而奏調繼而力保一節查此欵以張上達賄該撫三萬金爲最重而張上達賄該撫三萬金之虚實又以過付之人爲最要原奏但稱由歴城縣過付自當指歴城縣知縣而言而歴城縣知縣姓名並未指實以張汝梅奏調張上達之時考之則署歴城縣事者實爲朱鍾琪當經飭傳張上達朱鍾琪到案反覆研問據張上達供稱如查有絲毫行賄情事願甘重罪朱鍾琪供稱委無過付三萬兩贓銀情事　此摺仍未畢 
[蘇鄉命案]  
　　蘇州訪事人云上月二十八日有江北牛販某甲販得耕牛數頭來蘇求售行經胥門外五龍橋一牛誤食田中禾稻田主向之斥責甲非但不自引咎反作申申之詈由是鄉人羣起而攻或拳或棒紛紛如雨點下將甲當塲擊斃其地爲吳縣及崑山元和交界處本圖地甲將兇手拘獲分投三縣報案想三縣主須臨塲會騐矣 
[信船遇盜]  
　　三月二十九日清曉林仁記永太豐兩信局遞信船駛至盛澤鎭鄉間壇邱地方忽來盜船兩號有盜十餘人一擁而上將船中洋銀烟土及零星貨物二十餘件刦掠一空據云所失約值六百金天荆地棘行路　誠可爲今日詠矣 
[禾中火警]  
　　嘉興訪事友來函云上月二十九日之晚三鼓時城外塘匯鎭隆興橋東岸某衣莊突兆焚如地保鳴鉦報警各坊洋龍水龍風馳而至竭力救援至天明祝融氏始告退計焚去衣莊染坊桐油雜貨烟紙茶葉各店及燒酒行共十七家兩面樓房十九幢近鄰之因遷移而失物者甚多翌日洪泰雜貨店南門外江西麫館均因烟囱炸裂幾釀飛災幸得救滅然亦險矣 
[潯陽官塲紀事]  
　　九江訪事友來函云新簡九江關道明華亭觀察擇於本月初一日接篆○前九江關道調補浙江寍紹台道誠果泉觀察以邇來各屬驛務廢弛特於臨行時札委嚴少尹洪波赴上饒玉山興安廣豐鉛山蕭鐵梅少尹赴安仁萬年貴谿弋陽餘干方少尹茂齋赴星子都昌建昌安義朱少尹明齋赴鄱陽德興浮梁樂豐薛嘉生少尹赴德化湖口彭澤瑞昌德安一律嚴查不許含混○育嬰堂委員候選縣丞張履思二尹告假已久尚未到差上月三十日由前道憲誠觀察札委曹迪齋叅軍會同林輔臣少尹接辦巡江委員劉少尹亦久假未銷委許仲 
 
 

Page 3

 
 
碩叅軍接辦稽查兵輪船委員于蘭軒少尹城内保甲委員胡開生叅軍皆因病出缺一委楊東巖少尉接辦○南康府葉乂臣太守於月前由任所來潯恭送誠觀察榮行旋於二十八日回署 
[皖省官塲紀事]  
　　安慶訪事人云新簡安徽鳳潁六泗兵備道惪觀察齡由京　陛見出都三月某日抵皖二十九日赴撫轅及各當道處辭行馳赴皖北新任○涇縣閻季生大令丁艱遺缺經藩憲札委教習試用知縣楊明府學海前往瓜代 
[蘇省官塲紀事]  
　　姑蘇采訪友人云新授常州府知府德太守元於本月初二日抵省詣各憲轅禀到初四日藩司聶仲芳方伯懸　　赴新任○調署江隂縣知縣李紫璈大令超瓊政體違和飭丁投憲轅禀請開缺調理上憲准之遺缺札委候補知縣劉大令樹仁前往代理○元和縣典史熊少尉飛丁憂出缺聶方伯牌示以華亭縣典史蔣少尉朝珍調署 
[烟海鱟帆]  
　　烟臺訪事友來函云前者市中糧價過昻道憲禀准撫憲奏免榷稅以廣招徠惟鄰省皆以遏糴爲事來源未免寥寥道　同備文乞糴於奉天數日以來始有糧艘入口民食爲之稍紓○現鑄規絀市中藉紙幣以資周轉外强中乾之輩遂借此誑取人財近有永豐　同增益兩家因持票取錢者過多急切未能應付遽爾倒閉小民受累殊不淺也○日久暢晴田疇苦旱關道憲關心民瘼特於三月十八日起率同文武員弁在天后宫設壇祈禱嚴禁屠宰三日以迓天庥○邇來日用所需無一不貴米麫雜糧較曩時價值約增三倍菜肉油鹽亦日長炎炎幸薪炭價尚平穩居民不致有斷炊之虞也 
[示儆淫邪]  
　　前日上海縣王欣甫大令旣刑訊淫兇不法優伶高彩雲旋復發出簡明告示云　人生爲女　應守閨訓　無論貧富　總要歸正　唱戲優人　藝居何等　如何不法　敢作非分　聚黨招搖　百般勾引　姦人婦女　淫行以逞　體面之家　含羞隱忍　貧賤小户　哄嚇更甚　此等惡習　廉恥喪盡　敗俗傷風　人所共憤　若謂租界　可以亂混　豈知邪淫　中外同恨　高彩雲案　昨　會訊　姦夫淫婦　嚴責關禁　事之始末　諒已共聽　此後爾等　當爲引証　婦女優伶　各宜猛省　再滋不法　按律嚴儆　不顧身家　也有性命　言出法隨　其各遵凛 
[秃鶖受責]  
　　前日游方僧叅禪至南市附松江二號航船至晚忽欲上岸并稱失去衣包二個在船滋閙後經船户周小榮訴諸捕房捕頭提到叅禪羅恒順陳正堂及僧人清亮一干人解送工程局會辦委員司徒貽芬司馬提案研訊周供叅禪於前日午後二點鐘時下船並未見其携有衣包至黄昏時忽欲上岸并索取衣包詰其衣包交與誰人不能指實任情騷擾因卽報諸捕房求恩研訊清亮供本月初四晨僧人由川沙募化來滬舟泊南馬頭同船僧人叅禪串同香工羅恒順將僧人募化所得小洋銀七十二角并緣簿携去今須回松知照各施主不可輪捐　以叩求大老爺恩釋叅禪供稱僧人所竊小洋銀連日花銷只剩六十四角司馬判將叅禪鞭背四十下羅掌頰二十下押候核辦清亮一再苦求從寛釋出小洋銀一并給領 
[上海縣署瑣案]  
　　高昌廟巡防局馬二尹函送拐犯馮長庚請辦王大令飭值日差看管候訊○金子卿控金子堂欠債不還前晚王大令委縣丞劉二尹代訊子鄉供子堂係小的之從弟被借洋銀九十元婁索不還今將借據呈電務乞比追子堂供雖惜子卿洋銀九十元然已還過五十元因伊仍索九十元是以齟齬二尹問子卿究竟曾否收過答稱曾收五十元係前借之欵二尹謂前欵無據不准多生糾葛著子堂繳　銀四十元給子卿具領○寡婦趙王氏控侄婿蘇春林霸屋等情經劉二尹提訊趙王氏供小婦人貧苦不堪因將故夫遺屋出售姪女玉貞與姪婿蘇春林佔居其内致買主不肯付價玉貞供此處房屋小婦人之父母亦應分得數間是以小婦人暫居於此今被叔母一併賣去獨吞屋價求鑒蘇春林所供相同二尹限一月内遷出 
[南市捕房紀事]  
　　昨日午前偷兒張阿二竊取徽寗馬頭豫興竹行内竹一竿被二十六號巡街捕拘入捕房捕頭令暫行管　候解送工程局禀請司徒貽芬司馬訊核○昨晨有李老海者投捕房訴稱妻子吳氏於前日歸寗卽被岳母吳薛氏霸阻不放捕頭傳到吳氏令隨夫回去並著李不得欺凌○泰興縣人高德良賃居南市福美里源來福小客棧内日前購得洋藥一包至昨晨忽然失去疑同棧之士庚趙三保所竊喚令八號巡街捕拘入捕房捕頭令暫行管押候解送工程局禀請司徒貽芬司馬訊究○昨晨周阿榮在某酒肆沽飲大醉而出行經新馬路四號巡街捕恐其肇事因卽拘入捕房捕頭令禁押兩點鐘時未幾酒醒一再求饒始得開釋○前日船户嚴阿狗無端將徐十六號東洋車擊壞車夫某甲喚二十八號巡街捕拘入捕房捕頭令賠洋銀一元二角 
[英界公界瑣案]  
　　前有倪耀魁者挈其妻王氏控畢丹山李少金嚴子文等勒詐洋銀二百元讞員翁笠漁直刺著將畢押候查明再核昨晨帶案覆訊倪耀魁供稱小的携妻王氏來滬在治下後馬路開設鴻源客棧前者被畢藉端索詐勒寫洋銀二百元之筆據事後心有不甘投報捕房由包探李耀庭解訊求恩電鑒畢丹山供稱生員來滬後與描字人李嚴等相識旋被倪耀魁夫婦誘賭騙去洋銀九百元嗣悉倪係積年賭棍携妻往來各處慣爲局賭誘騙人財生員當時悞入彀中曾邀同友人李少金嚴子文等向論倪見生員揭破其奸自願書立筆據今旣到案叩求追繳餘贓李嚴同供小的等藉描字度日餘供與畢略同直刺著將倪夫婦及李嚴押候過堂復訊諭令畢隨堂候質○包探劉森堂禀稱去年乾大木行傭人王餘高忻如泉用車載貨偶不謹愼行至垃圾橋左近碾傷女孩巧雲右足踝當時行中有木料存在捕房並以洋銀五十元爲質將王忻二人保出巧雲醫治至今迄未痊可故捕頭令小的傳令其母程殷氏携同到案請爲復訊徐殷氏供女兒被王忻碾傷足踝至今未愈延醫敷療所費不資求爲訊斷王餘高忻如泉同供碾傷女孩巧雲事出無心小的等均係食力之人求恩寛宥直刺判罰洋銀一百元給徐殷氏具領爲其女養傷費○竊賊朱連生竊取周雙榮家布衣四件投報捕房後經包探石金榮緝獲人贓送案請究直刺判責二百板贓給還失主○包探顧福興禀稱昨有流氓張信生王紀生二人扭住俞岳榮指爲行竊茶杯向之訛詐褫去身上綢衣一件正在滋閙之時被小的查見爲特送案請究俞岳榮投案聲訴情由王供稱小的等實見伊行竊故向之詰問並未褫衣直刺判將王責二百板張責一百板○五百五十七號華捕禀稱昨日小孩蔣元乾蔡阿和串竊陳順德家綢衣五件經小的查獲送案請判陳順德投案請領失贓蔣蔡二孩供認行竊叩首求恩直刺判責蔣一百板蔡責手心五十下 
[美界捕房紀事]  
　　前晚十點鐘時某國水手某甲由大橋畔雇坐一百二十二號東洋車至蜜勒路某粤妓門前不名一錢昻然而入車夫阿三向索車資甲突出利刃向阿三面部亂刺以致血如泉湧痛極狂呼某號巡街西捕聞聲而至急吹號呌召集他捕帮同拘入捕房捕頭令轉解該管領事署禀請訊辦阿三則送同仁醫院療治○前日流氓石桂林糾集羽黨將鄉民顧毛大曳至荒僻處持刃恐嚇强借洋銀數十元聲稱如有違言定將雙目刓去然後以白刃奉敬顧見勢不佳急將金約指雙手奉上各流氓始一哄而散事後奔投捕房聲訴捕頭允令包探查拿以便解送公堂禀請讞員翁笠漁直刺究辦○前晚寗波偷兒朱蓮生濳至西華德路某姓家竊取衣物携之而出適被包探李佩芝所見連贓帶至捕房捕頭令押候解送公堂禀請翁直刺訊辦○昨晨小竊倪桂三混入裏虹口某鄉民家圖竊被鄉民扭送捕房捕頭以圖竊未成管押乞丐牢半日而釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[薙辮示懲]  
　　前日有名小弟者至本城香花橋畔某飯店充飢英界包探夥阿大阿根瞥見視爲砧上之肉糾合十餘人呼殽大嚼需錢一千八百餘文勒令付給及出門後尚欲借錢若干小弟無以應付致被攢毆適巡防北局委員某二尹經過將一干人拘入局中訊得小弟前雖爲賊刻已改過自新阿大阿根不應向之訛詐判各笞責二百板包探正身朱阿高聞之向二尹緩須言語不遜致觸二尹之怒轉送總巡局請辦戴明府訊悉前情判將阿大阿根再笞一百板薙去髮辮僅留一小圓以爲記認 
[英界公堂會審案]  
　　木作頭徐文述控同業孫少卿爭奪承造日本郵船會社房屋前經讞員翁笠漁直刺倩帮審委員張司馬提訊判令孫少卿貼補徐文述銀三千兩徐因受虧太甚不肯遵斷司馬著董事嚴茂堂秉公理勸旋查得此案由王毛毛從中唆使以致訐控不休因命將王管押前日直刺會同英副領事梅爾思君提集原被　鞫王倩律師佑尼干繕函申辯直刺商之梅副領事謂此案原被告均係華人毋庸律師干預遂將原信擲還董事嚴茂堂遞禀聲稱蒙公祖發　諭單著監生爲徐孫兩人秉公理勸監生等以王毛毛不應糾衆將徐所開榮順作塲内木料强奪實屬紊亂行規是以屢邀滬寗紹三帮董事黄志香曹青章宋恩華等極力解勸無如王一味强横非理可喻今請公斷黄曹宋三人供與嚴同徐文述供此項工程監生曾墊付銀二千六百餘兩此次又被王奪去木料總共結算約計銀二千五百九十餘兩蒙恩斷令孫少卿貼補監生銀三千兩未免受虧太甚求恩公斷孫少卿供董事均係偏袒之詞監生欲請楊錦春鍾春山二人理勸王毛毛由監生倩其代墊銀兩並非插身多事王毛毛王春泉供與孫同直刺謂王毛毛曰爾管押在内迭次倩人致信懇情并至門稿處許出洋銀三百元設法交保本應笞責三百板姑念鄉愚無知格外從寛著當堂交保出外限一禮拜内與孫將此　理妥孫少卿旣欲　楊鍾兩董事理勸准其邀出會同嚴董勸妥禀復○美商寳源洋行主控已歇買辦陳寳康跑街夥洪達甫虧欠銀兩前日讞員翁直　　　　譯官　訊行主投案供稱買辦陳寳康用空銀五百五十餘兩洪達甫係陳所雇求一併究道陳供現在茂　　行執事寳源　　　　　　　　　用　　　的無干求卽追繳洪達甫供小的在寳源洋行當跑樓之職並非跪街顆行内往來銀兩與　　　　　　　　　　　　　　　　　　　　分直　諸曰繙譯官謂洪旣係陳姓所雇陳不能置身事外限一禮拜内交保出　　　　　　　　　　　　　　　　切禀覆再核○日商巖田熊吉投該管領事署控馬紹坤同嫂沈氏將房屋地基出賣收取定銀延不遷　等　　　　　　　　　切君萬夀之助照會公廨訂期前日午後三點鐘時會訊届期由副領事某君至公廨會同讞員翁直刺提究巖田熊吉　　　　　　前由新閘十圖地保金梅亭介紹買定馬紹坤及馬沈氏之地一畝一分七釐言定洋銀四千一百元先付去二百元由陳長　　　保經手馬紹坤同其嫂馬沈氏出立筆據限定四個月内遷屋交地不虞伊等延約至今抗不交出向索所付洋銀掯勒不還馬沈氏因患病未到馬紹坤供是地於去年由地保金梅亭等介紹賣與王少宰議價四千一百元先收二百元餘以四月爲期至期王並不將洋銀付下向催遊約後在上海縣署涉訟忽有日本人來案控告目下小的祗得將定銀付還陳長魁何天保卽阿寳同供當時馬姓之地確由小的等介紹售與王姓後王掯不交價馬亦延不交地直刺商之日本副領事判令將馬押繳洋銀二百元另罰一百五十元限一月内繳案違干比追 
[法界公堂瑣案]  
　　崇明縣舉人蔡霽峯與寳山縣吳淞人谷寳瑞因售沙田爭訟牽涉洋商蒂羅迭經讞員朱森庭明府會同何繙譯提案訊供交的實人保出限一禮拜同邀同中証理算明白禀復核奪兹者限期已滿蒂羅禀請覆訊昨禮拜二堂期明府著保人將蔡霽峯谷寳瑞交案傳同原中顧耀卿郁載揚孫雨康周榮質訊蒂羅投案聲訴谷寳瑞供小的必待蔡霽峯將田交足方能結算顧耀卿稱奉諭之後卽往吳淞邀同谷友戴翰卿等來滬向之調處俾免涉訟兹將調處細情繕廪呈閱谷因洋商出面有恃無恐定欲蔡交足田畝以抵洋商一萬兩之欵谷稱並無其事係顧妄供明府謂谷曰爾將田契抵與洋商無異哄騙所有銀一萬兩應由爾交出因與何繙譯官會商飭探帶出眼同理算展限一禮拜禀覆核奪○陳訪臣遞禀聲稱前日江裕輪船抵埠裝運鷄鴨蛋三百餘件每件六百枚遣出店人三名上船提取眼見小工竊蛋喝阻不理反糾衆毆擊永泰出店所傷甚重其餘亦各受傷現在仁濟醫館療治後往招商局訴知買辦飭工頭查得爲首肇事之高仁金扭案請訊高仁金一味支吾明府命押候查明復核○安徽人曹主齋張仁卿前因銅洋銀糾葛互相毆扭被巡街捕拘入捕房解送公堂明府飭押候查明復核昨日曹仁甫授案保主齋張仁卿供伊等弟兄串同以致小的受愚明府謂爾等均非善類姑全體面一併釋出○西人瑪硯那前控細崽張明安等竊取羽綢鈔票等物經明府訊供押候賠償昨日張父雲亭投案繳洋銀十五元請從寛釋出明府與何繙譯會商著再繳洋銀五元○小工王國恒前因工作壓傷王桂福足踝經巡街捕舁入捕房轉送某醫院醫治王國恒押候桂福傷痊解請核辦昨日包探將王桂福王國恒解案請訊禀稱應給醫院飯資洋銀四元六角明府見王桂福傷未全愈仍著送醫院待傷痊送回原籍王國恒責二百板○晉康錢莊張仁卿前控項子京積欠往來銀二千六百兩迭經明府訊供准予交保出外理處兹者日久仍未了結昨日張投案請追明府著保人將項交案予限十日内赶緊理楚如延押追○瞿尚德前控姚少雲薦畢柳汀爲夥私取洋銀一百十九元明府著交保出外找尋到案復核昨日堂期姚偕畢柳汀投案禀稱瞿畢素來相識倩小的作保反受其累明府仍交原保人保出限十日内理楚如延送縣○李明山前與王蘭芳因會項涉訟王復邀翟起林趙恩波何福安等到案附追明府以糾葛甚多著各邀公正人理算明白禀覆核奪昨日飭將一干人帶案謂爾等劃算會項糾葛頗多本委迭次訊供毫無偏袒著一并送縣爾等自行投縣備質可也○包探禀稱陳英福陸阿福在八仙橋左近竊取衣服行經租界被探夥拘獲傳同失主莊陸氏王莊氏解案請訊明府判各責三百板贓給還失主○包探禀稱瘋人陳長發在途吵鬧經巡街捕拘入捕房解請安插明府飭送普育堂留養醫治○包控禀稱偷見任阿桂在四馬路榮慶公棧竊取轎帘行至本租界被探夥拘獲解案請辦明府判責一百板贓存待失主具領 
[仁風翔洽]  
　　啓者頃承蔚長厚寳號交來江西尚德堂助山東振捐九三八平紋銀五百八十二兩六錢申規元六百廿二兩八錢又昇昌鐵號周舜卿先生募源昌號求子病速愈洋一百元可熾洋七十元唐晉記洋三十元三户共計洋二百元慚愧人前百不能庵日前鄰居失愼得蒙神佑平安助洋一百元又内子率兩兒南海進香平安回家大小清吉洋二百元景鎭求病速愈人由老禍興來洋一百元榮諼堂瓣香居士爲慈親衰病摒擋典質資移助求保平安由晉源莊來一百元永記求子平安由協餘莊來一百元又晉和莊來盧門朱氏等六户合洋八十八元浙江王汝霖代海昌無名氏龍洋五十元分别拜登感同身受值此青黄不接正窮民迫命之時得諸君子慷慨解囊及時惠助其爲功德正自無量則敬謬司收解藉爲受惠災黎望風叩謝仍祈樂善君子不我遐棄共濟時艱是所至感[  上海北市絲業會館籌振公所施則敬謹誌]  
 
 

Page 10

 
 
[江西官報]  
　　署浮梁縣汪培缷事清理交代回典史周曾興起服來江舒和暢姚光裕邱景行俱禀見騐看張仕逵往臨川童必江往上饒俱催墊欵姚潤就近騐看高振濤禀到騐看贛州府賈守孝珍俸滿引　　見該篆務以建昌府何守剛德調署遞遺篆務以候補府崔守湘署理候補縣許金策委往浙江採辦樂器楊寅由南安措資回縣丞秦會駿委辦新建保甲章垣委往泰和等縣催地丁九江衛千總周文慶由江北河運出力奬加都司銜指分同知覺羅元嶲繳照縣丞俞永康往龍泉等縣王永清往上高等縣俱催减平單錫璜往上饒等縣催地丁梁棟材注金谿等縣林志賢往廣昌等縣俱催稅契徐有成往晉昌等縣催車糧張家駒委辦寳昌局刑部七品小京官鄒國瑋由京來省知縣邢景彬解額木進京樊恭慈往安仁查案賀暉玉謝加級紀錄行知署樂平縣吳慶揚由安徽捐局奬給花翎同知賈夀頤往贛州候差盛慶雲辦浮梁保甲 
[邗江官報]  
　　三月二十六日單鹺尹耀南由湘岸差次來揚祁鹺尹暄辭回栟角稽收王鹺尹永祺姚鹺尹玉成吳鹾尉康均銷儀河差○二十七日范鹺尹權委吕四漁汛○二十八日陳鹺尹應倫銷大團閘孫鹺尹祖蔭辭赴龍溝卡繆鹺尹延祉由十二圩公幹來揚歐陽鹺尹煥銷儀河差彭分轉世榮回淮 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年三月二十九日京報全錄]  
　　宫門抄○諭旨一道錄前○滇督崧　奏爲委署臬道各篆片○署豫撫景　奏爲調署知縣片○總統袁　奏爲留員襄助營務摺○將軍延　奏爲請　　旨擴充俄文學堂摺○將軍增　奏爲核銷購置軍火價銀摺○總統袁　奏爲換用關防摺○三月二十九日　刑部都察院大理寺廂藍旗值日無引　　見○載瀛謝管小五處　　恩○溥善謝管户部三庫　　恩○河南巡撫裕長請　　訓○直隸總兵王連三請　　訓○鍾泰請假二十日○步軍統領衙門奏拿獲結持械槍傷事主迭次搶刼盜犯王二卽王連奪宋二卽張嘠子二名請交刑部○召見軍機　王連三　裕長　○○崧蕃片　再署雲南藩司陳啓泰據報丁憂所遺藩司篆務昨經奴才飭委署雲南臬司本任迤南道林紹年暫行兼署附片具陳在案兹查新授雲南迤西道全杼績業已由黔來滇該員前在滇久情形熟悉堪以委令署理臬篆林紹年應卽專署藩篆仍照案總理營務處曁厘金善後金銀礦務團防保甲各局又新授臨安開廣道李必昌前因足疾未愈經奴才奏明留省醫治總辦各局事務並將開廣道缺飭委候補道劉春霖署理現在全楙績旣委署臬篆迤西道員缺緊要未便久懸且交涉事件日益繁重近來李必昌足疾亦漸次就痊卽委該員前往署理迤西道篆務並辦理西防營務處以期各專責成除分檄飭遵曁咨部查照外理合附片陳明伏乞　　聖鑒謹　奏奉　　硃批吏部知道欽此　○○景星片　再洛陽縣知縣于光明現在調署河内縣知縣所遺洛陽縣知縣印務卽以河内縣知縣費堃調署據藩臬兩司查明各該員任内均無承緝盜案已起四叅及征解錢糧有關降革處分與調署之例相符會詳前來除批飭檄遵外爲此附片具　奏伏乞　　聖鑒謹　奏奉　　硃批吏部知道欽此　○○總統武衛右軍候補侍郎臣袁世凱跪　奏爲營務繁重佐理需才擬懇　恩施留員襄助以裨戎政恭摺仰祈　　聖鑒事竊維時勢多艱練兵爲今日自强首務惟知兵者每難其選而文臣知兵者尤不可多得臣駑駘下乘謬無偏師時冀延　人才相佐爲理藉收指臂圖報　　天恩查有前丁憂在籍之翰林院編修徐世昌學粹品優才識明敏尤能留心兵事諳習戎機洵爲體用兼備臣於練兵伊始卽擬商調來營襄佐一切惟其淡泊性成出處矜愼屢辭不就嗣經再三敦促勉以大義始肯墨絰從戎叅贊車事兩年以來深資得力諸將領均甚翕服前曾由督辦軍務處王大臣咨部謹案該員自光緒二十二年十一月二十三日在京丁親母憂扣至本年二月二十三日不計閏業經服滿例應起復回京供職惟時艱孔亟戎幕需才該員熟習機宜臣營實不可少伏查翰林院檢討宋育仁前奉　　旨馳回四川本籍辦理商務不扣資俸近河南撫臣裕長又奏請在籍編修范仲垚充豫省中學堂總教習仍留原資原俸免其截扣仰蒙　　俞允兹練兵需員自較商務學堂爲尤要可否仰懇　　天恩俯允翰林院編修徐世昌仍留臣營襄辦營務並援照成案免扣資俸之處出自　　逾格鴻慈不勝悚惶待　　命之至除分咨外理合恭摺具陳伏乞　　　皇太后　　皇上聖鑒訓示謹　奏奉　　硃批徐世昌准其留辦營務所請免扣資俸著不准行欽此　○○奴才延茂成動跪　奏爲吉林交涉日繁繙譯需材孔亟擬請擴充俄文學堂以育人才而資任使恭摺仰祈　　聖鑒事竊查光緒十三年因琿春等處交涉事繁經前將軍希元創設中俄書院奏調内閣中書慶全爲俄文教習遴選八旗子弟俾從學習按月由邊餉内籌給薪水嗣該員年滿回京復由總理各國事務衙門揀派工部候補主事毛鴻遇接充旋准部咨以原奏僅有籌給洋教習薪水之語其書院經費作何籌給未據聲明等因咨覆經前將軍長順酌定經費數目每年共需銀一千零二十六兩奏請由光緒十四年三月開館之日起按庫存抵餉稅銀項下支給作正開銷嗣於光緒二十四年四月因省城交涉總局需用通曉俄文繙譯由奴才等請將俄文教習毛鴻遇調歸省城充當俄文教習仍支原領薪水兼繙譯交涉俄文事件仍照琿春書院章程挑補學生十五名俾從學習等因均經先後　奏明各在案伏查現在鐵路工程大作非添派教習增廣學額不足以育人才而資委用查有俄文學生驍騎校連生五品頂戴依利豐阿肄業有素於語言文字頗能通曉擬卽派充俄文副教習並添補學生十五名認眞教育俾有成材至漢文教習原奏設有專員顧此員所重要在端正士風必須以綱常名教爲諸生討論提撕使咸知以外洋文字爲應變之方以聖賢經傳爲立身之本查有候選府經歴劉贊棠品行端謹學識明通亦曾從學英文不爲時習所染堪以派充漢教習以資訓迪惟該學堂自此番擴充後需用經費銀兩除該教習毛鴻遇應支薪水仍照章由邊餉　　　該學生等需用奬賞津貼添補書籍等欵數難豫定應請隨時籌給實用實銷外其常年經費每年共需銀二千一百六十兩遇閏　　　　　　經費計不敷銀一千一百三十四兩爲數雖非甚鉅惟無閒欵可籌合無仰懇　　天恩俯念事關交涉或　　　　　　　　　　　　　　章統由庫存抵餉稅銀項下支給仍准作正開銷以免擊肘而重交涉除將該學堂歳需經費銀兩數目　　　　　　　　　　　　　　　　　國事務衙門户部查照備案外所有交涉繙譯需材擬請擴充俄文學堂緣由是否有當理合恭摺附　　　　　　　　　　　　　　　　　諭示遵行謹　奏奉　　硃批著照所請該衙門知道單併發欽此　○○奴才增祺綽哈佈　　奏爲捷勝　　　　　　　　號　　　　子等項由洋稅項下動　　銀　　目者摺其陳仰祈　　聖鑒事竊照去年六月間奏購槍械摺内曾經　　應　　帶洋　　　請　　開支業經奉　　旨允准在案查捷勝營練兵一千名共製過皮子彈盒一千個每盒一個連皮腰帶一條槍帶　　計庫平銀七錢二分以外洋購者所省甚多又洋鼓十二面步隊洋號三十四枝砲隊洋號八枝行軍窺遠鏡四個以及備用諸件共庫平銀八　六十四兩三錢二分查以上各項原約銀二三千兩現只用一千九百餘兩再去年所購單響毛瑟槍四千桿子彈一百萬顆以上一半勻撥善後局一半撥歸福州駐防捷勝營練軍惟子彈計每槍僅　二百五十出殊覺其少若待用則購買價貴且不易得去臘復電向上海機器製造局訂造子彈九十萬顆計每萬顆價銀二百兩又操練打響不帶鉛頭子彈二十萬顆每萬顆價銀一百八十兩統共庫平銀一萬三千六百兩彈子均已領運到閩試騐無異並用過盤費脚價銀三百六十六兩五錢以上均係由閩海關洋稅項下動支至按季添製操衣操褲靶帽旗幟等項用過價銀仍照原議由藩庫及閩海關洋稅項下各半開支除分别造册咨部立案以備核銷外謹會同閩浙總督臣許應騤恭摺具陳伏乞　　　皇太后　　皇上聖鑒謹　奏奉　　硃批知道了飲此　○○總統武衛右軍候補侍郎臣袁世凱跪　奏爲換用關防並具報開用日期恭摺仰祈　　聖鑒事竊臣所部新建陸軍於光緒二十五年二月二十日經大學土榮祿　奏改爲武衛右軍奉　　旨知道了欽此當經承准知照欽遵在案兹於三月十二日送到木質關防一顆文曰　　欽命總統武衛右軍關防臣當卽騐明領收卽於是日開用並將督辦軍務處舊發　　欽派督練新建陸軍關防一顆送繳大學士榮祿騐收銷燬至營制餉章均仍照舊辦理除分别咨行外所有微臣換用關防及開用日期緣由理合恭摺具報伏乞　　　皇太后　　皇上聖鑒謹　奏奉　　硃批知道了欽此 
 
