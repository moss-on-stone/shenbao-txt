# 1914 - 395 - 4914878

 

Page 1

 
 
   
 
 

Page 2

 
 
[聚歛與非聚歛（抱）]  
　　昨吾論産銷併征爲聚歛意當局者尙欲有所辯乎則請畢吾之說 
今之所謂産銷併征者非僅昔分而今併之謂也一物焉向僅征産者今併征銷矣向僅征銷者今併征産矣試舉所聞一二爲例 
棉産南通運滬出口向在滬征半稅而已今依章程進省征全稅焉南通雖同省旣處江北彼所征稅吾不問也滬布出口向在滬征半稅而已今依章程産地征全稅焉雖滬布滬銷無所謂運吾弗知也然而商民苦痛深矣 
是故産銷併征誠哉非聚歛也而今之所謂産銷併征則誠哉其聚歛也苟非然者何以第二機關之覆扦換單准許變通而此等處不聞准許變通也 
[命令]  
　　七月十日大總統策令古德諾給予二等嘉禾章此令 
又令前據甘肅巡按使張廣建電陳匪犯漳縣建威軍統領吳炳鑫等馳往援剿擊斬巨匪多名訊據獲匪供稱匪首李鴻賓宋老年等於是役均經陣斃困未指實不敢邀功各等情茲據南陽鎭守使吳慶桐電陳富水獲匪不名訊供均係李鴻賓等匪及匪軍師李白毛確在甘肅境内爲甘軍陣斃白狼亦被重傷等語覆按各路迭電情節無歧該統領等馳解漳圍陣斃匪首實屬異常出力吳炳　已奬陸軍少將著再給予三等文虎章藉旌殊績此令 
又令任命林紹斐爲廣西桂平鎭守使陳炳焜爲廣西桂林鎭守使譚浩明爲廣西龍州鎭守使此令 
又令任命馮玉祥爲陸軍第七師第十四旅旅長此令 
又令張巡加陸軍少將銜此令 
又令楊德滋加陸軍少將銜此令 
又令貴州巡按使戴戡呈請任命何麟書爲政務廳廳長應准先行署理此令 
又令田産之制受之於國是以歷代改革之始例將舊契從新騐覈蓋重田産之授受杜欺隱之萌滋略劑收入之微用佐公家之急法至善也自各省騐契開辦以來其經手官員奉行有法辦理迅速使庫帑可給而民生不擾者均據各省先後呈報給奬在案惟地方官賢愚不一往往奉行未盡妥善甚或不遵定章因以爲利蹈前此徵糧惡習浮收勒掯諸獘者亦難保其必無應責成各巡按使道尹周加考察不准稍滋弊端如查有浮收勒捎者卽嚴行參辦至劣衿土棍藉端梗撓者亦應重懲總期輸將共勉而擾累無虞用副國家制授田産惠恤元元之意此令 
又令茲修正外交部内務部財政部陸軍部海軍部司法部敎育部農商部交通部官制公布之此令 
[專電]  
　　北京電改正各部官制昨已發表各部對於各省只有監察指示之責任無中止或取銷之權各局改司各部皆設總務廳秘書僉事參事等名仍舊 
北京電交通部查辦葉系之甯湘路副局長方仁元粤路總理鄭鴻年前洋文秘書何瑞章方係歷辦接收津浦南段及接收皖路浙路之人然皖人方夢超曾贈以洋五千方不受 
北京電張元奇將任黑龍江巡按使劉贍漢將任歸綏財政廳長李景龢將任吉林特派交涉員 
北京電法國政府要求在廣州灣設民政長署屢由駐京法使向我民部提議我國政府業據理力駁現廣東巡按使電告中央謂法人在廣州灣駐紥軍隊比前數額增多請與法使交涉等語似法人將用强硬手段 
北京電張垣兵變經何都統懲辦已畢頃忽有多數軍官呈控於大總統謂此次兵變何都統親身衞隊亦在内隨向變兵到處搶掠事後不宜脫卸並言何都統平日有刻减兵餉致兵心不固等語大總統接呈特命陸軍次長徐樹錚澈底清查務期水落石出不得以何都統一面之詞即行了事現徐已於昨日赴口 
洛陽電白匪現瀰漫南陽河内府地界幾於無處非匪而且各無大股一時廓清甚難頃趙倜己於魯山適中之地設立大本營以資控御 
成都電中央檢察使胡忠亮自到省後連日檢閱軍隊曁安慰軍情約月内可畢 
[特約路透電]  
　　北京電此間接六月二十五日蘭州府來函紀該省近事如下張廣建於春間抵此决意整頓各事蓋該省官員傾軋頗甚不幸張於某事觸馬安良之怒馬素得衆無何張由北京携來之兵與回兵衝突四月二十二日曾剌殺北兵兩名翌日有一漢人至回營刺殺回兵兩名回兵乃擁入城内幸爲某軍官所阻始免攻擊都督府旁居民恐回兵叛變大爲驚惶旋由劉宏道（譯音）師長鎭靜之四月二十二日白匪人省馬安良卽赴河州因其地爲甘肅回民之聖地也馬恐匪攻河州即召回民持械戒備白匪任意蹂躪甘肅南部歷四十八日之久共行三行二百里惟曾大遭挫衂故乃退回秦省現有大隊回兵駐居城内故漢人仍爲惶惶惟馬安良似不致尋仇於都督都督攜來銀元及一角之小銀元若干現流行巿上都督頗能善遇外人陳回民外皆稱美之白匪所至之地極爲困苦去冬糧食大　惟今年有豐收之望諸事巳漸安靜不日可復原狀 
北京電袁總統以申令公布改定中央各部官制即日實行外交部海軍部敎育部農商部均設次長一人内務部財政部陸軍部交通部則設次長兩人新制與交通部　有關係交通部之鐵路民局電政局郵政局航務局均將復舊部中職員亦經更動說者謂此舉與所謂交通系者大有不利 
北京電梁敦彦仍未愈　料將改任外交總長内務財政總長亦有更動之說 
北京電外間盛傳英使署已向中政府抗議增加上海運入内地各貨之釐金其實英使署及外交團均未出此惟英使署近曾向中政府抗議安徽徵取落地捐事謂按一八五八年天津條約第二十八欵凡以原派司出口之貨免納各稅然仍謂華人於嚴守條約諸多爲難故所徵之落地捐如不過尋常輸運所付釐稅之率則英使可無異議此事現正在討論之中大約日内可以解决 
北京電袁總統授古德諾博士一等嘉禾章並准其辭於八月間回美 
武昌電革新黨（譯音）書記一人黨員兩人昨日審明罪狀即行鎗斃 
[譯電]  
　　北京電有賀長雄上書袁總統請展長總統任期恢復各省自治制宣布大赦黨人令而對於憲法復多所建議 
北京電據順天時報載稱中政府英欵興造蒙滿鐵路共分四線一自北京至熱这河一自錦州至熱河一自錦州至洮南一自洮南至奉天 
北京電改造烟臺船港應用之經費政府已准於當地募債充之 
聖彼德堡電歐亞俄境之回敎徒在此召集大會各處代表到者四十餘人該會主張俄國回敎及敎民利益急宜謀統一方法並論及敎育問題謂回敎女子若不令受敎育則回敎難有進步云 
倫敦電今日（十日）外相葛雷在平民議院宣稱中國迄今尙未簽定西藏條約且不承認提議之界線彼頗抱憾彼望中國行將簽定該約中國如不簽之而唯侵略政策是賴則其結果必有害於中國今料印度邊界必起重大之騷亂而逼令英國與中政府嚴重交涉云 
倫敦電英國國會旦夕將解决愛爾蘭問題故曷爾斯特之舉動現更活潑黨人現已宣布主張與英倫分離上議院要求准歇爾斯特州免行自治制自由黨雖願和平調停而對於此議不加贊成 
倫敦電曷爾斯特會議秘密舉行聞該會决議聽令卡生君主張一切舉動 
柏林電德國兵稅共籌得馬克一千零一兆枚而仍不及預料之巨 
要聞一 
[法報論改良幣制之要點]  
　　法文北京新聞於月之一號載有（論中國改良幣紙問題）一篇略謂中國最難解决之問題厥爲財政自袁總統受任以來此中情景稍形起色其前途似已有一線光明然而大局尙須俟幣制改良後方定也惟欲實行幣制改良之計畫必先少受損失乃克獲莫大之效果方今海關收入甚爲豐富鹽稅亦日見增加改良紙幣此其時也袁總統雄才大略智勇敏捷以一人而操縱中國之運命此爲衆目共覩故邇來中國友邦曁與總統相識者莫不望其掃盡以前財政之積獘爲中國創一新幣制也攷自千九百年以來各省輔幣爲數甚多一爲一角二角半角）所含銀質（指輔幣言）視一圓幣爲不足（言如以十單角所含之銀質與一元所含銀）質比例則十單角所含之銀質較小）其發行也本省當道爲可獲莫大之利益於是日多一日不久供給之數高出於需求之數而輔幣價値乃日見低落商業亦大受影響此種現象以南省及香港爲尤甚英駐港當道見其足以爲人民病也於是發令禁止鼓鑄然而中國南省則仍依然如故也近來英香港政府贖買輔幣從事鎔化計銀輔幣贖回者近千五百萬元銅輔幣贖回者二百萬元雖國帑因之大受損失然而英人勿恤也彼近來甚願中政府得五國之輔助亦從事於此種改革焉夫輔幣大多其爲害各項商業也甚大證之近年廣州香港航船公司及香港電車公司之預算昭然自明故今爲中國計宜設法購回輔幣雖小有損失其數亦不過與當日發行此種輔幣時所獲之利益等耳雖然記者於此不過舉其一例中國果欲改良幣制也則其所遇之困難問題尙不止此惟若眞能遵守荷人某顧問辦法着實進行則五年後幣制問題當以解決華人其母自餒也可云云 
[更改驗契稅徵收法之諭令]  
　　驗契稅爲民國歲入一大宗自開辦以來成績頗爲良好然以各省人民不能相諒之故往往激動風潮是不可不急爲改良者也現在財政周總長奉到總統諭令卽日電飭 
 
 
 

Page 3

 
 
各省財政廳轉飭各縣以後徵收驗契稅時設有種種愼重辦理之法茲爲揭載於下（一）驗契稅徵收之際務先曉諭人民使知國家不得巳而徵驗契稅之本旨且此等稅法取之於人民者甚少而有益於國家之處頗多如此家喻户曉庶可减少人民反抗納稅之心而徵由上亦免除許多障碍（二）徵收之手續務捨紛擾而取簡便使人民擔負此等義務者毫無畏避苛細之心庶廣大之稅源可以不勞崦開（三）徵收騐契稅之人員務取謹愼和平不爲危詞聳動則與人民無互相齟齬之事自不致釀成惡感以妨良好稅制之進行（四）徵收之日期雖有一定然定項之先務宜斟酌情勢以求便於施行儻有阻難不妨稍寛其期如此則人民從容繳納絶不覺其迫切而難行 
[民國禮制談]  
　　禮制館章程之呈准禮制館人員業於昨日（七日）起到館視事聞國務卿以館務現方進行要不可無完　之規則俾資遵守日内已擬定章程二十一條呈請總統核准矣 
祀天通禮之制定祀天祀孔典禮前經總統交内務部妥議呈復該部當遵設禮制編討會首以討論此項典禮爲要務日前因已將議决之祀天典禮具文呈復計祀天通禮一册内分祭禮祭器兩項又祭祀冠服圖一册已奉總統發下即由政事堂通行各處遵照云 
國書儀式之規定前清時代駐外公使僅第一次履任呈遞國書以後滿任或中途卸職則均無之現聞外交部採用各國新定儀式凡公使接任去任去任均有國書一爲接任國書一爲辭任國書皆以總統名義行之鈐用民國國璽云 
[平政院對於提交參院法案之大爭執（續）]  
　　糾彈法之擬改原文第一條官吏有左列各欵情事之一者依本法糾彈之（一）違反憲法事件（二）行賄受賄事件（三）濫用威權事件（四）玩視民瘼事件擬加（五）犯贓舞獘事件（六）其他應受懲戒事件理由查原定條文係取列舉主義惟四欵之外尙多掛漏如官吏勤詐民財侵冒公欵浮收賦稅等項皆爲犯贓舞獘事件如官吏職守有虧行止不檢信用喪失等項皆爲應受懲戒事件均未列入在事實爲極關重要而在法律則律無正條肅政史提出紏彈未免無所依據本此理由擬請增加 
原文第二條肅政廳肅政史認爲官吏有第一案各欵情事之一者得依其職權逕呈大總統紏彈之擬改第二條肅政廳肅政史認爲官吏有第一條各欵情事之一者得以一人名義依其職權逕呈大總統糾彈之理由查肅政史之糾彈類别有三第四條之杳辦事件第七條之審查事件均由都肅政史指定肅政史二人以上辦理其糾彈應以二人以上行之自屬正當　法　此條係由肅政史逕行提出糾彈純爲個人之　獨行動能否以一人名義行之並未另有明文如何適用二人以上之規定必須徵求　意種種窒礙難行約而言之厥有四端官吏劣跡未必人盡周知此巳徵諸人言信以爲實而彼猶無所聞見疑涉於虚其難一是非原難遽定見解未易絶同革菅人命而或謂其應變有方姑息養奸而或稱其安靜不擾其難二自來權奸擅柄炙手可熱之日敢於挟擊常人所難其有自願犧牲一切而爲之者如明楊繼盛之劾嚴嵩清曹錫實之劾和珅率绵孤行己意例以前事求之今日禍福與共利害相關欲得連署之人恐無同聲之應其難三且糾彈事件情節重大者應用密呈是以古人鍵户作疏避人焚草雖其妻子不得與聞如須協議必先會商設有關係重要迫不及待之事時日稍稽因而貽誤事機一洩得以彌縫師漏多魚誰執其咎其難四國家設立此富旣付予盡言之專責若仍加以限制欲言則蹈違背法律之嫌不言則貽仗馬寒蟬之誚似於廣開言路之旨有未盡也本此理由擬請修改 
第十條後擬加一條第十一條及第三條糾彈事 
件第四條查辦事件第七條審查事件經肅政史認爲應行調查者得由肅政廳派員調查或囑托司法官署行政官署調查之 
理由查肅政廳糾彈及查辦或審查事件如果案情重大關涉於地方大吏自應呈請傳派專員查辦若尋常事件虚實難以確定似非派員調查及囑托各司法行政官署爲之協助查明不能得其眞相本此理由擬請增加原第十一條擬改第十二條原第十二條擬改第十三條 
第十三條後擬加一條第十四條平政院於前條特交審理事件其裁决之執行有涉於刑事及懲戒法令者由平政院長呈請大總統以命令行之理由查本法第一條規定糾彈之條件無一不觸及刑事制裁及懲戒處分之範圍本法旣規定大總統有特交審理之權若不明定平政院裁决執行之手續俾得竟其審理之功非獨事實進行易啓官廳權限之爭議即揆諸大總統設平政院以整飭紀綱澄清吏治之本旨母乃大相逕庭乎况糾彈事件之審理當然包括於約法第四十五條但書其他特别訴訟一語之中其性質與軍事裁判相類夫軍人犯罪之判决僅至一審而止自來言法學者不聞以剥奪上訴之權引爲詬病何於官吏之特别審理反　疑　本此理由擬請增加原第十四條擬改十五條 
行政訴訟法之擬改原文第三十五條平政院於行政訴訟事件及依糾彈法第十二條由大總統特交審理之糾彈事件除依本法審理爲取銷或變更其命令或處分之裁决外其原爲命令或處分之官吏有應付懲戒或屬於司法審判者應呈明大總統分别主管官署行之擬改第三十五條平政院於行政訴訟事件除依本法審理爲取銷或變更其命令或處分之裁决外其原爲命令或處分之官吏有應付懲戒或有屬於司法審判者應呈明大總統分别主管官署行之理由查糾彈事件與行政訴訟其性質逈不相件故關於審理之手續亦宜各從其類明定專條茲於行政訴訟法案第四章第三十五條忽攙入糾彈審理裁决之執行使法律之界域旣欠明　即平政之職權易滋淆混今於糾彈法案第十三條後增訂一條規定糾彈事件審理裁决執行之方法則体法第三十五條中所列（及依糾彈法第十二條由大總統特交審理之糾彈事件）兩句應即删除以清界限本此理由擬請修改 
[日本大學令之新草案]  
　　日本文部大臣一木氏前將大學校令諮問敎育調查會茲得該會審查之草案全文我國敎育事事步武外人斯文其攻玉之資乎亟錄如下 
大學之設立（一）凡授高等學術技藝者得依本令稱大學校（二）大學校分爲官公私立三種（三）公私立大學校之設廢須經文部大臣認可（四）凡私人設立大學校時其維持資産其設備費用須依民法組立財團法人大學之組織（五）大學修業年限舍醫學爲四年以上外餘均一律三年以上（六）大學校入學者須在同校預科畢業或經文部大臣認爲有同等以上之學力者（七）如在在學校附設之專門部畢業者亦可以之代預科惟須經文部大臣認可（八）大學校中設預科其學課程度及修業年限至少須與高等學校相等 
預科之組織（九預科入學者以曾經畢業於中學校或具同等以上之學力者爲限（十預科定額應預計每年畢業者與大學所招考人數無甚懸殊爲要又公私立大學預科之定額經文部大臣認可（十一）預科學生另行編制學級每級限五十人以下 
預科之課目（十二）預科學生授以國語漢文外國語數學其學年學級不同者不得合堂敎授（十三）預科課程中有物理學化博物時須備有特别敎室及實驗室但有備特别敎室時得以普通敎室兼用之（十四）以上之（十一）（十二）（十三）及以下之（二十）各條預科外專門部亦準此大學專門部（十五）大學校中得設研究科别科及專門部（十六）關於附屬專門部除本令規定外得依專門學校之規定（十七）大學校及預科之修業年限學科程度並關於别科研究科之規定官立者由文部大臣親定公私立者須經文部大臣認可 
校長與敎授（十八）私立大學校長須經文部大臣認可公立大學校及預科研究科敎員經奏任者不在此限又所謂認可者限在該校任職時爲有效（十九）大學校預科中每級設一主任不得兼充他校敎員其他校敎員亦不得兼任在學校預科主任 
[雜評一（抱）]  
　　中央命各省巡按使道尹愼重騐契未識各該級地方行政官果能善體此令爲國家稍留元氣否也自吾思之苟不欲地方官剥民過甚者第一宜去征收出力之種種奬勵夫苟一方面高懸金鶴之章以爲招一方面乃令之曰爾無過刻以苦民意思之不明行事之不符彼地方官行且誤會上意謂夫政府祗自爲計實絲毫未爲人民計而所謂愼重愼重云才不過借此稍掩天下耳目而决非其本心也而中央特頒此令之盛心吾民從此莫由拜賜也已不可惜乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀參政院代行立法院第二次常會]  
　　會議情形七月七號下午兩點三十五分開會院長未到副院長汪大燮代理主席參政出席者三十六人政府特派員二人照議事日程開議官吏犯贓治罪條例請求追認案大總統提出）初讀政府特派員登台說明理由　云民國三年以來行政司法等官行奸　賄携欵潛逃者層見迭出政府爲保護公安維持人權起見特設此項條例今提出此案卽請公决說明後主席謂衆位有無質問王揖唐質問謂犯贓贓字似有含混之點所謂臧者以其有偷盜性質也枉法者曰贓則可不枉法者亦曰贓未免不合政府委員答覆謂凡應得之外皆謂之贓王揖唐謂然則第　條捲儶公欵潛逃之規定何以不悉謂之贓欵汪有齡謂贓欵不應以數目多寡定罪之輕重應以情節之輕重而定罪之輕重因若以數目爲比較則法定數目一足則即時行刑而差一數未足法定數目者即以常律論則未免太輕也主席宣告討論大體鄧鎔贊成從嚴謂非從　不足以肅清官吏也王揖唐請付審查梁士詒則主張不付審查卽　表决大體鄧鎔賛成付審查主席以付審查表决得多數遂指定梁士诒　鎔等九人爲審查員主席謂書查報告宜限定日期梁士詒謂本星期五初十）報告遂宣告散會時三點三十五分 
總統咨文爲咨交事查約法第二十條載大總統爲維持公安得發布與法律有同等效力之敎令等因本大總統爲維持公安起見於中華民國三年六月五日發布官吏犯贓治罪條例一件此項　例制定之由來無一非激濁揚清之至計揭其綱要可得而言粤稽周官六計特重清廉漢制六條嚴防貨賂下逮　宋元明　察吏之法代有變更而其所陟者爲清愼勤公所黜者爲貪濁飾詐則無先後一也即在前清考官以四格而守居其先糾官以八法而貪居其首其因公被議者雖著有開復之文而受贓治罪者則從無寛容之例誠以爲政之道在得人才者貪墨不子以嚴懲則賢能即無由表見賞罰顚倒國亦隨之史乘所垂殷鑒非遠民國肇造於今三年雖大亂敉平秩序組復而環顧各省則實業肅條商情彫敝物力巳竭元氣未蘇道路怨咨羣情惶惑即使日謀生聚尙未知樂業何時豈冉容貪官墨吏骫法營私剥民脂膏敲民骨體至使寃鬱所積露結爲霜怨憤所鍾挺而走險大則釀政本凌夷之禍小亦貽生靈塗炭之憂本大總統緬　新邦　造之艱軫念吾民顚連之苦無時不切盻我文武僚屬　己奉公嚴絶苞苴暮夜之惡　痛除以言爲巿之積奬是以於整頓吏治　飭官方之道巳不啻三今五申且查現行刑律官員於其職務要求賄賂或項約或收受者處三等至五等有期徒刑因而爲不正之行爲或不爲相當之行爲者處一等至三等有期徒刑其所規定亦不爲不備乃禁令所頒聞者以爲空論法律所在視者等爲具文以致納賄婪贓藉公侵漁因案乾没財物之案時有所聞苦竟敷衍姑其何以保民生而固國本本大總統荷國民負託之重自槐德薄能鮮未克使大法小廉時深心疚然亦何忍徒博　厚之虚名坐視倉常之日紊竊以爲當此廉恥　　綱紀蕩然非法子産之猛諸葛之嚴斷不足以激濁揚清而使僚屬有所懲勸若於官吏犯贓之案件而僅照刑律治罪之條文則不肖官吏必不免狎而玩之馴至毫無忌憚勢必妨及公安此本大總統度勢審時所以有官吏犯贓治罪條例之發布也或以爲本條例所規定枉法贓至五百元以上者處死刑不枉法贓至一千元以上者處無期徒刑捲携公欵潛逃至五千元以上者處死刑未免過於嚴重殊不知法律本無寛嚴輕重之别純以適於國家現情與否爲斷共和成立以來仕途之　流品之雜殃民蠧國獘曷勝窮今雖次第攷覈甄别去留吏治可望漸有起色然旣處積重難返之勢恐不免有陽奉陰違之徒若非嚴刑峻罰以繩其後吏治安有廓清整肅之時此本條例之規定所以較現行刑律爲嚴重也况查前清律例枉法贓至八十兩不枉法贓至一百廿兩者俱絞監候又監守盜倉庫錢糧其入己數至一千兩以上者擬絞監候官吏事發在逃者加二等以此視彼則孰經孰重孰寛孰嚴尤不待識者而後知矣且本條例之如此規定者原屬刑期無刑辟以止辟之意故其施行之限僅期三年此殆爲開創時代權設之制惟就現在情形而論則吏治不修人心不靖影響公安所關實鉅本大總統是以依照約法第二十條於民國三年六月五日將此項官吏犯贓治罪條例以敎令公布查六月五日不惟立法院尙未成立不能召集卽參政院亦未開院自屬無從經其同意現値參政院代行立法院職權之時特依約法第二十條之規定提出業經發布之官吏犯贓治罪條例請求參政院依照約法第六十七條之規定辦理相應咨交參政院代行追認可也此咨參政院 
[郝鴻業受賄虧欵案之適用軍法]  
　　黑龍江省防軍管帶郝鴻業受賄虧欵潛逃一案自交到陸軍部歸軍法課詳加譸鞫後該犯巳供認不諱日前陸軍總長段祺瑞已鈔錄判决書呈請總統鑒核已於七月四日奉批令按照軍法槍斃茲將陸軍部原呈及總統批令錄下 
陸軍總長原呈爲據黑龍江護軍使咨送判處防軍管帶郝鴻業吞賄潛逃並虧公欵一案覆核無異請示遵行軍案據黑龍江護軍使朱慶瀾咨陳案查防軍第三路馬一營管帶郝鴻業私吞賄欵棄　潛逃並虧空公欵一案前經派員將郝鴻業拿獲電請褫奪陸軍上校銜並四等文虎章以憑歸案訊辦旋奉鈞部轉呈大總統電覆照准褫奪並令嚴行訊辦等因遵卽提集一干人証發交軍法課农加研鞫據該管帶郝鴻業供認吞賄虧欵擅離職守不諱質之書記長純善亦供明共同分賄屬實於本年六月初五日開軍法會審當庭宣布判詞按律判决所擬是否有當理合將判决書咨送鑒核轉呈示遵等因並送到判决書一本前來本部鑒核無異所判罪名尙屬允協理合鈔錄原判　書呈請大總統鑒核訓示遵行謹呈 
總統批令該犯郝鴻業前　防軍　帶藉案枉法婪贓爲數甚鉅雖未全數入己呈詳所得贓欵羗帖七百二十張合銀己在七百元以上復敢虧挪公帑棄職潛逃實屬大干軍紀著即按照軍法立予槍斃以昭炯戒該犯純　　允　記長聽從郝鴻業分　贓欵羗帖錢三千一百吊合銀在三百元上下亦屬貪婪不法應予監禁十年餘均如所擬辦理卽由該部轉行黑龍江右將軍分别遵辦呈報此案原擬郝鴻業罪名係處有期徒刑四年殊屬情重法輕卽僅以贓罪論雖犯罪在官吏犯贓治罪條例頒布以前而依暫行新刑律第一百四十條凟職罪科斷亦應援照第二項爲不正當之行爲者處以一等至一等有期從刑原擬合併俱發罪僅科三等有期徒刑己屬錯誤况該犯於贓罪外虧辦公欵棄職潛逃尤屬大干軍紀乎以後此等軍事罪犯務須一律嚴辦母得率用普通刑律致涉輕縱判决書存此批 
[景鎭統稅洋價爭執之影響（曳泥）]  
　　江西景德紴自三十日發表部令完納釐稅一律改用銀元商人吃虧過鉅十大班連日開會議决一律停止運販迄今四日街上擔夫巳絶迹面稅局亦闃寂無人商會以事關部令未便抵抗再三勸導商人以受累太大血本攸關情願罷業此事若再遲遲不能解决則景鎭瓷業將不堪問矣 
（一）小窰户之倒閉窰户固多資本雄厚之家而認息借資以營業者亦頗不少借得四五百元即能開設一家蓋客商貨先有定單照單仿造瓷成即可兌現價周轉極靈若眱次停至一二星期已成之貨不能易錢周轉卽不靈勢必閉倒即如今年新增數百家之窰大都借資成立者恐難免此鉅厄矣 
（二）小客商之呌苦小販客商挾資數十百元或貨巳買好僅待包裝適遭此厄則貨價已交所餘僅敷川資遲遲不行將不免窮途之哭或行裝甫卸尙未定瓷欲買貨則不知何日可運貨價交則旅費又罄欲待不買一經解决則恐貨價復貴進退維谷洵可歎也 
（三）大風潮之可慮擔夫賣力日食僅足扁擔離肩生計卽絶若再遲遲無貨下河擔夫非檢扁擔不可檢扁擔者擔夫罷工之代名詞如是則此千百名之擔夫生計已絶勢不能不挺而走險一經滋事勢必波及坯房則坏房十餘萬無智無識之工人素非安分之輩不釀成最大風潮不止則景鎭尙可問耶深願當道速設法解决之須知年來民生大艱商業凋敝萬不能再受鉅創也 
[鄂將軍府近事]  
　　權限之仍舊鄂省段將軍業經行開府接印式雖僅屬名稱上之異同究亦吾國軍制之大改革伹　權限統系之確定亦非頃間事乃一般人推測均謂較昔都督擴張聞前日段將軍奉統率辦事處來電所有職權仍依前頒各條例辦理不得自行更動以免紛擾云云而叚將軍對於將軍職務則抱有一番刷新主義頃巳擬具意見書派軍府書記長金世和携文北上聽侯諮詢 
軍官之委任湖北新編北軍第五獨立團將來須擴充成旅現該團兵士巳在河南衞輝一帶招募足額開回鄂省點騐成軍其團長一職早經段將軍委定前拱　軍參謀盧金山充任至營長團副各員以及連排長各官昨始分别委定以便到營敎練茲將委任各官名籍紀下第一營長宋　字潤生直隸人第二營長張殿元字芝生江蘇人第三營長張世永字愼修安徽人第五團團副劉宗儀號佑儒安徽人第一營營副黄思承字玉甫天津人第二營營副薛廣霖字雨三安徽人第三營營副齊泰平奉天人 
艦長之保奬湖北前經張南皮置有淺水兵艦十餘艘自楚豫湖鶚等十艦艇編入　軍由部直轄後鄂省尙留有船身巳朽敗之楚才楚安及船身過小之楚信楚義四兵輪以爲運送軍隊糧粖及往來大員行程之用無事時亦須在長江内河巡緝故現在該四輪均隷水警總廳管轄茲段將軍以該四輸巡防江面深資得力特將其艦長履歷加據考語造具册籍咨送海軍部核給奬章以資鼓勵該四艦艦長姓名紀下楚材艦長趙進銳楚安艦長曹建華楚信艦長劉應禄楚義艦長袁春富 
辦公之變通武漢近日苦旱天氣酷熱異常人煙叢密之處熱度恒近百度即將軍府廳室有電扇可以却凉熱度亦達九十度以外段將軍以府内職員每日按照前規定時間辦事殊屬勞苦特將每日辦公時刻稍加變通改爲早七句鐘起至十旬鐘止下午三句鐘起至六句鐘止以示體卹 
[鄂織布局分紅風潮]  
　　湖北布紗絲蔴四局向例如有盈餘員工均有花紅今年惟織布局盈餘較多乃該局經理竟置之不提爰有工人數十人於前日向總帳房張某要求代白經理派分張不允出言尤無禮致受衆工毆打之辱張回局即將十人懸牌革除此十人中頗有未行野蠻者今亦不分皂白一律革逐致動全體公憤當即倡議同盟罷工幸總經理徐榮庭聞信趕至一面傳集工頭公佈各工允准分紅一面電由段將軍派兵至廠彈壓直至紅利分畢全體意見始釋聞布局各工各分錢十三串紡紗製蔴各局工人僅分三千司員等則由千餘元至二十元不等總共派紅二萬元之譜 
[松江調查烟酒稅之眞相]  
　　自烟酒特許稅條例頒行後松江即已奉令進行茲復經商會總理閔瑞芝君按類覆查咨覆縣署略云奉貴署公函内開將境内整賣零賣烟酒店肆各有若干户分晣開册刻日送署以憑彚册呈報等因並附有烟酒特許牌照稅條例卽由敝會派員調查列册函報同時貴署亦派員調查成册嗣經敝總理與貴知事面商以貴署查得情形與敝會函送之調查册不甚相符不免有遺漏情形因請將貴署查得之調查册繕本發交敝會以憑按照該繕本切實核對覆查茲將查得户名種類重行列册報查並將與貴署所查不同之點縷晰陳之（一）公署調查整賣兼甲種零賣將户名分列整賣零賣二種内擬令領二項執照者按條例内載之整賣係指大完批發而言例如烟行酒棧每一起必有數箱或數十箱酒必數十壜或數百壜是謂大宗批發松江無大宗批發之烟業且專賣者祗有三家均係上海零賣之支店酒業亦無大宗批發惟間有少數拆賣酒店與直接賣與消費者其營業範圍不甚相懸現擬勸令該項洒業作爲整　其餘作爲甲種零賣（一）公署調查甲乙種零賣有乙種而列入甲種者按原調查册中往往於生意較盛之店卽列入甲種不知此項店舖之繁盛專恃他種貨物之出售故以售他種貨爲原則而烟酒乃一種附屬品是帶賣而非兼賣按之條例乙種零賣中兼賣烟酒之兼字係含有與他貨物並賣之意者巳有差别是不能以店業之衰旺爲比例而分甲乙（一）公署調查零星小户宜加以體恤者按烟酒兩項乃日用品向無取締烟酒之條例是以小街僻巷設一雜貨肆必有烟酒列其間取其本輕而易售也其實銷數甚微現突發取締條例强令領照殊屬可憫敝會現勸令該項小肆願續賣者則領丙種執照如實在無力者則令其停售以上凋查結果與貴署所查不符之點均係實在情形松地商民自光復以後去歲又更亂事凋敝不振早在貴知事洞鑒之中貴知事爲地方留一分財力卽爲國家厚一層稅源重歛苛征實屬非福敝會固不專爲恤商計也相應咨請貴頟事鑒核按册分别施行此咨 
[江蘇公債票案（五）]  
　　財政部呈復江蘇出售公債票節略（附案語）查前江蘇都督程德全於民國元年八月請撥公債票五百萬元以爲搭放各軍俸餉及遣散兵費之用經由本部復准發交該前督領訖並經電明不准濫售嗣於上年五月由該督等咨稱抵放各營餉三十一萬元又放給江北護軍使三十萬元又轉交樊時勲經售五十七萬八千八百元又轉撥陳其美二十萬元以上合共一百三十八萬八千八百元其餘債票三百六十一萬一千二百元以六五折押與上海西門子洋行無欵贖回請由本部照章付息當以債票押價太低令向該行展期贖回或將票價提高磋商找絶旋准程前督應前民政長會咨内開前押西門子債票已與該行找絶價約七折請部核准自八月一月起付息等因當又以債票付息須先將債欵用途報部並經審計處審查無誤方能承認蘇省軍用册報尙未到部無從考核應俟册報到部及經審計處並本部查核無誤後再行照章付息於二年九月二十四日電致該前督等在案本年二月又轉據江蘇民政長復稱應前民政長密函内開已贖回債票二百萬元存候提撥此外一百六十一萬一千二百元巳按七成作價售與西門子等語本部復以折價旣巳吃虧用途又未明確仍未逕行核准以故程前都督應前民政長近日又以西門子將提起訴訟等情聳動聽聞希圖趁此結束以爲脫離干係之計此程都督等經手債票未經理楚之實在情形也惟是本部復查民國元年該前督等於領收債票初次抵押西門子時並未報部磋商已屬專擅迨上年押欵到期以後不能付欵始擬以六五折找絶及本部復令酌改又會稱已與西門子商定找絶價約七折是程前督等所存之三百六十一萬餘元公債票已全數向西門子找絶即該督所送報册亦列爲債票三百六十一萬一千二百元價銀二百五十二萬七千八百四十元乃本年又稱另行贖回二百萬前後歧異情節可疑又收買債票均須赴部詢明債票是否無誤以免糾葛數百萬元債票尤非尋常百數十元債票可比西門子廠旣將債票收受何以並不來部核對直至本部於上年十二月令飭韓民政長調查蘇省前領債票用途始據該行電請付息未免太無根據又該前督等派樊時動領售公債票五十七萬八千八百元收回日暉呢廠成本當茲國庫困難之際此項呢廠有無收回之必要該前督等事前並未報部僅於領收債票之後含混報銷至五十七萬八千八百元之多此外所支之欵亦必類是故本部對於該前督等所開債票用途不敢深信未能即與核准現巳由部委令江蘇國稅廳籌備　處長发别逐項復查將來公債各欵是否確實　俟國稅廳復對時然後此項債票中央應否承　方能定奪謹略此件巳於五月三十一日呈大總統文内詳細辨正本可不贅惟原略有最不可解者三端特再複述以待明眼人平恕之論斷 
一原節略云始擬以六五折找絶及本部復令酌改又會稱巳與西門子找絶價約七折　 
按二年咨部原案明係六五抵押絶無找絶字樣財部復函原咨未及抄存姑略）僅有如向找絶價能稍高即請照辦否則暫時商展未始非補救之計等語亦絶無酌改語氣此不必查卷也但觀原略前文摘叙（其餘債票押與上海西門子洋行舞欵取贖請由本部照章付息當以押價太低令向該行展期贖回或將票價提高磋商找絶）數語即知所謂六五找絶所謂酌改不知從何發現竊以財政部之權威旣有成見何施不可胡得改竄案中文字自欺以欺大總統乎似此舞文弄法出入人罪乃前清胥吏伎倆不意堂堂財政部次長而竟出此此不解者一 
二原節略又云本年又稱另行贖回二百萬前後歧異情節可疑 
按此二百萬即中□計畫之二百萬也二年十月先經密函省公署備案正月造送報册又隨案聲明院部查考卽原復節略亦巳明明叙明本年二月轉據江蘇民政長復稱應前民政長密函云云是中□一節財政部斷無不　不見之理且三月初旬馮都督韓民政長公函内開准財政部奉大總統令前存債票二百萬元如數撥充寗賑當經點付清訖隨即專電報明有案是財政部於中□節早經事事接洽已無疑義胡爲遁而之他佯作不知此不解者二 
三原節略又云此外所支之欵亦必類是按財政用途一欵有一欵之標準一欵有一欵之事實及其理由今渾括以亦必類是四字是否牽引周内一望可知財政部指爲含混報銷德閎反唇相譏眞可謂含混駁斥也古有莫須有之獄今有必類是之讞良可慨歎此不解者三 
蔣楙熙密呈財政部文（附案語）爲密呈事民國三年某月某日奉鈞部令開元年某月本部撥發江蘇公債票五百萬元以爲籌濟軍需之用嗣經江蘇都督程德全前民政長應德閎報告云云除陳其美二十萬元一欵由本部核撥外其餘各欵用途未知是否屬實仰卽檢查案卷確切核對據實呈復以憑核辦再此案所宜注意者有二一押售西門子一欵究竟加押找絶是否確實有無案卷可稽一收回日暉呢廠一欵此項呢廠是否有收歸省有之必要收買價格是否吃虧收回後派委何人管理現在巳否開工能否獲利均須一一查明具復並抄發函摺兩件等因奉此處長一面遵即檢查案卷一面派員赴滬將所發函摺交與飭令遵照密查兩月以來粗有端緒續奉鈞部東電前所飭查公債票一案業逾兩月尙未具復昨該行屢催發息並云巳在德領事處起訴現此案急待結束務須速行查明具復以便核奪等因遵即嚴催密查員速即查復茲據該員密查各節證以案卷所載謹爲鈞部一一陳之 
軍事報告内　　江北護軍使公債票三十萬元此欵係撥江北 
 
 
 

Page 7

 
 
護軍使自行售募　　月餉查案卷所載江北護軍使劉之　於某月在江蘇銀行領到公債票二十萬元其時各營待餉孔亟劉之潔卽託張福增代表售募並云係以七折領出託其代售張福增以一時售主難覓即代押於台灣銀行計押銀十萬元至押期届滿張福增以六五折代爲售出已立合同合同載明先付還押欵十萬元其餘俟將債票號碼咨明報部再行交付劉之潔不肯承認然合同已立不能復毁張福增至欲向法庭起訴所有往返函電均有案卷可　此爲二十萬元一欵又查江北護車團長張金發營長姜崇　等領債票十萬元其時取消各軍官情愿低價出售給領現欵張　發等遂託清理開欵委員前民政府科員陳毓楠代覓售　以七折售與車險公司行主英商凌特先付洋一萬四千元當扣去　金二千元其除言明三星期交付届期屢催又　洋一千五百元下欠洋五萬四千五百元英商凌特不能償還被追　急遠　張金發等遂在英領事處立案並請咨行駐滬外交　照請追償有案此爲十萬元欵以上兩欵共計三十萬元尙相　合惟　　號碼則多有錯誤 
按原禀旣稱　目吻合無庸贅辯惟江北護軍使請領債票二次其二十萬一欵　張福增代押十萬元期滿不贖即作押絶德閎聞知此事卽擬設法贖回另售曾電商劉護軍　迄無復音後知爲商董虞洽卿朱葆三等公同購買押欵亦代算結又十萬一欵由　張兩員面商陳毓楠轉託江蘇銀行職員沈惟屏等輾轉介紹售與英商凌特當時收有期票到期不付陳毓楠已調任省署　長離滬一切均由姜與凌特直接催取曾　收銀一千五百元　特避匿事在癸丑陰曆初聞三百前妻等尙有信函迫索也二年三月奉財政部電逹興洋行持此　債票向中國銀行收息飭查始末當將詳情先後兩次電陳並以票價未清萬難付息請部電止旋奉部電據中國銀行電逹興勢將起訴業已　付等語此欵係據中國銀行復電核准發息並未查問用途　不根據省署之報告更不信從省署之諫阻蔣楙熙旣據案查復何於趕要情節絶不提及至號碼錯誤當於下節詳之 
軍事報告内載由都督逕發各營三十萬元此欵逕發各營自行售募乂發洪承點一萬元以上均抵充月餉查此欵債票均無案卷可稽惟江蘇銀行支付底據此欵係付陳陶遺史量才手收並未立有收據其下惟註在司庫處四字至洪承點一萬元亦無案可稽查江蘇銀行收據則在劉之潔之收據内係張福增代簽且號碼亦均不符劉之潔所領二十萬元之號碼其中有十萬元歸入此欵號碼内而此欵號碼則又分散各處張冠李戴故令人不易捉摸　如其揑銷情獘顯在可見 
按督署領到債票寄存江蘇銀行飭由史家脩陳陶遺曁德閎等就近售募彼時先後提取四十餘萬由德閎等知照江蘇銀行運甯有時由陳　楠代往接洽而銀行但記經手人姓名以備查考而已其暫存司庫處之債票　是當日不及裝運須待次日耳此項債票由督署經　　務司先曾抵押一次厥後找　售　則無帳可稽　承點之一萬據稱售與　浦　路　員其號碼互見於護軍使收據中者綠護軍使續領借票二十萬時適　署尙有存票九萬因卽先行撥給另　赴滬補領十一萬以足其數著兩兩對照應有重出號碼九萬事實如是彰彰可考督署財政一部分彼時無主　事　迨移歸省署主辦中間幾經隔手號碼互有出入　不敢諱但手續自手續用途自用　似此　　　内亦何施而不可蘇省自辛亥九月以後中　　　　故　　　　繁　　　　　　　　可　　今　　財政部長江流域以南如湖北湖南江　安徽兩粤各省報　到部者共有幾宗以何省用欵爲最　省何省手續爲最完密財政部胡不標舉一二以爲模範又更周財政部中央各機關用度如何册報如何欵何自而來又何自而去財政部胡不標舉一二處以示準則 
軍事報告撥付收回日暉呢廠公債票五十七萬八千八百元此欵實業司存有案據查日暉呢廠創自光緒三十三年自開辦以來累年受虧論其出品應由陸軍部收回巳有以供全國軍衣之用絶對非省有事業方其議收時前實業司長季新益本有時其緩急可得廉價之說見劉勲麟書嗣因孟森死力反對其於查勘廠屋機器則曰季老指張謇巳電邀廣東王家鸞君君寄宿廠中逐件調查其於議價則曰此事季君（指季新益尙未瞭然惟台端指應民政長）洞悉顚末應如何轉致季君了此段公案又云若文不對題無從下筆虚聲恫喝以至季司長無可轉圜查日暉呢廠屋　道契田八十一畝零蘆灘地六畝零共計八十七畝零計値銀三萬數千元廠屋巿房計値銀二十八萬餘元機器計値銀一十四萬餘元共計値銀五十六萬餘元現在滬上兩經　燹地價有減無增廠屋起造多年不無損壞機器亦不免銹蝕聞其未收歸省有之先有商人向該廠承辦請工程師估計當估地基約値銀二萬餘元廠屋巿房約値銀十四萬元機器約　銀十三萬元共計約値銀二十九萬餘元當向該廠股東代表　時　　　樊以不符還欠遂未應允不久遂收歸省有矣收歸之後公　吃虧甚鉅現由王植善保管並未開工招商承辦亦無應　　更有可駭者其實該廠收歸省有固小僅公債票五十七萬八千八百元尙有大清銀行裕寗官錢局交通銀行交通津行濬川　東三省官銀號等處積欠共計規元四十二萬數千兩均由省署擔任償還是一殘廢之日暉呢廠公家竟揮斥公債票五十七萬八千八百元並規銀四十二萬數千兩而購得之者也夫日暉呢廠之受虧多由經理人辦事不善用人不力平日揮霍侵蝕無所不爲以至於此竭我脂膏飾彼羔雁揆諸情理從未見有如此辦法應民政長苟以公欵爲重則嚴詞駁斥誰曰非宜乃竟俯首帖耳甘爲人所挾持一若其中蓋有不得巳者是收回日暉呢廠一事絶非營業計較之性質乃清理糾葛之性質也 
按此節業於兩次呈復大總統節略内詳細聲叙在案不再贅述總之收回本意正爲中國銀行等處官欵較易清理起見當時並無省署擔任債負之說此係無策之策當從事實研求不能以理論臆斷也至孟森原函乃指債票按照票面金額十成作價不以巿價扣算即以批廠房基地機器之减折並非反對估價原函旣經附卷則此中之坦白可知矣（未完） 
地方通信 
[松江]  
　　是何狡獪松江稅務所長前日赴省面謁都督巡按使禀陳要公嘗奉詢及詳文中所指某甲串同車站人員舞獘吞欵作何辦　稅長茫然不能答長官命取原詳給看稅長稱該詳孫奸徒僞造遂帶原詳文回松悉心調查毫無端緒以五庫釐卡司事高翔號子園掦州江都籍其人品行卑劣私雕印信或出其手爰移請縣知事　人密拿詎高巳於五日前挈眷他去乃詳請省憲札飭揚州拘拿惟據人言該印信眞僞比較不差累黍是何狡獪非外人所知也 
敎育近况縣立　二高等小學七號在本校開游藝會會中　目共三十種下午一時　五時以次　演　賓冒暑參觀至二千餘人之多可謂　盛並定十號行三年生畢業式兼放暑假城内第高等小學亦定於十一號上午舉行第八次畢業給憑式下午開懇親及學生游藝會個中人彩烈興高屆時必能放一異彩也 
[鎭江]  
　　布告斬决盜犯九號上午六時丹徒縣劉知事接馮上將令立提監盜王三余　子兩名押赴大敎場斬决以申國法茲將劉知事布告罪狀錄下爲布告事三年七月九日奉宣武上將軍督理江蘇軍務馮批本知事詳報緝猜盜犯擬議請示由奉批據詳及供摺　悉該犯王三即王錦標余　子即余善章兩名持鎗糾刦得贓並拒傷事主旣據訊明爲首起意供證確鑿且係人贓並獲正盜無疑實屬罪無可逭應將該兩犯歸入軍事範圍盡法懲治以昭炯戒仍嚴緝逸匪胡得勝等務獲究辦等因到縣奉此除　堤王三即王錦標余　子即余善章兩名驗明正身綁赴巿曹處决外爲此布告周知 
屠户要求弛禁鎭郡亢旱祈雨經劉縣長禁止屠宰昨聞有屠户某某等聚議謂縣長今早殺人獨禁我業殺猪極爲不平遂羣向該業董事無理取閙要求弛禁幸該董婉言開導始息風潮鎭郡天久不雨農田龜坼故自三號起禁屠禱雨後連日驕陽不蔽雲霓無望忽於昨（九號）日不午三時許陰雲上騰得雨寸許民心始稍慰云 
[安慶]  
　　懷寗圩工之危險皖省江水　漲昨聞懷寗縣屬之來宇洲永樂圩忽因江水浸及埂脚諸圩沙土不堅突爾坍塌數十丈勢甚危險該縣徐知事得報後立即親往該圩招集圩董洲頭通諭各户出工搶救塡築惟所需椿料甚多實非民力所能辦因公懇轉詳請欵徐知事一面留委督工一面回城代請現聞大吏巳允照撥矣 
警廳恢復房舖捐之佈告皖省警察廳近因警費不敷因思恢復房舖捐特出佈告略謂案查本廳常年經費每月共需銀幣八千三百三十元前奉巡按使諭皖城警察係保護城内外商民所需經費自應由各該商民分擔蓋以地方警察費不應由國庫支出故也等語本廳當以爲數甚鉅又値商民凋敝之時何能全行擔負再四婉陳蒙巡按使允准每月補助銀幣六千四百元其餘一千九百三十元仍責成本廳就地妥籌即以本年七月一號爲始云云一時皖民聞之頗有不豫色然 
[雜評二（默）]  
　　江蘇公債票案初喧傳於人口者僅蔣懋熙等一方面浮光掠影之言至眞相如何人皆茫然也迨其後應德閎方面宣布其一切公牘而知應德閎方面之眞相矣今又從應德閎方面宣布其反對方面蔣懋熙輩之公牘而於是又知蔣懋熙等方面之眞相矣兩方面之眞相旣明而後可得研究斯案之是非 
吾向者以爲蔣懋熙輩興高采烈擬興如此大獄者必有切實之證據也準確之調查也而不謂今其所調查其所謂證據者乃僅如是 
吾向者以爲蔣懋熙輩急急皇皇爲公債票案如此盡力者必爲江蘇地方計也必爲中央財政計也而不謂其所爲者乃在於傾輒之私心黨派之私見 
此非記者漫然作此語也蔣之用心設計均已躍　於密呈之兩附　附件明日續錄）中尙有詞以自飾耶讀者諸君必能辨之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法國立國紀念日慶祝預誌]  
　　十四日爲法蘭西共和國之立國紀念日旅滬法人擇於明後兩日舉行慶祝明晚舉行提燈會八時三刻自大自鳴鐘法工部局出發由法大馬路黄浦灘折回法大馬路至寳昌路在公園解散提燈會由法工部局及法商團軍樂隊前導并有汽車多輛均裝燈無數後日上午八時法租界義通隊救火隊等人均至法領事館向法國旗致敬十時頒給救火隊奬杯十一時一刻法領事館欵待來賓午後四時有運動會入晚尙有音樂會燄火及影戲云 
[新任駐英公使抵滬]  
　　新任駐英公使施肇基君巳於昨晨抵滬聞擬在上海小住數日然後北行寰球中國學生會已擇於下星期三即十五日午後五時至六時假座匯中西旅館開會歡送并邀上海英總領事英按察使工部局總董及中西著名官商赴會云 
[西報紀賴桑浦逮捕事]  
　　大陸報日前接天津該員來電謂天津延豐益壽保險儲蓄會社之總經理賴桑浦近在上海就逮解往西貢法國高等裁判所審訊大陸報對於此事初無所知接電後即向上海法總領事署及該會社上海分行經理　問詳情均言賴桑浦　曾就逮其詳情此時未便宣布後乃由賴友處探悉該會社於本年三月間先向法總領事署控賴賬目不清繼復控賴假冒支欵故由飭事署拘之且派人搜其辦事所及私宅抄出文件甚多旣而該會社復控賴假造文據蓋上年南京亂時據謂南京分行保險箱所存之現欵及抵押品均被掠去至造此文據之故擬用以向中政府索賠損失洋五千元該會社則稱保險箱内並未存有此項物品然聞文據非賴親筆所書亦非出於賴之主謀惟交賴閱時賴卽簽名其上似爲該會社利益起見法總領事因案情重大故判解西貢審訊或謂此案之發生乃由該會社與賴桑浦彼此誤會所致故賴有開釋之望惟無論如何該會社之財政似决不致因以牽動也 
[橋工與推廣租界之關係]  
　　舢板廠新大橋交涉一案由丹總領事與滬海道尹楊小川君工巡捐局長朱壽丞君訂於本月九日會議核奪已記前報茲悉朱局長先期檢齊該橋圖證曁前閘北巿政廳副巿長詳陳該橋歷史函件並南北巿經董代表地方請據理力爭之公函等親詣道署請示機宜屆日下午兩時朱局長隨同道署委員虞和甫科長偕往總領事署與丹總領事及工部局總辦雙方洽議工部局以該橋從前由彼處雇工代建故此次拆卸之後須歸工部局建造朱局長以建橋經費出自華人且完全在華界之内極力駁拒磋商至二時之久未能解决當經丹總領事聲言推廣租界之議尙未定奪此橋現在實無可解决之處應將所拆該橋材料點見件數就近於租界内妥爲存放並載列清單華洋各執一紙其兩面橋墩暫不動拆候推廣租界問題解决後再定建橋權限朱局長即商承道　署委員　君以照此辦法目前工部局卽不能越爼代建旣經　係推廣租界則核本問題尙未解决祗有暫允擱置此當日會議之情形也茲閘北工巡捐分局已據情咨請總局轉詳巡按使鎭守使察核矣 
[取締自由女子之部飭]  
　　滬海道尹公署昨奉内務疗飭開案照中國女敎向以端靜温淑爲宗旨自清季女權發達昌言自由改革之初卽有從征軍隊號稱俠士者嗣後藉口參政竟敢牴觸國家馴至陷入亂徒從事暗殺閫範踰蕩可爲浩歎近復雜入伶界謬託藝員摹仿娼家目隳婦道充其流弊不特敗壞風俗抑且淪喪道德除通飭北京各警廳嚴行取締外各省灌輸風氣類此者當復不少應由各巡按使各道尹飭行各縣警設法取締務使養成賢母良妻庶於道德風俗各有裨益除分行外仰即遵照 
[縣知事勸誡剪辫]  
　　上海縣知事洪伯賢君昨出示諭云爲勸誡事本年七月七日奉滬海道尹公署飭開三年七月六日奉外交部總字第十八號飭開接准内務部咨送勸誡剪髮條規六則屬即分飭各署一律推行等因查近來風氣漸開剪髮者日漸增加面觀望亦在所不免内務部所定條規自爲整齊風切近辦法相應抄錄條規飭知該交涉員仰即按照所定條規切實遵辦可也等因奉此除分行外合就飭知該知事即便切實遵辦母稍玩忽此飭等因並附抄件到署奉此除分飭各機關外合行照錄條規出示勸誡爲此示仰闔境諸色人等一體知悉如有有辫尙未剪除者務各迅速遵行勿再觀望切切此示 
勸誡剪髮條規第一條凡各官署及其他官公立機關服務人員未剪髮者由該管長官誡令剪除不聽者停止其職務第二條凡各官署及其他官公立機關所用夫役未剪髮者由該管長官誡令剪除不聽者開除 
第三條凡車馬夫役之未剪髮者由該管警察廳酌定期限不剪除者禁止營業第四條凡商民未剪髮者由宣講所切實宣導並由該管警察廳出示勸令一律剪除第五條凡服官人員對於家屬及僕從人等之未剪有者負勸誡之責第六條本條規自揭示日施行 
[鎭守使裁撤偵緝處]  
　　上海鎭守使署所設偵緝處現由鄭君裁撤將前發探員執照吊回取銷如有漏未繳銷者統統作廢紙其中老成穩練探員酌留數員改名稽查員歸滬海道尹署差遣所有華界緝捕責成商埠地方兩警署辦理 
[浙省押解黨人赴京]  
　　黨人李傑等五名爲在滬正法之劉鐵同黨現由浙省緝獲經興武將軍朱介人君電奉政府批飭解京訊辦朱將軍奉命後當派守衞隊隊長謝祖康帶同衞士十名押解赴京至軍事執法處投交聽候訊辦昨日午後一時半由杭班火車來滬本擬卽日附輪北上因新豐商輪須於星期一日開往天津故謝隊長等暫在南巿太平弄南康旅館寄住俟今晚搭輪啓行 
[繼續研鞫德婦被害案之嫌疑人]  
　　禮查路十四號門牌德商南門牛肉莊主婦密雪司南門被人謀斃並刧去値洋三萬五千元鉅贓案内之朱八子王六黄子祥朱大喜子及婦人李陳氏先後解至公共公廨訊供各情巳紀昨報前日午後由關襄員會問德領師君維續復訊先由捕房將夥刧福康祥烟膏店主劇盜余三龍帶案證明前曾偕李陳氏一同來申寄宿朱大喜子家後樓祗有五天陳氏即行回揚王六等亦同住朱處並稱李陳氏本係巳經鎗斃之劇盜張雲貴之姘婦朱八子黄子祥顧四（即吳八子）等相識約有四年於今年正月初七日（舊曆）在鎭江鄉間七星廟晚膳分散後迄今未曾會過故顧四鎗斃之事我不知情朱八子與張雲貴同係安慶帮在正月間見面之時伊等均身穿皮袍且黄子祥烟癮甚大每日需洋一元不知錢從何來云云 
堂上即命將李陳氏帶案與余對質由余帶同來申及住朱大喜子家中各節乃陳氏仍矢口不認極呼寃枉因即飭令帶下還押 
繼據見證陳小古仔上堂稱於去年十月間來申在胡家木橋老虎竈爲薙髮匠素與朱大喜子相識因據朱大喜子說起黄子祥朱八子顧四均在上海住伊家中故於今年正月初八日前往向朱借錢俾作川資回里乃黄子祥等三人亦因欲往鎭江故即偕我同行連我四人船票均由一王姓（卽王六）所給迨到鎭江即與黄子祥朱八子分散我同顧四換乘小輪至七星廟惟後來據黄子祥說起當時分散後伊行抵稍北灣地方幾遭該處軍警所捕幸將所携之金表衣物棄於該處河中泅水逃逸云云至於搶刧洋人之事朱八子曾說起係顧四所爲餘不知情求察 
又據見證崔阿五供稱前曾在捕房充當巡捕今年正月我在揚州見拘獲盜匪我人内有一人卽朱八子當解訊時由問官將朱另口帶入密室内研訊據聞因伊供出私藏洋鎗八十支之地點故减輕判押五年惟聞朱嘆曰在上海吃了許多辛苦所有利益竟被他人所得云云求察 
堂上即命將朱八子帶案詰據供稱年二十七歲揚州安東縣人去年十二月與黄子祥一同來申住在王六處至正月初與顧四等同回鎭江在船中時顧四將金表一只與我看據說在虹口洋人家得來並稱該洋人家房間甚多同去者三人未帶鎗械祇持木棍等物進去時曾有一身穿藍色長衣之華人攔阻被用木棍擊之下樓云云因即將表送我後我被拘表被劉大禮取去另有箱子兩只内有金飾並洋千元係李德海之物後來不知入於何人之手箱子内之金飾洋元係李與顧四說起並稱確在虹口洋人家刧得財物我此次在揚押辦係因向叔硬借被控判押五年然我並未說起在上海吃辛苦被他人得利益之言且我並非安慶帮人顧四實有名盜匪認識祗有一年婦人李陳氏並不認識云云中西官因伊不認爲安慶帮人復帶余三龍至案對質一番並經捕房牛門律師逐層盤詰良久因時巳晏中西官宣佈退堂並判仍各還押候下禮拜一上午再訊 
[曹元度被押近聞]  
　　駐滬裕寗　錢局清理處處長曹元度因德商李希　與揚州裕寗分局劃欵糾葛由德裴副領事飭知捕房將曹傳　公共公廨着存現銀六萬九千兩方准交保業經滬海道尹楊小川君與總商會雷禀外交財政兩部請與德使交涉在案　悉駐滬德總領事巳接駐京德使來電詢問情形即行電復略以此案一再逾限是以將曹傳押理由充分惟有存銀作保餘無磋商地位云云而江蘇韓巡按使亦因此案特鄭瀚生來滬於前日至公共公廨謁見關讞員面詢此案始末並與楊秘書長同至押所與曹元度晤談有一時之久始行告别業巳回寗禀復矣 
[産銷併征之不便利]  
　　認稅之困難滬南各業認稅商家因反對産銷併征紛紛退認巳有十餘業之多昨日又有藥材業至貨物稅公所禀請退認韓所長能否允准尙未發表而洋紗等業則因現須加增稅率要求南北商會總協理面請韓所長迅將商困情形轉達蘇省財政廳予以體恤不知能否照准也 
稅卡之留難油荳餅同業兩次在萃堂開會議决請求稅務所長轉達財政廳長設法通融並與韓所長會訂暫行辦法凡存棧存船各貨之未售者准予通融在案茲聞荳餅船家運送出外行經閔庫卡仍被扣船留難各船户通知行家查得所運之貨已經完納全稅該卡何得再事留難業巳禀明韓所長移知閔庫稅務所迅卽放行以符前議矣 
[破獲浦東盜案續紀]  
　　浦東西溝相近鄉人張瑞英家被盜行刦並將張及張媳張金氏工人龔二郎當場砍斃經尸子張阿三報請地方檢察廳派員下鄉驗勘並移請各警廳一體協緝在案茲經地方警察事務所偵探戴逢春覓到眼線陳毛毛賈元元等探悉此案盜匪顧掌生又名陳福生並趙阿根等現均匿迹法租界禀准景警務長照會法捕房協同探捕將顧趙兩犯一併擒獲詎有陸順堂出爲干涉遂併遂公堂飭交戴探帶回地方警察事務所即由景君率同司法科員王君提案研訊顧供爲馬夫趙供爲木匠陸供爲砌街匠向均安分不敢爲匪景君一再駁詰顧趙兩人始供認舊曆閏五月初九夜由小民等糾合友梅阿炳等至張家搶刦當因事主與小民等拚命無奈用刀將六十二歲之老者亂戳實不知伊即因傷而死還有一男一婦爲友梅等戳斃目下不知伊等逃在何處所得之贓除分派外小民等則分當於南巿董家渡英租界鄭家木橋等處惟陸順堂當時並不在場求察陸供稱小民不知伊等所爲之事及探捕拘拿時因往干涉致遭獲案問官得供判將顧趙陸三人分别收押一面飭探分投吊贓並傳張阿三到案再行訊辦昨日午前戴探即往董家渡鉅德押當吊出藍布女馬甲一件藍布衫二件及布裙一條等各原贓解所請示 
[滙豐銀行之紅利]  
　　上海匯豐銀行大班昨接總行來電本年上半年每股發息二磅三先令（按該行股票票面一百二十五元巿價八百四十元） 
[證明機匠致死之原因]  
　　前月報載浦東亞細亞火油廠機匠五小山被人毆打歸家身死一事嗣經查明該機匠實係因病身死故騐無傷痕亦即據實登載六月九號本報茲悉中西官對於此事頗爲注意曾經滬海道尹查明王小山確係病死故無傷痕且自檢察廳驗明後即由家屬具結收殮並無異詞報載各節均不確實楊道尹已函致西官證明矣 
[神州女學畢業紀事]  
　　北四川路神州女學開辦以來學生日衆現巳達二百名其高等小學初等小學巳届三年畢業前日（十號）特在本校開會行畢業式展覽成績并表演故事多種皆思想高尙精神活潑其中文故事謝小娥及英文故事勤惰與考試之關係等尤見精采直至晚九時始散會畢業名單附後（高等小學畢業生楊筠沈驪英唐濟慈蔣芝秀尉宜萱汪怡婉鄭浩林介英林瑞璇　瑞珠唐蕙蘭林玉英章婉珊陳美珍陸佩卿陳道純鄭舜娱（初等畢業生）陳　明高藻高棻費鳳周瑞珍羅佩瑜唐　蘭黄靜容沈　珍鄭佩蘭陸佩雄 
[競雄女學畢業紀事]  
　　白克路競雄女學向係秋社同人所創迄今巳兩局年矣昨日舉行第一次畢業計初等班九人由校長徐寄廛女士自華授與證書並加訓勉復由陳巢南陳匪石凌辰生諸敎員相繼演說加以奬賞聞下禮拜即開補習科六星期以便畢業後升級并爲高小三年生冬期畢業之預備又聞下半年該校當開師範講習科茲將畢業名單錄下周愛華丁慧貞俞蘭英蔡文娥范鳳池姚林第裴連雲徐忠明蔣蘊華 
[護軍使請緝黨魁]  
　　鎭守使鄭君奉將軍署飭開據江北蔣護軍使電稱黨魁鄭思源錢知義二名久緝未獲請飭屬嚴拿務獲解究等情除分行外仰卽飭屬一體協緝等因昨鄭君巳轉飭所屬查緝矣 
[裁遣退伍水警]  
　　江蘇水上警察第二廳裁撤水警第一批湘籍六百二十名巳於昨晨抵滬（昨報誤爲鎭守使請調之兵士）聞擬乘江華輪船上駛昨上海鎭守使署令飭淞滬警廳云案奉宣武上將軍督辦江蘇軍務署佳電開據江蘇水上警察第二廳趙廳長電稱職廳奉令改組裁遣退伍巡士資遣回籍計第一批湘籍六百二十名十號由蘇用小輪拖帶來滬約十一號由滬換乘江輪二十六七號抵鄂轉道回湘第二批皖贛鄂籍三百餘名十四號抵滬換乘江輪約十六號抵皖十七號抵贛十八號抵鄂除派員押送外祈電知沿途軍警查照協同照料等情除分電外合亟電達查照等因奉此除分行外合行飭仰該廳長遵照俟該裁警過境時卽便妥爲照料並將過境日期具報等因昨徐廳長除派員警協同照料外並轉飭各區署一體遵照矣 
[江亨砲艦出巡]  
　　海軍李總司令茲奉海軍部電令以淞口附近之大戢山及佘山崇明等各洋面近來海盗充斥來往商船迭遭刦掠實爲航業之害亟應飭派軍艦駛往淞口附近各洋面游弋藉資保衞等因現李總司令巳派江亨砲艦放洋巡緝矣 
[添設警兵崗位]  
　　上海鄭鎭守使以西門外斜橋以南係爲直達製造局軍廠及龍華子藥廠重要之地茲當製造局各廠開工之際防守尤宜周密惟查斜橋以南至西栅口止淞滬警區所派巡警祗有四崗亟應添設軍兵崗位藉資防護爰特飭由十三團第三營派令第九第十一兩連閻王二連長督帶步兵二連又飭砲兵第三營第十連連長督領砲兵一連前往三十七團營房舊址駐防派兵站崗以昭愼密 
[出借房屋之不易]  
　　鄭鎭守使因近日滬地謠言復起恐有黨人在華界暗設機關情事昨特諭由軍事處轉飭稽查員羅嘉佑遴派稽查四名前往南巿及西門外等處調查有無行跡可疑之人租借房屋並知照各房東一律留意此後有人借房必須令覓妥保並由殷實店舖加蓋圖章以免黨人混跡如違查出干究云 
[酌減巡官薪俸]  
　　淞滬警察徐廳長查得高昌廟分駐所及曹家渡分駐所巡官各一員每月薪俸各領五十元現當節省經費之際應將該兩巡官每員每月减去四元自七月分起開支薪俸洋四十六元昨已分飭該兩巡官遵照矣 
[嚴拿販私聚賭之梟匪]  
　　鹽梟宋立舟潘掌秀邵鎭芳等本年六月間因在川沙東鄉聚賭販私官軍前往剿捕開鎗拒捕致傷官兵一名並流彈誤斃鄉民一名在逃未獲近日該梟匪等又糾集鎗船二十餘隻在南匯大團鎭及虹橋港一帶販私聚賭横行不法爲駐紥該處之鹽巡隊官趙某偵知立報上南川鹽巡隊營長張翔立飭巡鹽隊隊官張占忠督領鎗船砲船各四只於前日下午六時開往浦東會同駐浦陸軍第一營營長廖守忠加派部兵二排前赴大團鎭虹橋港緝拿一面禀請韓巡按使懸賞購緝三梟首以保治安 
[關提販烟犯之艱險]  
　　徐啓根（卽王啓根）曾於本年陽歷三月中在滬私購烟土擬帶至某處出賣　爲巡警查獲人贓解送地方廳經檢察官預審之下判令交保候起訴審判廳判决正案詎王自保出之後即逃避無蹤嗣由該廳將保人毛和琦拘案研詰供求寛限交保旋經探悉王避匿金壇縣原籍家中因往　獲就近送入該處警務所王稱案已奉判罰洋二十元早經交清丁案此次毛實來拆梢等語毛一再申辯請求暫押以便返申禀請備文來提警務長准如所請以六天爲限如若逾限應即將王開釋毛立即返滬詣該廳陳明一切汪廳長隨飭法警徐震甲前往關提本月九號徐詣金境警務所投文之後當日下午將王帶出卽乘舟啓行詎忽來王之羽黨十餘名趕來刧奪徐知事不妙立在船首向大衆聲明案由曉以利害衆人不敢動蠻該舟始揚帆就道行至該縣三里橋地方王乘徐不防鳬水脫逃徐與舟子亦躍入河中從河灘邊追至里許始得擒獲昨午巳抵滬上解送到廳據情禀報汪君諭飭將王收押徐警獲犯有功聽候奬賞 
[續解罪犯赴蘇]  
　　上海地方廳汪檢察長等前因疏通監犯禀准上台將巳經判决徒刑在一年以上之犯共一百六十名解往蘇州寄禁吳縣監獄前日汪君巳飭警先解八十名往蘇收禁尙有八十名昨晨又由汪廳長備文飭派法警協同軍士將該犯等由模範監獄並地方分監分别提出至大碼頭登舟以小火輪拖至新閘上岸換乘火車往蘇 
[牌照捐與公益捐並納]  
　　上海工巡捐總局出示云照得本總局征稅之紙烟店攤及酒館等兩種捐欵係屬地方固有公益捐按月撥充各項公益之用迺近來各該商人因縣公署征收烟酒牌照稅以爲原有公益捐即可免除或來局禀請豁免或竟拒絶征收亟應出示曉諭以免悮會而維捐欵爲此仰各商人一體知悉須知縣公署經收之牌照稅與本總局征收之公益捐性質各不相同一係中央特定稅則一係地方公益捐欵務須遵照定章分别繳納切勿抗延是爲至要切切此示 
[農人禀請開河]  
　　浦東二十四保二十三圖老白渡迤東俞家浜河道年久淤塞茲由各農民推舉張煜書等爲代表詣上海縣公署禀請開浚洪知事已於前日喻飭洋涇巿經董前往查勘所呈是否屬實俟復到再行核奪 
[管車控告女工]  
　　五區三分署前日送胡家木橋安裕絲廠管車陳五寳控女工邱陳氏王李氏串竊絲頭一案至檢察分庭庭長諭令押候訊明核辦 
[男女互扭]  
　　粤人杜某前與許氏婦姘識已生一子嗣忽遺棄不顧該氏又與某西人私姘迄今巳逾四年近杜又通信與該氏欲領回所生之子事爲西人覺察卽與該氏離異氏恨杜切骨前日在途遇見幾欲以性命相博互扭之下被五區一分署巡警拘送檢廳分庭預訊飭氏投民庭禀訴聽候傳訊核辦 
[湖北人搶親]  
　　湖北人李秀山因於前日午後糾合同鄉人陶鴻生等多人在麥根路圖搶住居叉袋角三百零六號婦人湯周氏之二十三歲女兒湯鳳姣當被新閘捕房八百二十三號華捕查見一併拘入捕房昨解公共公堂請究先由湯周氏母女上堂禀明前情訊之李秀山供與陶鴻生同在法租界電車公司開駛電車湯女在原籍時由其祖父主持許我爲妻曾經函致女之祖父轉致女之父母提議完婚詎無回音是以紏友搶親孫襄讞商之德領海君以李不應在租界糾人搶親實屬違章判與陶各押七天如湯姓果有賴婚之事着邀媒證另行具禀歸民事案起訴 
[查獲徐家滙路之烟窟]  
　　姚金發因在徐家匯路私設烟間被捕房查悉昨將姚與烟客徐少卿談月堂顧友美金康侯等一併拘解公堂訊明判姚罰洋十元餘人各罰洋三元一併充公烟具銷燬 
[註銷天一閣與食舊廛之訟案]  
　　寗波天一閣藏書樓因失去古書具禀上海縣知事照會法公廨飭傳食　廛舊書店主陳仲卿到案訊追卽經公堂飭探查傳並諭原告到堂質訊在案茲陳延逹商律師帮辦蒂律師投案譯稱原告證據不足且又抗不到案請堂上核示中西官以該原告旣抗不到案准即將案註銷 
 
 
 

Page 11

 
 
[洋商追索房租]  
　　有泰利行洋商白來前日在審判分　控租户唐伯棠李潤各欠房租六個月　洸　長傳訊一過判唐李分别交保出外限期歸還 
[洋商索償損失]  
　　英商錦發洋行控某業公所董事張樂君在日暉港地方將所裝石灰船扣留勒捐請追損失銀一千兩前日午後由公廨王襄會同英卓副領事升座會訊兩造各延律師代辯中西官以原告禀未明晣判着原告詳細補禀再行訊核 
[併案訊理]  
　　永豐等錢莊二十一家同控唐鏡秋林宫生倒欠往來銀十餘萬兩一案前晚由廨集訊據原告律師請求將各原告之案併案訊理俾省手　孫襄讞准之判准予併案訂期復訊 
[糖行拖欠貨欵]  
　　鼎興糖行東李孝山方錫山等先後向德大號等拖欠貨價於本月初十日他往卽經王恩甫等投報捕房飭探至鼎興號調查所收各貨均不在内嗣訪悉巳運往鎭江慶義恒號前日由各原告將方錫山尋獲扭交捕房解至法公堂並延達商帮辦律師投案請追陳卿林供共被李孝山等收去貨物値銀一萬八千三百餘兩訊之顧炳生供所送貨物交與方手計銀三千四百二十一兩零王恩甫供與方交易被欠貨銀七千九百九十五兩五錢晋年供本月初七日始與方姓交易被欠貨銀二千三百三十一兩零陳爲昌供被欠貨銀六百四十九兩五錢分所交各貨均被李運任鎭江慶義恒號内求追詰之方供慶義恒與鼎興往來所存貨銀共有十　萬餘兩商人本不與聞此事由李孝山從鎭江寄信托我代爲料理但商人實非鼎興股東將來終有水落石出之日讞員聶君商之法副領事判方交人銀並保候函請鎭江商會查明慶義恒存貨若干復到再訊 
[賬據可憑]  
　　西人尼各老前控華人李少庭不交應付銀洋經法公堂訊供各執判李將西文合同譯成華文呈候復訊在案昨又解案原告洋人檢呈李應付洋三百元簽字憑據請追訊之李供此欵係付天福洋行房租前帳已經清楚該原告又呈帳簿總共應還洋五百七十八元請爲追繳問官以帳據可憑判李交保限一月如數繳案給領 
[朦控欠租逃遁]  
　　台州人池咸孚前控孫秀峰欠租逃遁由法公堂判令將雜物作抵在案嗣孫偵知具禀投稱實因與池股開恒昌土棧池挽人向商人商勸拆股並未逃走求請究誣等情茲由捕房傳池解訊孫檢呈恒昌土棧股據並稱現在有股東在滬且有理勸人可證應請堂上究誣問官以池不應朦控欠租判押候與孫一併交保補傳股東等到案復訊明白再行核斷 
[復訊汽車公司訟案]  
　　咪吔洋行西人乃　生奥上海汽車公司正經　辛和　控該公司股東　潤齋李孟章方瑞文局　品股靜之串同汽車夫何茂生团　　雙夢　　阿根朱金桂沈阿智等私將汽車五部駛至華法各界藏匿業經公共公廨將被告各人傳案判令分别交保候訊在案昨晨由廨復訊原告與各股東均延律師上堂代辯並據李孟章之代表律師聲稱敝律師爲李與殷靜之等之代表惟殷經濟不充雖合同上列名並未簽字應請摘釋卽將未簽字之合同呈案請察復請堂上示明原告究係何人等語即由聶襄讞宣諭曰本副會審官察核呈詞與德領照會乃德商乃爾生爲完全原告諭畢即由辛和祥之代表律師聲稱請堂上將辛和祥添註爲原告堂上然之而各股東之代表律師亦不反對旋由乃爾生之代表律師聲請原告與辛和祥於五月一號訂立合同後代付汽油等欵計洋一千八百餘元並將値銀二千餘兩之汽車一輛存於公司作爲股本詎各股東忽將各存之汽車私自駛往華法各界是以控究繼由兩造律師互相辯論中西官因時巳過午宣諭退庭候再訂期會訊殷靜之准予摘釋 
[罪犯病斃]  
　　案犯江良泉因病發送新普育堂醫治無效於昨晨须堂斃命當經堂中以電話報告地方廳經汪檢察長委派徐檢察官沈檢驗員等　堂驗明委係因病身死並無别故判令棺殮候屬認領尸棺 
[小孩迷路]  
　　男孩劉雙喜年十一歲和尙頭淺藍洋布衫深藍洋布袴赤足前日在馬路迷途啼哭經巡捕查見帶入捕房轉解公堂請爲安插詢其住址答稱不知判送救濟會留養拍照召領 
[工巡捐總局批示三則]  
　　商人金公記禀請給還執照由批禀悉此案昨經派員會同公欵公産經理處勘丈該商人建造房屋確有佔用官河情事業於六月二十六日咨縣知事核辦在案仰即逕赴縣署聽候辦理至造屋執照應俟正案辦結由縣咨復到局再行分别給還可也 
承辦東兩區清潔人朱新記禀遵諭籌擬辦法由批禀悉所陳和平辦法二條事屬可行仰候傳知圖董顧繼錘等遵照具復再行核明飭遵可也 
中西區圖董奚元良等禀請接辦清潔由批禀悉前據該圖董等具禀業經明晰批示在案著即恪遵前批各安本分母再多凟此斥 
雜評三（訥） 
[美法之紀念]  
　　數日前美國舉行共和紀念祝典今法國亦將慶祝立國紀念提燈會也運動會也音樂會也火焰影戲紥綵懸燈已有種種預備屆時之熱鬧可想夫美法兩國以血戰數年犧牲無數生命財産而購得之共和國人寳貴之故其國日盛而紀念常新返觀我國改造僅二三年初未嘗不喧闡一時而今則共和二字早巳澌滅於腦筋中矣是豈國人之不知寳貴耶抑猶有暗中戕伐之者在耶此其故可深思矣 
[來函]  
　　日前本報曾載有交通銀行收歸國有事之新聞頃接日報公會抄北京交通銀行董事會函大致辨明此事尙蜚事實並附財政交通兩部往來函稿三件以爲左證茲特彚錄之以供衆覽 
北京交通銀行致財政交通兩部函敬肅者六月十六十七兩日亞細亞報連載交通銀行有收歸國有消息一則風聲所播致各股東來行詰問者不一而足茲據四百三十一股股東鄧君翔並代表錫德堂等共一千五百八十三股股東函開近數日間北京之亞細亞日報忽登載交通銀行有收回國有消息政府方面曾否有此動議應請大部明白宣示等語並准嶽記謝記松記等股東函同前因謹將該股東等來函錄呈鈞覽竊維本行爲股份有限公司兩年以來政府之於我行固已竭盡維持之力本年擬訂則例復經呈由大部轉呈大總統核准公布蓋所以提挈而將護之者無微不至勲等受事以後仰體大部德意亟欲與總協理同心協力共策進行今該報連日登載謂有股東某擬條陳政府請將該行收歸國有並謂昨經調查不僅商股股東有此主張即政府方面亦有收交通銀行爲國有之動議兩日來因該報一再登載股價憑空跌落影響所及關繫至鉅究竟該報所載政府有此動議是否確有其事伏祈大部俯賜批示不勝感悚待命之至 
財政部復交通銀行總管理處函逕復者前接六月十六十七兩日來函以亞細亞報連載交通銀行收歸國有消息一則疊據股東鄧君翔曁嶽記謝記松記等函詢政府方面曾否有此動議請明白宣示日來因該報一再登載政府有收歸國有之議以致股價憑空跌落影響所及關係至鉅究竟該報所載是否確有其事請批示等情到部查交通銀行營業發達信用昭著其於政府尤能盡力贊助維持大局本部方深嘉許此次亞細亞報所載政府將交通銀行收歸國有之議全屬臆造並無其事惟銀行有關巿面金融前據交通銀行總管理處來函以亞細亞報曾載交通吞併中國銀行一則函請本部明白宣布當以此等謠傳牽動巿面所關非細業經本部咨請内務部轉飭警察廳按照報紙條例辦理等因案此次該報所載雖情事微有不同而其登載失實擾害銀行信用則一應候本部據情咨行内務部轉飭警察廳併案核辦一面先由該董事等曉諭各該股東勿輕聽信自相驚擾俾維商業而息浮言是爲至要交通部復交通銀行董事會函逕啓者來函已悉查交通銀行爲股分有限公司載在大總統公布該行則例政府現方格外維護旣無收歸國有之必要自無收歸國有之主張報紙所述悉出謠傳希即明白宣告各股東以釋羣疑而杜蠱惑是所切盼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[社會小說兩種天] [  鈍根]  
　　富者曰酷哉天乎華氏表九十五度矣電風扇不凉荷蘭水不冷冰置室中即融背着席上如炙日光穿密樹而入五層之樓乃不能得一絲之天風枯坐其中叉麻雀殊無興味嗟予苦肥終日汙出如藩炎炎長夏其何以堪 
貧者曰仁哉天乎炎陽可畏轉瞬即逝晚風徐來不啻我儕勞動家之宣慰使綠樹陰濃碧波水淺大汗之後繼以清浴微風一吹通身爽快有如神仙一盂白飯一碟鹹瓜適口充飢合家快樂旣昏便息酣然一覺不知東方之旣白 
富者曰余每日以十二時起適當烈日中天故肆其炎威以窘余余恨無魯陽之戈以逐之焦盼良久始得黄昏乃不如意事又復紛沓而至浴室侍婢擦背不當余意廚子製冷菜終不及巴利飯店之可口與第五妾乘汽車游亨白園乃靜安寺路車馬如織不能絶塵而馳憤悶欲死旣至園中人多可厭貧家子滿面寒乞相小家女身無半粒鑽乃亦來游夜花園今年汽車公司大盛摩托卡不値錢滑頭小夥子借得兩角錢合五人便亦招搖過巿我輩威風爲之敗壞幾盡拆白黨見余妾目灼灼似賊其用心良可慮余遊夜花園本以尋樂來今乃悵悵而返歸途辨曉色寒氣襲人不覺凉快而骨節　轉滋痠痛入門倒臥必令小婢搥余腰至數千下始得成寐 
貧者曰余破曉而起步出户外爽氣撲眉宇好鳥枝頭作絮絮語若賀余之早起者幼子躍出牽余衣使敎柔軟體操操畢同入侍老父老母起余妻已治早餐竟圍桌共食笑語雜出白髮人亦張口大笑時八句鐘余乃出門步行至辦公處人或坐車而苦熱余步行有微風相送心滋適也下午以四時歸治家事彌復多暇入夜鄰家寂寂多入巿看戲去惟余父母喜聽評話余乃以故事編爲彈詞搊三絃唱之二老點首稱善余乃大喜以爲此時之榮實勝於梨園中千百人拍掌聲也 
富者默計其經濟而歎曰房租須四百金飯食須二百金男女傭工資須百五十金酬應費須六百金五妾衣飾費須千金兒輩果餌資須百金合家游覽費須千金洋酒費三百金雪　烟二百金月出如許而余所入不遇二千金其何能堪 
貧者自維境遇而笑曰余一庸人何幸得佳運月得俸金三十元以五元奉父母以十元供飮食以二元爲兒爲費餘八元備置衣服及不時之需綽有餘裕也 
富者入秋疾病大作醫者接踵於門主人患伏署幾死五妾皆重瘧花容枯　如鬼第五妾且天汽車夫阿金亦死婢女死者二人司電風扇者一人司荷蘭水者一人醫藥喪殮之費不貲富者痛心疾首拍案　足作怨聲曰酷哉天乎厄我一至於此 
　者入秋體益健旺妻子亦　患瘡　者積金漸多而米價　廉父母終日有笑容貧者以手　　四仁者天乎天佑愚民乃使我父　康健妻子無恙家境日漸充裕 
[俠女花彈詞（二十五）] [  東堃]  
　　第九回結婚 
　　列位不是說書人講一句旁觀問話素老夫人作事也太粗　丁他以前並不曾接到吳家正式訃聞并且瑞林嘴裏也只說振亞中彈並不曾說過鎗斃怎麽認起眞來冒冒失失的把女兒許給别人家如今木巳成舟　件事體說不得個左右倣人難了列位可有甚麽兩全的法子替他想想說書的說到這裏也弄得山窮水盡幾幾乎接不下去不要說當時秦老夫人身臨其事的更加是手足無措呢閑話少講且說秦老夫人一看見這張電報起先只道是眼花便重新揩一揩眼睛接連讀過幾遍只見那報紙上面畫着電局執事人的花押確確鑿鑿那裏有假的他此時急得如熱鍋上螞蟻拍一會胸脯搔一會耳朶連連躱脚的說道這事如何是了如何是了幸想到後來忽然在黑暗之中尋出一線的光明他想懷璧那人素來是任俠仗義的我倘然把這事的始末和他說明他曉得吾女兒是有夫之婦不忍喪他名節這件事體或者可以轉圜好好我一定照此辦法又一想不妥婚姻大事非同兒戲今日這段婚事滿城的人已通通曉得那婚書上面主婚人和當事人均各簽字如何反悔得來如今硬要他讓却老婆敎他把顔面藏在那裏去况且他救了我等性命我等不想報德反去倒戲弄他一場於心何忍邢是斷斷使不得的後來又想除此以外更無别法俗語說一人肚裏没有兩人智我且去同他們商量一番或者想出一個更妙的法子來也未可知好得現在時候還不狠晚　　名稱上法律上形式上雖已成了夫婦只實際上還不見得定已成了夫婦還留着一些轉圜的餘地儻然再遲一刻芙蓉帳裏翡翠衾中生米煑成了熟飯那就糟了阿呀我女兒名節緊要現在千鈞一髮拚着我這副臉且去碰一碰看主意巳定便燈也不携一跌一撞的摸上扶梯直到西邊樓上只見洞房的門已經掩上只有一線燈光從板壁縫中直射出來秦老夫人心裏懷着鬼胎不好便去推門却先向那壁縫裏張時只見 
淅娘斜倚在繡韓中兩朶芙蓉透頰紅眉黛眼波遙入盡柔情脈脈透酥胸新郎背向粧檯坐微睨着寳帳流蘇樂意濃今夕意中人作伴讓他滿面有春風脂香花氣交　互人面燈光相映紅如此良宵宜早睡苦相　還有自鳴鐘房前阿母房中女苦樂心頭兩不同還有我說書的舌敝唇焦喉又渴且容休息五分鐘 
譯叢 
[日本下瀨雅元傳略] [  警衆]  
　　現時世界最良之　發藥爲下瀨火藥爆發力旣烈而安　亦極安全於日俄戰爭時頗能發揮其效果一時聲譽大震爲各國所嗔賞蓋其威力比之法國之曼利尼脫火藥英之利大以脫火藥竟有過之無不及也下瀨爲廣島　十明治十一年入工部大學專修應用化學十七年五月卒業授爲工科學士時在清光緒十一年也當時如　聘於印刷　每月俸給四十八元於局中發明一種黑色墨水其後辭職改授三等藝士隷海籍軍專心研究火藥製法幾忘寢食甚至食指中指俱失其屈伸軍自由下瀨仍不改常度用心之堅殊屬可敬至明治二十五年遂發明一種之爆裂藥其力非常猛烈且能永久貯藏政府嘉其功賜以勲章及奬金甲午庚子之役頗見實效惟以成本較大故製造量尙微明治三十一年下瀨赴英德美三國考察翌年歸後授爲工學博士政府乃特設下瀨火藥製造所於王子灌川以下瀨任所長日俄之戰下瀨火藥之功效愈見偉大卽俄人亦贊賞不置下濑管下之山岡技師研究種種之藥而竭盡心力以致腦充血而死下瀨因以得病然仍到所辦事無一刻閒日延一日卒至不起國人無不痛惜之天皇賜奠金一千五百元並升授二等勲章所以禮重學者之舉固當如是也下瀨著書甚多大抵關於應用化學者 
詩選 
[枯木] [  拜花]  
　　生氣難容老樹誇歲華閱盡又　枒分風掛日撑烟霧葉落空林無宿鴉 
[寄懷] [  天虚我生]  
　　情比桃潭水淺深最難忘却是知音未知酒醒詩成後可有些兒憶我心 
[春感一律寄示瘦蘭] [  高劍痴]  
　　不須哀怨駡束風紅豆新詞唱惱公碧月常圓年命短綠天無夢枕函空羊頭巳爛功名淡馬齒徒增歲序同寂寞春申江上客登樓縱目送飛鴻 
[送邵次珊之日本] [  漱嚴]  
　　錢塘生春水嚴瀨下孤舟書劍束南客風雲西北愁呼天同一醉入世等於囚便欲扶桑去相隨狎浪鷗 
[贈徐公孟]  
　　落落徐公孟青年多苦吟湖山話春雨人海見秋心杜牧癡無多嵇康貧有琴顧言贈之子珍重作元音 
詞選 
[古墓殘碑（解令）宋平江路總管徐元墓在涇之由舊有碑碭今則荒烟蔓草片石無存矣] 　 
火　水齧沙　草没悵貞珉早被夙　　宰木蕭　看把劍何人尋覓弔名流此間藏魄玉魚　泊漆燈　滅溯前廛難求片石疑陣千秋問遺老阿誰能　鎭低徊斷墳三尺（按宋無路稱亦無總管官名惜旡可攷） 
[南苑秋光（青玉案）清初局于達居衆與橋南能詩隱於醫性嗜菊搜羅繁富尤多異種今宅圃荒廢舊蹟旡攷]  
　明有癖今歸去問若　能追步不道　虞翻舊譜紛搜奇品徧栽籬落宛涉柴桑趣一庭佳色知何處彩筆空傳晚　句（局雲彦贈詩有我欲從君訪晚　之句）忍過衆與橋畔路黄英紫艶風僝雨　怎得周鄭顧 
[西邨古桂（洞仙歌）桂在西邨陳氏家相傳係宋時所植枝葉扶疎可蔭數畝]  
清康熙問樹本枯僅存旁榦一枝　大十餘圍旋亦枯死尋秋有約向西邨延佇十里天香渺何許羡雲柯聳翠露葉團金空想像舊日羣公佳句（前人題咏甚多）流年回憶處閱歷風塵過眼興亡嘆南渡恨不遇龔開補入丹青（南宋高士龔開有六桂圖以寄黍離之感）令詞客披圖追溯奈大樹而今巳凋零縱招隱歌成懶題牋素 
自由談話會 
　　某大老初至上海求像姑不得閱報見某公司有男色間大喜盛服而往遇公司中之女夥計直言以告西女贈以外國金條五枚揮之出 
有偕其情婦游夜花園者甫入園門見有一男一女在樹陰中並肩携手喁喁情話二人諦視之色陡變匆匆遁去蓋女爲其愛妾男則其情婦之　　也 
某公館之姨太太坐其自備之馬車至鄉間游玩其小馬夫呼之曰頭髮要晒黄了快快撑傘旁人或笑之曰姨太太之頭髮干渠何事姨太太面發赤怒目視馬夫旋卽一笑而罷[  劍秋]  
儉德會 
　　倫德會規則一不狎邪二不賭博三不必華服四不必以酒肉宴客五不輕　素 
入會者嘉善　　成殷夢廖 
[輓了青先生步竺山樵隱韻] [  休寗華魂]  
高山流水恨千年一曲傷心歲月綿古　自彈人不識殘篇喜有衆聲傳 
　魂月夜繞　林潇灑平生博一襟蓮幕歸來秉椽筆山頽震宇有餘音 
[步前韻] [  瘦鴻]  
　　鶴算纔登强仕年清才艶福兩纒綿情緣不了身先死徒博文名萬口傳 
抛却浮華歷士林半生落落一青襟傷心此日人琴杳流水高山孰賞音 
[再哭了青] [  豁畫]  
斫地問天太息斯人不遇 
碎琴挂劍可憐知己難逢 
[輓了青先生] [  殷夢塵]  
　　天道茫茫不可知聞君噩耗痛難支一棺長蓋千秋骨積學堪爲百世師屈指斯文餘幾輩等身著作賸殘詩天荒地老一回首是我臨風雪　時 
李君東　現巳辭去滬杭鐵路龍華站長之職同文寄詞當致上海龍　鎭製造分局　對門味飴花園 
 
 
 

Page 15

 
 
   
 
 

Page 16

 
 
   
 
