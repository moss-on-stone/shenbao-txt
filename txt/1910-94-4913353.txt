# 1910 - 94 - 4913353

 

Page 1

 
 
   
 
 

Page 2

 
 
[上諭]  
　　監國攝政王鈐章三月初三日内閣奉 
旨興京副都統着墨麒補授欽此軍機大臣署名奕劻世續鹿傳霖假那桐吳郁生 
宫門抄三月初三日召見軍機肅王梁誠 
[交旨]  
　　二月二十八日軍機大臣欽奉諭旨督辦津浦鐵路大臣徐世昌等奏議覆翰林院侍讀榮光奏津浦鐵路迅求利便謹陳明　設天津車站情形一摺著依議欽此又奉 
諭旨郵傳部會奏議覆陳夔龍奏北洋提撥京奉　利銀兩免其扣除請無庸眞議一摺著　 
 
 
 

Page 3

 
 
議欽此又奉 
諭旨修訂法律大臣沈家本等奏變通秋審覆核舊制以鞏法權一摺著憲政編查館核覆具奏欽此又奉 
諭旨修訂法律大臣沈家本等奏議覆御史崇芳奏同姓爲婚未可弛禁一摺著依議欽此又奉 
諭旨沈家本奏京員恭纂書籍有裨掌故敬將原書進呈一摺著將所纂書籍交南書房閱看後再行請旨欽此又奉 
諭旨修訂法律大臣沈家本奏法律學堂收　欵目謹具奏銷清單一摺着度支部知道單併發欽此 
　　二月二十九日軍機大臣欽奉諭旨憲政編查館奏行政事務宜明定權限酌擬辦法一摺著依議欽此又奉 
諭旨憲政編查館奏核議死罪施行詳細辦法一摺又奏蒙古死罪案件概歸理藩部主稿大理院覆判一片均著依議欽此又奉 
諭旨理藩部奏遵設憲政籌備處一摺著憲政編查館知道又奏酌設諮議官一片著依議欽此 
論說 
[論生計恐慌之原因]  
　　國於天地。必有與立。財政一事。實管鑰立國之關鍵。操持立國之命脉者也。財源裕則國家以殷盛。以富强。以雄視而莫或與抗。財源涸則國家以貧弱。以坐困。以危敗而不可復救。稽諸往古。考之當今。世界各國。凡有政府有人民。幾無不循此故道而行。而危敗之後。財政則尤急。我國當局諸鉅公有鑒於此。於是亟亟以理財。爲首務。各省派駐監理財政官。清查一切而於鹽政一項。亦力求整頓。頗欲據爲國有。其他如裁撤冗員。汰减各員薪俸。創辦印花稅等。一面撙節。一面搜括。不可謂不盡力。顧財政終以局促杌　而不安。當此百度維新。而司農仰屋。庫帑有日絀無日贏。竭澤而漁。險象迭見。百物之昻貴三數倍於往昔而未已。匪類竊發。日日以聞。加以水旱偏菑。小民生計於是乎日蹙。記者竊以爲理財之道。當發逹生利以開其源。不當限制分利以節其流。節流之術。吳摯甫氏所謂施之危敗之後。節無可節。廢缺者不舉而亦無可聚留。坐以自困者也。是故處今日而言理財。要以能裕吾民之生計。厚植其生利之能力。爲無上上策。今試一起而環視吾國中生計之現象爲何如乎。非極可恐慌之現象乎。則嘗爲之感喟太息。扼腕而求其故。有不能已於言者。 
貨幣者。百物之權度也。必貨幣有定準而後百物之貴賤見。猶之權度有定準而後百物之輕重長短可得言。今每枚當十銅元其實值在昔爲三四枚耳。而强被以十枚之名。是猶減衡物之權。以三四兩作一斤。縮度物之丈尺。以三四寸作一尺也。而吾人日用必需之品。則决不能昔加而今减。昔多而今少。於是乎昔之數十枚而有餘者。今則百餘枚而不足。是名雖十枚而實則仍三四枚之用也。供者如其實以償。求者如其實以受。此贏彼絀。此長彼消。故昔之斗米千錢。譁然而駭者。今則雖家無擔石之儲春糧之宿。而處之裕如矣特是繼長。增高銅元之鼓鑄。聒耳而未已。相彼。小民。一手一足所傭役。終不敵百物突然騰貴之漲率。則生計焉有不日艱者乎。矧今市塲間鈔幣流行。漫無限制銀根奇緊。而金銀之出口者更無術以抵制之。國中空虚。百廢莫舉。雖使桑孔復生恐亦無策以善其後。此幣制紊亂所以爲近今生計界絶大之恐慌也。 
　　今當商戰劇烈之秋。商業競爭。實爲全國生利之大源。内之則流通百貨。足以引起實業界上之振興。外之則抵禦輸入。足以抗拒。外貨暗中之吸收。保全國内財產。濬闢國中利源。非細故也。而我國商業則日形衰退矣。漢口滬上各銀市。倒閉頻聞。且多　累外洋欵項。致起交涉。京津則有維持市面之官銀號。各商虧倒之外欵。由國家爲之擔保。分期認還。外人之信用全失。而金融機關則握之外人之手。先令漲縮。時有虧耗。母財之周轉不靈。負販之大利坐失。商業上之道德不講。商業上之學說不問。數年以來。一種欺騙圖賴之詭術。屢見不一見。日本某銀號之中國買辦某。拖欠捲逃。而我僑商被累者數十百家。各通商口岸之投機抛盤者。恒一　不可復振。圖一已之私利忘合羣之公德逐有限之微息失無形之厚資。而卒且不可必得。此則母財不充足之明證而最足敗壞商業上之名譽者也。名譽信用。商業上無形之母財也。失有形之母財。易圖恢復。失無形之母財。非竭九牛之力。蓄二年之艾。不能回旣倒。之狂瀾也。此商業不振亦爲近今生計界之恐慌也。（未完） 
來稿 
[南洋英荷兩屬曁暹越各埠僑民促開國會請願書（續）]  
　　乃者朝廷亦知重舉海軍矣。亦派大臣諮諏歐洲矣。而艦隊寡小。與不置同。今者英之艦隊五百。其餘强國。皆以百計。而海艦自萬　以上。無論其爲鎭艦衛艦快艦。巡艦每艘以千萬計。如今財政。何以辦之。今各直省之撥派海軍經費。雖以浙粤之富。歲僅二十五萬。合一國之所擬撥。不足供一艦之費。然且鐵艦。亦不可咄嗟而辦也。即使下定。尚須三年而後成。若以今度支部。而籌議此不可思議之鉅欵。雖使百官不食。百度不支。皆終無能成海軍之一日。何况外債千兆。其息占歲入之半數。新政當辦。其費又增昔日之倍數。則海軍雖爲至急。然度支無術。睨視而嘆。猶乞者之視富鄰。終日垂涎。仍復枵腹啼飢襤樓號寒而已。然一時飢寒。猶可忍也。間或大雪數日。終斃溝壑。今吾國勢。得無有類是者乎。與其坐而待亡。同歸於盡。夷祖宗之廟社。致生民於塗炭。百官奴隸。王公鞭笞。庚子之禍。猶未遠也。寗不鑒之乎。苟有道以救之。豈不猶愈於弱亡乎。夫所謂救之之道者。即國會是也。夫國會之必開。固無論矣。縱有百端撓阻。亦不過遲以七年。竊爲阻撓者計。得此七年之專權縱慾。未必屬於彼身。而億萬歲之敗。 
 
 

Page 4

 
 
國亡家即將鍾於孫子倘思及此豈不驚心乃者王公卿士皆有以縮短國會爲宜各省疆臣亦有以縮短國會爲請而各省議員咸以縮短國會爲議薄海億兆莫不以縮短國會爲心考之萬國之政體如彼考之上下之人心又如此民情可見時機難再阻撓者無以置其喙其内心蓋曰苟開國會則政權失落其外論則曰速開國會則預備未至且人民程度亦未及也竊敢冒昧爲阻撓諸臣言之今諸大臣之任職當官者豈皆才能稱職耶如其才能稱職中國何危今中國阽危則諸大臣之程度未至可斷言矣又未聞廢諸大官而不置員也夫國會議員不過空言者耳大臣行政乃是實權今於空言之議員則謂其程度未至而缺之而於實權之大臣則任其程度未至而用之何其重空言而輕實權顚倒不倫若是哉（未完） 
專電 
[電一北京]  
　　某御史奏戴展誠到鄂查學功課堂規全不顧問但責備形式風聲所播恐碍敎育進步且索供張違定章請飭學部遴選妥員往替奉旨學部知道現學部已電戴展誠宜重敎育毋責形式查畢速回 
[電二（北京）]  
學部所編女學課本將竣唐尚書閱後忽又大加改削 
[電三（北京）]  
　　豫撫吳重憙電致某樞臣自陳衰老擬乞退 
[電四（北京）]  
　　攝政王住三所已五日 
[電五（北京）]  
鹿中堂病全愈日内即可銷假 
[電六（南昌）]  
陸軍步隊官彭克儉供認新國民會匪目與法輪庵兇犯鍾運鈞今晨正法 
[電七（南昌）]  
　　江西物產會已决定展限四日 
[電八（杭州）]  
　　今日開第二次國會議願特會到者數百人選定邵章陶三君如期入都 
[電九（杭州）]  
　　日商在城内所開之店决定初八日勒遷 
[電十（東京）]  
　　初二日夜由離横濱一千一百海里之海上地洋丸用無線電信報告海上平靜海波不揚濤貝勒及其他船客皆以平穩之航海爲樂船中並準備演藝會 
[電十一（東京）]  
　　初二日行日本王陽明學者熊澤蕃山之二百二十年紀念祭典學者數百人皆集古河可稱一時盛會 
[公電（海州）]  
　　各報館鑒去年海屬水災極重屢蒙大憲籌散急賑春賑惟災區太廣二月以來陰雨連綿飢民無處就食凍餒待斃大伊山板浦等處捐辦粥廠日給飢民稀粥一勺可以不死新浦餓斃尤多慘極擬仿辦粥廠需欵五六千元無可籌措除電懇倪錫疇朱葆三諸大善士外務祈登報廣爲勸募收有成數迅賜電匯以救埀死蕭之華許鼎馨陳承露江叩 
緊要新聞一 
[整頓西藏乃用鄂路借欵耶北京]  
　　鄂路批准商辦後此項借欵移湘移川均以紳民反對未能定議欲移作行政之費則各該使又堅持不允因之郵部頗覺爲難現聞徐尚書已思得兩全之法前日會同外部梁尚書與各該使商議以一千萬爲整頓西藏經費聞各使均已承諾不日即當出奏嗚呼西藏何地而何移用借欵各使何意而於此事獨肯承諾外郵兩部之但目顧前不計遠大可以見一斑矣 
[梁使條陳貴胄學習海軍北京]  
　　新簡駐德公使梁誠日前詣海軍大臣洵貝勒處呈遞條陳一件探得内容略謂光緒三十年創建陸軍曾條陳設立陸軍貴胄學堂請飭王公貴爵肄習陸軍俾振軍事現我國恢復海軍正在籌辦之際宜仿陸軍貴胄學堂辦法分派各王公等在軍艦上肄習駕駛戰鬭之事與水兵爲伍同一操勞則一旦有事之秋軍士等以貴胄奮先誰敢目挫是爲戰爲上總機關若因海軍草創水師學堂尚難組織完備則可於陸軍貴胄學堂内附設海軍學科一門以立海軍敎育基礎俟有完備水師學堂時再將各科學推廣無論王公世爵將弁官軍期以衆志成城則將來必可望得强盛之海軍庶不致虚靡巨帑等語該條陳約數千言頗中機要洵貝勒閱後甚爲嘉許不日具奏請旨照辦 
[海軍捐列入資政院議案北京]  
　　昨日海軍大臣與倫貝子會商現在籌辦海軍僅由部省擔任經費萬難有濟此事爲保護國内外人民而設應由國民分擔籌欵義務將來資政院開議時應以此 
 
 

Page 5

 
 
項列入議案俟議定後用正式宣告各省諮議局公同擔任聞倫貝子亦贊同此議並聞西藏改省問題亦歸入該院第一次開會時提議云（按此節略見前報專電） 
[津浦路尚無善後辦法北京]  
　　津浦鐵路借欵自北叚總辦李德順等侵吞浪用僅存四十餘萬磅統計全路不敷甚巨致有續借二百萬磅之事前日該路帮辦朱桂辛京堂來京與徐尚書面商整頓節費辦法擬將南北兩路洋工程師曁洋文案等一律撤換並按照原訂造路合同所有溢出之欵概令洋總工程師賠償其不敷之欵則以事在北叚仍由德華銀行續借聞徐尚書以此事曾與德使交涉當時德使答復以爲用人不愼至縻巨欵全由中國自召不能歸咎外人云云故此事異常棘手現正在熟商善後辦法尚不知如何結果 
[陸使又請取銷荷屬苛例北京]  
　　荷國前定强迫華工入籍苛例經駐荷陸欽使咨行詰問尚未接到答覆乃聞近日又發行新律欲將華籍荷籍分别畫開此種新律面目雖似變動而其用意仍思遂其强迫入籍之謀陸使以此事關係極重近來該島僑商奔走呼號迫切萬狀情殊可憫昨已電逹外務部迅與駐京荷使切實交涉速議取銷 
[憲政館飭報諮議局審查事件北京]  
　　憲政編查館分咨各省略謂各省諮議局應辦審查事項現經按據各省情形核定查諮議局應辦審查原屬參事性質扶助議會議辦各事之進行應照前行事宜由議會合議公定後照所議細則分任審查其對于地方行政地方統計地方財政地方利病各事仍將議定議辦各情按項具報 
[印花稅更無緩行之望北京]  
　　各省印花稅紛紛電請緩辦均經度支部駁復現聞該部以事在必行已分電各督撫查詢各屬領售印花稅票一切辦法並聲明如有總承領售商人備價領取印花在二千元以上者應准通融半年繳欵一次以利推行所有各屬城鎭鄕市招商事宜限三個月由地方官查勘形勢釐定區域迅行詳請咨報核定不得再延 
[袁樹勛誤参屬員之處分北京]  
　　日前禁煙大臣恭親王溥偉等奏遵旨調驗已革准補山東嘉祥縣知縣郭鴻賓等均無發癮情形一摺曾奉諭旨郭鴻賓等五員均着開復原參處分仍令照舊供職原參失實之前山東巡撫袁樹勛著交部照章議處由軍機處交出到部刻經吏部覆奏云查定例誤參官員審虚開復如實無挾嫌情事照誤揭屬員例辦理又該管上司將所屬官員錯開揭參以致本員革職者將申報之上司降三級調用轉詳官降一級留任督撫罰俸一年公罪各等語此案前山東巡撫袁樹勛參劾戒烟不力案内之郭鴻賓等五員先後呈訴冤抑經山東巡撫飭司覆騐復經禁煙大臣認眞查驗均無發癮情形係屬誤揭查袁樹勛原參摺内據稱喑訪明查並未有司道申報轉詳臣等公同酌核旣非由司道申報轉詳自未便照督撫罰俸例辦理應請將袁樹勛照誤揭屬員致本員革職者將申報之上司降三級調用公罪例議以降三級調用係公罪例准抵銷可否准其抵銷之處恭候欽定二月二十二日奉旨准其抵銷 
[江太史出京紀狀北京]  
　　前侍御江春霖月杪出京屢紀本報專電兹聞上月二十八日早八鐘江太史單騎出京一肩行李異常蕭瑟閩學堂全堂學生排音樂隊送至車站皆有依依惜别之意其餘政學商各界人員送行者亦有五十餘人惟諸大老則罕有至者福建諮議局致江太史慰問電云北京西草廠前察院江杏邨先生鑒以直獲譴爲大局痛國便未立天下之口寄在臺諫讀疏草欽佩無已福建諮議局長高登鯉等 
[某御史奏請先辦陸軍北京]  
　　某御史前日具奏略云時事胸艱日非一日英俄兩國久欲染指于西藏而長江一帶又復梟匪充斥一旦有事勢必内訌外患相繼迭乘言之可爲寒心旣乏彌患無形之術惟有擴張軍備之一法現在財政如此艱難愚臣之意海陸軍同時經營斷乎無此財力莫若將海軍暫從緩議首先注重陸軍仍照陸軍部奏定章程諄諭各省限宣統四年一律成鎭有逾期未成者以貽誤軍事論其實在欵項不敷如雲貴等省即由部通盤籌畫酌量接濟毋强人所難以致貽誤云云奉旨軍諮處海軍處陸軍部知道 
京師近事 
　　大清銀行被御史趙熙奏參後正監督張伯訥君即赴上海分行詳細調查自去歲冬月底至今三月有餘業將該行出入紙幣花紅餘利等項調查清楚所有不力人員均經裁退并順道至津面飭該行人員加意整頓上月杪乘晚車來京將上海查竣情形會商本行副監督瑞閣學黎大鈞等設法整頓現已擬定新章十數條不日奏請實行并聞張監督已商請副監督黎大鈞專在京滬兩處輪流駐任現先往上海駐任一年督理一切事宜期滿後再回總行駐任一年如此則總分兩行事宜均可照料聞黎副監督本月即當赴任 
　　聞農工商部决定於三四月間再派員前往南洋羣島撫慰華僑并聞此舉有三用意（一）調查各埠華僑之盛衰（二）體察華僑有無受人苛 
 
 

Page 6

 
 
待情事（三）調查華僑海軍國債各捐能否踴躍現溥尚書之意擬仍奏派楊侍郎前往 
　　度支部丞參上行走吳廷爕昨上條陳於該部堂官請開研究會遇有緊要公事凡各司司長等均令到會隨同尚侍丞參各堂决議辦法俾昭公愼並請尚書先定開議日期 
　　度支部澤尚書銷假後日昨交諭財政處總辦謂京外各省財政自派監理官清查稍有眉目惟京内各部院財政雖歸本部收支内容異常複雜如陸軍郵傳兩部上年報部册表頭緒異常紛亂且多有逾限尚未造報者殊於本部預算統計前途大有窒礙應一面嚴催該兩部迅速造報一面奏請嚴定逾限處分萬不可令再涉含混 
　　鹽政處提調晏安瀾前奉諭旨赴廣東調查鹽務昨日有電到京禀知監政大臣謂包鹽抵餉各節大略係新商可靠似應准辦其餘詳細情形回京面陳現已事畢等語并聞晏提調已於上月二十三日由粤起程約三月初間到京 
　　郵傳部徐尚書因各省鐵路官辦商辦規則不一難免紛歧久有編訂統一章程之議刻已派定司官二十七員編訂官商辦各路通行章程并限三個月竣事俾各路一律遵守 
　　陸軍部與軍諮處會議各省舊有之防綠各營曁其他隊伍皆已改名曰巡防隊以資捍衛地方若遇有事時可爲新編陸軍之聲援惟巡防隊官員兵士所着服裝最當明瞭以便新軍易於識認查新軍統領以下至哨官皆以袖章分别秩序統領袖章曲金線五道其他皆以曲金線多寡爲級現宜仿照新軍袖章統以直金線爲之以歸一律聞此議已經决定　　民政部奏設圖志局現已發電各省將現有存板之省志州縣志及各省近十餘年來自行測繪之省圖圖說並各處租界變遷圖邊界對汛卡倫圖張勤果測量之黄河圖及江海關所測之長江圖又前數年派專門測繪人員朱士元所測江浙福建沿海圖以及新舊各種關於輿地之圖志無論有板無板精測粗繪或係傳抄或係稿本均着隨時隨地採辦到部採擇引用 
時評 
[賀昌運淫兇案]  
　　以官界而出現賀昌運之怪物奇矣。而此怪物出現於京師則更奇。雖然。何奇之有。 
京師中不獨一賀昌運也。諸君試憶前年之某欽使。 
官界中不獨一賀昌運也。諸君試憶前年之某省候補道。 
不獨官界中有賀昌運也。即紳界學界商界中。亦莫不有賀昌。運。諸君試憶昔年滬上之某某。 
[日商逞蠻案]  
　　以日人違法違約確而有據之交涉。而日人猶若行所無事然。則此後尚堪言交涉乎 
以我國振振有詞之交涉。經諮議局洋務局及各團體之力爭而日人猶且不稍退讓。則此後難於是案之交涉。尚望有良好之結果乎。 
以前此遷延之因。種今日閙事之果。倘今日再種遷延之因。則此後之果。尚可問乎。 
况近日杭人因交涉不得要領。謡言紛起。人心皇皇。倘再不逹勒遷租界之目的。則其禍恐不在他日。而在眉睫間矣 
嗚呼。浙吏爲治安計。爲主權計。日領爲邦交計。爲名譽計。均宜深長思也。 
[爭造巡洋艦者]  
　　區區一裝甲巡洋艦。而英國爭之。德國爭之。奧義等國爭之他日訂購各種戰艦也。建築各項工程也。置辦各種軍械也。其交易正大。則各國之競爭。將不知如何劇烈矣。 
嗚呼。不講製造學之苦若是。我國上下。其亦奮然興乎。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[魯撫電商城鎭鄕自治]  
[魯撫致憲政館電]  
　　查城鎭鄕自治章程第六條第三項所云不備第二欵之資格亦得爲選民其年歲不及格者如何限制其較本地納捐最多之人所納尤多者於編定名册時是否列入甲級與有本國籍者同等又若父子兄弟同居納稅捐者係父名而子弟年齡資格均合可否准其將納稅總額餘出之數分爲數人有選民權統祈鈞核示遵 
[憲政館復電]  
　　查章程第十六條第三項所稱不備第二欵資格其義即謂不必以男子與年滿二十五歲者爲限縱令年歲不及格亦無限制若不能自行選舉權者儘可按第十八條第二項遣代理人行之其較本地納捐最多之人所納尤多者一律列入甲級又子弟年齡雖屬合格不得以父名所納稅額餘數分爲數選民權但業經析產或承父受產者不在此限 
[山東諮議局呈請保護議員山東]  
　　魯省諮議局呈撫院文云竊本局爲代表輿論之地議員對於地方長官與地方長官對於議員在法律上本有制定之職權均當敬愼維持以謀憲政之進行惟本局自開始以來議員同攄忠愛於地方利弊切實指陳即議員等知識有限言論未盡周詳幸賴撫部院護惠周至凡建議呈請施行之件多蒙嘉納通飭遵照在案查本局議員除常駐議員常川到局任事外所有普通議員九月開會以前仍皆常駐本籍平時留心考察以爲開會時議案之豫備該議員等旣由初複選舉爲議員自必素孚衆望所有本地方應辦公益事件如自治學務等項每多推議員爲首倡職務所在亦義不容辭奈地方民智未開可與樂成難與創始在議員實心任事本不敢辜負衆意稍避勞怨所慮本地方陰險小人往往挾嫌揑控以逹其破壞公益之目的藉洩私忿况本局去年開辦伊始所有議决案件每多痛陳時弊自蒙批准公布後地方各官通逹事體者知身爲官吏惟能興利除弊地方人民方得享國家和平之幸福甚樂得有人輔助以各盡臣民之職分否則以其不便私圖疑議案爲攻訐因集怨於議員之身更利用有人禀控以爲報復之地而地方劣紳健訟之徒隱承地方官之意旨遂至藉端生釁地方大獄即由此而起如泰安議員朱承恩東平州議員范德如候補議員王慶雲正在查辦是其前車甚至有買嘱無賴告發議員者有强迫士紳簽名禀訐者或有摭拾已結舊案以爲証據者更有用他案牽連舍原被告强拉而變爲主體者藉詞周内舉法制上品行悖謬營私武斷秘密開會等不法行爲皆爲輕入人罪之材料輕則予以侮辱重則予以　　　　　　　　　　之　　　　　之　　　員對　局章第二十一條本省應興應革事件本省權利存廢事件及第二十八條本省官紳納賄及違法等事顧忌殊多必不敢遵奉宣統元年六月二十四日上諭切實指陳竭誠踐守而本局應辦事件恐難各盡其職任此種弊端雖爲情理之所無容爲事實之所有若不先事豫防不惟於本局名譽有關且爲議員者皆避禍之不暇必無人出而願膺選舉實爲憲政前途之一障碍也（未完） 
[粤省開平議員被人京控廣東]  
　　廣東陸軍畢業生關士元曁法部主事司徒衡等日前投京師大理院控告本省肇慶府開平縣年前選舉議員竟將武斷刁劣之紳士張乃瑞周兆齡二人選充查該兩議員在縣劣跡多端把持公務殊不足爲輿論代表恐與憲政前途有碍應請撤銷查辦以安良善等語聞該院定劉兩堂官以該議員旣被上控且事關憲政未便含混業已咨行粤督袁制軍迅速查覆以憑核辦 
[阿爾泰邊防之棘手新疆]  
　　科布多辦事大臣錫恒年前曾電外部報告阿爾泰邊防交涉棘手情形并請專派熟嫺公法條約人員赴阿委用乃外部接電後延宕多時迄未定有辦法刻聞該大臣又有長電到京聲稱阿垣近日俄商來者愈衆交涉益繁所請派遣專員之處未便久延並擬編練馬隊防邊此項經費如何籌撥均請從速核覆云云未知外部能稍動心否也 
[日人逞蠻釀成暴動案十四誌杭州]  
　　杭垣自前月二十四日紳商學各界特開大會議决取締各房東之辦法後各房東已大都登報覆租惟信濃樂房之房東恃係女流有心延玩甚至避匿不見現經前此具呈撫院之紳商學各界再聨名具呈仁和縣力請將房屋發封又上月二十四日開會公决辦法二條除已面呈撫憲核示遵行外現復由團體代表　呈錄送巡警總避立案近來各商民因日人尚未迅速遷　愈形憤激日昨已有人將揭帖散布城市今日又有憤激通告貼於吳山之麓當軸者亟當籌畫辦法各團體亦當盡力維持衆商民則切勿暴動以俟在上者之轉圜庶乎地方之福也 
[安奉路工敏捷可驚奉天]  
　　日本安奉鐵道工事進步之速爲豫想所不及現下隧道四五處已經鑿通福金嶺之大隧兩端已共逹九百尺之數至架橋築隄等工同之中秋節前北叚自奉天至本溪湖南叚自安東至雞冠山約九十英里廣軌可以行車届時隧工可成十之八架橋事則儘年内一律告成此綫距離一百六十六英里（與大連至海城距離差等）豫定明年之冬全路通車約十時間卽可逹到更與朝鮮京義鐵道相連絡而是時鴨江之橋工亦成則由日本東京西赴英京倫郭急行車但費二星期之光陰耳 
 
 

Page 11

 
 
[東省官紳組織赴日觀光團奉天]  
　　奉天盛京時報東三省日報會同提倡組織觀光團前赴日本遊歷聞加入該團者異常踴躍兹先將著名官紳銜名摘錄於下奉天諮議局議員劉興甲牟維新張程九奏調湖北補用知府世襲雲騎尉程學恂署理康平縣知縣陳嘉言承德第一初級審判廳推事趙鵬第奉天商務總會董事何崇信薛永來地方自治籌辦處顧問員杜志棟康平縣統計員韓甲東奉天學務公所圖書科員謝廕昌奉天兩級師範學堂齋務長何煒奉天兩級師範學堂舉業生王步瀛于駿麟馮景異夏炳南王作霖崔慶霖營口高等商業學堂畢業生李德潤鄭文鈺其餘若法庫門鐵嶺等處商學官界尚有擬隨同赴日者姓名容探續登 
分類新聞 
政界 
[清查公欵公產經始之計畫常州]  
　　武陽清查公欵公產事務所成立後由兩縣呈請府尊照會城鄕紳董嗣因事務紛繁復又照會城紳瞿鶴欣君襄同辦理兹聞各紳於初一日在商會内開談話會到會者爲憚莘耘莊誦先馮崑圃瞿鶴欣姚全照張子良楊桂亭叚　岑丁少泉朱稚竹羊企高鏡軒諸君其議决事件擇要錄左一公推主任惲莘耘君二以後每逢十五日爲經常會倘遇繁要事件得開臨時會不拘次數三各鄕社廟善堂等名目雖經兩縣曁事務所催促各鄕多未開報應如何催促當時有某鄕紳士提議云鄕間不知此事關乎憲政心懷疑懼者有之視爲具文者有之現擬編就淺說並當日議案遍發各鄕請儘初十日以前將各團體名目開報送到事務所發表照填後儘三月杪送交公所以便造報現已逾限一月有奇勢難再緩倘逾期仍不送來惟有呈請兩縣派差守取免誤憲政 
[諮議局對于行飭核議各案之詰問武昌]  
　　湖北諮議局議决各案去歲呈報後楊護院因係暫權督篆謙不批答僅行飭各主管衙門議復後批示施行現諮議局以此舉與定章不符所有批復各案均不承認昨特呈請瑞制軍將前護督行司復議各案收回批復並詰問所有各主管衙門議駁之案業經劄行諮議局知照及轉行諮議局將原案取銷各節是否爲定章所有抑係新例請明示遵行未知新督如何劄復也 
[印花稅票推行之困難武昌]  
　　湖北創辦印花稅因武漢商民反抗遂致不能推行各屬前經司道議定以商民旣不遵行未便用强迫手叚壓令必用莫如由官界首先實行以爲之倡庶期逐漸感化故自去臘開辦迄今只有省城各署局所學堂軍營等出具領欵印文時貼用收數遂亦微末現管理印花稅處楊觀察商之楊俊卿方伯以省外各屬至省領欵者尚未遵行同係官塲未便歧異日昨特通札各府廳州縣並飭轉行所屬佐貳雜職嗣後赴省領欵印領均須一律貼用印花稅票方准核給以昭劃一 
[飭議籌還津貼英商欵項安徽]  
　　皖省銅陵縣銅官山礦案前經外務部力爭廢約籌給英商凱約翰津貼一事業據該商已就範圍並經外務部具奏奉旨着皖撫迅速籌欵限于二十五日匯到英京等因朱中丞欽遵後即以司庫籌欵頗費周折當電商大清銀行代買英金由麥加利銀行匯解旋據該銀行電復業已代買電滙到英等情朱中丞當即札飭藩司由庫撥欵籌還並飭藩司籌議司庫墊解此項津貼究應如何設法籌還刻速議覆以憑核奪 
交涉 
[義領電詢仇敎原因河南]  
　　南陽駐馬店有義國天主敎堂創修醫院計西式房九座已經六年民敎素稱相安乃義領事梅君忽　撫院稱有匪黨將與敎堂爲難請爲保護當由吳中丞電南汝光道杳辦兹據覆禀以該堂敎士日前忽在門首得一匿名帖稱楊興敬在大刀會欲平醫院查楊興敬爲駐馬店分縣差役决非會匪顯係有人借此陷害欲嫁楊禍實無匪黨爲難消息中丞遂即電覆義領矣 
[蕪道函復美領干預烟禁蕪湖]  
　　蕪湖關道李梅坡觀察前准駐寗美領事潘士恩君來函請詳查皖省禁烟情形等情已紀前報兹聞觀察日昨復該領事函云查安省禁烟一案前奉撫憲嚴禁仍在派員密查功令森嚴自然禁絶各屬設立戒烟公所亦均成效日著吸煙之人較前兩年减少前發吸烟執照並非敝處經辦碍難遽復俟轉請禁烟公所查復後再行函告 
軍界 
[贛撫電部正法通匪隊官江西]  
　　江西陸軍步隊二標一營隊官彭克儉湖南人營兵謝龍萍鄕人現因匪案牽涉經馮中丞諭飭陸軍協統吳觀察介璋拿案奉交南昌府武太守親提審辦當經武太守督縣審訊據供認爲興國會匪目確有憑據惟未招認革命黨羽當經冋明撫院請示核辦經馮中丞於二月念七日下午傳集司道及陸軍協統吳觀察兵備處張觀察到院會議聞中丞主張以現在各處兵亂若不嚴行懲辦不足以寒軍人之心决議電咨陸軍部及江督張制軍一俟復電即行請令就地正法以昭炯戒 
[電陳剿捕曲乳界匪情形廣東]  
　　日前南韶戴鎭奉大吏電飭嚴行清搜曲乳交界餘匪當即派出第一營宋管帶在曲屬仙尾坪溪兩處捕獲匪黨潘緖揚譚錦等四名訊據供認迭次竄擾及行刧石塘生茂店鎗斃貴記之子又在硫磺山途中搶刧廣安隆等案復捕獲著匪張大養歐陽亞順二名一併解乳源縣研訊旋據祝管帶由羅往韶面稱該匪潛入荆山内其前請領之劈山砲二尊請自留一尊擬俟探明匪蹤即行進搜毋便漏網並飭朱宋兩管帶留心在乳源縣屬詳晰查探及函知左道嚴守整備一切并據情電禀大吏查核矣 
學務 
[贛省敎育總會之危機南昌]  
　　江西敎育總會開辦以來經費困難安由萬壽宫公欵項下歲撥錢六百串文以資津貼尚不敷用嗣經南潯鐵路公司撥津貼銀一百兩勉强敷衍而敎育總會會長職員近年反對贛路辦理不善議論紛紜並有註銷會員曹中書九疇秘密組織特别團體藉會長喻兆蕃現未在省發難多端以圖報復致去冬南潯公司續開股東會有人發議停止每月津貼銀一百兩（尚未定議）外現又由南 
 
 

Page 12

 
 
昌府教育分會援案邀求萬壽宫津貼並移文商會暫行停發萬壽宫撥給總會津貼錢文惟江省敎育總會除津貼銀錢别無鉅欵動用以故不能實行推廣敎育之任全體頗形恐慌議發特别大會傳單于上月廿四日會議抵制之方是日演說之詞頗形激烈若不設法融洽誠恐風潮日盛一日也 
[札發敎育統計表式鎭江]  
　　丹徒縣勸學所日昨奉到蘇提學札開略謂各學堂一覽表學生履歷表敎員管理員一覽表前奉學部重頒表式並說明書無論官立公立私立學堂若不依照填冩該地方官不得保護將來不准給發畢業文憑仰該勸學所轉飭遵照 
實業 
[察勘東沙島之内容廣東]  
　　廣東勸業道日前派員會同化學師利寅往東沙島察勘一切昨經回省聞該島面積約十方里乏淡水源惟蟲類及燐質極富約價值六百餘萬然猶是有窮之利若能將島口修築船易灣泊則水產各物利難億計又能使該島積成廣袤之區可求種植利源現島上有輕便鐵路三里許有鐵門熬煉廠一所皆向日人購回者 
[湘路拒欵代表過漢之酬酢漢口]  
　　湘省紳民因報紙喧傳郵部擬將鄂路借欵移用於湘境粤漢鐵路羣情惶惶刻特公舉粟戡時及曾某石某陳某等四君爲湘路代表赴京與部抗爭兹四代表於二十七日由長沙乘輪抵漢次晨即同至鄂路協會事務所拜會鄂路會長劉心源廉訪共商湘鄂協同進行方法以期聨絡互談至四句鐘之久四代表始興辭回迎賓館客邸預備北上二十九日劉廉訪特設席恭餞陪座者聞爲鄂代表密昌墀賀稚岷張伯烈三君觥籌交錯頗極一時之盛 
[派員設立淮南鹽政公所揚州]  
　　兩淮運司增都轉奉張制軍札准督辦鹽政移稱淮南鹽務關係財政近來產不敷銷應行整頓理應設立淮南鹽政公所籌辦一切查江蘇補用道陳維彥熟悉鹽務情形堪以派往會商兩淮運司辦理一切事宜月給薪水四百兩以資辦公所有淮南　塲應如何歸併商灶應如何培養移𪣿就滷應如何歸畫就塲緝私應如何布置由塲運棧應如何認眞稽查由棧開江應如何掣騐沿江局卡應如何裁併應由該員會商運司切實籌辦禀復該員到淮即行設立公所刋刻關防迅即開辦其應如何釐定章程遴委人員酌定經費均會同運司妥議詳報除札該員外合行札司知照 
雜記 
[官兵姦搶百姓之殘忍山西]  
　　山焉交城文水一帶百姓因籌議種煙被官兵慘剿刻已敉平兹聞該統帶夏學津駐紥交城時縱令兵丁姦淫民女搶奪民財種種悖亂實堪髮指城内西大街有郝某者爲人愿謹家僅中資二月十一日突有兵數名闌入其家調戲婦女肆行非禮郝某上前懇阻被一兵劈頭一刀砍翻在地腦漿迸裂而死諸婦女懼弗敢動該兵等遂以次宣淫已乃盡殺諸婦女取其財帛而去其他受此害者不一而足迨十三日又慘殺百姓百餘名嗣後進兵入開栅鎭以搜捕匪黨爲名縱兵淫掠百姓死者又不計其數居民房產焚燬殆盡直殺至二更以後該統帶始下令封刀而衆兵殺得眼紅一夜慘呼之聲至天明尚未息云 
[悍婦凌虐養媳之慘酷鎭江]  
　　鎭郡寳塔巷後石牌坊左近某悍婦不知其氏人咸呼曰殷三瘋子其夫爲茶寮堂倌不常在室惟殷三瘋子與九歲養媳（俗稱小媳婦）在家終日將該養媳百般凌虐鄰舍莫不知之日前該養媳患病頗劇三瘋子猶指爲假裝拖起毒打立時殞命四鄰議論紛紛莫敢與較甚至該區巡官亦不爲干預噫奇矣 
[敎員索詐商界之荒唐江寗]  
　　高淳縣小學堂敎員中學堂畢業生陳曜品行卑污包娼庇賭無所不爲前曾率領學生在洪寡婦家淫賭無忌經堂長王紳庶銘禀縣封門在案正月二十九日夜該縣商界在大王廟後廳開演當戲陳忽糾集退伍徵兵及地痞多人一閧而入體面商人大受其辱并逢人便毆將樂器取去次日投縣遞禀謂次日忌辰商人膽敢演劇實屬不法牽涉多人學界有出而調停者陳曜與著名訟棍廩生陳福保施仁肆意要挾聲言須洋三千元方可了事幸邑令洞悉其奸嚴詞批斥將講席撤去現陳等尚爲鬼爲域勢必逹其目的而後止 
清談 
[舉貢之將來]  
　　東三省介兩大之間。值改省伊始。地方之吏。固須略諳外交。設治之官。大率皆歸邊計。此三省缺分之實情。誠有不能與内地相提並論者。 
　　路礦森林畜牧農墾諸事。非有專門之人。不能　其門徑。非有積學之士。萬難收其成功。此三省用人之緊要。亦誠有不能與内地相提並論者。 
　　上年東督奏請變通分發。其原因以此。今吏部之核議照准。其目的亦在此。 
　　然我觀吏部核准之變通分發章程。凡有兩項人爲合格。一舉貢考試就職之員。一游學及各省專門學堂畢業授職之員。 
　　夫游學及專門學堂畢業之人其必有專門之學識可知也。若夫舉貢就職。其程度雖較夤緣投効紈袴捐納者稍高。然一部高頭講章。未嘗論及邊防國際實業等事也。或小學敎員。或私塾講師。亦非於樽爼之間。籌筆之驛。試驗之塲也。而東督與吏部固何取乎此。或曰。舉貢考試之時。固人人報有專門之學問者也。則我朝三百年發祥之地。或將賴若輩而大啟新猷。未可知已。 
史乘 
[林肯小史]  
　　壯夫生奪門羅席。雄鬼死傍林肯墳。世人之慕林肯者茂矣。林肯未爲美國總統時。一窶人子。生于印定那之野。一家三四人。蜷居一陋屋之中。然幼即好學。甞假華盛頓傳于其友。長夜讀之。傾慕其爲人。忽風雨驟至。敗璧爲頽。華盛頓傳。遂亦爲風雨所摧殘。大窘。次日。友索還甚亟。不得已。作苦工三日償之。其窮時之顚倒。讀之時令人發笑。漸長。爲小店。經紀。嘗以誤收人二金。夜超三里餘。以送歸之。身雖入市。面好學之心依舊。故每值審判期。由鄕入城。越十數里。潛心往聽。重佩白利更來奇之辯才。而學亦因之深邃。及二十三歲。經白立克好之戰。林肯之名。始𠰉𠰉于人耳目間。所奇。者林肯貌甚粗陋。居紐沙姆。時有女子名安羅來者。識之於稠人中。欲附之以婚姻。林肯遂移居其家。朝斯夕斯。鬢影相偎。每值美景良辰。聨袂出游。圖賞心樂事。以爲雙飛雙謪。人間之比羽矣。次年林肯膺紐育之聘。安羅來執其手曰相。見時難别亦難。吾不以兒女之私。阻君遠志去乎。揮巾送之。嗟嗟佳日無多。好夢易醒。光陰似箭。影聚無常。忽忽秋來。安羅來忽攖重疾。不一月。竟如寒花之萎然謝去矣。林肯一痛幾狂。哭謂其友曰。吾更不得調停風雨雨雪之摧此萋萋墓也。吾之心。其下與此女同入此一抔土乎。故當時時人名士。莫不以此事。綴爲詩文。有名海勝者之言曰。嗚呼安羅來。之愛之死。能摧殘林肯之心胸。使其忘政治上之偉業而陷于無涯之愁怨中甚矣。嗟嗟紫玉成烟。英雄掩泣纒綿兒女。千古皆然。紅拂虬髯。婉轉艱難得遂素志者。上下千秋。幾人如此。亦可歎已。（錄中國商業研究會報） 
 
 

Page 13

 
 
 [G 
[ >儒醫葉爾康外翰移寓英大馬路同安居間壁第一行臺] 　 
[杭州通益公紡織有限新公司預吿]  
　　本新公司現遵商　另印新式股票息單各新股東乞開具眞名的姓籍貫住址詳細清單於三月二十日起持同前給股票息摺赴本公司總帳房塡換并發給已酉年股息其執有前廠商所給之舊股票息　摺者除照常給息外應俟公欵拔清後再行換給以符原案合併聲明 
[上海中興麫粉有限公司派發官餘利廣告]  
　　啓者本公司已酉年綵結已就經董事議决派發官餘利各一分茲定三月初一日起請各股東持息摺至二馬路泰和里本公司批發所支取可也特此奉佈 
[中國通商銀行給發股息告白]  
　　本銀行自宣統元年七月至十二月底止第二十五届官利照章於本年三月初一日給發是日適逢星期改初二日起務請有股諸君届時持摺向本銀行收取利息特此廣告 
[真正立止遺精第二良方]  
　　廣東彭壽堂○包愈遺精○立服立止○屢試屢騐○活人無算○經售韋廉士醫生紅色補丸○分售處蘇州都亭橋西新聞報分館 
　　市上遺精諸藥絶少見效如欲一料服完即可全愈再服一料永不再遺者惟本堂所製陰陽八卦丹確能如此效驗此丹功專補腎佐以固精益髓清心止夢安神利水之品使心腎兩交自然魂夢安而精竅固不論新舊遺精有夢無夢服後其精立止永不再洩誠有水火旣濟之功陰陽相生之義服久腎關煖健可以一索得男此無他精髓充盈故也惟此種良方四海之内只本堂一家獨製服者誌之每料四元中盒二元小一元外貼固精封髓膏尤妙每對一元二角○金鎖固精丸每兩三角每盒四兩一元治遺精久白濁立刻見效賜顧者認明抛球塲南首河南路三層樓七號洋房廣東彭壽堂交易内懸上海縣禁止假冐告示爲記 
[義品澄欵銀行]  
　　本行於西歷一千九百另七年創設總行在比國京城内實備股本銀一千餘萬法郎中國分行在上海天津等處專做租界内借欵產業押欵及包造各種房屋等項本行辨事人員皆係妥實爲主倘蒙　賜顧者請本業主親自來本行與理事人張瑞椿面議一切可也　本行開設在上海英大馬路口第二十號門牌即華比銀行樓上是也 
[祥生茂記公司燭皂發行廣告]  
　　本公司自製鷹虎龍鳳等牌胰皂及鷹虎等牌洋燭久已風行全國不脛而走茲於宣統二年起添號茂記大加擴充并延聘理化專家殫思竭慮力求進步務使價亷物美以副惠購者之雅意現已出貨即日發行倘　承賜顧請　駕臨新閘大王廟對面德清里本公司帳房面議可也内外各埠如願代承銷者亦請至本公司帳房面行商訂此啓　本公司電話三千三百十九號本埠分銷處在後馬路如意里二衖長盛洋貨號 
[投函勿誤]  
　　鎭江恒大洋行開設西塢街恒大森開設租界辦各事並非一家凡銀錢往來及投送函電望勿錯誤爲荷　恒大　恒大森同啓 
[順氣化痰止咳天下第一奇方]  
　　上海河南路廣東彭壽堂始創順氣化痰止咳四寳半夏露功效神速當面可試如不信將市上各藥分日比試立見眞僞優劣　　 
　　消痰止咳各藥到處皆有仿單詳載悉皆絕妙依次試服均屬于虚皆用成法古方改名　售並無實在經驗妙藥故也即近日自稱枕秘者初服雖有微效然方薄性緩並無斷根之力識者憾焉本堂秘製眞四寳半夏露化痰之神止咳嗽之速爲别藥所萬不能及屢將男女老少内傷外感各種痰　各種咳嗽以及氣喘吐血等症一一試驗果能藥到病除超出他家百倍故所列諸般治症均千眞萬確實有效驗試過者僉　無論何種藥品均無如此露之神效妥速者所以對症服之萬無一失此露數十年來治愈下列各症不下數百萬人特再詳錄於左○專治五勞七傷諸虚百損○傷風咳嗽寒熱往來○寒痰凝滯氣阴咳嗽○風火挾濕鬱熱咳嗽○肺葉閃動喉痛咳嗽○肺腋枯燥喉乾咳嗽○肝風煽肺動怒咳嗽○色勞傷腎吐血咳嗽○病後中虚氣逆咳嗽○頻咳不止變聲失音○產後虚咳渾身酸痛○痰火積寒久年哮喘○精涸神頽動則氣喘○咳急傷絡　血盈碗○思慮過度痰帶血絲○痰迷心　文癲武狂○痰流骨節左癲右瘓○中痰中風手足麻木○痰阻氣塞喉痛肚痛○濕滯中宮心胃氣痛○肺痿生癰腥痰五色○臟腑氣弱瀉痢不止○小兒驚風猝然氣厥○神昏囈語猪羊癲　▲乾咳無痰行路氣急○自汗盜汗骨蒸潮熱○以上各症輕者一服全愈重者數瓶斷根海内如患上列各症服過各家之藥不能奏效者請速一試無不立起沉疴最奇者無論風熱寒濕諸痰一沾藥性立刻盡化爲水從大小便洩盡頑普旣去周身頓覺暢快四肢因这有力繼則飲食加增百病盡除而身體不覺日强矣每瓶一元每打十二瓶十元大瓶二元每打念元每料四元近有作僞之徒因此露靈效異常言從日衆竟依樣仿冐到處寄售甚至抄襲告白登報反噬然一經試驗則孰眞孰假孰優孰劣不待辨而自明矣購者鑒之○註意瓶上新鑄彭壽堂化痰止咳半夏露字樣以防假冐○順氣化痰丸大瓶一元二角半○立止哮喘斷根丹每瓶六角○吐血斷根膏每料二元○止咳杏仁露四角假冐甚多購者認明上海河南路抛球塲南首廣東彭壽堂内懸上海縣告示庶不致誤○分售處蘇州都亭橋西新聞報分館○南京坊口大街大英藥房 
[巧奪天工]  
　　人之初生各具天然好面自經各病致生麻點瘰瘰紅痣黑瘢雀斑疙𤺥縐紋瘡疤等患面目爲之一變當局自慚形穢旁人多不雅觀誠人生一大缺憾也本醫士研究面學獨得精秘開院四月旅滬華洋上女就醫者户限幾穿莫不後先奏效計其數除洋人外華人亦二三百人醜惡變爲美麗蒼老變爲少年鬚髮低而黄使之　且烏皮膚　　使之細膩面色蒼黄使之白嫩一切烟容酒滯不美之部均一掃而空况醫治時並無痛苦輕則數小時重亦不過數日以我神奇妙術還君本來面目誠巧奪天工千古未有之奇遇也有面色病者請到英大馬路Ａ字十一號向經理嚴之湄君指視未醫前之照片及醫愈後之照片先後判若兩人謂非眞憑實據乎再烏鬚黑髮藥如經函購原局寄上并附章程及用法至他項而病均須來院醫治　美國女醫土吉凌漢啓 
[同順泰木器號遷移擴張廣告]  
　　本號向設大新街迎春坊對面歷有年所南北洋紳商各界無不歡迎本埠亦然本號因舊址狹窄今移至二馬路大新街西首坐北朝南石庫門後連三層樓洋房開張自向寗波督造各式特新木器以及桶鉢一應俱全料固漆潤精益求精俾得　貴客賜顧近悅遠來兼辦泰西各貨如租紅木房間或寗式木器任從　尊便倘蒙　惠顧格外克已恐未週知特此佈告 
[真人參鹿茸靈芝野术海狗精壯陽種子如意酒補腎生精奇效無比培元固本神騐莫敵]  
　　廣東彭壽堂無上妙品 
　　本草載海狗腎能生精補腎助陽益氣一切虧弱之症服之立愈夫海狗腎功力已如上之大况其精乎本堂不惜工本煉取海狗腎之精液佐以滋補上藥製成此酒專治陽痿不舉未交先洩舉不堅久見色即洩夢遺滑精面黃肌瘦四肢乏力諸般虛損勞傷等症包可全愈最奇者雖白髮老翁極虛弱之身體將酒略飲少許立刻元陽壯盛精神頓加百倍身强力健宿疾盡除綠酒内重用參茸芝术海狗精故功效如此神速藥性和平絶非霸烈宣淫之品常服補命門煖丹田益氣血强筋骨開胃健脾培元固本有返老還童烏鬚黑髮之功因此酒神效萬分敢稱第一絶非誇口也○大瓶四元小瓶二元雙料加倍取效更速○上海河南路七號廣東彭壽堂啓 
[茂生保險公司謹啓]  
　　本行向在英國列佛坡創辦皇后火險公司計有六十餘年自分設上海三馬路以來歷有年所凡經理保險一切事宜務須公正保險從亷逾格克已設遇不測賠償迅速故素爲中外　紳商所信從今因舊址翻造房屋遷移於四川路第五十三號江海關後面照常經營如蒙　賜顧欲保險者請至本帳房接洽可也　經理姜桂生謹啓 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[華商聨合社爲國會事公告海内外華商請求書（續）]  
　　夫商業之有賴於國會亦旣彰明較著矣　論請願之事其必有需於我商人者何也無論立憲國民人人有參預政事之特權事事有督責政府之能力即以實業界而論現擬錢糧鹽酒均歸正稅年納如額作爲選民舊歲諮議局開辦之初選人與被選者我商人實居多數以故各省通行議案類皆注重實業爲地方根本上計各界之待我商人者如此其厚而顧可妄自菲薄乎大凡世界愈進於文明則商人對於國家亦愈占非常之勢力去年英人爲加稅事黨人聨合競爭卒廢革上議院究其實即商業之影響也他如一銀公司可以傾覆國都一托辣斯可以左右政府而美國每次選舉總統俱由各銀行實業家協助運動之力上届羅斯福被選聞有耗運動費至六百萬磅者此其潛勢内力豈徒區區作空言之請願哉我商人誠念此中關係之原因則所以自處者正自有在聨渙散之情以此振凋敝之業亦以此况近年商界發起各事政府漸知信用往往對於紳學各界異常疑忌惟商界則奬借之不暇乘其先入爲主之見而動之以一誠相感之心請而果從則商界之幸即各界之幸以人力所不能得者而吾誠足以通之其榮名美譽不啻在我國商業歷史上增無數之異彩也請而不從亦庶幾可告無罪於國人并使列國知我内外商人卓然負政治普通之知識他日將有一躍千里之勢而驕蹇之氣爲之稍戢是則商業前途之朕兆未始不因是而小補也念及此而請願之有需於我商人殆可無疑矣 
　　其必有需於内外商人之聨合者則又何也我國内地商業之失敗日甚一日洋貨内輸漏巵不塞所恃以資周轉謀抵制者僅藉華僑一部分統計南洋各埠我華人之營業者不下數百萬人而美秘各屬不與焉其人數旣多其力量愈厚其團體亦較堅每聞本國水旱偏災尚不惜集合鉅資熱心助賑邇者政府以興辦海軍之計畫迫於經濟而華僑首倡義舉甚至有慨捐數十萬居然爲卜式輸家之續者惟政府亦知國家有事大半恃海外商人之力也於是乎有派員撫慰華僑之舉臨問疾苦宣揚德音兢兢焉若惟恐不當其意謂非由於我商人積誠之所動而不得矣夫人情於已所素感之人一旦彼有所求自度力所能爲苟不爲之勉致其情將報者固自問有所未安即施者亦保無慮其中悔此殆世人交接之常彼君父豈遂有以異此哉政府即靳國會而不欲輕予而一念商界之報效也如彼其要求也又如此顧忍徑行直遂而不令稍得一當耶就使竟不得當是仍國家之負我商界非我商界之敢忘國家也矧其未必如是之不情也爲今之計一面由我商界實行賡續道在舉海外華僑之所目擊而身受者證之以各國外侮之情形世界競爭之大勢俾知國會不開則人心不一人心不一則實業不興實業不興則財用不足財用不足則國勢不張國勢不張則不但一切政策皆障礙而不可行而我商人之殖民異地者亦且蹙蹙焉有國權喪失之憂勢不免俯首帖耳於外人覊絆之中而一日不能以自拔計惟有愈衰愈竭以即於亡而已念及此而請願之有需於聨合内外商人更可無疑矣（未完） 
本埠新聞 
[郵傳部札飭小輪加征洋土藥運費]  
　　日昨 
郵傳部札上海商務總會文云船政　案呈據滬寗鐵路局申稱竊於宣統元年十一月奉到鈞札内開照得鴉片流毒亘數十年弱國病民莫此爲甚現在迭奉明詔限年禁絶京外各地或實行禁種或限制販賣或嚴禁吸食更或對於此項釐稅特别加重以爲寓禁於征之計良以巨害所在非分途並進通力合作恐仍不足斷絶根株以副朝廷除惡務盡之至意兹定自西二月一號起凡洋藥土藥經由各該路火車裝運者其運費統按向章加倍征收如有意圖影射藏匿他項貨物之内者一經查出准將此項藥十連同貨物一併充公除分行外合行札飭該局即便遵照奉行等因奉此當即飭車務洋總管遵辦兹據復稱禁烟要政華洋共表同情况車脚因時制宜爲鐵路營業自有之權本無所謂窒礙第運輸之法水陸並進蘇省港紛歧帆輪充斥若但加收車價而船脚聽其自爲於鐵路固有不利且恐於禁烟前途大有影響似宜轉飭商船公會曁内河小輪各公司等一律加收運脚等語爲此具申伏乞照騐施行等情前來查蘇寗常鎭一帶内河航路與滬寗鐵路平行亟宜聨絡一氣力杜趨避嗣後該内河小輪裝運洋藥土藥其運費應統按向章加倍征收以肅烟禁而維路政合亟札飭該會札到仰即轉飭小輪公司一體遵照仍將辦理情形禀覆到部以憑核辦 
[蘇路公司咨郵傳部文（續）（爲滬金鐵路事）]  
　　惟此路僻在海隅中隔黄浦並不與他路相銜接擬用四十英寸軌制以輕成本而期速成路線起點在上海浦東之楊家渡迤東南以逹龔家路口約三十里須購地築橋自龔家路口起直上欽公塘川沙南匯奉賢華亭金山之西境與浙江相接壤之白沙灣止計一百七十里共計二百里工料務求其堅實舖設不尚乎華麗預算約需洋一百萬元擬由鍾珏等籌墊俟開車售票再行招股並不附搭洋股亦不雇用洋員應俟轉咨批准即行遵守部章定期開辦抑鍾珏等更有陳者近來時局艱難海氛不靖甲午之役川沙之白龍港札營設電當時每以交通不便頗費經營若鐵路旣成以後半日之間即可往返北顧吳淞之門户南通浙杭之軍情遲速利鈍判若天然則又於軍事之計畫沿海之防務極有關係者也另呈圖說章程希貴公司察核迅賜轉咨郵傳部核准施行章程抄附等因查光緒三十四年五月間淮揚泰鐵路劉紳廷鈞朱紳鼎元顧紳瑗譚紳士楨函稱寬軌費用浩繁竣工遲緩惟有暫築小軌一俟商力稍裕再當改建寬軌等因當經本公司咨呈大部顧紳瑗等另呈大部各在案三十四年六月二十九日本公司接奉大部照會内開據職商翰林院編修等呈稱前因淮南塲鹽運維艱擬創造揚泰鐵路改用車運一案奉部批以 
 
 

Page 19

 
 
　　揚泰一路爲江北絶大機關不宜建築小軌並飭將辦法章程軌線起訖呈部查核等因當即邀集各商公同决議僉謂寛軌費用浩繁惟有暫築小軌俾救目前之急俟將來改建寛軌以符定章當與蘇公司往返函商己蒙認可爲此遵呈簡章圖說各件呈乞批准立案等情查該職商擬築揚泰鐵路專運塲鹽暫築小軌一節前據貴公司呈報到部業經照復應行立案辦理在案兹據前情揚泰路線雖係專運塲鹽然起於泰州訖於十二圩距離浦口甚近將來如或接通即於江北交通機關大有關係自不得援運礦專路之例修築小軌自囿一隅仍應飭令遵照奏定軌制尺寸建　寬軌以符定制除批飭該職商遵照辦理並咨行兩江總督查照外相應照復貴公司查照可也等因承准此仰見大部愼重路政之至意現在滬金鐵路發起人李紳鍾珏等熱心桑梓尤以培塘興業爲當務之急擬用四十英寸之軌制建築滬金線并屢經親向公司陳說地方利害之關係請爲轉逹大部仍未便壅於上聞可否通融核准之處出自鈞裁理合據函咨呈敬乞察核示復施行須至呈者 
[農工商部電留總商會周總理]  
　　農工商部致商務總會電云勘電並同日周道電均悉該會總理周道晉鑣旣據稱歷任兩届祗一正一聨此次續舉聨任與部章會章均屬相符應即准其續任俟禀到再行劄委並轉知周道毋得固辭農工商部冬 
[省視學查察學務已畢]  
　　省視學員吳亮卿明府奉學司札委到縣考察學務由本縣視學員楊月如君即將本境城鎭鄕各學校章程規則以及敎員學生程度功課名册一併送與明府察閱隨後由楊君偕同吳君到本縣城鎭鄕各區二百餘所各學校逐一查攷始於前日查畢分别優劣註明册籍禀呈學司查察明府昨已動身到南川兩邑考察矣 
[浚浦局塘柴墊欵之紏葛]  
　　職商王鼎三李鴻祥等同投道轅上控顧成章不理代辦浚浦局塘柴墊欵銀二萬餘元奉道憲蔡觀察札飭公共公廨將顧提案訊押限繳在案前日晚堂奉德襄讞提訊各原告投案環求究追顧供仍推諉官以顧尚存浚浦局洋一千五百元令顧當堂立據以便持向該局取回分給王李兩人判顧仍還押餘洋勒限十天清理 
[食鹽公司股本之紏葛]  
　　黄錫之控悅生棧洋貨號主鄭玉書不還股開公裕豐食鹽公司資本洋五百元一案前晚奉公共公廨德襄讞提訊黄投訴前情鄭供所有分公司資本均交與總公司經理王敬齋取去是實官以鄭供不實判交五百元人洋並保限十天理清 
[引翔港又出盜案]  
　　引翔港中市福昌土行前晚十二時後被盜匪四五十人明火執仗破門而入刦去銀洋貨物共計二千餘元昨由該行主開具失單投報捕房請爲勘緝捕頭立飭中西探嚴緝務獲 
[法界又出命案]  
　　前日有口操江北音年約三十餘歲之某甲在法界蘭芳里内某花烟間門口與人相打致傷要害頓　倒地斃命捕房飭將屍身拾往同仁輔元堂内報縣相驗一面飭探查明兇手係流氓小蓬頭及金寳等三人緝拿未獲當將該花烟間主婦李氏拘入捕房交保候核縣主田邑尊昨日帶同刑仵蒞驗委係因傷太陽穴致死查無屍屬由善堂棺殮候屍屬認領並飭緝兇到案嚴究 
[妬姦傷人案分别定讞]  
　　廣東阿四即陳阿四與張永貴沈哭寳小七仔等因妬姦挾嫌戳斃毛久康一案曾經先後獲得陳等到縣歷次刑訊供認不諱業已擬定罪名奉到憲批諭將陳阿四張永貴兩犯解司過勘沈哭寳小七仔兩犯定改過局各拘禁七年大令奉文後刻已飭承赶辦解勘文牘矣 
[物產會函催裝運品物]  
　　總工程局昨日接到松郡物產會來函以會中起運品物日期已决定本月初十日爲限曾奉監督面諭勿得再遲貴所各出品務祈速即徵集裝箱以便一同運送並謂吳君伯庚將於日内踵前接洽云云聞局中以各種品物雖由各業次第送來然尚無多刻已知照各業領袖赶辦不日當可齊集裝運 
[美捕房修理拘留所]  
　　美捕房拘留所地勢甚低異常潮濕捕頭恐押犯染病前日禀准工部局董興工修理昨將所内押犯六十名移送四考子路工部局醫院病房暫行留置一俟工竣再行移回 
城内 
[竊一]  
　　東區解送積竊高阿三到　路巡局函稱崗巡在天官牌樓鳳鳴里弄内見高阿三在任雲甫家毁壞窻門鐵絲希圖行竊當即拘區轉送到案請訉游正巡官升訉高供向在常熟一帶偷竊今到上海不滿數天並未犯過竊案求宥别駕判責五百板送改過局収押一年 
[竊二]  
　　東區大東門大街崗巡阮祥和拘獲扒竊鄕人毡帽等物之徐梅卿轉解一路巡局奉游正巡官訉得徐梅卿扒竊屬實判責二百板拘留一月 
[父子互毆]  
　　浦東總巡局函送受傷之張立即張阿有張愼福等到縣稱張等均係江北人在碼頭上爲小工此次張阿有與張愼福父子口角漸至互毆阿有一時失手致將愼福毆傷因此送案請驗等情到縣田大令諭飭看管候驗 
[兄弟爭產]  
　　去年住居二十四保十九圖洋涇鎭人韓友山投縣禀控族弟韓生義硬佔出路曾經本縣准詞提訊判候下鄕勘丈在案昨日大令帶同亭耆丈量書手渡浦下鄕飭書查丈原告韓仲蘭投案候質旋據丈得原告名下二畝有零被告名下一畝有零單多地少核計應缺地一厘有零應歸原告韓仲蘭劃還韓仲蘭供身父自控告後生義挾嫌紏人將父親韓友山毆傷延至上月因傷斃命今尚欲劃地於生義萬不甘心併求伸冤大令諭曰爾父旣囚毆傷斃命當時何不到案禀報此時說亦徒然飭韓仲蘭退去候示韓生義帶回縣署復訊核奪 
[大令驗]  
　　電車　斃老嫗吳張氏該圖地保投縣報驗已紀昨報昨日午後大令駕蒞輔元分堂尸場檢驗尸夫吳兀興尸子吳紀貞到塲求請免驗自行備棺收殮并請重辦司　人楊金標等大令准詞免驗並一面函致電車公司將楊金標交案嚴辦 
[執單者鑒]  
　　上海縣出示云照得案據十二舖職董葉承壎等禀稱切奉憲諭飭查奉道憲札查有葉大泉姜仁壽堂兩單不符防有作僞等因今復奉讀憲批有單册不符之諭伏念職董先人前於道光三年三月買到失主張三觀名　則田九分坐落上邑二十七保十圖念字圩二十一號建築先塋後於咸豐五年合邑清丈改換新單易立先父葉大泉户名執業爲憑該地葬有先祖父母先伯父母先父母等柩後因開闢租界四面皆洋商租買恐先靈不妥曾於光緒三十一年將先坟遷至上邑虹橋西南二十八保十七圖内安葬其地始空至去歲因有中人迭次商勸出讓爰將該地讓於中國普信股分有限公司管業當日交去葉大泉户名田單一 
 
 

Page 20

 
 
紙糧串二紙單上蓋有清丈局查驗戳記並單後户名之旁職董簽有花字爲憑是該地與該單爲職董世守之業一有道光年之買契爲憑二有歷年之糧串爲憑三有清丈局之戳記爲憑三代相承復有此眞憑實據　何疑其僞造至葉七觀爲先父幼時過户所注之名後因更換方單改立大泉是七觀大泉原係一人若謂版册上未曾更正此在當日局中辦事之悞在領單者旣不能知安有能任其咎惟恐人微言輕不能取信求請出示招收葉七觀之原單等情據此查此案前奉道憲札飭並發單契到縣當經飭據該圖册書地保等簽册禀復業經批飭在案據禀前情除批示並將姜仁壽堂一户另行查辦外合行出示曉諭爲此示仰各業户曁諸色人等一體知悉爾等如果執有二十七保十圖念字圩第二十一號葉七觀户名則田九分之方單赶緊在兩　月内將該單呈縣核驗以别眞僞如逾限並無前項户單呈驗一經詳復由該業户出租轉契雖有原單出現無從挽回母得觀望自誤 
[批照錄]  
　　職商李鴻　禀批此項押櫃洋一千五百元現經本道酌定分攤計該商應得洋一千元王鼎三得洋五百元候行廨勒令顧成章當堂分具領狀交爾等持赴浚浦局領取可也至塘柴捐欵一項因另有别户控追顧成章案未了須俟訉結之後再行核辦併即知照孀婦徐王氏禀批此案自經本道批飭查提陳長奎許靄卿從嚴訊究已閱兩年何以尚未了結究係如何情形仰公共租界會審官迅速查明辦理仍先具復勿遲孀婦王陳氏禀批旣已赴局具禀仰會丈清查攤地局確查辦理具復 
南市 
[私設烟榻]  
　　小東門外城脚下剃頭店主王長清被歇夥張楨祥透支工洋兩元前日向討不還反被慌稱失去衣服三件彼此口角由六十七號巡士進内排解王情急暗將烟鎗兩支抛入後河被巡士看見遂將王連同烟具拘解工程局當值處詰悉王並無烟照私設燈榻飭罰洋十元充公烟具銷毁張之欠洋着原薦保妥理 
[竊燈贈人]  
　　公共租界品福洋行學徒湯晉興前日私取行内電燈三盞携回南市公義碼頭家内贈與隣居曹阿祥曹阿林兄弟經該行洋東將湯送至老巡捕房捕頭派中西探帶至總工程局請爲協傳吊贓局中立即派探傳到阿祥由　值處詰問不肯承認飭原探仍將湯帶回阿祥斥退 
[吞匿寳銀]  
　　青口帮黄裕豐船號之黄裕盛沙船夥唐洪疇因乘災呑匿船主所給携帶回滬交代之寳銀一錠被號夥高少亭尋見扭控工程局訉究供出抵在浦東二十四保二十四圖地保陸晉卿處得洋四十七元昨已傳到現充地保陸培生經孫裁判復訉陸將寳銀交案判唐戒責二百下押兩禮拜 
[調戲婦女]  
　　成衣匠席仲芬即阿三前日在石街地方某茶肆調戲婦女被張巡員查見斥阻反肆揪扭致張毁失衣帽旋由巡士拘至南區解經工程局陳副裁判提訉席尤敢逞蠻不服判着罰洋三元充公外賠還巡員衣帽並飭具呈安分切結 
閘北 
[造僞金齒抵錢]  
　　蘇州人向業銀匠之吳生泉與林厚才同住客棧私造僞金牙齒向慶豐鴻昌裕成等各押店押洋分用昨日又向慶豐押錢被店夥王英才察破當即扭入四路一區經黄正巡官訉明屬實判吳責四百板林責三百板各枷號半月游行示衆期滿再核 
[不繳軍裝革卯]  
　　四路一區巡士李廼源前晚落差後不繳軍裝由管理軍裝巡士禀明黄正巡官諭飭先將夘名革除再行核辦 
[毆人罰洋一元]  
　　馬夫周桂林甘生　前日在總局路溜馬與賣花生之潘和尚口角周廿二人扭潘兇毆由巡士拘解四路一區訊判周罰洋一元具結斥釋 
[賭錢亦罰一元]  
　　船户劉萬興前晚停泊新閘河内候潮與船夥等同义麻雀被水巡隊查獲解至四路分局奉黄巡官諭罰洋一元具結開釋 
英租界 
[讞員拜客]  
　　公共公廨新委之襄讞員孫賡梅明府調鼎昨乘馬車分赴駐滬各國領事署拜會 
[串取古玩]  
　　醫生徐熾控瞿孝文等串取古玩不還一案由廨訊判瞿押交在案前晚奉德襄讞提訊瞿供已賠原告洋七十元求請　保官以徐未到案判瞿還押限一禮拜自向原告清理 
[拐去]  
　　寗波路薙髮店主胡增祥控夥蔣榮狗奸拐伊妻李氏一案由探將被告胞兄蔣良儀獲解公堂訊押在案昨由捕房解廨復訊明投訴伊妻李氏被蔣良儀之胞弟誘奸捲逃查明係蔣伴至長江輪船逃匿鎭江求究蔣供詞推賴德襄讞會商美仇副領事判蔣帶回捕房交包探帶往指提榮狗與氏到案再訊 
[拐來]  
　　南京人吕良德之妻吕王氏被蟻媒宋王氏誘拐來滬押入妓院爲娼經吕控請江南巡警局派差投文英公廨奉寳讞員飭差協探於昨將吕王氏提獲解奉公堂訉明情形　交來差將氏帶回歸案訉辦 
[惡鴇發押]  
　　蕪湖路上林里三十四號花烟間内烟妓劉小寳因遭鴇婦胡大英寳凌虐逃入濟良所求援由所知照捕房派探張寳榮將胡鴇拘送公廨昨與劉妓一併解至公堂請究劉妓供稱江北人丈夫在籍耕田婦人於去年七月間被楊姓匪人拐帶來滬押入胡鴇家内賣娼時遭凌虐逃出求恩作主胡鴇不認虐待劉妓中西官判胡鴇押女所兩月劉妓發濟良所留養候核 
[華捕犯法]  
　　美捕房七百六十六號華捕高文因奸拐江北婦人高王氏之女俞高氏由廨訉押在案昨奉寳讞員會同美海副領事復訉屬實判押捕房三月俞高氏押女所兩月期滿准交其夫俞小仁子領回 
[洗衣不潔]  
　　洗衣作主余生庭因洗衣不潔被工部局西人查見以其有礙衛生昨將余傳案訉明判罰洋十元充公繳釋 
[虐待畜生]  
　　英美工部局控屠夫朱阿福驅猪用鐵鈎將猪脚鈎破出血係屬虐待畜類昨將朱解公堂訊明違章判押捕房六天 
[輕生遇救]  
　　施仁藩因貧病交迫前日投入蘇州河内圖盡當由九百四十八號華捕救送捕房昨晨送至公堂請訊施求請安插判送棲流所留養醫治 
[不還馬車]  
　　朱有常控丁有根不還馬車昨晨由探將丁傳案請究判候過堂訊理 
[限交險銀]  
　　英商恆安保險公司控張文廷不理陳有福担保險費銀一百五十餘兩一案昨日午後奉寳讞員會同英廓繙譯官研訊判張陳各交一百六十兩人銀並保限十天清理 
[售奶罰洋]  
　　戈登路半乳棚主王阿金因出售攙水牛奶被工部局西人查見昨將王傳至公堂訊明違章屬實罰洋六十元充公美租界 
[總會聚賭]  
　　東有恆路五百十四號剃頭店樓上開設總會聚賭抽頭昨爲哈爾賓捕房查悉飭傳該店主候究 
[領妻被毆]  
　　徐金山之妻胡氏在蓬路十七號某葡人家帮傭昨徐前往領妻回籍致起口角被該葡人扭送捕房捕頭飭徐俟妻帮工滿月准予領回不得再往吵閙 
[華探對調]  
　　哈爾賓捕房華探姜長明新閘捕房華探陸根山奉西總探　令對調 
法租界 
[路斃可疑]  
　　昨晨法新租界寳昌路有倒斃年約三十左右之無名男屍一具報由捕房查知該屍頭上受有傷痕未便擅殮故飭探查明有無屍屬再行核辦 
[减點路燈]  
　　工頭徐阿海承修工部局馬路溝渠晚間竟不照章程减點行路示燈由捕房查知飭探將徐傳廨請究中西官會判罰洋十元示德 
[欠租開釋]  
　　收租人王金元前控房客王甘氏虧欠房金七元五角向收不付旋即逃避始於前日尋獲送捕解訊氏稱祇欠二元數角因無力搬遷並不逃走官以原告不到從輕開釋 
[生財作抵]  
　　公和公司收租人徐若武昨投廨控稱房客陳桂卿開設方瑞和新衣店積欠租金九十二元前日往收詎陳已　店逃避因此投案請示聶司馬諭飭將該店一切生財收管作抵母庸拍賣 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[直隸總督陳夔龍奏臚陳第三届籌備憲政情形摺]  
　　奏爲臚陳第三届籌備憲政情形恭摺仰祈聖鑒事竊查直隸籌備憲政第二届成績業於上年八月間由前督臣奏咨在案其後新舊交代爲日無多未及分核成績照章會奏臣蒞任以來接續籌備力圖進行兹值第三届奏報之期謹將辦理情形爲我皇上詳晰陳之查本届應辦事宜計分八項除諮議局業經成立已由前護督臣將通常會始末情形奏報外一爲舉行資政院議員選舉查滿漢世爵選舉前准陸軍部電查當飭藩司分電各府州迅即查報嗣據覆稱查無此項人員業經電覆陸軍部在案碩學通儒選舉前准部咨即悉心蒐訪並行司照章保送納稅多額選舉當委藩司爲監督旋據詳派互選管理員並擬具辦事及互選各細則均經核飭遵辦惟以爲時過促電商資政院准與展限一月現已將名册宣示一俟互選定後即行咨送資政院辦理諮議局互選資政院議員已由該局用記名連記投票法互選議員十八人呈由前護督臣將前列當選人九名覆加選定發給執照並造册咨送資政院在案此舉行資政院議員選舉之情形也一籌辦城鎭鄕地方自治設立自治研究所查直隸前經設立自治研究所選送學員者一百二十餘屬畢業者將近千人惟僻遠州縣未經選送學員者尚有二十餘屬自應設法普及以爲傳習之資因飭於自治總局内附設直隸自治研究所今未送學員各屬均選送三人入所研究此外有自費來學者亦准選送附學現共有學員二百五十一名其各屬自治研究所續報設立者又有二十處統計九十九處其未經成立者除朝陽承德兩府應由熱河都統督催辦理外餘均嚴飭勒限本年二月以内一律成立今此推行自治必以預備爲先前雖擬訂自治施行細則及預備會簡章以調查爲著手辦法旋慮調查或有疏漏復擬訂各項調查表或曰地方自治區域曰地方公務曰地方公欵曰地方公產分發填注附擬辦法以期周密惟城鎭鄕自治係屬創舉必須擇要試辦以爲先導查清苑縣爲省會首善之區已飭令組織城議事會董事會爲各屬模範以利推行而期普及此籌辦城鎭鄕自治之情形也一調查人户總數查部章應於第二年十月前彚報一次除順天各屬照章由順天府尹查報外業將報到之灤州等七十四州縣正附户數依限填列總散各表咨送民政部其未到各屬仍飭令迅速填報務於本年十月以前將户數一律報齊咨部此調查人户總數之情形也一調查歲出入總數查部章調查光緒三十四年全省歲出入總數限宣統元年年底報部業於上年十二月間先將司道關局各庫三十四年全年出入欵目歲入計二千一百六十五萬八千九百九十七兩有奇歲出計二千三百五十七萬四千一百三十九兩有奇其中收欵則分本省收入部撥協撥支欵則分本省支出解部協解並將展轉移解重收重支之欵概行删除編纂總表電咨在案所有全省出入大略已經編列表内其餘應編各衙門局所詳細年報亦飭分别鉤稽赶緊彚編惟各處年報間有未齊已嚴飭分投催造一俟彚齊即行編造咨送此調查歲出入總數之情形也一籌辦省城及商埠各級審判廳查天津各級審判廳早經奏設惟於新頒規制間有未符已飭查照部章妥擬改良辦法惟籌辦審判首重儲才查天津原設有官吏法政研究所兼修法政泛而難精現爲造就審判人才起見飭令正名爲司法官養成所遴派正佐學員二百餘名專攻中律及現行法規並各國刑名商訴訟等法曁監獄事務以爲司法人員取材之地又查刑事案内之檢驗於罪名出入極有關係中國向用仵作並無專門學術殊非愼重之道當飭照法部通咨於天津高等廳内附設檢騐學習所招募聰頴子弟四十人入所肄習以一年半畢業用備任使又天津高等地方兩廳爲刑民案内未定罪名及追押債務之人設有拘留所惟創辦之初因陋就簡設備不完現亦飭改良建築以重衛生而恤庶獄至省城各級審判廳業於保定城内擇定地址現正參酌京津廳式妥繪詳圖並委員鳩工購料尅期興造復飭將開廳事宜妥速布置務限本年年内一律成立此籌辦省城商埠各級審判廳之情形也一創設簡易識字學塾前因未奉部章飭由提學司擬具試辦簡章交由諮議局議次先在保定天津各設十處爲各屬倡嗣准學部頒到章程課本飭令試驗敎授即經通飭遵行天津近又增設六處昌黎滄詶宣化平泉等處續報設立者漸多將來計不難於推廣此創設簡易識字學塾之情形也一各廳州縣巡警限年内粗具規模查直隸各屬巡警創辦在先本已略　基礎要在淬厲精神隨時整飭以期日起有功去年通飭將傳習所改設敎練所計具報成立者已有七十七處復飭由警務處嚴催未設各屬限期成立　飭厘定奬賞處分等規則以示信賞必罰藉資整頓計　時各屬情形雖一時未能劃一而規模粗具進步可期此籌辦各廳州縣巡警之情影也伏維憲政事宜關係根本至計北洋爲畿彊重地尤當隨時策勵方足以樹風聲現計應行籌備諸端或甫有端倪而正擬徐圖推廣或已著成效而更須勿懈進行臣以菲才忝膺重寄固不敢因循以誤事允不敢粉飾以邀名惟有實力實心督率籌辦庶幾循途漸進黽勉圖成以仰副朝廷勵精求治之至意所有依限奏報第三届籌備憲政緣田除分咨外理合恭摺具陳伏乞皇上聖鑒謹奏宣統二年二月二十六日奉硃批該衙門知道欽此 
專件 
[廣東速開國會同志分會草章]  
　　第一節宗旨及名稱第一條本會以結合廣東全省同志要求速開國會爲目的與北京設立之同志總會相應名爲廣東速開國會同志分會第二節本會與總會及支會之關係第二條本會之性質繫屬於北京總會本省各府州縣有另設支會者則繫屬於本分會 
第三節會所第三條本會擬於□□設立事務所 
第四節會員資格第四條本會以本省選民及各團體（如自治研究社總分商會自治會各善團等）組織之但外省人在廣東住居者亦得入會 
 
 

Page 27

 
 
第五節職員第五條本會應設職員如左（一）會長口人執行本會一切事務由會員公舉之（選舉另議章程）（二）副會長口人協同會長執行事務由會員公舉之（三）書記幹事口人（四）庶務幹事口人俱由會長就會員選任之 
　　第六節本會應辦之各事務第六條本會應依次舉行之事務如左（一）調查（甲）調查政府關於國會之舉動隨時布告以喚起國民注意（乙）調查各省關於要求國會之進行隨時布告以爲國民觀感（丙）調查外國關於國會之現狀隨時輸入智識以爲國民嚮導（二）編輯本會應編輯憲政淺說分送以期普及一般爲將來開設國會之豫備（三）演講派員至各地方演講國會之必要務期不識文字者亦知國會之利益以促憲政進行（四）討論本會於每開會員會日得互發問題以討論國會開設前之籌備及開設後之進行（五）聨絡本會宜舉代表至北京總會並派員至廣西福建各鄰省隨時聨絡一氣以期全國同志一時併舉第七節經費第七條本會不收會員常年經費特别募集義捐以充費用 
第八節會期第八條本會每星期開會一次有急切事情得隨時召集第九節會議第九條本會會員皆有議决之權議事以多數取决 
第十節附則第十條本會於國會成立之日即行解散第十一條本章程有未盡事宜隨時協議改正 
小說 
[社會小說夜鐘（七）]  
　　第二回開商埠金閶誇勝景坐馬車命婦出風頭一句話方才出口。忽見那女子睜開兩眼。大聲說道。我們的事情。與你什麽相干。要你來勸些什麽。那少年聽了這幾句話兒。由不得心上也有些不快起來。也就大聲說道。這裡馬路地方。是有馬路章程的。那裡容得你們這船混閙。還不快快的放他起來。那女子聽了。那裡肯聽。只當没有聽見的一般。一手揑者拳頭。又想要打下去。那少年看了。忍不住心頭火發搶上一步。顧不得什麽男女不男女。嫌疑不嫌疑。伸出左手。格住他的拳頭。右手輕輕的抓住他。左肩衣服。往上一提。那女子兩手一鬆。那地上的男子。早已得空扒起。那女子見平空裡走出這個人來。强要管他的閒事。便也心中大怒。把身體往後一側。對着那少年。劈面就是一掌。那少年出其不意。猛吃一驚。連忙也把身軀一扭。剛剛的躱一個過。暗想怎麽這個女子。竟是個拳棒慣家。今天幸而是我。還不怕他。如若換了别人。恐怕就要吃他的虧了。想著。便也走進一步。對着那女子喝道。我和你向不相識無冤無仇。爲什麽動手就打。說著。猛然一限看見那女子抬起頭來。明明的頸項中間。露出一個喉結。分明是個男子改扮的。不覺又吃一驚。連忙喝道。你這個棍徒。竟敢這船大胆。男扮女裝。這還了得。那女子聽了這幾句話兒。不覺大驚失色。好似一個當頭霹靂的一般。不敢開口。飛一般的跑出人叢望著樓下便走那。少年也回身直赶出來。口中嚷道。這是男扮女裝的棍徒。你們快些攔住他。不要放他逃走。說時遲。那時快。這個假裝女子。已經冲下樓梯。跑出大門。不知走到那裡去了。那少年見追他不上。口中說道。今天便宜了這個大胆奴才。說著。又向那被打的少年說道。你們爲什麽兩下忽然打起來。那被打的少年聽了。抬起頭來。看了一看。知道是方才和他解圍的人。便走過來拱一拱手道。多蒙相助。感激得狠。這個人兄弟和他向不相識。平空的和兄弟打閙起來。却不知道這個混賬東西。是男扮女裝的。方才眞個便宜了他。說到這裡。不由回過頭去。瞅了那女子一眼。只把那個女子。羞得個無地可入。無可如何。臉上一紅一白的好生慚愧。 
國外新聞 
[普魯士國民之大會議]  
　　初二日倫敦電云據柏靈電稱德國國民於露天開會集議選舉權問題其會塲秩序頗形整肅到者十五萬人警察並未到塲彈壓普魯士各處均有同式之集會 
[美員演說辨護總統行政]  
　　初二日倫敦電云美國檢事長威克歇姆君在芝卡哥演說力袒塔孚脫總統之行政並謂塔君之政策設不實行此非塔君之過實國會之過又公司稅爲訂立管理公司制合法有效之舉如現在高等裁判所待决之美孚火油公司美國烟草脫拉斯兩案皆響影於全國之實業與應否歸少數人團體管理問題互有關係蓋此種管理實無益於國家之發逹云塔孚脫在華盛頓演說力請共和黨立法員合力踐行該黨之約言並謂行事無信之黨不足當共和之名 
[英國政界近事]  
　　初二日倫敦電云哇白利安君在考克地方演說謂財政大臣喬治君已允國民黨免徵酒稅印花稅承嗣稅釀酒執照稅及地產稅並允另訂購地新章此皆國民黨領袖賴特芒君狄郎君與　白利安君海雷君會議時商定今賴狄二君不從同僚之意已使内國治制淪於危境且將不聽命於國人之裁斷云有謁見　政大臣喬治君者據稱哇白利安君之言全屬子虚 
[奧將以皇禮接待羅斯佛]  
　　初一日柏靈電云奧皇約瑟已命以皇禮接待羅斯佛君（以上譯字林報） 
 
 

Page 28

 
 
來函 
[泗涇商會致蘇路公司書]  
　　總協理大人偉鑒謹啟者敝會前年經招之鐵路股分已繳足者一千一百四十股續認未繳足者四百七十一股正在催繳忽聞將息作股之議於是各股東皆紛紛來會報告願照貴公司改名章程所有股票統改爲二股之股單否則嘱敝會退股還洋云云抄來姓涽頗爲繁爲此縷情轉告仰祈賜敎爲感三月初二日泗涇商會謹上 
 [G 
[立止九種心胃氣痛永遠除根]  
　　廣東彭壽堂秘製立止心胃氣痛散　靈驗異常○倘若不信一試便知○上海抛球塲南首河南路彭壽堂啓 
　　心氣總名也其痛有九曰積曰食曰風曰熱曰冷曰悸曰虫曰飲曰疰其實眞心痛甚少大概肺胃腰腎大小腸脇肝諸處牽連作痛而已痛極之時常將衣被　破求死不得言之可憫此散修合問世久已活人無　不論何種氣痛雖面白如紙聲息俱無急用開水冲服此散三四分非但立刻止痛兼能行走如常面轉紅活重者三四瓶足以痊愈應驗多人　能自信誠心氣痛時救命仙丹也每瓶一元○外貼神效心胃氣痛膏藥此膏貼於胸前立刻止痛倘内服外貼雖數十年老病愈後可保永不復發每張一元 
[天祥洋行廣告]  
　　本行所售之織造機器自運華以來銷路暢旺誠以該項機器最合居家婦女實業學堂及工廠之用也今接留寓英國廣東梅女士寄來保証書一封用特譯載於下以供衆覽　謹啓者梅用海利生有限公司織造機器爲時已久知其機器工作極佳構造完美梅於暇時並至該公司詳察各種機器咸屬精良無匹極堪需用中國女同胞如需該項機器可向該公司定購梅敢决其必能適用也　梅女士襝袵 
　　自英國孟哲斯脫丹麥路一百二十五號發 
[京都天寳齋人參鹿茸靈芝野术海狗腎扶陽種子衍慶丸]  
　　天下馳名○種子仙丹○靈騐無敵○舖在上海二馬路中市西鼎新里内交易○若服他家藥不靈請來一試虚言欺人罪我惟天 
　　本草云海狗腎一名腽肭臍其性大爲扶陽補腎養精堅固一切諸虚百損五癆七傷夢遺滑精腰酸骨痛四肢乏力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉不久或精清如水精冷如冰或未交精先洩洩而不射雖年輕損傷體弱之人服之轉弱爲强雖白髮老翁久服陽足宛如幼年久戰不倦任情歡樂藍田種玉左劵可操扶陽種子效驗神速此乃本齋獨得秘寳非他家大言欺人毫無實際可比常服補命門益丹田開胃健脾活絡壯筋培元固本養精烏鬚黑髮轉老還童却病延年多子多壽此丸扶陽種子固十分靈驗敢稱第一絕非是誇口矣每料雙料二十两洋三十六元每兩二元單料减半○另有始創秘製鹿茸海狗腎壯陽補身種子衍慶酒大瓶四元中瓶兩元功效同上此酒如購十瓶照市九扣○扶陽煖腎種子膏每張一元○扶陽第一海狗腎每條洋十元功勝鹿茸十倍遠近函購托郵政局最妥信局愼防作弊○上海二馬路西鼎新里内天寳齋 
[立止婦女白帶最速之法]  
　　廣東彭壽堂秘製婦科白帶靈丹○立服立止○神效常異○立止經期腹痛丸每盒一元○分售處蘇州都亭橋西新聞報分館 
　　婦女白帶一症大傷元氣此症因濕熱積滯月經愆期或憂思怒鬱動情即洩寒痰凝聚膀胱受濕以致脾胃不和腰酸肚痛面黃肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之即愈屢試屢驗其應如響功能除中宮之濕提下陷之氣化痰解鬱清火調元是以帶下即止腹痛立愈連服七日包能脾胃健旺飲食加增月經調和身體强壯非特止遺止帶之功實有廣嗣延年之妙○每盒一元○中盒二元○大盒四元上海抛球塲南首河南路三層樓七號洋房廣東彭壽堂啓始創眞正萬應如意　批發公道 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
