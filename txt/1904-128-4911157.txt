# 1904 - 128 - 4911157

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶　大烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[美儒李佳白先生講義]  
　　外人之至中國也由傳教而游歴由遊歴而通商外人之商於中國也由海口而長江由長江而内地是所謂徐徐而圖進蒸蒸而日上矣或曰外人因通商而富强中國因通商而貧弱余以爲未盡然也蓋通商猶利器也我力足以勝利器　勝人我力不足以勝利器則爲人所勝而利器反見奪于人利害之分全視我力爲轉移豈得貿貿然曰利器害我乎哉中國物産之豐水利之廣冠絶全球商戰之力固足以勝外人而無如各國互市以來仍是昏昏夢夢拘守成法商務一道毫不講求雖今之商律将成商部已設而求其以實心行實政得實效者幾何致使天然固有之益利無形而失於外人之手殊可惜也鄙人不敏蒿目時艱旣有所知所聞敢不爲中國忠告今請以外人旅華之顚末分縷爲諸君陳之一准外人在内地遊歴中國山靈水秀物博時和名勝之區所在皆有外人初至中國者莫不慕内地之風光而思買棹停車騁懷遊目是故彼此立約兩國人士皆可隨意遊歴弗得禁阻也二英丹義荷比秘德日本及日斯巴利亞九國和約准在内地遊歴通商夫中國之商人原分二類曰行商曰坐商行商者朝秦暮楚無一定之方向坐商者運貨儲物有一定之行棧外人通商之初多用行商之術卽條約所記遊歴通商者也其通商也並非久居之通商乃遊歴之通商久居之通商在海口遊歴之通商在内地三必由領事官給護照護照者書明某某國人遊歴某某等省鈐有中西官長之印信如執照然倘運洋貨入内地民另有單照單照者卽俗所謂三聨單也此照惟商人有之上載某某貨物運至某某地方由税司發給将以徵信也四若地方官飭交出執照應隨時呈騐遊歴之外人每至一郡一邑必呈騐所攜之護照由地方官蓋印放行且妥爲何護此載明條約者也乃地方官多有不諳條約外人遊歴到境旣不索閲執照又不派差保護愚民無知往往釀成重大交涉之事後悔莫返而遊歴之外人亦當自重逢一城邑必呈騐所攜執照以符條約而敦國誼一舉而兩得也五若有不法情事交領事懲辦外人之旅華者多知禮守法而間有不肖者當其持護照遊歴内地之時或有包攬撞騙不法等情中國地方官查有實據應卽送交就近之領事官懲辦庶不致爲害間閣且不使作奸者逍遥法外條約所當然也六日本和約先禁日本人入内地通商中日戰後始弛此禁失日本原與中國同文同種甲午之前人皆以小邦視之故其商民鮮有跋涉於他國者甲午以後國勢大張中國朝野莫敢小視而日人之富而有資者多通商於中國内地焉七光緒二十一年日本和約初言在内地租棧泰西各國之通商於中國者僅可通商於商埠而内地租棧無有也有則自光緒二十一年日本之約始八光緒七年俄約准俄入通商於蒙古及天山南北以至開外夫中俄之交涉迥異列國列國利益共沾之説俄國亦在其例而中朝另與私惠如北部止准俄人通商此其一端也九各約未言准外人在内地居住及購買産業前者上海某德商谷卜居於豫省之南昌卒爲條約所限不果然今外人之在中國有如德商之私買山房田地者曷可勝數而中國官長不能執約以爭何其愚也十美約准美人照章在内地開礦光緒二十九年商約大臣吕尚書伍京卿所訂中美商約第十欵有准美人在内地開礦建房之語而至今中國所定之礦務章程未能妥善一再被外人駁詰是故美人開礦之事猶未舉行抑吾有進言者商埠之稱惟中國有之泰西各國無所謂是商埠非商埠蓋其旣與某國通商則某國之商人可以通商全國毫無阻滯然吾又不能不爲中國諒者蓋中國自昔至今仍無治外法權苟無商埠以限之則中國之受虧伊於胡底哉 
[本館接奉電音]  
　　昨日午後二點鐘越二十五分時京師友人飛電傳來上諭一道謹敬譯登○三月二十三日内閣抄奉上諭工巡局奏職官扭控言官錄取親供請旨辦理一摺事關言官被控親持摺底到門索賄應行澈究著交刑部澈底研譸務得實情按律定擬御史攀桂著先行解任歸案參領嵩靈著聽候傳質本日攀桂復具摺奏參嵩靈尤屬朦混膽大原摺著擲還欽此 
[電傳宫門抄]  
　　昨日午後二點鐘越二十五分時京師友人專電告知本館云三月二十三日皇上召見軍機大臣現換來袍褂 
[牛荘兵退]  
　　華歴三月二十四日京師來電云日前俄人在牛荘建造砲臺刻下已經折毁守臺俄兵一律退至遼陽等處海中所沈水雷則尚未撈起 
[爲國捐軀]  
　　華歴三月二十四日日本東京來電云本月二十日日人籌定堵塞旅順口門之計願往効死者計有二萬人而日帥僅命一百五十九人往迨回時祇存四十一人餘皆爲國捐軀矣 
[死傷計數]  
　　華歴三月二十四日日本東京來電云日人攻入九連城俄兵之死犁者計共一千三百六十三名 
[俄報死傷]  
　　華歴三月二十四日英京倫敦來電云頃得俄國官塲信息知俄日鴨緑江之戰俄人之死傷者 
 
 

Page 2

 
 
計武弁七十員兵士二千三在百二十四名 
[詳記日軍在遼東登岸情形]  
　　日本大阪某日報云東歴五月六日日本陸軍省宣布捷音大旨謂我日陸軍一隊已於五月五日在遼東登岸矣旣而海軍第三艦隊統領牌岡氏電逹政府云五月四日我第三艦隊由根據之處豫定啓行隨於五日由第二軍第一梯圑護送陸軍前進詢之中國操舟人言有敵軍約一百名出而迎敵先是五月四日午後三下鐘時我運兵船加賀丸駛至第三艦隊駐泊處誤觸石礁後經萩津洲艦帶之出險五日午後卽安抵豫定之地至第三艦隊統領細谷氏所報則謂我第七戰隊第十二水雷艇隊於五月五日清晨五下鐘閲　十分時帶同香港丸日本丸二運船駛抵遼東半島見有敵國偵守兵數名在沿岸高阜上砲擊半晌卽由海軍大佐野元氏下令陸戰隊奮勇登岸時適早潮盛漲渡舟無從傍岸各兵皆泅水而上水深及臍徒涉至一千諾脱之遠旋於七下鐘閲二十二分時得逹陸上未發一彈卽據高原遍樹國徽臨風招展斯時赤城大島鳥海三軍艦已在近旁上陸牽制敵人旣而赤城瞭見敵人百餘名直前攻擊砲斃二三十名迨八下鐘閲五分時陸軍運送船第一梯圑見高阜之上已揭日旗遂由水深處泅登安設馬頭以爲援助 
[詳述俄人敗退鳳皇城情形]  
　　日本大阪某日報云東歴五月四日我日陸軍大将黑木氏電逹御營内開五月三日我日偵探馬隊中尉由上氏以下十有四名長驅直入得逹湯山城迤南高原之上突有敵兵十五六名發砲以擊我軍因抄至背後奮力鏖戰敵兵隨退至鳳皇城我軍一路狂追直抵高麗門迤南涸川路上時有敵之偵探步隊約三百名分駐街道兩面高原誤以爲日兵到來互相抵拒以致死一百十名傷而未死者七十名餘人棄其輜重軍装紛紛逃逸及啔鞫所獲敵人将校供稱五月一日之戰其能整旅而退者僅步兵第五第六兩隊砲兵一隊餘皆倉皇譁潰四散逃生 
[准借國債]  
　　華歴三月二十四日日本東京來電云日人向英美兩國舉借國債刻下日皇将降上諭俞允照行矣 
[嘉許日人]  
　　華歴三月二十四日英京倫敦來電云倫敦德烈夾辣夫報論此次日人之戰與歴來戰事不能並提因其能使水陸各軍聨合大舉故得奏此大功也卽英國亦未嘗用此政策日人於此三月内竟得戰勝俄人較之從前德之敗法其行軍尤勝至司丹得報則云日人堵塞旅順口門之計此種妙法殊不多　也 
[軍帥固守]  
　　華歴三月二十四日京師來電云盛京将軍增軍帥屢經俄人迫令退去軍帥不允告以日後如此地實不能守自當遠離 
[樂極生悲]  
　　華歴三月二十四日日本東京來電云日人戰勝之後於二十三日之晚張燈結彩以慶大功不意興高采烈之餘觀者如潮致擠死十九人傷數十人樂極生悲此之謂歟 
[俄國隱憂]  
　　香港循環日報譯日本每日新聞所登奥京維也納來信云俄國全境因聞旅順迭敗悚懼非常文學中人如教習學生之類始之抗阻開戰者目下皆疾視政府併力以攻蓋以開戰徒博虚名置全國困苦艱難而不顧以致叛民四起幾于舉國蔓延也 
[購船補闕]  
　　香港循環日報云日本郵船會社行駛香港及舊金山之美國丸日本丸香港丸三輪船由日廷賃作運船會社經理人因欲購取白星公司勿遮土的及刁端匿兩船以補其闕 
[盛會誌略]  
　　香港循環日報云美國聖路易博覽會局面甚大占地至一千二百四十英畝運物赴賽者多至五十國其中十九國已建立國人會蓋以聖路易爲世上最大會場較芝加高尤過之也開會之禮當水陸軍民及各國官紳之前舉行 
[粤省戒嚴]  
　　香港循環日報云本月初旬粤省謡言四起風鶴虚驚鎭粤将軍壽留守特飭旗營駐防兵每日登城巡視迨十五日左右兩都統亦相約登城巡閲一週以重防務 
[記萍鄉添建製局情形]  
　　日前兩江總督魏午荘制軍湖廣總督張香濤宫保在蕪湖會商度地江西萍鄉縣添建製造分局情形已由蕪湖友人函告錄諸前日報端兹得金陵訪事人來函云午帥旣回金陵宫保亦卽戾止連日互商之下預計建局工程采購機器等事約須銀五百萬兩常年經費約須銀一百萬兩在上海機器製造總局内提撥七十萬兩江蘇安徽江西三省各籌撥十萬兩以足此數惟查上海總局海關撥欵每遇税旺之時年約一百四五十萬兩左右旣以七十萬兩提撥分局則總局經費殊苦不敷再四籌商一時尚無欵以濟總局之用不知将何法以善其後也 
[大帥關防]  
　　金陵訪事人云湖廣總督張香濤宫保欽奏綸音查辦事件本月十七日行抵江寗暫就察院駐節卽日傳諭履勘三江師範學堂乃遲至二十一日尚未見帥節遥臨且數日以來未嘗見客查辦何事外間絶無所聞或云宫何此來因漢大員某與滿大員某先後具摺互參時宫保方将陛辭出京有旨著卽密查覆奏是否確實非揣測所能知也 
[江防益密]  
　　金陵訪事人云自俄日搆兵以後南洋大臣兩江督憲魏午帥深虞外人破我中立之局又以長江上下會匪梟匪不免聞而生心外侮内訌在在可慮爰飭沿江沿海各地方文武曁各要隘防軍砲臺加意防範並添派水陸大軍分投扼守兹聞俄人屢敗日占遼東又通飭各處防軍加緊巡防毋稍疏懈所需軍械藥彈各由統帶來省請領午帥飭軍械火藥局所如數發給毋稍遲留 
[松郡歲試十二誌]  
　　松江訪事人云本月二十三日江蘇提督學政唐春卿大宗師提覆南青二縣童生南匯題子路終身誦之子曰是道也何足以臧義青浦題子曰爲此詩者其知道乎能冶其國家誰敢侮之義二十四日提覆華婁二縣童生華亭題子莫執中執中爲近之執中無權猶執一也義　婁縣題誠者不勉而中不思而得從容中道聖人也義是日卽發南青華婁四縣童生招覆案南匯　金鳴岡　盛建勛　鄭宗元　趙夔龍　龔　渤　葉時茂　錢一清　顧元瓊　顧遂鑾　黄元吉　濮光龍　張　翀　朱　鴻　王家彬　葉壽祥　康以榖　黄雲錦　徐承禧　陸培榮　潘　震撥府　丁守謙撥府　朱壽廷　張書笏撥府　邵繩奭　顧　鵬　陳佐漢撥府　朱煒基撥府　陳　綱撥府　朱增瀾　林克明　宋承濓　青浦　王之藩　金　潤　陳福萃　徐正常　黄如球　李元音　盛毓桐　徐宗澤　臧永清　葉世昌　姚文瀚　葉昌藻　朱斯煌　李鴻儀　徐寳璜　趙傳璧　仲泰雲　楊培本　荘　堃撥府　楊作賓撥府　劉曾禧　金人銘　逃時昌　邵獻琛　朱宗鑣　沈大容　黄咸澤撥府　倪　裘　徐公明撥府　徐士莪　仲晉鹿　吕長齡　華亭　陳邦傑　楊鳳章　雷應運　朱國樑　嚴騰蛟　張宗明　聶金礪　張友騏　陳翼謀　徐光祖　姜　璜　李穠華　陸光祖　吳宗璘撥府　吳履剛　沈　羽　陳兆荃撥府　張瑞芬撥府　吳成智撥府　倪世昌　吳葆墉撥府　楊允璋撥府　周維賢撥府　顧齊鳳撥府　徐 
 
 

Page 3

 
 
作　　吳光明撥府　錢邦泰撥府　殷　武　婁縣　計元龍　李芳澤　金　章　杜　林　李淇馥　張　煜　陸景雲　肅　炎　杜葆璵　徐應鈞　朱世瑾　馬　驥　王壽籛　杜葆琨　許應鑾　沈應龍撥府　沈迪吉撥府　吳鎭嵩撥府　張逢吉　費源深　韓綺章　湯　史撥府　黄　裳　顧履祥　張澄撥府　黄　熙撥府　顔兆元撥府 
[直剌奸謀]  
　　金陵訪事人云日前江南高等學堂洋樓坍塌斃命傷人論者咸歸咎於署理海州直隸州知州章直剌邦直監督工程偷工减料以致肇此禍端上憲震怒之餘立将直剌撤回聽候嚴參治罪時直剌方因事赴蘇州省會兩江督憲魏午帥慮其聞風逃遁電飭蘇州府縣嚴密拘拿詎知直刺先已潛返江寗藏匿鈔庫街某大令私第繼乃夤夜掉小舟謁藩憲藩憲拒而不見次謁糧道胡觀察見之跪求良久觀察頷之以首日前身受重傷之諸學生又斃其一直剌懼終不免乃暗将財帛寄頓某大令家又恐私第钭被標封乃囑嫠源同鄉認爲試館公産聞直剌現仍觀望憲意如盛怒不解卽将携資逃往東瀛云 
[講求蠶學]  
　　金陵訪事人云省垣派辦處自去年採辦桑秧頒給所屬各地方官勸諭民間領種又設蠶桑公所招雇蠶婦育朁惟所育不多且未得法以致無甚成效可觀今屇除照章購買桑秧分發各屬外又延日本蠶學師一人派充蠶桑總教習并派人赴湖州延善於育朁者二人副之招選城鄉聰頴子弟入此學習更委佐雜若干員分赴所屬各州縣地方查勘去年所種桑秧曾否發榮滋長以覘各牧令之教化而驗各州縣之土宜似此實力講求爲民倡導蠶桑之利從此當可大興矣 
[日員游歴]  
　　金陵訪事人云日前有日本游歴官五員携帶文憑行經江寗省會由日本駐寗領事導謁兩江總督南洋大臣魏午荘制軍呈騐文憑申明來意隨賃定某客棧安頓行装每日聨袂出游以覘此邦風土 
[鷺島官場紀事]  
　　厦門訪事人云厦防同知駱小圃司馬丁憂遺缺大憲委高司馬燊暫行代理現改爲署理矣○福鋭右營管帶耿翰臣都戎因事辭差水師提督曹軍門准之札委張游戎接辦營務 
[洪都雜爼]  
　　江西訪事人云贛省豐豫亨錢鋪主夏姓家資殷實開設多年上年不知如何虧欠蔚豐厚匯票號二萬餘金以致搆訟日前夏妻張氏具禀藩轅藩憲周瀚如方伯批示此案前據職員夏敬敏曁蔚豐厚職員王治榮先後具控當經撫憲曁前司均各批示在案今該氏與王治榮互控前來本司察核一切查豐阭亨錢店係夏敬敏與潛運培合開股本各半若非夏姓瘦第殷實何能取信於人且數月之間卽挪商號銀逾二萬據稱由潛運培經理查潛運培自上年因病身故後該店卽歸夏敬敏經理且潛運培經手帳目若有虚飾不難調核何得延及半年不将各欵料理清妥王治榮因經手巨欵無著不得不控之於官此亦人情之恒也現值朝廷整頓商務之時亟應将錢店章程嚴爲訂妥以免倒騙之慮旣稱已禀诅南昌縣追究仰南昌府卽札飭南昌縣江令速卽将該店帳簿調齊核實逐一照追以償王治榮經手之數一而仍将辦理情形禀覆毋稍徇延切切○贑省農工商務局初設於寳昌局中礦務局初設於劉猛将軍廟中皆官辦也上年因官辦並無效騐添紳會辦将工商礦局移至派辦處然亦成效全無今又将農工商礦局歸入寳昌局中官紳合辦已於三朋朔日經始惟去秋擬設農學堂聘洋人爲教習并遴選聰穎樸實子弟出洋學習今皆未辦殊可惜耳○廣潤門外公和厚錢店虧欠倒閉三月某日經南昌縣江雲卿明府發封併粘貼硃諭云該店虧欠商欵甚多除将該店主盆差拘拿到案押追外一面将該店封儲交地保看守聽候變賣物件備抵核辦又萬福紙行亦於某日倒閉明府立将行主拘押飭差封閉硃諭云查該行扯挪客商各欵不少蓄意圖騙經本縣察出比将該行主拘押究追外一面将該行暫行封儲内存各貨聽候各原商開單呈案核辦該行飭地保小心看守毋違 
[上海官塲紀事]  
　　滬軍營管帶羅楚材游戎准補海州知州王耀齋刺史瓜洲釐局總辦梁印甫明府奉賢縣知縣郭子華大令保民兵船管帶王福安參戎安徽候補道許幼香觀察山西大學堂委員崔文徵明府癸卯翰林院庶吉士吳逹臣庶常均於昨日乘輿詣蘇松太兵備道轅及上海縣署分别禀見拜會 
[示准投誠]  
　　上海縣正堂汪爲出示曉諭事准奉賢縣移奉蘇松太道憲袁札本年正月二十六日奉蘇撫憲恩札開照得善惡在一念之轉移邪正惟一心之嚮往而大惡巨憝果能洗心遷善未嘗不可化莠爲良此教民成俗之道也南梟林得勝卽凌得舁黨羽衆多惡跡昭著松江一帶爲其淵藪販私聚賭劫財殺人干犯科條不一而足積惡如此誠有誅之不容緩者第因該匪盤踞日久竊盜虚聲流痞莠民於是有借其名而肆惡者有竊其威而横行者遂使松屬一帶地方不安私梟充斥前因該匪糾黨出抗迭派營勇捕拿期在必獲乃該匪亦知釜底游魂待亡有日困餘鬥獸終必遭誅一旦改其怙惡之心誓作投誠之舉斯固勢窮力竭危則來歸則其眞僞尚不可知必得其信實憑據方可允准若論其平昔之惡劣多端原無可赦之典第以時局多事果能棄邪歸正不惟不爲民害且可効力國家此本部院不阻其改過子人以自新之本意旣據該匪情願投誠報効並稱各處光蛋梟匪假其聲名擾害閭閻嫁禍蒙寃致成積惡果有是心應卽責令該匪先将各屬强刼軍案限日破獲數起以表其投誠無僞之處則本部院不難貸其一死法外施仁且投誠之後果能力贖前愆叙功斷不歧視現帶新勝營徐寳山是其明証倘或以投誠爲苟延之計欺詐是謀不惟國法所不容亦爲天誅所不可逭矣除札飭節制水師營務處劉提督徵鳳前往會同該道辦理曁行臬司知照外合行札道卽便遵照會同劉提督傳諭該匪並而加盤詰投誠是否本心詳察密情曁責其黨夥速散赶緊破獲要案呈繳器械船隻由李軍門商定辦法在案等因合亟札飭札縣卽便遵照辦理一面剴切示諭務各去邪歸正改過自新毋再執迷以身試法仍将遵辦情形具復毋違此札並奏面諭分别移會一體出示曉諭各等因奉此查此案業經取具凌得昇及沈夢蓮投誠切結並紳耆保結送奉道憲會同提憲傳案察看嚴切告誡責令解散黨羽繳械効力在案兹奉前因除出示曉諭並分别外移煩一體出示曉諭等因到縣准此合行出示曉諭爲此示仰諸色人等知悉爾等須知凌得昇等現已知過投誠責令解散黨羽繳械効力凡屬同黨務各去邪歸正改過自橷毋再執迷不悟以身試法其各凛遵毋違切切特示 
[札委總巡]  
　　本邑城廂内外保甲總巡朱森庭明府前赴蘇松太兵備道轅禀辭差使兹經道憲袁海觀觀察札委江蘇候補知縣陳靜蓀大令接辦大約不日卽須捧檄到差矣 
[嚴懲訛詐]  
　　崇明人某甲以流氓毛金泉藉端訛詐等情控諸浦東保甲總巡局總巡謝岳松明府飭差将毛拘獲研訊之下判責一千板移送改過所禁押一年 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺江迎夏]  
　　厦門訪事人云邇來厦地時有匪人放火圖劫居民防範偶疎輒受其害某日之夜　菜河後岸某甲家被若輩　門而入積薪廳事中灌以火油舉火燃之正在熊熊直上時適爲外人所見大聲呼救得卽設法撲滅而匪已不知所之矣吁似此忍心害理其肉尚足食乎○某日土堆左近有男屍一具地保查見身上有刀傷三處血沾衣　知被人謀害所致據情禀知厦防廳署迨　　高司馬鳴　蒞場查知死者係港仔口泰記土行司閣人隨飭仵役細騐仵役　報騐得死者胸際一刀深及三寸委係因此致命司馬飭吏塡明屍格令其妻某氏備棺收殮一面緝兇懲辦以雪沈寃○某日之晚水仙宫街某烟鋪拿獲積慣放火之惡棍某甲一名在身畔搜出洋油火藥遂送入厦防廳署廳尊高司馬訊鞫之下供出同黨三十餘人姓名因簽差四處緝拿以憑盡法懲辦○奏菜河爲提轅所轄公地近因附近居民積穢不治以致派塞不通每屆炎天穢氣薰蒸行人觸之最易釀成時疫水師提督曹軍門有見於此特派福鋭營練勇數百名恊力　　一面責成地保傳諭居户不得傾倒垃圾以保水利而安民生 
[吳江晴眺]  
　　蘇州訪事人云邇來府署發審局委員公館中屢被宵小所算雖經嚴緝迄無端倪本月十三日又竊取某委員之皮馬褂一件適爲管門人某甲所見當場獲住視之卽某委員已歇長隨也旋禀經方君升堂研訊喝令重笞七百板荷以頭號巨枷發府署頭門示衆○委署蘇海防同知陞司馬額祿於本月十六日親詣各憲轅禀辭赴任 
[上海縣署瑣案]  
　　前日有美國某兵船水手闌入浦東洋涇鎭二十四保四十八　某姓家揮刃傷人地保徐毛毛並未到縣禀報縣主汪瑶庭大令勃然震怒飭差立提到案至晚升堂研訊徐供本月十八日鄰圖民人徐阿茂導引洋兵六人闖至某甲家調　紡紗婦女諸婦女相率奔避並無人與之爲難翌日復有洋兵三十餘人持刃而來不問情由将徐金泉徐生林戳傷鄉民仍不敢與較小的初充地保公事未　尚求鑒宥大充判責一百板以儆○梟黨陶子良蒋春波奉道憲發押至縣前晚大令升堂研訊陶供小的在鄉雖曾賭博並未犯法蒋供小的在張　鎭開設烟館上月二十日聞王子平小才根率黨數十人擁至笔港向王子芹詐擾子芹督率圑勇抵拒一面禀報請金山縣署二十一日縣主蒋大老爺會營往拿小的偕鄉人往觀隨即回鎭後知小才根被營勇槍斃同黨徐阿小等五人則拘押金山縣署大令命鞭背二十下　蒋還押候再訊供○徐金桃誘賣孫俞氏一案前晚大令飭提訊究孫俞氏供去年小婦人被王琴生徐金桃拐出賣與青浦人朱　亭朱　悉情由送至縣署徐供王琴生将孫俞氏拐出雇令小的送至朱家餘不知情大令喝令掌頰五十下始供稱王将孫俞氏價賣由小的介紹得洋銀二十二元大令喝令将所能金約指賞給孫俞氏回家度日徐交人保出限繳洋銀二十二元 
[南市捕房紀事]  
　　俞和生扭何阿三林良玉至捕房捕頭向詰緣由俞稱伊等爭奪生涯逞兇毆擊并将夥友小江北曳去藏匿無蹤請卽送禀究捕頭允之立卽轉解馬路工程局禀請總辦翁子文太守訊辦○船户彭樹鵠扭季子苟至捕房訴稱伊借去洋銀若干元向索不還請卽送局追究捕頭令押候轉解馬路工程局禀诅訊追○傅錫甲向陸阿友訛詐洋銀若干元不遂所欲糾衆行兇陸忿甚将傅扭送捕房捕頭令押候解請工程局總辦翁太守訊究○前晚擬人某甲行至王家馬頭忽然仆地氣絶巡街捕見之立卽投報捕房捕頭令十六鋪地甲報知同仁輔元堂領棺收殮厝諸義阡 
[英美等國租界公廨會訊案]  
　　德商咪吔洋行主控俞朗溪掉換山羊皮等情曾由讞員黄耀宿司馬會同德副領事師謀君研訊昨日午前十下鐘時司馬偕師君升座原告律師瓊司起而言曰前次曾言邀同見證洋人福田備質不意福田不在滬上今特傳扛夫葉吉生前來候訊被告律師費曰葉之供詞前堂早已問明保必别生枝節隨傳問德泰洋行騐皮洋人弗朗聲稱商人在德泰行專管騐皮之事凡皮貨進口均須查驗問咪吔行寄存太古棧之山羊皮十六件爾曾騐過否答稱西歴二月二十二號卽華歴正月初七日聞有山羊皮十六件上棧經頭係愛司愛而因堆儲之處地甚黑暗不能細騐止将首尾二包騐明略受潮濕當塲説明且書憑單二紙載明防有變壞等語今特呈請察核費律師問驗貨時須将包打開否答稱必打開凡遇重大之包旣已打開總不能如原式包好咪吔此貨係今年第一次購辦費律師復問俞曰爾與德泰交易於今幾年矣合稱我先操茶業寓居上海已閲八年後将四川所來山羊皮售與德泰此項貿易僅甫二年然進出甚大此次實因同行嫉妬所致高律師曰是豈咪吔謊告乎乃復詰之弗朗弗朗聲稱此皮俞曾前來估價然究竟掉換與否不得而知費律師曰觀原告律師之意似甚忙迫本律師辦事歴有年所此案實因被告獨攬利權同行妬忌之故觀此事勢恐此業将來不能復爲卽如前者咪　邀來作証之杜　生係管棧人葉吉生陳阿昌係扛夫楊阿蘭係棧司王阿元係出店壛非衣冠中人所供之言請問堂上可信否况原告所代換皮時在清晨九點鐘時試問能作此詐僞之事否前堂曾問杜曰俞换皮時曾許給爾銀錢否伊稱無有然世豈有不出私費肯供人役使之理顯見虚誣又前者陸維榮代換皮之曰與扛夫所供之日不同且所控祗換一包試問此一包皮所值幾何而俞竟貪此微利乎此案當援罪欸惟輕之例請将被告開釋如欲照辦以後生意卽不能爲矣瓊律師曰被告律師所稱爲見証者必須素有體面衣服華麗之人試問太古棧所用管棧扛夫等人如何令穿華服卽如杜受賄不受賄之説杜只知俞掉換自已之貨何敢向之索賄若謂曰間不應掉換請問晚上各棧房肯開門否費律師之言未免偏執一見總之此案原被代詞早已問明請堂上判斷可也司馬商之師君著於下禮拜一定讞 
[英美等國租界公廨晚堂瑣案]  
　　許梅仙控曹雲如時仲康一案經讞員贡耀宿司馬升堂質訊許供稱前者曹時将油棉花抵押銀六百兩後囑運往東瀛出售除虧耗外尚墊付水脚關税及拆息之類應請追償銀六百餘兩曹供稱旣經虧折惟求公斷時所供大略同同馬判令各繳洋銀一百元給許并取具遵斷切結按此案曹時多所辯駁剌史亦悉心推鞫務劑其平反覆研求歴時三下鐘之久而訪事人所報祇此寥寥數言亦可異已○張金松張發發控族叔張祥和之子錫春掯贖田單等情司馬質訊之下金松供稱光緒四年曾将祖遺田單一紙計地八分數另抵押族人祥和處得錢二十千文錫春係祥和之子竟掯不許備價取贖求恩訊奪錫春供此單已押二十餘年之久前者金松忽備價來贖告以轉押在外容卽取回叩求明鑒司馬飭将祥和押候錫春出外赶緊将單贖出呈案訊核 
[英美等國租界公堂瑣案]  
　　整容匠戴方磵被店主曹四福辭歇遂身藏利刃向曹嚇詐洋銀二十元報由包探李星福拿獲昨晨解請訊懲并将凶刀呈騐襄讞委員王松丞刺史研訊之下曹稱戴屢次私将筒内銅錢倒取因之辭歇不料伊竟敢持刀嚇詐叩求嚴以懲之戴不發一言惟求恩宥剌史商之美總領事署繙譯官白保羅君判責二百板收禁　獄半年○嫖賊姚林琬至流妓張愛林家作狹邪游乘隙竊取銀臂釧一雙押得洋銀六元報經包探竇如海拘獲吊贜解案剌史判責二百板贜給愛林具領○流妓張秀珠徐小寳妓奴孫徐氏在福州路等虞强 
 
 

Page 10

 
 
曳狎客由巡街捕拘入捕房昨日捕頭令包探竇如海解案請訊剌史飭将二妓發棲流女所擇配孫徐氏責手心二百下○頑童沈秋濤俞和尚串竊劉阿桂家銅鎭二十餘具報由包探錢盈堂拿獲盤詰之下知冷攤主洪德寸收買十八具曹錫才收買八具因四人一併解案請懲剌史判令将沈俞各責手心二百下發棲流公所禁押半年洪追賠洋銀十二元曹追賠六元再各罰四元 
[法租界捕房瑣案]  
　　前日江茂堂之妻某氏行經四明公所左近被戴阿狗趙春甫林新進陳翹春諸流氓攫去金押髮一技報經包探拘獲解由讞員陳楚生大令訊供管押昨日飭提至案将戴趙林枷號一月陳枷號半月期滿責釋○偷兒李懷生行竊陳莫氏家棉被一條報經包探緝獲解奉大令訊明著将原贓給氏具領李笞責三百板○前日黎明時金阿强手持木魚鐘著各項玉器行經租界形迹慌張經包探拘獲解奉大令訊供管押昨日金兄阿明投案訴稱阿强素本安分此次小的倩其携物赴某處並非竊贜大令頷之著卽交人保釋○前者拐匪阮長清誘拐袁陸氏家幼孩控經大令訊究矢口不承昨日提案略詰著移送縣署請縣主汪瑶庭大令訊辦○前者黄周氏控姜李氏姜阿順母子行竊衣服等情經大令訊取口供吊到衣服三件昨日黄周投案求追大令飭提復訊姜李氏供餘贓係大兒阿木所竊今不知逃匿何處大令著押候嚴比 
[美租界捕房紀事]  
　　前晚八點鐘時甬人周琴生行經篷路第二千三百六十八號門牌日本人某甲所開木器店門前突被扭住兇毆致傷面部因卽投報捕房捕頭令自投日總領事署控訴○昨日午前百老匯路順利機器廠所雇馬夫陳百增駕車至裴倫路　虹橋堍突一大車滿載洋布直撞而來致被磕破車門二百七十九號巡捕見之将送貨之某甲拘入捕房捕頭令償陳洋銀九枚爲修治馬車之費 
[蘇省官報]  
　　三月十一日卽用知縣陳耕三到由太湖閲卷回直隸州判馬長儒到由桐城閲卷回並往江　勸捐縣丞洪實書辭回鳳陽十二日牌示候補知縣　恩培請補當塗縣典史龔垣委署電山縣典史頴州府聨福辭直隸州李萬基知赴山東探磺價知縣杜葆光到由太湖閲卷回馬文錦知丁内釁按司獄裘炳到由淮北解餉來省吏目　鈞到班皖北指資回典史徐廣度到由南陵保甲回十三日候補知府蘇辭其和州善堂公幹知州魏業簵辭委解京餉知縣朱毓衡辭赴池州府屬公幹劉籌辭赴銅陵公幹十四日湖口鎭楊福田到湖北候補道孫廷林到准補嫠源縣魏馴到由當塗提丁漕回候補知州婁國華到由祁門查勘白土回知府惲毓齡知縣鄭筠均到由華陽公幹回王　欽謝超委一次十五日缷署無爲州丁艱同知沈定到知縣濮賢泌劉壬林均學習田毓璠帮辦行走均奉委發審局差羅綱紀知奉委皖北土藥局會同裏理兼救支與史顧堃培知奉委皖北土藥局差　十六日湖口鎭楊福田湖北候補道孫廷林均辭行署涇縣張廷權辭卽用縣蔡世信辭赴盧江閲卷馬育麟學習候補知縣松　行走吕曾請咨赴引過班縣丞廖懋績張德培均奉和皖北土藥局差遣按司獄裘炳辭回淮北指分安徽試用縣丞趙爾豫到巡檢李從榮到十七日丁艱候補同知沈定辭皖北土葉局襄理兼收支知縣羅綱紀差遣州同沙琦典史顧堃培均辭候補同知左輝光到由湖北勸辦賑捐直隸州陳梓敬知奉委發審局帮審行走十八日卽用知縣劉維垣到由池州府閲卷回候補知縣沈釗李壽宸均到由池州望江閲卷回陳兆煊知奉委發審局帮審行走柴樸到赴桐城帮審回縣丞寥懋績張德培均辭赴皖北王藥局差　 
[江西官報]  
　　續備前軍左營胡應龍萍鄉來省謝保奬行知候補府陳光裕查瑞袁臨義寗等處土膏捐通判周昌齡贑州推資回李光第由京赴引回陳登庸謝旬省補用　知劉澍禀　接查臬署驛站文案署虔南竊通判彭承先調省差委以饒州通判艾廷　調署所遺饒州通判印務以候補通判李餘署理又署蓮花廳同知徐紹榘電報丁憂以候補縣黄宗敟酌委署理又署南豐縣丞童必江期滿調省所有前經調署之安義縣丞王霖已禀請開缺回籍修墓以准補斯缺之薛治昌飭赴新任又署大虔典史李燧　高典史劉承祜均期滿調省以准補大廋典史吳文荃准補上高典史梁棟材各飭赴新任户部主事王宗基由京來江拜會翰林院吳璆胡藻供拜會候選郎中張通典親拜署饒州通判李銓禀任事縣丞羅錫珍委辦廣西籌賑捐局文案通判楊鴻翥起服來江禀到濮維委辦大學堂醫官兼管學堂事務州判唐安瀾委往廣西偵探軍情張孝熙回籍守制上猶縣張元義往義甯州公幹謝起源委辦廣西賑捐惲金堂往永新催丁漕劉榮錫往長江催運通判譚從炳調辦甯都清賦改指卽用縣黄和鑾分缺簡用縣葛誦芬俱禀到李克　謝　補宜黄縣行知張繩祖委辦柘機土膏百货查驗卡試用縣丞黄勳隆禀到委署定南廳照磨黄兆棠無力赴任以楊福廷署理又雩都興仁司張仕逹患病請假　醫以銷假扣至三人之候補縣丞朱宗烈署理 
[江西藩牌]  
　　署建昌縣蒋家駿呈請廻避所遺印務現奉撫憲示以候補縣毛淦酌委代理又署長寗典史杜榮熙期滿調省以准補斯缺之嵆維權飭赴新任又清江縣丞吳貞民據報病故應以輸值小缺空委之試用府經黄毓琇補委署理 
[邗江官報]  
　　三月初一日劉鹺尹芝齡銷巡查到新河口卡張鹺尉克壮銷中富局差代理興化縣姚大令崇義缷事回王鹺尹維善辭回界溝初二日孫鹺尹貽　辭回溱潼初三日姚鹺尹晉隲銷新河口差汪鹺尹聲濟委解南京餉啓程姚大令崇羲委大橋保甲差金鹺尹紹年銷總局學習辭赴臨浦局甘分轉樹勛辭回高寳差次初四日德分轉鈺委通泰查鹽色程分轉謙委泰興督銷差泉鹺尹乃庚辭赴新關卡直隸州知州寳直剌金公幹到揚初五日沈分轉述曾委淮北查鹽色海分司黎分轉抵揚公幹初六日補豐縣王大令之全過揚履任署鹽捕營都司馬都戎普沾禀知缷事陸鹺尉增奉飭改蘇補用初七日汪鹺尹聲濟委赴省領解銅元十四日許分轉念祖委高溧句總巡葛尹培源陳鹺尹圻宫鹺尹杰煒均委北鹽十五日軍憲行香後至安定梅花兩校士館行送院禮新選新興塲鍾鹺尹志源傳考何分轉炳燾辭赴鄂岸差范分轉慶錫辭赴通屬總巡差廬分轉國煦委運功鹽正任板浦塲祖鹺尹文斌禀到十六日德分轉鈺辭赴通泰鹽色差林分轉之蓀辭赴焦山總巡差沈分　述售辭赴淮北鹽色差十七日陶鹺尹潤鵬朱鹺尹景繩李鹺尹恩藻方鹺尹秉鈞吳鹺尹瞻廷均委押運北鹽趙鹺尹毓勳委如臯南閘賀鹺尹鼎清委黄橋卡署海分司黎分轉由省公幹回十八日仙鎭厘捐請補海州直隸州恩直剌芳過揚多鹺尹祥委赴六閘估工范鹺尹權委北鹽陳鹺尉正芳由三汊河卡來揭公幹 
[上海六馬路仁濟善堂經收咸有一德施醫給藥一文愿册捐二月初一日至世卅日清單]  
　　隱名氏洋十元銅洋二元七角無名氏隱名氏孤老勉力氏無名氏京兆記左準繩桂林堂各洋二元又王振聲太原氏協和丁錦記儲俊卿顧生相序一齊隱名氏無名氏商小名榮陞堂張姓胡樹屏胡樹菓不取　照免過氏曹小玉各洋一元又裴少卿錢一千四百四十文又馮筱祖方小王施元楨夏開云金宗泰鉅豐荘朱　貴石伯記雨李記周違卿俞朝良席子名各錢七百廿文又吳笛漁夏光泉魏云生田福堂張田　沈　記張惠英胡爲生賈金元各錢三百六十文又蒋儀記錢一千另八十文又馮紹俊等共三十二户合小洋廿四角又泰州洪氷裕銅洋四元六角又陸宏明洋一元五角又文記氏　名氏尤佩生朱子清各洋一元又文忠小洋三角靜記隱名氏各小洋二角三星堂小洋六角又無名氏王植之各銅洋一元新大方棧洋四元又新大方棧洋三元八角又　江　府正堂宗洋十元又畊道錢氏小洋五角又貞氏無名氏克已合小洋六角又心願堂心藥氏合小洋八角又無名氏小洋一角代藥咨小洋五角無名氏　德記定名氏各小洋二角又無名氏大同各小洋十角又楊懋脩銅洋十元又徐子香無名氏各銅洋八元又隱名氏計廉士各小洋五角又宋玉田洋二十元又　源盛何俊秀　安氏各洋十元又　　堂銅洋三元又無名氏求母平安洋二元又王廉臣洋五元又王根泉求病速愈洋五元又東海女士木洋八元又同和銅洋十元銅小洋六十一角又小友松爲　後　　差二元　無名氏洋一元二角又常德泰記九八元十兩另六錢六分又樂亦軒銅洋十元又宜興西圩卡銅洋二元又南市未善氏銅洋十四元銅小洋十六角　上共收九八元十　另六錢六分洋一百三十六元小洋一百十三角銅洋七十三元銅小洋九十角錢十四千四百文 
 
 
 

Page 11

 
 
   
 
 

Page 12

 
 
   
 
