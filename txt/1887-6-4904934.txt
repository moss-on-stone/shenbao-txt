# 1887 - 6 - 4904934

 

Page 1

 
 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如茸城頌萱至主人竊有憾焉爰取同人名手搭題窗稿以及歴屆歲科試藝各省書院傑作羅致極廣剔選極精計得巧搭文選千有奇交本齋石印名之曰巧搭網　其已見於近時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉售者問法大馬路南申昌面議價從格外此佈 
[用人新論]  
　　遲任有言曰人惟求舊器非求舊惟新詩曰雖無老成人尚有典型凡古昔經傳類皆重老成而薄新進設有一人焉起而爭之以爲老成不可用而新進爲可任未有不譁然辯其說之非者然而所謂老成新進者亦以其人之才德言之非僅以資格拘亦非專以歲月計也說築傳巖尚釣渭水一言而加以相位可知草茅新進一語不足以限大賢昭烈帝三顧南陽鄧禹杖策從軍其時臥龍年祗二十有七鄧禹年止二十有四可知少年初學一語不足以限名臣今人循俗見狃故常輒以新進少年概從薄視此豈古聖王用人求賢之本意哉然必正言莊論爲用人者開一變通之法决無有起而從之者今試罕譬曲喻以出之今夫一花也栽之培之漸而結蕊漸而含苞皆生機之所流露也乃至旣經開放則盛極將衰之候從此别無生色矣故曰好花看到半開時夫花其小焉者也今夫一器也先則庀材繼而斧削繩之墨之刮之磨之浸假規模粗具浸假雕鏤精工皆成之機也迨亦旣告成則一成不變從此無化境矣故曰君子不器夫器猶其小焉者也今夫人之爲文方其興之所至意匠經營心花怒發何處起筆何處落想何處渲染何處映襯何處虛寫何處實寫得寸則我之寸也得尺則我之尺也皆妙境也及其旣成則其工不可以復加卽或稍稍點竄則其前此之未盡善者設欲使之再爲增加則毋寗另作一篇此非勤始怠終文人結習實則境之所極不可强也夫爲文又其小焉者也今夫一家其初手無寸鐵室無宿舂以一人之心思一手一足之烈孜孜矻矻辛苦成家漸而衣食可以無憂漸而妻孥可以無苦産可增則增之業可大則大之皆進境也迨産旣豐矣業旣盈矣向之事事躬親者至是而漸推卸於他人或使子姪或信家人已則不過總其大成居移氣養移體無復有前時勵志之一日而其家事亦卽以此爲止境或轉退焉此非其人之　荒實則辛苦半生精銳之氣漸覺銷磨不復能自振作也夫一家其小焉者也開一埠頭置一郡邑當其初則廣爲招徠極力經理宜興之利無所不興宜除之弊無所不除雖櫛風沐雨戴月披星不以爲勞也及招徠則旣集矣經理則已周矣於是一切事宜均以任之於人俾其遵守定章勿得變動乃不數年而商賈之來者不加多或反顧而之他生聚之繁者如故而或有遊手無藉者出乎其中向之所謂利者而弊生其間向所除之弊而人乃視以爲利焉此非愼於始而不愼於終實亦物以極者後難爲繼故也故曰盛名之下其實難副人無大小達者爲先苟有其人雖少年新進亦不妨以大任畀之苟非其人資格雖深閱歴雖久但可以資坐鎭不足與言有爲吾則以爲用人之道當别有法以處此卽如前此髮逆未平曾文正公首創團練其所用諸人類多年富力强之士而其中崛起者殊不乏人假如以諸生佐雜而使之帶兵以一勇丁什長而使之陷陣一則自視身家也輕一則功名心切戰而勝則可望超升戰而敗敗而死則亦不失爲忠義而内顧無可戀之家園如此則奮然起矣一戰再戰其升擢者尚不甚高則仍懷得寸得尺之志及功成名就富貴已逼人而來則内而家業可戀又安肯猛拼一死而勳位已極無可復加設或偶遇事端欲其仍若從前之赴湯蹈火而不辭出生入死而不懼其可得手上海花柳之藪也試卽花柳塲中舉一節以喻之妓之初出也由鄉間來知之尚無其人則極意逢　應酬晋接十分周到應對客人無時而不用心無地而不殷勤蓋惟恐其得罪於客則門前車馬或致冷落無何其芳名日盛聲價日高則漸而對客有倦容漸而應酬不欵洽不但由於心有所恃而驕心生實則由于身無暇晷而無如何也由是言之凡用人者但當就草茅新進中選而舉之彼感意外之知遇竭有爲之才能冀後日之富貴未有不願出死力者迨俟其功成業就則卽厚其祿養而使之優游林下而另選一人也以代之如此則人人樂爲之用而用之亦各盡其才矣但當其選擇之時則不可不出之以審愼耳論未竟有闖然入者曰先生休矣將欲舉數百年用人資格而悉變其制無論其事之必不可以行也毋亦爲通人所齒冷乎又一友整襟危坐而對曰先生之爲此言也雖近乎僻而實亦具至理如其能行固足以爲快事卽不能行亦不妨存此快論余笑應之曰嬉笑怒駡不過斯文之一境而已如詆之爲玩世不恭則譽之過當矣 
[本舘接奉電音]  
　　昨日下午五點鐘後十分本館駐京訪事人由電飛傳本月十一日上諭二道敬謹譯登○十二月十一日奉上諭御史媿廼勷奏薛福辰玩視大典請旨嚴議一摺玉粒納倉與壇廟大典不同　邵曰濓獲咎係因久曠職守該御史叅劾府尹薛福辰臨期不到輙謂較邵曰濓情節有加深文周内措詞已屬失當所請以太醫院官改用尤屬膽大妄言不可不予以懲儆以杜攻訐之漸魏廼勷着交部議玉粒納倉向係兼尹府尹聯銜具題屆期躬詣太常寺交收此次薛福辰因何臨期不到畢道遠曾否前往均着明白回奏欽此同日奉上諭譚鍾麟奏拿辦謀逆首犯請將出力人員奬勵一摺甘肅中衞縣溝水崖地方有匪首趙神仙卽趙進才胆敢糾集黨　約期起事謀爲不軌署知縣匡翼之訪聞發禀後當卽傳集紳團尅期會勦譚鍾麟復派撥官軍恊同追捕迅將該匪首殄滅並拿獲夥犯多名分别正法懲辦此案事起倉猝該地方文武臨機應變殄擒要犯俾燎原之勢立就撲滅自應破格優奬以示鼓勵匡　之着免補知縣以直隷州知州留于甘肅儘先補用團紳游擊張新銘着以叅將儘先補用把總張得勝着以千總儘先補用仍著該督檄飭該營縣擒拿餘匪務獲究辦毋任漏網餘着照所議辦理該部知道欽此 
[吕宋近事]  
　　吕宋新聞紙言日前駐東京之法員行文小吕宋請將吕宋票一切規例章程詳細示復云云按法人經營東京在在需費法廷未必肯發帑相助故擬别謀生財之道或者亦將於東京仿制吕宋票發售於人以助經費未可知也然而法人之竭蹶於此可見一斑矣 
 
 

Page 2

 
 
[長崎新語]  
　　前報載日廷復命外務局長鳩山君至長崎辦案云云兹悉鳩山到崎後以前次會審十四日一案僅得其半須詳細審問然後再辦十六夜之事隨照會中國理事官請其如前會訊理事却之鳩山無奈與已國所延美國狀師典儀生於西歴上月二十七日起仍在交親舘提到十四日肇事之樂游亭妓館主人中桂新三郎及長崎警察署巡查宗正喜二人逐加盤詰似此出爾反爾何其不憚煩耶 
[信船被刼]  
　　初九日震澤全盛永和永泰豐正源等信局划船行至盛澤接下各戸信件銀洋復行開駛至蘭溪蕩時已五點鐘忽來盜船將信船物件搶刼一空此處離盛澤鎭約有七八里聞已赴震澤縣報案矣 
[南潯大火]  
　　初九日下午南潯鎭失愼計焚去三百餘家東至大橋東首西至淸風橋西北至天帶橋而止各信局均不免池魚之殃是亦可謂大災矣 
[百粤瑣言]  
　　佛山某號遣夥來省收帳至日暮滿載而歸行近五鴉口突遇緑林客數人持刃相向夥畏其兇狠盡出所有獻之盜旣遂所欲卽歙威而退翌日赴縣報案邑宰准詞飭捕緝拿○西門内某大令家被匪行竊失物頗多聞大令奉差回省囊有厚資故爲賊所覬觎也當晚未及聞知詰朝見門戸洞開始知被竊隨開單呈報保甲局局員親詣勘明嚴責更夫地保赶緊緝查○商人郭瑞南向往北江貿易歲杪歸家中途被盜失去千餘金禀報地方官四出緝拿人贓無獲郭心有不甘刻己通禀各大憲矣○有老嫗手持衣物行經文明門直街突選一匪　面冲來向之奪去嫗人聲喊救當由巡勇截拿核匪言語支離似有瘋症然情關搶奪不敢輕縱隨卽解交縣官○上月廿三晚南海縣屬小塘鄉出一刦案張石磷明府聞報後卽帶同兵差下鄉踏勘 
[京江火患]  
　　鎭江迤西瀕江一望皆茅龍居其中者非負耜之陳相卽吹簫之伍霣地名鮎魚套盖一小口岸也前月下旬某姓家祝融作祟延及比隣一時烈烈轟轟炎威大熾大有一團茅草亂蓬蓬驀地燒天驀地烘之意大民又不善撲滅聽其所爲以致二十餘家同付一炬誠慘矣哉○鎭江西門外大街永盛錢莊東夥皆有烟霞癖初二日在樓上煎製紫霞膏火星飛墜鍋邊致將樓板燃着火毬亂滾滿室通紅幸人手較齊互相救息然已如厭火國王口中吐火林之洋幾燒盡鬍髭矣火烈可畏　不愼諸 
[秀州雜錄]  
　　初六七兩日中街鋪戸集資在壇内建醮塘灣街鋪戸則擬在杉靑閘建醮三日以禳火災○宗太守於初八日赴杭謁見撫憲面商要公○胡都戎於初七日往外塲看視弁兵操演賀恊戎亦於初八日閱操蓋因撫憲臨禾大閱爲期不遠故不得不摩厲以須也○北門外寺堰村多係貧民所居茅舍竹籬頗有野趣初六日不知如何失火東隣西舍延燒殆徧鄉間又無水龍紅孩兒益肆狡獪被災者約有十二家值此嚴寒風餐露宿伊可憐也 
[嶺外寒雲]  
　　前月廿八日有盜至粤垣大南門内聖賢里王姓家各出利刃一擁而入家人畏伏如蝟不敢聲張盜遂飽掠一空揚長而去光天化日之下若輩如此猖狂有捕務之責者將何以爲情哉○邇來拐風日熾被其害者幾于罄竹難書大憲惡之曾批令就地正法亦辟以止辟刑期無刑之意也前在河南緝獲拐犯一名迭經營務處司道提訊再三供認不諱隨于十一月二十九日恭請王命押回河南處決觀者甚衆咸謂大憲報法嚴明拐風可期稍緝云○江蘇候補道蘇伯賡觀察元瑞之太夫人于前月仙逝廿八日出殯儀仗夫馬約千餘人所過之處觀者如緒○海珠絳捕營捕勇數百名兵輪扒　皆歸　遣海道之平靜與否胥于此營是賴日前某渡船行抵省河搭客中有著名巨盜四人事爲船主查知濳往營中通報營官立派捕勇百十人分駕扒船圍住渡口盜見行蹤已露卽持械自衞捕勇雖衆莫之敢攖相持至半日之久盜仍得以兎脫云○區碧泉南海人在黄沙集成書局作工曾訂三年之約未及半年局卽閉歇區堅執前議向主人索補工資口角紛爭已非一次日復前糾率多人到主人家肆行吵閙主人巨紳也怒其無禮控之於官邑宰簽差拘區提訊之下備悉端倪發交差館監押聽候判結 
[武林寒信]  
　　杭垣艮山門外之機神廟每屆冬至例有年戲今歲所雇秀華堂班到時日已啣山衆人鼎沸以日間不及開演攺爲夜戲　令多作幾齣是夕廟中燈光如晝燭炬成林游觀之人如山如海演至一更餘正魚龍曼衍之時鉦鼓喧天之際適該處叚董與夜巡委員帶勇而至謂夜戲久干例禁况值此冬防嚴緊之時誰敢弛禁着令卽時停鑼散塲收拾否則定將爲首者枷責重辦衆人正當興高采烈之時故肯作酒闌人散之想謂委員大煞風景一時勢如潮湧聲震山谷一人呼打衆手齊起羣欲得委員而甘心幸叚董及各巡丁竭力勸解共相攔護奈衆寡不敵遮攔不住雖未飽受毒拳而該員已極狼狽矣次日事聞於總局立飭差保拿人重辦後不知作何了結○總局有王福者蠹役也以局差爲護身符遇事生風武斷鄉曲現值冬防嚴密查夜緊急士遂借題發揮於各烟館中每家派錢三百文以爲巡夜規費否則卽封其館以此勒索無不唯唯順從事爲　憲所知訪查的確卽將該差傳到鞭撻交下荷以頭號巨枷且差巡丁四名押令遊行十八叚每日只遊一叚由各叚交遞收管自本月初六日起須半月後方可了事○嘉平四日申牌時候杭府署前忽報火警是日湧金門之金華將軍廟及運司河下之太平社均在演戲且係名班人山人海道途盡塞該處離府署咫尺一聞火起各鳥獸散嗣知係府照廳廚房起火勢已燎原幸人多手衆或灌水以滅火威或拆屋以斷火路四面撲救易於爲力迨各龍聞信欲出而吳回氏已返駕矣聞僅焚去小平房一間係堆積柴草者 
[寗郡冬瘟]  
　　寗波近因天氣燥烈雨澤愆期以致居民多患風瘟醫藥生涯利市不止三倍聞犯此者凶多吉少保身之君子所宜加意珍調也 
[維揚雜錄]  
　　代橋鎭街市亦頗熱閙　上月下旬有裏河客販乘小車回里行至該鎭天已昏黑遂投某客寓寄宿寓主僅一老媪房屋甚大除甲等别無他客是晚三鼓後甲等猝遇暴客將銀貨等搶掠一空翌日該車夫奔至該管地方官衙門呈訴邑尊聞報隨卽帶同差捕人等前往履勘當卽獲住搶犯一名業已押解入城想訊明後定當照律嚴懲也○某氏嫗傭工多年手中略有積蓄因思年已老邁不如早作歸計稍享人間淸福遂于上月杪辭歸賃其親串房屋一間而居之終日擁爐於榻暇則臥食則坐有見而異之者嫗則曰吾桑榆暮景能如此安靜雖宗少文臥遊之樂不是過也前夜二鼓嫗睡熟火爐將被窩燃着烟燄迷漫霎時已延及蚊帳嫗狂呼衆聞警咸至七手八脚將嫗從榻上拖下竭力澆灌火始熄滅事後檢查衣物大　灼焦而床頭數年積蓄亦化爲烏者嫗痛不欲生嗣經人解勸仍擬出外爲傭有嘲之者曰宗少文豈易學哉○板井一帶水井甚多一日一傭人手持汲水桶多隻分向各井闌　散放聽人取用有好事者詢故傭曰吾主母近以産亡俗傳魂靈必落血湖池受罪須製水桶多只任人用毁方可超升主人伉儷情篤特如法置辦冀可禳解聞者莫不捧腹此眞無稽之談也 
[盜案二則]  
　　九江福興管局雇夫將信件挑往景德鎭上月二十八日行至硤石地方向旅店投宿蝶夢方酣忽驚盜至栗栗戰驚之際見多人明火執仗用石板撞毁店門隨將信貨刼去脚夫倂力撑拒一被戳傷面額左肩一被洋鎗穿透右脅後查得失去廣土三十餘包洋銀數十元匯票信函甚夥次日遂呈報地方官遴派差弁緝拿不識能否弋獲也○二十七日有一客商肩負大布包腰帶碎銀三十餘兩行至東嶺突有無賴十三人手持兇器阻住中途用白布裹住商口鼻使不得聲張隨將銀物全行掠去事聞於該處地保卽邀多人設法兠拿獲住吳羊兒一 
 
 

Page 3

 
 
名送縣究辦 
[再述火警]  
　　初八晚滬北崇德里被災一切情形已登前報兹查得被灵各戸並無爲洋行買辦之王姓惟江西吳姓家焚搶盡淨至貼壁凌君嘉六寓所則巋然無恙云 
[會訊案結]  
　　前報列法人必臘控公和永絲棧王佐卿一案昨日午後二點三十分時中西官重復會訊王仍偕大狀師樂皮生到案先由繙譯　君詰原告曰此種貨物爾尚思購去否現可仍照原價爾自去看明然後定見必臘　稱貨物早經買定不願退還翁太守將情諭王土稱必臘亦　商凡事自宜熟商不　遽爾控告旣云要貨不得存心挑剔　在如揀選上等者價值不止五十兩大約需七十兩之譜所有一百十七兩之貨有人皆出一百二十五兩旣仍要貨不知何日來看祁君訊之　臘答稱明日往看王稱貨在公和祥棧卽隔一二日亦屬無妨惟旣經涉訟出貨時須交銀票不能再作往來票期祗可遲五六日太守又請祁君諭知必臘答稱此貨現在未曾看過樂皮生又與必臘辯論一番王稱貨旣上在公和祥棧自有日期可查原包原貨如有不符可以不買太守謂今日已經斷定下次免再到堂亦是體恤爾等之意王稱再有一言此次完結　必　如有事回國不能使夥伴來要貨太守又請祁君諭知答稱别人買貨我不能管太守謂嗣後現錢交易願則成交不願則不做可也原被及大狀師遂卽退去 
[漁翁失利]  
　　漁翁某甲以筠籃盛鰱鯿鱘鯉之屬肩桃喚賣行至法馬路有某乙向買掂斤掇兩爭論多時始猶以口爭强繼　以拳角力乙勢不能敵被甲毆倒街心時適天雨泥濘以致濡染滿身　異雨中土偶甲至此尚不肯釋手聲言欲扭出租界再肆毒毆適巡街捕至將甲拘入捕房以待解訊諺去鷸蚌相爭漁翁得利今以漁翁而與人爭鬥馴致被拘其不得利也明　鷸蚌有知應亦從旁竊笑 
[資給勇丁]  
　　撤勇過滬已紀報端昨日午後三點鐘時　憲龔觀察命道署護勇頭目李德勝恊同來員至天后宫正殿按照花名册一一點騐每名給洋銀二元新布棉襖一件訂於今日十二點鐘時附乘保家行某輪船送回原籍 
[路斃可憐]  
　　昨晨英界寳和里口倒斃無名男屍一具年約五十餘面方色白有鬚身穿元布棉馬甲袋内有洋鐵痰瓘及薑一塊藍布棉襖棉褲白布短衫白布夾襪鞋帽俱無由捕報明捕房捕頭傳二圖地保張春和查無屍親承認當卽報請保安堂派司事騐得因病身死並無别故隨卽備棺成殮發壇召認 
[同業行兇]  
　　溧水人陳永嚴曹德明向均在本城大南門内左近開設老虎灶歴有年所近有同業鍾春方就該兩店附近　屋設鼈以爭利權前日鍾裝摺將竣陳　惡之糾聚同業之傅榮全傅榮春傅大達陶春甫金玉齋等多人向鍾理說爭閙不止互相鬥毆鍾勢不能支乘間閃避曹等遂將鍾店物件盡行搗毁隨各鳥獸散昨日鍾歸扭曹至縣署請懲莫邑尊略詰情形飭將原被暫行收管姑候單提通案人到案核訊 
[自請免騐]  
　　紹興人徐順德向與丁錦泉爲友丁貧乏屢向徐告貸近以另有糾葛訴諸徐父徐父聞言氣忿隨於前晚自縊於七鋪某姓門前次晨某姓見之解救不及遂訴諸該鋪地甲令其投縣報請相騐至午後莫邑尊帶同書役人等親臨檢騐當經屍子徐順德投案聲稱父親實係氣忿身死並無别故哀求免騐邑尊俯如所請着具自行棺殮切結旋卽排導而回 
[勒令交人]  
　　不認舞獘一案業已兩紀情形莫邑尊復查得該巡船除司事聽差外尚有李向山其人專司該巡船所轄鎗船水手素行不軌劣跡良多遂於前日復提該船司事李炳坤訊鞫並勒令將向山交出俾免株連李供稱職員在該巡船辦　有年毫　劣　向山係無賴人所共知月前已經局中查明斥革驅逐回籍不准復充迄今蹤跡全無殊難交到邑尊復詰聽差朱福等諸人亦皆仍前堅執乃飭交保李仍管押 
[英界公堂瑣案]  
　　西人馬立師訴稱侍者鄭阿生每月工洋十元用已一年尚爲如意日前伊開呈本月零用帳内有船上　掃之　巴並未購辦向之理論胆敢辱駡我忿恨已極隨持短棍欲毆被伊接住毆我致左眼泡腰背臂膊等多處受傷爲囑陳阿雷報捕拘案鄭供小的由豐順輪船管事人荐至洋東處所開零用帳内固巴係代人購辦洋東不肯付錢反行辱駡與論又持短木棍欲毆小的懼而阻住决不敢毆洋東且洋東　固巴錢須向隆茂洋行收取小的言須有洋東之信方可向收洋東亦不肯寫信陳供洋東與鄭爭執彼此挾住木棍洋東隨令小的喚捕至鄭如何毆擊洋東小的實未看見蔡太守商之賈副領事飭將鄭交捕帶回陳着馬立師領去俟禮拜五覆訊核辦○兆豐洋行管房　人訴稱老閘一帶房屋向由王恊元經管租戸鍾阿金積欠房租屢索無着王前住釘門詎被兇毆撕破衣服爲特報捕拘案陳煥章供係兆豐洋行司帳人鍾租屋一間每月租錢八百因被佔用二間洋東每月要伊出錢一千六百文本年曾收錢六千除舊欠三千二百祗存二千八百總核尚欠十二千四百文西人遂令同往釘門以致滋釁王供經租房屋與鍾被佔一間且欠房租西人命小的同往釘門以致遭毆幷將衣服撕碎鍾阿金鍾阿壽同供小的等是父子曾租伊屋一間每月租錢八百文今年已付洋三元錢五千並無前欠照算惟本月房租未付昨被釘門與論口角不敢行兇西人又呈房票云設不欠租如何未經掣去蔡太守商之買副領事飭將鍾阿金押令繳至欠租及賠衣服○包探戴金寳顯稱昨有倪泰生龔其寳至捕房報失衣服三十一件查無失竊形跡旋在同居之葉友良衣袋内起出押票二紙的係倪贓問葉則毫無頭緒諒　他人抛　向龔盤詰龔甚慌張及向查搜押票均在因帶龔至押　吊贓鋪夥認明係龔持衣向押龔旣犯竊尚敢偕倪報失且多報十一件實屬刁詐異　今將人贓送案内有棉被一條係龔自已之物倪供訴前因襲供小的與倪合開酒釀店母親從常州來信索錢無奈暫取倪衣付質　想贖還葉供誣竊難甘請爲懲辦又有葉才香者訴稱友良是小的胸弟　故被誣弟亦失竊押鋪夥請追押本蔡太守判龔管押二十八天棉被交押鋪領去　償押本餘贓給倪等領去○王阿紀訴稱姨甥劉和尚忤逆不孝用板擲傷母親由捕將伊母送仁濟醫院今將劉送案請訊幷囑小的投案聲明劉供不敢忤逆叩乞施恩蔡太守謂劉忤逆毆母不法已極飭捕房帶回管押俟其母傷痊投案再行究辦 
[法界捕房瑣案]  
　　陳芳洲訴稱小的在彩視街開設烟館前被夥友方阿榮竊取綢裙簪珥等物付質　將劵抵與挑賣油豆腐人現又竊布質錢適質劵從身邊落出小的見之將伊送案方稱小的在該店爲夥綢裙由店主婦囑質錢三百文質票未曾交彼前日伊夫妻反目無人煮飯小的忍飢不過將質券抵油豆腐充飢簪珥在樓上賭　邊拾得太守問陳曰爾店　而幾間答稱一間太守謂下開烟舘樓設賭管明明非爾一家獨住嗣後須謹愼小心不可再爲此事又謂言曰爾旣拾得店主婦之物自應交還至質券何以藏在身畔顯係竊來遂着將方帶回押候吊贓再核○捕房送丁阿三請訊原告婦人未到包探禀稱西馬路泳利槽坊後兩住有甯波婦人日前有事回甯將屋扃閉被比隣所住人竊去零物因無贓證未便控告現在住是處之丁阿三携壺瀹茗的是原贓因卽鳴捕送案丁供茶壺由金桂交與小的小的住處與該婦　幾家門面請拘金桂一分皂白可也太守着包探將丁帶往拘金到案暫押明日解訊○昨報列彩視街烟舘林阿彩林阿章等向車夫洪阿榮索取烟貲以致攅毆一節翁太守因林等不認毆人諭令暫押昨晨翁太守臨捕房飭提兩林再詰初仍不認繼稱兩下爭扭推仆則有之衣服係扭破太守謂本應重辦今姑從寛着各責六十板以儆 
 
 

Page 4

 
 
[懷霧裏看花客]  
　　　鎭日申江起鳳樓齊諧荒怪盡雕搜董生奚啻陳三策鄒衍眞能說九州玉笛横吹風月夜銅琶高唱海天秋月憐倚馬揮毫手不作金鑾第一流[  弟方昌翰拜稿]  
[兩戌初夏識園主人於申江將發時旋聞其以肺疾自危作詩别友今兹已平復矣卽用原韻奉懷並乞和正]  
　　滄海聞名邂逅遲三春花鳥倦游時　球算術通神妙蠻觸戎機得見知君掌教格致書院嘗著普法戰紀近說杜陵工肺病頓教楚客繫懷思少微星宿今無恙譙國憂生或恐痴[  弟方昌翰拜稿]  
[丙戌嘉平十有一日意琴室主三十初度紉秋舘主設宴以慶之爲賦一律卽請教正]  
　　桂林喜見一枝秋况值新添海屋籌有酒有花猶有客多情多病漫多愁翩翩書認稱三絶落落雄才震九州倘使遭逢同鄧禹六年前已早封侯[  古越高昌寒食生拜手]  
[次韻奉酬太痴生見贈之作]  
　　難得狂名四海傳教歌縱酒且隨緣八乂直比飛卿捷一諾今無季布賢道有美人曾請業自來名士不言錢如君豈合　貧賤珍重平生寳劍篇[  廬山舊隱草]  
[稼雲樓題壁申江爲中外薈萃之區靡麗紛華甲於宇内居此者無不極聲色之奉以綺情艶福自豪欲尋一水木淸華樓臺幽僻之處幾若世外仙源杳乎其不可復得卽曰有之彼腸肥腦滿之流終其身亦夢想不到焉徐園在租界北距寓齋數百步雖一邱一壑占地不多而結構精良頗覺玲瓏有致每當春秋佳日時偕夢畹明泉惜紅知白太痴繩伯諸君嘯詠其内菜畦菊圃桂窟棠籬一洗塵囂引人入勝其中稼雲樓尤攬全園之勝登臨憑眺四望垠茅舍竹籬盡得田家風景殆所謂結廬在人境而無車馬喧者歟殘冬無俚竟日徘徊口占二絶以誌雪泥]  
　　登臨時已日西斜一路寒梅乍著花遥望烟霞都入畫竹籬茅舍野人家菊徑枝殘尚傲霜叅差竹影繞廻廊元臣雅集留題處泥爪　尋姓氏芳樓懸張子靑恊揆劉芝田星使吳桐雲方伯徐園雅集圖諸公皆有詩紀事爲余故友劉藴山明經手書丙戌嘉平小藍田懴情侍者魏塘畢以堮玉洲氏草 
[玉梅花舘主朱筱卿詞史以墨梅索題爲賦一律卽希芳鑒]  
　　斷魂只有月明知無限春愁在一枝不共人言唯獨笑忽疑君到止相思歌殊别院燒燈夜　罷深宫覽　時舊夢已隨流水遠山窓聊復伴題詩[  海昌素蘭館主字漢康求是草]  
李君慕萱屢錄古今名家詩攺頭換面函示同人同人以其久登梨棗不復重列報端旣又承疉錄拙言送登他報昨更錄高靑邱梅花詩八首之一移贈玉梅花館主人嘻李君眞所謂成誦在胸借書于手者歟爲登報尾幷志數言[  申左夢畹生]  
[奉題小樓主人小樓吟飲圖]  
　　詩酒留連樂可尋小樓息影滌塵襟申江酒熟招花飲子夜詩成對月吟酒斝詩筒酬素志詩徒酒侣證同心生平我亦耽詩酒海角天涯感寳音[  休甯拜月生]  
[江督門抄]  
　　十二月初二百縣主簿趙國泰由蘇分寗差委○初三日直隸州謝王思謝委大河口厘捐知縣鏖佐卿謝委口岸厘捐李德培謝委棉花火藥局差王恩培由京引見回補用州稅課大使陳伯文由京到省○初四日庫大使吳善埴禀知奉藩憲委兼海防捐輸差縣丞盧由鈞禀知知府陳志尹病故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紹牛痘局人謹啓]  
　　啓者牛痘之洋　嬰爲　方　薄每　行吾紹　郡城有局他邑　如　年冬　佩　兄奉寗紹台道憲薛叔耘觀察捐廉　委勸　今春在於餘姚縣　繼善公所並周巷鎭關帝廟上虞崧厦鎭義倉及秋季增設之五車堰小錫菴　共四局延醫訂期　章拖　春季三局共種五六百人現在風氣　開亟應推廣今復於山會肅三邑勘定山陰之柯橋鎭安昌安康　會稽之東關澄心寺皋埠四茶亭蕭山之龕　鎭添設五局禀明　憲於開正延醫施種竊　紹屬分立五局需經　甚鉅雖蒙道憲曁各　尊共捐廉　核計不敷向多不得　深籌久　庶免中輟之虞　將紹屬牛痘局歴次禀稿憲批錄登　章敢請各省官幕紳商之同鄉諸大　士台鑒敬求廣發仁慈俯照前致捐册枉緊分勸解囊俾吾紹嬰孩同登壽域如蒙賜交　欵卽請寄上海四馬路電報滬局或紹興　報局代收卽　呈收票彚存餘姚　善公所以濟急需而資久遠無任禱切○抄呈紹屬施種牛痘局案欽加布政使銜浙江分巡寗紹台海防兵備道薛　上虞縣紳中書中書銜經又知悉照得嬰孩發痘最爲危險之症惟洋人所種牛痘其法平穩簡易並無避忌飲飲行走皆可照施種得法最於民生有益寗滬等處風行已久頗著成效亟應設法推廣拯全嬰命現據該紳稱擬籌經費在於紹屬之山會餘上等縣海塘一帶設局施種牛痘查該紳篤實明練心存利濟本道深爲嘉尚兹　捐廉倡助銀二百兩爲明年開辦經費此外不敷之欵仍由該紳隨持設法捐募合亟諭飭諭　該紳卽便遵照馳赴各邑海塘一帶擇定設局處所酌議章程先行送核再由　道札飭該府縣妥爲照料出示曉　該紳　當實心實力勉成善舉　爲至要特　光緒十一年十二月日○具禀中書科中書銜經文爲乞恩給示施種牛痘事竊職於十二月初九日奉憲　内開照得嬰孩發痘最爲危險之症惟洋人所種牛痘其法　穩簡易並無避忌飲食行走皆可照常施種得法最於民生有益寗滬等　風行已久頗著成效亟應設推廣拯全嬰現據該紳稱擬籌經費在於紹屬之山會餘上等縣海塘一帶設局施種牛痘查該紳篤實明練心有利濟本道深爲嘉尚兹擬捐廉倡助銀二百兩爲明年開辦經費此外不敷之欵仍由該紳隨時設法捐募諭飭遵照馳赴各邑海塘一帶擇定設局處所酌議章程先行送核再由本道札飭該府縣妥爲照料出示曉諭該紳務當實心實力勉成善舉是爲至要等因遵奉之下感激莫名伏查牛痘自嘉慶年問傳習來華幾及百年現在各省風行洵爲拯嬰艮術如果紹屬各邑居民誠能破除成見不以外洋傳習爲嫌局中執事人等又　實力實心黽勉從事誠如憲諭最於民生有益奉諭前因除遵照勸捐接濟經費外兹擇定餘姚縣城繼善公所曁周巷鎭之關帝廟及上虞　屬之松夏鎭義倉三處立局擬於明春開印前督率醫生司事先行分期輪流施種振濟嬰孩其餘各處再行相機　續增設理合擬議種痘章程並局用經費數目分晰開具淸摺禀呈伏祈大人鑒核備案俯賜頒發示諭以便開局張掛曉諭並乞札飭府縣一體出示曉諭招徠曁飭保妥爲照料庶臻妥恊寔爲恩　上禀光緒十一年十二月日呈○甯紹台道薛批已飭札府縣妥爲照料並出示曉諭另行諭知該紳矣查所擬告白章程均屬妥恊本道略爲更定字句仍將原摺發還所開用費亦甚核實應卽照辦至本　捐廉倡助之欵先發去江平銀一百兩卽備領狀送核其餘一百兩俟三四月間再　飭發局匾書就另寄可也○欽加布政使銜浙江分巡甯紹台海防兵備道薛諭上虞縣紳中書科中書銜經文知悉案照該紳擬籌經費在于山會餘上等縣設局施種牛痘本道特擬倡捐銀二百兩以爲開辦　費俾得先立基址　漸擴充隨時捐募當經諭飭擇定設局處所議章　核去後兹據該紳擇在餘姚縣城繼善公所等處設局擬于開印前先行施種等情並議告白章程及局用經費數目開摺禀　前來除札飭該府　妥爲　料並出示曉諭外合亟諭飭諭到該紳卽便遵照分别設局妥募經費　將施種事宜督同醫生司事人等盡心辦理作善　祥有厚望焉切切特　光緒十二年正月日○具禀中書科中書銜經文爲禀明山會　設局處所懇恩頒示曉諭事案奉憲台諭開嬰孩發痘最爲危險之症惟洋人所種牛痘其法平穩簡易並無避忌飲食行走皆　照常施種得法最於民生有益甯滬等　風行已久頗著成效亟應設法推廣拯全嬰命諭飭勸辦等因奉經遵照在於餘上兩縣擇要設立四局擬章禀請頒示施種報明憲鑒在案兹職遵照前議馳往山會蕭三邑城鄉市鎭周歴察勘海塘山鄉通衢大道緊要適中之地擇定山隂縣屬柯橋鎭及安昌鎭之安康寺會稽縣屬之東關澄心寺及皋埠之西茶亭蕭山縣屬之龕山鎭各等處地方立局五所查照餘上前次禀定章程於明正開印前司則施種並晤商各該紳董意見均屬相同職現擬延聘誠實痘醫司事人等屆期辦　幷先爲刊印招貼章程分貼各鄉曉諭招徠以廣傳播所有勘定山會蕭三縣設局五處施種牛痘緣由理合禀明付乞大人鑒核俯賜頒發開局示諭下職以便先期張掛並請轉飭　縣一體出示曉諭曁飭保妥爲照料俾免滋事實爲恩便再山隂之柯棆鎭地方並無公所可以設局須賃民房所需租金己承該鎭職紳羅文偉慷慨認助合倂聲明除禀藩憲外上禀 
[災及遺骸] 　　　 
　　粤報云穗垣東北門外向多寺院莊房爲停柩待葬之所其中桐棺纍纍多屬他鄉外郡棲遲暴露窀穸無期魂分歸來首邱莫正每值雨晦風瀟之夜不無依草附木之　且有富貴之家惑於堪輿之說停棺蕭寺爲覔牛眠累月經年　謀馬齋甚至星移物換滄海桑田昔日富豪於今零落忍令其親棺柩竟同傳舍之居互相效尤習而罔覺如日前之停棺被焚慘罹一炬未獲安厝倐成灰燼觀　亦可知惕矣探聞小北門外道通東郭地方名横枝崗下有客戸居人結廬其間停寄棺柩　獲稅資爲之旦夕香燈隨時打掃　原荒僻人蹤罕至詎於前日夜後不知何故倐被焚如迨附近屆人瞥見火後莊房冐起不勝駭愕登卽往　斯時烈燄己遍灌注莫及遂相率將棺舁徙門外聊避火災不料往返遷延致有一棺連赴不及竟眙烈燄之災兹未悉爲誰氏　停或疑挾仇報復有謂匪徒放火傳說紛　然究不知失愼之由來也 
[刼案奇聞]  
　　香港報云日前登有新域梁宅於夜後被盜數人蜂擁行刼暗入明出當羣賊破關入室之時宅土梁某尚在短榻横眠未竟烟霞之趣其家中男婦則皆睡息人蹤寂然某見羣盜猝至不禁瑟縮如蝟一賊以刃挾之不許聲動　匪遂入内室毁篋破櫝盡掠財物值不貲時男女雖已驚覺但畏其凶鋒皆不敢聲張任其如取如携而已詎賊等貪壑一塡不作狼狽之奔竟爲奸　之暇有登榻吸烟者有索取酒肉就廚烹炙者某惟命是聽不敢梢却及至團飲大嚼饜飽　醉始闢大門逍遙由元錫　而去其時更敲西下　某俟賊遠颺方喊盜警隣佑聞聲齊集傳知更練料賊己去遠　從追捕經於昱日　縣踏勘迄今尚未破案某於前日復呈控臬轅昨奉于廉訪批云梁步　批盜匪夤夜入室　禁事主恣意刼掠甚敢逗遛飲酒逾　始逸如入無人之境貌法横行莫比爲甚該縣事前旣　無覺察事後復不上緊緝拿又不迅速禀報且現當冬防吃緊之際各處街棚亦不設法整頓以致盜匪出入毫無顧忌詞稱元錫巷棚夫於四更後卽行啓棚盜匪由元錫巷而夫等語謂非棚夫串縱而何粤東盜賊强横當肆掠得意被酒歡呼之時豈復慮及敗露乃查閱麫抄縣批猶以事主指控盜互相呼名任意批飭不識是何居心本司以爲此月附近並無劫案閭閻得以乂安接閱現呈直覺自慙聾啞仰廣州府迅飭南海縣立拿該處棚夫嚴切訊明有無串從情弊一面會營勒差廣購眼線並關聳鄰封一體嚴密跴緝限十日内務將本案贓盜全獲究辦毋得仍前泄沓稍涉懈縱致干叅咎仍將勘諭情形繪圖估贓先行通詳察核切切黏抄幷發 
[古潞近聞]  
　　平家疃河隄於十一月初二日甫慶合龍不　二道壩又決開七尺許許觀察不分晝夜督工興修修派多員常川看午近日工人仍如羣蟻之集不分晝夜邪許聲喧初一日起雇定梨園演戲以祈神佑至十五日始止觀察隨卽回轅十七日入都謁見尹憲面禀情形○薊州牧陳小亭刺史調署昌平州遺缺以通州牧張璞君刺史調署遞遺通州一缺由道憲札委候補同知王藎臣司馬暫行代理○西塔胡同敬信齋粥廠於十一月十一日開杓施放鳩形鴣面之流旣　飽啖雙弓米無不合十宣　號曰南無阿彌陀佛救命王菩薩○近尸錢商欃雜私錢以致市面殊多掣肘張邑尊聞之勃然大怒立刻出示嚴禁違者重懲　 
[粤省官塲類紀]  
　　署南韶鎭總兵黄鎭軍龍鞱晉京引見所遣總兵缺由大憲委陽江鎭總兵黄鎭軍廷彪署理遞遣陽江鎭總兵缺委記名提督陶軍門定昇署理○汪柳門文宗於初三日行抵省河舟泊大碼頭首府兩縣及四營將弁紛紛到船禀見各學教官亦齊集碼頭站班伺候文宗傳見畢卽排道進轅聞定于初四日行香放告初五日考各學生員經古初六日考各縣文童經古此外塲期尚未開列○前兩淮鹽運司洪琴西都轉汝奎現蒙張制軍札委會辦海防善後事宜於初一日進局○前月之杪水師提督方照軒軍門因公晋省謁見張制軍旋於本月初一日遄回防所水師各營　送如　○西關水　緝捕營委試用縣周大令福昌督辦中營務處發出關防送交大　開用○執中兵輪前因機器損壞在黄浦船鳩修理昨日工竣回省管駡楊　戎必仁禀明督憲仍至洋面巡緝○馮萃亭宫保部下兵勇冬季餉銀經張制軍指定由運庫項下籌解現已地期運憲王魯薌都轉如　撥　札　鹽大使　鹺尹福賢解往瓊州交馮營兌收矣○補用府吳太守尚慕總辦保甲局務素稱得力現奉張制軍札委調辦恩平開平新寗　山四縣積匪其保甲局差另委候補府常太守接　○火油一項大憲擬每年加抽厘捐銀十二萬兩核計每箱抽銀六錢無論商販自用均須一律完繳業已札行各屬遵照辦理惟抽收過重走漏必多是以擬派扒船數號常泊黄埔海口以資稽察云○海珠礮台有兵船數十號每日輪班　演旌旗蔽　劍戟凌雲如火如荼不足　軍容之盛刻張制軍特飭營官勤加訓練預備調遣 
 
 

Page 10

 
 
想必有深意存乎其間也 
[鉅欵昀賑]  
　　謹啓者揚州蔚豐厚寳號代交到長春館曹寳一千兩慶頤堂曹寳一千兩瑞芝軒曹寳五百兩日强齋曹寳五百兩樂安老人規元四十兩囑代分解山東直隷以濟賑需當此賑欵支絀得此博施誠大有造于兩省災民功德實爲無量除如數分批起解外謹以誌感並以冀後有興起云爾[  揚州恊賑公所謹白]  
[疉募鉅欵]  
　　紹興府憲霍太守前來兩批鉅欵已經登報申謝今又發到第三批洋三百十二元五角四分一厘銅洋三元募册八十一本由本埠德泰寳莊交到仲見痌瘝在抱畛域不分錫重百朋旣倡捐以表率感生萬戸均量力而輸將除按戸掣奉收據外亟登報牘以誌仁施伏維均鑒[  上海三馬路與昌恊賑公所竹坪陳煦元謹啓]  
[滬上握晤翔甫老弟次九秋寄壽一首韻再呈一律以補前詩所未及卽希吟壇郢政]  
　　上應列星侯百里祥徵朱芾夢熊占如何魏闕瞻雲緩但亨遐齡逐歲添朝彦島人從衆拜大才高品慕君兼　沈世事塵同歸名壽孫貽吏證廉[  徐維城未定草]  
[喜晤鄒詠春太史福保賦此奉贈卽希郢政]  
　　甘讓梅花一着先置身仍踞翠微顚君本科以第二人及第榜頭炯炯金雞燦眼底紛紛玉筍聯儘擅風華驚薄海更饒才辯壓羣賢如卿始覺科名重會聽聲譽萬口傳[  倉山舊主醉後草]  
[海天春小集]  
　　招得良朋共綺筵一時裙屐盡翩翩羊燈照艶欺明月鴨鼎留香盪晚烟異味烹調兼水陸名流中外富詩篇時北條亦在卒評花酌酒淸狂甚興至談心笑拍肩○訪顧佩卿眉史靑箋邀俊侣緑酒醉倡家舊雨東林社春風北里花鬢絲詞客老謂翔甫餐飯美人加行樂隨時好閒吟閱歲華[  廬山舊隱]  
[送王大梓生赴都]  
　　送君出北門溪水淸且深千里亦非遠遠在故人心故人不可見落葉響空林應思征駒上回首望遙岑○病深病深不可藥獨坐自傷神夜雨落如涙况是多愁人憔悴形昔死生情乃眞死生一夢耳焉有百年身[  夢月生梁甫鷗侣初稿]  
[登樓]  
　　一病動經年春來杖能起開我晴山棲塵埃蔽窗紙浪游曾幾時三年不登此故山猶如昨主人消瘦矣意琴室主錄舊作 
[葭方八日意琴室主人爲紉秋館女史祝生日卽席分詠得歡字]  
　　王母筵開大地歡靑衫紅袖兩團圞鶯歌燕舞長生樂鳳起蛟騰小廣寒拇戰十行爭壁壘眼花四顧壓闌干琴心合與蘭言契海上於今祗二難[  蓬萊小謪人呈稿]  
[鐵道士返棹鑑湖留詩志别次韻泰寄卽以贈行]  
　　歲寒何處好春自在山家歸路天將雪綺窗梅正花行吟抒感憤舊夢謝繁華豫訂東風約重來願莫賒[  意琴室主未是草]  
[拙律呈玉梅花舘朱筱卿詞史錄請夢畹生政]  
　　氷肌淨不染微瑕疑是仙姬蕚絲華宛轉芳心通翰墨惺忪幽怨託琵琶修眉淡掃纎如月雙頰微　豔若霞我願司香妝閣待三生低　拜梅花[  瀟湘館侍者瘦鶴詞人初稿]  
[呈小藍懴情侍者畢君玉洲謹步贈臥雪山人韵錄請夢畹生政刊]  
　　瘴海歸來孰可親佘從軍赤嵌於九秋歸里木樨館裏畵眉人詩名絶代非虛譽艶福能　豈偶因儘許班頭配魁首更看花雨網珠塵評量費盡西廂句近讀大著花雨珠塵錄譜西廂爲月且組織絶工莫名欽佩留與春　好問津[  靑溪天棘散人朱小柳草]  
[客憤]  
　　潦倒書傭媿酒徒天涯落拓旅情多計從作客憂愁始未肯還鄉事業輸土木形骸甘草野肝腸氣義結屠沽毛錐脫穎期難必贏得狂歌擊唾壺敝裘羸馬少年游山海蒼茫間遠憂壯大無家歸不易饑寒迫我爲誰謀鶯花陳跡三生夢風雨離愁八月秋爭說途窮悲阮籍男兒有涙未輕流[  葛筱石稿]  
[遣懷]  
　　又作天涯汗漫游浪萍風絮小勾留嘯歌未減疎狂態詩酒全消道路愁一字褒榮難末俗三生福慧媿前脩畸行幾輩同心侣鳳泊鸞漂渺九州[  西岷攺玉生筱石氏]  
[憶李煥霞道兄]  
　　三載同居處叅磨道義來管甯殊割席鮑叔許分財雅得襟期合絶無顧忌猜雲鵬奮六翮待看出塵埃益州葛藟拜稿 
[金縷曲寄懷張明衡叅軍以代鯉素錄呈高昌寒食生大詞宗正誤]  
　　自與君揮手趁秋江風帆飽挂嫩凉時候曾擬毗陵容借樹可惜鐘鳴飯後毘陵幕府爲捷足者先登竟没箇舄棲窠臼假道金閶無箇事念蒓鱸重訪雲間舊時晚矣又秋九[  申江更覔屯田柳奈伊人葭]  
蒼露白溯洄良久别有新知聯幾輩博得尋詩貰酒但旅夜寒燈厮守風雪征途歸未得裊鞭絲難策疲驢走懷舊雨正回首崇川驪睡軒主倚聲漫草 
[沁園春歲暮旅感用宋劉潜夫先生夢方孚若韻錄呈種榆山人哂正幷乞高昌寒食生大法家正拍]  
　　莽莽天涯避債難尋周王舊臺悵年華又盡送窮乏策斧柯未假待聘無媒醉不禁愁醒還似夢獨酌江樓酒一杯英雄輩例天心磨折况我何才還思啓蟄春雷共草木生機天地回想飯牛寗戚後車載顯看羊蘇武仗節歸來破涕爲歡遇奇成偶自古賢豪有是哉銷寒裏把龍泉起舞莫肯歌哀崇川驪睡軒主倚聲漫草 
[耳惜紅生名久矣冬初來滬得讀玉梅館詩及諸大箸傾慕益深昨赴懴情侍約始一晤於木犀香館暢聆言論大慰生平旣辱冠履之臨復拜珠玉之賜感情旣次韻奉酬錄呈吟壇敬乞斧政]  
　　鶴在山隈鷺水隈清姿同石染塵埃結緣異地憑詩卷寄興歡場藉酒杯衆草傾心齊拜竹指朱筱卿眉史萬花低首共尊梅君提倡風雅爲海上羣芳所推戴軼羣才調超凡品雲影波光洗眼來意琴室主拜稿 
[上海四馬路文報局内恊賑公所經收卾藩署蒯稚農部郎托午樵叅軍經交細戸淸單]  
　　十二月初五日老河口釐局經募丁于氏銀六兩無名氏四兩藻振堂劉松茂山貨行李九如天漢無名氏漢陽無名氏五戸各錢四千文花布公平會十六千文恆源萬豐義昌祁興順四戸各五千文三義廟十千文餘慶宏順和當文茂東春生仁義信增盛恆裕萬盛新記蘭興瑞松茂天福徐隆興統興天　程祖蔭周國賓任雲亭左瑞軒聶晉興吉裕福公盛怡恆隆益聚泰生仁興福全茂　盧大盛歐榮發二十八戸各二千文寳泰義和興盛萬和四戸各三千文劉宣三萬順隆萬興長義記恆發隆同昌祥聚太元森太福順榮徐德祥李義成天申唐廣生鮑乾元同興永謝鴻興同茂福世豐長湧盛隆全盛恆劉金城熙培昌公盛怡環裕公環泰源裕興松茂乾昌恊　李裕元肖百順同春吉泰鄢長興馬天順海興盛源昌合隆昌泰乾醫萬豐瑞泰豐恆公盛恆豫豐知興喬泰和天盛魁順和生羅　盛同興和興一美令泰人和羅恆順中和合盛益合盛興義茂四川舘同興杜廷棟六也恆全盛德恆益和天興同合順德益泰美焦新盛六十九戸各一千義合油坊三千五百福善堂劉恆齋永慶公吳庚舫黄春田沈鶴臯吳香谷李小槎李少溪曾子馨張大愉唐興盛十二戸各五百朱興發八百楊長興豐盛恊二戸各六百義記銀三兩二錢趙澤趙元澤堂三戸各一兩立泰昌三恊永方仁和周德溥四戸各六錢三分趙德淸三兩黄州會舘公捐五兩永興吳福昌程長發羅萊峯四戸各四兩肇豐樹德堂二戸各一兩無名氏六戸共捐六兩王聚盛恊盛瑞公興大三戸銀二兩八錢六吉合一兩六錢高天成銀二兩○以上共捐錢二百十四千五百銀六十兩實收九八半它銀二百零一兩一錢三分○又交到宜昌鹽局募漢字册仁扇堂十千致遠堂十千無名氏六千泰昌恆福興隆德豐裕恆益公裕盛榮義泰恆廣生同恆茂祥廣生同大生德生義吉訓升和興玉十四戸各五千通裕興仁義二戸各三千○共捐錢一百零二千文實收到九八半平它銀六十七兩九錢七分○又交到急册施南府正堂額太守捐銀十二兩恩施縣劉捐銀十二兩建始縣馬績捐銀二十兩施南府署無名氏二兩建始縣馬捐銀十二兩建始縣縣丞馮捐銀二兩四錢建始縣署内無名氏二兩四錢來鳳縣柳捐銀八兩黄應林黄鵬飛共捐十兩徐茂順六兩四錢劉鋐發三兩孫元亮徐大生陳聯芳三戸各二兩黄元盛二兩四錢孫大德二兩一錢羅信誠一兩熊春山三兩另五分鳳以上實收九八半平它銀一百另四兩五錢五分○又交到濳江縣正堂趙府捐九八半平它銀二十兩公順號銀四兩○另以上統共實收九八半平它銀三百九十七兩六錢五分合倂聲明 
[上海四馬路文報局内恊賑公所經收賑捐十二月上局淸單]  
　　初八日杭城同善堂經募十月十一日分賑捐蕭山朱金台求腹脹速愈洋一百元二齡女童求病痊二元續愆子木二元拳石山房銅洋一元又錢二十七百文沈氏求保平安彭城　吳漁庄生辰香燭張利賓開覺吳漁庄求身體平安放生中州悔過子求胃　速痊馮其得上虞鹽公堂募蔡蔣氏求保謀財遂意無名氏十一戸各洋一元陳徐二姓共洋　元達紅子虛封開二个簞瓢子五百文無名氏二百文朱瑞章因許愿求速愈杭平銀二兩二錢以上實收英洋一百二十元銅洋一元虛對開洋二个原平銀一兩二錢錢二百八十文○泉州電報局委員　星齋先生交來福建陸路提台孫率同將備各官捐　擢勝三營總帶官曠洪良龔占鰲駱友升建威兩營總帶官朱長陞黎榮鈞提標六營曁興北同安兩營　國恩王福祿朱雄斌鍾芝貴　文祥周克恭蔡應龍邱連陞八營守備戴鳳標陳錫　林國瑞朱　儀張金鑑張從虎何樹春林祖塔志喜以上共捐二七庫平銀二百雨實收爐坯洋二百八十元○巨豐庄交來求主人五十元于氏求保長兄闔家平安五十元○湖南長沙湘鄉三十三都王定軒善士十元○場　卿先生爲室人目疾許願二元趙敦仁求合家平安一元○江册常熟老　市鎭力　子募梵潮盦主叙慶堂靜記叔記三　堂恆源隆吳題客黄雲記淨香士九戸各一元大正典二元保子安棉力子二戸各五角○本日共收英洋二百四十五元爐坯洋二百八十元銅洋一元銀二兩二錢虛對開二个錢二百八十文 
 
 

Page 11

 
 
   
 
 

Page 12

 
 
   
 
