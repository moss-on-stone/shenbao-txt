# 1892 - 246 - 4906963

 

Page 1

 
 
[招請鎭江訪事人] [  申報館主人啓]  
　　本館派駐鎭江訪事人業已分手現須招請一人在鎭江採訪新聞如願俯就乞先寄時事數則並開明姓名住址寄交本館以憑揀擇合意者專函奉訂否則概不作答以免煩瑣祈諒之 
[新書减價] [  申報館主人啓]  
　　本年本舘所印小五義續小五義二書海内風行不脛而走未及一諗篋笥已空兹又續印成書成本較前稍减是以格外從廉出售以饜閱者之心計小五義碼洋二角五分續小五義碼洋四角諸君子盍惠臨購取乎 
[論女攤]  
　　女攤者何賭館也其局面同於賭攤而多係婦女故謂之女攤惟粤中有之蓋粤省賭風之盛甲於天下閨中人亦目染耳濡不覺亦趨而亦步以爲男子得以藉此消遣不幸而爲女子身者獨不可以此消遣乎觀於外洋風氣女重於男游戲徵逐耐會跳舞莫不有婦人雜乎其間中國乃偏重夫男賤視乎女一作女子卽終身　單閨中無復有吐氣揚眉之一日古先王定制有三從之義從父從夫從子止能從人而弗能使人從倘使周婆制禮决不若此於是先在家中邀聚姊妹妯娌行相與抺脾擲骰以爲排悶之計家中男子往往貿易出外其賦閒家居者亦或出外覔牌館爲消閒地故婦女輩益復肆無忌憚積而久焉以爲此固婦女所可爲矣以爲婦女所應爲漸而家中之樂興猶苦其未酣乃與鄉鄰諸婦女此來彼往賭小東道又漸而招引益多方以類聚物以羣分樂此不疲視爲常事遂有因勢利導者開設女攤賭館以引誘好賭諸婦女俾得日夕聚處其排塲局面亦與牌館無異若竟忘其爲違條犯法敗名喪節之事也者風俗至此翳可慨焉昨執登有粤東紳士盧姓查知女攤賭館有十餘處大爲地方風俗之壞禀諸臬憲請爲封禁當蒙批准立派委員按名查封詎意若輩黨羽旣衆消息尤靈旋封旋開毫無顧忌窺其意直以盧紳之請爲多事臬憲之禁如弁髦此其咎固不得悉歸之於諸婦女而尤爲可惡者卽在開設女攤賭館之人矣上海賭擡之最難捉者莫如虹口之新老各儓然經華洋差捕合力兠拿刻下雖尚有餘孽未靖已不至如從前之熾盛然從前卽曰熾盛要亦不過爲男子聚處之塲且多係粤東之人他帮不與也婦女更不與也蓋粤人雖好賭而男女之辨則亦未嘗不知故虹口賭檯絶無婦女混雜而羊城乃别爲女攤賭館專容婦女不准男子攔入所以嚴男女之别者固是已抑亦知婦女見識旣淺氣局又隘往往因賭負而致意外之變會有粤友述及有某處女攤賭館爲某地痞所開有某婦者年二十餘頗有姿首而酷好賭日至該館與諸婦女角勝負於迷龍陣裏其初亦有小勝漸而五木無靈屢戰屢北現錢旣盡繼以首飾首飾旣罄吏以衣服欲爲背城借一之計卒無出手得盧之時計無所出乃商之於該館主乞貸若干館主遂乘問脅而誘之婦不克拒俛首聽命閱數日而所貸者又輸罄遂爲該館主鬻諸某妓寮以償舊逋而該婦以清白之身家流落於潘溷中矣其家兒婦數日不歸遣人往迓則云已歸往復數四控官告理幸遇賢宰官悉心研鞫得其誘奸販鬻諸實迹押令將婦交出比追數次挺押不交不數日病斃班館此人之死咎由自取而該婦則終不知流落何所賭之害人至於如此此外若婦女之因賭而姑婦勃谿夫妻反目有子女而不知撫養有中饋而不知主持幸而勝則貪心愈熾心頭眼底無非天地人和不幸而負則取之室中不足則竊諸妯娌小姑漸而膽愈大心愈肆卽胠篋之事亦能爲之若再至於計無所之又安知其不流而爲女盗然則女之至於爲竊爲盗爲淫無非從賭之一字害之正不知爲家長者何以不早爲禁止勿使婦女得以拈葉子抺骨牌打攤擲骰概所弗知則又安有此害哉然而粤東賭風之盛本來甲於天下沾及婦女猶可說也吾獨不解夫上海寓居之各處婦女亦多以此爲家庭消遣之物有時徹夜聞隔壁有牌聲多而且大殆係麻雀牌之類而嘻嘻嗃嗃之聲喧然不絶若此者且不止一家余在上海移寓者不下五六處而無一處不有之則此風之行較粤尤甚何則女攤則專容婦女而男子尚不敢攔入上海則男女無不混雜也女攤尚可謂官禁之若上海之賭則官亦無從禁之嗚呼是獨非人心風俗之憂乎哉 
[諭旨恭錄]  
　　七月初十日奉上諭巡視西城御史麟趾等奏拿獲盗犯出力之司坊紳董各官彚案開單請奬並遵駁改奬各摺片均著吏部議奏單併發欽此○十一日奉上諭巡視北城給事中慶綿等奏拿獲逃犯夥匪請飭懲辦並將出力人員請奬一摺所有拿獲之逃犯銘榘並夥匪郝二均著交刑部會同宗人府嚴行懲辦所保獲犯出力之邵虎文等著吏部議奏欽此 
[金臺夕照]  
　　吏部爲知照事所有俸滿截取國子監學正楊毓嵩一員本部於閏六月二十四日帶領引見本日奉旨截取國子監學正楊毓嵩著記名以通判用欽此欽遵相應知照國子監查照○禮部爲知照事祠祭司案呈本部具奏七月初九日孝靜成皇后忌辰又具奏七月初十日孝懿仁皇后忌辰此二日均穿素服不報祭不還愿不宴會不作樂不理刑名照常辦事等因奉旨知道了欽此欽遵到部相應知照各衙門一體遵照○宗人府爲知照事所有揀補經歴等缺本府於閏六月二十四日帶領引見本日奉旨宗人府經歴著宗室阿查本補授所遺委署主事著宗室榮普補授遵遺筆帖式著宗室毓邠補授欽此二十五日述旨奉旨是欽此欽遵到府相應知照吏部查照○吏部示傳所有籖掣國史館漢謄錄雷孟　白源會言有章趙一琴王佩眞吳廷錫岳衡舒廷沅朱滄鰲熊公望張鍾俊金建榮蔣子敏王士煊董標會典館漢謄錄曹家瑞程祚昌羅惇泰程賡堯吳克襄等限五日内取具六品以上同鄉京官印結塡寫履歴親供親身赴部騐到有執照者呈騐執照以便咨送過館毋得自悮○値年旗准兵部爲轉行事禮部咨稱七月十五日田村暫安處佳貴妃金棺前行中元禮致祭需用擡送肉槽彼甲十六名看管章京一員應行値年旗轉行該旗照數派出並將派出官兵花名清册開送禮部點名後齊赴宰牲處預備等因相應轉行値年旗轉行照辦○年例春夏秋冬四季應由都察院開列滿漢御史銜名奏請欽派二員稽察各旗甲米三個月期滿另請更換兹屆秋季所有稽查七八九三個月各旗甲米御史經都察院開單於閏六月二十八日奏請更換本日奉硃筆這稽祭秋季甲米御史著榮山張嘉祿去欽此○宗人府爲咨取事所有管理宗人府銀庫事務大學士恩承病故所 
 
 

Page 2

 
 
出管理宗人府銀庫事務一缺循例咨取内閣大學士各部院尚書銜名繕單奏請派充相應咨行内閣六部理藩院各將堂銜卽日開送過府以憑繕單具奏○海運倉滿監督缺出經倉塲侍郎祥許兩倉帥遴得儲濟倉滿監督兵部堂主事成慶調補所遺儲濟傏滿監督卽令委用監督兵部堂主事普英充補除分飭遵照外復分咨吏戶兵三部查照○本年考試滿漢教習一事迭綴報章本月初二日經欽派閱卷大臣徐阿愛長將取中各卷卷面所印紅戳坐號照謄滿漢分列兩圑榜示貢院照壁之上計滿教習取中四十二人漢教習取中一百七十人○宣武門内背隂胡同居人某甲娶妻孫氏二載于兹素不得其姑歡又恃母家勢燄偪人勃谿時作姑大不服小爲箠楚孫氏遂歸告其父父惟諭以殷勤侍奉勿得違忤云云至上月二十七日孫氏又因瑣務見罪於姑姑卽加以扑貢氏自念生不如死乘閒於屋内自陘及其夫得知則已體冷於氷返魂無術當卽向岳家訃告岳家未有人來遂報明本地方官廳由廳官呈報提署移咨刑部派員詣騐 
[賜壽盛儀]  
　　孟秋朔越一日爲和碩禮親王五旬壽辰皇太后預於初十日特賜匾額楹聨各一及福字壽字無量壽佛三鑲如意益壽圖小卷江綢袍褂各六疋皇上賜御書匾額楹聨各一及福字壽字硃紅絹無量壽佛三尊紫檀三鑲玉如意一柄帶章四金龍補褂蟒袍各一大卷江綢尺頭十六卷白石翎管班指古玩銀兩並隨　賜福晉鈿子袍褂料尺頭活計諸物派英苑卿齎送由内務府俻具龍亭綵亭四十餘座每亭舁以蘇拉八人自内出午門端門天安門西長安門禮邸派護衛十員蟒袍補褂乘馬恭迎並備鼓吹一部龍旗御仗提爐在前導引禮邸吉服跪迎於門左令諸人齎入壽堂分置黃案復望闕謝恩祗領翌日卽具摺謝恩初一初二初三三日召玉成菊部並外串名優在邸第演劇三晝夜睿肅莊鄭豫克怡慶各邸及諸貝勒子公文武廷臣恭往祝嘏者實繁孔庶邸中回事官幾有應接不暇之勢 
[恭送旌麾]  
　　新授長江水師提督黃翼升爵軍門擇吉七月之望起程北上入覲天威是日清晨軍門乘四人大轎後隨提標規兵數十名迤邐出石頭城入皇華館小憩俄百文武百僚鳴騶戾止僕從煊赫冠蓋紛紜相見之餘略道寒暄卽恭行寄請聖安之禮上座設萬歳牌軍門朝冠朝服立於左軍憲制憲都統制及藩臬兩司鹽巡道各向上三跪九叩首禮生贊禮畢豐軍憲伏地口奏曰江寗將軍臣豐某等恭請聖安旣而劉制軍口奏如前軍門朗聲答曰謹代奏然後離位一揖就坐各道長途珍重請軍門登舟解纜是時砲船則羅列中流陸營則分布兩岸刀光耀日鎗聲轟雷加以武弁叩伏咱旁老幼縱觀道左肩摩彀擊擁擠異常及各員命駕言旋各勇收隊而返則已炊烟四起午漏將鳴矣 
[蝗孽彌天]  
　　金陵來信云大江上下遍地飛蝗有人見其樓止蘆葦間一轉瞬卽蝕嚙殆盡旣復鼓翅而起羣飛蔽天所望同沐天庥不傷禾稼則實小民之幸也 
[刑訊匪棍]  
　　匪棍楊榮華冐充官長竊取銀票及供認入會爲哥匪情形前已疉登於報矣某日原審各官復齊集上元縣署提楊至案問哥老會黨羽甚衆爾必知情可一一指明不得隱諱楊言語支吾堅不吐實商官喝令跪大練踹槓子一日而諸刑備受仍始終不認亦不攀出他人聞尚須俟提到要犯某某等人令其對質云 
[鳩兹火警]  
　　本月十四日未刻蕪湖江口南岸河邊某姓草屋失愼以致火燄直衝仰視層霄紅如火齊鄰右急鳴鉦號救水龍捲地而來百丈飛泉從空灌下祝融氏知不能敵捲斾而回計焚去茅屋七椽餘幸未遭波累 
[民變述聞]  
　　蕪湖來信云數日前道路紛傳皖北潁州府太和縣有民變之事繼而官塲亦言事誠有之但如何致變之由則傳說紛歧莫衷一是或謂因厘卡加重土捐民情蓄憤突起焚卡戕官遂成騎虎之勢或謂有奸匪煽動鄉愚謀爲不軌地方官星夜請兵圍捕兹已殲厥渠魁矣日幸體裁有聞必錄姑誌於此以待　函可也 
[渠魁就獲]  
　　本月十二日蕪湖保甲局線勇從江西彭澤縣拿獲漏網渠魁龍松年一名押解來蕪下之于獄此匪四月間經眼線在黃石港擒住旋被匪黨刼回近日又竄至彭澤鄉間煙癮病魔日相煎逼適經綫人秦某所見僞與浹洽甘苦相從隨暗中通信蕪湖由局派線勇士老五李正端兩人前去辦認不悮遂設計誘之登舟突地揚帆飛駛龍至是始悟中計然素無勇力惟有撫膺慨嘆而已未幾船抵安慶無局督辦袁觀察已派差弁在彼守候遂由某輪船護解而回抵岸時觀察恐别生枝節特請老湘營派兵數十名益以練兵局勇百餘人左右挾護由官碼頭起岸舁以無頂才轎飛擁入城送縣當日卽由邑宰會同保甲局饒大令嚴審供稱原籍湖南年五十六歳早年曾在軍營爲入幕之賓保舉都司遣撤後抑鬱潦倒遂甘心爲匪疉掌大權擁衆另立二山邇因風信緊急孤身潛竄又將素蓄之尺許修髯雞盡免使人　乃竟不免亦大數也又聞此匪歴經江皖吳楚諸大吏關拿已非一次兹觀察旣訊有實供立卽中詳撫憲次日接奉沈仲帥電　解省辦理觀察隨親自乘江永輪船帶犯上駛 
[錄某君上崔欽差禀]  
　　敬禀者本月十七日奉憲諭祇悉一是十年禁例再行又增覓保領照一例總統爲蟬聨計悍然畫押美國各處日報相與非之昨夏盧報錄美太平會函致總統力辯新例之非總統回書竟謂畫押迫於衆論並非得已教士以告其同道泄之報章傳爲笑柄以是知美自總統以至議紳議設禁者無非爲博公舉計並非眞有憎厭華人之心我所以受制之深者原其始實擣九鼎之錯忌醫譁疾養成今日之癰流毒旣深遂非尋常樂劑所能奏效此筆舌所以無濟也今定議雖仍舊例再增一欵雖不過仍其限制而已實開將來别議苛例之漸及今補救尚可設法過此則蔓更難圖矣抵制之法實屬可行不必亦禁彼人之赴華也但預立章程告以一年後　不將例删除中國照此舉行於彼業商者課以重稅傳教者示以限制美國人受聘於華者撤其職任彼等囂然以爲不便必請其政府設法轉圜萬無慮以此開兵釁之理蓋中國水師遜美不多而美更鞭長莫及况背約違理實美開端美所議例立見舉行而我所立章程以一年爲限事前美旣不敢妄動倘一年旣滿美尚倔强如故則我不妨毅然照行現在我無此議而美報論者及各省公正紳耆紛紛爲我左袒矧將來聞風而起有不囂然爲我作倒戈之助乎查美國洋參麫粉棉花各貨運入中國口岸者歳以千萬數計美傳教在華者六七千人美國人受聘於華之船政礦務稅關商船鐵甲者不下數百人美政府一聞此議豈復能以媚工人之故坐視此等人失所乎要在先以此議諷示在華各國公使散之新聞播之海外聨絡與憲台素相契合之議紳使動其政府之聽大抵創議設禁者議紳士中之一二耳其他或不知情節或無所關係隨聲附和而已且美自立續約以來一再嘗試其營光緒八年十年之例尚不甚刻我國寛大一意涵容故至十四年而放胆行之再不稍示抵制以後恐靡所底止矣况彼國正直紳士爲駁苛例者謂中國必將報復其言不騐媚工黨者皆謂中國不過如斯我苟毫無設施是適以灰正直紳士之心而不出工黨所料也 
[浙省官報]  
　　七月初五日嘉湖道宗金衢嚴道鮑候補道彭鄒李李任俱稟安預祝糧道世差人禀安預祝乍浦恊陳禀見杭恊林中恊白統領劉八旗協領左右司栢有鳳墨德柏哲四營節守省提塘蔡杭嚴衛韋四營千把總陳鏞宣金燦虞定海等俱禀安預祝候補副將鄧連陞由湖郡巡鹽緝私營來省禀到恭將宋季保由武康防次來省禀到楊鼎勲禀見袁學彬杭捕同知孟杭理事漙東防廳高中防　胡西防廳趙署西防廳徐杭通判陸寍嘉分司高黃金華通判徐候補同知胡義贊並禀知厘捐局委曹娥厘局差叩謝初六日牌示仰恩貢就職教諭嚴維駿知悉於本月初八日聽候本護院考騐委用毋違特示署湖州府張來省禀到署海寍州蘇禀辭赴任前泰順縣金鴻霄禀奉提省會算交代禀到初 
 
 

Page 3

 
 
七日牌示仰指分江蘇試用巡檢朱嘉俊知悉于本月初八日來轅聽候本護院騐看毋違特示又示照得同日到省廻避卽用典史潘煦潘顯曾本護院於本月初十日督同兩司當堂簽掣名次先後毋違特示莊人寳禀知籌備餉需昨日釘鞘寄存外庫候補縣𧝁鑑光管解京餉差竣回省禀到新選常山訓導馬寳田禀到候考騐給憑永嘉縣丞徐禀謝順直賑務案内蒙保以知縣在任候補奉部核准初八日候補副將鄧連陞叅將馬長春俱禀見禀辭回防湖州府張琳禀見李寳章禀銷衢州釐局差回省禀到楊鼎勳禀辭回泗安防次蔡增光禀銷海運通局差候補知州李圭禀知藩司飭知題補海寍州缺叩謝太平縣典史項沅禀謝藩司飭知赴任候補巡檢嵇金弧禀知釐捐局委紹局聨票差叩謝縣丞程肇元禀銷海運差叩見指分江蘇補用典史朱嘉俊禀候驗看叩見就職教職嚴維駿禀到候考騐永嘉縣詳送世識黃鶴揚禀到候騐看初九日副將宋連陞交卸湘軍水師前營回省禀到杭府陳禀見處州府趙光熙禀奉藩司飭知赴任候補府李寳章禀知防軍局委赴山東查探硝磺差叩見徐士霖禀見銷嚴東關查案併代釐局差許星箕禀見杭理事漙禀見叩辭赴紹採辦黃茶差同知胡義贊禀見運副司徒坷禀見會稽縣俞禀見禀辭赴任孝豐縣楊專丁來省禀謝上年下忙漕項全完冡記大功一次海寍州王專丁來省禀謝順直賑捐案内蒙保從優議叙大挑縣范澤漙嘉善公幹回省禀到銷差候補縣秦國均禀知杭道委赴海鹽公幹禀見吳鴻賓禀知奉憲飭知准補天台縣缺並飭赴任禀安叩謝前直隸青縣盛鴻自籍來省禀見候選縣陳家恆福建來浙禀見初十日遺缺府趙禀奉飭知調處州府缺赴任禀見叩謝大挑縣蕭治輝由温查提京控案回省禀到銷差吳鴻賓禀知奉飭知准補天台縣缺並飭赴任叩謝胡湘春禀知卸代海寗州事並奉厘捐局委雙林厘局專丁來省叩謝陳海仁長興局專丁來省禀奉飭知留辦一年記大功一次叩謝就職教諭嚴維駿禀謝考騐叩見上虞縣丞王志鴻禀奉藩司飭知赴任叩謝候補布理問陸繼賢由西墊局禀謝飭知留辦典史徐楨禀知藩司飭知請補新城縣典史叩謝永嘉縣世職黃鶴揚禀候騐看叩見 
[因鴨釀命]  
　　江北人某甲僑居浙江上虞縣鄉間養鴨數百頭放諸某姓草田俾得唼食蟲蟻俗例田間放鴨需出錢若干甲初不知也鄉民見之攫去四五十鴨以致互相爭奪釀成械鬥彼此各鳩黨類槍棒交加鄉民傷及十七八人立斃其一不知以後若何了結也 
[滬江宦轍]  
　　兩江營務處候補道曾觀察廣照於前日由江寍乘輪來滬本邑印委各員均至江干迎接如儀○江南提督譚青崖軍門由松江乘坐滿江紅船來滬于昨晨抵埠泊舟小東門外吳淞碼頭滬上自城守營以下各員均至憲舟恭迓○新簡長江水師提督黃昌岐軍門由金陵乘坐兵輪于昨日抵滬停泊金利源碼頭俄而本邑道營廳縣以及印委各員先後至舟次迎接軍門並不登岸約于日内換坐輪船北上 
[駁船沈没]  
　　前日有駁船一艘滿載池州煤鐵約有千餘擔駛進浦江停泊浦左爛泥渡地方昨日上午船上水手等正在作工不料船底洞穿水卽汨汨而入諸水手驚惶無措其時風伯掦威人力無從施救任其漸漸沈下船上諸人經鄰近杉板船赶攏悉數援去其船未及一刻卽已沈没是可惜也 
[攫綢被獲]  
　　昨晨九點鐘時有某甲年約三十左右口操皖音至小東門内何恒昌綢莊揀選五色綢縀良久始擇定元色綢一疋詢問價値莊夥答以若干竟不還價將綢攫去向西飛奔該夥大呼捉賊在後緊追甲奔至長生橋上被賣栗子之阿五拘獲適追者亦至遂送至巡防局請辦 
[縣案彚錄]  
　　烟袋作夥周少山與飯店夥唐良卿在途行兇由巡防北局藍二尹拘獲送縣黃愛棠大令提訊之下以兩造均非安分之人判令各笞二百板周押候備文解回上元縣原籍唐押候其父來案具領此已詳列前報前日傍晚大令拜客回署時唐父耕山在大堂上攔輿遞禀訴稱係本邑人家住西南鄉兒子良卿不務正業在外滋事當蒙懲責收所現在求恩將子給領回家以便嚴加管束大令俯如所請飭將唐良卿交唐耕山帶回管教不得任令出外肇事○陸春春被李惠生誣控竊牛由新閘巡防局員桂二尹加以刑訊陸卽斃命當經前署上海縣袁海觀大令提集人証鞫訊而新任黃愛棠大令飭將通案人証逐一順供判將李及汛捕魏德捕夥葉華買牛之王阿大行刑之局勇許大元應業瀛原告鄰人徐阿炳徐仁義並川沙住圖地保萬仁信徐克琴等分别收所屍母陸談氏屍弟陸文炳交的實人具保聽候備文將一千人解往蘇省訊辦此已紀諸本報前日薄暮時黃大令拜客回署屍母陸談氏在大堂上攔輿遞禀訴稱地保萬仁信隣人徐阿炳等二人均與案中無涉萬年老多病自管押以來伊家諸人日夜不安小婦人恐牽累無辜是以來案訴明求請將萬開釋鄰人徐阿炳管押憲案其妻産下一孩産後多病小婦人亦到案代陳下情叩求開釋大令曰案中諸人均係要証不能輕釋况不日卽欲起解所請著毋庸議○鍾意吾之子阿根被董春山董利生串通誘拐希圖價賣當被意吾查知卽投英公廨控告前日代理讞員宋莘樂二尹以此案關繫甚重飭將鍾意吾鍾阿根董春山董利生等備文飭差解送到縣値日差禀明後黃大令諭飭分别收所聽候訊供 
[英界公堂瑣案]  
　　包探唐寳榮禀稱章禮門於七月間投捕房報稱失去婢女翠娥一口先由林桂松將婢女送回後又逃逸查明仍係林桂松領去寄在鄉間今將林桂松送案請訊章禮門申訴前情並稱婢女翠娥實被林桂松串同逃逸求請訊究林桂松供係寳山縣人今年四十二歳翠娥在彭王廟前周家弄周姓家中情願指交宋二尹飭將林桂松押候派差帶往查提翠娥到案再行訊究○包探王阿二禀稱沈和尚前在租界犯竊獲案請訊奉判押回松江詎料沈怙惡不悛又來滬上圖竊故又拘案請究沈和尚供係松江人前曾犯竊蒙派包探押下松江航船因無錢購飯登岸借錢致又被獲尚求施恩宋二尹判笞一百板押送松江航船回籍此後不得再來○包探江阿三唐寳榮等禀稱諸朱氏被朱阿發行竊衣服等件售與胡壽山今得查獲人贓送請發落諸朱氏申訴失竊衣服請爲領贓朱阿發供認行竊胡壽已供收買衣服原不知來歴不明如今惟求恩恕包探又禀稱胡壽山收贓已非一次宋二尹判朱阿發管押四十二日收贓之胡壽山管押二十日贓給該氏領去○包探顧阿六禀稱車夫顧桃根等四名因違租界章程拘至捕房内有陳雲洲張寳汀二人各有洋銀一元爲質得以出外今日並未投質僅將顧桃根陳阿四二人解案顧桃根陳阿四同供新學推車不諳規矩宋二尹判顧桃根陳阿四各罰洋銀半元與陳雲洲渠寳汀所存之洋一併充四醫院經費 
[法界公堂瑣案]  
　　某信局主劉玉鑑訴稱去年青浦分局乏人經辦小的因懇商滬局夥鄔九皋令其前往接手言明生意贏絀歸小的十分之三鄢以資本全無小的遂借給洋銀五十元後欲將生意擴充代鄉間各鋪購買貨物各鎛以烏在鄉不久未甚信托須見貨付銀以致上海辦貨之銀均由小的墊付至本年五月信船中途遇盗控諸青浦縣署鄔先稱失去受寄之洋銀數十元繼又浮報失一百六十餘元小的查問各鋪共約失去數十元因之照章以三折賠償計二十三元卽可了事其時鄔方管押小的具詞保出去自願理償詎延宕兩月餘不來料理目下結算尚欠墊買貨物連借欵共二百九十餘元請爲追究葛同轉詰問之餘鄔供稱此項虧欠洋銀須俟收歸宿帳然後料理同轉著卽管押限五日内理處屆限不理則送歸青浦縣併案請辦○前者金合記魚行夥孫厚卿具禀控稱魚販陸阿土陸朱氏夫婦二人於初九日侵曉六點鐘時來買鮮魚乘魚客忙亂之際竊取若干魚客見而喝阻伊等夫婦及賣魚帮中强悍之某氏婦一味兇蠻肆行纒擾洎陸去後約半點鐘時復來節外生枝將竊取之焦提出聲稱魚價不合竟欲退還魚客見其兇横異常祗得將魚收回正欲過秤陸等自知斤兩不符將魚潑翻在地用脚蹴踏 
 
 

Page 4

 
 
成泥又將魚秤踏斷短衫撕破適有某號西捕到來不問情由將小的一併拘入捕房管押一點鐘時然後釋出伊等夫婦因捕房不管益膽大妄爲日日來行騷擾是以來案具控葛同轉准詞立飭某包探將陸夫婦拘至案下訊究陸供稱初九日小的並未出外妻子亦不敢行兇同轉謂若不行兇魚秤爲何折斷况撕破短衫情形鑿鑿無用抵賴遂判令將陸枷號一禮拜朱氏暫押捕房候枷滿後一并開釋○前者林茂興訴稱刁詠笙在治下新開寳豐源掮客報關行雇小的司帳每月許給工資洋銀十元至本月十五日裝修齊備無力開張因向小的相商將店業售歸小的當卽寫立盤頂票據計銀九十兩洋銀二十六元其時刁言明待另覓東家是行仍歸伊開設小的一時難招齊　分且刁所欠各項均向小的索償受累不堪禀求提察訊究昨日葛同轉飭某包探將刁提案訊究之下刁供稱林說合開設報關行裝師生財約値銀二百兩皆由小的墊付至林所招股分延至數月不付分毫反用空洋銀三十餘元小的明知受欺自願折價歸林執業立有契據結算林尚欠期票洋銀理應向索祈大老爺究問可也同轉判令邀人保出憑中理處○某處收租人杜祥生訴稱房客蔣王氏積欠洋銀四元林浦氏七元陳金生四元四角陳阿二六元一角屢索不還送請追繳葛同轉以蔣王氏等皆稱數目不符著押候交人保出對明帳目 
[花園異産]  
　　河内栽植公園奇花異卉筆墨描寫有不能盡不有親到其地徒憑紙上何異看山隂畫圖便談此中山中佳趣名山能不笑人耳食乎去日貴府委員親引夢石就園始看一遍姚黃魏紫樊口蠻腰無數奇奇怪怪令人目前應接不暇其中别國異産甚多其最切於民間常用可以養生資利則有二類一名阿蘆筆屬榖菜類出新世界安司島所産葉似鬱金莖似樊蘭入地根生若甘諸芋子之類可以代穀生食煨食皆可擣碎成粉色甚瑩白酷似本國黃精葛根二粉宜造餅及煮湯食飢時嘗粉一匙便已半飽食後輕快易消不嫌賬滿植法宜乾土下植時每本相去七西尺逮叢生入地成根每隔地五寸一根初植時四旁宜耘土作隴行行整整與本國植芋藷法一般每年西正月二月卽南臘月正月雨前宜下植至西十一月或十二月卽南十月十一月掘地採食若造粉每粉一西斤在西每斤價銀一毛在北圻不减一元植滿一西畝年内可得一萬六千根造成粉可得二千斤上下得利甚倍至若造粉法將根洗凈切片擣碎取屑置入水瓶中二十四時俟水澄去滓漉而出之再以簿布或紗袋篩之一遍晒乾成粉若未瑩白再篩再晒如前法一名阿巴歌屬草類乃東方丕烈兵海島所産其根葉皮色與本國巴蕉不甚相别植法與植巴蕉一般凡在北圻何處可植巴蕉者皆宜此物丕烈國自有此産得利甚倍亦自珍惜禁不外兌今若移植我本國亦一致富之事此物質柔脆而皮腹甚堅削皮外作綫繩可用爲船纜及百工引重之物其堅固比本國麻枲繩臾爲牢　投入水中不朽管園翁試取園中阿巴歌皮作小綫條曳得二西斤綫尚不斷若削之極細穿針可以縫衣及雜他綫織成毛布助女工之事今河内縫工已有就買此線者取皮法須植得十八個月樹上生花方可取時要近地面仍須緩手遮護勿犯女樹每一削皮從樹表削到下根剖看其中軟者取爲繩線削到樹盡時亦倣得七八年方再植他樹植者取核或取新生女樹均可樹皮所作繩線每一西樹價銀自十二元至二十元若植遍一西畝同年得利每一畝倣至五六百元園中此項甚多約全來年西三月放賣可得一萬本其餘花類葉類及綿枲甘蔗切於民用者不可枚舉姑先錄二條供博物者之一覽昔衛文公務材勸農數年之間衛致殷富若有心世務者轉相訓飭易莽田而爲綺圃伐萊阜而爲鄧林阜物之資尤不可放過度外也經略備參夢石謹識錄安南同文報 
[救災恤鄰]  
　　昨日由益順盛寳號交來山東黃縣挹翠山房大善士樂助振捐洋銀一百元又黃縣善婦丁氏樂助荳規銀八兩敝館協振所當卽填奉收條以昭核實竊思目下災况更甚於前汴梁齊魯方告懷襄而僻在滇南又有其魚之慘有心人盱衡時局幾於寢饋不安而振捐則羅掘已空深恐後難爲繼敝振所方擬續成册啓分呈閱報諸君乃蒙遠道輸將不吝巨欵卽至金閨之彦亦且慷慨樂輸此其仁術仁心誠有深合於救災恤鄰之義者行道有福蓋不禁額手頌之已 
[黑籍蒙庥]  
　　易曰積善之家必有餘慶積不善之家必有餘殃兹蒙晉昌土棧夥友吳錫康善士來函見敝局辦事誠懇籌欵不易願將斷還螟蛉之欵洋拾元助於敝局脫人苦海自可轉危爲安云云敝局拜領之下不勝銘感吳君雖今日箕裘禾紹德已好修他時麟鳳呈祥可爲預卜又蒙宛鎭將禹屏大善士代募九八規銀一百兩合英洋一百三十五元八角七分由電局轉交敝局正在籌欵孔亟之時忽荷鴻施不勝銘感想大善士慈祥在抱無善不爲廣種福田報施定當不爽除付奉收條外合求登報代爲黑籍中人九叩首以謝上海平康里恒濟戒烟局司董李經馥何鏞鍾洪南謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[省官報]  
　　十一日知縣許肇基禀知奉撫憲委赴常鎭公幹卽辭姚詩聲由常昭海口釐局來巡檢鍾鴻鈞專差來轅禀知山東賑捐案内　　　用縣丞十二日知縣賴豐熙禀辭回常昭内河釐局十三日通判劉晉祺江西人由寍來鹽提舉銜分發江蘇試用通判毓錦正黃旂人由京　　　省禀到知縣郭冏禀謝飭知十七年分京餉案内蒙奬加一級記錄二次理問梁文錫巡檢王作厚均謝飭知常昭河工案内蒙給酌委署事　次署吳縣主簿范景賢奉委解首級赴木凟分發江蘇試用從九品孟繼祖浙江人由京騐看來省禀到藩轅牌示照得金匱縣典史員缺前以候補巡典宋學成咨署兹據在前請補碭山縣典史李智植於宋奉准部覆之先丁憂照章自應碭山縣典史由江寍藩司以宋學成另詳更補其次金遺縣典史查有試用典史胡長慶堪以咨署址四日藩轅牌示照得常熟縣典史董敬輿病故遺缺前以試用典史胡長慶啓署在案兹查該員業已更補金匱縣典史所遺常熟縣典史缺自應另行更補查有分缺間用典史吳志敏堪以請補吳縣主簿范景賢押解首級赴木凟回請補黃四浦司巡檢祖郁禀辭回江寗十五日首府三首縣均禀知赴虎邱察郡勵壇同知宋枬禀謝飭知審案勞績酌委州縣署事一次聶申之謝飭知審案勞績酌委州縣署事一次知縣何啓綬日車坊釐局來禀謝飭知十三年分海運案内蒙保得同知直隸州後加知府銜縣丞過班候補知縣沈翰浙江人服闋回省禀到委署常熟縣黃泗浦司巡檢張夢瓛禀辭赴任縣丞朱毓崧禀銷海運津局差巡檢徐清履酌委署事一次童謙益准委釐差一次均謝飭知常昭河工奬勵分發江蘇候補縣主簿陳炳甲湖南人禀到 
[上海北市絲業會舘籌賑公所施少欽經收順直山東賑捐閏六月廿四五六日第三千二百七十三四五次清單]  
　　廿四日無名氏三十元如臯孫堯欽募顧安策爲孫增譽求驚風速愈廿元蘇省怡和行安徽青陽王仲眉廿元姚江甡記莊四留居士十元南京蠢然氏十元浙省恆懋不具名求病速愈由餘大莊來十元蘇省寳彝堂李六元吳心香四元留溪姚氏三元豫章大昌號隱姓氏二元一角杭垣無名氏求病速愈二元錢江陳綸閣徐復泰俞夢丹鶴鳴園四戶各一元乍川自慚無力報恩不盡子求母費氏康　福壽綿長一元日坐愁城債如百結子求合室平安人眷咸寗一元崑程柱勛一元蘇城王廢基演武廳俞少雲盛金保求合家平安一元唯亭王炳圭求病愈一元顧瑞尊一元○安省司號公二元又募徐燮和四元汪愼夫祝瑞廷一元春祥裕源蔣德英陳文軒金立誠周文健求子平安韓良臣求三女痛速愈舒開瑞求病速愈八戶各二元蔣虎臣一元○岳州衛銀三兩巴陵孫正堂陳一兩八李筍香七錢府學龍陳棣華府學陳李萃升四戶各六錢五分共七戶合岳平銀九兩一錢○高郵武廟賑所丁玉軒募交防野叟洋三元頴川氏友人祝壽移助錢四千文無力人無名氏各五百文餘撞洋尾三百文共五戶合洋八元○湖北武昌府署李頴士募李贊禹洋一元悟山居士錢七百文無名氏二百文田秀銓一百文共四戶合洋二元○廿五日餘杭李醖泉求病速愈由郭逸齋先生來洋五十元　臧功求病全二元黃洵誠爲子楨逹病愈完願並求合家平安十元隱名氏由源記來十元又省身堂五元又無名氏二戶各一元皖南太邑王雲濤寄居姑蘇求病愈十元姚曾源病愈還願十元甬上李心如求病速愈回家平安十元高昌廟巡防局魯二二尹訊結　泰銀器店一案罰欵移助十元蘇垣周拙菴募梅花居士六元又無名氏阿則堂各一元桐城裕泰葉敦厚堂五元又七月半年例燄口經錢香燭等項移助本洋二元葉知止軒英洋二元又内助一元無名氏求病速愈五元蔡香九二元張錫球求子病愈二元安省俞公舘麗川陳氏求病愈一元元號小洋三址六角紀陸氏一角○廿六日蔚豐厚代江西無名氏爲亡張祜成助銀一百兩合規元一百另七兩麻城縣程南浦善士由盤記棧來洋五十元無名氏爲先人八十冥壽折資助賑由泰源莊來廿元又無名氏爲三歳兒求目疾速愈四元蘇州汪蔭椿並親友合助十九元寗郡北門局四元高郵河捕分府署陳雲樵一元揚州沈若愚一元川沙壽護主六角沈奇三角陸笥卿二角喬文如一角○寗府利和莊募無名氏呂小謀汪應佳汪呂氏王耀廷饒宏遠方鶴年七戶各洋一元無名氏趙汝玉不書名鄭萬太四戶各五角宋宏京四角森藏春楊炳南各錢五百文湊數氏四百六十文杜椿芳汪雲章各四百文黃心男張振彬各三百文章錫三無名戶戴錫卿無名氏龔永太無名氏汪榮之陶怡和方瑞堂童大道無名氏十一戶各二百文無名氏姚桂林宋和盛三戶各一百文共三十三戶合洋十四元對開一元○汪笏卿募平陽氏洋三元五角半延陵女四角半内人三角吳郡潤生立心除烟癮二角半大小姐金城氏社富福來興中五戶各二角子亭氏老大媽少亭氏新大媽灶祥氏富郎子女七戶各一角預光夢璋五分共十七戶合洋八元三角○天津礦務局廣餘氏一元就是學保氏各三角無錢氏二角無名氏四角又二戶各三角又二角共八戶合洋三元○泰州程尊行堂錢二百八十文弢廬主人二百文無名氏吉祥主人無名氏金玉主人奇玉主人六戶各一百文共八戶合洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年七月初九日京報全錄]  
　　宮門抄○發抄硃批四道○給諫慶等奏遵保獲盗出力官紳請旨奬勵摺○江督劉等奏長江水師總兵因病出缺遵章保舉人員擬定正陪請旨簡放摺○又奏委署總兵片○台撫邵奏請更正保案片○湘撫張奏揀員對調知縣摺○江撫　奏請旌表片○又○奏甄别知縣片○又奏知府暫緩赴任片○月七初九日内務府國子監侍衛處値日無引見信俟請假十日○吉恒續假十日○侍衛處奏派口外賜奠派出興伯文璞○召見軍機○發抄希元奏守備趙有謨補杭州營都司奉硃批兵部議奏欽此○又甌寍令蔡軒調補南安令奉硃批吏部議奏欽此○又建寍鎭胡德興陛見回省赴任奉硃批知道了欽此○福潤奏平度州茅恩綬署肥城令奉硃批吏部知道欽此○○巡視北城工科給事中臣慶綿等跪奏爲遵保獲盗出力官紳請旨奬勵恭摺仰祈聖鑒事竊准步軍統領衙門移稱據北營叅將鵬展督飭千總劉殿甲等會同北城副指揮嚴慶琳紳士陳志堅等拿獲迭次紏夥持械施放洋鎗洋炮搶刦盗犯劉三卽劉三喜兒等一案復據候補千總高金城等會同揀調東城正指揮陳文熙西城紳士葉大琛等續獲盗犯武連登等五犯傳同被刦事主解經步軍統領衙門奏交刑部審辦嗣准刑部訊明將各犯按律定擬罪名於光緒十七年七月二十二日具奏奉旨劉三卽劉三喜兒武連登戴二卽二火爐仔侯二卽侯狗兒靳大卽靳杜兒俱著卽處斬梟示劉微兒著卽處斬李錦堂卽李扣兒仍着戮屍梟示餘依議欽此欽遵鈔錄原奏知照前來並聲明拿獲此案之文武員弁應得奬勵由各該衙門自行辦理等因開列獲盗官紳銜名清單移會到城臣等查該司坊紳董等均能不分畛域弋獲巨盗多名緝捕尚屬勤奮未便没其微勞自應照章分别請奬以示鼓勵而昭激勸謹將尤爲出力各員繕具清單恭呈○御覽伏候飭部核覆施行再此摺係臣城主稿會同東南西三城辦理合併聲明謹恭摺具陳伏乞皇上聖鑒謹奏奉旨已錄○○頭品頂戴兩江總督臣劉坤一太子少保長江水師提督臣李成謀跪奏爲長江水師總兵因病出缺遵章保舉堪勝總兵人員擬定正陪請旨迅速簡放以重職守恭摺馳陳仰祈聖鑒事竊據長江水師江南瓜洲鎭標中軍遊擊張華熙禀稱瓜洲鎭總兵吳家榜日前由瓜洲起程前赴下游各營稽察官兵勤惰閏六月初四日因感受暑邪牽引肝腸觸發舊傷回署調理醫藥無效至初五日申刻因病出缺當將總兵關防封固存儲等情禀報前來伏查該總兵吳家榜於咸豐年間從軍水師隨剿安徽江蘇各省身經百戰迭克名城受傷頗多立功最偉歴經保薦蒙恩以提督記名同治七年五月補授瓜洲鎭總兵自到任以來整頓操防不辭勞瘁迄今二十餘年威惠兼施軍民悅服遇有交涉事件亦復措置合宜凡於文武寅僚莫不和衷共濟兹以感受暑熱觸發舊傷遽爾云殂深堪惋惜除將瓜洲鎭總兵篆務先行委員署理另片陳明外查長江水師總兵各缺同治七年欽奉諭旨遇有缺出卽由該省督撫保舉堪勝總兵人員擬定正陪請旨簡放等因欽此欽遵在案今吳家榜所遺長江水師江南瓜洲鎭總兵員缺臣等遵照定章詳加遴選查有長江水師江隂營副將鍾明亮人才壯健膽識優長調度有方機宜允恊歴任水師各缺凡於約束弁兵訓練技藝靡不認眞整頓實力講求江面情形最爲熟悉堪以擬正又查有長江水師提標中軍副將謝濬畬才具穩練辦事愼勤久在水師懋著聲績堪以擬陪以上二員均堪勝江南瓜洲鎭總兵之任該處地居長江下游與揚州最近爲鹽商輻輳之區對岸卽係鎭江通商口岸員缺極爲緊要相應請旨迅賜簡放以重職守所有長江水師總兵因病出缺遵章保舉堪勝總兵人員各緣由謹合詞恭摺馳奏伏乞皇上聖鑒訓示謹奏奉硃批另有旨欽此○○劉坤一等片再長江水師瓜洲鎭總兵吳家榜因病出缺所遺總兵篆務現經臣等查有江隂營副將鍾明亮瞻識優長情形熟悉堪以派委署理以專責成除檄飭遵照外事合附片陳明伏乞聖鑒謹奏奉硃批知道了欽此○○邵友濂片再台灣清賦全功告竣請奬案内七品頂戴選用從九品汪金波請免選本班以縣丞不論雙單月儘先選用光緒十七年六月十一日奉旨着照所請奬勵等因欽此經吏部欽遵註册於八月十八日咨行到台轉飭遵照在案兹據該員汪金波禀稱先於八月初一日在直隸省遵新海防例由從九捐足三班指項巡檢分發福建試用赴部騐看於十月初十日領照到省接奉行知前案保奬官階查山東河工案内原保候選通判田承熙奉准免選本班以同知不論雙單月選用嗣據該員先由通判報捐分發禀請詳奏更正將分省補用通判田承熙改請免補本班以同知仍分省補用經部核准有案汪金波由選用人員續捐指分騐看到省與田承熙事同一律未便選補兩岐禀由藩司核請更正准將福建試用巡檢汪金波免補本班以縣丞仍留原省儘先補用等情具詳前來臣覆核無異理合附片具陳伏乞聖鑒勅部查照核案更正施行謹奏奉硃批吏部議奏欽此○○頭品頂戴湖南巡撫臣張煦跪奏爲揀員對調知縣以資治理恭摺仰祈聖鑒事竊照知縣爲親民之官撫字催科責任綦重必須人地相宜方能勝任臣與兩司於所屬州縣中隨時留心考察查有華容縣知縣龍起濤年四十六歳江西永新縣人中式同治癸酉科本省鄉試舉人甲戍會試中式進士奉旨以知縣卽用簽掣直隸於同治十三年六月到直光緒元年在湖南協黔局捐離原省指發湖南是年十二月由直領咨來南二年二月到省四年在晋捐局報捐同知升銜七年題補華容縣知縣奉部覆准八年十月十一日到任又常寗縣知縣劉朝焜年三十五歳安徽合肥縣人由監生遵海防例報捐知縣歸海防新班光選用復遵例加捐同知升衔光緒十一年十二月分簽掣湖南常寗縣知縣十二年正月二十八日蒙欽派王大臣騐看領憑起程是年五月到省十月二十日到任該員龍起濤年强學優安詳謹愼在華容縣任内辦事尚無貽悮惟該縣濱臨洞庭素稱難治措置未能裕如該員劉朝焜年壯才明克勤厥職現在常寗縣任内公事雖尚奮勉有爲惟於地方情形稍欠周給以上二員才具俱堪造就而人地均不甚相宜之以互相對調庶辦理可期勝任據布政使何樞署按察使呂世田會詳前來想應請旨將華容縣知縣龍起濤調補常寗縣知縣卽以常寗縣知縣劉朝焜調補華容縣知縣如此一轉移間人地各得其宜於地方實有裨益該員等均係現任知縣互相對調缺分相同任内均無承追督催展叅處分毋庸送部引見理合會同湖廣總督臣張之洞恭摺具奏伏乞皇上聖鑒勅部核覆施行謹奏奉硃批吏部議奏欽此○○德馨片再據藩司方汝翼詳稱據前署新建縣事現署萬安縣知縣周文潮禀稱河南商城縣人光緒十六年順直水災蒙諭勸助賑該員念切痌癏當遵其故父二品封職周祖綬故母二品命婦周方氏遺命捐助九四京平紋銀一千兩解由藩庫彚解爲順直賑欵之用兹又續捐庫平紋銀六十兩連前共成庫平紋銀一千兩禀請建坊旌表由司詳請查核附奏等情前來臣查定例凡助賑荒賴捐銀至一千兩以上者請旨建坊給予樂善好施字様等語仍照奏定章程令其自行捐建毋庸給予坊銀今前署新建縣事現署萬安縣知縣周文潮前因畿輔重地猝被水災恪遵遺命慨捐庫平銀一千兩彚解災區賑濟具見克承先志見義勇爲相應仰懇天恩俯准該員爲其故父二品封職周祖綬故母二品命婦周方氏照例准其在原籍自行建坊給予樂善好施字様以昭旌奬出自逾格鴻施除續捐銀兩存司彚解並飭取造籍貫事實册結咨部並咨明直隸河南各督撫臣順天府尹查照外謹附片陳明伏乞聖鑒訓示謹奏奉硃批著照所請禮部知道欽此○○德馨片再准部咨嗣後道府州縣無論捐納勞績各項人員應於到省一年後察看考核分别補用等因歴經遵辦在案兹查有捐納試用知縣譚鴻基何榮煇均試看一年期滿應行照章甄别據藩司方汝翼會同臬司福裕詳謂留省照例補用前來臣詳加察看捐納試用知縣譚鴻基年富才明向榮煇才具穩練均堪以知縣留於江西補用相應請一旨留省照例補用謹會同兩江總督臣劉坤一附片具陳伏乞聖鑒謹奏奉硃批吏部知道欽此○○德馨片再新選崇仁縣知縣震超業○到省本應飭赴新任因南昌府現有發審緊要案件已札委該員赴府帮同審辦一俟事畢再行飭令赴任理合附片陳明伏乞聖鑒謹奏奉硃批吏部知道欽此 
 
 

Page 13

 
 
[光緒十八年七月初十日京報全錄]  
　　宮門抄○諭旨一道錄前○發抄硃批三道○滇撫譚奏請將會澤邱北被災被擾等縣錢糧恩准豁免摺○東撫福奏爲履捕飛蝗情形片○又奏請准建坊片○熱河總管祥等奏園庭各工迫不可緩請擇要粘修摺○粤督李奏揀員署水師叅將摺○護浙撫劉○奏撥補各項銀兩片○滇撫譚奏署補各員缺片○七月初十日理潘院鑾儀衛光祿寺鑲黃旂値日理藩　引見十名○阿公假滿請安○恩全請假十日○召見軍機慶福長有○發抄福潤奏廣東職員蘇蘭徵捐賑請爲故父蘇震舒故母沈氏存母梁氏建坊奉硃批著照所請禮部知道欽此○又濟寍州文童程樹榕捐助書院膏火請爲故父程德麟故母秦氏宋氏建坊奉硃批著照所請禮部知道欽此○又記名總兵江保泰接帶防營奉硃批兵部知道欽此○○頭品頂戴雲南巡撫臣譚鈞培跪秦爲請免會澤邱北等縣被災被擾錢糧籲懇天恩俯准豁免以紓民困恭摺仰祈聖鑒事竊查上年五六月間會澤縣屬大雨如注山水暴漲河堤衝决田畝被淹臣據報卽飭可道籌欵委員會同該縣妥爲勘賑疏消積水查明被災田糧應否蠲緩詳候核辦又邱北縣屬河匪盧以松於上年二三月間糾匪滋事當經派兵剿滅業將被灾及剿辦情形先後奏報在案兹據布政使史念祖會同糧儲道英奎詳稱據署會澤縣知縣王德中會同委員准補鎭雄州知州孟蔭桂將勘明被災田糧造具册結由該管道府核明層遞加結申司會道復加查核會澤縣屬清淩等里被災田畝應完秋糧租米二百五十石一斗八升四合六勺條公等銀八十三兩六錢二分五厘八毫蕎折銀七兩八錢四分四厘七毫又豐樂里被災官莊田應完租米六十九石五斗九升八合八勺實係沙淤石壓一時不能墾種應請自光緒十七年起署行豁免勒限五年墾復再行照舊完糧又寗靖等里被災田畝應完秋糧米五十九石八斗三升二合一勺條公等銀四十八兩三錢四分四厘八毫蕎折銀十四兩八錢三分一厘沙石稍淺應請自十七年起暫行豁免勒除三年墾復完糧又敦仁等鄉被災田畝應完秋糧米三十石二斗三升九合九勺條公等銀二十二兩九錢三分三厘八毫沙石較少應請自十七年起暫行豁免勒限兩年墾復完糧又據署邱北縣知縣尹元亮查明河匪盧以松蹂躪村寨尚有民欠未完光緒十六年分條公等銀二百九十六兩六錢二分八厘六毫米折銀二百零三兩五錢三分四厘各糧月均因被擾失業民情困苦異常實屬無力完納禀由該司道核查屬實詳請奏豁前來臣覆加確核委係實在情形所有會澤邱北等縣被災被擾錢糧若仍照常徵收民力實有未逮可否仰懇天恩俯念民情困苦准將前項銀米如數豁免會澤糧田准俟分限墾復再飭照舊完納以紓民困之處出自逾格鴻慈除會澤縣册結分送部科並飭邱北縣補造册結送部查枔外所有請免會澤邱北等縣被災被擾錢糧緣由謹會同雲貴督臣王文韶恭摺具陳伏乞皇上聖鑒訓示謹奏奉硃批著照所請戶部知道欽此○○福潤片再前於六月中旬省城附近一帶忽有飛蝗蔽空而過奴才督飭地方各官如法撲捕數日卽已淨盡並未損傷禾稼一面飭查各屬並委員分投前往查辦旋據禀報間有停落之處均督鄉民立時撲滅田禾受傷無多其時節氣尚早已均補種晚穀等項藩司湯聘珍亦委員分别確查據報情形相同尚無諱飾情弊惟遺子萌生最速爲害尤烈現復飭令印委各員徧加搜挖或乘其初生之際上緊撲捕鄉民捕得蝻子給予錢文按斤收買以期盡絶根株如查勘或有被災另案辦理謹附片具奏伏乞聖鑒謹奏奉硃批知道了欽此○○福潤片再據賑撫局司道詳據貴州綏陽縣文童王文新禀稱故母王紀氏生平好善臨殁時囑將釵釧等物變價備賑兹遵遺命湊集銀一千兩解局兌收以備灾賑之需等情該司道核與建坊定例相符詳請則奏前來相應仰懇天恩俯准王文新爲其故母王紀氏在於原籍自行建坊給予樂善好施字様以示旌奬謹附片具陳伏乞聖鑒訓示謹奏奉硃批著照所請禮部知道欽此○○熱河正總管奴才祥煜副總管奴才貴存跪奏爲熱河園庭各工程迫不可緩可否擇要粘修恭摺具陳仰祈聖鑒事竊奴才前於到任後業將園庭大概情形聲明在案兹據苑丞毓純吉祥文璽錫恩等禀稱據園内前宮月色江聲如意洲永佑寺錢糧處芳園居曠觀含青齊西峪瀑布並外廟普寗寺扎什倫布各等處苑副千總等先後呈報各該處殿宇房間自道光年間失修迄今五十餘年殿多滲漏又兼近年大雨連綿情形愈重並各處河道閘座亦多衝淤所有各處收存陳設供奉佛像各殿宇均已滲漏不堪且間有坍塌之處每値隂雨卽行隨時挪移保護無如情形過重竟至無處歸併各項陳設愼重攸關實難從緩况各等處外圍牆垣大半坍倒現値軍務甫就肅清尤不可不嚴加防範等情禀請修理前來奴才等自到任以來不時恭詣園内外廟各處稽查該苑丞等所禀均係實在情形查各等處尊藏列聖御筆字畫書册砃以及陳設書籍鋪墊等項欵目繁多並各殿宇佛像供器在在均關緊要若不及時擇要粘修誠恐再經大雨難免坍塌傾圯之虞且各等處外圍城牆雖已修理齊整而内圍牆垣大半坍倒現値口外軍務甫就肅清惟恐深山曠野不無优莽潜藏園庭緊要亟應先將墻垣修理嚴密以昭愼重奴才等再四思維勢難延緩不敢不據實陳明合無仰懇天恩俯准先將内圍墻垣修補嚴密再行按年擇要粘修各等處殿宇房間總期工歸實濟帑不虛糜在殿宇旣可持久而陳設卽保無虞如蒙俞允再由奴才等設法籌欵恭摺奏聞所有要工迫不可緩可否擇要粘修各緣由理合恭摺具陳請旨伏乞皇上聖鑒謹奏奉硃批著照所請該部知道欽此○○頭品頂戴兩廣總督臣李瀚章跪奏爲廣東外海水師恭將員缺緊要懇恩俯准揀員升署以重海防恭摺具陳仰祈聖鋻事竊照案准兵部咨廣東大鵬恊副將何長清補授湖北鄖陽鎭總兵其所遺大鵬恊副將缺本部另行擬補具題遞遺　門營叅將缺輪用第二輪第三缺預保人員該省預保無人應過班用第六缺揀發班内人員查該省揀發班内亦無人再過班用第九缺應補人員該省並無世職應補人員卽以應升人員照章揀員請補等因當經臣會同廣東水師提督臣鄭紹忠選以澹州營遊擎儘先叅將盧滿江歴署水師要缺熟叅情形奏請補授嗣准兵部議覆查海門營叅將係外海水師應升之缺該省旣有外海水師應升之員自應查照例章請補如應升之員與是缺不甚相宜亦准揀員對調不得以陸路人員率行請補外海水師之缺所請應毋庸議其廣東海門營叅將員缺仍令照例以外海水師俸滿應升之員請補光緒十八年四月初七日覆奏奉旨依議欽此等因咨行前來伏查海門營叅將一缺駐紥海門廳城控制外洋當此籌辦海防之際必須精明幹練熟悉洋情有爲有守之員方克勝任兹復會同廣東水師提督臣　紹患在外外海水師俸滿應升班内逐加遴選其歴俸一年以上合例應升叅將之碣石鎭左營遊擊鍾成全實於此缺人地不宜未便遷就請補查有歴俸未滿年限之碣石鎭中軍游擊劉百祿年六十二歳廣東東莞縣人由勇目前赴陜西江南廣西等省剿匪出力遞保花翎儘先遊擊並加副將銜賞給二品封典補授今職光緒十八年六月二十一日接劄該員幹練有爲水師嫻熟前在外省軍營並無叅革朦保情弊以之升署海門營叅將洵堪勝任雖歴俸未滿年限惟水師人材難得向准以未滿年限人員題請升署合無仰懇天恩俯念海疆要缺准以劉百祿升署海門營叅將俾收得人之效如蒙俞允該員於准補遊擊案内甫經引見毋庸再行送部應請勅部給予署劄俟扣滿歴俸年限再請實授以符定制謹會同廣東水師提督臣鄭紹忠合詞恭摺具陳伏乞皇上聖鑒飭部核覆施行謹奏奉硃批兵部議奏欽此○○劉樹堂片再案准部咨動用耗羡數在五百兩以上者奏明動用等因遵奉在案兹據署藩司黃毓恩詳稱浙江省年額收支餉餘銀一萬一千二百兩零光緒十七年統計已完未完應收餉餘銀一萬四百八十兩零缺額銀七百十九兩零應請在於耗羡項下撥補造具收支細册詳請報銷等情前來臣覆核無異除咨戶部查照外謹附片具陳伏乞聖鑒謹奏奉硃批戶部知道欽此○○譚鈞培片再署尋甸州事請補維西通判謝光燾撤任遺缺查有候補知州韓再蘭辦事認眞堪以署理署鎭雄州事試用同知張恩洪調省遺缺查有准補該州知州孟蔭桂應飭赴任據藩臬兩司先後會詳前來除分檄飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒十八年七月十一日京報全錄]  
　　宮門抄諭旨一道錄前○發抄硃批四道○東撫福奏伏汛期内黃河兩岸險工現均搶護平穩　○河督許奏江北江蘇漕船全帮出境日期摺○東撫福奏請撥防漏經費片○直督李奏請旌表片○蘇撫奎奏審　盗犯按例懲辦摺○七月十一日吏部翰林院正黃旗値日吏部引見四十八名○張中堂請假五日○召見軍機麟書徐用儀皇上明日卯初進内至建福宮行禮畢還海○發抄福潤奏盛宣懷等捐資建堂懇賞米石奉硃批卽由山東應解粟米内撥給三百石戶部知道欽此又平隂縣教諭李開勲捐建文廟奉硃批著照所請禮部知道欽此○裕祿等奏造送徵信册奉硃批戶部知道欽此○又派員與朝鮮會哨事竣奉硃批知道了欽此○○尚書銜山東巡撫奴才福潤跪奏爲伏汛期内黃河兩岸險工現均搶護平穩恭摺仰祈聖鑒事竊奴才　將水勢盛漲兩岸險工疉出並史家塢工程尤爲危險情形於閏六月初五日奏報在案查史家塢溜急水深用料廂壓未能到底卽被冲失奴才見事機萬緊必須以全力爭飛飭在工各員弁併力嚴防毋稍鬆懈總辦道員張上逹以勢甚危險於後面加築套堤二百餘丈以資捍衛防營不足繼以民夫奴才復添派嵩武中軍副將杜金標率領所部帮同工作一面派員多購料物䟎運石塊星夜抛護迨抛至離水面五尺許溜勢始向外移赶將冲刷埽壩竭力加廂並添做大埽數座方得漸次平穩此皆仰賴皇上洪福非奴才初料所能及其餘上中下三游各險工據報分投搶辦或已鞏固或尚在鑲修均可力保平穩惟自入伏以來隂雨連綿水勢有漲無落接准河臣咨會萬錦灘黃河於閏六月初四日又長水三尺山東河身淺窄舊險未已新險又生如上游濮州馬劉莊寥家橋壽張縣徐家沙窩影塘東阿縣張莊殷莊張家道口馬家沙河五里營牛屯范家坂等處近又據報冲蟄埽壩中游平隂縣孫家溜湖溪渡朱家圈陶家嘴肥城縣傅家岸歴城縣西邢莊任家岸長清縣董家寺黃陡崖大馬頭及枯河挑水壩亦均出險下游濟陽縣桑家渡郭家紙坊齊東縣梯子霸升官寨劉先生莊徐家園常家道口余家窪葦園馬閘子青城縣陶王莊沙窩楊家眞武廟梨行董家浦台縣張莊雙台莊王家院東馮西馮薛家坊馬家漥十里鋪四紙坊金卜莊惠民縣小隺家劉王莊濱州李家口謝家莊北鎭貴家莊趙家寺楊溝朱家菜園程家口于家莊台李莊利津縣東關十六戶北嶺子韓家垣傳家窩大田家綦家夾河等處埽壩均有蟄陷堤埝間被刷損情形輕重不一各總辦往來督率搶護幾致應接不暇幸員弁勇夫人等均能不避艱危踴躍用命沿河民夫亦帮同抬土運料晝夜弗懈得以奮力搶辦藉免疏虞洵堪仰慰宸厪至長清縣寵莊漫溢民埝水勢業已消退大堤几然無恙應俟秋後農隙仍飭民間堵修酌給津貼銀兩以工代賑利津縣南岸梅莊一帶民埝向有分洩口門歴年旁溢之水由此隨歸小寍河入海去歳該處百姓將殘埝修補完整無從分洩以致北岸鹽窩等處陡生巨險本屆伏汛盛漲較去年尤甚鹽窩一帶疉出險工正在危急之際梅莊迤下盧莊民埝被水漫溢循舊由小寍河分洩入海鹽窩一處工程藉得搶護無虞該處地近海濱村莊無多亦應俟秋後察看或仍留作盛漲時洩水口門或聽民間堵築臨時酌量辦理現届秋汛奴才仍當嚴督各員弁認眞防守不准稍涉懈弛以仰副聖主愼重河工之至意謹恭摺具陳伏乞皇上聖鑒謹奏奉硃批知道了欽此○○頭品頂戴河東河道總督許振褘跪奏爲江北江蘇漕船全帮出境日期恭摺由驛馳陳仰祈聖鑒事竊臣前將全漕渡黃入運情形陳逹天聽卽飛飭道廳營汛妥爲保護運道嚴催各船星速前進兹據運河道耆安禀報江北江蘇全漕早已馳抵臨口因本年衛河水漲斟酌前進旋據下河廳通判樓汝同電禀寗蘇漕船於閏六月十七日全數駛出德州柘園鎭東境連檣北上等情查本年先因天氣亢旱黃河發水太遲適當伏汛正臨又復猝爾盛漲同時汶衛兩河亦遂山水暴發除渡黃稍順外於運道節節爲難所幸在事文武與押運各官妥商防護相機前進竟亦不至稽遲足以仰紓聖厪在事各員弁上下奔馳千里日在炎風暑雨之中不無徵勞足錄除照章擇尤存記候奬外所有江北江蘇漕船全帮挽出東境日期理合恭摺馳陳伏乞皇上聖鑒謹奏奉硃批戶部知道欽此○○福潤片再山東防汛經費額撥銀六十萬兩十五十六兩年用至八十萬及九十七萬奴才迭飭各總辦力求撙節毋任稍有虛糜惟兩岸工叚太長埽壩林立處處鑲護用料甚多遇有險要工程購蓮磚石招募民夫所費更鉅本年伏汛來源甚猛各營委請添夫添料紛至沓來當情形吃緊之時勢不敢吝惜小費以致說事現在伏汛甫過額撥經費所剩無多秋汛爲日方長不得不爲未雨綢繆之計奴才擬請於藩庫再提撥銀五萬兩以備防汛工需免致臨時掣肘但能勉强敷用斷不稍涉糜費總求工臻穩固欵不虛浮以期上副宸厪謹附片具陳伏乞聖鑒謹奏奉硃批著照所請戶部知道欽此○○李鴻章片再據蠡縣知縣秦家棫三河縣知縣賴永恭禀稱四川瀘州人直隸淶水縣知縣高楷胞姪文生高霖先之繼室喻氏監生喻琴棠之女孝敬翁姑和睦妯娌戚族稱賢詎結褵尚未一載高霖先遽患沉疴於光緒十七年九月初十日病故喻氏誓以身殉絶料七日因翁姑百端勸諭不得已略進飲食旋又兩次乘間服藥經救而甦適氏翁舉人高㭻遘疾甚重喻氏日侍湯藥目不交睫者月餘迨翁稍痊卽於是年十二月二十一日夜仰藥殉節距其夫殁時方百日氏年二十二歳從容就義實爲人所難能該員等誼關桑梓見聞較確因原籍無人呈報不忍聽其湮没造具册結由服官省分呈請核奏前來臣查高喻氏以死殉夫深可敬憫例得由直隸具題請　旌惟至行奇烈不比尋常自應專案奏請合無仰懇天恩俯准飭部旌表以彰烈行而勵風化除册結送部並咨四川督臣查照外理合附片具陳伏乞聖鑒訓示謹奏奉硃批著照所請禮部知道欽此○○奎俊片再查接管卷内據署宿遷縣知縣蕭仁暉詳報先後拿獲因行刼事主袁景榮家得贓拒殺事主案内匪犯陸洗罪卽陸洗菁趙更紅卽趙更予吳錫田卽吳三三名並盗械洋槍二杆妻案訊據陸洗菁吳錫田供認伊等於光緒十六年十二月初二日夜聽從另案審辦之屠小二夥同在逃之何二等同夥七人分執洋槍刀械行刦事主袁景榮家牛驢錢衣等物不諱趙更紅供稱伊因被樹根絆跌傷脚並不同行事後分贓屬實該犯旋卽病故將陸洗罪卽陸洗菁吳錫田卽吳三均審依强刦之　但有一人執持洋梒在塲者不分首從均擬斬立决梟示通行俱擬斬立决梟示趙更紅病故免議又據贑榆縣知縣陳廷璐詳執先後拿獲因行去事主孫化品家得贓拒殺鄰人案内匪犯陳裕胖高傳禮卽高懷里二名到案訊據該犯高傳禮供認於光緒十七年二月初二日夜聽從在逃之孫叙桂夥同孫叙傑等同夥十一人分執洋槍等械行刼事主孫化品家錢衣等物伊在外把風並稱陳裕胖臨時因肚痛不行事後亦未分贓不諱質之陳裕胖供亦無異將該犯高傳禮卽高懷里審依强刼之案但有一人執持洋槍在塲者不分首從擬斬立决梟示通行擬斬立决梟示陳裕胖依例擬仗一百徒三年又據贑榆縣詳報續獲因行刼事主閻孟田雜貨店得贓拒殺鄰婦案内匪犯莊臭中隙貴榮卽陳大晒二名到案訊據該犯等僉認於光緒十五年七月初九日夜聽從已獲正法之霍振脚夥同在逃之汪拷城等同夥十四人執持洋槍等械行刼事主閻孟田雜貨店錢布衣飾等物不諱將該犯陳貴榮卽陳大晒莊臭中均審依强刼之案但有一人執持洋槍在塲者不分首從均擬斬立决梟示通行俱擬斬立决梟示又據贑榆縣詳報拿獲因行刼事主董張氏家得贓拒傷雇工隣人案内匪犯于興亮並起獲洋槍一杆刀子一把到案訊據該犯于興亮供認於光緒十六年六月初一日夜聽從在逃之劉紹全夥同已獲另案審辦之陳貴榮張丙善同夥六人分執洋鎗等械行刦事主董張氏家衣飾錢文等物拒傷鄰人不諱將該犯于興亮審依强刦之案但有一人執持洋鎗在塲者不分首從均擬斬立决梟示通行擬斬立决梟示先後解由徐州道曁淮揚海道親審明確咨經臬司陳湜覆核備招詳請將該犯陸洗罪吳錫田高傳禮陳貴榮莊臭中于興亮批飭正法具奏前撫臣剛毅未及核辦移交前來奴才覆核無異除將該犯陸洗罪卽陸洗菁吳錫田卽吳三高傳禮卽高懷禮陳貴榮卽陳大晒莊臭中于興亮遵照刑部通行批飭先行正法梟示並飭緝逸犯務獲究執曁各案供招咨部查照外謹會同兩江總督臣劉坤一彚案附片具陳伏乞聖鑒勅部核覆施行謹奏奉硃批刑部知道欽此 
 
