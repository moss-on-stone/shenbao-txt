# 1900 - 184 - 4909781

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頣福咸豐朝東華錄實洋一元三角○王益晉咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賤義碼洋三角○臨瞪指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄　洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[續記中國駐美大臣伍秩庸星使在費城大書院演說美國與東方交際事宜]  
　　竊以爲策之最要者莫如先察形勢所在交涉通商均關緊要夫亚洲風俗言語迥殊歐火東西之人起居動作似同而絶不同者往往有之撫其地有其民者當時時在念倘執歐美之例以衡亚洲之人則必格格不相入吾見歐人華人以彼此誤會之故搆訟經年耗費不貲矣吾見歐人及我中國彼此以小事誤會枝蔓　生兵連禍結矣兩造之國皆因薄物細故結不解之仇倘有人焉爲之剖解明晰將彼此並無凌辱之意一一詳說則彼此涣然冰釋戰事不興矣此捐除已見深體人情正美國與東方交際之宜也此不獨交涉公法爲然卽通商往來亦復如是試舉極尋常之事爲諸君證之華人彼此初見必詳叩年齒以及家常之事此國中相沿之谷蓋以初相識之人而詳詢其家事以示關切與尋常酬對起居寒暄實無以異不知其故以爲蔑禮則誤會甚矣蓋與異邦人相處言語不通嗜欲不同如有彼此交涉只宜就事論事幸勿以已之成見故爲逆億則思過半矣持此以往辦理東方諸事詎復有扞格之虞哉貴國駐華公使及領事各署咸以言語不通風俗不同爲苦事查歐洲諸國多遣年少聰穎之人留學東方習其言語考其風俗及二三年嚴行考試以爲甄别其有成效者派爲使館繙譯學生領署學習人員等職以資歴練有功者隨時升擢此各國人才所以足供東方使領之職也貴國如仿此辦理未始非計之得者聞貴書院將設專學精選教習造京學生以供東方出使通商之用誠爲近時之要務不侫極爲欣喜他日貴國人士往我東方無論或爲使署領署人員或爲商務皆將取材於本學或他學相類之諸生人材衆多權輿於此誠美談也至於教導之法不侫願參一解焉苟以中學設教不獨以言語文字爲急務尤宜將中國一切政教事宜詳爲譯述方爲有用聞哈佛耶虚兩書院曾設漢文教習一席嗣以從學者稀遂爾中較今之時勢與前不同貴國與中華商務日拓交涉日繁非得熟悉中國情形之人不足以資治理時至今日尙何俟而不速設漢文教習耶至應否設立之處則在貴書院執事諸君酌議當否然後施行不侫不能妄干也至於東西交際則以勤通消息爲要著昔者巴俾路建塔天帝曾有舌音不同民散四方之語蓋謂言語不通遂致隔閡也竊謂今日誠進而定一彼此公共之語言則四方之民散者不難復聚隔者可以復通昔在中國初與外國通商貿易以廣東十三行爲最始其時中外初通互市買賣交易者卽設法通語以爲彼此達情之用俗所謂鹹水英語是也此種語言究屬何國亦不能定其主名然中外之人遂得彼此通達交易無阻垂五十年今日商務益拓則消息相通之法當益加講求矣財幣出入之數不能以意爲之不能結繩治之凡彼此應遵應守各節必須書劵定式求其明晰以昭信守東方通商口岸以及名區要地其學堂市肆多通英語上海通用英語與香港同橫濵教習英語與新加坡同華人日本人德人俄人法人在行店用英語在會館用英語卽居家酬應亦多用英語蓋直以英語爲東方通行之語然則萬國通語當以英語爲準有不待言而决者不侫並非偏重英語也綜覽環球之大局默騐人情之向背謂宜定萬國通用語言爲各國人民交易往來之用耳此固極省事之辦法人生百歲光陰有限與其費時日以習各種語言文字何如惜此光陰兼習有用之事爲益較大哉至於定萬國通用之語則英語通行最廣倘欲用之尤宜亟行攺正以期便用外國人於英語拼音每苦繁難其同音異字者不知凡幾諸公日日用之自必知之無煩贅述今之天下一電力汽機之天下也幹事之人孰能曠日持久專考求各國語言文字哉讀書之士學貴專精華世研求孳孳講貫者自當别論今爲惜時日起見宜將英國語言變爲極淺使外國學者易於成功得以通曉以爲日用之需倘欲以英語爲主永遠通行於東方則宜將難者攺之使淺貴國人士於進步之事向能捷足先登當仁不讓甚願貴國能成此舉可以利賴無窮鄙意大小書院教習宜公同會議訂定平常通用調音拼音之法則事較易舉也此稿未畢明日再續成之 
[無意瓜分]  
　　昨日倫敦來電云頃得聖彼得羅堡電信悉俄皇之意决定聨合各國綏靖中國地方並無瓜分疆土之意殊可喜也 
[同心保土]  
　　日前外間游手好閒者喧傳山東巡撫袁慰庭中丞將統率雄師一萬八千名來占金陵省會未幾駐滬英總領事接金陵英領事來電内開此事全屬子虚可見狂妄之徒專喜造言生事其心不可問其蹟實右誅矣兹閱西字報悉中丞不特無带兵南下之意且决計與東南各督撫聨合共保疆土以靖閭閻寄語各省民人愼毋悮聴謡言以致紛更擾攘哉 
[定章保護]  
　　日本東京日日新聞云日前中國督辦鐵路大臣盛杏蓀京卿邀集駐滬各國領事擬定保護章程二欵一弗論京師形勢如何凡兩廣總督李傳相及湖廣總督張香帥兩江總督劉峴帥所轄境内總須將外人生命財產盡力保護務獲安全二中國旣承諾第一欵責任則各國海陸諸軍卽無須登岸各領事之意咸謂第一欵槪無異議第二欵恐各國行動之機不免因之拘束當傳電本國政府請令遵行 
[匪𦦨已衰]  
　　西字報云昨日上海英總領事署得山東巡撫袁慰庭中丞由濟南所發電信内開西歴七月初三日卽華歴六月初七日有急足來自京師詢知離京時東交民巷一带祗存英國及某國使館二所義和拳匪及乘機肇亂之兵士屢被保護使館之西兵挫衂刻已不願交鋒連日各西兵陸續撃斃亂兵約二千餘名拳匪死者更不知其數其中頭目亦紛紛中槍而殞以故數日内不復敢逼近使館恣意橫行倘有人接濟軍火資糧則二使館尙可圖存不致毁於兵火也 
[其愚可憫]  
　　昨日山東威海衛來電云頃探得天津市面日漸平安拳匪人數多類皆蠢如鹿豕自謂有妖 
 
 

Page 2

 
 
術可禦槍砲每於彈雨藥雲之内銳身而入以致肉薄血飛且前者旣已碎骨粉身後者仍復如潮湧至一經鏖戰無異秋風之掃敗籜倐忽聞卽死至千百人直至所剩無多猶如飲狂藥跳刀拍張甘心血濺沙塲噫其惡誠可誅然其愚亦可憫矣 
[英報之言]  
　　昨日倫敦來電云本日泰唔士報箸一論說略謂日本與中國最近自聞中國北方拳匪作亂早經預備兵士四萬五千名自宜速赴京津救援各國使臣剿洗義和拳匪黨俾迤北數省早日敉平似此行爲各國當嘉其踴躍從公扶持義舉乃猶遲疑不决並未勸其迅速啓行試問其中有何主意耶 
[英艦來華]  
　　昨日香港來電云英國巡邏香港之軍艦名伯羅佛者已於前一日奉駐中國大沽水師提督羽檄鼓輪北上會剿義和拳匪矣 
[踴躍從戎續述]  
　　昨報曾譯登新金山英國屬地官員已預備兵艦三艘助剿中國北方拳匪兹得香港來電云此三艦中　爲頭等砲艦二爲三等巡洋艦日内已將駛抵香港鼓浪來華矣 
[  美軍北指]  
　　日本大阪某日報云東歴七月二日卽華歴本月初六日有美國運兵船名洛額痕者由新屬地小呂宋島馬泥拉埠載陸軍武三十九員兵士一千二百八十名至日本長崎寄碇隨卽購求煤糧之類定於翌日鼓浪赴大沽 
[婦孺東行]  
　　日本大阪某日報云日本郵船會社西京九及某國某某二郵船行抵長崎時泰西各國婦孺附之而至者多至二百餘人中有由北方避兵到此者亦有畏暑氣蒸灼來此淸遊者 
[日艦過鎭]  
　　鎭江訪事友人云邇者日本海軍省遣八重山兵艦航海來華遊歴長江各埠本月初九日金烏西墜時由滬駛抵京口下碇江心駐鎭各國領事均詣船中拜會管带日官茗談良久而别翌日日兵登岸遊行常鎭通海道鎭江攔監督長久山觀察深恐愚民見而驚疑以致滋生事故特飭水陸總巡周錦堂都戎會同洋務局委員邵大令文炳曁江勝各營弁勇在江干一带妥爲照料迨十一日八重山卽展輪上駛至漢皋 
[藥庫飛災]  
　　日本東京日日新聞云頃得大沽訪事人來信略謂東歴六月二十一日卽華歴五月二十五日正午遥聞新城砲聲大震烟𦦨障天旋探知其地火藥庫不知因何被火所焚以致房屋悉行破壞 
[閩省防務]  
　　福州訪事人云閩浙總督許筠𤲅制軍因邇來北省拳匪猖獗到處風鶴驚心閩省兵力素單恐不足以資捍禦特於本月� 
某日檄調陸路提督锺軍門祥開來省以資震懾 
[贑省防務]  
　　南昌訪事友來函云日前江西撫轅接奉南洋大臣兩江總督劉峴帥來電略謂北方已起兵端南中各省須設法妥爲防堵查蘇皖兩省皆有修城濬濠之舉江省亦應仿照辦理等因撫憲松鶴齡中丞卽委恩司馬霖沈明府秉權將城垣逐一修固并查騐砲位是否可用以便配置營中似此有備無患居民當可免風鶴之驚矣 
[皖省招軍]  
　　安慶訪事友人云安徽巡撫王芍棠大中丞以北省拳匪肇亂防務不可不嚴因委武弁潘君長靑歐君吉魁王君榮華趙君焕湘楊君讓梨江君鏡堂赴三湘七澤間募勇五營以資保衛刻已陸續募齊本月某日行抵省垣暫駐東門内迎江寺文昌宮及城中貢院等處 
[保護教堂]  
　　九江采訪友人云江西巡撫松鶴齡中丞自聞拳匪之變卽札派申雲庭協戎統带武衛前後兩軍拔隊來潯將教堂嚴加保護本月初七日戎旋戾止暫駐城外龍池寺旁 
[梟目投誠續志]  
　　巨梟徐老虎悔罪投誠已紀前報兹接鎭江訪事友人來函云徐自少無賴然能輕財仗義有古俠士風以是長江上下游私梟均遥奉聲威受其節制日前兩江總督南洋通商大臣劉峴帥深恐多事之秋未免蠢蠢思動爰會商長江水師提督總統江勝全軍黃芍巖宮保派員前往招撫徐猶首鼠兩端幸經七濠口胡唐二紳再三開導并爲之出具保結本月初十日親带至行轅叩見宮保俯賜收錄委令統带砲艇三十艘以便將黨羽安揷徐感恩圖報矢無二心宮保遂於十一日貓睛轉午時乘開濟兵艦親带徐赴江甯謁見峴帥從此長江上下游可卜安知磐石矣 
[游勇成擒]  
　　杭州訪事友人云自北方拳匪肇事後省城謡言四起浙江巡撫劉景韓大中丞深恐匪徒乘機竊發特飭保甲各員認眞查察本月初八日武總巡何遊戎文友訪知橫河橋畔有游勇匿跡因卽率勇至舟中拿獲一名带回局中研訊供稱小的係湖南人姓譚同黨三人前在某營當勇目裁撤後無力回家流寓湖州今聞省垣招軍故特前來投効不敢爲非尙有二人方上街買物刻已不知去向叩求恩宥游戎因在舟中搜出洋槍短刀等物知爲匪類無疑隨命勇丁押送錢塘縣署請縣主沈大令嚴加訊辦 
[皖垣火警]  
　　安慶訪事友人云本月初八日未刻省垣西門外大新橋邊某姓家忽然失火警鉦亂鳴水龍齊集四面狂噴得卽熄滅祇焚去蘆柴一垛房屋三間 
[浙省官塲紀事]  
　　杭州訪事友人云下城總巡秦大令覲榮現奉臬憲調辦艮山門保甲差所遺下城總巡一差委朱大令同接辦○上城總巡鄧司馬現届期滿經臬憲委彭大令循堯辦理○准補昌化縣伍大令燮寅現奉浙江藩憲惲菘耘方伯飭赴新任旋於本月初五日禀辭○富陽縣缺由藩憲惲方伯札委張大令光第代理○浙省應辦貢茶前由藩憲惲方伯札委乍浦理事同知錫司馬採購本月初三日司馬已禀亂赴諸曁開局辦理矣○本年恭逢皇上三旬萬壽舉行恩科鄉試浙省應調簾官刻由藩憲惲方伯札調實缺知縣七員計富陽縣汪大令文炳德淸縣黃大令大華正任永嘉縣署理慈谿縣左大令宜文石門縣林大令學悔象山縣陳大令鳳誥山陰縣甯大令本瑜署湯溪縣正任樂淸縣何大令士循○秀水縣知縣缺前由藩憲惲方伯札委正任鎭海縣周少軒大令廷祚調署大令捧檄蒞任甫經一月卽丁内艱暫由府尊宗太守委某員代理現經方伯札委候補縣熊泳舟大令志方接署又仙居縣缺前經札委陳大令海仁署理大令因病請假迄今半月尙未告痊因攺委大挑縣范大令澤溥接署 
[鄂省官塲紀事]  
　　武昌訪事友人云湖北候補道王雲澄觀察奉調入京辦理銀圓局事務行次滬上適聞北省拳匪警耗因之中道折回本月某晶超詣督轅謁見聞已禀請張香濤制軍咨行總理衙門暫緩北上矣○臬轅發審委員任大令本堯現奉潘憲瞿賡甫方伯札委代理廣濟縣篆務所遺發審一差由署臬司孟志靑廉訪札委候補知縣徐大令冠灜接辦○督轅洋務文案事極殷繁現因北方肇亂益復昕夕不邊張香濤制軍特添委任荃臺司馬鳳灜襄同辦理已於某日到差矣○湖北候補府王幹臣王太守仁俊現奉臬憲孟廉訪檄委會辦保甲總局遂卽詣轅禀謝并赴兩院禀知○本月某日藩轅牌示歸州知州篆務攺委試用知縣吳耀先南漳縣知縣篆務詳委補用知縣謝元祖潛江縣知縣篆務詳委候補知縣李增榮署理保康縣知縣篆務詳委鄖陽府白河同知趙錫光鄖西縣知縣篆務詳委試用知縣李鴻文代理蘄水縣典史員缺詳請以海防遇缺先補用典史江紹禾建始縣典史員缺詳委以海防遇缺先補用典史金振寅咨補○湘口釐局委員汪參戎汝傑一年期滿 
 
 

Page 3

 
 
收數頗有贏餘經于次棠中丞批准留辦并記大功一次某日參軍由差次來省趨詣撫轅叩謝旋卽辭回○陳大令瑞潤　補武昌縣缺尙未奉准部覆現由藩憲瞿方伯札飭先行署理遂卽詣督撫兩轅禀謝尅日束裝履新 
[邗上官塲紀事]  
　　揚州訪事友來函云揚屬十二圩淮鹽總棧爲通泰海三屬塲鹽薈集之所政務殷繁關係頗重向由上憲特派監司大員督理其事以專責成前兩淮鹽運司江蓉舫都轉在任時禀請上憲將此席併歸運轅兼辦迄今已數載矣兹柯遜𤲅都轉以儀棧實爲岸銷總匯責任綦重且十二圩濵臨大江鹽梟會匪出没無常尤須大員坐鎭運轅遠在邗上難免有鞭長莫及之虞因據情禀詳督鹽憲劉峴莊制軍請仍照向章另派司道大員督理峴帥深以爲然隨檄飭江蘇候補道　觀察際盛前往接辦觀察奉札後已於本月初七日行抵揚郡與都轉面商一切然後赴圩視事○本月初八日爲兩淮鹽運司柯遜𤲅都轉攬揆之辰偕幕僚數人至平山堂小憩凡有官商之來轅祝嘏者均由閽人婉� 
語辭之○自交端午天氣亢晴高下田疇悉如龜坼江都甘泉兩縣主關心民瘼特於本月初八日起在郡廟設壇祈雨並禁止屠宰三日以迓天和 
[八閩摭要]  
　　福州訪事人云閩中本係山地產榖無多全恃外來接濟邇因上游各處禁止運米出口來源一窒市中米價日昻不數日間已每石加至洋銀一元小民之數米而炊者其將何以堪此耶○前者閩縣劉復樵大令派差押解盗犯陳銘官黃添添過府審勘甲途乘間脫逃旋設法購泉缐在州府屬某處烟館中拘獲解回研訊供稱脫逃後欲至鼓山削髮爲僧嗣恐鄰近省城難免風聲漏洩爰擬由厦門赴新加坡躲避適盤川缺乏祗得暫且勾留大令喝令重責千餘板監禁候辦○前任雲霄廰同知倪峯泉司馬交卸到省卽有人赴道府禀控辦理荷步鄉周姓命案得贓四千餘元汀漳龍道榮芝田觀察委員前往訪查得實上禀督轅督憲許筠𤲅制軍以此風斷不可長委員將司馬先行看管一面委李大令廷璜將全案人證提解來省以便澈底根求 
[照會錄登]  
　　蘇松太兵備道江海關監督余晉珊觀察接得駐滬英總領事霍必蘭君函送大沽各國水師提督照會内開爲知會事照得在華各國水師提督等情願知會各總督及各省各縣並海口大吏地方官各沿海河口各文武官員等所有動兵用械祗爲彈壓義和拳匪及所有攔阻我軍等馳往北京救援各本國人等爲此知照請煩查照可也各國水師提督在大沽口於西歴一千九百年六月二十日華歴光緖二十六年五月二十四日會議訂立於右電逹本埠西洋國領袖總領事華代爲通知 
[札飭保護]  
　　蘇松太兵備道江海關監督余晉珊觀察接奉南洋大臣劉峴帥札飭保護洋有略云南洋内地各埠洋商教士身命產業須要盡力保護嚴拿匪類現在本大臣與湖廣總督張香帥均一力擔承保護無論北事如何均照原議辦理該轄境内遇有游歴洋人教士教堂醫院等均要加意保護不令莠民稍有生事致滋藉口惟保護地方總以鎭定人心爲主等因昨已據札轉飭上海縣主汪瑶庭大令遵照辦理並抄札出示曉諭矣 
[禀請啓封]  
　　本城紳士李蘭墅明府具禀上海縣署聲稱廣大典發封之後職員所有經手存息之書院善堂賓興灑掃局各欵利息久未照收請啓封召租以便收租劃息等情縣主汪瑶庭大令核得事尙可行准予飭差啓封交李董招人租賃 
[大令騐屍]  
　　林阿計山東某邑人年逾不惑向在滬北楊樹浦楊市街口源來雑貨店門首設攤售牛肉夜間借宿鄰近沈掌森所開豆腐店内近日生意淸寥所入不敷所出以致朝不保暮餬口維艱前日午後一點鐘時忽潛入臥房自縊身死沈初尙未之知也歴久不見其出心焉疑之破門而入則已高懸樑上魂返黃泉乃卽奔投捕房據情聲訴捕頭立傳十二圖地保楊江江禀報上海縣署至昨日午後三點鐘許縣主汪瑶庭大令带同刑仵書役蒞屍塲先傳楊保訊究情由並死者有無屍屬楊禀訴前情並稱小的查明並無屍屬在滬大令遂飭仵役如法騐視旋報稱實係自縊身死週身並無傷痕大令離座親視無誤卽飭備棺收殮發封籖明姓字舁往義塚暫厝以待屍屬認領旋將源來維貨店主秦　雲带回縣署押候訊供 
[滬南火警]  
　　前晚十二點越三刻鐘時大東門外信泰碼頭宏茂錩襪店忽兆火災濃烟直冐店中人時已深入黑甜鄉未經覺察旋經路人瞥見毁門而入始得奪路逃生錢業洋龍近在咫尺一聞警鑼首先馳至汲水灌澆祗以風勢頗　火益披猖俄而十六鋪古雲臺木商同仁輔元堂沈香閣等洋龍均風馳電掣而來就浦中汲水狂噴正如萬斛銀泉從空倒瀉約歴兩點鐘之久祝融氏始偃旗息鼓而退是役也焚燬恒泰水菓行源順米行及某醃臘莊三家約共房屋二十餘間當火熾時蘇松太兵備道余晉珊觀察以下文武各官均命駕詣火塲彈壓有一人肩負白布數十疋在新馬路疾行經某號巡街捕查見其人卽棄布而逃乃將布解入捕房留候失主認領至宏茂錩主胡小堂已由地甲拘獲解送宏海縣署禀請究懲矣 
[老饕受苦]  
　　前晚有口操異鄉音之李姓偕二三舊雨至法界公館馬路鴻運樓酒館肆筵設席意興甚豪繼而飛箋召各校書侑酒直至斗轉星橫諸客皆盡興而返獨留東道主人囊中竟空無所有所穿官紗長衫又不敷抵欠遂被酒保送入捕房捕頭命押候堂期解請讞員朱森庭明府追繳 
[馬路工程局瑣案]  
　　上月初六日滬北英租界野雞妓女萬小如子手携衣物逃至集水馬頭意欲附舟遠逸四十號巡街捕見其形跡可疑拘解馬路工程局請總辦程雨村大令研訊供稱小婦人原籍鹽城幼被歹人誘至滬上押入娼寮須六年期滿小婦人年來稍有知識以作此無恥勾當實不甘心故擬逃回原籍大令飭函送普育善堂留養擇配前日其母陸氏投局禀請領回大令研訊之下供稱小婦人年三十有八鹽城縣人丈夫名如玉向習縫紉邇因連遭荒歉度日維艱故將女兒小如子領至滬上出售與人詎知被蟻媒張談氏所煽惑以致押入娼家議定六年期滿曾收身價洋銀九十元實因一時糊塗作此蔑理之事今願挈回擇婿不敢再蹈前愆求恩鑒核王芳田供小的與陸氏同鄉願爲具保求將氏女給領回鄉由小的交與地方紳士擇配大令謂陸氏如再將伊女押賣與人爲妓爲妾者惟爾自問乃判令掌氏頰四十下准將女領馬回○前日黎明時駁船户周阿妹不知因何潛至張九船上適適張未回其妻周氏與子狗仔守船疑係圖姦肆毆受傷旋由二號巡街捕拘入捕房轉解路工程局總辦程雨村大令研訊之下張狗仔供小的年十四歲原籍鎭江府屬丹徒縣周赤身潛至船上不知意欲何爲求爲訊辦張周氏供小婦人年四十有六前夫生有一女年已及笄夫故後醋與張九生子狗仔今晨周阿妹潛至船上小婦人詢其爲誰伊卽假作丈夫口音圖爲非禮之事小婦人是以縛住毆之大令斥曰爾不應將人私刑吊打氏俯首不答周供稱小的係本邑人交母均殁駕舟爲生是日駛近張九船旁與張本相識意欲與言故探首艙中不料張九不在卽被其妻兇毆致傷頭額大令命一併還押候周傷痊再訊○前日十六鋪地甲及水巡頭目查見黃召隆黃金樓張渭堂等將駁船價賣形跡可疑因之拘解捕房轉送工程局程大令研訊之下黃等同供舟在吳淞口撈得並非竊來大令命押候查明有無别情再核 
[饋藥志感]  
　　節逾小暑赤帝行權觸熱發痧所在多有本館近承本城同仁輔元堂新閘棲流公所北河南廣益堂大馬路京都同德堂以天中茶紅靈丹蟾酥九四時救急良茶之類侑函見贈芝靑箭赤頓教美意延年酒秃茶風能使元精勝殺拜登嘉貺如錫百朋矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前由駐滬意國總領事計細君函致縣署請追石硯卿抵銀一案縣主汪瑶庭大令提訊之下石硯卿供稱此項銀兩由提右營水師哨弁袁鑫山借取田單抵用前晚犬令提袁質訊石供小的平日與袁交好前年伊子謀充某洋行買辦需押櫃銀二千兩向小的借去田單三十三張計田一百畝抵銀應用旋因無處可抵先還十六張其餘十七張計田四十八畝向計總領事抵銀一千兩叩求恩鑒袁供職員並無此事實因石硯卿債負纍纍自將田單托職員向計總領事抵銀一千兩併由領事署繙譯鄧理泉介紹立有借據可憑大令曰爾旣爲武弁應知自愛不應似此多事袁俯首引咎大令復詰問石曰此事爾意如何料理答稱小的央人向計總領事懇情已蒙允還銀五百兩就此了事大令限十天内向計總領事理妥取到案銷公文旋查得石硯卿在英租界美公廨另案管押遂飭原差送還○本邑二十三保三圖鄉民胡小弟胡金坤投縣環禀局員縱賊虐民等情前晚經汪瑶庭大令研訊胡小弟供金坤家於本月初四日之晚被賊竊去銅器等物當塲拿獲竊賊王小耳朶因同鄉姚四和於五月中被竊詢之王亦承認并贓寄某烟館内一時哄動多人押同往吊至中途遇引翔港巡防局查夜勇丁將王带往局中局員於翌日釋去反令捕夥曹子襄飭地保立傅姚四和姚福春孫炳華到局鞭責竹梢三四百下二姚及孫同供小的等被局員老爺鞭責是實曹子襄供竊賊王小耳朶卽王登泉由局員老爺察得被衆鄉人毆撃受傷所竊無幾故於翌日傳令其父带回管束詎料鄉人指爲縱賊蜂擁到局滋閙不堪因卽拘獲姚四和等三人訊責竹梢實非小的聳恿求鑒大令謂鄉民至局滋閙果屬不合然旣拘獲三人應移解到縣由本縣訊辦乃保禀稱責竹梢爾並不禀阻罪亦應得遂判將曹笞責三百板不准再在該局當差 
[英美租界公堂瑣案]  
　　洋貨掮客李企高娶妓女林雪香爲簉室日前突被携取首飾衣服等物而送報由捕頭派包探趙銀河在滿庭芳弄某小客棧内緝獲起出金挖耳簪至枝金臂釧五副綢衣十件一併解案請究李企高遣其弟李金州投案供稱小的之兄納林雪香爲妾擇吉本月初一日進門詎意不肯安居突於前日捲物潛遁今已緝獲叩請訊追林雪香供小婦人係蘇州人年一十有九前在淸和坊作賣笑生涯與李姓客相識猥承眷愛願爲拔出火炕小婦人亦以厭倦風塵深喜依歸得所不意本月初一日入門後李頓攺常度將小婦人挫辱不堪不得已携物遁逃以冀苟延殘喘惟李情性乖張小婦人不願回去求恩鑒察讞員翁笠漁直刺商之梅繙譯判將衣飾等物給李具領林雪香暫交官媒看管○竊賊徐阿桂行竊陶桂榮家布衣四件鼻烟壶一枚由二百四十二號華捕拘獲解案請究陶投案領贓徐供小的係蘇州人流落難堪不得已而出此下策求恩寛宥直剌判責二百板遞解回籍○張阿莫竊取張李氏家紡綢洋傘一頂由包探趙銀河緝獲人贓送案請辦直剌判責五十板贓給張李氏具領○六百十二號華捕解送奚高求至案禀稱此人投河自盡適爲小的所見倩人救起解請安挿奚供小的係山東人向以賣餅爲生邇因患病失業貧不聊生故圖自盡叩求恩鑒直剌飭發棲流公所留養○王阿大在松江路設攤誘賭被一百五十三號華捕所見拘解至案請爲究辦王供小的係無錫人犯賭自知不合惟求格外施恩直剌著遞回原籍○包探竇如海解劉細交張阿發至案禀稱此二人在公和祥馬頭搬運衣箱扭鎖圖竊是以送請究辦張供小的駈車度日經劉雇運行李不知因何將鎖扭斷求鑒劉供此箱實係悮搬小的故擬扭鎖開看直剌判押十天張無干省釋箱存捕房待領○包探秦少卿解送吳留子至案禀稱此人强取陸顧氏之洋銀一百八十元金約指二枚請爲訊究吳供小的與陸顧氏姘識有年邇因市面艱難銀根緊急向借洋銀金約指等物以濟燃眉現存南市友人處求鑒直剌飭暫行管押公廨候函致巡防局吊到原贓給氏具領 
[法租界捕房瑣案]  
　　新北門外東興聖街聞錦源珠花店主聞玉明控妻母郭李氏勾引伊妻與人私識席捲所有而逃讞員朱森庭明府正出票拘提而聞妻郭氏已隨所歡逃至嘉定被流氓將所携衣飾攫取一空控經嘉定縣主章大令遞回上海移解到廨明府飭押候補提郭李氏到案訊究昨日包探將郭李氏解案明府謂爾等母女均有不合本應重懲今姑從寛典著將郭氏交本夫領回管束以後郭李氏不准再與其女來往○偷兒馬阿虎陳寳林陳長根前經明府訊明著押候分别重懲昨日命提到案將馬責一百板二陳各責二百板然後開釋○細崽吳阿仁吞没主人囑兌之金錢控經明府訊明著枷號半月期滿責釋○細崽夏阿全顧秋生朱茂生周阿二竊取其主所有金錢被控到案明府判各枷號一月昨已期滿命带案開枷各責六百板飭包探带出各照一小影然後带回捕房交保開釋 
[美租界捕房紀事]  
　　有松江人名三官者不知其隆在虹口惠斯汀路三號洋房内某洋人家執役前晚頓起不良之心竊取其主所有金銀首飾約值千餘金逃回松江匿蹟洋人查知立卽投報捕房請緝捕頭遣包探張阿五前往查勘見細崽朱炳生形狀謊張疑係串竊拘入捕房押候查明實在情形再行核奪○有江北人混名狗皮膏者在裏虹口開設冷攤前日鄰近康連順家被竊賊撬門而入竊去報時鐘鐵斧等物昨日包探李佩芝查知贓物在狗皮膏攤上因卽拘入捕房捕頭令押候解送公堂禀請讞員翁笠漁直剌訊辦○昨晨甲乙二小工在外虹口百老匯路不知緣何起　互相扭毆旣而乙力不能支被甲撃破頭額血流如注巡街捕見之一并拘送捕房捕頭騐得乙受傷屬實令人扶送同仁醫院醫治甲押候解送公堂禀請懲辦○前晚有一形似水手之酒醉西人在百老匯路沿途滋擾逢人便毆巡街印捕見之拘入捕房捕頭令押至酒醒時釋出 
[洪都官報]  
　　候補府余鎔九江就醫回鲁鴻委辦吳城分局知縣張鳳岡往浮梁會審案件沙昌壽義寗查訊案件回童炳森建昌催地丁回譚元瑞缷辦南蠶保甲回淸江典史劉家琳俸滿來省騐看總兵張運東由湖廣來江投文知縣黃宗典德安公幹回倪望隆　城補修圩堤回缷任安　縣丞李維藩謝咨進京准補萬安典史檀魁飭赴新任 
 
 
 

Page 10

 
 
   
 
