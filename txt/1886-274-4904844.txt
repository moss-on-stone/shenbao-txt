# 1886 - 274 - 4904844

 

Page 1

 
 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街恆　里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[分設蘇州杭州常熟修潤處告白] [  點石齋主人啓]  
　　本齋現有數種大部書籍需人修潤除上海業已分設輔仁里招人修潤外復於蘇州杭州常熟等處專派友人在該處發描各積書籍如蒙不吝指敎望就近往取潤筆格外從豐蘇州在三茅觀巷高醫室内杭州在三元坊同善齋書坊内常熟在南門外繆家灣問葉蓉人此布 
[重九試燈記]  
　　丙戌重九日張叔和觀察集諸同人於味蒓園爲倉山舊主補祝六十大慶且卽以是晚試燃電燈盖豐泰洋行新出電燈妙法可以施之於室中以味蒓園遊人最盛而晚間未免寂寂因以電燈數十懸遍布於林木間及軒下室内其機器則卽在新園而逹其綫於四周機動電燃滿園如白晝誠大觀也前者烟火助賑之夕亦曾試用一次爾時機器尙未精良力有未足以故猶未盡善豐泰行主窮思極想必欲出奇以制勝於人借張園以播盛名至近日則機力已足用無不宜乃就登高佳節一試其能事而所以爲倉山舊主壽者益見其誠焉是日爲日本詩人北條鷗所二十有一初度鷗所訂於聚豐園遍邀同志以樂永夕適值秋高氣爽一洗滿城風雨之舊擬往與其盛而叔和觀察必欲余往觀試燈親來速駕重違其命乃託夢畹生代致意於鷗所與霧裏看花客及半人寄鷗主人乘車遂發盖半人早命駕欲招與偕遊振轡西馳斜陽尙射人目先至申園瀹茗清談見姗姗而來者則吳新卿李桂娥諸詞史或略坐卽翩然去或相　笑語坐良久諸遊客皆紛紛返旆余亦出門登車而東及味蒓園寄鷗以有事欲先返遂作别而去余三人者聯袂入門已有客在座主人亦出呼茗以進時余病足不良於行偃蹇一榻疎狂益甚霧裏看花客則與半人遍涉園亭直上假山憇於東洋板屋以應登高之景俄而夕陽已下諸客漸集聞遠遠有聲如鼓皮排則新園電機已經發動炊黍間屋外林間燈光四射計不下二十盞高高下下錯落可喜照見園中各處纎毫畢露其燈與街上所燃者不同街上所燃之燈乃用煤屑作兩燈芯上下相去分許電機激動則互相磨盪而光卽生於其間然其光雖大而有時忽暗則或者機力尙有未足之處故論者猶以爲憾今兹機器雖小僅有八匹馬力而電氣因磨擦而出直注燈中似在兩線相接處放大光明而歴久不變無忽隱忽現之病其製似較街燈爲佳惟其發電機器則余以足疾不克親往詳玩主人欲命僕紥籐輿舁之以行余辭之曰請以俟之異日時則滿園燈火與新月爭明衆客左右瞻眺無不拍手稱善以爲得未曾有於　乘此燈光肆筵設席尊壽翁上坐兩旁則諸客以次坐叔和觀察就主人位然其實則在座者壽翁之外皆主人也西客與會者男女共六人華客則十四人入座後先以香餅酒上壽旣而水陸畢陳珍錯並薦余不能飲少沾唇而已座中善飲者頗不乏人一舉輒盡一盞數巡之後繼以壽桃則以水果爲之而包餡焉上印福壽字藉以祝嘏余健啖一舉而盡曰此所謂福壽雙全以是爲祝并祝主人由是更進壽麫而畢事席旣散西客中一女窄袖長裙豔光四射啓櫝出洋琴舉纎纎之手按節鼓之調高音遠大者噌吰鏜鞳小者激烈悠揚中有數聲戞然如玉磬聽之足以解酲足以忘倦而其一彈再鼓從容不迫尤爲風韻獨絶憶前者有西戲士挈其妻來滬演劇余往觀之曾一聞琴聲然相隔尚遙不能見其鼓弄　法但聞鏗鏘可聽而已至今猶以爲憾事何意今日竟得彌斯憾是亦幸已旣而俄友密司咪亦路一撫弄不數聲卽止不彈蓋斯時電機已息燈已韜光諸客亦皆浩然有歸志余仍與半人霧裏看花客同行出門時向壽翁致意并謝園主人之擾途中謂霧裏看花客曰今日之會與前日泰和館相較若何客曰各有其妙泰和舘之集則文人學士以至九流三教無不在坐人數之衆十倍於今日所謂以多爲貴者也今夕則客雖不多中西咸集有此新創之電燈實爲見所未見有西女之彈琴又爲聞所未聞所謂以少爲貴者也旦子聞今日之琴聲與前日韻梧女史所彈者若何余曰韻梧女史所彈余尙能解惜是日人聲嘈雜聞如無聞今日西女所彈則歴歴在耳惜其音節則茫然不能辨但覺清婉可聽而已客曰天下事務欲求全則將并其未全者而失之子將何所擇乎余曰擇則吾不敢隨遇而安之可已余尙欲再赴鷗所之約半人止之曰此何時乎子殆醉矣抑豈所謂務求其全也耶相與撫掌大笑視時辰表已十點半鐘遂别而散 
[諭旨恭錄]  
　　九月初四日奉旨這辰字圍着載漪監射烏拉喜崇阿較射宿字圍着本格監射徐用儀較射列字圍着晉祺監射師曾較射張字圍着延煦監射廖壽恒較射欽此同日奉旨這武塲監試辰字圍着鳳英去宿字圍着愛興阿去列字圍着何崇光夫張字圍着王賡榮去欽此 
[本館接奉電音]  
　　昨午後四點鐘接在京訪事人來電有本月初九日上諭一道敬謹譯登○九月初九日奉上諭張曜奏籌辦山東黃河估計工程經費開單繪圖呈覽一摺山東黃河連年爲患迭經内外臣工條奏迄木定議現據該撫詳議辦法所籌尙屬周妥所有桃家口以下各處河淤或挑挖引河或抽溝切灘卽着分别辦理並將灶壩以下隄叚接連添築以期攔水歸槽其南北灣口兩岸民埝應行增培另築或加月隄或加套埝務當逐漸施工俾資防禦至北岸遙隄等工亦應卽時興辦以臻周密趙莊暫留口門裏築壩頭趙莊以北横築大隄直逹徒駭河以資宣洩而免倒灌王家圈等處口門及自禹城轄境以至商河應辦隄工及徒駭河南岸濵州地段隄工均着次第堵築應用經費除該省已籌欵項外不敷銀數尙鉅着户部如數指撥的欵以資工用餘着照所議辦理該省黃流頻年漫溢小民顚沛流離深宫軫恤殷懷無時少釋現經定議准疏濬堵築分流諸策一律興辦朝廷不惜數百萬帑金爲百姓禦災捍患奠厥攸居張曜爲特簡疆臣責無旁貸務當督飭在工員弁實心經理不得稍涉疎虞致滋貽誤如有應行變通盡利之處並着隨時奏明辦理另片奏切挖淤灘沙觜擬造平頭圓船五十隻應用以後逐漸增添等語卽着照所請施行該部　 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街恆　里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[分設蘇州杭州常熟修潤處告白] [  點石齋主人啓]  
　　本齋現有數種大部書籍需人修潤除上海業已分設輔仁里招人修潤外復於蘇州杭州常熟等處專派友人在該處發描各積書籍如蒙不吝指敎望就近往取潤筆格外從豐蘇州在三茅觀巷高醫室内杭州在三元坊同善齋書坊内常熟在南門外繆家灣問葉蓉人此布 
[重九試燈記]  
　　丙戌重九日張叔和觀察集諸同人於味蒓園爲倉山舊主補祝六十大慶且卽以是晚試燃電燈盖豐泰洋行新出電燈妙法可以施之於室中以味蒓園遊人最盛而晚間未免寂寂因以電燈數十懸遍布於林木間及軒下室内其機器則卽在新園而逹其綫於四周機動電燃滿園如白晝誠大觀也前者烟火助賑之夕亦曾試用一次爾時機器尙未精良力有未足以故猶未盡善豐泰行主窮思極想必欲出奇以制勝於人借張園以播盛名至近日則機力已足用無不宜乃就登高佳節一試其能事而所以爲倉山舊主壽者益見其誠焉是日爲日本詩人北條鷗所二十有一初度鷗所訂於聚豐園遍邀同志以樂永夕適值秋高氣爽一洗滿城風雨之舊擬往與其盛而叔和觀察必欲余往觀試燈親來速駕重違其命乃託夢畹生代致意於鷗所與霧裏看花客及半人寄鷗主人乘車遂發盖半人早命駕欲招與偕遊振轡西馳斜陽尙射人目先至申園瀹茗清談見姗姗而來者則吳新卿李桂娥諸詞史或略坐卽翩然去或相　笑語坐良久諸遊客皆紛紛返旆余亦出門登車而東及味蒓園寄鷗以有事欲先返遂作别而去余三人者聯袂入門已有客在座主人亦出呼茗以進時余病足不良於行偃蹇一榻疎狂益甚霧裏看花客則與半人遍涉園亭直上假山憇於東洋板屋以應登高之景俄而夕陽已下諸客漸集聞遠遠有聲如鼓皮排則新園電機已經發動炊黍間屋外林間燈光四射計不下二十盞高高下下錯落可喜照見園中各處纎毫畢露其燈與街上所燃者不同街上所燃之燈乃用煤屑作兩燈芯上下相去分許電機激動則互相磨盪而光卽生於其間然其光雖大而有時忽暗則或者機力尙有未足之處故論者猶以爲憾今兹機器雖小僅有八匹馬力而電氣因磨擦而出直注燈中似在兩線相接處放大光明而歴久不變無忽隱忽現之病其製似較街燈爲佳惟其發電機器則余以足疾不克親往詳玩主人欲命僕紥籐輿舁之以行余辭之曰請以俟之異日時則滿園燈火與新月爭明衆客左右瞻眺無不拍手稱善以爲得未曾有於　乘此燈光肆筵設席尊壽翁上坐兩旁則諸客以次坐叔和觀察就主人位然其實則在座者壽翁之外皆主人也西客與會者男女共六人華客則十四人入座後先以香餅酒上壽旣而水陸畢陳珍錯並薦余不能飲少沾唇而已座中善飲者頗不乏人一舉輒盡一盞數巡之後繼以壽桃則以水果爲之而包餡焉上印福壽字藉以祝嘏余健啖一舉而盡曰此所謂福壽雙全以是爲祝并祝主人由是更進壽麫而畢事席旣散西客中一女窄袖長裙豔光四射啓櫝出洋琴舉纎纎之手按節鼓之調高音遠大者噌吰鏜鞳小者激烈悠揚中有數聲戞然如玉磬聽之足以解酲足以忘倦而其一彈再鼓從容不迫尤爲風韻獨絶憶前者有西戲士挈其妻來滬演劇余往觀之曾一聞琴聲然相隔尚遙不能見其鼓弄　法但聞鏗鏘可聽而已至今猶以爲憾事何意今日竟得彌斯憾是亦幸已旣而俄友密司咪亦路一撫弄不數聲卽止不彈蓋斯時電機已息燈已韜光諸客亦皆浩然有歸志余仍與半人霧裏看花客同行出門時向壽翁致意并謝園主人之擾途中謂霧裏看花客曰今日之會與前日泰和館相較若何客曰各有其妙泰和舘之集則文人學士以至九流三教無不在坐人數之衆十倍於今日所謂以多爲貴者也今夕則客雖不多中西咸集有此新創之電燈實爲見所未見有西女之彈琴又爲聞所未聞所謂以少爲貴者也旦子聞今日之琴聲與前日韻梧女史所彈者若何余曰韻梧女史所彈余尙能解惜是日人聲嘈雜聞如無聞今日西女所彈則歴歴在耳惜其音節則茫然不能辨但覺清婉可聽而已客曰天下事務欲求全則將并其未全者而失之子將何所擇乎余曰擇則吾不敢隨遇而安之可已余尙欲再赴鷗所之約半人止之曰此何時乎子殆醉矣抑豈所謂務求其全也耶相與撫掌大笑視時辰表已十點半鐘遂别而散 
[諭旨恭錄]  
　　九月初四日奉旨這辰字圍着載漪監射烏拉喜崇阿較射宿字圍着本格監射徐用儀較射列字圍着晉祺監射師曾較射張字圍着延煦監射廖壽恒較射欽此同日奉旨這武塲監試辰字圍着鳳英去宿字圍着愛興阿去列字圍着何崇光夫張字圍着王賡榮去欽此 
[本館接奉電音]  
　　昨午後四點鐘接在京訪事人來電有本月初九日上諭一道敬謹譯登○九月初九日奉上諭張曜奏籌辦山東黃河估計工程經費開單繪圖呈覽一摺山東黃河連年爲患迭經内外臣工條奏迄木定議現據該撫詳議辦法所籌尙屬周妥所有桃家口以下各處河淤或挑挖引河或抽溝切灘卽着分别辦理並將灶壩以下隄叚接連添築以期攔水歸槽其南北灣口兩岸民埝應行增培另築或加月隄或加套埝務當逐漸施工俾資防禦至北岸遙隄等工亦應卽時興辦以臻周密趙莊暫留口門裏築壩頭趙莊以北横築大隄直逹徒駭河以資宣洩而免倒灌王家圈等處口門及自禹城轄境以至商河應辦隄工及徒駭河南岸濵州地段隄工均着次第堵築應用經費除該省已籌欵項外不敷銀數尙鉅着户部如數指撥的欵以資工用餘着照所議辦理該省黃流頻年漫溢小民顚沛流離深宫軫恤殷懷無時少釋現經定議准疏濬堵築分流諸策一律興辦朝廷不惜數百萬帑金爲百姓禦災捍患奠厥攸居張曜爲特簡疆臣責無旁貸務當督飭在工員弁實心經理不得稍涉疎虞致滋貽誤如有應行變通盡利之處並着隨時奏明辦理另片奏切挖淤灘沙觜擬造平頭圓船五十隻應用以後逐漸增添等語卽着照所請施行該部　 
 
 

Page 2

 
 
道單圖併發欽此 
[崎陽消息]  
　　前報丁軍門本擬坐濟遠兵艦赴大沽調取案内關係人員及駛出長崎口約行五六點鐘因機器損壞仍回長崎請洋匠察看謂須進塢修理該兵艦現己駛入船廠矣○南瑞兵艦管帶徐君長順前在燕臺告假回申就醫今已嘉占勿藥知該船在崎卽搭東洋公司船而至謁丁軍門略談近事便理船政徐君可謂勤於王事矣○前報載初二夜日本街店内因撞　洋油燈車夫見之狂奔喊救該處流氓幸災樂禍遂聲言中國水手復有打架事流氓持械亂走以致各華商緊閉店門惶惶終夜事後各紳董遂約三帮商家會議必須公禀理事府照會長崎縣請將流氓嚴行懲辦庶以後可保無虞也 
[皖上官塲紀事]  
　　正任懷寗縣熊鞠生大令前奉上憲調署廣德州篆務而以貴池縣范映泉大令調署懷寗熊大令以彼此交卸尙需時日面求各憲先就近委員代理旋奉藩轅牌示懷寗縣知縣一缺檄委候補知縣孫履材暫行代理○護撫阿嘯岩中丞於本月之朔致祭文廟還轅時沿途攔輿呈控者升共十八起中丞一一披閱飭戈什哈將原告槪發首縣訊供辦理○某甲家居藩署照壁之右數年前購得毗連基址一區前歲意欲鳩工搆造樓房時盧藝圃漕帥方任皖藩以其有碍官署來龍不准興造日前甲忽密購材木雇工就他處斵成擇吉校往藩憲知之飭縣傳甲訊明押令拆卸所有木料基址估量給價 
[漢臯市景]  
　　鴉片烟寮日增月盛近年來何至數千百家其大者高堂廣厦畫桷雕甍客入其中幾訝爲巨商字號次者亦漸加修飾器用精良無怪市人趨之若鶩也本年春夏之交經大憲嚴加示禁通鎭一律閉門至近日忽又别出心裁將門面改設酒米雜貨等店後進則窟啓烟霞招人過癮大憲聞之飭屬嚴爲稽察日前張美之巷有私賣者經巡街官捉獲兩人并將房屋充公以爲藐法者儆郭家巷南首某米店内進亦私售烟膏屋主聞欲發封遂將售烟者逐去○臬憲訪知某洋行夥陳某素精五木訣專以局賭害人因密飭胡都戎拘之以去不知解送省垣如何發落也 
[遼東邊信]  
　　洪水爲災至今未退聞稗谷樹地方平地尙積水二尺雖經各大善士設法拯救奈灾區太廣終難惠澤遍沾其强悍者糾聚數百人各使小船持械搶掠海城縣下鄉勘騐亦苦無可如何營海防馬司馬捐廉集欵委紳董查放遇有轉徙來營者送之回里民皆額手頌之○八月廿九日河内擱沈德國夾板船渣高邊有津人蘇五因壓受傷前已列諸報牘兹悉傷者實有四人其二當卽斃命至三十日下午由哈利洋行西人將船貨拍賣得船銀　百十兩豆銀一百九十兩云○仁裕號主人集資賑濟飢民一時鳩形鵠面之流集至二千餘口且尙有續至者東營大車店不能久占馬太守因禀請道憲暫借甘軍唐營棲宿○本月初一日奉軍後營管帶耿鎭戎假玉發號廳房宴大沽砲臺統領吳軍門本埠文武各員皆在座焉○初二日午刻吳軍門往砲臺騐看工程各防營勇丁皆往伺候奉軍統領及各營員卽於是日公宴軍門於洪泰園玉發號主人高竹坡部郎亦在座至翌日下午軍門仍坐湄雲兵艦回津 
[竟貢秋鴻]  
　　江西學憲梁湘南宗師原定下半年按試甯都南安等處再考南昌今因程途遙遠期限促迫擬將袁州於明年考試俟贛吉試竣由章貢直下接考南昌本年文旌不向官陽遄指矣○八月廿七日下午有某甲闖入學憲署由頭二門直至花廳當經官親拿獲拷問據稱欲折桂花並無他意卽飭某巡捕送往南昌縣訊辦某巡捕知甲尙非匪類一再代懇姑允交保院差帶甲四處覓保人皆疑畏莫敢承允久之經過其門父母見之始得保釋官眷尙欲將看守頭二門役革責其時該役皆在外當差由婦女哀求免責且各家世守其役倚此爲生一經革退必致身家莫保云云乃將該婦女掌頰數十下以儆疏忽○前紀江東廟枕頭鋪起火一節已由潘大令將該鋪掌櫃嚴責數百板以示懲儆當延燒新巷時有某道士居處其中忙將衣物搬開倉皇之際由鄰棧夥代搬火熄將衣物送還惟遺漏小匣一隻内有洋三元首飾二件棧夥堅不承認道士投街鄰理論亦無端倪欲將棧夥綑吊旋經别夥繳出空匣其銀洋首飾則不翼而飛明被藏匿遂將該棧夥送案前日庭訊供詞閃爍飭責千板押追○洪恩橋之左近某試館素爲藏垢納污之所有某鄉農之婦久處其中日前鄉農來覓以家中父母患病需錢甚急告婦吝不與鄉農氣忿刎頸自盡尙餘喘息其婦卽令所歡備棺入殮大書一條貼於棺上曰開棺者斬不與地保鄰佑相干盖恐人之議其後也旋卽將棺抬埋如鄉農之　母竟不爲子伸雪不幾慘無天日歟○新建縣與高安毗連處往往買田不割糧年久月深作爲絶户近有漕粮七八石田易數　主而花户仍屬原名糧差無從催完禀官集訊多次茫無頭緒經新建帮審委員張大令代訊供仍狡卸後見某監生貎滑而語薄知其從中作弊喝令責掌監生求免始將各糧户逐一指出如數螺紋有多派數勺者亦互相駁正大令飭令一面完漕一面割户多年塵牘一朝訊結人皆頌張大令之明敏不置 
[五茸塗說]  
　　初五日郡人大賽都天神温天君會入夜沿途設祭水陸畢陳盖以祛疫也○前營遊擊趙遊戎西山營守備俞守戎在郡恭候曾爵帥閱操近以練習戈矛過於勞苦以致二豎子乘間而入初六日先後染疫而亡○松江府恩詩農太守于初七日詣滬謁見新道憲龔仰蘧觀察○華邑積竊楊柏松等八人屢懲屢犯不思遷善自新今又事發枷示縣署頭門吳仲英邑尊喚鐵匠鎔鑄鐵鎗八支鎖於各人身上俾不便於穿壁窬牆日間任其行乞市中夜則命地保收管○初九日郡人循例迎照天侯楊尊神靖江王施將軍賽會 
[禾中紀事]  
　　城中某姓婦日前買棹至南門外小曹王廟行香適其親戚住梅灣里地方順道訪之婦雖同徐娘之半老然裝飾頗覺華贍燕釵颭玉蟬鬢拖金見者疑爲大家眷屬突有無賴數人一鬨入室將貴重首飾盡行攫去及喚地保至則無賴早已四散無從追究矣白晝出門尙遭强劫不幾徧地皆荆棘哉○王店鎭於初一日賽會所有儀杖一律嶄新並有擡閣紥成戲劇栩栩如生四鄉男婦爭來觀看幾於舉國若狂云○近日東南兩門及東栅口一帶瘟疫盛行北麗坊紳董擬於十一日奉神出巡藉以驅疫所謂未能免俗聊復爾爾也 
[兵衛森嚴]  
　　兩江總督曾爵帥出巡之前數日卽檄調駐守江陰砲臺總統馬步全軍記名布政使劉南雲總統至金陵防衛稽察十三門管鑰以上江考棚距督轅稍近卽借爲行臺並以兩旁號舍　置親軍二百餘人每夕傳遞更籖聲聞遠近蝦蟆更動總統便鳴角上院省視尋常公事衙罷而返軍民之耳而目之者望其前導旌旗無不肅然起敬也 
[譯員瓜代]  
　　上海法公廨繙譯官祁君近奉法廷調授廣東繙譯所遺上海繙譯一缺聞由日本法繙譯官接任大約下月可以交卸矣 
[預備行轅]  
　　兩江總督曾九帥至蘇松大閱後須由狼山海門吳淞等處順道來申上海縣莫邑尊已飭差在滬南高昌廟製造局預備行轅矣 
[西人溘逝]  
　　管理賽馬塲之西人反簿羅司近患肺疾初由西醫剖腹治之得以略愈閱時復發醫者將腹剖開察得肺已腐爛越五日身死昨日成殮西商之往送者趾錯於途 
道單圖併發欽此 
[崎陽消息]  
　　前報丁軍門本擬坐濟遠兵艦赴大沽調取案内關係人員及駛出長崎口約行五六點鐘因機器損壞仍回長崎請洋匠察看謂須進塢修理該兵艦現己駛入船廠矣○南瑞兵艦管帶徐君長順前在燕臺告假回申就醫今已嘉占勿藥知該船在崎卽搭東洋公司船而至謁丁軍門略談近事便理船政徐君可謂勤於王事矣○前報載初二夜日本街店内因撞　洋油燈車夫見之狂奔喊救該處流氓幸災樂禍遂聲言中國水手復有打架事流氓持械亂走以致各華商緊閉店門惶惶終夜事後各紳董遂約三帮商家會議必須公禀理事府照會長崎縣請將流氓嚴行懲辦庶以後可保無虞也 
[皖上官塲紀事]  
　　正任懷寗縣熊鞠生大令前奉上憲調署廣德州篆務而以貴池縣范映泉大令調署懷寗熊大令以彼此交卸尙需時日面求各憲先就近委員代理旋奉藩轅牌示懷寗縣知縣一缺檄委候補知縣孫履材暫行代理○護撫阿嘯岩中丞於本月之朔致祭文廟還轅時沿途攔輿呈控者升共十八起中丞一一披閱飭戈什哈將原告槪發首縣訊供辦理○某甲家居藩署照壁之右數年前購得毗連基址一區前歲意欲鳩工搆造樓房時盧藝圃漕帥方任皖藩以其有碍官署來龍不准興造日前甲忽密購材木雇工就他處斵成擇吉校往藩憲知之飭縣傳甲訊明押令拆卸所有木料基址估量給價 
[漢臯市景]  
　　鴉片烟寮日增月盛近年來何至數千百家其大者高堂廣厦畫桷雕甍客入其中幾訝爲巨商字號次者亦漸加修飾器用精良無怪市人趨之若鶩也本年春夏之交經大憲嚴加示禁通鎭一律閉門至近日忽又别出心裁將門面改設酒米雜貨等店後進則窟啓烟霞招人過癮大憲聞之飭屬嚴爲稽察日前張美之巷有私賣者經巡街官捉獲兩人并將房屋充公以爲藐法者儆郭家巷南首某米店内進亦私售烟膏屋主聞欲發封遂將售烟者逐去○臬憲訪知某洋行夥陳某素精五木訣專以局賭害人因密飭胡都戎拘之以去不知解送省垣如何發落也 
[遼東邊信]  
　　洪水爲災至今未退聞稗谷樹地方平地尙積水二尺雖經各大善士設法拯救奈灾區太廣終難惠澤遍沾其强悍者糾聚數百人各使小船持械搶掠海城縣下鄉勘騐亦苦無可如何營海防馬司馬捐廉集欵委紳董查放遇有轉徙來營者送之回里民皆額手頌之○八月廿九日河内擱沈德國夾板船渣高邊有津人蘇五因壓受傷前已列諸報牘兹悉傷者實有四人其二當卽斃命至三十日下午由哈利洋行西人將船貨拍賣得船銀　百十兩豆銀一百九十兩云○仁裕號主人集資賑濟飢民一時鳩形鵠面之流集至二千餘口且尙有續至者東營大車店不能久占馬太守因禀請道憲暫借甘軍唐營棲宿○本月初一日奉軍後營管帶耿鎭戎假玉發號廳房宴大沽砲臺統領吳軍門本埠文武各員皆在座焉○初二日午刻吳軍門往砲臺騐看工程各防營勇丁皆往伺候奉軍統領及各營員卽於是日公宴軍門於洪泰園玉發號主人高竹坡部郎亦在座至翌日下午軍門仍坐湄雲兵艦回津 
[竟貢秋鴻]  
　　江西學憲梁湘南宗師原定下半年按試甯都南安等處再考南昌今因程途遙遠期限促迫擬將袁州於明年考試俟贛吉試竣由章貢直下接考南昌本年文旌不向官陽遄指矣○八月廿七日下午有某甲闖入學憲署由頭二門直至花廳當經官親拿獲拷問據稱欲折桂花並無他意卽飭某巡捕送往南昌縣訊辦某巡捕知甲尙非匪類一再代懇姑允交保院差帶甲四處覓保人皆疑畏莫敢承允久之經過其門父母見之始得保釋官眷尙欲將看守頭二門役革責其時該役皆在外當差由婦女哀求免責且各家世守其役倚此爲生一經革退必致身家莫保云云乃將該婦女掌頰數十下以儆疏忽○前紀江東廟枕頭鋪起火一節已由潘大令將該鋪掌櫃嚴責數百板以示懲儆當延燒新巷時有某道士居處其中忙將衣物搬開倉皇之際由鄰棧夥代搬火熄將衣物送還惟遺漏小匣一隻内有洋三元首飾二件棧夥堅不承認道士投街鄰理論亦無端倪欲將棧夥綑吊旋經别夥繳出空匣其銀洋首飾則不翼而飛明被藏匿遂將該棧夥送案前日庭訊供詞閃爍飭責千板押追○洪恩橋之左近某試館素爲藏垢納污之所有某鄉農之婦久處其中日前鄉農來覓以家中父母患病需錢甚急告婦吝不與鄉農氣忿刎頸自盡尙餘喘息其婦卽令所歡備棺入殮大書一條貼於棺上曰開棺者斬不與地保鄰佑相干盖恐人之議其後也旋卽將棺抬埋如鄉農之　母竟不爲子伸雪不幾慘無天日歟○新建縣與高安毗連處往往買田不割糧年久月深作爲絶户近有漕粮七八石田易數　主而花户仍屬原名糧差無從催完禀官集訊多次茫無頭緒經新建帮審委員張大令代訊供仍狡卸後見某監生貎滑而語薄知其從中作弊喝令責掌監生求免始將各糧户逐一指出如數螺紋有多派數勺者亦互相駁正大令飭令一面完漕一面割户多年塵牘一朝訊結人皆頌張大令之明敏不置 
[五茸塗說]  
　　初五日郡人大賽都天神温天君會入夜沿途設祭水陸畢陳盖以祛疫也○前營遊擊趙遊戎西山營守備俞守戎在郡恭候曾爵帥閱操近以練習戈矛過於勞苦以致二豎子乘間而入初六日先後染疫而亡○松江府恩詩農太守于初七日詣滬謁見新道憲龔仰蘧觀察○華邑積竊楊柏松等八人屢懲屢犯不思遷善自新今又事發枷示縣署頭門吳仲英邑尊喚鐵匠鎔鑄鐵鎗八支鎖於各人身上俾不便於穿壁窬牆日間任其行乞市中夜則命地保收管○初九日郡人循例迎照天侯楊尊神靖江王施將軍賽會 
[禾中紀事]  
　　城中某姓婦日前買棹至南門外小曹王廟行香適其親戚住梅灣里地方順道訪之婦雖同徐娘之半老然裝飾頗覺華贍燕釵颭玉蟬鬢拖金見者疑爲大家眷屬突有無賴數人一鬨入室將貴重首飾盡行攫去及喚地保至則無賴早已四散無從追究矣白晝出門尙遭强劫不幾徧地皆荆棘哉○王店鎭於初一日賽會所有儀杖一律嶄新並有擡閣紥成戲劇栩栩如生四鄉男婦爭來觀看幾於舉國若狂云○近日東南兩門及東栅口一帶瘟疫盛行北麗坊紳董擬於十一日奉神出巡藉以驅疫所謂未能免俗聊復爾爾也 
[兵衛森嚴]  
　　兩江總督曾爵帥出巡之前數日卽檄調駐守江陰砲臺總統馬步全軍記名布政使劉南雲總統至金陵防衛稽察十三門管鑰以上江考棚距督轅稍近卽借爲行臺並以兩旁號舍　置親軍二百餘人每夕傳遞更籖聲聞遠近蝦蟆更動總統便鳴角上院省視尋常公事衙罷而返軍民之耳而目之者望其前導旌旗無不肅然起敬也 
[譯員瓜代]  
　　上海法公廨繙譯官祁君近奉法廷調授廣東繙譯所遺上海繙譯一缺聞由日本法繙譯官接任大約下月可以交卸矣 
[預備行轅]  
　　兩江總督曾九帥至蘇松大閱後須由狼山海門吳淞等處順道來申上海縣莫邑尊已飭差在滬南高昌廟製造局預備行轅矣 
[西人溘逝]  
　　管理賽馬塲之西人反簿羅司近患肺疾初由西醫剖腹治之得以略愈閱時復發醫者將腹剖開察得肺已腐爛越五日身死昨日成殮西商之往送者趾錯於途 
 
 

Page 3

 
 
[彩票電音]  
　　英十月份頭彩二萬六千人百零七號二彩一萬六千五百九十九號三彩一萬零九百九十六號 
[看管候訊]  
　　上海縣陰陽學曹正鄉索詐虹口三官堂住持僧銀洋由該僧控縣等情已見前報兹悉莫邑尊已於前日差提曹正卿到案看管候訊矣 
[嚴懲誘匿]  
　　張竹康投上海縣控稱家住本邑西門外左近妻李氏屢次脫逃尋獲及本年三月間又被捲物濳遁近始訪悉爲湯三寳楊亮卿誘匿在南門外高昌廟相近地方向領反敢覇阻待請提訊莫邑尊飭提去後於前　下午分别研訊張伸訴前因並稱訪　該氏所費不貲叩請斷償詰之該氏供語游移掌頰四十下始供實被湯三寳誘出楊係小婦人之寄父不過經手租房詰之楊湯均俯首求恩邑尊以楊旣爲親長胆敢通同包庇實屬可惡飭笞一百四十板湯責二百板勒令於十日内繳償張竹康尋費錢八十千該氏一再私逃實屬無恥已極着再鞭背三百下交張領回管束楊湯押候交保 
[疑案待查]  
　　湖南人王金蘭投道轅喊稱向在原籍某哨弁家爲家丁月前主母小姐因事赴松江小的隨從出外前日道出申江忙亂間主母等三人忽然走散小的罪無可逭用特乞恩伸雪門丁以其語無倫次揮之使出詎王堅不肯去門丁祗得據情禀報龔觀察着將王送交上海縣署一面札縣差查明曰禀覆核辦 
[英界公堂瑣案]  
　　公和祥管碼頭西人失去千里鏡由細崽黃元春在費寳和拍賣店内購得原贓解由蔡太守着交賣客否則罰洋百元云云前已列諸本報費在押所抗不繳洋昨又解案堅稱無力請交保出外清厘太守飭仍發捕房如違定押三月○周阿仁訴稱周元春竊去紡綢衫一件詰得早已質錢及跟往質鋪贖歸元春竟在人叢中圖遁爲特交捕押往吊贓元春供與阿仁商借衣服質錢並非行竊蔡太守判管押七天贓交失主領去○包探陳阿九禀稱法國醫生報失寒暑表查得被陳夢香行竊送案請懲陳供在新關稅務司處爲細崽　主人曾　寒暑表見贈並非竊自西醫家蔡太守判管押三天以儆○某領事之細崽楊仁紀訴稱陳英甫攔入圖竊向之詰問反向小的索洋查陳前曾闖入某副領事卽失去銀盆當經報捕緝拿送案今復來此叩請究懲陳供與楊爲友曾欠洋四元向索不付反以圖竊相誣蔡太守問陳被楊欠洋有無証據答稱此係會欵有會規可証太守判陳管押兩禮拜○江富華訴稱失去曰洋布一捆查得被徐英華所竊交捕送案清追徐供向操磨豆腐業現在浦東爛泥渡楊少甫處作工昨來購物並未犯竊蔡太守飭捕將徐帶回捕房傳楊到案訊明是否伊處用人再行核辦 
[法界公堂瑣案]  
　　捕房解送徽人胡得勝至案通事　稱蘭芳里花烟館龜奴訴稱胡至其家索詐衆隣十餘户齊抱不平偕赴捕房禀訴捕頭着送公堂翁太守飭傳原告即有烟鴇某氏投案遞禀兩扣一公禀一訴稱胡係安清道友隷王瑞和手下邇糾數十人來滬專事拆梢初六夜索費不遂竟將兒子毆傷并抛以穢物致器皿衣服盡數遭污爲此鳴捕送案翁太守飭將胡帶出謂該氏曰爾等開設花烟館並非正經生意旣云胡是安清道友總須呈出憑據公禀共十四户爲何不來該氏稱因懼伊等　衅故不敢來太守飭將胡帶進問爾素作何事在滬僑居何處現在因何肇衅胡供前在福建當勇九月初二日同伴弟兄二人抵滬暫住打狗橋北首福來客棧太守問其一可是王瑞和答　姓韓是日正在沽飲有人來與同桌小的知伊决非好人囑令讓開其人不允致相爭閙旋有湖北人無端詈駡太守謂爾甫於初二日到滬何以有人來同桌卽知不是好人爾曾做過牛肉店夥否原告言爾至伊家索費不遂將穢物抛進可有是事胡稱不是太守叱該鴇使退胡交捕帶回管押　飭包探先往福來棧詳查○新街西五弄譚二倩其婦武氏攙扶投案訴稱昨晚一點鐘時有人持栗樹條從腦後猛擊以致傷及頭枕骨鮮血噴流當經扭住其人并獲兇器由　解案請懲翁太守問爾在滬作何事業答稱　藝度日外甥在家爲縫工兇手由安清道友王瑞和嗾使太守問　何以知之答稱拿時伊自說明被告供稱小的姓郭名得勝路　是處聞有喊呌聲在旁閒看不紏誤被拘來太守謂爾旣路過爲何走入小弄中明係逞兇不必抵賴遂飭暫押譚送仁濟醫院騐明傷勢如何再行核辦○巡丁夥陳阿金禀稱昨日五點鐘後見慣送私土之阿廖藏土一枚在四馬路啜茗繞道至五馬路折至新北門　小的見伊有同伴二三人恐一人不能相抵初時未敢拘拿後遇友人沈紹榮擬　約同掩捕詎彼欲拉小的進城爭執間巡捕到來一併拘案沈供與同陳供小的實係馬梅在南市押店爲夥並不姓陳身畔有鷹洋二圓八開洋三枚被伊取去更無土件藏在身旁翁太守見捕房將搜出之洋一圓小洋三角呈案問在何人身畔搜出包探王榮培禀稱在馬身畔取出太守謂洋元在爾袋中尙稱被攫乎着將馬交保陳沈兩人送局辦理 
[更正]  
　　昨報查騐醫傷一事其情節傳者尙有小誤兹聞徐姓到醫院後實能行動言語至上月二十四日忽然瀉血醫士黃君甚爲詫異查問同房病客知徐姓每日私服藥末一包搜其身畔尙存一服亦不是何藥及前日蔡太守來騐黃君祗述病情餘槪未曾道及合代聲明 
[閩賑彚解]  
　　啓者日前羅少耕太守來云福建普安堂來函述及閩省陡遭水患需賑甚急已由絲業會館交來洋五百元高易公館洋二百零兩元敝所湊洋三百元共計洋一千零零兩元託招商局匯成銀七百三十二兩四錢六分二厘解交普安堂查收散放合併聲明陳煦元謹啓 
[上海北市絲業會舘籌賑公所接到山東嚴佑之大善士發三百里排單來書]  
　　少欽先生善長大人閣下前月中旬奉佈一函并查放清摺一扣諒投台鑒　維籌祉吉祥至以爲頌弟本擬束裝南旋不料抵省時聞濮　兩邑急災不得不領欵往援連　尊處解省第六七兩批庫平足紋二萬兩藥丸十六箱弟與金苕翁遵示各半領放東省億萬生靈眞得救命錢生死關頭功德無量謹代叩謝弟領欵卽至濮范幸水已退擇尤散放二邑不過萬金其藥丸正在查賑時遇病給發受惠者同聲感德惟壽張泥濘水旱不通不能細查莊上災民四散目覩情形傷心曷已祗能俟冬間再行查放開州隔省災村極重者二三百莊夏秋災户領到賑欵尙可苟安旦夕冬令飢寒交迫勢有得賑則生不得則死者每到一縣祗能擇尤查放稍一鬆手賑捐早已不繼弟甯受過刻之咎而不敢存甯濫無遺之心執事與諸善長盡心竭力廣籌接濟爲東省造無窮之福弟不才徒增罪孽未能無濫無遺實深抱歉尙乞先生賜以箴言俾得有所率循則幸甚矣頃接綏兄信知尊處不日起解賑欵弟濮范查放事竣擬卽回南料理經手事件蒙諸同人再三挽留尊處能有鉅欵解到再當接查被災最苦之處代爲散放今特發遞奉聞諸速示覆恭候佳音以定行止聞令郎子英兄貴恙　全愈可能撥忙來東接放因東人不勝盼望之至想閣下救災心切定能俯如所請專此佈逹敬請籌安小弟嚴作霖頓首八月十九日午刻濮州發遞 
　　附啓者自八月下旬連　山東金嚴兩大善士電報公函排遞來申今嚴佑之先生來函候欵到接放無欵擬卽回南等云拜讀之餘躊躇至再今趕湊解第八批庫平銀一萬兩飛函通知佑翁苕翁弟等據情將原函登報叩求各省大善士法外施仁再發慈悲得能集有成　赶速批解因念東省灾民目前生死關頭不得不請留金嚴兩大菩薩在東省接放冬賑補救生靈於萬一也再子英四小兒因八月中旬疉奉直隷來函囑令前去幫同查放今秋直隷水灾　重囑爲籌欵接濟善昌因念山東有金苕人觀察嚴佑之大善士隨同帮辦善士亦不少可爲中流砥柱直隷連來電報公函追四小兒迅速前去想直隸查賑人少忝承諄囑義不容辭上月下旬函覆允定起程本月初一日邀同熟悉放賑友人三 
[彩票電音P ] 
　　英十月份頭彩二萬六千人百零七號二彩一萬六千五百九十九號三彩一萬零九百九十六號 
[看管候訊]  
　　上海縣陰陽學曹正鄉索詐虹口三官堂住持僧銀洋由該僧控縣等情已見前報兹悉莫邑尊已於前日差提曹正卿到案看管候訊矣 
[嚴懲誘匿]  
　　張竹康投上海縣控稱家住本邑西門外左近妻李氏屢次脫逃尋獲及本年三月間又被捲物濳遁近始訪悉爲湯三寳楊亮卿誘匿在南門外高昌廟相近地方向領反敢覇阻待請提訊莫邑尊飭提去後於前　下午分别研訊張伸訴前因並稱訪　該氏所費不貲叩請斷償詰之該氏供語游移掌頰四十下始供實被湯三寳誘出楊係小婦人之寄父不過經手租房詰之楊湯均俯首求恩邑尊以楊旣爲親長胆敢通同包庇實屬可惡飭笞一百四十板湯責二百板勒令於十日内繳償張竹康尋費錢八十千該氏一再私逃實屬無恥已極着再鞭背三百下交張領回管束楊湯押候交保 
[疑案待查]  
　　湖南人王金蘭投道轅喊稱向在原籍某哨弁家爲家丁月前主母小姐因事赴松江小的隨從出外前日道出申江忙亂間主母等三人忽然走散小的罪無可逭用特乞恩伸雪門丁以其語無倫次揮之使出詎王堅不肯去門丁祗得據情禀報龔觀察着將王送交上海縣署一面札縣差查明曰禀覆核辦 
[英界公堂瑣案]  
　　公和祥管碼頭西人失去千里鏡由細崽黃元春在費寳和拍賣店内購得原贓解由蔡太守着交賣客否則罰洋百元云云前已列諸本報費在押所抗不繳洋昨又解案堅稱無力請交保出外清厘太守飭仍發捕房如違定押三月○周阿仁訴稱周元春竊去紡綢衫一件詰得早已質錢及跟往質鋪贖歸元春竟在人叢中圖遁爲特交捕押往吊贓元春供與阿仁商借衣服質錢並非行竊蔡太守判管押七天贓交失主領去○包探陳阿九禀稱法國醫生報失寒暑表查得被陳夢香行竊送案請懲陳供在新關稅務司處爲細崽　主人曾　寒暑表見贈並非竊自西醫家蔡太守判管押三天以儆○某領事之細崽楊仁紀訴稱陳英甫攔入圖竊向之詰問反向小的索洋查陳前曾闖入某副領事卽失去銀盆當經報捕緝拿送案今復來此叩請究懲陳供與楊爲友曾欠洋四元向索不付反以圖竊相誣蔡太守問陳被楊欠洋有無証據答稱此係會欵有會規可証太守判陳管押兩禮拜○江富華訴稱失去曰洋布一捆查得被徐英華所竊交捕送案清追徐供向操磨豆腐業現在浦東爛泥渡楊少甫處作工昨來購物並未犯竊蔡太守飭捕將徐帶回捕房傳楊到案訊明是否伊處用人再行核辦 
[法界公堂瑣案]  
　　捕房解送徽人胡得勝至案通事　稱蘭芳里花烟館龜奴訴稱胡至其家索詐衆隣十餘户齊抱不平偕赴捕房禀訴捕頭着送公堂翁太守飭傳原告即有烟鴇某氏投案遞禀兩扣一公禀一訴稱胡係安清道友隷王瑞和手下邇糾數十人來滬專事拆梢初六夜索費不遂竟將兒子毆傷并抛以穢物致器皿衣服盡數遭污爲此鳴捕送案翁太守飭將胡帶出謂該氏曰爾等開設花烟館並非正經生意旣云胡是安清道友總須呈出憑據公禀共十四户爲何不來該氏稱因懼伊等　衅故不敢來太守飭將胡帶進問爾素作何事在滬僑居何處現在因何肇衅胡供前在福建當勇九月初二日同伴弟兄二人抵滬暫住打狗橋北首福來客棧太守問其一可是王瑞和答　姓韓是日正在沽飲有人來與同桌小的知伊决非好人囑令讓開其人不允致相爭閙旋有湖北人無端詈駡太守謂爾甫於初二日到滬何以有人來同桌卽知不是好人爾曾做過牛肉店夥否原告言爾至伊家索費不遂將穢物抛進可有是事胡稱不是太守叱該鴇使退胡交捕帶回管押　飭包探先往福來棧詳查○新街西五弄譚二倩其婦武氏攙扶投案訴稱昨晚一點鐘時有人持栗樹條從腦後猛擊以致傷及頭枕骨鮮血噴流當經扭住其人并獲兇器由　解案請懲翁太守問爾在滬作何事業答稱　藝度日外甥在家爲縫工兇手由安清道友王瑞和嗾使太守問　何以知之答稱拿時伊自說明被告供稱小的姓郭名得勝路　是處聞有喊呌聲在旁閒看不紏誤被拘來太守謂爾旣路過爲何走入小弄中明係逞兇不必抵賴遂飭暫押譚送仁濟醫院騐明傷勢如何再行核辦○巡丁夥陳阿金禀稱昨日五點鐘後見慣送私土之阿廖藏土一枚在四馬路啜茗繞道至五馬路折至新北門　小的見伊有同伴二三人恐一人不能相抵初時未敢拘拿後遇友人沈紹榮擬　約同掩捕詎彼欲拉小的進城爭執間巡捕到來一併拘案沈供與同陳供小的實係馬梅在南市押店爲夥並不姓陳身畔有鷹洋二圓八開洋三枚被伊取去更無土件藏在身旁翁太守見捕房將搜出之洋一圓小洋三角呈案問在何人身畔搜出包探王榮培禀稱在馬身畔取出太守謂洋元在爾袋中尙稱被攫乎着將馬交保陳沈兩人送局辦理 
[更正]  
　　昨報查騐醫傷一事其情節傳者尙有小誤兹聞徐姓到醫院後實能行動言語至上月二十四日忽然瀉血醫士黃君甚爲詫異查問同房病客知徐姓每日私服藥末一包搜其身畔尙存一服亦不是何藥及前日蔡太守來騐黃君祗述病情餘槪未曾道及合代聲明 
[閩賑彚解]  
　　啓者日前羅少耕太守來云福建普安堂來函述及閩省陡遭水患需賑甚急已由絲業會館交來洋五百元高易公館洋二百零兩元敝所湊洋三百元共計洋一千零零兩元託招商局匯成銀七百三十二兩四錢六分二厘解交普安堂查收散放合併聲明陳煦元謹啓 
[上海北市絲業會舘籌賑公所接到山東嚴佑之大善士發三百里排單來書]  
　　少欽先生善長大人閣下前月中旬奉佈一函并查放清摺一扣諒投台鑒　維籌祉吉祥至以爲頌弟本擬束裝南旋不料抵省時聞濮　兩邑急災不得不領欵往援連　尊處解省第六七兩批庫平足紋二萬兩藥丸十六箱弟與金苕翁遵示各半領放東省億萬生靈眞得救命錢生死關頭功德無量謹代叩謝弟領欵卽至濮范幸水已退擇尤散放二邑不過萬金其藥丸正在查賑時遇病給發受惠者同聲感德惟壽張泥濘水旱不通不能細查莊上災民四散目覩情形傷心曷已祗能俟冬間再行查放開州隔省災村極重者二三百莊夏秋災户領到賑欵尙可苟安旦夕冬令飢寒交迫勢有得賑則生不得則死者每到一縣祗能擇尤查放稍一鬆手賑捐早已不繼弟甯受過刻之咎而不敢存甯濫無遺之心執事與諸善長盡心竭力廣籌接濟爲東省造無窮之福弟不才徒增罪孽未能無濫無遺實深抱歉尙乞先生賜以箴言俾得有所率循則幸甚矣頃接綏兄信知尊處不日起解賑欵弟濮范查放事竣擬卽回南料理經手事件蒙諸同人再三挽留尊處能有鉅欵解到再當接查被災最苦之處代爲散放今特發遞奉聞諸速示覆恭候佳音以定行止聞令郎子英兄貴恙　全愈可能撥忙來東接放因東人不勝盼望之至想閣下救災心切定能俯如所請專此佈逹敬請籌安小弟嚴作霖頓首八月十九日午刻濮州發遞 
　　附啓者自八月下旬連　山東金嚴兩大善士電報公函排遞來申今嚴佑之先生來函候欵到接放無欵擬卽回南等云拜讀之餘躊躇至再今趕湊解第八批庫平銀一萬兩飛函通知佑翁苕翁弟等據情將原函登報叩求各省大善士法外施仁再發慈悲得能集有成　赶速批解因念東省灾民目前生死關頭不得不請留金嚴兩大菩薩在東省接放冬賑補救生靈於萬一也再子英四小兒因八月中旬疉奉直隷來函囑令前去幫同查放今秋直隷水灾　重囑爲籌欵接濟善昌因念山東有金苕人觀察嚴佑之大善士隨同帮辦善士亦不少可爲中流砥柱直隷連來電報公函追四小兒迅速前去想直隸查賑人少忝承諄囑義不容辭上月下旬函覆允定起程本月初一日邀同熟悉放賑友人三 
 
 
] 

Page 4

 
 
位命子英四小兒趁豐順輪船同赴天津帶去賑銀庫平一萬兩純陽正氣丸一大箱今嚴佑翁來招四小兒已經動身有方台命但望普天之下諸大善士廣積陰功仁漿義粟源源而來方可分撥否則勢有顧此失彼之慮各省大人先生紳商鉅富目前散財積德第一好機會神目昭昭體　蒼好生之德必膺厚報自古迄今大富貴亦壽考皆從陰隲中得來者臨書九頓百叩謹代山東直隷水灾浩刼億萬户口大聲疾呼救命救命登報奉聞謹呈公鑒 
[上海北市絲業會館籌賑公所教弟施善昌少欽氏類首拜覆九月初一日]  
[蘇省撫轅抄]  
　　九月初一日前任蘇州織造世勳辭行回京正任華亭縣楊開第俸滿引見回省禀到縣丞范景賢缷署上海縣縣丞事回留蘇過缺前先補用縣主簿趙光瑜安徽人由部騐看來省禀到○初二日丹徒縣王禀知交代算結卽辭○初三日蘇總捕同知王恩晉禀知奉　工料所差○初四日試用縣丞沈恩湛服　回省禀到○初五日内閣中書胡鳳　太湖人由京來回籍委署常熟縣典史王啓曾禀辭赴任○初六日准補浙江諸曁縣縣丞李鍾駿禀奉浙江運憲委查蘇常鹽引銷數來蘇縣丞丁曰棟從九汪兆焜均禀知奉飭泒蘇差委○初七日藩轅牌示照得華亭縣知縣楊開第堪以飭回本任供職限於本月初十日來轅禀見給札赴任分發江蘇試用同知劉卓栻江西人禀到○初八日楊錫麟禀奉院批仍留提調差候補同知陳壽昌禀銷查騐修理葑齊爾門城垣等處工程差候補縣朱緗缷署溧陽縣事回 
位命子英四小兒趁豐順輪船同赴天津帶去賑銀庫平一萬兩純陽正氣丸一大箱今嚴佑翁來招四小兒已經動身有方台命但望普天之下諸大善士廣積陰功仁漿義粟源源而來方可分撥否則勢有顧此失彼之慮各省大人先生紳商鉅富目前散財積德第一好機會神目昭昭體　蒼好生之德必膺厚報自古迄今大富貴亦壽考皆從陰隲中得來者臨書九頓百叩謹代山東直隷水灾浩刼億萬户口大聲疾呼救命救命登報奉聞謹呈公鑒 
[上海北市絲業會館籌賑公所教弟施善昌少欽氏類首拜覆九月初一日]  
[蘇省撫轅抄]  
　　九月初一日前任蘇州織造世勳辭行回京正任華亭縣楊開第俸滿引見回省禀到縣丞范景賢缷署上海縣縣丞事回留蘇過缺前先補用縣主簿趙光瑜安徽人由部騐看來省禀到○初二日丹徒縣王禀知交代算結卽辭○初三日蘇總捕同知王恩晉禀知奉　工料所差○初四日試用縣丞沈恩湛服　回省禀到○初五日内閣中書胡鳳　太湖人由京來回籍委署常熟縣典史王啓曾禀辭赴任○初六日准補浙江諸曁縣縣丞李鍾駿禀奉浙江運憲委查蘇常鹽引銷數來蘇縣丞丁曰棟從九汪兆焜均禀知奉飭泒蘇差委○初七日藩轅牌示照得華亭縣知縣楊開第堪以飭回本任供職限於本月初十日來轅禀見給札赴任分發江蘇試用同知劉卓栻江西人禀到○初八日楊錫麟禀奉院批仍留提調差候補同知陳壽昌禀銷查騐修理葑齊爾門城垣等處工程差候補縣朱緗缷署溧陽縣事回 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　翔甫先生未面而傾心已久今遇六旬華誕不敢隨諸知交後旅進稱觴越日用高昌寒食生韵成詩四章非箱攀嵇聊伸慕藺云耳莫問張弧與脫弧超然文史足三餘舟車新樣雙輪駛吏隱兼權一畝居儘許聞名通竹報會當紓策訪茅廬自來大器成俱晚臣朔何云莊不如男兒事業誤桑弧彈指年華五十餘雞肋劇知眞乏味燕巢無奈少安居羞從滬市投新刺曾向倉山間舊廬翰墨因緣詩作贄休嫌並世有相如昨朝聞說　懸弧裙屐聯翩樂有餘鏡　芙蓉期後輩門前楊柳認新居德星中外輕千里元氣乾坤聚一廬不敢隨人同晉祝先生此意竟何如算學新添三角弧心機發洩恐無餘惟君曾箸談瀛錄于世何妨近市居瀟洒丰神徵壽相高華境地讀穹廬吾儕别有知音趣不用諛詞頌九如[  雙古𦉍齋主人青浦沈增理寅階拜稿]  
[鶯啼序爲友人作錄奉高昌寒食生大詞壇顧正]  
　　朝朝百般心事似似春蠶作繭歡笑裏帶着傷心有涙向心頭嚥楊花隔簾飛不定柔情一縷相綣繾夢魂中想象前歡重重都現臨頴美人吳中名士自仙才國艷彩雲護碧月瓊窗一雙瑤島仙眷繡幃低縱體横陳似照影渌波鏡殿不隄防卸襪藏燈姮娥瞧見薄倖堪傷抛擲無端任盼穿嬌眼忽忽地函情難遺春濃歡淺信杳青鸞音乖黃犬出山泉水辭枝花瓣便教一線餘情在總飄茵歸海呼難轉柔腸寸斷人前兀自支吾暗裏如嘗瞑眩妝樓曉起蔬雨沿地見草心緑遍鸚鵡隔廊嬌喚似有人行拭了啼痕匀了嬌面黃衫難覔緑珠啣恨章臺不是昭陽路倚樽前漫唱回心院緑箋細訴痴情寄與那人還了心願丙戌九秋古吳觀樂詞人仲山氏錄舊作 
　　贈朱篠卿詞史并引筱卿虞山人年可二十許余初未之識惜紅生繩其美并極贊其工詩蕃畫深以不入滄海遣珠錄爲憾九秋六日壽倉山舊主於泰和館各流畢集余以避囂偕高昌寒食生同至姬家入其室圖書四壁雅韻欲流姬方伏案以杮葉寫小詩格媚簪花詞工詠絮常觀畫稿則蘭清石秀竹韻梅香余不禁爲之贊嘆欲絶適姬出薛濤箋索句遂書二絶以慰芳心卽請夢畹鷗所惜紅洎諸吟壇政和○眞箇尋香到若耶仙無俗骨玉無瑕他年重訂羣芳譜卿是情天第一花芳譜原應入選家珠遺滄海恨無涯緑章夜奏通明殿忙煞江郎筆底花[  小藍田懴情侍者二蓮仙侣草]  
[上海四馬路文報局内協賑公所經收賑捐九月上旬清單]  
　　初六日南匯倪忠泉善士爲媳施氏子咸桂求病速痊洋六元銅洋六元○常熟虞陽退七錢錫紫翁募完舊願人洋一元○昭文縣署前王壽同先生爲子恩瑞求病速痊洋十元○春生鑑票號交來金陵恊賑公所募第二次賑捐洋一百三十六元銅洋一元小洋八角細户另登○恆利庄交來杭垣同善堂經募八月分賑捐洋三百三十七元銅洋十元杭平銀四兩虚對開十元錢四百四十五文細户另登○本日共收英洋四百九十元杭平銀四兩銅洋十七元虚對開十元小洋八角錢四百四十五文 
[金陵協賑公所經收賑捐八月十五至三十日細户清單]  
　　長慶堂英洋十元永昇絲行二元陶祥記六元劉佩塘錢一百五十錢匯川二元德泰號錢五百陶叔明本二元安祈順順祈安合二元楊香崖二元隱名氏四元張秀山銅一元不書名三元餘各公捐四元求如是小洋八角柳雨田錢五百無名氏四元周子記二元王康衢求合家平安錢五千王付良求合家平安錢五千王徐氏錢五百王徐氏錢一千長容女錢五百蘇錦堂五百朱盧徐合一千陳榮興一元蔡旣萬一元穆示旺五角魏金海五角陶秉衡一元江文榮五角王雲生五角思紹堂江二元無名氏錢二百周冠三一百石鴻寶三百翁疇五三百周鼎昌一百諸友生三百張雨時一百翁晚村一百張錫山吳仰功王克禮三户各三百張錫之一元張敦花一元王厚林二百章耀一百田循之一元嘉福堂二元王仲梅二百紀少槐七百張渭川一元王永年五百張召伯二百倪介盾七百田鑑山五百夏紹康一百十周信三百黃履吉五百文永康錢三百秦志眞洋一元王克鴻洋一元孔念之孔承之二户合洋二元孔載之三百徐秋池洋一元張春和洋一元田若谷二百陳嘉善二百王渭青一百華繼成二百焦道華一元樊祖安一元陳鴻春二元劉懷昌五百良常山樵一元王實甫五百王元桂二百鮑金海二百王照合三百孫其氏二百劉興裕三百劉瑞周二百毛郭氏一百陳玉二百陳榮才一元張立清三百廿藍田二百龔粹甫一百柏厚卿一百潘治卿三百餘仁泰二百徐義正二百許治興二百陳義茂五百徐韻甫三百葛仙巷　一元焦道發五百汪昌楹五十張啓堂一百金松山三百翟東升一元黃履泰一元隆聚二百大有四百湧　昌二百劉逹衢五百陳心培六百寳記三百王質堂三百劉榮泰五百劉元裕五百查繼曾七百許林二百許本榮二百許仁珠三百李篤斌五百賈學龍三百胡元昌一元周成美三百張成仁三百周萬興三百蔣貞俊七百趙大文五百宋加玉五百朱奶奶一元孫昌松四百萬善順四百長盛五百光裕堂張五百史　璋一元劉奶奶一元萬恆通二百顧錦榮一百楊有禮三百宋祥和三百萬豐一元洪昌三百恆裕五百查謙元五百謝德大一元郭定孝二百萬小舒三百陰連孝五百楊錦茂節省月餅費一千不願書名人一千公所捐揷三百六十五陳夏氏一元陳堯章五元陳夏記一元陳柳堂一元陳義文一元陳魏氏陳邱二户合一元陳廷富一元陳韓氏一元陳椿茂一元陳致中一元無名氏一元陳子氏一元陳禹川五元○以上共計收洋九十六元本洋二元銅洋一元小洋八角錢四十四千另七十五換見洋三十八元連前共洋一百三十六元銅洋一元小洋八角一併寄交上海文報局恊賑公所彚解合併聲明 
　　翔甫先生未面而傾心已久今遇六旬華誕不敢隨諸知交後旅進稱觴越日用高昌寒食生韵成詩四章非箱攀嵇聊伸慕藺云耳莫問張弧與脫弧超然文史足三餘舟車新樣雙輪駛吏隱兼權一畝居儘許聞名通竹報會當紓策訪茅廬自來大器成俱晚臣朔何云莊不如男兒事業誤桑弧彈指年華五十餘雞肋劇知眞乏味燕巢無奈少安居羞從滬市投新刺曾向倉山間舊廬翰墨因緣詩作贄休嫌並世有相如昨朝聞說　懸弧裙屐聯翩樂有餘鏡　芙蓉期後輩門前楊柳認新居德星中外輕千里元氣乾坤聚一廬不敢隨人同晉祝先生此意竟何如算學新添三角弧心機發洩恐無餘惟君曾箸談瀛錄于世何妨近市居瀟洒丰神徵壽相高華境地讀穹廬吾儕别有知音趣不用諛詞頌九如[  雙古𦉍齋主人青浦沈增理寅階拜稿]  
[鶯啼序爲友人作錄奉高昌寒食生大詞壇顧正]  
　　朝朝百般心事似似春蠶作繭歡笑裏帶着傷心有涙向心頭嚥楊花隔簾飛不定柔情一縷相綣繾夢魂中想象前歡重重都現臨頴美人吳中名士自仙才國艷彩雲護碧月瓊窗一雙瑤島仙眷繡幃低縱體横陳似照影渌波鏡殿不隄防卸襪藏燈姮娥瞧見薄倖堪傷抛擲無端任盼穿嬌眼忽忽地函情難遺春濃歡淺信杳青鸞音乖黃犬出山泉水辭枝花瓣便教一線餘情在總飄茵歸海呼難轉柔腸寸斷人前兀自支吾暗裏如嘗瞑眩妝樓曉起蔬雨沿地見草心緑遍鸚鵡隔廊嬌喚似有人行拭了啼痕匀了嬌面黃衫難覔緑珠啣恨章臺不是昭陽路倚樽前漫唱回心院緑箋細訴痴情寄與那人還了心願丙戌九秋古吳觀樂詞人仲山氏錄舊作 
　　贈朱篠卿詞史并引筱卿虞山人年可二十許余初未之識惜紅生繩其美并極贊其工詩蕃畫深以不入滄海遣珠錄爲憾九秋六日壽倉山舊主於泰和館各流畢集余以避囂偕高昌寒食生同至姬家入其室圖書四壁雅韻欲流姬方伏案以杮葉寫小詩格媚簪花詞工詠絮常觀畫稿則蘭清石秀竹韻梅香余不禁爲之贊嘆欲絶適姬出薛濤箋索句遂書二絶以慰芳心卽請夢畹鷗所惜紅洎諸吟壇政和○眞箇尋香到若耶仙無俗骨玉無瑕他年重訂羣芳譜卿是情天第一花芳譜原應入選家珠遺滄海恨無涯緑章夜奏通明殿忙煞江郎筆底花[  小藍田懴情侍者二蓮仙侣草]  
[上海四馬路文報局内協賑公所經收賑捐九月上旬清單]  
　　初六日南匯倪忠泉善士爲媳施氏子咸桂求病速痊洋六元銅洋六元○常熟虞陽退七錢錫紫翁募完舊願人洋一元○昭文縣署前王壽同先生爲子恩瑞求病速痊洋十元○春生鑑票號交來金陵恊賑公所募第二次賑捐洋一百三十六元銅洋一元小洋八角細户另登○恆利庄交來杭垣同善堂經募八月分賑捐洋三百三十七元銅洋十元杭平銀四兩虚對開十元錢四百四十五文細户另登○本日共收英洋四百九十元杭平銀四兩銅洋十七元虚對開十元小洋八角錢四百四十五文 
[金陵協賑公所經收賑捐八月十五至三十日細户清單]  
　　長慶堂英洋十元永昇絲行二元陶祥記六元劉佩塘錢一百五十錢匯川二元德泰號錢五百陶叔明本二元安祈順順祈安合二元楊香崖二元隱名氏四元張秀山銅一元不書名三元餘各公捐四元求如是小洋八角柳雨田錢五百無名氏四元周子記二元王康衢求合家平安錢五千王付良求合家平安錢五千王徐氏錢五百王徐氏錢一千長容女錢五百蘇錦堂五百朱盧徐合一千陳榮興一元蔡旣萬一元穆示旺五角魏金海五角陶秉衡一元江文榮五角王雲生五角思紹堂江二元無名氏錢二百周冠三一百石鴻寶三百翁疇五三百周鼎昌一百諸友生三百張雨時一百翁晚村一百張錫山吳仰功王克禮三户各三百張錫之一元張敦花一元王厚林二百章耀一百田循之一元嘉福堂二元王仲梅二百紀少槐七百張渭川一元王永年五百張召伯二百倪介盾七百田鑑山五百夏紹康一百十周信三百黃履吉五百文永康錢三百秦志眞洋一元王克鴻洋一元孔念之孔承之二户合洋二元孔載之三百徐秋池洋一元張春和洋一元田若谷二百陳嘉善二百王渭青一百華繼成二百焦道華一元樊祖安一元陳鴻春二元劉懷昌五百良常山樵一元王實甫五百王元桂二百鮑金海二百王照合三百孫其氏二百劉興裕三百劉瑞周二百毛郭氏一百陳玉二百陳榮才一元張立清三百廿藍田二百龔粹甫一百柏厚卿一百潘治卿三百餘仁泰二百徐義正二百許治興二百陳義茂五百徐韻甫三百葛仙巷　一元焦道發五百汪昌楹五十張啓堂一百金松山三百翟東升一元黃履泰一元隆聚二百大有四百湧　昌二百劉逹衢五百陳心培六百寳記三百王質堂三百劉榮泰五百劉元裕五百查繼曾七百許林二百許本榮二百許仁珠三百李篤斌五百賈學龍三百胡元昌一元周成美三百張成仁三百周萬興三百蔣貞俊七百趙大文五百宋加玉五百朱奶奶一元孫昌松四百萬善順四百長盛五百光裕堂張五百史　璋一元劉奶奶一元萬恆通二百顧錦榮一百楊有禮三百宋祥和三百萬豐一元洪昌三百恆裕五百查謙元五百謝德大一元郭定孝二百萬小舒三百陰連孝五百楊錦茂節省月餅費一千不願書名人一千公所捐揷三百六十五陳夏氏一元陳堯章五元陳夏記一元陳柳堂一元陳義文一元陳魏氏陳邱二户合一元陳廷富一元陳韓氏一元陳椿茂一元陳致中一元無名氏一元陳子氏一元陳禹川五元○以上共計收洋九十六元本洋二元銅洋一元小洋八角錢四十四千另七十五換見洋三十八元連前共洋一百三十六元銅洋一元小洋八角一併寄交上海文報局恊賑公所彚解合併聲明 
 
 

Page 10

 
 
   
 
