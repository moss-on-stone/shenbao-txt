# 1888 - 112 - 4905396

 

Page 1

 
 
[重印增廣策學總纂大成出書告白後附全蜀水利攷] [  點石齋代啓]  
　　是編係德化蔡栒菴先生蒐輯於十三經二十二史策案纂要全璧正續編修鳳樓諸書收括無遺餘如經解三通困學日知經義述聞曁各名人經解史論則取其精要者採之計不下有百數十種其賅博淹貫視繁簡兩家殆十百千餘矣學者各置一編廣覽博觀而詳說之橐筆文塲十事對九有餘裕焉聞見齋主人延請名宿悉心校勘曾經印行早邀士林賞購已罄矣爰特重印刻已出書字蹟尤清裝訂六本外用綾套每部計碼洋一元六角請向申昌掃葉山房江左書林及各書坊均有售焉如欲躉購者則請移玉至邑廟豫園翼化堂善書坊内聞見齋主議值價當格外從亷 
[新印東華録東華續録出售] [  圖書集成局啓]  
　　東華録一書初編于蔣氏後長沙王益吾祭酒從事史舘復取累朝掌故列聖宏謨編纂成書箸爲續録由是自天命迄道光九朝治績燦然大備恭閱之下不特仰見祖宗宵旰勤勞孜孜圖治之至意卽列朝名臣章奏大將動猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本已多漫　坊間翻刻又皆魯魚亥豕訛悮良多兹用新式鉛字排印精選上白紙張校對裝潢俱極佳妙刻已告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書晝室購取均可如欲躉購　請移玉至申報舘帳房面議可也此佈 
[論西人能盡心於華事]  
　　龔君渭琳字佩卿籍隷上海曾肄業滬南廣方言館通西國語言文字課餘退省寂坐書齋時與其二三友人議論一堂上下千古日前以書抵余曰我國懷柔　人歷今數十載凡所以兼容併包者無所不至而西人之有益於我華人者實有隱施於不及覺溯自中外通商以來海禁大開泰西各國咸感朝廷優禮之誠其間患難與共執父前驅利器我畀製器我明雖中國不惜重貲西人亦樂善價而邇來製造繙譯諸大端浸浸乎日盛口强不數年已與泰西諸國頡頏上有所施下有所報相得愈彰其益可勝道哉余竊嘗論製造之利不外繙譯之精中朝洞悉源流旣已倣傚西法又復崇尚西學天文館開於先同文實學廣方言諸館繼於後首京師而後各省人材輩出月異日新而歲不同用是能廣收其益將來或駕西人而上之且不難更何論其他今卽就滬城一隅之地其施惠之隆亦有極中外一家之盛者如各國之牧師教師不惜經費收養華人子弟延師教讀兼習其國之方言且各就其性質之所近授之以藝術天資英俊者教誨尤勤造就尤篤以此陶育人材十餘年來名列膠庠者不勝僂指稍次者則延西　教習醫理隨同醫師施診捨藥擴識見悟淵源廣德惠一舉而三善備焉降而至於商務教讀無不各有師承况所撰英文法文淺說實爲舌人之捷徑學話之指南其步步引人入勝具見一片婆心意美法良無逾於此自製造舟艦鎗砲之外如算學重學化學光學醫學輿圖象緯測量格致各造其妙咸有心得不惜出其所長以教人無所私亦無所秘更無吝而不傳蒙蔽具聰明炫惑其智慧一聽其然而不之顧夫西人果何賴乎華人而必盡獻其所知各輸其所能以教人哉是亦仁者之用心已欲立而立人已欲達而達人也龔君所言其大致如此不知西人旣以彼國一切所有前來教我華人亦卽以中國一切所有立說著書轉以語其國人所謂通彼此之情者此也道光季年余客滬上日與西人晉接周旋略知其底藴所在及讀徐松龕中丞之瀛環志略魏默深司馬之海國圖誌慨然思偵外事諏遠情而竊歎此時國家之舉動設施每致多左者由於外事之不明遠情之未悉中外語言文字迥然各别其國則設有繙譯官員及教中遊士效華言識漢字明乎中國之風俗政治留心中國之山川形勢測水道之淺深審路途之夷險知古今之沿革録遠近之見聞勒之成編以教其國中之人而其時中國之能通泰西文字語言者類皆無賴赤貧愚蠢無識之流於其政治得失制度從違民情之向背國勢之盛衰毫不關心茫然無所把握至於中國文士多鄙之而不與交在上之人亦不屑少假之以顔色毋怪於其性情日益隔閡於其治亂變遷終罔有所知故通商以來無一能洞悉其情狀而發一策以制之或窺見其弊立一說以詆之詢以海外掌故輿地皆茫昧無所據卽有一二從其遊者類皆役於飢寒鮮有遠識彼之輕視我中國也日益甚而中國人士亦復拘於習尚甘於委靡膠固不通因循自誤於中外交涉之情形昏然如隔十重簾幕至於無可如何之際甚且爲其所藐賤而不顧卽有發奮爲雄憤悱思啓而仍以虚憍之氣中之龎然自大慊然自滿而不復深思其所以然卒亦歸於無用而已矣嗚呼卽謂中國人才之尠焉可也西人凡於國政民情無論洪纎鉅細皆載於日報而備論其是非曲直倫敦最大之新聞紙曰時報一日而印布十萬紙主筆者實隱持其清議之權誠能得其日報所載一一譯出月積歲累漸知其深則其所作爲自無遁情新訂和約以後兩國文移往還例用西文爲主則此後衙署辦理文案者不能不識西文西國之言語文字必當推行漸廣　以爲國家當於西人通商各國設立譯館凡有佐貳雜職舉監生員願肄習英文者聽入館中以備他日之用其果精深西學則令譯西國有用之書西國於測量製造兵法陣圖駕駛施放皆著有專書苟明其理識其文無不可譯以教導乎衆人誠如此則西人之性情旣悉西人之技巧亦得矣將見不一二十年而其效必大有可覩已此余咸豐初元時所言者也曾不十年當軸者次第舉行無不以爲自强之基操之在握而初不意所得　尚屬皮毛也然則其咎安在我嘗深思熟慮而不得其故豈由於西人之誨導者未切歟或由西人心有忌忮而不肯專心致忠以授之歟抑由於求學者之心思未至歟或稍有所得而卽驕盈志滿自以爲足歟抑徒循故事但知具文而苟且因循任意敷衍歟抑或由在上者不能破成例創特格懸重賞納之於功名富貴之途而畀之以高爵厚禄所以鼓舞而裁成之者尚未極歟數者必居一于此矣我竊歎華人之訪求西事遠不逮西人之偵探華事也西人遠在各省近在京師於我之所爲幾十聲息皆知各省之廷寄京師軍機處之密咨内閣例不發抄之邸報外人未及悉官塲未及知而西人已早得之矣正不審其所自來也言之可爲寒心而謂我人在其國中探訪者能之乎無他能盡心與不能盡心而已蓋西人以國事爲已事衆人之事爲一身之事其肯出於盡心焉可知也華人必有所利焉及上之使之然後爲之然卽其所爲爲之者多爲國者少雖不必盡人如是而積弊所在終難挽回也已吾之所論不無過激等于言之無罪之例可也四一 
 
 

Page 2

 
 
[諭旨恭録]  
　　三月十二日奉旨刑部郎中員缺着蔭秀補授盛京刑部郎中員缺着昇麟補授孝陵禮部員外郎員缺着羅霖補授慕東陵禮部員外郎員缺着嵩志補授新設户部浙江司宗室主事員缺着寳琛補授東陵承辦事務衙門主事員缺着秀林補授李錫齡許玉瑑俱照例用分發山東候補道蔡濬源江蘇試用道王立清貴州候補通判李煥章廣西候補通判王孚忠江西候補知縣龍燦章直隷試用知縣左輔江蘇候補知縣葛玫安徽試用知縣余躍龍四川試用知縣張之鶴兩淮試用鹽大使葛賢鑫四川試用鹽大使潘榕兩浙試用鹽大使吳政修浙江試用鹽大使葉承寳俱照例發往兩淮斜角塲鹽大使劉鏐學着照例用雲南蒙自縣知縣姚鈺着准其升補保舉山東候補道趙國華着照例用邊祖恭着不必坐補原缺祥厚着准其一等加一級恒齡着以知府用欽此 
[本館接奉電音]  
　　昨接京友發來電音有本月十七日上諭三道敬謹譯登○三月十七日奉上諭閻敬銘奏懇恩收回賞假成命仍准開缺一摺閻敬銘甫逾七旬精力素好雖有肝氣舊病步履稍形艱澀並非重症惟當體念時艱勉酬恩遇豈容遽萌退志閻敬銘仍着賞假兩月調理就愈卽行銷假所請收回成命之處着毋庸議欽此同日奉上諭雲南糧儲道員缺着松林補授欽此同日奉上諭熱河副總管着徵麟補授欽此 
[甬上火災]  
　　月之十六日夜初更時寍波西門外乙未坊陳姓家失火赤熛怒煽光燭天衢城中諸水龍先後出城赴救約焚一點鐘時共燬房屋二十餘楹 
[見死不救]  
　　華歷三月初五日長崎怡德號所租俄商佛立佛司得輪船由申江卸貨回來初六日十一點鐘時駛入黑水洋船主大副等人持千里鏡瞭望見遠遠有漁舟失事遂放舢板救起難民許光榮許全林王亞毛吳亞有四名問之云尚有夥伴保亞良已被波濤衝去諒必葬身魚腹之中矣并言我等昨晚自花腦山出口臨流撒網欲捕沙魚夜半聞輪船聲方持巡更燈燭照已被撞翻五人大聲疾呼輪船竟不顧而去問此輪如何模樣答云二枝桅上中艙均有玻璃窓火光通徹船主揆度情形諒是日本公司開往上海之薩摩丸初七日抵崎埠禀知俄領事備文至中國理事署請理事宮楊星垣太守逐加訊問四人所供如前領事乃照會俄領事問貴船主可作証人否船主回稱此係揣想之言究無實據太守言若是則未　照萬國公法向日公司追究因捐給川資將四人送之回籍 
[崎陽問俗]  
　　日本報録韓京來信云有俄兵艦三艘駛入仁川港下碇後水師提督俶裝入京于本月二號謁朝鮮國王王温語慰勞退出後又謁見日本代理欽差近藤近藤亦親往答拜次日又設宴欵之提督留京二天至四號卽赴仁川鼓輪他往○日前朝鮮政府委日人小川實氏偕朝鮮官吏數人至日本購銅今又派卞奉值等赴大坂典圜局采買銅地金以供鼓鑄制錢之用○韓城南山之麓建造法蘭西基督教會堂于上年動工刻下大半已竣週圍百餘椽登高眺望京城諸景一覽無餘聞所費多至洋銀二十萬圓由日本人長印鄉受負包造云 
[大憲過揚]  
　　前兩湖總督李小荃制軍於本月十五日由珂里經過揚州揚郡文武員弁均至碼頭迎迓憲駕隨卽入城答拜各官至晚回船小泊一宵凝十六日黎明解纜北上 
[接篆開徵]  
　　兩淮運司福都轉定於十三日抵揚等情已紀前報兹聞都轉於十五日未時接篆謝恩拜印一切如儀隨於是日申刻升座開徵文武各官前往禀賀輿馬紛紜頗極一時之盛 
[太守履新]  
　　新授揚州府陳太守卿雲奉檄出都後於本月十四日抵揚隨發紅諭一道擇吉十五日在本署接篆視事署任羅太守交卸篆務卽於是日午刻至各衙署辭行旋卽登舟擇十六日啓椗回省連日江甘兩邑宰送往迎來殊形忙碌也 
[政體違和]  
　　督辦下河工程張廉訪辦理各工刻無暇晷櫛風沐雨勞瘁不辭兹聞憲躬偶爾違和遂於東臺暫駐襜帷延醫診視一俟就痊卽當移節鹽城工次也 
[章門紀事]  
　　江省各米鋪暗換小升筒每升較舊臘只有九合貧民暗中受虧經官憲認眞整頓前已列報兹聞各米鋪之桶雖鐫奉憲較正字樣具實每桶少七八升或五六升不等甚且一鋪設有數桶惑人耳目使人求其眞正河桶而不可得間有一二稍正米鋪則桶不甚小然較買進河桶仍不能不小不但貧民受虧凡買米者皆不免受虧也○江省于二月十七日早六點鐘地震已登前報現聞上游袁瑞臨各府屬亦於是日地震瓦震動有聲人物幸未損傷○前報紀甄别豫章友教孝廉堂一節聞豫章孝廉堂課案已經揭曉德曉峯中丞定於本月初九日開館○章江爲往來孔道逐日問渡者多至千百人向有義渡船聽人酌酬錢文以資津貼間有赶途不及稍待者則自雇划船以渡近日划船蟻泊兩岸招攬生意凡遇客之出錢買渡者爲其一網打盡僅遺本處人不出錢者使義渡船載之渡船上人不服與划船上人爭閙各有損傷控縣騐訊正在查辦問渡船上人又控府署控臬轅均經飭縣辦理未幾渡船上人復與划船上人各糾黨羽在章江對岸沙井地方勢將械鬥瑞茀侯廉訪聞之便服乘小轎馳抵章江岸上自雇小舟渡至沙井入保甲局飭委員勸令兩造各自解散自當立時清理倘敢不遵卽辦以抗官之罪兩造聞而畏服不敢械鬥論者謂瑞廉訪此舉弭患於頃刻其識膽有過人者矣○日前忽有人自縊於廣潤門城樓後查得係某營撤退之勇近與某甲相毆忿無可洩自尋短見　係湖南人並無親屬爲之收殮經縣諭飭地保備棺安葬男兒不以馬革裹屍而自經於溝瀆不誠負此好頭顱哉○去冬高橋貢院背兩處各有謀殺棄屍之案高橋案早經破獲貢院背一案聞已拘獲兇手之兄自供伊弟因戀姦謀殺婦夫逃往福建云云現已將所獲之人監禁着交伊弟到案一面派差往福建查拿兇手 
[官辦糶]  
　　九江錢土雜貨綢縀等帮奉憲諭往下江共辦　四千擔來潯平糶足升减價專售與地方窮民連日城廂遠近之糴米者人山人海極形擁擠幸林甫臣嚴鴻波兩委員彈壓得法頗稱安謐聞每日銷出米約三四百担上下九江關道李觀察恐商力不足乃捐廉銀遴派家丁接辦米千餘担來　平糶連日又委公正紳董寳成盈昌謙益寶源生等號悉心照料凡屬數米而炊者無不實惠均沾口碑載道云 
[江西官報]  
　　通判邵循名卸辦吳城下卡回省吳城汎千總賴雲鵬禀辭署吉水縣洪汝濂調省差委以試用縣張國桢署理豐城縣善慶署臨川縣錢淵俱卸事清理交代回省薛銓委解地丁銀進京浙江縣丞秦國鈞由浙江來翰林院彭述由廣東江來親拜通判陳希曾委辦大庚卡知縣黄錫光通判卓光薦典史曾念祖俱新建監修圩堤回 
[公讌儲憲]  
　　江安糧儲道馬植軒觀察於前日抵滬昨午龔觀察劉司馬裴邑尊公讌於豫園萃秀堂水陸畢陳主賓歡洽聞儲憲卽須乘輪北上云 
[賽馬停公]  
　　本埠西商春季賽馬定於本月廿一廿二廿三等日舉行已列前報現聞此三日内銀行每日早九點鐘開門付銀至十一點鐘止江海關每日早九點鐘開辦公事至十二點鐘止 
[碰船述聞]  
　　招商局之廣濟輪船裝載各貨由牛莊來滬於昨日約二點鐘時駛至浦中遇中國兵船鼓輪出口兩船均放汽筩不知如何相碰兵船之頭觸於廣濟船之右腰後面桅杆立時折落小艇亦壞兵船上所有鐵練等物亦墮在廣濟船上兵輪隨卽駛出浦外並未問訊施 
 
 

Page 3

 
 
救廣濟船主急命船中人查看有水與否嗣查得已被戳成一洞數尺長數寸闊後艙有水數寸船主以爲尚無大礙意欲駛到金利源馬頭後覺船身漸漸沈下勢已不及卽駛向浦東陸家嘴停泊河泊司亦來查看旋喚駁船搬移貨物後艙之貨已有水漬乃將洞塞好俟到船廠修理此事宮府查問與否及兩船誰有錯悮現尚未悉日後再行登報 
[上海縣署瑣案]  
　　前有南巿成大等木行十餘家具詞控稱每次木牌到滬必有小船户竊取篾纜木梢等物木牌全賴篾纜聯絡一經被竊木卽隨潮飄去爲害良深爲此環請出示禁止裴邑尊准之昨日繕成告示發貼沿浦一帶○前有浦東六里橋人陶阿狗控趙茂發范金水等借錢不遂希圖索詐云云裴邑尊訊供之下傳訊該處廿四保十二圖地保陳晉卿十四圖地保潘瀛洲陳潘同禀此案業經小的等理勸明白矣邑尊謂鄉問詐擾事情最堪痛恨爾等身當地保自應出爲理處倘或理處不明卽可來案禀究今旣理息可各具切結備查該保唯唯遵諭○昨日縣捕在南市洪昇碼頭緝獲十六鋪失竊案内之窩主陶金榮解案候訊○楊沈氏控李阿錫徐阿木攫花一案經裴邑尊訊明懲責枷號昨晨邑尊復訊李稱小的所搬之花業已歸趙楊沈氏叩求恩宥徐稱小的一時愚昧叩求鑒宥邑尊謂欺孀攫物爲害地方自應嚴辦着將李徐暫行開枷鎖在公生明牌坊下候示 
[英界公堂瑣案]  
　　周桂林稱昨由父親交我銀洋三元到寳善街錢莊估看甫將銀洋放在櫃上突被匪人攫去呼喊追赶由捕阻獲人贓今特送案華捕禀昨聞孩子周桂林呼喊捉賊賊亦喊捉賊被我拘獲問明攫洋三元當在身畔搜出洋二元尚少一元想係奔逃時失落王阿二供向以耕田爲業來滬玩耍昨見周桂林與一孩子爭毆失落之洋由我拾取二元尚有一元被别孩拾去周桂林稱並未與别孩爭毆伊是謊說蔡太守察得王阿二身穿小袖緊身决非耕種之人其爲流氓無疑押候笞責二百板以儆起案之洋二元給周桂林領去○包探顧阿六稱據高炳文投捕房訴有相識之陳毛毛借錢不遂硬剥單褲脫下鞋子質錢祇還質票云云因往拘陳吊贓送案高炳文申訴前情陳毛毛供暫借質錢原是不合蔡太守隨判陳毛毛押候笞責百板物交高炳文領去○一百十四號華捕稱昨見陳阿雲所駕四輪馬車並無照會爲此拘案四輪馬車每月應輸捐洋七元陳阿雲供捐照第三十號適因忘却未帶在車上今將捐照呈騐夏正領事謂爾等馬車按月領照本應車不離照何得忘帶明是漏捐被巡捕查獲希圖將别車捐照朦混殊屬可惡請蔡太守科罰以儆太守隨判罰陳阿雲洋三元冉行照章補領捐照始將車給還○包探陳阿九稱陳寳清投捕房訴被顧金生竊去時辰表馬褂鞋子水烟袋等件逃往蘇州今又來滬爲特拘顧盤問據言表典在蘇鄉甘露鎭馬褂水烟筒在滬已經起到又查到千里鏡係張槐三之失贓陳寳清稱在烟館吸烟遇見顧金生遂與接談後因我所住客棧附近失火顧爲我帮同搬物至别棧同宿一宵次晨顧竊表衣等件出外向茶房言明伊取及我追尋伊已往蘇州今得尋見尚少時辰表張槐三稱觀曾與我爲鄰在我兒子手中取去千里鏡今始知被質業已吊贓顧金生供父親在中和園爲堂倌今求施恩蔡太守飭將起案之贓交各失主領去判押顧金生二月再行着交時辰表○包探戴金寳稱王阿昌報失銀鑲洋烟筒一枝查爲朱永春行竊質洋二元質票賣與擺攤之揚阿發備本取贖已將銀鑲拆下賣在銀匠店鎔化祇存烟筒今一併送案王阿昌稱被朱永春竊去朱永春供不敢行竊向不識姓名人買來押票轉賣與楊阿發楊供朱將押票賣與我出洋一元連押本及利共核洋三元錢百文拆下銀鑲賣得洋一元錢七百文蔡太守隨判朱永春管押二十一天着楊繳洋二元給賞銀鑲起案之烟筒先交王阿昌領去○包探唐青山稱釘書坊内朱阿蓮等報失衣服銀洋等件被在坊之鮑興茂行竊等情爲此拘鮑吊贓一併送案朱阿蓮稱失去衣服查問之下有學徒余克明見被鮑興茂取去爲此報捕拘鮑吊贓鮑在捕房妄稱我欠伊工錢因此取衣質錢然鮑透支工錢自已開有細帳在我處今特呈閱唐小蓮稱搭連袋内有銀洋零物亦被鮑竊今亦吊贓朱阿寳稱亦曾失窮衣服余克明稱朱阿蓮失竊後說及我我卽言明被鮑　去鮑興茂供在朱處爲夥被欠工錢向索無著自將衣服交我質錢尚有欠找蔡太守謂人贓已獲豈容狡賴判鮑興茂管押一月以儆起案各贓交失主分别認領○耶松船廠西人控在廠工人徐慶華被已歇工人張泰泰敺傷查張住在浦東請爲提究等因蔡太守准卽備文移請上海縣裴邑尊飭差提張送歸公堂昨晨庭訊西人訴稱張以被徐唆使停歇因此挾怨行兇張供並未毆徐亦無挾怨之事惟印度人之爲更夫者前因毆打一人我特勸阻該印人不平故被控訴蔡太守商之夏正領事飭將張泰泰暫押着該西人帶同徐慶華投案再訊○花烟館妓女王阿珠稱昨夜王瑞福席德順二人來吸烟四匣不給錢文向索反遭毆打致失銀簪等件連烟錢共約值洋三元爭閙間由捕拘案王瑞福席德順同供曾到花烟館未經吸烟實因被辱與之爭執並無打失銀簪之事蔡太守謂王席旣至花烟館擾釁咎由自取着合賠洋三元以儆 
[法界公堂瑣案]  
　　陳傳氏投案訴稱開老虎灶因前曾開維貨店遺下什物租與俞桂榮伊曾借去洋十四元尚有東洋車棉被三條在伊處伊今圖吞爲此鳴捕俞稱借洋已還餘語含糊士司馬着俞還東洋車并賠洋五元押候繳到冉釋○前報列法包探拘到積竊周行三并獲水烟袋搜出押票吊到原贓昨日一併解案芳園烟館堂倌葉阿龍報失烟燈新源祥烟館堂倌錢炳卿稱失烟鎗六馬路鶴陽樓茶館堂倌稱失水烟袋王司馬着將贓物給領周責二百板○去年臘月間有有利輪船水手湖北人喬小祥醉後打傷潮州人蕭阿五一節本年喬由保交案管押多日昨日捕房將喬解案王司馬詰所斷養傷費洋四十元可繳否答稱曾託友人商酌可湊洋十元然尚未送來司馬謂須繳足當可免責着赶緊設法料理喬仍還押○馬聚順衣店夥王春坡投案稱店中所用成衣某爲工作不好因之停歇詎有成衣曹坤和者出塲邀吃講茶未去前日適逢會期至茶肆被伊毆打致毁茶肆物件寧波人陳茂和稱人多失去水烟袋三枝面盆一隻及碎盌蓋套杯等件巡捕頭斷令賠錢伊不遵照曹坤和認願賠洋一元當堂呈案司馬謂失物本屬無憑惟爾情節可惡著賠錢一千五百文繳足卽釋洋暫存捕房 
[粤閩災]  
　　敝所接到粤信以東江之水陡然暴漲惠州府屬之歸善縣廣州府屬之增城縣均被淹浸溺死者甚多竟有一鄉被水全行冲去者屍骨横流鴻嗷徧地實屬可憐目下東莞石龍一帶災民麕集省垣大憲及愛育堂東華醫院已購買糧食前往放賑又聞汕頭福建亦同時被水淹没不少聞悉之下當卽電詢情形復電云水現退賑恤事經敝處辦日後或漲卽電知等因竊維豫皖待賑正殷閩粤又遭水患所謂一波未平一波又起幸目下水勢漸退又蒙各大憲及兩處善堂諸君子軫恤時艱前任賑撫原不難拯彼流離然誼屬梓桑理宜協濟雖災區之廣狹視豫皖爲懸殊而困厄之情形實令人不忍道倘諸鄉台及海内諸善士有樂助粤閩振捐者敝處當爲代收彚解以廣善緣上海四馬路高易籌賑公所兩廣協賑同人謹啓 
[聲明撥還悮解捐欵]  
　　上年十月十七日由崇明縣吳董村明府備文專差批解山東賑洋一百十三元又錢二百六十文逕投敝所查閱文批上寫籌辦東賑捐輸局字樣並無銜姓當經點收批復回照先交來差齎回旋卽按户分填收票備函寄交吳明府查收並彚入第八百三十七次清單刊登申滬兩報矣今接吳明府來函云此欵係揚州東賑局經募爲來差悮解上海等語因將前收之洋一百十三元又錢二百六十文如數撥還於二月初七日寄交吳明府核收所有前製收票一百六十張亦經寄回塗銷應於收數册内剔除此欵理合登報聲明上海三馬路與昌協賑公所竹坪陳煦元謹啓 
 
 

Page 4

 
 
[减潤助賑]  
　　鄭州水厄屢列報章目擊者神傷兹有婁東善士胡鐵華先生夙擅鍾王海内知名久矣刻遊幕滬濱願以公餘之暇出所作减潤助賑諸君子有肯結翰墨緣者當以先覩爲快也潤格列後纨擢扇每洋一角四五尺對每三角戊子三月初五日始　號爲止在邑廟飛飛雲閣臨鄉榭兩處收付五日取件潤資彚齊繳公所[  果育堂代啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
　　Dentifrice　Elixirn　Powder　and　Paste　lr　the　RR　FF.Benedictines 
　　保牙藥水 
　　啓者此藥水係法國聖彼内低多會中蒲沙神父於一千三百七十三年查出此藥製成藥水至用以保牙可以不痛不壞一千八百八十年在比利時國得奬金牌一面一千八百八十四年在英國亦得奬金牌一面其用法則每日以藥水數滴滴入水内洗刷牙齒自能使齒牙堅而且白不至生痛致壞并能保牙齦使之不壞此種藥水用之已久用者皆能合意更無他物可與　頑其售賣藥水自一千八百零七年始設鋪於法國近則分運上海托大藥房科發藥房老德記亨達利及波利法國兩剃頭店寄售此外中西各碼頭各藥房曁各剃頭店均有寄售此佈 
　　廣訪豔影傅詞啓 
鏡影簫聲初集業已出書不惟其圖之栩栩欲活其傳之歴歴可證卽承諸文人題詠此書及風人贈艶佳什所謂美人香草才士文章盡皆緣彙於斯未始非一叚佳話也茲卽蟬聯續刻二三集如海内風人雅士有賞識名姝欲照初集彙入者無論何處請將照片節略迅卽惠寄福瀛書局轉交本舘俟臨摹後原照缴還或有高明照依初集板口自行繪圖作傳送來俾可照刋入集者一俟出書本舘當送筆資洋三元或不屑受潤則酬送此書兩册及别媾六角洋數悉聽尊便倘蒙風雅士甎賜題詠及贈集中艶影佳章不拘詩詞歌賦時日本舘必隨時刋入惟遠近信力一例自給此佈掄花舘啓 
　　啓者今有多雷藥師所製頂上醫治白濁藥水名曰加送洗毒水其店開在法京巴黎斯布雷伐迭南地方第七號門牌此種藥水瓶上俱有倣單包裹賜顧者　閲倣單可也託中國之上海大英醫院一家代售此佈 
　　奉憑開設外國典當公司 
　　啓者本公司奉有工部局憑照可以收當各種物件無論多少均可典當爲滬上極大之當現開設在河南路老巡捕房間壁第C字一百廿三號門牌定於禮拜五卽本月十七日開張此佈公大典當啓 
　　東壁山房自印書籍畫譜 
　　石印詩韵合璧附標韵加圖四書合講五經揭要增廣試帖玉芙蓉攷正字彙王冶梅石譜冶梅蘭竹譜人物譜揮毫自在書畫航天下名山圖題畫詩集及各種畫譜等書另有仿單 
　　銅版書畫地圖扇面 
　　吳寫前後赤壁賦任畫赤壁圖每二角半上海地圖每二角詩韵平仄俱全每二角寄售格致書室錦潤堂古香室玉聲堂大吉廬 
躉買者請至法大馬西雙鳳樓東首興昌里衖曲第三石庫門東壁山房啓 
　　每洋一百念瓶 
　　本閣揀選上藥精工虔製龍腦麝香痧氣丸每洋一百廿瓶八寶紅靈丹麝香臥龍丹諸葛行軍散大瓶洋角半小瓶每洋七十五瓶萬應午時茶每洋八盒藿香正氣丸太乙菩提丸消暑甘露茶並各項臘丸膏丹發售貨眞亷廣東延春閣臘丸號分設上洋河南路 
　　漳絨减價零剪　 
　　每尺二角二原箱原疋面議該絨近日外國織造認眞不但花式顏色俱佳久能穿用而且定價便宜每件馬褂料約二元一二角杭州太平坊鎭江銀山門鄭福　堂啓 
　　召租 
　　今有永安街新載生底子洋房一所棧房二所廚房餘屋俱全如合意者請至本行面議租價格外公道此佈中和洋行啓 
　　靈效如神 
　　咳嗽起多原之於痰痰之生雖有寒熱之别究其實乃氮之所致故古之醫治痰者乃先治氣蓋氣順則津液流通痰消肺安咳嗽卽止矣此丸倣古法製性格平和不拘咳嗽久近寒咳熱咳晨咳睡咳或連咳數十聲甚至咳傷肺膜聲短音嘶痰涎壅盛繞滯喉間咯血嗽血將成陰虚等症每服一錢立卽見效每瓶洋二角此丸耑治遠年痰鳴喘急喉如牽鋸不能坐臥或老積頑痰凝結肺竅風寒牽引卽能發作自少至老屢醫不效以致中氣渐虚形體瘦弱百病叢生投以此丸如湯沃雪每次只服丸八枚痰喘卽消永不再發每瓶洋二角半遠處函購信局帶奉廣東鹿芝舘分設上洋老巡捕房斜對門 
　　發售新書 
　　新增詳註尺牘入門五角貿易尺牘　角洋務尺牘二角名賢手札四角止園尺牘四角尺續靈機一角半瀛海形勢錄二角半洋務必讀六角臺灣生熟番紀二角俄國風俗志二角三江戰事二角學詩㨗徑一角半悞字辯正二角見笑集三角醫生須知二角束語簡要二角蓉湖春色三角海上花天酒地四角申江小志二角中外靑樓圖説四角求嗣秘説催生要决二角請向上海四馬路文宜書局購 
　　異法卽止白濁丸 
　　漓淋一症　　方　皆　之於　　不求之載脾是　其流而不淸其源非治法也原夫脾積濕熱下注而成濁症是以濕　於熱則爲白熱勝於濕則爲赤法庄導脾濕熱而濁者淸矣至於花柳傳染甚　成淋其類不一治之之法　在淸毒利濕一言盡之矣本閣向有上濁神方藥到痛止小便卽通三天原舊永不再染每瓶價洋五角倘有多年不愈者余有異法以洗膀胱决言獲效洗膀胱藥水每瓶價洋一元廣東延春閣分設上洋棋盤街北首開張 
　　廣東接元堂應騐丸藥 
　　勝寳女金丹婦人白帶丸琥珀五淋丸止濁固眞丹龍涎戒烟丸大腸下血丸疝氣奪命丹參茸乾健丸參茸坤順丸萬應如意油 
婦人氣虚體弱最難育嗣甚至百病叢起此丸大補氣血長養精神安胎成孕却病延年每兩洋二角專治赤白帶下流出淸冷穢或黏如米　珠點淫濕不已而色黃白此丸服之立愈每瓶洋三角五淋之症多因酒濕熱毒悞染花柳或紅或白劇痛淋瀉此丸專解諸般熱毒無論久近藥到病除每瓶洋三角專治白濁流之日久腎元已虚或色慾過度以致淸濁不分米　之色時常珠點此丹無論一二年均效每兩洋二角戒烟之方多如林立有能止癮不能去癮有能去癮後生他病此皆未能窮其奥妙耳試以此丸應知效騐無虚每瓶五角 
下血一症由濕熱盤結於中以致營血失道滾入大腸久則胃氣漸弱延綿不愈此丸治之獨神每瓶二角經云諸病者乃陰氣積於内復爲寒氣所加漸成疝氣臍下撮痛陰核偏大腎囊壅腫服之卽消每兩三角專治男子腎元虚冷玉關無守夜夢遺精甚至陽事不舉服之可使精髓充盈每兩洋二角大丸每丸一角雙料二角半 
此丸治婦人四肢困倦黃瘦浮腫子宫虚冷久不成孕或經期腹痛先後無常每兩洋二角半大丸每丸一角雙料二角半 
此油疏風解毒温中利竅和血脈辟邪穢功用極多難以枚舉名爲萬應良不誣也居家出門最宜携貯每洋十瓶小廿瓶在上洋四馬路老巡捕房對門 
　　半顚高僧 
　　京都慈松古智半顚僧秘傳命相能知三代榮枯余初遇高僧判斷四十餘年久騐如神今請來申登報揚名寓寶善街中佛照樓李質廷啓 
　　世醫來滬 
　　浙紹柯鎭沈華亭九世祖傳專治楊梅結毒痔漏拔管一切外科雜症定日包醫永不復發今由同人邀來滬上因設寓于老閘橋北老唐家衖挑水馬頭串繩作坊内有欲治者請往試之同人公啓 
　　永興隆雲記麝香 
　　本店自辦眞正雲南麝香批發無論原斤零拆當面開看有次包退寄信局來取立卽回件出門不得回換若蒙相信價錢劃一童叟無欺欲購者請至英巡捕房對門接元堂蠟丸號内 
　　招請買辦 
　　啓者茲本行須用買辦一人要墊銀五千兩冬至一萬兩計本行貨物値銀二萬五千兩可以作抵買辦所墊之銀儘可放心不至無着如有人顧當者請於申報上寫明姓名住處以便相延ＡＢ洋行啓 
　　頭彩聲明 
　　英四月號單已到第五千九百廿六號由本行售出五福來半張虹口鄭朱廣婦信購黃洪五條合得洋四萬元下附彩五千九百廿七號西門張翁得洋一千元雖得主鴻福而小號足可稱運大矣今售英五月票全半張照市分條七角信交上洋抛球塲北首 
　　石印五經文海轉限招股 
　　是票久蒙海内士林爭相購取第樣本猶小尚費目力爰不惜工貲重爲放大轉限三月初成書以臻美備價洋每部拾元贈票者仍實洋四元先付一元新出樣張及選印章程隨時可閲推存票無多尚望從速購取售處上洋棋盤街北永義正綢莊乾記衖蔣同泰　各書坊蘇城祥符寺巷沈公舘○附售石印經餘必議每部洋六角 
　　英五月票出售 
　　全張六元二角半張照算條頭七角批拆公道賜顧至四馬路中市函購原局回件 
　　英五月票出售 
　　全張半張分條價照大市賜顧者請指明兩行大馬路得發棋盤街保康 
 
 

Page 8

 
 
   
 
 

Page 9

 
 
[送窮祖戯作録請弢園先生正可]  
　　送窮神窮神哭哭我未能享窮福聖賢陋巷簞瓢吟不改其樂自知足任爾繁華瞥眼過利藪名塲徒碌碌琴棋書畫花詩酒與絲竹此種清福諒非熱客之所欲吁嗟乎此種清福諒非熱客之所欲送窮神窮神笑笑我窮心神所料君等所欲不須告送將吾去迎財神香花楮帛空消耗生來命運窮妄想財星照要知萬事總由天枉向財神恭禮貌吁嗟乎枉向財神恭禮貌送窮神窮神怒怒我不識窮中趣詩酒佯狂一任君漫言盡被窮神悮濁富人所恥清贫人所慕菜根咬得樂無窮不平休向財神訴多金合讓巿兒驕從兹莫作送窮賦吁嗟乎從兹莫作送窮賦送窮神窮神喜喜我能究窮中理塞翁失馬亦何妨腰纒跨鶴非吾志縱使抱有絶世才其如命途薄如紙恥拂鬚羞舚痔獻媚之人何足齒天旣生吾餓不死莫憂明日無柴米吁嗟乎莫憂明日無柴米潜溪問梅山人舒昌森未是草 
[上海四馬路文報局内協賑公所經收賑捐十一月中旬清單]  
　　二十日河南捐本埠天順祥號交來湘垣李菊人先生經求已子募湘省天順祥號求事應騐吉慶堂龔二户各銀十兩求已子手餘欵銀四兩四錢於香堂李承啓堂王二户各銀四兩醉墨山房銀三兩增壽堂學善堂揚二户各銀二兩敬儀堂晋陽堂何安懷堂敦倫堂許尚志堂石五户各銀一兩王凝瑞堂六錢硯耕堂周五錢無名氏二錢方大人負負生二户各洋十元黎閣堂彭進堂二户各洋八元藏雲室戚仁壽堂六吉堂唐頴川堂四户各洋四元吉慶堂普洋二元無名氏周幸菴惠風昌藏雲室徐鴈賓敦厚堂無名氏雀氏八户各洋一元頴川堂錢一千文共計合湘平八十八兩一錢二分實牧申　規元九十三兩另五分○全昌仁信局交來江蘇彭城郡免感誠祝氏英洋七元原平銀一兩另二分○王仰銘翁交來長安氏洋二十元○厦門曾士記英洋二元銅洋一元○本埠順昌棧交來慈谿捕署徐嘉相津四元○本埠城内四達瑞洋貨號吳瑞翁交來崇明龔辛友翁募英洋廿元銅洋一元○漢口太古洋行張寅賓翁交來狄漢卿募華昌號求事如意洋二十元○又交求晋陽氏求病速愈洋十元○本埠成康洋货號交來蕪湖天和號募鄭少士錢六百王明齋雀瀛仙二户各錢四百朱維卿錢三伯焦遐林王順堂吳順堂三户各二百王儆齋吳文梅王立棟吕天高劉鑑如葉德江王世功趙元高郭繼森郭靜軒十户各一百實收洋三元○嘉興北門外池灣鎭屠仲薪募秀水麟賓不題名人洋八元秀水隱名氏洋四元可讀處洋三元○全盛信局交來青居士洋十二元○黎里鎭隱名氏三人節省來錢一千另十文紫陽氏英洋一元銅洋一元菊記洋一元肖記良記養記慎記湘湖氏五户各一百共實收洋四元銅洋一元○南匯笋初先生募朱裕章王蔭亭張慶昌三户各錢三百積善堂陳盛克邦周澍良錢茂觀四户各錢二伯久忍居潘陳炳榮馬福春三户各一百共實收洋二元○南匯養生蘭記順源慶翁慕鞫庭芳洋二元衛淇生徐耐冰二户各洋一元葉子成洋七角謝燕香畫潤洋三角○揚州生大油號募朱東和無名氏二户各錢二百公記一百九十朱徵記一伯三十文三壇堂愛書堂陳昭方崇本堂餘慶堂蔣培根談序東王佩章王靜齋揭佐茅魯卿致遠堂蔣姓十三户各一百徐姓無名氏二户各五千文實收洋二元○平湖公泰木行募不留名洋一元○乍浦　公昇號蛟川日省居士洋一元○本日共收河南捐英洋一百廿八元規元九十三兩另五分原平銀一兩另二分銅洋三元○○本旬共收東賑英洋三十八元計規元廿七兩五錢一分二厘錢四百三十五文計元三錢○二項共合規元廿七兩八錢一分二厘○又收南捐英洋九伯十五元除　退毛水净計規元六百六十兩另四錢六分規元三百六十六錢六錢四分一厘原平銀十七兩另五分批申規元十七兩九錢六分九厘爐坯爛印洋三元四角計元二兩三錢一分二厘銅洋廿五元烊見規元三兩兩六錢二分虚對開二個計元五錢七分九厘小洋十七角計元一兩二錢三一厘錢二千四百三十七文計元一兩六錢八分○八項共合計規元一千另五十四兩四錢九分二厘○○連前共收東賑規元三十九萬三千七百念六兩另八分六厘○又收河南捐一萬七千二百五十九兩五錢四分一厘○前共解過東賑規元三十九萬八千三百另二兩一錢四分六厘○又解過河南賑一批至八批規元一萬六千二百另五兩另四分九厘○實墊解規元三千五百廿一兩五錢六分八厘合併聲明 
[上海四馬路文報局内協賑公所經收賑捐十一月下旬清單]  
　　廿一日浙江鄞縣人蔡犬善士英洋五百六十元○本日共收東賑洋五百六十元○○又收河南捐本埠王睚大花布行梅溪先生交來海門福同濟當募項崇敬堂敬竹堂二户各錢四百餘廣堂錢三百葛福發條妾軒程建之三户各二伯程錫昌甯儉堂愛敬堂江以　　　鄉味香黄道開范少勛業永昌程恆方君養戴懷福徐安祥十三户各一伯實收洋三元○林先生交來屯溪韓源氏洋二元經手補過氏洋一元○蘭谿祝文裕號募巨州祝寳　　　　　敬堂歙縣方懷德堂三户各洋一元○常山庸字鹽棧主李君募力不及者節烟資祈無病洋二元○泗徑觀報人募大茂小洋二角戴天和洋一角唐藜青朱雲記德生三　　　　　　亙慶益大唐聚茂陶南村餘德復陳義和七　各錢一百○揚州敦復堂郭募志西居士錢七伯净如錢五伯净量净志七旬高二三户各錢三伯尹李氏尹巧姑尹巧姑尹恭源　　　　　○净長八歲小姑淑貞九户各錢二百六句蒼頭長庚子陳二共三户各一伯實收洋四元○本日共收河南捐英洋十五元小洋三角錢一千三百文 
[上海北巿絲業會舘籌賑公所施少欽經收河南皖北賑捐丁亥十二月十八日第一千六百十四次清單]  
　　朱燮臣由泰亨源洋十元求平安三元張無名一元四萬　　一元無民六角蘇滬報陳百材募潘陳氏因産續助二元錢五十唐序賓二元安慶王肖遽二元江右饒州永豐募江南隱名九三八平十兩姜馮求病全二元湖北雲夢縣署周意雲爲妻亡百日將親友賜奠儀并懺資移助以資冥福爛板洋十八元汕頭大英領事府沈香耘翁來受宜堂沈三元徐管亭兄募協興協興昌兩信局各友三十元五角銅洋四元又協源局各友洋六元五角裘平記由恆利莊來十元三山無名氏由源豐潤來規元廿兩零九錢一分宿遷天和局武華軒莫省愆書舍錢五百文同源順銅洋十元陳錫鏞施兆友張惟存三户各一元沈友山五角浙慈錢美斯許愿并送善書資移助求兩目復明由馮存仁藥號來三元五角浙西隱名氏求病愈由樊宜亭翁來十元寶應季少芝募成鏁珊五元王望溪二元程鑾求病速愈由製造局來廿元黄渡海上狎鷗客二元烟台電局周子珍一元寶應許澄之募遵訓草堂續捐十元元萱茂堂善餘堂各六元祥記由潤昌棧來三十元蕪湖華順和一元銅一元大倉永義　局劉玉鑑助山東十元同里周漱珊求病早愈二元○太倉歗漚主人募吳少村五元周苹卿錢四百無名氏一百竝三户合洋五元五角○硤石德懋募衆人堂錢二百廿藍石根二百文邱廣秦劉氏黄香山藍思恭根粦蘭福六户各一百文共八户合洋一元○恆和莊來李雲記楊藝經豐蘭記共育堂康記豐炳記六户各錢二百春記桂記裕記軒記靜記長記慶記趙宇仁寶泉求福中常豐大有記永記福記祿記壽記喜記乾記遠記羅春泉劉海山趙小亭榮記升記桂安記慶豐年馥記萬吉康祝有年三十户各一百共三十六户合洋四元○樊川原記募了愿人錢四百王姓三百葛聯芳二百甫記二百又二户各一百無名氏二百又五户各一百共十一百共十二户合洋二元○春生鑑來周雲台夔平銀三十兩又十兩省侃言子劉可亭院寶齋三户各十兩向星船二兩楊建霆駱海清各錢十千無名氏四千汪子誠輝查敬修劉可亭陳靜堂無名氏存心堂曾少儀黄少熙游松軒張佩芝十一户各三千泰興源王義全懋昇泰古天福沈典哉王益豐蕭恕臣周蔭三李惠菴九户各三千張韻箎王萬福張荔塢常仲穆劉斐然周興歧門　山劉玉山李松泉唐俊庭覃懷章李維鉁光品劉翰先王金台十五户各一千共四十四户合元一百三十一兩六錢一分○晋甡莊來苦口道人洋五元五角明州主人四元孫少川施梅配王蓮生友生三户各二元陳寶記胡掬記范樹檀不名軒主人忠孝堂劉胡杏泉楊芳林明德堂翁臨治舘朱王繩初繩武十户各一元隱名氏求放心齋兩宜軒主人光裕堂邵力不足人雙桂軒多愁病人杏花村舘主竹影軒詞客九户各五角共廿四户合洋三十元○王蕊仙募天杼堂延陵堂各錢四百湖西堂帶星草堂三槐堂三户各三百三槐氏五百無名氏敬事堂各二百絳帳堂心遠堂各一百太原堂洋四角少卿漱各三角共十三户合洋四元○通海源募麗光氏四角臥雲氏完愿心二角葉氏求子湯氏照氏恩氏四户各一角共六户合洋一元○揚州李佑青王芷生募張德昌無名氏各錢八百任萬源王竹仙同和春和四户各五百無名氏正太昌陳少江王秉清徐月江無名氏膝弟臣七户各二百膝傳緒陳瑞雲姜頌清樊谷人田春霖沈彩亭子初陳奏章徐瑾齋許春發顧少泉胡齋亭田綺之周佑之馬伯申無名氏沈列亭衡山邵鑑芙劉東甫揚鼎銘膝鳳階張芝香廿三户各一百共三十六户合洋六元錢二百八十五○維揚義和莊募永盛新益和各四百王松記三户各三百朱子記二百瀛記一百江嘉樹洋四角銅洋一元共八户合洋二元四角銅一元○蕪湖永隆慕永順和顧同松各洋一元劉瑞庭徐富文三餘堂三户各五角無名氏錢三百又一百三十又一百共八户合洋四元 
[上海北巿絲業會舘籌賑公所施少欽經收河南皖北賑捐丁亥十二月十九日第一千六百十五次清單]  
　　范振記移謝年筵資洋十元和記每發年米祈保清吉今分移助由太古昌來十五元球溪陸室稼堂爲嚴週期懺資移助由宏章網號來十元林芑芳十元又募揚鏡　廿五元金澤陳少山節省二元乾益手四元許氏玅女蓮影由餘大莊來各五元必昌新五元莫厘吳道中爲姪立煦病求速愈二元京都朱潤甫莊幼墀募無名氏續捐由蔚長厚號來京平松江銀三百兩合規元三百零一兩三錢二分仁記由新大洋貨號來銅洋五十八元沈春臺爲次子病求速愈洋一元鎭江廣義和募無名氏十元又三元吳淞餘慶堂渭爲失慎幸獲平安五元海昌不力七元汪鶴汀四元○江　船來敬銘三元徐　英五角無名氏爲病求全錢四千無名氏爲求雙親陰地事程鶴年求平安各二千鄧淵如五枝堂各一千程松官銀綉一根計重五錢五分○立大莊來金莊鎭黄淮安募汪公記同人十五元怡怡堂同人十二元有客堂同人十元後記號同人八元鴻慶號同人公泰棧同人各六元順昌號同人生生號同人源茂號同人三户各四元永泰號同人三元福德昌同人廉源號同人祥記同人復興隆同人元泰號同人元亨號同人天元號同人七户各二元長茂號同人泰和號同人祥記號同人寶善堂同人盈盛號同人雙和號同人合興盛同人劉士記同人合泰公同人正昌號同人延記號同人十一户各一元共廿九　合洋一百廿一元○蘇州益泰公典募癸記二元怡成店一元泰記錢六伯修竹山房積記善記無名氏宏茂無力氏秋記七户各五百依仁槐記元記三户各三百共十三户合洋八元○江西萬載縣署有心人募長福厚錢二千源聚號一千正有鋪復盛行豐泰鋪郭森榮四户各六伯易敬齋金源號祥豐號同和號同仁號源祥鋪咸泰鋪福源鋪益大鋪允大號十户各四百大有號生泰興怡源鋪户各三百裕盛號怡美號泉聚棧德大祥允昌鋪允春鋪盛昌鋪全興莊八户各二百文華堂王丹九汪性良三户各一百共三十户合銀七兩六錢四分三厘泰源永陶聘卿來淮安方印楊叚四善士募鎭江無名氏洋四十十海陽族人廿元葉煥翁募八元錢一千三槐逸民林仲和各洋五元味靜齋無名氏各一元楊聘齋募布業錢十千零五百八十揚達今募三千一百漕轅侯補各員課將二千四伯文徐閏生二千黄獲堂一千一伯保金一千江右劉公舘劉金德周秋田慎餘堂玉恆齋四户各五伯雲孫氏三合堂遂寛堂三各三伯無名氏一百共廿二户合洋一　元○蔚長厚來封錦和余三户各六兌洋一元劉修五堂尹紹甫何柏檢魏炳文印芝堂五户各五兌洋一元蕭有源源光耀吳寶齋朱蘭亭尹幸杜碧林六户各紅洋一元鍾卓夫劉少初洋三元朱文賓查朝暉祝桂山包瓊章四户各銀二錢共廿七户合規元廿一兩四錢四分○江裕船來武穴洋關沈善士募六齡沈寶慶積存助棉衣資洋十元粤士本三元洋西海甯安康永昌四户各一元沈經書錢一千二百王秀發一千胡格齋經傳八伯趙潤之保定各六百王元福文春林六百周德銘陳國華李廷標王勝萬長順六户各五伯歐福廷保大各四百阮正興得利源　三户各三百同茂湖南各二百共廿五户合洋十七員内銅一員錢九千九百 
 
 
 

Page 10

 
 
   
 
 

Page 11

 
 
[光緒十四年三月十一日京報全録]  
　　宮門抄諭旨一道録前○發抄硃批三道○都察院松等奏聞請旨摺○粤督張奏開竣灘河情形片○又奏移改守備缺片○豫撫倪奏察舉賢吏摺○粤督張等奏解粤海關津貼銀兩摺○内總管奏爲奏聞請旨摺○三月十一日吏部翰林院鑲藍旗值日吏部引見二十七名圓明園六名武備院四名正黄滿八名○隆文謝授湖南衡永郴桂道恩○伊克坦謝授廣州副都統恩○啓紹景星各預備召見○召見軍機伊克坦隆文啓紹景星○發抄岑毓英奏　戞土匪肅清辦解情形奉硃批覽奏均悉卽着將逸犯陳靖邦嚴拿務獲毋任漏網在事出力員弁等准其彚案擇光保奬毋許冒濫受傷及陣亡兵勇着照例分别奬卹餘依議該部知道欽此○又委鹽法道湯聘珍等辦理營務處事件奉硃批知道了欽此○又湘省籌餉出力司員請優槳奉硃批吏部議奏欽此○○都察院左都御史臣宗室松森等跪奏爲奏聞請旨事據工部右侍郎徐用儀太僕寺少卿錢應溥等遣抱韓成以儒臣死事慘烈援案請在本籍建祠等詞赴臣衙門呈遞臣等查核原呈内稱已故詹事府中允廣西學政沈炳垣於咸豐七年在梧州府殉難奉旨追贈内閣學士兼禮部侍郎銜照陣亡例賜卹予謚文節並入祀京師及本籍昭忠祠咸豐九年經廣西紳士請建專祠奉旨允准在案職等誼關桑梓追念前徽擬請在海鹽縣本籍自行捐建專祠由地方宮春秋致祭謹合詞呈請入奏等語臣等查已故學臣沈炳垣死事慘烈該侍郎等援照廣西省請建專祠成案請在本籍捐建專祠係爲慕義教忠起見臣等不敢壅於上聞謹抄録原呈恭呈御覽伏乞聖鑒訓示謹奏奉旨已録○○張之洞片再廣西水道自桂林至梧州名曰廣江會灕樂恭荔諸水灘險石多最多舟楫之患前明萬歷年間廣西巡撫蔡應科設法疏鑿數年之久未能盡平嗣後官商人等雖亦隨時修治獲効甚難臣前查悉西省縴路廢壞灘瀨險絶光緒十二年内籌發欵項並江蘇協賑紳士嚴作霖等捐項會同護理廣西撫臣李秉衡飭委總兵馬進祥桂林府同知趙慶蕃永福縣知縣任玉森等將平樂昭平一帶山路先行修理當將籌辦情形奏明在案嗣該員等因尚有餘欵復將平樂至省縴路一併接修完善並鏟鑿險灘五處惟各灘僅能略去水面亂石其水底石根堅牢奔湍漩洑非斧鑿所能施因復派委知縣陳瀛藻縣丞張煥斗携帶機器炸藥以電線轟發凡有險要惡石連根炸碎自光緒十三年二月起至四月漲發暫停計開將軍灘木碌秀才犁灘三門柳木龍口險窖上下仰威鎭飾箕象棋黄牛小背等灘一十有四迨至十月仍飭該委員等復行開辦維時冬乾水涸險石盡出除前開各灘擇險再加轟除外至年底工竣另又開下古欖上古攬耙灘木夾銷題强灘面灘小神唐調馬灘下延字金雞大龍大結廖家横灘黑山脚韭菜龍鬚五大連假險窖等灘二十有一此外各灘尚平無須再事轟炸綜計兩次由蒼梧以迄陽朔約七百餘里共開險灘三十五處商民往來莫不稱便據該委員等繪其國說禀報前來臣伏查桂林府江灘石林立有碍舟行向爲商旅之患此次旋用炸藥化險爲平從此利涉同占似於商情民命均有裨益所需經費除電綫炸藥機器外經飭令善後局於公用閑欵籌發銀四千餘兩所有開竣灘河情形謹會同廣西撫臣沈秉成附片具陳伏乞聖鑒謹奏奉硃批知道了欽此○○張之洞片再前因籌議廣西邊隘酌移提督帶領提標中營將弁改駐龍州該處係烟瘴地方經臣等請將内地部選之提標中營守備員缺改爲烟瘴題調之缺曁將一切辦理情形恭摺奏明在案旋准兵部議覆准如所奏辦理惟所請將提標中營守備改爲烟瘴題調之缺係照邊俸之例辦理仍令查明應作爲幾年邊俸期滿之缺查各省部推之缺向有定額今將提標中營守備改爲題調之缺應令於通省内擇其較簡之題缺仍改爲部推以重銓選其改設各員弁是否隨缺移撥抑或另行請補一併詳查分别題咨報部核辦等因當經轉行遵照兹准廣西提督臣蘇元春來咨該提臣督飭該營中軍叅將悉心查核提標中營守備一缺擬應作爲五年邊　期滿之缺並查廣西省題缺有慶遠協右營守備駐紥河池州營務較簡擬請改爲部推之缺以符定額而重銓選此外改設各員弁均係隨缺移撥毋庸另行請補咨請具奏前來臣覆核無異除咨明兵部外謹合詞附片具陳伏祈聖鑒勅部核議施行謹奏奉硃批兵部議奏欽此○○河南巡撫臣倪文蔚跪奏爲察舉賢吏以勸循能恭摺仰祈聖鑒事竊維親民之官莫如守令政教所自起卽治化所由基其牧令有勤恤民隱之實心一州縣必有政平訟理之効其知府有表釐帥率之實政一郡必鮮嘆息愁恨之聲豫省吏治廢弛積習深錮臣自蒞任以來深維澄叙之義業將庸劣不職各員擇尤糾劾以儆官邪惟是癉惡所以示趨向彰善所以樹風聲臣日覽公牘博徵輿論竊見吏事勤能政績可紀者詳加考核尚不乏人謹擇六員臚列清單恭呈御覽仰懇天語褒嘉使　者益勉於賢能中材聞風而飭勵庶幾中州蒼赤咸蒙其福以期上副聖主整飭吏治勤政愛民之至意謹恭摺具陳伏乞皇太后皇上聖鑒訓示謹奏奉硃批另有旨欽此○○兩廣總督臣張之洞廣東巡撫臣吳大澂粤海關監督臣長有跪奏爲奏報粤海關籌解第四批京官津貼改爲加復俸餉等欵銀兩委員起程日期恭摺仰祈聖鑒事竊照光緒九年五月間接准户部咨奏加京官津貼每年粤海關應解銀四萬兩自光緒九年始以後按年額解隨准户部咨此次津貼改爲加復俸餉又各關應解抵閩京餉改爲加放俸餉案内粤海關四成洋稅每結提銀六千兩又舊欠光緒八九兩年分東北邊防經費部議光緒十二三兩年補解銀六萬五千兩又造辦處　艇每年應解銀三萬兩内務府廣儲司公用每年額撥粤海關稅銀三十萬兩例分四季起解以上各欵銀兩均應赶緊籌解以濟要需查粤海關節次起解部庫各欵銀兩向由西商先行借墊勢難起解現銀光緒十年四月間奏准仍交商匯兌在案兹光緒十三年分第四批京官津貼改爲加復俸餉等欵銀兩經向西商志成信協成乾銀號借銀一十七萬八千三百兩先行墊解隨後由稅收歸還以資周轉飭據廣東布政使高崇基遴委候補縣丞鍾奇試用鹽大使興讓領解光緒十三年分第四批光緒十一年分加復俸餉銀三萬兩又部撥加放俸餉銀六千兩又補解光緒八九兩年分東北邊防經費銀三萬二千五百兩光緒十三年分造辦處米艇銀三萬兩另加平銀四百五十兩新增歸公加平銀七百五十兩又光緒十三年分冬季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共銀一十七萬八千三百兩飭該委員等領齎匯單文批於光緒十三年十一月二十四日起程附搭海輪進京前赴户部内務府分别交納以期妥速所有光緒十三年分奉撥京餉及東北邊防經費銀兩均經分别起解至京劃解甘肅河南先後清欵其例解加放俸餉廣儲司公用造辦處米艇各銀兩亦已依限解清其餘各項未解銀兩容再赶緊籌解以應要需除分咨查照外臣等謹合詞恭摺具陳伏乞皇太后皇上聖鑒謹奏奉硃批該衙門知道欽此○○總管内務府謹奏爲奏聞請旨事恭照道光十年八月奉旨嗣後織造等每届一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查江南織造廣英由造辦處　中於光緒十二年正月二十八日奉旨補放江南織造該員於光緒十二年四月二十八日到任按到任之日起扣至光緒十三年四月二十七日係屬一年期滿臣衙門於光緒十三年二月二十二日具奏本日由内閣抄出奉旨江南織造仍着廣英接管欽此今按接管之日起扣至光緒十四年四月二十七日又屆一年期滿理合先期具奏可否更換之處伏候訓示遵行爲此謹奏請旨已録 
 
 

Page 12

 
 
[光緒十四年三月十二日京報全録]  
宮門抄○諭旨二道録前○發抄硃批五道○河督李奏河神効靈請頒匾額摺○滇撫譚奏彚報陣亡殉難官紳分别旌卹摺○將軍慶等奏神靈丕著請頒匾額封號摺○又調署同知等缺片○滇撫譚奏直隷州等勒令休致片○又奏同知等甄别留補片○河督李奏委署河道片○豫撫倪奏知州甄别留補片○及奏揀調守備片○陜撫譚奏民人合家殉難續請旌卹摺○又奏查明典史殉難照前議卹片○三月十二日户部通政司詹事府八旗兩翼值日兵部引見三十七名○張中堂奎潤續昌各假滿請安○中衡松壽各預備召見○廖壽　請假五日○掌儀司奏十五日祭奉先殿載瀛行禮○召見軍機綿宜薛允升中衡松壽○發抄衛榮光奏開化令徐名立等劣迹昭著請飭革職奉硃批徐名立蔣照均着革職該部知道欽此○陳彝奏候補守祺厚期滿甄别奉硃批吏部知道欽此○又徵信册發屬分給奉硃批户部知道欽此○又委署知縣各缺奉硃批吏部知道欽此○希元奏候選道青順請改京職奉硃批該部議奏欽此○○三品頂戴河東河道總督臣李鶴年跪奏爲河神護漕利運靈蹟顯著據情懇頒御書匾額一方以答神庥恭摺仰祈聖鑒事竊查山東捕河廳屬壽東汎十里堡閘上舊有建立大王廟一座凡有祈禱無不立著靈應該汎當黄流穿運之區其閘口爲出運入黄最要關鍵去歲五月間重漕經臨正值汶源異常微弱難資浮送又因黄河消落過枯不敷頂托更難挽攬出運在事各員盡皆束手當經調署捕河通判于壽之率同僚屬恭詣叩禱是日黄河陡漲二尺餘寸旋復接長四尺遂卽立時起壩全帮漕艘乘流入運得以迅速渡黄連檣北上萬目共瞻同聲感頌兹據運河道陸仁愷轉據調署捕河通判　壽之禀懇奏頒匾額等情前來臣覆查護漕利蓮實邀默佑之孚崇德報功宜渥天章之錫合無仰懇聖俯頒御書匾額一方俾臣祇領轉發敬謹摹刊懸挂以酬靈貺出自鴻施謹據情具摺奏懇伏乞皇太后皇上聖鑒訓示謹奏奉硃批另有旨欽此○○頭品頂戴雲南巡撫臣譚鈞培跪奏爲彚報滇省第十九次陣亡官弁練勇並殉難紳民婦女請旨分别旌卹恭摺仰祈聖鑒事竊照滇省採訪忠義業將第一次起至第十八次請卹官紳先後具奏在案兹據善後局司道曾紀鳳等將第十九次查明各屬陣亡殉難之議叙從九品李天恩補用守備張其周等及練勇紳民婦女共三百四十名口造册詳請具奏前來臣覆加查核該故員李天恩等或臨陣捐軀或見危授命或殉夫著節或懼辱完貞均屬深明大義忠烈可嘉謹繕具簡明清單恭呈御覽合無仰懇天恩飭部分别旌卹以勵忠貞而彰節烈除將清册咨部核辦仍飭該局司道等詳加採訪俟續報到日再行彚奏外所有滇省採訪忠義第十九次請卹緣由謹會同雲貴總督臣岑毓英恭摺具陳伏乞皇太后皇上聖鑒訓示謹奏奉硃批李天恩等均着交部分别旌卹單三件併發欽此○○奴才慶裕裕長跪奏爲廟祀正神靈跡昭著籲懇頒給匾額封號以答神庥恭摺仰祈聖鑒事竊據鳳凰城城守尉宗室靈熙鳳凰直隷廳同知張錫鑾詳稱鳳凰城東關向有關帝神廟龍神祠曁城内城隍神廟素著靈異旗民人等有事禱求無不響應上年夏間雨澤愆期禾苗日見枯槁農民望澤孔殷經該員等率領紳民耆老人等虔詣各廟叩禱隨卽陰雲密布甘澍滂沱三日乃止城鄉一律霑足收成幸獲有秋該紳耆等咸荷神庥聯名禀請轉詳前來奴才等伏查廟祀正神實能禦災捍患功德及民者例得據情陳請今鳳凰城關帝廟龍神祠城隍廟靈應丕著澤及民生羣情感戴合無仰懇聖恩頒給鳳凰城關帝廟龍神祠城隍廟匾額各一方並請勅加龍神封號以答神貺而順輿情理合恭摺具奏伏乞皇太后皇上聖鑒謹奏奉硃批另有旨欽此○○慶裕等片再軍糧廳同知耆齡請咨赴部引見所遺員缺查有准升金州廳同知談廣慶爲守俱優循聲素著堪以署理寛甸縣知縣高乃聽升補遼陽州知州所遺寛甸縣一缺爲東邊新設地方與朝鮮界址毗連流民雜處政務殷煩非老成穩練熟悉情形之員不克勝任兹查有承德縣京縣知縣張丕績老成練達辦事得體曾任安東縣知縣辦理邊務頗洽輿情堪以調署遞遺承德縣京縣一缺爲附郭首邑差務繁重查有准補寛甸縣知縣樊學賢年力精壯辦事實心堪以互相調署於人地均屬相宜署金州㕔海防同知趙臣弼署康平縣知縣吉利均調省另有差委所遺金州廳海防同知一缺查有試用同知馬宗武明白幹練堪以委署所遺康平縣一缺查有卽用知縣夏汝鏞勤謹篤實堪以委署准調錦縣知縣盛昌華准調開原縣知縣祥瑞均奉部覆核准應飭赴新任以專責成盛昌華所遺廣甯縣一缺查有候補知縣劉繼勳年壯才明堪以委署除分檄飭遵外理合附片具奏伏乞聖鑒謹奏奉硃批吏部知道欽此○○譚鈞培片再滇省不職各員經臣據實叅劾在案兹續查有元江直隷州知州曹廷銓精神短少辦事疏　分防巧家同知胡秀山年力漸衰難資整頓未便稍事姑容相應請旨將曹廷銓胡秀山二員勒令休致以肅官方謹會同雲貴總督臣岑毓英附片具陳伏乞聖鑒訓示謹奏奉硃批曹廷銓胡秀山均着勒令休致吏部知道欽此○○譚鈞培片再道府同通州縣等官到省試用一年期滿例應督撫察看才具奏明甄别以肅官方兹查有候補班遇缺前先補用同知直隷州韋勳承候補班儘先補用知縣葉凌雲到省試用均各一年期滿例應照章甄别據藩臬兩司會詳前來臣查該員韋勳承明練有爲葉凌雲辦事穩慎均堪以各本班留省補用除將履歷清册咨部查照外謹會同雲貴總督臣岑毓英附片具陳伏乞聖鑒謹奏奉硃批吏部知道欽此○○李鶴年片再運河道陸仁愷因六年俸滿現在送部引見所遺運河道篆應卽遴員委署查運河同知沈公麟在任多年熟悉運務堪以委令護理除檄飭遵照外理合附片具陳再沈公麟卓異案内亦應赴部聽候帶領引見應俟運河道回任後卽行給咨赴部合併聲明謹奏奉硃批吏部知道欽此○○倪文蔚片再各項勞績人員應於到省子限一年詳加甄别兹查有軍功候補知州劉增輝到省已滿一年例應甄别據藩臬兩司會詳請奏前來臣查劉增輝心地明白堪以本班留省照例補用除將該員履歷咨部外理合附片陳明伏乞聖鑒謹奏奉硃批吏部知道欽此○○倪文蔚片再陸路守備例應廻避本府揀選現任合例人員調補兹查准補河南撫標右營守備毛得玉係開封府祥符縣人籍隷本府例應揀員對調查有南左營守備王箱係歸德府虞城縣人堪以對調合無仰懇天恩准將毛得玉調補南左營守備王箱調補撫標右營守備以符定制所有揀調守　緣由理合附片具陳伏乞聖鑒勅部議覆施行謹奏奉硃批兵部議奏欽此○○頭品頂戴陜甘總督臣譚鍾麟跪奏爲查明續報固原州民人閻輿量合家殉難列作十八次懇請旌卹仰祈聖鑒事竊維甘肅軍興以來所有員弁兵團陣亡以及紳耆婦女遇害殉難者節經分列十七次彚奏在案兹據甘肅布政使譚繼洵查明固原直隷州同治二年正月初一日回匪攻陷州城被害殉難紳民人等死事實跡清册詳請具奏前來臣查册造民人閻輿量合家四十九名口或督團力戰或駡賊不屈同時遇害忠義萃於一門允宜旌揚用彰志節除將清册分送禮兵二部查照外合無仰懇天恩飭部照例議卹以慰幽魂謹繕摺具陳伏乞皇太后皇上聖鑒訓示謹奏奉硃批閻輿量等均着交部分别旌卹欽此○○譚鍾麟片再查吏部咨詢前護督臣楊昌濬咨送殉難候補典史嚴漢賓死事清册内載該故紳奉札招勇禦賊守寨力竭寨陷受傷而亡核與順天府原奏請卹死事不符行令查明該故員是否殉難如實係陣亡應專摺奏明辦理等因轉行飭查去後兹據甘肅藩司譚繼洵轉據署秦安縣知縣蕭晋昌詳據該處紳民公呈故紳典史嚴漢賓於同治元年回逆變亂奉札招勇禦賊至二年五月十三日寨陷率衆死戰相持半日手刃數賊後爲賊傷殞命伊妻卜氏亦同時殉難該故員之友通渭縣官紳景星垣前在順天府呈報殉難情形係屬耳聞未能備悉始末以致兩歧等情由縣查明詳請核辦前來臣查該故紳典史嚴漢賓實係臨陣傷亡相應請旨飭部仍照前造清册照例議卹以表忠烈而慰幽魂除咨部核辦外謹附片陳明伏乞聖鑒訓示謹奏奉硃批着照所請該部知道欽此 
 
