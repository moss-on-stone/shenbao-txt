# 1913 - 218 - 4914536

 

Page 1

 
 
通信 
[俄國上下相轢之眞相]  
（游歐客） 
　　俄國下院於去冬新選舉後黨派離合變幻不測院内無絶對之多數黨遂令政治方針不能確立自開會來政府雖極力設法欲將右列各黨之富於保守性質者組成一大多數黨以爲已之後盾然卒未能得手今年開會十月黨與國民黨曾相連合幾與上屆下院情形無異政府方自慶幸以爲得所保障後又卒召分裂十月黨欲與進步黨組合亦終未克妥協全院分爲兩翼勢力均略相等十月黨立於中央在比較上黨員較他黨爲多時而偏於右翼與國民黨相合時而偏於左翼與進步黨相合因此舉棋不定旣不能新又不能舊立法行政兩無力量政府旣不能得議院之助即棄置不顧事事皆以專横出之視立法若無物各黨知其弊害百法自相調和至今仍無效果現已將近暑假預算案尚未通過而政府所提出之各種重大之議案均皆擱置未議院内所爭持者皆爲各小問題論者謂本届會議期中俄下院幾於一事未辦不爲誣也自由黨機關報胡思科斯洛俄著論謂下院不能組成大多數黨擁護政府此非各黨領袖之過實爲政府所執内政方針完全與民意相反現時政府對内辦法實與千九百五年無異專制已達極點彼時俄乃以此召起革命憲法頒布下院成立皆爲此專制之反動力嗣以革命破壞太甚全國秩序大亂民意忽轉而親政府此時國内平靜民意又趨進步政府不知利導故激而成反對俄之改革原動本在上中社會在千九百五年以前上中社會皆偏注於革命方面千九百五年以後頗受擾亂荼毒乃均集於政府方面借與暴民抵制近以政府所許改革未能實行各省至今用戒嚴令自治無從發展所有聰秀之士又漸趨於自由方面除極守舊　外殆幾舉國一致也當去歲新選舉時政府原以私意改訂選舉法且於選舉上大事迫脅兼以運動然於選舉揭曉卒不能得其意想中所希冀之結果反令助彼之十月黨大失議席遂至左右兩派之力相消成爲一無意識無力量之下院旣不能贊襄政府舉其改革之實亦不能反對政府行其監督之責政府興意闌姗亦遂各行其是下院質問過多一概置諸不理就現狀言政府固可利用下院黨派分裂行其專制然上下之情隔閡相激相盪亦足令政府時呈不穩之相固非俄政治上之福也 
要件 
[論墾荒爲現在重要問題（一）]  
　　墾荒問題討論亦耳熟矣然而言者焦唇聽者隔膜地非愛寶也石田之茫茫如故土非不毛也童山之濯濯依然如我浙東浙西無論官産民産蕪荒不治廢棄者多觸目傷心莫此爲甚奚怪夫光復後之金融恐荒粒食維艱而岌岌不可以終朝也嗚呼農産消極生齒益繁來日大難杞憂未已實行墾荒政策增進國家收益爲今日刻不容緩之國記者所以絶對主張妄有論列從各方 
 
 
 

Page 2

 
 
面觀察之尤知墾荒之重要請閱報諸公勿作壁上文章看也幸甚幸甚 
　　（一）從土地方面觀察之土地者農業三要素之一而價值等於黃金安可任其廢棄乎據本省最近調查未墾地與已墾地比較約占十分之三四此數或難確定然而荒廢土地固隨處有之貨棄於地良可惜也嗟夫太公不作李悝云亡四顧蒼茫曷勝浩嘆况土地之面積年復一年户口之數額日增一日及今不圖墾荒以拓利源則固有生産物必不足供將來食用之殷可斷言矣此從土地方面觀察之而知墾荒之重要者也 
　　（二）從勞力方面觀察之勞力亦爲農業三要素之一與土地等則從事墾荒必須消費多大勞力可無疑義破荆棘起石礫胼胝手足慘淡經營墾荒事業不亦戞戞其難耶然而勤則不匱逸則生淫勞動乃吾人天職闢地爲興利要圖墾殖得法收益必多目前之勞力有限日後之幸福無窮所得代價豈曰淺鮮此從勞力方面觀察之而知墾荒之重要者也 
　　（三）從資本方面觀察之夫土地勞力兩方面之觀察已如上述矣資本獨非農業三要素之一乎旣爲農業要素則實行墾荒亦必非資本不可雇工役也購種苗也施肥料也或丈量建造也或承糧繳價也種種正辦在在需費處此金融恐慌上下交窘之時代果何從支出乎然而分利事端何妨减少不急用度可以刪除挪充墾荒資本殆有過之無不及者矧是項需費雖大終屬有限所生利益亦非茫茫不可期也倘以經費支絀坐棄利源是因噎廢食之謀非捐小成大之道竊恐地大物博以農立國之中華且將空乏終古枯槁以待盡矣此從資本方面觀察之而知墾荒之重要者也（未完） 
時評 
[四日夜之上海（無名）]  
　　租界之中避難之民無宿無食者聞有數萬人矣嗚呼慘哉 
　　開戰以來紅十字會之收屍者聞有數千號矣傷者不計嗚呼慘哉 
　　城南西之被毁於砲與火者聞有百千萬矣其暗中之損失亦復不計嗚呼慘哉 
　　然而戰事則一日而二二日而三三日而四延長不决勝負無結果是非南北軍之交戰特南北軍聯合以戰我人民耳嗚呼慘哉 
[命令]  
　　二十三日臨時大總統命令孫文應卽銷去籌辦全國鐵路全權此令 
　　任命馮國璋爲江淮宣撫使此令 
　　代理部務内務次長言敦源業經准免本官所有該部部務應由署内務次長王治馨暫行代理此令 
　　張鍵授爲陸軍少將此令 
　　任命張鍵爲□□觀察使此令 
　　護理甘肅都督兼署民政長張炳萁呈稱甘肅西寗觀察使金承蔭呈請辭職金承蔭准免本官此令 
　　任命署經權爲甘肅西寗觀察使此令 
　　代理國務總理叚祺瑞呈稱據直隸都督兼署民政長呈請任命王賡廷爲天津縣知事張宏周爲青縣知事陳賡聞爲南和縣知事徐德源爲滿城縣知事蘇耀宗爲新城縣知事仲墉爲鉅鹿縣知事孫奐崙爲樂亭縣知事楊灝生爲臨榆縣知事萬和寅爲遵化縣知事李聯璧爲河間縣知事高世汪爲阜城縣知事胡長年爲甯津縣知事李銓爲正定縣知事曾傳謨爲朿鹿縣知事張昌慶爲饒陽縣知事暢文藻爲大名縣知事李重光爲南樂縣知事鄭元濬爲清豐縣知事陳友璋爲邢臺縣知事袁書城爲曲周縣知事黃震爲冀縣知事崔謹爲宣化縣知事劉印日爲張北縣知事應照准此令 
[警信]  
　　本埠訪稿自昨晚九點鐘起攻守兩軍又在製造局劇戰至今晨四點鐘止南軍仍未攻入製造局 
　　本埠訪稿今晨四點鐘時南軍有二砲頗中北軍北軍頗受損害後爲軍艦發砲南軍亦受損遂退 
　　本埠訪稿自開戰至今聞紅十字會已收屍具四千七百餘具 
　　本埠訪稿今晚九點鐘時兩軍又在製造局開戰至今槍砲聲未已聞定戰至明早八點鐘爲最後之决戰 
　　本埠訪稿聞北軍已到吳淞口外護以兵輪三艘約於今夜一點時將攻炮台 
　　本埠訪稿聞領事團已决議今夜如再開戰明日將有切實之辦法 
　　北京專電張勳所部錢尹兩管帶直抵徐城而其本軍奉電令由利國驛稍退恐被抄襲近即傳張勲敗却 
　　鎭江電揚軍二千名已抵揚子江聞擬進攻鎭江砲臺該炮臺守軍僅一千五百名内有一大部分已派往上海鎭民大爲驚惶軍隊禁止遷移（譯文滙報） 
　　九江電此間諸均安謐贛軍接續退走牯嶺轉危爲安北軍一俟攻克湖口砲台即擬進攻南昌湖口砲台旦夕可下（譯文滙報） 
　　鎭江電公和輪船昨爲瓜州揚軍轟擊該船照常通行未受重損傷中國搭客一人（譯文滙報） 
　　南京電據華人消息末倫君在蚌埠附近爲南兵所擊臂中槍傷因不肯將英美烟公司之欵若干給與南兵之故（特約路透電） 
　　南京電聞美孚火油公司之小艇一隻並洋五萬元在徐州府爲南軍所刼（特約路透電） 
　　南京電聞領事團及餘人現反對寕滬鐵路停止開車該路停車似出於公司辦事人之意非由南軍領袖所命彼等實願開車云（特約路透電） 
　　南京電聞北軍已抵蚌埠日來南軍乘火車由蚌埠回浦者甚衆（特約路透電） 
[專電]  
　　北京電蔡元培汪兆銘唐紹儀密電勸袁退袁今日覆謂本欲與公等同作平民顧爲約法所阻非正式總統舉定不能違法棄職付土地人民於一擲國會成立時即曾咨請其迅選總統正切盻息肩而叛徒傾覆共和破壞民國雖亡國不恤鄙人有救國救民之責當此危急存亡國民呼號請命斷不敢舍去坐視亂黨荼毒生靈一日在職一日不放棄此即所以盡職此次首亂背叛民國之人公等以同黨之誼應盡忠告抒流血之禍又聞南京焚殺無辜誅鋤異已公等素持人道主義何不出一言聽其暗無天日至於國民心理國會多數足代表之非稱兵作亂之叛徒所能代表代表心理者當代表多數人民顚連困苦日望治安之心理不能爲少數競權奪利日謀破壞之徒代表其心理民久厭亂若統治之權以兵力轉移分崩之禍恐非百年不能已鄙人受委託之重不敢不終惟有確守神聖之約法以從事他非所敢聞 
　　北京電京師人心鎭靜巿面照常營業毫無驚慌前數日金融稍緊洋價日漲中國交通兩銀行布置完備信用鞏固已呈請財政部令行津奉兩造幣廠趕鑄銀幣八百五十萬元現已陸續運京流通巿面洋價漸平大借欵議定續交一千萬兩每日付五十萬兩 
　　北京電今日衆議院以多數通過熊希齡爲總理 
　　北京電檢察廳傳國民黨理事吳景濂到廳謂貴黨如自認與亂黨有關係則本廳惟有執行職權下令取締否則應開大會將黃興輩正式除名以表示不袒庇之意云云 
　　北京電國民黨議員張琴及浙江盧某被拘 
　　杭州電朱都督已向華僑借得銀二百萬圓杭垣金融復活 
　　杭州電吕師長部下軍官吳肇基尤芬路過松江被松軍拘留軍官全體憤激羣向吕師長請求進兵 
[特約路透電]  
　　長沙電今日下午此間當道開重要會議都督現欲辭職惟各員决議贊助中立不允其辭職 
　　武昌電黎都督出示聲明安徽變亂之說又述北軍在徐州府附近大敗南軍情形城中現頗安謐惟金融甚緊商民皆殷望早見和平湘軍現保護本省邊界 
　　北京電孫逸仙造路全權旣經取消預料政府將接收已經商定之各事内有寶林公司出資代造粤川鐵路之合同所用經費在英國招募一半路成後交與中國 
　　北京電孫武致電袁總統國務院參衆兩院痛詆黨人之行爲並問總統爲何人所舉今乃以武力反對總統是其心目中不復有共和二字並力斥黨人借助某國之荒謬 
[譯電]  
　　北京電中政府以同式公文致各國公使議於戰時施行防杜外人恊助叛黨章程（一）外人宅居船隻如被疑藏匿叛黨或載有軍火者應由該國領事簽定執照登船搜查如無領事之處或因告假離任等事不能得簽定之執照者則應由華員塡發執照上船搜查（二）查出之私運軍火應由專局處置（三）外人在頒布戒嚴令各處恊助叛黨被拘者應押交領事官由華員會同訊辦（四）外人在戰線内被拘者應由華員治罪此項章程行於上海口岸及揚子江上下游並請各公使訓告本國商民凡西文電報須有本國領事蓋印簽字某公使以此項章程内有數端萬難照行故必大加修改則始能由外交團贊成此項章程尚未經公使團開會討論 
　　漢口電據大局情形觀之北軍大有希望精神軀幹皆遠勝南軍且指揮得宜狀極盈敢 
[公電]  
　　召集省議會各縣知事轉省議員鑒蘇省在省會閉會期内突由都督宣告獨立事前旣未熟權輕重事後復放棄職守經沈議員惟賢電請省長召集議會而省長亦脫身離寧今日崇固就滬寓造訪程以口疾解應遣黃司長以業經辭職謝客省政機關一時停滯議會爲全省代表亟應表示意思以定人心而維秩序兹定八月五號開臨時會務祈准時蒞會大局幸甚錢崇固有 
要聞一 
[上海兵禍記（三）]  
　　文滙報云昨夜兩軍自九時起至今晨七時止復在製造局西北惡戰仍由北軍獲勝衆意昨夜一役爲開戰後最劇烈之一次然死傷之數反較前兩夜爲少此亦可異之事也是役製造局守軍實未主攻勢惟散布地點較前兩役爲擴因南軍已撤退所佔接近製造局之地位數處之故 
　　九點鐘時南軍發進攻之號是日下午南軍被逼撤退前在斜橋附近所佔之地位惟晚間開戰時仍由彼處進攻至九點三十分鐘時兩方面猛相轟擊旋知北軍防線進前數百碼之遥蓋已反守爲攻南軍專由龍華及城西兩處進攻九點三十分鐘至十點鐘之間兩方面砲火異常劇烈是時海軍各艦皆開大砲助戰南軍卽紛亂而退往龍華一方面者其數較少大半皆沿徐家滙河退走散至附近四鄕北軍卽設法包圍驅敵至龍華附近惟此舉未能勝利大約因人數過少之故半夜時城中起火數處兵艦轟出之炮彈多在各方面炸裂損傷財産甚巨 
　　旣而北軍即注意轟擊龍華火藥局盖内儲野戰砲彈及鎗彈甚夥半夜後該局附近火光甚熾惟悉並未波及該局 
　　夜間二時炮聲復隆隆震耳旣而龍華附近之南軍卽開始退走至四點鐘時龍華附近所餘南軍寥寥無幾四點至五點間之戰情雖無詳報然南軍遠不及北軍之佔優勢則可一定無疑昨夜北軍損失不滿六人南軍死者二十人傷者五十人 
　　法國巡洋艦芒特卡姆已於昨日由香港抵此法界居民大爲歡迎如有危急該艦可派兵六百名登岸防護今晨吳淞抵有英國巡洋艦三艘日本法國荷蘭巡洋艦各一艘 
　　據確實消息孫逸仙現在上海其住宅在法界寶昌路星期三日傳聞孫已乘西比利亞郵船赴日惟未得確證聞黃興亦在上海確否未知 
　　前三日之戰役南軍死傷之數至少共有一千二百名死者三百名傷者九百名北軍死者不滿十名傷者不滿三十名 
　　昨夜戰時南軍得江隂炮臺兵士一千二百名之助聞蘇州亦到兵千餘名以助南軍昨雖併力進攻仍爲北軍擊退南軍退 
 
 
 

Page 3

 
 
至龍華附近鄕間之前曾由巡洋艦之炮火加以重創 
　　今晨十一時至十二時問兩軍復開鎗接戰均未開砲故損傷甚微 
　　今日下午曾由紅十字會議請兩軍休戰無效 
　　駐滬荷蘭副領事與繙譯官於二十四日下午五時登海籌巡洋艦以領袖領事荷總領事致鄭李二中將之函一封呈交李中將書内謂領事團以本月二十二二十三兩夜開戰之時有北軍砲彈數枚落於外國租界致使中外居民生命財産大受損傷故領事團力主須設法阻止此項危險重見於租界特矚鄙人西告麾下幸請注意爲荷鄭李二中將卽覆函道歉並允設法不使租界再有損危 
鄭中將已致書吳淞砲台官勸令心嚮中央政府如能請卽派人至艦籌商一切若遲遲不覆則將派兵攻擊砲臺 
　　大陸報云工部局曾於昨日四點三十分鐘開秘密會議聞已有重要之决議目下尚不便宣布有人謁見法總領事談及此事據謂彼現不欲有所舉動如有舉動則將單獨行事不欲商之上海工部局且謂今不便討論及此行事之前將致電政府以求同意 
　　大陸報云昨日下午有向在製造局任職之某外人赴局取物數事據稱局中守軍開戰以來未死一人受微傷者僅有數人製造局房屋受損甚微不知南軍是否欲保全該局抑由砲手無準力之故北軍連日用去之子彈爲數無幾聞所存子彈沿足供久圍之用 
[各政黨對於兵禍之態度]  
　　此次南方兵禍據各方面對於此事之態度略誌如下 
　　（一）進步黨進步黨對於此事曾經上次開會表决確認此種舉動爲破壞國家之亂黨應以國家之力設法平復曾由全黨議員於衆議院提出建議案表示意見謂政府速期勦滅以維大局惟前日開會因國民黨退席未能提出定於明日會期仍提出討論（已列入星期一議事日程一面根據黨中表决意見通電全國） 
　　（一）國民黨國民黨對於此次亂事處於被嫌疑之地位惟該黨之中堅分子對於此事皆不謂然以爲全黨名譽不能敗壞於此少數人之手昨日國民黨本部開議員會主張分爲兩派（甲）派主張將黃興　烈鈞及一般附和之人除去黨籍布告全國以示國民黨不袒護之意（乙）派主張持冷靜態度於兩方面暫且皆不置一詞故昨日該黨開會並未得表决之結果盖因兩派之意見不相融洽也 
　　（一）政友會政友會現在議院中已取得第三黨之地位此次對於南方亂事之熊度其主張亦不一致聞昨日上午政友會亦於本部開議員會主張分爲兩派（甲）派主張持冷靜態度對於此事嚴守中立（乙）派主張與進步黨中相近請政府速以兵力剿平亂事聞討論之結果仍以乙派之說付表决得多數贊同遂定爲黨議 
　　（一）共和黨此次共和黨對於亂事首先主張停戰並擬請黎副總統擔任調停之事前日曾由共和黨黨員約集湖北江西議員研究此事嗣經意見不恊幾啓衝突兹聞該黨仍極端主張停戰之說擬今日再開鄂皖贛蘇四省議員聯合會商决此事聞多數議員對於此種主張一致反對蓋確認黨人稱兵國家當然以兵力勦亂萬無對於亂黨而可以言調和之餘地云 
　　（一）超然社超然社對於此事亦於昨日開會表示意見其討論之結果大致亦與進步黨主張相似認爲此種亂黨當然以武力解决云 
[熊希齡堅辭總理之電]  
　　大總統鈞鑒六日電謹悉甚爲惶悚希齡前蒙鈞示不强所難故特預備啓程入京冀盡棉力於各黨以决重大事問題今蒙電示明文希齡才力不及萬難遵命謹以苦衷詳陳鈞座一政黨内閣本爲共和立憲國之正當理由希齡當臨時政府推舉財政部長時五次堅辭其意亦以此故蓋同一黨派必同一政策重在練兵則軍部費多其他各部皆可減少重在實業則工商農部費多其他各部皆可减少此在政黨内閣方能相讓否則各又爭持卽一内閤中已起衝突不待國會中之推倒日本西園寺内閣與陸部爭師問題而辭職可以鑑也唐内閣時代以同盟統一之混合往往政見不同互相爭議未能解决希齡實已深受痛苦今以超然資格對於兩黨固無成見然終有共和黨已往之嫌疑遇有政見主持穩健或與進步黨相同時國民黨終必疑爲有實無名之進步黨派不憚以私見相反對而進步黨亦　希齡脫黨之故未能滿意終恐難收維持一致之效陸内閣故轍不遠後之視今亦猶今之視昔此希齡不敢擔任者一也政黨内閣固因事實複雜難以完成然使能爲同志内閣亦未嘗不可勉强於一時但揆之時局亦殊不能達到蓋日前各黨中視國務員爲其黨之權利所在勢必各爭位置求達目的將來仍不免爲混合内閣之覆轍若由總理意見决定於各黨中或黨外自約同志以組織内閣未必能得兩黨多數之同意否則集此偶然結合不同政見之人爲國務員亦終不免於衝突解散前此唐内閣時代希齡要求各國務員同意超然宣告脫黨而不能得後此趙内閣時代黃克强以戲弄手叚要求各員加入國民黨團亦均解體求爲敷衍而不可得國家大事已均隨壞於閣員更迭調停利用之之中此希齡不敢擔任者二也且事變無常人心難測當去年堅辭財政部長時黃克强屢函以大義相責備嗣後掣肘反對者亦以黃克强爲首無論爲公爲私卽此一端已足難表責任之確實至於短期内閣爲時無幾凡有誤會希齡趨避者决無此意蓋度德量力苟利國家生死以之卽短期一月二月亦當犧牲一已以報國家苟其不能勝任縱屬正式政府然或因預算案之不通過或因重要政策之不實行卽數日問之總理亦可推倒何有於長期短期之較量惟希齡自揣能力與現在之暴烈分子腐敗官僚兩派絶不相容終恐有負鈞座之期望而誤國家之大政伏乞另簡賢能以維大局希齡語無虚飾心無要求並乞鑒原至熱河邊防財政關係急迫亦欲赴京面陳一切仍照前電准於二十後啓程合併陳明熱河都統熊希齡叩嘯 
[來函]  
　　敬告戰地失函者僕在鎭江拾得一函係託人代送者函中多述徐州戰事及其人落難情形向其家族乞援者無法爲之代遞特呈諸貴館能代爲發表使其家族見而往救亦仁者之用心也 
　　九弟知悉多日未寄家信現以徐州兵事倉卒發生生意全無居民紛紛遷避余亦匆匆南歸不意半途流落兹將在徐在途所困及所聞所見爲家中告之本月十四日冷師長致各團體信云有大股土匪在運河臨岸下令戒嚴旋見各城門貼有討袁軍總司令黃告示宣布獨立車站及電局郵局均爲冷軍占有冷軍駐利國驛以南北軍駐利國驛以北十五開戰據南軍司令部友人云已接仗二次南軍未勝傷人甚多北軍據山南軍無險可阨故敗是日南軍由火車運往戰地之子彈糧草至夜不絶由南京運徐之兵士及子彈亦數起十六日午前未得消息午後司令部友人倉皇見告南軍不幸又敗死二千數百人蓋因北軍爲南軍襲擊敗走南軍乘勝追逐不防北軍回擊反致大敗也友人卽卒然移家出城其傷而未死之兵運至徐州股體殘闕不忍卒覩十七日城中忽聞鎗聲達續居民益驚疑爲兵變嗣由兵士傳出消息云係試鎗亦不知其確情是日北軍進至柳泉距城僅三十里南軍復退北軍旋又回駐利國不知何故南兵聲言援兵卽至惟時露驚惶之色十八日風聲益緊余託營中友人求得一火車通行證搭車回南車中載有戰地開回之南軍一千數百人係至臨淮者是日拖車輛甚多有半路忽抛一二輛者余時慮坐車被抛接入各軍官眷屬及他女客所坐之車度可不致抛下不意行至臨淮余竟被兵士擯落臨行倉卒不及覔錢現在困苦萬狀今託莫先生帶致一信望家中趕措川資來接余當時時迎候也此間家中平安兄臨手草七月十九日 
[雜評一（無名）]  
　　或問一或問製造局何以必須有戰事曰我不能知或問製造局之戰何以必須戰至三日四夜而不已曰我更不能知第一問爲作戰計劃是在兵法第二問爲攻守方略是在戰法我非軍人安能知此 
　　或問二或問上海之交戰南軍爲討袁乎討我上海之人民乎北軍爲平亂乎爲平我上海之居民乎北軍殲袁其倒乎南軍盡亂其平乎何不决戰於北京南京湖口間而必在此商業場也余不能答或有解之曰北軍守局爲遵軍令無退理南軍攻局爲江蘇完全獨立計不得不休也是或然歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[程都督恢復蘇省秩序]  
　　程都督之通電一北京大總統參議院衆議院國務院武昌黎副總統各省都督民政長各軍長軍使各師司令鑒德全督蘇無狀致有十五日甯垣之變顧其顚末外間或不盡知兹撮要佈陳用供省察南京所駐軍隊惟第八師係陸軍部直接管轄平日亂黨運動軍隊偵查防範以第八師爲最力不意此次變端第八師乃爲主動黃興於十四傍晚到甯卽住第八師師部邀集各師旅軍官集議於次日舉事維時要塞總司令吳紹璘不表同情次晨聞吳紹璘被害德全卽用電話請第八師師長陳之驥速爲防衛不料陳之驥已率同各師旅長並帶衛兵一營入見要求宣告獨立德全嚴爲斥拒誓死不從復由黃興陳之驥先後跪泣哀求德全始終不允彼時各軍均已被脅一切文電假用德全名義號召亦非口舌所能抗爭因於十六夜冒死離甯赴滬召集蘇屬水陸軍警議圖恢復已於另電詳陳惟十五以後一切文電由寧遞發者均係假用德全名義現已另刋江蘇都督行署關防卽日啓用合併附聞程德全有　　程都督之通電二北京大總統參議院衆議院國務院武昌副總統各省都督民政長各軍長軍使各師司令鑒德全德薄能鮮奉職無狀光復以來惟以地方秩序爲主以人民生命財産爲重保衛安甯别無宗旨不圖誠信未孚突有本月十五日寧軍之變維時事生倉猝誠慮省城頃刻糜爛不得不忍一時之苦痛别作後圖苦支兩日冒死離寧十七日抵滬後卽密召蘇屬舊部水陸軍警籌商恢復衆情憤激詢謀僉同連日規畫進行布置均已就緒兹於本月二十五日卽在蘇州行署辦事近日滬上戰事方劇居民震駭流亡載道亟宜首先安撫次第善後並在上海設立辦事處酌派人員就近辦理德閎遵奉中央命令亦卽在滬暫行組織行署以便指揮各屬共籌保衛而策進行竊念統一政府成立以來政治不良固無可諱惟監督之權自有法定機關詎容以少數之人據一隅之地訴諸武力破壞治安德全於黃興諸人雖非夙契亦託知交每見輙諄諄以國家大局爲忠告即黨見之異同個人之利害亦皆苦口危言無微不至乃自贛軍肇釁金陵響應致令德全兩年來辛苦艱難經營積累所得尺寸之數隳於一旦哀我父老嗟我子弟奔走呼號流離瑣尾泣血椎心無以自贖德全等不知黨派不知南北但有蹂躪我江蘇尺土擾害我江蘇一人皆我江蘇之同仇卽德全等之公敵區區之心惟以地方秩序爲主以人民生命財産爲重終始不渝天人共鑒一俟亂事敉平省治規復卽當解職待罪以謝吾蘇敬掬愚誠惟祈公鑒程德全應德閎有印 
北軍捷書一束 
[一關於徐事者]  
　　北軍占領利國驛大總統參謀陸軍部鈞鑒黎副總統天津馮都督汴張都督鑒迭據施鎭方旅長電稱叛軍退據利國驛負隅頑抗我軍分隊進攻冒彈而前雷營長長祿身先士卒士氣愈奮敵勢不支而潰遂於下午五點將利國驛及附近各莊全數佔領計獲山炮三尊子彈數十萬鎗械服裝不計其數叛軍遺尸戰地者約五百餘具因天晚泥濘未便深追遂在利國驛宿營並聞冷逆遹業經擊斃等語謹聞周自齊靳雲鵬叩皓印 
　　張上將擊斃冷遹萬急大總統鈞鑒巧電敬悉頃得韓莊前敵張統領文生等電稱我軍頃將敵人攻退利國驛已爲我有得獲子彈四十餘箱水壺背包各百餘件擒殺無算冷司令亦爲我軍擊斃等語查我軍迭獲勝利徐州本可一鼓而下祇因子彈缺乏致阻進攻今乃輙獲敵軍大裝子彈合我鎗用是天助成功已飭乘勝妥速追勦俟克復自當遵諭加意防守以副藎懷勲巧亥印 
　　張上將通告韓莊剿敵戰况大總統鈞鑒十六號晨徐州叛軍突向魯省邊界韓莊地方所駐陸軍開槍襲擊當經方旅長派兵抵禦鏖戰竟日至晚五時將叛軍擊退十七號拂曉復添兵來攻正鏖戰間勲及兗鎭田中玉所派援隊馳至夾攻叛軍潰敗計陣斃叛軍七百餘人遺尸戰地生擒三十餘人奪獲大砲四尊快鎗千餘枝現正向徐州方面追擊我軍哨官傷亡各一人兵傷二十三人亡四人謹北飛聞餘容復電張勲周自齊靳雲鵬巧印 
　　周都督報告北軍援韓情形大總統參謀部陸軍部鈞鑒接方旅長電稱今日進攻叛軍奪踞彼佔之溝河堤生擒叛軍營長周光濂適鄭團長士琦携大砲到韓卽入陣地轟擊叛軍士氣愈增將利國驛車站轟倒現仍繼續進攻潘團長鴻鈞現已抵韓等語此次叛軍倉猝襲擊方旅長以兩營支隊抗彼兩混成旅之師血戰兩晝夜槍彈貫通左手毫不稍衰卒得最後勝利各將士食未霑唇目不交睫誓死不移殊足敬愛潘團長由濟甯日夜冒雨徒行二百里援韓實屬難能鄭團長帶步炮隊由省駛往到卽加入戰綫始奏此功此外防軍與武衛前軍聞警飛援恊力克敵殊堪欽佩兵心如此匪何足平此皆大總統威德感人之深所致兵力彚集不難肅清四師到後當進圖徐州以冀早日蕩平周自齊靳雲　叩巧 
　　陸軍部電復張上將事項兗州張上將兗密奉大總統令巧亥電悉該軍南指勢如破竹兹復擊斃匪軍冷司令奪獲子彈等無算洵堪額手已經任命該上將爲江北鎭撫使卽率大隊陸續進行所有收復地方由鎭撫使愼擇良吏進退文武各官應收地丁錢糧派員提解暫佐軍用其沿途鐵路已飭部速派工匠前往接修等因特達陸軍部諮印 
[一關於潯事者]  
　　陸參兩部通告主剿原因陸軍總長參謀次長十八日聯名通電各省文云據黎副總統及李司令純迭電稱此次亂黨蓄謀破壤匪伊朝夕前次鄂中破壞機關多處並旗幟炸彈等件業經副總統通電在案此次派軍赴潯實因陳司令廷訓預先偵覺亂黨密謀煽動故電請副總統派兵鎭懾及李司令奉副總統及中央電令赴潯之後約束軍隊互相聯絡亦毫無惡感之可言詎意彼軍團長林虎突於文日率隊撲犯我軍我軍爲正當防衛不得已而出於戰鬥事實具在曲直昭然况共和國家與從前帝制時代不同政治不良國會儘有監督之責有彈劾之權何必訴之武力爲激烈之對待推原其故盖由亂黨托名不正號召無從僅因攘奪權利之私甘爲首禍興戎之府李烈鈞歐陽武從前擁兵跋扈情形全國皆知中央莫不曲予優容冀其悔悟不圖野心未已餘燄復然此次竟於李將次撤回之際李烈鈞借口發難佔據湖口歐陽武佔據南昌昌言北征不惜犧牲億兆之生靈以徇少數人之私利撥其居心之險惡實爲全國所不容諸公軫念時艱力扶危局願各奬率義師殱此公敵以奠我艱難締造之國基大局幸甚叚祺瑞陳宦巧印 
　　陸軍部通告擊敵情形武昌黎副總統除南昌外各省都督民政長護軍鎭守各使邊防將軍都統各軍長鑒據九江李鎭使霰電亂軍旣受大創紛紛來營乞降其九團之二三兩營及砲隊機關槍今午過六把橋琵琶湖渡河來降張旅長暫令宿營於定平街又據張上將篠電我軍殺賊甚衆尸横遍地生擒叛軍營長一員兵四十餘名我軍傷三十餘陣亡官二員兵七名匪已退過利國驛廿餘里大軍轟炸亂兵運兵之機車又海軍無綫電篠下午四鐘開炮攻擊湖口等因理合團逹陸軍巧 
　　李鎭守使擊退僞降敵兵大總統參謀部陸軍部武昌副總統鈞鑒拱密電禀籌進攻湖口姑塘情形度邀鑒及本日午前八點正運動隊伍准備實行計畫適林匪亂兵約混成一團突由蓮花洞向十里舖前進馳來兩名僞約投降比及行進愈急並未抛棄槍械或倒持示誠廿一團周團長支炳見識其僞令散開兩營匪已發槍射擊純得報當電飭廿四團蕭團長安國派一營帶機關槍兩桿飛往協助戰鬥兩點鐘之久匪仍向蓮花洞敗退約傷五六十名我軍受傷目兵四名純叩嘯印 
　　陳廷訓擊斃敵軍團長大總統鈞鑒今午賊軍在八里坡激戰來勢極猛我軍以逸待勞幸獲大勝將賊軍第九團長周璧階陣前轟斃詳細情形俟調查確實另文呈報今午九團官長兵士投降者甚衆由職分别招撫惟湖口炮台爲匪黨盤踞尚未克復廷訓待罪九江呈請議處所幸職部將士尚能奮勇爭先湖口匪穴誓速掃平以報民國乞轉知參陸海三部陳廷訓印 
[湖北方面之贛事近訊]  
　　黎副總統於十六號得悉南京獨立警耗以孫黃輩必復在寧組織南方政府將見殺機大啓各國必起干涉分割慘禍勢所難免現在孫黃已通電列强宣布袁總統種種罪狀特請前上海中華西報王筆狄馬士君草文將孫黃勾結外人擾害和平及某國借給巨欵接濟軍火等情據實通告各國以求公評 
　　黎公以現時大局摇動國事危急而川都督胡景伊與尹昌衡復爲野心家搆煽大起風潮立意無非借尹以倒胡然後再殺尹以謀獨立俾成南北分離之局前已數電尹胡解釋嫌怨並請政府改任尹爲川邊都督責成綏靖藏番以竣前功近聞意見仍未和睦值兹長江多故川省萬不可再生變端致釀瓜分慘禍昨特派顧問張作齡君（川人）尅日回川代表調停一切 
　　漢口英總領事爲保護該國長江商務起見對於武漢迭次亂事極盡力維持以希冀和平凡黨人之匿該租界者緝捕到案卽引渡歸案决不刁難此次贛事發生南京繼起揚子江流域自潯以下恐難保全和平而鄂境黨人遍地上下受敵殊爲可危該領事昨日特晉謁黎公謂該國商人前歲所遭損失至今尚無著落現斷不容再有亂事發生擬請該國政府多派軍艦來鄂上駐新堤下駐武穴如遇有亂事卽協助痛擊以維商務黎公以此事關係外交且引外援而討内亂旣蹈黃李覆轍且防流弊孔多當已婉言拒却但但英領已决多調兵輪維持漢口商務 
　　連日鄂垣有破壞黨播散傳單希圖擾害大局已經查獲數人正法示儆並多派偵探嚴密探訪昨十八日午偵探張佑君率同護軍一連至馬家巷第二號門牌破獲一黨人機關共獲犯五人手槍十七桿子彈念四盒討袁軍旗幟四幅徽章文件布告兩箱當拘送軍府交由軍法處訊明斬决又聞破壞黨中有彭志超張衡九二人（前贛都督府顧問）爲李烈鈞之死黨竟敢冒充江西代表於十八日午請見黎公云爲調和事而來比延入西廳茗談未幾彭竟出李烈鈞手書並下說詞運動響應許以倒袁後以大總統位置相讓黎公當勃然大怒毁其書而斬其人於轅門以外以示决絶聞黎公以此次贛亂之前曾派黃顧問祖徽代表赴贛調和藉觀動靜乃黃自贛返鄂語多粉飾隱瞞眞象致糜爛如此業經將該顧問取消以昭其罪 
　　鄂省自討賊團機關破獲殺戮多人而後一班破壞黨與都督府偵探調查居於誓不併存地位彼破壞黨明剌暗殺或殺及全家者已有數人十八號傍晚又有都督府調查陳華楷偕友一人由漢回省入城至黃鶴樓下便溺突有一少年離其身後數步抛擲一彈飛駛而逃該地正當通衢且守城軍士相距不遠竟被逃脫迨視陳左腿炸傷幸未傷及要害當赴醫院診洽 
[皖省獨立後之變象]  
　　皖省自宣佈獨立後秩序尚不甚紊亂詎前晚（二十一號夜）都督胡萬泰因部下兵隊與大通兵隊彼此誤會致起衝突失敗回省爲之胆怯遂於黎明偕孫民政長棄職濳逃商界聞信異常驚恐兼以各兵士均持中華銀行票向各商店硬買物件以故各店一律閉門各居民聞都督民政長均已濳走省垣無主大爲驚慌遂各紛紛扶老携幼搬運什物相繼出城 
　　是日政界棄職濳走者尚有實業司長劉梧崗司法籌備處長李蕚樓其維持秩序者僅財政司長盧含章内務司長田少白警察廳長李莘白省垣各界以省城不能無主遂開會公推憲兵司令長祁炚寰護理都督兼民政長顧團長琢塘爲參謀長祁接事後僅允担任一星期維持秩序一面仍電請柏總司令速卽來皖聞府内僅添秘書二人其餘各職員均仍其舊惟目前經濟困難薪俸尚須減成發給云 
[雜評二（我）]  
　　程都督之去就程都督去南京而江蘇宣布獨立發生上海與徐州之戰事今程都督已就蘇州組織行署以恢復全省秩序我知不出數日大好之江蘇又可以回復舊狀矣嗚呼程都督之去就關係蘇省大局者如此乎嗚呼江蘇無人 
　　胡萬太之逃亡胡萬太自爲都督不過七八日而大通方面之軍隊已相逼而來不得不出於一走而皖省之都督遂如舉棋不定矣自今以往將爲四分五裂之兆歟皖省如是其餘可知嗚呼獨立 
本埠新聞 
[南北軍劇戰警報（三）]  
　　特别訪函一　　二十四日晚九時北軍與松軍又以砲火相見事前北軍統將探知滬杭火車站附近駐有鈕永建所部新到松江軍二千名當派北軍五百名往攻九時兩軍相見於車站地方遂各列陣勢互相攻繫松軍槍砲亂放多無準頭惟所佔地勢較優北軍則多係經練槍無虚發奮鬥旣久互有傷亡旣而松軍力漸不支紛紛向西而退北軍正追襲間因探悉松軍另有接應兵由别路和嶯製造局進發恐被包圍乃下令停追退進西栅松軍見之返身復向西栅攻擊故砲聲直至二十五晨五時始絶其戰門最劇之時則在十點至十一點是役也聞松軍陣地佈置頗爲合法北軍則賴有車路掩護其初交綏時松軍以排槍猛擊北軍卽狙伏車路後以避之迨鎗彈飛過突然以機關砲還擊松軍未及防備亡傷不少 
　　城内舊道署本爲水上警察第二廳辦公處十七號晨間突有人來招兵稱係奉討袁軍司令之命遂於門首表明滬軍討袁總司令部字樣其實不過爲新招兵士暫時駐足之地並非辦事機關該處大門左首有縣知事存儲前清關道地方洋務交涉等各宗緊要檔卷派員專司保守自戰事起後新招之兵無人管朿時聚時散門口雖有水警衛隊防護亦不能禁阻其來去云 
　　地方檢察廳所屬之模範監獄自製造局戰事起後因禁有宋案要犯應桂馨外間有應黨將圖刦獄之說故由陸軍第六十一三十七兩團各派部兵兩連恊同原有駐防之守衛隊實行防護數日來幸保無虞乃二十四日夜一時老學前蔡松茂住宅失火事起該監各犯大起擾亂獄官吳恪生勢難鎭懾乃與應桂馨首先出獄而去維時目睹者甚多各犯遂將該獄後墻搗一大洞紛紛由竇遁出守衛軍亦不敢攔阻任其散去迨至黎明檢察廳員因滬城秩序已亂監犯已逃乃將第一看守所男女各犯一律釋放俾其各自逃生現在城内監所各處已空無一人矣 
　　劉福彪部兵被北軍擊潰後昨晨有逃兵數十名擁至地方檢察廳署因日前有同營兵士二十四名臨陣脫逃被劉追獲寄押第一看守所聽候辦理特往討出以便偕逃因所中釋出各兵尚少二名情勢洶洶與司法巡警衝突幾致以槍相向因法警躱避乃相率而去 
　　今日（二十五）上午九時沈仲禮先生柯司醫生偕赴海籌兵艦見李鄭二司令說上海租界内外居民有二百萬人請以人道爲重再四央求得李鄭洋文回信二條（一）南北軍一律退往吳淞外决戰（一）閘北與城内不准再戰南軍司令部不准在華界再行開戰十一時見沈柯乘汽車赴閘北與陳其美再四商說勿因袁一人傷害滬人數千萬生命財産出示北軍條件申說至三小時之久復往領事團勸其贊助各領事同聲贊成即邀工部局主任等定四時開會忽接海籌無線電屬沈先生往該艦面議四時三刻由新關紅十字小輪赴海籌艦與李鄭二司令磋商大約有和平希望聞今晚必有實在回復如果南北軍戰爭可以調停永息則沈先生救吾滬地水深火熱之商民其功德亦大矣哉 
　　縣議會莫議長巿政廳陸總董致衆議院姚子讓先生電云北京松江會館轉姚子讓君亂黨攻製造局已三日防營星散巡警稀少商團又不出防城廂遷空機關停滯請速商陸軍部迅令鄭中將維持救全邑生命縣議長莫錫綸巿總董陸文麓有 
　　昨夕之戰有某國人十三四名混用紅十字會名義及旗號運送子彈約五萬粒爲北軍所獲當時槍斃十名留活口三四名北軍司令因卽知照紅十字會此後須嚴防并勿輕進戰線故該會傷車祇能在斜橋方面救護 
　　製造局陸軍現分隊扼紥砲隊營至南軍約有千餘人爲陳其美所統仍駐斜橋鈕永建之松軍則不及千人現駐龍華二十五日又向松江徵調援師故夜間九點一刻起復有砲聲至本館發印時（夜二點鐘）尚未停止惟較上一夜稍遠蓋在離蘇杭車站五里以外開戰以免傷害南巿平民也並聞經此一戰之後卽將解決云 
[特别訪函二]  
　　二十四號晚九點三刻時有松江學生軍六十餘名偕同松軍往製造局西栅口小戰半時許被北軍開大砲轟擊傷斃學生軍四十餘名尚有二十名携鎗往西北而逸於十一點時行至徐家匯土山灣地方該學生軍乏力難行卽在該處休息黨爲慈母院顧院長見而憐憫各給洋五元令速返里惟所携之槍二十餘桿令其放下暫送該處警區收儲 
　　二十四日夜半一點餘鐘松軍復往製造局攻擊有新招之討袁游擊隊等各軍輔助鏖戰亦未獲勝戰至天明四點三十分時始行收隊聞南軍又被擊斃三百餘名惟前晚之砲較之前二日之炮聲更響遠近商民受驚尤甚 
　　徐家匯鎭於廿四號午後來有日本人三人押解小車十餘乘滿裝洋酒三十箱在鎭停車休息當由鎭人上前查詢究係何物卽由日人開箱取酒自飲據稱現因火車停駛祇得由陸路解赴松江售賣云云惟有人疑係接濟南軍之物未明究竟 
　　徐家匯鎭敎堂於二十四號午後九時左右到有法兵三十人駐紮保護並由法捕房之救火會洋人 
 
 
 

Page 7

 
 
十四員同時乘坐汽車到鎭彈壓 
　　徐家匯鎭於廿四號日間來有戰敗之南軍四十餘名均將槍械子彈抛棄途中現由該鎭巡警局收拾代爲存儲兵則散去 
　　福字軍炸彈隊連戰三次筋疲力盡兹已於廿四號午後開赴吳淞防守砲台 
　　上海檢廳第一看守所男女押犯前夜挖洞逃出當爲司法巡警攔阻開槍擊斃女犯王張氏一口餘均逸去夜半二時地方監獄各犯亦奪門而出應桂馨亦已逃去第二看守所現亦僅有數名在内惟老普育堂之地方分監各犯因所長邱君嚴加看守未被逸去 
　　老普育堂之地方分監於二十四晚十一時製造局南北二軍鏖戰之際突然落下開花砲彈二個一在大廳之東北角炸去樑木方磚一在廳後東北角之泥地内幸未炸裂傷人 
[南巿訪函]  
　　二十四晚九時半兩軍重復開戰南軍先放快鎗數排北軍乃還擊之未滿一小時卽行停戰至夜半一時又戰至天明始息聞南軍先從暗處以身滾進至靠近北軍一方面突起攻擊奈因鎗發未善仍被擊退 
　　聞前夜之戰因劉福彪所帶之敢死軍敗北後已大半潰散所恃者僅駐紮西門外日輝港地方之鎭軍與之鏖戰亦無粤兵同攻云 
　　城廂内外居家店舖自聞警奔避至租界後所有屋中器具什物每夜被大帮竊賊乘虚進内偷竊蓋因巡警已不站崗竊賊遂毫無顧忌 
　　第一區第一分署長警於昨日清晨在滬杭車站某轉運公司内見有多數匪徒搶攫行李各物當場兜拿獲住趙金堂劉殿榮周榮發等十一名並奪下贜証皮箱兩隻大衣包數個約計衣服數百件將人贜解署暫留候辦曁由該署偵探在途拘獲敗兵方元興王耀記趙慶寶同衣包舖蓋竹箱等贜解至署中併押未幾又由第一區警察署巡士在送拘獲肩負衣包之王友村形似敗兵亦即解署拘留 
　　南巿内地電燈廠因兩軍開戰後被南軍乘隙將總線剪斷以致機關停滯街道黑暗前日由該公司總理陸伯鴻君前往看明急派工匠接線修葺不料被南兵阻止未能實行刻由該總理另行設法赶速興修並聞北軍可在望道港橋以南一帶保護此項工程云 
　　巿政廳總董會同南商會致函城内外各區警察署請即諭令長警等照舊站岡巡邏免致匪徒乘機肆刦所有各區應給巡警餉項現歸巿政廳竭力擔任籌撥現欵 
　　上海巿政廳總董等業已會同各紳士籌　維持滬上大局方法擬歡迎北軍入城守衛安民以保閭閻而免蹂躪前日曾倩紅十字會代遞一函備述種種苦况請速施行以安民心惟待至昨日尚無回音 
　　上海各紳士因上海開戰以來已逾四日巿面蕭條民心惶駭自宜早日解决維持秩序業已電致北京衆議院江蘇省議員姚文枬君請卽據情呈達中央政府赶下停戰之令以期拯救同胞免致大局糜爛實深盼望云 
[城内訪函]  
　　城内各商團昨日仍未出防惟西北城之清眞商團因商店居民業已遷徙一空竊賊匪徒乘虚肆擾勢將不可收拾故昨仍照常出防其熱心毅力不可多得 
　　二十四晚十二時模範監獄禁錮要犯應桂馨等乘南北兩軍酣戰之時用鐵斧巨石撞開圍墻四面撞開四洞每洞約高二尺闊尺餘均從洞中一擁而出一時人聲鼎沸其逃出男女各犯約有二百人均在附近屋簷下敲去鐐銬先由數人擁護應桂馨爲首悉數逃逸看守兵士見彼等亡命冲出亦不攔阻兵士等開槍轟擊並未傷及一人另有第一第二兩看守所並罪犯習藝所模範分監一應男女押犯亦於昨日午前由地方審檢長諭令將各犯一筆開鐐釋放 
　　縣東老學前街蔡松茂家早已搬至租界門户鎖閉前晚十一時不知如何起火冒穿屋頂初則無人施救後由該處隣人急報頭舖救火社皮帶車前往施救又至南三舖救火社報告該社門已緊閉無人接應後由該社隣人急將社門打開另行雇人將皮帶車馳至該處救熄祇焚去蔡姓住宅一所隣居未被殃及 
　　上海縣公署及審檢廳門前各要道均有三十七團兵士輪流防護縣東西街亦派兵士日夜荷槍梭巡見有形跡可疑之人須盤問明白方始放行 
　　南巿陵家浜水木作頭陳木香家將衣箱等物移至北巿後擬將門户鎖閉後由其同業楊立春　爲看管夜間困在地下以防流彈不料至前晚兩軍交戰之時仍被流彈墮中楊之腰内立時弊命昨日陳聞之卽邀楊家屬到家由陳從豐棺殮 
[閘北訪函]  
　　駐滬討袁軍總司令陳英士於二十三日下午將南巿司令部移至閘北三區境内南海會館帶來劉福標所部兵士三百數十名立卽雇船運往吳淞鎭 
　　陳英士之司令部前日查獲北軍偵探任公壽李况三彭鳳金李得珍劉錫華殷文來六名一併寄押警察廳候再核辦又查獲南京第八師逃兵王得勝林秋貴兩名亦送警察廳暫行寄押 
　　前日傍晚四區警察署張署長親率長警傳諭各舖户於夜間九時一律閉門各要道均派雙崗加意嚴防 
[英租界訪函]  
　　二十四日晚兩軍激戰時炮聲震耳一般好事之徒卽過甚其詞謂今晚兩軍血戰須開大砲戰線已劃至華法交界處難免有流彈飛入且有逃兵竄來一時風聲所播人心惶惑事爲卜總巡查悉以此種謡言殊足擾害治安即飭包探傳諭居民謂租界防範嚴密毋聽謡言徒自驚擾云 
　　前晚南北兩軍重復開戰炮聲隆隆英美總巡卜羅斯君卽令駐守英美交界處各要隘各橋樑之西印各捕與萬國團練兵會同法國兵警至華法交界各要隘協力防衛俾免逃兵竄入租界 
　　英美總巡卜羅斯君前晚聞兩軍開戰後華界一帶居民逃至租界者聯絡不絶人數愈衆恐有匪徒乘間騷擾除通飭各捕房轉飭中西包探分班徹夜巡邏外並傳諭界内各戲園及茶館酒樓於十一句鐘一律收巿以免匪徒滋擾 
　　滬北中西慈善家以南北兩軍開戰後華界一帶居民扶老携幼紛紛逃至租界惟一般貧民無處投宿者已有四萬人之多露臥街頭殊堪憫惜業已會商駐滬外交團擬在泥城外賽馬塲内搭盖蘆棚俾得有所棲止 
　　前晚兩軍激戰時有一約重十二磅之開花砲彈飛入滬西戈登路捕房附近田内幸未炸裂傷人馬立師孟納拉路亦發見流彈碎壳均經捕房查獲業已禀明卜總巡轉禀外交團存候查明何方面之物預備將來交涉 
　　駐滬外交團以兩軍開戰南北商團均嚴守中立担任維持地方秩序昨特會議擬令該商團暫不携帶軍械以符名實 
[法租界訪函]  
　　法捕房藍總巡因製造局開戰人心皇皇已飭通班中西安南等各探捕四百餘名荷鎗實彈盡夜梭巡並在各要道安設快炮防守嗣又經法總領事甘世東君商調台西台法艦水軍登岸並由法國商團帮同防堵又電調蒙格姆號兵艦來申昨又續到法兵艦名杜丕來西號一艘停泊黃浦江中前晚仍飭各探捕等照常防衛以保治安 
　　二十四日晚二點時喧傳有敗兵若干名乘船由南黃浦江馳來將抵法界金利源碼頭希圖竄入租界法總巡得報立飭探目前往查察實係紅十字會救得傷兵六十七名乘駁船三艘載往醫院因候潮漲故暫停泊並非敗兵稍停片時卽行開駛而去 
　　法捕房以斜橋地方爲製造局馬路往來必經之要道恐有敗兵匪徒竄入故在橋側堆有泥墩一座高約五尺長有丈餘暫行將路阻塞墩上置快砲二尊派軍管理以資鎭守 
　　前晚法界盛傳上海地方監獄監犯一併脫逃法捕頭深恐該犯等濳入租界擾害治安故飭各探捕在城河浜十六舖華法交界之處嚴行巡緝如有竄入卽行拘拿至夜半時果有脚鐐尚未鑿去之逃犯沈阿三一名逃入租界爲探拘獲昨解公堂請訊據供於前清宣統元年因誤傷人命判押七年已押五年昨晚忽有形似軍士數百人將監門打開卽行放火將應桂馨及各監犯一併放去小民不允被軍士强迫出監實非小民起意旋由捕房報告實係各犯挖洞脫逃核與沈供大有不符判令管押候查明再核 
[特别通信]  
　　孤兒院通告云啓者滬上戰事驟起敝院適居界線以内深滋恐慌二十三日下午承紅十字會特備汽車將孤兒一百數十人先後救出全體平安現在暫住虹口崑山路中西學堂用特登報鳴謝各孤兒凡有家屬者務祈向該處暫時領回一俟大局敉平再行來院肄業伏乞公鑒上海龍華孤兒院謹啓 
　　伍廷芳君等通告云自製造局戰事發生滬南並城内居民流離遷徙於租界者皆然然尤爲可悲可憫可憐可慘者莫如貧困小民欲借住旅館而無資欲歸而無家扶老携幼宿露棲風哀我無辜良民忽嗟失所抱人道主義者愀焉傷之素仰滬上各界慈善之士見義勇爲爰定於今日（卽七月二十六號）上午十二鐘借四川路青年會集議救濟方法使暫安其所務乞諸大善士見報速臨會議普濟慈航不禁爲避難人臨風九叩伍廷芳聶雲臺夏粹芳周金箴貝潤生駱維廉韓玉麔丁榕同啓 
　　中國救濟婦孺會昨致英美公共租界工部局云本日南巿難民避入租界遍地皆是倘再遇天雨慘狀更不可言敝會爲人道主義專函卽祈貴局速爲設法妥爲安置能避風雨想爲日無幾貴局組織至善必有勝於所請一面敝會再行籌欵奉上但此欵甚鉅除亟商請各社會團體認助外再如不敷尚冀維持示覆是爲盼禱 
[絲繭業臨時大會記]  
　　昨日北山西路絲廠繭業總公所同人以日來絲繭兩業大受戰事影響而公所總董楊信之君又以名譽攸關堅請辭職特於午後三點鐘開臨時全體大會兹將所議之事分列於後 
　　（一）派代表赴工部局會議黃縉紳君言閘北與租界毗連洋商在閘北置有産業者甚多且爲華洋商絲廠薈萃之所現因南軍司令部已由滬南遷至閘北殊爲可慮兹聞洋商有請工部局派洋兵保護財産之議各絲廠華洋商人合資組設者亦屬不少今工部局亦以此事通告各洋廠及華商中與洋商有闕係者卽日赴局討論保衛方法本公所同人與洋商都有關係應否公舉代表赴工部局與議等語衆皆贊成爰舉丁汝林吳子敬二君速往與會 
　　（二）函告西商因戰事展期交貨某君以南北兵釁旣開各路水陸交通都被阻滯絲業華商與洋商訂有貿易契約者如果交貨愆期必須照約議罰應否由公所函致西商絲業領袖聲明理由展期交貨姑先以一月爲期届期兵禍如仍不了再議展期等語各絲商均以關係甚巨亟應如議一致贊成 
　　（三）挽留總董楊君仍舊就職楊信之君宣言近來外間種種傳說均於名譽攸關鄙人宗旨素極和平保全安寗之外他非所知今外間旣如此云云卽應宣告辭職請諸君再舉總董沈聯芳君起言外間近傳楊君在商會贊成獨立之說商會并無此項議案至某某等報所載工部局擬行驅逐八人一說亦與楊君無關并與事實不盡相符除聲明及與主動破敗名譽者另謀對待外應請楊君仍就舊職勿爲浮言所惑全體贊成遂散會 
[紅十字會之京信]  
　　二十五日下午六時半接北京紅十字總會電云沈副會長二佃電祈夜到計此間馬　養三電可覽軍隊保護交通手續已請部分别電飭可舒注念兹再將四醫隊及頴州正陽分會之地點請部詳電黎叚馮張諸公並各軍隊嗣有出發者奉電卽照辦惟另定標議卽發証書最關緊要漾 
　　又四時接天津紅十字會來電云紅十字總會沈會長鑒效電悉分會現編成第一隊定於二十七日出發徐州戰地護聞天津紅十字分會徑 
[伍廷芳由京回滬]  
　　伍秩庸君已於昨晨乘龍門商輪由北京回滬在虹口怡和碼頭登岸乘坐馬車往戈登路住宅 
[同居人乘亂偷竊]  
　　住居墳山路六號門牌之婦人袁湯氏因二十二主作半南北軍在製造局方面突開戰端檜炮之聲隆隆不絶急携二子倉皇逃避出外後因回憶囊空如洗重復回家檢取金飾等件以資用度詎入門驟見門上之鎖已被扭去祗見同居之成衣匠朱玉林正在翻箱倒篋搜取衣飾驟見氏歸卽扒上後面晒台跳入潮州墳山圖逃氏立卽鳴捕拘住搜出金飾等原贓因卽解入捕房昨晨解送公堂經孫襄讞與英領哲君訊明前情以朱乘亂竊物實屬忍心害理判押西牢半年贓給原告領去 
[汽車撞傷女工之判斷]  
　　亨茂汽車公司司機人薛龍生因在徐家匯路開駛快車將繅絲女工雇坐之小車撞翻以致女工陳阿大李梅郎陳林英陳金秀李錫英陳月如陳桂英等跌傷業經捕房解奉公堂訊判存洋一百元保出候訊在案昨晨由廨復訊王襄讞與英領康君會判賠償傷費洋二十五元查明各原告受傷輕重分别給領再罰洋七十五元充公無洋改押六禮拜示儆 
[公共租界]  
　　是眞是僞○著名前清上海縣劣保辛藴蘭因將夏雲山抵押與辛沈氏之單地盜賣被控公廨辛藴蘭亦以辛沈氏偕子辛楨祥辛雲祥滋閙圖詐等詞投廨互控前晚由廨傳訊據辛藴蘭供稱前項地皮於七年前向已故之夏雲山價買後轉換道契出售洋商並非盜賣有該地之方單及契據爲憑並據夏雲山之贅壻夏小毛証明前情而辛沈氏堅稱該地方單由夏抵下後因被火焚燬今辛藴蘭所呈係屬僞造並延律師到堂代辯王襄讞以兩造各執即與觀審之德領裴君判兩造各交原保候函致會丈局查明辛藴蘭所呈方單究竟是眞是僞於下禮拜四復到再訊仍照前斷○徐鉤動控王利卿不理欠欵一案業經公堂訊判註銷嗣因徐不服特延律師投廨禀請上控故於前晚由廨復訊原告及代表律師均不到堂據被告代表律師上堂聲稱此案業奉訊判註銷原告如果不服應照章於南星期内上控今原告逾判决之期已有十七天始行呈請上控已失效力應請仍照前斷將案註銷王襄讞與觀審西官德領裴君判公堂定章凡因不服本廨判决必須於一禮拜内呈明本廨兩禮拜内上控乃原告逾判决之期兩禮拜始行呈請上控且今原告及代表律師均又不到所請上控應作無效仍照前斷將案註銷被告王利卿開釋 
　　客棧開燈○虹口肇勸路一千零十一號門牌小客棧主張阿桂因私設燈榻容劉朱才生私吸過癮由捕查悉派探將張並朱連同烟具一併拘入捕房昨晨解送公堂中西官訊明判張罰洋十元朱罰洋三元烟具銷燬 
　　私印仿單○蘇州路三十四號某某印字館因私印某藥房之冒牌仿單經該藥房主崔宗武查悉控由捕房查獲禀請公廨出單於昨日將該印字館主魏天生之代表傳案並將抄出之冒牌仿單呈請訊究中西官判從寛交保開釋以後不准再印如違併究 
　　離心離德○科發藥房夥湯進荃之妻丁氏前曾背夫私逃由湯尋回兹復私逃出外復經湯尋見囑令回家不允故卽扭送捕房轉解公廨昨晨堂訊據氏供稱因夫百般凌虎是以逃出今願發堂决不隨之回家中西官判氏自行回家不准原告强迫如兩造不願完聚自甘離異應另行具禀起訴歸晚堂訊理 
　　欠租不理○陳沈氏控方項生欠租不理昨晨由探傳至公堂中西官判令交保候歸晚堂訊奪 
　　乘車跌斃○前晚八時有年約三旬之男子搭六十七號電車至楊樹浦美興街相近一跳而下跌傷甚重由捕車送同仁院至昨晨身死午後報請中西廨員蒞驗身畔檢出手摺一扣上有顧搭記字樣存留捕房候查黨由電車公司認給棺資着地保收殮死於道路○某甲年約二十餘歲前日坐人力車至華順碼頸忽發急痧令車夫折回在途不省人事由捕送入捕房已經氣絶當送騐屍所昨經公廨中西官蒞驗委係病斃查無屍屬着地保先行收殮聽候查核 
[雜評三（萍）]  
　　是所望於各商團者商團自成立以來無日不以保衛地方爲幟志苦心毅力皦日可示偶有一二非分之要求類皆確守範圍以昭示風義奈自保衛團發見至爲人民生命保障之商團亦且蒙不白之寃而幾幾焉無以自辯吾願今後各商團勿忘此保衛地方之天職 
來函 
[長盛莊函]  
　　申報大主筆先生台鑒敬啓者前日貴報新聞欄登有翌日泰康祥絲號向長盛莊拆用銀兩等事云云閱之殊爲詫異此事查來一無影響不知何來誹語爲此函告請貴報登入來函一門以微實在此請撰安長盛莊敬啓六月念一日 
[華興坊居民公函]  
　　陳其美等旣爲北軍戰敗在上海城内已無立足之地今日竟將總司令部移設閘北南海會館湖州會館等處招集流氓並向他處調集軍隊來滬希圖復仇將來設有戰事恐南巿慘象又將見於閘北我等雖居於租界之内而與閘北逼近終不免有波及之虞竊以爲中西官場宜亟出而干涉不准再有調集招募軍隊之舉庶居民不至再受擾亂否則租界之治安恐終不能常保也華興坊居民公啓 
　　寗紹商輪公司股東夏象卿致總公司經理石運乾寗紹輪事務長何立卿甬興輪事務長陳錦堂書 
　　運乾立卿錦堂先生閣下敬啓者此次兵事起後吾郡同鄕之住南巿者扶老携幼相率避難慘不忍睹本公司寗紹甬興兩輪因離戰地不遠移泊外虹口爲吾郡同鄕計固善矣乃逃難苦民不知趨向棲身無所不得已改趁新北京輪返里任其需索尤爲憫憤鄙意當此風聲鶴唳之時本公司船資萬不能增加祈速發傳單書明泊輪地址不加船資并速擬廣告懸諸電車之上俾衆共知在公司雖稍出小費而裨益於吾同鄕實匪鮮淺乞卽實行不勝盼禱之至股東夏象卿謹上七月二十四日 
[休寗黃惠任致閘北巿政廳函]  
（請組織慈善濟急公團） 
　　議長先生曁議員先生均鑒敬啓者近因政治問題致起武力解决江西發難蘇皖響應上海素爲安樂之區自洪揚起義迄今未經兵燹此次因爭執製造局之故激起晝夜戰鬥之慘劇居民性命財産喪失之鉅令人悲惻最可憫者一般江北貧民向在該局附近及高昌廟斜橋一帶結蘆爲屋恃小販營生工作度日者數可千計經此兵災流離失所饑困交迫危苦萬狀出走租界則不爲外人所容不得已咸麕集於閘北公益里及順徵路一帶雖作暫避之計然扶老携弱三五成羣沿門乞食席地露宿里巷爲塞偶有仁人善士慨然憫惻散給食物以濟餒黎但事關巿政貴廳應有紐織慈善濟急公團之責鄙意宜一面妥定團章迅速舉辦一面籌墊捐欵購備食品一面切實調查難民實數按日遴選妥員率同巡士分路散發一俟戰事解决卽行護送出境庶免流連而生意外且炎夏之時瘟疫易生倘一發覺使外人有隙可乘藉名防疫實行擴佔則吾閘北完全巿政機關數載經營付諸一旦豈不大可惜哉略就管見敬逹左右是否有當尚希裁决施行實爲公德兩便專此卽請公安休寧黃惠任拜啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[上海戰事五更調] [  鈍根] 　 
　　一更一點月出東炮聲隆隆呀呀得而哼南巿攬　（滬諺擴通者破　凈　也）　頭浪向才是洞弗成功嚇得來呀逃到租界中呀呀得而哼十室九空 
　　二更二點月色明專　革命呀呀得而哼荼毒生民報紙造謡弗該應眞　昏討袁軍呀本事才弗靈呀呀得而　白送性命 
 
平書　　　葫　　　　上海人呀吃煞俚个苦呀呀得司噲一　　　 
　　四更四點月偏西　啥道理呀呀得而哼爭些意氣就是　例袁世　啥希奇弗應該呀性命當兒戲呀呀得　　百姓　　 
　　五更五點　　山南軍大敗呀呀得而哼死脫交關紅十字會救　陽　　　三个人呀合隻小棺材呀呀得而哼寃哉枉　 
海外奇談 
[黑鳩公軼] [  瘦蝶]  
　　自日俄戰　黑賜公之名無人不知曾見某雜誌載有黑鳩公糼時之軼事頗足令人稱道者爰錄之以示世之少年黑鳩年甫十七入某陸軍學堂學堂規則經嚴諸生勉學弗容少懈祗每禮拜一日俾　西已此日諸生行　任其自由或逍遥林下或走訪友　各從所　自慰勉學之勞一日　　黑鳩獨彷徨某街有學友二人立一小砂糖商店之前忽盜氷糖而逸黑鳩目覩之且竊知其人翌日諸生均在堂肄業時商人來學堂以昨日事訴諸敎習收習曰譎生咸在於此爾須自指盜糖者係何人當時商人咄嗟之際不熟知其顔貌惟知陸軍學堂之服裝而已又雖有一學生之目覩現狀者然亦不記其顔貌商人無如之何不得已據賞以告敎冒亦無由復資於是使商人還家而後告諸生曰諸生乎今商人之所語諸生均已得聞余今有三問題諸生一一明答可也萬不容詐即問諸生曰爾盜氷糖乎爾助盜糖之事乎爾目覩盜糖者乎諸生皆答不知逐次如此而至黑鳩第一第二亦皆答不知蜀至第三問題起麕進曰先生余知此事實目覩之然難明示其人調生皆答不知故亦不忍告其名願先生使二少年自省爲妙黑鳩聲音清朗語舉而復席一座皆感　諸生低聲互相稱揚忽有二少年起告前日之事自　其罪由是黑鳩嶄然露頭角名　　　至壓濟輩云 
尊聞閣詞選 
[宫用花蕊夫人韵] [  小蝶]  
　　垂　隂濃曲檻　將疑人在畫國中筵前捶盡催花鼓偏是緋桃小自紅海棠花底雨生苔閣子黃金面水開十丈軟紅歌舞地六宫人盡任蓬　一樣輕袗帕　頭爭籌競打背身球繡裙不　長　　只怪苔　綠似油寶類珠簾隔御牀金匙傳響五雲箱　泥惡上桃花馬銀燭　天　　長　　　干白玉除重光前殿駐金輿承平也有封章到學士親呈十　疏黃金井畔落秋梧簾外新凉賜繡襦昨夜御流洩紅葉不知誰個寫靈樞隸開寂寂不聞聲遥聽　樓罷四更有樣聖心明似鏡廣寒前殿月華清御烟如霧擁金麟天上屋橋不鎖春十萬銀花開火樹六宫燈彩盡翻新銅臺深鎖黃金鳳寶檻新雕白玉蜍却是内臣當直日堂書樓上學眞媾鳳鼓聲中海日紅千官袍笏拜君容太常奏　三千樂第一聲傳九乳鐘鳳凰樓閣最高層百寶晶簾映月稜無數天人參闕罷階前穿動絡珠燈　苑天風水殿凉玲瓏金瓦琢鴛鴦聰明天子崇文學斗府文星聚建章翩韆玉蝶黃金板宛轉金鶯白玉笙一部霓裳歌未罷隔知銀　已三更萬華樓上晚妝殘吹罷瓊簫一欹欄知道梅花都着雪簾前鸚鵡噤春寒麝腦濃熏御案旁當筵一曲賭璚漿玉人不及雙龍笛常染君王御袖杏昨夜瑶宫侍宴回珊瑚樹上有花開瓊絲小筥無人見竊得蟠桃一顆來纎腰人盡漢宫妝畫紈齊憑水殿旁白雨跳珠凉意動晝船簾密不藏香玉臺妝罷換衣時遠徑微行折柳枝春恨自憐無處着却拈紅豆打鶯兒禁水漂花出夾城紅霞綴樹鷓鴣鳴内庭仙樂微茫甚柴玉簾和雛鳳聲珠簾十丈瀉紅流紅嶼晴花隔曲游乘馬官人都下騎爲防天子在樓頭館娃妝束最風流三寸蠻　繡鳳頭一片衣香收不徃倚闌人立萬花樓闌干碧玉繞池斜細柳黃金拂翠華避暑聞來臨水殿内人纎手剖銀瓜燈火連珠照萬家六宫裝點競奢華珊瑚老樹長千丈開遍紅雲萬朶花御池蓮葉小於錢灔灔金波漾柳爛隔水白關飛不過尋枝飛到彩舟前水漲金池浸綠苔緋桃千樹面池開紫衣侍衛分行立爲待君王御輦來雨過龍池長翠萍跨虹橋下綠波横渡頭可有傳情葉寫出璇宫幽怨情璧月羅雲鎖禁園珠燈絡索映黃昏九龍池畔秋筵罷逐隊紅燈出苑門春日龍池小宴開貴妃親捧紫霞杯瑶池阿母賜甘露忽見雙成跨鳳來 
栩園筆記 
[契闊] [  蝶仙]  
　　今人書函中時用契闊作深交久别意按毛詩傳云契闊勤苦也予嘗用作官場復職恭維語見者但疑弗當殆不知耳又按杜甫贈王維詩云中允聲名久於今契闊深亦本此義時維方脫洛陽之繫以凝碧詞聞於行在肅宗特宥之復用爲太子中允故云 
[金閨]  
　　時人函札又多以婦人閨闥爲金閨按江淹别賦金閨之諸彦杜甫贈李白詩李侯金閨彦注金閨金馬門也白嘗供奉翰林故云 
[舞劍器]  
　　張爾公正字通云劍器古式舞曲名用女伎雄裝空手而舞或以劍器爲刀劍誤明皇雜錄上素曉音律安祿山獻白玉蕭管數百事陳於梨園諸公主及虢國以下競爲貴妃弟子時公孫大娘能爲隣里曲及裴將軍滿堂勢西河劍器渾脫舞妍妙皆冠絶於時 
[錢唐]  
　　錢唐二字其來甚遠作錢塘非作泉唐亦非史記始皇三紀至雲夢浮江下丹陽至錢唐臨浙江上會稽立石刻頌秦德又西漢地理志亦有錢唐縣則當以錢唐爲宜錢泉雖通然非本義例如西泠作西陵武林作武陵皆不可通 
[懊憹]  
　　明李偉詩年時相憶不相逢無賴新詞唱懊憹今人遂多以　字作平聲入冬韵其實傳按誤晉禮儀志懊憹歌注上烏浩反下奴浩反卽今之懊惱字集韵類編憹奴刀切注云懊憹痛悔也由前之說當作去聲入皓韵由後之說當作平聲入豪韵但韵府不收如李詩所云當作懊憹爲是按古今樂府懊憹歌者晋石崇綠珠所作惟絲布澀難逢一曲後皆隆安初民間訛謡之曲據此則與無賴云云較爲關合殆明時抄傳李詩以致誤耳 
[吳語]  
　　吳人謂人不委婉曰蠻或謂係莽字予按莊子齊物論夫子以爲孟浪之言而我以爲妙道之行也音義云孟如字或武葬反向氏云無趣舍之謂崔氏云不精要之貌左思吳都則若吾子之所傳孟浪之遺言注云不委細貌則吳語正孟浪二字疾呼之而成一音耳如弗要二字呼成一音至於無字可代而弗曾二字則呼爲奮什麽二字則以開口音呼成一音爲沙字上聲邢麽樣三字則呼納罕皆是也又吳人泛稱地處曰場化按即日文之場合二字合字讀作開口音化字讀作撮口音正同惟場合場化皆爲場所之團音不當區别爲專用名詞 
 
[投稿者子枚] 馮蔚章浙江鄞縣人住雙街别號甬江商隱 
自由談話會 
　　自贛事發現後剣盫於斗室中日閱杭滬報紙十餘種披覽數小時目爲之眩出門遇鄕老兒問九江消息余曰南軍勝北軍亦勝北軍敗南軍亦敗各報之消息相反論道不同敎我如何說法鄕老兒曰然則先生之閱遍各報與我等不識字的一式余不能答甲報駡乙報曰揑造謡言摇惑人心乙報駡甲報曰擁護獨夫違反民意丙報丁報亦然戊已庚辛報亦無不然是非必無兩可余於此又放不了良心二字 
　　北軍吾同胞也贛軍亦吾同胞也兩軍相爭必有一傷無論誰勝誰負要皆自毁其手足同類相殘尚且不可况兄弟乎况吾風雨飄摇之中華民國乎嗚呼國民屋漏又遭連夜雨破船偏遇打頭風不禁涕泣念之 
　　吾國自光復後元氣傷盡矣民窮財盡矣大家居五色旗下纔想吃一碗艱難辛苦的太平飯不想又保不住可憐 
　　吾不贊成激烈一分子亦不贊成專制總統願兩邊均放着點　心不可遣害我太平百姓 
　　據吾友王有生言有窮婦某氏老而無子家赤貧前月適病慈善者代募於同事諸君得洋九元窮婦笑却之曰吾雖家貧無端不願受他人分毫以免身後爲人指笑堅辭不受友人知不能强遂罷又有王嫗者年及七旬以洗衣爲生子亡媳死甇甇然自養老命洗衣值較他人减其二人或付其足數者必不取自言窮命不能得多錢願減其值且爲富有財資者勸嗚呼是二嫗者較之代表人名之參衆議員何如較之勢力雄厚之貴官富翁者又何如嗚呼吾書此吾實羞之吾不忍言吾又不得不言[  劍盫]  
　　南北激戰無異一家弟兄之相鬩昔猶暗鬭今則明攻只苦了無辜良民備嘗顚沛在一般當道偉人固不乏抱人道主義者何不效家主之舉　判一極公之和結以救億萬同胞造無上道德乃竟忍心坐視有若秦人視越人肥疳吾恐家主再不出頭和解外公就要來干涉了呢 
　　本月十九號報載參議院有多數議員濳行回南一節余意度之其中秘情似難揣摸蓋議員在京時雖常常撒嬌胡閙而各政黨人從未與之計較今何一旦棄樂金窩割離新契想或者如妓女怕嫖客爭風預防波及抑或者有舊交密約趁此從良歟 
　　忽曰推翻專制忽曰誓滅獨夫忽爲清廷走狗忽爲民國功臣忽作漢奸忽作民賊嗚呼民國偉人舉動之改良竟一至於此餘可概見矣[  南通月波]  
小說 
寫情小說 
[黄金祟（三十）] [  天虛我生]  
　　比及冬初從兄已得新屋遂遷長兄則賃戚屬之餘屋亦即徙去仲兄與予覓得紫陽山下之所謂一粟園者饒有山林之勝遂請於母以五千金典而居之屋凡五進而居之者惟吾母及仲兄嫂予夫婦曁弱弟併及僕媪不過十餘人耳目爲之一清向南一院依山作壁山頂老樹大可兩圍當春夏之日濃隂可覆一畝古梅繞於山脚時方着花横斜之枝直欲攔入窗户其右一亭面池而築以小迥廊通於院後左則湖山一角拾級可登憑高一望則錢江帆影歷歷可數廻望則吳山聳翠樓觀崇華如列屏幛予因榜之曰一房山設書案於此爲我伴者則一鸚鵡一内子耳自以爲幽棲成隱可以不預世外事矣庸知有不然者明年吾母下令謂予輩坐食非計宜各振作以圖自立乃使仲兄就海寗州幕令予偕往以資學習予殊弗願詐病得免予弟則已締姻於平陽氏即就渠家所設之莊號而習爲商仲嫂已得一女常挈之歸寗以博外母歡而予家之中惟予夫婦及吾母三人已耳夐夐相對至爲無聊吾母終年抱有鬱鬱之想現爲可怖之容色無論何種事物在吾母視之莫不以爲可憎而予等之言笑舉動遂亦兢兢栗栗一惟老人之顔色是視其窘難實有甚於髫年就傳時也獨有小曇益受吾母信重出入款項悉惟是托仲兄且無顧問之資格而予輩更無論矣住宅有餘更以賃之他人而所謂一房山者遂不復爲我有惟面池之亭留爲予齋來與予家共居者爲凌姓其夫人能詩與予内子甚睦予則與其兩公子年相若詩酒過從亦頗相得明年凌君赴相谿主摧政招予往爲記室予固不願與内子須臾離者迫於母命不敢故違二月之吉促裝就道余自有生以來未嘗有離家之一日此時之悲感殆不可以言喻時予之身蓋已陷入窮蹙之境伉儷間且不獲與共朝夕遂亦無復遐相及於筝兒矣（二） 
短篇滑稽 
[鈍根之笑] [  瘦蝶]  
　　六月十六日之夕余挑燈枯坐冥心凝想正苦斗室煩熟忽門外剥啄聲起旋聞有人呼曰速啓門　速啓門　鈍根來矣 
　　噫鈍根其惠然顧我耶果爾則予當倒屣以歡迎之亟離座而起拔　出視則一郵使踽踽然立門外安見有所謂鈍根者噫吾料鈍根必不來蓋不惟不樂來且亦不暇來也失望失望郵使殆紿我耳 
　　郵使見予出畀予一函封固甚鄭重受而視之鈍根所寄也疾行入室就燈唇啓其封一物躍然出醫何物歟是蓋鈍根之六寸小影也嘻吾適料鈍根不樂來不暇來孰意吾言不中而今鈍根竟來矣豈不快哉 
　　雖然鈍根之肉體固未來也所來者乃鈍根之精神耳鈍根之精神亦卽鈍根之化身我輩以神交雖係鈍根之小影當以鈍根親來視之 
　　於是拂拭几案供養鈍根千影於花香簾影之中凝神諦視目秀而神清精采奕奕如盧和之柳目睨予而作痴笑斯時予得見顔標欣慰備至歡容頓溢於面而鈍根似見予之色喜也貝齒微霞愈覺笑容可鞫若將出聲呼予者 
　　噫鈍根乎君不發一言而獨向予笑其或偶然歟抑别有深意歟君縱秘不以主羋我然予將噫測之君之笑將笑國步之艱難歟抑笑南北之紛爭歟對此時局君與予祇宜痛哭君殆哭不得而笑者耶抑不忍哭而易以笑耶將笑新機濡滯歟抑笑國學淪亡歟吾知一紙自由談無論國魂新學皆賴以維持提倡其喜而笑也將笑人民之程度文明歟抑笑社會之知識卑陋歟然閉塞固非所宜開通豈必無弊無怪君笑之也 
　　或笑投稿者之無事空忙歟抑笑神交者不獲聚首歟顧言論自由爲吾人之天職至若握手一堂則交通便利苟欲達目的朝發夕至亦易易耳何足笑哉 
　　鈍根乎君之所笑凡兹數端必居一於是予旣忝附驥尾當必有以詔我嗟夫鉅根是耶否耶奈何不答我鈍根之意若曰否否我之笑蓋有爲也我自由談話會中人日漸增多投稿如束筍五花八門各極其妙而我則一一得諷誦之飽享自由之眼福此應笑者也然編輯時或顧此失彼或得寸失尺時懼外人之干涉且受同志之責言則又飽嘗不自由之風味此又應笑者也 
　　噫編輯自由談而動輙不自由實奇之又奇玄之又玄者矣自由云何哉無怪鈍根之向予痴笑不止也其然豈其然乎 
時事短篇 
[犯姦之價值] [  瘦蝶]  
　　錫山某鄕某甲家素封生一女頗具姿首已許字於某姓同里有某乙者涎女色每託故至甲家百計挑逗之冀達目的詎意女雖貌如桃李而心同冰雪不爲援琴之挑偏效投梭之拒乙寸心未死必欲湯他一湯以消災障因思計誘不從惟有强制之以償夙願嗟夫蛇蝎之心何事不可爲一日者甲女果爲强暴所玷矣時甲適他出旣歸女泣陳於父甲憤甚起訴於檢察廳廳長固糊塗蟲卽集兩造略訊一過貿然判罰乙洋四十元立行釋歸女則交甲領回結案 
　　甲心疑其縱詰廳長曰乙强姦處女罪狀甚重豈區區科罰便足了事耶廳長悍然曰是固有刑律在　中亦不能以意爲出入也甲素不諳律且呐呐不能言無以辨難怏怏而出 
　　旣歸家念女旣被污乙又輕釋忿火中燒切齒曰鼠輩乃敢爾誓必有以報之苦索數日忽發奇想某日夜分時率傭工數人至乙家排闥直入不問情由見婦女卽縳置一隅命傭工裸而淫之乙之妻女姊妹凡五人污辱殆遍始揚長去 
　　乙初疑爲盜伏暗陬窺之見甲始恍然知爲索償風流債而來者惟自悔前日之孟浪而已 
　　翌日甲偕傭工投檢察廳自首歷述昨宵事請援例科罰金言次以手中皮鞄呈案啓而出之纍纍然番佛二百四十尊也 
　　斯時廳長瞠目莫能答錄事員曰爾苟援前例則二百元足矣多呈此四十元何爲者甲笑曰廳長旣有此例亟廳以身作則方足以昭平允今多呈此四十元者葢實欲一親廳長夫人之　澤耳錄事員莞然曰廳長夫人不在廳中汝將奈何甲復笑曰然則當以廳長代俾身受之卽廻顧傭工以目示意傭工等方欲趣赴廳長知事不佳倉皇遁去甲始悻悻然出 
　　瘦蝶曰右爲錫山歸客所述事之確否未敢必也雖然司法界難保不有糊塗蟲厠身其間不復依據新律而漫然判斷者如某甲卽以其人之道還治其人之身亦可謂謔而虐矣一般司法人員見之其母亦善護後庭花勿爲人索僨之資也可（二） 
文字因緣 
[過小萬柳堂游約翰學校園林] [  天白]  
　　萬柳呇西路沈沈盡綠隂蕭然離巿遠幽似入山深野徑多芳草鳴禽碎好音海濱塵十丈清絶此園林 
[再題玉田恨史] [  不蝶]  
　　鷄籨空守三更夢獺髓難醫九轉腸死别生離同一恨夜臺何處覓澄郎 
　　離魂咫尺不相逢百種相思總屬空重到小亭尋去夢芙蓉都作可憐紅 
　　杜宇聲中泣斷魂傷心心緒不堪捫海棠一夜風吹落盡作斑斑血涙痕 
　　重來故室腸先斷獨上妝樓影亦銷奩鏡侮留舊時物轉敎阿母泣深宵 
　　夢夢蒼天不可呼銀壺擊碎意何如情絲已縳春蠶死熱涙如潮不肯枯 
　　如豆寒燈映月昏何該喚起舊痴魂糢糊滿紙酸心語知是啼痕是墨痕 
[題玉田恨史四首] [  丹徒包柚斧]  
　　招魂忍讀斷腸詩同病竟成如意劵池上微波語欲通去年今日花含恨 
　　小星不納郎相愛凉月欺郎寒中背到股無靈可奈何豈惟股廢心先廢 
　　化蝶焚衣証影形禮佛調鸚諳經典定情金合握堅牢死不負郎慙色免 
　　綠鬢朱顔本易凋百年紅燭可憐宵人天無限傷心事夢影都成海上潮 
[附贈天虚我生一首]  
　　紅涙冰壺睡亦香愁天如海那能量十年我亦言情者持較元龍臥下牀 
 
 
 

Page 11

 
 
   
 
 

Page 12

 
 
   
 
