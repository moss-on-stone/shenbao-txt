# 1885 - 225 - 4904437

 

Page 1

 
 
[四十八號書報出售] [  申報館主人啓]  
　　上月二十一日招商局各輪船換挂龍旗氣象一新圖之以志欣幸其報首之畫譜一圖豕一圖羊均係任君阜長所繒筆墨之妙賞鑒家早有定評　煩贅述准于初六日出售後附淞隱漫錄圖說一則此布 
[重印青樓夢告成] [  申報舘主人啓]  
　　吳門爲山温水膩之鄉七里山塘鶯花如織釐峯慕眞山人捃其艶影蓋爲奇書顏曰青樓夢都六十回本舘曾取而印之數更寒暑早巳鄴架一空兹特重付手民較前尤覺較對精工裝潢古雅定于今日出書仍釘十本價洋五　諸君子盍循曩例購歸以供酒後　餘之消遣乎 
[兩廣救荒芻言] [  一得齋主人稿]  
　　一雜糧宜補種也刻下災民雖苦尚有倉榖殷捐散賑三四月後賑撫停止災民求食無門勢必飢餓而死故補種雜粮以濟荒後民食事不可緩宜多收黄花稻蕎麥蘿菔子蕪菁子此四種俱應立秋前後播種預爲採辦運至災區水起地方隨土性所宜先行種植俟低處水勢退盡卽可分蒔若不預備種子卽水勢盡退農民欲思補種又苦無可措手現籌賑欵應酌提若干收買種子運至災區平糶再行散給貧民是一舉而兩益也倘有好義之士採辦轉運减價出糶或借或給更徵盡美一貧士宜優恤也貧士多以教讀爲生遭此水災生計雖艱斯文猶是勢難受升合之惠又别無事育之資其困苦更甚於農工食力之人或多設義學或廣刻書籍任之計數抄寫校讐各隨其能量支薪水以資生計好義者能彚刻巨編無論上自周秦下迄昭代但擇書之有裨實用可惠來學者皆可付梓設因刻資過巨先擇卷帙不煩者校讐梓行亦可如四書五經通行本脫誤甚多以誤傳誤爲害非淺童蒙誦法聖賢實始於此訪求精校本重加校止亦　梓行粤省刻資價廉而工精此舉若成非僅貧士有可位置卽手民亦可資生粤省男婦業此者不下數萬人皆得自食其力如彚刻巨編巨資或未能獨任則招集股分集腋成裘共襄善舉雖承礦務股分極敝之餘苟心存　物實事求是廣行招徠事必有濟一厘金宜籲請暫免也軍興以來衝要州縣一縣厘卡數處與昔情事不同被災地方商賈稀少與災黎似無關損益但現時逐末者多被災地方又山多田少大半藉力營生遭此大水舊業或全行飄湯成稍有損壞此項人民無可謀食惟有籲懇上憲將災民困苦情形奏請災區厘金分别酌核暫行蠲免數月如能奏准各業自當設法整頓行見商買輻輳貨無留滯食力之民庶可漸復舊業一地利宜廣闢也向例封禁官山官河及無廬墓官山如產有五金竹木煤炭硯石諸處所凡可資民生計者聽民立案設法開採灾民生長於此凡山林山澤之利見聞較確如聽民開採雖未能上裕國庫亦可下濟災民封禁地内開採後可以築成田畝地叚寛限征課給民承佃以免盜賊藏匿如產硝硫等山官爲開採官爲收買承貯以免饑民情急謀生私自偷挖致蹈法網皆宜籲憲奏請暫爲弛禁設法開採因天地自然之利以救災民諺所謂一方土榖養活一方人五金所產地方五榖必不繁殖造化無私生此以資貧民生計現值巨荒宜暫弛禁令至於開採事宜尤在地方官因地制宜妥爲布置一工作宜變通也水道堤岸城垣官舍應修各工程自當分别緩急無須贅說惟自仿效西法以來凡大工作均用機器如用機器於人力難施之處固覺機器便利若在人力可施之處則人功較爲靈速中國地廣人稠工值不貴苟於仿照西法之中仍用變通之術省用一分機噐多用一分人工貧民卽多一分生計現今數省告災饑民不下數百萬盍不轉移通變以救乖斃民命試言其略如土城炮臺仿照西法程式用三合土以機噐增築者今則雇用災民專築三合土以上等工匠叅酌中西各法變通興作用乾隆時蘇州巧匠嚴氏法晝夜分十二班輪流接替不使片刻間斷一氣築成經久亦無剥落之弊三合土工可猝辦未可急用現值災民艱食之時擇要興工增築整邊備於閒暇之時救災民於顚連之日是一舉而内外兼顧此可變通之一端也又如開設砲廠就鋼鐵煤炭旺產相近處招致克虜伯炮廠上等工匠爲之師由華人自行開造尚矣然鄭刀宋斤遷地弗良水土爲金之子母物有相需而成者造化自然之常理擇地利之宜運人工之巧斯臻盡善廣求西人製造之精意别思變通簡便良法多設處所廣行製造於災區地方或有不土相宜之處亦可擇地試造如製造果得精艮再行開辦工作齊興非僅拯濟災民亦製造求精之道也一婦女宜禁止販賣也賑局稽查私販婦女察十送官究治夫固盡人所知矣然尤宜禀請上憲出示嚴禁預杜奸萌如有極貧之户因急需出賣女子年已及笄未擇配者即設法婚配或一時未能婚配及年幼者擇空閑屋宇收養教之紡織使自食其力如局中所發織紡資本除還外積旨盈餘計可抵償身價或仍給父母完聚或代爲擇配臨時察看父母女子志念酌定如有以寡婦冒認爲己女及已擇配女子出賣者察出連中保一并送官究治論如私販昔晉豫災後募資贖回百無三四一入私販之手早己逺颺無從回贖與其補救於事後何如設法於事前兩粤聚族而居者多皆有宗祠便於稽查易於集事或由殷富捐辦或由宗祠公資巨室倡於前自庶姓隨於後能多收養一人卽多免一人之困苦此亦鄉里風化之所繫也 
[國債增價]  
　　昨接倫敦電報言英國國債股票之價刻下增至一百零零一八觀股價之日高而知英國之戰禍殆可免矣 
[欽帥行期]  
　　欽差會同查辦事伯大臣衞靜瀾大中丞於初七日交卸撫篆後擇於本月十二日上午八點鐘由胥門大碼頭登舟用小輪兩號拖帶座船來滬本館己據蘇友電傳登錄在報兹悉靜帥札委洋務局貟劉蘭墅明府葆宸前元和令馬漁珊明府海曙隨同憲節赴閩作爲隨員並酌調文武巡捕各一員聞統領撫標後營韓古農觀察亦酌帶炮船護送來滬其隨同赴閩與否則未經探悉也 
[吳中官報]  
　　朱竹石觀察久官蘇省夙爲上游器重上年復經徐閣學密登薦剡渥奉優旨其幹練多才自堪想見現經督撫憲委署臬篆一時僚寀歡騰士民頌溢定必有一番展布也所遺督辦蘇省善後總局及海防營務處各要差己委前牙厘局督辦汪耕畬觀察接辦矣 
[潮汐破圩]  
　　本月初三日揚城隂雲四合細雨霏霏江潮異常盛漲聞南鄉某洲之公四圩被潮冲破洪濤巨浸立成一片汪洋圩内稻田全行淹没並有在田耕作之男婦走避不及淹斃十數名現經本郡諸善士購備餅能等物 
 
 

Page 2

 
 
前往散放矣傳聞是日爲大潮之期故江水陡漲揚州缺口及東關兩門地本低窪水盡入城大街水深四五寸不等幸旋卽退去云 
[皖灾彚述]  
　　皖垣自季夏迄今深苦霪霖不絶倚山農民補種各項雜粮及棉花等物頗覺生意葱蘢惟各圩鄉農未免懸耒興嗟束手無策江水日前己退尺餘近則分寸不退高岡雖巳露出洲圩仍一片汪洋云○潛山縣西北兩鄉毗連六英霍宿等處夏初山洪大發又被蛟水所衝致百餘里内田畦屋宇靡有孑遺水　各憲卽委員前往查勘撫恤災民並委秦司馬霖詳細稽查其實被洪水冲壞各户當卽奏請停征云 
[日下紀聞]  
　　六月下旬有京東佃户某甲至崇文門内勾欄胡同喜姓旗人家納租持籌布子歴有多時喜見天己昏黄因卽下榻留宿次晨甲牽騾至巷外并槽上飲水適有羣駝魚貫過其側騾驚而躍皮圈套入甲手拽甲倒拖風捲雲馳直至南小街祿米倉門首始止以致甲渾身碰爛遍體血痕延至午後輾轉斃命當經地面官廳轉報步軍統領衙門會同東城司官親臨相騐一面關照屍親來京認領○鄉試國子監錄科十分嚴厲各直省士子皆須親自入塲不得頂冒旁貸屇期同鄉出結官咸親至場門騐視以杜獘端○每值大比之年貢院例須脩葺今年特派恩協揆周小棠京卿督理其事己於五月開工嗣值大雨浹旬房屋不無滲漏因令承辦商人賠修聞此次脩費計銀二萬有奇云○上月二十七日内閣傳抄皇上明日卯初二刻乘轎出順貞門走神武門出西隨墻門至大高殿行禮畢進景山西門由西山路至壽皇殿行禮畢由西山路出北上門進神武門由舊路還宫所有應行執事備差人員以及前引後扈王大臣侍衞人員均於卯初照例預備○上月二十九日起東華門約有匠人五六百名挑挖明暗溝渠每名由造辦處放給腰牌以憑出入所挖之土盛以布袋挑至東華門外墊高東安門大街工人每名日給京錢八百文○孫子受大宗師定於七月初二日考試八旗選拔頭場初四日二塲○内廷傳出皇上明日卯正於乾清宮前簷下升轎出乾清門午門端門進太廟前門内降輿步行至殿内行禮步行仍至太廟前門内升轎由舊路還宮所有前引後扈王大臣侍衞以及各項備差執事之大臣侍衞官員弁兵均於先時敬謹預備 
[朝鮮設電郵聞]  
　　佘澂甫陳養源兩太守赴朝鮮設立電線等情疉經列報兹聞佘太守等朝鮮後即與議立電綫合同六月初四日高王延請入宮飲宴籌商一切初六日與高國外部督辦大臣金允植等會同畫押十三日中漢城起程佘太守赴仁川港口陳太守等赴義州大道勘路十九日佘太守乘揚威兵輪由烟臺東旋於二十六日回抵天津禀見李傳相銷差並禀明日内入都清厘畿東練軍營局撤防善後諸事傅相論以赶速同津仍須奏派總辦朝鮮電綫工程事宜并囑電致電局總辦盛杏蓀觀察赶備物料洋匠學生等仍飭佘太守調齊員弁司事工頭於七月内馳往開工赶辦務於冬初未凍以前竣工但朝鮮天時多雨遍地皆山工作甚不易易佘陳兩太守固夙稱明幹然限期如此促迫其果能尅期告成乎 
[閩事彚登]  
　　自法事議和後各省之來營投効者皆由左爵相資遣用輪船由上海送返鄂湘先後兩次己載八百餘人詎法立弊生所發船票半歸有力者所得以致游勇成群結隊依然留滯閩中安得澈底澄清俾得無遺無濫耶○胡鹺尹元炳與姚某相友善姚棄世後胡仍時時往來其家前日姚之家丁王貴控諸督署稱家主故後遺下側室某氏被胡拐往他鄉毫無影響胡亦脫逃楊石泉制軍批飭福州府秉公提訊想張太守公正廉明久爲閩人所信服當必無偏無倚明鏡高懸也○連江某書院膏火極微前邑令劉特舟司馬曾與紳士聚議籌捐以資諸生薪水邑有稅典四家公議每家捐錢五十千俱己首肯獨林姓一家不允致各典亦意存觀望林姓亦何苦乃爾○華林坊後壇裏王開華家被地棍林栲栳滋擾等情己登前報現林己逃匿逺方雖經官署飭役嚴拿終難弋獲前日潜託人向王賠禮放爆燃燭并賠償被毁之物十餘千事遂得了○省會奸民又興花會日新月盛爲害無窮大吏設不嚴挽頽風恐貽害閭閻不知如何了結也 
[石城秋信]  
　　立秋前三日雨初歇忽亘長虹一道垂首于鍾阜之南麓其色爲絳爲黄爲青爲紅旁又一道如其色而稍淡但不知誰爲霓誰爲蜺耳是日劃青溪以北至江干竟無雨斜陽返射垂天之雲如餘霞散綺絢爛萬狀可見夏雨分牛脊俗語有不誣者○揚子江兩岸受泉萬派梅雨時南北山溪建瓴而下乃前月下弦大汛並無所謂白沙亭下潮千尺相送相迎到秣陵者可見廣陵濤不復借枚乘大手筆矣奏淮則夫子廟一帶衣香釵索與衫痕扇影相掩映己無鞋印苔花屐黏泥絮之患或云前數日游船上忽有以大王相驚告者一日數擾且入長年之夢相覔竟未覩嗣是水頓平○金陵城門各有委員督同城守之弁役司啓閉愼出入初雖具文却亦有實惠前日有三人在高井地方拐一女孩髮垂垂覆額脚著鳳頭鞵規模似纒裏而未成束筍者在背上已朦朧睡去將至水西門適委員從轎中冠帶出四顧負者賊心虚便趦起不敢進與其二人者相與從犁頭尖小巷斜趨而走有看街之小甲見其狀疑而尾之出倉巷口與覓孩者兩相值大呼拐子負者遽擲孩于地小甲急上前攬其袂猛被一踢跌于數武之外覓核者自稱士姓僅此掌上珠所居屋淺日落後卽坐門外乘凉昨晚會留某親串夜話乃母出入支客不暇顧女不知何時竟被拐去因料拐子必趁早出城故由旱西門繞至此此乃天授喜過望給小甲錢五百再問女始知有人從後驀以絮塞其口挾而行至一破屋内以刀嚇之曰哭即殺再飼以糕曰明日送爾回通夕不許睡纔閉眼便曳醒至天明渴睡其並不知其負至此處也可見非水西門設官則此清白小妮子正不知飄茵墮溷流落何所矣雖然此輩横行又將誰咎 
[行轅事宜]  
　　昨晨在滬印委文武各員齊赴行轅星使傳諭免見下午有新選臺灣道龔仰蘧觀察照瑗營務處朱星鑑觀察式雲高昌廟砲隊營管帶顏君仙橋及寓滬之李搏霄太史振鵬先後赴轅禀見星使惟傳李君進内餘皆擋駕至二點鐘時星使諭令武巡捕孚千戎德勝乘小火輪船拖帶官船二艘往蘇迎接衞靜瀾中丞聞星使所帶隨員爲刑部郎中王子范汝礪刑部員外郎訥子襄欽刑部主事王友松鵬連及文巡捕鹽經歴胡千里良駒云 
[虐媳斃命]  
　　本城四牌坊某姓股子皮店主婦某氏虎號燕支異常潑悍數年前曾撫某姓女爲童養媳現已及笄猶復時時凌虐該氏素有烟霞癖每晚令媳侍奉東方己明不得安睡稍有倦態卽以烟扦燒紅插入皮肉十八層地獄當亦無此酷刑前日媳抱病婦謂伊假托大肆鞭答媳忿極遂私購阿芙蓉服之旋經旁人詰知飛報其姑灌救莫及隨即毒發斃命該處近鄰莫不謂婦之怙惡不悛理當送官懲治云 
[覆訊漏捐]  
　　兪協興倫漏銅捐由籌防局巡丁緝獲兪子德王子和并義記船局主石雲秀三人解送法公堂由翁太守訊解上海縣各情早詳前報前日午後王鴈臣司馬升堂提訊兪王同供奉訊後己將銅塊如數追回現存義記船局内請爲查騐石供此次承運兪恊興之銅塊至杭偷漏捐稅等情寔不知悉現己將貨追來起駁在局司馬着三人暫行還押候飭差查明核辦 
[勒限交人]  
　　錢照林刨棺遭毆致斃一案由縣疉訊情形屢詳前報前日下午莫邑尊復傳十一圖地保徐仁照并事主沈春山至案覆訊徐稱奉諭前往查得沈父渭卿及沈伯父老關避匿寳山縣屬親戚陸湘帆家未便往拘求請明察邑尊飭退去提沈研詰沈仍堅執如前邑尊大怒飭掌頰二十下仍限三日内將伊伯父等交案並着徐協同巡緝沈仍還押 
 
 

Page 3

 
 
[違章應罰]  
　　租界中洋廣雜貨鋪兼售火油者向由工部局定章祗容存積十箱違則送官判罰愼防火患法至良也日前麥總巡捕頭命包探奏少卿楊阿炳查得違章多積之各舖開單呈請傳提昨晨包探禀稱查得萬成泰存油二十箱今有店夥馬桂亭到案同順祥十五箱店夥余春泉到案永元成十一箱店夥余祥順到案協泰昌十三箱店夥羅意興到案合順十二箱店夥陳嘉到案惟生昌抗違不到各夥均稱有客買定尚未出貨所以暫存包探又稱所存之油惟萬成泰最多我等往查時答稱並不多存及細細搜尋始知藏在樓梯底下餘家亦均查搜而得大令謂萬成泰旣係有客貿定暫存則包探來查不妨直說何致藏匿梯下殊見飾詞商之佩副領事將油分别起案變價充公生昌亦照此辦理 
[西人領土]  
　　前日洋藥局一號巡丁鄭光成在英界四馬路東首廣東茶樓門首見潮人梁錦山懷藏大土當卽搜得未貼印花之私土兩只因梁不服知照巡街捕帶至捕房暫押旋有西洋人林瑞認梁爲夥聲言巡丁不應擅搜西商之土麥總巡捕頭令至公堂申訴昨由捕房將梁及土解案洋藥局董事唐君茂枝延請大訟師担文偕羅繙繹到堂訴稱該巡丁在路緝獲華人梁錦山懷藏私土理合充公并須奬賞豈容該西人出塲冒領本局素來延有西國狀師爲特同來申辨担文稱洋藥局重整章程時各巡丁另給腰牌稽查漏捐私土牌上有中西文字并請租界值年首領德國領事簽名其上凡租界地方未報落地捐之土已歸華人之手者卽可拘拿充公腰牌及印花呈閱該巡丁申訴前因梁供小的係廣順洋行之夥洋東林瑞命送土至浦灘船上並非購員得來析瑞稱向例西商用八所持之土巡丁不能擅拘昨有船户來買大土令夥送往中途被捉尚未收到價銀應請給還原土担文稱林瑞係高易洋行訟師名下寫字人並非西商何得自稱行主圖領私土林瑞稱我確在訟師名下寫字兼開洋行葛大令謂梁曰爾旣稱有船客向行中價買是土試間客人是何姓名梁稱不知大令謂旣未收價且不知姓名如何登帳梁　帳由司帳人所登大令商之佩副領事飭該西人檢呈帳簿再訊梁交捕帶回呈閱之腰牌印花發還土存堂 
[巡丁被毆]  
　　洋藥局巡丁察得潮州人某甲身藏大土四只遂邀同夥役跟至新閘某烟館正欲拘拿甲卽呼集同鄉人將該巡丁及夥按住痛毆土則運匿他方查無蹤跡巡丁回卽報頭目一面知照該處地保向甲理論謂倘不交出帮兇之人定必禀請局員移縣請提究辦也 
[法船多疫]  
　　西歴八月十四號卽華本月初五日有法國兵艦愛四畢得由浦江開往粤東駛至吳淞口時忽有水手二名驟染疫症癲狂譫語似被鬼魔逾時斃命該艦隨卽停輪將屍備棺收殮越日復有數人染病之停泊口邊尚未前任 
[開釋女犯]  
　　翁太守查辦女堂倌時所有望蘭閣主婦蔣陳氏即阿寳及順興主婦張陶氏兩人判各荷校五十日業己滿期遂於昨日飭令提出開枷諭其赶緊回籍不得在滬逗遛若敢不遵當子重究 
[英界公堂瑣案]  
　　包探康阿順禀稱前偕西探至各押鋪搜查西商所失竊之金表嗣在老北門外河沿元成押舖内查出大菜刀五柄均有西文確係總匯洋行所失遂囑伊有人持禀來贖可卽指交法捕房迄今己閱兩月總匯失竊甚多昨又往問據稱無人向贖因特將刀并舖夥王順有送案請究總匯管事人陳企裕訴稱行中時時失竊刀义今由捕房知照查得大菜刀五柄的係失贓王順有供稱鋪主姓蕭不知名字小的在舖爲夥尚無多日刀亦不知何時押下何人來押葛大令謂爾旣爲舖夥何竟不知主人之名實爲可笑今姑判將刀給失主領去押本不償如能獲住押刀之人可卽指交法捕移解前來再追押本○包探奏少卿禀稱昨見張阿福手持古式花盆種有佳品蘭花在街兠攬主顧問其來歴言語支吾帶至捕房卽有周錦堂前來認領今特解案請懲失主亦己投到周稱本邑人世居城内盆種蘭花放在高架上不知該賊如何來竊葛大令判張管押二十天蘭花交周領去○楊文訴稱小的在寳善街日昇長烟舘爲夥昨日因事出外見順豐烟舘夥在弄口燒烟碍路難行喝移不允反被扭進毒毆致傷胸前腰際幸同事得知報捕拘人到案郭阿得王瑞昌同供潮州人現在順豐烟館爲夥昨在自己後門口設爐燒烟楊謂碍路驀將鍋爐跌翻致與爭論不敢行兇順豐主人邵明山亦投案申訴情由葛大令謂諒來兩造均有不是惟騐得楊己受傷毋庸置議可自投醫院求醫郭王各罰洋一元五角撥充醫院經費 
[法界公堂瑣案]  
　　昨報列許沈氏控被王洪喜在天成昌烟館凶毆一案傳聞王在其處爲細崽恃有護符目無法紀收押後卽有數西人備函具保昨晨翁太守臨捕房時又有西人叩求保出太守問王在烟館毆人究有若干黨羽由何人動手凶毆土稱實祇小的一人太守謂然則該婦確係由爾毆傷王卽含糊答應太守謂本分府現欲提訊王茂言此人亦在某處爲細崽諒爾必然相識王稱不知太守謂去歳此人誘人之妾經人告發飭拿未獲究竟是否爾之兄弟抑卽是爾王默然不答半晌稱茂言卽是小的小名從未誘人之妾太守謂然則天成昌打架之事有否王又狡賴不承太守謂信口改供實屬可惡着仍管押不准取保候查該明確再行核斷○小工頭楊廣定虧空銀錢不能料理情願讓與崇田友接充結帳之時楊欠崇洋若干嗣崇用徐湘爲夥飯食等項皆徐墊措致崇結欠徐洋二百五十二元三角從前楊未交卸時進出銀洋俱向朱秋孫調撥朱則取給於成康錢莊毛文秀及交卸時楊結欠朱銀二百兩洋二百六十元出票一紙計洋一百元後朱因楊己不做工頭故將票洋止住不付而其票己輾轉入兪光和之手洎兪待票取洋始知朱捺不肯付因之控訴情由翁太守研詰之餘各帳皆符惟楊認欠崇洋六十餘元崇控楊欠洋四百數十元此中大有不合因着兩下呈帳核斷楊供欠朱銀洋己有人從中調處約二年拔還前途不允兪亦以持票收洋無著呈票請追太守着楊三日内先還兪洋五十元尚有五十元限十天還楚洋票歸成康莊掣銷楊所欠該莊銀洋由朱經手二年拔還爲期太逺可卽出外熟商禀候核奪至崇控楊所欠數目不符崇欠徐之墊欵不能候楊算清始得了結况楊祇認欠六十餘元數目尚不符今判令各歸各了楊崇兩人姑爲交保 
[上海文報局内協賑公所籌賑叢譚九]  
　　靖江保嬰局函云敝邑於七月初三日清早風雨交作江潮陡長八九尺沿江一帶冲破圩岸漂没田廬溺斃人命不少較之癸未秋潮尤爲酷烈急爲請命等因敝處己撥洋一千元所缺尚多深有望於施大善長之慈悲普度矣○江君筱棠向爲湖北恊賑公所紳董每有災賑無不倡義募勸頃接來函允爲兩粤災民乞命廣爲集勸承此德意當卽寄奉捐册請代散分如有善士樂助請交湖北城内淮軍轉運局爲禱 
[上海三馬路與昌絲棧陳竹坪經收廣東廣西賑捐七月初八日第三十五次清單]  
　　湖州釐捐總局憲劉經募武康釐局募武康釐局洋五元新市釐局司巡洋五元餘杭東關釐局委員錢拾千文南潯釐局委員司巡錢六千一百十四文與林釐局委員司巡錢五千九百五十文以上三户共錢念二千零六十四文合來洋念元與字一百六十册瀏河劉湄士翁經募由永義昶局寄來潘同永杏林仙舘兩户各洋二元保知士潘同英韓階銘源記衣四户各洋一元東浩山人道理山人無名氏希文氏四户各洋五角鏡心子錢六百三十丈吴繼周研餘隱名氏三月各錢四百文陸驥良銀樵居兩户各錢二百文以上六户共錢二千二百六十文合洋二元滬字單克春王生榮兪慕雲三户各錢二百文王義泰保女平安無名氏裘高林張阿德王生茂萱室平安曠逺居知過人九户各錢一百文以上十一户錢合來洋一元錢三百七十文湖郡仁濟堂經募由全盛局寄來無名氏洋六元南潯一飽人洋五元隱名氏洋二元吳興久咏凝靜山房免害人銅洋十六元拙叟由恊源莊交來規銀令兩零六錢四分完心氏洋十元無名氏錢十千文合洋九元松鶴堂陳氏求病愈洋十元無名氏求小兒病速愈洋十元江西九乏氏洋五元慶元永緞莊恐慈無名氏求病退何秋孫二户各洋二元祈疾速愈人詹容堂募源源票行王程氏三户各洋一元隱名氏錢三百文無力氏求母康健洋五角吕輝傳翁潤筆移助洋四角泉唐十四齡童子節省紙筆移助洋四元恊源局寄來海鹽倪夢熊求父病速愈洋二元○共收規銀令兩零六錢四分　一百拾五元九角銅洋十六元錢六百七十文另有右之室善士助七液丹三百服囑解災區合并聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[羊城官報]  
　　六月廿一日開建縣金召棣禀到自京來試用縣丞童鶴年禀赴龍州公幹廿二日補用縣丞彭登焜禀知委厘務總局帮辦文案廿三日黄梁都司侯汝晉禀辭赴任從九品金國梁禀到服闋回廿五日署新會縣岑傅霖禀赴任廿六日先用府經歷文謙禀謝超委從九品錢維廉禀到由南甯公幹囘廿七日補用通判王大猷禀知帶安勇回惠州駐紥廿八日候補鹽大使陳嘉善禀到由梧州散賑回呈手摺廿九日署四會典史鄒景泰禀辭赴任藩轅牌示吳川縣缺以孝廉方正知縣唐汝霖詳補潮州府經歴缺以先用府經歴潘志賡詳補潮陽招甯司缺以先用巡檢王福承詳補准補瓊州府經歴葛繹祖海陽縣丞林秀標新選西寗夜護司張鳳墀均飭赴新任 
[安徽官報]  
　　藩轅牌示繁昌三山巡檢缺委試用從九吳錫蕃署理廣德廣安司缺委試用典史熊兆鑾署理歙縣黄山巡檢缺委試用從九吳先綬署理 
[撫恤剥船户告示]  
　　欽加按察使銜江蘇通省督糧道王欽加二品銜浙江通省督糧道廖爲出示曉諭事現奉直隸爵閣部堂李扎關江浙漕糧前因法事未定不能尅期北上剥船户守候過久苦累太甚迭經天津道楊村通判通詳請撫查核俱係實情商飭江浙糧道每船另籌津貼銀十兩由南省委員自行發給如再有攙和偷盜情獘嚴懲不貸庶可恩威並用情法持平此因海防告驚漕運愆期不得不預籌撫恤等因由驛附奏己奉諭旨着依議行嗣後不得援以爲例欽此恭錄札道欽遵辦理除飭津局委員於各剥船承運第三次漕米圓起請領起運水脚時按照船數發給津平足銀十兩由船户親自具領毋假差役之手外合亟出示曉諭仰各剥船户人等知悉自示之後爾等挨船依期具領當思天恩浩蕩各自激發天良必須到通交兌米色乾潔顆粒不短以圖報稱倘敢仍有攙和偷盜情獘定卽詳請奏明加等治罪不貸各宜凛遵毋違特示 
[挾妓私逃]  
　　某甲下江人氏去歳來宜昌城内作夥月得薪資五六吊並與東人落場議以一九紅利照派去歳某甲店内生意頗茂除分紅外又得東人格外加賞甲遂夜郎自大在外用度揮霍如土不給則四處賒欠凡有一面緣者莫不受其哄騙均有數百餘吊欠項近又暱一土妓私訂白頭潜擬拐逃前日早該店不見其人以爲尚高臥羲皇及入室不見其人在甲之來往交友處詢問不得蹤跡又往妓家探聽而妓家正以該妓女走失舉室喧吵見來人相詢乃知甲與妓於昨晚偕遁矣偵騎四出杳如黄鶴近聞妓家與該店均倩人趕往下路找尋矣 
甲申上己後三日翔翁邀同人遊張氏味蒓園芋老首倡二律同人皆有和章余臥疴吳下不克追陪因用原韵奉和以訂他日重遊之約 
[錄請高昌寒食生大吟壇吟正]  
　　飛來鷗鷺浴晴灘一水當門作鏡觀人似蘭亭修褉集地隣蓬島放懷寛曲闌風送何香透高閣雲迷竹影灒聞道名流此觴詠俗塵洗滌覺心安當年蠟屐曾遊覽勝境今猶憶此園草長鶯飛春又暮雪泥鴻爪跡應存結盧蔭借西隣樹有客狂如南阮褌何日尋芳同攬轡斜橋路指浣花村[  三月望日味馨室主人未定草]  
[夜徘徊]  
　　玉缸照愁寐繡被纒香臂屏山隔暮寒簾額通花氣　瑟廿五絃别來殊未理明　滿西樓瀟湘斷鴈字秋更比歳長梜女如花婣莫棄緑羅纨祇恐傷情意娟娟淡眉峯窄窄相思地不信夜徘徊看取人憔悴太癡生 
[上海四馬路浦灘文報局内恊賑公所經收賑捐七月上旬清單]  
　　初五日收謝筠亭翁交來　源有心無力人募由字一百世七號單萬源棧德泰棧鼎和棧福生棧乾泰棧閔啓章六户各二元元泰號義盛號怡隆號永新號元茂號箭亭居土叔禮有心無力人不書名漁溪鈞徒永燾少力氏十二户各一元隱名士樵貴隱士虎山樵者復山居士江贊平金柏萬歐氏福元號仁壽堂無名氏十户各五角永興號德大號大利號曹福昌號四户各六百文義達號元達號林長順三户各四百文共收英洋二十六元本洋六元桃源有心無力氏十元○總辦朝鮮商務陳二百元○柯橋楚實代萬章芳洲二元陳子祥李復裕戴菊香三户各一元廿收洋五元○神户麥旭初翁募銳字二十六號册神户安泰公司二十五元麥惠德堂十元符煥堂耕心堂二户各五元敏愼堂黄篤　堂二户各三元潘賛庭本立堂貽榖堂温安記劉誠德堂屈炳南無名氏七户各一元邵興道二元十四户共收六十元○東洋書信舘募申字一百卅八號單董伊庭董詒訓洪得祐董樑記董安理董泉溎董隆裕洪吉記董明士董安林馬嗣賢董貽謀董耕書十三户共收二元虚對開一個小洋二角○蘭言書屋募太原瀛記隱名氏二户各五元鍾遇春二元來泰三元陳雪純晉豐諸松韻閣郭鴻生益記號大益柯錦山聚順陸子卿森盛和祥裕浙慈不留名穎蘭書屋義盛號施悅來大順錢子雲詹源興龔晴卿十七户各一无袁樂氏富永興曾吉慶三户各五角松盛號范守齋合洋一元五角共收洋三十五元○常熟吳源善士四元○杭州丁募鑑湖漁客三百元○金壇寳順信局徐春泉翁募申字一百卅九號單宋宅二元袁宅章宅吳葆純文記兪氏五户各一元馮菊軒春記二户各五角共收洋八元○常熟凝善公堂徐　岩翁經募金字一百七十四號册元善堂五元無名氏不留名二户各四元楊望林二元艾荷舘不留名褚繡斧菱香書屋　禮堂丁靜之六户各一元義成號錢峻明寳善堂三户各五角求免灾人一元半共收洋二十四元○鎭江電局募第四批二百元○大通電局募第二批長江大通水師營惜隂軒張同孚莊三户各二十元怡怡如舘沈江防府萼輝堂丁楚西鹽局聚和莊三户各十元宏發號卅十五元七户共收洋一百零五元○蘇城尤寄來華授卿潘璧臣徐韻甫各善士募申字一百四十一二號單滬字四十一號册染恙求愈人十元病痊酬愿氏求疾早愈人二户各五元祝豐年人銅洋十二元小補居士錢一百四十四陳滋德棧補過軒樂書居近善居節用人補過廬源康榆隱小築芝蘭室虚白齋湯中吉留餘堂竹林書屋方竹齋系竹山房修竹居竹輔愛吾廬守樸樂天居愛月軒安樂窩平安主人廿三户各一元王眉壽二元壽記寗記包山漁者水邊竹下四户各三角福記康記二户各二角顧敦仁陳揚烈胡德豐盛存厚莊松軒吳餘經縱善居養性居章承啓望嬰史福記胡經裕江松庭愒閑主人陳彬如十五户各五百文耕餘書屋三百文垂髻童子二百文新記四百文思補軒七百八十文五十四户共收洋五十五銅洋十二元○乾記銅洋十四元和記銅洋二十元○日昇昌交來嚴子合公洋三元鄂平沙銀二兩合申元二兩二錢　交來安嚴氏鄂平沙銀二十兩合申元廿一兩○泗明無力子五十生辰酒筵移賑十二元慕善子足對開一個○武穴鑑記墓孫樑臣管德修二户各二角張寳田一元三户共收二元○漢口莊亦琴翁一元○經元堂募一百四十三號單不留名半粟子謝記韋記易中記寳榆中沈文記七户各一角林即許子記二户各二角無力子四角十户共收洋一元足對開一個○武穴振源庄募清陽陳耕心堂一百元又募安懷氏四元○謝筠亭翁交來湖北督銷局募申字一百四十四號單張積厚堂同興發公和昌恆記通裕五户各三十元張敬恕堂二十元無名氏五元張之朱潤生二户各二元楊金城汪達淮胡心撫陳介臣徐集之王寅甫程君佐張蘭舫　沂川桂中山桂仙友十一户各一元韋小文李晴江唐鑑庭潘雋之吳福卿陳懷三李潤之陳際唐蘇秀峯揚日章陳南山汪映川程摶九葛永基胡辰卿沈益蕃桂柏山桂淵如王健齋饒次雲二十户各五角四十户共收九八元一百四十七兩九錢九分○杭府同善堂募第三批來洋八十二元銅洋一元紋銀廿四兩一錢五分小洋八角錢五百十二文○盛澤分防應陳十元○常熟濟誠典募瀘字四百七十五六號心客居善餘居松鶴齋三户各四元吉竿室槐裕堂福餘大正四户各二元獲心居不滿研齋盛記葉晚香攬翠閣無名氏樂善居怡記彩記九户各一元無名姓陶貽善二户各五角隱名氏六角不留名四角不留名無名氏二户各四百文不書名三百十五文共收洋三十二元浙紹臨浦鎭王卿園翁募金字一百七十九號册穗春行二十元徐承壽堂王卿園二户各十元乾泰行錢源利行二户各五元蔡鳳綸德成泰米行臨泰棧頤豐庄韓雲台新金元隆同慶孔滋盛来泰萬成十户各二元王雨山易潤甫和義成介康立誠行萃和義行沈天生高筱帆昌記絲行大昌升潤昌允鼎豐正隆韓文霈顧兆裕十五户各一元共收洋八十五元○嘉善斐菉齋墓金字二百十三號册陳愼修堂斐菉齋一户各四元徐清芬堂三元公泰木行二元李裕耕徐簡記葛雲記崔蘭記崔星記崔梅記不留名季　居士八户各一元徐懷德堂五角共收　廿一元足對開一個○永祥紙行十元無名氏一元鄭恭壽翁四元○揚州甘泉縣李募申字一百四十五號單謝承裕堂三元天一樓心慕氏二户各二元小琪園存心氏二户各一元幼琪○愛　堂二户各錢一千文鄧周氏存耕樓無名氏三户各五百文十户共收洋十二元錢五十文高邕之先生潤筆三元○大通三韓篆紅逸史募申字一百四十五號單積善堂孫因目疾求速愈陸元世白堂楊篆紅逸史楊紫垣楊東卿無名氏六户共收英洋七元英洋四元○本日共收英洋一千四百廿一元本洋十三元虚對開一個小洋十角銅洋四十七元足對門三個規元一百七十一兩一錢九分曹銀二十四兩一錢五分錢五百六十二文 
[上海四馬路浦灘文報局内協賑公所經收賑捐七月上旬清單]  
　　初六日收陳樸卿先生王姓醫金一百文陳姓醫金一百文○提標親兵水師各哨洋七元○松江提署募來留防太湖水師新質營李率各哨四十五元新昌營曾率各哨四十元左營謝率各哨四十一元右營廖率各哨四十一元中營張率各哨四十三元正前營各哨二十元蔣子燮四元無名氏二元八户共收二百卅六元○右營陳大人交來歳寒堂曹平銀一千　另另七錢二分○榕垣不具名人爛板洋一元○鎭江電局募第五批洋四百元○蘇州文報局募第九批金匱學募經章信義恆德元大生大廣生復奏恆生源茂泰生邹恊記昇　義源恆昌錦昌正大根茂華麗成十八户各一元恆和悅來寳康雲錦啓源五户各五角又募錦記庄錦記各友二户各一元力不從心同源染坊順記經行豐茂經行源盛經行源記經行六户各五角錢氏雷祖香一百文江夏氏求平安銅洋一元免害人銅洋元元卅四户共收洋二十五元銅洋三元餞六百五十文○京都敬騭氏代募申字一百四十六號册綸叙氏濟陽郡清遺氏三户各二元鴛湖書屋十元愼獨齋我心盡我綺梅仙舘安吾心齋州六峰江都氏太邱氏陳留氏樹德氏敬騭氏十户各一元十四户共收洋二十六元○梅里恆盛元號募滬字四百四十八號册保有堂延德堂二户各三元四勿堂力不足人懷善堂三户各二元敦裕堂馬三省堂張蔭桂堂十四齡童子十一齡童子隱名氏隱名氏七户各一元趙振泰無名氏二户各五百文陸萬隆無名氏二户各三百文隱名氏二百九十文李同興錢四百文王源順六百文合興森八百十文公正號五百四十文十一齡童子錢二百文廿二户共收洋廿三元○蘇州楊春波翁募沈聽彝堂十元○慶永元號交來太湖救生局募無名氏五十元最樂居陸元元都眞人殿衍慶醮省十二元瑞源揚洪源師竹齋吳子記四户各二元無名氏四元新源養性廬婺源異發培求財合家平安三户各一元徐百念虚對開一個十二户共收洋入十三元虚對開一個○潮陽馬豐城求世代財丁興旺一百元○福州軍署范季韓翁募　庫平寳銀三百兩申見各收規元三百另七兩三錢四○蘇州宏泰油坊五元無名氏四元虚對開一個陳進記三元無名氏二元萱蘭立茂生一十元修己節用入錢二百文○濮院費矩卿翁募滬字四百八十四號册費矩記二元費調記費長記費門孫氏泰記四户各一元無名氏崇德堂巧生訓姑四户各半元九户共收洋八元茂萱室十元潘鵩五元雲海山人一元○漢鎭人壽豐嘉第一百四十七號單人壽豐錢二千文孫元華王春山朱萬三户各錢一千文志生和榮春和全盛裕開元蕭縉齋萬興東長發豐聚信隆陳吉甫九户各五百文十三户共收洋八元錢四文○盛澤合記號募銳字五十九號册邵合記盛庄省中秋節席費王費氏二户各二元世澤堂鄭柳門張氏柳門黄氏恩齋室等葆眞子等醒世子等王鄭氏等王恩貽等邵門程氏金踹坊十户各一元興泰坊錢一千二百文隱名氏錢一千文邱善士歸善士沈杜氏三户事五百文金茂記王鄭氏泰元振鄭中桂四户各錢二百文鈕劉氏吳楊氏楊錢氏楊華氏張瑞珍張歸氏立昇號劉生生劉貴章葛少甫程王氏王鑑泉宋周氏楊正隆沈魯氏沈吳氏無名氏張雲槎沈光裕堂歸仁福堂王酬古堂錢仁壽堂沈少安廿三户各錢一百文四十四户共收洋二十元錢八十文○本日共收現實銀一千兩另另七錢二分規元三百另七兩三錢四分英洋九百九十七元内爛板一元銅洋三元虚對開二個錢一千一百卅四文 
 
 

Page 10

 
 
   
 
 

Page 11

 
 
[光緒十一年七月初二日京報全錄]  
　　宫門抄○大臣錫奏審明分别辦理摺○楚督裕奏請升補副將摺○又奏請調補副將摺○東撫陳奏請豁免地畝錢粮片○雲督岑奏爲委員接辦營務夾片○七月初二日兵部太常寺太僕寺廂白旗值日無引見○睿王等塲差完竣覆命○署貴州巡撫潘霨請訓○貴州按察使李元度請訓○岳林請假十日○召見軍機潘霨李元度○皇上明日出花苑門神武門進承光左門至悅心殿辦事用膳後出承光右門進福花門至紫光閣看視精捷營技藝畢仍出福花門進承光右門至悅心殿少座出陟山門進神武門還宮卯正預備○○奴才锡綸跪奏爲審明營官滋事致釀人命一案分别擬議辦理恭摺具奏仰祈聖鑒事竊奴才前准欽差大臣督辦新疆事宜劉錦棠咨據綏靖右營勇丁陳升邦喊禀該管營官仙生祿强姦伊女不從將伊女踢傷墮貽身死一案等情抄錄原呈將原告陳升邦送回塔城交奴才察奪辦理等因准此當經奴才將綏靖右營營官叅將銜儘先遊擊候補都司仙生祿解任聽候訊辦卽飭委署塔城粮餉理事通判毛鳴珊委辦發審事宜署塔城城守營都司常畏提集案内人証審明擬議據署通判毛鳴珊等審擬解勘前來奴才親提研鞫緣勇丁陳升邦與營官仙生祿皆係迪化州屬之人陳升邦隨仙生祿舊在瑪納斯充當土勇多年勇營中官兵大半皆有卷口前次奉調赴塔陳升邦將伊妻陳徐氏伊女均帶來塔城後陳升邦將伊女招贅同營勇丁張盤成爲婿與陳升邦同居皆在營官仙生祿家眷後院居住仙生祿之妻因有病症用陳徐氏等照料平素並無嫌疑上年陳升邦奉差進山砍樹張盤成奉派在二道橋屯田閏五月十二日二更後營官仙生祿查更畢隨便到屋探問伊妻病症因陳徐氏在屋與伊妻作伴未便久坐想回前院安歇路過陳徐氏門口忽遇暴雨見窓上有燈光遂信步進内避雨張陳氏說父母不在家内黑夜進屋怕人知道好說不好聽令其出去仙生祿因無别意頓覺氣惱自己蓋的房子不許避雨遂轉呌張陳氏出去因此張陳氏生氣出言辱駡仙生祿一時氣忿彼此互罵張陳氏喊呌伊母陳徐氏回房仙生祿亦自悔冒失隨卽退出回前院安歇次日一早陳徐氏母女往尋仙生祿理論與仙生祿未能見面陳徐氏等嚷駡要見經仙生祿親隨勇丁李貴用言嚇阻亦即回房是日下晚陳徐氏犯舊抽瘋病不防張陳氏將陳徐氏平素治病的洋烟吞食迨陳徐氏甦醒知覺灌救未愈十四日天將亮陳徐氏即央求陳升邦素好同營勇丁徐恩和徐壑代借車輛想將女兒拉上找女婿張盤成經徐恩和等轉向管車之哨官劉春發書識任瑞亭借得大車一輛劉春發派車夫王福赶去到了二道橋陳徐氏見了女婿張盛成訴說前情張盤成亦無方灌救是日下午張陳氏身死仙生祿堂弟仙生財亦在右營當勇間得張陳氏於十四日下午身死怕生大事卽隱瞞仙生祿隨向仙生祿之妻說明仙生祿之妻因身上有病不能親去睄看取銀四十一兩嚗託仙生財前往料理仙牛財到二道橋將銀交給陳徐氏說些好話勸令將張陳氏安理是月十九日陳升邦由山上砍樹回營到二道橋見伊妻陳徐氏女婿張盤成詢知前情因怕仙生祿營官勢力暫依仙生財的勸說將張陳氏掩埋陳徐氏因痛女年輕死的可憐商令陳升邦到哈密去告狀總要說得很些陳升邦於六月十一日啓身赴哈密路過古城見街上有攤算命的人說知細情給銀三錢請其寫張狀子經算命人教與陳升邦到哈密告時只說强奸伊女不從踢傷墜胎身死莫提辱駡吞烟自盡的話陳升邦一時情急到哈密隨照算命人所教言語喊禀迨解回塔城質訊始供伊女實係氣忿吞烟身死認明前情不諱案無遁飾查例載凡因他事與婦女口角彼此詈駡婦女一聞穢語氣忿輕生者杖一百流三千里又律載不應得爲而爲之事理重者杖八十各等語此案仙生祿以叅將銜儘先遊擊候補都司兼充營官不知檢束雖因猝遇暴雨趨進張陳氏屋内躱避己出情理之外且轉欲將張陳氏逐出尤屬倚勢欺凌以致互駡惟陳徐氏所供仙生祿進屋避雨似屬事出有因當時僅止欺駡尚無别故然張陳氏之氣忿輕生實係釁由此起營官仙生祿應比照因他事與婦女口角彼此詈駡婦女一聞穢語氣忿輕生者杖一百流三千里律擬杖一百流三千里相應請旨將綏靖右營營官叅將銜儘先遊擊候補都司仙生祿卽行革職仍請飭下刑部將仙生祿議擬遣發以示懲儆惟仙生祿事犯覊禁在光緒十一年正月恭逢恩旨以前應否量减之處並請飭下刑部核辦至仙生財雖係意在息事亦屬賄囑私和李貴尤屬倚勢欺人均屬任意妄爲仙生財李貴均應比照不應得爲而爲之事理重者杖八十律各擬杖八十折責革役陳升邦當時原未在營一聞女死未免懷疑其赴哈密禀控因痛女情切隨聽人教唆添砌多詞迨經質訊旋卽供明應請免究其張陳氏屍棺早經張盤成等掩埋應與無干之徐恩和徐壑劉春發任瑞亭王福等均免置議代陳升邦書寫禀狀教供之人無憑查傳未到免提是否允協除抄錄供招咨部外所有審明定擬緣由理合恭摺具奏伏乞皇太后皇上聖鑒飭部議覆施行謹奏軍機大臣奉刑旨部議奏欽此○○頭品頂戴署湖廣總督臣裕祿跪奏爲揀員升補副將要缺以重營伍恭摺仰祈聖鑒事竊查接管卷内准兵部咨議覆湖北竹山恊副將員缺請以湖南衡州協副將馬朝龍調補核與輪缺章程不符應毋庸議所遺竹山協副將員缺旣據聲稱揀發班内無員可補應卽過班臣卽在於湖北省現任叅將内詳加遴選查有提督銜記名總兵德安營叅將文漢章年五十八歳湖南鳳凰廳人由行伍出師着績迭膺保奬補授湖南岳州營叅將調補湖南撫標中軍叅將因例應廻避本省經前督臣李瀚章題請調補今職同治十一年軍政卓異給咨赴部引見照例回任候升光緒二年經前兼署督臣翁同爵奏免騎射奉旨允准又於舉行副叅分别等第案内列保一等該員老成練達任事實心以之陞補竹山恊副將洵堪勝任與例亦屬相符合無仰懇天恩俯念員缺緊要准以文漢章升補湖北竹山協副將實於地方營伍有裨如蒙兪允俟部覆至日給咨送部引見以符定制除飭取該員履歴咨部外謹會同湖北撫臣彭祖賢署湖北提督臣吳鳳柱恭摺具陳伏乞皇太后皇上聖鑒訓示再所遺湖北德安營叅將員缺係陸路部推之缺湖北現有應補人員容臣另行揀員請補合併陳明謹奏軍機大臣奉旨兵部議奏欽此○○頭品頂戴署湖廣總督臣裕祿跪奏爲副將員缺緊要照例揀員調補以實營伍恭摺仰祈聖鑒事竊查接管卷内准兵部咨湖廣督標中軍副將張祖誠丁憂開缺回籍守制所遺員缺係陸路題調之缺應照例於湖北省現任應調應升人員内揀員升調以符定制等因前署督臣移交到臣遵卽在於湖北省現任副將内逐加揀選查有湖北漢陽協副將周瑞龍年四十五歳湖南湘潭縣人由武童報効軍營出力出師著績歴保以副將留於兩湖儘先補用經前督臣李瀚章奏補湖北竹山恊副將給咨送部引見於光緒九年十一月内回鄂又經前署督臣卞寳第委署湖北漢陽協副將並奏請調補斯缺祗領劄付漢陽協營與省城祗隔一江臣到任後留心察看該員才優守潔任事勤明現在漢陽協本任整飭營伍巡防彈壓諸臻妥洽以之調補湖廣督標中軍副將員缺洵堪勝任查斯缺爲兩湖各營領袖軍務紛繁非精明强幹辦事勤能之員難資表率漢陽協副將雖亦係題調之缺事務較簡自應酌量調補以期得力合無仰懇天恩俯念員缺緊要准以周瑞龍調補湖廣督標中軍副將寔與營伍有裨如蒙兪允該員係對品調補邀免送部引見並祈勅部頒給劄付以昭信守除飭取履歴咨部外謹會同湖北巡撫臣彭祖賢署湖北提督臣吳鳳柱恭摺具陳伏乞皇太后皇上聖鑒訓示再所遺湖北漢陽恊副將員缺係陸路題調之缺湖北省現有應補人員容臣另行揀員請補合併陳明謹奏軍機大臣奉旨兵部議奏欽此○○陳士杰片再黄河下游自東阿縣起至利津縣止兩岸新築長隄格隄等工佔壓民間地畝前經臣奏定章程每畝發給地價制錢八千文以示體恤東阿平隂二縣隄底均寛五丈其餘底寛八丈興工之際印委各員以地勢高下不等間有築寛至八丈餘及九丈十丈者亦有不及八丈者其臨河一面並留二丈空地以俻栽柳加培之用業經逐一丈量將地價支發渚楚所有應徵　漕上年因數目未定暫於秋災案内核緩惟隄係十年修竣自應以十年下忙爲始豁免錢漕以廣皇仁現據藩司詳稱巳飭各州縣詳細造册容俟彚齊卽當呈送咨部請先奏明立案前來覆核無巽除飭赶緊查造照例詳請具題外謹附片陳明伏乞聖鑒勅部查照謹奏軍機大臣奉旨户部知道欽此○○岑敏英片再雲南粮道缺出經撫臣張凱嵩函商以本年鄉試闈務粮道有提調之責非得精明幹練之員不克勝任查辦理營務道員湯聘珍才具優長堪勝敏劇以之署理粮道一缺實足以資臂助當由撫臣會檄並附奏陳明在案所遺營務事件亟應委員接辦臣杳辦理轉運局務道員陳席珍原係帮辦營務自應仍令　辦以資熟手惟營務事煩任重其　綏土卒駕馭將領尤必須熟悉軍情之員相與會辦庶無掣肘之虞查統帶懷逺正副中營道員岑毓寳堪以委任會辦營務除檄飭遵照外謹會同雲南巡撫臣張凱嵩附片具陳伏乞聖鑒訓示謹奏軍機大臣奉旨知道了欽此 
 
 

Page 12

 
 
[光緒十一年七月初三日京報全錄]  
　　宫門抄○上諭兩道錄前○發抄旨人道○東撫陳奏援案考充鄉試房考摺○又奏請旌奬片○大臣紹等奏請援照成案就地正法摺○又奏遵將用欵切實核計實難裁减並籌撥善後要需摺子○七月初三日刑部都察院大理寺廂紅旗值日無引見○陜西巡撫鹿傳霖請訓並請假一月○召見軍機鹿傳霖○皇上明日卯正至紫光閣看視精捷營技藝○發抄楊昌濬奏儘先遊擊韓進文補浙江提標後營遊擊奉旨兵部議奏欽此○又記名總兵楊德珍署建寗鎭奉旨兵部知道欽此○又請將水土不服之浙江太湖營遊擊陳宗凱開缺留閩補用奉旨着照所請兵部知道欽此○又儘先副將王福祿補興化城守協奉旨兵部議奏欽此○盧士杰奏鳳頴六泗道高萬鵩赴任鳳陽守顧樹屏回任奉旨吏部知道欽此○李鴻章奏請將完交雜欵銀兩之革令邵鉞免其查抄奉旨該部知道欽此○又請將籌捐直賑之四川軍督司道府縣各員奬叙奉旨着照所請户部知道欽此○又查覆候選訓導馮逢源保案與章程相符奉旨吏部知道欽此○○山東巡撫臣陳士杰跪奏爲鄉試房考現任州縣不敷調取援案遴選卽用分發人員併考充恭摺仰祈聖鑒事竊照山東鄉試額定内簾房官十四員例應於科甲出身現任州縣内先期調取考充並恐文理荒疏復須多調十數員校試揀選近年因現任州縣不敷調取歴科均經奏明遴選卽用分發人員一併考充在案本年乙酉科鄉試應調房考自應照例辦理惟夏秋之際正舉黄水盛漲沿河州縣皆有守護河堤之責而濱海各縣稽查奸宄尤關緊要此外邊境大道等屬每當高梁芃茂盜賊尤易竊發巡防緝捕亦不容稍有疎虞全賴實缺人員熟悉地方情形可期措置裕如若一體紛紛更調誠恐驟易生手致有貽悞惟有查照舊章於卽用分發人員内詳愼遴選與現任人員一體校試將文理較優者派充内簾房考稍交者無論現任卽用均派充外簾差使以照愼重據藩司崇保具詳請奏前來除咨部外理合恭摺具陳伏乞皇太后皇上聖鑒訓示謹奏軍機大臣奉旨知道了欽此○○陳士杰片再查前署福建汀漳龍道方勳上年因東省黄水爲災遵奉母命捐銀一千兩以助撫卹據稱伊母怀膺一品封典光緒二年閩省水患捐銀賑濟復經奏請建坊此次不敢再邀議叙又大理寺卿邵曰濂江南蘇松太道邵友濂之繼母邵李氏性喜爲善因聞山東水災節縮衣食捐銀一千兩又廣東普寗縣職員許禮肅奉其父母三品封職許義謀許陳氏命捐銀一千兩又山東試用鹽大使張鴻策之故父前任高唐州知州張錫綸光緒九年在高唐任内遵其故母四品命婦邊氏遺命捐銀一千一百兩又指分廣東試用通判徐巽言奉其母三品命婦徐胡氏命捐助新大棉衣一千件以上各項據賑撫局司道及助賑官紳盛宣懷施則敬等詳報先後收入賑捐項下動用懇請核辦前來臣查道員方勳之母所捐銀一千兩從前己奏准建坊應請將該道員交部照例議叙至邵曰濂邵友濂等捐施鉅欵讓善於親均屬深明大義仰懇天恩俯准邵曰濂邵友濂爲其繼母邵李氏許禮肅爲其父母許義謀許陳氏張鴻策爲其故祖母張邊氏徐巽言爲其母徐胡氏在於各原籍照例建坊給予樂善好施字樣以示旌奬出自逾格鴻慈謹附片具陳伏乞聖鑒訓示謹奏軍機大臣奉旨方勳着交部議叙邵李氏等均着准其建坊該部知道欽此○○奴才紹祺永德跪奏爲蒙古地方劫案迭出盜風日熾體察情形擬請援照成宁嚴拿重懲以清盜源恭摺具奏仰祈聖鑒事竊據左翼太僕寺總管詳報所屬牧羣翼長烏爾圖那遜家寔有馬賊十餘人各執器械用刀砍傷伊子搶去財物馬匹逃逸等情當經通飭嚴拿遂據左翼統巡總管連爾濟詳報遵飭查拿訪有數夥盜賊各持洋鎗等械攔路傷人劫奪財物又於素魯克等處地方肆行搶掠當飭蒙兵追拿據蒙兵等同稱賊匪各不洋鎗一經動手勢必恃强抗拒或鎗炮互施或刀矛格鬥難保不傷賊匪如賊匪受傷身死兵丁等尚有擅殺之罪是以賊匪敢於傷兵丁兵丁等轉不敢傷賊匪且口外情形與口内不同拿獲賊匪若不就地正法不足以昭炯戒等語詳報前來奴才等伏查前因口外地方時有搶刦之案歴經前任都統體察情形奏請嚴飭蒙古官兵實力緝拿遇有結夥成羣騎馬持械行强搶刦之賊准其格殺無論其有獲解到官重犯訊明後即行就地正法等因奉旨兪允節經辦理在案厥後盜風漸息地方安堵仍歸舊制近年口外開墾牧廠以來人民漸集村落甚夥其中良莠不齊游民散勇以貧苦爲名散則爲民聚則爲盜時出時没刧案甚多臨拿尤敢施放洋槍恃强拒捕蒙兵雖有槍械可擊惟未奉格殺無論明文斷不敢擅作因之盜賊易於逃竄兵丁難於追拿該統巡所禀均係寔在情形奴才等詳爲酌核若不允其所請難於督飭擬請嗣後援照歴辦新章嚴飭緝拿如遇結夥成羣行强搶刼賊匪臨拿胆敢拒捕者准其格殺無論其有獲解到官重犯訊明後卽行就地正法彚案奏報如此辦理庶盜風可息一俟地方安靖再爲奏明以歸舊制奴才等爲綏靖地方起見是否有當理合恭摺具奏伏乞皇太后皇上聖鑒訓示遵行謹奏軍機大臣奉旨着照所請刑部知道欽此○○奴才紹祺永德跪奏爲遵將常年各欵用項切實核計無從再减並籌撥款項以濟善後要需恭槢具奏仰祈聖鑒事竊查上年十二月間接准户部咨到奏定籌備餉需各欵令各省於接奉此次諭旨後一體遵照認眞舉辦據實覆奏又於本所五月間接准户部咨文内開光緒十一年五月初八日奉上諭現在海防善後用項浩煩必須通盤籌畫核實經理方足以裕度支而舒國用等因欽此相應恭錄行文察哈爾都統一體遵辦等因奴才等伏查現當國田浩繁之際自應欽遵諭旨極力籌畫核實經理但能可裁者無不設法裁減可併者無不及時歸併以期節冗費而裕度支用副我皇太后皇上厪念時艱之至意奴才等謹按户部咨到開源節流各條並此次钦奉諭旨事隸各省督撫者居多關涉駐防旗營者甚少惟練兵口分係在酌减之條查張家口地方現有奏明添練洋槍步隊五百名每名月支口分銀二兩馬隊二百五十名並不給發口分每名每月僅給津貼銀二兩核與新疆土勇章程月餉銀三兩尚覺有絀無盈此練兵口分津貼己在至减之數未能再减而馬隊原係一營無可歸併者也至奴才衙門每年入欵查有抽收茶馬厘捐一項歳收並無定額視商票之旺否計徵收之多寡以近年衡之每年約有三萬餘兩此項厘銀專俻洋鎗馬步練軍經費曁奏明開支十佐領下抬槍兵月餉等項之用又有多倫諾爾同知衙門生息一欵歳得息銀三百二十兩專俻口内十佐領下養育兵月餉年清年欵並無盈絀又口北道生息銀共三項計銀二萬兩生息一欵專俻關放各項盤費修補衙署旗纛帳房並察哈爾八旗公費等項又初次三萬兩生息一欵專俻開放各牧羣牧馬官兵津貼盤費察哈爾各旗製買農器耔種等項又二次三萬兩生息一欵專俻開放帮台補買駝馬羊隻並修理毡房等項前於咸豐四年因部欵支絀議由此項息銀内提出本銀一成抵放各牧羣官兵俸餇所有應放各欵每兩議减一成均按九成發放又五廳租銀一欵係開放察哈爾八旗總管養廉游牧理刑員外郎盤費並都統衙門公費等項亦於咸豐四年間經部議令分别核減有一成至五成者不等均經奏明有案每年逐欵報部核銷是此項生息租銀内支發各欵早經核减者也以上四欵皆係口北道五廳應交之欵從未年清年欵歷年蒂欠統計己有十二萬六十餘兩之多屢經奏催咨催不特前欠之數不能補解即現年應解之數虧欠亦復不少以致奴才衙門辦公一切入不敷出時有拮据之勢體察目前情形所有用欵無從再行核减然奴才等荷蒙生成厚恩未能稍補時艱問心實覺難安再四籌思惟有抽收茶馬厘捐項下計自創辦以來核至上年七月底共餘銀五萬七千餘兩以後新收銀二萬二千餘兩二共銀七萬九千餘兩除開放馬步練兵自上年八月起至本年四月止九個月口分津貼並奏明支用各項共銀二萬四千餘兩又撥入軍台津貼項下銀二萬兩外現實存銀三萬五千餘兩奴才等卽由此欵内籌出銀二萬兩用作海防善後之需下餘銀一萬五千餘兩存俻每月接放馬步隊口分津貼等項之用以免缺乏所有此項籌出銀二萬兩卽另欵收存專候補提並將奴才衙門常年出入各欵數目謹繕清單恭呈御覽除咨部查照外所有遵將常年各欵用項切實核計實難裁减並籌撥欵項以濟善後要需緣由理合恭摺具奏伏乞皇太后皇上聖鑒訓示遵行謹奏軍機大臣奉旨户部知道單併發欽此 
 
