# 1889 - 136 - 4905778

 

Page 1

 
 
[精印新科會試闈墨告成] [  申報館主人啓]  
　　墨卷隨風氣爲轉移故每屆元魁花樣迥乎各别要其闡發書理一以淸眞雅正爲宗本科禮闈揭曉後本舘亟託京友赶寄闈墨南付諸手民　夕排印刻己裝釘告蕆卽日出書每本收回工料洋七分諸君子有志揣摩者請速向上海本舘帳房及申昌書畫室購取如各外埠則經理申報人處均有出售此啓 
[新印傅選戊子科直省鄉墨出售] [  申報舘主人啓]  
　　山陰傅子蒓先生文壇宿將也歴操選政海内風行本舘覔得新選戊子科直省鄕墨評　精當去取謹嚴雖瀛淡淸奇不拘一格而要皆當行出色不同夸自尙奢繡出鴛鴦幾令金針度盡矣本年恭承恩詔慶榜特開士人有志觀光允合揣摩簡練因亟付手民排印圈點批語悉遵原刻無訛卷首更冠以序文例言及各省主司姓名爵里後附試帖若干首亦皆銜華佩實花樣一斷刻已印釘告成准於二月廿九日出售每部分裝四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[重印尺牘集錦出售] [  申報館主人啓]  
　　尺牘集錦計有雙桂　夢花亭蓬萊舘三植或　四而儷六或　秘而騁　雖皆贈答往還之作而其戞戞獨造簇簇生新固是有目共賞特用鉛　重　紙色潔淨　蹟分明每部二本價洋一角五分卽日出書售處仍照曩例 
[種植備荒說]  
　　自晉豫　荒以來各省饑饉偏災何歲蔑有滬上設局助賑數年於兹源源而來未嘗間斷顧籌賑者其計愈窮而持賑者其情尤亟當賑局之初設也繪圖立說佈告四方雖婦人孺子耳聞目睹皆有所動於中節一絲半粟之貲以充賑迄於今則習爲固然久而生厭雖文人學士漠然置之摹流離之狀於其前熟視之而無睹也述嗟怨之聲於其側諦聽之而無聞也是賑局之不足恃亦已明矣竊謂旣荒而謀賑濟之方不若未荒而求種植之法明於種植之法雖值凶荒有備無患饑饉偏災其或少間也夫夫天之愛人甚矣凡所以利民之物無不備而又斟酌焉而不使過乎中或種黍稷或種稻粱或種菽麥以至豆麥胡麻之屬蠶桑木棉果餌之利皆有所宜皆有所忌東坡云南方之麥不足於陽北方之稻不足於陰盖燥濕有異勢厚薄有異力其地使然秦觀嘗作農書蠶書二種略而未詳疏而未精盖未嘗從事於老農老圃終未能默識而心通也泰西有植物學一門非徒爲是花卉竹木之類林泉園囿之觀已也將以辨菽麥之種而興阡陌之利焉燭之以顯微之鏡而知其脉絡條理叅之於電學分合之法而知其所秉者爲何質叅之於化學體騐之法而知其所　者爲何器由是而植之於何土養之於何時壅之以何料皆深明之詳言之昔美國作百年大會於機器　院外又分設農器一院將使民叅究講習專門名家亦重農之意也中國自神農作耒耜數千年來沿用舊式不復更變宜乎爲西人所竊笑也試思上古抱甕灌田勞憊已甚後世易之以桔槹事半功倍何等便利然桔槹猶非極便極利之器使於此進求焉凡一切耒耜犁鋤等器旣精而益精日新而又新安見今人之不如古人耶乃羣芳諸於花卉竹本　之甚詳而百榖從略其他如洛陽牡丹記竹　茶經菊品芝錄好事者往往勒爲一書苟有志之士從事於老農老　心　而力行之而後舉日榖之種騐其性别其類審其地察其時并詳其所需之器與栽培灌溉之方博採上古之成法旁搜泰西之新學叅觀互證勒爲一書後之學者又爲之推闡其說精衍其學毋泥毋執惟是之求是亦與民興利之一助也已或者謂春及西疇農人之所有事也卽令文人學士爲之亦安能突過於農人余曰否凡民可與樂成難與圖始狃於故習畏難苟安吾鄉自黃婆教民紡織而木棉之利遂與稻埒同治間秀水金君苕人爲婁令謂吾鄉水土之性無異秀水秀水蠶桑之利十倍於木棉將教民種桑養蠶而民間困於不習憚於從學又懼其無所獲諄諄數年迄無成功由此推之曠土荒田之可以開墾者在在多有卽稔熟之區有物產與地利相左者或宜桑而種棉或宜稻而種豆風雨雖調而收成恒歉是必有文人學士以爲之倡使民目見心領而後可以舍舊而謀新也或又謂種植之法固宜亟講矣然饑饉偏災何以能免余曰明於種植之法雖不能免饑饉偏災而備荒之策卽在其中矣饑饉之爲　也不過爲水爲旱二者而已斥鹵之區多患水亢燥之區多患旱水旱之爲患也一年之中不過數月當其水也一望汪洋無策可設比水退之後凡荸薺菱芡之不甚畏水者猶可及時補種也當其旱也千里龜坼無技可施此雨降之後凡黃豆胡麻之不甚畏旱者猶可及時補種也盖農田之利自布榖以至登塲非兼　人之力竭終歲之勞不爲功其他種植諸物則用力少减而成功較速故有一歲而再熟一歲而三熟者左太冲吳都賦云鄉貢八蠶之棉歲稅再熟之稻是也被災於春夏者可以補種於秋冬被災於秋冬者可以補種於春夏卽最高之地雨雖降而旱如故最下之地水雖退而水如故亦可覓易生易長之物以補種爲一時救急之法雖其物不足以充飢而以有易無不爲無裨今被災之區往往逃亡轉徙散面之於四方專以乞丐爲事必待明春芒種而後歸里耕田卽有留戀不去者亦惟是仰給於賑濟雖水退雨降而不復補種任其荒蕪坐以待困盖未知補種之猶有所利也若種植之法旣明某地某時遇有水旱當補種何物條列而縷陳之謂非備荒之策也哉 
[長樂鐘聲]  
　　京中來信云吏部出示謂此次大挑各省一等舉人本部現辦簽掣省分事宜相應傳示該舉人等有願由一等攺歸二等以教職補用者務於本月十五日以前赴呈請攺歸二等以教職補倘逾期呈報卽步准行○新疆巡撫專差恭齎回部坎巨提例貢金一包連咨批送交内務府隨於十三日呈請内廷○總署購電氣燈進呈御覽一事已於去歲迭紀報章兹聞海部奉有懿旨將此燈安設南海墻外隨由神機營派定官兵數十名在彼輪班看守○每科會試揭曉之次日主試同考率新　士入朝謝恩後禮部設宴以欵主試以下有事於闈中者名曰馬宴本科下馬宴於十三日舉行主宴者爲寳期軒少宗伯護宴爲崇受之大統領所有總裁同考内外收掌監試彌封謄錄對讀等所曁彈壓副都統叅領等官咸朝服朝冠齊集禮部大堂望闕行禮然後入宴宴畢復謝恩蓋禮制然也○年例四月十五日致祭丫髻山廣仁宮二處應遣御前大臣乾淸門行走人員拈香行禮所有香帛祭品例由内務府備辦前期齎往本年祭期將屆經内務府接得侍衛處送到銜名繕請單奏派欽奉硃筆圈出科爾沁輔國公那蘇圖祭 
 
 

Page 2

 
 
了髻山奉恩輔國公載澤祭廣仁宮欽此○十一日爲奕貝子謨攬揆之辰鄭睿克慶禮豫各邸瀅澍貝勒倫　貝子澤洵等公曁諸大臣躬往祝嘏車馬盈門内廷亦頒賜如意等物以黃亭齎送貝子邸○國史方略等館需用滿洲繙譯官己咨取八旗滿蒙漢舉貢生監以及通曉繙譯之人願考繙譯官者造具履歴年貌三代務於卽日咨送到館以憑彚齊訂期考試○十三淸晨係繙譯會試第一塲點名入塲之期按照左右兩翼分由東左西右二門放入除臨點有不到一名外實會試繙譯舉人計京旗十有九日人各省駐防三十八人照例第一塲試以譒譯條子一道譒譯論一道第二塲試以譒譯四書文一篇必須繙寫俱佳方可中式京旗駐防分編字號各設中額定例十取其一云○禮部爲知照事祠祭司案呈本部具奏四月二十九日考愼成皇后忌辰此一日照例素服不報祭不還愿不作樂不宴會不理刑名照常辦事等因奉旨知道了欽此欽遵到部相應知照各衙門轉行一體遵照○有某甲者身穿月綢夾袄藍綢坎肩藍綢套褲福履年屆不惑行至正陽門外廊房頭條胡同文盛扇畫鋪門前坐於門坎上鋪中人見之遣人攙卜甫攙至堦石卽手足亂抽而斃當由鋪主報官請騐本地保甲不令以蓆掩遮俾屍親到來得以認領又數日宣武門内背陰胡同富侍衛宅門旁亦有外鄉人行至其間坐而倒斃現雖由官備棺裝殮停厝其處至今無人尋覓也 
[監司抵省]  
　　新任常鎭通海兵備道黃觀察祖絡由滬到蘇泊舟胥門碼頭隨卽禀見黃中丞并拜會各寅僚各官亦次第出城答拜一時冠蓋往還頗稱熱閙 
[五茸譚屑]  
　　松江來信云譚靑崖軍門之長公子於十九日吉時合卺先期女家送新人來郡泊舟東關外公子排齊全副儀仗導以正副兩營隊伍由提督署繞道出郊行親迎禮叅游以次無不來轅道賀○鄉人某甲肩挑鴨卵百餘枚駐足鐘亭橋畔適有某乙揚鞭而過馬馳過速足爲担繩所覊絆一拖拽間鴨卵悉數傾出黃白交流鄉人懼乙之威不敢向之饒舌惟任其得得而去 
[攺期賽會]  
　　鎭江訪事人云每年春夏之交好事者必舉行都天神會今歲丹徒縣薛邑尊出示略謂奉常鎭道錢觀察諭此會不准舉行如敢抗違立提究問繼經十家大會及各會自環求鎭江府福太守謂旣經憲諭民間何敢不遵惟擬在家敬神三天由十六起至十九止云云太守隨至道轅禀陳一切觀察俯順民情謂萬壽宮乃會堂設供地方新任黃觀察須於此暫駐必欲迎會務令攺期太守唯唯而退令邑尊速傅都天廟儈人將會期議改今已擇定五月初九日迎賽矣 
[覆舟喪命]  
　　鎭江北岸瓜洲民人於四月十九日迎神賽會一時黃童白叟往觀者幾如蟻聚蜂屯南岸划船頗獲厚利十七日有一划船由北剪江南渡行至江心忽起狂風一陣船遂翻覆人皆順流而下幸經義渡船救起舟子及一客人繼爲救生紅船所見急往施救人已無存惟將划船帶往江濵以俟舟子前來認領云 
[揚試紀事]  
　　揚州府試開考日期已登前報兹聞府尊因各邑與考人數多寡不同特將分塲考試先後次序牌示轅門計開四月二十日考試興化東台二十三日考試高郵寳應二十六日考試泰州二十九日考試江都甘泉儀徵正塲連日府署左近作赶考生涯者紛至㳫來後至者無屋可租卽以蘆蓆支搭爲篷望衡對宇儼若市廛舊城各客寓及各飯店生意陡形暢旺無不利市三倍云 
[盼晴望雨]  
　　有客自甘泉山至揚州者據云前日雖得暢雨然鄉間下秧者不過十之一二其高處田畝仍盼再降甘霖四五雨方可栽種節交小滿已恐不及云云聞江都縣境東南等鄉則又深以連日陰雨爲慮蓋該處多係圩田距水甚近秧已下種現在蔣次刈麥亟盼晴曦俾可晒晾據稱似此廉纎不已甘泉山一帶山田固屬無濟而圩田小麥恐有霉損之虞噫一郡之内相隔幾何乃彼境欲晴此境欲雨不幾令碧翁左右爲難哉 
[日本大火]  
　　五月八號夜間一點鐘長崎東濵町綢布唐物商廣瀨常太郎家失愼是時夜靜更深人俱熟睡直至火勢上炎始於睡夢中驚覺呼喚老幼狼狽而逃所有貨物悉付一炬貼鄰二三家猝遭殃及迨巡捕房鳴鐘告警洋龍水龍各町奔集業已四處延燒東濵町自三十四番燒至四十五番爲止西濵町鐵橋南角四十二番延至四番冋側十番而止又旁延新地出路口四十二番及八十七番共計燒去五十戶而所失銀數已不下十萬元因是地適當閙市大厦巨宅甚多十八國官銀行亦在其中幸庫房起造時悉用磚石故得如魯靈光殿巋然獨存此次救火幸得俄國領事咨遣兵艦水手五十名上岸施救其次則尋常師範學校長帶來生徒校員等亦極盡力此外華商凡與各日商素有往來者終夜往來慰問官長自日下知事以次均各臨塲俟五點鐘火熄始各散歸次日查得因火受傷者四人更有一六十餘歲之日婦見火焚及其店一痛而絶嗣經人灌救不知能向鬼門關上喚轉來否又本月三號午後十一點鐘秋田縣平鹿郡横手町失火被災甚鉅計共燒燬千餘戶直至翌晚六點鐘回錄君始返斾地方官發電上聞當蒙日皇頒賜千金撫恤被災各戶議者謂日本事事棄舊更新以冀永固獨於房屋純用板木泥草反不思所以防火之法殊不可解 
[東報彚譯]  
　　戊辰戰爭之際奥羽諸藩抗拒官軍事後處首謀叛逆者以極刑其餘則課以重役使其埋名草野永無出人頭之日此次蒙日皇特沛殊恩槪弛前禁上月十一日内務大臣傳旨申令舊桑名藩森豐吉及外三人一體赦免重役以後均准准振家聲置身仕版矣○熱田神宮本係太廟格式現在社殿新行建造日皇照依勢太廟曩例賜金一萬元皇太后與皇后合賜五千元○本月八號有英汽船名要米油自香港駛至日本船中載有男女客三十名俱係濠州人詢悉諸客均欲涉歴各國作探奇選勝之遊業已歴過司獨尼等三地經瓜哇達新嘉坡香港　自彼到日本航海已越一萬四千里每客船價五百佛郎其中大半擬在日本各地遊畢卽整歸鞭餘則尙須到歐州經美國周流大千世界斯眞可謂壯遊矣是船卽日在長崎載足煤斤鼓輪出口向神戶進發 
[習武傷人]  
　　簡賢選能文武並重此我國家取士之功令也每屆歲試學使者按臨必取武生若干人如其學額之數亂後人少額多往往有無賴子弟濫厠其間並有倡條冶葉冐託縉紳混迹徼倖　武庠遂漸流於挑怱賣菜家出身之路衣冠士族多不與叙齒誼金陵向例府院聨試以示體䘏寒畯現在上元兩縣童子軍已經三覆不日長案一發椽燭衡文之地卽一變而爲彎弓躍馬之塲因此朝烟暮靄間多有衣短後繫長　擎雙石鼓以練臂力者前日門西甘露巷内有某姓正在習武忽石鼓滑落於地將過路之老嫗脚背砸碎嫗卽昏暈經其家屬抬向某家醫治尙不知果有性命之虞否耳 
[蕪湖近事]  
　　南陵縣張汝南明府源溱因公來蕪晉謁道憲並拜會各官小住數日旋卽辭行○俗以四月十五日爲南正大帝神誕相傳神司火政故居人奉祀惟虔相與醾　賽會並雇京優演戲三臺以邀神佑十五日賽會止期計有文火帝會一起武火帝會十數起相屬於途而火帝廟前則又氍毺貼地鑼鼓喧天一時紅男緑女白叟黃童之赶戲會塲者絡繹加織迨午後二點鐘時天降大雨無異倒瀉銀河赶會看戲之人無不拖泥帶水而歸乘興而往者未免敗興而返矣○蕪采營王梧岡叅戎自二月朔出轅前往寗國隨同錢犀菴文宗校閱皖南武試自寗郡以至徽州池州考畢後文宗渡江考安慶叅戎卽乘輪回署於十六日淸晨抵蕪標下弁兵咸在江十排隊迎迓叅戎登岸後卽拜城中文武各官各官亦答拜如禮○縣署後花園有桑樹數株濃陰似葢翠影連雲園外茅屋鱗次櫛比皆最苦小民所居也有某甲者小本營生家中婦稚偶 
 
 

Page 3

 
 
爾養蠶因乏桑葉瞰園中有桑遂效仲子之踰垣而入正在採摘被署内人知覺命差役拘至内堂經王宇春明府訊出端倪姑念無知從寬取保釋放人咸頌明府之仁厚○内河外江小划船千百成羣艮莠不齊最易窩藏匪類上年因北京輪船滋事經文武各官憲飭將各划船編列字號發給旗燈以便稽查王宇春明府下車以來勤求民隱特諭上下河水地保將向編十二個字號各划船造具花名淸册並取具聯環保結呈案以備查核 
[暫回珂里]  
　　出使美日秘欽差崔惠人星使抵滬在天后宮旁暫駐行旌曾列前報兹悉星使於前夜乘坐招商局江孚輪船回安徽原籍本埠各官均屋江干送行聞星使回里後卽須來滬乘輪出洋云 
[駁船滋弊]  
　　蘇州河之開濬中外諸人咸以爲喜而機船挖起之泥卸入駁船載往浦東傾瀉該駁船戶貪船輕易駛每行至半途四顧無人卽將泥卸入浦中僅以少許載至浦東如此日久必將使通於彼者塞於此爲患匪淺當其事者所當早爲之防察也 
[馬戲二誌]  
　　觀名戲如啖佳果如飲美酒如撫彞鼎如聽瑶琴如觀古畫圖如玩佳山水如游淸虛紫府聆霓裳法曲飄飄乎有凌雲之想如入五城十二樓神仙排雲出但見金銀臺逈非尋常邱壑所得而比擬也車利尼馬戲屢至滬上所以屢演屢變而無前突後竭之病者果操何術哉是在會心人領略於意言之表耳廿一晚又往觀焉廣厦細旃圍環列座錦衣玉勒顧盼生姿時而嶽峙淵渟珠光雪亮時而風馳電掣羅襪塵生旁竪二桿亘鐵綫於其端一人猱而上或往或來不忙不慌始焉取紙烟舉火點之呼吸自若繼則解衣磅礴取一紙圈自足套至首左右屈伸作種種怪險後則仰臥綫上以示餘勇可賈翩然而下倐爾而逝俄搭一架上橫三杆三人以手緣杆盤旋腾躍身輕如燕力健於猱或左繞或右旋或倒竪或自此桿躍過彼杆不承以手而承以足仿彿黃鶯之穿弱柳也嗣又有三人奮迅騰踔酣嬉淋漓或一人卓立不動而二人並立於肩如鳥之展其雙翼也或三人層累而立屹然高聳忽焉玉山遽倒筋斗亂翻令觀者眼光閃爍以上諸劇中國優伶亦有演之者但無此神奇變幻耳所可笑者有一小丑效人之騰躍則一蹶不振矣擾入之淸聽則狺然亂吠矣彼不自笑而他人笑之他人笑之而彼且從而自笑之嗚呼此其所以爲小丑也歟該戲班本定於禮拜三六晝夜開演兩次今閱本報後幅所登告白已攺於禮拜四六增演日戯并聞今晚所演之戲較前數日花樣又變然則欲飽眼福者不卜晝而卜夜矣 
[鞠部翻新]  
　　英租界地方妓院林立前年有雇女孩學習演戯者名曰貓兒班人家或有喜慶事喚往關演價值不貴生理甚佳因此效尤者日衆現在共有四處淸和坊仇如意家女班更添男孩扮演以期别開生面說者謂更犯禁令矣 
[行兇判押]  
　　粤妓王阿好王阿柳控同鄉人梁阿紀等前來尋釁及印捕至被用鐵桿打傷腦後由蔡太守訊供飭將梁阿紀等押俟受傷印捕投案　訊已列前報昨據印捕投案稱當日聞吵擾聲急入察看拘拿行兇之梁阿紀等不料伊等帶有鐵桿被打後腦二下左臂三下受傷甚重卽往醫院醫傷尙未平復梁阿紀供稱因口角爭毆起見與蔡阿林王阿秋等無十蔡阿林王阿秋同供梁阿紀與該妓院爭閙我等曾爲解勸太守商之易副領事判梁阿紀發捕房管押六個月以儆蔡阿林王阿秋旣不干涉從寬交保印捕仍往醫院醫傷 
[妓寮竊案]  
　　包探秦少卿緝獲專慣裝嫖客行竊妓院衣物之陳裕亭等三人吊到銀水烟筒綢衣等件法包探拿獲陳裕亭等所雇傭人李永泰起出各贓已列前報兹悉法捕房已將各贓及李永泰解至英公堂昨又覆訊該包探申訴前情并稱李永泰爲陳裕亭等雇用並不與之通同犯竊失主王佩蘭王小寳王雲寳李香寳陳素蘭高素仙張富林賽金珠王焦林高天爵花玉珍朱秀卿金裕卿等或遣女傭或遣男傭投案請領贓物陳裕亭供鎭江人年三十五歲犯竊原是該死許壽安供揚州人年三十歲向爲絨線生理失業遇陳起意犯竊周子安供鎭江人年三十三歲向爲南貨店生理因失就與陳爲伴犯竊係陳主見李永泰供向爲錢庄生理失業己久由陳雇用並不知陳等是賊陳裕亭等均稱李永泰並不通同蔡太守商之易副領事判陳裕亭管押一年期滿笞二百板許壽安周子安各押六個月李永泰無十省釋起案之贓交失主分别認領惟王小寳所失之銀水烟筒係在城内質鋪吊來着償質本○包探陳阿九稱妓女吳小香遣女傭報失銀水烟筒價值洋二十四元被客何學川行竊拘何送案請究吳小香遣女傭上堂稱銀水烟筒確被何學川竊去何學川供卽何濟淸雲南騰越廳人由廪生捐監往該妓院玩耍豈肯行竊平空被誣心實難甘我現住友人處蔡太守以指竊無憑本不准理飭差將何濟淸送交友人了事 
[捉賭兩志]  
　　法界探捕左洋涇浜迤西拘獲賭徒夏阿榮周阿寳李錦榮及賭錢一千八百文小洋三角復在夏身畔搜出印子錢小摺一扣昨晨一併解送公堂朱明府研詰之下三人初尙支吾不認包探禀稱彼等拘懲已非一次矣三人始不敢强辯明府問印錢摺是何人之物答稱在地上拾得明府判將三人各責二百板枷號一月示衆錢洋充公○紅黑籌又名倒棺板其法以竹片四五條中挖一小方洞洞内或塗紅或抺黑另用一片空其中紅黑可任意顚倒雖曰小賭而鄉愚受騙往往罄其腰纒有專爲此賭之徐阿榮昨經拘拿解案供稱小的向習成衣不會賭博朱明府謂當塲拘獲烏得狡展不承判責二百板釋之使出 
[又獲女堂]  
　　日前法廨讞員朱森庭明府訪得小東門外戲館街等處依舊女堂烟館林立因飭包探拘拿昨日包探梭巡戲館街公和弄等處在七十號門牌吳李氏烟館中拘到女堂倌湯高氏卽阿大公和弄某烟館拘到陳秦氏卽阿銀一併解送公堂吳李氏供稱小婦人所開係花烟館但有烟妓不用女堂阿大由姑蘇來滬欲在花烟館爲傭故暫住小婦人處阿大供與相同陳秦氏卽阿銀供稱分娩在卽因之來滬明府判吳李氏掌頰一百下湯阿大陳阿銀各責頰四十下夫女堂烟館固犯禁矣花烟館獨可堂堂開設乎爲女堂倌固宜懲矣在花烟館賣娼獨不宜辦乎僅予掌頰蓋猶格外從寬已 
[和尙笞臀]  
　　前報列包探在淸芬堂獲到行竊之僧人吊齊贓物云云昨日解訊并呈該僧身藏假辮一條朱明府研訊原委該僧稱小僧俗姓張名成華旋　龍華西鄉漕河廟僧正修法華鎭觀音寺僧春巖并法華附近胡家角人楊蓮塘投案聲稱被失各物失單留在捕房明府謂該僧爾旣出家只合誦經禮懴　得以行竊爲生涯究竟有同黨否身藏假辮豈尙思還俗乎逗留滬江住在何處供稱小僧並無同黨四月初一日由松江到此住吉祥街金裕泰客棧中明府惡該棧招留匪人着傳棧主問話所有吊到各贓先交失主認領餘留捕房若一禮拜後無失主到來卽給還押店該僧先責二百板冉訊 
[移請緝拿]  
　　靑浦縣錢明府移文上海縣内開二月間文生張文源家被盜持刀恐嚇刼去洋銀衣物當經報案飭捕查拿迄今盜贓未獲爲此懸賞如能緝獲正盜眞贓解案照格獎賞合移貴縣飭捕嚴密緝拿云云裴邑尊接文後卽飭捕役柴樛趙金赶緊跴緝 
[攺押賊犯]  
　　刨棺賊犯瞿阿掌陳阿掌兩名經裴邑尊判令站籠示衆前晚復飭差將兩犯開籠攺押自新所候遣 
[上海縣署瑣案]  
　　譚止恒控曹友芝虧欠洋銀裴邑尊訊供之下諭令曹繳洋二百八十三元前日曹已繳洋鎖案矣○李鳳皋控曹明旭虧欠茉利花洋六白餘元義邑尊着候質訊核辦○前報列私自弔打一節前日裴邑尊傳該圖地保到案着將究竟如何吊打詳細禀覆候辦 
[英界公堂瑣案]  
　　一百零八號華捕等稱見馬夫袁娘子等在四馬路溜馬拘住十人送案問伊等是四家馬房之人袁娘子陳小思虞 
 
 

Page 4

 
 
阿七林阿慶賀小奎柴仁生王阿喜北東生朱小娘王長生等同供我等馬房皆在四馬路一帶捕房不准在街溜馬已由龍飛馬房等公置一地專爲溜馬之用我等牽馬往彼必須經過街道並非違章又有公一馬房之某甲遞呈禀詞大略謂我等馬房疉奉捕房禁止溜馬洗車又不許在街道配馬車廿皆新章向來所無捐費又加生理實在難做今又因牽馬過路致被拘案乞恩明察麥捕頭稱此皆向章並非新例伊等實在街道溜馬並非經過蔡太守商之易副領事判各家罰洋一元撥充醫院經費内有王長生將洋一元抛擲案上太守怒其狂妄着將王長生管押一天以示薄懲○印捕稱兒陳大毛之划船在浦江撈鐵拘案請究陳大毛供是網船戶因下網斷繩網墮浦中用竹杆紥鐵釣撈網不料釣起鐵皮欲再卜撈被捕拘案蔡太守飭將陳大毛暫押再行覆訊○包探唐靑山前獲誑騙呂宋烟之陳富生解案據稱尙有何亭被騙呂宋烟一箱由蔡太守訊供飭該包探再傳失主覆訊已列前報昨據該包探稱已將何亭傳到何亭稱陳來買呂宋烟一箱囑送往取洋詎意被騙脫逃陳供認連次騙　蔡太守查陳已押十天判再押二十一天以儆 
[法界公堂瑣案]  
　　七年前嘉定人趙王氏央盧國興執柯聘盧朱氏之女阿妹爲媳其時阿妹年祗七齡後阿妹以家况艱難於三年前過門童養今年已十四歲矣三月二十八日盧朱氏接回暫住迨趙王氏託人領去而阿妹不知去向趙王氏遂偕姪元順找到國興之族人盧成林盧春華來滬找尋旣遇國興稱崇明人顧金甫確知阿妹蹤跡及將顧尋到顧稱我果知下落但爾等須償還費用洋十元酬儀十四元立刻可以見面蓋顧固慣爲蟻媒者也趙王氏至此不得已訴諸巡捕將顧及國興媳母盧朱氏三人一併拘押昨日解案趙王氏伸訴前因請將童媳追出顧供阿妹由該氏之姘夫領至小的處初住高昌廟附近現在西門外自來火行側伊等共有九人來尋均在小的處食用是以小的索償洋十元并告以倘領回則無須此數欲售人則另須酬洋十四元朱明府詰到案各人曰爾等可曾見過阿妹否均稱未見明府詰顧曰爾可將阿妹交出顧供目下不知向在自來火行側否至用去之費須乞斷還明府著將國興盧朱氏帶回還押一面飭包探帶顧前去將阿妹尋交○江西人周魯　賃居興聖街王馬氏福生客棧中包探以其不倫不類形迹可疑因之拘送公堂朱明府研詰之下供稱叔祖仕於粤東往尋不遇因於三月某日回滬後又到金陵一次今於四月十四日抵申所有銅面盆掛鐘鋪蓋等物先後質錢今將皮襖押去贖取各物明府詰以女皮袄何來答稱此是内眷之物恐盤費不敷是以帶出明府謂然則爾何不將皮袄質錢何以先將零碎付押今復掉贖乎周低頭無語明府謂總之不安本分可想而知着將各件給還責乎心一百下王馬氏喝令退下 
[書潤助賑]  
　　兹有待鶴軒主人王君浙東名士也薄遊滬江求書者日不暇給同人告以東奉兩省待賑也急何不略取潤資以濟賑需較爲兩得當家首肯書纨摺扇四百件止揩三角泥金加倍行書二角欲求墨寳者將件資送交陳春記號内協助奉賑公所收下三日取件遠處信力　給[  上海四馬路陳春記號内奉賑公所同人謹啓四月廿二日]  
[跋曠觀樓詩存]  
　　如皋朱霽橋先生諱霖有名士風具壽者相其詩皆寢饋於經史子集故得乎心應乎手與時下詩人不同遺集有曠觀　詩存入耳之未獲見也歲已丑其文孫恪人世兄以詩爲贄欲從余遊觀其詩筆具有根柢繼而以是集郵寄雒誦一遍擊節歎賞如獲異寳不啻與古爲徒然後知恪人詩學其淵源蓋有自焉旣卒讀謹識數語以誌欽佩光緒十有五年淸和旣望古越高昌寒食生桂笙何鏞拜手 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[花縣循聲]  
　　署南昌縣文芝塢大令聚奎幼年卽有文名與蕭杞山方伯韶相埒在童子軍中曾見賞於衡州府唐蘋洲太守逢辰府試時蕭方伯卓冠一軍大令次之乃院試偶爾遺珠未擷芹香大令因投筆從戎積階至大令分發江西歴任煩劇官聲卓著調補新建復署兩昌措置裕如其才有足多者日前縣試諸文童大令認眞校閱弊絶風淸初有某童僥倖前列人言藉藉大令亦疑之隨另挑十五名入署面試卽得其眞僞之所在士林翕然稱服相與誦曾是昔年辛苦地不將今日負初心之句以誌感頌終覆起講用恩科入學連中六題一時士林傳播謂大令之藻思綺合巧不可階六題者主恩盈科子入文學少連其中也迨正案出案首爲傅姓文名素著不啻伯樂之識騏驥如大令者不必由科甲出身亦何愧於科甲也哉 
[邗上官塲紀事]  
　　十二日首領吳鹺尹委留辦六閘提溜差十三日徐鹺尹正培銷臨浦局差十四日金沙塲陳鹺尹豐利塲陳鹺尹均來揚公幹十五日運轅傳知事楊家駒甄别 
[西江官報]  
　　近日江省各員皆極忙碌初七日爲德中丞之夫人壽誕無不詣轅禀安禀賀旋又接新任藩憲十三日爲藩憲上任吉期旣須禀貿禀安而署藩憲應回臬司本任署臬憲應回糧道本任署粮憲應回鹽道本任又須禀安禀賀一紙履歴東投西遞頗少甯晷但不知誰是近水樓臺向陽花木爭誇捷足先耳登 
[鄂省官報]  
　　四月初四日候補典史江國屏奉委送大婚謄黃赴荆州府禀辭調署江夏縣楊禀知在南鄉途次續報就近住騐初五日候補縣陳瑞瀾赴通山縣會審案件見辭候補縣李增榮由蘇皖賑捐案内獎戴藍翎禀知候補州判袁珦奉委調辦　泗洲厘局禀謝候補巡檢張寳琛奉臬憲委留查賓陽門差禀知初六日武昌府李禀知初七日考試江夏咸寍嘉魚蒲圻大冶五縣文童初覆藩憲牌示江夏縣山坡巡檢事務詳委試用巡檢盛寅懷署理初七日新授江蘇常鎭通海道黃祖絡見辭督憲並赴撫署禀辭謝步 
[鄂省解餉委員銜名單]  
　　第一批候補縣鄭敦祜教習知縣李紹閔第二批候補縣龔瑞淸卽用縣宋立球第三批候補縣朱有寛候補同知趙鎭第四批候補通判洗廷瑜候補同知程寅淸第五批大挑縣儲廷棻候補同知黃秩柄第六批候補同知李濟川王乃爕第七批候補縣汪齊輝卽用縣陳寳樹第八批候補縣葉煕錕候補通判王璠第九批候補通判程懋昭候補直隸州史醇第十批候補縣曾紀雋王祜○備補委各同通州縣二十員皮坤榕盛黃文桂華聘三何政祥徐人法劉翰藻黃廷松馬士慶汪元澂陳壽椿英勳譚爲霖黃凝迪何錦琮方藻孫長焯徐鼎臣李增榮單廣炘 
[題吳君秋農畫蘭]  
　　季重風流孰與倫偶然墨戲便超塵知君雅抱芳菲操只算揮毫自寫眞○自題蕉下美人圖回思昨夜雨蕭蕭聽澈三更破寂寥自問心頭無箇恨莫將并剪剪芭蕉[  靈華館主頌南甫草]  
[讀顧芷卿鄉丈偕如君佩筠女史合慶百齡大箸賦此遙頌錄呈諸社長斵削]  
　　祝蝦筵開杜浦陬長庚朗映小星稠一枝早擷蟾宮桂百歲分添海屋籌琴瑟靜眈諧簉弄馬融長笛賦聽簉弄者遙思於古昔蘋蘩薄采嗣旁搜朝雲昔侍東坡老公比康彊備五疇策鰲遊客葉慶頣拜稿 
[浴佛日自壽述感錄呈海内吟壇斧政]  
　　自壽三杯酒消除萬斛愁浮生原草草一夢太悠悠身世終無補韶華去不留壯心兼綺恨同付水東流○有母垂垂老艱難在一身頻年虚菽水終歲累朋親家　久住妹夫陸向和家馬齒增偏易烏私報未伸誰憐游子涙空自洒風塵○萬里相思苦蒼茫　子由共誇天性好遠作稻粮謀好學空嘔血吟詩不解愁幾時理歸櫂蠻語聽鈎輈三弟晉臣性好苦吟現在日本習學西法用心太過以致嘔血○良辰欣浴佛彈指卅三年蹝跡憐飄梗功名泣逝川無才休論命有好不譚禪自信能安拙升沉莫問天松江廖鎭定臣氏稿 
[輓茶磨山人汪君燕庭調寄沁園春]  
　　卅戴吳中獨擅詩名似賈浪仙記滎陽館舍對床夜話先生不棄交結忘年七椀偏耽先生酷嗜茗飲三蕉亦飲酒興甚豪幾度追隨玳瑁筵錧魂處自移琴海上不見成連蕭然詞客堪憐空吟盡申江花月娟想驂鸞此去散仙拍手果然天上絶勝人間只是難忘玉蘭舊雨玉蘭吟社諸君子咸有詩詞哭輓聽到招魂涙轉潸還餘憾志蟲天未竟零落遺編蕉飲居士未是艸 
[病中寄舅調寄南鄉子敬求笙老伯大人拍政]  
　　小别已經年憶昔江干絮語天報道一帆風順箭離弦我意悠悠涙湧泉偃臥病纒綿瘦骨支離孰與憐翹首無言魂夢到雲邊修箇書兒託雁傳[  鄉愚姪袁宗海仲弢倚聲]  
[品方仁兄客秋移硯滬南前日訪君求治賦呈一律謹請高昌寒食生點刊]  
　　圖書鷄犬一船行卜宅懸壺在滬城檻外烟波供攬勝毫端珠玉足蜚英紫關忽闢丹丸入白屋無殊黃閣名吾似休文偏善病頻煩惠藥感平生[  筍溪凌正沅蓉洲求定草]  
[上海四馬路高易公舘内籌振所陳詠南經收河南皖北奉直揚鎭山東三月廿六日至三十日第一百零三次振欵淸單]  
　　廿六日人册楚北知足山人洋三元○江夏氏酬愿洋十元王寶善堂洋一元○余庸江代留蔭齋先生繪寫墨蘭四副褶扁一把蒙賜潤筆及紙料費悉數移助山東洋三元○恊興號募周餘慶居洋五元周鵬記二元七角黃　山餘慶周思艱室各洋二元合不差洋一元金雲記八角黃賢合七角周松洲半元周惠見周求安氏各三角周昌記一角共捐洋十七元四角○陳元春洋二元英錫叙爲小兒完娶省禮物謝筵移振代諸戚友種福洋三十元○隱名氏洋六元○和悅州同記洋四元○○廿七日何鄭氏酬愿洋四元○湖南長沙省乾益號拳齋主人募朱張氏朱康氏朱容度李德和各洋一元劉臯九陳佐龍蔡貫九蔡秦氏楊石浦各錢二百文陸愼之一百文共捐洋四元錢一千一百文伸洋一元○　海時季方洋一元○金陵榖米局王逵生翁寄來皖北衍慶堂求妾病速愈洋四十元○人册誠濟局洋一元○吟芳廬潘洋四元重慶香國寺貨卡委員湯鏡洋善士募人册澹晋閣老人銀四兩抱關吏隱二兩榮慶堂老人歐陽曰人凡影樓女史湯心存湯蓮壽湯子祥馬介堂劉佛生各一兩使女富貴二錢共捐銀十五兩二錢伸規元十五兩八錢四分葉順黃超羅喜合助錢一千文盧升朱昆洪鈞揚安石玉白玉張榮趙升羅姓鄧福各錢二百文周興一百文共捐錢三千一百文換銀一兩九錢伸規元一兩九錢八分○馬春記洋二元○○廿八日松記洋一元○莊益勤堂洋一元○崔范氏洋十元○孫氏求病愈洋二元○黎應驂保平安洋二元○人册延陵女史洋一元○○廿九日無名氏洋二元一角○三十日源豐潤寳號交來志兩草堂主人遵母命移助洋一百元○○以上總共收規元十七兩八錢二分英洋二百五十二元五角 
[上海三馬路與昌恊賑公所陳竹坪經收山東奉天賑捐四月初九日晦一千三百六十二次淸單]  
　　山東册合肥宮太傅第李交來無名氏廿四戶本洋四十元當易英洋四十五元六角又見義册無名氏兩元以上二册共洋四十七元六角○山東登州府蓬萊縣隱名氏規元十兩東號蘇省頴川郡養源莊黎照堂三戶各乙洋孔受堂六百周樹堂黃秋堂劉寳堂蔡道堂四人各四伯共五元一角錢五文龍遊驛前無名氏兩洋不書名陳亨裕合兩元寳書氏銅洋兩元東册嘉郡申昌書畫室來淸雅居士六元勤本掌二　求安堂一元見義册鎭海達字後旗湯洪發一元○東册平湖縣署來常州楊曉仙乙元三角越州淸德堂楊一元又册平湖豫元莊來淸輝堂一元沈氏子二角有心無力鄭樂氏三角徐省氏等五戶各一角以上共二元又蘇省同泰亨號不名求合家平安二元又常熟徐朗岩來省吾居四元寳善堂兩元免累人銅洋二元又常熟懷蓮氏等四戶乙元○杭省耶溪漁叟四元四明免力氏祈兒病愈五元揚州乾泰豐號寄來丹徒縣氏符壽芝一元膏天堂五角高錫之丁席珍合五角共二元○山東册蘇省分報舘寄謝樹森臻森二元徐潘氏一元又武昌壽萱老人祈病愈英本洋二元○朱涇上塘廟王金雲祈病愈二元○東册元生莊來余子容生五吉六匡九里門紹宋宗動泰堯汪照南潘臣昌十二戶共十二元又册隱姓二元○知足子等陸戶洋三元陸秀甫先生醫助一元黃天祿金云溪各一元謝繩武四元瑞記三元○東册劉夢蘭二元郁廣軒馮鑑甫各一元吳渭聘先生書潤三角樸院鼎和絲行铜洋八元○○本日共收英洋一百廿九元規元十兩小洋十三角铜洋十二元錢五文合併聲明 
[上海可熾順陳春記在四馬路經辦奉省水災恊賑公所自四月初八日起至十八日止第六十二次收捐淸單]  
　　兩廣電局深小園翁來第十一批元二百兩林福記因失子許愿求子平安回家當日果不招自回并求長壽完願洋三十元代解山東百川通交來四川丙江縣署寳儉堂川銀十兩申規元十兩另三錢二分永泰號洋六元詒榖堂三元培芝途安洋四元求愈氏二元友盛一元秀岩錢四百秉機錢二百仝人省　錢二千四百六戶合來　州洋價九元五角劉豫豐怡茂隆孫泰和裕通祥惟願氏五戶各錢一千惟補氏錢五百共六戶合來洋五元蔚泰厚交來安福堂東錢六吊普濟堂東錢四吊源發德世亨號元興德永和店恆發昌信聚棧曹興雲無力堂泰順永元亨號十戶各東錢二吊以上十二戶東錢三十吊合審平銀三兩一錢五分申九八元三兩三錢三分湯仲謀王韾山各錢三百胡亮臣顧純甫楊廷梁三戶各錢二百卞新軒倪燦如宏興三戶各錢一百八十王祖榮錢一百四十馮恆昌葉惠中各錢一百共十一戶合洋二元無名氏求病速愈洋二角秦煥章陳綸記葉少記三戶各洋二角沈介記葛善記寳華書屋勉方子槐亭氏張萃根陳萊記張翰香鄭蓉記王煥記十戶各洋一角包鳴記愧無力各洋五分共十五戶合洋一元七角○以上共收規元二百十三兩六錢五分洋五十七元四角奉省恊賑同人謹啓四月二十日 
[上海四馬路文報局内恊賑公所經收山東奉天賬捐四月上旬淸單]  
　　初九日○曹品梅善士求病速全五十元○蘇城葑門順興號交來葑溪漁隱募諸同仁節省立夏酒筵移賑十元錢六百無名氏三元常熟餘久號募徐鐘記三元餘久號一元錢四百愼行記五角珍記一百一十文實收洋五元盛澤景記莊募柳介庵柳祖培復慈氏無名氏節省春季費四戶各一元無名氏求免悔一元徐才元翁交來吳冶卿善士席資移賑三元二百八十文武林新宮橋曹募綠道人澹餘主人知足軒昌處氏四氏各五角嘉興源昌行敖曉滄翁募鳴岐氏五角隆茂董垂裕兩戶各五百文無名氏兩戶各二角隱香書屋陳郁文憐玉氏積酒鄭周氏願儉人源記閔福生安定氏童男沈壽昌十戶各二百文不留名停雲書屋陳高生翁學忠陳玉林金有生陳明裕鈕當達唐元德鄭傳水金聖明鈕虎臣十二戶各一角實收洋五元淮安軍捕署内志傑堂盧二元六百三十文無名氏苟燕堂無名氏濟陽氏四戶各一百文實收洋三元正祥永京莊募心願氏三角九碗草堂二角王學椿翁二元本埠信和洋行交來代藥資人四角梁隱名一角本埠怡盛莊交來四明無名氏章白米十八石約重二千九百九十斤飯乾念九包約重四千二百三十四斤○本日共收英洋八十九元錢八百八十文白米十八石飯乾廿九包合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
