# 1914 - 350 - 4914833

 

Page 1

 
 
   
 
 

Page 2

 
 
時評 
[容納法（冷）]  
　　不能容人者不足以治國然而所謂容人者亦自有道非舉全國之人而盡容之於政府官俸之中即可以治國也 
新政府之第一舉動即以容納閒人爲改革之方法所容納者何舊官僚也所容納之地者何政府與參政院也夫中國人口多而營事少閒人充斥誠爲爲政者宜急設法之人端然而所謂閒人者豈僅舊官僚乎盡容納之於政府與參政院政府與參政院其能有此容納之量乎是故爲閒人想容納法是也容納而僅及舊官僚所容納者不廣也容納之地而僅在政府與參政院容納之地亦不廣也不廣之容納豈眞能容納也哉 
古之善爲政者以一國之人容納之一國之中使人人各能安其居而樂其業無一倖圖亦無一失望不事容納而容納廣焉非若今以一部分閒人與以一部分之閒俸始爲容納也嗚呼我誠不知今之用此容納法者其意果安在耶如謂不容納之恐有掣肘之虞則前之反對政府者固非舊官僚也如謂此中大有人才棄之可惜則容納非用才之地也然則所謂容納者不過以國家之財濟其舊友而已豈有他義哉 
命令 
　　五月二十五日大總統命令安東關稅務司韓森給予四等嘉禾章安東關理船廳員查克升給予五等嘉禾章此令 
　　又令據河南民政長田文烈呈稱上年豫省各縣水旱爲 
災迭經委員勘明屬實擬請分别蠲緩新舊錢漕等語豫省杞縣商邱各處連歲歉收民情困苦沁陽武陟等縣上年又先後被淹復值匪亂相乘瘡痍滿目哀我　庶其何以堪旣經該民政長勘明被災情形應准分别重輕酌量蠲緩以示體䘏並交財政部查照此令 
　　又令任命張翼廷爲奉天財政廳廳長饒昌齡爲吉林財政廳廳長李祖年爲山西財政廳廳長顧歸愚爲河南財政廳廳長陶思澄爲湖南財政廳廳長鈕傳善爲陜西財政廳廳長雷多壽爲甘肅財政廳廳長嚴家熾爲廣東財政廳廳長孔昭焱爲廣西財政廳廳長此令 
　　又令甘肅財政廳廳長雷多壽未到任以前着潘雲臯先行署理此令 
　　又令任命汪士元署理直隷財政廳廳長魁陞署理黑龍江財政廳廳長曲卓新署理山東財政廳廳長蔣　熙署理江蘇財政廳廳長龔心湛署理安徽財政廳廳長張壽鏞署理浙江財政廳廳長王純署理江西財政廳廳長朱熙署理福建財政廳廳長王荃本署理湖北財政廳廳長潘震署理新疆財政廳廳長劉煌澤署理四川財政廳廳長袁家普署理雲南財政廳廳長張協陸署理貴州財政廳廳長此令 
　　又令　徐振鵬授爲海軍中將此令 
　　又令李和林葆掌均授爲海軍中將並給予二等文虎章此令　　又令陳兆鏘劉冠南均給予二等文虎章曾兆麟吳問章任光宇鄧騘保陳震池仲祜許世芳葉可樑均給予三等文虎章林建章鄧誠沈希南秦玉麒翁樹德吳宣仁沈繼芳姚葵常朱天奎吳廷光林宗鏞林宗慶王會同劉國楨劉勛名高稔鍾訥黃大琮馬家麟謝天保鄭　芳施稜王君秀何根源均給予四等文虎章此令 
　　又令鄧寳光加陸軍中將銜此令 
　　又令蔡春恒授爲陸軍少將此令 
　　又令饒懷文湯廷光均授爲海軍少將並給予二等文虎章此令 
　　又令黃裳治何品章甘聯瓊葛保炎吳級禮施作霖何心川均授爲海軍少將此令 
　　又令杜錫珪林永漢劉傳綬蔣拯均授爲海軍少將並給予三等文虎章此令 
　　又令黃履仁授爲海軍輪機少將並給予四等文虎章此令 
　　又令王齊辰授爲海軍輪機少將並給予三等文虎章此令 
　　又令吳振南授爲海軍少將並給予四等文虎章此令 
　　又令財政總長周自齊呈據湖南民政長湯薌銘咨稱湘省亂黨勒索捐欵民怨沸騰請將王榕年聲煥兩犯通飭拿辦等語應由各省都督巡按使嚴飭所屬一體緝拿歸案懲辦以儆貪暴而伸法紀此令 
　　又令陸軍總長叚祺瑞呈據江北護軍使蔣雁行電稱陸軍步兵中校銜軍步兵少校辛鴻勳潛通亂黨意圖破壞請褫革究辦等語辛鴻勳着即褫革職銜歸案辦此令 
　　又令據廣東都督龍濟光電稱陸軍步兵上校鄧承舫等暗通亂黨匿居贛省現已拏獲請褫革嚴辦等語鄧承舫着卽褫革軍官交江西都督從嚴訊辦以昭烱戒其餘獲犯張有才等併着一併歸案辦理此令 
專電 
[北京電]  
　　袁與黎商參政院長時黎謂不嫻議塲規則須以王家襄爲副袁謂王固佳但諸參政多大僚恐王資望不足乃任汪大燮汪力辭袁謂吾意中無更有相當之人逾於君者初本擬李經羲而李自願任參政 
[北京電]  
　　此後汪當實行議長之職黎未必出 
[北京電]  
　　周樹模乃徐嫡派故任平政院長昨電周肇祥係誤 
[北京電]  
　　喧傳王士珍將任參謀總長 
[北京電]  
　　政治會議以昨日爲終會所謂經義案者先表决多數朱文劭力反對反證表决朱說又多數乃决令提案者以个人名義呈袁 
[北京電]  
新公文程式將頒布 
[南京電]  
　　蘇省各縣司法歸併知事辦理經費尙未確定昨省長按上中下縣分爲甲乙級甲級月支四百五十元乙級三百八十元丙級三百四十元飭縣遵照 
[南京電]  
　　日本陸軍少將齋籐李治郎昨由滬來寗 
特約路透電 
[北京電]  
　　大總統命令參政院業已成立政治會議應卽停議今特任命副總統黎元洪爲參政院議長汪大爕爲副議長周樹模爲平政院長周樹模未到任以前仍由汪大爕代理 
[北京電]  
　　參政院議員爲汪大爕陸徵祥聯芳李家駒張蔭棠　瞿鴻禨唐景崇呂海寰于式枚嚴修周學熙梁士詒梁啓超寳熙王家襄陳漢第施愚王劭亷王世澂黎淵陳國祥鄧鎔程樹德朱文劭王印川蔭昌薩鎭冰蔡鍔蔣尊簋徐紹楨王揖唐趙爾巽李經羲丁振鐸鍚良袁樹勳孫毓筠趙維熙那彥圖李盛鐸樊增祥姚錫光饒漢祥阿穆靈圭馬良嚴復王　運李港陽等七十一人（按此條尙有二十餘人譯音不能得其眞名故從略） 
[北京電]  
　　此間一般人士目參政院羅致之人物爲一多才有經驗者强固之團體内有蒙古親王西藏喇嘛各一員而前淸舊官僚實佔多數其中且有前充駐外公使多人此實引人注意之特點 
[北京電]  
　　張國淦已任爲參政院秘書長未到京前由林長民代理 
[北京電]  
　　戚揚（譯音）已任爲山西巡按使李　鈞（譯音）任爲廣東巡按使 
[北京電]  
　　中政府與五國銀行團雖已商定撥大借欵内之英金一千萬磅收回流行廣東香港之廣東紙幣且派外國委員一人會計員二人督辦此舉然因對於派員一節尙未商妥故至今未將該欵交出按廣東一省英國利益實佔優勢故應派英員前往而俄法日三國從中梗議因英人一員不足擔負此任中政府議以亞恩化爾特博士助之俄又反對法國則僅允委派法員原議派爲委員之巴特君及中國銀行曼克倫君已任爲會計員而委員一任尙未决定現料各國對於此與尙將互爭 
[哈爾濱電]  
　　俄國陸軍大臣蘇化里洛夫昨乘火車過此並未勾留 
[哈爾濱電]  
　　昨夜有鐵路會計員一人收得現欵若干偕携械之兵兩名行至新鎭爲匪攔劫三人皆受傷斃命失金之數未悉 
[武昌電]  
　　當道宣布塡寫牌門册例房客房東及寓客無論久暫均須覔一保人黨人所住之屋查覺後房東房客均須科以同等之罪蓋期居告發匿居之黨人也 
[武昌電]  
　　警署禁止端節舁神賽會及舉行競渡會 
[武昌電]  
　　近日多雨江水大漲 
[成都電]  
　　四川西部當道出示謂近來盜風之熾實因有哥老會中人充當圖保及民團長之故各縣知事當禁止哥老會中人或前犯盜案之人充當此任須擇有身家名譽者任之人民對於此示大爲稱美謂實除盜㧞本塞源之計惜未早布 
[廣州電]  
　　當道决議以對折價收回紙幣現有數界人士謂此舉實欠平允政府今並未破產如照此法收回則恐損政府信用貧民受害尤大紙幣流通於市者約洋三千二百萬元 
[漢城電]  
　　日皇因哀悼皇太后宣布大赦獄犯三千人减刑者二千四百五十二人 
譯電 
[北京電]  
　　嗣後大總統命令將分爲任命公布法律訓令批呈等八類 
[北京電]  
　　袁總統命各省巡按使恪遵預算案設法籌欵每月入稅若干須報告中央政府每主個月須編决算書 
[北京電]  
　　據北京日報載稱一俟各省都督裁撤後全國將分爲四大軍區 
[北京電]  
　　舊官僚現紛紛來京據華報載稱國務卿已起用滿員及前淸舊官僚七十餘員參政院中尙將容納舊官僚多員該院儘本月成立據某要津聲稱此爲施行改革唯一之方法云 
[北京電]  
　　梁敦彥已到任視事 
[北京電]  
　　鄂省定六月一日禁止印藥入境浙豫兩省定六月十五日施禁現未禁者惟餘蘇贛黔隴滇秦七省 
[北京電]  
　　賠償外國所受革命損失之欵已經商定者不日均將照付法使已不復反對動用大借欵内備抵此用之金 
[北京電]  
　　今年至五月二十日止收存五國銀行之鹽稅共銀二千四百萬兩除抵付各借欵外尙餘銀一千三百四十七萬七千兩丁恩君對於鹽稅前途頗具樂觀 
[倫敦電]  
　　自治議案已由平民議院三讀通過嗣後之事全恃兩黨談判情形爲轉移愛爾蘭人民今皆安靜自處 
[柏林電]  
　　俄皇在里伐堤亞開樞密院會議已從首相及農務大臣之提議仍與目下之國會提携辦事暫更璢内閣 
[倫敦電]  
　　據每日電報載稱聞德政府已與美沙帕台米亞公司訂約爲德國海軍得一油料來源據煤油雜誌載稱英國貴族畢里君　謀爲英國海軍在開列福里亞定購油料 
要聞一 
[漢中兩次兵變之密情（漢中人寄稿）]  
　　秦省漢中府城接連兩次兵變以及兵變時搶掠姦淫之痛苦無可諱飾者也秦督張鳳　負完全節制軍隊保護人民之責任而於所節制之軍所統轄之境有是等軍隊搶掠姦淫之事不深追究反代爲掩飾其咎可勝言哉旣勔上川駐漢中軍隊代陳情形電達政府爲漢中被難者呼籲雖應有之事抑客軍惻隱之心也而張督又以兵變不確覆政府其縱容軍人輕視民艱欺蒙政府之罪於此又可見矣今將兩次兵變之實情舉而列之以證其欺飾之罪抑使天下知我漢中人之苦也吾述此兵變先述兵變之由來當第一次譁變之軍隊係革命後張仲仁安撫南路興漢由省城帶赴南山者張促仁爲興安產故先走興安即於故鄕報昔日睚眥之嫌爲其抄没慘殺者不少興安人苦之乃鼓噪逐之去張仲仁狼狽逃入漢中時漢中有李子明軍與四川軍交鬨李遭斃川軍即招張入城囑其管領張仲仁亦即因爲己功得第七旅旅長駐防漢中無奈平昔該軍所搜之財盡數爲興安所虜而其種種暴橫苛擾小民又未已故欲搶掠漢中之謀未嘗一日忘也然漢地人民視軍人若神聖無論其如何均逆來順受飲泣吞聲雖挑釁無觸其怒者因之無由而發迨後覊省同鄕痛其軍人蹂躪鄕里之苦始以張仲仁治軍無狀縱兵殃民進告秦督秦督方易張仲仁而以米某管帶其軍然該軍紀律均未整頓亦仍若蕭規曹隨故該軍驕橫　未稍歛跡至陰曆三月十九夜而實行搶掠金錢之事遂出現先是城内少數軍隊開赴興安妨勦白狼而城内祇餘三營三營之搶掠也又爲一三營而二營不與焉因其軍官某許以待一三營搶掠後翌日再行搶掠否則允以每人發百餉銀故二營未動一三營掠至天明知二營未動恐與爲難亦即收隊歸營妄報爲匪所刼然而府街南街東關已皆被掠無餘矣該數處原爲繁華之地損失若干終未 
 
 

Page 3

 
 
　　調查且至翌日二營兵士果强迫踐百兩餉銀之約不得已城民又勉竭餘燼獻諸軍人每人四十兩吁可傷　惟搶掠時小民知力不敵任其攫取故該軍未曾慘殺且槍聲亦極少所謂文明搶掠者也亦未姦淫此我可爲變軍原也自後援川軍返秦抵漢中該團長某始托點名敎場欲收一三營變軍之軍械變軍卽抗命射擊未變之二營亦還擊相持一鐘餘之久而援川回後之軍聞警亦整隊馳往援助變軍不支棄械沈遁當時擊斃及生獲約六七十八以軍法處之而吾人又已吃驚不淺此第一次軍隊之由來以及其譁變搶掠之情形也見財起意不守軍紀之軍隊者其張昉援川回駐漢中之軍也該軍在秦潼關同州時即以搶掠爲軍人天職援川亦然故深爲川人痛恨然以川人防之嚴未能得隙一逞恨恨以歸及至漢中遏而思發又勢然也故漢中人亦早惴惴焉恐之及該軍抵漢已爲先駐者奪其所欲故有挾迫變軍繳械之舉是洩憤也非戕亂也繼悉城内尙有脫刧之餘燼於是演出陰曆四月初三二次野蠻搜索之慘劇其初假名曰搜索一次變兵及其遺失軍械以是挨門而搜索貧家富家無一克免若一次搶掠之有漏網者於是市廛如洗矣且更有一可痛可泣之事較前兵變爲厲者卽家家戶戶老少婦女無不以强暴相加也嗚呼人非禽獸而有此禽獸之行吾民何罪罹此禽獸之橫暴耶是蓋秦軍第二師張昉爲河南人所部之河南蠻男兒所爲也至其搶掠姦淫以後結局則仍歸營了之而前次逃出城之變兵突入褒城則未知其究竟此二次兵變所爲之大槪而張督以不確報告者也嘻噫吾民何辜生於今日又必生於秦省漢中之地也惟吾深願政府稍留意者俯念秦省漢中一部分無告之難民苟能實行調查撫恤誠國家之惠漢中難民一線之生路也若憑張督電文即置人民之生死存亡於不　則我民所以出稅納糧之故安所爲哉 
[取銷中俄交界百里免稅之手續]  
　　稅務處昨以中俄百里交界免稅一事定於本年六月一日實行特頒發處　於總稅務司轉飭各關稅務司　照茲錄其原文如下前據總稅務司將松花江行船徵稅試辦章程遵擬修改並將取銷中俄交界百里免稅擬定日期彚案呈復嗣又准財政部來函以中俄交界百里華境免稅旣定期取銷應即由部處彚電濱江關公布各等因經本處以松花江行船徵稅章程旣經修改自自應由外交部照請俄使同意後月案頒布至取銷百里免稅一節早經俄使允定現旣定期實行似毋庸再要求該使同意以省周折函達外交部去後茲准函復稱取消免稅一事本屬俄使提議且彼國境内業已實行在先現中國境内定期取消祇須按例知照原無庸再事磋商本部此次照會俄使文内即係照此辦理除修改松花江行船徵稅章程另案辦理外相應函復查照即將取銷免稅日期令行公布等因前來本處查中俄交界百里免稅一事現旣定期實行并經外交部知照俄使應卽公布照辦所有中俄交蜀百里内凡前此免稅各商貨應由濱江琿春等關自民國三年六月一日起一律按章徵稅以重權務除修改松花江船徵稅章程俟由外交部復到另案頒布外相應令行總稅務司查照轉飭各該關稅務司遵照辦理此令 
[長蘆鹽商之呼籲聲]  
　　運司接見之槪情破除引岸辦法准於七月一號先由官運入手已由運司籌備一切指日實行各鹽商以爲官運旣破商運斷難保全且官商各岸犬牙相錯焉有撤取其半而商岸猶能獨立之理是以各商異常惶恐於二十日下午聚集四十餘人齊集運署要求運司暫將官辦緩破以期從長磋商運司因鹽商人數衆多不敢接見僅令鄒王二商晋見衆商均在官廳等候憤怒已極幾欲闖入嗣經鄒王二商出爲勸導始各返去 
　　署長到津之談話日昨張署張到津衆鹽商齊集公所會議對待方法旋於二十一號上午聚集四十餘人前赴日界張公館另有老幼婦女六十餘經衆婉勸未令前往張署長傳話先令某某商晋見餘俟第二班再見衆商聞之咸抱不平以爲鹽商全體本無階級何以强分高下如屋内座位不敷卽院内立談亦可迫令傳達人再爲回話旋據覆稱我們大人並無成見不過地勢狹小難以相容請原諒衆商無可如何遂自行分配兩班先後晉見張署長先云丁恩政策不能挽回我實無法抵抗等語衆商先用好言相求繼而愈說愈憤大有衝突之勢張署長云諸君命產所關自應情急惟係外國人政策我們必得令其轉轉面子諸君如有妙法不妨相商說至此衆商知無可設法遂各退出再籌他種對待方法云 
[敎育部認可北京各私立大學]  
　　敎育部二十一日布告云案查二年十二月本部第八號布告内開　後各私立大學無論報部與否及開辦久暫凡一經本部派員視察即行分别優劣以定立案之准駁等語除江蘇一省各私立大學業於去冬派員視察分别布告外其北京各私立大學本年春間迭經派員詳加考查均已竣事呈有報告據查得私立民國大學校學生入學資格甄拔較嚴敎授管理均屬合法各科試騐成績亦大致可觀私立中華大學校創辦諸人刻意經營熱心毅力洵堪嘉尙敎授管理均稱妥協學生風紀亦佳據稱曠課較多及劣等學生悉予開除足徵力求整頓不難日起有功私立明德大學校敎授大致合法學生曠課尙少足見管理亦嚴就中專門部商科不用講義由敎員口授學生筆記均能純熟尤爲該校特色私立中國公學大學部辦理尙屬認眞管理一方亦頗合法惟北京及上海兩處組織方法未臻完備仍應詳加規畫以謀進行以上四校應卽准予認可惟此次布告以後本部仍須隨時派員視察各校辦理成績以資督策倘有半塗廢弛成效難期者本部即將認可之案宣布取消以示限製而重學務云云 
[朱督假滿任事之通告]  
　　直隸省行政公署於二十一日通告各觀察使各警察廳署各局所各縣知事云爲通告事照得本民政長前因丁親父憂屢電請回籍奔喪蒙大總統先後給假五十日在署持服當經一再通告在案昨因二次假滿在即復經電懇續假一月五月二十日奉大總統電令皓電悉時局艱難國事爲重望即勉抑哀思强起服務所請續假之處應毋庸議等因奉此茲遵於本月二十一日銷假視事除已由電呈報大總統曁電知各部總長各省都督民政長外合行通告一體查照並將此次先後電呈鈔稿附後此通告電呈錄下北京大總統鈞鑒竊家寳前電懇賞假百日蒙給假二十日令假滿卽行視事大總統厪念地方重要大義督責何敢再三凟冒惟家寳自先棄養胞弟毁終凶閔疊遭創鉅痛甚每一計事時形昏迷假滿在卽驟難任重不得已仍懇垂察再給假一月俾家寳稍抒哀痛然後効官伏望矜全不勝銜感朱家寳叩皓北京大總統鈞鑒承准政事堂號電開奉大總統令皓電悉時局艱難國事爲重望卽勉抑哀思强起服務所請續假之處應毋庸議等因家寳懍聞明令大義切責惟有勉詘私情遵於五月二十二日視事仰副大總統厪念國事之懷朱家寳叩馬 
雜評一（無名） 
[法也官也]  
　　法如亂麻官如驛舍此中國之政局也議法改法廢法是爲法之周而復始之三時期任官改官去官是爲官之周而復始之三時期今日者又值改法於改官之時 
期也 
是故今日政府所心者爲頒法之命令與任官之命令舊法旣改則新法須頒舊官名旣改則新官須任夫法者所當依而行者也官者所當治其政者也而中國之法與官之作用不過議而已矣改而已矣廢而又議而已矣任而已矣改而已矣去而又任而已矣試問爲政者何所適從而政又何人顧問耶 
 
 

Page 4

 
 
   
 
 

Page 5

 
 
   
 
 

Page 6

 
 
　聞二 
[六釐小借欵發現之原委]  
　　與大借欵之關係近日各報所喧傳小　欵約有三項（一）三合洋行借欵（二）澳洲印度銀行借欵（三）英美銀行借欵此三項借欵或　一項借欵不遇同時　三銀行談判或承　銀行本　確定外　誤爲擬議一時未敢　　惟有敢　斷者知最近於大借欵外確有小借欵之開議且小借欵確與大借欵有關係 
　　國内公債之誤傳日前外間傳說政府以短期公債無欵償還擬發一種六釐公債票使華洋資本家得一　購買以期易於銷售已由財政總長建議於政府云云初視之疑此　一種國内公債票與小借欵初無關係不意此即小借欵之一近日正在談判進行中 
　　京漢鐵路之作抵此項借欵尙未悉其名稱暫以六釐借欵稱之承　　爲英美銀行　其條件數額二千萬元利息六釐償還期限二十年自第十年起開始償還交欵九十以京漢鐵路爲抵押又據報告交　部擬照招商局換股辦法將京漢鐵路增股二千萬元招某外銀行承購此種股票某外銀行頗有願要求將京漢路作抵蓋以路作抵則資本利息皆確實可靠其較之購虛票者固勝多多也 
　　詳細條件之别報六釐小借欵消息初傳自英文京報昨京津法報亦屢屢登載京報之載借欵消息謂借欵確無疑義借欵之詳細條件亦由該報詳探登載故六釐借欵已成近日外交界之一重要問題此交涉由交通部出面其用途指稱鐵道事項其抵押指稱京漢鐵道事項查京漢路歲有餘民國元年該路進欵至四百萬元之多去歲更有增加似已無借欵之必要今忽舉此二千萬元之重债實不無與人以可疑 
利息過高之懷疑我國僧欵最巨利息以五釐爲限卽第一次大借欵亦不過此額此次小借欵乃特漲至六釐且以極確實之鐵道收入爲之抵押其意蓋在速借欵之成立或謂政府亦以利息過高易啓外間議論乃　名於鐵道借欵以掩蓋之云 
　　外報紛傳之阻礙自六　借欵消息傳出外交界　論不一大　謂中國政府欲脫離銀行團之銀　監督故屢次變換頭目另圖暗借以充行政費且因以得減少續借欵額云云在我國政府則嘗以行政經費無需借欵爲辭以求减少續借欵額於銀行　早有由二千五百萬磅降而爲一千八百萬磅爲千五百萬磅爲千萬磅最近且有降爲七百五十萬磅之說曾幾何時小借欵消息紛出並起其是否充作行　經費尙爲疑問而近日京中　外　則羣謂續借欵之不進行係由小借欵之阻礙不知政府其亦有所聞否 
[組織聲中之新館院]  
　　考文苑着手起草考文苑之擬設政府早有此意　以剩下新政府成立凡百待　此項機　　在必　之例　　時　勞尙可視爲　　是以喧傳多日至今尙未見　　行茲聞總統以中　　學根底實爲各國所不及辛亥政變以來全國人士對於此事多　　視之長此荒廢未　國粹盡歸湮没殊爲可惜故日　　　徐務卿提及此事仍擬從　設法組織　早成立至剩下財政　難須從節減方面着手所有該院應　人員　院長等重要職務另行簡員辦理外其餘各項人員可酌量歸併各相當之機　兼任以資撑　云云聞徐國務卿亦　贊成此議　　該院編制法已飭由法制局着手起草矣 
　　國史館將徽史材國史館自王湘綺到京之後關於說館事宜已着手組織所有修史人員剩下正在物色開館地址擇定後創辦經費業經總統飭財政總長撥給五千元備用　經常經費需用若干剩下尙未擬茲聞王館長以該館不久組織就緒所有修史材料亟應設法　輯以備應用閔擬日内諸事部署稍形齊備後　呈請政事堂轉飭各省民政長飭將自武漢起義以後　於國家重要事件由各該省歷史上所　逐項考核者務必調查齊楚　呈中央以備修史之資料云 
　　平政院批准薪俸平政院肅政史評事兩項人員經大總統任命後其全院人員薪俸數目已由該院院長汪大燮氏擬定呈請總統候核惟院長薪俸則請由總統批示并未規定刻得確息該院薪俸總統已於昨日（二十三）批示除全院人員即照所擬數目批准外其院長一項則批每月給俸一千二百元云 
　　儲材館更易名目政府近日聞有開辦儲材館之事據政界某公云政府以現在雖有各種會議而仍不足消納新舊人材且國會停止多時已取消未取消之議員皆欲有以羅致之以其與國家前已改爲學術評定會其主旨則仍爲消納新人物云 
　　蒙藏院改組内容貢桑總裁令司長李　任承　將分科辦事規則從速擬定以更改組聞其内容每司不得過五科科長以僉事兼任按照八科支配餘四人則派往參事廳辦事其主事已發表者爲唐彥餘故文田霍順戎　廷敬夏政鍾佑趙文蔚戴寳成侯奎等十人至接見蒙藏人員之執事官亦派定澤潤（喀喇沁旗人）福煜土（默特旗人）英　（敖漢旗人）等三人矣 
[巡按使加銜之兩派主張]  
　　省官制草案第一級爲巡按使已經確定但其　權廣大政府尙擬加以頭銜聞主張之人現有兩派一派謂巡按使旣　調用陸軍管轄高等審判廳亦可兼領陸軍上將司法總長或兩部次長之名稱一派則謂似此兼銜　免有所窒碍不如但用節制陸軍及兼理司法之名義較爲渾括云云中央似取第二說 
[裁撤豐張各稅局之實行]  
　　交通部裁撤豐台張家口稅局由局勒碑　該　已於五月十一日致　財政部並附碑文茲爲分紀如下 
　　備案之原函逕啓者裁撤豐台張家口各稅局案經於去年間辦　　　　　　京張　局　　京師商務總會　商人積成合順公司代表　號一百五十二家請求於豐台等處勒石以　　久等情本部曾於去年十二月　錄　　　送查　在案茲後據該路局呈稱勒石工竣於豐台建立大碑一方於居庸關懷來宣化張家口等站建立小碑四方　拓碑文呈轉前事　　檢　碑文二紙函請貴部查照備案可也 
　　勒石之碑文交通部所　轄京奉漢張　路管理局勒石布告云案奉交通部行知中華民國二年六月二十五日奉大總統指令　據財政部呈請將將崇文門張家口稅局分設之豐台稅局各卡　行裁撤由交通部　解每年　平銀十萬兩以資抵補等語近年以來商業不振元氣凋殘欲期培養本源端在蠲除秕政是項附　稅局抽收重　商民久受鉅虧茲由兩部會商按照國務會議議決辦法定期　行　　於利路便商兼籌並顧廳卽准如所請將崇文門稅局所設之豐台　　南口張家口等分局卡曁張家口稅局所設之豐台康莊宣化府等分局卡於本年七月一日一律實行裁撤即由該部將國務會議議决條件行知各機關永遠遵守如有不肖吏役巧　阻撓應即呈明從嚴分别懲辦此外各省沿鐵路各項捐稅　路病商當不止豐台一處並由該部查明擬定辦法擇其允爲窒碍者先予豁除另壽抵補以　商困而厚民生痄因查該稅局旣經裁撤應照國務會議决條件辦理其當日議决各條件照　如下一請裁撤崇文門豐台稅局並　附路線各稅局及分卡一律裁撤二各局卡裁撤後由三路按照各該局卡最近三年徵收數目平均定額作爲標準按年如數解交財政部以資抵補三自各該局卡裁撤後中央或地方均不得於沿線附近扼要地方或　設局卡處所另立名目抽收稅釐捐項四凡經過豐台運往他處之貨物無論在豐台另行裝郋與否應以已完釐稅論凡向例在豐台崇文門稅局業經完稅再　他處不再重　者卽亦不得再行重　等因飭由京漢京奉京張三路廣爲宣布並將所裁稅項分　抵補解交在案嗣據京師商務總會公面曁商人積成合順公司代表商號一百五十二家請求狀懇於豐臺張家口等處將裁撤稅卡詳細情形勒石　禁翼　永久而便商運各情奉部核飭准行合亟布告俾衆成知中華民國三年一月日立 
[全國運動會贈獎紀]  
　　昨（二十三）晚八點鐘體育競進會在外交部迎　館　行運動會贈獎禮除該會職員及受獎運動員外中外男女來賓到者數百人濟濟蹌蹌　極一時之盛首由該會會長章遹駿致開會詞報告大略繼由總統代表王廷璋演說略謂當此列强競爭之應注重於軍國民敎育必使少年有尙武之精神斯國家乃有强固之希望　體育亦非舍德育智育而言傳曰　義之謂勇記曰臨事而　　之謂勇倘徒　體育而無德與智以鎔鑄之此近年騰厲血氣者之所爲非君子尙勇之道也大總統治軍數十年平日注重軍人敎育今聞全國靑年羣趨向於體育一途忻忭異常因倡捐巨欵并特贈銀杯　具以表　忱此後尤盼貴會一致進行一洗我國文弱孱儒之習云云次由副總統代表覃世范國務卿代表顧允中相繼演說述黎徐二公對於運動會之盛意及前途之希望繼由敎育湯總長演說就體育與政治上之　係發揮　致繁　　引淸辯滔滔聞者莫不動容演說畢由外交孫總長之夫人頒贈北部運動會及北京敎育運動會優勝員獎品副總統之夫人頒贈全國運動會優勝員獎品東部運動員已經出京言旋西具斯瑪君（東吳大學敎習送運動員來京者對於體育極爲熟心）留京代表領獎此次全國運動　運動員之總分數比較以北部李君如松爲首選副總統夫人發獎時之先以副總統秘書郭君宣讀副總統演說詞略謂當敎育萌芽時代承中外熱誠助得獲此成績　深慶幸惟念改革以來秩序未復庠序未盛故　在各省之國立學校列入此會者尙少然有此以爲之倡精神一新全國之大聞風興起必　百於今日也世必有堅固之精神然後有高遠之智力必有健全之體魄然後有偉大之事功由肢體之運動進而爲精神之運動由會社之運動進而爲國家之運動合大君以從事於世界之優盛元洪所厚望也云云頒獎　事後外交孫總長演說大致　衍湯君之說遂由章君宣告散會請衆賓至他室用茶點衆散會時已十一點鐘矣是日係總統府軍樂隊蒞會奏樂鏗鏘可聽每值運動員領受獎品時曁演說之起始曁終止衆賓拍掌之聲有若雷鳴開會之際並拍照數次云 
[粤路選舉後之消息]  
　　派定總協理董事之部電粤漢鐵路公司選舉總協理董事旣竣後　由公司及選舉監督電呈交通部核辦茲得交通部覆電云現據公司協理李煜棻諫電稱敝公司删日選舉事竣現准鄭黎兩監督錄送被選總協理董士銜名及所舉股數請電達大部等因茲遵將總協理董事各二十名分别錄呈鑒核等情查本届粤漢鐵路選舉總恊理董事規則第二條本屆選舉總理一員恊理一員董事七員又第五條總協理董事之當選辦法各以得最多數之總理董事各二十員爲合格按照庚戍成案選出後開單呈由交通部核定等語茲按規定辦法由本部核定歐賡祥充總理黃嵩齡充協理張少棠劉俊廷梁蕚聯梁鴻慶潘慈和歐鏡泉林永英充董事希遵照宣布交通部效李協理准電後又電復交通部云北京交通部總次長鑒效電謹悉鈞部派定敝路總協理董事員名經卽遵照宣佈務請轉速歐黃總協理早日履新接事爲　粤路公司協理李煜芬叩　 
　　報告二年來成績之呈文粤路公司昨將二年度辦路成績呈報交通部　文云竊敝路自粤東省城黃沙起至粤湘交界之平石止共華理六百一十一里六六上年辦理成績早經彚集成册宣布股東益節經呈擬　都在案茲工程計日遵行　江縣屬之大坑口站本年四月通車烏石站本年五月通車據總工程處報稱由烏石至淸風亭山洞口十二里業經鋪軌計山洞至馬覇車站共十二里由馬覇至韶關車站二十七里路基橋渠均已完竣一　山　開通指日便可抵韶其大坑口　石韶　等站經公司開闢公衆大路通至河邊利便貨物起卸行見營運家於此　籌建貨棧日多北江商務漸形發達粤界路線以韶關爲一大結束茲韶州至黎舖頭及黎舖頭至樂昌成績略可叙陳其韶州二百尺一百尺數十尺等大橋四　民國二年内橋墩馬頭俱已竣工此外由七千三百九十三號至　千四百零七號椿位另有　　　　由黎　頭至　昌有橋二道　於民國二年内完工又高廉村山峒現兩頭關　已　至二百餘尺一俟山洞挖通卽可通車至樂昌車務當大有起色樂昌以至坪石粤界各站路線均經勘定茲將歷年開車時期編　成表並將粤路行車時刻表中西合壁里數表客票貨價表册從新釐訂藉資整頓理合彚呈鈞部伏乞俯賜　核備案施行計呈歷次開站日期表一紙行車時刻表二紙中西合璧里數表二紙客票價月表二紙運貨章程二本 
謝汝翼被剌案之結果 
　　雲南　西鎭守使謝汝翼被剌案迭紀前報嗣於九號經唐督李民政長派員舉行預審並在該犯身上搜出絕合書一件當訊據何榮昌供稱雲南廣通縣人武　學堂學生民國二年充步三　三營連長因營長沈得全有侵蝕餉項情事與之理論被沈挾嫌撤差時謝使　第二師師長任内當赴師禀揭謝未與傳質旋被發交模範監獄禁二十餘日始釋迨出獄後自思名譽已毁無處謀生蓄意報復本年陰　三月初在步二團附少校何廷棟處假說　廣通去與他借七響手鎗一枝路上防身時謝已從迤西回省曾挾鎗尋謝幾次都剌四月初三謝坐入都乘火車起行始注意到車上行剌四月初三謝坐頭等車我坐三等車午間看謝睡着就用手鎗對謝胸部接連轟放謝卽登時斃命我本要自戕因管車洋人趕來奪鎗怕打着洋人若起外交始被拿住我做此事其宗旨　使有强權無公理者知道畏怯爲下級軍官放一線光明絕命書所說也是此語早就寫下帶在身邊此是我個人單獨意思行爲並無他人同謀主使現情願抵罪云云連日審訊矢口不移此供詞聞已電中央政府核奪矣 
　　四月十一日復委派顧品珍爲審判長韓鳳樓劉法坤孫永安馬爲麟劉雲峯等多人爲審判員又委周　寇宗雋數人爲陪審員在前省議會組織特别法庭舉行軍法會審是日到庭旁聽者不下數千人首先訊問證人姜梅齡及悞借鎗彈之何廷棟供詞均無關緊要惟兇犯何榮昌供詞仍與末次預審相符故不另載至十二日夜間軍府始宣布命令十三日午後將何榮昌正法的抵罪是日午後由軍府將何榮昌提出自省議會大門而出有軍隊百餘人持鎗　衛遊行馬市口三牌坊大街繞至忠烈祠門前行刑　何榮昌繫一木　　先由後背對心部打入一鎗何倒地未死後又補擊頭部一鎗始斃旋由回敎用彼等棺木抬去惟當臨刑之先何榮昌毫無畏懼亦不變色尙能照常由軍府步行至忠烈祠地方就談笑自若 
　　謝鎭守使被剌後停柩於忠烈祠内即由軍府派員辦理喪事當擇於四月十一日家祭由趙藩君鴻點李坤君鴻書其於鴻述人員不計其數隨於十二日十三日展奠全省各界到者不下數千人十四日出殯十二號午前陸軍各部隊致祭　各界致祭十三號午前各學校致祭後各界致祭十四日出殯時步騎炮工機憲各部隊及講武堂學校學員生均備鼓號步行此外各小學生中學生實業農林二所學生師範生警察學生校　製革幼孩各工廠學徒及女子小學生女子蠶　學生女子職業學生女子師範學生亦步行由忠烈祠起送至　　山即日淺厝 
雲南個碧鐵路近訊 
　　雲南個舊廠素稱出　第一最旺區域以現在而論每年出錫至少亦值銀一二萬若再力　改良將來發實未可限量然欲　發達又非交通使利不可因此個舊紳商倡議建築個碧鐵道由蒙自至碧虱寨當於前冬聘請滇蜀鐵路工程師多萊（美國人）測勘路線後復經衆議決另由個舊　至蒙自由蒙繞至碧颼寨　法人之滇越鐵道相接又有人建議另行勘查改修隧道者紛紛爭論迄未解决李民政長乃於日昨令飭該公司總理從速進行仍照原先勘定之路將所繞者補勘妥當趕即興工其工程師現擬延聘曾充滇蜀鐵路副工程師尼佛利士接充 
[風潮中之浙路接收談]  
　　部員之調停交通部特派員謝篤夫前日起程南下抵滬之後日與湯總理及各理事晤商以爲此次實由各方面誤會非先消弭意見决不能一氣呵通現因上海有轉　之望須往杭再爲調停　定於二十八號即偕湯　姚陸諸君早車蒞杭同至督府面呈辦法然後再與杭理事商議開會事宜 
　　接收之手續浙路收歸國有所存各行廠資本已由會計局查明報部計開興業銀行資本三千三百三十七股揚子機廠資本六百十七股寗紹商輪資本一千二百四十元又由源豐潤欠欵抽　通商四明信成等銀行通利源榨油絹絲股分通海實業耀徐玻璃贛豐餅油等公司及中英藥房各股票其洋一萬四千八百六十二元五角附押租營業局寄宿舍洋四百零二元江山煤　洋二百四十二元共計洋二十六萬九千四百九十六元五角六分至於此次接收所有還股手續聞擬　五元零股五百零七萬一千六百九五元提前作一次償還並已商明交通部矣 
　　沈潮之對付凝道堂沈潮記一節本報二十六日已誌大凡茲得另函大致相同而有互詳處爲錄如下沈潮　秀毓嗣子爲新三所出者非沈潮卽秀旒也新三昆季三人長鑑淸字養源次即新三名銘淸三即秀旒名　淸娶安徽劉銘傳公孫女秀旒於甲辰年殁劉卽仰藥殉請旌有案新三旣以子嗣秀旒浙路招股因於新記外别以潮記予其姪今沈潮年已十餘齡矣新三代表其姪於理未嘗不順况又沈潮之本生父耶然浙路開會章程理事會自能恪守　始則杭滬各報廣告曰沈潮急鑒　則杭滬各報廣告又曰取消沈潮急鑒區區沈潮至演出變幻離奇之現狀聞新三將以沈潮個人正當手續對付揑造已故者其結局又不　若何也 
地方通信 
北京 
[電車路線之預定]  
　　北京電車一事其初純粹　之　辦至今春復大　交涉又有劃歸純粹　辦之勢　經磋議乃定爲官商合辦其實則仍爲官辦蓋官辦乃可借欵也近聞中法實業借欵已告成功漸將着手進行其所預定 
 
 

Page 7

 
 
之線路如下（一）由順治經菜市口　正陽門内（二）由順治門東入菜市口　花兒市而　哈　門（三）由順治門北行而事新街口（四）由交民巷兵部街而　北新橋（五）由交民巷經兵部街北御河橋東長安街東　牌樓東四牌樓而　北新橋（六）由交道口經鼓樓後門定府大街而達東街口 
[女子敦誼會開幕略述]  
　　女子敦誼會所舉辦之意樂游戲慈善大會定於二十四午後自二點鐘至七點鐘作東城東廠胡同　相大花園内開幕熟心此舉之各方面先期絡繹捐贈物品者甚多日前該會收到中法實業銀行特捐貴重之銀器一副又有飛燕馬車行捐入象膠人力車一輛價值一百五十元其他商界贈品每件健數十元者不知凡幾聞該會發出彩劵約二千張彩品亦有一千元之多 
天津 
[辯論會再紀]  
　　天津學校辯論會乃由靑年會發起聯合四校組成第一次辯論獲勝者係南開中學周壽年曾中毅黃春谷三君茲悉昨日復開第二次辯論會仍假西宣講所開辯以貧富爲善之難易爲題官立中學校學生杜庭修劉煒明解茂成主持貧人較富人爲善易高等工業學校學生穆瑞璋毛龍　王贊臣主持富人較貧人爲善易經裁判員王君厚齋全君希伯陳君芝琴判定官立中學辯才優勝並聞第三次辯論定於六月十三日下午二　開會題目爲現在中國家庭是否應改個人主義抑仍保守家庭主義 
[出品展覽會開會日期]  
　　直隸巴拿馬賽會出品展覽會已定於陽曆六月十四日起在天津河北公園内開會至七日五日閉會並聞會場中另設售賣場凡本國各項營業均可赴　售賣比來赴公園賽會局掛號者日多一日　五月二十五日即截止掛號矣 
山東 
[蔡民政長來東消息]  
　　新任蔡民政長自奉任命後本擬及早來東就任惟以到任前應行布置手續尙未料理完竣故亦未能起程因之外間遂謂其有辭職消息茲查實屬不確現蔡君已於二十三號由京首塗乘京奉火車至天津在津略作勾留即搭車來濟隨從祗二三人亦未携帶瀛眷說者謂蔡君預定到任後所有公署人員不加更動然此亦僅臆度之詞未可預决云 
蘇州 
[蘇垣軍警衝突情形]  
　　五月二十四號星期日蘇防步兵（即台州兵）放假之期下午六時有兵士五人至馬路由胥門坐馬車至閶門下車時與馬夫爭論車價致相口角扭毆崗警出爲排解各兵士不服反行毆打巡士　巡士鳴笛喚集各警士一同扭解至閶胥路警察署經董署長訊問兵士馬夫各有理由當卽派警解送進城候　署司法科判斷（廳署新定章程無論鉅細案件均須解廳）正欲解送之時該營團部（團部在棗市橋新銅元廠内）派排長一　到區至董署長處問明情由當由該排長找給馬夫車價洋一角將兵士帶回馬夫亦即放出和平了結詎各兵士回營之後不知如何又約同兵士二十餘人潛行出營至馬路盛家弄口一帶找尋崗警毆打當被打傷警士四人當時鎭守使署得悉立派憲兵隊出城　壓警廳孫廳長及蘇防步兵王團長各派隊到來將各兵士押回團部其受傷警士四人内有二人傷勢頗重已山孫廳長派人扶送至醫院醫治聞殷鎭守使已　飭王團長查明爲首滋事兵士交出聽候懲辦王團長則以該軍裁　　卽欲從寬辦理已向鎭守使處再三乞恩大約可　王　長自行處治矣 
鎭江 
[小輪營之競爭]  
　　由鎭江開駛淸江之内河小輪去年冬　水涸停駛後至今商業上頗多影響迭經各公司設法開行而鎭淸航略終未達暢行之目的茲因江北各河道次第挑　又逢大兩水勢陡漲各輪局均於日前開駛鎭淸長班取價極　因後起之天　輪局與四公司競爭逼而出此云 
[津浦路之運米護照]  
　　天津商務總會前曾禀　交通部發給運米護照一萬五千包俾商人赴江蘇一帶採辦米糧由津浦火車運輸以濟民食刻聞該商人等已携照南來矣 
要件 
[省官制]  
　　第一條省置巡按使管轄全省民政各官及巡防警備等隊並受政府之特别委任督財政及司法行政曁其他特别官署之行政事務 
　　第二條巡按使依其職權或特别委任得發省令 
　　第三條巡按使於所轄地方官吏之命令或處分認爲違背法令或妨害公益侵越權限時得停止或撤銷之 
　　第四條巡按使於所轄地方官吏認爲應付懲戒者呈報大總統請付懲戒並咨陳内務部 
　　第五條巡按使於所轄地方官吏認爲應給獎勵者呈報大總統請給獎勵並咨陳内務部 
　　第六條凡各縣知事由巡按使呈請大總統任免並咨陳内務部 
　　第七條巡按使於所轄各官吏查有貪劣欵蹟得逕行撤任仍詳具事賓照第四條之規定請付懲戒 
　　第八條巡按使受政府之特别委任監督全省財政有稽核賦稅出納及考核　　　　之權凡經徵官吏之任免懲獎由財政廳長詳請巡按使核辦轉咨陳財政部財政廳之設置及辦事權限另定之 
　　第九條巡按使受政府之特别委任監督司法行政有稽核司法經費及考核司法官吏之權凡各縣承審管獄等員之任免懲獎由高等審判廳廳長詳請巡按使核辦轉咨陳司法部各級審檢人員經巡按使查有貪劣欵蹟得飭該管廳長先行撤任仍呈報大總統請付懲戒並咨陳司法部高等審判廳長對於司法行政辦事權限曁法官懲戒法另定之 
　　第十條巡按使於所轄及政府委任監督之各高級官吏按六個月將辦事成績並出具密考呈報大總統考核 
　　第十一條巡按使監督所屬特别官署各依該官制之所規定及該主管部之所委任行之 
　　第十二條巡按使於非常事變之際需用兵力或爲防衛起見需用兵備時得咨請駐紥鄰近之軍隊及軍艦長官派兵會同處理 
　　第十三條巡按使公署設政務廳置廳長一人承巡按使之命掌政務廳事務政務廳廳長由巡按使薦任 
　　第十四條巡按使公署政務廳内設總務内務敎育實業各科由巡按使自委　　佐理各項文牘事務其職掌員額按事之繁簡由巡按使自定之仍呈報大總統並咨陳内務部分别叙等註册 
　　第十五條巡按使公署之經費另定之 
　　第十六條本官制自公布日施行 
道官制 
　　第一條道置道尹隸屬巡按使　一道行政長官依法律命令執行道内行政事務並受巡按使之委任監督財政及司法行政及其他特别官署之行政事務 
　　第二條道尹就道内之行政事務依其　權或特别之委任得發道令 
　　第三條道尹於所轄各縣知事之命令或處分　爲違背失令妨害公益或侵越權限時得停止撤銷其命令或處分仍詳報巡按使 
　　第四條道尹　所轄各縣知事認爲應付懲戒者詳請巡按使核辦 
　　第五條道尹於所轄各縣知事爲應給獎勵者詳請巡按使核辦 
　　第六條道尹於所轄知事遇有事故或出缺時得委員代理並就分發該省之知事内　　　員詳請巡按使核擇薦任之 
　　第七條道尹對於特别官署之監督方法各依其官制定之　　第八條道尹　巡按使之命令對於駐紥本道之巡防警備各隊得節制調遣之 
　　第九條道尹於非常事變之際需用兵力或爲防衛起見需用兵備時得詳由巡按使請駐紥鄰近之陸軍或軍艦長官派兵處理伹因特别情形不及詳請時得　向各該軍隊及軍艦長官請其出兵 
　　第十條道尹過有非常緊急或特别重要事件於詳報巡按使 
外得逕呈大總統 
　　第十一條道尹有事故時以同城或隣近之縣知事　理之 
　　第十二條道尹得自委　屬其職掌員額詳由巡按使核定之並咨陳内務部分别叙等註册 
　　第十三條道尹公署之經費另定之 
　　第十四條本官制自公布日施行 
縣官制 
　　第一條縣置知事隸屬道尹爲一縣行政長官依法律命令執行縣内行政事務 
　　第二條知事就縣内之行政事務依其職權或特别之委任得發縣令 
　　第三條知事於所轄警獄及佐助各員吏之處分認爲違背法令妨害公益或　越權限時得停止成撤銷之 
　　第四條知事遇特别重要事件於詳道尹外得逕詳巡按使 
　　第五條知事於註紥本縣之警備隊得調用之 
　　第六條知事於非常事變之際需用兵力或爲防衛起見需用兵備時得詳由巡按使或道尹請駐紥　近之陸軍或軍艦長官派兵處理但因特别情形不及詳請時得逕向各該軍隊軍艦長官請求之 
　　第七條知事得自委椽屬其職掌員額詳由道尹轉詳巡按使核定分别　等註册並咨陳内務部 
　　第八條知事公署之經費另定之 
　　第九條本官制自公布日施行 
雜評二（默） 
[裁都督與劃軍區]  
　　昨路透電謂政府現正籌議全國劃分十軍區而專電亦謂裁都督之命令將發表是則此事之實行不遠矣夫分軍區而廢都督所以統一軍政與實行分治也以統一言昔之都督何嘗不可統一併數省爲一軍區不過範園較大耳此後能免從前種種混亂之象與有無尾大不掉之獘均未敢預斷以分治言都督亦何嘗不可分治且今日之巡按使仍有調用軍隊軍艦會同辦理之權則名 
雖分治而實未盡分也然則此制亦烏覩其所謂利哉 
[巡按使兼銜]  
　　巡按使擬仿前淸督撫兼尙書侍卽銜之例亦予以兼銜謂將以免掣肘也查新官制巡按受政府特别委任得監督財政監督司法并得會辦軍事是今後之巡按得兼財政司法陸海軍四部總長或次長之銜矣說者謂巡按使之權等於督撫今乃併其體制而亦摹仿之不較從前之民政長尊崇多耶 
[學術評定會]  
　　政府擬設儲材館今又改名學術評定會將以消納新舊人才也近來新設之機關可謂多矣若政事堂之各局所若平政院若參政院若國史館若考文苑若各種議會等名目之繁不易計數而猶不足台消納多數之人才嗚呼民國之人才何其多耶然消納而以此種不急之會館是直所謂豢養高等游民而已豈所以待人才也耶 
[撤除稅局之勒石]  
　　崇文門張家口分設之各稅局卡以年來商業不振抽收重疊　累商民太甚故飭令撤消勒碑以垂永久誠䘏商之善政也雖然今日商業之不振抽收之重疊而爲商民所苦者豈僅崇文門張家口兩處分設之稅局耶使撤彼而不撤此毋乃有所偏厚若撤之以漸手續又近於繁且國家之稅法必求劃一輕重多寡不均非良稅法也主持稅務者何不於此議改稅則之時統全局而　之耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海電車公司之股東會]  
　　上海電車公司本月十四日開股東常會於英京倫敦據董事報告去年度較諸前年頗有進步茲將二年營業情形撮要列表如左 
　　一九一二年一九一三年 
　　盈餘英金二四七二七磅三四七二六磅利息五釐七釐軌長二五英里零四七二五英里零四九車數九五一零七每車行程二七四七○八八英里二八八四○四五英里乘客四○七三四二三三人四七六八六六四八人收入總額一○三七二○七元一一七九八六五元貼水二三九三七五元二五八八一九元實收七九七八三二元九二一○五五元 
[滬甯與滬楓接軌之布告]  
　　上海縣知事公署昨日發出布告云案奉江蘇民政長訓令第二九七九號内開内務司案呈准交通部直轄滬甯兼滬楓鐵路管理局文開案奉交通部列字八九八號公函内開查滬寧與滬楓接軌一事前據滬寗路局勘明路線呈報到部業經指令照辦所有購地事宜自應赶緊籌劃進行查該處地畝華洋錯雜易滋轇轕除已由部分電蘇民政長曁特派江蘇交涉員隨時維持協助並飭各該地方官一體遵照一面由本局函令滬寗路局俟派定購地人員後按照滬甯購地原案及部頒鐵路收用土地章程外相應函達該局希卽查照等因遵此查滬甯與滬楓接軌地點業經派洋工程師克禮阿測勘大略呈報前來滬寧一面在义袋角迤西八百碼爲起點滬楓一面在龍華站爲起點其路線所經自义袋角迤西過蘇州河之支流西南行跨蘇州河而達梵王渡又南行至徐家滙由 
徐家滙偏東而行至龍華站接軌又以便於寧杭直達在滬寗之眞如站添一支線兩路連接之總車站擬設於义袋角此外梵王渡徐家匯兩處各設一站所有接軌路線預備雙軌地畝均奉交通部核准在案現在籌築之始尙須派洋工程師覆勘揷標以憑購地惟是鄕僻之見聞較陋難保不滋生事端應請令行上海寳山兩縣知事出示布告并傳知鄕董地保於該洋員測勘之時切實保護敝局於測勘之後即須派員實行購地所有地畝價值應卽查照滬寧滬楓兩路成案分别給價各業戶不得高抬價值有意　斷致妨路政進行請一併飭知上寳兩縣知事令行鄕耆董保善爲開導等因准此查此案前奉交通部歌電業經令行該知事遵照在案茲准前因除函復外合再訓令該知事即便遵照辦理此令等因復奉上海觀察使令同前因奉此除令行鄉耆董保　照外合行出示布告仰該處人民一體知悉遇鐵路洋工程師到鄕測勘路線時毋得阻撓滋生事端路局購用地畆應候查照成案分别給價各業戶不得高抬價值有意壟斷致妨路政進行仰各遵照毋違切切特此布告 
[公廨覆訊管鵬案詳誌]  
　　皖人管鵬被控違法造路並私借日欵洋二十萬元一案預審詳情迭紀本報前日由公廨關讞員會同英傾康君升座復訊先由被告代表德雷司律師向安正鐵路公司恊理程慶福將前堂所供各節詳細盤詰良久繼由皖督所派代表吳庚（即吳酉三）上堂經政府代表高易律師詰據証明呈案證據各件均奉都督兼民政長命令携帶來申呈案作證各情卽據高易律師譯稱頃接觀察使署電話前次所要求檢出之居總統命令今已檢出云云惟不知今日能否送來被告代表德雷司律師辯稱此案照原告所呈不完全之證據旣不能將被告究屬違犯何項法律實在指証敝律師可以毋須聲辯即行將被告開釋况此案初起時控被告在蕪湖謀亂繼將所控案由更改雖與起案時所控不同然終不外乎一種心思即是欲將被告引渡鎗斃故政府無人到堂切實聲明如將被告引渡訊無謀亂証據决不治以謀亂之罪敝律師辯護之理由亦已預備惟照此情形且無指實被告違法依據何項法律故可以不須聲辯卽請將被告開釋 
　　中西官會商之下卽將依據之法律在六法全書内指出交與被告律師閱看後即據德律師繼續辯稱敝律師對於此項法律尙須詳細研究因敝律師前往北京時知此法律尙不能作爲確定法律之故惟研究此案之來由溯自初次革命起後淸政府請袁總統出山相助迨後和議告成卽舉袁爲臨時總統定臨時約法總統於就任時依據約法宣誓爲國民公　並舉人人信仰之唐紹儀爲國務總理前往北京然不久即離開北京此事亦毋庸細說因人已共知然當時頓變成一共和制之民國故各省人民之希望亦極大想從此伸張自治權力伹國體雖變爲共和制之民國實則一切權歸中央然各省人民希望之心仍不少减孫中山先生爲全國鐵路總公司總辦故人人欲提倡實業皖省人民亦由農工商等會及鐵道恊會等各機關提議創辦鐵路起始開會提議時在一九十二年（卽民國元年）其時被告正希望當選省議會議員無暇到會迨後到會時大局已粗定不過提議卽稿通禀交通部都督及全國鐵路總公司而已創辦之初各機關本議全招商股嗣因招股不易故提議借欵墊支開辦由各機關議派代表來申商量借欵事宜都督亦經認可故代表到申商量借欵聲明由各機關所派並非說被告管鵬所派如說管鵬日本銀公司亦不肯信况當時 
日本銀公司會電詢都督亦接復電承認借欵所訂合同係完全商業性質如以借欵爲違法則訂合同在申而交欵及將來還欵 
亦在上海實係在申發生不能要求引渡且其時安正鐵路籌備處尙未成立迨至成立舉被告爲總理已約在訂合同一月之後至於被告來申因借欵合同載明在申交欵故來申接收且其時都督適有應用畫借六萬四千五百元其時因爲有一事即宋敎仁被剌証據已在公堂宣佈應知主使之爲誰然政府因此對付民黨手段更爲激烈以致民黨自顧亦甚危險故有二次革命以致被告工程師已延請到申仍復送回然借欵除行政公署借用外餘均保存嗣經協理派代表來申如數點交因借日疑二十萬元外另向恒豐公司借二萬元故點交總數共計二十一萬六千五百元如被告欲吞欵則何不預先滙至外國在外國逍遙享用何以仍將保存之欵如數點交故第一次所訂合同應請注意是否違法至於此案被告方面除被告自行上堂証明外另有見証不過見證之姓氏住址不愿宣布與原告代表及政府所派之人如决要到堂証明時可以另行訂期密傳到案 
証明云云堂上卽命被告管鵬上堂將前情逐節證明並稱係鳳陽府壽州人初次革命曾當北伐軍參謀長其時今安徽倪都督爲淸政府督兵屯紥頴州我軍由安慶開往曾與開仗淸軍大敗倪幾被擒後卽停戰議和迨統一後我卽解去兵柄專心實業不預政事云云訊至此因已鐘鳴六下中西官宣佈退堂並諭被告還押候核 
[日本人誘獲之黨人]  
　　閘北警察分廳前日據一區二分署呈報　住居叉袋角之日本人高野柏葉屢次來署報稱何海鳴之同黨卓午初匿居滬上伊願充當眼線請派探　同往拿捕等情當時署員恐有不實未經准行茲又來報謂卓已被伊誘入華界且帶有證據因派巡官率領長警至松柏里將卓逮獲搜也何海鳴所寄之書信數封請發司法科密訊核辦云云徐　長聞報後將卓發科訊問供詞若何無從探錄昨日上午已由廳長諭將卓及日前在南市緝獲之馬學仁一併解送鎭守使署請辦矣 
[害人者適以自害]  
　　銅匠田家茂　得賞銀串同已革偵探僞造黨人委任狀二紙暗置於海軍鏡淸兵輪充當小輪水手之崔計得田有德褲帶内誣陷通同黨人一案曾經海軍李總司令派員一再研訊確係圖賞誣衊判將該銅匠禁押南琛軍艦聽候懲辦等情迭紀前報茲悉李總司令以水手崔計得田有德如果確與黨人私通照律須處死刑今旣訊明該銅匠冀獲賞銀竟敢僞造黨人委任狀誣害現役軍人實屬罪無可逭復經派委提訊該銅匠田家茂詞窮理屈具見誣陷屬實業經據情呈報海軍部劉總長核准飭即治以反坐指令李總司令迅即執行聞日内即須宣布死刑云 
[法公堂提訊大帮嫌疑犯]  
　　本月十四號晚上有湖北人蔡大卿行經法新租界貝勒路被人用手鎗暗殺轚傷手掌旋由中西探捕往拘兇手已經逸去後在福開森路善鐘路之間拘獲形跡可疑者七十六人内除鄕農曹阿新一名開釋外其餘七十五人昨由捕房飭派中西擎鎗實彈押解至法公堂請訊午後四時讞員聶君會同法副領事德君升座特别公堂提訊潘少卿供向在環龍路陳春生作場内爲工匠有住居徐家匯地方之同業王少良前向小民稱三洋涇橋某印書館房屋被焚有工程可做故於十四號晚上前往徐家匯會晤王少良未見回至福開森路即被拘住是實官判交保華恒生供向爲廚夫於正月間由湖北原籍來申躭擱在呂美路朋友沈德林家是晚先至法新租界新民里彭雲生處托薦生意出來又至雲德里薛通海家亦托謀事至十一點出外行經 
金神父路卽被拘住官判押查楊國太供杭州人向在谷而蒙路金星黃包車公司内爲銅匠因代沈姓擔保租車不來交還故於夜間出外找尋至福開森路有一身穿黑綢長衣之人將小民攔阻言有人要打製造局不可過去故此守候在途致被拘住判令押查朱四端供揚州人在寳昌路某作場爲工人寓居該處左近五十六間頭地方是晚從作場出外欲回寓睡臥 
即被包探拘案判令還押張桂山供桃源人於四月十六日來申寓在虹口梅興街是晚至老北門外購買衣服在途遇見三人均不知姓名三人言代小民薦小工生意隨至福開森路彼等看見探捕到來均卽逸去小民致被拘案判令押查吳春山供興化人拖匯芳公司黃包車爲生是晚有友王金山在徐家匯乘舟起行小民前往送行途遇楊三言寳昌路有工程可做故同至寳昌路楊見小民被拘彼即逸去是實判交保沈阿四供崇明人推黃包車爲生是晚在福開森路遇見坐脚踏車之某甲向小民言不可前往可至田中躱避小民信以爲眞匿在田中致被拘案官判押查王少林供台州人向在虹口桂芳里單嘉所開鞋作内爲夥前向住居呂班路王姓　人　過傢伙是晚送去還他因時已深夜致被拘案判令押　趙文標供山東人專代徐家匯各小販挑送菜蔬爲生因黎明時即要挑送故於深夜前往以致被拘判押查余阿寳供温州人來申祇有七天住虹口正豐街客棧中是晚至徐家匯朋友吳仲標處托荐生意出外即被拘案判押查　王文喜供揚州人在威海衛路陳友太木作爲工匠是晚出外訪友即被拘案判交保湯子耀供沐陽人父親湯明軒向在上海爲剃頭匠多年不回家中故此小民來申找尋因人地生疏故此東冲西撞以致被拘判押查范祥炳供温州入向爲小本生意是晚同余阿寳至徐家匯訪友余同被拘案判押　查毛悅祥王寳山蔡正榮沈開金等同供均推車爲生有人薦小民等至寳昌路爲小工至該處時即被拘案判一併押查張阿長吳子卿同供小民等來申未久至福開森路等處閑玩卽被拘案判均押查高長明供在環龍路朱錫仁人作爲鋸匠因作内乏人故出外找覓工人致被誤拘沈玉項供在華界王阿三木作爲工人因華界禁烟故回家中吸烟致被拘住判一併交保郭如裕供隨　陽縣紅十字會馬醫生來申購藥欲往徐家匯訪友因人地生疏誤走福開森路致被拘 
案判押查王根堂馮金桂同供在東洋公司碼頭爲小工有甲乙兩人向小民等言如肯至寳昌路爲小工工價甚大故隨至該處卽被拘住甲乙乘間逸去是實判均逐出租界訊至此共訊二十四人均不認爲匪時已七點五十分中西讞員會商之下判一併交捕房帶回管押餘犯再候訂期提訊 
[新調馬兵之駐紥地]  
　　陸軍第四師楊師長電調現駐天津馬廠之馬兵一團出發來滬曾誌本報茲楊師長接得馬廠來電内稱奉調之馬兵一團計三營均已由津出發將於陽曆六月初旬抵滬請爲預備駐紮處所等語昨經楊師長擇定在製造局炮隊營舊址塡駐一營斜橋三十七團新營房駐紥一營尙有一營飭赴浦東東溝防營塡駐以便在沿海灘一帶梭巡已分飭各該地方駐防軍隊預爲修理矣 
[浦東盜案續紀]  
　　浦東旗昌棧地方吳桂堂所開之正昌米店於五月二十五號夜被盜搶刧失去金飾及大米銀元銅元等物並將吳桂堂及鄰人開肉莊之吳金寳行人沈善發等槍傷報由第三警區飭送紅十字會醫傷一面由二十四保十六圖地保曹鍚華投報地方檢察廳等情已紀昨報茲悉汪檢察長已於昨日午後委派田檢察官沈檢騐員並法警等渡浦先至正昌米店勘得該店店堂中什物被損不少大門與臥房門口亦遭擊損勘畢田君等即渡浦返滬復詣南市十六舖外灘紅十字分會醫院内察騐吳桂堂等所受傷痕當據沈檢騐員得吳金寳手　上下共受槍傷四處内有一彈突入肚腹幸已取出沈善發右腿洞穿受鎗傷一處以上二人可保無慮惟吳桂堂雖鎗傷左手其子彈亦入腹中迄未檢出因此大小便不通下半身不能動行恐有性命之憂田君逐一親視無悞乃向吳等善言安慰諭令在院靜養調治候禀復汪廳長緝拿贓盜到案究辦 
[蘇省品展覽會之預備] （十一） 
　　江蘇籌備巴拿馬賽會出品協會定於六月一日開展覽會種種籌備情形已迭詳前報茲將昨日籌備諸端續誌於後 
[出品之繼至]  
　　各縣出品本定五月二十五日以前彚送到會現距開　之期僅有四日各縣之未到者尙居十成之三故日來送會出品紛至沓來昨日輸運至會者共有八縣爲丹徒丹陽句容實應　門銅山六合另有省立第四工場送來綢緞出品五件第三農林敎校二件現均入棧堆放聽候次第陳列 
[出品之陳設]  
　　各處出品自二十六日起次第解裝分館陳列日昨已將武進川沙灌雲南匯四縣送會出品先行分館佈置定妥其中物產以敎　品居其多數現正將東海沭陽等縣物產繼續解裝陳列 
[保安隊之請添]  
　　會場防護事宜業經滬南警察分廳長崔怡庭特編臨時保安隊五十名派赴會場駐防巡護茲悉該會主任以會場遼濶現派隊士不敷分佈昨特致函崔分廳長商請添派警士數十名來會一同擔任防護又現駐會場保安隊除警廳原有薪餉照支外復經該會主任議定隊長每月由會加給津貼洋二十四元隊士每名各加三元以示鼓勵 
[實業司之電音]  
　　展覽會開幕在即蘇省實業司長徐壽茲君擬親自到會行開幕禮日昨該會事務所接奉來電准於明（二十九號）自甯乘坐滬甯火車來滬聞徐司長此次來申尙須 
在會駐紥數天以便辦理會事云 
[救火機之運入]  
　　會場消防問題前經該會主任函請救火聯合會派員駐會擔任現救火會因該會將屆開幕故於前日派定會員二十帶同救火器具三架前往會場常川駐守佈置一切 
[黑省長之訓令]  
　　黑省駐滬賽會物品委員張士瀛君昨又接到黑省長訓令云實業司案呈本年四月廿一日准籌備巴拿馬賽會事務局函開案查本局印成大小票籖業經分送各協會倣印轉發在案茲與美國代表員商及擬將此項紙質改用中國五色蠟裱箋紙以示國貨而期醒目倘能全數免用洋紙尤覺妥愜惟標籖紙質務須堅厚其式樣大小宜多數採用小長方一式所有譯註英文一面亦宜加以花邊花邊色樣可由各協會隨意擬繪以助參觀之興趣而表物品之精神相應函請查照辦理同日又准函開案准奉天出品協會函稱出品售價奉天均照小洋計算恐　各省不能一律究應以何種銀元爲本位如用鷹洋每元應加若干水如照美金合價每洋一元合美金若干宜有一定準則相應函請貴局查照迅准見覆以便轉行遵辦等因准此查物品旣在美地銷售售價自應從美國習慣且美金一元合華銀二元左右計算亦易惟塡寫物價時將中國出口至美國入口所有物品售出應補之稅加入爲要其合衆國稅率可　各協會就近逕向美國領事館調取查明然後將原價與加入之稅幾　合華銀若干折合美金共計若干詳核塡寫庶無虧損之虞云云當經函復在案各省事同一律相應函請貴協會飭塡寫售價時查照辦理等因查本省賽會出賣品價值均係按照華金塡寫若以美金一元合華金二元計算虧損頗鉅現在賽會物品業已運赴上海所有標籖樣式物品價值往返更正恐誤審查合亟令行該員仰卽查照以上各節就近妥爲辦理是所至要 
[童錫卿被拘]  
　　昨日（二十七號）下午一時上海鎭守使署偵探陳某拘獲童錫卿名一扭赴滬南警察分廳稱係重要人犯請爲寄押轉解鎭守使署核辦當經司法科長顏璧城嚴密預審並搜查身畔並無何項証據旋復向該探詢問一切着仍還押定於今日轉解 
[葉瑞庭脫累]  
　　大東門外直街義大牛反店曾被鎭守使署搜查軍火其經理葉瑞庭收押候究茲經軍法科迭次研訊並無通亂情事所有搜出手鎗係屬廢舊之物故葉已於昨日保釋罰金了事 
[私售昭陵餘地之查究]  
　　滬南警察分廳長崔鳳舞君訓令各區警署及各分署云案奉江蘇都督指令内開案奉政事堂蒸電開奉大總統令據内務部呈據奉天兼民政長張錫鑾電稱溥豐公司經理人崔湘生卽崔洵生承墾淸昭陵餘地竟敢私售外人牽動交涉實屬膽大妄爲不法已極請通令嚴緝等語崔湘生即崔洵生著各省都督民政長通飭所屬嚴緝務獲歸案訊辦等因合電遵照等因奉此合行令仰該分廳長查照辦理等因奉此除分行外合亟訓令該署長員隊長查照仰卽飭派警探嚴緝務獲解究 
[賭博害人之酷烈]  
　　滬南花衣街某布莊學徒姚某年僅弱冠素尙樸實近忽被某賭徒誘出局賭騙去洋銀四百餘元姚遂將該莊　欵私捺以償賭債　恐事發又私取賬洋一百二十餘元潛逃無蹤後經莊主查明原因卽投警署報請跴緝一面派人四處找尋迄無下落前日忽得郵信詳述種種並有杭州西湖畔可能收得屍身等語現該莊主已通知家屬前往察看並將來函呈送警署備查以爲控訴之證據矣 
[經辦自治之紀念]  
　　前上海市政廳各董自治機關奉令解散後曾經商明工巡捐局局長朱壽丞君擬將經辦成績編纂成帙以資查考茲已允予淸查凡應編之自治成績案多至三百七十四宗該董等卽假　商會設立城自治公所編輯部擬於今日午後邀集前自治會各議董等蒞會籌議進　手續 
[浦東又出命案]  
　　浦東八埭頭附近和豐船廠後面前晚有一形似小工年約三十餘歲之某甲不知如何被人用刀砍斃昨爲該圖地保所見查無家屬投報地方檢察廳長午後委派田檢察官沈檢　員等前往騐明委係刀傷喉管致命身死　令由堂棺殮聽候回禀汪檢察長緝兇究辦 
[胞弟失蹤之疑竇]  
　　住居閘北之江北婦人潘劉氏因其夫潘某近忽失踪前日被夫兄潘正金扭赴一區警署控稱弟媳向與徐福禎私姘有二房東徐陳氏爲証今胞弟不知去向恐有謀害情事請爲究追等情當經解署長將徐福禎逮案訊供不認解送警廳昨經司法科判移地方檢察廳請究 
[母子在途失散]  
　　揚州男孩吳順寳年十二歲來滬未久前日隨母外出在南市滬軍營畔失散卽經第十五崗警察帶入第一分署問其住址不能對答當飭暫留嗣因無人認領函送新普育堂留養 
[女孩待認]  
　　女孩陶夏香梳有黃頭繩髮辮身穿花布舊長衫在法租界迷途啼哭由捕帶至法公堂請示訊其父母住址均不能知聶讞員判送堂留養候家屬認領 
[楊師長犒賞軍人]  
　　第四師楊師長以本月二十九號爲陰歷端午節期所轄步砲各軍隊應循例頒發節賞以示鼓　業於昨日每　發給洋八十元着即轉分每連二十元以爲士兵酒肉之資 
[軍艦出防類誌]  
　　粤省龍都督近以　東不靖須派軍艦防守曾經電由海軍部劉總長轉電駐滬海軍司令部速派兵輪一艘赴粤巡弋茲經海軍李總司令查得海容巡洋艦此次由北洋駛滬裝有財政部頒發紙幣二百七十萬元共裝四十七箱本欲運往粤省交納現旣龍督請調軍艦防護爰於昨日命令海容速即赴粤一俟紙幣卸去聽候龍都督命令調防 
　　海軍李總司令邇因烟臺等處洋面海盜充斥業於昨日令飭海圻巡洋艦迅速由滬駛赴烟臺駐防 
[攘奪肥料之聲訴]  
　　二十五保十二圖圖董顧繼錘二十四保方十二圖圖董張文炳等昨日偕同鄕民七十餘人至上海縣公署禀稱南市淸潔事宜初由沈昌記承辦當時沈等欲奪高昌廟一帶鄕民之肥料各鄕民急向前市政廳聲訴奉諭劃定地段自十六舖至陸家浜歸淸潔所自陸家浜迤南並西門外一帶全歸鄕民承運藉種蔬菜俱各遵守在案不料現辦淸潔之朱新記卽於日内派夫攘奪陸家浜以南之糞昨日已有一二糞夫前去試辦各鄕民欲　爭論　董等喝阻爲此來案禀請移文工巡捐局諭飭朱新記各守界限不得紊亂等語洪知事諭飭靜候核示勿得集衆生事各鄕民遵諭而散 
[瘋子殺妻]  
　　徐家匯西小閘婁家橋鄕民艾瑞堂曾娶羅間夫高書根之妹爲室成婚多年生有一女名阿二年尙幼小不料艾近來忽患瘋病前晚將妻高氏謀　經二十八保十四　地保投報地方廳汪檢察長委派李檢察官沈檢騐員等於昨日午後下鄕騐得艾高氏咽喉等處受傷致命判令家屬備棺成殮李君深恐此案另有别 
 
 

Page 11

 
 
情飭將艾瑞堂並伊女阿二帶回廳中預審艾語無倫次阿二則稱父親發瘋致將母親傷害問官判令分别收押候示 
[查明偵探執照之來歷]  
　　蔣阿二王小元身帶某偵探隊執照冐充包採在老朱家宅扣留汲吳氏逃媳春囡仔希圖勒詐由探將兩人獲解公堂訊供押查在案昨晨由廨復訊據中西包探禀稱查得蔣阿二所帶偵探執照係由橋居漢口路九號西人所給每月由該西人發給辛資洋八元據該西人言祗令調查錢債欠欵等事今蔣等在租界内干預公事應請訊究訊之兩人供多支吾判蔣押西牢一年王押九月份别示儆 
[冒充偵探之肆擾]  
　　閘北一區警署崗警前日查獲冒充偵探之朱振　一名因在境内以調查洋烟爲由向人撞騙經解署長訊問一遇判解警廳司法科押候究辦 
[冒收電話費之結果]  
　　河南路薛昌福綢號司帳黃翰甫控德律風公司西崽張松山私簽收條冒收電話費銀十六兩二錢五分昨由捕房將張與牽涉之工匠翁慰宣出店王榮生張友陳福昌及張囑往收銀之四川路八號某洋行學徒張根仁見証周錫昌等一併解送公堂經王襄讞會同英領康君質訊明晰以翁王兩人與陳福昌無干開釋張松山押西牢三月張根仁姑念年輕交保如六個月内再有犯法情事責令保人賠洋一百元 
[女敎習不堪其擾]  
　　北京人達九成前在美國留學時與留美女學生某氏訂有婚約迨回華後女忽悔議致成心疾去年曾與某西女士因事在廨涉訟經中西官訊得達似有神經病判送棲流所醫治在案茲達已病愈出所後時至北四川路一百四十三號某女學校向敎習劉謝氏百般滋擾向斥行兇前日復至靶子路九十五號門牌劉女敎習家内吵閙當由某西人代報捕房派探將達拘押昨解公公堂經中西官略詰一過判達押候下禮拜三再訊 
[西人與華婦重叙]  
　　海寗婦人陳王氏曾與意大利人喬維納私姘嗣於本年三月間自投濟良所稱被該西人虐待由所解奉公共公堂訊明判氏發濟良所留養在案茲悉該西人自王氏發所後卽百計營求業已允洽故昨由濟良所將王氏解案請示陪審西官英領哲君商之孫襄讞判將王氏開釋准其自由迨王氏出外該西人已預備馬車並坐而去 
[屍屬請領屍身]  
　　郁慶海黃雲天二人前因僞造貨幣事敗經上海鄭鎭守使判令於五月一號鎗斃在案茲因郁黃二屍埋塟在西炮臺地方故由郁慶海之子郁沛臣及黃雲天之弟黃雲巖於昨日同投鎭守使署禀請給領屍身當奉允准派兵指領由郁沛臣黃雲巖二人領回海門原籍埋塟 
[電車傷人]  
　　塌車夫郭小蓬昨日拖車經過西華得路被某號電車撞跌碾傷足骨由捕查見將郭車送捕房飭送同仁醫院療治候核 
[英租界火警]  
　　前晚一時英租界河南路第十五六號門牌某外國木器店起火殃及比鄰某土店計燬房屋三間事後捕房恐有别情昨飭中西包探往查起火緣由禀候核奪 
[公共公堂瑣案]  
　　劣孩楊小仔陳二惟串竊新閘路一千四百十一號曹金榮家火爐兩只消贓於閘北舊貨店主陸阿慶由探查獲昨將兩孩與陸一併拘解公堂訊明判陸罰洋十元充公兩孩押候傳其父母到案再核 
　　寗波路二百四十七號居人王阿二控徐德仁　門圖竊等情昨由捕房將徐拘解公堂訊知徐係過犯判押西牢半年期滿帶堂再核 
　　劉卿雲摸竊陳阿二銀表又徐寳濤竊取雲南路錢丁氏家衣物又曹裕明行竊廣東路陳金坤家布衣均經包探查獲昨將各人併解公堂分别訊明判劉押六禮拜徐押二十一天曹押三月期滿均着帶堂候核 
　　北四川路二百五十六號西人控劣孩王花寵將鉛質小洋十餘角希圖混用等情昨由捕房將王拘解公堂訊實判發押改良所習藝半年僞小洋銷燬 
　　王炳英前日持澳門彩票至海寗路二千六百七十三號屋内兜售被捕查見以其違章將王拘押昨解公堂訊供不諱判押兩禮拜彩票塗燬 
　　婦人王梁氏控張才郎龔阿福攔路調戲並兇毆伊夫王阿生等情昨由捕房將二人拘解公堂訊供推賴判張龔各罰洋三元充公 
　　倪維康控邱辛漁不理欠洋一千二百餘元又施文殿控顧鳳池不付本利洋一千二百七十元昨由捕房將該被告等傳案分别交保候訊 
[法公堂瑣案]  
　　許少成等前投公堂控恒豐號股東林運宣瞿寄衡虧欠雜糧價銀三萬兩後因管押日久判各還銀五千兩仍不交出押追在案今又提訊　供已向原告商明先還現銀一千兩再將產業押銀一千兩尙少三千兩立據拔付原告已允求示許等稱瞿實已商妥惟林迄今未理判瞿開釋林交保亦照瞿之辦法淸還 
　　楊介人前租開歌舞臺戲園虧欠房租被控押追未交今又有鄔瑞卿投稱亦被楊借去洋銀收過百十元尙欠洋七百九十元求追借據呈電楊供欠洋有之一時實難料理判還押限一月交洋 
　　劉吳氏前因與人通姦私逃爲本夫劉謹尋見扭控法公堂判押半年在案今劉禀稱吳氏生有小孩乏人撫養求請開釋給領判交贖罪銀一百兩准予予領去 
　　法捕頭投案禀稱前已傳諭各花烟間不准拉客今查有罰過三次之王德明仍令妓女在途拉客故特送案請爲重究訊之王供以後不敢再犯求宥判罰洋二十元着卽關閉不准復開 
[商品介紹]  
　　澳都牙水自來擦迓这品祗有有牙粉牙膏二種二種雖佳但尙有餘質不若新發明之澳都牙水更爲潔淨適口餘香一縷留 
於齒頰之間誠可愛 
　　大竹娘馬戲大竹娘馬戲爲東方人之馬戲班其中所演除馬戲外尙有輪乘秘曲歐美曲藝女馬術象曲藝高等婦人曲藝等 
[誌謝]  
　　昨承東洋大竹娘馬戲園惠贈招待劵四紙又德華高等工業　學校新屋落成定於六月二號下午行開幕禮昨承柬邀書此誌謝 
雜評三 
[日人誘獲黨人] （訥） 
　前此紛傳日人暗助黨人吾嘗疑之謂日人何愛於黨人而助之也今又傳日人誘獲黨人吾尤疑之以爲日人何仇於黨人而誘之也所誘獲之黨人雖身畔搜有証據然審供情形未悉果爲眞黨人與否尙未可知設亦揑贜陷害以圖重利者則是效惡偵探之所爲殊非日人所應出此又使日人願充引線而當局貿然信之則此風一啓將來以外人而作偵探流獘尤不堪言且亦無此辦法也吾故於此事懷疑不　 
專件 
[敎育部訓令各省民政長文]  
　　籌設商業學校據上海全國商會聯合會呈稱本會係全國商會組織呈奉前工商部批准立案設總事務所於上海本年三月　照章開第一次大會各省選舉代表到會與議據江西省義甯商會傳振寰賴奠安提出速興商學以儲備商業人才一案其原案以世界列强漸由工業時代而引渡商業時代考英美德法諸邦中等初等商業學校徧地林立高等商業專科學校亦所在皆有匪但秉商政者具有商學專長卽營商業者亦皆由商校產出是以操術日精營業日裕我國商業幼穉欲求戰勝於國際交易非儲備人才不可欲得應用人才非速設商務學校不可此其建議之理由也其原案又以商學之興宜分兩種初等中等高等商業學校在大部籌備範圍應呈請指令各省敎育司從速設立以植商學基礎一種當由各省事務所創立商業補習學校除本埠商人分班入校補 
習外併須通知各縣商會選派英敏商人來校補習俟畢業後再於各埠分設商務傳習所俾一般商民對於商事商法均有普通知識此其主張之手續也經本會提交大會議决先付審查旋據 
審查報告其結果以一種設立各級商業學校應由本會呈請大部指令各省敎育司辦理一種設立商業補習學校及商務傳習所應由本會通函各省聯合會轉知各商會按照原案分别辦理等語復經大會通過此案當然成立現在總事務所執行議决事件除本案第二種辦法通函各省事務所轉知各商會分别籌設 
呈部立案外理合將第一種辦法具文呈請大部察核迅賜指令各省敎育司提先倡辦各級商業學校以振興商業而樂育人材實爲公便等因到部查實業敎育爲方今最急之務該商會聯合會所呈各節極有見地農工等校設備較難需欵亦較巨自非旦夕所能擴張至於商業學校程功較速而需費無多其已經設立處所自宜整頓維持力予推廣即未經設立之地亦應斟酌情勢分别設立現時各省財政雖甚艱難惟此項學校需費無多斷不至窮於籌措况吾國商業凋敝已極非急起直追不足以與世界列强相抗非預儲人才尤不足以促商業之發達除批示外爲此令行各該民政長切實籌畫設法進行庶幾人材輩出百貨流通上以致國富下以厚民生民國前途實利賴之此令 
[敎育部編審處規程]  
　　第一條本部特設編審處掌編纂審查敎育圖書事宜　　第二條編審查處分爲左之二股一編纂股二審查股　　第三條編審處之職務如左一撰述敎育上必要之圖書二纂輯本國敎育法令三輯譯外國敎育法令學校章程及關於敎育之書報四審查敎科用之國書五審查敎育用品及理科器械 
　　第四條編審處設處長一人編審員若干人由敎育總長遴選相當人員充之 
　　第五條處長承敎育總長之命综理本處事務 
　　第六條每股設主任一人由敎育總長於編審員中指定之 
　　第七條主任員受處長之指揮綜理各該股内事務仍兼掌編纂或審查之職務 
　　第八條編審員受處長之指揮分掌各該股内編纂或審查事 
務 
　　第九條編審處辦事規則另定之 
　　第十條本規程自公布日施行 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[色讖] [  太和]  
　　昔周世宗時宮人喜服淺碧色衣謂之天水碧未幾而趙宋代其位淸室覆亡之前吾國人之衣服咸樂用墨靑色盛行一時不數年而淸竟没矣此皆所謂色讖也社　風尙不期然而然卽一衣色之微亦有朕兆焉民國改建後崇尙玄色即禮冠禮服亦規定以黑色社會趨勢力甚鉅幾無一人不有玄色之衣服或　玄色之讖何以應之余搖首曰天水碧與墨靑事過境遷自能恍然領悟若玄色則烏能預測倘有先知者推測或能知耳（三） 
[戲擬保辮會會長王壬秋書] [  太和]  
　　湘綺先生著席前誦報章知先生以大總統延覲扶杖入京備承　渥復舉國史館總裁相屬展三長特　荷兩朝之殊榮遙企下風莫名欽羡比聞先生嚴定國史館辦事員資格　須前淸翰林出身二須有辮先生之慮周藻密愼重將事於此足微鄙人自淸帝遜位後索居里門鬱伊誰　剪髮　流起　國若狂鄙人恐國粹淪亡爰集吾鄕父老　耆組織保辮會藉以表示不忘聖淸之意會中同人實繁有徒甘爲豚尾埀埀不作牛山之　濯鄙人被推爲會長良用恧然　頭　斷而辮不可剪比年來此志未　一日渝也今者政局變遷舊人輩起如先生之耆年　德猶且出山某何人斯何敢韞櫝　藏不爲世用第汲引無人未免興望洋之歎因念昔者待詔翰林院時曾與先生有識面之雅不揣冒昧馳書上凟鄙人於先生規定之資格尙屬相符敢乞推愛栽培俾得入館供職以効牛馬走之力且可於暇時研究國粹商榷史事時叨　敎也　此自薦鵠俟好音寒燠不時爲國自重年弟曾懷古頓首拜上（五） 
[推薦修史人才於王壬秋先生書] [  劍秋]  
　　聞先生修國史延聘副手非有辮者不錄此種　物除張勳梁鼎芬外極爲難得鄙人再三訪　得有資格完全者數人敬　所知以備採擇一鬼火道士（道士多不剪辮者）陳阿根辮如牛尾能　能　一東洋車夫小四子視辮如命保　弗　一燒湯大督長脚阿二油鬆大弱辮勤於梳洗　三　者均　先生志同道合堪以入　此外又有長三淸倌人小林黛玉者辮長三尺滑　精光倘先生歸道山時卽可仿曹大家續漢　之例命其代爲撰述以竟先生未竟之志要之此數人者實爲今日辮界之碩果如肯應聘必能潤色辮史爲聖淸留一紀念先生以爲何如（　） 
[瓶甏罐頭齋律記序] [  蔚雲]  
　　抑塞磊　客下問於痴　醉夢生日瓶甏罐頭齋律記何爲而名也痴憨醉夢生　　躊躇沈吟揣測者良久乃奮然曰嗚呼噫嘻我知之矣彼瓶　罐頭之相　相　也則必有乒乓匹拍吉力谷六之意　　其亂丢亂捽也則必有　堆　搭　差錯落之形呈焉本詼諧　能之筆作喜笑怒骂之文記離奇怪誕之事而以瓶　罐　名其齋意在斯乎意在斯乎且　持此筆記而使吩啊　唼者　之則宕帝的打突而亭同有如奏洋號　鼓者矣使　唔呫嗶者讀之則痴鋪七摸不浪尊長有如敲十番四喜者矣律記而出於瓶　罐頭齋凡以見宮徶角　之並作鐘鼓　　之雜陳而非以丁零當郎自鳴於世也不然以刀鎗劍戟名其齋可以示武庫之　饒以琴棋書畫名其齋可以示文藝之崇隆以春夏秋冬名其齋可以示四時之遞　以東南西北名其齋可以示八方之並容以江淮河漢名其齋可以示百川之歸海以日月星辰名其齋可以示萬象之羅胸乃不此之名而獨以瓶　罐頭名蓋欲使全國之農工士商兄弟姊妹因其名知其意玩其筆觀其記而不禁啊喲喔　嘻唎哈喇者也抑塞磊落客乃歡喜贊歎而去痴　醉夢生遂拼凑補綴以爲序持以質諸瓶　罐頭齋主人（四） 
[瓶罐頭齋筆記] [  天韻]  
　　予　某　喜狎妓一昨過予謂本卽開銷除和酒不計外共呌局十二打半應付局錢一百五十元零五角予初不解其何以有五角零數細詢之始知呌大先生百二十四局計百二十四元又小先生十七局八元五角而么二九局則須十八元故合成此數耳嗚呼寒酸如予者　之雖欲不稱其濶綽而不可得矣 
　　予家於上月初雇女備面麻面黑所約四十許月薪二元昨日爲舊歷月底向予支取薪工三元　欲預借一元也予妻詢其作何用答曰將往　一金牙齒耳 
　　前日某新劇社隨報附送劇畫一張中有俠女一劇謂係取材於聊齋而繪者於　中畫一新式鐵床予兒見之謂此係二百年前事實何以此時已有洋式鐵床耶予無以應 
　　近數年來吾國人喜用新名詞大半譯自東文故所含意義與中文不同若就字呆解未有不致扦格者有某學生問於師曰取締二字作何解師曰締結也取締卽取而結合之謂也某學生曰然則上海所謂取締膏店卽取膏店而結合之耶取締小　卽取小販而結合之耶師爲默然 
醫話 
[冷水摩擦法（續）] [  丁福保]  
　　冷水浴之佳話 
　　歐洲之希臘在太古時代以尙武盛稱於世有饒將亞喜列Ａｏｈｉｌｌｉｓ氏者幼時其母苦心孤詣期其爲勇猛善戰之大將立震今爍古之奇　每日浴之於神池無間風雨意謂神神池者神所　依其子日浴於此神必鑒其誠而償其願也積日旣久亞喜列氏歧　無恙及長容貌魁梧體態奇偉大顯勇士之骨相入伍後果敢無敵名勳一時其母喜甚以爲神果據之矣 
　　而熟知某役一戰流矢中亞喜列氏　上之　筋亞喜列氏仆於沙　不能起立雖得其部下扶回然卒以傷劇而死其母哀慟之餘大惑不解謂曩日輿吾子同浴於神池者　經鏖戰身　劍戟矢石未嘗負　芥之傷吾子英俊壯碩乃殪於一矢神心未格耶人事未盡耶旣而若有所悟曰吾遇矣當理浸是子於池水時　手托其脊一手托其兩足如是捧之而浮於水中其踵不入於水故　上之大筋因而薄弱不能勝一矢之痛而殞命耳嗚呼吾殺吾子矣此悔恨欲絕之語流傳至今之醫生乃名此　上之大筋曰亞喜列氏　 
　　細玩此事其浴於神池也與今日之冷浴效用相同其每日行冷水浴之部分　　如鐵不浴於水之部分薄　不　彼　　均同也 
小說 
[哀情小說滿園花（十五）] [  天虛我生]  
　　吾於此時天良激發乃思樸被出游冀得錙銖以爲甘旨之助予父許之乃爲我荐於滬上報社司校讎焉惟吾平生未嘗出門此行爲創矧吾與吾妻結褵未及一載遽乃分襟其情可想幸吾母有吾妻爲侍吾父則長日著書意頗自得家庭之間雖少一我尙無寂寞之况惟我獨客海上抑且生平不喜結納絕無相知之友落落寡歡踽踽終日實有度晷如年之勢一日校讐本日之報忽見漱花所製滿園花詞竟被選入惟署名則改爲慕芹而字句實無少異予乃大疑初以爲主選者殆知吾隱或於吾行篋中竊見此詞特署慕芹之名以戲我耳因以詢之主選而主選者茫然其人夙以道義自高不作謊語吾乃又疑别人爲此因乞原稿相示主選者檢而得之出以示我我乃大驚蓋此簪花之字固漱花之親筆也然則嗽花殆知我在此間故以此獻復向主選者乞示封函則已不可復得我於館中所有字簏悉數翻覓卒亦無有因思漱花旣以此詞錄寄當必更有其他之作爰乞主選者代爲留意托言慕芹乃予之友善作香奩體詩寫閨情無所不至主稿者以其字跡洒脫不類女子故亦無疑蓋漱花習衛夫人字得其神髓絕無羞縮之致故弗類於畫眉之律明日主選者檢得慕芹之詞可百餘首且言凡此諸稿乃前主選者所遺以時度之當在一年前所投寄者耳其中類多傷情怨恨之作意實深怪予之不情而於予娶妻之事則尤痛斥不遺餘力予讀一過心臟中祗覺五味俱備幾無一言足以自解因作小詞數首步其原韵署爲愛花排日登之冀其一見或有報章庸知絕不見答竊疑漱花殆已遠去然於新聞時事闌中尙復時時見白公之政績則知漱花必爲柳兒所惑乃竟忘情於我耳因之痴念亦息且念使君有婦卽使漱花尙復傾心於我我　何以處彼則以詞章挑逗必使死灰復燃者吾人將爲情死是知其不可爲而爲之也因之深自責備遂不復爲綺詞（二） 
[家庭小說浮生恨（十六）] [  浮生]  
　　余以兄貽門戶羞恚甚力勸不從不得已將啓知合族與兄開交涉適督自外來示以狀且告以明日將請族人議處置法事爲兄母所聞　於叔使以　　相阻叔乃迫余出其啓持之去且曰有余在何與若事俟渠歸來　以家注治之時兄旣有外室恒數月不歸叔所云云殆爲　兵計越數日兄居然歸矣叔誚　數　與不常責言亦復彷彿（蓋兄素荒唐每歸來叔必加誚責也）余至此乃大不平然以叔在亦無如何乃向人借得一小手鎗　致兄命以雪忿而又苦無子彈百計購買又爲叔所知搜余寢室持手鎗去余又失望後兄以桂寳有娠將分娩乃　之歸事遂寢桂寳居風塵中數年私蓄及千金而兄嗜博如故難以桂寳故桃花巷底不復作平原十日之游然數夜不歸視爲恒事博而負則取桂寳奩資以益之桂寳又舉一男產後費用多以私蓄不及一年所蓄金珠悉蕩然矣乃繼以衣物甚至牀帳被褥多付質　冬日僅衣一薄絮襖桂寳以喪貲故恒自飲泣嫂又善妬多方挫折之桂寳不能堪乃　其兒返母家從此兄以薄倖著名且債負累累無可告貸乃商之於叔籌資東渡留學明治大學焉 
　　先是余父爲余婦姻於某氏婚有日矣未及期余父先逝而岳亦染疫卒姻事以此中輟及余旣服官乃謀完娶一切施設皆余叔任之叔以余故世家婚事不宜從簡陋而婦家操　業粧奩之豐早已哄動合郡兩家相距六十里之遙一路水程深虞暴客親迎之日向水師營借砲船兩艘沿途護送舖張揚厲極一時之盛所耗至千餘金自是以後遂長坐愁城中矣 
　　余雖放浪麴　婦人醇酒無所不爲然家事日非目擊神傷亦頗有來日大難之嘆醉後無聊輙　聲痛哭余妻知余意力勸余謀事爲生活計顧岳氏旣没妻弟尙幼而近數年來私梟充斥　業大受折閱外家坐是亦中落　羅之附　愛莫能助當時可以生死我者余叔而外無其人也不得已再哀懇之求一敎讀位置稍資補助叔仍以佘不堪任事爲言且云如果必欲噉飯處須察看二年方可推薦余以家事故知愁萬感交戰雨心　如置身百沸湯中升沉上下苦難自主時而微逐於倡寮時而酣飲於酒肆忽歌忽哭忽效晋人之淸談忽作灌夫之駡座以是鄕里之人咸謂余癲至以口痴子相呼余亦知此種舉動與叔氏察看之意在相刺謬然非得一事以相覊絆則此身必不能凝定而察看之說必無效果且叔氏好雀戲午後無事輒團坐爲樂夜以繼日習爲常例余有時亦與叔同局藉驅愁魔叔當時雖極歡迎不以爲言然事後恒藉爲口實也叔有子數人尙幼延蒙師授字義叔每與戚友譚及家事輒指余言曰余家利權多外溢以渠之才使課幼弟豈不勝任使渠苟稍就範圍則余亦何必再延外人言次以拳輕擊其桌狀至憤懣聞者於此幾疑余爲萬惡之敗類不然以叔氏之一片熱忱夫豈有坐視不援手者余至是不能復忍乃致詞曰叔之於姪所以不肯推薦者懼憤事貽叔羞也今叔旣以利權外溢爲慮則盍若以此試姪視能就範圍與否如可敎也則此後之生計叔當爲我　之如不可敎則姪係子姪行非若西席之須以年計倘　　　立可　之使去不至誤諸弟姪彼時縱有利口亦　無辭矣叔搖首曰此必不可汝之行爲如此放浪宋可確知汝必不能任事者嗚呼閱者諸君叔不試我以事而徒持不能任事之言一句抺煞且叔對於他人素事寛大卽如叔之表姪朱某好事嫖賭　喪其業甚至流爲穿窬而叔方留之家中使司　廪朱某　所歡半夜私出棧門洞開　無一人幸司更者經其處奔告所見叔始命人　其戶此種舉動夫豈能任事者而叔任之不疑也顧於余乃嚴厲如此嗚呼尙復何言 
　　徵求游戲文章自由談徵求游戲文章篇幅務求簡短詞意務求詼諧頭等每千字奉酬五元二等四元三等三元　四等二元　五等一元原稿槪不奉還不　酬者請於稿末注明小說不收 
 
 

Page 15

 
 
   
 
 

Page 16

 
 
   
 
