# 1894 - 269 - 4907704

 

Page 1

 
 
[古今圖書集成滅價] [  圖書集成局謹啓]  
　　本局新印古今圖書集成一書除股印之外多印之書歴經售出現巳所餘無多本局因急欲結帳擬將所餘之書减價出售每部計九八規元二百兩是書間有誤釘處刻巳查凖補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[招請營口訪事人] [  申報館主人啓]  
　　營口爲奉天省商埠地近高麗軍務方興見聞較確本舘雖向有訪事之友誠恐耳目難周因擬另訪一人悉心偵訪如有願就斯席老請書寄至要至確之新聞數則附示佳址姓名付諸郵筒俾得擇尤延定惟須素在營地文理清通者方能入選倘不合意恕不覆函此佈 
[招請漢口訪事人] [  申報館主人啓]  
　　本館欲請一諳練穩妥之人征漢口採訪時事如願俯就望先繕見聞數則並書明姓名住址以便擇定後專函奉訂如不合意概不作答以歸簡便此佈 
[聲明漢口售報處] [  申報館主人啓]  
　　在漢口經售本報之人自八月十六日起另換新手經理賜閱本報者請向漢口黄陂街太平巷口江左漢記石印書局購取可也此佈 
[憤言]  
　　嗚呼噫嘻我萬不料中國二十餘省之人民數百千萬之貲財二百餘萬之兵勇而不克削平蕞爾之委倭奴竟一任其暴戾瓷睢横行海上偪我藩服毁我師船豈以我中國人民不及倭奴之衆歟貲財不及倭奴之多歟抑兵勇不及倭奴之驍勇善戰歟夫亦當軸者未得其人耳當倭事初起關心時局者咸謂兵機貴於迅速我中國宜乘倭兵之未集兼程而往力保高麗斯時海程旣可暢行陸路亦全無梗阻苟當軸者韙其議論立調大軍則倭奴雖傾國而來亦無所用彼見我軍巳先籌獨占自必不戰而退無復敢跋扈鴟張卽不然而主客之勢巳分勞逸之情廻判以我之逸攻彼之勞彼未有不棄甲曳兵駭而疾走者奈何事機濡滯坐令其反客爲主以致我軍竟無駐足之方耶迨倭兵旣滿韓城我軍退守牙山兵微將寡斯時當軸者苟見葉統領孤立無助岌岌可危急派援軍星夜前往接應則不特牙山不致受困且可恢復韓京使倭奴喘息靡寍濳消銳氣高麗尚能收復倭奴尚不敢大肆誇張奈何接應過遲致牙山亦不能保幸葉統領深明韜略智勇兼全得以布置周詳全師而退否則以一千數百名之士卒當數萬氣燄方張之倭奴有不立時糜爛者哉然陸軍旣巳落人之後而北洋水師諸戰艦苟能殺敵致果勇往直前一遇倭船立時轟擊俾倭奴魂消膽落不敢陸續運軍士赴高麗庶幾我陸軍旣可扼守要區海軍更長駈直入齊心戮力水陸夾攻尚可望逐北追奔制其死命乃清人河上自在逍遥雖有堅利之鐵艦數十艘惟往來於旅順烟臺從不一赴高麗迎敵至倭奴直犯威海而我海軍諸艦依然蹤影全無幸砲臺砲火喧天使倭船相率而遁否則闌入口内地方不將被其蹂躪不堪耶洎乎諸軍艦護送運兵船望高麗進發倭船鼓浪而至鏖戰於汪洋浩瀚之中斯時倭船不如我之堅倭砲不及我之利我苟調度得法進退有方將士一心謀勇兼備則攻擊至數點鐘之久倭奴力竭勢絀不難聚而殲旃奈何我砲雖毁彼赤城松島比叡諸　而我之揚威超勇等船亦或燬或沈廢十頃刻今者平壤巳不復爲我有矣義州又傳聞却退矣而倭奴更率其醜類耀武揚威聲言將奪取奉天攻入北省雖天威震怒賞罰嚴明迅調天兵大張撻伐而先機巳失後患難弭帷幄運籌不亦較前時多所曲折乎說者每歸咎於此次之過於延緩而不知平日泄泄沓沓以致於斯積習相沿蓋非一朝一夕之故矣夫中國之與各邦互巿歴五十餘年其間購兵船儲軍火練兵士築砲臺不知費幾許銀錢耗幾許心力迄今日而峨峨巨艦不亞泰西更延聘洋員教之戰陣軍容荼火誠足以壯觀瞻昔年與法人爭戰之時勝敗互見猶曰法固泰西最强之國我故難於挫彼　鋒至藐兹倭奴形同螻螘一鼓作氣當不難吞東海而踏扶桑乃數月以來猶未得大獲全勝豈倭奴較法人更悍乎抑我軍頻年整頓反不及從前乎噫我見今之當軸者矣平日性成畏葸俔俔伈伈若婦人孺子然自以爲位重功高頤指氣使一舉動卽深恐開罪鄰國以致外侮之來任令承其下風者文恬武嬉得過且過封疆大吏惟知故事奉行苟不被人紏叅卽巳心滿意足絶不念綢繆未雨先事豫防至於握虎符擁豹纛者則日沈溺於銷金鍋裏迷香洞中　姬列於前俊僮侍於側摴蒱消遣一擲千金或則寄興梨園徵歌選舞餘桃斷袖穢蹟昭彰問以陣法而不知叩以兵籍而罔曉惟知逐加朘削以厚私囊統陸軍者無一夜身處營中管海軍者更終年不在艦内一至海疆警告命將出師則舉止張皇畏首畏尾兵不愛將將不顧兵甚至如方伯謙者臨陣潛逃由一而再而當軸者自知瑕疵難掩亦不敢督責過嚴致細小么麽竟爾恣行無忌稱戈海上抗犯天兵嗚呼噫嘻此草莽小臣所以憤不能宣而發此狂瞽之論也知我罪我聽之而巳 
[本館接奉電音]  
　　昨由京友電傳上諭三道敬謹譯登○九月初一日奉上諭朕欽奉慈禧端佑康頤昭豫莊誠壽恭欽獻崇煕皇太后懿旨本日召見恭親王奕訢見王病體雖未痊愈精神尚未見衰著管理總理各國事務衙門事務並添派總理海軍事務會同辦理軍務欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨恭親王奕訢著在内庭行走欽此同日奉上諭裕祿等奏查勘永陵福陵昭陵本年應修各項要工請擇吉興修一摺著欽天監於本年九月内選擇吉期先行知照卽著盛京將軍會同工部侍郎届期敬謹興修餘著照所議辦理欽此 
[密召提臣]  
　　皇上密諭甘肅提督李培榮酌帶馬步數營迅卽來京陛見軍門卽電報起程日期刻下巳在途次矣說者謂上召軍門來京欲派赴高麗助剿委奴云 
[賢王奮武]  
　　端邸法經面請聖上願領馬步前往朝鮮前敵剿殄倭宼恢復藩疆上以紓朝廷厪系之憂下以慰薄海人民之望上　嘉其勇往温語褒獎復請於皇太后前來未能俯如所請云此雖得諸傳言諒非虚語惟賣王夙善武備際此軍興其　勇血　能不勃然興起乎 
[上于嚴譴]  
　　昨接北地遞來消息云平壤之戰我軍以統帥無人諸營將領各懷意見不相策應致爲倭兵所乘某軍門所部之兵先行潰退聞巳接奉嚴旨將軍門拿問矣 
 
 

Page 2

 
 
[死有餘辜]  
　　濟遠兵船管駕方伯謙臨陣脫逃由北洋水師提督丁軍門治以軍律梟首示衆巳紀昨報兹聞方管駕籍隷八閩在水師辦事有年祗怯懦性成難期振作鴨緑江之戰兩軍相遇提督丁軍門副提督漢納根正在指揮各船奮力攻擊方管駕不聽號令擅自奔逃惶遽之間誤撞廣中兵船以致廣甲受傷廣甲管駕見船身巳損勢將沈下卽駛赴淺灘船中數十人和紧鳬水逃生戰罷之次日倭奴以水雷船二艘駛至是處將廣中轟燬方伯謙身爲管駕竟敢避敵偷生巳爲軍法所不宥况更鹵莽滅裂誤撞他船乎豈一死所能蔽厥辜哉 
[訊奸耳食]  
　　敵國奸細獲則誅之又何必再三訊鞫哉其所以研訊者欲知其黨羽内間以窮其源而除其根也昨日風傳上海解往金陵之倭奸楠呐友次郎福原林平二名劉峴帥特委洋務局總辦羅少耕觀察曁會辦營務處陸春江觀察會同某譯員研訊傳聞如是未知確否 
[鮮使入京]  
　　八月十五日崇上皇太后徽號朝鮮國王接准咨文卽遣正副使臣恭齎表文貢物帶領隨員人等趨京朝賀於十二日進朝陽門先赴禮部齎投咨文然後循章至正陽門内東城根高麗館驛小住旋由禮部咨明内務府照章逐日給發一切供給我朝優眷藩屬可見無微不至矣 
[定期北上]  
　　署皖撫德靜山中丞前經奉旨派令晉京祝嘏邇因爲期巳近靜帥急欲北上而調補皖撫福中丞蒞皖尚需時日靜帥遂奏請貟方伯暫護撫篆俾得交卸起程聞貟方伯諏吉九月初一日接篆德中丞則於初二日起節北上 
[掉卷敗露]  
　　浙闈頭塲試卷經受卷官查點數目少嵊縣吳生卷一本監試黄子畬觀察揣度情形知爲携卷出闈遂檢查吳生坐號親至號舍取號軍經摺觀看並無吳生姓名詢以此號所坐何人以錢某對復查錢某坐號取摺觀看而吳生之名巳列於上遂於三塲點名時將吳錢二生扣住立傳送考教官及書斗識認則兩人掉卷之弊立卽敗露而二生猶復抵賴再傳號軍訊問又一一指實無可掩飾遂命各默起講則吳代錢者一揮而就錢代吳者並無一字其携卷出塲又顯然矣當將二生交教官看守現在徐宗師出闈與廖中丞籌商以今年恭逢皇太后六旬萬壽不欲興此大獄且事尚未成例應從寛是以僅將二生斥革各責手心百板以了其事可謂法外施恩矣 
[遽賦游仙]  
　　督辦福建南臺稅厘總局吳觀察本杰上月廿一日偶爾不豫至夜忽痰湧氣逆急延醫生投以藥餌不克奏功竟爾仙遊其大少君筮仕粤東立時發電訃告有如夫人三四人痛哭失聲竟是於夕先後雉經而死心同古井節比貞松以視十載高樓致諷於白楊作柱紅粉成灰言真有霄壤之别正不必以感恩知巳出自裙釵爲觀察病也聞觀察享年五十有九 
[錦城秋色]  
　　川中訪事人云裕廖兩欽差駐節成都皇華館查辦要案異常嚴密所提巴縣秀山縣忠州酉陽州資州等州縣官均巳進省歸案訊辦供有端倪業巳拜摺上陳如何定擬尚難預揣惟鹽務最關緊要早經派員赴各局密查帳簿但頭緒紛繁一俟委員查覆到日卽可定奪大約九月底兩欽差方能竣事回京○酉陽州秀山縣誣叛請勦一案情節重大重慶府王遵文太守奉札馳往查辦現聞欽差之意須太守親提人証赴行轅備質○皇華館爲裕廖兩欽差所居正副主試抵省後在簾官公所後面新脩房屋暫駐數日卽行入闈今科士子投卷多至一萬四千有奇號舍不敷故貢監錄科共八百餘名只取十七名彼銅臭薰人者當不免向隅之歎矣○理番廳所屬某士司前由署理同知禀請叅革另行承襲詎意某士司執印不交並率衆與隣近梭磨土司尋釁迭次開仗互有勝負沿途驚擾大憲巳調兵前往彈壓矣○雅州府知府稽太守志文前被駐藏大臣奎奏叅解至成都收禁現奉諭旨由新簡西藏帮辦大臣到藏查明嚴辦聞稽太守被叅緣由係因西藏前與印度立約通商邊界有野人部落其地長闊數百里向歸藏人管轄稽太守勘界繪圖一時遺濢遂附入印度界英國現有重兵鎮守駐藏大臣因太守於繪圖時未將此地列入疏忽之咎實有難辭故列之彈章想一經訊實太守不能當此重咎也○川省棉花一項向由上海等處運來近來内江資州陽縣簡州以及小河一帶皆能種植今年收成最旺其花不亞於上海若能就種烟之處攺種棉花則取之不盡用之不竭矣 
[巴峽猿聲]  
　　宜昌信云昌和輪船抵埠時有划子赶往爭搬搭客箱徿一划攏近輪船未能鈎住水流甚急竟將划子冲入車輪中截爲兩叚幸船上大副抛救命圈二個將划子上人救起未遭淹斃亦云幸矣○八月十八日沙巿船開行中衡蒯游戎德溥乘之而去各營兵站隊燃鎗文武各官亦送至江干頗有離别可憐之色○前任東湖縣周大令瑞鑾亦於是日乘沙巿輪船回省○宜昌新關竣工巳久兹於八月十六日開關各人均至新關辦事其漢帝廟之租屋巳退還廟僧矣○河西壩劉家溪地方有某甲開設小鋪兼賣洋油日前甲將洋油　旁穿一眼倒出數斤欲用火將所穿之眼膠住不料洋油遇火猝然烈燄奔騰將小孩轟倒旋經人設法救滅一面將孩放入水中及提出則巳斃矣甲亦遍體受傷難保無性命之憂也 
[白門和柳紀]  
　　金陵訪事人云正任江寗府李太守廷簫升署鹽巡道篆所遺江寗府篆務經督憲委善後局提調候補府陳太守宗藩署理太守接篆後卽有二豎爲災所有行香放告考點書吏一切事宜尚未舉辦兹巳霍然而愈諒有新政施行矣○金陵人孫姓駕一能容二百餘石之大划船裝運客貨順風上駛忽桅竿倒下擊傷小划船上水手某甲之天靈蓋以致腦漿流出肋骨中斷其餘三人痛極昏沈隨卽殞命江甯縣趙大令聞報立時命駕往騐安慰屍親謂此係定數使然並非孫姓有心害命然本縣總須秉公辦理不得一味含糊遂將孫姓帶回押候升堂嚴訊 
[吳苑秋聲]  
　　八月廿七日常熟縣解來犯婦一口年約三十左右懷中抱一子年甫三四在護龍街樂橋堍聚仙園茶肆啜茗檯上有短刀一柄血痕宛在據解差云此婦與奸夫某甲通同將本夫謀斃此刀卽行兇時所用也今奉縣主命解省候訊想須明正典刑也惟懷抱之孩嬌啼宛轉毫無知識見者莫不爲之惻然○蘇州總捕府劉司馬世傳岐黄術家學淵源在山東珂里咸以名醫目之而又急公好義施送丹藥無善不行雖開設藥鋪於巿然施者多而售者少里人莫不嘖嘖稱頌今夏廣東香港等處疫症流行司馬誠恐傳染至蘇爰特出資以祖傳秘方合製辟瘟散在本署施送一時踵門乞取者踵接肩摩甚形擁擠甚至合配不遑前日有某紳爲二豎所纒醫藥　效連延名醫四人亦皆束手旋聞施送之辟瘟散功效無匹誠有起老回生之妙遂向乞取甫經三服病竟霍然遂親詣叩謝聞司馬所製三百餘金之藥業巳施罄而踵門以求者仍絡繹不絶云○胥門内某紳家傭婦某氏年方二十楚楚可人雖蓮船盈尺頗不雅觀而一種妖艶之形恒流露於語言之表某日下午奉主婦命往元妙觀前購辦雜物行至附近小弄内突有無賴徐某捱身擦過任意唐突氏大聲呼救適有中路總巡局差某甲經過詢悉情由當卽上前拘住解至局中王明府提訊之下徐初猶狡賴該差禀稱事爲小的所親見豈有寃誣明府喝令鞭責徐始懼而供認明府謂目下臬憲大人正在嚴辦流氓汝尚敢如此不法卽此一端則汝平日之所爲概可知矣遂賞竹笋煨肉一千斤獨桌酒一席令差役四名將其案由書於高脚牌上俾家咸知令一差掮牌一差敲鑼押往六門游行示衆○某姓婦肩負青蚨一各翼行至胥門相近之某巷口突被無賴某甲將錢攫去飛眇逃遁婦且追且號杳無蹤影盤坐於地號咷大哭適韓廉訪呵殿過此飭差將婦傳去訊問以何事痛哭婦卽將前事禀明叩首求恩廉訪立傳訪處地甲至諭以速速查究務獲懲辦 
[遼陽近信]  
　　營口道善觀察瓜期巳滿今因防務喫緊未便遽易生手由軍督奏留巳邀允准矣○道憲善觀察偕喬韓臣協我臨河神廟傳集東西大會鋪商諭以邊疆有事需餉浩繁爾等同仇敵愾自宜踴躍樂輸派令營街衆商共湊十萬金鋪商皆唯唯淮須集議後再行禀覆 
 
 

Page 3

 
 
○金利恒沙船被大店悮將免稅米回船單頂報及至總局查出巳裝貨若干件該店自知錯悮再四求懇　銀七百五十兩了案 
[榕陰清話]  
　　南臺稅厘總局事務由督憲委候補道葉觀察培勳辦理惟葉觀察入　監試因先委候補道許秋槎觀察暫行代理一俟葉觀察出闈再行交代許觀察巳於八月二十四日入局視事矣○海防廳倪司馬惟欽在任未久遽爾丁憂卽時禀報上憲以此缺不可虚　　委唐蘇亭司馬署理定於八月二十七日接篆○興郡某邑亢旱異常民間急欲祈雨邑令不以爲然以致不洽輿論釀成爭端經邑令禀請移營拿辦現由該邑紳士具呈督轅瀝訴苦衷未知督憲如何辦理也○渡雞里跌芝田圖章鋪主人陳姓素工鐵筆秦碑漢篆古趣盎然執勢請業者不少有徒某甲甫在志學之年因不遵約束被主人婦呵責前日未知何故遽爾畢命其家人聞信紏率多人將店内所有物件搗毁一空主人婦恐遭窘辱徬徨出走幸有某乙以魯仲連自居爲之解圍始寢其事○番船浦合利茶棧爲陳廷盛所開歴届辦茶均能獲利去歲尤綽有盈餘居然作富家翁今年與夥友王利二蟬聯開設聲望卓然爲遠近所信服不料包藏禍心所買各商茶葉發售之後將錢盡入巳囊竟於八月初十日倒閉數約一萬三千兩有開設某棧之某甲被倒千金被經手吳三皋再三延緩前日行至大橋頭適與相遇向之索取復遭毆辱甲忿極瀝禀侯官縣署請爲提追并有某乙以陳係有心倒閉禀請地方官追究○南門茶卡爲東北路販茶出入必由之路今年整頓得法弊絶風清爲歴届所未有八月十九日三更時有妙手空空兒從樓角撬洞而入將房内所有物件席捲一空計值數千金内有漢玉數件價等連城委員巳禀明地方官飭差追緝未知能珠還合浦否○有老妓銀花者坐擁重資在蒼下洲鋪新擀屋宇將視此爲莬裘矣同居某甲賭棍也其媳某氏頗有外遇被甲偵知雙雙擒獲奸夫挽人解圍反勒老妓出錢六十千其事始寢緣老妓以房主自居不得不委曲遷就黄保無事醜媳婦不敢見公婆誠然 
[編查保甲]  
　　上海縣舉辦保甲一事巳紀前報兹悉巡防西局委員高二尹北局委員藍二尹業巳挨户編查年歲籍貫户口分註明晣以便查核 
[火警續述]  
　　昨報紀英租界鳴珂里口某姓家失火兹悉起火者係該處二百五十二號門牌之永森煤炭店因煮晚膳火勢過猛以致烟囱中火星直冒延及露臺所堆之篗子柴立卽炎炎上熾旋經開放自來水管源源噴射得以熄滅計燬永森煤炭樓面一間及二百五十一號門牌之大興雜貨店樓面一間其門面則並無傷損昨日依舊開張云 
[買辦被纒]  
　　倭奴無端肇釁毁我高陞運船凡在船謀生者莫不慘遭是厄於是各家屬均至該輪船買辦某甲家請給撫恤銀兩甲以此事須待行東向倭奴索償賠欵後方能料理無如倭奴遷延時日至今尚無允賠確信甲祗得向各家屬婉言開導謂須略緩時日必當善爲處置必不使爾等向隅各家屬翹盼多日不能再待日前紏約龍鍾老婦數人至甲家纒擾不休甲深恐貽累遂於前日繕就禀詞遣人至英公廨呈請立案 
[守提舊案]  
　　本埠南北震源正兩錢莊於光緒十六年倒閉後經股東黄鎮心控縣提經手黄楚寳及咸德莊馬　林到案押追黄　　自巳經手帳目逐一理清惟咸德莊之欵亦由黄經手放出迄未料　馮珊林仍以拖累覊押春間原告控諸藩司七月間派委來申守提此案到省正欲起解適因馮兄夢篆溺斃池中是以中止此爲前報所巳紀兹悉黄鎮心遣抱赴省控諸撫轅奎大中丞札飭藩司辦理錢債臬司辦理命案日前往蘇州府派委姚明府到申拜會黄太令在申守提全案人証解省上海縣巳赶備文牘不日起解矣 
[劣夥壟斷]  
　　前日潮州人陳大法手持日本八開小銀錢數十枚至石路某小錢鋪兌換大洋鋪夥以此種小銀錢現因中日有事未便行用如欲兌換大銀錢每角只能作錢八十文陳聞而駭甚謂豈有每角短少二十文之理遂與爭論夥反大肆咆哮指陳爲匪類旋有旁觀者代抱不平謂夥曰旣云日本小洋未便行用然則爾卽以八十文收下將消於何處鋪夥語　陳亦不欲多事掉頭竟去小錢鋪專事朘削本堪痛恨今乃更出背理之言以逞其侵漁之計不知兩國兵爭斷無仇有及錢鈔之理若該夥者亦適以成其爲賤丈夫而巳矣 
[舵工患病]  
　　吉安輪船載兵赴臺灣駛至温州洋面觸礁失事經升任浙臬督辦臺灣後路糧臺聶仲芳廉訪將駕駛不慎之舵工朱寳隆發交英公廨訊究宋莘樂通刺奉枕後交差役小心看管此巳詳登本報兹悉朱前日在押患病經原差禀明通剌察得朱患病屬實旋赴聶廉訪行轅禀明廉訪准其交保醫治旋有李一陞者投案情願保朱出外醫治通剌准之 
[賭徒入網]  
　　上海縣黄大令諭令差役趙金至虹口拘捕購徒趙役遂派出夥役數十名分投巡察昨日午後鐘鳴三下見裏虹口又有諸賭徒擇地設檯紏人聚賭因卽四面圍合奮力擒拿當塲拿獲甲乙丙丁戊五賭徒扭入捕房管押内有一釋子亦喜與牧猪奴游者夥役中有一人被賭徒所傷鮮血滿面 
[巡員捉賭]  
　　本邑西門外一帶人烟麕集有甲乙者專在茶館或老虎灶設局叙賭喝六呼么聲達衢巷巡防局員蔡蓉卿二尹訪聞甲乙各賭徒在濵河之聚合　賭博不動聲色前往拘拿不料甲乙得信較靈早巳紛紛散去僅獲住與賭之挑水夫某丙帶入巡局升座提訊丙不認與賭苦求至再二尹喝責四十板卽行釋出諭以倘敢再犯嚴懲不貸 
[請逐流丐]  
　　新閘地方前有江湖流丐向各行鋪强索硬討聲言每月須索洋十元聞有一副保與之通同是以肆行無忌各行鋪被擾不堪卽禀請巡防局員樊二尹驅逐置諸不理旋又訴知團練局董事卽飭團丁將流丐驅逐各行鋪念團練局非可常設恐此後仍來滋擾巳由振新醬園燧昌自來火行大昌達昌二木行及萃昌典當大興磚灰行聯名赴英公廨上海縣總巡局關道憲各衙門具禀請辦矣 
[奸拐巳獲]  
　　武林人陳林祥卽秋泉曾在滬北某觀察處充長隨嗣因犯事被逐暫住六馬路某飯店樓上與蘇州人夏仁卿同居夏妻華氏性情輕薄不異逐水楊花遂與陳有染兩情相眷似漆如膠陳以寄人籬下終非久計遂與華氏商議將夏子阿興及女阿金並所有各物席捲而逃先至松江平湖等處繼至王江涇鎮賃屋而居方謂水雲深處三十六鴛鴦可以雙雙穩睡矣不料華氏屢被二豎子所纏茶爐樂碗昕名不離久之囊資漸罄所有衣物亦典質一空並將女孩阿金鬻與江北人鄧某爲義女近日陳與華氏濳回滬上在某茶肆啜茗被夏之族叔根大所見當卽告知三百八十八號巡捕將姦夫淫婦一併拘至捕房轉解英公堂請究宋通剌提訊之下夏仁卿訴稱有十二歲之女孩阿金巳被　賣求老爺根究夏根大供小的向在招商局某輪船充茶房仁卿係小的族姪姪媳華氏不守婦道於本年三月間捲逃小的等尋緝無蹤日前小的適在某茶館瞥見華氏與陳同坐啜茗當卽報捕拘案求恩究懲華氏供年三十四歲本年三月間與丈夫口角旋托同居之陳林祥帶至松江等處傭工曾在秀水縣境之王江涇鄧姓家爲傭因患病資斧告罄不得巳將女孩阿金抵押與鄧姓處男孩阿興供年八歲前由母親與陳將小的及胞姊阿金連衣物等卷逃先至松江平湖繼至嘉興王江涇太平橋北賃屋與陳同住嗣因母親患病乏錢使用將阿金售與鄰人鄧姓至七月十五日仍由母親與陳將小的挈回上海先住母姨家後由母姨將小的送至父親處餘不知情陳供先與夏同居華氏託小的引薦傭工餘供一味支吾通刺訊得陳林祥姦拐盜賣屬實著卽交差管押華氏亦交官媒看管候補文移請秀水縣關提女孩阿金到案再行究辦夏等遵諭而退 
[打架送案]  
　　昨日陳岳興苗阿法于春寳趙長壽王步高等人在途口角各奮老拳兇毆不巳適爲英包探孔阿才所見一併拘入捕房 
 
 

Page 4

 
 
捕頭飭送公堂值日差閱明情節禀知宋通轉著分别管处聽侯今日早堂訊核 
[流氓訛詐]  
　　流氓某甲日在英法兩界遇事坐風拆捎打降尤注意於花烟館前日甲與同黨至某花烟館尋歡不知如何與妓口角甲卽擲銀餅一枚作夜度資大踏步而去鴇妓蒼黄失措恐甲紏結尋仇嗣訪悉甲父乃著名水販此妓係甲父爲媒遂放開　　　田夜　變相與燒湯輩列陣以待前日甲復至鴇婦直告之曰妓乃　　所藏　慨不能照拂　能來此作踐　言語問不無譏諷甲老羞變　紏約同黨先在玉露春茶社爭閙嗣又將鴇軋至定欲索還前擲之洋紛紛　　往英界而去不知所終 
[上海縣署瑣案]  
　　前有徐阿火具控徐桂榮霸田一案經黄大令訊明飭阿火呈到田契再核昨日阿火具呈契紙一張黄大令收閱之下飭候訊核○楊慶山前控童養媳被葉阿發誘匿經黄大令飭提葉阿發並查童養媳下落前晚黄大令倩帮審委員葉司馬提訊葉供本地人楊之養媳逃逸小的有所不知楊稱葉至小的家洗船啖　後童媳旋卽不見司馬問葉阿發曰爾究到過楊家否供到過一次司馬卽鳴重笞一百板著具攺過切結從寛斥釋楊具領媳切結將媳領回○有劉洪勛者在滬南　惠會舘前　　骰　領養一女年巳及笄前被薙髮匠湯蓮　誘拐匿跡鐵馬路經劉查獲扭至英公堂轉解縣署屢次訊究該供被兄湯四寳帶往句容成親當作函催令來申黄大令飭收押候核迄今日久未見　四寳帶女來案劉投案請追前日經葉司馬飭差從押所提訊湯供屢次函催未見回信小的在押無能爲力求恩寛限劉妻某氏投案　請嚴　司馬限湯於半月内將劉女交案如違嚴比陽例還　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[弔客雲來]  
　　前揚州保申總辦朱秋生觀察之太夫人仙逝巳登前報兹聞觀察擇於八月二十五日設奠前一日恭請運憲江都轉題主是日上午觀察由東關街公館候齊全副儀仗至運轅恭迓都轉卽具吉服升輿而往由陪賓者迓入稍憇旋卽導至靈前上香跪題畢邀至客廳設筵欵待都轉略坐片時卽興辭而出翌日復具素服往奠闔城官紳曁各叚巡員亦往奠醊白馬素車倍極一時之盛 
[臨歧相送]  
　　八月十二日江西藩憲方佑民方伯晉京祝嘏十四日廣州將軍繼軍憲廣東巡撫剛中丞皆由粤晉京祝嘏道出江西自德中丞以下皆恭迎如禮十六日卽首途進發其隨員則有廣東通判陳叅軍崇春知縣史大令枝源諸君云 
[相騐投井]  
　　前報載九江城内塔公祠側古井中有男屍一具業巳腐爛兹悉死者姓高生時業屠某日流氓余某向索欠錢因之口角價無所洩投井身亡屠之家屬巳報官請騐德化縣薛明府立卽帶同刑仵前往相騐將余某帶回衙署訊究如何定讞尚待續聞 
[投水遇救]  
　　某甲年約三十餘衣服麗都行至廣東南關官碼頭縱身一躍投入河中幸爲巡船水勇所見立時救出不至溺斃詢其何故輕生甲惟飲泣不言揮涙而去想此中隱情不可爲外人道也 
[爛泥渡巡局瑣案]  
　　前晚有小船户甲乙丙三人至浦東爛泥渡恒茂酒肆沽飲三蕉旣罄酩酊而歸酒保因尚少錢二文向之索找以致互相口角各奮尊拳酒保力大如牛持切菜刀亂擊致傷中臂乙内怒扭丁赴巡防局禀陳局員黄衡堂二尹著解送上海縣請黄大老爺究辦丁苦求不巳二尹乃飭掌頰三十下喝令退去○前晚爛泥渡巡防局員黄二尹見後街某店重門洞闢燈燭輝煌遂將店夥某甲帶回嚴加訊鞫甲懾於官法俯首求恩二尹申斥一番釋之使去 
[虹口捕房紀事]  
　　上月十五晚虹口天潼路豐順里口德生雜貨店火災比鄰廖利順烟館主廖某運出烟鎗十六枝忙亂中被樹林搶去其二喬藏新興里第二百八十號門牌一心茶園内廖早巳訪明底藴因曾不火險未便明言刻下保險銀巳入囊中遂於前日向樹林根究樹林無可掩飾祗得將原物歸還流氓楊小弟及金寳聞之欣然曰是亦一利藪也相約向廖敲詐廖賄以洋銀一元八角旋以分肥不匀互相毆擊扭入捕房捕頭謂二人皆非善類批其頰數下一併逐之出外○張順紀屢至各碼頭竊取零物窩藏華記路第一百零一號小阿毛家昨晨又在公和祥碼頭所泊藍烟囱之某輪船上竊得爛鐵若十甫欲登岸被船上某西人偵知獲交巡街華捕拘入捕房捕頭零押候究辦○昨晨沈帮才在虹口拉未納捐之東洋車經一百八十八號巡街華捕所見拘押捕房○江順卿竊得衣服數件負至虹口經一百四十號巡街華捕拘入捕房捕頭令押候究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年八月二十三日京報全錄]  
　　宫門抄○諭旨八道錄前○東撫福奏遴員調補要缺知縣摺○又奏甄别府州縣等人員片○御史鄭奏叅河南臬司摺○江撫德奏江海關代徵贑關絲稅抵作江西應解江蘇新餉銀兩摺○又奏委解十九年九十兩月固本兵餉片○又奏委解二十年地丁京餉銀兩片○八月二十三日户部通政司詹事府廂黄旗值日提督衙門引見三十六名鑲紅滿五名○敬信謝署理藩院尚書恩○福珠禮謝放正藍漢副都統恩○翁同龢定公各請假五日○工部奏派查騐東陵工程派出鳳鳴○内務府奏派凝和廟拈香派出慶公○正白漢奏派致祭明陵派出克公召見軍機敬信長麟張蔭桓○○尚書銜安徽巡撫調補山東巡撫奴才福潤跪奏爲遴員調補要缺知縣以裨地方恭摺仰祈聖鑒事竊照商河縣楊同檙丁憂遺缺前經奴才題請以博山縣知縣錢鑅調補尚未接准部覆該員因案降調應另揀員請補查例載州縣以上具題具奏或補或署於未經接到題奏准部文之先遇有事故其員缺仍以從前出缺之日按原班序補等語今錢鑅調補商河縣知縣於未經接准部覆之先因案降調所遺員缺自應仍以前次楊同檙丁憂之日作爲出缺日期該縣係繁疲難兼三外調要缺地方緊要政務殷繁必須精明幹練之員方足以資治理奴才督同藩臬兩司在於通省現任簡缺知縣内逐加遴選查有東阿縣知縣胡建樞現年四十五歲安徽鳳陽縣人由禀生中式同治癸酉科江南鄉試舉人光緒三年考取正藍旂覺羅官學教習三年期滿經吏部帶領引見奉旨以知縣用欽此九年十一月聞訃丁母憂回籍守制十二年二月服滿起復赴部投供候選遵例報捐新班卽選用十三年九月選授山東東阿縣知縣十四年正月十八日到任試俸期滿業經請銷在案因連年河工搶險出力經前撫臣張矅保准以直隷州知州在任候補十八年大計案内保薦卓異又因十七十八兩年搶險出力經奴才奏請免補直隷州以知府在任候補該員精明穩練吏治講求歴俸己滿三年以之調補商河縣知縣實堪勝任與例亦屬相符據藩臬兩司會詳請奏前來合無仰懇天恩俯念員缺緊要准以東阿縣知縣胡建樞調補商河縣知縣如蒙俞允該員係現任知縣調補知縣銜缺相當毋庸送部引見初次請補任一切因公處分例免核計亦無欠解錢糧及承緝未獲盜案有關降調展參處分所遺東阿縣知縣員缺東省現有應補人員應請扣留外補合併陳明除咨部查照外謹恭摺具奏伏乞皇上聖鑒訓示謹奏奉硃批吏部議奏欽此○○福潤片再勞績保舉人員應於到省後予限一年察看甄别兹查有候補知府郎承照候補同知周德華候補知州劉其偉洪調鼎候補知縣鄒建祥到省均滿一年例應甄别據藩臬兩司會詳前來奴才詳加察看郎承照老成練達周德華才識開展劉其偉辦事精細洪調鼎趨公勤慎鄒建祥年强才敏均堪以本班留省補用除履歴清册咨部查照外謹附片陳明伏乞詣鑒謹奏奉硃批吏部知道欽此○○掌貴州道監察御史臣鄭思賀跪奏爲骫法營私有虧官守養奸縱盜貽害民生請飭查辦以清吏治吏治而重地方恭摺仰祈聖鑒事竊維民生之休戚繫乎吏治之清濁責在上司近年以來河南官塲日壞鑽營攀附苞苴公行屬員假此爲獻媚之梯上司取舍卽視此爲定向官以賄得安望有廉明之吏所由百務廢弛盜風因而日熾也臣謹就所聞擇其劣蹟尤著者爲我皇上言之河南臬司長祿性耽逸樂接見屬僚率多游戲之言不談公事辦理教匪重案一味慈祥不肯嚴懲盜賊益肆鴟張搶案疉見信任家丁爰茂臣假之權柄爰茂臣又引進其兄爰榖臣充當臬署稿簽其弟爰梅臣攺姓冒充幕友狼狽爲奸氣燄日大州縣中如董慶恩吳興綬周光昌郎益厚等皆與之結拜弟兄佐雜中甚有拜以爲師者長祿之署藩司聞有周書麟餽銀三千兩調署汝陽知縣許成忠饋送銀四千兩調署滑縣知縣劉傳任柏因賄謀而署上蔡知縣皆爰茂臣關說之實據也署開封府南楊府知府濮文暹所至招權納賄令屬員拜認門生收受贄敬前署桐柏縣知縣徐肇鋡先以六百金爲贄雖有控案不惜曲法袒庇此外如盧煦春馬駿清及董慶恩許成忠等皆以重贄拜居門下其尤駭聞者在南陽時釋放久禁著名會匪刁老八一犯近聞刁老八勾結聚衆擾害居民終恐釀成巨患姑息養奸此爲明證總之官清則民畏官不廉何以服吏民之心不廉則不明何以懾盜賊之赡貪汙苟且日甚一日若不及時整治必至敗壞潰裂而不可收拾矣臣職司彈劾不敢緘默不言應如何整頓之處抑或簡派大員就近查辦恭候聖明裁處臣爲澄清吏治起見是否有當伏乞皇上聖鑒謹奏奉旨巳錄○○德馨片再查前准軍機大臣字寄光緒三年十月十五日奉上諭沈葆楨奏江蘇餉源請飭江西恊濟一摺江蘇關稅厘金等欵亟應酌籌恊濟著劉秉璋自明年正月起每月恊濟江蘇庫平銀一萬兩俾資周轉等因欽此當經前撫臣劉秉璋奏請將攺解臺灣之南洋經費仍解兩江抵作現撥江蘇新餉奉旨著照所請該衙門知道欽此又准户部咨具奏請將原撥南北洋海防經費撥解海軍衙門應用等因光緒十年十一月二十日奉旨依議欽此均經轉行遵照辦理計光緒四五兩年籌解銀十六萬兩又自六年起至十一年五月止共籌撥銀四十萬兩分别劃抵兩江督臣提用江海關光緒四年起至九年代徵贛關絲稅銀兩俱經委解兩江督臣衙門投兌所有光緒十年至十七年江海關代徴贛關絲稅亦由兩江提用共銀二十九萬八千四百五十一兩一分七厘大共撥解銀八十五萬八千四百五十一兩一分七厘先後由司詳經奏咨各在案兹據藩司方汝翼詳稱伏查江西庫欵入不敷出應解海軍經費能否依限解足尚無把握所有奉撥月協江蘇新餉本難相提並解惟現准江海關移會光緒十八年代徵贛關絲稅銀四萬八千三百一兩九分一厘巳遵奉兩江督臣劉坤一札飭由關如數動撥解交金陵防營支應局兌收作爲江西月恊江蘇新餉自應援案將江海關代徵贑關光緒十八年分絲稅作爲江西省撥解光緒十九年分江蘇新餉兹巳准南安贑州厘金局於應解司庫厘金項下照數提扣銀四萬八千三百一兩九分一厘歸還前項代徵贑關絲稅所扣厘金銀兩由司庫分别列收造辦等情詳請具奏前來臣覆覈無異除咨户部曁由兩江督臣江蘇撫臣查照外所有兩江提用江海關代徵贛關光緒十八年分絲稅抵作江西應解十九年分江蘇新餉銀兩緣由理合附片陳明伏乞聖鑒謹奏奉硃批户部知道欽此○○德馨片再查光緒十四年四月内接准部咨查直隷練餉前經奏定廣東等十省攺解部庫由直隷按月赴部請領計自同治五年起截至光緒十四年三月止江西共欠解銀十萬兩卽自十四年起無閏之年解銀六萬兩並補解舊欠銀一萬兩共計銀七萬兩有閏之年解銀六萬五千兩並補解舊欠銀一萬兩共計銀七萬五千兩務須遵照解足等因卽經行據藩司籌解光緒十四十五十六十七十八等年共銀三十一萬兩曁舊欠銀五萬兩所有光緒十九年分業據籌銀四萬兩爲正月起至八月止直隷固本餉銀委員解赴户部交收均經隨時附片奏報各在案兹據布政使方汝翼詳稱現於司庫甫據各屬解到二十年地丁騰挪銀一萬兩以爲十九年九十二個月應解固本兵餉交給管解第五批地丁京餉便員試用通判樂業搭解於二十年六月二十八日起行由陸路前赴户部交收詳請具奏等情前來臣覆核無異所有委解十九年九十二個月固本兵餉銀兩緣由理合附片陳明伏乞聖鑒謹奏奉硃批户部知道欽此○○德馨片再查光緒二十年分京餉撥江西地丁銀三十五萬兩厘金銀十萬兩又續撥地丁銀四萬兩行據藩司籌撥地丁銀一十五萬五千兩分作四批又動放厘金銀五萬兩飭委試用知縣羅毓春等先後領解赴部交收均經臣附片奏報各在案兹據布政使方汝翼詳稱現於續收光緒二十年地丁項下動放銀四萬兩内以銀二萬兩作爲第五批應解二十年原撥地丁京餉以銀二萬兩爲二十年上半年應解續撥地丁京餉一半銀兩隨解飯銀二百八十兩遴委試用通判樂業領解於二十年六月二十八日起行由陸路前赴户部交收詳請具奏等情前來臣覆核無異除飭續籌委解外所有委解二十年原撥第五批及續撥地丁京餉銀兩緣由理合附片陳明伏乞聖鑒謹奏奉硃批户部知道欽此 
 
