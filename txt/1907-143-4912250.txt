# 1907 - 143 - 4912250

 

Page 1

 
 
   
 
 

Page 2

 
 
[上諭]  
　　四月十六八日奉 
上諭岑春煊奏應請收回成命另簡賢員一摺岑春煊病尚未痊朝廷亦甚厪念惟廣東地方緊要現在廉欽等處均有土匪滋事潮州府屬之饒平縣境竟有聚衆戕官重案周馥恐難勝任非得威望素著情形熟悉之人不足以資鎭懾該督向來辦事認眞不辭勞怨　在該省籌防一切深合機宜是以特加簡畀務當迅速赴任通籌布置安良除暴消患未萌該督世受國恩當兹時事艱難自應力圖報稱勉副朝廷惓懷南服綏淸邊疆之意母得再行固辭廣西係兼轄省分母庸迴避所請賞假之處並母庸議欽此同日奉 
上諭郵傳部尚書著陳璧補授欽此同日奉 
上諭度支部右侍郎著林紹年補授欽此 
代論 
[東三省督撫議奏設立職司官制及督撫辦事要綱摺（續）]  
　　謹將遵議東三省職司官職章程繕具淸單恭呈御覽計開 
一設立行省公署東三省向於將軍衙署分設各司將軍副都統每日率領司員於衙署辦事與京部辦法相合現在東省外交内治日以繁難自未便照各省分設督撫藩臬各署致令公牘轉多周折屬僚疲於禀謁甚或動相齟齬貽誤要公所關非淺擬以軍署各司合之現有各局並提學司總立一署仿前代行省行台辦法名之曰奉天行省公署吉林黑龍江如之以總督爲長官巡撫爲次官於公署内分設承宣諮議二廳交涉旗務民政提學度支勸業蒙務七司隷之各員逐日入署事則公商稿則會畫以期赴機迅速簡省繁文籍收整理地方之效 
一酌定官品金元行省本有丞參等官明布政司卽元行中書省亦設有左右布政使左右參政等官國初將軍經略皆設叅贊現在出使大臣亦設有叅賛員缺於行省公署内設左參贊右叅賛各一員秩從二品以左叅寳領承宣廳事右叅贊領諮議廳事交涉旗務民政提學度支勸業蒙務七司擬均設司使一員總理一員司事務叅照各省提學鹽運等司及軍署原設各司協領品位酌按管理事務之繁次量分等差擬交涉旗務民政提學四司使秩正三品度支勸業蒙務三司司使秩從三品承宣廳及各司均就所管事務以類相從分設各科每科設僉事一員辦理科務首科僉事從四品各科僉事皆正五品其下設一等科員從五品二等科員正六品三等科員正七品分佐之交涉提學蒙務各司别設一二等譯官民政司别設一二等醫官提學司别設一二等編校官度支司别設一二等庫官勸業司别設一二等藝士凡列一等者品視二等科員二等者品視三等科員自僉事以下無論調用京外人員皆選有專門學業及材地相宜者遴充庶幾事有專責人用專長以精職叢諮議廳擬設議員副議員顧問員額外議員以集討論政治之益均不定品位凡本省實缺候補及京外人員併紳士皆選明達政治熟於本省情形者充之督撫仍各設一二三等秘書官無定員以辦秘密緊要事件 
一釐定職掌行省公署承宣廳禀承督撫辦理一省機要總匯事件考核用人及省内省外四品以下官員升調補署諮議廳掌議一省法令章制研究本省利病應行損益各事交涉司掌辦理外交各事以原有交涉等局改併旗務司掌辦理旗署各事以軍署原有户禮兵各司改併民政司掌辦理民治巡警緝捕等事提學司掌辦理敎育等事度支司掌辦理財賦等事以原有財政釐稅等局攺併勸業司掌辦理農工商部電航路墾礦等事以農工商各局改併蒙務司掌辦理蒙部各事奉 
 
 
 

Page 3

 
 
天則轄科爾沁六旗吉林則轄郭爾羅斯前旗黑龍江則轄郭爾羅斯後旗扎賚特杜爾伯特三旗承宣廳及各司分科名目職掌由臣等到後體察情形酌擬奏咨辦理此外應設局所廠塲學堂公司等皆以類相從附屬各司酌令司使等人員或有專長得力者辦理合坐言起行爲一職以資實驗（未完） 
專電 
[電一廣東] （四月十八日亥刻） 
潮州府饒平縣屬黃岡鎭亂徒麕集四五千人到處刦掠勢甚危險粤督已派水師提督李準帶兵往勦並截留北洋兵艦兩艘協助因匪由閩洋漁艇載來又電閩督飭漳州鎭道設法堵截（積） 
[電二天津] （四月十八日酉刻） 
洋商私運軍火案昨津關道會同駐津德領事會審該商供共向德國訂購毛瑟槍三萬枝除現已破獲七千八百枝其餘亦多運出津關道當卽禀知袁督通電各省關嚴查（洛） 
[電三北京] （四月十八日戌刻） 
粤督周馥開缺係由岑尚書密參惟岑放兩廣亦非所願實爲政府排擠使出尚擬力辭（慕）　 
[電四蘇州] （四月十八日申刻） 
蘇提學使周樹模亟於交卸北上遺缺由督撫委定新升臬司陸鍾琦兼署（利） 
[電五北京] （四月十八日戌刻） 
發行紙幣事經度支部奏准設造紙廠於北通州以京北淸河舊倉改建印刷局所需經費均撥磅餘開支（玩） 
[電六北京] （四月十八日酉刻） 
上海公廨讞員關絅由東督徐世昌奏調赴東辦理交涉奉旨依議（前） 
[電七安慶] （四月十九日丑刻） 
新簡郵傳部左侍郎于式枚乘新豐船抵皖微服密查要案日下近聞 
慶邸自被叅後辦事格外小心日前在外務部宣言近來台官專以伺隙彈劾爲事此後交涉事宜我等務要詳愼以免被人指摘並命將每日所辦公事無論巨細是否議結一併淸繕事宜單逐日送邸以便詳核或曰慶邸前次被參并不關交涉一事而台官可伺之隙亦不止交涉一門不知慶邸將何以防之 
趙侍御春霖革職後各台陳及同鄉京官無不憤其寃抑者日前公同會議擬措集川資令其先行出洋游歷俟回國後再作出山之計侍御慨然曰此次因公參劾親貴以致革職自問臣心如水决不願再登仕版又何必出洋言次意頗堅决烏呼出洋二字本爲今日熱心富貴者終南之捷徑豈有　　名公而肯出此者乎侍御眞好男兒 
日前軍機大臣進見奉兩宮面交京外官員條陳密摺十餘件探得摺中有指摘樞臣疆吏劣跡者有請裁皇室冗費者有請認眞整頓政務痛除私弊者有謂軍機大臣雖加津貼血徇私納賄如故者故軍機處會議此事異常秘密噫一趙啟霖革職矣豈眞有百趙啟霖將接踵而起乎然則吾國人心猶未死也 
緊要新聞 
[江督電奏訪查逆黨布置情形北京]  
　　軍機處王大臣昨接江督端方電開承准支電奉旨袁世凱電奏洋關查出德商夾帶快鎗子彈著沿江沿海各省督撫認眞稽查重懸賞格隨時防範以消隠患等因欽此當卽轉行各關各屬欽遵辦理伏查上年訪聞孫汶逆謀卽派出多人嚴密偵察今年二月訪聞孫汶於正月二十六日曾至上 
海偕□□□到新家坡運動軍火□□□□□□□□□在東辦事聞其辦法謀以銀數萬兩到金山衛瀏河常熟江浙等處小碼頭招集鹽梟數千人船千餘隻每船給銀三十兩爲販賣私鹽之本以販私鹽激動官兵來捕卽同時拒捕起事更以重金購死士於官署各放炸彈以亂人心所訪消息如此雖未敢謂其必然不能不嚴加防範已嚴飭各關及地方文 
 
 

Page 4

 
 
武併密派得力員弁不動聲色認眞查拿在案今津海關果有查出夾帶大批軍火鎗彈之事。足見事非無因欽。奉嚴緝自當益加嚴督各員奮勉圖功切實辦理以期潜消隠仰患副聖懷乞代奏等情業已代爲入奏矣（止） 
[銅官山礦案又生枝節安慶]  
　　前此安裕公司。揑稱皖撫准其開礦經外部駁詰後皖紳以礦約既經逾限擬逕由皖省先行開辦並集股十萬電懇農工商部曁外務部迅卽頒發執照以便招工開採在案不料該公司現又令洋礦師麥奎。潛至銅官山。擅自修築道路。並運到各項機器。（該礦師去歲亦因修路挖毁民人潘裕前之祖墓幾動衆憤）事爲銅陵縣得悉因於前日飛報皖撫請示辦法恩中丞以該礦師迭次無理取閙卽飭銅陵縣嚴行阻止一面並示禁居民母得輕舉妄動。俾便據理斥駁云。（時） 
[德兵搗毁京師城門北京]  
　　東便門。附近時有德國兵丁深夜滋閙是以近日値班官弁稽察甚嚴不料前夜有德兵數名。忽至城前呼喚開門。値日弁兵以其無事叫門又無執照呈騐不能擅開德兵大怒竟將城門搗毁數處。並毆打門兵。外務部得報後卽與駐京德國公使交涉現德使已派繙譯前往東便門查騐矣（毅） 
[移民實邊之政策南京]  
　　東督擬籌安插費用。江督端午帥主持將江皖飢民三萬人移至遼河並將裁併舊營二十營之餉欵撥充路費電知東督徐世昌請於到東後妥爲安插等情已見前報兹悉午帥接到徐督復電大旨謂前接來電祇議及路費至安插此項貧民須有房屋農具耔種。所費不資。到東後開墾。非二三月卽能獲粮自養。仍須籌給。數月費用俾資糊。口統計各費。至少亦須四五十萬金。現與唐朱二公商議擬俟到東後查明欵項再議辦法云云 
江督派員勸導災民。江督爲移民實邊事深恐内地貧民多所疑阻特札派副都統景賢前往勸導札文錄下（前略）前准度支部咨議復御史王步瀛等奏江北水災遷民實邊宜乘時會一片奉旨依議欽此行令欽遵前來當經本部堂電知淮揚徐州二道並電商直隷熱河奉天吉林黑龍江綏遠城新疆各督撫將軍都統大臣曁札行淮揚徐州二道會同體察情形切寔籌議又以該副都統在奉省服官有年才識優嫻於邊地情形尤爲熟悉奏請調寗差遣協同籌議奉旨允准業經抄片行知各在案前准直隷總督部堂熱河都統吉林將軍伊犂將軍新疆巡撫部院並據淮揚道徐州道先後電復前來本部堂查遷民實邊事端宏大非統籌全局熟察輿情審愼圖維不能措施悉當察核各處復電所述情形洵屬不易措手惟事關大局。不可不力爲其難。内地習俗。安土重遷。固屬難與圖始。然時見結隊出行。則亦必有不憚遠遊之輩。邊荒開墾。非有室家不能生聚。内民若知有永利可圖。亦未必全不肯携帶家屬。但能將邊地情形向内民詳有宣布剴切勸導使民間曉然於有利無害目不致生擬阻該副都統熟悉邊情深明大略應令馳赴淮徐海各屬災區。會同淮揚徐州　道體察民情。廣爲開。導民間有願赴邊地開墾者。或隻身。或携家。均准報名聽候選擇資遣。其一切辦法卽由該副都統會同兩道妥議章程禀候核奪（下略）（虞） 
[新奉鐵路今日接收]  
　　十七日東京電云中國日本兩國大員可望於今日抵大連。舉行交收新奉鐵路之　。譯字林報 
[西報紀中俄合辦庫倫金礦]  
　　十七日北京電云庫倫辦事大臣延祉與俄國代表員訂立合同。開採蒙古金礦。合同内所載條欵不日卽可宣布譯文滙報泰晤士報云蒙古庫倫金礦北京政府己與俄國訂立合同由中俄集資合辦。其資本中俄各半。五十年後由政府購回。 
本埠要聞 
[曾君孟樸等爲毆辱學生事致王太史電]  
　　王勝之太史鑒接蘇校學生等報告巡警攅毆學生受傷甚多且重滬上學界震憤儗開會集議請先面謁撫帥查明嚴辦以平衆忿（耿） 
[滬道爲洋商開設行棧事致鎭江道電]  
　　榮觀察鑒日商藥肆一節。文猶未到無憑商阻。日領本兼理鎭領事。廉請尊處行文逕商。庶歸妥速。澂（嘉） 
[承辦濬浦工程尚須請示]  
　　滬道瑞觀察昨日電禀江督略稱濬浦挖泥工程招商投標疊奉憲飭選擇具報何敢延誤惟職道責成綦重未敢輕易遽定容再與稅司詳細籌議。究係何商承商爲。妥。於西五月底合同限滿之時。商定請示。（建） 
[美船裝運振物赴鎭]  
　　文匯報云美國運船『貝福德』於昨日下午由美駛抵吳淞裝載救濟飢民貨物。値洋十萬元。該船於今日開往鎭江美領事署特派雲飛得君前往將貨物點交董事 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[奉天將軍趙爾巽奏請丈放荒地淸單（續）]  
　　一丈放葦地應將熟地生地分爲兩種辦法熟地無論曾否報領有案應由各墾户於示諭後先將自已地界封堆豎標註明姓名聽候委員丈明准予儘數撥留按户按叚給予丈單生地應先丈後放劃出段落以一晌爲一號按晌編列號數其有零星地段不足一晌者即以所零之數爲一號分别等則照號繪圖塡註空向丈單俟丈竣查明領户名數預行示期傳集各户按照各領户原報先後次序飭令自行掣簽另編領地先後號數如某甲掣得第一號原報領地兩晌卽將第一號第二號之地給領某乙掣得第二號原報領地之晌卽將第三號起至第五號之地給領如是挨號放竣再行照單撥地按地收價不准擅指段落預交價銀以杜弊竇惟編列段落號數之時凡有河水沙岡應一槪横編不可沿水靠沙順列號數致一户所領之地盡數窪下沙鹻轉涉偏枯其編列領户號數之時亦應將報領地畆與丈明荒地晌數統盤核計是否足敷撥放如户多地少應先儘小户認領將大户報領之地均匀核減以恤窮黎 
一丈放各地熟地於丈明後發給丈單荒地於掣簽後發給丈單統限一個月内交淸地價持赴墾局發給大照此項丈單共計三聨均繪有地段形式並註明邊界弓尺及四至號數或地鄰名姓事竣後一聨送財政局一聨發交經征衙門其發給領户之一聨於領照時粘附照尾蓋用騎縫墾局關防發給收執惟逾限不交地價卽行作廢不能執以爲據 
一從前已放之地應由墾局調取廰縣衙門征收稅課底册並令租户呈騐交稅執據及原領執照或共賣契據核對相符方准作爲原領其應交地價准將交過押租錢文照數扣抵每押租小數錢十千照鳳岫安市價酌中核定作爲市平銀一兩倘原額之外丈出浮多亦准原佃照章交價承領 
一委員示期查丈原墾户應齊集地所守候自到繪圖呈騐圖内註明邊界繩弓及四鄰名姓其從前業已報領交過押租者併即檢同原領執照及每年交稅印據呈騐倘臨期不到先令鄉保四隣將該地指丈註册予限十日赴局補領丈單倘再逾限查封另放 
一從前已放之地原領執照係屬上地現經勘明實係下地或原係下地現經勘明係屬上地應槪以現勘等則爲斷 
一生熟塘地其如有典賣糾葛究應何人價領應照淸賦案内所定章程辦理 
一此次丈放各地槪以二百四十弓爲畆十畝爲晌二十四晌爲方承辦員書不准私自增減倘有此弊一經查出每地十晌增減至五畝以上者卽屬通同舞弊分别嚴叅治罪 
一大照工本應照淸賦辦法每地一畆收照費五分生荒中之下地准予減半 
一各地放竣之後應照丈單内所繪地叚形式以地畝坐落爲主挨號造具魚鱗圖册並另以領户籍貫住址爲主挨户造其征收紅册以便催科而資考核 
一現定章程各有未盡事宣隨時查酌變通奉硃批覽欽此 
内治部 
[部批整頓電政辦法北京]  
　　電政督辦楊文駿以整頓電政辦法禀奉郵傳部批云查核摺開各條於整頓電政尚屬留心惟弟一條所稱權限應分行政用人兩端凡電政中整頓攺革及有關交涉事件均應呈請部示餘均由該督辦在滬主政辦理用人一節凡總辦以下委員人等自應由該督辦遴委其各局之總辦仍須報部核准再行札派惟各總辦均歸該督辦考核如不得力准隨時奏請撤換其行文體制卽如所擬辦理又樽節經費一條該督辦公費應定爲每月一千兩電政公所原設員司人等薪水經費每月額支銀一千七百四十六元爲數亦屬過多應由該督辦切實核減於辦理一月後核定呈報又酌減報費考察弊端兩條所見甚是查中國電報設立多年而至今未甚發達其故有二一則以收費之過重一則由積弊之太深應將原定報費明碼核减一半密碼不得加收費减則人人樂用電報者多不特商股無虧更於報務有益至所稱遲誤需索等弊亟宜認眞革除而最要者尤在委員之得人各局委員必須由報生推補庶於整頓之中兼庽鼓舞之意又官電免費界限太寛殊於公家大有虧損且官中尋常酬應之電亦列一等以致商民要電反至壓擱遲滯辦理亦殊失當亟應另定妥協劃一章程此外官商綫路如何推廣各路子局如何添設亦由該督辦迅速悉心籌議隨時禀奪又所請購置局屋一節應准照辦仰卽遵照繳（易） 
[禀請試辦警察松江]  
　　松郡錢君葆田王君雪生宣君杏颿現由蘇垣警察學堂畢業回松擬公議條陳禀請府縣籌撥欵項分段試辦警察未識能邀批准否（比） 
[候補鹺員之苦况杭州]  
　　浙省運轅向例於夏間派員分赴兩浙及江蘇等屬稽查醬園缸數然委員不免從中索取規費經前運憲信都轉查明此項規貴共有八千餘金之多一律撥歸公用且鹺員中之聽鼓者例有津貼銀兩及年終時貧員度歲等欵亦均停給於是各鹺員以差缺難期紛紛乞假聞日來衙叅殊形寥落云（士） 
外交錄 
[安南設立領事問題北京]  
　　我國擬在法屬安南設立領事疊經孫劉兩使與法外部商議未决前日外務部又與駐京法使提議此事聞法使已允轉達法外部斟酌辦理矣（玉） 
 
 

Page 11

 
 
[紹興府拒絶洋商開設店舖杭州]  
　　紹興府貴太守通禀省憲略謂據山會商務分會呈稱竊查通商條約凡屬洋商不准在内地開設行棧店鋪久已通行在案紹興非通商口岸並非租界乃日本人在郡城山陰縣境之丁家弄開設仁信堂洋貨藥料鋪並聞日商松木堂相繼來紹現已擬租房屋開張店鋪似此日本商人接踵而來相率在郡城貿易顯違約章將來難免不釀成交涉爲此吾請察核迅賜查照約章勒令閉歇並飭護送日商至杭交日本領事收管一面並請出示諭禁嗣後如有將房屋租與洋商開設店鋪者查明發封入官再山陰縣境之府横街有售賣縫紉機器店鋪當門以英商兩字爲額顯係巧於嘗試亦請一律查禁等情據此查紹郡並非通商口岸該日商何得違背約章私開行店若不勒令閉歇將來君起效尤勢必釀成交涉自當絶之於始以杜生釁之端除飭縣查照約章勒令閉歇並將該日商妥愼護送杭州日本領事收管外合將辦理情形禀請察核云云（四） 
[洋商違章設棧安慶]  
　　巢縣厘卡近以美孚洋行在巢境設立煤油分棧且運往煤油亦未完釐殊屬有碍約章因特會禀撫台札飭蕪湖關道照會該國領事運往煤油仍應完納落地稅並請將該分棧封閉以免别生轇轕（時） 
[堅拒法商要求閩礦北京]  
　　日前駐京公使至外務部聲稱現有法國商人欲求開採八閩礦產那相國以閩省所有礦產已由該省士紳决定自辦迭次電爭甚力法商所請未便允准當卽婉詞拒絶（金） 
[日允懲私運軍火北京]  
　　前在朝陽門緝獲日華洋行商人三島私運軍火一案現聞外部照會日本公使聲明蒙古本非通商口岸即運平常貨物前往已屬違背條約况運違禁貨物尤應究懲旋得日本公使照會允准照辦惟請酌給該商鎗枝銀兩以免苦累（易） 
[駐奉領事餞别趙將軍]  
　　十七日東京電云今日駐奉各國領事設筵爲奉天將軍趙爾巽餞别譯字林報 
軍事界 
[派員考騐徴兵體質杭州]  
　　浙省新軍第二標蔣標統奉督練公所札派隊偕官蕭星垣馬志勛等前往金衢嚴三府設局徴兵已誌前報兹又添委大英醫院畢業生包高二君爲醫官續往該局實騐徴兵體質詳細塡表以重軍政（凡） 
[批飭廓淸軍械局積弊南京]  
　　兩江督練公所參議官沈觀察尚濂釐捐總局提調葛太守德潤前奉督憲委赴軍械局調查一切以防流弊兹將盤查軍火情形詳細禀覆當奉端午帥批示云查軍械各庫爲存儲軍械重要之地宜如何謹愼嚴密條理分明方足以昭愼重若如該道府所禀江南軍械局種種腐敗情形實屬不成事體各項子彈甚至有未經註册者尤爲漫無稽考易於弊混左道到差未久旣尚有志整頓應即仍委該道府等刻日會同左道將各項子彈完好廢壞分别逐欵查明無論從前曾否列册均須詳細分列册簿不得絲毫遺漏其完好者應分别種類收藏廢壞者或卽融化或另封儲勿任稍有雜亂其各營繳還及寄存確實數目亦須隨時登註該道等務須考查切實庶幾軍械局歷年淆亂之弊一舉廓淸至巡警局前次撈出之砲彈等件旣經該道查明恐係裁撤舊營未經繳局之件應卽免予置議仍責成巡警局隨時稽查以昭詳愼除行軍械巡警兩局外仰卽遵照辦理此繳（商） 
[軍門晉省寗波]  
　　浙撫張筱帥日昨電致浙提呂道生軍門有事面商請卽來省軍門接電後當卽乘輪起行標下各印委均往碼頭恭送（又） 
[咨送陸軍速成科學生安慶]  
　　皖省陸軍學堂日前甄别大考擇其程度最優者挑取數名咨送京師陸軍速成科肄業以廣敎育而宏造就（政） 
[裁兵求給恩餉松江]  
　　松江護軍中營向由鄧在庭遊戎管帶嗣經劉軍門酌量裁汰攺爲江蘇松江留防隊編作三隊每隊三排各六十名另委彭龔劉三弁分帶十五日軍門拈香回轅該營裁汰各兵齊集轅門環求加給恩餉經材官驅逐始散（伏） 
[批奬開辦綠營警察學堂鎭江]  
　　狼山鎭總兵鄭國俊擬開辦綠營警察學堂特將所議章程呈報江督當奉批云據呈章程淸册均悉查核所擬簡章甚屬妥洽應准照辦興辦警察實爲目前要政該鎭仰體時艱實行舉辦深堪嘉尚各標營誠能照此辦理則各營制兵自可轉弱爲强應將所送章程札發官報局照式刷印二百本呈送通飭江安西各鎭協營一體仿照辦理以歸畫一希仍督飭所屬務須切實經理期收實效庶餉不虚縻兵歸有用云云（數） 
[電覆藏番平靖情形重慶]  
　　日前駐藏大臣電致政府略謂巴勒商人前與宗噶番族因稅衝突一事當經遴派妥員前往查辦現據禀覆此事已經和平了結地方均極安謐不致釀成禍患云云（同） 
敎育誌 
[續誌高等學堂衝突事安慶]  
　　安徽高等學堂學生大起風潮逐退敎務長等情己紀前報現接到監督嚴又陵由滬來電謂學堂伙食欠佳應責成庶務員學生恃衆滋閙應查明記過等語究竟如何辦法大約須俟嚴監督蒞皖始可定奪云（時） 
[師範學堂又起風潮安慶]  
　　皖省師範學堂學生丁某於上禮拜六邀同課畢諸生出外堂長以未經請假畧加申斥該生等羣相辯論以致大起風潮一閧而散現堂長已自行辭退禀請姚學監查辦核奪矣（化） 
[准撥串捐充作學費鎭江]  
　　溧陽縣小學堂開辦以來經費異常支絀該堂堂長日昨禀墾縣令轉詳省憲擬在該縣丁漕串票項下籌撥若干俾資挹注現已由劉大令禀詳上憲奉批照准矣（五） 
[禀請撥欵助學安慶]  
　　省城務實小學堂係江蘇補用道鄭輔東觀察所創刻因經費困難擬在司庫項下動撥若干藉資挹注昨已赴提 
 
 

Page 12

 
 
學司署具禀示遵矣（俗） 
[孝廉條陳改良學務鎭江]  
　　鎭郡王趙兩孝廉日前具禀丹徒縣條陳辦理學堂及地方各私塾改良章程宗加彌大令深爲嘉許當卽照會各學堂監督及各鄉校私塾董事會議具覆核辦（節） 
[請封淫庵改作學堂寗波]  
　　甬城塔水橋延壽庵内有幼尼數人不守淸規時有爭風情事現由學界諸君聨名禀請當道將該庵發封改充學堂之用未識當道者作何辦理也（分） 
實業類 
[皖省鐵路添舉副總辦幹事員安慶]  
　　皖省同鄉會於初八日公舉李經芳爲鐵路總辦已見前報兹悉是日會議誠恐權限不淸特於總辦外添舉蘇慕東主政孫驥雲觀察二君爲副總辦程韻笙洪鑄生金伯平三君爲總幹事分定權限不得逾越侵佔以免貽誤（玉） 
按蘇慕東君前辦茶磁公司赴聖路易賽會曾得超等奬牌程洪金三君皆日本東京大學畢業生 
[蒙古大興實業之計畫北京]  
　　庫倫辦事大臣延祉以蒙古地方利源未闢如開墾林業畜牧牲獵皮毛骨角鐵路礦產漁業鹽榷各項事宜均爲藩屬切要之圖因派章京恩連主事存德會同蒙古章京及滿蒙筆帖式帶同差役人等分赴四境勘丈地畆查閱邊界俟查覈到日卽議次第興辦惟印務處司員事繁人少不敷分布擬請將差滿理藩部員外郎恒鈺暫留數日以資辦公（同） 
[滬寗鐵路安設電桿鎭江]  
　　滬寗鐵路鎭江至金陵一帶早已興工約一年後定能全路告成該路之電線直達省垣現由洋工程師督率工匠安設電桿不與商電相混并能與各處車站彼此通電傳信（御） 
[鹽商禀請酌加售價揚州]  
　　淮鹽派赴西岸銷售向係和碱搭配近因各塲和碱歉收經趙都轉禀准江督改派尖鹽和鹽各三成碱鹽四成該岸商人以收買尖鹽成本較貴每引牌價約高二百文因卽聨名禀請運司酌加岸價以全商本未知能准如所請否（止） 
[鹽產豐收揚州]  
　　　去歲淮北鹽池爲水淹損收成大歉今年天氣晴燥淮南北春產驟旺無不溢出額外故鹽業中人咸喜形於色云（徒） 
瑣事欄 
[德華銀行添設分行]  
　　德人近在遠東經營商務不遺餘力現乂將德華銀行分設支店於營奉天哈爾濱等處譯東京朝日新聞（穎） 
[皖臬身後之將况安慶]  
　　皖臬世廉訪病故後靈柩暫停署中所有身後一切甚屬蕭條有擬請上台擬款十萬之說並聞該臬係慶親王之婿此次病故實爲慶王被劾所致又聞江督端制軍電請皖撫籌撥十萬彌補其身後之虧空　帥亦撥給三萬云（若） 
[龍南縣禀詳懲匪情形南昌]  
　　贛省龍南縣梅大令日前將懲匪情形禀詳撫憲畧謂卑縣民俗强悍甲於南贛而搶匪會匪尤以縣屬之太平堡大霸爲最多竹湖洞則有謝亞先之匪首横岡則有謝亞石之匪首大平堡則有賴萬邦廖烏龍古之匪首大霸則有葉亞楷葉金鳳葉亞毛葉老華等之匪首黨羽衆多加以地接粤省廣匪竄入故前任移交案件非紏衆搶劫卽擄人勒贖選派差役不敢下鄉以致犯無一獲現奉巡憲親臨卑邑懲辦匪案拿獲匪首匪犯至一百數十名發交卑縣訊供禀辦訊明搶劫至三次以上就地正法者已有六十五名之多其餘訊明搶劫一二次或供詞狡展或訊不承認或尚未訊及者亦不下七八十名從前卑縣控告盜劫搶劫之案皆係此等匪徒現在各犯已分别拿獲俟訊明後情罪較輕者仍由巡憲或予監禁或發習藝云云（規） 
[試騐化學之危險北京]  
　　十一日順天高等學堂試騐鈉與煤油化合法經原田教習如法犯合乃忽轟然一聲如雷震耳全堂大駭奔逃幸在院中試騐僅將講堂玻璃震碎天棚架地板則已全行焚壞學生高弼臣衣服頭髮亦均灼傷（玉） 
[鄉民搗毁米鋪杭州]  
　　富陽余某因主持當十銅元折作元文被鄉民於十三日午刻將其所開米鋪搗毁一空該縣董鳳來大令得報當卽會同警汛前往彈壓始各逃散現爲首滋事之某某等三人己被拿獲押候懲辦矣（五） 
[縣令不理盜案紹興]  
　　上虞縣境向多匪盜當葉覲瑜大令蒞任時獲得著匪數名後居功邀奬防務廢弛民間呈報被搶者槪令改爲失竊以致匪膽益壯猖獗愈近甚如朱家灘胡王刃姓等家均於同日白晝被刧其餘横塘劉杏林家及裏巖徐姓家均被挨户肆劫毫無願忌并有兩傷事主婦女情事葉大令諱不予理現由該縣伸耆聨名到郡投府上控矣（正） 
[請免參辦吞振局員安慶]  
　　江蘇候補巡檢顧光弟欠繳安徽振捐銀八百兩業經該局總辦查明擬請叅辦現該巡檢繳到銀五百餘兩餘欵禀懇從緩張羅如數解繳聞該總辦已允詳請皖撫免予叅辦矣（化） 
[不准鄉民割麥充饑安慶]  
　　省城東門外建造協制第二標營房所有去歲官買地基均係民業曾種有大小二麥現因將次黃熟該民等擬割濟飢詎工程局監造委員立飭工兵將該民等拘拿到局治以偷竊之罪鄉民不服遂約同百數十人赴督練公所具禀喊寃當經叅謀總辦陸觀察略詰數語斷以此麥原定官收無庸置議一面將工兵略予薄責衆遂解散（先） 
[移交平糶用欵安慶]  
　　靈壁縣衛大令獻瑞因交卸在卽將前日紳董所領平糶各欵應存若干應支若干飭令開具淸摺遺交新任馬令接辦一面申報撫台備案查核（作） 
[張文達靈柩過鄂武昌]  
　　張文達靈柩初十日由火車自京到漢已誌前報兹悉於十一日換船渡江停泊絲局馬頭鄂督張香帥以及文武各員均往致祭（失） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[小說偵探婦奇寃（華生筆記）三十八]  
余受而展視。其上云。 
福爾摩斯君鑒。明晨八句半鐘。余等敬詣君所。有要言面告。於君事甚有益也。幸俟之。　三月十五號 
書末並未署名。察書面郵局所鈐之印記。則知此信發自酸來村。余詫曰。噫得母與斯案有關涉耶。福曰然。其書中云與吾事有益。殆卽指此。余曰。是必君所遣往之三人所發。故不署名。福曰。否否。彼三人之報告書。雖不署名。然各有暗記。我一望即知之。且語意亦不甚合。是必爲他人所發者。余曰。然則其阿根耶。但何以不署姓氏。且阿根之筆跡我識之。與此殊不類。意者其爲雲倫所發耶舍此更有誰何者。福摇首曰否。决非是。且觀其語意。似發書者尚不止一人。且俟明日覘之。今夜已深。我憊甚。盍早休。 
翌晨。余起甚早。略至左近散步。呼吸新鮮空氣。及返才八句五分鐘。與福共早飱畢。視杪針已指二十五分。余乃謂福曰昨夜寄書之人。斯時殆將至矣。言未己。忽聞門鈴驟響。俄而靴聲槖槖。一客己排闥入。視之。非他人。乃阿根也。余心異焉。急迎問曰。昨夜寄書者非子也耶。阿根茫然不知所謂。曰子云何。余曰。昨有致福君信者。謂今晨有要言來告。我以爲或子所發耳。阿根曰否。余曷嘗有是信余今日之來。以心念海太之事。故欲向福君一問消息耳。言畢就坐。與福略道寒暄。方欲問斯案之情形。忽門鈴聲又大作。旋有二客怱入。將及。室以指輕彈其門。福卽起身呼曰請入。客乃推門而進。余舉目一視噫。彼何人斯。胡忽至此。瞥見之下。余不覺卓然驚起。唶嚄不止。二客爲誰。則前行者乃海太之書記生約克屈來。後行者卽前夜所見形跡可疑之老僕赫迭也。 
國外新聞 
[英國海軍中將遊歷韓京]  
　　十七日東京電云英國海軍中將摩爾於今日抵韓京 
[萬國棉業會在奥京開會]  
　　十七日倫敦電云萬國棉業公會在奥國維也納京城開第四次會議歐洲人赴會者二百五十人美國種棉花者亦派代表赴會會中辯論之事有將來不准作買空賣空之貿易一條主度麥克拉君詳述東印度棉花之盛實年來非常發達當經奥皇接見各代表員並祝其議論有成云 
[調查療治吸烟之藥草]  
　　十七日倫敦電云英國達林敦地方之聨合黨會員皮思君以傳聞巫來由半島西蘭高地方查有療治吸烟之藥品請派委員調查殖民部副大臣温新敦翹基爾君答稱巫來由島國家化騐師未能覓獲草木中含有特别原質可以煎汁者皇家醫學研究所尚在再加化驗故化騐未畢則派員調查尚非其時也 
[日本征服台灣土番]  
　　十七日倫敦電云台灣日本人已决議征服東海岸全境土人聞祇有十萬人乃竟擁有肥美之土地七萬方英里 
[南斐洲礦工罷工風潮漸定]  
　　十七日倫敦電云南斐洲蘭因德礦地現均有兵隊駐紥礦工照常工作者已不少 
[俄國炸彈案又見]  
　　神户西報載倫敦電云俄國歐弟薩省有警察官二員及餘人三名爲炸彈擊斃該處亂嚮未已居民皆恐懼 
[西班牙勤修武備]  
　　神户西報載倫敦電云西班牙京城消息謂西班牙政府籌議建造製造廠整頓沿海要地防守之道需用英金八百萬磅工程展至八年爲期所有英金八百萬磅内尚須提用建造新式戰艦數艘以備訓練將校士卒 
[法國酒業之紛擾]  
　　十六日栢林電云法國操酒業者在法國西南境達雷斯貢地方開會抗議到會者有數千人以上譯字林報 
[日本將校遊歷歐洲]  
　　十七日栢林電云日本海軍大將山本君陸軍大將少須君在歐洲遊歷時當赴柏林一行 
[日本親王宴客]  
　　十八日倫敦電云日本伏見甯親王在日本公使署設筵宴請英太子及康諾德公爵 
[英報記者赴德遊歷之原因]  
　　十七日栢林電云英國報館記者多人因去夏德國新聞記者曾赴倫敦遊歷特往答拜已抵勃列孟地方備受懽迎以上譯文匯報 
本埠新聞 
[安徽人圑體之發達]  
　　安徽旅滬會自去年發起已及週年今會中職員議於本月廿二日下午假斜橋頤園舉行懇親大會以爲紀念日内遍發公啟通告各同鄉及會員並請龔主張太史朱幼鴻胡二梅二觀察及學紳商各界人士到會演說刻又由會員胡郁交君倡議組織一安徽雜誌月出一册以爲同鄉之機關皖人文明進步於此可見一斑（市） 
[滬道示禁嗎啡]  
　　上海道瑞觀察昨日發出禁止嗎啡示諭略謂照得嗎啡一物爲毒藥中之一種貽害甚烈中國向視爲禁品不准任便販運製鍊以防妨碍衛生公益乃近來租界各種藥肆往往偷運嗎啡進口或以攙戒烟九内或以製成毒針私售圖利不顧害人身命深堪痛恨當經函准稅務司請由熟悉西醫密購各種藥丸如法化驗大都　以嗎啡一面查明尚有多家常有嗎啡出售甚至專爲人私打嗎啡毒針之店亟應嚴電禁令兹商准領袖比總領事照會請爲出示前來除照復並分行查禁外合行出示諭禁云云（溥） 
[飭領路購地價銀]  
　　蘇滬鐵路購地局委員寳子觀明府前將 
 
 

Page 19

 
 
第十九版 
西鄉各地陸續給價購妥其有墳墓之地着地主偕地保到局領費遷棺兹查得各地主多有觀望不遷者爰飭保傳諭限令月抄領遷如違卽將此項已劃之地應得遷費一併彚存上海縣署著各業户赴縣承領赶遷云（夙） 
[示禁假冒巡丁]  
　　貨捐局總辦志太守以本局向章各碼頭均派巡丁查察並委員在浦江梭巡嚴查繞越近查得時有附近地棍冒稱局中巡丁向各商藉端勒詐情事故出示曉諭各商略謂巡船向有旗幟巡丁亦有憑照在碼頭檢查時應以盖印簽騐爲憑自示之後如各商再遇未持憑照巡丁許卽扭局嚴辦再各商如有偷漏貨物後卽自行報局者祇令照章報捐免其科罰倘敢串通營私察出嚴究不貸（夜） 
[維持風俗之文告]  
　　本縣李大令昨發諭單遍諭各圖地保文曰爲查案諭飭事案奉前府憲田札以據郡城全節堂經董沈爾常禀近來人心險惡風俗澆漓搶孀逼醮層見疉出鄉民習以爲常一若婦人夫故自應轉醮圖中搶娶孀婦總以地保爲主盟地保以孀婦出嫁爲第一利藪以提分孀婦身價爲應得之欵甚至夫病篤而先經議價夫甫亡而卽肆搶謀遇有鰥夫私相關說一經議定身價即紏衆乘夜强搶孀婦欲逃不得欲死不能忍辱貽羞雖欲矢志守貞終至含寃失節若不求一整頓保全之法責成地保嚴予懲處恐難禁止擬具章程八條呈求立案出示勒石並移行廳縣一體立案每年開篆頒論圖董地保嚴禁此風以期永久凈絶并令董保各具甘結送案等情又據該堂董續錄保節章程三條禀請分行仿辦由府先後抄章通飭遵照辦理等因奉經分諭嚴禁並頒式飭造孀婦淸册送堂稽查一面照節飭取切結在案合行查案諭飭諭到該地保卽便遵照圖内如有搶孀逼醮情事責成該地保立卽投縣報告以憑提案証明詳辦地保自犯及圖中有犯知而不報者卽責成該圖董報告倘敢徇隠一經察出定將該董保一併懲治一面會董查明上年年底止圖中共有已嫁未嫁孀婦若干務照前次頒式詳細造具淸册兩分如造報不實查出後地保立予嚴懲圖董亦干未便至圖中遇有新寡地保應隨時赴堂報知添入册内如係自願再嫁者應令本婦告知善堂或由該董保代告均須將媒証主婚人等姓名一并報明以便堂中查察仍著該地保遵章先行出具不犯搶孀逼醮切結交由該圖董加結仍送核轉　則不准充當此係奉上憲特飭舉辦之件該董保務須實力奉行忽得視爲貝文切切特諭（哲） 
[烟館集議請展烟禁]  
　　滬道瑞觀察通飭縣局勒限禁烟已迭誌前報昨日廣潮各幫因限期已迫特邀同業至會館聚議僉以閉歇之後生財必無　盤買吃虧不少日店夥堂倌人等一旦失業難保不挺而走險擬公禀道台請爲展限本幫各烟間聞亦在南市龍德橋堍德興樓集議瑞觀察據偵探楊金禀報當卽傳諭城廂内外各巡警局一體嚴防勸導解散云（車） 
[開闢城門辦法出詳]  
　　上海議闢城門一事前經道憲通禀督撫批准惟以兹事體大須奏准立案方可照辦是以江督諭飭滬道籌具妥詳以便具奏現瑞觀察已妥籌辦法具禀詳覆矣（泳） 
[移請諭令洋人開報户口]  
　　金陵巡警局以現須淸查户口所有各國旅寗洋人亦應列入表册爰於前日移請滬道照會駐滬法總領事轉致旅寗商人以及遊歷傳敎人等曁禮拜堂醫院行棧公司諭令迅將姓名年籍職業并眷屬雇工人數詳告淸查户口委員轉禀到局以重警務（速） 
[欽使進京]  
　　考察各省銅幣大臣陳玉倉侍郎乘輪回京覆命行李從法界下船昨由聶司馬咨照捕房派出探捕前往照料（契） 
[兇犯解道過勘]  
　　戳死義勇排長黃勳伯之凶犯王阿仁現將解道過勘前日經襄讞洪明府提訊不諱騐明面貌箕斗判還禁候勘（車） 
[協提兇犯]  
　　成衣匠陸仲堂串通探夥小廣東劉掌生蔡錫平等誣指蔡金林行竊軋在西華樓私刑斃命經滬道札催公廨迅催捕房著探交出小廣東等各節已誌前報兹悉讞員關太守以此案曾經查得蔡金林私刑吊打之處在成衣店樓上並非西華樓且捕房亦曾照復沈探不認小廣東等爲夥至帮凶各犯現訪悉均避匿寳山縣境特於昨日備文派差移請寳邑宰協提一面據情申詳滬道核示（泉） 
[撫卹屍親]  
　　江北人胡四一男孩被巨木壓斃等情已誌昨報兹悉屍父胡四一以事他往昨由木作主丁順記英人向屍母胡張氏勸允給撫卹洋六十元自行收殮了事（西） 
[法捕補種牛痘]  
　　法總巡麥君近因天花盛行慮各巡捕受其傳染故諭令各捕一律補種牛痘（浩） 
[法廨停訊一期]  
　　昨爲法廨堂期因新讞員聶司馬偶抱小恙照會法領事及捕房停訊一期（絲） 
[公共租界火警]  
　　英美公共租界福建路亦新園浴堂弄内某户忽爾失愼當經救火會馳往救熄（泉） 
[美界火警]  
　　昨午四下鐘美租界蜜勒路廣東雜貨店起火延及福興園明園及四蘭軒各烟間並後隣永裕里其昌洋棧等房屋十七幢捕房派探查明起火情形核奪（西） 
[美界又火]  
　　前晚英界北河南路洪福里籐店失火延　左右隣居住宅二十幢及後面天潼路轉角　和米店潘森泰竹器店順興飯店同順酒店萬生祥洋貨店張美興箍桶店萬康烟紙棧等市房十一幢捕房即飭探往查起火情由及是否保險禀復核辦（西） 
[淞滬厘局批示]  
　　王定瀛禀批查此次牛照昨准巡道衙門咨復以義商利生德利公司認繳牛捐並未給過轉口護照該商事同一律未便准行業經本局轉飭貨捐局傳諭遵照在案所禀應母庸議（車） 
[上海官事]  
　　山西候補道沈林一江蘇候補知縣胡宗仁縣丞傅錫章職員秦勳元昨均到道拜會禀見　江蘇候補道王懋東辭赴日本川沙廰陳綸禀辭赴松本城南區巡警局　巡官陳祖武禀請病　一天（車） 
訟案 
[會訊定煤不出案]  
　　日商田川洋人延律師村上控華人周生法定買煤觔不在一案前午讞員關太守會同日副領事村山召提訊被告延律師穆案素投案伸訴先據村上律師稱被告向田川行定買煤觔延不出貨上次奉諭理楚　今延不淸理請　上飭追穆律師稱此案已經伸訴明白原告律師　又盤問被告言語若照英國通例則不可東洋例或有之請核示兩造律師分辯良久判一併退去候復訊再斷（露） 
 
 

Page 20

 
 
[上海縣案]  
　　搶刦浦東楊思橋黃少華家及鄰店銀樓案内之謝阿德陳阿二犯昨奉李大令復審謝供與陳一同往搶刦贓已抛棄陳供小的看守船只被獲判分别禁押候傳勇保訊明察奪○李子　家被損後中租界先獲何學羅　長富等到縣訊明又由李相卿報經北新涇巡局拘送王陸到縣大令飭提何張二犯與王質認何等供小的等誤聽周懐揚之言行刦王實非同黨王供被誣拘判仍分别禁押候審○大刀徐關勝昨復提訊紏黨刃斃辛囝囝一案雖鞭背至一千下仍熬刑不吐判還禁亟究（車） 
[總工程局紀事]  
　　南匯人朱阿忠扭陸阿寳到局控被陸之族兄陸阿生藏匿孀女陸朱氏一案奉孫明府訊得事因爭毆而起著自行赴縣控理○隆順草貨店執事翁英華控皮鞋店主趙龍山欠洋一百三十元判限十日折半還洋六十五元○前晚中華樓茶舘所掛洋燈墮下茶客徐高生被火油盪傷由巡士將値堂人沈維揚拘局經當値處判罰該茶肆四元徐傷自行醫治○裕和猪行夥王裕臺扭控肉攤主張長根欠洋一百六十餘元訊判交保赶緊了事○道署譯員毛恊五君送茅山道士蕭揚坤在家中恃强化齋判逐出不准逗留○義興絲線作主張十謙扭絲工潘國珍到案控被匿去絲糶並被油汚請斷賠判潘賠還洋十元○裝鹽船户楊關珍控船埠夥張虎金紏同顧金實王阿尹陳阿順等勒索不遂搬去船櫓一案昨將揚顧提訊判張顧各戒責一百下交保王戒責五十下均具改過結斥退（市） 
[公共公廨早堂案]  
　　粤摀王胡氏將房租與隠胡氏開設妓院經濟良所查悉該院有違禁容留幼女情事報探將幼女王林妹陳天佑及王夫聚川拘獲昨日解究襄讞王明府訊之王聚川供向業輪船生意並不賣娼王林妹係前妻兄託妻子撫養者王胡氏供與夫同陳胡氏供丈夫陳其康向在麥邊棧房司帳現往香港天佑係親生女求察判兩女交所帶回玉陳等三人交保候查明再訊○九江路某綢庄日前縱火圖賠保險銀兩經捕頭派西探馬克濤查得縱火屬實遂禀請公廨出票於昨日將該調莊主葉子浩拘案原探禀訴縱火情形請訂訊究辦明府以案情重大判葉押廨交五千兩人銀並保仍候查明訂訊○劣僧寳華天明等用迷藥將僧人純正迷倒搶去銀洋判押候補提人証再訊等情已誌前報昨又續獲劣僧仁信解究訊之天明供實是寳華起意訊之寳華供匯票已被僧人義勝拿去明府以人証未齊判一併還押候提人証到案再訊○水販李秉恆前將婦人夏福寳販賣經夏察出控奉中西官判發棲流所醫治毒瘡一面補提人証在案昨探將李解判押候禮拜六訊究○捕解凌虐婢女昌喜之王有齋到案訊之王自稱候補人員昌喜乃戚串寄養因該婢日前玩要洋油燈幾肇危險畧施扑責墮地跌傷是實判王罰洋二十五元充幼女所經費該婢給王具領○夏紀生向馬成記索取欠洋馬即紏約張阿香張順興張阿壽將夏兇毆明府以馬未到案判還押候補傳訊究○邵原村等前欠義河紗廠銀兩控奉中西官訊判交保限一月淸理在案邵等至今延不理楚昨日傳究邵與姚勤記石惠記等延因律師聲請交保會訊明府淮之○唐否生在程謹記帳房司帳用空銀一千六百餘兩向索不理程即延哈律師控請提訊昨日哈律師又投稱唐已挽保人將銀如數還淸請堂上銷案中西官准之○王順泰木作所搭陰架驟然坍下將周桂山壓傷報判罰洋四十五元充公再罰養　洋五元○王桂生與姜瑞林合開客寓容留流氓判各罰洋二十五元充公（泉） 
[法租界捕房事]  
　　趙阿桂因　癲疾前日汪途行兇胡閙由捕拘入飭押候解堂核示○岳有品行　某姓洋一百元當被查悉扭送捕房飭押候解究○過犯張金標昨日又在江新輪船上行竊爲探撞見拘入押候解究○張文炳竊作塲松板王阿六偷某姓木桶王阿有竊火塲木頭均由捕拘入押候併究（浩） 
[美租界捕房事]  
　　馬夫王阿四售車吳淞路　　磕睡由捕拘入著暫釋聽候傳究○前晚有日本艦兵二名乘醉在百老匯路持刀胡閙印捕喝阻不服遂號召他捕帮同拘入著押候解送日署發落○黎阿章報稱前晚行經北四川路被　　多人搶去草帽各件請究捕頭允爲飭探查緝（西） 
振務 
[京師陶氏學堂捐助江北賑欵淸單]  
　　敎習張立坤捐銀洋十元 
敎習陶春滎捐銀洋十元敎習邱以謙捐銀洋十元陶讜捐銀四兩折洋五元三角二志良絹銀洋一元李汝翼捐銀洋一元桂攀捐銀洋一元馨桂捐銀洋二元楊承煦捐銀洋一元蔣兆琛捐銀洋二元莊壽增捐銀洋一元松焱捐銀洋四元致褘捐銀洋四元恩承捐銀洋一元任文傑捐銀洋一元張延級捐銀洋一元宋化濤捐銀洋一元寳泰捐銀洋二元錢珍捐銀洋二元張桐捐銀洋一元長坤捐銀洋一元桂鋆捐銀洋一元承禧捐銀洋一元陶猛捐銀四兩折洋五元三角三秦家瀛捐洋一元梅永志捐洋一元舒乾捐銀洋一元楊崇道捐銀洋一元張延緒捐銀洋一元戴維增捐洋一元陳汝茂捐銀洋一元張夏捐銀洋一元慶錫捐銀洋一元姜繼尚捐銀洋三元莊壽垣捐銀洋元延元捐銀洋四元以上統共收賑捐銀洋八十五元六角六　 
[曾少卿經收把東東源號經募金山埠捐欵報告]  
　　吳君增籐銀二十七盾五角番人　二駡咸抺沙里銀十五盾朱君淸華銀十二盾五角吳君恭銀十一盾陳君亞良徐君成發蘇烈廣嘉和楊君亞森各銀十盾吳君增瓜銀六盾吳君增彩陳君蔭廣周君全富荷蘭人段亞烈東興隆陳君瑞官邱君名生徐君英朋場君增榮黃君秀官各銀五盾黃月官荷蘭人段吉粦哥安番人委里亞工頭曾玉文李亞四黃長麥良君唐和昌李火養林其元劉亞善徐崇心余亞香余亞參黃保生番人盒律勝逸倫廣和黃亞春諸君各銀二盾五角和興東棧銀二盾林君增合銀一盾五角梁成阿亞有林致祥林長利余亞滿各銀一盾吳君世澤銀五角以上共收二百十六盾除電匯費銀十八盾外凈計一百九十八　三月初十和蘭銀行匯來合申銀一百十一兩八錢六分登入七十六次淸單特登報以揚仁風 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
