# 1893 - 34 - 4907110

 

Page 1

 
 
[開印新續東華録] [  圖書集成局啟]  
昔年王益梧祭酒先謙著爲東奉録一書　崇得天命天聰以迄道光凡列聖之宏謨碩晝悉誠于編興册高文日　間炳矣兹有　豐　　　　于册舉凡平赭宼訂約章殿陛倫音臣工奏　收羅宏富足催攷稽本局亟付手民以供薄海人民之快覩刻己赶發工作准于明年正月　書特此佈聞惟冀雅鑒 
[精印隨園三十種告成] [  圖書集威局啟]  
隨園太史文章經濟　絶古今海内通儒無不仰之如泰山北斗生平撰述博至數日卷益以他著共成三十種兵燹之後原板淇焉無存翻刻老　豕　魚幾至莫可辨認本局覓得初印眞本悉心　校排印成書紙張旣潔白無瑕墨色尤光潤可愛分釘四十八本盛以全据木箱刻己告成卽日出售核定每部實價洋銀五元諸君子有先　爲快者諸移玉至申報舘帳房購取可也 
[論貧員]  
天下富者少而貧者多惟章甫逢掖之儒讀書稽古彈琴詠風雖貧不爲害若農而貧其人必惰農也工而貧其人必拙工也商而貧其人必不善營商者也不謂名列仕版而亦不免於貧窶甚矣哉貧之累人也夫爭名者於朝爭利者於　使其人而果爲顯揚計則當彈冠結綬而來其所縈繞於方寸者當不僅在金玉錦繡也使其人而果爲致富計則當　陶朱計然之術擇一途以自赡而不當於宦海中求生活是仕宦之與貧富固兩不相涉也及觀於今之仕宦者而慨然矣揆其意豈不謂農之利十之一工之利十之二三商之利十之四五巨商工心計善懋遷多至一二倍而止終不著仕宦之獲利更大援例輪捐佐貳雜職僅需數百金卽指省有費騐看有費然其數究不甚多但使需次省垣得顯者尺一書以爲引進之階僥倖委一優差署一優缺盡情羅掘竭力爬搜則囊日進身之資本不難取償於一旦此外再有所得悉屬赢餘之數及差委期滿則又百計夤緣多方奔競浸假而兼委數差矣浸假而得補實缺矣此其所入之數較之捐納貲本有溢至百倍千倍者不且視良賈之贸易更操勝算耶何怪致富者之必欲於仕宦中求之也夫使差缺多而人數少則人人挾此意而來不難人人償其願以去無如差委之事止有此數署補之缺亦止有此數而盼望差委盼望署補之人竟增至數十數百倍在上憲雖以博施濟衆爲事然豈能舉宦海中苦衆生而一一拯拔之耶彼爲致富而來者終不免得貧以去固然其無足怪上憲知其然於是有請停分發之舉自道府以至同通雜職一概停止分發惟正途幾擊人員不在此例方冀來者不多則仕路擁擠不難逐漸疏通此誠萬不得己之舉也轉瞬三年期滿所謂疏通者依　毫無把握而後此之接踵而來者仍復肩背相望此所以擁擠日甚而卒無疏通之一日也旣無顯宦之引援又乏神通之播弄隨班聽鼓逐隊參衙勢不至水窮山盡而不止嘗見有到省之始舉止蒙華塲面闊綽館舍則務極華麗與馬則必侈鋪排久之而旅况寂寥不得不稍示貶捐又久之而　隷豪門衣歸質庫乞米之書徧投於親串號　之語見誚於朋儕此時此境試一回首當年有不覺愴焉欲涕者然而前車乍覆後軫復來舉世消消如一邱之務則豈非隷中者之有以自取之耶大抵天下事未至其境每不知其中之艱苦有以一介寒儒傾家納　冀博寵榮者有以團國中人忽發奇想舍其本業冀以高車駟馬誇耀郷里者有向親友借貸湊集多金作孤注之一擲冀以將本求利者苟設一得意想則空中樓閣頃刻呈形人生煌赫之境不難立搆而孰知事之不如人意者偏反其遇以相阨此貧員之所以多也各省每全歲闌有賙卹貧員之舉在地方公項下湊撥多金視候補班中之極貧者酌量分給以爲卒歲之資復同令郷道府班嚴加稽核以杜冐領之弊其意不可謂不美其法不可謂不良然以功德而論則振濟貧員不如振濟飢民彼民也生長田間　手胝足犂雨鋤雲辛苦三時僅得區區升斗之粟藉以仰事俯蓄不幸而水旱災祲稼穡不登倉箱告匱安分守己者必至柬手待斃於此而撥欵以振濟之是爲體天地好生之德普朝廷子惠之恩若候補中之貧員當其需次會垣經年候蹇年關將届生趣毫無施以一二十金在受賜者非不恩同再造而君子無取焉者謂其無當於扶危濟困之義也謂彼之排山倒海而來者固有可以取貧之道而不足憐惜焉者也旣己不足憐惜而復以煦煦爲仁孑孑爲業則施之者爲無名而受之者爲不當圖不如以此欵移振飢民方不愧光明正大之舉夫國之所與立者惟民如民生失所國家豈能晏安故振濟必不容緩若　耳之員使其得志必爲國計民生之蠹任其生息則來者必少國計民生己隂受其福何必博仁厚之名而施恩於無足重輕之輩哉雖然止水者必遏其源圖治者當探其本　清仕途當自停止捐納始 
[花雨岡摩記]  
　　金陵某甲身懷鼎茂錢莊番餅十二枚行至花巿街時則滿地凍瓊　如鐵石中途彳亍路 
滑難行突一人挨近身旁攫取洋銀而去甲固茫然不覺也行數十武見某帽鋪前有一翁扭一華服少年戟　而駡曰爾何人斯敢竊我洋蚨一翼乎速還出免飽而翁老拳旣而且詈且搜果於腰間搜得原物然纍纍然不第此數也觀之良久驀及自己腰囊試以手探之己空無一物亟欲尋覓見少年之洋蚨包紙頗與己類挺身出認所言數且　記不爽毫厘翁遂如數付還中旣得洋銀詭調對途人曰何今日巧相值僕前夜失皮馬褂皮袍各一領不料彼所章　　卽我家舊物也狹路相逢實出萬幸直褫其衣携之而去少年力辯其認謂竊取洋銀則有之竊衣則未也觀者　度情形太約羔裘煌煌决非鼠輩所能措辦不攫於此卽攫於彼羣袖手旁觀不出一語少年無奈穿短小破襖戰栗於冰天雪地中抱頭逸去○某氏婦年三十餘生有子女四人長者己如洛陽女兒盈盈十五矣今春　砧物化空房岑寂　涉遐思遂與某甲結野鴛鴦雙宿雙飛倐經一月甲在甲江機器局當工匠告假旋里期己滿惘惘出門氏有夫弟某乙夙無　偵知孀嫂不能守柏舟節日久必有病渴相如挈文君逸去者與其如黄鵠之遠颺何若易青蚨之得計遂　　向　　同赴京口探某戚好嫂諾之携大小眷口登舟泊下關擬俟一帆風順便載孀姝與攤　赴邗江送入勾欄爲錢樹子曾問途于榜人並囑其代覓售主後因事口角榜人悻悻不平暗洩其謀於氏氏大駭頓足哀號騰身躍至岸上橋子女　歸乙强使行氏情急欲與波臣爲伍觀者環列密若堵墻時招商局某輪船亦抵馬頭衆客紛紛登岸内有一客聞哭　甚哀就而視之不覺失聲大呼氏於人叢中見之亦直前牽其衣不捨蓋客非他卽其意中人甲也請假遄歸　　與　尋前盟訂後約不料邂逅於此夙知癡叔别有他意動之以利當無不諧因密令招招者與之婉商數至百審慨然首　遂得携婦並子女入石頭城覔屋暫憇閱日遍託鴆媒將二女字某　房爲養媳然後附輪船往滬居然以野鴛作家　 
 
 

Page 2

 
 
矣○金陵門西殷姓有灶室一楹樑木旣頽墻垣亦壞日前積雪厚五六寸轟然塌下勢若天傾一老嫗正作午炊壓於斷瓦零磚之下啓而視之額角涔涔血出聲息俱無矣嫗傭於主家有孫在郷間耕作亟遺人招之至以便棺殮喧嚷間有某甲者行過門外隨鄰人入觀見嫗傷不甚重撫之膚革猶温戒主人勿懼令取清水一孟戟手誦咒研硃書符焚而投諸盂中然後含水　嫗面復以餘瀝滴口中更尚之喃喃不絶約一時許鼻息漸出又一時許眼珠能轉乃笑曰今可請傷科診治當有生機矣言畢不索謝而去有識者曰甲係湖南辰州人素習祝由科往往有起死回生之妙嘻技至此亦神矣哉 
[閩事彚登]  
　　福州鎭海樓在城北屏山之麓年久頽廢經紳禀請大憲重修并增建一層以壯觀瞻而便登眺現己擇日啟土董其事者爲孟林諸君○閩佚兩縣武童於上月二十七八兩日考取步射本月初一日考取刀石技勇初八日蔡李二大令親臨射塲較試馬射尚須招覆後方出正案也○吳姓昔以繪事游新加坡歸則囊槖頗豐遂娶某氏女爲室女有妹齒己長矣刻尚待字紅閩今春其母病垂危恐弱息照顧乏人因一并女吳蓋眞無於禮者之禮也旣而女母病卒吳方在家讀禮卽以墨絰贅於其家先弄大蛇後弄小蛇敗俗傷風莫此爲甚而無識者猶謂爲姻婭中之佳話嘻佳話果如斯哉旋經某紳以違制成婚欲送官懲辦吳懼躱避出門不知去向 
[邗上魚書]  
　　揚州城中河道淤塞經善堂紳董禀請地方官每日督率棲流所留養貧民逐叚挑濬開工後業己數十日甫濬至太平馬 
頭紳董觀此情形僉以爲非多雇民夫不克竣事且經費不繼深恐廢於半途遂公議仿照東門外石馬頭章程每店每日售錢一千文有酌捐一文五日一收庶幾衆擎易舉刻己禀請地方官出示曉諭矣○洗馬橋某浴堂大門内二門外每晚有某甲設細磁攤上置骰盆誘人賭博有劉盤龍之好者往往藉澡浴之名罄其腰𦆑而去某晚有賣牛脯之某乙肩挑空擔回家甲方脾骰丁丁然向索規費甲以爲時尚早靳不與乙怒拔扁擔亂揮不隄防身後有浴客某丙悞碰頭顱血涔涔下注不覺怒從○起詈之曰何物狂奴鹵莽若此乙反大聲曰爾不避讓尚敢學劉四駡人乎卽互相揪扭丙見不可以理喻正擬赴巡防局申訴適保甲委員曁駐防某哨官巡夜至此詢明情節而甲乙己不知去向隨就浴堂内傳坊保至限明日將甲乙交出違于重比坊保唯唯而退○邗上得雪己見報章初八九日滕六君命駕重臨巷尾街頭如山之積小本營生之輩無不愁眉雙鎖輙唤奈何間有不肖之徒迫於飢寒乘間試探囊手叚一晚石牌樓小巷内有女傭出外汲水驀一人自後至將頭上銀飾攫去女放聲大哭幾不欲生見者訝曰所值無多何致乃爾女赧然曰君等不知吾係某姓家童養媳姑性狠極告以被攫必不見信今恐無生理矣言次狀甚哀慘聞者皆爲之酸鼻 
[祥疉降]  
　　蘇州來信云上月二十六七等日得雪三寸有奇嗣是卽紅日一輪銅鉦高掛黄綿襖子煖遍窮檐本月初九日又風雨交 
加簷溜聲淙淙不斷下午間以雪珠浙瀝入夜玉韻戰罷鱗甲紛飛匝地漫天瓊瑶亂撒至翌晨甫止午後又六出花飛搓綿扯絮直至十一日上燈時節約計積貯七八寸之高老農老圃者流咸忭舞歡呼曰天鑒在下惠我無疆 
[痛陳賭害]  
　　客有自盛澤鎭至蘇州者言及鎭上向來賭風不絶呼么喝六爲害無窮蓋以地接浙江故賭匪恃爲逋逃淵藪也本年江 
蘇巡撫奎大中丞札飭龍軍門會同朱軍門各帶砲船與江震兩邑宰馳往緝捕當經龍軍門拘獲著名賭棍十餘人盡法懲辦若輩知所儆懼相與匿迹銷聲不料日久玩生邇來又有著名賭徒陳老窩子管老窩子二人爲首糾合黨類公然在鎭支蓬設局聚賭抽頭牌骰聲喧曉夜不絶日敢暗藏槍械以備拒敵官兵富室兒郎墮其彀中往往傾家蕩産其愚　者甚且賭負自盡等性命於鴻毛爲害地方實非淺鮮有緝捕之責者豈眞充耳不聞乎 
[京江寒浪]  
　　鎭江各富懚每至歲杪多有散給米票以濟貧民者今年閩浙廣各帮俱照舊舉行一日傍晚時有某善士親至後街諸草 
棚摇手禁勿聲張潛以米票給子至街頭巷口遇有乞兒輩或貧苦小民亦隨手施之得者無不喜出望外又日前西國某教士手持新舊約諸書在街售賣身邊亦帶有米票遇老病丐者卽與之亦可謂好行其德者矣○賑款聞己用去錢八萬千粥廠每日需米約二十石以外亦可謂巨矣○法國某兵輪船停泊鎭江藉資防護上禮拜六開往申江聞欲駛赴東洋試演大砲其防護鎭江一事當派他兵輪船代庖矣 
[宜昌火警]  
　　上月二十六日之夜四鼓時宜昌府城大北門内警鑼疉報知有失愼情事次晨探之悉燒去八家計兩衣鋪兩米鋪兩紙鋪兩鹽鋪也起火之家云係某紙鋪因學徒某姓回家四五日甫返店店主謂爾旣曠工須并日經營以補不足學徒遂在樓上工作至夜半時垂頭而睡致火燃紙堆内灼及身上始驚醒由梯滚下而火己透出屋檐矣是役也某鹽店失去三千金餘則不知其數 
[武林大雪]  
　　杭州訪事人云本月初九日戌亥之交隂雲布天飛雹驟降敲窗撼瓦徹夜聲喧初十日六出花開撒鹽飛絮至夜而竹籬 
茅舍悉變而爲玉宇瓊樓十一日自清曉以迄黄昏整整斜斜疏疏落落亂竊僧舍密灑歌樓平地約深至三尺有奇夜靜更深益覺花如掌大至十二日清曉微聞小婢推窓而望小語畫眉人曰玉梅花下己積至五尺之深矣乃相與燃獸炭開蟻樽和東坡尖又之韻 
[杭郡叢談]  
　　本月十一日滕六君稅駕後竊檐小户積雪高與屋齊探恐棟折榱崩往往猱升屋顛將雪掃去皮巿巷某姓數椽老屋久 
己朽敗不堪某日倩某甲將雪掃除忽聞　然一聲如天崩地裂横梁折斷人屋一齊壓入雪中急救起則己傷及頭顱鮮血涔涔而下幸不至有妨性命然己受累不堪矣洋胭脂橋某姓家灶房亦被雪壓倒○某甲夫婦兩口稅居太平橋畔歴有年矣婦與新橋絨經店某乙有染帳掩舍歡情濃若熾明來暗去己非一朝甲微有所聞不免與之口角婦恼羞成怒河東獅子大肆咆哮翌晨拂袖出門甲聽其自然略不尋訪三五日後有素相識之某丙私告曰汝妻在左近尼庵中與乙晨夕相處汝竟甘把緑頭巾戴上付之不見不聞耶甲往探之適住持某尼遠出化齋直逹禪房則野鴛鴦方雙棲雙宿婦見甲驚起持劈柴刀向之亂舞乙己乘間　飛鴻之冥冥矣甲勢不能支狂呼救命鄰人　集將婦綑縳而歸聞己送交保甲局請懲未知如何定讞○某甲一生潦倒無食無衣癖嗜烟霞益形潦倒其婦某氏在軍督司巷缐經作做工每日約得工值百餘又甲遂藉以度日有某乙者涎婦之色遂與私姘言明生則養其藁砧死則葬其骸骨甲亦得計公然移居肅儀巷内二男一女同室而居旣而甲因病而　喪葬畢婦遷至豐樂橋直街又與對門某酒保流連翠謔紅顰略不避人耳目乙恐婦還將舊來意憐取眼前人决計不與來往婦不允邀同鄰近老嫗四五輩在松嵐茶室評論擬擁至乙家與之吵鬧後亦不知所終按中冓之言儒者羞道况日報體例尤須莊重不佻此種新聞似無可取然訪事人旣録以函示姑爲附綴報端孔子删詩仍留鄭衛竊附此義或不見　于通人乎 
[漢口火災]  
　　本月初七日清晨五點鐘時漢口沈家廟後忽然烟燄衝霄紅光四射警鉦報處水龍絡繹而來併力狂澆得以熄滅事後 
往探見燒去四五家此處前於八月二十九日之晚五下鐘時被火焚燒殆盡正在重新造起有尚未落成者乃一旦遽化灰飛何回禄神之慘　如此哉聞某茯苓糕店前在此處被災遂移至沈家廟前河畔洎九月十二日黎明店中失火殃及比鄰收拾燼餘仍回此處今又被燬以致貨物一空詢之知者謂火由店中炒茯苓而起店主則與鄰家互相推諉局外人莫能知其究竟也 
[雪夜聞雷]  
　　漢口信云本月初六晚大雪漫天平地積至寸許三三徑裏如鋪曰　初七初八兩日又苦雨連天路上行人皆怨天公之 
 
 

Page 3

 
 
惡作劇至初八夜半忽霹靈數聲幾令大耳兒聞而失箸嗣自北風漸緊寒氣偪人斗室圍爐又增幾許詩情畫意矣 
[節麾過卾]  
　　長江水師提督黄昌岐爵軍門於本月初四日辰刻由湖南返卾卾垣文武各官及漢陽府縣漢陽協鎭曁漢口印委各官咸至江于迎迓江中砲船數十號徧懸旂幟鎗砲齊鳴爵軍門拜會督撫大員隨乘招商局葉輪船下駛各官復赴江于恭送如儀 
[卾垣官報]  
　　冬月二十一日候補府唐樹滋奉委辦沙巿厘局禀謝左壽履奉藩憲赴漢川催錢糧赴兩院禀知辭二十二日委辦應城 
膏稅局候補巡檢蔡紹昌赴兩院禀辭二十三日帶管楚功輪船候補副將馬鴻圖禀辭赴湘准補沔陽州鍋底灣巡檢孫宜暄禀辭二十四日委辦沙厘局候補府唐樹滋見辭阮忠輔奉善後局委赴江西公幹赴兩院禀謝知縣候補從九徐耀宗李鰲俱禀見謝奉委轅下繕校文二十五日候補道劉奉委課試孝經堂點名差昨赴兩院禀謝候補縣丞鄧光績奉委催通城錢糧並赴湖南順直賑捐昨禀知辭黄岡縣陽邏巡檢藏藩臣赴兩院謝飭知回任藩憲牌示黄陂縣知縣印務詳委新選大冶縣知縣程懋祺署理二十六日候補縣羅忠祥奉准提班註册存記調補漢陽府經歴筆治勛蒙憲台恩保獎以知縣在任候補從九宋承　奉札委赴浙購辦接桑織具催募工匠各赴兩院禀知謝二十七日候補縣丞劉肇墀由湖南緝匪案内保獎過班知縣並奉委解第九批京餉禀謝調署棗陽縣宋熈曾奉委北路沿邊緝捕禀謝周谷生奉委管解備放俸餉禀知劉肇墀由湘緝匪案内保獎過班知縣並奉委解九批京餉撫院文巡捕候補縣丞李兆庚奉行知蒙保以知縣仍留原省補用俱禀謝候補從九徐耀宗奉撫憲委缮校文案禀知候補從九宋承祜禀　赴浙公幹藩轅牌示江夏縣鮎魚巡檢員缺詳請以鄭工新班遇缺先補用巡檢曹澤春咸豐縣張家坪巡檢員缺詳請以鄭工新班遇缺先補用巡檢胡長治武昌縣金子磯巡檢員缺詳請以海防新班无補用巡檢吳恒咸豐縣典史員缺詳請以海防分缺先補用典史胡家楨安陸縣典史員缺詳請以海防試用典史徐葆宗俱咨補江夏縣鮎魚巡檢事務詳委江陵縣典史范錫祺調署江陵縣典史事務詳委本任蘄州大同巡檢李德悅署理候補從九曾傳禄奉委大冶路工核算禀見謝候補府吕縉雲奉委鵝公頸厘局禀謝管帶問津輪船儘先補用都司張彪禀辭赴黄石　調辦應城長江埠厘局候補州判傅德潤解餉來省禀到並謝記大功三次藩轅牌示襄陽府同知員缺飭准補之唐國華赴任宜昌府通判印務詳委試用通判謝樹森署理大挑縣左壽履家屬禀知病故候補州英勲奉委解米折銀兩赴荆州禀謝候鋪守備札拉棻奉委解荆州米折銀兩禀謝 
[策鰲雜摭]  
　　日本輪船名明石丸者載炸樂一百十八匣至長崎交美國商林輪船載赴上海聞用以轟碎吳淞口外沈没之某輪船也 
○高知縣安藝郡津吕材大火焚去三百餘户人畜死傷不計其數○日本新任駐韓公使大石君正己奉命於明治二十六年正月十四號出京十九號由神户乘公司船元海丸赴任道出長崎寄寓福島次日崎上蒙商之與韓通　易者特設公宴以　行旌至晚辭别下船廿二號抵仁川卽日抵韓京供職○東歴正月二十九號午後二點鐘時東京電逹長崎云千島軍艦沈没一事其船主鏑木大尉發海軍軍法省會議審問本日審畢其咎甚輕准以無罪放免○舊臘二十八號紀州突起暴風漂没漁船八十餘號漁人之入水者多至四百數十名内有二百名漂至岸旁獲救○新任俄羅斯駐日公使於二十九號参謁日呈捧呈國書禮也○衆議院所議各事逹之政府政府不允議長星亨合衆上書彈劾日皇下詔曰朕依帝國憲法第七條命自本月二十三號以迄二月六號十五日間停止會議并悉各子爵于城因議院與政府不洽出爲排解復催伊藤伯爵早日臨院蓋日來伯爵尚在大磯養疴也井上代理總理大臣後藤伯爵陸奥大臣皆往大磯與伯爵商議一切不料正在奔走關說之際民黨竟拒絶不從未識此外尚有魯仲連其人否 
[譯東報紀高麗事]  
　　朝鮮來信言屢次乞休之右議政鄭朝範於本月二十五日陳奏請韓王發令禁止平壤鑄造銅錢因其粗劣不墈 
又一文錢與五文錢同價混用亦宜禁止至現在新造貨幣雖云方使亦有弊端此皆爲國家流毒云云疏入王卽御批曰據爾所陳粗劣錢及一文與五文混用不穀亦知其有害自宜一律嚴禁惟請禁鑄造新貨幣一條殊於時勢不合故著令新貨幣依舊鑄造發行○咸鏡道會寗府邊界與俄羅斯鳥喇城接壤韓民之世居於此者時或歸化於俄習俗所移地方官不能禁也日前蜂起作亂戕官刦衙地方官僅以身免嗣經按撫使率兵到來始就鎭撫○韓王之母卽大院君之妃封爲雲現宫府大夫人年己八十平素本覺龍鍾近更老病顛連勢更岌岌御醫投劑不愈特發電召郷醫來邸診治皇族中無一人不憂心如焚云 
[示諭照登]  
　　頭品頂戴兵部侍郎兼都蔡院右副都御史巡撫廣東地方提督軍務兼　糧餉剛　嚴禁歛錢聚衆建醮酬神以重民生 
而防災患事照得春祈秋報固民俗之同風而賽會迎神實殊方之陋習粤東媚信神鬼俗尚奢靡每藉神誕爲名高搭綵棚建醮演劇燈火炫燿鼓吹喧闐其張挂陳設之具極巧窮工淫佚無度男女混雜徹旦連宵一會之費動輒于金一年之中常至數會主會者科斂爲事好事者奔赴若狂而盜賊槍竊鬥毆攘奪放火誘拐等案每釀於此卽如前月肇慶府屬金利墟建醮失火燒斃致千餘人民獨何辜遭此浩刦皆由地方上棍藉端蟲惑以致罹此奇災言之實堪痛恨夫神聰明正直捍患禦災體天地好生之心以爲心無不懷保小民愛護珍惜今見爾等自作之孽定必深惡而痛絶之尚能降福孔皆乎爾等奉祀神明無非欲趨吉避凶求福免禍祗當致敬盡禮齋戒糾虔神必鑒其眞誠來格來亨古云犧牲旣陳粢盛旣潔從未聞爭奢鬥靡踵事增華試問彩棚之高大物之盛陳設之華麗燈火之繁多於神　何益處而暴殄物力復傷耗民財其害處不勝枚舉况粤東人情好勝凡遇此等勝會斷不肯另擇空廣之所必於城廂内外墟塲巿鎭相率舉行試思人烟輻輳之區肩摩踵接往來踐踏擁塞道途本地之莠民外來之滑賊相與溷跡防不勝防小而搶竊衣物打架爭鬥大而聨會盜刼擄拐人口甚至遑兇放火百弊叢生隨處皆可傷人隨時皆可滋事是非求福之舉實爲賈禍之尤旣無吉之可趨反有凶之難避在愚民毫無知識以爲一方盛舉積習相沿不如是不足以昭誠敬而讀書明理者無不爲之寒心揆厥所由皆因主會之人欺世惑衆歛錢肥己罔思日後祗顧目前慢神虐民有如此者本部院痌癏念切凡有害民生之事無不諄諄告誡以期漸挽澆風各屬地方報賽迎神原爲例所不禁而搭棚建醮張燈結綵非徒無益于事抑且有害於民亟應嚴切勸諭以重地方而安民命除通飭遵照外合行出示曉諭爲此示諭各屬紳商軍民人等一體知悉爾等須知祀神惟在誠敬不事鋪張幸毋狃於積習執迷不悟自示之後倘有仍前高搭彩棚歛錢建醮演劇者應卽將主會直理姓名先行報縣查考設遇盜賊槍刼誘拐聚賭等事卽惟該主會值理是問如有火患傷人以主會值理者擬罪賠修各宜懍遵毋違特示 
[迎春例誌]  
　　準備迎春己列前報昨己届期學師宣廣文糧廳吕少尉水利廳鄢二尹捕廳陸少尹各乘顯橋用全副執事並勑印馬頂 
馬等先至縣署鐘鳴十下黄愛棠大令飭發三梆升坐大堂遂與廣文等迤邐前行出大南門至迎春廟恭迎太歲春牛大令等行禮畢换坐暖轎由迎春廟往東過裏倉橋往北經王家嘴角過外郎家橋外鹹瓜街至陸家石橋南堍往裏鹹瓜街進大東門過饅笠橋火神廟穿道轅出談家弄過魚行橋太平街三脾樓繞城隍廟海防署東街老學前往西回衙鐘聲己報二下儀仗前導有肅靜廻避脾及銜牌十餘對德政牌四十對萬民傘廿三頂萬民旗四面萬民衣二襲安放彩亭中以四人舁之繼以春官一員端坐竹椅内以三人擡行其前有魚樵耕讀之類點綴風光皂快班對馬五匹家丁對馬四匹並勅印馬頂馬劊子手四名五梅花班牌錢商大令端坐煖轎中顧盼自得顯轎則在後相隨太歲秃頭著鞋春牛黑曾 
 
 

Page 4

 
 
白角白耳紅背黄肚黄脚白尾經過之處觀者塞途過王家嘴角時頂馬一匹忽然驚致馬上人翻倒在地經從者扶起己不免拖泥帶水矣　 
[火烈可畏]  
　　滬城縣前有某甲開設飯店其子己十齡有奇近日購得東洋手爐一個視爲珍秘每日藏在袖中前日奔至房中　箱因有壓皮衣所用之火藥數句不知藥性甚烈取入爐中煨之一轉瞬轟轟烈烈滿身皆火急在地上亂滚始將火壓熄惟受傷甚重不知能保無碍否○城中唐家弄某木作於前日煮飯遺火木花中一時濃烟直冐延燒樓板諸夥大聲呼救赶卽汲水澆灌得以轉危爲安然險亦險矣 
[拔刃攔路]  
　　滬南萬生瑞火腿店虧欠倒閉由各錢莊在縣控告提訊情形己列前報前日該店夥陳昆玉入城行至新北門内花園後忽遇本店股東胡庭甫之子胡義順手持刺刀一柄將陳阻住去路强借洋銀俄又揚言欲與陳算帳陳曰汝欲借錢奈我身無半文若欲算帳我己與爾父在縣中對質數堂與爾無于胡聞言大怒持刀亂刺經旁人攔阻尚未受傷胡遂糾集三人將陳軋至該處小酒店内評理甫坐定復　至某烟館唇槍舌劍聲勢洶洶旁人圍而觀者甚衆咸抱不平以胡義順藉端拆梢各欲以老拳奉敬胡見勢不佳乘間逸去 
[金紙轇轕]  
　　前日有供事王壽錦投縣控稱被舊校塲順太元金綿店主婦汪顧氏糾同店夥將供事毆傷致失洋銀且　供事之金紙作爲伊店失贓心實不甘求恩提究黄愛棠大令得禀飭差將該氏及店夥陳丙奎沈壽寳等提到於晚堂集訊王壽錦訴稱係安徽人在光禄寺爲供事此次因事回里道出滬江借住治下英租界客寓中一日供事在茶館啜茗出洋三元五角向素未相識之人買得金紙三十八張嗣因乏錢使用央丁旭初銷售丁轉託顧琴升兠賣本月初八日顧向順太元銷售該店將貨留住聲稱此貨是該店失贓供事聞悉情形卽向該店理論詎被誣指爲竊汪顧氏等出外凶毆失去眼鏡一副洋銀十六元四角因此情急喊控丁供稱係寍波人現爲木匠家住老學前在近與王相識託小的代銷金紙小的轉央顧銷售不料肇此釁端顧供稱係蘇州人向爲帽業初八日小的持金紙三十八張向順太元銷售該店令小的守候片刻旋有沈壽寳到來令小的跟伊至家取洋及抵其處忽稱此貨係該店失贓　住不還小的向丁告知由丁轉告王姓於次日前去理論汪顧氏供稱係蘇州人丈夫在日在治下舊枝塲開設順太元金綫店迨丈夫病故店事由小婦人經管本年四月十六日有金紙五十二張交沈工作次日忽然失去四處尋緝蹤影杳然至初八日由顧持原贓前來兠賣當由沈同伊前去取錢初九日王忽糾同多人至店申吵鬧將招牌除下打毁生財小婦人實無行兇情事王控失洋實係誣訴求恩鑒察陳供稱今年廿三歲原籍蘇州見現在順太元爲夥不敢行凶沈供稱亦係蘇州人在薛弄底開設切金線紙店四月間順太元永泰順二店托切金紙忽被賊竊去初八日顧持原贓向該店銷售小的前去認明次日忽有自稱王老爺者糾合多人向該店滋擾小的不敢行兇金紙呈閱大令研詰至再各執前詞大令謂王曰爾收買來歴不明之物亦有應得之咎本當著爾將賣紙人交出今姑從寛將金紙給爾具領所請追究失洋無憑不准丁顧二人不應向該店吵鬧喝令懲責王一再代求聲稱若將丁顧笞責供事實無顔相對大令大加申斥著具切結備查汪顧氏陳丙奎等當堂斥退 
[英界公堂瑣案]  
　　包探顧阿六禀稱有人在致還街菜巿唱灘責淫曲并有翻沙阿大者設攤擲骰賭錢偶與馬夫口角紛爭被馬夫將骰奪去阿大遂糾集黨類各携刀棍與馬夫尋仇致華丫頭楊子田二馬夫受傷流血及巡捕聞而奔至阿大先己脫逃祗獲帮兇之陳阿小一名送案請辦華楊同訴稱小的等皆在治下當馬夫同業才寳奪取阿大賭攤上之骰阿大糾衆尋釁　將小的等毆傷陳供稱有不知姓名之馬去奪去阿大之骰阿大糾人打架與小的毫不相于蔡太守諭令暫行管押飭顧探查拿阿大到案覆訊究辦華楊諭令自行醫治○三百五十號華捕禀稱昨日小的巡至某馬車行前見陳愛堂在街心裝馬車于違江部局定章是以拘案請罰陳供稱小的不知規矩以致悞違以後自當謹愼小心此次尚求免罰蔡太守判令罰洋銀一元撥充某處西醫院經費 
[法界公堂瑣案]  
　　寗波舟山人張德生呈遞禀詞控稱小的現在治下興昌里設裁縫攤日前同郷人蔣阿三偕其叔母來云伊父向在浦東小本營生忽於數日前病故乏資棺殮懇爲設法股全小的顧念桑梓之情向會館中領得中等棺木並募諸各同郷處陸續得鷹銀數救隨偕蔣入城購買衣服連棺木送至十六鋪南蔣親自雇定小舟運去用剩之洋蚨兩翼給伊爲舁柩之資其時小的等在某茶寮俟盛殮後將　運至浦西送往會館不料守候良久不見柩來遂渡往浦東則其父好端端在家毫無病狀詞以其子所作之事據云憎其不思習上業　驅逐出門小的聞言廢然而返昨日途遇扭送捕房務求追取原棺以便交還會館葛同轉謂據爾所控蔣果存心誑騙然其叔母不應出此答稱其叔母乃仁厚之人大約亦被朦騙同轉謂蔣曰爾爲何謊騙人家財物供稱小的實因飢寒交迫不得己而爲此問爾將棺木藏在何處供稱其時小的與張同往雇船將棺裝往浦東小的並未隨去刻己不知下落矣同轉一再訊問蔣堅執前言遂飭押候嚴加比究一面諭令張自行找尋棺木下期再行核奪○萬有全火腿店夥蔡子屏訴稱本月十一日有自稱掮客之趙鴻慶來店言及代儀和棧客某姓購買火腿二十條議定洋銀十六元七角二分五厘當日卽囑出店人跟隨送往將價帶回不料到棧時趙妻稱客己出門將火腿留下待客於五點鐘時回棧卽付洋銀出店係忠　人以致受其愚弄回店述明情節小的大爲疑惑立卽同往棧中則大旣避匿無蹤貨亦不知何往追尋之下遇諸中途扭送捕房請爲追究旋有吉祥街乾大利火　店方樹林代爲作保願出外清釐嗣經包探查明趙騙去之火腿均藏在乾大利店中遂將原貨吊齊解送案下葛同轉謂方曰爾等串通行騙定係老斵輪手方供稱趙將火腿送到店中據稱向萬有全借來不知爲拐騙且店中照萬有全原價收下付過洋銀十元九角尚少數元約過兩日找付趙供稱小的祗收方處洋銀六元六角其餘四元三角因小的在伊處借住時積欠房飯資此刻卽被一併劃入同轉謂方曰爾乃開店之人不應如此謬妻旋判罰洋銀四元趙押候掌頰一百下枷號一月火腿准蔡領去○前者德康質鋪趙裕坤等控周清華混押僞銀押髮簪等物其詳己列報章昨晨捕頭令將問解案趙等微人訴請道還質本葛同轉問爾等質下之首飾約有銀幾成趙稱共質下四十餘件約可提以銀四兩有奇問周曰爾之同黨朱阿七現在何處供稱是日小的被德康質鋪中人扭送捕房朱卽回家將室中物搬運一空避匿香紛弄嗣經包探帶小的往緝朱早己聞風遠颺問轉諭令趙等將首卽中銀提出其銅留候鎔毁趙稱首飾數十件陸續質下均有質票在外恐鎔毁後有人持票來贖周拼必多問周曰押票可在答稱諸飾皆朱往質小的己回覩其將票焚燬同轉先商諸魯繙譯官然後判令將周押候笞責一貫极枷號一月○車夫蔡連羣訴稱上月初九日小的行經陳張氏烟館門前所懸招牌忽然墮下致在脚背壓傷　痛醫治罔效日久不能　動以致衣食不周是以邀同陳張工來案叩求鑒核陳張氏供稱是日適發暴風以致招牌墜下事出無心曷同轉　令該氏給洋銀二元爲養傷之費○日前張錫蕃控金裕卿欠銀同轉諭令憑中理處昨晨張夥沈舫洲偕金投案訴稱所欠之銀己於十二　經中人理明金認還二百二十兩同轉准卽銷案○包探王榮培解送吳錦榮到案禀稱吳不知從何處竊得錢一千九百文及水烟袋鷄鳴壺等物吳供稱小的向在董家渡軋花廠内作工緣通州家中有事苦無川資回去是以出此下策尚乞施恩葛同轉判令掌頰六十下贓存捕房以待失主往　○包探郁庭湘禀稱前者馬金生竊取織布局中自鳴鐘送經大老爺懲辦開釋未久前照又在鄱陽輪　圖竊皮箱道經夥役所見向之拘拿伊竟敢行兇幾將夥役推入龔浦幸岸上有巡街西捕至得以拘押捕房查得日前馬出捕房持經襪不全今足穿新釘鞋恐亦行竊所得馬供稱釘鞋向城中親戚田文　借來葛同轉著包探帶去問田再行核奪 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
