# 1916 - 347 - 4915751

 

Page 1

 
 
   
 
 

Page 2

 
 
時評 
[内外（冷）]  
　　世界各國往往有藉民氣以禦外侮者是借内以安外也亦有使民力外展以平内亂者是借外以安内也故善謀國者雖有内外之難而得互相爲用以乂安之 
若中國則反是中國往往因外患之故而益生内閧又因内閧之故而益增外患此不特執政者之不善謀國也所謂國中之俊秀者亦多與此謀國之道背道而馳也 
夫中國近年以來内外之難可謂多矣使内外之難各不相涉巳覺難於應付矣况乎又復互相助長也耶 
[命令]  
　　十二月十二日大總統令左陸軍總長叚祺瑞呈准護軍管理處都護使紹英咨請以崇謙榮呀福祿松順德榮陞補護軍校應照准此令 
又令左陸軍總長叚祺瑞呈准署吉林省長郭宗熙咨請以海瑞陞補三姓正黄旗佐領應照准此令 
又令左陸軍總長段祺瑞呈准正紅旗滿洲都統志鈞咨請以樸厚陞補公中佐領應照准此令 
專電 
[北京電]  
　　熊希齡派日令速下以外交上尚有不得不然原因 
[北京電]  
　　熊希齡赴東係昨下午接章使電决定即發明令事前極秘密但公言報載態必不奉命之說似預防各派反對 
[北京電]  
　　總統昨宴東海同席有周樹模張國淦贈勳使事即于席間决定 
[北京電]  
　　老西開交涉案聞將了結内容甚秘 
[北京電]  
　　中國銀行總裁徐恩元以報載黨魁請欵謂以美欵一部撥發特致函陳總長詢問并言此事易啟内外人誤會與兌現有關請宣布有無其事 
[北京電]  
　　十四日參議院開秘密會後公開贈日皇勳章宜派大使案由衆院移付無討論交審查次議衆議院選舉法解釋案二讀後即開三讀成立除延會 
[北京電]  
　　衆議院彈劾内閣案聞將列下次議事日程 
[北京電]  
　　今日（十四）國務院例會（一）福建某廳長案决定免職（二） 
浙省請免屠宰稅决定俟國家稅與地方稅劃分後由財政部再定辦法（三）答覆衆議院質問孫文請欵案政府並未允撥須先以證據呈核再决（四）銓叙局請劃分保案權限辦法决定依 
該局所擬辦理（五）改派利川號船運蔡柩赴漢而以楚有號艦護送 
[北京電]  
　　藍天蔚督甘聞已成熟 
[北京電]  
　　李國筠來京有與内務長有關說 
[廣東電]  
　　輿論攻擊籌餉局爲規復番攤機關陸督通飭聲明斷不開攤以禍粤民譚浩明亦登報言無批准包賭事 
[廣東電]  
　　此間報載陸督删日回邕續假一月非事實 
外電 
[東京電]  
　　東京各報之論德國提議媾和一事皆信其無成立之望今日之朝日新聞論斷曰　之媾和提議旣無誠意又不條理其不足以動聯合國可不待言其提議付之一笑而巳時事新報亦謂此媾和絶對不能成立確信聯合國必以一言拒絶其提議惟我國財界神經過敏爲媾和提議之報竟起恐慌殊爲遺憾甚望財界務取愼重之態度云云（十五日） 
[東京電]  
　　日本經濟界爲德國提議嫌和一時恐慌後得電報媾和之不能成立漸　遂復平靜（十五日） 
[東京電]  
　　海參威輸入禁止令有已於十五日實行之報（十五日） 
　　以上東方通信社電 
[北京電]  
　　黎總統今晨赴保定監視陸軍軍官學校畢業考試定於午後回京（十五日） 
[北京電]  
　　上月監稅收入四百九十萬元稅關心入三百四十一萬元地稅收入三百四十萬元 
（十五日） 
[北京電]  
　　北京日報云哈爾濱俄員刻託華人代招華工二千（十五日） 
　　以上德文電 
戰電 
[倫敦電]  
　　全世界　論謂德首相如以爲提議媾和可以感動中立國則終必失望其演說之效果徒令協約國更相團結　處之人皆稱德國之和議乃政治之詭謀（十四日） 
[倫敦電]  
　　荷蘭豫料協約國拒絶德國和議後德國將以此爲口實大施嚇人之　德國之辦事人現正在荷散播謡言謂德國已預備以潛艇四百艘封鎖英國日後荷蘭船隻須　德船護送駛行德飛船將以炸彈擲擊倫敦各處並擬用新發明更爲猛烈之方法云（十四日） 
[墨爾邦電]  
　　澳洲各報一致評斥德國之和議爲大言恫嚇首相許士昨日演說謂今非交還所佔協約國土地賠償受害之人懲治禍首斷難媾和（十四日） 
[倫敦電]  
　　巴拉勞今日在下議院宣　德國提議媾和之文迄今尚未逹政府（十四日） 
[彼得格勒電]  
　　各要津之意德國和議仍係狡謀苟於不當媾和之時而媾和則必鑄成大錯協約國今當進求最後之勝利云（十四日） 
[巴黎電]  
　　德首相之和議法國各報稱爲拙劣之詭計協約國皆不願受紿况其中並無土地政治或其他足爲討論基礎之條件德國志在以此後流血之禍歸罪協約國且因須使人民忍受第三年冬戰之犧牲故特出此舉使德人知協約國實不願和德國今不得不出於媾和一途而故作嗳昧之言以期離間敵國　固民心協約國深知德國今若得以媾和則其勝利縱將來得最佳之時機亦不能逾此（十三日） 
[巴黎電]  
　　法首相白里安今日在衆議院演說謂德國之和議乃卑劣之詭計志在離間協約國擾亂其民心協約國將會同覆以切實之牒文白氏並論及德首相之演說曰余之責任乃在警告全國愼勿飲酖止渴演說旣畢全院以三百十四票對一百六十五票通過信在新政府勵行戰事議案（十三日） 
[亞斯特丹電]  
　　德國佛蘭克菲特報載有社論詞殊婉轉冀說動協約國受納德國之和議且請德國媾和條件雖尚未宣布但必適合德人之大多數今皆渴望能享長久之和平云（十四日） 
[華盛頓電]  
　　威爾遜巳取消豫約之宴會而與其前派之赴歐使者郝和士大佐會商聞美政府僅擬爲德國傳以媾和牒文傅遞協約國（十三日） 
[倫敦電]  
　　外間謡傳法國軍界要人行將更動霞飛元帥授元帥銜而任協約國軍務局之主席另以倪凡勒將軍充總司令倪年六十歐戰發生時職居大佐杜哇芒之克復乃將軍之功霞飛將軍之總參謀開斯台爾洛將軍現亦告退並將以班勒佛君充陸軍總長以代羅克將軍羅氏大約將任戰地司令云（十二日） 
[亞姆斯特丹電]  
　　維也納電般奧政府巳辭職以史比士末勒組織内閣（十三日） 
[亞姆斯特丹電]  
　　維也納電稱奧政府之辭職半因出於日耳曼議員若干人之反對半因與匈牙利憲法關係問題之故（十四日） 
[倫敦電]  
　　羅軍與俄軍似仍保有未破之陣線且曾在各處銜擊以圖阻止敵軍追擊惟麥剛森之兩軍現正進逼其前鋒距加拉資白萊拉及塞里士河僅七十英里俄羅軍大約將在該處竭力抵禦以阻敵軍進抵摩爾逹維亞（十四日） 
[倫敦電]  
　　法境英軍大本營飭員電稱戰地已降大雪且即融化故作戰更形困難（十四日） 
公電 
[居正取消東北軍名義電]  
　　北京大總統國務院參衆兩院南京副總統各省督軍省長上海申報轉各報館均鑒敝軍自經曲君同豐點驗後即將東北軍總司令部及各機關次第解散所駐高密昌樂　縣各軍隊復奉院令由張督軍主持辦理幸蒙張督軍開誠　公恩威並濟先後派員監視編遣俾正所部得以收朿無遺地方辑民交受其賜前此所有東北軍名義發布各種文告印　及委任職司等一律取消除詳報張督軍兼省長外特此奉聞居正叩鹽 
 
 
 

Page 3

 
 
要聞一 
[辛博森論中國幣政]  
　十三日英文京報載辛博森投稿題爲幣政部兹譯其大旨如下其文曰中國財政紊亂始於前清至袁氏末造而愈甚中國苟圖强盛統一則第一著手之道在於清理財政此層爲中國前途最重要之關鍵余於本月六日討論中國可望强盛統一之問題時已深切言之且謂中國苟能不依賴他人自行解决國幣之根本問題則凡百新政自能逐漸舉行蓋苟非國家擾亂則國民之良知識足以促新政之進行也今外人所持之唯一理由以干涉中國内政者無非藉口謂欲救中國財政之崩潰以免不可收拾而已吾敢標一定論曰中國苟有清白之財政即爲清白之國際交涉蓋外人所持之理由旣巳消滅則中國卽亦超出二十年來之魔境矣 
國幣問題由來已久自一九○一年草約告成改革幣政遂爲必不可免之事紛紛研究以求解决者幾於遍國皆是主張金本位者贊成銀本位者與夫悲觀派監視債權之銀行家及樂觀派之革命家莫不議論風生條陳疊上究其結果雖衆說紛紜無一見諸實行而原有之紊亂情形似反較前愈甚然中國確已有進步矣所謂進步者何則（一）國幣之本位定爲銀元其重量與成色等於墨洋（二）中國未可冒險躐等遽用金本位（三）統一政府簿記法從速施行是已凡此皆實際上今已决定而無可疑者於是政府造幣廠遂增鑄銀元千百萬枚一俟購銀較有把握尚須陸續鼓鑄此外銀行鈔票之觀念已復大有進步苟非袁氏覬觎帝位浪費金銀致毁國家銀行之信用則紙幣在其發行之區域内何嘗不可爲人樂用不啻硬幣哉上述諸點乃進步之發端誠當注意雖然吾人究有不能巳於言者中國自始致終迄未採行遠大之計畫北京之舉辦一事也其施行之手腕以勸導而不以法律故建設與國計民生本有裨益之習慣時對於中堅之障碍輒趦趄畏縮以臨之而不知此種障碍非以經濟之眞正革命則不能破除之也 
讀者知吾言何所指乎今日商界用以通有無清債務者仍爲中國數千年來所通用之幣若銀元則不過爲市上一種可有可無之物其地位尚未完全規定焉余所謂幣政之障碍者卽指此也苟此種情形依然存在而隨地異其價值之銀兩仍爲國家收稅商人結賬之通幣則新幣終不過爲一種試驗物而已 
今日之中國乃一新國無異於百四十年前脫離英國治權時之美國建新國於試驗物之上猶之建新屋於沙灘之上建新屋於沙灘之上人知其不可建新　於試驗物之上又烏乎其可中國苟不以其全力改革幣制則無一改革可言中國境内發行之銀行鈔票無論中外悉可謂爲有區域之鈔票彼此不能逾出區域一步是以中國乃析爲許多各不通融之區域鈔票僅可於其發行區域内照兌現欵若至他區域則任意折扣不獨鈔票如此即銀元有時亦然上下交困外人銀行乃乘機自肥試以英國喻之苟倫敦鈔票須貼水百分之二始克通用於孟却斯德則英國所受之遭遇將何如乎使國事而成一種賭局在投機家視之誠足動念但年終結算未必有盈無絀且使中國愈無突圍而出之機會焉管理愈見適宜之機關如加國銀行者雖有鈔票各分區域之弊然定能爲國家盡有價值之職務蓋以其能流通現貨以應需要且以國人熟知銀行之益自能信任日堅故也但幣制問題政府苟不視爲必需光陰金錢與忍耐之有機體事件則中國終未免爲每月算賬窮於應付之國 
解决之道果何在乎是在於設立有類似專制權之永遠幣政部耳幣政部所應辦之事非十年不能畢舉其爲中國必要之機關正無異於軍械專部之於歐洲戰國今中國未嘗不在戰爭中與戰者則爲根深蒂固人力充足之財政上舊觀念中國苟不能指揮此戰悉合機宜决不能得完全之勝利且不能以其生活力與充足主權之意思昭示世人也今日中國現銀出入國幣銷燬惟牟利者之所爲無若何之取締而銅幣與銀幣兩者相互之關係又無科學上之研究致增兌換之困難故所可異者不在於中國之無進步而在於中國之能有進步而竟無進步也試觀世界各國除中國外孰有此現象乎稅關之所收者爲海關銀此不獨爲條約中之僞託物且無著聞之價值强以通用銀元一枚有半爲其代價然其受銀市之操縱則一也 
幣政部之宜設立已無待言蓋此乃經濟上必不可少者也惟中國拘於外人種種之束縛困於外人銀行超越法律之地位非與列强直接交涉則不能杜絶外人銀行之蔑視中國圜法勒抑中 
國通幣故國會對於此舉宜有積極之進行縱幣政部之成立或須時日進行中之障碍或不能免然無論如何遲滯困難民國於此存亡關鍵當使新政府之經濟基礎穩固妥善中國苟採完善之新法以剗去原有種種陳腐之商業滙兌制度而代之並持以决心求一勞永逸之效而不蹈半途中止之故轍則即得此穩固妥善之基礎矣 
[十一中立團草議地方制]  
　　十三日午後一時各中立政團依據上次議决各團各出代表一人起草地方制度大綱今假衆議院　法起草委員室開議各團出席人名如左憲政討論會孫潤宇韜園陳洪道平社黄雲鵬靜廬鍾允諧丙辰俱樂部張知競衡社黄佩蘭梅光遠憲友會何　蘇園王用賓憲政會胡璧城憲法協議會王根垚政學會劉彥開議後孫潤宇聲明今日來會同人皆屬中立團體之人此次協商有結果後同人應照此結果進行勿使政略家有所利用各團注意政治道德則吾協商會方不虚此一番討論也黄雲鵬提議先將地方制度中重要問題提出討論再行編成條文衆贊成遂議成問題如左一省之地位二省長之任命三省議會之組織及權限四省參事會之設置及其組織五省長之彈劾六省議會之解散七未行省制地方之規定八省與省爭執事件九省長與省議會爭執事件嗣就各問題討論結果如左第一省之地位有主張止規定爲行政區域者有主張規定行政區域兼爲自治團體者孫潤宇主張對於省及特别區域條文應並立而此地方性質若何則讓諸他日研究不必在條文上定出衆贊成規定如左地方最大區域如左一省二特别區域第二省長之任命議定由大總統任命不加制限惟丙辰俱樂部要求在本草案提出大會之先應將前日審議會第四標題付表决第三省議會之組織及議員之選舉議定另以法律規定第四省議會之權限議定保存現有之權限即有增加亦以不牴觸中央法令範圍爲限第五省參事會之設置議定爲參事會襄贊省長第六省參事會之組織議定由省長推任者六人由省議會選出者六人省長爲會長第七省參事會之權限議定另以法律規定第八省長之彈劾對於過半數之出席出席人數三分二以上之可决等衆無異議惟對於彈劾成立後有主張照現行法由國務會議辦理有主張由參院解决嗣以此問題重大有縮小國務會議之關係且時已五時各主張俟明日再行詳細討論遂散會並聞定於十四日午後一時仍在衆議院憲法起草委員室繼續討論 
[馮副總統之憲法請願]  
　　馮副總統對於憲法上頗思條陳意見又恐冒以督軍干預立法之嫌近者以人民資格用請願形式在兩院呈遞請願書計所請願者共有十項洋洋萬言大足惹世人之注意亟錄之如下爲請願事竊以制定憲法爲國家最高權之作用臨時約法以此權畀諸國會國會有收受人民請願之職權人民有請願於國會之權亦爲臨時約法之所賦畀凡關於普通立法之事人民得請願於國會則關於憲法制定之事人民亦得以請願民國主權砂民一切立法皆人民總意之表見制定憲法尤不能不歸諸人民之總意旣屬總意則當此造法之時更不能不取　國人民種種之意而鎔鑄之以爲構成總意之資近日論議有謂憲法會議與國會爲兩種機關人民在國會可以請願在憲法會議不可以請願者是爲違背約法之言約法第五十四條中華民國之憲法由國會制定是明明爲國會制定憲法非别爲一機關也國會組織法第二十一條定爲兩院會合制憲法會議規則又生出憲法會議之名稱是皆制定憲法之程序附屬於臨時約法第五十四條之本文者也謹本此義條舉憲法意見請願於國會卽請願於兼有普通立法權與制定憲法權之國會分疏如左乞賜公决采納民國幸甚人民幸甚（一）國會宜用一院制如用兩院制則現行之國會組織法及參議院選舉法宜變更按憲法草案第四章各條規定採用兩院制度仍巳有之國會組織法也各國兩院往往恒因其歷史發逹而來故其上院之組織必有特殊之階級與優異之資格一面取以代表一部之勢力一面取以調和政府與下院衝突之用此其利也議事遲滯兩院自生同異則亦有弊然利多弊少故採用者多今吾國旣無特殊階級參議院議員除少數之額由學會華僑選出者外幾與衆議院無異省議會所選與衆議院議員之間接選舉相同兩院直同體而分形則所謂調和政府議院之衝突與代表一部之勢力者全無其二而徒有議事遲滯自生糾紛之弊故不如一院制也若謂一院議事不免輕率或立法之外尚有種種職權無所附麗當屬之於上院則組織選舉諸法必須變更參議院議員被選資格必求特異於衆議院者財產年齡學問經驗當一一規定分配名額以期多得持重分子然後方有實效美之元老院瑞士之上院其議員皆爲各州代表合衆聨邦之國不得不爾吾國一統固毋取乎州制也法國上院議員之資格與吾國今日之參議院議員雖略相近然法有終身議員歷史上較有根據且年齡限定四十以上其下院爲直接選舉皆與上院有絶異之點若取法於法蘭西則此等處當注意及之（二）國會委員會不宜設置按憲法草案第五章有國會委員會之規定其職權復散見之於第四十九條第六十五條第七十一條第八十條第一百四條此種制度求之世界各國除墨西哥秘魯智利外幾絶無而僅有智利則名爲行政委員會其性質亦巳不同秘魯爲立法常置委員會千八百七十四年業經廢止是萬無可則效者議會開會歲有定期設此委員幾同長期會議其不可一議理取决多數今以四十名委員閉會期内幾握有全部議會重大之職權僅於開會報告之未免專擅其不可二倘報告之結果多數議員認爲不當或至於違法又當如何負責其不可三無補於　　　流弊故此章及各條文有關係之規定皆宜删除（未完） 
[北京特别通信（四十九）（飄萍）]  
　　熊秉三與贈勳使 
　　張乾若與内務長 
　　府院感情漸洽說 
　　卿雲　兮南風薰兮大總統派使贈勳日皇一事自國與國之交際上言之固爲非常隆重之一種禮節然旣不含有政治之意味則不應成爲政治問題遷延復遷延變幻又變幻至今日（十三）下午而始决定總統命令僅言（特派熊希齡前往日本呈遞大勳章）蓋不以特使專使等名義出之所以避國會之質問免問題之糾紛而命令未下以前嚴守秘密則因反對熊希齡者亦屬甚多故也 
　　此事之經過頗甚曲折自曹汝霖被創而去政府卽屬意於熊於是命范總長赴津勸熊之駕熊與范互相謙讓范歸而熊函逹總理謂范君去便此所以昨日又有另派范君之說也但一面輿論頗不滿於熊與熊有關係之報紙乃故否認之而政府電令章公使探日政府意志其前日覆電謂未與日政府正式磋商但從旁探究似不願易人果易人者似願如徐東海者一行於是昨日又提及東海東海之意不欲遠涉而日本方面表示熊去亦可之電又由章公使逹於政府命令遂下此事當不再有其他波折矣 
　　自張君乾若任國務院秘書長同時又有提出内務總長之說其事雖未實現而至今仍未消滅紀者今日與約談於院秘書廳張君貌甚清癯云病未復原也而其精神之潦亮則有大過人者談話漸多乃及内務總長問題記者卽以詢之張君自身張君之言曰政府中有一缺出則報紙必以余（張君）補充之有贊成者有反對者如内務總長問題亦其一也實則總統與總理並未正式向余有所表示故余今日尚無願就與否之可言余（張君）以爲暫居院秘書長之職稍盡其力使目下政局漸卽和平計亦良得秘書長未必不如内務總長也何必汲汲於取彼骈此者即令總統總理以此問題向余有所表示而余對於内務部尚有應如何辦法之主張焉不能實行其主張余亦必不輕就之故今日對此問題尚不能爲確定之談話云云讀者於此亦可以略知張君與内務總長問題之關係矣 
　　府院權限問題當徐去張來之日政界曾傳說有所磋商今日詢之張君言並未有何種之提議也此與前次府秘長丁君答記者之言相合蓋純爲外間揣測之詞而已但張君言府院兩方曩所以時有扞格者不在法律而在感情不在權限而在意氣余（張君）自就職而後卽注意於此點務務感情和協意氣消融就近日情形觀之巳較前大異其趣云云張君述此頗有得色也 
　　昨日之國務會議其議程頗爲簡單卽前清世太保及蒙古王公請以優待條件加入憲法問題與頒布國歌問題是也優待條件應否加入憲法政府决議望其自行請願而不欲干涉憲法已以此意答覆清室國歌問題頗　古風爲宜其一歌曰鄕雲爛兮乣縵縵兮日月光華旦復旦兮其二歌日南風之薰兮可以解吾民之慍兮南風之時兮可以阜吾民之財兮和聲鳴盛數年以來未有此景象也數年以後其果有此景象也耶紀者偶有感觸遂不自知其悲喜之交集爰書之以殿斯篇 
[杭州快信]  
　　地方檢察廳長昨發出布告　近來有人輦金運動當選並有人暗結團體密定地點爲收受賄賂機關實屬有犯刑章凡關於此項舞弊除派員嚴密偵查外如人民見有證據應卽報告本廳職權所在自當盡法懲辦 
前平陽縣知事某君來杭寓清華旅館竭力運動參議員 
浙省五年度預算巳審查完竣於今日報告大會 
　　省公署昨開政務會議討論選舉參議員事務公决選舉日禁止人民參觀 
　　修築省道辦事處長吳秉元請定許祖謙孫棣三顧宗况沈文華吳文禧金燮陳樹基蔣世芳等爲第四期評議員 
　　部派實業調查員孫宗浩於昨晨赴紹調查 
[徐州特别快信]  
　　宿遷匪首宋老獐子昨午前十時已提赴刑場正法 
徐海道尹李慶璋昨赴寗公幹聞曹錕昨電張勳主張干涉國會萬繩栻昨一度向張勳辭職聞張慰留未允使署秘書昨有多人請假赴揚州張勳夫人昨帶衛兵二連乘車赴寗轉車赴揚州祝運使劉文揆母七旬壽誕段芝貴之父段日陞昨乘車赴津 
[南京快信]  
　　益友社研究會昨電復馮副總統雙方願聽和解大綱草定即繼續開議 
馮副總統昨告誡部曲入黨馮副總統昨電大總統請嚴核中美借欵用途 
宥日爲雲南起義之日各機關各學校均放假舉行慶祝會聞馮副總統擬是日讌軍政界要人於軍署 
據省議會消息張一麐確有當選參議員希望 
馮副總統昨發表任胡嗣瑗爲諮議廳長大總統派來謁馮副總統之代表黎澍定明日回京復命 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[地方公產與各省單行例]  
　　財政部於上月通電各省謂地方公產省議會無議决權各省頗有反對者兹聞新省議員某巳預備提出質問書其理由大致如下（一）查省議會職權中第三項有省會有議决地方公產之權法律具在何得以部令變更（二）省官制中省長對於地方公產之處分應得議會之許可前次院電認省官制爲暫行例之一種則此事亦當根據有效（三）省會如無此議决之權試問省議會所司何事（四）地方公產之處分一任官吏變更則盜賣公產等事勢必實行不數年後恐各省地方欲求一公產而不得地方收入一無希望破產亡國可立而待云云 
　　前次團務院對於民國三年十一月以後各省頒布之單行例認爲不必追交而國會議員中對於此事巳預備質問其所持理由略以院電根據現行省官制第二條無須追認云查此項官制規定於民國四年議會並未通過勢難認爲法律且含有行政獨專之流弊根本巳錯豈可誤引又院電根據省會暫行法十六條一項之規定云查原文以不牴觸法令爲限是則民國五年以後省長所定單行條例有無牴觸情事議會無從知悉自應追交俾可區别又院電引證前條三六兩項有法令有規定者不在此限之明文而以巳經總統批准者爲詞查命令不能變更法律各國通例今政府引證誤會應請追交云云聞以上一俟草就卽行提出 
[十二日交通會議開會紀]  
　　交通會議十二日下午二時開議第一案爲鐵路沿線地畝宜招人種植建議案吉長鐵路管理局提出該局代表黄兆桐說明提案理由公决省略再讀三讀不付審查完全通過第二案籌辦郵便儲金建議案審查長姚國楨報告畢議長宣告開二讀會討論之下文字略有修改定額改爲一角起碼第二項中五分十分兩種郵政儲金票改爲一分五分兩種以資適用並省略三讀完全通過第三案爲愼重長期免票建議案何竣業謂此事已經交通部定有嚴重限制辦法提案人廖書經今日因事請假故委托本席代表撤回衆無異議遂撤回第四條規定電生分區服務建議案由提案人　藻青說明理由贊成成立者多數遂付電政股審查時三時二十分議長宣告休息三時三十分繼續開議第五案請開鐵路工務會議建議案提出者何君竣業說明畢張競立謂第五案至第十一案旣性質相同可請各提案人順次說明後一併討論衆贊成當由王君潤　說明第六案各路車輛之配製宜取同一式樣建議案容君當謙說明統一路車建議案黄君兆桐說明第八案統一路政建議案王君潤貞說明第九案各路軌道寛窄應劃歸一律建議案黄君兆桐說明第十案行單章程及號誌路簽氣閘等宜規定　一辦法建議案王君潤貞說明第十一案各路號誌號令之規定應歸一律建議案畢趙世　夏昌熾等謂各案性質均與已付審查滬寗路局所提出之全國鐵路建築設備畫一制度辦法建議案相同似可不必討論卽由議長交付路政股與該案合併審查會員多數贊成議長宣告准於明日上午審查該案時請今日各案原提議人到會商榷遂散會時三點五十分 
[敎部徵集小學成績]  
　　敎育部范靜生總長以小學爲敎育根本關係綦重比年以來地方多故城鄕學務時虞墜落近准各省咨報敎育情形對於小學一項尚能維持現狀推廣進行浙江等省進步尤速惟小學欲求發逹必多得優良小學以爲模範而後敎育乃可改良且必有表彰奬勵之法庶辦學者益加感奮即成績較劣者亦得觀摩激揚現在京師公私立各小學正詳加視察分别考核而各地方幅𢄙寥闊小學分布各區本部限於耳目所及勢難盡得眞相現擬通咨各省長就所屬地方小學擇其成績較優者分别臚列其敎授管理訓練情况及其他設施種種之現狀詳編報部以便考核而策進行 
　　按辦理最難者爲小學而關係最重者亦爲小學今日全中國之小學成績卽爲十年或二十年後全中國國民進化或退化之前提敎部重視之誠是也惟是敎育事業貴在實際一時間之考核與報告究祗能得其表面之狀况而平日學生所受於學校之實情要難以一紙公文罄述也且辦學一途其性質爲改進社會之源泉而責任非僅在於官府吾願國中有財力者勿以小學爲地小不足廻翔有學識者勿以小學敎師爲位卑而不屑屈就相與提携以廣傳播斯其實際之收效當較官場偶爾之考察奬飾爲尤速也 
[胡王伸辯福公司案]  
　　河南福公司採礦一案糾葛經十餘年自入民國經代表胡汝麟王敬芳等與福公司另商條約近日該省議會彈劾前代表胡王等受賄賣礦擅訂合同電請中央查辦刻經胡王致電伸辯云大總統國務院參衆兩院外交部内務部鈞鑒福公司案河南省議會以擅訂合同受賄賣礦朦電中央查汝麟等辦理福案經張前民政長田省長前後委充代表所訂合同經田省長三次批准袁前大總統一次批准外交農商交通財政四部備案何得謂之擅訂福公司經前清總理衙門奏准所得大河以北諸山各礦專辦權汝麟等十年抵抗力爭廢約民國改元政府顧全邦交巳承認福公司原約有效并給紅界開採權汝麟等力爭年餘大河以北縮爲懷慶一府諸山各鑛減爲煤鑛一種洋商專辦改爲華洋分採合銷挽回利權案卷俱在何從受賄何謂賣鑛今省會少數挾嫌多數盲從摭拾謡讀任意誣蔑國法何在公道何在應請檢卷查辦果如省會電實甘心典刑以伸國法虚則懲罰省會所不敢請但懇宣布内容藉存公道竊思以神聖尊嚴之地爲叢謗聚讟之府議會如此國何以堪　顧大局揮涕無從臨電不勝迫切待命之至胡汝麟王敬芳叩 
[滇省破獲僞造鈔幣鉅案]  
　　雲南富滇銀行自辛亥改革後始行創辦得政府維持迄今五稔信用昭著營業亦日漸發展外縣各處均設立分行於商家滙兌甚爲便利乃有振寰藥房啟文石印館主人周寅生及股東丁某等異想天開僞造富滇紙幣暗地行使本年七月間購貨二萬餘元概以此項僞幣交付貨主該貨主即持赴銀行掉換現金該行當時卽已看出僞幣欲不兌與恐於信用前途影饗甚大權爲隱忍如數兌換僅詢悉此項銀幣自該石印館使出從此注意并密報警檢兩廳請求密秘偵查務獲懲辦以維持全省金融兩廳以事關重大卽廣派偵探員四出偵查經過五閱月中間頗費苦心雖明知係該印舘所爲終無切實證據不能不詳加訓查幸於本月二十五日始行破案搜出印板圖章及僞幣多件立將該股東丁某曁技師帮工學徒計十餘人一併帶廳拘禁並將該印館藥房全行封閉停止營業因該館主人周寅生赴滬辦貨未回須俟周回始能訊辦聞檢廳略爲訊問該股東技師以周未到案詞多搪塞或稱不知情者或謂並無其事者據該銀行云此項僞幣換兌將及七八萬元多係十元一元兩種形式與眞幣無異惟紙料稍薄圖記印色較濃止此分别故市面頗難分辨然因該行力主維持信用市面尚無恐慌刻下此案須俟周寅生獲到方能水落石出云 
[川軍界之暗潮烈]  
　　川省近日羅戴雖將携手而羅劉意見又深暗潮日烈一日十一月中旬以來即已密爲戒嚴皇城週圍入夜後均設步哨北較場第一軍司令部亦設步哨羅督派出偵探甚多每夜均有人到北較場與西較場劉軍駐處以察動靜而劉存厚氏亦防羅甚密帥國英蔡鸞階等每日專在外偵查羅之舉動上月下旬羅又藉第一軍第一混成旅旅長劉成勛氏提新津邛　名山彭山四縣征收局欵之故將其撤調以減劉存厚氏之勢力劉存勳即於二十六號在駐防之新津電羅氏索欠餉以難之其電云成都督軍　軍長劉鈞鑒頃閱報載成勛調任諮議並以鍾志　接充旅職成勛匹馬南行有衆一旅功成固不敢居身退實所甚願惟本旅部隊概係零星招集前後製定裝被挪墊尤巨八九十三月餉銀除迭次領發外尚欠六萬數千元均經呈報有案十月及十一月餉銀完全未領共約欠十五萬元左右現交代在即商號索債士兵索餉紛無以應懇祈速與照數核發俾清手續無任仰　成勛叩有印羅督接此電後對於川軍尤爲注意密飭滇軍六師師長兼成都衛戍司令顧品珍滇軍二十四團團長兼成都省會警察廳長祿團藩嚴爲防範每日除原有之游巡軍隊巡街外又有軍警協巡隊巡查各街稍有事故卽派軍前往昨新街錦新舞台因有數軍人在戲園内狂呼旋即有軍隊前往叩此一端巳可概見而成都劉存厚之軍隊見劉成勳之被撤亦皆不平茶　　肆時有軍隊聚談亦有秘密開會者民間不免演出恐　而謡言亦因之日甚上月二十八日祿國藩氏召集各區署所警官在警廳會議以漢川各軍如有在街不法行動將如何阻止警官均係川人是日會議亦未得如何結果惟由督察長飭各見習員每日便衣在街調查各茶坊酒肆有川軍與滇軍０ 
不和及川軍私開會議等事登時報廳請示其他軍署衛戍司令部均有調查密查川省人民對於此事皆抱怨望尚不知如何終局也 
[鄂會表决查辦官吏案]  
　　查辦暠檢廳長案前黄陂縣知事徐傳篤經公民胡樹勛等以枉法貪贓濫用非刑等詞禀由省署飭向高檢廳起訴乃該廳並未於法定程限内移交高審廳審理故胡等陳請省議會彈劾刻巳由陳請股審查報告以事關查辨法庭未便稍涉含混調查該案全卷詳細討論該公民等所控該知事　蝕公欵各節業經省長曁財廳訓令呑欵勒令賠還挪欵另案辦理至枉法各項俟高檢廳呈覆核辦該公民等遵照訓令一依法赴高檢廳起訴乃事逾數月延不送審據該公民援引條文證明該廳延展情節事實法理責其有意袒庇恐該廳亦無詞以辯近數年來政潮翻覆地方官吏動逾恒軌人民苦痛情形何一不在政府洞鑒之中特時會所趨懲儆貪吏者不數覩自共和再造大總統頒令尊重法權期臻法治本會開幕以來各縣人民陳請咨查知事者不一而足官方不飭冤抑不伸已可想見夫人民所恃以保障生命財產者端在法庭司法違法保障奚存果屬捕風捉影或挾制長官自不能率行准理若實在枉法袒徇似未便曲予優容監督司法爲省長特權本會爲人民代表應亟咨請省長迅予查辦業經可决鈔錄原案咨送省署矣 
　　查辦警務處長案鄂省警務處長崔振魁每於預審重要各案輒用刑迫供前曾由議員傅作楫提案質問崔氏答復謂捕獲盜匪均係立即移送法庭訊辦本處訊究各案皆按照違警法辦理並無用刑之事詎旋有議員李攸行介紹民人汪子明等陳訴警處違法濫刑羅織無辜任意苛罰有人不公等多款交股審查得陳請各節確有事實可指如鄧狂言之受鞭笞王鐘澤之跪火鍊而又設天秤架好漢樁薰香竹籤等非刑逼抑成獄是其濫用刑訊核與警廳編制簡章第二十一條關於刑事案件僅有假預審及解送罪犯之規定顯有不合違警罪犯照章拘留至多不逾一月罰金至多不得逾三十元兹查該處竟有罰至數十百元之多拘留恆至數月之久或且經年是其違例苛罰亦與違警罰法大相背謬至於用人一道下級官則視服務之勤惰上級官則視學理之淺深乃許家鵬竟以敎練所畢業生而遽擢用爲署長揆諸情理固屬非是又據警察專校長王時澍陳請謂該處於短期學生之敎爲巡警者則特崇優異而用爲科長者有人用爲署長所長者有入於前後高等警校畢業生則故爲屈抑並不選用一人是其用人之不一秉大公巳可概見應即咨請省長確切查明依法核辦刻已於六日大會通過即照報告原文咨出 
　　查辦漢川知事案湖北全省六十九縣知事現被人民在省會陳請查辦者共有二十餘縣大都指其枉法貪贓濫用刑訊違例征收擱壓訴訟縱吏虐民草菅人命等劣跡雖事實不盡確鑿要亦不盡無因此種陳請案各省皆然記之似無甚意味兹僅摘叙彈劾已經收效由公署撤任　驗之漢川知事張振聲一案張爲李文忠之外甥官鄂多年歷任漢陽夏口等大缺值此烟禁告絶之日該知事仍然吸食鴉片　署上下吸烟者有十六人之多查緝所獲土膏均供其吸食該縣承審典獄警衛等乘其懶於治事朋比爲奸敲詐民財如殷盛寬王道寄張裕盛周松青左文德等均被敲詐巨欵現在省議會陳訴交股審查公决咨請省長撤委調驗一面嚴重查辦適高等審檢應以該縣於命盜各案有十數起逾恨未能緝獲呈請記過二十六次王兼省長遂將張先行撤任查辦 
[記裕繁鐵鑛事（蕪湖通信）]  
　　繁昌縣裕繁鐵礦公司於民國二年創辦次年成立礦質之美可與大冶並駕皖人知之甚詳自太平山礦約發生後影響裕繁之礦省議會　旅滬安徽同鄕會之請議爭之尤力意在發封該鑛收回自辦現經省議會審查結果提出報告付大會公决（報告書大致已錄十二日本報要聞攔）尚無妥善辦法然現今全皖人士對於該鑛甚爲注意客有自繁昌來蕪者述及裕繁經過之歷史頗詳特撮紀大要以饗閱者 
　　裕繁公司總理霍守華粤人也在蕪開設順泰成米號有年家道殷實民國元年與桐城人葉鳴鑾夥開宣城保民公司銀礦失敗霍虧折六千餘金民國二年夏間霍又與涇縣人胡壁城以四千金夥購繁昌三山鎭之大磕山鐵鑛因該鑛夾石過多不便開挖事遂作罷是年秋間復與青暘人陳梅庭勘得該縣桃冲一帶地方鑛質甚佳先以巨價購定山地五百餘畝迭請洋礦師赴山探驗皆謂此鑛可開三十年其鑛質無異鄂省之大冶礦三年霍遵照鑛業條例呈報南京第三區鑛務監督轉部請領開礦照該公司於是年夏間奉到農工商部頒給安徽鐵礦第一號開鑛照後因某某介紹以個人名義得與天津中日實業公司訂立賣砂合同曾先付霍某定砂價二十萬查中日實業公司之成立係經中日兩政府所特許該公司華總裁即楊士琦華總董卽孫多森洋代表卽日人森恪氏也霍訂約後又桃冲附近一帶添購山地八百餘畝因復向農商部請擴張礦區執照遂惹起皖省旅京要人之注意於是李經義周學熙王揖唐楊士琦孫多森孫毓筠等以鐵鑛國有名義堅請農商部扣發霍某增區礦照一面周學熙又囑陳惟彥出面向部請領未允所請而霍某一面亦迭向部中力爭本年二月間農商部爲調停起見將裕繁與中日公司賣砂合同改正並飭霍某除納鐵砂出井稅及關稅外每噸並繳地方公益捐銀四角一面將前照繳銷另給一千四百畝之礦區採字第三十三號礦照一紙該鑛由山至荻港江岸計十五華里建築鐵道聞經呈請交通部批准其建路費係向中日公司預支砂價三十萬亦載在部訂合同中現正在購地著手造路此次反對裕繁之原動力仍在北京諸同鄕欲乘太平山鑛約之時機將裕繁鐵鑛收回自辦上月曾由衆議院議員陳光譜南下卽此事陳廣德人寄居宣城與省議員吕志元至好陳到省後復來蕪組織地方保鑛會其名義雖爭太平鑛約面目的上則裕繁鐵鑛亦連帶及之 
安徽旅滬同鄕會長余誠格亦以　守華盜賣繁昌桃冲鐵鑛函請張督軍轉飭繁昌縣知事查封該礦並赴安慶催促倪省長進行聞余紳前日由省來蕪時曾請縣知事余詠南逕將霍某拘交法庭余知事恐釀成交涉不敢操切余刻巳返滬矣 
[蘇省會十三四兩日會議記（芝香）]  
　　十二月十三號江蘇省議會開會第二件宣布宋議員銘勳朱議員德恒再請廢止官中案遂通過第二件宣布内移審查會審查吳淞改道及籌興江南水利案報告金議員天翮起言應設瀾景事務的朱議員紹文謂旣有水利協會毋庸再設測量事務所金議員謂協會兩字意味祗能在贊助之列不能有所作爲紛紛討論良久先是陸秦閔各議員有意見書帶徵項下欵項巳指定用途旣旣有江南水利局測量事務所又有水利協會測量隊外復設一測量機關似嫌重疊　是贊成此意見書者佔多數至吳淞改道一節俟淞泖測量局報告後下届再行核議次宣布内務審查會審查灶地自治經費應照糧田一律辦理案報告通過次宣布敎育審查會審南滙觀濤小學基金應歸鄕有案報告李議員荃謂此種據片面請願本會應否有公斷權陳議員大猷　議員璜許議員蘇民相繼發言大致謂市鄕自治未成人民請願到省會省會又置不理殊屬不合於是調停派主張改爲建議案多數贊成遂表决宣布王議員仕良提議整頓各縣保衛團案陳議員伯盟提議江南塘工江北運隄應增歲修經費案結果均付審查次宣布審查會審查寗通等畝捐援案撥充地方水利專欵案遂通過次宣布陳議員伯盟提議員伯盟提議凡有湖蕩河灘永遠停售以重民命案提議人人君起述意見謂各省公產處祗知要錢不知利害咸認湖蕩爲官荒之大宗招領升科爲害匪淺蘇屬太湖已見省署各咨陳之文浙省湖蕩又有議會建議之案江北徽山湖因貪十六萬元之收入破壞二十八萬畝之湖面惹起風潮可爲殷鑑云云此種議案頗有爲民請命之價值不知官產委員見之能一動其天良否衆贊成建議省長遂通過次宣布陳議員伯盟提議整頓淮揚徐海畝捐案周均付審查次宣布查辦前常熟縣知事等五件朱議員起謂查辦知事兩件可合併查辦徽收吏及整頓忙消徵收法已不能合併討論官產處違法更另一案何能合併　議長語塞遂先討論查辦如知事案二件一前常熟縣知事楊夢齡一現殩進縣知事翁有成某護員謂凡關係查辦案應得付審查陳議員大猷謂此係本籍議員提出事屬親見况本席深知楊某壞處請徑咨省長遂通過次接議請議審查會提出鹽城縣高某請議縣署經徵員徵收舞弊案蔡議員謂經徵員不好該地人民應向知事控告本會謂辦一書吏覺得問題太小衆請議長以成立不成立付表决議長宣告如贊成成立者起立起立者祗有四五人此案明明打消矣議長指點人數完訖各議員紛紛仍起討論議長亦任其討論不爲阻止於是此一聲彼一句大致謂經微員不好卽縣知事不好應辦知事學的當於是又以查辦知事付表决遂通過一事兩付表决此爲江蘇省議曾之特色 
 
 
 

Page 7

 
 
倘議員有默　之者將來援此種情節爲請求深愚議長無以對付耳且五件同時宣布交合併討論巳覺不倫　至此已苯時遂摇鈴散會 
　　十四日開會議員入席後　長依議程第一件宣布馬議員　垎　議省長處分違法知事勿令調署他缺案全體贊成第二件宣布蔡議員璜提議選舉參議員厲行監督法案蔡議員說明提案理由畢戴議員思恭謂此案大家贊成惟照蔡議員提案意思一百六十人中惟有蔡某可靠不免沽名釣譽金議員天　謂蔡某曾邀本席贊成本席以監督舞弊有省長督軍此案無辦法結果祗能作爲意見書伹旣提出照蔡議員應舉本會監察員可即以贊成人充之許蘇民謂本席在贊成之列不願爲監察員彼時旁聽者有十餘人記者側聽旁　人私論提議贊成者不甚清高爭議辯駁者不皆卑鄙將來選舉眞相不可以今日會場表面推測甚矣觀人之難也紛紛討論良久大致謂蔡議員但有意思而無辦法蔡議員卒自請改爲意見書而止第二件宣布潘議員恩元提議查辦如臯知事劉煥抵抗本會議决減收畝捐案陶議員持不能查辦因該知事不減畝捐實因警備經費不足旣集地方紳士會議并陳明省長似不違法潘恩元謂攎沙議長函述經費上届尚有盈餘巳不憂不足旣無不足必欲反抗本會議决案非違法而何請議長付表决遂成立次宣布楊議員體仁提議查辦前泰興縣知事曹文淵捲欵不償案無甚討論全體一致贊成次宣布請議審查會提出東台時念兹請議整頓忙漕隨意加減案因忙漕隨意加减即經征員舞弊經征員違法即知事違法衆請改爲查辦縣知事遂通過次宣布請議審查會提出上海陸文麓等請議清理上寳兩縣官產處違法案秦議員錫田起謂官產舞弊不止一處人民已屢請願請作爲建議案各議員因官產舞弊大多數痛恨已極爭議建議查辦葛議員一人起而辨護卒歸無效是日通過之案頗多無甚可記惟省長交覆議忙銀加附稅三角案沈議員惟賢謂五年度下半年預算已無關係能得减輕人民負擔最爲合宜請大衆注意王議員撰曾首先贊成蔡議員璜戴議員思恭均聲說應得減輕之理由議長付表决起立者在三分之二以上於是覆議卒歸無效 
[蕪湖快信]  
　　倪省長准省議會咨通令各縣凡地方原有自治經費亟應預儲不准動支以爲將來恢復自治之用蕪關監督奉稅務處令柴薪進口每百斤徵正稅關平銀一分木炭進口每百斤徵正稅關平銀三分其復進口半稅折半徵收此項稅則蕪關定六年一月起實行 
　　倪省長查得各縣燒山之風仍未盡絶實於林業前途大爲妨害巳令各道尹飭縣嚴禁以興林業高等審廳長張志前日來蕪察視地方審檢兩廳以憑着手改革巳於十三日乘江新輪返省皖岸榷運局長孫廷林由滬乘江新輪於十三日過蕪回大通 
　　省議會議員吕志元因把持宣城地方財政違抗定章經該縣商會正副會長俞世壽章廷傑呈請張督軍倪省長蕪湖道尹澈究 
地方通信蘇州 
[續誌林黛玉吸烟被捕]  
　　女　林黛玉吸烟被捕一節巳略紀昨報兹又得蘇函述此事原委頗詳亟錄如下　門外新舞臺主王善卿前日特聘林黛玉鳳處兩伶來蘇獻技無如林素有烟癖到蘇後住人和棧二十一號除登臺演劇之外日在該棧一榻横陳吐霧呑雲一天非五六金不可事爲警廳檢查員汪　楊顯揚郭某等偵悉於前日十一時協同馬路第六分署長警入棧檢查正值林伶抽吸之時當被三檢查拿獲烟槍兩支燈一只烟灰六兩并飭警將林黛玉拘帶局中各檢查先自還廳報告詎知該坤伶隨警乘轎往區未入署門園主王善卿即與馬路區官劉承恩關說保出未受覊禁各檢查還廳禀報司法科後科員侯子瑞以案情重大須移縣科罰證據先送乃守待閭區解送犯人竟遲遲不來至翌日仍不見林伶到案突有陸軍第二師團副某君使人持片至廳言林有病在牀不能到案未幾又有某某等政界中下級人員紛紛爲其緩頰侯科員依違兩難躊躇之間某團副又投柬請　設席南陽里自宅爲東道主遍邀鎭守使道尹知事及水陸廉長并由寗來蘇之憲兵司令陳調元等除朱使王道伊趙雲生（即水警廳長）託故未到外若　怡庭（警察廳長）孫少川（縣知事）陳司令咸副官等均應邀而至不意席間乃林黛玉已先在座相與驚詫未經舉巵某團副即迭面向各領袖關說能否通融辦理當時各官長亦惟唯唯頷首而已經此疎通後某君卽改派林伶之婢女至署候罰某團副等以爲一席筵便可見好於林詎知悠悠之口已蜚揚全城孫知事懲於石案已代人受過繼思徇私情而廢公事殊與聲譽有關卽藉口烟禁性質屬於刑事未便代表到案須林黛玉親自由區警押至本署聽候裁判員訊　以符手續聞已擬定間欵九百元今日連連催逼馬路一區及仁　　主子東限令繳出眞犯某團副聞之大爲嘔　　　　日巳　不出面惟人尚未赴滬至該園已將林之名牌除去　在兩方勢將决裂　不免有一番交涉也 
鎭江 
[請兵緝梟]  
　　江北鹽城縣知事因該處私梟充斥無法禁　昨特電致駐揚江北緝私營季統領請添派師船前往查緝季君准電後已調派師船十艘駛往該處梭巡矣 
[設廠施粥]  
　　卉徒縣章知事定舊曆十一月二十五日在城外萬家巷兩首德星宫設廠施粥以惠窮黎特飭袁警十名駐廠彈壓 
[鎭使過鎭]  
　　　海州鎭守使白　山日前赴寗晋謁馮督軍請示剿匪方法刻巳事畢於日昨乘車過鎭暫駐行旌即於今晨搭招商小輪渡江回任 
揚州 
[鎗斃盜犯三名]  
　　搶刧東鄕波斯莊董事王杰家之盜犯楊恒祿（混名小和尚）田榮貞（混名田大五子）季長山三名前經周知事詳報軍民兩署刻奉指令均照懲治盜匪條例處以死刑周知事奉令後特監提各犯親自押赴該莊鎗斃示衆並帶警察曁警備隊多名專資護送　周君係前日下鄕於昨日晚（十二號）始行回署云 
[調查山芋稅率]  
　　江北貧民多以山芋爲食物其價較米麥爲廉此項貨物經過釐局亦預抽捐現經省議會議决認爲貧民充饑之物請予免稅以示體恤兹聞胡財政廳長已通飭運河各釐局調查每用收數究有若干與稅率有無妨碍迅爲查明復辦聞此項稅釐經過關卡每石須納稅洋一分云 
[大宗食米將運來揚]  
　　今歲江北災荒裏下河一帶收成滅薄上江雖有來源總屬不旺刻聞有某商聨合同業數人具禀縣署在蘇屬之無錫及安徽之太平等處採購大宗食米裝運來揚接濟現巳購妥僱船往運日内即可到埠現在米價頂高六元以内届時或可再鬆矣 
南通 
[崗警失鎗之駭聞]  
　　餘中鄕區員蔡勛因公赴城致有警察何某於站崗時失去快鎗一枝遍尋無獲該市紳董深恐被匪徒竊去有害安寧除一面派人詳細查訪外并囑該警區即日從事戒嚴以昭愼重而維地方蔡本係調任四安之員因失鎗疏忽楊警　長特令季司法員前往　查據季復稱失鎗之際蔡雖在城然其平時之用人不當究　咎有應得免調四安其巡士何某業已拘送城區警局訊辦矣 
[模範市場將成立]  
　　南門外街道狹窄市面冷　於市政前途殊有窒礙前由縣知事委任技士孫知夏前往該處勘定路　建築模範市場東自翰墨林起西迄火星殿止凡在規定線以内之民房刻巳給價收買飭匠拆卸着手興工 
無錫 
[徐老窩子在滬就擒]  
　　太湖梟匪首領徐老窩子迭犯命盜各案於上月爲水警兜剿中彈逃滬投入虹口同仁醫院求治嗣爲美捕房偵悉徐係通緝巨匪且在錫疊犯巨案特禀由徐道尹除電咨蘇道尹曁水警廳外並電知楊知事派員前往要求會審公廨引　楊知事得電後特派王承審員偕同水警吳巡官赴滬辦理兹聞該犯巳於昨日引渡到蘇由水警廳先行鞫訊日内即須解錫訊判 
安慶 
[皖議會四十次常會紀事]  
　　昨日（十一）皖議會開第四十次常會議員出席六十四人二時五十分開議議事科宣布外來函電共二十餘件惟甘肅議會來電謂廣東陸督軍　世即下半旗誌哀衆聞之下驚駭莫名旋又疑係訛傳俟得確息再爲動靜（按此項消息實係訛傳）議長宣布提議壽縣知事違法殃民案付民政審查又宣布王漢提議取消魯道生請設米釐分局案王議員說明理由後付財政審查陳廼　動議省長咨交選舉參議員之細則係一種手續究之本會三分之一當選抑過半數當選未明白規定請即致電參衆兩院解釋條文方可了然衆贊成議長請預算審查股報告前審查會釐定六年度地方預算册格式案衆無討論依議程（一）請議審查報告黄河璈請議含山縣知事越境逮捕案結果咨請省長派委查辦表决多數（二）討論取消裕繁鐵礦公司文稿經姚宏甲修正於休息後付表决多數（三）李廼璟對於選舉參議員仍動前議請議長向省長說明電京諮詢辦法（四）民政審查報告議員張百城興學理財芻議案結果衆以此案是議論不是議案無表决之必要（五）民政審查報告請議恢復上江旅寗甲種工業學校案結果否决時鐘鳴五下散會 
杭州 
[催復自治之部覆]  
　　回復地方自治機關一節迭經省公署咨部辦理并由吕省長支日電請國務院先行召集縣自治業誌本報茲聞國務院文日來電云支電悉縣自治草案業經編訂俟提交國會議决後頒布云云吕省長准電後已咨行省議會查照 
[檢廳查訪選舉舞弊事]  
　　浙省因選舉參議員外間盛傳某某等從事運動昨日杭縣地方檢察廳巳派員查訪公民大會同日早晨又有檢察官鄭慶章書記官劉文軾馳赴各報館查問其所持訓令略謂前派該檢察官書記官前往浙江民報館查明選舉舞獘一案有何根據在案兹查該報本日所載屈映光又有運動嫌疑本廳連日搜查證據積極進行尚無端倪該報館今旣如此揭載必非無因希再前往該報館并之江日報全浙公報館查明報告以憑核辦 
雜評一 
[幣制部（步陶）]  
　　財政紊亂爲中國今日存亡關係之一問題整理而清析之幣制固其入手之要策而執行此整理之機關與支配此整理機關之人物尤爲重要焉辛博森心乎中國一再以設立幣制部獻議此固大有可以研究之價值也 
夫中國人辦事不能以遠大眼光與敏捷手腕以隨世界趨勢爲適當之應付而惟依賴性成處處以頭病醫頭脚病醫脚之伎倆聊作旦夕自便之謀此政局現象之所以常無起色而年關　狀之所以日現於金融界中也辛氏英人乃不惜苦口諄諄旣以經濟革命喚醒一般迷夢復以專理幣制爲關辦理財政途徑其所以期望於吾人者良不爲薄雖然我謂欲逹辛氏所期之境地第一須視我國人之自覺心何如以爲評判其他一切辦法猶其次焉蓋根本旣清枝節自無難於着手否則袁氏時代何嘗不有幣制局彼時幣制局獨立於財政部外又何嘗不與辛氏所期許之幣制部彷彿相同然而所以裨益於財政者顧何如耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華法商人對於天津交涉案之期望]  
　　上海總商會致天津總商會電天津總商會鑒電悉代表巳晤外部伍總長甫到部疊與法公使磋商日有進步似宜靜候解决共維大體尊處商民雖迫於公義全賴貴會設法勸導使結束易於就緒敝會現巳商准法國商會轉懇駐滬法領事電致駐京法使並由敝會電致伍總長雙方催促迅速和平解决以慰津民之望特復滬總商會元 
[上海總商會上外交部電]  
　　北京外交部伍總長鈞鑒老西開事各埠人电多迫於公義竊以我公到部伊始交涉日有進步似應靜候解决共維大局除商准法國商會轉懇駐滬法領電致法使從速和平辦理外務懇我公迅與解决終以勿失主權勿傷和好爲萬全之策臨電不勝盼切禱切之至上海總商會元 
[駐滬法領致法國駐京公使電]  
　　上海華法商人感情素洽極願老西開事迅速和平解决故上海總商會一面電致天津商會勸導商民靜候解决一面電致伍總長從速和平解决理應將此情形轉逹尊處因兩國交誼素敦此番舉動於尊處及伍總長易於着手定能逹到和平解决之目的也駐滬法總領事那 
[工海關第二次焚燬烟土]  
　　本月八日江海關在浦東陸家嘴焚燬私土四千零三十二斤六兩五錢一切詳情曾記本報昨爲第二次焚燒之期上午八時先由代理稅務司瑚斯敦偕同副稅務司式美弟總巡道生等渡浦前往陸家嘴新關棧房指揮小工人等佈置一切而各機關監視人員則齊集江海關監督公署然後同至新關碼頭乘坐新關鏡湖小輪渡浦蒞場監視是日到者如北京總稅務處代表孫濟澄江蘇齊省長滬海徐道尹代表陸君略陳香伯江海關施監督代表奚麟石吳淞常關委員周功甫交涉公署李子光上海縣公署鄭述彭檢察廳樓舫淞滬警察廳張桂榮禁烟公所鄭憲武等在場監視均極注意兹將昨日焚燒狀况詳細錄後 
[焚燒之情形]  
　　此次焚燒手續極爲簡便汽窰内盡燒煤炭並不夾雜他物時至八點三十分鐘窰内火勢已劇遂將烟土繼續擲入是日管磅者仍爲外班副稅務司式美第江海關監督署譯員奚麟石烟土入窰焚化則由代理正稅務司瑚斯敦指揮各扞巡洋員親自動手此外如管棧房西人羅勃斯總巡道生等皆在場帮同辦理其一切手續非常愼密即包裹烟土之洋鐵箱蒲包蔴袋等類略染烟土者均檢出付諸一炬以昭大信 
[焚燬之確數]  
　　自上午八點三十分鐘起直燒至午後五點三十分鐘共焚燬烟土五千八百四十二斤三兩又烟粉及罌粟子五十三斤十兩有奇 
[木板之分剖]  
　　當焚燒時有木板十餘形似西式窗板之中心挖空内貯烟土經瑚稅務司飭工一一剖開當衆驗明然後入窰焚化於是足見烟販之狡獪與夫海關搜查之嚴密矣 
[小工之勞苦]  
　　是日從事搬運曁火夫等一般苦力小工均係向在江海關執業者瑚稅務司以該小工等勞苦終日非常勤奮故特購紙烟十餘盒每人賞給一盒以示奬勵 
[軍警之彈壓]  
　　是日由楊護軍使飭派三十七團二營排長紀義田率領兵士二十名渡浦並由淞滬第三區巡官倪文彪督率長警蒞場協同彈壓 
[事後之會商]  
　　至午後六時各項手續漸次完畢惟窰内其勢尚未熄滅故商之所到軍警徹夜防守以便翌晨將灰燼檢出抛棄海濱又瑚稅務司以北京總稅務處代表孫君卽須回京復命不克久待互相磋商之下决定翌日（即今日）繼續焚燒以期從速　事　畢始各散歸查焚燒時栅外聚觀之人數不亞於前次並有西婦三人入栅參觀良久始去該西婦等極贊吾國焚烟之嚴厲云 
[蔡黄靈柩回湘之籌備]  
　　駐滬憲兵營張營長以蔡松坡先生之靈柩定於十七日由江寬商輪運漢回湘並派楚有軍艦沿途護送届時由蜀商公所發引應派憲兵十二名佩刀乘馬前往護送故於昨日令飭第一第二吳朱兩連長届期各派憲兵六名護送至金利源碼頭登輪以昭愼重又據友人來函昨日海軍部來電以蔡公靈柩裝運商輪殊多未便特飭海軍輪機處指派利川運船裝運靈柩而以楚有護送昨經輪機處處長王衡友君親詣治喪事務所偕同蔣叔南君至楊樹浦江中利川船上察看一切以船中尚可佈置安柩之處惟船中現有水兵三十四名艙位無多蔡公親族可以寄居而隨送之親友則擬分搭楚有軍艦護送利川船甫於去年下水載重約三百噸速力每小時十四碼頗稱靈快且吃水甚淺并可由漢口上駛岳州以免換船之煩今日八時利川已駛至十六舖江中停泊由蔣君帶同工匠佈置一切仍向招商局商妥借泊金利源碼頭以便登舟楚有艦中亦經生火待發大約十七日上午八時由蜀商公所出發十時上船候潮開行之時約在十七日下午二三時 
　　黄克强先生之靈柩定期本月二十三日由滬回湘業經上海縣景代知事函致招商局妥備商輪以便運柩届期靈柩准在美租界招商局北棧碼頭登輪惟柩抵碼頭之時送殯之人尚須祭奠是以擬借該局北棧爲臨時設奠處昨日景知事因又函致北棧經理唐鄧二君請爲預備所有碼頭及北棧紥彩懸燈等事亦已諭令縣公署探員王桂生等妥爲籌辦海軍駐滬總輪機處王齊辰處長則於昨日電致海軍第二艦隊司令饒懷文請派軍艦預備護送 
[改良菸酒稅之端倪]  
全國烟酒聨合會總事務所致各省埠烟酒聨合分會函云隔昨發奉通告一件諒巳瀏覽頃接京師理總代表來函内開衆議院開會時代表陳良玉魏金武賴漢濱均到院旁聽三時半提議本會請願菸酒改良稅則案全體表决照請願原旨咨逹政府是本會請願案實已完全成立對於請願書内第一項（卽請願主旨之甲項）亦未稍有異議爲特據實布告藉慰厪系伏乞察核惟此後手續正繁尚須詳細討論現定舊曆二十三日午後二時開會研究一切云 
[發給黨人旅費之波折]  
　　各處旅滬黨人雖經政府籌撥善後欵項分期發給無如人數衆多未能普及故由各領袖商由總商會轉商名伶王鳳卿梅蘭芳假座九江路天蟾舞臺演劇數天所得看資悉充善後費用其欵經衆議定交於前閘北光復軍統領李徵五君分别發給李因有事赴杭另派代表在愛多亞路李之寓所發給連日黨人前往領費者甚衆前日因有人要求每名發給旅費洋十元另給船票一紙李之代表以人多欵少不敷分給拒絶不允一時幾起衝突事爲新閘老閘兩捕房捕頭得悉各率中西探捕到場照料將爲首吵閙之某甲帶入捕房俄而英美總巡麥高雲君亦至諭將拘留之人即行釋放勸令各散靜候磋商辦法各黨人均即散去現聞此事由麥總巡與各黨領袖總商會及李之代表磋商擬另請某機關代爲發給云 
[强盜不露眞面]  
　　住居南倉街染坊弄中之唐子山前清時曾在縣署辦公稍有產業前晚八時許忽有匪徒六人突至唐家扣門大呼唐先生在家否今有要事來此報告家人不察啟門放入見有二人在外把風四人面塗花臉各執利刃嚇禁聲張遽將唐子山之女兒所帶金鐲用强捋下其時唐姓男子均因事出外祗有女僕人等在家看守傭婦某氏見勢不佳上前揪扭即被各匪擊傷倒地昏暈幸有同居某姓婦急急登樓至曬檯上大吹警笛並擊洋油箱告警附近居民聞聲畢集各匪知事不妙祗攫取唐女手上金鐲一只一哄而逸迨崗警趕來追拿各匪已去如黄鶴事後唐子山歸家查悉卽往淞滬警察廳禀訴情形請求查緝徐廳長以該處係歸一區一分署管轄諭飭該署李警佐嚴緝贓匪務獲解究李警佐以各匪入内行刦之時均塗花臉恐係該處附近各流氓所爲因即諭令探警四出偵查以憑核辦 
　　又聞徐廳長以近數日内城廂内外發生刦案數起殊駭聽聞已於昨日令飭保安游巡各隊長添派巡警不分晝夜分段梭巡免再肆擾 
[南市刦案續紀]  
　　淞滬警察廳長徐國樑據一區三分駐所宋警佐詳報小南門外小九華南首錢蓮卿家被盜匪夤夜進内刦去現洋金飾等贓飛奔逃逸當時得報追捕未獲惟往事主家勘明將遺下洋燭兩支鐵鑿一把及可疑之傭婦張氏一併帶所詰問後已將該婦移送司法科訊核等情徐廳長因事關盜刦除嚴飭宋警佐上緊追緝贓盜外並以該所分設小九華之派出所近在咫尺當時盜匪進出何以絶無所聞着即查明該派出所值班巡長及門崗等先行申斥記過以示懲戒仍飭該管署所限日破獲並令各區署所一體協緝 
[匪徒持械行刦]  
　　與平濟利路毗連之法新租界一百二十二號門牌顧祥記牛作於前晚九點時有匪徒五六人敲門入内各出手鎗嚇禁聲張搜刦銅元十二千文一閧而逸事後由該作主報告捕房捕頭立飭探目沈德福前往詢明各匪面貌服色以便緝拿究辦 
[包探擒獲强盜續誌]  
　　台州人章士林陳鴻生吕子寳楊阿寳（卽楊寳弟）前日同在北山西路六百三十七號門牌小茶館内商議搶刦被滙司捕房華探目馬阿美包探奚德安金福壽等偵悉報告捕頭協同九十八號西探前往該處將章等四人拿獲拘入捕房詢知章等住居北山西路陳順興成衣店樓上復往該處續獲章之同黨甬人林兆根一名搜出六響手鎗一支鎗子十三粒一併帶回捕房昨解公共公廨由會審員王肇之君會同英卓副領事開訊當由中西包探上堂禀明將章等五人先後緝獲情形诱旋將手鎗子彈呈案請察並稱被告等在租界内所犯之案尚未調查明白應請展期研訊中西官判章等五人押候查明於禮拜五解案再訊 
[海關扣留銅元]  
　　本埠銅元缺乏每洋一元僅兌銅元一千二百六七十文曾經南北商會電請江蘇齊省長轉詳財政部飭知滬海道道尹江海關監督會同海關稅務司實行查禁銅元出口以維市面在案兹聞昨日有某省沙船户金萬祥由滬回去出口時裝有銅元六大包一小包共計三百十二千枚當被吳淞口海關查驗洋人查出即行扣留當時據船上耆民王振青報告船上共有夥計十四人每人應發給工資四千文其餘銅元係賣貨所得本擬換買南貨運往魯省因地方不靖故帶銅元回家應請發還等語當因未經允准故又具禀施監督請即從寬給還未知能否照准 
[岑西林暫緩入京]  
　　前護國軍岑都司令屢接中央來電催速入京商議要務岑氏原擬於本月二十號左右入都兹因足疾未痊訽據醫生云此症尚須靜養不宜提早行動因擬緩至明年正月間束裝晉京除將行轅遷至公共租界辛家花園新閘路三號洋房暫駐外並於昨日將足疾未痊緩至明正入京各情電京報告 
　　又岑都司令所率之衛兵二十名曾經諭令回粤歸隊差遣旋因該衛兵等不願回粤要求給餉退出軍籍是以未經遣散兹悉岑氏除將餉銀核發外勸令仍回粤省各衛兵均已服從現定十六日（即今日）乘坐新寗輪船由滬出發惟有快槍二十六桿子彈三千二百顆仍須由該衛兵等携帶回粤故由岑氏於昨日派委衛弁卓仁機爲護送員並由上海縣景代知事函致法總領事飭知捕房准予該衛兵等携械過境復函致新關稅務司驗放出口 
[杜止華船懸掛洋旗之議復]  
　　海關施監督因奉交通部飭議杜止華商船隻懸掛洋商旗幟辦法聞已詳復其内容首言敎育未能普及致有此等無識之徒冒掛　洋旗希圖僥倖不但引起交涉且傷國體宜於根本敎育開通知識繼言沿途關卡釐局之弊留難阻滯爲叢敺爵有以致之宜痛除積弊保護船商其次則嚴禁軍人壓迫規定取締船隻條規洋洋千言頗中竅要云 
[聲訴檢查私土情形]  
　　潮州人羅祖應在虹口西華德路三十三號門牌販賣私土被洋藥公所偵悉於前日知照美捕房派令八十四號西探目利扶司與華探目王四福前往搜出樣土一包及現洋鈔票一百餘元帶入捕房昨晨將羅拘送公共公廨請究先由洋藥公所代表律師上堂訴明前情請究繼由西探目利扶司投訴前日奉到日本領事諭單卽偕原浩地律師等至西華德路三十三號門牌日本人家搜查私土旋在西帽下面檢獲邊土一包是時被告羅祖應站立旁側形跡可疑卽在其身畔搜出樣土一小包又現洋鈔票一百餘元向之盤詰一味支吾繼稱該日人實係販賣私土機關彼係友人托往購土等語是以將羅解案請究又由洋藥公所用人上堂證明被告處搜出之土係是紅土訊之被各羅祖應供認不諱中西官判羅罰洋二百元充公私土送往海關留候銷燬 
[轉行改用陽曆之部電]  
　　本埠道縣各公署昨奉齊省長快郵代電開准内務部元電開案查改用陽曆業經埀爲定制所有元旦除夕自應遵照陽曆辦理俾昭正朔至舊曆節序早經本部釐訂通行陰曆歲首係屬春節亦與民間習慣不背現届陽曆年節恐商民人等或不免有誤會之處爲此查案電逹貴省長轉行所屬一體遵照辦理布告周知爲要等因准此仰即遵照辦理 
[提倡墾植之演說]  
　　寰球中國學生會今晚八時請中國科學社社員凌道揚君演說（森林之利益）吾國遍地皆山但少有人提倡墾植推廣森林每年遺棄天然利益不可勝數凌君爲美國耶魯大學碩士夙究心於森林之學觀夫本國土地之厚天時之宜乃任令荒廢而不知栽種種植物良以爲惜曾在北京開便演講森林之利益環而聽者數千人兹聞凌君特携儀器圖表到該會詳細剖解說明種種理由可聞可覩必能增長見識凡關心實業者不可不一往聆之並聞非會員亦一律招待不須入座劵云 
[匿名信中之小孩踨跡]  
　　滬城縣南街小木作主鄭錫記之周歲男孩日前臥於牀上被賊混入偷竊棉被連同小孩一併竊去由鄭報警查緝無蹤等情已記前報昨日鄭接得匿名郵信略謂我等見爾年老祗此一子現在爾思子情切實屬可憫諸事請勿追究亦勿報警爾之小孩現在某處可以指交惟必須酬勞云云鄭接信後喜出望外立偕友人等按址前去認領未識能合浦珠還否 
[衣莊受人欺騙續誌]  
　　寓居南市太平碼頭南康旅館二十號房間内之平湖人張某串同通州婦人即測字人金夢梅之妻苗氏至裕大衣莊騙取女皮衣縐紗裙等五件值洋八十二元四角詳情已誌昨報兹由一區 
 
 
 

Page 11

 
 
警署於昨晨提同氏夫金夢梅及棧主沈壽生到署詰問沈供張客於出事前一日晚間到棧祗有一人金供張來則字與之相識據云有鄕間女子來滬欲買衣服飾物故請我妻伴往並不知其設計欺騙請求明鑒該署警佐飭送警廳司法科訊明核奪 
[私拆郵信案辯論終結]  
　　郵務總局控檢信人蔣渭川私拆由天津北京寄滬轉遞蘇州等處之掛號快信並竊取信面上未經書明之銀票鈔票一案前日午後由公共公廨復訊先由原告代表律師上堂譯稱見證西洋人可司得今巳邀來請爲傳訊次由可司得投案譯稱住居四川路一百二十二號門牌八月二十九號夜信差陳乃章曾在我處忽來一人喚陳速去當問其人有無要事據稱被告私拆掛號快信陳即與來人同往郵局訊之被告仍延海德禮律師到堂代爲辯護王襄讞商之美康副領事以被告私拆快信已經各見證到案證明無可諱飾判押西牢半年惟此時暫緩執行如不甘服准於一星期内提出理由請求復訊逾限照判執行 
[混用僞幣之刑期]  
　　福州路五百五十五號門牌香粉店夥陳裕成控閩人金阿資混有鉛質小洋由探將金拘解公共公廨訊供收押在案昨晨復訊先由原告偕中西包探上堂訴明前情並將搜出僞小洋二十餘枚呈案請察訊之被告仍供此項僞小洋係甬人陳阿金金有之等之物中西官判金押西牢一年半期滿帶堂再核 
[盜匪解回紹興]  
　　盜匪王炳炎前在紹興糾黨馬阿四即銀匠阿四何三陳春泉等搶刦萬餘豐花行銀洋衣飾共值洋七千餘元事後將贓洋瓜分沈匿滬上事爲該縣知事公署查悉於前日飭探持文來滬至地方檢察廳請爲協拿當經該廳飭派法警會同來探在閘北地方拿獲抄出原贓金戒等物當即一併拘解到廳諭飭來探帶回歸案訊辦 
[頒發調查學校之表式]  
　　上海縣公署昨奉道尹公署令開奉省署訓令准敎育部咨開案查本部頒布專門以上學校各種規程原期爲各校立課程學則之綱於繁變之中持統一主義但學校表目性質亟宜詳細調查用特擬定表式各屬有上開各種學校學年將届希從速飭屬於三十日内填送報部等因合將表式發交飭屬遵照辦理等因合附表式令仰該知事即便遵照 
[烟膏店拍賣充公]  
　　法大馬路四百四十號門牌同裕興烟膏店主陳雲卿前向劉子桂購買料子劉托蕭根林送往該店允給洋三角將次送到被五十四號等三華捕查見帶至該店質問由該店司賬方炳華縱往後門脫逃並阻止該捕等不許拘拿陳雲卿迨捕頭得悉飭探往拘陳已逸去故將方炳華拘解法公堂判罰洋八百元管押一月在案現因查得陳雲卿前曾販售私土已罰過巨金此次不應再犯且又抗傳脫逃雖將該店夥罰洋尚不足以蔽其辜故判將該店發封拍賣充公 
[冒牌奪利之結果]  
　　輝光公司前在法公堂控告開設勝光公司之李榮生劉鶴良私造與輝光公司同式之自來火龍頭向各户兜裝約有三四百個因其攸關營業並受損失請求追究等情判令李等將已經裝出之同式龍頭一併收回繳呈公堂不准再造在案昨日復訊李等聲稱各户裝就龍頭現已如數收回並貼償輝光損失洋二百元原告已允了事求請開釋並由該公司洋商投案聲明允爲了結判准予開釋完案 
[資遣貧難自活之客民]  
　　李榮生前在法新租界吕班路空地竹笆上自縊圖盡爲捕查見解下車送捕房轉送醫院救醒昨日送至法公堂詢問李供湖北江陵縣人前往天津找尋胞弟謀事據朋友言已往上海故又來申訪尋日久迄未遇見以致衣物賣盡乏資回籍無奈自縊中西讞員判給漢口船票一張再給洋五元遣回原籍 
[傭婦服毒殞命]  
　　北京路瑞康里八百四十七號門牌南灣人邱伯龍家之傭婦張媽前日因與邱姓使女口角呑烟身死由邱報告捕房將尸舁入驗尸所報請公共公廨王襄讞於前日午後會同美博副領事蒞所驗明呑烟身死無悞填明尸格由其主人代爲棺殮 
[塌車夫償還傷費]  
　　住居閘北四區境内陸家宅之婦人陸常氏昨扭塌車夫張榮福到區聲訴伊子關林被塌車碾傷左足昨解司法科經李科員判張償還養傷費洋四元了事 
[乘車跌斷足骨]  
　　舟山人王伯林前晚在公平路搭乘七路電車至閔行路下車不愼跌斷足骨由捕到來雇車載入捕房捕頭命送同仁醫院醫治候核 
[姑媳衝突]  
　　鹽城婦人李沈氏住居閘北四區一分所境内新民路草屋内與其媳尤氏每日出外拾荒前日沈氏欲將尤氏身上之衣服給與伊女穿着尤氏不服口角之下將沈氏推倒於地沈氏以媳違逆逞兇等詞扭控一分所由趙警佐判解司法科押候訊辦 
[丐婦尋見拐匪]  
　　鎭江人王大林前晚在湖北路某弄内拐得丐婦張邱氏之三歲男孩桃子圖賣被氏尋見鳴捕拘入捕房昨解公共公廨經中西官訊供不諱判王押西牢半年孩交其母領回 
[須當謹守三月]  
住居浙江路六百七十號門牌之王金富竊取比鄰戴堯年皮袍被戴察破擬報捕房請究王因情虚用刀自刎圖盡當經同伴察悉鳴捕將王拘入捕房昨解公共公堂　中西官訊悉前情判王交五十元人洋並保如三個月内再犯刑事除提案訊究外再着保人繳洋五十元充公 
[尚須詢問見證]  
　　鞋匠李四寳因被周竹亭指控糾同朱阿根孫文福持刀戳傷腿際等處前日由老閘捕房包探王寳生將李等各被告一併拘押昨解公共公堂經中西官略訊一過判被告押候原告邀同見證到堂質訊再核 
[限期交還定銀]  
　　沈伯琴在公共公廨呈控振興洋燭公司經理錢文錦定貨不出請追定銀前日午後由關讞員會同美博副領事傳訊先由原告代表海德禮律師上堂譯訴前情請追定銀二百五十兩訊之被告亦延律師到堂辯稱此項交易係屬買空賣空無異賭博原告請追損失被告不能承認中西官判錢交保限一個月照數償還 
[串竊顏料之懲治]  
　　日商新昌祥報關行控董阿炳陳小品串竊顏料一箱由探將被告二人拘解公共公廨訊判押候提齊人證再核在案昨晨復訊據董供稱此項顏料係青口人李三價賣於我曾出洋一百零八元嗣托陳轉售得銀二百十五兩餘銀與陳分用訊之陳供與董相同中西官判董陳各押西牢四月贓交原告領回 
[禁押偷竊飾物之乳傭]  
　　密勒路五百六十八號門牌住户蔡文卿控乳傭應陸氏與吳陳氏吳产泰串竊竊一千四百餘元之金珠飾物由探將吳與兩婦一併拘解公共公堂訊判分别押候吊贓再核在案昨晨由廨復訊明晰判應陸氏押女所年半吳與陳氏無干省釋 
[可謂怙惡不悛]  
　　浦東人金田卿前日午後在福建路湖北路圖　行人財物被二百八十二號華捕拘獲昨解公共廨經中西官訊知金係九次過犯判押候查明所犯各案再行訊究 
[家產抵償債項]  
　　王志明前至法公堂控被徐翰卿虧欠往來等項共計洋一千零五十元因被告押追不繳故由原告查明徐在川沙縣原籍置有地基一方建造房屋五間禀明公堂移請該縣知事署發封限徐將單契呈案給予原告作抵在案昨徐將田單繳案聲稱房屋與胞弟合產現已發封情願照田單所載畝數推抵於原告惟前有二畝六分之田　一紙暫抵在王處此單須王交還王又稱二畝六分之田單另抵洋二百四十元不在所欠一千零五十元之内况房屋基地祇值四五百元不及欠欵半數求察聶讞員判着被告協同原告將房屋基地及二畝六分之地點交原告執業完案 
[名士多才]  
　　高密鄭叔問孝廉文焯晚號大鶴山人碩學高蹈薄海同欽其醫道精深有慧眼洞見垣一方嘗以奇方起危疾著醫詁内外篇行世康南海目爲神醫允無愧色所作書畫以能事而兼逸品犖犖可傳晚年彌自矜重豪貴厚幣大索終不可得以是片素零紈世爭購賞昔王半塘老人負人倫藻鑒嘗謂山人詩名因詞而掩書名因畫而掩湘綺翁則稱其一落筆便有六朝風致識者服爲知言海上名家如清道人曾農髯高聾公輩輒自歎弗及近今求山人書畫者必以長題加跋爲重亦可想見其聲價之高矣 
[第一農場之出產]  
　　引翔鄕第一農場所出冬菜甘美肥嫩滋養質極富與尋常蔬菜不同近又有乾頭菜心上市定價每元天平四十斤凡南北市有車可通之處皆可送逹送力極省在發貨單上批明其通信處在楊樹浦北首德大里八百零三號聞駐塌管理員莊君爲曾受師範敎育之人送貨之陸生亦曾受國民敎育咸有樸誠儒雅之氣度云 
[贊助善舉]  
　　十二月十五六兩日旅滬德人爲西比利亞德奧俘虜在張園開慈善大會當場充招待者頗多中西貴婦人如李佳白夫人吳顧李諸夫人又丁夫人及其女公子又唐少川夫人皆躬親蒞會料理茶園事宜熱心善舉贊助實多凡屬德人均欽感不置云 
[謝券]  
　　職業學校今日假座笑舞台演劇籌欵承贈入場券二紙又靜安寺路卡德路轉角夏令配克影戲院昨贈入場劵一紙合書誌謝 
氣候報告 
　　（上海徐家匯天文臺） 
[已過者之報告]  
　　十二月十四日中國中部反旋風尤是猛烈日本氣壓下降山東以南冬季信風頗猛上海天氣晴十五日天氣晴氣壓在平均常數之上凉風取向西北是日午後四時前二十四時内上海温度至高五○七至低二九四去年同日至高五二六至低二八 
[未來者之推測]  
　　十二月十五日午後四時三十分預測上海天氣晴海濱各處有尋常或新起之冬季信風 
雜評二 
[航政整頓之一端（庸）]  
　　華商輪船冒掛洋旗不特時有釀成交涉之虞卽以現今世界國家思想之發逹而航政又爲國家主權之所寄國民此種行動亦有自損國家體面之嫌是固當道者所亟宜注意者也 
　　特是此等現象其原因固由於官吏之不知愛護人民與人民愛國心之薄弱而社會上一種希望非分之意念要亦爲助長此事之一端以關吏之横暴往往虐待商旅受其害者計無所之乃有託庇外商旗幟之一舉繼見外商旗幟之眞可託庇於是卽不受關吏之苛擾亦思竊外商之標識以邀官吏之特别待遇積此兩重心理而華商冒掛洋旗之事遂日見其多挽救之責吾謂官廳與商會當共負之也 
[補錄命令]  
　　十一月十九大總統令石成金張文義賈朝棟劉聖孚李鴻濟楊學懷李增堯張文運劉大鵬馬守王周凌銜高際有楊廷棣季青山均給予四等文虎章李萃芳俞良友巴禮永李振山郭榮光朱寳元沈立典張繼武李文學曹國芳崔玉成張寅顥楊元山殷廷輔馮鴻新張景春孫承業潘廣武耿維厚杜懷清王鳳元姜瑞朝李鳳岐王國珍亭思恭余本兆馬登雲楊潤芝楊克象李紹　程文炤馮夢雲路毓亭常文升均給予五等文虎章王震昇李運昌蘇文藻武鳳標李俞隆陳輔清葉懷山馮潤清郭清山張永福盧萬功陳壽墀崔玉璋王潤廷劉秀嶺黄傳生董士俊張得得蔡華春王玉璧雷作霖任步月李登科侯振聲孫玉魁張立成趙鴻陞金啟泰楊宗敬康允章姜瑞龍王棟臣魯炳亮馬全健楊繼震汪常泰李廷彥吕成倫袁永慶王海李煥文關承治徐瀛波金瑞周敬祺雷樹德盛大禮姜金章趙澂斌張鳳山單乾吕錦堂陳吉祥張喜祥張慶祥耿得魁石心貞路金城楊秉彝馮朝宗周爾昌李潤霖姜瑞固張錦標郭際昌李志大均給予六等文虎章李松岩周良臣田吉秀李萬勝張興鵬陳崑山劉光笏武振聲張玉麟劉志朔任百謙陶永昌張際泰張興禮張錦秀俞鳳嶺崔春鐸宋榮尊劉雲路徐春林栗起棠鍾元孫榮昌郝金聲孫寅昶馬汝騏均給予七等文虎章此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[肖子說] [  浪遊生]  
　　客有問於余曰蔡鍔之死爲共和而死人旣知之矣袁世凱之死爲蔡鍔而死人亦知之矣袁世凱爲皇帝於是乎共和死蔡鍔倡義雲南全國響應於是乎共和復活而袁世凱死然則蔡鍔者爲民國之功人爲袁世凱之仇人無可諱言者也則蔡鍔之死袁之子孫歡欣鼓舞之不暇遑云哀之輓之乎孰意事有大謬不然者閱大陸報載有蔡鍔之喪袁世凱有三子各製輓聨贈之内袁克文之輓聨尤爲特色上曰國民模範軍人表率下曰自由魂魄共和精神有不勝欽慕崇拜之至者噫洵如所言其於蔡鍔固可引爲知己矣其於袁世凱得毋爲不肖子乎余曰否否肖者似也亦賢也肖子者亦賢子也是故肖子之稱有肖其父而以爲肖子者有不肖其父而以爲肖子也夫肖其父而以爲肖子必其父之所爲皆賢也而爲之子者能遵父之道而行之可謂肖子矣不肖其父而以爲肖子必其父之所爲皆不賢也而爲之子者能反父之道而行之亦可謂肖子矣袁世凱一生權詐包藏禍心窺竊神器論者至比於曹阿瞞視彼蔡鍔之磊磊落落宅心正大處事光明其爲薰爲蕕洵不可以同日語矣今袁世凱之三子能不師專制魔王之故智而傾心於再造共和之偉人其識見亦必有大過人者雖欲不謂爲袁世凱之肖子得乎客又曰父在觀其志父没觀其行三年無改於父之道斯之謂孝此孔子之訓也袁世凱之死迄今未及一載而其子已改變方針趨向若此恐非孔子所許也余曰又不然孔子之所謂無改於父道者乃指父之道而言非指父之不道而言也不然使無論道與非道而概以父之所爲責其子以必不可改設父爲盜賊父死之後而其子於三年之中亦將隨之而爲盜賊乎此又不通之論也書曰爾尚蓋前人之愆惟忠惟孝易曰幹父之蠱有子考無咎袁世凱仇視共和仇視蔡鍔身敗名裂而其子能愛戴共和愛戴蔡鍔斯眞能蓋前愆幹父蠱者也非肖子而何客唯唯而退余爲之說以爲世之凡爲肖子者皆知所取法焉（三） 
小說 
[言情小說妍媸鏡] [  常覺小蝶合譯天虚我生潤文]  
　　第十七章（三） 
言至此忽覺吾二人顏色有異則立止眙視菲雪曰君二人奚事耶菲雪不答以信授之而以一手指予曰試請讀之曼睞展書略瞬其目卽巳讀竣向予一望又向菲雪一視然後摇首微歎一若責我姊弟之愚婉聲曰匪雪此信殊吾不料然君當見恕蓋吾妹猝遭大故心緒紊亂致有此謬舉吾知其不久亦且悔之菲雪慘笑曰否令妹固巳自承此信乃出其願意决弗後悔曼睞乃向子曰柰梨汝宜自省勿作此妄舉今當聽若姊之言向菲雪取消此信言次以手中信力擲之地若遇蛇蠍匪雪曰密斯柰梨固巳自言無可挽回吾亦不敢更有他望吾人貿易亦但有從此中斷貿易二字菲雪雖出之無心然一入吾耳卽覺有奇痛刺心曼睞亦頳其頰似有不甯之狀予曰菲雪先生吾誠有負君之厚意但句菲雪屬言曰佳但吾必不自食其言吾前允助白理安先生今後仍當進行言次室門忽闢但見有一頎影少上挺然而進於時室中人均一愕廻首外瞻而入者乃爲亞琪嗟乎彼於數日之前猶不過一童子耳今乃一家重纍咸荷其肩竟强令其於僮畛中一躍而成少年寗不悲哉時衣喪服面色清苦較前似已驟長五歲义手胸際現爲堅决之熊向菲雪曰先生願君隨我至書室一談如何菲雪聞語　動但曰是可不必但吾前所允於尊甫者吾决不反悔倘君處需錢者句亞琪不待語畢卽曰謝君吾所欲與君談者實不爲此言次向曼睞一視目光至嚴厲又曰吾意君接吾書亦無用其詫蓋君亦當知此種婚約柰梨實出勉强予聞語欲止亞琪顧已不能伸聞其又續語曰此事内容吾前殊茫然不審及今乃知柰梨之所以嫁汝者實爲人從中所調唆曼睞此時面色已同死灰但以足尖點地作聲菲雪則以拇指塞之衣袋面上尚現呆笑予因微呼曰亞琪足矣視吾面勿再言亞琪不顧又向菲雪曰然吾亦殊不能怪君且尤當感君厚意關切吾家至不恤以金錢爲吾家舒其困難然當君以策上吾父時使吾父頭緒尚清醒且無人爲之煽惑者則吾父亦不能遽允君請曼睞至此不復能忍乃呵曰亞琪汝一孺子奚得干預家事亞琪仍如不聞　蓋吾父於易簀之夕曾爲我語謂柰梨之嫁實爲我犧牲并爲吾家庭犧牲也 
　　本月十三日插畫爲『府院問題徐孫已去曹使事又來『』十四日插畫爲『清王室財產責成京外軍民長官保護』十五日插畫爲『墨盒六十餘只椅四只帶歸檢察廳存案』（佐白）（頴）二君鑒乞示住址以便通信 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
短篇小說 
[亞森羅蘋賊史之一黑珠（五）（常覺覺迷合譯）]  
　　吉馬德曰汝毋强辨但聽予言汝於出事前之三月竊得厨娘後户之鑰往奧伯根路二百四十四號銅匠倭戴德處依式配製維多曰否汝言盡妄吉馬德笑曰妄耶今此鑰固在予處也汝自配得此鑰之後即往共和市場舊貨肆中購得小刀一柄刀上有淺槽一縷今此刀亦在予手語旣探囊出一鑰一刀示之維多見之顏色　沈而吉馬德巳續言曰刀上實銹蝕之處亦欲予告汝此刀銹蝕之原因乎維多曰毋庸汝縱有此兩物安知不爲汝所自有吉馬德曰彼銅匠與舊貨肆中人固能證明之也彼固嘗謂予言如果帶汝同往猶能認識汝貌言時至爲堅决維多窘甚然外貌猶力自鎭定曰汝有此兩事即足爲充分之證憑耶曰尚不止此當汝殺死伯爵人人之後即自入路而出方至貯藏衣飾之小室中時忽而膽怯汝乃扶牆而立者有頃有其事乎維多聞語大駭咀嚅曰警察何以未知曰警察腦筋簡單安能設想及此設於當時秉燭細察當見粉壁之上有汝指印而印上血污猶濕也維多聞之面色乃如陳屍額汗亦涔涔而下似行兇之時此人實在其前者因曰設予以黑珠交汝汝能以若干金錢爲酬曰予亦無所酬汝曰予以值百千萬法郎珍寳奉汝汝乃不名一錢乎吉馬德曰予已以生命酬汝當知汝之生命亦殊值錢也維多頻蹙其額吉馬德莞爾曰維多聽之黑珠落於汝　實無價值可言蓋汝豈能以之出世亦㫿藏之櫝中巳耳維多曰然予終能得其主顧無勞汝慮吉馬德曰汝速捐此忘想汝苟朝以此珠出售不待至夕警察捉汝官裏去矣汝被逮之後予即以一鑰一刀出爲見證則汝唯有赴斷頭台耳　多聞語搔首摸耳不知所措久之始低聲曰汝於何時欲之曰今夕一點鐘前曰届時果不以黑珠交汝者汝將如何吉馬德出一信示之曰予即以此信付郵此信卽星格萊姑娘訴汝罪狀也此時維多精神委頓遂斟酒兩杯一飲而盡復曰然則汝趣付酒值吾儕行矣當二人出館之時已届薄暮行時吉馬德若無其事維多則如芒刺在背行抵孟蘇公園時維多乃曰黑珠即在是間吉馬德視之街角果有一烟草店行過烟草店數步維多遽止其步顧全身戰栗立乃不穩遂頽然坐於街沿之上吉德曰維多汝何不導予行維多曰黑珠秘藏之處即在是矣吉　德曰汝毋設謊以欺乃公曰即在眼前豈有謊哉吉馬德詫曰然則果在何所（明日續完） 
海外拾遺 
[古蹟可貴]  
　　歐洲各國以意大利之古蹟爲最多世界好奇之士漫遊意大利特别觀光者恒踵相接據意國海關統計携資來意消耗之金額不下一億五千萬圓平均計之每日約四十餘萬圓蓋依古代零落之遺物而意大利國民經濟上沾莫大之利益者也我國古物甚多能注意保存而利用之非唯國家特别稅源之一國民經濟受惠尤多願國人圓之（振亞）（二） 
[家庭常識]  
　　以玉蜀黍粉和牛乳炕食之最有益於身體但因其有黏性易塗滿鍋面須於五分鐘時取出可無折耗此印度人烹調之常法也烹調芥菜時加入少許橄欖油其味更美且能保數日之新鮮牛乳以煉者爲佳但食時又苦其太厚於每三勺之牛乳中入以蛋白一滴可立見消溶矣 
　　銅鍋有油去之匪易以一杯檸檬露和鹽塗之然後濯以清水擦以棉布自能光耀奪目 
　　家常食菾Ｂｅｅｔｓ多以脫皮爲困難而不知其法若俟鍋内沸騰　立取而浸之冷水中再入鍋烹之其皮自脫且使元味不損雞卵富有脂肪人恒用代早膳若以牛乳麵包粉各一匙和椒鹽炕食之其裨益於人身當更增一倍（劉郎）（二） 
續刋小說 
[絶塞奮椎記（五）（野鶴）]  
　　第八回 
晦軒這時早也有些兒傾服起來春巒也見着說得投機索性把試登高樓一望燕京（頴） 
胸中孹畫心底經綸一齊都傾箱倒篋似的說了出來那樣設計那樣用兵那樣離間他們那樣結合夥衆滔滔汨汨簡直是天花亂墜春巒一面說瑶峰一面便不住的點首應着只是並不加甚麽臧否不過一味含糊推說含糊了一會忽的對春巒說道春巒晦軒二兄啊旣是這樣俺也情願策驥提矛蠅附着諸公的後塵替諸公助少些功力祗不知諸公司能收納晦軒聽了便喜歡說道瑶峰兄旣肯降從便是我們無量之福祗是這事如天般大商量得没成熱時我們斷斷不敢妄發還求瑶峰兄秘密一些呢瑶峰正要回答春巒早巳離了座指指東向如雷般說道秦賊呵秦賊呵你如今惡貫滿盈指顧間便要落在吾們手掌之中了你還句一言未了晦軒從旁掣着裾兒道天色不早了春巒忙止了語向窗外一看果然暮靄沉沉昏鴉　隊一段殘陽早巳歸隱雲卿猛的想着柳娘獨自一個兒在宿店裏不要等慌了他便和瑶峰告瑶峰還懃懃懇懇的留啖晚餐晦軒執意不欲纔一直送出直到他們二人影兒都不見了他才緩緩地回到臥室默坐了一回忽然嗤的一笑咿咿唔唔道蔣春巒啊你這回子來總算是天意福我我也祗得難爲你顧不得甚麽交誼了正是 
　纎兒雲雨在一手公子頭顱抵萬金（第八回完） 
 
 
 
 

Page 18

 
 
   
 
