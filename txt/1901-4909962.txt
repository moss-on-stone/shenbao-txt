# 1901 - 7 - 4909962

 

Page 1

 
 
[售書濟急] [  申報館協振所啓]  
鹽城陳惕菴孝廉玉樹文章品詣冠絶時流生平著述極富其毛詩異文箋十卷已由前國子監祭酒王益吾先生刊入南菁書院叢書中海内士林莫不珍若球璧兹又刊成所著詩古文辭十卷爲後樂堂集其識見則聛聣古今其議論則融洽中外誠當世之通儒近今之傑士也日前特寄來百部囑售資捐入濟急善會每部五册取値六角凡在儒林諒必以先覩爲快也 
[與客論和議網領中停止考試事]  
　　星期無事有客敂關而入猝然問執筆人曰今者中外議和所列大網十二條執事已備登報牘矣其中卹被害之使臣懲肇釁之禍首立碣以悼毁墓駐兵以備匪人砲臺則平之以免危機儀文則攺之使無不便以及整頓總署禁阴軍裝憫書記之被戕禁亂黨之結會凡若此者類皆題中應有之義雖中朝不免大失體統然欲易干戈爲玉帛不得不唯唯遵從所謂戰後言和事事總須受制也獨於肇禍之省停止考試一事一若與本題絶不相關也者不知西人是何居心而必欲阴絶士子進身之路豈拳匪之禍夥由士子煽而成之乎我子夙以研求時務爲心尙其時以吿我執筆人曰拳匪鄉愚也其爲首煽禍者類皆蠢如鹿豕絶未嘗與士子交安有士子身入黨中推其波而助其瀾使之釀就非常禍亂鄙意西人之所惡於士子者惡其箸書立說誣謗教堂以致教士教民橫遭屠戮耳西人每謂各小閙教之案皆由士子醸成初時僕亦未敢深信其言及悉心叩之則謂士子平時窓下埋頭惟用力於且夫嘗謂一量見有教之異已者必爭相駭詫併力发攻攻之而力不能除則博引繁稱任情訕詈造爲挖眼剖心之說佐以宣淫下疉之談恣肆汪洋筆鋒犀利愚者不察信而從之家有寗馨兒偶被匪人所誘則羣然曰教堂匿之也見有電光照相欇影鏡中者則又譁然曰此教士控人之眼製藥以成之者也至於種痘施醫尤易啓人疑竇而鬧教之案成矣回憶同治初年湖南衡州府方舉行考試士子羣起而與天主堂爲難萬衆洶洶幾釀巨禍厥後江南松江府舉行府試童生麕集亦將教堂一炬成灰至於湘人周漢之刊書流傳激人閙教西人尤痛心疾夔忿不能平蓋教案雖成於愚民然敬無士子倡之於前愚民亦斷不敢貿焉起事其於各議中加入停試五年一欵殆欲借此以示懲儆使此後士子皆默爾而息不復敢訕謗叢興乎客曰試士爲國家大典因議和而准停試是以外人干内政也奚其可者則笑應之曰此約一定中國内政何者不爲外人所干更何論乎試事且停試亦何嘗不可哉僕竊嘗見中國士子矣居恒惟從事於詩云子曰案上置高頭講章一部畢生矹矹全在於斯偶有能作八韻賦五言詩者已詫爲高才爭相欽偑及語以國朝之掌故海外之方輿格致之工夫水陸之軍制謹愿者瞠目不能對桀點者更譁然而起詈駡隨之曰我惟盡力於試塲中程文耳惡用此不急之務爲噫士子之用心如此卽日日加以考試亦惟博收迂執不通之物烏足用以佐治我國家今者考試停矣士子無用其且夫嘗謂之學矣其有志者肝衡時局志切振興研求夫禮樂兵刑博攷夫名物象數更進而致其力於泰西之天文地理化電聲光以及製造之工程行軍之秘奥興學校課農桑日盛月新實事求是舉向之高頭講章與夫八韻之賦五言之詩一掃而空攺而爲國家有用之學其有資斧充物者更出洋肆業博取衆長歸而爲國馳驅期致湢强之效行見軍裝之不能購取者興工製之砲臺之早經剷平者擇地築之西使覲見之儀可以重整西人守戌之卒可以撤回張我國威杜彼覬觎然則停試也不特於士子無所損且更大有造於我邦家矣誠何慮外人之干我内政哉客曰謹受教盍筆諸報簡以質之身秉國鈞者乎執筆人曰是無不可爰於客退後泚筆而著爲篇 
[捆載藏書]  
　　廣州世說編云俄人佔據遼東盛京搜取各處藏書運回本國聖彼得羅堡京城發交文部各員校閱有見之者謂中有希臘羅馬古書乃西歴一千三百年蒙古人征洲所得者 
[免徵茶稅]  
　　廣東商務報云中國出口土貨蠶絲而外以茶葉爲大宗自印度錫蘭諸處產茶華茶遂大爲减色近歲日本講求焙製緑茶色香味足與華茶相　華茶出口每擔稅銀二兩五錢日本運往美國之茶向亦納稅近日政府接美國照會内開執政大臣有以茶爲不必抽稅者美民亦謂印種之事斷不可行大約此種稅則不久自當革除矣 
[籌捐助餉]  
　　武昌訪事友人云本月某日湖廣總督張香濤制軍接行在户部來電内開兩宫西幸長安需飭孔急現經奉請恩准開辦助餉新捐各省紳商士民有能仰體時艱慨捐鉅欵者准援照新海防捐例一體給予獎叙希卽飭屬迅速籌辦責盛所屬各州縣設法勸助廣予招徠等因當卽行知署湖北藩司瞿賡甫方伯轉飭各屬一體遵辦楚子文毁家紓難漢卜式輸財助邊前事堪師當不讓古人專美也 
[奏報提督力竭陣亡奏片]  
　　直隸提督聶菌庭軍門身經百戰將略夙優屢荷天恩摧升專閫今砟拳匪變起中外交訌喋血沙塲座以身殉夫亦大可悲矣兹由友人錄示原任直隷總督裕壽帥奏報陣亡奏片賜卹綸音仰見我皇上明並重離不以一眚之愆沒其偉績恩施泉壤曲予矜全軍門有知當亦含笑於地下矣其摺稿云裕祿片再正在繕摺間據武衛前軍　營中軍王懹麇禀報直隸提督臣聶士成於本月十三日卯刻在天津南門外八里臺地方督戰陣亡奴才聞信不勝驚愕查該提督自初十日帶隊移紥天津城南海光寺後連日力戰先進據洋人跑馬廠及八里臺一帶焚燒洋樓三座復奪取小營門洋人砲臺業已具報近日接仗情形摺内陳奏十三日丑刻有洋兵大隊來襲該軍駐紥八里臺之隊該提督聞信馳往督戰洋兵四面環擊槍砲如雨該提督兩骽均受砲傷猶督兵不許少退營官宋占標勸令退後將息該提督奮不可遏仍筣持刀督戰又被敵槍洞穿左右兩腮項側腦門臍下寸許等處復被砲彈炸穿腸出數寸登時陣亡其營官宋占標亦隨同殉難經弁兵等將該提督屍體奪回奴才接報後當飭該營將其身後事宜妥爲料理伏查該提督聶士成秉性忠純勇敢素著其從前剿髮捻各逆並光緖十六年剿平朝陽逆匪二十年中東之役扼守大高嶺迭著戰功久在聖明洞鑒兹以臨陣捐軀身受重傷死事甚爲慘烈當此軍務方急之際遽失良將莫不同聲悼惜該提督係一品大員應如何賜卹之處出自鴻慈至該提督所部武衛前軍馬步三十營並現因軍務吃緊在蘆臺添募之兩營刻値戰事方殷未便無所統率應統歸浙江提督馬玉崑總統調遣以資應敵是否有當伏候聖裁謹附片具陳伏祈聖鑒訓示謹奏本日欽奉上諭統帶武衛前軍直隷 
 
 

Page 2

 
 
提督聶士成從前著有戰功訓練士卒亦尙有方乃此次辦理防剿種種失宜屢被叅劾實屬有負委任昨降諭旨將該提督革職留任以觀後効朝廷曲予矜全望其力圖振作藉贖前愆詎意竟於本月十三日督戰陣亡多年講求洋操原期殺敵致果乃竟不堪一試言之殊堪痛恨姑念該提督親臨前敵爲國捐軀尙非退葸者比著開復處分照提督陣亡例賜卹用示朝廷格外施恩策勵戎行之至意欽此 
[蘇撫行程]  
　　漢口訪事友人云正任江西巡撫調補江蘇巡撫松鶴齡中丞壽前由途次奉到電傳上諭著馳赴行在陛見因卽取道鄂中拜謁各當道原擬卽日西赴秦中嗣緣本月初七八等日風雨交作江中波濤洶湧未便冐險而行遂就漢口大馬頭下椗俟風勢稍息准於初十日由襄河泝流直上趨詣西安 
[文星照鄂]  
　　武昌訪事友人云簡授四川學政國子監司業吳大宗師郁生由行在請訓南下道出鄂垣適新任湖南學政載學使昌同時抵鄂江夏縣陳介𤲅大令飭派辦差丁役預備行轅兩學使旋卽命駕詣督撫署拜會并徧詣司道各署投剌各官咸以禮晉謁行轅以外冠蓋如雲 
[備迓文旌]  
　　鎭江訪事友人云簡任浙江提督學政李大宗師蔭鑾現由西安行在請訓陛辭南下赴浙履新不日將道出京江本月初十日丹徒縣莫嶼香明府飭辦差家丁在六吉園馬頭陳設一新小心伺候 
[柳營文吿]  
　　九江訪事友人云本月初四日記名提督署理江西九江鎭總兵統領選鋒新勁砲隊等營王雲笙鎭軍發出吿示一道文曰爲出示曉諭事照得潯郡乃水陸衝衢江省門户華洋雜處楚皖毗連邇來時届隆冬會匪遊民雖已不時拿辦第恐根株未盡仍有前項不法匪徒藉𨻶生端造謠惑衆貽害營伍地方本署鎭恭膺簡郚攝篆於斯自應嚴密稽查力加整頓以期除暴安良上紓朝廷宵旰殷憂下慰轄境軍民重望自今伊始凡過境散勇流民及本地積惡土棍務須洗心革面各安生業及早歸農如敢任意逗遛藉端滋擾是則怙惡不悛一經察覺定拿交有司衙門盡法懲治其本部各該營兵勇亦當認眞操練實力巡防恪守軍規力圖上進無事不准出營閒遊戯蕩卽購買各物亦當公平交易勿得强買硬賒倘敢玩違輕則隨時懲責重則革退名糧若或有不法妄爲卽按軍法從事並坐營哨各官以約束不嚴之罪至各國洋行教堂以及廬山房屋仍當照常保護相安無事之天除嚴飭各該營哨弁凛遵辦理並遴委幹弁隨時稽查外合行出示曉諭爲此示仰合屬軍民各色人等一體知悉爾等務各安守本分勉爲善良倘敢視爲具文本署鎭言出法隨定卽分别從嚴懲辦其各凛遵毋或自貽伊戚切切特示 
[批飭緝盜]  
　　寍波訪事友人云前者象山縣武生金式權家被盗行刼報經縣主徐大令飭差嚴緝日久未獲金遂赴府署上控府尊高太守批其牘尾曰此案前據該縣禀報卽經嚴批緝究在案據呈百夥盜犯旣有籍貫姓名被擄幼孩又有下落不難作速關緝仰象山縣迅卽查照前批懸賞購線會同水陸營汎並移寗海縣按址嚴密協拿吳成章等並救起幼孩果係人贓並獲訉屬正盜自應儘法懲辦若事主聽信傳聞情切誣指確爲無干之人立予當堂釋回勿任書吏因以爲利致眞犯未獲而無辜受累切切 
[邑侯鹵莽]  
　　武昌訪事友人云湖北襄陽縣李竹吾大令祖蔭曾由前撫憲于次棠中丞專摺奏保奉旨嘉獎近忽由藩憲瞿赓甫方伯檄飭撤任聞乾異之及詢諸官塲中人始知日前大令有緊要電報一紙送交電局請援頭等加急電報例飛速傳遞局中人查得電局定章惟督撫衙門軍務急報钤用紫花印者始能列入頭等因卽婉言却之大令勃然震怒立標硃簽將電局領班學生某甲拘案訉責管押局員深抱不平電禀督辦盛杏蓀京卿轉致楚督張香濤制軍請卽秉公查辦制軍以大令鹵莽任性咎無可辭爰卽傳諭藩司撤任回省嘻中丞所保人才竟至如此反觀對鏡其所參劾乾確當與否從可知已 
[揚城火警]  
　　揚州訪事友人云本月初十日更魚三躍時忽見東南方紅光燭天彷彿赤城霞起約閱片時光𦦨漸熄翌晨出探知徐凝門對河南岸某姓家遽稅吳回之駕數椽茅屋一霎時悉化动灰幸距水匪遙衆力齊施得以卽時撲滅當火熾時熊熊之𦦨已逼近某某柴蓬後� 
竟未遭殃及誠大幸也 
[甌郡官塲紀事]  
　　温州訪事友人云本月初八日新任温標中衡遊擊徐樹棠遊蘛富春由滬附招商局普濟輪船抵埠暫瓦巿殿巷中營守備署擇吉十七日接篆視事○浙江提督余瑞亭軍門洪亮乘超武兵艦巡尖本月初九日行抵甌江温州鎭總兵劉吉園鎭軍率同將弁登舟禀謁温州府林少筠太守永嘉縣秦鹿坪大令亦各遞手版請安鎭軍門接見有差次日乘轎進城謝步亭午時從東門返舟隨卽展輪出口○本月初八日新任温州府通判李古餘别駕濵由滬乘招商局普濟輪船來郡擇吉初九日接印履新○候補知府廖碧堂太守雄瀚前因患病請假就醫近已吿痊由撫憲惲菘耘大中丞委帶定字營勇本月初八日乘招商局普濟輪船來甌蒞營視事○狀元橋釐局委員康繩武二尹繼祖於本月初八日由滬附某輪船到温擇吉十一日進局視事○新任瑞安縣盛宇堂大令鴻壽擇吉初本月八日赴瑞初九日接印○新委温郡小南門茶捐局員李靜之二尹正華暫寓試院左近支應局○前任温州府通判吕少良别駕耀弼交卸篆務後擇吉本月初九日附超武兵輪船抵甬以便前往定海赴　民同知新任○前定字中營管帶范寳山副戎銀貴因事𦊱誤經上憲撤去差使擬於本月初十日乘某輪船至滬折赴杭省銷差 
[漢上官塲紀事]  
　　漢口訪事友人云通濟門外現由德日諸國創興租界迤邐至灄口計程三十餘里昔之草蔓荒烟者一變爲繁華富麗之塲大憲除　文武員弁常川駐守外復奏請將漢陽縣丞楊二尹景薇移駐是處以專責成二尹奉札後遵卽前往暂駐民房俟衙署落成再賦鶯遷之什○簡任湖北提督學政蔣大宗師士芬近由行在陛辭南下本月初八日午前安抵漢皋夏口同知陳省石司馬飭差將太平會館西廂灑掃潔凈以便暫駐襜帷宗師旋擇於初十日渡江至鄂垣接篆視事 
[甌江雪浪]  
　　温州訪事友人云府尊林少筠太守查知郡境各倉自去春舉辦平糶後迄未買補還倉因念樂邑塘一帶素稱產榖爰委紳士戴某前往購辦旋因帆船由海載運周折殊多隨將洋銀交普濟輪船由蕪購運本月初八日由晋濟船運到榖三千餘袋以備民食而實倉儲○本年夏間北氛不靖泰西傳教士心驚風鶴紛紛挈眷赴滬暫避兇鋒近以各議將成各教士遂于本月初八日附招商局並濟輪船來温大約略將教堂整理卽須木鐸宏宣也○稱溪楓林左近有徐存滔者農家者流也前月十九日因開瀉溝瀆掘得白金纍纍約四十餘斤一時村人聞風麕集任意搜羅各有所得甚至婦孺從旁拾獲亦各十兩有奇誠不知何時窖藏於此也一朝發現豈亦得之有命歟 
[京江塞浪]  
　　鎭江訪事友人云城外荷花塘自原任鎭江府王可莊太守撥欵疏濬後源頭活水汨汨而來來往各船皆停泊其間藉避波濤之險迄今數易塞暑塘底漸形淤塞以致舟楫不通兹由府尊向子振太守特撥所募鎭固營團勇於本月十三日起大興畚鍤一律濬深務令來往各船無虞窒碍○時事多艱各處土匪咸思乘機竊發常鎭通海道長久山觀察素知鎭郡流氓土棍較他處尤多若不先事嚴懲或恐勾通外來匪人爲禂非淺爰札飭各防營曁丹徒縣保甲各局員一體嚴密查拿務獲懲治○本月十三日鎭郡銀山門大街某綢縀鋪忽來甲乙丙三人僞稱某公館主欲購杭縀洋縐等物旋選定各種約値銀八十餘兩令學徒携至某錢莊兌價迨行至僻巷中甲突將學徒推仆乙丙奪物而 
 
 

Page 3

 
 
逃學徒在聲呼救適有保甲總局差役行經其地遂將三人一併扭獲帶至局内禀訴情由局員楊大令判令從重笞責各荷枷游行街巿以儆○某日吉和輪船由滬開行過鎭下碇後有一小划船載客登岸船中連篙工共八人中流容與之時悞碰躉鐵練以致船忽傾覆八人悉墮水中幸衆划船户竭力救援七人得以次第援起其一則已膓如五石瓠無術返魂矣慘哉 
[五茸望雪]  
　　松江訪事友人云每届每届冬令宵小蠭起巡防必格外加嚴邇來地方官將此事責諸團丁並由營主派中軍守備朱梅泉守戎偕蘇宛李三守戎輪流巡綽議定每夜至府署南首會星橋堍總局會哨城守營遊擊楊克明游戎峻德有地方之責夜必步至局中稽核各員勤惰提標中營叅將張華園參戎更偕左營盧游戎前營鳳游戎間夜巡察每至參橫斗轉街頭巷尾時聞角聲鳴鳴然間或槍聲砰然驚殘好夢巡緝嚴密有如是者○前者華亭縣境南鄉土棍胡阿土戳斃人命一案經縣主林霨生大令購線緝獲帮兇之周阿和一名訉實口供下之於獄邇日周忽染疾勢頗沈重由禁卒禀知大令舁至署前廊廡下旋卽氣絶大約須禀請府尊余石蓀太守委鄰封相騐矣○西門内普照寺南首某姓子不務正業早經其父揮諸門外近以阮嚢羞澀向父索擾詞色甚厲鄰人均抱不平令其父詣華亭縣署喊控縣主林大令立派差何將其子拘至公所押候訉懲 
[示靖謠言]  
　　昨日上海縣主汪瑤庭大令奉到兩江總督兼南洋通商大臣劉峴帥排單札發吿示一道因卽飭保粘貼通衢其文曰爲出示曉諭事照得本年夏間北地拳民仇教南洋各省有等富有票匪於沿江一帶妄造謠言四出煽惑意圖擾辭迭經嚴飭查拿幸匪首次第就獲明正典刑前已屢經出示曉諭各在案乃近聞六合等處地方又有謠言以各國欲占長江並言須調團練防堵以致地方居民咸有戒心等情查現在中外戰事已罷和議將成各國往來交易如常並無欲占長江之語地方辦理團練專爲防禦本地盜賊保衛身家而設更無調防之說此等謠傳難保非係匪徒揑造意在煽惑人心亟應出示曉諭以番羣疑今特出示曉諭爲此示仰軍民人等一體知悉務各安分營生其各凛遵毋違特示 
[總辦謁客]  
　　昨日亭午時本邑南巿江南機顺製造局總辦潘芸蓀觀察命駕赴蘇松太兵備道轅拜會道憲余晉珊觀察商議要公旋復至上海縣署投剌縣主汪瑤庭大令飭丁擋駕 
[訂期拜會]  
　　昨日江海新關稅務司安格聨君因有要公照會蘇松太兵備道江海關監督余晉珊觀察訂期本月十七日詣轅晤商一切 
[小心火燭]  
　　前者大憲度地本邑老北門内九畝地建造硝磺庫存儲軍火嗣又在南門外十二圖設立分局堆置硝磺甚多兩處皆係居局薈萃之區每届隆冬風高物燥偶一不愼火燭可虞昨日上海縣汪瑤庭大令查照向章出示曉諭並著兩處地保隨時巡察不准稍有疏忽致釀禍端 
[局員諭捕]  
　　昨日午後本邑南巿馬路工程局總辦葉孟乣司馬傳諭捕頭王經年帶華捕五十名到局升堂點騐諭以爾等沿途巡察務須勤愼從公遇有鬥毆等情宜用善言勸散倘果兇橫不服准卽拘解到局聽候訉懲爾等祗可拘人不能擅自毆擊嗣後各宜遵守違則嚴罰隨之各捕諾諾稱是而退 
[西人好義]  
　　本邑八仙橋西首顧家宅一帶巟冡纍纍近已劃入法國新闢租界工部局董雇工開築馬路　出明季頋姓古墓棺木完好叩之錚然有聲穴中碑碣上刊隆慶某年吏部虞衡司顧公之募旋又掘起古棺四具完好如初内有一具蓋上銘旌大書兵部武選司郎中龍海公歴歴可辦局董憫之圍以竹笆遣巡捕邏守聞擬在迤西另擇一地掩埋亦好行其德者也 
[上海縣署瑣案]  
　　八月初九日上海縣主汪瑤庭大令在本邑顓橋鎭拿獲梟匪張得勝等九名訉實口供飭將張站籠斃命餘犯收所在案中有劉友山者近在所中患病沈重看役據情禀報大令飭發普育堂醫治俟病痊帶回辦理○前者新關稅務司送郵政局信差鄭祥萬沈芝山到縣函開伊等私拆信函竊取銀票請卽訉懲汪大仅訉明信由鄭祥萬轉訐沈芝山遞送沈起意在中途私拆將信中票據洋銀三十元串人赴局冐領局中供事察知其僞將票扣留沈遂乘間逃逸因之收押所中鄭則交差看管候函復稅務司核示兹接復函請從輕發落遂於前晚飭提到案將鄭交人保釋沈枷示一月○陳學源扭李咸春借欠洋銀案内保人顧雲祥到案汪大仅向之研訉陳供小的向爲猪行夥去年與季往來至年終結欠洋銀七百七十元向之收取季央顧擔保出立期票五帋按期拔還現在尙有二紙未收計洋銀三百元是以扭案請究顧供小的在某肉莊爲夥秀欠陳洋銀確由小的擔保後忽避匿不面查得法租界中季有午乳棚一所求恩交保出外追尋到案禀請追繳大令准之予限五天尋季究追如違未便○馬志義控朱琢廷圖賴借欵前晚汪大令研訉之下馬訴稱小的在某姓爲家丁朱胶欲謀充鍾麟洋行買辦將莊錫觀户名田單一紙托小的向家主借抵洋銀三百元又在别處代借銀二百兩由周少蘭作保後嶁因事他往轉央蔣楚卿作保言明一年爲期至期向索屢約不付今者朱旣不面蔣亦推諉不得已控求追給朱供小的所欠馬欵一時難於措辦惟求寛限蔣供稱此事本由周作保因周回籍是　轉央小的代保現小的並未推諉求鑒大令飭將朱蔣兩人交保出外限半月内理明禀覆 
[英美租界晚党瑣案]  
　　甬婦王美利控女婿吳房元不聽生業規之不服竟敢兇毆等情前晚讞員張柄樞司馬提案研訉美利供小婦人　有女兒前由張董氏執柯贅吳房元爲婿詎料吳不務正業私製僞銀首飾質錢兹欲將女兒接去小婦人向之理論反被兇毆求恩訉斷吳房元供向小的在元和輪船司帳憑張董氏爲媒迎娶土氏並未入贅其家兹因父親有病欲接將妻子接回岳母措留不放求鑒張董氏供小婦人爲吳作伐韱實係迎娶過門司馬將王氏交吳房元領去准美利往來並著吳當堂服禮○禮名賭棍劉子芳前在六馬路仁　里與沈吕氏卽吕金鳳同居後因覬觎沈吕氏積蓄頗鉅遂串同羽黨趙小撝等設局誘賭致氏輸去洋銀二千餘元旋又向借珠花一對逃逸無蹤氏忿甚投公廨具控司馬飭阒芹劉前晚升党集訉沈吕氏供太夫沈柄臣逝世有年小婦入向居六馬路仁壽里去年八月將餘屋租與劉子芳旋被借去珠花一對後卽携眷遷居屢向索回邂匿不面是以控乞訉追劉子芳供小的前因與氏口角是以遷居並無向借珠花之事司馬查劉子芳前由趙小撝呈控諉賭案牽涉准縣署移提解辦有案可岙兹復誘騙婦女首飾尙敢特强抵賴殊屬不法已極著掌頰二百下押令賠洋銀三百元如違照賭棍例從嚴懲辦沈吕氏遵斷叩謝而退○前有曾入醵洋籍之大和糖行主李梅道控邱鳳喈邱侣生虧倒鉅欵等情司馬與西員會訉著侣生出外籌銀鳳喈暫行錧押限一月内淸理在案迄今逾限日久未據理明前日李倩担文津師函致公廨請提鳳喈嚴比並將侣生押追司馬飭帶案覆訉鳳喈供現在已浼友人調處輹有端倪叩求寛限司馬予限一禮拜理淸違則攺押捕房 
[法租界捕房紀事]  
　　日前有魏阿香者扭控張琴生撬門圖竊等情讞杜枝園大令研訉之下以事無佐證諭令將張押候覔人保釋張以人地生疎無人具保捕頭遂於昨日禀請大令從寛開釋○長江輪船積竊　德勝陳阿三均由包探拘獲解經大令研訉供出同黨小寗波藏匿各贓因飭包探拘拿訉究昨日包控孫俊發陸阿寳偵知不寍波匿跡某處因卽前往拘獲帶入捕房捕頭令押候堂期解送公堂禀請從嚴訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　本邑南巿淮揚各船向由公所董事按月抽捐洋銀八元彚解馬解馬路工和局藉充經費邇者淮揚公所已奉蘇松太兵備道憲小心珊觀察飭裁以是十月分船捐未經局中收到前日總辦葉孟紀司馬傳經收船捐之沈三等人詰問禀稱此項捐欵小的等尙收齊求寛限十天容卽呈繳司馬命具結呈案覓人保出准於十日内繳齊○前日江北某邑人王小四捕房喜子熊兆華等二十餘人在南巿老太平馬頭源茂木行更棚内聚賭二十五號巡街捕前往拘拿若輩紛紛竄逸僅將王等三人拘獲解入龍馬捕頭　轉解馬路工程局禀請總辦枼司馬訉究 
[英美租界公廨紀事]  
　　尤張氏控女婿陳宿贒卽陳奎生呑沒首飾衣服等情讞員張柄樞司馬准之昨日飭差提到應訉之阿謝卽阿秀又卽王李氏及阿杜卽張王氏押候提陳訉核○邵松泉控戚元昌結次墊銀案内之瞿關榮讞員張柄樞司馬准上海縣署移請協提遂於昨日飭差提到押候移送縣署請縣主汪瑤庭大令歸案辦理 
[英租界捕房紀事]  
　　前晚十二點鐘时有甲乙二西兵酩酊大醉游行於四馬路胡家宅一帶向各流娼恣情笑謔某號巡街捕恐肇禍 
端一併拘入捕房未知捕頭如何辦理○積賊王阿三犯案纍纍迭經探捕獲解公堂禀請歴任讞員懲辦昨日又在四馬路一帶東張西望經包探張寳成拘入捕房捕頭令押候解送公堂禀請懲治○前晚某少年在淸和坟某娼院讌客正在燈江酒緑之時偷兒湖州阿六乘機潛入竊取酒壼而逸適爲探包張寳成所見拘解捕房捕頭押令候解送公堂禀請究辦○孫耀茂家被賊竊去綢皮衣服數十件投報捕房請緝昨由包探林福生拘獲巨賊某甲捕頭令押候解送公堂禀請訉辦 
[美租界捕房紀事]  
　　前晚上燈時恶丐鄭子明之羽黨余阿寳狙犬外虹口華記中各見汪阿才貿貿然來遂一躍而出攫取其帽飛步奔 
逃適爲包探李佩芝所見奮力追獲解入捕房捕頭令押候解送公堂禀請讞員張柄樞司馬訉究○昨晨偷兒孫阿貴混入虹口靶子路某姓鄉民家竊取衣服等物携之而出適爲包　　光震所見連贓解入捕房捕頭令押候解送公堂禀請窡辦○東洋車夫王四郎寄居穿虹浜某姓車寓内昨晨不知緣何與同寓李某口角以致兇毆旋互扭至捕房據情聲訴捕頭詢得事涉細微一併斥之使出不予准理○昨晨江北小竊王才郎闖至外虹口公和祥馬頭貨棧中乘間竊取所儲舊鐵携之而出不虞爲管門之印度人所見當斱拘獲搜出原贓遂扭入捕房訴知一切捕頭令押候解送公堂禀請訉辦 
[爲善最樂]  
　　敝善會承紹興董榮党助洋一百元開平局交來劉述記助洋五十元松江於志成助洋十元汪立本堂助洋二元香塘漁隠交來颿出西畔人空助新書四十八部諸君子或解腰纒成捐書籍惻怛哀矜實亦行其形之所不忍敝同人拜領之下莫名感佩惟有代被刼哀鴻焚香叩謝而已上海慶順里救濟善會陸樹藩潘炳南等誌 
[救濟善會紀事]  
　　敝善會承各處託寄信件均經京冿兩局專差妥送至代匯銀欵均取有收條兹開列於後曹智涵匯元三百二十三兩二錢七分六釐王伯荃匯元四百三十一兩五錢音挹芳匯洋六十元温幹臣匯尖四十元李綬卿匯洋三百元孟弼臣匯元二百兩沈保卿匯元五十兩陳微宇原封銀一百四兩八錢鄭幼萃匯京紋十兩許子正匯洋一百元陳小舫匯洋三十元錢點靑匯洋五百元沈文輝匯京紋一百兩沈敬亭匯洋二百元朱益齋匯京紋一百兩秦綬间匯洋二百元楊廷璣匯元二百兩唐蔚之匯洋三百五十元秦綬间匯洋一百元黃教淑匯洋一百元任烈甫墊洋一百元○敝善會承弨興保昌莊經募洋銀一千四百六十二元又小洋四百八十五角五分盧少堂翁經募洋銀三百二十元太倉分會經募洋銀四十三元高秀記助洋銀十元魯國無名氏求嗣助洋銀十元徐栗園翁潤資移助洋銀四元王之恩翁助小自鳴鐘一座忍庵助雜書二百六十本傅雲龍翁助時務新書三百部潘蘭史翁助詩文集二種倪鏡瀀翁助山水中堂一軸謝汝舟翁助花瓶四只舊五代史一部以上均囑附入得物票贈件此日仁漿義粟憫菜色之堪憐他時威鳳祥麟卜蘭階之挺秀彚請登報藉謝仁施上海鄜順里救濟善會陸樹藩潘炳南等謹誌 
 
 
 

Page 10

 
 
   
 
