# 1896 - 259 - 4908373

 

Page 1

 
 
[校印王氏濳齋醫書五種○脈學四種] [  圖書集成局代啓]  
　　濳齋醫書五種海寗王士雄先生所著先生愽覽羣書研究醫學數十年著手成春名布遐邇其書風行海内久爲醫林鴻寳惜原板久已　漫　刻訛悮甚多讀者憾之今緯文閣主人倩本局用新鑄鉛字校印紙張潔白字畫清楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彚輯名人方論互相參考發明仲景諸家奥羲實辨别温熱之要書也○飲食譜詳考食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學緝要四爲李士材診家正限每部碼洋六角在上海三洋涇橋緯文閣書莊發售 
[繪圖隨唐演義出售] [  圖書集成局代啓]  
　　隋唐　義一書久已膾炙人口雖裨官小說而皆摘取正史筆法清新旣無齷齪委瑣之句洵爲雅俗　　之書因坊本漫漶故賞奇齋主債本局鑄鉛排印板旣精工紙尤潔白每部碼洋一元二角欲購者祈至本埠各書坊取閱可也此佈 
[論刑法不可不嚴]  
　　自來言用刑者僉曰宜寛不宜嚴此其用心可謂仁矣厚矣然而不可以治世舜聖君也而言刑實自舜始書曰象以典刑流宥五刑鞭作官刑扑作教刑金作贖刑眚災肆赦怙終賊刑又曰五刑有服五服三就五流有宅五宅三居又曰明於五刑以弼五教期於予治刑期於無刑夫舜之時去古未遠民風渾厚俗尚敦龎使果可畫地以爲獄赭衣以爲戮　舜亦安之而已何必三令五申開千萬年無窮之禍哉或曰舜惟命皋陶典刑然教之以愼教之以寛未有所謂嚴也　有亂政而作禹刑商有亂政而作湯刑周有亂政而作九刑今吾子不寛之是務而惟嚴之是從得無用心之忍非方今治世所宜出乎應之曰否不然昔孫卿有言殺人者死傷人者刑是百王之所同也殺人者不死傷人者不刑是　　而寛惡也故治則刑重亂則刑輕卽謂孫卿係法家者流其言不可爲式然子產非賢者乎而其相鄭也則鑄刑書叔　非之子產曰吾以救世也諸葛孔明非大儒乎而其治蜀也刑政嚴峻兩賢豈皆殘忍好殺人哉而務爲其嚴後世尚論之士亦未有以苛政病之者然則韓非子曰以寛緩之政治急世之民猶無轡策而御駻馬也商子曰重刑而連其罪則褊急之民不鬥剛狠之民不訟怠惰之民不游費資之民不作巧諛惡心之民無變殆皆治世之良言救時之要策而不可譏其過當乎且夫刑無所謂輕重也惟平其情而己情不可宥則雖刀鋸斧鉞之所加而人不以爲怨流共工於幽州放驩兠於崇山殺三苗於三危殛鯨於羽山人人所知也而人人不以爲過何哉能平其情也斮朝涉之脛剖賢人之心焚炙忠良刳剮孕婦斯紂之惡矣非嚴也肢解腰斬戮偶語夷三族斯秦政之殘矣非嚴也所謂嚴者不枉不屈準酌乎情以定其罪然後戮一人而人人知所戒人人知所戒而刑亦可以措故曰惟有德者能以寛服民其次莫如猛今之爲人上者未必皆有德也大都存一好名之心治獄輒從寛典律宜斬則必保全之使减而爲軍律宜軍則必彌縫之使减而爲流爲徒律宜流也徒也又從而未减之使爲杖爲禁於是民皆玩法而不知所畏作奸犯科盜賊蠭起養癱遺患浸成敝政是宥其死正所以縱其死生一人適所以殺千萬人也烏乎可然猶曰此在上者忠恕之心也而試問其聽訟之時能平情否乎則笞之鞭之不惜以血肉之身付之皂隸之手一盜賊也尚未實得其情必威逼之使屈服而後己一兩造也尚未能盡其情必恐嚇之使早結案而後己推其用心不過目矜聽斷之明以邀上司能員之譽及至已成定讞按律議罪則必鰓鰓焉求其輕减若曰吾以行好生之德也詳之上憲上憲核其案符其供大致不謬照議處分而案成鐵鑄矣嗟乎如是以爲寛將誰欺欺天乎泰西各國每謂中國刑罪之嚴不知泰西開闢較後民俗樸厚故刑法從寛而國可以治中國開闢較先風會遷流民情凋敝刑法不嚴不可以治且國家所患正不在乎刑法之嚴我朝忠厚開基政從寛大凡死罪二等曰斬絞生罪三等曰徒流充軍餘則不過笞杖枷禁一切非法之刑蠲除盡凈使按獄者固能盡當其情照律懲治不可謂之不寛廼獄則未必求其當而罪則務欲求其輕宜乎民不畏法狎玩成風匪類縱横萑苻充斥在上者莫之能禁也音人謂今之聽獄者求所以殺之古之以聽獄者求所以生之夫求所以生之者非罪當死而求其生也蓋恐其罪不當死也若今之枉情而思减其罪吾恐非所求其生轉有類於求所以殺之矣則不如不枉情而嚴其罪使天下皆知所警懼而不敢爲非孰得孰失必有能辨之者故爲斯論錄於簡端讀者幸勿以爲申韓之罪言也可 
[諭旨恭錄]  
　　六月二十日軍機大臣面奉諭旨本月二十五二十六二十八日均著推班欽此 
[寳星分耀]  
　　昨日倫敦來電云李傅相於六月二十七日覲見英國女皇維多利亞蒙賜頭等寳星亦一時海外之榮光也 
[甘省軍情]  
　　天津西字報云特接甘肅來信聞該省將軍派兵八營攻蘇加坡地方用大砲攻打四日而該匪並不還砲我兵疑懼恐有埋伏不敢遽進適有助兵一隊前來同至城中詎並無一匪僅遇一老婦卽詢其賊在何處答云賊聞官兵將至早己遠颺城中人亦皆避匿因我跛於足故不能遠行尚有瞽者二人城中之人惟此鼎足而已兵弁於是據城而守之而賊匪究不知竄於何處也 
[鄂垣火警]  
　　湖北采訪友人云六月二十三日午後三點鐘時省垣武勝門外新河之畔舒姓茅屋中突有火正氏惠臨以至火𦦨愱揚左衝右突雖有水龍馳至吸水狂噴而茅屋三十七椽一霎時已悉變成焦土矣 
[南海潮音]  
　　廣州采訪友人云福建金門恊李恊戎調補香山鎭總兵旣奉飭知卽於六月十三日乘宣烕輪船前往履任○調補南韶連鎭鎭軍任祖文補授潮州鎭鎭軍劉世俊廣西左江鎭鎭軍莫善喜均接奉大憲飭知筮期赴任○試用縣丞劉二尹明光湖南人聽鼓有年一貧如洗近以無門稱貸詣督撫轅禀知回籍措資可見宦海之無　意味矣○佛山經堂爲省垣華林寺之别院赭宼之亂紅檣碧瓦焚毁一空後有僧名勤安者慕集貲財重行修建十分方佈奚止萬金於是大啓奐輪較前益爲華麗前年皇太后萬壽聖節勤安忽稱入都祝嘏旋復稱奉旨還山由是攺經堂爲萬壽塔坡古寺此中詭秘非門外漢所得而知未及多時勤安卽在寺中圓寂遂以靜緣爲住持僧靜緣色戒未除久爲同道所鄙薄同寺有僧名贊修者畜有孌童娟娟靜好靜緣與之獨比贊修知悉卽與口角互毆適有信士携眷至寺作道塲於是門外喧傳謂寺僧與女菩薩有曖昧事一倡百和通國皆知立時聚衆數百人欲將此寺焚未幸營勇到塲彈壓并將婦女掖出僧人則送交南海縣訊懲 
[八閩瑣記]  
　　福州訪事友人來函云南臺鹽倉前有囤積洋烟之所前月某日某行遣令行夥某甲雇船往來 
 
 

Page 2

 
 
裝載運至大船販往天津等處不料甲在般失足墮河頓占滅頂屍身至今尚未撈著又聞倉前橋頭某乙携莓梨半簍臨流洗濯一時立脚不穩竟隨波逐流而去屍身亦未收取也○南臺水亭分局因稅單漏塡日子至十三張之多被橋北卡查出以爲情弊業將稅單面繳督辦究辦○福州今年稻穀大熟鄉穀每石約减至千文之譜而城内外米價尚無跌落上白米每升仍要五百二三十文左右相傳城廂内外米鋪米行聨爲一氣互相高擡不肯抑落民間之受虧實不少也○閩中因天氣過熱時疫尚未大平 
[烟水亭消暑記]  
　　九江訪事友人來函云六月廿二日午刻接濟南電音山東臬司調補江西臬司松晴濤廉訪須俟毓廉訪陛見回東始交卸到江惟毓廉訪現辦曹屬會匪北上尚無期云○接南昌電音新昌縣陳明府君耀鉛山縣范明府道生均奉藩憲牌示飭赴本任○總辦湖口厘局聨敷青太守奉藩憲檄以現辦龍開河卡王森亭叅軍維新飭調小池口卽以小池口卡崔顯廷少尹榮達調辦龍開河均於六月十九日交接并委崔少尹稽查新設江西至潯之小火輪及所拖之船隻○江西内河福康公司小火輪船於六月十九日在南昌開駛其利濟飛渡穩渡三輪於廿一日午刻拖帶民船五艘抵潯向新關前停泊聽關查騐崔少尹率領司巡查察○六月廿三日天未黎明潯城道鎭府廳營縣各官致祭火神廟○六月廿一日大通輪船抵埠有乞婦偕六齡兒站躉船邊求乞詎躉輪稍動將孩右脚夾斷頓成廢人慘矣○回民某甲牽牛經荷葉塘地方牛食田禾農民孫某斥之兩相用武孫受傷擬擡縣請騐有人出爲排解令甲出費醫傷服禮寢事○撫州人某甲携十一歲兒由漢皋歸家行至潯城外楊泗廟旁中暑猝斃街鄰寳成號等醵錢備棺殮埋并覓船帶其子歸家是亦好行其德者 
[秦淮燈火]  
　　金陵訪事人云省垣近以雨水太多河潮暴漲各處塘壩無不盈盈一水與岸俱平以至溺人必笑之事日有所聞江北人某甲向做小本生意寄寓城東鴨子塘六月某日因與其兄口角忿不能勝竟至扭作一團經鄰右出爲排解始各拉開繼用好言再三撫慰其兄意稍解甲仍固執不能俯從坐院中納凉未及片刻忽披衣出門家人均未介意詎此一去竟負氣投入門首鴨塘中自盡無人知覺當晚第未見其回猶疑在親友處訴寃被親友留住因此視爲尋常事初不料其有意外虞也翌晨天色微曙有人自塘邊過覩岸上有布履一雙視之知爲甲平日所著驚而趨報其兄倩人急撈奈塘水深至丈許經泅者往來遍尋歴三四點鐘之久纔得拖屍上來猶自面色如生其兄至是痛念令原我雖不殺伯仁伯仁由我而死悔悼良深隨卽舁歸料理殯殮○前月某日三坊巷某雜貨店鋪之對門茶館中一片聲嚷左右鄰均不知爲何事咸踵門探望因此途人聚觀路爲之塞後見有一廿餘歲之婦人舉止輕盈裝飾妖冶在人叢中指東畫西從旁附和者頗不乏人並有某寺僧隅坐桌邊呆若木鷄衆言可將此僧送官請究始向詢問據旁人述僧係門東貴人坊觀音庵中之住持近就本庵開設茶寮生意繁盛鄰婦某氏住宅距庵僅隔三四號門面據氏一面之詞言爲僧逼姦不堪其辱糾衆向之問罪此所以無數俗衆爲之一口同聲也是否屬實外人不得而知第此僧過於畏禍亦殊令人添一疑竇耳○鍾山尊經兩書院每逢十六輪應山長師課六月旣望鍾山題有爲神農之言者二章詩題禹遊裸國欣然解裳得裳字五言八韵尊經題天下溺援之以道詩題賦得推十合一爲士得文字五言八韵 
[銀蒜延凉]  
　　鎭江訪事友人來函云駐紥鎭城南字中軍左營於六月二十三日起招同祇戲班在南門張王廟演劇三日以答神庥一時綺窓麗質繡閣嬌娃晨起卽料理鳳頭鞋對鏡簪花泥阿母梳時樣新髻扶婢而出携手游觀廟以外遊人如織誠大觀也○往年節交初伏炎威必熾今年則有異小暑而後梅雨連朝凉風習習小樓枯坐之餘幾令人思挾纊何天公之善於顚倒寒温耶種邵平瓜者恐被霪雨浸欄摘售於巿每斤僅四五文可謂爛賤如泥乃猶無人顧問江北裏下河早稻雖已彧彧芄芄然無烈日烘曬未免苗而不實所幸六月望日後晴光大放酷暑蒸騰深宵露坐猶覺臭汗淋漓貪凉畏燠者每在軒窓以外蜷臥通宵寒暑表亦升至九十餘度聞立秋後新稻卽可登塲操豚蹄盂酒而祝满篝满車者必將歡騰四野矣○六月二十四日有甲乙二人由鎭至丹陽行至越河適值狂風大作甲偶失足跌入河中乙齒尚稚高聲呼救繼之以泣隔岸鄉民及路過之某划船爲之設法救援而洪濤滾滾之中全不見甲之形跡問乙家在何處則稱瓜洲圩鄉間人墮河者係泰山也急倩人飛報其家復派人入水打撈至二十六日始獲屍身則雨傘仍在手中早已如顔杲卿之握拳透爪矣乃就岸側擡棺收殮痛哭扶回○薛家巷有某娼寮畜雛妓三四人嫩臉羞花圓姿替月訪艷者不惜千金買笑幾於户限爲穿經防營管帶訪悉以其有違禁令督兵驅逐曳尾泥中者恐花枝被斫巢穴將傾乃號召龜子龜孫龜奴龜僕奮力抵拒管帶恐寡不敵衆又添派健兒數名前來恊拿由是雛鶯弱燕驚惶四竄而老元緒亦瑟縮泥中不敢出乖露醜矣○私帶軍裝本于例禁南洋大臣劉峴帥謂各路裁撤之勇均乘輪舟回里深恐各勇有未將軍械洋槍繳清者携帶身畔最易肇禍特行文長江各洋關嚴密稽查前月某日常鎭道呂觀察奉到札文當卽咨照稅務司並飭稽查長江商輪總局周都戎於上下水各輪舟到鎭時加意搜查如查有此等人隨時送縣嚴訊究辦○余癩子者江北山陽產也僑寓城内郡廟左近向以肩負爲生頗可敷衍近來漸染劉盤龍之癖日在僻靜處與人賭博屢戰屢敗債如山積無法償還前月某日午刻有某氏婦衣服鮮華頭上釵梁金光閃灼道經廟前癩子一見忽起歹意隨至四顧無人之處卽上前將該婦首飾攫去婦大呼救命四處居人聞聲赶至四面兠拿當將癩子擒獲送將官裏去邑尊宗大令旋於是晚升坐二堂訊問之下謂爾在光天化日之下膽敢搶奪婦女首飾實屬藐法已極癩子默默不作一語大令勃然大怒飭差重笞一千板荷以巨枷發小巿口示衆期满釋放○六月二十三日俗傳爲馬明王聖誕之辰鎭城旗緑兩營及京口驛均於前一日在各公所安設神位香花各供排列神前各官均於是日清晨赴各所拈香旗營則各甲兵籌資設筵公獻緑營則馬兵均在公所祭祀至馬號則除敬神例有公欵餘則管號人及馬牌夫等公集香資肆筵設席並延六書一班清唱雜劇以迓神庥甚爲熱鬧循向例也 
[吴山避暑]  
　　浙江訪事人函云廪生考責定例府學一年一貢州學三年兩貢縣學二年一貢浙省積習相沿每多延挨之弊徐季和宗師到任後嚴催提考於甲午十二月將癸已以前應考歲貢者一律勒令投考不得託故不到如有逾限作爲廢廪以杜規避現在又届考責之期例於六月十五日截止宗師先行通飭各屬凡甲午乙未兩年應考各廪由學備具册卷申送到府由府詳院該生等俱宜先期來省聽候示期考試此次投考者計有八十餘名之多四書題君子成人之美經題未詳賦得二十四考中書令得隨字○六月廿三日爲火德星君誕辰祝融神位列於祀典浙省官憲例應致祭是日由仁錢兩邑尊備具祝帛呈請撫憲用印二十日撫轅牌示委運司王心齋都轉親詣吴山火德廟主祭至廿三日兩縣辦差人等早將殿庭上下鋪設齊整舉凡少牢特豕以及籩豆之屬一律陳供張掛燈綵俱用黄色晚間四鼓時府縣等官俱到隨有差役將羊一豕一由山下舁之而來陳於俎中蓋因天時炎熱不能早爲宰割也時交五鼓王都轉駕臨少坐更換朝服而行上香奠帛献爵等禮府縣陪祭堂下鼓樂齊鳴讀祝畢然後撤饌送神各官退出更衣排導回衙○鐵匠某甲湖南人於同治年間投效軍營曾保都司隨同蔣果敏公來浙後因髮匪蕩平營伍裁撤甲遂流落武林仍操舊業垂三十年人無知其爲故將軍也其弟乙現任鄂省某營叅將因思凡今之人莫如兄弟特差丁健齎白金百兩令其置辦行裝迎之到署甲接信喜出望外立卽購買衣物煥然一新於是藍其頂　其袍居然具虎頭燕頷模樣突向舊時相識處辭行衆人見之無不駭然初猶思揶揄之以取笑後見甲深自謙抑衆始翕服有知已者欲集資設筵爲之祖餞甲以行程急促再三辭謝而去嗟乎顯晦時也窮通命也天下人如甲者豈少哉特無一旦之攺觀遂亦付諸泛泛悠悠之輩而無足重輕耳噫○杭人崇奉雷神不特茶食點心等鋪懼以蹧蹋五穀上于神怒卽下至大街小巷茹雷齋者亦頗不少類皆專誠致敬俗傳二十四日爲雷祖誕辰吴山押霄雷院中　士於 
 
 

Page 3

 
 
二十三日晚間誦經禮懴自夜達旦城内外之往彼進香者實繁有徒約三更時起直至天明山上下行人不絶於道沿山茶功點心鋪一律新殷鋪面整齊燈火連綿照耀如同白畫擺地攤者更綿亘無隙地并有老婦多人兀坐殿庭之旁口誦南無阿彌陀佛名爲宿山亦可見香火之盛也惟雷祖係是道教之神而佛號乃釋子所傳似不相宜豈三教同源無妨彼此通融耶亦蚩蚩者之不求甚解耶○浙省錢塘江地方向有水軍防勇駐紥其間以便巡緝上下游河道現因該船中有年久未修者深恐不甚堅固由防軍局札飭查勘擇要興修查同章五年一大修三年一小修未知此船亦照長江水師營制否刻下統帶鮑副戎友章將應修各船隻命兵勇人等一槪起至岸上在候潮門外設立船廠於廿二日開工矣○杭地自霉雨過多瘧痢之症比户皆是近來小孩忽有驚風等病而且慢痺驚多蓋潮濕蒸鬱所致醫家生意頗爲閙熱據云所用之藥大半皆治寒濕積滯一路已大見效可見病源洞悉成竹在胸自然易於療治也 
[厦客歸]  
　　厦門采訪友人云六月十八日楊西園軍門乘靖遠官輪船出巡南北閩粤各洋至二十四日返厦門道憲以下文武印委各員均赴提督路頭接官廳迎送○南太武山產煤甚旺前者周子迪觀察曾派員往勘并挖取若干擔交化學生騐其貨之佳否嗣以此山歸漳州道海澄縣所轄須會同汀漳龍道辦理兹觀察已升署臬篆遂禀請邊制軍遴員到厦前往挖取三十餘擔重復運省試用○有林敬帆者忽患風寒之症特電請福州某時醫診治訂定程儀數百金孰料醫未至而病者已登鬼籙家中人立卽傳電往止勢已無及祗得任其到厦照送程儀適章懋生大令沾染時症遂延至砲臺差次診之言明醫金五十圓乃甫進一劑大令卽於次日命赴黄泉嘻時醫之技竟如是乎何怪世俗有不服藥爲中醫之說也 
[香涇采蓮曲]  
　　前報紀蘇州府吴縣項詩侶大令筮期六月二十日鶯遷入署兹得姑蘇采訪友人書云大令以署屋修飾尚未竣工攺遲至二十六日遷移同寅之賀喜者輿馬紛紜頗形熱鬧○整容匠徐某於六月某日黄昏時行經盤門内財光塔側正在獨行踽踽突塔内躍出一人驀持巨棍作當頭棒喝徐應棍而倒大呼救人幸行人聞聲赶來其人始竄入深草叢中而去徐歸家旣受傷又驚恐口中常喃喃不絶終日如醉如痴醫者謂其驚碎膽囊恐難無性命之慮也光天化日之中匪類竟敢横行不法有地方之責者奈何竟視若馬牛風乎 
[日王過滬]  
　　日本出使俄國恭賀俄皇加冕之伏見宮　愛親王於二十八日上午乘法國公司殺甲運輪船行抵吴淞口外駐滬口本總領事珍田君率同署中各員及各商乘三生小輪船前往謁見迎至日本郵船會社碼頭日人之在岸驩迎者以數百計　王隨赴日本總領事署午餐旋乘馬車游覽愚園張園一帶折而至西門外一觀雉堞之崔巍重回領事署洎五點鐘時仍乘三生小輪船赴吴淞渡上殺甲連輪船於晚上啓行回國 
[滬上官塲紀事]  
　　湖南候補道錢晉甫觀察康榮兹由金陵來滬假寓滬北天保棧昨日午後二點鐘命駕進城先赴道轅拜會繼到各衙門投剌至縣署黄大令因公他出由家丁擋駕○四川候補縣沈子克明府炘因事來滬昨日午後命駕入城拜謁各當道至縣署亦飭家丁擋駕○候補道羅少耕觀察嘉杰日前到滬假寓四馬路成裕洋行昨日午前命駕進城遍謁各當道至縣署黄大令延入内客廳茗談良久而去○委辦籌防砲臺提調事宜兼管洋火藥局廠候補同知郭懋之司馬勳昨日因公來滬拜會各當道至縣署擋駕　　蘇候補通判俞義桐别駕鳳琴昨日因公來滬午後三點鐘才穿花衣命駕進城往各衙門投剌至縣署大令延入花廳清談片刻 
[板輿清恙]  
　　蘇松太道黄幼農觀察之太夫人年逾九秩矍鑠精神童顔鶴髮近日偶沾清恙以致壽躬弗豫觀察承歡膝下孝思彌　訪求良醫診治想吉人天相定卜勿藥有喜也 
[銀行帳略]  
　　匯豐銀行每年兩次開列清單分送股友現届一千八百九十六年正月一號起至六月三十號止計六閱月印成清帳分送計六個月共贏餘洋一百十五萬八千零十五元二角四分連去年滾存餘洋三十一萬二千七百八十元一角二分共餘洋一百四十七萬零七百九十五元三角六分於中提出洋二十五萬元歸入公積項　共計公積已有六百萬元矣每股餘利派英金二十五先令照現在先令之價合算共派餘利洋九十萬零五千五百六十元零三角六分　事花紅派洋一萬五千元除派淨餘洋三十萬零一百三十四元九角六分歸入下半年帳内再結貿易纔半年耳而所餘已如此之多足　該行蒸蒸日上而與股諸公之財運亨通也 
[憲批照登]  
　　浙寍船商唐時城何承賢陳潤三　紹俊徐紹榮等投道轅禀稱近來海内盜多請准設法自行保護等情奉批示云近來洋面盜匪充斥商旅被刦之案層見迭出前奉暫懇酌撥普陀鈞和兩兵輪歸蘇狼福總鎭暫飭分投巡查會同浙江水師合力緝捕並奉飭由道派員偕往拿獲海盜立卽訊明分别辦理在案所以力圖保衛商船者業已不遺餘力今該船商往來甬　裝貨貿易擬自雇釣船護送分設分所舉董經理所需各費取諸商船雖係設法自衛以備巡洋舟師所未及維輿情是否允洽行之有無流弊候移商浙江寗紹台道並行寳山縣確查核議俟覆到再行核奪可也 
[日蝕分數]  
　　璿璣書屋主人葉友琴推云光緒丙申二十二年七月甲午朔日食上海城中見食四分三十三杪初虧平時午後十二點三十八分四十一杪太陽實高弧七十二度五十二分三十二杪地平經正南偏西二十八度二十一分三十四杪食在日體上偏右三十七度三十三分二十四杪食甚平時一點四十七分六杪太陽實高弧六十二度九分五十九杪地平經正南偏西六十二度二十四分十一杪食在日體上偏右十三度五十一分五十七杪復圓平時二點五十分二十四杪太陽實高弧四十九度二十四分三十二杪地平經正南偏西七十七度二十七分三十一杪食在日體上偏左三十九度十五分三十四杪按日食分杪係用新法推算較考成後編法推得之數時刻早而食分淺騐諸實測似覺稍密而所列食分時刻方位係在城中而論帮具用鐘表平時較諸日晷所目之時早五分十六杪如距城而東時刻略遲距城而西時刻略早約距一里歴時一杪有二云云本館爰照錄之以質天下之深於測騐者 
[喚渡落水]  
　　寗波人名阿弟者在廣東輪船爲廚司是輪現泊順泰碼頭前晚阿弟因事登岸喚杉板渡至碼頭忽然失足墜入浦心屍身至今尚未撈獲 
[遺恨九泉]  
　　寗波人金某向在法界某洋行執役妻劉氏賃居虹口兆豐路第三號門牌内前日下午劉氏忽自縊於樓上迨家人知覺早已氣絶無術返魂矣 
[醫院二事]  
　　江北人楊鳳林卜居虹口楊家灣天賜里子名阿珠年已弱冠前日傍晚父子同桌晚膳父忽訓子阿珠竟不稍讓甚至互詈楊怒甚卽將飯碗擲去碗碎嵌入阿珠首内鮮血淋漓不止家人卽送至同仁醫院求療○江北人邢六子僦居虹口文昌閣相近以小工餬其口前晚工畢回家不知何時預服生烟歸卽躺臥於牀奄奄待斃幸經家屬察知雇人舁往同仁醫院求救仍得轉危爲安 
[南巿瑣紀]  
　　陳阿狗之子長生扭劉桂子張常生至十六鋪北局禀稱因討賭欠以致口角毆打受傷經祝翼雲二尹將長生等一併送請總巡局究辦○陳阿菊在新會館塲被高得貴攫取英洋一元當卽在高身畔搜查無著遂扭至十六鋪中局請究經局員審訊姑念搜查無著　保釋出驅逐出境○篾作街篾作店内喬阿三混名老虎阿三昨介小流氓某甲携洋瓶　同源酒店沽酒出錢十八文硬欲裝满該店不依該 
 
 

Page 4

 
 
流氓卽取污物向該店擲進店主沈圭甫欲送局究辦而阿三亦出而與沈爲難并將洗衣水一盆澆在沈之身上旁人恐釀事端勸沈回店刻下沈已至十六鋪中局請辦矣 
[縣事四則]  
　　前據武生楊某投縣禀稱虹口迤北賭檯如林害人不淺請飭差提究等情　大令立飭差役丁全帶同夥役前往羅家浜兠拿當由原告指認賭首廣東牛蝸一名當塲捉獲旋有賭徒廿餘人各執器械追赶欲將牛刦回該差護押如飛先解送美捕房請轉送英公堂訊押一面回縣禀明候公堂解送辦理○新閘吴公館於本年二月十三日失竊多贓獲賊楊桂卿送縣訊責收押在案當據該犯供出尚有餘贓在恊來質典並搜出當票數紙昨日大令飭捕持票往該質内吊起原贓再傳失主具領○昨有林國耀禀稱在法界興聖街開設林魁記顔料店被城内縣橋浜蔡合順紙作蔡中如賒去顔料結欠三十二元七角六分屢索不付求提訊追等情值日差據情入禀奉諭補詞候核○昨月江北人湯某投縣禀稱身死不明求伸寃值日差詢問細情聲稱因家况艱難無業可圖託同鄉何某帶領身妻於本年二月内來申住在英租界垃圾橋藉揀湖絲餬口隨身帶一女孩撫養兹小的在家聞回歸同鄉人說及身妻已故隨卽來滬向何詢問得悉妻到申後與一林姓姘識至五月十六日林起意欲賣女孩我妻不允因而爭吵至晚無病身故此顯有不明之處投求大老爺代爲伸雪該差禀經大令飭傳廿五保二圖地保查明虚實禀覆核辦 
[作善降祥]  
　　本館協賑所接奉姚家璋善士爲病求痊助廣西湖南賑濟英洋各五十元又敦泰號助湖南賑洋三十元安徽賑洋三十元李萊山助湖南賑洋三十元安徽賑洋三十元當此各省告災飢民待食蒙諸善十解囊相助奚啻生死而肉骨當卽彚解各災區代沛恩施并祝休嘉之畢集也爰代災黎叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[早堂發落]  
　　包探黄四福禀稱小的奉而頭飭　公和繅絲廠所失　銅水銅二十七　　　　　人　　案　究失主　到　犯沈章生供實因貪小出此下策如今只求恩典水鍋售與陳張氏處陳張氏供稱小婦人實不知是竊來之物致被所累望大老爺　恩屠别　判將吊到水鍋三隻交失主領去沈章生發押捕房一禮拜著陳張氏賠失主洋三十一元再准具保出外○包探趙銀河禀稱朱怛甫失竊布衣及首飾等物由小的緝獲人贓解案請懲朱投案申訴並請領贓周月桂供小的係寳山縣人實因餬口無資如今求恩别　著押捕房七天以儆贓給失主○二百三十三號華捕解送陳元忠至案請訊葛仁發投案供稱此人昨至小的家中圖竊適被瞥見當塲獲交巡捕送案陳元忠認竊不諱别駕著發押三天○六十二號印捕送東洋車夫陳阿大至案稱昨有善鐘馬房之馬車一輛停在路旁突有陳阿大拉車飛馳而來致將馬車燈撞壞送案請罰質之陳阿大俯首求恩别駕判罰陳洋一元以作修理○三百五十二號巡街捕解送竊賊曹金華請　失主張四全稱被竊布衣一件請領曹供詞支吾别駕判押三天贓交失主○王川郎役案供稱小的崇明人昨日行經打狗橋突有素不相識之王寳生將小的扭住口稱欠伊銀洋等事小的無洋致將布衣剝去押錢四百文小的情急鳴三百二十號巡捕送案該捕禀明拆梢情由王供不敢拆梢求開恩别　　將王寳生管押捕房七天○四百七十六號巡捕禀稱張安仁行竊沈阿和衣服當被獲住交小的送案請辦沈投案領贓張供下次不敢再犯别駕飭將張管押三天○包探倪順全禀稱王極槐行竊莫錫林擺鐘一架由小的拘獲人贓請訊莫請領贓王極槐無可分辯别駕著管押二大以示薄懲○八十五號日度捕解送小竊劉照發至案　稱伊在老公茂紗廠竊鐵圈一個獲案請辦劉供實因流落所致再不敢犯别駕著管押三天○王阿毛扭　阿關供稱被竊布衣二件祭　竊不諱别駕著押三天○包探范進才緝獲虹口賭犯沈阿牛至案請辦當由縣署　役　全投案禀稱沈經人在上海縣告發可否求大老爺將沈交小的帶去别駕商諸會審賈君賈以租界所獲之犯例不准人　討旣經有人告發暫爲收押俟上海縣有信再行核奪别駕遂將沈阿牛管押本署○今春二月間虹口壽春里第二百四十一二百四十二號失愼當時有周雲生卽　子悔　搶火案中人當　交英廨訊定　著管押捕房三年嗣因王　捕房患足疾困苦異常捕房將王解案别駕親視王子　　疾甚重姑從寛斥釋永不准來租界王叩首而退 
[法捕房瑣事]  
　　法工部　　潔同夫頭顧尚星之寡弟媳某氏爲包車夫陸阿狗誘引捲逃顧於三月間投　堂探訴鄭人令堆詞出票飭　提到　阿狗及某氏將該氏鞭背二百下　夫兄顧尚星領回管束顧係夙奉天主教因將氏送入徐家匯天主教堂　令以陸阿狗不應誘孀捲逃著枷號三　月期满笞責五百板其攺過　結覓保開釋兹枷期將满患病沈重管獄西人禀知捕頭飭探送至仁濟醫　療治醫生騐視謂病入膏肓危在旦夕非深石所能奏效包探遂帶回據情禀復捕頭飭探請示大令以陸係顧之車夫仍飭送顧處陸向顧索洋五元回家醫治顧如數付給雇車而去以爲可　事矣顧本家在徐家權習日陸又至顧家中謂必待醫治全愈方能回去習晨卽殁於顧家内顧復投捕房伸訴捕頭以事關人命未　草率禀請　大令飭令報縣相騐○東新憍南首新開之名富客棧有范胡二客至小東門天成昌烟館吸烟虧欠烟資洋六角值堂人阿岳昨至　棧向索棧主坤寳以其不應擅入伊棧索討烟資助范胡二客飽以老拳阿岳涕泗交流旁人不平代鳴巡捕詢悉情由以索取烟資並無不合　　以老拳奉敬着令將烟　如數付給○昨日長江輪船抵埠各客紛紛搬運行李偷兒某甲潛入人叢中竊取生絲短衫一件爲包探所見將人贓拘送捕房捕頭命押候堂期解訊○偷兒某乙在金利源碼頭竊取白煤同黨某内在某棧房竊取紅糖均爲巡街捕拘入捕房捕頭以事屬細微命械至十二點鐘驅之使出 
[美界捕房瑣誌]  
　　昨日清晨蘇州河自來水橋相近先後浮起男屍二具一則裸體赤足一則綢袴絲襪旋經四百六十一號華捕報知捕房捕頭飭傳三圖地保王順和查知一係粤人名胡阿莫爲輪船木匠一係江北人小工某日由三泰碼頭跌入水内均有屍屬當卽遣人訃知棺殮○天撞路豐　　店邇日將暫存之一切衣服等物寄源記槽坊内曬晾昨晨爲吴金桃奚阿元二坊夥竊去白羢毯一方事爲三圖地保夥役綽號竊皮雲卿所知軋○某處公肥三元經該押訪悉　夥徐榮生報捕捕頭飭包探竇如海將吴奚及麻皮一併拿至捕房押候解送英公堂訊究○前晚有出　人某甲與江北人某乙在西華德路東王家宅相遇甲向乙索前欠洋一枚由此爭毆經四百四十二號華捕拿送捕　捕頭詰問起釁之由言諸間牽涉甲與乙妻有暗昧之事捕頭以此無恥之徒不暇深究一併斥釋○前晚江北皮匠某甲投稱停　某處爲某流氓奪去求查究捕頭謂所訴殊屬含混如若認識准爾　時自行扭案可也○昨日清晨有鄉人某甲投捕房控稱住居吴淞路瞿家巷地方失竊耕牛一頭求請查緝捕頭詢知　在租界之外非捕房應理不准所控○元芳路三弄所居甲乙二寗波婦昨午一點鐘爲細故互相扭毆經二百二十一號華捕拿送捕房捕頭以均係女流無知斥釋未　甲婦之夫復投案訴稱婦懷孕八個月今被乙婦毆傷求請提究捕頭謂事已了結何得重生枝節諭令自投英公廨喊控○偷兒沈錦榮昨晨至胡家橋某繅絲棧内竊取鉛質小管一根經包探石金榮查獲抱解捕房押候送廨訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月十九日京報全錄]  
　　宮門　○浙學政徐奏報寍紹杭嘉湖科試完竣並照額選拔　山摺○又奏請將缺進之額　下届計算取進片○署河督任 
奏查明本年分各湖存水尺寸摺○浙撫廖奏查明四月分海塘沙水情形摺○桂撫吏奏特叅諱盜知州摺○將軍恩奏叅革挪移庫欵之筆帖式片○又奏留員纂修輿圖片○東撫李奏報叅將暫緩引見片○鄂撫　奏委員者理知府片○六月十九日刑部都察院大理寺廂藍旗值日無引見○熙貝勒假满請安○徐會澧考試童生完竣　　命○吏部奏派稽查右翼宗學派出劉恩溥○召見軍機阿克丹○○大理寺卿浙江學政臣徐致祥跪奏爲寍紹杭嘉湖五府科試完竣並將丁酉年分選拔照額甄錄循例具報恭摺仰祈聖鑒事竊臣於正月内出省按試寍波府以次遞試紹興府文風爲兩浙之冠鎭海慈溪次之紹興以會稽諸曁爲最山陰嵊縣次之湖州以烏程爲最歸安次之嘉興以秀水平湖爲最嘉興嘉善次之杭州　錢塘爲最仁和富陽次之生卷中佳者各廳州縣多寡不等童卷則各處可取者多則二十餘卷少則十餘卷又少則不過五六卷三四卷若　行淘汰與原額相去大相逕庭祇得寛爲節取實不敷進則缺額藉以作養士氣培植文風發落日諄諄告以此意士子頗能領悟五府人士聰頴居多仁錢二縣生員半多貧乏而絶不肯爲刀筆之事此士習之最佳處臣均勉以敦篤存心樸誠制行勿惑歧趨而希詭遇至選拔必察其才品校其文藝不相背然後甄拔臣刻下在省署料理一切應辦事宜俟七八月間再依次按試金華等府此次所過地方因春夏雨多麥苗受傷湖州蠶事亦爲减色惟民情尚屬安謐堪慰宸厪所有寍紹杭嘉湖五府科試完竣曁照額選拔緣由理合恭摺奏報伏乞皇上聖鑒謹奏奉硃批知道了欽此○○徐致祥片再臣此次遵照部章除文風較優之地於原額加額照數取進溢有佳卷仍照舊酌撥府學若干名外其餘缺額多寡不等統俟臣明年科試一律完竣分别造具　　咨送禮部備案查定例缺進之額不得積留計算此指原額及永遠加額而言也浙省尚有前損輸團練經費准廣一次之額同治七年部議以此照恩詔加額大學每届取進七名中學五名小學三名分届遞廣以示限制臣查此次學額多係咸豐同治年間粤逆肆擾各廳縣紳商士庶急公好義踴躍輸將捐銀二千兩推廣一次學額一名吏部議定有每届分取額數原不過量爲變通示以限制未便與原額曁永遠加額相提並論不准積留計算臣查浙省廣一次學額之處多有未經取定　每届進額倘缺進若干名或全數俱缺應請加恩准歸於下届計算取進以彰皇仁而作士氣愚昧之見是否有當附片具陳伏乞聖鑒訓示遵行謹奏奉硃批該部議奏欽此○○頭品頂戴署理河東河道總督臣任道鎔跪奏爲查明本年分各湖存水尺寸謹繕清單恭摺仰祈聖鑒事竊查嘉慶十九年六月内欽奉上諭　水所收尺寸每月查開清單具奏一次等因欽此所有本年三月分各湖存水尺寸業　臣繕單奏報在案兹據山東運河道羅錦文查明四月分湖水尺寸禀請核奏前來臣查微山湖定誌收水一丈四尺以内嗣因豐工漫水灌注量騐湖底積受新淤恐不敷濟運奏准加收一尺以誌樁存水一丈五尺爲度本年三月分存水一丈三尺三寸四月内消水四寸實存水二尺九雨較上年四月水天三寸此外蜀山馬路二湖長水一寸二寸昭湯等五湖消水三四五寸不等計照陽湖存水五尺南陽湖存水五尺二寸南旺湖存水二尺四寸獨山湖存水五尺六寸馬塲湖存水一尺四寸蜀山湖存水五尺六寸馬踏湖存水七尺五寸以上各湖存水尺寸除南旺蜀山二湖比上年四月分水小三寸及二尺五寸外餘俱較大自二寸至五寸不等查四月間蜀山馬踏二湖仍因汶壩未啓遏流分注故尚略見增長其餘各湖雖係來源之水全行注入難敵風颺日曬之耗是以俱多見消刻下寍蘇漕船已入東境臣惟有飛飭運河道廳嚴督文武員弁相機宣放設法接濟務使漕船暢行無阻不任稍涉遲誤以期仰副聖主愼重漕運之至意所有查明本年四月分各湖存水尺寸緣由理合恭摺繕單具陳伏乞皇上聖鑒謹奏奉硃批工部知道單併發欽此○○頭品頂戴浙江巡撫臣廖壽豐跪奏爲查明本年四月分海塘沙水情形恭摺具奏仰祈聖鑒事竊查浙江省仁和海寍二州縣海塘沙水情形向係按月繪圖具奏兹據布政使龍錫慶杭嘉湖道王祖光會禀稱四月朔望兩汛時屇孟夏潮勢旺極查勘得東塘尖山護　并西塘范公塘兩處沙　及南岸各山之外新舊漲沙誌樁尺寸曁東塘念尖二汛海中新漲陰沙逐細查量均無升刷與上月相同等情禀報前來臣覆查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○頭品頂戴廣西巡撫臣史念祖跪奏爲特叅諱盜知州恭摺仰祈聖鑒事竊照廣西盜風素熾上年偶值歉收各屬尤多宵小勾結滋事臣到任後於嚴緝來賓武宣餘匪之外卽通飭各屬責成州縣整頓捕務認眞查緝有案必破有盜必獲以期消患未萌俾臻安謐乃有奉議州知州顧景璐於盜案未能嚴拿搶劫日多破獲甚少且有事主已經呈報之案該員旣不照章通禀别經發覺又復多方掩護實屬有心諱飾若不嚴加懲處無以警玩泄而靖盜風據藩臬兩司轉據該管署鎭安府知府　天霖禀揭前來相應請旨將奉議州知州顧景璐卽行革職以爲諱盜殃民者戒冉奉議州係烟瘴咨調三年俸满在任候开之缺應由外揀員請補合併聲明謹會同兩廣總督臣譚鍾　恭摺具陳伏乞皇上聖鑒訓示謹奏奉硃批著照所請吏部知道欽此○○恩澤片再呼蘭　都統衙門經徵銀錢例應解省備抵俸餉前將軍　克　阿曁奴才增祺因該衙門造報歴年收解銀錢數目多有不符當經咨駁確查並疉次催解在案兹准該　都統倭史津泰咨派叅領烏爾卿額等按照庫册查明除有著落不計外實虧綱　燒商稅銀二千四百餘兩大小租錢七萬餘　　之典守筆帖式色克圖春瑞興二員飾詞抵塞藉口差摇墊辦各項公用挪移卒之如何歸補一味含混任意侵欺咨請叅辦前來奴才等查律帖式色克圖春瑞興於庫儲正欵輒敢挪移鉅萬無論所用是否因公抑係侵蝕　爲瞻大藐玩寳未便稍事姑容相應請旨將呼蘭筆帖式色克圖春瑞興二員卽行革職一面由奴才等派員前往切實詳查所虧銀錢各欵果是侵吞再行勒限追交分别從　叅辦外理含附片具陳伏乞聖鑒訓示謹奏奉硃批另有旨欽此○○恩澤片再黑龍江省自光緒十六年咨送會典圖册未合館章經前任將軍依克唐阿屢次申請展限並陸續由津調到測量人員抣各奏咨在案嗣因依克唐阿出　遼　調去測員二名下餘僅有四人其已成之圖亦惟呼蘭一城測繪尚就範圍經奴才増祺於光緒二十一年正月二十五日附片陳明懇恩可否從權辦送抑或再爲詳細測量亦在案旣國家鉅典所繫自不容再事稽延第念舉辦已歴多年六城始成其一地曠人少勘歴難周故也奴才恩澤等一再議輿圖與表說相輔而行測繪固求精詳徽引尤須確鑿江省向無志乘考核殊難而近數十年中疆城官守一切諸大政歴有變更非得積學能又深明體例之人不足以資纂輯查欽差查辦事件大臣隨員工部候補主事屠寄學問淹雅倘卽委以纂修洵屬勝任且可一面測繪一面搜羅届時圖成而表說亦隨之不致遲之又遲久勞京館延候惟刻下延茂查辦事件業已就諸不日卽赴吉林署任該候補主事卽應回京合無仰懇天恩俯念邊地乏才准將工部候補主事屠寄暫留江省纂修輿圖一俟會典告成節當奏明送回供職可否之處恭候聖裁謹附片具陳伏乞聖鑒訓示謹奏奉硃批著照所請欽此○○李秉衡片再山東儘先叅將沙明亮經臣奏補台莊營叅將因籍隸本省循例咨商直隸揀員對調准直隸總督臣王文韶請以准補直隸泰寗鎭紫荆關叅將劉金相對調經兵部議覆以沙明亮調補紫刑關叅將令給咨赴部引見再給劄付赴任等因奏奉諭旨依議欽此咨行到東應卽遵照辦理惟沙明亮管帶河定左營辦理河工有年工程極爲熟悉刻當大汛届臨未便遽易生手仰懇天恩准將調補直隸泰寗鎭紫刑關叅將沙明　　　赴部俟遴委接帶有人再行給咨該員赴部以符定章謹附片具奏伏乞聖鑒訓未謹奏奉硃批著照所請兵部知道欽此　○譚繼洵片再　安府知府汪元慶因病請假就醫所遺篆務亟應委員接署以重職守查有補用知府徐家幹才識明敏諳練　爲堪以署理據湖北布政使王之春按察使惲　翼會詳前來除檄飭遵照外謹會同督臣張之洞附片具奏伏乞聖 
鑒謹奏奉硃批吏部知道欽此 
 
 

Page 13

 
 
[光緒二十二年六月二十日京報全錄]  
　　宮門抄○諭旨二道錄前○湘撫陳奏揀員調補要缺知縣摺○又奏將縱幕詐贓之知縣交部議處並勒交劣幕片○又奏請將短交錢糧銀　之知縣摘頂　完片○將軍恭奏報副都統丁憂請假回旗治喪緣由摺○閩學政王奏報歲試完竣併歲科連試及舉行選拔情形摺○閩督邊奏報裁减防練勇丁情形片○湘撫陳奏請殿緩校閱營伍緣由片○六月二十日工郭鴻臚寺八旗兩翼值日無引見○胡景桂謝授甘肅寍夏府知府恩○劉恩溥謝稽察覺羅學恩○薄公續假十日○召見軍機胡景桂鳳鳴○頭品頂戴湖南巡撫臣陳寳箴跪奏爲苗疆要缺知縣需員揀選調補恭摺仰祈聖鑒事竊照湖南永順府屬永順縣知縣朱　濬開缺以知府用遺缺於光緒二十一年十一月十七日奉旨按第五日行文之例照湖南省　限七十日减半計　扣至二十七日接到部文作爲開缺日期歸十二日分截缺咨部在案查永順縣知縣係苗疆難要缺例應在外揀選題補定例應題缺先儘候補止途人員題補無人准以應升人員題升如實無合例堪以題升之員始准於現任人員内揀選調補又調補州縣以上官員必於水任内歴俸三年内上方准揀選調補又苗疆缺出先儘附近苗疆人員内揀補如無人始於内地人員内揀選升用各等因今該縣爲附府首邑民苗　處政務殷繁彈壓撫綏均關緊要必須精明幹練之員方足以資治理南省現在雖有進士卽用知縣及曾任實缺候補與附近苗疆應升各員均與是缺人地不茂相宜自應照例於内地現任人員内揀選調補臣與藩司何樞臬司便廉三於通省現任人員内逐加遴選查有清泉縣知縣劉榆生年五十歲江西安福縣人由廪生中式光緒丙子科本省鄉試第八十八名舉人十二年丙戌科會試中式進士引見奉旨以知縣卽用欽此簽擊湖南領照起程十二年十月二十二日到省十七年准補清泉縣知縣十八年二月二十二日到任隨在山東振捐案内奬叙同知銜該員操守　謹勤事恤民歴俸已满三年以之調補永順縣知縣洵堪勝任實於苗疆要缺有釋惟係題缺請調與例梢有未符第人地實在相需例推專摺　懇天恩俯念苗疆員缺緊要准以清泉縣知縣劉榆生調補如蒙俞允該員現任知縣請調知縣銜缺相當毋庸送部引見該員係初次請調照例毋庸覈計叅罰所遺清泉縣知縣簡缺應歸部選南省現有應補人員應請扣留容俟奉准部覆照例截缺揀員請補謹會同湖廣總督臣張之洞恭摺具奏伏乞皇上聖鑒敕部議覆施行謹奏奉硃批吏部議奏欽此○○陳寳箴片再前據　商集大成等具控調署武陵縣知縣李智儔　訊鹽船水手灑賣私鹽於責釋完結後復據鹽店司事責押經縣幕金潤生手訛詐銀錢等情一案據李智儔禀稱金潤生先經辦館不知去向經臣會同兼管湖廣總督臣譚繼洵兩片具奏將李智儔先行　任留於該縣地方勒限三個月將金潤生　出訊辦儻逾限不交再由府司詳叅光緒二十二年正月十八日接回原片奉硃批該部知道欽此欽遵轉飭在索兹查限期已满仍未據將金潤生交出據湖南布政使何樞按察使俞廉三詳稱運商集大成等原控李智儔憑空將司事易潤農拘案責押得賄卽行釋放各情若非本官斷非幕友所能爲且所得數目俱極確鑿迨經批府提訊初則抗不將金潤生交出繼則縱令遠颺實期以金潤生家屬退贓私息了案彌縫掩　青弊　然勒限之期已满仍未將金潤生交案卽非串同詐索亦屬有意縱容有心縱放等情詳請奏叅前來臣查李智儔於被控詐贓經府傳訊後旣可向金潤生家屬追繳銀錢等票尤無難就此查究蹤跡何得僅以不知去向一語希圖含混了事似此詐贓巨案苟非串同婪索自應亟將金潤生交出以圖自明乃始旣飾詞搪抵迨至勒交限满仍復任意遷延實屬有心故縱相應據情奏明請旨將前著武陵縣知縣龍山縣知縣李智儔先行交都議處仍勒令將金潤生迅速交出歸案審辦以儆貪污除咨吏刑二部查照外是否有當謹會同湖廣總督臣張之洞附片具陳伏乞聖鑒敕部核議施行謹奏奉硃批著照所請該部知道欽此○○陳寳箴片再州縣交代例限綦嚴錢糧尤應隨徵隨解不　稍有虧挪兹查同知銜候補班前補用知縣前署桂東縣知縣施文濤任内交代前經核明尚虧短錢糧銀二千九百九十三兩三錢九分五厘迭次札催延不解繳現在二叅已逾未便稍事姑容據湖南布政使何樞按察使俞廉三會詳前來相應請旨將前著桂東縣事之同知銜候補班前補用知縣施文濤先行摘去頂戴勒限三簡月嚴催該員迅將虧短錢糧銀兩如數完解限内全完卽請關復倘逾限不完或完不足數再行從嚴叅辦謹會同湖廣總督臣張之　附片具陳伏乞聖鑒訓示謹奏奉硃批著照所請該部知道欽此○○降一級留任成都將軍奴才恭壽跪奏爲成都　　　興安現丁母憂照例請假回京治喪恭摺具陳仰祈聖鑒事竊照光緒二十二年四月初九日接准成都副統統興　咨　光緒二十二年四月初八日接到家信知親母毛佳氏於本年三月十六在東　故例應丁臺回籍穿孝咨請代奏等情前來查該副都統之母　佳氏在京病故應照例除去往返程途請假百日回旂治喪所有該副都統任内一切事務應由奴才暫行兼署謹將成都副都統興安現丁母憂請假回旂治喪緣由理合恭摺具奏伏乞皇上聖鑒謹奏奉硃批知道了欽此○○福建學政臣王錫蕃跪奏爲恭報微臣考畢福寗福州二府閩省歲試一律完竣仰祈聖鑒事竊臣於去歲十月間由延平府考畢旋省當將興化永春等七府二州歲試情形恭摺奏報在案嗣於本年二月十八日出省按試福寗府遵例歲科連試并舉行丁酉科選拔分塲校閱錄取如額試竣後於三月二十七日旋抵省城當卽接辦福州歲考於五月初一日考畢閩省文風以福州爲極盛閩縣　官長樂三處試卷皆佳作林立美不勝收連江福清古田及福寗府屬之霞而福安寍德等縣次之其餘亦不乏清通可造之才臣悉心校閱嚴密關防考試之前出示剴切曉諭每遇生童正覆各塲臣皆終日在堂親自監視督同教官醒號蓋　詳紀稽查查生童等恪守塲規無槍替傳遞等弊武童弓馬技勇以閩縣侯官福清古田福安寗德等處爲優餘亦足敷如額取進臣於下學講書及發落新舊生員之日新切誥誠文則　以讀書立品砥礪廉隅武則教以有勇知方講求忠義使之各端趨向勉爲體用兼備之材以期仰副皇上作育人才之至意現在通省歲試一律完竣業經檄飭各府州縣舉行科考臣俟積案清　完畢卽行出省照章先考興化以次按試各屬所有歲試八府二州及福寗府歲科連試併舉行選拔情形理合恭摺具奏再臣由省城前赴福寍往返輕過地方皆暘雨應時民情安謐堪以上慰宸厪合併附陳伏乞皇上聖鑒謹奏奉硃批知道了欽此○○邊寳泉片再准户部資議奏各省防練勇丁裁减三成一摺光緒二十一年十一月十三日具奏奉旨　議欽此鈔錄原奏行閩欽遵等因伏查閩省前年統計二十九營一旂六哨共一萬五千餘員名迨後陸續裁撤九營計四千五百餘員名彚同裁撤水師弁勇砲　　勇經臣奏咨在案尚留二十營一旂六哨自不能不再行裁汰以紓餉力現復認眞挑選汰弱留强將駐紥福州省城海口及福寍各處之霆慶中前等十一營攺爲十一旂二哨並將營務處親兵一哨以及練勇分别裁汰共裁去弁勇一千三百四十七員名下游興泉原厦一帶水陸兩提督衛隊親兵三哨達字三營水提三營裁汰中營全數裁撤亮字左營及恪靖正營一律攺旗裁汰弁　五百七十一員名以上共裁勇三千零二員名並將照章減去長夫五百八十三名連同前次已裁九營弁勇四千五百餘員名已裁去四成有奇所裁弁勇照章發給行糧次第派撥輪船委員押帶回籍遺散據福建善後局司道詳請奏咨前來臣覆覈無異除飭將　　日期　支餉數另行造册詳咨並分咨户兵二部查照外謹列單附片具陳伏乞聖鑒謹奏奉硃批該部知道單併發欽此○○陳寳箴片再臣接准部咨光緒二十二年二月初九日奉上諭本年輪應查閱湖南營伍之期卽派陳寳箴逐一簡校毋得　涉　　等因欽此自應欽遵卽日按臨各營次第查閱惟是湖南長沙衡州等府上年被旱成災現值青黄不接之時所有籌欵散賑　買平　事務繁多均關緊要急切難以分身擬請殿至交秋以後新穀登臨　務完竣再行定期出省應得專意稽查認眞校核以仰副朝廷整飭戎行至意理合附片具陳伏乞聖鑒謹奏奉硃批著照所請欽此 
 
 

Page 14

 
 
[光緒二十二年六月二十一日京報全錄]  
　　宮門抄○諭旨三道錄前○缺單○陜撫魏奏報回任會商湘軍分别留遣曁原辦西寍剿撫善後各事詳細情形摺○滇督崧奏雲南營伍請展緩查閱摺○直督王奏請奬勵籌賑出力人員片○　督崧奏揀員調補知府摺○六月二十一日内務府國子監侍衛處值日無引見○鍑照假满請安○遷公毓秀各請假十日○内務府奏派致祭　神派出啓秀○值年旗奏派專操之大臣派出奕功春齡崇光○召見軍機吴燏棻○光緒二十二年六月分缺單通判奉天撫民圍塲陳國樑不謹知縣直隸東　汪煇丁安徽青陽湯壽潛四川樂至陳天驥俱修墓四川合江黄應泰丁陜西白水顧元亨丁湖南龍山李智儔革湖北嘉　趙永　丁縣丞直隸赤城周冕查無其人巡檢廣西賀縣李鴻鈞革奉天金州廣廳孫偉浮躁典史山西榮河廖濚近○○總統湘軍頭品頂戴調補陜西巡撫臣魏光燾跪奏爲遵旨回任會商督臣提臣分别留　湘軍曁原辦西寗剿撫善　各事詳細情形恭摺　陳仰祈聖鑒事竊臣於光緒二十二年四月初十日在西寍　次奉電諭董福祥著　　西寍一切勦撫事宜責成該提督一手辦理所有甘軍統歸節制魏光燾自回陜西巡撫本任以重　守所部湘軍除現在出關及分防各處外餘悉帶至秦中分别遣撤等因欽此遵卽抽帶五營於四月二十日由西寗起程其餘二十七　旗留交董福祥節制調遣迨抵碾伯疉接董福祥函牘稱甘軍足敷調　湘軍可多撤少留等因前來臣與往返函商到省又與督臣會商意見相同定議酌留龍恩思前軍五營湯秀齋左軍五營會剿卡爾同踞匪並於前赴肅州之右軍五營内挑留兩營歸道員潘效蘇兼統以防安西玉門其餘馬步砲隊二十營旗槪行調回陜西分别　撤業於五月十三日將大槪情形會銜電奏並商俟卡爾岡事竣所留巴燕戎格之十營亦卽調陜裁撤以歸畫一臣維湘軍自正月初八日到湟首清東三關次克北川蘇家堡一帶次攻西川哆巴堡仰仗天威五戰皆捷該逆畏罪投誠臣遵諭旨剿撫兼施令其　送匪目盡繳馬械准予收復以廣皇仁均經先後奏報在案計自哆巴堡撫局定後卽分兵追剿大通五莊竄賊清釐東南兩川搜斬逆目二十名續收軍械百餘件卽進剿巴燕戎撒回臣以兩營紥西寍細察撫回固屬安謐及提臣到湟後重令綑送數百人殺之併無違抗驚竄俯首聽遷提臣辦理尚能盡善西寍一局已可無　聖慮巴燕戎格經臣所部前後兩軍攻克水地川及卡爾岡之依什郡等莊　因提臣到衙商俟甘軍渡河會剿皆停戰　指日合兵進搗不難一鼓　除青海玉門　賊兩股亦經該處防軍堵截得力當易竣事湘軍遠役已久自應先裁以卽餉需現在斟酌　急會商分别撤留甘肅新疆諸軍分布仍屬周密不　單　尤足仰紓　　所有微臣現回本任會商湘軍分别留　曁原辦西寍剿撫善後各事詳細情形理合恭摺由　馳陳伏乞皇上聖鑒訓示謹　奉硃此　道了欽此○○頭品頂戴雲貴總督兼署雲南巡撫奴才崧蕃跪奏爲雲南營　請　展緩查閱恭摺仰祈聖鑒事竊奴才准兵部咨光緒二十二年二月初九日内閣奉上諭本年　　　閱雲南貴州營伍之期雲南　派崧蕃貴州　派嵩崑認眞查閱各省營伍關繫緊　國家養兵歲糜鉅欵不知凡幾原以備　侮折　之用近來各省督撫往往視爲具文並不認眞校閱以致武備日形廢弛殊屬有負委任兹特再行申諭　該督撫務當一律簡校如有技藝生疎老弱充　　軍實不齊等弊卽將該管將弁據實嚴叅毋得　涉瞻徇等因欽此當經通飭藩臬兩司曁各提鎭遵照在案奴才　雲南營伍自　督臣王文韶巡閱至今已經數載本年奉命查閱自應遵照定期出巡次第簡校庶整飭武備卽以　　　方惟奴才現在兼署撫篆撫臣黄槐森到滇亦尚需時所有邊防洋務及鎭邊軍事均須督同在省司道籌辦一時　難分身且滇中竊候夏間正值雨水栽插之際操演巡行諸多未便竊思講武請戎凉於農隙思維至再惟有仰懇天恩俯准暫行展緩一俟撫臣黄槐森到　彼時農功亦畢卽當欽遵出巡屇期另行奏報務期簡練精實斷不敢稍事遷延以仰副朝廷整軍經武實事求是之至意所有雲南營伍請屐緩查閱緣由謹恭摺具陳伏乞皇上聖鑒訓示再雲南巡撫係奴才兼署毋庸會銜合併聲明謹奏奉硃批著照所請欽此○○王文韶片再查直屬光緒十八十九二十等年夏秋之間霪雨連綿邊外山水暴發建　而下五大河同時　漲奔騰匯注漫决多口上下千餘里一片汪洋頓成澤國被災州縣甚多天津地居下游災情尤重工賑繁興又十六年大祲以後民生因痒情形不堪方狀會辦籌賑局務升任直隸臬司前長蘆運司季邦楨統籌全局挈領提綱首先倡捐並勸令綱商捐助鉅款議請開辦推廣賑捐一面電致南省善紳設法籌集善捐携帶來津分赴災區散放義賑又因災民來津就食者衆開設粥廠暫爲收養赶辦急撫繼以冬撫春撫無論風雨寒暑逐日赴局會商辦理殫力竭忠力支全局又正任津海關道盛宣懷前任天津道方恭釗和衷共濤分任鉅艱盛宣懷並倡勸義捐源源接濟裨益要需方恭釗搶堵各河漫口疏消窪處積水尅期告竣無悮春耕民生利賴又前任直隸　司裕長籌賑籌捐不遺餘力省　被災各州縣遴選印委分任工撫井井有條現在直省賑務截清年分辦理報銷凡各省勸捐出力人員均已次第陳請　奬該司道等悉心　畫宏濟時艱有功於地方非淺查籌辦光緒十六年工賑出力之藩司裕　等經前督臣李鴻章奏懇恩施賞給頭品頂戴二品銜及從優議叙奉旨允准有案今該司道事同一律可否仰懇天恩俯准將季邦楨賞給頭品頂戴裕長盛宣懷方恭釗一併勅部從優議叙之處出自逾格鴻施謹附片奏請伏乞聖鑒訓示謹奏奉硃批著照所請該部知道钦此○○頭品頂戴雲貴總督兼署雲南巡撫奴才崧蕃跪奏爲揀員調補省會要缺知府以資治理恭摺具陳仰祈聖鑒事竊准吏部咨内閣　出光緒二十二年正月十三日奉上諭雲南雲南府知府員缺緊要著該督於通省知府内揀員　　所　員缺著曹鴻勛補授欽此應照例以奉旨後五日作爲部中行文日期照限减半計算扣至三月十五日五十五日限满　於三月底截缺係屬要缺毋庸掣　　將截缺日期咨部在案查定例首府縣缺出應令該督撫於通省正途人員内揀員調補又省會知府　山奉旨於通省知府内揀員調補應擇其人地相宜者毋論缺項是否相同及歴練已未满年限俱准調補等語今雲南府知府係省會　郡　繁疲難員缺最爲緊要時有發審案件政務尤屬　繁必須精明幹練以員始克勝任奴才督飭藩臬兩司於通省現任知府内　加　選查有永昌府知府湯子坤年五十二歲陜　興　府　　廳人原籍湖廣南化縣由廪生中式同治九年庚午科　行丁卯科本省鄉試舉人光緒二年丙子恩科會試中式進士攺　吉士三年四月散館授職編修歴充國史館恊修纂修官及恊　院事本衙門撰文十二年十二月充功臣館纂修官十四年京　一等三月奏辦院事兼充庶常館提調十五年二月因恭　大婚事宜出力保　請加侍　並隨帶加二級奉旨依議欽此十六年正月充方略館纂修官十七年京察一等二月引見奉旨記名以道府用七月十九日奉旨雲南永昌府知府遺缺著湯子坤補授欽此蒙召見一次八月十七日領照起程十八年正月初十日到省三月十八日到任二十年五月初七日因方略　全書告成在事出　奉○上諭共離館之雲南永昌府知府湯子坤　在任以道員卽補並加三品銜欽此二十一年大　保廌卓異在案該雲南布政使裕　到任未及三月例不出考該按察使湯壽　查明該員才優識卓有守有爲任内並無叅罰案件請以調補雲南府知府實屬人地相宜與例亦符等情詳請具奏前來奴才覆　該　湯子坤才優守潔沈　有爲合無仰懇天恩俯念員缺緊要准以永昌府知府湯子坤調補雲南府知府實於省會要缺有　如蒙俞允該員係現任知府調補首郡知府銜缺相當毋庸　部引見惟上年保薦卓異俟接准部覆仍應照例送部引見恭候欽定所　永昌府知府係楫邊題調要缺　旨卽以曹鴻勛補授所有揀員調補省會要缺知府緣由謹恭摺具陳伏乞皇上聖鑒　部議覆施行再雲南巡撫係奴才兼署毋庸會銜合併聲明謹奏奉硃批吏部　　欽此 
　　昨接六月十九二十廿一日京報先行照登尚有十八日一本容俟續到卽行補列[  本館附志]  
 
