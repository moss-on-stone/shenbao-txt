# 1903 - 3 - 4910674

 

Page 1

 
 
[雙璞齋四書五經義價啓] [  圖書集成局白]  
　　自八股攺試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚搜採富而抉擇精迥非市上所售者可比現由本局用新鑄鉛字排印成書都計五十六卷爲文三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[書盛宮保札文後]  
　　督辦鐵路大臣盛杏蓀宮保札行所轄各局廠人員曰爲嚴札飭遵事照得報館之設原爲裨益見聞開豁民智起見然其流弊不免剽竊平權自由之說爲之推波助瀾其害中於學術人心者甚大又或譏彈官塲評論政府甚且風聞不實游談無根往往摭取影響疑似之言點綴鋪張妄生揣測能使述者聳聽聞者動容大則潛搆釁端小亦寖成嫌隙在言者或出無心然其關係大局實非淺鮮各該報館以主持清議自任應如何謹愼下筆耶近年通商大埠報館日增本大臣訪聞所轄各局廠委員人等有與各該報館合股開設者雖查無實據然其漸不可不防爲此札仰各局廠委員人等一體知悉凡係本大臣所轄者如有前項合股開設報館及泄漏要公情事一經查實定即撤差根究予以嚴懲各該委員人等有則攺之無則加勉本大臣有厚望焉懔之愼之執筆人讀之不禁雀躍驩呼曰有是哉宮保其眞重視日報哉視之重故不得不約之嚴顧嚴以約之而各報或梗令不從反汗之譏其鳥能免於是法行自近舉所轄各局廠委員司事胥不准與報館中人往來秘要機宜自不致輕於漏泄似此處心積慮蓋較之貿焉示禁日報者孰得孰失迥乎判若天淵矣顧僕以爲與其約之毋使泄機宜不如釐訂報章使咸恪守範圍而無敢越夫報紙者西人謂之照夜之燈火醒夢之鐘聲蓋以國故朝綱非報無以曉喻人倫學術非報無以章明工業商情非報無以共興起兵機戰術非報無以推求推之醫學有報而湯液剖解之術精農學有報而耰耡樹藝之法備律學有報而獄訟審斷之理明理學有報而格致測量之術進是故報館愈盛則國家必愈煥其文明而國勢之盛衰卽以報館之多寡爲斷若是報館者當軸方振興提唱之不暇而謂可禁抑摧折使之噤默不敢直言耶然此但就報館之有益於人者言之而尙未及報館之害彼風花雪月導人邪淫壞心術而害風教者無論已儘有詞嚴義正褒貶從心初觀之似乎佩直不阿大有强項不避權貴之槪實則惟利是視藉彰癉以納苞苴賄之從豐則登諸雪嶺絶之已甚則下諸墨池蹟其故作違心之言無非獵暮夜之金以資揮霍而何嘗有公是公非之見存於心中雖然此猶非害之甚者也所最足爲害者結成黨羽謬托維新依附叛臣訕謗時政以自由平權爲宗旨以革命流血爲恒言不東不西無君無父尊親大義詆之爲書生迂腐之談忠藎孤臣目之爲守舊頑固之黨亂民之被誅殛者譽爲志士仁人逆書之煽邪衺者奉爲金科玉律此種報紙若任其流衍海内彼正人君子當不致被其所惑頓攺初心而少年血氣未定之流學堂略讀西書之輩未有不一唱百和恣意妄爲者嗟乎嗟乎光天化日之下安容此魑魅鬼蜮橫行無忌大壞學術人心哉此中國所以不得不仿效泰西嚴定報律者也猶憶歲在戊戌皇上銳意圖新詔飭釐訂日報章程著以爲律祇以悞任康逆事迄無成鄙意今宜乘奉旨修攺律例之時增入報律一門禮聘各國律學家及著名各日報執筆人薈萃羣言折衷一是一切非道違法敗壞風化之事胥不許載諸報章其有謗讟朝綱訕詈君國者情雖可恕法不容寛而又商之各國使臣凡有華人而雇倩無業洋人爲報館出面者如有顯違報律之處懲之不稍姑容夫如是雖行令各局廠員司日與各報館往來或入股開設可也胡禁約爲抑又聞之日本報館例由警察官轄制其於新聞條例有待檢閱後始許印行者有不先檢閱一涉法禁罰卽隨之者攷新聞法律第十八條凡未經宣示之公文及書疏禀牘由官允准始得登入報章第二十一條凡關涉軍機之圖籍非由該管廳允准不得印行第二十二條海陸軍大臣所發命令或軍艦行止或有關軍中機要與夫一切軍謀均禁登列入報又凡印售新聞須先質錢於官蓋以備犯例罰鍰及收納訟費也至雜志所載敢涉時政則以第三十四條法律繩之中國但須采其大綱析爲子目懸之令甲違者必懲更何致辯言亂政之徒擾攘紛更無所底止不此之務雖日以一紙文告黏諸各報館門前亦終見其一無所濟而已矣嗚呼噫嘻 
[諭旨恭錄]  
　　十一月二十日奉旨查辦前任湖北襄陽府知府錫綸前任浙江嘉興府知府榮凱俱署外用兵科給事中員缺著恩綸補授分發江西試用知府范軾湖北試用和縣方仁元鄧爲亮四川試用知縣潘廷模劉秉鈞沈炤圻黃瑞輝李錦成杜家寳廣東試用知縣華藺陳益李培廕廣西試用知縣向洤雲南試用知縣汪壽椿兩淮試用鹽大使楊淇何蒓榮福建試用鹽大使劉泮璜劉明暾俱照例發往京察官翰林院編修陸鍾琦著交軍機處記名以道府用擬補内閣侍讀鍾佩中兵馬司副指揮牛棨國子監學錄璩珩西安將軍衙門筆帖式文炤俱准其補授擬補福建莆田塲大使姚黼之截取太常寺典簿許常齡俱照例用吏部文選司郎中員缺著張檢補授擬補吏部員外郎閻萃峯著准其補授奏留吏部額外主事王闊城著准其留部保舉浙江補用知府包發鸞江蘇補用知縣洪壽昌江西候補知縣張繼曽四川候補知縣王兆麒俱照例用服滿前河南舞陽縣知縣陳翰聲著不必坐補原缺貴州思州府知府員缺著李澐補授盛京户部員外郎員缺著恩鎮補授盛京禮部本處郎中員缺著托錦補授盛京禮部本處員外郎員缺著世綸補授慕陵禮部員外郎員缺著瑜璞補授中書科中書員缺著瑞謙補授京察　等官奏補盛京將軍衙門堂主事哈達著准其補授於筆帖式任内每次一等加一級盛京蓋州倉官員缺著擬正之聨瑞補授擬陪之文敬著 
 
 

Page 2

 
 
記名明保順天北路同知徐國楨著以知府交軍機處存記直𨽻南宮縣教諭鄭杰著以知縣卽選欽此又編修陸鍾琦奉旨著於二十八日預備召見欽此○二十二日軍機大臣面奉諭旨所有二十四二十五日進内奏事當差之王公文武大小官員均著穿蟒袍欽此 
[本館接奉電音]  
　　昨日午前京師飛電傳來上諭二道敬譯登○十二月初三日内閣抄奉上諭鄧華熙奏假期届滿病仍未痊懇請開缺一摺貴州巡撫著准其開缺此同日奉上諭提督衙門奏拿獲迭次搶劫盜犯徐輦刑卽永年等六名又拿獲孫小舞即小兵等四名又拿獲搶刦行人盜犯張永年即小黑等二名均著交刑部欽此 
[宮門抄]  
　　十一月二十日吏部翰林院廂白旗値日提督衙門引見七員正紅滿三十四員廂紅滿十九員善撲營十二員中正殿四員禮王等由西陵回京請安肅王謝授後扈大臣恩溥良繼祿謝署對引大臣恩科布多帮辦大臣英秀請訓並請假一個月補用道府黃承蔭等謝恩克公桂伯各請假十日堃公續假十日宗人府奏派考試翎縀之王大臣派出那王敬信溥良綽哈布侍衞處奏派稽查壇墻派出祥年桂春英慈綽哈布松鶴灃深内務府奏派拴婚之大臣派出桂公分發安徽知府李輔燾湖北知府程頌萬謝恩召見軍機英秀王榮商皇太后皇上明日用膳辦事後還宮 
[起節電音]  
　　十一月二十九日雲南飛電九江轉達本館云滇撫林大中丞於本日已該接受兼署南貴督篆魏午帥定十二月初三日起節南行 
[景仰賢藩]  
　　中國諸親王之爲外人欽崇者莫肅邸若頃閱日本某日報云肅邸美德具備尤以廉潔聞於時當北方變起邪拳邸第化爲瓦礫事定之後朝廷簡任崇文門監督入京百貨歸其譏征蓋隱以償其損害也顧肅邸淸操自勵將中飽之弊一律革除說課之多得未曾有且又留心新政容納人才豁達恢宏破除積習用能使深宮引重簡在帝心聞肅邸年甫四十五六使親王而盡能若是時局其將大有可爲乎 
[電局難收]  
　　月前欽奉上諭著袁世凱張之洞籌集鉅欵將向由商辦各電報局收回等因兹閱日本某日報云頃得京師來電悉此事刻由慰帥奏請皇上遴派大員將局務悉心稽察東歴明治三十五年十二月二十二三日政務處大臣互相商榷咸謂以民業而驟改官業措置實覺艱難云 
[戰事病商]  
　　南洋新加坡叻報云危地馬拉國與英德開釁以來市中所售加非以及樹膠其價定必飛漲嘗考西歴一千九百年五大洲共出加非四十六兆基羅其中四分之一爲危國所產又危屬樹膠亦所在多有多運往法美德各國分銷此次突奉宣戰之文其貽累正不知伊於何底也 
[馬賊横行]  
　　日本某日報云頃得東歴明治三十五年十二月二十三日奉天來電悉二日前營口所屯俄兵一律撤赴鐵嶺錦州府治迤東各處馬賊遂伺𨻶横行奉天將軍增軍帥急電請馬軍門星夜派兵馳往設戍目下官兵已追賊至𤍠河而錦州所屬貔子窩附所亦有賊隊千餘人往來蹂躪至馬軍門派赴東三省剿賊者計共陸軍三營 
[續錄黔撫鄧小赤中丞奏陳貴州創建武備學堂事宜摺]  
　　第七節開堂後三個月内如有資質魯鈍不堪造就者隨時甄别另補如有不願學習者亦准其於此三月内辭退另補三月以後卽不得藉故請假雖有缺額亦不另補以免功課攙雜不齊第八節學生自入堂後當以兵法部勒必須謹遵號令恪守堂規將來身入戎行方知約束兵士不至漫無紀律第九節堂中正附學生編列成排每派一領班學生爲一排之長各學生當以長兄之禮事之該領班學生卽以本學堂前次優等學生選充每月酌給津貼銀三兩仍上講堂學習功課冀其精益求精以成全材第十節學生入堂肄業當自視爲國家教育之學生將來學業成就效用甚宏不宜躬自菲薄甘居暴棄此次籌辦學堂於外洋各處延聘教習不惜重費待士愈重責任自不得不嚴凡學堂所定課程條禁學生如敢曠悞干犯定從嚴核辦决不姑寛務各謹守條規精求學業備朝廷任使有厚望焉第二章考選學生第一節學堂功課講堂以明其理操塲以致其用按日分時均有程限非文義明通不能得其精要非身體堅壯不能耐此勞苦凡市井粗才文理未通體質孱弱者概不取錄第二節學生年歲須在十五歲以上二十五歲以下者爲合格過此則筋骨漸屬强硬不能勝體操之勞第三節堂中所習雖多外國法度而約束嚴明最切實用其有素性乖張安訾議者不錄第四節學生最忌有嗜好洋烟爲尤甚犯此者不錄第五節學習武備耳目最宜聰明其有近視重聽者不錄第六節學堂功課所以練習將才故學生不拘一格凡文武員弁舉人貢生以至文武童生均隹入堂肄業惟必須地方官取有親屬並族鄰保結加具印結中送到堂方能選取第七節各省學堂章程考選學生准收外籍住堂肄業與本籍一律黔省經費支絀只能供給本省學生所有外籍文武員弁官商子弟有志嚮學者雖准收錄然與正額略有不同今擬附設外額學生十名准其入堂肄業聽講一切教授考課學成出身待之與正額無異惟欲住堂肄業者須預繳火食銀及堂中一切費用銀兩方准留學堂中季課大考雖列優等亦不給奬資以示區别第三章聘用教習第一節總教習一員兼學生隊長督辦教育部一切事務學生功課分數歸其總核至終學一年撰卒業考試條規考試學生綜其前後功課分數評定甲乙呈請總理轉呈巡撫核奪揭榜曉示並發給卒業執照爲憑如學生有犯學規堂規者輕則自行處斷隨卽禀知總理重則禀知總理轉禀巡撫核辦第二節分教習二員兼學生隊附分任教育部諸端課目日常持一手簿查記學生功課分數月底呈請總教習總核如學生有犯學規堂規者輕則禀知總教習記過重則由總教習禀知總理轉禀巡撫核辦第三節普通學教習二員分任教育部普通學課目常持一手簿查記學生功課分數月底呈請總教習總核如學生有犯學規者則禀知總教習核辦 
[移查官犯]  
　　杭州訪事人云前署江蘇阜寗縣知縣王以宩籍𨽻浙江錢塘縣因在任内信任其子王畋貪贓枉法奉旨革職王氏父子聞信畏罪脫逃現由撫憲恩藝棠中丞移文來浙請護理巡撫誠果泉中丞飭地方官訪查拿究誠中丞接准移文卽飭杭州府轉飭仁和錢塘兩懸嚴密查緝惟聞該革員家屬確不在杭未識能否弋獲也 
[匪徒充斥]  
　　松江訪事人云目下松屬各縣鄉間土棍充斥往往勾結光蛋鹽梟聚賭逞兇聞月初南匯某團各匪支棚開賭差保前往捕捉某保竟被砍斃某差亦被痛毆事後捕捉緊急凶手逃至柘林東門外六里許某村避匿經識者拘解奉賢縣收禁待辦又聞某處通判某别駕至西灣地方捉賭亦被拒捕别駕竟受彈傷現已咨請地方營讯嚴捕矣 
 
 

Page 3

 
 
[嚴懲不法]  
　　紹興訪事人云諸曁縣主張稚厚大令查得庚子夏間糾衆圍城漏網未獲之某甲復托身西教橫行不法因不動聲色親率丁役突然往捕拘至案下立笞數百板甲始願具甘結不再滋事因隨准　保　押至教堂交教士約束備案了結 
[津沽新語]  
　　天津直報云直隷保定省城大學堂總辦山東候補道蕭觀察應椿於十一月二十日由天津乘火車入京○十一月某日直隷總督袁慰庭宮保札飭天河兵備道張觀察躬親查勘東門内草廠𤲅諭令住持僧赶緊騰出以備攺設學堂住持僧稱須商諸邑紳然後遷徙○振無局憲出示平糶之米限至十一月二十日爲止窮簷黎庶受福良多矣 
[邗城霜坼]  
　　揚州訪事人云淮南局員胡碧澄分轉邇經運司程雨亭都轉委署泰壩監製同知仍令兼辦淮南局務旣而分轉以泰壩距揚較遠未能兼顧力辭都轉遂另委沈子成分轉曾棨爲泰壩帮辦俾胡分轉可以專理局務而免跋涉之勞日昨沈分轉已禀辭就道矣○江西候補道韓子雲觀察懸車之後寄寓揚州小東門街有年嘯月吟風優游自得本年秋偶　微疾遽爾仙遊上月二十一日爲發引之期本城印委官紳往送者頗不乏人濟濟冠裳頗極一時之盛 
[潯郡官塲紀事]  
　　九江訪事人云蔣紹楨鎮軍自接統續備前軍後連日親赴馬當饒州各處查閱營伍旋於十六日晉省謁見柯大中丞○九江官塲接南昌來信云署臬司劉幼丹廉訪交卸後卽赴贛南道新任署贑南道唐輝亭觀察交卸後仍回鹽道本任○遇缺題奏道錢琴齋觀察交卸統帶續備軍後卽接辦武備學堂事宜○九江保甲總巡王劍秋司馬禀辭赴省後遺差經府尊孫景裴太守札委德化縣汪𦬊孫明府兼辦九江鎭標城守營守備石杰平都戎寳靑因病出缺鎭憲王雲笙鎭軍札委歐陽蘭修守戎植署理於前月十九日接印任事○江西贛南道調署鹽法道賀芷瀾觀察元彬奉調補四川川東道之命卽交卸赴川前月十五日憲節行抵潯江稍作勾留即附江裕輪船上駛○署興國州周嵩甫刺史以翰勤政愛民案無留牘亦期届滿紳耆曾赴省禀留格於例未准交卸之日紳民製造牌匾𢚈送亦可謂恩惠之入人深矣 
[甌郡官塲紀事]  
　　温州訪事友人云浙江提督呂道生軍門本元於十九日已刻乘超武兵輪巡洋繞道甌江上椗在城文武員弁均詣雙門碼頭迎迓軍門並不登岸在船一一接見二十日辰刻始命輿登岸答拜隨卽回輪展輪東指○候補道孫萼齋觀察乘福安兵輪來温查辦案件於十九日晚附坐厦河船前詣處郡兼查括倉營務約在長至節後仍須回甌偕呂司馬附輪返閩銷差云○委署永嘉塲大使方杜洲鹺尹臻朗於二十三日附普濟輪船來甌在乘凉橋東陽春客邸暫駐筮吉二十八日履新○永嘉縣訓導朱仲星廣文中樹赴省送試始於二十三日回郡 
[温郡試事]  
　　温州訪事友人云温州府王雪樓太尊定期二十六日府試先期出示二十三日取齊○永嘉縣秦鹿苹大令舉行縣試於十三日初覆題爲君子用其一緩其二義十八日二覆題爲唐太宗開館以延文學之士論問中國收回利權以何者爲先策二十二日三覆題爲漢明帝臨雍講藝論二十三晚全案揭曉案元吳壽康○歴科縣考接奉行知向係五邑同日開考本届平陽縣鄒靖山大令因期促不及會同展限至十月二十二日開考題爲士志於道一章義泰順縣張雨人大令因交卸在卽須俟新任萬大令抵任始開考也 
[紹郡試事]  
　　紹興訪事人云越郡歲試所有生童題已略紀前報兹届山會蕭三學文童正塲題目錄下山陰關市譏而不征二句 
會稽歲十一月徒杠成二句蕭山無曲防二句通塲次題德必修而後成學必講而後明義又童經古塲史學題葉臺山以座主袒王仕貞董香光以座主悞袁崇煥論楚王元佐用心似泰伯趙忠定汝愚定策似霍博陸論 
[釐準時刻]  
　　前日徐家匯天文臺教士某君以琉球各處時刻容有不齊因爲之逐細研求使分杪咸歸一致計上海每日正午須較前改遲五分五十六杪有奇租界所設準毬因於西歴一千九百零三年元旦爲始悉照改定晷刻落下伊兵艦所鳴正午砲毋稍叅差 
[營官赴省]  
　　前晚本邑南市江蘇撫標滬軍營管帶龍葆珊遊戎接到署兩江總督南洋大臣張香濤宮保來電著卽來省等因爰卽命駕乘招商局某輪船溯江上駛晉謁宮保 
[察閱工程]  
　　上月某日署兩江督憲南洋大臣張香濤宮保派武巡捕官張虎臣遊戎來滬赴製造局會同總辦毛實君觀察試演廠中所製各種大砲等情昨日遊戎隨同觀察赴各工廠察閱各項工程大約日内即須回省銷差矣 
[示期停工]  
　　每届歲暮本邑江南機器製造局各工匠向章須停工一月俾各回家料量歲務本届總辦毛實君觀察已定於本月十八日一律停工已牌示局前矣 
[信局被劫]  
　　本埠政大信局划船於本月初二日淸晨由嘉定開駛來申行未半里突來盜匪七八人用竹篙將船鈎住船中人急將洋包抛入水中所有貨物則任其搶掠而去事後當投嘉定邑報明請緝 
[逸犯成禽]  
　　前者甲乙二西人因犯竊案經英總領事訊明判押外國牢監兩年突於日前乘人不備越獄脫逃經看役禀知英總領事飭捕嚴緝昨日由五十四號及十五號二西包探協同華包探倪順泉沈阿岳等查得二犯匿跡跑馬廳左近某洋房内遂同往協拿一併禽獲送入英總領事署請爲核辦 
[越獄又見]  
　　前者朱福二周海生蔡仁福陸長生等四犯因案管押外國牢監不知如何忽於前日乘間逃出迨看守之印捕知覺禀知捕頭立飭中西各包探嚴密緝拿務獲究辦 
[報請騐屍]  
　　昨晨滬北寶山縣頭圖内天通庵巡防局前有無名男屍一具年約三十左右身有刀傷數處血肉淋漓慘不忍覩當由是處地保嚴利侯投報寳山縣署禀請王緯辰大令到塲相騐 
[押犯稽數]  
　　法租界捕房每届西歴歲杪向有稽查通年押犯之例兹查得自西歴一千九百零二年正月一號起至十二月滿號爲止共計收過押犯一千六百七十四名 
[幾釀火災]  
　　某西人賃屋老北門外護城河浜前晚不戒於火幾兆焚如旋經衆鄰居到來帮同救熄不致蔓延亦云幸矣 
[年年樂善]  
　　啓者每届年終歴蒙在滬廣帮紳商集欵慨助敝所留養貧民等項經費經久不懈足爲大善士之矜式也其中細數請列附張并蒙與時堂大善士助新棉襖褲三十套分給貧民如此不厭不倦不特敝所留養貧民被此輕煖得度嚴冬卽蒼蒼者俯視默察亦必於福田之内有以美玉報之也樂誌數言預占佳讖此啓[  滬北棲流公所司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴辦賭棍]  
　　松江訪事人云松郡南𨜮金山嘴地方有土棍在彼糾賭某日金山營顏遊戎之妻弟以捕賭爲各　入賭塲爲賭歸而訴之遊戎拘獲張壽餘一名以倡賭宰牛移文送交華署究辦縣主陳仲陶大令提案研鞫判鞭背釘鐐翌日製高𨜮牌書其罪狀並遊門限三日遊竣後再行提案訊奪 
[海縣署瑣案]  
　　前有婦人劉周氏扭婿徐顯到縣喊控至晚縣主汪瑤庭大令升堂訊問氏供小婦人生有三女長次已嫁三去年憑配與徐雖未完姻因係素識時常來往今有婿之姊丈吕寶元家失去首飾指徐所竊誣稱贓存氏家竟來抄查小婦人以此釁婿起故切案求徐顯供小的雖時至岳母家並不居住今因表姊丈吕寶元家失去珠壓髮一支吕聽從伊岳母喬徐氏唆使誣小的竊取劉周氏　　以前往滋閙小的顏面攸關故呑服洋烟以圖自盡求鑒大令以劉周氏扭徐控告亦屬無埋判令退去候提吕質　核辦○陳　泉控羽士　厚地積欠房租亦經大令提訊顧供小的租陳房屋居住每月租金錢一千六百文出過押租錢四千八百文歴年以來並不短欠　　小的　　失明妻子不給飲食時常口角房主憎壓揑情誣控欠租求鑒陳供顧已欠租金兩月且伊夫婦時常滋閙不顧再租是實大令判陳將　租錢　千八百文交還著顧於五日内遷移如違飭差　遷兩造遵諭而退○瞿進進控朱章雲竊去棉花亦經大令研訊瞿供小的家住浦東金家橋　　度日上月十二晚被賊穴壁而入竊去子花兩擔棉花一擔至翌晨在鎭上見朱章雲一日之間售花三次小的乘朱在外售花時驀至朱家中見子花尙在當向朱母詢問據稱係其子竊來故即鳴保向朱查究朱卽逃避除抄獲子花兩擔其餘盡被售去今蒙飭差拘案叩求究追朱供小的耕田爲業刻因親老家貧難以過度不得已向熟悉之瞿進進告貸不允當晚往竊棉花兩擔分兩次桃回家中現已均彼地保抄去求恩寛宥大令喝責二百板枷號半月發浦東八圖内示衆期滿再核 
[英美租界公堂瑣案]  
　　包探竇如海解張琴芳到案禀稱前者戴生昌某輪船沉没時有小金寳者在彼處撈獲上有珠寳之女帽解經訊供牽涉此人奉飭補提今始弋獲請爲訊究讞員張柄樞司馬商之英迪繙譯判責四百板押捕房一年○包探陳金標解張紀氏朱程氏到案禀稱程氏曾傭于周肇甫家竊取金珠售與張紀氏處報經小的吊到若于外尙少各贓自願賠繳兹已清楚請爲訊核司馬判將張紀氏責手心四百下交夫領回朱程氏鞭背四百下遞解回籍交保管束○包探邵仁初解王阿寶到案禀稱此人前因犯竊訊責兹又竊取張松生等家衣飾報由小的拘解請究司馬判責五百板押捕房半年○包探竇如海解嚴阿寳陳阿紀到案禀稱伊等行竊祥茂絲廠白絲百斤報由小的拘獲搜出原贓十餘兩其餘尙無著落請爲究追嚴陳同供此絲在寫字間抬得不敢行竊求宥司馬判押限一禮拜繳贓違干嚴究不貸○包探趙銀河解朱惠通徐安生等到案禀稱伊等誘同邵松林局賭騙去洋銀三百元報由小的吊到六十元奉判押令追繳無如伊等實苦無力請爲核示司馬判將朱徐各責三百板枷號一月期滿押捕房半年然後遞解回籍○包探徐阿華解張阿林到案禀稱此人私刻圖章冐繕字條向東裕號騙取絲巾等貨報由小的拘獲請究司馬判責五百板枷號一月遞解回籍 
[法租界捕房紀事]  
　　法捕房第十四號華捕名鍚章者因助其弟縫工某甲向鄰居某老嫗索取工資無著將老嫗推跌於地立時殞命屍子某乙投報捕房捕頭立飭包探將甲與鍚章一併拘入捕房押候究辦旋經相識者出爲調處令甲出洋銀從豐棺殮其事遂寢○某丙與某丁不知囚何起釁丁突出利刃將丙戳傷血流如注巡街捕見已肇禍將二人一併拘解捕房捕頭飭將受傷人送仁濟醫院療治行兇之某丁押候解送公堂禀請究懲 
[美租界捕房紀事]  
　　昨晨甬人王桂保在頭壩路左近萬陽茶樓忽與整容匠王阿隆爭論價値一言不合互相扭毆阿隆力不能支爲桂保繫破眼目血流不止扭赴捕房聲訴捕頭見阿隆傷勢屬實令將桂保押候轉解公堂禀請讞員張柄樞司馬訊辦○昨晨小竊方阿二混入虹口某姓家行竊衣服若干件携之而出適爲某號華捕所見連贓帶入捕房捕頭令押候解送公堂禀請懲辦 
[上海六馬路仁濟善堂開廠施粥經收施粥捐十月初一至十一月二十日淸單]  
　　初三日顧振德善士洋三元○初六日注遺德汪自勳洋十五元○初九日唐仲賢翁交來徐隠名洋五十元○十一日謝子楠善士洋五十元○十四日施漁信仲房洋一元○十九日懷杜氏洋一百元○廿九日榮陽銘記白米十石○十一月初一日韓芸根尊甫壽筵移來洋一百元隱名氏保平安愿洋五十元○初二日了願居士洋五十元江北糖雜貨衆商年例敬神　寶餘欵洋三十四元四十四角沈葉氏求肝氣速愈十元○初三日徐鑲𨜮求病愈洋三元趙馥疇白米五石○初七日意記洋十元○初八日裕源成號洋三十元費育麟順成公號各洋念元存濟堂梅花署屋瑞記紗廠帳房三戶各洋十五元豐大號同恊和愼號餘記裕茂和愼鋁榮怡春怡園居士愿心氏長和永記日新昌十戶各洋十元廣　生陸務本堂各洋九元葆和號洋八元恊泰源振和正茂順三戶各洋六元修養氏東源源茂成裕大隴西蘭記五戶各洋五元升記振大各四元陳英春求妻產後平安二元○初九日岳周　三位合洋世元方舉才　病愈洋念元孫桂堂十元張善士洋三銀五兩五錢○十一日員潤生胞妹于歸答席資洋五十元華封氏十五元周吳氏十元補過氏五元○十二日費育麟爲妻痰厥求遠愈洋念元隱名氏十元新大方棧五元吳榮泰白米二石○十四日童祥權洋五十元楊玉崑二元○十五日高楊氏無名氏各洋五元○十七日馬克佑因姪犖飛病愈還愿純立各洋念元余萬泰洋二元○十八日盧仁山大令洋五十元盛頌元病愈還願十元林功溥白米一石○十九日任琢成洋四元○廿日梁溪集慶堂楊洋一百元求慈親康健兩子免災聰明人洋念元沙頭錢寅堦洋五元以上共收洋一千二百四十一元四十四角規銀五兩五錢白米十八石 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十一月十八日京報全錄]  
　　宫門抄諭旨均已錄前○烏里雅蘇台將車連奏爲叅酌時勢擬請設立中俄通商事務局摺○又奏爲變通商務情形片○湖廣總督張奏薦舉道員籲請送部引見片○湖南巡撫兪奏爲請設湘鄂賑糶局片○軍機大臣榮奏章京辦理淸漢檔册出力懇准作爲期滿歴俸摺 
　　奴才連順車登索諾木奎煥跪奏爲叅酌時勢擬請設立中俄通商事務局揀員承辦以專責成而維邊局𢚈摺仰祈聖鑒事竊准邊疆之要首在睦鄰凡一切事機自應因時制宜謀爲久安之計查烏里雅蘇台地處極邊與俄接壤形勢孤懸頭頭是道貿易俄商絡繹不絶當此重訂和好之際邊局益不能不愼鄰睦更不可不修設商局而理商務實爲睦鄰保邊第一要義溯查從先俄商來城貿易者朝來夕去交涉事少暫歸理藩院兼辦今則俄商在烏多設鋪所常年與蒙民交易兼以烏梁海連介俄屬之烏蘇河套並恰克圖均設有俄官與蒙古諸部落近在咫尺中無隔閡以致喀爾四盟無一旗無貿易之俄商其所交易者專以牛皮獺皮子皮牛隻爲大宗每年由三扎兩盟以貨換買駝羢牛毛進烏城者不下三四百萬觔其由各和碩經運俄法者爲數尤鉅故近日交涉事繁較昔不啻培增什蓰此時卽派專員承辦猶恐有拮据不遑之勢若仍以理藩院兼辦實屬顧慮難周設有貽誤非惟有失鄰睦　與邊局關係匪輕奴才等熟籌再四擬仿照科塔兩處成案在烏城街市設立中俄通商事務局擬設承辦章京主事職銜一員額外筆帖式二員專司其事庶責有專歸而無貽誤查烏城辦公向來事浮於人此次設局辦商又關交涉應委各員非久歴邊疆通達夷務蒙文者不克勝其任所設承辦章京一缺擬由綏遠城擇其曾在西北路邊經過通商事務諳習夷情之員指調來烏委用以資熟手而期得力其筆帖式二員卽擬由在營旗員内挑選補用至各員等升階保案曁應支鹽糧加增等欵按照烏城額設主事職銜筆帖式等員之例一體辦理惟烏城設立商務係屬創始且俄官往來似應稍加優待擬月給辦公心紅柴燭紙筆等項銀四十萬兩字識四名以備書寫一切招募巡兵十六名以資巡查倘蒙俄交易偶有口角卽便前往彈壓勿令釀成事端每名擬月給津貼四兩至中俄交涉必須曉俄蒙繙語者添募通事二名方不誤事月支口分每名按照六兩發給核計一年所需連閏不過二千二百餘兩惟當此多事之秋庫欵支絀奴才等亦應共體時難變通辦理所有該員等應支各欵暫由烏城當年各項六分减平項下核發仍歸入當年經費造報不令稍有浮冐庶免部籌之難如蒙兪允擬按照科布多由奴才刊刻本質關防一顆文曰辦中俄商事務關防報部開用以昭信守其餘一切設局開辦曁支發各項銀糧日期並調員承辦各情形俟奉旨後再行酌覈奏咨辦理除咨呈政務處查照外所有叅酌時勢擬請設立中俄通商事務局陳員承辦以專責成而維邊局緣由是否有當理合𢚈摺具陳伏乞皇太后皇上聖鑒訓示遵行謹奏奉硃批著照所請該衙門知道片併發欽此 
　　連順片再查烏城所屬烏梁海各旗向例不准内地商民前往貿易惟於每所來烏呈交貢皮時准其貿易三天原以遠藩初服恐有他變故此嚴防出入以備不虞今則烏梁海向風沐化幾二百年其傾心悅服直與喀爾喀蒙古無異乃我國商民仍守舊規不敢違禁潛往而俄商之在烏梁海貿易者不計其數建蓋房屋常年居往每年收買鹿茸獲利甚厚其他收買狐狼水獺猞猁猻貂皮灰鼠皮爲數甚鉅以致烏梁海每年來烏呈交貢皮時竟至無貨可以貿易惟有仰懇天恩鑒此勢情俯准變通辦理如有在烏城貿易商民願赴烏梁海貿易者准其報官前往勿禁仍由奴才衙門照章酌給六個月限票限滿繳回不准逗遛並嚴飭該守卡官兵認眞稽查不准挾帶違禁之物如此稍一變通似於進口釐稅亦有裨益是否有當理合附片具陳伏乞聖鑒訓示遵行謹奏奉硃批覽欽此 
張之洞等片再河南補用道桑寳前因奉委探購濟陝雜糧轉運妥速又復變賣田產籌銀一萬餘兩捐購雜糧一千三百石以申報効之忱經臣等會同據實奏請獎叙奉硃批桑寳著開缺以道員仍留原省補用欽此仰見朝廷甄叙群材微勞必錄下懷欽感莫可名言遵經咨照河南巡撫轉飭遵照去後兹據該員桑寶禀稱前次承購雜糧刻因來鄂結算欵目現已一律清楚惟旣改歸道員自應請咨赴部引見此次奬案本由鄂省保奏擬卽就近呈請給咨等情前來臣等查該員桑寶才猷練達識慮開通前在卾省經臣之洞委辦煉鐵廠煤鑛事務雜時事屬創始頭緒紛煩該員條分縷晣措理裕加深資臂助於製造一切事宜均能切實講求洵爲有用之才現當時局艱危需才孔亟之時旣據該員來鄂請咨赴引合無仰懇天恩准將河南候補道桑寳交吏部帶領引見之處出自高厚鴻施謹合詞附片具陳伏乞聖鑒訓示謹奏奉硃批桑寳著送部引見欽此 
　　兪廉三片再湖南地方素稱產榖之區自光緒二十一年以後水旱頻仍恒虞乏食加之財力耗竭民氣日趨浮囂偶値糧價增昂輙卽訛言流布盜賊繁興情形極爲可虞上年夏間大水爲災臣竭力設法督屬賑糶並酌借官欵將潰决堤埝卽爲修復境宇幸獲安謐其未經被永地方秋收尙得中稔榖價因以稍平而各處商販卽聞風𪊦集有尙未刈穫豫向田中買定者有甫經收割卽挑運上船者小民急於近利不肯稍寫存留奸商但求取贏輾轉販運銷塲更難究詰將見儲蓄一空靑黃不接之時毫無可恃據各屬士紳公請禁止榖米出境臣誖飭各司道詳籌　議簽以江皖等省糧價亦高商賈販運巧詐百出暗中偷漏防不勝防非但徒負遏糴之名於民食毫無裨益且將使原有釐金亦歸無著不如以征爲禁使商販成本加重販運自稀藉以存留榖米備本地緩急之需第相鄂兩省脣齒相依湘米運出旣减鄂省米釐必因而短絀勢不能来統籌兼顧擬於榖米出口之湘陰等縣設立兩湖賑糶局凡遇米船經過每石收錢四百文榖則减半所收錢文專備湘鄂兩省賑糶之用由湖北商務局江漢關道湖南善後釐金各局司道會詳前來臣復與督臣張之洞往復函商意見相同隨飭照議開辦所有辦理緣由謹附片具陳伏乞 
鑒謹奏奉硃批戶部知道欽此 
　　臣榮祿等跪奏爲　𢚈摺奏聞事竊查軍機處歴年所有漢字諭旨寄信及議覆等項册檔前於咸豐四年奏明每届三年繕辦一次自光緒二十五年辦理以後本年復届繕辦之期前於二月内奏請繕錄並聲明將出力之供事隨案擬保奉旨依聖欽此臣等遵師查照成例傳内閣中書十六員分册繕寫並揀派軍機章京總司校勘計自光緒二十五年正月起至光緒二十七年十二月止兵三十七册又　日登記號簿十二册又電寄檔三十七册又引見檔六册早事檔十一册並將積年舊檔一律補綴齊全查歴届辦理淸漢檔册告竣均經矣　　　賞給議叙在案所有此次承辦各員在館供事等可否比照歴届告竣之例酌給奬叙出自天恩如蒙兪允卽　臣等查明　　　　課及供事分别等第咨部辦理所有軍機處漢檔告竣綠由恭摺具陳伏乞皇太后皇上聖鑒謹奏奉旨依議欽 
 
