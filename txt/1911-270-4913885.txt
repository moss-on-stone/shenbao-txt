# 1911 - 270 - 4913885

 

Page 1

 
 
   
 
 

Page 2

 
 
評論（無）（名） 
[現今三大爭戰]  
　　現今三大爭戰者何。曰生計之爭戰。曰國。界之爭戰。曰政權。之爭戰政權之爭戰既平。乃有國界之爭戰。國界之爭戰。既已消泯。乃有生計之爭戰。是故。四川之。亂事。政權上之爭戰也。意土之開戰。國界上之爭戰也。歐洲之罷工。生計上之爭戰也。既有國界上之爭戰。則必能消除政權之爭戰。既有生計之爭戰。則必能消除國界上之爭戰。何則試觀。歐洲罷工。各國工人。互相聯應。各國政府。亦互相維持。已泯國界。意土交戰。而無内亂。亦既一政權。中國上下之相爭。方興未艾。而遽欲袪外侮。唱社會主義。嗚呼豈不躐等哉。 
　　然而中國今日之情形。尙不足以語此也。夫上下之相爭也。必上與上一致。下與下一致。而其爭始有力量。若此次四川之爭。人民幾有一致之運動。而在上之官吏。則互相猜忌。互相要功而懼禍。昨日所論之慶王辭職說。固已可見一斑矣。若云在下。則四川既被上者所强奪。所殺戮。所拘捕。而四川之外。與四川同有鐵路之關係者。非止四川。與四川同有人民者。非止四川。與四川同有諮議局與諮議局議長紳士者非止四川。而皆漠不過問。如秦人之視越人。最賢者亦不過發電力爭。以聊全面子。亦豈得云一致哉。故我謂中國欲與世界現勢相比衡。其相去尙遠也。 
 
 
 

Page 3

 
 
[專電]  
　　聞川督急電政府省中亂事漸平惟雅州簡州叙州新津雙流溫江崇陽等屬亂象大熾民團勢衆官軍力溥恐有不支請飭鄰省迅速加派援軍協助並准各屬臨時招募軍隊以資救急 
　　岑宮保現駐節武昌昨又電致内閣稱病辭差有旨賞假調理病痊仍即入川 
　　度支部暫管預算編製已竣開單呈請欽定奉旨依議 
　　内閣以新官制新舊兩派爭持甚烈電催法制院副院使章宗祥由歐速回解决頒布旋得電覆准中秋節前必到 
　　晏安瀾有充鹽政院丞消息（以上北京） 
　　浙江諮議局派副議長沈鈞儒赴京師聯合會協爭川事准明日行（杭州） 
　　土京來電土耳其皇帝已絕歐洲强國干涉之希望有人信回敎徒國民將與基督敎民起神聖軍戰爭（東京） 
　　勘誤○昨報第二電運往某國之往字係自字之誤第四電擬揭參三字係皆贊成之誤又政字係傳字之誤并字係所字之誤 
[譯電]  
　　日本官塲謂國民新聞所載中美密約消息係起源於俄報彼等均不信確有此事（東京） 
　　據君士坦丁電稱土國滅魚雷艇兩艘在泊里維閘沉没之消息實屬確實又謂意軍已在該處登岸由戰艦保護每日郵報雅典訪員謂有魚雷艇一艘在泊里維閘擱淺後業已沉没管帶爲砲彈擊斃並淹死水手八名土政府又照會各國仍望有機消弭戰禍并謂未接覆文以前擾暫停止預備戰事之手續土政府傳諭各報館在政府懇求各國未得結果之前不准反對意入及其利益據君士坦丁消息英皇已電覆土皇謂不便干預戰事德皇亦答覆土皇謂已飭駐土德使竭力調停但無他國之扶助則德國亦無從爲力現如遇有機會當從土皇之願重倡調停之議且將以此意見照會各國駐土德使向土國首相聲言德皇之舉動恐難有效每日電報君士坦丁訪員電稱德政府聲言已兩次致文意國第二次催促甚急意大利不爲所動且謂若再致文恐將破壞三國聯盟條約故德國不能再出調停云云寓英土人往倫敦土國大使署告奮勇者異常擁擠薩洛里卡之民人將意領事署郵局及學校等處之國徽撕毀意國之漁船均已充公連日消息不無矛盾意兵在脫里帕里登岸開戰消息似皆不確惟在亞德利亞沿海拘獲或損毀土國魚雷艇及滅魚雷艇三四艘耳前傳有意軍一千六百名已將泊里維閘砲臺擊毀一節已經意政府切實聲明並無其事並謂意國决不攻擊歐洲土國之地（倫敦） 
　　意政府已宣布封鎖脫里帕里塔尼亞海濱全境不日有意軍三萬名自西細蘭開往脫里帕里意大利於完全佔據脫里帕里及西里那卡兩地之前不欲與土開議一切届時大約將由各國之調停而開談判土國已調一軍拒敵奥國政府要求意國勿得再在亞德利亞行軍據官塲消息德國駐土大使極願盡力辦成使意土可以息戰之條件現料旦夕將有干涉之舉動（柏林） 
[公電]  
　　華洋義振會轉各報館善士鑒淸河新興鎭雨霪河决冲没田廬連荒三載餓斃紛紛泣求代募急振紳學全體公叩（淸河） 
要聞一 
[賴瑾賣官案詳聞]  
　　吏部主事賴瑾竊照賣官一案屢紀前報專電茲悉此事已爲某侍御揭參摺中臚陳賴瑾私塡執照誆騙鉅資皆有實據并將通冋舞弊之司員及朦保朦捐者之名姓一一開列極爲詳細而此事發覺之原因則實緣上月杪有某粤人郵寄一函與某大老詳述賴瑾私造奏片摹刋印信若不及早查究恐釀巨案與公極有不利等語某大老得信以此事駭人聞聽未便宣揚又恐挾嫌誣扳遂密邀某廳丞至府商議辦法隨於晚間派出警弁多名圍宅抄查（賴住西河沿）不料消息靈通賴已於前一日携眷逃遁該警等破門而入見一切陳設并未移動直至臥室乃尋獲空白吏部執照百餘張及受人託辦之信札同黨來往之函件賄賣官職之名册尙有種種証據甚夥當時除派兩警嚴守門户外即將抄獲各件呈由某廳丞據實轉達某大 
 
 

Page 4

 
 
老見贓証確鑿所關甚鉅斷非尋常疏忽可比萬難掩飾連夜與某局正副局長籌畫再四惟有先自檢舉再行設法彌縫乃於日前奏聞并請嚴議不料下一日某侍御已將此事上摺揭參同謀者半屬吏部中人計有二十餘員得贓五十餘萬尙有多員已經某局奏留者監國覽奏赫然震怒謂去年黃憲章案至今尙待勾决該員趁交代匆忙之際胆敢私塡空白執照朦辦各項捐案實屬目無法紀即密派兩大臣速行調驗案卷澈底淸查并片交民政部傳飭内外廳嚴密偵緝一面通電各省一體緝拿務獲重懲惟聞達侍郎壽係當時經手淸理接收案卷人員絕無覺察恐將來不免受連帶之處分云 
　　另函云被裁吏部考功司員賴瑾等聽從司長鍾岳竊取空白執照數百張或僞造奏片或增改保案誘人至二百餘人之多日來叙官局淸理舊案查出均係有照無册異常駭異隨禀明堂官據實入奏並請將所保各員先行撤銷獎叙聽候澈查辦理初四日當奉廷寄交内閣叙官局澈底淸查并傳知總廳派警緝拿不料鍾於前數日已聞風潛赴漢口聲言爲西林所調希圖西林携之入川以冀倖免聞昨已由民政部電知鄂督在漢拿獲賴則於初三夜携眷逃赴天津意圖東渡以逃法網云 
　　又函云賴主政名瑾籍廣東以癸卯進士簽分吏部曾留學日本因私通女使爲留學界公揭驅逐回國來都供職後假庽西河沿聚衆賭博一擲千金舉止甚豪男女僕從不下數十輩前乘吏部歸併内閣時與鍾崙（或云係鍾岳）及某旗員三人竊取空白執照盜賣保案互相分賄近經叙官局查出正擬具摺奏辦爲賴與鍾所偵得即於初三夜畏罪潛逃迨初四奏入派警往查則已𨶑其無人矣 
[資政院川議員辭職]  
　　資政院在京四川民選議員以此次川路激變奔走號呼毫無補救而正副議長等又有被拘之事不但愧爲全省代表實無以對全省川人爰於前日赴資政院辭職當經李達兩總裁極力慰留并謂此事朝廷總有切實辦法公等既爲全省代表尤須襄助政府維持危局云云奈各議員去志已决即婉言謝絕而去兩總裁於其去後互相商酌以各議員志甚堅决恐難强留爰同詣内閣面商總協理大臣擬先電致川督令其重選惟總協理主張必先面陳監國探視上意如何再定辦法初六日召見時慶邸據情面陳監國不以遽行重選爲然隨傳諭閣丞擬旨謂須開誠勸導婉轉懇切爲主呈堂後經總恊理斟酌至再始行定稿不日即當頒布聞該諭極長約四五百字云 
[川路滴滴血（十）（四）]  
　　京函云四川亂事惟省城確已漸歸平靖茲又據成都來電謂省中學堂自初五日前後一律開課城禁已弛所有亂民俱皆四散岑雲帥告示貼出之後人心更較安穩蒲羅諸入仍在軍署確皆平安無恙 
　　川省亂事萌動以來各京官或上條陳或遞參摺已有十餘件然皆留中未發聞其原因係爲内閣協理大臣那中堂主張鎭靜辦理各當道皆然其議故原摺一概留中近因亂事漸靜此項摺件未便一筆抺煞已於前日開議對付關川亂被叅各員及善後辦法惟究竟如何處置刻尙秘密不宣云 
　　聞初四日晚川督有電至京謂亂事未已并有川京官按私電者亦言省外亂事復熾果爾則川事尙未了也 
　　又聞内閣首座者嘗對人云川事已如此岑雲堦未必了得恐終當用袁慰廷耳 
　　岑趙端三人位相埓成都一隅而集三大臣足見政府之張皇無序岑與端本不洽海内皆知之端新劾趙趙與端之惡可知也岑與趙素無嫌近趙以岑爲蔑已亦頗心慊之矣聞此意已見之電牘不知政府將何以善其後 
　　昨又得重慶電云新津失守命提督往勦查新津距成都九十里據此則蜀中稍安靜者祗省垣一隅耳 
　　浙函云此次川路風潮發現交通阻截言人人殊各省川商異常惶駭嗣聞岑制軍帶兵入蜀心愈恐旅浙藥商李君首先發起聯合各界同鄉公電雲帥哀求和平解散保全良懦不料奔走多日官界一方面藉口嫌疑拒不與謀李君憤甚業於雲帥起節之前一日單銜電禀措詞異常激烈未蒙答復近因風聞成都民團被官兵勦逐羣逃聚於新都雙流各屬而旅浙工商大半藉隸該處衆情更形惶遽前日李君又邀約各同鄉在西湖秘密協議公决再電岑制軍請其和平挽救當塲簽各者聞有四直餘人 
[四國借欵有著]  
　　四國借欵中所附之條件有整理幣制不得移作他用一項現届第二次交款之期而四國代表人思脫列多等以中國整頓幣制四字究屬空論意在緩交第二 
 
 

Page 5

 
 
期之欵俟幣制整頓稍有端倪再行交付度支部以此項用欵關係重要一經延期於幣制大有妨害乃特派委員與四國代表者交涉直至近日該代表等始有承認按期交付之意并聞派往倫敦會議借欵之陳錦濤君近亦有電到部謂四國業已承認中國改革幣制之手續故已應允續交款項云 
[蒙新大興墾務]  
　　庫倫辦事大臣三多前曾創闢蒙古墾務分局丈量田畞嗣以各旗王反對以致停辦刻下各旗王忽大改初意聞因俄人野心勃勃前途萬分危迫各旗王痛切剥膚頓然覺悟遂曉諭蒙漢居民不可反抗此事現已與三多商量妥貼重張旗鼓恢復從前墾務局模樣並實行測量地畝計得已丈荒地七千七百餘畝將招附近旗民開墾所有開辦經費均由各旗王捐出不足則由庫倫大臣酌量津貼云 
　　度支部昨接新疆巡撫袁中丞移咨一件略陳新疆人稀地曠民智未近來各城市商業冷落間有絕糧之憂當邀同該省富户紳董在迪化創設墾務局並咨請陜甘總督就甘省連界地方飭該管官酌量移撥壯健民工赴新以便實行擇地開墾種植現已督飭該紳等將開辦及集股情形協同籌書請大部先借墊墾務局開辦費十五萬金俟股金集有頭緒再行具奏撥還 
[總副稅務司之頂補人]  
　　總稅務司赫德投効中土歷數十年深爲我政府倚重當其告假歸國時外人頗埀涎其地位嗣政府依赫氏之意卒以副稅司安格連署理現赫氏出缺聞稅務處那胡兩大臣以總稅務司一席前與英人有約萬難中變擬卽以安格連升簡遞遺副稅司一缺即以德璀琳請補 
[京師𡩋有代表立足地耶] � 
　　月初打磨廠興順客棧忽來奉天客八人榮華西棧亦來二人均稱係奉天代表來京叩閽上書者前日該客十人聯袂赴内閣總理慶邸府第遞禀求見回事處訝甚不敢與通即遣衞隊隊官延至第旁别屋詳細詰問始據領銜者聲稱一名聯甲一名凱文係因盛京内外城世佃官給糧地現奉督憲裁歸官有盛京八旗兵丁藉此養贍爰公舉代表入都聲訴挽救云云旋經回事處回明慶邸諭令收受禀詞速令回寓候信初五日由内閣知照民政部提督衙－門分派兵警勒令該代表等卽刻上火車出京不准片刻逗遛其所禀事件准予咨照東督酌量辦理又聞初四日下午四鐘民部桂大臣因慶王府有人鬨閙特親帶警隊前往彈壓想即係此事 
小說 
[無名罪人（五）（十）（一）無名）]  
　　黑兒替他分辯道。這是恰巧婦人坐在他旁邊。不是帶了來的。愛梅老人道。便是這樣。也太不莊重。他是有了身分的人。如何好如此放蕩。我的女兒。决計不給他了。我去問問他看。說罷。便恨恨起身而去。黑兒克路二人。也勸他不住。愛梅老人去後。克路小侯爵便向石鈴兒說道。你不要瞞我。我現問你一句話。方纔那老翁說的。他有一個相識的人。到了。美洲去的。那事你可聽見他說過没有。石鈴兒道。他向我說的事甚多。我也記不淸楚他。或者向我說過的也未可知。我只彷佛記得。他說有個窮困的少年。四年前常和他女兒來往。向他求婚。他因他没錢不肯。那少年失望之後。便到外國去了。不知是否便是這事。克路小侯爵道。原來如此。那人的姓名。叫做甚麽。你可記得麽。石鈴兒道。這郤記不得了。克路道。請你再問他一聲。石鈴兒道。這郤是件難事。他和我說話時。只有他的話。我要問他。他只顧說自己的。不肯理我的。時候多。克路小侯爵道。這事大有關係。總要請你替我設法問他。石鈴兒微微點了點頭道。那麽讓我慢慢地有機會。等他說到這件事。上我便問他。問着了之後。我便關照你。克路小侯爵道。多謝。多謝。說聲未了。早見愛梅老人怒容滿面的走了回來。一到席上。便日罵且坐道黑兒先生。你替我設法。將他們二人的婚事。退去了罷。我不要這女壻了。說時眼中發出一種異樣的光彩。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[新疆借款不成之風說]  
　　新疆巡撫袁大化借欵五百萬一節早各報登載今又覓到最近草約一紙一議先借銀五百萬元一議週年五厘起息前十五年還利後十五年本利攤還以三十年還淸一議暫以驢馬稅保息候禀明撫部院核准認可一議彼此議訂候允信到日電禀撫部院核准辦理奉電後再訂草約候撫憲奏明立案政允准後再換正約一議彼此訂明合同以囗月爲限方可交銀倘尊處無欵可交及敝處奏准後中 
途悔約兩造應擔何等責任一議倘政府議駁卽將此草約作廢刻聞政府以　次草約中國損失太鉅袁撫昨奉到内閣指駁因即電飭上海吳道馨不准冐昧簽字候示遵行 
[江省森林交涉]  
　　北滿一帶林木稠密久爲俄人所埀涎以致一切道木建築燃料多取給於此前已劃有界限以防侵佔近日東督接准江撫周少帥電咨謂俄人近來砍伐木料仍越界限當經交涉局與地方官照約禁止並與之交涉均皆置之不理請卽迅示辦法以便對待聞督帥除飭交涉司知照 
外當即據情電咨外務部請與駐京俄使開議交渉以保主權 
[奉天大豆稅率之變遷]  
　　奉天大豆增稅定於八月初一日實行今將增稅告示略舉如左（一）元豆爲奉天出產大宗近年以來生產增加貿易發達而豆餅與豆油反日形减少今再四調查始知元豆之徴稅屬於穀米類内抽稅百分之一豆油豆餅則屬於雜貨類出產銷塲兩稅則納百分之三五即豆餅五十斤須納稅大洋一分六釐廿五斤减半（二）如此同一種品之元豆加以豆餅豆油三種納稅商業衰微職此之由今將豆餅之課稅一律免除俾商務得有起色（三）惟此種稅從來以大部分充兵備經費今既驟然免收則國庫收入必生不足必須有可以代此稅之稅源方可考他種穀米類抽稅百分之一如是輕微因民食關係而大豆新規之改訂爲屬諸榖類中特别生產故决定抽收百分之三賣主之納稅亦用特别稅票以示與普通穀之區别（四）右之規則自本年八月初一日爲實行期限若有隱匿偷漏等情一經查出卽從嚴罰辦 
[莊河民黨首領擒獲紀詳]  
　　莊河鄉民暴動情形迭記前報茲悉自七月二十日以後潘永忠屢戰屢敗民團散去大半官兵四面圍住進不能敵退不能守有倪麟者亦復來社鄉民頗有聲勢手下常有七八百人聽其指揮當起事之初潘原欲勾合一氣與官反抗乃倪麟未肯與合且勸其不可輕舉妄動釀成大禍潘此時手下祗有二三百人倪出而告之曰爾先不聽我言致有今日現在兵微勢衰進退兩難我不能袖手旁觀明日當率衆助爾力戰潘聞言大遂率衆與倪相聚一處合并後倪即乘機勸令衆鄉民各自囘家仍安生業保全性命衆鄕民聞言異常感動均各私自解散倪遂設計將潘永忠擒住二十七日縛送莊河廳二十九日忽有某國人到廳自稱係奉該國領事命令而來謂潘永忠因捐稅過重起而反抗并非有意反亂不得謂之大逆要求將潘保釋云云當經該廳王司馬據理拒駁現在駐紥莊河一帶陸防各營及淮軍爲數甚多當不致再有風潮而潘永忠大約日内亦當明正典刑矣 
[浙屬飢民紛紛暴動]  
　　浙屬沈災蔓延九郡雖經官紳發起籌辦急賑無如飢民謀食不得倡吃大户土匪乘機煽亂四出抄搶因此而釀暴動 
者如紹屬山會蕭嵊上虞五縣沿海沙民聲勢尤盛業經官紳電省請兵其次如台屬之監黃仙太四縣匪盜蠭起飢民附和每股千餘人數百人不等有一日而連刧十一村者嘉屬之海平乍澉浦等處匪徒白晝入市任便取携商民驚惶罷市四日三見茲聞撫院於前日先後接准官紳告警請兵電禀多至三十餘件除電飭各屬巡防隊統領就近派兵分别馳 
往彈壓保護外一面召集司道連日會議善後妥籌消弭以維治安 
　　又闻湖州安邑下昻鎭地方自隣近之洛舍菁山二處發現打搶紳富遂受影響本月初三日起四鄉到處鳴鑼聯絡左近共二十三莊鄉民於初五日到鎭 
 
 

Page 11

 
 
擾及鄭紳伯蔭家本擬打刧該鎭濟生典幸由駐防菱湖水師五營徐管帶督帶砲船四艘預爲防範得免不料初六日起依舊鑼聲頻頻匿名揭帖大書初八日打當人心驚惶店家罷市至初八日二十三莊災民居然連隊到鎭典當被圍有先鋒中三仇哨長之師船同被搗毀軍裝刧失擄去兵丁三人下午一句鐘報知吳護守飛請劉統領親往查辦延至夜間一句鐘時始率師船會同吳護守於黎明到鎭查勘災民萬餘人划船三百餘隻受傷之災民聞尙無多死者一人當經吳護守驗明令地保棺殮勸令鄭紳伯蔭每日撫卹死者之毌錢八十文並由吳護守當塲給撫卹洋七十元爲棺葬之資大帮鄕民當即解散店舗照常開市該典當幸賴防兵圍護得力尙未遭刧惟當門毀損而已然災民以打當不果遂遷怒防營以致先鋒營飛划營師船共被用石擊傷五艘被拔之兵士三人業已押回矣 
　　又有南商村者居菱湖之南離郡四十五里與前日鬧事之下昻洛舍西南交界鎭間稍有市面不料月之初七日一般災民羣起效尤鳴鑼集衆鋒擁入市竟將所有之兩等小學堂自治公所先後搗毀業已告急到郡委員派兵前往彈壓查勘解散矣 
[上洋廳罷市詳情]  
　　上洋廳羆市一案係由該廳司事陳某而起陳爲該廳長官介弟小星之胞兄小星有盛寵故其兄亦齒官親之列現爲司事輙藉寵勢上月念五午向洋口街宜豐米棧收坐賈捐與棧東一言不合即以讒言聳惑廳官飭差傳東拘案勒令交納旋經福幫董事到廳擔認據云須罰數十元方可無罪該棧東亦願罰十元廳官不許該棧東方欲再向商務分會請片先行保出而廳官已坐堂供詞不屈即用扑刑於是全鎭譁然倡議於米公帮决議於商會念六早自裡巷下科三角坪大街新街橋頭坪坑口頭等處一律罷市龜山官運汎地出勸仍未開後順昌令親赴商會道歉復由六幫董事及官運局並紳耆沿途向衆討情始照常開市該令旋親將棧東送回商會此事始寢 
[興化又釀巡警大風潮]  
　　興化府城於初四日下午某剃頭店東折損怡和士店龍眼樹一枝始而口角繼而互打剃東傷及面部巡警等强要入店捕犯扣舗户不服相率閉門罷市俄頃間集至數千人莆令劉裔經出爲勸諭不散警察敎練所及所有守望室全被搗毀平時反對烟禁之人遂煽衆擁毀禁烟公所所中辦事人員破壁由協鎭衙門逃去衆又擁至幹事員陳樵及議紳陳乃元家摔毀器具砍伐菓樹并將住屋焚爲平地後復擁毀會辦吳賓鴻家立欲放火經鄰居力勸乃免全城擾擾紛紛變成一片初五日各商仍未開門官府復沿街勸諭商民要求免捐官即出示警察捐一概豁免於是漸有開門貿易者而滋事之衆仍未四散旋又擁至陳樵宅將龍眼樹再行砍伐凈盡繼又擁至吳會辦家器具搗毀一空韓守余恊只帶一二親隨徒步出巡與民拱手故衆仍無忌某親隨頭部並被石擲傷遂退入衙署而去聞此次風潮原因各店家因加抽警察捐早有煩言特未敢發難聞省城罷市抗捐得達目的遂藉端與警察爲難禁烟公所及辦事人員遂被殃及此事始作甚微莆令劉裔經出勸後不聽即上府請兵使此時軍隊立出彈壓風潮可以早息乃韓守遲疑不决萬管帶按兵不動遂至城中白書焚毀自始至終并無一兵救護云 
[嗚呼吾國觀察使]  
　　度支司新外官制發表後各省應設度支司一缺管理全省財政直隷自應首先改設刻聞北洋候補道汪士元得此消息卽大施手段五花八門分途動大有不得不休之概將來直隷度支使钱缺當不作第二人想矣 
　　東邊道東邊某稅局總辦因興鳳道俞觀察暫不到任故生希望之心特於前月杪託故進省施其種種運動之手叚刻已事畢冋安頗有洋洋得意之態惟政界人云該總辦前辦軍械時劣跡多端曾爲後任所禀揭此事深爲督憲所深知雖該總辦竭力運動恐屬無效云 
[新優王鐘聲行蹤]  
　　在京演唱新戲之王鐘聲因在會館聚賭犯姦經審判廳判令 
遞解回籍月前由順天府宛平縣起解押解至山東德州境中途忽遇大水押解官車幾至沈覆幸由驛卒等馳救鐘聲不至滅頂然遞解文書被 
 
 

Page 12

 
 
水冲毀無從按驛遞送昨由德州知州特備文順天府轉請地方檢察廳重發遞解公文俾得就道現將王鐘聲暫收德州署監内候文到再遞 
各埠通信東三省 
[滿洲大豆出產總額]  
　　大豆爲東省輸出貨之大宗南滿產額約計五百萬石北滿約計四百萬石然以北滿土地遼闊耕作地畝年增一年不久當有凌駕南滿之勢查以上生產每省合計一千三百萬石統計三千三百八十七萬七千七百二十石假定每擔四元計達價値一億三千五百四十三萬八百八十元之譜宜趙督之實行加捐也 
[吉省將鑄當一文銅幣]  
　　吉省當造幣分廠未裁之先曾鼓鑄銅元流通市面乃價値較低約二百二十枚僅可換銀一兩奸商緣以爲奸且專恃當十銅元市面找零諸多不便頃聞公署咨商度支部擬由吉省自備銅本交由奉天造幣分廠代爲鼓鑄一文銅幣以便民間零星交易爲根本上之救濟云 
福建 
[嚴禁私運米石出口]  
　　閩省產米本屬不敷民食現値各處偏災恐難保無奸商私販米石出口情事閩關官吏業已派撥官輪船一艘常川駐紥福州關口嚴行查禁來往船隻以杜私販而重民食 
[漁户闖入法庭刧犯]  
　　厦門審判廳日前拿獲販賣私鹽犯一名正訊問間忽來多數漁户闖入法庭硬將該鹽販搶出潘檢察長大怒立派司法警察及差役多人復將人犯奪回恐必按律重辦矣 
湖南 
[油稅撥歸自治經費]  
　　乾州廳籌辦自治一切經費缺乏異常該廳李司馬承翊前據該廳油商公禀來廳歷陳該商等販運油斤須由辰州完稅之苦以後請將桐油落地稅之向歸辰州釐局抽收者概行撥歸本廳作爲自治經費以恤商艱而資接濟司馬以所禀各節確係實在情形既便商民復濟自治經費自應准予照辦聞已通稟省吏請示祇遵 
[千壽寺改作體育社]  
　　湘紳李達璋等近爲造就體育師範起見特組織體育社一所於日前禀請學司立案並請將已經發封之千壽寺撥作該社校址該寺僧鏡虚撥送交長沙縣收管比繳公產請予批縣飭將寺產斷歸該衬等情聞已批縣查覆核辦矣 
湖北 
[新式囚車出現]  
　　鄂省地方檢察廳長謝健近商於高等檢察廳長欒駿聲以高地兩廳拒模範監獄駕遠每次提犯來廳訊問因帶鐐不便行走來往俱需雇坐人力車月費甚鉅其未帶鐐之犯又須派守衛軍法警等押送每犯非押以兩人難免疏脫特製造形如木籠之馬車一輛專載罪犯即以押送之軍警作御者既無犯人逃脫之患且可撙節經費聞此事昨已造成某警長竟首先試座左右馳騁若甚得意者亦可謂脫畧不拘矣 
安徽 
[警械改用佩刀]  
　　安徽巡警道全觀察頃詳撫皖畧稱辦理巡警首重精神皖省自設立巡警以來因經費困難所用警械暫以木製殊不足以壯觀瞻查京師及湖北等省巡士均經改用佩刀精神爲之一振皖省自應仿辦現擬派委謝令國書前往漢口購辦佩刀一百零二把以資應用惟查定章凡軍械進出口應由陸軍部核准咨照稅務處轉飭各關口甫能騐放應請憲台咨部核辦以昭愼重 
浙江 
[岱山將設場官]  
　　定海廳屬岱山鄉爲產鹽最旺之區歷由商人集資設厫收買運銷各地因該鄉四面環海易於走私最爲官銷之害雖設有緝私局督同商人巡緝私鹽而賣私晒私之弊終難盡絕經由陳運憲具詳撫院請將岱山置設場官一員舉凡約束沙民淸查晒板稽核捆運改良巡務另行妥訂章程以專責成已由浙撫批准不日將見諸實行矣 
[偏信後妻迫斃長子]  
　　浙撫增中丞日前訪聞杭城豐樂橋直街坤源窰貨店主朱致中因長子朱常飾不務正業專事游蕩聽後妻周氏言屢次虐待竟將常林夫婦驅逐出外雖經親友勸回管束而朱心終不歡屢欲置之死地日前因細微事故該店主執持廚刀逼令常林自縊當被逃避復於次日尋扭回家大施毒打由周氏取出麻繩一根使之自縊該店主不准旁人援救朱常林即刻斃命如果屬實於風俗人心大有關礙業經轉飭杭州府立即查明先行禀復復由府移會檢察廳查核辦理 
揚州 
[私田撥充學費之糾葛]  
　　揚州公道橋初等小學經費係前甘泉縣白令將吳某盜賣先人善田一百八十餘畝租籽撥充用度因吳某不服控經運司委員實地調查查明該田内僅有四十五欵爲該鄕士紳公產其餘均係吳氏私產泐有石碑該鄉革董阮某串同縣令偏斷一併充公似有不平當由運司增都轉咨請　學司將公產充作學堂私產仍歸吳氏日昨甘泉勸學所敎育會得有消息已公函江蘇敎育總會設法維持矣 
[江占鰲之餘孼]  
　　甘泉縣西北鄉甲長汪兆宏等近在江南巡警局稟略謂甘邑四鄉巡警由江弁占鰲兼辦腐敗情形迭經學農各界禀練不待贅述刻下江雖缷差貽害猶在敲詐鄕愚無時不有巡士固肆行無忌巡員亦暗地分肥推其原由皆因巡士未受敎育巡員仍有營團保由積習即如黃家橋第六區區官劉振聲係綠營外委前由江弁朦保委任不諳警章釀出銃斃民人重案查部定章程凡綠營兵弁不准混充警差以杜冐濫今劉弁不合部章且又聲名狼藉際此哀鴻徧野民不堪命之時公懇遴選更換以符定章而資保護刻聞已由該局札飭甘泉縣查復核奪矣 
[大同戲館停演矣]  
　　郡城大同戲舘開演不過二十餘日中間復因警學風潮停演數天已學難以支持距八月初六日全班優伶忽然一律罷演該園主包某無可設法惟持木魚一枚坐於該園門首訴其辦事困難藉鳴寃憤亦可憫矣 
鎭江 
[擬抽輪捐修堤]  
　　江北運河隄工近十餘年連年損壞修不勝修推原其故實由華洋各小輪逐日往來行駛所致鎭關道　觀察有鑒於此擬抽收輪捐凡往來緎揚淸等處小輪每行輪一次提洋五角以充修補河隄之用現已酌擬辦法禀請江督核示遵辦 
[宣布嚴董劣跡]  
　　鎭城議事會議員戴奎章等開列禁烟分所董事嚴孝廉劣跡數端到自治公所請衆集議該公所因於日昨午復開臨時會衆議員咸謂嚴孝廉種種悖謬應即斥退嗣經監督文大令及議長楊振聲核定以該董尙有經手未完事件須俟九月間另行選舉經衆贊成遂散會 
蘇州 
[巡緝公所更員]  
　　吳江縣同里鎭鄉民閙事蘇撫程中丞已將吳江縣劉令撤任業記前報茲悉此事發現時巡緝公所總辦洪觀察爾振適奉命出巡該處並未先將此事詳情電禀以致程撫大爲震怒特飭將洪觀察先記大過一次日昨另又札委現統左右路巡防隊候補同知王元章接充巡緝公所總辦差並札飾洪觀察改充該所會辦並添派統領飛划全軍王觀察曜發充該所會辦其王司馬所遺左右路巡防隊統領一差札委現充左路第三營管帶陳有珍接統遞遺左路第三營管帶差札委右路第一營帮帶束觀德升充其右路一營帮帶差則委右路第二營中哨官劉維楨升充並飭將右路第二營管帶陳正啓撤差所遺之第二營即歸巡緝公所總辦王元章司馬兼帶已分别下札飭遵矣 
[淸談（東吳）]  
　　困難之交涉。不可收拾之亂事。數十年來未有之奇災。數事者。得一已不可支。而况其三。 
　　平亂無策也。振災無欵也。對付交涉無人才也。政府惟一之政策。則聽之而已。 
　　記者曰。幸哉。天不絕我中國。此四萬萬黃帝之子孫。猶得自生自滅。强支於此。天演之世界。則應謝上帝之厚愛者矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　本埠今日因颶風自福建浙江間向北進行天氣竟日陰雨 
　　中國日本間之每面於午時天氣不晴 
本埠新聞 
[秋季議會竣事]  
　　本邑城自治公所自八月初一日始開秋季議事會已於前日議畢董事會擬於十六日常會時將此次議事會移送議决各案公同復核詳請監督核准施行　 
[米價復漲]  
　　城自治公所董事在商船會館設立平價局以來關心民食逐日調查米價漲跌隨時造報以杜奸商施其偷販居奇手叚茲又查得近日内地各路之米糧因内地水泛由各該處紳董禁遏出糶米源少到價遂復漲計新粳每石九元有零較前日又漲數角白破米每石售洋十元四五角亦漲價五六角之譜昨已造册詳請上海道縣各憲以便轉詳督撫備查 
[儲款尙未實行給還耶]  
　　信義銀行於前年四月間倒閉後經該銀行儲蓄各户公舉代表禀控京省各大憲始於前冬除夕由前滬道蔡觀察提款三千金在上海縣署先發六成在案本年五月間又奉道憲劉觀察將該銀行總理尹克昌等提案親訊堂諭以滬鎭兩處儲蓄未付之欵應以上年十二月本道移送商務總會收存之珍珠票據等件分别催贖變價除提還蔡前道墊欵外儘數發交滬鎭商會查明發給如有不敷仍責成吳秀伯王小崖兩人賠補各等因宣布之下衆儲民無不歡聲雷動感頌不置嗣是除在滬儲民具禀投道求領外鎭江各儲户亦携簿來滬禀求道憲歸案併辦嗣以守候迄今時將四月詎發款之期尙無影響日前滬鎭儲衆紛紛投上海道轅縣署求恩作主並以儲蓄貧乏居多値此米市恐慌小民粒食維艱待欵一如乞振因此乞恩示期給發以拯危困未稔上官若何辦理也 
[金融大王之聲價不凡]  
　　商會致錢業函　略云案准滬道劉移開（道文見前報）等因准此查謝董綸輝洞明商務練達人情識卓才優和平公正久爲中外商界所欽佩敝會自成立之初即荷謝董同任組織以增商界之幸福前因被謗敝會奉部飭查委係無辜業經詳准註銷在案茲准滬道劉觀察以恢復商業必須幹練之才以資補救移會轉勸復充具徴公道自在人心合亟錄文照請爲此照會貴處請煩查照速行召集全體同業敦請担認以維公益想謝董不我遐棄補救恐慌共圖進步不獨貴同業藉資保護即各業亦深賴維持也務祈貴處同業諸執事迅爲勸駕並盻速復俾便轉道實紉公誼望切施行 
　　錢業復商會函　略云奉照准道憲移開値茲市面蕭條設法疏通恢復商業必須幹練之才方足以資補救謝董綸輝熟習滬市情形於商界夙負時望應勸令復充董事並仍爲商會議董等因囑速召集全體同業敦請擔任以維公益足見貴會與道憲顧念商業公益爲懐不勝欽佩查謝綸輝先生夙爲人所欽仰敝業咸深信服如能復任董事實於同業大有裨益惟敝處前曾屢次敦請出山挽救市艱未蒙允諾准奉前因已由同業全體備函敦請但未知能否獲邀謝公允許務乞貴會另行備函代爲勸駕是所至禱竊維各業董事本爲同業所公推蔡前道憲因事與謝公不洽竟侵越商權本出意外公道自在人心卽劉道憲不代籌謀而敝處亦早已屢次懇請其如謝公之不允乎故希貴會轉函臨頴無任翹盻 
總商會上農工商部文 
[劃一絲周尺寸辦法]  
　　竊職會於本年七月十一日奉憲部札開宣統三年閏六月二十二日據本部章京楊剛呈稱中國產絲諸處絲之圓周各地長短不一有多至七八尺少至四五尺者以之薈萃於通商大埠裝箱打俵甲地者不合於乙丙地者難加於丁商賈受其困難輸出因之减少苟非酌定一數不能整齊劃一並舉絲周過大之弊六端請核辦等情前來查絲周過大及長短不一均於絲業機織兩面大有妨碍關係匪輕除批示外合行抄呈札仰該商會會同各絲行詳加考查究竟能否劃一妥議辦法報部以憑核奪切切此札附件等因奉此遵經邀集絲業會館絲繭公所各董事絲棧絲號各絲商到會宣示憲札按照楊章京原呈六端逐端研究悉心籌議僉謂江浙各屬所產白絲向係人工繅製其繅車之大小各沿舊制而絲周卽不免有長短之殊然大抵以五六尺者爲最多數邇來鄉人於育蠶繅絲頗知講� 
求新造繅車已能信照機器式樣逐漸縮小祇以散處各鄉總不能如機車之萬户一致但洋商織綢以絲色純凈條匀稱爲必要而於絲周之長短向未有所指摘楊章京所稱六端似非均由於絲周過大所致也職會伏查近年疊奉憲飭於整頓生絲一再注意歷經職會遵飭各絲商遵照研究逐漸改良以副憲部振興絲商整頓土貨之至意各絲商亦爭自琢磨競相改良紡搖成經不遺餘力如七里花車大乾各經及海寗大經等銷路驟增每年出口已有一萬七八千擔之譜加以滬上巨商添設機廠各赴浙之杭嘉湖紹蘇之蘇常通海等處採辦鮮繭運滬繅成廠蓋經之出口既逐年遞增則絲之出口自必逐年遞减局外者未將絲之產額與經絲之輸出併數核計而遂疑爲絲之銷數銳减矣惟滬上究係出口之區而非產絲之區溯自憲部提倡實業以來各省藝桑飼蠶之處日益增多所有白絲絲周應如何改良劃一擬請通飭各該處蠶學館酌定繅車大小尺寸著爲定式飭令各養蠶處所遵照仿造庶足以收整齊劃一之效是否有當合將集議辦法繕禀陳覆仰祈俯賜鑒核批飭遵行 
[程撫整飭自治之文章]  
　　蘇撫前日通電各屬及滬道等電云照得近來各屬風潮迭起幾以自治爲集矢之的事起貪猝防不勝防公所則被搗毀職員則被蹂躪推其原因自治各員賢否不一熱心公益者固不乏人不避嫌疑者亦復不少不肖者不惜以身歛 
 
 

Page 19

 
 
怨賢者轉爲不肖所累歷徴近事如出一轍地方官有監督自治之責查城鎭鄉自治章程凡自治事宜必由該管地方官查核後方准執行如有違背章程之舉動地方官應行糾正或申請督撫解散議會撤銷職員分别改選似此照章辦理自治職員中既無害羣之人則自治公所斷非歛怨之地如再有人與自治爲難必係不法棍徒自應從嚴懲辦如地方官對於自治事宜放棄權責漠不關心馴至釀生變亂是爲損失監督名義本撫院惟有從嚴撤參現當自治萌芽亟應照章查核隨時糾正以免種有惡因收他日不良之果本撫院爲鄭重自治前途起見其轉諭地方人士咸知此意毌涉誤會是爲至要 
[更調巡官]  
　　二路一區巡官易朝宗昨奉總局姚太守札飭調回總局另行委用遺額以四路一區巡官潘振先調充另以前防疫所委員陳宗彝補充四路一區巡官即日分别到差視事矣 
[選補巡長]  
　　四路一區週番巡長張興讓巡士劉寶慶因案經蕭區長查明分别降革已記前報茲悉所遺週番巡長一額業奉區長選派巡長顏覲侯補充另以巡士馬鸞鏘補充週番巡士云 
[公司串騙案依然未了]  
　　徐嘉祿張星橋劉輔臣何琴甫（即何承福）等因在江西路七號洋房内虚設寳源長南北洋輪船公司串騙姚鳳崗楊長春席繼忠薛濟中葉繼東等華洋各商鉅款由廨訊判何存捕房洋四百元張劉各存洋二百元交保徐押候補傳人証再訊在案前日午　奉王襄讞會同英翰副領事復訊先由捕房代表侃克律師投稱何等既在公司内辦事豈不知内容該公司並無資本不應爲人介紹收受押櫃洋元顯係知情串騙請爲併究據張星橋供稱前在天津寳源通報關行内爲業於本年五月間來滬躭擱徐處因兜攬生意起見時至公司内且用度均係自給求察又據劉輔臣供稱與張在天津同事餘語相同訊之何承福延律師凱第士辯稱所有公司内虧空前堂由徐一人担任且何有墊銀應請摘釋中西官訊供會商之下判張劉何三人仍交原保徐押候禮拜三復訊核斷 
[撞壞小輪船烏可不賠]  
　　德工程師司克曼控炳記船廠主陸炳忠不理撞壞小輪機器修費銀六百餘兩一案前日午後奉德襄讞會同德祜副領事會訊原告投案請追訊之陸由郭文通上堂代表聲稱陸因病不能到堂當時陸允賠洋五十元因原告索賠洋一百八十五元是以涉訟等語中西官以原被所供數目懸殊遂判郭交保限三日内各邀公正人估明價値再核 
瑣聞 
[城内]  
　　奪家私一塲胡閙○喬張氏控張海全奪產行兇迭訊未結一案前晚經田大令提訊喬張氏供婦人係在本城顧家弄口開設荳腐店度日六歲時父去世凡母作主嫁於喬姓生有二子嗣因母亦去世夫亦相繼病亡遺有店基及屋四間母族有一堂兄張桂生有一堂嬸有一嫡弟張根榮聘有一媳未曾迎娶即於二十歲時病故媳已退還娘家根榮如不死今已二十九歲矣欲將生子立嗣根榮名下詎有堂姪張海全屢來吵鬧分奪店產不允被毆十餘次已經赴案七次喊寃未蒙斷結初九日海全又來行兇毆傷甚重睡床迄今且此房產脫賣祇値一千四五百元已經抵借在外連同行欠共須欠人二千二百元另有賬簿呈鑒乞恩公斷張海全供稱喬姓所借之債張姓不認尙有靑浦二十六畝三分田契單被喬張氏藏匿又老坟田單亦被伊匿張根榮乏嗣例應小的承立毋庸喬姓亂宗產業小的亦應得之官詰欠債如何答稱張姓所欠應由小的認還求鑒詰之牛麗生供去年喬張氏有病挽人持伊房屋之契向小的抵借去洋九百元迄今利息尙未付下偵知伊等涉訟是以投案控追等語又詰吳桂華供前由喬張氏挽托沈七小爲中將方單租摺向小的暫抵借洋六百元收租抵息今知張海全與喬張氏涉訟投案附控求追大令得供諭謂張海全曰爾今尙爭氣抑或爭產設如爭產店基房屋賣去還債不敷債產牽連頂去隨爾所擇答稱小的不去管他惟有喬張氏之夫棺柩不准葬在張姓地上求令遷去大令准之判房產債欠仍歸喬張氏收管承頂不涉張海全之事兩造均具遵斷結存查牛麗生吳桂華另行具結備查考斥退了案 
　　捉姦案互訐之好看○浦東人喻家狗控捉寡弟媳喻顧氏與張阿虎之姦已經四次捉獲當將姦夫淫婦髮辮髮髻剪去扭局送縣請究前晚經田大令提訊據喻家狗供稱年三十八歲係浦東陸家渡人有堂房寡弟媳喻顧氏被張阿虎通姦致將堂弟喻玉春磨折身死小的偵知其情氣忿難容曾於五月二十三晚將姦夫淫婦捉至總巡局懲辦具結不再來往詎釋出後復又暗去明來俟至六月二十三晚又將伊等捉至總巡局由局憲當將張阿虎笞責二百板具結省釋不思改悔揚言報仇乃於六月二十八日又被小的捉獲由張阿虎寫立服辯憑據並經喻顧氏簽字此次仍不悛改儼如夫婦顏面攸關俟至八月初七晚十句餘鐘又將姦夫淫婦捉住詎逞兇不服當將伊等髮髻髮辮剪下服辯據呈鑒求究訊之喻寳榮供稱族長喻姓通族共有四十多家盡知張阿虎與喻顧氏有染堂姪喻玉春戒煙病斃遺有子女四個捉姦剪髮並不在塲求察質之張阿虎供前充局差因喻家狗犯過竊案由小的拘獲罰辦從此積仇被供誣陷等語又訊喻顧氏供年三十八歲與喻家狗係住前後宅丈夫喻玉春與家狗是遠房兄弟宣統元年六月十四日丈夫病故遺有子女四人駁船二只半房屋四間詎喻家狗屢次尋釁誣陷姦情暗圖奪產將小婦人髮髻剪去賄串叔公喻寳榮到案僞証希圖抹煞族中尙有公公叔公喻小海喻金榮等可証夫故尙未終七喻家狗欲圖姦汚不從屢迫改醮又不從伊遂積恨於五月念四日賺張阿虎來誣姦施其調虎離山之計將氏扭局預着其黨將婦人房内金銀飾物衣裳竊取一空約値三百多元此次將婦人誣害初十日喻家狗乘間下鄉又將婦人房内衣裳十一件質洋四十二元箱内現洋十元亦被竊去乞恩追究大令得供各執一詞非傳該圖地保及族長等來案問明不能水落石出張阿虎稍受微傷諭飭自行醫治判均退去候訊再核 
　　乳婦不要臉○張仁廷控乳傭姜氏借物不還誣姦等情經田大令提訊張仁廷供開米店因爲之嗣光緒三十四年四月間領一堂囡由李阿土之妻舉荐姜氏來爲乳傭當時說係新寡嗣查伊有親夫姜阿桃撐擺渡船爲業後又新姘徐月盛租賃房屋逐夜出外故於宣統元年正月十二日將伊停歇嗣又查知伊在妻處借去金戒一只金圈一副皮女襖一件縐紗夾褲一條向索反誣姦汚伊之身體敢將帳簿帳箱搬去藏匿不還係伊姘夫徐月盛同來搬去求追質之姜氏供由李阿土之妻荐至張仁廷處爲乳傭將屈一年即被勾引成姦嗣因伊有新歡置婦人於不顧帳簿帳箱並未取匿金戒金圈因於九月初一嫁女應用不能還伊乞恩訊之地保張阿海供不知情大令斥之曰爾充地保迄未查明顯有弊端本應重辦姑念苦求從寛省釋着將姜氏帶出勒將物件一併交給張仁廷具領大加申斥叱退了案� 
　　四塊錢賣了四歲女孩○僑居西門外打鐵洪羊微橋地方揚州婦人李王氏去年將伊四齡之女孩給鹽城婦人尤徐氏爲童養媳當收聘金四元過門撫養現被虐斃昨由 
 
 

Page 20

 
 
李王氏投縣喊寃求騐等情當經田大令提訊據李王氏供揚州人丈夫抛車度日不敷開銷於去年將親生四歲女孩與尤徐氏爲養媳被伊時常毆打六月初間氏往視女兒已被毆傷七月半邊又被毆傷斃命向論反誣訛詐等情心實不甘投案請究訊之尤徐氏供稱鹽城人丈夫亦抛車度活與李王氏隣居由伊自願是以婦人領作養媳年祇四齡並不虐待實患吐瀉而死乞察又訊徐阿高供居處甚遠不知底蘊近見該女是患吐瀉之症斃命求鑒大令得供諭飭　去假騐明核奪昨日下午五句鐘當經田大令帶同刑仵人等往騐回衙鐘鳴八句半矣騐屍情形客續錄 
　　淫兇辱國體○日本人古阿才次初七夜半時在閘北華界三路區日本人向阿開大一妓院内飲酒過醉手執棍棒逢人便打五崗巡士攔阻不服甚至毆傷崗巡並傷人力車夫兇橫不堪旋仍拘獲以電話知照日領事派委日眞江廣吉天來局將該日人帶回茲由三路　官報告總局姚局長以華界照章禁止外人營業而大一妓院時有狎客酗酒滋聞情事且係賣淫允宜查禁以保治安爰特禀陳滬道請致函日領事迅提該日人到案嚴辦並將大一妓院勒令閉歇云 
　　道轅紀事○江蘇候補通判徐之模　貴州委赴日本台灣調查輕便鐵路委員候補知縣周汝桐昨日先後到道禀見 
[南市]  
　　串拐案仍無頭緒○滬南　賓旅館主任兆龍及妻季氏被海門人仇三郎指控串拐伊妻郁氏及九歲女孩藏匿無蹤一案由裁判員提訊奉判交保候提唆訟之任姪學文訊究已記前報昨將學文提案由湯裁判復訊仇供郁氏於本月初一夜被季氏等領往北市後在公共租界福州路靑蓮閣啜茗學文目覩後來即通知小的是以倩人繕禀控告是實訊之學文供明前情不認唆使並訊伊叔兆龍亦復一味推卸謂因仇夫婦時常反目仇復於初一夜在棧意圖呑服鴉片經郁氏上前阻防因而口角事後郁氏逃往何處實不知情小的妻季氏來往松江亦無領郁氏出外購辦衣服及同至北市遊玩之事其實小的之姪學文挾嫌唆使誣控尙求明鑒質之季氏供亦相同判仍一併交保諭令任兆龍赶緊帮尋郁氏來案至任學文係已革巡士不安本分可惡已極命留　郁氏到案質訊 
　　水手與巡士爲難○前晚一百三十二號暗差巡士在大達馬頭查見崇明人朱鋃郎携帶錫箔一包向詢支吾立即拘交一百三十九號崗巡解至東區既而有朝陽輪船水手沈富貴紏同新泰船水手李小珍指該巡爲野鷄巡丁有意訛詐遂拔至朝陽船上禁閉艙内幸經他巡報知警務處派巡長救回復拘張沈及舵工倪德瑞解至裁判所研訊朱供錫箔在虹廟弄内購得因未報落地捐該巡疑竊查問言語不通誤會所致並無串毆情事旋有司賬張寳善禀稱倪並不帮毆實被誤累求請釋放湯裁判命朱罰洋五元充公張責二百下沈責一百下各押三天以儆兇燄倪看交保查核 
　　私賣燈吃抗查○滬南萃豐弄三十三號門牌成衣店主徐基培近因違禁在後面空屋開燈私賣鴉片被八十八號巡士報告警務處派同一級巡士往查徐復與之留難毀及該巡士之雨衣遂搜獲燈鎗四副將徐及伊友王芝靜拘解東區徐將煙照四張呈驗當以察得徐並無　癮需此烟照四張顯係私設烟燈命押候移請裁判員訊究 
[閘北]  
　　盜案續獲多犯○四路一區緝獲盜犯夏大徐竹居顧學才（即顧三）等訊供還押已記前報茲悉該盜等共十八人係夏起意邀往南翔落鄕夥刦源豐花行得贓千數百元至北新涇附近分贓夏與郭某何某各分洋數百元其餘衆人各得二三十元不等嗣因顧三與一麻子及城内馬快孟某分贓不匀互相兇毆始由長　等破獲前日又續獲張玉龍張學寳杜學詩奚三等四人經蕭區長研訊之下張玉龍供拉車爲業並不犯法惟前日拖車至實山路曾見顧三與人扭打在旁解勸然不知伊等因何起釁云云杜等三人供稱亦　拉車爲生與此案無涉問官判將一干人分别還押聽候查明覆訊 
　　串拐小孩○徐友仁投四路一區控竣鳳殷得勝吳阿三串拐其四歲之子經蕭區長訊供不認還押候查 
[英租界]  
　　詳查火因○前晚十二句鐘福州路西叚三百二十四五號門牌祥泰押店内起火當經救火會西人立驅皮帶車馳往澆息計延及比鄰姚姓並伶人小文奎家共燬房屋六間事後捕房恐有别情即飭中西包探前往詳查起火原由禀候核奪 
　　重懲過犯○過犯姜洪生葉寳順均因復來租界違章被探查獲於昨併解公堂訊明奉判姜押西牢一年葉押半年期滿均再逐出租界 
　　私設煙榻○鄭阿開鄭崇寳因在浙江路二百四十七號屋内私設烟榻售烟被捕房查悉以其違章昨將二人併傳到廨訊實奉判各押五天煙具銷燬 
　　串竊煙膏○慶隆成煙膏店控吳鴻發周阿德陳連喜（即陳阿三）與李良溪等串竊値洋六百餘元之煙膏一案昨奉公堂復訊明白判周陳各押西牢一年吳罰洋二百元李良溪姑念已將保洋二百五十元充公從寛開釋 
　　串拐未婚婦○新衙門前暢園茶館内薙髮匠周阿金（即周阿炳）因與姘婦周張氏串拐魏國良未婚弟媳愛林托雉妓院女傭楊阿二希圖價賣被探查悉前日將各人併獲昨解公堂請究經德襄讞會同美海副領事訊供明晰判周押西牢一年半張氏押女所一年愛林交夫兄領回楊阿二無于開釋　 
　　摸竊皮夾袋○西人談佛司控車夫毛根郎竊取皮夾袋一吸内有鈔票洋二百餘元等情昨由捕房將毛獲解公堂訊實判押西牢半年贓候捕房查明應否車寓主賠給再核 
　　過犯抵單不館○美商益同人控過犯朱鍚臣（即滑頭小朱）抵單不贖一案昨奉中西官訊判朱帶回捕房限于兩禮拜内先繳銀一千兩將抵欵理明再核 
　　積竊持刀圖竊○積竊王阿四前晚因持刀潛至王云章家内圖窗被捕拘獲昨解公堂訊供屬實官以屢辦不悛着押西牢一年期滿逐出租界 
　　男孩不辨路徑○男孩朱阿友因不辨路經由捕帶入捕房昨送公堂盤詰據供年九歲江灣人父名朱炳生在新關爲寫字孩居老閘橋父之姘婦家内前晚家内因不燃燈黑暗走出等語奉判暫留本廨　認 
　　女孩被人誘拐○馮阿生控張阿大圖拐伊之七歲女孩秀菊等情昨由捕房將張拘廨訊供無憑判張押候查明禮拜四訊核 
　　又是一羣失路之人○男孩張小六子周根生女孩周玉珍均因不辨路徑由捕帶入捕房分别暫留昨併送公堂盤　據張孩供年十歲淸江人父已去世隨母來滬被棄周根生供年十二歲浦東人父死母在鄉間前日與姊玉珍同送衣服到法大馬路胞兄周云祥處詰之玉珍供與其弟根生相同王襄讞會商美哲副領事判張小六子送棲流所留齊周姓田安兩孩候派差送往法界查交家屬認領 
[美租界]  
　　小客棧作惡○漢璧禮略沈海記小客棧容留住客開燈吸烟前晚被一百七十號西探查見禀明捕頭請公堂傳究 
　　小學徒被騙○嘉興路蔣姓鞋作學徒小九子昨持羽椴鞋十二雙行經吳淞路被丢包匪騙去報經捕房飭垛在天鐘路全興押店吊到原贓諭蔣認償當本給領了案 
　　漆店走失一徒○北河南路一百三十五號傳金裕漆店學徒名阿三年十一出外丕歸昨報捕房捕頭允爲查訪 
　　車寓私刑吊打○湯恩路蔡金生車庽因車夫鍾九臯積欠車租不還將鍾私刑吊打被捕房查實昨請公廨出牌逮蔡到案押候解堂訊辦 
　　電車居然吃　○四十八號電車昨日駛經外虹橋畔三百八十九號汽　互撞致損電車輪前救命板由捕禀報捕頭查明再核 
[法租界]  
　　賴債者請看○章子山前因欠翁屠氏洋五十元屢索不還控由公堂提訊　令交保限期料理詎章保出後仍置身事外延不向理茲又逾限原告復投案請追當由捕房着 
 
 

Page 21

 
 
保交案章求再寛限三天保检李寳金投案求請退保聶司馬准之判章還押着另覔人銀並保 
　　欠房租者請看○嚴生前應因虧欠房金七月計洋四十二元由收租人王省三投廨控追經官准詞傳訊判令交保料理嗣又多日應仍在押未了昨原告投稱應妻業已挈子潛逃屋中什物亦空無所有務請嚴追應供因該處房客俱已搬去故身妻亦祇得另就别處棲身並不逃走聶司馬判限七天交保理淸 
　　欠債者延約○朱鶴生因與衛桂咸爲錢債紏葛被控公堂當奉聶司馬飭提兩造訊明判朱交保出外料理茲因保出後仍消遙事外置諸不睬經原告投案求追奉聶司馬諭令退去候着保交案嚴追 
　　欠貨欵者亦延約○李春芳所欠瞿長順往來貨欵數千兩一案經聶司馬判令分期撥還茲因李上期尙欠交洋五百元一再延約不淸而應撥之欵期限又屈萬難通融爰即着保將李傳案判令押候限三天覔人銀兩保 
[海上閒談（鈍根）]  
　　信義銀行倒閉年餘。瓜葛紏纒。迄未淸楚。儲蓄各户。奔波控訴。幾歷艱辛。始獲六成給發。而滬鎭兩處儲欵。始於五月間蒙道憲訊諭給還。儲户方歡頌感激。以爲指日可領。豈知守候至今。尙無發欵之期。豈官塲辦事。固應如是之舒徐暇豫耶。然而小儲户苦矣。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺　　　 
[東三省總督趙爾巽奏災鉅款絀請將應解運通米豆折價銀兩截留備賑摺]  
　　奏爲奉省災鉅欵絀請將應解運通米豆折價銀兩援案截留備賑恭摺仰祈聖鑒事竊查東三省自本年入夏以後霪雨連綿江河漲溢爲患業經臣將被災大概情形會同吉黑兩省撫臣彙案奏報並聲明應需賑欵在於本省正欵内酌量動撥隨時奏明辦理在案乃奉省災案甫經具奏大雨復相繼而至以致河流愈漲泛溢愈甚凡舊時未毀堤防至此悉被漫决低窪地畝固已一片汪洋盡成澤國卽地勢高阜之處亦因久雨浸淫生機銳减災區之廣爲奉省歷届所未有嗷鴻遍野待賑孔殷經臣督飭民政司派員購買紅粮携帶現款分往災區辦理急賑一面通飭各屬禁運糧石出口藉顧民食被水災黎幸免流離失所惟轉瞬秋收無望小民啼飢號寒亟須趕辦賑撫來年靑黃不接亦須妥籌接濟災情既重用欵必多奉省政費浩繁庫儲奇窘向來入不敷出本年實行預算進款均有指項夏間疫癘甫平繼以大水民生重困商業凋敝稅捐既難暢收糧租復須蠲緩經常用欵收不敷支即第二預備金一項現亦分别動用存留無幾以後就款挹注已屬萬分爲難若再籌撥大宗賑欵財力實有未逮查奉省錦寗等屬向有應徴運通米豆折價銀兩臣前在奉天總督任内因奉屬東北一帶被兵蹂躪曾經奏請將光緒三十一年折徴前項運通米豆銀兩儘數截留備賑仰蒙恩旨俞允在案此次災鉅且廣待賑尤急需欵更多非從前一隅偏災可比合無仰懇天恩俯念奉省大疫之後又遭大水民生　苦不堪准將宣統四年以前應解運通米豆折價銀兩儘數截留備振以重民瘼而廣皇仁出自恩施逾格除咨部查照外理合恭摺具陳伏乞皇上聖鑒訓示謹奏宣統三年八月初一日奉硃批度支部議奏欽此 
譯件 
[英倫輿論一斑（遠東社通信）]  
　　英國各報近時著論及記載中對於中國内政極力挑撥滿漢意見如孚將軍被剌以及最近廣東亂事英人皆視爲極有趣味之問題凡内地小有不靖以及政府民間一舉一動與滿漢問題毫無關係者英報亦必故爲牽合巧相附會謂此實滿漢衝突之結果倫敦泰晤士報北京訪員無發一電如非與此原則甚相遠者結未必贅數語以說明滿漢勢力之消長其用心殊不可問彼蓋利用我之内鬨而因以擴張勢力若英俄之於土耳其法德之於摩洛哥俄英之於波斯固皆慣用此長技者也禁烟問題英國輿論幾於一致袒我惟泰晤士報略持異說然適足以自貶其價値於我固無損也此間傳說英政府許我協商之件約有四端（一中國何時不種土藥印度卽何時不輸入鴉片二英政府承認中國於鴉片一項加三倍徴收關稅三發賣存烟一萬八千箱不限一定之期四此約如須修正隨時可以提議）按千九百七年之末印度政府以中英恊約之結果承認减少鴉片輸出額每年凡五千一百箱如中國土藥之减少額同此比例則從千九百八年正月一號减起以三年爲期至千九百十年之末即爲滿限印度政府主張須至千九百十七年即中英鴉片協約期滿之年每年仍照前額核减此第一次交涉之歷史也迨至千九百八年中英鴉片協約實行之特印度鴉片之總輸出額爲六萬一千九百箱其中應輸入中國者爲四萬五千九百箱然實僅得輸入四萬二千一百二十二箱千九百九年印度之總輸出額爲五萬六千八百箱其中應輸入中國者爲四萬一千八百箱乃實竟至輸入四萬二千一百八十三箱較前一年爲多聞其原由殆以烟商涎利以爲内地禁種土藥烟價必至大漲乃將應輸出於海峽殖民地及他處者皆折而運送中國以供不時之需彼初不料中國政府禁令始終不懈而吸食者之日見其少也彼愈益厚其存貨以待善價之至且其權利有條約爲之後盾彼原不懼有所虧損乃事實竟與其臆想相反年去年鴉片之輸入額照算應有三萬六千七百箱乃僅得三萬零六百五十四箱夫欲饜烟商投機之心必於正額三萬六千七百箱之外照前一年之例額外加多然後可達反是則賠累愈重勢將不堪統計煙商本年餘剩之貨及去年舊存之貨已至一萬八千箱有奇此英人之所以甘於讓步非眞有愛於我也今者磋商之點不一而最困難者莫如處置此一萬八千餘箱之存烟存烟之價約値四百萬英磅此烟實爲印度政府賣出而烟商之購此出又明明視條約權利爲之保證今烟商驟失巨欵其責任必由印度政府當之是實中英談判中一最困難之點而溯其實狀則如是也 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便 
隨時通信惟原稿恕不奉還 
游戲文章 
[尖先生妝閣記仿嚴先生祠堂記（愛）]  
　　先生嫖客之外妻也。相交以狎。及客爲買辦。乘馬車。得商人之榮。進欵千萬。他人孰匹焉。惟先生以色驕之。既而出么二。入長三。得倌人之豪。睥睨儕輩。花叢孰匹焉。惟嫖客以財雄之。在年之十九。衆方濫接。而獨不留夜廂。諱飾其事。先生以之。在日之上九。公事方忙。而能俾晝作夜。大打盹也。嫖客以之。蓋先生之心。視乎銀錢之上。嫖客之意。在乎和酒之外。微先生不能博嫖客之愛。微嫖客豈能滿先生之欲哉。而使車夫等。馬夫候。是大有悮於正經也。娘姨來。拂枕衾。始披衣而起焉。乃復點其心者四色。以代朝饔。又從而謔曰。眼糊茫茫。身軟洋洋。先生之騒。較短論長。 
[老蔬菜解（侍仙外史）]  
　　蔬爲菜之通稱。蔬菜連名。滬人詈人之老者曰。老蔬菜或作老素菜。又訛作老蘇產。素與蔬音近。蘇產與蔬菜亦音近。然素菜不必其老也。蘇產無害其老也。而加以老字何故。則仍當作老蔬菜爲是。蔬菜賤食也。非貴品也。言蔬菜已輕之之詞。加以老則有藜雚之粗。而無菘韭之嫩。有冬葅之酸。而無秋蕁之滑。菜之不滑不嫩。不能如杜陵所云足媚盤餐。猶人之不滑不嫩。卽不可媚俗也。是以曰老蔬菜也。抑聞之。大夫有汚潴之宮。雖有美菜。人不食。滬上穢濁。亦可謂汚潴之宫矣。菜雖美。且不食。况乎其爲老蔬菜。人既不能爲嘉穀。爲名果。而下儕於菜。又成爲老蔬菜。故卽借而爲詈之之詞。未可知也。或云爲老俗才之誤。俗蔬雙聲。才菜疊韻。老俗才猶言老蠢才。耳此說亦近理。然何以轉輾而書作老蔬菜。則必滬俗之甘肉食而厭菜食也。菜已可厭。老更何堪。不欲詈之。其可得乎。 
[醋海記（召愚）]  
　　睡鄉之南。醉鄉之西。有温柔鄉焉。温柔鄉地處温帶。風日温和。無嚴寒酷暑。一年四季。都是春景。凡愁苦之人。一入是鄉。即熙熙攘攘。如登春。囊鄉之名温柔者。蓋以此也。鄉人多習武。諳戰術。故陽臺健將之名。遍於宇内。主是鄉者爲司馬相如。相如固文人。乃爲之立戰規。不使紊亂。以是鄉中之民。無一夫不遂其欲者。鄉中有愛河。源出心田。曲折流入醋海。海中汪洋千頃。不風而波。每隔三禮拜。六點鐘。則小風暴一次。每月廿一日酉時。則大風暴一次。風暴起時。銀濤雪浪席捲而來。狂瀾洶涌。植立若山。即老於是鄉者。亦視爲畏途云。水色黝黑如墨。不辨東西。縱皓月照臨。亦慘淡無光。因與月老不相能也。水質。糜爛。能斷紅線。飲之者卽昏神志。增煩惱。甚或。懐刀挾刃。如臨大敵。亦有因此而。自斃者。且多雌風。吹人肌骨。凛寒可畏。不啻嚴霜霰雪焉。故鄉人在愛河中。觀駌鴦浴。采並頭蓮者。每兢兢業業。恐其流入醋海也。謂予不信。請以質諸滑頭大少。 
[譏寒儒坐蒙館（我）（我）]  
　　我我在科舉時代。坐蒙館以餬口。今幸變計就商。回首前塵。眞堪一笑。爰成拙詩十章。請登入自由談。以博一粲。 
　　館地明年定也不。挽親求友費讃謀。爲嫌子弟多粗笨。祗道先生少應酬。莫問人如菩薩靜。只論才比翰林優。關書一到心初放。柴米油鹽在裏頭。 
　　纔過元宵日日忙。翻來復去整書箱。最愁平仄無詩韵。難解中庸有講章。一册懂嫌新字彙。幾般零碎舊文房。應酬彙選隨身帶。名帖春聯寫不妨。 
　　昻然矩步踱將來。共道先生是秀才。行李隨身巾管傘。扳談滿口也乎我。蒙童兩拜辭多禮。贄敬三分發小財。畢竟性情難捉摸。寫嚴敎法費疑猜。 
　　館地原須急急巴。全憑趨奉驗塗花。不酸便贊開埕酒。削淡還冲盖碗茶。入座連番推首席。出門幾次問東家。修金有限妻常恨。笑道明年一定加。 
　　只應少打字多圈。秘訣憑誰不肯傳。脚健案頭旋磨轉。眼花飯後枕書眠。高聲催讀頻敲桌。緩步歸來敢坐船。寄語同鄉無館者。從來過海是神仙。 
　　恭喜先生有飯緣。主翁東母十分賢。瓜茄菜水供三頓。天地元黃喊一年。背輮床舗紅稻草。口香袋貯白絲煙。關心端午重陽到。務盯歸期討節錢。 
　　近來也院學時風。到處逢人說某翁。但願巴牢衣飯碗。不妨喚作奉承東。呌陪親友權爲主。勸買田園慣作中。莫笑區區師品失。有人贊我甚圓通。 
　　脫完火氣已成精。世故人情色色渭。雜字敎將千百遍。田經話到两三更。頭常插頂裝前輩。面不留聶學後生。忽見東翁忙討好。令郎年少甚聰明。 
　　喪盡良心總不知。剛剛人地兩相宜。察開倦眼呼茶急。餓斷飢腸恨飯遲。功課那堪挨日算。修金還想隔年支。四盆一碗三杯酒。便是先生得意時。 
　　先生得意幾時休。書霧騰騰我欲嘔。尙未安臀先抖足。似將開口便搖頭。文才共許巴三等。位置縫推第一流。不信但看婚嫁事。人情有璧總無收。 
海外奇談 
[利物浦之新式車（欽）]  
　　利物浦鬧事。亂民常抛瓶投石于警察之身。警察患之。特製一種裝甲機器運貨車。四週貼以堅厚之鐵板。置身其中。巡行街市車响。 
 
 

Page 35

 
 
有孔。能探視外間有無投石之人。孔處有堅固鐵絲網。若遇瓶石等物。能彈去之。該車行動甚遠。而車内警察。上下便利。見有抛擲瓶石者。即可躍出拘捕云。 
[老人自盡]  
　　某西報載前福州美國領事搿萊雪君。（譯君）年已七十六歲。於數星期前退任。今忽在西紐登衛生所自以剃刀割破喉管。旁人得悉後。即送至紐登醫院軍醫官處醫治。不及抵院。竟於半途逝世云。 
新醜史 
[剃髮匠甘爲情死]  
　　北京楊茅胡同三順茶室。有妓名紅寳者。年二十九。姿首頗佳。有理髮匠崔某者。與之暱。所得工資。多半充作夜度資。本月二十日黃昏時。崔某叩枇　門。訪其所歡。時紅寳室方有客崔某在外室坐候。歷時許。微聞室中有唧𣋏聲。若甚暱肴。旋紅寳出。伺應如平時。某� 
客亦旋去。崔乃入室。遂荐枕焉。睡至夜三鐘時。忽覺額間被人刎割痛甚。驚醒略一撐拒。崔之頸血。已濺滿駌鴦之被。紅寳急喊人入室。而崔已氣絕。開茶室者急報區。遂由五級檢察官檢騐。知係用剃刀自刎身死。紅寳係被崔某刎傷甚重。檢察官傳理髮店掌櫃面訊。則稱崔某因好作押邪遊。已於十九日辭退。伊家在城外。並無父母。質之紅寳。則稱崔某係熟客并無仇𨻶。昨晚來時。見室内有客。畧含酸意。不知何故竟欲與妓同死云。 
[千金一笑]  
　　某邑令賦性貪鄙。去任之日。有送以匾額者。題云天高三尺。或問其意曰。天高三尺。則地皮已刮去三尺矣。聞者大笑。（召愚） 
　　或有慕借儐大王而詢其丰采于余者。余曰。大王體軀豐碩。身裁三尺。而鬚長三尺有六寸。問者不信曰。然則其鬚垂地如掃耶。余曰否否。鬚垂頰下祇三寸。餘皆隱在皮内耳。（鈍根） 
心直口快 
[憤世之言（榴花軒主）]  
　　朱門酒肉臭。野有餓死骨。此社會黨所以興也。 
　　漢人學得胡兒語。爭向城頭罵漢人。乃今日喜操洋語者之小影。 
　　四萬萬人齊拍掌。斷頭台上血花香。大丈夫不當如是乎。 
　　男兒愛國情偏切。死到沙場亦善終。同胞勉之哉。 
　　人謂我傲岸無禮。我笑他搖尾乞憐。 
　　搖尾乞憐之人。其醜態彼不自知。受者亦不知。惟旁觀者最難堪。 
　　穿馬掛。帶眼鏡。左手持水煙袋。疊膝坐炕沿。而以右手火條子。指揮一切。此等人我不愿見。 
　　我不作官。我不作洋人買游。我不作搖尾乞憐之人。三者登之自由談。對閱者誓之。 
戲詠 
[戲詠京劇廿絕（再續）（朽木）]  
　　幾番誓衆報夫讎。一見寃家萬事休。輕薄淫娃春興好。洞房曾否享温柔。（虹霓關） 
　　當年盜草救良人。恩怨未明陷妾身。最是傷心難捨割。呱呱何日得相親。（合缽） 
　　江中刧奪作生涯。也想秦淮去品花。剛選環肥評燕瘦。何期狹路遇寃家。（大嫖院） 
　　挈女携兒走帝京。尋夫被害喪殘生。陰司也許行私賄。方可王前訴不平。（駌鴦壺） 
[戲攷健吳兒下]  
　　七星燈一名孔明求壽。三國時孔明伐魏。至六出祁山。心血日耗自知不久。以後事囑託諸將。姜維勸以用延壽之法。挽回天命。孔明乃設七星燈。終日步罡踏斗以禳之。司馬懿仰觀星象知孔明不久人世。又不敢深信。使夏候霸領兵探之。不料魏延。誤作刧寨。怱怱奔至帳中報信將本命燈踏滅孔明擲劍而嘆曰。死生有命不可挽也。姜怒欲斬魏。孔明止之。乃告以司馬非刦寨。但探我生死之虚實耳。况孔。明壽數當終。原不在燈之滅不滅也。譚呌天演此劇唱則鳴咽悲怨。做則涕泗橫。流將孔明。鞠躬盡瘁。死而後已。一腔心事。盡情擋出。白文奎輩。止有聲調而不善摹神。終不能引人入勝耳。 
小說 
[俠情小說鐵丐（五）（續）（鈍根）]  
　　那時大家高興得了不得。直喝至夜深燭滅。碗罄盤空。纔各盡歡而散。却說老頭兒自從。收服了敎師。心中狠爲得意。又見敎師的本領。實在不差。便命紅犵狫和鐵丐。拜他爲師。又把毒龍的妹子。配給他爲妻。從此山中安樂無事。外面官兵幾次到山搜捕。總没有尋出他們的住處來。又過了八九個月。紅犵狫產下一個兒子。鐵丐快活得狠。過了三天。便抱到老頭兒處。請他瞧。那裡曉得這怪老頭兒。見了不贊一聲。只用手。在小孩背上拍了一下。小孩便哭了起來。老頭兒聽了一聽說道。這不是我們英雄種子。丢了也罷。黑蠻子跑來見了大喜道。老娘正想吃孩兒肉。還不是來孝敬我的麽。說着早把孩子搶了過去。紅犵狫跪下求饒。黑蠻子帶怒喝道。痴丫頭要這小東西受累麽。碦䃰一聲。早把孩子撕了兩半。先用口喝了一陣血。又掏出心肝來。慢慢咬嚼。鐵丐在旁大怒。正待發作。紅犵狫忙使眼色止住了。黑蠻子吃完了。把孩子壳扔在堦下。舐嘴咂舌的去了。那時鐵丐已經氣得發昏。呆呆的站在地下。像木人一般。紅犵狫也自含着眼淚。只不敢落下來。没奈何扯了鐵丐到自已屋裡坐下。鐵丐放聲大哭道。這還成個人嗎。紅犵狫大驚。忙用手掩住他的嘴道。快别多說。要醢了。鐵丐只得。坐在床裡。嗚嗚咽咽的哭泣。紅犵狫附着他耳朶道。你了不得了。有了異心了。奴不能帮助你。也不能保護你。除非去合敎師商量。或者有甚路兒指點。也未可。知鐵丐一想不錯。捱到了夜深人。靜的時候。偷見敎師。告訴他寃情。敎師聽了狠看了他一眼。也没回言。歇了幾天。再去求敎師。敎師道。快别多說。要醢了。鐵丐含淚走出。敎師起身送客。暗中把信一封塞在他袖内。鐵丐回來。暗暗。拆看只見上面寫着十一個字道。嵩山少。林寺痂道人。余師兄也。鐵丐會意便把裡頭另包的一封信藏好了。又歇了幾天。與紅犵狫商量妥當。假做有要緊事情。要出去走一躺。到老頭兒處請假三個月。老兒笑道。你不是要逃走罷。（未完）　 
 
 

Page 36

 
 
   
 
