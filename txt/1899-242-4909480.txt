# 1899 - 242 - 4909480

 

Page 1

 
 
[廣學會新譯李傅相歷聘歐美記每部三角五分○又出售新著富國眞理說教雪] [  圖書集成局代啓]  
　　前年李傅相奉使至俄旋歷聘歐美各與國衆皆以傅相本中國偉人充外漳貴使爭見顔色自幸光榮各報館更遣人日伺行臺記動記言歸登報簡廣學會林樂知先生以爲中國關繫之大莫甚於此爰與蔡君芝紱詳譯華文藉作星軺日記更博選西報論議附譯於後是皆華人不可不知之事卽屬不可不讀之書今託本局以鉛字印成筆畫分明圈點允當卽在棋盤街老巡捕房對門廣學會總局曁各省西士售賣處分别出售○富國眞理爲前任厦門英領事賈君所著中國今正患貧誠取是書而仿行之朝野上下間吾知其必有合也每都三角○說敎雲爲王君煜初所著盖惜彭君光譽說敎之誣而雪之也每部一角半○附售學古堂文集二角售處皆同前 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世烟緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論近今俗尚之奢]  
　　從來富國之道在乎足民而足民之原在乎崇儉者美國也君儉則無好大喜功之舉而府庫常盈官儉則無枉法貪賄之事而淸廉特著民儉則無蕩檢踰閑之習而不至於困窮與奢寗儉之說孔子雖爲禮而發然凡事無不可以類推菲飲食惡衣服卑宫室夏王爲千古儉德之祖晏子浣衣濯冠一狐裘三十年至今傳爲美談然則自天子以至庶人孰不當以儉自持哉僕則以爲今者中國奢侈亦甚矣而其習非目上開之實自下啓之我朝定鼎以來列聖相承無不崇尚儉約一洗前朝弊政宸居寡欲亘古罕聞而歷年以來賦稅所入府庳所儲有日形其不足得藉耗於河工海防者十之二三耗於中飽者亦十之二三耗於兵戎軍旅者且不止十之四五焉國確儉安得而不貧飫貧矣安得而不弱然使國庫日形支絀而民圍蓋藏富厚所謂百姓足君孰與不足國雖貧實不能謂之貧也乃現在民間窮乏情形幾與府庫之支絀無異推原其故皆由不能節儉所致說者謂此皆官塲之闊綽有以開其端也倡優之裝飾有以啓其漸也不知官塲有官塲之進項有學官塲者而驕奢之習從此大開矣娼優以裝飾媚八領異標新是其分也自有學娼優者幾良賤之不能分而等威莫辨矣况自通商以後局面一新無不取效西法以爲西人享用之奢中國不及萬一不知西人不費無益之錢飮食求精潔未必其貴重也衣服有常度不必其妍麗也雖土木之興精益求精堅益求堅不惜所費然必有利之可圖而斷非爲一身一家之計也華人效西法不求其本而求其末致驕奢淫佚費用漸不能支西人則斷不肯染華人之習其智不已出華人上乎試問西人之所食有中國之一臠一粟乎西人之所衣有中國之一絲一縷乎而華人食則喜嘗番菜也以爲趨時衣則洋綢洋縀洋布洋紗幾於無人不穿無地不售以致本有之粗布消塲日滯女工幾廢其餘玩好雜用之物西人未必以重價購之華人則明知價値之貴而而不惜傾囊購置以爲不如此不足以示豪華始不過富厚者如此而今則未嘗富厚者亦喜東施效顰遂成積重雖返之勢就滬上而論費用之大竟有令人不可思議者無論楚館秦樓密如鱗比戯樓酒館晝夜喧譁卽茶寮烟室之裝飾輝煌亦從來所未有約計每日所費奚止數萬金曾有人核算烟燈所點之油日須數十簍其他亦可想而知矣近又盛行麻雀竹牌之戲妓館中遂多一進欵每塲抽洋銀十二元滬上妓館奚止數百家每家少則一二人多則四五人若么二妓館有多至二三十人者雖不能每日每人皆有麻雀之局然約以千人算之則已有一萬餘金矣而又有烟茶酒菜之資車馬衣服之費無不以有用之錢填無窮之壑安得宫斯土者以儉表率一挽頽風俾民間皆知儉約乎民知儉則民用足民用足則國不虞其貧矣正本淸源是所望於有位之君子 
[本館接奉電音]  
　　昨日午前京師飛電傳來硃筆一道上諭一道敬謹譯登○七月二十九日奉硃筆桂春補授太常寺卿欽此同日奉上諭魏光燾奏分别舉劾屬員等語陜西候補道黄澤原練達和平淸操自勵漢中府知府常裕穩練老成實心任事興安府知府張筠操持峻介踐履骈實以上三員均著該撫給咨送部引見甎坪廳通判魯沛旣據該撫奏稱率意科罰不知檢束僅請開缺調省查看殊屬輕縱魯沛著卽行革職洛川縣知縣王祖植馭下無方辦事含糊著開缺另補甎坪廳巡檢王肇履性情貪狡挾詐營私培縣典史鄒仁誌操守平常聲名甚劣均著卽行革職餘著照所議辦理該部知道欽此 
[暫停索地]  
　　南洋新加坡叻報云某日意大利政府得駐華使臣禀報抵任日期及初至總署商議情形略謂總署於三門灣一事並非不願和衷商櫂惟我意但求商務有益並不思佔地以逞雄心旋聞意廷議政大臣尾納可脫侯爵亦欲將三門灣作爲罷論但注意於整頓東方商務現方與水師大臣伯天樂氏及利安諸侯爵商議郵船事務欲請國家每年貼經費若干 
[電告通商]  
　　英京來電云俄皇業經出令所有大連灣口岸及大連灣一帶火車鐵路俟西伯利亞鐵路告成後准天下各國一律通商是固商務中人所宜共悉者也 
[訂約交犯]  
　　天津國聞報云日本政府於明治二十年與美國議訂交付罪犯約章自餘列邦迄未議定日内日政府又將與英比墨三國訂約所有應交罪犯别錄左方一謀殺罪謀殺未遂罪及其他殺人罪二僞造變造貨幣者三僞造變造文書者四監守自盗五强盗及竊盗至五十圓以上者六或侵人房屋或破壞之者七破壞衙門鑕行等者八揑造證據及教唆者九强姦罪十放火罪十一照兩國交涉公法應作爲海賊者十二船内有殺人者十三以自己惡意破壞鐵路馬車橋梁房屋之類足以危人性命者十四銀行執事人管理財產公司人及受託人有欺詐之行照法律應治罪者 
 
 

Page 2

 
 
[軍費日增]  
　　天津國聞報云近年歐洲列國軍需日增其額就目今計之英國每人須歲輸軍費銀六圓四角二分德國五圓四角法國四圓四角一分西國四圓二角四分奥國四圓一角六分意國九角二分俄國二圓三角四分土國一圓七角二分觀其不惜民財勤於整頗如此宜乎軍容荼火照耀海埏也 
[英銷鴉片]  
　　英京來信云近日鴉片烟土之行銷英國者每月約有三四十箱之多其眞用以充藥料耶抑有暗中吸之者耶外人不可得而知之矣 
[日界已定]  
　　福州訪事友人云前者日本議定在長門以内馬江以下闢爲租界並於番船浦前建一製造局旋爲英人所阻事送中止現聞此事已由政府與駐京日使議定准在憍南尾墩賃地十四萬坪每坪計長英尺七尺有奇合而計之幅員亦可謂廣矣聞議定界内田廬願賣與否聽民自便不得抑勒並不得掘毁墳墓及將江河填塞其英法各國前租之地仍各歸管轄此次日人已租之界亦不轉租與别國自經福州府徐太守會同日領事前往勘劃後刻已將界石竪立矣 
[剿辦馬賊]  
　　天津訪事友來函云前聞正任正定鎭楊玉書鎭軍有署理提督篆務之信近日督憲裕制軍以口外熱河地方馬賊猖獗遂札委鎭軍統帶馬步隊八營前往上月二十日行抵津門大約小作勾留卽須就道矣 
[鎭戎出缺]  
　　蕪湖訪事友來函云長江水師岳州鎭總兵張子初鎭軍捷書籍隷湖南韜鈐夙裕大江南北倚若長城忽於上月中旬因疾而逝部下將弁感泣同聲所遺岳州鎭篆務由提憲黄芍巖宫保檄委提中協魯巨源鎭軍洪達署理 
[統領易人]  
　　杭州采訪友人云前統領浙江寅字全軍馮總戎兆金駐紥乍浦已歷多年旋經大憲檄令右軍統領鮑副戎友章統率熊羆及瓜而代總戎遂交卸營務遄返省垣兹者浙江婦撫劉景韓中丞以乍浦海防緊要口岸繁多須得諳練之才方足以資鎭懾爰於七月二十四日委令總戎將右軍接統 
[勤求武備]  
　　杭州采訪友人云浙江臬憲李健齋爵廉訪奉命督辦浙江軍務旣抵省卽赴各海口逐一察勘分别佈置防軍并挑選勁旅五百名分爲左右兩營朝夕訓練名之曰述武軍左營委李副戎世祥管帶右營委彭副戎在中管帶七月二十四日調赴撫轅箭道請撫憲劉大中丞閱視新式洋槍打靶此外新中軍左營親兵本由黄峙靑太守書霖統帶現在太守奉委辦理嚴東關釐務遂改歸省防統領吳總戎春和兼帶某日太守以交卸在卽禀請中丞臨羅木營校閱泰西陣法中丞捐廉犒之 
[索賄被控]  
　　姑蘇訪事友來函云由蘇州至無錫中途有地名黄婆墩者一熱閙市廛也市尾設有巡卡船户載貨經此須至卡上報捐有某船户者素性狡黠私與司事巡丁議定月貼規費若干以故載貨往來雖或稽查亦祇虚應故事近日司事忽向之增索陋規船户不依致將所載貨物勒留議罰船户心不甘服特於七月望後某日繕禀赴牙釐總局瀝情控告督辦朱竹石觀察以此風斷不可長立飭該卡委員將司事巡丁解交元和縣陳堯齋大令訊辦 
[通州官塲紀事]  
　　北通州采訪友人云房山縣趙大令前經上憲調署三河縣篆七月十六日命駕來通禀謁道廳兩憲然後擇吉履新○代理通州知州吳渭濵刺史兆熊蒞任甫屆三月卽由尹憲何大京兆檄令交卸另委通州邦審委員高刺史瓜代已於本月十九日接印視事矣 
[津郡官塲紀事]  
　　天津訪事友來函云天津府榮伯衡太守銓於上月某日禀請督憲裕壽山制軍給咨送部引見遺缺由制軍委保甲局總辦李少雲太守接署太守奉檄之下卽趨赴督轅禀謝旋於二十四日午刻接篆榮太守筮吉二十七日乘火輪車入京○前由北洋三等學堂總辦某觀察挑選學生二十名送往日本學堂肄業現經駐紥日本大臣李木齋星使電調工部主事夏君前往監理夏君隨於上月某日由京過津附輪船前往○調補江西糧道李少東觀察岷琛於上月某日引見後乘傳至天津赴督轅禀見卽日乘火輪車至唐沽附某輪船南下赴贛省履新 
[潯水官塲紀事]  
　　九江采訪友人云城守營守備熊衛廷守戎鍾秀經上憲奏請升補浮梁營都司請咨赴部引見擇吉七月十二日附江裕輪船東下○九江鎭總兵宋佩珍鎭軍以潯郡五方雜處匪徒最易潛蹤因於七月某日爲始飭萬雲衢張立齋兩遊戎督同周千戎文球史把戎長發丁把戎受恩各帶兵丁昕宵巡綽○總理電報局事宜兼保甲總巡汪芑孫明府之夫人王氏仙逝後筮期七月二十七日設奠素車白馬弔者盈門 
[營口瑣譚]  
　　牛莊訪事友來函云七月十六日營口某店主在福和園酒肆設宴并招車營寳來茶園福順班女優登臺演劇以樂嘉賓正在淸歌妙舞之時不虞某營弁將臺後蘆席穴孔竊窺班中人斥之弁遂回營招集同伍飛馳而至將班中各樂器盡情擊毁並毆傷數女伶店主某甲飛報營中旋由徐厚村都戎喬子敬副戎先後到塲彈壓并獲住肆毆之親兵數名帶回訊責○交秋以後疫癘盛行邇來更多患河魚之疾者聞之醫家言多係寒火凝結而成往往不及醫治而殞西水門一帶一日中竟斃至數十人蜉蝣身世能無慨然○營口時疫盛行輪船之開往烟臺者只准裝貨不准載人七月十七日淸晨有山東人二十五名同坐一杉板小划船擬附某輪船前往已向行中購得船票詎意到船時船主竟揮之使去適風狂浪湧杉板遽齒覆没祗救出六人其餘十九人皆隨伍大夫以去矣慘哉 
[丁沽帆影]  
　　天津訪事友來函云津郡入夏以來雖雨澤略有愆期而四鄉禾稼靑葱鬱茂一望如雲農民莫不欣欣然有喜色咸謂今歲可慶有秋近來津南一帶忽有蝗蝻魚塍鳩隴間蠕蠕者遍地皆是現在雖未成災然轉瞬鼓翼騰空難保不有害禾稼也○邇來紫竹林法租界一帶由法領事遍黏示諭謂界内有無主之犬甚夥一至夜靜更深亂吠不休令人未能安枕殊屬可厭以後凡豢犬者頸間須挂木牌否則開槍擊斃因是日來巷尾街頭不復聞吠聲如豹矣 
[鑑湖秋汛]  
　　紹興訪事友人云調署上虞縣汪夢紱大令一麟自去年六月某日蒞任以來迄今瓜期曰届經浙江藩憲惲菘耘方伯檄委吳大令世欽前往接署已於七月十九日接印至汪大令則交卸後未卽回省蓋尚須督辦塘工也○前者上虞縣境水發時章家埠同和典鋪所質貨物多遭淹浸貧民聞風往贖者紛至沓來而魏村人尤爲聲勢洶洶無可理喻是處汛兵力難彈壓經典鋪主胡董兩姓禀請紹興府熊太守委左營守備陸仲延守戎星夜帶兵馳往查辦及抵彼處守戎督率各健兒周歷附近各村耀武揚威爲先聲奪人之計若輩自知勢不能敵相率銷聲匿跡不敢以螳臂當車旋由魏村耆老禀請守戎代鳴寃苦蓋魏姓之所以聚衆者實因七月某日族人魏桂堂持錢赴典鋪贖物無端被典鋪中人送押上虞縣署以致激於公憤集衆向論而典鋪中人早有所聞先使汛兵禦於距鎭二里許之朱凌橋魏姓人不得進悵然而返典鋪主疑魏姓糾衆圖刼貿然具禀府署致有此事守戎廉得其情商之上虞縣主吳大令立將魏桂堂保釋並令魏姓置酒爲典鋪主壓驚事遂了結刻下守戎已回郡銷差矣 
[甬江瑣錄]  
　　寗波訪事友來函云奉化人某甲僑居郡城南門外以灌園爲業春韭秋菘生涯頗不落寞七月某夜所種之菜被近村某 
 
 

Page 3

 
 
乙竊去向之理論乙反挺身出鬥甲力有不敵受傷倒地氣息奄奄其妻訴知地保擬卽舁赴縣署請騐乙畏罪央人調處願出養傷費若干其事始寢○湖西小橋畔張姓家所雇女傭主母頗爲信任七月某日因往親串家賀喜囑在家看守門户不料頓起不良之心席捲所有而遁現雖著薦保人查究然能否獲殊難豫知也 
[潯江秋汛]  
　　九江訪事友人云七月二一十日前營把總史永成把戎長發拘獲劉正興犯聞係上年春間行刦白水港砲船之盗當卽解送縣署請訊○七月二十二日山東人袁金林赴某典鋪贖物被無賴方廷奪之而逸適爲巡員周文球朱錦春二千戎所見拘送保甲總局請究汪芑孫明府研訊之下喝令笞責四百板追繳原贓 
[鳩江譚薈]  
　　蕪湖訪事友來函云正任蕪湖縣調署黟縣知縣吳吉士明府於六月杪交卸篆務七月二十一日乘舟赴省謁見各大憲然後禀辭赴黟縣履新○上年蕪湖同茂布店主崔文炳與前出使大臣崔宫詹因夥開質當涉訟不休旣經大憲批駁兩造仍互相訐控迄今三年尚未結局現在崔文炳業已身故次子名澐係繁昌縣教諭仍與崔宫詹之子崔有泰在省垣涉訟皖撫鄧大中丞檄委蕪湖關道吳季卿觀察親提質訊觀察再三勸戢爭端未知兩造能允從否也○蕪湖南岸通惠倉係前出使大臣崔惠人星使所建董其事者爲族人崔嶠仙其屋甚爲宏敞本年富商吳吉齋借屯米穀二千餘石交崔嶠仙經管嶠仙貪心頓起私行賣去得銀三千餘兩七月初六日逃往他處現由吳報官請緝未知能否珠還合浦也○蕪湖五方雜處痞棍最多雖經局縣嚴密查拿然終未能根株盡絶上月十八日城内靑石街起建画蘭盆會蕪人士咸結伴往觀有某甲者涇縣產也向操繅絲業性好武自負男兒好身手往往旁若無人是夜與本地靑皮袁三狗相遇數言不合彼此各逞兇鋒袁號召黨羽二刀毛小周等人將吳盡情毆擊遍體受傷至次晨身死袁等知已釀禍逃遁無蹤旋由屍親報官相騐邑尊某大令蒞驗後立飭通班快役嚴緝正兇以憑按例懲辦○蕪湖中江書院月課向由道憲舉行今屆七月課吳季卿觀察定於二十日考試生題馮道論米利堅國近與非律賓島人爭戰如米人勝則將代治其地島人勝則島人自治其治理與米人孰優童題狄仁傑論問議院學堂報館三者爲西政之樞紐中國果能仿行當以何者爲先 
[泖湖魚蕝]  
　　松江訪事人云通衢馳馬例禁綦嚴郡中曾由華亭縣劉大令婁縣屈大令會同中營張參戎前任城守曾遊戎示禁乃少年選事之輩藐視禁令仍時時策騎游行上月二十四日有趙姓少年跨馬疾馳道經華亭縣署前署中書吏蔣姓年逾六秩公畢而歸不及避讓竟被觸仆於地頭破血流憊不能起趙知已肇禍加鞭逃去蔣經家人扶歸臥牀醫治恐愈後不免一番饒舌也○鹽梟半係皖產無賴土棍每喜與之爲伍充作爪牙而擄人勒贖之案遂因之以起兹者西門外紳士張姓等擬聨名禀請當道責成鹽捕營員弁遇有此等案件立飭麾下緝拿蓋鹽勇亦半隷皖江雖不致潛通聲氣然以之跴緝較有司必稍有眉目也或謂土著惡棍宜仿照前任陳蓉曙太守辦法將姓名居址列示通衢俾若輩觸目警心稍知歛跡○秋雨連綿昕夕不歇雖有時豁然晴霽而入晚仍濃雲潑墨屏翳惠臨說者謂今年雨水過多秋收恐不免歉薄農家者流無不愁眉雙鎖深冀天公做美暢晴一月之久俾可爲桑榆之補也○江南提督兼自强軍統領李壽亭軍門於七月二十四日蒐軍畢面諭城守楊克明遊戎謂江陰自强各軍槍法步法一律整齊無累黍參差之弊松地兩營均需倣而行之加意訓練遊戎唯唯○藥水釬戒烟肇自某遊方僧妄謂針之癮可遞减不意有加無已且久之遍體痂結幾無完膚習慣自然反厭燈吸爲無味而毒入骨髓非藥物所能袪矣南橋及七寳各有一人因此而臂骨中折去年貢院前吹鼓亭内倒斃一喜針藥水之人本年府署前又有一人繼之邇日松郡竟有以瑪啡出賣者聚鳩形鵠面之人人持一小瓶團聚茶肆中袒衣針刺而餘藥在碗不免毒及他人雖各茶肆均貼有禁止打針字帖而若輩仍置若罔聞猶憶去年府東松竹軒茶館對門某剃髮匠學徒偶爾偷針初覺意氣陡爽後竟上癮不一年卽因之斃命當道官長知藥針之流毒曾出示禁止奈刼運難回目下傳染者反多於前眞可嘆也 
[星軺待發]  
　　昨日午前江海關道曾經郛觀察候補道黄愛棠觀察上海縣王欣甫大令先後乘馬車赴北河南路迤西山西匯業公所禀見奉旨查辦事件大臣剛子良中堂茗談良久而出中堂本擬昨日乘安平輪船赴粤嗣因别有要件須於今日午前起節王大令派役赴小東門外金利源馬頭伺候法界克捕頭亦令包探帶同夥役屆時在馬頭上彈壓閒人 
[憲旌將至]  
　　正任廣東巡撫調任江蘇巡撫鹿芝軒中丞定於本月初旬某日交卸廣東撫篆航海來申所有行李已於昨日午前由招商局某輪船運到上海縣王欣甫大令飭丁送入美界北河南路天后宫側出使行轅安置 
[軍麾已去]  
　　前日江南提督兼自强軍統領李壽亭軍門由蘇垣蒞滬泊舟南市集水馬頭文武官員咸詣舟次禀見軍門以江陰防次適有要務是以一概辭謝立卽換坐虎威兵艦鼓輪而去 
[釋菜習儀]  
　　八月初二日上丁釋菜學署灑掃局董事等傳集佾舞生於三日前在明倫堂演習昨日諸生衣冠濟楚齊赴坻宫舞羽歌詩洋洋盈耳 
[察看電燈]  
　　本邑南市新馬路一帶電燈當法界公廨讞員朱森庭明府任工程局務時設法籌欵添購大號機器倩魯麟洋行西人派勒司經理工程兹者雖已普放光明而機器仍未能靈捷兼之汽爐略有損傷處以致不便良多日前暫停兩夜飭工修理據工師言内有六號二十五號二十六號三十四號三十五號電燈五盞依舊不能明亮明府因於前晚乘馬車往南沿途察看囑工人趕緊修竣然後詳禀道憲曾經郛觀察派員前往騐攷 
[美界火警]  
　　前晚十二點鐘越十分忽報美界外虹口火警泊天明探之始悉火起於外大橋迤北西華德路第三千三百零二號門牌恒昌祥西衣鋪霎時間冐穿屋頂以致不可收拾迨捕房鳴鐘告警救火會西人急驅皮帶車往開放自來水龍頭竭力噴射約歷一點鐘時始熄是役也共焚去房屋十餘幢北至三千三百零一號錦昌外國鐵器店三千三百號裕生水菓店爲止後面延燒三千二百九十一號起至三千二百九十七號止皆係住宅並未保險惟恒昌祥由某洋行保銀六千兩錦昌保銀一千餘兩裕生保銀數百兩捕頭以起火之家保險甚巨恐有别情特令中西包探查明以候核辦 
[函告越災]  
　　信之葆三詠笙星階枝仙子鍾遵堂祿甫吉齋暉庭諸善長大人公鑒晚等於七月初六日由滬動身往紹一路勘災十六日抵嵊邑住保嬰局内過曹娥江時見有浮屍十餘口尚在撈收而厝棺漂流更難枚舉沿途一片汪洋滿目悽慘其孑遺哀鴻有登山而居者呼號痛哭令人不忍聞覩章家埠及三界以上房屋十衝九歪淹死者不計其數與謝韻翁晤談得悉新嵊兩縣出蛟四十餘處延及諸曁會稽餘上以致潰堤傷人細核災情惟嵊縣最重最慘新嵊災册已由官紳造就計極重者三百數十村嵊縣十萬數千口新昌六萬數千口會邑與諸曁尚在查數本振所擬覆查一遍赶卽散放聞縣中報災狀多至三百餘紙嵊之東鄉及北門外被災極重房屋農具衝刷殆盡此刻田園水仍浸灌災黎毫無生計爲日方長振務非一時能了杯水車薪何濟於事伏乞諸大善長鼎力勸募仁漿義粟源源接濟謹代億萬災民請命於大君子之前臨頴無任迫切盼禱之至肅泐敬請善安並請各振所諸善長大人均安嵊邑振所弟謝廷鈞晚嚴善彬呂潤孫謹叩七月十九日 
 
 

Page 4

 
 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣文履任]  
　　杭州采訪友人云仁和縣學訓導朱麗川廣文因病出缺藩憲惲菘耘方伯札委大挑教職朱廣文九疇署理廣文隷籍餘姚奉札後卽日馳赴省垣謝委擇定七月二十七日辰刻接篆蓋因丁祭在卽故不得不從速履新也 
[刦人續聞]  
　　客有自寳坻縣至天津者語諸本館訪事人云彼處大沽屯左近各處近來甚不安靖搶刼之案時有所聞上月某日大沽屯某姓坤士之婦乘轎車歸寗護以女僕頂馬行至半途突來盗匪多人將婦刦至距屯不遠之廢窰内閱三日始送回婦係某村某姓女受此大辱惟求速死其父母日夜派人防範復遣丁至縣署報案現由寳坻淸寗河香河四縣恊緝此案務獲嚴懲想天網恢恢疎而不漏若輩兇惡至此諒不能法外逍遥也 
[臺基敗露]  
　　蘇州訪事人云總捕同知王竹甫司馬訪悉閶門内有某姓家開設臺基儻害閭閻實非淺鮮爰於七月二十七日之夜帶領差勇羊往捕獲四女二男帶回署中押候訊辦 
[法無可貸]  
　　滬上五方雜處無賴之子往往成羣結黨魚肉良民自巨棍張桂卿經升任道憲呂鏡宇觀察飭拿正法後若輩爲之稍稍歛戢至近日依舊肆無忌憚　刃挖目之案幾於數見不鮮上海縣王欣甫大令英界讞員翁笠漁直刺惄焉憂之因於日前會銜詳請道憲立案嚴辦以期綏靖地方 
[認賠了案]  
　　前者本邑源昌徵昌兩鐵行倩南市新太平馬頭利記船局代雇戎阿連之烏山船承裝鐵料至烏鎭上月十三日由洋關騐看後小泊南市浦濵夜間忽失去鐵千餘斤翌晨戎卽開單報知捕房旣而利記主人周瑞堯遞禀馬路王程局求提船户研訊會辦委員司徒貽芬司馬准之訊得船夥周阿順陳阿二等飾詞諉卸正擬備文移解上海縣署訊奪戎阿連忽浼人介紹願賠洋銀五十元周亦認賠洋銀二十元司馬遂免予送縣著卽如數措齊飭提在押之陳阿二周阿順申斥一番諭以嗣後務宜加意防範毋得再踵前轍隨卽開釋洋銀給源昌徵昌其領 
[定期集訊]  
　　陸竹坪因棉紗漏捐被巡船查出扣留及解至英界公堂不知讞員翁笠漁直刺因何忽將巡役罰洋銀一百圓並著交還船貨巡役以奉公巡緝驀被罰鍰心有不平禀請局員申詳道憲一面延担文律師出爲申辯担君查得事涉洋商爰控諸英總領事署領事准之定於禮拜三卽本月初二日傳集訊斷 
[上海縣署瑣案]  
　　前報紀四鋪地甲陸長春指顧永興糕團店侵佔河道索詐洋銀兹經縣主王大令飭差查陸旋投縣禀稱小的查得陸並無訛詐情事實因顧之後屋臨河對面卽八鋪董事陳姓宅顧搭一浮橋將陳之石駁鐵欄撞損由十鋪董事調勸陳謂八鋪安濟社洋龍經費支絀令顧出洋銀十二元顧照數付之掣有捐票大令諭候核示○美總領事古納君函致縣署内開王芝林周阿毛華維大等私造品海香烟以低貨冐牌混售有碍聲名合請提究王大令立飭差役按名提案前日由帮審委員馬淸渠明府詰訊王供安徽人華周同供寗波人旋又供稱小的等於去看下一月開設香烟店因品海有次貨售與南市某烟店充作淨絲小的等是以向之買下私刻英文牌印混冐售出叩求開恩明府飭一概收押所中再核○前者源利錢莊主裴仰之控追福昌煤炭號主李梅塘欠銀數萬兩經王大令訊明限繳在案兹已逾限尚未繳到前晚馬明府提李訊追供稱實係無力求再寛限明府嚴諭再三准限五日如再違延定干比責○邵王氏舁夫邵金金到縣稱被張文炳毆傷請騐馬明府提訊之下氏供原籍常州丈夫金金拉車度日生有兩女長女已寡鄰人張文炳欲令再醮丈夫不允以致懐恨前日突被毆傷並被攫去山東衣十三件邵金金供詞相同明府飭仵騐得金金胸前略有拳傷惟所供尚有不實不盡諭候提案質訊 
[英界公堂瑣案]  
　　英總領事署繙譯官梅爾思君因有要公不及至廨是以昨日公堂案牘由副領事官嘉福祿君會同襄理讞政之張柄樞司馬判斷○日新盛信隆昌兩洋貨號在浦灘某馬頭上失去洋布二十八匹報捕後包探趙銀河查係小工王阿挑龔金坤李季發丁寳林徐毛根周金福張根生等七人串竊因一併拘送公堂日新盛及信隆昌主遣人投案請懲土等同供稱各贓均寄存他處司馬商之嘉君著押候吊齊再訊○五百五十二號巡街華捕解小工宋金生至案禀稱此人與同伴劉永裕素有嫌隙昨日無端咬去劉之中指報捕後捕頭令小的拘獲送請訊懲劉投案聲訴情由宋供稱小的係浙江紹興府屬某邑人與劉游戲以致悞傷司馬判令笞責五百板管押三月期滿之後遞解回籍○包探林福生解歹人錢品興至案禀稱此人冒稱周義昌店中人至自來火公司賒取自來火頭兩枚適經小的拘獲告知經理自來火之洋人解請究辦錢供稱小的在周義昌店中學業司馬判令笞責一百板○一百零三號巡街華捕解祥記洋貨號夥陳芳榮至案禀稱此人將洋棉紗兩包存放怡和馬頭上經一晝夜有違租界定章以故傳案請罰陳供稱小的因此貨不及取回是以暫放司馬判罰洋銀五圓○包探陸阿九解賊犯沈德林至案禀稱此人竊取唐兆元家綢衣四件布衣六件經小的拘獲帶入捕房今者捕頭令送請訊究唐投案領贓沈供認行竊叩首求恩司馬判令笞責二百板管押一月○四百六十號巡街華捕解野鷄流倡金寳玉及倡傭曹阿金請究金倡供稱小婦人家居泰安里已由陳公館主人納以爲妾昨日因事乘車出外並非拉客突被誤拘曹供與相同司馬判令將曹掌頰二十下金倡不復深求○包探洪阿寳禀稱前者蔡潘氏控族人蔡培芝霸吞家產大老爺訊理之後培芝投捕房誣指氏向之訛詐今捕頭已查知底細令小的禀請提培芝訊辦司馬允之 
[法界捕房瑣案]  
　　東園烟館執事人石壽生虧欠巨欵被各債主控諸公堂經讞員朱森庭明府訊供押追在案旣而石患病沈重求交保出外醫治明府特於昨日飭探帶出交本租界的實保人以便隨時傳訊○沈文彩前與季咸春等股開陸稿荐肉店嗣因會項糾葛涉訟公堂朱明府著沈繳出洋銀九十一元沈抗斷不遵明府飭押候追比昨日命提覆訊究稱情願遵諭繳呈明府飭探帶出覓保限十日内理楚○徐秀昌控姚秋濤藏匿田單契據等情經明府訊供押繳在案上期姚呈繳徐姓墳地田單一紙計一畝有奇其餘仍匿不繳出昨日明府命提到案問田單究藏何處姚供實在叔母處明府著押令赶緊繳出延干嚴比○長江巨竊陳阿根張錦山由包探拘獲解經明府訊供判令各枷號一月期滿責釋昨日命提到案著將枷開去各責六百板○扒竊王順卿在南誠信烟館行竊長衫被値堂人拿獲送案明府訊實口供著笞責一百板 
[美界捕房紀事]  
　　積竊王阿三屢因犯案經包探拘解公堂遞解回籍前日又潛來滬上匿跡外虹口一帶依然以掏摸爲生涯昨晨混入楊樹浦某姓駁船上竊取衣服洋銀等物被包探洪阿寳查獲吊出原贓送入捕房捕頭令押候轉解英界公堂禀請讞員翁笠漁直刺懲辦○昨午江北小竊胡三仔混入外虹口某處馬頭上貨棧中竊取舊鐵數磅携之而逸適爲巡街華捕所見拘入捕房捕頭姑念所竊甚微管押乞丐牢一天以儆 
 
 

Page 10

 
 
[江西官報]  
　　從九邱景芬缷辦泰和保甲回孟繼榮委解鹽餉往金陵揚州知縣章乃正委往上猶公幹陳警垣委往豐城查收堤工夏濟安委往瑞金公幹南豐縣鄧宣猷缷事淸理交代回南昌府照朱建勳從九潘行淸俱辦秋祭禮樂局贛州府賈孝珍缷事回知縣倪望隆由京解漕折回李光表委赴浙江查探海防情形余官濬由安義查案回張察曲浙江查勘堤工回劉震鴻委秋祭禮樂彈壓同知桂陞拔委本班一次通判鄭伯瑞拔委本班一次姚潤接辦牛痘局 
[上海陳家木橋電報總局内籌賑公所經收山東義賑第十二次淸單]  
　　朱姓爲四旬壽辰許助龍洋五十元香港電局經募燃犀後人温林氏恆茂三户各洋銀五元又温韓氏吳耀臣鄧子芬吳永樸鄒關常開廣垣羅禮生吳平石永昌號保豐昌盛記林竹孫温幼才温篷士吳文彥鄧宅無名氏等十六户各洋銀兩元又蕭郁齋義順源安記德監隆萬振成陳宅等五户各洋銀三元又林喜芳陳藴珊温孟氏温兆珍温海靑温李氏黄宋氏等七户各洋銀一元又無名氏三户各洋銀一元又無名氏銀五毛又韋氏銀兩毫半又宋氏銀兩毫又曾氏銀五毫以上三十八户共洋七十三元四角五分原合來規元五十二兩八錢八分四厘蔚盛長來開封糧道王仲培觀察勸募長平銀二百四十九兩原合來規銀二百六十六兩四錢三分全盛局來浙江無名氏洋四元程世楨洋兩元無名氏洋五角奉天電局余佩周洋兩元又經募林蟾卿黄璞山無名氏郭榮堂馬潤生李玉田馬士翹無名氏翠筠館等九户各洋兩元以上共收規元三百十九兩三錢一分四厘英洋二十六元五角龍洋五十元正○又第十三次淸單○吉林電局經募吉平銀一百兩原合來規銀一百零五兩五錢六分七厘顧肇年兄交來濟南電局經寡陸似梅濟平銀十兩又濰縣電局代募郭且潛齋京錢一千文丁碧雲齋郭福承堂陳以增銀三户各京錢二千又不留名京錢三千以上共五户原合來洋五元五角顧麒求母病速愈洋十元無名氏求子病速愈洋十元以上共收規銀一百零五兩五錢六分七厘濟平銀十兩英洋二十五元五角 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年七月二十二日京報全錄]  
　　宫門抄○諭旨二道錄道○江督劉奏報光緒二十四年下半年金陵釐局收支數目摺○又奏爲武員管帶江防吃緊暫緩送部引見片○皖撫鄧奏爲籌設武備學堂片○豫撫裕奏爲遴員署理副將片○皖撫鄧奏爲拿獲會匪首訊明就地正法片○七月二十二日吏部翰林院廂紅旗日値無引見○四川叅將陳邦榮謝恩○克公請假十日○慶公續假十日○福森布遞遺摺○召見軍機陳邦榮○○頭品頂戴兩江總督臣劉坤一跪奏爲光緒二十四年下半年金陵釐捐局收解數目循案開具淸單恭摺仰祈聖鑒事竊查金陵釐局抽收釐金歷係遵章按半年奏報一次業經開報至光緒二十四年上半年止其局用經部核准卽照向章開支各在案兹據辦理金陵釐捐局司道詳稱金陵所屬各卡未非商賈薈萃之區全賴米穀爲大宗必須年成豐稔商販流通捐收方能起色近年以來川鄂等省水旱頻仍淮徐海等屬又疉被奇災上游一帶所産之米下駛亦甚寥寥復因上年五月六月間各處米價騰貴奏明將米釐一項暫行停免雖於七月半後照舊抽收而各處收成僅稱中稔販運仍未能暢旺疉經嚴飭各卡員設法整潁無如來源旣絀乏術招徠厘收之難實由於此統計是年下半年收銀三十一萬六千四百餘兩雖核與前年最旺之收數稍爲短絀而較諸從前歷屇之收數仍有加增奉撥京恊各餉幸無貽悞所有光緒二十四年下半年厘金收解各數及茶土兩項捐厘數目開單詳請具奏前來臣核無異謹循照舊章開具簡明淸單恭呈御鑒其局用照章開支仍邀免造報細數以歸簡易除飭該局嚴飭各局員認眞整頓實力稽查務當涓滴歸公以裕餉項並將本届所送淸册咨送户部查核以後仍按半年開報一次以符定限外謹會同江蘇巡撫臣德壽恭摺具陳伏乞皇太后皇上聖鑒勅部查照謹奏奉硃批户部知道單併發欽此○○劉坤一片再前准閩浙督臣咨開准兵部咨福建烽火門叅將員缺以福建儘先叅將李田擬補於光緒二十四年五月十二日具題十四日奉旨依擬用欽此該員現在南洋差遣咨令查照等因當經轉飭遵照在案查定章由部擬補之員應行查明給咨送部如逾一年六個月之限卽行開缺另行擬補該叅將李田係由學生出身歷在福建等處管帶兵艦駕駛擅長經前署督臣張之洞調來南洋委帶開濟兵輪現飭駐洎江陰相機守禦頗資得力當此江防吃緊之時實未便遽易生手合無仰懇天恩俯准暫緩送部引見一俟防務稍鬆再行飭令銷差給咨赴部以符例章除分咨兵部閩浙總督查照外理合附片陳請伏乞聖鑒訓示謹奏奉硃批著照所請兵部知道欽此○○鄧華熙片再安徽省遵旨籌設武備學堂就臣衙署東偏原有演武廳一所操塲寛廣餘地空閑量將舊屋修改添造四十餘間於上年八月興工卽作爲武備學堂叅酌南北洋教法訂立章程學生以四十人爲額報考本省外省員弁及官紳子弟肄習兵學咨卽北洋陸師學堂出力歷練成才之二人分充教習臣擬定辦法於上年十月具摺奏准在案該學堂工程臣先期派委候補知府許以增勘估繪圖呈閱核定飭令舉辦共計新舊房屋修改二十四間並葺修演武廳及照墻門樓等處添造四十一間曁新增門座照壁等項均於是年十一月一律完竣報臣札行藩司委員騐收均係工堅紏實並無草率偷减取具保固切結存查其工料價値共計庫平銀八千九百餘兩飭在防軍支應項下先後動支應用臣照奏案遴派總辦稽查等員經理該學堂事務北洋大臣揀選教習二名於本年二月咨送到院各處應考學生照額取定於三月間赴堂肄業臣就近稽察教學認眞復經南洋大臣訂延東洋將佐一員來堂教習以期藝業精進每月應需經費在於奏留防餉裁節欵内核實開支給發領用現據該府許以增將前項武備學堂工程物料用過銀數開單由督辦支應局布政使湯壽銘詳請先行奏咨立案聲明飭造報銷註册請俟送到再行詳咨核銷等情羊來臣覆核無異除咨户部查照立案外理合附片陳明伏乞聖鑒謹奏奉硃批該部知道欽此○○裕長片再記名提督借補荆子關協副將李葆珠奉旨調取引見該處爲豫省西南要隘界連楚省地方遼闊緝捕巡防均關緊要所遺印務亟應遴員前往接署以資鎭攝查有記名總兵陸懐恩久歷戎行曉暢營務以之接署荆子關協副將篆務洵堪勝任除檄飭遵照外謹附片陳明伏乞聖鑒謹奏奉硃批兵部知道欽此○○鄧華熙片再准長江提臣黄少春咨自履任長江卽聞有會匪首駱海淸在太平寍國等府開堂放飄兇横殺人肆無忌憚飭營訪拿未獲上年四月又聞其在太平府城外擅殺匪黨馮姓當經密商該府知府陳文騄重出賞格購線嚴拿官則超升兵則拔補並密札都司丁得貴千總吳大元改裝易服潛往各處密拿添派增貢生李泰基試用知蘇劉昌彝分途察訪該匪首黨羽衆多耳目靈快行蹤飄忽出没靡常該千總督同外委劉慶餘帶兵跟蹤蹤訪緝至十二月間知駕匪船在宣縣東門外停泊商請該縣知縣陳兆慶派役馳往四面兜拿當將該匪首獲住交縣研訊供係湖南湘陰縣人光緒四年在水師提標中營當兵十年當堂放飄十一年斥革出營放過飄布二百餘張先後將會内聶永廷馮玉林在太平府境内殺死等情直認不諱報經黄少春查核該匪首爲太平寍國間匪會巨魁訪悉歷開萬榮萬福天台各山各有雙金花名色長江匪首向有九人號九條龍自歷年拿辦僅餘該匪首一人糾黨横行大爲地方兵民之害如解省城訊辦沿途恐有疏虞卽經札飭宣城縣於訊明後就地正法傳首至太平府懸桿示衆以昭炯戒出力兵丁業經給賞存記其在事各員弁頻年跴緝勞力苦心不避艱險爲地方除一大害實屬異常出力咨請酌保奬數員等因並准兩江督臣劉坤一轉咨前因商酌會辦前來臣伏讀光緒二十年五月初八日上諭哥老會匪最爲地方隱患未萌原准從優保奬其拿獲開會立會首要各犯尤爲出力之員弁准照異常勞績請奬並將出力等次隨摺聲明等因欽此欽遵在案該匪首駱海淸開堂立會係屬著名巨魁稔惡多年久爲民害今經該員弁等合力擒拿審明嚴辦洵能消患未萌合無仰懇天恩俯准酌保數員以資鼓勵如蒙兪允再由臣查明出力等次酌量擬保奏乞恩施除飭屬出示曉諭被誘兵民繳燬飄布免予查究以解餘黨外謹會同兩江總督臣劉坤一長江提督臣黄少春附片具陳伏乞聖鑒訓示謹奏奉硃批著照所請該部知道欽此○○劉坤一片再據新授福建布政使半興鋭禀稱興鋭蒙恩補授福建布政使本年四月遵旨入都仰蒙召見三次訓誨周詳莫名欽感陛辭出都行抵上海中途感受署氣忽患眩暈吐逆之症又以前在越南勘界積受邊瘴久患痿痺醫治雖已就痊在閩數年瘴溼薰蒸兩骽覺重現復因暑觸發舊疾步履益形艱蹇伏念興鋭疊蒙恩命至渥極優年齒雖近衰頽精力尚堪報効何敢以微恙上瀆宸聰第力疾遄行或恐因而加劇轉無以圖答涓埃惟有禀請據情代奏籲懇天恩賞假一月俾得在滬就醫從容調理一俟病痊卽行銷假赴任斷不敢稍耽安逸自外生成等情前來理合附片據情代奏伏乞聖鑒訓示謹奏奉硃批李興鋭著賞假一個月欽此 
 
 

Page 14

 
 
[光緒二十五年七月二十三日京報全錄]  
　　宫門抄○諭旨五道錄前○豫撫裕奏爲雜職訐告官長請將原告革職審辦摺○皖撫鄧奏爲查明已故總兵原籍並無未繳軍火據實覆陳摺○滇督崧奏甄别知縣照例補用片○吳撫德奏爲遴員署理知縣片○七月二十三日户部通政司詹事府正藍旗値日無引見○溥良假滿請安○張翼前往天津請訓○德魁續假十日○趙爾豐預備召見○召見軍機趙爾豐張翼○○頭品頂戴河南巡撫奴才裕長跪奏爲雜職訐告長官肆口詆毁傷無證據跡近誣陷應請將原告先行革職審訊以證虚實而肅法紀恭摺仰祈聖鑒事竊據候補巡檢林紹玉以現任糧道王維翰離經悖道異端煽惑詐騙銀錢署中設立神堂興妖誦咒徒黨百餘人並置買房產託人出名轉賣曁鹽斤加價不遵部章强加另費以及暧昧不明姦贓穢跡各等情於奴才出門之時迎輿投遞指該道爲異端煽惑而又無確實磴見其餘皆不干已之事並聲明以上各情曾於十七年十月間在前任撫臣裕寛任内禀過未蒙批示等語接閱之下不勝駭異伏思人雖至愚荒謬斷不敢以毫無影響之事屢次控告現任上官詰巡儉林紹玉所禀各情雖爲事不干己前任撫臣裕寛爲之立案不行固屬照例辦理而所控牽引異端邪教關係甚大不可不核實詰究糧道王維翰如果違理妄爲亦難掩衆人耳目當經奴才遍詢同城司道及闔署文武官僚均稱未聞王維翰有前項劣迹卽飭據該道自行禀覆亦逐節剖明並無罅漏至詰以林紹玉與該道挾有何嫌則稱平素並無往來毫無嫌隙惟該道昔年管理支應局務林紹玉曾求委粥廠差使當因員數已敷拒而未允想係仍挾前嫌待琄查例載官民人等告訐之案察其事不干已顯係詐騙不遂或因懐挾私讐以圖報復者内外問刑部衙門不問虚實俱立案不行若呈内臚列多欵或涉訟後復告舉他事擇其切已者准其審理其不係干已事情亦俱立案不行仍將該原告照違制律杖一百再加枷號一個月官革職等語此案候補巡檢林紹玉列欵禀控現任糧道王維翰内多曖昧不明之事均屬事非切已其爲懐挾私嫌恫喝圖詐已可慨見雖可照例辦理惟所控情節較重隱然有所挾制君不令其逐欵指實使之輸服無詞僅予照例懲處該原告必至異常刁狡難保不以袒護糧道爲詞復肆譸張别興大獄纒訟無已此外尚有被商人蔚盛長在司控告改禀圖詐一案發審未結相應請旨將候補巡檢林紹玉先行革職以便飭司督同府縣嚴切根究再行照例懲辦以儆刁妄是否有當謹恭摺具陳伏乞皇太后皇上聖鑒訓示謹奏奉硃批林紹玉著先行革職一面嚴切訊究按律懲辦欽此○○頭品頂戴安徽巡撫臣鄧華熙跪奏爲遵旨查明已故總兵家無未繳快槍子碼其子亦無價賣情事據實覆陳恭摺仰祈聖鑒事竊臣承准軍機大臣字寄光緒二十五年三月三十日奉上諭有人奏總兵牛師韓前曾領去毛瑟後膛快槍三千杆每杆隨帶子碼一千粒或有謂五千杆者該總兵並未赴任卽回原籍病故其子亦不繳回膽敢價賣肥已去歲渦陽起事盗首牛世修卽牛師韓之族弟有搶去槍碼情事聞現在仍復不少等語著鄧華熙派員前往查明牛師韓從前領去快槍子碼數目現在實存若干卽勒令伊子如數繳還以重軍械毋任稽延將此諭令知之欽此遵旨寄信前來等因遵卽派委候補道童祥熊前往確查勒繳玆據該道禀覆稱馳赴已故寍夏鎭總兵牛師韓本籍渦陽縣曹市集地方先行密訪僉謂該故鎭家原有土洋槍數十桿竹竿標百餘根以備防禦盗賊前年其家屬移居頴郡此項槍竿存在舊宅去冬匪起搶失無存等詞叩以快槍子碼僉謂并無聞見署該縣知縣王樹鼎同時馳至該道隨卽督同詣該故鎭住宅查勘屋宇皆空訊據看守人牛履平供稱該故鎭長子候選同知牛維棟於二十三年十二月移家潁州府城此屋舊存土洋槍二十杆小洋槍四桿擡槍十桿竹竿標一百根係捐備分給圩丁巡防守夜之用上年土匪起事都被搶去等詞該道復赴潁州督同阜陽知縣黄家傑至牛維棟寓所周歷詳勘未見有快槍子碼存儲面詰牛維棟據稱故父牛師韓前在安徽帶勇勦匪所用祗土槍竹竿標等類嗣任河南歸德鎭調署河北鎭兼帶練軍所用係來福槍鳥槍均於卸任時移交有案光緒二十年十月奉命簡放甘肅寗夏鎭總兵旋統豫凱馬步七營援剿河狄回匪二十一年十一月在大峽擊賊獲勝解平戎驛圍十二日卽在該處營次病故原在欽差大臣兩江總督臣劉坤一行營軍械總局具領馬梯尼槍一千二百八十四桿林明敦槍四百桿哈尼乞開斯槍一百九十四桿馬上拐子槍二百三十四桿兩磅過山鋼砲六尊均經該軍營務處鄭杰如數點淸移交接統是軍之記名總兵陸懐恩接收取有回文爲據原領子碼歷經攻剿操練發用無存曹市集舊宅所存土洋槍二十杆小洋槍四桿土擡槍十杆竹竿標一百根係圩户公同捐置爲辦團禦盗所需已被該處匪徒搶掠一空等語當飭檢呈陸懐恩回文查騐無異其被搶土槍等項證諸訪問人言及看屋人供詞亦堪取信該道復督縣訪聞當渦匪出竄時牛維棟寓所有借出槍械交鄉董防堵之事隨又切實根查復據牛維棟稱伊祖牛斐然生前於同治年間在該府夙與紳董邢倬雲等舉辦團練集資購置土槍七八十杆用壞二十餘杆平靖後剩有五十五杆存伊舊寓空屋上年防禦渦匪經官紳取用五十杆其餘五杆借與北鄉劉集圩長寗益曾守圩事竣收回現存在團練公所等語由縣詣騐數目合符等情取到牛維棟親供邢倬雲等甘結阜陽縣加具印結並牛履平口供陸懷恩回文一併鈔錄呈送察核前來臣詳細覆核該故鎭牛師韓前帶皖軍曁任歸德河北兩鎭其時尚無後膛快槍治其領馬梯尼等項槍砲率軍西剿殁於平戎軍次並非回籍病故營中利器無緣落伊子手中現旣查明營伍接統有人軍械交收有據子碼發用無存則原奏伊子不繳回一節其爲訛傳可知卽其價賣肥已等情亦在傳疑之列被盗搶去槍碼一節僅止曹市集舊存土槍等項係屬地方公置非該故鎭前在軍營領存未繳之件明查暗訪尚屬相符至稱現在仍復不少大約指其潁州寓所土槍而言所存五十五杆亦經查悉同爲捐備公用之物現存團練公所點驗淸楚其非應繳後膛快槍及此外别無私藏亦均可信現辦團練爲地方緊要事宜前項土槍亦操演巡防所常用自應免其繳官仍准存於公所飭紳董妥爲經管用時始准取出不得藏於私家以杜流弊除將鈔呈供結回文等件存案備查外所有遵旨查明緣由謹繕摺據實覆陳伏乞皇太后皇上聖鑒訓示謹奏奉硃批知道了欽此○○崧蕃片再同通提舉等官無論候補試用人員到省一年例應詳加甄别出具切實考語奏明補用兹查有雲南前先補用同知直隷州知州准補永善縣知縣秦發慶同知用前先補用鹽提舉李訓鋐均各試用一年期滿例應甄别據署藩臬兩司鹽法道先後詳請核辦前來奴才查該員秦發慶襆誠廉謹辦事勤明李訓鋐才優識練任事精詳俱堪以各班分别在任留省補用除將履歷淸册咨部查照外謹附片具陳伏乞聖鑒謹奏奉硃批吏部知道欽此○○德壽片再吳縣知縣方道誖調省察看所遺吳江縣要缺政務殷繁必得明幹之員接署方足以資治理查有准補吳縣知縣朱秉成堪以調署據藩司會同臬司具詳前來除批飭遵照外謹合詞附片陳明伏乞聖鑒謹奏奉硃批吏部知道欽此 
 
