# 1900 - 315 - 4909912

 

Page 1

 
 
[讀九月二十二日上諭恭注於後]  
　　昨日本報恭錄九月二十二日上諭將縱庇拳匪之端郡五載漪莊親王載勛怡親王溥靜貝勒載　載濓輔國公載澜都察院左都御史英年刑部尚書趙舒翹山西巡撫毓賢分别懲治惟前協辦大學士吏部尚書剛毅雖有縱匪情事祗以現已病故免其置議在朝廷以此次拳匪之變開罪友邦溯流窮源實由諸王大臣釀成此禍故今者欲修好釋憾諸鄰邦不得不允其年求嚴懲首惡自端王以至貝勒載瀅皆獲圈禁之罪而毓賢則在山東巡撫任同縱容拳匪戕害教士教民任性妄爲情節尤重故特發往極邊充當苦差永不釋回且未被中外諸臣指叅之怡親王溥靜貝勒載濂載瀅等三人亦經聖明燭照一體嚴懲朝廷之欲蠲棄前嫌重聨玉帛於此已可槪見而懲治諸王大臣之罪亦不得謂之不嚴各國果於我中國有重敦睦誼之心至此亦當解釋微嫌降心相就不再迫我以難堪之事致中國士庶惴惴焉以家國存亡爲憂生民塗炭爲懼如是則所謂文明之化禮義之邦耆各國當之庶乎無愧然而吾嘗黩窺各國之心則知其尚多未饜也夫拳匪事起教士多被其害教民雖係中國之民然旣入其教卽當爲彼國所保護乃無端殺戮浩刼同罹是西人以勸令入教之故反喪其身揆之於心實無以對死者且更何以將耶穌之道再勸將來乎此各國不肯輕易言和之一端刀顧是猶其小焉者也堂堂德國使臣固奉君命以使中國者也敬其使卽敬其主中國宜若何保衛之乃一旦爲拳匪所害是非特辱及其使并辱其君矣翩翩書記雖不如使臣之尊然亦受日皇一命之榮者乃亦猝遭殺害而謂兩國之心能無銜恨刺骨乎此又不肯輕易言和之一端也董福祥亦縱容拳匪之首徒以統領甘軍擁兵自衛朝廷恐致激成變端不敢遽加以罪然自各國觀之君命旣不能行於一將又何以能行於萬民他日死灰復燃不可不先時慮及此又不肯輕易言和之一端也故慶王李相雖奉議和之命竭力調停而商酌多時仍無就緖論者以爲各國迫我太甚斷難允從然吾窺各國之意雖要挾多端其至要者祗在誅戮一二大臣而已無論我朝家法嚴明列聖以來誅戮大臣之事亦曾屢見卽如此次徐筱雲尚書許竹算侍郎袁爽秋京卿皆係大臣而皆無罪而戮夫無罪則戮之有罪則反生全之雖曰永遠圈禁雖曰發往極邊各國之心其能饜乎嗚呼當拳匪勢盛時中外民人皆歸罪於端王剛毅指爲匪首執筆人獨追原禍始以爲是實前山東巡撫毓賢釀成之罪之魁禍之首毓賢實駕端剛諸人之上故嘗作論揭之以爲可殺夫執筆人非於毓賢有深怨亦以毓賢實有可殺之罪而欲朝廷之早加斧鉞以謝各國俾我先立於無可置議之地而後可與之相商且此外縱匪之人或轉可因之而稍减其罪則殺一毓賢而所以保全者正不少也今朝廷亦旣知毓賢之罪爲尤重矣未能誅之於先者不妨誅之於後和議轉圜或可肇基於此或曰如子言如國體何如自主何則應之曰誅戮臣下而出於我朝廷之意尚不失爲自主罪應殺而殺之亦無傷於國體較之廷雍貴恒沈家本諸人被聨軍照按泰西刑律以槍擊斃者孰得孰失當能辨之倘異日仍爲各國所固求如毓賢者終不能免於一死斯誠無國體矣斯誠不能自主矣我朝廷當早計及之也 
[本館接奉電音]  
　　昨日午後西安行在兩次飛電傳來上諭九道敬謹譯登○九月二十三日行在内閣抄奉上諭禮部具奏慈禧端佑康頤昭豫莊誠壽恭欽獻崇熙皇太后萬壽禧節一摺聖母太后以乘輿播遷宗廟陵寢典禮闕如亦復何心受賀諭令一應典禮槪行停止經朕再三籲懇始蒙俯允令朕於是日率同王公百官在便殿行禮所有應行典禮均著一律停止仰見皇太后宵旰憂勤眷懷宗社寤寐難安朕若再行瀆請轉無以仰慰慈懷該部卽遵諭行欽此同日奉上諭于蔭霖奏考覈屬員分别舉劾一摺湖北漢陽府知府余肇康鄖陽府知府許有麟宜都縣知縣李天柱羅田縣知縣陳樹屏當陽縣知縣李祖蔭天門縣知縣梁葆仁宣恩縣知縣洪錫爵補用知縣謝紹柯朱祖蔭候補同知徐鈞溥試用知縣楊悦松桂蕭端澍補用知縣周穆生巴東縣野三關巡檢謝鼎以上各員旣據該撫奏稱屢加體察具有才幹均著傅旨嘉奬濳江縣知縣朱恩錫公事廢弛民情怨讟宜城縣知縣黃佑光識闇性貪舉止乘謬榖城縣知縣章冕違例苛罰計及瑣細恩施縣知縣劉庚行止污邪爲人所鄙前署監利縣知縣來鳳縣知縣恩潤貪黷鹵莽案多草率前署武昌縣試用知縣何厚康遇事欺朦任意藐抗前代理咸豐縣試用知縣王賜恩任意妄爲聲名狼藉前署南漳縣教習知縣唐監釗因訟勒索巧立名目卽用知縣馬如鑑情性乘張漫無條理試用知縣徐嘉祥操守難信物議沸騰試用直隸州州同張新年行止不端試用巡檢朱沛行同無賴來鳳縣與史曾沐光刻薄無行均著卽行革職試用知府連捷辯給矜躁難資表率著以同知歸部銓選遠安縣知縣潘世瓊聲名平常著以府經歴縣丞降補嘉魚縣知縣吳士彥識闇才庸不曉事體前署黃梅縣巴東縣知縣宗繼增年老無用諸多廢弛前署來鳳縣大挑知縣歸思睿昏庸多病斷案模糊均著勒令休致黃岡縣知縣楊壽昌報册不實諸多敷衍著開缺另補另片奏特叅道員等語湖北荆宜施道奭良貪名最著地方吏治毫不經心著以同知歸部銓選餘著照所議辦理該部知道欽此○二十四日行在内閣抄奉上諭崑岡等奏大員闔門殉節代遞遺疏一摺將軍延茂持躬恪謹賦性篤誠由詞曹補授京卿歴任駐藏帮辦大臣吉林將軍均稱厥職本年简放黑龍江將軍尚未赴任七月間臨難捐軀從容就義洵屬大節凛然延茂著追贈太子少保銜加恩予謚入祀昭忠祠照將軍例賜卹任内一切處分悉予開復應得卹典該衙門察例具奏伊妻李氏伊兄弟之妻唐氏董氏李氏陳氏並姪女四人同時自焚盡節尤爲慘烈允宜特予旌揚以彰貞節李氏等俱著准其旌表該衙門知道伊子主事肇鴻著俟服闋後以員外郎分部行走用示篤念忠藎至意欽此同日奉上諭崑岡等奏查明儒臣殉節仰懇恩施一摺國子監祭酒熙元於本年七月間目擊時艱悲憤難平仰藥殉難洵屬見危授命忠節凛然著加恩予謚並追贈侍郎銜照侍郎例賜卹其嫂富察氏及其妻費莫氏同時殉難允宜特予表揚以彰貞節富察氏費莫氏均著准其旌表並著崑岡等確查該祭酒有無子嗣奏明請旨辦理其前經賜卹之國子監祭酒王懿榮一併加恩予謚該衙門知道欽此同日奉上諭崑岡等奏詞臣殉節懇恩賜卹一摺翰林院侍讀崇壽身列淸班克勤厥職本年七月間目擊時艱見危授命洵屬大節無虧著加恩予謚追贈太常寺卿銜照三品卿例賜卹伊姪桂馨著賞給主事俟服闋後分部行走以示篤念忠藎至意欽此同日奉上諭湖北荆宜施道員缺著袁樹勛補授所遺直隷天津府知府員缺著 
 
 

Page 2

 
 
邵福彭補授欽此同日奉上諭都察院左都御史著溥良補授欽此同日奉上諭前因京師大小文武官員如有矢志殉節臨難捐軀者朝廷允宜褒揚黑龍江將軍延茂國子監祭酒熙元翰林院侍讀宗室寳豐崇壽均經降旨賜卹其餘單開各員已交軍機處酌覈具奏此外滿漢各員尚有殉節未經查出者著崑岡等再行確查奏明請旨辦理欽此同日奉上諭崑岡等奏詞臣殉節懇恩賜卹一摺翰林院侍讀宗室寳豐品端學粹淸簡持躬特命在弘德殿行走克勤厥職兹於七月間臨難捐軀從容赴義洵屬大節凛然著加恩予謚追贈太常寺卿銜照三品卿例賜卹伊子承良著賞給主事俟及歲時分部行走以彰忠藎欽此 
[迎鑾補記]  
　　陜西友人來函云護理陜西巡撫端午樵中丞探悉聖駕將由山西太原行在移駐西安因於閏八月十六日馳赴潼關竭誠迎迓並沿途察看地方官所葺行宫以便隨時駐蹕是月十八日翠華蒞侯馬二十二日抵潼關二十七八日至西安省會 
[惠此中國]  
　　香港循環報譯登日本神户報云聨軍統帥某氏在天津德國領事署告德人之言與德皇演説者頗有異同大旨謂余之來華欲重敦德國與中國交誼非欲破壞中國政治其所謂復仇者僅懲治罪魁禍首而已非與中國以后力從事也 
[俄派艦隊]  
　　英京倫敦來電云俄國派出軍艦一隊由歐洲駛赴東方駐泊計鐵甲戰船兩艘鋼甲巡舶一艘水雷艇五艘按鐵甲每艘册註一萬零九百六十墩巡艇册註一萬二千三百三十六墩 
[美派戰船]  
　　美國報云美國水師部議定明年派戰船三十二艘合共一十五萬一千六百墩駐泊中國及飛獵邊一帶聞此隊戰船中有砲艦二十二艘 
[兵餉計數]  
　　俄字報云俄國自拳匪作亂派遺水師所費餉銀已多至九千七百零九萬七千六百六十六羅卜合英金一千零一十四萬三千四百磅内有六千萬羅卜係平常兵費一千六百萬爲增募海軍之費三百萬爲整頓理波港口之需二百萬用以整頓琿春海門三百萬用以整頓旅順邊防 
[惠匪餘聞]  
　　香港循環日報云惠州土匪自經官軍剿辦早已潰散奔逃兹者省垣官塲接惠州文件内開日來水陸兩提督派撥弁勇在三多祝及稔山等處分途進剿匪黨傷斃者不可勝數其被官軍擒獲者有數十名之多中有梁李二匪目乃博羅縣人素爲土痞訊明後卽就地正法餘黨之竄往平政司所轄及河源縣境者亦被官軍擊散古循地方雖有遺孽諒亦不能爲患閭矣 
[戰艦將回]  
　　香港循環日報云日前英法德美諸國各調戰艦駐泊粤省鵝潭旋復分出大戰艦二艘寄椗黃埔迨本月十六日忽有戰艦三艘由鵝潭駛出向外洋鼓輪而去聞諸艦旣到省河大憲卽親謁各管駕及各國領事官詢問緣由僉云政府因聞粤東多閙教之案惠州亂黨更大肆披猖故來此保教保商非有他意大憲告以惠州土匪刻已敉平各屬閙教匪人亦皆照例懲辦並諭令各紳耆約束子弟保護教堂教民長江所立約章粤省大小文武各官胥能遵照辦理各國可無庸過慮請將戰艦調回以免人心疑惑各管駕及各領事允之故令三艦先行大約日内各艦亦富次第駛去矣 
[雄師抵陜]  
　　陜西友人來函云署四川提督夏軍門毓秀統帶威遠軍五營北上閏八月十二日行抵陜西暫駐西關營壘有見者謂部伍整齊軍令嚴肅洵不愧爲節制之師也 
[粤督行程]  
　　陜西友人來函云今春前陜甘總督陶子方制軍戀闕情殷請旨陛見蒙恩兪允因卽命駕登和不意行抵西安政躬遽沾淸恙遂懇請開缺冀卸仔肩乃聖眷優隆迭蒙賞假俾資調理閏八月初九日恭奉上諭調補兩廣總督制軍感激知遇力疾馳驅卽於是月十四日馳赴山西行在迎鑾聞須仍回陜西俟載覲龍光後再定行止也 
[紳裔伏誅]  
　　香港循環日報云廣東巨紳史姓之裔史某因本月初七日後樓房宋某所賃屋中炸藥轟發一案被介字營勇拿解南海縣署縣主裴大令研訊之下史祗認與宋略識埋放炸藥之事實不知情大令查知宋賃屋時由後樓房附近某媼導往遂傳媼至案訊供媼稱當議租時史姓確乘輿而往大令令與史對質史仍矢口不承十五晚復飭提訊史極力熬刑死而復蘇乾再始認與宋串通圖謀不軌大令飭就供單上蓋指模詳禀護理兩廣總督德靜山中丞中丞旋於十七日批飭就地正法噫如史者搢紳華裔弱冠年華祗因比之匪人遂至身罹法網少年子弟不知擇交者可不引以爲鑒哉 
[詳述颱颶爲災]  
　　香港風災已登前報兹者香港循環日報云本月十八日之晚港中颱颶爲災爲歴來所未有先是亭午十一點越五十分時中環捕房高懸黑色旗其尖向下指明風起於本港之南三百西里内至傍晚六點鐘時忽鳴砲示警知將有大風自東北方來是時水面各船俱已駛避入夜風勢漸烈已成颱颶之象自宵達旦狂飇怒號暴雨如注虎嘯龍吟駭人魂夢至十九日淸晨其勢愈猛飛揚跋扈有如萬馬奔騰内河砲船名新派巴者遭風沈沒船中水手盡數問諸水濵此船原泊九龍水師署對面時因錨練中斷不能把持船中人迭次鳴砲求援惟波浪如山赴救無人遂致失事或云全船之人悉數溺斃或云由惡打獵水雷船主揮令水手救起數人未知孰是九龍貨倉前一帶海墈壞船木板堆積如岡由紅墈至油麻地海旁摧殘更甚此皆載貨小艇被風浪吹擊墈石以致糜爛不堪者另有小輪船若干艘或沈或傷令人不忍寓目統而言之九龍紅墈油麻地旺角嘴沿海渡船小艇之沈沒破壞者以數百計溺斃人命至數百名口之多是誠亘古罕有之奇慘已油麻地屋宇之傾頽者計四椽傷斃者數人此外各處板屋篷寮一掃而空合計水陸民人遭難後無家可歸者以數千計海上戰艦商船亦不無傷壞淸曉五點鐘時急的輪船因鐵纜摧折隨波漂流致與長沙香港兩輪船相觸各有損傷葡國亞担孖士多巡洋艦曾救起兩渡船水手六名威雲防邊船纜斷擱淺幸未幾卽脱險美國甲乙兩小輪船沈入波心全無踨跡另有美國帆船與水手同隕新到挖泥船名間當利華者突遭覆沒船底向上船中水手急穿浮水衣隨巨浪湧至岸旁得免沈溺有一三枝桅之美國帆船擱於軍功廠街畔新塡海岸此處棚屋甚多全行塌下者有之損傷過半者有之要皆棟折榱崩無一完善必打街新埔頭電燈鐵柱亦皆折仆灣仔海邊壞船木板甚多由東至西沿海店鋪窓櫺檐瓦損壞一空威靈街舊品芳樓新建墻壁被吹坍下壓斃九人傷四人事後將死者移往殮房傷者舁送醫院石塘嘴斷垣一幅頽然而下壓斃二人下環有一裝載火油之駁船覆沒海旁各種木埔頭零落殆盡省港澳輪船公司舊埔頭散亂無遺幸有新建鐵埔頭可以泊船尚不致於棘手至山頂房屋亦多损壞有無傷斃人口現尚未悉情形也 
[飛廉肆虐]  
　　安慶訪事友人云菊花天氣和煦異常本月望後每日寒暑針升至六十餘度十九日忽陰雲密佈雨師降臨入夜更魚二躍時氣候轉寒風聲大吼飛揚跋扈恍如虎嘯龍吟至天明始雲開雨霽譁傳道署及火藥局撫署演武廳外各處圍墻均被狂風吹倒凡城廂内外年久失修之屋傾塌甚多北門外茅屋數家捲入長空頗有葛仙拔宅飛升景象此外江岸所泊各船走錨斷練者更不可以僂指終飛廉氏之威誠可畏哉 
[杭垣火警]  
　　杭州訪事友人云本月二十二日子刻忽聞警鉦亂鳴人聲鼎沸急起視之知火發於高銀巷西首胡恒昌南貨棧房時淸 
 
 

Page 3

 
 
河集及三元多福集各義龍均已馳至俄而藩署洋龍由經歴邱叅軍督帶而來上下城水龍亦相繼戾止分投澆灌約歴兩點鐘時始熄僅焚去廠屋三間起火之由因炒落花生遺燼所致幸四面牆垣高聳加以各龍夫奮力赴救故不致殃及他家也 
[皖垣火警]  
　　安慶訪事友人云本月二十一日己刻省垣黃家坡瓦工陳姓家忽兆焚如之禍各水龍飛馳灌救得卽熄滅僅燬去房屋一幢陳妻某氏正作早炊不及逃避葬身火窟中良可哀已未幾城北昌家坡某姓家又焚去草屋兩間經營兵登時救熄風乾物燥居家者可不愼哉 
[騐收船工]  
　　前者蘇松太兵備道余晉珊觀察札飭浦江各砲艇哨弁查明損壞之處雇工修葺近已工竣由各弁禀請觀察派員騐收昨日觀察委某員至南市各馬頭將各艇逐一勘騐隨卽禀覆銷差 
[貲遣難民]  
　　昨日有湖北難民一百五十名口由某處來申欲入大東門門弁向之喝阻隨禀請蘇松太兵備道余晉珊觀察核示觀察立卽傳諭上海縣汪瑤庭大令派差押上輪船資遣回籍 
[獲犯請懲]  
　　日昨江海新關税務司安格聨君函送竊犯陳祥萬沈子山二名至蘇松太兵備道署聲請究懲道憲余晉珊觀察發交上海縣汪瑤庭大令訊究 
[滬城火警]  
　　昨日傍晚本城老北門内九畝地左近馬弄王姓家不戒於火致兆焚如鄰人汲水以澆得卽告熄迨地甲鳴鉦報警各叚洋龍飛駛而來則已烟消火滅矣 
[局員會哨]  
　　前晚輪應本邑南市二十三七鋪巡防局會哨之期届時十六鋪南北中三局委員先後命駕戾止由邱友林盛雨村兩二尹殷勤迎入暢談良久然後分道出外梭巡 
[路斃堪憐]  
　　昨晨本邑南市十六鋪地甲至南市楊家渡左近查見無名男屍一具年約三十餘歲並無親屬在滬遂開具屍身所穿衣服投報某善堂領棺收殮舁厝荒阡 
[駕返西池]  
　　法總領事署繙譯官費亨祿君挈其夫人宦游滬上數日前夫人患泄瀉之症勢頗沈重乃送至虹口西醫院醫治詎料藥石無靈延至前日之晚溘然長逝費君情深伉儷悼痛逾恒卽在醫院備棺成殮翌日淸晨舁柩至新北門外聖若瑟堂行追思禮寓滬法國官商及駐紥新馬路之各兵弁咸往吊奠馬龍車水絡繹於途法總領事署及大自鳴鐘前均下半旗以誌哀悼法捕頭戎服佩刀帶領中西各捕及各包探臨塲彈壓迨追思禮畢其靈柩由公館馬路迤邐而西過八仙橋至外國墳安厝是日適逢法界會審公廨堂期先由費君咨照捕房並飭丁禀請讞員杜枝園大令暫停訊案 
[英界火警]  
　　前夜十一點三刻時英界九江路昌記弄六十八號門牌潤記洋貨號披屋内遺火積薪忽兆焚如之禍當經瞭望臺上鳴鐘告警救火會各西人急驅皮帶車馳往噴救僅焚去披屋三間樓而連廂房三間得卽熄滅 
[上海縣署瑣案]  
　　日前上海縣汪瑤庭大令接奉蘇松太兵備道兼江海關監督余晉珊觀察札文内開會丈局禀稱英册三千二百四十四號新契租地正在勘丈時突有張阿全等出爲攔阻請卽飭縣提究等因旋據業户張兆華投縣呈控張阿全串通地保陳文榮地販陳梅亭影戤建造公廨混將伊執業田單謊報遺失朦請印諭盜賣與義興公司恃强霸佔等情大令正在飭差往提張阿全忽串令張考山等呈控張兆華掘毁墳墓迨飭差拘提阿全乘間脱逃兹者張兆華具禀求催大令遂飭將一干人提齊前晚升堂研訊差役陳德禀稱被告張阿全陳文榮均已具詞禀訴求提保戳人曹鶴祥到案著交大令以張阿全等情虚畏避抗不到案殊爲可惡著該差傳諭代書知照保戳人卽行交案如延提比不貸○昨日本邑浦東陸家行鎭人陶嘉生投縣署控稱女兒阿娟現年十七歲前由族人陶芝山陶少堂鄰人王阿虎等執柯許字川沙廳人朱鑑榮爲室尚未完姻閏八月十三日朱忽病故前晚三鼓後驀有朱姓族人朱菊生武牛兪啓昌等糾領土棍多人持械毁門入室强將女兒赤身劫去希圖强佔作妾爲此控求提究縣主汪瑤庭大令閲詞立卽批示云朱菊生等如果夤夜糾衆將爾未經出嫁之女赤身搶去實屬藐法已極姑候飭提到案訊明究追察辦○日前陸阿美被夏壽生戳傷扭控縣署經縣主汪瑤庭大令騐明傷痕著將夏笞責收押自新所近日陸傷已愈前晚夏浼人投案求保大令諭以此後當安分守法不可行兇夏唯唯繕呈攺過切結大令准卽交人保釋○有徐玉樓者前年焚燬馬家旗杆天主堂案中要證也獲案後經前任縣主訊實口供斷賠洋銀六百元徐乘間逃匿至前日淸晨始經公差獲案汪大令訊明收押限繳洋銀六百元前晚升堂覆訊徐戚陸楨祥投案禀稱小的已代措洋銀二百元先行繳案並求將徐交保出外再行措繳大令諭以須繳足一半方准交保○蘇州保甲局員某君移解竊賊王阿大至案大令研訊之下王供小的係本邑南鄉人縫衣爲業今在蘇州靑陽地與歹人爲伍以致犯竊被局員大老爺拘辦　責移案求恩寛宥大令判責二百板然後斥釋○衍大錢莊夥蔡吉甫控錢炳卿結欠往來銀兩請卽究追縣主汪瑤庭大令升堂研訊蔡供稱錢炳卿在治下開設某雜貨店結欠莊上銀五千四百兩今錢已將店閉歇以底貨抵銀一千四百兩連利尚欠四千一百零八兩向之索取云當再以房屋作抵而契據並不交來明係有心圖賴叩乞嚴追錢供原籍蘇州向在治下開雜貨店運貨至京銷售今夏天津匪亂京滬道梗貿易艱難致被各户欠銀數千兩天津寳慶寺畔本有房屋八間刻下不能前往變價蘇州閶門亦有房屋一所現亦無人過問所欠衍大壯銀欵確係實數春間曾許以蘇州房屋作抵後因另抵與蘇州債户以致延約迄今然衍大莊除將底貨作銀一千四百兩外尚有狼皮八十四件値銀五百兩交付莊上餘欠務求寛限陸續措還蔡稱雖有狼皮因已朽爛無人購買惟求追給銀兩大令諭令將錢炳卿交的實人保出赶緊措銀料理○徐胡氏訴稱丈夫徐錫卿被人投總巡局挾嫌誣告經局中總巡傅大老爺收押攺過局今小婦人投總巡局遞禀求釋被自稱宫親之盧老爺驅逐出外叩求作主大令諭候移局查明再核 
[上海巡局紀事]  
　　昨日流丐李阿九至大東門外升吉里沈德槐所開成衣店强索錢文由沈扭控十六鋪巡防中局局員黃衡堂二尹叱令從重笞責交丐頭帶去嚴加管束○前晚小南門外趙家灣左近某成衣店被賊竊去衣料若干昨由店主開列失單投二十三七鋪巡防局禀請杳緝局員邱友林二尹准之飭捕役地甲前往查勘責令嚴加跴緝務獲究懲 
[南市捕房紀事]  
　　通州人劉正昌由原籍販運鷄鴨若干頭來滬求售同業人夏五福沈正仁論價不合擲斃兩鷄劉忿甚扭訴捕房捕頭令押候轉解馬路工程局請究旣而夏自知不合浼人具保願賠洋銀一元請爲開釋捕頭允之○前晚新馬路毛家弄口徐源興樹行被賊竊去銀錢衣服所値不貲昨日由行主開單投報捕房請爲查緝捕頭令捕役嚴密查拿務獲究辦 
[正字]  
　　昨日本報附張所　金陵官報倉卒閒悞將標題中金陵二字排作南都合卽更正於此閲者幸鑒之 
[大裘遍覆]  
　　西風蕭瑟寒意催人凡我南中人士之留滯京津者甫逃鋒鏑之災又罹風霜之阨回春無術憔悴可憐兹本館協振所承禦寒善會同人交來棉衣褲二千套當卽解入濟急善會由施予英太守轉呈盛京堂飭泰順輪船載運赴津再行散給大裘遍覆差同白傅之慈悲袵席同登聊解蒼生之困阨是誠解衣之盛情匪特贈縞之美德也合誌數言謹代災民九頓首以謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[未便諉卸]  
　　廣州訪事友人云粤省釐金前經商董岑敬輿等禀請認繳設局開徵已由大憲批准近日各商忽以時事多艱意存觀望藩憲丁方伯查悉情形因於日前發出牌示其文曰照得廣東通省釐費歸商包承係由廣濟醫院紳董招集七十二行每年認繳餉銀四百萬兩舉岑敬輿麥俊英伍陪章黃建光爲商首以七十二行之商承辦四百萬之餉責成仍在商首四人禀經釐務總局詳蒙督撫憲奏咨開辦考成極重委任極專慮廠收之不無紛擾則攺行爲坐則翰林院編修黎紳主之慮認餉之隱漏尚多而攺歸公盤則試用知縣姚令主之若紳若官皆由商首四人禀請委派本司從未專委一人昨據各行散商黃致和王仲堅陳榮泰凌朝康以委員蔽憲愚商任意加抽等詞聨禀而商首麥俊英伍陪章黃建光等亦以瀝陳商局情形不敢欺人以自欺等詞具禀到司業經批示任由該商另舉賢員接辦在案夫釐自商包餉卽應歸商認本司於該商等禀辦事件凡屬變通盡和無不立予施行無他恤商卽以保餉今自開辦以來已逾四月成効未見謗讟叢生旣指姚令委員爲罔利專權復指岑敬輿爲别有意見果有確證必當按辦叅追豈一禀撤退可能子事平心而論究竟該商等於包釐一事是否確有把握堪以力任其難包釐章程已屢更矣一悞豈容再悞若徒以神而明之存乎其人爲言是亦欺人以自欺也通力合作之謂何有盈無絀道在得人之謂何不曰惟商是問而曰仰賴權衡似此游疑出入巧爲脱卸之詞甚非所以維大局而資補救也查商包釐奉旨提撥要需催解頻仍絲毫不容延欠轉瞬十月已届半年之期無論廠抽商交總以收足四百萬兩爲斷本司但知餉項爲重不能顧及其他且爲守定責成仍在商首四人之原案亦不能按圖索驥追求紛紛皆是之七十二行該商等責任攸關亟宜併計通籌切實禀辦合行牌示仰包釐商首等立卽遵照指飭事理限三日内詳細禀覆以憑核辦切速毋違 
[覆水重收]  
　　有戴康者投英美租界會審公堂控妾金文蘭携物而出逃至百花里賣娼等情讞員張柄樞司馬飭包探趙銀河拘獲訊明口供暫行看管前晚提案覆詰戴稱本年五月出身價京銀五百六十元納金文蘭爲妾詎料水性楊花不安於室前月忽席捲所有逃逸無蹤旋查知在百花里龜奴阿法所開妓院作賣笑牛涯諸物均存阿法處今願領回叩求恩准金文蘭供稱小婦人籍隸蘇州年一十有九前由兄金榮生賣與戴康爲妾本非小婦人所願後仍由兄領至百花里賣娼並未捲物叩乞鑒原司馬謂背主濳逃本應嚴辦姑念戴旣願領回全其顔面著卽具結領去所稱捲去各物候再查追 
[英美租界公堂瑣案]  
　　有陸阿濤者混名小天燈無賴也前日在天津路某小茶肆内向張金生强借灍銀張投訴捕房捕頭令包探徐榮珊將陸拘獲解案請究張投案訴稱陸向小的强借洋銀小的一時無以應付祗得將衣服質錢付給求恩究追陸供小的向爲磚瓦匠不敢訛詐有作頭可以具保求鑒讞員張柄樞司馬商之任繙譯著押候覓人保釋○前晚偷兒張阿橋潛至漢口路泰和洋行穴壁圖竊經洋人拘獲交某包探解案請辦司馬判令押解蜜波原籍○包探秦少卿禀稱賭棍伍阿江周阿福在四川路某店樓上聚賭經小的拘獲惟屋主何人尚未查悉兹先將伍周二人解案請訊司馬著仍帶回捕房候傳屋主到案一併訊究○前者施子靑被人竊去長夾襖一件嗣在石錦齋處見有質票疑係石竊控經前讞員翁笠漁直刺飭差將石拘獲研訊之下判令管押三日兹者包探趙銀河將竊犯吳阿昌李阿堂緝獲解案請辦石訴請伸寃司馬判將吳李各責一百板揮令石退去○前日新閘沈公館中失去洋銀七十五元查係家丁張孝坤所竊當卽投報捕房捕頭令某包探將張拘獲解案沈公館家丁李達夫投案禀稱小的家主於本月初由天津來滬僑寓新閘某日忽失去洋銀七十五元因令小的等不許出外逐一搜檢惟張孝坤潜行逃去顯被竊取叩求訊究張孝坤供小的並未行竊司馬著押候過堂覆訊○某洋人控傭人沈阿寳私自停工沈供小的並未停工實因與同事張福生金長林因會項糾葛被張唆使洋人控告張金同供小的等被你會欵叩乞訊追司馬著出外自行理楚○禪臣洋棧内失去灰鼠皮二百張正在四出尋訪旋有收買舊貨人金四卿持灰鼠一張至禪臣求售因被拘獲連其父金洪春解案洋人投案請追金四卿供此項灰鼠由江北人顧大囑小的代　並云伊家内尚有六十六張其因何得來實不知悉求鑒金洪春所供略同司馬飭探帶回捕房查明再訊○王阿大竊取周德和家布被一條衣服一件經某包探拘案請辦司馬判責二百板贓給失主具領○騙子鄧之賢至衛錦舟所開綢莊僞稱醫生馬頤之欲購綢料當卽選定七匹同莊夥至馬家囑在外稍待彼卽怱怱入内從後門逸去莊夥候久不出入内詢問始知被騙急投捕房報請查緝旋由某包探將鄧拘獲解案請辦司馬判責二百板管押捕房兩月贓給失主具領○王春林竊取曹法發家綢衣五件經某包探拘案請辦司馬判責二百板贓給失主具領○楊天寳至藍天祥土行騙取小土十一包報捕後經某包探拘獲解案請訊司馬略詰數語著押候限三日内將原貨繳案否則賠銀八十兩如違重辦 
[美租界捕房紀事]  
　　昨日亭午時有四輪馬車一輛由北蘇州路飛馳至西華德路轉角處適寗波人沈王氏迎面而來不及避讓致被撞倒碾傷足骨痛極聲嘶經五百八十二號巡街捕將車夫某甲及氏送入捕房捕頭騐得氏受傷屬實令送同仁醫院醫治甲本擬押候解送公堂禀請讞員張柄樞司馬訊究繼因一再苦求令酌給養傷洋銀數元從寛釋出○昨晨積竊洪三仔持大菜盆至外虹口西華德路某冷攤求售適爲包探倪順泉所見盤詰支吾遂帶入捕房捕頭令押候查明失主然後解送公堂禀請究辦○昨晨小竊方阿聖混入唐家弄甬人某姓家圖肆胠篋探囊手叚事主拘獲送入捕房捕頭詰知圖竊未成令押乞丐牢一日以儆○前晚有某國水手數名醉態騰行至外虹口百老匯路沿途吵閙某號印捕恐釀禍端因卽拘入捕房捕頭令押至酒醒時釋之使去 
 
 
 

Page 10

 
 
   
 
