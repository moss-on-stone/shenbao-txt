# 1904 - 316 - 4911345

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[論日本外交政策]  
　　嗚呼吾觀於日俄一戰而後知日人外交政策其志之雄氣之猛處心積慮之深逺蓋將與泰西各强國爭雄長於二十世紀之中也夫日本一亞東方張之國兵雖精器雖利究之土地之大不如俄人民之衆不如俄財產之富厚又不如俄且俄亦未嘗肆其鯨吞蠶食之志思侵略之而翦滅之也日何爲而與俄戰曰日之與俄戰也欲保全朝鮮之獨立也欲而僅懍臀亡齒寒之訓欲保全朝鮮之獨立欲保全我中國之東三省不惜傷其民命耗其財力以與俄人爭俾不得逞其長駕遠馭之雄心得志於亞東弱國而日亦可免虢亡虞不臘之慮高枕於東瀛三島之間誠如是則日人之志亦小矣然則日可爲而與俄戰曰日人之心陽雖以保全朝鮮之獨立保全我中國之東三省爲名而隂則欲於此中收利益之實此蓋泰西各國外交之善策藉以弱小他國之土地侵奪他國之權利干預他國之政治而日人師之以爲擴張國勢計也吾嘗聞泰西外交家之言曰施於弱國問放門户以後以保全領土爲詞最爲適宜故立國於地毬之上其内競愈激烈者其外交愈和平其立意愈狠毒者其出言愈仁厚泰西各國以保全爲名而隂實沾其利益者歴歴可數吾試證之西史其一曰土耳其當西歴一千八百五十三年俄王伐土幾幾不國英國法合力助土　君士　丁口以拒俄厥後巴黎定約以但尼河濱爲限夫英之宗旨名爲保全弱國其實慮士亡俄强印度牽動出而預其事以爲己國謀利益也證一其一曰小亞西亞西歴一千九百年德相俾士麥當國與英國定斐洲界約後經營小亞四亞於米土披坦麻與叙利亞兩處敷設鐵道屯駐軍士雖以保全商業爲名而實則利其土產適於實業欲隂用其殖民政略也證二其一曰非獵賓美國外交向守孟祿遺意自麥金利改爲帝國主義因一千八百九十七年非班之役美國遂出而干預之兵艦之來揚言保全非島之獨立脫西班牙之覊勒乃戰退西班以後公然攫取其島據爲己有此何說乎證三其一曰阿富汗當英之决戰南斐也俄人乘間抵隙用兵窺阿方將行彼得之遺詔而遂其統一歐洲之心布置未備不能不防英之責讓而諱之曰屯兵是猶保全阿富汗之疆土也而烏知其存心不胥爲己國利益計乎證四以上四端皆泰西近時外交之慣伎而日本乃以之對俄其於朝鮮於中國亦何所愛而必欲保全之乎嗟乎泰西之襲人國者豈必籍其烝民收其圖書而後爲得哉潛消默鑠於冥冥之中使之墮落於不自覺而樞機之要乃無不在其掌握之中泰西行之而效日本行之而亦何不效然則其以朝鮮之獨立中國之東三省而毅然與俄戰也蓋亦可恍然於其故矣孫子曰上攻俄謀其謂是歟 
[日軍捷音]  
　　昨日駐滬日本總領事小田切君以華歴十月初七日午後七點鐘由東京發来官電惠示云本月初五日夜半時敵軍忽来襲擊駐紥布金臺註譯日音我軍之左翼卽被擊退當本月三日有敵軍步兵二百名馬兵三百騎出没於森材孟註譯日音一帶地方旋爲我軍所屯是處防兵瞥見立時將其擊敗追至白根塞註譯日音此役計俄軍死傷約六十人而我軍祇六七人 
[日敗俄軍]  
　　華歴十月初七日日本東京来電云本月初三日有俄國步兵二百人及馬兵三百人係俄軍斥堠隊来擊我陸軍元帥大山所統之左翼軍當卽將其擊退敵人約共傷失六十人至我軍不過傷失六七人而己迨本月初五日之晚敵軍復来小有攻擊亦被我軍所敗 
[徵兵肇亂]  
　　華歴十月初六日英京倫敦来電云俄國於維脫勃司克地方徵募兵士致遇亂事其勢洶洶於七月十七至二十數日間各鋪户及貨棧等俱被兵士搶掠一空其衆約有數千人當時閙事之提或死或傷者其數亦衆註按維脫勃司克爲俄省名在歐俄之中俄京聖彼得堡之南 
[英濟戰物]  
　　華歴十月初六日德京柏林来電云頃有致太晤士報一函稱刻下英國各局廠均預備各項軍械材料等以供日俄兩國之需而英政府因頗有利益故并不出而阻止之且又得信稱駐英京日本公使近日曾語某英報曰日政府并無以煤炭列於戰時禁止品之說故英國售煤與俄未嘗以之爲有破壞中立之心也 
[再續中葡新訂商約]  
　　第十四欵凡商民爲辦正經事業合股經營或合辦貿易公司應照其合同章程所有損益一律公任是以中國願允中國人民若與葡國人民爲葡國合股經費貿易或葡國合辦合例之公司須照其所立合同章程辦理倘不照辦致被控告中國公堂應卽飭令中國人民照中國商律將其分内當爲之事按照合同章程 
 
 

Page 2

 
 
辦理惟該合股華民分内當爲之事應與合股葡民分内當爲者一律無異不得另有苛求葡國人民與中國人民爲中國合股經營貿易或中國合辦合例之公司亦應按照合同章程辦理倘不照辦致被告葡國公堂應卽飭令葡國人民照葡國商律將其分内當爲之事按照合同章程辦理該合股葡民分内當爲之事亦須飭令與合股華民當爲者一律無異惟照現行約章不准洋商在中國内地居住貿易此項合股經營貿易公司自不得由中葡商民在内地合辦第十五欵葡國本有定例他國若將葡國民人在該國内所使之貨牌竭力保衞以防假冒則葡國亦將該國人民在葡國所使之貨牌一律保衞兹中國欲本國人民在葡國境内得享此項保護貨牌之利益允許凡葡國人民在中國境内所使之貨牌亦不准華民有竊取冐用或全行冐仿或略更式樣等弊是以中國應專定律例章程並設註册局所以便洋商前往該註册局所輸納秉公規費請爲編號註册凡葡國人民若創製新物新法在中國專管創製衙門定有創製專律之後請領創藝執照者中國查察若不犯中國人民所先出之創製可由葡國人民繳納規費後卽給以專照保護並以所定年數爲限與葡國保衞華民在葡國所請創藝執照者一律無異第十六欵中國政府深欲整頓本國律例以期與各西國律例改同一律葡國允願盡力恊且以成此舉一俟查悉中國律例情形及其審斷辦法及一切相關带宜悉臻妥善葡國即允棄其治外法權[  此約仍未登畢容再賡續]  
[再續中葡合建粤澳鐵路合同]  
　　二十三該公司如有倒欠及帳目糾葛兩國國家均無干預並無賠償二十四除本公司所用巡捕更夫以守此鐵路外中國政府務須保護鐵路並鐵路所應用之各等房屋以及公司所有地方官准設之别等房院以免爲歹人毁壞攻劫二十五該公司如須裝設電線及德律風可依此鐵路之路線任便設立惟祇能供該鐵路之用不得收發他人電報一二十六如遇有文戰作亂饑荒之事中國政府如欲此鐵路載運兵丁軍器軍裝糧餉並救濟物件此項鐵路必須儘先應用所有載人運物軍價可减半給付平常之日不得减不如遇戰事該公司亦不得接濟中國之仇敵二十七所有官員文書及中國郵政局信札包裏該鐵路可代運載不受價值並按照郵局所定章程辦理所有章程八條如左一鐵路祇允中國郵政官局運送包件其民局及别國官局郵件概不准行運送至各國軍隊按合同應送各件應由中國郵政局隨同日行郵件代爲由火車寄投二火車搭客行李郵政局不願擾及惟若風聞或確知有夾帶郵件之弊致違禁令應如何辦理之處亦須預定妥章三火車往来各處每次開行均應備有合同專橺以便郵政局員運送尋常郵件火車開行時刻倘有改易須於前二月向郵局聲明便諭早諭衆知四郵政局運送尋常郵件備用專橺鐵路應不收費至遇有另用專車之時其專車之費照各國向例必須格外從廉註此項照各國從廉之費尚須另行酌訂五郵政員役因公上下火車聽其自使得攔阻惟携有免票爲憑倘無免票卽照常人一律看待其免票由各郵政局向鐵路局員聲領轉發六火車各站准租躉屋若干間照納租費並於各站設立信箱係歸郵政局自行經理註其躉屋租費尚須另行酌訂七所有此章内載郵政局應交鐵路各費均每年結清八嗣後倘有更改之處須由外務部商部准定方可施行一二十八澳門郵政官局信札包件該鐵路應代運至中國境内所設之第一處中國郵政官局該鐵路亦不受價值二十九該鐵路所用工程師各工藝人及各式專長之人可參用洋人其餘工人均用中國人充當凡鐵路所派所雇之各等人應由公司專權派雇三十凡該鐵路所用之機器及一切材料至中國境内應照納關稅三十一本合同用漢文葡文英文繕寫各四分共十一分語意均屬相同倘遇有辯論之事葡文漢文或有未妥恊之處應以英文解明所有之疑今年在上海訂定畫押以昭信守光緒三十年十月初五日西歴一千九百四年十一月十一日此合同己登畢尚有光緒二十八年九月十四外務部致駐京葡使准中葡公司築造由澳門至廣東省城鐵路照會一通無關緊要故略本館附識 
[奏改公費]  
　　京師訪事人云吏部前議内外各管銓補陞調赴引捐升註册各項花費化私爲公藉充庫欵刻己具摺呈奏特未知政務處果議准否也 
[裁官未准]  
　　京師訪事人云前者直隸安徽河南各督撫奏請酌裁官缺各摺刻經政務處議奏只准裁直隸霸昌道一缺其餘佐貳雜職以及教官各缺均仍其舊刻己奉旨依議矣 
[新政設館]  
　　武昌訪事人云鄂省應辦新政事甚紛煩督憲張香帥因又創設新政館札委道員十餘人相助爲理併擬添聘洋員以資臂助 
[署兩江總督端中丞選派學生留學各國札文]  
　　爲札飭事照得興學一事屢奉詔旨責令舉辦歴經通行各屬遵照辦理惟是中國學業雖有成法可循而大半廢棄荒蕪不適於用現在所奉奏定章程雖極寛備又往往教授無人管理遂不得法每際興辦輒用慨然近年各省因難覔師資用特資送學生前赴日本遊學然均以陸事師範各學科爲當務之急問有派赴歐洲者正復寥寥可數本署部堂前在鄂中於派赴日本遊學之外曾選派學生分赴德法俄美比國學習礦工製造各專門之業費重途遥不憚兼營並鶩誠以中國貧弱己極不獨陸軍學問在所宜講及農工實業若不及早圖法則與各强國不能戰勝卽與各强國不能競存消息極微至爲危迫且興學之道能多派一人必能得一人之益能早派一日必能收一日之功是以旦夕孜孜於此而他有所不遑計也江蘇地大物博人才衆多乃官派學生不惟不及鄂中之盛且不能如湘蜀齊粤各省源源選派以致風氣未開士多樸陋前雖飭令各屬資送師範學生赴東遊學然苦經費未充不能多擇明達之才分赴歐美各洲講求實業尤爲缺憾至日本近来陸軍之强爲全球所共仰其實業亦復精益求精日有進步自應廣爲效法用以圖强現擬先就蘇省學生中選派四十名分往英法德比各國學習製製造礦工農商諸專門實業以爲先路之倡並另派學生四十名前赴日本一半學陸軍一半學實業以備教練傳習之用應由江寍省城己設各學堂於肄業各學生中擇其稍通東西文文理明白志行端正身體强固者酌量考選或十數名或數名均以合格爲準並於江寗京口兩處駐分選派旗生各六人以二人赴西洋四人赴東洋分途肄習其上海之南洋公學澄衷蒙學堂鎭江之承志學堂開辦有年學生多可造就亦應於南洋公學資送東西洋各二人澄衷承志各送西洋一人皆令該學堂取籍隸蘇省者加倍考送俟各學堂送齊後再由學務處示期考試分别去取資送出洋肄業以廣造就蘇屬事同一秆惟此次額數較少應另由蘇自行籌辦所需川資卽先於鎭江罰欵項下先提銀二萬兩以備應用每年學費爲數不貲另由學務處會同江藩司查照前次派學生赴德遊學成案從寛籌備本署部堂志在速辦十日内卽當一律考齊以便派員監督伴送刻期啓程札内一切事宜並派陶道森甲會同照料以期周妥除分行外合行札飭札到該處卽便道照辦理毋稍遲延切切特札 
 
 

Page 3

 
 
[查封備抵]  
　　揚州訪事人云鐵路大臣盛杏蓀宮保奏設通商銀行向設一分行於鎭江總董尹德坤薦其胞姪尹稚山爲行中經理本年六月稚山忽然病故虧空常鎭通庫欵曁常年存放生息以及出入各欵共銀二十三萬兩當經宮保責成保人德坤清理奈一味延宕並不爲之理明宮保遂委趙太守淶彥等来揚會同地方官將其南門外聚和豐油坊瓜洲聚和祥磬坊及本城住房若干所發封備抵旋又查出稚山有皖岸北票二十七張因卽照會運司恩新甫都轉請卽停運扣存都轉以事關公欵立飭淮南局員查取花名一律暫行停運其己運在途或鹽己到岸銷售者亦由都轉移知皖岸督銷局將該商售出之鹽照章扣除各項公費外應發該商鹽價亦卽扣發聽候宮保核奪 
[匪黨宜除]  
　　南昌訪事人云江西各屬洪江會匪首要各犯雖迭經地方官次第拿獲分别懲辦而此外被惑之衆私買票布互相勾結者尚不知凡幾不早設法解散後患無窮梟憲陳鶴雲廉訪有見於此除出示剴切曉諭外在署前置一木匣令誤買票布者自將姓名塗抺放入其中並飭各府州縣一律照辦以清匪源 
[沈寃難雪]  
　　紹興訪事人云邇来湯溪縣境盜賊蠭起劫掠之案時有所聞日前瑀㙩鄉樊金揚家男女五人被盜悉數砍斃席捲所有而逃及由地甲報縣勘騐未獲正兇乃將鄰近各村農盛某等概行拘案勒令指明盜蹤按期比追獄幾爲滿旋將盛幼春刑斃因之畏懼自盡者亦有多名地方官恐事不了乃以爲正盜詳報銷案噫似此暗無天日之事欲天下之不亂也得乎 
[謀殺巨案]  
　　京師訪事人云直隸永平府撫寗縣大挑知縣王維勤挾仇謀殺同邑李姓一家十二命一案刻經刑部審明定案王按照殺死一家非命三人以上律科定凌遲處死其一子一姪曁地保楊某均科定斬立决罪名於九月二十三日綁赴市曹行刑是日工巡局派弁兵二十名執持快槍沿途護送道旁觀者如堵初事主李姓孀婦進京控訴時刑部都察院皆欲將原案批還李孀寗死於京不敢回里嗣赴工巡局呈控經那琴軒尚書派弁兵多名隨同李孀在京寓拿獲王維勤等又由八旗小學堂續獲其子旋密派妥員潛赴撫寗訪明原委訊供送部復由刑部詳訊科斷并將王之財產斷歸李孀將先後承審此案之知縣四員調来對質刻聞奏請革職者一員餘三員均交部議處 
[上海官塲紀事]  
　　湖南長沙縣甲辰進士陳杏聰貢士繼訓江南提轅巡捕馮楚彬千戎金榜試用知縣魏蔗甫明府慶熙候補同知蔡鼎臣司馬國器昨日均至蘇松太兵備道轅分别謁見○蘇松太道袁海觀觀察昨日特傳山東派送俄艦立西尼而號之委員陳明府兆琛至轅詢問明府奉傳後立卽趨赴道轅禀見 
[備迎署督]  
　　道憲袁海觀觀察探得山東巡撫調任兩江總督周玉山制軍約於本月十六日抵滬昨特委王二尹篤基李千戎廷叙爲玉帥行轅文武巡捕一面飭上海縣汪瑶庭大令飭差在馬頭搭蓋彩棚以備恭迎帥節 
[同申慶祝]  
　　本月初十日恭逢慈禧端佑康頤昭豫莊誠壽恭欽獻崇熙皇太后七旬萬壽道憲袁海觀觀察於前日特飭保甲總巡朱森庭由府出示曉諭城廂内外各業店鋪於初七日起十三日止一律懸掛燈彩同伸慶祝 
[飭究私鑄]  
　　浦東南匯等處近有奸商購運機器在彼私鑄銅元事爲署理兩江總督端午帥訪悉札飭南匯縣主陳苕民大令從嚴查辦 
[批准認捐]  
　　前有鳥来順者在樹木捐局認捐烏祿木紅木等樹木捐現因紅木各店與烏不洽另舉顧正興店主顧啓松禀請樹木捐局委員魏明府包認紅木一項明府批謂照烏之欵每月加繳錢五千文准予由顧包認共計每月錢五十五千文不得拖欠絲毫所有洋松木等項另行繳捐不得影戤如違干罰昨己出示曉諭該業遵照矣 
[研訊私設巡船案]  
　　新關稅務司前送私設巡船之沈俊卿至上海縣訊押將船看管在案兹又提到同黨張阿四顧慶林前晚由縣主汪瑶庭大令提案研訊顧供本年二月間承充案下灘船埠頭沈俊卿等雇船巡緝夜行航船因不諳公事雇小的帮同經理起案之告示係小的向房科領取轉交沈俊卿等取去分貼不知伊等因何將告示藏在船上小的不得而知沈俊卿供小的前接告示十張諭單一張當卽分發各碼頭遍貼曉諭禁止夜行此項小告示不知何人所造求鑒張阿四供由沈俊卿雇舟令小的在船查緝夜行航船大令問告示旗燈扞子係屬何用張等均各推諉大令以三人狼狽爲奸判一併釘鐐收押再究 
[咨請放行]  
　　上海商務總董嚴筱舫觀察現將繅絲機車二部運往京師實業學堂應用昨己函請道憲袁海觀觀察轉咨稅務司好君驗明放行矣 
[不允索回]  
　　著名惡棍閙天宮前因犯案禁押西獄經川沙廳陳恒士司馬查得在本境迭犯盜案爰禀請蘇松太兵備道袁海觀觀察照會英總領事將人証索回訊辦前日觀察接准領事来文内稱查閙天宮在租界犯案甚多前己收禁在案所請索回碍難准行請卽知照以後毋庸徒勞文牘 
[諭禁賭博]  
　　浦東保甲總巡謝岳松明府以前經出示曉諭境内各烟館酒肆每於二更時一律收市不准窩留閒人住宿在案近因開辦冬防派差恊保挨户傳諭不得深夜賭博致釀火燭如違查出重究 
[飭查水缸]  
　　本邑城廂内外保甲總巡朱森庭明府查悉城廂各叚所設太平水缸間有破碎滲漏及未經滿儲清水以致遇有火警取救爲難爰飭地甲查明開報以便責令修固滿注清泉 
[禁阻違章]  
　　前有英國商人顧比南借游歴爲詞至内地通州爲人包收帳項道憲袁海觀觀察訪知其事以其有違條約照會英領事查禁昨由領事函覆略謂該商確有違碍情事業經行文禁阻矣 
[犯姦受懲]  
　　前日朱鳳来朱鳳賓昆季二人扭學徒周田寳弟婦曹氏至城廂内外保甲總局請爲訊究總巡朱森庭明府研訊之下鳳来供年三十有五係江寗府屬句容縣人開設文儀齋花紙店曹氏係小的第三弟婦光緒二十年分夫故之後卽不安於室近與店内學徒　田寳私通今幸雙雙扭獲求向訊究鳳賓所供略同詰之婦供未亡人夫故後屢遭夫兄凌辱刻又誣指姦情求請明鑒明储怒其無恥己極判掌頰二百下復鞭背一百下命發普育善堂留養周重責三百板枷號一月期滿再究 
[隨時解訊]  
　　馬路工程局總辦翁子文太守以本月初十日恭逢皇太后七旬萬壽聖節爰飭知捕頭人等嗣後凡遇詞訟小則卽行解案研釋其有緊要案情隨時禀明核奪蓋花衣期内例須停刑故也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美等國租界公堂瑣案]  
　　前者童忠桂至春申福客棧向棧主楊西石索取私鑄銅元機器價值楊亦控童行竊連提楊西石到案復又串供圖賴捕頭以童前在捕房供明楊與王道士卽王文桂合股開設私鑄銅元廠於虹口提籃橋六月某日爲包探王長桂查獲所有拘案之王阿法祺郎童己認爲夥友供詞甚爲確醫兹忽然翻悔是以著將前判押西獄之王阿法方祺郈解案對質詎王方等到案亦不認與楊童相識司馬著派差至通州提到王道土再核昨日捕頭復將楊童解案包探竇如海禀稱奉文至崇明拘提王文桂卽王道士並無其人請爲核奪英副領事德馬門君以童前供翻異復請黄司馬研詰司馬復將前供向童研訊稱賓被毒毆又被誣竊心實不甘所致二十七號西探稱前次童稱楊託伊在下海廟整理鑄錢機器等語現亦不承司馬復詰王阿法方祺郎究與楊童相識否供稱並不認識小的等實由王道士雇令進廠工作機器己經裝齊此次機器亦未知何人所造司馬謂童曰爾卽與楊有仇斷不能以私鑄犯法之事誣控童楊惟求格外施恩司馬商之德副領事以王道士在逃未獲姑寛著楊童交妥保保釋俟獲王道士再結王方仍還押西牢○前日胡家宅祥源押店被竊去首飾約值洋銀五百六十元奉訊著查明核辦昨晨捕房將何春和江官海解案復訊原告張國榮禀稱查無實據包探金立生稱自失物後帳房疑爲廚子何春和所竊江亦隨聲附和然據何供實係被誣尚求明察司馬以此案臺無証據商之德君判將何春和交的保江官海發改良所一年○祝　舫被騙一案昨日祝偕某律師到堂禀稱胡前取去洋銀二千二百元贖出方單一紙此單應請著其交案又訪聞胡金榮另有三畝餘方單二紙亦應追出惟該單之地一在三圖一在九圖請傳三九二圖地保訊問司馬隨傳胡嚴氏至案問曰爾將祝姓洋銀贖出之田單現在何處氏供丈夫交小婦人取回交與姑收執因此係宅基方單六房公共取回後己經批開各執又問尚有三畝餘之田單二紙何在供抵押與永泰絲棧郭姓處司馬著還押候傳三九二圖地保到案訊核○美捕房包探陳三林禀稱住居裏虹口之江北人杜利發前日與妻杜孫氏口角利發氣忿交加潛購鴉片烟背人吞服迨家人知悉不及施救旋卽身故前日杜孫氏投捕房控稱丈夫杜利發爲米朝洪毆斃等情是以奉捕頭令派小的將米拘獲解案請訊司馬傳是圖地保至案著其帶同原告赴上海縣禀請相騐米朝洪仍著捕房帶回○包探朱桂生解孫世東嚴阿泉至案據林吉生供家住浦東某處日前小的家失竊耕牛一頭後接上海八仙橋牛行主人孫世東来信知所失之牛現在上海係嚴阿泉與某甲所竊令速来申領去小的卽来申與孫晤談之下孫謂俟到芳園烟館後再行交還往芳園後又稱牛爲某甲牽去是以報知包探請爲追究司馬訊之孫供此牛係嚴與某甲同竊現己爲甲牽去無處尋覓司馬商之德君判嚴阿泉枷號一個月孫賠洋銀四十元 
[英美等國租界晚堂瑣案]  
　　蔡梅生控店夥孫阿康誘拐伊妻等情讞員黄耀宿司馬准詞飭差恊探將孫提案前晚升堂研訊蔡梅生供在美租界開設豆腐店雇孫阿康爲夥詎孫於七月初一日將妻子引誘同逃訪尋無著至八月二十日岳母顧朱氏来家小的向之詢問據稱妻子於某月回家被阿康引誘出外於七月初五初六等日在小東門天順客棧住過二夜仍由阿康領去求向顧朱氏訊究顧朱氏供女兒前次回家曾向盤問據云被阿康領至天順棧住過二夜司馬謂顧朱氏曰兩女之與阿康有奸爾係素悉顧朱氏供口知向女兒借物司馬提孫阿康訊究供稱於本年正月初八日至蔡店爲夥家有妻子並三歳小孩並未誘拐蔡妻亦未同至客棧借宿司馬以孫有意抵賴著笞責三百板押候飭差至天順棧查明再訊○趙雲春偕子趙裕才控媳婦不安于室求請斷離並求發堂擇配等情前日晚堂司馬將兩造提訊趙裕才供憑媒娶謝裕雲之女趙謝氏爲妻過門後不安於室訓飭不聽如再容留必有後患是以隨父親来案求爲斷離發堂擇配司馬將裕才父子開導一番著仍領回完聚趙父子堅執不肯司馬訊之謝裕雲趙謝氏謝裕雲供趙家旣請斷離求將女兒給小的領回趙父子仍不允趙謝氏默無一言司馬隨援筆判曰彼此旣不相安應令趙裕才具自願離異等結趙謝氏發棲流所擇配 
[法租界公堂瑣案]  
　　去年十一月王嘉賓控湖南人黄鈺卽黄步蟾代謀充當九圖地保致被騙去田單二紙及洋銀八百四十元迭奉大令訊供押追牽涉多人案經一載尚未了結大令以未便再延昨日飭傳王嘉賓並提同在押之黄鈺至案黄供稱王嘉寳田單二紙一抵於周劍人計洋銀二百元一己遺失曾於去年十一月初三日登各日報聲明求鑒王求追田單二紙及騙去洋銀八百四十元大令以王嘉賓謀充地保致有此事著備齊押本向周劍人贖取田單尚有一紙旣經遺失著投縣備案黄鈺著具遵斷結以後如有田單糾葛惟爾是聞此案原被各有不合著各罰洋銀一百元充公旋據邱榮興投案請追王嘉賓借去洋銀一百元大令著交保限二禮拜内繳案給領○徐陳氏之女阿媛被張阿賢誘逃至舟山由鄰居潘王氏換同鄉人陸小龍前往尋獲領回上海卽以阿媛許配小龍由潘王氏王陳氏爲媒計出財禮洋銀一百元於八月初四日完姻徐陳氏控知公廨稱陸姓將伊女阿媛賣娼求恩斷還奉大令訊供枷示責懲在案邇因此中尚有不實不盡之處昨日飭提一干人到案復訊王馮氏禀稱徐女阿媛實被張阿賢誘出挽陸小龍尋回許配並出洋銀一百元屬實質之徐阿媛供不願隨陸求恩斷歸母族大令著發堂留養另行擇配潘王氏王陳氏著交還媒禮洋銀八元陸小龍開釋餘人一併斥退○王增祿控高小亭售田二畝言定每畝洋銀四千餘元收過一千五百元餘被延宕二年之久兹此項田畝另售洋商每畝值銀六千兩求提追給昨日大令提高到案著覓人銀並保限一禮拜如數理清延干押追○文元坊夏炳生油花棧内前晚十二點二刻鐘時不戒於火冐穿屋頂延燒左右鄰居樓房八幢事後將夏及鄰居吳見卿一併拘入捕房昨日解案請訊夏供棧内貨物值銀一千餘兩並不保險大令判罰洋銀五十元吳無干釋出○三德里泰和糖行前晚四點鐘不戒於火延燒左右鄰居樓房數幢事後經包探拘獲起火之泰和行主陳順龍行夥陳信隆及坐莊辦貨之安泰號夥陳晉生一併解案請訊陳供是晚四點鐘後披屋内起火實出無心幸先經保險銀三千五百兩安泰保銀一千二百兩尚堪彌補大令判陳順龍罰銀三百兩陳晉生罰銀一百兩信隆無干省釋○張瑞卿禀稱在　工部清潔局爲夥雇用王阿二挑糞隨地傾倒有違定章將王送案請辦大令判罰洋銀五元并責五十板 
[美租界捕房紀事]  
　　昨日偷兒周金生潛入華記路金阿德家行竊銅器等物携之而出爲包探張才寳連贓拘護帶入捕房捕頭押候解送公堂禀請讞員黄耀宿司馬懲辦○前晚某西人因深入醉鄉在百老匯路禮查西客棧門首恣行胡閙爲某號巡捕所見恐肇禍端拘入捕房押至酒醒時釋放○前晚一百五十二號落差印捕某乙因飲酒過醉闖至　勒路第三百六十號門牌蔡梅生家向其婦任情調笑蔡向之喝阻反敢將玻璃窓擊毁後經蔡喚三百十二號巡捕到来將乙扭入捕房捕頭詢知乙在老閘浜北捕房内當差遂令押送前往聽候捕頭核辦○昨日貨車夫張小三曳車至西華德路不知緣何忽與工部局所雇馬路小工頭目某丙互相兇毆丙將手中所持雨傘冋張作當頭唪喝通中左目血如泉湧痛極聲嘶丙見己肇禍端卽行逃去張奔赴捕房喊控捕頭令將張先送同仁醫院醫治一面派包探前往查明再核 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[安徽巡撫誠奏爲改估安徽省巡警軍光緒三十年春夏秋冬四季及三十一年春季所需俸餉摺廿三日]  
　　頭品頂戴安徽巡撫奴才誠勳跪奏爲改估安徽省巡警軍光緒三十年春夏秋冬四季及三十一年春季所需俸餉恭摺仰祈聖鑒出竊查直省兵餉例應於癸年將甲年夏秋冬及乙年春季應支數目預行估計恭疏題報安省緑營應支光緒三十年夏秋冬及三十一年春季餉米前經估計奏報在案兹據布政使聯魁詳稱安徽省緑營制兵奉飭酌量裁减改爲巡警軍正兵月支餉銀二兩四錢什長加銀五錢不支米折馬乾亦無馬戰守名目所有省城皖南皖北練軍馬步戰守各兵本由緑營撥其底餉亦係向由司庫查照緑營兵丁原支餉乾米折各數按季動放仍彚入兵馬奏銷造報今緑營旣改巡警軍不支米折馬乾亦無馬戰守名目而練軍捕撥各營馬步守兵各支餉乾名目繁瑣兵馬奏銷勢難合造請將緑營原撥底兵名目一律裁除卽自本年正月起每平由司將所節底餉等銀全數解局充作練餉歸局造報聲明司案兵馬奏銷卽按緑營實存兵數造報此後練軍底餉毋庸併估詳經奏咨各在案伏查原估兵餉係照額例支銀米各數估撥現旣醫現旣裁改營制更訂餉章自應按照現存官兵應支餉數改估以便造報奏銷所有安徽各緑營現存官兵光緒三十年春夏秋冬四季應需俸薪餉乾豆草折共銀八萬三千六百二十一兩八錢四分四釐前項原估俸薪餉乾豆草折及本色加增米折共銀一十八萬三千一百九十五兩三錢五分四釐今除各緑營本年應需俸餉等銀前數又應恊解支應局練軍底餉銀五萬二千兩仍餘銀四萬七千五百七十三兩五錢一分又查各緑營現存官兵光緒三十一年春學應需俸薪餉乾豆草折共銀二萬九百一十一兩七錢六分二釐前次原估俸餉米折等銀四萬四千四百四十九兩八錢二分一釐今除各緑營来年春季應需俸餉等銀前數又應恊解支應局練軍底餉春季銀一萬三千仍餘銀一萬五百三十八兩六分均存爲湊解洋欵及抵補蘇皖貨鹽二釐之用造具改估清册並聲明安徽省原裁及續裁制練各兵每年約共節省餉銀七萬二千一百四十七兩詳明存留湊解洋欵及抵補貨鹽二釐之用今以原估本年俸餉除用餘銀抵補計仍不敷銀二萬四千五百七十餘兩同来年春季不敷銀兩另於屬解裁節本免米折銀内動用又来年夏秋冬及三十二年春季俸餉另於八月内造册枯報等情詳請奏咨前来奴才覆核無異除將清册咨部查核外理合恭摺具陳伏乞皇太后皇上聖鑒訓示謹奏奉硃批該部知道欽此 
[安徽巡撫誠奏爲揀員請補同知員缺以資治理摺廿三日]  
　　頭品頂戴安徽巡撫奴才誠勳跪奏爲揀員請補同知員缺以資治理恭摺仰祈聖鑒事竊照廬州府同知陶惟琛於光緒三十年四月初五日在任病故應以病故本日作爲開缺日期歸三十年四月分截缺是月分並未出有缺項相同之缺勿庸掣簽應卽按班遴員請補查安省同知病故休一項上次廬州府同知己用至候補正班人員止此次出缺查無坐補並裁缺卽用廻避卽用曁留省另補人員照章應先用鄭工橷海防遇缺先海防卽舊例銀捐遇缺先銀捐遇缺均無人輪用各項班次係屬候補班前到班查各項候補前亦無人過班應用候補正班人員請補查有截取補用同知李永鎭現年四十二歳四川華陽縣人由優廪生應光緒戊子科本省鄉試中式舉人庚寅考取國子監學正學錄二十四年擬補學正二十五年升補助教二十六年截取同知引見著照例用欽此二十七年呈請分發簽分安徽六月初五日經欽派王大臣騐放奏請驗發往六月十六日奉旨依議欽此七月十一日給照起程八月初二日到省繳照徽振勸捐奬叙補缺後在任以知府補用現署穎州府通判篆務該員樸實勤明敏於治中以之請補廬州府同知實堪勝任與例亦符據布政使聯魁按察使濮子潼會詳前来合無仰懇天恩俯准以截取補用同知李永鎭補授廬州府同知俾資治理如蒙兪允該員由正途截取補用同知請補同知銜缺相當毋庸送部引見除將履歴清册咨送部科查核外謹會同兩江總督臣李興銳恭摺具陳伏乞皇太后皇上聖鑒勅部核覆施行謹奏奉硃批吏部議奏欽此 
[安徽巡撫誠奏爲查明安徽省光緒二十九年下半年釐金收解數目謹繕清單摺廿三日]  
　　頭品頂戴安徽巡撫奴才誠勳跪奏爲查明安徽省光緒二十九年下半年釐金收解數目謹繕清單恭摺仰祈聖鑒事竊查同治八年二月恭奉上諭釐金報部章程仍照兩准鹽釐半年奏報一次將開報式樣咨行著各省查照辦理等因欽此又安徽省釐捐各局向以湘平收納嗣於光緒三年八月間准户部咨嗣後造報總數應令將湘平折合庫平統以庫平合算又局用一項向係按照收數由各局卡開支一成就欵開除不入收數光緒六年二月間遵照部議將開支統减二分定以每收銀一兩按照八分開支等因均經遵辦將釐捐收解數目造報至光緒二十九年上半年止在安兹據督辦省城淮北兩釐局布政使聯魁等將光緒二十九年七月起至十二月底止下半年收解數目詳請奏報前来奴才覆覈無異謹照兩淮鹽釐格式開具清單恭呈御覽除咨户部查照外理合恭摺具陳伏乞皇太后皇上聖鑒謹奏奉硃批户部知道單併發欽此 
[吉林將軍富奏爲調署知府同知知縣員缺遵新章按季彚奏片廿三日]  
　　富順片再現署吉林府知府秋桐豫署事期滿應行撤調所遺員缺查有准補吉林府知府朱材濟業經引見回省自應飭飭新任又署伯都訥廳同知田葆綬丁憂遺缺飭令正任同知朱兆槐回任時該員因病請假委令候補知府恒謙代理在案現查該守代攝廳篆己越三月朱兆槐病仍未痊不能赴任所有伯都訥廳員缺自應卽委恒謙署理又署農安縣知縣趙仙瀛調省另候差委所遺之缺查有准補是缺之知縣姚景星現己引見回省飭赴新任又署延吉廳同知陳兆彥調省另候差委所遺之缺前經飭委雙城廳有賊竄擾之信緝捕巡防均關緊要未便更易生手當飭阮忠植仍任雙城廳萊務卽改令趙宗延往署延吉廳同知員缺又磐石縣知縣子鳳岡因案撤省所遺之缺查有候補知縣朱繼經堪以委令署理又署賓州直隸廳同知陳喬年在任病故所遺之缺查有准補是缺之書瑞飭令先行赴任俾得各專職守據吉林分巡道方朗先後詳請具奏前来除分飭遵照外理合附片陳明 
 
 

Page 14

 
 
伏乞聖鹽再此片係遵新章按季彚奏合併聲明謹奏奉硃批吏部知道欽此 
[黑龍江將軍逹奏爲江省百廢待舉亟應因時制宜改添局處以資治理摺廿四日]  
　　奴才達桂程德全跪奏爲江省百廢待舉亟應因時制宜改添局處以資治理恭摺仰祈聖鑒事竊維爲政首重人才濟變必寳邃策江省地方公事向歸旗署承辦自創設邊軍開墾荒地始設有文案營務糧餉各處蒙荒招墾兩局分理各事承平之日尚惜風氣来開人多錮陋凡事祇顧目前及庚子一變局處停止百務兼以廢弛綱紀因之蕩然矣奴才等適承其敝原擬就地取才督同虞員與之更始無如泄沓相沿激勸均無所施萬難因循瞻顧謹就現辦情形酌量改添局處分任責成或可望日起有功查墾務一事省城原設蒙荒省局招墾總局現在奉命開放各荒若仍將三蒙及省屬九處每放一荒在省立一名目不惟經費過繁必至意見雜出今擬稍事變通將蒙荒招墾兩局歸併一處名曰墾務總局專辦通省墾荒事宜庶可以節虚虚糜而免歧異墾務而外所最要者厥惟善後江省向稱荒陋而又遭庚子之亂自以開務成物球敝起衰爲當務之急查各省兵燹之餘皆設局辦理善後綱舉目張條理秩然最爲美善黑龍江整頓舊規創行橷政尤應有總匯之區以爲異日擴充張本現設善後局八所凡財政清訟學堂巡警圑練保甲採訪忠義押恤難民等事以及應興應革各端統歸籌畫辦理俾事權歸一綱領可循其善務一處卽同時並設雖亂後零星湊兵三千餘名然散漫無紀實無以爲缉捕之資有此一處逐漸整飭操防或望起色至於文案處爲庶政所從出實通省行政樞繙興替所關最爲機要從　邊防文案係專爲軍事而設名同事異因亂久停若由各局承辦又輾轉需時動多洩漏今特叅防吉林課吏局奉天文案處辦法國署會設文案處一所一切政令文牘皆取辦焉事則將軍與副都統兼資人則投効與土著並用旣無驂賊之見且杜門户之嫌以上兩局處或改設或添設均係體察現時情形萬難再緩己遴委妥員分别開辦奴才等指此彫殘非不知籌欵維艱宜從節省特以受恩深重不收敷衍了事與其因仍舊習致誤邊疆何如稍事變通有裨時局惟創辦伊始各局處章程一時未能詳盡容俟辦有端倪再行詳細奏聞所有黑龍江百端待舉擬改添各局處以資治理緣由除分咨户兵兩部查照外理合恭摺具陳伏乞皇太后皇上聖鑒訓示謹奏奉硃批該部知道欽此 
[黑龍江將軍達奏懇恩銷去該革員留緝之案准其在省當差片廿四日]  
　　達桂等片再己革候選直隸州知州候補主事常喜前於光緒二十三年間署理綏化廳通判任内因疏脫押犯未獲革職留於地方恊緝庚子之亂該處人民逃散逸犯半多死亡現己無可追捕奴才等到任倧詢該員年力方强尚堪造就因辦理善後需員將該員調省差委以資勷理該員常喜業經革職且事在恭逢光緒二十六年三月十二日本年正月十五日兩次恩詔以前合無仰懇天廣銷去該革嗣留緝之案准其在省當差俾咨差遺之處出自逾格鴻慈奴才等爲辦事需人　見是否有當謹附片具陳伏乞聖鑒訓示謹奏奉硃批著照所請該部知道欽此 
[浙江巡撫聶奏爲浙江省更換各營旗統領管帶員弁片廿四日]  
　　聶緝槼片再浙江省更換各營旗統領管帶員弁均經前撫臣先後奏報在案兹查統領浙西内河水師曁嘉防陸軍總兵費金粗經安徽撫臣誠勳電調赴皖所遺管務派委原帶巡鹽水師營該軍營務處游擊吳家正總理並令兼帶嘉防中營常備軍又營帶嘉防後旗巡察軍遊擊劉大興撤差改委游擊周坤山接帶周坤山原帶之湖屬槍划另委守備成友勝接帶又統領温防各軍温州鎭總兵劉祥勝開缺所遺營務改歸調署是缺總兵余朝貴病故派委温處道童兆蓉暫統旋卽改委副將楊正茂接統仍兼帶温防中營常備軍楊正茂原帶之温防左旗巡察軍改委都司湯漢秋接帶又統領湖防各軍總兵陶應科病故改委副將姚振榜接統仍兼帶湖防中營常備軍又管帶湖防左旂巡察軍都司朱榮貴撤差調委都司余有功接帶余有功原帶之湖防前旗巡察軍改委守備余穎川接帶又管帶嘉防前旗巡察軍都司姚正賡撤差改委守備吳金元接帶吳金元原帶之嘉屬槍划另委叅將方士期接帶又管帶定防砲隊常備軍都司張穠撤差改委把總黎玉泉接帶又管帶台防右旗巡察軍叅將劉朝焯撤差改委守備趙迎貴接帶又管帶楚軍水師後營守備步鎭彪病故由該營哨弁把總馬百發暫行接帶又管帶浙西内河水師右營巡察軍副將周起鳳撤差調委遊擊周坤山接帶周坤山原帶之嘉防後旗巡察軍改委軍功范榮華接帶又管帶浙西内河水師前營巡察軍遊擊馬方来病故調委副將吳世秦接帶吳世泰原帶之浙西内河水師後營巡察軍改委副將董義榮接帶又管帶浙西内河水師副中營巡察軍縣丞費洽恩撤差調委遊擊徐富春接帶徐富春原帶之省防左營常備軍改委知縣龍贊綱接帶又原帶省防前營　察軍都司趙懷清與原帶省防後營巡察軍叅將張寳源互相調帶又管帶台州緝捕營都司沈平和革職所遺營務調委叅將戴承鳳接帶戴承應原帶之精勝右旗改委知縣方國鈞接帶又管帶永安輪船千總貝名潤另有差委改委軍功貝名彩接帶又原帶省城警察東游擊雷廷瑞革職所遺營務改委守備黄桂森接帶至該軍前撥過山砲四尊添設教習一名照章支給薪水油擦等費又武備小隊原設弁勇二百四員名嗣經陸續裁撥所存一百二十六員名現因不敷差操添募正勇九十四名什長六名伙勇四名連原存共合二百三十員名其薪糧仍照舊章開支據防軍支應局司道詳請奏咨立案前来臣覆查無異除咨部查照外理合附片具陳伏乞聖鑒敕部查照施行謹奏奉硃批該部知道欽此 
[山東巡撫周奏爲採購南省米糧片廿四日]  
　　周馥片再山東各營上年採購南省米糧曾經奏明辦理在案今年東省米價仍較南省爲昂據糧餉局司道詳請趁此新榖登塲派員前往江南蕪湖運漕等處採買大米二萬三千石由上海附搭輪船分批裝運来東以資軍食沿途關卡逸完釐稅照驗放行等情臣覆查無異除由臣發給護照委員前往購運並分咨查照外謹附片陳明伏乞聖鑒訓示謹奏奉硃批户部知道欽此 
 
