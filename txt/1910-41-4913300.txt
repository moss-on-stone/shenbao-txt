# 1910 - 41 - 4913300

 

Page 1

 
 
   
 
 

Page 2

 
 
   
 
 

Page 3

 
 
交旨 
十二月二十八日軍機大臣欽奉 
諭旨學部奏酌擬曲阜學堂辦法并請派員充當監督一摺應需經費著度支部核議具奏餘依議欽此又奉 
諭旨學部奏遵章陳明次年籌備事宜一摺著憲政編查館知道欽此又奉 
諭旨學部奏增訂學堂管理通則繕單呈覽一摺著侯議欽此 
論說 
[籌還國債之芻議（續初六日）]  
易外債爲内債。必先辨明其外内債之性質。外債自外人而募集之者。内債自内國人而募集之者。惟有時不必自外人而募集。始名之曰外債。如因兵費賠償及損害賠償。而爲按年之攤還者。均可以外債括之。以其輸 
 
 
 

Page 4

 
 
出金資於外國則一也。故在今日而商籌還國債運策。第一當定名定。名者何。即定名爲外債之償還而已矣。 
　　定名爲外債之償還。而後可以鼓舞人民之愛國心。使之引受國債。並於一方訂定募集國債之嚴重章程。舉前此所畀於外國債權者之權利。悉以畀我國民。并以極有信用之銀行。任募集之手續。而負擔保之責任。於未償還以前。其支付息金。將償還之際。其支付原額。一以該銀行主持之。夫而後法律備。信用立。民間滯而不流通散而不歸一之資金。至此乃大集。一反手而　者通。散者萃。無用者化爲有用。彼異議者其又何說之有。就外債而必言籌還。在經濟學中。論理本不圓足。蓋債不必分爲内外。惟其用運適當。苟其當也。雖外債何害。如其不當也。内債又奚擇焉。此通例也奚獨於國債。而嚴其内外。且各國多以内債換借外債者焉。其故何也因有時内債之利息。高於外債。則財政家實行其換借之策。以低利之資本。用之創辦事業。易於生殖。足以發達國家之生産故也。執是說也仍無以解吾所謂母財死藏之說。何也。以高利之内債。而換以低利之外債。固經濟學之所許。然以不生殖之母財。而換借低利之外債。獨非經濟學之所許乎。矧吾國之外債利率並不爲低。而又益之以種種之權利。爲交换之物品乎。 
　　驟輸數百兆外債之全額。舉而歸之外人其。弊足使國家無可興之事業社會無可圖之進步。固也。然易内債爲外債。何嘗不可應國民之財力。而適如其量。以償之。遵斯道也。將輸出於外人者。不過輸出吾民藏而不用之一部財力。於國家之生産。直無毫末之妨故曰償還國債之說。未必無一顧之價值。特當視其所用之方法如何耳。 
　　執記者之言。返而觀之報施之理。則負償還外債之義務者。得享有國債債權之權利。因外債之籌還。而縮短國會之期限。彼享有國債債權之權利者。又同時與普通國民。得享有國會早開之利益。是非惟不相妨。而又兩利之道也。 
　　或曰。由財政學言之。國債之額。對於國家財力之全部。比例不可過大。日本爲百之二十二。意大利爲百之十七。俄國爲百之十四强。法國爲百之十四弱。德國爲百之十。墺國爲百之七强。英國爲百之七弱。美國爲百之一。我國但舉外債一部。比之國家財力之全部。何啻倍蓰以之償還烏乎能。又曰。吾國實業之待興。觸目皆是。與其早日输之外國。曷若留以興業雖然。如前說。處於無可債之勢。不必言耳。若有可償之勢。而日將留以興殖實業。恐吾國之法律如是。信用如是非易轍改弦之後。萬不足以招徠吾民之投資矣。易轍改弦之入手。則請自易外債爲内債始。蓋乘愛國之餘熱。而利用其阜財殖産之心。收效宜速。聞各地償還國債之發起尚不絶。記者願以此說進。庶幾一方可以袪空言無補之弊而事克有成。一方亦不至徒擲辛勤所得之資於虚牝也乎。 
專電 
[電一（北京）]  
某中學堂監督條陳陸軍部編練陸軍關繫重要豈容各省任意延緩現度支部已清理財政各省所籌之欵即爲國有之欵何必各省自籌始行編練應由陸軍部查明某省未練若干由部督同速練欵即由部統籌撥助 
[電二（北京）]  
閩黔等省電商度支部振捐展緩三月均可望准 
[電三（北京）]  
梁鼎芬力辭曲阜學堂監督 
[電四（東京）]  
駐馬尼刺日本領事報告本國謂練習艦隊阿蘇宗谷兩艦頗受該地歡迎現於西十六日早晨開行 
緊要新聞 
[英法德三使仍請商辦借欵]  
　　字林報載初八日北京電云英使朱邇典法使馬士理德使雷克司會銜照會外務部請解釋西正月三十日之上諭並稱各使擬據原訂合同仍與中政府商辦卾路借欵一事惟該照會並未請美使署名因該國於原訂借欵合同内並未列入故也此照會殆因前此上諭而發他日解决此事中政府當可有詞對付紳士云 
[中國官塲之借債熱]  
　　字林報載初八日北京電云皖撫朱家寳前日電請政府准其借債銀四百萬兩聞政府已電覆該撫向之詰問詳情又載同日北京電云錦齊鐵路借欵將增爲英金一千萬磅聞日本之覆文已在討論之中（按借欵原數係銀五千萬兩） 
 
 

Page 5

 
 
[法部聲明罰金定章北京]  
　　上年十一月間都察院代奏江西舉人廖爾焱條陳謂地方罰欵諸多浮濫請飭下法部申明定章切實整頓等語當日奉旨著法部知道現聞法部已核議奏覆略云查原呈内稱罰欵之多寡視案情之重輕爲斷故必案情旣定而後罰金隨之乃証以今日之所聞則有大謬不然者州縣以爲律有罰金明條也不問案情之何若犯罪之何等一口角之微疵一行動之細故今日催堂明日索金富者垂涎已久固不憚無厭誅求即貧者地無立錐亦不惜以地方之威權爲竭澤而漁之計小民旣畏敲撲復懼追呼鬻産破家必足其額而後已加以差役之侵蝕胥吏之分肥公家之所入無幾而貧民之脂膏盡矣即地方新政迫於要需亦萬不能以便民之端轉而爲擾民之舉懇據情代奏請　飭下　部申明定章切實整頓不得於案情未定之先恣意苛索亦不得於案情旣定之後額外搜求等語竊維罰金之制自古已然即東西各國亦均參用此法是以光緒三十一年三月間修訂法律大臣奏請變通笞杖辦法改爲罰金並明定章程奉旨允准通行在案查章程内稱凡律例内笞五十以下者改爲罰銀五錢以上二兩五錢以下杖六十者改爲罰五兩每一等加銀二兩五錢以次遞加至杖一百改爲罰十五兩而止如無力完納者折爲作工罰一兩折作工四日以次遞加至作工六十日而止推原變法之意恐笞杖一廢小民或輕於嘗試故必罰金以示警而又慮無力完納者之因而增累故折工作以濟其窮立法之意本屬無可訾議若如該舉人所呈州縣官因有罰金運條遂恣意苛索額外搜求是直以恤民之新政轉而擾民殊與憲政初基大相刺謬惟是此項情弊由來已久當笞杖未改罰金以前地方官藉案勒罰不恤民艱經督撫隨時奏參者無省無之其所罰之數並非如罰金章程自五錢至十五兩而止其所罰之人亦未必均係例應笞若干杖若干之人遇事徵求幾成錮習頻年計典劣迹昭彰該舉人以爲有罰金之條而後不肖官吏藉以逞其貪蠧似未盡然蓋笞杖改罰爲數無多彼貪官汚吏動輙盈千累百以罰之者並不屑藉此有限之科條以爲依據也今欲湔除此弊非專　罰章限制恐州縣仍蹈故常以責成該管上司切實考查亦恐奉行不力臣等公同商酌擬請嗣後各州縣遇有笞杖應行罰金之犯務先擬定罪名照章科罰總以自五錢至十五兩爲限不得絲毫加增一面開列犯名事由銀數若干張貼署外俾衆咸知一面具報該管上司查考如有背章苛罰者各督撫隨時據實嚴參該管上司如有意徇隱及失於覺察别經告發者一併分别交部從嚴議處十二月二十三日奉旨依議 
[奏請慎擇行政司法官吏被駁北京]  
　　翰林院侍讀吳士鑑前奏各省行政司法官吏宜慎擇其人由憲政編查館覆覈奏派一片亦已由憲政編查館覆奏云查原奏内稱法政學堂監督調查局總辦爲全省行政司法之淵源不能不慎擇其人崇其體制現在各省所派監督總辦京曹翰林實居多數其派本省官吏者亦兼有之輿論所在似以京官爲優擬請飭下憲政編查館通咨各省一律以前項人員曾習法政深明治體者選充仍受督撫考察仿學務議長由學部奏派之例由館覆核奏派等語自係爲鄭重敎育及調查法制起見臣館前奏各省調查局章程總辦由本省督撫選派出具切實考語咨送臣館得加劄派充諮議員歷經遵辦在案誠以調查本省一切民情風俗行政規章及沿習利弊無論官紳自須久在該省之員乃能諳怕尤必待督撫遴選方收指臂之效若必專用京員誠恐於該省調查各事多有隔膜原奏所請專用京員之處應母庸議至法政學堂監督一差事隷學部擬請飭下學部體察情形酌核辦理 
[憲政館奏駁現行刑律大綱]  
　　一五刑名目照新章更定本綜核名實之道乃罰金之名改爲罰刑似尚未協查罰金始於漢律沿於六朝其源最古自笞杖改制以來久已中外通行今併省其詞轉滋疑義且罰之與刑文義相類自應仍用罰金標目爲宜再罰金之刑施之於輕罪人犯全其廉恥即以啓其羞惡而於有關十惡及犯姦等條恐不足以昭儆戒應另輯專條　罰工作不准以罰金完結以嚴風紀 
　　一買賣人口久爲環球所指摘而與立憲政體保護人民權利之旨尤相背馳此次編訂未經議及良以屬稿在未奉明詔之先本月臣等議覆前署兩江總督周馥監察御史吳緯炳等條奏業經奉旨禁革自應將律内有關買賣人口及奴僕奴婢諸條一律删除改定以昭仁政 
　　一舊律以六曹分類多攟摭各部則例取盈篇幅已於體例不符且庶政日新今昔逈異而存此條文於例内轉致引斷失宜現旣删除總目改稱現行刑律則所附之條自當以有刑名者爲斷原本於無關引用諸條删除未盡自應再行酌核芟薙惟此項附存之例未知各部則例有無正文現在是否有資援引應俟命下後由臣館繕具清單咨行各衙門量加甄擇輯入則例庶免遺漏 
　　一典章制度隨世而殊損益變通宜自前明其中如文官 
 
 

Page 6

 
 
不許封公侯朝見留難多與今制不合至稱乘輿車駕制書有違詐傳詔旨等條内兼及皇太子尤背列聖相傳家法以上各律宜從删削 
　　一律文詞旨簡嚴故死刑不註監候字樣者概爲立决原本凡凌遲所改各條概大書立决其絞决所改各條概大書監候入實雖爲詳著本罪起見究乖義例仍宜分别節删或改小註以期全體一貫 
　　一流徒等刑從前襲用遷徙之制自改工藝概須於監獄執行即與獄囚茅屋盜詩圖三　　張文達畫 
無殊凡有逃亡自應以在監人論考各國獄制分旣决示决二種旣决者收容服役之犯未决者收容逮捕之刑事被告人名稱雖有不同其爲監獄則一原本仍沿舊日辦法並以晝夜分别輕重揆諸法理多所未安兹採用唐律加役之法藉資懲肅而杜紛歧 
　　一梟磔等刑久經停止死刑僅分斬决絞决絞候情實絞候四種决罰之如何應權衡情罪之重輕乃原本於殺一家三人門内增入請旨即行正法各條查此項罪名舊例專用於强盜條内遣流脫逃之犯本一時權宜之計其餘如逞忿支解及卑幼因姦盜拒斃缌尊等條大率因一時一事而加重究非法定常刑不足據爲典要且絞候入實與絞决相去僅止一間似不宜於二者之間復設等差果其情節較重不妨予以立决若罪有所止亦可援名例從重或從一之例擬以監候今監候其名立决其實未免治絲而棼凡此之類宜予逐一釐正删减以歸畫一 
　　一本年十二月法部議覆郵傳部奏請定竊毁鐵路要件治罪專條奉旨允准係在編訂以後自應續行纂入以資引用 
[民部通咨各省造報警務北京]  
　　民政部通咨各省督撫略云憲政館逐年籌備事宜單開巡警事宜應由各省巡警道按期籌備所有每届已辦事宜自應於年終彚齊報部其未辦者尤須先期籌劃以免貽誤嗣後各省巡警道應將次年應行籌備事宜各按地方情形妥擬大致辦法先期報部備案仍于辦齊時彚册報部倘有特别情形未能辦齊者即于彚報册内詳確聲明不得藉詞延宕相應咨行貴督撫查照轉飭遵辦 
[伍欽使尚未回國原因北京]  
　　前駐美公使伍廷芳久有回國之說迄今遲滯未回聞伍公使在美與新任張欽使蔭棠辦理交卸已經畢事惟因張欽使初任使命而中美磋商交涉事件尚多伍大臣係兩次使美熟悉情形故雖卸任其中美未結交涉仍須伍大臣協同張欽使辦理以此一時尚未能回國云 
西報譯要 
[英報論錦愛鐵路事]  
　　字林報初八日倫敦事云日本因錦愛鐵路問題答覆中國之照會忽另有要求於供給才料一層尤爲顯見此間人士對於此事頗爲疑慮聞美國財政家現亦别有要求英國各報皆望中國能遵守原約大綱敷設前經承認之該路各線云 
[洵貝勒注意外交]  
　　又載同日北京電云中國海軍大臣洵貝勒今日分赴各國公使館一再道謝游歐時各該國君民優遇之盛意 
[銅官山案之結局]  
　　字林報載初八日北京電云銅官山一案凱約翰要索經營礦務之費用已由中政府償還英金五萬二千磅即此作爲了結 
 
 

Page 7

 
 
[京師近事]  
　　陸軍部鐵尚書雖經續准賞假而退志已堅前日面語友人謂目下時局日非旅進旅退無補於事且朝中黨見甚深居官甚屬無味聞尚書有千里駒頃已售去說者謂尚書以此示無戀棧之意云 
　　向來北京至漢口電線中途尚須團手未免稽延晷刻現因鐵路交通報事極爲發達今已另設直達漢口線一條於上臘一律完工 
　　去臘京漢鐵路火車出險傷斃　客七八人兹聞徐尚書已派員查辦出險情形並議擬訂失事罰章嗣後如有司機人等大意致險除將司機人等懲辦外其他局長等員皆須參處以爲輕視人命者戒 
　　管理頤和園事務大臣世中堂據該園郎中等禀稱修理園内各處工程累年積欠商欵至四十餘萬兩之多現經承修商人懇求補放請予照准俾蘇商困等語聞中堂已允准代奏籌撥矣 
　　聞粤督袁制軍函商督練大臣鳳都護内云該省編練新軍略有端倪所有訓練事宜全賴督練等處各總辦竭力贊襄惟兵備處總辦一差至今未得相當之人擬將近畿粮餉局總辦曹銳調充該差以重軍務聞鳳都護以曹總辦係部中派委未敢擅允已轉商陸軍部請示遵行 
　　日前内外城廳丞在外城捐局會議改良車捐整頓鋪捐後復提議内外城兩捐局用費甚鉅擬將内外兩局合而爲一即由公積項下撥銀在正陽門内地方購地造房或租賃大房一所以節經費聞該局總辦委員均甚贊成俟禀明民政部堂憲即當實行 
時評 
[所望於御史者]  
　　禁烟罰令。詔告煌煌。而内外大員之吸烟者。尚有四十餘人。臺 
諫諸公。擬聯名揭參。夫以大員之重望。猶且陽奉陰違。以爲禁烟之梗阻。則烟將何以禁絶。去吸烟大員。而小官之吸烟者。皆將不寒而慄。而民間之觀聽。亦將於是而一悚焉。是固禁烟政策中之要點也。勉哉御史。一一揭參。母漏。 
[所望於駐藏大臣者]  
　　藏僧之反對治藏政策也久矣。朝廷顧念西陲。每飭駐藏大臣。妥爲處置。密電賡續昕夕不忘。至於今而乃有藏僧暴動之警報。列邦環伺。内患洶洶。倘更無術以善其後。則後患之來。何堪設想。吾爲西藏憂。吾不僅爲西藏憂。爲駐藏大臣者安可不思所以補救哉。 
[可羞哉蘇州之自治]  
　　長元和三縣。乙級選舉。到塲投票者祇二百九十二人。夫蘇州素稱文秀之地。開化之區。而以四千餘之選民。實到僅此區區。放棄權利若是。是豈新年之酬應。甚於地方自治之重要耶。何怪官塲藉口於國民程度之不足也。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[長樂防勇又聞閙事福建]  
　　長樂于令去臘在安流行次函飭巡警局隨時查禁賭博該局乃于上午敎練功課畢即派巡士各處稽查十七日下午巡士至天后宮戲檯前見駐天后宮防勇擺賭牛牌二塲勸令收塲不服因將各賭具起獲詎該防勇鍾某跟追至局大肆咆哮局員以該勇等身爲軍人違禁擺賭已屬不合又復恃蠻滋閙恐起事端卽飭門房持片請該營哨官到局帶回約束適哨弁林曾輝已往岐嶺該營什長王某竟令各勇手持槍械復在戲檯下擺賭並謂如再有巡士前來干涉即開槍亂擊云云門房據情回禀局員不得已轉報縣署收發派家丁蕭某將閙局防勇鍾某先行帶囘該營俟哨弁回營再行究辦詎王什長不肯將鍾收領並令其回局圖賴局員以該勇一昧胡閙乃請區官鍾典史到局正在商辦問有巡士胡標請假回家行經南門張億興店門首被營　數人擒毆胡極力爭脫奔入凌盛酒館躱避該防勇乃赶入店内尋毆一時街衆不平大呼奔救該勇仍不釋手有徐道周詩二人在塲解救竟被刀砍傷幸各店號　力相助擒獲防勇一名并奪得手鎗一支送至警局各巡士見胡被毆大爲憤恨羣起尋械欲與决門經區官巡官及敎練員極力攔阻巡士始不得出聞胡被傷頗重其逞凶毆人之防勇及賭勇錘某當晚送進縣署仍傳什長王某　某領回聽候究辦一面專差到岐嶺請林哨弁回營處理聞林哨弁已於十八日到縣未知如何了結并聞各巡士以奉諭拿賭反受捕毆縣署又將獲兇交回該營並不拘押羣疑偏護甚爲鼓譟十八日乃相率停課咸謂此事如不秉公嚴辦即行解散誓不充當巡士以免防勇欺凌旋經各局員極力開導令其靜候辦理得暫無事 
[湯提學奏請開缺紀聞江西]  
　　浙路湯總理奉簡江西提學後各股東即代請收回成命旋湯君思辭去總理又未經股東允准兹聞湯君以封翁年老已身又積勞多病已於前日專摺具奏懇請開缺并附片參劾某宮保措詞極爲厲 
[潮州法政學堂發起國民捐廣東]  
　　潮州全體法政學生日前具禀列憲請准仿辦國民捐現奉潮府陳太尊批云查各國新舊賠欵爲數至數百兆之多分攤至十年之久加以子金累積磅價受虧爲累誠不堪摟指自非合全國國民運力不足以起積弱而抒後患往歲僑商繫懷祖國曾經發起倡捐内而京師外而各省官紳士庶動于公義踴躍輸將非不集有成數而當時民智甫進開化勸導未盡認眞欲期國債之清還正如杯水車薪尚難懸望去年奉詔定立憲本年又以清理財政爲籌備初基全體振興列强環視報章騰載奔走相告雖不無傳聞臆度之詞究足動思患預海之想于是直隷江浙湖湘各省復有倡捐國債之會薄海内外聞風響應各具公民之思想激發愛國之血忱較之古人輸粟助邊毁家紓難何多讓焉潮屬生齒富庶甲于粤省社會生活之事業早已發達競爭而對此時艱個人爲國民之分子即個人有應担之責成果能急起直追因勢利導當不難集成鉅欵本府忝寄郡守瞬逾一年深愧敎養之措施未能遍及而無日不以國計民生引爲焦慮該堂員學生等先覺警世毅然發起擬設支會倡辦民捐雖各報譯載之詞未盡足據外侮秘密之事未悉其眞而一片維繫國家之誠熱血滿腔至堪嘉尚一俟開會有日本府自當分别禀商道憲鎭軍曁分行各縣捐廉提倡樂予贊成並飭照請各屬商務總分會曁自治區域選派公正紳董經理其事统交官銀號存儲候撥勿如舊時再經吏胥奸紳之手致生疑慮而滋流弊該紳等務各勸導使人人各竭其力各盡其心有力與愿違者雖捐數甚微亦聽其便由内地而及外洋由一人而及億兆人總期聞風雲集不以華山而讓土壤不以黄河而舍細流激起四萬萬同胞運熱誠惟勿稍强迫而滋累亦無進銳而退速此則本府所日夕勉旃愿與諸人交勉之也 
[浙撫設立幕職分科辦法杭州]  
　　浙撫增中丞奏伏查幕職之稱昉自秦漢以來之開府文書繁賾往往分曹置椽妙選羣英降至唐宋節鎭方岳莫不自辟僚屬號稱得人我朝雍正年聞嘗以今之幕僚即古之叅謀記室命大吏保荐擢用咸同之際如左宗棠李鴻章郭嵩燾劉蓉皆出自幕賓養成偉器邇者預備立憲政務紛繁數倍曩昔浙省爲東南衝要之區内政外交均關重要亟應旁求俊乂藉資贊佐奴才衙門向設文案處上年抵任以來如章奏新政學務戎政等科早已遴委專員相助爲理前後酌量更改遵照官制新章設立秘書參事各員分科任事又以秘書員一人不敷任用酌釆山東奏案添爲二員仍各兼兩科參事以省閒冗查有浙江候補道惲毓珂直隷候補知府張一　均堪以委爲秘書員惲毓珂兼農工商科郵傳科叅事張一麔兼交涉科學科參事若民政科參事則有留日法政舉業生候選知縣陳漢第禮科參事則有直隷候補知縣李中法科參事則有留日法政畢業生揀選知縣梁建章軍政科參事則有浙江補用知縣張運開以上六員向在奴才衙門分 
 
 

Page 11

 
 
掌各項要政籌畫精詳深資得力至詞訟及各項欵目及吏科主管之升轉遷除現尚沿用舊律成法仍由刑名錢榖辦理其關乎籌備憲政之度支一科暫由錢榖兼攝俟訪有專員再行遴派此外助理繕寫各員並經奴才量弔之繁簡酌設名額照章勿庸奏咨現自改定幕職後奴才衙門設立辦公處一所妥訂章程逐日按時由奴才督同各幕職蒞處辦公兾以仰副朝廷改良政治之至意 
分類新聞政界 
[咨行酌定衙署局所公費辦法廣東]  
　　粤督袁海帥准度支部咨開清理財政處案呈清理財政章程第二十七條在官俸章程未經奏定之先除督撫公費業由會議政務處議籌外其餘文武大小各署及局所等處應由清理財政局調查各處情形一面禀承督撫及本部酌定公費一面提出各欵項規費除津貼各署外概歸入該省正項收欵等語業經奏定通行在案現在試辦預算期限迫切若不將各省署局一切欵項規費悉數查明無由編訂應由各省遵照定章切實調查一面酌擬公費數目一面嚴飭各屬將所有各項規費據實報明悉數提出由清理財政局核明彚呈該督撫擬定切實辦法詳細奏咨以憑核辦此項規費在未定公費以前事屬相沿不咎旣往旣定公費以後如有隱匿私收等情從嚴參處除劄行各省清理財政局遵照外相應咨行貴督查照辦理袁督准此已劄飭該局照依部咨事理會同布政司移行文武各署及局所等處一體遵照 
[袁督對于族紳綑送匪類之政見廣東]  
　　廣肇羅易道條陳緝匪清鄉事宜奉督批據禀已悉該道自到任以來於緝匪清鄉一事煞費苦心不厭其詳深堪嘉賴前據呈繳編輯匪册業經本部堂通飭各屬一體遵飭辦理在案現閱來禀擬每村每族擇其紳士賞以功牌勒令將本村本族人丁匪類查明赴地方官禀報立案如一兩年無人作匪犯案分别賞給官階封典如有窩匪不肯綑送者亦卽分别究懲原係正本清源之一法惟言之非艱行之維艱族中匪類例應由族中紳耆約束綑送但其中　類難齊或有狡點陰惡陽善紳耆爲其所欺蔽者或有桀驁生成而竟不受紳耆約束者旣不畏其約束則責之綑送維難或有紳耆欲報官拿而畏匪復仇不能出頭干預者旣存反畏之心責其綑送不亦難乎於是謹飭者敢怒不敢言不肖者居然生變更有窩藏匪類坐地分肥無所不爲其心若曰與其獲拿綑送致生惡感曷若聯絡匪徒暗以自衛甚有以爲與其得官虚奬不如目前獲利者凡此行爲均本部堂博採周諮深悉粤省地方各鄉村紳耆之通弊無怪現在各屬雖有清鄉辦團而鄉中之匪仍未清雖有防營日言緝捕而地方之匪終無絶也兹如該道所擬辦法懲勸兼施果能認眞實行成效必有可覩然積弊已深一旦欲盡挽回化民成俗恐非易易耳仰卽先由肇屬次第舉行如確有實效再行通飭各屬逐漸推廣辦理 
交涉 
[各領事承認濬河抽捐營口]  
　　疏濬遼河一事華洋商人均所注意近聞周壽臣觀察與各國領事迭次會商籌欵辦法擬將洋貨進口抽收捐欵以充經費各領事業已承認惟限定開挖海口攔江沙及鴨島二項工程准由此項捐欵内開支其上游濬河經費則須由中國公家自行籌備 
[日皇酬贈錫帥勳章奉天]  
　　錫清帥曾以千金捐助日本赤十字會社經日本常議會議决上奏日皇裁可送贈有功勳章一座現已到奉由赤十字會社小池委員長并我澤部員賚送清帥并送程雪帥木杯一组以酬仁惠 
[出租西人避暑房屋漢口]  
　　漢上各西人從前均在九江牯嶺避暑嗣因勘　汴卾兩省交界之鷄公山氣候凉爽由漢乘坐火車數時可到故逕往該山建築房屋以爲避暑之所後汴卾兩省當道以該山非通商口岸照約不准外人居住交涉經年始將房屋照價購回設立警察准各國官商租賃過夏所有收租給據事宜均由夏口廳署經理現湖北洋務局河南交涉局以西歷三月一號將届凡各國原造避暑房屋如有官商自願租住者應將全年租金交出以便發給租據逾限不交即行另租昨已照會駐漢英領分致各國領事轉飭洋商人等遵照矣 
學務 
[端本學堂請撥公欵安徽]  
　　宣城縣附貢生張汝龍以該邑創辦端本學堂雖有奉撥官欵補助無如近來百物昂貴需用較繁核計出入相抵實屬有絀無盈刻已據情上禀皖撫懇予札飭該縣暫挪公餘欵項先行接濟未知能邀准否 
[更舉中學監督安徽]  
　　皖北頴州府穎清中學堂李監督迭次被控現已辭退兹經學界開會公舉陸鵬舉充任監督已由皖省敎育會呈請皖撫札委派充矣 
[整頓鎭遠學欵支絀辦法廣州]  
　　鎭遠學務欵項每年全恃榖租息銀支用一切而欠學務息銀者以紳學兩界之人居多聞歷年積欠已至三千餘金推廣學務無從措手現陸樹齋大令以喬君小渠辦事尚屬認眞特委兼充縣總董與府總董黄君伯琳肖查舊欠以杜積弊 
實業 
[蘇城錢業盈餘一覽表蘇州]  
　　蘇城西中巿各錢莊去年生意甚爲發達現已於初五日一律開巿兹將各莊盈餘數目録下順康一萬五千兩仁昌裕一萬三千兩永豫一萬三千兩永豐一萬二千兩裕蘇官局一萬兩晋生九千兩永生九千兩頤泰九千兩鴻源九千兩永康八千兩豫康八千兩裕源八千兩源康八千兩 
 
 

Page 12

 
 
鼎裕八千兩慶豐裕七千兩德和六千兩仁和五千兩晋源四千兩裕甯錢局三千兩和豐二千兩大康二千兩德隆二千兩義裕一千兩惟康一千兩豐裕一千兩乾昶一千兩鉅大一千兩惟永昌裕大兩莊因虧耗甚鉅决計收歇矣 
[蘇商會定期選舉總協理蘇州]  
　　蘇垣商務總會總協理以本届一年期滿照章應行重選現經該會將各業代表刋單分送本年如有更正之處至初十日爲止具書到會以便登註現定十四日先行選舉各業議董十七日複選總協理已通知各業遵照矣 
[農業學堂開出品研究會蘇州]  
　　蘇垣農業學堂監督何太守以本年勸業會將次開幕所有陳賽各品業奉督憲電飭限正月底送甯在案現將徵集敎育天産品在農業學堂陳列任人叅觀互相研究兹定十一日起至十三日止上午男賓參觀十四日起至十五止上午女賓參觀現已刋單通告矣 
[組織毛革公司漢口]  
　　漢口商人劉人祥等聯合同志糾集華商股銀一百萬兩先收一半援照天津溥利毛革公司成案於漢口地方創設商立普潤毛革股份有限公司購辦機器製造皮革用品及毛織各物刻已將所訂章程具禀農工商部立案一面先行收股開辦革廠一面派董事出洋調查毛織章程陸續興建現奉部批略云查毛革爲土貨大宗漢口一埠輪軌交通灌輸利便夙稱原料饒富之區該職商等購機建廠改良製造自是爲振興實業擴充利源起見應即准予立案俟辦有頭緒再奏明酌量免稅等語刻已咨行卾督照章飭屬保護 
[後湖水塘不准養魚漢口]  
　　漢口後湖城垣官地兩旁水塘業經官商議准分叚包工填土以備建築巿塲乃有漢川縣附生周振芳不明其中底藴具禀勸業道請將兩旁水塘租給蓄養魚苗以便遷徙漢川被水失業貧民前往業漁期以三年爲限高佑諸觀察以後湖興巿急須動工該生所禀振興漁業之處碍難准行業已批飭知照矣 
[勸業道飭辦農報武昌]  
　　湖北勸業道高觀察刻飭農業敎員講習所農林試騐塲曁農業學堂各員組織農報以開風氣業經購置機字本月内即可出版聞該報月出一册以通俗爲主義亦改良農業一助也 
[勸業公所調補科員杭州]  
　　浙省勸業道董季友觀察昨日具詳撫院請酌量轉補科員計郵傳科副科長鄭衡擬調充工藝科長遞遺郵傳科副長擬遴委候補知縣陳祖望接辦其工藝科副長李令孝先現擬升補礦務科長總務科文牘員擬派委大挑知縣黄爲熊辦理 
雜記 
[好惡之不同如是杭州]  
　　舊臘初旬有蘇屬華亭縣士紳張宗華吳彬等聯名數十人具呈浙撫院指斥浦東塲大使李長漣種種劣跡如隱匿騰黄縱書索詐任用匪差浮稅不印各欵當時增中丞以情節較重批飭運司札行松江府澈查尚未復到乃臘底又有該邑舉貢生監盧勤恒等列名多人呈請撫院自任排解率求銷案謂所控各節事出有因實皆傳聞之誤云云兹奉增中丞批駁查職貢吳彬等聯名禀控該塲混匿擾民等情業經批司查辦在案據稱事已調妥請免究銷案之處此時碍難照准應候復到再核 
[禁種鶯粟勇丁被戕福建]  
　　閩督松制軍疊奉政府電諭禁種鶯電各府州縣加意嚴查去臘二十三日馬巷分府龔刺史訪知鄉下仍多粟遂私種因率防勇一哨下鄉查勘當查得附近石潯左近烟苗甚多飭勇剷拔詎該鄉民胆敢開槍將拔烟苗勇丁轟斃龔明府見鄉民如此蠻横無可理諭不得已暫行返署一面飛禀提憲洪軍門於廿五日委派劉子貞管帶帶隊往馬巷嚴拿首犯懲辦 
[副票仍舊不禁厦門]  
　　厦門福元副票公司向隨湖北號單對彩現卾省以有碍湖北大票銷路迭次電致閩督禁止唯厦門副票按月報効學費八百元一時未便禁絶松制軍因批飭該公司仿照别省章程自行購機開彩聞該公司已定正月起自行開彩矣 
清談 
[紳董之忙碌]  
　　各處地方自治選舉。均於正月初六初九兩日舉行。各地方之紳董。乃因而忙甚。其未爲董事。而欲爲董事者。於循例拜年。外以欲得票多數。極力運動其忙固彌甚。其向爲善堂董事者。聞將清查公欵也。翻閱其歷年之報銷賬。其尚有罅漏否。熟計其歷年侵蝕之銀錢。其幸能保存否。花賬又花賬。畵策又畫策。務使已侵蝕之銀錢。人莫能攻揭。未侵蝕之銀錢。不至於無可希冀。於是營營補救外。更極力運動。其忙蓋尤甚。此非吾之空言也。得諸目覩者非。一處矣。 
　　或曰。此何怪其然也。旣爲上流社會中人。當盡地方上之義務。即當享地方上之權利。欲盡地方上之義務。故不得不運動。欲享地方上之權利。故不得不謀慮。此之謂自治。 
[補習國文者之愁悶]  
滇豫兩省之法政學堂。皆添設國文補習科。以敎州縣佐貳之文理不通者。補習一年後。再行考試。以定去取。夫求通文理。非易事也。一年爲期。時甚短也。一年之後。文理之通否未可知。考試後之去取。亦未可知。思念及此。能無愁悶。駒隙匆匆。轉瞬開學。負此不通文理之名。以入學堂。見法政學堂學員。能無羞愧。思念及此。又能無愁悶。 
雜著 
[龍禪室摭談（龎柏）]  
　　吾鄉馮定遠鈍吟集。予物色數載矣。近迺獲之。爲汲古舊刋本。且經木菴道人錢良擇（吾邑人字玉叔嘗問詩於定遠者也）手批。朱墨爛然。彌可寳貴。定遠詩世不多見。予酷愛其絶句。如假寐云。亂烟叢木月絲絲。薄醉濃愁欹枕時。斷續數番如有夢。曉來已是不堪思。燕云巧語斜飛百草旁。紅閨日煖覺春長。知君最得佳人意。一任銜泥汚畫梁。無題云。陳王新賦漫悲傷。金枕眠時夜正長。一尺雲鬟三寸屐。不堪閒處細思　。東鄰云。索郎經月頻疏隔。燈影東隣夜按歌。畢卓也知名敎樂。只應無奈五更何。戲題云。世間無賴是。豪家。處處朱門鎖好花。惟有夢魂難管束。任他隨意到天涯。有贈云。風香二月尋花處。蠟燼三更帶酒時。一笑重逢俱老大。當年惟有兩心知。又律詩斷句。如桃根云。未知薄怒深于笑。却喜横波直似言。當年云。朱絃調緊偏醒處。香蠟珠殘未去時。錢謂鈍吟詩謹　典麗。律細旨深。求之晚唐中亦不可多得。洵至論哉。定遠兄已蒼。所箸懷舊集。得罪繫獄死。前已記之。兹從友人處得見斯集。蓋選同人之詩。每人各有小傳。雋永多致。集中明妃詩。有胡見爭向琵琶醉。不識絃中是漢音句。仇人即指爲訕謗云。烏乎。亦可哀已。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇（鎭江）]  
　　丹徒縣甲乙兩級選民已調查竣事初六日爲乙級選民投票之期次日票計當選者十六人兹將姓名票數照録於下童琮三十九票潘錫康二十二票張文琳十七票國杰十四票李正學十四票愛仁十三票任璪十二票柳桂森十一票桂芳十一票恩沛十票劉沅芳十票王振文十票楊邦彦九票胡恩榮九票柳慶生九票徐寛宏八票 
[安徽]  
　　皖撫朱中丞以籌備自治爲地方要政各州縣應設城廂自治公所限於上年七月二十日成立調查户口人數以及分區圖說限於十月初十日造送當選人民正册限於十一月初十日造送期限甚寛儘可從容辦理乃各該收令遵限辦理者固不乏人而因循坐誤者亦復不免以安慶府屬太湖桐城兩縣爲尤甚玩視要政成何事體應各記大過三次以示懲戒 
要摺 
[護蘇撫陸鍾琦奏蘇省師範學堂優級選科補習期滿請奬摺]  
奏爲蘇省師範學堂優級選科學生補習期滿照章請奬恭摺仰祈聖鑒事竊蘇省師範學堂於光緒三十三年開辦優級選科扣至三十四年十二月止肄業已滿二年業經前撫臣陳啟泰照章舉行畢業奏咨給奬並將周京等缺一學期應令補習後另行核辦隨案咨部在案兹據蘇州提學使樊恭煦詳准師範學堂監督直隷候補道姚文棟咨稱優級選科學生周京陸文炳王朝陽三名截至宣統元年上學期扣足兩年補習期滿造具各項表册詳經前撫臣瑞澂督同議紳議長等舉行畢業考試嚴核分數計理化科周京陸文炳二名博物科王朝陽一名均照章取列最優等分别給發文憑至陳綸一名係由江陰縣高等小學畢業考取入堂復令補習一學期光緒三十三年上學期升入選科截至三十四年下學期兩年期滿與上届請奬之徐信等同時考試畢業取列博物科最優等第二名當已給發選科畢業文憑自應連同周京等三名一併給奬等因復查師範奬勵義務章程内載優級選科畢業考列最優等者比照優級師範中等奬勵辦理作爲師範科舉人以各部司務補用令充中學堂初級師範學堂及程度相當之各項學堂正敎員俟義務年滿以應升之階分别京外分部分省儘先補用等語此次師範優級選科畢業生周京等四名肄業選科年限均屬相符似應照章按等請奬以昭激勸詳請奏咨前來臣復核無異除將試卷圖畫履歷分數表册咨送學部核明給奬外理合會同兩江總督臣張人駿恭摺具陳伏乞皇上聖鑒敕部核奬施行謹奏宣統元年十二月二十五日奉硃批學部議奏欽此 
[東督錫良奉撫程德全奏奉天禁烟有效照章縮短期限摺]  
　　奏爲奉天禁烟漸有成效擬照諮議局議案再行縮短期限恭摺具陳仰祈聖鑒事竊查奉省禁烟一事迭經臣等督飭民政使張元奇妥定章程嚴密查禁杜絶外貨之來源限制　膏之銷路發牌照以便稽查施丸藥以滌舊染統限二十個月全省一律盡絶業於本年八月間將改設禁煙公所辦理情形專摺奏報奉硃批該衙門知道欽此遵即飭知該司妥善經理尅期責效數月以來在事各員司均能勤奮從事於禁吸禁賣禁私販三者尤爲加意查察有犯必懲以期根株盡絶民間風氣爲之一振羣凛然禁令之不可違無不力加濯磨痛自懲戒據各府廳州縣陸續具報有現已一律戒净者有吸户無多正在嚴禁者當可從速收效堪以仰慰宸　第禁烟關繫自强要政籌畫不厭精詳辦理尤貴神速本年九月諮議局開會經臣等草具議案提交該局籌議急進辦　以輔官力之不足旋據該局公同議决呈請核奪公布前來臣等詳細查　所議五項頗爲切要一曰採取急進主義施行特别禁令一曰禁種之辦法及禁令一曰禁吸之辦法及禁令一曰烟具與藥品及煙館與外土之取締一曰官所軍營店舖之稽查而以各屬公益團體公同設立戒烟會爲樞紐以官民兩方面切實並行爲要著以縮短期限施行特别禁令爲方法當經臣等札行民政司尅日公布著爲條敎轉飭各屬認眞奉行並由民政司釐訂戒煙會通則限於宣統二年正月十五日以前成立所需經費准由牌照捐曁禁烟罰欵項下開支該會成　以後專司調查稽查施藥勸戒其執行判罰之權仍歸地方官廳主政務使境内無一吸烟之人無一私藏之土方爲禁絶成績此奉省諮議局議决禁絶烟害之議曁現在辦理禁烟之情形也伏維禁烟一事功令森嚴臣等斷不敢徒博寛大之名致貽敷衍運咎留此毒種貽害民生兹查諮議局所議各節與奉省現行章程皆可相益相成惟期限略爲縮短擬照所議改爲宣统二年十二月爲全省禁净之期臣等惟有隨時督飭認眞辦理迅速奏效以期痛袪痼習仰副我皇上銳意圖强共保康和之全意除分咨立案外理合恭摺具陳伏乞皇上聖鑒訓示謹奏宣統元年十二月念六日奉硃批該衙門知道欽此 
本埠新聞 
[船户遇盜被害續紀]  
　　張春華張關根之弟世根元泉二人在三林塘港口遇盜被害已記前報昨晨本縣田大令帶同差捕刑仵人等下鄉相騐大令諭令屍親將棺開啟騐得張世根腰肋骨有篙釘傷痕左手有麻繩縛住長約數尺似係生前义喉致斃其張元泉之尸身頭頂有篙子戳傷致命面頰上亦受篙傷旋據尸親張春華等求請自行收殮免再發封大令准之其空船仍在閔行救生局候備文索取再核 
[妻妾子女偕逃續誌]  
　　住居虹口鵬程里之西裝華人盧朝清控 
 
 

Page 19

 
 
寡婦廣東人翁林氏誘匿妻妾子女大小六口一案昨經公共公廨復訊原告訴稱大女盧銀池現年十九歲於光緒三十三年夏間逃逸聞初在啟秀學堂讀書去年九月間商人在外洋時大女曾經回家迨返滬後全家逃匿無蹤問諸鄰右咸稱鄰居粤婦翁林氏深知其細向詢推賴想被誘匿求究又據見證李公館門房張升及爲衣業之夏吟華投稱當時曾見盧姓妻妾等在鵬程里内走出坐車而去餘不知情訊之翁林氏供　知悉實被冤誣寳讞員商之英布副領事判氏仍交原保候下禮拜五再行訊核 
[覆訊毆斃女孩案]  
　　勤昌絲廠女工紀高氏毆斃同廠打盆女孩高秀金經孩父高柏春控請捕房將氏拘解公堂收押在案昨由官媒將氏解案復訊原告高柏春偕大女銀林禀求伸雪訊之紀高氏供稱實未行凶並稱絲廠内尚有工洋十四元六角二分未領求追李襄讞商之英廓繙譯官判氏解送該縣訊辦所有工洋諭令該廠照給 
[棧夥戳斃寓客續紀]  
　　江北人施金標被華記路李錢氏小客棧夥沈阿大挾仇戳斃押縣候騐已紀昨報兹悉當時上海縣田大令許於下午三時蒞驗詎遲至七時尚未到塲捕頭不耐久候將兇犯及棧主婦還押捕房迨大令蒞所探捕地保等均已散去未及相驗昨日上午八時半大令又復到塲飭仵驗明係因戳傷左太陽穴致命旋由屍戚劉仁山禀求伸雪大令將兇犯等略訊一過仍押捕房候禮拜二解廨研訊移縣懲辦並飭劉具結棺殮聽候傳質 
城内 
[怙惡不悛]  
　　積竊陳金生年終由一路巡局釋放後郎於翌日掩入三牌樓周子才家房内竊得花緞皮馬褂及領衣等物當塲捉獲解至一路巡局經游正巡官訊實判責五百板送改過局拘押二年 
[責押偷兒]  
　　陳森福在邑廟内竊取郭樊氏所領小孩之帽子值洋二元有餘由東區巡士拘獲解至一路巡局訊究判責五百板押改過局二年 
[挖洞行竊]  
　　陳桂林在穿心街黄姓家挖洞入内竊得皮衣等物由黄當塲獲住交朱探帶回一路巡局判責五百板送改過局收押一年 
南巿 
[蓄意爭産]  
　　陶晉昌帽店主陶儒山控許建屏欠銀不還經工程局訊明移送上海縣訊理在案兹悉許係螟蛉子其母已於去冬病故刻由嗣子許福生乘建屏　押遂於前日率妻至建屏家内將立牌上所喪承重孫即建屏之許人本及許建屏等名字剜去任意滋閙旋由許　本扭控南區移至工程局諭令送縣併案訊理 
[來歷不明]  
　　一百零二號巡士昨在裏馬路關橋堍查見嚴　生將皮鞋一雙　某押店質錢察得該鞋上有總工程局圖記及巡長朱子生等字樣富即拘至局中訊據供　此鞋於去年冬間　茂興押店内購來詢之朱子生稱並未失鞋當將皮鞋留局令邀押店主到局訊明　核 
[追分保人]  
　　虹口頭　益生水菓行主　陳唐氏昨將集水街　大蔴袋店主龔阿海扭至工程局控稱龔於去年担保王慶堂來行司帳用空帳洋一千餘元已在公共公廨呈控查提未獲爲此扭案旋有廨差呈上票據請爲移提局中即飭該氏帶出同往公廨候訊 
[小工獲賊]  
　　西門外南陽橋立生米店棧房時常　竊前日黎明時由小工潘長根查見李毛大從比隣空屋掘洞進　竊去米五斗當塲獲住扭至西區轉解工　局訊供不認戒責一百五十下押候飭探查明再訊 
[拘獲匪徒]  
　　總工程局偵探在途拘獲匪徒王金生一名解局訊究王供曾竊某氏婦銀表一枚質在某押店　將原贓弔到判王戒責一百五十下押三天贓存局候領 
閘北 
[知法犯法]  
　　三路一區巡弁王淄巡士歐陽榮近央巡長徐某代向天竺　院租借房屋聚賭抽頭被德正巡官查明屬實飭將一干人解送總局押候訊辦 
[拐逃婦女]  
　　張小生前日將王錢氏及周順昌扭至四路二區控稱小的之妻　與該氏同廠做工今正初二被氏與周串拐逃逸當時曾有友人眼見請爲究追昨由該區副巡官移送一區黄正巡官諭將該氏及周一併收押聽候訊辦 
[以弟賣姊]  
　　吕洪如之妻徐氏被妻弟徐小五子賣於陳松卿　日被吕　美租界海甯路尋見　控捕房捕頭因事在華界移送四路一區暫押候訊 
[併案訊理]  
　　鴻順米行控跑街夥施兆生私收客帳一千餘元嗣由施父瑞昌在英廨控告徐洪舟張周氏等藉詞索詐洋四十元前日經讞員寳大令集訊因已在警局涉訟判將徐周二名移解四路一區　案訊辦 
英租界 
[冒騙欸項]  
　　張金　即張金海僞造圖章冒騙吳桂榮洋九十二元昨由捕房解至公堂經寳讞員會同英布副領事訊明判張押四月如能還洋准予酌减 
[冒收帳欵]  
　　大清郵政局控司事金有章私刻圖章揑造帳目至各分局冒收洋一千四百二十四元昨由包探將金解廨復訊不諱　金押西牢年半示儆 
[婦人串騙]  
　　住居五福弄二十五號房屋之婦人袁老二施陳氏與賭徒邱永卿串騙俞毛囡即胡炳章洋一百二十元昨由包探將各人一併查獲解廨訊實判兩婦與邱分别各押一月惟原　不應將母命　取之洋與賭輸負著押兩禮拜洋交捕房帶回暫存候原告收押期滿給還 
[何止一處]  
　　漢口路二百五十七號總會内新正以來賭興極豪事爲老閘捕房偵知密飭暗捕查明請廨出單於昨日將開總會之黄福壽傳至公堂請究中西官以　兩次聚賭　罰洋三十元充公押候繳洋釋放 
[自行串合]  
　　江北人孫邦善控姜陳氏陳韓氏周王氏串拐伊妻趙氏賣於劉學寳一案昨經公堂訊明係由趙氏自與三婦合串判趙氏押二月姜陳氏押四月陳韓氏押一月孫劉與周王氏均開釋 
[妓女受創]  
　　帶鈎橋堍雞鴨弄一百十五號門牌陸洪氏所開花知間内之烟妓小翠子前晚被某流氓用刀戳傷頸項由捕查知禀奉捕頭派探張蘭葆　拿該流氓已被逃逸當將受陽妓女送入捕房轉送仁濟醫院醫治旋又將陸鴇拘送公廨一日解　判押候禮拜一再訊並謝包探查拿兄手究辦 
[拐案送縣]  
　　無錫婦人蔣宣氏來滬帮傭被薦頭李二寳串同袁馬氏王蕭氏將氏及六歲男　先後價賣氏復逃出報知捕房由探將袁與兩氏一併查獲收押在案昨　　房將各人一併解廨復訊袁等三人仍一　抵賴李襄讞商之西官判袁與兩氏一併解送上海縣訊辦並　給蔣宣氏川資洋六元准氏回家將幼女領來起縣候質 
[驚散鴛鴦]  
　　虹口西華得路二十九百八十七號居民羅來順之女羅阿林與無賴　四福有染前晚被女母羅胡氏偵知至姦所雙雙捉獲當將徐之髮辮剪卜扭控捕房昨晨解奉公堂訊得男女均屬無恥判分别各押一月 
[拐匪供]  
　　顧仁生等控流氓蔡泉生王天寳徐桂生持刀刦物昨由捕房解廨　訊徐堅不承　判仍押候查明再訊 
[不諳章程]  
　　湖　武康縣警局巡官之家丁周斌前日車運行李帶有指揮刀一把由一百九十三號印捕查見將周及行李等一併車入捕房昨送公廨請訊周供初至滬上不知租界章程求宥判罰洋一元充公刀存捕房令於起程時領取 
[逐出復來]  
　　過犯俞靖元陳阿三逐出復來由探一併查獲昨解公廨訊究判俞押西 
 
 

Page 20

 
 
牢九月陳先枷一禮拜再押三月期滿仍均驅逐出界 
[小孩行竊]  
　　沈有康控小孩張和尚竊取銅元等物由探查獲昨解公廨訊實判押改良所半年 
法租界 
[串通逃避]  
　　醫生揚某之妾董氏於前晨背夫逃逸嗣郷查知實被近隣剃頭匠張銀珠誘拐楊即往尋張亦避匿尚有通同串謀之婦女杏寳阿毛等亦俱避不見面楊遂投報捕房請爲查緝捕頭允之 
[竊取象皮]  
　　朱阿大承租某公司象皮包車前日將車輪上之象皮竊去人即逃逸嗣經該公司派人尋獲將朱送捕房押候嚴追 
[包探獲賊]  
　　張金生張阿根行竊綿袍松板尋物被探先後拘獲解入捕房捕頭因張金生患有痰病從寛開釋驅逐出境張阿根押候解廨訊辦又某包探在途　見顧　生携有煖鍋酒壺等物神色慌張　之盤詰認竊不諱爰即解入捕房押候究辦 
美租界 
[壓傷木匠]  
　　木匠孔紀來昨在乍浦路影戲塲修理房屋突被木料壓傷頭面由捕房車送同仁醫院請爲醫治未知能無碍否 
[妓院失竊]  
　　乍浦路五號門牌俄國妓院内前晚失竊金飾鑽戒等物爲數頗巨昨報捕房請爲查緝 
[無一好人]  
　　胡阿三陸仁生昨在七浦路索討賭帳互相逞兇旋即扭控捕房捕頭以兩造均非善類一併斥退 
[因何衝笑]  
　　朱阿興陳小山昨在北河南路　相兇毆田捕一併拘入捕房押候查辦新聞畫 
　　黔省安平縣傅基虞大令素信佛敎與　峯山僧了塵訂方外交去　了塵來平寄宿三清觀女尼廟中大令日往拜謁並歡迎該僧至署共談佛法終日不倦出入俱開中門迎送 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[記好里彗星之歷史（葉青）]  
好里彗星。攷之中國歷史所載。自漢以來。每次過卑點。均能見之。其時列後。 
漢成帝元延元年。（即西歷前十一年。）七月辛未。有星孛于東井。踐五諸侯。出河戌北率行軒轅太微。後日六度有餘。晨出東方。十三日夕見西方。犯次妃。長秋斗填蠭炎。再貫紫官。中大火。當後達天河。除於妃后之域南。逝後犯大角攝提。至天巿而按節徐行。炎入巿中。旬而後西去五十六日。與倉龍俱伏。 
東漢明帝永平八年。（即西歷六十五年。）六月壬午。長星出柳張三十七度犯軒轅。刺天船。陵太微。氣至上階。凡見五十六日。 
東漢順帝永和六年。（即一百四十一年。）二月丁已。彗星見東方。長六七尺。色青白。西南指營室及墳墓星。丁丑彗星在奎一度。長六尺。癸未昏見西北。歷昴畢。甲申在東井。遂歷輿鬼柳七星張光炎及三台。至軒轅中滅。 
　　後漢獻帝建安二十三年。（即二百十八年。）三月孛星晨見東方二十餘日。夕見西方。犯歷五車。東井。五諸侯。文昌。軒轅。后妃太微。鋒炎指帝坐。 
晉惠帝元康五年。（即二百九十五年。）四月有星孛于奎。至軒轅太微。經三台大陵。 
晉孝武帝甯康二年。（即三百七十四年。）正月丁已有星孛于女虚。經氏亢角軫翼張。至三月景戌。彗星見於氐。九月丁丑。有星孛于天巿。 
　　宋文帝元嘉二十八年。（即四百五十一年。）五月彗星見卷舌。入太微。六月辛酉逼帝座。七月乙酉犯上相。拂屏。出端門。滅翼軫。 
　　梁武帝中大通二年。（即五百三十年。）七月甲午。有彗星晨見東北方。在中台東一丈。長六尺。色正白。東北行。西南指。丁酉距下台上星。西北一尺而晨伏。庚子夕見西北方。長尺東南指。漸入氐。八月已未漸見。癸亥滅。 
　　隋煬帝大業三年。（即六百零七年。）三月辛亥。長星見西方竟天。干歷奎婁角亢而没。至九月辛未轉見南方。亦竟天又干角。亢頻掃太微帝座。干犯列宿。唯不及參井經歲而滅。 
唐高宗永淳二年。（即六百八十三年。）三月丙午。有彗星于五車北。四月辛未不見。 
　　唐肅宗乾元三年。（即七百六十年。）四月丁已。有彗星于東方。在婁胃間色白長四尺。東方疾行。歷昴畢觜觽參東井輿鬼柳軒轅。　右執法西。凡五旬餘不見。 
　　唐文宗開成二年。（即八百三十七年。）二月丙午。有彗星于危。長七尺餘。西指南斗。戊申在危西南。芒耀愈盛癸丑在虚。辛酉長丈餘。西行稍南指。壬戍在婺女。長二丈餘。廣三尺。癸亥愈長且闊。三月甲子在南斗。乙丑長五丈其末兩岐。一指氐一掩房丙寅長六丈。無岐北指。在亢七度。丁卯西北行東指。已已長八丈餘在張。癸未長三尺。在軒轅右不見後梁太祖乾化二年。（即九百十二年。）四月壬申。彗星出于。張甲戍。夜彗見于靈台之西。 
　　宋太宗端拱二年。（即九百八十九年。）七月戊子。彗出東井積水西。青白色。光芒漸長。辰見東北。旬日彗見西北。歷右攝提。凡三十日至亢没。宋英宗治平三年。（卽一千零六十六年。）三月已未。彗出營室。晨見東方。長七尺許。西南指危洎墳墓。漸東速行。近日而伏。至辛已夕見西南。北有星無芒。彗益東方。别有白氣一。闊三尺許。貫紫微極星。并房宿。首尾入濁。益東行。歷文昌北斗貫尾。至壬午星復有芒。彗長丈餘。闊三尺餘。東北指歷五車。白氣爲岐。横天貫北河五諸侯。軒轅太微。五帝坐内五諸侯及角亢氐房宿。癸未彗長丈五尺。星有彗氣。如一升器。歷營室至張。凡一十四舍。積六十七日。星氣孛皆滅。 
　　宋高宗紹興十五年。（即一千一百四十五年。）四月戊寅彗見東方。丙申復見於參度。五月丁已。化爲客星。其色青白。壬戍留守張。至六月丁亥乃消。 
宋甯宗嘉定十五年。（即一千二百二十二年。）八月甲午。彗見右攝提。光芒三尺餘。體歲星。凡兩月。歷氐房心乃没。 
　　元成宗大德五年。（即一各三百零一年）八月庚辰。彗出井二十四度四十分。如南河大星。色白長五尺。直西北。後經文昌斗魁。南掃太陽又掃北斗天機。紫微垣三公貫索。星長丈餘。至天巿垣巴蜀之東梁楚之南。宋星上。長盈尺。凡四十六日而滅。 
　　明太祖洪武十一年。（即一千三百七十八年。）九月甲戌。有星見於五車東北。發芒丈餘。掃内階。入紫微宮。掃極五星。犯東垣少宰。入天巿垣。 
 
 

Page 27

 
 
犯天巿。至十月已未陰雲不見。 
　　明景帝景泰七年。（即一千四百五十六年。）四月壬戌。彗星東北見於胃。長二丈指西南。五月癸酉。漸長丈餘。戊子西北見於柳。長九尺餘掃犯軒轅星。甲午見於張。長七尺餘。掃太微北。西南行。六月壬寅。入太微垣。長尺餘。十二月甲寅。彗星復見於畢。長五寸。東南行漸長。至癸亥而没。 
　　明世宗嘉靖十年。（即一千五百三十一年。）閏六月乙已。彗星見于東井。長尺餘。掃軒轅第一星。芒漸長至翼。長七尺餘。東北掃天罇。入太微垣。掃郎位。行角度東南。掃亢北第二星漸斂。積三十四日而没。 
明神宗萬歷三十五年。（即一千六百零七年。）八月辛酉朔。彗星見東井。指西南。漸往西北。壬午自房歷心滅。 
　　康熙二十一年。（即一千六百八十二年。）秋七月已已。彗見井宿度。尾長二尺餘。 
　　乾隆二十四年。（即一千七百五十九年。）二月二十四日彗見。 
　　道光十五年。（即一千八百三十五年。）閏六月十一日彗見。至次年三月二十日隱。 
　　本年又將届好里彗。星過卑點之。期德國海得堡學。士泛克司華。夫於前年已經查測此彗。直至去年七月二十七日始測得該彗。但其光線甚微。如十六等恒星。位置與預算者相符。又有倫敦學士。施馬脫。推其過卑點時。約在三月十二日午時。至四月十二日彗星距地最近。約距十四兆英里。該彗自三月二十七日光漸放大。至四月初二日光爲極大嗣至四月初六日以後光始歛小。但有太陽光之蒙影。微减其光分。在三月初旬以後。彗星行度極速。歷經壁奎婁胃昂畢嘴參彗鬼柳諸宿。至軒轅大星南。入太微始隱。 
小說 
[官塲小說玉樹花（五）]  
第二回　　發官興大令捐官　憐同病良朋結契 
　　胡大令終日咳聲嘆氣的。想不出一個法兒。家裡頭那位太太。又和他咕咕噥噥的碎個不住。只說什麽嫁漢逐漢。穿衣吃飯。又是什麽男子漢養不起一個女人。虧你還有臉做什麽官。胡大令聽了。心上雖然懊惱。却又實在說不出什麽來。一天到晚的坐在家裡頭生氣。隔壁住的一家人家。也是個候補官兒。叫做花祖雲。是個生意出身。在杭州家鄉。開個小小的綢緞店。生意倒也不壞。不知怎樣的發了官迷。聽了别人的話。想要發財起來。把一個好好的綢緞店。盤給别人。得了三千多銀子。捐了一個直隷州州判。到省十年。只當了一次鄉闈裡頭的例差。守著一個老婆。一個女兒。只窮得個兩手空空。當盡賣絶。自從胡大令搬來住在他隔壁以後。他見胡大令的情形。和他也差不多。便不免有些同病相憐起來。你憐我的窮途。我憐你的潦倒。起先還不過是泛常的相與。到了後來。兩個人談得合式。竟成了個忘年莫逆的相知。兩下不是你來。就是我往。倒也解了許多岑寂。花祖雲的女兒。小名叫做桂芳。已經十五歲。胡甲生比他只大得八歲。却倒生得丰姿出衆。嬝娜非常。雪遜温柔。花輸旖旎。彼此成了通家。内眷便也時常來往胡甲生雖然大了幾歲年紀。却還是素腰壓沈。粉面欺荷。神彩翩翩。風華皎皎。和花桂芳比較起來。却倒是一對璧人。兩株玉樹胡甲生本來不是什麽好人。見了花桂芳那般態度。便顧不得朋友的交誼。胸中暗暗的存了個不利孺子的心腸花桂芳本來也。不是什麽貞女。見了胡甲生這樣丰裁。便也顧不得。女誡的箴規。心上暗暗的存了個私會韓郎的意思。兩個人目挑眉語。都狠有些兒意思。幸而家裡頭地方狹窄。胡甲生礙著一　老婆。花桂芳礙著一個母親。不能夠任意施展爲所欲爲。又幸而兩家都是窮困非常。成天的在那裡愁衣愁食。那黄柏樹下彈琴的事兒。究竟不見得十分快活。倒保全了這兩個人的聲名。不過兩下見面的時候。飛個眼色。做個手勢。兩個人大家無語脈脈含情這一天胡甲生爲着坐在家裡頭氣悶。便邀了花祖雲到街上去散步。不知不覺的一直走出靖海門去。 
國外新聞 
[英國政界近事]  
　　初八日倫敦電云英國内閣昨日集議兩小時之久報章微言愛爾蘭黨之意見尚未融洽張伯倫君在下議院宣誓之時聲細氣促人皆憐之急進黨聲言如首相愛斯奎士君並不宣明已由英皇處得有質言上議院應有否認議案之權則該黨將提議修改國會陳詞云 
[斐洲法隊遇害]  
　　初八日倫敦電云據巴黎消息兹接斐洲塞里干爾郡達卡地方之官電内開有法兵一枝隊行至離阿培希三日程之胡台附近突爲瑪沙列酋長所殲聞全隊共有土兵一百十名歐洲大尉一員中尉兩員兵曹兩員又電云巴黎官塲宣稱斐洲遇害之隊共塞里干爾兵一百零九名並友好運土人若干名逃出者僅塞里干爾兵八名及土人數名隊中歐員悉遭殲害 
 
 

Page 28

 
 
[坎德締結商約]  
　　初八日倫敦電云坎拿大與德意志對於稅率問題爭持已久現已結定條約坎拿大允將附稅廢去德國則指定坎拿大入口品若干種允照最低運率抽稅 
[意王優遇日本貴胄]  
　　初八日倫敦電云意王以安郎齊阿泰勳章賜與本日伏見宮親王 
[希臘政界之風潮]  
　　初七日柏靈電云據雅典電稱海軍部已贊成希王反對陸軍公會之策陸軍各隊大爲震恐現各軍艦已預備戰事 
[布王定期謁會俄皇]  
　　初七日柏靈電云布爾茄利亞國君費迪南將於本月二十三號行抵聖彼德堡謁會俄皇 
[羅斯佛之得衆]  
　　初七日柏靈電云美國各處提倡下届選舉總統復選羅斯佛君贊成此議者頗衆 
叢談（東吳） 
[其一]  
諺云。初出茅廬。天下去得。謂少年盛氣。未經涉世。往往目無餘子也。 
余曰。不然。人於未涉世前。必自漸形穢。謂天下固有奇士。迨一經涉世。則美人宜相背。佳士但聞名。始知古人不我欺矣。 
[其二]  
子曰貧而無諂。富而無驕。謂無論貧富。宜有品節也。 
余曰。品節事小。發財事大。富者能驕而又能謟。貧者能諂而又能驕。則富且益富。貧不常貧矣。 
[其三]  
朱子曰。文人結習。好訾謷人。謂士不遇則不免憤時嫉俗也。 
余曰。攘攘熙熙。莫不爲利。相如盜富室之女。子雲頌新莽之興 
苟其歆之以利。則我見有先毁而後譽。今是而昨非者矣。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
