# 1923 - 254 - 4918164

 

Page 1

 
 
第一萬八千一百六十四號;中華民國十二年 西曆一千九百二十三年九月二十號
星期四 * *   
 
 

Page 2

 
 
第一萬八千一百六十四號;中華民國十二年 西曆一千九百二十三年九月二十號
星期四 * *   
 
 

Page 3

 
 
第一萬八千一百六十四號;中華民國十二年 西曆一千九百二十三年九月二十號
星期四 * *時評 
[强迫與虚僞] [  冷]  
　　北京大選之進行除强迫與虚僞二法外决不能有成然而二者均爲世人所指目即成亦與不成無異於名義上初無些少之裨補也 
　　其實北京今日之政局與大選巳成後之政局亦復無異攝政内閣直系之内閣也攝政内閣之命令曹氏之命令也凡有要事必商諸津保是大選成功以後所得之權利亦不過如此所異者不過曹錕總統之名耳而此曹錕總統之名亦僅能行於其部下而非一般人所能承認然則又何必苦苦進行此大選爲哉 
　　或曰大選旣成可以挾此總統名義以討伐不承命者然則今日又何嘗不到處用兵其功效又安在勝敗之數豈一强成之總統名號所能轉移者哉 
國内專電 
　　北京電大選消息與半月前相同惟當事者換保派爲津派而已議員又乘機大批索次長參議關監督榷運局財政廳王承斌先後轉政府有數十批之多（十九日下午二鐘） 
　　北京電皓（十九）日各政團派代表赴津報告接洽議員情形巧（十八）日南來議員因浦口發欵未足向來頭人理論（十九日下午二鐘） 
　　北京電皓（十九）衆院常會到三百六十七人刑法商會法公司法農會規程决付審查智利條約三讀通過特别區設議會付審查（十九日下午八鐘） 
　　北京電皓（十九）參院常會到一百二十五人流會改開談話會商開除南下議員未决（十九日下午八鐘） 
　　北京電皓（十九）財政整理會開幕顏惠慶演說依緩急輕重之序鞏固財政信用先整理債欵將旣往無切實擔保債務爲通盤整理計畫（十九日下午八鐘） 
　　北京電張弧商提關餘三十六萬兩合五十萬元已得包羅同意作借支方式以匯理未放回鹽餘爲擔保稽核所韋爾敦簽字另加附件如匯理不能放回則以十十一兩月應放他行鹽餘擔保歸還張弧向韋爾敦續提鹽餘盼九月中提出五十萬（十九日下午二鐘） 
　　北京電青島公產債券到期八十四萬日使要求即付（十九日下午二鐘） 
　　北京電銅元票商會與警廳估價定爲八折（十九日下午二鐘） 
　　北京電内務部與華北銀行商借欵四十萬（十九日下午二鐘） 
　　北京電曹錕電院林俊廷電廉梧軍事順手請撥四五十萬交林毓麟具領（十九日下午二鐘） 
　　北京電皓（十九）津電話金丹犯罰欵可凑成三百萬（十九日下午二鐘） 
　　北京電皓（十九）駐外公使覆電對臨城案意見到者數批均主駁回外人護路及核减賠欵（十九日下午二鐘） 
　　北京電法使館息福建龍岩法敎士亞威森被粤軍搶掠幷勒令作苦工天主堂聖像及附設小學校圖書儀器 
 
 

Page 4

 
 
第一萬八千一百六十四號;中華民國十二年 西曆一千九百二十三年九月二十號
星期四 * *均被搗毀亞氏被毒打現經逃出法使已向外部交涉（十九日下午二鐘） 
　　北京電外部已允梅敎士案樹碑設醫院紀念撫卹死者家族訓令陳介與漢口意法領事開議（十九日下午二鐘） 
　　北京電施使電東路地畝處接管事違反華會協定美國務卿不允疏通（十九日下午二鐘） 
　　北京電加拉罕今日訪顧維鈞及中俄交涉督辦開始外交上談話商中俄開議前問題（十九日下午二鐘） 
　　北京電巧（十八）夜王正廷宴各國駐京記者十餘人宣布中俄會議經過與希望（十九日下午二鐘） 
　　北京電陸徴祥電國際勞工行政院議决召集一勞工統計大會本年十月二十九在日内瓦開會請派員列席（十九日下午二鐘） 
　　北京電洛吳電交部催設洛陽無線電台（十九日下午二鐘） 
　　北京電曹錕電院寒（十四）咸（十五）兩電均悉炎午回省敵敗出城至深慰快後情盼隨時電知（十九日下午二鐘） 
　　北京電豫警務處長張樹勳辭夏麟書繼（十九日下午二鐘） 
　　北京電内務部通令省區提倡女警查娼（十九日下午二鐘） 
　　北京電京綏路雞鳴山煤鑛燒死四十二人傷者不少火已救熄（十九日下午二鐘） 
　　北京電田中玉巧（十八）電院潘旅在孫莊北端剿匪斃匪首程柱獲朱德勝十三名死警兵一（十九日下午八鐘） 
　　北京電社會日報記者林萬里今晨九時被警傳去（十九日下午一鐘） 
　　北京電朝鮮海嘯華僑死四人失蹤十七人（十九日下午八鐘） 
　　北京電巧（十八）攝閣令孫岳端威將軍徐國樑將軍府將軍陳昌穀浙烟酒局長（十九日下午一鐘） 
　　北京電王承斌連日分讌各省議員到者祇半數現指派每省代表二人調查眞正反對派若干人再定辦法（十九日下午二鐘） 
　　北京電洛息楊森林俊廷沈鴻英袁祖銘等電請吳佩孚領銜發一通電主張先憲後選以定國是（十九日下午二鐘） 
　　北京電曹錕電王天培係援川軍總指揮彭漢章副指揮請改王爲一師師長彭爲二師師長（十九日下午二鐘） 
　　北京電陸部咨參海兩部將軍府請派上中各級軍官定十月一日致祭關岳（十九日下午二鐘） 
　　天津電張紹曾有擁閣議員二十餘人對吳景濓言如允張復職可投大選票同時張黨呂某來津接洽某方要人聞信謂敬輿太無聊賴（十九日下午五鐘） 
　　天津電辦選弊混聞於洛吳吳對人言國會如此舉動眞是要不了的東西（十九日下午五鐘） 
　　天津電高凌霨吳毓麟等知王用賓袁振黃諸人非金錢能動但又不願逮捕擬俟王等出東交民巷口以汽車護送出京（十九日下午五鐘） 
　　天津電大選派擬在秋節對議員贈餅二百元但須俟憲會成後發給（十九日下午五鐘） 
　　天津電王永泉不願孫傳芳回閩但删（十五）孫已乘新濟輪南航（十九日下午五鐘） 
　　青島電華商馬某與日商石橋集資四百萬經營膠濟長途電話商會長陳明侯認爲有損主權已電當局阻止（十九日上午十二鐘） 
　　哈爾濱電俄紅黨刦黑邊馬匹朱慶瀾令軍警防阻（十八日下午八鐘） 
　　哈爾濱電綏芬河俄稅關擬交涉即撤（十八日下午八鐘） 
　　濟南電保曹派李參謀帶來偵探五名請當道加委常川駐濟（十九日下午四鐘） 
　　濟南電省署派馮璟駐鐵路局檢查往來郵電（十九日下午四鐘） 
　　濟南電糧價飛漲濟屬公民呈省署重申米禁（十九日下午四鐘） 
　　濟南電鄭士琦電陳調元堵截魯匪南竄（十九日下午四鐘） 
　　漢口電漢天主堂巧（十八）爲梅神甫追悼中外到數百人蕭派陳介代表致祭（十九日下午九鐘） 
　　漢口電楊森派唐執中在豫招足新兵一團巧（十八）到漢晚由快利輪運宜 
　　漢口電盧金山因由萬回宜十八師軍務由旅長劉宗荃代（十九日下午九鐘） 
　　漢口電宋鶴庚電請林支宇赴滬林眷篠（十七）晚由武昌輪先往（十九日下午九鐘） 
　　漢口電鹽署恊濟鄂餉月二十萬元現定每月由銀團直接撥十二萬元餘俟鹽餘放還時再匯（十九日下午九鐘） 
　　漢口電鄂豫决大舉剿匪靳雲鶚巧（十八）派副官蘇正淸來鄂協商鄂將派二十五師騎兵團赴豫會剿開洛陽剿匪會議决任郭振才爲鄂豫游擊隊司令（十九日下午九鐘） 
　　漢口電林支宇屈佩蘭擬邀請熊秉三周少樸等湘鄂要人發起湘鄂和平公約將發通電徴求湘鄂人士同意（十九日下午九鐘） 
　　漢口電長沙秩序混亂各國海軍陸戰隊登岸保護外僑日輪沅江丸由常德過岳州岸上趙軍恐該輪載有蔡鉅猷軍隊開槍射擊又英艦護英商輪由長沙過岳亦被趙軍槍擊英艦還擊損傷未悉（十九日下午九鐘） 
　　漢口電湘訊譚軍吳謝兩部一趨躡雲橋以撲瀏陽一出株州以取長沙同時劉叙彬部由益陽出湘陰趙軍三面受敵已派唐生智赴易家灣防東路劉重威駐劉家台防南路自率一師赴平江防西路形勢極緊張又傳趙巧已率部赴長沙（十九日下午九鐘） 
　　漢口電吳派顧問劉源阜赴湘晤趙商援湘軍事（十九日下午九鐘） 
　　漢口電抽收捲烟特捐删（十五）實行紙烟業反對無效皓（十九）停市（十九日下午十一鐘） 
　　長沙電各法團聯席會議㈠以長沙爲中立地點㈡雙方派代表議和電請譚趙答覆（十八日下午一鐘） 
　　長沙電葉賀唐對和議不拒絕但設備極周如譚進攻則無和平可言聞譚仍進取前線已激戰魯滌平駐潭該部未移動（十八日下午一鐘） 
　　長沙電商會分派各商認欵因軍務司請籌二十萬分配各軍（十八日下午一鐘） 
　　長沙電魯部旅長劉鉶因議和不得要領又赴漢（十八日下午一鐘） 
　　長沙電葉司令派人迎趙返省主持趙準巧日（十八）到省（十八日下午一鐘） 
　　香港電孫巧（十八）午乘大南洋電船出發博羅即晚可到與許范等商進取（十九日下午七鐘 
　　香港電離淡水三十里之澳頭尙有粤軍陳炯光部數千人駐紮删（十五）許軍第五旅往攻甫抵離澳頭十里外即接觸劇戰竟夜未分勝負（十九日下午七鐘） 
　　香港電篠（十七）帥府會議對黎南下討論甚詳以黎無切實解决時局方法徒供政學等系玩弄此後黎態度及活動如何無關救國大計吾人惟有努力貫澈主張（十九日下午七鐘） 
　　香港電楊希閔在平山防粤軍反攻令滇軍胡思舜警戒北端即三多祝一路許軍警戒東端即稔山一路（十九日下午七鐘） 
　　香港電滇唐派代表劉沛泉來粤謁陳炯明行蹤甚秘（十九日下午七鐘） 
　　香港電許擬升張民逹爲東路第一軍軍長（十九日下午七鐘） 
　　香港電蔣光亮收編之李根雲部昨經過九江與原駐許軍劉安丕部衝突劉不敵退往北方劉篠（十七）通電攻擊該軍謂係效香山順德侵防故智（十九日下午七鐘） 
　　香港電銑（十六）兵工廠工人因與粤路收票人齟齬罷工經廠長朱和中調解篠（十七）復開工（十九日下午七鐘） 
　　香港電趙成梁文（十二）午率師進南雄聞沈北軍寒（十四）由大庾反攻滇軍不支退回始興趙已電省告急當局調英德朱世貴部往援（十九日下午七鐘） 
　　厦門電效（十九）晨總攻擊說又變爲號（二十）日美領事因得戰團方面之通告轉知其商民不料至時毫無影響日領事告人屢得海軍方面總攻擊之通告届時皆爲虚妄致使彼對其駐艦與籍民屢次失信願以後不必再以此項消息見示（十九日下午九鐘） 
　　厦門電劉五店劉春台旅諌（十六）晚翰（十五）晚與臧部確有小衝突（十九日下午九鐘） 
　　厦門電保衛團與台灣籍民衝突各死數人今晚雙方大决鬭各栅門緊閉每晚六時厦嶼交通斷絕（十九日下午九鐘） 
　　更正昨報北京專電載政府特許字林西報華主筆陳漢民由滬拍電致寗免費至時局稍定爲止等語茲據陳漢明君來函謂此電全屬虚搆絕對不確陳君自言必可徴信則此電當係傳聞之誤特此更正以昭實在 
特約路透電 
[中國時事記]  
　　十九日北京電吳景濓昨晚在寓宴客時有人擲入炸彈一枚未有損傷厦門消息時局表面雖無更變然臧與海軍之談判仍在進行中預料不致有結果厦門美領專因臧兵於白畫槍擊美女敎習夜間見港内有行動之物即向開槍已向臧致平提出嚴重抗議孫傳芳已於十七日回抵福州 
　　十九日北京電據確實消息日船宜陽丸之機師長未被槍斃乃與該船買辦同被黔兵擄去要求贖欵一百萬元如北兵施擊則即將殺此兩人長沙時局復變譚軍復勝趙軍刦掠長沙後挾贓而逃日水兵登岸保護日人利益美水兵則保護美領署等屋湘江丸於十七日駛抵長沙據稱途中曾爲譚軍猛轟某英船於十八日駛抵長沙亦稱曾受猛轟護送之英砲船曾發砲回轟現信死傷必多 
[日災善後記]  
　　十六日橫濱電路透特别訪員稱此四月後今日重蒞斯王僅見一片荒墟所存之屋屈指可數被災後十日麥加利銀行職員赴該行舊址覔見其儲藏室穿壁二呎覺内之襯鋼條熱可炙手亦可證當時火之猛烈諸員乃决計再遲十日啓之英領事署保險箱一具藏有文件迨啓視即因風燒着匯豐銀行簿册曾於起火前移至碼頭但仍爲火燬各銀行保存之證券多有連同收據一併焚燬者又據英美出口家于運到貨物僅保火險十日今在此十日期内焚燬而保險單上並未照尋常保險單載有地震起火之條例凡此種種正不知將來如何解决也凡於災後見橫濱之慘象者絕少抱橫濱復興之觀念此事須視興都計畫爲轉移矣 
　　十八日神户電萬國振濟委員會現方從事振救災區外人而漂泊神户之俄難民無人注意現已由日員設特别收容所安挿之橫濱華人五千名得生者四千名已抵此間其中二千五百名已啓程回國 
　　十九日東京電據官中宣稱日太子婚禮已經展緩又據非官塲消息大約將於明年一二月間舉行 
[西班牙之政變後]  
　　十八日瑪德里電里夫拉將軍答前相阿爾胡塞瑪氏之函准前相自由居住並謂前相操守爲人共信將來訴訟結果當可證明前政府之腐敗非其罪也保守黨領袖格爾拉氏發表一文爲保守黨辯護謂擁護君主立憲及代議制者現遇反抗新執政者對於組織已久之各政黨濫加抨擊非國人所能贊同渠個人不願障碍新政府之進行但渠將脫離政治以視造成今日政局者思想之實現或可怖的災禍之降臨云 
　　十八日瑪德里電軍人政府出令禁止俱樂部聚賭高等民事廳長已辭職 
　　十八日巴黎電巴黎時報稱西班牙政治生活漸復常狀有數方面頗以現握行政全權之軍人執行政務是否相宜爲疑問巴塞洛那省之人民則甚沉靜似以目前常態較前之壟斷主義爲佳 
[意塞間阜姆問題]  
　　十八日日内瓦電南斯拉夫（即塞國）代表郁樊諾維志氏語路透訪員謂阜姆之新發展不妨礙意塞間現開談判之問題南斯拉夫願繼續談判如談判不成此事可提交瑞士總統或國際聯盟行政會公斷云 
[德國之金融與實業]  
　　十九日柏林電固定通幣之草案規定國家銀行完全與國家財政脫離關係俾國家銀行得執行金幣銀行之職務在過渡時代國家預算收支未能平衡之時組織新銀行一家發行僅足敷國家用費之鈔票此種鈔票以農業商業工業銀行業所供給之現金爲擔保而認爲合法通幣紙馬克依照一定兌換率爲此種鈔票之兌換小輔幣財政部現凖備增加關稅由百分之三十三增至一百以期限制奢侈品之輸入 
　　十九日莫斯科電德國實業界要人史汀萊氏今日抵此渠將步克虜伯之後塵謀取農業上讓與權 
[澳相之言論]  
　　十八日哥倫布電澳相卜魯士氏起程赴倫敦今日在此語路透飭員以新加坡軍港極關重要爲言謂此軍港並非對任何一敵國而設又謂澳洲艦隊將保持其一種獨立地位但渠可設法使澳洲巡艦與英艦隊有眞正和平時代之合作 
　　十八日哥倫布電澳相卜魯士答錫蘭時報無線電發來之質問謂在殖民地襄助維持英國利益之白人如對於帝國會議之代表人數有滿意之處則其請願當然應爲人考慮凡與帝國有重大關係之事件渠甚主張與國外殖民地人民共商榷之 
[荷蘭之預算案]  
　　十八日海牙電荷女皇今日親自執行國會開幕禮其演詞中謂財政經濟狀况今仍不靖是宜竭力量入爲出撙節國用荷蘭與各國邦交友好惟國際大局仍見搖動戰後之瘡痍迄未平復今爲人類利益計急宜改革以孚人民速决懸案之期望而啓急要恢復之途徑云云 
　　十八日海牙電財政大臣提交國會之預算案估計一九二四年經常收入須短佛洛林一萬一千六百萬減政一項所省不能逾五千萬官俸必加減輕俾於兩年内减百分之二十閣員及其他各大員將即實行其餘所短之三千萬將以增稅及施行新稅籌之 
　　十九日海牙電政府通告第二議院謂海軍律將展緩至一九二四年一月一日實行俾暫時减輕財政上之壓迫而尤以荷屬東印度爲最預算案所列建設海軍根據地及增厚東印度兵力經費將於後敷年内減輕惟所定十年告成之期限仍將維持之云 
[英美總揆會宴]  
　　十八日巴黎電英法總揆明午將在巴黎英大使署聚宴 
[國際聯盟會記事]  
　　十八日日内瓦電國际聯盟會鴉片股今日聽取印度哈定志子爵報告印度限制鴉片貿易之計畫美代表波特氏發言主張召集一種國際大會謂此大會挾聯盟會之聲勢當可有更佳效果美國確信如實施顧問會之兩條决議案則烟毒定可掃除云 
　　十八日日内瓦電今日聯盟行政會關於聯盟會有無權力以辦理意希交涉之問題公開辯論會意代表薩蘭特拉氏所持意見與薛西爾白蘭汀所持者不同據謂聯盟會章並不禁人施行和平的報復行動如佔領柯夫之類繼又謂如會章果被法律專家解釋認有此種權力則意國亦不反對之 
[加州之火災]  
　　十八日加州白克萊電加州大學某屋被焚坍塌時壓死學生兩人傷多人共燬屋六百所無家可歸者二千人損失値一千萬元幸風向忽變全城及加州大學得免全燬 
[各國近事記]  
　　十八日瑪爾太電今日此間（瑪爾太乃地中海之一島）發生前所未有之最劇烈地震房屋皆被撼動即敎室亦然但尙未有毀傷報告 
　　十八日西細里島錫拉古斯電今晨此間（西細里乃地中海之一島）發生劇烈地震 
　　十八日紐約電即刷人罷工僅一工黨報紙及一二郊外報紙與外人報紙仍照常出版各大報館决定公共發行一報上載受罷工影響之報名 
　　十八日雅典電希臘陸軍大臣履行協約圃第一條要求今日正式向英法意使署道歉 
　　十八日耶路撒冷電巴力斯坦政府稱外嘉逹尼亞之現狀現已如常 
　　十八日巴黎電塞相巴芝治氏已照會布相謂塞政府承認布内閣所提依約召集委員會以制止布人侵越塞境之議兩國委員會定於十月一日集議 
　　十八日印度德里電國民大會激烈辯論五小時後以小多數贊成抵制英貨之議孟買商民代表允設立委員會選出應排之物品俾實力抵制 
公電 
　　洛陽吳佩孚電各報館均鋻前因東鄰地震奇災曾於泰日邁電請國人同起振濟計蒙鑒及並謹謁棉薄捐助念振二萬元交由曹巡閱使彙齊滙濟蹄涔一勺實無沃集澗枯之力備作集微成鉅之資尙望我全國慈悲大家慷慨義士　　輸將多多益善藉表救災耶鄰之意至深紛禱吳佩孚洽印 
 
 

Page 5

 
 
第一萬八千一百六十四號;中華民國十二年 西曆一千九百二十三年九月二十號
星期四 * *   
 
 

Page 6

 
 
第一萬八千一百六十四號;中華民國十二年 西曆一千九百二十三年九月二十號
星期四 * *國外要聞 
[日本大地震損害紀（十八）]  
　　自警團員行兇被捕十九日電通社東京電日檢事局對於震災大混亂中所發生殺傷事件現正開始大檢舉而前日陸軍當局與警視廳所共組織之自警團近復發見弊害十八日午後一時左右有自警團員豐島郡西巢鴨淺井正二郎外二名又麴町區永田町紀伊末雄等皆因無故向人揮拳及出兇器傷人被拘致市谷警務所 
　　建築舞弊因災發見十九日電通社東京電平沼新法相謂因此次震災更足證明有整肅綱紀之必要蓋此次大建築得免於倒坍者皆因工事堅固可證其建築時無人舞弊如司法省無論内外均無地震痕跡至今巍然獨存若就其他大建築之已崩壞者而調查之則煉瓦及三合土等多混以假貨顯係建築當時經手者從中舞弊而竟無一覺察者足徴綱紀廢弛已逹極點長此以往國家前途眞不塂設想 
　　捐欵移作衣食等費十九日電通社東京電各地震災捐欵已逹二千七百萬元擬行動用一部分藉以供給食糧衣服等此後則移用於應急設施如治療所澡堂等十八日閣議决定支出金額食糧費五十五萬元衣服費五十萬元 
　　復興官制委員發表十九日電通社東京電帝都復興審議會委員其後雖略有變更然現已確定將於十九日或二十日官報發表即在首相官邸開最初會議伊集院長官亦將於一二日内就外相職參加委員會委員爲山本·後藤·井上·田中·財部·平沼·岡野·犬養·山之助·高橋（政）·加藤（憲）·大召（正·）伊東·市來·澁澤·青木汗木·和田諸氏又電帝都復興審議會及委員已於十九日以官報號外正式發表官制内容及委員名單槪如前電 
　　蠶絲業設立調查會十九日電通社東京電日本蠶絲業中央會除研究再興震災後蠶絲外幷謀根本的改善决定設置蠶絲調查會已委囑下列諸氏爲委員計已允諾者爲梶原忠治氏小山健藏氏藤村義朗男東鄕安氏北村七郎氏武藤金吉氏振旗本太郎氏原富太郎氏渡邊文澁澤榮一子今井今助氏工藤善助氏等 
　　美救護班開始活動十九日電通社東京電美國救護班運到大宗救濟品現正與日紅十字會及震災救護事務局連絡着手分配已於帝國旅館置有辦公室自今日起開始活動 
　　文官答案保存無恙十九日電通社東京電本年度文官試騐受騐者千八百餘名其答案初存試騐塲商科大學一時頗爲懸念後聞已移送司法省全部保存無恙昨已由當局正式發表 
　　太子婚禮明春舉行十九日電通社東京電日皇太子本擬今秋十一月下旬舉行婚禮後因震災屢有延期之說今已成爲事實昨日已由宮内省發表又電太子婚禮延期一層已由宮内省發表惟延至何時則未明言據確實調查已内定明年一月下旬或二月初旬 
國内要聞 
[王承斌來京後之形勢]  
　　憲選均無希望 
　　自憲會人數比選會增多以後一時先憲後選之說又漸呈活氣其實所謂先憲者其主張又分爲兩派其一須憲法全部公佈後再行選舉總統其一先將前此已經二讀之條文速開三讀會通過公布後即行選舉總統而其餘則留以俟諸異日也再詳晰言之主張全部公布者即所謂制憲派主張一部先行公布者即前此之大選派不過因形勢不妙不得不變更其手段而已日來兩派間頗有幾度之協商迄未有結果前日（十五日）憲法會議人數較之前次忽大低落拆臺派極力運動議員不出席固不失爲一因而制憲派因彼此接洽尙未接近深恐臨時爲吳景濓所紿别生枝節不肯輕易出席實有重大之影響聞吳景濓事前極抱樂觀對人力言是日必可成會詎竟大乖所願極形憤懣致原約憲會不成改爲談話會亦不照辦聞各政團已定於今日（十七）在衆議院小議場開協商會討論憲選先後及全部公布或一部公布問題俟意見稍趨一致再行與各方接洽惟現時所謂政團者或係臨時組織人數極少或係歷史留遺團體極散無一足以代表一部分之意見故有人主張如其開協商會無寗開兩院談話會效力較大此說亦頗有力大約今日之協商會即令議有結果亦未必便足樂觀也 
　　先憲（全部公布）之說制憲派（係留京一部分）旣極力主張大選派爲圖和緩感情起見自不能不略加敷衍其實先憲之說大選派不過一種手段欲藉此誘致議員使足法數臨時强迫選舉即其口頭所表示亦祇許於最短期内先公布一部分憲法（即已經過二讀會者）即開選會並非竟聽議員埋頭制憲故前昨兩日所謂每票若干事前先行過付若干之一種空氣又極濃厚並有謂王承斌已携有鉅欵來京者昨日甘石橋各政團會議王亦親自出席席間雖會討論憲選問題然仍僅及第二層第三層辦法即所謂先將憲法公布一部或憲選並進二者至第一層之辦法則絕未嘗提及也總之大選派果無澈底覺悟不特憲法終於無成即大選亦豈能辦到無論今日在京人數尙未及大選會之法定人數即令可以凑成而其中亦必有一極小部分確有主張未必盡能以金錢左右者大選派旣無促成整個憲法之誠意而制憲派又絕不肯得此有名無實之憲法故照今日之趨勢觀之兩派必無合作之日憲選已入絕望之途其結果惟有束手以待末日之至而已 
　　當此大選停頓之際於是外間頗有大選派對於不出席者將另籌辦法之說前日警廳方面至因發現有派警干涉議員之謠言特發出通告聲明毫無其事惟據參議員劉以芬昨致警廳函則有足以令人注意者茲錄其原函如下松坪總監執事啓者本月十日敝宅門前忽有巡警日夜站守據稱係奉令前來保護本日下午復有本段劉巡長到宅請見適弟外出由舍姪接晤據述奉貴廳命令如有議員到宅搗亂請即扣留一面電區拘辦特爲逹及等語聞之殊深駭異查兩院同人皆屬友好何至有來宅搗亂之事又何以忽加以扣留拘辦等詞究竟貴廳有無此項命令及用意何在務乞明白見覆以解疑惑敝宅亦無保護必要門前站警並希即行撤去爲荷劉以芬啓十六夕 
　　另一消息云王承斌到京後今日一宴明日一宴所接洽之各方面到底握有如何勝算尙自不落邊際昨晚（十六）甘石橋方面有大規模之晚餐會所請之客較多所接洽之事件當亦較多議員方面昨亦預訂於今晚七時在衆院小議場内召集政團協商會討論憲選之或先或後此其趨向大約以昨晚接洽之結果爲前提也昨日午間曾由王承斌柬請研究系人物在大甜水井吳宅會餐籍忠寅王家襄等均已列席席次頗欵洽大約研究系已漸漸趨於軟化即如前晚赴津之蒲伯英昨日亦有即日遄返之訊大約再加一爐火不難將其弄到爐火純青之候也王承斌此來有謂其出諸吳景濓之請者據云吳對於京方之大選人物交惡甚深勢非擠之不可故意以大選會之不成會歸咎於收買之不力一面與甲派大搗其亂一面挾乙派以自重於此乃急急以電話召王前來王到京後吳即親往謁語次固一味表示不滿於京方之人物也 
　　根本發生問題之九月十日大選預備會其冒名頂替等等情形經議員張瑾雯等之質問與衆院秘書孫曜之通電業已暴露世間據議員中人謂是日未列席而劃到者計有議員劉景晨·李兆年·徐賓田·苗雨潤·李素·常　璋·馮振驥·賀昇平·陳鳴疇·孔慶愷·方德九·李汝驥·李景泉·陳紹元·張瑾雯等首先以冒名責吳者爲張瑾雯故其相手方對張極爲注意張之私宅多有驀生人之足跡張見來頭不佳遂於日昨逃往天津·相手方對待宣布當日舞弊情形之孫曜曾有一部人物主張通緝據聞内定之通緝令孫曜康士鐸袁振箧簧范熙壬等數人楊士聰於十二日大選會開會時曾有多人赴其私宅包團良久並由來人雇一汽車請其出席楊到會後因未成會遂假赴李國筠宅晚餐爲名楊自用之車早即受人運動楊亦早有戒心乃改乘李車逃往六國飯店此吳景濓與攝閣對付留京議員之情形也 
[加拉罕對中俄問題具體表示]  
　　在北京飯店宴會之演說 
　　蘇俄新代表加拉罕到京以來京中各團體分期爲歡迎之宴會加氏所表示者多屬抽象之言惟前晚（十五）八時邵振青在北京飯店歡宴加氏及代表團全體人員座中談及中俄各種問題頗有具體之價値是晚主人方面先爲簡單之歡迎演說略謂今日邀集報界同業諸君歡迎蘇聯代表加拉罕先生及代表辦事處諸執事同人等非常歡忭謹掬誠以述歡迎之感想並望加拉罕先生有所賜敎焉自一九一九及一九二○年新俄國發表對華宣言而後我國人皆有甚深之印象且景仰加拉罕先生之個人時時以未得一見爲憾今何幸先生乃適來華而當中俄外交之局蒞京以來又屢聞先生之演說宣言皆聲明嗣後中俄外交不離一九一九及一九二○兩次宣言之旨我國人皆以極滿意態度迎之前此優林越飛兩代表先後來華中俄之親交本有日臻親密之趨勢然如外蒙問題等頗足爲中俄外交關係進展之梗幾使我國國民致疑於一九一九及一九二○年之兩次宣言爲不過新俄初建設時外交上之一種手叚而已自最近得聞加拉罕先生屢次對於我國朝野之鄭重聲明久似失望之中俄外交又因加拉罕先生之來產出一種新精神與新生命吾人當確信加拉罕先生之外交方針乃能超越已往陳舊之藩籬爲世界外交史上闢一新境此次中俄關係之如何决定即爲此種新生命新精神試騐之時期吾人歡迎加拉罕先生所以特異於優林越飛諸君者其意味亦即在此又鄙人每謂社會主義之精髓其表現於制度者固爲經濟組織之改良然其中也有尤爲重要之抽象的價値則『人類互助之道德』是也故吾人所望於一九一九及一九二○年俄國對華宣言之實現者其注意之點不僅在於國家之利益而在尊重國家之人格與自由故中國國民絕無攫取他國利益主權之意惟希望中俄兩國互相扶助共存共榮以各自完成其對於世界之使命此言敢信足以代表我國多數國民之心理尤希望加拉罕先生之能充分諒解焉加氏隨即起立爲答謝之演說略云今日承邵君招待得與報界諸君叙談至爲感激余（加君）自到貴國以來與朝野人士相接輒詢及一九一九與一九二○年之兩項宣言夫此兩項宣言之發表爲日久矣至今未聞有何實行之辦法貴國人幾疑爲俄國外交上之一種手叚誠如邵君所言故余不得不再三聲明將來必依據宣言精神以爲解决中俄問題之關鍵貴國國民所以致疑於俄國之誠意殆因久受列强侵略壓迫政策之痛苦不料歐洲亦有一反列强對華外交之所爲如俄國者然宣言之未實行亦因貴國政府至今未聞有何答覆且前此優林越飛之來皆以恢復中俄邦交爲先决問題而貴國政府則須以此問題置諸最後討論之此所以未有效果也（按此叚大可注意蓋俄國所希望我國者似首爲承認問題今後之中俄會議此項問題兩方殆一時不易於接近）至一九一九及一九二○之兩項宣言緃使當年並無此種表示而俄國對華外交方針旣一反帝國時代及列强對華之所爲則今後之設施亦必仍如前項宣言之精神無可疑也甚望貴國報界諸君不棄可隨時至代表辦公處晤談一切次英文導報克樂克君（美人）演說希望加氏能諒解中國國民之意見又英文北京日報鄺君則演說詢及中東路問題加氏乃答覆云中東路與兩國經濟利益至有關係在俄國帝政時代經濟以外尙含他種意味而新俄政府則决計抛棄經濟以外之他種權利利益惟欲解决中東路問題吾人反對華會中所提之各國共管政策惟中俄兩國可以商議第三國不得干涉之至現今所喧嚷之地畝處問題鐵路沿線本不宜佔有必要以上之許多地畝故吾人對此問題頗是認中國方面之意見但不宜操之過急應稍以忍耐處之否則必惹他國之干涉也最後有某君問及外蒙古亦軍撤退問題加氏答云余到貴國後頗有問及俄國是否將以外蒙古爲蘇維埃聯邦之一部分者此實可笑之至外蒙古爲貴國五族共和之一族至今仍爲貴國之領土當初俄國爲防禦白黨鞏固邊陲計曾屢請貴國政府派兵久而未覆俄國爲自衛起見不得不派兵前往然今則僅留赤軍百餘名專爲剿匪之用外蒙政府之設施頗有進步亦幷未不認爲貴國之一部分此際貴國政府可派人前往與外蒙政府開誠接洽只須治安有相當保障赤軍立可撤退凡蒙古王公之來京者皆因被逐於蒙人而心懐憤退故造爲種種蜚語實則此問題將來中俄會議時極易解决也賓主兩方酬酢至十一時始盡歡而散 
[司法部員將罷工]  
　　大理院高等廳亦在醖釀 
　　司法部自端陽節起至今將近三個月祇發薪俸五成現在中秋又届該部各職員前日在部召集會議議决請求即日發薪一月至少亦須於星期六以前先發五成一半留俟節邊再發公推各參事爲代表向總次長陳請未得程克許可各職員初猶不甚憤怒後又探悉該部會計科於十六日早晨已由財政部領到經費數萬雖爲數不甚多然發薪五成定必敷用乃總長不許發給究屬何意遂又推代表向該部當局及會計科詢問均閃鑠其辭並謂須先發積欠之囚糧無非藉詞搪塞各職員大動公憤又行集議議决自星期一（十七）起全體罷工並封鎖大門無論何人不得出入至於大理院法律館總檢察廳高等審檢兩廳亦因欠薪過鉅無法度日且日前該部秘密發給地方審檢兩廳薪水一個月嚴囑兩廳人員勿得洩漏又爲總檢廳大理院及高等兩廳職員所聞以爲同屬法界人員而法部之待遇顯有歧異且嚴囑勿得洩漏此種手段亦屬不合故亦擬聯合一致響應司法部今日（十七）各廳亦各行開會討論罷工 
[京綏路鷄鳴山煤礦被燬]  
　　據交通界消息京綏路鷄鳴山煤礦忽於日前發火山中七百尺礦及八百尺礦同時燃燒至兩日夜之久火猶未息全煤筒之挖煤工人千餘名盡薫死或遭活埋該礦電交部求救交部當派部員葉靜安馳往謀補救之法聞京綏路之煤全靠該礦供給現礦已被燒每年該路須損失百萬元以上將來或取給於開灤大同之煤產云按此事發生業已數日詳細情形外間尙未得知交通當局雖一面派員查勘一面尙不欲公然發表也 
[長沙與大選關係] [  九峯]  
　　趙恒惕有赴洛說 
　　長沙之趙恒惕倐然而遁驟然而返恍忽迷離幾令人墜入五里霧中但此事之蛛絲馬跡與直系不無幾分關係蓋趙恒惕前次之離長沙表面上爲敵方買通部屬變生肘下其實當時趙之軍隊頗多尙可勉强鎭壓何至出於一走第因軍實空虚餉彈皆缺（湘軍皆外强中乾不獨趙氏爲然）屢電蕭吳乞援終以礙於與論不便明助趙氏明知長岳關係與曹錕之消長甚鉅故乘内變之際先在四路部署妥當而已則故作敗象暫離長沙一方面欲取故予藉以驕敵一方令直系着急不得不救原係一種行險徼倖之策略而竟告成矣其所以知直方之必救者因大選正在進行之際忽然長沙入於孫系之手長去而岳危則長江勢力將與孫系共之反直派聲勢一壯而乖巧之議員必不爲曹大帥稍留面子此所以不得不救長沙以保持現狀也前此大選流會時津派曾電洛吳請表示態度吳謂長沙事尙無法不暇他顧在津派以爲洛吳對於大選冷淡而不知長江勢力一去雖選成亦無可發展吳故以代趙恒惕籌畫自任惟不願顯露其痕跡耳近日外傳趙恒惕微服隠名入洛陽一事或謂不實或謂係恒惕之子殊不知恒惕之子早已在洛多時因人微言輕乞靈無效不得不促恒惕親身一行面逹隱衷以求諒解此說似較近情焉 
[魯人保持公產之兩大抗爭]  
　　力拒青島抵押充選費 
　　堅請取消三礦特許狀 
　　濟南通信青島一埠爲日本强佔經我國力爭列强協助始得於去年直接收回國人對之宜如何保持擴充經營締造以完成天然之良港對内對外庶告無憾詎津保方面爲選費問題旣不欲解其私嚢不能不籌之於外其惟一注目者即在青島於是有盜押碼頭偷賣廢鐵之種種聲魯人一再揭穿誓不准以全國血淚金錢換來之地方物品供一人虚榮之犧牲數月以來旋起旋伏然總未能打消也不意昨日（十六）財部庫藏司長朱我農奉命秘密來濟寓商埠中和飯店聞朱某此來原爲赴青島簽此賣之約者大致碼頭全部抵借外債二百萬公產一部抵借五百萬公有地皮三百萬鐵路廢鐵料四十五萬魯省議員聞此噩耗即往城外探詢而朱某已於前一日離濟往青該會急於十七日午後三時開茶話會到會者二十二人由陸韻軒議長主席報告京青兩處來函謂抵押青島碼頭等事已由某方與東拓公司商妥定於十五日簽字朱某即專爲此事往青者經衆討論决定三種辦法㈠致電國務院内外兩部及熊炳琦處詢問有無此事㈡致電膠澳坐辦龔積柄請其對於此事特别注意㈢宋議長往京調查此事眞相以便設法挽回陳議長往青詢問朱某並極力阻止又該會爲三礦省有問題亦於十七日會後發出函電數通如下「致五子春子耀西函」啓者山東三礦經本會議决收歸省有化私爲公已成定案詎魯大公司仍復把持意圖壟斷擅爲私利又各方聯絡廣結聲援黑幕重重莫可究詰素仰執事碩德重望義利之交洞如觀火諒不爲動懇祈自茲以後始終堅持不與該公司發生若何關係以洽輿情而謀公益是爲至禱專此肅函伏希察納即頌公綏「致日本領事函」啓者山東三礦經本會議决收歸省有化私爲公已成定案詎魯大公司仍復把持意圖壟斷擅爲私利本會力持原議不承認該公司有承辦三礦之權特此函知貴領事轉知貴國資本家切勿再與魯大公司合力免致將來發生糾葛是爲至禱「致趙次珊等電」北京趙次珊張子志柯鳳蓀周子儀馬錦門王蘭亭先生天津呂鏡宇潘馨航先生洛陽吳巡閱使浙江盧督辦上海保護軍使參衆兩院山東議員各省山東同鄉會各報館均鑒銑日本會電北京國務院文曰山東三礦爲全省命脈竭全國數年之力始得據約收回自應公諸人民决不容二三私人壟斷把持本會有見於此曾於本年開會期間議决收歸省有業經電逹在案惟時魯大公司以廹於衆議亦聲言甘願讓渡本會正在積極籌欵預備接收乃突聞該公司已潛借日欵朦蔽接辦並聞農商部亦冒昧批准不勝駭異據報載該公司係用三十萬元勾串未經代理部務之農商次長林大閭於部中停止辦公時間私用印信擅行批准並違反華會條約免除數十萬元之礦區稅復減輕礦產海關各稅損失國家收入影響各礦營業倒行逆施至於此極東人聞之憤激同深竊維接收三礦乃繼承國家參戰所獲之權利與他種私人營業性質逈乎不同本會主張省有化私爲公係爲地方開一財源冀圖發展地方事業衆議僉同鐵案如山斷難少數私人假借勢力任意操緃致開强攫巧取之風而貽地方無窮之累現下本省接收底欵已有端緒除根據前議積極籌備接收外務乞飭令農商部務將違法舞弊之特許狀取消以重實業而慰輿情無任企禱山東省議會銑印等語諸公眷念桑梓熱心公益務乞一致主持無任翹盼山東省議會銑印（九月十七） 
　　另一通信保曹派朱某赴青島拍賣公產充大選經費事不幸實現朱氏已將青埠地皮碼頭房產抵借東洋拓殖株式會社九百萬元青島港政局山東同人於昨致省議會一電略稱頃聞財政部代理庫藏司長朱我農係浙江人現住太平路大飯店二號與東洋拓殖株式會社議定條件以青埠碼頭押二百萬元地皮押二百萬元房產押五百萬元不日即行簽字事關重大特此報知各界得此消息後均異常憤激省議會於十七日開茶話會議决三議長各同一議員赴青島北京調查再由本會電詰財政部熊省長有無其事各界聯合會亦於同日發出緊急佈告云爲佈告事頃查北京財部庫藏司司長朱我農現與日商議定條件以青島碼頭地皮房產共押九百萬元幷聞朱賊刻已來東惟未審現住何處似此賣國行爲斷難姑容本會代表東民廳有相當之對待除已派代表分往京津及青島聯合各界抵死力爭誓不承認外特於本日（十七）六點開緊急會議議定賞格凡有偵知朱賊住所來會報告者酬洋五十元捕獲朱賊本身送交本會者酬洋百元倘毆擊朱賊至死者酬洋千元本會幷負完全責任决不致累及他人此佈 
[防湘援粤聲中之贛軍訊]  
　　贛西增兵防湘赣贛南括餉援粤 
　　自湘趙退醴陵後贛西因密邇湘東商民驚懼省各公團依據蘇浙和約呈請蔡督對湘嚴守中立當發陽電聲明同時蔡亦通電表示中立態度一面電飭贛西鎭使蕭安國妥爲布防嗣據蕭電萍鄕一帶駐軍僅有第二混成旅兵力單薄不敷分防恐有湘軍敗竄入境情事除飭贛西各縣就近抽調軍隊外並派駐省騎兵及陸軍一部分前往增防已於十四日輸送竣事惟袁河水淺交通不便南萍相距六七百里小輪僅逹樟樹過此起岸尙可計程若換小舟（俗呼洋葉子專駛袁州河上水每日行三四十里）至少須走十日半月方能逹目的地贛西自壬戍以來未有軍事各縣官商不辦兵差較爲安舒今日招待軍隊索餉拉夫已成風氣恐不免受騷擾耳 
　　贛南援粤消息沉寂南昌幾無所聞該處各縣通信亦語焉不詳蓋軍隊檢查郵電甚嚴人咸憚言軍事也據最近確報南雄沈軍屢進屢退毫無發展餘地贛軍第三混旅駐三南信豐之間第九混旅前隨沈鴻英作戰頗有損失現仍在後防休養樊鐘秀部守大庾常德盛師分防信庾諸要隘均以餉絀人無鬥志三九旅魯軍雷旅蔡部一師擔任後備兼防痋疆全屬方本仁統率尙稱安靜其樊常客軍日行動務專事索餉縣知事商會長爲其奴隷呼喝責駡無微不至常總司令沿途停驂迄未行抵前敵幸而粤亂未息滇軍無暇遠略假使乘虚而入贛南殆矣至贛南十七縣夙稱瘠區兵差絡繹同一困苦知事紛紛辭職他去而商會長辭不脫身其致鎭道呼電禀日必數起前月杪陳俊道尹晋省謁蔡瀝訴苦情請予撥餉接濟聞軍署財政會議結果僅向錢商借墊數萬權濟急需陳俊已於十五晨乘捷安公司旅豐小輪返贛州矣（九月十六日） 
[洛吳三路攻湘之外訊]  
　　泰晤士報云吳佩孚移兵援湘據漢口所得上游消息已有確實之證明聞所有船隻業由軍事當局扣留以資輸送駐紮新堤之鄂軍第二混成旅第三團已奉開拔之令惟開至何處則猶未定因須視湘南情形始可决定據軍事機關消息大致開至公安石首松滋枝江助王都慶防護鄂西又據某軍事機關可靠消息洛吳對於湘局變動極爲注意認定事機已急絶對有急應鞏固 
 
 

Page 7

 
 
第一萬八千一百六十四號;中華民國十二年 西曆一千九百二十三年九月二十號
星期四 * *其勢力之必要故已定以下三咱進攻之計畫一由蒲圻羊樓司岳州直指長沙由董政國指揮二由石首向澧州常德桃源辰州寳慶此路軍隊爲王都慶一旅及湘軍唐生智一旅派胡景翼指揮三由江西萍鄕向老關聯合蕭安國再聯絡趙恒惕集中衡州等處此路初動時由北洋第五混成旅加入云 
[護憲軍復佔長沙之經過]  
　　中西士紳議决請兩方停戰 
　　自唐旅離常賀旅離益聯合向湘陰進發以趨長沙葉旅及蔣團復在醴陵會師反攻長沙譚軍在省正式軍隊僅朱黃兩團其餘所謂游擊隊者名目雖多戰鬭力殊少故一聞此訊即有不戰而退之勢至十二日夜城内軍隊已經無多火車軋軋之聲撤夜不絕各駐軍處所則是日午後已見蘿夫出入不絕蓋早已摒擋輜重預備退去矣至十三日早業已退盡而護憲軍尙未進城市面頓起恐慌之象雖有警察及團防極力鎭懾然馬刀短棍終不敵長槍大砲之威嚴故正街商店槪行關門閉户直至午後四時許第二團大隊進城槍聲大作人心反覺安定矣 
　　昨早總商會得各軍事機關人員全體出城之訊楊會長恐省會治安無人維持即連電長沙縣陸警廳水警廰團防總局及紳商界重要份子齊集總商會開會首由楊會長報告情形主張由五機關分别派隊維持治安如有乘風刦搶者即格殺勿論並以此語會銜布告粘貼高脚牌肩負而行衆贊成於是即刻書具布告各派隊伍游街旋楊會長又得醴陵消息謂蔣劉各團已到大托舖逼近省城恐起誤會主張官商各界各派代表往前線接洽告以省會空虚當以陸軍醫院院長劉輔察與各軍官認識易於接洽請其前往並輔以商會之代表周春澍熊方舟二君即刻乘坐汽車前往未久周熊二君回會報告謂行至猴子石上面即遇有二十五團退下之兵士甚多和前途正在接火且百姓沿途逃難者絡繹於途司汽車者不肯冒險前往謂如須前往須由商會擔任保險費二萬元各代表知前進無益遂即轉回長沙市面在十三日上午十時以前仍照常開貿安寗如恒因方張等退出旣係夜間又無聲息故市民尙多不知也迨十時後長沙縣警備隊與警廳警察隊各負馬刀查街並命人背高脚牌在城廂游行後市民始知有變然街上警察仍舊服務故除文元樓等各大金號及各大錢號關門停貿外餘仍照常交易直至下午二時有傷兵與潰兵等向大西門各油鹽號索取川資各商店始陸續閉市並一律縣掛國旗歡迎護憲軍至下午三時護憲軍第二團第三營先鋒部隊十二連馳抵省垣比於城外鳴一排槍集中小吳門外陸軍講武堂旋各營連與團長劉重威陸續到省當令十二連分入南門瀏陽門小吳門分守省長署及各重要機關一面令派軍隊出西門渡河尾追追敵踪劉團長則暫駐武堂探聞第二團係十二日晨早由株州出發一二營爲先鋒因沿途無軍抵抗下午即改由第三營爲先遣隊疾趨進省遂得於下午三時餘抵省各軍士袖章均係紅裏黃面荷彈滿身據聞葉旅長與趙省長均在醴陵隨後可到賀唐兩旅長軍隊則於十四日上午到省整隊入城已滿街張貼安民布告矣（九月十四日） 
　　護憲軍第六路指揮葉旅長本月一日由湘潭赴衡督攻耒陽旋承趙氏戰略率所部二團二十二團安全由衡退却五日自樟木市渡河至攸縣新市黃土嶺一帶設防禦工作當與趙省長楊指揮（第七路）商定戰策以二團二十二團負收復長沙責任以四團與十團第三營負攸南一帶迎擊謝部責任劃泗汾石亭爲防禦綫故葉指揮又將所部臨時分爲四路除防攸南之四團與十團之一營爲一路外將收復長沙計劃分爲三路其支配與進取情形如下第一路爲二團劉璧如全部由古大道前進至黃土舖跳馬澗之間遇二十五團之一部與砲兵團工兵營二連及某游繫隊激戰半小時二團發大砲三響二十團不支渡河潰逃自此直至省垣並無軍隊抵拒長沙遂告收復第二路爲二十二團蔣素心全部沿長株鐵道長潭軍隊兩方進省於易家灣遇二十五團之一部份與砲兵團第二支隊羅壽頤全部二十二團鳴槍奮進羅部即向後潰退過此直抵省垣未見他項軍隊第三路爲加入護憲之十七團長張湘砥率十七團約二營又十八團二連會同鄂兵司令夏斗寅任右翼肅淸平瀏一帶之游擊别動等非正式軍隊張昨下午四時率部進城想平瀏一帶已告肅淸矣至由湘陰上開來省之賀唐兩旅軍隊在安化桃源方面戰事極順手陡因朱團之變適葉應會攻之勢現長沙旣復善後之策經到省之葉唐賀三旅長商决定約（按趙省長現以攸醴尙有戰事擬親身率戰必上方戰事肅淸再行回省省方治安及軍事責任暫由三旅長擔負）㈠派隊渡河跟踪追敵㈡分派軍隊分擔收復衡常益陽進攻策略㈢平瀏舉行厲行淸鄕以免牽動軍防 
　　十四日上午長沙青年會總商會以長沙現在恐慌境域爲免除戰事維持治安起見特發起中西士紳大會議擬請長沙領事團及各公團對雙方當局提出警告計分三項辦法㈠長沙城周圍三十里内爲中立區域譚趙兩方軍隊須於離城三十里以外防禦如無力於該區域外防禦時須即退出省城㈡不論何方軍隊進城或離城不得騷擾違者由該肇事軍隊之長官負責兩會會商之後即會銜通緘各公團及中西士紳會商辦法適軍務司長唐義彬到會允代各長官負維持治安全責對於不在長沙開戰亦已承認惟稱應通知彼方使不來攻否則彼來攻擊我方爲自衛計不得不施抵禦並謂趙省長如在長沙北兵必不侵入現在北方已預備兩混成旅兩兵艦靜觀動靜洛吳宗旨只要湘省不落邊際亦决不侵入湘境云云於是衆遂决定僅分電兩方請停戰議和其電云醴陵探送趙省長衡州探送譚總司令各軍事長官動鑒長沙爲首善之區中外精華所萃歷經南北戰役秩序幸得安全具見維持治安人皆同此心理此次雙方軍隊逼近省垣深恐發生衅端則大好河山將成煨燼本日開華洋紳商大會對於省會治安議决結果敢爲全城人民請命呼籲和平兩公主義雖殊而愛護全省之心當無二致伏乞令飭所屬部隊暫行停戰以便從事調和同是桑梓之邦凡事皆易商榷謹布愚悃尙兾俯從臨電無任惶悚湖南青年會·慈善總公所·信義會·循道會·遵道會·紅十字會·省敎育會·農會·工會·律師公會·總商會叩寒（十五日） 
[雲南昆明市敎育概要] [  靜]  
　　雲南昆明市自市政公所成立後對於各項敎育極力籌謀舉辦茲撮要略述分下列數端 
　　㈠敎育行政之新組織昆明市政公所敎育課之組織約分四部即義務敎育·文藝美術·圖書博物·社會敎育等各部分部辦事協力合作職員咸具專門學識一洗昔日書記式之敎育習慣設有行政視學及國語體育藝術等專科視學曁衛生指導員組織敎育會議每週開會一次由課長課員視學校長等·曁敎育專家研議各項重要問題務期敎育實施機關與敎育行政機關聯爲一氣改進敏捷其任用敎員特設甄用委員會考試男女師範畢業生第一試驗敎育論文科學問答旣經取錄仍須試假設敎授及格後分派各校試用五個月考查成績及格始行給委復設有敎育研究會互相觀摩批評以資改良 
　　㈡義務敎育之實施雲南昆明市户口統計有一萬一千六百五十户合全市學齡兒童共一萬二千人就學數在一萬零八百五十人義務敎育未實施以前就學數約百分之二十九實施以後就學數已在百分之九十以上不論貧富貴賤六歲以下十二歲以上之學齡兒童均應令就學即僕婢亦不豁免貧苦者發給文具制服學費一槪免除低能兒童特别設班敎授俟感化院成立即行送入就學辦法分調查通知勸導督促懲罰各手續市民尙樂於送子女入學受懲罰者僅百家中之一二總之昆明市之義務敎育務期逹到機會貧富男女均等爲目的 
　　㈢社會敎育之推廣社會敎育範圍甚廣市政公所設立宣講所巡廻講演文庫書報閱覧所並擬設立通俗敎育館内分圖書博物講演音樂四部現已委定專員到京蘇魯省各地詳實考查並分别製作及采購各種標本模型圖書表式而注意趣味之喚起常識之灌輸俾成市民之一娱樂機會及敎育機關 
　　㈣學校敎育之改革市政公所敎育課曾詳密計畫其最顯著者第一確定校員組織及服務規程第二實行校務分掌第三籌謀實行年功加俸第四指撥專欵爲優待敎育人員基金等是也 
　　以上四項皆昆明市敎育已次第舉行而擇要略述者也至各項之詳切事實與計劃容後分類述之 
[皖財廳擅提印花稅欵被辱]  
　　朦呈呂調元批准馬伯瑤大罵胡思義 
　　皖省菸酒印花兩稅曾經規定以半數歸還皖北工賑鹽餘餘爲解部專欵無論何項急需請示院部未有不駁覆者但皖省財政奇絀各屬征收機關無論何方管轄未有不對付及之即蕪鳳兩　之稅欵尙且强撥截留何况菸酒印花兩稅前任財政廳長馬振憲曾呈請許世英撥解部一半之印花稅欵爲皖省公債基金許氏幷未批准頃聞現任財廳長胡思義以轉瞬節關軍政各費催廹甚急乃秘商呂調元根據馬振憲呈文再行具呈抹煞後半截之批駁一面由呂批准一面由財廳委員前赴各縣守提代征之印花稅欵聞財廳委員已向各縣署共提到五千餘元不期印花稅處長馬伯瑤日來因財部催解稅欵甚急特行文各縣知事提欵各知事有呈明馬處長謂已被財廳委員提去者馬伯瑤大爲詫異昨省署開政務會議馬伯瑤當衆質問胡思義何以派員提取印花稅欵如此一抵銷將來印花均變成公債票胡思義諉稱省長批准馬伯瑤憤言此皆你朦呈省長說時馬氏幷拍案大駡胡亦憤然曰我不幹了决計辭職馬言我安徽似你這樣人才車載斗量誰希罕你做財政廳長適財廳有科長郭後德亦在座郭係前淸瀋署書辦入民國充財廳科員科長十餘年來未離財廳倪嗣冲時代幷兼辦鹽河厘金局現在家資已有數十萬成巨富矣凡財廳長出席會議郭必隨往以備顧問馬伯瑤正駡過胡思義之後猛然間見郭在座遂指郭而駡曰就是你們作弊胡幼腴（胡字）懂得甚麽我安徽財政被你們這些下流東西閙糟了斯時胡郭兩人實在難堪馬伯瑤亦不便再駡將將卷宗捧至呂調元處請示呂氏亦自知不合乃曰以後不許再提罷馬見欵已提去旣屬無法追回說亦無益只得憤憤出署云 
[蕪湖近訊]  
　　馬聯甲以節關在邇軍餉待發甚急乃電省署要求撥發現欵二十萬元並將按月應發之軍餉二十五萬元一併解蚌呂調元因庫空如洗無法籌措不易度此難關聞已向北京辭職 
　　皖省財政收不抵支以致軍政各費欠發甚鉅當前次青黃不接之時馬呂曾召集六十縣知事在省開財政會議所有丁漕雜稅各欵令各縣知事分期墊解而逾期欠解者甚多前經訓令各縣限期解庫否則派員守提馬聯甲以舒城廬江無爲巢縣合肥南陵當塗七縣均逾期欠解特電令皖南鎭守使署派員前往各縣坐提以濟軍需 
　　蕪湖各商帮前因常關苛稅病商致市面日漸蕭條特組織商業聯合會聯名蓋章呈控於財政部稅務處請派員查辦當經財部派委員王家翰來蕪會同蕪關監督何炳麟密查後部委即回京復命茲聞何監督已奉到財部指令召集三方會議悉心研究協商解决方法聞商界方面主張擬將常關收回歸監督自辦庶國稅商情兩有裨益現正積極進行未悉能逹目的否 
　　昨有自蚌埠來蕪者云謂豫皖交界之孫汪莊地方距毫縣會亭集二十里有綽號帶肚子於上月二十七日率領匪徒數千入莊帶肚子當將其父殺斃旋即放火延燒四十八莊牲畜均被殺盡小孩則投入井内並在孫汪莊殺斃鄉民六十餘人擄去婦妇二十餘人當被河南軍隊圍攻竄入毫縣觀音堂駐毫華團長聞警即率領全團兵士並機關槍隊前往痛剿在觀音堂激戰數小時匪勢不支現已竄往渦陽縣境矣 
　　繁昌縣屬之孫村鎭（距城二十里）商業尙稱尙逹十五日夜十一句鐘突來盗匪二十餘人先將該鎭警局槍械搶去兩桿然後擁入街市將武泰昌俞源和義和詳三雜貨店及汪匯源布店現洋銅元搶刦一空呼嘯而逸損失約二千元左右經繁昌縣知事履勘後業已呈報蕪湖道尹飭屬協緝 
　　蕪湖救濟日災會爲討論匯欵問題十七日下午在烟雨墩開幹事會公决前次各界認定之八千元先由中交兩銀行代墊以六千元交蕪湖日本領事轉匯日本政府振濟日本災民以二千元交蕪湖總商會轉匯日本救濟被難華僑暨留日學生並由會電告中國駐日使館轉逹日政府現仍繼續勸募俟募有成數再行匯往災區 
　　蕪湖國民對日外交後援會檢查股自實行撤消後所有查獲扣留之劣貨業經在商團拍賣約得洋一千數百元其欵已决定救濟留日皖籍學生之用該會定日内在總商會開全體委員會討論此欵匯解方法 
[浙省參議會之召集運動]  
　　浙江省參議會原定於十月一日與省議會常會同時召集嗣因時局開係所有内政進行量爲展緩現在參議員林卓爲解决此問題由京乘車來杭寓居淸華旅館當至梅花碑省署谒見張省長磋商召集手續當局因信用攸關擬即定解决方法參議員張駟羣則於十九日下午因事乘車赴滬其同事謝金柱潘上瑩等均在城站歡送約一星期即返杭幷聞參議會預算須由該會自定俟省議會本届開當會時提交議决追加本年度省預算以便　支云 
 
 

Page 8

 
 
第一萬八千一百六十四號;中華民國十二年 西曆一千九百二十三年九月二十號
星期四 * *自由談 
[一知半解] [  王俊]  
毒蛇多胎生其每産之數皆爲四十九 
[醉靈軒讀畫記] [  小蝶]  
　　吳漁山與石谷少同學壯莫逆晚而絕交人皆疑之或云漁山嘗借石谷黃子久畫不還以此見絕此厚誣賢者不足信也或云漁山晚年蓋捨身耶敎其畫參用西法故畫境益神而當時惡西敎甚頗疑王吳絕交以此翁北平題吳漁山畫石谷留耕小影云意在歐羅西海邊漁山蹤跡等雲烟題詩豈解留耕趣荒却桃源數畝田雖有微辭顧無明徴後得徐紫珊跋楊西亭漁山小影云予嘗行邑南門外天主墳見臥碑有漁山二字因剔叢莽視之乃道人埋骨處也命工扶植之碑中間大字云天學修士漁山吳公之墓碑陰小書云公諱歷聖名西滿常熟縣人康熙三十一年入耶穌敎會二十七年隨登鐸德行敎上海卒於聖馬利瞻禮日壽八十有七康熙季夏同會修士孟由義立碑於是恍然於二公絕交之故而古人閉關嫉外之見於石谷亦可見一班 
[秋訊（上）] [  涼蟾]  
　　程豓秋膺聘南來已於今晨抵滬方其將别燕京一時友好相率祖帳陳詞不忍言别而李綺青漢父一序讀之尢令人有春草綠波之感茲爲錄之 
　　春申江上楚腰競舞之塲滬瀆城邊吳歈賽歌之地銀燈十里共紫電以爭明金埓千家倚青霄而幷峙座客以明珠綴履倡家以白玉爲樓王愷石崇競鬥珊瑚之樹秦姨虢妹爭誇金翠之華地號銷金人多如玉乃復笙櫛比家家嫻車子之聲舞榭毘連處處解王郎之曲弛金吾之厲禁縱士女以同觀乃有人焉衆推彼美其人也書舟詞裔幼擅聲歌萼綠前身别饒姿態十三學曲無不訝其知音二八描容衆皆稱爲善睞如藏鎖骨徧體皆蘭若論弓腰疑身是柘石家筵上小名合是櫻桃白氏坊前嫩質應呼楊柳置彼璧臺之上見者魂銷觀夫綺席之間儗然畫出至其獨翻古調大有門風匯南北之宮聲都成合作采宋元之爨本悉入心裁偶學痴情爲續梨花之記自矜奇俠别更紅拂之妝花舫纏綿託樊南之綺語鏡臺妖冶傳江左之狂生棒亦號夫風流詞不嫌其放誕加以危絃閒作自冩哀情豪竹無端渾忘怨曲滿襟紅淚比鵑血而逾鮮百斛冰絲滴鮫珠而不絕 
[晚間十二點鐘後之上海] [  文麟]  
　　閱者見此題目必疑上海于十二點鐘後有何變遷非也因上海於十二點鐘後有數等人物尙在忙碌之際茲將諸人物分寫於後以博閱者一粲 
　　遊戲塲門口遊客尙進出不絕 
　　點心店内燈光耀目正在等候吃半夜點心的客人 
　　愛多亞路中之小客棧正在拼命喚人（阿要開房間） 
　　黃包車夫在路中或在戲園及遊戲塲門口等候客人喚乘戲園内壓台戲正在上場 
　　乞丐在路中各逢人大乞其錢 
　　抽頭漁利的賭窩中賭徒正在青龍白虎的閙着 
　　酒店中尙聞五魁六順之聲 
　　路中尙有售白糖蓮心粥桂花赤荳湯五香茶葉蛋炊飯油荳腐等小販 
　　油頭粉臉的雉妓正在拼命拉客 
　　抽鴉片烟者正在振作精神呑雲吐霧 
　　報館中編輯先生正在室中收集稿料或等候電報 
　　投稿家在夢中見稿子已登出大笑不止 
[理想中的黑暗世界] [  趙芝岩]  
　　現人人都說黑暗世界余今懸擬世界黑暗後之景象例數則於左 
　　早晨上午下午等名詞一槪取消時計改做二十四點鐘 
　　旅館兩倍收費戲院聘請兩班演員更換演劇電影接續映演可賣座十餘次 
　　喜歡睡覺的人可以身不離床喜歡夜游的人可以廢除臥室 
　　日報消滅晚報盛行 
　　小說家描冩景色只從燈光底下着想 
　　永遠看不見黃的顏色 
　　以上數則不過是黑暗世界的一小部分罷了至於要知道其餘的一切現角請讀者自行設想 
[雀的日記] [  朱智先]  
　　蚊和蠅都有人代他做日記雀爲什麽便沒有日記咧作雀的日記 
[前後受困之強迫]  
　　第一天我多麽的快活啊竟遇着這仁慈的主人他將我居在一個精美的屋子裏拿那我所素喜的美食來饗我他更將一隻溫和的手撫摩着我的頭我的身和我的手足顯出非常的愛護與仁慈我不覺喜極而呼了 
　　第二天我的主人今年十四歲童心猶具我爲迎合他的心理起見任他將我高高的舉在手裏我便鼓翅一飛飛到對面桌子呀！可恨那以我爲利的人將我的翅膊剪了不然我可一飛冲天更使我的主人快活一下子呢 
　　第三天對面桌子上擺着一堆美食我見了不由饞涎欲滴便又鼓翅一飛飛到對面去啄在嘴裏一回頭又見那邊桌子上又有一堆可是距離得遠些了但我畢竟又飛了去依舊啄在嘴裏於此我自信吃食的本領大了 
　　第四天一堆美食又現在我的眼前可是更加遠了但我自信我的吃食的本領大便又鼓翅一飛呀！我好痛啊不幸我的一條腿和一隻臂膊都跌斷了只見我那仁慈的主人在一旁拍手呵呵的笑我始知上了那貪吃美食的當再也不願忍痛記下去了 
[可可室諧庫] [  任夢痴]  
　　漆板 
　　地理敎員指漆板上的歐洲地圖同楊生說這大西洋西面你可曉得是什麽地方楊生道地圖上的大西洋西面非漆板嗎 
　　吸烟 
　　某童性喜吸烟其母勸之曰烟含有毒質兒日常呑雲吐霧將來必得奇禍某童曰母親不見上海工廠之烟突乎自民國至今尙依然如故也（未蓋章） 
社會小說 
[人間地獄（一七二）] [  娑婆生]  
　　第五十五回將軍起義先試屠龍手腻友痴情偷翻歷象編 
　　恰巧這時候裏面有人推門出來那人却是姚嘯秋嘯秋見了白蓮花道咦爲什麽立在門外不走進來白蓮花道我特爲不走進來聽壁脚聽聽你門背後頭說我些什麽嘯秋道我們正在這裏說你爲什麽叫了半天還不來呢别的話可沒有說你不信進去問問大少白蓮花走進來只見程藕舲正和柯蓮孫兩人同坐在一張榻上在那裏交頭接耳談天白蓮花道你們倆鬼鬼崇崇的在這裏說什麽說着走過去將藕舲推了一推便向藕舲身旁一坐將程柯兩人的話頭打斷藕舲劈頭一句問白蓮花道你昨天爲什麽不來白蓮花心虚被他這緊緊的一問愕了一愕道昨天......眞眞對弗住被客人灌醉了實在走不起來柯蓮孫在旁插嘴道酒字下面恐怕還有一個字醉了以後還有一件吧在柯蓮孫原是一句無心凑趣的話白蓮花疑心柯蓮孫消息靈通不覺臉上然一紅低着頭支吾道三少不要瞎三話四柯蓮孫趁勢道你的臉上爲什麽紅白蓮花雙手捧住臉對玻璃櫉門照了一照道面孔向如此一逕紅你又來瞎說哉程藕舲對白蓮花道你不要躱開去我會相面說著將他兩手擘開對他嫩紅的小臉上子細的端詳誰知白蓮花深恐藕舲瞧出什麽眉毛上的破綻來拚命的低著頭不肯抬起來這時候姚嘯秋從門外進來問道你們兩人合夥欺侮小先生嗎走過來拉開了藕舲的手白蓮花遂立了起來笑道你們一拉一扯我的前劉海全被你們弄毛了說罷從口袋内掏出一方小鏡一隻虬角綠梳對鏡將前劉海髪子細梳了一梳程藕舲留心在鏡中賞鑒白蓮花的情影確是溫潤可人玲瓏嬌小白蓮花也在鏡中瞧得淸楚見藕舲出神看他他也流波送盼白蓮花的前劉海髪甚長差不多將妙目遮了一半白蓮花却從劉海髪中射出兩道脈脈含情的目光來對藕舲的目光一逗微微一笑藕舲向來載酒看花矜持過甚這一次遇著白蓮花已是怦怦心動耳髪斯磨了長久格外未免有情誰能遣此這四目相視一笑原是一件極平淡的事可是藕舲如觸電氣竟有些支持不住說也奇怪白蓮花梳好了前劉海也是情不自禁的走到藕舲身旁對他附耳密語道昨天你等我到什麽時候藕舲道大白天亮白蓮花緊緊並扼住藕舲的手道眞眞對不住你今天我陪你到大白天亮補還你罷了程藕舲道我不信你的姆媽答應嗎白蓮花道不答應我也要他答應 
三言兩語[  鵑]  
　　整理財政委員會的名目多麽好聽誰知揭破内幕却仍是拚命借債說甚麽整理唉算了你們不要用好名目哄人了本來浪蕩子狂嫖濫賭揮霍慣了的叫他革面洗心省喫儉用行麽也只索仗着借債過生活罷咧 
 
 
 

Page 9

 
 
第一萬八千一百六十四號;中華民國十二年 西曆一千九百二十三年九月二十號
星期四 * *   
 
 

Page 10

 
 
第一萬八千一百六十四號;中華民國十二年 西曆一千九百二十三年九月二十號
星期四 * *國内要聞二 
[杭州快信]  
　　杭州留日學生同鄕會組織浙江學生日災救濟會成立後因開辦經費不敷已由敎廳撥助百元一面通函省内外各學生會併發出捐啓籌募賑欵 
　　衆議員褚輔成前日來杭謁當局有所商榷今日早車返滬 
　　京津學生救國團胡王兩代表昨在淸華旅館邀杭垣中上各校學生會議到者無幾杭校各生對時局頗抱冷靜態度 
　　金華地審廳推事錢樹聲因吳朱明與吳樟樹等爲屋園糾葛案强迫代理律師何鑑銘和解不遂當庭謾駡加以威嚇經金杭兩屬律師公會提案請究高審廳派委劉光鼐查復得實昨已提付懲戒 
　　法部密令到浙紹興地方分庭監督推事倪人瑞有人羅列多欵向部呈控仰速派員澈查限日具復 
　　紹屬省議員王以銓經第五區烟酒分局長沈灝控告僞造酒捐印照案由院發回更審高審廳昨傳關係人吳益甫等開調查審無結果 
　　杭州世界宗敎大同會由前届省議員余壽堃發起組設呈請備案現經省會警廳轉請核示已奉省令應即解散 
[南京快信]  
　　省署通電各縣公團聲明蘇米弛禁絕無其事 
　　江蘇特派日本振濟華僑專員沈沂十九日起程赴日 
　　陳調元電告現將五旅集中徐州準備淸鄉剿匪 
　　宿遷縣警備隊派馬振元來寗請領機關槍一架子彈二萬粒以禦匪患 
　　兩長會委楊憲審訊邳睢兩縣盜匪積案 
　　寗紳某私運米二千石希圖出境被下關稅所扣留 
　　警務處以近來人民觸電斃命時有所聞多由私自偷電所致昨飭各區嚴密查禁以免危險 
　　蔡紹忠前由漢陽兵工廠領運無烟藥六十箱追繫砲八尊砲彈百顆來寗解交軍械局儲藏 
　　美領戴偉士由滬回寗昨謁齊督談一小時辭出 
　　下關盤查所近加英文翻譯一人以便盤查外僑 
　　財廳代電各縣委員催迅繳長期牙稅 
　　上新河居民陳子寛家藏匿砲彈數十粒昨由某探員查悉搜獲當將陳捕去訊問 
　　省署通令淮海各縣設法組織犯人習藝所 
　　南通商民程銘淸等控前通如稅所長葛權抽收花布附捐侵蝕舞弊請予查辦韓省長令唐所長查復 
地方通信 
[蘇州]  
　　萃英中學附小之發展閶門外基督敎會設立之萃英中學開辦多年成效素著其附設之小學本置國民科四班自今秋起由主事馮嘉懋君按照新學制之規定添辦高級小學一班以新聘敎員徐君亞傑爲該級主任聞該校預算明年秋季可成一完全兩級小學又因兒童來學者衆校舍不敷已新建敎室兩幢期宏造就云 
　　水警廳會議聯防江蘇水警廳趙廳長近因各區探報各鄉鎭時有匪徒出沒轄屬範闈廣大自應嚴密防範以遏亂源特召集所部第一區長沈葆義第二區長師蘭亭第三區長宋仲良外海水警督察長兼第四區長宣葆章第五區長趙鴻禧暨各隊長各艦長游緝隊長等於本月十七日上午十時齊集本廳辦公處會議防匪各項辦法即决議水警聯防遏防弭匪規則十餘條俾各負責 
　　雙十節賽龍消息本埠救火聯合會賽龍運動向章夏季舉行嗣因夏季汗流浹背有礙衛生决議改期俟秋凉擇日比賽茲於日前提議斯事有雙十節賽龍之舉業已函知各龍社徴求同意矣 
　　僞造契據案緝獲要犯蘇垣自僞造大批官文書案發覺後如徐如庭馬蓮伯二人月前已由吳縣地方廳拘案判處四等有期徒刑一年零六月發監執行在案惟該案主從各犯十餘人至今尙未獲案而僞造印串契據日來又發現不少聞受害者近日皆已延請律師進行訴訟茲悉該僞造契據案主要犯前在閶門水關橋堍開設銅絲店之陳午伯昨日（十七日）下午六時許已由地檢廳法警孫某在閶門下塘大街禾家街某姓家中捕獲帶廳訊押矣 
　　探隊破獲誘拐婦女案住居舊學前之張陶安前年爲子志堃娶魏姓女爲室初時夫婦尙覺和諧未幾志堃即經商遠出詎至本年夏曆七月二十四日魏氏忽然不别外出一去未回張陶安自媳失蹤後檢點房内衣飾始悉金銀首飾及衣服什物均被該媳捲去損失估値五百餘金左右隨即分托親友訪查魏氏下落後始探悉該婦係被常在元妙觀品芳居啜茗之拆白黨史根生綉姦拐逃張陶安得悉前情當即據情報告蘇警廳偵探隊即經潘秀淸隊長立派探長陳錫渭帶領探士瞿錦棠分赴寗滬各處查緝史根生魏氏蹤跡直至前日陳錫渭等果在上海華界忠義坊將拐犯史根生被拐婦魏氏一併捕獲帶蘇解隊復經該隊長鞫訊該犯等供認不諱惟金飾衣服等項堅稱已變價用盡云云該隊隨即備文將該男女解送警廳轉移吳縣地檢廳訊究矣並聞魏氏之夫志堃自妻矢蹤後即抑鬱成疾前日得悉其妻業已獲案以顏面攸關病勢日重聞昨已氣絕殞命矣 
[松江]  
　　楓涇市議會成立及選舉市董情形楓涇市議會於九月十九日開正式成立大會並選舉董會職員是日議員出席除缺額三人外實到共十四人已足法定人數當由議長宣告開會及報告回復情形並有各法團頌詞多起是日議場秩序頗見整肅旋即選舉總董幷補選名譽董事由本市警察分所長尹伯華代表縣長監督選舉各議員依法投票結果郁崇光得十二票當選爲總董葉理長李常灜當選爲名譽董事惟郁君本係董會董事被選爲總董後所有董事一席復經各議員公决當場補選結果鄒宗勛得十二票當選爲董事 
　　函請解决縣會補選問題松江縣議會近致縣議會聯合會函云敬啓者接奉環章敬悉種切查閱九十兩日報載貴會致省長庚佳兩電文爲開議補選並行不悖暨自治機關任期兩問題對於省署删電及致松江縣代電辯駁精詳毫無疑義省署當有一種轉圜之表示乃去電多日未見更正明文未稔貴會曾奉到此項覆文否敝會於九月十四日開幹事員談話會咸以此兩問題極有關係敝會職小任微力有未逮惟有仰仗貴會熱忱援助再行電催倘月内仍無答覆可否請於委員會中推舉代表晋省面謁要求一面提請省議會於開會時協力救濟總祈從速解决以求必逹目的是否有當仍請裁奪施行無任感荷 
　　小崑山鄕議會常會閉會小崑山鄕議會本届秋季常會自九月一日開會至十五日閉會計議决要案五起㈠本年七月至十二月小崑山鄕預算案「議决」本鄕入欵惟恃附加稅爲大宗此外收入實屬甚微非若他鄕尙有捐欵公欵等可比惟現擬之數確係格外撙節無可核減自應照案通過㈠淸理屠宰附稅案「議决」屠宰附稅向歸敎育經費提支今年敎育經費收入項下屠宰附稅據承包人報數全年僅收銀八十八元而查本鄕各肉舖所繳之欵確係不止此數足見我鄕受虧不少應請鄕董實地淸查切實數目呈報縣署轉令管理敎育欵產機關如數徴收毋使短少庶於本鄕敎育開支不無裨補㈠補助第五校修理費案「議决」是校校舍於民國二年二月由陳前鄕董向朱姓租借訂立契約期限十年併於約上載明朱姓自願租金減少而以後修理統歸鄉公所負責今則十年期滿仍照前議續訂契約實因年久坍毀亟須修葺應即援照成例姑准提撥一百元作爲該校修理費惟請鄕董轉知該校校長日後工竣仍須核實册報㈠本鄕積存附稅應呈請縣署令飭經理處發交鄕董管理案「議决」本鄕自治停辦以來市鄕欵產悉歸縣署接管以致歷年盈餘無從探悉迨至前年由市鄕聯合會淸理後開始發交經理處代爲保管今則自治恢復自應查照市鄕制第九十三條經費由議事會議决管理方法由市董事會或鄕董管理之之辦法請縣署轉令經理處將歷年附稅餘欵如數發交本鄕鄕董管理以符定制㈠函請警所編製預决算並按月公布收入捐欵案「議决」本鄕巡警創於民國八年一切收支細賬向報警察所現在本鄕自治奉令恢復此項經費歸入本鄕公所開支則收支自應顧問應請鄕董函知警所於本會五月十一月開會期間編製預算書二月八月開會期間造送决算書即將入欵（如補助費·房捐·茶捐·划船·罰金等）出欵（如經常費·臨時費）詳細開列送交本所俾便稽核併請警所於月終後五日内須將上月公益捐罰金等收入列表（註明姓名日期數目）榜示所前毋得隱漏以明實在 
[金山]  
　　縣署辦理縣市鄕選舉紀要金山縣公署自奉令恢復各級自治後當即分函縣議會及各市鄕經董調查議員缺額應否辦理補選改選現據先後復到縣會議員原額二十六人因事因病出缺者共十三人缺額已逾三分之一應即補選各市鄕惟朱涇市及西鄕議員半數已届任滿均應辦理改選縣署已分别訂定縣市鄕選舉期限表飭令各該區遵照辦理刻悉縣會補選定十二月十日市鄕選舉定十二月十九日舉行所有縣會應行補選各區與議員缺額人數開列於左朱涇市三人西鄕二人東二鄕一人呂巷鄕一人張堰市五人衛鄕一人 
　　各公團電阻水警調防金邑自聞駐境水警奉令撤調蘇州之信謠諑繁興人情惶恐議參兩會及縣敎育局各公團亦以當此大局不靖之時水警撤防甚恐土匪客梟乘機思逞遂於本月十七日合詞電請軍民兩長及水警廳長免予撤調以資維護而安人心（按南京方面已令蘇州水警趙廳長查復核辦矣） 
[奉賢]  
　　敎員反對局長罷職奉賢學界一再聯名呈請敎育廳反對敎育局長一案風潮愈益擴大茲經各學校敎職員張鑫瞿德培·朱企曾等一百餘人簽名蓋章發表罷職宣言（辭長從略）定昨（十九）日起一律罷職未知敎廳與縣署將如何辦理也 
[無錫]  
　　警界防務會議與檢閱無錫水警第二區區長師蘭亭以時局不靖謠言四起特派警檢查車站輸埠並咨請縣公署會同辦理縣知事馮兼所長於前日（十八日）召集第一二三分所長·水警察隊長·縣分駐所巡官·以及第一二三分駐所巡官等在縣警察所會議議决照冬防辦法歸各區分任稽查水上治安歸水警察隊擔任議畢散會又該所定於十九日起派令警佐分赴各分所·分駐所檢騐槍械子彈另行編號又定於二十三日上午九時齊集公共體育塲舉行檢閱昨已傳知各分所·分駐所轉飭長警預爲凖備矣 
　　烟紙三業會議烟稅無錫烟紙杭烟洋廣等三業爲自認烟稅捐事本邑一區已由華叔琴在省認定計額十萬元該三業負擔太重特於前日（十八日）在通運路梁溪旅館中開會討論議决先推代表赴省探聽確否認定然後再開會議討論對付辦法議畢散會 
　　青城通城電話進行消息青城市市董唐以成薛望暹俞時雍君等因求該市消息靈通起見故擬裝設通城電話詳情已誌本報茲悉該市電話近日益見眉目本邑之電話總公司亦已承認裝設地點議决前洲鎭設一隻大墩市公所設一隻禮舍鎭設一隻躉費一千二百元由該市公所承認兩鎭之月費由各紳户各商號按月公派至於兩鎭之置箱地點依唐君以成之主張擬置於人手衆多之商號内以便傳喚便利云 
[南通]  
　　籌辦長途電話通邑城港山閘電話早已開辦成效頗著縣紳張嗇菴爰有推廣縣道東幹路長途電話之議刻有商人陳某擬集資進行以金沙爲終點定名金通長途電話公司現正向各界磋商云 
　　反對開弛米禁自日本發生震災後中央有開弛米禁之說各地人士紛起抗爭茲聞通崇海泰總商會已聯絡商聯會蘇事務所呈請軍民兩長對於接濟日本賑米應明定石額不得爲無限制之開放以防影響貧民生計暨奸商藉此偷漏又如臯敎育界人士朱谷鶯叢彪等亦呈請省署反對弛禁進行 
　　大生二廠近訊大生第二紡織廠劉經理炳辰前因與廠内職員意見不洽業經商准張總理辭職曾派員代理其事刻有另聘蔣某繼任之說又向英國好拿而廠訂購布機二百架不日將由滬運到其廠屋自今夏興工建築現已落成·約九十月間裝機明春始可開織尙須添雇工人四百餘名聞該廠紡紗部現有紗椗三萬五千枚前因歇夏停車本擬早日開紡惟原料大感缺乏待至新花登塲接濟即可開車 
[鎭江]  
　　查烟風潮案審結丹徒地檢廳查廣復昌雜貨店烟案致起風潮各節久已迭誌本報茲經審廳日前（十七）下午三時經刑庭管推事錢檢察官開庭審理到有被告王承典證人黃步華巡士刁得勝店夥劉炳文法警長張謙遜辯護律師胡震調騐西醫黃子卿先由錢檢察官報告起訴原由庭上命黃醫調騐王承典果係吸食鴉片依次訊問胡律師起稱本案擬照刑事訴訟條律第三百三十二條並依同條三百三十八條之請求判决王承典按照新刑律第一百八十二條第二項之罪及同律二百七十三條收藏烟具之罪應請公判庭上宣告終結定於次日下午公判昨日（十八）聞判罰大洋八十元一場查烟風潮案牽延數月至此完結云 
　　備祭忠義孝弟祠本邑府學内忠義孝弟祠及名宦鄉賢二祠現灑掃會以上丁已過例於十日後祭祀茲　夏曆八月十一日爲祭三祠之期並已備函通告各後裔届時前往襄祭所有祭祀應用一切均經預備云 
[南京]  
　　寗警廳禁止宗敎大同會散發傳單佈告爲布告事本月十日奉江蘇省長公署訓令開案據川沙縣敎育會冬代電稱（中略）又據該縣知事呈爲公民陸維淸等籌設世界宗敎大同會川沙分會應否准予立案請核示等情並附傳單簡章各件到署據此查核該會簡章旣以發揚各敎眞理爲宗旨何以該會徒李燦東等之行爲相悖若此男女夤夜雜處固屬有傷風化而絕食求道尤爲荒謬絕倫在該分會不過藉危詞以聳聽希圖乘機歛錢而左道欺人妖言惑衆殊於地方安寗秩序大有妨碍即經指令該縣知事從嚴查禁立予驅逐出境在案現查省垣亦發現屢次同樣之傳單尤足淆惑人心駭人聽聞亟應一律嚴行查禁俾免紛擾合行檢同傳單令仰該廳長即便遵照辦理具報此令等因並發傳單一紙奉引查邪說惑人有千例禁該會以發揚各敎眞理爲宗旨而敎徒竟發散此項傳單旣背該會宗旨尤足惑衆自應嚴行查禁用保公安除令行各區警察署督屬查傘防杜外合亟布告仰居民人等一體知悉愼勿輕聽危詞自相驚擾切切此布 
　　獎勵捐辦小麥試騐塲上海機器麵粉公司公會在無錫創設小麥試騐塲委託省立第三師範學校附入該校農業補習科辦理由該校長呈報省署備案並請將購置塲地准予免納契稅等情現奉指令云呈悉該麵粉公司公會有志改良小麥品種委託該校購置民田七十四畝八分八釐七毫剏辦小麥試騐場所有購置田畝及該塲常年經費統由該公會分期捐給實屬熱心公益除由本署先行備案並令實業廳蘇常道尹知照外應仍由該校長查明捐欵實數開具事實表呈候咨部給獎至此項田畝性質核與契稅條例第三條尙屬相符應准免納契稅並候令行無錫縣知事遵照云云 
[嘉興]  
　　局長兼代所長嘉興縣敎育局長已由省委陳鄮接充在案惟以敎育局未奉明令成立故敎育事務仍歸勸學所辦理現勸學所長莫其瀾因任期已滿一再呈請辭職俾却仔肩敎育會長吳文開以莫所長去志甚堅不能慰留故巳呈請縣署轉呈省吏委任陳局長兼代所長以重學務茲縣署巳呈奉敎育廳核准在敎育局未成立前准予陳鄮兼代勸學所長業已塡發委狀故陳局長已定於二十一日接收勸學所事務矣 
　　請求撥還公益捐欵嘉興北市各商號以區自治事務紛繁對於辦理公益事宜有顧此失彼之弊故擬將所納公益捐欵留歸商聯會辦理公益事宜已函請趙委員察核現聞趙委員已呈縣核示矣 
　　四夜校已一律開校嘉興城内外所辦之四平民夜校原定十七日開校因影片不全故擬將一·三兩夜校展緩十日開校等情已誌十七日本報嗣因各界人士不贊同該兩校之展期開學因是高會長特將各種影片在滬趕辦齊全於十七日分送該兩校故四夜校現已一律開校矣每校學生均有六十餘人之多 
[寗波]  
　　經子淵函辭敎聯會代表四中校長經子淵昨（十七）函致省敎育會云頃接公函本年全國敎育會聯合會代表推頤出席極應趨命惟病軀未健雲南太遠實不能堪又以四中校務接手未久職責所在亦難分身故本届代表實難出席敬請另推以免延誤 
　　平民敎育運動寗波青年會聯絡四明初級中學·羣學社籌備平民學校於北隅小學·羣學社四明初級中學三處業已多日茲因開學將届（十八日）非運動一次不可是以於十七日下午一時該三團體三百餘人排隊游行由北門外初級中學出發入城出東門過新浮橋至江北岸沿途演說各人手執小旗上書快來讀書不取學費等字樣五時許行至咸倉門趁渡歸校 
[杭州]  
　　溫嶺縣水災調查記浙江溫嶺縣東南兩鄕於本年八月七日被洪潮大災後經就地紳董切實調查復經官廳派員覆查始悉東鄕淹斃人口有姓名可稽者二千零十八人無家可歸之災民有四千七百三十五户計一萬六千五百六十人南鄕淹斃人口有姓名可稽者一千一百零二人無家可歸之災民有三千五百八十二户計一萬三千一百五十三人兩鄕統計共淹斃人口已有三千一百二十人其屍骸殘缺無可識認及隨潮捲入大海皆尙不在内而無家可歸之災民共有二萬九千七百一十三人雖經徐知事按口給發振榖大口給穀一斗小口减半然來日方長正不知何以爲繼也 
[武昌]  
　　嘉魚地震記聞據嘉魚來省者述及十一日夜將半時該處轟傳地震惟震動力甚微苟非靜坐决難察覺當時有沿江岸之雜貨店恒生福岸基因而崩塌壓死夥友八名傷者數人餘無損害震動地面僅該處一方面數十里外無聞焉 
[漢口]  
　　史晋生寃誣昭雪之督批漢口浙江興業銀行總經理及寗紹商輪公司經理史君晋生廉明篤厚頗負時譽前因寗紹商輪公司夥友爲李永興藏有藥箱一案致被牽累嗣由漢口總商會及其他各會代爲伸雪寃誣始白茲錄鄂督原批如下呈悉該經理在漢多年忠厚老成盡人皆知公司向夥爲李永興私藏藥箱一案係屬個人秘密行爲當然興該經理無涉至該經理對於事實督察難周亦是眞情所以漢口總商會及其他各曾主張公道均爲刊登啓事代雪寃誣現在該夥旣已拘送烟禁大員行署除咨請嚴行訊究依法重懲並分咨省署查照俾免牽累外仰仍盡心職務益隆聲譽毋庸氣憤致稍抑鬱是所厚望此批 
專件 
[神阪華僑救災團報告]  
　　此次京濱地震爲九月一日是日正午神户方面亦覺動搖多次然其勢甚微久居島國初不介意也翌晨二日號外傳來則報稱東京磊地震惟損害程度仍無確耗正午以後號外鈴聲不絕於耳慘狀駭聞杳來紛至然此時交通機關東西斷絕所傳消息不過得之海上無線電報隱隱約約亦不大明暸至三日則東京成燼橫濱全滅之報益益傳來蓋震時海嘯並作火災繼之据飛機察視則謂京濱周園二十英里皆上浮黑烟下伏火熖而已驚此惡耗膽寒鼻酸知人類無幸遂糾合神阪華僑立組救災團於四日設辦事處於中華會館逃難華僑收容所附之本團成立於倉卒組織自不克完全然舉定職員見事辦事於是當塲捐金分電内地及美州南洋朝鮮各埠籲請援助一面招待逃來難僑一面設法前赴災區營救一面徴求舊衣一面購買毡履糧食無使缺乏其輕傷者於團内救療稍重者送病院診治連日以來自領署以下僑商人員學校人員其他會社人員乃至婦人團男女學生團凡屬華僑稍有一得之長一隙之暇靡不奔走偕來鳩聚麕集弗拘形式各獲所能五日長崎王副領事及西京留學生龍關諸君亦來襄助最可感者現充我國金陵大學敎師美國人華景賢君自美歸來道經日本亦竞慨然獻身與此間人員由陸上赴災區營救難民七日由陳寳珊君畢景賢君帶領華僑及留學生醫生從陸上前赴東京再於八日專僱南生船由王副領事帶領華僑留學生醫生看護婦從海上前赴橫濱設法營救收容難僑住所除中華會館之外各帮公所各學校各公團社會以至私人店屋可用者用之統計自九月五日起至十三日止逃來難僑共約三千人内外以次給資遣送歸國者共約一千九百餘人尙有候船遣歸者千一百餘人 
　　連日捐金神阪僑商不下五萬元（姓名詳表他日再印徴信錄）内地官商及各埠公團如施代辦五百元曹巡使五千元（原爲一萬元云帶五千元赴東京）香港莫晴江二千五百元李子方二千五百元黃錦培二百元梁麗生一百元香港東華醫院五千元天津廣東會館二千元澳門鏡豪醫院二千元長崎中華總商會三千元朝鮮京城領署商會一千元朝鮮仁川商會二千元朝鮮元山領署商會三百元大洋丸華僑乘客船員盧柏君手金三百元威爐臣船華僑乘客高麟君等美金二百五十一元日本官商公團私人如京都府京都市京都商業會議所共三千元大阪府知事市長商業會頭府議長市議長共一萬元住友吉左衛門五千元伊東米治郎三千元有馬太郎五百元加島銀行三百元直木正之介一百元小工銀行一百元神户安違銀行一百元神户海陸產貿易同業組合三百元捐品物大宗者如港滬外人協濟會米五百噸神户市役所毛毡一千張此外本國外國人捐贈仍多將來刊印徴信暫未詳載 
　　十日上海敎育團救濟會派出林植夫君到本團調查十一日施代辦履木到神户特至本團慰問難民並演述東來使命隨捐金五百元十二日新銘船到神户有中國協濟會會員朱煜君　　齋君王士俊君等多人到本團慰問調查十四日中華留日同胞急賑會代表江總裁廨自北京到神户特到本團慰問難民演述東來使命並轉到曹巡使捐金五千元同日王副領事率隊由南生船歸神户在本團演述到橫濱營救情形現由該船載歸難僑四百五十一人又搭載西人二十人日本人三百人共七百七十一人據言橫濱方面難僑已甚少東京方面尙有留學生及華工約三千餘人暫仍未出然已無危險之慮由日政府協同本國駐在東京事務官保護辦理善後神阪華僑救災團文牘部啓 
[中華留日同胞急賑會代表團報告（九月十四日神户第一次報告）]  
　　逕啓者同人等於本月十日晚八時由京起程十四日安抵神户即將華人被災情形詳加調查分述如左 
　　㈠留日學生被災情形查留日學生約計二千餘人散居神田本鄉淺草一帶者甚多今次震災上記數區殆成焦土故留學生罹災者甚多據曾經調查東京災情之長崎郭領事面述謂留學生死亡之數目下無從調查惟受傷者確亦不少蓋因火熖冲天秩序紛亂時朝鮮人乘機妄動留學生中有被誤爲韓人橫遭毆打者有被火傷者亦有被踏傷者現在生存人數共有九百餘人槪屬宿露餐風後經日華學會及日本外務省協力救護收容於左列各處 
　　聖公會　　　　　　　　三五人 
　　聖公會寄宿舍　　　　　一七 
　　第一高等學校寄宿舍　　三七 
　　中華第一學舍　　　　　四○ 
　　成城中學寄宿舍　　　　五○餘 
　　尙友學舍　　　　　　　一七 
　　聖公會女子寄宿舍　　　一五 
　　丸山傳太郎寄宿舍　　　九 
　　千馱谷町　　　　　　　五○ 
　　早稻田區内　　　　　　一○○餘 
　　目白　　　　　　　　　一○○餘 
　　澁谷及東中野　　　　　五○餘 
　　四谷　　　　　　　　　一○餘 
　　九段下　　　　　　　　二 
　　本所　　　　　　　　　四 
　　士官學校　　　　　　　三○ 
　　房州　　　　　　　　　一○○餘 
　　此外有家眷而另行分居者約四十餘人以上約計七百十九人）行踪不明者尙不在内）均屬嗷嗷待哺情實可憐非國人速籌巨欵以資救濟則千餘學子將作他邦之餓孽矣 
　　㈡華僑被災情形查橫濱華僑共有五千餘人家屋商店多在山下町一帶日人多稱爲南京街此次橫濱震災該處化爲烏有故華人槪行罹災困苦顛連慘不忍睹而神户華商成記廣記萬安和明興德善銀行特雇支那印度公司India-Company南生號（每日八百元）開往橫濱運救被災華人來神户先後至者計三千餘人收容於中華會館廣業公所三江公所福建公所尙志社同善會各處彼等衣食均由僑神華商捐助供給負傷及受病者甚少除老弱而外尙稱健康有醫生專事治療華僑女子救災團從事縫紉男子救護隊經理一切其組織完備秩序井然實堪欽佩聞已運送回國者共計二千餘人其餘亦擬不日覓船送回本籍同人等見華商尙有辦法故與神户領事及各團體商酌撥給現洋五千元專賑災僑 
　　㈢華工被災情形查旅日華工共計三千餘人多營苦工於東京之本所深川大島等處該處災情甚重罹難者尙無確實調查因彼等不識字不解日語且不通本國普通話前長崎領事赴東京搜集被難華人時以國旗招之而彼等竟不辦其爲本國旗故無從招集茲據各處調查列表於左 
　　千野習志野　　　　　　　約千餘人 
　　早稻田　　　　　　　　　約二百餘人 
　　東洋婦人會　　　　　　　二十三人 
　　公使館内　　　　　　　　約一百五十人 
　　四谷麴町伏見町　　　　　二十六人 
　　中華第一樓　　　　　　　二十三人 
　　青山中澁谷　　　　　　　六人 
　　以上共約一千五百人 
　　同人等本擬抵神之翌日東上旋因船車一時不通（一無便船二火車因大雨一時不通）故延至明午起程一切情形待抵東京後再行報告江　瞿國眷何侃周英王佐臣胡已任 
 
 

Page 11

 
 
第一萬八千一百六十四號;中華民國十二年 西曆一千九百二十三年九月二十號
星期四 * *   
 
 

Page 12

 
 
第一萬八千一百六十四號;中華民國十二年 西曆一千九百二十三年九月二十號
星期四 * *   
 
 

Page 13

 
 
第一萬八千一百六十四號;中華民國十二年 西曆一千九百二十三年九月二十號
星期四 * *本埠新聞 
[郭秉文述萬國敎育會之經過]  
　　郭君昨晨抵滬 
　　本届萬國敎育大會已於七月在美國舊金山舉行我國總代表郭秉文博士於參與後略事考察已於昨晨七時乘麥金雷總統號抵滬語本報記者云此次萬國敎育會議參與者有六十餘國出席代表有三百餘名通過議案二十餘件並組織世界敎育聯合會爲永久之機關設在美國以實行今夏通過之議案與繼續進行會務每二年開大會一次又有一種分區會議分歐美亞三洲舉行每年一次本届會議主席湯姆生係美國代表被舉爲世界敎育聯合會正會中長並主任分區美洲會議副會長有二一爲我國代表郭秉文博士並主任分區亞洲會議一爲英國代表新司白列並主任分區歐洲會議明年舉行分區亞洲會議印度代表主張在印度舉行蓋以中日兩國交通便利文化已開之故但據有識者意見若在印度舉行該國是否能盡招待之責尙屬疑問又萬國敎育會議美國首先加入美國人民頗爲注意致本届美國内部全國敎育會議反減聲色至美國報紙最注意此次敎育會議者爲勃司登報曾譏其他普通報紙但知迎合讀者之意多載武士比力之新聞與所登之敎育會議新聞地位相較有五十與一之比例美國舊金山有華人自辦之報紙一種將此次大會通過之議案悉皆宣佈記述甚詳因此外人贊美我國人民之注重敎育也云云又郭博士發表其個人意見云吾國對於此種會議當竭力贊同參與蓋此爲國際之事必須加入且敎育事業宜共同合作但一國固有之國性與特長亦當保存不可稍忽云 
[今日放洋之留德學生]  
　　今日午正十二時美最時洋行有Ludwigsbefen船開赴漢堡乘此船放洋赴德留學者江陰胡向思任女士及湯元吉梁伯强二君胡湯二人之艙位由寰球學生會代定梁君則由新加坡上船云 
[何東爵士致全國國民函]  
　　各報館轉全國國民及各公團鑒東伏處香江專揅實業自維好義之心秉於夙性公益之事知無不爲苟福利於人羣雖艱鉅其奚恤竊念中國今日時艱孔亟大局紛紜烽燧連天萑苻遍地神洲有陸沈之懼滄海見橫流之憂推原禍始咎在佳兵近自臨城事變發生列强倡言保護鐵路外潮日急疑難交乘誠欲回復和平則裁兵允爲急務然或提倡者羗無實際贊成者僅和虚聲猜忌未忘事實難現鄙意以爲銷除兵氣解釋危機莫如聚國中匡濟名流博求善法合各省軍民當局公採衆長事旣協定期以必行更延請列國公使贊助良謨陪席與議庶羣力集而不啓猜嫌衆志成而互相諒解和平可卜治理斯臻東在港曾以此意函電南北重要當局陸續午覆贊成惟是愛國大義薄海同心必經衆口之呼號庶促和平之實現用特掬誠獻議藉求友聲倘蒙贊同尙求表示東雖年老體弱事集病多尙願勉効涓埃追隨盛會拭目而觀至治扶杖以睹太平此深有望於今日者也臨頴延企願聞敎言何東拜啓 
[黎黃陂最近之態度]  
　　有出洋消息 
　　黎黃陂到滬之初因各方互有隔閡一時謠諑頗盛本埠地方當局未便前往周旋日來黎氏態度冷靜組織政府之說已歸消滅何護軍使特於昨日派弟鋒鈺往訪黃陂代候起居聞黎對何君表示此來純出自動欲盡個人責任對於地方官爲難情形完全諒解對於何使慰問之意甚爲感謝云又聞浙江盧督辦前日派軍務廳長范毓靈到滬代表向黃陂道候黎亦甚表滿意范君即於前日晚車返杭復命黎宅日來除章太炎唐少川等三數人常往晤談外生客多不接見中外新聞記者之訪問亦均謝絕聞黎氏自謂欲言之事業已發表無遣生性拙於辭令多言恐反易滋誤會云又據接近黎氏之某君昨語人黃陂在滬亦不能久留或將出洋游歷亦未可知云 
　　又一消息云黎元洪來滬後名流政客紛紛往謁每日自晨至暮絡繹不絕茲悉黎氏於昨日起特規定見客時間爲上午九時起至十二時下午二時至四時過時均各擋駕又據黎氏親信者云黎氏每日淸晨六時起身在花園内（即杜美路二十六號寓所）研究拳術一小時畢即進西點午晚兩餐亦均用西餐暇時與左右閑談爲研究礦學與實業並不提及政治日常態度亦殊閑逸云 
[國會電催奉籍議員來滬]  
　　儘開會前到滬 
　　國會開期已决定二十二日參衆兩院秘書廳昨電催奉籍議員來滬原電錄下奉天省議會轉留奉兩院議員諸公鑒本日兩院議員談話會决定於本月二十二日繼續開第三期常會謹聞幷請諸公於開會期前到滬爲盼參衆兩院秘書廳文 
[參衆兩院議員宴客紀]  
　　希望集中精神打倒曹錕 
　　參衆兩院前經行政委員會議决於昨日下午一時假半淞園宴請本埠各法團各省代表及新聞界同人到賓主合計九十餘人由焦易堂主席致詞云今日辱蒙諸君光降不勝榮幸同人此次南來良由法律失効法律旣已失効乃不得不求諸國民民國十二年來戰禍頻仍言其原因大抵爲共和與專制之戰人民與軍閥之戰正義與金錢之戰曹錕爲專制遺孽軍閥魁首金錢魔王乃欲企圖總統爲我等絕對不能承認者上海爲與論中心點共和策源地宜有人民堅决一致之表示如大遊行大演講使彼等有所警惕而牟利忘義之議員知有所不敢爲者邇來江浙和平空氣甚盛和平一事亦爲吾人所絕對希冀者惟不和平之導火線莫有如曹錕之總統夢者曹錕選舉果成則雖欲求和平而不可得同人等毅然南下實欲避免曹錕攫奪總統之取得法律上地位惟同人力薄如何以推倒此萬惡之軍閥者則諸君共同之責焉次潘大道演說謵今日各法團及各界人士惟一之目標祗有四字即集中精神打倒曹錕余意現在各國團體對曹表示㈠可檢齊曹錕行賄證據向法庭起訴㈡爲大羣衆連動表示國民對曹之厭棄幷謂今日爲北京總統選舉會期此間談話之際或竟即爲曹銀總統產出之時曹錕以金錢破壞議員道德其罪惡實較袁世凱之以武力壓迫爲尤甚國民如緘默不言實爲可恥將來各團體最好舉出代表組織一種團體專以對付曹錕其勢力當可較大李肇甫演說謂曹錕總統選出固爲國家之不幸苟令此種狀態長此選延亦爲吾民莫大之恥曹錕爲軍閥巨魁故吾等甚反對之吾等爲反對軍閥故故以武力革武力之事實亦反對之惟吾人雖反對武力革命决不能因厭棄武力而將革命亦連帶犧牲除去武力革命當和平革命斯國家前途乃有希望次來賓馬良演說謂中國以四千年專制之局一旦驟易共和十二年亂離本不足奇蓋專制遺毒未除共和人才未造就此爲應有之現象惟追溯南北往事凡迷信一已主張者無不敗此後吾人不必消極但亦須覺悟非一人一派所可包辦次新聞界方面致謝詞而散 
[稅務處否認日振附加捐]  
　　使團亦不贊同 
　　北京稅務處督辦孫寳琦昨復虞洽卿電云虞洽卿先生鑒侵電悉政府除暫准振米似非弛禁事附加捐單爲本國各省災振計使團亦不贊同碍難實行寳琦嘯印 
[關於日災之昨聞]  
　　筑前丸運有大批華僑東京中華留日青年會雖已被燬而各幹事咸幸無恙本其服務精神由馬伯援君等盡力調查災民狀况或爲安挿或則資遣回國本日青年會全國協會接有來電云日本郵船會社之筑前丸大約於本月二十二日抵申船中有中國留學生二百三十人工商界四百人請速設法救濟等情當經協會函致中國協濟日災義賑會請其届時招待籌備一切救濟手續矣 
　　三團體招待回國難民本埠各團體先期曾接到神户來電謂有中國災民百餘人趁昨日到滬之提督輪船公司麥金雷總統號回國昨早寗波同鄉會會廣肇公所日災協濟會等均派員至招商局中站預備招待惟麥金雷抵埠掉頭時偶以司機太速遂致擱淺須至潮漲方可行動一般搭客雖有公司放輪船駁載而難民則引頸企望大有迫不及待之勢爰由寗波同鄉會第二科主任烏崖琴君向益利公司備得益利輪船前往駁載難民至新關碼頭上岸由各團體分别招待安挿計有廣東人八十九人内中貧困者七十人經廣肇公所接得安置於大安棧寗波同鄕會接到十一人均係較有資力者云 
　　華人赴日調查昨日有華商多人乘日郵船熊野丸赴日本神户長崎等處轉道被災各地調查親友下落幷有留學神户高等商校學生虞杏村等三人奉留日學生家屬等之囑托往災地調查各留學生之踪跡亦乘此船赴日云青年協會幹事謝扶雅與其夫人蘇儀貞女醫生均爲舊留日學生友朋之居留東京者頗夥自聞震災慘耗即募集衣服食品於昨日下午五時乘熊野丸赴日從事賑濟留學生事宜並調查一切狀况云 
　　學生遭災情形本埠中華敎育團救災會昨接神户僑商中華同窗會寄來二函照錄如下 
　　㈠今日敝同窗之友孫君伯陶接其友人由東京來緘云貴州在東京留學者除葉明蘭女士之女公子（年約四歲）被壓死而外餘均安全無事此致上海中華敎育團救濟日災會鑒並希轉中華學藝社云㈡東京橫濱方而向此間發送個人郵電已絕跡十餘日矣今日午後敝同窗之友沈君在輝始接其弟連銓由東京來緘關於震災當時情形及留學生被害者略有記述茲特轉錄以報㈠地震常時沈君正在午餐一覺震動坐立均行不能渠即緊抱食桌側屋柱勉强站立至二三小時之久始敢移動幸沈君所住家屋係木造屋頂爲鐵片（Plate）所　蓋重量較輕故未傾倒且地點在小石川區未受猛火襲攻得以安全無事㈠葉有杞君四川成都人震動時被堕瓦將頭打破腦漿露出現入院治療中生命危險㈠山西吳君甫安訪友地震即起所立處兩傍家屋均行倒坯惟其所立之處二三尺許未有磚瓦飛來得以幸免於死即逃寓所㈠王士君山西人因患病入神田區某病院治療中地震時房屋倒坯王君拚命逃跑沿途火勢猶烈至原住寓所周身已成焦黑生命無恙然亦可謂危矣㈠馬肇良君四川溫江人在神田銀田町住「貸家」地震起後火亦隨之馬君趕急跑出街面不知街之四面同時亦有猛火向街心停滯之電車内逃避甫上車而同時滯在該處之前後車輛亦均發火猛燃馬君至是幾失逃所幸窮極計生急遽竄入電車下面機械空處伏臥經過一日夜至二日明始蘇馬君眞可謂九死一生矣㈠地震時巢鴨監獄園墻倒潰逃出囚犯數百人此等囚犯確有放火行爲所以戒嚴令布後即在市面上拉捕朝鮮人我國留學生未悉此情故於二日外出時亦有被認爲朝鮮人誤拉去者有四川之曾濟實王紫濎君等幸經本人辯明随即出外今則無所聞也 
　　請查兩學生下落中華全國工商協會致總商會函云逕啓者頃據安徽宿縣薛匯川君來會面稱有弟慶椿號和軒年二十六歲留學東京日本大學法科二年級住小石川區久堅町八五番地南塘寄廬暑期避暑在千葉縣房州北條鈴木恭太郎處陽曆八月三十日前曾來信云於八月底返東京原住處迨此次日本震災後曾經去電小石川及千葉兩地均無回電未卜吉凶若何懇爲轉請上海總商會赴日調查專員就近查詢所有應繳費用自當擔任並附相片一紙俾便查考等語竊以事關僑民生命合亟據情轉懇貴會設法調查如有必須用費如電費等並希函示當轉知薛君照繳也又據薛匯川君面稱有同鄕馬錫齡者字鴻卿年二十六歲在千葉縣高等園藝學校頃亦不知下落懇一併請託貴會調查等語合再附告 
　　滇唐慰問留學生駐滬滇代表陳維庚昨接滇省長唐繼堯來電略謂日本此次鉅災聞我國僑民被難者甚衆滇省因交通不便留東學生音問毫無深爲軫念請就近派人前往慰問陳君接電後已派由大阪高工畢業之滇籍生刁成英携欵赴日慰問於前日起程又聞滬上滇商處曾接滇省留日士官生監督趙德裕來電謂滇省留束學生均無恙云 
　　協濟會代表報告中國協濟日災義振會昨接赴日專員徐可陞葉慎齋朱芑臣王俊生管楙玠等自日來函云中浦握别鼓輪東渡途中風狂浪大輪小險緩十一號晨過門司幸風浪平靜於十二號七時安抵神埠泊輪騐病手續甚繁復經海關核准拋錨地點而岸上不悉船到無人接待水岸相隔數里實覺困難熟商關員搭其馬拖船芑與船主先行登坡訪駐神柯領事同往餐館晤莊徐二君介紹中日商會長而洽交接振品辦法意旨相合當經公决交付中日商會援災團取有該會正式收証在該團之意神户非災地最好原船逕運近東京災區地供給中日災民尤爲便捷但同人等奉命運神交卸誰敢負船險之責祇能婉言却之刻由商會正向海關商並碼頭起卸今午或可辦妥約計一二天内籌備載運災民回滬開船時即電告現下橫濱中日災民已將全數來神華僑方面由華商會長馬君聘三等組織之神阪華僑救災團將到神商學被災僑民免脚陸續分批裝申俾歸故土上船時每口給洋五元外毯一條衣帽等件辦理井然惟欵項或盧不敷極盼申會襄助東京學生勞工尙有三千餘人須俟交通無阻亦當來神回華此間公留徐君可陸駐神擔任迎送華僑照料船務及醫藥等職務約須一二月之竊留紅十字會醫隊今午十二時乘輪出發東京在神通信事亦託徐君代辦幸面神埠安全食料充足頃悉災區特别戒嚴除救護醫隊外未便擅入吾等果無前去之必要准俟卸去振物裝齊災民即擬回滬昨晤萬國救災會英美振員出示上海某會電報新銘振品有交該會之說是否懊會請諸君注意云 
　　中華書局助捐上海書業公會致總商會函云敬啓啓日前兩次送上敝同業募集日災賑捐洋五千五百元茲又由中華書局交來捐欵洋五百元特即送上敬祈轉交中國協濟日災義賑會掣給中華書局抬頭收據交下以便轉交該局是爲至幸專此順頌台綏 
[航業要訊]  
　　日本絲絹出口歷夾均以橫濱爲第一口岸今該港已不能航行大輪市面又完全毀滅故日本蠶絲業聯合會决定議改名古屋爲日本絲絹之出口港矣 
　　大阪公司之倫敦丸所載中國難民五百人送還至上海免收船費現該輪在此三日内可將各難民送至上海登岸矣又該社宣布如中國有賑品運赴東洋者該社各商輪一律免收運費云 
　　法國郵船公司之亞巴士號昨自日本來滬該公司之上海總大班梅那特氏VMeynard前因聞橫濱分公司完全焚毀自赴東洋查察抵日後見橫濱分行已全毀橫Fombertaux福白德斯氏則未遭難惟其夫人當時被倒屋所壓勢頗危急後經援出今已偕同梅氏同來上海决定本月二十八號該輪還法時即歸本國橫濱分行事務於梅氏抵日後一律移歸神户公司辦理今已辦妥故梅氏即還申昨日與梅氏同乘此船到申者以僑日之法俄兩國人爲多 
　　提督輪船公司之麥堅尼總統號昨日來滬從神户載來之華僑計有八十九名每人票價爲三十元昨日上午七時在招商局中棧上岸該輪此次由美載來之進口貨計有麥粉十萬五千包新紫銅一萬五千方香烟一千一百十箱麥糊七百件該輪定於明日赴港云 
　　藍烟囱公司各船刻已經總行改定由歐東航至中日之各商輪向以赴橫濱爲主要地者今已將此埠取消一律改走至神户爲度矣 
　　太古怡和等現協談將香港赴各地船價減短刻已改定宣布如下由港赴威海衛頭等價六○元較原價減五元由港赴天当頭等價九○元較原價減五元由港赴曼谷頭等價一二○元較原價減一○元又往小呂宋價頭等原定八十元者今減爲五十元來還票原定一百二十元者今減爲九十元二等原定五十元者今減爲三十五元三等由三十五元減至二十七元刻下已令實行矣 
　　藍烟囱公司之中歐綫載客郵船近爲兼航小呂宋起見特定小呂宋之赴歐船票價計Ａ級輪頭等售九十七鎊Ｂ級輪售九十鎊 
　　美國航務部現將五○二隊之客輪七艘售與大來洋行大來擬在遠東開關兼行世界班航路今正在磋商籌備中 
　　昌興公司之俄國皇后號昨日已從神户駛出二十二號至上海當日下午二時半送客小火輪在海關碼頭開出直往香港云 
[�金雷總統號船首擱淺]  
　　文匯報云今晨八時四十五分麥金雷總統號在招商中棧碼頭附近轉船之際船首忽擱淺灘施救無效日間遂將頭艙貨物起出若干並注淡水於船後水艙内俾減船首重量大約於今晚六時至八時間潮漲之際當可浮出至船上搭客仍送至海關碼頭上岸並無延擱惟郵件稍爲遲延而浦江内往來船隻以該輪橫於江中亦略覺不便云 
[絲業團體開會記]  
　　爲百多洋行絲欵交涉 
　　洋商絲公會上海洋商絲公會因絲繭總公所與百多洋行絲欵交涉一事於昨（十九）午後五時在圓明園路一號英國商會邀集各國絲商開會討論調解方法到者各洋行大班開能（泰和）·立德爾（中和）·沙角（逹昌）·麥地（信孚）·花白（愼餘）·沙弗（有餘）·皮度納（開利）·麥寗（安利）·騰（公安）·顯佛（連納）·派拉塔（怡和）·等數十人開能會長主席書記董事沙角紀錄當經各絲商討論之下僉以百多不付絲欵係百多一行之事祗能由華絲商與百多交涉未使牽動全體本公會祇有盡力調解萬難强制執行以及担負何種責任云復經議定調解方法並復絲繭總公所之函稿後旋即散會時已六時餘矣 
　　江浙皖絲繭總公所江浙皖絲繭總公所因百多洋行絲欵事本定於昨日（十九）午後四時續開同業會議嗣因洋商絲公會亦定於昨日開會復函未至遂改開預備會到者各議董各廠商各絲號代表等數十人由沈總理主席各廠商對於保障此餘絲之方法多數主張恢復昔年華絲解交洋莊後於二十四小時照付絲欵之習慣公决今日洋商絲公會亦在開會或已議有解决辦法俟復函如何再定於今日（二十）開會集議進行云議畢散會 
[美按察署官制將提出修正案]  
　　大晚報云美政府於下届國會開會時將提出駐華按察使署官制修正案如能通過則該署將直隷於美國總檢察廳監督之下而在按察使失職出缺或離署之時推事得代理按察使聽審下令或宣判又於審理重要刑事案件及民事案件時照美國通例須有陪審員陪審者得指派佐理員兩人幫同聽審 
[浚浦局已預備浚蘇州河]  
　　本埠各包工大頭目接浚浦總局總工程師海德生函略謂茲因將來或有挖泥工程鄙人欲知閣下能否代本局運泥其辦法由蘇州河中之挖泥機所挖之泥運至沿河二三英里離河邊一百尺之高地上（挖泥機工作時間爲十小時至十二小時之久）惟每小時須能運二十五方泥並能供給至少裝五方泥量之泥船該船須足敷應用以免挖泥機有停頓之弊其由船中卸泥及運至岸上之工程均歸閣下自辦以上工程所需若干請將每方價目示知須以銀兩計算爲荷云 
[美商會聯合會將開年會]  
　　大晚報云美商會聯合會定於十月十六十七兩日在上海召集全年大會 
[工部局公報摘錄]  
　　本星期工部局公報載電車公司本擬九月十六日起增加車資曾於八月三十日函請工部局同意嗣工部局以事關重要電車公司定期過促不及詳細考慮因於九月十日函令公司暫緩實行俾工部局得通盤考慮云 
　　西人蒂萊氏代表華人董漢生（譯音）函請工部局准其由靜安寺路駛行公共汽車取道愚園路至極思非而公園已經工部局覆函拒絕 
　　法興洋行經理羅斯氏函致工部局請許其包辦租界内街市招貼捐工部局覆函稱專利向爲工部局所不許未便照准 
　　美國加州郝恩動物塲公司函請工部局撥地數十畝俾在滬建一動物院工部局覆稱工部局未能助辦此事不勝抱歉 
[駐華日海軍司令易人]  
　　日本駐華長江海軍第一遣外艦隊總司令小林因病辭職昨由日政府另委野村少將繼任日内即將來華履新其各國駐泊長江之海軍聯防艦隊計劃乃由新任繼續協議進行云 
[交部租船與津浦路]  
　　交通部前次向裕豐航業公司借有欵項即以華大華利華丁華己等輪租給該公司嗣津浦路局港務處吳處長電部擬請將華大華利兩輪撥歸津浦路裕豐公司因有債務關係一時未允所有交通部八月三十一來電亦尙未復現部電吳處長擬先就津浦路局撥欵若干交與裕豐以便將華大華利兩輪收回茲將該部來電錄後上海裕豐輪船公司八月三十一電諒逹華大華利兩輪現已租與津浦路局應用已派吳處長赴滬與該公司會商一面接收船只一面將部欠之欵酌量先行墊還若干俟該公司派員來部結算確數後再由該局掃數淸償希即與之接洽酌量辦理並隨時電報交通部寒印 
 
 

Page 14

 
 
第一萬八千一百六十四號;中華民國十二年 西曆一千九百二十三年九月二十號
星期四 * *[電料局長擬購莫爾斯紙條]  
　　電政上一切材料交通部在上海設有電料管理局委社逢時管理向來材料尙稱充足近因存料無多社氏昨電呈交部向薛如洋行購莫爾斯紙條五萬盤惟此項現貨甚少聞日商須藤尙有存貨應否向其定購請速核示云云 
[上海寗波間通電近况]  
　　上海電報局與寗波紹興兩處往來電報向係合用一線輪流傳遞茲因杭州與紹興間已造有新線故上海與寗波改爲直逹工作所有紹興·蕭山·嵊縣·曹娥·諸暨·建德·浦江·衢州·江山·浦城·常山等處電報由杭州局轉遞溫州·蘭谿·金華·永康·餘姚·溫嶺·樂淸·麗水·縉雲·等處電報由寗波局接轉其他延平建寗·等報擇兩局中之報數較少者接轉云 
[美人安文士來華調查財政]  
　　國民黨設宴歡迎 
　　美人安文士近奉美政府命令來華考察中國財政及商業情形現安君已偕其夫人抵滬安君來華此爲第四次而其夫則係初次前晚國民黨本部在大東旅社宴請安氏夫婦並請女賓作陪張秋白主席汪精衛張溥泉等均蒞臨首由主席致歡迎詞次張溥泉演說何世楨翻譯謂中國與美國本爲良友而本黨黨員與貴國人士亦頗親密今日得在滬相聚一堂極爲榮幸中國財政混亂已逹極點安君將至北京届時當可窺見其優劣而下明確之批評云云次安文士答稱鄙人極願與華人爲友來華已歷四次至中山先生之主義素極敬慕不日將至廣州親聆其意見云云安君並述華人在美讀書作工之成績次張秋白演說狄侃翻譯謂眞正愛國惟本黨希望安君了解中山之主義以友誼贊助更望美人贊助中國愛國者勿助軍閥演說畢隨意談話而散 
[全國敎聯會消息]  
　　十五省區推定代表吉魯代表昨日到滬 
　　九届敎聯會在滇開會籌備情形已誌昨報現各省致函電於江蘇省敎育會報告已推定赴滇代表者計有直魯·晋·吉·鄂·豫·湘·贛·蘇·皖·浙·粤·川·黔連滇省計十五省區已足法定人數雙十節可望開會山東代表范予遂昨日（十九）到申駐民國路泰安棧七十一號吉林代表王希禹（奥菴）亦於昨日到滬住三馬路上海旅館十八號王君係北高畢業現任吉林第一師校長范君亦魯省敎育界知名之士各省代表赴滇特别免費護照由慶何兩君託黃任之袁觀瀾君向江蘇交涉公署交涉尙無結果聞滇省外交司長徐之琛不日到滬届時或將與駐滬法領交涉通融辦理至由滬赴滇道經香港海防須兌換港紙法紙手續甚繁刻由上海富滇銀行經理袁峴公特備旅行滙票各代表經過香港海防可持票赴該地方分行領取港紙法紙頗爲便利云 
[職業指導委員會進行狀况]  
　　中華職業敎育社職業指導委員會自本年七月十八日在寗第一次開會後即積極進行八月二十二日因委員赴京參與改進社年會者甚多復在淸華開第二次會議到會者劉湛恩朱經農黃任之陸規亮莊澤宣楊衛玉等詳論進行方法議决四項如下㈠調查職業及社會狀况注意供求相應與江蘇敎實聯合會合辦㈡測騐個人職業性能與敎育改進社心理測騐組合辦㈢宣傳用出版演講及其他方法㈣介紹注意三事一爲人謀校二爲人謀事三爲事謀人九月十七日下午一時該會又假本埠青年會開第三次會議到者劉湛恩陸規亮廖茂如（鄒恩潤代表）朱經農黃任之鄒恩潤楊衛玉報告事件如下㈠調查江蘇各校内容以備敎育指導之用先從調查各校校名及地址入手現此項調查已覆者二十縣一面着手調查已知之各校内容一面仍催各縣速復㈡所編職業指導一書業已脫稿付商務書館印行不久可以出版㈢通訊委員顧蔭亭君在英國譯述英國職業指導報告允作本會參考書現正從事編譯議决事件如下㈠通過修正之學校狀况調查表㈡先聯絡上海各校請各推代表一人與本會共組職業指導研究會擇定時期逐日延請專家共同討論實施職業指導各問題㈢先選定相當學校作職業指導運動㈣即擇定一校定若干日逐日於課餘請專家演講關於擇業之重要問題喚起學生對於職業之考慮與興趣同時舉行塡註職業性能表格及個人談話等等其詳細辦法公推劉湛恩君起草俟會員公决實行此外關於在京提出議案亦議有切實辦法云 
[總商會圖書館之發展]  
　　各書局贈圖書閱書人數激增 
　　上海總商會圖書館當創設之時本以蒐集商業圖書供商人業餘瀏覽爲宗旨惟西文商業專門書籍非於歐文夙有研究之學子不易了解旣不合於普通之需要而中文商業書籍又多係轉譯而來近年此項新出版之譯著亦甚寥落致閱者每有供不應求之感而該館購書亦頗以難得適當之處置爲苦並於其他有志潛修之士又每苦館内所備書籍除商業以外别無可供閱覽之資故歷時一年而成效未著自本年該館通函徵求書籍後一般熱心公益之各書局各團體頗多以宏篇鉅製投贈其中如著易堂書局所贈之小方壺齋與地叢鈔黃山谷全集·遼金史紀事本末等商務印書館所贈之外交報彙編·洓水紀聞·嘯亭雜錄等錦章書局所贈之唐代叢書·荊駝逸史·羣芳譜·歐陽文忠全集等均爲舊籍中有價値之著作頗足供一般學子之參考該館爲適應各界需要起見故收受贈書亦不復採嚴格限制主義近來閱書人數之激增實由於此該館甚希望各熱心家之源源捐贈始終弗替庶公衆閱書益臻便利云 
[總商會請引渡厦門逃官]  
　　法租界會審公廨昨接上海總商會第一千一百二十號公函請將携欵潛逃業已拘獲之郭紱昌劉采亮依法引渡解厦歸案原文如下逕啓者接准厦門總商會及治安維持會合詞函稱敝會代表厦埠商民告發厦門警察廳廳長郭紱昌·福建高等審判分廳監督推事劉采亮·思明地方審判廳廳長劉明敭·棄職捲逃郭紱昌劉采亮經已逮捕而劉明敭無踪茲公推律師陳季良警察廳司法科科長吳春華赴滬代表敝會告發及交涉引渡事宜祈鼎力撥助商請法租界會審公廨轉商法捕房將郭劉等依法引渡俾得解厦歸案訊辦至劉明敭現尙在逃仍乞設法逮捕等由到會相應備案奉逹惟祈察核辦理實紉公誼 
[各路商界總聯合會委員會紀]  
　　前日（十八）下午五時上海各路商界總聯合會委員會假百老匯路商界聯合會開第七次討論會議决各案列下㈠總會章程已收到二十餘份議定一面再催未送各分會展期於本月二十一日（即星期五）下午一時開審查會公同决定之所有關於修改章程提出意見之各分會届時可派代表旁聽㈡根據南園大會推派十一人爲委員議决本星期五開審查會不再展期務請委員全體出席以昭愼重㈢俟審查會章後即定期進行選舉事宜議畢散會 
[道路會第二届徵求成績揭曉]  
　　共得一萬零八百三十二分 
　　中華全國道路建設協會第二届專用舊面徵求各省會員今日報告總結分數最多者係名譽會長王正廷徵得會員人數最多者係江蘇警界徵求員王桂林照章除贈全年月刊圖書及金質感謝章外並各贈旅行千里鏡一套茲將各徵求員分數錄下 
　　王正廷一一九三分郭秉文一○六○分樊發源六一五分唐繼堯三二○分許沅二九五分吳山二七六分吳天倪二六一分張學良二一七分徐謙二一二分盧永祥李文輔陳秋安各二○○分王桂林一九三分陳仇九一九四分趙惺吾一九○分張公量一五四分陳樹藩一一九分陳樹棠一一七分名史量才葉承澍　各一一五分應芝一○七分周言芬一○五分杜芸楣一○四分蔣蓉生一○一分王承斌岑德咸劉雲芳各一○○分陳繼新八九分陸傑夫八六分李克殷八○分曾憲三七九分蕭鑑冰七八分李克賢吳逸各七四分阮性宜七二分周秉權六六分傅紉秋周鳳岐各六三分楊祖琛五五分李公度李耀祥吳國光章紀堯各五○分（五十分以下名衆故不備錄） 
[虹口菜塲攤户將組織聯合會]  
　　虹口蓬路小菜塲食物攤户改遷糾葛及控案均已審結現該攤户等因該處攤户衆多營業繁盛特聯合全塲華商攤户組織攤户聯合會以期聯絡感情發展業務現正在積極籌備中秋節後可以正式成立云 
[私藏手槍子彈之查獲]  
　　同居新閘愛文義路一千五百八十九號屋内之紹興人章阿成·章阿堃·江蘇人匡新泉因私藏手槍一支子彈數粒經公共捕房特别機關華探目鍾星南包探王長根偵悉偕西探長壳羅香協往將章等三人連同手槍子彈一併拘解公共公廨訊供收押在案昨晨由關讞員會同英麥副領事升座第一刑庭復訊即據壳西探長上堂禀稱被告等已在捕房供明手槍子彈係由在逃之日本人青木茂與克督生及韓人安定浩所給囑往法租界暗殺韓人金若山言至此將手槍子彈呈案請察堂上得禀宣判被告三人仍帶回捕房候禮拜六解請日領陪審 
[市議會今日續開臨時會]  
　　上海市議事會議長賈豐臻副議長吳寳地昨致各議員通告云逕啓者茲定陽曆九月二十日（星期四）下午准五時續開臨時會務請撥冗蒞會以便公决提議各要案尤愿多數到會至盼至禱並希注意云 
[寳山將開小學校長會議]  
　　寳山縣敎育局及縣視學召集各小學校校長會議討論進行事宜錄其通函知下逕啓者學制丕變敎育日新任敎職者處此過渡時代應如何推陳出新以資應付乃考諸我邑學校敎育各自爲政不相聞問旣乏合作之精神尤少研究之集合而敎育行政人員與各校敎職員亦難得機緣從長討論殊抱歉憾當此敎育革新之時原有學校應加以整頓而新敎育亦宜研究進行茲擬就高級小學入手整理先組織高級小學校長會議凡學科之支配成績之測騐以及社會心理之考求畢業生出路之指導均非集思廣益難臻完美爰爰擬會章十則定於九月二十三日上午十時集會討論届時至希貴校長蒞臨爲荷 
[函請調查華東女子中學]  
　　上海縣敎育局昨接江蘇省敎育會函云近據吳澤芳報告云敬啓者滬上黑幕重重流毒已蔓延於敎育界往往藉學校作號召演戲募欵以飽私嚢其下焉者騙得學資即行遁逃種種怪狀報紙屢見不鮮若不嚴行取締足令入學者裹足辦敎育者灰心安能得敎育溥及之望也耶敝庽附近有華東女子中學者剏辦之始觀其章程規則頗合制度職員名單羅列十數一時眩其號召乃令小女入校誦讀豈知上課半月敎員僅張女士一人敎授管理悉等於無蓋一變相之私塾耳似此虚聲招搖受其愚者豈止鄙人一人而已哉更有進者該校以女校爲名而辦法若是難保不含有其他黑幕夙稔貴會主持敎育務請派員調查嚴加取締務使此般敎育界之蟊賊盡行剷除庶幾有子弟之家長得安心令其子弟入學也云云李局長接函後已函派敎育委員前往實地調查報告核辦矣 
[上海童子軍會高級敎練會紀]  
　　上海童子軍會於前晚（十八）五時開高級敎練會議到者十餘人總敎練沈同一主席議决案五件並於昨日發出致各團通告茲錄於后（甲）議决案㈠中華敎育團救濟日災會來函請推派代表出席討論案（决）推俞元爵君前往接洽至振濟辦法由本會設法籌集决不向外界募欵該會如需本會童子軍團襄助之處由會通令各團竭力襄助㈡本届國麇紀念儀式案（决）援照襄例於是日上午九時齊集體育塲舉行升旗典禮㈢各區敎練分區校閱案（决）由各區敎練於雙十節前先行前往各團校閱一次㈣本會規定各種證書須從速付印以便應用案（决）推定徐子成君按照細則所載從速付印㈤請董事籌畫童子軍游藝會案（决）致函董事部請其籌畫（乙）敎練部通告㈠通告各團參照高級敎練議决各案先行籌盡以免臨時不及㈡通告各團雙十節升旗禮後須全體同唱國歌以壯國威爲齊一起見須於九月二十九日（即星期六）午後四時各隊隊長齊集體育塲從事總習以便回到團中訓練員㈢各團號手練習喇叭須於每星期五午後五時半齊集北海路格致公學練習以便雙十節全體會集時應用㈣會中念欲調查各團近狀茲由各區敎練分致表格兩紙須於九月三十號前塡寄本區區敎練處寫荷㈤各團優級童子軍欲考副敎練者速行報到總敎練處各團試用敎練試用副敎練亦須考騐俣格後即行發給證書欲考者速行報名　　㈥東吳童子軍敎練陳秉剛君因事離滬辭去敎練職務該團敎練已聘前任西區敎練盛子道君擔任㈦敎養院童子軍敎總董雪林君辭職赴厦所造敎練事務暫由劉鳳岡君允任㈧廣輩義學童子軍副敎練郭振聲君因事辭去副敎練一職㈨前次考取之副敎練張江泉君自本學期起已接任南洋附屬童子軍副敎練之職 
[國貨會催送紐約展覽會物產]  
　　九畝地中華國貨維持會昨發通告云敬啓者頃准北京經濟討論處公函内開頃准美國紐約紐渥特博物館函開敞處現定於十月十五日舉行中國物產特别展覽會兩個半月幷於明年一月起將此項展覽品巡迴陳列於全國各大都會即希代爲徵求中國物品等因查此次美國紐渥特博物館開會所徵集關於我國敎育美衛文化手工等物品已復不少唯物產一項只允无公司茶葉及地氈兩種闕如甚多現距開會之期僅有數旬爲時已近相應函請貴會如有物產可送陳列務請附加說明（中英文均可）於九月三十日前寄交上海江西路六十二號經濟討論分處以憑轉送至紉公誼等因准此查我國物產種類甚多若僅就徵集茶葉地氈兩種其他物產都付闕如殊屬遺憾爲此函請尊處如有物產欲送往陳列者務將中英文說明書加入直接送往該分處代爲轉送爲期已近務請從速以免徵集愆期無任企禱 
[滬杭路試用新貨車]  
　　滬杭甬鐵路任局長因近年來貨運營業逐漸增多所有本路裝貨車輛實不敷用曾經由外洋購到車底輪軸前經分送吳淞閘口兩機廠裝配車輛現悉已裝就新貨車十輛每車四十噸於昨日（十九）由滬特開新空車專車開往閘口試騐堅固然後裝貨聞於今日（二十）由閘口實行裝貨行用矣 
[友華銀行滙市報告]  
　　昨日友華銀行滙市報告云十八日倫敦大條銀價近期縮○六二五遠期一八七五紐約銀價弗動倫敦紐約間匯價落至四元五角三分半今日此間滙價掛牌僅佛郎長至一二二○枚餘均照昨日弗動市况有堅定之象銀行有意售出近期尤甚通日英鎊漲價九月份三先令一便士半十月份三先令一便士三七五十一十二月份先令一便士三一二五美金售價近遠期均七十元八角七分半日金售價六十八兩三錢七分半購價六十八兩一錢二分半銀行匯票定價英鎊三先令二便士一二五美金七十一元五角佛郎一二七○枚昨日倫敦銀市中國售出遠期印度購進收盤時市况穩定紐約市况堅定印度購買頗踴 
[上海商業市况彙錄]  
　　金融 
　　昨日早市銀幣市價爲七錢二分三釐比上日收盤小三毫七忽半午市收盤又小價七錢二分二厘八七五比前日小半厘中國銀行杭州裝來洋十八萬元又南京來洋二十萬元交通由杭州來洋八萬元各錢莊裝往漢口洋十五萬元裝往嘉興洋五萬元中國賣出洋二十萬元價七錢二分三厘至七錢二分二厘八七五銀拆早午兩市息價皆爲二錢一分較上日無升降中國銀行裝去南京現銀十萬兩交通裝去南京現銀二十萬兩 
　　昨晚止各銀行查倉庫存現銀二千三百九十萬兩現洋三千七百六十三萬元 
　　公債票 
　　昨日各項公債市况平平惟期貨因賣户較多致價趨疲弱但漲落之數尙不劇烈金融公債現貨千元票全市在七十元零八角至七十一元之間收盤計七十元零九角較前日回高七角整六現貨全市祇做開一盤價五十一元七角計漲一角七年長期開盤四十六元其後因受主活動故將盤高至四十六元三角償還八厘收盤二十二元計漲一角金融九月期開盤七十一元二角半其後因賣户較多致價趨疲軟收盤低至七十元零七角半計小三角五分十月期除息漲落情形與近期相仿收盤六十七元八角較前日同跌三角半十一月期結果比前日小二角收盤價爲六十七元七角整六九月期由五十一元八角小至五十一元六角較前日小一角十月期結果較前日小三角五分收盤價爲五十一元八角十一月期收盤五十二元三角半計小二角綜觀全市期貨雖見疲落而人心尙好日内當不致十分疲落云 
　　國内滙兌 
　　昨（十九日）内滙市價據華商銀行公會報告各埠　貼水大致漲多跌少計京津銀滙比前日漲高一兩半洋滙同增七角五分北京公砝掛牌價爲一千零五十四兩銀元爲一千零九元二角五分天津行化價計一千零六十二兩銀元爲一千零八元二角半濟南濟平掛牌價計一千零四十五兩七錢五分比前日漲高二兩銀元改大一元計一千零十二元青島膠足勿動價計一千零六十八兩銀元則跌去五角價爲一千零九元半漢口洋例回縮二錢五分價爲一千零三十二兩七錢半銀元回高二角半爲一千零七元五角重慶九七平銀跌落五剛價掛一千零十兩銀元同跌五元爲一千零十元其疲落原因完全係滙欵淸淡所致此外各滙貼水均與前日掛牌市價相同云 
　　上海商業儲蓄銀行國内滙兌十九日行市報告云今據京津來電洋滙仍不動銀匯又提漲一兩五錢　京銀爲一千零五十四兩洋爲一千零零七元津銀爲一千零六十二兩洋爲一千零零六元此兩日中京津銀市驟然高　三兩而目前行情之大實亦兩月以來所木有也漢電银滙回　二錢五分計洋例每千兩合規元一千零三十二兩七錢五分洋滙每千元仍貼六元魯匯銀市夫有變動洋滙略見提漲計濟南爲一千零十元漲一元濟寗青州同爲一千零十二元各漲二元川匯重慶跌落五元爲一千零十元銀匯亦跌落五兩計九七半每　兩合規元一千零十兩蘇之常州戚墅堰各漲三角計常爲一千零零一元五角戚爲一千零零一元八角淸江漲一元爲一千零零四元此外蘇鎭之規元行情週來已降落不少計補水每千兩合規元一千零四十一兩鎭平二七寳每千兩合規元一千零六十二兩餘市仍如昨盤云 
　　外幣 
　　昨（十九日）各種外幣現貨市况淸靜惟美坡兩票受主較多法票買户亦稍有起色故價格略見漲高美票買一元九角四分坡票計一元零二分較前日各漲五釐法票爲一角二分一釐比前日提高一釐英票因賣户比受主爲多致跌去三分買價爲八元九角荷票價七角二分計小五釐羅卜五元至二十五元票縮小五錢價計七錢日票進出之數寥寥價計九角四分港票計一元零一分半馬克計一元四角五分羅卜一千元新票計二兩二百五十元票一兩二錢五百元老票買三兩五錢各與前日市價相同 
　　金市與匯價 
　　昨日星期三大條銀來電近期縮去零六二五遠期縮一八七五十一月份標金開盤祇較上日收盤好起四錢毛盤時賣者頗多故標金跌至三百三十兩零三錢先令揭曉弗動祇有法滙大五法郎斯時標金爲三百三十兩零一錢各滙市况仍與前日收盤市價相同銀行賣出十二月份先令價三先令一辦士二五買進三先令一辦士三一二五又賣出十二月份美滙價七十元零六二五買進七十元零八七五又賣出十二月份東匯價六錢八分三七五買進六錢八分二五是時標金爲三百二十九兩九錢旋又回高至三百三十兩零二錢嗣後久爲是價上落甚微至收盤時市况稍形見硬銀行賣出十二月份先令價三先令一辦士三一二五買進三先令一辦士三七五又賣出十二月份美滙價七十元零七五買進七十一元又賣出十二月份東滙價六錢八分二五買進六錢八分一二五標金最小至三百二十九兩五錢後仍無上落收盤價爲三百二十九兩八錢午後標金初尙平穩先後因係星期三例無市面惟銀行略有暗盤交易亦較上午稍硬計銀行買進十二月份美滙價七十一元一二五至七十一元一八七五賈進十二月份東滙價六錢八分又由同業中及大連帮均相繼抛出因此標金逐步跌落計標金開盤價爲三百二十九兩七錢後即逐步跌至三百二十七兩八錢其中間有上落者亦祗二錢及三錢後仍爲三百二十七兩九錢收盤 
　　紗花 
　　昨係星期三現貨棉紗交易見淡川帮反有售出二十支五福牧羊三百包由廣帮買進價一百六十三兩五錢本月内出淸其餘如北帮及長江蕪湖汕頭野鷄等帮買進本紗二三百包日紗四五百包本紗趴去五錢至一兩日紗小去一兩至二兩不等交易所之標準紗價人心見美花又回小故標準亦小去二三兩蓋賣者多而買者少也三品紗電無甚上落美花電報近期小三十磅音遠期小二十磅音印棉朋搿而好四羅比奥浮辣奸八羅比白洛去好十羅比公會小包無成交東方廠開出十六支聚實盆五百包價一百四十九兩又十六支文明五百包價一百四十八兩西曆十月份期均扣佣太倉濟太廠開出二十支醒獅大包一百包價一百七十五兩扣佣陰曆八九月隨出市面形勢恐有平鬆之象昨日棉業交易所通州花標準市價均小開盤與收盤比較近遠期皆小去七八錢六七錢不等據紗廠聯合會報告廣帮買進現貨棧交餘姚花一千包價三十六兩厚生廠買進現貨送廠漢口花六十件價三十六兩七錢五豐田廠　進西十一十二月送廠火機花三千包價三十五兩内外廠買進（期同上）火機花二千包價三十五兩老公茂買進現貨送廠上海本花二百包價三十八兩 
　　絲市 
　　昨日洋莊絲市益呈冷淡緣歐美各莊鑒於橫濱絲市開價之廉出於意料之外是以滬埠各絲經因價太昂銷路全無廠絲美法等處均無需要交易停　七里干經美莊亦無進意上等貨毫無成交惟下等貨英倫方面略有購進絲價較賤下等大經法莊稍有去路價亦見跌黃灰二經昨無成交市况沈寂統觀昨日絲市因日絲售價低廉人心已趨疲軟深恐滬埠絲價勢難久持耳 
　　茶市 
　　昨日洋莊茶市路莊土莊兩路之綠茶去路略形暢逹人心轉呈安穩路莊貢煕久無市面昨日謙義富林等行業已先後開辦全市總計成交三百七十六箱婺源屯溪之高莊貨售盤自二十八兩至三十二兩較前雖未能見高然存底不多市價尙能堅定珍眉市面略爲活潑婺源高莊之貨保昌洋行業已動辦昨日成交四百六十九箱高莊售盤自五十三兩至六十兩土莊售自三十二兩五錢至四十兩貨價平均比較照前日仍無漲跌秀眉市面依然穩固天祥同孚等行需要仍殷但高莊之貨存底枯竭交易已不見多大帮市面依然呆滯其中針眉鳳眉娥眉等貨美莊需要頗殷故日來華商態度較前亦稍爲樂觀云 
　　呌莊 
　　昨日星期三輪値英商怡和洋行有限價有不限價拍賣之期排列羽毛羽錂哩嘰彩呢泰西緞元羽綢寗綢斜綢尺六元絨毛布市布原布漂布等各種疋頭計八十四件爲三千七百七十一疋拍妥者七十九件計三千五百八十三疋較上週多拍十八件計八百九十八疋内有西緞之絨市布等貨共計五件爲一百八十八疋因價限制不能成交本街與各客帮均有購進價格互有升降大致漲多跌少 
　　尙有本埠新聞等轉入後頁 
 
 

Page 15

 
 
第一萬八千一百六十四號;中華民國十二年 西曆一千九百二十三年九月二十號
星期四 * *本埠新聞二 
[南洋大學消息]  
　　南洋大學開學已十餘日校中各種組織近又開始活動連日集議討論一切進行方針今紀其情形如下㈠南洋週刋社上半年曾舉定鍾奔榮爲本學期總編輯惟鍾因事至今尙未到校近特暫謮顧穀同代總編輯現正徵集稿件三卷一號將於九月二十五日出版㈡南洋通信社曾於上學期終結舉出潘世宜主任近正徵求社員該社經費充足今年將擴充範圍俾大學精神得盡量發揚期能與社會接近㈢南洋義務學校今年由周楨充校長許廣圻爲敎務長（因病由魏祖摩代）楊文炳爲事務長有學生二百人職敎員四五十人計分十班已於十七日行始業式大學職員及各學生團體領袖皆蒞臨演講㈣參觀工廠前星期六（十六日）吳淞大中華紗廠中汽輪nosrekiD拆卸修理該廠總工程師謝氏現爲該校敎授特允該校電機機械兩科四年級生到廠參觀並加以解釋㈤該校三大建築即將動工先建體育室及學生會集室機械科科長狄克遜nibruT氏已回國科長由周子競氏代理該校校長陳杜衡氏已於前日因校事北上體育會職員已將舉出以爲今年各項奪標運動之準備學生亦已到齊 
[各團體訂期赴寗弔唁]  
　　本埠各團體擬於陰曆八月十二日赴寗吊唁韓省長夫人之喪加入團體爲上海縣議會縣敎育會·縣商會·敎育局·地方欵產經理處·上海市議·會上海慈善團·紅十字會滬城分會·滬北棲流公所·浦東塘工善後局·滬閔南柘長途汽車公司·内地自來水公司·華商電汽公司·上海救火聯合會等茲錄其通告如下敬啓者頃接江蘇省公署發來韓省長德配王夫人訃告定於舊曆八月十八日在寗設奠敝會同人擬查照上年各團體公祭齊公孟芳之成案辦理日昨派員趨前接洽已荷贊成加入茲將擬定赴寗辦法如左（一）起行舊曆八月十二日（二）火車上午九時三十分特别快車下午十二時三十分快軍十一時三十分夜車（三）旅館下關新交通飯店車到時派人在車站招待（四）各機關各個人之禮各歸各送於十一日以前送至救火聯合會備有專差先於特别快車到寗（五）公祭之祭文祭品等特由救火聯合會承辦事後公派（六）來回火車旅館一切費用各自負擔 
[塘口分卡留難之呼籲]  
　　浦東塘口分卡留難苛擾大動公憤昨由該地公民邢志剛等呈閔行稅務總所長文云呈爲分卡苛徵暴歛節節留難籲懇澈查禁止以恤民困事竊上海縣屬之陳行鄉距滬不過三十里交通利便向有航船一艘早出暮歸爲搭乘鄉客購物之便並無營利可言不意塘口鈞分卡欺壓鄉愚節節留難出卡時有帶數十斤之棉花硬捐一擔各客零件聚而估稅留難無遺進卡時上海捐過之貨槪不補稅向索陋規費洋二角今塘口新卡員一見鄉愚可欺變本加厲零帶之物硬索分運單否則聚而估稅扣船留難索償始免昨日民等有購食米五斗至一石者六人向上海各米店購取索單分運勢所不能而卡員亦明知零物索單爲難不問情由逼稅至二十石始放怨聲四起莫敢誰何按塘口分卡不特優稅苛歛且爲扣船留難損害交通永累無窮爲此具詞環懇鈞長俯鑒苦衷迅賜飭知塘口分卡對於鄉民航船稍加體恤零帶貨物難出分運單不得故意留難苛徵暴歛以恤民困而惠地方不勝感戴云云 
[浙江絲綢銀行補選辦事董事]  
　　絲綢銀行辦事董事戚蒓芳今夏因病故出缺昨午該行開董事會公推董事裴雲卿補缺裴君已允就職矣 
[市民會再爭福昌鉅貨物]  
　　本埠大盛海味行於八月間運往蕪湖福昌鉅號海參三件被該處外交後援會誤指爲劣貨扣留存棧經再四交涉迄未發還日來該會因救濟旅日災僑擬將查存貨件拍賣售欵以充是項振欵當由民國路商聯會報告市民大會即於删日電請蕪湖總商會証明是項海參確係西貨請阻止拍賣並隨寄快函詳述該貨產地及售出之洋行其爲西貨已無疑義詎昨接蕪湖總商會覆函稱福昌鉅海參三件雖非劣貨已申辯不及准照發票備價五成買回等語商民聞之譁然一時現又由市民大會去函勸告内有明知其非劣貨而必令其備價買回何以服該號之心將來不免負法律上之責任於抵貨前途影響匪細屬在同志用敢掬陳云云未知蕪湖商會能否採納也 
[滬北六路商聯會常會紀]  
　　昨日午後滬北六路商聯會開常會到二十餘人成變春主席議案如下㈠籌賑日災辦法准請交際庶務兩科即日出發無論籌欵多寡統交恊濟日災義賑會經辦㈡開放米禁事電懇蘇浙皖三省長官一致拒絕㈢曹錕一旦自居總統我商界全國罷市罷工實力抵制㈣國會至十月十日期滿倘再延期悞國自當聲討議畢八時散會 
[外沙被擄人逃歸]  
　　上海縣商會書記沈菊齡之胞弟文暄日前被匪擄匿無踪繼由崇明外沙來信述匪要求千元取贖等情已兩紀前報茲聞文暄已於前日脫逃來滬與乃兄相晤述及被擄後幽禁三晝夜備嘗苦楚至其原因委實誤認目的人故禁所有一人看守後始鬆懈因而乘隙潛逃途中尙有人追認皆曰非非此足証誤請財神（匪中口語）也惟身旁因無零用錢文故將長服質錢乘船遁歸云 
[粤僑工界會之會議]  
　　粤僑工界會於前晚八時開會到者三十餘人張渭川主席議案如下（一）徵求大會之籌備分爲十隊以南·番·東·順·香·新·水·化·城·龍·名義排列將於下禮拜舉行（二）粤商醫院開幕推盧子卿鄧鏡陳鵬等十人前往致祝（三）歡送文牘主任湯抱眞回粤席間均演說有交相訓勉次由湯君致謝詞交相歡慰直至十二時始散 
[米業公會請撥公地興米市]  
　　滬上米業同行前因米船來滬向泊十六舖外灘洪生碼頭該處建設小輪碼頭以後大帮米船即被時常趕逐致無停泊處所内地各米船聞訊驚恐咸裹足不前竟有移泊北市者實與米業大有妨碍曾經公函滬南工巡捐局要求指定專泊米船碼頭以免米船分散而便顧全滬地民食等情該局已迭次會議决定在開泰橋迤南薛家浜迤北爲止建築碼頭兩三座俾各路米船俱可聚泊乘此起卸在案迄今數月尙未動工者因該處旣設碼頭應有米市現薛家浜旣已開始塡平應請局酌撥公地二三畝以便先立米市後建碼頭爲米業根本要圖經該業董公同議决由公會函致上海縣商會請即轉函工巡捐局長准予撥出公地歸米業承租所有應繳地租須懇格外從廉云云 
[華洋義振會謝函]  
　　昨日華洋義振會爲浙災徵募申謝浙災徵募大會會長王一亭君曁在會諸君原函如下浙災徵募大會會長一亭先生慈鑒敬啓者本月十二日開第三十一次職員會承報告浙災徵募大會自成立起至結束止經募開支各數當經全體議决應於此次紀錄内記載承浙災徵募大會諸公熱心毅力募斯巨欵（除太湖欵二十萬外共一百萬零九千二百五十二元二角）救濟浙省災民本職員會對此表示深切感謝之忱且捐數如此之巨通盤開支（四千八百九十六元二角八分）爲數甚微尤爲難能至深欽佩等語謹肅函奉逹敬祈垂鑒查去歳浙省發生巨災重災台端提綱掣領奔走呼號不遺餘力以及在會諸公發抒　願踴躍爭先獲斯良果挽此浩刦茲特一致掬誠申謝併懇轉　在會諸公表示本會全體感謝之至意是所拜禱云云 
[禁止渡船貪載渡客之布告]  
　　駐滬水警第三隊昨發布告云案照行政警察之宗旨在保護安全消除危險故有警必察而絕對干涉於人民乃查本界高昌廟廣東碼頭及周家渡等處渡船並不恪遵滬南工巡捐局定章按額載人迭經失事實屬貪利違法此風斷不可長爲此佈告該渡天等以後務必遵章營業顧全同類否則本隊職責所在一經覺察違章定即依法嚴懲决不忍心放任若輩以人命爲兒戲云 
[秋節封關之布告]  
　　江海關昨發布告云照得本月二十五日即奉定爲秋節之期本關例於是日給假封關停辦公事爲此仰華商等一體知悉此布 
[水警廳長之防盜]  
　　江蘇水警趙廳長近以各鄉河道水盜充斥需艦游巡故於前日令飭駐泊閔行浦江之安靖兵輪迅即開駛赴蘇聽候差遣又趙聽長現聞有盜匪起帮之謠言防範剿捕不得不預爲籌備爰特通令各區長所有本届各區隊油艙之巡船如已上岸開工者限十日内一律完工未開工者暫從緩辦以期派令四出巡查而維航路治安昨各區長已轉令所屬各隊一體遵照辦理矣 
[水警偵獲崇明刦案盜匪]  
　　崇明縣境老先行鄉朱姓家前被盜匪搶刦一案尙有逸盜未獲由水陸各警通緝在案茲有水警偵探李得標金阿煥昨日在浦東東溝地方訪獲崇明人高大郎一名係屬朱姓家案内之夥盜當即解送水警第三隊收押候辦 
[亞爾培路發生刼案]  
　　法新租界亞爾培路三百零九號門牌曾姓家於前晚九時餘突來盜匪四人敲門入内各出手槍恐嚇當搶去首飾等物計值一千餘元而逸後由探目任水揚任坤揚包探黃芝芳等到來匪已遠颶當即查勘一週回稟捕頭諭令務獲該匪等到案究辦 
[三夾水撈獲小汽船]  
　　吳淞三夾水方面連日由河泊司令泅水頭目趙雲祥備船僱工數十人打撈某輪失落之錨詎料在該處撈獲小汽船一艘艙内機器尙存不知如何沉下又撈獲他輪遺下之錨一隻經該頭目報告張華浜新關河泊司請爲騐看矣 
[索欵刀傷頭部]  
　　無錫婦人嚴嚴氏向蒙古路南京人馮正雙盤開老虎灶因久盤價洋九十元約緩數日馮以家有要事急欲回籍不能久待致起衝突該氏被馮用菜刀砍傷頭部由警拘入四區一分所昨解司法科訊辦 
[舊手槍沒收了案]  
　　公共捕房特别機關華探目鍾星南包探白忠麒前日得到報告謂滬西勞勃生路三千二百六十五號屋内有私藏軍火情事即偕壳西探長協往搜獲手槍一支子彈數粒當將該屋内之徐州人周德標·邱元龍·連同軍火一併帶入捕房昨解公共公廨即據該探等稟稱據被告等在捕房供稱前曾拘獲竊木料之竊賊數人送捕究辦該竊等懷有仇隙將手槍暗置披屋内圖害等情其所稱拘獲竊賊數人曾至戈登路捕房調查確有其事且查此項手槍式老銹舊機關不能開放云云並將手槍子彈呈案訊之周邱二人均供前充兵士該手槍不知何來求宥經中西官核供判被告二人開釋手槍子彈沒收 
[拒還汽車價出手槍恐嚇]  
　　汽車夫周小毛前向汽車行主林某處購得汽車一輛尾欠價洋一千二百元迭向索取人不見面昨午林乘汽車出外行經民國路西門附近與周相遇林命停車上前扭住向討欠欵詎周袖出手槍希圖轟擊當經林之同伴帮同上前將手槍奪下又抄出子彈七粒遂將周軋上汽車馳赴上海地方審判聽具詞控究由推事官提訊之下以本案雖爲民事性質然已涉及刑事即判將原被告並手槍子彈一併先送同級檢察廳訊明判决下午由檢察官提案預審一過判周小毛收押林退去槍彈存案沒收 
[搶土販土一併解究]  
　　浦東浦鎭實順民信局脚夫李上永於前日下午由滬局肩挑信擔内夾帶烟土一大包三小包行經塘橋三官堂南首荒野中突來匪徒四五人將該脚夫圍住搜查當將烟土搶劫逃逸該脚夫即投報三區三分署經宋警佐諭令長警跴緝於昨午後由巡長張聯甫在該鎭天義池浴堂拘獲搶劫是項烟土之張老五一名解署經宋警佐飭傳原告投案研訊之下以搶土販土均非善類判解地方檢察廳訊辦 
[婦人私設燕子窠之科罰]  
　　蘇州婦人唐段氏因在麥根路一千零二十四號屋内私設燕子窠前日被戈登路捕房包探劉漢宗得悉協同西探前往將氏及烟客陶富廷楊五巧韓春林趙阿大等連同烟具一併帶入捕房昨解公共公廨經中西官訊明判唐段氏罰洋五十元或押女所一月餘人各罰洋三元一併充公烟具銷燬 
[私賣鴉片之科罰]  
　　張永卿唐仁德兩人邇在法租界朱良侯王張氏兩家私設烟榻容人在内吃烟事爲包探查知稟明西探於前晚至各該處抄出烟具等物連同二房東一併帶入捕房諭各交保昨日傳至法公堂請究先由捕頭上堂稟明前情詰張等承認私賣燈吃不諱中西官判張等四人各罰洋四十五元充公烟具沒收 
[救濟會查獲被拐之嘉興婦人]  
　　嘉興婦人張楊氏年二十一歲此次被該縣拐匪張桂生俞德金串通拐匿由該氏家屬查明前情先將張桂生扭控嘉興縣公署訊供收押俞德金聞知即將該氏誘拐來滬致該公署派警往拘已無踪跡嗣該氏家屬投上海救濟婦孺會報求查緝該會飭派偵探虞占順余長林等分投調查前日在萬生橋南首點心店樓上將該氏及便德金一併拘獲立送地檢廳由檢察官提訊之下判俞收押候究該氏着送該會留養候傳家屬來案認領 
[逃妻與堂弟並獲]  
　　向在救火會員朱某處當包車夫之劉維光其妻馮氏年二十一歲去年七月十八日在阜寗原籍逃逸迄今年餘經人向劉報告謂該氏係遭劉之堂弟德香誘拐在申應自行查訪前日劉維光在長安路長興里十五號門牌將劉馮氏劉德香扭控四區二分署移送地檢廳昨日下午由檢察官訊供之下判將該氏德香分别收押候辦 
[指控拐匿妹子之證實]  
　　阜寗人王洪才日前在四區控理髪匠李興高串同北梅園路開飯店之王陳氏拐匿伊妹春女子一案解科訊究已誌前報前日原告又扭飯店夥王四及其妹春女到案控稱今晨經過該店門前見王四正在雇車欲將民妹藏往他處等語經劉署長質訊春女供初五晚放工歸家行經是處被伊等誘匿樓上不許聲張云云奉判解科核辦 
[誘拐男孩押一月]  
　　住居勞勃生路之徐永控南京人王阿根誘拐伊之六歲男孩才寳一案昨晨由廨復訊得實係被告引誘徐孩至荒地上圖搶銀項圈官判王押西牢一月示儆 
[過犯攫財物之押儆]  
　　张阿三在北福建路糾黨將王阿生攔住攫取其身畔大洋三十六元小洋二百角案發被捕解由公共公廨論令押候查究已誌本報昨晨包探陸連奎傳同原告及証人張福春將被告解廨稟明被告前因迭犯路刦各案已經公堂懲辦云云中西官即向一千人証質訊之下以張係過犯判押西牢半年期滿逐出租界贓交原主領去 
　　又流氓李小喜子前在鴨綠路擾取婦人李楊氏所抱小孩長根之頸戴金鎖片一枚飛奔圖逃該氏大喊由巡捕聞警追獲人贓帶入捕房飭探葛祖元查明李係過犯昨解公共公廨請究經中西官訊實判李押西牢九月期滿永遠逐出租界不准逗留贓交原主領去 
[恒豐路之騙香烟案]  
　　日前有身着華絲葛長褂之某甲至閘北恒豐路鎭安里口久大祥烟紙店講買茄力克烟十五聽前門牌烟五聽甲自稱陳姓要求該店派人送烟至對馬路鴻源里十七號陳姓醫生家錢可帶轉當由店夥謝寳良戎成書隨甲送烟至陳醫生家甲對兩夥云所有前門牌須一律掉換茄力克迨兩夥携前門牌回店去掉時甲將茄力克烟十五聽携而逃逸此事曾涉及陳醫生家乳傭胡方氏扭控四區二分所倪　佐訊無確供將氏釋出候緝在逃之某甲到案究辦 
[汽車肇禍三則]  
　　傷二人斃一人 
　　江北人王得華昨日下午一時許行經小沙渡路被汽車撞倒腿足受傷由戈登路捕房一千三百五十三號華捕到來抄錄汽車號碼另雇車送受傷人往仁濟醫院治一面歸報捕頭候示 
　　又昨日下午三時騰飛汽車公司汽車夫沈金記駕駛一千四百六十號汽車駛經靜安寺路撞傷某店舉徒李永兆頭部等處受傷經捕押令汽車載送李永兆往仁濟醫院醫治旋即帶該汽車夫入捕房稟候捕頭發落又有某號汽車於昨日下午五時駛經南京路撞跌浦東人　小竽碾傷腹部經老閘捕房二百四十一號巡捕抄錄汽車號碼另雇車送受傷人往仁濟醫院醫治逾兩小時因傷重斃於醫院由捕房派捕將屍車送騐屍所候騐 
[火燒汽車]  
　　昨日上午十句半鐘有英國人某甲駕二千六百十七號摩托車駛至美租界百老滙路蓬路轉角汽缸忽然爆發火星四射汽車全部焚燒一時不可收拾由巡街捕查見電告北段救火會立驅皮帶車馳往撲滅事經美捕房得悉派探譚鳳池前往調查得該汽車曾向某公司保有險銀一千兩云 
[船户之决鬥]  
　　船户管實林本與同業浦龍寳有仇前晚浦糾衆持械向管報復兩造約在浦灘决鬥管寡不敵衆致受刀傷二處一在左乳旁一在左腿由警聞耗赶到將浦拘獲餘均逃散連同傷者併送一區警署于昨轉送地檢廳由檢察官騐訊一過判管發堂醫治浦收押候原告傷愈再核 
[索債之衝突]  
　　浦東祥生廠木工蔣漢濤前被友人朱阿章借去洋數十元迭索無着前日蔣又向索致起衝突彼此扭毆傷及蔣之頭額流血由暼將兩造拘送三區警署於昨轉送地檢廳訊判朱阿章收押蔣漢濤回去自醫候示 
[蕩婦拉客押十天]  
　　蕩婦王陳氏前晚在八仙橋地方拉客被包探陳寳暼見以陳氏有違定章帶入捕房昨解法公堂請究先由陳探稟明前情詰之陳氏供認拉客不諱中西官判陳氏罰洋十元充公無力繳洋改押十天以儆 
[公共公廨訊案彙錄]  
　　昨晨公共公廨民四庭由俞襄　會同美雅副領事訊理㈠婦人徐吳氏延台維斯等律師爲已故徐志堦遺產所訂和解條件聲請修改案對造徐火生之代表佑尼干帮辦施乃德等律師反對修改要求諭令該氏照約履行结果本案和解契約當庭成立當時訊之各造均無異議今事隔一年徐吳氏已履行其利益之一部份乃以不識字等語發生異議實無理由應將請求註銷仍着照和解契約限十四天内履行証人張啓祥核無欺騙情形應毋庸議㈡顧範九等訴楊慶徵不分未將綏遠奬券頭彩售出之紅利案施乃德律師請求改期結果改期訊理㈢張老妹娘訴巧金娘欠欵案結果同上㈣戴如生延慕恩律師訴與其妻戴王氏離婚案結果被告不到原告口供本公堂認爲可信應准兩造脫離婚姻關係八歲女孩准原告查明收管㈣怡和順夏布莊訴德盛昌號股東孫慶堂王玉庭張玉堂等欠夏布價洋案結果登報十四天再核㈤王其琛訴蔣五昌欠租案結果蔣五昌自願赴蕭山縣向原告料理應予照准㈥姚增甫訴蔡錫咸欠房租洋案結果先繳洋五十元准原告領去餘欠一百五十元着被告於兩個月内淸償堂費被告繳 
　　又午後民一庭由陸襄讞會同義斐副領事訊理大綸絲廠主吳松岩延朱斯芾律師訴恊昌繭行唐澤如吳子卿違背租約請追損失案被告延高露玲律師提出反訴結果被告等應給付原告洋四十五元六角普負担堂費合同註銷原告其餘之請求駁回 
來件 
[考查歐美日本各國實業尃使懸奬徵文章程　]  
　　第一條徵文以事實與思想並重惟下斷語及發議論時須根據事實或援引學理忌泛論第二條應徵者須具有下列資格之一（甲）現在各國留學之大學肄業或畢業生（乙）本國大學之肄業或畢業生（丙）各國留學生之已返國者第三條凡具有上列資格而願應徵者須於民國十三年一月一號以前開具姓名籍貫年歲資格及通訊地址郵寄駐美中國公使館轉考查實業專使除願另選題目者須照以下第五條之規定辦理外報名單上不必載明所選題目第四條徵文用國文惟對於科學名詞可加註外國文以免誤會參考來源及書籍名目亦可用外國文加註第五條徵文題附單開列應徵者得任擇其一如願另選題目則須於正月前將擬題寄呈專使核准此項函件統由駐美中國公使館轉考查實業專使第六條徵文字數無限制但不貴冗長詞費以精審而中肯要爲主命辭求明辨了當第七條懸奬三名首名奬銀洋五百元次三百元次一百元名譽奬無定額得奬文稿由專使酌擇刋印第八條交稿期至民國十三年七月一號截止一切文稿均須於此日以前郵寄上海九江路二十二號或河南路一百八十三號辦公處日期以郵局鈐記爲憑第九條文稿收齊後由專使交特派委員三人評定次第第十條寄送文稿時附寄小封内具應徵人姓名資格及通訊處上附花名文稿上祇書花名評定後拆封對看以免評定委員或有所徇第十一條本章及文題規定之後即分送國内各大學堂幷由各國使館轉寄各國留學生監督及留學生各機關分送各學生第十二條徵文題十六則列左㈠吾國多地產人力而缺資本美國百年前亦多地產而缺資本且缺人力今美國實業之盛甲於世界其道何由吾國可摹倣者何在近來國外投資於吾國實業界者不鮮未能恊進之由又安在試爲加外合資商榷辦法㈡歐美實業革新之後工益盛而農滋　以英德爲尤　　　事實按之原理是否爲必不可免之演進吾國實業正在革新而農爲人生之大本工業之取資亦有保衛與改進之法歟㈢戰前戰後農業苦敝歐美皆然或推咎於農產無相當之金融機關其說然否德國農業銀行之組織他國奉　圭臬英美亦各有新法先比較其長短再揆之吾國情形以何者爲最可採試申論之㈣歐美商業每敷年盛衰繼承若循漫徑試據英美五十年來之經過以解釋此種商業轉圜之原理及其損害所在欲矯正之其道何由吾國實業方興蹈覆堪慮其何以杜防之㈤推溯六國銀團之起落其立意之綱領與新銀團之經過以建公允之評論㈥社會黨主義日盛於世觀其沿革則見其利弊得失安在吾國亦有倡此說者按之吾國經濟程度能否相合㈦勞工活動乃各國政府及實業家認爲最重要與最棘手之問題試論其要幷在彙述各國之勞工法令吾國工廠日增而於勞工問題尙無統一與實行之取締辦法試商榷之㈧美國戰時國外貿易一反舊勢輸出過入戰後輪出漸减今春復現入過於出之舊狀考據經濟原理以推論其種因舉以衡之吾國國外貿易之經過與將來經濟之潮流則趨勢可得而豫言歟㈨各國航空事業之歷吏發逹程度之比較與航空學工程上待解之問題㈩世界絲茶業及吾國推擴絲茶銷埸之要策㈩㈠美國引水以灌瘠荷比榷堤以拒海其規盡何如吾國江淮水利問題垂數十年有因禍爲福轉患爲利之法歟㈩㈡戰後航業一落千丈美政府戰時所建之船流爲贅疣他國之船公司蹶仆未振獨德國連年建造新船噸數驟增有恢復戰前原狀之勢是否在經濟方面有特種原因工程上之比較又如何㈩㈢吾國因生治外法權而有「通商口岸」即「商埠」之特設各國重要都會及海口巨埠以管理上便利起見亦間有特設之統治機關較導常市政有變通之處試論其要以資借鑑並槪舉市政管理之原則㈩㈣吾國之食鹽粗劣甚矣受鹽稅之影響者安在歐美印度皆產鹽其法不同重要國舍英美外均稅鹽法亦各異簡論其異同及利弊㈩㈤吾國工業原料之種數多少及區域對於將來實業之發逹有直接之關係爲自然之限制曷推論之煤鐵爲世界實業之血脈吾國藏產不少又宜若何愼重保存之㈩㈥紡織業爲英國工業之嚆矢竟成世界實業革新之導引詳論各國紡織業之經過及現狀注重於原料銷場機器管理 
公布欄 
[上海地方審判廳]  
　　民庭主文一件徐海祥爲脫離關係聲請備案由據狀該民與子阿毛　欵紏葛尙未理淸何能脫離關係所請備案應毋庸議此批一件判决張孝明與李宗白等因田租沙訟上訴一案（主文）原判除關於張孝明　征張實姑張順盡處分田租之主張駁斥部分外均於廢棄張孝明應返還張實姑一熱正租米三十七石七斗五升實租二石二斗張孝明其餘之上訴駁斥第一審及第二審訟費由上訴人負擔五分之三餘由張實姑負擔一件判决聶承裕與孫志堂因存欵涉訟上訴一案（主文）本件上訴駁斥第二審訟費由上訴人負擔以上九月十四日 
　　刑庭主文一件陸金實等竊盜及駴物一案（判决主文）陸金實連績竊盜之所爲處五　有期徒刑二月未决羈押日數准予折抵汪予溪連續故買戚物之所爲處五等有期徒刑二月未决範押日數准予折抵一件許高郎殺人預審一案（裁决主文）許高郎係犯刑律第三百十一條之罪應予起訴一件罰子云鴉片烟一案（判决主文）瞿子云吸食鴉片煙之所爲處罰金十元如無力完納准易監禁一件單德章竊盜一案（判决主文）單德章竊盜之所爲處拘役四十日未决羈押日數准予折抵一件劉登芝等營利略誘預審一案（裁决主文）劉登芝係犯刑律第三百五十一條第二項之罪應予起訴毛紅居應俟獲案另結一件卓敎良竊盜一案（判决主文）卓敎良竊盜之所爲處拘役三十日一件包金康鴉片烟一案（判决主文）包金康意圖販賣而收藏鴉片烟之所爲處五等有期徒刑一月併科罰金八十元未决羈押日數准予折抵如無力完納罰金准　監禁烟土三十二兩沒收以上九月十四日 
[滬南工巡捐局]  
　　批示民人許阿大呈請寛限翻造並求撤除竹笆由呈悉查該民房屋傾欹非比隣屋完整曾經本局長親往勘驗本局責任所在自當限令翻造以免危人自危况八月二十五日曾據該民具呈來局要求准予修理内進其門面情願遵章收謢等情爲日無幾何得變更前言率請　緩茲限至舊曆八月二十日動工將門面翻造照章收進至於内進　准拆修以示體恤行再有意延宕定于罰辦不貸此批 
 
 

Page 16

 
 
第一萬八千一百六十四號;中華民國十二年 西曆一千九百二十三年九月二十號
星期四 * *   
 
 

Page 17

 
 
第一萬八千一百六十四號;中華民國十二年 西曆一千九百二十三年九月二十號
星期四 * *本埠新聞三 
[富滇銀行陳列滇省商品]  
　　富滇銀行上海分行現因九江路河南路口新屋修理竣工已定於二十一日遷入營業該行因金融界與工商業關係甚鉅滇省牧產豐富徒以交通不便致對外貿易不發逹故特由滬上滇商處將滇省出產物品搜索一部分陳列以供各界之參考俟開幕日並邀請滬上銀行同業及各界人士前往參觀云 
[厦門陶園麵之製售]  
　　　天潼路五號廣陶園製售陶園麵此麵本來自厦門但因每遇船期悞時屢有斷續之憾故去年特設分廠於上海以便就近製售現已徧銷國内外其特點如下㈠食時祇用滾水冲泡不煩烹煑油醬㈡麵質純潔柔嫩爽滑適口㈢味美芬芳常食有益衛生㈣裝置精美可觀用作禮品亦宜云 
[菓子香皂又到一批]  
　　先施公司昨由德國名廠運到各種菓子香皂六七種有蘋菓洋桃檸檬橙子橘子等顏色鮮艶與眞菓無異如用以陳列書房客室尤能多增美觀質地亦頗優良云 
[美人牌紅粉運滬]  
　　南市大東門外大街綏越公司經售美人牌蓋燭紅粉現又運到大批光彩頗佳云 
[怡豐新到生髪丸]  
　　江西路Ｂ八號怡豐公司經理德國藥品近到一種内服生髪丸云 
[又新公司修葺工竣開幕]  
　　四馬路大新街口又新呢絨公司現因房屋修葺工竣已於昨日開幕大衣雨衣等亦皆削價出售云 
[聯益公司開幕後之貨品]  
　　聯益貿易公司自遷至英租界勞合路南京路口正式開幕後各貨從廉如次 
　　縫紉脚踏機器每架五十二元　便電氣迥光燈每具六元八角狄百烈保安剃刀每把一元六角實用萬科全書每本一元六角修理汽車機械全付二十四元攝影機每具九元六角八兩廳擦銅藥水每廳二角汽車去腻發光油每廰七磅半一元五角擦玻璃油每廳二角四分二分半圓皮帶每圈一百尺十五元十二寸裁縫剪刀每把二元八角顏色染衣皂每瑰二角香皂每塊一角自由焊錫敏廳六角四分樓房用銅鎖每把一元零五分云 
[恒生祥廉售眼鏡]  
　　新北門内恒生祥眼鏡號近向美國運到科學眼鏡廉價出售云 
[品芳兼售快鏡軟片]  
　　華界照相館均聚集在城隍廟一隅計有品芳·維新·時新·鏡芳·人仙·美芳·瑞芳·容光等八家品芳兼售快鏡軟片云 
[出版界消息]  
　　南京路抛球場心心照相館所出之「心聲」第二卷第七期已於昨日出版較前益豐美林屋山人之「臣者李蓮英小傳」徐卓呆之偵探小說「一而二」梅花館主之「名士名伶之比較」尤有精采附以挿圖多種每期仍售三角云 
　　西藏路一品香南首東亞書局出版之刀筆菁華一書内容甚佳初版三千部已售罄現再版業已出書洋裝綢面金字每部特價仍售九角本裝四册售七角二分此次再版祇二千部將不再另添印云 
[曼麗畢克福幼年軼事之自述十五]  
　　閱余（曼麗自稱）稿者苟不以余爲陋余請更介紹一事於諸君即須慎擇善良之同伴是也余疾病旣愈仍返白渥葛雷夫公司雖薪俸上略减少許然余終認爲正當進行之方針 
　　受人雇用者苟認爲已得一合宜之事務時則當竭盡已力施展所長爲人服務則人之受汝之操作者自當器重之余自入電影公司以後苟余自知不能隨願者亦從未一次啓口要求加薪對於在公司中服務而論淸夜自思尙可稱謂能耐勞者嘗聞葛雷菲斯語人云離攝影塲最後之一人厥惟曼麗 
　　余自第二次入白渥葛雷夫公司之後越時不久在新墨西哥（NcwMexico美國一省名）遇一可怖之事茲記之如下 
　　余在白渥葛雷夫公司所演之片皆屬一本者祇「潑白洛傳奇之一」"APuebloLegend"一劇爲二本者余在此劇中因余之玄目乃飾一印度婦人余等自加里福尼亞首途前往紐約至阿爾白鈎格（Albuquerque新墨西哥省中之一城名）小駐擬即在此處攝取此歷史影片當時之電影公司中無調查部之設立調查部者先期至該地調查風俗人情山川險要以免攝影時之各種危險 
　　今日之各公司中類皆有此部即如最近陶格拉斯之「俠客羅賓化」"RobinHood一"一劇其調查部中共用參考書籍至一百三十五卷之多皆關於此片攝影所在地之風俗人情者 
　　揆之實情潑白洛地方人之服裝甚有禮節御外衣之前先穿一内衣或一種晚服以襯之余等旣兌得此項服裝不知其用法乃不用親衣祇服外衣外衣袖短雙臂畢露脛部亦然新墨西哥地方多蛇圭人皆裹革於脛以避之余等不知也且土人云古時土人本不用此物余等因歷史上之關係乃亦不用之於是整隊前行行下六里至壹斯裹塔村村中人見余等不完全之服裝大骇駭因該處土人除少數曾授敎育於學校者其餘皆不知電影者爲何物此少數人之中一酋長之女亦在也（伯長）（待續） 
[「殘鐘憾」之評論]  
　　午後訪友未晤順往恩派亞戲院觀「殘鐘憾」一劇此劇乃由西人導演之中國古代情事綜觀全劇祇可供完全不悉中國情形之外人觀覽在中國人視之實不値一笑也劇中大意述中國某朝（未明說大約在明代以前）有人苦心研究創製自鳴鐘一具獻於帝（此帝亦不知何人）帝以爲瘋狂戍之邊遠此人出發時途遇一女孩贈以荷花一朶彼感而受之此孩之父乃專以製鐘（非自鳴鐘）爲業者（此製鐘者在中國古代社會中）之地位極爲奇特旣爲製鐘之工匠而居宅富麗類顯宦）一日孩隨父游見一貧家子酷愛之遂懇其父購此子爲伴其父遂收爲義子如此怱怱數載兒女俱已成年兩相愛悅後某大廟中之巨鐘忽毀此廟爲國中之至寳一國人民之興息皆以此鐘之鳴聲爲準（中國無此風俗且此爲不可能之事）鐘旣毀民遂皇皇無措此製鐘者即當年創造自鳴鐘寄跡邊遠之人帝即合女孩之父更製之詎鐘質之成分不合屢試不成帝怒限以某日製成否則死無赦時韃靼入寇舉國以爲禍至無日女之情人（即其義兄）時方寄讀於其父執家中並私與一蕩婦相戀聞此耗即竊婦衣飾爲婦人潛赴韃靼軍自稱爲歌妓得近韃靼首領遂出不意殺之而遁半途爲追者所及大負創奄臥道上韃靼軍旣失其首領遂自潰散時女父期限將届鐘終不成慮煩無已女思有以救其父遂獨身赴邊野往訪前原製鐘之人此人見女至即憶及女爲前贈花之人並出痿花示女女告以其父製鐘不成將死請其將鐘質之成分示知此人感女誠懇遂出一紙授之女拜受而歸途遇彼之情人輾轉道旁女見而大驚負之而歸（此又爲出乎情理之外）未幾遂卒女視紙方知製鐘時須以死人骨肉攙入方能成移時帝親幸廟視鐘成未女父迎之告以未成帝大怒女遂以紙遙擲帝前自投於火坑中帝見紙遂令女父按法重製而女父見鐘雖可成而兒女皆已夭折哀痛欲絕鐘旣成宏麗甚於往者一國稱便此中蓋寓有女之精誠焉 
　　全劇情節表佈景三者皆無可取中國民間雖有大建築中須和童男女之骨内方能成之說（如相傳造萬里長城洛陽橋等）但此乃下愚迷信之談不足採爲一劇之關鍵劇中最大之弱點即不明瞭中國土地風俗以中國幅員之廣而以全國人民以一鐘之鳴聲爲時間之標凖韃靼尙未入國而小兒女即能旦暮往返此劇中最荒謬之處劇中少年呆木懦怯演來全不類一成英雄事業者女之表情亦稚弱聞其情人暱一蕩婦亦不見怨憤情形即舍身殉父時但蹙雙眉如小兒女與人相駡時之情態全無視死如歸之神氣女父稍佳飾帝者最劣此劇之劣點即在以無稽之中國情事加歐美色彩如少年長袍廣袖見其父時竟免冠鞠躬即此可見中西合璧之妙矣佈景服裝尤陋劣全係取中國舊劇之皮毛惟可取者即全劇無侮辱華人之意其痛不過在藝術欠佳耳近來影戲中演古代情事之劇頗能博社會歡迎如「三劍客」「皇后末路」等劇即爲此中之成功者但中國古代之歷史最爲冗長其間可歌可泣之情事俯拾即是惜外人不知詳細致弄出如此非驢非馬之影片故深望我國影戲界若能於此道深下功夫加以雄厚之資本以最高尙之藝術表演之則對内可令國民不忘其本見先人事業不期生愛國之心對外可宣揚中國古代之文化開影戲界未有之盛事耳（受百） 
[「生死鴛鴦」影片述評]  
　　生死鴛鴦一片原名Serenade係名女伶梅林可伯ＭiriamCooper主演近在卡爾登影戲院開映其内容係述一女郎名梅麗者美貌多情與少年品格相愛好花前月下兩相默許時有縣官來任斯土縣官名杜銘哥生性貪鄙履任未數月而收刮殆盡人民苦之杜有子名羅門藉乃父勢橫行無忌涎梅麗色欲得爲妻因交歡女母以爲進身之階女母果爲甘言所惑而梅麗苦矣一日羅門在園中摘花遣女且摘且吻女雖心有不願顧迫於母命不敢抗拒遙見品格來因以花擲之品格接花投之於地以足踐之遂邀羅門怒藉故欲加之罪品格遂遠遁他處遺書與女備述相思之苦女允其偕遁忽爲杜察覺因嚴禁之且謂其子自失戀後病勢加篤非女莫能救如能愈其疾則品格可赦也女救品格心急因允之無何羅門之疾果愈强迫結婚事爲品格所知急騎入城欲救女出乃寡不敵衆遂遭擒獲幸其忠僕馳往鄰邑求救得將奸人逐去而女與品格得出死入生訂爲婚約焉 
　　劇中飾女郎梅麗者爲梅林可伯梅氏入電影界甚早於「重見光明」中曾見一次前在該院開映之「孽海驚波」亦梅氏之傑作也觀其在此片中之表情較孽海驚波尤佳當其對品格及羅門時雖同一談笑而絕然不同一則純出於心中故極細腻對羅門則一言一笑極不自然蓋廹於母命非出於自願也在園中揩花時現厭煩之色滿腹委曲均能細細表出及見品格與羅門衝突玉容失色蓋知勢力懸殊以卵轚石鮮有不破也後聞品格隻身遠颺栗六不寗及接來書則展眉一笑意甚欣慰繼乃忽忽若有所思移時面現剛毅之色决計背人私遁方欲束裝離室突遇縣官姗姗自外入不覺一震及聞其懇已往視其子拂然不允厥後因欲赦其情人俛首允之及後迫其結婚誓死不允忽聞品格被逮即謂如赦品格即允結婚及至結婚之日而品格又突然而至覺事出兩難躊躇莫决末後毅然犧牲一身以全其情人之生命此數幕梅氏演來由漸而深將當時進退維谷之神情描摹盡致洵難能也飾品格者爲惠而司GeorgeWalsb惠而司爲電影界之先進極負盛名現已脫離電影界矣此片中能將英雄多情之氣槪描摹深刻爲全片生色不少觀其與羅門决鬥幾場精悍絕倫儼然逼眞令人想見其勇力飾縣官者爲司惠考JosefSwickard前在「兒女英雄」中曾飾瞿禮亞之父頗得時人贊美此片中之表情亦頗可觀活似一老奸巨猾步步相逼無容人之餘地與後之家破人亡身死萬刃之下相襯倍覺得力飾羅門之搿蘭司培Grassby表情不弱於惠而司旣愛女之美思欲據爲已有而又憎其愛顧又不必重言厲色以傷其心此種表情極爲難演而搿蘭能一絲不苟曲曲表出非能手不辦也（澹菊） 
 
 

Page 18

 
 
第一萬八千一百六十四號;中華民國十二年 西曆一千九百二十三年九月二十號
星期四 * *[「孝婦羹」映於中國大戲院]  
　　虹口梧州路東鴨綠路中國大戲院連日開映「倫敦大秘密」及「奪地圖」等偵探長片頗受觀者歡迎茲聞明日起至二十三日止日夜開映中國影片「孝婦羹」全部共八本是片情節以勸善勸孝爲主旨故頗有改良風化之力同時又加映「奪地圖」五六集四本及滑稽片等云 
[郵信截止時間表]  
　　來往地點　　　　　　　　　火車或輪船　　平信　　　　　　　　　掛號信福州　　　　　　　　　　　　　羅威驄　芬　　今晨（廿日）八時　　　七時半德國（取道各埠）　　　　　　　羅威　芬　　　晨八時　　　　　　　　七時半　現（取道浦口哈爾濱）　　　　火車　　　　　上午十一時　　　　　　十一時俄國歐洲（註明由浦口西伯利亞墨斯科往者）　　　　　火車　　　　上午十一時　　　　　　　十一時西伯利亞（取道浦口赤塔）　　　　　　　　　　　火車　　　　上午十一時　　　　　　　十一時南部各埠澳洲紐絲綸印　　　　　明託　　　　　午十二時　　　　　　　十一時度歐洲（取道蘇彝士）香港廣州　　　　　　　　　　　明託　　　　　　午十二時　　　　　　十一時香港廣州（包裹）　　　　　　　綏陽　　　　　　下午一時半　　　　　一時汕頭　　　　　　　　　　　　　四川　　　　　　下午二時半　　　　　二時厦門　　　　　　　　　　　　　綏陽　　　　　　下午二時半　　　　　二時烟台天津　　　　　　　　　　　瀘州　　　　　　下午二時半　　　　　二時青島　　　　　　　　　　　　　福建丸　　　　　晚八時　　　　　　　七時半安東大連　　　　　　　　　　　淸江　　　　　　晚九時　　　　　　　九時烟台天津　　　　　　　　　　　泰山　　　　　　晚九時　　　　　　　九時長江各埠　　　　　　　　　　　火車與輪船　　　晚九時　　　　　　　九時 
[學務叢載]  
　　敎育界之各項消息合誌如下 
　　中法學校新校舍落成中法學校於昨日下午四時半在敏體尼蔭路一百七十九號舉行新校舍落成典禮到者有交涉員許秋帆與其秘書楊小堂及法總領事韋禮德等中西來賓與學生等共七百餘人並有俄童軍樂隊奏樂英美烟公司亦派人到塲攝製影片由校長范氏主席操法語致開會辭略謂今日本校舉行新校舍開幕典禮辱承在座諸君光臨不勝榮幸本校創設於一千八百八十六年學生甚少今則增至六百餘名此皆由歷任法領事之贊助與中法各界之合作以培植中國青年增加中法交誼云云次由許交涉員演說略謂鄙人參與此盛典今以最親熱之辭告諸君蓋於一千八百八十七年本校在公館馬路時余曾入校肄業迄今已相隔三十六年目下學額增添校舍擴充已非昔比人生今日非求學不足圖自立諸君入此校非特可求學且能藉以增加中法兩國交誼云云末乃攝影茶點而散 
　　求忠同學會前日開會洞庭西山求忠同學會前晚八時在台灣路滿春坊開第十次籌備會到者五十餘人主任報告籌備結束繼議决各案㈠會員攝影定於本月念三號早晨七時半在南京路先施樂園舉行㈡徐逸凡報告會刋稿件於二十號以前截止以便付印㈢第一届初選准於本月念三號晚七時在滿春坊該會當衆開票已發信請各會員到塲監視以昭愼重議畢散會 
　　女青年會辦平民女學靶子路上海女青年會因從事婦女平民敎育特於今春在本埠各處辦有平民女校十餘所成績頗佳署假後聞將開辦十處定於本月二十六日開學並於今明二日之下午舉行敎員訓練班云 
　　日語專修夜校之擴充南市董家渡内茅山殿日語專修夜校已有畢業生二班成績極優本學期本擬祇設中等班惟因各處紛紛要求故又添設初等班以便初學者時間在每晚六時半至七時半一年畢業學費共祇十二元不日开學今晚起開始報名云 
　　東北城講習各國語言東北城商業聯合敎育委員會主任陳天生因鑒於東北城地位毘連租界商店主顧悉皆外來客商有言語不通以致交易不成或致生衝突者故於昨晚邀集委員數人討論補救方法其結果就會所組織『商有語言講習所』分授國語英語法語日語四種一面請委員徐桐蓀聘請義務講師一面由陳天生擬就提議書交職員會一俟議决即行招集學員開始講授云 
[昨日之菜市]  
　　昨日南北市之菜價如下 
北市　　　　　　　　　　南市　　　　北市　　　　　　　　南市蝦每斤四角　　　　六百四十文　　　　甲魚每兩三十文　　　　四十文青魚每洋三斤　　　　　　三斤　　　　小黃魚每兩四十文　　　三十文鹹蟹每兩四十文　　　　三十文　　　　鯽魚每兩六十文　　　　四十文梅蚶每兩四十文　　　　四十文　　　　羊肉每斤三角　　　　　　三角鴨蛋每只四十文　　　三十五文　　　　雄雞每斤三角　　　　三角五分雞蛋每只三十文　　　　三十文　　　　鴨每只八角　　　　　　　七角蛤蜊每斤二百文　　　百四十文　　　　白魚每兩二十五文　　　十六文辣茄每兩十文　　　　　　　　　　　　青菜每斤八十文　　　　八十文豇荳每斤一百文　　　　八十文　　　　冬瓜每斤三十文　　　　四十文青蟹每兩五十文　　　　四十文　　　　雞毛菜每斤六十文　　　六十文芉艿每斤百二十文　　　一百文　　　　蓊菜每斤六十文　　　　八十文菱白每斤一百四十文　百四十文　　　　白菜每斤六十文　　　　七十文　魚每兩四十文　　　　三十文　　　　鴿子每只三角　　　　　二角半牛肉每斤三角　　　　　三角半　　　　黛魚每兩三十文　　　二十五文蛙肉每兩二十文　　　　二十文　　　　毛荳每斤一百文　　　　八十文南瓜每斤　十文　　　　五十文　　　　黃荳芽每斤百四十文　百五十文猪肉每洋三斤半　　　　三斤半　　　　菠菜每兩十二文新草　每斤四百八十文　四百八十文 
[實驗劇社將遷新屋]  
　　本埠實騐劇社七月七日在新舞台演劇後對於社務積極進行訂於本月二十二日（星期六）下午二時假敏體尼蔭路國語專修學校召集臨時大會討論各項進行事宜又已借定虹口鄧脫路謙吉里某屋爲社址不日即將遷入辦事云 
[集會表]  
　　陽縣本月時問　　地點　　　　　　　　召集者　　　　　　事由 
　　廿日上午　　　　北蘇州路　　　　　　中華金國基督　　執行部委員會 
　　廿日午　　　　　漢口路聯華總會　　　扶輪社　　　　　常會 
　　廿日晚八時　　　四川路青年會　　　　全國道路恊會　　第二届常年會 
　　廿一日　　　　　九江路河南路口　　　富滇銀行　　　　　移　 
　　廿一日下午二時　四川路　　　　　　　日災求濟同志會　演唱會 
　　廿二日　　　　　天后宮總商會　　　　商品陳列所　　　討論會 
　　廿二日　　　　　斜橋湖北　館　　　　參衆兩議院　　　第三期常會 
　　廿二日晚八時　　陸家浜職工敎育館　　戲劇恊社　　　　表演新劇 
　　廿三日上午九時半西門省敎育會　　　　中華敎育團救濟日災會各團體代表會 
　　廿三日下午三時　陸家浜職工敎育館　　戲劇恊社　　　　表演新劇 
　　廿三日晚七日　　台灣路滿春坊　　　　求忠同鄉會　　　遷峯揭曉 
　　卅日　　　　　　西藏路灣波同鄉會　　求忠同鄉會　　　同學大會 
　　計日下午一時　　西藏路济波同鄉會　　　太長途汽車公司股東會 
　　十月一日　　　　愛多亞路　　　　　　女子法政學校　　微求會揭曉　　　　 
　　四日　　　　　　南市如意里　　　　　舟山輪船公司　　股東會 
　　五日　　　　　　南京路　　　　　　　南京路商聯會　　討讑會 
　　六日下午二時　　未定　　　　　　　　中華體育恊會　　成立會 
　　八日下午二時　　華德路八十三號　　　科潑汽水公司　　股東會 
　　十日　　　　　　天后宮總商會　　　　商品陳列所　　　　　會 
　　十五日　　　　　全國商聯會　　　　　全國商聯會　　　成立會 
[今日天熱而易變]  
　　徐家匯天文臺昨日下午四時三十分氣象預報云天氣熱而易變沿岸有不穩定之微風甘姆風將抵北緯十五度其向西北本埠温度在下午三時前之二十四小時内最高八七·三最低六六·九去年同日最高七七·二最低六四·八 
 
 

Page 19

 
 
第一萬八千一百六十四號;中華民國十二年 西曆一千九百二十三年九月二十號
星期四 * *常識 
常談 
[國恥與非國恥] [  覺]  
　　民窮財盡外侮日至國恥也而尙非眞國恥 
　　同室操戈自相殘殺國恥也而尙非眞國恥 
　　兵驕卒惰土匪如毛國恥也而尙非眞國恥 
　　議員惟利是圖受猪仔之惡名而恬不爲怪國恥一 
　　以非法之攝閣爲榮而時時此傾彼軋國恥二謂總統可以金錢巧取可以武力豪奪而爲之走狗者孜孜不倦窮而不返國恥三 
　　某西人謂中國任何事皆不足爲國恥若曹錕爲總統則眞國恥矣此非外人之閒評過刻也國民之心理同然也然而京津保之間方興高彩烈日日製造國恥哀哉 
衛生 
[茶與水料宜飮之適當] [  余靜宜女史]  
　　茶與水料爲飮料中最有益的物品因爲他含有興奮的能力可以鼓動胃腸强健心臓然而飮之過多或與飯同時並下（即俗稱茶水淘飯）則有礙消化衛生者不可不注意也茲將其利弊述於次 
　　㈠澱粉之消化賴口涎之力而涎汁微帶鹹性遇酸即力減遇水則力薄膳時若飮茶水過多則妨害口涎之能力而榖食俱難消化 
　　㈡茶水與飯同時並進每致食物不嚼速咽未竟牙齒之功其職遂委託於胃消化必滯易生胃病 
　　㈢膳之前後一二小時略飲茶與水料能使已消化之蛋白質浮於上面隨流質而入小腸滋養全體 
　　㈣欲免飲茶水須將食物細嚼緩咽因細嚼能使澱粉與涎汁和合不再分離且能間接引出胃液以助蛋白質之消化故細嚼可免飲茶之弊 
　　綜以上數則觀之茶與水料之爲害乃用之不當故耳奚可因噎而廢食哉（乙種酬） 
經濟 
[提倡女子園藝之可能] [  田瑾]  
　　花卉蔬菜果樹槪屬於園藝乃農業中集約之業務也其勞力雖多但視其他則輕而易舉獲利獨厚吾國近年女子各種運動甚嚣塵上尤以婦女職業爲一大問題農商部近復宣布奬勵女子實業條文足見女子在實業界亦荷重大之責任也女子在農業上所可勝任之事亦多矣若蠶桑牛乳製酪養蜂飼鷄等類能爲之而尤適於園爇請述其理由或亦解决女子職業者所樂聞歟 
　　㈠性情適合女子性情柔緩守恒耐久最適於移花種竹治理蔬圃歐美家庭處理園亭皆女子任之外觀固一好女子其服務於園藝匪特不以爲苦且引以爲樂以其性相近也 
　　㈡工作適宜女子體力較男子爲遜故笨重農具碍難運用然利用輕便花鋤鬆土器等以經營園藝花卉則可裨益心身愉快勝任 
　　㈢取得利益女子經營園藝非但圓滿實利思想獨立生活同時可以鍜鍊體質免除弱不禁風之譏焉更可陶冶性情受澴境美景之薰陶無形養成卓絕耐勞之習慣可消除倚賴心且美滿家庭必須美麗之花壇亭榭以賞心悅目市城居民欲享園林風昧尤不可缺少花園布置負此家庭園藝責職者亦惟婦女耳 
　　㈣社會需要女子若能擅長園藝可擔任學校園管理公園之技師女校園藝敎員個人經營園藝可供給社會不可或少之果蔬花卉爲人計劃亭園佈置花臺皆今日社會急急需要之職業 
　　由此以觀女子從事園藝誠一極良之職業希望女子敎育上亦深加致意農校園藝一科更可多收女生以養成提倡女子園藝人才其裨益於國計民生豈淺鮮哉（乙種酬） 
道德 
[青年煩惱之研究] [  衡]  
　　近今一般之青年因外界之刺激與感情之熱烈而陷於消極的狀態中此誠今日青年本身極重要之問題而關係前途之幸福不少爰就其原因結果與救濟三項一詳究之 
　　一原因 
　　㈠由於環境之壓廹青年求知之慾望甚奢故學識之增進亦以此時爲最速而熱烈之情感與其廣博之思想每超現環境而上之然環境之壓廹與夫禮敎之束縳在在足以阻其銳進之氣以熱烈之青年安能經此打撃於是心灰意懶乃日陷於悲觀的狀態即所謂煩惱者是也 
　　㈡由於意志之薄弱青年入世不久經騐未富其感情大都超過理性之支配孔子所謂血氣未定之時也以其感情之强而意志未足以駕馭之於是任情使氣不轉瞬而失敗矣而灰心矣遂亦同一陷於煩惱 
　　二結果 
　　㈠因悲觀而入於消極悲觀之結果則覺事皆不可爲以不聞不問爲妙乃自然流入消極（此指一般理性較强者言） 
　　㈡因憤恨而甚至逃世自殺今之憤世嫉俗者大都感情熱烈及其最盛時多有能超脫一切而求其所謂安樂窩者（此指一般專尙感情作用者言） 
　　三救濟 
　　㈠積極方面 
　　（甲）多讀有益身心之書籍 
　　（乙）失敗時勿灰心應思作第二次奮鬭之準備 
　　（丙）意志不能斷其事必爲正當愼勿近之以免墮落 
　　（丁）當思所以堅强意志减少感情之法 
　　㈡消極方面 
　　（甲）勿逞一時意氣而僨事 
　　（乙）眼光須放遠勿爭一時之榮辱 
　　（丙）勿鬱鬱於心因足以妨心理之衛生須思所以屛除之道 
　　（丁）求知已以爲平日精神上之慰藉（乙種酬） 
法制 
[不法行爲之種類] [  繼盛]  
　　不法行爲者違背法律之行爲也大别之可分爲公法上之不法行爲及私法上之不法行爲二種細别之則有次列各類 
　　㈠憲法上之不法行爲例如定法律與預算不經國會同意是也 
　　㈡行政法上之不法行爲例如下級官吏不遵守上級官吏之命令是也 
　　㈢民法上之不法行爲例如未經父母允許或未逹成婚年齡而成婚是也 
　　㈣刑法上之不法行爲例如意圖自已或他人所有而竊取他人所有物是也 
　　㈤商法上之不法行爲例如經理人未得商業主人之許可而爲自已或他人經營商業是也 
　　㈥訴訟法上之不法行爲列如原告被告不依法官所指定之時日及地址而到案是也 
　　㈦國際法上之不法行爲例如外國政府曲庇本國逃往之犯人而不移交是也（乙種酬） 
禮俗 
[改良祭祀之我見] [  月友女士]  
　　祭祀這件事是表示一種紀念的意思决不可把他廢掉的但是我往往看見人家過時逢節買了許多大魚肥肉點了香燭焚着錠帛算表示子孫們一點尊敬之心等到祭過了便請了許多親眷酣呼狂喝痛飮起來外表看起似乎是子孫們數典不忘之意其實從實際上觀察一下子說不定就是假着祖宗爲名大喫一頓罷了所以這樣的紀念方法含有一種虚僞性質狠是不妥况且當此生活程度極高時代對於金錢一方面更當十分節省免得經濟上大起恐慌祭祀肴饌價格雖不十分浩大但至少也須在十元左右即以每年祭祀四項計算也需四十元光景俗語說星星之火可以燎原涓涓不息即成江河數目雖小注意却不可以不注意的我意以爲每逢令節不妨將祖先們的遺像懸掛在廳堂上面前羅列些香花鮮菓之類子孫們依次致敬行禮禮畢有家譜的可翻開來瞧瞧這幾位祖先們在生時的歷史將他可取處一一深記在腦筋裏要是沒有家譜的做家長的不妨將祖先們的好行爲詳詳細細說出來給兒輩們聽聽叫他們擇善而從不要堕落到邪路上去這種紀念方法又省金錢兒童們又受着良好的家庭敎育較着那種無謂之虚僞紀念豈不是有道理得多麽（乙種酬） 
科學 
[化學常識] [  天夢]  
　　（八十五）鎢之說明 
　　㈠名稱鵭 
　　㈡各種名稱拉丁英德等國都叫做（Wolfram）但是英國還有個名稱叫做（Tungsten）日本叫做（阿爾佛羅姆　　　ヲム）吾國舊譯新名都叫做（鎢） 
　　㈢符號Ｗ 
　　㈣存在天然存在的便是鎢礦但含有鐵鈣鈴等雜質 
　　㈤性質係一種色白如鋼而有光澤的金屬物硬度極大可抽成絲熱到二千度方能鎔融平常空氣裏面不生變化硫鏹不能溶解他的硝鏹水或王水裏面再用火熱了他便變成不溶性的氱化鎢如同炭質融合硬度更高百分的鋼和八九分鎢那愈堅硬叫做鵭鋼 
　　㈥舉例各國工業上用一種器具可以斷那通常鋼鐵所不能斷的高熱物體這便是鎢鋼的作用 
　　㈦製取用他的氮化物或氱化物通入氫氣還元或用他的氱化物和了鋁一同熱了都能取得純粹的鵭質 
　　㈧總結供給工業上製造極堅鋼鐵的用途 
　　鵭的化合物狠有幾種現將緊要有趣味的述之如下 
　　鵭氱鈉又鵭氱鉀都可做成裝飾品因有種種金屬光澤 
　　鵭氱鈉溶液浸入纖維體内把他乾燥了能耐火可用做防火劑 
　　鎢氱鈣碰到Ｘ光的放射線便能自發螢光狠爲有趣的（乙種酬） 
敎育 
[日用品名詞之亟應改正] [  雲]  
　　吾國海禁初開交通極不便利所有日用諸品凡來自異國者無不冠以洋字數十年來種種物品已可自製或且產自本國並非舶來者綠口頭之習慣而仍名之曰洋習焉不察人云亦云子細思之殊屬可笑即如平日所用銀幣從前都用墨西哥所製因幣面花紋有一鷹遂名之謂鷹洋又有稱之謂英洋者其他之幣槪稱之曰洋錢至前淸末葉吾國已製銀幣仍稱之謂龍洋今民國新製之幣亦名之曰洋（如袁世凱洋錢是）口頭簿記大都如是予意此種名稱雖似無甚關係而官廳文告及學校之敎授兒童則不可不加改正若仍漠不加察不僅貽笑外人且永使國人不能得正確之智識則所關甚鉅爰將習見之物應亟改正者分舉如後恐類於是者尙不知凡幾也舉一反三惟在吾人之隨處留意耳 
　　吾國學校初爲敎會所辦近二十年已遍地皆是明明華人所辦而偏僻之地仍或稱之謂洋學堂 
　　通商口岸外人租借地點開闢馬路振興商業明明中國之地而鄕間之人偏稱爲洋塲 
　　軍用火器吾國自已製造已歷多年而所出槍砲仍名之曰洋槍洋砲 
　　吾國棉產甚富二十年來各地都有紡織廠所出紗布其匀凈不亞於舶來品而國人仍名之謂洋紗洋布 
　　搪磁器皿若胚胎若釉料吾國均能製造且其出品就上海一埠而論已不下四五家而人仍稱之曰洋磁 
　　鋼鐵之骨綢布之面出外携之以障日光是謂陽傘今國貨所出已多而人仍稱之爲洋傘 
　　吾人居室形式不同有中式者有西式者明明華人所居而以屋非中式入遂稱之爲洋房 
　　歷法有二或用陽歷或用陰歷吾國義取大同政變以來改用陽歷而鄕人名之曰洋歷 
　　破布樹皮一經化煉均可製紙吾國造紙廠中所出之貨久已行用而國人仍稱之曰洋連史洋皮紙 
　　農產植物可以佐膳可以充饑形似馬鈴緣是謂馬鈴　農人自已手植偏稱之曰洋芋艿（乙種酬） 
 
 

Page 20

 
 
第一萬八千一百六十四號;中華民國十二年 西曆一千九百二十三年九月二十號
星期四 * *   
 
