# 1916 - 329 - 4915733

 

Page 1

 
 
要件 
[游戲敎育（二十二）（婺州廢民譯芬來專遜女史原著）]  
[第三章文學之游戲敎授法]  
　　使兒童游戲之讀本限於莎士比亞之劇與司各得之說部則彼等自難請求多識英文學蓋其運用之範圍雖甚廣而練習之方法固無變也彼等習誦淺白師團之攻擊ＯhargeOfInghtBfigade爾等英格蘭之水夫YeNainersOf　England及納耳遜亡ＦheDeathOfNelson等詩而灌輸於游戲（前書用於演習克來米亞ＴheCrmea後二書則以之演納耳遜）旣布置納耳遜死時之情狀則選一童以誦之使吾輩均見心靈之描畫焉余曾聞全體之學生復誦淺白師團之攻擊至四五次誦識旣熟隨觸而發幾成口頭禪但非全體一致唱名以呼應聲而出儼然古人再世而各爲其所扮演乾之吐屬末一人則蹣跚而上仰身而倒一似目覩伊人之云亡也夫演習之感動力此尚其小焉者耳然亦須許學子行之始能有獲彼尋常學校强學子熟讀散體之文冀其記憶而余校之誦讀則彼等所極樂者也眞確如生者也其相去豈可以道里計哉 
　　即女子亦然試舉其例於六月中彼輩組成玫瑰花之演習是日也游戲之地飾以各種之玫瑰花較長之女子選一玫瑰后而自謂彼輩爲玫瑰女於是（余所聚精會神之處乃至）乃搜索名家之佳詠至少必得其一篇或一節抑或散體韻文之一段輪流歌誦於后前（常操鋼絲琴發爲柔輭之音以諧之）（若能選無韻之佳作必當選及之）彼輩緣此發現嫵媚之古詩在尋常學校中每未之見也如玫瑰花其被濯兮恰濯於驟雨嗟此安南Anna乃遭馬利Mary之漓淋及緣附我望樓之玫瑰花The　RoseuponumyRalcony是矣令丁之玫瑰The　SolitatyRose與夫退尼生渥爾此渥斯曁莎士比亞諸家詠玫瑰之作自在吟誦之中而夏日最晚之玫瑰TheLastRogeOfSnmmer及南撒克遜人之歌六月之玫瑰花蕊RosebudsInJune則其殿也兒童每樂於自擇所好之詩而以出自心裁之法吟詠之一幼穉之女子邀一女子合唱隊以相輔當彼誦渥爾此渥斯之水仙詞Dafodils顯示深悟於心之情狀柔輭之音樂則佐以梅臺而梭之春歌SpringSong互相和諧使聽者爲之默然神往焉蓋合唱隊假爲水仙衣黄色與綠色而兼有波折之紙時而手揮時而足舞時點頭時而假寐或暗語一如詩中所指揮也此等演習均預備於午後集議之後然即實行之以較長之學子功課旣畢多請仍在校中試行其游戲並冀發明新頴之游戲耳 
 
 
 

Page 2

 
 
時評 
[國會之失職（冷）]  
　　四大失職之二國會之失職在於制定憲法之因循此乃人所共知也國會曾責政府以因循誤國而不知國會之因循亦與政府相類此我所以不能不責之國會也 
　　雖然制定憲法之因循其外表之一也國會之失職之原由在於不識國事之本末緩急試觀數月以來兩院之議事日程而可以知我言之不謬矣夫此次國會雖由前次以蟬聯然前次爲政府壓抑故全無成績則此次即爲開國以來之第一次國國第一次國會與平常之國會不同其議事以建立國基爲本當有統系有順序然後能按步以進若臨時發生之事苟非與國基至有關係者皆當以末以緩視之而不得輕易參雜於其間今乃不然往往以臨時發生之事毛舉力爭以阻碍議事之進行此乃制定憲法之所以因循而國會議員之不免失職也 
專電 
[北京電]  
　　中美修改一千九百零八年通商條約外部與美使提出要點主張各有不同我國所主者兩國出入貨改徵一稅關於屯集各港兩國貨物事保護兩國商標及版權彼國主兩國不論何地可隨時添領事館商標相互通用協力取締危險物及鴉片等並希望我劃一貨幣相互通用 
[北京電]  
　　國務院昨開財政特别會議財界要人列席者二十餘員專爲陽曆年關籌備問題結果預計用欵至少尚需二千萬收入可靠者不過半數惟有區分緩急責部設法籌措 
[北京電]  
　　銀團質問頃已答覆謂締結美約通告在前嵺容與貴團權利無何等之衝突 
[北京電]  
　　美欵准明日交除盡得洋八百萬有奇 
[北京電]  
　　公言報自辨登載合同在銀團抗議之後一日但檢廳對於此案仍在進行 
[北京電]  
　　興亞代表中山氏又來京該礦約如何處置頗惹注意 
[北京電]  
　　薩福懋高松如均運動中行總裁聞薩將成熟 
[北京電]  
　　聞交行下月朔可爲有限之開兌 
[北京電]  
　　敎部注重實用科目現定各中校第一學年數學時間内分一小時專授簿記 
[北京電]  
　　明日國務會議日程（一）以崇文門及兩翼稅務劃一辦法另派員督辦案（二）財部擬定購買軍需護照辦法案（三）内部請奬有功民國人員將稽各勳局事權歸部辦理案（四）各部官制通則（五）參院議員選舉法施行細則案 
[北京電]  
　　元首昨召司法會議各省代表入府讌會舉杯祝司法早日獨立並人贈相片一張 
[北京電]  
　　國務院接廣東陸朱兩長密電痛陳有奬義會雖類賭博然以種種情形一時未能革除 
[北京電]  
　　頃陸宗輿特等八人在公府受勳 
[北京電]  
　　總統府官制由總統自制草案不日提出國務議决再交國會通過内容共分六項（甲）秘書廳額設十六人較前減少九人薪水劃一（乙）侍從武官處將從前幕僚處併入（丙）翊衛處爲蒙古王公輪値侍衛之處（丁）司令部掌管衛隊（戊）内務處掌收支庶務將從前收支處併入（己）承宣司凡禮官招待皆屬之自是公府始有官制尤注意於節費 
[北京電]  
　　府院兩秘書長將會商關於劃分權限之方法 
[北京電]  
　　有范轉内務蔡元培長敎育說 
[北京電]  
　　意公使準明日呈遞國書 
譯電 
[北京電]  
　　四川消息謂滇軍有不靖之勢聞蜀省有兵十餘師政府决裁去若干已電令羅督軍遣散半數餘者重行編制（二十五日） 
[廣州電]  
　　輿情以爲朱省長不久將離粤以與陸督不睦故也小議會與粤籍國會議員要求以粤人爲粤省長不贊成劉承恩來粤（二十六日） 
[廣州電]  
　　龍濟光已抵瓊州但龍軍尚有千人留駐虎門砲台（二十六日） 
[廣州電]  
　　禁賭已見總統命令惟此間彩票仍然進行（二十六日）以上路透電 
東方通信社電（日本人組織） 
[奉天電]  
　　省議會昨日開公民大會爲議决對鄭家屯問題（二十七日） 
[奉天電]  
　　鴨綠江採木公司根據中日條約當於明年移歸商辦現由日本方面與中國方面開始交涉中國方面以目下可移商辦與否正在請示張督軍實行似頗困難云（二十七日） 
[奉天電]  
　　省議會發起黄興蔡鍔追悼會本擬本日午前開會因張督軍不悅此舉官界拒絶出席遂致無期延期其反對之理由觀測者謂因張氏對革命黨有反感云（二十七日） 
[南京電]  
　　寗者凖備黄蔡兩公追悼會業已大有進步昨有有志者百餘人於午後二時在浙江會館開協議會馮副總統齊省長各派代表臨場並各捐助經費二百元其餘汪鎭守使以次亦各有捐助共計已達六百元以上協議之結果由汪主任報告孫文梁啟超二氏至來月三日釣魚臺之追悼係旅寗湖南同鄉所計畫云（二十七日） 
[東京電]  
豐明殿舉行今日正午天皇及皇后出御皇族大使公使大勳位親任官公侯爵勅任官等奉召者計一千二百人（二十七日） 
戰電 
　　其一（英人路透電） 
[巴黎電]  
　　今日下午公報云前敵無重要戰事今晚公報云松末河境亞白蘭柯爾至泊萊沙瓦爾境兩軍炮隊交轟甚烈（二十六日） 
[倫敦電]  
　　海格將軍今晨報稱波芒哈美爾東面有敵兵一隊進攻敗退英軍在亞拉南面噴射煤氣且敗襲擊之敵軍今晚報稱敵軍轟擊古爾塞萊特波柯爾希布台勒拉巴塞之英軍陣線英軍轟擊浦維塞及亞拉東南之戰壕 
（二十六日） 
[羅京電]  
　　公報云哇桀土斯特拉哥斯拉維爾克台斯有敵軍進攻均爲羅軍擊敗布桑山谷戰局未變白拉土開與泊里特魯斯雙方砲隊交轟甚烈敵軍猛轟占據左岸至斯拉維拉南面爲止之羅軍更南之羅軍進攻邦陣土里獲勝在齊米柴渡多瑙河之敵軍已進至沙伊末爾車站南面多瑙河一帶有槍砲戰事羅軍轟擊拉白魯加敵軍陣地（二十六日） 
[雅典電]  
　　希布兩國已入於交戰狀態蓋臨時政府已向布國宣戰臨時政府已由協約國認爲正當之政府臨時政府因德潛艇曾擊沉載運希臘國民軍之輪船故並向德宣戰（二十五日） 
　　其二（德人德文報專電） 
[柏林電]  
　　十月二十四日德軍大本營公報云伊泊爾與維斯俠特二地砲火暫復活動安克河北岸下午有劇烈之砲火且展至南岸英軍進攻數次無一處進抵德軍陣地且泰半於德軍砲火下潰敗松末河南岸聖此愛勒伐叢林與旭爾萊境天氣轉晴有劇烈之砲戰（西境戰况）前敵無重要戰事（東境戰况）伐拉琪平原福爾根漢將軍之軍已抵亞爾特河德軍擊破羅國西隅抵禦之敵軍且占據哇沙伐與特魯塞夫林二地杜白魯加陣線右翼俄軍前鋒陣地已爲布軍所佔多瑙河亦有戰事（羅境戰况）泊萊斯巴湖與塞拉河間時有劇烈之砲火摩拉斯蒂爾西北與瑪柯伐附近有敵軍進攻失敗而退（馬其頓戰况） 
公電 
[浙江黄蔡追悼大會籌備事務所來電]  
　　上海各報館公鑒本所奉督軍兼省長諭黄蔡二公再造共和功在民國棟摧柱折薄海同悲自應開會追悼聊盡哀思擇就省城西湖忠烈祠於十二月一日開追悼大會並通飭全省文武各機關各軍隊各學校并各團體屆期均下半旗並飭在省文武各機關及各軍隊各學校學生曁各團體届期一律到會與祭以申哀悼外飭即妥爲籌備等因本所遵於十一月二十二日設立籌備事務所於省城延齡大馬路籌備一切謹電聞黄蔡二公浙江追悼大會籌備事務所叩寢 
要聞一 
[歐戰和議動機之别報]  
　　英文京報云十月七日倫敦星期發行之國民報載有自由黨國會議員來函其文曰戰地兵士有致余以書者此兵迫於責任心棄其有益之敎育與社會事業追隨國人之後分擔重負蓋渠亦以戰事爲義舉也茲渠以朋友之資格爲余傾吐其意見貴報其許余以此轉餉讀者乎書曰（上略）與余談論者幾萬千人且不限於一營其所從來之地或法境或埃及或達峽或瑪爾太島不一其處而欲戰事展長者則二十人中無一人焉使政府得聞戎衣戰士彼此對談之語而非宣布於公共者則將瞿然以驚其能阻免大舉動者僅賴希望而已兵革之禍亦云深矣戰士對於德人不獨無仇恨之意且議論德人時亦絶無不友好之精神蓋各國嗜戰之徒至今日早已非死即傷縱有存者亦復無多若今日戰地之德人不過被驅而來以作此殺人事業耳吾人似皆爲可怖之機械所束縛一入其中即無自由行動之能力或隨意進退之勇氣此固衆所明認者也目下進行之戰事僅爲人類之狂殺各以挫敵爲希望除軍人門閥及因恐成恨致失本性之一般人外未有敢信此次戰局可以武力解决之者今戰事所以不停之故則以各國政府無一有首唱和議之通性各國似以國家之名譽繫於呌囂仇敵聲之久暫今苟有以和局爲請者余知衆必面斥之然雖面斥之而中心則固感謝之也今者呼聲漸高者厥有兩語曰（戰局尚有幾何時人獨莫余助耶）是也 
　　字林報轉載英國每日電報新聞十月二十二日紐約通訊云哈佛大學心理學敎師孟斯特堡氏乃在美國爲德皇運動和局最力之人物也近曾函致柏林詳言其運動美國出場干涉之活動詞中涉及美總統威爾遜此函中途爲英員搜獲譯成英文發表於報端孟氏謂譯文不確大失原義然美人見之深滋不悅波斯盾人民今擬請哈佛大學辭退孟氏以示斷絶關係查孟氏最近之謀乃欲證明俄德行將單獨媾和之說並謂明春必見諸事實此後德奥俄日四國將結盟約此約一成於美國前途頗爲不利云云孟氏之爲此說蓋欲美人怵於時局之危險而聯合各中立國共出勸和以免錯過時機自貽伊戚也惜美人多不明世界大事不能洞悉其謬云 
[銀團抗議美欵之東報觀]  
　　二十五日大阪朝日新聞北京電曰四國銀行團代表於二十三日會議中美借欵之事認爲違反中政府與銀行團締結之契約决議要求廢棄此項借欵又求見陳總長提出抗議其要點有二（一蹂躪政治借欵優先權（二）中政府曾以同一條件向銀行團請求借欵今乃不先通知又向團外締結契約實屬不當按之美國宣言脫離銀行團時曾謂不適用於大陸商業銀行故此事惟中國方面負不法之責云 
　　日本各報對於中美借欵俱表反對之意惟東京國民新聞謂中國不得已而借欵然今世界各國中除日美之外無能及此者故中美借欵固其所宜惟恐銀行團將有抗議耳爲今之計莫若使美國復歸銀行團最爲完善云此說則各報議論中之最公允者也大阪每日新聞連載社說議論此事二十三日爲中國設二策一爲備相當之條件向銀行團限期請求借欵不應則宣言取消其政治借欵優先權然後自由向他國借欵他國中最適宜者莫日本若其二爲中國官民宜有公忠爲國之自覺愼勿出破壞之舉如否决借欵等是也苟仍出此大總統可出解散議會或停會之處置以促議員反省或徵民意如是則借欵約有成立之望矣翌日（二十四日）該報一變其論調爲强硬責中政府不顧銀行團之意見悍然締約蹂躪優先權侮辱團内列國故宜活用此優先權提出抗議以阻止其成立云繼而又責寺内内閣蓋以對外而雜及對内問題矣 
[借欵聲中之抗議與檢舉]  
　　五百萬元美金之借欵業有成議經政府提出國會於前日通過衆議院移送參議院則該借欵之成立已屬確實唯據政府某要人之談此次美金借欵雖已成立但政府决意不以之補充政費降一部分爲整頓某項事業外其大部分仍爲接濟中交兩行之兌現其時銀行團得此消息後曾提出質問政府對此質問已擬具答復函知該團内容略謂中政府因向銀行議借之大借欵尚無把握故暫借此欵以資挹注事前曾詢貴團有無辦法並將議借美欵之事通告在案今美商催促甚急故定合同云云銀團得復後特開會討論維持利益所議辦法約有數種 
 
 
 

Page 3

 
 
其一再向中政府商議一萬萬元之借欵案（其一）通知中政府以後不得再募小借欵致傷本團利益（其二）如本團承募之第二次欵成立後應將本年内所募之小欵概予償還（其三）團内各銀行應迅向本國銀團設法籌集所擔任之金額如何决議尚未詳知 
　　美國借欵案經於二十日通過於衆議院當時雖以借欵合同油印分配但聲明此項合同應守秘密各人當於散會時按號繳還二十一日公言報將合同全文披露於是二十三日之參議院要求司法總長出席質問二十四日之衆議院亦議定公函檢察廳起訴現在此案已經檢察廳檢舉昨聞該所照錄之合同底稿已由廳員在該館搜出並派員至衆議院秘書廳調查當日散失此項印刷品情形但聞當日繳還者之中有二十餘分並未注明號數故在衆議院方面出此洩漏者之爲何人一時頗不易着手 
[停頓中之老西開案]  
　　一星期延緩第二次調停老西開交涉自外交次長夏詒霆窮於應付後政府决議俟伍外交總長就職再行正式談判已知照法代使馬德將此項交涉延緩一星期五博士前本定於二十一日由滬首途北上旋又改期至二十五日昨京奉鐵路局接有電報謂伍博士准於本月二十五日起行惟知照法使之期業經届滿而伍博士之蒞京尚須數日昨日國務會議段總理以此項交涉仍難進行卽令外交部通知法代使自今日起再行延期一星期以待伍博士到京開始辦理各小見此案近忽停頓不明其中原因仍紛紛來電力催政府極爲注意昨特以國務院名義通電各省指示此項交涉之近狀略分四端（一）此項交涉必須伍秩庸總長到任後始能繼議究係如何解决旣由伍總長負責當然由伍總長核定總以不喪國土不辱國權爲目的（二）各地人民如有抵貨罷工等舉動總以設法勸阻爲要如實不得已斷不可以官場之名義加入致令外人藉口（三）英朱公使現已回國所謂調停之說已經中止　後當由中法直接談判並無第三國參預不得或有誤會（四）責令嚴飭所屬地方官及軍警對於旅居法人仍應隨時特别保護 
　　大阪朝日載二十日北京電云老西開事件法代使嘗與日俄兩公使商善後之策自朱爾典調停失敗以來今再由三國進而調停殊覺不甚得當二十日日英俄法四國開協議會於俄使館大略已有成議俟二十一日林公使歸任後即可决定近來聯合國方面頗有隨日本之意以爲進退之勢又同日北京電俄國公使因欲擁護法代使之地位擬自任爲調停者已電告本國政储尚未得覆惟調停自必得日英同意云 
[蒙旗歸綏之剿匪消息]  
　　近來東蒙西蒙及歸綏等處發現大股匪徒出没無常肆意搶掠其在東蒙方面者皆屬巴布扎布舊部约有三千餘衆聚集於海拉爾齊齊河一帶近日黑省畢省長已聯合奉吉二小長官各出得力軍隊編成勁旅分途兜剿其在西蒙方面者當在察哈爾及熱河區域時行搶掠每届冬令勢更猖獗田都統已派蕭良臣及爲察軍剿匪司令姜都統已派米振標爲熱軍剿匪司令各率精兵聯合一氣竭力防剿至於歸綏方面者匪首爲盧占魁匪衆人數幾逹四十營之譜分布於毛毛河老道溝等處意在侵犯歸綏蔣雁行都統已派王丕灝爲剿匪總司令督率第一師及巡防營全部軍隊前往剿辦政府日昨接蔣來電報告進剿情形甚爲詳盡又聞二十二十一兩日畢督軍田都統亦先後致電北京畢電原文云北京參謀本部陸軍部鈞鑒頃據任司令馬電稱據探報巴匪現佔領東西烏珠穆沁約有萬人大肆搶掠該兩旗蒙王及蒙户現均逃難等因查該匪等至烏旗又復聚黨萬人其勢燄更倍於從前昨准熱河姜都統巧電略伺前情並云内有多數俄人聯合漢人等語窺其舉動勢必重謀内犯設非厚集兵力掃穴犁庭將恐如火燎原莫可穰邇除電奉熱兩省迅速出師會同進剿並吉省嚴防及飭任司令依照三省會剿計畫尅期實行外合行電聞畢桂芳馬叩田電原文云北京國務院參謀部陸軍部均鑒據多倫蕭鎭守使來電稱頃據經棚轉來代理參謀長張之浩電稱業率先頭部隊於十七日午後佔領貝子廟據偵察云附近一帶匪人因聞本軍進剿均已先期北竄東西浩齊特等處其零星股匪所在多有聞大股仍盤踞烏珠穆沁等處擬俟稍休養即分别派隊搜剿零匪後再率全部直擣烏珠穆沁匪巢沿途水草缺乏居民遷徙艱苦異常自應裹糧給養勉爲其難冀達目的等語同日又據電稱奉删電轉奉都憲電諭查復敬悉錫盟匪數傳說不一有謂七八千人者有謂僅二三千人者茲查東西阿巴噶又浩齊特各旗日前本有百數千名之股匪數起分到各旗强刧擄殺並聲稱不日有兩千匪衆來貝子廟駐紥迫令豫備一切近聞本軍進剽此股匪衆已將浩齊特之場布廟焚燬竄向哈拉河而去刻下自烏浩齊特以西八旗雖有匪徒出没不過零星小股惟東西烏珠穆沁兩旗現尚十數大股盤踞各廟勢極猖獗浩已飭令所部分别將各小股搜淸後擬再馳赴烏珠穆沁與米軍聯絡防剿各等情除令其竭力進剿外惟查東西烏珠穆沁等處林西進剿實爲較便該參謀長孫軍遠出可否轉催林西尅即進剿以除此患而　固大局是否有當伏乞轉電示遵等情查烏珠穆沁等處迫近林西由米使進剿似屬收效較易可否請飭米使遵辦之處即乞示復以便飭遵田中玉叩個印 
[省制問題之表决方法]  
　　各政團協商結果憲法協商會前經開會五次未得要領遂以中止至十八日審議會各派以表决問題又生衝突一無結果各政團深信仍非協商妥洽審議會不能有所解决故於昨日上午十時仍在憲法起草委員室開協商會先爲談話的形式繼推韓玉辰君主席討論兩小時之久甚爲平和無前次紛爭之現象結果亦較上數次有接近之望是日到會之代表計益友社韓玉辰張我華駱繼漢劉恩格吕復憲法商榷會朱念祖蔣舉淸丙辰俱樂部邵瑞彭龔政韜園陶保晋平社黄序鵷憲法研究究藍公武凌文淵憲政討論會温雄飛辛漢朱兆莘憲法協議會王振堯趙連琪等共二十六人協商之問題爲磋商開審議會時省制問題之表决方法討論之下各派所主者大致張我華主以上次審議會時益友社所主張之三項研究會所主張之二項半行表决龔政亦主五項平行表决韓玉辰主以四項表决一不加入二加入三大綱加入四除某問題外大綱加入趙連琪亦主四表决一不加入二有限制的不加入卽用制憲程序三加入大綱四有限制的加入即除却省長問題藍公武主分二次表决第一次主大綱加入者投白票主不加入者投藍票第二次除省長任免問題外加入省制大綱者投白票俟憲法公布後用制憲程序制定省制全案者投藍票邵瑞彭主用歸納法表决一不加入二加入解决加入後再表决一大綱加入二除某某問題外以大綱加入協商結果以最後藍邵兩人之主張爲標凖由各代表歸告本國各政團於星期一日開會於星期二日上午再開協商會一次得有結果即於星期三日開憲法審議會 
[靑濰匪徒猖獗之西訊]  
　　字林報二十三日濟南通訊云靑州兵匪交綏事前函已略言之茲接友人來書據云靑州曾接匪將來此之電信所謂匪者以余所知即周村解散之兵其數約有六七百人靑州駐兵當即出隊迎敵彈藥旣較充足地理又更熟悉得將匪衆擊敗匪失四十人内有被殺死者十一人兵陣亡四人共損失十人此項官兵多係滿人向駐於靑州府之北匪敗後竄往濰縣該處亦有匪衆盤據滋擾地方已數月於茲矣云云匪黨横行目無法紀蹂躪閭閻荼毒良民數月來凌亂情狀未嘗稍減反魯省之著名兩大城鎭竟陷於匪徒之手任其肆行無忌不加禁阻中央政府辦事之懦弱莫此爲甚當此嚴冬將届正宵小竊發之時除暴安良未可再緩苟仍熟睹無聞聽其猖獗則後患所至將不知伊於胡底今日者誠中政府應以强硬手腕解决此事以圖一勞永逸之日矣 
[濮陽河工附稅尚難停止]  
　　日昨財政部咨呈國務院文云爲咨呈事承准貴院函開奉大總統發下衆議院咨據議員周嘉坦等提出政府濮陽河工工竣後因何不明令停止附捐質問書一件咨請答復等因相應抄錄原件函請擬具答復送院以憑議定轉咨等因到部查上年各省預算不敷甚鉅曾經本部咨商各該省長官體察當地情形籌辦田賦附稅藉資彌補直東兩省附捐一項本係起因於濮陽河工惟自工竣以後卽經仿照各省辦法改名爲田賦附稅以歸一律事關全國通案非僅直東兩省爲然且查收入之數除總解中央之部分外亦有因軍事緊要酌留爲警察費者原質問書内一則曰不應增加數省人民之負擔再則曰不恤民隱竟改爲報解中央專欵等語似於本案詳情尚有未盡明晰之處總之現在中外財政同一困難所有從前已辦各稅除確係苛細雜捐外自難輕易罷免致碍稅收直東兩省田賦附稅於中央及地方財政極有關係目前似難停止合併聲明相應咨呈貴院查照轉咨可也云云 
[杭州快信]  
　　兪旅長由北京致電吕督軍謂預算已接洽寢日（二十六日）出京 
　　省道籌備處處長吳秉元將各委員及工程司並調查測量製圖及額外委員開列名單呈請吕省長備案 
　　十一月份應解英德金欵銀八萬三千三百三十三兩聞財政廳長已由中國銀行解送杭關稅務司兌收轉解 
　　浙江公報處前因收支不敷每月由省長公署雜支項下津貼洋三百元茲聞此項津貼截至本年十二月止卽行停撥 
　　警務處視察員馬振中呈請夏處長派員前往各地視察警務狀况以資考核聞已奉准定於下月一日啓程 
　　吕省長委任吳家瑛爲省立女子蠶桑講習 
所所長 
[蕪湖快信]  
　　柏烈武由寗乘招商江裕輪於二十五日過蕪赴安慶晤倪省長籌商發還黨人產業事聞柏氏在皖小住兩日卽須上駛由京漢車北上 
段總理代表齊俊卿此次來皖係與倪省長就商議廢太平山礦約事件齊已由皖乘江孚輪於二十六晨過蕪赴寗由津浦回京 
　　蕪湖安徽保礦會二十五日開第二次會議到者數十人公議本會目的在爭廢太平山礦約不得涉及部准已開各礦致中央爭廢礦約電當即通過拍發直隷右翼巡防步隊第十營左哨於七月三十日潰逃賔兵七十二人旋經捕獲潰兵張永祿等三十六名依法鎗斃在案惟在逃哨官劉鳳岐爲此案首要直隷省長已咨行到皖轉飭一體通緝 
　　南陵縣三里店地方日前有匪數十人由靑陽大路闖入該鎭先刧商團鎗械後刦袁天和恒泰兩店並鎗斃路人王紹坤南陸與蕪湖接壞刻已經該縣章知事咨請協緝矣 
　　倪省長刻飭各道尹轉行所屬嗣後境内如有難民務須設截留毋許擅發護照以免出境滋事 
[南京快信]  
　　大總統昨電馮副總統商議收束軍隊辦法馮公旋卽召集軍界要人在府會議 
　　新任外交總長伍廷芳昨（二十六日）午後三時乘車北上軍政界要人均親送渡江上車握别職伍過徐州擬下車與張勳一訴舊好 
　　温宗堯會辦昨送伍總長渡江上車後即視察浦口商場七時渡江回下關 
　　馮副總統之高等顧問胡嗣瑗日内即赴滬歡迎岑西林 
　　龍濟光通電來寗業於十八日抵瓊州 
　　粤議會昨電蘇議會略云財部沁電官產收入不容省會議决蹂躪法權除電兩院國務院維持並電財政部取消沁電外請一致否認云云 
　　黑省議會以遼源海光交涉有關主權内部宥電有礙立法除已電爭外請蘇議會協力主持 
　　省會陸議員文椿提出建議保全窮民命產劃淸官賣權限案王議員景華提議繭商自行取締條例有礙蠶桑發達應酌加修正提前議决案范議員鎔介紹許言等請議援例減征灶課并今後該項糧賦仍懇咨請省長查案歸本省坐落各縣征收案馬議員駿介紹江寗縣程鼇等請議減名地方雜捐案李議員國銓介紹江寗縣朱積祺請議江寗小學經費由江寗舗捐項下增補案卽日列入議事日程付大會討論 
　　省議會議决建議廢止官中案昨已繕具議案咨請省公署查照施行 
　　江蘇高等審檢廳長日前赴北京司法會議昨已公畢出京抵寗今日早赴蘇 
　　南京郵電局長定明日入京參與交通部下月一日之大會議 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[公府官制有提前制定說]  
　　總統府官制自民國成立以來因内閣制總統制之一再變更迄未正式制定所有其中各機關及職掌均係隨時添設向無一定標凖此次共和再造以内閣制之確定曾有即日制定總統府官制之議嗣以中央院部官制伴於内閣制亦有修訂之必要乃决議總統府官制制定與各該官制修訂併案辦理以省周折遂遷延以至今日茲聞政府以院部官制之修訂尚待查核而總統府官制之制定勢難再緩已改議提前制定總統府官制以崇體制而便遂循所有該官制聞已飭員屬革不久即當正式提出議决公布藉便施行並聞公府官制中之最要者爲秘書廳前次府院之意見實因秘書廳權限不明之故是以特飭先擬其内容組織之權限刻已大致擬就全廳共設四課課設主任秘書以秘書長督率之其第一課職權分審查法令撰擬保存機要文電鈐用保管璽印等事第二課職權分撰擬公函電報繙譯華洋文電等事第三課之職權分繕呈日覽撰寫慶弔及酬應文件與其他榮典事項第四課職權分接待賓客管理　發文件選擇新聞論著以及支取　品一切雜務 
　　按此次政潮外間頗歸各於府院間權限問題其實政潮起伏皆不過三五要人各持其政見未及爲全局從細着想之所推波助瀾以演成者耳所謂府院權限云云乃其表面發現之一端主因必不在是今欲從根本上爲政潮平息之希 
望惟在政局中人各以世界大勢國家地位爲運用政腕之標凖斯較任何嚴密之官制官規均有奇速之實效否則今日定一制明日擬一草政制上之形式非不美觀而於政治良惡之源泉終不能有若何影響也 
[搗毁陜議會者之懲辦]  
　　陜西省議會被王礪廉等搗毁各節曾迭誌前報據京電此事已調處平息省議會已照常開會懼當未辦妥之前省長與省議會之間往返咨商頗多辨難茲錄十五日陜省會覆小長咨文一通以見此事經過之曲折其文曰爲咨請事案查劣紳王礪廉等蹂躪議會一案疉經備文咨請查辦並予答覆各在案茲准貴署咨開爲咨行事案查前准貴會咨請查辦劣紳王礪廉張向離等蹂躪議會一案當經委嗣員切查並咨覆查照在案茲據關中道道尹警察廳長長安縣知事會呈稱爲遵令會查呈復事本月五日案奉鈞署令開准省議議咨開劣紳正礪廉等於本月二日蹂躪議會請予查辦一案除原文邀免全錄外後開仰卽會同查明起釁原因妥籌辦法尅日具覆以憑核奪切速此令等因奉此遵經會查得此案起釁確係因公民王礪廉等因拒絶李省長長 
陜一事陳請省議會建議曦長以案關重要當付審查正擬議間適黄克强上將辭世電至各省議會休會三日以誌哀悼是日正在休會期間而該公民等不悉議會内情因職李省長不日來陜之說遂反對益急當至湖廣會館開議後卽赴省議會要求急電北京政府阻止同時去者約數十人而市井無賴不知其爲何事隨濁入者亦不知凡幾即議會原　所謂土棍地痞是也抵場後該公民等與梁議員維翰語言齟齬兩相爭執聲色俱厲以致旁觀市井無賴之徒乘此機會打破議場門窗玻璃及桌凳茶碗多件一閃而散廳長當卽派警官帶警前往彈壓以人衆複雜未能辨識犯名正在查緝適督軍派員到會剴切開導隨經鎭定此當日起釁實在原因曁在議會之確切事實也奉令前因道尹等處查省議會爲全陜民意機關尊嚴重地豈容有市井愚氓混入滋鬧連日廳長飭警嚴拿業已緝得王白玉柯老五等數名正在訊究警官警士是日保護不周亦予分别降等處罰伏查省議會規定凡人民陳請建議均有一定手續該公民等此次請願原案旣經收受交付審查自應依法靜候解决再圖進行何竟迫不及待赴會力求致使不法之徒因而妄逞平情論事該公民等當初赴議會時原不至稍有惡意亦斷不欲市井無賴盲從其中妄爲附和惟事實所演致惹出意外風潮别生枝節推厥禍源該公民王礪廉等究屬咎無可辭第應如何辦理之處應請鈞裁道尹等未便擅擬除將被毁各物業由知事勘明迅速派人修理以期完整外所有遵令會查此案起釁原因理合聯銜呈明省長鑒核施行謹呈等情據此當經本省長指令據呈會查情形已悉查公民請願自有法定程序該紳等迫不及待赴會力求致使無賴之徒從而妄逞雖爲始願所不料而推原禍始實屬咎無可辭應將該紳王礪廉等交地方官嚴加管束不准干預公事以示儆懲除咨發省議會外仰即查照此令等因印發外查該紳等此次請願不依程序辦理以致釀出囤潮實屬無可辭咎現旣交地方官嚴加管束亦足以示儆懲貴會爲代表民意機關當此庶政更新百端待理務望以國家爲前提謀人民之褔利照常開會繼續進行吾陜前途殊深攸賴正咨覆問又准貴會咨請答覆查辦情形前來相應併案咨請貴會查照實爲公誼此咨等因查王礪廉張向離等之請願於本月一日到會本會並無駁斥之表示王礪廉張向離等何所根據竟於二日出此恃衆要脅之暴動且其紏衆多人行爲不法是爲不法團體無疑王礪廉張向離等爲該團體之首要人物即當然負此不法行爲之完全責任誠以聚衆騷擾嚴分首從律有明文情無可恕况當日索打議長脅迫議員推翻桌橙搗毁議場皆王礪廉首先爲之紏衆多人偕來偕去一聽王礪廉等之號召指揮並證以該不法團體事前之傳單事後事務所之設置及其逮捕議員革斥議長之呈請其爲首要人物尤屬無可置疑而來咨長安縣知事會呈各節始則曰赴會力求再則曰市井溷跡終則以人衆複雜未能辨識等詞曲爲解脫又復牽引無稽之柯老五等搪塞了案本會竊謂王礪廉等代表請願團該團體以不法行爲觸犯刑律則刑事責任之所及全體員責而外首論渠魁王礪廉爲該團首魁自應提交法庭按照騷擾毁棄損壞各罪科以相當刑罰以懲刁狡而伸國法而來咨僅將王礪廉嚴加管束不令干預公事如礪廉可以嚴加管束示罰則國家公布之法律勢不能謂爲有效且該不法團體係侵害國家法定機關王礪廉等係侵害國爱法定機關之首犯本會爲國家機關被害起見仍應咨請依法懲辦以維國法至開會一節竊謂本會自召集以來早夜悚惶正如來咨所謂當此庶政更新百端待理之際深慮職權有虧負人民付託之重遺國家環顧之憂稍能曲當事情無不從權辦理維念本會爲國家法定機關全秦民意所集此次蹂躪之後犯人逍遥法外原狀尚未回復遽爾開會殊難善後經衆公决均無異辭相應備文咨請鑒核迅將王礪廉張向離等依法懲辦並希將懲辦情形明白答覆以釋羣疑是所切盼此咨陜西省長陳 
　　按議會爲會外人搗毁入民國以來首見於陜省理宜按律嚴辦以警來茲而陜省官吏之咨答議議乃另以市井流氓填案並曲爲說辭以代首要解脫宜乎不足以服議會之心也顧此事主因乃在拒李根源入陜而陳樹瀋亦在拒李派中之一人搗毁議會之主動何人今且不必深問卽此曲爲開脫之咨文已難免於形迹上之猜疑况王等何人有何能力無端竟於光天化日下行此民國創聞之首先搗毁議會之行動且旣行之後安居陜中無人敢爲過問忽忽十餘日陜中官場全局且不惜委婉曲折以爲代辨此爲立於其後之大有人在奚待詞費總之中國人之對付異已者往往出乎情理範圍之外陜省議會特不幸而適逢其會耳雖在行 
之者非必於議會眞有若何惡感然而立法界於此已爲特奇之事變矣嗚呼可不懼哉 
[紀廣東臨時籌餉局]  
　　粤大吏擬設臨時籌餉局已紀本報專電茲聞朱陸兩當道以粤省財政危急若是倘無别項補求方法勢必坐以待斃乃創此籌餉局之議日前特召集各社團在軍署集議此事聞有某要人條陳四事（一）擬照陸督軍在廣西辦法鹽斤加價（一）擬將各行釐金從新開投所有從前公禮黑銀等件一律豁免涓滴歸公（一）擬將所存烟土從新調查若干加重印花公賣（一）擬將銻鑄銀毫此四者均多竄礙恐難實行也茲將當局所擬該局章程錄下第一條廣東省政府因安插軍隊速辦淸鄉籌備一切善後需用欵項甚亟特設立廣東善後臨時籌餉局 
　　第二條本局之組織執行評議兩部合行執行部置總協理各一員由評議員互選之評議部置正副評議長各一員由總協理兼充評議員不得過四十員即由省議會舉出四員總商會十二員九善堂十八員公安會二員自治研究社一員出口洋莊商會一員絲業研究會一員報界公會一員評議員開會時督軍省長得派員與議 
第三條本局籌欵不得逾善後需欵定額由督軍省長協定開列用途提交省議會承認 
　　第四條凡擬籌之欵如關於增加全省人民負擔須呈請督軍省長會咨省議會議决如非關於增加全省人民負擔者則由評議員議决呈請督軍省長核准由執行部執行之 
　　第五條督軍省長於預定用途支領本局籌定之欵項時評議部切實審查之必要變更用途須會咨省議會通過倘省議議閉閉則暫由評議部議决將來交出以其决算報告於省總會 
　　第六條本局爲臨時機關一俟善後事務辦理完竣即行裁撤第七條本簡章施行細則本局執行部辦事細則及評議部議事繼則均由本局自行訂定呈請督軍省長核准 
　　第八條本簡章得確時由省議會或咨請省議議增設自大吏擬設善後籌餉局之消息宣布後輿論多已認爲復開番攤之地步聞省議會對於此事亦甚注意將來提出議案討論時必有多數議員極力反對也 
　　按記者早料此籌餉局之設置必爲輿論所反對今觀省議會情勢似已難得多數人之同意惟粤人竊竊然以番攤復開爲憂則未免過慮有奬義會以其賭也而禁之而今之籌 
餉仍復籌及亽賭當必不然粤人其俟籌欵方法之確定而研究之可已 
[川省得蔡松坡噩耗時之狀况]  
　　秘密了一日蔡松波之噩耗羅督軍得之最早在十一月十號即有電來川初羅氏得此電尚以爲未確擬不使人知乃密飭成都衛戍司令官顧品珍氏檢查各報館謂如有此等專電請勿登載顧氏奉此命令於十號傍晚率隊逐一檢查各報社均未得此電亦不知其檢查爲何事也十一號早衛戍司令部楊副官長又以電話遍向各報得有關繫蔡松坡之電否是時四川羣報四川新聞兩報已得北京專電稱蔡於九號病故矣某報答楊副官長稱得蔡公噩耗該副官長言此電不實并言十一月四號蔣百里由東京來電稱蔡病已大減待石某到東時蔡即回國云云四川羣報得專電後擬出號外已將印成衛戍司令部固稱不確要求其不出號外並不許登出該報亦無可如何聽之而已 
　　是時各報得專電而不能登載者皆甚不謂然伹實無法皆以爲專電縱不可登將來大總統對蔡必有褒揚之命令俟得命令後總可登出不意成都有四川新聞者係新組織之報定十一月十二號出版早即約有訪員專電因係未出版之報檢查員顧司令未及注意及十一號得專電後遂於是日午後先行出緊急號外突然傳遍於城内外而蔡公逝世之噩耗遂不可隱密矣某某兩報見四川新聞已出號外亦於十二號將專電登出是日羅督軍亦通飭各機關停止停公一日下半旗誌悼省議會亦休會一日各街商民多有自行下旗者十三號各機關各商民仍多下半旗者此等哀悼蔡公下旗誌悼並非如往日之慶祝事故未由警察通知以致參差不齊其下旗之法亦名異有誤將五色除去二色半只懸二色半者併聞羅督軍劉（積之）軍長等及省議會得噩耗後均有電到東弔唁而報界則時評社說非常痛悼 
　　蔡公之於川有絶大關係此次羅督軍之初擬秘密不登者非僅恐其不確也且恐際此兩派暗鬭時而某等將解體也羅督軍之得到四川蔡之力也其最初之舉一般人頗爲疑異十三號四川羣報時評指責倚蔡成名者即不滿意於羅氏也伹現蔡公方逝川省當局與其有關係者有無意見發表一時尚難窺測然有識者皆謂蔡公之逝於川省前途有絶大關係又據一般人推測此後滇系之勢力必衰滇黔兩系之爭端或於此減少鬭力時局可望解决而戴戡久必能到省履新任則川局最平靜之結局也 
　　按近據川電黔滇兩派之爭益烈以常理論之宜爲蔡之一死所感動而息其紛爭矣乃不爲蔡死而息其爭反因蔡死而爭益烈松公有知目其不瞑乎 
[巫匪蹂躪綿竹之痛史]  
　　川省綿竹自遭巫鷄兒匪徒蹂躪擁衆據城百二十餘日人民陷於水深火熱之中無所控告流離轉徙十室九空事後追思猶有餘痛茲錄錦竹紳商學界 
之哀告如下溯自舊曆五月二十六日巫匪乘知事遠出率黨攻陷縣城先在東門附郭縱火焚燒入城後分頭抄燬衙署經收局各公所并搶刦五城内外商號富户雖貧苦小家亦不能免被禍之慘尤以當舖字號錢行綢緞舗爲最約計損失當在二百萬元以上悉爲該匪連夜捆載以去次日併拘城内紳商勒令措繳臨時軍費二十萬元否則縱黨燒燬不留餘類肉釐首士方瑞卿出而交涉致遭鎗斃始由九區保董挨門勸告勉力凑繳一萬一千七百元六月初二日僞知事陳賡僞管獄謝九麻子到任復硃諭商會飭繳培修衙署監卡費五百元書差伙食飯米五石八斗時匪至益夥要挾愈多伺應稍疏危險立至因索被條馬鐙而商會總理被拘矣因搜鎗枝子彈而團防局長受辱矣初四日巫匪入贅何宅演劇宴賓席桌酒水均責成紳商備辦并諭令城鄉保董羣往致賀不到者拘究所收賀儀又一萬數千元自何氏女入門張申之以至戚兼媒妁得被寵任獻媚工讒暗中主動益以僞參謀侯棠之陰險同惡相濟日事搜求不曰經費局勸學所有積存即云經徵局收支所多隱匿乃數千元之公欵甫經繳齊二萬元之月餉又來逼索矣斯時也四境騷然全城鼎沸財貨空如水洗生命危若絲懸附勢者希冀自存畏禍者藏匿不出乃於文昌宫設立桑梓維持會公推城鄉各法團一百八十人分股辦事集議按名攤派或數十元十數元不等并泣勸兩當舗六字號四疋頭莊各又出數百元凑足一萬三千三百元繳入僞司令部僞參謀候棠之因赴省運動復將兌存永全吉購鎗之欵三千一百元强提以去嗣冷伍所部駐綿該匪等愈有所恃今日索米明日索錢下及家俱器具零星什物無不需索沓至紛來應接不暇時復縱黨宣淫成羣肆虐强姦未婚之女姦佔有夫之妻甚至挾忿尋仇殺人於市種種不法情感之不能理喻之不可會中人無術維持引去大半至此而縣事愈不堪問矣其後僞知事出任籌餉　益取盈尤爲狡黠追五千一百釧之糴欵而鎖揮富商售四千二百石之積穀而過諉紳士經徵項下每日收銀百餘元錢百餘釧油酒菸紙各捐尚不在内匪等意猶未饜復勒令各市鎭助欵四千九百元計又一萬二千元有奇殊該匪靳不發餉任其黨類自由行動而拉搕搶刦之事紛出矣方拉搕之初起也林姓邱姓首被其禍勒贖多至萬金次則李之父子張之袓孫或五六千元三四千不等其後遞及小康之户矣且接觀音矣抱童子矣始則拘禁繼以弔拷笞箠炮烙之苦靡不備嘗一百二十日中拉搕近三百人勒贖至四十餘萬而劉某嫡室因烙乳致斃馮氏冡媳竟斷指以亡嗚呼慘矣至於搶刦則挨户排門明目張膽所過之處無可倖逃猶可駭者庇縱黨徒横肆荼毒北里大沙包燒燬趙鄉董數十户矣西里中村寺轟斃保衛團十餘人矣漢王場截擊僞護國軍也匪等則袒護之馬尾口擒獲眞刧案犯也匪等則縱逸之從此鄉團解體比户逃亡男子散走他方婦女露宿於野流離慘狀目不忍睹矣蕭支隊長來綿查編也匪等李表歡迎寖入而狎玩之矣向之索餉則責之保董向之索械則推之將來惟躭任在省代爲運動而又未見效力因疑生忌漸露殺機於是蕭支隊長不得不去矣八月初旬滇軍已抵什邡蕭支隊長復星馳來綿飾詞密禀阻其前進此中眞相固不可知然包庇匪類殃害人民恐難辭其咎耳十五日新任王知事冒險入城視事意在勸誘各匪早就範圍匪等見所帶警隊無多勢力薄弱始則輕漫繼則　估知事忍辱蒙垢更爲之籌餉一千餘元又擔任每日換票二百元瀕於危者屢矣九月二十日假勘案爲名潛赴什邡效包胥之哭乞賀蘭之師重以邦人諸友淚竭聲嘶泣懇政府大兵一到卒能殲除元惡收復全城俾我綿民出水火而登袵席固由滇軍之戰功知事之能力殆又神天獸相百二十日難期已滿而竟不先不後蕩平此患也試從九死一生之餘追述創深痛鉅之苦以見巫匪等之背棄人道何氏母女之玷辱家聲張申之及縣中附匪諸人之殘害桑梓質之全川父老子弟用誌哀感等諸揚州十日記觀其慘痛又何如也綿竹縣九死一生人泣述紳商軍學界並識 
[紀沙市之商業學校（楚客通信）]  
　　荊楚一帶學校之畢業者多矣今獨記沙市甲種商校者蓋有所感也 
　　昨日爲該校第一次畢業期記者辱該校校長之招謹往觀禮得此時機始得盡悉該校之歷史與此後無窮之希望謹據所見聞以告留心敎育者 
遍湖北全省學校之中屬公立者幾無一二而沙市商校獨以公立稱蓋僅區區公立兩字已歷經無限風波然卒能含辛茹苦有此一班畢業生出現此該校之所以可賀而對於該校主持機關之商會尤可敬也 
　　商校之常年經費出諸鹽捐鹽捐本前淸時所特設以之撥充荊南師範者也光復時沙市商人僉以爲本地之欵應歸本地辦學乃本是理由呈請民政 
 
 
 

Page 7

 
 
長遺劉心源長鄂大加嘉奬當予批准詎正在進行之際忽有人從中播弄推翻前案商會乃摘各種理由請願議會幾經磋商而議會始得通過繼又禀請大吏更幾經駁覆而大吏始允照撥嗣復以其爲公立也當地人士之不得染指者又起而控訐之更以其爲公立也大吏又欲攫之去改爲官辦并提經費去至前段巡按時爭之尤力卒乃撥經費若干年歸省立英語專門學校復更其名曰荊南沙市甲種商業學校於沙市之上復冠以荊南兩字其用意之所在誠非記者之愚所能臆度矣 
　　當此風濤震撼之中專事捍禦維持之司者沙市商會也而商校校長及發起人胡李汪鄭諸君亦克盡奔走之力商會之主旨則謂沙市出產最豐然無一不被外商所制故不得不培植人才謀所以興國際商業者故疊經波折百屈不撓而始有今日也並聞該校經費如有不足之處亦由商會籌墊其力亦毅矣 
　　記者觀該校諸生之成績均尚優美縱未能全逹商會之目的然大輅椎輪今其始端也故今日之畢業可爲商校賀尤當爲商校勉矣 
至該校畢業諸儀則與他校相似而長官及各機關之蒞臨者亦極衆監考者爲省委荊南道視學彭君校長則王君楷卿也 
[鄂女師範生自盡案近聞]  
　　鄂省女師範學生陳毓齡投水斃命一案茲聞其母與叔已經趕至省垣將棺蓋揭開（原未釘蓋）撫屍大慟時校長石世英亦在場以其女確係投水身死並無他故卽令陳母畫押俾得了此糾紛陳母無所可否方執筆間其叔忽從後將筆奪去不允畫押雖經多人勸導堅執必須興訟故至今猶未釘蓋現逼迫陳生之某學生家屬已託人出爲調和校長亦從中極力斡旋究未知能和平寢事否也論者以陳生之死無論若何被超其爲投水斃命别無他種傷害已爲大家所公認彼親屬理宜從速掩葬一面追究逼者之罪有何不可又何必以不釘棺蓋爲控訴法庭檢驗地也 
[湖北小票取締問題]  
　　罪　官票充斥已久近更益以市商發行之小票金融愈爲停滯官票亦受其影響業經省議會提出取締各縣濫發小票案咨請省長轉令財政廳通行各縣知事查禁勒限收回無如地方官瞻徇情面殊鮮認眞執行頃悉沔陽縣知事及查禁市票委員業已因此獲重大之懲戒矣查此案緣起由於財政廳據沔陽各區紳民報告該縣城鄉市鎭典當商舗均私出小票濫行於市漫無限制倒騙時時特委候補知事張遇辰下縣會同知事白抵切實查禁並令關查縣境各商店私行小票牌號共有若干以憑限期勒令收回詎該委到縣並不遵照指示辦理迺 
與白知事接洽之後以縣境縱横八百餘里市鎭一百餘處鄉里茅店小貿亦有任意私出小票者若必逐一查明恐經申亦難辦到遂不從根本上解决擅與知事計畫邀同商會代表宏齊祥劃香濤等計議多稱因上年土匪逞亂商務阻滯銅元缺乏周轉不靈典商尤苦於應當之種種困難故呈由李前知事核准以商會名義先生繳抵押品錢五千串發行百文小票五萬張不料日久弊生雜票叢出倘一旦禁絶銅元又不敷周轉云云縣委聽信該代表等之言遂允予變通辦理令由商會仍照前票重印五萬張編定號碼登簿存根送縣加章一面布告換回前項小票其餘市商概不准出票在案縣委以爲由官蓋章即可限制出數杜絶架空之害孰知財政廳長大不謂然以委員下縣原期早日禁絶乃該印委擅自主張遽以重印小票五萬張通行所屬各鎭商會分事務所照辦實屬措置乖方藐玩法令特呈由省長將白知事撤任委員張遇宸亦呈請先記大過一次仍飭回沔俟辦理完竣方准銷差一面電令白知事將重印之票取消仍勒限一律禁絶矣 
[皖公債案勢難通過]  
　　皖省長爲償還英商怡大洋行借欵舉辦短期公債二百四十萬元業提交省議會核議已誌本報日昨省議會開民財兩股審查會審查此案審查員到十七人其結果謂省長咨議怡大洋行債欵擬舉辦短期公債二百四十萬元指定南北茶釐作爲擔保曾查此項外債爲前淸皖撫朱家寳所借其用途係因光緒陵工及招練新軍並補助撫署政費性質純粹屬於國家地方並未動用分文是此項外債應由國家設法償還無庸本省募集可否截留南北茶釐逐年攤還應咨復省長咨商財政部辦理俟大會公决昨日大會提議僉提此欵旣係朱家寳所借當時交諮議局核議諮議局並未承認且其用途確爲國家性質本省碍難舉行公債設今貿然承認貽累將來必非淺鮮均主張調查全案審查再行討論云 
地方通信 
[蘇州]  
　　請省長駐蘇二次開會省長駐蘇前經香山議員徐子傲君首先提議贊成者接踵而起舊曆十月初三日曾在元都觀機房殿開成立大會選舉會幹事當以進行手續諸未完備爰再定期開議經衆解决請求方法徐君昨已通告蘇屬二十八市鄉董事聲明本月二十六日（即十一月初二日）仍假元妙觀機房殿爲會場請各鄉董如限惠臨同抒意見庶幾集思廣益可以共策進行云云 
　　冒充檢查被獲蘇常警察廳共派禁烟稽查九員專查私售燈吃及販賣私烟私土情事近因截止期限將到各員執行至爲嚴厲詎閶胥盤馬路一帶日來發生稽查員王樹亭索詐烟户種種威嚇騙取金錢之事售烟之家初以伹求生意興盛均允共需索何期索取者至再至三屢擾不休私賣之家皆敢怒而不敢言昨爲檢查員汪北溟偵悉以警廳所派之員斷不敢若此妄爲且無王樹亭其人顯見假冒欺詐當即禀明廳長帶同馬路長警十名馳往虎邱第四分署地界捕獲今（二十六）日解送廳内訊供直認冒充不諱當王樹亭拘獲後各私販之遭其騙者均往警廳證質共有二十餘家崔廳長以有壞警廳名譽飭司法科長仲鐵如從重懲辦矣 
[無錫]  
　　源興輪局停駛之交涉新劍行駛無錫宜興等處之源興輸船局因招商局指爲有碍營業　交通部控訴由部批准電咨蘇省長轉飭該輪停止開行後事已月餘一再交涉迄未解决茲聞楊知事曾爲此事函請武進宜興溧陽三縣知事會同　停日昨接武進翁知事復函謂源興輪局事已與招商公司經理磋商惟源興輪局究與何人接洽望即明復以期會商早日解决楊知事函復謂源興輪局現派榮德馨爲代表會同錫商會正副會長至滬與招商公司總經理接洽妥商解决方法云云現聞源興局已有改正開駛鐘點免與招商局關碍之說想解决之期不遠矣 
　　部委調查官產委員控案吳錫官產委員趙湯即趙浣蓀蘇垣公民以其劣迹多端赴財政部禀控經部派委查辦該委員南下到吳錫兩地調查後據聞部定章程拍賣官產帶收册照費係按正價帶收百分之五今趙委員於拍賣蘇城舊糧道衙門房屋基地及北局内其地竟違章帶收册照費百分之十其他各欵尚無實據現部委已赴寗會晤官產處長後再行返京禀復 
[安慶]  
　　知事匿捐受辱定遠縣知事彭誠蓀抵任後查悉定邑有衛田三千餘頃乃巧立名目每畝加徵三十文計共洋一萬七千元與該邑財政局長范小田分入私囊事爲該籍議員凌某及庽省紳士何某所知致函詰責該知事異常恐慌乃夤夜來省藉圖彌縫日前該籍議員假一家春酒館席請彭知事到場質問是案彭語涉支吾不歡而散晚間彭亦假原處席請議員藉圖聯絡不料何紳等以該知事狡不承認遂藉點菜延遲未到爲名大發雷霆竟將桌椅掀翻碗盞齊飛且時露指桑駡槐之口吻彭始悉此次質問非可敷衍了事遂承認將贓欵吐出捐歸地方辦學並解囊五十番賠償該酒館損失快快而去 
　　警佐勒捐傷人郎溪縣屬之定埠鎭與江蘇高淳縣連界河南屬郎溪河北即屬高淳有商民周銓衡在河北開有萬豐昌糧食行日前以貨船載米二百石運往丁壩詎河南警佐吕時聲帶領巡士荷鎗追趕勒捐并逼令將船開回原處以十倍加罰維時行商周銓衡以河北地屬高淳何能越境勒捐堅不承認該警佐遽令將周帶局巡士汪雲福復將周擊倒奪去洋一百元經地方多人將周救回調治一面赴縣報告乃該縣知事多方袒護置之不理刻周已具情赴省公署控告聞倪省長已批令該知事迅速查明據實禀復矣 
[杭州]  
　　蘭永線已測勘竣事全浙省道分期修築第期浙贛線前由省道籌辦處派測繪員分三組測勘以餘杭至建德爲第一組測區蘭谿至常山爲第二組測區又蘭谿至永康爲第三組測區現測繪員馮其午等已將蘭永一叚實測完竣爲金台線之西段計程一百七十里已接測東段卽由永康經仙居至臨海一帶實測地形此線與浙贛浙閩均有重要之關係 
　　聯橋直街大火昨（二十五）夜二時許聯橋直街德利洋麺 
面東首燒至廣福廟上面西首燒至永泰豐素衣店下面西首燒至方褔泰茶號南首燒至下興忠巷萬豐祥柴店畢北首燒至太場巷内米業牆垣止並聞洋麺公司起火時有夥計三人挾帶簿據被鋪逃出當被崗警獲住令渠交出店東據供稱店東孫曉初住薦橋路拐角分店旋即帶局候罰 
雜評一 
[財政特别會（一子）]  
　　目今經濟界之趨勢由國民經濟而入於世界經濟則世界經濟界潮流之所之决非一國民經濟之力所能抗故此歐戰中經濟之潮流即在財政充裕之國亦不能不感其影響矧我國旣爲世界潮流所壓迫而一國中之經濟潮流又達枯竭危急之境向以募外債爲可憂者今以外債之無可募爲憂向以外債成功爲慮者而今以破壞外債之成功爲慮一國之財政日日在難關之中開源節流俱無所濟危殆爲何如也 
　　况乎年關之難關又將至矣中央之特别財政會其亦有特别之救濟方法乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海金融之現狀]  
　　昨日鎊價又長二五計三先令五辦士二五以致遠期標金上午開盤每條（十兩）三百零三兩九錢收盤三百令四兩四錢下午開盤三百零四兩五錢收盤三百零四兩大條銀昨日無市而三日内標金跌去五兩之外據云有北市某某兩金號趁此機會買進櫻司（現金）一千七八百條若今日（二十八號）大條再長恐遠期標金價將進三百兩之内一般做多頭者更受恐慌矣 
邇來滬市存洋甚多所以洋釐已跌至七錢二分上下惟漢口需洋甚殷昨日由北市某某等莊囑招商局江華輪船裝去龍洋五萬餘元是以下午龍洋收盤較墨洋大一毫二忽半（參觀商務欄）惟銀拆仍須二錢緣年關將近各莊號及行家均抱穩健宗旨年内不肯濫放賬欵之故也 
　　上月初旬滬市銅元之價驟減至每元祇兌二千二百文嗣因來源不絶復加至一千三百文（照舊價尚差八九十文）不料昨晨銅元價忽又至一千二百四十文旋即調查原因緣錢行中有人預買每銀一百兩計買銅元一百七十五年千至一百七十三千共有銀一二萬兩之交易故較前日每 
百兩已減六七千文至下午賣出與買進均有故收盤爲一百七十六千文惟各小錢莊及烟紙店之兌換價每洋已減至一千二百四五十文一日間之兌價少去五六十文之多皆受預買者之影響也 
[限禁銅元出口之省電]  
　　代理上海縣景知事昨致縣商會公函云逕啓者案照民國五年十一月二十七日奉省長敬電開稠代電悉銅元出口應照原議辦法限禁除電財政部稅務處查照辦理外仰即分達滬海道尹江海關監督南北兩商會查考原電抄發等因並奉抄發電開北京財政部稅務處鑒滬埠受歐戰影響銅元銀條輸出過鉅洋價陡減百數十文銀拆漲至七錢有零金融窘迫百業恐慌飭據滬道縣會同商會議定暫禁現銀銅元出口旬日以來銀拆已漸低落而洋價並未復舊錢荒甚於銀荒非限制出口無以維持市面嗣後遇有請向上海採運銅元擬請概予拒絶盼復耀琳梗印等因各到縣除函陳滬海道尹江海關監督查考並致北商會外相應函請貴商商查照爲荷 
[劃一墨洋國幣之提議]  
　　中國銀幣（卽新銀幣龍洋等）因滬市行用墨洋爲多故至小錢舗零星兌換必須貼水每元貼銅元一二枚不等此實各小錢舗之故爲壓抑希圖漁利於中國幣制大有妨礙前於幣制案内屢次有人討論無如習慣相沿不易驟改近日滬市因内地各處開兌紙幣購用上項銀幣龍洋故銀幣市面每元反較墨洋須增銀二毫五釐乃各小錢舗仍低壓如故茲聞有人提議以事關國幣趁此時機討論劃一辦法務使各小錢舗對於零星兌户不得任意低減以維幣制云 
[上海縣敎育狀况之報告]  
　　上海縣公署昨日訓令各市鄉學務委員文云案奉江蘇滬海道道尹公署第一百九十四號訓令内開案奉省長訓令第一四四六號令開據省視學報告第四届視察上海縣敎育狀况該縣教育本爲江蘇全省文明最先發達之區各大敎育家均萃於上海而留學東西各國畢業生亦多道出上海以故講演研究及著錄書報等事日新月盛凡遊歷上海參觀者抱無窮之希望遂益生其文明促進之思想蓋事實進行之速率必不後於理想進行之速率而理想進行之速率常先於事實進行之速率致然也上海自上届視察後一年中進行狀况派赴南通縣參觀敎育者十八人派赴無錫武進兩縣參觀敎育二十一人派赴吳吳江兩縣參觀敎育者十八人以上各縣之文明莫不導源於上海今以其輸出之文明返以較其自有之文明自可爍若列眉得所印證其參觀報告書表業已於視察時漸將彚齊預備開會佈告以助各學校研究事項之資料其餘若小學敎員研究會短期講演會公共體育場小學校成績展鑒會均已次第舉辦各有成績該縣就其縣市鄉經費所設之學校而言有縣立甲種師範講習所一所小學三所乙種實業一所公立小學一百一十六所乙種實業三所而就其私立學校言之則自法政專門大學預科以及中學小學乙種實業及蒙養院及慈善敎育共有八十處綜計公私立學之學生共三萬零六百七十四人縣有經費預算收支三萬九千四百四十一元市鄉有經費預算收支十一萬七千四百二十六元九角八分一釐私立各種學校經費爲數甚鉅尚未審計也上涨分四市十五鄉上海一市户口最繁學校甲於全邑經費居全市鄉十分之六最爲發達其餘如蒲淞洋涇兩市閔行馬橋兩鄉亦較他處學校爲多此次視察所有及有特别優點擬提出研究如縣立務本女子中學校正在籌備之始其課程係以家政爲中心而他項爲輔此實爲最新研究之女子敎育似可認爲女學切實辦法以待通人討論擬請徵取其課程表及該表之說明書刋登月報又如縣立乙種農業學校已放暑假學生尚留校布服赤足踞地磨治鋤鏟又入田工作一如農人又赤足練習拳術擬請分别徵取該校學生各種動作影片刋登月報此外學校優點尚多亦有不免缺點之處謹分别錄入評語單内另繕報告等語並就視察所及摘開評語單前來合行令仰該道尹轉令該縣知事將務本女子中學校課程表並說明書及乙種農業學校學生各種動作攝影一併徵送以備月報其餘省視學指飭各節應飭各該校遵照辦理等因並抄單奉此合行令仰該知事遵照辦理此令等因並抄單到署奉此作分行外合行照單刋發訓令該委員卽使知照此令 
[岑西林今日蒞滬]  
　前護國軍都司令岑西林氏自粤省乘海籌軍艦不日來滬一事迭誌前報日昨特派交涉員公署曾接海籌軍艦發來無線電信大致謂該軍艦准於二十七日（即昨日）晚間可抵吳淞於次日進口定在江海新關碼頭下椗西林氏起岸後暫住法租界白爾部路新民里作庽囑即知照等因楊交涉員接電後已轉致本埠文武各官廳一體查照預備届時迎迓矣 
[派艦迎護蔡靈之要電]  
　　電一東京中國公使館章公使鑒蔣公迎柩頃已由政府派定海容兵艦新銘商船凖於二十八日午刻由滬開赴長崎希即轉飭長崎領事俟該艦等到岸妥爲照料接洽一切蔡公治喪事務年同人叩廿七 
　　電二福岡大學病院蔣方震先生鑒海容新銘均凖二十八正午由滬開赴長崎新銘四十八小時可到海容稍遲數小時已電章公使轉飭長崎領事接洽照料蕭立誠林贊侯苻經甫同行廳備事物皆已籌備靈位魂帛尊處想已備妥船到及何日時啓行並盼電示同人叩廿七 
[追悼蔡公之籌備]  
　　松滬護軍使署以蔡公靈柩不日回國特於日前邀集滬上政警各界到署會議追悼辦法一面派員赴蔡公治喪事務所接洽并分電北京廣東黄蔡二公追悼大會籌備事務所查照至滬上舉行追悼應設籌備處已飭上海縣酌定地點趕緊籌辦一俟蔡公靈櫬抵滬即定期舉行 
[地方廰判决私運大宗雲土案]  
　　私運大宗雲土一案前經上海地方審檢廳開庭一再辯論終結聽候宣判各情迭紀前報昨日午後五點二十分鐘審判廳刑庭長趙毓璜檢察廳檢察長林仲立開庭命庭丁引案犯周金箴上堂被告律師秦聯奎亦蒞庭候示復據周聲明年歲籍貫當經刑庭中長趙君謂曰查雲南烟土一案前經檢廳提起公訴復由本廳迭次開庭辯論終結今日爲宣判之期察閱案情實屬有心違犯姑念年老從寛減等辦理遂當庭宣判周金箴湮没證據之所爲科罪八個月並褫奪二年内爲官員之資格宣判畢即據秦律師起而聲明被告執行窒碍情形請求當庭易科罰金林趙二君會商之下准如所請及至退庭時已六點鐘矣 
[地方廳再審陳其美被害案]  
　　暗殺民黨要人陳英士案内之兇犯許國霖宿振芳等前經地方審判廳開庭辯論當因該犯等供多狡展且以人證示齊判令還押聽候再審在案昨日該廳傳到要證李海秋等一干人并提同在押之許宿二犯仍由趙刑庭長會同林檢察長於午前開始訊理直至五點餘鐘始行退庭供詞甚長俟明日續錄 
[烟酒業對於公賣抵欵之憤懣]  
　　全國烟酒業聯合會對於公賣抵押二案疉開會議討論反對詳情迭紀前報茲悉該會因連日各埠函牘紛至僉謂公賣一經抵押苛稅難望廢除所可怪者議會一方面將請願廢除公賣之案審查交議一方面將公賣名義借欵之合同遽爾通過羣疑滋惑莫知所措務請力爭以維大局云云因於今日由該會公同具函專差晋京遞送京師代表團函内略稱務請探明合同内究竟有無公賣二字議會對於請願之案究竟是否提議所有苛稅是否尚有改良之希望如竟全無希望是政府置我全國烟酒兩業呼籲於不聞也是置我全國兩業生死於不顧也直是政府絶我烟酒兩業人民也萬人乞命數月呼號力竭聲嘶竟無結果乃一紙合同制我死命兩日之間遽爾斷送嗚呼我兩業之應歸淘汰與夫洋酒洋烟之應行提倡竟變成天演公例夫復何言臨穎涕零伏候裁復所有代表應否留京及此後如何自救之處容俟復音到後再行公决云云 
　　附全國烟酒聯合會福建請願代表闕仰西致北京電北京大總統國務院參衆兩院鈞鑒公賣苛稅請願不提公賣抵借秘密通過羣商自救一致公决 
概由子口或掛洋旗懇速取消成議以顧稅源全國烟酒聯合會駐滬請願代有闕仰西叩 
[旅滬蜀商請釋無辜]  
　　旅滬蜀商正誼公司經理柯蓬山（即柯興海）於去夏命其學徒劉安海將軍用鈔票運往蜀省 
被該處警探查係僞票將劉拘押柯得信後以此項軍用鈔票係卸任南川縣知事涂海珊交來且有爲偵探之蜀人陳仲才證明該票是眞是以運往卽投上海鎭守使署自首由前鎭守使鄭汝成飭將柯解往重慶經周前鎭守使訊供判决柯監禁九年劉押四年時旅滬蜀商以柯等受人愚弄公電求保未奉照准在案茲悉旅滬蜀商對於此事頗爲注意詳細查得涂往日本未回柯等實遭寃抑已繕具公禀擬赴重慶現任鎭守使署呈請查案核釋以免久覊無辜職不日即須就道云 
[善後遣費糾葛兩則]  
　　河南黨人劉汝皆等以部下黨屬五十五名應領善後遣費被同黨孫亞文託名馬繼超冒領潛匿曾將情具禀松滬護軍使請求究追在案現辦理善後主任軍署參謀長趙聯黄以孫亞文領欵業已遠避查緝需時該黨人劉汝皆等値此隆冬守候滬地殊非所宜故勸令劉等先行回籍靜候緝究 
　　湖南黨人王天吏毛文橋等於上月二十三日領到善後欵洋一百零五元在途中被董仙亭等糾衆搶去當時投報警局飭緝未獲前日王毛在途將董扭獲鳴警解送警廳轉送地方廳訊 
[火車站拿獲盗犯]  
　　盗犯高思金張一魁二名近由蘇鄉行刦得贓逃來上海匿居美租界小客棧内前日傍晚欲搭火車他往甫經走入界路鐵欄被華界探警拿獲解入警區押候究辦 
[水警巡官剿匪陣亡]  
　　水警第五分署之巡官王少堂於本月十三號隨同該分署長池月喬督率師船在常熟縣境李家埠地方剿捕梟匪當時各梟匪死力拒敵由王巡官率隊奮勇圍緝追至天主堂附近被梟首管大肚子等復又開鎗抵抗致被擊傷右膀及左乳兩處鎗陣陷入腹内立時倒地後由池分署長追剿收隊回防始將該受傷之巡官王少堂送滬懇請紅十字會總醫院醫治嗣因子彈深入腑内難以箝出延至前日因傷殞命業經該分署長呈報廳署請爲轉詳省公署咨部援照警員剿匪陣亡例核給奬卹矣 
[水警搜獲私藏鎗械兩起]  
　　駐滬水警第三分署長王壽良據探報告查有素充梟匪向導之張少卿家住靑浦縣境之陸家巷鎭現從滬地携帶快鎗六桿運往陸家巷家内收藏係爲接濟梟匪之需且該犯在陸家巷私開鴉片烟館附設飯店客棧專事窩留梟匪凡梟匪搶刦富紳各户皆張指引而往應請密往查緝等情故王君於前日率帶幹練巡官一員由滬乘坐滬寗火車至崑山站附近之陸家浜下車繞道密往陸家巷鎭偵悉該犯住址將張少卿一名緝獲當在伊家搜獲單統五響快鎗二桿詰據該犯供稱實在祗有兩桿此外並無私藏等語昨已將該犯張少卿一名曁搜獲之快鎗帶滬候即備文呈送第一專署沈署長訊辦 
　　太倉縣境新塘市洋黄廟鄉民朱鼎山前曾窩藏梟匪董道昌（即朿大漢子）由水警第一廳緝獲董匪之時朱已逃逸致未獲案現由水警第二廳一專署之五分署長池月喬據探報告朱鼎山已潛回洋黄廟伊家尚有私藏五響快鎗二十一桿未經第一廳起獲現將搬運他處藏匿仍欲接濟梟匪應請速往搜查等情故於前日督帶師船四艘由嘉定防所出發密往洋黄廟搜查詎第一廳温廳長亦已訪聞派警先於前一日搜去快鎗二十桿而窩藏之朱鼎山一犯仍被脫逃迨至池分署長到彼再行細搜又在該處空房内地穴下搜獲五響快鎗一桿子彈二粒當卽帶回昨已送請第一專署呈解第二廳署儲庫一面仍飭嚴緝窩藏軍火之逸犯朱鼎山務獲解究 
[各區警署仿設巡邏箱]  
　　淞滬警察廳長徐國樑爲愼重冬防起見曾通飭所 
 
 
 

Page 11

 
 
屬各署所加班巡邏以保治安嗣由一區二分署界内創立巡邏箱其後各區署亦仿而行之查巡邏箱係設在僻處或私街小巷行人少到之處無論晝夜若甲班巡邏到此置一紅籌於箱中及乙班巡邏到此在該箱中將紅籌取出更易白籌似此周而復始使巡邏長警難以偷安以其梭巡周密 
[救濟絲綢機織業之根本計畫]  
　　本埠江浙絲綢機織聯合會昨接鎭江分會建議書略謂竊以絲之爲物乃吾華之天產織綢之區賴作原料近以繭行林立收羅蠶繭不遺餘力即以吾鎭論從前所屬各鄉及江北各鎭絲之出數約在五千擔以上鎭地所產之綢除經絲仰給浙省外緯絲則全賴本地產絲爲原料查近年鎭屬及江北所出絲數祗有三分之一推其原因皆爲繭商侵食致絲價陡昻絲綢兩業困難情形達於極點言念及此能無痛心方冀設法爭衡挽事權於萬一豈料繭商野心未已又復改組新章訂爲二十里設一繭行可謂星羅棋佈搜索無遺是致業絲綢者於死地絲綢業雖死不足惜其如江浙機織工人之數十萬生命何機織工人無辜失業其如我江浙之民生何民生如此國計尚可言哉吾人不爭卽無生存之餘地然不可不預作根本之計畫其根本何在曰推廣植桑而已植桑辦法先從調查地區入手若者須擴充若者須開闢是須合羣策羣力籌備進行以期成事至於組織之方則貴會不乏通人爲提倡將來辦法如何敝處事末人微定當附庸於大國也爲此建議是否有當卽希查照賜知無任盻切云云 
[護照貼用印花之比例]  
　　駐滬江蘇交涉公署海關監督公所昨日同奉齊省長快郵代電開查人事憑證貼用印花條例内關於運送銅元軍裝及各項官有物等護照本不納稅者應否貼用印花並無明文規定又官員因公出差請領行李護照是否貼用二元部咨亦未詳盡當經電請財政部核復茲准敬電内開箇電悉運送銅元軍裝及各項官有物等凡係不納稅項之物品所請護照均比照免稅單照貼印花一元五角至因公出差請領行李護照應比照國内游歷護照貼用印花一元希飭照辦等因准此查條例頒行已久亟應即日實行嗣後各處領發護照均應查照辦理云 
[粤皇薨逝之誌悼]  
　　上海縣公署現奉督軍省長宥電開頃准國務院宥電開奉大總統令奥皇薨逝所有京外各官署應自二十七日起下半旗三日於三十日大喪斯下半旗一日以誌哀忱等因合達到署應即通知遵照等因景知事奉電後當已分别轉函本邑公私各機關一體照辦矣 
[曹成甫擇期安葬]  
　　曹成甫君以奔走國事於民國三年六月九日在天津白骨塔地方就義茲由伊子谷氷赴津收殮已於昨日迎柩回申卜地浦東擇日安葬聞曹君親友刻正預備開會追悼云 
[中華實業協協話會紀]  
　　中華實業協會發起人朱子餘王文彬閔浩楊遯公陳素子潘春波謝勳浦任援道韓九峯等邀同仇鸞燮章焱沈季璜章水天諸君於昨日（二十七日）下午一時假座直隷路一興旅社開第二次茶話會到者三十餘人首由王文彬發言本會籌備伊始即惹起社會注意可見民生問題爲我全國同胞所共同贊成者現在卽當積極進行以期成立乃卽提出三問題（一）會址（二）經費（三）辦事員朱子餘謂當先設籌備處公推幹事員衆贊成閔浩謂到會諸君皆富於公益心應卽分任經費衆無異議遂决定暫假直隷路一興旅社爲籌備處公推王文彬朱子餘閔浩潘春波任援道謝勳浦六人爲臨時幹事員章炎陳素子爲臨時交際員韓九峯楊遯公爲臨時文牘員而以王文彬常駐籌備處云 
[紀寰球學生會前晚之同樂會]  
　　寰球中國學生會夜校於前晚舉行同樂會先由校長徐紉蓀登壇報告次日校學生合奏軍笛闪李松泉碩士演幻術共分四幕忽有忽無忽去忽來神奇莫測所演諸術均根據科學之理合座爲之鼓掌次古達程君獨奏洋琴次王懐琪君演試八段錦逐段說明演法並作種種姿勢明白曉暢并云此係中國體育習之可除百病吾人當保存國粹奠捨此而專求之於外洋中西體育之術法雖不同理則歸一學習旣久自能知其功效之大也等語次日校學生再奏軍樂旋請倪文氷君講演趣談述一中國故事聞者無不捧腹至茶點散會已十下鐘矣 
[靑浦旅滬同鄉會之通告]  
　　靑浦旅滬同鄉會昨發通告二則照錄於下 
　　（其一）本月十二日開第三次職員會議項誠夔王鈍根二君提議我鄉人流落上海者日益加多急宜設法救濟擬由本會公具意見書陳請本地官紳酌提公欵開設貧民工廠旣可以約束鄉間游手又可以收回滬上流民惟茲事體大應如何集思廣益籌畫周詳方可着手或由本會先認捐欵若干藉資鼓勵之處仰求執事詳加指示俾於下次職員會中彚集羣言折衷議决不勝切盼 
　　（其二）我靑旅滬子弟近益繁多或已就商業而學猶不足或有志向學而力苦不逮本會有鑒於此業於第二次開職員會議决於本會事務所附設國文函授科擔任諸君各盡義務以簡便方法授以應用文字俾志願補習者不費錢財不勞奔走咸得切實應用之學先生素著熱心本會此舉當蒙贊同茲寄上函授科簡章一紙并報名單數紙即希察收並望勸告旅滬子弟速來報名所有函授方法俟報名後再行詳細通告 
　　報名單　姓名　年歲　職業　通信處 
　　簡章（宗旨）專爲旅滬同鄉子弟補習國文授以應用文字爲宗旨（科目）論說雜記函牘（程度）粗通文義（資格）同鄉 
子弟已就職業有志補習者（學費）不收（郵費）自給（課藝）學員寄來課藝經敎員改正或評定分數後立即發還如有不明之處另紙繕出寄來當詳爲答復（住址）學員均係旅居加有遷徙先期詳告（同學）每學期刋同學錄並將前列課藝擇尤刋送（附則）本簡章自宣布日施行如有未善事宜隨時修正函告（通信處）三馬路華報館樓上靑浦旅滬同鄉會 
[崗警鎗械不得擅裝刺刀]  
　　淞滬警察廳長以各區署在差崗警所用槍枝上之刺刀非在戒嚴期内本不准裝入槍上昨特通令各署所非有特别命令不得裝置刺刀故昨日各崗警已將刺刀懸於腰際矣 
[輪船火夫吞没帶土之排解]  
　　土販某甲山東人前託某輪船火夫矮子連生在海參威買得私土三十七只前日該輪抵滬時甲向伊以土詎矮子連生意圖吞没托言已被洋關抄去十七只甲不肯干休經探夥矮子阿虎及項紀表猢猻等邀甲至西華德路橋堍滬北日昇茶樓向甲情勸償還洋五百元了事 
[烟犯被獲]  
　　烟犯岳子立前日身帶烟膏一盒烟泡少許欲搭滬寗火車被五區崗警查獲解經司法科訊明判送地方檢察廳核辦 
[江西路之火警]  
　　昨日上午十一點鐘公共租界江西路二百二十五號門牌森記洋貨莊突然失火經捕房鳴鐘報警救火會各水龍先後到場施救得即撲滅計燒去森記房屋兩幢事後捕房飭探前往查得森記保有火險六千餘兩恐有别情故卽禀覆捕頭核奪 
[拐失男孩二口]  
　　住居南市油紙弄民人蔡壽山之八歲男孩名阿囝又名根林及鄰居吳生林之五歲男孩名祥生均於陰曆本月初二日午前同時被匪拐失無蹤現已投報該處一分駐所及各區署所並租界各捕房陳明兩孩面貌服式請爲查緝矣 
[電車撞傷行人]  
　　昨日午後一時住法租界新街口五號門牌之裘義才擬赴城内經過民國路被二十九號電車撞倒跌破頭顱旋即送院醫治 
[匪徒圖刧鑽戒]  
　　住居密勒路之粤人梁某手帶鑽石戒一隻於前晚九時在有恒路吳淞路轉角處搭乘外圓路電車甫經跳上卽有身穿外國長大衣之匪徒二人將梁拖下欲　搶刦梁高聲呌喊經巡撞聞聲而至該匪等即往西逸去 
[美國體育會總辦假滿來滬]  
　　本埠美國體育會總辦英人華勒生君於去歲假回租國茲届期滿已於前日來滬照常辦事矣 
[銀飾購票之可疑]  
　　四區三分所巡警李少雲胡潤泉前日在眞茹楊家橋車站站崗見有高郵人李萬祥手持包裹至該站搭車於包内取出銀飾一件向票房購票李胡二警以其形跡可疑上前盤詰言語支吾因即拘解司汉科經李科員研訊之下據李萬祥供稱向在上海某黄包車公司爲業包内共帶金銀首飾十餘件係胞伯李四託帶至蘇州李四住虬江橋新弄内第二百八十號門牌向業小工頭目云云奉判暫押候飭探警查傳李四到案訊明究辦 
[私接電燈線之控訴]  
　　英美電燈公司控阿白斯脫路華洋交界處三十一號門牌電燈材料店主林金生私接電線竊用電汽又令學徒趙月寳至北蘇州路一千一百九十一號門牌某號内代接支線等情昨由捕房將林趙二人及北蘇州路某號主嚴正元一併傳至公共公廨請究先由中西包探投訴將被告等傳案情形繼由管理電燈西人降司上堂譯稱目覩林金生之學徒在嚴店内裝接電線試燃電燈當向詰問據稱開市在即未向公司報告旣未報告係屬私接請爲訊究訊之林供認代裝會審員王肇之核供商之英副領事卓卲判嚴交一百元人洋並保林趙押候查明復訊再核 
[欠欵案准予復訊]  
　　餘發海味行在公共公廨呈控徐金聲不還貨洋四百餘元一案已由廨判决着令被告繳洋在案茲因被告不服昨晨特延代表律師台維司投廨聲明不服理由要求准予復訊云云並由原告代表海德禮律師聲稱被告請求復訊毫無理由敝律師不表同情請照原斷執行關讞員核供商之美領博君判被告將斷繳之欵交付原告再由原告繕具保單准再復訊 
[公共公堂瑣案錄]  
　　搶匪徒王阿金前晚與在逃同黨在虹口武昌路串攫粤婦何譚氏金耳環圖逃當被探夥張阿三帮同追　昨解公共公廨經中西官訊供不諱判王押西牢年半期滿逐出租界又匪徒王阿二前日在北海路攫取蔡周氏金耳環圖逃當經氏之同伴蔡雨成鳴捕將王追獲帶入捕房昨解公共公廨請究經中西官訊供屬實判王押西牢三月期滿函送上海縣知事署遞回川沙原籍又徐杏生控紹興人周長發串黨金有根於前晚在湖北路攫取其小孩所戴値洋五十元訂有珍珠之緞帽逃逸等情昨由捕房將周金二人拘獲並在畫錦里老興利珠店内吊到原贓解送公共公廨原告偕傭婦王顧氏上堂證明被攫情形並稱檢查尚有珍珠兩粒求追訊之被告等供認串搶不諱所缺眞珠兩粒被探夥陳阿海取去等語中西官核供判周押西牢半年金押三月分别示儆贓交原告領回 
　　竊海寗路馥康里二千號門牌陸春龍控李阿炳沈阿金撬門圖竊昨由九百零八號華捕將李沈二人獲解公共公廨由中西官訊知李等均係過犯判各押西牢四年期滿仍均逐出租界又魏桂泉張阿榮同在鴨綠路一百三十五號門牌杜金元所開之鐵店内爲夥前日乘杜至浦左工作時串竊鐵條一百八十磅銷贓與新閘路一百七十號門牌謝根和得洋二元五角分肥旋被杜回店查悉控由捕房於昨由探將被告與收贓之謝根和一併拘解公共公廨經中西官質訊明晰判魏張各押西牢半年謝押三月分别示儆 
　　拐江北婦人嚴陳氏前日與在逃之周正利串拐新閘路　仁里店人周連卿家十二歲女孩阿月雇乘黄包車擬帶往他處價賣因女在車上啼哭被同孚路站崗華捕查見將氏與女一併拘入捕房昨日傳同女父將氏解奉公共公廨經王襄讞會同英康副領事訊明判女交其交領回嚴陳氏押女所半年示儆 
　　賭新閘捕房二百二十九號華捕羅良炳控甬人任阿榮聚賭花會並行賄洋十元等情昨晨由探韋金福將任拘解公共公廨請究即據羅捕上堂禀明前情訊之被告供不承認中西官核供以羅捕指控聚賭花會證據不足惟任不應行賄判罰洋二十七元充公示儆 
[法公堂瑣案錄]  
　　限立房產合同吳仁章前投法公廨控稱有祖遺田地及房屋基地若干處胞兄吳廷章掯不分產求斷等情判令各邀公正人秉公將諴查明各半分開在案今仁章聲稱田單已由公正人各半分開惟房屋基地之單據早已失去須立合同各執一紙爲憑胞兄延不肯立仍求堂上限立等語訊之廷章由伊子吳金松代到允立合同惟求請寛限聶讞員以廷章不應迭次抗違堂諭限三天内將合同立就禀覆銷案如違將房屋基地如數歸原告執業 
　　飭對私收客賬寳豐米店主朱式玉前投法公廨控經理傅金水私宕洋銀及私收客賬三十户計洋八百餘元逃逸尋見後置之不理求追等情判令原告邀同被傅私收客賬之各主顧到案訊明核辦昨日朱聲稱店中一切之事均歸傳一人經理各主顧之賬亦傅經手放出故商人不知各主顧住址難以邀到求恩核示判着原告將各主顧欠數開明飭探帶同被告協同原告向各主顧對明有無私收情事再行核辦 
　　押店不允加利金海臣投法公廨控稱前將金回開十個及金香烟盒一隻向永寗押店質洋二百四十元加過利息數次今又向該店加利忽稱内有加利兩個月上所蓋圖章不符堅不允加故投請訊斷該店主秦德明稱加利上所蓋圖章實非商人店内之圖章可以核對金又稱加利時係店夥經手圖章亦店夥所蓋判着秦德明同店夥到案訊明核辦 
　　飾物抵押不贖錢萬淸前將珠子及鑽戒向陳金生抵借洋一千零三十五元日久不贖陳具控法公廨飭傳去後避匿不到故着原告先將抵物估價禀覆候核昨日陳禀稱估得共値洋二百五十元求請核示判物交陳作抵外尚少洋銀缺席判决如數還洋俟錢出面後准予扭案追繳 
[中國砂皮之改良]  
　　磨擦器具之砂皮一物因我國土砂墨守舊法不知改良現在銅鐵匠木匠莫不購用洋砂土砂因之漸趨消滅現有寗波人徐孟擇於工藝一門頗有心得去年在寗波創設民醒工藝廠仿照西法製造砂皮今年推消漸廣成效頗著在上海老垃圾橋下承吉里内設有民醒砂皮發行所其物質尚純粹其價格亦低廉愛用國貨者試往購之 
[文虎社遷移]  
　　向設跑馬廳新世界内之文虎社係由孫玉蓀陳吟夫姚滌源等諸君組設茲値天時漸寒以新世界不甚適宜故於前日將文虎社遷往二馬路天蟾舞台對門春芳茶樓内設立昨特函告滬上各文學家知照 
氣候報告 
[（上海徐家滙天文臺）已過者之報告]  
　　十一月二十六日低度入於海中中國中北二部氣壓速升山東及舟山問烈風起始發生上海及北方温度大降並有犯風細雨二十七日有北至西北風猛烈而寒氣壓升漲十密理許間有細雨是日午後四時前二十四小時内上海温度至高四三七至低三七八去年同日至高六○一至低三八三預報天陰而寒北方雨雪花鳥島以北烈風自北方吹向西北南方烈風自北方吹向東北 
　　未來者之推測十一月二十七日午後四時三十分預測中國海巴拉塞爾島以南天氣惡劣本區海濱一帶烈風由西北吹向東北 
雜評二 
[罷工與勞動敎育（訥）]  
　　近世紀來各國之敎育日趨平等其發達最速者女子敎育與農業敎育吾國於此二者雖已提倡有年而獲效尚鮮今之擇其優點特别提出以表彰之是亦鼓勵學生之一道也吾於此二種敎育之外復有所感觸焉則勞働敎育是也各國自十九世紀以後補習夜學及校外講演之突興大半皆爲此貧寒子弟勞働工人而設蓋工人罷工之習出於愚無知者多故自罷工之風盛有識者推究其致病之原而歸本於敎育其用意以爲欲除去罷工惡習不獨當增進資本家之道德并當擴充勞動者之知識也 
　　今我　罷工風潮之多原因雖不一端而工人之愚無知識實爲易於挑動之總原因滬上工商領袖與主持敎育者其亦能注意於此乎 
來件 
[靑年會童子部第二次徵求大會]  
　　（一）日期民國五年十二月六號晚八時起民國六年正月三號晚八時止 
　　（二）目的徵足新會友及繼續者三百人每隊員徵二人 
　　（三）分隊本届擬分八隊以海圻海容海琛海籌江元江亨江利江貞八大軍艦爲名每艦有艦長一人大副二副各一人艦員十七人幹事一人共二十一人 
　　（四）計分凡艦員徵得新會友或繼續會友者應得分數如下 
助會友（會費洋每年二十五元）二十五分成人部特别會友（會費洋每年十二元）十二分成人部普通會友（會費洋每年六元）六分童子部學界特别會友（會費洋每年八元）十六分童子部商界特别會友（會費洋每年六元）十二分童子部特别團體會友（會費洋每年四元）八分 
　　（五）奬勵八艦中得分最多之一艦奬緞旗一將凡獲得分數之艦員姓氏繡於旗上懸掛會中八艦中得分次多之一艦凡獲得分數之艦員得合攝一影八艦中得分最多之個人奬銀盃一八艦中得分次多之個人奬銀盾一八　中每艦得分最多之個人奬童子部旗幟一凡得五十分者將其姓氏鐫刻於紀念銅牌懸掛會中凡得三十分者閉幕會餐時皆得與分徵求積分每逢星期三發表一次至閉幕時共發表四次凡八艦中發表時得分最多者奬五十分次多奬四十分又次奬三十分四次皆然一人不得領二種奬品若有獲得二種奬品之時則須將第二種奬品讓與得分次多之人幹事無獲個人奬之權利 
來函 
[旅滬湖州會館來函]  
　　敬啓者頃閱貴報本埠新聞載有彩物引盗一節與事實不符查本會館前由盛公館托人預先來說暫借地方爲義賑開彩祗有半天其彩物陳列成都路廣仁堂並未携至本會館越十餘日晚間有竊賊三人在竹籬闖進將更夫所宿之更棚敲碎玻璃數塊適更夫藏有警笛吹呌有内進更夫吹笛接應仍由原路逃去並無二十餘人打開竹籬蜂擁進内明火執械之事理合函請更正以昭核實旅滬湖州七邑會館謹啓十一月二十七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[魔家四將祝天師千古壽言] [  小孤山人]  
　　蓋聞運會歷一十二萬年必有天生怪傑氣數經三萬六千刦方成混世魔王牛首蛇身固賦形之特異銅頭鐵額復閱世而彌堅惟有非常之人斯有非常之壽曠覽歷來穢史爭傳多少梟雄然而宋江以卅六人横行河朔轉瞬成擒田横得五百軍竊據山東相從俱死子陽自大井底之蛙何爲項羽稱强垓下之騅不逝出師而心已蕩卜天祿之方終舉趾而氣自高知覆亡之將及類皆隆隆者滅炎炎者絶嘵嘵易缺赫赫難常林有狂風偏打出頭之竹天無漏網並殃失火之魚齒太勁則先摧物過剛則必折好勝者每逢其敵强梁者必喪其生未有氣蓋一世名震當時無法無天不生不滅閻王之所不管天地之所不容以非常之人得非常之壽如我天師者也天師系出寒微性成崛强昔爲漢家之僕今作鬼界之王占西江龍虎之山踞北地犬羊之窟披道人之赤髮依然辮子梢長改羽士之黄冠猶想頭銜頂戴捧七星之劍恍同武象鍾馗披八赴之衣還仗軍師吳用握靈寳大法師印歡迎則一一雷鳴奉太上老君令牌急拍則萬萬電發念動口中秘咒術能喚雨呼風晝來紙上軍符力足驅魔嚇鬼所以百怪奔赴諸神來參呼嘯成羣因緣作崇精收古鼈一顧驚人惡庇窮奇四凶爲孽擁陰兵以自衛假降魔伏杵之威作神將以登壇極拜斗步罡之勢乾坤因而振盪日月爲之昏冥此固莫大之能力無上之威權足以推倒一時牢籠萬象者也夫善始者不必善終作威者乃可作福顔雖賢而遭夭折跖雖盗而得天年固享受之不同非報施之或爽今以某年月日爲天師稱觴上壽倖也亦宜也某等身隷黄淵心依紫府或則歌咏功德或則頌揚仁風或則千謁而來或則逢迎而至愧乏欠牛之技聊供拍馬之勞記前日十二卅都督聯盟五鬼圖中看今朝四十萬金錢羅拜三淸門下（四） 
海外拾遺 
[軍用之留聲機] [  困公]  
　　科學日明而奇製益多聲學研究精詳留聲機器以之創造此物於吾國社會眼光觀之不過一玩具耳然自西人視之實一大有效用之物不僅於娛樂一方面有效且於敎育軍事亦有功用也近有西人以留聲機爲偵探員報告之用蓋偵探出行步步維艱一切舉止行動均　秘密然後可以行事决不暇記載摘錄卽能之則紙稿萬一遺失其事披露矣故偵探家欲報告其事秘密而詳則以蠟片藏身上隨時吸收其偵探時之言語以及他種之聲音此種報告法不僅較記載爲詳且能描摹偵探時有若何之外界舉動也自此法發明彼飛行家於軍事上用者實繁有徒法以留聲機之收音機裝置蠟片同入一金類造成之匣中投入敵營不使其墮地上繫一繩高懸於飛艇上如是敵營之一切聲音均被收入實一偵探界上之利器也此次歐戰用者始自法國云（二） 
[世界最熱之所] [  囦公]  
　　亞非利加洲撤哈拉之東部近紅海濱一帶約在北緯度十度至二十度之間天氣酷暑爲世界之最炎熱之區鮮有人跡計算平均之熱度在法倫表一百六十五度左右幸有地中海與大西洋之海風時常吹至天氣稍和然熱度亦在一百三十度左右也他若努比亞及上伊及等地炎熱尤甚苟以生物擲地能自煑熱不費火力云（二） 
詩囊 
[放鶴亭題壁一首示寒厓] [  南湖]  
　　隔年零夢著悲歡洞口掃花興未闌空谷雙鬟迷處所寥天一鶴警高寒山河滿目憑誰弔城郭疏鐙帶醉看往事凄凉那可說短吟閒眺傍闌干 
　　栩按南湖此次携唐宋元明書畫名迹於十一月二十二日赴杭暫止小萬柳堂將於本星期六及星期日開書畫展覽會與浙人同癖好古者相與欣賞云 
小說 
[言情小說妍媸鏡] [  常覺小蝶合譯天虚我生潤文]  
第十二章（三） 
　　嫿娜展笑於頰挽予臂曰柰梨汝居此亦患寂寞否予曰尚佳匯娜曰惟吾居此則殊寡歡然能得君爲友則亦良慰予曰吾意亦同娜嫿曰柰梨汝言良足使我忻悅然吾知君今者亦當悅予聞語一驚意勞倫司之事已爲嫿娜所知歟嫿娜又曰汝母諱當渠未去之前曾遇菲雪菲雪已以此事告之柰梨吾誠當賀君蓋君第一次與菲雪相見時吾已料及初不謂其若是之速也予至此始知嫿娜蓋言菲雪然逕呼勞倫司曰渠則又焉能使予無妬嫿娜又曰菲雪爲人亦殊侃爽而君亦豪颯行將見君二人同立於社會最高地位爲世界之模楷但願君爾時勿忘汝舊雨可矣嫿娜且言且笑似其心中尚有一事秘而不發欲予以言引之者顧予心方煩冗又何暇顧及他人之事嫿娜笑曰柰梨汝何爲俛首無言予强笑曰君語吾乃不解但君今者何爲甚樂豈雷格萊向汝求婚耶嫿娜微頳曰否汝試猜之予曰然則匪吾所能思矣嫿娜曰其人君亦藩之蓋勞倫司也嗟乎此語一出予心如中急矢立以齒自嚙吾唇使勿暈仆旣而心忽一酸似吾身已死此身似爲另一軀壳轉無痛苦曰勞倫司耶嫿娜點首微笑於是二人皆無聲嫿娜心中何思非予所知而予則如中寒熱山下景物一一皆磨旋而轉久之又曰勞倫司耶嫿娜仍點首微笑嗟乎此笑者其痛楚實猶甚於撻我又曰勞倫司向汝求婚耶則又點首曰然方今晨耳渠性情高傲而今晨見我亦復舉止張惶語言失次渠意殆以爲我富而彼貧且遭我斥曹實則富貴於我何加哉人生相處可貴者惟愛情而已 
[徵畫特課（値課者葛爾德林蓮棻）]  
　　（一）紙幅闊英十寸長十五寸紙質不拘（二）畫不限題但徵人物仕女無論時裝古裝墨筆彩色均可（三）酬潤分三等甲等六元乙等三元丙等一元不定名額（四）徵集期以陽曆十二月底爲止揭曉於新自由談（五）應徵者請寄申報館編輯部天虚我生彚收（六）來稿乞註明地址以便當選後郵匯潤資惟原稿無論當選與否概不檢還 
 
 
 

Page 15

 
 
 [Ｇ> 
[治愈咳嗽痔瘡原信]  
上海河南路七號義商彭壽堂藥房諸位先生台鑒鄙人久患咳嗽元氣浸削幾成癆瘵因來申就醫以期早日告痊不謂延醫服藥毫無起色每至病劇奄奄一息真有醫藥俱窮之勢幸得家叔吃購貴堂四寶半夏露如法沖服服未及半而咳嗽漸止連服數瓶而咳嗽立愈乃嘆久年咳嗽竟得轉危為安半夏露之功用真有生死人而內白骨也再者家叔飮酒過多濕熱下注陡患惡痔或痛或癢膿血幾遍床褥坐臥不勝其苦各處所售之治痔方藥備儲而遍嘗之難能取效一時而歷時未久其發轉劇因購貴堂華痔丸如法試服果能藥到病除至今不發故談及藥石之靈嘖嘖稱道不衰亦足銅陵貴堂存心濟世非若市上之以僞藥欺人也今因北上用泐數語聊誌盛德并祈將原信照録登報以告世之同病者 
梁旭生頓首啓 
[有煙癮人注意]  
現在煙土不久跡絕有聞之人不得不求良藥以除其害諸君如服過各種戒煙藥有不能完全斷根者或服戒煙藥時仍不能安然而引生諸疾者請速來購服安腦袪毒水一試方知小號之不作欺人語也○價大瓶大元每打三十元中瓶二元每打二十元外埠郵購加郵費一成 
上海英大馬路裘天寶銀樓　宓家昌煙莊　四馬路北石同路惠通錢莊啓　 
[請購利康公司餅干諸君注意]  
此係酬答賜顧諸君盛意 
本公司開幕伊始於每罐內贈送優待券一張如湊集十二張可向本廠掉換圓罐原式餅干一罐本酬答　惠顧諸君之雅意維因贈券十萬張已盡掉換寥寥想必湊集非易未實惠本廠念及於斯不免有愧初意茲趁券額已完研究精祥務求　惠顧諸君利益均沾今不改良購本廠餅干者積罐三只須商標完全無損可向本廠或經售之家換原式餅干一罐以答　購顧諸君之隆情請爲注意 
本廠設在上海九畝地 
[洋紙特別批發]  
本號專運各國洋紙推銷各埠零躉批發特別從廉如蒙惠顧即班奉樣報關裝運均可代理　上海河南路東棋盤街口　電話三七八六　協昇紙號啟 
[參茸野术海狗腎補身衍慶丸]  
本草云海狗腎一名膃　臍其性大爲養腎補身一切諸虛百損五勞七傷腰膝骨痛四肢乏力以致耳目昏花精神恍惚百病叢生此乃先天不足後天失養服則立驗本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服專治男子百病雖年輕損傷之人服後轉弱爲強然白髮老翁久服此丹諸病霍然弄璋喜指日可待且能壯筋骨強血氣補命門靈丹田潤胃健脾活絡培元固本養血白鬚黑髮轉老還童却病延年益壽此丸十分靈驗敢稱第一誠非誇口與市上牟利之徒毫無實濟可比若服他家藥不靈請請來一試如有虛言欺人天地難容其價每料雙料二十兩洋三十六元每兩二元每盒洋五元單料或半另有始創參茸補身衍慶酒大瓶四元小瓶二元功效與丸同如購十瓶照碼九折關東海狗腎每條洋十元○另有小兒救命丹名曰萬應保赤散專治小兒急擾驚風服下馬上見工每瓶洋一元 
舖設上海二馬路中市西鼎新里內京都天寶齋謹啓 
[上海廣東銀行有限公司]  
本銀行純係華商集股資本充實在香港政府註冊開辦多年在香港設立總行並在舊金山大埠廣州等處設有分行代理今爲爭國體便工商挽利權起見添設分行來滬在寗波路門牌二號開張專營中外各國各埠匯兌抵押往來存欵押滙等業一切交易格外克巳　諸君賜顧一律歡迎特此敬告　存銀息價如下　活期週息二厘　三月期週息三厘　六月期週息四厘　一年期週息五厘　正司理姚鉅源謹啓 
[鹵冷印社]  
原克黃山谷全集　是書係羲寗陳伯言先生倩鄂垣陶子麟影宋本刊由楊惺吾先生校定爲影宋大字本中不可多得之本其書版早由陳君轉歸本社傅君所藏茲選用上等宣紙刷印精裝二十大冊定價洋十六元 
漢碑篆 [額　漢碑爲秦篆之嫡派寮篆學之南針何竟山太守收藏　碑極富者手自雙鈎摹刻惜　時印行無多流傳未廣本社特重印餉世凡研究篆學者誠不可不備也書共三卷價洋三元 
武林金石記　是書爲錢塘丁敬身徴君所選於浙中金石搜輯無遺至精且備向無刻本原稿亦已久佚本社訪求有年今始借得殘稿亟用仿宋聚珍版校刊刷印精良裝訂古雅書共四冊價洋四元 
東洲草堂　金石跋　書共五卷道州何子貞先生譔先生　訂金石碑版文字　不精審說磪其研精獨到處爲金石家首屈一指盡經梓行借傅本絕少受以仿宋聚珍版說校精印以廣流傳裝訂四冊價洋三元二角 
苦鐵碎金吳昌碽先生爲近代書畫家巨臂名播中外日本尤裘推崇期價可知本社選擇最精之石鼓楹聯山水人物花卉等件皆先生得意佳作用西法影印裝潢美備一套四冊價二元四角 
畫家題跋　是帖爲蔡鹿實所輯由張叔未解元鋻家集清初畫家之詩欵躡手跡摹勒成帖凡收藏書畫者宜家軒一歸俾免誤購　鼎之虞附各畫家小傳共裝七冊價洋二元如承　賜顧請先瞻爲快外埠函購原班回件 
其餘家刻精本經史子　金石印譜傳奇法帖等花色繁多不及悉載另刻說細書目如承函索請惠郵票一分即當寄奉○總發行所上海老閘橋北東歸仁裡五弄底西冷印社 
[患梅毒諸君注意]  
九百十四又各梅毒一針愈爲環球治梅毒第一靈驗良藥自戰發生價值異常昂貴本醫士念梅毒惡疾無該藥斷難除根特向歐洲訂購九百十四多瓶現已運滬凡患病來診者每針祇收藥本原價洋五十元本醫士慈善爲懷絕非售藥藉醫圖利者可比幸注意焉 
四馬路中醫大藥房張道中信士謹啓 
[害人不淺總發行上海五馬路棋盤街立成製藥公司快服補體丸]  
鴉片一物害人非淺始終算來多少銀錢更兼身體種種不便目今想想懊悔無及禁煙絕期只在眼前奉勸諸公速來戒除補體丸藥貨靈價賤斷癮同胞不知萬千吞服一天便知效驗半月之後身體力健試一包看方信余言價目大小一元半元每包五十文經理强種百補丸辣克紅色補丸如蒙惠顧無不格外優待 
[浦口沿江永生洲地主均鑒]  
啓者凡我同人自置有永生洲地產以來莫不日盼發達今津浦通車已逾六載商埠之議徒託空言論者咸詬病於公家之未能組織建造而不知同人分處四方勢如散沙團體不結促進無人今浦口商埠事宜已簡　馮副總統爲督辦　溫欽甫先生爲會辦二公才德海內同欽政府畀以此事其愼重期望之意亦可槪見茲鄰洲如九洑洲柳洲均以組織團體預備三洲聯合全體機關謀地產之發達備官願之諮詢意良法美無逾於此我永生洲地處衝要更當急事進行今僅就在滬之同洲地主先行組織通訊處於上海鐵大橋東首北蘇州路三十四號洋房裕昌煤號樓上務祈全體業主速派代表至滬開會商訂章程事關利權幸勿放棄是爲至禱爲期甚迫立盼賜示 
[遺失浙路證券聲明]  
鄙人在津浦火車遺失皮匣一只內貯浙路未領八期本息證券二紙洋碼九千二百七十三號九千二百七十四號騎縫山字六千二百七十三號六千二百七十四號計各五百元今已向浙路股欵清算處備案掛失外倘有中外人拾得此券概作無效特此登報聲明尙有浙路豫紹峯名下號碼容查明後再行登報 
北京中英藥房蔣蕙生啓事 
[德醫金誦盤]  
金誦盤先生為嘉禾名醫滄柏先生哲嗣幼而頴悟十餘齡即肆力古今醫書深有所得朝夕侍診尤富經驗又博聞過庭之訓蓋於中醫已深入堂奧矣嗣肄業上海同濟醫科大學以最優畢又入寶隆醫院實習前後八載於內同外科產科婦科兒科眼科花柳科皮膚科耳鼻烟喉科無所不精猶潛心學理不欲速出問世而比年杭禾滬等處科人有丐先生診治者雖極危難棘手之症無不　手成春同人欽感之餘因堅請其懸壺海上利濟羣倫現蒙先生概允設診所於英大馬路盆湯弄口愛華士大藥房爰為介紹並代訂診例門診上午十時至十二時下午二時至四時診金一元出診下午四時至八時診金五元號金均一角貧病不計提早逾時加倍急症隨請隨到新法戒烟割症新六百零六與血清注射及外埠聘請另議電話一二〇六住宅法界嵩山路念八號 
介紹　于右任　李登輝　朱桂卿　宋漢章　田時霖　張公權　陳光甫　葛詞蔚　姚慕蓮　徐冠南　徐申如　沈吉齋　徐秀蓀　徐軼如　張樹屏　高友聲　葛慕川　朱廉甫　蔣秋然　邵仲輝　葉楚傖　沈志萬仝啓 
[特價出售]  
本局存有史學會社石印二十四史及四史多部是書以前清殿板精本縮印字理行間一望雙清印工紙張亦極精美早已有目共賞茲以地方狹隘不敷存置用照最廉之價出售二十四史原價四十八元特價減為二十四元箱子外加用否聽便一百二十部為限○四史原價七元特價減為三元五角三百部為限限滿仍照原價出售○惠顧諸君尙祈○早臨無任歡迎 
上海棋盤街著易堂書局經售 
[上海滙豐銀行及虹口分行廣告]  
啓者本行收足資本洋一千五百萬元公積英金値洋一千五百萬元又銀洋一千八百萬元共合洋三千三百萬元另議定備用股本洋一千五百萬元總行開設在香港分行在倫敦廈門暹羅包帶維亞孟買加拉吉打吉隆北廣東福州漢口愛巴軸化神戶古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津青島北京橫濱其上海行與各地商往來暫存本行之銀及定期存欵等均請至本行面議代付本埠滙票并辦理銀行一切應辦事宜滙票可以滙至倫敦歐洲印度新舊金山美國中國東洋等處大通商碼頭特此佈聞　民國三年十一月十日 
[大利公司廣告專收]  
中交殖邊各埠鈔票上海日輝呢廠股份各省鐵路股票各路證券內國公債銀行紗廠股份各大公司股票均可交易上海二馬路石路口天香閣茶社西隔壁便是 
[肝氣散]  
藥學士徐錫驥先生監製肝氣散能平肝順氣和胃健脾丸各種肝胃氣痛服之均效無病服之亦能健胃消滯定價大盒三十六包大洋三元中盒二十三包大洋二元小盒十包大洋一元服法另有仿單批發章程函索即寄 
總發行上海英大馬路盆湯弄口大生製藥公司　分公司杭州淸和坊巷內大井巷口大生製藥公司 
[特聘西醫譚以禮設診華英藥房]  
譚君醫學深遼治術神效曾應朋輩之請出同仁醫院設診於海甯路又轉聘於華英大藥房先生廣濟之心顧宏矣（時間）每日門診　海甯路上午九時至十二時　華英藥房下午二時至三時半　出診下午三時半至八時（醫例）門診一元出診六元車資在內號金一角割癥面議急癥隨請聘到貧病不計電話住宅二六六九　華英藥房二六七周金箴　虞洽卿等同啓 
[華俄道勝銀行廣告]  
本行于西曆一千八百九十五年奉　俄延諭旨設立收足基本金盧布五千五百萬元全歷年公積盧布二千六百九十六萬元中國政府撥充資本金庫平足銀三百五十萬兩歷年公積庫平足銀一百七十五萬總行設在俄京被得格勒分設英京倫敦法京巴黎遠東之孟買加爾吉打香港橫濱北京上海天津漢口烟台牛莊青島大連長春哈爾濱海拉爾黑河海參威玻力在俄屬西彼利亞及蒙古尙有八十五處凡各國繁盛之區均有妥實代理之家本埠分行辦理銀行一切交易長存暫存銀洋欵項利息到行面議收買本埠期票滙兌各國通商大埠往來滙欵如滙至俄國各埠者尤爲便利本行備有特別保險櫃出租知租賃章程請臨敝行取閱可也 
[三益股票公司]  
本公司代客買賣幷備現金收各種鐵路股票證劵收據及各實業公司股份公債票各大銀行定期存單儲蓄票等均可交易如蒙賜顧晴即駕臨三馬路西書錦里弄內四百零六號外埠函詢當班答復上海三益股票公司啓 
[愛眾聯保壽險有限公司廣告]  
本公司章程之美備限費之細微久爲各界所推許幫辦不過數年而抽保者粉至沓來日不暇接間有道遠者每以不獲投保爲憾是以本公司爲便於利遠人起見特多設代理於崑山蘇州無錫常州南京　石松江閔行珠街角杭州等處以期便於接洽　諸君如欲有投保壽險者請就近於各代理處接洽爲荷本公司無論總行及代理處向無與人認欠及擔保等事至關於營業單據仍須蓋有本總公司團章及總理趙詠郇協理鄭式華二人中之一人簽字方能作據此白（揚州校場街中市傅德潤君處） 
上海法大馬路祥裕裡口二十號門牌　受眾聯保壽險有限公司謹啓 
[脊爾都千里眼]  
諸君若有疑難之事如投機旅行受情婚姻種種欲求解決者請來就商爲益甚大此術之靈驗不可思議日索酬之數爲人人所能給每日上午九時三十分至下午七時三十分在靜安寺路　號滙中分館三十五號房間候 
[乾血癆第一靈藥]  
婦人閉經　活人無算 
此藥專治婦女種任捐傷虛腎血枯及血少血閉或優鬰思慮過度而經不行則中氣益捐陰氣益乾致成瘀血凝聚癆瘵險症本熹世祖秘傳良方久已馳名活人無算無論男女老幼遠年初起一經服此聖藥三日立刻健脾開胃養血滋陽重者服藥一料足矣血脈流通功效大見因此藥十分靈驗故敢出而問世非圖漁利也每盒二元每料四元不靈包退還洋 
舖設上海二馬路西鼎新里京都天寶齊 
[始創婦科經期腹痛露]  
專治婦女經期腹痛或經前腹痛經後腹痛或兩脇作或經痛滯經閉或數月而不來或一月而數至或白帶白淫甚至乾血　等症一服此露包攏奏效輕者一二瓶重者三五瓶便可除根本號始創此露純用中國藥料製煉而成妙在清香可口不若湯藥味苦難嘗願世之患斯病者請嘗試之每瓶八角每打八元 
上海棋盤街三茅閣橋堍門牌念二號 
廣東保太和啟 
 

Page 16

 
 
   
 
 

Page 17

 
 
新自由談 
小說謎 
[偵探小說應徵續稿紙幣案（續本月十四號）（天虚我生原著）（天憤）]  
　　久之翟雪聳肩而言曰華生聆君之頗有奇趣宛如小說家故弄狡獪以眩閱者又似懶於運筆作半截文字設覆以惑人者第一經運入余之腦筋無論事境之若何變幻若何紊雜余固不難條分縷晰以明辨之也夫君之所注意者不過梯上之履印門上之足印行篋及房門外之燭淚痕耳然自余觀之均非案中重要之點近世小說風行而於偵探一類爲尤夥東西名探所恃爲證據之無上品者即履印而已不知履印二字可應用於東西洋而不適用於中國即以最普通之緞履而言則上自搢紳士子下至販夫走卒誰不御之於此而欲辨别其善惡孰能爲之哉故余以爲偵探中國之案不能以履印爲重視之物使竊物者着履上樓其上梯之時必愼避其聲響而欲其速逹此速逹之良法必以手緊援梯欄減輕其身之重量越級而登今君言自下而上作八字形足見其上梯之時從容暇豫無絲毫驚惶之態度方有此半圓規之現象也無如昨夜未嘗下雨此履印何爲而現於梯上（注意甚是）余意君特注意於足印而未之細思耳余曰即細思亦何益翟雪曰華生休矣探案乃欲不思而得耶君不言乎柴恩親往宅門加鍵然後歸寢乎夫柴恩宅門以内非有一小庭乎居於海上者每晚輙用自來水冲刷階除柴恩鍵門之時已在深夜雙履沾庭中之水漬登樓而留印於梯無足怪也若謂履印卽行竊者所留何以祗見其上梯而不見其下梯耶（此點亦細）余曰若是則梯上之履印君直以爲柴恩之雇印矣翟雪曰誠然余不能以第二人目之也余曰是姑不論彼村媪若何余意君必曰村媪則可疑矣翟雪曰疑字不妥當易一怪字余笑曰何怪之有翟雪曰村媪之旣去復來在柴恩直至就寢時始由其夫人告之彼固未嘗識村媪之面也村媪之面目余雖未之見然聞君言面黄體瘦厥狀類鬼則其人可知矣余意柴恩夫人必不悅此媪旣不悅矣則媪雖復來亦必不願與之接近不與之接近則媪之爲鬼爲蜮夫人焉得而知之柴恩則更無論余曰此殆即君之所爲怪也村媪誠可怪然毁鎖持燭决非村媪能行之事余意君之心思才力至今日而益鈍矣一方以蔽之曰此案非村媪所爲也翟雪曰余請續一語曰乃假村媪名義以爲之也（思　穎妙說亦直捷）余訝曰是何言歟翟雪曰不信亦聽君余舍此軌更無他途可循君有他見君請言之（未完） 
笑話 
　　一積賊行竊於富室値主人大開餐會乃蟄伏暗中適爲主人察見此之曰若何事夜入吾門積賊曰來赴餐耳因失帶待餐劵故不敢進容取而再來乃揚長出門而去主人亦無如何 
　　某接友人處來一舊式請柬怱忙間抽柬一閱至期卽赴讌會俟至日夕未見設席饑腸大鳴不得不發言詢其友曰承寵招飮胡爲遲遲授餐其友曰予約君柬固約十三倍茗君示見耶某亦不辯趣歸再閱請柬果爲十三蓋知前觀柬時抽柬未及半故誤以爲十一未見下之二劃也（萼樓）（二） 
詞苑 
[小重山（徐仲可）]  
　　吹皺鴛紋昨夜風薄寒無賴甚爾簾攏好花扶月上簾壠廻闌底波影畫橋紅剗襪桂堂東啼鴉偏又喚五更鐘一絲香　繡熏籠消凝處柳眼半惺忪 
[喝火令别後寄阿蓮（吳眉孫）]  
　　豆蔲同心結芙蓉半臂紗洛陽填上七香車笑指馬纓一樹是兒家長命千絲縷相思一寸芽靑衫門外又天涯記得沿河十里紫菱花記得紫菱花外船上弄琵琶 
續刋小說 
[絶塞奮椎記（續十月二十七號野鶴）第六回邨舍陳筵主人情重荒社禍客子心驚]  
　　却說晦軒和春巒柳娘登了岸一路上有說有笑的望着趙老家裏走去不一會早已到了趙宅門首春巒抬頭一瞧祗見一所新造的房屋外觀整楚潔無繊塵到是個淸淨的所在便大踏步走將進去柳娘也洋洋的隨着並没一些腆靦裏邊趙老正揑着旱烟管仰坐在籐椅上慢慢地吸着見了晦軒等進來便立將起來略略點一點首晦軒忙指着春柳二人說道這是我的朋友剛在路上撞見的他連日貪趕程途差不多夜間也没得睡今兒說起正若着没個地方可以躭擱　天所以我同他進來想要在貴莊上略歇全歇只不知老叔可能依允說罷又述了春巒和柳娘的姓氏趙老聽着慌忙帶笑說道尹公之友盡是端人老天何幸連得兩先生翩　惠臨昵這時那舟子早已把春巒的行李肩將進來趙老便喚奴厮收拾進去不一會又傳烟進茗一一周至倒害得春巒和柳娘有些膩煩起來祇是他着意殷勤不便過於脫落便也裝出一副鄉愿的情態略略還些禮趙老又巴巴結結問起春巒的爵里邦族春巒又胡亂答了幾句倒是晦軒見得柳娘太寂寞了祗得想出幾句閒話和他講柳娘也含羞欵欵的接譚一回吹氣如蘭儀姿綽約說的話又都是有才有識全没一些俗韵倒把晦軒傾佩得五體投地四個人又譚笑了好幾時不覺已是日暮趙老吩咐奴厮燃了燈又端整兩席酒筵請春巒和晦軒坐了上座自已及兩個兒子在旁陪着還有一席是柳娘據首座另有一般邨婦相陪春巒見他們如此排場反覺得侷促不安懊悔適才不曾覓個宿店　邊柳娘心裏也暗暗納悶便聲聲句句的說着不當驚擾那些邨婦們雖是亂頭粗服欵待得倒狠是周至斟酒　食幾乎忙個不停柳娘素性本歡喜喝酒當下祗因心裏覺得不安不願放量喝着只喝得三兩杯便裝着頭痛辭了不飮邨婦們又替他端整飯來他胡亂啖完了便停了箸那班陪客也略略啖些草草而散中有個僕婦同他進裏邊安歇那邊春巒等席上還是喧閙得起勁原來那趙老雖是息影江邨安心稼　絶口不談世事和一般南畝農夫没甚差别却也識得幾個子念過幾卷書能夠寫些往來書簡因此緊隣比户近眷遥朋一有了關於文墨的勾當一個個都要踵門來求敎他也無求不應並且没絲毫德色一般邨民所以都呌他趙相公簡直没一個不佩服的 
 
 
 

Page 18

 
 
   
 
