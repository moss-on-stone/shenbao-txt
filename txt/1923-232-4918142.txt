# 1923 - 232 - 4918142

 

Page 1

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *   
 
 

Page 2

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *   
 
 

Page 3

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *   
 
 

Page 4

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *時論（本報特約） 
[五論職業政治] [  心史]  
　　外交行政近日國内以留學生數人出任外部一破清末總理衙門緒餘遂發生一外交系之目所謂外交系不過曾習外國語言文字再憑其圓滑能對付之精神以結合之此輩勇於做官模倣官僚之習氣最重到處換帖以聯絡軍閥要人醜態可掬蓋有學生以來勢將造成一黑暗之系統與海軍人員作文武對峙之齷齪境界人民無外交之正式機關則任此輩爲離乎職業之一專系而政治永無清明之日矣 
　　夫外交之才若祗以圓滑對付爲能則此事將永爲小人之歸無復士大夫之風節可見試觀外國所謂國際法學者豈卑靡無品格至此國際法學不過法學中之一支一節國家惟法學昌明則國際法自有研究之人研究之人多其中乃自爲職業以前輩啓迪後輩以通才提挈淺學世界交涉中開一新例外交界定一新説皆由此國際法學者彙輯疏通成著作則享版權之利定學科則崇敎授之位國有大交涉當局者勞於應付其研窮理論裒集事例折衷比附援據引徵皆由學者任之夫而後外交之重心在社會而不在政府外交之人材在職業而不在政治故曰外交行政與國際法學業相表裏昔之總理衙門仰弈劻之風旨以爲進止者固爲行屍走肉今之外交系竭力養成習氣以作新官僚者亦爲清白學生墮落之階梯國民不能駕馭之適令國家多一蠧弊而已矣 
　　由此可得一結論今之職業政治去之尙遠然已可證職業敎育之説亦尙誤認方針凡倡職業敎育辦職業學校似乎必以手工爲合格試問國家之所需社會之所急所不能不用之人物是否得爲職業如得爲職業是否亦需敎育吾意民國前途非以職業政治爲趨向何以救官僚政客之流毒自國民以政客爲詬病學校之育才家庭之授課初擯法政而不談以後律師是否職業司法一系是否職業此猶爲純粹之法律學其法律與政治兼者在行政爲内務外交兩系在職業爲自治員役國際法學業之兩途要皆不出乎法政學校之範圍故講職業敎能而不及法政敎育是絕然未明職業之意義者也特昔以法政爲求官之途徑若直接科舉而來則緣初習法政者皆習科舉之變相今自中斷以後更以職業之宗旨創立之則改造政府變政治爲職業斷不能不以法政爲得半之關係矣 
　　再以事實論今之所謂政府尙以司法一部爲最合乎職業亦緣任此者有學問有資格其所治之事有案牘有當事人其對方相鞭策者有學問資格相等輩之律師故近日北京政治之罪惡他部皆已糜爛法部除長官偶落軍閥外其餘仍不能輕動其次敎育部則以敎育團體之監督尙較强亦較他部爲稍清潔然資格不似法界之謹嚴職事亦不似法官之煩劇冗員坐食情面兼差往往而有外此乃不復中聞以農部爲純乎職業之機關而歷來爲二等政客之窟穴何謂二等政客其最得信任者必攘取財政交通若信任不能逮此而亦爲不能不重視之政客則以農部之生發最多取以位置其人亦頗不遭其人之鄙薄以此之故風氣最壞遂爲敗壞職業之尤諮議顧問之員缺動以千計猶憶清末設農工商部聘張謇等一二人爲顧問不過表示其接近社會之意今則爲議員安置轎夫之所凡產生議員之地方窮鄉僻壤之塾師賈竪無不爲農商部諮議顧問者事後思之有不爲失笑者耶 
國内專電 
　　北京電前日某名流到保卽語曹曰假如中山失勢厦臧離閩議員足法數奉天緩和蘇浙和平大選會通過則君將以何法應付財政及外交與統一曹答並無辦法名流曰旣然產出亦無辦法何必化此數百萬錢給議員曹曰本人無成見某云的是打開後壁語（二十七日下午一鐘） 
　　北京電鮑貴卿由奉回保報告張作霖態度（一）副座本人無奢望（二）制憲大選皆國事本人不能過問（三）東三省保安政策不暇干涉他事江浙如有軍事本人與浙盧交情深亦不能緘默或需説幾句公道話另函致曹請查懲擾亂政治及破壞法律關係人員並請將川粤閩直軍撤回又謂吳馮雖有野心其自奉甚儉本人主張爲國並非私憾於彼請津派勿誤會末謂解决時局惟有迎黎復職使之任滿然後曹使依法產生較爲合法（二十七日下午三鐘） 
　　北京電連日京津洋文報均主張中國抵制共管聲中迅謀改良鐵路行政及保護辦法又謂僅知反對外人管路而自已並無澈底改良的决心與手腕是無效的單靠他國反對共管是無用的各鐵路管理局均同情於切實整頓但軍隊駐地往往高壓路員故路局亦無法可施卽交部能力亦不及於軍隊又軍隊最高長官能力亦不及於部下又如軍隊長官修房屋則飭路局購灰軍隊長官要柴隨時向路局索枕木燃燒又如購買材料則須某署軍需處經手又如報解部欵無一次不由軍隊長官先行截留故部轄各路道釘油梢且無錢購辦還債更無論矣（二十七日下午三鐘） 
　　北京電日使芳澤二十七往訪和使請開臨城案外交團委員會和使因通知各使館定於二十八日開會（二十七日下午八鐘） 
　　北京電曼德二十七午赴保使團二十八午前特别會議護路案各國政府均覆到英國將以投資三分之二要求實行外人管路美法則贊成日本修正案（一）護路軍用外國顧問（二）責成各長官剿匪（三）籌定護路軍基金（二十七日下午八鐘） 
　　北京電記者晤曼德據云總敎練官不就曼曾見交長未會面又訪孫交次孫令王賡與曼周旋曼甚不快曼又言中國政府護路無誠意（二十七日下午一鐘） 
　　北京電洛吳電院此次使團臨城案要求太苛查中國人民各領域及租界所受種種强暴盜刦等事各國並無賠償之例若允其要求不啻自淪於印度高麗之列（二十七日下午一鐘） 
　　北京電曹錕召各省代表商議臨城安案並定大選步驟（二十七日下午一鐘） 
　　北京電財部派浙籌欵係吳晋夔赴兩淮係許造時此外長蘆則由張弧在津自商此次吳許出差因上次借運鄂西案吳許有權利不均之奮鬭張令出外解圍（二十七日下午一鐘） 
 
 

Page 5

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *   
 
 

Page 6

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *國内專電二 
　　北京電昨電鹽餘分兩批放内容係先提七月分六月分則塹不提留待秋節動用因秋節尙可提八月鹽餘向借九月十天或半月 
　　北京電閣議决定軍警餉先放五成敎育費先發八校十五萬敎部不發各機關非到秋節無欵 
　　北京電熱河凌源一帶前因匪多停止外人游歷現秋烟割漿完竣外人已可游歷（二十七日下午一鐘） 
　　北京電吳佩孚派員持函到院催訂會剿清鄉辦法保陳調元爲蘇皖魯豫剿匪總司令王爲蔚張培榮李傳業爲副司令（二十七日下午八鐘） 
　　北京電財部舊任某串通差役將檔案深夜抛出牆外以與張弧爲難經偵緝隊看見拘捕送法庭 
　　北京電某君由洛回京云吳佩孚對於雙十節國會滿期後决不表示日前保派曾慫恿吳氏出面解决時局吳答環境複雜容當考量及前日吳語左右已决定屆時仍守沈默態度（二十七日下午一鐘） 
　　北京電京漢改組鐵路保安隊設三大隊分設九分隊九月實行 
　　北京電財部新添人員四十餘又增加預算一萬（二十七日下午一鐘） 
　　北京電交吳二十七午回京張弧二十七酉刻回京（二十七日下午八鐘） 
　　天津電漢文京津泰晤士曾於六月二十六被直省當局禁止在華界發行及不准郵寄遞該報係英領署注册當由駐津英領出而交涉不久遂復原狀近又於感（二）（十）（七）日再禁郵寄及在華界發行該報已刊非常啓事略謂似此一再摧殘輿論法律何在公理何存已再函請英領嚴重交涉外埠之報俟交涉完竣卽按日補寄本埠之報請閲者派人來取（二十七日下午十二鐘） 
　　天津電被拘代表截至宥（二）（十）（六）早全體釋出下午團體會特開會紀念並游街市以資表揚（二十七日下午十鐘） 
　　天津電袁祖銘派員在津購手槍二百二十枝子彈二千六百粒感（二）（十）（七）早運貴（二十七日下午十一鐘） 
　　天津電直軍二十六師穆團在津招兵百餘名十三混旅招八十餘名先後運走（二十七日下午十一鐘） 
　　天津電宥（二）（十）（六）晚特一區三義永號米莊被匪持槍刦洋百六十餘鈔票三十餘元逃逸（二十七日下午十一鐘） 
　　濟南電張思緯等爲臨案宥（二十六）電外團駁援庚子條例（二十七日下午六鐘） 
　　濟南電棗莊新軍設營務處田派十七團吳團長爲處長今日吳率隨員及步兵全連前往訓練 
　　濟南電官錢局運到大宗銅元風潮平息（二十七日下午六鐘） 
　　漢口電宋鶴庚感（二）（十）（七）由長沙到漢比晚赴滬林支宇前因趙來敬（二）（十）（四）電有回湘意感（二）（十）（七）晚忽離漢赴滬（二十八日下午六鐘） 
　　漢口電湘趙電蕭宥（二）（十）（六）晚攻克衡山譚軍紛向衡州潰退另訊朱耀華黄耀祖忽毁棄趙頒血戰符號攻撃蔣鋤歐左側趙大惶恐 
　　漢口電川訊·周西成漾（二）（十）（三）佔重慶楊趙軍隊多潰散（二十八日下午六鐘） 
　　漢口電潘守蒸馬志敏電請鄂豫當局加派剿匪軍隊鄂已派定曹寇兩旅豫派靳師一部擔任 
　　漢口電交涉署函美領袖領事轉各領誥誡僑民勿任意往來内地以免危險（二十八日下午六鐘） 
　　長沙電林議長電陳强等稱和平絕望有違調停初意自維棉薄無補湘局現方養病漢上未便言旋祈婉達（二十八日下午二鐘） 
　　長沙電謝文炳部離湘入贛會合沈鴻英攻南雄（二十八日下午二鐘） 
　　長沙電譚軍吳部二十六晨反攻衡山省軍蔣團早已設備激戰十小時久譚軍始向福田舖潰退 
　　長沙電軍資處定籌餉方法（一）借抽房捐兩月（二）向濱湖各縣派借租穀以軍用票作價（三）由省城紳商籌墊現欵十萬（二十八日下午二鐘） 
　　香港電洛吳派人運動省河艦隊北歸當局極注意（二十八日下午六鐘） 
　　香港電大本營昨開始提訊程天斗 
　　香港電連日運大批軍火接濟譚延闓（二十八日下午六鐘） 
　　香港電廖湘芸宥（二十六）將駐虎門張王兩營繳械解散據廖佈告謂該兩營受敵運動（二十八日下午六鐘） 
　　香港電廣州總商會陳羅兩會長因事提出辭職總商會卽覆函挽留 
　　香港電廣九路貨客脚定九月一日加收二成（二十八日下午六鐘） 
　　香港電余六吉旅聯合李耀漢在雲浮圖大學肇慶李濟琛師已派兩團堵撃（十十八日下午六鐘） 
　　香港電江門大兵雲集聞陳策將出防某屬周之貞朱卓文等部亦將回防江門治安仍由一三師擔任（二十八日下午六鐘） 
　　南京電秀山公園今日行落成禮軍政長官各省代表到二百餘人（二十八日下午五鐘） 
特约路透電 
[中國時事記]  
　　二十七日北京電聞吳景濓與參院政務委員會會商後已定九月十三日開選舉總統豫選會於是三日内大約將實行正式選舉按徐世昌乃於豫選後一日選出今次將視能否滿法定人數而定聞目下在京議員共有四百四十四人較應需之數少百人惟已有數人自滬抵津續來者聞尙有若干人當局現公然行賄外傳每票代價九千元直系或能以金爲餌得選舉總統之足數議員高凌霨刻在津與曹鋭討論如九月十三日不能舉行選舉攝政内閣業已滿期應如何組閣事 
　　二十七日北京電政府復請顏惠慶就整理財政委員會長職政府已撥付該會所需之經費 
　　二十七日北京電政府電致蕭督命派兵保護淄河（譯音）外人並派員調查上星期意使抗議士匪焚燬該處天主敎堂案 
　　二十七日北京電韋塞白氏將於九月二十日自滇省行抵香港 
　　二十七日北京電此間接電黔軍周西成於二十三日占據重慶楊森失踪 
　　二十七日宜昌電據上游抵此之輪船稱重慶復爲川一軍所圍商業甚難進行工人難覔 
[日本新首相]  
　　二十八日東京電攝政大臣今日召見山本伯爵聞已請其組閣 
　　二十八日東京電各晨報今日一致表示意見謂元老院贊成維持現内閣至明年五月間大選舉後 
　　二十八日東京電由本伯爵已允組織新閣豫料將於二三日内以新閣名表提交攝政太子 
　　二十八日東京電加藤首相於今日午後以海軍在將禮舉殯各軍艦皆下半旗舉禮時且鳴槍致敬殯禮乃在首相公署舉行顯貴到者甚衆舉殯後之葬禮則純屬家庭中事 
[比國覆英牒文]  
　　二十八日比京電比國致英覆文略謂比政府以爲今日時機已到可改變從前所採關於賠償問題之手續友好而思慮周密之談話可在協約國大員間行之不必有會議之召集七月二十日英牒亦有此意思主張開協約國間之談話而八月二十日法國覆文亦請以更周密之形式從事談判比政府對此兩種建議皆所贊同而以爲將來談話當可有上述兩種建議之效力國家安全問題甚關重要苟被侵諸國之安全未有保證則軍備必無眞正之减輕此大問題一經解决定可使目前所討論之各問題發生愉快之影響比政府願再聲明欲與英政府討論此問題之意云 
[德總理之歐局談片]  
　　二十八日倫敦電每日圖畫報今日載德總理史特萊斯曼博士之談片謂今政府如因不能有所成就而傾覆則恐彼將爲德國中等社會總理之最後一人果爾則匪特德國歐洲大部分咸將困於布爾希維克主義德人如得飽食則自可無虞今唯英法德三國之諒解可恢復歐洲秩序和平與幸福故當羣策羣力以消除此慘烈風潮云云 
[英國内閣人員之變更]  
　　二十七日倫敦電官場宣布任張伯倫爲財政大臣希克斯爲衛生大臣首相包爾温本請麥甘納氏擔任財政一職麥以下院議席無空缺若從事於補選之運動四出演講非其體力所能堪故從醫士之言函致首相辭謝並述贊成三月前首相所宣布之政策 
[南愛蘭選舉情形]  
　　二十七日倫敦電愛爾蘭今日爲公共休假日現投票甚活動選舉者共一百八十萬人已增五十萬人議員共一百五十三席候選員則有三百七一人其結果甚難豫料惟政府中人似可保持其位柯斯格萊夫氏上星期旅行一千哩向四十處會議演説勸助政府候選人今定星期三日偕同僚數人赴日内瓦磋商容愛爾蘭自由國加入國際聯盟會議事 
　　二十七日倫敦電愛爾蘭選舉進行頗順僅發生細微之事端杜白林黎明時忽起機關槍聲其故尙未查明今有國軍乘自行車巡邏各街道 
[俄美間之商業]  
　　二十七日里加電莫斯科消息俄政府國外商業局已與美國某公司締結合同俄國允輸出皮貨·鬃毛·石棉以換取美國棉花·化學品·及機器之輸入 
[英國顏料觀]  
　　二十八日倫敦電英國顏料會社之研究部主任格林敎授現已辭職聞該社董事會無專門學識格林大不滿意故引退據格林意見依此情形英國决不能永遠保持其顏料業 
[橡皮市價]  
　　二十七日倫敦電上星期物品市塲有一可注意之事即美國寂寞數月現已收買橡皮甚多是也所購者大都爲明年一二三月期貨故此三個月之期貨物格已漲至每鎊一先令四便士又四分之三而現貨則爲一先令三便士又八分之五據橡皮種植家聯合會所接到之報告一九二三年第二季美國銷耗數逾八萬噸六月底所存橡皮逾十萬噸此外尙有二萬八千噸在運送中統計今年六個月美國進口橡皮之總額爲十九萬噸 
[法美間海底電線]  
　　二十七日巴黎電法美間已開始安置海底電線自紐約附近之法羅克威起至法國只哈　佛爾每分鐘能傳一千二百字每方面六百字此數目下通歐洲之海底電綫增加倍許 
[飛行彙記]  
　　二十七日巴黎電瑪萊羅爾氏今日在伏維勒飛行會駕機升空高至一萬二千呎已打倒八月二十五特羅興氏所得一萬一千四百八十呎之紀錄 
　　二十七日倫敦電法國大飛機一架今日由勒吐克飛至倫敦中途在甘特地方墜地破碎斃客一人傷九人司機者因機器有損準備落地乃行客惶恐爭趨機後以致機尾分量過重司機者莫能支持遂有此禍 
[法國森林之火患]  
　　二十七日巴黎電上星期各森林迭遭火患今拉錫台地方火勢甚熾施救無效已延至加勒山恐加錫斯森林亦將波及 
　　二十八日倫敦電昨日英國愛塞克斯地方又有飛機墜地事司機者荷蘭人已跌斃機中無他人 
[各國近事記]  
　　二十七日墨爾邦電三Ｋ黨已在阿克倫設立支部有會員千人專排斥亞洲工人 
　　二十七日西姆拉電今日阿格拉地方印度敎徒與回敎徒續起衝突雙方施用火器死傷頗多騷擾迄未停止 
　　二十八日香港電今日港督公署開會由港督代表香港人民及英政府申謝近今颶風時奮勇救人諸人到者甚衆 
公電 
　　褚輔成等致湘議會電長沙省議會公鑒貴省民意颶舉遂能實行省憲爲全國地方制度改革之先河尤爲全國地方制度僅存之碩果愛護之責豈惟諸公今因内釁而起攻爭不恤忍痛以赴義戰正誼昭著悲慨同深謹此電願爲桴應褚輔成李肇甫沈鈞儒金兆棪劉楚湘潘大道袁榮叟張樹森張光煒高杞胡鈞等叩 
國外要聞 
[日本新内閣將由山本組織]  
　　東方通信社二十八日東京電云日皇降旨命山權兵衛伯爵組織内閣 
　　西園寺公爵於二十七日下午至鎌倉與松方公爵會見其結果即赴葉山晉謁攝政太子面奏一切旋即遄返御殿塲西園寺公爵面奏之内容爲一般人士所最注意者也攝政太子於本日上午回東京 
　　日本電報通信社二十八東京電云西園寺公爵當昨日赴葉山時其胸中之後繼内閣第一候補定内田康哉子第二候補定山本權兵衛伯當進覲攝政太子前先與松方公爵協議松方公爵告以已無異議一任之西園寺公爵至葉山再與平田内府協議對於太子諮詢答以第一候補内田子第二候補山本伯爲收拾時局之最適人物及出乃使平田内府歸京先往與内田子交涉詢其諾否設内田子不就者再與山本伯交涉得其諾否之回答由平田内府上奏太子西園寺公爵則自返御殿場平田内府即於今日歸京先往見内田子於私邸詢其就否内田子以松方公爵談話中有「願使山本伯再一試」之語故平田内府亦遂尊重松方公爵之意見以第一候補舉山本伯以第二候補舉内田子報告於松方公爵因而下命山本伯組閣者也惟山本伯果出與否尙不可知似乎山本伯與諸公爵間已有諒解山本伯若出則組織内閣當無難處 
　　德川侍從長於午後二時往訪山本權兵衛伯談四十分而出山本伯即於四時五分入宮與平田伯晤談後進覲攝政太子拜受組織繼内閣之大命山本伯奏請使猶豫一兩日而出 
　　一般觀測以山本内閣爲與政友會之聯立内閣不難想而知之也 
[海外各處華僑歷史與現狀]  
　　美人麥克尼爾氏之紀述（再續） 
　　（十）坎拿大坎拿大於一千八百六十年以後開始採掘 
金鑛並建築坎拿大太平洋鐵道遂獎勵華工入境時正澳洲黄白礦工衝突時也彼時華工入坎不受限制其後入境者日多坎政府派員調查一八八六年定例華人入境每名征税五十元船舶每五十噸載一人但華人所受此例之影響頗小一九○一年起人頭税增至百元一九○四年又增至五百元始見效力自一九○○年至一九○四年華人納百元税入境者共有一萬六千餘人在坎華僑約有二萬八千人一九○五年至一九○七年入境華人共祇一百餘人迨一九○八年度華人納五百元税入境者驟增至一千四百八十二人以後各年有增有減一九二○年度減至三百六十三人揆其減少原因一爲依一九一一年條例凡以商人資格入境者必須證明確爲正當商人二爲一九一三年十二月間坎政府閣令禁止一切勞工入坎此令本爲對一切勞動者而設至一九一四年六月一日起始對華人厲行之直至現在此外尙有二因（一）戰後船舶減少（二）在此期内坎拿大勞動情形不佳據坎拿大華人入境管理員李德氏報告云一九一四年六月一日後施行排斥華工條例本有適用於學生其後因華工多自稱學生以規避限制條例坎政府乃嚴格施行該禁例凡自稱學生入境者必須證明數項（一）年齡合格（二）來坎從其父母入校肄業（三）其父母負責使彼專受敎育不兼謀生計有數類人得免納入口税大抵爲領事官領事官之家眷及隨員商人及商人之家眷學界人物學生及敎士在内自一八八六年至一九二○年得免税入境之華人共六千○十二人其中多數爲商人及商人之眷屬目下實際上許納税入境之華人祇有本住在坎之華僑之妻子彼等必須證明確係來就其夫若父將不從事於任何賺錢工作自一八八六年至一九二○年付税入境之華人共七萬八千七百四十八人其所付各項損税共二二○·五三七·四六一·美元注册證定價一元執有此證者得離坎十二個月重入境時不再納税在上述期内此項注册證共發出八萬○二百○五件據一九一一年統計在坎華僑共二萬七千七百七十四人其中住在不列顚科侖比亞者一萬人在翁太利沃及魁勃克者各四千人其餘散處於曼尼土倍瑙佛斯殼希·紐白倫斯威克·及愛多亞親王島等處目下在坎華僑共五萬八千人 
[德國特約通信（王光祈四月十九日柏林）]  
　　戰後世界商業之趨勢（四）中國與世界商戰 
　　戰後歐美四大商業國中美國旣因對歐貿易衰退而一轉其鋒於東亞英國又因俄德銷路擱淺亦欲旁求歐洲以外之市塲法國則以戰後工商進步豈能忘情東方發展德國更係臥薪嘗膽日謀恢復遠東經濟故四國眼光無不漸漸集中於東亞一隅中國者銷塲浩大原料豐富之國家也因而四國商家更視中國爲一塊肥肉惟以戰後法德經濟之實力究不如美英國兩國之雄偉故馳騁於中國市塲者仍當推美英兩國而法德兩國則暫不與焉惟吾人一談及戰後外人在華之商業勢力則有一國必不可忘其國爲何即短小精幹之日本是也日本在戰前貿易總額僅有十三萬萬六千一百萬日金（據一九一三年貿易統計）而至去年（一九二二年）則增至三十五萬萬二千七百萬日金平均約增三倍之多雖其數量尙不能與美英法德貿易總額並比而不得立於四大商業國家之林然其對華貿易則與日俱增已與美英兩國大有鼎足三分之勢故中國者戰後美英日三國商業之逐鹿塲也吾人於此究應振興内國工業以抵抗外來經濟侵略乎抑將坐受他人宰割而絲毫不動於中乎何去何從爲奴爲主此眞在吾國民自擇也 
　　據一九二一年吾國入口貨物而論其中機器進口之數較前大爲增加此亦可以作爲吾國内國工業發達之徵然至一九二二年機器進口之數不復頗形退步（一九二二年之入口統計雖尙未獲見惟據外人方面消息則謂其不及前年）此其原因由於國内政治又寗者實大半也若就一九二一年機器進口之數而論與民國元年（一九一二年）相較約增十四倍與歐戰前一年（一九一三年）相較亦有十倍之譜其增涨數目如下（以上海規銀一兩爲單位） 
輸入機器　一九一二年　一九一三年　一九二０年　一九二一年 
工具機械　一九六二九　五一二八八　七六一０七二　九四０三三七 
農業機器　六一七二七　一一三０七七　一０二三五七０二一九九一九二 
發動機　　五六六三九二　六五八三四九　二三七六一二三　　五一六三七八一 
紡織機　　四五八六一六　八二九七二四　六九二七七二八　二六七九二０七三　 
釀造機　　三二七七一　四九一０八二七六八八　六三四九七三 
電氣材料　一七一九六四五　二四０七０七０　六五一五０四０　一三四二三七六五 
其他機械　二一八二五九七　三一三九三八九　一二四四三六四三　二一三六七四二七 
總計　　　五０四一三七七　七二五八００五　三００七四八六四　七０五二一四九七 
　　以上各種入口機器其來自英美日者約占全數百分之八十二（就一九二一年而論）即此一端亦可想見英美日三國包辦中國商業之情形矣茲將上述三國歷年所占對華輸入機器成分列表比較如下 
　時期　英國占百分之幾下倣此　美國　日本 
一九一二年　三三·四六　四·九五　　六·九四 
一九一三年　四九·○二　八·○四　　八·○二 
一九二○年　二○·六七　三九·五八　二二·二一 
一九二一年　三五·八七　三一·二○　一五·一二 
　　照右表觀之以美國增加速度爲最大較之民國元年約增七倍之多其次則爲日本英國所占成分與民國元年無大出入惟以其在華商業根深蒂固之故去年（一九二二年）對華輸入之機器數目仍坐第一把交椅焉但此表係根據英國方面報告若照美國方面報告則美國對華機器之輸入（就一九二○年年度而論）約占百分之五十四以上實已超過半數美英兩國之於中國商業眞可謂旗鼓相當矣至於德國戰前對華機器輸入、］ 
本占百分之二十三四自戰爭以後遂一降而爲百分之一二所遺之缺已讓美日兩國儘先候補宜乎德國苦心孤詣不忘用世尙欲官還原職也茲再將德國戰前戰後對華機器輸入所占成分比列如左 
時期　　　德國對華機器輸入 
一九一二年　約占百分之二三·四六　　 
一九一三年　約占百分之二三·一○ 
一九二○年　约占百分之○·五五 
一九二一年　約占百分之二·一二 
　　以上係就一九二一年之機器入口數目而論至若去年（一九二二年）全年機器進口之數此間尙未得見確實統計茲僅就上海海關入口報告自去年正月一日至九月三十日各國對華輸入機器（電氣材料除外）之數其中英美日三國所占之成分如下 
國别　一九二二年正月一日至九月三十日 
英國　約占百分之五二·二九 
美國約占百分之二五·六八 
日本約占百分之九·二九 
　　若就上表觀察去年美日兩國均形退步而英國則大增加竟超過半數以上惟據熟於商務情形者云英國所占成分恐無如此之多其中或有不實之處亦未可知云云又德國方面於去年九個月中對華機器輸入約占百分之七·四九雖尙不能與英美日三國比肩然較之前年（一九二一年）已增三倍有餘亦可謂大進步矣 
　　吾人觀於各國對華機器輸入所占之成分則可由此窺見英美日三國在華商務勢力之一斑前年機器入口之大增足以證明内國工業之發達去年機器進口之退縮又可想見中國政治之不寗故中國人能否抵經濟侵　　略能否振興工業能否澄清政治皆在中國人好自爲　　之他人於我無功亦無咎也 
 
 

Page 7

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *國内要聞 
[津報所傳曹張接洽程度]  
　　京津泰晤士報云曹錕日前特派鮑貴卿赴奉携有正條件三及附條件一徵求張作霖之意見外間均詳知之鮑貴卿在奉天半月餘至日昨（二十四日）始由奉天過津回保聞曹錕對張所提出之三正條件略爲（一對於）攝政内閣請張不必干涉俟三個月期滿即行大選曹正張副（二）對於曹錕主張制憲之養電表不先制憲後選舉抑先選舉後制憲（三）實行和平統一其附條件即爲江浙發生戰事請張不可帮忙或過問云云張作霖云（一）東三省爲自治省份亟須興革之事甚多焉有餘睱干涉他事但對於副總統一層彼實夢想不到此話何來乎（二）制憲與大選孰先孰後皆國會之事彼未便過問（三）彼現爲東三省保安總司令其職責專在保境安民他非所知但對於附條件則如江浙果發生戰事彼與浙江關係甚深斷不能遽爲緘默一兩句公道話總是要説的若不過問實在不能答應鮑貴卿聞語大失所望乃盡竭奔走之能四出運動請孫烈臣及吳俊陞等帮忙説項務求張作霖覆曹一函張作霖無奈乃語鮑貴卿曰余本不欲過問此事今見汝懇切若此且曹錕爲予兒女親家萬不獲已姑以予私人名義煩帶上一函内有三種條陳（一）爲緩和全國國民反對之心理最好從速懲辦各肇事軍警及各關係人物然後恭請黎大總統回京復職（二）關於制憲或大選問題一任國會議員自由集會解决地點不論在京在滬或在廣東一槪不得干預（三）即將川粤閩各處直軍撤回停止戰爭如川粤閩各軍撤退後西南仍要前攻則彼將負責帮忙直將其聲討以上乃予個人意見但請先將此意面達曹錕如彼允納始可將函交付否則請在其面前用火將函焚化言盡此矣云云鮑接函後即日啓程回保覆命矣 
[直系强迫大選之外訊]  
　　字林報二十五日北京通訊云大選問題自經熊炳琦主辦後呼聲陡高不日將以迅雷手段促成選舉此事外間知者尙鮮據消息靈通之某華人報告直系要人現决定以價廉而較易收效之五十元出席費代替賄購選票彼議員心中固思兼收並蓄然當局計畫殊不如此在議員以爲目下樂得多開常會若干次每次獲五十元之收入俟至無可復延時再向經辦大選者勒索鉅欵亦未爲遲在主辦大選者則以爲藉發出席費名義於最近數日内可使議員滿足法數至時關閉院門强迫選舉不懼其不選也近數月來議員行爲即津派亦深致不滿僉覺有國會反不若不有之爲愈故大選一經購得國會必於最短期間内告終云 
[交通部規畫鐵路警備]  
　　先設機關 
　　自臨案發生外人有干涉我國路政之議後交通部即有自動的整頓路政之計劃聘請曼德中將赴各路調查路警情形即爲實行此項計劃之初步近以外交團提出臨案節略事機迫切昨已决定進行辦法在部中設立警備處及敎練所已將組織大綱擬定發表並派次長孫多鈺兼領鐵路警備事務處處長梁上棟充鐵路警備事務處副處長王賡充鐵路警備事務專任副處長另函聘曼德中將爲總敎練官其鐵路警備組織綱領及鐵路警備處規則如下『鐵路警備組織綱領』（一）交通部爲整飭國有各鐵路警務起見置鐵路警備事務處及警備隊（二）鐵路警備事務處爲鐵路警備最高機關總理各鐵路一切警備事宜（三）鐵路警備事務處編制警備隊按照防務情形隨時酌量調赴各路担任警備（四）鐵路警備事務處設敎練所敎練新警並得抽調原有路警隨時入所補習（五）各鐵路局所之警察處得節制派赴該路服務之警備隊承鐵路警備事務處之命令秉承該路局長或督辦辦理警備事宜「交通部鐵路警備事務處規則」第一條交通部鐵路警備事務處辦理國有各鐵路一切警備事宜第二條本處設左列各股所分掌事務（一）第一股（二）第二股（三）第三股（四）敎練所第三條第一股掌理考績設備及不屬於他股事項第四條第二股掌理情報事項第五條第三股掌理勤務及敎練事項第六條本處置處長一人副處長一人專任副處長一人管理本處一切事宜本處處長由交通部次長兼兼領之副處長專任副處長由部長委派第七條本處置左列各職員（一）秘書二人或三人（二）股長三人（三）所長一人（四）稽核專員一人或二人（五）事務員專任者不得逾十人兼任者無定額第八條秘書由處長呈請部長委派承上官之命辦理本處事項第九條股長由處長呈請部長委派承上官之命處理本股事項第十條所長由處長呈請部長委派承上官之命處理本所一切事項第十一條稽核專員由部長委派稽核警務一切用欵事項第十二條事務員由處長呈請部長委派承上官之命辦理主管事項第十三條本處因事務之必要得僱用外人於鐵路警備有經騐者充任視察及敎練等事務但須呈請部長核准第十四條本處過有應行研究事項得開會議並得知照主管廳司派員列席第十五條本處經費由交通部核定分令國有各路按數撥解第十六條本處因事務之繁簡得酌用僱員其員額由處長定之第十七條本處各員薪費另定之第十八條本處各員非專任人員不得支給薪水第十九條本處辦事細則及敎練所規則另定之第二十條本規則自公布之日施行 
[全國商聯會之臨案意見]  
　　江經沅等提案 
　　全國商聯會評議員江經沅等提議爲臨城交涉提案反對護路警察業經全國通過分電各省商會一致力爭并告國人注意茲將原案摘錄如下本月十日公使團提出臨案節略計分三點一爲赔償問題二爲保障問題三爲負責者懲辦問題此節略全文已登載京滬各報想爲各界所周知茲請平心靜氣一論其當否查臨案直接受害爲四國僑民而此節略之提出由十六國公使署名是交涉之範圍本係中國對四國之事件一變而爲中國對十六國之事件此爲最要關鍵願我同胞加以十分之注意竊窺公使團所以用十六國公使署名提出之用意純爲保障問題之一點認中國境内不靖與外人生命財產之安全有妨且將行使一種監視權此實爲共管之先聲其詳容於後幅再論統觀節略全文關於賠償問題共爲三種性質一爲物件損失之賠償二爲生命賠償及自由賠償三爲救濟費用之賠償此外附帶聲明關於肉體損傷醫藥費用薪金損失等將由各使署分别調查隨後提出查此案本係中國對於各國萬分抱歉之事此等賠償似應斟酌情形量予承諾關於懲辦問題中國政府對於直接負責之何鋒鈺等早經免職查辦間接負責之田中玉等亦正在議處中節略所稱永不叙用此在中國法律即爲褫奪公權全部終身事涉司法問題並非行政處分不惟非外人所得要求抑非政府所能措置况救護脱險猶當處以永不叙用設不幸而救護未能奏效則將何法以處疏於防範之官吏更何以處架票之匪今外人主張招撫之目的已達架票之匪已變爲官而救票者反苛求如此此實應據理駁回由我政府自爲處置者也關於保障問題原節略係根據庚子和約吾人認臨城事件與拳匪事件性質截然不同庚子條約第十章第十六節所載原爲防止拳匪再現而設此次臨案匪徒意在要挾政府并非仇視外人公使團竟引此約援引不免失當且查中國境内土匪不能剿絕外國僑民實不能不分其責即如此次臨城事件領團竭力主撫以後各地土匪勢必效尤因擄去外人可以要挾政府商議招撫條件旣得官又得鈔也又如各地土匪所用軍械類多精良之品查有外人接濟者現在上海徐州各地迭經破獲外人私運軍火案件可以爲證吾人非爲各省官吏卸責但謂各省不靖除應負責之官吏外尙有其他應負責者也原節略稱「土匪之侵害不獨山東一省尙有直隷江蘇河南安徽及其他各省亦莫不有之且目前所採取治匪之法俱不適當中政府第一之責任乃在維持秩序及保護中外國人免被匪害故外交團請中政府速命各巡閲使各督軍等互相聯合并各出其最優軍隊及最妥之辦法專爲治匪之用對於以上之執行外交團今後將命使館之武官參贊從旁監視並報告云」夫以一獨立國之軍隊在其本國轄境以内且在平時而受外國武官之監視國人試思之此尙得成爲國家乎原節略又提出關於護路之政策其詳細辦法之提案權節略中亦經保留兹聞此項護路詳細辦法經於本月二十日通過於公使團所組織之護路委員會席上其内容大致如次「（一）設立一護路行政局於中央政府交通部以外國軍官爲之長握有全中國國有鐵路之警察權此爲其在中央之機關散布各地者（二）於中國每路设立護路辦事處亦以外國軍官管轄之（三）組織護路常備隊分配於中國之各路此項常備軍隊直接受護路行政局之指揮（四）爲欲確保護路軍隊之經費起見中國各路之會計及軍務總管應用外國人充當」觀上提案名爲護路實則鐵路共管耳且中國政府對於護路問題已加以十分注意雖於政局不定之際亦未敢怠棄其責任業經派遣曼德中將赴各路視察并計劃以後路之編練似母庸再有護路行政局等機關之設置不寗惟是警察權爲中國内政範圍中國從前於租界所在地貿然以警察權許人中國國民久已感其痛苦今若再將各路警察權讓諸外人實足以妨及中國行政之獨立又於該提案中所擬護路常備隊其人數必爲數萬以上中國國民方力主裁兵今反添無數軍隊實不勝其擔負本於以上理由本會提出左列之意見（一）擬請政府對於公使團送致之節略除承認賠償以外槪行拒絕但對於懲辦問題應從速自行辦理對於保障問題亦應早日設法將原有軍隊酌量改編爲護路隊重加訓練（二）擬請政府將五月六日以後公使團及中政府往來關於臨案之文書儘量公表並由各公團共組臨案交涉國民後援會以爲政府之後盾（三）擬請全國國民共同督促政府及各省官吏嚴行剿匪限期肅清以上各節是否有當應請公决提議人江經沅連署人胡炳堃安迪生李東萊高啓運 
[内農兩部之索薪潮]  
　　紛爭押賣產業之餘瀾 
　　内務部内務部在各衙門比較稍有出息者如京師市政及公園市塲各項官產皆屬内務部管轄每月收入本來不少然以辦理不善各項事業均未能充分發達收入雖多而繳到内務部者則甚有限内務部每月薪水在孫丹林任總長以前約十一萬餘元及孫長内務首先裁汰乾薪二百餘人並裁撤編譯處河道管理處著作出版處某委員會等四機關每月節省經費約五萬元是時每月薪水六萬餘元足矣及孫去後高凌霨長内務又陸續添補不少現在一個月全薪又增至七萬八千餘元去年以來各衙門除交通部有收入外未有不欠薪數月者内務部則不欠分文因該部有地皮可賣去年將天橋三帶官地陸續出售多半爲發給薪水之用天橋地皮售完又將東華門一帶皇城拆下城磚亦可出售因該項城磚大而且堅民間購去作房屋脚·或砌圍墻之用極好拆出之地基每畝定價三千元現在東華門一帶地皮城磚亦已售完西華門方面亦售去若干靠北方一帶之皇城則尙未動手因太偏北不甚合宜至前面如天安門外所拆出之朝房空地亦擬招商承租預備建築極大市塲每月可收租價數萬元内部旣有如此收入何以尙欠薪至六個月則因某氏接長内務後將所售地價暗中接濟某方次長不敢過問故薪水反至無着也現在該部業已罷工其罷工原因係由最近將貢院地産售出一部得現金八萬元並未發給薪水分文此八萬元現欵不知落於何人之手部員向主管各機關詢問皆曰不知以故憤而罷工查内務部所轄貢院地盤極大如完全售出可値四十餘萬元此處地價分甲乙丙丁四等甲區定價每畝三千元一班軍閥官僚在各省所括地皮回到北京大都購地皮造房屋爲長子孫謀萬世富家計故近來京中地價日益加昂向來内務部對於售賣地皮另設有官產清理處購買者先向官產清理處接洽價値議好契約寫妥再到内務部職方司蓋印發給執照即可管業所以清理官產處人皆稱爲官產拍賣處至職方司司長某氏本與現總長同氣故地皮售出多次部員皆不得知不意此次出售貢院事無心中洩漏於外某總長大怒即借故將職方司司長免職以統計科科長升補據該部人言某總長此項示威舉動部員已司空見慣故此次罷工無論如何如不發薪决不開工並已將各印信送往交民巷某銀行代爲保存矣（樵夫） 
　　農商部農商部員因索薪設會封印罷工歷時已逾兩月自林大閭受代理次長之命表面上固謂個人係舊部員在薪俸維持會中亦居總幹事之一對於舊同事之應得薪俸當然極力籌畫實則仍是徒託空言一籌莫展蓋因該部自家收入如鑛區税等旣已來源斷絕各省區不肯解納分文即附屬機關如勸業塲之租金停解亦已九月勢等涸鮒無從維持部員雖一週三會然皆徒事叫囂毫無結果前此未罷工時收文發文爲數頗夥自停工兩月各省區呈請商業注册立案之文又皆寥寥其蕭索情形不堪言狀最近兩星期間部員之起作籌欵運動者較前益劇於是乃有抵押勸業塲之議勸業塲爲農部直轄之機關地址在前門前頭頭條遭回祿後重行修整工頗不劣計其時價當在三十萬元以上每月收入租金約四千元顧名思義固儼然一勸業機關也今以窮極無聊之故乃欲押租於商人聞原議承租之商爲漢口商人魏某借欵十五萬元以三年爲期管理之權完全由部讓出即以租金收入爲利息將訂約成交矣乃中間因小小條件忽又停擱在部員方且望眼欲穿以爲有此一筆收入可以滿發一月薪水突聞停擱消息大起驚惶據傳停擱原因實由管理勸業塲事務所所長蔣某從中阻撓之故昨日（二十四日）星期五原爲開幹事會之期因有人臨時動議改開大會一時數百人齊集總次長室前之空階中七嘴八舌僉謂該塲事務所長所以作祟之故因租金九月不繳虧空二萬餘一旦押出事必揭曉故不得不極力破壞於是羣情憤激有主張推代表四人直接向該所長理論者有要求林代次出席質問者並有人稱今日即可將蔣某扭交刑庭者議論紛呶怪聲雜作最後有人大呼從明日起將各司科處一律封閉各人携帶坐椅一張赴總次室前之空堦坐待斯時又有人提議仿照敎育部人員索薪辦法分班輪日赴財部坐索多數人謂此法不甚好吾們還是要責成林次長負責並决定明日上午再開大會請林氏到場實行封閉司科拘拿蔣某紛擾歷三小時至十二時半始散今日（二十五日）上午十時復開大會到者更衆先打電請林大閭到部回電謂大早出去不知所之復由會計科長報告勸業塲押欵事謂漢商代表明日來京大約可以成交次討論封閉司科問題有人主張即時實行者有起而反對者羣言龐雜主席不能維持秩序結果將此案保留暫緩執行先將一切大小印信封存一個錢櫃内無論如何不准啓用討論未終忽有人提議對於次長林氏規避不到究應如何對待羣呼吾們全體到他家去主席提出付表决一致贊成時已十二時半遂一擁出部逕赴豐盛胡同林氏私宅數約一百數十人門者不敢阻羣衆直入客廳客廳不能容則立諸簷下據傳林工實在家未起床聞鄒員到乃始倉皇由後門出逕赴高凌霨私宅訴苦並打電話到各參事司長宅請其轉　當愚發此信時部員尙盤據未去也（市隠） 
[北京各機關之鬧窮聲]  
　　敎育部敎部積欠薪俸已有七個半月之多端午節期以來計時兩個餘月僅每人發給四元兩次現在實處於無法維持生活之勢曾屢請代理次長陳竇泉在國務會議訴苦無如每經一次發言國務員皆不俟詞畢即議他事而敎育長官亦延不任命旋又派參事司長屢謁閣員皆不接見敎育部忍無可忍乃分全體部員及附屬機關人員爲六班每日按班赴財政部輪流坐索第一班到財政部時適遇財政部改定辦公時間不得要領至二十四日（即前日）下午第二班職員代表始獲見財次沈鴻昭比陳述該部員苦况請早日發給該部經費現欵若干以資救濟並陳明敎部前因墊發八校經費負銀行債十一二萬元催討甚急請財部擔保由敎部以股東名義向道勝銀行徣二十萬元除還債外可以發一個月薪俸乃沈鴻昭對於兩項要求皆不承認始終以『無辦法』三字答之該班職員遂退出回敎育部報告適値敎部人員正在開會聞之大憤乃約集全體部員及附屬機關人員二百餘人羣赴財部質問沈氏大窘大搬救兵請出該部朱有濟所長·陳國權司長王科長·陳會辦·曁衛戌司令部張副官長·内右一區英署長出而調停其結果僅允商由道勝行借給四萬元一句空話而已敎部人員因已相持至一晝夜之久不得要領乃於二十五日早五時出財政部别謀對付辦法 
　　農商部農部自部員因欠薪罷工後次長林大閭始終毫無辦法近日部員開部務會議籌商維持辦法林復屢避不到僅知照工商司長王治昌代理主席王初尙應允繼見毫無收束之法亦惟有避而不往衆部員無可如何乃於昨日（二十五）羣赴林大閭私宅求見聲言來次長公館簽到林初不見部員見林新辦之汽車尙在馬號之中乃大憤激要求非見不可林不得已遂出與談判言無數語便以竹扇拍桌大駡部員渾蛋於是兩方翻臉部員勢將動武幸有人出而維持秩序林得逃入内室衆議俟明日（二十七日）再開部務會議議一相當辦法 
　　院秘書廰國務院秘書廳人員昨日下午二時又在西花廳繼續開會討論索薪辦法到者各科代表十餘人僉謂前次罷工時高凌霨曾面許發薪兩月不意第一期先發一月第二期仍未履行此事本由各科科長作第二重之擔任現攝政院旣已食言我輩應找各科科長説話當時由各科代表向本科科長質問各科長皆無辭以對當允轉向各總長質問時適國務會議未散各科長因進會議廳將索薪情形報告並請示有何辦法高凌霨等討論有頃因囑各科長轉告同人勿庸焦急俟下星期二有相當辦法必能令同人滿意云云各代表聞訊後只得暫行散會俟下星期二無辦法再行籌議對付辦法 
[北京帝王廟之兩展覽會] [  靜觀]  
　　足爲敎育進步之一證 
　　北京西四牌樓羊市大街帝王廟爲中華敎育改進社社址最近在該址内開展覽會兩種一曰中華職業敎育社第二届職業學校出品展覽會一曰中華敎育改進社第一届敎育展覽會敎育展覽會中分敎育品及兒童玩具兩種復附以水利模型及圖表會期自八月二十六日起迄三十日共五日除展覽外復設講演處並有日刋編輯處日刋四版以備宣傳其籌備時期殆歷年餘就所徵到之展覽品言之當以職業學校出品爲大宗區域所劃共六省四區即直隷山東山西奉天吉林黑龍江京兆熱河察洽爾綏遠是附之者有江蘇浙江出品較多者首推山西計十四處出品總計共二千六百零二件敎育出品之區域亦有八省共五十八處一千二百零一件會中辦事之組織分總務徵集陳列販賣審編輯講演交際八股各設主任及股員展覽會塲設在正中大殿販賣部爲北京女子職業學校所特設在展覽會會塲之正面廠廊下東便殿爲圖書館西便殿爲講演處塲内設有敎育統計圖多種皆係改進會所特製極有價値任會塲内陳列兼照料之役者悉爲女子職業學校學生此其組織之大略也本月二十六日上午十時開會到者約二百餘人奏國樂畢主席熊秉三致開會詞略稱今日展覽會有兩種一爲第二届職業學校出品展覽會一爲中華敎育改進社第一屆敎育展覽會職業學校出品展覽會第一屆開於上海當時所徵集之範圍只有江蘇安徽浙江江西四省此次第二屆則爲北方十省區所以注意北方原故因爲北方各省職業情形與南方不同並言從前職業不需學校今則不同并詳言敎育廳重職業之故次事務主任陳主素報告該會籌備經過大意謂辦普通敎育的不能不　重職業敎育兒童玩具爲一切敎育基礎關係尤極重要至於辦事貴乎同力合作必定使人人皆有辦事的機會並言此次會務之經理深賴各方帮助在行政機關一方面者有内務交通農商等部在學校一方面者有北大師大中大女子職業等校次黄任之演説略稱從前展覽會大率無目的無宗旨不過大家借此發表意見而已此爲第一期最近則知道要定下目的劃好範圍比較從前總算進步我們今日專就展覽上研究一下可分兩方面一辦展覧會的二看展覽的就辦的人説第一件要比較比較分幾種一是横的比較一地與一地比一校與一校比一物與一物比二是直的比較前年與本年比去年與今年比所以展覽會萬不可開一次開一次效力等於零必有二次三次以至於無窮次效乃大著最可惜的是前情南洋勸業會一地又可劃出小的區域此縣與彼縣此校與彼校再小則此一個十五歲學生與彼一個十五歲學生相比較第二件是定標凖點必標準點選定乃可以爲比較的憑藉就看展覽會的人説應先察一般的趨勢就我個人看來以現在比從前確有特殊趨勢幾種由文字趨於物質的由美術的玩好的趨於實用的由理想的趨於實際的所以圖表多實物多就是美術的物品亦是由精緻的趨於開展的至於這種趨勢爲好爲壞吾是不必下批評也不敢下批評但是我們看出這種趨勢確是研究敎育的最好材料復言研與實騐應雙言並重雙方並進譬如飛機兩翼缺一不可展覽會之設即爲此兩翼之樞紐語極透闢次鄧芝園演説主張展覽會應具三種態度一是比較的二是敎育的三是受敎的對於受敎一層尤爲特别發揮末復對於敎育職業有所討論再次陶知行演説略稱展覽之將來與將來之展覽乃吾們應注意研究的一個問题我以爲辦展覽會不可不知五種原則一是歷史的展覽二是敎育方法的展覽三日比較的展覽四是特殊的展覽五是模範的展覽各舉例以説明之極有條理演説旣畢奏樂散會攝影茶點此開幕時情形也 
　　再言展覽會場之槪况該會所陳列之物品居中爲Ｓ字形所列者悉爲兒童玩具玩具種類以商務印書館所出爲多次則北京高師附屬蒙養園所特製之蒙台梭利之恩物爲有價値本京出品亦不少復陳設舶來品之日本玩物多種用資比較Ｓ之兩側所陳者悉爲職業學校出品至場之兩頭所陳則爲敎育品迤西一面則爲水利圖表模型各品悉以類分而不以地别有列諸几者有掛諸壁者有懸諸空者敎育品一類有學生作品有行政圖表有照片有敎育設計職業學校出品大致分農工商三項農分蠶絲木料榖物水產等項山東農校與直隷水產均有出品工分織物繡工金工木工彫工化學製品等北京工大造紙廠所出之紙織毯廠所製之毯化學廠所製之香油化妝品香山慈幼院所出之燒磁金工師大所出之鐵製品北京女子職業學校所出之繡工最爲出色又馮玉祥軍營工廠所製金工木工等品亦可注意山西毛織品有改良者革製品以慈幼院爲佳奉天出品間有可觀至山西工專學校所製香油肥皂燭專注在實用則宛然一工廠矣京兆通縣乙工粉筆山東職校漆工亦均可取此爲展覽之大槪情形也（八月二十六日） 
[魯代表與高凌霨谈話]  
　　反對威海衛草約拒絕膠濟路開埠 
　　魯人因威海問題再遣派代表來部請願昨（二十四） 
午一鐘該代表等會晤高凌霨氏首由朱文焯代表説明來意大致係根據山東議會之通電（一）要求撤廢梁如浩協定之草約（二）撤懲梁如浩（三）另訂草約時加入魯人信任之魯籍二人高氏答云梁督辦此次辦理接收實有諸多不妥之處前將該條欵送達國務院時以向不輕易發言之海軍李總長對之且大加指摘總之政府對此問題必當尊重民意李鳴詩代表又云政府日言尊重民意應有尊重民意之表示今日之眞正民意即撤懲梁如浩茲政府對於梁氏並無確切表示人民方面將認政府爲無誠意高云梁氏之進退及草約之修正係屬外交部主管容俟提出國務會議討論微聞梁督辦在威海方面將組何種公司是否屬實李鳴詩謂梁氏之組織公司代表等已有詳確之調查該公司之籌設有四曰銀公司曰建築公司曰鑛業公司曰地皮公司總之梁氏與英人確有經濟上之關係故本屆協訂條欵故意的留將來極大之地步云云旋由朱文焯代表提出膠濟沿路開埠問題大致謂自膠濟路歸日人管理、 
後沿路重要市鎭其精華處皆爲日人佔據該各市鎭旣非商埠按國際法例絕對的不容其長久居住日人情知乎此故要求多開商埠庶可以非法之佔有變而爲合法之取得且此强佔事實沿路人民於無可如何中曾請求官廳設法償還官廳只允嚴重交涉數年以來作爲懸案現該地人民正在要求清理地皮必俟水石落出再譚開埠請政府務須尊重民意最後各代表如莊達中楊密桂鄭鶴年趙棣生及商會代表田悌生各界聯合會代表劉梅齋等均有表示大致不外朱章兩代表意義姑不多　 
 
 

Page 8

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *自由談 
[一知半解] [  李一鹤]  
　　男子一耗血中·約容赤血球五百萬·女子較男子約少五十萬·他若牛犬等約與人同·維山羊則有千萬云 
[拙政園早茶記] [  烟橋]  
　　拙政園以避暑早茶爲招人牓子者已兩月矣而余至七夕之翌晨始往時纔五時有半朝陽猶作嫩黄色走經臨頓里則村娃三五方荷蔬菜之担自鄉間入城也斯時不僅海上勞人方作好眠即吳中大家亦都在酣夢中惟彼䆴下執炊娘已臂挽筠籃手持短秤與貨物者較量錙銖矣勞逸何可數計一文之讓面有得色豈盡爲主謀忠抑肥已囊槖耶過此塵囂之市而至幽靜之境倍覺心爽神曠倚曲橋疎柳望天際銀河知娭牛疾女已分袂袖良宵苦短神化何異人間耶朝　漸升驕陽始肆惟烟波畫船前石臺磁墩偏多凉意以隔池林木如翡翠之屏不使酷炎來侵曉爽論茗展卷如艤瓜皮艇入西子湖中荷花深處惜花都被摘餘亦零落不能一覘朝露新沐惺忪嬌殢態矣惟翠蓋風搖時有清芬來撲鼻孔足饜所欲蓋蝸居有桐陰高立可以招凉所缺者一池碧水萬柄綠荷耳邵子云一日之計在乎晨而於夏日尤足信人生一世猶一日也此時於童羽結角於女爲垂髫天機流露一無粉飾不似日之方中萬千塵俗中年哀樂時刻榮心也園故有寳珠山茶吳梅村長歌詠之刻木爲屏問之侍者則言三數年前以天寒地凍而死其本已如巨竹今植新樹纔及其枝耳余爲太息待者和之似亦解名花之難得也惟念是花已歷三百餘年風霜雨雪不知經過幾千萬刦何遽以冷死豈亦如人之衰年憔悴弗勝侵逼歟日移漸高風力漸弱翡翠之屏不復能作重簾之垂矣乃踏青苔拂柳絲而歸池魚撥剌作發迨相送也 
[隨見錄] [  小仲]  
　　鄰人前年我一個人住在福慶里租了一間前樓這時的孤獨寂寞在我生活史上是很可以記念的住在左廂的一家姓翟他是直𨽻有名的人家先世曾做過顯宦現在淪落� 
了他有一子一女子十六歲女十一歲他在一個公司辦事薪水不到三十元他的鴉片瘾很大每天下午五六點鐘從公司裏回來就出外過癮直到午夜回來次日至早十點鐘以後起身有時臉不及洗就趕忙的到公司去一切的家務都推在子女身上買菜煑飯晚間候門雖是事情不多但在他們弱小的年紀已經覺得終日是繁忙的了那女孩生得很秀亦很活潑兒子非常拘謹見人説話都要面紅一對斜視的眼睛每每使我失笑他很用功閒空的時候總伏在書案上讀書習字没有多時他們的父親被公司斥革了這是他們的災禍這天他們都哭了但他們仍不變更常態别人都奇怪他們怎樣的維持後來他的同事把他的兒子薦到公司去每月薪水亦有二十元父親還是以前的情形他每夜候門到半夜早上還要燒好了早飯上街買了菜再到公司去所以每天要遲到兩三點鐘不上兩月亦斥革了這時候大衆對於他都有不滿意的議論他如何對得住子女父親的責任是什麽不久我搬移了不知現在他們流落在那裏每在沉靜的時候腦裏時時映出那女兒清秀的面龐和兒子的斜視眼睛並那伶仃瘦弱的身材他們眞是世界上　一對不幸的人呵 
[扶魂誌異] [  恨波]  
　　夏初旅游過京造訪同學凌女士其時君適遭姊喪夕間設案問靈（都人謂之接鬼相傳爲歐戰後美人所發明）以三脚小桌（三角形）五人圍坐以手輕置案邊互相接連默禱亡者姓氏約數杪鐘几即仰伏微動二脚向後一脚仰上其時扶几者詢來者之魂爲男爲女設爲男也則一伏女爲二伏几應聲二伏曰來者之姓氏以筆劃多少爲記請示數劃几亦應聲起伏時亡者之母適坐窗畔室爲書樓扶几在東角距窗約數武几忽大震時余（著者）亦在扶魂之列驟覺几重逾恒震力頗偉少頃几大轉動徐起徐伏向窮仰伏知魂之戀其生母而不捨也時其母行近而慰之乩動漸平起伏三數忽微搖向後仰於是知其狀爲告别衆人也旋漸平一室凄然扶魂者除余外餘悉爲亡者之姊妹行迨靈去相與對泣一燈慘淡無限悲楚矣 
　　著者按亡者爲余故友其妹氏爲余學友素不迷信余更不信神鬼此事爲親歷顧仍不解特記之以告靈魂學者願一研究之（不受酬） 
 
[生翼而飛]  
[游戲格言] [  醉痴生]  
　　善飲者不以寒暑易量好色者不以妍媸易性嫖不可太闊太闊則瘟賭不可太極太極則輸少壯不行樂老大徒傷悲 
　　怕家婆免淘氣故欲求家庭之安寗當自懼内始身有媚骨主富貴之兆 
　　吹牛是處世要訣拍馬乃發財捷徑　　做官不媚上不撈錢不討小老婆是大可惜事　 
女子是水做男子是泥做苟女子欲常保清潔當不與男子爲伍 
　　名譽不如生命生命不如金錢 
　　好尋花問柳者其人必富於冒險性 
[遊彿蘭西公園] [  余裴山]  
　　癸亥孟秋偕慰儂先生及其夫人並女公子琬瑩同遊佛蘭西公園園拓地可三百餘畝景至幽雅載談載遊盡興而返 
　　無邊碧草平如褥半沼殘荷倣荻花到此襟懐頓爽朗蔚藍天色凈無瑕 
　　滴瀝泉聲嚴石邊山深林密景彌妍人間多少清凉境只與凡夫未結緣 
[最貴之畫] [  翰]  
　　前此天馬會開會有劉海粟君繪「自然之舞」一幀標價五千圓觀者無不駴其値之昻其實奚足怪曩年有德國大畫家霍爾賓畫象在巴黎出售畫作圓形直徑僅得四英寸瑞士攀來樊雪女士購得之代價美金二萬二千六百八十五圓自來畫値以畫之大小篇此爲最貴以前又有紐約漢彌爾敦賞斥美金二萬五千圓購意大利藝術家曼鐵傑那畫一幀則長十二英寸闊七英寸半前者每英寸五千六百七十一圓二角半後者六十英寸二千三百二十三圓三角三分强而劉君之畫長六十英寸闊九十六英寸平均計之每方英寸不及一圓以合美金更不及半圓也 
社會小説 
[人間地獄（一五三）] [  娑婆生]  
　　第五十四回黄葉初彫伊人不見弘基乍闢意見横生 
　　姚嘯秋黎宛亭諸大董事直到午後方姍姍其來與孫桐耘褚馥齋等人互相道喜説了些善頌善的話這時候孫桐耘忽然想起今日開幕大吉之日不可不拍照紀念於是吩咐辦理庶務的行員向對過華中照相館招呼了一聲請他過來拍照照相館的東家忙派了三個人帶了照相器具前來拍照先將行内陳設一部一部的拍了數張拍到客廳一片在孫桐耘以爲是最美麗的一個塲所萬不能不拍照相館中人説光缐太暗不能拍孫桐耘道我們不是已開了電燈嗎怎麽還嫌光不彀嗎照相館的人道光不彀拍出來一定不靈的你先生一定要拍除非用鎂光孫桐耘道那末趕緊用鎂光便了照相的人早已帶好了來的於是對準了客廳趁賓客衆多的時候照相的人只喊了一句照相了話猶未了崩的一聲衆賓客出乎意外𨺗然見滿屋奇光大家以爲是走電慌着一團奪門而出孫桐耘忙道不是不是是鎂光鎂光衆客一定神方始明白但已吃驚非淺孫桐耘對於衆客非常抱歉一面埋怨照相館中人不應不先通知先放鎂光照相館中人也不和他多辨問要拍不要拍了孫桐耘道屋子裡面拍得也不少了可以不必再拍那末拍兩張大門外面的全景吧照相館中人遂即到門外對光去拍這日華通銀行特别要裝點門面臨時僱了兩名紅頭印捕立在門前這時候紅頭印捕爲驅逐閒人不知到那裏去了孫桐耘忙喊住照相的人道且慢且慢等一等紅頭阿三到了再拍於是一齊連聲的喊印度巡捕印度巡捕行裏中有許多人見行長大喊巡捕不覺暗暗的好笑 
三言兩語[  鵑]  
　　政府中窮極無聊凡是可押的東西都已押出去如今便挖空心思轉四庫全書的念頭了這樣絕無僅有極名貴的書如何可以流入外國我瞧目前惟有諸大軍閥和一般無恥的大官僚是我們國民所不希罕的倒不妨押出去在外國或者廢物利用總有法子想罷 
 
 
 

Page 9

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *   
 
 

Page 10

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *國内要聞二 
[京師敎育將完全停頓]  
　　京師敎育自國立專門以上八校以至公立中小學校俱因積欠經費過鉅不能開學計國立八校截至本月止足欠八個月經費旣往八個月間一以驅彭運動各校長聯袂去職次因迭遭政局影響各校内部早已無法維持惟因八校聯席會議八校評議會聯席會竭力支撑始勉强維持至暑假現在各校辦公費已無分文外間欠欵迫索至緊敎職員生計亦不能維持各校多有辭退敎席另謀生活者各校當局深恐同人星散暑假後即有開學之望亦事實上不能授課已一面切勸同人勿遽引去一面由八校聯席會議議决向當局大舉索欠惟高凌霨等早置敎育於度外恐未必能生效力若再拖延半月各校敎職員勢將多數聯袂而去故各校當局焦灼萬分 
　　京師公立中小學及北京師範等校本來經費有限合數十校月不過二萬五千元乃亦積欠二月有奇原定本月二十日開學者迄今尙無消息各校敎職員不得已乃派代表赴保求援曹錕曹雖允維持並公函崇文門税務監督請其速予撥付但聞至今尚未實行日前所撥者又搭發特别流通劵多成現在流通劵市價僅二三折各校事實上所領經費不及三分之一不特各敎職員以杯水車薪無補生計即學校本身亦事實上不能支持故迄今尙無開學之期恐將與專門以上八校同陷於不可救藥之境矣 
　　除國立八校及中小學以外僅有北京師範大學附屬中小學及女高師附屬中小學尙有開學之望因各該校當局深恐因經費之故陷數千男女中小學生於失學已决計仿照去年辦法由師大女高師兩校長各發請柬邀集各生家長開一聯席會議請求各家長暫時擔任維持各家長均以子弟失學爲慮亦皆贊成聞已於昨日（二十五日）開會議决經費由各家長與校長共同設法維持即日單獨開學此則極可憐中之一好消息也 
　　國立八校敎職員聯席會議前已議决大舉索欠各校長亦竭力向各方面呼籲現聞已定於下星期二（二十八日）召集聯席會議再議具體辦法後即實行大舉當局交涉而中小學校聯合會至不得已時或亦將請其共同行動决定竭全體之力爲最後之運動非達開學目的不已如終無結果則於相當時機對全國宣告不能維持學校之原因求國民援手云 
[曹錕要求欠餉利息]  
　　張弧巳應允 
　　曹錕前曾以直隷督軍名義咨請財部每月於鹽餘項下撥發二十萬作爲積欠直隷軍費之利息該項咨文早已到部因總長虚懸迄未答覆張弧就職後考量結果已允照撥昨已咨覆保曹矣原文如次前准咨稱敝軍軍餉由民國九年至十一年十月積欠一千三百餘萬均係由京津各銀行墊借以利息一分計每月十三萬元截至民國十一年十月共計二百八十三萬擬請由每月鹽餘暫撥二十萬元作爲此項利息等因茲經本部覆核姑准通融暫由鹽餘項下特别騰挪每月撥二十萬元撥足二百八十三萬爲止相應咨復查照爲荷 
[五行轉期借欵成立]  
　　合同二十四日已簽字 
　　張弧就職旬日所賴以應付月　者祇有六七兩月鹽餘及七行轉期借欵而已鹽餘放回電未發出分配清單昨已議定明日當可得其詳六七兩月本屬淡月總計不過三百七十萬元左右而業經指定用途者有二百七十餘萬元若匯理所保管之四分一不肯放出則財部所能自由撥用之數目僅視指定用途之各項支出中能否通融多寡爲斷矣前日（二十四）錢方軾曾訪滙理銀行經理嚴重談判口氣中頗露有匯理如再不發放則財部亦可變更保管銀行之意唯滙理仍以金佛郎案不解决則銀行遵守公使訓令祇有扣留之一法雙方談話仍無結果而散匯豐正金道勝三行則已允於明日爲發電大約二十八日財部當可發付支票也分配清單明後日即可披露七行轉期借欵初爲中國交通鹽業中孚大陸中南東七家嗣因中交大陸三行以利息太低担保品不確實故中途有脱退之舉日來經賀德霖奔走之結果就原有之鹽業等四行加入華比合共五行共同担認此項借欵將年息一分四釐改爲月息一分四釐正太餘利旣有華比加入自可保證能按期如數照撥故該合同已於二十四日下午一時簽字其合同内容大要如下（一）借欵總額除償還舊債外新找一百十六萬五千八百九十九元（二）月息一分四釐（三）正太鐵路餘利爲担保品（四）此項借欵專爲發放京師軍警餉之用昨日盛傳此項墊欵各行明後日均可照付是本月分之軍警餉可以不發生問題此昨日張弧所以從容赴津保息也 
　　至此次七行轉期借欵何以變爲五行而加入一華比内幕原因甚爲複雜銀行界本有統系·非其統系决不輕易帮忙中交兩行與張弧感情不甚融洽故張在財長任内斷不至與財部發生關係大陸本爲中行之支派其態度自趨一致金城與舊交系關係最深此次張背交系而附津派該行當然嚴守中立地位故此次借欵七行中僅有四行唯此區區一百十六萬之借欵雖告成立而杯水車薪終無補於大局且秋節瞬屆今後之難關不知又將如何對付也 
[魯議員最近之兩要電] [  鐵崖]  
　　否認海軍北歸開拔費反對賣膠路舊料供選費 
　　濟南通信魯省議員自議會閉會後沈寂已久近有議員党同穆等忽發兩通電表示意見一對於駐粤海軍北歸開拔費不承認由魯省擔任二對於膠濟鐵路局長劉堃變賣該路舊機關車頭及鐵軌等供給選費竭力反對其兩原電如下（一）頃見報載此次駐粤海軍北歸艦隊開拔費五十萬元業由保洛同意出自山東消息傳來曷勝驚駭查東省自結束民軍及征湘援粤一切軍費積虧及連年虧空負債已逾千萬去年預徵地丁吾民旣已忍痛一割而債務償還僅及其半今歲增加附捐吾民又將　兒貼婦而痍瘁凋瘵久困難蘇矧匪禍遍地愈演愈烈人民生計更有不堪設想者海軍開拔費理應籌自中央何得出自地方且五十萬元之費在國家擔負似爲細數在地方擔負實爲鉅欵以現在東民之阨困情形若再朘削此五十萬元以重苦吾民是猶以頳尾魚居涔蹄水聽其自爲呴沬以徯雨澤之至猶可活也再激之蕩之則水枯而魚斃矣嗟我東民其何以堪同人等忝爲人民代表率多來自田間旣目覩其疾苦自力爲之救濟報載如果屬實東人决不承認特此電聞山東省議會議員党同穆王寳銅劉永壽徐來楫王作英等同叩宥（二）查膠濟鐵路自經吾國接收後政府明令定爲民有於是地方人士奔走號呼集金贖路藉以保持國家主權發達國民經濟旣已氣竭聲嘶不遺餘力矣是青濟長途所屬之一草一木皆吾全國人民膏血之代價也管理該路者應如何愛護以副民望乃據青島新報載該路局長劉堃將鐵路舊機關車三十六台鐵軌一千六百餘根及一切橋梁材料廢鐵等物價値四十萬元私自賣於日人以爲報効大選費用此事如果屬實劉堃可謂喪盡天良因彼旣身爲局長如以發展該路之用方爲正當不此之圖竟行盜賣以人民膏血置換之物品而爲其私人攀附要津之贈送利令智昏狗彘不若同人等旣爲人民代表何能視若無覩應爲鷹鸇之逐而作豺虎之投諸公疾惡當表同情特此電陳佇候明敎山東省議會議員党同穆王寳銅等同叩 
[魯郯城又告匪警]  
　　郯城縣自八里弄慘案後居民驚魂未定而巨匪徐鼻子等又率數千土匪焚掠村莊意圖攻城綁架洋票二十六日軍民兩署接臨沂縣知事劉聞堯及郯城公民告急電報如下（一）濟南督軍省長鈞鑒知事因公赴蘭陵道經郯境柳莊徐鼻子趙媽媽等糾合兩千餘人佔西寒莊十數村因喊飯未送將官莊焚燒火燄初起知事僅帶馬警六名已分路飛函調隊救護現駐臨李旅長已因郯境八里巷案帶兵遠出股匪避攻乘虚來此盤踞距縣城四五十里倘别有深意城關教堂德美教士均特别堪虞兵力單薄恐有疏失除由知事已飛函請莒費沂鄰封營縣派隊協助外理合籲懇憲台嚴令各鄰封營縣一體迅速出兵來臨救援無任盼禱臨沂縣知事劉聞堯由柳莊寢叩（二）臨郯匪首徐大鼻子張三等烏合數千人冒號東魯皇都焚掠搶架慘憲已極五旅長官竟作局外袖手馬頭重坊一帶匪燄幸蒙齊營屢次剿撲俾匪等不敢覬覦臨郯居民已感戴無極矣惟以一營之力分鎭四處縱横數百里此剿彼竄難免乘間滋擾敬乞迅飭在軍若齊營者合力痛剿拯水火而登袵席無任誠悃之至拭目泣懇伏候令示郯城公民劉錦漢孫士友倪紹典管嘉俊恭電 
[鄂省匪熾中之清匪會議]  
　　竄鄂豫匪近已蔓延於隨縣棗陽應城天門京山各處縱横數百里無地不有匪之蹤跡而京山之匪首劉廣福等自焚掠皂市後匪聲大振除有一股竄回京山外其他部份則仍在天門大理廟等處搶刦並函天門縣城索欵十萬元若不照予則將重來焚搶現聞竄回京山之匪又由石板河竄入鍾祥縣張家集魏家集兩處焚燬百八十餘家擄去八百餘人鍾祥駐軍已電省告急其在京山天門間之匪首劉排長高保盛等二三十桿現合組一大桿推劉排長爲總桿首計有悍匪千餘人皆有快槍又有人夫二千餘名擄掠肉票亦有二千餘之多年青婦女多被姦汗稍一抗拒則立曹槍殺並有斯開兩足以死者慘酷之狀不堪畢述鄂豫軍隊雖在四出兜剿而剿匪報捷之電亦時觸吾人耳鼓據最近所聞潘旅周團一二兩營在潘家塲李官橋圍攻劉匪廣林激戰四小時斃匪數十名打落肉票二十餘人匪向陽店潰竄又聞劉匪自李官橋受挫後竄據荆紫關一帶鄂豫軍隊復於二十日拂曉向匪攻撃激戰一晝夜斃匪三百餘人獲槍五十餘支匪衆紛向陜邊潰竄其擄掠梅神甫之劉排長等桿據官塲得報潘守蒸與馬志敏於十八日在劉家集圍匪猛攻匪勢不支特托寨紳黄某胡某向官軍交涉願將梅神甫交出聽從招撫使此消息果確梅神甫不久即有釋回之希望然證以近日匪勢之蔓延可信官塲所得捷報難免不無失實之處也潘守蒸旅長以皂市匪擾幾釀起國際間大交涉曾於二十二日電省請予議處蕭督二十三日覆電分别予以處分並令加緊剿辦其電如下「孝感潘旅長鑒養電悉皂市匪擾該軍駐防砲營連長凃直疏於防範請即撤差營長邱林指揮失宜請革職留任又孔營長祥標·范團長兆華·追剿不力請一併革職留任等情均准如擬懲辦以觀後效惟自匪風猖獗以來剿辦久無功效該旅長督飭不力指揮無方亦屬咎有應得所請嚴予處分着即記大過一次仰仍督飭所部將股匪上緊剿辦毌得任令竄擾有害地方致干重咎切切蕭耀南漾」蕭氏又以各縣盜匪充斥應令各縣舉辦民團清鄉防匪特於昨星期六在省署召集清匪大會議政務廳長江漢道尹以及清鄉總局會辦參事等均被召列席討論結果表决下列各辦法（一）清鄉總局應實行改良須另定辦事細則裁减種種糜費積極整頓（二）各道尹仍應照章委任爲清鄉區處長另派一軍官充當司令以負專責而利進行（三）各區匪犯應由各區處長會商各區司令嚴密剿辦防護地方安寗（四）各區清鄉經費就原有自治費爲根據如有不敷再由省庫籌撥（五）各縣應一律組織武裝清匪民團隨時補助軍隊清匪應速通令各縣知事遵照辦理（六）以上所議各項辦法應先分令各道尹及各縣知事將辦理情形詳細具報但不知各道尹及各縣知事視此要案爲具文否也（八月二十六日漢口通信） 
[湘戰開始中之省議會]  
　　促林支宇速回主持 
　　湘南戰事業已開始接觸省軍第六路指揮葉開鑫已率同劉重威之第四團於二十三日抵湘潭蔣鋤歐所部之一團則於二十三日晚抵湘潭以上之白石舖二十四日即一併開赴花石前方攻衡山正面第七路指揮楊源濬亦率同第四第十兩團自安仁攸縣前進攻衡陽側面二十四日正側兩面兩軍即均已接觸將於二十五日拂曉開始總攻撃據軍事家言此次戰事譚軍所據地勢雖較省軍爲優然完全能作戰者僅謝國光一部吳劍學所部則僅祇一團能加入戰鬭若陳嘉祐等部衆則全爲臨時募合且槍械缺乏無戰鬭能力以實力相比較譚軍實難操勝算也 
省議會常會日期憲法規定係九月一日現在三　長均不在省頗有羣龍無首之象故趙恒惕除致電並派員歡迎林議長回省外昨又寄去頭等火車免票數枚並　一親筆函請速返斾議員方面則有馮士修李鎭藩等已親往勸駕段峨羅忠珪等復聯名致林氏一電略謂「湘水自沸嶽雲爲昏我公念切民勞痛深膚切欲弄市南之九大解一家之厄涕泣纓冠辛苦潭水此實國人所有目共見同聲感泣者也伏秋酷熱聊行漢　以泳以游本無他意或且疑其爲先去以爲民望則以公身撃安危一舉一動悉存圭臬春秋責賢殷蠶閔議亦非有他意也昔信陵君留趙不歸及聞魏急感毛薛之言立即變色告車趣駕魏因以存今湘事視魏爲急公所處視信陵爲重常會在即壇坫待整星言夙駕遙祝斾安」 
　　聞林議長經各方再四敦促已允於會期前返省但應行籌備各事亟應進行現該會辦公處已因彭錫珍等之函請特發出通告定於八月二十五日午前十時在協議廳開協議會討論一切又該該議員前赴衡陽者已不下二三十人故某議員特提出叛憲議員除名案刻正覔人連署將於常會開會後首先提出 
[川局劇變前之宜渝形勢]  
　　北軍轉運不靈 
　　字林西報宜昌八月十六日通信云近以川中北兵叛變日多鄂省軍隊紛紛開到宜晶準備上溯最近兩日中由各地招商輪及陸路開來之軍士即近三千人然何以轉運上游似尙未能解决緣楊森之運送船一時不能調用而其他上游商船均懸掛法旗因此乃非當局所可支配再如新蜀通福源蜀亭長慶下江等船爲懼拉差起見除懸掛法旗外均籌有相當之戒備方法今日新蜀通由重慶開來法砲船巴爾奈號即與之俱行而另一艦名克隆者則停留於此各軍隊長官鑒於法國軍事當局態度如是嚴厲迄今未敢對於受法人保護之華籍船隻有千犯之行動惟上游軍事旣甚緊急該軍隊等以後恐終不免扣留一二輪船以資應用也關於軍隊於此情形之下是否有截留船隻之權衆論不一而曩昔復缺實例以爲考證之根據在主張截船一方面言船旣係完全華產則於外人方面注册在戰時不能因注册而受保護故仍可截用如在法之來因美之米昔西皮等内河其船隻祇要其係本國人財業則其在何國注册均可置之不問云以現在情形而論軍隊及軍用品旣源源而來則軍事當局之用意不問可知然旣無輪船以供轉運則欲以軍力平亂事實上恐未能做到若由陸路開往忠州萬縣重慶等地則爲時需數星期叛變各軍早可設防妥協矣今日又有軍隊乘招商船廣利由新提開到聞明日牯嶺船來時尙有軍隊登岸云至上游軍隊譁變消息仍陸續傳來涪州及酆都攻下消息業已證實忠州被佔之説今日亦由載來之兵士證實且聞萬縣軍隊若不速發軍餉亦即棄城而走軍事當局亦認定現在情勢之嚴重爲入川以來所僅見云 
[四川之盜匪世界（四）] [  淵如]  
　　重慶附近各地之匪况 
　　四川全省現在幾於無地非兵亦幾於無地非匪第就川東言之已足令人驚歎試舉重慶附近各縣與近城諸處之匪况如下銅梁爲重慶西北一大縣三敎塲地方上月二十日被大股土匪攻撃全市鄉付之一炬人民損失以百萬計被拉者被殺者約二千餘人租榖牲畜挑宰凈盡亦云慘矣先是·該塲有團總彭應麟辦事認眞惟平日即喜濫殺鄉民亦多不滿此次大股土匪來攻時團練處尙有快槍三十枝子彈七八千發一聞匪警該團總飭團丁挾槍保護其妻妾先逃致全鄉遭此慘劇迨匪去彭應麟從容還塲藉口補充子彈復勒索居民一萬餘元至匪擄去一千餘人該團總置之不問不得已由鄉民公推紳士向匪棚交涉請將綁去各票稍緩須臾死俟秋榖收穫時由全鄉公議按租攤認聞匪已承認暫緩撕票惟贖價至少須五萬元江津縣曹天全本積年老匪有衆數千日前附和周西成叛　　　　　 
變見周勢敗意欲投誠二軍楊森未之允也該匪遂發出通電謂已受招撫自爲旅長不料狼子野心劣根難馴於八月九號聚匪千餘人攻刦江津縣白沙鎭之梁董廟西牛塲一帶燒房數百家姦淫擄勒無所不爲殺斃者男女二百餘人現該縣被難被之民已電請楊森派兵來剿矣璧山縣塲期例有脚夫下渝商民之往來渝璧者亦夥中閒有波羅山最高且多凸凹常有土匪持快槍馬刀在山頂上攔刦行人稍事抗抵即以手槍快槍相餉前日尙槍殺挑夫一名槍彈由小腹穿過立即斃命因之行人皆不敢經過其地而匪遂愈聚愈多重慶對河江北縣匪風亦熾仁里地方聚匪數千人團練局長羅成勳率團丁由石船塲進攻麻柳沱股匪恃險抵抗突將練丁包圍練丁戰死十餘名乃退駐桶并場待援二軍第六混旅長魏甫臣本駐防江北立即派胡團長率兵進援迭次接仗約殺土匪六七百人該股匪乃紛紛向長壽縣葛蘭塲潰走並在麻柳塲查獲通匪者數人立即軍前正法人心爲之大快瀘州下面合江屬之九層崖著名産匪地也現有大股土匪盤據約一萬餘人據合江來者云該匪内部約分五團每團二營現在該處阻擋上下貨船及鹽船須抽收保險費方允通過否則將船扣留惟客人所帶行李銀錢不得擄掠因匪首出有命令只收往來船隻保險費若擅取客人銀錢立即槍斃聞有匪棚小老么强取行客洋一百元匪首聞之大怒立即將小老么正法示衆殆所謂盜亦有道也 
　　再就重慶之巴縣言之歇馬塲者本巴屬自軍興以來已兩遭大股土匪搶刦數日前又竄來土匪二百餘人姦搶燒殺肆無忌憚該塲居民吳茂林之女及何樹林之女均被匪徒撃傷并將居民王樹臣鄭襟三鄭元廷彭友三等數十人拉去士紳齊炳安辦團熱心土匪銜之後被擄將齊支解數段並用槍撃破後腦種種慘狀令人目不忍覩該匪去時復焚燬房屋多處稍能温飽者皆被拉去幸遠近團局聞風赶來救援匪始遠颺三日前高店子何家灣發現一殺死男屍貎似學生年在二十左右身上共剌七刀懷中有信一封被血污染字跡茫然其必爲某校學生由城還鄉被匪攔刦也近來凡持有銀錢衣物或米布者均不敢走非有數十人結伴不能同行因軍事正亟不暇治匪而匪風日熾且有力殺軍官例如第六師師長邱華玉在瀘州與湯子模交戰親率兩排人到戰地督陣行至九層崖猝與匪遇身受重傷後雖被湯部戕害而先傷之者實爲匪黔軍支隊夏隊長在長生塲被匪戕害江巴璧合峽防司令中隊長印時安攻勦股匪亦被匪殺害軍隊尙不能敵而謂人民能抵禦之乎噫　 
[東江陳軍之形勢] [  平]  
　　東江戰事未了聯軍近擬分路進兵尅期了結陳烔明知勢將不敵然猶竭力抵抗其最近之作戰計畫不外下述種種（一）固守惠城天險且爲陳軍根據地故竭力死以老攻軍凡軍事重要地點皆佈鐵網故飛機炸彈未能炸燬並高懸外國旗幟以冀掩飾使巨砲不能命中其士心之固亦至可驚故能支拄一時近以聯軍注重右翼於是復據守平山因河爲固留熊略楊坤如守惠而葉舉則擔任平山一路以屏蔽海陸豐陳炯明恐平山一失則潮惠之形勢俱變故立調重兵前往赴援洪兆麟亦以陳軍已入漳州潮汕之危險已過自可酌抽部隊往援老巢所以平山一隅雖聯軍猛力攻撃仍未得手此則陳軍困守之情形也（二）乞援陳軍亦知坐困孤城不能持久不能不求外援爲多方阻撓之計其始運動陸榮延使出兵援粤故有西兵入欽廉之説然自梧州攻下後陸氏自保不暇其謀遽寢申葆藩鄧本殷雖爲陳黨羽翼第以呂春榮坐鎭高雷亦不葆藩鄧本殷雖爲陳黨羽翼第以呂春榮坐鎭高雷亦不敢妄動陳氏以其計不行又運動洛吳使派北兵再犯粤邊時沈部餘衆亟欲回桂而常德盛又爲蔡成勳所扼思向粤發展乃有第三次侵入北江之警耗第以失敗兩次不堪一戰故南始雖被侵略旋復退去其再無援粤能力可想而知决不能解東江之危也（三）離間陳軍以外援不可恃而滇許聯軍猛進不已滇軍聲威本陳軍所畏乃欲施其離間之術日前盛傳許汝爲爲粤省長即所以灰滇軍之心蓋以東江旣下則粤人治粤客軍不能久據地盤不如養寇自重之爲愈而不料事勢適與相反日來范石生蔣光亮均親臨前敵楊希閔亦擬赴平山督戰謠諑實無所施於是又向一部分之滇軍煽惑令其離贰自生内訌不知滇軍内部雖甚複雜而對陳則不生關係陳軍亦可以休矣 
[徐州近信]  
　　募兵徐州車站前傳招兵之説但未見公佈及章程昨見招商旅館確有募兵之舉赴該處報名者每日有數十人聞不限資格身材亦不用連環保結故應募者人色甚雜隨招隨送上火車南下聞將募足兩千人補充某師旅缺額是否確實無從探悉又見有使衣軍士日到各旅館問有人願當兵否即旅館作保亦可可見此次募兵之急矣又二十五日津浦南下專車一列載有由山東招募之新兵數百名據聞係江西所招募者 
　　剿匪陳調元在四户接據探報徐大鼻子趙成志等大股盤據魯邊魯塘（離四户三十里）立即率隊進剿匪約千餘人恃衆抗拒雙方砲火甚烈激戰一晝夜互有傷亡陳現電令本署火速運彈接濟由徐埠運往子彈百餘箱云 
[浙省敎育費補救辦法]  
　　財政廳長張壽鏞呈省公署文云竊查浙十二年度省敎育費預算因施行新學制舊制各校均應改編未經省議會議决按照議會特别説明應俟下次開常會時由主管官廳編制交議在未議决以前暫以十一年度預算爲標準由主管官廳酌量支配業奉鈞署分令遵照在案現在是項敎育費十二年度全年預算及上半年六個月槪算已准敎育廳分别製送書册到廳查上半年槪算内所列各欵有較上年度增加者有上年度曾經議會否决仍行列支者亦有新添補者此項省敎育費查照特别説明官廰雖有支配之權而將來省議會能否逐欵承認此時尙難逆料是以本廰支撥欵項不得不暫定救濟辦法現擬將新添補助各欵俟將來議决後再行支給其餘各學校及增加補助經費之處因各校會待用甚急現均暫照槪算數目按月撥付設或將來議會否决將多支之欵就各該校會下半年應領經費内分别扣算俾欵項不致虚懸理合具文呈請仰祈省長鑒核俯賜令行敎育廳查照並乞指令備案 
[杭州快信]  
　　蕭山爲米市聚會之區現因新陳代謝供不敷求徐新盛郁甡茂瑞泰三米行决備資向皖蕪採新米各一萬石已來省請求杭總商會核給省印護照九十張每張塡米三百三十石 
　　嵊縣本届繭捐提成撥充全縣防費現由財政廳酌定辦法按區分配已呈省署核示 
　　賄買營長案二十五日開審後現地審廳定九月匹日續審即日宣判在逃之推事章肇修省議員鄭邁獲日另結 
　　省敎育會定九月二日開評議會討論第九届全國敎育會會議提案並公推與會代表聞多數屬意經子淵何柏丞 
　　浙敎育廰通令各屬查照新學制規定自十二年度起凡初級小學及完全小學之高級科均以新制招生其十一年度所招之國民及高小一年級並應遵章辦理餘則仍照舊制 
　　杭州自來水公司前由傳禹丞等發起擬設總機關於閘口六和塔業奉官廳核准惟經費浩大（聞定爲二百萬元）現已略有頭緒昨邀發起諸人開談話會籌商進行辦法 
　　遂安縣公民余月仁等昨電控該縣知事朱存粹縱吏敲詐違法殃民抽收規費廢弛賭禁請予停職交法庭懲辦 
[南京快信]  
　　此間各公團對使團要求護路擬請政府駁復並通電 
各省請一致主張　　 
　　滬寗鐵路局長任傳榜來寗謁兩長商護路事宜 
　　齊再電京對臨城案須力顧主權詳愼考慮再復 
 
 

Page 11

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *　　院電兩長　將蘇省廳解税欵　數　京 
　　海杜以財部匯撥鹽餘僅敷七月分餉銀再電政府請迅籌八月分匯解 
　　駐寗日領署因今（二十八）日係日首相加　葬日特停止辦公誌悼 
　　秀由公圜今（二十八）日行落成禮保洛魯皖鄂贛各省均派代表來寗參與行禮上午九時齊韓兩長曁各省代表各機關長官聯袂蒞止行禮畢攝影遊園聚餐散會 
　　齊督昨電召徐海淮揚海州蘇常通海各鎭守使即日來寗開軍事會議 
　　敎育廳通令各縣知事敎育局長以後對於自費留學各國學生要求補助一律批駁 
　　閻錫山派李紹曾赴滬起運過山彈八尊子彈一百九十箱昨由寗轉津浦車運晋 
　　齊韓發起之仁壽工塲現已積極籌備委令旗民生計處長程先甲收用民地每畝給價三十八元以便建築 
　　寗屬各境新榖已登場收成尙稱中稔米價漸鬆 
　　江寗鐵路自日前軍民兩長頒示嚴禁無票乘車後 
連日收入驟增 
　　省署近據各縣呈報籌集户籍經費情形而對於開辦費並未提及省署昨特訓令各縣知事追加籌議具復核奪 
　　電燈廠現由外洋購來新機一部並在水西門南門兩處設置壓所以調劑電力之不足又將叉路幹線重加修理以資整頓 
　　江寗縣定今（二十八）日召集地方士紳開會籌議第四届選舉經費 
　　東海士紳謝希愚楊毓藻葛錦城等以卸任東海縣知事陳世恩在任經手地方欵項交代案内浮冒虧短爲　　數頗巨特造具清册呈請省長曁財政廳長核追又六合税所長段藩舞弊營私被姜某將下票及工口單各舞弊證據檢呈財政廳嚴廳長已派候補知事胡某前往澈查 
　　齊韓兩長聞如臯泰縣崇明海門等境有帮匪開堂收徒且有士紳子弟附和入帮情事會令各該縣知事分别查禁 
　　灌雲公民楊漢如許敬之等先後呈控灌雲縣知事李作賄賂公行殃民凟職韓省長令徐海道尹查復核辦 
　　省警廳創立貧民醫院定九月一日開診 
地方通信 
[蘇州]  
　　第六屆檢定小敎開始蘇常道屬小學敎員檢定經敎育廳規定爲第四路此次舉行第六届檢定今日爲開始檢定之第一日其男敎員檢定地址在三元坊省立一師校女敎員檢定在盤門内省立二女師校而道屬各外縣來蘇受試之員均早期寄寓城内各旅社 
　　示催學習承發吏到差此次江蘇高等審判廳考取承發吏後即以取列前茅之王身修等四名派往吳縣地方審判廰學習在案兹已牌示多日除陳良李今陟報到外其王身修陳發豪二名並未投到茲朱廳長以若輩多係外籍人民或未目覩牌示特再續予示催再延另行挨補 
　　調停電廠委員離蘇振興電燈公司與新廠營業糾葛一案雖經部省委鍾仲二君再四催促早日清了惟兩方各趨極端不肯稍讓以致無法處斷故已於昨日離蘇往寗矣 
　　肉業請撤屠税委員蘇市肉業現因財廳委派汪東寳爲吳縣屠税徵收委員來蘇設立徵收屠税事務所肉業得悉後以蘇市屠税向由業内自推代表代收彙繳今財廳突然委員徵收顯欲增税當此營業蕭條何能負擔故城内外各肉店主又於前日下午二時在夏侯橋敬業公所開會集議臨時該業新推之屠税代表沈雲卿宋桂芳二人亦曾到會列席同業簽到者有一百二十餘人之多互相討論後議决蘇市屠税决循舊章仍由業内所推之代表沈雲卿宋桂芳預繳税欵負責代收彙繳財廳一面另推代表四人往謁蘇州總商會貝季兩會長面請商會繼續電請財廳顧念商艱撤回委員蘇市籲税懇乞俯允肉業呼籲依照舊章仍由代表代收彙解云云並聞蘇市肉業對於廳委增税一事反對頗烈財廳如不俯允收回成命該業大有不達目的不止之勢云 
　　常熟士紳公電請釋　黨蘇常朱鎭守使前曾會同江蘇水警趙廳長委派蘇軍第二師第五團第三營營長林友漁等前往常熟捕獲亂黨倪輔臣莊允桐二人帶蘇解寗一節已誌前報茲悉蘇常鎭守使署及水警廳昨均接到常熟縣士紳邵松年等聯名請釋倪輔臣之公電文云蘇常鎭守使朱水警廳長趙崇鑒常熟水警三區偵緝員倪佐有字輔臣前任水警領哨時剿治土匪折臂受傷十餘年保衛治安深資得力懇請顧念前功從寬免釋常熟縣士紳邵松年俞鐘頴鄒魯望瞿啓甲狄恩霖等叩 
[松江]  
　縣議事會催辦補選二十八日下午二時松江縣議事會開談話會到會議員王省民·懷子樵·朱肇昇·謝鹿平·陸笛江·沈少漁·周夢熊·諸訪農·許仰輝·李漁生·周式如·張蔚丹·參事員陸漱芳共十三人討論本會進行方法僉以本會議員缺額已愈三分之一按諸元年縣制第十四條之規定無論目前即開大會與否皆須趕速辦理補選以符法制討論結果决定函催縣署速定補選日其趕發選舉告示一面令催應補選各市鄉趕速回復自治機關有董佐者董佐速即復職無董佐者速由市鄉議事會補選董佐以便遵照縣制選舉章程第六條之規定辦理縣會補選事宜如董佐皆已出缺而該區議事會因缺額關係目前尙須補選議員者暫委現任自治委員代辦縣會補選儘本年十一月三十號以前各區補選縣議員一律辦竣以利進行議畢散會時已四點餘矣「附各區應補選名額」松江市原額議員三人現存一名應補兩名亭林市原額五名現存三名應補兩名陳行鄉原額一名現補參事應行補選五厙莘莊張澤葉榭泗涇天馬山小崑山等七鄉均原額兩名現存各一人俱應補選一名錢河前岡白沃金山衛等四鄉均原額一人現俱無存（金山衛議員已補參事）應一律補選以上共計應補選十六名 
　　錄取吏警揭曉高審廳令委邱鴻藻蒞松考查司法縣署於二十六日傳集現有之承發吏司法警察考試甄别以便改組等情已誌昨報茲縣署已發出榜示除法警姚元庚一名因病未到准予補考外計錄取承發吏王六如·郎士元·徐方雄·唐德生·柳紫舒·葉邦傑·樊金生·戴金榜八名法警王長慶·吳庚壽·朱雲生·沈金榮·郎錫慶·楊斌臣·柏椿·劉雲生·程雲　祥·董福棠·陸少琴·陸春泉·沈福生·計兆昌·金榮生·張靜卿十六名 
　　小販急痧獲救近日初秋天熱不亞於炎夏松地公共衛生自經衛生會與警宗所協力提倡以來社會上頗知注意惟各食物攤（如牛肉攤等）加蓋紗罩及賣買螃蟹二事因狃於習惯大半未能奉行霍亂痧脹現仍不免二十七晚有販被拍生涯之江北人胡某行經城内佛字橋宛眞照相館門首忽起絞腸痧一時頓足哭號痛倒於地由其同伴請某剃頭到塲挑痧挑畢送至素日僑庽之德興客棧已不能開口嗣因又起腹瀉乃由該棧主婦遣人送往松江醫院醫治始獲無恙聞衛生會方面因鑒於時疫漸生有請警察所嚴禁賣蟹之説 
[崑山]  
　　東鄉之連刦巨案滬寗鐵路崑山東鄉陸家浜鎭於前晚突來盜船多艘盜匪數十餘名明火執械連刧該鎭商店居户十二家直至天將黎明各盜始携贓示威而逸事後崑山縣知事汪源渠聞報立即借用路局崑山站之長途電話吊集向駐正義之水警區巡船四艘分至吳淞江洋澄湖追緝 
[無錫]  
錫聞報出版有期邑人宋清民等發起創辦錫聞報業經縣警察所批准備案等情已誌本報茲悉該報已籌備就緒各部人員亦已聘定故定於九月十日出版　 
　　秋熱發現時疫無錫日内天忽奇熱華氏寒暑表已升至九十六度與伏天不相上下以致城鄉發現時疫前日（二十七日）晚間城中某骨牌店學徒丹陽人年約十七八歲忽染時疫立送大同醫院醫治急打藥水針兩針但已無效抬歸斃於路中現已僱船載歸丹陽原籍他處發現者亦日有數起均屬凶多吉少 
[鎭江]  
商會正副會長產出鎭埠商會於前日（二十七）開第二届選舉正副議長大會到會會董除洋貨業董未到外共到有二十二人以三十會董比例已超過三分之二以上翁縣知事劉警局長均到塲當經公推方鏡清·梁仲畏·夏祝秋·劉祝雲·四人爲監察下午二時許開始記名投票四時五十分開　當選出正會長于樹深以二十一票當選仇承榮以二十票當選爲副會長選畢散會乃聞昨日于會長函致商會云前因謝絕連任曾經函達在案此次當選特再聲明新會長之職絕不敢受務請鑒准爲荷云 
　　水逾椿誌仍停小輪鎭關監督函達税務司略謂連接運河工程局漾哿等電以御馬頭水勢逾誌囑停清鎭長班咨關照辦在案惟停止以後商民咸感不便迭經各處紳商電請早日開復並據高郵縣知事齊電以今年水誌雖逾來源甚弱擬先試開鎭郵短班等情惟查水誌定案已愈十年各商屢請量改水誌丈尺而湖河水勢未落其最關緊要之三溝閘水誌仍在一丈七尺比去年最大水位尙高五尺七寸又淮水來源之蚌埠電報仍存水華尺五丈有餘來源甚弱之説不足爲憑惟有未經改誌以前仍遵舊章以免危險而杜糾紛等因准此即希查照轉令飭知爲荷云云 
　　省批呈控縣議會一束丹徒公民曹邦鍂等投呈省署爲違背修正縣制條文請飭縣逐條塡復省批略謂據丹徒縣知事電呈該縣正式縣議事會議員在自治停辦前已經應選領照有案可稽等情到署自應按照當時現狀准該正式會繼續業經指令該知事速辦具報在案所請應毌庸議又聶錦章一呈又柏錦堂一呈又王鴻勳一呈又張元坤一呈省批均云呈悉已於曹邦鍂等呈内批示云云 
[揚州]  
　　暗殺命案報縣邑屬悦來集爲西鄉十三集之一地棍素著居民董維茂因曾觸犯地棍張在田張宏根乃遭伊等暗殺身首異處理屍於吳家橋義塜經死者之叔文桃查覺除指交地保黄明看管外並於昨日來縣報請伸寃矣 
　　委騐雙金閘工程江蘇運河工程局查修築淮北雙金閘曾經鹽署撥助巨欵茲據監修該閘人員呈報工竣請即派員騐收除委科長徐庶侯爲騐收委員外特電請鹽署省署會委騐收即經署委十二棧長余重耀省委江南水利局長羅樹林不日過揚前往第徐忽抱小恙已由局電委上下兩游坐辦萬立鈺等代表前往矣 
　　規定高淳岸鹽斤高淳食鹽由十二圩運岸之鹽斤現經揚州鹽務稽核所重行規定以資取締計每包一百零五斤抵岸過秤一百零二斤半計算餘多二斤半作爲收倉滷耗之補設再短少即依缺斤短税辦理函知運使轉諭該岸商人合泰和遵照辦理 
[清江]  
　　平市局兑現風潮續誌清江平市官錢局此次鬧竞現風潮自二十三日午後三時起至二十四日晌午尙無辦法而風潮激宕亦以二十四日晌午爲最劇烈緣是日十二點鐘該局猶未開門與二十三日縣署布告兑現時間不符又是時縣署更有展期竞現之第二布告出現商民覩此益滋疑慮又據該局趙經理對人宣言該局出票只有九萬頃已有人發覺合該局阜寗板浦兩分局計算大票（每張兑銅元百枚者）小票（每張兑銅元五十枚者）溢額甚鉅兑現商民彼此核對無不駭異此外更有無賴流氓放出種種謠言希圖滋擾於是有謂某錢莊八折兑現者有謂某米號以八折收用售米者影響所及致一般兑現商民分往各錢莊及米號鬧兑而平市門外轉無一人一時秩序大亂鎭守使馬玉仁憲兵隊長張某經人報告有兵士雜入兑現商民之中於是各率兵士上街彈壓淮陰縣知事朱玉峰聞訊恐因此發生意外乃步行至中國銀行面請該行經理王孝曾並面請商會長王斗符及本埠各大錢莊管事午後一時許齊至大街中市錢業公所會議結果由中行暫借出銀洋兩萬元某大錢莊借出洋六百元其餘各錢莊分借出銅元六千千即時由縣署又發出斗方布告數紙上書「即刻兑現·毌許滋擾」八字分貼該局門首文元巷頭（因該局在巷内）商會門首三處並以商會爲分兑處所由各錢莊出人經管兑現手續下午三時開兑當時人心稍爲平靖而市面秩序亦稍恢復原狀惟是日各錢莊暫停營業二十五日各錢莊照舊營業據平市局云二十四日午後商民共兑去現欵一萬餘千所餘之欵擬分數日兑出以待京鎭兩處來欵接濟時再爲放兑也 
[南京]  
　　自治法令之解釋自明令恢復自治後各縣自治界人員每因位置競爭發生許多法律上之爭點省署接收此項文電日必數起均經隨時據法解釋茲將最近省令二則開列如下（一）訓令灌雲縣知事文云據該縣𥋟� 
事會副議長孫濤陽代電稱縣制第八條第一項現充小學敎員者停止被選舉權其在當選後而任高小校長者應否受本條之限制又查第十四條議員因事出缺至愈定額三分之一者應即補選又第三十四條載參事員以議事會議員十分之二爲額其定額二字是否包括參在内計算抑專指議事會選出參事員後現有員額而言事關解法條未敢臆斷祈即迅予詳解賜復以免誤會等情據此查現充小學校敎員旣不得被選爲縣議員則已當選爲縣議員者當然不能兼任小學校長至議員定額參事員不包括在内計算例如該縣議事會議員應選二十五名即以二十五名爲議員定額凡已當選爲參事員者其原任議員即以出缺論合行令仰該知事便轉行該議長知照（二）指令碭山縣知事呈鄉董朱蒲曾犯刑事處分雙方禀詞各執請示應否改選由據呈該縣第七鄉董朱其蒲曾受監禁處分核與暫行市鄉制第十七條第二欵情事相符業已喪失公民資格不准再行復職仰即轉飭遵照 
　　謀害幼孩案勒限緝兇南京下關曾充和記洋行買辦韓永清之外甥徐香齡被害一案省警廳王桂林以該案正要各犯在此繁盛之區竟敢出此慘無人道之行爲若不早爲破獲明正典刑何以儆兇徒而安良善特令偵緝隊限七日將案内主要各犯務獲解究令文云案查下關永寗街海壽里地方徐海清之子享齡被人圖財謀害抛棄塘同人知死一案前經懸賞並迭令該隊勒限嚴緝在案嗣據下關區將此案嫌疑李義模等先後查獲送請訊辦前來即經飭科訊明分别保釋押候研訊惟案内涉有重大嫌疑之朱大虎了尙未查獲亟應嚴緝以　報究除指令下關區嚴緝外合行訓令該隊長即便督率所屬一體上緊嚴密查緝朱大虎子務獲送廨一面於七日内務將此案正兇眞　嚴緝解究勿再懈延致干重處 
[湖州]  
　　林城橋大火紀林城橋在湖州之西北市面寥落僅供給居民日需之品是以地方公益未能舉辦昨晨（二十六日）兩點鐘汪隆南貨號店夥以賭失火因兼售煤油爆竹等引火之物不易救滅火勢猛烈頓成燎原左右村鄰均兆焚如損失之數不下數萬若當時有水龍救援則火勢雖烈亦必减殺鄰居諸家可免無妄之災徒以無可救援使旁觀束手至次晨六時火始自滅説者咸謂該鄉人士於地方防危諸要事宜急起籌辦以免居民再罹慘禍也 
　　積極辦理清道吳興市政籌備處已將編訂户口爲入手舉辦現正計劃遷徒菜場及添設路燈等進行方針至清潔道路問題因事屬緊要故除已僱工分叚清掃外並摘錄省頒整潔街道章程十四條發貼通衢以供衆覽而資遵守 
　　反對續征北賑湖屬各鎭商會自經官廳提議擬將北主賑捐再征一年之説盛傳後惶恐異常茲特紛紛電省反對請勿續徵以維商困 
[嘉興]  
　　議定更易學校名稱辦法城區各小學校其定名或以地名或尙美詞相沿已久現因實行新學制舊時國民字樣已不適用故趙學務委員已於二十六日召集各校長集議更易名稱辦法公决遵照六年份省令將區内各學校查明開辦年月分爲第一第二等初級小學校日内將呈報縣署備案並頒發校鈴更易校名矣 
　　呈請撥欵收賣螟塊嘉善因鄉間發現螟蟲曾由縣呈准省署撥欵一千元分區估價收賣現已收集螟塊數萬所剩欵項已屬無幾若即行停收則鄉民將諉爲天災不再　捉必至有妨秋收故牛知事又於日昨呈　省署再撥洋五百元繼續收賣期盡除害蟲 
來函 
[睢寧趙化雨等來函]  
　　睢寧匪禍頻年有山東白　會首王鳳　　　能禦匪煽惑鄉愚立佛堂傳佛法借以漁利左道惑衆趨之若騖狂瀾所及幾蔓全邑聚黨成羣如同病狂疊經縣長奉令示禁該會首謬稱替天行道悍然罔顧或藉名搜匪攫取民財或私擅逮捕槍决人命或恃衆抗公反對官紳以便私圖任意滋擾道路側目前日卓圩鄉白纓會友魏某因抗徵畝捐鳴槍聚衆四方鄉應瞬息之間烏合數百千人始而發槍示威誤斃人命旣而　差毁票侮辱官廳此尤該會不法之最著者似此邪説横行險象環生若不設法厲禁前途莫測現在吾邑已受其害猶望他處防患未然特此奉布俾衆週知以弭隠患睢寧公民代表趙化雨張樵儂袁海鳴劉子彤等公啓 
 
 

Page 12

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *   
 
 

Page 13

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *本埠新聞 
[今日放洋赴美之留學生]  
　　有清華敎員潘文煥同行 
　　清華學生九十二名與職員莊俊君等四人早於本月十七日乘約克遜總統號赴美現有該校測量兼物理敎員潘文煥君與本届畢業生鄧叔羣定於今日乘約斐遜總統號ｐｒｅｓｉｄｅｎｔｊｅｆｆｅｒｓｏｎ赴美潘君赴美實習一年鄧君係因病覊延近方新愈赴美後入康乃爾大學習森林學聞此船抵西雅圖時已在九月中旬同船赴美留學者尙有多人茲將各學生之姓名及往美國之學校等查誌如下 
姓名　往地　校名 
鄧叔羣　紐約　康乃爾大學 
林平一　紐約　康乃爾大學　　 
鄭若谷　嘉州　貝克萊大學 
徐銘　　密西西　彼得福大學 
金軺章　波斯頓　哈佛大學 
孫家鼎　密西西　彼得福大學 
高濟宇　　嘉州　　貝克萊大學 
李亨利　嘉州　　俄哈俄大學 
李立慶（譯音）　嘉州　俄哈俄大學 
以上各生中聞林平一係北洋大學土木工科畢業孫家鼎·徐銘均南通紡織專校畢業此次赴美均習紡織學云 
 
[徐銘（浙江人）孫家鼎（陜西人）]  
[昨晨淞滬火車脱軌]  
　　昨日（二十八日）淞滬路上午八點十五分鐘由砲台灣開滬之尋常客車駛至江灣車站分道口有二等車輪盤忽然出軌因此各車不能來往交通暫停三小時之久當由該站站長拍電致滬總局後立派工匠及救險車前往將車納在軌道中至十一時該車始照常通行 
　　文匯報云今晨八時十五分開離吳淞九時可到上海之淞滬火車駛至距江灣站二哩許處有三節脱軌幸未翻倒故無一人死傷至脱軌原因尙未查明路局職員竭力謀使車務復原辛苦多時至午後一時二十分始得如願上海曾有專車開至失事地點載旅客至滬所脱軌之三車其一大有翻倒之虞經修理隊設法移入軌道始得於午後一時二十分駛行軌道未受大損惟魚版約兩哩許均已破亂重鋪新者須需多時大約須今晚始能竣工淞滬兩處接失事消息後即有修理隊馳往至機車及機車後之一節何以均未脱軌殊費思索惟魚版則全破亂大約乃由某車之一輪拖壓所致修理工程由各洋員監視進行異常迅速晨間九時四十五分上海開往失事地點之專車於半小時後載客抵滬旅客均係華人無一外人所可異者當時司機者及車上之搭客於某車之一輪脱軌駛行兩哩有餘均不覺有異今日午後淞滬已可照常通車惟尙有脱軌之二車一時未能移入軌道俟移入後將駛至吳淞修理並當詳騐以查明失事原因魚版破亂二哩許之一段經洋員查視後雖暫可行車但須開慢車每小時至多能駛五哩至失事之車當時每小時之速率約自二十哩至二十五哩失事後旅客並未驚擾惟竚待二小時至上海車到始能赴滬耳 
[裴國雄昨行殯禮]  
　　昨日下午四時本報記者裴國雄君之靈柩舉行殯禮所有各項消息如次 
　　出發前之狀况昨晨至下午四時往弔及準備執紼之各界人士先往裴君之家者較前昨兩日尤衆萬國商圖中華隊全隊相送外本館全體往送並招待金陵大學同學會新聞記者聯歡會·季社·先施公司·永安公司·中德商店·中華照相館·心心照相館等均有代表往送昨日各方送到之購儀及各項輓件較前尤多中華照相館有放大二十四寸武裝照片連架一件亦於昨日送備應用各項禮品不及備錄 
　　出殯時之情形裴君靈柩由萬國商團中華隊之迎殯隊往裴宅迎出各團體各界人士咸乘車執紼隨送最先爲中華隊員·及馬隊·次砲車載靈柩次爲裴君家屬與各界執紼友朋之馬車汔車等由大東門入中華路·民國路·老北門·經老北門大街越過法租界大馬路·轉愛多亞路斯時有工部局西人軍樂隊加入奏時聲響甚幽聞之益增悲慘與平常之送喪軍樂隊逈異商團華隊之送殯隊在此相候者乃偕前行旋入河南路經棋盤街入四馬路轉山東路望平街過本館門首又有館中同人在此候送者加入並由全體同人公送花圈十餘只上書「嗚呼裴君」等字樣放於砲車之上且攝影以留紀念入南京路時因路旁觀客過於擁擠故往送之車有數輛改走九江路直至新世界北泥城橋始又合併前進朝西轉新閘路沿途車輛過多電車因此停止者凡數次道旁觀者見裴君遺像年少英俊多發　聲及至大通路平江公所送柩入内安厝於廳中中華隊隊員與親友等在靈前行敬禮中華隊并在公所後庭連放排槍致敬斯時裴君之夫人悲痛至極哭不成聲頭目爲之暈眩幸家人預備藥品使其呑服始醒滿庭均爲之流淚並稍休憩議叙而散 
　　致謝華隊之函裴君之夫人昨致謝萬國商隊華隊一函略謂先夫國雄之喪辱承諸君子眷念袍澤之誼寵光垂唁執紼遠送死者有知當不勝感激於地下矣專此叩謝伏維矜鑒云云本館總理另致華隊一函略謂敝報職員裴君國雄之靈　安厝平江公所辱承諸君子寵賜執紼列隊遠送曷勝感謝並頌台祺云云 
　　三團體之會議金陵大學同學會上海分會本定於九月二日會議茲定改於九月九日下午五時在靜安寺路交涉公署舉行切實商榷裴君事宜又新聞記者聯歡會評議部定於今日下午五時在商報館開會討論又前上海學生聯合會舊職員份子所組織之季社將於本星期五（三十一日）召集臨時全體會員大會商議賻贈辦法今日（二十九）上午九時先假卡德路九號何世楨住宅開一幹事會討論籌備大會事宜云 
 
[斐國雄君靈輀經行途中之攝影] （南京路抛球塲心心照相館攝）　 
 
[斐國雄君靈輀經過本館時之攝影] （南京路中華照相館攝影）　 
[補選議員之縣署會議]  
　　議决辦法四條 
　　上海縣知事沈寳昌以地方自治已奉省令恢復行將開會惟本縣縣議員缺額尙多亟應補選故於昨日下午二時在本公署召集各市鄉經董開行政會議各市鄉經董之到會者爲陸崧侯·沈步灜·李逖仙·談恭孚·王際亨·趙光第·盛茂祥·沈肇剛·張景福·楊福元·楊福麟·顧文郁·施安生·劉擷雲·楊微瀋及欵產處總董秦研畦等十六人由沈知事主席開會後主席即宣布缺額議員應行補選之緣由繼即討論補選手續進行辦法經衆議决四條如下（一）議决各市鄉缺額人數由各市鄉經董先行查明報告如有缺額愈定額三分之一應即照章補選（一）議决各市鄉議員如缺額愈三分之一應行補選者定九月十號開始調查由縣公布選舉日期並頒發選舉事宜期限表（一）議决查各市鄉議員距停辦自治日止已歷一年有半議定與補選各市鄉一律調查以便屆時改選（一）議决縣會議員補選定九月十日各市鄉補選同時開始調查期限表由縣另行頒發並將議决案抄發各市鄉照辦以昭劃一 
[縣議會函報議員缺額]  
　　上海縣議事會縣參事會兩會此次回復後調查人數其間計亂職三人病故十二人刻下亟須補選昨（二十八日）縣議會莫議長公函沈知事云逕啓者接准公函以縣會議員現在共有缺額若干應请查明見示以便併案呈報等因查本縣議參兩會原額三十七人内辭職三人病故十二人現在共計缺額十五人相應分别開單備函具復即希查照爲荷計附名單如左上海市十人莫錫綸·韓孝先·宋國楝·王煥功·周文熾·陸文麓（辭職）·奚慶良（病故）·張葆辰（病故）·曹驤（病故）·王積澐（病故）蒲淞市二人潘良士·王豐玉（病故）洋涇市二人張士杰潘鎬閘北市一人錢允亨（病故）引翔鄉二人王鍂運·周樹藩（病故）閔行鄉三人李味青黄申錫（辭職）·董炳章（病故）塘橋鄉一人孫旗勳陸行鄉二人張景韓·王佐三林鄉二人喬棠趙履信楊思鄉一人陳天錫漕河涇鄉二人陶福嘉·唐尊瑋塘灣鄉一人錢椒曹行鄉一人曹鳳苞高行鄉二人葉增銘·孫壽（病故）馬橋鄉一人張之網（病故）北橋鄉一人趙澄瀾（病故）顓橋鄉一人樓望鎔（病故）陳行鄉一人秦錫田（辭職）法華鄉一人楊鴻藻 
[縣議員缺額請依成案辦理]  
　　江蘇縣議會聯合昨致省電云南京韓省長勛鑒各縣縣議會報告議員缺額逾三分之一者已有多起惟暫行縣制第五條與第十四條條文未明各縣對於三分一之疑問紛紛請求解釋敝會查民國二年江蘇省内務行政報告書上編第三章縣市鄉自治機關類第四百四十五頁二年五月武進縣請求解釋業經貴公署批示至爲明晣應請貴省長查明依據此項成案通令六十縣縣知事遵照辦理以符法令而免紛憂實爲公便江蘇縣議會聯合會叩印儉 
[省署覆縣聯會電]  
　　已酌定縣選期限表 
　　江蘇縣議會聯合會前曾電請韓省長製成限期辦理縣選舉表式通令各縣無論補選改選及開始組織均須遵辦原電紀本月十一日本報茲接省長公署代電（第二一五號）云上海縣公署轉江蘇縣議會聯合會覽蒸代電悉所陳確有見地已酌定限期表通令各該知事依限辦理矣仰即知照省長韓梗印 
[縣聯會定期開委員會]  
　　江蘇縣議會聯合會昨發各委員函云敬啓者本會訂於九月二日（即夏曆七月二十二日）星期日下午二時在小花園開第三次委員常會此次各縣函詢案件甚多亟待討論且省議會開會期近本會請求解釋疑點必須公同討論分别擬稿屆時務請准時撥冗蒞臨爲荷　 
[旅津江浙人士希望和約擴大]  
　　江浙和平公約業已簽訂成立茲悉旅滬江浙商界要人於昨同接旅津各同鄉來函略開江浙公約成立兩省商業文化均受和平之保障曷勝欣佩惟約文所載祇限於江浙兩省互不相攻一旦鄰省如·皖·贛·閩·鄂設有軍事行動則江浙必難相安此間各同鄉咸主擴大範圍將皖·贛·閩·鄂等省一致加入和平運動俾長江上下游永息爭端諸公爲梓鄉碩望旣已提絜於前務望乘此弭兵呼聲正高之際聯合各該省紳商力促各省當局與蘇浙取同一之態度以袪和平之障碍如荷贊同即乞積極進行無任企禱云云 
[銀行公會表示拒絕皖省借欵]  
　　上海銀行公會復徽寗旅滬同鄕弭兵會函云逕復者接奉台示因報載貴省馬督理應時勢之需要籌備餉械甚亟最近擬發行不兑換劵百萬元商同貴省官廳派員來滬與各銀行接洽借欵即以此項不兑換劵作爲抵押品囑轉致各銀行勿與締結任何借欵以助長内亂等因貴會關心省政發爲讜論無任欽佩弭兵而杜亂源理財以清國脈全國人民同抱此旨敝會各行自當守定營業範圍决不以股東之血本供無益之犧牲也矢誠奉復維希察照是幸此致微寗旅滬同鄉弭兵會 
[旅滬魯團體昨發之要電]  
　　反對王承斌督魯 
　　旅滬山東同鄉前曾一致議决反對王承斌督魯茲因濟兗會館前晚接得北京同鄉會急電云「」王督魯已定盼力爭」特於昨日由濟兗會館幹事部决議聯合各團體電北京·及保·洛表示反對該電已經拍發電云北京國務院·保定曹巡閲使·洛陽吳巡閲使鈞鑒王承斌督魯魯省人民一致反對誓死不能承認望取銷成議暫勿更動田中玉免多紛擾上海濟兗會館青州九邑同鄉會·山東集義公所·泰岱會館·山東學生會同叩勘又另致山東·濟南總商會·商埠商會·敎育會·律師公會·農會電云旅滬魯人一致反對王承斌督魯望共起表示非以愛田實以愛魯特電達云云 
[衆議院今日開談話會]  
　　籌備開會 
　　國聞通信社云衆院議員因到滬人數日衆特定今日午後二時在憇園開談話會業已發出通告照錄如下敬啓者衆議院同人由北來滬將到法定人數急應籌備開會現由各省招待員决定本月二十九日（星期三）午後二時在西門唐家灣憩園開衆議院同人談話會務乞届時準備藉商一切不勝公盼此頌議祺國會移滬同人聯歡社啓 
[前昨兩日到滬之議員]  
　　前（二十七）·昨日（二十八）到滬之議員有羅永紹·關棣·沈殿三·王家駒·劉成禺諸人 
[工商友誼會致國會函]  
　　宣布留京議員姓名懲戒臨城刧案禍首 
　　工商友誼會昨致國會移滬開處函云國會移滬開會籌備處參衆兩院議員諸公鑒連日報載北京議員預備大選並經曹錕出資購買選票每張增至八千元迭經各團體電催南下其所以不納民意者原抱金錢主義其人格之喪失已盡本會代表平民公意要求貴會查明留京議員人數及姓氏住址省界速行宣布除名以保神聖國會外對於臨案禍首曹錕·吳佩孚·田中玉等應如何懲戒之處亦希諸公從速討論俾得消弭外人共管之聲全國幸甚同胞幸甚上海工商友誼會叩 
[四川戰况之滬訊]  
　　北軍在内江失敗情形 
　　日來川戰劇變消息各報俱有紀載昨日川人方面接得重慶友人十九號快函云成渝兩軍自七號起開始戰爭以中路爲最激烈先是楊森率領楊春芳攻入内江第一軍張冲余藴蘭各部在銀山鎭布防抵禦其時北軍鼓躁而前以援楊森在内江之椑木鎭正渡河適第一軍猛烈反攻椑鎭浮橋當被一軍以大砲轟斷北軍楊軍秩序大亂爲張冲所部劉慕賢·劉百城兩旅以剌刀戮死者數百撃死於火線者數百淹斃於河中者又數百圍繳槍支者則至千餘北軍旅長宋大霈於陣前被擒現囚於張冲師部中頗受優待是役北軍所存無幾已無戰鬭能力黔軍增援兩旅亦復敗退僅將北軍殘部收容向榮永側面潰退現此間異常驚恐凖備退去又聞趙榮華奉洛吳急電調鄂有已由新蜀通輪船東下之説并盛傳滇軍已抵綦江但昨有由綦至渝者云則尙未見有踪跡想亦不遠耳至楊森等被賴星輝鄭英兩部由内江跟踪追擊紛向嘉明鎭敗退遂與北軍黔軍隔絕直至玉蟾關雙方逼近激戰一晝夜卒爲賴鄭兩部所敗向江津方面潰退合川方面聞係喻培棣·藍世鉦·何光烈·王麗中·周守樸·張自重各部已與黔軍之傅旅及李越森部隊接觸與東路省軍并進會攻重慶川東下游有顏德基·周西城·湯子模·賀龍各部亦由涪陵長壽向重慶夾撃此次開始總攻撃以來未逾半月形勢轉變至此殊出人意外云云 
[紅會救護湘戰之要電]  
　　分電譚趙飭屬保護　 
　　湘省戰事開始紅十字會派隊救護昨由總辦事處電致譚延闓趙恒惕分飭前方將士認眞保護原電如下 
　　長沙趙總指揮寳慶譚總司令鑒據醴陵中國紅十字分會電告攸醴備戰本會職負救護自應出發醫隊請分電照約遵章保護該隊以利進行等情用特電懇麾下立飭前敵將士一體認眞保護至紉公誼中國紅十字會總辦事處沁又致湖南趙譚總司令云據常德中國紅十字分會電告湘西發生戰事分會組發醫隊實行救護事宜請雙方軍長保護等情相應電懇麾下分飭前敵軍士切實保護以符約章而重人道至紉公誼中國紅十字會總辦事處沁 
[長江美海軍之警備]  
　　增派軍艦四隻 
　　美國駐泊長江各地海軍艦隊因四川湖南等處戰事爆發該國商船時罹危險僑民生命尤屬不安昨特由該國警備司令官電滬調遣軍艦四只駛赴增防并知照該處各方軍事當局此後該國商船往來運貨等當派軍艦隨行保護增防軍艦之餉欵等則當由各地美商酌量捐輸云 
[閘北水電費將停付説]  
　　閘北各公團自水電廠改歸商辦屢向省長請願迄今未得切實之表示繼向滬北工巡捐局許局長·江寗海關劉監督等轉商辦法亦遷延時日始終敷衍茲聞各公團將通告閘北各住户即日實行停付水電費以資抵制而達最後之目的云 
[閘北水電廠估計之昨訊]  
　　閘北水電廠估價情形屢誌本報日前工部局電汽處代理總工程師因該廠所製之清册不甚精確無從估計曾請上海總商會轉函實業廳迅令該廠另製總商會據情轉告江蘇實業廳後已接復函謂閘北水電廠修正清册已電飭該廠從速趕造並請貴會隨時就近嚴催以便據此清查實行估計茲悉宋方二會長已據情轉函閘北水電廠馮廠長查照辦理矣 
 
 

Page 14

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *[航政局問題之昨訊]  
　　官廳志在必行總商會抗爭到底 
蘇省設立航政局假借名義以便聚歛迭經本埠總商會等有力團體反對迄未奏効茲聞該局局長于殖秉承當局意旨志在必行對於各方反對文電一味敷衍搪塞一方面仍進行上海·鎭江兩局收捐事宜期於首先辦成不懼他處反抗蓋鎭滬捐數最大一經得手他埠惟有俯就範圍也同時爲消除反對起見將航界分子擬分别委以該局顧問諮議期其軟化然聞反對者仍力事抗拒有爭持到底之慨茲得韓省長與總商商往來電報兩通爲誌如下以見風潮之一斑（一）江蘇省長代電云上海總商會覽篠日養日代電悉航政設局係爲保護航商非以收入爲目的所定照費爲數甚微乃一種手數科與捐税性質不同該會領袖羣商仰即詳爲開導以釋羣疑此復江蘇省長公署感叩 
　　（二）總商會復電云省長鈞鑒感代電敬悉航政局爲保護航商而設官廳所以向商人宣示者本會亦聞之熟矣奚待今日惟是航政局在職權上徒爲駢枝事實上無補毫末論之者旣不一其人指陳利害反復千言宜其有以動明公之聽而鈞署一不省察槪以懷疑誤會輕輕抺殺豈官廳燭理獨明而商人料事獨昧循誦再三曷勝太息夫頒發旗照空文承轉是否足以盡保護之責是否可以僭保護之名此商人所不能無疑者一水警羅列官廳棋布何以不能盡保護之責而必乞靈於一有空名無實權之航政局謂水警與官廳皆溺職耶則明公魁柄在握懲戒董勸何施不可何以必重狀疊架强令航商增一額外之負擔此商人所不能無疑者二航政局之組織僅三數局員與司事耳旣無水警供其指揮則航路之安全與否匪船之歛跡與否是否恃三數局員坐嘯盡諾循例行文所可收效地方官廳與航政局旣無𨽻屬關係則航政局遇有爲航商請求事件在官廳視之與航商自行請求等耳未必以航政局之一紙空文而有所忌憚遽爲雷厲風行蓋官廳辦事無黜陟之實權者决不能收呼應靈通之效此義昔年曾左諸賢早已闡發無遺公歷任外吏垂二十年詎其見不及此若謂航政局力所不逮者可以陳請鈞署查辦則即無航政局之設而航商又何難從容愬于鈞署之前反復籌思所益于航商者安在此義本會於七月有電·八月篠養兩電論之詳矣而公迄無一語駁正亦足見眞理所在非空文保護所能掩飾也此商人所不能無疑者三國家歲收航商捐税以鉅萬計今自謂不能盡保護之實而欲另設機關又謂原有之捐税不足憑而强欲另收手續費是則航商歷年來所輸將於國家國家恃以爲維正之供者捫心自問當作何用此商人所不能無疑者四鈞署謂航政局之設非以收入爲目的在官廳固不願居掊克之名在商人又豈肯爲周内之辭惟查閲當時咨請省議會追認之文因明明有查保航機關係爲裕課恤商起見等語是則航政局之設裕課其實而恤商其名煌煌文告布全諸省初非商人之好爲揣測然本會以爲此皆枝葉之辭無足深辯否有設置之必要一點鈞署但能持本會前今四電所致疑于航政局者一一加以剖晰使商人無復有懷疑之餘地庶幾流言不息而自止否則天職所在固當繼此、 
而績有所陳幸賜省察上海總商商叩儉 
[美利輪船恐已沉没]  
　　文匯報云現信美利輪船已於上星期颶風中在上海附近沈没該船此次由秦皇島載煤來滬當颶風正烈時有某船曾見其在馬鞍島外發求信號當時自身亦危故無從施救此後遂無所聞今逾期三日未到恐已遭遇不測按該船爲賚賜公司之產租與灣公司運煤載重三千噸有船員六十人内有洋員六人今賚賜公司之摩勒氏已乘拖船赴馬鞍島一帶尋覔矣 
[虎威艦失事之續訊]  
　　尙可修理 
　　吳淞水警四區虎威巡艦日前遭風失事已誌昨報茲悉該艦巡洋係在泗礁東北嵊山附近海面停泊不料錨鍊忽斷致隨風浪吹簸流至砂灘石上因而擱損並未沈沒惟艦底洞穿數處水進艙時警官人員急呼援救經山民保衛團等聲到來設法施救上山艦中軍火等件損失不少現派鈞和艦開往看護聞其損壞尙可修理云 
[航業要聞紀]  
　　東洋汽船公司現因中美舊金山線内之各郵船决計增快速率減短海程故先將春洋丸·天洋丸兩輪改用摩托機現該總社並議定以後將大連長崎等兼灣者停止開往俾赴美日期上减少日程云 
　　此次昌興輪船公司之亞細亞皇后號由温哥武來申旅客中頗多有名人物如北京政府所聘顧問勒斯登氏游歷全世界之美人海德門·克能氏及法人但維氏美孚洋行之羅克氏禮查旅館總理克拉司等均同輪至申云 
　　法國郵船公司亞博司號從馬賽來申船中載有七月二十七號以前之法國寄華郵件甚多昨得來電該輪於三十日可抵香港九月二日進口 
　　日本派駐中國及南洋北海各地之警備艦共有三十七艘其中駐於中國境内者計（甲）上海方面勢多·堅田兩艦均新近落成（乙）長江旗艦對馬隅田安宅比良保津以上駐於漢口者驅逐艦樫號駐蕪湖桃檜柳及第一外遣隊之嵯峨均駐於長沙者上江之重慶爲鳥羽宜昌爲伏見在中國南部之厦門爲松號柏號而於南洋羣島則爲明石神威松江又隠户尻矢鶴見能登呂又北洋方面派第九驅逐艦桑號　號椿號槇號又北　則派定千早春日此外如西港内亦派有夕立白露膠州夕暮及三日月號等 
[浚浦局改港務局將開會議]  
　　浚浦總局改組港務局前經税務處令行滬關税務司賴發洛·海關監督姚煜交涉員許沅等會同辦理在案嗣因領團方面提出抗議又經外交財政交通同人務等部各派主管駐滬長官就近在滬會議辦法呈候核奪計所委長官如外交部許沅内務部王芷颺交通部任傳榜財政部姚煜税務處賴發洛等當因賴税務司往青島避署未開會議茲賴君業已回滬業正籌商開會日期聞會議塲所决定在交涉公署云 
[工部局員被控受賄案續審紀]  
　　昨日下午二時一刻公共公廨特開第二刑庭由原審中西官繼續研訊工部局衛生科員奥國人披脱魏儀被控受賄一案所有見證仍隔别傳訊先傳老嫗陳朱氏上堂經原告工部局刑事檢查科代表律師脱蘭向氏詰據供稱在虹口小菜塲樓下擺設麫攤已有九年現已被强迫遷往新小菜塲之三層樓上魏先生前年派來管理小菜塲收捐等事去年陰歷二月初一老小菜塲拆造魏先生着我等各攤暫遷至天主堂左近營業我等因不便當遂集得洋四百十元送與魏先生生始免遷移此欵内我攤派十元今年陽曆四月六號新小菜塲落成又命我等遷往三層樓衆復集洋一百元均係鈔票用紙包裹探悉魏先生家住四川路九號由我携欵偕同鄧金川前往至則見其家大門外竪有兩石人像我等推後門面進屋内有一犬見人來即吠其時魏先生在樓上故即登樓在客堂間相晤我將紙包遞與魏先生手後見其掉頭略一審視包内鈔票隨納入衣袋我因欵旣收受心中甚喜蓋以爲可免搬攤即拱手稱謝與鄧同出魏先生亦點頭示意次日彼手持地圖來小菜塲詢問誰是頭腦我答以並無頭腦彼遂搖手而言曰可以不遷詎至陰曆六月二十六七日竟遭强迫將各攤移往樓上傢具多被撃壞初各攤户因倉卒之間難籌鉅資故所送之一百元係向米店告貸後雖已籌還但仍被遷攤衆人不願出錢故一致向索此欵云云被告代表璧士華律師即向該氏駁詰據供稱衆人赴工部局總辦處我亦同往但係捐領照會捐務處人員以須詢問總辦而總辦適他出我等遂歸並未再至小菜塲包圍魏先生之寫字間璧問爾嘗對被告言塲内之東洋攤户已與你三千元故可免移往樓上我等因未給錢必欲將攤遷移此語有乎氏答我未曾説又問爾又對被告説魏先生當心點我曉得哉此語有乎氏答我亦未曾説並稱我是老年人不肯説誑話魏先生今天在此可向詢問當時付欵情形是否與我適纔所説相同云云次傳湯包攤主鄧金川上堂詰問偕氏送洋至被告家情形鄧所供與氏之言相似並稱去年所送之欵伊攤派十元今年則派五元等語又由其餘之線粉·油荳腐等攤主胡永郎·周方記倪春華三人先後上堂證明各人所出之欵分十元·五元兩種去年系方阿寳經手今年由大阿姊（即陳朱氏）經手旋衛生科長西人上堂先由梅脱蘭氏向其詰問據稱被告於一九二二年一月二號派爲管理虹口小菜塲惟每日下午二時半至四時半須赴殺牛作辦事去年二月二十七號該小菜塲拆造原定將蔬菜鷄鴨攤遷移食物攤則未主遷至本年七月乃通告各攤一槪遷入新小菜塲被告家内確有一獵犬毛紫棕色時璧士華氏起向該西人詰據譯稱被告在衛生科服務已有十一二年對於管理菜塲頗有經騐此次辦理遷攤之事實感困難因攤户一聞遷移每多阻擋原告之各證人惟陳朱氏我認得渠並未向我説及送與被告洋一百元之事即四百十元之事亦從無人向我説起而被告亦不承認受賄言時檢出洋紙二張紙上有機花打就之西文謂係譯出之信因新近收到華文信一封故特譯出信内報告此案控告不實所控被告受賄之欵實被經手人私用發信者並具名於箋内我曾派員調查此人惟迄未知下落云云問官訊至此鐘鳴五下遂宣布退庭訂期續訊 
[金隆街冒探取物案續訊紀]  
　　金隆街冒捕行刼案前日在美公堂審至證人陳榮記供稱事前素未見過手槍被告律師嚴辭詰嚇原告律師起而辯護一時觀衆秩序頓亂旋由堂上諭被告律師易他辭詰問法警出而彈壓秩序始行恢復於是被告律師繼續詰問陳供槍口直指其胸槍之長短與頃間所示者相似又詰爾供認烟土被刦事前曾有人許爾不究私藏之罪否答無詰關於烟土事捕房曾有所特允否答未有僅令直供無諱詰爾知私藏烟土將被控訴否答知之詰汝於供辭欲有所更正否答余所供全係事實嗣西探目郁克氏上堂詳述逮捕蓋諾爾氏·漢生氏·及司密斯氏三人情形稱呈案手槍係逮捕時蓋諾爾氏親交與西探目克氏嗣克探目上堂供稱渠在蓋家啓一猪皮箱子時聞土味甚烈嗣又在抽屜内見手槍二支蓋稱係渠所有抽屜確係半開又聞某華人言所刦烟土共有二三十磅至是原告方面證人已傳齊原告律師赫克孟遂代政府起訴被告律師略作辯駁稱供據中有三點絕對謊語堂上旋宣布退庭論三被告各以美金一千元交保 
[省敎育會職員會紀]  
　　議决案計五件 
　　江蘇省敎育育於前日（二十七日）下午五時開常會後全體職員會到會者三十二人會長袁希濤主席計議决案之五件如下（一）討論會務進行方針議照上年議决方鍼進行外（按上年議决方鍼爲義務敎育職業敎育童子軍體育理科敎育國語數學六項）特别注重公民敎育由學校敎育部社會敎育部組織委員會進行（二）推舉臨時幹事公推郭秉文朱·朱德軒·張伯初·陸規亮仇亮卿·鍾叔進·錢强齋·蔣季和·盧少劉·張嘯雯·楊勉齋·穆藕初·任孟閑·楊衛玉·丁作則·張聖謨·王莜泉·阮介藩·章伯寅·馮竹侯·張策清·屠心矩·吳研因·袁叔· 
畬二十四君爲交際部幹事仍推郭秉文君主任招待外賓事宜穆杼齋·史量才·張繼高·童季通·郭梅生五君爲經濟部幹事仍推穆杼齋君爲主任（三）推舉全國敎育會聯合會本會出席代表議仍照前例初選每票六人以九人當選　　每票三人以三人當選記名投票袁觀　瀾·黄任之·莊百俞三君當選次多數吳和士沈信卿·賈季英三君（四）大會急議各學校長改委任爲聘任案及小學校長改用聘任制案議交幹事員會修正陳省長公署敎育廳核辦（五）大會交議江都縣學校敎職員聯合會來電因積欠學欵請援助案議轉省長公署敎育廳云 
[顏作賓等請撤閘北水電廠長]  
　　江蘇省議員顏作賓等昨電韓省長請撤懲閘北水電廠長電云南京韓省長崇鑒上海閘北水電廠馮廠長舞弊營私經人粘據告發當蒙委派仲漱蓉前往查辦該廠長膽敢藐抗拒不予查其中情虚不難索解我省長曲予優容不即懲辦復派蘇關監督往查冀其悔悟遷延多日終無效果而該廠長荒諺益甚不惜破壞省政向護軍使辭職一面嗾使公團助其陳訴軍使不察亦竟予受理派員會查長此以往不獨省產將剶削無餘亦開軍人干政之漸且該廠官辦十有餘年均由省署主持各公團不專向省署據爭反藉詞飲料缺乏關係治安轉乞憐於不相關涉之軍使而負有維持及疏解之責之縣知事滬海道尹及警察廳該公團又不一申訴引軍人以自重其别有用心已可槪見作賓等本不願與置辯而睹此不循正軌之行爲省政前途何堪設想用特電請乾綱立斷將該廠長迅即撤職交付法庭懲戒以儆貪頑而清權限至該廠改組官商合辦廠内物價應請聘任美工程司估定確價交由省議會審核以昭鄭　重其攤認股欵應查照原案由六十縣與上海公團分擔派員查考免有倚輕倚重之嫌諸希鑒核施行爲盼江蘇省議員顏作賓朱嘉楨朱德恒朱翼雲張宏業胡震王國謀任桂森鮑友恪葛浚叩沁 
[猪隻銷塲税收回官辦]  
　　淞滬兩處猪隻銷塲税前有認商包辦今届期滿曾經嚴財廳長飭令該認商增加税額該商以商業凋敝力有不逮願行退認遂收回官辦委金茂如爲征收專員來滬設局征收聞該專員奉委後已訂八月末日爲始實行收回俾於九月一日起即行開征云 
[調查捲烟店之進行]  
　　捲烟税一項近奉省令特委專員陳清澄來滬會同淞滬警察廳長·上海縣知事將轄境内所有捲烟店共有躉賣及零賣者若干户分别清查茲財廳長又委專員張某來滬並頒發調查捲烟税表式請廳縣先行分别令飭所屬各該警察署所調查塡報後俟陳專員到滬時就近接洽等因南市一區署王署長奉令後特派長警在該管境内調查塡表矣 
[捲烟特税之反對聲]  
　　滬南烟兑業之臨時會 
　　滬南烟兑業衆和社昨爲報載官廳調查捲烟營業舉行特税事特開臨時會議城内外同業到者百數十人公推魏觀章主席首由主席起言昨日報載調查捲烟營業新聞一則想諸君均已寓目毌待再述惟此事與我業前途大有關係應請到會諸公從長計議陸雯遜起言自公賣牌照等税我業擔負已屬不輕何堪再加此額外之重税如果實行我業生計從此絕滅萬難承認丁夑臣·季佐才起言以前牌照等税獨行於華界所有營業已較租界爲難今又加特税是欲置我等於死地糜楚寳·柴載元·錢文達·陳妙松·張頌吉·劉明德·張炳源等均有意見發表各同業報告昨日已有人至南市同業處·詢問營業情形旣無表式又無憑證深恐從中有假冒滋擾情事務請注意馬世才云昨見自稱爲調查員者任意將牌號售數亂塡此種調查員萬難承認沈紹衣·沈延康等亦均有切實之表示討論時衆甚憤激一致否認此項苛税經厲超賢等提出意見先從呼籲入手公函南北商會及縣公署要求停止調查以免紛擾宓伯强·趙漢璋附議要求無效再籌相當之辦法衆贊成通過七時許散會 
[華茶免税展期兩年]  
　　截至十四年底爲止 
　　茶商呈請華茶出口免税一節業見前報頃據茶業公會消息財部已將該案提出閣議准予推展兩年截至十四年底止税務處亦表示同意云 
[市民會發起第二次國貨會]  
　　内部組織業已排定 
　　市民大會自發起國貨陳列大會後各國貨廠家之送樣陳列者物品均極優美各界參觀亦極贊許頗惹起旅滬外人之注意認爲抵貨運動之正當行動該會因之又將發起第二次陳列大會現正向徵求各埠國貨廠家之出品一俟徵齊即行啓幕聞其内部之組織法及各職員之職務業已排定計分六部（一）「總務部」分文牘·會計·發印三科部長爲陳翊庭（二）「塲務部」分佈置·招待二科部長爲孫道勝（三）「糾察部」部長爲李澤源（四）「游藝部」部長爲翁國勳（五）「贈品部」分收集·分發兩科部長爲汪醒齋（六）「特刋部」分編輯·廣告二科部長爲沈仲華尤以游藝一部爲最盛加入者有少年宣講團· 
新舞臺·中華音樂會·婦孺救濟會等屆時當有一番盛况云 
[總商會代請運麻醉藥品護照]  
　　江梅關監督公署昨接上海總商會來函謂據本埠五洲藥房函稱麻醉藥品爲醫生治療之必需品迭有醫院醫生往購特向美國立立藥廠（譯音）訂購麻醉藥品二十九種不日由美運滬故附保結華洋文清單等件請照章發給護照以便提取云云茲悉姚監督已轉函税務處請其查照辦理矣 
[通緝議員曹赤烽]  
　　上海地方檢察廳昨奉江蘇高等檢察廳訓令通緝邳縣議員曹赤烽等八名原文如下 
　　案據吳縣地方檢察廳呈稱案查邳縣公民李有思·徐殿選·耿興邦·王玉佩·曹建勛等多人告訴曹赤烽等侵佔槍欵公債浮收畝捐組織白纓槍會淫佔張女及擅捕殺人各情一案前奉高等審判檢察兩廳會令職廳派員赴邳縣偵查偵查結果該曹赤烽實有殺人許財·私擅逮捕監禁組織白纓槍會·侵佔槍欵公債·及淫佔張女各種嫌疑曹步陶實有共同私擅逮捕監禁·共同許財及组織白纓槍會嫌疑徐廣勝實有私擅逮捕嫌疑曹筱品·陳子榮·實有私擅逮捕監禁·及傷人致死嫌疑曹樹三實有私擅逮捕敎唆誣告嫌疑卞恒志實有共同詐財嫌疑劉彥章實有私擅逮捕監禁·勒罰欵項·組織白纓槍會·及殺人嫌疑萬兆文實有詐財及私擅逮捕嫌疑李光孝（即李廣孝又即李光信）實有私擅逮捕嫌疑所有詳細情形業於職廳檢察官回廳後呈報鈞廳在案旋復奉令繼續偵查除將押犯曹步陶·徐廣勝·舒　鴻·陳雨村·趙寳珍等先後提案外其逸犯曹赤烽·曹筱品·曹樹三·卞恒志·李廣孝·劉彥章·萬兆文·陳子榮·迭經函請邳縣公署·及丹徒地方檢察廳嚴行偵緝均未拘獲到案曹赤烽爲本案主要人犯曹筱品曹樹三卞恒志李廣孝劉彥章萬兆文陳子榮等七名亦爲本案共犯情節重大未便任其漏網均在應行嚴緝之列除分函偵緝外理合備文承請鈞廳准予通緝逸犯曹赤烽等八名務獲歸案以期盡法懲處而免漏網實爲公便等情據此除指令外合即通令仰各該廳縣一體協緝案内各犯務獲歸案究辦此令 
[湯節之仍在押軍署]  
　　女子席上珍自縊案内之被告湯節之前因過激嫌疑提解護軍使署後業已提訊數次前日午後又奉軍法課員將湯提案研訊一過因湯堅不承認仍判還押聽候查訊法辦云 
[劉案打消三次復驗之不平聲]  
　　無鍚劉廉彬案自有省署飭蘇州高等檢察廳長親自到塲舉行三次檢騐之訊原告方面正聘請法醫及搜羅同鄉中素有經騐者到錫助理忽傳高檢廳長呈復省署及司法部總檢廳認爲無須三次復騐據無鍚縣知事馮祖培由蘇回鍚傳出消息蘇廳據嚴委禀復以臂上繩痕爲袖管太緊所致背上青痕及左臉浮腫等爲鬰血所致子宫突出决非姦傷原告所舉八大疑點均爲自縊屍變應有現象至全文如何尙未探悉現已由縣署奉令回鍚票傳原告代訴人將依法訊結完案惟據川同鄉方面認爲高檢廳抗違省令有朦混長官嫌疑該縣承審初騐旣不依據洗寃錄將屍體重行懸掛證明兇繩與屍體長度及床柱高度有無不合又不能細偵門户窗壁爪跡塵痕業於自縊有確切之證明而頸上縊痕周一匝曾經尸屬及同鄉等一再指陳復視檢吏諉稱身體扭轉所致何以又揑報八字不交下體血跡斑爛何以並不詳騐知事受審亦不追訊何人取縊有無旁證對於賀康揑電病亡匿不報案掩飾鄰里藏匿衣物湮没證據諸點亦不嚴重詰問何得確切解答何能遽認自縊嚴委查復除與原承審官晤對外有何確切證明委係「自縊」該廳乃據情呈報省署况所稱鬱血所致何以尸體垂直不在下體鬱血而在背上成括弧形左臉旣已鬱血何以右臉又不鬱血若謂左耳髪脱係兇繩所擦何以不成直條形而成圓塊左眼旣閉何以右眼突出洗寃錄上並無證明縊死尸變子宮大腸當突出之語惟勒死手有緩急氣壓逼緊始有此現象該廳長云决難使原告信服現已决定再催呈省署并電懇北京司法部及總檢廳長派員會騐非依據洗寃錄用炭炙死者牆壁地磚有死者縊死形跡顯出者决不干休云 
[港粤有疫布告之取銷]  
　　文滙報云河泊司布告稱香港廣州有疫之布告已經取銷 
[水利局派員測量吳淞口] 　 
　　蘇浙太湖水利工程局王督辦近以吳淞江水道亟應測量浚濬以興水利特派工程師華搏雲測量隊黄隊長率同測量員四十餘人同乘利澤汽輪於前日由蘇駛滬業已將吳淞江西叚河道測量竣事現正從事東叚測量再遲三四日即可告竣測量時駐紮該處之水警巡船均各隨同保護云 
[徐謙行將赴粤之餞别]  
　　徐季龍君因應廣州嶺南大學文科主任聘將不日離滬中華武術會總幹事吳志青等特於昨日正午假座大東旅社舉行歡送會到會者有徐季龍·栢文蔚·徐維繪·謝强公·蔣梅笙·沈儀彬女士·陳詠聲女士等四十餘人由吳君主席餐次主席起致歡送詞略謂徐君道德文章夙爲同人所欽佩往者王竉惠組閣嘗辟君爲司法總長但君以主義不合而未就其風骨可見一斑今者將往主兩粤文壇行見春風桃李人才蔚出爲國家造福又謂此次同時歡送女體育家陳詠聲女士赴美專攻體育云云次由徐維繪君致詞大都爲景仰徐君之意復次徐季龍君致答詞略謂鄙人年來與諸君所從事者無非救國事業實以救國爲吾人今日最大之任務故不惜傾注全力以赴之邇者忽有赴粤之行在不知者必以爲鄙人盡棄前此所從事之事業實則余次赴粤深有感於中國人材缺乏致成今日之現象將從事培植青年爲根本上之補救方法繼復業渠所主張之委員制有所發揮復次陳女士亦致答辭至二時許賓主始盡歡而散 
　　又救國聯合會曁國民對日外交大會於昨日下午六時假四川路青年會爲委員長徐謙君祖餞到者四十七人公推吳山主席致歡送詞次倪旡我·周季光·方振武·相繼演説次徐謙答謝詞末後兩會並訂星期四在愛多亞路本會全體攝影至九時散宴 
　　尙有本埠新聞等轉入後頁 
 
 

Page 15

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *本埠新聞二 
[滬杭甬長途電話立案未准]  
　　甬商厲汝燕等前擬創辦滬杭甬無線電話呈由蘇浙兩省當道遵行各節已誌本報茲聞浙省軍民兩署昨准交通部咨復略稱查長途電話向由本部專辦此次厲商陳請籌辦滬杭甬無線電話係屬長途範圍應即毌庸置議云聞兩署接咨後已令實業廳轉飭知照矣 
[昨日日僑哀悼加籘首相]  
　　下半旗誌哀 
　　昨日日故首相加籘友三郎舉行海軍葬禮本埠日總領事署·日商會·各日僑商店·及停泊浦江中之日汽船均下半旗并一律休業半日以誌哀忱云 
[華商餞别英領事米君]  
　　遺缺由麥丁君繼任 
　　公共租界會審公廨陪審官英副領事米君茲因另就北京鹽務署職務辭職遺缺由麥丁君繼任昨日正午聯華總會華商會員傳筱庵·袁近初等在該會設宴公讌米麥兩君陪席者有英領事穆·衛兩君及華商傳筱庵·袁近初陳炳謙·張籲雲·及歐陽星南等十餘人席間賓主均有演説盡歡而散米君現定本星期六赴京就職云 
[日商務官之視察青島談]  
　　青島日僑將大發展 
　　日本駐滬商務官横竹新由青島·天津·北京·濟南等處旅行回滬已誌昨報昨聞横竹君此次考察所得頗多新見業已彙編報告書送呈該國外務省參考據其語人云青島市面業已完全恢復該處日僑現方力謀發展新由日政府撥措現銀三百萬元低利分借各僑民使其盡力發展現正在設法分配中此舉將來必能獲極大之効果膠濟鐵路自中國接辦後舊制悉行變更現定九月一日實行將運費增加此事雖經商人極力反對然交通部因欲增高收入亦未見有若何緩和之方法使商人稍減痛苦此實爲該地商人一大打撃魯省礦產本極豐富現由中政府與日政府商定將該處有名之四大礦山讓渡於日人代價五百萬再由兩方集資一千萬元組織大公司繼續開採各礦日商方面現已募得 
四分之一之資金（一百十二萬五千）元如中國方面亦能如數募足者則公司即可正開工該處礦產將來殊有極大之希望魯省各地對於抵制日貨一事並無劇烈運動惟濟南方面稍有損害現時膠濟路沿線官設收税分所頗多中外貨品均須繳納釐税置條約於不顧殊堪詫異惟其中受害最烈者當爲日商又天津等處排日最烈此次旅行觀察所得頗富業已面呈芳澤公使熟籌取締方法矣云云 
[晨光美術會消息]  
　　晨光美術會西畫研究所定於九月三日開始研究音樂部則由楊左匋君積極訓練將於陰曆八月中旬開成立會演奏兼請來賓參觀 
　　又圖畫函授部自本學期起大如改新所有講義注意學者感情及趣味之訓練又添設諷剌畫科由楊左匋·朱應鵬·吳待·魯少飛諸君編制楊君等之諷剌畫久爲各界所信仰又水彩像科·油像科·均添設仕女畫範本自起手半身全身及裸體各門均齊備並備有新章隨時可入學云 
[友華銀行滙市報告]  
　　昨日友華銀行滙市報告云二十七日倫敦大條銀價近遠期各縮一二五紐約銀價弗動倫敦紐約間滙價跌至四元五角四分七五今日此間滙價掛牌英鎊縮爲三先令零二五美金縮爲六十八元七角五分日金漲爲七十一兩五錢餘亦隨以供動惟掛牌價格雖縮而市况開盤即形穏定後乃漸堅晨間英鎊成交價間有八九月份三先令零六二五十月十一月份三先令零六二五美金成交價近期六十九元五角遠期六十九元三角七分半至收盤時英鎊售價八九月份三先令零六八七五十月十一月份三先令零六二五美金售價近遠期爲六十九元六角二分半日金售價近期七十兩二錢五分遠期七十兩三錢七分半銀行滙票定價英鎊三先令一便士二五美金七十一元二角五分佛郎一二五五枚昨日倫敦銀市歐陸售出市况收盤穏定紐約市况同 
[上海商業市况彙錄]  
　　金融 
　　昨日上午銀幣市價爲七錢二分○七毫半與上日收盤同午市收盤七錢二分○三七五比前日小去三毫七忽半交通銀行杭州裝來洋十六萬元中國銀行杭州裝來洋十六萬元又由南京裝來八萬元各錢莊裝去厦門洋十五萬元 
　　銀拆早午兩市息價均一錢四分比上日小去一分交通裝往杭州大條一百十條又中國裝往南京大條六十條 
昨晚止各銀行查倉庫存現銀二千四百五十萬兩現洋三千八百八十九萬元大條三百二十五條 
　　公債票 
　　昨日各項公債市况略見　　市塲上買户亦較前兩日爲多故、］ 
人心尙好票價大致　涨金融公債現貨千元票由六十七元逐步大至六十七元七角此　日涨起八角五分九月期前市成交價常在六十七元三五角後市由六十七元七角步步涨高至六十八元四角較前日提高八角五分十月期除息結果比前日大七角收盤價計六十五元六角整六現貨開盤五十元零一角嗣後高至五十元零三角計涨三角九月期開盤五十元零五角與前日收盤價相仿收盤高至五十一元較早市大五角十月期收盤五十一元四角五分計涨六角半七年長期計四十元五年小票爲五十四元三角價格雖有開出但受主殊屬稀少償還八厘賣户較買户爲多故市面不振收盤二十三元四角半較前日又跌五角五分云 
　　國内匯兑 
　　上海商業隼蓄銀行八月二十八日國内匯兑行市報告云今日津電未到漢電洋例每千兩合規元一千○三十三兩五錢較昨市好起七錢五分洋滙每千元仍貼八元宜昌銀滙跌一兩爲一千○三十六兩洋滙爲一千○十五元沙市爲一千○十七元湘滙跌落二元計長沙爲一千○十六元常德爲一千○十八元烟台銀貼票爲七兩二錢五分計烟估每千兩合規元一千○三十九兩七錢五分好起五錢洋滙國幣爲一千○○三元英洋爲一千○○一元此外晋省一律涨二元計大同太谷平遙祁縣同爲一千○十二元豫省周家口信陽州今日掛牌每千元各貼滙水十元餘如陜之三原·奉之安東·滇之思茅·東川·通海·騰衝·等處均可通行匯兑矣 
　　金市與滙價 
　　昨日星期二大條銀來電近遠期均回縮一二五計近期掛三十辦士○八一二五遠期掛三十辦士○六八七五十月份標金開盤較上日收盤好銀四錢計三百四十一兩六錢未開先令時略有賣者價爲三百四十一兩三錢迨先令揭曉亦縮二五印滙小二羅比法滙小十法郎美滙小半元東匯大半分荷匯小一盾二五新滙小七五德匯大十萬馬克香俄兩滙仍弗動斯時標金爲三百四十一兩五錢後涨至三百四十一兩九錢各匯市仍與前日相仿美滙較緊一二五計銀行賣出九月份先令價三先令○六二五買進三先令○六八七五又賣出十月份價三先令○五六二五買進三先令○六二五又賣出十二月份價三先令○半買進三先令○五六二五又賣出九月份美滙價半六十九元六二五買進六十九元七五又賣出十月份價六十九元半買進六十九元六二五又賣出十二月份價六十九元三七五買進六十九元半又賣出九月份東滙價七錢○二五買進七錢○一二五又賣出十月份價七錢○三七五買進七錢○二五又賣出十二月份價亦爲七錢○三七五買價七錢○二五所以標金跌至三百四十一兩四錢但市况直至收盤依然如前所以交易亦極寥落標金因買户頗多又回高至三百四十一兩九錢後爲三百四十一兩五錢收盤爲時尙早祇十一句半耳午後標金開盤三百四十一兩六錢先令揭曉弗動標金爲三百四十一兩五錢各滙市况與上午相等是時標金賣者略多爲三百四十一兩二錢嗣後市况畧硬東匯仍相等銀行賣出九月份先令價三先令○六八七五買進三先令○七五又賣出十月份價三先令○六二五買進三先令○六八七五又賣出十二月份價三先令○五六二五買進三先令○六二五又賣出九月份美滙價六十九元六二五買進六十九元七五又賣出十月份及十二月份價六十九元半買進六十九元六二五東滙仍爲前價致標金最小跌至三百四十兩○六錢以後市况不相上下標金因買者較甚所以又回高至三百四十元兩○九錢後爲三百四十兩○七錢收盤云 
　　棉紗 
　　昨日星期二棉紗市各客帮交易尙佳市面平穏惟川帮買進之二十支紗略好二錢五至五錢其餘皆平穏日紗相同川帮買二十支人鐘價一百六十六兩五錢二十支紅福價一百六十六兩七錢五又五福牧羊價一百五十三兩二錢五至一百五十三兩五錢十四支金城價一百四十七兩十四支四季價一百四十七兩五錢十支紅荷花價一百三十三兩以上七牌共購四百餘包其他各帮買進本紗二百餘包日紗三四百包公會仍無交易各廠亦未開出交易所標準紗午前稍涨午後又回小比前日涨銀三四錢三品紗較上日好起二元左右美花現期涨四十五磅音遠期涨二十六磅音印度無電報市面仍頗平穏 
　　絲市 
　　昨日洋莊絲市續趨暢盛緣歐美市場銷路並起以致各絲經均有成交惟絲價仍有參差新廠絲美莊方面續有購成中等貨八十擔市價均屬平定七里干經英倫來帳購成下等貨十擔價較市涨三十餘兩上等大經惟里昂去路成交十五擔價增五兩中等貨亦涨五兩四川黄廠經各歐莊進胃復殷昨由泰和開利等行買成九十月份上等貨八十餘擔揚返經五十餘擔行情均堅挺八繭灰經交易沉寂已久昨日美莊突接紐約電轉數百計由達昌洋行談成雙狗·駱驼·鐘樓·等牌百六十擔價扯七百六十五兩較前雖跌小三十兩然存底已枯人氣轉堅預料日後絲價當有激漲之望矣 
　　茶市 
　　昨日洋莊茶市路莊綠茶交易略旺·貢熙·秀眉·等貨英印兩莊仍多需要祁寗兩路之紅茶新泰保昌等行又復開辦人心趨堅市面爲之一振綠茶總計成交一千一百八十一箱仍推秀眉貢熙等項爲大宗交易珍眉存底雖豐但洋商尙持抑價之思想市面尙難抱樂觀針眉去路呆滯已久昨市怡和保昌等行業已先後開辦惟售開之價較前尙未見回高大帮市面依然沉寂日前發往花旗電報仍未見轉故洋商暫守觀望態度以待前途市面之變遷其餘蕊眉熙等貨略有零星交易市勢均無變動祁紅成交三百三十三箱售盤自四十兩至四十四兩市價较前不　惟祁西之高莊貨尙存數百箱因華商不背眨價賤售致　成六寗紅銷去二十箱價四十兩市盤亦能緊定惟湖州平水綠茶市况依然清淡大帮一項昨市全無交易云 
　　呌莊 
　　昨係星期二又輪值英商公平洋行拍賣之期所排各貨計花素羽綢斜羽綢尺六元絨泰西緞細布市布原布紅標漂布等貨共二 
百十八件計八千二百七十七疋拍妥者計二百十七件八千二百四十七疋比上届共多拍三十件計八百五十八疋各客帮及本街之往拍者尙不冷淡惟拍價比前似見起色也 
[江浙航船公會之組織]  
　　江浙各處出門各航船每遇發生事故未能即時召集頗爲不便故開會議决組立公會現已定名江浙航船公會正在覔崖進行一切云 
[怡和打包廠之火警]  
　　損失四五千兩 
　　北蘇州路五十二號半門牌怡和打包廠三層樓堆放紗瓋間於前晚十一句餘鐘不戒於火頓時濃烟漂潥密佈紅光直上當經公共租界救火會聞報各驅皮帶車拆屋車馳往將皮帶龍頭浸入蘇州河極力吸水灌救至昨晨四時許始得撲滅幸怡和廠屋牆壁係用水門汀建築屋頂亦係鐵質非常堅固因此廠屋並未焚燬惟三層樓所堆全部份之紗頭均付一炬約計損失銀四五千兩之鉅事經該管滙司捕房得悉立飭包探陸連奎戴步詳·與四十號西探目潘林士到塲彈壓云 
[廣東路火案尙須續訊]  
　　原告有從火圖賠嫌疑 
公共租界廣東路五百八十三號門牌悦昌洋雜貨店於本月十三號夜起火殃及比鄰中洋藥房事後經捕房查得該號保有火險種種形跡可疑業將該店副經理胡松州·副賬房宣光燦·學徒宣光煒·水文祥等拘解公共公廨訊諭胡等各交一千元舖保候訊在案昨晨由關正會審官會同美阿副領事升座第一刑庭研訊該店主張美全偕佑尼干帮辦施乃德律投案候質先由捕房代表梅脱蘭律師上堂譯稱捕房指控被告等串同放火調查該店内堆有洋鐵箱多隻及紙類均有火油氣味存貨祇值銀四千兩保有火險銀八千兩其情不無可疑且著火時店中人均不呌喊云云 
繼由三十二號西探上堂經梅律師詰據聲稱是夜聞火警馳往調查約九句餘鐘其時火勢猛烈延及五百八十四號門牌其損失約在二千元之譜與救火會員同見一　内儲有火油店中人跡杳然旋即攝一小影而返等語訊之被告等延施乃德等律師爲之辯護堂上核供宣判胡松州宣光燦仍交原保張美全交五百元宣光煒水文祥各減交四百元舖保候展期一禮拜再訊一 
[兩路代表由京返滬]  
　　滬寗鐵路車務華副總管袁紹昌·滬杭甬鐵路車務帮總管鄭乃文前奉任局長委赴北京參預交通部路郵兩項會議修訂鐵路裝運郵件收費辦法現已事畢袁鄭兩君業已連袂南旋昨日抵滬到局銷差矣 
[滬杭路徵收貨力棧金之近訊]  
　　滬杭鐵路閘口過塘行同業公會現因滬杭鐵路帶收貨物力金（即脚夫裝卸費）及貨棧劃間收租一案曾經函由杭州總商會兩次代向路局請求分别取消緩辦等情該路局長業飭車務總管查復在案現悉從本月十六日起閘口貨棧經各轉運公司租定以備堆積之需者已達二十間左右惟各過塘行以懸案未定尙存觀望云 
[陳樹藩赴杭]  
　　今日返滬 
　　前陜西督軍陳樹藩於前日由滬乘坐滬杭甬鐵路三四號特别快車赴杭晋謁盧督辦有所商榷聞於今日（二十九）由杭乘坐夜快車返滬云 
[寳山敎育局之通告]  
　　寳山縣敎育局局長袁希洛昨函各機關校云逕啓者案奉縣公署函開轉奉江蘇敎育廳指令委任袁希洛爲寳山縣敎育局局長等因并發委任狀一紙圖記一顆文曰寳山縣敎育局之圖記希洛奉委後即經遵照縣敎育局規程及改組辦法籌備組織業於八月一日成立即日任職視事啓用圖記除呈報及分致外相應函達即希查照爲荷 
[經售米商公會議保米船辦法]  
　　經售米商公會近因航路時有搶刦故於昨日下午開會商議防備辦法到會者咸謂吾業經銷内地米石祇取佣金其責任頗重今届以來王大榮陸炳林等被盜搶去銀洋吳桂林等在途被搶米石若不速籌防備辦法現值各處收穫新貨運申行銷逐漸增多頗爲危險云云經衆商議之下議决會同各處米業公所聯名陳請江浙兩省水警廳飭派師船沿途保護一面通知在申各船運米來申會同五艘報請各該地水巡船保護云 
[吳淞路商聯會職員會紀]  
　　吳淞路商界聯合會前日開職員會討論對内對外各種問題多件（一）對日經濟絕交一事本路同人固已一致實行擬再聯絡就近各路集思廣益（二）金隆街冒探案發生後影響社會不少該會爲防患未然起見知照各號舖注意於看電表人等有否假冒等情（三）弭兵運動之計畫徵到稿件已有多卷陸續付托委員　閲核奪訂册云 
 
 

Page 16

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *[華洋義振會消息]  
　　報災乞賑情狀慘迫 
　　江浙兩屬紛紛又告風雨爲災茲將該會所接函電分錄於後 
　　「其一」江蘇溧陽紅十字分會函稱溧邑　雨爲災蛟江並發流陡涨丈餘田疇盡成澤國道路斷絕交通禾苗淹没損傷殆遍無告孑民不獨秋冬受飢寒之累即來春蠶事亦大失所望冲塌房屋傷斃人口實難數計現在哀鴻遍野露宿風餐同人等旣不忍坐視而又力薄如棉用特專函轉懇各義振會勘騐速發急振以活人命云「其二」泗陽縣農會長耿良輔函稱泗陽一邑由來地　民貧今歲夏曆四月十七·八等日海霧帡天冰雹遍地使將熟之麥半成糠粃收成竟減五六所幸者土匪較靖於往歲人民尙覺有以差堪自慰耳不謂天不佑泗陡於麥秋之際沿洪澤湖岸發生十數里小蝻蒙縣長嚴督各市鄉董等邀集人民掃數撲滅禾稼未遭損傷奈蝗蝻害除　雨又至陰暦五月十六·七日雨勢傾盆平地水湧不數日而建瓴之勢綿延接續至二十五六等日始止地無高下一片汪洋道鮮人行地任舟泛黄運以北猶有可觀黄運而南以及洪澤臨近之地盡成澤國二麥雖登腐爛餘臭難聞二麥騰貴價昂至一千六七百文一斗人人驚慌之狀况誠有難以筆墨繪者迨至月底與六月初一至十二日止無日不雨嗷嗷哀鴻慘聞徧野泗陽何辜遭此鞠凶爲此仰懇會長公鑒俯恤民災派委查勘救濟云「其三」浙江諸曁縣下南災民樓啓愚等來電云諸邑去秋迭遭水災民不聊生今夏四月　雨經旬早禾被没改種晚禾月之十日颶風突起大雨傾盆歷十數時而汪洋大水竟愈隄上而傾瀉高屋建瓴勢如奔馬下南之白塘湖·關湖·安家湖·猪槽湖·道士湖悉數潰决洋湖·宣家湖·前湖·柘湖·水由隄上溢入定蕩坂埂决十餘缺之多爲禍之烈甚於去歲因改種晚禾方秀未實復遭浩刦靡有孑遺災後餘生何堪受此奇災現在瘡痍滿目哀鴻遍野嗷嗷待哺救死不贍伏乞貴會大發慈悲設法振救活我災黎無任盼切 
[滬北商聯會常會紀]  
　　滬北五區聯會於前日舉行常會到職員二十餘人由會長范鵬主席其議决案如下（一）會基問題公决現時暫不遷移俟在本區地基覓定後再行募集基金建設新會所（二）義務英文夜校公推陳翊庭爲籌備主任於本會第一義務日校内附設之（三）兩總會合併問題由出席議董陳翊報告南園開會情形畢公决一致擁護新總會（四）本區治安問題公决再行函催警署於西寳興路添設岡位（五）秋際改選問題公决造册付印限本星期六投票改選議畢散會 
[閘北商聯會開會紀]  
　　閘北商界聯合會於昨日下午八時在恒豐路敬業里會所開會列席者三十二人由正會長主席略謂本會自改定名稱承各機關團體紛紛來函道賀本會同人自當惕厲抱定宗旨以副市民之期望云云首由李廣珍提議游民工廠不收游民一事自由沈田莘擔任調停一切進行手續因本席前往蘇州未曾交代明白所以延遲至今現已有沈君從中疎解照鄙意暫緩進行如調停無效再次裂未遲諸君以爲何如請從長討論云云次王理卿謂倘沈君仍是表面敷衍而無事實上之裨益其延長時日無寗急速進行非達到收受游民目的不止王鴻機謂恐事過境遷夜長夢多而商民受害更不知伊於胡底李君又謂沈君處現已去信看事做事請不必紛擾云云次孫啓英報告義務學校開學情形次書記報告接陸稿薦祥記等號聯名來函指摘虬寳路商聯會種種非法如巧立名目·勒索捐費·虚立會長等各種病商情形主席以爲該信内未曾正式蓋章恐挾嫌攻訐認爲不合姑置不理議畢散會 
[徽寗同鄉會之歡送與歡迎]  
　　徽寗旅滬同鄉會因該會總務科職員徐季龍日内將有粤東之行特定於今日（二十九）下午三時在該會事務所開會歡送又該會法律顧問何世楨博士前代表上海律師公會出席菲列賓大會現已回申該會並於是日開會歡迎昨已通告各職員知照矣 
[檢定敎員蕆事]  
　　實地演習併於前日舉行 
　　檢定小學敎員試騐程序本規定二十八日實地演習因二十七日各題試畢時尙有餘暇故將實地演習併行試騐完畢故昨日無庸再試現主試臨時委員擬即日將試卷封送江蘇敎育廳請爲評判云 
[屠商黄文龍等呈文之省批]  
　　屠商黄文龍等以屠税問題延久未决損失太鉅具呈省署迫求宣示辦法昨接省署批示云呈曁粘件均悉此案業由財政廳另行派員會同淞滬警察廳查辦在案該商等靜候解决不必躁瀆仰即知照此批粘件存 
[寰球中國學生會消息]  
　　卡德路九十五號寰球中國學生會因擴充會務招收練習生數人助理辦事等情曾誌前報茲悉此項練習生因甄别甚嚴尙未足額其資格以中學畢業中西文通順書法秀麗且樸實耐勞富於服務性者爲合願應招者可先具中西文履歷志願書各一紙寄至該會再於寄信之翌日下午六時親自前往面洽云又該會受某處之委託物色建築製圖人員一位月薪尚豐如有願應聘者可向該會總幹事朱少屏君接洽云 
[國貨維持會關於商標之覆函]  
　　中華國貨維持會復駐滬商標局辦事處公函云逕復者接奉大函囑轉知各工廠將關於商標事件依法辦理等因並附商標法一册到會具徵貴局處維護實業之至意凡屬工商莫名感篆茲經敝評議會公决通函各工商廠號查照辦理矣知注特復 
[英商美倫公司營業近訊]  
　廣東路三號英商美倫碰和製造有限公司自登報招股以來中外各界人股者頗爲踴躍現已開始營業該公司以近時歐美碰和盛行各邦均來函定製廠内工人達千餘名每日出品甚夥尙供不敷求聞國外四月間所定者尙未交清云 
[香山同鄉會准予備案]  
　　滬海道署批旅滬香山同鄉會會長陳元燦等呈爲懇請察照前呈准予備案迅賜批示由據呈已悉准予備案仰即知照此批 
[滬南工巡捐局之新職員]  
　　滬南工巡捐局局長姚慕連查得本局辦事各員有因病請假有辭職·並有病故缺額未補者爰以傅恩晋爲調查員沈壽昌嚴鍾祥爲收捐員陳浩爲書記兼收發員何廣運爲查工員尙有差遺兼招待員一職將以相當之人補充已分别委任實行任事矣 
[四區警署招領迷路兩男孩]  
　　四區崗警前日先後查見迷路男孩二口一姓王名小毛年五歲江北人住居鐵路旱橋北首一約四五歲名阿毛身穿紅色花洋布衫褲姓氏住址等均不明瞭經劉署長訊問一過諭暫留養聽候出示招領 
[汽車肇禍併紀]  
　　四千二百五十一號汽車於昨日上午一時許駛經天潼路撞倒行人徐六胸部等處受傷經捕押令汽車載送受傷人往同仁醫院醫治旋即帶該汽車夫入捕房禀候捕頭發落又北京路山西路口昨日下午一時半有某西人自駕汽車駛過適有無軌電車駛來因撥機避讓撞於路側電桿木上汽車玻璃碰破汽車夫之頭面爲玻璃撃碎并將行於路側之寗波人載長林撞倒跌入汽車下受傷甚重當經老閘捕房五百五十四號華捕將戴拖也另雇車送往仁濟醫院醫治一面歸報捕頭候示 
[請領軋斃乘客棺柩]  
　　舊曆六月二十八日大吉輪船抵埠時有搭客某甲急欲登岸適輪轉舵將甲軋斃報請法庭派員騐明棺殮候屬認領在案昨有吳阿順投地檢廳禀稱通州人死者吳福林今年三十六歲是民之胞兄向在家中耕田此次乘大吉船來申探親致遭不測請求將棺給領車廳長准之着具結呈案 
[婦人吞燐畢命之請驗]  
　　住在天通菴鎭之曹金大近來出外不歸其妻顧氏年四十三歲因衣食無靠頓萌短見乃於前日背人呑服赤燐身死嗣經房東察知急送濟生醫院醫治無效於昨晨斃命事爲五區警訪悉恐有别情午刻命寳山縣吉一圖地保投報地方檢察廳請爲相騐 
[黄包車夫猝斃]  
　　昨日午刻有黄包車夫崇明人張海江拖拉女客至虹口蓬路小菜塲張忽患急病無力拉車乃女客給伊車資銅元八枚該車夫携得車資當即猝斃由探劉幹泉查見將尸舁送騐尸所候報請中西官相驗嗣由尸屬投捕房請求免騐捕頭准飭該家屬領尸棺殮云 
[拘究私刑吊打]  
　　寳山路陸長泰營造廠小工通州人陳錦興海門人王澤富二人前日被該廠司帳楊鴻彬喝令工人陳仙鶴王桃生等七八人私刑吊打並以黑油遍塗二人之身被五區崗警偵知入内將一干人帶區轉解司法科聽候核辦 
[呈控房東無故加租之飭查]  
　　本埠南北市房客租户反對加租之事日有所聞即如南市董家渡愼修里租户代表陳聞二等又閘北慶里租户代表楊盈康等又閘北大德里租户代表林聲生等均聯名具詞投淞滬警察廳禀控房主無故加租不遂勒令遷移或損壞房屋危險萬分請求維持等情徐廳長據禀之下昨已分别批飭各該管警署查明實情詳候核辦 
[虚設字號騙貨案先將生財拍賣]  
　　章玉書王芝愛等十餘户前投法公堂控蕭某串通沈式鼎·趙古義等在法租界益記棧内虚設漢口大德昌申莊先後被騙去巨値之洋貨等物私逃報捕後祇將沈趙兩人拘獲蕭逃逸無踪請求訊究判沈趙兩人交保限交蕭某到案訊究在案嗣因沈趙兩人無保管押昨又提訊先由原告聲稱查被告蕭某在九江鎭江等各埠亦設有僞字號被害者指不勝屈務求提案嚴懲詰之沈趙兩人同供民人等係屬夥計現蕭逃逸何處實不得知民人等在押實情無人肯保請示釋出尋交到案等語中西官判將該號生財先行拍賣展期七天再核 
[閔正剛糾衆尋仇]  
　　住閘北新民路之閔正剛與山東人張椶子挾仇甚深前晚閔糾集多人在新疆路華振坊内將張用鐵棍撃傷甚重閔即逸去由該處崗警告四區警署請爲核辦 
[和姦男婦各押三月]  
　　寗波人李根福前日至虹口塘山路一百零二號門牌吳阿財家内室與吳妻熊氏和姦爲吳撞見鳴到一千三百零三號巡捕將男婦帶入捕房分别收押昨晨解送公共公廨由原告上堂証明被告行姦狀態質之李供自去年十一月間起與原告之妻結識今旣被獲乞予寬宥等語而龔氏亦供認與李通姦不諱經李襄讞核供商之美雅副領事判男婦兩被告分别各押三個月示儆 
[控騙洋元案展期再訊]  
　　康仲虎控紹興人沈鎰湖騙洋二千元一案昨晨由廨提訊原告延羅傑律師上堂陳述案情訊之被告亦延慕思律師到堂代辯經中西官核供判沈交二千元人洋並保候展期研訊 
[被控騙洋案交五百元舖保]  
　　蘇州人朱鑑明因被日本人袁木三郎指控騙取値洋四百六十元之橡皮鞋等情昨由捕房將朱拘解公共公堂經中西官略訊一過判朱交五百元舖保聽候傳訊 
[婢女捲逃押半年]  
　　住居培開爾路五十四號門牌之廣東人李毓華前日投該管捕房報告所蓄婢女陳蘭花逃避無踪臨行被捲去鈔票·銀票·衣服·首飾等共値五百十九元請爲查緝捕頭即派包探趙光璧將該婢查獲搜出財物昨解公共公廨中西官訊據陳蘭花供稱捕房抄出之欵均係主人將我姦污後所給金衣飾亦係因此而得等語質之李毓華否認向婢行姦又稱即使有所付給至多亦不過百元數十元烏有如是之鉅云云堂上得供以陳蘭花所供並無佐証而捲逃則已証實判押女所半年期滿發濟良所擇配 
[過犯騙洋之押儆]  
　　吳阿明因見報紙登有北四川路求志里九百五十八號門牌陳鳴山招尋學徒陳傳大之告白乃於前日至陳處謊稱伊係法租界包探之夥陳傳大爲犯竊案已被法捕房拘押伊可設法將陳領出須　車資兩元當時陳鳴山信以爲眞如數給欵吳遂取之而去久無回音始知受騙報告北四川路捕房派探朱成將吳緝獲並查明吳係過犯昨解公共公廨中西官質訊之下判押西牢三月期滿永遠逐出租界不准逗留 
[菜場内建醮之取締]  
　　西門外唐家灣菜塲内各小販現因時屆中元節聯絡各攤户醵資雇羽士十餘人於前日爲始在菜塲中設壇啓建公醮數天事爲管理夫役報告滬南工巡捐局由該局税務處派員調查屬實即向阻止並責備首事者不應先未報局擅自設壇侵佔公共營業塲所有背局章據情回禀姚局長产發示諭着速移往近處𨻶地� 
設壇不得玩違云 
[戲園不換執照之科罰]  
　　滬南工巡捐局税務處查得南市新興園江北戲塲開演迄已數月未將執照更換有違局章因即飭傳該塲經理人李德福到局詰問李稱不知定章請求從寬當飭李繳税營業納按月清繳外另再科罰洋二十元以儆 
[竊車與銷贓並罰]  
　　法租界許滙甫所開之黄包車公司日前被陳阿三竊去黄包車一輛託劉裕生·陳阿大兩人銷售現爲原告查知報告捕房飭探將陳等一併拘獲帶入捕房昨解法公堂請究先由原告投訴被竊情形詰之陳阿三供認行竊不諱劉陳兩人供詞推諉中西讞員判陳阿三押西牢二月劉罰洋十五元陳罰洋十元充公以儆 
[侵佔賬洋案下週續訊]  
　　在百老滙路六十八號門牌開設益利西飯店之阿弟指控所雇侍者甬人許順金侵佔賬洋二百五十元昨晨由虹口捕房包探范德孚將許拘解公共公堂中西官略訊一過判令收押候下禮拜一續訊核辦 
[指控敲詐案注銷]  
　　丁林發投楊樹浦捕房指控安徽人江茂生藉端敲詐洋五十元等情昨由控目季立仁將江拘解公共公廨請究因原告所控並不能確切證明中西官遂判將案注銷被告開釋 
[公共公廨訊案彙錄]  
　　昨晨公共公廨民四庭由俞襄讞會同英密副領事訊理各案彙記如下（一）王瑞記營造廠主王瑞榮聲請破產案由王之代表慕思律師陳明欠人人欠不能抵過無力維持情形結果准給諭本廨理賬員薛邁羅作爲本案臨時清理員將該請求人欠人人欠各欵查明並登報十四天具報再核王瑞記所有賬簿自送該清理員查核至請求開釋俟理賬員報告後核奪（二）永安隆號聲請破產案結果本案各股東有不在本廨管轄範圍以内者有無力者應判先由王國衡全部清償限王國衡於三日内交五萬九千七百九十兩零九錢五分舖保（三）王興記聲請給諭轉換道契案結果旣經登報無人反對准予給諭辦理（四）童仲卿聲請着正大錢莊存户領取存欵案結果准間日登申新兩報一個月如期内無人反對准予結束將存欵各股東照分（五）婦人葉金耕梅訴徐時達離婚案結果改期訊理（六）吳小筠訴姚慶珊沈東生不理押欵案結果准沈東生具結出外料理（七）裘子山等訴正和錢莊經理夏品川等欠欵案結果吳建昌·徐樹衡·裘芝山·夏少堂等之請求不准仍照七月十七日堂諭辦理（八）英商顧發利洋行訴潘榮福欠銀案結果本案拍賣之欵准由原告具領其餘之欵繳存公堂被告開釋又午後民三庭由俞襄讞會同英密副領事訊理席友于訴吳耀庭賣買股票糾葛案結果候宣佈堂諭 
來函 
[全國商聯會總事務所書記長王言綸來函]  
　　逕啓者閲今日（二十八）貴報本埠新聞欄内載全國商會聯合會近訊一則内載全國商會聯合會會長張維鏞在滬召集開會地點仍假天后宮橋總商會云云查前任會長張維鏞早已辭職本會並無在滬召集開會之議亦無向總商會商借會塲之舉想係傳聞有誤應請更正即將本函登入來函一門爲荷全國商聯合會總事務所書記長王言綸啓八月二十八日 
 
 

Page 17

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *本埠新聞三 
[美最時洋行興遷開幕]  
　　本埠美最時洋行自歐戰後恢復營業以來生意日漸發達以致江西路二十四號辦事處不敷應用今乃遷於九江路十九號二十號新屋營業規模更形擴充昨日爲該行遷進後開幕之期又爲該行開剏以來第一百十七週年之紀念日及來中國開始營業第五十七週年之紀今日故特柬邀各界參觀頗極一時之盛云 
[聯益公司將移入新屋]  
　　聯益貿易公司前因工部局將其房屋變動故已遷至香港路六號半定於九月六日舉行遷移開幕禮一切營業仍由總理陸文中君主持云 
[先施廉價之昨訊]  
　　先施公司因六週紀念由前日起減價念一天陳列各貨鮮艷奪目尤以二樓洋貨部所列各貨爲最該公司又運到法國新發明之袖珍打字機本屬歐戰時法國偵探隊及飛機探險隊用以報述即時之軍情者若非輕便則軍中决不採用故無論何人何時何地均能適用又廉價出售云 
[永安陳列打字機]  
　　永安公司此次廉價期中袖珍打字機運到不少與各貨一併從廉發行云 
[瑞源生漆顏料號廉價一月]  
　　二馬路新開瑞源生漆顏料號主任爲姚萼輝君近親往產地採辦貨品又加工揀練現因新張伊始又特别廉價一月云 
[郵信截止時間表]  
　　來往地點　火車或輪船　　平信　　掛號信 
日本（取道門民）　滿秋丸　今晨（廿九）八時半　八時 
威海衛烟台天津　阜生　晨九時半　　九時 
日坎拿大美國歐洲　甲浮森總統　晨九時半　八時半 
汕頭　山東晨十時半　十時　 
香港廣州（包裏）　山東　　晨十時半　十時 
香港廣州　山東　晨十時半　　十時 
汕頭　　山西　晨十時半　十時 
長江各埠　火車與輪船　晚九時　九時 
愛琿（取道浦口哈爾濱）　火車　上午十一時　十一時 
[紀各校之開學禮]  
　　昨得各校消息其關於開學禮者如下 
　　北區公學海寗路北區公學業於昨日舉行秋季始業式本届又添聘劉敦厚·陳權二君曁金承德女士擔任敎務刻已到齊准於三十日（星期四）開始授課云 
　　飛虹學校閘北市立飛虹學校前日開學舊生到者二百六十餘人新生報名投考者擁擠異常惟高級尙有餘額云 
　　珠玉業校城内珠玉業學校昨行秋始業式同業到者張秉鑫·宗杏林君等約二百餘人學生報名者共有三百餘名内有半數爲免費生納費與免費學生之課業用品均由該校發給槪不收費云 
　　平民義校閘北海寗路天鑫里平民義務學校夜校部前晚行第八屆開學禮校長方聲雷致開會詞聞該校本學期新添日校部學生完全免費現已開始招生云 
　　滬北義校閘北恒豐路滬北義務學校昨日行第三届開學禮攝影而散 
　　滬海夜校北西藏路滬海公學附設英文夜校昨行始業式新舊生八十餘人主任阮君玉成向校長商酌另開一敎室并添敎員課程除原有數種之外又加打字一科云 
　　華特夜校新北門内北張家衖·華特英文商業夜校昨晚行開學禮學生頗衆並請定孫新君於九月五日晚試演無綫電話收受音樂等云 
[學務叢載]  
　　敎育界開學禮以外之各項消息合誌如下 
　　綏定學生會舉定駐滬代表西門美專校李彥生君近接四川綏定學生聯合會公函略謂國事日非外交失敗特與各地聯絡擬組織全國學生外交後援會以謀補救並舉李君爲駐滬代表云 
　　東方商業中學將闢新校舍城内三牌樓東方商業中學今春由校長姜適　等積極籌備至五月間始告成立敎師除沈立人馮建維兩君外尙有中外敎員數人近日報名者頗衆因大半係住宿者故其勢尙需校外宿舍云 
　　廣東崇德女校之校長返滬北四川路白保羅路崇德女學自創辦迄今已歷十有八載學級分中學·高初兩等小學·及幼稚園成績頗著該校舊校長萬應遠博士·及其夫人告假回美已於前日返申仍任該校職務並於九月六號開學云 
　　創設中學工商義校之先聲滬西貝勒路南段一帶工廠林立商店漸次開設惟尙無國民學校以故居民子弟就學爲難茲有協大工廠總務主任顧九如·營業主任申夢世商同謝仲復·王晋康·周俊卿·朱仁芳·陸文韶等發起工商義務學校學費槪免已假定該路衛家巷口張家祠堂爲校舍所有開辦及經常等費均由各發起人擔任捐助定九月六日開學云 
[大戲院將映「天方夜談」影片]  
　　法國影片公司所攝製 
　　天方夜談ＡｒａｂｉａｎＮｉｇｈｔｓ一書遍行全球歐美人民幾無一不知其内容而我國青年亦多知之即此一斑足徵是書之價値法國某大製影片公司近將是書中之故事編成影戲分十一大本據聞製造價不下一百餘萬金其工程之浩大可知最特色者羅致絕色美人一千餘人合演斯劇至佈景之新奇服裝之美麗皇宮之偉大以及種種奢侈華麗之陳飾尤爲斯劇之特長凡我人所未寓目之事物皆可在此片中見之斯劇中之主角由歐洲最著名之女伶扮演茲悉上海大戲院已將此片租定擇日開映云 
[記卡爾登之新電影]  
　　片名「斷頭後之一吻」 
　　現在卡爾登影戲院映演之「斷頭後之一吻」影片爲女伶南捷穆淮之傑作南捷所演影片到滬者如傀儡家庭ＡＤｏｌｌｓＨｏｕｓｅ財輕情重Ｂｉｌｌｉｏｎ及貧女識大義Ｂｒａｔ諸劇惟皆不及此劇之佳此劇攝於一九二二年劇情所述蓋係一種竊體例含有審美派之藝術表演一女子受環境之衝激忽生怪僻之愛情堅如鐵石誓必如願以償不惜斷頭一吻釀成慘果誠一奇妙怪誔之故事也全劇分六本自始至終僅爲一幕宮廷佈景且首尾不過數小時之事蹟如表演簡單則全劇尙不及五本故劇中除跳舞外一切舉止皆用徐緩法雖多費時間然含蓄極深能使觀使觀客就之尋味近代影片多重背景而此劇獨異於衆猶能獲名劇之尊稱（見美國電影雜誌）價値可知女伶南捷穆淮於攝演之先竭盡智力珠冠羽衣之服裝喜怒無常之神態無不力臻新奇而造成此空前絕後之傑作但願世人以高尙敏慧之眼光研究其藝術不可作尋常影片觀也（宗賢）（待續） 
 
 

Page 18

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *[儉德會將開文虎會]  
　　儉德儲蓄會爲增進會員之興趣起見特由胡惠生朱尊一等組織一春燈社除逐日在會中懸列文虎外并規定每逢陽曆一日·十五日之下午七時至十時開社一次懸列大宗文虎猜中者均有雅緻文具·及高尙玩具之贈品成立以來頗爲發達九月一日之社期係星期六特提早於下午二時舉行至十一時止文虎增多至二百數十條贈品除會中備置外社員捐助者亦不下一百數十種并於下午七時舉行一聚餐會每人餐資一元該會會員皆可往猜非會倘有會會員介紹加入叙餐者亦有猜射文虎之權云 
[醫界新訊]  
　　醫學士劉崇燕畢業於浙江公立醫學專門學校曾任鎭海良善醫院院長前者因事來滬旅滬甬紳盛竹書鳥厓琴余雲岫等力勸劉醫生在滬行道劉醫生已允辭去他項職務現設診所於西華德路兆豐路口四三八號另設分診所於南市十六舖後馬路合興里四號每日上午施診每人取號金一角云 
[南京秀山公園開幕之滬聞]  
　　前江蘇督軍李純身故後軍政界人爲醵資四十餘萬元就寗垣東城旗營附近購地一百零三畝關一公園即以秀山命名籌備兩年今始告竣園口置李秀册祠懸「英威閣」三字匾額蓋李故督生前所得將軍徽號也閣前建李督紀念碑建築係用新式由現任齊督撰文·題字碑前樹李督銅像像前建噴水池噴水之高可一丈以外池之南面置半圓式之薔薇架偏西有荷池池心有亭池北另有八角塘塘畔置太湖石銅像之東西各建西式房屋一所可供祭祀時之起坐·及平時宴會之用英威阁後面設植物園搜羅各種花木標題英漢名稱説明作用可供園藝農林家之參考現時種植者可數百種其餘亭閣建築尙多未及完工而每日游園者已有百人以上昨晨正式開幕各省軍政長官均有代表先期蒞寗參與開幕典禮云 
[集會表]  
　　本月陽歷　地點　　召集者　　事由 
廿九日　　牯嶺路　慶里徵徽寗同鄉會　徽寗同鄉會弭兵會　委員常會 
廿九日　　南市南庫站路　　普益　藝所　　展覽會 
廿九日　　南車站路普益　藝所　松　竹　　展覽會 
廿九日至九月四日下午　王壯飛君等廿六人　　單人網球之比賽 
廿九日至九月一日　　秀堂　　滬上靈學會　　祈禱世界和平會 
廿九日下午三時　清丈局籌備處　清文籌備會　討論會 
廿九日下午四時　四門外省敎育會　蘇浙和平協會　幹事員會 
廿九日下午五時　望平街商報館　新聞記者聯歡會評議部　討論追悼裴君國雄事宜之會 
[今日漸起風汛]  
　　徐家匯天文臺昨日下午四時三時三十分氣象預報云低壓中心已過冲繩之西入於東海仍向西北進行將抵此間海濱南方颶風已在香港汕頭上陸東海之南有暴風雨並波及福建與馬鞍島間之海濱本埠温度在下午三時前之二十四小時内最高九四·八最低七六·六去年今日最高八三·五最低七五·○ 
 
 

Page 19

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *常識 
常談 
[美女式之外交家] [  老圃]  
　　他國之外交家大率蒼顏白髮老奸巨猾獨中華民國之外交家則雪白粉嫩口齒伶俐尤長於外國語從無錯誤之文法與不入調之阿克生脱而生平聚精會神僅在於此故國事旣不甚了了更無修養但知趨炎附勢此誠顏黄門所譏習鮮卑語彈琵琶以服事公卿者也此種人才吾不欲深論但就中國敎育有不能已於言者昔人進學堂充出洋學生其志皆在放欽差今敎育進步宜不作此想矣然中國新敎育有特質皆注重於外國語尤注重於阿克生脱男學如是女學亦如是是全國之主人翁似仍不脱做欽差之舊思想而全國之主人婆似更有做欽差夫人之新思想此雖甚奇而細思之實無足奇其所以然者皆由敎育之權操之外人而敎育家惟一之宗旨在培養一得人愛惜供人玩弄聽人指揮之人才故一言一動求其賞心悦目此猶調鸚鵡養八哥者於鸚鵡八哥之舌必三致意焉不然若讀外國書爲求學計雖阿克生脱稍稍錯誤固不妨爲通才而今世少年或以爲大逆不道何也 
衛生 
[灶心傳染之阻礙健康] [  天鳥]  
　　近世灶心傳染之學説盛行衛生學家競相研究實爲一種重要之發明何謂灶心傳染身有一處失其健全之常度病原微生物憑之作巢穴日夜輸出毒素或所蕃殖之微生體妨礙全身之康健謂之灶心傳染其病點可在甲部而蒙害則在乙部或全體猶爐灶之昕夕煑備食料以供屋内各室之人所不同者食料乃有益之物而病灶之出品適足以危害健康耳 
　　灶心傳染之病點近已逐一證明散載各籍今彙彙錄其要者如下 
　　（一）扁桃腺人身有弊無利之物不止一端扁桃腺乃其一耳膨脹之時釀成乳鵝病菌藉之爲根據地可致風濕骨痛或他病故今之衛生學家主張割去扁桃腺也 
　　（二）齒牙倘齒牙腐蝕不知醫治則一日三餐均可導引膿液及微生物入喉胃胃何能健身何能强且毒素運入血脈及淋巴管時可發生種種惡果嘗見病胃者口中鑲牙用籜盤籜盤本宜每日洗刷詎知其人疎懶套入口内月餘未滌乃攖胃病余爲之刷去積垢令其每夜浸入清水中每晨刷洗其病乃霍然而愈 
　　（三）副竇篩骨蝶骨額骨頜骨有空𨻶之部稱爲副竇竇� 
中有時爲微生物所侵襲寄生於内旋成巢穴歷久不絕爲祟無窮非用外科手術不能脱累 
　　（四）中耳及乳突耳管流膿不能視爲無關緊要能發生腦膜炎及他種疾病故宜早治乳突部有病亦然 
　　（五）胃腸胃瘍慢性闌尾炎等症均可爲灶心傳染之起點而妨礙全體之健康 
　　（六）生殖器男子之前列腺以及女子之子宮附屬具均足爲積聚微生物之區患淋病白帶白淫者宜早爲治療也 
　　（七）皮膚與膜皮膚黏膜光滑膜中苟有膿袋未能切去可爲微生物之源藪而貽禍他部也 
　　以上所舉僅擇重要者而之灶心傳染固不僅限於此數端耳 
經濟 
[紡廠中廢花之利用] [  西]  
　　目下各紗廠所用之灰黑色包紗紙無不購自紙廠而對於餘下之廢花及油棉花等均棄之不用或以賤價賣出此實極不經濟者不知正可利用此等無用之物造成極好之包紗紙以供本廠之所須棉花之纖維爲各種纖維中之最長者故製成之紙亦最强韌用以包物頗爲合宜河南鄭州豫豐紗廠此法早已實行成效卓著今將製造之法略述如下以冀各大紗廠起而提倡焉 
　　（一）機械廠中以經濟關係可不全用機械製造人工及機械參半已足且所用機械國内均可仿造無須仰給於外洋此亦爲提倡國貨挽回利權之一端 
　　（二）製法法分煑洗造紙三部先將無用棉花揀去其中雜物放入鐵製球中加石灰水或燒碱水用蒸氣中熱數小時後取出放入洗料器用水洗滌隨洗隨打至纖維可完全分離時爲止乃放去其水加入適量之稻草（亦已照樣製過）及黑顏料製成極薄漿糊狀用手工漉之乾後即成佳質之包紗紙可供應用矣（乙種酬） 
道德 
[舊家庭中人生觀的差誤] [  瘦狂生]  
　　人生觀三字的意義簡略説起來就是人生的目的怎樣所以差不多是各人各樣的我有我的人生觀他有他的人生觀怎樣的人生觀才算高尙怎樣的人生觀才算差誤這問題很難解决我個人的見解以爲含有世界國家社會觀念的人生觀才算高尙只斤斤於衣食住或囿於一部分的人生觀便算差誤照這個解答來觀察舊家庭中人生觀竟差誤到十二分現在分晰在下面 
　　父一生一世的作牛馬只想積上些家產傳結兒子將來靠他食用 
　　母只曉得生育兒女主持中饋將來希望做婆罷了 
　　子腦中常存著我是傳種接代的爸爸有家產給我何苦去求學呢 
　　女我是别人家的人只想多些妝奩嫁一如意郎君 
　　我們要知道家庭是社會的基礎所以要改造社會先要改造家庭現在舊家庭中的人生觀如此卑鄙如此差誤你想社會還會改造麽願一般舊家庭中的人物快些覺悟過來罷（乙種酬） 
法制 
[違警律中之公共發生談] [  劍芙]  
　　公共衛生與個人衛生有别個人衛生由各個人任意行之非他力所能干涉公共衛生則對於外部障害之原因欲預防或鎭壓必假行政機關之力以行之此衛生警察所由設也茲將違禁罰法中妨害衛生處罰各條擇要述之如左 
　　（一）關於飲食品之衛生飲食品爲日常不可缺少之物種類多而消耗亦速警察官署能直接對於出品者加以注意其收效甚大故如攙雜有害物質或以不完全之方法製造或陳列時應加覆蓋而不加蓋者即當禁止販賣並有十日以下拘留或十元以下罰金之處罰焉（違警罰法第四十七條） 
　　（二）關於住屋之衛生住屋之陰濕腐壞有碍住居人之健康故警察官署當爲適當之干涉例如便溺所污穢而不掃除者疏通雨水污水之溝渠毁損而不浚治者任意投棄糞土穢物而不納諸一定之藏置所或不加覆蓋者均得處五元以下之罰金焉（同法第四十九條） 
　　（三）關於市街之衛生市街爲公衆往來之地尤非保持清潔不可故清道事務由警察官署擔任之最爲有效推此目的而設公厠修暗渠置糞土裝置器定糞廠地域糞船停泊地域禁道路便溺禁曬晾煎熬穢物於人烟稠密之處皆於公共衛生有益爲衛生警察所應注意如有違犯得分别處以十五日以下拘留或十五元以下或五元以下之罰金焉（同法第四十六條第二欵第三欵第四十九條第三欵第五欵）（乙種酬） 
科學 
[化學常識] [  天夢]  
　　（七九）鋱之説明 
　　（一）名稱鋱 
　　（二）各種名稱拉丁英德等國都叫做（Ｔｅｒｂｉｕｎ）日本叫做（的律繆謨　　　　　）我國舊譯的名詞叫做（　）又叫做（鋱）現在决定叫他是（　） 
　　（三）符號Ｔb 
　　（四）存在同了釱鉺等質混合存在加度里内得鑛石裏面他的爲量狠稀少的 
　　（五）性質係一種稀有的金屬物極似鈰（已見前述）有特别光帶他的化合物都是淡紅色與氱氣化合便成黑色或椶色的粉末不能在鉀液裏面溶解却能在炭酸鉀溶液裏面溶解的純粹的原質在空氣裏面不受潮解 
　　（六）舉例他的功用尙未顯著一時還没有什麽例子可舉哩 
　　（七）製取取他的硝酸鹽類用結晶法可以取得他的純粹原質 
　　（八）總結這個原質在西歷一千八百四十三年同了铒質同時爲化學家毛桑陶Ｍｏｓａｎｄｅｒ所發明的 
敎育 
[成年失學婦女之補救方法] [  味青]  
　　近來提倡女子參政女子職業之聲浪日高所以各級學校招生皆男女兼收意在使受平等敎育以宏造就夫男女兩性天賦本能原無甚差别徒爲歷來習俗所壓迫十年以後人才輩出行見巾幗事業當與鬚眉齊驅惟成年失學者實占女界之大部分且爲現在家庭之重心鄙意亟宜補施相當敎育使人人具有普通智識於社會之改進大有功效也補救方法約分積極消極兩項 
　　積極方面（一）各級學校宜添設婦女補習班專收二十歲以上四十歲以下之婦女授以淺近國文國語及各科相當學課（二）各地宜多發起通俗演講會之組織即以師範肄業或中等以上學生爲義務演講員並可加入音樂影片等正當娛樂以助興趣（三）大家族中宜以延一女敎師闢一敎室每日授課一二小時或爲星期講習會 
　　消極方面（一）舊式女子最迷信神權及一切風水星卜等無謂之避忌遇有婚喪等事於舊時不良習慣每不易打破皆此輩婦女缺乏常識所由來略受敎育之後使家庭社會漸能改觀（二）婦女於生產育兒疾病均是舊觀念往往易入歧誤因未受敎育之故無適當辦法對於此點宜多灌輸以衛生生理醫藥等普通智識（三）舊式女子在家庭爲男子之附屬物故生活倚賴男子經濟上尤不負責任不知得錢之艱難每多於裝飾品消耗品任意購置養成驕惰習性中等以上之家庭類多終日無所事事使受敎育以後漸知職業之重要獨立之可貴減少消耗更得互相之利益影響於社會生計亦頗巨也（不受酬） 
雜錄 
[植樹可以減少風災] [  澈悟]  
　　今年八月大風據泰縣鄉下人説内下河一帶的晚稻損失有十成之四不可謂不巨了我對鄉下人説現在農林學家講究防免風災的法子據説植樹可以減少風災因爲樹身高大可以攔住高風減少風的壓力樹根深而有力又當得起風的來勢不比草本稻麥莖細易倒但是低窪之處容易積水土黏力鬆不宜植樹須擇高處或河岸上閒地植之所植之樹須擇社會需用的按期植伐新舊替換旣可因此生利又可減少風災暑熱天氣多一樹林還可樹蔭乘凉共話農事且爲鄉間多添風景又據研究衛生的人説樹木可以調和氣候有益身體一舉數得何樂不爲聽者頗以爲然故此寫出來和各地農會與業農的諸君子討論討論（乙種酬） 
 
 

Page 20

 
 
第一萬八千一百四十二號;中華民國十二年 西曆一千九百二十三年八月二十九號
星期三 * *   
 
