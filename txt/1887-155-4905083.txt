# 1887 - 155 - 4905083

 

Page 1

 
 
[發兌石印雲程必備] [  點石齋主人代啓]  
　　蕉綠奸主人藏有名輩窗稿及近時試藝千　皆詞意輕靈理法縝密題之　巧偏全截搭無不齊備爰付石印以供同好又精選近時舘閣賦百　萹分韵試帖四百首重編分　文料初二集統　之曰雲程必備分訂十本用綢匣裝池每部價洋一元八角倘　惠顧所向滬上掃葉山房文宜書局江左書林及各書坊曁南北申昌各埠申昌購取如躉售希至申報舘帳房及鎭江申昌　　室靣　價更從　此佈 
[敬印雍正硃諭旨告曰] [  點石齋主人代啓]  
　　雍正硃批諭旨一書凡百十有二册武英殿刊板初印本民間向不多見自經兵燹尤如吉光片羽彌希彌珍而四海臣氏轉無以窺建　之　心而　治之謨不著今有友人出其家藏初印本村點石齋石印仿巾　直行本大小而凡三擡雙擡單擡諸　式悉仍舊貫不敢輕易體裁　違功令敬印硃字赤黑分明絲毫無悮非比鉛板梨板之字跡摸糊易於　謬本齋隨股附發樣張明眼人自能辨别也現巳開印定本年九月底出書預定每部價洋二十八元先交八元掣取書票書成找年二十元憑票取書一部其未經附股者統定四十元發售每部計六十册外如文木箱子一只提攀鎖匙悉用雲銅隸字顔蓋精緻絕倫凡在同志幸早賜顧售股處上海點石齋南局帳房清遠里新泰絲棧杭省薦橋街晋義莊蘇　間門各錢莊鎭江鹽公棧京都源豐潤票號 
[石印阮刻十三經注疏并校勘記訂期出書啓] [  點石齋代啓]  
　　古人於校書一事喻之曰如掃落葉如拂几塵非以此寛假也蓋言校警多一次斯舛　少一次耳本齋所印阮刻十三經注疏并校勘記一書校對巳三易手而又慮其有遺漏也特加工再校一次期無貽誤士林而後快故出書之日不無稍　約至閏四月終當可竣工料想售書諸君子當不以此爲嫌也特此預啓 
[大題觀海初二集] [  點石齋主人啓]  
　　石印大題文始於多寶船而文彚文府掄元等繼之然皆陳陳相因雷同者十之九甚有將原書重印改換名目藉以漁利本齋心竊鄙焉用是不惜重資購求家藏舊文於東越吳氏得國初以來鄉會墨硃卷房稿選本文二萬七千餘篇延請名宿詳加選擇始自　初訖於乾嘉得文二萬篇是爲觀海初集自大學至孟子題惟備道咸而後專取絶時眉樣利於塲屋者亦得文二萬篇鄉曾墨什之二窗稿什之五試續課藝選本專稿什之三其巳見文彚等書者概從刪薙是爲觀海二集自大學至孟子題亦惟備間有一題兩篇者必一整一散一奇一正相間而登便於取材而評語圈點校勘無一不臻美　庶獲免於草率從事沾沾漁利之譏也於去年六月間登報搜文九月開選定於本年十一月出書躉售格外公道特此佈聞 
[效法巵言]  
　　中國自開闢以來天下大局凡三變洪荒之世不可得而言矣黄帝遇蚩尤於涿　之野遂興十兵作指南車以定方向卒戮蚩尤戡定宇内此爲戰爭之始繼之而興者堯舜垂衣裳而天下治尚文事而不尚武功於是天下一變周衰道微至始皇以力征經營天下焚書坑儒禮法蕩然於是天下又一變今日者中外通商泰西數十國皆越重嬴而至叩關而求互市技藝制作之巧見所未見聞所未聞人巧極而天工錯幾洩陰陽之秘而奪造化之功較之古昔又爲一變航海以輪船行地以火車製物以機器戰事則純用鎗砲命中及遠幾欲盡天下之鐵鑄以爲殺人之具其他算學電學聲學化學醫學制造學測量學以及格致諸學皆深入微渺不可思議無論爲古之所無卽數十年前皆夢想所不到者也至今日而何幸得親見之親聞之豈非吾人生平之大快哉西國之人至我中土日出其技以示我亦欲我則傚而步趨焉惜學之者僅得其皮毛而已此由於習之者無恒心爲之者無固志上以之爲重則下亦不以之爲貴天下知進身之階發軔之始不繫於是雖知其善而熟視若無覩焉嗚呼此所以因循苟且日復一日而不能馳　外之觀也或曰西人之學所謂鑿破其天者也譬如鑿混沌七日鑿七竅而混沌死矣以西人之法行之於中國竊謂有所未宜者以輪船而行於江海則中國之舵工水手操沙舶而駛風帆者胥失業而無餬口矣以火車而行於陸地則中國之驢騾牛馬所以任重致遠者將仰屋而嗟乏食矣織絍冶鋸融鍊製造之機器行則各業之工匠役使無所供其奔走因之而號寒啼飢流離顚沛者當不少矣苟行西法是無益於國而有害於民也或人之言如此是知其一而未知其十者也成又言曰電報之傳頃刻可達雖暌違千里有如晤對一室其便捷莫之與比宜乎可行然邊疆兵警昔但報之朝廷今則聞於閭　保毋民心因之惶惑匪類緣此以乘機煽亂乎是便捷不如阻滯之爲佳也西法之事事不宜於中國皆此類也是殆不然舟車機器以逮其餘諸學之興皆不過近今八九十年間耳其先亦如中國之恃帆楫賴牛騾尚一手一足之力已耳逮乎技巧日出群妙畢陳其國之民未嘗聞甘廢事而興嗟居家而坐食也蓋卽用其民以爲之佐理雖曰機器事倍而工省何嘗不需人以爲之承應哉如因此而并廢西法是猶懲羹而吹虀因噎而廢食也可乎哉且中國近日盛行日報上而軍國大事下而閭閻細故無不備載幾於夕刊而朝布遍逹乎四方流行於遐邇人人皆以爲便若以電報之速足以搖動人心則日報何嘗不紀治亂何嘗不談變故足以擾其淡定甯靜之天哉如或之說則將毁　窒明滅智廢情汶汶漠漠不識不知無思無慮日安於混沌而後可也至今日而我欲盡效乎西國之法如日本之所爲變本加厲亦步亦趨固所不必然但陽慕乎西法而姑爲之淺嘗漫試焉不盡其所長而但得其形似此正如優孟衣冠亦何所裨要之富强之術雖非盡由西法而未嘗不以西法始或以爲卽使借西法以底富强亦祗步武其後塵而已未必能駕乎其上也吾以爲苟能步武是　足矣西人處心積慮求之數十年而後得造其境我卽欲一朝而盡獲其所長談何容易曩者西人曾有借　自强之說此正至當不易之論彼群然起而非之者未窺爲治之本原也孔子聖之時者也生乎今之世必不反古之道亦惟有以其矛陷其盾而已我而欲制西人亦惟倣行　藝術精益求精而已惟是由今日觀之中國似不如泰西由將來觀之泰西當不如中國何則泰西寶藴巳空菁華盡削卽如英僅一島國獨恃煤鐵以雄於天下然近日用之愈廣掘之愈難數百年後愈深愈少將何以供其所求勢必取之於中國此必然之理也他國亦猶是耳前則以彼之能傲我之所不能後則以我之所有傲彼之所無天道循環斷無或爽者也夫形而上者道也形而下者器也論道則中國先於泰西論器則泰西先於中國中國此時猶如太璞之尚完混沌之未鑿自與泰西通商其端漸開其機漸闢運會之來雖欲制遏之而不能也將見不及百年泰西之所有我亦有之我於此時不止與泰西絜長而較短並駕而齊驅也佛經之所謂金輪聖王者將於是乎在 
 
 

Page 2

 
 
[諭旨恭錄]  
　　○閏四月十三日軍機大臣面奉諭旨此次軍政卓異記名之頭等侍衛連慶等三十八員着於本月十六日起按照名次先後每日二員於寅刻赴乾清門伺候召見如是日未經召見仍於次日預備俟召見後其次應行召見之員再行接續預備其餘各員以次遞推欽此 
[鐵路要聞]  
　　○津沽開辦鐵路河東小聖廟及火　廟後一帶民房均在應拆應拆之列居民麕集男女老少環向縣府道憲籲乞保全現在勘得由老龍頭逕達鹽垞可保民居免拆由地方官會同總辦伍秩庸觀察詳禀傅相矣沿途經過所佔地址聞分上中下三等給價上等每畝給錢十五千中等十千下等斥鹵由一二千至四五千不等如遇墳塋除設法繞越外倘難設法另給遷葬之資棺木腐爛者加給棺費似此辦理兩不偏枯鐵路公司固屬樂從而民心亦皆安貼也 
[潯江絃韻]  
　　○一雨經旬江水驟漲數尺有宿松帮木簰架由漢江下駛朝平兩岸闊風正一帆懸得意疾馳千里一瀉駛過浴港舟子招架不住順流越過九江大關直至相距二十餘里之張家洲頭給得收泊該商卽詣大關請丈十六日晨刻關道李亦靑觀察督同書役乘坐長龍船詣簰丈量至午刻始回榷署○日前九江電報局委員徐君熿接登萊靑道盛杏蓀觀察來電飭赴烟臺商議要　徐君卽於十四日乘江表輪船往申江轉坐他船北上是日本局司事及各寅友均詣舟次躬送行旌○初八夜有萬順昌茶船一艘停泊湖口縣上游廻峯磯三更後突來狗盜多人乘舟人熟睡時撬開艙門竊去皮箱兩口寳紋一錠及洋蚨滙票等件直至次日晨起始知失竊卽詣水師汛某砲船開具失單報案連日地方官會同水陸各汛派人四處緝拿未知能否弋獲也○楚人傅守德號寶田天性純篤磊落英姿先年在孫庚堂車門戎幕得保藍翎知縣後因親老家貧陳情乞養僑寓潯陽未幾太夫人仙逝傅君哀痛逾恒治喪華卽結廬墓側日夜相依閱三寒暑服旣闋親友勸之再四始薙髮下山遠近之人無論識與不識間其風皆呼曰孝子孝子楚北任君籲門重其眞摯造廬過訪傾談之次贈以四詩情意纏綿可歌可泣錄其警句云椿萱靑靄合屺岵户雲　寒楓秋葉　　草夜風多山空危古石風　瘦梅花亦可謂嘗鼎一臠矣 
[金陵客述]  
　　○武定橋之大油坊巷内有某宅宇深　垣崚與清節堂僅隔一後牆前後計四進三開間間架宏敞迤東有薛荔一壁高二丈緑蔭扶疏與院内簾押窗紗相掩映風來則葉葉招颭翠碧欲流雖當火傘張空而掃地焚香羲皇一枕令人之意也消皖左依劉客曾齎磨鏡具挈乃弟來尋江總宅知該屋爲其兄現任拓林潘通守之别墅乞得東廂仿惠連之聯床風雨未幾乃弟試獲售見者咸譽宅相至到門不敢題凡鳥通守旋亦履任貨且宅十有餘年矣月之十二日未晡是宅忽不戒於火以所居在秦淮之側救火者易於挹注立卽撲滅僅焚去前二進而止亦未殃及隣里客適過其下　　燼猶熊熊在烈日中抱甕者仍絡繹默念昔年曾有一叚香火緣如機雲之在洛中徐誦王漁洋十五年前曾繫馬數枝初種不勝鴉之句爲之黯然消魂者久之 
[會黨甚多]  
　　○湘鄂皖吳沿江一帶皆有哥老會匪暗通消息　地蔓延旣不能悉數擒拿亦豈能盡行誅戮地方官以安良除暴爲心惟有隨時防範加意梭巡而已漢口關道武觀察訪知會黨　匿跡於漢鎭聚賭窩娼靡惡不作遂將會黨姓名列榜曉示嚴密查拿此令一出會黨自知不能容身相率遠去前禮拜一太古公司安慶輪船中漢啓行回滬時有會匪五人附輪東下擬至蕪湖上岸乃該船尚未動輪而二人已被其親人挈以登岸祗存三人在船展輪後收取客位水脚二人囊槖空空不名一錢搜其笥並無長物又搜其身果無銀錢惟有一摺並小旗數面洋布名單一幅字跡與漿粉並落不堪辨認旂上書冰清玉潔等句其摺初則緊握不放揮以鞭方始釋手取而閱之係書一切隱語其爲會黨無疑本擬送官究辦繼念送官則首領必不能保何苦作此罪過事行至黄州驅令上岸將旗幟單摺等抛擲江心尚有一人已在九江上岸亦未至蕪湖也 
[大美國機師易滋君傳略]  
　　○機師易滋君自幼天姿聰穎性好機器九齡卽能自作小輪一艘十二齡見機器最多之表立可拆缷自知至十三齡時其父貿易虧本家　蕩然迫於境不能讀書學藝惟暫作小經營藉餬口後遇一東主藏書甚富得以日賈且讀其學業由此精進生平著名事業甚多其最著者若起沉船之鉛他人無所措手伊則獨運心裁立刻起出西法入海向用機器伊以酒桶下水看海底之物歴歴可數較爲省事因此知名二十二歲立一專起沉船公司獲利頗厚三年以來公司票歸其大半後又創立玻璃公司不意稍爲失計二年間致虧二萬五千餘金是以歴年所蓄皆歸於盡幸有友人挪借白金一千五百兩再立起沈船公司作至八年獲利五十餘萬其時適逢南北花旗互相　吞之際美國家聘其來京包造戰艦七十五日而成三兵輪七鐵中又改造一極大之船裝砲至一百零七尊之多此　見其迅速無比後於一千八百六十七年至一千八百七十四年造好現在仙得可雷地方極大之橋其中空計五百二十尺兩旁計五百零二尺跟基重至八十一萬石深則一百三十六尺天下五洲此橋爲最告成之日洋溢泰西無不佩服並海口向有淺灘久爲船患　國家歴派十七人承修皆無功而回自伊承辦之後皆謂其立法不善萬難成事伊執持已見墊欵興工迨至大功告竣舉國若狂蓋其法其易不過將海口收緊使其水急自然沙流兼之碼頭兩岸種植樹木自能經久美國家派人察騐水深已三十六尺用之不盡矣向來紐約至新金山水路輪船須繞二十餘日方到若開潘拿馬地方二百五十里水路接其兩頭則七日可到奈潘拿馬之河萬難設法開通換船更多不便伊擬作一船塢可將船裝起由其地作二百五十里鐵路將船由塢走鐵路陸地行舟不過六七日可達金山快於水程三停之二可謂奇想天開此事已議有成尚未動工卽齎志而没惜哉泰西不乏奇巧士自能續成然而若易君之巧恐亦未易得也大美國欽命駐滬繙譯官易孟士謹識 
[貨船沈没]  
　　○客有自瓜洲赴揚州者言本月十二日江中波浪掀天風狂似虎内河船隻率皆停泊不敢駛出忽上水來一貨船高掛布帆乘風下駛將及瓜洲陡被一陣狂風將舟吹覆江　救生船瞥見赶卽往救維時風狂雨驟水急異常聞僅救起一人全船貨物盡行漂没吁亦慘矣 
[火未成災]  
　　○揚州轅門橋街店鋪林立爲菁華薈萃之處十二日晚新開某廣貨店内所點洋油掛燈因火過旺忽然炸裂徧地皆火櫃旁適堆洋油多箱見者莫不胆破　驚赶急帮同店中人用柴灰將火悶熄得以無事然左右鄰巳吃驚不小矣是處四通八達屋宇櫛比數年前兩次火災失資甚鉅此次雖未成災然人巳不寒而慄該店痛定思痛擬倡議醵金做會以答神庥然天道遠人道邇乞靈於神祗不若曲突徙薪之爲得計也 
[湖督將臨]  
　　○前紀湖廣總督裕壽山制軍赴都陛見道出申江云云兹聞官塲傳言言憲節已將戾止昨日本埠印委各員均往金利源碼頭伺候上海縣蒯邑尊先期巳飭辦差家丁預備行轅一切矣 
[佔河涉訟]  
　　○徐蘭亭投縣訴稱小的家在浦東廿四圖務農爲業近有夏昆榮者擅將龍游港築斷建搭住房查此港本係官河向通潮汐今被填塞致附港一帶田禾無水灌輸向之理論一味逞蠻不得已投案歴陳籲求提究蒯大令飭差提夏請帮審委員宋二尹升堂集訊徐伸 
 
 

Page 3

 
 
訴前因夏供龍游　歴來淤塞並非由小的填斷叩求明察可也二尹曰私佔官河有干例禁本應懲辦姑予從寛可速將填斷之處赶緊挑濬以期潮水流通夏叩首遵諭二尹着兩造各具遵斷切結備查 
[瘋人慘死]  
　　○昨報列本城新北門内玉器作主費阿慶瘋發自刎一事兹悉富時朋藥封治可無妨礙而費復乘人不在以手挖破刀痕迨人知覺重復延醫敷治則已無效延至午後氣絶身亡當費在時久無生業一貧如洗日食艱難此次棺衾均由妻母懇諸同業友潘金寳措集金資嗚呼慘哉 
[堅執受傷]  
　　○馮炳雲同妻潘氏在裏虹口楊家灣地方開設老虎灶其貼隣之寗人莫小狗係充一百八十二號華捕日前因買水爭毆彼此報捕潘氏稱被莫打落二牙又傷下體捕房命該氏至同仁醫院而該氏不願至該醫院由馮炳雲舁至會審公廨喊控蔡太守將情諭知麥總巡捕查究麥君傳訊該捕不認行凶卽飭送該氏至仁濟醫院騐傷昨解公堂請訊包探王阿二禀　麥總巡命查此案原委查得華捕莫小狗向老虎灶買水手持甘蔗一叚在老虎灶門前水缸洗滌馮夫婦見而阻之莫言取水給錢亦可何必相阻因此口角兩造報捕後送該氏至同仁醫院醫生命該氏洗體細騐該氏不允又投憲案喊控經麥總巡捕頭傳該氏送仁濟醫院由醫生騐得左醫有皮傷所云落下之二牙騐無打落痕跡或者其牙本已浮動因而落下馮炳雲供莫小狗常來取水不給錢又持甘蔗在水缸内洗滌向論被將我妻拖至伊家按倒在地毆打衆隣皆見打落牙齒二個呈騐下體受傷現又舁案傷勢甚重我祗夫婦二人設到醫院無人送飯情願自已延醫莫小狗供與馮是貼隣常買開水給錢令因洗甘蔗被阻口角該氏自到我家尋釁我未毆打蔡太守間馮爾妻被莫毆打旣稱衆隣皆見有人來作見証否答稱有賣甘蔗人包再元在此太守隨着上堂包供該氏與莫爭執後又到莫家言任被打死等語莫揪該氏髮打幾下我曾看見莫又稱句係馮相識之人來總巡稱昨由我傳問情形飭莫退出時莫被馮及婦女等拖扭我聞聲命捕帶回向馮開道不得如是馮始走散可見馮之蠻横太守謂馮所控妻受重傷至兩處醫院騐得並無重傷馮旣不服當送妻至上海縣騐傷核辦 
[英界公堂瑣案]  
　　○昨日英公堂應由奥國夏正領事會訊夏君有事禾到故歸蔡太守獨判○趙仁俊稱開仁泰永雞毛舖所有鷄毛上在平和洋行棧房打包昨夜有楊金牛闖入行竊適被管棧人鄧文炳所見拿獲後又被脫逃報捕拘案棧中鷄毛被竊三包尚未取出不知以前曾否竊去須再秤過始能核數鄧文炳供前已失竊銅器洋東要我賠償因此格外留心昨夜九點鐘時見此人在所堆貨物上面我靜以觀其動靜俄見伊上屋知其不能從屋頂遁逃且我所持之洋燈可以照見伊伊不能見我故仍靜以待之旋見伊下屋我持木棒上前扭住作毆擊之勢伊跪求免打熟視之則卽貼隣之金生也我一手扭伊同出棧房一手鎖棧房門伊乘間挣脫而去我卽告知洋東報捕拘獲楊金生供在捕房存儲洋鎗棧房内爲車夫住處則與平和棧爲隣昨夜向鄧討鷄毛作枕被指爲竊蔡太守謂愓金生黑夜入人家非行竊而何隨判管押諭令趙仁俊查明鷄毛缺少與否再行核辦○浦東人朱茂茂稱與妻弟張錫錫同在滬上爲裁縫昨夜停工後同在茶館啜茗突有素不相識之寗人張阿狗不知與何人尋釁將椀飛擲其人避開反傷妻弟嘴唇由捕拘拿張阿狗當送妻弟至醫院經醫生用針綫縫傷敷治據云須醫一月現在口不能開飲食難下且妻弟一日不做工一日不得食如在醫院飯資無着今蒙解案請爲公斷張錫錫亦到案不能取供張阿狗供爲扛夫因同業顧小木欠我錢二百文向索無着反出不遜之言我忿甚擲椀誤傷張茂茂今願代爲醫養蔡太守隨飭朱茂茂仍送張錫錫至醫院醫傷張阿狗押令央人供給張錫錫飯食再行核斷○包探戴金寳稱張雲生至傅阿順所開之客寓住宿行竊大紅呢及布被二條質錢由我拘張吊贓送案傅阿順申訴前情請爲給領張雲生認竊求恩押鋪夥請追押本錢一千四百文蔡太守隨判張雲生發捕房管押一月贓交傅阿順領去此係竊贓不償小押鋪質本○包探王阿二稱積竊余阿金前已遞籍今又來滬住客寓往拿時搜伊枕下有鐵鑿一把的係賊具送案請辦余阿金供不曾行竊鐵鑿非我物現又患病　太守飭送余阿金至醫院騐病又據該包探禀帶同余阿金至院騐無病症太守隨判余阿金發捕房管押兩月鐵鑿銷毁 
[法界公堂瑣案]  
　　○小東門捕房西捕昨至公堂訴稱前晚一點鐘時洋行街横街聞有人喊呌聲前去查看見有三男兩女大肆吵閙不服彈壓一人將我之花擂搥奪去一人扭我毆打越十分時解釋不開我被踢兩脚幸有友至始得解開友人之背　被毆擊當卽拘到一人解案請究王司馬詰解案之鄧來發據供安徽人在湖廣船上爲水手船泊南碼頭船主謝敦發前晚同花烟館妓巧珠在一枝春茶館對面飲酒計錢五十五文其時尚早詎巡捕來將我毆打司馬謂因何打爾答稱無事王司馬謂無事斷不打爾着將鄧來發暫押傳到巧珠再核○捕房昨解紀阿金請訊法包探禀稱源告今日未到據云有開小茶館者尚有餘屋有一婦人前去租賃茶館不允該婦文挽人租定　　後昨日又檄進一人總之乃不實不盡之事王司馬詰之紀阿金據供鎭江人前年八月初九日曾姘一花烟館妓女名汪聾子是汪蓮生之妹本月初五日託言出外買物一去不返四處找尋於初九日尋到十二日在英公堂涉訟蒙蔡大老爺訊斷以我旣不要此婦不如由　自主免致涉訟現在該婦另借房屋日間在烟館做生亷自尋到之後伊令截脚錫錫出塲硬要我將婦領回索洋八元我不付卽誣我折梢送押捕房司馬謂爾因要人故去找尋旣已尋到何又稱不要答稱伊烟癮甚大故不要因其逃逸時曾携物件去爲此往尋王司馬謂今日原告不到着將紀阿金暫押候原告到來再訊○小東門外飯店主魏聚堂投案訴稱昨晚有三人到店吃飯計錢二百二十文代還酒店錢八十四文伊等竟不名一文爲此鳴捕將伊等送案據杜雲泉供浦東人在永盛碼頭擺藥攤昨適天雨在小東門遇見搖小船之阿壽同至飯店吃飯後又來一人是阿壽之友吃飯連酒錢不過二百十四文將所帶之小帽作抵伊不要王司馬謂三人身無一文反要飲酒現在如何還法答稱願俟天好賣藥得錢卽可還彼司馬謂誰肯候爾着卽尋人來保赶緊還錢○法包探獲到車夫王順坤請訊並禀稱因有客由輪船上岸　車載鋪蓋等物客又上船取物伊卽將鋪蓋推去今得尋到然物件之可以質押者已被質去王司馬詰之王順坤據供是日客一去不來守候　五點半鐘時仍不見到有流　拉我至一處將物付質王司馬謂别人質物押票爲何在爾身畔着將該車夫暫爲管押候失主到案再核 
留春園觀劇歸得北條鷗所招飲書知其由京返滬夜深不能赴約挑燈聽雨漫成一詩錄請　昌寒食生大吟壇政可并乞知音賜和○竟把笙歌抵酒杯　不觀劇數月矣近以咽痛罷飲時至留春藉戲排遣　玉臺序罷上春臺　夢畹生新箸粉墨叢談一書專記名優余爲之序　漸消故我愁何病更喜良朋去復來　鷗所夏初入都以書作别今忽返斾眞令人喜出望外也　游戱等觀天下事窮奇忍念古時才　適觀汪伶桂芬演駡曹一折聲情發越爲之動容思古傷今感慨曷已　待招董子窺園去　鷗所性耽幽靜足跡少至戱園　爲有寒花意外開　留春名旦如蔡桂喜萬盞燈諸人色藝俱佳已極一時之盛秦伶粉菊花者近亦就園主人之聘尤覺人願天從意琴室主 
鷗所昨亦折柬　招以事他出至次日始知適意琴詩至卽步原韻并謝鷗所○話别曾無酒幾杯朅來翹首望金臺三旬索處新愁積一笑開緘舊雨來種菊能移花縣寵披榛敢詡筍班才關情先爲殷勤報昨夜驊騮道巳開古越高昌寒食生走聿 
[江督轅門抄]  
　　○閏四月初九日縣丞蕭堃三禀知由蘇州來分寗○初十日藩轅牌示江寗縣訓導陶　龍患病遺缺以試用訓導周殿喬署理○十一日藩轅牌　宿遷縣黄金鉞調省另有差委遺缺查有候補縣孫士　署理○十二日運判任文瀾禀知起服准淮○十三日蘇元瑞叩謝辭回廣東○十四日從九陳賢奉委揚淮催提上忙差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年閏四月十三日京報全錄]  
　　宫門抄○諭旨一道錄前○將軍慶等奏爲紳民援案捐修城垣摺○又奏爲奏聞摺○又奏○裝勵片○護江撫孚奏爲查明京控案件尚無逾限摺○臺撫劉奏請改奬片○直督李奏爲匪徒執持火鎗搶刼擄人定擬懲辦摺○閏四月十三日刑部都察院大理寺鑲白旗值日刑部引見五名火器營十八名○福中堂謝署對引大臣恩○耀年鍜滿請安○河南按奈使買致恩到京請安○貴州按察使馬丕靔請訓○駐藏帮辦大臣升泰請訓○召見軍機賈致恩馬丕瑶升泰○○奴才慶裕濟祿裕長跪奏爲甯遠州紳民援案懇請捐修城垣以資捍衛恭摺仰祈聖鑒事竊據寗遠州掌路記佐領福祿康阿寗遠州知州朱　揚禀該州城垣自道光二十八年捐資修葺迄今已歴四十年日就捐壞加以上年大雨連綿東西南三門等處磚石墻坦共計倒塌八十餘又其東南門馬道門樓礮臺亦互有倒塌沉陷危險難支此外　裂將傾之處尚復不少若不及時修葺將來倒塌愈甚工程益形浩費目睹情形急不容緩按叚勘估約共需工料銀五千兩有奇兹有丁憂回籍前者直隸賛　縣知縣李毓楨協同旗民紳士呈請仿照道光二十六年捐修成案辦理由該州等會督該紳士勸捐興修惟州屬富尸無多能否如數輸將一律修整現在尚無把握俟捐有成數另行詳報一面鳩工庀材擇吉興修統由公正紳士董理其事不假　吏之手工竣後擬將出力紳董曁捐數較多者仍援案請給奬叙等情禀請核辦前來奴才等伏查該州地臨海濱城垣爲閭閻　障倉庫監獄所在均關緊要自應修理完整堅固今據該州紳民人等急公捐修核與上屆成案相符合無仰懇天恩俯如所請捐資興修以資捍衛如蒙俞兀擬請俟工竣後准將出力員董及捐數較多者分别給予奬叙以示鼓勵恭候命下遵行再此項工程係屬紳民捐辦並請免具造册報部合併聲明理合會司恭摺具奏伏乞皇太后皇上聖鑒訓示謹奏奉硃批着照所請該部知道欽此○○奴才慶裕啓秀跪奏爲遵例具奏事前據金銀庫掌關防郎中瑞琛等呈報銀庫前正樓三間正樓五間抱厦一間俱各頭停滲漏瓦片脫落前　飛檐坍塌板片椽望檩木鐵門窓扇栅欄樓梯樓板𡮦朽損壞山檐墻坦磚塊酥鹻庫院並大臺上週圍嚮墻鹻爛臌裂墻頂頺脫瓦片沉落磚塊酥鹻墻根多有不齊查前正樓並正樓等處係存儲金銀錢文縀布紙張盛裝稿案之處所關綦重庫院並大臺以上嚮墻尢關緊要均難延緩呈部轉咨工部查騐脩理等情當經行文盛京工部估脩去後兹准覆稱以上各工俱過保固限期隨札派主事宗室英正等前往查勘開　呈遞飭交估計所照例核算共估需物料匠夫等項銀六千九百六十九兩八錢二分九厘並將定例内載物料銀過二百兩匠夫銀過五十兩者題明興脩數在五百兩以上者俱令奏明辦理等因咨行前來奴才等查此項工程所需工料銀兩數在六千兩以上自　遵例具奏俟命下之日咨行盛京工部一面赶造做法細册照例具題一面派員會同盛京工部司員先由庫存正項銀内照　核減章程動支備料興修務期工歸堅實帑不虚糜以昭愼重惟金銀庫前止樓並正樓等工係於同治六年光緒元年揭𡧗修理並木更換大木現已年久將來拆缷後倘有情形較重者再行揀派安員確實查騐續估歸併辦理再興工時奴才等督率庫員將前正樓等處所存金銀錢文等項移存廂庫俟修竣再行移回之處合併聲明理合恭摺奏聞伏乞皇太后皇上聖鑿訓示遵行謹奏奉硃批着照所請工部知道欽此○○慶裕片再奴才慶裕接准固原提督雷正綰咨稱前據前任宗人府筆帖式移居宗室富明禀請投營差委當經派委辦理駐省轉運事宜該宗室自到營以來一切公事尚能勤愼辦理均臻妥善刻值撤防之際該宗室在營數載不無微勞未使任其湮没可否給予奬勵等因前來經奴才轉咨宗人府核辦去後兹准示人府以移居宗室富明投營差委應由奴才酌核奏明辦理咨覆到奉查該宗室富明在營數載實係著有微勞惟係移居宗室應否准予奬勵奴才未便擅擬合無仰懇天恩俯念該宗室投營効力數載勤勞可否給十奬勵以昭激勸之處出自逾格鴻慈謹附片具陳伏乞聖鑒謹奏奉硃批該衙門議奏欽此○○護理江西巡撫布政使臣李嘉樂跪奏爲查明京控案件尚無逾限循例恭摺具奏　祈聖鑒事竊准吏部咨道光十年九月初二日奉上諭嗣後各督撫將京控逾限未結之案每屆半年彚奏請旨交部議處一次欽此又准都祭院咨咸豐元年閏八月二十日奉上諭嗣後奏父案件着與咨交各案一併將已結木結起數咨報都察院查核例限催叅以清案牘而儆廢弛其步軍統領衙門逾限奏案亦着歸人都祭院摧叅案内辦理等因欽此兹至半年彚奏之期據按察使瑞璋查明具詳請奏等情到撫臣德馨未及核辦缷事移交前來臣查江西省京控各案上次截至光緒十二年六月底止計有未結温敷陳楊泰耀邱炳然三起均未逾限業經奏明在案今自光緒十二年七月至十二月二十日封印止除楊泰耀一起已據提到要証發委審明議擬詳經撫臣德馨覆訊咨部結案外其温敷陳邱炳然二起催提要証俱仍未解到均經先　咨明展限核計拘解承審各日期均未逾違應免扣限開叅除仍飭司上緊催提各案人証尅日解審擬結並彚開詳細清單咨送刑部稽　外理合恭摺具奏伏乞皇太后皇上聖鑒訓示謹奏奉硃批刑部知道欽此○○劉銘傳片再花翎補用同知調補淡水縣知縣汪興褘前在晋江縣知縣任内因基滬獲勝轉運出力案内經臣等請以同知在任候補吏部議准於光緒十一年十二月二十五日具奏奉旨依議欽此欽遵轉行在案兹據淡水縣知縣汪興褘禀稱前在閩省辦理甘　協餉出力已得有俟補缺後以同知升用升階奉部核准於同治十三年六月十三日奉旨依議欽此今蒙保獎請以同知在任候補似屬重複理合報明等情前來臣覆查該員汗興褘前在晋江縣知縣任内轉運軍械等項出力實屬奮勉任事不　艱險所有保案旣屬重複合無仰懇天恩俯准飭部將淡水縣知縣汪興褘改以俟補同知缺後以知府補用並先換頂戴以昭激勸之處出自逾格鴻慈謹附片具陳伏乞聖鑒訓示謹奏奉批硃吏部議奏欽此○○大學士直隸總督一等伯臣李鴻章跪奏爲直屬匪徒執持火槍糾夥搶刼並擄人勒贖多次罪名較輕擬酌照奉天及兩廣定例懲辦恭摺仰祈聖鑒事竊據按　使陶模詳稱定例奉天匪徒糾夥搶奪不論人數多寡曾否傷人有一人執持鳥槍搶劫者不分首從照嚮馬强盜例擬斬立决梟示誠以鳥槍爲害最烈數十步外卽能制人死命故定罪與執持尋常器械不同所以懲强暴重人命法至當也直屬此等人犯向照執持尋常器械一律辦理但近來匪徒往往執持鳥槍洋槍糾夥搶刼殺傷捕人肆無忌憚畿輔重地豈容　燄日張自應變通向列從嚴懲創又定例廣東廣西匪徒如有將十五歲以下幼童捉回勒贖罪應斬絞監候者加擬立决罪應遣車者加擬絞監候罪應擬徒者發極邊足四千里充軍又該二省捉人勒贖之案如被捉數在三人之上及擄捉已至三次以上同時並發除被脅同行或本罪已至斬立决無可復加外其罪應絞監候者加擬立決罪　遣軍者加以絞監候罪應徒者發極邊足四千里充軍又如審無凌虐重情止圖獲利關禁勒贖　至一百二十兩以上者首犯照搶奪滿貫例擬絞監候此係本爲兩廣匪徒而設其餘並無擄捉幼孩及計贓計次計人數作何治罪明文惟近來直屬時有幼孩被捉及擄捉多人多次並贓逾滿貫案件儘照尋常止圖獲利關禁勒贖之例擬以遣軍實覺情浮於法亦應變通辦理擬請嗣後直隸省遇有强劫及竊盜臨時行强並糾夥十人以上搶奪之案但係在場之犯有一人執持鳥槍洋槍不論曾否傷人比照奉天辦法無分首從均擬斬立决梟示至結夥三人以上搶奪究與十人以上有間應量子　别具執持鳥槍洋槍之人如係首犯亦擬斬立决梟示如係爲從犯擬斬立决傷人者仍加梟示未經持槍者仍照向例辦理若竊贓施放鳥槍洋槍拒捕一經成傷無論護贓護夥圖脫及臨時事後所傷是否事主爲首並帮同放槍拒捕之犯皆擬斬監候秋後入於情實殺人者俱擬斬立决梟示尋常行竊及搶奪　止一人或二人但係執持鳥槍洋槍之犯雖未拒捕　發極邊允軍捉人勒贖之案除被捉並非幼孩及擄捉不及三人未至三次並贓未滿貫者仍照向例辦理外如有將十五歲以下幼孩捉回勒贖並被捉數在三人以上及擄捉巳至三次以上同時並發及計贓在一百二十兩以上者均照兩廣之例辦理等情具詳請奏前來臣查直屬近來常有匪徒執持鳥槍洋鎗夥劫傷人及擄人多次勒贖之案該司所詳係爲嚴懲　暴整頓地方起見洵屬因時制宜亟應照辦理合恭摺具陳伏乞皇太后皇上聖鑒勅部核覆施行謹奏奉硃批刑部速議具奏欽此 
 
 

Page 10

 
 
[光緒十三年閏四月十四日京報全錄]  
　　宫門抄○諭旨一道錄前○閩督楊奏爲請補陸路都司摺○又奏飭知縣赴任片○又奏爲甄别片○又奏爲審明匪犯正法片○監督恩奏爲差滿回京循例齎交盈餘銀兩摺○直督李奏請旨建坊片○皖撫陳奏爲長江水師提督巡閱到皖並起程日期片○川督劉奏積缺武職過多遵卽依限揀員彚呈摺○又奏報出省查閱營伍摺○護西撫李奏請優卹片○閏四月十四日工部鴻臚寺鑲紅旗值日吏部引見五名○補用提督李廣珠謝恩○召見軍機李廣珠○皇太后召見醇王○皇上明日辦事用膳召見後至北海○○頭品頂戴革職留任閩浙總督兼管福建巡撫臣楊昌濬跪奏爲陸路都司員缺懇恩仍准以前請之員補授恭摺覆奏仰祈聖鑒事竊照浙江紹興協中軍都司劉應桂病故遺缺係陸路題補第二輪第二缺輪用儘先人員當經臣以留浙儘先補用都司劉開勝請補准到部咨議覆查劉開勝儘先名次在後雖據聲叙名次在前之員吳保清鄒福泰祝加福壽亮彪言有能均與是缺人地不宜郁耀辰丁憂未滿未便請補惟此外尚有謝日華鄭兆榮吳家聲陳得勝李文茂等五員名次亦在該員之前摺内漏禾聲叙應令查明聲覆再行核辦等因覆查部咨所指之謝日華吳家聲陳得勝李文茂等四員均未據報考騐歸標又鄭兆榮一員查核保案係留浙補用都司究竟有無續保儘先字樣當經咨查未奉部覆俱在聲除之列未便請補惟查有留浙儘先補用都司劉開勝湖南善化縣人由武童投効軍營剿匪著績續於克復龍陽湯溪金華各城出力保奬同治二年八月初二日奉上諭着以都司儘先補用欽此又於浙洋獲盜案内保請以都司留浙儘先前補用光緒二年三月二十八日奉旨着照所請奬勵欽此是年九月收入浙江撫標左營候補咨部覆准註册在案該員性情樸勇辦事實心現署平陽恊右營都司事務辦理裕如以之補授是缺洵堪勝任核與名次例章相符合無仰懇天恩俯念沿海陸路都司要缺仍准以該員劉開勝補授紹興協中軍都司於營伍地方均有裨益如蒙俞允俟部覆到日卽行給咨送部引見恭候欽定除飭取履歴另咨外臣謹會同浙江巡撫臣衛榮光浙江提督臣歐陽利見合詞恭摺覆奏伏乞皇太后皇上聖鑒訓示謹奏奉硃批兵部議奏欽此○○楊昌濬片再新選沙縣知縣任宗泰於光緒十二年十一月初八日到省察看該員初蒞閩疆於風土情形恐未熟諳暫行留省發審閱歴現已飭赴新任供職以專責成據福建藩司張夢元署臬司解煜會詳前來除咨部查照外謹附片具奏伏乞聖鑒謹奏奉硃批吏部知道欽此○○楊昌濬片再查定例　納分發各官必俟到省試用一年後方准題咨補缺又准部咨嗣後無論何項勞績歸入候補班人員以到省之日起予限一年　加察看出具切實考語分别補用等因遵辦在案兹福建試用通判章鋈侯補知縣成心中先後試看期滿俱應照例甄别據福建藩臬兩司會詳前來查該員章鋈勤幹有爲堪以通判留閩成心中才明心細堪以知縣留閩分别按班序補除將名該員履歴咨部外臣謹附片陳明伏乞聖鑒謹奏奉硃批吏部知道欽此○○楊昌濬片再光緒十二年夏季分臺屬就地正法人犯業經附片奏報在案兹查十二年秋季分據鳳山嘉義二縣報獲潘海瑞林結楊憨面旺三名或糾搶拒斃事主或持械夥搶得　均屬情罪重大未便稽誅審　後禀經撫臣劉銘傳核飭就地正法以昭炯戒據署臺灣道陳鳴志詳請具奏前來除咨部外臣謹附片具陳伏乞聖鑒謹奏奉硃批刑部知道欽此○○殺虎口監督兵部員外郎奴才恩壽跪奏爲差滿囘京循例齎交盈餘銀兩恭摺奏聞仰祈聖鑒事竊奴才於光緒十二年三月二十六日蒙恩派管殺虎口稅務自是年四月十三日接任起至六月二十一日關期止計兩個月零九日徵收過稅銀八千四百九十九兩二錢四分連前任監督明保移交光緒十一年六月二十二日起至十二年四月十二日止計九個月零二十一日徵收稅銀三萬五千四十二兩八錢九分前後一年兩任共徵收銀四萬三千五百四十二兩一錢三分除解交户工兩部正額及開除支銷各欵外實存盈餘銀一萬五千六百七十八兩七錢三分一厘業經於本年三月内恭疏具題並造册送部在案今自光緒十二年六月二十二日起至十三年四月十二止計九個月零二十一日共徵收過稅銀三萬五千四十二兩八錢九分按例支銷各欵共用過銀三千五百四十兩九錢五分一釐除支銷訖實存庫平銀三萬一千五百一兩九錢三分九釐移交接任監督内務府員外郎世綱收管仍俟扣滿一年再將應銷應解各欵數目分晰具題報部核辦所有盈餘一萬五千六百七十八兩七錢三分一釐並本年節省三季捐貼解費銀三百八十四兩三項共銀一萬六千六十二兩七錢三分一釐奴才謹齎到京解交何處恭候命下遵行再前准工部札開大靑山有無徵收木植稅銀應由該監督任滿時隨摺陳明等因在案今查奴才任内並無徵收大靑山木植稅銀兩合併聲明伏祈皇太后皇上聖鑒謹奏請旨奉旨已錄○○李鴻章片再據署灤州知州郭奇中詳稱　州榛子鎭紳士四品封職山東大挑知縣王庚遵其故父王廷勳母孫氏竇氏遺命捐莊地七百七十五畝六分八厘房十五間創建義塾一區歲收地租以作經費俾寒家子弟不致廢學洵爲培養人材之助王庚業經病故今據王庚之子王汝訓禀報該州覆查所捐房租值銀在一千兩以上與建坊定例相符具詳請奏前來應請旨俯准王汝訓爲其故祖四品封職武舉王廷勳故祖母四品合婦孫氏竇氏在於原藉自行建坊給子樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○陳彝片再長江水師定章提督以半年駐上江半年駐下江周歴巡閱歴經循照在案兹提臣李成謀於三月二十六日到皖巡閱女慶水師各營並與臣會商一切卽於二十七日仍乘輪船駛赴上游各省巡閱所有巡閱到皖及起程上駛日期理合循例會同長江水師提督臣李成謀附片陳明伏乞聖鑒謹奏奉珠批知道了欽此○○頭品頂戴四川總督臣劉秉璋跪奏爲川省武職積缺過多遵卽依限按缺揀員請補恭摺　呈清單仰祈聖鑒事光緒十二年十二月二十九日准兵部咨四川自光緒六年起至十二年止所出副將叅將遊擊都司守備各缺積至四十缺之多行令以接到部文之日限三個月一律揀選合例人員分别奏補等因伏查川省地處邊陲夷漢雜處武職彈壓巡防均關緊要原任督臣丁寶楨請補各員係爲員缺緊要人地相需起見嗣准部咨先後駁令另補竊惟武職人員其中合例應補者固不乏人而求其營伍熟練人地相宜者一時亦難其選臣自去年十月到任後陸續接見實缺候補各員弁留心體察擇其品藝優嫻者密爲登記兹淮前因遵卽查照部咨所指分别應調應升應補各員逐一揀員請補其儘先中有名次在先各員而人地實不相宜亦卽遵照部章按名切實聲名以符定例而重員缺謹將副叅遊都守請補各員開列清單恭呈御覽俯賜飭部尅期議覆以憑分别給咨赴部引見蓋積缺已久虚懸若部覆稍遲亦足以滋弊竇而曠營務除將請補各員年貫履歴清册咨部核議外所有川省武職積缺過多遵卽依限按缺揀員請補彚呈清單緣由謹會同成都將軍臣宗室岐元提督臣錢玉興恭摺具陳伏乞皇太后皇上聖鑒訓示謹奏奉硃批兵部議奏單四件併發欽此○○頭品頂戴四川總督臣劉秉璋跪奏爲微臣出省查閱營伍日期恭摺仰祈聖鑒事竊臣前准部咨欽奉上諭本年輪應查閱直隸山西陜西四川甘肅五省營伍之期四川卽派劉秉璋逐一查閱認眞簡校如有訓練不精軍實不齊者卽將廢弛之將弁據實叅奏欽此欽遵到臣臣現將緊要事件逐一清厘並將本年秋審各案審錄後卽校閱省標營伍兹定於四月十二日自省帶印起程赴川東一帶查閱各鎭恊營伍閱竣　赴川北一路查閱所有臣衙門日行事件檄委藩可代拆代行招審案件並令該司代爲勘審俟臣回省覆核分别題　如遇重大事件仍隨時包封送臣　次親自核辦以昭愼重所有微臣出省查閱營伍日期理合恭摺具陳伏乞皇太后皇上聖鑒訓示謹奏奉硃批知道了欽此○○李秉衡片再補用道請補泗城府知府龍　霖前因調營差遣力疾遠征經前撫臣潘鼎新委解徐延旭進京行至直隸邯鄲縣途次身故臣念其在營染瘴以致殞身奏請照軍營瘴故例從優議卹於光緒十一年十二月十一日奉旨照准當經恭錄行知該家屬欽遵在案旣而吏部議駁奏請更正咨行到臣自應遵照辦理惟查龍溥霖在粤有年出關防剿艱險倍嘗非尋常勞績可比及徐延旭奉旨拿問解京時該員已經患病毅然請行不稍延却終以積勞觸發舊疾殁於中途其情殊堪憫惻合無仰懇天恩仍准照軍營瘴故例從優議卹以勸勤事而廣皇仁理合會同督臣張之洞附片陳請伏乞聖鑒訓示謹奏奉硃批著照所請吏部知道欽此 
 
 

Page 11

 
 
[光緒十三年閏四月十五日京報全錄]  
宫門抄○諭旨一道錄前○發抄硃批五道○都統額奏爲恭報交缷帮辦事務並起程日期摺○將軍色等奏爲後藏呈進年班例貢照例由西寧一帶赴京片○將軍謙奏審明殺死一家二命人犯按例定擬摺○監督增奏爲常稅一年期滿微收總數摺○將軍謙奏爲司員期滿循例保奏摺○閏四月十五日内務府國子監正藍旗值日無引見○壽昌專摺謝授通政使司副使恩○記名提督劉連陞謝恩○曹秉　預備召見　召見軍機曹秉濬熙敬長善豫王　皇上明日辦事召見後至北海○發抄裕祿奏生員黄士鵬京控審擬奉硃批刑部議奏欽此○又張林霖委署岳州鎭篆務奉硃批兵部知道欽此○又請將王振堂留省差遣奉殊批　照所請兵部知道欽此○張曜奏東省連年辦理堤埝將東阿等州縣加廣文武學額奉硃批着照所請該部知道欽此○衛榮光奏校閱省營完竣分别應劾各員奉硃批該部知道單併發欽此○○奴才額爾慶額跪奏爲恭報交缷帮辦事務並起程日期恭摺具陳仲祈聖鑒事竊奴才於上年十一月二十日奉諭旨伊犂新設副都統着額爾慶額補授由驛前往欽此奴才當卽欽遵恭摺具奏叩謝天恩在案兹新任帮辦大臣魁福於三月初四日抵科二十六日接辦帮辦事務奴才卽整理行裝擬於四月初九日由科起程赴伊犂副都統新任以效犬馬微忱所有奴才交缷帮辦事務並由科起程日期各緣由理合恭摺具奏伏乞皇太后皇上聖鑒謹奏奉硃批知道了欽此○○色楞額等片再據總辦札什倫布事務蘇將諾們罕札　克喇嘛羅布藏頓柱禀稱現屆後藏專差堪布等赴京呈進年班例貢業已敬備齊全揀泒堪布噶靑羅布藏夷喜隨帶僧俗從人懇請仍照例由北路西寧一帶赴京以期迅速等情前來奴才等查前後藏呈進例年班例貢向係由北路西寧大道赴京嗣於同治年間因回匪倡亂滋事西寧道途梗阻當據前後藏商上禀請改道由四川行走經前任駐藏大臣恩麟奏奉諭旨着准其改道由四川陜西山西直隸赴京欽此欽遵辦理在案兹該諾們罕所禀懇請仍由北路西寧赴京雖係從前舊例惟自改道以來迄經十餘年之久並未由此路赴京現在是否可以暢行所有經過地方支應夫馬口粮等項能否如前應付均難懸揣事關朝覲納貢重件自應咨查明確後飭令起程以免貽悮而昭愼重除由奴才等移咨陜甘總督西寧辦事大臣查明能否暢行並飭覆該諾們罕暫行聽候一俟咨覆到日如何情形再行奏明辦理外理合附片先行陳明伏乞皇太后皇上聖鑒再奴才崇綱現在開缺合併聲明謹奏奉硃批知道了欽此○○奴才宗室謙禧跪奏爲審明殺死一家二命人犯按例定擬恭摺仰祈聖鑒事竊據豐寗縣知縣陳功亮詳報客民武文秀並故殺其妻叚杜氏一家二命一案查此案前於光緒五年間經前任都統延煦因清理積案將此案証卷宗提轅　訊未及核辦卸事前任都統崇綺提訊該犯武文秀供認札傷叚有花身死屬實堅稱叚杜氏係被張紀札死情節種種支離當將該犯發回覆審嗣據該縣陳功亮審明擬議由府解道犯供翻覆詳明駁飭承德府切實審辦兹據承德府知府廷杰覆審明確勘轉前來奴才督飭司員提犯研鞫緣武文秀籍隸武强縣　畫營生與巳死叚有花叚杜氏夫婦素識無嫌武文秀陸續積得制錢三十千文給叚有花收存係其族人叚老立作保並無利息叚老立病故武文秀向叚有花索取存錢叚有花支吾不給武文秀屢次催索段有花稱係叚老立來如數付給武文秀理論叚有花當將武文秀斥駡武文秀忍氣走回因思叚有花不還錢文反行斥駡明係有意乾没起意將叚有花殺死洩忿咸豐十一年十月十六日早武文秀携帶尖刀走至叚有花家見叚有花坐在炕上武文秀聲稱此錢不還定不于休叚有花混駡武文秀拔出尖刀向叚有花連札數下致將其胸膛心坎近右札傷叚有花在炕喊嚷武文秃又札傷其左臂膞左肋脊背近右脊膂近右左骽叚有花登時身死維時段有花之妻叚杜氏從後院聽聞赶出上前拚命武文秀起意一併致死卽用尖刀將叚杜氏胸膛近上右乳近左心坎近上札傷叚杜氏喊　倒地武文秀又用刀向其左血盆右腋　左肐肘連札數下叚杜氏亦卽殞命經叚有花之妻母杜郭氏並其子叚來順瞥見喊嚷武文秀撩棄尖刀赴大閣兒巡檢自　報經　前縣寶謙詣騐訊供　　　詳缷事歴前縣因犯供狡展傳證未到均未訊明先後交缷該縣知縣陳功亮到任研審錄供通詳批飭覆審嗣經該縣審擬由府解道因犯供翻異詳請駁飭承德府審辦兹據承德府知府廷杰覆審擬議解由熱河道德克精額勘轉前來奴才親提研鞫據供前情不諱究詰不移案無遁飾查例載殺一家非死罪二人者擬斬立决梟示酌斷財産一半給被殺之家養贍等語此案武文秀因向叚有花索取存錢不給被詈不甘起意用尖刀謀殺叚有花並故殺其妻叚杜氏身死實屬凶殘雖據自行投首無因可免自應按例問擬武文秀合依殺一家非死罪二人者擬斬立决梟示例擬斬立决梟示左面刺凶犯二字據供原籍並無産業赤貧如洗應免斷給財産該犯事犯到官雖兩次恭逢大赦及歴奉恩旨並恩詔以前第係致斃一家二命情罪重大毋庸查辦此外訊無同謀加功之人應毋庸議叚有花負欠詈駡本干律議業巳被札身死亦毋庸議所欠武文秀錢文身死勿徵各尸棺飭屬領埋尖刀供棄免起是否允恊除供招咨送刑部外所有審明定擬緣由理合恭摺具奏伏乞皇太后皇上聖鑒勅部核覆施行謹奏奉硃批刑部速議具奏欽此○○粤海關監督奴才增潤跪奏爲常稅一年期滿謹將徵收總數並汲水門等處徵收洋藥正　及廉州北海關口稽徵貨稅恭摺仰祈聖鑒事竊照粤海大關曁各口徵收正雜銀兩冋係　洋不分例於一年期滿先將總數奏明俟查核支銷確數另行恭疏具題分欵造册解部同治二年十一月間奉部札行奏准將各海　洋稅收支　目均以咸豐十年八月十七日爲始按三個月奏報一次扣足四結專摺奏銷一次仍從第一結起造具每結四柱清册送部查核毋庸按照關期題銷以清界劃而免稽延其各關應徵常稅仍令各按關期照常題銷以符舊制又同治六年五月内奉部議覆粤海關常稅正額銀五萬六千五百一十一兩九錢四分一厘盈餘銀十萬兩又新安杳山二縣所屬汲水關等處開徵洋樂正稅並廉州府屬北海關口稽徵貨稅均經奏明歸入常稅關期報滿摺内分别具報等因業將光緒十二年分徵收常稅總數分别具報在案兹查光緒十三年分常稅自光緒十一年十月二十六日起至十二年十月二十五日止一年期滿大關徵銀十四萬四千二百九十三兩八錢九分三厘潮州新關徵銀二萬五百四十六兩四錢七分九厘瓊州新關徵銀一千九百九十九兩九錢三厘名口徵銀二萬八千二百四十七兩六錢三分七厘通共徵銀十九萬五千八十七兩九分六厘除徵足正額盈餘銀十五萬六千五百一十一兩九錢四分一厘外計多徵銀三萬八千五百七十五兩一錢五分五厘查粤海關常稅關期報滿如有多徵均於摺内聲明在案奴才抵任後認眞整頓倘能溢解一分則庫儲多受一分之益現在總計於正額盈餘之外多徵銀三萬八千五百七十五兩一錢五分五厘比較往年有盈無絀又新安香山所屬汲水門等處各洋藥稅廠分卡共徵洋藥稅銀十八萬七千七十兩一錢廉州府屬北海關口及各卡共徵貨稅銀一萬四千四百三十四兩九錢七分二厘除俟查核支銷確數另行葢疏題報遵例分晰造册送部查核外所有光緒十三年分徵收常稅總數並徵收汲水門等處洋樂正稅廉州北海關口貨稅各數目恭摺具陳伏乞皇太后皇上聖鑒謹奏奉硃批該衙門知道欽此○○奴才宗室謙禧跪奏爲 
司員三年期滿循例恭摺保奏仰祈聖鑒事竊奴才衙門向設刑部漢司員二員理藩院司員一員隨同辦事三年更换期滿時如果妥協由都統保奏送部引見以郎中員外郎候旨升用等語歴經遵照在案兹查辦事司員員外郎陶堮年五十七歲直隸順天府良鄉縣人由廕生奉旨以主事簽分刑部咸豐元年三月到部二年十月丁父憂起復後五年五月到部六年八月學習期滿奏留期滿十一年二月奏補安徽司主事同治七年三月補授太平倉監督七月調補富新倉監督十三年正月差滿光緒九年七月推升江蘇司員外郎十年四月二十五日奉旨派往熱河都統衙門隨同辦事是年閏五月初五日到任連閏扣至十三年閏四月初五日三年期滿先期呈報前來奴才查該司員老成諳練辦事精勤一切旗民案件均能虚衷聽斷情法持平並無貽悮事宜且能始終奮勉實爲辦理妥協之員自應據實保奏送部引見候旨升用出自天恩其所遺差缺請旨飭下刑部於正途出身人員内揀選熟悉刑名之實缺郎中員外郎請旨簡派一員前來接辦俟新任司員到任日再行給咨該員送部引見所有司員期滿循例保奏緣由理合恭摺具陳伏乞皇太后皇上聖鑒訓示謹奏奉硃批該部知道欽此 
 
 

Page 12

 
 
[鄂渚官報]  
　　○閏四月初三日卽用縣周垣學習案件大挑縣周耀崑讞局　審俱　藩憲委禀知初四日候補州吳以　赴蒲圻　鴻献赴興國俱奉糧憲委守催南糧禀辭候補布照磨吳振采奉鹽憲委辦襄陽孟家慺緝私禀知初五日候補同知李燦枝赴安陸荆門公幹委辦張家灣厘局候補縣陳彦綬俱禀辭署漢陽縣林禀知赴西鄉勘案候補縣張肇芳蔣謙受俱奉委解四批京餉禀知大挑縣左壽履奉委辦漢川釐局禀知並赴撫署禀謝候補巡檢楊文　赴潛江催南糧赴兩院禀辭初六日伊犁將軍委員甘肅遇缺儘先題奏道李滋森自甘來省禀到見佐領瑞徵並進見候補司知楊學源奉藩憲善後局委解制錢赴京禀謝准補應山縣平靖關巡檢孔昭壏謝行知大挑縣王如松奉藩憲飭知本班儘先補用禀知初七日前統忠義軍記名提督劉進見候補縣丞黄新鍔奉粮憲委赴咸寗催南粮禀辭初九日大挑縣司徒袞奉武昌府委赴隨州公幹禀知調署孝感縣丞楊景薇交缷武昌縣丞回省禀到候補巡檢孫宜暄禀辭赴襄　公幹候補從九吳盛唐代理興國州富池口巡檢禀謝分發試用縣陳　霖來省禀到候補同知唐貞吉禀知丁母憂 
[至誠感神]  
　　○太平縣有王氏婦秉性貞靜于歸李某房幃之内雍雍如也事翁姑以孝聞客歲李某病故氏哭泣盡禮恐翁姑以家貧奪其志哭跪夫柩前誓死不嫁夫葬後事翁姑尤致孝敬翁姑亦感其意然終迫於貧婉諷氏曰吾二人老矣飢寒不足恤新婦靑春後福正未可量何必守此涸轍氏泫然曰飢寒事小名節事大翁姑苟不以媳爲不孝俾得終供菽水媳愿足矣尚敢怨饑寒　翁知其志不可以言動暗中託人說合將媳賣與吳某講定價洋一百十一元已收領矣吳將擇日迎娶先一日翁姑備酒肉勸氏食氏問何故翁含涙不言氏愈疑詰問再四姑以實告氏不喜亦不哭但曰翁姑令媳再醮亦不得已耳媳何敢違入座飲噉不改常度及夜半月明如晝翁姑已熟睡氏乃肇門疾行至河畔正欲躍入以宗清白之體忽來一叟謂之曰爾勿死速回家吾能令爾翁姑不醮爾氏聞之不知爲何許人猶豫不行忽見白雲冉冉生足下未移步而身已轉至門首方詫異間見翁適送叟出氏卽側身門左見叟去遠問翁曰適送者何人翁曰吾與彼向未謀面伊云住隣村去此不遠適入門呼吾起贈銀兩錠曰且濟燃眉毋醮爾媳吾以與吳業有成說恐吳不允躊躇未答伊似已知吾意曰　妨飄然竟去吾因送之爾何故立此氏自陳將覔死並述遇叟之異於是翁大驚始悟叟非人望空祝謝而醮媳之念頓息然終慮吳有異言詎次日吳竟央媒願寢前議翁大喜詰問其故媒云吳昨夢神人來告云氏苦節感動上蒼若强娶之禍將不測吳懼甚故不敢娶婦翁默然久之卽將原洋付媒夫王氏一貧家婦耳乃守從一之義雖百折千回而不改其志此豈朝秦暮楚者所可同日語哉卒之神人默佑吳姓却聘亦其堅貞之一念有以致之耳夫何疑 
[山陽桂實之明府德政頌]  
　　○蓋聞德沛穎川比户咸知借宼恩周蜀士凡民類盡謳廉然近政有徵而遠猶無告恐未返常山之鹿何以知趙郡綏鄰卽使返京兆之騶亦僅屬都城馳譽粤稽古昔遐考簡編文翁治川下縣慕其教學黄侯入相邊吏識其厚仁惟勳績炳蔚於當時必令名洋溢於殊省也有如我實之老公祖者其謂斯歟惟公皖水名宗漢城舊系管鐫靑縷祖硯遙承花茂紫封父書同讀廼遭多難竟歎仳離愴有劍而不嗚慨無衣而遂賦請纓弱冠儒生學禮之時荷戟行營宰相見知之日三峽贊嚴公之幕杜少陵别有胸襟五年參王子之軍鮑明遠備陳指畫用是太湖浪靖鍾嶺烽銷龍山之屏鎭如前虎阜之劍池依舊元戎甄叙天子褒嘉報功而首擢雷　紀績而頭銜並耀銀花鑄字賜阿魯之團牌玉竹分符付有司之圓佩策能伊始隸任安宜堂有垂簾案無留牘詰慝唯法安良以公水灾而遽告其魚綏撫則鵠鳩感泣兵警百忽驚唳鶴　除則蛇豕駢誅旋奉諱而銜哀人感皋魚之泣迨除喪而筮仕憲知琴鶴之清特飭保釐　勞筦算儆奸抉弊薄歛恤商風概之望逾尊海陵之權遂藉法董尋之清省兼沈憲之方圓洎莅省垣備敷仁政庶姓競愛如子長官　稱曰熊歲荒百挾纊皆温民餒而授餐咸飽爰量移於大郡復憑眺於平山儲榖建倉植桑遍野施惠而廉捐金帛奚止千緡瀕行而路滿壺觴眞逾萬户重稅秣陵之駕桃渡停鞭更飛淮水之帆梨涇鼓枻繄公曩歲按我鄉關下車先利導之圖折獄辭羣疑之瞀鱣堂以試經選其尤犴禁懲奸豪鋤其右巡棘闈以防變建一言而多士感傾循麥隴以祈年飛六出而神明昭假積誠待物范文正之不欺持已惟冲徐偉長之寡欲凡類此鴻猷之布濩皆得諸鯉報之傳聞楊德祖之大才流播於陳思之劄盛孝章之雅量揄揚於文舉之箋固里詠而塗歌亦頑亷而懦立者已煥浮沈宦海重疉家書來自故鄉常通梅使近聞芳信知屆瓜期懷榘範　遙遙數郵亭而杳杳紀數行於孫綽詎冐禁以刊碑覊萬里之班超敢遡游以伸意用滕臆說敬爲頌言其詞曰桓桓我公九華之秀幼孝且弟壯敏而厚遭世多艱遊於鍾山夐兮文正誰其躋攀公獨受知以引以翼干將莫邪芝鍔騰逼遂殲諸凶坐襄大功都邑僉復江湖畢通帝酬殊勳錫以百里羽儀飛揚銀靑金紫　歴五縣適觀厥成簡不勝書宏其政聲公性明决勇可勘亂鑑空衡平况乎聽斷决而不苛明而更仁藹藹　風熙熙陽春公本嗜學坐擁典册五世繩繩况奉手澤患難轉徙臥起與俱壽之棗梨中心始愉顧我淮瓀公錫之福親賢樂利壤歌衢祝近　更代悠悠去思遙瞻旌麾匪我能私皓叟黄童攀轅臥轍僉呼使君許留則悅留焉不可私心奚伸鬱鬱寸心吮毫以陳惟祝我公式宣令聞無遠弗屆赫　震霆願再典郡觀察我邦仁施龎鴻治平無雙邑人秦煥撰朱占科書顧雲臣楊鼎來何其傑等聯名共百三十有三人 
[客中春感四首奉和關梅山人原韻卽請諸大吟壇教正]  
　　○飄泊難忘海上遊茫茫烟雨晚初收名心已向窮中减仙骨還餘病裏修客夢漸隨芳草遠春心先替落花愁江天極目斜陽滿商略鄉思一倚樓天涯何意聚雲萍買醉閒尋水上亭春在他鄉容易老愁如宿酒不輕醒啣泥乍見飛新燕隔樹驚聞亂午鈴剩有紅橋一枝笛只因傷别不堪聽無端小雨作黄昏又著鄉愁易斷魂鴻爪雪泥還有跡鶯花春夢了無痕新詩囊底容儂續濁酒爐邊待客温最記畫簾紅閣底曾經賭飲倒金樽粗疎潦倒任人嗤零落前遊有所思兩鬢無端催老大一年强半是分離獨眈暇日緣多病時把閒情付小詩明日送春還送客天涯容易負歸期海上浮查客鷗所生待定草 
[揚州元亨利復茂恆三四月份收解山東賑歀清單]  
　　○繆手曹寶一百兩無名氏一百元周梅舫如願氏無名氏三户各十元研記二十元卞耕崖林景牧堂吳秉義堂汪步記何脩德堂朱懺菴阮午峰梅子鶴八户各一元無名氏銅洋一元宋雲卿心太平寶江兩户各二元無名氏五十一元吉慶堂五十元梅姓十二元興手不留名五元汪宜之求病愈四元無名氏曹　十三兩七錢四分陳玉樹堂曹寶四錢錫記五百文○代收使君受福册無名氏姚玉生李士卿趙芾卿楊幹臣童季靑牛滸臣七户各二百文楊四知牛星伯王麗堂趙秋圃方筱樵茅其卿惜陰書屋七户各一百文韓侣記郭不留名兩户各五十文○代收移種福田册朱濟美李士卿趙芾卿楊幹臣童季青牛滸臣六户各二百文黨晴齋姚玉生牛星伯宴春堂四户各一百文○代收五千八百三十號敎命摺温翠軒六元同善堂九元無名氏一元○代收一萬一千二百十一號造福其間册朱青記八百文李士卿趙芾卿楊幹臣童季青牛滸臣朱純卿六户各二百文姚玉生惜陰書屋方筱樵牛昆伯黨晴齋李少卿六户各一百文○代收四千九百六十號救命摺牛星伯趙憩之李士卿楊幹士牛滸臣不留名了緣七户各二百無名氏兩户各五十○汜水豫盛庄募來一百六十四號册居槐丹堂無名氏兩户各一千文王書山八百文梁壽昌豫盛兩户各六百文成賦香王于氏無名氏三户各五百文王連登無名氏兩户各四百陳景謨三百文王石生居　衫鄒永塞王奎斗謝胡氏彭秀林六户各二百無名氏四户各二百成禮齋居靜亭居嶙甫居煥彩陳復泰劉竹軒居義森張壽記張懷記姜記王履祺謝王氏夏小庭竇遇國十四户各一百無名氏四户各一百居順卿一元居朱氏爲身疾毛金錢八分○四月二十日嚴紳作霖赴東放賑敝所籌　銀三千五百兩零速同上海各公所解到賑欵二萬兩一併赴解合併聲明 
[上海四馬路文報局内恊賑公所經收賑捐閏四月中旬清單]  
　　○十七日同字圖册九千五百七十號浦城麗華豐寶號陳遜之游東山二君仝募正豐詹程萬余善　三户各助七二番洋二元游立雪堂麗華豐張壽甫陳道源周慶記福順福記朱步階吕恆裕張朝選邱采山天泰季賢學大安恆配本立徐錫棠張肇濤崇興店詹葉氏孟家承長春啓銓記邱立生豐泰源豐廿六户各七二番洋一元李同豐吳瑞泰二户各七錢番洋二元徐永盛五七番洋一元張幼波　洋一元以上共計番洋三十六元寶收到英洋世三元○受福公字册一百四十六號臨浦鎭乾泰米行募魯榮卿臨泰鍾麗生頴川子求父母康健張鳴球五户各一元隆盛助爛印洋一元乾泰七角汾和慶浣義成胡雪賡趙長春潘文祥大昌陸春翁無名字求合家平安九户各五角徐榮氏賈氏求母高壽二户各三角俞文期二角○本埠晋和庄交來蘇城醬業公所潘仲溪先生經交第六十二次受福册江韻韶先生募無名氏不留名還讀軒隱居主人四户各一元保小恙全愈春疇江保定三户各二元祝有慶无生募無名氏五元○浙江湖州府烏程縣人邵君印墉爲小兒世　患外症痧子等症祈求速愈許願十元○本埠振興糖行交來王綬雲許竹生王新之許漱華四君書　潤資助賑洋一元○本日共牧英洋七十元爛印洋一元 
[上海四馬路文報局内恊賑公所經收賑捐閏四月中旬清單]  
　　○十八日使君受福册本埠萃豐寶號交到崔同裕寶號經寄來皖南仙源氏募牛連三七元二角張廣二元四角無名氏四角又交到太平縣總捕署募求病速痊人四元○又册蘭谿益大布莊汪漢青先生募程國馨王湘帆二户各二百文舟人四百另三文許榮輝三百文胡炳揚　肇昌二户各一百文賈守和竹雅記二户各五十文又周蓉齋先生募無名氏汪豫聲二户各三百文李厚堂張大發高性生周振聲四户各二百文周聲遠余家謨王長生周春愷記仲黄德慶葉松伯高筱岐章本性唐長庚十户各一百文章氏無名氏周雨時周懋鈞余魯卿周文卿周儀彬葛琛卿葛玉成謙受堂福周程氏恆於堂十三户各五十文汪谷卿汪長記周張氏無名氏四户各三十文汪長記汪谷記二户各四十文周蓉齋一百五十文善有餘慶募無名氏繼善堂不書名三户各三百文李子原無名氏不書名無名氏詹福氏不書名無名氏　如吉無名氏百忍居無名氏十一户各二百文少在氏不書名無名氏吉芳氏無名氏急性氏無名氏宋吉氏僕素齋不書名耿記頌記十二户各一百文不書名二户各五十文不足氏湊助二百四十七文實收英洋九元内估見銅洋一元○本埠怡和洋行内姚大善士交來嘉禾力薄子爲内子章氏舊病復發許願未速痊五元○長興嘉順布號交來許竺生王新之二君書畫潤助賑虚對開一個○本埠王念劬先生交來許竺生王新之書畫潤一元○周浦程恆源茶棧内冰壺主人交來姚行輝善士爲慈親曹氏患恙祈求速痊四元○本日共收英洋三十二元銅洋一元虚對開一個 
 
 

Page 13

 
 
[上海三馬路與昌恊賑公所陳竹坪經收山東直隸賑閏四月十六至十八日第六百六十至六十二次清單]  
　　○洙涇阮祚門洋念元由全盛局來閩垣北門益薌亭方宗猷爲父病愈完愿以冀安廉續助洋五元由森昌盛局來金郡昇隆號蔣崇潔洋八元由恆利局來硤石徐仁陔祈合家人口平安　五元由全盛局來嘉善科甲　思補齋主人洋十元由全盛局來定海恆豐園寄來宜宜軒居士因去歲患病蒙天佑痊愈完愿洋十元内估看出銅洋一元又交來馬輔卿因三月間患天花今蒙天佑全　完愿洋二元由老恊興局寄到杭州府署言午氏續助洋十元○新册第五萬八千一百二十二號湘潭丁萬盛　紹良善士錢四千九百文祥生錢店王壽記各五百鑑記銅洋四元又造福册第六百四十一號　興永錢一千文和太四百馬靜齋三百文金潤生恆和永隆胡寶豐何洪泰惇成裕凌源大興瑞怡義乾正胡寶泉合泰茶和成正和各二百許吳氏求合宅平安强健一百文以上二册共合來英洋十元銅洋四元由森昌局來○蘭溪周仁泰號寄來移種福田册呂鶴齡章培榜各錢二百文然記撇蘭氏各一百六十文丁開照何成年郭長庚岐氏姚氏各一百文在英丁華各五十文又救命摺第五千另十三號周大森鮑永泰各錢四百周邦興黄開寶汪宏勳各二百十四文隆泰三百二十一文蟻負一粟子二百文洪裕成一百六十文葛公泰一百另七文江蓉杰周耀輝汪樟儀胡永起黄惠明努力人江桂發各一百文以上二册共洋四元由恊泰森局來○峰沅氏願室人生産平安祥十元方少記洋二元願以一成助賑洋一元沈莊氏洋一元蘆州李同泰錢號洋五元内花洋一元由黄理純先生交來周鴻飛病愈完愿洋二元吳慶雲洋十元吳洋五角○○三天共收英洋一百十四元内花洋一元外銅洋五元小洋五角合併聲明 
 
 
 

Page 14

 
 
   
 
