# 1898 - 161 - 4909037

 

Page 1

 
 
[一新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元五角○隨園三十六種實洋五元○刑案　覽洋七元○景岳全書碼洋　元○資治新書碼洋一元五角○　頤福咸豐朝東華錄實洋一元三角○王益吾咸豐朝東　　錄實洋二元五角○左文襄公奏疏碼洋四元○　　三　演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註　　錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐　客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○中東載紀本末洋一元五角○續中東戰紀洋七角○文學興國策洋二角○正續中東戰紀興國策　　部洋二元○時事新論六角○中國度　考一角五分○諸君欲購者請移玉至三馬路申昌書畫室　申報館帳房可也此　 
[變法當先防流弊論]  
　　天下有無弊之國乎曰無有也然則我欲去其弊而轉并他人之弊而效之可乎曰奚其可今之策救時者動曰中國之積弊太深當效泰西之善法以挽救之夫泰西之法誠善矣然亦知善之中亦有弊且卽無弊而安見效之者之果能擇善而從而不使流弊之潛滋暗長乎在墨守舊章自以爲是者無論已彼新進少年學無根柢輒詡詡然誇示於人曰西法宜學且不可不學於是箸書立說動稱起點於某處或稱設法保全黃種夫起點係泰西化學家言猶發源也發源二字沿用已久人所共知何必以起點譬之黄種指亞細亞洲人我以亞細亞書之安患人之遲疑不解而必於白種黑種紫銅色種之外以黄種自居此種語言祗見於近三五年箸述内從前固無是也豈以爲稍用泰西語氣卽可謂之熟於西法迥殊於自以爲是墨守舊章者乎然猶曰文人好奇久成積習與國家之利弊無關也僕所甚以爲不然者一曰君民平權夫國之有君猶家之有主也君得總攬其權故愚民皆帖然相安卽桀驁不馴之徒亦不敢斬木揭竿突然而起亦曰我苟干犯法紀君得行其權以誅之殛之耳在泰西君民共主之邦或民主之國剏爲議院平議朝綱似乎民之權與君各得其半甚至民得以主持清議進退臣僚殊不知議院諸員惟詳陳士俗民風俾民隠不致壅於上聞並不得梢稍撍竊政柄蓋每有國家大事下議院先抒議論上之上議院上議院以爲可則陳奏朝廷必俟君主或伯理璽天德畫諾施行然後可頒布各郡縣然則政刑禮樂依然出自朝廷安有下民得以定其可否者奈之何未悉其中精意而卽以君民平權之說煽惑蚩氓遂致弊病日深小民皆罔識尊君親上之義哉一曰盡廢舊學　日本維新以後祇三十有一年效法泰西已一攺從前舊俗我中國獨患舊俗之不能攺耳借曰攺之卽足收富强之效舊學固安　用之不知日本卽以西法爲依歸　舊時所用和文至今仍不稍攺中國則每有少年子弟入西塾讀西書　皮西提略知門徑而叩以四書五經之義理茫乎莫得其端倪更遑論三綱五常經史子集目所未覩耳所未聞是直駈華人而爲西人非借西法以救我華之孱弱矣試觀曾文正爲中興柱石而所派出洋肄業之諸子弟學成返國早已習與　成祇知攺洋裝　洋語嬰洋婦教洋書或爲洋人司出納或依洋人作舌人從無一委質策名供國家之用者推原其弊豈非幼穉時未明中國大道先沾外洋之習氣使然耶客曰然則欲袪其弊當如之何而可曰議院必不可設者權必不可下移而民情則斷宜上達於帝廷萬不可使廉遠堂高罔知草野之疾苦彼泰西人主時時出外游行中國固　無此　制祇須地方官不自高其位置紳商士庶凡有所見立時可以直陳方面大員則據實奏聞不稍諱飾如是　君與民聨爲一體　之好惡君必知之君之舉措民必從之雖無下議院上議院之名而上下自無所隔閡矣至於遴選幼童出洋肄業不如廢去舊時書院就國中遍設學堂凡在童穉之年先訓之以忠孝之常復淑之以詩書之氣待其稍有見地然後教以西法門分類别務底於精在學業有成者不難出其經猷致身事主其次亦可各事其事不致流爲游惰之民夫而後西法可以行制藝可以廢人材可以振興國勢可以强盛浡然之象乃不期然而自然謂非今日當務之急哉於是乎作變法當先防流弊論以爲袞袞羣公告 
[續述甬民肇事]  
　　寍波鄉民聚衆肇事前已將情形備錄報端昨晨又得本館采訪友人手函云當肇事之時官更下令將南　及靈橋門扃閉其餘依舊洞開鄉民蜂擁入城初意未嘗欲與縣署爲難乃縣署宅門前百姓之探聽情由者早已人海人山喧譁擁擠其時劉大令方自道轅回署急飭公差驅逐百姓遂紛紛散歸有土棍混名　滑塲者倔强不依大令喝令拘辦適鄉民道經縣署欲赴道署籲求小滑塲詭稱爾等巳有數人被拿禁錮　民不察情之眞僞大動公忿一擁入宅門地痞流氓乘此機緣次第混入毆人毁物鼎沸聲喧署中人皆遠避兇鋒太令孤掌難鳴無復有一差一勇護衛致被衆民毆擊身上受傷旣而將宅門内各房任情蹂躪甚至廚灶亦被摧殘是晚大令與諸幕友無可棲遲不得己暫假庫房安頓次日府尊程槄村太守另委鎭海縣畢大令兼理鄞縣篆務畢大令奉檄之下於二十一日來郡暫宿府署定於二十六日履新二十二日縣差查獲滋閙之土棍十四名解經畢大令及吳叅戎在府署花麻嚴鞫内自己革緑營兵王德隆等五名情罪較重管押候懲其餘九名各笞責四百板取保釋回未幾寗紹台道吳觀察天張曉諭徧貼通衢其文曰爲曉諭事照得日昨鄉民聚衆滋事並棍徒混跡横擾情形當經本道電禀兹奉撫憲廖電諭内開鬨堂塞署罪應斬决如敢拒捕格殺勿論等因奉此查鄞縣有被毆情事並應　例加等嚴辦以儆刁風除卽咨飭文武嚴拿首要照例儘法懲治外合亟出示曉諭爲此示仰寗郡軍民人等知悉須知該鄉民棍徒等聚衆情重卽不鬨堂塞署亦有應得死罪所有日昨滋事之鄉民棍徒已散不得復聚以及此外鄉民等亦不得再行聚集要挾現經本道　集大兵以便隨時酌辦治亂民用重典倘敢藐違定卽遵照撫憲電諭格殺勿論及至此時玉石不分後悔已無及矣其各凛遵毋違特示光緒　十四年四月二十三日給是日午前程太守乘内河小輪船至餘姚換船赴省向撫憲面陳顚末請示遵行 
[添兵敉亂]  
　　杭州采訪友人云浙江紹興府屬餘姚縣莠民前因土漿抽捐事乘機聚衆刼奪米糧嘯聚至四五千人勢甚猖獗藩臬兩憲得報卽會委前署紹興府傅少卿太守馳往稽查其時太守力奉委至湖南查探硝磺未及啓　卽星夜赴餘姚并由省防統領派出振字營勇丁往彼彈壓本月十七日太守禀辭就道帶同隨員二人一爲陳大令常　爲蔣大令本鑑十八日復添調護軍前旗一營由沈都戎平和帶之而往以備不虞近日聞莠民知有大兵到 
 
 

Page 2

 
 
來大半已潰散矣 
[造謠宜禁]  
　　揚州訪事友云匿名揭帖大干例禁而况狂言謬語意圖淆亂人心厥罪非輕豈容或恕邗上近有匿名揭帖二張遍處黏貼式仿官塲告示所寫爲銜極其狂妄其一有兵馬大元帥哈示諭等字樣語多狂悖不堪句讀又一紙銜更荒謬有東海王洪等字詞氣之間似惡緝私太嚴意者其販鹽私梟之所爲故張大其詞爲恫嚇計乎日前江都轉已檄飭鹽捕營旱隊並咨調西門外防營某哨弁帶勇兩棚同　運轅三門内庫前支帳駐紥昕夕巡邏以資保衛地方有司亦會同揚營派撥兵丁民壯在各教堂左近輪流巡察似　部署嚴密縱有不逞之徒斷不　奮螳臂而自投羅網矣 
[薇旌過鄂]  
　　武昌訪事友云新授湖南布政使司兪逸仙方伯由京赴任道出鄂垣連日赴督撫署謁見並拜會司道各官本月十四日同寅諸顯宦公讌方伯於黄鶴樓賓主東南至爲歡愜聞方伯小駐襜帷卽當赴湘接篆也 
[鶯遷誌喜]  
　　湖北訪事友人云江漢關道瞿賡甫觀察宦鄂多年民情極爲愛戴近奉旨　授湖北臬司官塲中接到電音爭先往賀鄂人士夙隸帡幪尤不禁額手歡呼幸棠陰之依然廣被也 
[弭患無形]  
　　蕪湖訪事友人來函云自沙市莠民滋事蕪地訛言四起風鶴驚心幸袁觀察防範周詳並出有禁止訛言告示市　弓蛇漸消疑慮不意十六日傍晚某教堂已將閉門忽有一人寛辮窄袖硬欲入内觀覽縣差阻止不服且敢口出狂言適縣尊吳大令因公過　卽飭帶送洋務總局訊辦是日又因别有謠言道縣營局俱督帶大隊通宵防衛並議定每夜巡查之時不冉鳴槍必待有事而後燃放以便各處聞聲響應日間亦復如之似此防範加嚴諒不至再釀禍患矣 
[泰州教案]  
　　益聞錄云泰州人繆榮光教中新保守也今春授徒沈渡兼以醫術濟人有董氏者年近花甲患目疾多年近來雲翳遮睛不能視物上月某日聞繆名而往求治焉繆以難治辭氏再三懇求謂果不能瘳决不嗔怪繆始勉允點以磨翳藥水閱數日翳梢退不意氏　聽浮言謂繆與教堂來往恐被洋人買囑取爾眼珠氏被嚇不敢復往另求仙方服之時交夏令目中起泡流血氏子見母如此復觸前疑遂於本月十六日領母至繆之書館滋閙責令還母雙眸并將藥箱藥瓶擊毁繆見此情形知難理喩奔赴城内教堂將前情告知明司鐸司鐸派司事人卜鄉訪查本處鄉約知此事未便經官央人轉圜願賠補藥貲并至教堂服禮是日氏子外出至晚方回聞知此事更肆兇潑復帶人至繆處不但不肯負荆且仍索還母目繆無奈復向司鐸歴訴司鐸見其始終不悟若不稍示懲創誠恐愚民無知浮言日起星星之火將復燎原遂禀請陸刺史飭提訊辦刺史訊明枷責并令取具攺過切結著原差押　教堂認過隨出示曉諭曰照得天主教堂本爲勸人行善而設並無他意卽如該堂教民亦各遵守教規誠心學善從無妄爲本州前在鎭江曾辦洋務深悉來由久堪自信乃近來訪有無知愚民妄生疑心造言惑衆或妄稱挖　或揑說剖心種種浮言實屬荒謬卽如日前本州天主堂教民繆榮光因爲董氏醫眼被趙洪等造謠滋事一案當經本州查騐董氏兩眼依舊完全並無他故可見挖眼剖心之說實無其事尤爲信而有徵本州現已將爲首滋事之人嚴提到案擇尤懲辦誠恐仍有鄉曲愚氓無知造謠仰諸色人等一體知悉爾等嗣後務須父誥其子兄誡其弟勉爲善良毋妄言而壞人教名勿多事而自貽伊戚倘有仍蹈故轍則是冥頑不靈不足愛惜一經訪聞或被告發本州惟有嚴拿到案盡法處治决不寛貸其各謹遵毋違切切特示 
[兇器宜愼]  
　　蕪湖訪事友人來函云西國某富商近日遊歴至蕪湖下榻江口同慶番菜館每當斜陽西下時恒偕太古洋行華友李君及某廣貨　主入市遊覽因恐歹人譁擾出入必携帶洋槍本月十八日傍晚偶由西門口乘東洋車回寓道經長街公盛廣貨鋪見五光十色陳設精艮下車而入將洋槍置諸櫃檯櫃夥某甲取而玩之不防槍内裝有藥彈偶觸具機卽轟然一聲彈子横飛適中西人之肋西人駭而奪槍意欲回擊幸李君急阻而西人已踣仆於地鋪主異常惶急雇人舁送番菜館一面請弋磯山美國醫士前來救治翌日探聞已將槍彈設法取出敷以藥油可保無恙至櫃夥肇事後當晚卽有某西人禀請領事拘拿幸領事冨君深明大義以洋槍本係中國禁物民人不能携帶矧已貯有彈藥携之者未免難辭其咎因卽知照華官俟傷者痊可再行核辦 
[營勇滋事]  
　　湖北訪事人來函云張香濤制軍所募護軍營勇裝束操法均仿西式月餉亦復從優惟若輩良莠不齊往往三五成羣恃强滋事本十五日勇丁數人赴糧道街萬源茶館茗話隔座甲乙二考童不知如何與勇口角勇拍案敲檯厲聲相向童亦恃天王之勢舌劍唇槍彼此不肯稍　勇怒甚突取茶盌迎面擲去正中甲童頭顱鮮血淋漓衣襟盡濕乙童與之理論勇亦飽以老拳以致甲乙均受重傷奄奄倒臥諸勇知已釀禍紛然如鳥獸散茶館主知事不得了一面爲二童延醫診治一面通知其家屬來省禀控不知如何了結也 
[蔀騰]  
　　　州訪事友人來函云粤垣米價翔貴各善堂籌辦平糶并設粥廠以濟貧民頗能不遺餘力惟爲日方長殊難爲繼兹幸　闈姓公司禀請大憲願不抽衆彩自捐平糶銀三萬兩各善堂聞信後紛紛遞禀求領督憲飭善後局將是銀并管帶廣利輪船陳君家祥等所捐銀一千八百兩妥爲分撥局憲體察情形謂宜省城廣仁述善崇正三善堂及廣濟醫院每處給銀五千兩遵聖明善兩善堂各給銀二千兩發交南番二縣分給至佛山萬善堂務滋堂贊翼堂三處共撥銀三千八百兩發交海防同知酌量勻撥若肇慶辦理平糶之廣善堂四會縣之矜育堂兩處共撥銀四千兩移由肇羅陽道察看各屬現情分别給領一時閭巷貧民無不歡聲雷動 
[吉林火警]  
　　益聞錄云吉林省長春府屬寛城某莊於閏三月二十五日被火風伯助威祝融逞虐居民汲水澆灌無計挽回至二十六日清晨始熄焚去房屋數百間誠巨災也 
[武林火警]  
　　杭州采訪友人云本月二十日戌刻薦橋大街戚姓所開晉豐錢莊忽然火起警鉦報處各集義龍咸飛馳往救官署洋龍亦整隊而來府縣及上中兩城總巡分巡各員聞警馳至分飭丁役彈壓匪人四營勇丁曁巡防弁勇分往大街站立手執藤條刀械氣象森嚴約歴一點鐘時火始熄滅焚去内廳一所灶屋三間 
[鄂試五誌]  
　　湖北訪事友人云湖北武昌府逄子政太守舉行府試已將試題疉誌報端某日十屬文童三覆兼試輿地算術題爲太宰問於子貢曰至多能鄙事問勾股中之弦弦和問製造火爐用炭寡五大洲山川遠近考 
[鄂省官塲紀事]  
　　武昌訪事友云荆州府公安縣缺前經藩司王芍棠方伯以卽用縣王大令光棣詳請奏　現已奉部覆准方伯行知大令飭赴新任○沔陽州吏目委補用州吏目鍾慶蕃署理孝感縣縣丞委補用州判徐文詔署理江陵縣龍灣巡檢委試用府經劉霖澍代理江夏縣金口巡檢以海防先巡檢祝慈望咨補宜城縣田家集巡檢以海防先巡檢楊以莊咨補監利縣分鹽巡檢以候補班巡檢李學寅咨補均先後由封主伯牌示矣 
[彝雜錄]  
　　宜昌訪事友來函云快利輪船于去歲秋間在宜昌灣泊時曾有管機器洋人失足落水閱數日屍方浮起本月初旬快利抵宜又有某　人于夜半送客黑暗中誤認船影爲客舟竟爾墜入江心立時溺斃屍身至今尙未撈獲駐宜英官特下半旂以誌哀悼○宜昌市上雖聞沙市亂民滋事人情尙屬女靜文武官員各派勇役　夜在城廂内外梭巡沙市招商局向由宜昌局派人辦理日前總辦金君聞變往沙 
 
 

Page 3

 
 
將沙市局買辦張姓撤去聽官懲究蓋以此次釀禍實係張姓辦理不善所致故必須治以應得之咎也○某夜上燈時見江　紅船數艘往下流飛駛蓋因某處有盜船濳遁故紅船緊緊尾追特不知果能緝獲否近又聞某日宜都左近某鄉有一質鋪忽來暴客多人明火執　直入行刦致失去什物甚多刻下尙未將匪徒弋獲也○邇者連綿陰雨久未得覩晴曦二麥莓爛甚多又因寒暖不時居人多染疫症地方官赴城隍廟祈晴禁止屠宰近日略見晴光然恐未必能遽開霽也○署東湖縣翁大令接印後因前令眷屬尙未讓出故瀛眷暫緩遷移入署現又得官塲傳言謂藩司仍欲令前次牌示之黃明府來東湖署理約於本月望日卽可抵宜故縣試本由翁大令示期十六日開考現又從緩擬俟新令尹接印後示期考試矣○宜地鹽厘自歸倂洋關代收上司催令速行交代而局中人遲遲其行不能及早交卸西人以爲若不交代清楚未便接手故至今厘局尙未易人也 
[九派江聲]  
　　九江訪事人云潯城對岸江北一帶全倚堤埝爲保障去年江水泛濫堤被衝刷德化縣楊少庭明府禀請撥欵修築復與套口厘局委員陳少英司馬捐廉佽助刻下堤工將蕆明府於本月十七日黎明乘一葉扁舟至套口與司馬繞堤勘騐直至傍晚始返署○接辦長江湖口厘金之西員紀默理君月前赴套口厘局察看情形局員陳少英司馬於本月十八日來潯答拜并赴各當道處投刺旋卽返局○代理瑞昌縣彭星階明府因公至郡謁見道鎭府憲并拜會同寅小作勾留擬卽回署 
[金焦夏黛]  
　　鎭江訪事友人來函云有某甲者年逾不惑本月十一日上午行至南門外忽然仆地逾時不起經人上前撫視已體冷如冰魂遊地府矣人生若朝露傷哉○七濠口人某甲素以兇悍稱日前因事與其妻口角繼忽持刃將其妻兩臂連砍數刀鮮血涔涔慘不忍覩越日卽因傷重斃命其岳父母聞信奔至悲忿交加意欲鳴官究治後經親族人等出爲調處願從豐殯殮并延僧超度以慰幽靈妻屬不欲多事遂首肯而罷 
[軍門蒞滬]  
　　江南提督兼自强軍統領李壽亭軍門昨由茸城節轅命駕蒞滬午後五下鐘時排導入城遍拜各當道至上海縣署時黄愛棠大令飭家丁擋駕 
[清查賭地]  
　　前日午後上海縣黄愛棠大令會同會丈局委員楊明府乘轎式馬車帶領書吏丈量人等至虹口沈家灣將開賭之各地址繪圖清勘傳二圖地保徐士義至案諭令各地主限三日内到案核奪否則一律充公其時各賭徒正在采烈興高之際一見大令到彼卽奔逃恐後大令赫然震怒喝令從役竭力拘拿内有潮州人某甲逃避不及當塲拘獲帶回縣署訊懲 
[讞員請假]  
　　英界公廨讞員張賡三直刺現以積勞成疾心悸怔忡且常咯血醫者云須靜心調養方可見效故於昨日赴道轅禀請病假一月想　觀察體恤下僚必能俯如所請也 
[備文起解]  
　　前者保甲總巡戴子勱明府准新閘巡防局函送積竊陳阿四並賊具多件到局請訊旋訊知安慶府屬太湖縣人向在崇明開設烟館今止來滬犯竊因溥予責懲移送上海縣請黄大令遞解回籍到縣後患病不能起程經大令發往普育善堂醫治兹已病痊堂董曹寄耘送回　署大令飭收押自　所令書吏繕備文牘遞解回籍 
[拘獲兇犯]  
　　有混名打鼓阿新者前與汪阿松口角爭毆將汪戳傷旋卽逃匿經人舁汪至法界捕房捕頭飭　仁濟醫館　治一面嚴緝兇徒旋　包探將其父王　泉拘案讞員鄭大令訊供後准交人保出找尋迄今案懸木結前晚阿新在三洋涇橋攫取途人象牙骨摺扇由巡街捕拘獲送入捕房押候解送公堂究辦 
[不准交保]  
　　去年各小錢莊因出空票致倒巨欵其被人控告者以英界公廨爲最多因各莊大半開設英界四馬路一帶也雖由讞員張直刺諭令已革劣探何瑞福孔阿才沈金隆及金濟堂等設法清理迄未了結旣而沈金隆知難逃避孔金則仍挺押不理至今日久雖設有匯源公所然亦徒事招搖而已依然無補分毫現在孔阿才金濟堂以料理過半惟葉安心及趙金之子兩欵須交保出外方可理楚爲請禀呈公廨直刺洞燭其奸批斥不准並飭吏將空票案内在押各人檢齊原卷一倂移請上海縣從嚴辦理 
[候嚴究]  
　　震元小錢莊主沈蘭汀虧倒空票巨欵携資逃逸旣而重返滬上投英界公廨控代出空票數十元之奚成章讞員張賡三直刺飭提到案著交保清理奚出外後置之不睬直刺遂又飭差提案押候訊追 
[流氓麕集]  
　　前日之晚莠民百數十人手執刀械麕聚南市潮惠會館北首平陽樓烟館旋又向附近肇源樓烟館與某甲爲難各出　刀逞其威力平陽樓主恐釀巨禍令十六鋪地　前往喝阻比至則若輩已雇船向浦東矣 
[混用僞票]  
　　前晚八點鐘時有衣履翩翩之某少年手持香港匯豐銀行鈔票十一張每張十元向法界興聖街口恒裕錢莊兌換洋銀莊夥持票入内室細爲辨别知係贋鼎正欲向之根究而少年已不知所之矣爰將僞票盡數持至捕房報請查緝 
[何至輕生]  
　　法界西新橋南　謙發小烟館係崇明寡婦某氏所開氏向與鞋底作主吳某有染邇　吳添出資本將樓屋翻造規模宏敞烟客如雲方謂一對野鴛鴦可以詩賡偕老矣不料氏近又與紹興人徐少記結露水緣棄舊憐新鵲巢遂爲鳩佔吳無可如何惟隠忍而　前晚氏與吳反目遂下逐客之令吳以半生心血俱在婦家一旦若此無情不覺愈思愈恨將紫霞膏吞服以冀了此殘生幸爲鄰居某氏婦察立卽施　得慶更生事後徐恐遭波累央人向吳商酌願酬以番佛二百二十尊永不再來而吳尙不甘爲陌路蕭　連日擾擾紛紛不知如何了結也 
[上海巡局紀事]  
　　前晚南市二十三七鋪巡防局員盛雨村二尹巡行馬路中見有甲乙丙三東洋車夫未提燈籠因命從人拘獲詰之一爲陳桂元一爲王阿二一爲陳福叱令各掌頰二十下諭以嗣後如再違章定干嚴究○前日薄暮時浙江寍波府屬某邑人毛金昭行經外郎家橋南首忽覺飢腸轆轆因至楊毛生飯館果　共需錢四十七文搜索慳囊分文不有乃借便旋圖逸值堂人攬其裾不釋毛任情抵賴遂舉掌摑其頰一下時適十六鋪巡防中局勇丁過此見而勸開此皆訪事人所報情由不知是否得自道途傳述翌日毛赴十六鋪巡防中局訴稱小的被楊將身畔洋銀一圓五角及肚兠夾襖取去叩請究追至晚局貴潘仲泉一尹提楊研訊楊供稱毛欠飯資四十七文未曾付給小的並無取伊衣服洋銀之事叩乞飭查毛訴稱小的家在寗波江北岸開設米店日前有事來滬暫住新北門内親串家昨晚欲往北市閒游悞行至郎家橋被伊扭住將衣服洋銀取去二尹飭傳經勸之勇丁詰問勇丁禀稱其時小的肩負鋪蓋至某處守夜中途見此人與楊互爭盤詰情由楊稱伊圖賴飯資因是力爲勸散毛仍稱小的受屈難伸務求恩斷二尹揮令兩造出外不予深求 
[英界公堂紀事]  
　　沈張氏西鄉羅店人沈阿金之妻也羡十里洋塲之勝私逃來滬久不歸家　金遣人四出訪尋始知匿蹟英租界四馬路迤西胡家宅左近某姓家遂邀同金守蓮萬子卿錢阿江等人前來尋見挈之回里氏非但不允反敢口出惡言以致互相爭閙事爲某號巡街捕所知立卽拘送捕房轉送公廨讞員張賡三直刺著留候訊究○前晚一點鐘時王阿寳周安福與王孫氏在六馬路仁壽里口爭閙爲三百十五號華捕所見以其深夜喧擾有違　　定章喝阻不依遂一倂拘入捕房轉送公廨直刺著分别管押候訊 
 
 

Page 4

 
 
[領柩聲明]  
　　啓者四月十一日由大方棧胡潤昌並上　　德純送到病在垂危之金玉廣係安徽桐城人保舉花翎遊擊　香港來滬並無銀隨人等翌日在息影公所病故二十三日伊兄弟克恭寅　　信來甲領柩仍由胡潤昌馬德純寫立保單當將皮箱網籃帽盒三件並零初等一一交明所存英洋三百七十四元除去敝堂代墊棺木衣衾石灰生漆扛力等四十一元七角外一倂交克恭寅恭領去上海六馬路仁濟善堂司董等謹啓 
[申報館恊振所經收順直山東川東鄂省江北江陰賑捐四月十一日至四月廿日止第十四次清單]  
　　四月十一日四明十二齡童子沈樹偷助海州洋二元祥泰洋行銅洋八元○十二日王姓洋二元○十三日章友湘罰洋一元趙義伯罰洋五角王文卿罰洋二角五分不寫名姓求兒女平安洋一元祝姓洋六元○十四日南通州徐　蔚堂洋十元心餘子爲先考進廷公十週忌節省經資移助求冥福洋八元○十五日古吳宏農氏求保平安洋三十元無名氏求三兒關煞開遙洋一元○十六日瓦區氏江北洋八元銅洋二元九華堂銅洋一元○十七霍光友交來武昌船帳房代募李姓助江北洋五十元疁城隠名氏求妻病速愈洋五元○十八日南橋鎭汪恊源來不　名洋五元泗安全盛來不書名洋五元張仲良求病速愈洋十元無力徐顧氏保右乳症速痊洋一元○十九日嘉興全盛來悔過　新子洋一元戈鐵珊洋二元以上總共收洋一百四十八元七角五分銅洋十一元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[淮商領票章程]  
　　揚州訪事友人來函云兩淮奉飭舉辦昭信股票淮南北塲運票食各鹺商初認二百萬兩　因　　　迫懇乞肢限分繳督鹽憲　峴帥體念時艱格外矜恤令各商减去一半僅認領一百萬兩惟須於本年年底一律繳清各商問之　頌憲恩莫不輸將踊躍情願分爲三限繳清等情迭登前報兹悉運憲江都轉以此項股票與他項捐輸不同且部票尙未頒到此　收銀給照與夫四岸運商認領之六十八萬中有大票小票新商老商之殊如何均勻攤派均須議立章程方昭公允爰飭淮南總局赶　會議禀候覆奪旋經局員公同籌商議定章程六則兹特節錄於左一酌定平色也向來海防商捐及海防善後均以二　四年二七寳銀兌收此次仍應仿照辦理一按引勻攤分繳數目也向辦商捐均係按引勻攤此次岸商共認六十八萬兩仍應分别照辦以昭公允計鄂湘西三岸老商每票五百引應領六百兩皖岸老商小票每票一百二十引應領一百二十五兩鄂湘平江岸　商每票亦五百引應領三百兩又皖岸新商每票一百二十引應領五十兩四岸大小票統計共應認領六十七萬八千七百兩尙　一千三百兩議定於四岸公費内提補湊足一揚岸分繳也各商有在揚者有在岸者自應照歴屆辦法揚繳岸繳悉聽商便　道途遙隔或恐推諉此次應請運憲咨請各岸督銷總辦將領收數目按旬飭知本局本局亦按旬將收數開報各岸以便互相　查一收銀遴員兼管也向辦海防各捐均由局遴派在局有差委員兼管此次事務較繁應派二員一管收解一管塡發執照以專　成應由局遴選妥員開單呈請札委一領票繳銀隨時呈繳盤川也向來委解部餉每萬給發川資二百兩前海防捐解交海　局或支應局准給發川資每萬二十兩此次如解江寍省與解海防支應等局無異應請每萬仍給二十兩如解他處當視路途遠近　時再行酌議一繳銀逾限示罰也四岸大商刻已聨名禀准分爲三限每限呈繳三分之一以本年六月底爲初限九月底爲二限十二月底爲三限一律繳清在各大商報効情殷自必輸將恐後按限完繳或恐有一二票小商無鹽在岸無人在揚逾限不繳　催罔應不可不先事預籌應定以初限逾期責令該商在岸的保代繳日後仍由該商認息償還如逾二限卽將該票扣運一次　　繳之的保代運以示薄懲倘三限分文未繳則是自外生成有心違抗卽將該商引票注銷以上章程六則繕具清摺禀呈運　頃　都轉意以所擬各條尙屬　妥惟部頒股票每張至少亦須百兩查閱第二條内攤派數目有一百二十五兩及五十兩分限按成呈繳有四十兩四十五兩數目畸零如何塡給執照且此照爲各商收執要件二十年中付息收本皆憑此據彼此掽湊窒碍良多　　商情有所不洽應令另議餘可照行傳聞局員已飭皖岸大商張元昌等迅將分繳數目赶急公同會議矣 
[析津祈雨]  
　　天津訪事友人來函云匝月以來天時亢旱禾麥待澤殊殷地方有司涓吉本月初十日起十二日止就戶部街　士廟設壇求雨十四夜連得微雨兩陣雖枕簟生凉而土脉未潤制憲王夔帥復於十五日設壇閘口龍王廟率屬虔祈不知蒼蒼者天果能甘霖渥沛否也 
[江漢開課]  
　　武昌訪事友云鄂省江漢書院膏火向由鹽稅項下籌撥前因鹽務攺章此欵虚懸無著以致官課久　舉行八百孤寒無不望穿秋水現在鹽務已議定章程仍照舊章撥解撫憲譚大中丞遂於本月十二日舉行官課委候補道陳觀察點名扃試題爲子曰剛毅木訥兩章張江陵爲救時之相論 
[上海縣署瑣案]  
　　前日巡防西局委員某君移送張桐生方大英王春泉打架滋閙一案到縣至晚邦審委員李二　　齊人証訊供王春泉供本地人素業工匠西門内方大英銅鑼作囑修水落言明工洋二角延約不付前晚遣兒子往取非惟不給反　作内人將兒子推跌兒子回家訴知其母同往理論又被兇毆小的聞信往探以人衆不敢上前是以訴知地甲禀報巡防局　局員老爺派勇拘至局内妻子被木棍擊傷張桐生供本邑龍華人在西門内開張永興板箱作前晚由龍華回申經過銅鑼作門自見人聚集互毆因之袖手旁觀作内人疑與王春泉同來突將小的毆傷時在黑夜不知何人所毆求騐方大央供浱北黄陂縣人在西門内小橋頭開設銅作專鑄銅鑼作内夥徒十八人所修水落應房主　貲修後房主不肯給錢至王春泉工資已給過小洋一角前　王妻同子來索以致爭閙房主乘勢將小的辱駡并率領數十人擁進坊來妻子學徒皆被毆傷且失去銅鑼五十一面求追　堂　是方之内姪年十八歲在坊内學業水落係房主雇王春泉來修坊内已給酒錢一角餘應房主付給前晚王之妻子前來索錢　般呌駡小的適從外來見有數十流氓在門首肆毆丁長發供湖北人在方之作内爲夥亦被流氓毆傷至張桐生確與王春泉　來滋擾熊丁卯供湖北人在方之爐坊爲夥亦受微傷求騐張殷氏供稱張桐生是次子小婦人靠伊度日今受重傷求騐廿二鋪地　　茂供王春泉之妻挈子往作内索取工資兩下口角衆夥將王子推跌高呼救命時已黄昏衆流氓聞聲而至乘間進内任意胡閙搶去銅鑼迨小的前往業已四散奔逃今將作内帳簿摺子呈求察核所失銅鑼若干容小的細查禀覆二尹飭仵騐得張桐　左額　有鐵器傷業已用藥封固未便揭騐右腿右後脇均有木器傷袁堂腎囊有脚尖踢傷一處餘人無傷遂判曰此事兩有不合著各　回家醫治飭差協甲於兩日内查明閙事帮毆之人並傳房主及王春泉之長子到案覆訊王春泉暫行交差收管○帮審委員李二尹前晚升坐花廳命提收押經年之竊犯陳阿林復訊陳供寗波慈谿縣人家有父兄妻子向在上海太古洋行當出店之役　年　歇後住大馬路某客棧内行竊兩次在新閘盛王兩公館内小的一人所竊並無同黨盛公館内在夜飯後掩門進内躱在樓梯下至夜深人靜竊得皮衣四件當洋四十元花用後至王公館竊物被巡捕查明拿送公堂贓物弔歸失主所住客棧内不知小的爲　並無窩留情事務乞施恩二尹判曰查核供詞與前訊無異旣已押辦年餘應予遞解回籍交地方官嚴加管束因著還押候飭書吏　文起解 
[美界捕房紀事]  
　　偷兒胡月舂前晚串同羽黨某甲至虹口吳淞路裘江橋附近日本人所設蛋棧鑿壁而入竊取　出二大箱肩負至門首卽被事主追獲喚五百十二號巡街捕解送捕房捕頭令押候解送公廨禀請究懲○甬人某甲昨日上午至虹口老街第二百六十八號一林春茶館内啜茗忽然倒地喘息如絲茶博士大爲驚駭疑係急痧急倩人爲之針治未幾卽斃命因卽　報捕房捕頭立傳二圖地保奚坤寳前往查明飭傳家屬備棺收殮○淮安府屬清河縣境陳安水廟人關桂良之女繡英今春二月杪被匪誘拐來滬售與粤人某姓家爲婢邇者屢被主母笞責私逃出外在虹口下海浦沿途啼哭被包探費阿銀所見送入捕房捕頭令暫留核奪○穿窬何阿三前晚至虹口靶子路附近將工部局所立之竹笆一丈餘拆取而逃爲五百三十五號巡街捕查　拘入捕房押候解送公堂請究○整容匠羅阿三在虹口武昌路第八十六號整容店爲夥感冒傷寒昨日病勢加劇竟至發狂奔至密勒路第三號洋房闖入洋人内室洋人見而大怒飭僕扭送捕房訴明一切捕頭仅押候解送公堂請究逾時羅之親屬到來陳明原委請爲釋去捕頭准之因挈之而出 
[皖省官報]  
　　四月十三日署理和州直隸州石鎭知卸辦支應清賦局提調候補知府許以增知接辦支應局提調並知卸調鹽河厘卡邊保桱知接　 
 
 

Page 10

 
 
鹽　厘卡通判沈策名謝超委典史諸葛慶巡檢桑潤孫雲騫均知銷院試巡查差○十四日牌示本任池州府通判陳宗器飭回本任准補滁州吏目郭之英飭赴新任委辦正　關稅務同知王壽　早陽縣黄家傑均辭候補知縣伍芳榛面試直隸州文英知奉委解南河餉赴清江通判陸承鎬到解京餉回李開藩知奉委解　湘營餉並各項銀赴金陵　丞何棠知銷院試燈牌差巡檢馬履堃辭回淮北牙厘局差遣○十五日督辦大通鹽厘總局吳樂福到洋人委辦蕪湖電報局直隸州王詒善到署和州石鎭辭鳳陽關委員府　　文耀辭卽用知縣王禮從知奉委解京餉太湖縣柯劭憼到通判陳宏蓮知辭奉洋務局委赴皖南皖北一帶公幹知縣張廷權知辭奉委賑餉銀赴鳳陽從九張授藻辭　　　探硝磺價○十六日丁艱鹽運使銜道員用雲南東川府舒之翹到黟縣人卽用縣周捷三到赴懐桐宿查團練保甲回分發安徽大挑知縣態周紹　江西人號幹生指分安　　用從九丁步瀛到江蘇人新海防試用從九陳肅溥到浙江人巡檢沈瑞圖到解老湘營月餉赴金陵回韓廷爵辭赴皖北一帶措資車爾錕辭赴上海探硝磺價○十七日　　　　李開藩辭委解南字營餉並屯折銀赴金陵並加藩憲札委赴上海蘇州一帶採辦敬敷書院書籍程仲昭到赴全椒查清賦回李應珏知奉撫憲委收詞　 
[賑欵彚登]  
　　黄雲徧野倏屆麥秋意者淮海飢黎得此可延殘喘乎不知該處先被水災田成澤國迨後壯者四出求食黠者流爲竊盜所遺老弱荒　不治耕種失　治命之資目前仍惟賑欵是賴所幸敝所昨承新安培德氏因年屆商瞿猶虚嗣續特于神前許愿助賑上月其如夫人分婏果得一男一女樂助賑欵洋五百元四明隠名氏　來勉力子四旬大慶將壽筵移助洋五十元又附來信女懐孕肝動求保平安洋五十元恊同慶來四川無名氏元四十兩夏紹庭求病愈洋三十元春風座主人愿身體康健洋五十元黎里祥裕當經募洋三十一元八角銅洋一元余苞容爲祖母先母冥壽求資冥福洋六十元善欵頒來莫名忻慰併　　牘藉達謝忱[  上海六馬路仁濟蓋堂籌賑公所 
敬等謹誌]  
[上海陳家木橋報總局籌賑公所經收徐海義賑第九次清單]  
　　補閏月十一膠州電局委員張洋廿元又　募無名氏洋三十元又丁敬臣洋十元又　森倍洋十元袁以萊銀八兩又膠州知州羅志伸銀十兩又稅局委員姚詩岑洋廿元又李意齋洋廿元又愼餘堂張洋十元又榮德號洋十元又范北堂洋四元又立生號洋六元　　大號　四元又莊升如洋四元又義和號洋六元又柴竹孫洋四元又裕昌號洋六元又徐善亭洋二元又元順號洋六元又廣順號洋四元又順發號洋二元又復新號洋二元又　　　洋二元又仁厚堂蔣洋一元又陳芝祥洋一元又忻元華洋一元又謙泰號洋一元又徐憩召洋二元又李梓蕃洋二元以上除原扣匯費兩元外淨合來洋二百廿元靑照　　　病痊洋十元十六鋪保甲中局潘交來罰欵洋五元以上共收英洋二十三十五元正 
[上海六馬路仁濟善堂籌賑公所施子英經收山東順直湖北淮徐賑捐閏三月二十至廿九日第三十七次清單]  
　　二十日知命棉力子洋五元天津人洋二元查三餘堂五角○廿一日嘉興敖夢江經募洋四十元費湘涵洋三元吳維衡一元　名氏銅洋二十元○廿三日　湖無名氏洋五十元鑑古堂酬愿二十元侯官孫保滋堂十元○廿四　行夏其聲洋四十元柴鄭氏求病愈四元陶延春求病愈二元隠名氏銅洋七元廿五日悌記洋十元滋泰記莊小洋一元二角銅洋五元王元杰心愿崇灣橋大士　八　廟又沙溪吕祖廟三處各完愿洋一元又完深渡水口廟愿洋五角○廿六日法玉溪洋十元○廿七日佩萸前日生漕紋三十兩申元三十二兩二錢九分嚴善士爲友跌傷求愈洋一百元福建趙揖明求妻病愈合家平安花洋十五元蕪湖無名氏保平安　十一李松風　雙留堂各機器洋十元福靖船洪光安機器洋五元劉仲言洋一　老正大來梁溪悔過遷善子洋五角○廿八日陳蓉甫求病愈洋五元黄筱倬洋四元　　澄二元○廿九日翠竹山房洋一百元皖垣無名氏洋六十元補過子洋五十元修德堂王翰記三元張季直八言對聨洋一元無名氏銅洋二元○閏三月份共收元二千一百十八兩一錢六分又收洋三十三百零九元八角扯七五六申元二千五百零二兩二錢零九厘以上共收元四千六百廿兩零三錢六分九釐銅洋一百零七元連前共收元五萬八千　百七十七兩九錢　分七厘除解各賑元外凈存元一千九百四十一兩六錢九分半銅洋三百十元零一角 
 
 
 

Page 11

 
 
   
 
 

Page 12

 
 
   
 
