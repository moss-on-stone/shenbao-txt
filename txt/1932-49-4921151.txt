# 1932 - 49 - 4921151

 

Page 1

 
 
時評 
[禦侮興國之先例㈡彬]  
　　昨評吾人已以新土耳其爲例。指陳我民族今後之出路矣。今請更以高唱大希臘主義大舉侵犯土耳其之希臘爲例。以測日本之將來。 
　　希臘於一八三○年脫離土耳其而獨立。及國基漸固。即高唱大希臘主義。力圖擴張其國土。如地中海東巴爾幹及愛琴海對岸之小亞細亞各地。都爲希臘所埀涎。此與　本今日之高唱大陸政策。由呑併台灣朝鮮。進窺我東北。其貪婪驕恣。蓋如出一轍。 
　　然而苦戰三年。希臘終於敗衂。夷考其失敗之因。其主要者。一爲經濟困難。二爲外交失敗。三爲政變影響。四爲軍心不固。凡此四端。居一必敗。希皆有。之故其一敗塗地。爲必然之結局。 
　　希臘之覆轍。既已指陳如前。以希例日。則無一不酷肖。而日之貪橫。則固遠過於希也。希致敗之四因。以言經濟困難。則日本自滬變發生以來。敗政亦陷於大混亂之境。如東京時事新聞所載。股票。國債。生絲。棉絲市塲大暴落。匯兌行市。對美大激漲。產業界陷入萬分危險之境。海外貿易一落千丈。國家財政。已無辦法。滬變發生。復突增軍費四千萬元。益以總選舉費等。臨時之支出。深感羅掘俱窮。不得不在公債方面籌劃。但國民對於國債。前此已每人分担一百零六元之鉅數。萬萬無力負担。未來難關。當可想見。以言外交。日本之恣意橫行。目無世界。早爲列國所側目。自九一八以來。决然破壞遠東和平。予全人類以迫害。更昌言不諱。以美與蘇聯爲假想敵。與國既少。嫉視者多。此次國聯突然强硬勸告日本。注意其對於盟約應負之義務。及滬變後國際之一般輿論。即可知日本在外交上已陷入孤立之地位。以言政變。則一月五日若　被毆。一月九日晚井上被剌以及官僚派與軍人派之爭持亦足以證明其國内政爭之日益激烈。以言軍心。則自日軍來滬後。非戰空氣。彌漫全國。一月九日紀元節。明治大學學生與神田區羣衆之反對軍閥。反對進攻中國之示威運動。以及神户海員工人之罷工示威運動。益以連年歉收。供需缺乏。人心惶惶不定。軍心不固。亦正與希臘毫無二樣。不僅此也。日軍久疏戰陣。外强中乾。國内思想激化。階級對立。其本身已自百孔千瘡。難以收拾。况彼航海來攻。我坐抗禦。勞逸之勢。既相懸殊。而彼曲我直。則更爲兵家所最忌。故以希例日。就前者而觀。日固無勝利之理。就後者而觀。則日更不得不敗。事事歷。歷瞭若指掌。我國今日。但須一致團結。持久抗禦。希土苦戰三年。國人其努力爲之 
上海事件 
[昨晚敵軍全線潰退]  
　　我軍血戰竟日空前大捷　　廟行鎭一役斃敵三千餘　　敵萬餘在金穆宅被包圍　　敵退入虹口秩序大混亂　　自一月二十八日、日軍突然進攻我閘北吳淞以來、迭次總攻、先後慘敗、於是數萬陸軍增援來滬、由植田新司令指揮之下、向我提出哀的美敦書、於二十日晨七時二十分下總攻擊令、連日激戰、敵復失敗、昨晨三時許、敵又變更戰略、以二萬大軍猛攻我廟行鎭、萬餘人攻江灣鎭、六千餘人攻八字橋經我軍迎頭痛擊、廟行鎭方面雖衆寡懸殊、我軍抱必死之心、無不心一當十、激戰數小時、敵終不得逞、至昨晨十時、形勢突告緊張、敵進攻益猛、我軍勢殊急迫、至十二時、我援軍大集、出奇兵抄敵後路、局勢遂安、雙方肉搏血戰、激戰之烈、較諸曹家橋一役尤甚、下午五時後、敵傷亡三千餘人、軍無鬥志、紛紛潰退、江灣八字橋方面之敵、亦先後被我擊敗、昨晚八時、敵萬餘人、在江灣鎭以北、廟行鎭以東之金穆宅地方、被我軍大包圍、敵并力突圍、終未得逞、預料今晨當可解决、殘餘之敵於昨晚九時後、遂沿江灣鎭、廟行鎭、八字橋、等防綫、全線總退却、我軍乘勝追擊、斃敵無算、敵紛紛逃入租界、由狄思威路平凉路後退、集中於匯山碼頭、虹口區域、以敵之無秩序奔竄、一時陷於大混亂、我軍先鋒部隊到達狄思威路、岳州路、沈家灣、等處、可謂作戰以來、空前之大捷、與敵軍以最重大之敎訓、 
[江灣方面戰况]  
　　廟行鎭斃敵三千餘　　金穆宅敵受大包圍　　昨晚九時敵總退却　　虹口一帶混亂不堪　　敵軍自連日傾其全力、向江灣鎭進攻、迭受重創後、乃於前日午夜、又復變更計劃、昨晨集中二萬大軍猛攻我廟行鎭、一萬人進攻我江灣鎭之正面、六千餘人攻我八字橋、竭全力向我衝擊、我軍沉着應戰、激戰至下午五時後、敵大部份在江灣之北、廟行鎭之東金穆宅地方、被我軍全部包圍、餘衆全線總退却、我軍乘勝追擊、斃敵無算、茲將昨日江灣廟行鎭等處、我軍激戰殺敵詳情、分誌如下、 
[敵軍分三路進兵]  
　　敵以攻擊江灣鎭失利、遂又變更作戰計劃、於昨晨三時許、分三路進兵、猛攻我廟行鎭、計第一路由江灣分一部份兵力向西北開進、第二路調駐薀藻浜全部敵軍向西、南第三路由張華浜向南北、集中二萬大軍、攻擊我廟行鎭、敵之預備隊、亦全部開赴前線作戰、薀藻浜張華浜方面、僅留二三百人防守、 
[廟行鎭空前血戰]  
　　敵軍二萬集中於廟行鎭方面後、即用鐵甲車坦克車卅餘輛、在猛烈砲火下、掩護衝鋒、企圖一舉佔領、故其來勢之猛烈、爲開戰以來所僅見、幸經我軍步哨、察覺甚早、當即奔回報告、全體準備、俟其來近、即由當前之軍隊、奮力還擊、同時並由左右突出、向敵軍側面夾擊、并包抄其後、加以圍攻、惟敵軍來意、頗存奢望、故亦極力掙扎、作困獸之鬥、戰至昨日拂曉、短刃相接、完全肉搏、其後敵漸不支、二次又調集後方部隊、加入作戰、亡命猛攻、雙方混戰肉搏、激戰之猛烈、較諸曹家橋一役尤甚、同時敵機數架、亦飛翔空際、頻向我軍陣地抛擲炸彈、並以機關槍助戰、我軍以司空見慣、兀不爲動、但敵衆我寡、實力相去懸殊、至十時後、頗現危急之象、幸將士抱必死之心、無不以一當十、勇猛抵禦、至十二時、我援軍大至、出奇兵包抄敵軍後路、於是始轉危爲安、敵軍驟出不意、死傷無算、敵陣線遂大搖動、此時日飛機增至十餘架、向我陣地投彈如雨、我軍以敵勢已衰、遂改守爲攻、左右衝擊、至下午五時、斃敵至三千餘人、敵遂全部潰退、是役我軍大獲全勝、燬滅敵坦克車二輛、俘獲敵鐵甲車一輛、野砲二十餘門槍械無算、 
　　又訊昨晨攻擊廟行鎭方面之敵、經我軍用大包抄戰略、將其陷入重圍、並截斷其連絡後、敵已明知中伏、待欲向後撤退、奈歸路已斷、勢難倖免、而殿後少數之敵、目覩前面之敵、已被悉數圍困垓心、無法應援、遂利用氣壓低降、大放烟幕彈、掩護退却、致使數千被圍之敵、陷於苦戰、而悉數被殲、聞是役、較之前日敵偷渡薀藻浜全軍覆没於曹家橋時、爲尤甚也、 
[襲江灣之敵軍慘敗]  
　　昨晨、敵一方面以主力猛攻廟行鎭、同時以萬餘人兵力、攻我江灣鎭之正面、昨晨四時二十分許、敵萬餘人、由持志大學東首突出、憑藉先施足球塲之東圩下、向我猛烈攻擊、携有野砲十五門、馬拖過山砲五尊、當時我軍、伏於淞滬路畔之小溝中、寂然不發一搶、日軍乃衝鋒前進、將抵淞滬路時、我軍乃突起迎擊、同時我美衆祠駐軍、亦聞警包擊、雙方搏鬥至烈、相持甚久、敵另一支隊由小觀園附近向吾猛襲、我軍當其前進時、立即化作散兵綫、將近我戰壕時、乃出而應戰、混亂三小時、此時駐防六三花園之敵軍、聞警衝出援救、而我閘北方面、亦調到援軍、參加作戰、至下午四時、敵傷亡千餘人、紛紛潰退、 
[金穆宅之大包圍]  
　　廟行鎭方面及江灣敗退之敝、經我軍追擊、狼狽不堪名狀、至晚間八時、敵萬餘人、在江灣鎭之北、廟行鎭之東、金穆宅地方、全部被我軍包圍、敵雖拚命突圍、終不得逞、預料今晨當可全部解决、 
[敵軍全線總退却]  
　　敝大部在金穆宅被我軍大包圍、殘餘部隊、軍無鬥志、經我軍衝攻、防線立潰、昨晚九時、敵沿廟行鎭江灣八字橋等防線、全線總退却、由引翔鄉而至狄思威路、平凉路、在匯山碼頭集合、我軍乘勝追擊、先鋒部隊到達岳州路沈家灣等處、一時虹口區域以敵軍之無秩序總退却、陷於大混亂、我軍爲尊重條約、下令不得衝過租界、否則託庇於租界之敵、昨晚當可得一總解决、 
[閘北方面戰况]  
　　我軍砲火猛烈　　敵軍各路皆潰　　馬路均起大火　　閘北方面、昨日均有激烈戰事、自晨至晚、竟日未息、砲火之烈、爲大戰中之第一次、日軍傾其全力、圖攻閘北、均經我軍先後擊潰、並乘勢追擊、於下午三時、我軍已全部挺進、至狄思威路岳州路虹鎭及老靶子路北四川路等處、日兵陣線當即全部總退却、至晚間八時、尙在沿吳淞路閔行路向後奔潰、同時資樂安路、忽起大火、虹口日軍陣綫、因此大亂、至繕稿時、我軍尙在追擊中、我軍後方砲隊、掩護得力、日軍在我砲火威逼之下、竟失其戰鬥力、刻已移向浦江方面敗退、同時、日軍中路線後方、已被我軍阻斷、虹口靶子塲及北四川路底日軍司令部、已無日軍踪跡、茲將昨日閘北方面我軍各路報捷、分誌於次、 
[八字橋我軍大捷]  
　　昨晨拂曉、日軍於總攻鎭江灣鎭後、即分重兵、向我八字橋進攻、計有陸軍五千餘名、利用鐵甲車車迫擊砲機關槍在前衝鋒、我軍即奮起迎擊、手溜彈機關槍同時並發、當即斃敵先鋒數十名、嗣敵軍又繼起猛衝、前仆後繼、終以我軍砲火猛烈、未爲所逞、我軍即於斯時反攻、以至肉搏、雙方機關槍迫擊砲、全失其效用、敵旅進旅退、我軍出没於敵陣間、銳不可當、但見我軍到處、敵兵東倒西傾、血花四濺、我軍愈戰愈勇、敵軍已無抵禦能力、乃漸漸向虹口花園方面潰退、我軍即乘勝追擊、沿途在靶子場·施高塔路·又起激戰、但敵氣已餒稍抗即潰、至下午三時許、我軍已達狄思威路、我後方部隊、亦呼應而進、至四時許、我軍最前綫、達岳州路、至六時許、已趨虹鎭、於是該路日軍陣綫、全部被我軍擊潰、同時竇樂安路突起大火、虹口一帶、日軍秩序頓時大亂、狼狽逃竄、在八時許、日軍沿吳淞路·閔行路·向浦江方面敗退、我軍尙在追擊中、此役日軍傷亡達二千餘名、我軍傷百餘名、已送醫院救治、 
[虬江路又報殲敵]  
　　日軍於進攻八字橋後、繼即向虬江路·福生路·進攻、計達千餘人、惟此處街道縱橫、故非有精密之佈置、决難應付、我軍利於巷戰、且防守得宜、以致日軍屢攻屢敗、當日軍進攻時、係分兩路進犯、一自虬江路、一自邢家宅路、我軍於該處久有重兵、當亦分兩路回擊、雙方均在夾弄間、衝鋒肉搏、機關槍·迫擊砲·居高臨下、尤使敵兵心寒、故未幾敵兵已死亡盈百、其後部隊、正擬退走、我軍即乘機衝進、於是兩路敵軍、同時退至北四川路、我軍會合、追達虬江路口、乃向老靶子路進攻、日軍處斯絕境、回軍頑抗、至午後一時許、敵全部覆滅、至三時許、因悉我軍一路已達狄思威路、乃繼續向虹口腹地推進、同時我後方砲隊、用砲掩護、於晚間十時許、此路我軍前綫、已達沈家灣、進逼吳淞路、與岳州路我軍會合、 
[天通庵路之截擊]  
　　昨日、我兩路軍擊敗日兵、追蹤至虹口區域、時進攻天通庵路之日軍五百餘名、同時被我軍擊潰、向北四川路底司令部退却、我軍遂即進逼、向敵司令部圍擊、至下午四時許、敵軍即放棄退出、但我軍並不佔據、仍向北四川路追擊、因此虹口方面敵軍受圍、全部奔潰、 
[日軍奔潰之狼狽]  
　　昨晚日軍因受我軍四面追擊、以致秩序大亂、潰不成軍、紛向吳淞路·七浦路·閔行路·等處四散奔逃、沿途並將槍械棄去、希圖混入民房、時有一部份日軍、於敗退至七浦路時、駐防該處之美兵、見來勢不佳、亟發砲四下示威、日軍乃即散逃、但在中途、即被我軍殲滅、 
[竇樂安路之大火]  
　　昨日下午一時許、兩軍激戰最烈砲彈橫飛、滿街咸是、老靶子路上海療養院三樓、被砲彈擊中、沈家灣救火會後門及西隊員宿舍前門、均中彈破裂、又昨晚九時後、北四川路大德里·竇樂安路·及狄思威路·福生路·一帶發生大火、 
[吳淞方面戰况]  
　　日艦一艘被我軍擊傷　　敵兩次攻薀藻浜未逞　　昨日上午、敵軍艦及飛機、均向我吳淞砲台進攻、仍不得逞、且被我軍擊傷軍艦一艘、薀藻浜方面、昨晨一時許、敵軍曾向我陣地進攻兩次、均被我軍擊退、敵軍並受重創、至上午十時許、敵方有鐵甲車在薀藻浜正面進犯數次、亦終不得逞、茲將戰况詳情紀述如下、 
[敵艦一艘被擊傷]  
　　昨日上午、有敵軍艦十餘艘、在口外用重砲向吳淞砲台猛攻、同時並有飛機多架、在空中助戰、我軍亦還砲抵抗、激戰約一小時、敵艦一艘、被我砲彈擊中要害、該艦受傷時、立向左右擺動不已、大有沉没之勢、旋被敵艦四艘保護退去、餘艦亦向長江方 
[吳淞中國公學宿舍被日砲轟燬（李尊庸攝）]  
面駛去、敵機見勢、遂向楊樹浦方面飛去、又一報告稱、昌興公司坎拿大皇后號、昨由香港來滬、停泊吳淞、未曾進口、往來旅客、由公司派小火輪接送、據送客輪之舟子還滬者言、該船駛入浦江時、見有日本軍艦八艘、在下午二時起、又駛至吳淞、集中火力、對我砲台轟擊、開出砲彈、在空中即開花、儼如一盞明燈、落地時再炸、但亂放至一小時半、因攻擊毫無效力、後經我軍還發數砲、日艦便倉皇逃退、到石頭沙海面抛泊、 
[敵兩次進攻失敗]  
　　駐紥淞南黑橋及周家浜口之日軍、於昨日上午一時、向西猛衝直至季家橋南首尼姑菴地方、爲我軍擊退、至天將黎明、又作第二次衝鋒、我軍初則沉着不戰、俟其逼近我軍防線時、一聲令下、以大包圍勢將日軍包在垓心、遂以大刀隊上前將日軍砍死二百數十名、餘均不支而退、 
[敵甲車向我射擊]  
　　昨日上午張華浜方面之敵軍、每隔十數分鐘開放大砲、向我軍陣地轟擊、間或開放機關槍、然純係敵軍示威作用、絕無目標、我軍一無損害、故並不還擊、上午八時許、有敵機三架、飛至我軍各處陣綫偵察、未抛擲炸、不久即向南而去、十時許敵軍有十二號鐵甲車一輛、自張華浜海軍醫院方面循軍工路直衝至距薀藻浜新大橋約百碼處、發射機關槍、當被我軍擊退、不久該鐵甲車去而又來、復被我軍擊退、如是者四五次、復有京滬鐵路Ｂ字損壞機車頭一輛、竟爲敵軍修好、昨日下午一時許、經敵兵駕駛在兩路工廠至張華浜分路中間之軌道上往來開行、現張華浜方面敵軍、大部均被調赴侯家木橋廟行一帶、故人數已不滿二三百人、兩路工廠附近各處、幾不見敵兵踪影、 
[吳淞劇戰之補紀]  
　　吳淞張華浜日軍忽於前日（二十）天明時、發海陸空三路重兵、猛攻吳淞、三次衝鋒、均未得逞、被我軍擊退、茲錄詳情如次、是日天明時、忽有日艦三艘、一泊於砲臺南首呆猪熬油作浦濱、一泊於薀藻浜口、一泊於糧米碼頭、三艦發砲、向吳淞攻擊、同時薀藻浜南之日陸軍、以大砲掩護、向淞猛攻、我軍沉着不應、俟敵軍已近、開放步槍機關槍掃射、其時日飛機十餘架、分作數隊、每隊三隻、用炸彈機關槍向下轟炸、其時海陸空三軍猛攻、我軍奮勇抵禦、遂開空前未有之大劇戰、初次猛攻、互戰至十點鐘時、始被我軍擊退、下午二時、砲聲復起、日空陸兩軍、均集中於薀藻浜一帶進攻、至四點鐘、日軍因死傷頗衆、仍爲我軍擊退、當晚八時、日軍又圖作第三次之攻擊、仍歸失敗而退、至昨晨零時、日軍竟派陸戰隊三四千爲總攻擊、向薀藻浜進截吳淞、經我軍拚死抵禦、巷戰至三時餘、日軍死傷過半、不支而退、據目覩者云、是役戰爭最烈、險爲敵軍衝入、幸我軍十分奮勇、始將日軍擊退、誠萬幸也、 
[楊行擊落敵機]  
　　楊行西顧家宅附近東六地方、前日午後二時許、忽有日軍偵察機一架、盤旋於該鄉空際、偵察我軍狀况、適爲駐紮該處之軍隊、開槍擊中、墮落於地、機身震碎、機内祗有機師一人、奄奄一息、已將埀斃、當爲某兵士開放兩槍、結果性命、後將屍拖出、該機師身軀肥白異常、 
[淞鎭市方盡被毀]  
　　二十日日艦開砲轟擊吳淞時、外馬路一樂天茶社、首當其衝、着砲後、遂即延燒、加之日機抛擲硫磺彈、並且東南風猛烈、因此一發竟不可收拾矣、自一樂天向西延燒華昌米行·永泰生煤炭行·公記竹行·火油行·木行等、直至西首油車碼頭、裏街豈市路·則同升臘燭店·某京貨店·麵店·春和館·菜館·荳腐店·張家麵店·糖坊·吳正友米店·及顧明華老虎灶·小麻子·小茶館·迤西直燒至西安路三益路口、共燒兩畫夜之久、火勢之盛、殊覺少有、以致外馬路西半段及荳市路一帶房屋、悉成灰燼、慘酷空前罕有、此次一燒、吳淞全鎭已去其九矣、恐完好者尙不足一成之數耳、 
[廟行大勝捷報]  
　　淞滬警備司令部捷電　　淞滬警備部捷報云、提前發限即到、洛陽行政院南京軍政部衛戍長官公署鈞鑒、各綏靖公署各省市政府各機關各報館均鑒、敵於本晨午前三時、以全力向我閘北江灣廟行一帶陣地猛攻、經我軍夾擊、激戰至現在、陣地前方、敵傷亡已逾三千、潰不成軍、刻我軍正在追擊中、謹此捷聞、淞滬警備司令部參謀處叩養戍印、 
[十九路軍戰訊]  
　　十九路軍部二十二發（第一次）戰訊、㈠日軍連日發現非戰宣傳品極多、軍中發現不安狀態、士氣大受影響、㈡昨（二十一）日敵人以全力攻我江灣、雙方搏戰猛烈、我方殺敵神勇、敵終不得逞、外報記者傳江灣失守、絕無其事、晚間敵人進攻、已比較和緩、而我軍向敵砲攻多命中、㈢昨（二十一）日吳淞口有敵艦十一艘、會同飛機多架來攻、交戰移時、敵艦一艘、爲我軍砲中要處、由敵艦四艘保護退却、餘六艘向長江方面逸去、㈣昨（二十一）日日軍竟日以坦克車大砲及步兵數千、向我江灣方面進攻、結果敵坦克車傷二輛逃去、敵軍死傷千餘人、敵以不得逞、故今晨（二十二）轉向廟行鎭進攻我軍、刻雙方在接觸中、 
[日軍技窮飛機散僞傳單]  
　　詆毀十九路軍　　藉圖挑撥離間　　昨日下午二時半、有日飛機三架、盤旋於市政府附近、散發似通非通之中文傳單、冒用中央黨部名義、詆毀第十九路軍、不受中央節制、擅向日軍開戰、藉圖挑撥離間、聞閘北眞茹各處、同時亦發現同樣傳單甚多、茲經覓得一紙、爲特製版如左、吾人一觀、當不難知其爲日人之詭計也、第十九路軍不奉党國之命独擅向日軍開業籍使良民痛受塗炭之苦實爲無理己極本党絕對反對與日軍開戰打倒第十九路連軍國民党中央党部 
[西報所紀戰况]  
　　我軍改守爲攻大美晚報云、江灣陣線之第十九路軍鏖戰三日、今晨（二十二）忽改守爲攻、衝擊江灣東面與北面之日軍陣地、日軍節節退走、其砲隊恐擊中自己之隊伍、多未發砲、故雙方多用肉搏、華軍用手榴彈炸彈來福槍剌刀奮勇前撲、直至將到江灣跑馬塲時始已、日軍第九師團大舉進攻江灣、今已第三日、而仍不出星期六日所佔之陣地、第十九路軍堅守江灣鎭、其抵抗力非常强硬、加以善於壕戰、故日軍不得不源源調援、開赴前線、凡楊樹浦路一帶及其他地點各營之陸軍、幾已調空、而以陸戰隊塡防、星期六日日軍在其美路安置之野戰砲、今日已移置江灣砲馬場之東南隅、今日正午時曾發砲不已、陣後半哩許、有六時口徑之大砲四尊助之、而跑馬場西面與西南面亦聞輕砲聲、華軍方面之砲手曾覓得日砲所在、以三時口徑之砲彈數枚擊中其地、目下江灣跑馬場僅駐日步兵兩三中隊、餘多爲日方之紅十字會中人、晨間砲聲殊稀、但至正午後、復向華軍陣線猛轟、故在下午、砲聲隆隆不絕、植田之司令部、原設復旦大學、今據日軍官聲稱、已移至跑馬場西面之天樂寺宅、大美晚報訪員竭力欲覓得其所在、未果、自跑馬場觀臺瞭望、見西北面與西面之村中有兩處大火、而兩處之機關槍聲皆甚猛厲、足證華軍仍在奮力遏止敵軍之前進也、江灣跑馬總會前空場上之日坦克車三輛、向午時又增一輛、車身彈孔纍纍、又張華浜有鐵甲車一輛開出、旋停於江灣路與翔殷路交叉點處、其車頭之燈、已被彈擊碎、 
[吳淞日兵單薄]  
　　大美晚報云、駐張華浜之日陸軍第二十四旅、悉數調 
往江灣作戰、致張華浜日守軍、兵力單薄、連今晨登陸之水兵計之、大約僅有二百名、加以日驅逐艦夕張號及其他六艦均已駛離該處、故日軍益覺震恐、深虞薀藻浜北之華軍渡河襲擊、故今晨（二十二）日兵紛紛在通鐵路工塲之各要點開掘戰壕、作種種防禦設施、現工塲西面槍聲甚厲、足證華軍已漸逼近張華浜、今日侵晨、日軍艦又轟擊吳淞砲臺片刻、此次乃在揚子江口發砲、而非如星期六與星期日之在浦江中矣、 
[中國步兵優勢]  
　　大陸報云、昨（廿一）據前線某軍官說明、中國軍隊不 
欲據守江灣跑馬塲原因、謂該塲一片平曠、易爲日軍砲火之鵠的、不若江灣鎭有許多房屋、與閘北形勢相同、易守難攻、祇須後方交通線不斷、足以拒退敵人之進攻、即令萬一後方交通線截斷後、苟日人不願重大犧牲、亦仍可扼守、又據某中立觀察家竟見、此次日砲隊自二十日上午七時至二十一日正午止、向江灣鎭連續猛轟、而效力極有限、現該處戰事、必須仍以步兵居重要地位、但中國步兵實優於日、觀於日軍步隊雖有砲火之掩護、仍遂巡不敢前進、可見中國步兵之精練 
[彈藥難勝人力]  
　　大美晚報云、外人之觀戰者現信日軍處現在之地位、繼續砲轟、徒耗彈藥、難奏膚功、雖日軍有飛機以炸彈猛轟、可爲援助、然戰至後來、終必以短兵相接、此則將賴人力以搏勝矣、 
[進口輪船受驚]  
　　字林報云、昨日（二十一）吳淞自拂曉以後、復有猛烈之砲轟、據日人聲稱、中國軍隊企圖渡河 
 
 

Page 2

 
 
襲攻張華浜鐵路工廠日軍司令部、但最後仍爲日軍驅逐艦及輕砲隊所擊退、嗣乃連戰數小時、當上午九時三十分砲火正猛烈時、怡和之降和輪船由長江進口、駛過火線、一彈飛來、適落船旁、江水激起、濺及甲板、又有數彈、自上飛過、幾及船艙、一時乘客船員爭相匿伏、該輪急開足機力、幸旋即安然駛過火線、其後又有招商輪兩艘、見英船危險狀、仍折回口外 
[日報評我國軍隊精神]  
　　不放日本兵在限中　　是我軍大無畏精神　　何錯誤之有　　日本報知新聞十八日載上海大槻特派員電云、自一月廿八日夜半衝突以來、中國軍究竟死傷若干、絕難查訪、但中國正規兵之夜襲反攻、便衣隊之機敏狡猾、以及十九路軍的猛烈抵抗等、與我輩（日人）在未戰以前所預料「支那兵一戰即逃」的觀念、適成反比例、故予就其原因、特加研究、原來中國南方之軍隊、皆不明日本兵之威力、而指導彼等之將校、又藐視我國（日本）之海軍、甚至將日本兵不放在眼中、此是中國將校一種錯誤的優越威、然則推究其所以如此者、率因中國的十條軍隊敎育精神、有以造成者也、即一不怕死二·不貪財三·要耐勞苦四·愛名譽知恥辱五·嚴守三民主義與紀律、六·犧牲私見、七·愛護人民、八·忠實職務、九·團結精神、十·絕滅殺人放火的共黨、打倒帝國主義、以上十條、每日由將校口授兵卒、中國兵熟諳牢記、因此各兵土均能奮勇上前、與敵軍對抗、所以今日吾人不但不可輕視其軍隊、且甚可供我軍（日軍）之參考耳、　 
[日人謂我軍作戰巧妙]  
　　日本報知新聞十七日號外載聯合社會云、坂井少尉指揮下之將校步哨兵、乘十五日黑夜、由我吳淞最左翼線（日軍陣地）出發、在東家宅附近詳細偵察敵陣狀况、就敵軍（我軍）之猛烈發射情形、仔細觀察、實爲可驚、至十六日未明、偵探完畢、歸隊報告云、在饅頭山有一等兵莊野屋實、（日兵）彈貫胸腹、已無可救、是時記者亦在最前線詳細偵察、眼見敵之有力大隊渡吳淞河、聯絡其他部隊、以距離西方約距二千米突之楊家宅爲中心、前後左右、皆建築强固之陣地、並於各陣線、架設百連發之機關槍、且由右側陣地至對岸東家宅吳淞河浜之砲台、作長蛇形、敵兵充滿陣地、土氣旺盛、予（日記者）望而生畏、魂膽俱裂云、 
[美兵讚華兵神勇]  
　　大美晚報云、星期日有在北站第八號鐵門旁放哨之美兵、述一華兵神勇事、據稱當星期六之晨、界路附近所駐日兵、向界路中國兵陣線攻擊、華兵所設鐵絲網爲砲火所損、即有一少年兵士、自陣線躍出、加以修理、當爲日兵瞥見、立開機關槍掃射、其人應聲而倒、但倏忽之間、復有第二兵士自沙袋後飛奔而出、匍匍前進、欲曳回同伴、無如敵方機槍猛烈、背上衣服立爲子彈所洞穿、該兵見情勢危險萬分、急奔往附近烟紙店内、其地當兩軍陣線之間、但爲日方子彈所不及、該兵雖稍負傷、而神色自若、見其安坐洋台、靜觀作戰、並開留聲機以自娱、於是歷二十餘小時、迨至深夜、始乘間匍匍奔回本陣云、 
[日機昨又到處擲彈]  
　　彭浦閘北擊損日機　　燬民房傷鄉人甚多　　昨日天明後、即有日機二十餘架、飛往我軍前方後方各地擲彈、直至天晚方止、茲向各方調查所得、分誌於後、 
[閘北] 　　 
　　昨日上午八時後、日機六架、飛至閘北八字橋·天通庵·虬江路·等處擲彈助戰、并頻開機槍、向我軍進攻、我軍以高射砲機槍還擊、即向西飛去、旋即又至八字橋附近擲彈十餘枚、炸燬民房十餘間、炸傷江北貧民四人、有二架飛行甚低、被我軍以步槍擊損一架、該機受傷後、險致落地最後掙扎向東逃去、其餘亦紛紛飛去、 
　　又訊、昨日下午三時許、閘北炒米浜、被敵方大彈轟毀我平房十餘間、當塲炸死江北婦人二名、又江北人吳發興、被炸去兩手一足、後腦半部被彈片炸去、當即殞命、血肉模糊、慘不忍賭、又同時共和新路夏家弄遭暴日飛機擲下炸彈一枚、炸斃男子二名、姓名未詳、 
[彭浦] 　　 
　　昨日上午八時日機三架、飛至彭浦、約一時餘、即行他去、未擲炸彈、三時後、日機十餘架、又至該鎭、在北首二里許之張家宅念八圖等村莊、擲彈五枚、炸燬民房七八間、傷鄉民十餘人、并開機槍、向我民衆掃射、一時附近民衆、均紛紛逃避、日機一架、被我軍高射砲擊、燬右翼一部、立即向東逃去、其他各機、亦皆飛行他去云、 
[眞茹]  
　　眞茹·南翔·瀏河一帶、昨日亦有敵機飛到、其時約在下午一時左右、惟均飛行甚高、察其用意似在窺探一切、眞茹方面、當敵機來時、約有三隊、每隊三架或兩架不等、且飛且鳴機槍示威、但吾軍早有防範、亦以機槍及高射砲報之、並有吾方空軍出而應戰、日機不敵、紛紛逃逸、又有昨往大塲戰區視察者、見前日擊落之日機一架、尙在道左、機身極大、三飛機師之屍均在機内、前面一人、後面二人、均黃帽黑軍衣、尙有六百磅炸彈四個未炸、 
[日報通訊員受傷]  
　　字林報云、昨日（二十一）中日軍隊鏖戰甚烈、有日報通訊員兩人、一爲東京朝日新聞通訊員、視察江灣前綫情形、俱中流彈、幸傷勢尙輕、 
吳淞民房被日機炸燬（李尊庸攝） 
[昨又運到日本援軍]  
　　日軍司令植田、因總攻以來、屢次大敗、第九師團死亡甚夥、急電東京、續派援兵來滬、陸軍省、調派某師團來滬援助、第一批遣發者、業於前日午後、由運送船春日丸長洋丸兩輪、星夜趕裝來滬、於昨下午五時到此、額不過四五千名、番號無從探悉、 
　　大美晚報云、據可靠方面消息、今日（二十二日）午後、復將有日本陸軍兩師團由日抵滬、聞其中一師團將在浦東登岸、今日所將開抵之二師團、聞其一爲日陸軍第一師團、乃在東京募集者、 
[日軍使用毒彈]  
　　敵又狡賴誣衊　　大陸報云、日前紅十字會報告日軍使用國際禁用之達姆達姆彈後、日總領事村井即發聲明書、加以否認、翌日紅十字會醫院德國醫生皮姆博士曾在歐戰中獲有豐富經騐、復致函院長、詳述在華兵傷處檢獲達姆達姆彈片情形、旋中國代表亦在國聯理事會聲明日軍使用國際禁品事實、乃昨日（二十一）日軍島田少將在旗艦出雲接見外報記者、仍鄭重否認日軍使用達姆達姆彈、且反稱中國軍隊使用達姆達姆彈、並出子彈作爲證據、但該彈究於何處檢獲、及日兵有無中彈者、則島田俱未說明、（譯者按日人之善於狡賴誣衊、可謂無所不至、但日人既有此謊言、難保其不再向國外撒謊宣傳、我國似亦宜有所聲辯也、） 
[岑春煊捐一萬元]  
　　撫䘏十九路軍死傷軍官岑奉煊快郵代電云、各報館鑒頃致上海蔣總指揮·蔡軍長·暨各師旅長·并同胞一電、文曰、倭寇申江、賴我十九路軍同仇禦侮、大挫敵鋒、長城可恃、幸免偕亡、　　　 
煊以衰朽之年、息影吳門、日聽捷音、距躍三百、此次戰事、全恃我軍官兵、誓死奮鬥、始獲勝利、惟連日劇戰、奮勇堪欽、死傷可憫、勉竭綿薄、捐助一萬元、以爲撫䘏死傷官兵之用、煊服官數十載、身無餘蓄、謹以養老之資、藉作細流之助、區區之數、勉爲倡首、更望同胞繼起、踴躍輸將、贊成此舉也、煊前於中東之役、亦曾請命赴前敵殺賊、惜有志未逮、今年逾七十、猶願負羽前驅、爲國效死、祇以孱軀抱病、行動維艱、有心無力、徒喚奈何、尙望諸公再接再厲、掃盪妖氛、雪甲午之恥、揚國家之威、不僅吾粤之有光耀也、欵存上海浙江實業銀行、請派人持函往取爲幸、謹佈區區、伏維公鑒、岑春煊篠、 
[顧維鈞告歐美人民書]  
　　國民新聞社云、顧維鈞氏、應美國聯合通訊社之請、向歐美各國人民、發表英文談話、業經該社於昨日電達各國報館、茲覓載譯文於左 
　　顧氏之言曰、現在日本畢竟將他的假面具揭穿、而與世界挑戰矣、此次日本以哀的美頓書送致我國、不啻對世界正式聲明、對華作挑釁的戰爭、並欲繼續作戰、即全世界之輿論、一致反對、亦所不顧、本月二十日早晨、到了這充滿惡兆的鐘點、僅待三十分鐘後、日本的全副作戰工具、已經完全開始動作了、他的海陸空軍兵力有五萬人、和他的野戰砲重砲坦克車機關槍隊巡洋艦驅逐艦投炸彈的飛機以及其他戰鬥力、同時從水陸兩路、一齊向我進攻、這世人所不願見之血戰、現已在進行之中、而吾國生命財產之損失、又將增加無數矣、試問日本進攻、其目的安在耶、其目的是否在保護日僑耶、在滬的日僑、無論何時、未聞有若何重大的危險、然而日本藉保僑爲名、其海陸空軍、竟殺戮了我國平民及兵士數千人、並毀壞了無數的吾國財產、且自日本在滬尋釁以後、他們自己的軍隊、至少亦死了二千人、此種作戰、豈非一種侵略的戰爭耶、吾們中國人、早知道日本作戰之目的、蓋日本要想做亞洲的盟主、必定要先征服中國、這個夢已經做了不少年數、此次日本侵佔了同德法兩國領土併起來一般大的東三省地方、因歐美各國、並未有何種嚴重切實的反對、又眼見得世界各國自己的對内對外問題、已經忙個不了、是以日本决心的、對我實行侵略、要培植他的勢力於遠東商務金融中心的上海、要佔領爲中國中部門户的吳淞、要佔領管長江進路的吳淞、使以後長江流域一帶的原料及銷售外國貨的富庶市塲、均在他的掌握中了、在中國酷愛和平厭惡戰爭、業已竭智索能的求所以和平解决之道、所以吾中國一面聲訴於國聯及非戰公約九國公約諸籨約國、一面對於第三國政府或代表、所爲停止戰爭和平解决之各項提議無不承受、然而效果乃等於零、舉凡國聯行政院之决議案、各友邦之勸告與抗議、愛好和平的公共團體之籲請、世界上有力的報紙之忠告、大政治家之公正的努力、在日本自恃强權、均若充耳無聞、一意孤行的推行其侵略計劃、現在中國失望之餘、决意以實力抵抗到底、無論何種犧牲、均所不惜、蓋自我國觀之、此種抵抗、實爲國家生死存亡所繫、雖其結果、爲勝爲敗、未可逆料、要爲必不得已面盡力的以實力抵抗也、現今雖無作戰之名、已有作戰之實了、在此槍砲聲中、有思想的人們想起了、無數嚴重的問題、假使中國被日本片服了、誰將繼中國之後而同遭其侵略耶、現在日本橫行、其舉國若狂的征服政策、是否無法可以阻擋耶、全世界維持和平的力量、是否不足以阻遏此種政策之橫行耶、假使日本的軍國主義、可以任令橫行無忌、將愛好和平的民族、任意蹂躪、則此後世界上之前途、又將若何耶、世界上的人類、是否可以任令退化、再受世界大戰之痛苦耶、世界上的文化、是否可以任令退步、而爲强權即公理之願則所支配耶、 
[白崇禧復市商會電]  
　　市商會曾電南寗白崇禧、請其迅即出兵、以解國難、茲悉該會昨接白氏覆電云、市商會鑒、銑電敬悉、貴會愛國憂民、發抒偉略、禧不敏、敢不同心、業派第四軍先行出發、抗日剿共、一唯中央之命是從、敝集團全部亦在枕戈待命、謹此佈覆、白崇禧叩馬、 
[受傷連長黃德昌的一封信]  
　　昨接團長張君嵩來信、並附黃德昌同志一函、讀之起敬、文字照原文、張團長君嵩鈞鑒、敬啟者、職自本月三日負傷、奉鈞座命、赴醫院療治、當時由本國衛生隊送到眞如臨時醫院、到眞如數小時後、有中國紅十字會救護車至、便轉送上海海格路中國紅十字會總醫院療治、職自入院以來、經有二星期了、現在傷處將過口了、因爲尙未傷骨、幸屬輕傷、職以如此輕傷、來院休息、問心有愧、自己職責、尙未做到、實有悮鈞座之期望、職甚盼於最短期内、能復往戰塲服務、我心絕不安、因爲國難當前、此時正是持戈殺敵的時候、只有殺到倭寇片甲不回、才是我們軍人的本事、在此醫院受傷的官兵、總望早早痊愈、再上前綫去向不講公理的倭奴拚命、以身許黨國、死也光榮、寗可做中國鬼、莫可做亡國奴、尤其是我們軍人更應站在民衆之前、作民衆的先鋒隊以上的話、是我的决心、也是院中受傷官兵的决心、特此報告鈞座、此院每日有各界民衆來慰勞、尤其一般小姐小孩温柔的慰語、令我們應動到下淚、他們問我們和憐奴作戰的情形、我略向其答覆、他們都甚歡喜、在此與鈞座相隔很遠、料想貴體安奸、欲言不盡、再禀、敬請鈞安、尙有一言、因我才疎學淺、有　漏請願諒、職黃德昌謹上、二月十七日於紅十字總院、 
[菲島大操美艦靜觀時局發展]  
　　必要時一星期即可抵滬大陸報云、美國舉空國之海軍空軍、集合檀香山、舉行大操、業已多時、照原定程序、在三星期前、即將開回原防、現以上海發生戰事、仍滯留檀香山、靜觀時局發展、按會操艦隊、共有戰鬥艦十六艘、驅逐艦約四十艘、其他中式軍艦五十艘、飛機母艦四艘、計算航程、其戰門艦及最快之小艦苟自檀香山啓椗、一星期即可到滬云、 
[美使返京期延緩]  
　　大陸報云、美使詹森來滬後、本擬於上星期三四即乘美艦返京、嗣聞日軍宣稱、將正式要求中國軍隊撤退消息、覺暫留滬上、較爲相宜、因即屢緩行期、昨（二十一日）據美總領事署訊、詹使現以滬局極端嚴重、已將返京之期無期展延云、　 
[滬變後日企業家崩潰]  
　　日人在滬所設工塲、爲數甚多、除紡織大工場外、尙有中產工塲五十四家、隸屬於工業同志會、其投資總額爲一千四百四十三萬七千兩、每年生產二千九百五十一萬五千兩、滬變後、停辦三十三家、其他各家多因金融緊迫、不能週轉、政府又無欵接濟故勢非停閉不可、 
[日民衆哀懇中止出兵]  
　　某君昨自日本歸來、據稱、日軍司令植田謙吉、奉派來滬後、因見我軍戰鬥力甚强、認爲在滬之兵力不足致勝、乃電呈東京陸軍省、加派援軍十萬、陸軍省接植田謙吉之電後、遂批准增派大軍來華、並宣稱日軍在滬已大獲勝利、現因進攻南京之故、不得增派兵力等語、爲欺驅民衆之手段、但其軍隊之家屬及民衆、均明悉上海日軍失敗之實情、認爲政府有意欺騙國民、乃於增軍出發之前、邀集家屬千餘人、赴陸軍省請願、中止出兵、被荒木陸相所拒絕、請願家屬以不得要領、乃集婦女千餘名、齊赴車站、坐臥鐵軌上、阻其出發、詎陸軍省仍一意孤行、不恤民命、下令開車、以致碾死婦女百餘名、自此事發生後、日本内部、已起極大之譁變云云 
[嚴防敵軍購旗混冒]  
　　上海市商會昨公告全市商民云、近據報告有日本浪人、口操不完全之滬語、向吾國商店購備國旗及紅十字會旗、以圖冒用華人名義、任意搗亂、用特公告商店嚴加注意、嗣後凡遇有行跡可疑之顧客、務須嚴予盤詰、查明來歷、勿得輕率售與、致中奸計、是爲至要、此佈、 
[兩路局優恤被炸南翔站長徐斌]  
　　京滬路南翔站長徐斌、前日因公在站、被日機擲彈炸斃、路局以徐因公殞命、深爲惋惜、當即依章優恤、並扶養某子女、徐籍本地、年廿六、父母俱健、徐甫於前日結婚、曾充吳淞站長、事變後、調南站及梵王渡站均未往前日遂復由遂復由車務處長鄭寳照派往南翔接替班站長不意慘遭炸斃至同時受傷之劉警長及兩路警已於前日送蘇州醫院醫治 
[納稅會再請負中立區責任]  
　　並免除戰區巡捕捐上海租界納稅華人會、昨致三函與工部局、請制止日軍在租界内橫行、並免除戰區内巡捕捐如下、 
[請負中立區之責任]  
　　逕啟者、准上海市商會函開、本月十九日、接王兆昌君函 
稱、暴日無理、幸災樂禍、於我國水災之餘、侵略東北、茲又兵犯滬海、殺人放火、殘暴不仁、爲中外史上所未有、我軍守土禦侮、盡力抵抗、爲維持人道主義·爲保護世界和平·爲伸張公理·爲擁護公約·不畏强暴·以殺敵爲志、但始終尊重租界警權、未越電池一步、乃日兵目無各國、强以租界爲作戰根據地、復在各馬路任意武裝通行、招搖過市、竟在南京路冠正帽店鬥前、開槍示威、又在英法租界擲彈傷人、破壞中立、無復顧忌、譬如瘋犬噬人、不分種類、如不加制止、則任何人類、皆在危險地位、上海租界、爲各國通商最重要地方、豈容瘋犬橫行、發生危險、工部局有保護華洋居民之義務、且有保守中立區尊嚴之責任、應以特别方法、嚴加制止、以杜强暴、爲此函請貴會、轉函各當局、提出抗議、向工部局切實要求、主持公道、急以强毅之方法、阻止日軍在租界通行、以重人道而守中立等語、據此、相應備函轉達、即希貴會察核辦理爲荷、等因准此、查日軍之蠻橫、與其毫無紀律、已爲事實所證明、近來益見擴大其蠻橫行爲、我國固不在其心目之中、即對於貴局及各有關係友邦、亦已概予蔑視、苟不急圖解决、人道正義與中立姑置不論、其如有關係者之直接間接利害何、准函前因、相應函請貴局、迅與有關係國、會同地主國、切實商一有效辦法、以制止絕無紀律之日軍橫行爲荷、此致上海公共租界工部局總辦、 
[請免除戰區巡捕捐]  
　　逕啟者、據源豐潤源記茶棧函稱、慨自日人開釁以來、凡我華人、損失不可勝計、住於市府管轄下者、固不待言、即在分共租界者、間接直接、亦爲不資、言之心痛、茲因敝處地居北河南路東唐家弄、雖非　要、當月之二三日、形勢極爲緊張之際、殊有岌岌不可終日之况、附近居民、遷徒一空、敝棧祇得亦行遷寄同鄉之處、但事經兼旬、仍無解决、因思久寄他人、終非久計、不得不忍痛出資、賃英租界牯嶺路人安里十六號、作爲臨時辦事處、以資辦理去年年關結束、其他器具物件仍存新唐家弄原處、派人看守、擬俟局勢稍得安寗、即行遷回原處、此爲商人不得已之計劃也、所難明了者、厥爲巡捕捐一項、北河南路一帶、事勢未定、工部局尙未派人微收、各户亦米定付否、而人安里乃新建房屋、甫告竣工者、數棧僅於本月十六日遷入、工部局忽又前來調查微捐、據云、原住地方如已付捐、則新住者可免、原住者未付、新住者須納半捐、原住者可以豁免、然在此混亂局勢之下、究竟何去何從、無所捉摸、故特修函派員走謁、乞賜指導、俾有遵循、不勝感盼之至、等情到會、查關於捐稅、因無紀律之日軍、蠻橫擾亂、成爲一重大問題、現請貴局、定一明白之辦法、據本會意見、所有被災區域居民、經濟能力、已完全喪失、且須予以救濟、其由災區逃入蘇州河以南者、亦應諒其能力而定、並希對於源豐潤源記茶棧之請問各點、望即惠覆、以便轉告、此致上海公共租界工部局總辦、 
[請驅逐橫暴之日軍]  
　　逕啟者、准中華國貨維持會函、據敝會執委王介安同志提議文開、爲提議事、殘暴不仁之日軍、乘我水災、無端進兵、占我東三省、近更無端攻打上海、任意用殘酷手段、亂投炸彈、殺人放火、死傷枕藉、流離失所、慘不忍暏、野蠻殘酷、已達極點、爲世界所未有、不但破壞世界和平、違背非戰公約國聯會章、且此種自由行動、實爲人類之公敵、我中國爲維持人道主義而戰、爲保護世界和平而戰、爲擁護公約而戰、任何犧牲、在所不惜、全世界不乏公理之人、責任誰負、自有一定、以美租界爲中立區域、中日雙方均應尊重、乃所有日軍均在租界各碼頭登岸、破壞中立侵犯工部局警權、此等開到之日軍、明知專來攻打上海、擾亂治安、而竟無人制止、致使日軍爲所欲爲、目無世界法律、不知租界當局究何見解、爲此函請貴會迅予轉請我上海租界納稅華人會、及各華紅會救護難民（李子洋攝） 
董、向工部局嚴重交涉、設法制止、以維人道、而保中立區域、至感公誼、等因據此、當經敝會第二十一屆臨時執監委員會公决通過在案、相應專函奉達、伏懇貴會及各華董、迅予提出嚴厲交涉、設法制止、不勝迫切公感之至、等因准此、查無紀律之日軍、得在上海作亂、而無所顧忌、確爲得有租界之便利、而不有阻止、其在界内碼頭登陸所致、准函前因、相應函達、希煩查照、迅即設法逐出無紀律之日軍、以維中立性爲荷、 
[救濟工作]  
　　市民維持會亟待捐欵本市自發生戰事以來、各團體在租界内組織收容所數十處、原爲暫時應變起見、初不料戰事延長救濟工作、不能立刻收　、逐日給養、至爲頻緊、各項責任、極感重大、市民維持會救濟股專爲接濟難民食品及衣被而設、自收容所日見增多、而給養事宜、亦成比例、現在聞在收容所五處、其難民給養悉由該會担任、但該會經濟有限、供應方面、有增無减、未免捉襟見肘、所望各界人士源源資助、使救濟工作、不至中輟、亦後方之要務也、閱該股專事救援戰區難民、凡失業工人、概難兼顧、且非分内之事、曾經一再聲明、以閱今日有上海市社會局向該股請求接濟失業工人白米六百担、并由該局備函聲明此係暫舉、以後不再援例請求、聞該股已准如所請云、 
[大家閨秀任看護]  
　　上海市民地方維持會、前經推請虞洽卿·張嘯林·等九人、代表該會慰勞傷兵、記者頃晤該會慰勞組會員楊習賢君、渠亦爲九代表中之一人、曾談及此次戰事後方救護情形及我軍人奮勇爭先之狀、頗足以見國人一致對外之精神、茲記楊君所言如次、（以下楊君語）余因奉派追隨各代表前往各醫院慰勞傷兵、宣達本會慰勞意旨、各健兒聞言、均奮勉有加、深以衛國守土、是軍人天職、死且不惜、傷何足慮、亟望早日痊好、重赴前線效力、據醫院當局言、有多數兵士、均願喪傷即行出院、再至前線、但爲院章所不許、堅不放行、曾有終日向院中醫士看護乞懇者、聞愛文義路惠旅病院院長言、院中有傷兵十餘人、（曾以眞實姓名見告因苦無法出院、　設法借得鄉人衣服、棄去軍裝、聲言回籍、請求出院、出院後、竟赴眞　、向軍部重行補人前線、軍人抱殺賊救國之决心、有如此者、又見牛氏主辦之骨科醫院所收傷兵、均由大家閨秀擔任看護之職、因十九路軍多兩粤健兒、特由郭樂·郭順·馮炳南·三氏、介紹能請粤語女士、到各院任傳譯及侍奉之事、亦可見各院中看護之周至、余自慰勞歸來之後、頗有數種感想、㈠我國軍人勇敢犧牲精神、實不可及、此次十九路軍人、抱决死之心、故能屢挫敵鋒、㈡後方救濟醫院能遵守萬國紅十字會章程辦事認眞、總醫院中曾救到敵方下級軍官一人、不分敵我、仍照常醫救、㈢我國人民、現無論論老幼男女、均有一致對外精神、從這幾點可以斷言、對日軍事、必得最後勝利云、（按楊君去年十一月間曾於天隆月刋中發表「爲國家存亡敬告國人」一文、極言我國對日應取抵抗主義、惟戰可以圖存今已大騐、） 
[紅卍會救濟隊工作]  
　　世界紅卍字會救濟隊、本日分兩路出發、一組由恒豐路 
經太陽廟虬江路前進、一組至大塲工作、第一組行至八字橋、適遇飛機、高翔空際擲彈、幸未傷人、救出傷兵三名、又往大塲、會同二三組員夫、救得受傷兵民七十餘名、下午運送傷兵時、又遇飛機、連擲重量炸彈、幸救護車開駛迅速、始免危險、聞該會第一第二兩醫院、已有人滿之患、刻已派員四出接洽房屋、添設第三醫院、 
[紅會各隊熱心救護]  
　　中國紅十字會第十支隊赴宋公園路公興路一帶、救回 
傷兵駱雨秀·王世君·送第二十二醫院、李照·李鴻賓·送第七醫院又第十一支隊赴眞茹、運山傷兵六名、送第二十二醫院、又救得傷兵歐少卿傷喉、甚爲危險、黃金玉傷肩、楊學林傷臂、丁超雲傷膀、高學才傷鼻、均送第二十五醫院、又第七支隊隊長郭琦元、大大塲時正在激戰中救回傷兵一名、係達姆達姆彈、所傷出口處、將腿灣炸成一極大之創口、因傷勢太重、不克醫治而亡、又救出傷兵五十餘人、當送往蘇州後方醫院、該隊又在大塲救得炸傷難民三十餘人、因傷重斃命者四人、其餘分送各醫院、英租界工部局華員某君、不願留名、於二十二日上午十時在白利南路、攔紅十字會救護車、捐十元慰勞傷兵、時車上有第十一救護隊副隊長趙爾昌將其接收、詢其姓名、祗告爲工部局華員而已、又該會受傷救護員王子芳女士、已傷愈出院、王敦甫腦傷甚重、現仍在醫院診治、 
[濟生會救護傷兵]  
　　濟生會救護隊隊長凌有光·隊員丁觀瀾·等昨晨午後、分乘救護車六輛、至大塲救傷兵王天有·王國公·等七十餘名、分送仁愛會醫院紅會十二分院、并新閘路大通路市民維持會醫院、惟此項傷兵、均係自江灣退後、始由該隊救出、 
[紅卍會遣送難民]  
　　紅卍字會昨日雇定招商局輪船拖船八艘、載各地難民一千 
五百餘人今晨開行、 
[戰區會營救江灣難民]  
　　戰區難民臨時救濟會、因江灣戰區一帶、難民甚多、亟待營救、連日以來、工作極形緊張、并由各處同鄉會每日派卡車二輛、隨同該會救護隊、出發救護、二十一日救出難民一千三百零二人、計遺往杭州·蘇州·靑浦·者三百八十五人、餘則分送各所收容、又由各所遣往外埠者九十九人、 
[揚州同鄉會遣送同鄉]  
　　揚州旅滬同鄉會、爲遣送江北旅滬同鄉回籍、昨日特向三北公司租定伏龍輪一艘、停泊寗紹碼頭、鄉友無力回籍者、得免費乘搭、願出船資者、則定每人一元、共裝載四千數百人、於昨日上午九時啟椗、駛赴鎭江、 
[洞庭東山會救護消息]  
　　洞庭東山旅滬同鄉會、自議决辦理避難同鄉回籍事宜、自本月十五日起、至今已歷八次、每日赴該會登記者約百人、近該會以難民大半離滬、故經辦理該事之鄭競歐·吳蘅蓀·嚴譜南·施曉文·錢立羣·等集議、自今日起、改爲隔日一班、凡欲避難回籍者、可逕往愛文義路惠然里登記、以便免費遣送、 
[交通銀行檢查報告]  
　　第十四次交通銀行滬區總庫發行準備檢查委員會第十四次檢查報告云、該行第十四次檢查滬區總庫發行準備、經由該委員會、於本月二十日、公推常務董事李茀候君、常駐監察人許修直君、會同會計師嚴鷗客、帶同人員、依據該會規則、在該行舉行檢查、茲將檢查結果、分列於下、兌換劵流通額、三千五百七十一萬七千一百六十九元、準備金總額、三千五百七十一萬七千一百六十九元、内計、現金準備數、二千一百四十七萬七千四百八十九元、保證準備數、一千四百二十三萬九千六百八十元、 
[何焯賢來滬任務]  
　　實業部派爲駐滬辦事處主任實業部商標局、已於本月十五日、由京遷滬、該部以上海方面工商界平日與部接洽之事甚多、爲辦事便利起見、已派商標局局長何焯賢兼任該部駐滬辦事處主任、 
 
 

Page 3

 
 
[日人暴行種種]  
　　滬北中學焚燬　虬江路五七二號滬北中學、住居北四川路鐵路之間、爲火綫之衝、戰事爆發後、即爲日軍佔據、將事務主任馮鶴年及校工永康、拘押司令部多日、乘隙逃回、狼狽不堪、又一校工庭采、日兵搗入、匿入夾弄、穴洞相窺、目覩日軍出入甚忙、將圖書儀器等、陸續搗燬、飢寒驚厥、歷三晝夜之久、迨後延燒、拚命爬出、躱入隣屋、轉輾避匿、無從逃出、幸得隣屋内遺有年糕等食物、得以不死、前日我軍衝入廣東街時、爲砲火所迫、得間奔出、爲我軍所獲、得以生還、方知校舍早經全部焚燬、虬江路六三○號該校小學部校舍、當時亦爲日軍所據、曾在屋頂架有槍砲、又虬江路四九八號該校宿舍及女子部、二道鐵門、全被打破、搗刦一空、綜計損失、非常重大、 
　　毛全泰廠被焚　毛全泰木器廠、住居戰區、八百餘工人、早已携眷逃避、僅剩十餘人、留守門户、十七日下午、有日兵七人、携軍器前往該廠搜查、工人等全被檢查監視、並强迫啟戶領看、旋即退出、十八日又有日兵一小隊、携機關槍前來作同樣檢查、二十日下午五時許、該日兵率領大批步兵馬隊及砲隊、共約五百餘人、其中半數、直開向萬國體育塲而去、其餘破門而入、裝置大砲軍用電話等、繼用强力威嚇、命該工人等借給烟茶火爐等、約半小時後、前方電話來令、速緊急整裝、向萬國體育塲而去、未幾日兵八人、各携硫磺及其他引火物歸來、命工人等歸廠就寢、同時將引火物各處分散放火、一時火焰冲天、全廠盡歸於爐、所有工人由火中曳墻而逃、該日兵仍向該工人等開槍返擊、該廠在滬已四十餘年、此次損失、約在七八十萬之巨、今被暴日付之一炬、誠可惜矣、該廠在東體育會路（靶子山後面）第五百六十七號門牌、 
[糧食平價會函請保護虹口米店]  
　　函工部局飭知警務處辦理 
　　本市糧食平價會昨致函工部局、函云、逕啟者、茲據本市米號業同業公會函稱、據東熙華德路二千四百六十八號至七十號門牌豐裕米號、又東有恒路二千三百二十九至三十號門牌振興米號等報稱、今日下午四五時、有日本浪人、乘脚踏車進店、聲稱不計價錢、欲購白米數十石不等、當經店員答以存米無幾、奉諭維持、祗售零星食户之用、今無整數之米、可以出賣、婉言拒絕、但該日人臨行之時、語多懷恨、形甚橫暴、有復來威逼狀態、而今店友咸抱不安現象、恐慌之至、恐有發生意外、難以營業維持民食之概等情到會、竊暴日往往藉端無故挑釁、擾亂我國商民、爲特備函具報、仰祈鑒核、設法維持、懇即轉商該管捕房、予以特别保護、以資維持民食、而安商業等情、據此、查本市自日人稱兵以來、米糧本極恐慌、今日浪人等竟至豐裕等米號、欲不計價値、恃强硬購大批米石、非特於通行法理有背、且恐影響租界安寗、相應據情函請貴局察照、迅予飭知警務處、對於該區域内之米號、竭力保護、是所至盼、 
[各團體救國會招待新聞界]  
　　上海各團體救國聯合會宣傳組、昨午二時、假中社招待本埠中外新聞記者、首推胡庶華主席、報告本會成立宗旨及經過、謂本會自應國難而產生、其宗旨爲停止内爭、一致抗日、堅持到底云云、務請報界諸君、主持正論、並希與本會以切實之指導與援助、繼由宣傳組劉士熊等報告本會工作概要、後由大陸晚報記者答辭、語意甚摯、遂歡筵而散、 
[慰勞消息工部局華員救國長期捐]  
　　上海公共租界工部局華員總會各會員、對於此次暴日、無端犯滬、異常憤慨、故在事發之初、即倡導募捐、接濟餉需、近更爲便利軍事持久計、發起救國長期五厘捐、聞各會員均已自動贊成、毫不勉强、且有自願捐助超過五厘之數者、足見人心未死、國家振興有望、茲將該會救國長期募捐宣言、錄之於後、望本埠各洋行機關、繼起行之、倭寇擾滬、瞬將匝月、慘禍頻來、人皆親歷、雖經我忠勇之國軍屢挫兇鋒、敵未得逞、然而寇燄方張、國難正亟、非有持久之抵抗、不足挽國勢於垂危、非有民衆作後盾、不能期軍事於持久、是以近來各團體或個人、無不竭智盡力、以謀永久禦侮、强者荷戈殺敵、弱者輸財助餉、各盡其責、理所固然、本會同人、於事變之初、倡導募捐、原爲一時略盡棉薄之表示、而非長久共紓國難之計劃、茲以寇勢日深、大難踵至、欲解倒懸、端賴自救、特於第十七次執委會議、議决一種長期禦侮辦法、即自本月始、各會員應以所得薪俸、每月至少按百分之五、（多多益善、）捐作軍餉、其期限以滬亂結束以止、事關救國、志在必行、在此期間、人人咸當盡力、絕無觀望餘地、務望我會員諸君、重視此切身利害、激發愛國保家之熱忱踴躍輸將、源源不絕、同心協力、共成斯舉、俾我前敵健兒、恃有後盾、永保國土、滬民幸甚、全國幸甚、 
黃浦江之美軍艦三艘（朱維纘攝） 
[天主敎女子慰勞傷兵]  
　　天主敎女子愛國勤儉團、昨赴紅卍字會第二醫院慰勞傷兵白衣褲十八套、鷄蛋一百九十枚、以及各種糖果、並與該院院長接洽、自願逐日派女士四五人帮助卍會醫院醫藥工作、熱心義舉、殊堪欽佩、又隠名氏某太太送大餅乾五十八匣、小餅乾二十一罐、橘子一簍、另有鄧小明、年僅八歲、亦到卍會醫院向傷兵慰勞、並贈送各兵士餅乾八磅、福橘一簍、 
[南京女中實小之慰勞]  
　　上海申報館轉十九路軍蔣總指揮憬然·蔡軍長賢初·均鑒、貴軍抵抗暴日、保衛疆土、凡屬國民、莫不感慰、望再接再厲、繼續奮鬥、同人等誓爲後盾、茲敬贈「衞國干城」綢旗一方、由貴軍駐京辦事處轉致外、並由江蘇銀行匯上滬銀一百六十元、以助犒軍之需、區區之數、聊表微忱、祈察收電復、南京女子中學實騐小學沈子善暨全體師生四百五十人同叩、 
[捐贈抽水機之建議]  
　　顧明遠君來函、逕啟者我十九路軍奮勇殺敵、爲國爭光、民衆之慰勞接濟、亦幾無徴不至、惟轉瞬春兩連轉、滬濱地勢低下、戰壕中難免積水、士兵日處壕中、痛苦何似、若預爲裝設抽水機一二架、於戰壕業端、或相當處所、一遇壕中有水、可以隨時排出、减少士兵痛苦、得以致力殺敵、凡我熱心之機器工廠及團體、務望從速捐助若干架云云、 
[潮州同鄉會繼續贈送]  
　　潮州旅滬同鄉會繼續贈送十九路軍絲棉背心二百四十件、油雨衣二千件、又贈普益山莊棺木費二百元、 
[奉賢捐助麻袋運滬]  
　　奉賢縣政府接得十九路軍徴集麻袋無線電報告後、當即轉飭各區公所向各界捐募、各界均願踴躍樂助、成績頗好、縣府爲前方軍需緊急、特派員先行押運一千二百只到滬、轉解前線應用、一俟第二批彙集、再行解送、 
[浦東各界之慰勞]  
　　浦東各界慰勞十九路軍將士籌備會、昨將所募第一批慰勞金一千元、又絲棉背心五百件、推代表陳培德·張林華·二人送往該軍部收領、聞本星期四捐欵結束後、再將第二批現金、送往該部、並登報公佈捐欵人姓名與數目、 
[甬同鄉會昨收慰勞品]  
　　寗波旅滬同鄉會昨收到沈夑唐君防毒口套五十只、楊美德女士絨線背心一件、又手套兩雙、殷堯夫君舊千里鏡一架、韓有剛君布皮鞋八十雙、又棉大衣二十件、又藥棉二箱、德商軋髮刀四把、徐賡華君鋼剷四把、軍帽一頂、布帶三條、軍衣褲各三件、綁腿布四付、熱水瓶三十二只、沈希升君蔴袋五十二只、彭華光君舊定南針一架、又熱水瓶一只、無名氏毛巾二十五打、鄭其苗及新披肩雨衣一件、利記藥棉三十五包、紗布一百包軟膏二筒、顏祥茂號早米二十四包、 
[市商會續收慰勞品]  
　　市商會徴集慰勞物品總辦事處（寗波同鄉會内）·第二分辦事處（棉布業公會内）·及第三分辦事處）礦灰廠業公會内）、二月二十一日共收到各界捐輸品如下、計絲棉馬甲二百五十一件、雨衣一千件、蔴袋二十只、脚踏車二輛、毛線衫一件、棉袴一條、短衫褲一套、各件已分别收轉、捐户銜名、即日起登報公告、請閱封在廣告欄可也、 
[紐約萬元已交蔡軍長]  
　　二月二日紐約西三十四街漢口樓一二四號、由廣東銀行電滙洋一萬元於本報、查此欵已於十日由國華銀行收交十九路軍蔡廷楷軍長、 
[本館代収慰勞品及現金]  
　　山東即墨縣張三餘堂助洋二百元、張慶餘堂助洋五十元、以魯省如許之遠、而將捐欵滙由本館轉交、其愛國之熱忱、誠可佩也、南滙縣第四五兩區前已捐贈巨欵、茲又捐蔴袋二千只、其熱烈心腸、難能可貴、張士亭君經募洋六十元、馮厚才君洋十二元二角、趙鴻夑·顧炳記·二君各捐洋十元、金山呂巷鎭全體民衆捐第二次之尾找洋五元、阜康烟兌號同人四元、周錦標君捐洋三元、王興元·徐德明·二君捐洋二元、岑契遙·周經爲·二君各捐洋一元以上共計洋三百六十元二角、交國華銀行轉、陳少眉君捐羊毛絨衫一件、西裝衣一件、衛生絨衫一件、襯衫五件、櫬褲三條、張慧娥女士第二次捐棉被五條、絨線衫一件、張君捐絨線領圈二只、張祥記指捐國難戰士救護慰勞會内衣四十套、丘瑾璋君捐雨衣一件、棉花胎一條、徐家鑫君捐望遠鏡一具、羅吳麗珍女士捐前方將士最喜食之鳳尾魚一百念聽、單被二十條、余左澹涵女士第二次捐布衣褲六套、金山洙涇丁勉之對捐望遠鏡一具、孫聽春君助望遠鏡一具、以上物品、送十九軍辦事處、 
[市國術館大刀隊組織成立]  
　　上海市國術館組織大刀隊長槍隊以來、會員報名者極形踴躍、刻已組織大刀長槍各一隊、該館特派敎官二人、積極訓練、不日開赴前方、附屬於市民義勇軍歸該軍大隊長王屏南指揮、刻已决定本星期五檢查體格、有志報國者、仍可投函於申報館信箱四二號、或新聞報館信箱四一五號、或向該館各敎員接洽、即可加入、　 
[中華職敎社救濟靑年失學辦法]  
　　特設大中學補習科 
　　中華職業敎育社、以滬上戰事發生以來、各校均陷於停頓之狀態、本外埠男女學生、徬徨歧路、失學爲憂、該社爲救濟一般失學靑年起見、特設大學中學補習科、俾靑年有向學之機會、以免荒廢學業、虚擲光陰、推定江問漁·楊衛玉·陳選善·沈有乾·賈佛如·潘仰堯·吳粹倫·爲委員、並請陳靑士博士主持敎務、聞先辦兩組、一爲大學一二年級程度、一爲高中二三年級程度、科目注重國文·英文·數學·物理·大學並有社會科學、内包政治學·經濟學·敎育學·社會學·四科特别講座等、修業期暫定四個月、期滿攷試及格、給予證書、並予以升學之便利、每日上課四小時、爲體恤靑年計、學費大學組祗收三十元、中學組祗收二十四元、如戰事結束、各校開學、則照授課日期比例發還、聞即日起開始報名、三月一日起開課、如須章程、即往華龍路環龍路口該社索閱、　 
[朱家驊電慰商務等文化機關]  
　　敎育部長朱家驊電慰商務印書館等文化機關云、商務印書館·東方圖書館·中國公學·持志學院·暨南大學·勞動大學·同濟大學·中大醫學院·均鑒、日寇乘我洪水橫流、赤氛煽燄、中央力圖統一、社會秩序未臻安寗之時、背棄國際一切公約、侵佔我土地、慘殺我同胞、並摧殘我文化機關、致令貴館學院、亦罹橫禍、聞訊之餘、痛憤交並、除由部力籌善後外、先此電慰、尙希公鑒、朱家驊叩號、 
[生活週刋社電馬占山請表示態度]  
　　生活週刋社以路透及聯合兩社、均電傳馬占山將軍已妥協、特致電馬將軍、請表示態度、以釋羣疑、茲錄其原文如次、齊齊哈爾探投馬占山將軍、路透社及聯合社均電傳將軍已飛行至瀋、與本莊繁妥協、如所傳果確、將軍個人雖生猶死、爲事尙小、貽羞民族、爲慽實大、請速表示態度、以釋羣疑、生活週刋社巧、 
 
 

Page 4

 
 
   
 
 

Page 5

 
 
接上海事件 
[失蹤者之訪尋]  
　　顧全生　滬變後、音信不通、萬分焦慮見報後、務請通函杭州橫河橋浙江省立師範學校邱鶴、 
　　熊文敏　住施高塔路四達里、目今不知下落、在杭親友、異常掛念、友朋知其所在者、請通知杭州横河橋省立師範章頤年 
　　賴錫朋　經多方探尋無着、你究下落何處、見報請到西藏路三馬路口平樂里九十六號一晤、傳如海、 
　　俞孝祥　浙江鎭海人、年二十六歲、住東有恒路餘慶里一九三二號、如有明其眞相者、請通知西藏路慕爾堂童子軍理事會俞在志、以聚骨肉、不勝戴德、 
　　龍潤淸　廣東人、年二十一歲、住閘北邢家橋路三樂里十號、龐陳氏、年二十歲、龍母年六十八歲、以上各人未知脫險否、見報望將地址告眞茹陸軍第八十八師獨立旅步兵二團通訊連朱康容、 
　　房小牛子之妻　年三十歲、房大順子、年三十八歲、均係揚州廟頭鎭人、住閘北寳山路靶子路口、爲廣東人家代奶、自上月二十八號逃出、未知現在何處、見字即來法租界金神父路花園坊二十一號舅母仇房氏廬是要、 
　　周樂羣　住法租界辣斐德路天生祥酒號内、於本月十八日往郵局取信、迄今未歸有知下落者乞告法租界菜市路上海美專張傑爲幸、 
　　陳清和　年五十歲、浙江海鹽縣澉浦人、於二月七日到南站、趁車回里、不料至今尙未返家、期已旬餘、生死莫卜、知其下落者、請通知滬西勞勃生路西陸正大綢布號朱慶侯、 
　　蔡莉莉女士　廣東人、前居閘北龔家宅路厚德里、自戰事發生後、現住何處、請即用電話通知（八四七八九號）梁慕松轉麥君、 
　　翟民懷夫婦　廣東人、向爲牛肉販、住靶子路長興里十五號、上月事變後、二人均告失蹤、有知其下落者、請通知三馬路大新街杏華酒樓十四號房間李瑞琪爲荷、 
　　温玉鳳　年廿二歲、江北高郵人、在虹口失踪、望本人或知其下落者、速函盆湯弄大成行施鳳蛟、 
　　徐松石郭靜芬　前住士慶路壽昌里三號、不知已否出險、如有知其下落者、乞通訊新閘路一五八八號陸、 
　　瞿嶺舒　號庾霖、明光眼科醫社社長、向住北新涇羅别根路三百十九號、見報望即到北京路顧家弄顧家房子厚成鑫布號會聚、瞿嶺葵·嶺榮·嶺修·啟、 
　　葛侣秋　年二十九歲、江寗人、小女小菊、四齡、因亂不知下落、親友如知之者、乞通知法租界貝勒路五百九十號趙吟秋、 
　　梁伯鴻　廣東三水人、向在閘北光耀汽車修理廠服務、於戰事發生日走失、至今不知下落、知者請通信至法租界辣斐德路桃源邨三十六號朱寓王達生收、 
　　陸受標等　陸受標、二十二歲、紹興人、陳桂榮、二十一歲、寗波人、戴殷嘉、五十四歲、崇明人、有知其下落者、請通知赫德里四號白太太、　 
　　郭如意　即阿寳、年二十二歲、高郵人、在施高塔路恒豐里三十號王家充僕、如有知下落者、請通知山東路大陸商塲二樓難民收容所、郭廷贊、 
　　金鳳山顧如靑　現避何處、即日至四川路六號兩路臨時辦公處、或北京路中央信託公司四樓久益地產公司内報到爲要、工程課啟、 
　　李吳氏　湖北蔡甸人、住上海克明路天壽里四十一號、有子名吳康德、向在新中華印刷公司服務、自一月二十九日母到公司晤面、至今二十餘、日未曾見面、不知生死存亡、如康德尙在上海、母現住法租界　爾西愛路二百八十一號、速來會晤、 
　　趙景元　閱報知六三花園附近、曾有數次激戰、甚以爲念、現居何處、請來五馬路公順里七十七號一晤、斐惟森、　 
　　張浩然　杭州人、滬江大學肄業、見報或有知者、請函致上海西藏路慕爾堂許大衛爲盼、許大衛、 
　　陸婉貞女士　廣東人勤宣學校敎員、遍詢無着、如已出險、現在何處、請即函邁爾西愛路大安坊十五號潘公館爲盼、黃玉冰啟、 
　　王道源　湖南常德人、住北四川路底治安坊十三號現不知已否出險、庽居何處、盼通知梅白格路宏昌里一二二號汪晋之轉喻九臯、　 
　　謝憤生　僕奉家主人命、來申尋訪、未知先生安否、見報務祈速返蘇、以慰主人之心、僕白錦堂、 
　　鄭蘭積張雲伏　二人如脫險·盼至甘世東路三德坊六號一晤、錫啟、 
　　淮沂如針現避險何所、請即示知、淮海正非　　朱金發　年二十六歲、南通呂四人、在北市美租界東嘉興路永益押當職業至今杳無消息、亦不返家、見報速到胞兄永康處、在南市大東門中華路朱永泰漆作内、 
　　方聲銓　年十四歲、徽州歙縣南鄉五度塘坑人、習業江灣芳牲茂茶號、於二月二十一日偕店員避難、走至大塲附近、適遇敵機擲炸彈、倉皇奔避、不幸因而　散、按渠新至客地、不諳路徑、倘有識其下落、乞通知老北門外大街汪裕泰茶　汪健安、　　八四六九九、 
　　王松壽吳太小姐　王松壽、廣東番禺人、年十九歲、吳太小姐、蘇州人、年六十二歲、前住北四川路施高塔路四達里二十八號、自一月二十八日失踪後、未知現住何處、本人見報後、或有人知其下落者躊通信至申報館採訪部朱銘新、 
　　佘老太太　前住閘北寳山路永興路華興里東二弄四十五號、現住何處請通知法大馬路典當街長沙商棧三四一號房代轉李沈氏、 
　　佘墨園前住北四川路橫浜橋麥拿里十一號、現住何處、請通知法大馬路典當街長沙商棧三四一號房代轉李沈氏、 
　　何阿順　五十二歲、番禺人、現居何處、即同阿銀彩賢、速到威海衛路口太和邨七號鍾宅何阿美處、 
　　朱小和　無錫人年十五歲、在江灣萬安路顧大興洋布店學徒、現在何處或有仁人知其踪跡者、請函四川路二十九號嘉運輪船公司朱妙英、 
　　佩明　又名梅珍、廣東人、住閘北虬江路寳山路口馨德坊二十三號、未悉現住何處、見報速來函示知、如有人知其下落者、請通函示知、通訊處廣東路六百五十一號陳如仁收、 
　　沈佩明　濮院人、日寇侵滬、不知你踪跡、希速通訊、以免憂念、浙江民政廳莫天然啟、 
　　黃石平　號竹堂、東台人、現在何處、盼復、時堰鈞叩、 
[吳淞警標復置]  
　　日海軍破壞吳淞交通、將海關所設警標河筒、倫拆移去、由由安宅艦扣留不還、經海關交涉無效、昨日聞航界中人言、前日失去之警燈浮標Lismor　boby、現已安置妥當、故往來商輪、仍可照常通行、惟燈塔已轟毀、管理燈塔者已全數離去矣、　 
[中央銀行發行準備檢查報告] 　　 
　　中央銀行發行準備第一百十六次檢查報告云、本會依據中央銀行條例第十五條之規定、對於本行發行兌換劵準備金負檢查之責、茲於民國二十一年二月二十日由虞洽卿·林康侯·兩監事在本行發行局舉行第一百十六次檢查、用將檢查結果、公告如左、（甲）兌換券發行總額銀圓二千九百六十六萬五千二百二十九元、内計銀圓劵二千六百九十七萬零五百零七元、輔幣劵二百六十九萬四千七百二十二元、兌換劵準備金總額二千九百六十六萬五千二百二十九元、内計現金準備銀元二千三百九十六萬六千六百三十二元七角、是項現金準備計存本行發行庫二千一百零六萬五千一百四十八元一角五分、存各埠分支行一百二十九萬九千九百八十二元、存同業一百六十萬零一千五百零二元五角五分、保證準備折合銀元五百六十九萬八千五百九十六元三角、（乙）關金兌換劵發行總額二十五萬、關金兌換劵準備金總額二十五萬、是項準備金内計美金十萬元、存本埠同業以定價四○合關金如上數、照中央銀行兌換劵章程第二條現金準備百分之六十、保證準備百分之四十、此次檢查結果、現金超過六十分之數保證不及四十分之數、核與定章相符、特此報告、 
[天氣報告]  
　　徐家滙天文台昨日下午四時三十分氣象報告云、揚子流域及沿海一帶天曇而較寒、山東及此間北風如勁、九州及琉球一帶有旋風雨、因低壓經過向東方或東南東方進行所致、又昨日下午三時前二十四小時内本埠氣温最高五七·九、最低四三·二、去年同日最高五○·五、最低三六·七、 
[來函]  
　　主筆先生大鑒、昨閱貴報刋載靑年自動救國團之募捐團體殊多流弊宜加取締等語、查敝團係　　 
鑒於十九路軍孤軍抗日之熱忱、及戰區難民流離失所之苦况、同人等秉同仇敵愾軍民一致抗日之心、爰特自動發起募捐隊、所募之欵完全用於慰勞與救濟、决無絲毫私弊、有交收欵據可憑隨時可以澈查、况此種組織、純爲後方國民救國之義務性、敢告無愧、可矢天日、誠恐外界不明眞相、致生誤會、想愛國均具同情、用敢函請貴報、煩將原函露佈報端、予以更正是荷、專此敬祝撰安、上海靑年自動救國團啟、二月二十一日 
國内外要電 
[滬領團第三次報告書]  
　　和平談判决裂經過　 
　　（日内瓦）　上海領事調查團、係由意大利 
代辦及法國·英國·德國·西班牙·挪威各國總領事組織成立、并與美國總領事合作、前於本月六日暨十二日、將第一第二兩次報告書、電達國聯會、茲又於本月二十日將第三次報告書、用電報發出、其全文如次、 
　　中日雙方經中立國外交代表、居中調處、均允召集軍事長官開會、而以雙方退兵爲基礎、從事討論、 
　　此項會議係於二月十八日午前舉行、中日雙方司令官、各派參謀長代表出席、當由日本代表提出條件、中國代表認爲不能接受、討論亘兩小時之久、毫無結果、日本代表謂日方所提條件、將於下午九時以前、用書面通知、並云希望中國速即答復、討論之舉、即此破裂、 
　　下午九時左右、日方將所提條件、分别送達上海市長及十九軍軍長、此項條件、其詞語各有不同、其内容如下、 
　　一、中國軍隊應停止敵對行動、并於二月廿日午前七時、完全退出第一道防線、并於是日午後五時、完全退出第二道防線、至北面廿公里地點、（二十基羅米突包括獅子林砲台在内）即自公共租界暨蘇州河北端、至蒲淞鎭、又自黃蒲江東岸爛泥渡至張家橋（即自蘇州河向東延長之綫、所有撤退區域内之砲台及軍事設施、均須撤除之、並不得從新設立、 
　　二、日本軍隊對於中國軍隊不加攻擊、并不追逐、但得遣派飛機、從事偵查、中國軍隊撤退之後、日本軍隊僅保持虹口附近、工部局築有道路之地域、并虹口公園包含在内、 
　　三、中國軍隊由第一道防線撤退之後、日本軍得派調查員、携帶衛兵及旗幟、前往撤退區域、 
　　四、撤退區域以外、凡日僑生命財產、應由中國負責保其安全、遇必要時、日本當自行採取必要手段、所有便衣隊、均應切實撤銷、 
　　五、上海附近及撤退區域内外人保護問題、將來再議、 
　　六、關於抗日運動、一月十八日上海市長所應允各節、應嚴切實行此事、當由日本外務省與上海中國行政官以外交談判處理之、 
　　以上各欵、若不接受、則日本軍隊不得不自由行動、 
　　次日即二月十九日、中國方面之復文、一方由上海市長送達日本總領事、一方由中國軍隊司令官送達日本軍隊司令官、上海市長於其復文中聲明、上海現在嚴重時局、全由日軍違反一切條約及國際法、侵略中國領土、並慘殺中國人民所致、日本總領事要求各節、直接與中日國交有關、應由兩國外交當局處理、業將日本總領事之函、轉呈中國政府、請其考慮、并經由中國外交部答復日本公使、上海市長又謂、日本軍隊挑撥行爲、繼續不已、致使中國人心、日益憤激、所謂抗日運動、未能停止、乃係自然之理、 
　　中國軍隊司令官之復文、謂所屬軍隊、係國家軍隊之一部份、受國民政府之揩揮、因此日本軍隊司令官來函、業已轉呈國民政府、 
　　至於中國政府如何答復、現尙不知（并不知曾否答復） 
　　二月十九日至二十日之夜、日本軍隊即自公共租界根據地、向前綫增加援兵、並遣派飛機、預行偵察、知中國軍隊未按照日本要求、退出防線、當於二月二十日午前七時、在江灣吳淞兩處、開始攻擊、竟日不停、調查團主席齊亞諾署名（二十二日哈瓦斯社電）　 
[國聯特會前途]  
　　（日内瓦）國聯行政會既已罄其和解中日爭案之努力、一般人對於召集國聯議會特會之機會、遂有種種推測、咸謂三月三日開會之國聯議會、除决定適用第十六條會章對侵略國實施經濟制裁外、别無可異於行政會之行爲（二十二日路透電） 
[英人主張列强共同制日]  
　　倫敦　倫敦人士今日批評遠東消息、現覺中國一致團結抵抗日本暴行、某方面豫料將有一種最後辦法、而由英國發起、又有人主張列强會同美國立即行動、以制日本、朝野各方面、現皆亟欲研究最近公報、英相麥唐納刻在别墅、但樞密院長包爾溫日在相邸、而外交海陸三部人員皆不稍離職守、在滬商人兵士等之親友、今日淸晨有若干人集於政府公署之外、以期探聽上海英人有無危險消息、近來頗多關於接濟遠東軍火、但未證實之謠言、任諾爾畫報謂法國現接有日本定購大批軍械之成單云、至於英國刻以大宗彈藥供給中日之說、則已有人駁之、蓋一月份英國彈藥運往世界各處之貿易統計、已表示今年一月比較去年同月已减少十分之五也、（二十一路透社電） 
[美政界對滬局仍緘默]  
　　（華盛頓）美國政界當局、雖視上海中日爭端、極屬嚴重、但仍緘口不願有所表示、美國駐滬人士、每日將當地戰爭情形、陸續拍至國務院、而國務卿史汀生、對於此種詳細報告、頗爲重視、皆一一親自披覽、而日本繼續派遣援兵接濟上海日軍司令植田消息傳來、各界人士頗爲震動、但國務方面、似不願再於外交方面、有所舉動云、（二十一日國民社電） 
[上海英僑必要時將撤退]  
　　英陸相發表談話倫敦　政府對於上海時局、雖仍有緊張氣象、但未覺恐慌、唐寗街在本星期杪有非常之活動、陸相海爾珊與外相西門對於時事之發展、皆有甚密切之接觸、陸相曾稱、如有必要、英僑可退出公共租界、各種佈置皆已完備、但目前並無應可恐慌之事云、英相麥唐納今日午後由别墅返相邸、未幾包爾溫即往與晤談頗久、英相將暫留倫敦辦理公務、俟星期三日復往别墅休養、醫士禁其出席下院、（二十一日路透社電） 
[歐洲各國經濟聯盟計畫]  
　　南斯拉夫提出國聯運 
（日内瓦）今日南斯拉夫以歐洲經濟聯盟切實計劃、提出國際聯盟内稱歐洲人民間某種程度之合作、馴至成立一歐洲整個單獨市塲、實爲圖謀歐洲列邦親善之最良工具、苟欲造成歐洲單獨市塲、有五大要點、㈠關稅聯盟、此事大部份須依靠各强國、㈡歐洲各國間彼此課優惠稅率、對歐洲以外國家、則課進口重稅、㈢財政互助、歐洲各國間彼此以低利貸欵充農工商業用途、㈣由各經濟機關或歐洲國際同業聯盟間、訂立契約、節制生產、㈤組織國際委員會類似近日新組之德法委員會、期於各邦間建立有効的商務與經濟關係、按此項計劃、將交歐洲聯邦委員會議考慮、（二十一日國民社電） 
[日官場聲明日軍作戰目的]  
　　（東京）此問官塲謂上海日軍之作戰目的、在沿二十基羅米達陣線逐退第十九路軍、預料需一星期或十日方右達此目的、然後日軍將沿已佔據之陣線改取守勢、俟緊張空氣充分和緩後、或議定暫時中立區域後、日軍始行撤退云、此間當局似以爲苟無意外發展、可無須再派援軍、（二十二日路透社電） 
　　（東京）今日朝日新聞載頃由上海來歸之海軍少將Suetgugu之談片、謂上海日軍　取攻勢、以期華軍自動撤退、不意反令華軍固其陣地、而增攻者之困難、此後戰事範圍之大、恐必遠出預料、苟非大增援軍、若取攻勢、殊屬輕率、蓋華軍現逐日增援、其防務日益鞏固也、掌壐大臣牧野伯需今日已赴興津晋謁元老西園公爵、足證當局對於滬局、至爲憂慮、而對於派援問題、意見之分歧、亦顯然可見也、（二十二日路透社電） 
[法新閣考慮内閣政策宣言]  
　　（巴黎）法國新内閣今晨集議、考慮内閣政策宣言、泰狄歐總理將於明日在國會宣讀之、内閣已贊同總理提出之草稿、明日重行集議時、即可議决、聞其文頗短、注重外交政策、預算事件及失業問題、泰狄歐預料可獲國會大多數贊許、蓋據泰氏宣稱、一俟國會通過、渠即將赴日内瓦、重行指揮參與軍縮大會之代表團也、（二十二日國民社電） 
[法國政團開始選舉運動]  
　　（巴黎）法國十七種政團現已開始爲大選舉之運動、法國大選舉之舉行、係在本年五月、而法國國會、此後四年中之組織、亦即由此而决定者也、本年候選議員人數、約在三千五百人以上、而國家主義派、以本年選舉經費充足、現已開始作大規模之競爭、並以軍縮問題爲標榜、全國自大城市以至極小村落、皆可見該黨之宣傳品、主張法國之不應再減少一槍或解散一卒云、（二十一日國民社電） 
[日本覆國聯文]  
公然蔑棄國聯會章　　（東京）日本對國聯行政院十二理事申請文之覆文、將於今日午後發至日内瓦、將由海外各國日大使署發表、聞文中切實聲明中國騷亂内戰、不時發生、不能視爲有組織的國家、故國聯會章不適用於中國云云、（二十二日路透社） 
　　（東京）日本對國聯申請文、之覆文復展緩發出、預料該文提交内閣後、明日可發、（二十二日路透社電） 
[上海之砲擊毀國聯結構]  
　　倫敦　每日驛報日内瓦訪電、有上海之砲現擊毀日内瓦國聯結構等語、驛報根據此語撰一社論、謂國聯業已失敗、現亟宜實施會章第十六條云、每日電聞稱美中國軍隊之堅决精神、惟謂日本在軍備上較佔優勢、當可制勝云、該報仍主張英國於維持其國人安全與利益時、應守不干涉政策、又謂在華有條約地位之各國、决計無論當地情勢有何發展、不使發生外人出境之必要云（廿二日路透電） 
[英國不欲捲入戰事漩渦]  
　　外相西門答工黨質問　　我軍英勇使英人驚詫　　倫敦　今日下院開會時、工黨議員柯克斯問外相曰、滿洲現組織獨立國、實違背九國條約及國聯會章、政府將取何步驟以對付之乎、西門爵士答曰、日政府之不致承認此新國、當較其他任何政府尤甚、貴議員此問、乃根據於一種推料、余所得消息、未證實之、柯克斯又問政府曾否商諸美國及國聯其他會員之列强、以期對日施外交與經濟壓力、使尊重國際義務之莊嚴、西門答語、復述其前答覆同樣建議之言、謂中日爭案、現由國聯行政會辦理、英政府仍與國聯列强及美國協同行事、西門又謂、雖經各種努力以消弭戰禍、而上海仍發生重大之戰爭、渠實不勝抱憾云、上海英僑婦孺不致有離境之必要、惟當局對此、已作詳細之籌備、西門末謂英使藍溥森已協同法意美代表向中日當局提出抗議、反對似可危害外人生命財產之任何行動（二十二路透社電） 
　　倫敦　華兵之戰鬥性向爲人所輕視、今竟若是堅忍不屈、實出人意料、衆皆爲之驚訝、嘖嘖稱奇、日軍現遇甚堅强之抵抗、事實日見顯露、衆望此或可使日人提出溫和之要求、而因以與中國締成一種協定、熟悉遠東大局之英人、現皆注意日本因作大規模戰爭消耗之國幣、衆信如華軍能再堅抗數日、則東京必作「第二思想」戰事之慘烈情形、英國雖爲感動、但據最有勢力各機關之意見觀之、英國决計不牽入戰爭漩渦、現各方運動反對實施國聯會章第十六條、以免對日實行經濟制裁、各報多載社論、謂英國方脫離財政紊亂、當竭力避免大規模之海陸軍戰事、蓋此舉除摧殘遠東英國之商業外、且將耗費金錢數百兆磅也、惟自由黨各報仍促勿顧後果如何、而對日實行制裁、孟却斯德指導報痛詆國聯諸政治家「太無胆量不敢試行制裁、轉以自困」彼等緩柔寡斷、致不能集合世界之公輪以抗日、而 
 
 

Page 6

 
 
反鼓勵日本軍閥肆行無忌云云、（二十二日路透電） 
[中常委談話會]  
　　（南京）　在京中常委二十二日下午五時在勵志社開談話會、汪精衛·于右任·陳果夫·顧孟餘·褚民誼·曾仲鳴·等均到、所討論者、聞係二中全會開會前籌備事宜、及修正中黨部組織法等案  （二十二日專電） 
[外交委會開會]  
　　蔣汪馮等在京會商 
　　汪精衛發長篇宣言 
　　（南京）　外交委員會二十二日下午在外部開會、羅文幹·蔣作賓·邵元冲·陳紹寛·段錫朋·彭學沛·等均到、對外交有討論、（二十二日專電） 
　　（南京）　蔣介石與汪精衛現仍在南京、何應欽昨夜赴浦鎭、今晨偕朱培德·李濟琛·馮玉祥返南京、與蔣汪會商、聞第囗囗師現抵南京、暫將開赴上海、（二十二日路透社電） 
　　（南京）　據從可恃方面探悉、上海境内之政府軍隊、悉歸第十九路軍司令蔡廷楷將軍指揮、（二十二日路透社電） 
　　（南京）　昨日某要人在浦口會議、决定全國準備長時期抵抗日人侵略後、行政院長汪精衛昨夜發一長篇宣言、宣告政府正以最堅定之决心、應付東三省與上海問題、將用國家所有之武力、抵禦日人今後之新攻擊、請全國人民團結一致、集在一條陣線、務以最大之决心、應付國難、又民黨老同志居正亦聲稱、日本現犯一九一四年德國所犯之同樣錯誤、（二十二日國民電） 
[溥儀已抵瀋陽]  
　　（北平）　溥儀昨由大連到瀋、隨行僅四五人、（二十二日專電） 
　　（北平）　遼寗義勇軍誓死否認僞國、并　　 
電請中央、速予討伐、（二十二日專電） 
　　（瀋陽）　溥儀率眷屬及隨從等已於昨日下午三時到瀋陽、邇來僞獨立政府之進行亦益亟、按溥儀自去年十一月被日人在天津挾赴大連後、曾一度至離瀋念哩之某溫泉當時復辟之說甚盛但卒爲某派日要人所反對而作罷、溥儀亦遂被挾 
至旅順、居處秘密、並不與外人相見直至昨日始來瀋陽、現料將被人擁戴爲僞邦第一任總統、（二十二日國民電） 
[各部留京人員聯合索支欠費]  
　　（南京）　駐京内政敎育海軍參謀等部辦事處、二十二日各推代表聯合向財部索支欠費、由代次長賈士毅接見、允轉電財宋設法籌撥、（二十二日專電） 
　　（南京）　京中各機關公務員、以國難期内、每月僅發少數維持費、而市房租價較任何地方爲昻貴、殊難擔負、紛請市府酌定减租辦法、以維生活、現市府社會局擬自下月起、除市府外、所有住宅租金、一律减半付給、已呈請市府核示、（廿二日） 
[滬日僑退抵津]  
　　（天津）　上海日僑婦孺四十餘名二十二午抵津、狀甚狼狽、駐津日軍二十一下午齊集神社開祈禱會、爲日軍攻滬祈禱神靈默佑、轉敗爲勝、迷信可哂、（二十二日專電） 
[吉軍佔一面坡車站]  
　　（哈爾濱）　中東鐵路東段雅白朗雅與一面　　 
坡車站復爲抗日之舊吉林軍佔據、擁日之新吉林軍已退走、一面坡之日僑、現請派兵保護、日飛機今日以炸彈轟擊舊吉軍所佔之數鎭、聞丁超右腿受重傷、又傳馬占山現患病頗重（二十二日路透社電 
[萬福麟視察各地防務]  
　　（北平）　萬福麟今午赴灤州、視察沿途駐軍情形、事畢赴平漢視察李振唐·黃石岳·王德勝·富占魁·等部、及平綏董英斌·劉翼飛·等部、約一週返平、（二十二日專電） 
　　（天津）　張學良派萬福麟視察各地防務、二十二晨由平專車出發、經過豐台廊坊、均下車定二十三晨過津轉津浦路南下、（二十二日專電） 
　　（天津）　東北第一軍原駐平漢綫、第二軍原駐津浦北段、現在互換防地已開始調動、王樹常將移駐保定、于學忠移駐天津、（二十二日專電） 
[津市當局調解各廠工潮]  
　　（天津）　市政府定二十三上午十時、召開自來水勞資調解委員會、並令市當部、社會局·派員列席、（二十二日專電） 
　　（天津）　裕元紗廠工人二十一晚罷突然工要求、每日每人加薪五分、經社會局派員調解、公司允加二分、二十二照常工作、華新紗廠工會改選理監事竣事、二十二 
復工、（二十二日專電） 
[日機到蘇開釁]  
　　經我機迎擊逸去 
　　（蘇州）　二十二日下午四時半、日轟炸機三驅逐機三、到蘇機場低窺、適我大戰機一架、由滬追到、開機槍迎擊、雙方戰十分、敵機逃、我追至車坊鎭西、再戰五分、敵機逃滬、（二十二日專電） 
[溧大刀隊來滬]  
　　（無錫）　溧陽猛勇大刀隊六十名、二十二日晨乘車赴滬殺敵、（二十二日專電） 
[黃紹雄電促桂軍援滬]  
　　（香港）　黃紹雄二十一電白轉全桂將領、謂滬戰關係國家民族存亡、弟不敢存臨難苟免之念、擬赴洛陽、冀盡所能、以存人格、弟念我省同志、素以公忠爲國自命、若猶袖手不前、則數年來之奮鬥、固無以自解於國人、亦無以告慰於先烈、敢盡忠告、望審擇之、（二十二專電） 
　　（香港）　廣州居民認捐驅逐機一架、（二十二日專電） 
[兩粤請設西南綏靖主任]  
　　（香港）　兩粤向中央建議設西南綏靖主任、節制粤·桂·滇·黔·閩·六省軍隊、� 
專力剿共、并薦李濟深爲主任、陳濟棠定二十四巡視北區、（二十二日專電） 
　　（香港）　陳濟棠李宗仁、商定粤出十八團、桂出十二團、入贛剿共、粤派定余漢謀全軍及范德星部即將出發、香翰屏二十二就中區綏靖委員、（二十二日專電） 
[日艦載兵赴宜]  
　　漢日租界戒備仍嚴　（漢口）　日艦比良號二十一日、載兵二百餘赴宜、尙有七艦留漢、陸海軍共千餘、日租界戒備仍嚴、居留民請撤沙包電網、亦未實行、警部函各軍在日租界比連地段、士兵勿携帶武器、以免糾紛、（二十 
二日專電） 
[李柱中電告房縣匪竄川邊]  
　　（漢口）　李柱中電告、房縣殘匪、竄向川邊、已飭部追剿、張振漢電告、張截港段匪殘部八九兩師均被擊潰、張截港已克復、何成濬二十二日在省府紀念週報告、謂國勢急、民衆與政府應協力奮鬥、共赴國難、（二十二日專電） 
[抗日救國運動]  
　　（南京）　京市婦女救濟會募欵購備炒米四十担、並製造衛國鐵軍旗幟一面、推唐國楨陶寄天等於二十三赴滬、慰勞抗日軍、（二十二日專電） 
　　（南京）　首都各界抗日會所組之救護隊五十餘人、已訓練多日、定二十三日由該隊主任及隊長等率往滬戰區、實行工作、（二十二日專電） 
　　（天津）　中央軍校學生張鵬等二十餘人　　 
、來平津聯絡同志、組織骷髏團、内分救護、宣傳、運輸三隊、日内赴滬援助十九路軍、第一師範學生張紀民張鳳决心赴滬從軍、市黨部嘉其志、允出介紹函致十九路軍、張等日内南下、（二十二日專電） 
　　（長沙）　女界組抗日看護隊委員會、抗日會定三月内禁絕發賣仇貨、（二十二日專電） 
[日選舉政友會仍勝利]  
　　（東京）今晚八時十五分選舉之結果如下、政友會二百六十五席、民政黨一百三十七席、勞働黨五席、其餘九席、查選舉之前、民政黨佔二百四十七席、政友會佔一百七十一席、政友會此次已得絕對之大多數、（二十二日路透社電） 
　　（東京）大選之最後結果、政友會得三百零一席、民政黨得一百四十九席、勞働黨得五席、餘得十一席、（二十二日路透社電） 
[中大學生請願開學]  
　　（南京）中大留校學生派代表常綸等至敎部請願開學、由段錫朋答謂政府决不因抗日而使中大不能開學、（二十二日專電） 
[立法委員開談話會]  
　　（南京）立法院二十二召集全體委員開談話會、討論遷洛辦公、及維持經費等辦法、軍政部奉命遷洛辦公、同時成立駐京辦事處、（二十二日專電） 
[平津代表接洽敎費]  
　　（南京）平津各大學代表王季緒等連日向行政院敎部接洽敎費、結果已由汪函財宋、請籌發、王等擬日内赴滬、與宋直接交涉、（二十二日專電） 
[褚民誼就院秘書長]  
　　（南京）新任行政院秘書長褚民誼、二十二到院視事、並召集秘書處全體職員、作懇切訓話、（二十二日專電） 
[軍部禁隊伍佔學校]  
　　（南京）軍政部徇市府之請、出示曉諭、在京各部隊、不准佔住學校、（二十二日專電） 
[梁冠英築防禦工事]  
　　（南京）梁冠英電京稱、本部防區已構築堅固工事、誓以熱血赴之、且軍人有守土之責、一息尙存、决不使宼入領土一步也、（二十二日專電） 
[京市府資遣滬難民]  
　　（南京）市府因上海方面過境難民每日有千餘人之多、特籌欵六千元、組織遣散流動難民委員會、給資遣散、（二十二日專電） 
　　（南京）本城西北城附近設難民收容所一處、記者往視之、覺戰事之慘惡、與難民之苦楚、悉呈目前、此處所收容者、已有吳淞閘北江灣等處難民二千、接踵而來者尙多、皆情形狼狽、殊屬可憫、大多數已盡喪其所有、糧食問題、頗爲嚴重、中國災賑會現以小麥供給之、各敎會團體現亦盡力羅致衣服與蔬菜以接濟之、地方當道給以米粥、此種供給、現足維持難民生命、但若難民增多、則給養問題將日形困難、（二十二日路透社電） 
[兵署研究防毒氣法]  
　　（南京）軍政部兵工署爲防日軍使用毒氣作戰、特用科學方法研究應取之應急防禦法、及應作簡易之設備事項十數種、並說明防毒掩蔽部設置及構築方式、製成平面圖、俾我方前線士兵遭遇毒氣時、不受危害、且能從容應戰、（二十二日專電） 
[孫蔚如在蘭垣閱兵]  
　　（北平）蘭州電、孫蔚如二十日在蘭垣閱兵、積極訓練、决心抗日、陜軍韓世本　　 
旅駐防天水、陳養虚旅正向川邊追擊、黃隱率殘部向昭化潰逃、（二十二日專電） 
[滿鐵成立調查委會]  
　　（北平）滿鐵成立調查委會、以十河爲委員長、暫設兩部、第一部主任爲宮崎正義、第二部主任爲岡田卓雄、今後東北富源殆將盡被吸奪、（二十二日專電） 
[浙省停發日人護照]  
　　（杭州）浙省府轉咨蘇·皖·閩·贛各省、停止簽發日人來浙游歷執照以免意外、（二十二日專電） 
[浙商主拍賣舊日貨]  
　　（杭州）浙省商聯會因内地存貨供不敷求、呈黨政機關、請啓封各地封存價値二百萬元之日貨、限一個月拍賣提三成充義捐、（二十二日專電） 
[浙省府組民食委會]  
　　（杭州）浙省府組民食委員會、採運調濟民食、二十二日成立、（二十二日專電） 
公電 
[洛陽來電]  
　　各報館均鑒、蔣總指揮等電示誦悉、日人恃其强暴、欲將維持世界和平之一切公約與組織、盡破壞之、背棄信義、肆其爪牙、憑凌上國、此全世界之罪人、而我國不共戴天之仇也、我十九路軍將士爲世界剷除文明障碍、爲國家作長城、見義勇爲、臨難不苟、殺敵致果、正氣浩然、拜讀通電、忠義之氣、溢於言表、足以昭日月而感鬼神、揚民族之光、尤寒寇讐之膽、國共存亡、人同生死、勢既難已、故惟有破釜沉舟舉國一心、以赴之也、李烈鈞馬印、 
[杭州來電]  
　　各報館公鑒、接讀何部長冬電莫名感佩、吾國今日之患、較諸有形之强敵壓境爲尤重大致數十百倍者、莫若固有東方文化之　微、與民族精神之淪喪、趨利忘義、舍己求人、攘外之釁日倡、藩籬之防早决、廉恥道喪、胡此之由、夫國於大地、必有與立、四維不張、乃至滅亡、先總理遠矚高瞻、洞見　結、昭垂遺訓、早示周行、必發揚我國固有文化之精髓、然後可以播全人類之福音、必提倡我民族親愛精誠之美德、而後可以遏權流之倒潰、際此國難至迫、刀爼在旁、亟宜急起直追、共圖挽救、尤應一致先從本身做去、毋中好高騖遠之病、毋蹈舍本逐末之議、自反不縮、何敵足懼、務望全國一致主張、力爲倡道、挽人心之陷溺、轉國運於苞桑、敬布愚衷、統祈垂察、魯滌平叩養、 
要聞 
[關於滬案之日報重要紀載]  
　　日報自知强硬無益　日本東京時事新報時事短評云、上海之實况、故意虚僞報告、混淆黑白、眞可扼腕、現在日本專以强硬警告中國、而中國方面反愈不在意、深爲憂慮、加以國際聯盟、又嘗有輕舉、誤解日本、遺憾尤深云云、 
　　國聯小國代表態度　大阪每日新聞云、那威代表戈班·西班牙代表馬德里加·南美各國代表等、均謂日本藐視聯盟理事會之迭次勸告、攻擊上海、力求引用九國條約·非戰條約以及其他有關係各條約、態度頗爲强硬、因此彭古爾議長、受各小國之非議、對於應用十五條一節、頗爲躊躇、其後由西班牙代表巨哥斯拉夫代表福力溪、法國馬西克利四人爲起草委員、以日本態度、認爲違反聯盟規約之精神、欲避軍事行動之中止、應單獨對日本發嚴厲通牒、各方意見一致、照議决案實行、聞將開之聯盟總會、除原有委員會外、尙須組織新委員會、凡締結九國條約之國暨與太平洋有關係之國、將全部參加云、 
　　芳澤疏通東京外使　大阪每日新聞云、芳澤外相對於上海事件、爲促成和平的解决起見、十五日午後四時、在外務省招請英美法三使、疏通一切、並責英美法駐滬總領事、對重光提出日兵在公共租界上陸之抗議、完全爲中國代辯、且謂十二國會議之决定、何故單獨對日本發警告、而毫未提及中國、認各國見解大錯云云、 
[日本共黨活躍]  
　　學生界努力宣傳赤化近來日本雖恣意向外侵略、然其國内形勢、日趨險惡、社會紛亂異常、茲據日本各報揭載共產黨活躍情形如下、㈠本月十四日早稻田大學郵局、發現激烈文字之信數百封、内署日本共產黨中央執行委員會發行、文中所述、爲總選舉爭鬥之舞弊報單、各函係分寄東京市内外之勞動者、促勞動者崛起反動、㈡市外巢鴨町池袋大正大學生十六名、以左翼團體之名、發生反宗敎運動、引起全國宗敎界大衝動、彼輩係聯絡共產黨靑年同盟、狂奔於全國學生中、作大衆赤化運動、㈢名古屋御器所町字荒畑等、亦極力宣傳赤化、當本月六日在名古屋控訴院招供時、歷述日本共產黨之聯絡、聞日本全國各地知識界勞動界軍界、均漸染赤化行動、 
[張之江到南通轉海州]  
　　查察沿海沿江防務南通通信、江蘇綏靖督辦張之江、十九日由揚來通、查察沿海沿江防務、並召集軍警政各機關長官訓話、對各港防務、面示機要、張氏到通時、地方各界、在商會開歡迎大會、由張縣長主席、張之江講演國難與自衛、略謂余因南通江防重要、駐軍雖迭有報告、但本人必須親來查看、今日趁機請說國難與自衛、自東省變起倉猝、人人皆知乃整個中國存亡關頭、而抵抗及不抵抗、理由各執、但最近非常國難、出以自衛之正當防衛、當不能以常情揣測勝敗、有馬占山之抵抗、日人之侵黑、已不能如探囊取物、既將土地拿去、亦須有相當之代價、十九路軍在淞滬苦戰兼旬、予日人以重大打擊、凡稍有熱血者、莫不愛護馬占山與十九路軍、足證人心未死、故不抵抗、即當亡國奴、亦不够資格、人心所向、事實如此、吾人跕在國民立塲、應付目前國難、惟有全國人民總動員、總犧牲、非奮鬥不能圖存、今後並盼各領袖及全國同胞精誠團結、毋再貌合神離云云、二十一日張氏即離通赴渏江浦轉往海州、 
[文承康啓事]  
　　辦公處現遷至五馬路一號三樓康記公司内倘有公私等事請駕臨接洽爲荷電話一三四○四號 
[推受盤聲明]  
　　茲有四川路Ａ字第二百三十一號門牌福昌莊因股東無意營業願將全部生財店基一切裝修及招牌等出盤與福昌文記莊加記營業盤價兩交淸楚自盤之後福昌文記莊營業均與福昌莊無涉所有福昌莊人欠欠人等項仍歸福昌莊自理與福昌文記莊無涉除立據外恐未週知特登申新兩報聲明推盤人福昌受盤人福昌文記民國廿一年元月廿一日　庚Ｄ３２３ 
 
