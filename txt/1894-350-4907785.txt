# 1894 - 350 - 4907785

 

Page 1

 
 
[重印六部處分則例及花月痕告成] [  書集成局啓]  
六部處分則　一　爲道光朝欽定條分　析詳盡無　誠服官及佐幕者所不可不覽者也前經售　茲復印成每部分裝八本　以錦困計　澤一元二角花月痕亦已重印告成　係小說　言而寫怨言情口吻逼肖與曹雪芹石頭記足以輝映後先　　　本碼洋四角諸君子請　申報館帳房購取可也此佈 
[新印隨園三十六種告成] [  圖書集成局啓]  
隨園太史全集本局覓得初印善本用新鑄大號鉛字排印風行寰海内外早已不脛而走不翼而飛茲訪求太史　　及隨園圖延畫師摹繒連太史遺囑冠諸卷首并將湘痕閣詩稿瑶華閣詩草隨園瑣記談瀛錄諸書附印於後共成三十六種可謂憲善盡美　　無遺矣而又字蹟疎　紙墨精良　校再三裝潢精雅以視蝇頭細字辨認模糊者眞有天壤之别工旣竣又精製　木箱盛之以便舟軍携帶每部分釘五十本仍收實洋五元並不　　諸君子有先覩爲快者請移玉上海三馬路申報館帳房申昌書室汲各外埠申昌購取可也 
[新印飲食秘書出售] [  圖書集成局代啓]  
飲食　書於調和烹飪之法細意推求斟酌盡善凡得三百四十二種可謂有美畢臻無法不備本局爲人代印字跡清疏紙色潔凈每部碼洋二角在三馬路申昌書畫室發售居家者尙其各置一編俾得飽嘗異味乎 
[譎諫篇]  
昔人有言文官不要錢武官不怕死則天下何患不太平噫吁嘻今日之武官其眞可謂不怕死者哉客聞此言絶然不悅曰子眞夢囈耶奈何尙爲比不知世故之言也今之爲武官者大抵朘削軍糧飽其私槖酣歌　舞樂以忘憂一至兩軍交戰之時則首先脫逃各矜捷足但知一身遠害絶不復念及朝廷豢養之恩試觀衛汝　葉志超之流位重官高朝廷畀以專閫之寄而牙山平壤諸役一見宼氛偪近惟以逃避爲能丁汝昌總統北洋水軍全權在握而逍遥河上畏葸不前船塢保衛宜嚴而倭奴攻犯旅順時並未放一槍發一砲銷聲匿迹不知所之噫此等　國庸臣承平時祗務嬉娱患難時漫無布置而子尙謂其不怕死毋乃别有肺腸乎執筆人軒渠而起曰有是哉子之迂也夫我所謂不怕死者非謂其不怕戰鬥而死謂其不畏刑章也當夫中倭交戰以來倭奴著著爭先華軍事事落後鴨綠江一役方伯謙爲首逃遁倉猝中撞毁他船及至天津又巧語花言粉飾我軍戰狀當軸者惡其旣刁且懦由電入奏處以極刑懸首藁街以爲之儆凡爲統帥者宜若可驚心動魄勉立戰功矣乃水軍竟從此虚與委蛇遇敵深藏不露陸軍則九連城鳳皇城金州復州諸處依舊望風而潰不敢交鋒洎乎衛汝貴奉旨拿問進京交刑部治罪說者我朝成憲凡有軍行失律者當科以斬首之刑在諸統帥豈不知之自應鼓勵三軍殺敵致果長　直入所向無前而貔子窩岫巖州旅順口仍未損一兵未折一矢敵至則讓不約而同嗟乎嗟乎彼方伯謙衛汝貴一流或受刑誅成待懲治已斬者旣不可復活待懲者亦不過殘喘苟延而何爲尙不思鑒及前車及早勉勵俔俔伈伈依然視息於人間豈死已臨頭猶是希圖倖免耶謂爲不怕死非眞不怕死蓋猶冀暫緩一死得以偷數日之生也武官如此而尙欲望掃除逆燄重奠藩封其可得耶且不特武官爲然也龔照璵以堂堂然監司大員皇上特付以船隖之重任自宜黽皇夙夜力圖報答涓埃乃旅順未失之先卽逃至烟臺轉赴津郡倉黄轉徙旦夕苟安至當軸者申斥一番飭回差次而勉强就道益覺惴惴於心及倭奴大隊來攻仍先去以爲民望致工匠風流雲散輜重財物被刦一空倭奴鼓行而前如入無人之境毫不費力白白得此數千萬之貲財嗟乎嗟乎彼爲文官者平時抵掌高談自命不可一世奈之何亦一敗塗地輙效武官之爭先潰逃豈以爲武官如方伯謙者可以軍前正法文官須褫革後細加審問或可望一綫之生機故相率奔回有所恃而無恐乎或曰昔歲馬江之事由革員張佩綸督師關外則徐延旭等人爲軍中大帥及至喪師失伍堂時雖定斬監候之罪後皆蒙恩旨减輕故龔照璵諸人膽大如天竟若此之不顧郝顔罔識國體不知從前張佩綸徐延旭等人惟偶然敗衂故聖明在上尙可湯網宏開兹則一而再再而三竟若以奔逃爲常事而尙得援張佩綸徐延旭等人之例得以倖免刑誅耶恭讀本月二十一日上諭略謂衛汝貴待兵寡恩不能約束縱令騷擾以致民心怨謗著迅速解交刑部治罪毋得逗留丁汝昌葉志超龔照璵亦一併交刑部治罪趙懷業前已交刑部治罪現在何處著速卽查拿解部等因欽此天威震怒有犯必懲一經到部訊供恐駢首之刑終難巧逭豈諸人皆愍不畏死者乎而何爲不知國法孤負君恩臨敵貪生致觸聖明之怒如此也或曰彼爲武官者向惟要錢故不畏死迹其平日恣雎暴戾但知尅剥軍糧千萬資財多多益善及一旦身臨大敵雖欲効力疆塲而兵士旣受其侵漁孰尙願恪遵指揮奮勇接戰故惟有携貲暫避不復念及國有常刑文官力不能勝一匹雛自知陷陣衝鋒惟有一死故雖宦囊充牣至此亦棄之如泥沙毋寍走避於事先免蹈貪夫殉財之誚若是則文官要命不要錢武官要錢不要命矣豈非與古語適相合乎客乃正容而對曰子之所言亦可謂主文譎諫盍存其說以諷今之手握兵符者乎執筆人笑應之曰諾乃詮次問答之語列諸報端 
[觚稜日麗]  
　　内廷傳述擬將海軍衙門裁撤其海部所理各事關涉洋務者歸總署辦理關涉軍務者仍歸神機營辦理欵項銀餉分别歸戶部神機營各司所事在署人員書手等各回原處當差以節經費而歸劃一然尙未見綸音下逮也○黑龍江呼倫貝爾副都統雙齡以三年期滿循例奏請陛見俾得瞻覲天顔親聆訓誨遇事有所遵循如蒙恩准遵卽束裝入都以紓犬馬戀主之忱專摺入奏十一月初五日奉硃批毋庸來見欽此○八旗漢軍驍騎鎗營抬鎗鳥鎗練兵現經端邸等擬派往香河縣駐守惟尙未派統帶之員故首途尙未定期也○戶部爲片傳事俸餉處案呈所有本年十一月分各旗營等處應領馬乾等銀現准銀庫付稱於本月十二日開放爲此片傳貴處飭知承辦人等務於是日辰刻赴庫承領○新任總管内務府大臣懷紹先大司空塔布擇於本月十二日午刻往總管内務府堂上履新經堂上移傳七司三苑各等處所官員人等至期齊集堂上預備上任○兩翼前鋒八旂護軍十營擡槍鳥槍練兵近經專操傳諭十營莫因逹等各於本管練兵嚴加操練所有一切槍械務須堅固足爲禦侮之需不得草率搪塞如有應行添換者禀明籌辦至應需火藥鉛丸等尤當先時寛爲預備以免臨時貽悮戎機聞此項練兵計有五千人擬令守衛禁城○神機營八漢排槍隊近奉劄諭奉旨飭由該專操廂黄漢副都統英廉管帶本隊官兵前往薊州地方駐防聽候調遣已定本月十二日拔隊赴防月支口分按本營行營舊章每兵月支銀五兩二錢○戶部爲片行事陜西司案呈案查在京各衙門三四品武職歲支養廉銀兩例於每年底核放爲此片行貴衙門卽將光緒二十年應支養 
 
 

Page 2

 
 
廉武　省　　　　　　　　　　　　到三日内咨覆本部以憑核辦○烏里雅蘇台將軍應進光緒二十年分貂皮一千張裝箱封固委員管解進京於初九日報明德勝門進城遂赴戶部呈報轉咨内務府訂期騐收○新授禮部右侍郎剛子良少宗伯毅涓吉於十二日午刻進署履新經司務廳示仰闔署官員書吏鑄印局大使會同四驛館大使序班通官太醫院吏目官生以及僧錄道錄皂役人等知悉至期一體謁見○新授西安將軍國軍帥俊繕具請訓出京摺於初八日夜子刻交奏事官並將膳牌一併遞入國將軍於初九日寅初趨詣西苑門卽由樞垣發出傳單國俊第一起入見上御勤政殿召入諭以練兵修防一切要務國軍帥跪聆畢退下復與樞臣略叙數語遂出西苑乘輿回宅治裝出都 
[中墨換約]  
　　英國某日報云前任舊金山華領事雷君現奉廷旨駐紥墨西哥國與墨廷交換和約當和約繕成後卽呈中墨兩國朝廷查閱其中明言准華民往墨西哥居住并准改隷墨籍墨廷永遠不駈逐出境任令何時何往皆可自由華民之在此行商者與他國人民同一看待如墨人欲至中國國家看待亦如之觀此恐舊金山所有華民他日必轉而之墨矣又聞目下墨國已招股創設輪船公司以便與中國往還裝運客貨云 
[津郡招軍]  
　　本館派赴天津專訪軍務之友人云奉直兩省統兵大員遴派將領至天津募勇往者過來者　蟾圓兩度幾無一日之停現在招勇之旗更復迎風招展所招不止一處所統不止一人並有書明月餉若干並不扣皮衣號褂銀兩者說者謂中國府庫充牣糧餉尙不難籌然安得如許軍裝供其領取無論訓練未經合法不能效命疆塲卽使訓練旣精又豈舊式之戈矛鳥槍所能殺敵致果耶嗚呼噫嘻 
[派將招兵]  
　　廣東陸路提督總統仁字全軍唐沅圃軍門派某總戎到揚將赴淮泗一帶招募健卒數十營以備帶赴奉天等處剿倭當卽拜會府縣各官呈騐文憑擬在天寍門外天寍寺暫駐定期於十五日竪旗開招一面出示曉諭云凡有年力富强身軀雄壯情願入伍者届期卽至天寍寺親自掛號報名註册聽候揀選當此多事之秋正草澤英豪殺賊立功之日幸毋徘徊觀望致負男兒好身手也 
[調兵運械]  
　　鎭江信云倭奴肇釁以來各省勁旅奉調北上者均由長江進瓜洲口直趨清淮數月間常有兵差過境約計已不下數十百營本月十八日上午又到湖北鐵字左右前後營共計四營由湘省新募而成其統帶爲前任廣東高州鎭總兵方鎭軍有升自漢口乘舟東下行抵瓜洲並不停泊逕循運河北上各勇咸於河東岸帮同舟子拉縴魚貫而行一望無際各兵勇皆如熊如羆俱屬三湘壯士英姿颯爽大有氣吞東海之概聞至津後卽當調往旅順協力剿倭○海氛不　各處防營軍裝火藥必須多備日前招商局江寛輪船由申江載運軍裝於十六日薄暮抵鎭就躉船下椗船中並未裝貨亦未載客艙門口有勇丁數名不准閒人上船倘敢故違定卽送官究辦十八日常鎭道吕鏡宇觀察飭舟徒縣王大令赶緊備舟以便載赴津沽大令遂飭役協同江河各快四處封雇船隻約計封有大船二十餘號十九日將軍裝過船由揚河運解赴津沿途派兵彈壓以昭愼重 
[文旌過鎭]  
　　鎭江來信云前任安徽督學使者吳肅堂宗師交卸後回京覆命日前由蕪湖起節乘坐大號官舫順流而下卽於十八日十點鐘時駛抵瓜洲其時鎭城文武各官均坐紅船過江迎迓迨憲舟就大碼頭下椗後各官登舟呈遞手版宗師一一接見晤談片刻旋卽興辭午刻宗師命解纜向袁浦進發瀕行時瓜洲鎭標各營弁兵在碼頭列隊升砲鳴槍恭送如禮 
[豸旌過鎭]  
　　鎭江官塲接到電音悉署理江蘇臬憲韓古農廉訪日前由姑蘇起節乘坐官舫於十四日行抵申江十五日晚七點鐘乘招商局江裕輪船溯江而上赴金陵謁見兩江制憲張香帥面禀要公丹徒縣王伯芳大令接電之餘以憲旌赴寗道出鎭江預飭辦差人等將六吉園碼頭掃除潔凈備辦接官廳並一切供張以待棨戟遥臨十六日上午水陸各營均振旅而出或執大旗或執洋槍赴江于列隊鵠候俄而道府縣以次印委各官齊集招商局伺迓冠裳星集輿馬雲屯直至下午四點鐘始見焦山門蛤渚烟横鮫宫浪湧知憲節已臨各隊中燃砲鳴槍砰𥔀之聲一時震耳迨輪船下椗各官旋卽登船投剌廉訪接見之下互叙寒暄有頃辭出卽命啓輪上駛逕赴白門文武各官及各營兵丁仍在江干鳴槍致敬 
[閩火兩誌]  
　　福州訪事人函云定遠橋下某錢樣店於十二日七點鐘不戒於火主人救護不及遂致烈燄横飛上首燒至小錦巷口止下首繞過定遠橋至舊米倉巷口止時省會保甲局提調率同各叚委員督帶水兵水龍飛馳而至并有各營兵勇竭力搶救截斷火路使回祿神不能越雷池一步督憲譚宫保因火勢甚熾親出轅門在逹明里口觀望以故文武各員救援益力是役也民居鋪戶約焚去七八十家火塲前後鄰里無不受驚又是晚初更時中亭街某紙鋪庫内忽又失愼幸得立時撲滅只將庫付之一炬餘未殃及亦險矣哉 
[粤東火警]  
　　粤東油欄門外寳順大街寳樹軒茶棧於十三早八點鐘時因爇火焙茶偶不小心遺火積薪中登時烈焰衝霄不可嚮邇是處逼近海旁且又設有機器水龍本可易於撲滅奈北風大作火憑風力益見跋扈飛揚城廂内外及河南等處水龍齊來救護歴數點鐘之久祝融氏始斂威而退然已焚去鋪戶十餘間矣一星之火可以燎原寄語居民尙其加意隄防哉 
[漢奸被獲]  
　　倭奴無故興兵擾我藩封凡食毛踐土之倫莫不志切同仇情殷殺敵乃不謂竟有忘君國之厚恩貪敵人之重利者其情可惡其罪實不容誅矣初九日粤東大鵬協右營把總林君押解漢奸黄亞池至省禀請發落大憲飭下讞局委員從嚴審辦該犯供稱係新安縣人向在東洋贸易與倭人稔熟倭國地狹人稀兵不足用遂囑我等回粤代爲招兵同黨共十餘人擬每人代招二百名每名月給口糧洋二十元同黨已分赴各處招募而我甫欲開招卽被擒獲等語現將該犯收禁獄中俟查獲奸黨質訊明確然後治罪 
[愼重防務]  
　　南洋大臣張香帥接北省電咨以北口冰凍恐倭奴乘隙南下遂通飭各處一律嚴防維揚爲五省通衢素稱繁富且濵臨長江防務亦關緊要府縣各官查悉新舊二城間有數處縫裂磚鬆久欲請脩以經費支絀而止今則萬難再緩禀明大憲當蒙批准撥欵興修十四日由江甘兩邑宰會同城守嚴守戎逐叚詳勘招匠興工並由團防局董分畫夜兩班輪流率勇在城上巡綽以資繟壓又將各城門存儲大砲飭夫　至隙地磨洗將銹損者剔除完好令營兵逐日演放以備安置城頭此亦愼重防務之意也 
[寍波試事]  
　　寍波訪事人云錢甘卿太守遵奉學憲札文十一月二十日先考鄞縣文童二十二日考慈谿奉化二縣文童二十四日考鎭海縣文童鄞縣楊大令預飭工房在校士館大門内裝設九曲文欄復於大門外及東西兩街高搭篷廠俾各童於進塲出塲時藉蔽風雨所有府試規條照錄於後一考試以砲聲爲度放砲一聲爲頭砲諸童在家預備放砲二聲爲二砲卽陸續至東西轅門栅欄之外看自已姓名在某燈牌卽隨牌站立毋得爭前落後放三砲之後各童在頭門外聽候頭門點名領竹籖一枝再由九曲文欄魚貫而入至儀門俟本府親自點名時繳籖領卷認挨各廪保在旁認明唱保受卷後各歸號舍勿得喧譁聚談迨封門出題卽在卷尾起稿毋得另紙起稿遲一時許聽候於卷内眞草上蓋用圖章一搜檢本屬功令府縣試向多從寛惟考籃中間有帶鴿鳥備銜題目出塲者不得不察看飭搜搜出者照例扣考嚴辦一甯郡積習間有寡廉鮮恥之人頂冐入摥代倩本府已密訪慣行頂替姓名之年貌一經拿獲定行按律嚴辦如係舉貢生監除本人嚴行革究外其扶同唱保之廪生一併究治如廪生見冐槍之人卽行面回本府查辦不事失同則是該廪生端方正直本府當存記優待應試諸童准其互相稽查毋得通同徇隱一　遞文字最爲惡習向有在城潛設傳遞局於每塲出題後或登鼓樓窺探或將題目密傳暗遞甚至傳出原卷　人代作放牌時　 
 
 

Page 3

 
 
入投交或於墻外施放　竹鳴鼓爲號　　文稿種種弊竇不勝枚舉今本府設法嚴密巡邏訪拿毋得嘗試自行重咎各塲放牌時接考人等　得擁至頭門内　　　　　文字　　　功令以七百字爲率毋許冗長若多篇疉寫及一題作二三篇者概不錄取一進塲人數衆多給卷後務各看明卷面按號挨坐如佔他人坐號致被佔之人上堂籲訴無號可坐佔號之人定于嚴譴决不寛貸在諸童以爲向不認眞無妨隨意然通塲號數有定各歸各號豈容多佔其各凛遵切切以上諸條務各恪遵毋違至二十日天未黎明太守卽傳諭開門先由鄞縣在大門内點入每人給竹籖一枝由九曲文欄迤邐至儀門繳籖領卷無籖者不得闖入并令認挨兩保站立兩旁指認點畢封門東方旣白至是夜二鼓開放頭牌已冠首題子疾病子路請禱至子曰某之禱久矣未冠首題有之孟子於傳章通塲次題子服堯之服至是堯而已矣詩題賦得蛟龍皆非池中物得龍字 
[甬江得雪]  
　　　　人事人云本月十九日下午陰雲四合北風其凉至二十日上午滕六君命駕而至初若鵝毛輕颺洎下午鴛鴦瓦上已一白如銀入晚細雨霏微雪珠錯落夜半後狂風怒吼幾若虎嘯龍吟次日杲杲日出雪遂消融惟天氣嚴寒微見冰花凝結耳 
[奉調東征]  
　　准補竹山協副將常軍門遠藻昔年駐漢統帶升字營勇今秋因鄂省駐防砲臺鴻字營統帶衛軍門告假上憲札委軍門接統其駐漢之升字營則另委前任漢陽協俞漢卿協戎管帶近聞常軍門奉某大員檄令帶領營勇北上軍門爲湘中宿將威名素著必能殺賊立功以舒義憤也 
[預備賀冬]  
　　明日爲冬至令節黎明時地方官須趨至萬壽宫行朝賀禮上海縣黄大令因於昨日發出紅諭并飭辦差家丁前往萬壽宫灑掃 
[英界火災]  
　　昨晚十點鐘時廣肇公所後四川路某書棧不知如何失愼火卽冐穿屋頂捕房鳴鐘告警後救火會西人卽驅皮帶車風馳而至竭力澆灌遂得告熄至於焚燬房屋若干及如何起火容俟訪明續錄 
[淞南防務]  
　　江南機器製造局南岸漲沙疉見潮水甚淺各船不便進出已派導澤挖泥機器船一隻停泊此處以便開挖○製造局總辦潘芸孫觀察日來雇定船隻裝載礮彈出口昨日有寍波石子船一隻在總局砲廠碼頭由機器運下一萬九千七百十磅重之後膛巨砲一尊又有藥彈數箱均裝石船運出○製造總局碼頭上新建砲架一個以巨木兩株造成外用鐵皮紥裹大可兩抱共計七節長約二丈有奇專以便運動巨砲碼頭上有機器間一所運動甚爲靈便○駐紥浦左之振武軍統領王軍門日來親督勇丁在營中操演各式陣法以及西式步武洋鎗打靶每日鎗聲絡繹作壁上觀者頗形擁擠 
[鬼話連篇]  
　　無錫人王錫三與其孫山桂在福建路第二百六十七號門牌開設小烟館短笛吹來座客常滿可藉此爲温飽計王因店内時聞聲息不知所從來心竊疑之遂於收市時焚化楮鏹蓋恐爲厲鬼作崇更招其姪孫名富嘉者至店作伴藉以壯瞻前晚烟客旣散二孫因困倦料理游仙枕深入黑甜鄉已則備辦冥鏹准備焚燒忽身不由主口中喃喃有頃而仆二孫聞聲起視見桌上所點之燈作淡碧色知非佳兆當卽開門呼救又將王扶上臥榻甫脫手富嘉方欲烹茗以進而山桂忽將富嘉抱住大聲辱駡富嘉欲脫不能惟有頓足高呼是時報時鐘已四下矣適有巡夜華捕在此經過入内詢問卽被山桂扭住欲以老拳相敬捕急吹號呌有四十七號西捕入内奮力相助將二人拘住送入捕房更由西捕遣暗差華捕在烟館看守及昨晨捕頭命將二人帶入寫字房詢問何故毆捕山桂仍呆若木雞一言不發而富嘉則備述前情捕頭知其爲鬼魅所弄當卽釋出此二人回店見王尙模糊不醒乃爲之延醫調治魔以情牽幻由心造王之作種種惡様無非自溺之而自弄之耳於鬼魅乎　　 
[上海縣署瑣案]  
　　十六圖鄉民陶德和呈控吳德咸等糾人刼去棉花黄大令提全人証於前晚倩帮審委員翁笠漁明府升坐花廳研訊　訴稱小的因毛伯松欠吳會錢無力歸償小的代爲理勸本月十三日清晨吳竟糾領無賴吳家賓阿水阿秋等三十餘人攫去棉花二十一包洋銀十三圓九角布二匹銀臂釧一雙及元色布馬褂等物明府飭提毛訊問陶稱毛未到案明府曰據爾稱代毛解勸以致涉訟公庭爲何毛竟不到著差役立刻往傳俄而毛至案下明府笑謂陶曰如何本委知毛定在此間豈容搪塞乎隨問毛曰陶爲爾勸解爲何吳攫伊之物毛供稱小的年二十六歲父親欠伊會錢四千文迄今已二十三年吳向小的索還小的苦於無力議將向抵伊處之屋加絶以了此欵吳不允陶從中相勸並不擔保至攫物一節有何别情小的不得而知尚求明鑒吳供稱小的年五十歲與毛陶均是舊戚毛父曾欠會錢十五千毛娶親時又欠十二千八百去冬小的向索不還因欲遣人至伊家坐索旋經陶來擔保應許今年十月清還至期非但不還反將小的攆出小的氣忿難平是以帶領姪子家賓前往搬取棉花二十一包其餘諸物均是揑詞虚指家賓供詞大略相同明府問十六圖地保顧雲亭禀稱小的聞是爲毛事别無隱情明府問毛曰爾稱欠會錢四千吳稱兩項共計二十七千八百究竟若干毛所答含糊明府謂陶日本委看來吳旣供明搬取棉花諒是實情至别物係子虚烏有遂判令將吳張姓各笞責二百板交人保出飭差協同地保將花起出給陶具領並查明陶所供尙失别物究竟有無禀覆核奪毛無錢償債姑押待質所追繳○浦東爛泥渡巡防局移送受傷人陳金泉翁明府升堂訊問陳訴稱小的年三十歲本姓張入贅陳阿榮家因攺姓陳阿榮有魚池一方與陳阿五合業日前阿五帶同木木張炳華流氓張掌華三人戽乾池水捕魚阿榮告以旣經合業不能經爾一人捕魚掌華卽肆兇毆阿榮大呼救命小的奔至救援掌華抽出鞋中所藏尖刀連戳三下岳母見小的受傷情急赶至亦受一刃剌著背心阿榮則胸前受拳傷不能行動事後地保葛月　出爲攔阻不許控告明府飭仵作騐明臂上刃傷血液已乾諭令用藥固封不可被風著卽回去明日務將陳黄夫婦一併舁來騐明定奪又問阿榮年紀若干供稱四十八歲岳母則四十七歲訴畢叩謝而退○前報載輿夫阿坤控稱親家金壽山子死後索還聘禮誘兒子至紫來閣威逼以致失足墜樓跌傷足脛翁明府提訊之下阿坤訴稱小的姓包名正坤兒子名桂全在本城侯家浜珠花作習業年十七歲大女兒二十一歲許字壽山爲媳今年六月初五日壽山之子逝世卽向小的索還聘禮洋銀三十圓銀如意一枝小的告以此間風俗男死祗　一半俟女兒另字别家然後如數歸趙壽山竟嗾使其寄女阿寳誘桂全出城至紫來閣恐嚇言欲扭進捕房桂全懼而奔逃跌折足脛小的在此當差未知其事經桂全之師華錦全來此告訴小的卽令妻子前往舁回其妻包陳氏訴稱是日華來言桂全在紫來閣跌傷小婦人立卽前往見兒子足脛已斷壽山之妻及阿寳在樓上須臾壽山偕麻皮阿順小蓬頭延一傷科醫生來診據欲施以針小婦人不依另延醫生療治壽山央阿順小蓬頭商議許酬醫資洋銀四十圓小婦人遂將桂全舁回醫治翌日醫生向取醫金壽山忽稱須小婦人自出因而醫生不肯施治桂全所訴相同復稱是壽山倩阿寳來說有事相商請到紫來閣一晤小的回伊師父不在店不便出門伊云一刻時光卽可遄返小的因同　　北門外紫來閣壽山夫婦逼令交還聘儀并言如不依從卽送進捕房管押言畢將小的一推以致跌下樓梯足脛跌斷伊等尙言小的作僞拖曳上樓及見眞傷始延醫生敷治後母親到來舁回家明府飭仵作騐看屬實華訴稱小的收桂全爲徒是日小的出外經營及回不見桂全在店問知到紫來閣去候久不返前去招呼見伊足脛已斷小的遂飛奔入城通知包陳氏明府謂此事與爾無干華叩謝而退又令包將子舁回赶緊醫治候提壽山訊斷 
 
 

Page 4

 
 
[暫停訊案]  
　　兩江督憲張香帥至吳淞口閱視砲臺滬上官塲均往迎迓英廨讞員宋通剌亦於昨晨前往吳淞預飭家丁持片至　領事署及英美各捕房知照停訊一日 
[英廨瑣紀]  
　　南翔人沈雲亭昔年娶由官發堂之張氏爲妻同住鄉間不料氏以鄉居不慣屢次遁逃來滬九月間曾由公堂訊判令隨沈回鄉不得再來滬上乃該氏口雖唯唯而心終怙過又於日前逃逸沈遣人四出尋訪昨日尋至外虹口見氏坐在粤妓家當卽喚捕拘入捕房捕頭飭卽轉送英公廨待訊而粤妓則以出錢買來不肯罷休故亦隨至公廨值日差詢明情由禀知宋通剌著押候訊核○内閣中書劉君文濤控葉愼卿作弊侵吞銀兩查知後延約不付通剌准詞出票於昨日將葉提案押候研訊○朱興隆虧欠磚灰銀兩一案仍經交保措還乃朱自保出後置之不理原告呈禀求催通剌准詞飭差著原保周寳湘交案周遵卽於昨晨將朱交到旋奉内諭著靜候訊核○前有包阿　控媳王氏被其父王阿介串同媒人領回向領掯阻通剌著卽票提訊辦昨由原差將王提案通剌著押候核訊 
[法廨停訊]  
　　昨日禮拜四爲法公廨訊案之期祁繙譯政體違和飭丁禀請葛讞員並咨照捕房暫停讞務 
[法界捕房紀事]  
　　東洋車夫甲乙二人因違租界章程經捕頭將車照扣住迨回車寓寓主向之呵斥一番甲乙倔不依以致互相毆鬥適有巡街捕至將甲乙及旁觀之各車夫共七名拘送捕房待辦克捕頭察知五人實係在塲解勸卽行開釋甲乙械四點鐘之久然後釋回○浦東新塲鎭孀婦某氏傭工滬上與人有私其姑以子柩須入先塋來滬尋覓中途相遇呼捕扭送捕房捕頭申斥數言交其姑領去○某偷兒在太古碼頭某輪船上竊取錢四百文當塲拘獲解入捕房捕頭令將錢交失主携去偷兒則押候解送公堂 
[美界捕房紀事]  
　　積竊林老九周高明前因案發經英讞員辦理後發回捕房押候遞解回籍前晚捕頭遣包探張阿五帶至順泰碼頭押上福和輪船於三下鐘時起碇載赴京口○偷兒陳阿大崇明産也前晚包探張阿五遇諸篷路拘入捕房昨晨捕頭向之研詰供認在百老匯路第九百七十六號門牌費王氏家竊得皮鞋脚爐燭臺衣服質於法租界某押店中捕頭遣張探前往吊贜押候解送英公堂請宋通剌辦理○寗波人阿順娶同鄉某氏婦爲妻携之來滬覔得枝棲旣而氏與某甲有私月下星前誓同生死邇者甲得新棄故頓負前盟氏鬱鬱於懷苦無聊賴昨晨適在吳淞路相遇遂互相扭結同入捕房捕頭詢悉原由一併驅出○甲乙丙三人向操米業前晚八下鐘時相約至外虹口老街沈鴻春酒肆沽飲醉後一言不合各奮老拳擲碗飛盆紛紛擾擾酒肆主恐遭巨禍扭入捕房捕頭著出洋銀一圓償所毁之物 
 
 
 

Page 5

 
 
[包治遺精第一靈騐固精丸]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[旁觀議]  
　　有西人熟識東方時務者致書西報曰中日兩國之戰其兵釁實自日本開之故凡在華人無不髮指眥裂敵愾同仇大有氣吞扶桑滅　　食之概惟是華官多屬貪墨偷安之輩平時旣不知振作陸兵廢弛水師單弱及兵事旣開而遣兵調將又復遲遲不舉聞此事因有禄位最　　大員意圖苟安志在議和致誤大局華人心頗非之吾嘗聞諸華人謂此次之戰中朝必須將在高麗之倭兵盡驅出境方足大快人心倘若　　失利便欲講和則民人必將以怒倭之心轉而遷怒於官難保其無變局也爲中國計必當堅心持戰無稍氣餒想衆志自可成城勝算可　　劵待殺至倭兵七零八落自知悔禍甘心求和然後斟酌許可方不失天朝氣象然此非聊以自慰之言也昔者法人攻俄深入重地俄皇遷　　避之斯時　戰者咸謂俄人將必作城下之盟詎知事有不然者蓋俄之避法非畏法也故意誘使深入然後與角雌雄也乃法人果以接　　　志不得逞遂大敗而歸今者倭人稱兵犯順事勢相同是以深望華官堅持此意雖十載勞師勿生悔意必俟削平倭虜方可息兵倘倭曲　　　冀修和　恐外侮紛來中國將無寗歲矣西報所述如此此眞洞識時勢之言哉 
[查禁私錢]  
　　武漢私錢充斥貽害商民不淺武昌府李太守於月初委曹二尹祖培清查江夏各處私錢俾私鑄之徒攺過遷善販運之輩别業營生不致貽害地方擾累商民 
[助賑]  
　　災區告急迄無竣期兼之朔風凛冽雪凍冰堅彼棲止　簷者瑟縮畏寒飢腸屢轉聞者爲之酸鼻所賴有心救世者積德多方不至塡於　　較之别項善舉其功止倍蓰矣隱名氏求令郎病愈規元五百兩南京無名氏由志成信號來洋二百元海寗許村塲署董調梅善士求　　　吳氏病體　　及合署人口平安漕平銀一百兩批規元一百零七兩二錢九分六厘金陵宋玉田善士募不求人知人樂助由元源莊來　　　七寳銀一百兩合規元一百零六兩七錢二分三厘延陵求安子規元一百兩黄邑隱名氏洋一百元　芳子求令郎病速愈洋一百元溧　　　益堂洋一百　心仁堂求合家平安中萬祥永號來洋一百元如皋孫堯欽善士爲大令郎在省病痢完愿洋一百元閩省劉夔門善士續　　　　隆號來　一百元　南愼餘齊生因令郎喉症立愈完愿洋一百元成茂順寳號酬筵資移助洋五十元南通州徐毓　氏爲二令郎　　　　　洋五十元吳興賚善氏由堂熟來洋五十元常熟翁寅臣善士因令郎病中許愿由王新之兄來洋五十元沈王氏求夫病愈洋五十　　　　君姑朱淑人冥福洋五十元石英甫善士爲令郎傳紳求病速愈洋五十元吳興樂安氏了願助綿衣欵由公益藥材行來洋五十元婁　　　　善士求泄潟寒熱速痊洋五十元天水明堂主人爲尊閫分娩大小平安完願并求日後均各平安洋五十元江北　雜貨衆商節省年例　　　資移助洋三十元委解災區正在籌措萬難而修福者慷慨輸資亟賙人困門庭集慶决不爽其報施如蒙富蓄儲及時行善益見彼蒼　　　良不少也[  上海北市絲業會館籌賑公所施善昌謹誌]  
 
 
 

Page 10

 
 
   
 
 

Page 11

 
 
[光緒二十年十一月十三日京報全録]  
宮門抄○諭旨一道錄前○御史恩奏叅副都御史劣跡片○翰林院玉奏請飭查聖裔釐業片○大學士張等奏遵旨議處摺○陜撫鹿奏知縣留省學習片○江督劉奏揀補叅將摺○又奏委員暫護鎭篆片○又奏請旌表片○又奏知縣續完正耗銀兩摺○　　奏已故提督藤學義專祠告成請准列入祀典片○十一月十三日禮部宗人府欽天監正紅旗值日無引見○福州將軍慶裕到京請安○克王請假五日○文海儒林謝日講起居注恩○召見軍機慶裕○○御史恩溥片再時事艱虞九重宵旰内宜有樞臣入告謀猷外宜有臺官直　得失然言路表率必賴臺端奴才恭讀道光三十年文宗顯皇帝諭曰左副都御史文瑞奏陳四事朕詳加披閱所論剴切眞摯深恊　　並錄進乾隆元年左都御史孫臺淦三習一弊疏其論爲君之道洵屬切直精深堪爲聽言臨政之助臺端爲言路表率文瑞首進讜言朕虚懷納受諒九卿科道斷不緘默畏葸負朕　切求言至意也欽此查臺臣自祁世長徐致祥履任以後風裁端峻至今規模肅然惟現任左副都御史奕年年已七旬未忘貪鄙把持專擅巧以私心自用於同僚時有忿爭之事接見科道遇有巡城者在坐凡於託已官司必諷示所聞故亂黑白人或不聽必多方措詞報復曾經巡視東城御史謝雋杭面駁其非不知愧悟又司坊官每月堂叅之期人各耳語許久顯有授意營私之事似此襄領臺綱何以振清風而勝表率尤有奇者奴才等在衙門應　飯銀向由京畿道公分致送頃見其單内有扣送奕年分資一項詳詰之始知其侍姬病故天以言官諛結臺長其人之骨氣已不足言斂衆資竟媚其妾勝之流有此京畿道御史乎與者受者臺班如此更紏何人所有副都御史奕年應請旨立予罷斥并飭下都察院堂官將主持扣資之御史查取職名從嚴叅辦倘該堂官意存廻護曲爲推脫别經臣工叅奏定將該堂官一併懲處以洗臺班之玷出自宸裁伏乞聖鑒謹奏○○南書房翰林王懿榮片再臣前曾奏請修復曲阜尼山株泗兩書院當蒙恩旨飭下山東巡撫辦理業經前任撫臣張矅修葺旣成後任撫臣福潤又爲籌欵銀一萬兩交兗沂曹濟道發商生息俟積有成數以爲修脯膏火專課四氏學子弟之資風聞承修官重修兩書院偷工减料房舍尺寸俱行縮小當被罰銀四千兩歸入藩司未知是否屬實此項後來亦未悉作何開銷請旨飭下山東巡撫確切查明如果實有此項可否懇恩賞給併入前項銀一萬兩内一同交商生息及早添置几案充實堂宇使四氏學諸生課　其中　歸現任四氏學學官先行照管免致虚懸無薄又重復坍塌一俟官紳籌畫經費稍裕再行酌量膏火延　山長以圖久遠臣愚昧之見是否有當謹附片具陳伏乞聖鑒謹奏奉旨已録○○大學士管理吏部事務臣張之萬等謹奏爲遵旨議處具奏事内閣抄出光緒二十年十月二十七日奉上諭本日倉抬衙門奏片一件抬寫處字有錯悮非尋常疏忽可比祥麟許應騤均著交部議處欽此欽遵到部查定例抬頭錯悮者司官罰俸三個塲堂官罰俸一個月公罪若非尋常錯悮仍從重論又例載凡不應得爲而爲之事理重者杖八十係公罪降二級留任又議處事件例月而案情較重者卽照加等之例辦理又由降留加等者自一級至三級酌量遞加止於革職留任各等語此案倉塲侍郎祥麟等奏片輕寫處字有錯悮欽奉諭旨非尋常疏忽可比祥麟許應　均著交部議處等因臣等查該侍　等此次奏片抬寫處字有錯悮未便按尋常抬頭錯悮罰俸例辦理若僅照不應重公罪律議以降二級留任尙覺例輕案重自應從重引律加等議處應請將倉塲侍郎祥麟許應騤均照不應重公罪律降二級留任例加等議以革職留任所有臣等遵旨議處緣由理合恭摺具陳伏乞皇上聖鑒訓示遵行謹奏○○鹿傳霖片再部選人員領憑到省或留省察看或委各項差使例應奉咨立案兹查有新選朝邑縣知縣李廣綬於光緒二十年二月　選授今職領憑起程八月十八日具報到省例應飭赴新任惟查朝邑縣濵臨黄河接壤晉省兼有河工修守事務且民情强悍詞訟較多該員甫經抵陜地方情形未能熟悉未便遽令赴任致滋貽悮應請將該員暫行留省俾資學習等情據藩臬兩司會詳前來臣覆覈無異除咨部查照外謹附片具陳伏乞聖鑒謹奏奉硃批吏部知道欽此○○頭品頂戴兩江總督臣劉坤一跪奏爲揀員請補陸路叅將員缺恭摺仰祈聖鑒事竊安徽撫標中軍叅將米占鰲叅革遺缺接准部咨係題調之缺行令揀選現任人員陞調等因臣查是缺叅將駐紥安慶省城爲各營之表率有彈壓操防之責非精明幹練之員難期勝任該叅將一缺係屬題調　例應以現任人員内揀選調補如缺居緊要或人地未宜實無堪以揀調者准於合例應陞人員内保題陞用等語安徽省各營實　叅將之員内六安營叅將瑞恒缺居緊要未便遽易生手其徽州營叅將吳玉昆蕪米營叅將王鳳祥二員補缺後尙未送部引見給札且均於是缺人地未宜俱未便遷就請補是實缺叅將内旣無堪調之員應遵照例章在應陞人員内揀選陞補臣於通省實缺遊　各員内逐加遴選查有安徽撫標右營遊擊齊金鰲年四十七歲山東諸城縣人由武進士三等侍衛行走期滿以遊擊用光緒九年　　　徽撫標右營遊擊員缺是年五月初五日蒙欽派王大臣騐放初六日覆奏照例准其補授奉旨依議欽此旋經部發給實授　付令其赴任十月初三日到任該員年富力强營務勤謹以之陞補是缺叅將洵堪勝任歴俸早滿核與定例亦屬相符合無仰懇　恩俯准以安徽撫標右營遊擊齊金鰲陞任安徽撫標中軍叅將員缺實於營伍地方均有裨益如蒙俞允俟部覆至日卽行給咨部引見以符定制除將該員履歴送部查核外謹會同安徽巡撫兼提督銜臣福潤恭摺具陳伏乞皇上聖鑒訓示再所遺安徽撫　　營遊擊員缺兩江現有合例人員應請扣留容臣另行揀員請補合併聲明謹奏奉硃批兵部議奏欽此○○劉坤一片再皖南鎭總兵李占椿現已招募成軍亟應操練純熟以備調遣一時難以回任所有皖南鎭總兵篆務應請卽以暫護是缺之補用　將該標左營中軍遊擊牛書琴攺爲署理以專責成除分檄飭遵外謹會同安徽巡撫臣福潤附片陳明伏乞聖鑒謹奏奉 
[硃此兵部知道欽此]  
　　劉坤一片再烈婦于梁　係　故　淮鹽巡檢梁炳藻之女山東登州府榮城縣人年二十一歲適同邑江蘇候補道于寳文之第五子候選運判于建基爲室事翁姑以孝　克盡婦道于建基於本年春間偶患痰厥之症侍疾惟勤夙夜匪懈迨夫病危篤該氏焚香禱祝願以身代正月十一日于建基身故該　一慟幾　甦時猶忍涙强慰翁姑勿過傷感詎知視殮甫畢卽於是夜乘家人不備仰樂殞命時年二十二歲據同鄉官蘇州府總　督糧同知劉錫庚等以誼關桑梓見聞較確該氏原籍無人呈報不忍聽其湮没造具事實册結禀請具奏前來臣查該烈婦于梁氏青年殉節矢志堅貞仰藥捐軀情尤可憫旣爲巾帼之完人宜沐旌揚之盛典合無仰懇天恩俯准將烈婦于梁氏敕部照例旌表以彰節烈而維風化除將事實册結咨部查核外理合附片陳請伏乞聖鑒訓示謹奏奉硃批部知道欽此○○頭品頂戴兩江總督臣劉坤一跪奏爲銅山碭山二縣續完徐州倉正耗銀兩及經徵督催各職名開單恭摺具陳仰祈聖鑒事竊光緒十九年分徐州倉奏銷案内未完一分以上職名已未完銀數分數前經遵照新章開單奏奉硃批戶部議奏單併發欽此恭録轉行欽遵在案兹據江安糧道馬恩培詳稱據銅山碭山二縣續完正耗銀兩解道兌收除正銀造入光緒二十年秋撥及奏銷各册耗銀歸於漕倉耗羡案内分晰造報計仍有碭山縣未完熟田正耗銀兩當再嚴催完解一俟續完至日再行造報外所有銅山縣叅後全完碭山縣叅　續完仍欠各分數及經徵各職名應請扣除免議减議開單詳請具奏前來臣覆覈無異理合繕具清單恭呈御覽謹會同漕運總督臣鄧華熙江蘇巡撫臣奎俊恭摺具陳伏乞皇上聖鑒敕部查核施行謹奏奉硃批戶部議奏單併　欽此○○劉坤一片再己故記名提督武勇巴圖魯藤學義前經直隷督臣李鴻章奏請在於徐州府城捐建專祠欽奉諭旨允准轉行欽遵在案兹據徐州鎭總兵　鳳樓徐州道沈守謙等以該故提督專祠已於光緒二十年四月初四日一律工竣詳請奏明列入祀典由地方官春秋致祭等情前來臣覆核無異合無仰懇天恩俯准將該故提督滕學義專祠敕部列入祀典由地方官秋致祭以彰藎績除咨部查照外謹會同江蘇巡撫臣奎俊附片具陳伏乞聖鑒訓示謹奏奉硃批著照所請部知道欽此 
 
 

Page 12

 
 
[光緒二十年十一月十四日京報全録]  
宫門抄○諭旨一道録前○翰林院王奏請整理至聖先師孔子祀田並清查衍聖公府地産摺○十一月十四日兵部太常寺太僕寺廂白旗值日宗人府引見八名吏部四十六名都察院四名廂黄蒙二名兩翼十七名圓明園十四名内務府十三名○張中堂等同鄉官謝恩○徐中堂等　勘外省試卷覆命○　　假滿安○海緒請假十日○兵部奏派武舉覆試之王大臣派出莊王熙敬○又奏派　騐軍器　派出　　　貝子八額駙麟中堂　秀熙敬崑岡恩佑○召見軍機崑岡○○臣王懿榮跪奏爲重　前請懇恩整理至聖先師孔子祀田並　疆臣清查聖公府地産事竊臣於光緒十五年六月在編修任内曾經呈請臣院掌院學士代奏懇恩飭下東巡撫整理衍聖公府地産一摺當蒙恩旨寄諭山東巡撫遴派妥員前往曲阜會同地方官詳細確查應如何設法整頓之處卽著　　覆奏請旨辦理嗣經山東巡撫張曜遵旨覆查具奏大概情形在案仰見我聖上尊師重道嘉惠聖裔振厲風俗之至意海内臣民聲感佩巡撫張曜旋以病故出缺後任撫臣未及清理迄至於今臣恭查嘉慶朝欽定大清會典事例卷一百三十九戶部十二田賦門免科田地下載有衍聖公祭田二千一百五十七頃五十四畝零四氏學學田五十頃復聖裔祭田墓田廟基地五十四頃十有五畝零宗聖裔祭田墓田廟基地六十二頃十有四畝零亞聖裔祭田墓田廟基地五十九頃七十六畝零先賢仲氏裔祭田墓田廟宅地七十五頃五十六畝零康熙二十四年覆准孔林地於原額外增擴十有一頃十四畝九分除免賦稅又覆准撥給元聖周公祭田五十頃此會典所載衍聖公祭田曁先賢元聖祭田墓田之大數也臣又覆查乾隆間戶部主事孔繼汾所著闕里文獻考卷二十　戶里第七所載衍聖公土田之制由漢及宋時賜時替自宋大中祥符間始專有祀田沿及金元代多增給明洪武時定給祭田二千人　歲收其租入以供廟祀餘悉爲衍聖公廪祿國朝因之明太祖洪武元年賜祭田二千大頃分爲五屯四廠十八官莊撥佃戶承種永樂五年二日又賜贍廟田　十三大頃正統四年八月戶部奏准存佃戶五百戶湊人二千丁專以辦納籽粒以供祭祀國朝治元年秋九月山東巡撫方大猷題准仍沿舊制又明時衍聖公有湯沐地大畝八十二頃有奇在昨天府屬東安等五縣未詳爲何年賜國初圈入旗地七十大頃留下東安縣地十二頃有奇順治十年詔以山東德魯二藩莊地照數補給此歴代及我朝頒賜　　之大凡　此今析而數之日爲屯者五曰鄆城曰鉅野曰平陽曰東阿曰獨山爲廠者四附於各屯而闕東阿爲官莊十有八在曲阜　十　二曰張羊莊曰城西大莊曰春亭莊曰紅廟莊曰齊旺莊曰南池莊曰安基莊曰齊旺坡曰顔孟莊曰馬州坡曰下池屯曰胡　窑在泗水　四曰西巖莊曰安寍莊曰魏莊曰戈山廠在鄒縣者二曰魯源莊曰黄家莊鄆城原額屯廠地六百二頃鉅野原額屯地七十六頃獨山原額屯廠地二百二十頃四十三畝六分二厘四毫四絲七忽曲阜原額官莊地六十四頃五十五畝泗水原額官莊地六十二頃八十畝二分七釐五毫五絲三忽鄒縣原額官莊地十一頃二十一畝一分共計五屯四廠及十八官莊原額地共二千大頃但現在地畝統計荒熟鄲城存地三百六十七頃一十五畝五分八厘二毫六絲三忽廠地五十四頃七十二畝五分六厘四毫鉅野　屯地一百八十六頃二十四畝一分七厘廠地三十頃三　畝三分四厘平陽存屯地二百三十一頃一十畝九分四厘一毫七絲廠地十二頃七畝四厘六毫東阿存屯地三十二頃六分一厘四毫七絲獨山存屯地六十一頃七十五畝五分四釐廠地二頃七十四畝七分二厘曲阜十二官莊存地六十頃五十六畝九分五毫四絲四忽泗水四官莊存地五十一頃七十三畝八分一釐三絲鄒縣二官莊存地六頃五十四畝二分二厘三毫七錢通計五屯四廠十八官莊共見存荒熟地一千九十六頃九十六畝四分五厘八毫四絲七忽較二千原額缺地九百三頃三畝五分四厘一毫五絲三忽此外又有洸河屯地七十三大頃在滋陽袁家莊者五十頃顔村店者二頃故縣村　一頃在濟寍州杏村莊者二十頃卽永樂五年續賜之地有東平廠地大畝二十三頃滋陽廠地二十七頃九十一畝四分七厘曲阜廠地十九頃六畝五分三厘卽順治十年撥補之地又鄒縣有尼山書院祭田一十三頃五十畝曲阜有明洪武初賜五十五代衍聖地一大頃通前共見存地一千二百五十六頃七十八畝有奇較之會典所載衍聖公祭田二千一百五十七頃五十畝尚不及十分之六臣按孔繼汾此書以聖裔說家乘至爲詳盡此闕里文獻考所著衍聖公祭田地産之細數也臣又竊見巡撫張曜覆奏所稱有恭查會典所載衍聖公祭田二千一百五十七頃五十畝闕里文獻考所載存地一千二百五十六頃七十八畝内有地畝在運河西南一帶曾爲江南之豐縣山東之賈莊黄水漫口淹没沙壓租戶藉口朦欠緣田産散在各縣租戶名姓眞僞不一此次清查須先合各縣學官約同公正紳士逐一清查以免書役下鄉致多弊混俟辦有頭緒再由　管地方官詳加整頓等語嗣又風　張曜札飭兗沂曹濟道查辦以衍聖公祀田坐落江蘇沛縣缺額二千餘頃曾於同治八年經前兩江總督曾國藩撥補入官每年代徵租價制錢一　　十四千聽候委員守提此項地畝並未指界亦未造送花戶清册迄今仍係缺額二千餘頃此次該道查辦旋於十六年閏二月據江南沛縣紳董同知劉介思等并獨山屯官唐錫鞶以祀田復涸造册繪圖禀請核辦又據江南沛縣銅山縣民劉廷聘張義君等以微山湖涸　無糧地二千餘頃舊傳爲祀田禀請核辦各等情有圖四幅册十二本並復沛縣祀田碑文二紙該道請咨轉移兩江總督飭查在案該撫以旣據有屯官唐錫鞶職員劉介思所禀涸復之地又有銅山縣沛縣民張義君劉廷聘所　之地二千餘頃無論是否原失　田擬請欽遵嘉慶十四年戶部具奏奉上諭著山東巡撫會同東河總督江蘇巡撫　飭地方官備查缺額祀田倘歴年久遠難以清查亦卽另　撥補期於祀田無缺之恩旨卽在此項地畝内撥其如何失迷之處已往不究變通籌撥移咨兩江總督江　巡撫會同辦理此專據銅山沛縣官紳所禀一帶涸田而言未及具奏該撫旋卽出缺此張曜覆奏及查辦情形未及遞核之大概也臣　孔子祭田及先賢元聖祭田列聖會典旣經載入田賦一門免科田地項下事隷戶部現在戶部承管各司自當有坐落地方畝　清册存卷可查闕里文獻考所載順治十年撥補地數以及五屯四廠十八官莊坐落縣分畝數則各該縣自當有免糧地畝數目戶　底册可查卽令水淹沙壓必有荒廢地叚可指抑或隱佔私賣報糧升科各該州縣亦必有先後增益糧戶羡額銀數可稽至於張曜所查　山沛縣屯所禀巽闕里文獻考所載地叚坐落無涉或卽戶部所管免科田地祀田之内或爲衍聖公府後來私置之田産臣無從細考若據　國蕃曾經撥補入官項又經劉介思唐錫鞶指禀祀田涸出自屬衍聖公府舊地日久失迷不言可知傳聞涸復之　久爲淮陽道屬官紳交相侵噬並匿糧不報事同陋規臣伏思此項祀田及該府地産先賢元聖各祭田旣有官書私乘及東撫訪查情形種種實據可憑　有仍懇天恩俯准臣請飭下戶部兩江總督江蘇巡撫山東巡撫詳細清查接卷調册妥派幹員隨時辦理其確爲水　沙壓荒廢不堪耕種者可否遵照列聖諭旨撥補之例恩准量數指撥其有隱佔偷賣報糧升科者一經查明可否恩准賞　歸入免科田地舊典項下免其租稅並飭所屬各州縣出示曉諭仍令原業地戶認佃承種不爲絲毫科罰轉滋紛擾如實在佃種不力仍　於該處就近另擇居民招認佃種官爲酌辦以復該府祀田地産之舊先賢元聖各祭田附近一　亦一律恩賜清理務使實惠均霑不至一家向隅今襲封衍聖公孔令貽英年有爲志趣向上俟經此次田産清理之後亦當勤綜家政恪奉先祀勿得再使府官戶屯任意朦混串通勒扣迷失荒蕪以致上負朝廷德意之厚本年八月上丁皇上親行釋奠典禮臣以署理國子監祭酒躬　盛典仰見兩朝跪獻三獻舊儀又復添入飲福受胙尊崇先聖隆禮有加而兩省疆臣坐視其後世子孫薄祀失業粢盛不備饔飱不繼甚無謂也孔子盛德百世必祀公羊家言春秋之義賢者子孫宜有地也臣不揣冐昧重申前請籲懇天恩伏乞皇上聖鑒謹奏奉旨己録　 
 
