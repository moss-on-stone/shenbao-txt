# 1911 - 40 - 4913655

 

Page 1

 
 
   
 
 

Page 2

 
 
上諭 
[監國攝政王鈐章正月十五日内閣奉]  
　　上諭度支部奏試辦全國預算擬定暫行章程开主管預算各衙門事項分别繕單呈覽又奏維持預算實行辦法各一摺止年資政院議决試辦本年歲入歲出總預算　會同會議政務處具奏當經飭令京外各衙門極力削减浮濫各欵如實有不敷必須敍明確當理由具奏候旨所以重財政示限制也兹據該部奏陳各項辦法尚屬切贊著即照所議行現在振興庶政濬闢財源部臣疆臣各有責任朝廷一秉大公於此中情形久所洞悉嗣後京外各衙門務當同心協力彼此加意籌維几經常用項應即按照認定數目酌劑盈虚愼重出納毋使有絲毫浮費遇有特别重要事件籌有的欵方准酌議追加至各省每辦一事即責成該省先籌一欵欵集而後事舉切勿徒託空言總之部臣專司稽核規定固不得不嚴疆臣力促進行籌備亦不容少緩要在内外互相維持各任其難以冀欵無虚擲事不誤期爾諸臣其共勉之欽此軍機大臣署名奕劻毓郎那桐徐世昌 
　　按前夜電局送來十五日上諭計分抄四張本館因該局漏送第二張多一第三張時在深夜不及調正已於昨報註明兹將脫漏之處補入重行恭錄 
論說 
[論中國亟宜推廣巿塲（上谷）]  
 
 
 

Page 3

 
 
　　自萬國交通百貨。雲集貨。物交易之範圍其。以世界爲巿塲也久矣處此商戰時代。列邦雄峙。皆挾其自由競爭之能力。以攫我金錢。而我以商力薄弱。商智亦未盡開通。致使入口之貨。與出口之貨相較。其盈絀之數。恒相去懸絶。識時之士。莫不謂我國工藝。不能發逹。故不能抵制洋貨。而稍塞漏巵。是固然矣。要之我國商業之所以不振。漏巵之所以不能稍塞者。其原因不一端。工藝之不發逹。固爲商業不振之一大原因。然其餘罅漏之處。尚不一而足。東西各國之商務。大都察我國民之嗜好。因而投之。故其商業日盛。而獲利日豐。我國倘能熟察外人之嗜好。而以其所好者投之。則商業亦不至衰敗若是。素聞我國之貨物。其爲西人所好。而我國人曾不能運往銷售者。爲類不一。近更聞游歐者言。我國貨物。有爲西人所好而不易得。偶然得之。則爭相炫耀。而不勝其珍愛者。此可以見中國商業上之缺點。而自阻其貨物之交易者。爲不少矣。爰亟書之。以告我商人。比有自歐西回者。備述外國工藝之發逹。製造之精良。以爲我國工藝。倘再不能急事改良。以求製造之進步。而抵制外貨之日來。則此後之狀况。行且不堪設想。其語絶痛。記者則詢以外邦巿上。亦見有中國貨物乎。中國貨物。亦有爲西人所愛好者乎。則謂中國綢緞。若花緞。若寗綢。若湖縐。以及素綢副綢等。均爲西人所甚愛。以運往銷售者少。故西人雖愛之而不易得。中國人之往彼者。持綢緞以贈之。則莫不歡迎已甚。以製衣裳。則珍惜逾恒。非有事故。不常服也。彼旣愛之若此。使能擇其精美者持以求售於彼。其銷路之暢旺。不亦可操左劵乎。而交通已久。我國之人。曾不注意於此。舉以擴巿塲而廣銷路。又何怪乎商業之不振哉。 
　　雖然。記者尚恨游歐者之不能留心商業。未及徧察西人之嗜好。故其所言。特綢緞一種耳。設能留心商業。徧察西人之嗜好。則中國貨物之爲西人所好。而尚未銷運於彼者。正不知尚有幾何。方今中外交通。不爲不便矣。中國人之游歷外國者。不爲不多矣。使各能考察西人所好。以報告於本國。本國商人。各隨其所好之物。一一運往外國。則我國出口之貨。不知多增幾何。倘常此蹈常襲故。不能自廣銷塲。使彼之所好者。我不以往。我之所好者。彼日以來。縱日言抵制洋貨。究之實能抵制者。有幾何哉。我國富商大賈。殊不乏人。果能厚集勢力而經營之。於西人嗜好之物。就所已知者。以運往外國。因而調查其所未知者。以因機而善導。則商務之發逹。正自可望。不然。其奈此漏巵之日甚何哉。 
然誠欲推廣巿塲。固賴商民之竭力經營。而國家亦當設法以提倡之。歐洲各國之國民。企業心甚盛。其故由於國家之多方提倡也。以推廣巿塲言之。則有航海奬勵法。則有保護貿易法。航海奬勵法者。旣加奬勵以贊。其成。復給補助金以助其費。保護貿易　者。外貨輸入。恐奪國民利益。則重其入口稅。内貨輸出。則輕其出口稅是也。我國財政困難。方仰屋興嗟之不已。欲求政府補助。以爲振興航業之計。其勢恐不可得。然欲内貨之輸出日多。則出口之稅。自不得不酌量减輕。出口稅旣輕。無輪出口之貨日多。收入之數。因以日旺。而商民聞風鼓舞。亦且各自興起。以謀展拓。於國於民。兩利交益。不誠當務之急哉。 
要件 
[變相侵略論法國大學公法總敎習貝林述甘著駐和一等書記官陳廣平筆述（八續）]  
　　由佔據之政策而郭充之。其術遂愈進愈深。入手之初。不過以保全甲國主權爲辭。其後則推波助瀾。居濟危扶傾之名。凡鄰於甲國者。亦爲所侵略矣。一千八百九十六年。英遣兵攻蘇塘。爲埃及恢復舊時屬地也。事旣宣布。並繕交涉公文。一再聲明大旨。謂此次干預。係代埃及恢復主權。平定蘇塘内亂。然此舉固非爲埃及計。實爲彼計耳。故論者謂英國自一千八百八十二年佔據埃及。以視法國在一千八百四十九年至一千八百七十年間。佔據羅馬。不可同日而語。 
　　藉保護而干預政事。侵磚主權。於是内政外交法律諸大端。悉歸於統監範圍之内。其所以辦有成效者。則以徧置英人。握其要領。此種辦法。卽消滅主權之政策也。此非用强硬手叚。直接辦法。祗用間接辦法。不傷國際體面始則勸以改良政治。如何效果。倩彼扶助。如何進步。倘該政府恐大權旁落。稍形抗議。彼猶譬慰之曰。此毋庸議。我法固盡善也。至是猶不從彼。乃直斥之曰。汝欲抗拒。徒自苦耳。與其傷國體。毋寗聽命。蓋始則誘之。繼則脅之。馴至彼益强。此益弱惟命是聽。無敢抗顔行。向之所謂保全獨立權者。盡歸於無何有之鄕矣。 
　　佔據國所注重者。莫如爲已國子民。要求被佔據國特别許給之利益。如鐵道礦産航路等權。旣已全握。此外如該國應向他國購取材料器械之利益。亦必包攬無遺。絲毫不肯讓人。彼不必暴師糜餉。冒險進。取而竟能坐拓殖民之地。推廣銷貨之塲。且又不受侵略之惡名。是一舉而數善備矣。此由暫行佔據。得步進步。遂變爲實行佔據。泃久遠之利益也。 
專電 
[電一（北京）]  
　　滇督李經羲電奏英軍逼入片馬已失次電商外務部尚未接覆請飭速示辦法攝政王即飭外部妥速商辦經該部定議於十七日會商英國駐使面議 
 
 

Page 4

 
 
阻止 
[電二北京]  
　　樞府傳諭謂川滇邊交涉案件宜嚴守秘密如有洩漏定予嚴懲 
[電三北京]  
　　東督錫良電調檢討王煥文到奉襄辦要政 
[電四北京]  
　　陸軍部派曹主事赴皖密查余大鴻參案 
[電五（北京）]  
　　桂撫魏景桐奏桂省無着倉榖九十九萬六千石請恩准豁免 
[電六（北京）]  
　　鹽政處奏請豁免兩淮泰海竈欠課 
[電七（北京）]  
　　今日（十六）攝政王閱視新建邸第德儲來華若果作罷王擬於二月内遷入 
緊要新聞一 
[諸公尚有籌邊良策否北京]  
　　日前外務部代奏雲南總督來電歷陳目前中英交涉棘手曁英兵入境情形請籌對付方法監國覽奏頗形躊躇當諭樞臣將歷來中英交涉及從前中英劃界事宜案册檢出封交外部速籌良策並諭一俟議妥迅即電商李經羲務期斟酌妥善從速辦理切勿延攔致生意外種種之困難各樞臣旣退與外部籌商良久翌日卽由外部依據中英條約并中英劃界册案照會駐京英使詰問此次派兵入滇之原由現尚未接英使答復 
[豫算案變更之影響北京]  
　　資政院預算案前奉上諭頒布刻全案已見政治官報惟因上諭中有實屬不敷可以逕行請旨辦理諸語以是京内外衙門多懷觀望兹略述其影響所及者如下 
　　一京内之態度京師各衙門以度支郵傳兩部爲最有錢故對於豫算案受特别之影響前次資政院會議該案時澤公欲實行裁减以爲各衙門之倡故所節經費亦已承認於閉會後又實行裁兼差薪水减公費津貼等以踐前言何如諭旨旣頒各司員不無覬觎恢復已於日前特開大會議研究此事又郵傳部當會議預算時梁士詒龍建章欲見好於資政院以鞏固其地位故對於裁减各事首先承認卽堂官亦莫之知後爲各司員所聞羣起反對風潮甚烈堂官沈雲沛以且看二字了之嗣見諭旨無實行豫算之意亦羣思復舊日來正在要求中其餘各部則皆視度郵兩部爲轉移 
二京外之態度京外督撫其反對預算更較京内爲甚當會議此案時已紛紛致電反對後見諭旨無不喜出望外日來正豫備奏稿力言各本省經費之如何困難裁减之如何不能實行以動觀聽其尤所反對者則在裁撤防營一事日來如李經羲等之電已紛至沓來將來會同陸軍部具奏之結果不問可知其最所歡迎者則爲公費照舊一層說者謂此間督撫與軍機有秘密固結之關係督撫之利即軍機之利云 
　　另一訪函云各省諮議局因豫算及報律兩案於資政院議决之本相皆有變更有失議院效力發電向資政院秘書廳力爭者已有數省聞該廳以現在閉會期中該廳又係行政性質無從處理將置之不問云 
　　又函云廣西巡撫近上一長摺略謂資政院核减各省預算案有可减而不减者有實未能核减而减者實因議事與辦事不出一轍故多隔膜應請旨飭下度支部將桂省財政情形酌劑盈虚以濟邊局云云已奉旨著度支部知道 
[周爰諏奏參王毓江北京]  
　　翰林院侍講周爰諏於去年臘底遞呈封摺一件聞其内容係指參陜西候補道王毓江接充督練處總辦以來全權在握如遣散砲隊任用私人揑造報銷敗壞軍紀各劣迹摘發無遺並牽涉陜撫恩藝棠中丞謂其有意袒護聞已奉旨交陵軍部查辦 
[東三省將開防疫賑捐北京]  
　　東督錫清帥前日又有電致軍機處請予代奏文云東三省疫症蔓延用欵浩大兩次奏蒙恩准撥銀三十萬兩仰見朝廷軫念民瘼有加無已欽感莫名查東省自染疫以來死亡已六七千人傳播及數十州縣其患疫較重者不特全家斃命並其房屋亦由官估價焚燒情形至爲可慘旬日之内中外醫官疫斃十餘人員役兵警死亡相繼但就恤欵一項計之需費已屬不資此外一切用項如覔購醫藥建設院所製備衣糧均屬刻不容緩卽未經染疫處所凡係鐵道附近交通便利之處亦須先事一一預備以爲之防糜費之繁不知如何結束又因時届年終行旅苦工絡繹於途節節截留動以數千百計皆恃官爲安撫方免流離以上各節統三省計之即使目前疫氣消除亦斷非數十萬金所能濟事現在各處請欵紛至沓來計窮力絀若專恃部撥恐亦應付爲難輾轉籌維惟有援照江皖仿辦賑捐或可集成鉅欵又查現辦江皖振務大臣盛宣懷辦振數十年各省偏災無不力籌賑濟因與一再電商兹准復稱三省近接京畿誼難漠視應由奉省奏明先向各銀行認息借用日後歸江皖新捐展期勸辦以爲歸欵之計等語 
 
 

Page 5

 
 
在盛宣懷苦心孤詣舍此别無籌振之方而東三省欵絀用繁舍此亦别無救急之策相應仰懇聖恩俯念東三省疫重地廣敕下度支部郵傳部轉飭大清交通東省兩分銀行各息借銀三十萬由錫良陸續支用並懇敕下籌辦江皖振務大臣盛宣懷歸入江皖振捐案内展期推廣勸辦東三省賑捐以便清償借欵所有防疫事宜錫良仍當會商吉江兩省巡撫督飭所屬竭力防弭以期早日撲滅上慰慈厪謹請代奏當日奉旨錫良電奏東三省疫重地廣用欵浩大請援江皖仿辦振捐限期推廣及先向大清交通兩銀行息借銀兩等語著該部議奏欽此已由軍機處片交度支部矣 
[日使又爲防疫事謁外部北京]  
　　初八日日本代理公使到外務部面稱接到奉天總領事報告呼蘭府地方居民遭疫死者甚衆屍骸纍纍全未燒化將來春暖冰開屍骸等物若隨流而下則下游一帶病勢又復蔓延請飭知該地方官設法火葬以免將來傳染等語外務部旋於初九日致電錫督並轉吉黑二無囑其轉飭該處地方官妥速料理以免後患翌日日本代理公使又稱新任長春道忽將隔離留騐之人悉數放出以致傳染日盛疫斃驟增數十云云外部亦已電致東督飭查電復矣 
[整飭禮樂之新立憲北京]  
　　上年禮部左參議曹廣權奏豫備立憲宜及時整飭禮樂以正人心而厚風俗一摺經禮學兩部曁軍諮處陸軍部海軍部會同議覆云據原奏内稱東西各國憲法各殊皆依立國性質爲康中國家族制度相習四千餘年大都沿因生賜姓胙土命氏之舊宜及今編審族姓重一本之親敷明倫之敎行宗法明鄕約就地方自治分區爲禮敎自治分區按季造表註明各族姓所行冠昏喪祭鄕相見及曲禮内則弟子職各禮以觀民德等語禮啊查憲政之施行必賴禮敎以相維繫是以上年編纂通禮條例曾經聲明修書大旨特於民禮加祥該參議所請禮敎分區按季造表自係爲修明禮敎起見惟是宗法之廢墜已久族姓之統系難稽有一族而散處各鄕者有異姓而同居一域者必拘守家族制度專以姓氏爲界别不特審查易滋繁擾亦恐窒礙遽難通行擬俟新纂通禮告成後即就地方自治區域劃禮爲敎自治分區凡民間一切應行各禮均定爲表式頒布各省府廳州縣責成各地方議事會董事會每季按式塡報以騐禮敎之是否實行其有因沿陋俗不遵秩序者即由該地方官長隨時董飭總期按照部定禮式切實遵循俾科條之頒布非等空文其各處鄕鎭有聚族而居及通都巨姓建有宗祠者亦可諭令該族長恊同　　以家族自治之規輔官治之所不逮如果行有成效自可逐漸推廣第其事在乎因勢利導而非可强迫諸旦夕者也原奏又稱直省學堂林立音樂設科雖風琴歌譜傳自他邦然隔八相生大致與中音無異宜及今修改各學堂歌辭寓國敎於諷誦且各國皆有專定國樂極致欽崇遇親貴遊歷公使讌集旣自奏其國樂又必奏公使等本國之樂而且評論節奏爲研究得失之資故日本户山學校敎習國樂及各種軍樂並習各國之樂於内外交際禮節編有專書我國國樂從前由出使大臣曾紀澤權宜編製聲調慢緩至今各國常致疑問而軍樂尚未專修各國之樂亦未傳習宜及今飭下駐各國使臣蒐譯樂章禮節並亟召海内知音之士審訂庶使分别實習等語禮部查一代之興必有一代之樂我朝列聖相承制作大備凡屬朝會祭祀燕饗莫不因時因事特定樂章此外加臨雍釋菜備列宫懸則視學有樂大閱凱旋鐃歌並作則行軍有樂卓哉煌煌美矣善矣惟是五洲未通之前歲時朝貢不過藩服諸邦今則梯航四集使命常通樽俎之間非金奏工歌不足以壯聲容而敦情誼是國樂之亟需編製固時勢之不得不然擬請飭下出使各國大臣考求樂譜詳籌辦法並將所經騐之交際禮節縷晰叙述咨送到部以便會同學部曁外務部各衙門審酌採入新禮並延聘海内知音之士公同考訂參酌古今編成樂律請旨頒行嗣後凡讌會各國賓客及我國使臣在外國公讌遇應行奏樂之時均用此爲國樂以聯友邦玉帛相見之歡即以昭聖代雅頌同文之盛至所稱脩改學堂歌辭一節學部查學堂歌辭寓國敎於諷誦誠如原奏所云臣部定章自初等小學堂至中學堂均令學生讀有益風化之古詩歌卽是此意現復飭令圖書局員編輯此項歌辭一俟編輯完竣卽當一體頒行藉收鼓舞化導之益又所稱軍樂尚未專脩一節軍諮處海軍部陸軍部查樂記一編多紀武功之盛考各國軍隊亦皆有專訂樂章蹈厲發揚洵足振奮士氣我國陸海軍軍樂隊雖照章編設惟軍用之樂歌未加修訂恭查會興乾隆四十一年平定兩金川我高宗純皇帝御製凱歌播諸金石天藻輝煌聿昭偉烈他如大閱出師凱旋諸篇靡不聲容美善相應請旨飭下學部將有合軍用之歌辭及其樂譜選擇編輯會同軍諮處海軍部陸軍部詳加修訂請旨頒行以成專章而張武烈十二月二十五日奉旨依議 
[學檢定初級師範中學敎員優待章程北京]  
　　學部去臘具奏云查初級師範學堂爲小學敎育之本中學堂爲高等預備之階非有合格之師資斷難收豫期之成效各省優級師範生雖經陸 
 
 

Page 6

 
 
續畢業堪以充任敎員然合之似見其多分之仍覺太少現在初級師範亟待擴充中學堂亦不容緩辦所有優級師範畢業生旣不敷分布勢不得不通融聘用以應急需惟未經檢定則敎員是否合格旣無標準之可言待遇不優尤非尊重師道之意臣等公同商酌遵擬檢定初級師範學堂中學堂敎員章程及優待章程繕具清單恭呈御覽如蒙俞允卽由臣部遵奉頒行宣統二年十二月十九日奉旨依議按章程錄今日本報第二張後幅 
[學部改訂中學文實兩科課程北京]  
　　學部具奏云竊臣於宣統元年奏請變通中學堂課程分爲文科實科奉旨依議在案伏惟立法期於改善初非一成不易之規前次奏請改章之意原以舊章中學科目繁多學生並騖兼營易蹈愛博不專之斃於是析爲文實二類俾得就性之所近分途肄習以期用志不紛兩年以來迭據各省報告證之地方情形並參以臣部圖書局編譯各員之討論覺其中應行酌改之處尚有數端查定章中學敎員養成於優級師範而學生則取材於高等小學學科編置本屬息息相關前奏分科程度驟高上之則艱於得師下之則難資升學無造車之合有絶塵之嫌此程度之宜釐訂者一分科設備較舊加繁理化實驗消費尤夥必欲照章準備非惟財力不足且虞校室不敷况定章各府必設一中學而貧瘠之區尤難籌畫求全責備恐轉碍敎育之進行此設備之宜變通者一分科制度仿自德國雖爲漸進專門學問之基仍以養成國民常識爲主前奏文實兩科因趨向之各殊致涂逕之懸絶一經分類後日之轉學爲難驟語專精普通之知識轉略此文實兩科之宜酌改者又其一以上各節臣等公同商酌所有原奏中學課程除主課通習各科目無庸增損外其餘敎授之次第鐘點之多寡程度之淺深均經督率司局各員悉心籌責分配適宜兹謹分别繕具清單恭呈御覽如蒙俞允卽由臣部行知京外一律欽遵倘以後體察情形尚有應須修改之處仍當隨時奏明辦理十二月二十六日奉旨依議（清單續錄） 
時評 
[政府亦知殖民事業耶]  
　　日俄開戰以前。日人調查俄國情形。倍極詳細。侵占朝鮮以前。調查朝鮮情形。倍極詳細。侵掠滿洲以前。調查滿洲情形。倍極詳細。風土人情。山川情勢。具有成書。一則增長國民移殖之興味。一則指示鄰境易侮之現形。自世界曠土漸稀。而吾國西北藩。久爲外人垂涎之地。近日俄人又詳細調查蒙古矣。然調查吾邊地情形者。奚止一俄。奚止一蒙古。而吾政府所未經調查者。於國外情形不必論。即本國之邊境。亦未能瞭然。於本國之邊境不必論。即内地之府廳州縣。亦未能詳晰。如此而欲無危。其可得哉。 
　　今聞振貝子已奉旨便道詳查英法等國殖民事務。意者政府諸公。其殆翻然覺悟。而欲注意於此乎。 
[定禮樂之孔子將復出矣]  
　　自曹廣權奏請及時整飭禮樂。而禮部乃欣然有所事事矣。於修明禮敎而外。復注意於樂歌。交際讌會之樂歌。則由禮部會訂也。各學堂之學歌。則由學部編纂也。各軍隊之軍歌。則由海陸軍部軍諮處修訂也。他日者洋盈洋耳。渢渢大風。誠不難再見三代文敎之盛矣。 
　　惟我素聞諸大老之議論。謂科學採諸各國。禮樂則我所自有。今編訂樂歌。而必飭出使大臣。採攷各國樂譜者何歟。意者禮部諸公之意。將製成一種不中不西之樂歌。非特欲以遠超三代之善美。且欲以凌駕五洲。諸公鼓吹休明象功昭德之志。亦偉矣哉。 
　　雖然。各國中有一吳季子札者出。周游歷國。考察音樂。吾不知其聆中國之樂。而將等諸自槍以下耶。抑果能較勝於曾紀澤所製聲調慢緩之樂歌。而不啓各國之欵問也。 
[自治又多一番手續矣]  
　　世界各國。皆尚國家主義。而我國獨守家族制度。禮部本此意以修明禮敎。於是有地方自治區域。劃爲禮敎自治分區之奇聞。發現於章奏。此中之關係不必論。第恐他日實行而後。非敷衍卽滋擾。辦理自治諸公。徒多一番手續耳。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[山東疫勢蔓延可慮山東]  
　　山東巡撫孫寶琦前日電請軍機處代奏云軍機處江東省疫事前祗防禦黃河煙台兩處不意近日蔓延漸廣查明染疫州縣已有十處死亡百餘人數十人不等皆由關外小工帶來漸將蔓至省城防不勝防焦急無策德領事嘖有煩言頗怪防禦不力現分電青島上海添聘醫生廣購藥品加意防檢一切需欵甚鉅前蒙准撥銀二萬兩不敷甚鉅擬請將前撥接待德儲費銀五萬兩截留暫資防禦以後察看情形再行續請伏候訓示 
　　又駐京德使亦因魯省疫事迭向外部詰責外部於初九日專電孫撫云德使面稱山東疫病頗盛膠濟路二三等車業已停止惟現在各處居民赴泰山進香者日益衆多傳染疫氣至爲危險務請設法防範等語刻下疫氣未减該使所言不爲過慮希轉飭剴切曉諭嚴禁進香務期實行免滋他患並電復 
[奥租界防疫之交涉天津]  
　　河東奥界領事去年因疫封閉該租界錦作坊某姓家及其鄰舍數户至今尚未開放日前該領事有將該處房屋焚燒之說該界人民恐慌異常由防疫會會員蘇朶生朱亦韓二君報告防疫會長孫仲英李子鶴請卽往商交涉使海關道會議挽救之法是日官紳電致交涉司王克敏君擬卽謁商辦法據回電云王君感冒不能會客該會遂函告此事情形略謂事關治安大局尤爲間不容緩懇即速爲設法以安人心等語發函後正副會長孫仲英李子鶴二君往謁海關道憲交涉司王君得信亦力疾與奥領事開談判該領事以患疫家屋内甚不潔凈不燒不足以消餘毒並云用西法焚燒不至延及鄰舍且許以憑心估價分别賠償交涉司王君再三爭辯不能挽回及回公館後電請防疫會員徐蔚如君告知以上之情形徐君謂該領事憑心估價賠償房欵一語殊不足恃交涉司許以派員先將被燒屋内物件查看估價防疫會不得已將以上情形函告奥界各紳初七日早交涉司王君到防疫會及衛生局報告略謂該司已派繙繹到奥領事處磋商允於未燒房之先令左右鄰預爲遷移以防波及并允派員觀燒並許賠償被燒相當之價值云云惟該界人民得此信息非常悲憤大有暴動之勢是晚該界紳士恐有意外又禀請交涉司設法保護一面函請防疫會維持復經防疫會與交涉司極力與奥領事磋商現已議定不燒房間惟將房内傢具全行焚燒云 
[海牙禁烟大會之預備天津]  
　　初三日萬國改良會駐津代表接美京總會來函略謂本總會爲海牙禁烟大會會期在邇業已繕發英法兩類文字之信件郵散歐美各國力陳禁烟爲二十世紀之必要並勸各國政府遴派赴會代表時務選公正明白之人前往與會以期烟害之必除又云今日歐美人士於中國禁烟情形不甚明悉故本總會擬定於此三數月内極力傳宣中國禁烟實在進步之情形並剴勸世人公建禁止鴉片入華之議惟最要緊者卽中國於海牙開會以先當有禁止鴉片入口之公文到會則各國輿論方能有所根據而鴉片入華之禁亦屬事所易爲設或無此公文使英人有所借口則各方面之運動亦等於水泡幻影毫無實效矣 
　　關於禁烟之要電日前萬國通信新聞報（該報係丁義華君所組織）接華盛頓電云改良總會現已聯絡歐美之禁烟會禁酒會及各等慈善會以協力帮助中國禁烟之實行 
　　天津萬國改良會籌定宣統三年之措置一上書英皇帝分三次（甲）於中正月底繕發（業已登報請人僉名）（乙）於三月底繕發仍用前稿專爲後來簽名之續入（丙）於四月底繕發另行起稿特爲英皇加冕日呈進一上書海牙萬國禁烟大會呼作將伯之助一徵求中國禁烟之實據匯集成册呈送海牙禁烟大會（按本會於陽正月一號發出徵求中國禁烟實情函一千封皆係發交旅華之西人現已收得回報四五百件其餘亦將不日寄到倘我國同胞有何實在證據亦請速速賜告以備專訂一册呈送海牙爲盼）一函求賢明之督撫請其設法奏請禁止鴉片入口一設法請求政府於海牙開會以先發出票止鴉片入口之公文一將本會所出之各項論說刋訂書册照本發售一將所印之書譯成英法兩國文字送往海牙一遊行各地演說以勸人廣立禁烟分會一編著演說採發新聞以期廣爲鼓動一於本年春間設法組織開演說大會一次以期振起同胞禁烟之精神 
[青海試辦墾務情形甘肅]  
　　上年十二月西寗辦事大臣慶恕奏稱青海西寗府所屬四廳三縣並鎭標各營均係陜甘總督管轄臣署内祗有聽差主事一員筆帖式三員送文馬勇四十名此外無一官一兵亦無絲毫進欵當奉旨辦墾之初臣卽函商前任陜甘督臣升允聲明青海辦事大臣衙門無欵無官無兵墾務碍難試辦請會銜奏明飭蒙番自行招墾臣代爲照料等因乃督臣升允接閱後卽慨然按年認籌銀三萬兩並願派官兵來寗設局開辦臣遂於上年二月間在寗設局試辦至今年春間派兵分赴黃河南北兩處勘放查黃河南委員初到磨渠溝境内該番民等均欣然樂從甘願具結獻地乃未幾札薩克喇嘛察漢諾們罕從中梗命並遣管家作巴嗾令各廟户羣起抗阻番民因之解體 
 
 

Page 11

 
 
墾户亦裹足不前是以祗放出磨渠溝等處荒地一萬餘畝其河北其放出蒙古羣科等處荒地五萬餘畝辦理尚稱順手惟委員回寗後該羣科章京等陡然率衆搶掠墾户糧石聞報卽派兵前往彈壓並飭右翼盟長將該章京送案訊究現已平靖無事再臣等初定章程時按照科則上等地每畝酌收照費銀一錢二分中等一錢下等八分所收本屬無多無如甘省地瘠民貧卽此區區小費出之亦覺艱難因謂墾局不發籽種反要照費頗爲不平伏思收此些須微欵本無補於公家反令官吏藉端需索大拂黎庶之心應請旨將此照費一律裁革以順輿情現年所收照費不過數百金卽留爲外銷之用請免隨案報部惟河南荒地因該札薩克及各廟户阻撓大約一時不能勘放臣擬明春派員分兩班勘放河北洞闊爾寺及干布彔郭密各族荒地俟將河北荒地放竣再議勘放黃河南之地由近而遠循序而進不致物廣而荒至河南勘放之地因兵少不能分派前往照料竊恐番民驅逐墾户未免前功盡棄臣已造册咨行陜甘總督暫飭貴德廳就近代爲經理三年後即由該廳按則升科報部查核並飭貴德營派兵保護墾户不准悉民壇自驅逐嗣後放出荒地即照此辦法在某廳某縣境内勘放後即交某廳某縣經理如無廳縣之地卽咨明陜甘總督設官經理以專責成奉硃批該部查核具奏 
分類新聞政界 
[諮議局糾舉荆守之反動力武昌]  
　　湖北諮議局去歲常會議員時象晋等提出紏舉荆州府知府斌俊侵蝕倉榖吞没堤費二欵指明確據理由呈請督院照章察奪詳情已紀去冬本報兹經瑞制軍先後札派荆宜道吳斌孫候補道周雲赴荆確切查辦調卷稽核詳細印証實無將榖欵吞没掯不還倉情事至歷年堤工費用亦經詳查核算並訊據夫頭人等出具切結委無侵吞尅扣昨制軍已行飭藩司並劄諮議局所有紏舉斌守一案應毋庸置議且誥誡議員謂此後紏舉行政各官務須查明確據勿得以捕風捉影之談陷害良吏名譽致損議會價值 
[鄂省籌辦自治之急進武昌]  
　　鄂督瑞制軍以現在國會縮短年限所有上下級自治亟應提前籌辦惟各屬守丞牧令政務殷繁未能責以專力刻飭由自治籌辦處坐辦周道雲悉心計畫遴委熟悉法學人員分充各府直隸州籌辦自治委員即駐於各該府直隸州署内會同籌辦所屬各廳州縣自治事宜並將各府首縣及直隸州本管地方議事會董事會切實舉辦以專責成瑞制軍深以所擬辦法甚爲周妥當即批准照辦所有此項委員即由籌辦處遴委候補州縣王其昌王運亨徐漙保魏象垣童光漢譚惟清萬良銓朱美南任桐馬文耀楊宗鈺等十一員先到該處研究籌辦自治法理手續一月以後即派往各處實行組織期於本年上下級自治一律成立 
[電調陳兆棠督辦清鄕廣東]  
　　潮州府陳守兆棠辦事精幹前任惠州府時以好殺聞嗣調今缺潮人畏其嚴酷曾電拒之故抵任以來無甚殺戮潮亦安靜兹聞張督到任以粤省近日多盜民鮮安寗自非大舉清鄕不足以靖地方特電調陳守來省將授以督辦清鄕大權惟陳則頗不願任云 
軍界 
[調和將帥意見之一斑浙江]  
　　浙省新軍編練成鎭各屬添徵軍隊已兩次送省入伍隊練聞至二月初卽可一律徵齊惟楊恊統獨攬大權致與吕統制意見不洽時起齟齬將帥不和必非軍界之福增中丞力主調和業已密電奏保大致謂寗紹台温各屬匪氛不靖水陸籌防在在均關重要非得熟悉機宜威望素著之提鎭大員常駐該處不足以資鎭攝而重海疆前浙江提督吕道生軍門威望宿孚與浙東情形尤稔擬卽奏保爲沿海水陸各防總統所遺陸軍第二十一鎭統制官卽擬以四十二協楊樹丞副戎升補並兼協統以一事權而免掣肘 
[南寗兵變之危機一髮廣西]  
　　南寗府城邊練新軍數營另有舊軍數營駐紥離府城三十里青山塔地方詎正月初二日約同謀叛其時駐紥青山塔之舊軍有一哨官及兩什長因不允同謀被該軍將哨官及兩什長槍斃卽行起事幸另有一什長聞知即濳走府城進提督署見龍濟光軍門跪下大哭言各營叛狀求即勦捕龍提隨卽派親軍隊擒獲叛兵五名帶回營中餘皆望風逃走是日左江道紀觀察及南寗府會同龍軍門在提督署會審該叛兵直認不諱祗說求賞棺材一句而已各官謂爾欲賞給棺材可將實情直說各叛兵咸稱本擬是夜四點鐘先到軍械局後刼宣化縣監救出劉瑞棠劉捷三二人然後一齊起事等語（杳劉捷三係去年行刦雲南茶帮由龍軍門懸賞捉獲者劉瑞棠係在龍軍門部下當管帶因知龍軍門欲往捉劉捷三飛信令逃被軍門查知將其收監尚未斬决者）訊畢初三日卽提該五犯及劉捷三劉瑞棠共七名赴北門外處斬現下舊營已逃走數十名新軍亦逃走數十名其餘各軍之槍械盡行繳回至該報信之什長則賞給五品翎頂並將授以哨官之職連日南寗地方甚爲戒嚴各域均早閉並派兵嚴守晚間祗剩蒼西門一處准人來往幸此事洩漏尚早稍遲半日則不堪設想云 
[鄂省規定憲兵巡查事宜湖北]  
　　鄂省憲兵營成立以來各憲兵巡查未能確盡其責昨由張提擬定新章如下（一）各憲兵巡查時務須確盡其責不得陽奉隂違（二）遇有陸軍官長目兵服裝不整者務必隨時糾正勿得徇私情面（三）凡巡查各地無論何項情事隨時用鉛筆錄下以便報告（四）凡屬應查地點務須曲曲杳到勿得藉此邪游（五）巡杳所限鐘點務須届時更換勿得任意錯亂以上五條其各懔遵勿違如敢明知故犯定責不貸 
學務 
[仁錢敎育界之動機杭州]  
　　仁錢敎育會於前日上午舉行團拜禮下午一時接開職員會提議事件除推廣　譯報告成績等事外并擬於本年三月下旬續開小學聯合運動會一次以提倡尚武精神惟决計不用優勝旗以免劇烈競爭又决計不用假裝競走以避跡近優伶之誚 
 
 

Page 12

 
 
一切組織仍推汪君曼鋒爲總幹事時在座有勸學所總董亦極贊成此學大約必須實行矣又仁錢勸學所亦於午後三時開會除提議勸學宣講進行方法外并擬勸導居民分别添設女子初等小學及女師蒙塾以爲推廣女學之基礎 
[鄂學飭屬舉辦單級研究所湖北]  
　　鄂垣單級敎授研究所肄業員生已於上年冬間考試畢業王文宗當以各屬初級學堂敎員於敎授法多未研究應將此項畢業生飭令各回原籍禀承各該地方官迅卽創辦單級研究所聚集各堂敎員切實研究砥勵品學而造師資並聞已分飭各屬督同認眞舉辦以資研究 
實業 
[湘省鐵路危險之迭見長沙]  
　　湘省鐵路長昭一叚現已將次竣工其由北門外至南湖港一帶已於去臘十九日試演新車嗣後每日開行工程車以便裝運砂石早由鐵路總公司出有廣告極言火車開行之猛烈動生種種危險務望附近居民曁往來行人以及獸類不得在車軌以内游行恐遭不測乃有無知之徒或未見所貼廣告抑或故意違犯致開車之第二日卽有人將足踏在鋼軌之上致將足指碾斷今正初二日又有壓斃馬匹之事初七日又有一少年在田間工作無端走近火車意欲登躍而上不料火車甫將石料傾卸卽已向後倒行該少年攀登未上卽已倒地竟將一手被輪碾斷登時昏量欲絶其餘小有危險不一而足卽日由總公司復將前項廣告於城廂内外及路線經過之處到處張貼 
[兩浙鹺商定期會議鹽法杭州]  
　　兩浙鹽商特開大會公舉蔣君孟蘋汪君子榖等爲代表赴京與各鹽商會議維持鹽法兹悉蔣汪各代表到京後已於去臘聯合蘆淮粤鹺各代表公籌挽回之策連日呈遞說帖以及進謁部臣聞上届資政院新創各種議案半未議决即此案亦僅付審查並未表决擬在京創一中國鹽務商會旣便維持尤藉聯絡各省代表已各分電本省集議昨日兩浙四所甲號接到代表公電後即訂期本月十六日在杭鹽公所開會集議十九日續在紹郡甲寓續議隨單分送中國鹽商公會簡章云 
雜記 
[戲館亦爲自治事業矣鎭江]  
　　髦兒戲有傷風化歷年爲各上憲所嚴禁不料近日鎭郡董事會某總董因與土娼朱奶奶有染受其運動竟借口爲自治公所籌費力任保護已於前日開演查所演之劇皆係珍珠衫　著名淫戲議者大爲非之 
[釐局近乃紛罹盜刼耶揚州]  
　　樊興統捐局於揚屬州縣均設分卡派委司事督辦去年年底江都縣境丁溝分卡於某夜被盜刦去捐錢九十餘千文其餘司事丁役衣物刼搜一空禀報尚未弋獲詎於日前甘泉縣境東明等分卡又被盜匪十名餘劈門入内拒傷司事更夫刦去監捐衣物銀錢該局委季逢辛大令以盜賊横行殊爲不法禀請揚州府轉飭江都甘泉桂傳兩大令緝辦矣 
[船會委員未便虚懸耳揚州]  
　　揚州商船分會前由江寗商船公會派委陳大令掌坐辦嗣因染病禀退改委在案惟揚屬州縣極多其東台興化兩縣歸阜寗分會寶應一縣歸清江分會江都甘泉高郵揚子泰州五屬地方遼闊商賈輻辗船隻往來必經之地分會未便一日虚懸刻已改委周縣丞世德辦理並分移各屬保護矣 
[屯田積弊一至於此乎揚州]  
　　揚州府昨據屯衛董事吕忠邦等禀稱以承置各州縣屯田本屬採租完賦藉資漕運查漕運全書内載上等屯田每畝輸租六斗二升其次輸租五斗一律聽衛巿折價無有低昻近來屯佃刁頑逐年租耔高低夾雜向不遵例照完或高抬洋元勒價短折原定包租自應照繳乃遇歉年即行顆粒不納覊田不退種種惡習不可枚舉禀請札飭江都甘泉泰州揚子等縣一體示諭趕緊遵例依限輸租嵩太守業已批准示諭矣 
清談 
[嗚呼殖民事務]  
　　各國皆有殖民地。各國皆有殖民事務。乃以觀於吾國之殖民地則何如。吾國之所謂殖民事務則又何如。 
　　殖民大臣。則萎靡闒冗。無所事事矣。内而藩封。蒙藏青海。日被窺伺。岌岌不何矣。外而僑民。寄人宇下。日被虐待。勢將滅種矣。至進而問其殖。民政策。則敷衍耳。粉飾耳。優遊卒歲。焉。耳嗚呼持。此政策。以與。歡美諸列强。絜長較短。無怪其。日蹙國而里矣。 
　　雖然今後或可。以無慮矣。朝廷於此。洞悉民隱。已派振貝。子順便考察英法。等國殖民事。務異日歸國後。必從事於整頓也。無疑。 
　　嗚呼考察。自考察。整頓自整頓。吾國之事。殆所謂。坐而言。者未必。即爲起而行與。不然中國之。所謂。考察。者亦孔多矣。皇華之星軺。絡繹於道親貴。之遨遊踵趾相望。以言憲政而。憲政之。進行也奚。似以言軍備而軍備之修明也。奚似。吾不必觀考。察結果之如何也。吾但觀於前事之師。斯可耳。 
雜錄 
[世界談乘]  
　　天下唯一人衆之大學堂。爲架剌吉打大學堂從學於斯者有萬餘人。 
　　天下唯一最大之風雨針。在意大利花沙仁城 
　　飛鳥之長壽者爲飛鵝。其壽能逹三百歲。而鷹之壽祇及一百六十歲。 
　　飛機之飛至最高者。二萬六千一百六十尺。有飛機家三名常試之。 
　　植物中之最長者。爲一種海帶。長有三百餘尺。且堅靭異常。南海島土人常曬之至乾。以作船纜。 
　　英國屬土之最小者爲芝堡露打其地之廣。不逾二英方里。 
　　世界上海中最危險之處。爲波羅的海。約計每日有船一艘。在該處觸礁。 
　　地球上最長壽之人。爲巴西國之農歸。生於一千七百八十四年。行年一百二十六歲。其子一百歲仍在田間操作。大有老當益壯之勢。 
　　巴西國俗例。凡新婚婦人一月内。除其夫特别與之言外。不得與别人交談。滿月後。其夫以一禮物與之後。即可自由與人談笑。墨西哥婦人有嗜芝古力之癖。雖在禮拜堂内祈禱時。亦口含之。 
　　瑞典有飲酒店。几婦人到店食餐則半其值其故因婦人食量祇及男子之一半。 
　　栢林有上等旅店數間。專爲婦人而設者。倫敦城中謀殺。案行於禮拜六下午兩點與禮拜日上午九點之間者。占三份之二。爪哇爲地球上最多雷鳴之處。每年中雷雨交作者。占九十七天。 
　　歐西婦女之。帽多炫飾以各種美觀之物。因之碩大無朋且帽上之針。不知凡幾。若立於人叢中每爲其所剌。俄國磨士高城。已懸爲例禁。凡此等婦人坐電車。除其帽上之針。或有物保。護不至傷人。始准其享平等之。利去歲合衆國各船商務家。共僱航海中人二十四萬一千四百九。十九名。死於海外内河等處者共占九百四十七名之多。 
　　總計俄國國民每百萬人。祇觀新聞紙一張。美國保士頓城。有居民二十五萬。祇食蔬菜以養其生命。衣白衣。睡網床。不飲牛奶。每日獨坐一句鐘。以冀有一千歲之壽。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏議決試辦宣統三年歲入歲出總預算案請旨裁奪摺（續）]  
　　步軍統領衙門經費度支部預算之數六十五萬九千九百四十九兩一錢一分五釐資政院覆核之數三十五萬九千九百四十九兩一錢一分五釐計减二十萬禁烟公所經費度支部預算之數五萬九千一百七十九兩七錢八分三釐資政院覆核之數五萬九千一百七十九兩七錢八分三釐各省民政經費度支部預算之數一百六十六萬一千七百四十八兩四錢六分五釐資政院覆覈之數一百六十六萬一千七百四十八兩四錢六分五釐典　經費度支部豫算之數七十九萬二千一百二十七兩九錢四釐資政院覆覈之數四十二萬四千四百七十六兩五錢七分八釐計减三十六萬七千六百五十一兩三錢二分六釐附註禮部及欽天監經費在内統計度支部豫算之數五百一萬九千六百九十一兩六錢八分二釐資政院覆覈之數四百三十五萬二千四十兩三錢四分六釐計减六十六萬七千六百五十一兩三錢二分六釐度支部所管第三度支部經費度支部預算之數三百四十九萬五千六百三十三兩一錢五分二釐資政院覆核之數三百二十八萬三百五十六兩二錢四分七釐計减二十一萬五千二百七十六兩九錢五釐附註除撥濟軍諮處欵二十八萬二千兩已剔出外造幣廠印刷局造紙廠等經費均在内稅務處鹽政處等署經費度支部預算之數八十九萬四千二百三十八兩一錢六分一釐資政院覆覈之數八十五萬六百二十九兩一錢六分一釐計减四萬三千六百九兩附註此項包稅務處鹽政處倉塲衙門左右翼商稅衙門五欵稅務處倉塲俟裁併後再將經費裁减各省財政經費度支部預算之數一千六百四十八萬二千二百五十四兩三分六厘資政院覆核之數一千三百五十六萬九千二百六十四兩六錢三厘計减二百九十一萬二千九百八十九兩四錢三分三釐各洋關經費度支部預算之數五百七十五萬七千四百兩五錢四分四釐資政院覆核之數五百七十五萬七千四百兩五錢四分四釐各常關經費度支部預算之數一百五十萬九百八兩九錢一釐資政院覆核之數一百五十萬九百八兩九錢一釐合計度支部預算之數二千八百一十三萬四百三十四兩七錢九分四釐資政院覆核之數二千四百九十五萬八千五百五十九兩四錢五分六釐計减三百一十七萬一千八百七十五兩三錢三分八厘宗人府内務府等署經費度支部預算之數六百一十四萬四千八百七十七兩一錢七分資政院覆核之數六百十四萬四千八百七十七兩一錢七分附註此項悉照度支部原册卽原册經常臨時行政費内宗人府以下二十欵總數合計度支部預算之數六百十四萬四千八百七十七兩一錢七分資政院覆核之數六百十四萬四千八百七十七兩一錢七分（未完） 
本埠新聞 
[上海紳界之大攻訐]  
　　本邑城濠及城根基地向歸滬軍營經管嗣緣城自治公所欲將此項基地禀請上台撥歸該所經管曾由邑紳唐錫瑞等十一人以濠根基地係軍用要需未便擅請撥用等詞禀求阻止而自治公所總董李鍾鈺以唐等故意反對禀請上海縣出票提究唐等氣忿難平遂即分赴督撫兩院具呈控訴謂此事關係公益並非個人之私李紳以專制手段禀縣飭提殊屬欺人太甚况李紳爲紳界領袖一舉一動實爲一方之表率何以諮議局議决禁售之湖北籤捐票滬上仍有私售查李紳爲鄂票駐滬分局總理私利所有罔顧公益殊不足以服鄕黨用特粘票上呈併求澈究等語兹奉江督張制軍批云此案迭經飭道議覆至今未據復到據禀前情仰上海道遵照次批行刻日妥議貝復察奪所稱上海縣不提被告究係如何情形又稱湖北籤捐票現尚發售是否屬實並由該道查明禀候察辦禀抄發 
[尹克昌尚能借誣告大題挾制乎]  
　　鎭江造紙廠股東馬維麒即馬文卿及李國珍等上控已倒信義銀行總理尹克昌違背商律吞股揑欠等情曾奉省憲札飭上海縣訊斷詳報由襄讞員承明府訊供未結禀奉滬道劉觀察定於去臘親提訊斷嗣因人証未齊改於今正集訊在案兹尹克昌到道具禀昨奉觀察明晰批示云查現行律例原告不到案聽審即將被告及證佐釋放所告之事不予審理係防誣告拖累起見該紳在縣管押係因信義銀行周轉不靈自行電請度支部南洋大臣參革交地方官看管旋由蔡前道遵照憲諭飭縣傳案押追咎由自取並非因紙廠股東控告而被押何得謂被誣寃押更何能援原告一月不到案聽審即將被告放釋不予審理之例辦理且紙廠股東不承認紙廠押借信義鉅欵因該紳未將紙廠眞實帳據如流水帳簿股票存根機價收條等項交出究竟招股若干用欵若干實抵信義若干無從證實之故該紳返躬無愧即應呈出眞實帳據當堂質證以明是非乃一味飾非强辯甚至借誣告大題要求照刑律辦理不服訊判知法守法者固如是乎來禀謂紙廠股東畏罪在逃由縣賄縱要犯指承審官之判令還押爲不法信口胡言任意狂噬忘其在縣管押由信義案而來者殊爲怪詫總之該紳被押在先紙廠控告在後係屬兩事信義案一日不清理該紳即一日不能開釋該廠眞實帳據一日不繳齊即紙廠案一日不能結束仰上海縣傳諭知照并勒限嚴飭交齊帳據以憑集訊核辦毋再稍任抗延切切 
[工部局衛生醫官防疫報告]  
　　西歷正月十二日 
 
 

Page 19

 
 
工部局報紀西上年十二月份衛生醫官史丹來君防疫報告一則譯錄如下查租界内鼠疫一症近已撲滅亦無患疫而斃之人雖續經查得疫鼠若干而疫氣旋即消滅工部局會同華紳竭力協辦尤以中國公立醫院爲最出力該醫院西學華醫同女醫士挨户搜查爲日甚久直至疫氣盡淨始止其查驗之法凡遇其地之曾有疫鼠發現者即將檢騐情由一一先與舖户居民解明然後該院醫生入門查察有無染疫之人辦法旣極縝密故絶無反對之舉動工部局衛生員與中國公立醫院辦事員均能和衷共濟由此觀之從此凡工部衛生局與華人交接之事定能格外融洽蓋彼此疑慮旣釋則兩方信仰之心自然互相傾向矣又查鼠疫一症雖易傳染但以各種傳染病比較則此疫之傳染於人身者尚屬少數防範鼠疫各事業已竭力佈置每日捕獲之鼠不下千頭用藥毒斃者不計其數凡疫鼠發見之屋鄰右房屋均已次第防禦且經逐細檢查夫疫氣之能否撲滅自恃防範鼠類之嚴密辦法不可問斷造屋章程應增訂防禦鼠類條例至現有屋宇内防鼠之法應格外愼密尤以鼠疫發現地叚房屋爲最要貨棧地板應分外堅實兹後房屋第一層樓之天花板不可再用必使鼠族無棲止之所而後已按撲滅疫氣之根源首在撲滅鼠族其法在捕捉而絶其食物曁棲止之所同時並舉則鼠族自絶矣 
[西十二月份公共租界防疫統計表]  
　　死鼠發現後移送工部局衛生處化驗者共三千四百二十八頭（計東區四百三十二頭北區二千四百七十六頭中央區三百五十四頭西區一百六十六頭）疫鼠發見者共八十一頭（計北區七十五頭中央區五頭西區一頭）鼠筴分佈者共一萬一千只（計東區二千二百只北區五千八百只中央區二千六百只西區四百只）鼠籠捕獲而焚化之鼠共二萬五千五百九十六頭（計東區五千七百三十頭北區一萬一千二百零三頭中央區七千四百五十九頭西區一千二百零四頭）毒餌分佈之數共二百二十六萬五千九百八十枚（計東區十一萬一千七百七十北區五十五萬七千零十中央區一百五十六萬九千二百北區二萬八千房屋之由居人呈請防禦疫鼠而經洗滌之數共二千四百二十六户計東區六百九十六户北區六百三十三户中央區八百四十一户西區二百五十五户）房屋之囑令房主防禦鼠疫之數共六十七户（計北區六十六户中央區一户）種防疫苗人數共三十二名（計北區三十一名中央區一名）患疫而斃之人本月中外俱無表内東區係指虹橋浜以東北區係指蘇州河以北北西藏路以東虹橋浜以西中央區係指蘇州河以南洋涇浜以北西藏路至黃浦灘 
[改良巡警崗規之手續]  
　　閘北四路二區巡警分局龔副巡官肇煊去冬禀准巡警道汪觀察改良崗規更換崗亭曾紀前報刻又於各崗亭旁添設木牌樓一座上裝油漆木板三格第一格頒示巡警崗規第二格開列違警各條件第三格張掛竊盜拐匪等各過犯之照片俾人民一目瞭然知所儆戒誠良法也 
[開視皖賑捐桶]  
　　自治公所當值處前日將該公所所設之皖賑捐桶揭開檢視計自元旦起至十四日止共收鈔票洋八元大洋一元小洋十一角錢四百十四文隨即送交會計處暫行收存以便將來集數彚送滬北皖捐總局查收散放 
[滬上彩票仍未禁絶]  
　　聞滬南吉祥弄設有織錦銷貨票分局據云係由北京工藝廠分設在此但京中各項彩票已於去年一律禁售織錦局票亦限於十二月二十日開彩之後永遠停辦本年正月十一日杭州分局亦被浙撫增中丞察破機謀密札巡警道即行封閉并拿局友二人發縣訊辦而滬局仍無顧忌投函送票絡繹不絶查滬上私售彩票亦已懸爲禁令而此項銷貨票則竟無人敢問何有幸有不幸耶 
[洪佩卿尚有二弟]  
　　北河南路洪餘慶堂藥店主甬人洪佩卿因倒欠華洋各商鉅欵被控業經公其公廨拘案押追迄未清理兹由原告浙江銀行查悉洪餘慶堂所置田地房屋均係洪氏公産而佩卿之弟義卿錫卿則均置身事外並不帮理殊欠平允因特函致公廨請卽一併傳案訊明追繳未識能照准否 
[店主婦情急理債]  
　　英商黃德永前在公共公廨控告南巿奏長順鷄鴨行主婦秦周氏不理抵欵洋二千四百餘元一案迄未清理嗣經原告禀奉該管領事於去歲杪照會寶讞員請爲轉移滬南工程局將秦長順鷄鴨行及大生分行發封備抵該氏聞之乃設法料理卽將應收滬北大慶樓燕慶園兩酒館往來貨帳洋二千元推歸原告收領暫免封抵兹寶讞員以欵未清結復派差役協同原告至該兩館將帳查對明白尙需找洋四百餘元仍着該氏趕緊措交違干未便 
[偵探下鄕擒盜]  
　　去年十一月十七日純華絲廠由南潯雇舟裝運白絲來滬中途被盜刦去五包曾紀前報兹經道署偵探長程品山查知贓盜下落禀明滬道於昨晨率同通班探夥乘坐頭班火車馳往黃渡（係青浦縣境）會同駐紥該處之撫標左營戚營官至黃道如家搜獲原贓小包白絲十八包惟黃已聞風逃遁當將黃妻奚氏並與黃同黨之閘北黃永泰帽店主黃文奎連贓一併帶冋道署發交上海縣收押候訊 
[四誌縱火圖賠之勾當]  
　　僑居西門外仁慶里之寗波人林正清勾串陳永康黃安芳戴子鄕等縱火圖賠一案迭經自治公所提林研訊堅不承認兹由裁判員查得董陳二人均已遠颺林又一味狡賴非用刑嚴訊終難得其眞相爰于前晚將林戴二人及王金氏一併送至上海縣署移請田大令嚴刑訊究 
[副捕頭紛紛更調]  
　　老巡捕房副捕頭麥突生擬於西歷三月内辭差回國遺缺奉卜總巡着以靜安寺捕房副捕頭麥搿來調補以哈爾賓捕房副捕頭密立生調補靜安寺捕房副捕頭另以老閘捕房十七號三道西捕拔升哈爾賓捕房副捕頭又新閘捕房副捕頭麥根道四與楊樹浦捕房副捕頭愛錫對調統俟麥突生君回國後更調任事 
[法公堂今日開審]  
　　法公堂自年節停訊以來積案甚多亟須訊理兹經中西會審官商定於今日蒞廨開堂會訊法界各捕房昨已分别飭探傳知各原被告届時一體投廨聽候質審 
[人生不幸爲養媳]  
　　南區八十三號巡士昨在開泰木行前面見一女子縱身投入水潭内希圖自盡當卽救起帶區盤詰該女子云是寗波人年十三歲自幼嫁於大王廟前面王姓家爲童養媳因被姑虐待私行逃出家中尚有母親奚氏該女子且哭且訴情殊可憐當命留候夫屬到局詢明給領 
 
 

Page 20

 
 
[城内]  
　　研究會今夜開會○地方公益研究會定於十七下午七時開第五年第四期常會並議爲社長蔡山泉君開追悼會昨先繕發通告書邀請各團體及各會友届時一體蒞會光裕社之好法則○城自治中區事務所昨日遍發通告書於城内各書塲云照得城内邑廟内外書塲　本年起一律須向本區具領執照按月一換本定分等收費惟一年中一月内生意或有參差爰照光裕社辦法每月分六期逢五逢十收取以掣付本區收條爲憑此係體恤各家起見幸勿觀望自悮營業 
　　又有賭棍送縣○龍華巡防局昨將聚衆賭博之朱友生顧阿祥送至上海縣署請爲訊究當奉田大令諭飭收押候訊究辦 
　　道轅紀事○海防廳同知查燕緒昨至道署禀銷普育堂點名差滬軍營管帶王雲華到道禀見 
[南巿]  
　　察出僞賭破綻○恆泰肉莊夥劉梅生每晚在校塲梢附近陳玉明家抽頭聚賭前晚被人察知僞賭破綻向論口角由站崗巡士查知拘獲劉及賭徒李　虎周福生勞阿生王阿四陳阿福及窩賭之楊陳氏等解區詰明劉已迭次犯賭奉飭罰洋二十元餘人各罰洋兩元該氏罰洋十元充公開釋賭具銷毁 
　　學徒被責濳逃○孟河人榮長生在大東門内某銅器店學業前夜因被師責打逃出露宿由巡士帶至自治公所經當值處詰知其兄順發在城内盧家弄某紅木作爲夥奉飭留候認領 
　　過犯又圖偷竊○徐金榮去年因犯竊業被總工程局拘獲收押釋出未久詎前晚徐又掩入元益莊樓上圖竊當被扭住送至自治公所拘留候訊 
[閘北]  
　　殆欲圖賴工資歟○住居夏家弄之趙福興昨扭徐麗生至四路分局控與伊妻趙李氏姘識請爲究辦據徐訴稱破趙拖欠工洋三十二元前往索討遽被誣陷黃正巡官諭令押候訊究 
　　租金將就此不付乎○龔筠松昨將租户范阿志扭至四路分局控范積欠租金私自遷逃經黃正巡官訊明屬實判范戒責二百下具結開釋 
　　迷路小孩待認○浦東北蔡鎭人張金道年十二歲前日在新大橋路迷路由四路三區崗巡引至局中移送一區候家屬到局認領 
[英租界]  
　　印度繙譯被黜○印度人某甲向在四馬路總巡捕房印捕正巡裴立脫寫字間内充當繙譯近因辦公不力　奉裴正巡飭退另行選充 
　　查明起火原因○三馬路鼎豐里某姓家失愼一案業經老閘捕房派探查明係由二百五十八號陳姓木器店凉棚上起火即經隣人救息且未保險免再查究 
　　呌貨鬼盍往觀乎○天津路四十九五十兩號門牌雉妓院及二馬路三百二十五號薙髮店三百零八號木器中店又雲南路一百六十號炒麵店均因虧欠房租被控由廨發封在案兹因延不清理復由原告禀准寶讞員於昨日派差協探分往四處啓封以便將生財拍賣備抵 
　　龍興泰亦將拍賣○四馬路龍興泰旅館主王子雲因欠丹商分逹洋行拍賣生財銀兩被控迭經公廨飭追延不料理前日奉寶讞員派差協探將該旅館發封聽候拍賣備抵 
　　女孩兒倀倀何之○十歲女孩秀娥迷路啼哭由捕查見帶入捕房轉送公廨留候訊奪 
　　馬車已不知去向○施阿三昨在四馬路被馬車擅倒　傷脚骨該馬車即加鞭逃逸嗣由巡捕將施帶入捕房轉轉仁濟醫院醫治一面即派包探查明肇事馬夫禀候核奪病魔偏擾窮人○張裕根孫喜元沈春桃均因貧病倒臥路上由捕查見一併車入捕房轉送公廨禀奉内諭着均片送棲流所留養醫治 
　　驅逐女丐○王陸氏因貧無倚賴在路求乞由捕帶入捕房轉送公廨禀奉内諭耆即驅逐出境 
　　竊案類誌○二馬路三百零六號某姓家失竊女皮衭一件報知捕房派探朱阿巧在浙江路某押店内查獲原贓吊存捕房候認又顧石甫昨大廣東路失竊橡皮包車一輛即報捕房請爲查緝 
[美租界]  
　　膏店歟烟館歟○北四川路廣全安烟膏店内私售燈吸昨由一百九十號西探查悉歸禀捕頭請廨傳究 
　　小火○昨晨三時半密勒路楊家灣蔡阿狗家柴間内忽然起火由救火會到塲救熄幸未燎原 
　　打架一○張阿三高金林昨在西華得路口角相毆扭到捕房經捕頭詢得各有不合分别斥釋 
　　打架二○郭阿成昨在北河南路與小販陳順法購物起釁巨相肆毆由捕併送捕房押候查辦 
[法租界]  
　　流氓又八捕房○著名流氓混名曰眼大毛者屢在新租界内結合黨羽持刀搶物曾由公堂拘辦開釋未久今又故態復萌被探獲住於昨日送入捕房押候解廨嚴辦 
　　傭人醒覺尚早○專竊洋行　件之李阿二前夜又至寶昌路擊破某西人家玻璃窗入内圖竊當被捕人知覺立即拘住送入捕房押候解送公堂訊辦 
　　同居人搬匿衣箱○外國坟山後面某　捕所住之草屋被迎賽龍燈者遺火焚燒曾紀前報兹悉該捕於事後查有皮箱一隻被同居之陳某搬出藏匿向論不認扭入捕房押候將贓交案再行核奪 
　　同居人是否被誣○住居小東門外之某甲前日因房中失去現洋四十八元查係同居向做麵店生意之王某所竊向論不認杻控捕房王堅稱實被誣指捕頭命即收押候查明核辦 
[海上閒談]  
　　外人素譏我同胞虎頭蛇尾。發一議。辦一事。初則羣起　成。氣勢甚盛。迨其結果。則皆縮然退。泯然無跡矣。今元宵已過。年興將闌。上海居民。亦曾回念去歲未經了結之事。而事待於今歲之續行者。爲何事耶。 
　　新年中入人室。則骨骰丁丁然。牌九磞磞然。游於馬路。則馬車轔轔然。男女欣欣然。茶館之喧譁聲。酒肆之發拳聲。莫小震盪耳鼓。極新年之樂事矣。今元宵已過。年興將闌。諸公盍稍收歛其游玩之志。以重理各人正當之營業。懸崖勒馬。回頭是岸。此其時矣。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部檢定初級師範學堂中學堂敎員章程]  
　　第一條檢定初級師範學堂中學堂敎員各項事宜在京師由學部辦理在各省由提學使辦理 
　　第二條施行檢定之時由學部曁各省提學使遴選深通科學兼諳敎育理法之學務職員並學望優著之優級師範學堂高等學堂及程度相等以上之各專門學堂敎員或在中國及外國大學堂高等學堂之畢業生（須辦理學務積有經騐者）派充檢定委員分科檢定 
　　第三條陵優級師範學堂本科中等以上畢業生優級師範學堂選科最優等畢業生照奏定師範奬勵義務章程准充初級師範學堂中學堂正敎員及優級師範本科下等畢業生優級師範選科優等中等畢業生照章准充副敎員於其專修科目均無庸檢定外其他有應行檢定者分爲兩種一爲試騐檢定一爲無試驗檢定 
　　第四條各省試騐檢定除因急需敎員得臨時禀候部示擇期舉行外每年由學部曁各省提學使相度情形於冬季或夏季舉行一次其檢定日期及試騐科目須於三個月以前預爲宣示無試驗檢定由學部曁各省提學使隨時行之 
　　第五條無試騐檢定之資格如左一在大學預科及高等專門學堂或程度相等以上各學堂畢業得有奬勵或經學部核准升學者二在外國高等專門各學堂及程度相等以上各學堂畢業經學部考試錄取者三現充初級師範學堂中學堂或程度相等以上各學堂敎員滿三年以上經學部或各省提學使認爲合格者 
　　第六條有前條所列資格之一者由學部曁各省提學使給予無試驗檢定文憑註明所修主課及通習學科分别准充初級師範學堂中學堂該科正副敎員有前條第一項第二項資格者准充所修主課各科之正敎員所修通習學科其鐘點較定章初級師範中學堂該科鐘點爲多者准充該科副敎員有前條第三項資格者應以曾授之學科爲限第七條應受試騐檢定之資格如左一在本國優級師範選科或高等專門學堂及程度相等各學堂畢業得有及格或修業文憑者二在外國高等專門學堂或程度相等各學堂畢業未經學部考試錄取者三現充初級師範學堂中學堂或程度相等以上各學堂之敎員職員四初級師範學堂畢業生照章服務期滿者五曾充小學堂敎員已滿敎授年限得有實力盡職文憑曁在一學堂敎授五年以上得有奬勵者六著有中學敎科書以上程度之各種書籍經學部審定發行者七具有第三條無庸檢定資格及得有初級師範學堂中學堂某科敎員檢定文憑而願兼任其他之學科者八舉貢生員能通專門科學兼明敎育原理及敎授法者九曾任陸軍隊官等職嫻於體操敎練者 
　　第八條試驗檢定照初級師範學堂中學堂所定學科分别主要科及補助科並行試騐兹列科目如左 
除外國語以高等學堂畢業程度爲率商以足以 
願任敎應試主業以高等商業學堂畢業程度爲率外餘應試補補助主 
授科目要科目悉以優級師範畢業程度爲率但在優級助科目要科目 
師範爲主課者以主課程度爲率爲率 
修身人倫道德經學大義倫理學東西倫理學史 
敎育敎育學敎授法管理法心理學論理學倫理學 
讀經講經書經易經春秋左氏傳經學大義小學中國文學 
中國文學中國文學歷史經學大義地理人倫道德 
外國語讀本作文會話文法西洋文學史西洋歷史 
歷史中外歷史學地理學社會學政治理財學 
地理中外地理學地文學歷史學地質學 
算學算學 
法制理財法制大意理財通論 
理化物理學化學算術代数幾何三角 
博物動物學植物學礦物學生理衛生學解部學地質學化學物理學 
農業農學土壤學園藝學蠶學博物化學農業理財學動植物病理學 
商業商業商品理財學商法商業算術簿記商業地理商業歷史統計學 
手工玩具金工編物塑燒木工物理學圖畫學化學 
體操遊戲器械徒手兵式生理學衛生學 
習字篆隸行草楷各項書法字學源流小學中國文學 
圖畫自在畫幾何畫投影畫鉛筆畫東西洋美術史算學審美學 
第九條檢定敎員試騐無論所試何項科目應增該科敎授法馺國文一題其國文以文理暢逹爲及格（未完） 
小說 
[軍情小說湘纍怨（三十七）]  
　　但是這一支兵。又不是歸我調遺的。怎麽肯擅離職守。冒冒失失的跑到這裡來。想了一想。暗道。我且不要管他。謀事在人。成事在天。我姑且去試他一下子再說。想著。便寫了一個電稿。自已看了一看道。 
　　株洲防營陸。卽晚革黨進撲醴陵。省授不至。擬請君率隊乘火車卽臨 
 
 

Page 27

 
 
敝縣。以壯聲威。沿路只須吹角列隊。聲言赴救敝縣。抵此不須臨陣。仰賴虎威。藉寒匪胆。匪退當重酬。但君奉帥令駐此。旣非帥憲調遣。又無軍門命令。於理於例。君皆不能來。然敝縣之存亡。卽在於君之行否君果推委不行。則敝縣之失。咎在於君。千萬注盼。如帥憲果有責譴。則僕一人任之。决不波及。 
　　王大老爺看了一看。便立刻呌個家人。送到電報局去。那株洲在醴陵之西。離醴陵只有二十五里。那位駐防的武官陸大老爺。得了王大老爺的電報。貪了他的酬謝。不管好歹。竟帶了六十名新軍。坐上火車。一路掌號。立隊的。竟到醴陵來。到了醴陵。正是掌燈時候。王大老爺不由的心中大喜。連忙迎接出來。設宴欵待。請他帶着手下的人。就在縣署裡頭駐紥。自已帶着那二十名親兵。還有二十名新招的團勇。連忙赶到西門去。隱在樹林裡頭。又想敵人到此。一定先用偵探前來探聽。只要四面瞭望得清楚。見一個。捉一個。見兩個。捉一雙。不放一個人回去。他自然不敢輕進了。想著。便吩咐手下的人。用心查看。這個時候。已是初更天氣。王大老爺同着手下的親兵。都悄悄的蹲在樹林中間。一個屁也不敢放。覺得那一陣陣的西風撲面吹來。吹得人透骨生凉。毛髮欲豎。天上的月色。又是隂得黑沈沈的。伸手不見五指。只看見遠遠的一星一星的燐火。碧熒熒綠澄澄的。高低閃爍。出没無定。耳朶裡頭。又只聽得樹林裡面。一片奔騰澎湃的聲音。天籟森森。松濤謖謖。玉大老爺是個讀書人出身。在家嬌生慣養慣的。那裡受過這樣凄凉的况味不。覺有些懊。悔起來懊悔自已不該要做什麽官。要貪什麽富貴。如今身上肩了這般重任。若是退了黨匪。也還罷了。如若不然。不要說是功名。恐怕自已的性命。都保不住。正在沈吟自悔。忽見幾個親兵。拿著一個人。簇擁到王大老爺面前。說是拿的奸細。 
國外新聞 
[損壞名畫犯定罪]  
　　十五日倫敦電云據阿姆斯脫丹電稱前在博物院用刀剌損名畫之犯已定監禁一年之罪 
[英聯合黨商榷條陳]  
　　十五日倫敦電云聯合黨各報皆謂泰晤士報所載上議院聯合黨領袖决意不上改革上議院條陳之說未免過早各領袖現正商榷此事猶未决議 
[俄國撤退波斯戌軍] 　　 
　　十五日倫敦電云據聖彼德堡電稱俄政府因波斯中央之秩序現已恢復故已决議調回卡兹文之戌軍 
[德皇寒疾已愈]  
　　十五日倫敦電云德皇前患寒疾今已痊可惟仍須靜養數日西二月十五號之跳舞會業已作罷（以上譯字林報） 
[意大利將改上議院制度]  
　　十六日倫敦電云意大利上議院已通過改革院制條陳 
[法國海軍之缺點]  
　　十六日倫敦電云據法國托倫電稱法國戰鬭艦近會集一處練習砲術所有十二寸口徑之大砲及其砲架無不損壞有人曾往謁見海軍大將巴吕氏據稱其損壞之處自當從速修理云 
[俄國阿穆爾省遮斷交通]  
　　十五日栢林電云俄國阿穆爾省總督已命大軍駐紥邊界阻止嫌疑之人入境以免傳疫 
[俄報袒護本國之言論]  
　　十五日柏林電云俄國露西亞報指斥中國違背一八八一年二月十二號在聖彼德堡所結之中俄條約並謂俄國將實力保護所有之條約權利（以上譯文匯報） 
來函 
[上海布業公所來函]  
　　敬啓者閱初九十三日各報所載敝同業鼎泰昌失愼一節事多失實關係該號名譽實非淺鮮查鼎泰昌開設三十餘年歷年生意發逹有盈無虧去年底適届三年分帳之期故今正曾派花紅殷實可靠人所共知本月初五夜半突遭回祿各人均從唾夢中驚醒因梯已被焚故從樓窻跳下受傷者四五人經理包珊泉襄理王芑生受傷尤重一息奄奄幾乎殞命當由號友抬送老閘鼎和發布莊暫駐一面赶延西醫救治事後經保險行親至老閘驗看包王受傷情形並經保險行檢點洋箱内存有現洋八百餘元鈔票七百餘元寶紋兩錠水瀆貨　萬疋約值六七千金此均衆目昭彰與各報所載縱火圖賠情虚逃避存貨不到三千元等語大爲不符日前敝公所開會議决除分布發告外即請大主筆據實聲明想貴報素持公道定蒙俯准所請不勝盻禱之到上海布業公所綺藻堂同人公啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
