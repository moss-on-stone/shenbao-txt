# 1885 - 109 - 4904321

 

Page 1

 
 
[三十六號畵報出售] [  申報舘主人謹啓]  
　　輕年二月間内廷挑選宫女以備上用曾於去臘見諸日報茲倩名手橅繪是圖以供衆覽其畵譜兩圖一爲沙君山春所繪一爲管君劬安所繪　致本倩宜古宜今列入此次三十六號畵報之首准於初六日出售畵報仍然九圖後附淞隠漫錄圖說一則閱者鑒之此布 
[縮印精選大題文彚白] [  點石齋主人啓]  
　　本齋去年敦請諸名家精選四書大題文彚業巳登諸報章現巳選竣共得佳文一萬五千篇製局則無縫天衣設色則翻新花樣典麗矞皇精　畢集可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾板其價格外從　如有躉售者速來面議遲則恐捷足者先得也此佈 
[請繳第二批古今圖集成股鎮] [  申報舘點石齋主人啓]  
　　本齋於前年　倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽購地造屋從外洋置辦機器復延名手澆　字模然後開印至今計已印成數百本雖未裝訂而書之式　字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽擊回收據統限於三月廿九日以前一律交清切勿遲延悮工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資賭補旋見市面欠隹且此　亦身本重大遂仍印一千五百部以符願議合併附聞 
[書粤省督撫憲善後局憲告示後]  
　　昨報錄粤省督撫兩憲曁善後局司道告示兩紙皆曉諭查禁闈姓舞弊情事言之最爲剴切然因此而益歎闈姓之流　實有防不勝防者闈姓之事本近賭博先是創行於嘉慶年閭初時與考試各事尙無干涉具後弊竇日多科塲牽涉因而嚴禁迨嚴禁之後業此者乃輾轉遷往澳門而粤中之投買者則不憚跋涉遠至澳門投買轉使該處葡萄牙西官得以抽收　厘中國銀洋漸至流入外洋此風卒不能絶現在值此軍需緊急之際各大憲深謀遠慮行權逹變以爲與其闈姓之舉終難禁絶而利源反流於外洋不如暫弛其禁俾人承充而取其認繳之稅以充軍餉是誠權宜之至計不得已之苦心故名之曰截緝　姓截緝云者以意揣之大約截止他入不得再往澳門投買其有私自投買者則緝而獲之果其認眞截緝私毫無弊則銀洋不至外溢軍餉得以充足固亦善策故先時奏明倘其有　卽當停止甫經弛禁而承充者紛至杳來輦繳鉅欵以充軍餉說者或以爲濟時之良法而孰意至今日而遽有惠州鬧考之變其禍至於直赴學院轅前鼓噪燬其頭門今雖已聞有拿獲爲首舞弊之人然亦訊無實據甚至調兵彈壓幾幾乎釀成巨案噫是誠可駭之至矣夫彼以爲舞弊者在學憲竊思學憲秉玉尺以量才鑑空衡平何至爲衆口所　要其流弊則所謂禁螌扛雞者其貽患實有甚焉者也初見此四字殊不可解詢之知此事者則言禁蟹者凡已所未買之姓禁之使不得獲雋也扛雞者已所已買之姓扛之使必得售也如示中所云廖鍾王三姓卽若輩所禁之蟹也彭文田等姓若輩所扛之雞也禁之奈何假如廖鍾王三姓之中赴試者雖不乏人而必使之無一獲進其舞獘則或匿其卷毁其文縱有佳搆决不能以入彀扛之奈何假如彭文田等姓其赴試者或未能成文或斷難招覆則若輩多方扛帮有買闗節者有雇槍替者冒名混考其獘不一而足竭力圖謀必欲使之得進而後快一人得售其技而衆人之不服者多遂致成羣結隊鼓　於學院轅門而抑知學憲憑文取士又安得預防其獘而灼見其槍替舉佳文而悉屏棄之耶或者謂此等爲禁爲扛之獘學憲雖不能悉然若輩之爲此者則不得不潜通學院中之幕府書差家丁苟果有獘端學憲亦恐不能辭咎然舞獘易而防獘難况粤省闈姓之流獘由來己久業此者無不優爲之苟有扛禁情事必且彌縫無跡倘非事後鬧穿當時又焉能預防之故吾於各憲此次之示諭而不禁欽佩無己也夫彼之所以爲此獘者不過因已買之姓幸而獲雋則所買之票可以穏中大彩獲和甚巨耳乃憲示則謂此事業有風聞苟查得其人所買絶無廖鍾王三姓而全係彭文田等姓是卽爲舞獘之人無疑彼卽持票取償亦斷不付與卽以此項全數解繳官庫以充餉項其有雖買彭文田等姓而亦兼有廖鍾王三姓者則本非舞獘之人仍許以所中之彩　之如此則彼舞弊之人作奸犯科竭盡心力并且大費賄賂而旣中之彩仍絲毫無着倘其不肯充公卽將其人送案予以應得之罪然則若輩將何所圖而爲是乎所慮者若輩利欲薰心敢於作獘則安保其不聚衆滋事此則官憲所當預爲之防吾知此示一出而百弊皆可革除正不必沾沾焉以訪查爲首舞弊之人爲也盖此等　端久成積習不開闈姓則已苟其開之未有不作獘者此等獘端毫無形跡卽欲澈底根究誰肯承認從何而得確據今行此法則彼徒費心力而一無所得又誰肯再爲舞獘之事不但此次之禍可以弭卽以後亦無復有踵而行之者矣夫闈姓一節其事本近乎賭博不但有此等情獘卽無獘亦當禁之先此之議禁者固守經之道禁之誠是也無如粤人之溺於此者深禁令雖懸仍多陽奉陰違越境投買值此餉需浩繁　際暫弛其禁以收流出之利源今此之議弛禁者亦行權之道弛之又未嘗不是也庸詎知一經弛禁暫時開辦而獘端卽由此而生至於聚衆鼓噪於學院轅前且更厚誣學憲尙復成何事體吾恐有此一變而粤中各大憲將以闈姓爲釀禍之階必有懲前車而議　禁者則是彼作弊之人不啻迫官憲而使之必禁也夫又何所取也哉 
[照譯西報]  
　　香港西字報接到廣東電信云近日劉軍門在東京與法人接戰雖獲勝　而所傷正復不少按刻下中法業巳停戰何以劉軍忽與法人開仗豈傳之非其　歟抑此事尙在未停戰之前歟不得而知之矣 
[欽使將旋]  
　　西字報言李丹崖欽使現將起節回華盖因許竹員欽使業已接任故也 
[垣瑣事]  
　　第六甫大巷昌茂泰棧日前忽然閉歇不知何故○蓬　新街　宅之露臺忽於前日倒下壓斃 
 
 

Page 2

 
 
傭歸一人聞婦係三水人有子已四十餘歳矣○彭欽憲接到議和電音卽上書論事指陳利害侃侃而談想見此老胸中别有見解○蓬萊里昇昌當盜案獲犯四名疉次鞫訊尙未定讞内有二犯曾在城内充當練勇頭目爪牙甚多聞各衙役多願爲其開脫者○丁祭大典向來皆由督撫主祭藩憲主祭尙不概見今年則以臬憲主其事是亦事之創見者○大塘街吳姓之命案屢列前報兹悉死者係吳家寳之妻緣其妻有一妹與吳同居其夫往金山貿易多年不返頗有資財吳遂與姨私合匪伊朝夕一日爲吳妻撞破大肆叱駡吳羞忿之餘頓萌殺念手刃其妻於地下旋將檯椅傢伏等件賣仁西門口舊貨店而將衣箱等物運出南門至碼頭喚船往佛山船户見其神色忽忽故昻其值吳卽如數予之催　甚急船户益疑之及抵岸吳挈行李遽去船户潛尾其後得其住址心識之及聞縣中出賞格卽往報信協差拿解到案於是縣尊大喜除照花紅賞洋五十元外又另奬洋二十元船户得此　可知也○横水渡旁有數人乘小艇經渡某乙强將十二三歳小孩之雨帽奪去某甲見　凶横自出錢三十文與小孩着其另買了結不謂甫登岸某乙卽拔短刀向某甲亂戮衆人各抱不平合力兠拿搜其身上有洋槍一桿解局審辦聞乙係積年巨盗今忽以細故　獲豈非惡貫已盈歟○省城設有墳山局專理城外各墳覇佔盜賣等事局内有山保司事等數人初設時尙稱女靜刻下日久玩生　　依然如故有名無實　之可慨○城西北帝祖廟每年於三月初六　神出遊甚爲鬧熱上年因法事停止今屇因和議有成廟中遂照例舉行鄉間男女咸得一擴眼界矣 
[大蒙激賞]  
　　虹口公義局董盧都戎在滬招勇成營帶赴閩省其勇類皆桓桓﨣﨣清旱絶倫大爲穆將軍所賞識現奉派彺長　統帶炮隊可謂不負英雄初志矣 
[漕運傳聞]  
　　聞上　議得嗣後漕粮概歸沙船裝運然尙未見有明文也 
[英俄爭島]  
　　西本月一號日本東京發夾電報謂英國與俄啓衅後恐俄人覬觎朝鮮濟州迤北巨文島因用先發制人之術調撥水師船至該島遍插英國旗幟云 
[甯郡辦志文會三月分課題]  
　　漢學食哉惟時柔遠能邇解諸侯前朝解禘郊祖宗說○宋學體仁說發而皆中節說二程粹言書後○史學擬補隋書王通傳韓范富歐陽論新建辨志精舍碑記在月湖竹洲制仿儀禮宫室圖○天文兼算學金水伏見輪卽自行軌道論矩度倒直影具儀器八綫說勾弦較股弦和相乘爲長方其長闊較卽勾股和倍其積與弦較和自乘方等試言其理○輿地蔡蒙旅平說洚水者洪水也解讀孫子地形萹書後○詞章四明山賦不拘韵漢書藝文志書後海巿七律四首用吳梅村韵 
[通州近聞]  
　　今歳山東河運粟米除撥賑兵米外只餘正供粟米一百五十餘票歸德正濟右兩帮裝運於上月廿六日開行連檣北上○大通橋漢監督户部司務董汝觀刻回原衙門供職遺缺以通州西倉監督户部郎中麟光調補○二月二十九日倉憲率同坐糧廳在北闗口袋廠騐收頭批袋布尙未發縫○神機營前後左右四營本駐　樓下堆米號房其員弁則借駐江浙分局刻因南漕不日抵壩所有兵勇均移紥東闗東嶽廟及北闗公祥茶局等處將軍則仍駐節電報局○神機營領到黑龍江馬隊官兵正二兩月津貼銀兩二月二十二口開放軍憲派妻長監視平兌以杜弊端○二十九日善軍憲調齊六營兵勇在南門外教塲合操軍威頗壯○二十九日道府州親臨南門外八蜡廟扶犁○孫學憲於二月二十三日由永平起馬前往遵化考試○北門内天泰煤舖東夥二人管理鋪事廿餘年矣上月廿五日夜不知何故舖東忽懸梁自縊報官相騐委係自縊身死傳訊舖夥鄰右均稱並無别情當飭地保備棺殮瘞○胡介甫太史籍隸寳坻品學兼優久爲士林所推重上年簡放湖北襄陽府未到任而丁艱通邑紳十擬聘太史主潞河書院講席正在擬議間而太史己應遵化之聘一時高才生咸以未謁門墻爲恨○中西兩倉於三月初一日致祭循舊例也 
[襄垣紀事]  
　　郭善臣軍門於初三日自梁山防所回轅現往金陵見曾制軍○太平府屬青山之麓地名龍山橋月前有鄉人修橋掘地得一槨内有朱棺一具石馬一匹石碑一塊有孟嘉之墓四字一時傳播遠近往觀者頗多遂有好事者附會其說以爲此地卽孟嘉落帽處云○去歳水陽鎭菜雜貨店有狐爲崇該店不堪其擾乃設香花酒醴禱而遺之越月餘忽見空際飛墮一紙有字云某夥當歇否則當舉火焚汝店如是者再店中人無不恐懼不知此非眞狐乃店中學徒之所爲也盖此徒有不滿於店主店夥等聞人言狐惡作劇遂陰效狐之所爲冀聳店主之聽聞而店主弗爲動徒遂乘間縱火適被店主撞見乃卽將該徒辭歇矣夫狐假虎威以欺世而該徒反假狐術以惑人心較野於豺狼毒更甚於蜂蠆矣○因利局前因經費不敷停歇嗣由當道妥籌一法議在洋藥進口時每包抽厘二文積小可成高大已於三月朔開局想草野窮民又得稍沾餘潤矣○上月杪西門内馬姓雜貨店被賊入至帳房偷去錢洋物件報捕追尋尙未弋獲聞該帳房内本有人住宿是晚聞抽屜諸物均有聲響以爲鬼出現也鼠嚙物也安臥不起天明起視始知失竊旁人咸笑之以鼻○前日山水湍急時浮橋口淹斃一人屍身迄今未獲而寗淵觀渡船又有一人落水經人救免近日水勢略平忽有江猪八頭隨風游入内河以爲主水災請質之占騐家○鳩江風俗清明插柳上已插薺菜花此二日内鄉人負以入巿沿街喚賣居人多購之遍插户窻門檻盖習俗如此也 
[揚州官塲瑣錄]  
　　沈仲復大京兆於初四日抵揚次早赴方子箴廉訪宴旋起節北上○初六日張屺堂儲憲由省抵揚小作勾留卽擬北上○姚鹺尹國仁委如臬南閘差○楊軍廳施司馬辭赴清江公幹○新興塲沈純伯鹺尹禀和赴任○初六日係方子箴廉訪華誕門前賀客絡繹而來堂下設鼓吹一部絲竹之音洋洋盈耳○初八日吳柏莊觀察邀請張屺堂儲憲程尙齋都轉徐仁山觀祭在平山堂上煮酒清談頗爲歡洽想因政簡刑清故能有此樂也○通　石港塲沈鹺尹於上月杪因病出缺刻由通分司金分轉委黄鹺尹廷鏞暫行代理 
[隣封獲盜]  
　　盛澤鄉間某姓開設機坊月初某口夜半時有盜匪毁門而入將坊中所有搶刼一空盜黨約四十餘人刦畢呼哨一聲楊長而去次日某赴吳江縣報案邑尊勘騐後隨卽飭捕嚴緝至今未獲一人一日秀水縣捕役在新塍鎭拿獲兩犯解回本署經朱邑尊詰得卽係是案盜匪遂於初九日飭解吳江歸案訊辦矣 
[茸城談屑]  
　　賣花橋十九圖地方因有賣小雞者與鄉間婦人口角失手將婦人打死邑尊即往該店檢騐○城内某甲開燈籠店今年正值五十初度同業乙丙等數人公遺蹄酒燭麯以爲賀禮使人送去使者夙有烟癖携物而往約費半日工夫滿冀主人必留飯且得力錢又可吃黑飯矣及抵甲處甲以今朝非我生日堅不受賀禮亦不給力錢使者大失所望快怏然携物而回乙丙復命送往甲仍不受往返數四麯旣壞若亂絲燭亦碎爲數叚使者大恨歸而譖甲之短乙丙信之欲與評理甲自知理屈遂石阿芙蓉膏後到牛痘局求治方蘇老人星幾變作枉死鬼抑何可笑乃爾 
[江陰紀事]  
　　選鋒南字三營本駐城隍廟前日一律移紥大灣山另闢操塲四角設立瞭望臺擊柝之聲徹夜不絶○前任陳明府瀛督 
 
 

Page 3

 
 
尙未出署新任查明府公館在縣南文亨橋陳姓屋内○江陰東門外數十餘里某甲家被盜行刼刃傷事主刻己報縣查明府因公務紛繁卽移請張守戎代行踏勘○查明府於日内查騐積穀倉以杜侵耗之獘 
[太守啓行]  
　　前貨捐局總辦新任松江府知府時　卿太守乃風於昨晚由滬啓行前往茸城接篆想五馬宣猷定有一番新政矣 
[裁撤冬防]  
　　去歳冬防正當海疆不靖之候各叚遂皆加委文武員弁添撥兵勇澈夜梭巡各舖户得以高枕無憂者未始非冬防之力也目下防務旣鬆當道遂於本月起除酌留護軍營一哨專事巡緝外其餘一律裁撤卽租界所募護勇現亦議將撤去云 
[歇浦紀聞]  
　　無錫人陸某在虹口凌雲閣爲堂　有寗波流氓張某屢往吸烟强賒硬欠已非一次前日午後張又往一榻横陳久而不去陸嘖有煩言張恨之直至夜間十一點鐘始悻悻而返昨日乃紏衆拖陸至陳泰記烟舘吃烟評理勒惠烟鈔陸不允卽被各流氓剥衣質錢一千文陸遂鳴捕不知以後如何了結○前日有鎭江募來之兵勇七百名陸續赴虹口公和祥碼頭附搭老太古輪船到粤船主辭以艙位無多只搭去四百名光累○前日下午有某棧司雇碼頭船往浦東旗昌東棧出貨及抵彼岸該棧司一躍而登適被船索所絆跌落水中舟子急用竹竿撈救始不致　波逐流也○虹口小菜街近有一種扒手專竊婦人籃内購物之錢昨早有一粤女入巿買物籃内有錢一百文被賊攫云該女當卽鳴捕將賊拘入捕房 
[西人婚禮]  
　　駐滬德國總領事夫人之女弟許配於本埠經理法蘭西銀行兼工部局董事米司未而曼爲室前月附輪來申依姊氏暫居署内昨中德領事之夫人主婚在新北門外天主堂成嘉禮上午十點鐘時堂中早巳舖設整齊備捕頭偕三道頭捕頭帶領通事包探及中西各捕在堂前街上驅逐閒人未幾各國領事曁各洋行主俱高駕馬車絡繹而至各國兵船上兵目亦齊穿號褂登岸觀瞻中西男婦多至四五百人堂中本設有椅凳各人皆依次端坐迨將至十一點鐘時德領事之夫人乘坐緑呢四人轎至堂俄聞琴韵悠揚倪主教率兩神甫步出有華人二名爲之先導俱頭戴緯帽身穿灰色袍白色褂手執飛金杖主教之後又有兩神甫白衣白帽尾之而行主教衣紫色大衣冠元色盤金冠末俊又隨兩華人與前導者服式相同忽聞旁人譁然曰新人來矣新人來矣企而望之則見新郎所穿衣褲均用元色與西人常服無甚懸殊新婦則渾身白衣并以白紗罩臉上盖西人以白爲貴故吉禮用之也主教等進堂卽詣彌撒臺前忽臺後轉出兩華人導引一神甫至據云卽院長蘇神甫衣帽與各神甫同惟外罩與馬甲相似之盤金黄衣行至彌撒臺前手持金杖向臺稽首隨來神甫分站兩旁兩華人亦　之而跪新郎新婦並肩跪於下面　畢主教換紅色盤金尖頂大帽頂上前後分開中露紅裏宣講　音兩新人跪而聽受講完新郎出戒指爲新婦帶上據云是爲彼教中大禮少選主教仍換前戴之帽退立一邉院長神甫復詣案前行彌撒之禮當彌撒時主教偕隨來之二神甫率新人分排跪聽對面樓上琴音又起有人歌唱經言片刻而畢院長令隨從之人將經册捧過左邉宣講一通衆人遂紛紛退去時已十二點鐘是日于副領事因米君吉期飭捕房將應訊各案停解一期俟十四日禮拜二然後會同翁太守辦理云 
[勒限繳銀]  
　　寗人葉積寶之妻王秀寳騙銀一案前報早己錄登前日午後莫邑尊提集一干人升堂覆訊原告王朗偕姪王列甫伸訴前因列甫復稱是日携帶寳紋銀兩錠至四馬路閬苑第一樓啜茗被秀寳勾引至家將我寳銀盡數吞殺旋據原差禀稱小的奉諭往查當由英界楊慶和銀樓中人稱有王　携來寳銀兩錠換去金釧一枚計重三兩八錢又銀耳環一對尙有餘銀如數找楚現有該銀樓抄來清單呈　秀寳供稱列甫雖係相識然並未騙伊寳銀求請明察王阿寳　葉積保供稱小的素在外埠營生我妻所爲實不知悉邑尊謂本縣早已查明現有楊慶和清單爲據奚容抵賴答稱實未知悉况小的現欲與妻離異騙銀之事請向我妻道究可也邑尊謂爾　旣已騙銀理　由爾料理何以　案之後始欲將妻離異顯見逞刁遂喝令笞責王再三求免自願將銀措繳惟求寛限七天邑尊准如所請着仍將王夫婦分别還押並諭原告到期領銀原告叩謝而退 
[掌珠復得]  
　　日前本城西門内高家弄左近董姓家有五歳男孩　戲門前忽然失去偵騎四出蹤跡全無前日在西門外尋見知爲王金林雙桂二人所拐因卽扭送巡防西局局員訊問之下王等惟俯首求恩遂飭各責三百板該孩交董領回 
[無理取鬧]  
　　某甲在老北門外後新街開設小烟館一所近因事他往店務由妻某氏經理前日忽有一婦人趕至店中聲稱此店係找產業爾從何處得來遂將器皿什物打毁一空大有搥碎黄鶴樓蹋翻鸚鵡洲之意甲婦茫無頭緒惟見來婦吵鬧不休遂鳴捕拘入捕房捕頭詰問之餘該婦訴稱烟館由我租出定期三月望日爲限業將到期故往吵鬧捕頭謂租店必有中人今未到期何得不問中人無理取鬧隨看押候下期解案請訊嗣經旁人保出未知到期如何訊辦也 
[換頂可疑]  
　　前日有人手持禀帖竚立公館門首旁人詢之據稱有大紅寳石頂一品質於某押鋪洎　本往贖則已將原頂掉換　物據聞該押鋪曾持頂央人至某署求售署中已還過價銀爲此備詞控告想一經翁太守詰訊此中曲直不難立刻剖明也 
[誣詐宣笞]  
　　前報載互毆扭局一則當經總巡委員馮蓮士剌史略詰緣由移送縣署前日莫邑尊升堂提訊先據周阿林供稱前在朱阿二繩索店爲夥被欠工資洋十餘元屢索無着是日在途相遇又向索取詎朱一味逞蠻意圖吞賴因將伊扭送局中由局移案求請究追朱供向在城内館驛弄開設繩索店用周爲夥至前歳秋間小的充當八舖甲夥店務不暇兼顧因之託周管理詎周竟起不良之心將找妻誘匿無蹤求恩懲辦邑尊謂旣稱爾妻被周誘匿可有証據爾妻究係何姓朱支吾不答邑尊謂朱明係誣詐着笞責一百四十板隨將原被一併斥退 
[英界公堂瑣案]  
　　余承金稱走失婢女有人見被吳寳金領往鄉閴爲此尋吳交捕吳寳金供因見該女失路由我領到鄉間今求交保出外限三日將女交案黄太守姑着吳寳金覔保三日内將女交案再行訊斷○陳蔣氏稱外甥洪和尙年祗十四歳在絲線店習業被馬林德誘同竊取店内絲帶押錢遊蕩衣服典押已罄由店主闗照前來我始查得外甥實被馬誘在客寓同在己有六天故特報捕拘案押票呈閱洪和尙供曾在街坊買點心遇馬德林說領我去看戲是以連日同　客寓衣服均被脫下典質馬德林供洪和尙自巳出來囑我相伴衣服亦伊自己典質太守以馬德林昕爲殊堪痛恨判笞百板再枷號一月發頭門示衆洪和尙交該氏領去質票給還自行備本取贖○二百七十一號華捕稱昨見三人在路爭毆喝阻不依反敢逞兇爲此拘案請辦陳永年李阿四王金幅等三人同供以後不敢滋擾黄太守判將三人各笞二十板○張如元稱開茶館昨有五人在茶館爭毆將盌盞檯登毁壞不肯賠償報捕拘案毁物呈閱徐桂文金順莊王月全戚雨金胡正才等同供爲小工因分給工資吵鬧以後不敢擾事至賠償毁物一節實屬無力黄太守判徐桂文等押候過堂各笞五十板○英工部局之馬夫頭朱阿二稱昨有顧春郎到我處買馬糞突有陳福堂前來向顧索欠爭毆爲此報捕拘案顧春郎供未欠陳錢陳福堂供是宏昇柴糞行夥實被顧欠洋是以向索黄太守以陳索欠無憑豈容擅入工部局吵鬧判押五天以示薄懲○吳阿五稱因有房屋出租被欠租金屢索不付致異爭執突有曹巧生前來覇阻 
 
 

Page 4

 
 
出言不遜爲此訴捕請辦曹巧生供路經該處見吳向人索取租金竟欲釘門我代爲解勸吳卽將我毆打故與爭執致被交補送案嗣後不敢多事太守以衅起細微姑置不究斥退○華捕稱　阿寳犯竊解案奉發捕房管押三日期滿遞籍今已滿期是以送案鄭阿寳供寗波人前因犯事懲辦以後願改過自新黄太守間有無親屬能保立卽回籍否答稱有母舅在虹口開茶館深恐不肯作保太守隨飭卽具改過自新結始准開釋 
[更正]  
　　前報江西德化縣金雨卿明府調　廬陵縣事所遺德化縣缺實委候補縣周明府文潮署理並非周明府天　用亟更止 
[救飢情急速請解囊]  
　　今日貴報刊鎭海飢民困苦異當待欵急迫接濟則生不給則死述及兵輪各統帶以及外幫諸善士目觀傷心皆因生死闗頭發惻隠之心慨然樂助可謂不分畛域見義勇爲拜讀之餘神人欽仰除此之外據述殷實之家尙在遲延觀望仍恐此舉有始無終云云讀之不禁涙下竊思富貴貧賤均是投生而來富翁朝朝寒食夜夜元宵受享榮華此乃萬世根基祖德宗功蔭庇下來宜乎散財積德聖經云財聚則民散財散則民聚大凡救災恤隣積德累仁當用則用在下爲子孫久長之計在上祖宗卽可超生在已落得方便做个完人留名後世永垂不朽貧苦之人前世無功德今生受磨折照目前鎭海兵困人人　死手無寸鐵如何能搬悽慘之狀不言可知全賴同鄉大户有力之家出資補救若專求外帮樂助一則恐緩不濟急二則自間同鄉不救于心忍乎不忍况連年外省有災貴帮中捐助不少眼下嫡親同鄉理當　先創捐設或不濟再募外帮協助現下外帮竭力籌捐而鎭海同鄉大户反遲延觀望豈非厚于遠而薄於近乎前託登報奉勸四民公所浙寗會舘兩處公捐存項請商董事移撥救命至今亦未見有撥出膜視同鄉人命爲兒戲况且公捐之欵移撥救急名正言順董事不再方便此乃大過豈不惜哉上天示警浩刦堪虞紅光已現四百餘日然聖主之金甌無恙而蒼生之劫運難逃當此之時雖有財有勢亦復無劵可操先輩云欲求免刼者必先回天欲求回天者宜速積善而積善之大莫有大於放賑救急救命目前鎭海小户以及窮苦之家　困城中飢寒交迫今再苦口良言託登報章奉勸甯波鎭海同鄉遲早總是救飢並告兩會館董事宜乎早爲移撥如能早發心一日早救同鄉飢民一日性命萬勿再存觀望之心是否有當務晴鎭海經辦諸君實力奉行始終如一以全大局伏祈公鑒[  不忍坐視人第二次勸啓三月初九日]  
[鉅欵助賑]  
　　謹啓者今午後本埠蘇松太兵備道憲邵觀察署内蔣丹如先生光臨　公所代解到江糧道憲張　堂觀察大善士代募萬善同登册今先來春賑莫洋二千元上安裕錢莊第六十九號支票三月十一日期照發當卽填奉收單面訐蔣丹翁寄繳一俟事册募齊交到再登清單蒙屺堂觀察垂念各省災黎　賑急迫匯來鉅欵拜登之餘銘感無極　祝仁憲一片　心慈航普渡將來簪纓濟濟福壽綿綿不獨數省災黎均沾再造之恩共隸帡幪之德卽億萬蒼生亦莫不渥叨愷澤於靡涯也竊思普天之下當道大人先生名公巨卿正不乏人得能如仁憲之慈　不分畛域利濟爲懷閱報之後聞風興　灾黎幸甚天下幸甚謹代災黎泥首叩謝請登貴報並呈公鑒上海北巿籌賑公所愚弟施善昌頓首拜上三月初十日 
乙酉三月九日爲桂笙仁兄四十五歳初度予方謀一尊以壽適君赴他約乃爲一詩道予平日勸君勿輕抛舉業宋人且有以登第爲了當者非盡歆羨富貴蓋草澤孤寒不由此進則必辱在泥塗爲世用而不克自用亦英雄之所不甘也况祖硯留貽家傳冶譜可不奮起　中及强仕之年展繩武之志宗族交游與有光寵席豐履盛其福無量君視予詩勿疑於北山移文直作泥金帖子觀可耳○不是山林石隠流公車凖備入皇州高昌寒食春婪尾矮屋朱衣秋點頭仕宦來從辛苦地才華枉給稻粱謀登科記與圖民錄祖武堪繩壯志酬弟李士菜拜祝 
[上巳後二日集張氏味蒓園和李芋仙先生首倡原韵並呈同游諸公教政]  
　　掩映驚鴻立釣灘名園點綴極幽觀奇花似錦連天燦細草如　拓地寛喜有高臺雙脚健苦無佳句兩眉攅諸公自是騷壇宿交許忘年我未安蜀中詩伯童鷗叟仙吏飄飄擬漆園白　幸陪賓座永高談大有古風存清狂好繼西園會落拓何妨南阮褌似此名區堪小隠不殊山郭與鄉村[  半人學吟]  
[輪船來滬日期]  
　　旗昌洋行海晏輪船前晚由大津繞灣登州怡　洋行順和輪船前日下午由大津開行來滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
