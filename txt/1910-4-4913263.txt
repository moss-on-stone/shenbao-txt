# 1910 - 4 - 4913263

 

Page 1

 
 
   
 
 

Page 2

 
 
上諭 
[監國攝政王鈐章十一月二十二日内閣奉]  
上諭世續著充文華殿大學士那桐著充文淵閣大學士鹿傳霖著充東閣大學士陸潤庠著充體仁閣大學士欽此軍機大臣署名奕劻世續鹿傳霖那桐戴鴻慈 
[宫門抄]  
　　十一月二十二日召見軍機李殿叚祺瑞文綬譯論 
[論英德兩國實業競爭之眞相（續）（譯日本太平洋）]  
即以上數者而觀其盈科而進殆非無本者乎然此猶其大。概試更進而察其關稅工貲原料等以覘其與英人之比例如何 
德之關。稅與英之關稅迥然各。異英人秉自由貿易之義乾菓酒精茶糖烟酒而外。一切無稅故千九百七年之統計輸入貨。物其百分十九十二 
 
 
 

Page 3

 
 
盡係無稅之。物課稅者不過百分之八。而是年德國輸入總值四十餘億元之中。二十一億元爲無稅品。其十九億元皆有稅品。且其關稅對於有稅品之價格平。均約徵百分一八由此而觀其保護之密摯如何也 
據英國商務局之。調查英國精熟所業之營働人取工貲須百分之百者以德國勞働人擬之雖精熟相等而所得工貲逺遜。於是英國石工取貲百分之百德國祗百分之七十。足矣英國鍜工取貲百分之百德國祗百分之八十五足矣夫德國素以食料爲有稅之進口貨故百工騰貴勝於他國而猶較英爲廉則英貨之成本可知也 
德國天產之富不。如英然工業之。原動力如石炭者則所在皆產千九百七年石炭產出一億。四千三户萬噸即以輸入與輸出相較輸入值一億二千萬元輸出乃值一億三千五百萬元則。其工業燃料之充足可知也即據是年英國之石炭產額而觀亦不過二億八千萬噸耳且德國之林委斯脫華尼亞及西来西亞等地藴藏無盡自今以後尚可供千數百年之用 
發達。工業之第二原動力則鐵及鋼也而德國所產亦與。英相伯仲或且駕乎英國之上據千九百七年。　統計英國國内鐵礦產額四千四百萬元其自外輸入者又值七千三百萬元而德國輸入則八千一百萬元其國内所產則二千七百七十萬噸假如一噸值價二元亦達五千五百七十萬元是鐵礦之供給殊無遜於英也即以輸出而觀千九百七年德國輸出鐵及鐵器約四億萬元比英國五億萬元所差無幾又機器輸出二億四千萬。元亦足與英之三億一千萬元相抗由是以觀。是德且有加於英也而製鋼業進步之速又無論矣 
即以製鐵之費相較英國製銑鐵一。噸需費二十元至二十七。元德國則需費二十三元至二十七元英國製鋼一。噸需費三十。八元德國則需費三十六元德所以少廉者以人工廉也英製鋼軌需費四十八。元德製四十五元六毫故德國鐵器銷路暢於英國非偶然也今德人心目中之勁敵恐不在英而在美耳 
英人所恃以勝德人者棉毛製品耳。英國一歳輸出棉製品可九億四千萬元德國不過二億餘萬元英國一歳輸出毛製品二億八千萬。元德國不過一億四千萬元然此種纖微工業將来德人之發達尚未可知也 
更觀此外各種工業德國所可惜者其國土之富源即土地之生產力不如英國之獨承天惠矣本土既生產獨厚。而各殖民地又足以資其不足德國無。之此其缺憾也然德人之補此缺憾亦多途矣由化學工業之發達而發明造藍。之法今其人造藍幾驅逐印度之植物藍於世界之市塲其所製他種染料又將向来植物性染料。一掃無餘今世界所用之染料其五分之四皆德國製品也又其人造樟腦幾足力屏東洋特產而電氣工。業亦與美國抗衡世界農民向恃硝石爲壅智利乃以肥料擅。名德人憑其電氣作用忽搜淡氣於太空之中使南美無所專其利故德國者地利不若英而人類之文明足以償之者也昔之德人專輸入熟貨而輸出農產及其餘生貨今之德國其三十餘億輸出額之中熟貨居其七成 
薦歳以来英德二國之輸入超過同也而英之超過爲尤烈夫英所以無畏於輸入超過者以其對於世界而居於債權之地位相抵而有餘也德人無英之地位然其貿易及移民事業並海外事業旣日以發展頗能輸入正貨或博得海外之債權故輸入超過不足以疲之必矣 
專電 
[電一（北京）]  
鄂路代表謁見徐尚書商議挽回借欵事徐詞游移尚無眉目 
[電二（北京）]  
監國召見吏尚李殿林面諭嚴核京外保案勿稍徇情 
[電三（北京）]  
皖省庫欵支絀奏請暫停各項協餉度支部議駁不准 
[電四（北京）]  
汴撫吳重憙奏開歸陳許道曹福元創辦學堂請賞頭品頂戴奉旨該部議奏 
[電五（北京）]  
法律學堂擬請派大臣考試援照仕學館奬勵 
[緊要新聞一]  
[外郵兩部會籌寗龍鐵路辦法北京]  
　　郵傳部咨行外務部稱廣西省寗龍鐵路自廣州北海以迄南寗一叚旣屢經駐京 
 
 

Page 4

 
 
法公使照催大部迅定辦法除己由部咨商粤督桂撫外查此路糾葛甚多且均關係緊要應於日内在貴部或本部公同會籌辦法以便對付法使等語外部旋即咨復定十五日下午二句鐘請郵部各堂司到部會議 
[川藏鐵路將派督辦大臣北京]  
　　日前樞臣會議西藏事機日迫凡百待舉而鐵路一項尤爲行政及軍備上最要機關現川藏路線雖由川督籌畫然工鉅費繁未易速成擬奏請飭下度支郵傳兩部迅速會商辦法即仿粤漢成例特派大臣一員督辦并聞樞臣協議擬奏保鹿中堂充此重任因該大臣於川藏情形較爲熟習云 
[留日學生電阻湘鄂借欵北京]  
　　留日湘鄂學生公舉代表組織兩湖鐵路協會以拒絶外債迅籌的欵確定商辦爲目的業己聯合兩湖旅外各圑體并力進行一面電請政府維持兹將致郵部電文錄下郵傳部鈞鑒兩湖路欵均有着代表將入京懇順輿情維持大局留日兩湖鐵道協會代表洪巢圻何宗瀚曹璜張復漢等公叩 
[黑龍江行輪章程尚未實行北京]  
　　黑龍江行輪章程經外務部與駐京俄使再四磋商終以該章程與俄人諸多窒礙堅持未允故此項章程雖經暫時宣布未能實行外務部梁尚書昨日特飭濱江道與駐哈俄領事就近提議妥商務與中俄兩國全無窒碍俾得早日通行 
[蒙古地方自治入手辦法北京]  
　　民政理藩兩部籌畫蒙古地方自治將及一年尚無端緒日前監國召見壽尚書面飭從速籌辦該尚書遂與肅邸商議擬先設立專司妥籌辦法並須奏請責成各盟旗王公認眞提倡仍先從清查户口入手至清查方法分土著游牧兩項嗣後凡游牧蒙民遷移時均須請領該管盟旗護照俟到移住地方呈驗後仍咨繳原旗查照年終造册報部備核 
[長蘆直岸引鹽加耗展限北京]  
　　護理直隸總督崔永安奏竊查接管卷内據長蘆鹽運使張鎭芳詳稱長蘆直岸引鹽前因運道艱滯傷耗過多加以承交賑墊加價酌提七成歸公商累實甚經前督臣裕祿奏請將引鹽每包加耗鹽二十斤予限五年經部覆准嗣於光緒三十年限滿復經前督臣袁世凱奏准推展五年並照豫岸加課章程自光緒三十二年起每引加課銀二分四釐一毫八絲以歸一律此項耗鹽扣至本年年底又届限滿前經諭飭綱總傳諭直岸各商復核去後旋據該綱總商人楊俊元等禀稱伏查此項加耗鹽斤係因光緒二十五年將津貼商累之賑墊加價二文酌提七成歸公各商虧累不支課運幾至貽誤是以加此耗鹽藉資補救以歸公加價一并予限五年均蒙奏准在案嗣於光緒三十一年隨同歸公加價推展一次現歸公又届限滿其歸公加價一欵尚未規復若將此項加耗停止商力實有難支况當日平價平秤係照直省鹽包重五百八十七斤七兩核人成本公平定價提耗歸公嗣又遵加課銀若因限滿遽將此項滷耗停止則傷耗過重必致虧賠卽難提欵歸公與前定之數未能符合將来蒂欠稽遲轉於課餉大有妨碍應請推展五年以符原案等情前督臣端方未及核辦卸事奴才到任接交查該司所詳委係實在情形相應仰懇天恩俯准將直引加耗二十斤目宣統二年起照案展限五年以示體恤而裕餉需十一月初七日奉硃批度支部議奏 
[度支部無欵加撥兩翼牧羣經費北京]  
　　度支部奏本年十月二十日陸軍部具奏左右兩翼牧羣經費擬請分年簿撥一摺奉旨依議抄錄原奏咨行到部原奏内稱軍政之設以資國防國防之設施益厚則馬匹之供給益多故先就原有左右兩翼牧塲入手整飭詳核該都統崑源所稱各項經費無可再减請仍照原請數目籌撥將開辦常年經費權其緩急匀分四年請領等語臣等伏查兩翼牧塲經費前由陸軍部議覆副都統崑源整頓牧羣辦法摺内請領開辦常年經費及借領俸餉計共四十三萬兩經臣部核議擬撥給開辦經費銀六萬兩常年經費銀六萬兩業經奏明在案兹復據陸軍部奏陳前因請分四年支領在陸軍部講求馬政自不能不寛籌的欵以備擴充無如臣部財力異常支絀雖係分年支付仍屬無可騰挪前擬撥給之欵較諸察哈爾都統兼管時所增己鉅果能分别緩急核實動支亦足漸圖整飭該兩翼牧塲開辦常年兩項經費擬仍照臣部前議辦理以紓財力 
[郵部追查路礦學堂學生北京]  
　　郵傳部據唐山路礦學堂申稱該堂學生有二十餘名久假不歸潜自投考上海實業學堂者數人湖北漢陽鐵廠附設之治化學堂者數人保定高等學堂二人又有私就津浦鐵路差使者六人請按學部定章一律撤回以儆效尤等語昨日郵部己咨行直隸江蘇湖北各督撫並札飭津浦鐵路局及上海實業學堂湖北漢陽鐵路各監督認眞查辦分别追回以爲半途曠學者戒西報譯要 
[中國海關收入總數]  
　　字林報載十九日北京電云一千九百零九年 
 
 

Page 5

 
 
中國海關共收稅銀三千五百二十五萬兩出口貨品較往年大增 
[中國海軍大臣行蹤]  
　　又載二十日倫敦電云中國海軍大臣己行抵奥國濮拉地方即經該處官員設宴欵待二十一日柏靈電云中國海軍大臣將於本月五號（即華歷十一月二十四日）行抵柏靈德政府己派海軍少將柯泊等各員預備接待 
[美國注意逺東時局]  
　　又載二十一日倫敦電云據華盛頓電稱美政府因美國在逺東之利益日漸發達且因目下管理艦隊頗爲不便故己决議將太平洋艦隊分爲兩隊一名亞東艦隊一名太平洋艦隊 
[東三省近事]  
前紀哈埠中俄市政會交涉屢次延期終未開議等情兹悉此事内容係因各國駐哈領事以哈爾濱俄界原爲東清鐵路借用地不得認爲有土地之自由權其性質義解分明爲商務辦法不得侵及行政主權方爲正辦現各領事皆主張是說並欲將哈爾濱闢爲公共租界以便各國開設行棧利益均霑然俄人殊爲反對謂哈爾濱埠俄國有應享之利權如各國欲闢公共租界可向華官交涉另覔一地闢作商塲云云各領事聞之皆不悅美領事反抗尤烈現仍相爭不下聞鐵路公司主任員霍爾瓦特己將此情電告俄政府有另派專員来哈磋商之說 
聞俄國政府刻又擬派陸軍部尚書某大臣来西比利亞一帶簡閱軍政並視察該地一帶商務再赴海參崴及哈爾濱等埠實地調查說者謂該國度支大臣可可洛夫蹤迹未逺今又續派重臣其用心殊未易揣測東督因欲保守安奉路線警權特飭組織安奉鐵路巡警總局并派廖君楚材爲總辦各節己紀前報現悉該局己經開辦復調張君可仕爲會辦并在東省挑選巡弁七名譯員五名巡長四十名巡警三百五十名前赴安奉沿缐一帶分駐其設局處所曁主任員如下總局（本溪縣）總會辦外另有巡官譯員各一名第一分局（石橋子）局長巡官李介三第二分局（草河口）局長巡官王紳服第三分局（鷄冠山）局長巡官朗惠和第四分局（安東縣）局長巡官陳心慈 
[京師近事]  
軍學院之獨立前數日己有成議現以帑項奇絀此議隨即取消聞其原因澤公辭差之摺旣上樞府以度支部舊有之行政費尚形缺乏使各機關獨立而經費仍取之度支部國家歳入只有此數其勢萬難辦到故軍學院獨立一說遂不能成立聞軍需院亦一併緩議矣 
升任湖北布政使護鄂督楊文鼎前在服官省分置產奉旨交部議處己誌前報聞楊護督自得交部議處消息即派人来京運動冀邀寛典　以吏部先例固應得降三級調用處分惟聞吏部人云如從寛典即罰俸一年亦有先例可援此等事件全視堂官之意旨如何云 
前法部員外郎麥秩嚴己經升補御史聞法部因該員在部日久一切公事具有經歷仍擬奏留在該部參議廳行走並派爲模範監獄監督前直隸提督聶忠節公於庚子之變血戰捐軀己在天津建立專祠今其子聶觀察憲藩因忠節公前曾統領蘆榆淮練各營駐兵于寗河縣之蘆台鎭軍威卓著故禀由崔護督奏准在蘆台地方自行籌欵添立專祠並將隨同陣亡管帶官九員附祀 
軍諮處會同陸軍部各丞堂議商擬添總科長一員經理軍政一切事宜該部力保王英楷舒清阿二員堪勝此任擬定正陪由軍諮大臣會銜入奏請旨簡放 
十二日都察院各侍御齊集研究所會議聞某某兩侍御以吏部陸軍部辦理文武選缺掣簽一事積弊甚深每月御史前往監掣視同具文現擬封章彈劾飭其認眞辦理 
時評 
[國會國債會]  
各省之發起國會請願也世戴諸大老贊成之 
各省之發起籌還國債也鹿那諸大老亦贊成之 
政府曰吾欲清還國債故贊成國會民則曰吾欲速開國會故發起還債 
倘國債旣還而國會不開政府何以對人民國會旣開而國債不還人民亦無以對政府 
[議會建議會]  
諮議局者人民陳訴全省利病之地也議員者卽人民舉以建言之代表。也督撫苟能實行興革則一省己大受其福而。東撫乃復有建議會之設准人民均可入會建言將以諮議局所議皆關一省大政而細事不能盡達故設此補助機關歟抑。以議員所議未必盡合於人民之意故設此以備參考之資料歟抑以諮議局開會不常不能隨時提議故設此以爲恊贊之地歟則。且拭目以觀其章程 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤常駐議員集議部提鹽餉紀事廣東]  
　　十七日諮議局常駐議員開議正議長易請假邱副議長主席臨時提議如下一度支部電粤督粤省鹽務加價全數解部下得以之移抵賭餉事邱議長宣布鹽務專賣以抵賭餉其利害及章程本局正待研究現報紙復載鹽務中價全數解部不得以之移抵餉項是須粤民多負千餘萬金之義務而又不能除去賭害則更難於承諾諮議局有代表全省之責應行籌議對待之法議員陳鼎勳謂此事辦法第一先請三位議長即日進謁督憲詢明報載各節是否實在如實在則一面電逹度支部力爭并電同鄉京官助力一面電上海及北京各省諮議局聯合會協助更一面邀請開臨時會籌商辦法衆贊成吳議員霏以此事關係全省利害非特廣東全省宜力爭仍須聯合各省與之力爭蕭議員之損以爲由議長一面進謁督憲詢明情形一面由書記擬好電稿以便詢明實在後即便張往各處免致遲滯衆贊成復由各議員討論謂鹽務加價之利害尚須詳細研究即萬不得己至於加價以抵賭餉尚屬兩害相權取其輕之意然民情己不盡貼然若以加價復解歸部則是廣東之賭害未除而更增加鹽害粤民其何以堪哉况張前督奏案明明曰無論籌得何欵即以之先抵賭餉今鹽斤加價之欵而不以之抵賭餉旣非所以符奏案而廣東之賭亦將永無以禁因禁賭必藉口抵餉今日籌得鹽項抵賭之欵可解部則他日别欵亦可解部是餉無可抵之日即賭無可禁之日測部意必曰鹽課國稅也固須解部抑知賭餉之用亦係爲國家至用於地方則絶少是以國稅抵賭餉最爲正當辦法否則以地方稅抵賭餉粤人又何以須多此一重大負担耶 
[桂諮議局函辨限制客籍學生原因廣東]  
日前廣西諮議局提議限制外籍學生經廣東諮議局及自治會函電詢問旋接該局覆自治會函辨論經見前報昨該局又有覆廣東諮議局函云昨初四日覆電知蒙諒察電中未悉所懷謹再縷述我兩粤有密切之關係分形同氣唇齒相依伏願公等深悉此案眞情洞澈此中原委使粤人屏息羣謡無忘親誼原制限外籍學生議案之提起本局一般議員意思并無廣東二字介存其間實因幹部學堂收容外省學生過半數又以湖南人爲最多本局議員相思議以爲如此喧賓奪主各省學堂諒亦無此辦法且現在預備立憲籌辦自治當需材孔亟之時而外省學生卒業者悉歸外省是本省學堂終失其爲地方造才之目的并失其爲地方造才之効用是以反覆參酌外省學生或有因其父兄宦商此地不能歸本省就學者旣不能不收外省學生而又不能漫無制限故於高等警察學堂招考之前預定制限外籍學生之議案其制限法即外省學生之名額不過本省名額十分之二但名之曰制限非名之曰抵制并非名之曰拒絶更非所謂拒絶廣東學生且查廣東學生在桂林者實居少數之尤是旣非爲制限之緣起更何至以拒絶而爲制限之進步旣失兩粤一體之愛情復非議員之口吻此其說可以蠱惑見識未確之人而必不可取信於代表吾粤之諸公故本案經全體通過後外間謡諑四起致使吾粤官商旅斯地者爲之譁然開全體之大會唱抵制廣西之政策又風聞己聯名訴願於諸公但自本局議員觀之則以爲此實由吾粤人愛鄉心及吾兩粤之本来親切一日聞此謡言遂激刺其兩種之感情偶爲所惑本局議員深滋抱歉則以受此離問又不能輒以本局名義向外申辯而逆知諸公必不遽信故亦徒容以俟辯明忽承諸公馳電詰問開誠質疑並於張中丞處得讀来雷使本局有所憑藉以告無罪是本局所最感激欣幸謂非兩粤交情親摯何得如此但本局可以表明心跡者固不僅有原案可稽亦有王君廣齡可以爲證王君粤東人當此案會議之日適奉張中丞委派赴局代表意見本局議員反對官廳意見者容或有言詞過激之弊然止就官廳行政發揮而未有道及廣東隻字此事如何王君粤東人亦可居證人之地位至於其中謡言之所由起非本局所宜言亦非本局所宜計及諸公聰明亮察時局日艱外交日迫閱中外新聞各報風聲鶴唳最可驚心吾粤適爲某國處視耽耽之塲内治外交正賴兩粤戮力同心擎撑危局谷風恐懼維予與汝能無關念尚祈慱之道路佈此區區使吾粤人不惑於流言無漓乎親誼幸甚幸甚 
[兩級師範風潮再誌杭州]  
　　兩級師範監督夏震武與教員學生衝害一事學生曾聯合二百餘人兩次哭訴學務議長置之不理刻聞全省學界接准嘉湖兩府教育會通電决議齊集省垣公開大會議逐監督維持師校己到者共六府俟十一府代表到齊即行定期開會本日全堂學生繕刋警告聲討夏震武九大罪徧致紳商學軍各界以求公評省城各學堂亦於昨日在仁錢教育會開會一次如何辦法尚未揭曉或云仍須俟各府公裁議决云 
學界公啟云兩級師範學校監督夏震武對於教員濫用威權串引外人蹂躙師校人所共知無煩贅述旣爲清議所持竟至悍不知防違背部章 
 
 

Page 11

 
 
提前放假似此以私人志氣凌衊學界貽害學生大局何堪設想凡爲學界一分子均得主張公道維持教育前途同人等特準於十九日午後四時假木塲巷仁錢教育會開會集議公决辦法事關吾浙學務全局非區區爲教員嗚不平也届時務乞早臨爲盻 
夏監督牌示云近據諸生二百餘人六次上書迭請提前放假俟明春開課後補行大考等情當經本監督面達撫憲己蒙允許新舊提學使均在坐即遵撫憲面諭從權提前放假定於明年正月十六日開堂特此示知分類新聞 
政界 
[鄂省借欵充振之困難武昌]  
　　湖北今歳水災飢民有三百餘萬人之多雖經官紳竭力籌措先後己放振欵二百餘萬而冬振尚未辦畢前由調任直督陳制軍奏請開辦實官捐部議不准祇准向大清銀行借欵五十萬兩分年歸還兹楊護督以籌振局現辦工振糶三項局中存欵無幾亟應預爲籌備特遵照部議派署落高方伯與漢口大清銀行磋商借欵事宜嗣因該行按月索息六釐並限明年本利一律還清鄂省值兹災後决難依限籌還故只向該行借銀二十萬兩另向外國銀行借銀三十萬因彼可以分年攤還且利息較大清略輕也 
[鄉民立會種烟之可慮湖北]  
　　湖北棗陽縣與汴接壤民風素悍栽種罌粟爲生者頗多去歳經縣令示禁栽種後不過一紙空文奉行者甚少於是己種者大獲厚利未種者見而垂涎現在該鄉民竟結圑體設立種烟會凡向之種烟者仍舊復種故北阡南陌一望無際全係罌花並各集資製械聲言如官来干涉卽羣起抵抗鄉紳中之明白事理者出爲勸導即被毆辱故畏事者亦從中附和勢力頗稱雄厚竊恐將来必釀巨變也 
[太鎭設立巡警教練所太倉]  
　　太倉州湯直刺鎭洋縣胡大令以太鎭巡警事宜前任僅就原有巡勇挑選三十名改設是以形式未能完備現經會商紳董議定先設巡警教練所分班教練俟畢業後實方奉行其所長即以警務公會會長錢紳泰階當之教員等項各職以警務畢業生李家騏等派充計分兩班教練每班以兩個月畢業開辦經費約須錢一千二三百千暫於河工經費項下借撥常年經費由警務公會另籌業己於本月十六日開辦通禀省憲備案 
交涉 
[英領請禁關卡之需索南京]  
　　駐紥鎭江英國領事函致江督略謂英商請領鎭江子口單載運商貨往安徽所屬之毫州地方行銷最多其經過沿途關卡應照約章查騐放行不准需索勒捐乃近有敝國商人運貨經過盱眙關口該關任意需索勒捐不但有背約章且於商務前途大有窒碍請即轉咨皖撫嚴行查禁以維商務而敦睦誼 
[日人販賣福引劵之交涉杭州]  
　　日商春山在杭垣大并巷内設肆販賣福引劵遍分傳單張大其詞致一般社會趨之若鶩其流毒較各種副票爲尤甚撫憲增中丞曾嚴飭洋務局照會日領勒令停止詎該日商堅執不允並謂此次来華係奉本國政府特許爲振興蘇杭兩埠通商塲起見萬不能不設分館停止與否須俟政储命令云云洋務局亦無如彼何現聞該日商奉駐杭領事通告據云己電詢本國政府約期本月二十七日回復辦法 
[咨商法人假道運鹽辦法廣東]  
　　外務部准法使照稱西歷去年九月間龍州海關主張禁止法民船轉運鹽斤此案並非將鹽斤販入中國界内實係從越南某處運至某處假道中國請飭龍州海關仍按約放行等因外務部准此以法民船由越南地方運鹽仍赴越南地方並非在中國境内不過假道經由龍州照約不得禁阻惟恐奸民借此販私致啟洋鹽進口之弊亦不可不防因咨行粤督飭龍關監督妥議辦法與法領商定咨部核覆施行並照覆法使粤督准咨後己分行查明具覆矣 
軍界 
[欽廉道請發海精圖廣東]  
　　欽廉道郭人漳電禀袁督李提略謂欽廉邊界以及對汛地圖道署及督辦邊防各案卷内均只有陸路各界地圖無海線圖漳部下繪圖人員亦只能測繪陸圖海界沙線經緯與陸路不同如憲台與軍門處有欽廉海界精圖請賜發一份以資參考近因某國擅越我海界拿船緝私殊悖公法經漳據理力駁在案亟需海圖考証俾有把握云云 
[電禀法兵進攻提參情形廣東]  
　　郭署道人漳現據東興縣丞朱丙炎電稱頃據駐越探報本月初七初八等日提參革黨攻打福安省法兵出隊迎擊未分勝負福安省與屯南森林接壤該黨轉運軍械甚爲便捷等語當經該道分飭沿邊軍隊加意嚴防并電禀大憲察核 
[軍諮處調取志書輿圖蘇州]  
　　江督張制軍近接軍諮處咨文略謂本處現擬籌辦全國軍用道路所有沿江沿海形勢水陸路程與夫道路之險夷交通之靈滯均與作戰計劃國防計劃關係綦切亟須考察詳明以資籌辦查現在各直省精細地圖尚未一律測成相應先行咨請將所屬各府廳州縣志以及舊有輿圖迅速調取一分彚送本處事關軍備幸勿遲延云云制軍隨即錄文通飭沿江沿海各府廳州縣將各該府州縣志輿圖查明呈送核咨並飭將所轄沿江沿海形勢以及水陸程途道里險夷逐一註明以資考證 
學務 
[袁提學整頓學務之發端杭州]  
　　金華永康縣耆民朱根寳等前次具呈撫憲以劣生金寳華等藉辦學爲名變賣寺產營私招摇籲請查辦究追各情業經增中丞嚴飭學司澈底查辦在案日前該耆民等續又 
 
 

Page 12

 
 
具禀學憲臚列種種劣跡本日經袁文宗嚴札府縣切實整頓略稱提寺產閒欵創辦學堂固屬正辦若如所禀烟生劣監藉端自肥并有以兩家子姪看牧兒童裝點門面等情實爲學界之蠧本署司受命典學斯邦方將切實整頓豈容此等不合資格假公濟私之人結黨把持爲我教育前途阻碍惟查所稱陳汝鰲爲没字之碑何以能諳教授省視學豈竟一無覺察金寳華擅賣公產何以人敢受買此中究竟如何實情仰永康縣督飭勸學所確查復奪并據該縣民人等禀稱地方寺產被土豪變賣是否屬實共有幾處仰併查明具報以備飭辦學堂之用學務關係地方官考成勸學所職司輔助務應振刷精神共圖進步倘飭查之案有搪塞延宕種種積弊决不姑寛 
實業 
[創設紡紗公司湖南]  
　　武陵人張修慶現擬招集股本於常德郡城創辦紡紗火柴公司一所業己擇定西門外堤邊建造上貨下貨碼頭並擬就招股及管理銷行各章程三十條惟火柴一項刻因商會查明省城北門外湖南和豐火柴公司專利年限尚未届滿未便遽行添設其紡紗公司係爲收回利權起見並無窒礙難行之處復經呈請勸業道批准照辦由常德府出示曉諭矣 
[鎭郡物產會之結果鎭江]  
　　鎭江府牧產會自本月朔開幕以来各屬官紳商學各界到會參觀者實繁有徒兹於十九日閉會監督承瑞卿太守以此次開會皆賴紳商學各界贊助之力現擬將調查幹事等員及出品之家擇尤呈請省憲給奬以資鼓勵並定於二十日邀請各業代表赴商會開談話會商榷一切 
雜記 
[盜匪截刦航船蘇州]  
　　蘇垣閶門外南濠地方震澤航船户莊進財日前在蘇收齊信件及銀洋布疋等物並載男女搭客三人開行至尹山鎭停泊過夜交早由尹山駛篷開至三里以外之官塘河忽被盜船數搜攔住各盜均持洋鎗刀械紛紛上船將風帆繩索砍斷搜刦銀洋貨物該船户情急驚喊被盜用鎗頭打傷頭面呼嘯而去計失去洋五百元及布貨衣服等物現該船户己報由元和縣吳大令前往踏勘派差追緝所可異者該處近側素有飛划營駐紥失事時毫無覺察事後亦不顧問此中情節非局外人所可知矣 
[五天内之茶昧如何蘇州]  
　　蘇省禁烟公所第三十二次調驗官員候補知縣劉羲年青浦縣新涇司巡檢司徒汝府照磨倪德培從九吳光熙等四員己由調查科長凌寳澄等監驗五天期滿均無烟癮於廿一日出所具結送核 
[飛賊行竊府署之本領漢口]  
　　漢陽府署於十六夜爲飛賊行竊聞該賊身着紫花布短襖外套青羽綾皮背心下穿青棉褲年約三十餘歳手執尖刀背負短鎗先入簽押房竊去孤皮毯一條自鳴鐘一俯繼至帳房焚迷香搜去銀元鈔票數百元復入上房至曹太尊女公子臥室將脫下之湖縐羊皮襖一件擕去正欲飛蹤上屋爲署中僕婦更夫所聞立呼親兵護勇差役羣起圍捕該賊毫不驚惶坐於花廳瓦面收拾所竊各件包好繫諸背上一手執鎗威嚇捕者從容步行屋上而逝迨城内巡警及漢陽鎭署各兵丁趕至該賊己查無蹤跡嗣有捕役某見有人在城東某姓屋上行走亦縱身上屋追逐相距尺餘惜未携挽鈎致被逺颺是夜城内居民均被驚擾現曹允源太守己督縣比捕嚴緝並有將該叚警委撤差之說 
[官塲考語之笑柄廣東]  
　　各府州縣之牧令居官賢否距省遼逺上司耳目未盡周知例中該管道府年中將各牧令出具切實考語彚詳核辦甄别去留近聞惠潮嘉道所出某牧令考語中有勵精圖治字樣其勵字誤作厥字又欽廉道所出某牧令考語人亦穏練穏字誤作稔字其他各屬或作籠統語騎牆語者不一制府以各該管道府所具考語文字上且如此草率其他考語可想而知擬即嚴札中斥 
清談 
[留學生]  
昨報所錄留學生之今昔觀止矣盡矣蔑以加矣記者曰未也 
昔。日之某親貴留學生曾發傳單打電報盡力陲駡者也而今則向之乞八行書請王爺栽培矣 
昔。日之某侍郎。留學生曾開大會上書政府盡。力詆毁者也而今則己爲其屬員。遵堂官使。喚矣 
文苑 
[女學堂詩]  
友人口誦某方伯女學堂詩十四。韵嘲耶諷耶唐突耶刻薄耶錄以示有教育之責者 
傳聞婦學盛東。京興起支那女弟。兄初六履霜隂象見東南出日牝難鳴。鉛黄自等留污點釵弁於今要競爭。絶國語言嬌乳燕。大家講義囀春鶯教。之歌曲鸞爭舞畵以胭脂虎竟成標本室中花樣巧體操塲上柳枝。輕宫腰可似諸夷。細天足纔堪萬里行梅實改良將問鼎蓮花進步即傾城。天公電視應相笑織女星期任改名横舍各安娘子位。隂軍當備美人兵。地球漸述秋波轉天柱都將玉筍擎治外法權操女手自由婚嫁順人情虢姨騎馬羞前輩韋母稱師攫後。生成就國民四百兆中分一事是娥英 
明代野史 
[義倡傳（錄李氏秘書）]  
邵金寳故倡也。口西俠戴綸所與游綸爲京營參將以善咸寗侯下獄將坐重辟念事非朝夕可竟。去家數千里。無可庇朝夕罄囊金三十餘屬邵曰余生死不可知若其念我乎持此贍余以待命邵含泣收之爲畫策。日費以給權貴公子。驩而貿少妓傅市并富兒金展轉出綸綸庭鞫赴市邵歳罄資於權貴因得周旋椎楚弗避十餘年如一日而需綸用不缺綸卒藉其力以出。尋補建昌游擊贏金尚四千有奇悉付綸而從之任綸妻直其家来省請邵升高座命侍女强持之委身下拜令勿答報其救夫恩也。居旬而返將行語綸曰。夫難妾以疾不能爲。力而邵能代之妾當愧死矣無以謝邵　惟君念之垂涕泣而走噫金寳出於倡而能委曲以全大義武瞾朝臣所難者其妻以不能救夫難。而能念爲救者。且以結髮嫡拜下風而避去。不亦晉趙氏夫人之遺風哉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
G> 
[艾羅補腦汁]  
總發行所上海三馬路中法大藥房分發行所各埠中法大藥房分銷處各埠著名各大藥房 
[張君玉照]  
鄙人體素虚弱客邪易感乃自去年以來究心經史合同家嚴兼理家務不棄思慮過度致成遺泄之症於上月適逢友人饋贈●貴藥房自來血兩大瓶於是照法試服三日後已覺精關堅固迨至七日身軀甚爲强健飲食亦倍進矣甚矣自來血之宏功豈不偉哉較之市上所售各藥毫無實據相隔奚啻霄壤故特由局寄上小照一張以誌自來血之功用草此佈達即請五洲大藥房台電張國昌頓首十月二日金福潤信局 
[肺部大將]  
助肺呼吸香膠這是西來助肺的大將和匀呼吸的要品凡肺痿咳嗽的病不論新舊輕重一經入口立能痰化咳止當覺喉嚨滋潤口角生香如能常備非但可保一家的無咳嗽肺病的患處且可保一家人的面色紅潤身體强健這就是吃了助肺呼吸香膠的功效因吃膠人的肺健了呼吸匀了那胃口也好起來了心經旣然得了胃經的許多滋養料心臟的血液自然也多起來了若是五臟昏好這個體軀那有不肥壯的道理特勸我同胞諸君若已患肺病的這個助肺呼吸的香膠是萬萬不可不吃的此膠味美而甜氣香而清入口即化功能滋生精夜以潤喉性能化痰止咳以清肺力助肺壯而匀呼吸如老年氣喘痰塞而咳者隨時食化三四塊立能痰順氣平咳止中年傷風乾咳或濃痰厚結或咳少痰多或喉管發養頻咳不止或操勞過度以致肺痿咳嗽日吐稀痰精神自必衰耗内臟養生之精液皆變爲痰若不治愈則身體决無健壯之期每次可服二三片每日可服三四次如幼年偶感外寒而致傷風若不即愈便成鷺鷥咳嗽頻咳不止大爲可憂或痰内結致患急慢驚風此膠隨時服之一二塊能使内結之痰立化爲水往下則由大便利出往上則由喉管吐出痰去則咳自止且肺自壯而呼吸自匀若能常時備用肺病可免一家赤子可保决無痰驚之患肺體旣壯則長大自速小箱二元每打念元大箱四元每打四十元託局函購原班回件總發行所上海四馬老捕房對門五洲大藥房 
[另賣烟間生財]  
准於廿一日起在四馬路大興街口秋月樓内烟間茶館生財另賣紅木石面八仙紅木單靠大擱機大衣鏡上等紅木榻床香牛皮墊子銅錫器血牙老鎗上等廣東雕花全金裝修數十扇椐木骨牌櫈一切什物不計此佈公記啓 
[美綸洋行廣告]  
本行新到黑牛牌牛奶貴商購辦格外克己請移玉海關後面本行雜貨帳房面議可也 
[零賣烟間生財]  
准於今日在抛球塲同信昌内另賣上等榻床檯子銅盤銅板烟燈紅木盤血牙老鎗椐木骨牌燈紅木圓檯椐木擱機大衣鏡一切裝修什物不計此佈公記啓 
[（遺失棧單）]  
本號存魯鱗棧　丁唛洋貨三十四箱已出去六箱該棧單遺失經已向該行聲明即將原貨出清倘有拾得此單作爲廢紙望各行號人等切勿抵押借揭收用等情佈告長源號謹白 
[聲明滙票作廢]  
茲於十月念三金陵船抵南京被賊竊去漢口萬泰上申鄭源泰兌第廿四號十月念九期九八元五百兩已向該號説妥止兌作廢望中外各寳行號切勿收用特此登報聲明漢口金隆行謹告 
[（號房出租）]  
今有新造三間兩廂號房數宅坐落法大馬路密采里對面泰和里人和里内如合意者請移玉至法大馬路本帳房接洽可也此佈庚興洋行謹啓 
[恒茂合記啟]  
茲者法界小東門外開設恆茂洋棧招堆客貨有年已於二月爲始均歸潘姓獨做本棧地方廣闊如蒙各寳蓋賜顧棧組甚亷一切無不妥當特此登報聲明以廣招徠乙 
[（遺失派司）]  
今遺失怡和紗廠第65日號派司JMCEWO唛本紗原念五件除報過尚多八件已向新關説明作爲廢紙望各寳號切勿收用特此奉告此佈廬陽公記啓 
 
 

Page 17

 
 
   
 
 

Page 18

 
 
来件 
[直隸人民代表孫洪伊等上政府書（續）]  
夫保全中國領土各國協約所公認者也尊重中國主權亦各國協約所明言者也英日美日法日俄日諸協約其勢力足以亡我中國其效力亦足以牽掣列强使日本於此甘冒天下之不韙以强力佔我土地侵我主權不獨破壞中日之國交並破壞各國之恊約中國弱矣固莫敢誰何而各國之對於日本必不某受其侮不獨與日本所訂之協約同時解散尤必互相聯合以擯日本日本孤立無援轉陷於極困難之地位故日本上自政府下迄國民雖以隂謀詭術煽動禍機處心積慮圖亡我國而和平之假面目必不敢顯然揭破此固可斷言者或曰安奉鐵路日人旣採用自由改築之政策則以强硬之手叚攫取我各種之權利安在某不可爲也抑知安奉鐵路之改築載在光緒三十一年中日會訂之附約經我國主權者之允許者也中韓界務條約及東三省五案條約所與日本之鐵路礦產及土地上之主權在初議訂約時未經我國主權者之允許者也旣經我國主權者之允許日本有應享之權利雖期限己過效力旣失日人曲爲解釋以强力責我條約之履行尚不患其無詞然當時日本政府建自由改築之議内閣諸人開秘密會議三次猶兢兢以列强干涉爲慮在野黨領袖大隈重信輩尚倡言而反對之責其政府之失策若夫未經條約所允認而謂日人肆行無忌以强力而奪取之侵害我國之主權蔑視列國之協約日人雖驕必不敢悍然而出此此可與天下人以共信者也是則中日七月新約無論日人爲何等之要求我國堅執不允日人固無如我何也然而一著旣悞則全局皆非自七月新約成立日本對我之政策於是而一變英美俄法對我之政策亦於是而一變日人旣取得非常之權利懼招列强之忌乃謀接近俄人抵禦英美伊籐滿洲之行蓋欲實行其政策也而英美諸國實去滿洲甚逺明知我東三省士地己在日人勢力範圍之中而此次上月新約旣經中國政府之允許即非日本所强佔又不能遽責以違背協約之罪與其責難日本必無若何之結果何如取償於中國仍可暫保其均勢近觀各報所載英國國務大臣答議院質問之詞曰此中日兩國之事非英國所應干涉美國政務處近亦刋發報告謂旣經本國詢問中國政府中日新約並無屏棄美國之意如有美國及他國人民尋得中國礦產中國政府必無拒絶嗚呼英美外交之手叚靈敏己極而此後對我之方針並己昭然若揭矣利益均沾機會均等援中日新約以爲口實各即其勢力範圍之所及肆行無理之要求我政府其拒之歟違反於最惠國之前例難逃各國之責言其許之歟則二十二行省之路權礦權及士地上之主權當不待一二年并以削奪而盡不假手於武力并無待於協商各國合意一致默喻於無言卽其勢力範圍所及行使其先占之權我中國瓜分之局將從此而大定在我國雖欲自救而不得在各國雖欲自己而不能異日追原禍始則七月之中日新約豈非亡國之導綫也哉夫以平時之國際交涉儼然爲戰時之國際交涉本應爲相互的之條約而竟甘爲片面的之條約一若日人己以强暴之武力迫脅我國急於自救而無如何者然當訂約之時外務部嚴守秘密主義日人有若何之舉動通國皆不之知豈日本己有作戰之計畫耶以世界之大勢論之是固不敢出此者也抑其以强暴之手叚加諸我外交之代表者耶準諸國際法之公例對於國家之代表者加以强暴迫脅其條約當爲無効而亦未聞日本之對我外部如日韓訂約時以兵力迫脅之也嗚呼日本以空言嚇我旣視我中國如無人外務部囗囗囗囗囗亦竟以此奏請皇帝陛下結此怪異之條約其敢於欺朦我皇帝陛下實我全國人民所疾首痛心同深憤慨者也頃聞俄國政府己擬定六欵對於黑龍江庫倫蒙古伊犂新疆等處要求特别之權利而其意尤注重於西北援中日新約而首先發難者己有人矣英美德法必亦各自準備將爲意外之要求我國前途尚堪設想也耶人民等除請代奏廢約外外務部囗囗囗囗囗欺朦找皇帝而悞我國家尤應責成其挽回者也陸沈之痛己在目前椎心泣血夫復何言臨楮不勝惶悚待命之至肅此恭請鈞安直隸人民代表孫洪伊等公叩（完） 
本埠新聞 
[巡長不服記過]  
　　丁金生控四路一區週番巡長刁得林帮同沈海賢誆吞筆據田單圖賴欠欵昨經警局孫裁判傳案集訊丁供前代沈借洋五十元有寳山縣田單一紙作抵屢索不還日前乂往催討沈竟串同巡長冒充劉姓棉化掮客誘至其家騙去筆據反誣小的拆梢己蒙四路分局黄委員訊明被誣判沈限期還洋四十元飭具遵斷切結質之刁得林一昧支吾經孫裁判一再駁詰始稱二房東與沈熟悉巡長並未干涉判沈照原斷分兩期還洋刁記大過二次詎刁仍不甘服諭候禀明總辦再行核奪 
[女公子未免窘辱]  
　　女子李桂香前日與叔母李陳氏同乘轎式馬車至英租界南京路彚司洋行購買外國花邊等物悞將緞邊兩掷帶入袖籠及皮夾内被該行西人查見以其不應私取喚令二百號西捕送至總巡捕房經捕頭詢知李桂香係出使某國大臣之女公子事出無心囑令繳還價洋五元一角五分仍乘原車回去 
[錢莊滙欵之糾葛]  
　　董馥即子履前控新北門外正興莊主孫福瑞將唐宗愚滙欵洋三千二百元吞没嗣茅麓公司總經理惲紳赴農工商部控董舞弊由部批飭滬道札行法公堂傳孫質訊前日堂期孫抗不到案仍倩執事丁六笙王蘭堂投質董偕唐宗愚之弟唐某投案董供滙欵係指明交付常州茅麓公司内董子履收而該莊主孫福瑞將洋轉交寳豐莊滙常職商並未收到應請追究質之丁王二人同供是孫福瑞之代表滙洋由寳豐莊交於茅麓公司有該公司加蓋鈐記之收領單爲憑况董亦係公司内人本莊並不錯誤丁王供畢董又將唐宗愚由奉天寄来催索滙欵之信函數封呈案兩造爭辨不己聶司馬以滙欵旣己指明交付董子履收取該莊不應逕交茅麓公司以致涉訟且莊主孫福瑞屢 
 
 

Page 19

 
 
傳不到實屬藐視公堂判丁王二人押交人洋並保傳諭孫福瑞於下次堂期自行投案質訊核斷 
[差夥並不違章]  
　　住居新閘路之王阿榮前因張祿村與趙任氏在上海縣署控奪田產案牽涉由縣移廨將王傳案判令交保出外自行赴縣候質嗣因王延不到縣復由田大令移催公廨於前日派差着保交案當時差夥錢桂生往尋保人王鑒廷不見遂逕向王阿榮知照速即投縣詎王即以差夥拆梢等情投控新閳捕房派探朱阿二將錢拘押昨日解廨錢訴明前情訊之王供曾於本月十九日到縣候質因錢圖詐洋三元是以控告惟其洋尚未付給旋據新閳捕房捕頭禀稱差夥索詐與否不得而知惟此項諭單未經領事簽字該差夥不應違章往傳應請澈訊襄讞王大令諭謂着保交案及催償查理等單不須領事簽字係數十年来定章該差夥奉諭傳令被告到案並無不合王不應輙投捕房妄控拆梢判王另交妥保准邀見證到堂于禮拜五復訊差夥錢桂生交差王慶看管候訊明再核 
[開辦房捐之周折]  
　　本邑房捐委員邵司馬馥初日前飭傳城廂内上各舖地甲等諭話擬即開辦收捐嗣因各鄉地保多未傳到且收捐票式等尚未刋出是以未經開捐兹又定期今日復傳各鄉鎭地保到局諭話並以鄉間路途窵逺未便派司事隨同收捐尚須另擬辦法然後開捐云 
[紳商𤍽心教育]  
　　城内義務小學堂自甲辰開船至今己及六年先後得高等班畢業生十六人皆由義務員王君推荐至各實業界學業其有志進取之生更爲申送民立中學南洋中學高等實業學堂肄業惟校中經費奇絀歷經提學司勸學所撥欵維持今歳夏季尤周二君因事辭職經原發起人徐文彬君于前日函請各董事到堂提議堅請尤惜隂杜尚陵孫景棠周廉生徐文彬諸君擔任校中各事更添請校董數人籌助經費企圖義務教育之普及並敦促地方自治之進步云 
城内 
[糞夫肇禍]  
　　挑糞夫王子英吳阿三爭執互毆王持扁担向吳之後面枕骨猛擊一下以致皮破血流站崗巡士見己肇禍遂將行兇之王子英及受傷之吳阿三一併帶至一路巡局送縣驗明究辦 
[大閙麵店]  
　　七舖地甲夥趙龍貴昨晨在福興樓麵店遇見李文奎向索欠洋李稱所欠之洋係向地甲長春借来與爾無涉趙謂内有三元由我代還現長春又向我索討爾不見情反出言不遜是何情理遂將麵碗向李猛擲致傷頭額流血滿面旋即扭至一路巡局游巡官以李傷勢匪輕諭令送縣驗究 
[同族吵閙]  
　　魚行橋堍公利鹽店主汪受和前日被堂兄汪存新夫婦到店吵閙謂該店房屋會由受和之祖低出由伊故父贖還今須算帳受和遂將存新扭至縣署控告襄審德明府着邀親族調處 
[限期交人]  
　　姚明點將詹子忠扭至縣署控稱子忠之兄子楨曾於去年借寄母洋二百元本利無著今向子楨索討竟被子忠唆令避居法界因將子忠扭案請追訊之子忠供兄因母死己回安徽判限三天交子楨到案訊理 
[竊取筆墨]  
　　徐少亭一再闖入本縣承發房肆竊被獲由縣提訊襄讞德明府姑念所竊係筆墨等物判押改過局一月 
[比責拐匪]  
　　戴德元揚子卿騙賣戴王氏之子延不交出昨日由縣訊比判戴責五百板楊責三百板還押 
[比追欠欵]  
　　羅長清控朱學廣欠洋六百元一案昨日由縣復訊判押限十天先繳洋二百元 
[道批二則]  
　　沈兪氏禀批氏夫沈春山究因何案訊押未據具報仰上海縣核案辦理至德册二百七十號契地係一百六十一號户名嚴瑞明田單劃立早經縣局勘明禀由袁升道批印給執併即知照商人顧成章禀批案經派員查明行廨勒追據禀前情姑仰會審官寳令傳同王鼎三李鴻祥等三面核明帳目禀候核奪 
[官事]  
　　上海縣城汎王春福日前奉委至九畝地彈壓湖北過境難民六十餘人刻己出境昨日到道銷差上海縣知縣田寳榮到道禀見撫標滬軍營管帶王雲華禀請病假三天 
南市 
[保衞治安]  
　　南區長以該區境内地段綿亘店户繁多值此冬令防務尤應嚴密爰於日昨傳諭各店嗣後凡有流氓强賖硬買及乘間攫物串竊等事着即隨時報區或喚巡士帮同兜拿送區懲辦 
[控追貨價]  
　　煤炭業德泰久和蓙和仁成等店各執事同扭老北門内石皮弄煤炭店主趙鳳其至工程局控被拖欠貨價洋一百五十餘元刻己將店關閉逃避不理經陳副裁判訊明屬實判趙覓保出外限年内先還洋五十元餘限明年二月五月分期歸楚 
[情節可疑]  
　　永和公台州號客管愼失去箱内限洋五十元事後查知有同堂之藥材客孔子清於是日將洋五十元寄存裕豐衣莊情實可疑當將該洋取回細驗包封相似因即扭至工程局經陳副裁判提訊孔稱商人於十二日寄洋管於十七日失竊求鑒判押候飭探至該莊查明再訊 
[搜查小孩]  
　　新碼頭老虎灶主許阿虎近因串拐小孩被法捕房查獲昨日飭探帶至總工程局協同偵探至其家内搜查有無留匿小孩旋即帶回管押懲辦 
閘北 
[追繳彩洋]  
　　寳山路寳源彩票店學徒陳杏蓮控葉再信李晉浦吞賴彩洋一案業由三路分局巡官訊明判葉李二人各賠洋一百元嗣因葉等不願解送總局昨經孫裁判覆訊判葉拘押李交保出外赶緊理楚 
[痛責廚役]  
　　巡警總局廚役聶玉林吸取小浜内濊水煮飯經孫裁判查悉提訊判責軍棍二百下以示懲儆 
[仍難抵賴]  
　　顧良控陳大元虧欠車租洋十七角向討不服紏衆爲難等情昨經四路一區黄正巡官訊明判陳還洋十四角飭具改過結交保開釋 
[拐匿婦女]  
　　張天控同居人周隆拐匿伊妻顧氏昨由四路一區黄正巡官集訊周不承認判責手心一百下還押候辦 
[新租界]  
[花園失火]  
　　靜安寺西小沙渡地方某西人花園於前晚一句鐘失火由救火會到塲救熄止焚去廳屋一間 
[英租界]  
[蕩婦收押]  
　　蕩婦王陳氏（即王阿金）張小妹（即張王氏）串誘嘉善婦人華陸氏與人私識陳氏從中漁利洋三十元嗣又向陸氏圖詐被控己紀前報昨日由探將兩氏解至公堂訊明實情判張小妹從寛開釋王阿金押女所兩月以儆 
[成了眷屬]  
　　粤妓彭友根聽狎客梁葉池唆使奔至濟良所昨晨送廨請訊彭妓供愿隨粤人梁姓現在堂下請爲恩斷中西官即傳梁至案研訊梁供在福安公司輪船上收籌愿娶該妓惟鴇婦索取身價過鉅求恩成全王襄讞商之西官判彭妓暫留濟良所梁交保限一禮拜繳身價洋一百六十元到堂充作棲流濟艮等所經費將妓領回 
[外國女壻]  
　　意大利屬克利克西人某甲控陳李氏吵閙等情昨山捕房解廨請訊氏供女兒嫁與該西人爲妻近因營造坟墓向文告貸該西人即將婦人扭控求察判氏具安分結開釋以後不准于往吵閙如該西人果有不是之處可赴該管領事署控告 
[賣良爲娼]  
　　楊慶木控趙子生（即曹和尚）誘拐養媳徐梅姑賣於鴇婦張翠寳逼 
 
 

Page 20

 
 
令爲娼昨由捕房解廨請究楊供徐梅姑被拐後曾在寗海縣具控有案可查請爲給領訊之趙與張鴇供詞推諉判徐梅姑移送寗海縣飭傳家屬具領張鴇與趙分别押候禮拜五解案核辦 
[主人不端]  
　　崑山鄉婦張楊氏控李子卿李張氏錢福林劉錦根等串逼伊家養媳馬二寳賣娼等情昨由捕房解廨馬二寳供稱来滬幫傭由薦頭薦至李處爲大姐被李等逼娼今又轉押於人求究質之李等均供詞推賴　李等一併押候下禮拜三再行訊核 
[商界蟊賊]  
　　徐鯉庭控夏叔瑾串令店主張鳳仙欠銀逃逸昨晨由探解廨訊供不認判夏押候禮拜三訊奪 
[幸有妻兒]  
　　華插楊寳生因誣指良民搶帽經捕頭查悉即行斥革昨日解廨請究中西官以該捕知法犯法本應重辦姑念其妻兒到堂苦求從寛判押三禮拜以儆 
[原贓有著]  
　　林阿高杜阿福串竊某洋人羅卜票共值洋一百八十元昨由包探查獲解廨經中西官訊得贓存浦東爛泥渡附近某姓家判材杜一併押候移請浦東總巡吊贓到案再核 
[馬夫殘忍]  
　　馬夫李阿三將病馬駕車被捕查獲昨解公堂請究判將照會吊銷病馬充公 
[小孩迷路]  
　　迷路小孩姜雲泉由捕送廨昨日傳訊據供無錫北鬥外高橋人父名阿和近隨鄰人来滬游玩中途失散判姜孩送錫金公所妥爲安插 
[過犯又来] 　　 
　　過犯王榮泉張福奎均曾逐出租界兹復潛来由探查獲昨解公堂訊究判王押西牢九月張押兩月期滿一併逐出 
[竊洋收押]  
　　楊梅金控徐瑞林竊洋二十 
元昨由捕房將徐解廨訊明屬實判押兩月 
[如何核斷]  
　　程曹氏控曹阿毛串竊珠兜一案昨由捕房解廨復訊判曹仍交保候核 
美租界 
[殃及鄰居]  
　　前晚一時半吳淞路長安里九百七十一號門牌李姓紅帮成衣店起火延燒後鄰共燬樓房八幢事後由探將李拘入捕房經捕頭略訊數語釋出候查 
[縣令驗屍]  
　　雜貨店主張炳生之母周氏自縊身死己紀昨報前日午後由本縣田大令驗明飭張具結自行棺殮 
[因何失竊]  
　　百老匯路鼎盛米店夥姚某昨至捕房報稱前晚店中失竊現洋鈔票一千餘元請爲查緝捕頭飭探往查並無由外入内之形跡該探等當即據情禀復再核 
[事出無心]  
　　柴炳坤昨持銅洋向西華得路某雜貨店兌換被店夥李阿仁察出向調口角由捕一併拘送捕房經捕頭詢明事出無心斥釋免究 
[查明下落]  
　　沈阿富昨至捕房訴稱姪媳丁氏去年由鄉捲取衣飾逃至上海今偵知匿居美界請爲提究捕頭飭赴公堂控告 
法租界 
[糊塗受愚]  
　　朱孔揚前開福裕洋行時與買辦胡載鶴訂立合同墊銀萬兩嗣福裕閉歇外欠甚鉅朱以該買辦尚有未付銀票請廨傳訊前日胡己到案供稱商人向做匯劃生意與朱並不相識由粤人廖國良引薦至伊處爲買辦當時朱云祇須墊銀三百兩或五百兩所訂合同曾至領事公館簽字後因朱堅要購買呌貨商人阻止不聽是以有銀票二百兩未付况合同上訂明寫字間與雜項兩欵應由商人墊銀其餘不墊至合同内墊銀萬兩之說商人實在糊塗求恩成全聶司馬以胡旣受愚從寛交保出外着將常時承做買辦各情詳細補具中法文禀詞到案再行核奪 
[自取其咎]  
　　施阿狗前日至某長江輪船探望包探以其形跡可擬拘住盤詰施言語支吾遂被送人捕房解廨請訊旋有吳榮江投稱施係學徒不應至輪船内探望實屬自取其咎求恩給領判交吳領去嚴加管束 
[更易巡捕]  
　　大馬路一帶各十字路口以前派有巡捕兩名彈壓車輛行人現捕頭麥總巡以前有安南巡捕百餘名派在新租界境内當差尚屬勤奮兹特選調二十四名分作四班每班六名著於几有華捕兩名之處換一安南捕帮同巡緝不日上差 
[驅赶魚船]  
　　捕房副捕頭以小東門外黄浦灘各碼頭時有魚船停泊雜亂無章昨特諭令包探傳諭各船主以後移至小東門南首與華界接壤之處停泊不得抗違 
[通俗談（東）（吳）]  
幸而爲某欽使之女公子故中西人士皆知其誤帶入袖耳使不幸而爲苦力或尋常商業中人則雖游戲之塲或且疑之爲賊或且使擔他人失物之責任社會心理之軒輊有如是哉 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[閩浙總督松壽奏諮議局本屇會議情形摺]  
奏爲閩省諮議局遵限成立謹將本届會議情形恭摺仰祈聖鑒事竊查閩省籌辦諮議局自初選複選以至招集議員預備開會各情形業經奴才於臚陳第一二届籌備成績摺内奏報在案嗣各該議員先後晋省八月初一律到齊當查會期己近局所建築工程驟難完竣即飭籌辦處先就貢院衡鑒堂借作議塲一切應備事宜先期妥爲布置至九月初一日奴才親率司道府廳縣各官蒞局會齊各議員舉行開會禮式敬謹宣讀光緒三十三年九月十三日三十四年六月二十四日兩次上諭並演述開會祝辭申明官吏人民互相策勵共攄忠愛之意即日遵章投票選定順昌縣舉人高登鯉爲正議長閩縣舉人劉崇佑海澄縣舉人陳之麟爲副議長並以次選定常駐議員十五人次日欽奉電傳初一日上諭復經奴才欽遵行知該局敬謹繕錄懸掛議堂嗣由各議員等將議事細則及旁觀規則公同議定呈核公布即於初七日開始會議奴才謹就關繫本省一切行政事宜按照局章第二十一條擇要草具議案陸續交議各議員亦多自抒己見就本省或本地之利弊提出議案互相討論計會期以内共開議二十一次每届議期奴才或親臨會所出派藩學臬三司代理到會議塲秩序極形整肅本届係屬創始事前準備所占時日稍多特遵局章第三十二條廷長會期五日於十月十五日一律議竣閉會如式伏查諮議局之設裒集本省輿論補助行政機關實爲中國數千年未有之創舉恭繹先朝迭次諭旨曁此次開會日上諭無非冀上下一心消除障蔽共策治安其不惜再三垂誡防維流弊亦正欲約議員之心思才力納之軌則之中期於羣治進化之機有暢遂而無阻礙奴才敬體此意自開會以来時與各議員虚衷商榷相見以誠各該議員亦均曉暢事情化除意見所呈議决各案大半切實可行間有權限未甚分明及情勢窒碍之處亦經開示理由發回覆議總期彼此切劘歸於至當而後己默察此届會議雖屬椎輅初基而人民政治思想己有勃然興起之象繼今以往風氣日闢國民代表之程度日增當不難遞進遞深馴赴九年後實開國會之期限此則奴才仰承聖訓俯察輿情深爲憲政前途慶而不僅爲閩省一方幸者也除將己經裁定各議案分别施行並報告資政院外所有閩省諮議局本届會議情形理合恭摺具陳伏乞皇上聖鑒訓示謹奏宣統元年十一月十一日奉硃批該衙門知道欽此 
[護理直隸總督崔永安奏諮議局通常會始末情形摺]  
奏爲諮議局通常會始末情形恭摺具陳仰祈聖鑒事竊查順直諮議局於本年九月初一日成立召集開會選定議長副議長各員隨將議事細則旁聽規則呈明批准公布節經前督臣端方先後電奏分咨在案奴才到任以後於該局會議事宜照章認眞監察并遴派行政各員隨時到會遇有質問事件均爲詳晰答辨解釋疑難免滋誤會該局議員等亦均恪循規則秩序井然開會期限本以四十日爲率惟因開辦伊始頭緒較繁據該局呈請照章展限十日當經電達憲政編查館照准井於殿限期内按照定章互選資政院議員奴才到塲監督覆加選定其常駐議員亦經互選核定旋於十月二十日期滿閉會奴才復蒞會塲加意勸勉令各考察地方情形豫備下期會議以圖改良而促進步此次議案甫經該局議决呈報奴才當詳細核奪分别准駁期符定章弗渝權限除將選舉資政院議員及常駐議員各名册分咨查照外所有諮議局通常會始末情形謹繕摺具陳伏乞皇上聖鑒謹奏宣統元年十一月初十日奉硃批該衙門知道欽此 
小說 
[短篇小說新情史（皥）（四）]  
佛聞。言怪其語之離奇不解其故遂問。曰然則君將命我何爲乎。公爵曰余今所屬意之女。貌美而艷酷不喜余余又馬齒加長不復如昔日之專事風流。以求媚於巾幗苟得君告余妙。法俾竟余志則感君多矣。佛不得己。乃告以造訪贈物及其他少年男女求偶時所恃爲常技等語公爵曰女父約女嚴常閉之高樓。日間無得入訪者。余偶贈以物彼又輙不受將奈何。佛曰然則君當夜往訪之公爵。曰彼家於夜間必緊閉其户可若何佛至是又告以當自牖出入。謂誠得長袍一襲中藏纓梯卽可溯牆而上且。亦不患女之不從矣公爵佯示得計曰。願君假我長袍則吾事可成矣言訖卽力袪佛衣衣下纓梯現并得一書將。以贈雪微亞者公爵剖視之盡。得其隱。則大怒嚴斥佛無義負恩即下逐客之令佛自知無可復辯未及與雪别而。行 
且說麗亞自送柏别後日悶悶不。樂每當睡餘吟罷漫步庭前思欲得所携手同行者而不可得。積鬱久之遂定意離費陸納而往米倫以冀得見柏。洛斯又仿焭焭弱女究不利於逺行乃與其婢羅珊。皆易作男子裝旣至米倫即萬居一旅館中與其老主人共語意欲藉探柏之音耗老者見其相貌英俊的是風雅少年亦極樂與。共語繼見麗亞面有憂。色言際又多歎詞知其必有不得己事一時却又未便動問惟殷勤邀麗亞往聽樂云有某少年將盡獻其技以求歡於其情人前。者麗亞欣然同。往以爲此行。或可得見柏洛斯亦未可知蓋麗亞之所以面有憂色。　　　　　　　　　　　　　　　　　　　　　　者實念己之若是出行。究未知合柏之心意與否覺柏之。悅己原以己有大家風範非苟且求人者比今乃區區歳月不可忍竟率爾作千里長行。萬一因此而拂柏意則悔將何及思念至。此故語時輙嗟歎不知所措。也 
麗亞隨老者。行有頃入一大厦陳設精。美樂器齊列見所謂某少年者蓋 
 
 

Page 27

 
 
即其夫柏洛斯欲矜其技於雪微亞之前。且語意纒綿私情繾。綣無非欲博雪之歡心。又見雪倚窗與柏語責其孤負聘妻侮衊良友。言訖即不顧而。去蓋雪之爲。人首重名節俾倫丁。雖被逐尚戚戚不忘也 
國外新聞 
[駐韓統監大臣定期囘國]  
　　十九日東京電云駐韓統監大臣曾祿子爵擬於二十二日由漢城啟程前往東京據漢城電稱該大臣之回國與日韓合併問題殊有關係云 
[一九零九年日本貿易報告]  
　　十九日東京電云一千九百零九年日本出口貨品共值日洋四百十二兆十四萬五千圓入口貨品共值日洋三百九十二兆六十四萬六千圓 
[英國冬季入稅總數]  
　　二十日倫敦電云據財政部報告一千九百零九年冬季人稅總數共英金三十二兆八十七萬九千六百七十五磅較上年同時少入英金三萬六千七百零二磅多因國產稅减色之故 
[罷工官員受罰]  
　　十九日倫敦電云據雪梨路透訪事電稱有官員及各圑體代表十三名因礦丁罷工一案牽涉被控判定各罰英金一百磅否則監禁充當苦工兩月 
[法國改訂稅則]  
　　十九日倫敦電云法國議院己將改良稅則批准定期西二月三號實行商務部大臣克吕璧君宣稱新稅則非專注重於保護貿易主義故與法國商業將大有裨益云 
[俄國大增陸軍經費]  
　　二十日倫敦電云俄國國會己准籌欵英金十一兆磅以充整頓陸軍經費據議院報告員宣稱現陸軍經費急需英金一兆磅一千九百十一年需英金一兆磅次年再需英金一兆磅所擬變革一切無非圖增陸軍之勢力云 
[英國海軍尚有缺點]  
　　十九日倫敦電云裴萊斯福君在格里姆斯培演說謂擬於廣衆之前直問首相愛斯奎士英政府屢接海軍高等士官上書指陳目下海軍之缺點是否實有其事 
[英國政黨近事彚誌]  
　　十九日倫敦電云急進黨近謂聯合黨有徵取食物稅之意兹據貝斯福君答稱食物稅己經徵取又謂此届財政改革於工黨供稅並無所增惟增於職員耳二十日倫敦電云財政大臣喬治君在昆斯化爾聲言英國土地所以供農民之生活非所以供雉鳬之孳息今日己爲宣倡此言之時機云十九日倫敦電云張伯倫君日昨三次致函聯合黨候選議員急進黨各報載稱張伯倫君現欲以紅十字而拒利刃今其人殊不足恃終晨報載稱此次政界風潮全由張伯倫君擔其責任此實張君一生最大之失著云 
[德國水災]  
　　十九日柏靈電云德國勃納末海文地方潮水汜濫爲患甚巨 
[土國更調内閣總理]  
　　十九日柏靈電云土爾其内閣總理大臣己由海基培君接任 
G>上海大隆藥房秘製參茸芝朮海狗腎壯陽種子延壽丹方眞料足神效萬分故遠近試驗鳴謝之保證書案盈尺許足見功力之大有口皆碑 
[真人參鹿茸靈芝野朮海狗腎延壽丸大補氣體壯陽種子奇騐無比骨煖腎固精神效莫敵]  
本藥有獨得化學經驗良方不惜工本重用海狗腎大枝人參血片鹿茸黄山野朮天生靈芝爲君佐以各種滋補妙品熬膏去渣取其精液爲丸故藥少勝多丸小力大專治陽痿不舉精衰無子見色即洩未交告流夢遺滑精耳鳴目花四肢無力面並肌瘦諸虚百損五勞七傷等症無不其效如神最奇者久患萎陽之人一服此丸能立轉弱爲强精神頓加百倍元陽壯健耐久不倦眞有出神入化之妙延壽廣嗣之功妙在藥性潤而不滯滋而不膩連服一月百病不生精體充滿冬天手足不冷夏日身體不熱故當服補命門安五臟壯筋骨益氣血烏鬚黑髮轉老還童屢試屢驗百發百中眞水火旣濟之良方却病延年種子之秘寳也每瓶雙料二元每打十一瓶念元單料减半如用變料取效更速另有參茸芝朮海狗腎壯陽種子延壽酒大瓶四元小瓶二元功同丸而尤速如丸酒並用最妙外貼煖腎壯陽種子膏取效更加神妙每對二元四角可貼三十百病六天不侵步履如飛寄售處○天津大獅子胡同公益仁北京前門外煤市街大李紗帽胡同聚大昌上海四馬路望平街大醫藥房啓 
[華德大藥房股份有限公司催劃股銀廣告]  
啓者本公司創辦宗旨招股廣告已登錄前報經蒙各界實業諸君信孚贊成踴躍入股本公司同人不勝感敬但前者聲明報紙並簡章明晰如股集一半後即行報告開辦現已蒙發起名得贊成並調查各界諸君附股已集有二萬五千之多爲此謹告認定各股東尚祈經蒙認定股數之股銀限即月底前劃交南市信成銀行或交集益里信大莊掣取收條至公司換給股單俾單早日開辦乞鑒諒之尚餘之股照數隨招額滿截止再告環球未經認定實業諸翁有志入股者早决爲盻遲恐額齊不及附入也專此一併謹告認定各股東公鑒未認各諸君注意函索簡章原班寄奉上海棋盤街泗涇路口六十二號華德大藥房同人謹啓 
此酒馳名中外壯陽種子敢稱第一舖分設上海二馬路中市西鼎新里石庫門内交易○近有假冒改換名目購者細察眞僞 
[京都天寳齋扶陽種子衍慶酒此酒有陰陽相生之妙水火旣濟之功]  
此酒有奪天地造化之功本齋獨得之秘方内有親自採辦眞正大山人參關東鹿茸海狗腎並各種滋腎極品上藥製成藥性平和不燥不熱老幼咸宜四時可服專治男子陽痿不舉精流不固或精薄無子未交精先洩或泄而不射諸虚百損五勞七傷夢潰滑精腰酸骨軟四肢疼痛無力一切等症雖白髮老翁以及少年體弱之人將酒日飲一杯弱者當可轉强老者賽如幼年久戰不倦且身體强健之人將酒常服補命門煖丹田開胃健脾舒筋活絡培元固本養精補血烏鬚黑髮反老還童却病延年多子多壽壯陽種子固十分靈驗敢稱第一並非是誇口矣每瓶大洋四元中瓶二元如購十瓶照市九扣遠埠寄購另用洋鐵套瓶千里可寄免致破碎之虞○另有第一靈驗參茸海狗腎扶陽種子衍慶丸雙料每料念兩洋三十六元每兩二元單料减半○另有壯陽煖腎種子膏每張一元功效同上不折不扣○另有調經必孕丸每料十六兩洋八元○遠埠購者託郵政局最妥信局則不可靠 
[集益保商票頭彩四十萬元廣告]  
本公司因困於財政會票蒙道憲批准頃設彩票一次額定六萬張每張售洋十六元得彩之鉅爲從來所未有且係實産着彩之後頓成鉅富並可即日收租永遠執守爲此各外埠一律暢銷現存票無多開彩在卽滬上諸公見聞較近切弗坐悞機緣爲捷足得此鉅彩後悔何及倘謂此言不謬速向南市各票店樂購爲幸 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
