# 1884 - 112 - 4903965

 

Page 1

 
 
[點石齋各書籍出售價目]  
　　點石齋石印各書均在上海三馬路大禮拜堂南首申報舘間壁申昌書畵室出售今將每種價目列左 
　　康　熙　字　典　　　　華英說部撮要四角　英字入門一角五　華英尺牘實價洋二角五　百孝圖每部價洋三角　綢面明狀元圖考一角五直行康熙字典六本一部　前後漢書四元五角　南巡盛典四元五　水流雲在軒試帖洋三角　帝鑑圖說實價洋六角　薛氏鐘鼎欵識連板一元每價洋三元　　　　　　史記實洋二元五角　耕織圖實洋五角　竹紙晚笑堂畵傳二角八　子史精華實價洋二元　寄售四書味根録一元半每部四本實洋一元八角　臨文便覽三角五分　華英字典洋五角　國朝詩别裁洋一元六角　淵鑑類函價洋十一元　刼火紀焚實價洋一角五又　每部一本一元六角　廣陵名勝一角五分　聖諭像解洋五角　毓秀堂畵傳實價洋一元　篆文四書價洋七角五　思痛紀每部實價洋二角又　每部二本一元七角　三國志演義二元四　簡明目録七角五　於越先賢圖傳二角五分　泛槎圖實價洋一元正　佩文韻府價十四元四角外國裝訂每部一元八角　五經體註三套十六　廣治平略洋五角　鴻雪因緣六本紅木夾板　夢迹圖價洋三角五分　小題文藪每部價洋四元大號外國訂一本洋三元　本實價洋二元六角　汗簡實洋二角五　實價洋一元一角正　　　紉齋畵賸實價洋六角　加紅木夾板實價洋二角大號中國裝訂二元五角　縮本字彚二角五分　詩畵舫洋六角五　華英文字合璧二角五分　牧牛圖實價洋信分正　四書典制類聯綢套四本華文譯英文字典洋八角　綢面攷正字彚三角　紅樓萝圖詠八角　黑蠻風土記洋二角五分　叢畵每部連夾板一元　洋七角 
[奉送東京地圖] [  申報舘主人啓]  
　　法人用兵越南注意專在東京現在斬次深入内地其中山川村落一切地名往往苦於未能詳知而西人所稱又與越南土音各别識者憾焉夫熟悉地理是爲用兵第一要着尤爲中國此時用兵之第一要着故本館各處搜求不殫心力兹於西友處得有東京全國一幅係親至該處躬歴而手繪者其中城鄉道路莫不瞭如指掌不特於軍事大有裨益卽談越事者亦可披圖指證歴歴如在目前現特譯成華文詳加校勘用石印照相法以外國潔白紙張印就頗極精工定於月之初五日隨報附送不取分文並有測量道里之尺地方相距遠近不難量度而知也至於越南全境輿圖則本館早經分送諒家青睞矣肅此預告藉候時安惟照不備 
[論法兵船至旅順口] [  誅心子來稿]  
　　昨日貴舘派在天津之訪事友人專發電音言法國水師提督孤拔已率兵船六艘行抵旅順口貴館譯登在報夫乃恍然於法人之意見而顯然於兵端之開自法人焉法船之來前者曾聞有人見於厦門海面者二艘孤拔在焉復有三艘則在上海計其程途當未能遽爾到北但貴館旣接有電報則姑就其事而論之夫法人攻越之初以爲與中國不相干涉至曾襲侯問之法國外務大臣該大臣猶以爲不與中國相干迨至中朝宣言謂法人若攻北寗則是法人明與中國開釁當卽擊勿遲而法人仍復悍然不顧攻奪北寍進逼洪化彼之所爲則直目中全無中國而任意逞志恣所欲爲乃今者忽改轍東之竟以兵船直入中原進薄旅順旅順爲東三省要口距津不遠似此舉動意將何爲越南之戰信道途遥隔傅說紛如然觀於徐唐兩撫之俱獲嚴譴則可見失地之信必非子虚顧法人之意則本欲聚華兵於北寗而殲之也今北寗雖失而華兵初無所傷法人辦理越南東京之事尙未能一舉而定而越南地處炎熇法兵曠日持久時届夏令必有疾病死亡法人於此實有進退兩難之勢於是舍越南而之中國肆其侵擾以爲要挾恫喝之地此其無賴之尤固天下所共見萬國所共知有無從曲恕者已而其最可笑者明明自爲戎首開隙中朝而猶欲曲避戎首之名故前日本舘所録本埠西人之傳言謂法人聞中朝樞部大臣驟有更調不禁有所躊躇飾言法國注意原在東京雅不欲與中國相見以甲胃中朝新用諸臣多有主戰之意故不免更費踟蹰一云此皆法人狡獪之談賓則不過欲自避戎首之名而已而今則兵船連檣而至已過烟台而抵旅順其將何說之辭哉以爲法艦此來但欲與中國議越事而别無他意乎夫欲與中國議越事則一介之使亦可從長計較斟酌盡善何必遽以兵船偕來如以爲前者曾遣寳海來華迄無成議故今此不得不以兵來抑亦思一人言之而迄無成議者其故何歟以兩情之不能相洽故耳兩情苟能相洽則雖一介之使亦可議有成說苟兩不相下雖以兵艘來亦未必遂有成議法人之意其爲有心恫喝無疑夫以恐無成議之故而遽以兵艦相要挾無論中國之受其恫喝遂其要求與否而兵端之開則實始自法人矣中國與法人議越事第令曾襲侯就近詢問而已卽寳海之來中朝亦惟令李傅相來滬與論而已初未聞有一兵一艦派至法國也卽曰北寗有華兵戌守而北寗爲滇邊門户理應駐兵防守且越南究係中國藩服不能悉聽法人之蹂躪以華兵而駐守中國屬地非法人所能藉口也縱法人强詞奪理以此藉口而華兵究祗在越南境内非法人境内也而旅順口則去津沽不遠其地明明爲中國之境矣法人乃遽以兵船到此此而猶有可以自解乎法人用兵於越糜餉已巨國人多有怨辭不得已乃欲爲失之東隅收之桑榆之計思取償於中國然欲取償於人亦必當有說以處此今法人無禮無義無端而加兵於越南無端而開隙於中國今又無端而加兵於中國爲法之與國而與之商通訂約者不亦難乎中國向以大度爲懷不欲遽失柔遠之義故忍而不發以靜待動不肯輕啓兵端若相逼不已則王赫斯怒大興撻伐之師法人之强又豈可終恃耶法人謂中朝近來樞部大臣悉行更調以是爲有主戰之意而不知横逆之來有加無已則卽使各大臣一無更調亦必有勃然而不能已者矣若法人而肯以情理自裁果不欲開罪於中國則卽新用諸臣亦必顧籌全局仍可易兵戈而玉帛正不得以更調大臣之一端而遂謂得以窺中朝之意旨也目下法船旣至津防嚴密或戰或和秉鈞諸人自有權衡在抱余但因法兵船之深入而顯揭其隠俾天下萬國皆知兵端之開自法人也於是乎書 
[本舘接奉電音]  
　　昨由通州電局專發電音到本舘有四月初一日上諭一道謹敬譯登○四月初一日奉上諭巡視東城御史隆恩等奏遵保獲盜出力之司坊官一摺看吏部議奏欽此 
[洪化失守續聞]  
　　上月二十二日西貢法字報云洪化一城有黑旗四千駐守另有廣西兵協助本足與法軍决一死戰也乃十六日上午十點鐘被法人用開花砲遥擊其城並無一人出戰至下午四點鐘遂將洪化攻破法國將 
 
 

Page 2

 
 
軍布理利偵知黑旗渡黑河而去帶兵追之遥見城中火起卽命回軍現仍擬遣兵分途追襲黑旂云按此法字報所言不無張大其詞之處閱者會其意焉可耳 
[海防郵報]  
　　循環報載上月二十四日下午蘇芝輪船由海防抵港並無緊要信息遞到惟稱洪化己被法軍所得當入城時見一片荒凉儼如無人之境祗有越人數名在砲臺或坐或臥若並不知有爭戰之事法軍覩此情形縱火燒燬其城並將砲臺拆毁附城各村落亦同付一炬以免爲黑旂所算探聞提督劉永福已渡黑河駐紥於東京沲南寗邊地方矣法人擬於將軍布理利所部之兵分撥一隊前往寗邊以偵探黑旗消息將於日間從河内起程矣按寗邊距洪化頗遠法人旣略定東京全境故欲乘勝以探黑旗所往也聞柳溪及高賓等處尙有華兵駐守云 
[教人被戮]  
　　西貢法字報謂聞有法國傳教人及東京人之進天主教者共三十名慘被黑旗所戮並將是處教堂付諸一炬神甫夏路蔑幾及於難幸藏匿樹林間得以逃脫惟迄今仍未知其下落云 
[甬東火警]  
　　昨接甬東訪事人專發電信來舘云本月初二日下午二點半鐘時甬東大河橋石作失火一時烟燄迷漫人聲鼎沸幸在日間人手衆多易於撲滅祗焚去小屋四五間按該處係熱閙之區祝融氏遽爾返駕誠市廛之幸也 
[析津郵音]  
　　津門來信云李傅相以朝廷雖力圖振頓而法越軍事尙未能驟臻得手焦慮之餘彌形激奮傅聞上月間已拜摺陳請出關督師有誓拚犬馬餘生滅此豕狼醜類庶幾鞠躬盡瘁藉報君恩等語此信得之津沽官塲有能傳誦者爲之巴舞眉飛云 
[駐節海瓀]  
　　左侯相自交卸督篆後仍居督署料理經手未完事件此已列報昨接金陵友來信謂侯相因法事日急在在需防雖乞假養疴仍不忍恝然舍去聞擬於日内赴白泖沙海口駐紥以杜窺伺力疾從公不避艱險此眞無愧相臣也 
[蘇省換季]  
　　初二日蘇撫轅牌示云本部院定於四月初十日換戴凉帽仰闔屬文武員弁一體遵照特示 
[潯陽官報]  
　　九江府屬之彭澤縣奉藩憲牌飭彭明府輯五署理已擇於三月二十五日接印視事羅明府卽于是日交卸回省二套口厘局現奉藩憲札委候補縣王伯元明府接辦 
[兵輪赴防]  
　　昨接營口來信知湄雲兵輪船已於上月念四日午後由旅順口駛赴營口駐防云 
[法艦又來]  
　　昨午十二點半鐘法國兵船縳爾德駛行來滬泊在法租界辦面該船有一千三百墩之大計此時法兵船之泊在上海者連前共有三艘云 
[輪船遲到]  
　　法公司輪船名阿華於上月二十八日早十二點鐘由香港駛行來滬行至中途輪葉忽壞只得扯篷候風而行直至昨晚七點鐘時始行到滬云 
[人財兩失]  
　　距金陵八九十里與句容相接之處有小湖焉上承高醇定浦下接丹陽太湖實帆檣之孔道非荒汀冷港可比居人時聞湖中有鎗火聲然以事不干己姑置之湖之南半里許有郭某者崇明人初以耕湖濵漲灘爲業黄收金粟紅摘玉蘆暇或結網捕魚雜長頸瓠肢牙薑相與担貨於市日獲其利家遂康自以三十許人娶婦頗少艾力能舉孟光之杵然青荷中婦鏡黃竹女兒箱尙塤顧影翩翩不似農家塵俗物也一日忽與孔武督力之某甲相遇於市自稱亦崇明人彼此叙鄉誼醒飲食聞郭有錢鎛之役願爲傭郭貪其直廉引與俱歸呼之曰弟卽　下而嫂其妻次日甲横行隴畝郭一一指示之甲果戴星出入辛苦異於常傭郭轉恨得甲晚久之郭并瞻杏望　視昏戒旦悉諉諸甲己則昕夕於市逐魚鹽權子母思以什一起家市上有黠者爲之主郭深信之舍其家或數日不歸或數日一歸歸亦匆匆不暇問家計視家如傳舍不知甲自操家政早已移居於内鼾睡乃兄之榻不啻食其肉而寢其皮矣一日郭忽乘墓歸不爲備見妻與甲有皇遽狀心疑之徐察婦婦力諱然心終不釋婦恐其下逐客令也因謂甲曰子速去毋令彼牢籠我也蓋婦諗知甲爲緑林之豪有巢穴以避禍而隠于傭事已解故令其速謀瓦全毋爲鏡破兩人之相期曰首者非一日矣至是甲僞以索貲與郭口角且數郭妻而痛駡之恨恨出門郭果不疑其妻待之如初妻又勸郭貸租于人厚其值三年不取息可免置傭工者又勸郭將肆甲所入藏之内府不以太阿倒持于人又勸郭就家中宿自持門户郭見其計殊切實頗自喜越兩月甲忽摇扁舟泊湖側湖上人多語以似曾相識者甲亦以故燕歸來自認天將晚直詣郭宅伏牖下見郭據中庭方食卽繞至爨下與郭妻語所以妻且驚且慰舉按置郭前笑謂曰今日方得爲梁鴻妻矣夜旣半甲率六七人破門入縳郭反接於柱以絮塞其口搬物旣盡始負其妻而出且謂曰不勞君送急解纜矣天旣明隣人始來相視盖盜以一人遍號於左右禁其出救故隣佑無一人敢啓扉者郭得釋顧家中别無一長物放聲大哭自恨依然一耕灘窮漢也聞此案因無主名又需費用故並未報緝云 
[會舘述聞]  
　　金陵兩廣會館在八府塘相傳爲叚大夫故宅旁有邀貴井實南朝之冠葢里也舘初建時形家言其體大物博又在山明水秀之間當爲開府建牙者所駐先是謝觀察就平地鳩工庀材身任艱鉅不數月而粉墻丹堊動光彩珊瑚玉樹交枝柯矣現在内外種樹數百株門前石砌月台一座方廣數十丈功未成觀察已奉委木厘局總辦論者無不爲輪奠賀而觀察之得差特其先聲也 
[司馬公旋]  
　　松海防分府劉司馬上月廿八日因公赴寳山縣署兹於前日午後回滬矣 
[賽馬届期]  
　　今日係寓滬西商賽馬之第一日當此天氣晴和想個中人定必興高采烈也 
[艇船下水]  
　　虹口梅家巷地方新造之艇船四隻現已陸續工竣昨日有一艘業已下水今日復有兩艘下水尙有一艘諒日内亦可下水矣 
[徒犯過堂]  
　　前月由太倉州解到傷斃小竊之擬徒人犯王和尙一名寄上海縣獄前日解蘇松太道署過堂經邵觀察研詰據王和尙供認今年二十八歲係昭文縣人耕田度日父在母亡父名世良今年七十歲事緣去年十月間不記時日有小竊撬門進内偷去父親身盖衣服驚覺呌喊因卽起身掩捕黑暗之中見賊遠逃當卽追至近處周家橋地方攔住伊又拒敵故我用拳打伊三下伊將我推倒逃去待我起身再追誠恐受虧因在橋邊車棚上拆下木桿一根追打用力太猛打傷其脊骨手脚等處該賊傷重跌倒滚地亂罵適有隣人郁士榮持燈跟尋到來小的一時氣忿卽將燈火燒其褲子本欲送縣繼因其哀求放去至翌晨據聞近處東鄉耿士達車棚内有帶傷死尸一口經地保禀官相騐旋有屍兄葛阿鳳投到稱死者係伊弟名葛阿龍指定是我打死小的實是誤傷伏求寛宥邵觀察得供卽飭原差帶回由縣定罪云 
[失表轇轕]  
　　昨據吉星公棧扭送奉化人周某到法捕房據稱周於早上到該棧尋陳姓友人棧夥答以棧中並無陳客周某忽稱欲大遺卽將長褂等卸在帳房待穿衣時卽稱失去時辰表一只欲棧夥賠償是以鳴捕法捕頭研問之下謂周某行蹤同測而周則稱叔父在台灣爲叅將今奉父命回家掃墓道出申江寓在英租界老新衙門後面醫士嚴子莊處法捕頭卽飭法包探孫寳生帶周前往查問據嚴稱果有是人下 
 
 

Page 3

 
 
榻其家惟中有失表情事姑着交保 
[訴詞不實]  
　　唐慶山投上海縣訴稱孫女阿寳於上年不見今在四馬路王錫舟家爲妓查被妓女陸秀卿拐賣我當將阿寳指交與該處地保馮昌求請提究黎邑尊准卽飭差備文請英公廨派差恊提並着該地保馮昌領行交出阿寳然該地保當時並未有阿寳指交及照門牌號頭挨查乃係雙鳳堂與周墨卿家並非王錫舟與陸秀卿家祗得據情禀復英公廨移復縣署唐又以賄串等詞續控黎邑尊飭差先傳該地保與唐質訊前晚經將明府訊問唐慶小供訴前因明府詰地保馮昌供稱並無其事唐並無將孫女指交且查得唐卽前充縣差之唐吉因屢次唆訟揑串誣詐經葉前憲查明並被告發因此斥革有案可稽唐現在並無子媳何來孫女顯見妄告明府問唐指交之時可有見証唐答稱有沈永奎可証地保稱沈永奎卽混名爛污永奎係與唐通同一氣者明府謂唐曰爾一面之詞情節支離實難馮信着卽具結如日後果有阿寳尋見確在何處須將實在情由再行控告查明核奪至該地保據稱唐並無將阿寳指交雖似可信但前提之王錫舟等何不卽行交案咎亦難辭着笞責八十板 
[邑尊騐屍]  
　　昨報傷斃小工一節兹悉前日屍見徐錦榮屍母舅徐聖榮聞信來滬卽邀三圖地保瞿顧生報縣請騐昨日午後三點鐘時黎邑禁帶同刑仵人役赴虹口屍塲相騐先蠶地保禀稱前日徐錦榮報稱伊弟徐奎寗充當掃街小工實被不相識之西人踢傷致斃邀身報請相騐餘不知情旋據屍兄徐錦榮屍母舅徐奎榮供小的俱住江灣務農爲業家有老母並姪女姪兒均未來滬因前日有人傳說胞弟徐奎寍被西人踢斃故敢邀保呈求騐明核辦徐聖榮供亦相同當據仵作喝報屍身遍體色青十指甲黑色上下並無傷痕委係痧發身死無疑屍兄呼寃黎邑尊卽訊其是何西人踢斃答稱不知邑尊復鄒座親騐並令屍兄指出何處受傷致死屍兄亦不能答當塲收殮發封並訊徐錦榮等屍棺願領與否答稱願領騐畢卽將屍親徐錦榮徐聖榮帶入縣署飭具領結 
[提妓候訊]  
　　英租界東棋盤街福仙堂妓女秀英年約二十許本山西人墮落烟花意常鬱鬱誓欲從良被鴇所阻遂遣抱投英會審公廨呈請提鴇及已到案判斷黃太守准詞飭差立卽提到太守命暫發官媒俟該鴇投質訊斷 
[覆訊欠項詳述]  
　　覆訊欠項一案大略是列昨報合再補述其詳黃太守與翟副領事升堂時原告訟師先將范德盛保陳廕堂爲老沙遜洋行買辦之保單呈閱并稱保單上係載明買辦設有虧空等項一切不合事宜向保人理直是問等字樣今該買辦旣有虧銀且有僞票搪塞情事理應向保是問盖理直是問之語卽應向保賠償被告訟師曰保單雖載理直是問字樣盖不過帮同理直而已無賠償之語且載倘遇倒帳情事各安天命與保人無涉現在買辦雖己虧銀應向保人是問然此虧銀實因認賠倒帳所致應與保人無干至買辦認償倒帳係因貪圖永遠在行爲買辦之故設彼另換買辦則陳買辦拔賠據上載明洋東還伊已賠之銀原據現在可証况前年洋東軋斌因欲換買辦曾邀得順和豐等土行相勸給陳買辦十年坐俸銀一萬五千兩陳買辦欲現銀遂作罷論仍爲買辦証人俱在且各土行咸知此事亦均齊集肯作見証太守與翟君謂保單上旣有理直是問字樣保人應得認償太守將康熙字典翻閱解釋交與被告訟師之通事觀看轉告訟師太守又謂陳買辦於同治七年分認償倒帳銀一萬二千五百兩按年拔賠立有拔據與洋東拔清後據已還陳雖載設換新買辦應歸還己賠之銀然此據係陳自寫難以爲憑隨問陳洋東另有西字據交爾否陳答稱並無另有西字據然我交拔據與洋東時確言明緣由據存洋東處有五載光景然後賠清發還我者何謂不足憑耶原告訟師又稱當時並無拔據載明換買辦還銀之語更無換買辦央人勸給坐俸之言况范德盛立保單在同治七年秋閒認賠蕪湖有成土行倒帳係在春間保人知有此項賠欵而後立保單者盖陳買辦於同治四年分在行爲副買辦至七年分推升正買辦央范作保况有成倒帳應得前買辦認償因前買辦無力賠銀陳欲做正買辦情願賠銀而推升者且查得立保單時陳祗虧銀百兩故不與較邇來積虧甚鉅且有許多弊竇致將其停歇着保賠銀試問陳思永遠爲買辦或誑騙東家銀兩侵吞銀兩均可任其胡行而不停其生理乎陳買辦又稱老買辦係有錢之人如何無力賠償倒帳並無此事至老買辦實自行告退我升正買辦在先賠有成銀在後范德盛又稱陳在行爲買辦係我父親作保後因父亡洋東欲換保單照原單而寫且我保時知陳墊賠款將來設停生理尙有銀兩可收是以照保原告訟師又稱現在之東家係母在斯至光緒六年至八年分之東家軋斌今亦投質至軋斌以陳買辦吃烟貪懶故欲辭之然陳買辦邀得順和豐等土行前來相勸洋東仍用陳爲買辦否則各土行齊心不與沙遜交易情同把持無奈允從並無許給坐俸之語被告訟師又稱得順和豐兩土行之人現在請訊姚天有供潮州人在得順土行爲買辦故時在洋行出入當年老沙遜洋東邀我去勸陳買辦得坐俸十年銀一萬五千兩因陳買辦要現銀故未成議盖洋東之肯給陳坐俸寔因前有賠項之故許阿水供在松順土行爲夥向在洋行出入故時到沙遜至勸給坐俸之言非惟我有所聞各土行三十餘家均有所聞姚庭照係和豐土行夥供與得順行夥同原告訟師囑軋斌供明並無商給坐俸各節現在之新東家軋斌供陳買辦所賠之銀係分當認賠者且去年十月間曾與陳買辦議立十四條章程之合同西文一紙各執載明各條章程設有倒帳應賠及一切事宜莫不詳載交陳之後有十餘天陳始畫押復歸於我交存領事署况保人亦知旣有歸還賠銀之語在先何故卽肯允從而畫押耶中西文之合同呈閱大寫洋人某供我在沙遜爲買辦已有十年東家屢換我確未聞有換買辦卽還賠銀之言更無給坐俸之語太守問陳爲買辦已有多年何故去年始立合同原告訟師稱去歲因市面不好洋行買辦倒帳累及洋東者甚多故與陳商如欲做買辦務須依合同遵此十四條章程再令知照保人况保人曾到過沙遜軋斌見陳將此合同交與保人閱看惟不知其說何言語嗣卽畫押旣有停生意還銀之語不應允爲畫押并稱諸洋行用買辦均有保人立保單設照陳買辦范保人之情形則保人亦毋須用矣且干大概市面殊無體統太守問陳洋東給合同稿與爾時爾應看明且洋東言爾取稿十餘天後始畫押然否陳答稱給稿與我確看明隔三日畫押是實惟保人則不知後來洋東令我知照保人再換保留保人不允范又供與同太守謂旣有前項事宜爾不應在此合同畫押陳答稱合同係去年十月間所立迄今並無倒帳至認賠倒帳係未立合同前之事太守謂然則前有換買辦應還已賠之銀等語後立合同載明設有不合情事可卽隨時停歇等條並未敘應還前項字樣何也陳答稱立此合同係我做買辦之各條章程與保人無干今則控及保人總之保人應賠虧空現我虧空之銀因賠倒帳所致保單上載明倒帳各安天命與保人無干我之認賠實緣言明換買辦可以歸還之故原告訟師又稱軋斌欲停陳買辦時該土行等前來相勸或者該土行中人言及勸洋東給陳坐俸之語爲此我已問過軋斌則稱事隔已久卽有此言洋東亦不肯允從至陳買辦做十餘年倘祇因吃烟患病　過停歇尙可念賓主之誼商給坐俸今該買辦侵吞銀兩被洋東查出且有僞票搪塞已犯大過不能商給坐俸應請着保照追被告訟師又稱陳買辦與范保人及各土行之見証供詞確鑿毫無飾詞原告雖亦有見証然供詞多浮而不實雖新東母在斯前東軋斌與大寫洋人均不承認有還賠欵給坐俸之言然認賠有成倒帳銀兩之　均厞此二東經手尙有東人本習斯現不在滬使木習斯在决不致抵賴前言原告訟師又稱陳買辦旣稱換買辦有還賠銀之語前欲停歇時何不直言索還已賠之銀如何反給陳坐俸被告訟師又稱請問軋斌究竟陳買辦所賠之銀是否賠償有成倒帳或係前買辦應賠之銀翟君隨問軋斌答稱前 
 
 

Page 4

 
 
東言銀應老買辦賠償陳欲接做正買辦自願代償我亦不知其細被告訟師又稱陳買辦非祗賠有成之欵後有賠銀五千一百餘兩兩共一萬七千餘兩况五千一百餘兩之款萬不能由陳買辦認銀盖賠銀多而虧銀少買辦己覺吃虧此二項聽憑公斷尙有應得之辛俸銀五千兩亦未給付容陳買辦再投英刑司衙門控究太守謂揆度情形保人斷難置身事外被告訟師又稱保人並不置身事外情願帮同清理可照理直是問之語而行原告訟師又稱沙遜行未控之前范保人曾到行向洋東懇商先付一月期票銀五千兩餘着陳買辦自立票　歸還洋東不允范保人則稱並未到過沙遜懇商還銀翟君商之太守以供雖各執閱保單合同銀應着保賠繳隨令范德盛於三日内先繳一半銀兩餘限一月掃數完繳給領呈閱之各據分别發還案隨　結均各四散云 
[補捐展限]  
　　捐務停辦以來其未盡事宜固已由户部先後援例擬行今悉捐免保舉以及補監生四成實銀兩項其有未經交清者現復奏准再展限二年分省定限逾期註銷然則已損而未及補者所當快着先鞭也户部奏稿照録左方户部謹奏爲捐生欠交捐免保舉及補監四成銀兩尙未依限交清擬請再展限二年飭令趕緊赴部庫補交以清案牘而重庫欵恭摺仰祈聖鑒事竊查臣部光緒五年四月十三日具奏捐停後凡短交銀兩聲明原案一切駁斥之案于限三年令赴部呈明補交復於八年二月二十六日具奏現在部駁原捐實官短交銀兩各捐生到部補交者甚屬寥寥以致案懸莫結請飭各省督撫轉飭曉諭各捐生原捐實官短交銀兩者仍照三年期限概令補交清楚倘再逾限卽將實官計銷只准改獎虚銜封典其改獎移獎限期仍遵照五年定限如逾五年限期概行註銷並扣算註銷捐案三年定限其在五年四月十三日以前議覆者應自五年四月十三日爲始其在五年四月十三日以後議覆者查照本案議覆之日爲始並將停止分發年限扣除又於八年七月二十五日議覆涂宗瀛奏請將議駁捐案展限一年摺内聲明捐免保舉及貢監等本係常例應收之欵准其展限一年赴部補交均經奉旨允准通行各督撫遵照在案查從前奏開籌餉捐例各省總局分局棋布星羅到部捐册汗生充棟自停捐以後臣部清厘捐案因將欠交捐免保舉補監四成各捐生疊次勤限三年展限一年飭令趕緊赴庫交清迄今仍未能一律補交清楚推原其故由停捐後總局分局委員概行裁撤捐生散處四方臣部奏章疊次咨行各原捐省分原捐省分轉咨分局省分捐生未必在彼守候地方官接奉部文或漫不經心並未出示曉諭以致各捐生誤於不知查各捐生皆係從前籌餉例報捐而所欠捐免保舉及四成監生銀兩均係臣部常例應收之欵於庫儲不無裨益若不寛十限期勢難一律清楚擬請旨再行展限二年飭令各督撫出示曉諭並所屬徧行出示轉令各捐生依限赴部補交其扣算限期仍照八年二月二十六日奏章各按原限日接算以免牽混再改獎移獎原定五年限期今捐免保舉及補監四成旣經展限二年所有改獎移獎亦應一律展限二年以昭平允所有欠捐免保舉補監四成銀兩及改獎移獎展限緣由謹恭摺具陳伏乞皇太后皇上聖鑒謹奏光緒九年九月二十一日具奏本日奉旨依議欽此計開湖北停止分發二年光緒六年十一月十三日滿貴州停止分發二年光緒七年七月十五日滿江蘇停止分發二年光緒七年九月二十日滿雲南停止分發一年光緒八年三月初一日滿直隸停止分發二年光緒八年六月十六日滿兩淮停止分發一年光緒八年七月初　日滿河南停止分發二年光緒八年七月二十日滿廣東停止分發二年光緒八年十月十六日滿廣西停止分發二年光緒八年十一月十九日滿安徽停止分發二年光緒九年三月初一日滿江西停止分發二年光緒九年四月十五日滿福建停止分發二年光緒九年四月十五日滿浙江停止分發二年光緒九年五月二十日滿湖南停止分發二年光緒九年六月二十日滿山東停止分發二年光緒九年六月二十日滿山西停止分發一年光緒九年十二月二十五日滿四川停止分發二年光緒九年正月初十日滿 
[雙如意室内史將侍余作滬上游櫻疾不果寓廬憶事詩以慰之]  
　　五更殘月映闌于臨别憐儂半臂單敢畏中庭風露重荀郎熨體未嫌寒連朝相約泛輕舠其奈春愁損柳腰輸與松陵姜白石新詞同倚玉人簫[  願花常好舘主甫稿]  
[浙省撫轅抄]  
　　三月念七日許國瑞禀知藩司委接胡紳廣豐典備抵公項事務 
[蘇省撫轅抄]  
　　四月初一日廣東採辨榖米委員同知銜補用知縣方功菼湖南人又五品銜補用知縣施溥淮安人均由廣東來准補婁縣典史姚森榮禀謝奉飭知赴任○初二日前元和縣陽肇先禀辭回籍縣丞方乃淦二段從九龔應圖四叚均禀知調辦閶胥門外夏防巡查卽日到差 
 
 

Page 5

 
 
   
 
 

Page 6

 
 
   
 
 

Page 7

 
 
[同文書局新出書籍三種　發兌告白]  
一史記　前因本局所印二十四史巻帙浩繁定議逐史印出逐期告取已列前 
報去冬會出陳書股取之外購者紛紛兹又出史記全部者証在内悉照殿板全式修飾愈加精工除在股諸君持單取書外如願專購此書亦可書計二十六本裝爲四函價洋十元正○一子史精華　此書亦係重價購到殿板原書照印行墨清朗點書精嚴查閱之下一目了然置之案頭一切類書可以該括在内亦士林不可少之秘簡也書凡八本裝爲一函價洋四元正○一增廣詩句題解彚編　此書踵前人所輯詩句題解五編又增人同舘錄所集題句彚爲一編原刻字跡糢糊間有錯悞貽累匪輕兹編各註皆經繙閱原書細爲　正其詩人出處分韵詳註另作一編凡以醒人眼目便於查對也試帖爲大小試所最重有志聲律上海杭州楊州金陵各書坊曁各馬頭招商分局發兌此三書定於四月初十日出兌嗣有孔子家語古今圖書集成目錄前漢書三種五月中亦可出書 
[王硯香先生鐵筆]  
嘗謂篆刻有徽浙兩派或善徽而不善浙或善浙而不善徽我友西泠王君硯香兼擅其長不但升堂而竟有室無近今之俗韻有秦漢之古風綠本局欲鐫印譜碑帖等件用特敦請來申倘好古先生擬欲篆刻誌碑文者卽至局賜教可也　四馬路文海堂書局謹啓 
[貨物保險告白]  
啓者本輪船公司裝貨所發平常黑字提單向例不包保險倘遇水漬及船失事等情定然不賠如　貴客意欲保穏仍須於水　價　加付保費則給紅字提單連包保險可保無虞特此佈聞　甲申二月廿三日 
[果然有效]  
僕蒙友指引買詹誠德堂三香戒烟藥膏有之果然有效敬書匾額誌謝平江吳如賓拜 
[呂宋票　必發行]  
英五月份票全張六元半張三元分條足洋七角遠近賜顧請至老巡捕房南首四馬路口呂商必發啓 
[貨眞價實　上海大馬路老德記首藥房　童叟無欺]  
老德記藥酒　聽浙鴨恒酒　扶陽種子酒　百補鐵質酒　上品魚肝油　玫瑰最香油　無瑕白玉露　開蜜菓藥露　脫拉　更露　克頼匙藥露　眞八寳眼藥　風流角虱藥　無名牌毒藥　下疳拔毒藥　治小腸氣藥　耳聾復聰藥 
試騐膝　藥　拔毒生肌藥　濕氣爤脚藥　患坐版瘡藥十全大補丸　萬應清凉丸　婦人調經丸　種子坤順丸　内損我上傷丸　千金安胎丸　大造種子丸　順氣化痰丸　婦科白带丸　百補因精丸　最高花露水　光面清香水　靈應咳嗽水　光澤潤髮水　光明目疾水　白玫瑰香水玫瑰香甘水　清香洗米水　玫瑰胭脂水　創製傅髮水本藥房開設在上海大馬路抛球塲東首坐南朝北門面已歴有年悉皆往名山採擇道地藥材不惜工本精益求精製成之後又因百試百靈方敢出以濟世聊收工本藉以救认諺云修合雖無人見存心自有天知蓋藥之道人之性命攸關奚敢草率從事致損陰功耶但本行所製丸散膏丹以及藥酒藥水種類甚多難以悉載倘蒙　仕商賜顾無論内症外科自當照病發藥立奏奇功奈射利之徒往往胃頂本行招牌而以次貨搪塞只圖自已得利不顧他人死生悖理傷心莫此 
爲甚遍告　士闹若承　枉顧務乞認明本藥房老德記招牌庶魚目混珠實爲至禱因本藥房今設分鋪四馬路中故也　本藥房主人謹啓 
[屈臣氏大藥房　玫瑰白粉水功用說]  
此水能潤澤容色消除暗晦及痲濿雀班面皮粗曹等弊無論男女老少皆可常用最能令顔容光彩白如傅粉眞修容者不可少之物也　每罇價銀大三錢六分小一錢八分 
[屈臣氏大藥房　鮮艶胭脂香水功用說]  
此香水香艶異常且能耐久不散閨閣以之助粧塗面比之市上各等胭臙大不相同而且着肉調匀無或濃或淡之弊請嘗試之便悉銀大一錢八分小七分二厘 
[屈臣氏大藥房　花露香油花油功用說]  
此油二欵功同將些少和人荼油用以櫛髮固可馨香耐久卽用之於衣巾内亦可辟除狐臭穢氣請嘗試之兩欵每罇價銀七分二厘 
[屈臣氏大藥房　塗面花露水粉功用說]  
此水粉極其香滑與市上所賣者大不相同閨閣用之塗面了無痕迹其馨香擈鼻越宿不散用之旣久自然皮膚幼嫩容色光昌眞水粉中之第一佳品也每盒價銀七分二厘 
[地基洋房出賣]  
今有在楊樹浦樹明美高杜亥兒經理造紙公司地基四十畆另并三层樓洋房一斢其层與江　等造染堅固如合恴者請至三馬路新關後轉角本公司面同議價可也此佈　造紙代公司絰理美商杜亥兒啓 
[佛羅斯製貢邦補益藥水　佛羅斯製貢邦補益藥水]  
此藥水係爰佛君素體赢弱氣血兩虧　致百病叢生將成癆 
瘵配練成劑藉此壯健專治喉肺务症惡嗽等恙尤爲功效倘肺管氣促肺氣不舒肺有損傷服之立見神效予數十年歴游各處從未見有如斯之妙藥運售中華凡染難症者嘗得此藥神效如嚮各處紳士名宦卽延名醫診治殊不知此藥之靈　朋過者喜其靈妙是以愈傅愈廣恆以購傋爲保身之符卽如上海天氣寒暖不時人皆易染肺諸症屬當此藥確知神速無比並可兼治别症服藥之後止咳安神健脾開胃體質豐壯近因來貨不多銷路頗旺此藥有起死回生之機厥功甚偉蒙　賜顧者早來購取以冀沉疴速痿企予望之上洋大馬路普隆洋行主人告白 
[請來對號]  
英四月份對號單已到本行售出五彩一張得銀五百元係分條其餘小彩甚多不能盡錄得彩者快來對號收銀此佈 
[永吉對單已到]  
英四月份對單已到查本號售出小彩甚多不及細錄望速來對號領洋並英五月票發售全張六元半張分條亦可此佈　呂商永吉行啓 
[儒醫到滬]  
姑蘇儒醫謝桂生男婦傷寒大方脈近來申江寓小東門内直街允章綢緞號内卽日開診門診不計過午不候此啓 
[梁愷悌窩肥兒糕　現子食本堂肥兒糕錢]  
此糕作點心常食大人開脾健胃小兒去五疳積滞有病無病肥兒每包錢百念文向有分寄九江洋街廣泰源洋貨店發兌　棋盤街北首讷東梁愷悌啓 
[孟河名醫]  
馬培之先生高弟龔澤之先生寓上洋南畫錦里最宜室余去年患骨槽瘋壹載諸醫棘手及遇先生内外兼治不匝月而愈先生於内外症藥到病除誠今之和緩也願病家其亟求之 
[出色翡翠玉釧墨晶眼鏡]  
玉釧每只四元墨鏡每副二元茶鏡一元如假可退收買晶石午時茶一洋十合金利源昌順隆白 
[杭州大井巷德記]  
本號開設有年蒙客賜顧交易照常外埠信購原班寄奉不悞並有外國各種藥水戒烟藥粉代售貢都藥水 
[巸記呂宋票]  
英五月呂宋票出售全張六元半張三元分條照市並售送禮紅茶公烟呂宋烟遠處信購原班奉上在棋盤街開張 
[出售上等六合棉線]  
啓者本塲主技雪复城專造上等　肥白棉紗紡線可代絲線用塲最合成衣工作已蒙四遠馳名上海通行亦已年久承诸貴商深樂本機之線乃六根紗絲合成一線而粗細號數皆如一式做出每個有二伯碼足長向由上海禮和洋行經手定售倘蒙諸貴商賜顧者不論粗細儘可隨意選樿故特佈告自今之後常有現貨祈向禮和洋行面訂其價格外公道老少無欺　甲申三月　日　禮和洋行告白 
[上海同文書局書帖價目]  
本局招印圖書集成二十四史兩書已於去由久已登報兹又開印史記及圖書集成目請早前來定印可也此佈碧血錄分裝五本每部洋一元　陽雅圖分裝二本每部洋六角　毛詩稽古編分裝八本枝木夾板每部洋兩元四書味根錄分裝二本綾匣每部洋二元　宋本唐人合集分裝八本綾匣每部洋一元四角　钦定篆文四書六經分裝十本枝木夾板每部洋二元　宋本切韻指掌圖訂裝一本每部洋三角　佩文齋書畫譜分裝十六本綾匣每部洋七元　趙文敏公墨蹟裱成每册洋八角未裱每册洋五角　康熙字典分裝六本枝木夾板每部洋三元　劉文清公墨蹟裱 
[屠户覽]  
本厰欲包買生羊生油凡屠户願賣請到新閘大王廟對岸江蘇藥水厰面議可也 
 
 

Page 8

 
 
   
 
 

Page 9

 
 
   
 
 

Page 10

 
 
[周孝子歌并序]  
　　孝子周德庭湖北荆門州人也早喪母繼母陳氏撫之父又旋殁家貧甚乃奉母旅食蕪湖初傭工於鐡匠恨不得朝夕侍母側乃作小負販逐什一以養母而已食恒不飽無何母病殁厝叢塜間結團焦守之晝夜哭泣哀動路人協僧弊而饋之如是者凡四十二月癸未二月二十七日邑俟文公與諸紳士聞而勉之孝子不肯行明日復往從者扶掖出之乃盛飾儀衛徧歴衢巷觀者無不感歎時孝子年二十六撫臣裕公奏旌如例孝子自言在團焦中日誦金剛經嘗黑夜見巨蟒入攫食食畢始逡巡去又有美女數輩來嘂俱不爲動嗚呼豈忠孝大節天亦必有以試之耶書言疾風雷雨不迷良不誣矣爰爲詩歌其事俾同志者和之○君不見有宋楚州徐孝子萬里君門聞姓氏九重粟帛沛殊施大節千秋照青史吁嗟孝子周德庭奉母寄食來江潯有司物色到草莽天章煇攔來彤廷孝子生長蓬門下未必澤躬在爾雅徒以片念結眞枕遂使聲名被朝野天亦知孝非易城艱苦或者非眞誠變怪百出不爲動乃知孝不辜其名民氣饒漓日以久天性乃獨斯人有　衣隠痛古今傳得此可塞途人口世俗從今重五倫閭閻耳目一番新江鄉奇事流傳徧豈獨嘉名擅古人[  光緒癸未夏仲常熟席彬蔚堂氏初稿]  
[無題三十韻録呈霧裏看花客高昌寒食生太疾了緣仙子可園主人同餳政]  
　　藍橋望斷夢難通無限衷情到眼空雨打西窓和淚滴春歸南國惹愁工青衫憔悴芳游捲紅粉飄零薄命同回憶當年分别處碧闌干畔畫樓東記否釵横質掠鬆臨江采采玉芙蓉香銷流水三千里夢繞巫山十二峯春恨峨眉舒柳葉秋心蟬翼掩花容勞卿相送頻相問斜倚紗窓勸阿儂盈盈含淚背銀缸倚翠偎紅坐隔窓誓海盟山曾有幾吟風弄月竟無雙歡尋舊約拈紅豆詩解新愁賦緑茳底事隣閨諸姊妹遊春還坐木蘭艭鎭日腸廻十二時春來惆悵訴誰知桃花片片紅如畫楊柳依依緑上枝縱有靈丹醫俗骨根無妙藥解相思心情顚倒渾如夢惟有消愁酒一巵酒後模糊夢境非思量舊事减腰圍十分病怯醫無術一瓣心香佛可祈袖底鴛鴦空轉側鏡中鸞鳳半依稀紅樓宛似銀河隔燕子徒勞日暮歸緑楊隄上是儂居訪舊曾停油璧車並蒂花梢聞剥喙合歡牀畔罷粧梳間情綉閣頻題扇樂意春池學鏡魚莫向東風怨淪落好花吹放到吾廬别來强自作歡娛燈火輝煌客夢孤輕扣板扉聲似玉暗彈錦瑟淚成珠口凝脂澤香銷未衣透蘭薰醉醒無何日與卿重握手晴窓笑語弄摴蒱連朝風雨共清凄脉脉含羞首自低螺髻罷梳還舊樣鸞函怕展檢新題敲殘棋局心如醉删却愁苗望不迷想到年年重九節黄花秋圃鳥空啼紅牆咫尺隔天涯笑我無端百事乖自昔有花攀别院於今無果擲香街臨行密誓藏金盒後約驚心斷玉釵提起當時花下事蒼苔步步溼弓鞋海樣相思付劫灰個中心事兩徘徊前生鴛牒安排誤此後魚緘約略猜神女何心來楚岫襄王多事夢陽臺豔情收拾新詩句不住黄鸝耳畔催啼鶯忽報客中春桃李花開試問津一笑相逢追往事三生有約遇佳人消愁慣把新詩續行樂難將舊誓申昨夜夢闌疑覿面醒來何處證蘭因東風吹散積愁紛熾意粧臺酒半醺螺子黛描眉入畫鴉兒鬟整鬢添雲羅襦未解芳先挹錦瑟初調香又焚莫使歡蹤同逝水曾眞妙事記雙文本來性格是温存欲語無言拭淚痕多事横琴消白晝不堪醉酒向黄昏愁深子夜相思曲腸斷丁年未了恩多少墜歡何處拾一番回首一銷魂與卿執手倚闌干笑指姮娥兩兩看採藥何人逃月窟種桃有路上天壇秋風院落孤衾冷明月樓頭半臂寒最星不堪回憶處病餘反復勸加餐聊吟詩句計消閑别後如何識面慳自古多情愁白髮從來薄命屬紅顔遣懷何事堪回首避俗無端學閑關憶昔水日簾下立喚儂臨鏡整雲鬟睽隔芳顔又一年惱人最是病纒綿桃花源裏仙蹤杳柳色樓頭俗根牽倩女魂離原自苦書生福薄問誰憐人間天上還相似那得銀河鵲駕塡愧乏瓊瑶聘阿嬌柔情脉脉却難描綺窓織錦消愁緒畫閣題詩慰寂寥淺碧花憐飛燕袖濃青柳減小蠻腰三秋一日勞相問侍女常來折柬招偶然約伴步芳郊意態温存托素交怪我輕狂憐我醉防人調笑避人嘲片時邂逅談衷曲半載恩情似漆膠刻骨難忘前日誓鮫綃輕拭淚珠抛青鳥空來往復勞含愁無語吮新毫杯斟竹葉歡難聚鏡對菱花首獨搔碧海通槎驚浪闊瓊樓有路恨天高遥看十五團圞月怪煞嫦娥竊藥逃香閨閑坐蹙雙娥無限深情付折磨柳絮風摇驚蛺蝶梨花夢醒喚英哥難消春恨蠶繅繭猶憶稱期鵲駕河如此風光誰領略人生能得幾回過枕函八寳亦奢華睡起紗窓日又斜縱有桐花難引鳳恨無柳色可藏鴉夢餘滋味凄凉甚别後心情寂寞加畢竟紅樓多薄倖欲將往事訴琵琶詹前鐡馬響丁當旅館蕭條暗自傷青眼誰憐名下士黄金幾費客中囊可能桃葉儕諸妾未必蓮花勝六郎惱煞巫雲初入夢衣香鬢影事難忘星眸斜轉淚盈盈最是無情勝有情芍藥闌前春一色荼蘼枝上月三更勞卿價許同心結憐我時尋玉臂盟如此聰明能解意名花當不負傾城入夜更籌不耐聽曉來睡眼倦春星鳥堪同命添雙翼花解忘憂放一庭萬種愁　難囑咐十分寒暖憒忪惺鴈鴻不到音書隔目斷天涯長短亭寒意簾攏月望仍茶煎鵲舌鑿春冰夜深織手餳調粥曉起慵粧鏡拭菱蓮子有心輸翠的杏林無宴賞紅綾仙鄉引入天台路曲折闌干倚短籐萬種深情付水流了無情緒踏青遊落花紅糝蘼無徑芳草青連杜若洲爲我遠遊常抱恨背人無語總含羞早知離合都如夢悔把三生艶福修舊夢凄凉何處尋回思往事淚沾襟媧皇莫補情天老精衛難塡恨海深縱有鳳鸞諧舊偕已無魚鴈遞佳音斷腸忽聽吟風笛紅袖高樓蕩客心緑陰深處暮烟含門巷何人繫玉驂信有枯槎廻海上空勞打槳渡江南春蠶未老情絲斷香蝶無知午夢酣寄語尋春狂杜牧温柔鄉裏莫多貪銅壺漏轉夜厭厭眉影初三月樣纎門掩梨花尋　夢詩吟柳絮卽香奩扇抛久悃佳期悞釵卜聊將吉語占地老天荒人似寄墜歡收拾到毫尖人生歡會信非凡舊恨新愁到底芟時鳥候蟲鳴得意美人香草句多讒枯豪寫出腸千結剩墨　將書一函何必相逢定相識琵琶江上溼青衫[  勾章惜花侍者葆青錢鋆脫稿於春申浦]  
[哭孫雪舟茂才]  
　　青山載酒舊聯羣健筆爭看掃萬軍人信子由堪繼武誰知長吉竟修文傷心舊事徒餘我知己平生又哭君痛絶故人多宿草一杯且復酎斜醺秋風同上秣陵舟萬頃波光恨溯游異地冠裳江上棹斜陽歌管水邊樓馮驩生計彈長鋏季子功名歎敝裘十載凄凉成底事幾回腸斷白門秋當年槖筆試長楊鄴下才名盛季方客邸琴尊多舊雨故山裙屐憶同行中懷磊落人疑傲天性疎慵我類狂太息知音今己杳不堪搔首問蒼茫惆悵羅横一第難天心苦爲愛才慳我傷元相貧時婦誰贈方干死後官遺稿空留行篋字綈袓莫慰夜臺寒依依賴有賢兄嫂色笑猶騰一室歡[  席彬蔚堂甫稿]  
[上海陳家木橋金州礦務局内順直山東核獎賑捐公所經收三月二十六至二十九日第五十五單]  
　　福州裕昌洋行莫解到第十二批賑欵普安堂王經募徐穆菴銀五十兩唐聽泉八兩何晴波徐有文徐則恭何吟梅余師竹馮位南何硯農董子脩徐靜軒翁星軒劉冠羣丁文軒馮達初徐羹堂聶京會凌銘石馮書農十七户各四兩魏澤菴鄧元經廖　鍾何冠玉余翼如劉東山朱紹裘鄢鑑明何東生姜允文廖希寳賴以樑李英詒同苑春劉英基黄申前侯作霖吳子氣方盛保泰昌二十户各一兩四錢貞裕如記安渡舘林記單春山馮正恭薩正卿蒲詠葵聶席珍壬申之丁梅巖林芝生謝培堂十户各二兩裕泰三兩徐穆菴滿成二兩三錢六分林幹周二兩四錢春記彩盛仁豐三户各一兩四錢八分添合二兩九錢六分柯奕亭一兩立發吳青浦梅玉峯胡松明陳積亢謝五弟葉發茂楊立賢怡豐張天成孫銘徐吳殿士吳暢九十三户各七錢長記七錢四分病已全愈了　人卅元台灣張振昌張蔣氏廿元鰲瀛軒吳十四元遜敏齋張二元古潾無名氏主敬堂馮祭祖節費郭遂心堂陳鶴鳴四户各一元清河祝氏醫藥移助二千文溢商木蕃經募水亭捕捐伏十一元錢三千六百六十文白馬橋桶捐銀五元錢一千廿文大小橋桶捐二元錢八百文拙安生伏二元沐愛堂徐十千文張寅士爲岳母祈病痊愈十千無名氏三千文大小橋桶捐四千六百五十大嶺頂桶捐二千六百文裕昌洋行經募張龍軒銀二元榮陽錢氏敬求保赤伏三元歴碌子節食求平安銀一元以上共九十二户交來規元二百八十一兩一錢八分○蔡紫徽先生經募申字册蔡縷仙三元李蓬侣蘇夢菴王學魯王平山黄胖佛黄胖佛六户各一元張梅生李四保李士榮張邦榮王善甫張炳炎許永奎彭城元記費紫侯陳子勤朱記惜花侍者十二户各半元林長生三角胡鼎賢八開一個縷仙合成錢六百七十五文以上念二户共合十六元○紹興餘慶堂募申字册十四户共四元○葉榭吳勉之寄到崇節堂糾董募七户共三元五百四十文○王承懋爲子咳嗽化痰求速愈四元松江提署魏募保安堂崔念元丁門張氏邵邢氏江西南城縣人蘆瀝塲署沈四户各四元純德堂湯商氏蔣魯南三户各十元積善堂知過子無名子祈求長壽周嚴氏求病愈四户各二元王文卿一元程寳卿五百文保安康五百九十文劉擷珊求已病速痊二元張姓求病痊愈二元烏鎭厘局二元樂善居二元褚姓二元又四開二個鄂省揚輔卿銀二兩不留名一元德清恆昌求戴長生余博源高申郊三户各一元○皖省洞天掃雲主人募楚南胡銘齋之太夫人助洋七元李元慶本洋三元蔣元隆本洋二元元和一元二角馮國采三角胡恆泰五角永仁一元毛綬昌堂錢一千文吳頤慶彭文堂各六百文舒姓五百文江雲程李述之龔雲曰李雲衢程柏樓五户各四百文查文洋查文端李廣發劉潤田程鳳翔五户各二百文洪大興王兆銓彭應譜三户各一百文○上海電報局助發濟寗報費洋十一元六角二分○附核獎焦有學趙念如各庫銀十二兩八錢吳際昌庫銀五兩四錢○以上廿六起第五十五單共收賑規元二百八十一兩一錢八分洋一百三十一元本洋五元銅洋一元現銀二兩錢九百念文又核獎庫銀三十　兩今次共收賑獎兩共合規元四百十七兩一錢六分四厘連前五十四單共收規元十七萬六百三十二兩七錢三分二厘○付解東賑核獎庫銀二千九百五十一兩九錢六分四厘又代蘇州公所解核獎庫銀三百七十六兩八錢七分五厘又解東賑庫銀一千兩三共合解規元四千七百六十一兩六錢三分七厘連前統共解過規元十七萬一千九百四十二兩七錢一分三厘○除解外存核獎部飯等費庫合元一千五百九十四兩九錢四分三厘實墊賑欵規元二千九百四兩九錢二分四厘 
 
