# 1898 - 92 - 4908968

 

Page 1

 
 
[匪徒隱戤] [  申報館主人啓]  
　　前日有匪人劉姓冐稱申報館英界訪事人向龜奴訛詐但本館所用訪事諸友約束素嚴所訪新聞類皆實事求事斷不容在外婪索且並無劉姓其人此後如有不法匪徒冐名撞騙者或扭送官衙請辦或指交本館送懲萬不容其肆意妄爲致於本館聲名有礙也 
[杭州提前發報告白] [  申報館主人啓]  
　　本館於蘇州無錫等處及長江各埠所發申報提前赶寄俾閱者可較前早一日接到兹又將杭州之報迅速刷印星夜由輪船寄往本日報紙限定明日卽當送閱雖遇疾風猛雨决不愆期是以邇者銷數日增人皆以先覩爲快如有遲遲送到者卽係外間拾取閱過之舊報混售敬告賜閱諸君子惠函查究愼毋被若輩魚目混珠也此啓 
[珍物待購] [  申報館協振所拜啓]  
　　本館恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅 
[出售廣學會新譯中國度支考○仍寄售中東戰紀本末初續編文學興國策每套兩圓] [  圖書集成局代啓]  
　　中國每歲度支出納之數向無刋布清册上海英正領事哲特就户部曁各省奏報中關係錢榖之數者積三載之句稽抉摘成中國度支考一書呈英政府轉發議院核准刋行於中國財賦之所出與夫一歲支發之欵逐項羅列旣簡且明廣學會譯作華文交本局代印精本卽託申報館帳房申昌書畫室出售每册洋銀一角五分所有前印之中東戰紀初續編連文學興國策并售拆售均有定碼以及泰西新史攬要仍并寄售上海四馬路老巡捕房西對門周學會總局及美華書館格致書室古香閣文瑞樓飛鴻閣大吉樓外埠敎士售書處曁各書坊皆有出售諸君請分别賜顧可也 
[論各省候補人員之苦總由捐納者過多]  
　　功名者爲天下人之所趨也原其初人必有大功始可得大名而在上者亦必視其人之功始以名子之乃自捐例開而易功以利人將不復知有功久且不復知有名矣向之因功以得名因名而功益著者固王者奔走天下士之良法也今則以利求名卽欲因名以求利而仕途於是雜矣昔人論用人不可濫也濫則爵祿不足重而天下有僥倖功名之心用人不可滯也滯則激勸無所施而天下有自甘廢棄之患又曰與其失之於濫毋寍失之於滯此猶昔日之時勢也現今各省候補人員之多不可謂非濫而擁擠無可位置不可謂非滯旣濫且滯仕途雜而苦樂遂至不均咸同以前捐例雖開而人皆憚於作宦各省候補人員不敷調用有一人而兼數差者極苦之差幾至無人肯膺其在粵匪肅清後保薦者已不可枚舉而軍餉浩繁籌辦捐欵减成招徠於是捐者日益衆捐者旣衆而各省候補人員漸形擁擠自設厘卡及軍需支應等局差使固多於前無如人數過多大吏仍苦無從位置從前一人而兼數差者今則數人而共一差卽以厘捐而論自總局以迄分卡需員固多嗣以佐雜賦閒無差可委派往各局以代司事可由局員禀請以到省候補人員而爲司事之職亦遷就極矣然且有求之而不得者外此則有保甲差城門差又有所謂短差者則催提錢漕以及一切欵項案件鹽務則有查缸差此種差使皆似無關緊要向者每差僅派一二人且一二人必兼數處而今則一處必委一二人或有不止一二人者人數旣多所得亦微而得　一差之後又不知何時再奉差委終年聽鼓典盡春衣欲回籍則無可謀生欲留省又無差可望候補人員之苦况竟有不堪告人者不知者以爲一入仕途卽可惟我所欲是但見得優差署大缺者頤指氣使享用豐厚耳試問得優差署大缺者省中能有幾人當咸同時捐例减成易於捐納各省人數尚少差使較多或有費數百金到省得一中等之差不一年而捐資已償數年之間收利奚止數十倍若州縣則費二三千金可以到省倘得優缺則數萬金不難立致同通府道無不皆然於是人皆思捐官以圖此十倍之利捐者日多人數日衆而缺則猶是數缺也差則猶是數差也在班次前列者依然以次得缺而後來者則皆向隅矣自捐例加成在長袖善舞者不難加足成數以期得缺不知世固不少長袖善舞之人且有寒素之輩亦欲羅雀掘鼠以拚孤注之一擲者加捐者旣多亦與不加捐者等債臺高築無計清還非但不能得利并有因此傾家者於是各省大吏體恤屬員多方設法能委差者委之其賦閒者則設課吏之法俾資津貼現奉諭旨裁撤厘金各局於四月初一日起改歸稅務司辦理局員之賦閒者又不知驟增幾許而初十日本報紀蘇州訪事友來函云中日和議告成所償日本兵費甚鉅朝廷以帑項支絀通飭各省裁汰浮費以裕度支連日江蘇巡撫奎樂峰中丞與藩臬兩司再四籌商將省中大小班候補人員月課自四月起一概停止省垣東西南北中五路文武總巡亦酌裁其四蘇省如此他省亦必步武以後候補者之苦况更可想而知矣且朝廷旣開捐例而保舉與正途進身者亦日增月盛以班次而論終以正途保舉爲先人亦何苦欲思蠧國之利而不顧身　若此哉且捐納者大半皆無所事事之人一入其中不啻陷溺天下何事不可爲而必欲妄貪富貴自貽伊戚耶不知者羡之慕之謂爲向上而有識者無不視爲至愚物以少爲貴所望縈情華袞者度德量力而爲之庶幾仕途可以日清乎 
[諭旨恭錄]  
　　三月初七日奉旨溥良現在入闈所管鑲紅旗滿洲副都綂著果勒敏署理欽此同日奉旨正紅旗滿洲都綂著那彥圖調補所遺鑲白旗蒙古都綂著崇禮補授欽此同日奉上諭江南提督著李占椿補授欽此 
[本館接奉電音]  
　　昨日上午京師飛電傳來上諭一道敬謹譯登○三月十三日奉上諭貴州威甯鎭總兵陳金鰲著開缺送部引見欽此 
[電傳會試二塲題]  
　　昨日午前本館接京師專電傳來會試二塲題合亟譯登以副閱者先覩爲快之意易經題君子以除戎器戒不虞書經題厥貢璆鐵銀鐀砮磬熊羆狐狸織皮詩經題吉日維戊春秋題叔孫豹會晉趙武楚屈建蔡公孫歸生衛石惡陳孔奐鄭良霄許人曹人于宋襄公二十七年禮記題命太師陳詩以觀民風命市納賈以觀民之所好惡 
[英國備兵]  
　　上海西人圑練兵所需藥彈向由香港運來目下香港英官札知工部局内開此後藥彈須留以自用不能供應圑丁觀此是英人已豫備兵戈且各處英兵船日來皆飛駛往北恐亞細亞境内或不能免兵戎矣姑志之以觀其後 
[維持圜法]  
　　江西訪事人云南昌縣孟子卿明府新建縣黄杏林明府奉兩江督憲劉峴莊制軍頒發告示一 
 
 

Page 2

 
 
道有購買　器鼓鑄銀元制錢之與亟錄之以誌欣幸欽差大臣辦理通商事務兵部尚書兩江總督部堂碩勇巴圖劉爲出示曉諭事照得近來制錢日少市廛不敷周轉以致錢價日漸昻貴商民均形困苦本部堂現在設法挽回已奏准於江寍省城購買機器開設江南鑄造銀元制錢局鑄造大小銀元其銀色輕重大小均與外洋所造一律無異以資濟用將來市面行使自應與洋元一體通行兌換制錢亦應照洋元之價不准低壓並准商民完糧納釐凡各錢莊典釐局以及各州縣錢糧櫃書均不准稍有抗阻抑勒除通行各處一律遵照外誠恐各商民人等未能周知合行出示曉諭爲此示仰商民人等一體知悉外國銀元尚能通用本省自鑄銀元自應一律照行倘有低壓以及錢莊典當釐局及州縣錢糧櫃書有心不收故違抗阻准其隨時赴各該管地方官或上司衙門或經來轅指控一經告發定將抗阻抑勒之人從嚴懲處决不姑寛懍之切切特示 
[振興商務]  
　　湖北訪事友人致書本館云鄂省濱臨江漢物産素豐惟民間不善講求或銷售未能流通或製造未能得法張香濤制軍蒞鄂後急思廣開利源以甦民困凡有關商務者無不集思廣益設法振興故特檄飭江漢關道瞿賡甫觀察創設商務局將各州縣土産逐一羅致詳加攷核務使製造精良銷塲暢旺觀察奉檄後已酌議章程十餘條呈請核定一俟制軍批准卽當開局興辦從此利用厚生閭閻當同歌樂利矣 
[敎案已結]  
　　江西訪事人云江西豐城縣閙敎一案經敎士李君函告各憲委石明府守謙馳往竭力保護南昌府江　吾太守復督同缷任新建縣文芝塢明府邀李君親往豐城秉公查辦豐城縣湯味齋明府身任地方責無旁貸不便聽其鷸蚌相持再四和平調處李君首爲之肯惟欲於縣署後創建天主敎堂以洋銀一千元爲租地價此案遂復浪靜波平 
[繳期難緩]  
　　揚州采訪友人云兩淮四岸鹺商認繳昭信股票銀一百三十六萬兩通泰塲商認繳二十萬兩食岸認繳四萬兩先後具禀淮南總局乞分作八限繳齊局憲據情轉詳運署運司江蓉舫都轉批示云此欵非他項可比旣經該商認定亟應籌備現銀聽候部撥據詳淮南塲運食岸等商認借昭信股票銀共一百六十萬兩具見該商等能明大義踴躍急公可嘉之至除俟淮北海分司將票販應認之四十萬兩詳覆到司當卽彚案轉報督鹽憲奏咨外所請以五個月爲一限分作八限繳清一節爲期未免太遠此欵係爲備還償欵要需誠有如督鹽憲前諭所云窘急之情倍於往昔該商等旣已認定鉅欵自應迅速籌繳以濟公家之急卽使銀根稍緊恐現銀卽時難集懇乞略予緩期要亦不能如是之遠仰卽另籌覆奪仍飭該商等多集現銀聽候提撥以免臨時貽誤至懇乞代詳督鹽憲轉飭各岸督銷局不再派認等情候隨詳聲叙該局仍將收銀章程及一切應辦事宜迅卽妥議覆奪均毋延悮切切正不知各商若何籌覆也 
[小刀會]  
　　厦門采訪友人云咸豐三年厦門小刀會匪起事殺官刼獄占據城池久之始得興兵剿滅近日闖棍之類復創立小刀會名目每人各帶小刀一柄與人爭鬥卽出以傷人户部小衙門前闖棍頭目李某與甕菜河城内溪仔尾等處闖棍聨合定期二月十六日在碧山巖寺歃血會盟事經保甲局員廖二尹樹南訪知督率局勇往拘至則若輩已聞風四散矣 
[皖臬慮囚]  
　　安慶采訪友人云懷寗縣境石牌地方人姜學濚年三十許窶人子也去冬潛至建德縣境某甲家行竊甲驚起堅抱其腰姜挣紥不得脫身遂持刀亂砍甲抵死不釋手盡力狂呼家人羣起　圍將姜拘獲捆送建德縣署請懲未幾甲因傷身死縣主訊明情節連兇刀押解池州轉解至省本月初七日午後臬司趙廉訪飭按照磨俞少牧騐明箕斗然後升堂推鞫姜直認不諱乃飭就供單上畫押發縣獄覊禁聽候詳院核奪施行 
[續請給假]  
　　杭州訪事人云浙江巡撫廖大中丞前因政體違和請假一月奉旨允准現届期滿而病尚未愈是以於上月某日復拜摺續請給假一月俾得安心調養聞中丞素患痰喘本欲奏請開缺因時事多艱不敢乞休故雖請假而於緊要公務仍親自裁酌致身事君中丞有焉 
[巨盜成擒]  
　　杭州訪事人云紹興某姓家於上月某日被盜刼去衣服首飾約值洋銀數千元之譜報經紹興府傳太守飭捕役人等四處訪拿本月某日捕役行至杭州見有一人在大學士牌樓某當鋪典質金飾形跡可疑因尾某茶肆中訪悉係湖南人曾充某營哨官與茶肆主有舊現住他處來杭在彼暫寓爰卽詣錢塘縣署報知旋於晚間派差獲住研訊供認夥刼不諱并供出同黨十餘人窩留某處遂連夜派差拿獲三名餘則被逸邑尊於次日將各犯等派差押赴紹興以便歸案審辦 
[杭試又誌]  
　　杭州訪事人云杭州府屬縣試正塲及初覆題業經登報兹將商籍二覆題目照錄於後杭紹題夫如是故遠人不服二節諸葛武侯上出師表賦以題字爲韻中原何術得致富强策賦得童子胸中百萬兵得胸字是日補考者二人首題人雖聽之一心次題補不足詩題未詳嘉松題可使制梃春兼三月閏賦以閏月定四時成歲爲韻賦得三月三日雨新晴得晴字杭紹前十名中有未經面試之六名提入内堂各試中渡題爲焉用佞子使漆雕開仕及案發共招覆五十六名前列五名汪原恂孫金綬王鼎汪鳴璋章學濓嘉松共招覆十一名前列者朱寳升夏廷襄章漣戴克紹戴祖貽仁和首題故栽者餘未詳共招覆六十名前列丁華沈炳章錢錫疇金保康詹品芳錢塘共招覆五十名前列羅嗣宗李光錫沈兆榮丁濤王冠清又嘉松終覆各試小講四題爲恭行仁章喜中庸首章恭子謂子産章喜爲巨室章 
[寗波辨志文會戊戌春季五齋課題]  
　　漢學二月初吉解圭章特琥璜爵解釋鄭汪方持弦矢曰挾側持弓矢曰執義○史學兼掌故貳師服大宛常惠折龜兹論漢建校尉唐置都尉護考旅順威海守禦策○天文兼算學唐大衍祘爲自古推步者所宗而後人謂其竄入於易以眩衆何歟古祘置閏歲終率多舛誤今祘置閏於無中氣之月順合天行試詳其得失問比例尺有十線各有妙用以何線之用爲最廣試證之○輿地管子地員篇施尺測泉辨土宜說淮南子地形訓五土五澒生五金說問電氣繞地面東西運行其南北兩極與地球之南極北極不同試考騐所差若干○詞章漢武帝從兒寛問尚書賦以吾始以尚書爲樸學爲韻上海創設女學堂記駢體擬陸劍南芳草曲 
[津郡米貴]  
　　天津訪事人云北方食米全恃滬上來源文安大城以及天津雖有稻田亦無補於事去年江浙收成歉薄今年淮海又告饑來源大不如前每米一石漲至價洋七元左右數米而炊者無不眉尖蹙損又聞東粵下四府報荒且有奸商販米出洋以致無來源而有去路旬日之間價更飛漲每洋一元糴米不過十五六斤大憲業已禁止出口並擬平糶以救民命云 
[浙省官塲紀事]  
　　杭州訪事人云候補副將施協戎玉章奉委管帶象石練軍全旗擇於本月初八日起程赴甬所有總巡差事已由撫憲札委蔡副戎福謙接辦副戎奉札後卽於初七日任事以便施協戎交缷起程也○廣信鹽厘局帮辦差事現届期滿已奉運憲世振之都轉委候補運判黄分司家瑤接辦○浙省應解第三批京餉奉藩憲札委候補知縣祁大令蔭甲管解初九日兌銀釘銷寄存外庫俟部署停妥後卽起程 
[鄂省官塲紀事]  
　　　北訪事人云新授湖南按察使李仲仙廉訪由京蒞鄂擇吉赴湘履新張香帥派官輪船送之本月初五日已赴督 
 
 

Page 3

 
 
署禀辭矣○荆門州爲鄂省著名繁缺由藩憲詳請以歐陽直刺定果題補○麻城縣張雲生大令調補漢陽所遺麻城縣缺藩憲擬以現著江夏縣王聘卿大令署理所遺江夏縣缺則以現署荆門州本任鍾祥縣徐大令嘉禾調補然尚未見明文也○湖北省應解京餉向分十批劃解現值頭批起解之期大憲委戴大令立謙蔡大令世佶押運前往業已禀報起程矣 
[皖省官塲紀事]  
　　安慶采訪友人云皖南鎭總兵李籌亭總戎升署江南提督遺缺經兩江總督劉制軍委黄景山鎭軍署理本月初八日鎭軍由金陵來皖詣轅禀到○湖南臬司李仲仙廉訪陛見出都於二月二十七日到皖小住小二郎巷公館次日乘輿　撫藩臬道各轅拜謁○大通督銷鹽局曾觀察紀壽於本月初十日赴省小駐曾公祠旋詣撫轅禀見與鄧小赤中丞暢談時局然後興辭隨詣藩臬兩轅拜謁于方伯及趙廉訪○委署池州府銅陵縣學訓導沈廣文可訓經吏部選授潛山縣學訓導所遺銅陵訓導員缺經藩司于方伯札委試用訓導夏廣文華樑署理○宿州學正姜廣文繼襄請咨會試遺缺經于方伯遴委試用訓導姚廣文繼昌署理○本任合肥官亭司巡檢蕭少尹法程寗國縣典史沈少尉福新鳳臺縣闞司巡檢陳玉峯少尹均經于方伯牌示飭回本任供職○霍山縣學敎諭施廣文化龍定遠縣學訓導鄭廣文楷人先後因病出缺所遺篆務經藩司于方伯委試用訓導張廣文君召曹廣文甡署理 
[五茸芳草]  
　　松江訪事人云每逢考試之期必有妙手空空兒混入郡城行其探囊　篋之技本年歲試期近學憲按臨在卽若輩已先期匿迹自八仙樓對岸金宅失竊之後竊案竟無虚夕城中荷池弄一帶更爲若輩出没之區初七八兩夜弄口葉宅忽爲樑上君子所算衣服以外復被竊去臘腿醃鷄十餘件左近湯孝廉家同時被竊白米八九袋弄底關帝廟放生園所豢之鷄鴨亦被竊去初八破曉是處有徐某者晨起出門忽見一鄉農模樣者潛伏門左上前詰問其人卽反身狂奔知爲竊賊奮力窮追將至東平橋其人遂將所携麻袋抛下徐拾起視之内藏白公鷄三頭刀鑿二柄回視其人則已去遠後爲放生園中人知之卽遣伻索去聞是夜左近尚有某某兩家亦被竊去衣飾若干小竊如此之多居民其能安枕乎○前報載故紳李姓家被匪刦去衣箱物件臨去將刀劃傷主婦眉尖婁縣屈大令勘騐後聞人言北門外五里塘是夜有客舟飛駛而過卽派捕投幹差前往密緝旋拘住形跡可疑之小舟内有江北人兩名詰之稱係小本營生者遂解入縣署發公所暫押惟查察此舟並無贜物不知是否眞犯想秦庭鏡朗魑魅罔兩不難立現眞形也 
[騐屍志略]  
　　上海縣黄大令赴浦東陸家行騐屍已紀昨報兹悉大令舟抵此處卽於午後登岸命駕至陸家行鎭東市稍屍塲升座訊究情形陶德供稱小的係保甲局董事陶德懋之族姪本月十一日黎明時鄉人報稱有人臥在宅外河邊族叔卽往看視其人氣息未絶口不能言族叔悮認發痧急倩薙髮匠挑治詎料喉間有傷口衣服亦有血跡移時滾至灘邊氣絶檢點袴帶上有搭連袋一枚内儲當票七張及針線包一個大約是成衣爲業者細視當票係本月初七初八日當於小東門外某押店由迤東都臺浦至此路上皆有血痕大令飭仵作如法相騐唱報死者喉間刀傷一處從右而左量見一寸五分氣管已斷似自刎身死大令親騐無異著陶德備棺收殮暫厝公地上飭原差及陶德等上緊查明實在情形并訪尋自刎之刀禀復核奪 
[告示照登]  
　　欽加鹽運使銜在任候選道江蘇松江府上海縣正堂黄欽加同知銜辦理城廂内外保甲總巡兼清道事宜江蘇卽補縣正堂戴爲出示嚴禁事照得本委現奉蘇松太道蔡札委總辦上海城廂内外巡防保甲兼清道事宜職有專司責無旁貸自應認眞稽查庶足以衛閭閻而安良善查上海水陸通衢五方雜處人烟稠密良莠不齊較他處爲最流氓盜賊幾成淵藪聚賭抽頭竟成錮習客棧向有循環號簿逐日清查烟間息燈後有定章時刻立法不爲不密無如日久玩生陽奉陰違具最可惡者開臺基吃講茶流氓拆梢彈唱淫詞敗壞風俗莫此爲甚歴經本縣出示嚴禁拿辦在案無奈錮習太深人心不古旋禁旋犯罔知禁令言之實堪痛恨兹本委視事伊始不忍不敎而誅除督率各局嚴密梭巡拿獲懲辦外特列簡明數條會同剴切嚴禁合行出示曉諭仰城廂内外居民鋪户及諸色人等一體知悉爾等務宜各安本分正業營生恪遵後開各條勉爲良善未犯者束身自愛已犯者改過自新共樂盛朝熙熙之民豈不懿歟自示之後倘敢仍踏前轍或經查拿或被告發定卽提案訊明由本委照律詳辦决不寛恕本局巡役及地甲人等如有在外徇隱包庇藉端需索等事一經查出立卽　懲本縣委一秉至公言出法隨切勿以身嘗試其各凛遵切切特示計開一禁賭博開場聚賭固屬大干例禁借地賭博抽頭尤爲貪利忘害使與賭者傾家蕩産無以爲生漸漸流爲匪類地甲巡役隨時稽查如不遵禁赴局禀知以憑拿辦房屋充公一禁臺基引誘婦女失節敗名虔婆之惡擢髮難數地甲巡役隨時查實密報嚴拿照例科罪房屋充公地保巡役賄縱卽行重懲一禁流氓張桂卿無惡不作明正典刑爾等以爲前車之戒痛改前非毋罹法網如有拆梢不法等事一經拿案從重治罪一禁講茶愚民細故動輙茶館評理流氓訟棍乘釁滋閙小則訛詐大則鬥毆釀成巨禍如彈唱淫詞尤易壞人心術務須一律禁止倘有不遵拿案重辦一禁烟間窩藏匪類烟間最易招集歹人向章以二鼓卽應閉門若夜不息燈火爛可慮容留來歴不明之人不免生事自後以亥刻爲止一律息燈如不遵禁或留烟客棲止一併拿辦一禁打架行兇城廂内外大街小巷居民鋪户以及外來游民遇有口角細故等事該地保街坊隨時開導解散免致行兇釀成大事倘有流氓從中挑唆尋釁許卽扭拿送局訊究至於小竊潛蹤各處行竊爲害民間該捕役務將正賊眞贜立時拿案立予犒賞毋得賄縱干究一禁客棧容留歹人客商投寓自應窮詰來歴倘形跡可疑之人不許容留住宿各客棧設立循環號簿按日將寓中客人久暫行止登記送局查核光緒二十四年三月十三日示 
[賽會先聲]  
　　今日爲清明令節滬城好事者例迎城隍神出游前晚會中人興高采烈齊集邑廟舁偶像升坐大堂仿照官塲體制排衙點卯示定路由計山廟朝東走天官牌坊往北過福佑橋沿浜朝西過香花橋走舊校塲過陳市安橋晝錦牌樓三牌樓過縣西縣南太平街過虹橋出西唐家弄過塌水橋陳箍桶橋抵大南門走裏城脚出同仁里往北過永興橋進談家弄穿道轅走瞿家灣火神廟進東唐家弄往北過魚行橋定彩衣巷出大東門過吊橋由大碼頭朝南過大關毛家弄荳市街花衣街朝北鹽公堂過小普陀橋出東鈎玉弄走南倉街陸家浜往西朝北過萬生橋到壇夜會由壇起馬過吊橋進西門過莊家橋出弄過叅府署楊家橋出胡家弄走副府署出西王家弄往北陳箍桶　太卿坊過縣橋往縣東果子巷曲尺灣老學前朝北過益慶橋朝西過海防署一直回轅特不知歴來奉禁之女犯花十景牌大肚劊子陰皂隸沿途彈唱之類果能一律禁絶不致故態復萌否也 
[反目吞烟]  
　　寗人陸小元素業銅匠賃居於虹口篷路德榮里前日不知何故夫婦忽然反目婦忿恨塡胸於傍晚私購芙蓉膏一盞吞服幸陸歸家見妻神色有異設法灌救得免於厄 
[上海巡局紀事]  
　　南市裕大米行夥杜水生因事往王家馬頭有張雙鼎者肩負一木迎面而來適撞杜之額角杜向之理論以致口角不休互相爭扭杜略受損傷扭張至十六鋪巡防南局請究局員鍾偉臣二尹升堂提訊杜申訴前由張雙鼎供江北人向在南市各木行掮木爲生是日在馬頭上起貨適與杜相撞自知不合叩請從寛二尹以相撞或出無心而行兇實目無法紀判令重責五百板在犯事處鎖禁三天○日前江北人顧　仔等在南市祥記馬頭竊取某姓烏山船上鐵錨兩具由失主控諸十六鋪巡防中局局員潘仲泉二尹拘獲訊責供出由孫長裕所爲遂限令捕役尋緝兹由捕役拿獲孫長裕及其子連喜一併解局前晚復經二尹提訊供認隨同行竊不諱遂命各責二百板押候交保○前 
 
 

Page 4

 
 
午沈家齊沈長生兩人在南市小南門外董家渡得月樓小茶館門首口角打架由二十三七鋪巡勇拘解局中禀知局員盛雨村二尹研訊之下知爲索欠起釁然不應在中途爭毆實屬不安本分判各責二百板○前日滬北引翔港東觀音堂有唐桂卿者糾聚多人迎神賽會有蔡畊泉者與唐爭奪旗傘以致互毆唐膂力甚强將蔡毆傷頗重事後蔡至巡防局控告姚殿卿二尹准詞飭三圖地保徐良圃恊同勇丁前往查緝拘獲訊辦 
[膏雨慈雲]  
　　本館恊振所承愼餘　交來胡大善士五桂樂助淮徐賑捐規元一百十兩零四錢七分又浙寗陳大善士祥煦求保家門平安助江北淮徐賑洋銀二十圓乂敬記大善士助洋銀二十圓當時青黄不接之時江北各災區餒殍盈途慘不忍覩得此仁漿義粟無殊膏雨慈雲我知十萬哀鴻當必齊聲頂視矣除分别塡奉收照外書此代致謝忱 
 
 
 

Page 5

 
 
本堂得始家傳奇騐揀選人參鹿茸海狗腎等珍貴純陽之品藥性温和不燥功效神速專治男子命門火虧下元虚冷陽痿精衰臨事不舉不能久堅未交精泄夢遺白濁諸虚百損五勞七傷四肢酸痛精神疲倦等症服則立愈當可以身强體壯任意房事百戰百勝雖白髮老翁無異少年男女同服求子得子而乃一點先天之眞靈必能一索而得男實有百發百中屢服屢騐求子仙丹壯陽妙品倘試酒之神速卽非患　痿之人一經服此二三錢立刻陽物雄壯堅如鐵石可知眞正鹿茸海狗腎之功興陽神速加酒之一物善助元陽行血脉能調十二經絡骨髓無微不至引藥歸經較丸藥之功效　有天淵之别常服補命門養精血强筋骨健脾胃烏鬚黑髮轉老還童多子多壽却病延年功效無窮小瓶價洋二元大瓶四元Ｏ參茸海狗腎扶陽種子丸每兩一元雙料倍加功同滋酒重用參茸海狗腎如不善飲酒服此立可以扶陽種子功效大見Ｏ參茸九轉還陽鴛鴦種子丹每盒二元鋪分上洋天后宮朝東面便是 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大令接篆]  
　　松江訪事人云署華亭縣劉大令有光於初八日卯時就察院弄底公館中接篆缷任趙大令鴻初定十二日起行恐勞地方紳民攀送遂於初十日午後忽傳諭合署人役卽於本日傍晚登舟臨去之前數日有南北鄉紳董餽送萬名傘牌匾數起大令一概謝絶各紳董皆索然而返 
[矜恤貧民]  
　　揚州采訪友人云邇者銀根緊急市景清寥日用所需無一不異常昻貴薪蒸之類尤爲奇貨可居日前江都縣朱紹先大令出示通衢略云爲示平柴價以恤貧民事照得居民一饘一粥端賴柴薪以資炊爨是柴爲日用必不可少之物豈容任意擡價致使貧民受困本縣連日訪聞城外各柴篷相率居奇每擔竟賣至三百餘文之多似此壟斷殊屬有碍民生本應定價飭遵姑先出示平减爲此示仰各柴篷柴行人等知悉自示之後務將柴價卽日平減毋再高擡亦不得有意堆儲藉口不賣視示諭爲具文倘敢不遵仍復擡價病民一經訪聞或被告發定卽按名提案從重嚴究以爲擡價違示者戒 
[上海縣署瑣案]  
　　瑞典瑙喴國某商人控華人戴綏之欠銀一案前經黄愛棠大令飭提家丁戴升訊追限繳在案刻因日久未理由領事柏君函請道憲蔡觀察札飭上海縣提催前日大令倩李二尹升坐花廳覆訊供戴升家主因事赴京未回此項票銀並非家主自欠求寛限容小的函禀家主理明二尹曰此案縣宕已久爾主卽非自欠亦應投案禀明久不投案是何意見戴升無言可答二尹遂飭收押速催戴綏之投案訊追○前准貨捐局函送漏捐之汪阿同請究前晚李二尹提訊汪供小的販錫箔來滬誤未報捐自到案後卽央人將認罰之欵繳楚求恩釋放二尹曰爾旣繳楚爲何捐局並未通知顯係謊說遂判責一百五十板枷號半月發捐局門前示衆○前者升科局許朗仙太守查悉廿二保南十二圖有無單地一方充公召賣後原業主王姓另出代單變賣該圖地保吳仲嘉及子阿桃在契上蓋戮是以函請黄大令訊理大令提吳父子到案倩李二尹訊究吳父子同供王姓有心朦混小的失察蓋戮不敢通同作弊二尹曰爾等作弊顯然不必狡辯遂判令將吳仲嘉責四百板阿桃責三百板枷號赴鄉理明此事再行禀復核奪○劉朗亭前扭房客顧阿新至縣控虧欠房租李二尹諭令遷移顧至今不遷劉又投催前晚二尹提訊劉供房屋在本城杜家灣租與顧阿新開麫館被欠租錢四十餘千去年將此屋售去買主俟交屋付價小的已願不敢欠租祗須早日交屋無奈顧玩視堂諭仍在此屋開店叩求究辦顧阿新供前奉堂諭交屋無如父親年老患病不能遷移求再寛限二尹以顧屢次逾限可惡已極飭差將眷屬逐出房屋交還原主 
[英界公堂瑣案]  
　　山東某邑人張金友之妻流寓滬江怱爲病魔所擾延醫生楊朝宗爲之診治楊略讀湯頭歌訣全未研求脉理以致藥石亂投病益加劇張知爲陳所誤不覺忿火中燒前日邀集親朋向之理論楊不自引咎反口出大言張遂將所懸招牌除下楊怒甚喚令二百零八號華捕拘張入捕房昨晨捕頭令解送公堂楊翎頂輝煌訴稱被毁招牌務求嚴辦張供稱楊所開藥方並不對症今特呈求察閱讞員張賡三直刺固素於此道三折肱者閱得藥方四紙於君臣佐使均未合宜且亦並無脉案殊覺荒謬異常惟張亦不應向之胡閙遂判令笞責一百板○一百零八號印度巡捕解流氓徐茂源汪月生至案禀稱伊等二人閒行至新閘左近調戲女子張蘭英是以拘送捕房今者捕頭令解請究辦蘭英隨其父張和尚投案訴稱昨日行至新閘無端被徐汪二流氓調戲駭而呼救反肆兇毆致失去金耳環一枚務乞大老爺懲治徐汪同供稱小的等不敢調戲女郎惟曾與之口角耳直刺著交人保出耳環無憑不追○十號西捕解押犯朱阿金至案禀稱此人屢次犯案管押捕房昨日在押所中引繩自縊經管押華捕查知因特告知捕頭送請究辦朱供稱小的係浙江寗波府屬某邑人疾病纒綿自念生不如死故在押所雉經直刺判令枷號一禮拜然後遞解回籍○包探竇如海解賊犯王雲卿至案禀稱此人屢次犯竊解經大老爺懲辦昨日又猱升蔡金生家曬臺潜入臥房圖竊蔡見而窮追王從曬臺躍下以致跌折足髁旋由蔡告知巡捕舁入捕房今者捕頭令小的送請究辦蔡投案聲訴前情王供稱小的係湖南某邑人直刺著驅逐出境不准逗留○四百八十八號華捕解吳金福陳生和二賭棍至案禀稱昨日小的巡路時見伊等在路旁聚賭是以拘入捕房今者捕頭令解請究辦直刺判令將吳笞責三百板陳笞責一百板○包探石金榮解何阿會至案禀稱此人行路時拾得提貨單一紙計貨二箱因往棧中提出載送虹口捕房捕頭以其不應往提令小的送請大老爺訊判科發藥房洋人威紀投案訴稱棧單實係藥房中所失今旣查獲請准將貨領歸何供稱小的係浙江紹興府屬某邑人途中拾得棧單不知租界章程故送請捕房收管直刺判令笞責一百板交人保出○一百五十七號華捕解陳桂林請訊王金金投案訴稱小的家中失去洋銀二十圓劉先林自方目覩陳竊故投報捕房由捕頭遣巡捕解陳至案陳供稱小的實未竊取洋銀明係劉之所竊意圖嫁禍於人直刺從寛開釋○賊犯王阿三竊取龔初卿所用東洋車上燈二盞報捕後捕頭令包探竇如海拘獲吊出原贜送案請究龔遣人投案領贜王供稱小的係江北某邑人直刺判令笞責一百板贜給還失主 
[法界捕房瑣案]  
　　昨日讞鄭景溪大令蒞捕房發落各案旣升座卽命提竊犯張阿大何阿二至案叱令各笞責二百板○船夥方阿來在杭州竊得洋銀五十圓逃來滬上旋經失主尋獲扭控公堂大令前已訊取口供昨日判令枷號一月期滿之後笞責若干板○薙髮匠陳阿四串同走方醫生用僞藥哄騙鄉人并被褫去衣服質取洋銀俵分使用經巡街捕拘獲解送公堂昨日大令判令枷號半月發犯事地方示衆期滿責釋○流氓楊才寳在帶鈎橋左近搶取人家洋銀經巡街捕拘獲解送公堂大令訊明情節判令枷號一月期滿之後再行責釋○竊犯王炳生前經大令移送改過所監禁未幾卽逃出數日前由會捕局線勇拘送公堂昨日大令判令從重笞責一百板押候仍送改過所監禁○賊犯江洪奎爲著名扒手台州阿五之徒前經包探拘獲解請大令訊供昨日判令從重掌頰一百下驅逐出境不准逗留○流氓張阿三與某烟倡口角吞烟經龜奴指交巡捕解送公堂大令訊供之下判令責懲然後交保出外此數日前事也迄今無人具保大令乃飭具改過切結送案存查○英界四海心平茶樓主劉成光虧欠寡婦馬何氏洋銀七百圓控經大令提訊押追旋由劉繳呈洋銀三百圓倩鮑國祥蓋張順源圖章爲之保出不料竟赴道轅上控氏未之知也迭次投公堂求追昨日大令飭提鮑至案著交鮑呈遞禀詞聲稱劉經其母上控刻已投縣候訊大令謂爾旣具保不得藉詞推諉著押候覓人保出卽日將劉交案延干追比 
[美界捕房紀事]  
　　楊樹浦道勝祥軋花廠内小工小阿六昨日工作之餘乘間竊取布袋數隻携之而逸行至半途被五百六十二號華捕查見立卽拘入捕房押候解送公廨究辦○竊犯吳阿雙應阿友陳阿法王增福俞三元范如松陳阿生經讞員張賡三直刺判令押回捕房令藍副捕頭飭探遞回原籍昨日午前捕頭飭包探吳至剛押往公和祥碼頭乘輪船回寗波原籍○寍波人王竹三吳阿寳唐錦生姚四寳專以聚賭爲生昨日同至滬北天后宮内擺攤引人入局正在呼么喝六之際爲包探胡瑞龍石金榮李佩子金立山查見一併拘入捕房押候究辦 
 
 

Page 10

 
 
[金陵官報]  
　　三月初五日運判胡光國辭鹽大使徐杰騐看鹽知事陳懷清考試均奉示江防同知恩禀知赴長江查魚船通判瞿鴻　禀知隨楊道赴吳淞公幹回知縣　　　禀知由揚州資遣饑民回委辦大勝關厘捐知府吳炳仁禀辭赴崇安輪船劉德輝禀知拖督捕營杉板赴儀揚鎭江一帶回水雷輪船馬超　到送劉官眷赴岳州　○初　　水師左營趙雲龍禀知巡江寗都營叅將胡煦辭赴任澄波輪船王金相辭送李軍門赴蕪湖李維瀚謝委皖南茶釐委署皖南鎭黄本富提左營遊擊吳炳辰准補邳州孔祥　　謝奉藩司飭知赴任均辭滁來官運分銷知縣朱文炳辦理卾曹釐捐知縣盛宜懷均到會辦上海機器局直隸候補道林志道傳見上元縣陳禀知赴七里洲查　河隄知縣　　棠到由蘇來藩轅牌示署沐陽縣周懋謙調省另有差委遺缺查有候補知縣吳兆林堪以署理○初七日會辦上海機器局直隸候補道林志道見候補道劉式通到由　回　　孫　禀知赴七里洲查勘河隄回知縣鍾爾榖到銷上海保甲總巡差來○初八日江西候補道丁乃揚江西來謝委淮徐海賑捐安徽牙釐局提調知府楊宗青安徽來鏡清　　董全才由滬裝機器來委署鹽城營遊擊彭仁壽寰泰兵船徐振鵬回上海均辭知縣孫傳恩理問孫傳淮禀知赴泗洲虹鄉散賑卽辭署洪湖營都司仇祖賢到交缷回鹽巡　　德杰子曾之均辭鹽知事談繩孫汪鳳生均奉示騐看拔補三江營把總王之學到隨伺狼山鎭來省叩謝 
[鉅欵助賑]  
　　紫卿家兄經募不留名善士奉憲諭捐助規元五百兩委解淮徐海等處以資拯濟正在萬難籌措而得此鉅欵有頒俾轉徒無依者獲霑　　不詳姓字其當亦耳鳴矣[  上海北市絲業會館籌賑公所制施則敬謹誌]  
[上海六馬路仁濟善堂經收開廠施粥捐正月初一至二月廿九日清單]  
　　隱名大善士洋一百元無名氏洋五十一元銅洋十二元王似山洋五十元聽松子無名氏各　　十元神户全益號洋廿五元盛頌元郭子椿敏裕堂公記無名氏四户各洋二十元求病愈人洋十二元張春記洋十元二角張慶芳爲子痰迷求症速愈浙寗張維藩王文蔚　　園李孫記王　忠堂沈隱名隱名氏八户各洋十元王國榮求父病愈陳振鏞閩永人氏三户各洋八元方德生王　萱樂善堂王汪氏知名人五户各洋五元葉鶴齋江門陸　　名氏三户各四元補過子洋三元九角汪國桂隱名氏各洋三元儲俊卿董全港徐才煊顧月堂李氏無名氏六户各二元唐隱名滬江無力子求外祖母康健吳維衡吳維衡　　軒高平如徐枝珊董昌道張福旺陳肇楨鄭司証求合店諸友順遂人龍川姜太太周郭氏存心氏無名氏十六户各洋一元敏愼堂銅洋一百三十七元瑞和行銅洋廿六元　　朱銅洋十元耕記銅洋九元無名氏史公館各銅洋五元公順瞿旭堂銅洋四元惠記銅洋三元士行氏銅洋二元三泰米行銅洋五十元以上共收洋五百六十七元一角銅洋　百五十一元 
[上海虹口元濟善堂經收戊戌年二月分施捐送堂愿捐清單]  
　　二月分施粥捐欵無名氏洋拾元杏花樓洋三元洪宅洋二元張福莊容膝齋二户各洋一元江際清　　元楊顯生洋三元留餘軒洋三元餘可宏何梅生無名氏自不知陳錦堂桂香氏六户各洋二元陳華昭陳兆初唐漢西楊文英梁瑜昭李子平梁維謙黄耀東吳潤忠無名氏　　寳徃記鄧蘭芬陳梅誔盧萬經蔡華生國小華唐錦恩梁少寛黄汪書黄浩之梁春先陳炳南無名氏楊鳳橋何鑑波麥務本堂高文卿胡貞甫楊鏡泉林瑞生吳瑞芝邱渭賓　　籌蔡王麥如柏以上三十六户各洋一元陳性初梁佑之朱氏伍錫乾羅育之鄧元翊余星輝黎福緣無名氏以上九户各洋五角鄭容光洋三角無名氏洋一角共收施粥洋　　九元九角○二月分送堂愿捐無名氏洋拾元陳源盛洋一元郭謙修洋二元無名氏洋二元清省堂洋一元四角唐聘仠晉陽氏恊恭堂梁佶記陳少卿呂簡泉積餘堂隆順　　陳氏陳韋氏李鈺川李鈺川無名氏以上十三户各洋一元陳宅洋三元阿育洋一元炳扶洋一元免藥子免力子恆太和三户各洋五角武林六八老人洋五角無益齋聽篁　　存悔老人勉齋四户各洋五角江月記胡玉記實記無名氏王子記杏記無名氏七户共洋一元瑞記無名氏無名氏子記盆氏五記徐三竹記元記無名氏十户共洋一元梁　　洋四角徐積銘洋二角隱名氏洋五角不留名洋一角隱名氏洋三角鍾崇榮洋一角舞綵居士五愿夢熊居士五愿惜陰居士五愿貽厥居士五愿惜花人十愿無名山人二　　人居二愿安雅堂二愿清芬堂一愿幻紅釣徒一愿斾麓樵叟一愿聽月軒三愿敎仁堂三愿萃逸居二愿始寗南叟三愿平安氏五愿培　居士二愿保安氏一愿無名氏一愿　紫軒二愿浮雲居士二愿追遠居士二愿青雲軒三愿愼餘堂二愿　利居士三愿秀橘山人二愿雅月居士二愿獅峯居士五愿頴川母氏五愿耕畬軒一愿潁川氏一愿燦　　人五愿六養軒二愿古越耕民一愿贸山樵人二愿四明遺商裔一愿樂軒一願似山主人二願以上三十八户共洋四十元零三角五分步雲草堂洋一元嚴慈命子錢二千　　菊農錢三百八十四文劉淡人錢三百八十四元歐升階銅洋二元無名氏銅洋一元潘和記銅洋一元理文軒書莊銅洋一元以上共收願洋八十五元六角五分又錢二千　　六十八文又銅洋五元 
 
 
 

Page 11

 
 
   
 
 

Page 12

 
 
   
 
