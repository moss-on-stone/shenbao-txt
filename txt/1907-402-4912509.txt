# 1907 - 402 - 4912509

 

Page 1

 
 
   
 
 

Page 2

 
 
宫門抄十月十七日召見軍機韓景熊蔡桐昌 
[論説敬告各埠討論商法草案與會諸君（旡悶）]  
我國自五口通商以來。以迄今日凡六十六年皆與外人商戰戰敗之日也。夫此六十六年之敗北豈我商人戰之罪故推其原因一則。以結約大臣。但顧一已之功名不顧商人之利害而事事遷就也二則當專制時代但責商人以義務不予商人以權利而處處壓制也積此二原因。而沈沈冥冥以迄六十六年之。久此六十六年中。一敗再敗。三敗。以至于無可敗之地。諸君試思。此景象之可悲可慘可驚可愕爲何如也循此不。變而我商人之命脈絶。而我國亡。而我種滅矣今者之會各埠代表。多至八十三處殆天牖其衷使我六十年來。海内外煨燼所餘之商人重聚一堂。而謀。所以再戰之術乎。請即以戰喻今日會中某父兄某子弟皆我戰門員也某資本家某企業家皆我輜車隊也某經濟家某法律家。皆我叅謀部也海外各埠之商家。皆我偵探隊。我照海燈也内地各埠之商家皆我運送隊。我常備軍也有此種種團體。而無自治之法與共同之機關則外埠自外埠。内地自内地資本企業家自資本企業家經濟法律家自經濟。法律家。而我父兄我子弟之爲戰鬥員者不相顧問不相聯屬不相籌壽不相援助。而惟聽命于黑暗政府之下以日與外人戰嗚呼。是以向者之敗爲不足。而又延長此六十六年之期問也。然則奈何日一面自編商法以部勒我團體。一面叅與商政以監督我政府。 
請言自編商法之理由嘗攷歐洲商法之起原。實始于地中第沿岸。其時不過商人自爲規則。互相契約。期與共守。非有法律之効力也。洎法皇路易十四世採其慣習之例命沙窪利。氏制定商業條例及海商條例。遂爲施行商事成文法之始。可知商法。須由商人自行編。訂方可通行往者政府所頒商人通例及公司律破産律三編。一般社會。不盡遵行者。亦以編訂之初。出于商部一二人之手未能與我國商人之慣習相吻合也。此商法之所以必須自行編輯也。 
夫欲編輯必須調查欲調查。必先討論就商法之意義言之有廣義的商法。與狹義的商法二種廣義的商法者實含有商私法商公法商國際法三種商私法者。凡商事之屬于私法關係所規定之法規各商法。典商慣習法是也商公法者悄于公注關係所規定之法規如商國法商刑法商訴訟法是也商國際公法者屬于國際關係所規定之法規氏者或分爲 
 
 
 

Page 3

 
 
第一張第三版 
　　商國際公法商國際私法二種衡以正當之學理則商國際法者乃專指商國際公法而言也 
狹義的商法者非即商法法典之謂也蓋各國之商法法典實不能網羅商事上之一切私法尙别有商事特别法商慣習法以補商法法典之末備且當商公法商國際法未獨爲一科之時各國之商法法典或有包涵商公法者故狹義的商法乃指商私法非指商法法典也（未完） 
來稿 
[上海商務總會上度支部論鑄錢幣書（續）]  
　　（乙）次當嚴定補助貨必與國幣相應十角爲一圓十銅圓爲一角十制錢爲一銅圓。而亟。停鑄角銀銅圓之局專錢一圓之國幣此爲國幣取信用之始。吾民自無幣用銀以來而外國銀圓。而角銀而銅圓皆各自定價。甚至銅圓鑄成當十字樣者亦可作八九文不等蓋無絲毫幣法之觀念存乎其間非民之違法也官鑄無藝民間積而不流。不得不跌。在官以分成搭放爲利。而員役兵丁領欵於官者大受　損商人因此受幣價忽漲忽落之損居民因此受物價驟低驟昻之損終且國家受幣無信用喪失主權之損。幸而以地大物博之故謀國者竭力放棄主權。而主權之存於民生日用間者暗中尙不爲外人所操縱徒以官之窟穴所在不惜厚誣巿面謂銀行必用墨銀。於是不知金融真消息者相與附和而張皇之。并爲一談牢不可破。而國家且爲窟穴之姦所挾制永不望制幣之流行其尚可以爲國乎大臣公忠體國舉念不忘主權。正本清源任確定補助貨限缺。此主權之挽將墜者也 
　　（丙）再次推尋用銀不能廢兩之説其病根之所在丁漕釐課天下皆知權自已操。惟關稅與外國恊約計兩估價。亦計兩收稅吾改吾幣而洋關稅則。未能遽必若因此而先與各國相商。是吾定國幣而授權於外人。可恥孰甚此徐菊帥之説之所由來也。不知稅關所謂關平隨地不同。各照本地平數酌加若干各地之平。有大有小。各地所加爲關平之加數又有多有少洋商何嘗不厭苦之。今畫一國幣精核定率每圓當關平幾錢幾分幾釐幾　表一幅。自絲忽起至一兩止皆有一定比例發給。各關令收。國幣洋商稱便之不暇與稅則絶不相關惟司關搉者窟穴驟破豁然皆見天日。則誠有大不便於上下其手者矣此主權之。收於中飽者也 
（丁）又必補助貨與正幣永無出入。而後養成國民用國幣之觀念。久之用金可用銀亦可。不過主用一種制幣觀念無殊有如用金。則銀幣退爲補助。令行如流水之易否則多一種幣。多一種糾葛。仕如何講求學理。其如本位不定。民不知國幣之性質何欲改用金此爲基歴此主權之推及將來者也。 
路欵要聞 
[杭辛齋又因拒欵入獄]  
　　杭君辛齋奉民政部復准提旡免錮創辦實業後該州紳商學界大爲歡迎本月十四日在海神廟開浙路拒欵會致者數千人公推杭君爲臨時會長演説鐵路利害氣概激昻聽者位下説畢公舉會長杭君乂得多數並推得票次多之徐君升如爲副會長决議公舉代表赴省并勸諸人認股立時集成六萬餘元復議抽提公欵以助不足衆皆贊成散會後又派人四出勸募大約續來者尙不止此數不料海寗州牧程君贊清責杭君之多事復於當晚捕拿入獄其眷屬子女亦均冒雨入獄狼狽情形不堪言狀嗚呼 
[湖州商界追悼湯烈士紀事]  
　　本月十二日湖城商學兩界在務前河湯宅開追悼會已將秩序畧紀前報茲聞是日到者約五六百人下午一時開會先由石君仲和説開會宗旨次家屬報告行狀次商學界公推石君讀祭文次來賓行三鞠躬禮次來賓演説當　中小學堂職員代表李君恢伯創租稅要示之議欲將本城方捐先行不繳留作路股次第將絲捐及其餘雜項一概不繳衆皆贊成並有鐵路學生吴君出言此事定當實行以後可將商務分會作爲總機闕石君仲和言湯君爲路死鄙人亦抱一必死之志即如海島一案外人反約連年不結但吾之死非一人獨死必與侵佔我地者同死演説旣畢有湖郡中小學堂學生全體唱追悼歌遂散會 
[嘉府拒欵會致新浙撫電]  
　　杭州國民拒欵會轉馮撫憲借外債浙人死不承認乞公以去就力爭否則人心惶懼事變難料東南正多荆棘願公爲浙計並自爲計嘉府拒欵會 
[江督端致蘇路公司電]  
　　蘇路公司鑒電悉遽訂正約事必不確承囑當切電政府維持梁道斷無主借欵之意風説望勿輕信方諦 
[漢口江蘇會館致蘇路公司電]  
　　上海蘇路公司鑒粤漢銕路蒙張中堂力爭回贖國體主權關繫甚鉅各省聞風感奮欽佩同深蘇杭甬鐵路草議早經盛宫保奏明作廢並明奉諭旨歸商承辦現在 
 
 

Page 4

 
 
股集路築當道倚外勒借洋欵損國體失主權拂輿情恐激事端十二日會館集議已先公認二萬股並速分招卽變産作股皆願以欵足路成爲止借欵失路斷不承認祈會合力爭公禀張中堂求挽救 
[蘇路公司接各處認股函電]  
　　（南匯縣王大令據勸學所紳董顧忠宣報告本月初十日開會集議認招路股已認定一萬四千六百股開阜股東及擔任招股各董姓名請爲知照先給收條等情合行照抄（浦南集股保路會函）本月十二日一時假坐三林塘鎮筠涇學校特開大會當場認定五百股公舉會員陳君伯寅爲駐申交通機斷兼代表員又本鎮怡昌衣莊爲收股銀機關部（地方公益研究會函）昨晚開特别議會同人共認一千股（南橋保路會函）十二日假本鎮西真道院開第二次會紳商學界共認五百數十股合第一次所認已逾八百餘股現定十五日開第三次會再竭力勸認能逹二千股之目的亦敝會同志所奢望也再第二次認股以文游學堂教員學生爲最計共有四百餘股（尙賢堂中國教員學生函）敝校同人勉集路欵近四百股（蘇路巡警訓練所全體國）布置開辦事宜妥貼後卽開會演講已招集一千零七十五股請卽登册（蘇省高等學堂電）本校先集一千三百股欵續匯（烟台商學全界電）借欵請力阻俟開會籌妥路股再奉告 
[本埠各團體聯合會紀事]  
　　十七日午後二時城内外合團體在總工程局會議蘇路集股辦法先由李平書先生報告開會宗旨公推姚子樑先生爲主席旋由各團體會員公議集股辦法（一）暫假南巿信成銀行樓上爲上海路股會事務所（二）收到股銀暫存信成銀行無論將來轉交公司或發還股　總以六個月爲期由信成銀行担任義務保七厘息（三）分任招股卽由各會員分别簽名認招散會時已四句鐘矣 
[金莊小學職員認股]  
　　崑山縣屬金莊小學堂於初九日下午二句鐘特開保路認股會首由顧鳳苞君報告宗旨次由譚君訓芳朱君余疚相繼演説當塲由職員等先認蘇路三十七股餘矣下次開會再擬勸集云 
[蘇州定期續開勸股大會]  
　　蘇城拒欵會彭頌田姚清溪吴卓人尤鼎孚章式之諸君日前在會集議勸股辦法擬先從城廂内外畫分區域請各團體分任親送勸股傳單准期本月十九日在甫橋西街貢院内開勸股特别大會竭力演説觀導以逹堅拒外欵遵旨商辦之目的云 
[蘇州妓界招股會傳單]  
　　敬啟者蘇杭甬路事外部逼借外欵路權一去命脈盡絶凡我姊妹亦宜固結團體不可放棄權利誰非國民誰無熱忱爲今之計惟有各盡心力踴躍認股爰於本月十九日下午二點鐘假座五涇廟開招股會尙祈早臨是幸此佈發起人沈翠琴劉金珠同啟 
緊要新聞 
[陳曹兩御醫請脉三紀北京]  
　　皇上聖躬經陳曹二御醫請脈後漸次復元茲得前月二十四五脈案兩則敬録如下 
二十四日請得皇上脈細而有神上按中按下按均能一律和平見證自有轉機雖串痛疫軟頭蒙耳鳴舌泡易起表虚惡風亦有减無增惟中樾未健胃納如常脾運尙遲因之大便有溏有結未能調逹自然謹擬和養脾胃藉以鼓舞中州而調升降 
　野枳术　生白芍　原金斛　水炙甘草　引用辰燈蕊 
二十五日請得皇上脈均靜軟數日間並無更動合之呼吸甚調匀咳𠻳未作寒熱不發似表氣漸固營陰未復所以頭暈不净尙爲耳鳴肢腰疫軟串痛不定惟用膳如常運化甚遲胃不和脾少健致夜寐易醒謹擬固表和中以杜天冷反覆 
　生棉耆　生白芍　橘絡　雲茯神　金石斛　引用紅棗三枚 
[廣州商會致商法會代表電]  
　　（爭西江緝捕權） 
上海中國大客機鄭金沈三君鑒西江緝捕經紳商分電力爭請就近赴會聯同堅拒廣州商會銑（川） 
[皖省绅商會議路礦紀略安慶]  
　　十二日皖省紳商兩界開會集議路礦各事計是日會議問題（一）選舉總理（一）皖路改築北綫並廢浦信路約（一）爭回銅官山礦廢約（一）恊助江浙鐵路拒欵辦法當日不能决議可延長會期云（若） 
[派兵會勦嵊縣匪亂寗波]  
　　甬郡官場探得嵊縣革命黨匪王金發已結合餘黨揭竽起事寗紹台道以該處前撥提標練兵三百名不敷防駐一面電請省憲速飭新任紹府帶隊前往解散脅從嚴拿首要一面擬派新軍步隊會同往剿云（彼） 
[萍紳電請懲辦逸匪江西]  
　　萍鄉合邑士绅張球吴振鐸等電禀撫藩臬各憲云萍鄉自巨匪陶宗典魏發生逃後匪風復倡昨經朱管帶拿獲彭永位周魁盛吴會成供認買票入會死灰復燃皆因劣紳文如海疎脫後玩延所致乞即迅提懲辦以免禍貽旦夕（百） 
 
 

Page 5

 
 
[江西南贛拳匪閙教二十四誌]  
　　大庾縣禀兵備處洋務局電兵備處洋務局鑒卑職初四日赴新城沿途傳詢紳士並訪察情形知康氏避居者所在多有而以新城之龍宰兩隘爲最多有寄居親友家者有寄居祠廟者合計當不下二三千人新城民教向來不和民風又悍動輙械門此次康崇之亂新城倖獲保全實托憲台威福非卑職初料所及現在康民雖尙安分而人多究易滋事當即親率赤石巡檢謝承勳及各該隘紳挨查安撫分别資遺回康其在親友家居住不願遽回者責各該親友出具切實保結仍令及早回家安業不必驚慌並祈速飭毛令切實安撫訪聞界庾之信豪縣屬康氏避居者亦有數千人並乞嚴飭安撫不可再遲免致來者愈衆卑職守謙禀魚 
　　李恊統致兵備處電兵備營務派辦處鑒奉帥勉電悉遵卽嚴飭營隊切實約朿兵丁以紓憲厪昌瑞初四早八點已遵諭同往上崇一帶查辦瑞帶二營前左隊隨往留二營前右隊駐塘江鎮懾昨據董管帶報隊官楊得標帶同兵隊赴長龍等處緝拿匪首葉黑古未獲拿得葉黨土學文於念六交縣收押并聞瑞支 
淞滬要聞 
[滬寗鐵路公司掘溝築圍之交涉]  
　　北巿第四路巡警分局正巡官黄國華禀總局云九月二十七日據巡士陳佐備禀稱新閘馬路北頭大路一條小路數條忽被鐵路公司於二十六日將鐵網在鐵路左近一帶沿途圈築乂於本月初二日將石子大路掘成深溝以致馬路北段絶無行人等情巡官因卽率同地保前往查勘確與該巡士所禀相符此外又被公司截斷通土家宅大路二處小路四五處新閘橋北新闢馬路大半作廢商賈往來均須繞道租界以致巿面頓形冷落正擬禀報間據二十七保十一圖商民許家珍等聯名禀稱閘北一帶現經上憲開築馬路設立警察原爲振興商務保護利權起見詎近日鐵路公司忽將閘北迄西王家宅海昌公所蘇州路等處官路及各支路均圍築鐵網並開掘溝河以阻行人查該處爲太屬四邑出入陸路要道一旦横被隔塞非特行人繞越諸多不便且附近各處巿面頓形減色閘北商場從此恐無興旺之日環求轉禀等情前來請轉商鐵路公司可否將圍築鐵網搬去以順輿情而興商務抑或酌留出入門户以便行人等語汪觀察以新閘大街直北迤西官路及各支路係通南翔嘉定寳山大場真如等處要道現經開築閘北馬路以後往來稱便商業漸興茲鐵路公司忽將該處大路及支路均用鐵網銜聯圈塞并復開掘溝河不特行人繞越殊苦多艱而巿面頓衰商情大拂於閘北地方關碍匪淺特請滬道轉商滬寗鐵路公司將所圈該處官路及各支路鐵網卽行撤除以免阻隔云（企） 
[江蘇教育總會咨呈學部文]  
　　（請籌各州縣教育會經費） 
竊據本會會員蔡文森函稱各縣遵照部定章程設立教育會而辦公經費未經指定應請總會呈部請示等情查各省教育總會本會設立最早所有開辦常年經費出之於熱心捐助及照章六元以上會員之年費以入抵出不敷甚鉅至各州縣設立之會其困難情形更有可爲大部縷陳者教育會與勸學所照章本相輔而行其應舉之職務非籌定欵項無從措手乃地方公欵或另有人執掌而此執掌之人於學務或毫無經驗必至因隔閡而生衝突此一難也興學各欵如地方賓興膏火之類或已歸勸學所執掌而教育會但恃會費偏僻州縣會員本屬寥寥又不能照章交足六元以江蘇情形而論地方官不曉會費爲表明入會之志願且係部章所定竟指爲結會歛錢反對者從而和之此二難也或勸學所先已成立亦頗有恊助教育會之志願而勸學所亦苦於毫無經濟地方官奉文催設又不爲之籌措紳士自行籌措又多被駁斥旣欲其食而又益其吭此三難也現在憲政萌芽羣謀地方自治教育會之設所以輔助行政機關所繫至爲重要自應於該會員所請乞大部明定辦法至總會爲全省之權紐應如何由本省大吏常年資助力予維持之處併懇鈞裁爲此咨呈大部察核施行 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[直藩增韞奏旗丁生計辦法摺]  
奏爲推廣旗丁生計藉實邊陲謹擬辦法恭摺具陳仰祈聖鑒事竊奴才恭讀八月二十日上諭（中畧已見前報）等因仰見聖主仁侔天地覆幬無垠軫念旗丁代謀生計使畛城之胥融俾出疇之世守名粮雖漸裁撤不過去其依賴之心實業復多振興愈以廣其謀生之路湛恩汪濊邁古爍今跪讀之餘莫名欽感伏查各省駐防生齒滋繁較入關時何止十倍雖有馬廠莊田藉資養贍而世事代易陵谷變遷久難深恃誠如聖慮所及不敷安插今欲另籌生計惟有遠師兩漢屯田之遺規近仿外國殖民之政策妥爲安置以遂其生必使旗丁無離鄉背井之虞而有所至如歸之樂以期仰副朝廷軫念旂丁之至意奴才愚魯罔識大體謹就管見所及妄擬辦法四條敬爲我皇太后皇上縷晰陳之 
一調查邊荒懇恩賜作業田學田以省地價也謹按會典所載各省駐防旗丁共十二萬有奇然歷年旣久生齒之繁十倍疇昔方今内省地價昻貴每畝約須銀十兩以上若按丁授地深恐仰屋司農難以指措我國邊廷萬里土曠人稀若新疆若川藏若黄河上游若各省閒荒若沿海沙淤若内外蒙古曁熱河圍場東三省等處土沃人稀覬觎易啟倘蒙聖恩俯准一律開放除蒙藩荒價另行請欵照章發給概請賜爲業田學田永遠耕種業田援照南苑蘭荒章程每丁領地以十頃爲率但免繳荒價以示優異凡八旂間散及按年裁撤之丁均准認領議者或以每丁十頃爲數過鉅不知土曠價值素輕每畝大致需銀一二錢左右較之内地每畝極少亦須十金者不過百分之一二故宜畧加優異以示招徠其學田援照前吉林將軍逹桂指撥峰蜜山荒奏充旗奉吉江會館學田成案凡現膺要差及零丁幼稚不克遠道歸農者另撥荒田招佃播種酌取租息以作興立學堂經費底欵且可推廣藝以厚生計如此則行者居者各遂其生恒産恒心因勢利導不惟教養有資地價可省而邊備亦不至廢弛矣（未完） 
輿論一斑 
[勸江寗寓滬同鄉以公財入路股意見書]  
（前略）更有一言爲吾七邑同鄉告者江蘇江吾郡爲領帝袖而旅滬者又爲本籍之表率何也居于文明交通之地聞見知識較里居者有廣狹之殊於是本籍之舉動恆視旅滬爲領袖七邑人士誠見旅滬者入股之盛彼必踴躍輸將以二百萬人口計人出一元則二百萬元不難致矣吾旅滬同鄉逹兩萬人合貧富而平均之至少之數人入一股即得兩萬股財力所及吾鄉人當共信之 
旅滬同鄉誠贊成入股拒欵矣尤有最善之法在願吾同鄉長者察焉舊公所之地初時買入僅三四千元今巿面日旺地價日高已可獲利三十倍旣另築新屋爲遷移之計而議舊所改造巿房將來利息本自不薄然拒欵未籌衆議未决建築須時經理須費而借貸之息尤巨面生利之日不知尙在何時竊謂一勞永逸而又有益無損之策莫如賣地入股於公欵毫無屬耗於路事大有裨益况一經發起他處之公産已得善價而未收利者皆可仿照辦法從此路股愈多莫不稱贊首創者之功則於吾鄉尤有名譽也諸君子其熟思之今擬辦法如左 
 
 

Page 11

 
 
　　甲擬變賣地産二舊公所地皮（二）夏家宅地皮（三）南巿房此三項得僧後先建移提新公所及運柩歸葬之費（舊公所房屋不賣仍移至新公所照樣造成）其餘概入路股 
　　乙細算建造巿房所得之利息最薄（一）公所地皮照時價約值十萬元（二）建造巿房一百四十幢每幢五百金須資本七萬金約合十萬元（三）巿房每幢按照近日租價月值十元每年共收一萬六千八百元除去保險歲修及經理一切雜費至少必須一成以外得利不過一萬五千元（四）地價及造費共合成本二十萬元收利一萬五千元攤派利息爲長年七厘半（五）造屋成本必須借洋十萬付出極薄之利息至少長年一分每年卽須一萬元於租金内除去此項僅餘五千元爲實在歸公之數是公所地皮雖值十萬元僅得長年五厘利息耳 
　　丙巿房得利之遲緩及其煩難（一）巨欵難借（二）即使借到動工非一年不成首先賠墊一年銀利（三）房屋未必全行租出則租金必有虧耗（四）借本必須設法清償若分年攤還非十五年不可是公所實在見利當在十五年以後此十五年中雖有房産反虧地皮應有之利此四端皆顯而易見者也（未完） 
分類新聞政界 
[江督電示禁賭辦匪之策畧蘇州]  
　　江督端制軍致署蘇撫陳中丞電略謂近來各處梟匪結　横行迭經嚴飭營縣查拿辦理不爲不力而匪勢迄未稍戢其中自别有故查蘇松各屬鄉鎮賭風甚熾梟匪登陸大半以賭場爲聚集徒衆銷售贜物之所並有開賭之人即係販私夥黨藉此爲勾引地方痞棍及無業游民入夥爲匪或令其轉賣私鹽或令其探信通報甚且多給贜物使之賄通兵役差保徇情包庇以致匪黨愈聚愈衆消息極爲靈通宜軍舉動彼反周知剿辦爲難職是之故鄙人前在署蘇撫任内曾經嚴飭各營查拿梟匪首以從嚴查禁賭塲拿辦賭匪爲先務頗有效驗札稿示稿有案可稽總之賭塲本爲各項匪徒窩聚之區而梟匪尤藉賭場以肆其勾結伎倆現欲正本清源似宜嚴申賭博之禁使該匪等陸路聚集無所線索無人一面責成各營縣廣購線勇嚴密查拿當可易於得力惟開場聚賭者地保有費兵役有費甚且不肖之巡典把總外委等官亦各受其規費層層包庇查辦不易且賭塲人數衆多各有器械更難保無緝拿拒捕之事似非訪查得實迅用霹靂手段不可管見如斯究竟如何體察情形妥籌辦理仍祈裁酌施行盼復云云（一） 
[私罪降革人員免繳銀兩北京]  
　　吏部以各省紛紛奏請開復降革人員免繳捐復銀兩現部中仍擬遵恪前旨僅於私罪降革人員一律免繳銀兩（五） 
[江督批准州縣記過罰銀章程南京]  
　　江督端午帥批寗藩司詳州縣記過擬請罰銀章程云據詳嗣後各州縣記過擬仿照蘇屬詞訟辦法每記過一次罰銀十五兩記大過一次罰銀三十兩係爲整飭吏治起見應准照辦惟記過旣擬罰銀其曾經記過人員應准其分别抵銷俾昭平允仰卽通飭所屬各廳州縣遵照並令各府州體查照（望） 
交涉 
[皖撫批駁給與美商印契安慶]  
　　蕪關道禀美商在弋磯山租地建設油池遵章投稅印契函送美領轉給一事奉皖撫馮中丞批云該道禀稱迭奉督部堂轉行外部電飭速予印契按照漢口丹水油池章程妥予議訂云云核與前詳不符且此案原係移棧儲油美領逕與前部院面商函商均係築池之説乃該商劉懋恩於初次飭縣將次印契之時忽言地備築建油池節外生枝故前部院始飭將契扣發迨上年九月初十美領致馮前升道函請將該契盖印給執各等語以表面觀之似近情理但契未盖印尙可與之商酌旣蓋印給執彼必執爲允准確擴視爲合例營建雖有不作别用及應俟二年十八個月後之語皆誑我耳故馮前升道據情禀奉前部院批飭由道函告美領務將第二條删去並須於第一條不作别用一語之下加增亦不得於該處暗築油池字樣切實見復方能印契給領正爲此也况該商劉懋恩本年二月二十八日繕立議約簽字之後忽又翻議更應俟得美領確切復函妥爲商辦乃該道以外部電催僅得該商劉懋恩持美領宋函旣無切實允照漢口油池章程辦理之語又未遵照外部電飭妥予議訂遽行印契函送給執殊欠斟酌且漢口丹水池油池章程並美領此次來函及該道復函均未録送無從察核該道應卽函催美領事速復妥商議訂並將漢口丹水池油池成案及美領來函稿鈔録詳送以憑酌核辦理庶免一誤再誤（少） 
[札行教堂租地辦法蕪湖]  
　　蕪湖關道札飭皖南各府文云英商亞細亞煤油公司租地一案由本道禀奉南洋督憲批示候英領事函　到日函行督飭縣局相機妥辦完結禀報核奪至教堂租地向係契載教堂公産字樣黄配義出租屠教士地契所書永租與内地會英國屠善宰名下爲業實屬錯誤并即移行名地方官遵照嗣後一體照約辦理等因除分别移行外合亟札飭該府轉飭所屬嗣後教堂買地務於契内計明教堂公産字樣毌違切切（儀） 
[牛莊豆餅免稅]  
　　十六日東京電云牛莊本地之豆餅限免稅一年因日人與各國商人競爭之故譯字林報 
[晉江縣禀陳教民爭地閙事厦門]  
　　晉江縣羅令禀陳厦門道謂天主耶穌二教民爭地各聚教徒勢將用武請速派員調處等語該道當卽派委劉分司馳往勸解未知能和平了事否（知） 
軍界 
[奉省遺派學生赴德考查軍事奉天]  
　　奉省遣派學生蔣方震等三名赴德國考察軍事照章由本省發給費用聞已由提學使呈請大憲立案矣（坐） 
[飭改巡防營制餉章安慶]  
　　陸軍部咨行皖撫畧謂巡防營制餉章原有清摺一扣查此項章制係在該部未經奏定章程以前酌擬辦理是以與部章未能相符現在部章旣經頒發亟應轉飭所司查照新章分别議辦以歸劃一皖撫馮中丞准咨後已輸飭各營一體查照矣（美） 
 
 

Page 12

 
 
[札克圖之軍械兵額蒙古]  
　　東口哲里木盟蒙古札克圖郡王烏泰擬將本旂軍隊實力擴充仿照北洋陸軍操法勤加訓練教成蒙軍現將本旗軍械兵額詳加調查只有蒙古兵一百零七名至軍械僅有舊式銅帽洋鎗及老毛瑟快鎗共數十桿其餘均執刀矛誠不足保衞邊境惟應如何擴充與各蒙旂聯合共練若干營各事宜聞烏王擬與盟長妥商辦法再行報明大部籲請代奏矣（爲） 
[營房失慎常州]  
　　常郡東門内營房向爲守城兵丁常川駐紥前晚不知因何失慎當田文武各員到場救護僅焚去平屋兩間該城守楊游戎即將兵丁枷責示儆（天） 
[罰繳吞餉松江]  
　　前鹽捕前營管帶蘇參戎長慶經提憲劉軍門委員點騐有缺額扣餉情事因卽撤差發交中軍李參戎看管估計所扣擬罰四千金蘇自願措八百元繳公而托各同寅代求軍門不許嗣請府尊戚太守緩頰始准釋出十三日蘇詣府署謁謝太守辭不接見（伏） 
[委紳監造二標營房安慶]  
　　皖省建造二標營房前由楊觀察勘定北門外西龍灣附近基址曾誌前報茲悉此項工程用費浩大當由楊道會商紳公舉宋德銘君經理昨特禀皖撫請照會該紳遵辦（政） 
學務 
[中學生妄起風潮被革常州]  
　　常州府中學堂初十日開學宜邑學生周儲徐等七八人未具願書亦不交學費十一日因違章搬移床榻監學令其遷至原處該生不遵且肆口詆毁監學劉君伯宗因其大犯堂規將爲首之儲英徐壬時徐壬暘三人記大過一次儲等初猶認過繼忽向監督屠君要求撤退監學否則八邑全體退學云云各縣學生以其揑用全體名義公函申辨有宜興學生周品高唆使儲等退學而已則至監督處辯明並不與聞自願記一大過因祖母病重請假一星期回里儲等知將被革又疑周生先行告退逐約六七人出校十二日屠監督集學生在大會堂宣布儲等罪狀詢問學生中有不願在堂可起立當時起立者止徐壬暘及某生兩人監督令出堂學生見徐出全體拍手監督訓勉各生數語逐懸掛開除儲徐等九人牌示方儲等出校時揚言須令經濟紳不籌欵學堂必停辦云種種情形純爲無意識舉動殊令人不解也（天） 
[太倉學聯合運動會鎮洋]  
　　太鎮教育會於十月初九十兩日開城鄉聯合運動會假海寗寺舊址爲會塲入場運動者二十校學生六百餘人參觀者十餘校　塲寛廠規則整齊來賓參觀有三千餘人男西女東尤極嚴肅　一百爲萬壽聖節於黎明時各校先集明倫堂行祝嘏禮畢整陽由大街迤邐至塲步伐整齊軍樂悠揚道旁觀者咸同聲稱贊不置云（川） 
[催核中華學校章程北京]  
　　農工商部前將檳榔嶼中華學校章程咨請學部校定事經多時迄未見復現再咨催言該校已將房舍建造妥恊務請速將章程校定以便轉飭開辦云云（行） 
[郵傳部擬設路電學堂北京]  
　　聞郵傳部現擬於京師奏設路電學堂一區調取各取鐵路及電報學堂學生入堂講習造高等完全資格畢業後派令辦理路電各政藉資得力（如） 
實業 
[部飭查明冶山探礦情形安慶]  
　　皖撫准農工商部咨開職商何象彭在天長縣境冶山探礦已著成效請給開礦執照惟查所請補註方里四至須由該縣將近勘明另文續咨以便核發其所擬聞礦章程第六條内開將來架造小枝鉄路似應另案禀辦未便列入章程應飭删改又所探之礦本係煤鐵礦質此次又稱係屬銻質查與前案不符應令一併查明詳細聲覆等因馮中丞准咨後當即轉飭查明咨覆核奪（非） 
[議築慎路主義北京]  
　　政府近日迭次會議慎省築路一事聞已决定官督商辦不准牽入外股以保路權業於日内電告滇督恊商辦法俟得覆電卽須奏請實行（爲） 
[小輪議定排班開行寗波]  
　　甬江北行走餘姚小輪美益水安利運三局因攘奪利益致有撞没美益局小輪拖船一案後彼此涉訟經甬道張子遇觀察札委鄞姚兩邑尊會同理船廳會看一面照會商會邀集同人議定排班以免糾葛現經商會董和衷商榷利運局賠償美益局銀洋七百餘元存交商務局轉給並將各小輪往來利走議定排班每月三十日美益永安小輪分走二十一日利運局小輪分走九日至搭客價值亦由公司議定每客搭價二角昨三局已羣赴商會訂定草約矣（舟） 
雜記 
[江陰設立保牛公司蘇州]  
　　江陰牛業中人近擬集資三萬金設立保牛公司每牛一頭值價洋五十元者每年繳捐二元五角以充該公司經費凡報捐之牛一概用印以示區别併擬另設巡警若干分派各鄉梭巡以杜偷竊之弊業已禀奉各大憲批准立案矣（命） 
[禀控妄自尊大之公司安慶]  
　　皖屬殷家匯日盛公司孫瑞芝焦鴻烈等舉動行爲諸多僭越每日早晚必放三砲公司門首懸掛虎頭牌軍棍門外高張大旗聲言由日本國保險門前設立裕國立民四字凡遇該教民人等出外巡丁護勇軍楫洋鎗前後擁護平民有在公司門首窺看者巡丁卽將軍棍擊逐否則送官究辦該處居民均疑設立公司衙門現由闔鎮紳商學界聯名公禀皖撫請飭縣逐以保治安（非） 
[楊紳勸結採石案松江]  
　　小赤壁鄉民阻抗採石搗毁張紳葆培家房屋器物一案迭誌本報現經郡紳楊古藴明府排解勸罰某紳等二千元爲賠修張紳房屋諸費各犯則不再究辦（伏） 
[嚴懲私售洋烟松江]  
　　松郡烟館私售者仍復不少雖委派營弁查訪亦屬有名無實事爲府憲戚太守訪聞十三日飛提長壽橋南之祁和尙及地保朱榮生到案貴以違禁售烟判鞭荆條各數百下發押華署候辦一面備文移營查明林弁賄庇證據一併懲儆 
[訪拿私宰耕牛蘇州]  
　　蘇臬陸升甫廉訪近日訪聞省城内外私宰耕牛之風盛行實屬有害農業特密飭長元吴三首縣嚴行查拿照例究辦（七） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
滑稽小説支那旅行（三十九） 
弗倫到了大英領事衙門的門外跳下車來。隨手摸了一個對開的銀元給他。人力車夫接在手内十分歡喜眉花眼笑的。對著弗倫謝了一聲弗倫也不曉得他口内咕嚕的是些什麽並不去理會他頭也不回的。竟目走了進去。尋著了管門的人役對他説了原故要尋書記官薩克森從衣袋内取出一張名片來。交在那管門的手内。管門的接了名片。走了進去不多一刻。早走了出來。口内説一聲請。弗倫便跟著管門的。曲曲折折的走進去。到了一間客室。請他坐下。那管門的便又走了出去。約有二十分鐘的時候。聽得門外靴聲槖槖兩個紳士裝朿的人。一先一後的。走了進來。弗倫見了。連忙立起身來舉日看時。原來前走的就是那領事衙門的書記官薩克森。後走的便是那英華洋行的東家斐德力也是弗倫的至交朋友。當下弗倫見了這兩個朋友。不覺心中大喜搶上一步。便和二人握手。剛剛一屁股坐下。却就板著個臉兒埋怨薩克森道你這個人真真的靠不住咱只曉得在倫敦的時候曾經寫過一封信給你以爲你一定在碼十等咱的了誰知咱坐在船十等了半天連人影兒也不見一個把咱著急得要死咱又不會説支那人的説話又没有到過這個地方。好容易。纔央告了船上的僕歐給咱雇了一輛馬車方才把咱的行李搬上岸去。怎麽你接到了咱的信也不派個人來碼頭上照應照應却憑著咱一個人去這是個什麽道理薩克森正高高興興的走進來劈頭就被這位弗倫先生編派了一身的不是摸不著頭腦便道怎麽怎麽你説的話兒我一些都不懂我通共接了你在倫敦發來的一封信又没有動身的日子况且你信上明明寫着要先到日本後到支那想着你到了日本自然要好好的逛上幾天斷不會來得這般快當更兼你在長崎動身的時候也没有給我一個信兒。我又不是個神仙怎麽會曉得你昨天就來。又怎麽曉得你在長崎幾時動身。坐的是什麽船呌我怎麽的派人接你。你自已想想。我這個話可錯不錯弗倫聽了自已想了一想道難道咱在長崎動身的時候竟没有寫信給你麽咱好像記得發過一封信的只怕是你一時大意接著了咱的來信忘記了罷薩克森聽了笑道怎麽你自已做的。事情。自已竟不記得反來考問起别人來。委實你在長崎一個字脚兒也没有來過如若接到了你的信豈有不派人來接你的呢。弗倫聽了又想了一回似乎自已果然没有發信便對他説道。如今也不必説了。有也罷没有也罷。不過給人説起來咱自已的事兒都弄不清楚好像顯得咱是個糊塗蟲是的。 
國外新聞 
[韓太子將赴日留學]  
　　十六日東京電云韓近諭令太子赴日留學並請伊籘親王爲師傳 
[美國經濟界近狀]  
　　初六日紐電云貨幣之價較前稍賤又倫敦電云紐約電稱近因各處廣收現金利息忽自一釐半漲至三厘致巿場買賣失序恐不靖之象又因此而起 
[英官弄球斃命]  
　　十六日倫敦電云英國埃及陸軍統領勞孛脫爲馬上球戲墜馬而斃 
[郵船待修]  
　　十六日倫敦電云利姆英國腦愛船務公司報告郵同波斯號之輪翼敗壞現令工人前往修理大約明日卽可照常報輪以上譯字林報 
[西伯利亞郵便寄遞法]  
　　十六日栢林電云日俄兩政府現已將滿洲至西伯利亞郵便傳遞法商定改良嗣後日本將設一輪船往來旅順上海之間如是則凡屬寄往西伯利亞之郵便可不取道海參威而取道旅順矣 
[美國經濟又復恐慌]  
　　十六日栢林電云美國鋼路托辣斯現將鎔爐多具停止工作致巿場大爲牽動巿是銀錢又見短少 
[塔虎脫歸計已决]  
　　十六日栢林電云美陸軍大臣塔孚脫將自亨堡逕回美國英法德三國之行均作罷論蓋以美國議院現有要事以故急於歸國 
[印度罷風潮已息]  
　　十六日栢林電云東印度鐵路人員罷工之事業已平靖 
[荷人流逐亂黨]  
　　十六日栢林電云南洋荷蘭屬之佛勞來斯島有革命黨謀亂現爲荷人逐出境外 
[地陷傷人紀聞]  
　　十六日栢林電云法國南方沿海之開内斯地方近忽地陷淹没人民甚衆以上譯文匯報 
本埠新聞 
[新任滬道蒞申]  
　　新任蘇松太道梁孟亭觀察已於昨晨由蘇來坐頭班火車來滬卽至洋務局暫駐午刻發出示諭定十八日子刻接篆本縣李大令已飭值日差預備一切矣（泳） 
 
 

Page 19

 
 
[代理滬道返寗]  
　　代理滬道王紹延觀察定於今日乘坐大通輪船赴寗（車） 
[函詢法領保護自來水管辦法]  
　　西門外方浜橋斜橋電軌有礙内地自來水管一事茲悉滬道函致法領畧謂法公董局承辦西門外方浜橋至斜橋電軌所有該處内地公司水管自宜設法避開以免不虞萬一路窄難避致有震裂必須修改應如何承認公費應請查照轉飭秉公酌議並將擬築電軌之處繪圖見示以憑轉致總期南馬路公董局水管與西門外内地公司水管彼此互相維持調護不使電軌侵損云云（企） 
[諭禁借端設榻開燈]  
　　上海縣李大令昨日出示曉諭畧謂境内大小烟户旣閉之後有願改挑膏者分别領照認繳膏捐以三兩爲率未領者宜速赴勸學所報明請領如有假領照爲由暗設燈榻托爲會友聚護等事查出定將房屋發封并提店主嚴究云云（夏） 
[密拿假冒舉人]  
　　日前有學生李鍾奇投禀縣署畧稱學生以候選知縣留學日本本年六月並未來滬亦無謁見道憲及分送鄉試硃卷之事因見某報所載及友人信函疑必寳慶無賴游民陳秉哲鄧子英二人所爲請飭查究等語當奉李大令批示云據禀前情悉查本年六月廿二日有自稱候選知縣李鍾奇字藎臣者來縣帖拜並呈癸卯科順天鄉試闈藝一本當以此類爲向來惡習概不接見其硃卷亦飭給還未予饋送而去其時此人已寓在石路吉陞棧刻經四閟月之久必已他往是否鄧陳二人揑冒更無從究追當科舉已廢之餘猶借硃卷爲抽豐之計卽係假冒亦屬下愚無識之徒始懵懵出此不值有識一笑惟旣冒他人之名爲撞騙之事即屬不法應候密飭查拿懲究可也（泳） 
[禀復美署觀審情形]  
　　上海縣奉滬道飭赴美署觀審一事現據禀復云朝晚僅訊一見證陳香亭尙未定供以被告德門内延有訟師爲之辯護反覆挑駁見證又不通洋語所供不免參差觀審與會審有别未便攙言祗俟其定案何如再行禀候核奪（企） 
[禀復不准免收落地猪捐]  
　　日前小猪行同業傳恒興等公禀滬道謂裝運猪船已在嚴家橋卡繳捐經過南巿浦江薛家浜口乂須抽收一貨兩捐請照章豁免等情當經瑞升道移准松滬厘局轉行貨捐局查復去後現志太守以落地捐章内猪捐一項並無小猪免捐明文至嚴家橋卡雖已捐　係屬各卡捐所收落地自應飭令照納各貨皆然並非一貨兩捐礙難豁免業已禀復總局轉移滬道飭遵矣（企） 
[瘋人斃子]  
　　滬北廿七保九圖地保投縣禀稱圖民王學生近日瘋病大發昨日竟將伊子關大繫斃求請蒞驗大令諭飭預備尸場聽候檢驗乃正欲命駕往驗尸祖王雲伯投縣叩求免驗大令准之（軌） 
[縣訊惡姑斃媳案]  
　　王朱氏控陳湘舟同妻翠娥毆斃養媳金鳳一案前經工程局函送朱氏並鄰人朱根林吕陳氏等到縣審訊而陳逃避未獲今已獲解到縣於昨質訊朱根林供八月初一遷住陳家廂房内當日即見陳妻毆打養媳汴的曾經解勸解初三夜歸家知養媳已死且已入棺陳命小的帮抬至積骨塔旁抛棄吕陳氏供該養媳常到婦人老虎灶上泡水前曾告稱被姑毆虐用烟扞燙刺面頰手足每日不得飽食陳妻之兇横里鄰皆知陳供金鳳爲次子養媳四月廿五過門三天即患時症延及三歲幼兒病夭八月初三夜肚瀉暴亡當報知王朱氏並不來家初五日朱氏糾帶車夫多人到來滋擾小的同妻避出乞鑒王朱氏供陳之幼子出痘夭殤侄女金鳳無病實係被虐致死如來通報何以陳妻同伊長子於初四尙投工程局誣告婦人誘領侄女初五日巡士前來查問纔曉金鳳已死婦人與兩媒人之妻同往陳家均已避匿當時巡士守門鄰衆咸知大令以旣有工程局移文爲憑則金鳳死後可知並未報知母屬判陳交差將妻交案候傳原媒到案再審訊核辦（車） 
[縣批照録]  
　　劉徐氏禀批○氏子劉爍郎被毆受傷事經三月有餘已在正限以外無論已未平復卽因傷身依例亦止科傷罪况前經集訊飭驗氏子傷已痊愈不過因濕毒釀成瘡疾何以爲受傷未愈任意砌詞混瀆殊屬不合案已批斷諭飭黄志香繳洋三十元爲氏子養息貼補之費業據將洋如數繳案着卽具領回藉母得聽唆蔓訟自取咎戾切切（泳） 
[上海官事]  
　　浙江鐵路總理湯壽潛候補道何亮標昨日均至道轅拜會救生局委員通判陶鳳威昨日到道請假十天赴蘇巡警總局監舍課員通判汪之鈞亦到道請假十天赴寗（車） 
訟案 
[公共公廨會審案二則]  
　　英商隆和洋行控秦履雲吞没鑽戒價銀請究等情昨午後寳明府與英巴副領事會訊以原告所控吞没一節訊無實據應即將案註銷其該行買辦何靜齋前與秦做過押欵等情何供詞支吾判交保限一月與隆和算帳如該洋人欠欵准赴英署控追 
德商人克魯森前控祥茂等八家不交麯粉一案迭詳本報昨午襄讞王明府與德師副領事復訊之下以楊等供詞各報判一併退去候再復訊 
[上海縣案]  
　　海門婦人李倪氏挈女價賣經浦東總巡局解訊氏女李金鳳供年十七歲本配舅家倪姓爲媳嗣因夫病殘廢母舅情願退婚即由同鄉許根祥商允父母將小女賣於上海張姓計洋二百元已收七十八元歸還母舅聘禮現同母親於初九日抵申在租界尋覔張姓無著轉至浦東由局解案李倪氏張倪氏供同大令判李女回籍擇配暫交官媒候遞○沈周氏沈薛氏有單田地前被地保徐子良朦報升科由盤記棧主袁荇洲繳價買地徐保被押在案昨又傳氏復訊判徐還押○廿三保十四圖有已築馬路之廢單被地保傳慶　與賈姓等冐名立據調換公地事爲大令訪　查得列名者大半物故提傳到案訊究判重笞四百板押候嚴辦（車） 
[巡警局紀事]  
　　總局閘北警局因時屈嚴冬宵小繁多特於夜間派出持鎗巡士四名輪流查緝並以地方遼闊添派四名以備不虞○天保里附近及义袋角等處橋樑破損不便騎巡經過昨已由警局查知飭卽雇工修理○幼童陶阿根年十三歲在蘇州閶門周義順機坊學業因遭師訓貨由鐵路逃來上海在新閘橋堍啼哭經巡士帶局留候認領○辛友山卽流氓小山東因毆打騎巡拘押又在押所吵閙黄巡官以其目無法紀諭候禀明總辦嚴懲○楊戴氏控蔣章氏誘匿伊媳羅氏一案當在浦東羅夏氏家尋獲帶局提訊供因婆婆罵打暫回母家判押候查明覆訊 
　　浦東第二區巡警總局顧桂生投控金寳華圖賴會洋十九元判限一月交清若逾期不付定常究辦○鄉婦姜衛氏將租田價賣被翁姑查悉阻止昨日該婦赴局投控判候傳齊人証再核○摇垃圾船之張河海張金狗傾倒垃圾違背定章一併拘局押候訊究 
城内第一路第四區張王氏林阿根在穿心河橋失物口角當由巡士拘局押候訊究○混名外國人即阿大專在城内竊雞昨由偵捕拘獲押候傳同失主到領嚴行究辦（衣） 
 
 

Page 20

 
 
[公共公廨早堂案]  
　　濟良所西董譯稱幼女王書卿吴三保黄爱保違章在王月仙所開之妓院内報捕解究王供年十七歲常州人與愛保同在王月仙處由好婆得去洋十餘元來申甫十餘天求恩明察吴三保供年十八歲已接客三四月黄愛保供年九歲被賣身價洋三十元是實帮讞王肇之明府商之英巴副領事判吴開釋王暫交該所留養俟伊好婆到案再訊愛保發所充公其幼女陳阿保共年十四歲蘇州人於十四日來滬住張周氏家判氏交保出外信追伊母來案訊領○濟良所送違禁在妓院之幼女傳阿金張阿保等請究傳供年十三歲蘇州人甫到上海阿嫂在妓院内不知規矩求察蔡傳氏供求恩典承金是女兒求察張阿保供在美仁里内游玩求恩沈洪保供因親在兆貴里陳媛媛家小女子即去游玩是實葛阿六供年十六歲葛王氏是母親求察明府判傳葛交伊母蔡傳氏等領回不准再至妓院其張沈女發所俟傳到伊父母於禮拜一再訊又女人俞阿保因被伊姊凌虐判發所俟伊夫張金松到案訊領○迎春坊妓女蘇美雲吞烟身死報由上海縣相驗在案昨解請究仁濟醫院學生金石鈞沈安之同供禮拜日早有人來請至迎春坊救治吞烟及見該妓囑令多飲肥皂水勿願旋將藥粉開水送下先用皮條將烟皂兩毒以水抽出人尙明白迨到禮拜一十二點鐘再去見神去昏迷不能保命餘無别故身上是否有傷並未查看請察王沈氏供並不打他求恩察訊之王載新趙阿泉汪大觀等同供如前明府以未接上海縣相驗移文無從核斷判分别還押候再奪○閔祥福陶張福因酒醉將二百念二號華捕毆打由捕解究判各押一月○王東方因被主人凌虐報捕解究判發濟良所留養○立茂輪船買辦王步州向高寳豐張受卿等騙去洋銀一千七百元控奉解究判與中人陳浩仁一併押候過堂訊追○王恊生於昨夜將其妻張氏痛毆逃逸又將其子關大年八歲攅毆斃命控由包探陳雲忠將王拿獲解究王張氏供子死困苦不愿報驗求察明府以父無辜毆子斃命律有專條判王押候由保報請上海縣相驗再奪（莊） 
[法租界捕房事]  
　　法馬路西首昌大質店前有年約三十之東洋車夫倒斃由捕禀明捕頭察得眼角上有血痕將屍抬至輔元堂内飭探恊同四圖地保報經上海縣李大令蒞驗委係跌悶身死因無屍屬由堂棺殮○徐張氏丁寳榮前被秦阿寳具控拐逃妻子張氏及女孩等情奉判補提丁母在案昨日由探將丁母提到供婦人實係張王氏兒子過繼與丁姓秦妻由婦人帶往川沙徐阿毛家現今尙在徐處並未售去是實捕頭諭令管押解究○趙根川在途設攤誘人賭博拘入捕房捕頭飭令押解公堂訊辦○烟紙店主洪鴻來前控吴小四周長桂串竊銅元七十千文吴周同供小的等各分四千文餘被同黨葛正子高郵蔴皮取去奉判押拘各同黨在案昨日由探將葛續獲到捕房捕頭判令押候解訊（舟） 
[美租界捕房事]  
　　前晚有甲乙二俄人在楊樹浦路互毆甲被毆傷報由西捕拘人捕房分别送醫押辦○湖北人康長生前晚至派山路捕房呼晚押犯由門差獲任搜出金表一隻押候查究○女子龔阿妹背母逃　匿居茂海路生甡里昨由包探查獲即傳其母領回管束○張阿平吞没徐阿甫車資向索反被毆打鳴捕拘押候究○王阿狗坐黄阿三人力車不給車資反被行兇由捕拘獲斷令給資了事（西） 
來件 
蘇省鐵路工程九月份月報單 
　　第一段橋工 
第四百七十號屈家浜橋洋灰均做成橋背之土均墊齊惟等亂石及開河工 
第五百零二號東碼頭墻已做成 
第五百三十一號橋兩碼頭洋灰已打齊正赶橋帽及擋土墻 
第五百五十二號橋洋灰工均齊正托築橋背之土水溝 
第二百零八號第二百二十號水清土均墊齊 
第二百二十九號二尺二空洋灰水管已做成 
第二百七十五號二尺一空洋灰水管已做成 
第二百八十九號二尺一空洋灰水管已做成 
第三百另七號三尺一空千灰水管已做成 
第三百六十五號三尺一空洋灰水管止赶備材料 
第三百八十七號二尺一空洋灰水管正赶備材料 
第四百五十四號三尺一空洋灰水管正赶備材料 
　　馬路 
通龍華車站馬路正赶平土 
　　車站 
南門車站站房第二層磚將砌完 
龍華車站站房已動工 
　　釘道 
正道軌已鋪齊已於二十四日舗至第二段矣南門車站又道正赶舗釘（未完） 
來函 
[讀畫感言]  
前貴報插畫中有大資本家枕銀櫃鼾睡體温已逹冰點一圖閲之令人解頤吾不幸我海寗竟有是人也吾不幸我海寗竟有甚於是人之人也頃今路權存亡千鈞一髮雖優俳隷皂莫不激於義憤勉力認股敝州於十四日開會集欵以拒欵當時共得四百四十整股九百七十六另股而硤石鎮朱某李某皆擁　家資五十餘萬並另股而不認亦可謂凉血矣然二人究係巿儈無足深責袁花鎮已革知縣查文清爲敝州有勢力之巨紳家資亦不下十餘萬非維固不肯認且昌言鐵路有弊無利反號召該鎮商界捐巨資營造文昌閣親至乍浦採料尅日興作是何腑腸耶或謂該革員有利而爲此非無因也用乞登入來函一門以醒吾江浙之大資本家海寗熱心保路人白 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
