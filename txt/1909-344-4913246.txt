# 1909 - 344 - 4913246

 

Page 1

 
 
   
 
 

Page 2

 
 
　　本報創設以來垂四十年久已風行遐邇現爲益求完備起見自二十九日起改用上等潔白紙張廣搜材料擴充内容并延聘畫師將新聞小說各處風景擇其有趣味者繪成畫圖報一大張按日石印附送以答閱報諸君期望之厚意諸君如有緊要函稿各種專件尚乞不棄隨時郵寄本館登錄以匡不逮則更幸甚[  本館同人謹啟]  
上諭 
　　監國攝政王鈐章十一月初四日内閣奉　　恩詔奉天承運皇帝詔曰朕惟古帝王阿天正位纘服臨民溯王化之始基播徽音於内治則有鴻名鏤玉茂德鐫金迪前人光雖無如於巍煥以天下養必備極乎尊崇故紫鳦發祥商稱簡狄赤烏啓祥周美姜嫄聿著前編式昭懿典欽惟兼祧母后皇太后道齊乾極德配坤元柔嘉則於六宫覆育周乎萬國獻繭祈蠶以共黻冕執蘩藴藻以奉豆籩求賢審官勵憂勤於卷耳躬儉節用思刈穫於葛覃大練受朝頒外家之 
 
 
 

Page 3

 
 
訓誡副笄奉案嚴長樂之膳饈溯兹夙夜之齊明贊皇風者二十載伏願陽和之煦育捧愛日者萬千齡朕渥沐慈恩纂承大統都休徵之有象綿景祚於無疆仰軒曜以歸仁率土遂瞻依之願叩璇宮而錫福普天抒愛戴之誠諮議僉同典章具備祗告天地崇廟社稷先師於宣統元年十一月初三日率諸王貝勒文武羣臣奉册寳恭上兼祧母后皇太后尊號曰隆裕皇太后璆琳表度夙徵玉勝之祥奎璧爲文肇啟珠囊之治洪兹鉅典特沛殊恩所有事宜開列於後一在内親王之福晋以下公之妻以上著加恩賜一外藩蒙古諸王之福晋以下公之妻以上著加恩賜一自公侯伯以下二品大臣以上命婦著加恩賜一從前尚過公主格格之額駙等照伊等品級著加恩賜一從前恩詔後升職加銜補官者悉照現在職銜給予封典一在京文官四品以上武官三品以上著各加一級一在京文武官員任内有降級罰俸住俸者咸與開復又在京官員現在議降議罰者悉予豁免一外藩蒙古王公以下台吉以上有罰俸住俸者咸與開復其現在議罰者悉予豁免一除十惡不赦外犯法婦人盡行赦免一太監等著給一月錢糧一上三旗辛者庫當差婦人著酌議賞賜一罰贖積穀原以備賑冬月嚴寒鰥寡孤獨貧民無以爲生著直省各督撫令有司務將積穀酌量振濟毋令奸民假冒支領一各處効力贖罪人員向無定限多致苦累殊堪矜憫著各該管官查係已滿三年者聲明犯罪緣由奏請酌量寛免於戲推恩及於四海載錫之光式命徧於九圍則篤其廢布告天下咸使聞知宣統元年十一月初四日 
　　宫門抄十一月初四日召見軍機豐陞阿麟壽 
　　宫門抄十一月初五日召見軍機澤公壽公 
改良敎育淺說（再）（續） 
　　一選教員心理學家有言曰。師長過嚴。則兒童之心。爲恐怖所充塞。更無餘地以容他事。又言時時箝制。事事管束。不獨於兒童精神。有碍活潑。且因以起其玩辟之心。亮哉是言。我國塾師。遇兒童性質稍鈍。往往辱詈毒責。如束溼薪。致兒童視師如仇。視塾如獄。規避抵抗。無所不至。甚者不廢學不止。此皆教師之不良誤之也。日本維新以後。不用體刑。國中教員。無不和靄耐煩。循循善誘。使兒童但覺其樂。不覺其苦。嘗聞日本赤城町等各小學校學生。其在體操塲時。互相嬉戲。或牽教習之衣。或旋其身。或執其手。教習亦與之相周旋。祗有親愛之容。而無畏懼之色。逮口號一宣。各歸班次。步伐整肅。聲息寂然。與游戲時絶不相類。夫在垂髫丫角之年。已尚協同守。紀律如此。則長而。服務於社會。投身於軍役。親愛同胞。服從法律。其成效不有可覩者乎。故日人之遴選教員。極其愼重。小學校教員。非經檢定而有免許狀者。不能充當。檢定者察其學業與經騐。免許狀者准充教員之證書也。第欲責以重大之義務。不能不予以優渥之權利。教員俸給之外。有旅費。有住宅料。有特别加俸。朝廷有恩給。以贍其身家。因老退職者。有退隱料。非若我國教員。視之如商店之傭役。朝招之來。暮麾之去。而於職務之能盡與否。則反置之不問不聞之列。夫社會所以尊視醫師者。以其能治個人之病也。教員則所以治一般無病之兒童。治已病之個人。僅繫一人之生死。治未病之兒童。且關全國之安危。而謂從事教育者。可不注意於斯歟。 
　　一重起居校地宜高燥清爽。校舍宜靜潔光明。此其大較也。日本各學校之四旁。皆植相宜之樹木。以適其衞生。校舍光綫。明暗合度。四圍窗櫺。須占地面三分之一。又時時流通空氣。冬月則室中置火鑪。然防空氣過燥。必置水壺。發蒸氣以調之。唾必用壺。便所必潔。室中日日洒掃。每週大掃一次。此雖瑣事。而於兒童體質。固大有關係者也。我國各小學校。爲節省經費之計。或以書院改設。或以廢寺充數。誠不能責以十分之完備。然苟可以改良者必改良之。至繁盛之都會首府。化鉅萬之金錢。造極大之校舍。而其建築往往不能合式。卽間有合式者。或以尅節經常之費。而火鑪唾壺等物。多不設備。或以不問細節之故。而衞生清潔等事。多不講求。其百器皆備潔無纖塵者。祗有監督校長等數室。試觀各學校之房屋。莫不分列等次。最上者爲監督校長。其次庶務職員。又次教員。最次乃及學生。不知一校之中。學生爲主。教員爲賓。其餘管理人等。又爲賓中之賓。而今處置反若是。非所謂本末倒置者乎。此亦教育上亟宜注意之事矣。 
　　一試成績每一學期畢。將已學功課。由教習試騐一次。謂之調查成績。我國學校。今日固亦有行之者。惟不能如日本之詳愼。日本各學校。調查成績以後。必刋一成績通告表。以報告學生之家庭。表分三項。一勤惰。入校若干日。請假若干日。遲到早歸若干日。每月積算通告之。一身體。每半年檢查其强弱。以證此半年中身體發育與否。而通告之。一學業。分甲乙兩丁四項。甲最優。丙爲劣。丁爲最劣。每年於三月七月十二月三次通告之。家人接此通告。考察其成績事蹟符合與否。分别蓋印於後。仍交還校中。如此兩面印證。故學生無可私出曠課之時。而家人亦有察知學業進退之據。我見我國各學校之報告書。多注重於學業。而於平日之勤惰。學生之身體。往往不加注意。甚者以招攬。學生之私念。報告學業之下。混註。 
 
 

Page 4

 
 
一籠統優級之語。以爲可以博其家人之歡心。此又大誤青年者也。夫學生遲到早歸等事。最足以滋弊害。嘗見我郡學生。往往到校則言在家。到家則言在校。而實則絜其同學。浪遊街市之間。乘馬賭博。無所不至。致頑舊者以是爲藉口。教育上遂大生阻力。社會上亦暗受影響。至學生身體之强弱。尤爲家人第一關心之事。此固不可不加以注意者也。故學期之試騐。必宜就其平日之學業行事。合總評校。而萬不可以一日之短長判斷之。日本三項成績表。大可取法者也。（未完） 
專電 
[電一（北京）]  
　　直督陳夔龍到任首注意用人前端督所奏辦新政一一續行 
[電二（北京）]  
　　俄人獨據哈爾濱行政權各國均不認外部以前有東清鐵路條約議先會商辦法再照會俄使交涉 
[電三（北京）]  
東三省總督决計請退政府有准意俟派徐尚書到奉後發表 
[電四（北京）]  
　　聞倫貝子决定明春召集資政院議員 
[電五（東京）]  
　　東京清國使館一等叅贊官吳振麟與日本貴族院議員伊澤修二之女公子訂結婚約擬俟清國皇室大喪終後發表約西歷明年三月可行結婚禮日本國民聞之以爲日清交誼敦厚之証 
[電六（東京）]  
　　日本游美實業家一隊乘海輪地洋丸今日歸至横濱正午入京歡迎者極多商業會議所開歡迎讌諸新聞紙皆祝賀該隊游歷美國之功績 
[電七（東京）]  
　　以韓國鐵道爲國有鐵路之改正制度於西十二月十六日發表 
緊要新聞一 
[中國海軍大臣赴法]  
　　文滙報載初五日倫敦電云中國海軍大臣已由倫敦啟程赴法駐英華使李經方前任韓國總稅務司白洛恩及中國總稅務司赫德夫婦均在車站送行該大臣等啟程之前路透電報代理人曾往晉謁薩軍門據稱洵貝勒及其餘各員均感謝英人之優待中政府因重興海軍派員考察今各員在英國所得之學識大有裨益惟目下定造軍艦問题尚未議及聞洵貝勒於離杜佛口之前致電英皇申謝友待各員之厚意 
[滬人會議籌還國債紀事]  
　　滬上商學各界於初四日下午在商學公會開會先由周金箴君陳述發起之意見其詞已錄昨報次由楊翼之君演說略謂此事天津先已發起蓋北方人受外界之激刺較多故其救國之心亦較切惟是國債爲全國人民所負擔非北方人獨受其害即不得視爲北方之人事周君旣言之詳矣籌還國債爲國民之義務國會爲國民之權利有義務而無權利固不可然使國會竟開人民之權利旣得此籌還國債一事其尚可緩乎故籌還國債即爲速開國會之預備惟必有辦法方可持久欲其持久必須並及欲求普及必先定標準此則亟須研究者也繼由天津商會議董紀君聯榮陳述其從前所作國民集資還洋債論語甚激昻繼周君又言今爲預備立憲之時籌還國債亦即預備之事則今日之會即謂爲預備立憲可也願諸君努力爲之次報告董君立善來函願認鉅欵次由孟庸生君提出訂立章程之意見大致謂欵必求普及而集欵之法尤必不求其統一今天津旣有章程發布自應將天津章程逐條研究增訂完善仍須各省公認然後可以統一蓋不統一則决不能普及也云云是日到會者均慷慨激昻論者咸謂中國人民愛國之熱度日益增高云 
[衆商集議會發起國民捐杭州]  
　　天津商會發起償還國債會分電各省協力贊助聞杭州商會置之不問有人索閱原電秘不宣布現經衆商集議會職員傅禹臣君慨願擔任發起卽日分函分屬紳商學界各圑體力請贊助並定於本月二十一日借杭府學明倫堂特開大會倡辦國民捐每人每日自一文起樂輸不限已指定殷實銀行以備代收滙解發起人祗任勸導不與捐欵各事 
[上海將開商法討論會]  
　　商法調查案第一編公司法脫稿後卽印送各商會研究兹定於初七日開討論會各商會代表均陸續來滬聞各代表未到之前先通函贊成者已有七十餘處此次討論之 
 
 

Page 5

 
 
結果必可一致兹將通函贊成之各商會照錄於後 
浙江杭州商務總會杭州城北商會温州商務分會餘姚商務分會嘉與商務分會湖州旅杭商學公會慈溪商務分會菱湖商務分會定海商務分會衢州商務分會瑞安商務分會諸曁商務分會孝豐商務分會紹興商務分會德清商務分會石而商務分會直隸天津商務總會灤州商務分會彭城鎭商務分會高陽商務分會唐山商務分會順德商務分會京師商務總會奉天新民府商務分會營口商務總會八面城商務分會鐵嶺商務分會安東商務總會昌圖鴜鷺商務分會黑龍江商務總會吉林商務總會磐石商務分會日本長崎華商商務總會安徽蕪湖商務總會廬州商務分會績溪商務分會江西南昌商務總會撫州商務分會興國商務分會九江商務總會吳城商務分會湖北武昌商務總會武穴商務分會漢口商務總會河南開對商務總會廣東赤磡商務分會鎭平商務分會山東烟台商務總會福建福州商務總會厦門商務總會浦豐商務分會連江商務分會漳浦商務分會四川成都商務總會本省江寗商務總會蘇州商務總會福山商務分所崇明内崇商務分會外崇商務分會寳山羅店商務分會碭山商務分會泰興姜堰商務分會如皋豐利商務分會崑山菉溪商務分會　滈東壩商務分會梅里鎭商務分會外吕四塲商務分會張堰商務分會如臬商務分會淮安商務分會海安商務分會泰興商務分會黃橋商務分所劉河商務分會金山松隱商務分所寳應商務分會嘉定商務分會常州商務分會 
[電飭嚴防浙洋紀聞杭州]  
　　昨日下午聞浙撫院奉到軍機加緊密電情形極爲重要並於同時轉發提憲及海防各鎭一再探訪據云因某國兵輪攔入浙洋游弋温台海口外情似覺叵測特密飭愼重防備免生意外云云未知確否 
[官紳合餞瑞升督紀事蘇州]  
　　升撫瑞制軍自簡授鄂督後蘇屬官紳商學界對於制軍去思益摯初三日由自治籌辦處官紳餞别總理唐侍郎曁各屬叅議均到初四日由朱紳以增潘紳祖謙尤紳先甲及商會張倪總協理等假滄浪亭備具茶點開會歡送午刻制軍蒞會由各紳宣讀祝詞次制軍答詞末後合撮一影以留紀念兹將瑞制軍答詞錄下瑞澂奉命撫吳僅　半載德薄能鮮弗克有所展布以慰我搢紳先生父老子弟之希望私衷自揣實所深愧近者蒙恩擢署湖廣總督乃承此邦紳商學各界聯襼祖餞以重其行瑞澂不能無言以表其意而爲諸君告也夫吳民苦梟患久矣自辦理清鄉以後萑苻歛迹稍得安枕然此皆治標之計於根本無與焉根本者何教育實業是也有敎育則知恥不敢於爲非有實業則多賴不至於爲暴官雖負提倡之責任究不若地方自治較爲親切而有力也且諮議局規畫全省敎育聯合農會組織農林公司二案此正根本之謀尤爲今日在會諸君所當引爲已任而增加其議務以副官吏所不及也瑞澂雖一日去吳實不勝有厚望焉紉佩高誼用申區區臨别贈言幸唯鑒納 
[奉黑大舉協勦蒙匪奉天]  
　　蒙匪陶什淘數年以來肆行竄擾異常狡悍昨聞錫欽帥特下嚴札責成奉軍張統領作霖督帶所部相機剿辦惟匪蹤飄忽無定此拿彼竄勢非合剿斷難成功聞已電請熱河都統派兵會剿并飭各蒙旗嚴諭所屬不准窩留包庇并合派兵堵截又咨行江省添派得力將弁督兵將索倫山一路扼要堵守遇有匪黨竄入務即痛擊不得稍涉疎懈聞少帥接咨已選派中路第一營逹管帶赴海哈木後路第一營雙管帶驰往景星鎭駐紥并知照奉軍彼此連絡一氣以除積匪 
[奉吉清理財政之爲難奉天]  
　　奉省清理財政局因各署造送表册不能劃一前已咨請各司道並請特飭所屬局所及各屬一體遴激諳熟會計一員赴局帮造年月報銷册表練習明年預算方法以免往返駁詰旋因此舉諸多窒碍各衙署難以照辦即行作罷已誌前報刻聞該局連日籌議終以各府廳州縣路途遠近不一遇有舛錯用公牘諮詢往來動輙旬日之久不但多費週折日易躭延日期故又咨請民政司通飭各府廳州縣仍照前議速卽派員帶同書記來省所有往返川資費用准其作正開銷至省内各司道局所衙署同在一城易於諮商將來擬請各派議事員一員來局以便隨時詢問且嗣後彼此遇有廳行諮查商榷事件可概由派來之議事員接洽以資簡便 
　　吉林清理財政局前曾將造報表册格式及應總分各節目分晰印刷章程咨送各衙署局所以期劃一乃據現時各處送到宣統元年春夏季及去年全年表册依然含混不表無法清理且有照原册核算數亦不符者監理官以各衙署局所之表册及帳目皆與咨送之章程格式不合現復咨行各處將各項報銷表册暫且分薪工購置銷耗雜用四項以省繁雜俟逐項清理有條有行遵照簿記學統計學上之表册規則列報 
[西報譯要]  
　　滿洲豆市近况據東京朝日新聞載稱本年滿洲内地豆料輸出遲於曩年故西十一月間輸出之豆料不甚踴躍日英德俄商人近皆互相爭購每担出價日洋三元五角較往年價高七八角有奇由滿洲運至英國之水脚去年爲二十四仙令本年已漲至二十九仙令去年之收成共一百三十萬噸本年豫料可收一百七十萬噸惟實數亦不過一百四十萬噸左右銀價騰貴豆料貿易亦稍受景響近因各國商人爭相購買故南滿洲鐵路公司每日輸運之豆不下五千噸云 
　　比皇薨逝文滙報載同日倫敦電云比皇納哇帕爾特已於今晨二 
 
 

Page 6

 
 
點三十五分鐘駕崩享年七十有四 
　　葡國勘界大臣晉京葡萄牙澳門勘界大臣馬沙都報軍已於昨夜乘長江輪船赴漢擬在該處改乘火車晋京 
[京師近事]  
　　新授熱河都統誠勲因前都統升任法部尚書廷杰在熱患病電催迅速赴任以便交代日前誠都統已由陸路經草地赴任聞因該省前有某統領與賊交戰悮傷平民一案廷尚書將其撤參須候誠都統到任面商入奏 
　　西寗辦事大臣慶恕日昨電致政府略謂現在西寗交涉日繁擬請添設叅贊一員乞即核以便具奏等語惟聞諸大老均不以此舉爲然恐難照准 
　　内廷奏事口傳各衙門此崇上皇太后徽號奉旨王大臣應遞皇太后如意著於十一月初三日呈遞當由各署禀明各該王大臣届期呈遞 
　　都察院京畿道御史趙炳麟經憲政編查館王大臣派充該館考核專科會辦現趙侍御已回京供職惟尚未到館視公聞是差異常清閒云 
　　吏部陸中堂諭商各丞堂查明各省禁烟出力人員准予查照異常勞績奏請奬叙 
時評 
[國債快快還債]  
　　方今各處商學界。紛紛開會籌還國債矣。敢開籌還國債會之性質。究爲籌還兩次賠欵乎。抑籌還歷年外債乎。 
　　如據直隸商會籌還國債會簡章而言。則以甲午庚子兩次賠欵爲限。欵少而償易。如據某君所論并一切國債而言。則欵鉅而償難夫以我士民之熱心。節盡償當亦甚願。其如前債未清後債又起何。 
　　或曰。此次籌還國債云者。爲賠欵也。然則何以不曰籌還賠欵會。而必混言之曰。籌還國債會曰。將以國債之名換國會。作文練字訣也。果能以會換債。願大家鼓起熱心。快快捐輸。快快捐輸。 
[國會快快開會]  
　　滬上將開促進國會大會議矣。届時必有捧呈員之舉。或曰。于我蘇中定有一人。 
　　或曰不惟一人。還是二人。方爲得體。 
　　記者預識之。以徵其言之驗否。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江西諮議局呈禁賭博議案文]  
　　江西諮議局爲呈報事九月十四日接奉撫部院照會發交應革事件賭博議案本局遵照奏定諮議局章程第廿一條應辦事件在會議時提議竊謂賭博之害不輕於鴉片江西向有骨牌紙牌骰子寳牌九字標等類紙牌又有字牌及贛州麻雀名目近則寗波麻雀牌風日盛上流社會尤多好之此種惡俗亟宜禁絶至其禁止之手續謹擬辦法條列如左一宜先從禁絶賭具入手由地方官出示曉諭並派警察或丁差密查嚴禁但賭博名類不一有本地製造者有販自他處者除將已造已販之具盡數銷毁外仍勒令具結以後不准再造再販違者按例治罪一禁窩賭以絶根株凡城市鎭鄉如有以已業或租賃開塲擺賭者照例懲治其有以船泊等類窩賭者照此辦理一凡開塲聚賭者多賄串衙署丁差營兵包庇自後應責成地方官切實訪查如有包庇情事除斥革嚴懲外仍將所得規費悉數追繳一凡地方自治會教育會商會亟宜會同組織拒賭會一所請地方官出示嚴禁以後凡紳商學界如有開塲賭博者一經查獲酌量罰金以充拒賭會經費其游民痞棍成羣聚賭者由該會送官究罰或罰作苦工一花會賭害較牌九字標爲尤烈一查此種惡習廣饒最盛近已蔓延撫建其開會之手續最爲簡單會塲不求大厦只以草茅架屋於深山郊野之間會首總其事另派多人徧赴四鄉引誘名曰走風勝者每擲一錢而得三十六文之償於是男女無不受其惑則爭賭者衆甚有因勝難以預卜而遂求諸夢雖男女回宿夢塲亦所不避傷風敗俗莫此爲甚此關係人心世道之舉應請撫部院通飭地方官查拿會首照例治罪如有門丁差役串同包庇者同其科罰一面出示禁絶復敢犯者從嚴懲辦一禁賭以禁戲塲開賭爲本鄉間游民每藉迎神赛會之名歛錢演戲開塲聚賭傷財害農迎神賽會關於風俗習慣暫時未能禁絶准藉戲開賭之風自應懸爲厲禁一嚴蔡花鼓採茶等戲以清賭源一站賭一日不撤地方一日不安應請撫部院通飭各屬設立夫馬局以免有害地方所有本局决議拒賭議案各緣由理合備文呈報撫部院鑒核施行 
[安徽諮議局移復江蘇諮議局文]  
　　爲移復事十月十四日接准貴局移開竊照敝局於十月初八日議决永遠停止彩票案一件經按照奏定章程第二十三條聲明爲議定不可行事件分别呈請兩江總督部堂曁江蘇巡撫部院照章更正施行在案惟查本議案一項第五欵載有各省無論已行彩票與否除本局將本議案通移各省諮議局外仍請督部堂撫部院通咨各省一體嚴禁等語除抄黏議案呈報分移分外應備文移知爲此合移貴局請煩查照等因准此查各省所行彩票本屬非法惟皖省鐵路彩票其性質實係勸股不中彩者尚須換給股票原與尋常彩票不同敝局前於提議整頓路政案内已經申叙彩票勸股究與公司集股性質不合議决即行停止適准前因相應備文殉復爲此移復貴局請煩查照 
[紹人致浙滬學會電]  
　　浙江旅滬學會諸公鑒江電悉蟄老回全紹歡迎另推總理不認王佐何琪等公叩支 
[東三省近事]  
　　本年外務部與日使訂定之中日路礦條約五欵内有准南滿鐵路將營口火車站量移直逹營口本街一條兹南滿公司已將條約實行在營口修築車站業於本月中旬全工告竣刻已通車 
　　延吉廳東境有三官廟一座向來香火稀少無僧住持以致殿宇荒凉佛門長掩現邊務巡警總局探知有某國人時常夜間在該廟開會集議該局恐其擾亂治安惹起交涉已將一切閑雜人等驅逐出廟并常川派警守護廟門 
　　郵船局總辦王彬文司馬前辦吉省開埠航路事宜曾奉憲札派一金姓者赴上海採買快輪兩艘金委領銀二萬兩與上海某行定購不免濫用公欵後被上憲查知卽飭從嚴核算刻金委又祗運到輪機半副不能裝配謂須再補給該行銀四萬兩方能全數交到是時王彬文適已交卸來哈接管郵船局事務而後任吉林官輪局總辦以其花費太鉅不肯接收遂電請王司馬至吉代爲清算 
　　旅奉之江蘇人組織同鄉會已於上月三十日午後在翰墨胡同宜興李公館内集議辦法議决宗旨數條暫以文明書局爲事務所并公舉管雲臣爲幹事長管鳳龢沈均李元秉王鴻文楊成能謝蔭昌錢遠汪洋爲幹事員以籌進行之手續 
分類新聞 
政界 
 
 

Page 11

 
 
[撫署設立憲政籌備處浙江]  
　　增中丞札行各司道云憲政編查館九年籌備清單逐年皆有應辦事宜本部院衙門爲一省行政總滙非設立提綱挈領處不能副期限而促進行業令擬訂章程詳加覆核於本衙門設憲政籌備處以現在藩學臬運四司巡警勸業縣糧杭關四道叅與一切重要事務外應委總務法制統計各科科員悉心經畫以期憲政前途日臻周備查有直隸候補知府張一麟揀選知縣梁建章派充總務科科員優貢知縣谷鍾秀候補知縣邱鴻武補用知縣鄭禮融派充法制科科員正任定海同知楊志濂試用知縣楊德懋部選桐廬縣王丕煦日本法政畢業生蔡承煥試用府經歷金國書正任仁和縣沈惟賢派充統計科科員各廳禀承本部院命令辦理 
[署任撫藩之新政蘇州]  
　　護理蘇撫陸中丞接篆後所有本署文案以下各委員均照舊加札委辦日昨文案委員候補知府應德閎譯電委員巡檢蕭澍霖東文繙譯員候選知府陳天麒機密文案委員候補知縣王琴堂均已奉到加札委辦施卽謝委到差署理蘇藩司樊稼軒方伯到任後接待屬員甚爲謙恭各員呈遞之履歷一概璧還所有稽核文案委員候補知縣吳昌鼎候補巡檢汪此瀾又監印委員候補府照磨何維鏘均經方伯加札委派照舊辦理各該員均已謝委到差 
[禀請資遣江北難民蘇州]  
　　蘇紳吳韶生等具禀臬轅以江北難民扶老携幼動以百數十人紛紛南下近日至蘇鄉各鎭村等處藉索食爲名大肆滋擾應請嚴飭地方官查明妥爲資遣回籍以安閭閻等情經臬司左廉訪批准分别札飭各地方官隨時查察妥爲截留資遣回籍云 
[札議江北饑民春振南京]  
　　江督張制軍欽奉諭飭旨飭備來春青黃不接之時應行接濟之處體察情形據實復奏等因當查江北一帶海州全屬被水成灾淮揚等屬間亦被淹業經籌欵舉辦振糶並奏請截留京餉充振各灾民諒可度過殘冬惟來春青黃不接之時應否接濟爰札飭寗蘇兩藩司轉飭各屬查明詳辦 
[電飭禁裝飢民辦法揚州]  
　　揚州府奉鎭江關道劉觀察電略稱飢民紛紛南下沿途截留尚覺無效固由於繞追而出然船戶得資裝運亦所不免嗣後如各小輪船仍前裝運飢民一俟訪查得實立時罰令裝回借以示懲嵩太守現已轉飭各屬遵辦矣 
[靈璧籌辦習藝所安慶]  
　　靈璧縣遵章設立習褻所應需購置機器一切動用傢具員司薪費欵項甚鉅所籌之欵不足數用該邑財政困難又無他欵可籌頃該邑李大令會紳集議擬借倉榖存欵作爲前項經費每週年按一分起息歸倉禀請皖撫核示 
軍界 
[札飭揚防營分駐揚屬揚州]  
　　日前揚州嵩太守以江甘高郵一帶上年因匪徒出没禀請江北提憲派兵駐防巡緝有案可稽本届因飢民麕集冬防尤形吃緊故日前又於清江面請提憲撥隊分防奈因江北奇災饑民較衆實難抽撥不得已禀請江督另撥駐防業已奉批札飭鎭揚巡防營陸統領酌撥分駐矣 
[贛屬定期滙解軍餉南昌]  
　　贛藩劉方伯春霖前因各屬解欵不旺以致待解各欵無從籌措焦思萬分兹因新漕陸續解到亟應措解所有宣統元年夏季分應解清淮軍餉銀六千兩已定十一月初九日放給官銀總號趕緊滙淮現已詳請撫院馮中丞具奏曁咨度支部及江北提督部堂查收矣 
[鄂軍叅謀處總辦易員武員]  
　　湖北督練公所參謀處總辦一差從前由鄂督咨部札派留日士官畢業生鐵忠承充兹因軍諮處已經成立所有全國陸軍鎭協叅謀均須該處委派故鄂督飭鐵銷差由軍諮處王大臣札委署理本處第四科科長吳鴻昌接充昨已來鄂到差任事 
學務 
[教授簡易識字課本辦法山東]  
　　簡易識字課本第一第二兩種業經學部編輯成書在京師督學局先行試辦是項課本現聞不日札發到東令在新設簡易識字學塾實行試驗并由教員立一日記簿將逐日教授情形詳細註明報部備查云 
[師範生禀請繼續官費杭州]  
　　留學日本早稻田師範科畢業生張紱日前具禀撫院略稱該生畢業後於各種科學未能精進深造現已呈請本校監督咨送東京帝國大學爲政籲乞憲恩援案准給官費俾資造就等情本日奉增帥批示謂發給官費原有部章該生旣非高等專門學堂畢業而於日本東京帝國大學所習何科亦未據明白聲叙且僅呈請轉送究竟監督已否准送該生已否入堂尚難懸揣所請應母庸議 
[農業學堂之風潮奉天]  
　　奉天農業學堂學生與該堂監督因爭意見大起風潮並呈控監督多欵日前東督錫制軍奉撫程中丞特派提學使勸業道前往剴切開導飭其安分疑業乃學生等仍怗過不悛由提學使勸業道上轅禀覆督撫憲均大震怒擬將全堂學生一律開除另行招考新班云 
實業 
[烟濰鐵路開辦消息山東]  
　由烟台至濰縣之鐵路發起業已數載第以的欵無著故旋議旋止至今未能開辦現有盎斯總理譚君虛谷約集招商局太古順泰瑞蚨祥雙盛泰洪泰等共二十家每家認股十萬元共二百萬元先由烟台築至黃縣餘欵由各界分任招募隨招隨築務逹築至濰縣之目的先由該二十家中公舉孫君文山爲總理譚君虛谷季君載之等爲協理俟公司成立之後總理協理以及董理各員再由衆股東投票公舉事務室暫設於商會招股簡章業經刋出每洋五元即爲一股昨又刋佈傳單擬下星期日在天后宫開會演說該路辦法及招殿詳情約届明春卽可動工矣 
[贛路股東喻兆蕃辯誣之批示江西]  
　　贛路股東前寗紹台道喻兆蕃前次呈院辯誣各節已紀本報現聞馮中丞已批示云入股者斯有 
 
 

Page 12

 
 
股票有股票斯有股權此一定不移之理股票輾轉買賣爲公司章程所許該紳所稱並無不是仰勸業道立即轉移公司過戶換給股票息控以昭憑信 
[西岸督銷總辦改委之原因南昌]  
　　江西督銷淮鹽總局總辦一差向稱最優爲江督調劑道員之處現辦總辦秦子和觀察辦理一年用人不妥外間人言嘖嘖意欲託名辭差爲進行地步詎張安帥果如所請改委南京候補道唐觀察郁華來江定於冬月初一日接辦所有各處緝私卡及砲船委員必有一番大更動矣 
[考驗吸水車之批示武昌]  
　　勸業道高佑諸觀察刻據安陸縣生員劉晋臣呈請查騐當批示云該生意匠自制之雙龍循環吸水車可爲灌溉旱田之用當將該製置於湖中試騐無須人力能以自相旋轉可謂獨具心裁惟運用尚角玲瓏體質亦不堅固一經水力動摇恐有斷折之虞是以飭其冉行悉心研究俟製作完善時定當爲之提創奬勵給與專利年限 
[組織嘉平内河行輪杭州]  
　　日前職商廣臨等聯名且禀勸業道擬籌集資本組織衡吉輪船公司往來嘉興平湖二處一切規模悉照華商内河行輪章程辦理籲請准予立案等情到道本日奉董觀察批示該職商籌集資本一萬元組織衡吉公司備輪一艘來往嘉平二埠專儎搭客不裝貨物等情查該兩處均非通商口岸華商禀請行輪果與地方情形毫無窒碍自可照准應候札飭嘉興府查明禀復再行核奪惟查公司律合資公司須有二人以上如係一人出資即應改名輪船局該職商究與何人合辦仰即另禀聲明再來禀稱守候日久未奉核准查本道衙門接閱禀詞均係隨到隨批此案則次並未據該商具禀有案並即知照 
[物産會購劵入鑒之踴躍鎭江]  
　　鎭江府屬物産會自初一日午前行開幕禮午後一點鐘即售人鑒勝以便一般民人皆得購票入覽一時購劵諸人均爭先恐後惟虛不能購得幸該會預備之劵尚堪應入覽者之購取不致有向隅之歎而入覽者流連顧盼無不嘖嘖稱賞洵一時之盛也 
雜記 
[飢民紛來之可慮鎭江]  
　　鎭江一帶日昨到有外來饑民甚夥鳩形鵠面情實堪憐詎於午後羣至山巷各米行硬欲搶米度命經該處站崗巡士目覩情形飛報四區俞巡官親到彈壓當將各饑民押往冬賑局内暫住一面據情禀請道憲核奪劉襄孫觀察飭將所有飢民權行覊留該局籌欵遣散日昨大坂輪船由九江載來湖北飢民九百餘名至鎭乞食暫住西倉至前次留鎭之湖北飢民八百餘名刻已由常鎭道劉襄孫觀察給資派弁押上招商輪船裝回原籍矣 
[黃岩寃獄之呼籲杭州]  
　　台屬黃岩孫張文林命案纒訟經年迄今暴屍未蓋釀成寃獄究其禍首實由於前縣王令志鶴混報服毒嗣經增中丞駁回並嚴飭台府啟守督同原驗官秉公復訊確係毆斃屬實被告恃有奥援硬挺不承祇得當當取結解省核辦其時王令已交卸回杭聞此消息星夜到府向府署求設法挽回啓守不得已囑其代擬詳稿照繕通禀事爲屍親張焦氏訪聞卽日晉省上控並將原詳逐條註駁要求提省澈究尚不知撫憲如何批辦也 
[僞造孝廉方正印照之奇談山東]  
　　益都學署内學書王某借舉送孝廉方正名目以爲漁利之計遂蒙蔽某廣文造印照若干赴鄉中私辦獲利無算經學官查明送縣署懲治聞祝大令已追出印照嚴行押禁 
[鎭江滋事機匠保釋蘇州]  
　　鎭江機匠聚衆滋閙一事前經丹徒縣王大令將機匠唐正乾等七人提案收押以兾悔過自新禀奉各憲核准在案現經接任丹徒縣倪大令以查得該機匠唐正乾等收押數月察看尚知悔過可否從寛交保釋放等情通禀各憲核示已奉省憲批准矣 
[押解秋審人員獲奬蘇州]  
　　蘇省本届秋審各犯解省聽候撫憲督同三司提勘後當即分别派委各員押解各犯遞回各州縣收禁在案所有押解各犯之委員現經藩臬二司詳請分别奬叙名單錄後（押解江北人犯委員）縣丞周祖揆從九徐鍾毓巡檢張景衡縣丞陳增瑞陳湜郭學齡典史應德麟府照磨梁鼎元以上八員均給予勞績班委員一次（押解江南各犯委員）主簿張廷道庫大使吳爾炑府經林秋濤縣丞陳炳驊巡檢林鍾琦蔡濟桂　芳柳府經廬成銓州吏目林毓蕃以上九員均記大功一次 
清談 
[巧哉趙帥]  
　　趙大臣逗遛川西。連年不進。屢陳藏局之危迫。屢上告病之封章。而朝廷亦屢屢温旨慰留。數月之間。疏詔相衔。君則曰勉爲其難。臣則曰疾劇難支。若矯矯然出于旅進旅退之流而借以自固者。又若此身與藏事。早已併爲一談。藏事愈棘。臣憂愈深。而臣病亦愈亟者。嗚呼其果然與。抑故示人以弱。而蹈瑕抵隙。然後乘人不備。以竟其全功歟。是誠非所測矣。 
雖然。國家亦何貴乎有此老病侵尋之大臣。 
[嗚呼皖人]  
　　皖人嘗舉全力以拒麥奎矣。微特皖人。亦嘗號召全國之力以拒之矣。而何以六十石之塞門德土。已由麥奎運往銅官山而無人顧問。嗚呼。 
叢談 
[催眠術]  
　　催眠術之最奇者。美術家能用以作模型。如需美女作模型。用其術可至數小時之久。使美女絶不移動。法國某醫家操此衞　精。一日與雕塑匠偕行。往訪某閨秀。欲塑其像醫者云。此閨秀已經催眠術數次。爲時不久。故於該女士無礙。方語時。而該閨秀已寂然不動。倒身而臥。醫士呼云。汝眠乎。汝眠乎。即冥然罔覺矣。經時許久。待模型匠事畢而止。嘗模型匠塑像時。張目如平時。但晴不轉。據醫士言。如是可經三小時。奇矣。 
[殺鼠器]  
　　近法國新出一種奇器。即用電氣殺鼠。法工部局已采用之。其器電度在一百二十至二百二十度之間。鼠進籠觸電即斃。且電不焚鼠。而鼠死後。電燈忽明。使人知鼠已斃於中。往爲取出。 
[護牙法]  
　　晨起刷牙。視衞生爲要道。然恆不加意於牙刷所置之處。時或懸於壁間。時或棄於盃中。則飛行之微生虫。遂任意停頓於牙刷間。人每因此吸入口内。積久成病。故留意衛生者。宜將牙刷時時洗滌於濃　水内。每星期至少須二次。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
浙江諮議局覆議案 
[議覆撫部院交議籌辦浙江巡警經費案]  
　　（一）查省城巡警總局係以舊有之警察總局改設於去年十月十五日與浙江全省警務處同時成立業經奏明在案警務處爲籌辦全省警務之最高機關省城巡警總局專理省城地面事宜而直接歸警務處節制蓋省城都會之地事務龐雜若全省警務處直接辦理省城巡警恐有顧此失彼之慮舊有之警務總局本係督辦全省警務因直接辦理省城地面警務日不暇給而各屬警務遂置爲緩圖是其明證今年奏設巡警道即將警務處歸併而省城巡警總局仍舊設置者正爲此也 
按警務公所不能直接辦理省城地面警務固然本修正案之主旨係請於總局裁撤後遵章照各府一律辦理歸仁錢兩縣爲總辦於警務公所職務並無增加可無慮其日不暇給也 
　　（一）查日本各縣警察皆歸縣知事辦理而東京都會之地則特設有警視廳專辦東京警務而不歸東京府知事兼轄我國京師亦特設内外城巡警廳不附屬於民政部亦不歸順天府尹及大宛兩縣辦理北洋巡警創辦最早然至今於直隸全省警務處外另設省城工巡總局專理省城地面事宜與浙省另設巡警總局辦法正同 
　　按日本東京及我國京師孫國都所在其保衞機關之組織有非一省所可例者直隸爲畿輔重地北洋大臣駐紥於此其所以於警務處之外另設工巡總局爲拱衞神京起見故南洋亦未聞照辦吾浙似無必要援照之理若謂地方繁庶則我國各省除直隸外繁庶於浙娘者不止一省以經濟論則浙江較各省爲尤困難本此理由故省城總局分由兩縣辦理實無窒碍難行之處 
　　（一）省城繁庶非外府可比且爲全省行政樞紐所有庫帑軍械重要存儲之地皆在省城故於保衞機關尤應特别注意若以省城警務照外府辦法徑歸仁錢兩縣辦理恐省城事繁貴重非仁錢兩縣力所所能措置裕如 
　　按省城爲庫帑軍械存儲之地其保衞機關自宜特别注意而本修正案對於省城官警名額並無减削較之其他各州縣已加二十倍於保衞之實力未見縮小所裁者一安置閒員之總局耳亦何樂而不爲耶若慮省城巡警事繁責重非仁錢兩縣所能措置則總局例不受理民刑事件總局示裁之前除違犯警律事件外所有民刑事件原歸仁錢兩縣申理此後總局裁撤違警事宜仍可由巡官執行於仁錢兩縣亦無職務之增加正不必慮其不措置裕如也 
　　（一）查省城巡警總局經費以巡警餉項爲最巨即照議裁撤而此種餉項仍須照發且於三分局之上或警務公所之中勢不能不再添設提調稽查等職務以期責有攸歸而始能一致則裁撤總局後節省欵項亦甚有限故本部院對於此案經費辦法不能認爲可行也 
　　按提調名目爲部章所無未便添設稽查在警務公所職權以内不必於三局之上另設現計月費總在千金以外倘可裁撤節省已不爲少况現在百廢待舉經濟閑難官廳少一分縻費吾民即經一分負擔正不必以節省有限認爲難行也 
　　裁撤綠營移撥房捐各節已另案議覆官警薪餉表係書記抄寫脫誤應補繕表呈鑒省屬各廳州縣計小治二十九每治一局每局應設官警員數及費額如左表 
官警　　官警　　　每員月　　　每員服　　　年費總數 
名稱　　員數　　　給薪餉　　　裝年費　　　 
巡官　　一　　　　三十四元　　二十元　　　四百二十八元 
巡董　　一　　　　二十元　　　　　　　　　二百四十元 
教習　　一　　　　二十八元　　二十元　　　三百五十六元 
巡記　　一　　　　十二元　　　十二元　　　一百五十六元 
巡長　　二　　　　十元　　　　十二元　　　二百六十四元　 
巡警　　二十　　　六元五角　　二十四元　　二千四十元 
　　每局年費三千四百八十四元以二十九乘之年需十萬一千三十六元外加每局月費八元共計二千七百八十四元　 
[山東諮議局呈院議案一覽表]  
　　議决烟濰鐵路辦法案議决請將單竺章程規則登報及宣示本局案議覆典當改息諮詢案議覆整頓商務諮詢案刋布租界條約建議案覆議關於地方自治辦法諮詢案財政審查預備並請通飭公布案烟濰鐵路批飭另議丙丁兩條案要求官署頒布比年辦事期限單及行政統計表山登報案推廣教育及實行辦法案融化滿漢寛籌旗丁生計營業法案墾務改良籌辦法案維持銀號錢業以除積弊而恤商艱案改良各州縣統計處辦法案巡警從根本上擬定辦法案擬剔集稅中飽作地方辦公經費案救濟各州縣佐貳武官違法舞弊法案議决考試差委辦法案請將本省學務飭下提學司逐條答覆質問案整頓學務辦法案問各洋行是否應在内地開設案添設水下警察案推廣農會及實行辦法六條案勸業道交議限制德國於租界外行使小洋元及鐵路使用洋元辦法案四省合辦津浦鐵路監察公曾違議案實行普通宣講以開民智而除障碍案請將稅契加欵仿直隸成例作地方學堂經費案救濟公事延擱案限制耕牛出口的重農務辦法案擬規定津浦鐵路外債償還問題案改曹州防營爲軍事警察建議案保存山東利權二則案弭盗治標治本辦法案融化民敎案擬剔稅契舊弊案山東黃河興利除弊辦法案剔除鹽務積弊及改良辦法案運河變通辦法案徵銀解銀擬從緩辦案維持公私立各學堂推廣教育案禁革地方差徭及地方官價辦法案整頓束省駐防新軍建議案保護華票建議案規定各局所及學堂差委員額劃一薪水案提倡工藝案擬請張貼判决書以成信讞案整頓詞訟案請飭下各局所呈調查局表册另外添造一分交本局備查案請留曹州罰欵充地方經費案議改良各州縣統計處辦法仍執前議案推廣種樹辦法案答各衙署頒布比年辦事期限單仍執前議案推廣農會及添設高等農科案整理學務仍執前議案財政審查預備並請求公布案官紳合辦墾務剔除中飽作地方經費仍執前議案變通兵隊案請將議决議案照 
 
 

Page 19

 
 
章批答案添設水上警察仍執前議案答整頓警務仍執前議案請飭發教育會專欵請願書周村職商請將籌欵局提解商捐作地方經費請願書東阿議員提議關於斗捐請願書卽墨士紳關於耶墨鹽務請願書滕縣花生捐欵改辦巡警經費請願書滕縣士紳擬請成欵作地方經費請願書臨朐縣士紳陳該縣違法納賄請願書質 
問自治批答案 
本埠新聞 
[升督定期來滬]  
　　卸任蘇撫新簡鄂督瑞莘儒制軍交卸後本擬昨日蒞滬因尚有公務未畢爰定於初七日起節來滬暫駐幨帷養病數天再行定期北上昨公共公廨襄讞員王肇之大令乘火車赴蘇迎迓 
[地方公益會公舉職員]  
　　前晚七時城内地方公益研究會開第四年新職員會當經公推楊君伯龍劉君中孚錢君紳齋丁君子裘爲書記員朱君福田沈君步瀛王君伯申衞君芝山爲幹事員蘇君治生莫君子經胡君少耕周君頌卿姚君孟竾蔣君綏之張君蔚山王君星泉爲調查員九時散會 
[寗紹人圑體之發逹]  
　　上月二十四日下午一句鐘寗波工界由總柱金桂林君鍾寳生君等發起邀集五柱同人在魯班殿開會到者九百餘人首由金桂林君宣布開會宗旨繼由汪汀笙君演說激昻慷慨聞者動容當經全體贊成以後五柱同人往來申甬悉趁寗紹甬興兩輪以盡義務 
[臨安輪船拘獲拐匪]  
　　太古公司臨安輪船定期昨晚開赴香港廣東晨間突有女子兩人携帶小孩七名同登該船爲買辦瞥見以其形跡可疑即至法捕房通報由巡捕登船將該婦及小孩等押解送廨訊究始悉均由湖北拐來現各孩送城中各善堂留養該拐匪兩名拘押候辦 
[控告拐妻之眞相一]  
　　昨晨滬道蔡觀察傳上海縣田大令到轅代訊童德堃控告沈雙林李趙氏鄭宇春即祥麟誘拐伊妻李氏一案童供江西人妻子李秋蓮被沈等串同岳母趙氏誘至上海今始尋獲扭請訊究鄭宇春供去年出洋四百元與妓女李秋蓮贖身爲妾另代還債洋二百餘元餘事並不知情李秋蓮供本夫姓郭因貧苦囑母將婦人帶至上海爲娼前年本夫偕童德堃到申向母找加洋一百五十元童姓並非丈夫求察其母李趙氏供同沈雙林供詞支吾大令察核之下姑念童德堃貧苦判鄭宇春出洋一百元給爲盤費限鄭於三日内繳洋童暫行交差候領 
[控告拐妻之眞相二]  
　　管坤生扭侯張氏王桂生管侯氏等到一路巡警局控稱家住鄉間務農餬口去年胞兄病故遺嫂侯氏父母因家貧苦即命醮與小的爲妻詎完姻未久被侯氏族兄侯掌生將氏誘拐來申私嫁與王桂生爲妻今被小的訪悉到申找尋掌生已逃往漢口因將掌生之妻侯張氏扭案當日又尋獲妻侯氏及王桂生一併請究王桂生供因無妻子托兄金全爲媒娶侯氏爲妻出身價洋九十元交與侯掌生收去由掌生出據小的實不知係有夫之婦侯張氏管侯氏均供係掌生所爲游巡官察核供詞命先將侯氏領回掌生之婦張氏孕已足月正届産期亦著取保回家速尋其夫交案再究王桂生交保暫釋 
[凌虐婢女之毒手]  
　　婢女張寳寳在途啼哭由崗巡帶回一路巡局供杭州人年十八歳自幼由父母帶至上海五歳時父母先後病故無所依靠經人送至普育堂留養八年光緒三十一年有高穚人張錦標到堂將女子領回爲婢詎主人主母日夜凌虐毆打以致體無完膚受苦不堪因此逃出求請超豁游巡官察得傷痕屬實判送普育堂留養 
[藥死師父之毒心]  
　　笪交五扭湯柴和到一路巡局禀稱妻舅湯賢通湯生兒向在邑廟老四美軒爲薙髮匠領湯柴利爲學徒詎柴和嫌師父管束太嚴私買砒礵於前晚攙人飯内賢通弟兄不知貿然吞服以致受毒臥床不起今扭柴到案請辦並在柴和身畔抄出砒礵一小匣一併呈電游正巡官判將湯柴和送縣辦理 
[沙布號虧欵之糾葛]  
　　崇明龔合昌沙布號拖欠某姓鉅欵延不歸償被控崇明縣請將該號在上海所畸之金福增沙船一艘扣封備抵由該縣詳明滬道照會南市愼記船號俟該船回滬扣封在案兹愼記船號查知被船上耆民沈翼飛私提所裝荳油七十蔞値銀二千餘兩即遣號夥虞輔德扭控工程局請追經孫裁判訊據沈供此項荳油因有客欵在内是以提起判押候禀明蔡觀察該示遵行 
[城内]  
　　醫課揭曉○中國醫學會秋季考試共收課藝約三百五十餘卷經總理蔡君等評定甲乙上月二十揭曉每題各取十名首藝周漢舫周服聖雷應運王懋吉嚴國政繆玉珍僧逹梁凌慶餘瞿旭明邵士杰次藝嚴國政周漢舫張麟王增福錢祖翰王懋吉徐來庭雷應運濮枵岡韓雲鴻三藝林大夔周服聖嚴國政錢祖繩張麟周漢舫徐來庭李宗陶趙倰任養和末藝林大夔李惟藩周漢舫嚴國政李宗陶王有忠徐澍蓉陳邦賢余振鐸徐乃鈞 
　　送米違章○一區崗巡拘解違章送米車夫吳森到局據供在西門外裕興米店爲棧司昨日有沈姓到店購米一石囑送城内𥲑笠橋故用人力車推送不知違章求宥游巡官諭姑念無知罰洋五角 
　　道批○許芸台等禀批地保姚振榮果有庇賭說情情事殊屬胆玩仰上海縣確切查明革究並將查究情形報查毋遲黏抄並發黃起宗禀批察閱抄黏照諭係摘叙案情飭將碑田四十三畝仍照親族原議於黃伯鴻未經成立之前照常收租以爲黃陶氏姑媳等衣食之需並未諭令黃伯鴻接充奉祀生辦理尚無不合何得嘵嘵混凟所請應毋庸議 
　　官事○江蘇候補道陳恩霖昨日到道辭行江西試用縣丞古樹標留學日本東京高等工業學院選科畢業生王翊璜禀見翰林院檢討周紹岐拜會鈞和兵輪管帶馬廷樹禀知兼鹽巡緝私差 
[南市]  
　　搶金圈○梅園街居民孫倪氏家幼女在門前閒要被匪搶去金線圈一枚當塲追獲姚根泉一名扭控工程局盤詰不認奉飭押候查辦 
　　控捲逃○住居陸家浜之車夫張桂雲其妻姚氏不安於室前與已革營勇劉長奎姘 
 
 

Page 20

 
 
識被張撞破昨日忽又捲物私逃即行追獲扭控南區移解工程局訊之姚氏供已生子女各一今又懷孕四月劉來家託爲洗衣並無不端劉供不承認判戒責二百下交保不准再往張家氏交張領回管束 
　　欠貨欵○水果業大有協成梁東昇公盛協豐等同扭賣橄欖之無錫人徐阿士至工程局控被欠去貨洋一百餘元延約不歸徐供求寛限判交的保出外料理 
　　假圖章○德和盛蔴袋店歇夥許靄生私刊該店圖章向本城義務小學内冐借椅桌質洋五元旋被察破扭控工程局判戒責一百下押限交出僞圖章質票復訊核辦 
[閘北]  
　　巡警總局批示○工人朱季卿等禀批馬謙之等旣與該工人訂立合同包造樓房何以又雇徐金元復興合起開工建造其中究竟有無别情着將合同承攬呈案驗明再行核奪着即知照民人陸梅村禀批鄭湘藻前以中立煤礦公司爲名招摇　騙迭被控告飭提未獲該商旣與熟識姑准予限七天赶將鄭湘藻交案以憑訊究至所請將生財免予拍賣一節應候鄭湘藻到案再行核奪可也 
　　訓練巡警○四路分局黃正巡官昨日發出牌示一道略云現届冬防吃緊各巡警操練自當格外認眞定於每日上午十時上操除巡弁及帶班巡長到塲敎練外並遴選熟悉操法之丙班巡警丁冠英一名派充帮教 
　　匪徒獲案○前晚七時半有眞如人向爲道士之郁友祥由滬回家行經四路三區潭子灣後面小張家宅突被匪徒二人攔路刦搶並拔出利刃將郁之手臂等處連戮五刀當被搶去英洋十二元餘練一根皮夾一只郁狂喊救命該處鄉民聞聲鳴鑼聚集多人追獲劉裕生蔣裕春二名解交三區昨移一區奉黃正巡官分别研訊劉供認行兇蔣推諉不認官判劉責五百元解送總局郁着自行醫治並投總局質訊 
[英租界]  
　　何竟無恥至此○趙子惠前晚在西藏路誘令匯四捕房九百三十一號落差華捕雞姦當被拘入捕房昨晨解廨趙供實係戲謔求察官以趙無恥之極判押三月期滿逐出 
　　往來與騙取與○粤人戴亞被同鄉人廣泰來　騙値洋二百餘元之紅皮等情由探將戴查獲解廨請究戴供與廣往來有保並有帳可查實非騙取求察代理襄讞德大令會商美韋代副領事以原告所控不實判令將案註銷戴開釋 
　　轉租與情讓與○小販孫春福因將小菜塲攤基轉租與裕記肉攤主孫源來被工部局查悉昨將二孫傳案請究據孫春福供稱係同姓情讓並非轉租判孫等交保候查明於下禮拜二訊斷 
　　火警傷人○前晚二點餘鐘北浙江路公共公廨署後德興里四百十九號某書坊樓上同居陳姓家因潑翻火油燈起火陳即與妻抱新産小孩下樓尚有四歳男孩睡於牀上因扶梯焚斷不及救出當時火勢猛烈致延及左右鄰計共焚去房屋五間經救火會西人馳往灌息事後匯四捕房飭中西包探查有焚斃男孩禀奉捕頭諭飭陳檢出掩埋 
　　搶火宜懲○虹口某押店主翁阿大控周分財調火搶物由探將周查獲解廨訊明官判周押四禮拜 
　　求死不遂○吳子財因在新閘路電桿上用繩自縊由捕解救帶入捕房昨送公堂請究吳供紹興人因貧自盡上海惟有胞姊　語判吳開釋諭後勿再輕生 
　　過犯復來○過犯蔣洪生王巧生楊阿龍均逐出租界復來由探一併查獲昨解公堂訊究判蔣王各押兩牢五月楊押三月期滿仍一併驅逐出境 
　　騙綢縐○張蘭芳因騙取鮑怡値洋五百餘元之綢縐由慶訊判交人銀並保候提慶豐厚股東何文伯即何縵伯到案訊核前日由　將何提獲解廨　究李襄讞會同美海繙譯官略訊情由判張仍交原保何因另案被控著押候復訊 
　　騙銀洋○黃金鰲因騙蔣福林洋一百元被控公廨訊判交保料理在案因延不清理昨由探將黃解請訊追判黃仍交原保限一禮拜理楚如違提案押追 
　　欠欵求追○錢耀良因欠益同人號銀兩不理被控公廨昨奉傳案判交保過堂候訊趙懷芳控陸祥記欠銀不理等情一案於昨由探將陸傳至公堂判候過堂訊理華安保險公司控黃盈川虧欠銀兩一案昨據差探禀稱奉諭傳黃不到請示官諭改提 
　　竊賊拘究○吳同生控李其生竊取衣物等情昨由探解究經中西官訊明判李押兩月瞿友一鄒銀祥因至嘉綸綢莊圖竊被獲送入捕房昨解公堂訊明判瞿押六禮拜鄒押兩禮拜王阿昌因竊史桂記灰鼠皮統由探查獲昨解公堂請究判王押候禮拜六解究 
[美租界]  
　　鄉婦圖盡○婦人胡白氏九江人昨在揚子路碼頭投河圖盡被六百三十號捕救起帶入捕房轉送公廨請爲安插 
　　傾水紏葛○某西人昨經北四川路履泰鞋店門前適該店夥某甲在樓窻上傾倒洗面水致溼該西人衣服投報捕房請廨傳究 
　　追索工洋○徐益鈞訴稱前由徐某雇往某省開山被炸藥轟傷手臂回滬醫治尚有工洋十餘元存於徐處向討不還請究捕頭飭徐自投公堂控告 
　　飯錢難少○木匠章阿榮等七人昨在西華得路振豐飯店午膳因算帳不符與店夥王福生口角相毆由捕拘入捕房捕頭命章等照帳算給飯錢從寛斥釋 
　　垃圾違章○周利元住居伯頓路一百二十三號昨在門外傾倒垃圾被工部局管街西人查見報知捕房請廨傳罰 
[法租界]  
　　押交延宕○范吉甫代徐桂祥將鄰省田單向大昌洋行東抵銀一千兩事後屢催不贖控由公堂保出避往漢口後經關提來申押交迄又日久徐仍推諉昨將保人范吉再傳案訊鞫范供商人並不欠徐欵項所欠大昌之欵商人已賠塾過四百五十兩實難再認判范仍交原保候提徐桂祥到案質訊 
　　細崽交保○張少卿前在某西商處爲細崽後因失愼被火燒傷由捕飭送醫院療治業已就痊送廨示核張供此次失火之事與小的無干判交保候核 
　　限期賠償○出租象皮包車之華步記　車夫王德林將租車兩輪竊去售賣値洋三十餘元求追王供車實被人竊去上的貧苦無力賠償判交保分三個月賠償料理 
　　是否假冐○捷成洋貨號主楊來和控告成記店主陳阿六欠花洋布洋九十二元向索行兇等情經聶司馬傳訊陳供所欠捷成貨洋已於七月底付與捷隆號主林唐六代收掣有收條可証楊來和並非捷成號主實是假冐判陳交保着交捷成號主到案質訊並查明楊是否冐充再核 
通俗談（東）（吳） 
　　其一國會請願一事經蘇省議員四出運動得多數同意之贊成而今日將開談話會於商學公會矣 
　　此時各省代表尚未齊我亟盻望正式會開會之日 
　　其二國會請願非秘密事也今社會上知國會請願之事者殆無幾人因急表而出之願大家鼓起國會請願之精神注意正式大會開會之一日 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護理雲貴總督沈秉堃奏酌定司道各官公費摺]  
　　奏爲酌定司道各官公費恭摺仰祈聖鑒事案據署雲南布政使葉爾愷詳稱奉准部咨奏定清理財政章程第二十七條内開官俸章程未定之先除督撫公費由會議政務處議籌外其大小文武各署及局所等處應由清理財政局調查各處情形一面禀承督撫及臣部酌定公費一面提出各項規費除津貼各署公費外概歸入該省正項收欵等因自應遵照切實辦理兹查滇省清理財政局業經遵章設立由該司會同各會辦司道督飭科長科員逐一調查因思司道各官爲通省官塲之表率查提規費酌定公費自應先從司道及首領各官入手以立始基核查藩司入欵綜計山費針費扣欵平餘邊餉平餘契尾領費曁寳雲局管庫薪水每年約共銀四萬餘兩臬司年入緝捕經費銀三千兩册費銀一千二百兩糧道年入册費添針解費執事費曁南關地租約共銀六千餘兩鹽道年入册費針費平餘票費緝私經費大小差費約共銀一萬四千餘兩迤東迤西兩道每月各支練費銀一百兩册費銀二百兩迤南臨安開廣兩道每月各支練費銀一百兩册費一厞兩均由釐金局支給又藩庘大使年入針費平餘約共銀七八千兩鹽庫大使年入針費平餘票費緝私經費辦公幫貼約銀二千一百餘兩以上各欵均請一併掃提歸公其照章應定公費擬除額支養廉外藩司酌定按月支用公費銀二千兩交涉司仍照奏定原案除外交經費外外支公費銀六千兩提學司原案年支公費銀八千兩擬再加籌銀四百兩每年共支銀八千四百兩臬司年支公費銀八千兩粮道年支公費銀五千二百八十兩鹽道年支公費銀七千二百兩勸業巡警兩道原案各年支公費銀二千兩擬加支銀二千兩每年每缺共支銀四千兩迤東迤西兩道各月支公費銀三百兩迤南臨安開廣兩道各月支公費銀二百兩藩庫大使年支公費銀四千兩兩鹽庫大使年支公費銀一千四百兩藩經歷缺分最若僅恃印送時憲書由各府廳州縣幫貼工料名目不正應即革除按年准支公費銀二千兩均一律自宣統元年七月初一日起由善後局分别支發作正報銷其掃提歸公各欵亦自七月初一日起全數解歸藩庫存儲入册造報通盤核計有盈無絀倘尚有漏未查出之欵不論年月遠近均自本年七月初一日起照數飭繳似此澈底釐定庶官吏無私收之欵財政有統一之權積弊一日廓清預算不難確定並聲明府廳州縣以下應定公費俟將每缺每年入欵及陋規名目逐一查明另案匀定等情具詳前來臣覆加查核所定各數目尚屢酌中除咨部並飭將應提歸公各欵數目由清理財政局詳細造報外理合恭摺具陳伏乞皇上聖鑒敕部立案施行再勸業道缺定章原有由農工商部郵傳部籌給津貼每年不逾二千兩之文雲南勸業道津貼部中尚未發給所有此次加支公費銀二千兩如果將來領有部發津貼滇中應即照數扣支以免重複合併聲明謹奏宣統元年十月二十一日奉硃批該部核覆具奏欽此 
專件 
[魏頌唐請奏定公債章程研究辦法書（續）]  
　　六收納收納公債其章程期間須預登報告先行褂號酌收號金大約照劵價收十分之一其收納之法分爲三期每期定收十分之三如五元之票第一期收銀元一元五角即將號金一成銀五角合計作爲二元由公債處或代售所給以收據第二期第三期各收銀元一元五角惟至第三期票欵收清時將第一第二兩期所發收據收回換給債票息票其餘照此類推倘業經掛號之人到期不納債欵所收號金概不給還以保確實如此辦法在經售處雖覺繁瑣而經濟上不至引起變動日販夫傭婦亦得略盡國民義務或亦募集公債者所當注意也 
　　七分配應募公債須先掛號已如上述掛號截止時若應募之數適如所募之數或在所募之數以下則照應募者之請求辦理若應募之數逾於所募之數則分配尚已各國於此有用比例法者有用多額遞减者有用低價遞減法者中國公債旣用平價發行則低價遞减法自可勿論其多額遞减法能使下级人民應募者多於國家維繫之關係較爲密切理論上頗稱正當揆諸中國現在情形似用比例法爲相宜此郵傳部贖路公債所以採用比例分配法也 
　　八書式考各國債票有列各式與不列名式之别列名式即於公债票上記載應募者之姓氏不列名式公債票上並無應募者之姓氏或僅編號數即認票不認人是也二者各有利弊列名式能免水火盗賊之虞而於移轉售押似覺不便不列名式反是現在發行債票可兼採兩種制度以待應募者之選擇 
　　九票紙凡列名式不列名式之公債票以及息票其形式花紋統歸部定由本部印刷局承辦力求精美嚴防僞造所有舉辦公債之京外各衙門開明用票數目赴本部領取各就起債衙門蓋用印信並由各分售處加蓋圖記以昭劃一而便稽核 
　　十奬勵直隸勸募公債奬勵援照賑捐成案郵傳部贖路公債奬勵凡招募公債一十二萬五千者於酬費之外照尋常勞績奏奬五十萬元者照異常勞績奏奬然皆指勸募者而不及應募者似於鼓舞之法仍有未盡如果一人能應募巨欵則其急公好義之心尤不可没嗣後凡勸募公債者仍照郵部公債章程奬勵外且有一人能應募巨欵擬參照農工商部奏定奬勵華商公司辦法凡應募公債一百萬元以上准作爲本部頭等諮議官八十萬元以上准作爲本部二等諮議官六十萬元以上准作爲本部三等諮議官四十萬元以上准作爲本部四等諮議官二十萬元以上准作爲本部五等諮議官遇有關係財政利弊應行建白之事准其隨時函逹本部祇須叙事詳明一切體裁概不拘以繩尺要以本國臣民爲限 
　　關於償還之研究其目六 
　　一的欵歐西各國每年財政和門出欵以撥付國債用項爲第一宗義國以房産捐運貨捐兩項預計一歳應入之數列表存禀專備撥付公債用項其保守信用不敢或失者如此中國自昭信股票之後信用一 
 
 

Page 27

 
 
蹶不振故直隸公債始用指定的欵辦法力矯斯弊其後郵傳部京漢贖路公債即以部管各局所餘利指爲的欵湖北公債從藩庫江漢關善後局官錢局籤捐局項下指出的欵蓋非此不足以彰信用也嗣後各衙門欲募公債必先籌定確實的欵方得咨送本部核議以昭信實而免貽誤 
　　二付息直隸公債付息辦法按三個月由票主赴銀號支息一次郵傳部贖路公債付息辦法每年分三月九月兩期登報佈告指定地方憑票付息湖北公債付息辦法各票主按一年赴官錢局支息一次三者比較似以郵部辦法爲最按支付利息於財政上雖無甚關係若漫不注意亦足以擾亂經濟各國公債支付利息大抵每年分作二次或二次以上未聞一年一次者中國債欵尚少次數過多未免煩瑣凡支付利息擬請查照郵傳部辦法每年分作二期預登報告指定地方憑票付息惟不必拘定某月將來體察各項公債情形再行酌量配定 
　　三期間償還公債以期間分之有臨時償還定期償還不定期償還三者三者之中又分保險臨償還隨價臨時償還世治後臨時償還定期全額償還定期定額償還定期不定額償還隨意償還定期以後隨意償還定期内隨意償還此皆各國所曾經舉行者然觀中國財政上經濟上信用上之情形似不得不用定期償還故直隸湖北採用定期定額償還郵傳部用定期不定額償還此亦國信使然但現在可由本部定一普通期間自五年起至三十年止期間之内或短或長或定額或不定額各由起債衙門自行酌定 
　　四抵押凡票主執有部頒債票者如遇急需准其持票向官私各銀行官錢局銀號莊質舗等處批押概不得辭託推委以資調劑其抵押章節暫准按照地方習慣辦理（未完） 
小說 
[社會小說自由女（三十三）]  
　　第九回脫牢籠三更歸倩女還旅舍一棹泛珠江 
　　兩個人聽了。把眉頭一縐。瞅了江鏡波一眼。却也不說什麽。立起身來。走近江鏡波身旁。殷殷勤勤的和他握手。口中說道。今天承鏡波先生出力搭救。没齒不忘。但不知鏡波先生現在寓在那裡。江鏡波聽了。便道。鄙人的寓所。離此狠遠。也不敢屈兩位女士的駕。至於今天的這件事情。不過是略盡同胞的義務。算不得什麽。兩位女士千萬不要把這件事兒。放在心上。嚴景羅。聽了。便笑道。鏡波先生。自然是個施恩不望報的君子。大凡君子有恩於人。自然不望别人的報答。却不能禁止别人的不報。施恩不望報自然是個君子。受恩不報。便是個小人。鏡波先生自已要做君子。决不肯一定叫我們做小人的。况且我們不過是傾倒鏡波先生的言論丰采。想要隨時請教。鏡波先生又何必還般拘執。江鏡波聽了這一番說話。到覺得閉口無言起來。更兼見嚴景羅和吳夢珠兩個言詞俊爽。姿態清華。便也想要和左瑶瑟一般。勸他一番想著。就從身上取出兩張白紙名片。後面小字注著暫寓觀音山天海澄海閣原來這個觀音山就在廣東城内。山上有個三君祠。就是虞翻韓愈蘇試三個人的祠堂。原是一班鹽商。捐資建造。作個大家宴會的公所。祠堂最高的地方。有一座高樓。就叫做天海澄清閣。登樓一望。廣州全城的風景。都如在目前。南海珠江。水天一色。西峯北嶺。蒼翠無邊。江鏡波到了廣東。愛著這天海澄清閣的風景佳勝。就托袁直齋相鹽商說了。住在裡頭。閒話不提只說嚴景羅和吳夢珠接了江鏡波的兩張名刺。看了一看心中大喜。便也在衣袋裡頭。摸出自家的名片來。交給江鏡波又道。明天十下鐘。請鏡波先生在寓少待。我們一定過去問安。江鏡波笑道。問安是不敢當的。明天請兩位女士過去談談也好。兩個人聽了。甚是歡喜。又再三叮囑了一回方才立起身來告别。忽然吳夢珠失聲呌起來道。我手上的鐲子。和戒指都不見了。 
國外新聞 
[大連火灾續聞]  
　　初四日東京電云大連病院亦燬於火 
[大阪火灾]  
　　初四日東京電云昨夜大阪南區忽兆焚如燬屋五十間殃及而末全焚者三十間 
[大阪市政局弊政發覺]  
　　初四日東京電云大阪市政局有複雜之垢事現經發覺該局市長及副市長一員業已退職電氣部總長亦經黜任 
[比皇病狀續聞]  
　　初四日倫敦電云據比京最近電音報稱比大腸受病已久故開割後不能如豫料之希望目下病體益危又據同日夜半比京電稱比皇之疾已稍轉機 
[英德謀借土國路債]  
　　初四日倫敦電云英國財政家卡賽爾君現在柏靈與德國財政家協議同借白格逹（在東土爾其）路債事宜 
[探查歐亞新航路之計畫]  
　　二十四日海參威電云不日有碎冰船兩艘由俄京駛抵此間擬往探查伯林峽以西北冰洋之地此行蓋欲查明遠東與觀洲之間能否通航 
[意政府擬造軍用汽車]  
　　二十六日倫敦電云意政府現招人投標承造軍用汽車六百輛 
[英獲土國航業權利]  
　　初三日柏靈電云土爾其國會已允英人在宇菲萊斯河及鐵路里斯河兩處獨營航業 
[日俄並無轇轕之聲明]  
　　初三日栢靈電云據俄京官塲文告宣稱日俄兩國現並無轇轕兩國且擬和衷調停所起各問題 
[荷政府撤銷加稅議案]  
　　初三日柏靈電云荷蘭政府已將呈請國會允准增加入口稅三成之議案撤銷 
[俄公法家在美演說]  
　　初三日栢靈電云俄國公法學家白塞甫君近在美國連番演說日俄戰後俄國著作家所著各書 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
   
 
 

Page 35

 
 
   
 
 

Page 36

 
 
   
 
