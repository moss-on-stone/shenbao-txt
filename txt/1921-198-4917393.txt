# 1921 - 198 - 4917393

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[南北遥對之戰事（冷）]  
　　陳陸用兵於廣西而陸敗閻陳用兵於陜西而陳敗其時同其敗狀亦同陸敗而逃陳亦敗而逃陸敗而將士紛紛脫離關係陳敗而將士亦紛紛脫離關係惟稍有不同者陳陸之戰較多其敗也亦較明閻陳實未嘗戰所謂敗者不過視勢自知不敵耳 
　　然而自今以後南北之所以結束此勝敗者不知仍兩相遥對否所謂脫離敗者關係之將士仍各各保有其地位否閻陳之用兵也果僅僅變易閻陳二人之地位否陳陸之用兵也亦僅變易陳陸二人或有權力之三數人之地位否此皆將來之事不能前知而南北軍人之有無異點則悉於此焉覘之也不然陜西將來依然陜西之兵陜西之將不過另加若干新兵新將廣西將來亦依然廣西之兵廣西之將不過另加若干新兵新將而遽白勢力之轉移遽曰勝敗我未敢信也 
[專電一]  
　　北京電王占元利用湘軍北進新聞來電催餉添招新兵長沙某領漾（二十三）電謂鄂人求湘出兵到湖北是實但趙恒惕言湘軍入鄂毫無目的若驅王後而湘軍仍須回湘此巨費從何開支不信湘軍入鄂（二十四日下午三鐘） 
　　北京電鄂王電湘軍違約决心圖鄂馬日（二十一）南下票車已被扣留其前隊已抵路口鋪占元除已派隊迎擊並電曹吳二使撥隊接防外懇撥濟餉械（二十三日下午八鐘） 
　　北京電閻相文電院陜軍一律宣布與陳脫離關係致編遣無從着手請速滙百萬分發欠餉 
　　北京電閻相文電政府及曹巡帥無不主張和平勸陳樹藩萬勿鋌而走險直軍勿事追逐以息爭端然陳軍自退往西路其備戰手續益密查其蓄意似待後援再施逆策勸慰决難有效請頒最後明令以示名正言順而發撻伐並乞將陳抗命實情轉告各界俾免誤會（二十三日下午八鐘） 
　　北京電秦華昨夕到京報告張作霖擬留優林在奉商下列問題（一）蒙古境内今後不得容留遠東政府一官一兵但通商後之外交官不在此例（二）舊黨蹂躪蒙古雖非新黨所爲究係俄人應由赤塔政府認賠（三）華軍遇必要時得假道俄路政府以中俄犬牙非僅如此簡單所能畢事令部省會商應提條件（二十四日下午三鐘） 
　　北電孫烈臣電皓（十九）抵哈號（二十）接見擾林據稱奉赤政府令全權赴北京商榷庫事並先赴奉謁張又稱庫匪恩琴經赤軍擊敗後向新疆方面逃竄（二十三日下午八鐘） 
　　北京電甘陸電敦煌安置俄黨危險萬分請分解各省或分批解滬以免後患否則請迅撥鉅欵添兵防範（二十三日下午八鐘） 
　　北京電贛陳電贛防危急桂待接援均以餉彈缺乏不能履行務請體念時艱將各軍應得餉銀及大宗械彈迅速撥發以利戎機而免各軍解體（二十三日下午八鐘） 
　　北京電靳以統一計畫完全失敗應依慣例引咎辭職昨晚密召親信人員在私宅會議衆謂經手未了事件甚多此時未便遽退對南自須變計可與沈鴻英聯絡只須粤桂永久相持長江保守無恙則北方一時不致蒙何影響靜待從容展布大局終有轉機至靳往參預太平洋會議多數不甚贊同因其手訂軍事協定恐引輿論反對靳頗動容故去志未决 
　　北京電直派仍推王士珍組閣但靳辭呈未上（二十四日上午十一鐘） 
　　北京電奉張電保姜桂題熱察綏巡閱使騰出熱都統位置汲金純 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電汪榮寶二十日來電主徐親自出席太平洋會顏外長副之 
　　北京電法政府正式答覆吾國贊成修改稅則英國亦贊成英政府並决無條件退還庚子賠欵十九提國會（二十三日下午五鐘） 
　　北京電某銀行得漢電湘開兩團至鄂邊與鄂軍交綏歷三小時鄂退却（二十四下午二鐘） 
　　北京電今午蘇同鄉開會對某等十一人通電省憲與選舉並進主張一致否認痛加駁斥分電本省公團勿爲所惑（二十四日下午二鐘） 
　　北京電本日公布修正頒給勳章條例第四條頒給勳章奉大總統命令後由銓叙局註册並塡發執照（二十三日下午七鐘） 
　　北京電梗日（二十三）閣議一財部提所得稅處章程二交部提蜀官紳請借本部應撥川路股欵接濟旅京川籍學生一財部提以陳克正署吉財廳長董召棠調任黑財廳長一内部提以黑財廳長榮厚調任黑河道尹一農部提以張星榆署黑實業廳長一教部提吉教廳長楊乃康病辭擬准以周玉柄簡署均通過（二十三日下午十七鐘） 
　　北京電某代表自鄂返述武昌商會結報損失總數逹四百萬五認浮冒按三折給償被毁房屋許借資興造一切善後限六個月辦竣欵先就地籌措不足願變私產凑集若中央另派人來自有方法對付（二十三日下午一鐘） 
　　北京電報載靳辭呈已上徐留中詢府院否認（二十三日下午一鐘） 
　　北京電閩電安溪爲李督部下叛將占領傳粤海軍有來攻馬尾說 
　　北京電徐從曹閻請將陳樹藩褫職來京聽候查辦（二十四日上午十一鐘） 
　　北京電鈕傳善長贛已確定俟趙從蕃辭呈到卽發表（二十四日上午十一鐘） 
　　北京電黄河下游决口淹没二百餘村部已專員會勘（二十四日上午十一鐘） 
　　北京電京奉路修復昨已通車 
　　北京電楊慶鋆電贛省關係重要實難長期擔任請促趙省長旬日蒞贛俾卸仔肩（二十三日下午三鐘） 
　　北京電新楊來電辭職保馬福祥繼（二十四日下午二鐘） 
　　北京電新楊電青唐區域毘連户口繁夥各旗人民自受科布多失守影響惶恐異常據查各旗人民均知擁護中央對於俄黨蒙匪一律同仇敵愾請速給餉械准其自練鄉團對敵防衛俾輕官廳保護之力乞未祇遵（二十三日下午三鐘） 
　　天津電梗日（二十三）曹鍈趙玉珂應曹錕電召赴保聞因奉系接濟陳樹藩軍火議籌應付策 
　　天津電曹錕電京謂甘長非馬鄰翼莫屬（以上二十三日下午十鐘） 
　　香港電孫擬許崇智任桂總司令馬君武任省長惟陳未同意 
　　香港電桂陸譚馬等已逃越南粤軍已入南寗事前由龍州鎭使黄培桂維持秩序（以上二十四日下午十鐘） 
[公電]  
　　南寗黄培桂通電各報館均鑒國家不幸變亂相尋兩粤誼同弟昆亦啓鬩牆之釁煑豆燃萁言之滋痛維世界潮流歸宗民治桂雖武人夙詣斯旨每有指陳一間未逹幸省會諸公方爲制憲之籌議開桂人治桂一綫之機而陸使譚督李省長竟於敗時聯翩去職業已離邕桂年逾花甲何心戀棧此物此志可質神明乃省議會省商會農會教育會律師公會自治會各法團等各派代表頻帶决議公緘前來僉以省垣重地不可一刻無政府當政懸青黄不接之間於一方人民生命財產不得不設法維持遂不以桂爲衰朽以權理軍民事宜維護地方秩序相責迫以大義動以私情固辭則輿情殷懇不忍絶裾勉就則恬淡本懷適相剌謬且恐啓誤會之嫌益叢本身之過午夜徬徨不知所可繼思各法團已派去代表分途向各方接洽所責難於桂者時間尚短只得勉從衆議留邕維持一俟負責有人立即奉身引退但使九百萬同胞生命財產不致摧殘危陷蕩析離居則公等實行聯省自治之宏規於以大白於天下掬誠電聞希惟照鑒黄培桂呈叩皓印 
　　梧州陳炯明來電各報館均鑒捷報頃接前敵報告我軍於銑日午前十時佔領潯州城敵潰逃特聞炯明銑申印 
　　安徽省教育會來電上海各報館鑒本會册日舉行選舉會票額九六出席者八一李德膏得正會長票四十王星拱三九均未足法數禡日續舉到者八六李得票四三王得四二又未足法數惟副長史毓楩四九票當選時有少數主推翻會章不續選者來會學生等婉請各代表續選以免曠延當塲簽名表决計四十九名其餘代表均未退席但聲明自願棄權不行投票即依法投票李德膏以四七票當選爲正長是日李政務廳長代表省長在塲監視警務處長懷寗知事商會長等均在座本日復開選舉會出席者五五評議幹事各員均依法推定特此奉聞安徽省教育會印漾 
世界路透電 
[太平洋會議雜聞]  
　　二十三日紐約電英國北巖爵士（即倫敦秦晤士報等數報館之主人已抵此擬研究太平洋各問題游美後將赴夏威夷菲列濱遠東等處北巖氏言及愛爾蘭大局謂前途頗有希望惟若干年之難題非數日所能解决又謂哈定總統召集裁减軍備大會歐洲極歡迎之渠亦認此爲甚善之舉動 
　　二十三日紐約電共同新聞社華盛頓訪員電稱東京若無意外之發展從而梗阻則美政府即將開始籌備太平洋會議與裁減軍備會議不再坐失光陰惟正式請柬非俟日政府之地位更行明白解釋後不致發出國務卿休士氏與日使幣原男爵之非正式會議其進步已使美政府覺日政府將允加入大會而無重大之保留案華盛頓對於先在倫敦開豫備會議之議殊不贊成至對於英國殖民地首相因秋間未能參與會議請展緩開會之議美國當局謂英代表出席問題乃英國之事務與美國無干聞美政府仍以十一月十一日爲開會最適合之日期 
[西班牙軍在摩洛哥受挫]  
　　二十三日巴黎電據西班牙京城消息内閣决議派軍艦數艘赴摩洛哥陸軍大臣宣稱近今傳來之消息摩洛哥之地位殊不穩固哈伐羅將軍已代亞爾凡斯特里將軍之職摩人砲轟米里拉鎭之說實屬不確當兵變發生時西爾凡斯特里將軍所統之西兵與摩兵似均在亞魯爾將軍身死士卒作戰但卒受圍迨子彈告罄乃命退走惟將軍與不肯棄將軍而行之參謀人員今仍留後路詳情今猶未悉惟聞將軍與其副官及大佐兩員均在陣亡之列西兵二千名已由克太馳往米里拉尚有援軍續發陸軍大臣謂西軍由亞魯爾退走一役死傷甚衆 
　　二十三日瑪德里電西班牙王已匆遽離聖塞巴斯興回京召集内閣特别會議討論西軍在摩洛哥大受挫衂事加拜爾部落曾攻擊米里拉西軍前鋒陣地聞西軍與之肉搏死傷數百人謡傳西軍司令西爾凡斯特里將軍因歸路被斷業已自戕今日京中得有消息謂西軍得援後已敗敵人於是人心爲之一寛 
[英美大學之體育運動會]  
　　二十三日美國麻省康白利芝電美國哈佛耶魯兩大學與英國牛津劍橋兩大學舉行大學聯合之體育運動會哈佛耶魯獲勝爲八與二之比較如百碼賽跑擲鐵錘一百二十碼越欄競跑擲鐵球跳高兩哩賽跑半哩賽跑跳遠八項悉係哈佛耶魯獲勝牛津劍橋僅勝一哩與四分之一哩賽跑兩項耳哈佛大學以善運動著名之黑人戈爾定氏以十杪又五分之四之時間奪百碼賽跑之錦標跳遠亦第一計長二十六呎三吋蓋世界之新記錄也 
[北極探險與覔利]  
　　二十三日芒特里爾電英屬加拿大消息稱地質專家柯萊氏頃由北極歸來據稱自諾曼至北氷洋止之全境及麥堪齊流域遍地是油與天然瓦斯及煤現赴其處擬爭權利者已非常之多交通艱難食物缺乏且常有暴風雨惟覓利者仍紛紛前往惜其設備大半不完善 
[各國近事記]  
　　二十三日柏林電德國外交總長羅森博士答覆法政府之牒文謂法國要求備運輸具供法兵赴上西萊西亞一節查此項申請須由英法意三國會同提出不能由一國提出未知法國所提出者亦代表英意兩國否 
　　二十三日巴黎電蘇菲亞電稱英法公使已令布首相斯台波里斯基氏注意現有人陰謀在塞拉斯倡辭此與布國大有禍害布相覆文重申前對協約國所發之質言並對於協約國維持巴爾幹和平企圖之結果表示滿意 
　　二十三日倫敦電愛爾蘭及英倫東西北三部均降雨惟倫敦雖有欲雨之象仍未下降熱度更甚於前令人難堪 
　　二十三日紐約電倫敦某報稱全俄職工聯合會會議决議懇請世界勞工協助振救俄國之饑荒 
　　二十三日巴黎電據君士坦丁消息土耳其國會决議取銷土耳其官立學校内之德文科而以法文爲代 
　　二十三日巴黎電巴黎廻聲報稱羅馬尼亞王與后將於本月二十七日或二十八日抵巴黎 
　　二十三日舊金山電此間造屋職工聯合會會員自五月一日起罷工今公决在舊金山實行總罷工視此爲維持爭鬭之唯一方法 
　　二十三日紐約電美國郵船公司所租之最大船隻現有五艘爲航務部代表扣留聞因該公司破壞契約及未繳費之故被扣留之船爲華盛頓號美利堅號塞斯葵漢那號格蘭特總統號與阿加曼倫號聞該公司尚有四船一俟到境亦將即被扣留據該公司副總董蒯文斯氏稱扣留船隻並無理由此事將有一塲奮鬭 
　　二十三日闢資堡電亞瑪特朗油礦自星期二日起火已釀損失美金數百萬元現有四千人竭力止火蔓延 
　　二十三日倫敦電英外相克相貴族今日在外交部與日使會談甚久 
太平洋路透電 
[湘鄂戰事之情勢]  
　　二十四日漢口電聞湘鄂間現無戰事又聞豫督趙倜據守豫鄂邊界京漢鐵路間之某山洞爲鄂援助吳佩孚已諭令路車四十輛集於洛陽以次運兵赴漢衆意吳擬助鄂武昌現有居民遷避之象蓋聞南軍意欲以武昌爲中央政府所在地也 
國外要聞 
[德國特約通訊（王光祈六月三日）]  
　　中德和約簽字後之德國 
　　記者於今年正二兩月之通信中對於德國對華商業之消息曾略爲介紹半年以來德國生產力與日俱增出品益多更有不能不速謀海外銷塲之勢當記者去年六月一日抵德時各處商店存貨極少日常需用之品皆甚感缺乏故自去年六月一日以來所有貨物皆逐漸增價較之去年四五兩月幾漲至數倍以上其巿塲之恐慌可想而知然自今年正月以來生產日多各處商店之貨逐漸增加大有盈箱滿架之勢因而巿塲上亦發生商品擁擠之現象二三月以來所有物價皆逐漸低落對外貿易亦逐漸發逹據英國調查今年德國之貿易已與戰前情形相差無幾此所以倫敦會議英首相雷德喬治提出徵收德國貨稅百分五十之議也尤有一事令人注意者即去年各商店存貨旣少而且大部分皆係外國貨物（尤以奢侈品爲甚）今年因協約國佔據魯爾流域三城之事激起德人反感各商家遂有同盟抵制外貨之舉以示報復故近來德國巿塲所謂商品擁擠者皆係國貨而非外貨與中國之抵制日貨而改購西　貨者　乎不同矣 
　　德國巿塲旣發生商品擁擠之現象勢不能不速求海外銷塲故一般德人對於中德恢復通商一事極爲注意此間各報於五月二十三日接倫敦訪員專電謂中德和約已於五月二十日在北京簽字云云各報皆列入第一頁新聞之内（德國報紙所有緊要新聞皆列入第一頁内無專電欄緊要新聞欄之别因所有新聞大槪多係電報無另列專電欄之必要）並有數報著爲論文加以批評惟其時條約内容尚未得知其詳據電報所述此次中德和約係以中波條約爲範本故德報特對於中波條約加以研究附以論評此德國與論界方面接到中德和約簽字消息後之情形也至於巿塲方面之對華貿易亦陡呈活氣譬如德華銀行股票在五月十九日其行巿爲三九○馬克自接到簽字消息後價格忽漲至六月一日其行巿爲四四一馬克此外津浦鐵路人以債利息票巿面亦極活動當中國對德宣戰後此種公債利息票在德國方面價格甚低爲一般猶太人之投機家所收買自中德和約簽字消息傳到德國後此種利息票價格漸高一般德人更欲乘此價格尚未大漲之時大批收買以便將來獲利連日銀行方面對於此項利息票之交易極盛一日之間價格變動至數次之多大有當年北京中交票爲一般商家操縱時之情形據某銀行行員對記者云連日該行售出津浦利息票甚多德國女子中作此投機事業者亦不少此又頗似上海人之購買彩票矣此外一般熱心對華貿易之商人得此簽字消息更喜不可言記者最近曾詢將赴中國貿易之德商某君叩其對於對華商業之意見據云現在德國商人中熱心從事中國商業者極多惟最感困難者即爲運輸一事德國戰後海外航權幾等於零所有運往他國貨物皆須假借他國船舶裝載運費旣格外抬高裝載更不能迅速如此情形安能與他國商業競爭且近來日本在華之經濟勢力甚爲膨脹現在之德國恐無力與之競爲又近年中國内亂民不聊生國民之購買力已遠不如戰前故德國對華商業究竟能否發展此時尚屬疑問也記者又詢以德國前此曾有人主張將來對華商業不用康擺渡從中作合此事確否某君云此事在戰前已曾實行彼日本人亦甚誇吾德對華商業之突飛猛進然天下事往往有利便有害彼康擺渡等在中國商塲之勢力極大彼等見吾輩直接貿易頗爲不滿而吾輩貿易遂受其妨害所以戰前德國對華貿易只占百分之五至百分之十較之英日各國可謂瞠乎其後矣故今後是否採用康擺渡制度尚須詳細研究也 
　　以上皆係記者在中德和約簽字後所得之消息至於德人方面對於中德和約本身亦多所討論兹特介紹佛蘭克日報之意見如下（佛蘭克日報FrankfurterZeitung爲德國著名大報之一係猶大太人所辦屬於政府黨對於外交商業皆極注意該報從前曾派過訪員來華故對於中國情形亦甚熟習） 
　　該報對於中德和約大體皆甚滿意惟關稅須照普通稅則一層與其他各國相較不免有相形見絀之感然該報又承認此項關稅自主權實爲中國之正當權利以今日之德國實無權向中國要求利益均霑之理故對於關稅一層亦尚滿意至於取消領事裁判權一層該報以爲中國顏總長旣已允許將來如有德人訴訟案件可在中國文明法庭審理故取消領事裁判權亦屬無害又停止清理德僑財產已清理者仍由中國政府退還該報對於中國政府此舉則極表滿意此外關於德人無完全遷徙自由權一節與德國工商業發展甚有關係該報頗引爲遺憾總之該報對於條約大體尚屬滿意並謂此次進行之順利全賴前駐德公使現任外交總長之顏惠慶博士云云 
　　該報並附以論評略謂中德和平旣復吾兩民族之責任亦隨之而立此後德人對於中國已非復前此之强權民族而爲中國人之工作伴侣德國商人供給中國之需要德國學者扶助中國之進化彼此之間萬不宜再有誤會因今日之德國其無權力固與中國相同也吾人希望中國爲德國工商業而開放門户以扶助德國今日艱難之賠償責任吾人更歡迎中國青年來德留學並使其領略德國家庭之友愛以避免都巿惡習之傳染吾人亦希望中國人對待駐華德僑一如對待其他各國僑民以增進兩民族之感情云云觀此則知德人希望中德親善之情可謂溢於言表矣是皆世界大戰之成績也 
國内要聞 
[靳内閣辭職之風說]  
　　自桂事失敗現内閣之統一政策全盤落空外間遂有靳雲鵬將引咎辭職之說據醒民通訊社消息云靳於二十日下午曾具一密呈送往公府内容縷述對内對外苦心擘畫情形並稱現在局勢變更所謀皆左有心救國無力回天言之曷勝扼惋惟有籲懇免去總理本職另簡賢能接替以資救挽已身雖卸去政權遇有驅遣之處仍當勉竭駑鈍冀報涓埃等語此呈到府後留中未發府院雙方均嚴守秘密故外間鮮有知者聞靳之意頗擬乘機出洋辦理外交事件惟其親信人員多不贊同連日靳宅會議多數主張暫勿去職對南問題則與沈鴻英善爲聯絡只須粤桂永久相持北方一時自不至受何影響然後沈機觀變再圖解决之方一面注意於長江上游如鄂贛兩省務令該省長官振刷精神嚴司鎖鑰以免受桂事影響此說頗爲動聽靳因此於去就之間尚難遽决 
　　又據别一消息昨有某君因外間有靳閣態度消極之說曾謁靳於私邸叩其究竟靳氏言次頗表示欲於太平洋會議之機會一游歐美各國曾與閣員爲非正式之談論惟以接替無人不甚贊成其說日内將面陳東海熟商一切據靳之意見維持暫局王聘卿頗爲適宜惟恐王氏態度消極不易請其出山至提出辭呈之說現時尚未成爲事實 
[京教潮結束消息政府先履行慰問條件]  
　　北京教育風潮業經調停妥洽昨日（二十三日）上午九時八校教職員代表又開聯席會議首由代理主席王兆榮報告㈠二十日與副主席譚熙鴻同往調人處催促從速履行各辦法情形及與調人接洽調停清華學校事件始末㈡二十一日晚間范靜生氏拍來電話通知與政府方面交涉情形據云已催促政府從速履行代理財長潘復正式答覆教育部以鹽餘擔保之公函不日亦可送到教育部惟調人原擬俟政府將各項辦法辦妥後再行慰問者今因各項辦理手續繁難一時不能妥貼已與政储商妥先派大員慰問已派就王芝祥定於本月二十四日上午十時在化石橋尚志學會舉行是日除八校發言權代表共二十四人及主席副主席外校長方面學生方面及受傷者均到惟馬叙倫沈士遠尚在法國醫院慰問之日不能到塲現范氏已允與各方面接洽務令王氏親往該處慰問云報告畢對於二十四日政府派員慰問時本會所採之態度及措辭等有所商榷旋由梁希報告調停清華事件問題略云二十日與燕樹棠仝往外交部請見顏總長顏氏以是日係接見外賓之期不能接晤爲藉口辭而不見迨二十一日上午以電話詢顏氏能否接見答云本日係國務會議之期無暇接見且今尚未起床云云嗣復電詢已起床否則答云如有要事可具函前來無親身會面之必要是以接洽毫無結果討論結果决定仍派燕樹棠梁希再訪顏外長並請李石曾與孫寶琦氏接洽次對於補課問題有所討論因各校情形不同不能預定辦法惟有將補課辦法之大綱議定其詳細辦法槪由各校自定經詳細研究之後大略决定㈠將下學年分爲四學期設法縮短假期或增多時間務於下學年内將此學年之功課補足㈡舊教員（下學年新聘者不在此内）已受薪金義務上應行補課 
 
 
 

Page 11

 
 
至於詳細辦法及其餘應行討論事件俟下次開會時再行决定並定於星期一（二十五日）再開會討論而散 
　　又昨日下午二時國立公立各校學生臨時聯席會在男高師開會由主席何玉書報告二十一日正式答復調人范源濓表示承認條件情形旋即討論下列各議案㈠駐滬代表前日來電議决以快函答復詳細報告近日經過一切情形俟政府逐一履行條件後再行將代表撤回㈡自此次風潮後各省各團體紛紛來電援助現學潮已將告結束對於曾經援助本會之各團體應有一種表示當議决以快郵代電答復感謝援助熱忱並述明不得已而容納調人條件之苦衷等等㈢二十四日政府派王芝祥慰問事件僉謂尚未得調人正式通知不應草率從事嗣請主席以此事轉詢法專王校長旋由王校長正式通知始議决赴會並由各校每校推舉三人届時前往㈣清華事件議决再派代表何玉書劉衡靜二人與外交部接洽遂宣告散會 
[海軍司令更易之經過]  
　　海軍總司令藍建樞已准辭職以蔣拯繼任業有明令發表據政府方面所傳消息云藍建樞以欠餉問題旣不能見諒於部下復爲催餉之故又將下台之薩氣得吐血而走而新任李鼎新亦與藍不甚水亂故政府决計免藍之職原擬以樞威將軍任命後因咬文嚼字者謂樞字念來不受聽且不響亮應更改他字適藍建樞呈文中有滿擬澄清海宇苦於力不從心之語遂將澄字拈出較爲響亮於是藍建樞之澄威將軍遂爾確定矣查中國海軍資格尚爲嚴整非若陸軍資格動以馬弁鬍匪授爲將校故海軍總司令之後任必須資深之中上將充之林頌莊旣死劉冠雄歷史復多親日痕跡（如訂結三井無線電契約將中國三十年内不得與他國訂約規定於條文中）故不得不委曲求全將蔣拯先升爲中將然後代理總司令惟海軍餉需積欠已至一千九百餘萬苟海軍部不稍籌的欵撥放則新任接替亦頗覺棘手也 
[三秦風雲之所聞（開封通信）]  
　　陳氏反攻之布置直軍備戰之狀况 
　　陳樹藩此次西退乾州（離西安九十餘里）說者早謂其必謀反攻即直軍方面連日防攻之籌備亦極張皇兹得西路可靠消息陳氏大本營駐乾後兵力並未减少雖近有團長郭金標數人爲直軍運動宣言與陳脫離究之陳尚未失全部實力聞其在乾會議三次部下一致主張死力抵抗前日陳軍在興平（在咸陽西近）曾與直軍衝突一次結果陳部不利向後退却爲馮部軍隊追擊蓋陜事之爭持及解决之商榷不在閻氏入陜之前而反在閻氏入陜之後也至外問所傳于右任郭堅行將受命改編部曲各畀以鎭守使受閻節制之說實未可靠因目下陜中局勢三原九邑爲于氏勢力範圍鳳岐一帶歸於郭堅陜北則井岳秀所佔之區也（井爲前被陳梟首之關中道尹井勿幕兄弟）據某方調查陳氏軍隊除散布咸陽以西乾縣武功等處萬餘人外餘均集中漢南以待反攻刻已聯隴南鎭使孔繁錦届時或由大散關出偏師相助大散關在乾縣扶風之後路而爲漢中之屏藩陳氏殆以該地爲第二防線以漢口爲最後根據地計畫殊爲詭秘但未知孔氏能否終始爲陳用耳（按孔氏近以防匪爲辭曾連次招兵五千人） 
　　前傳洛陽吳氏有電令閻與陳和平了結之說兹聞吳氏刻以陳氏積極反攻若不乘時剿滅後患至多已有電商曹使至必要時請示實行討陳機宜據洛陽署中消息陳必負險稱兵閻果難以取勝時則吳氏或親自出馬亦未可知統觀上述情形陳氏之聚全部兵力於漢南爲勢迫必出之途徑直之必爭漢南期除根株亦事勢上所難逃届時爭持不下尚有一番惡戰亦意中事也 
　　西安商會前曾發留陳之電經陜中各界指摘斥爲助桀爲虐因而會長辭職頃全陜各界復公致當道一電略云「慨自十年迄今陜省凶荒輙見餓夫載道徧野哀聲雖賴中外善士仁心施賑殘喘苟延比者麥秋有望差慶再生不謂易督風潮忽起遂致三秦一帶戰雲彌天和平解决亦旣難期水深火熱重陷吾民誰勝誰敗皆屬自傷回憶連年因戰爭之故吾民被土匪之刦奪遭潰兵之搶掠早經財盡力竭不堪支持兵火餘生遑論再戰陜省人民感兹痛酷刻正謀自决之方講求自治以蘇垂死之命不堪各圖私利同室相殘」觀此可知陜民之痛苦矣 
[鄂省自治之悲觀]  
　　籌備處長與職員交鬨 
　　鄂省自治籌備處職員因不滿意於劉兼處長之故意延宕障礙自治進行曾於十日議决以本處全體職員名義函劉請其明定方針早促進行不料劉氏覆函謂省參事會業經遵照條例分另辦理其各級自治亦即依據法令以總監督職權定期舉行各參議接函大憤以本處爲籌備全省自治機關劉省長又兼充本處處長則欲籌辦自治當然以本處處長職權施行今本處並未撤消處長又未辭職何得抛棄職權以總監督名義來辦自治是其玩視本處已無可諱特於十九日再以全體名義嚴厲質問大意以總監督職權與本處處長名義爲絶對不能相容之物若有本處處長即不能以總監督職權舉行自治否則須將本處與處長名義先行撤消而後可並謂不喜自治聲明不辦可耳嫌忌本處逕自取消可耳何必以掩飾行爲玩弄本處劉閱函竟亦形不悅頗有即時提出辭職之表示經省署秘書再三討論始於次日答覆對於質問之處槪行撇開僅謂來函署名自治籌備處職員全體究竟是否同人公决意旨未經公等自行簽名蓋章頗難置答又謂公等有何意見儘可開誠商榷即令詢謀僉同亦請直書其名否則糢糊影響之函件恕不再答云云該處職員以劉氏覆函實屬有意玩弄不能容忍昨日再開緊急會議决定去函聲明衆意一致如有懷疑請即來處察視並請於前函質問之處明白答覆說者謂劉氏旣與該處抓破面皮此後恐益無融洽之望矣 
[粤桂戰爭中之贛省態度]  
　　各方面反對出兵援桂 
　　粤桂劇戰桂漸不支贛省各公團因見報載政府有催贛出兵援桂之說深恐限入漩渦十七日特由省議會長龍欽海饒正音胡廷鑾·商會長龔士材盧芳·教育會長吳士材桂汝丹·農會長辛壽恒等發起假商會開聯席會議議决致電府院表示反對其大意謂不能出兵者四㈠共和建造十稔於兹兵禍相尋幾無寗日贛雖腹地浩刧頻仍遠如贛寗之役近如張宗昌之客軍苦我人民不堪回憶幸脫戰事漩渦何可再罹兵刧㈡贛省迭告災荒扶傷救亡自顧不暇商業凋殘財政恐慌無法補救軍餉政費窘迫頻嗟倘再用兵民將無命㈢陳督酷愛和平保境安民上下和同相安無事正宜與民休息留此一線生機㈣桂粤交兵僅屬一隅之爭必有力絶勢窮之日彼未牽動贛局何必自啓爭端今爲贛計惟有各嚴部曲各守邊疆全贛士民心理在此即揆度時勢亦應熟察機宜斷無貿然宣戰之理泣懇政府息事寗人母再責贛出兵以杜戰禍而保民生云云 
各公團發此電後旋函陳督仍守和平宗旨末有若違民意陷入戰事漩渦則是棄我贛民置地方於不顧等語至陳督方面當粤桂起釁之初陳對粤桂代表即宣言確守中立後政府責令贛省出兵陳輙以餉械缺乏爲辭表示困難蓋贛人旣反對出兵即陳督個人意思亦不以内爭爲然現桂陸因軍事不利迭電北京告急請贛援助政府又派崔承熾來贛催促陳將各公團不願主戰之意告之且云粤桂局部之爭不宜牽動大局崔因不得要領聞已定日内回京復命 
[蘇教育行政會議開會紀（四）]  
　　今日（二十三）爲江蘇第五次省教育行政會議開會之第四日議員簽到一百六十二人上午八點三十分開會朱代議長主席宣布變更議程先議關於增籌教育經費第一次審查報告各案（一）食鹽帶徵教育行捐案請省長咨行鹽務機關轉行本省境内各鹽商每斤帶徵特捐二文通過（二）契稅帶徵教育特捐案仿南通成案按照契價帶徵教育特捐百分之五擬請省長通令各縣實行徵收多數贊成（三）增加官契低價案因契稅業已帶徵特捐咸主緩議（四）修志帶徵費改充教育經費案議决各縣有已經帶徵修志費者俟帶徵期滿時應將此項繼續帶徵改充教育經費（五）鹽課附稅一項擬照省議會議决案儘數撥充各場灶爲義務教育經費案議决請省長咨行兩淮兩浙運司及鹽務署將灶折每兩帶徵之附稅三角發還以充原有灶折之各縣（如南通東台等縣）辦理教育之用（六）指定忙漕滯納罰金撥充教育經費案僉謂忙漕滯納罰金前經省議會議决以五成充作城方公益之用現擬請省長通令各縣將此項滯納罰金全數作爲教育經費多數通過（七）承領沙田海灘及湖田以裕教育經費案議决新漲沙田海灘及無主湖田應儘所在地之教育機關先行承領其有營產及屯田亦得仿此辦理請省長令行沙田局及官產處遵照辦理並咨請督軍轉令台營官地局查照辦理（八）寺產收歸教育經費等案此案應查照内務部修正管理寺產條例辦理其有特别情形者得由各縣教育機關呈請變通辦理多數通過（九）抽收票紙特捐案討論二小時爭議頗烈卒否决時已十時主席宣布休息十分鐘復開議（十）整理屠宰稅帶徵教育特捐案咸謂屠宰稅帶徵教育特捐各縣照案實行者固屬不少其餘尚未奉行或奉行而未足額者應請省長令行縣知事完全負責實行徵收三分之一不得短少以符通案多數通過（十一）自治成立後教育經費及所有財產不得移作别用案（十二）教育公產宜謀保障方法案合併討論議决請教育廳長備呈省長根據民國元年第一届教育行政會議公布案咨部備查並通行各縣知事不得藉端攘奪以杜覬覦而維教育此外關於增籌教育經費各案如所得稅·遺產稅房捐·鷄鴨捐·以及一律徵收學費·區董就地籌欵等案應專案呈請教育廳核辦接議第二號審查報告關於義務教育各案㈠教育廳交議多設國民補習學校以助義務教育進行案議决請廳長呈請省長核准後通飭各縣遵照辦理㈡省教育會請議籌辦義務教育案内設施槪要各項議决關於調查學齡兒童請教育廳另訂表式曁施行細則通飭各縣照辦其餘各條除與前案意見相同業經歸入辦理外統候廳長採擇施行㈢丹陽縣請議變通義務教育區域案議决應照省議會議决省長公布江蘇省施行義務教育計劃書辦理㈣南匯縣請議將省署前經派員測繪各地圖重行分印通發各縣劃定學區實施義務教育案議决請省長查案核辦㈤興化縣請議咨請總商會行各縣商會勸導各行業舉辦國民學校以補助義務教育案討論甚久咸謂此案與議務教育進行有抵觸均主不成立結果緩議㈥蕭縣請議設立貧兒院以補助義務教育案因原案無辦法亦表决緩議主席謂第二號議事日程所列各案爲節省時間起見擬分爲十四類一併付審查多數贊成主席又謂明日（二十四）星期上午擬仍開大會衆亦贊成時已十二時遂散會 
[杭州快信]  
　　省憲籌備處明日（二十五）開會抽定各議員席次并討論選舉議長問題 
　　省憲籌備處·法團聯合會·省憲期成會各代表昨開第三次談話會接洽一切决定制憲審查員加入七十六人今日（二十四）上午法團聯合會開會提議如何分配律師公會主張平均扯算可得十九人農會以該會僅杭鄞金永四會未便以少數團體占人多數反對頗烈結果决定分組討論續議表决 
　　省教育會今午（二十四）開臨時評議會到會者葉墨君許緘甫許漢章等二十餘人由張佐時主席議决事件如下㈠推舉全浙教育會聯合會代表舉出葉墨君何競明吳劍飛唐小瀾四人㈡改革學制案公决將許緘甫會長提出之案俟二十九日評議會討論後再提交八月二十一日全浙教育聯合會列入議案㈢本會各會員對於省憲上教育之主張須於二十八日前備具意見送交本會 
　　交涉員王豐鎬·菸酒署長畢奎·實業廳雲韶·高審廳陳福民等發起組織旅浙同鄉會八月七日假馬坡巷公立法校開成立大會設通訊處於竹竿巷六十八號蔣宅 
[南京快信]  
　　熊希齡昨日（二十三）下午三時由滬抵寗王省長曁各機關長官齊督代表石錦川均至下關車站迎接即入城住太平橋余寓 
　　府院派將軍府將軍朱泮藻來寗謁齊督有所接洽住下關惠龍飯店 
　　武進定西鄉教育會長孫光祖袁其樂等二百五十八人電兩長云武進姚知事無故撤換鄉董昨日下午三時竟喝令衛警槍傷請願鄉民多人血濺公堂哭聲逹於署外萬懇迅派幹員蒞常查辦 
　　蘇城巿民公社社長劉傅福等呈訴振興電燈公司疊次走電危害地方請飭鎭道廳勒令拔桿剪綫昨齊督王省長已會令蘇常道尹飭查復奪 
　　浙金華道尹沈致堅昨謁軍民兩長聞有要公接洽　　代理教育廳長朱鶴臯昨在金陵春公宴本届教育行政會議代表到一百七十餘人 
　　第十九師師長楊春普昨因公由鎭江來省鄂督王占元派副官楊銘勳來寗公幹府侍從武官劉雲峯由贛來寗硝磺局長楊恩培·中行長許體華·海軍魚雷校長鄭倫·昨均因公赴京 
地方通信 
[蘇州]  
　　核定認户車數蘇州城内通行人力車前經公益事務所規定五百輛先行試辦乃認辦各户自十八日起至二十止前往掛號者竟有三千八百八百五十五輛與原定之額溢出八成之七當經該所核准照各户掛號輛數以一三折爲定額於昨日分别揭示計洽興等六十九户原報車額五十輛折實各得車六輛半亨利等二户原報車額四十輛折實各得車五輛震翔等三户原報車額三十輛折實各得車四輛飛龍一户原報車額二十五輛折實得車三輛錫康等八户原報車額二十輛折實各得車二輛半以上各户按照折實數於七月二十五日起儘一星期赴公益事務所繳捐領取特别執照憑此向工巡捐局認領月捐照以便於八月一日按照路線行駛如有延不繳領及領照而并不辦車者遲至九月一日後另行招商補報 
[松江]  
　　一區仍須重辦决選一六八三區内發現之同姓名初選當選人曾於二十一日在各該投票區舉行决選詎是日一區發生風潮揭毁票匭兩隻投票因而中止當日初選沈監督即與複選監督會電總監督請示辦法現總監督已覆電到縣飭令重辦决選并委翁某携帶選票五萬紙來松監辦聞縣署已訂期本月二十五重行决選現方漏夜趕辦决選手續至六八兩區當日並無風潮發生已於投票之翌日由武裝警察將票匭解交縣署封存惟外間傳說六區所解係屬空匭衆口一辭似已證實不識與不區風潮亦有關係否 
[鎭江]  
　　知事查勘水災入夏以來雲雨兼旬山洪暴發徒邑濱江之大港小河高資新洲等處盡成澤國秧苗被淹難望有秋各該鄉董紛紛詣縣呈報水災懇請勘辦張知事業於日昨乘舟前往各該處查勘被災情形以便呈報省署 
　　軍士因署停操駐鎭陸軍十九師楊春普師長近以時届夏令天氣炎熱所部各團營士兵應暫停操一個月以示體恤昨已通令各軍隊定期停操矣 
　　選票價格已落省會覆選期近鎭屬金壇縣某某等於日前到鎭收買選票因價格太昻停止收買昨今兩日價格已落每張止售四百元 
[清江]  
　　兄弟自相殘殺清江城外江西會館後有許大金子向揉　桶業其弟係木匠手藝昨晚（陰本月十六日）不知因何事故其弟頓起殺機用鐵斧向其兄大金子頭上猛砍腦漿横流登時斃命該兇畏罪旋即投入運河自盡現時尚未起水此亦人倫之劇變也專件 
[胡雨人答龐芝符]  
　　浚茆分幹有利無害浚泖合流有害無利 
　　芝符先生執事昨奉示言先上敬告同會一書兹復逐層敬覆幸公垂察（一）謂白茆裁灣一層非常之原黎民所懼此在民國二年以前則然今十灣已裁其八僅此兩灣爲崇一并去之實已行所無事矣弟半年中四查白茆徧歷上中下游除坍地居民當然訴苦外均言自民國三年裁灣至今小潦小效大潦大效所患膈病日增前功盡棄耳弟每至一處必先質言其害謂再裁兩灣異常潮漲或直抵常熟城則曰福山潮日日抵城平地潮流進一退一尚不爲害况白茆之水素來進三退四來潮愈多去水亦愈多安得絲毫爲害也此言可謂深切著明上月第三次到熟丁君芝蓀言何巿徐君今日在此暢談甚久詢其對於裁灣有無疑慮則曰無之蓋今日風尚如公與弟對於公事有十分主張者本無多人公言裁灣不如撈淺人即以撈淺較穩之說順公又或以弟所擬裁之兩灣已不如前裁八灣灣度之甚不必與公力辯之故勿誤以爲非常大舉彼熟於水道諸君亦不敢主張也弟所慮者兩灣雖裁而横貫支塘巿河之鹽鐵塘河分潮如故未必因此一裁而即不復淤所幸常熟城南窄橋可以放寛（運北之水過尚湖直入白茆者阻於城南窄橋而不得暢行）沙墩港各壩橋可以拆改使渾潮清水流力俱增庶幾有功效耳總之弟與同事審查諸君所力主者太湖下游必先具有兩大幹流使南北兩方蓄洩並暢然後詳審每年水量以確定五幹分流之完全規畫庶幾無大過乎至兩灣之果否應裁請局中連聘熟於工程計算有學識有經騐者前往查勘確定弟惟善是從無絲毫固執也（二）謂白茆江流更高於吳淞口所以深其魚之憂此實公知其一未知其二也白茆口之江水位雖較高而潮來之勢力遠不如吳淞之陡急潮過崇明大沙江面頓寛江潮當然弛緩譬之浙江潮在海寗有排山之狀至江干則濤頭一線已耳此江潮緩急不同顯然可見者也况白茆上游清水半自常鎭運河以北較高之平地流來視黄浦上游半由浙西東部較低之平地流來者其下行之勢力不同又同自湖中來入於江者水流所經之地茆短浦長不止兩僖長則傾斜較少短則傾斜較多少者流緩多者流急則下行之勢力又不同四月上弦小潮弟在支塘下游察白茆潮漲上行不過一兩時耳此外十時許皆滔滔下駛之清流也而同時之上海黄浦潮則見其來去時間無大懸殊（吳淞口至上海與白茆口至支塘距離略相等）故白茆之江潮倒灌决不如黄浦之烈可斷言也公言白茆潮水直灌陽城湖則吳縣常熟諸湖蕩數十年後皆爲平地力主以闡禦渾弟雖贊成築閘之說未嘗不嘆公之過慮白葼之潮萬不能到陽城湖况沙墩諸口旣經放大上游清水增强下游渾潮當然退避三舍乎此白茆裁灣無論築閘與否均無庸過慮者也（未完） 
雜評一 
[湘鄂戰事（默）]  
　　使王占元而不欲爲張敬堯者則今日宜速順人民心理作解甲歸田之計又使王占元而不欲爲陸榮廷者則今日宜速順自治潮流作避賢讓能之計 
　　何則自武宜兵變而後鄂人對王之心理爲之一變今日鄂人惡王而欲驅逐之者無異於前日湘人之對張蓋武人之勢力雖强苟不容於全省人民結果必不能立足以湘張爲比例則鄂王之前途可知自粤桂分勝負而後南北之情勢爲之一變昔日陸榮廷所處之地位安知將來不移於王占元之身上蓋武人之手段雖高苟爲諸武人所不容者結果必不能自存以桂陸爲比例則鄂王之前途可知 
　　鄂處長江中心爲政司變化發展地王占元僅有一張敬堯之資格已不能自保况乎爲時局所迫又兼一陸榮廷資格乎王果智者必知所以自處矣 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[北京學生代表之又一通電]  
　　對於太平洋會議應力圖者三端㈠出席代表宜求南北政府同意㈡請南北政府合組研究委員會㈢請各省重要團體組織國民後援會 
　　各報館轉廣州學生聯合會各學生聯合會各機關各團體均鑒太平洋會議關係國家存亡禡電列陳諒邀鑒察前途之重要旣明先事之籌備應有關於提案人選各事頃復致北京學生聯合會一電特抄奉逹文曰北京學生聯合會鑒禡電列陳太平洋會議重要各情想經洞鑒竊以弱國無外交以弱國而具紛亂之狀况爲隣敵所窺伺國際交涉更難有望在中國現日而圖外交之勝利惟有力謀建設統一之政府然南北分立和合不易不得已而思其次則内雖易軌外宜一致南北兩政府宜有同意之出席代表以表團結之精神而塞外人之責言苟出席代表南北易詞北派代表而南以爲非南派代表而北不謂是自起糾紛予人口實故出席代表宜求南北之同意北之顏惠慶顧維鈞南之伍廷芳王正廷諸先生皆外交長才衆望所屬苟獲斟酌分任必能措置裕如此當力圖者一國際外交錯綜萬變過去之文卷浩繁將來之關涉孔多提案事項國人皆可貢獻意見惟縝密審查宜屬於專門外交人才現雖省自爲治政出多門而具有辦理外交之專責機關厥惟北京廣州政府擬請北京廣州政府之外交部捐去畛域合力對外延聘外交界人才·法律專家·及深悉國際情形之學者組織太平洋會議研究委員會以精密之考究爲適合之議案俾出席代表提案有所依據積思廣益成效可期此當力圖者二國民外交爲弱國對外惟一武器雖呼籲陳情辭不妨多而實力援助旨趣宜合團體紛雜無良好之組織必呼應不靈處理難周除由各省區團體個人在各省區内自組後援會外擬請各省省議會教育會商會農會工會報界聯合會律師公會教職員聯合會學生聯合會以及其他重要團體各派代表組織全國太平洋會議國民後援會集合散漫之能力發表正確之主張衆志成城外侮難摧此當力圖者三凡此三端皆爲對太平洋會議所必要而大意所歸均在於泯除南北之成見圖對外之同心除逕電陳明商懇就近與北京外交部及各團體接洽對上列各項力爲主持外并已便電廣州學生聯合會請向各方爲同様之商榷期於會議前途多所裨益臨電不勝迫切盼禱之至北京學生聯合會駐滬全國學生總會理事林寶慈代表唐世芳同叩敬等語查兄弟閻牆終屬一家沈滅於人萬刧不復苟宰割之已至何南北之足云寶慈世芳皆在校學生以學業餘暇問外交事項悲國民之沈酣披纓冠而呼號尚祈各界人士函電同聲合力共起國家前途實深利賴北京學生聯合會駐滬全國學生總會理事林寶慈代表唐世芳同叩敬 
[旅滬鄂同鄉討論梓鄉時局]  
　　旅滬湖北同鄉會旅滬湖北公民自治會等昨日下午三時在同鄉會事務所開同鄉茶話會到約百餘人先由劉萬鈞起立略云今日星期本會向有例會叙談鄉情適有公民自治會等因討論本籍安危加入開一茶話會特邀諸同鄉討論云云繼由汪君謂日來湘鄂發生風雲彼此調兵遣將扣留舟車阻滯交通一旦接觸關係地方安危及同鄉生命財產甚巨故今日特邀集茶話會預爲討論諸君如有高見請就席發揮云云又由岳劍豪起言鄙人個人意見目今時局自治潮流澎脹武力已不可恃非自治不能救國非聯省不能统一非有民族眞精神不能與言自治鄙意欲救本籍之危惟有宣布實行自治提倡省憲他省即無由追窺由吾鄂人自治保我桑梓安寗秩序云云（衆鼓掌）陳華安起謂欲行自治須先除武力王占元把持如何岳君謂聚民族眞精神諷勸王占元猛省保我地方以免糜爛云云衆議公舉彭邱兩君起草本此意見與各處綱鄉商榷以期挽回兵禍惟兹事體大訂期再開大會遂宣告散會 
[顏外長昨晚抵滬]  
　　外交總長顏惠慶由京南下乘津浦路車於昨日（二十四日）抵寗轉乘滬寗寗特别快車於下午十時到滬到站歡迎者有杭州特派員王豐鎬·滬交涉署科長陳震東楊小堂等顏君暫寓南京路外灘惠中西旅館云 
[寶山拆改城門之實行]  
　　寶山縣城門内有曲折不能直進其東北兩門地較冷落西南兩門最爲熱閙兹因吳淞開闢商埠日後巿面必盛吳淞至寶山距離僅數里建築馬路後可以一氣貫通而該城之門汽車出入頗爲不便故由交通事務局擬將該城門户拆卸改闊城門曲彎處闢爲直徑拆卸後所有空地招人備價購置建造巿房振興巿面所賣地價撥歸公用現經全縣通過實行拆改所卸之磚用以鋪砌狹窄街衢舊時城門覺爲笨重更換輕質鐵門以便關閉此項改建工程業經僱匠動工矣 
[上南長途汽車公司創立會紀]  
　　上南長途汽車公司於七月二十三日假南巿救火聯合會開創立會公推穆杼齋爲主席報告籌備經過情形及開辦費用槪算·營業收支槪算·並向禮和洋行購定車輛數目各事項續謂公司股份以認繳者異常踴躍於原定四千股外已溢出四百二十股應如何處置當經議决將股份擴充爲五千股未足之數儘陰曆月内認繳旋將章程逐條通過即散票選舉董事監察開票結果計穆杼齋姚嘉生趙志熙湯蘊齋朱叔源陳子謙陳悅周等七人當選爲董事朱溪雲喬讓木等二人當選爲監察俟舉行第一届董事會時再互選總理云 
[姚公鶴關於交易所之提案]  
　　上海商會法律研究會會員姚公鶴提案云總幹事先生鈞鑒竊會員閱近頃本埠各日報政府以滬上發生各業交易所並未遵照條例組織由農工商部令行地方官嚴厲取締各等語登載報紙伏查政府以保護商業尊崇國權爲取締交易所之唯一標幟但不揣本而齊末僅僅出之口頭之鋪張揚厲尚於實際無濟何况現今之政府並色厲内荏且未能自文其色相乎報載部令由實業廳訓令上海縣知事函轉商會查照施行會員忝列會席以爲此事有根本之解决查照本會章程第一條敬請台座提案交議建議政府藉資救濟實爲德便 
　　計附議案 
　　（甲）關於對外者㈠上海商業薈萃於租界查租界名爲領土實同割棄言之寗不痛心故租界中商事向不由中國政府管轄會員以爲此次部令取締交易所爲已經立案之六家交易所解嘲則可實際上能否逹取締之目的恐政府亦無此把握也兹者部令一再轉至商會以一令了事乎威信將落至何地使商會作難人乎商商亦非木偶且商會將據何種理由作部令之應聲乎㈡法租界近宣佈交易所領照章程兩姑之間何以爲婦政府不先從外交上交涉（政府是否曾與法使交涉局外無過問之權但檢閱部令無一語涉及則徒使人我國民爲兩姑之婦矣）而徒以詍詍之聲音顏色施之托庇外人宇下之華商自問亦未免欠允㈢聞上海交易所現已有向外國政府註册者論交易所之所在地則租界也論其營業則政府並無從干涉也此等剏例政府是否有取締之權以上對外方面應請議决 
　　（乙）關於對内者㈠交易所法爲商法中重要部分立法爲國會職權今者國會蕩廢由行政方面隨意頒佈一重要商法國民是否有必須服從義務㈡交易所爲農工商部隸屬之商業機關部令取締是已但近閱報載 
所謂『内地交易所』者已由護軍使立案煌煌佈之廣告矣商人學識本淺以爲在上海租界當然可以求庇於外人矣㈢上海各交易所已立案者六家然六家自辦理立案始以迄頒到執照止遠者將及數年最速亦將匝歲而其中手續之繁瑣函電之周折是否有黑慕存在其間恐政府百喙亦無以自解以上對内方面一併提付公議會員姚公鶴上 
[昨日滬寗車運進出口之銀洋]  
　　昨日（二十四日）滬寗路大通運銀公司承運天津義成裝來寶銀二箱計六千兩又南京裝來現洋五千元於昨晨到滬又中國銀行裝現洋十萬元至鎭江 
[糖巿步步轉緊]  
　　車糖巿價步步轉緊巿上現貨售罄各行处白太古限價九兩定十一萬數千包不料回電已到完全回絶無貨殊出意料之外該行現决定禮拜一（即今日）開現貨價九兩五錢可於一禮拜内勿再增加東糖大里廠塊角十二元已回電允二千包横演廠則需十三元肯開此次車糖日漲被牛莊烟台兩帮不限價購去多數之故所以太古三温半利盤須九兩八錢至糖巿交易所現正籌備南巿同業之反對者其理由即因外人舶來品標準關係若照此巿况而交易所已經開巿賣空者所處之地位異常危險也 
[國貨維持會請取銷包稅合同]  
　　中華國貨維持會昨致北京電云北京大總統國務院財政部烟酒事務署鈞鑒報載英美烟公司與烟酒署簽定包稅合同每月共二萬元等語我國振興國貨方在萌芽正賴政府保護始足與外貨爭衡如報章所載此次捐稅條件該公司有優先權他商不得援例國貨大受摧殘商民一綫生機將從此斷絶敝會爲國貨前途計理合電懇俯察商情取銷此華洋不均之合同並希明白宣示以釋羣疑母任迫切待命之至 
[縣商商常會紀事]  
　　上海縣商會昨開今届第十三次常會即於午後三時開會到者會董馬驥良瞿鶴鳴王伯塤孫永年徐炳輝姚伯棠王杏塘傅佐衡等首由會長宣告開會宗旨畢即將江蘇省公署函令以今届秋間開第二次物品展覧會應行徵集各種物品一案向衆宣示應請各會董轉勸各本業預備各種物品様本及物品等類届時應徵物品經過關卡例不納稅均行免釐如願應征者宜先造册呈報又奉農商部訓令調查各種公司註册事宜及國際保工會調查各工廠等所有之出品狀况云云經衆討論良久至五句餘鐘始行議畢散會 
[烟酒認商否認加額近訊]  
　　江蘇二區烟酒事務局長季銘又前奉省局令知整頓稅收轉令烟酒兩業認商照案增加稅額以裕公欵一案嗣因烟酒業各分棧主任均不願增加後經季局長迭次會議磋商之下内有某分棧主任勉允加額一千元其餘均以無力加重擔負一再陳求顧全商困刻經季局長據情詳請省局長核示後聞各該分棧現仍繼續辦理以資熟手云 
[省教育會致中等以上學校函]  
　　江浙中等以上學校校長會議不再展期 
　　江蘇省教育會致本省各中等以上學校校長函云敬啓者接准浙江省教育會來函稱兩奉大函祇悉壹是江浙中等以上學校校長會議前承貴會函示展期舉行當經照辦轉知各校頃奉惠書以貴省教育行政會議未能如期竣事擬改八月一日在杭會議等語本可遵行惟敝省交通不便距省遥遠各校臨時通告恐難接洽而來會報到者已有數校亦未便久候所定二十八日會議請勿再延並希貴會從速通知中等以上各校如期蒞臨爲荷等因合聖函逹務請於二十八日以前赴杭届期出席爲幸 
[理科講習會演講化學工業]  
　　理科教授研究會所辦理科講習會於七月二十四日上午十時乘星期休假之暇請英國伯明罕大學化學碩士曹惠羣演講『歐戰後世界各國之化學工業』首由吳和士君介紹曹君歷史謂曹君自英國畢業後歷任滬上各專門學校化學教授有年民國八年充歐洲留學生監督書記官於歐戰後遍游各國調查化學工業今春方歸故所講定能增長吾人新知云繼請曹君登壇首以曹君留學時代之世界化學工業與現今之世界化學工業相比較繼述各國之化學工業英法美各國俱不若德國誠以德國注重科學全國上下無不崇拜學者所以有此良果在歐戰中隨在顯見科學競爭優勝劣敗之例如顏料之缺乏因德人無製造以輸出之故如農肥及軍用之硝石德國能利用空中之　以成錏（阿摩尼亞）爲硝石之代用品而鍊鋼術尤見進步其他尚多迨德國屈服後種種製造秘密協約國迫令公開然終不能完善但恊約國所新發明之化學工業亦甚多云曹君講後吳君引學員道謝而散 
[星期國語講習所演講紀]  
　　昨日（七月二十四日）上午九時商務書館國語講習所請南京教務主任劉伯明哲學博士演講題爲教師之人生哲學略謂人生哲學之範圍較倫理學爲廣舉人生哲學之與教師有關者一申述之第一形骸希臘人有言美的靈魂寄於美的身體内可見身體之發展非常重要精神身體二者不可偏廢故爲教師者當注重身體之完美健康第二美育常人以美術爲消遣品頗不當美分内容及形式形式上統一調節比例侔稱四要素内容上學說衆多或主增人愉快或主高尚精神或主脫離勢利最新者則有托爾斯泰之人生藝術化意爲人生亦如藝術品宜有調和性人人不以實利爲目的而彼此能表同情此種人生内容豐富不致乾枯乏味方爲有價值之人生第三教師服務之精神忠字爲教師人生哲學觀最關重要者教師於社會上無甚權利光榮然其職業本身之價值則非一切事可比未來之世界與未來之社會悉操於教師之手故爲教師者當以全副精神貫注於其職務上云云聽者大爲感動 
[家庭日新會開會紀]  
　　昨日午後家庭日新會假小南門外羣學會内開演講會預由中華武術會總教練吳志青君敦請由杭來滬之美人麥克樂君蒞會演講與會者有省教育會沈信卿君並外埠之暑期體育學校學員本埠之男女來賓共六十餘人三時半開會首由吳君報告宗旨畢遂請麥君演講人生應重體育之原理及鍜練器具並引證古今中外歷史上體育之成績與關於道德上之種種補助洋洋數千言五時講畢由沈信卿君講我人家庭日新之必要及組織進行方法更糾正中國早時固執男女界限苦樂不均之習慣曁區别男女社交關係之利害講畢略進茶點經吳君邀請來賓在武術會會塲參觀會員表演技術迨散會已入暮矣 
[旅滬皖學生反對李國筠長皖]  
　　日來旅滬安徽同鄉紛傳李國筠長皖將成事實昨安徽旅滬學生同志會致電安慶學生代表團表示反　原文如下安徽學生代表團鑒頃得確訊李國筠圖謀長皖業得政府同意李於前日赴蚌與張倪馬三方面接洽訂有交換條件已由張文生電呈政府密保聞日内命令即將發表查李國筠貪聲昭著前在安徽財政司長任内爲倪嗣冲聚歛千餘萬民怨沸騰若復任令長皖必與倪馬勾結爲奸三千萬人將永遠不見天日省城方面頗有袒李之人爲之多方運動貴團向來主持正義務懇即日宣布李之罪狀通電省内外同鄉各公團要求一致反對勿爲該黨甘言所愚是所切禱事機迫切謹飛電以聞即希鑒察安徽旅滬學生同志會叩漾 
[承造美艦第三艘定期試車]  
　　江南船塢承造美艦之第三艘東方號艙中機器引擎汽鍋等件並艙面桅桿舵房現已次第裝置完備僅須入塢油漆即可告成並定舊曆七月初旬於浦江漲潮時先行考試行駛速率即可放洋云 
[孟尼拉號將到滬]  
　　英國輪船公司孟尼拉號由倫敦開來已於二十三日駛出香港約二十六日午後可到上海 
[合衆晚巿交易所又設銀行]  
　　合衆晚巿物劵交易所由廉南湖揚小川向瑞珉鈕毅德劉棉青等發起在南京路設立籌備處正在積極進行楊小川君於日前北上赴農商部接洽立案註册此間已設立養成所招考所員定於二十七二十八日假南巿陸家浜江蘇省立第一商業學校考試現該所向廉主任等又以滬埠金融每日五時以後不能流通深爲缺點巿情變幻靡常隔宿恐别生枝節故特籌股一百萬元創設合衆日夜銀行一所以資流轉其股份凡有交易所老股一股者可得銀行新股一股云 
[上海日夜銀行之先聲]  
　　夜巿交易所理事黄磋玖君等因交易所與銀行有種種需要之關係特擇定該交易所對門地點組織上海日夜銀行聞已收足股本二十五萬元而請求認股者尚非常踴躍因該銀行將來開巿以後除普通營業外即因夜巿交易所而發生之往來已爲獲利之分將來即在夜巿交易所拍板云 
[茶業創設交易所之會議]  
　　旅滬各帮茶業因創設茶業交易所問題於日昨下午二時假座茶業會館開聯席會議茶棧茶行客茶號之出席者共八十餘人公推茶業會館董事陳翊周洪敬齋爲主席宣布開會理由畢請衆討論本業交易所應否設立各抒意見以便公决經衆磋商主張不一在行家客家號家多數贊成早日組織惟棧家因專營對外貿易關係較大主張尚須詳加考慮次由主席付表决姚毅金兪希稷金甫廷陳菊波吳詠霓汪近義胡松甫李濟川金子範舒省齋陳覺初謝家木查汝金張漢清馬一鎰何杰甫黎錦濤胡杜甫吳鏡如胡開蓀吳燦如王榮章吳川如吳志雅吳宜生李東林吳吉如陶星橋高子若周叔元莊鑑清汪新堂胡言之敖黻慶吳浩如金鴻福姚祺錫汪民傑胡紹濂盧義芳朱振民吳鏡澄胡彩文葉文熙姚兆成鄭鑑源陸叔相齊雲騰諸人先後發表贊成復由主席發主謂此次贊成計得四十八人得多數當然籌備成立如章程股份各問題亟宜從速取决衆鼓掌至五時遂摇鈴散會 
[綢業主張不設交易所]  
　　本埠各帮絲織物業同行因杭垣綢商朱謀先等發起在滬組織綢業絲織物交易所特於日前江浙絲綢機織聯合會開會時公决先由各帮於前日下午各自開會决定贊否推舉代表於前晚齊集錢江會館開聯席會議取决進止是晚各帮之蒞會者計有錢江會館·雲錦公所·鐵機公會·南京綢緞公所·濮浣公所·湖縐公所·魯豫府綢公會·江浙絲綢機織聯合會·盛涇公所等十七團體代表約一百餘人直至卞一時始行開會由李恢伯蔡諒友主席宣佈開會宗旨經衆計論綢業交易所有無組織之必要僉以綢業係屬實貨賣買與别項營業不同故太多數主張無庸設立且衣莊等之兼售綢緞者如萃豐莊代表郎某·及廣帮綢商等亦陸續到會要求加入未免支配更形困難以致發言盈庭毫無結果而散 
[棉業交易所股東會紀]  
　　　上海華商棉業交易所假座上海求火聯合會開第一次股東常會計實到共一萬一千四百八十一權於下午二時開會理事長穆抒齋主席報告本所營業情形略謂自開幕至本月二十三日止除星期及休假等日外共一百有九日棉花成交總數共一百二十一萬四千六百擔適值春夏二季棉巿清淡之時成績已屬優美將來秋冬新棉上巿營業發展必可十倍現在經手費收入已逹六萬左右而總計支出不過三萬餘元實爲前途之樂觀各股東俱皆滿意次本所加股議案請照理事會原案全體通過嗣有股東張予權君提議老股利息應以本年七月底截止歸老股分派其新股利息以八月一號起與老股一律辦理全體起立贊成宣告散會 
[護軍使批准證劵棉花交易所]  
　　松滬護軍使昨批上海華商證劵棉花交易所裘子怡等稟云呈及章程均悉准予備案仰即知照章程存此批 
[輪船撞沉釣船之慘劇淹斃兩命]  
　　寗波釣船王順興裝載砂泥進申於前日夜半三點餘鐘駛至高橋口南首浮標相近之處適由滬駛出之下陽輪船行經該處當將該砂泥船碰撞立時沈没舟中船夥六人盡行墮水大聲呼救該輪停機即放救命圈下水援起四人尚有船主黄長茂與其姪兩人黄交書淹斃聞釣尸首尚未撈獲該輪當即開往大連而去船在途行駛之際桅桿懸有燈火突遭撞沉船貨損失約霈銀一千數百餘兩今已報由吳淞蓬萊公所偕該船夥友報告新關河泊司要求賠償損失聞該輪係屬元一行家所有云 
[三誌旅館内之暗殺傷人案]  
　　寓居十六舖大逹里迎賓旅領附設永利輪船公司内之莊客楊伯藩被已歇茶房陳祿春用刀砍傷多處現仍在上海醫院醫治連日經該院醫生如法療治據云楊年已五旬出血過多且值炎夏揮汗之際傷口恐致腐爛况軀體雖偉而冐氣不振飲食少納神志呆滯故雖受創已過三天而生命尚難預料云 
[本月中旬浙茶運滬之計數]  
　　浙屬產出箱茶來滬運銷外洋業由滬杭甬鐵路茂順泰轉運公司陸續由閘口站報裝來滬總數均誌本報兹將本月十號起（十號以前來數已誌前報）逐日由閘口運到箱數列下十號十五箱十一日九百六十二箱十三日一千零十五箱十四日七百五十四箱十五日六百五十三箱十六日五百九十箱十七日二十三箱十八日一千三百六十一箱十九日一千七百九十箱二十一日一千一百三十九箱以上十天計運到箱茶八千三百十二箱均運抵上海南站卸存貨棧由海關扦手查騐後裝人塌車送往滬北信記洋棧報關出口 
[本月中旬由浙運滬之夏繭]  
　　浙屬產出夏繭經由滬杭甬鐵路匯通轉運公司報運頭批夏繭來滬之數已誌前報兹將本月十號起陸續由各站裝來包數分列如下十號由臨平裝來夏繭七十一包十二日由拱宸裝來夏繭一百五十二包十四日由長安裝來夏繭六十四包十五日由楓涇裝來夏繭一百二十九包十六日由閘口裝來夏繭一百十八包 
[各圍體開會併紀]  
　　漢口路商界聯合會昨日漢口路商界聯合會開會正會長吕靜齋主席報告本路一切公益事應辦者亦當及時舉辦張秉鑫提議此際酷署痧症盛行應籌備中外各種靈騐痧氣藥水等品以備濟急衆贊成徐湘波謂本行（德裕參行）亦隨諸君之後襄助爲理章林生謂鄙人備痧症藥水二百五十瓶主席謂本藥房（勒喴藥房）亦備痧藥水二百五十瓶沈承甫云此舉於貧苦負販大有裨益願助藥資三元和濟藥房云願助痧藥水二盒徐源生謂自願助資兩元以補集資之不足但願多救一命聊盡我心潘仲甫周茂蘭亦各有佽助馮仰舜則竭力趕辦中國痧藥裕昌中法亦各有濟助主席又謂前日順大馬車行來會報告房東陡加巨租擬請本會函致房東請其免加以示體恤衆謂該房屋乃石姓產業高易經租高易律師最講道德何妨仍託高易轉致房東免加請其勿太認眞以全主客多年之睦誼旋茶點散會 
　　糧食維持會淞滬糧食維持會昨日下午一時開第三十一次星期常會到者二十餘人余中孚主席報告各處函電畢孫鏡湖起立發言謂米照風潮現已平靜足徵總商會及米業公所調停得法中西官廳雙方維持有方應由會去函表示謝意衆贊成葛椒盈提議四馬路商界聯合會發起食米消費協社此乃米業停巿後國民之新覺悟本會同人極願贊助會員可自由加入衆亦贊成張水眞江錦春提議謂天氣酷熱本會會員多數另有兼職星期常會可否暫行改於朔望每月開會兩次如有特别事故發生則臨時召集俟秋凉後再行規復舊規結果通過遂散會 
　　工商研究會中華工業研究會昨日下午二時開職員會議到會者李芝仙等四十七人周大年主席陳志華紀錄（一）主席報告各處來函及本會義務學校暑假休業情形（二）蔣兆華提議秋後擴充學額加添法文田振芳附議全體贊成（三）工人黄阿毛報告鄙人有一會友歐陽鐵梅上月某日晚間經過城内靜修路適工程局派工在該處修造陰溝不用木欄又不燃點紅燈以致歐陽君行路傾跌斃命歐陽君家之數口生活上全賴維持現聞該局以歐醉酒撫卹洋三百元了事查歐陽君是晚并未飲酒歐君出事之前後數日有某西人之汽車亦被跌入深溝損壞車輛情事大槪必須賠償損失人死則曰酒醉汽車跌入不知作何解釋總之該路并未用木欄又不燃點紅燈是該局輕視人命以致釀成禍端應請主張公道維持公理主席謂今日先行提出議案候召集全體工界公開大會研究辦法以相當法律向上級官廳交涉以慰死者衆贊成遂散會 
[各學校消息併紀]  
　　中國女子體操學校西門林蔭路中國女子體操學校於暑假後舉辦暑期研究會請姚麟書王英超陳廷楨兪元爵擔任教授童子軍事該校爲上海一隅舉辦女童子軍之首倡者前次假公共體育塲舉行連動會及遠東運動會中參與運動頗博多數人士贊許昨日（二十四）上午九時假公共體育塲舉行宣誓禮由教練員姚麟書陳廷楨兪元爵及該校校長教員等爲證誓員並由姚麟書頒給初級證書訓詞來賓朱承洪（南高童子軍講演員）亦有演說兹戕宣誓失序錄下甲全體環立向國旗行禮乙向證誓員行禮丙宣誓一宣誓二給證三向給證員行禮四隊員互行禮丁 
 
 
 

Page 15

 
 
訓詞戊演說已散會 
　　坤範女學梅白格路坤範女子中學暑期内各科新生報名投考者非常踴躍故原有教室勢難容置爲此將該校宿舍遷出另添兩教室刻已從事進行不日可以佈置就緒云 
　　滬海公學北西藏路中公益里三衖滬海公學（前江蘇第二公學）刻已聘定坤範女子中學校學監梅頌先爲教務主任昨日（星期日）開教職員會議列席者有梅頌先許一仙李寶善石韞玉蔣女士吳英女士等首由主席梅頌先君略謂鄙意下學期開課後學生課餘之暇宜組織學衛研究曾由教員隨時指導庶學生有所向導衆皆贊成後對於課程方面討論良久散會已十一時矣聞該校秋季開學定於陽曆八月十五日云 
　　彭浦青年社義校閘北彭浦青年社曾於去年暑假期内創設義務學校一所專課年長失學者今歲繼續進行其課程注重國文英文算術教員均請師範生擔任兹於今日（星期一）舉行開學學生報名者有百五十餘人云 
[民立中學級會歡宴記]  
　　民立中學戊午級會（一九一八年畢業已届三年半入商界辦事半仍研究高深學術留學英美者有數人而其團結之精神迄未少衰星期六晚該會假大東旅社聚餐並歡迎朱如堂華士源二君畢業於約翰大學楊樹豐君畢業於南京高等師範朱君且將乘中國號郵船赴美留學故即爲之餞行席間由張延祥君主席表示歡迎及餞送之意並請朱君等述其意志繼復討論會務是日凡留滬會員全到晤談甚歡 
[青夜委員會成立]  
　　閘北青夜義務學校徵求以後即選舉董事十五人委員二十一人以籌劃經濟及管理諸事刻委員會已於二十四日成立開會於義校出席委員姜維良孫道勝卞毓英余鯤朱昌利鄭緘三陳勇三蘇守垣顧馥棠余鵬公推姜維良主席首請孫道勝報告次討論本身組織問題即選舉學校職員孫道勝當選校長姜維良教務長鄭緘三卞毓英學監唐乃欣書記卞毓英會計朱昌利蘇守垣庶務並請陶笑舫爲名譽書記後討論學校擴充問題請校長提出詳細計劃再爲計論乃宣告散會 
[時症患者漸多]  
　　日來入夜頗凉而患時症者則較前爲多如上海時疫醫院及紅十字會時疫醫院每日投院求治病人將逹五六十號病狀都係腹痛吐瀉有時腿肌腹肌且抽搐與眞霍亂相仿此等病西名爲CholeraNosetras譯名爲假霍亂爲夏季所常有若飲食起居不合衛生原理即易罹此疾苟遵學理醫治尚無如何危險然近日一般西醫之僕役及薙髮匠等乘機騙錢大爲活動受其術者往往變輕爲劇或竟喪命病家决不可受其愚也 
[少年宣講團組織暑疫急救隊]  
　　少年宣講團因鑒天氣炎熱疫症發現於生命頗屬危險特組織暑疫急救隊分往南北各處調查宣講施以急治方法並備各項疫症藥品分贈其症較重者代送各醫院診治已推胡硯香主任籌備一切即日出發實行助人之急務云 
[京紹青藍染業公所之通]  
　　京紹青藍染業公所昨日通告上寶兩邑同　各坊云通告者爲樂平靛青桶皮向例作定二十四磅（合重十八觔）同業早經受桶皮之暗虧何可計算現今新貨到來由同業報告開會議决取締前例須要明皮過秤否則不得購用又經本公所函致靛業公所爲取締辦法由該公所開會集議决意會同雙方進行而逹目的爲止如有同業違背以上規例協同靛業公所究罰恐未週知專此佈告 
[火機同行聯合會開成立會]  
　　浦東花業公會發起組織火機同行聯合會昨在滬南浦東公所事務所開成立大會同業到者五十餘人午後二時開會由領袖董事秦分侯主席報告開會宗旨及進行方針次照章推舉幹事十人爲陳子馨陸源昌張良生備愛橋楊寅圃張格德秦慕橋程少蓉莊夢輿陸運逵等次由各幹事等公同討論各項進行事宜議决定七月二十日開幹事會兼邀全體會員與會俾資進行 
[創設香山同鄉會之籌備]  
　　旅滬廣東香山人日昨下午二時假座大馬路東亞酒樓開第二次創設香山同鄉會籌備會到會者鍾文耀黄季植楊梅南歐彬黄換南甘爐初郭棟臣等四十餘人公推歐彬爲臨時主席賴郁文爲紀錄徐桂爲宣讀起草章程逐條討論通過聞將章程印就下星期假座大東酒店專開起草員會將章程分發同鄉俾即進行云 
[三團體議廢蘭盆公醮]  
　　昨日下午三時滬北六路商界聯合會海寗路商界聯合會·中華國貨游行演講團等三團體開禁止蘭盆公醮會到會與議者二十人公推虞兆芳主席杜椿蓀紀錄首由主席起而發言蘭盆公醮民國元年所見不多近幾年來又復盛行可見上海多數國民思想不新何怪袁氏稱帝張氏復辟皆一班腐敗陳舊國民所致也長此以往中國焉有文明强盛之一日乎故今日日議實改革上海惡劣風俗之會議倘上海風俗一日不改革即上海一日無進步若蘭盆公醮者腐敗陳舊之一如沿舊習舉行爲日已近不得不速起改革諸君有何討論請爲發揮次劉鐵主張印發傳單以喚醒一班無知愚民次陳霽辰主張通函行政各機關請其切實禁止次陳變夑春主張通函各公所會館請其廢除此舉徐鴻嘉主張將各所會館不舉行之欵聚集巨數倡辦實業一舉兩得則貧民方面得益無限以上主張衆皆贊成議畢散會 
[警廳禁唱淫詞]  
　　淞滬警察廳長徐國樑查悉近有江北客民在西門外及陸家浜等處賃屋設立詞社聚集無賴開唱鼓詞每有涉及淫褺之俚語誘動婦女觀聽殊屬大傷風化亟應飭屬查禁嚴行取締昨特通傳各區署所一體注意禁阻矣 
[憲兵營伏暑减操]  
　　駐滬京師憲兵第三營汪營長現以時届大暑提早各士兵操演時刻並着减操一次自本星期一起規定每日上午五時半至七時半早操午後二點起至四點半止講解學課以重衛生而示體恤昨已分令所轄各連一體遵照矣 
[令飭整頓修路工程]  
　　滬南工巡捐局工程科員司辦理修路工程時有疏忽未完路工入晚並不加圍木欄又不燃掛紅燈以致發生閩人歐陽鐵梅傾跌斃命一案兹松滬何護軍使爲利便公益起見着令認眞辦理如再有跌傷路人情事定當從重懲辦昨已令行工巡捐局遵辦矣 
[英美烟公司工人罷工五誌]  
　　浦東陸家嘴英美烟公司機車間工人同盟罷工已迭誌前報兹悉拘獲意圖煽惑新廠罷工之張濤一名昨經三區警署諭令暫行交保着將四十五號四十三號二十號六十號十號二十五號五十八號各工人尋獲來署以便諭話如伊等不願來署即日入廠工作亦可完案否則與爾等生計大有妨碍云云昨爲星期日各工人例須休息不知今日能照常上工否 
[汽車傷人五則]  
　　昨日上午十時許某號汽車駛經新閘路撞倒江北人吳逹臣碾傷腿足經新閘捕房一千三百十二號華捕到來將汽車號碼抄錄另雇車送吳逹臣往仁濟醫院醫治又吳阿根結興人年十一歲寓居七浦路太安里九號門牌於昨日下午三時許在公共租界河南路天后宫橋堍行走適有三千五百二十九號汽車駛來一時不及避讓被撞倒地胸部等處受傷當由老巡捕房八百十三號華捕到來押令汽車停止將受傷人吳阿根車送仁濟醫院醫治一面抄錄汽車號數歸稟捕房候究又有趙阿二江北人昨日下午三時許在靜安寺路新世界西行走遭三千五百七十八號汽車撞倒跌傷頭部等處經新閘捕房三百四十號印捕到來抄錄汽車號碼另雇車送受傷人往仁濟醫院醫治又昨日下午四時許某號汽車駛經虹口平凉路撞傷行人王明甚重倒地不起由楊樹浦捕房一千三百四十六號華捕瞥見前來押令汽車載送受傷人往同仁醫院醫治旋即帶該汽車夫入捕房請究又有年約三四十歲不知姓名之男子身穿白布短衫褲於昨晚八時半在南京路行走被某號汽車撞倒身受重傷不省人事經老巡捕房四百三十七號印度捕前來抄錄汽車號碼另雇車送受傷人投仁濟醫院醫治一面歸報捕頭候示聞所傷過重生命甚危云 
[滬南火警即熄]  
　　前晚七點餘鐘滬南小南門外大街許姓家後屋廚房内不知如何遺火頃刻濃烟密佈光燄熊熊幾致燎原當由許姓急發電話知照救火聯合會俄由鐘樓鳴警報告各區救火會聞警携帶救火器具分别馳往施救時火已撲滅遂各分投駛回後爲該管警區一區三分駐所得悉立傳許到來着即照章繳呈罰金 
[楊樹浦米店被搶]  
　　前晚九時許有匪五六人身藏凶器偕至揚樹浦橋東首一千四百○六七號同興昌米店門口以兩匪在外把風餘均一擁入内袖出手槍利刃嚇禁店夥人等聲張正擬入室搜刮財物而該店小主奔至樓上窓口狂吹警笛該匪等見事不妙將賬桌上内銅元四個之小洋箱一只搶取而逃臨行恐人追捕乃連開手搶四響示威迨該管楊樹浦捕房聞警立飭通班中西探捕馳住追拿匪已携贓遠去該探等遂向事主詳詢被刦狀况據情回稟捕頭通知各捕房一體留心偵緝矣 
[田產糾葛之控訴]  
　　奉賢縣農民周紀生前將祖遺民田七畝四分絶賣與褚毓明得價洋二百十餘元未幾褚將該田轉賣與陳紹泰得洋二百七八十元邇來陳遣農人前往該田耕種詎周夫婦出而反對並將大小尸棺抛入田中陳向論不睬立投奉賢縣公署起訴以周抛棺圖詐等情奉飭將一干人提案研訊之下處周紀生五等有期徒刑鑒禁四個月在案兹周奉判不服提出理由提起控訴奉諭核准將全案卷宗人證申送上海地方審檢廳訊辦前日午刻奉該廳田刑庭長會同堵陳郭推檢各官開庭審理控訴人周紀生供稱此次田畝爲祖遺業產前將該田售與褚姓係屬活契暫押並非絶賣乃褚姓暗將該田轉售與陳紹泰前來管業因此不甘向阻反遭狀告於奉賢縣判民人監禁四個月是以不服來案控訴求鑒被控訴人陳紹泰褚毓明並該處二十八圖地保夏桂祥等均投案供訴前情問官核供宣告辯論終結判周等還押聽候宣判 
[各被告交保候訊]  
　　英商滙芳公司在公共公廨呈控浙江路京都同德堂主孫鏡湖不理貨洋四百元又郭霖生呈控錢子湘不理欠銀一千六百五十六兩又沈昶記控鄧振羣不理欠洋二千元各案連日由駐廨包探將各被告先後傳案諭令交保聽候訊核 
[指控造屋阻止公路之傳訊]  
　　朱葆元前延巴和律師代表投法公堂控張雲江造屋阻止公共出路一案昨又傳訊先由原告巴和律師稱原告建造房屋已有數年向有公共出路現被張之房屋阻止公路實有不合應請查照保留等語被告由農復律師稱此地係某國商人轉換道契並有造屋圖様實無公路今有工部局查復報告單可證今被告有此證據爲憑並無不合請核原告律師又稱總之該處向來有此公路應請核斷中西官判各退去聽候下堂諭飭遵 
[法公堂訊理錢債案併紀]  
　　（一）楊和尚控瞿泰山賣去粢飯攤基後又借去洋二十元旋因索欵挾嫌在對面設立粢飯攤謀奪生意一案判着瞿將粢飯攤遷移距三十間門面之遠欠欵准予緩期交還在案昨又傳訊原告稱被告攤基仍設在對面惟欠欵祇還十元尚有四十元求追中西官判限五天内繳清（二）張秀卿控沈茂山借洋三百元不還案前判沈交人銀並保出外限理在案昨又傳訊先由原告投稱被告奉諭後分文未繳仍求嚴追詰之沈供商人一時無力措置請求俟商人與平孝山之控案了結再行措繳中西官判准予展期再核（三）邱壽臣延華蘭庭律師代表控姚實芝欠票洋九百三十四元不還案前判姚交人銀並保出外限理迄今不理昨又傳訊先由原告聲稱被告頗有家資有意延宕不理請求嚴追姚供商人實情無力措繳請核中西官判被告不應迭次抗諭不繳着管押追繳 
[查見迷路男孩]  
　　曹家渡四區四分所派駐所崗警前日查見一江北口音之迷路男孩董保子解經李署員訊得此孩年五歲父爲人力車夫因不明住址昨解司法科留養候查 
[鹽販判監禁五年]  
　　蘇屬緝私一團二營鹽警前在斜士路拘拿大帮鹽販彼此衝突當由鹽警開槍擊斃鹽販吕昌芝一名並拘獲高正賢謝惠興等二名嗣因謝之腿部亦已槍　即送醫院醫治高押解檢察廳派員將吕尸騐明棺殮並將高預審起訴審判廳判令監禁五年在案兹悉謝惠興傷已告愈奉諭將謝由醫院提回經檢廳訊明起訴同級審廳前日奉推檢各官開庭研訊之下亦奉判處謝犯監禁五年以儆 
[獲究燕子窠主客]  
　　顏金寶在楊樹浦路二千九百四十六號屋内私設燕子窠容留王須發李歡成周炳林宋其福錢仁福陸榮增孫木興等燈吃鴉片被楊樹浦捕房華探目楊阿泉包探程明德季立仁等查見當將以上各人連同烟具烟膏一併拘入捕房稟明捕頭押候解送公堂請懲又計阿土在浦東楊家渡賃屋私設燕子窠經人密報該處三區一分所於前日飭警馳往將計拘獲又獲烟客張月樓又抄出烟證多件併解到廳轉送檢察廳訊究 
[閽人開設燕子窠]  
　　前晚九句餘鐘滙司捕房四十號西探目泮林士率同華探陳玉山及淞滬警察廳偵探等至北浙江路新署對過善祥里弄内協提閘北某案要犯時見該弄司開人江北阿三在門樓上私設燕子窠容人燈吸鴉片因將該管門人連同烟具一併帶回捕房稟明捕頭押候解究 
[抄獲新閘路燕子窠]  
　　住居新閘路一千七百六十七號門牌之常州婦人陳裴氏在家内私售燈吃洋烟昨爲該管捕房捕頭辛克來君該悉帶同探捕前往將氏及烟客丁筱園陳二寶趙覺初范小龍連同烟具拘回捕房准丁等存洋保出氏轉送公廨押候解究 
[流氓搶攫烟土]  
　　李林生前晚至東棋盤街某土錢購得鴉片烟土三包置於衣袋内爲流氓數人察破尾隨至蕪湖路滿庭芳將李身畔之　攫取而逃經李狂呼由一千三百六十號華捕聞警追獲揚州人劉九子一名拘人捕房候解公共公廨訊究 
[崗警證明賭徒攫洋]  
　　鄉婦唐夏氏日前在西門外萬生橋南首遭賭徒陸阿大等誘賭不遂即將該氏手中所持大洋五元攫去由警將陸獲送地方檢察廳訊辦在案兹悉該犯自到廳後迭經檢察官提案研訊詎該犯堅稱被誣實係誤拘等語奉諭收押前日致函該管二區警署請飭拿獲該犯之崗警來案候質該署長接函後即着巡警程雅斌投廳候示當奉檢察官飭傳程警至案與在押之陸犯質訊該警即將如何捉拿情形當庭證明詰之陸犯俯首無詞惟求輕辦間官判令還押聽候起訴究辦程警着回去供職 
[菜刀砍傷手臂]  
　　浦東楊家宅居民通州人尤龍生昨日午後忽被流氓陸永生誘出談話遽用菜刀砍傷手臂一處血流如注登時昏倒於地當經尤家屬雇人舁赴三區警署騐究迨該署飭警查拿兇手已被脫逸即將陸妻某氏帶署連同受傷人轉解地方檢察廳訊究 
[夫婦均被毆傷]  
　　常熟人周夢熊住閘北長春坊以米掮客爲業其妻金氏前日在家呵責已女詎鄰居陸根全之妻悞會周妻借端謾駡糾同陳姓王姓二婦擁至周家不問情由逞兇肆毆周上前拉勸亦遭毒打以致夫婦均受傷並失去金氏頭上金挖耳一支昨呈四區經顏署長派警提到各被告押候訊明核辦 
[兩鴇婦縱妓拉客]  
　　專查妓寮之中西兩捕查得愛多亞路二百六十六號及西上林街四十五號之雉妓院内鴇婦衛徐氏蔡朱氏均因縱令夥妓王鳳仙高愛媛沿途拉客違章稟由公共公廨出單將該鴇等傳案訊辦 
[擅開汽車之干涉]  
　　無錫人張小才前日下午在新部長浜路開駛一千四百二十一號汽車司機不愼幾肇禍端經二百七十五號三道頭華捕查見將張拘人捕房由捕頭詢悉張並未考得工部局車務處開車執照顯無司機資格不應擯開汽車諭存洋五十元保出德候公堂傳訊 
[脚踏車撞傷婦人]  
　　浦東人凌子良前晚乘坐脚踏車馳至新閘山海關路時車燈忽熄致前途不辨將行路婦人王李氏撞倒傷其手臂經五百十九號巡捕查見將傷婦送院醫治凌拘入捕房聽候核辦 
[攫取小孩金鎖片]  
　　婦人夏楊氏前日下午抱一孩行經天津路某弄内有江北人王阿四糾黨攫取該孩項間之金鎖片而逃後由包探馮兆蘭將王緝獲帶回捕房捕頭命押候解究 
[指控店夥竊酒]  
　　海門人賈長貴在浦東開設酒館前日投江灣鎭六區一分所控稱民店司帳袁錦文私將店中之酒運往徐家塘地方藏於車夫朱三郎家請爲提究當經黄署員派警將朱逮案起獲酒一壜及空壜兩只據供日前朱連貴雇運酒四壜除售去外存酒一壜暫寄民家云云奉判轉解司法科核辦 
[摸竊皮夾之敗露]  
　　丁小四前日午後在虹口西華德路摸竊行人沈梅生内儲大小現洋六元之皮夾一只被沈當塲覺察鳴由二百四十二號華捕與探孫阿慶將丁追獲抄出原贓帶入捕房押候解廨請究 
[誌謝]  
　　昨承中華圖書館惠贈第一百十九期「禮拜六」兩册又中國崇文會送來救疫神丹一百瓶當代分送書此併謝 
來函 
[景倫堂紙業公所來函]  
　　敬啓者昨閱貴報本埠新聞載有紙業同人今日開會一節内列汪之量等二十八人查敝公所同業中並無汪之量等姓名顯係有人在外冒匿無疑况敝公所定章開會必事前函知董事經董事許可方爲有效斷無刊發傳單即可到所開會之理誠恐淆惑聽聞敬請貴報登入來函門以釋羣疑景倫堂紙業公所晵二十四日 
[黄筱堂來函]  
　　閱二十一號貴報新聞欄内載時疫醫院籌辦一節云閘北水木工業醫院擬開辦臨時時疫醫院經費已由姚金林君等三發起人及張效良君籌足不日即可開診查敝院雖有發議開辦以院址問題停止進行恐傳聞四周有勞病疫者往返兹特專此聲明懇祈登載來函門是爲至禱黄筱堂謹上七月二十四號 
[修訂法律館來函第三次徵文]  
　　逕啓者本館第二次徵文及格者業經登　發　　給奬金兹將第三次徵文題備函附即希查照刊登爲盼修訂法律館啓（附第三期徵求意見問題）（一）房屋有認爲土地之成分者有與土地各别爲不動產者我國房屋雖間有與土地分離獨立爲所有權標的之時然立法政策上究以如何爲適宜（二）主物從物之區别及兩者之關係民律草案未設規定是蓋委之習慣解决殆無疑義惟中國地方廣大習慣各殊此等區别及關係所關甚鉅有無仍以法律規定整齊劃一之必要（三）錯誤之意思表示有取無效主義者有取撤銷主義者亦有兼採兩主義者立法政策上究以取何主義爲適當（四）關於時效問題甲取得消滅兩時效考之羅馬法本非同出一源日本民法因襲法法之誤將兩時效同規定於總則編中（民律草案亦同）識者非之我國現在着手編訂民法究以如何規定爲適宜乙取得時效之範圍依德國民法僅限於動產及不動產之所有權日本民法則擴充至於所有權以外之一切財產權依理論並實際兩方面言之應以何者爲適當丙消滅時效之效果在日本民法則消滅債權在我民律草案則消滅債權之請求權而在德國民法則債權並其請求權均不消滅不過對於請求權發生抗辯權而已依理論並實際兩方面觀之應以何者爲適當（五）因自助而扣押破壞毁損他人物件或拘束有逃走嫌疑之義務人或除去其抵抗之行爲德國民法及我民律草案有時不認爲侵權行爲我國法院亦有認許自助之判例立法政策上究竟是否適當（收稿日期截至八月三十一日止） 
雜評二 
[綢業不設交易所（訥）]  
　　以交易所轟轟烈烈之時代而忽有綢業反對設交易所此乃自有交易所以來之第一聲也 
　　以現在情形論無論何種營業皆可設交易所豈有綢業而獨不可之理而綢業竟有此决議者不可謂非綢業中大部分人覺悟之早也說者謂綢業之不設交易所或者因内部意見之爭不能解决故遂以不設解决之情勢容或如此然觀今日交易所之潮流其奔騰洶湧已至最高之程度不久必有由高而返趨之日綢業之以不設爲倡安知其他各業之不有表同情者繼起應之然則今日之交易所即謂爲已露敗退之機亦奚不可歟 
公布欄 
[上海地方審判廳]  
　　判决主文（民一庭）一件决定沙銘元與葛陸氏爲贖田控訴一案主文本件控訴狀應予撤銷本審訴訟費用歸控訴人負擔（民二庭）一件判决張永年與唐頌清因存欵糾葛一案主文唐頌清應償還張永年洋三千五百元及其自民國八年陰曆五月初一日起至執行終了日爲止按月八釐計算之利息唐頌清不能償還時唐秀甫應負代償之責訟費歸唐頌清負擔 
　　批示一件何文祺狀領房票由准領此批一件何文祺狀請銷案由狀悉准予銷案此批一件章守寶狀支欵洋由據交已悉餘欠洋九元九角二分五釐着於五日内措交到案毋得抗延致干押追此批一件徐裕卿狀請傳案由狀悉眘即覓取妥保出外自行理楚可也此批一件姚阿全狀領欠約由准領此批一件朱鼎臣狀請保釋由狀悉業已當庭諭知矣此批一件楊洲勝狀請停止執行由狀悉准予暫緩執行此批一件楊順卿等狀請銷案由狀悉業已當庭諭知矣此批一件楊順卿等狀領簿據由准領此批一件王松林狀請保釋由狀悉已於本年五月十八日明白批示矣候再函催川沙縣知事迅將重行召買情形函復過廳再予核辦此批一件李幼章狀請執行由狀悉候派吏照判執行此批一件李幼章狀領單據由准交此批一件戴子軒狀請發還原卷由狀悉查本案原卷業經本廳於六月二十日發還原縣矣仰即知照此批以上七月二十三日 
[上海地方檢察廳]  
　　批示方仁狀悉准予退保此批陸阿大狀悉仰即覓具妥保來廳保出可也　批卞正舉狀悉候偵查核辦此批王　氏狀悉爾夫有無遺棄情事姑予傳案訊核此批錢長生狀悉候偵查核辦此批朱阿　狀悉案已起訴　候同級審判應判决可也此批劉善夫狀悉此案業於日前庭訊時　知不起訴在案仰即知照此批金張氏狀悉候發票拘辦此批李慶章所請不准此批劉明璞所請不准此批王道傑狀悉案正傳訊偵查毋庸多瀆此批何銀金狀悉本案何長發騐不成傷業已免予檢舉在案仰仍遵照此批錢周氏狀悉訊據該氏之子錢林生供稱我母親亦摇船度日各謀生活等語對於執行上并非實有　礙核與易科之條件不符未　照准此批王袁氏狀悉候核辦此批范裕祥狀悉查此案已由縣呈送高等　仰候高等靈核辦此批以上七月二十三日 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[還鄉日記（二）] [  禹鐘]  
　　舟旣抵埠余整衣而登途遇我友十眉渠謂正來相迓不謂君已登岸矣又謂佐梅所主之第二國民學校於今日放暑假備宴欵朋好言次邀余俱往余以行裝未卸且須先覲慈親却之十眉亦不强折回獨詣佐梅許余旣至家門弟妹咸歡迓慈母亦問余勞否不知勞人之生實無勞字之足言也此日姨氏之妹亦在我家見余頗羞澀余以所携『少年雜誌『贈之且分授兩弟人各一册皆歡忭妹稍長日以針黹爲事初不需此即亦不予慈母愛子情深知余以今日歸預置佳饌相待時正卓午遂陳餐事余窮年旅食此際始重識故園蔬肉之味食時弟妹環而視余意謂阿兄海上歸來正多佳况不知雙鬢風塵已染得爾許多矣午膳未畢中天雷雨忽至檐溜翻堦勢如倒海一時狂風怒號天地爲晦飛電摩空作烈光似伸其鬱勃之氣隨起隨逝狀至怖人余母慶曰如此惡風雨汝船幸早抵岸不爾險矣余亦頷首久之雨霽晴光復現庭中積水亦退余正欲出晤諸舊友忽有侍人造我們速余赴西園謂諸友授意也 
　　余諾而出逕趨西園西園去我家僅咫尺故不久即逹入門積仁息存十眉佐梅韶聲小譜諸子均在寒暄訖茶役以茶進談片亦漸振座中健談者首推積仁小譜時佐梅方出其烟壺進鼻烟於鼻孔壺舊矣口徑處鑲銀已變色類鉛皮於是積仁小譜二字故笑其絀陋以挑之佐梅憨直人也聞之頗不耐則力辯言時屢顧余意殆恐余採爲小說資料也西園者本孫氏舊園小具泉石孫氏今中落坐領廢圃無裨生事遂賃人巿苟於園中更其名曰西園茅亭草徑剪治一新以是人跡遂恒集茶烟長日沸騰縷縷繞巉石間如閒雲山岫焉 
筆記 
[鬧學記（四）] [  靈園]  
　　湯教師之識别字合鄉皆知今余不願爲之詳登廣告僅述其一次教余等讀經孟子棄甲曳兵而走之兵字本作兵器解彼巧思逾人能形容古昔戰地之現象一讀此語即引手示狀解甲胄適有同學上壇問字彼復曳之而疾走且口語曰此所謂棄甲胄曳兵卒而奔遁之謂也同學聞見皆譁笑余默識之未敢以語人余今加評與彼名列第二實勿當而朱浚持之堅以爲然朱浚蓋湯先生螟蛉子也湯先生之下次算術教師朱體操教師吳歷地教師金復次手工教師汪理化教師温唱歌珠算教師駱殿榜之末算術體操歷地三教師庸庸無足稱述分數得七八十之間手工教師汪跛一足面大身肥形狀殊醜怪上壇施教輙喜以教鞭牛馬學生余等怨施以雅號曰武大郎兼業醫家在校東半里之遥僅僅一小屋居母妻子侄共六以木板隔前後後臥室而前客室臥室與廚屋客室與書房合而爲一亦猶其主人之醫教並習此中之陳設讀者諸公當能悟會亦不待問而後曉門外懸尺方銅牌上書陳荷舟門人汪自希男女大小内外中西方脈陳荷舟我鄉名醫也曾被徵於清光緒帝汪先生所業非其傳授乃冒稱之以欺外來之客又因近世重外表非銅牌不足以示高故雖内容腐敗亦必門前一呈其輝黄而男女大小内外中西方脉先生殆無一不能先生之醫博殆類滬上以測字業而兼星相醫卜書會等職務在四馬路開設筆舞臺之主人然先生雖如是對於主顧欲求升斗之祿以畜養六口亦不屑屑計酬報恐取獲厚者將易絶生路則人恒謂先生之營業能淺就也 
劇談 
[我之閻戲譚（上）] [  嚴芙孫]  
　　蓮案可算青樓中未有的慘劇各梨園適逢其會大家都拿他排成新戲居然轟動一時排演的當兒一般人的起勁眞有風起雲湧之勢無論新排的什麽戲總敵不過這齣戲的魔力各梨園以有大利可圖幾至家家排演上海的人也幾至家喻户曉到後來好像没有看過閻瑞生戲的人便是壽頭便不能算是老上海到了現在上海的人差不多盡成了下個評語 
　　㈠乾坤劇塲這齣戲是乾坤劇塲最初排演的我有大半年没有涉足游戲塲惟有他家没有請教過故不敢妄下斷語惟據一般人說粉娘的臉兒眞俏嚦嚦的鶯聲足夠人的魂消意軟這兩句話足以代表全劇的優點亦可覘一般人的心理了 
　　㈡笑舞台笑舞台的編制尚稱得法笑吾正秋的血性話半梅的俏皮話還有幾分意思和别家下個比較確是占勝一籌鐸聲的臉兒和閻瑞生狠像倒也有趣 
　　㈢共舞台共舞台這齣戲人家齊說賣的是親王的鵝蛋老上海没有一個肯做壽頭了姑拿我滑稽的眼光逐一的臉親王道兩年比上黄花還要消瘦幾分論他的芳齡也一年老上一年居然還有六年前勾魂攝魄的魔力這也是紅運當頭靠着臉兒的福分啊我有位朋友替他排過八字說他還有三十年的老運將來還有七子八壻送他的終哈哈親王的前程正無量咧平心而論親王在這齣戲裏的唱工甜軟動聽未可厚非我們化了錢却便宜他天天坐汽車兜風他的風頭眞可算出到極點難怪三層樓上有一羣赤膊的博士連聲的認親王做好妹子呢 
小說 
[社會小說衆醉獨醒（三九一）] [  瞻廬]  
　　第五十八回一萬金重歸故主三間屋深鎖財神 
　　翠娥見着又忍不住一陣心泛可憐腸胃裏的東西都已嘔出没得甚麽可嘔只嘔了許多清水幾個匪徒見大事已定不怕財神插翅飛去只待明日贖欵到來便可按份俵散利益均沾張老三挈同常州來的兩個匪徒自向黄土橋邊農人家裏投宿以便明晨接受這份大批鈔票臨走時便把翠娥金兒兩人交託小江北和王麻子看管千叮萬囑切莫大意又說帮裏規矩請來的觀音限期取贖弟兄們都要遵守色戒不得肆行無禮要是破了這個規矩將來第二次架肉蛋便難得人家的信任（所謂盜亦有道）小江北和王麻子都說幫裏規矩有甚麽不省得你自去幹你的事不用多慮老三等去後王麻子拉着小江北到破屋外面竊竊私議道你看太陽將近落山咱們又不曾備着乾糧肚裏空洞洞怎好打熬到明朝横竪這隻寡老服服貼貼不想滑脚你留在這裏把他看守我趁太陽没有落山拚跑幾里路尋個巿鎭買些充飢東西回來和你同吃小江北道很好很好你順便買兩匣强盜牌香烟一匣洋火倘有錢多一發借個酒瓶舀幾斤麥燒快去快來有了這幾様東西便是坐守到天明也不嫌寂寞王麻子一一答應自去購買東西小江北在這破屋子門前席地而坐亮晶晶的鍍膊鉛刀挾在肘下一手握着猪肚子搭鎳算做制伏翠娥的法寶翠娥陪着金兒怎敢離這屋子一步屋子蛛絲蝠糞骯髒得不成模様一股霉蒸氣味直撲鼻觀嫂叔倆立了多時腿力疲乏也顧不得地上骯髒没奈何倚在牆隅席地而坐金兒見有嫂嫂在旁略覺膽壯枯坐了一會子不覺睡熟翠娥也不去驚醒他思潮萬丈湧上胸來怎得不憶念家裏憶念别人還可譬解惟有這個眼皮上供養心坎裏温存的香郎那裏抛撇得下這時赤日已落新月未升屋子裏漆一般黑伸手不見五指草裏秋蛩啾啾喞喞的呌得怪響風刮樹枝兒瑟瑟槭槭都挾着悲切聲調小江北等候王麻子不見回來心裏正自焦躁驀然間樹林轉出一個黑影向着屋子而來小江北道是王麻子飛也似的迎將過去比及走也那人出其不意當心一拳把小江北打倒在地鐺的一聲這把鍍鎳鉛刀也都抛落一旁正是螳螂捕蟬沾沾自喜黄雀相隨不能以咫 
餘瀋[  范存忠]  
　　毒粥旣陳旁有爛腸之鼠明燎宵舉下有聚死之蚊趨甘就熱者吾徒知其不自量耳 
　　新雨螺山斜陽古寺怪松夾道蒼籐滿壁指石而坐奕者下子飲者酌酒拈毫者沈思臨澗者品茗或引吭高歌或聳肩微咏塵囂旣避精神頓爽人生行樂富貴何須 
　　誌謝昨承東亞書局惠贈滑稽新報一册趣味濃深頗可解頣謝謝 
 
 
 

Page 19

 
 
   
 
 

Page 20

 
 
常識 
常評 
[自稱] [  老圃]  
　　古人自稱皆曰朕秦始皇專制乃以朕爲皇帝之專稱今北方人自稱曰偺昝即朁之俗體實即朕之音轉是北方俗語猶自稱曰朕然此稱不限於北方吳人自稱曰儂六朝以來詩歌皆自稱儂其實亦即朕字說文引書烏獸　毛　以朕爲聲而唐韵作而隴切亦可據徐仙民音作而充如充切此即今之絨字朕聲旣如絨即與儂聲極近古音朕入蒸部亦轉入東冬今之送字與朕同聲也今江蘇嘉定人自稱曰朕其音似戎戎儂字母雖異然古無日泥之别則戎亦儂也古吳舊都爲無錫蘇州然今之方言皆不自稱曰儂湖州人自稱曰我儂其音似倭儂古辭方言不嫌重複旣稱我又曰儂猶無錫人自稱俺儀旣稱俺又曰儀俺即毛詩人涉卬否之卬錫人稱迎迓亭曰俺迓亭即其證因迎亦卬聲也儀即韓詩如食儀　之儀傳曰儀我也儀亦從我得聲故儀我聲義皆同松滬一帶稱我儀蘇州人單稱儀此與無錫之俺儀皆包舉我之一黨而言然古人用我字本無單複之别蘇州人所謂儀猶傳言仲子歸於我耳觀此知也俗方言往往合於爾雅世人或笑無錫之俺儀不知無錫爲闔廬以前之舊都實吳音之正宗而所謂吳音亦古代由中原傳入不雜胡塵之氣眞大夏之元音也 
道德 
[爲女子職業告兩種人] [  覺非子]  
　　女子執業者日漸發逹從前僅限於學校工廠近來在商店的也就日多一日了眞是女界好現象但我有幾句話要告訴商店諸經理及社會上一班顧客 
　　商店經理注意先生聘用女子原是要他辦事藉此提倡女子職業算是女界功人了若是心中别有利用以爲女子奇貨可居希望藉此媒介顧客那就是斷送女子人格埋没自已良心縱然獲利同販鴉片害人有何分别眞是罪過罪過 
　　顧客注意諸君買東西希望的是價廉物美固不必問他櫃檯上站的是女是男若見他站的是女子便假託買物進去别懷不良之心這就是毁壞女子名譽阻礙女子職業眞是社會蟊賊女界罪人啊（乙種酬） 
[我之交友談] [  誅心]  
　　吾人涉身處世固不可不交友然友有益損之分焉交益友如入芝蘭之室久而不聞其香交損友如入鮑魚之肆久而不聞其臭久而不聞其香者是與之皆善也久而不聞其臭者是與之皆惡也爲善爲惡皆在交友可不愼之又愼哉嗟嗟今之損友滔滔皆是久與之交即傷道德爲尊重人格維持道德起見安得不就管見所及將不可交之損友約略述之忠告閱常識諸君哉 
　　一不可交不顧父母不顧妻子之損友 
　　一不可交不辨是非人云亦云之損友 
　　一不可交破產狂嫖傾家濫賭之損友 
　　一不可交寵妻虐妾寵妾虐妻之損友 
　　一不可交見得忘義欺人利已之損友 
　　一不可交白晝驕人昏夜乞憐之損友 
　　一不可交揮霍終日無所用心之損友 
　　一不可交利令智昏不顧公益之損友 
　　一不可交一文如命刻薄成家之損友 
　　一不可交不求實學好爲人師之損友 
　　一不可交爭權奪利結黨營私之損友 
　　一不可交姦人婦女騙人錢財之損友 
　　一不可交視已則尊視人則卑之損友 
　　一不可交但知要錢不知要臉之損友 
　　一不可交明於責人昩於責已之損友 
　　一不可交一味糊塗不知死活之損友 
　　一不可交無中生有壞人名譽之損友 
　　一不可交言不由衷口是心非之損友 
　　一不可交好勇鬭狠以危父母之損友 
　　一不可交作威作福無法無天之損友 
　　一不可交忘恩負義不講感情之損友 
　　一不可交自甘暴棄不思上進之損友 
　　一不可交全憑利口强詞奪理之損友 
　　一不可交胸無點墨妄談文字之損友 
　　一不可交但顧妻子不顧父母之損友 
　　以上損友二十餘端二語以蔽之曰無人格無道德假使無人格無道德之損友而能洗心革面痛改前非行見苦海茫茫回頭是岸未始不可爲有人格有道德之益友旣爲有人格有道德之益友豈可不與之交哉豈可不與之交哉（乙種酬） 
[西方格言（一六七）] [  謝介子選譚]  
　　忍耐超過學問（荷蘭諺） 
　　資產有翼（英吉利諺） 
　　捨針於地不拾終有求針之時（法蘭西諺） 
　　辨士復辨士積少將成多（英吉利諺） 
　　誠篤者儼如天眞之嬰孩（馬修爾）（Martial） 
　　素譽即積酬也（莎士比亞）（Shakespeare） 
　　錢錢可試萬物（葡萄牙諺） 
　　劣基礎壞全工（英吉利諺） 
　　金方可有金之價值（法·意·葡諺） 
　　無幸運者視同愚駿（英吉利諺） 
法制 
[論監獄之制度] [  瞽丐]  
　　國家之定刑律刑律之定有監禁非好與罪人爲難也不過予以身體上之痛苦希冀罪人改悔於將來而已監禁以監獄爲執行地獄中纍纍者多致數千人少亦數百人羣居終日言不及義往往未監禁之先尚含有羞悔之機旣監禁之後適增其濟惡之才吾故謂今日之監獄不啻一犯罪之傳習所也是果監獄之不良歟制度之不良也考東西各國監獄之制度有分房制雜居制兩種制莫善於分房不過罪人獨處一室形影相對塊然無偶其精神上之痛苦實不堪以言語形容輒有因之自戕生命者此分房制之弊也在雜居制則無之至若不良知識之交換暴動行爲之結合近硃近墨漸趨下流此雜居制所以爲近今世界詬病也二者相較分房之勝於雜居也遠甚况因精神之痛苦而自殺其身此亦高等罪人之行爲在吾國人民之程度决無慮乎此吾故以爲吾國監獄之制度宜從分房而不宜從雜居（乙種酬） 
衞生 
[笑之衛生無錫] [  丁錫康]  
　　外人保魯立却等氏經數載之研究知歡樂之感情最有益於人身頗合於衛生之道而笑更爲緊要吾人愼母以其細事而忽之人當歡笑之時對於消化系最爲有益其神經之至消化器具者受極大之剌激首先涎腺之分泌旺盛口涎流出者較常時爲多澱粉質乃易於消化而胃臟受激剌鼓動較平常爲强且速胃分泌亦加甚心臟流入多量之血液脺臟分泌增多脂肪消化亦易此笑之裨益於消化者也昔聞人言如飲食時能縷述笑史盡情快樂則飯量增加消化旺盛揆諸生理其信然歟腦部經長久之費神後如能得歡笑若干時能使血行加速腦力因之大增精神活潑其餘對於心肺亦有大利活筋絡舒營衛猶其餘事也嗚呼吳質長愁烏能養病崔駰不樂竟夭天年古人且然况吾輩乎故每日如能大笑數次其有益於衛生决非淺鮮也（乙種酬） 
雜錄 
[汽油（Gasoline）浦東寶源機器造紙廠] [  丁祖澤]  
　　汽油譯音搿司令乃富於揮發性之油也爲用甚廣大者如汽車汽船之用以行駛引擊小之則用爲燃燈至以去衣服之油漬汚穢尤有特效其出產乃自煤油中提鍊而得者質較煤油尤輕煤油在婆皮比重表（BaumHydrometer）四十五度此則有八十度左右但以此比重而定其油質之良否不易準確蓋以等量之五十六度與八十六度之油之混合物或每百分之二十五之五十六度六十六度七十六度八十六度四種油之混合物同様可得七十一度之油若以七十一度純油之價值購入此種混合物决不能得七十一度純油之能力也其最精確之檢驗法以蒸發法爲最佳加熱而將油蒸煑因比重不同之油其蒸發點亦異乃可就蒸發點之差異測其含有輕油多少而定其價格之貴賤 
　　汽油在平常温度之空氣中極易變氣而逸故貯藏務必嚴密若有隙漏則少量之油越宿即歸烏有又甚易着火爆燃惟近燒紅之烙鐵與燃火之烟草均不致燃燒然燃一火柴持近其氣則可立燃且微生爆炸之聲蓋油之燃燒點爲華氏一千四百度而火柴之燄有二千一百度之熱也至摩擦所生之靜電與動電所發之火花最易使之爆燃嘗有一女子以汽油擦髮而去其油垢因摩擦過甚發生靜電火花而焚其身又有一醫生御皮衣及橡皮鞋皮衣因身體行動之摩擦又因橡皮鞋不傳電汽致生靜電大花適行近汽車油箱之傍遂引汽油爆發而死（二事見一千九百十八年七月十六日之美國Power雜誌） 
　　汽油氣比空氣重三倍半故常下沈若以貯油之器置於低下之處可少危險若庋置高處則發出之氣沈流至六十呎外一遇爐火即能引火至庋置處焚燒但汽油在空曠之地以火近之不易爆燃蓋空氣中必混有油氣百分之一·五六時乃得燃燒曠野之處空氣十分流通油氣難充是以不易着火也汽油之熱力每磅自一八○八○至一七八六○熱戰位（·B·T·U）比煤之熱力大變汽可擴至二百四十倍云（未蓋章） 
問答 
[答顧止菴君問] [  孤舟]  
　　我國所製毛絨線之無光彩其改良頗不易蓋其原因在於羊毛羊種不良飼育法不良毛質因之而惡劣也故其根本之改良法惟有改良羊種改良飼育法如欲毛絨線之光彩較佳則可用加光法即於洗毛時用一種德國產之礦性油名礦性橄欖油者加之則其毛光彩較佳近更有人發明用棉實油代替之法其結果亦可觀經此加光之後其毛絨線之光彩可增加不少雖終不及外貨然相差亦無幾矣 
[答潘槐卿] [  憶梅]  
　　欲免藏於箱内香雲拷衣服摺痕及破裂之患當收藏時中可襯以棉衣服置於其他衣服之上次夏穿時可無上述之弊 
[問紅白殭蠶之治法] [  錢如辰]  
　　蠶之病殭傳染迅速爲害劇烈吾邑二蠶幾無家不發生是病以致絲產大受影響俗用白馬糞燒烟熏之可治但馬糞非鄉間所有用亦不甚有效望海内蠶桑大家别有良法見教爲幸 
　　誌謝昨承科學儀器館惠贈科學世界一册謝謝 
 
 
