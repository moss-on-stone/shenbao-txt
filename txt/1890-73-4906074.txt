# 1890 - 73 - 4906074

 

Page 1

 
 
[詞壇雅鑒] [  申報館主人啓]  
　　本舘創始迄今時承諸詞壇惠示佳章美玉明珠動盈簡牘兹以報紙限於篇幅暫置不登所有詩詞及一切零星雜著請勿郵寄俾省筆札之勞區區割愛之苦衷當亦同人所共諒也特綴蕪詞藉邀雅鑒 
[集腋社彩票引言] [  申報館協賑所謹啓]  
　　啓者本舘前承諸大善士陸續捐助珍物一時未能售罄因製成彩票一千二百張每張售洋一元茲巳售去千餘張務望早日購完定期開彩俾災區黎庶同沾活命之恩此則本舘所翹跂以望者也 
[賑物求售] [  申報館協振所啓] 　 
　　本舘開辦賑捐以來蒙海内諸同仁捐助各種貴物早已製成彩票將次售完矣茲又承陸續助下廣東譚寳宦齋婦科調經白帶丸十料又立止九種心胃氣痛藥五料翡翠翎管一支東萊左氏博議二部張善夫畫屏條一堂鄧石如墨蹟隸書屏條十二軸吳都法乘一部茶晶眼鏡二副石印小耕石齋畫譜廿部未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[稱謂雜說]  
　　堯舜稱名禹湯稱號文武稱謚知上古不諱名也泰西美利堅自華盛頓開國而卽以華盛頓名其城用示不忌其猶有唐虞之遺風歟周人以諱事神名終將諱之於是名之外又有字禮冠而字之敬其名也春秋以稱字爲榮同輩相稱以字至有以卑幼字其尊長者晋胡母輔之字彦國一日正飲子謙之厲聲曰彦國年老不得爲爾將令我尻背東璧又王濛美姿容嘗攬鏡自照稱其父字曰王文開生如此兒耶是字父也呂后微時嘗字高祖爲季是字夫也袁種字其叔父盎曰絲能日飲幾何是字叔也今人諱名并諱字又有所謂别號者舒鐵雲有詩剌之云文如謝靈運武如郭子儀有名而無字古人亦大奇後世好標榜稱謂日日新走卒號居士達官署山人讀之可發一噱甚且諛侫成俗恐直稱表號以爲簡慢遂僅呼一字而以翁老承之雖少年稚子無不蒙此稱者夫父母存恒言不稱老子舍而居尊長之名冲幼而甘衰耄之目豈非不祥白香山詩每被老元偷格律指微之也試覓老劉看指夢得也東坡詩老可能爲竹寫眞指與可也此皆至交通脫涉筆成趣今人效之以貢諛献媚失其旨矣按王觀國學林謂漢晉以來卑者呼尊者爲足下平交相呼亦以足下今自高而侮人則曰足下而稱尊者爲座下几下席下閣下又何耶不宣不具不備不次其義一也今平交用不宣尊者與卑者用不具卑幼與父母尊長則稱不備而居喪則用不次頓首稽首叩首其爲恭敬之禮則同也今居父喪者用叩首母喪者用叩頭又何謂耶此皆出於近世吉凶書儀世俗不考其是否而咸遵用之問其義則不能别也斯亦狥俗之太過也若今世則又一變矣尊與卑曰足下稱尊者曰閣下而無座下几下席下等稱不宣不備不具大略與宋時相同惟不次未嘗專用於居喪又如不旣不盡不戩不悉不一皆與不宣並用居父母之喪槪用稽首此雖了無取義而習尙相沿牢不可破其最可笑者全幅柬帖致敬書名有曰端肅頓首拜同治以來忽易其文爲莊敬頓首拜問何故則曰端華肅愼二人負罪伏法不祥之甚故避此二字不復用也至今人稱謂有與古相合者顔之惟家訓云昔侯覇之子稱其祖父曰家公陳思　稱其父曰家父母曰家母藩尼稱其祖曰家祖古人之所行今人之所笑也是之推時不作此稱而今南北風俗言其祖及二親無不云者之推北齊人逮今八百年稱家祖者復紛紛皆是家父母之稱俗輩亦多有之山簡謂年幾二十不爲公家所知盖指其交非祖也有與古相反者爾雅謂妻之昆弟爲甥而今則稱爲舅矣儀禮舅之子稱内兄弟而今則稱爲表兄弟矣若稱五世祖爲太高祖高高祖稱父舅爲舅祖稱從母爲姨母稱姑爲姑母稱姑夫爲姑父姑丈稱妻父爲岳父稱夫兄爲伯兄稱弟妻爲弟婦則尤俗陋不典不可以入文辭子稱父之舅當爲大舅見後漢書又爲祖舅見晋書妻稱夫之兄當爲妐見儀禮至如稱舅氏爲舅父史記已有之稱外舅爲丈人外姑爲丈母柳子厚文已有之今人因泰山爲丈人而遂以丈母爲泰水因渭陽爲舅父而遂以舅母爲渭陰似此運典直令人噴飯姑蘇陳小梧恃才傲物多所凌折一日有人投帖上書年眷同學弟某拜訝其素無半面何以來此而客已金頂華服闖然而入舉手一拱竟登上坐陳叩其邦族客曰僕浙之歸安人也欲覔雅流未曾一覿久仰高才故爾奉訪陳脫視笑曰異哉世有一字不通之輩而能知我高才可謂咄咄怪事客矍然問何謂一字不通陳曰人之不通豈待談文數典卽以君名帖論之君雖遙遙華胄而我家數代明農從未掛名仕籍年之一字義於何屬我與貴族實無一點葭莩親則眷字亦屬可删君游浙學我隷吳庠同學二字全然附會我年僅三十有二而君鬚髩皆蒼自稱曰弟毋乃過謙適見君入來舉手一拱卽登賓位長揖且未之有何言拜乎試思此一行名帖中有一字解得去否謂君不通宜乎不宜客曰此名帖之俗例耳陳曰君以俗例待我尙欲覓雅流於天下哉拂袖竟入夫禮宜從俗制貴通今雖在通人習焉不察君子推麻冕拜下之義斟酌乎從衆違衆之間而已矣 
[本館接奉電音]  
　　昨由京友電傳上諭一道敬謹譯登○二月二十九日奉上諭朕於閏二月十五日啓鑾後着派肅親王隆懃大學士恩承協辦大學士尙書福錕徐桐尙書崑岡留京辦事肅親王隆懃恩承尙書崑岡四人分日輪班在内値宿不値宿者於申刻散値福錕每日進内辦事後毋庸値宿午刻先行散値欽此 
[京師紀事]  
　　左右兩翼前鋒營八旗護軍營歲支公費銀一萬兩向例於廣儲司銀庫支領近來廣儲司庫儲告罄每歲所入不敷支發一遇放欵動須設措不得已籌借商款以濟燃眉致以某省關應解之款撥償本息拮据情形已可槪見遂由總管内務府將情具奏請自光緖十六年起將應放各欵改由户部按年支放一俟内庫充裕仍復舊章當奉硃筆批准旋經内務府分咨各旗營遵照十營應領公費銀巳行文户部請領矣○領侍衛内大臣處爲咨行事本年閏二月間皇上恭奉皇太后抵謁東陵應由欽派管營護軍統領揀擬護軍叅領三員奏充總理行營章京以資鈐束現由管營德長尙三統領擬派正白旗護軍叅領額勒渾正紅旗護軍叅領常恩廂白旗護軍叅領崇恩堪充總理行營章京經本處繕摺於本年二月初九日具奏本日奉旨依議欽此相應咨行承辦圍差正白旗護軍營轉 
 
 

Page 2

 
 
行各翼旗查照可也○正黄旗滿洲都統禮親王爲咨行事所有本年春操卽宜次第舉行現經閱兵大臣克勤郡王定於二月十八日辰刻在安定德勝門兩黄旗教塲閱看八旗漢軍槍砲兩營練兵春操慶郡王漪貝勒於十九日夘刻在德勝門外西褡褳坡閱看東四旗漢軍槍兵演打鉛九肅親王額中堂於二十一日夘刻亦在該處閱看西四旗漢軍槍兵演打鉛丸相應咨行貴固山查照並各備大册八分手摺八分於是日自行呈遞○新授工部右侍郎豐裕甫少司空烈諏吉於二月十七日午刻進署履新先期由司務廳頒發　諭令書吏皂役人等届期齊集署内一體謁見○二月十一日之夜二更許有賣酪之孫七行經阜成門内宫門口獅子府大院突有匪徒三人迎面攔阻聲言我等現無盤川向爾借取孫答曰我與汝素不相識勿相擾也三人見孫非可以言語動一出洋槍二出夾把刀勢將用武孫大喊有賊一人以刀背擊孫右臂孫哎喲聲倒臥在地附近居人聞聲出視匪徒將酪桶現錢三千八百文攫之而逸旁人將孫扶起詢明前情孫之右臂被刀擊傷尙不能舒展勉强將酪挑放成姓家自行回鋪醫傷說者謂若非居人救視孫七性命恐難保矣○吉林將軍長軍憲派委防禦賫上品貢參二匣進京至内務府堂上投文交納以便由内務府奏　交茶庫儲存恭備上用聞此次所進貢參大枝七苗中枝十三苗計重九兩有奇云○山西巡撫委員管解本年第一批京餉　復俸餉等欵銀八萬兩裝釘木鞘管解進京當經解餉委員赴户部山西司投遞文批並雇夫將餉鞘扛入大堂堆放由原解兵役看守聽候開庫兌收○二月十七日皇上親祀關聖帝君廟禮成還海經過地安門突聞該處巷口頭道藍幛内有人大呼小婦人寃枉步營兵聞聲立卽上前揪伊向後退避已被聖上所聞於轎旁玻璃向呼寃處頻頻看視御前大臣遂諭將該婦解至西苑門以便訊供迨聖駕還海取供覆奏旨下卽將叩閽民婦馬楊氏並其幼子馬愷由步營弁解交刑部掣分浙江司嚴訊聞母子係京東人控告本處某王府莊頭恃勢謀佔地産屢控未得伸理是以來京叩閽云○地安門内復興錢鋪因票存十數萬一時不能周轉遂於二月十六夜四更後請官發封閉門歇業凡藏該鋪錢票者一無所用大受厥虧說者謂該鋪所存官項甚鉅藉此倒閉一則先償官項一則可免債户持票來索其計不爲不巧　說也豈其然耶 
[潞河消息]  
　　北通州北街衆商自二月十三日起集資雇公順和班菊部在馬號前演戱以祀水火二神有混名小茶壺者舞態娉婷歌聲溜亮每演一折幾致傾靡萬人好事者就戱臺兩旁用蘆蓆支搭看臺障以蝦鬚簾俾閨中人得以寓目十四日正在袍笏登塲管絃齊奏忽有甲乙兩人因細故鬥毆隨卽經人勸散少選甲偕數光棍各持刀棍向乙尋仇觀者見而狂奔人聲喧如鼎沸其有設攤以售豆汁水菓蒸食者俱被其跴壞不堪而乙早已躱避無蹤甲乃叫駡一番率光棍怏怏而返○距通州城東二十里燕郊鎭有一行宫爲聖駕出京頭站駐蹕之所現在皇上恭奉皇太后謁陵期近由工部委員督飭工匠赶緊興修土木丹靑行見煥然耀目矣○謁陵之祭需用車輛甚多許觀察札諭官車局招僱車輛每大車一輛往返給九六制錢十千零五百文四套帶篷大車每輛四十二千文車局中人不准藉端訛索車户亦不得故昻其價違者送懲○直隷提督葉曙淸軍門於二月十八日到通倭協戎率同左右兩營出郊迎迓聞親自履勘御路也○今年漕米之到壩者祗江蘇五十萬石浙江及江安各十萬石較往年不及三分之二云○時過驚蟄運河暢通二月十五日己有船數艘由天津抵壩邇日小河口一帶桅檣絡繹如梭想開關日期當在指顧矣 
[皖江錦浪]  
　　今歲爲安徽軍政之年須由撫憲親臨大閱是以水營統領柳馥堂陸營統領宋珮珍兩軍門面諭右營官轉飭各哨弁督率兵勇訓練從嚴庶幾技藝精嫻得免臨時受責各營官唯唯而退卽傳令水師率領弁勇逐日至西門外沙木洲操演陸營則在東門外五里廟大教塲砲聲隆隆不絶於耳○某甲夫婦家在西門外板井巷初時貧困不堪繼而克儉克勤得以囊中稍裕膝下一子年甫五齡二月二十日出外閒遊致迷歸路適某乙道經是處見孩啼哭問以姓稱不知遂帶回家中暫爲留養次日聞外間有人鳴鑼覓尋卽將孩帶出交還甲旣得掌珠不覺眉飛色舞歸卽備筵致送以答隆情 
[粤東官報]  
　　新選平遠縣壩頭司巡檢王學濓准補新興縣立將司巡檢張恩麟准調昌化縣典史崔述　均奉藩憲飭知各赴新任 
[遼陽零拾]  
　　代理營口海防廳楊司馬㴻以名進士現宰官身仕版初登精明幹練見者咸謂其愛民勤政大異於以五日京兆自居者云○巿上豆油存貨太少各油坊因於二月初旬卽開碾矣○日來已有津衛山東等船數艘駛至口門外因河未開凍尙未得傍馬頭說者謂此後小米紅粮恐將昻貴也 
[時症盛行]  
　　楊州來信云邇來喉風及痧疹甚多而喉症爲尤險竟有不遑醫藥卽赴泉臺者據醫士云時届仲春重陰不散是以釀爲疹癘沈重難醫然則衛生者可不加意珍攝哉 
[操演認眞]  
　　揚州營每逢春令標下弁勇例得赴教塲合操今歲適逢大閱之期操演尤爲嚴密每日曙光甫動卽由城守營徐守戎率屬至二郎廟後隙地或牛打汪邊演習洋槍打靶曁各種陣式隆隆槍礮聲若貴珠間有手法生疎不能中的及步伐不齊者守戎必當塲申斥或卽革去錢粮優者則立加奬勵恩威並用紀律嚴明見者咸稱爲江北勁旅云 
[鶴巿嬉春]  
　　姑蘇訪事人云原任兩江總督沈制軍以仵作一流人不可草率從事遂奏蒙恩准照刑科書吏一體出身現經凌邑尊出示通衢略謂仵作並非卑賤願充斯役者儘可攔輿遞禀承充當頒洗寃錄一書以資摩揣學成後再當給以工食以便從公不知究有人願承斯乏否也○西美巷某媼素以洗濯餬其口數椽茅屋困苦可知上月二十五日有濕衣晾諸門外被妙手空空者攫去媼自念賠償乏力無可對人遂躍入河中以圖自盡幸有隣人解勸醵資爲之彌縫否則性命堪虞恐又釀成事故矣又麒麟巷某宅亦被竊大小皮衣二十九件及首飾零物甚多北街臨頓路亦時有梁上君子各獻其技爲家主者所當格外嚴防也可○顧子山觀察故後於上月二十五日領帖官宦紳仕前往叩奠者不絶於門惟舉襄尙未擇日云○上月二十七八九三日好事者就獅子林爲蘭花會黄磁綺石座滿奇葩特不知名士風流果能爲花王知已不致如滬上薰騰擠擁俗骨難醫否也○邇來巿面凋零店夥之賦閒者甚衆往往賃一席地爲童子師坐擁皋比吚唔終日有好事者逐一核算謂城廂内外蒙館增至千餘家我恐苜蓿盤中寒酸難耐當其天地元黄之暇必當詠前人但得水田三百畝不甘再作猢猻王之句矣○柳巷内某姓家正在建造新居忽於上月二十六日淸晨失愼迨各水龍風馳電掣奮力救援則已一炬成灰無可收拾矣○正誼書院定例考課經古每年擇三月吉日開課至冬十一月告止本届剛大中丞曉諭於二月二十六日甄别委蘇州府魁太守點名○有一緇流手持數百靑銅赴婁門外某典贖出女衣一襲恐被旁人露眼急携之隱僻處貼身穿着外則罩以法衣彳亍中衢意甚得也不虞爲無賴輩所瞥見尾至熱閙處驀效秀鐵面之當頭棒喝曰爾輩旣登覺岸何得復染塵緣豈曾被摩登伽女攝入淫舍耶安用此衵衣爲僧無可置詞惟合十念南無阿彌陀佛無賴嗤嗤冷笑曰來來當教汝學魯智深之赤條條來去無牽掛免得再墮情天色界中遂將僧服及女衣一并褫下并攫其身畔鷹銀數餅一笑散歸僧目瞪神呆良久始抱頭鼠竄而去 
 
 

Page 3

 
 
[花叢小刼]  
　　京口地方娼寮林立王芝蘭明府下車伊始卽以捉賭禁娼爲先務無如積習相沿龜奴鴇婦仍視禁令若弁髦十里春風珠簾高捲正不讓竹西歌吹也二月二十五日晚膳後四喜堂娼寮忽來靑皮十餘人暗藏器械突然尋釁有某妓稍與挺撞靑皮等卽以白刃相向將妓按在地上連戳十餘刀妓狂呼救命其時蝦兵蟹將方欲上前救護見來勢甚凶不敢與爭聽其從容呼哨而去事後查點衣物並無缺少惟物件被毁頗多妓雖受刀傷亦不受要害處赶緊醫治或無性命之虞靑皮此來旣未攫物其爲報仇洩忿不問可知惟是嬝娜花枝忽被狂風吹折恐從此尋春客少舊徑香銷對此芳時能無惆悵 
[美人遲暮]  
　　徐園蘭花會本定於初一日起兹以連朝風雨釀就春寒空谷幽姿尙未紅心微吐遂攺期至初七八九四日倘届時　公做美則名園勝會自必裙屐如雲特不知香國稱王者能無美人遲暮之感否也 
[會審徐裕齡沙船案節略]  
　　去年十二月十一日徐裕齡沙船在海洋遇風舵工耆民等抛棄船貨逃回上海旋經馬立師洋行將空船拖帶進口索費甚鉅以致涉訟今年正月廿一日道憲派徐繙譯黼昇會同新關裴稅務司傳提集訊先質舵工耆民供稱自失事後卽坐小船逃至黄沙洲暫住四天惟路途相去已遠不見有輪船拖救亦不知何人囑該行來拖等語復詰馬立師行該沙船是否有人雇拖有何字樣可憑據供並無憑據因沙船上無人無從向取等語裴稅司曁徐繙譯察奪情形係該行自願將沙船拖救進口並未有人囑拖自不能勒索重費依西例凡船在海洋失事無論空船貨船如有輪船拖救者照船貨估値以三分之一作爲拖費該沙船估計値銀七百五十兩因斷令徐裕齡繳銀二百五十兩給馬立師具領將沙船給還原主了案此案裴稅司判斷平允以後遇有案情相同者可以援以爲例奉道憲諭將斷結情形詳禀存案云 
[憲批彚錄]  
　　去年華工林婆幅被日本船上火夫毆斃棄屍於虹口浦灘旋經上海縣裴邑尊騐明照會日　領事飭傳凶手等情疉經列報兹悉業已通詳所有各上憲批語彚登如左光緖十五年十一月二十九日奉道憲龔批據禀已悉仰卽函催領事將供詞譯送並訂期提集兇手會訊確情錄供塡格通詳察辦仍候通商大臣兩院憲曁臬司批示繳光緖十五年十二月初一日奉本府憲恩批旣據禀請道憲移請領事訂期會訊仰卽訊取確情譯出供招塡格通詳察辦毋遲仍候各憲批示繳光緖十五年十二月十六日奉道憲轉奉南洋通商大臣曾批察核所禀林婆幅屍身旣據該縣騐明係被毆身死有傷可憑自應持平訊斷擬抵以昭公允乃日本領事有意輕縱僅聽狡供遽將兇手釋放又不將供詞兇犯姓名譯送實屬有違約章案關人命重情似此偏袒辦理不獨沈寃莫雪不足以服屍屬之心卽反躬自思設或日本人被華民毆斃中國官如此訊斷該領事能允否乎仰蘇松太道嚴行照會日本領事務將該兇犯仍行拘案會同秉公研訊確情照章擬辦毋任狡脫是爲至要仍候總督衙門蘇撫部院批示繳光緖十五年十二月二十二日奉本府轉奉臬憲劉批據騐已死林婆幅所受各傷顯係被毆身死兇犯東洋火夫係何姓名卽應澈底訊究仰松江府速飭會同日本領事查提兇犯到案傳集人証研訊確情塡格錄供通詳察辦毋稍率延切切仍候各院憲曁巡道批示繳光緖十五年十二月二十四日奉道憲轉奉督憲曾批林婆幅係被毆傷身死已經騐明並有同船做工之簡阿有等供詞可証案關人命豈可任其揑稱跌斃將兇手輕縱仰蘇松太道卽赶緊移會領事訂期會同該縣提集兇手及應訊人証研訊確情譯出供招塡格通詳察辦並移知臬司仍候通商大臣衙門撫部院批示繳光緖十六年正月二十八日奉本府札奉臬憲轉奉撫憲剛批仰按察使卽移蘇松太道飭移領事官會同提犯研訊確情塡格錄供通詳察辦仍候南洋通商大臣爵督部堂批示繳 
[私殮妓屍]  
　　前日下午三點鐘時本邑小東門外戲舘街第七十三號門牌内烟鴇王黄氏投是處捕房訴稱妓女周仁寳忽於十二點鐘時因病身死意欲自行成殮副捕頭飭包探王榮培前往查得該妓於淸晨已氣絶死後鴇婦將家中零物搬運一空恐其中有不妥之事據情聲訴捕頭當將鴇婦傳至捕房諭令出外自行照料不可私自收殮一面飭該包探赴縣請騐裴邑尊諭令十圖地保預備屍塲不料該鴇早將妓屍私行收殮棺木已舁至他方包探查知卽將該鴇拘至捕房管押一面投縣署禀陳昨晨捕頭飭將鴇婦送案請訊葛同轉問死者是爾何人供稱夥妓於去年四月十七日到來年二十歲姓周名仁寳揚州東臺縣人問向有何病供稱今年正月起患咳嗽腹瀉連日醫療無　家内現有藥方同轉問此妓由何人薦至爾家答稱由其翁姑荐來問翁姑姓甚名誰答稱不知其名祗知姓周而已問仁寳之名何人所取答稱小婦人所取問翁姑與爾如何稱呼答稱向呼親家問爾親家如何呼女答稱聞常呼張女問該妓之病自正月起每日約瀉幾次答稱十餘次同轉遂謂祁繙譯官曰此案已報上海縣請將該鴇送縣辦理可也祁君曰諾 
[老人跌斃]  
　　昨晨有老者身穿藍洋布棉𧝉布馬褂倒斃老北門内十二鋪侯家浜玉器公所前地甲報縣請騐午後屍子張瑞伯投案訴稱小的籍隸安徽向操茶業父親年老多病今晨因事出門無端跌斃情願自行棺殮求免臨騐裴邑尊准之着令好爲棺殮 
[盜犯已獲]  
　　南匯縣大團鎭盛姓被盜一案前已迭紀報章兹由上海縣幹捕趙金帶領夥役於前晚密往泗涇鎭緝獲盜船一艘及盜犯王阿忠王阿松等五名立卽解案候訊 
[上海縣署瑣案]  
　　徐阿男因駕馬車送牛奶中途撞傷某甲隨卽斃命報經裴邑尊臨仁濟醫館相騐情形業已詳登前報矣前晚邑尊提集訊究徐供稱小的事出無心務求恩典邑尊謂事雖出於無心然亦難辭疎忽之咎着荷枷游示十天再行核辦○王阿狗購婦人胡氏爲室由巡防中局將蟻媒周楊氏等函送到縣已紀前報前晚裴邑尊升堂覆訊周楊氏遵諭繳洋十五元王稱買胡氏時小孩早已售去今將經手售孩之錢李氏王家娘尋到叩求訊究錢李氏及王家娘同供小孩售與廣婦得洋三十六元由胡氏之翁姑作主邑尊飭將周楊氏仍交官媒看管錢李氏及王家娘交差收押着將小孩交案再行核辦 
[英界公堂瑣案]  
　　包探唐寳榮稱馬車夫張阿六駕車飛駛顯違工部局章程前次飭傳未到今始遇見拘案請罰張阿六供偶然加鞭爭馳所致自當改過蔡太守以張阿六有意違章尙敢抗傳不到實屬玩延判罰洋五元撥充西醫院經費○山東人馬長根稱與石鳳山同鄉偶然同飲不覺大醉無端擾釁誤傷我頭並非刀傷亦非打傷想係自已碰傷適有巡捕來見有菜刀因指爲刀傷小的已自說明乞恩免究石鳳山供醉後偶然胡閙不敢持刀砍伊蔡太守以事甚細微旣據馬長根聲稱免究應毋庸議石鳳山開釋菜刀發還○一百四十七號捕華稱在捕房管門押犯張阿生吃飯時買得鮮魚同押犯人瞿阿生向張索食張不肯遂致擾釁及我聞聲入内查察瞿阿生已在牆壁上磕傷頭顱今將瞿張二人送案請訊瞿阿生供浦東人犯事管押捕房另有犯人向張索魚兩相口角聞我上前觀看不料張阿生將飯盌飛擲誤傷我頭不知巡捕如何指我在牆壁上磕傷張阿生供蘇州人我買得鮮魚瞿向我索取爭執間伊自在牆壁上磕傷小的並未擲碗亦非另有人討食該捕又稱張阿生在外面班房瞿阿生在内面原有區别瞿不應擅到外邊蔡太守得供之下飭捕將瞿阿生張阿生槪行帶回俟查明究竟如何受傷下禮拜四再行覆　○董茂記稱開嫁粧鋪失竊皮馬褂一件報知捕房包探來查時在夥計鮑仁記鋪底下棉花胎内搜出贓物遂將人贓解案今請給領鮑仁記供詞支吾惟求恩典蔡太守判鮑仁記管押二十八天贓交董茂記領去○包探陳阿九稱見關一豐手持篷帳到質鋪質錢情有可疑拘 
 
 

Page 4

 
 
住詰問據稱在南翔營盤内竊來故將人贓送案關一豐供湖南湘潭縣人今年三十三歲向曾當勇現已撤退有同鄉當勇之楊明希送逢帳與我帶來質錢並非竊贓尙求明察蔡太守謂關一豐旣是流勇飭令管押聽候備文遞籍贓存捕房查明失主給還 
[法界公堂瑣案]  
　　昨晨海昌輪船司帳人徐介貞高洲山劉維玉茶房周阿全趙文秀王阿銀龔茂林小工周卿翁興偕至公堂由徐訴稱船於廿七晨六點鐘時抵埠裝有鷹洋三十二箱當日各行未及提完剩下者用麻布分作兩捆昨日查視被人將包割破檢點之下少去爛板花洋二百元之譜查得前日周翁二小工曾下艙裝土三箱今據茶房稱在銀艙門首拾得外國鎖匙一枚與艙上鎖匙一式呈請察閱葛同轉問該茶房曰爾拾匙時可有人見答稱經趙目見當時曾與襲言如有人來找可卽給還　爾于何時拾得答稱廿八晚八點鐘時旋於廿九日交與帳房問旣於廿八晚上拾得爲何隔日始交付帳房答稱恐係客人所失故暫留存同轉隨問小工曰爾等共有幾人下艙答稱兩人下艙裝土三箱其時有茶房看守失洋之事並不得知同轉　徐曰船上之事爾須自行查訪無贓無証公堂如何判斷今將鎖匙交爾領去茶房亦由爾帶歸小工着頭目林阿狗保　如有着實來案申訴可也○二月二十一日蕭芝餘訴稱紹興人蔣洪生借去銀七十兩將屋産抵押并央蔣春陽担保目下洪生無力措還請判令春陽賠補葛同轉着出外限三日内自行料理昨晨蕭偕春陽洪生投案各訴前情同轉問洪生曰爾旣將房産抵銀目下如不能歸還須將屋産交蕭經管洪生供稱早已與蕭議過囑伊收屋蕭稱其屋有洪生之祖母覇阻同轉着再限三日赶緊理淸如違　究○通事禀稱瘋子王阿六向住醬園弄時與姘歸尋事持刀恐嚇小孩去年該婦曾脫逃阿六經大老爺飭送棲流公所療治目下瘋　稍愈　仍言語模糊昨日闖至大自鳴鐘捕房廚房内查問之下假作痴顚是以送案請訊葛同轉詰阿六曰爾爲　潛匿廚房内答稱體冷不堪入内烤火耳問爾家中有人否答稱有岳母住蘇州蕩口地方問本分府將爾送往蘇州可好答稱小的尙有當票幾　須贖出同轉謂本分府祇能送爾回蘇不能代爾贖當着押候附航往蘇交其親族安置○招商局輪船碼頭巡丁徐坤林見李三王魯桂龐阿翰三人竊取㯽香送案請究葛同轉與祁繙譯官商定判枷號半月發碼頭示衆○荳腐店主金榮先偕荳腐司務頭目張金堂扭歇夥王和尙至案訴稱王向在店中爲夥停歇已久昨日强索借錢不遂所欲竟將竃下荳腐鍋砸碎爲此扭案請究葛同轉問王向金尋衅與張何干金稱王闖禍後小的先向頭目聲說頭目勸之不從爲此送案同轉以王不應硬借判押候掌頰二十下 
[上海文報局蘇賑收解處起解第三批蘇賑啓]  
　　敝處自去冬十一月廿一日解過第二批後嗣因各路指捐蘇振當卽逕撥蘇垣未經敝所收解是以登報甚稀兹有廣東善後總局憲匯來蘇振規銀一萬兩敝所祗收之下遵卽轉解蘇州作爲第三批　謝綏之嚴佑之劉蘭階諸公兌收擇要散放除申復廣東善後局外理合登明 
[蘇省撫轅抄]  
　　二十六日縣丞揭傳淵謝委南渡厘局並銷海運差○二十七日常鎭道黄到蘇 
　　上海存濟堂秘製鎗上戒烟奇藥三日大效七日除鎗 
　　戒烟之藥遍處皆是何足云奇必須見效速妥戒而不病者爲奇本堂秘製之藥雖亦由鎗和烟裝吸然神效之速超乎尋常早已名馳海内交口稱揚尤奇者三日後鼻孔烟油洗凈　　上海存濟堂秘製鎗上戒烟奇 
鎗膏盡脫腹中烟積遂由大便而出所謂濁降淸升故能益營衛復精神永無後患戒至七日卽可除鎗無論多年老癮極至半月莫不戒絕頭號每兩二元二號一元照碼八折零售亦可俾其試騐始知非虚如願來本堂包戒亦可戒不脫不受謝尚有六忌開列於後一年逾六旬忌一三伏酷暑忌一三冬嚴寒忌一婦人有孕忌一患病初愈忌一心不堅者忌本堂爲戒烟諸君愼重起見故預告幸細察焉另兌人參百補膏專治各種虚勞每瓶兩元馬寳每分五角專治瘟瘴等症狗寳每分乙元專治噎隔反胃猴棗每分一元專治熱痰驚厥賜顧者認明上海法大馬路東首存濟堂便是原班回件 
　　黔硝通商 
黔省土美物肥向出五金又産硐硝一種其硝秉賦土地自然之氣而凝結非若他處之别土换壁　造而成也故其硝性猛烈潔白如銀抑且堅燥非常施之於配造軍火置用銀爐花炮樂材熏醃等事其利用之效遠勝他出業經○貴州撫憲潘○於光緒十一年○奏請開辦通咨各省並詳立章程内載一外來商販准其赴發賣局照牌示價值完交承買之後聽其運赴各處銷售現奉○○諭旨此項硝磺除就地完厘外許照滇銅京鉛例各省關局暫免厘稅由局刋刻四連串票呈盖院司印信載明斤重以杜夾帶應先詳請咨明各直省將軍督撫通飭關隘地方遇有貴州運解海硝磺過境一體驗票放行以免留難阻滯各在案兹經章玉泉司馬廷藩程愼安大令寳炎赴黔禀辦領運硝觔行銷卾皖江浙各省發商包銷聞己如禀批准奉飭在黔之下游各府覔礦開辦兼設局收買矣並聞靑　鐵礦業己開爐其質勝於洋産從此地利繁興而黔省礦務自必蒸蒸日上矣 
 
　　恒濟局鍾洪南發兌鎗上拌烟藥粉 
　　本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗烟癮深大者及至十數天准能戒絶　爲藥到癮作早己四海馳名世人獲此粉面除烟患者指不勝屈欲戒者卽請来局包戒爲盼未便来局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悞皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請来本局一試卽是多年老癮皆可立除此佈 
　　感謝百花祠靈寳丹 
　　余自十九歲墮烟霞窟每天吸大烟八錢今年五十一被累三十二年矣俾晝作夜百事廢棄家業由兹漸替而沈迷此中亦不思戒前年忽患目疾裝烟不便始有戒心先購别家藥粉冀脫重累不料三天後腹瀉不止幾至逼登鬼籙不得巳復扶病吸烟去年見申報登感香篇悉高君太痴亦嘗遍服各種戒藥皆難除癮後服百花祠靈寳丹竟將數年重累一旦袪除幷云戒後精神反健疾病都消余聞而欣羨蓋余實苦老之將至雙目昏花故決意戒除遂於十一月初九起前後購服八種並加購第八種一料迄今三月不但精神頓爽竟然雙目痊愈推原其故一由藥之製煉合法再則不近烟燈之火故癮去而疾除余不文不能以文詞爲贈特作告白奉揚靈寳丹之妙以爲謝余幸脫苦海故勸人及早購靈寳丹戒除免廢時失業焉　　武陵黃海珊啓 
　　袖海山房石印書莊 
　　本莊開設上海棋盤街中自印各種石印書籍發兌 
　　○○正續小題文府精本洋十二元○○歴科元魁大成洋十二元○○分韻舘詩匯海洋四元○○小四書備旨○洋三角○○○○精選小題三萬選○洋十六元○○小題萬斛珠璣洋十元○○○新選小題藏珍洋二元○○雲程發軔○○洋六角○○○○增廣無情巧搭○○洋三元○○○四書類聯音注洋六角○○○袖海山房叢畫洋八元○○小搭珠華○○洋一元六○○○無情巧搭續集○○洋一元二○○分韻試帖宗海洋四元○○○試帖三萬選○洋六元○○畫譜采新○○洋一元二○ 
　　沈寃待雪上海職婦李金氏啓 
　　憤啓者氏子李鴻振字逵羽係本學文生於光緒十四年十月二十日慘被同商吳文亮謀斃一案吳恃財囑托案歴三載寃不得伸謹將事跡呈鑒蓋文亮之父顯甫向同氏夫姪王樵合認靑浦引地光緒四年玉樵身故無嗣故棧務暫歸顯甫經理七年顯甫亦故伊子文亮遂獨攬其事彼見李姓孤弱可欺逐事侵佔玉樵妻朱氏念棧中乏人照顧因於九年托 
 
 

Page 5

 
 
氏子逵羽管理棧務氏子素性秉公吳因不便私銷鹽引遂碍爲眼中釘每事尋釁至十四年九月間又借端與氏子扭毆暗使其僕劉幹帮揪髮辫猶以爲未洩所忿乃於運憲前控以終日游蕩夜半不歸等語請逐氏子反受其誣因以吳冐稱職員勒索牌費私開醬園添排私缸等諸欵控告事未發而爲吳所覺吳遂起殺機慘於十月二十日夜謀斃後抛擲靑浦南門河中時氏居嘉定玉樵妻朱氏居上海法華鎭吳乃揑造酒醉失足墮河身死來報氏等聞信後卽赶赴靑城吳己匿避詢及吳之司帳朱舜欽亦以醉後墮河支吾以對因跡至南門見地極荒僻河多淺灘水不盈尺屍身己經地保撈起河干當時不勝慘目因將屍身抬入鹽棧沿途之人己嘖有煩言細察屍身確見頭面有傷遂以身死不明控縣時縣尊適公出因請鄰封相驗而吳己央人來勸成殮并出襄費洋一千餘元遂於二十三夜殯殮惟棺蓋未泯以待相驗而吳誤爲業己蓋棺卽於二十四日反以移屍踞擾等詞控縣適蒙松江府恩太守明察專委華邑尊凌於二十五日到靑因驗得屍身右太陽穴有拳傷一處十指甲靑色並無泥沙腹不膨脹口鼻有血委係因傷身死移棄河内實非溺斃吳知事敗露願賄萬金以寢其事氏　欲伸寃斥退來人旋蒙靑邑尊錢誔詢兩次未及細靮兇手惟將苦主盤詰再三氏遂以堂訊徇庇等詞赴松府署禀請親提靑邑尊亦自知爲難遂禀請提省審辦十五年春前撫憲崧批准飭可發局提審歴派委員審訊吳一味狡展卽蒙前臬憲朱將吳文亮文生詳革延至秋間調派黄委員世本主訊仍未將吳嚴鞫反被吳誣供以氏子與沈婦有私妬姦致死靮員黄遂以各執一詞禀請撫憲剛發回原縣錢邑尊復提沈婦及鄰右人等細鞫雖知吳供全屬子虚祇將沈婦開釋並不以誑供責吳倘非文亮謀死何必架詞妄供若此氏子在靑多年惟與文人交往從無游蕩等事是靑浦人所共知而吳控運憲詞内拈入夜半不歸字樣顯見預爲半夜謀死地步乃由縣提省由發縣迄今未得昭雪本年正月中赴控督園蒙批己發原縣應靜候集訊但錢邑尊旣知事屬難爲禀請提省審辦若仍由縣訊問恐難雪此沈寃氏惟此一子被吳謀死遂致絶嗣無可奈何不日上京控告爰先將寃憤登諸報章布告四方閱報君子以昭公鑒 
　　丹桂軒 
　　閏二月初一日演 
　　草橋關雙冠誥九龍山祭長江氲　陣三進士英雄會馬中綠火焰刀 
　　閏二月初一夜演 
　　黄土岡閻王軟樂洪羊洞雙包案閙東京桑園會春秋配割髮代首六出祁山十美圖 
　　仙茶園上 
　　廣閏二月初一日演 
　　正本寳怀記夜演客串新齣頭南極度狐白狐潘生遇妖南極賣掛思凡仙翁度狐 
　　天成園 
　　閏二月初一日演 
　　翠花宫祭寳塔柳林池龍虎門日月圖惡虎村紫雲菴八義圖反塘邑 
　　閏二月初一夜演 
　　取榮陽拾玉鐲烏龍院回長安新排全本新戲佛門點元五福堂 
　　天仙茶園 
　　閏二月初一日演 
　　反五候訪譜戰潼關密剌客玉堂春閙崑陽掃雪打碗一玉二兎本傳盜金冠 
　　閏二月初一夜演 
　　十理前本後本面伏素貧賤素富貴小上墳報喜 
　　　海軒 
　　閏二月初一日演 
　　戰馬超黄金臺回龍閣别宫祭江過新年雙打店取北原地行圖 
　　閏二月初一夜演 
　　審李七取城都靑風嶺頭二本雙釘記定軍山牧羊卷得意緣金山寺 
　　拍賣 
　　兹初一日二點鐘在虹口拍賣生財什物如欲買者請至武昌　一百二十九號源昌路八十八號二處房屋内便是此佈老沙遜洋行啓 
　　遺失棧單 
　　江永進口第二十三次存金利八號棧房口唛上紙一件因棧單失去己向前途說明若有人拾得作爲廢紙此佈新昌泰啓 
　　禮拜五拍賣 
　　啓者於閏二月初一日兩點鐘在永安街口第四十二號門牌内拍賣錨鏈生鋼花鉛皮鐵皮油毡繩帆布各色油漆大小天平鐵箱羅絲釘各色木匠鐵器傢伙一應生財什物不計此佈 
　　禮拜六拍賣 
　　啓者閏二月初二日下午兩點鐘在本行棧房拍賣銀福壽紅櫃牌八磅四原布藍西牛十磅巿布等貨此佈順全隆洋行啓 
　　禮拜六拍賣 
　　兹於初二日四點鐘在董家渡船厰拍賣舊大爐子四隻售鐵器等不計其貨輪船卸下如貴客欲意者届時凊至豐裕碼頭仝趁小火輪赴該船厰面拍可也此佈壳件行啓 
　　禮拜六拍賣 
　　初二日十點半本行拍不限價新色檯椅地氈磁器畫鏡天秤衣櫃面湯檯大菜檯床牛奶什物不計此佈豐茂行啓 
　　禮拜六拍賣 
　　初二日卽禮拜六十一點鐘在本棧不限價拍賣各色海馬呢象牌呢四磅三星紅標三五紅標福和色斗綢絨花布龍王花標二色花標閃花布漳絨嫦娥印花布尺六獅旗元絨尺六鳳牌元絨尺三狗牌元絨印花面巾拐仙元羽布龍牌羽綢色羽紗十四磅人牌印粗布七磅印洋標八磅印洋標等貨義記洋行啓内 
　　禮拜六拍賣 
　　啓者於初二日兩點鐘在本行拍賣市絨衫褲數百打大號光面巾數箱一二寸磁罩數十打五六磅大英皂一百箱糖碗五箱烟盒各色顔料自鳴鐘表數十打檯燈各色木器另物不計此佈泳泰行啓 
　　仙才仙術 
　　月之廿日赴新衙門西首讀易堂請評妻命曰目下病危乎曰然有何救解曰當以諸葛祭斗法禳之春分節可愈今果驗感德鳴謝嶺南趙滋生 
　　禮拜四拍賣 
　　准禮拜四二點半在黄浦路十七號内拍賣彈子檯打彈應用器具俱全大菜間房間書樓廚房一應木器什物不計此佈隆茂行啓 
　　英三月號單到大彩誌喜 
　　頭彩本埠源祥號周君得二彩桃溪鎭陸書常翁得三彩寗波卞君得餘彩甚多請來兌洋○英四月票華閏月念日開彩半張二角全張四角頭彩三千元買三張送果報集一部○紳商賜顧請至上海四馬路中市聚豐園斜對門局力自給 
　　小輪船往杭 
　　今蒙吳紳僱定本行小輪准初四日往杭如欲附往請至法界大馬路東首晋和里内咸吉票行訂定可也 
　　號單己到 
　　本局英三月頭彩制州武記所得三彩漕運局王君所得餘彩繁多速來對取○英四月票閏月二十開彩頭彩二千元每張兩角半買四張隨票送王石谷山水十二册上海四馬路盤記隔壁啓 
　　聲明情讓 
　　因鴻生泰鞋店所有欠各户各欵洋六百餘元叨各往來諸位先生情願讓算得照貨四折一併付楚再生財傢伙抵付棺木房租但此二欵不懇照折特此申明週知徐清泉白 
　　借票聲明 
　　兹有三月初六日期第四伯九十二號票洋十元係友人借去至期無洋交來小店不能墊付特此告白○周借出票紙緣情面難却倘各寳號情面收用者至期不楚仍追友人原根理值與小店無涉恐未週知特此聲明五福衖彤泰啓 
　　遺失借票 
　　今年正月間失去借票一紙票上註明朱子仁借到李子丹名下英洋一百元正今向前途說明如有人拾得者以作廢紙無用今己立拔摺爲憑特此聲名 
　　三四彩誌喜 
　　前占得三彩己登報英三月份三彩第一萬五千二百四十六號分條售出今有四彩第九千零卅四號亦是本籗中出今售英四月票全張六元半張三元分條六角信件指明棋盤街靑蓮坊口寳豐來啓 
　　失物聲明 
　　廿九日下午五點半在南巿太平衖失落小搭連一個内皮夾英洋兩元小洋十數枚憑單兩紙共洋九十五元並細帳如有人拾得望還憑單細帳再當酬謝送鹹瓜街久康參店内 
　　天錫我財 
　　本號向在香港開設在年屢獲大彩今分設上洋棋盤街北首靑蓮坊對面開張兹售英四月票分條照市批發公道外埠信購原局回件天錫啓 
　　盤店聲明 
　　啓者英石路街大馬路口開設北延齡公記烟膏店緣因無人照料今將店底生財盤于正記管業自閏月朔日起往來帳目概歸正記經理與公記無涉特此聲明北延齡公記具 
　　失票 
　　今日遺失元甡莊二千另六十八號初十期票一紙計元七十兩另六錢八分經己關會元甡莊不作行用有人拾收作爲廢紙特此告白禮記具 
　　保火險告白 
　　本行經理英國德國兩公司專保行棧貨物生財衣服等火險價格外克己倘被火患價賠甚捷如蒙賜顧請至本帳房面議是幸順利行啓 
　　電局招人 
　　如有十六歲以内英文通曉質性馴良者速於每日兩點鐘赴陳家木橋電局學堂敎習處考試英文選留學報數月後便可給領薪俸幸勿遲誤 
　　廣東陸配南氏 
　　包醫限日全愈 
　　專治白濁下　横弦楊梅結毒各項雜症寓上洋大馬路興讓街南首寳眞堂丸藥店内 
　　吕宋票行 
　　英四月票全張半張分條六角仕商信購原局回件上洋抛球塲西 
　　基地出租 
　　兹有基地一塊在法界西首褚家橋南堍約計十畝如有人要租者統租分劃均可請至本帳房面議可也黄浦灘十七號瑪禮孫洋行具 
 
 

Page 6

 
 
　　參號遷移 
　　本號向在上洋抛球塲開張自運高麗野山别直兼辦吉林人參東西洋參官燕鹿茸貨眞價亷素蒙仕商推信今遷小東門外鹹瓜街口第一家洋臺門面交易恐惠顧未及週知用特佈告廣大啓 
　　遺失租票 
　　二月三十日遺失鳳臨里福臨里德源里三處租票有人送至錦名帳房當謝洋五元現己向各租客及捕房說明作爲廢紙錦名啓 
　　减價出售 
　　啓者本行今有新到六寸八角木鐘價每只銀一兩八錢五分又八寸八角木鐘價每只銀二兩一錢五分如各寳號欲賣者請至小行面議可也豐裕洋行啓 
　　大花園馬車火船游例 
　每日准演女小班 
　另有内河小輪船出租 
　　本園特請李紅玉女小班每日在園唱戲逢雨不演特備馬車在二擺渡三和里口另設小輪船泊在四馬路招商局碼頭每日十一點一點三點五點鐘開往大花園十二點二點四點六點鐘回申現由外國新到奇異鳥獸世所罕見各廳陳設雅麗宴客代辦酒席每席菜五元起碼另堂彩二元飯菜燈油茶燭在内園資閱獸另惠並有内河小輪船出租如欲租往蘇杭各處者請到老太古帳房面訂此衆加倍相宜此佈 
　　信船被刼 
　　二月廿四申放班船開往常熟廿五晚行經昭文縣界白茆新巿鎭停洎至三更被盜將船排出三眼橋外所將船中大土貨物刧搶一空約值洋刧搶一空約值洋千餘元當卽報縣候踏看再告致大局啓 
　　頭彩四萬五千元 
　　英四月份票全張六元半張三元分條七角閏二月廿日開彩外埠寄買認　各號回件　式圖章 
　　遺人 
　　兹遺失去年十一月廿六日裝華利輪往漢第三百十七次提單一支計顔料十件今己向該行關照作爲廢紙此白南順記 
　　文匯舘發兌各種石印書籍 
　　欽定四庫全書總目附簡明目錄○匯解經藝羣允○大題鴻雋○小題宗海○詩韻海○賦韻海○直行經籍纂詁○餘外不及細　價目格外從亷祈至法馬路本舘購取可也 
　　二彩聲明必定中彩 
　　三月份二彩第二萬三千七百廿四號由本行拆于仝行先得上附彩售于本埠電報局洋人共得洋一萬二千五百元雖得主鴻運小行大幸焉上洋萬倍利啓 
　　浙慈洪氏續修譜 
　　吾族自宋龍圖閣學士諱光祖公以下遷外方者世系年久未纂請寫明某宅某支男女生卒名字信寄上海興仁里和元莊彚寄慈東洪塘鎭編修入譜限年终止 
　　曰然居 
　　現聘名廚精製京蘇大菜嘉湖酒席奇巧點心隨意小酌各式大麵掛爐猪鴨馳名美酒物美價亷早晚常便滿漢戲筵可以預定設上海大花園裏 
　　必得其利 
　　本行售票有年屢中大彩今售英四月發財票全張六元半張三元分條七角外埠信購指明寳善街中 
　　催贖押包 
　　兹者本棧陸贖押下箱物等限端節爲止望貴客速來取贖倘若過限不贖本棧一倂變價歸欵特此佈告三洋涇橋中和棧主人告白 
　　批發大票 
　　英三月份對號單已到現售四月份票零躉批拆兼收紅票價皆大市紳商惠顧函購原局回件庶不致悞此佈上洋廣揚興廣惠和廣泰祥仝啓 
　　遺失棧單 
　　今遺失金利源棧單兩紙邈字第二百九十一號上紙三件又岫字第一百七十號上紙五件己向該棧說明别人拾得作爲廢紙此佈豐記具 
　　新開晉祥衣莊 
　　開設上洋棋盤街南首自運杭省庫緞寗綢羅紡湖縐顧繡蟒袍原典估衣加工選料蒙仕商惠顧速來搆辦顧見便宜先行交易擇吉開張 
　　立止輪船顚簸暈船丹 
　　此丸專治航海出洋風浪大作顚簸暈船嘔吐頭眩心泛等症服此丸者立見神效出洋諸君必須佩帶多瓶遇此風浪利巳利人實爲方便第一之要藥也每瓶價洋一元孕婦不忌服法註明瓶上寄上海一層樓後管可壽齋幷各路全盛信局函購 
　　洪利公司 
　　本公司設立已久素昭信實外埠皆知紅票各處均可收兌按月批發並不閒斷全張一元分條一角外埠信購原班回件杭州上海鎭江嘉興洪利仝啓 
　　匯兌銀兩批發吕宋票 
　　本號承兌粤東佛山陳村香港澳門吕宋匯票並批發吕宋票收兌紅票今售英四月票全張半張分條均可外埠賜顧原局寄奉不悞上洋棋盤街協安號啓 
　　果然三日立止白濁 
　　因閱貴報有鳴謝盆湯弄譚寳宦齋三日愈白濁丸靈騐之汪君想其人得恩莫忘報之念弟染此症六年信買半元服後果然三日立止名不虚傳焉金勝祥具 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各種鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
　　四月頭彩四萬五千 
　　英四月份票全張六元○條頭六角三分向在上洋棋盤街北長豐綢莊對門 
　　附送吕宋開彩　 
　　英四月票全張六元分條七角零躉批發價照香港紳富信購指明上海法馬路 
　　保險議價 
　　本行保險洋房及洋棧房貨物向歴有年蒙諸君光顧今將保貨格外公躉如有貴商欲保請至本行面議可也公平洋行啓 
　　逐月吕宋票批發 
　　全張六元半張川元分條七角躉押公道專收彩票克己外埠賜顧函購上洋棋　　　　永生祥　記 
　　增彩新章 
　　英四月票全張六元分條七角零躉批發格外公道信購原班回件指明上洋棋盤街北 
　　增彩新章 
　　英四月份擊全張六元半張三元分條七角信購原局回件上洋棋盤街北天源　記啓 
　　分條六角三 
　　英四月票全張六元半張三元外埠指開原班回件上洋棋盤街北首萬有　　　 
　　　造召租 
　　四馬路東四合興里口朝南大街翻造三層樓業經動工准於四月内造好尚有一所未曾租定如合意者祈速來悅生棧面定是　 
　　上海第一家老行 
　　英四月票零售照巿批　比衆公道紅票申足函購原　回件附送月份脾 
　　蕩平髮逆圖記 
　　是書詳載髮逆顚末並將先後克復情形逐一繪圖披閱之下歴在目每部碼洋一元六角法馬路文匯舘發兌 
　　附送工細人物月分牌 
　　英四月大票批發零售照巿分條七角賜顧指明棋盤街萬有利 
　　分條六角 
　　英四月票華閏二月二十日開彩全張六元半張三元紳富賜顧指明上洋四馬路中巿 
　　分條六角 
　　四月票全半照巿零躉批拆一例代勞函購立奉紅票例兌 
　　尋人 
　　啓者余胞姪沈四觀號閏章薦保在義泰行爲夥於本月二十二日盜取銀洋現在避匿無蹝如有仁人知風報信者謝洋廿元送到原人者謝洋四十元其人嘉善口音身矮面白年二十四歳此佈中虹橋大昌灰行沈悅章啓 
　　頭彩聲明 
　　英三月份頭彩係本號售與寗波英記廣貨莊一條壽全齋藥鋪一條宏茂洋貨行一條榮大南貨鋪一條萃昌棧一條王翁二條定海俞廣豐烟店一條太和米行一條鳴鶴塲萬興染坊一條共得洋三萬元欲購者請至寗波天后後街王文太極圖正筆鋪啓 
　　誌謝譚寳宦齋白濁丸效 
　　弟因身體濕熱染得赤白淋濁之症久矣小便短痛腫碎面黃骨痛醫藥無功特托申友速至盆湯衖買譚寳宦齋白濁丸三料服後果騐如神弟心喜甚登報揚名漢口黃撅波謹啓 
　　英四月票出售 
　　票設四萬五千號頭彩得洋四萬五千元准華又月廿日開彩全張價洋六元半張三元條頭七角凡蒙遠處函購原班回件祈認各行信式圖章是要此佈老廣豐萬福來仝新廣豐萬來仝新廣豐萬寳來啓 
　　復源鏞老店遷移 
　　本號專運大呢羽毛各種洋布俱全向在上海大東門外開張數十年今於庚寅年遷移英大馬路抛球塲口朝南門面交易誠恐逺近未及通知特此登報奉聞主人謹啓 
　　英正月花旗號單己到 
　　英二月花旗票出售全張一元半張五角函購指明各行卽班回件○開期例無電報對號單約閏月初到申兌洋上海必得來天來福鴻福來仝啓 
　　松江鴻寳來 
　　寄運吕宋大票批發全張六元半張三元分條七角仕商賜顧寄售各處便近購辦請認招牌是要英商鴻寳來啓 
　　分條六角 
　　英四月票全張六元零躉批發格外公道收兌紅票比衆克己信購指明抛球塲北同發 
 
 

Page 7

 
 
　　四鞭壯陽種子丸 
　　世人皆知飲三鞭酒可以壯元陽扶相火而不知鹿鞭驢鞭海狗鞭之外尤有馬鞭之爲用更神緣夫馬足日行千里馬性徹夜不眠神壯而長力强而勁故取其鞭以配藥較之鹿驢等物不啻百倍其功余友陸君少時色慾過度精神兩虛未老先衰艱於子息曾經屢服三鞭酒雖稍見效卒亦無功後年逾五十遊幕到閩搜求得四鞭壯陽之方專以馬鞭爲重配入三鞭助以和平藥物不用燥熱之品泡製成丸服食數年連生二子一女壬午端陽同席出方見示余不敢自私而因照方單藥配合監製務祈公之於世庶使求嗣者皆無遺憾焉此丸專治眞陽虧損相火衰弱腰膝酸軟腎冷精稀及遺精夜溺或陽痿不舉或舉而不堅多服此丸幷可延年益壽每兩取回工本洋二角非同射利不過取以便人云分設上洋棋盤街北首廣東延春閣 
　　眞假辨 
　　本堂戒烟丸凸凹濟人甚衆最奇者服藥後腹中檳滯烟油悉由毛孔而出故能除心癮愈百病冬月手脚不冷夏天身體不熱鬚髮竟可轉黑旣痿復能種子但丸形凸凹不平五昧俱備質堅而柔入水難化如丸形味質不符卽是假藥緣外省碼頭近有奸商假冐本堂分局者甚多以致悮買假藥者致病倘有外方主顧寄銀轉托信局悞買假藥者務祈另由他處寄信知照本堂自應查明奉覆仍換本堂眞藥寄上再本堂開設上洋只此一家金陵城内另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　海防事例新到春季搢紳 
　　海防事例附簡明條欵洋四角籌餉事例七角新章大八程一角鄭工新例二角文武搢紳洋八角秃文六角明齋隨筆七角上海文瑞樓蘇州綠蔭堂發售 
　　分條七角　 
　　英四月份吕宋票出售全半照巿零躉拆兌　一公道函購立奉上海四馬路 
　　三鞭壯陽種子丸 
　　凡人身之旺弱總不外乎隂陽眞隂固不宜虧元陽尤不可損故欲固本必先壯陽本舘製煉此丸遵乎妙法配以良方加用鹿鞭骡鞭海狗鞭　和五鞭取山海之靈物助水火之元神藉補先天克傳中土使老還少反弱爲强此眞壽世之良工無恤回天之勝衛俱用黄道補養並非行覊宣淫如遇精元虚損色慾受傷血不榮筋腎不納氣陽事不舉或舉而不堅精神短促飲食少思等症早晚每服三錢淡鹽湯　下自堪益腎添精服之旣多提神養氣健脾開胃增壽延齡培元種子屢服皆效名已遠傳每兩大洋二角廣東鹿芝舘蠟丸老鋪設上海三馬路巡捕房對門　　詹誠德堂再聲明 
　　今接嘉禾黄君来信上月寄洋一元托○○局買發四戒烟丸該丸到嘉未遑細辦惟覺食之有異視該丸粒粗而濕數之僅三百另粒旦盒面之招牌亦不對憶前買過數次每元有六百餘粒僕所信而食者憑尊號仿單書耳然食之終覺不安故以心疑將前買藥之書比對果然字畫大小不同今將僞藥仿單寄上務乞禀官究辦以懲狡詐刁風從此四方之受惠不淺○以上之言係君来信追究假藥乃乙酉年之事昔年己指明該局招牌登過甲報以儆效尤今恐日久故態復萌特再佈告該局招牌姑存厚道隱其名也上洋詹誠德堂啓 
　　龍涎高麗參戒烟丸 
　　夫洋烟之爲物性寒毒而淫味苦澀而歛食之則一身之五臟六腑筋絡骨髓無微不到其初則以爲消遣日久遂成痼疾故食烟之人面黄色暗精神短少或遺精自汗甚至骨痛痰壅手足疲憊種種弊端不勝枚舉用藥戒之若非方藥精當戒後諸病潛生推原其故皆由方藥不得中庸之道本堂此方專用龍涎麗參爲君其餘一切皆君臣佐使能行十二經搜窮烟積服之頃刻便覺週身濕暖精神不倦又能開胃而飮食倍加本堂自得此方服之歴騐者不可勝計故欲廣流傳同登覺路確有靈效大瓶洋五角小瓶二角半并有參茸戒烟丸每兩錢三百文廣東保和堂蠟丸老鋪分設上海河南路三馬路口 
　　意誠堂 
　　本堂戒烟藥之功效早已膾炙人口約二十天包可截癮無身疲胃滯等病飾詞慫聽男盜女娼且藥性能和營衛壯精力永無後患計正號母兩售洋一元五角副號一元癮小者用藥一兩極大者三兩足可斷癮用法載明仿單○賜顧者認明本堂牌號函購上洋棋盤街中龍鳳樓對門原班回件鷓鴣氏啓 
　　眞正 
　　紫楠木壽板壽櫃 
　　竊維近年以來眞正紫楠木則罕覯所有者不過水楠香楠釣莊及臺灣新鮮楠木或將他木濺色希圖魚混此皆爲海内諸君所共鑒余現訪得的眞紫楠木獨幅雙拚壽板壽櫃數副與前項之貨迴然不同倘賣賞色請至法界大馬路卜鄰東里一衖底本棧看貨立判眞僞此佈金松記告白 
　　普仁堂蜡丸號 
　　陽物不興人生恨事皆由腎元虧損精氣不充遺洩太多眞元不足或因酒色過傷遂至陽事不舉舉而不堅豈能育嗣哉本堂家傳良方用正北鹿鞭驢鞭海狗鞭配入補腎固陽等藥製成此丸服之培補氣血鼓舞眞陽固精滋腎健脾開胃非徒用燥熱之品專助宣滛不顧後患者比也欲廣嗣者請嘗試之每兩洋二角鋪在上洋棋盤街開張 
　　添教搿闌買 
　　讀英文不通文法只能吃電報飯不得入海關或至終身不能大用本堂惜之商請英敎習林小藥先生晚間添收搿闌買學生十名倘欲考究文法以求大用者速來彩視街養正學堂肄業可也 
　　新開廣泰土棧 
　　上洋三茅閣播北朝西門面自運大小洋藥照箱批發精製淸膏每洋兩四錢陳膏還灰二兩四分膏二兩八冷籠三兩二熱等三兩六平外加任商賜顧請認招牌爲記 
　　慶豐土棧批發 
　上洋打狗橋自運大小洋藥照箱批發精製清膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
　　廣東趙同春堂蠟丸號 
　　婦人白帶丸 
　　婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹脹滿肚腹疼痛本堂製煉此丸專治赤白帶之症除宫中之濕提下陷之氣化痰解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半在上海老巡捕房對門開張分寄杭州大井巷鴻昌號蘇州養育巷德記鎭江關後得利行發售 
　　鴻文分局發兌各種書籍 
　　九朝東華錄十三經注疏五經彚解皇清經解西清古鑑御纂七經前後漢曾全集經籍纂詁小學三種大題分類文五種分類文五經合纂典制文鯖典類淵海胡文選詩賦題解統編四書圖考圖豫三國聊齋詞林墨妙餘書繁多另備書目兼售各局銅鉛石印及木板等書如蒙賜顧請至棋盤街本局價目格外克己另有增選小題文府六開篆文字典即日出書如欲躉售請来面議 
　　老誠濟局 
　　本局於己卯年始創極貞參片迄今十餘年從未登報服者名傳中外因冐名甚多是以聲名又於庚寅年加增梅花參片效驗異常價値克已照碼九折賜賜者認明上洋棋盤街三茅閣橋各埠皆有批發 
　　三天濁效 
　　奇哉奇哉余淋濁症屈指十年屢醫不效今春幸閱報章知有上洋盆湯衖内廣東譚寳宦寳齋馳名三日愈白濁丸驗靈非常鳴謝不一寄購一元用之其丸未盡三天濁效何奇神也感其妙藥之靈特登告白頌揚俾同患者週知亦行方便耳該號白帶丸内人亦經試驗並書以揚之嘉定董其暢啓 
　　連中吕宋四月票 
　　批發公道零沽全半照巿分條六角半收兌紅票曁各路銀洋匯票遠處信辦一律克己上洋法大馬路連中啓 
　　英三月號單己到 
　　中彩甚多請來兌洋今售四月票全張六元裁條七角附送大張花草人物精細月份牌上洋源源新記票行啓 
　　參葺扶陽乾健丸 
　　嘗聞伯道無兒人生恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興　者將此丸常服則枯揚可覩生梯之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無庸戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春台○嘉興孩兒橋申昌書畫室發兌棋盤街廣東梁愷涕堂啓 
　　參茸坤順丸 
　　易曰乾健也坤順也乾健而坤順化言之功效在是矣本堂秘有良方旣製成乾健丸能使男子益髓固精今又製合坤順丸并令婦人調經受孕經云男子以固精爲本婦人以調經爲樂二者根需爲用奚難一索而成世之乏嗣者問津及此又何慮乎積子之無良方也大凡婦人不孕之故皆因月信不調赤白帶下子宫寒冷憂思怒彎所致其人必面黃體瘦四肢無力夢寐不寗噯悶吞酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同梁愷悌啓 
　　氣短英雄書畫篆刻 
　　統摺扇隷書洋五角行書山水花鳥同石章每字二角餘洋仿單件交上海英大馬路中泥城橋興仁里蔣宅 
　　京縀批發開剪 
　　本號自運南京京緞兼剪另批衣着套褂斜訓等料價碼劃一賜顧者請移興聖街京江棧對衖交易黃慶泰和 
 
 

Page 8

 
 
　　上海鴻福來聲明 
　　英三月吕票二彩拆與同業轉售本埠恆興號金又川客劉各半張上附彩亦拆同業轉售大北電報行洋人以上共得一萬二千五百洋號單到查又中五六小彩甚多分條售出名繁不贅遠埠函報外候速兌雖中外得主之鴻福幸小行大彩綿果稱鴻福而齊來財星正旺望中人同志早購錦鏢皆大發財是鴻福常來之盼禱矣 
　　著手生春 
　　吾鄕詹筱仙先生名下士也文章品行久重膠庠多藝多材岐黃尤著來游滬上全活甚多余子陡患癲症諸醫束手先生一診而安非三折其肱曷克臻此同人公勸懸壺先生亦心存利濟兹擇本月廿九日開診患沈疴者幸勿失此機宜也寓小東門内花草浜奚家橋西首送診五日新安查沛然啓 
　　鎗上戒烟膏靈騐 
　　閱前報告白滬北中和里内詹誠德堂精製發四草戒烟舍每兩價一千二百八十文可裝在鎗上呼吸戒烟極好其氣淸香並無惡味且吸此膏就不須另吸别烟僕患烟累十餘年一旦而釋重担速登申報以告同病相憐者胡敬齋啓 
　　召租 
　　西門外榮昌自來火厰後路北西至浜有地十餘畝刻欲起造倘紳商要定造棧房厰屋卽繪圖照樣起造需定年期均可英界西新橋德源里五開間廂披天井晒臺俱全二宅合意者移玉面談錦名行 
　　劃一衣庄 
　　本莊運售原典估衣專倣四季時式新衣照碼每兩折洋七角劃一不二如嫌價貴包退包換今有戤冲劃一甚多貴客愼之受欺然小莊並無出外抖售如信顧者祈請棋盤街北首便是祥豐衣莊 
　　分設上海永興洋行　 
　　本行由法國京城分枝上海寗波專辦出口各貨恐未週知特此佈告在英界長樂里間壁廿三號門牌便是 
　　逐月吕宋票批發 
　　大彩屢獲各省馳名英四月票全張六元分條六角倘蒙賜顧寄上洋棋盤街中 
　　枯骨銘恩 
　　無主屍骸風霜暑露善堂每裝入壜内送向義塜掩埋但盖不堅牢仍患暴露狐狸蠅蚋作踐堪虞近有南　震澤諸神士定製有鬥筍之蓋糊以紙筋石灰等將筍一鏇永不能開壜肩分作圓方以别男女骸骨安放時頭顱對準標記俾免零亂縱橫似此謹愼周詳死者當亦銘感矣安得各善堂倩窰貨鋪俱仿其製庶幾惠及窮泉乎 
　　二彩聲明 
　　英三月份二彩第二萬三千七百廿四號由本行售與本埠英大馬路恆興號王君半張得洋六千元又京江棧四川客賀寳臣劉子雲二君合得洋六千元雖諸君鴻福小行亦與有增色耳現售四月票全張六元分條六角半　顧寄上洋棋盤街北必得彩仝啓 
　　上海泰來洋行謹白 
　　啓者本行經辦德國什好厰魚雷船係中外各國賞鑒第一利器又復利夏厰新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行已三十餘年久著誠實上年特添設天津分行以便南北各省官商就近採購今并請有熟悉各種機器之洋匠能打圖樣代爲安置如蒙賜顧交易各價槪從克已此啓 
　　新開　昌泰陳公廣膏 
　　本號開設英四馬路中杏林春番菜舘隔壁精製淸陳廣膏床鋪器具虔潔雅麗一錢起碼門莊零售童叟無欺準於本月廿九開張每盒格外加多至期請蒙貴仕商光臨特此登報週知光緒十六年二月廿六日同昌泰啓 
　　靈騐小兒回春丹 
　　小兒之病最甚驚風身熱痰升兩手抽搐雙目直視甚爲危險本堂此丸心誠保赤加功泡製揀選眞珠犀牛黄麝香梅片琥珀金箔一切通竅降痰安神定魄之品故能藥到回春扶危救急料眞價亷○每丸洋一角廣東普仁堂分設上洋棋盤街開張 
　　聲明眞東洋芝蘭香肥皂 
　　眞芙蓉散東洋奇珍香粉 
　　此肥皂專治臉上油膩烟色黑氣而奇香觸鼻餽送親友頗見新奇每匣四塊計錢一百四十○奇珍香粉能使容嫩色潤每瓶洋二角○芙蓉散專治面上斑點酒漬粉剌早夜開水上調查數日立效每瓶錢八十文○永平丸專治肝胃氣等症每瓶洋三角寄上海寳咎街恆鎰祥布號一家出售 
　　粤東廣福林丸藥 
　　洋烟貽害無窮成癮後莫不思戒然每旋戒旋吸者蓋因戒時自覺辛苦戒後諸病迭起遂使有志回頭終無覺岸本號祖傳此丸藥正方良宜强宜弱能除烟積解烟患扶元固本吞丸時精神加倍癮脱後永無餘患每癮一分吞丸二顆斷癮不思再吸誠戒烟十全藥也小瓶洋二角半大瓶五角上洋老巡捕房對門廣福林字號 
　　止帶神靈 
　　滬北盆湯衖内譚寳宦齋出售三日愈白帶丸招貼通街試購半元家人服之護效銘感大德登報謝揚南市馬茂隆啓　 
　　合豐衣莊 
　　開設上洋棋盤銜歴年馳名向蒙仕商光顧各省原典估衣定做時式新衣各色俱全因近年衣莊甚多價目上落拆扣不一貴客難免受虧是係本號新立章程於己丑元旦起照碼每兩售洋七角無扣貨分高低價値克己劃一不二誠實無欺承蒙賜顧須認明招牌不悞倘不合包退回換 
　　何謂薩波　 
　　薩波料者係堅硬之肥皂除衣服外洗凈各物無出其右一經試用卽知其妙其妙何在譬如人家有髹漆之器用薩波料洗之可使舊者如新油布汚穢用薩波料洗之可使汚穢悉去檯桌地板及各式木器用薩波料洗之可使與新者無異盆碗鍋子常有油膩用薩波料洗之可使油膩全除大餐所用刀义及各式馬口鐵物用薩波料洗之可使光明如鏡洗面澡身之盆及廚房各物用薩波料洗之可使白亮如新製之針如購一塊試之卽能知其佳妙聰明之當家人諒必喜於試用也薩波料作只此一家在美國鈕約克地方如欲用者須小心購取勿爲僞物所欺 
　　德昌質滿衣出售 
　　本典滿衣槪行出售價可格外從亷照碼每兩七角劃一不二童叟無欺倘蒙賜顧請至麥家圈尙仁里口便是 
　　中西大藥房 
　　再聲明戒烟梅花參片 
　　本藥房創製無雙戒烟梅花參花於兹三載通行各省遐邇馳名戒烟方中推爲第一藥用王道不入覊品故戒時毫無所苦精神反强飲食倍增此係歷屈古仿造疊出深恐遠近主顧難分眞僞特於庚寅年二月初一日爲始仿單另加紅墨聲明一則庶不謂魚目之混今於閏月起門市現錢朔望九扣賜顧者請認明四馬路中市大洋房内上海只此一家並無分局遠處局寄更須洋明方無後悮此啓 
　　罐頭荔枝波蘿發售 
　　荔枝爲嶺南土産蘇東坡云日啖荔枝三百顆不妨長作嶺南人可知荔枝爲嶺南佳品然而鮮菓時食不能常有令人思蓴蒓者不可多得惟我本號獨得秘要兼能泡製原味不失爽脆非常四時皆備且能歴久不變此等貨物本公司創造親督監製不惜工本用能登諸上品不但宴會塲中可以羅酒遣醉辦送官禮尤爲新奇雅趣况價甚相宜更有蓢古波蘿亦是泡製原味淸香異常凡有官商賜顧請認飛鷹招牌紙爲記庶不致悞鋪在粤東澳門木橋橫街開張現寓上海虹口廣東街廣益店代售廣福安主人謹識 
　　皮貨大减價 
　　本號自運皮貨發客去冬消塲甚滯存貨多積今正爲始减碼出售銷蒙賜顧格外公道城内四牌樓何祥豐號告白 
　　二月三十日錢洋並匯銀票行情列左 
　　新匯劃收巿七鉽二分八厘三七五本洋無巿銀拆一錢七分洋拆無巿洋找頭七錢二分九厘錢找頭九百七十文巿錢一百三十九千文卡錢一百三十八千文衣牌一千零二十文銀行現銀票四先令三辨士二五六個月期票四先令四辨士二五又四個月期票四先令四辨士商人票六個月期四先令四辨士一八又四個月期票四先令四辨士商人票六個月期四先令四辨士一八又四個月期票四先令四辨士 
　　二月三十日進口船禮拜四 
　　海琛輪船由福州招商局海富有又由寗波招商局新裕又由天津招商局雲歌又由東洋日本公司淡水又由烟臺太古公司北京又由長江太古公司央思又由香港禪臣啓益利又由長江華友啓殺皮倫又由香港老太古 
　　閏月初一日出口船禮拜五 
　　北京輪船晚往長江太古公司宜昌又下午三點半往寗波太古公司益利又晚往長江華友啓海晏又晚往天津招商局廣利又晚往香港省城招商局新裕又晚往天津招商局海琛又晚往福州招商局揚子又晚往香港省城禪臣啓高升又晚往寗波怡和啓太生又晚往汕頭香港省城怡和啓北京又晚往香港英國大英公司 
　　閏月初二日出口船禮拜六 
　　賽局麥魯輪船上午十一點半往東洋釜日太賽局麥魯船上午十一點半往東洋釜日太山仁川烟臺天津等埠公司武昌又晚往烟臺天津太古公司安興又晚往長江仁記　元和又晚往長江怡和啓富有又下午往寗波招商　 
　　閏月初四日出口船禮拜一 
　　萃利輪船晚往長江麥邊啓忌連壓又晚往神户横濱怡和啓 
　　閏月初五日出口船禮拜二 
　　漿源輪船早往神户横濱和衆公司寳清又晚往漢口和興公司 
 
 

Page 9

 
 
[覆舟遇救]  
　　二月廿五日早十點鐘時有劉姓撑駕划船由瓜洲口裝載魚販數人活魚三四檐及賣席客數人連舟子共計十人將往鎭江　虞駛至金山江面風浪大作划船旣小載貨又重　一擺動卽已翻覆席子浮在水面宛似萍飄梗泛活魚得水早已悠然而逝得其所哉溺水諸人載沈載浮狂呼救命幸爲該處救生　　瞭見駛往救援將諸人次第救起繼將小划船及貨物一併打撈遂領諸人往救生局更換濕衣舟子報功領賞而退救生船之有益於地　洵非淺尠也 
[江西官報]  
　　臨川縣劉瑞　禀到典史黎培幹禀銷駐守貢院義甯州陳鼒委辦城外厘卡補用縣王崙委辦吳城下卡典史兪承志委查順化門署弋陽典史劉崇模卸　回省　防營　官楊兆焜由贑來請餉補用縣胡　監修豫章書院工程邢景彬解餉由甘肅回江唐乃勤禀謝拔委一次　知陸　錫禀謝拔委知縣一次通　陳希曾起服典史秦蘭芬往南豐帮辦保甲署寍都州龎福祥調省差委所遺印務以南昌縣文聚奎調署遞遺南昌縣印務以淸江縣馮蘭森調署遞遺淸江縣印務以大庾縣湯鼎烜調署典史孫逵東鄉辦保甲回省　 
[上海北巿絲業會舘籌賑公所施少經收山東江浙賑捐二月初一二三日第二千三百六十四五六次淸單]  
　　山東捐賣華樓姚門李氏還舊愿兩次五十元百忍堂張規元廿七兩九錢石樹瑚病愈完愿洋二元陳永淸求子種花平安一　吏有治一元召上老人求孫喜痘平安十元常州彭城氏一元隱名氏一角○常德鮑　鹹由德成隆記來張德泰昆山經募從高平堂張無名氏各錢二千文從高平堂鄭陳聚源各一千文厚　二氏三百三十八文共五户合銀四兩○江浙捐戴友松由蔚豐厚號趙蓉翁來洋一百元江右候補閩中種德　毋氏七旬壽筵資印洋十二元又寓中節省酒席八元二户合九三八平十四兩一錢八分朱涵如願洋四元滋生氏四元陛昭容女史四元李達卿求愈父病二元珠溪有心無力氏二元閃行來棉力氏二元薜善士求速愈均兒願腫病一元由甬北升記來州願銅洋十二元○隱名善氏洋二元又募無名氏銅洋五元莊永春章子良各銅洋二元許仲如何乾記葉户信局三户各銅洋一元周　　署子均善長來陳錫榮倪錫五顧關友合洋三元又助山一元○浙江捐無名氏洋五元水蓮隱士四元陳姓一元以上初一日○山東捐無名氏祈生産順遂洋三元四經求已屋一元銅洋五元廣誠信銅洋五十元蕭山縣署張四谷移縣試校文修敬洋二元仁和王吉氏老人求愈胄痛病助江浙一元無錫時長號代無名氏助江浙山東二元○江浙捐北平陳氏求病愈由恊源莊來洋四十元無錫南鄰張蕭氏爲官事以徐阿五所還木植移助廿元無名氏由恊源莊來廿五元謝福記爲病求速痊十元徐閏生求身體康建四元内有次洋一元李袁氏産後不安求速痊洋三元梁天興二元嘉應謝鏡帆二元銅洋一元吾生士二元常州恆怡號募安居恆怡號各二元又各善士九户二元銅洋四元陳厚恆陳孫氏陳庭和陳庭啓陳庭杮五户均求身體安各洋一元常州不書名一元漢口早昌洋行募德臣氏一元又謝錦堂梁容光各五角嘉定隱名氏一元蘇州蟻粒齋一元無名氏一元○江西省謙吉堂募退步居洋二元無名氏二户各一元又二户各錢五百文又洋廿元又二元永福安錢四千文杜文春三千文無名氏二户助湖州各洋十元又二元又助震澤廿元吳玉堂陳良咸助山東各錢四千文朱明發趙積金余有富三户各三千李福興一千共十九户合洋一百十五元浙江捐錢塘鄭洪鈞爲長次三男家修等曁諸姪外甥等出瘄祈保平安洋廿元杭州皇誥巷陶印官求出瘄平安十元○巨康莊來蕪源馥和行募王耀德堂王玉庭曹尙温王永泰曹爲盛敬齋陳　平曹義發公記王　泰謝蘭生曹步雲鮑隱名蘇朝亮　典臣李興隆谷裕順王補桂十八户各洋乙元無名二户各四角又二户各三角又七户各二角公記二角共三十户合洋廿乙元以上初二日○山東捐隱名氏二元合浦軒右主求聖賜福壽齊眉兩元常州新盛恆莊姓代陳慈蔭助浙江德淸洋八十元江浙捐粤東吉祥軒主人由謙愼安棧來洋廿元　定祥泰成記號保安氏五元隱名士了愿心四元定海鎭署内孫彬士二元雲間陳誠正求小女外症卽愈二元鴛湖豈馬犬子被竊未失敬謝神佑由義昌號來二元鮑潘氏乙元王狄農五角餘大莊銅洋一元以上初三日 
[上海北巿絲業會舘籌賑公所施少欽經收山東江浙賑捐二月初四至初七日第二千三百六十七至七十次淸單]  
　　山東捐郭厚菴求速愈病規銀廿一兩七錢八分黄德明十六元揚州江都署齋沈靑菴代友助浙江三元江浙捐金陵陳桐川代汪家夷母求愈舊病十元蕪湖高吏頭歸宗祰祈愈父病十元昌記紙棧七元上海朱兆亨因妻許氏難産六元古吳隱名爲靈子求愈病由杭州寄來一元吳松瑞叔堂保平安各二角以上初四日○山東捐王文記求康健十元嘉興源泰提莊曹維錫爲和官病全還願十元蘇州山塘孫府怡雲士九元銅洋一元蘇州察院吳第金鼎一元漂陽德豐莊呂坤山知足齋各一元祝橋居三元又三元曹我鎭敬其事居一元江浙捐潘姓還愿六元李昌作求病愈五元惜花女史還愿五元靑浦張宿漁四元江西省葉茂賢募衢西有心無力人祈身體　健二元又隱名氏一安　安費隆昌號代同盛店以公議欵移助二元大樹堂求愈母病五元河東成記求資已故室人朱氏具福一元梁溪保康典容湖均客一元田錦章銅洋一元心願氏助江蘇各五元杭州楊亷伯善士爲　榮官求速愈助浙江二元湖州捐世澤堂蔡幼庭各一元馬月樵伍瑞生馬伯勳三户各錢五百馬翔生汪詠　各三百文共七　合洋四元錢三十文以上初五日○山東捐徐宗增求速愈寒熱病十元徐石記十元章　照求外　速愈一元江浙捐淮安季善士由揚州晏公舘來十元安徽盧江陳殿元六元鼎成仁豫廣厚廣源不書名五户各二元鄂垣問心　由滬報舘求一元朱經大成典一元頴川氏一元無石氏四角始平氏延陵氏汝南氏企記四户各二角南陽氏無名氏文記三户各一角湖州捐同茂號來廣西魏太尊南伯氏募務勤堂敬仁堂各洋四元杜應時六元三謙堂必慶堂路在衡崇儒堂四户各二元探源堂敬義堂躬厚堂三户各一元五柳堂銀二兩愼餘軒九錢三分共十二户合規銀廿兩浙江捐泰州吳陵張力生募張留坡胡得貴張祖蔭三户各洋一元蔣馨谷六角宋養和田成榖各五角將直哉王墨雲各四角王印譚嚴正淸王均甫張北孫四户各三角留褓堂習棣堂張少秋紅杏書屋仲雅堂問心堂二分竹屋張小坡正心堂張秋岩靑鐵硯舘同仁堂十二户各二角共　四户合洋九元以上初六日○山東捐江永年求病愈周娘娘五元劉氏求速産子母平安二元常熟義隆莊無名氏妻病愈再助兩元晚香草堂由新泰厚來規元四二兩八錢又助江蘇六十四兩二錢又助浙江乙百零七兩金陵聚興泰號石柳　助江浙洋八元又爲　　求速愈助山東八元錫山信記捐江浙山東各一元金張氏求病愈助浙江十元漂陽張善士來無名氏助江浙一元又二户浙江各乙元又四户助嘉郡各一元○江浙捐無名由蔚豐厚號交來川平銀三十兩合規元三十一兩六錢南通州李源大典項植庭洋十元蔣文氏求愈自病十元蔣淸鳳求卽愈母病十元二户由惠泰莊來海鹽聞琴里人四元無名人二元同里公號醬園杏林居士求病愈兩元崑山鹽棧善翁代募一元東山劉甡義號劉期圻求保恭煦籌病愈一元枕經書屋銅洋八元○蘇州陳醒吾募太記洋二元陳記一元黄徐記錢六百遇記三百文共五户合洋四元以上初七日 
[上海北巿絲業會舘籌賑公所施少欽經收山東江浙賑捐二月初八九日第二千三百七十一二次淸單]  
　　山東捐福州黎積善堂十元垣直橋信昌典來周君選以父親陰壽資移助八元順泰號三　太倉寳善堂二元施臣午鏡二百江西無名張翁各一百乍浦公昇號朱善士募鎭海涵養軒求母費氏康泰增福延壽助江浙洋一元爲妻陳氏病求卽愈消災延壽一元蕭怡和洋行來潮陽縣署　杞園善士募浙江捐悟世子助春賑七二兌洋十五元敬山堂阮七兌六元朱祥興潮陽關各四元達齋堂周居謹軒阮潮元裕元存仁堂五户各二元姚正峰七二兌二元周鴻閣六八洋二元周逢源周榮光馬松芳周子宣鄭雨山鄭檏山仁山名山玉山香泉雨泉麗泉碧泉秀泉十户户各一元蔣鳳銜七兌洋一元季英之莊蘭汀一元周丙臣子成一元張泰合周和合一元徐采臣六七洋一元曾和盛六兌洋一元馬友竹張善卿鄭心田陳士良徐練臣張晴風六户各七兌五角夢倪書房二户捐山東各七二洋一元修德齋蕭七兌一元進士第鄧六八洋一元拱南軒林六七洋一元吳靑嚴六五一元吳如松二户各銀四錢鄭翔鳳三　四姚福興鄭茂爹應麟士同蕭根老黄瑞記英保七户各三錢共五十六户合規元五十三兩四錢七分以上初八日○山東捐樂安癸酉生求病除根洋廿元山陰諸省吾星河易蓉卿六元常熟同福義代保安子魯記四元江灣信女嚴淑貞爲毋患瘋痹等症愿求卽愈二元屯溪楊公舘乙元孫勝忠爲孫求免關煞助浙江洋十元杭州嚴衙前朱爲猫求病愈續助洋一元以上初九日 
　　金陽賑局彩票助賑引言 
　　啓者金陽賑局籌賑彩票去冬創辦蒙諸同仁慷慨購票得彩助賑甚多現在靑黃不接飢民仍嗷嗷待哺啼飢號寒苦不忍言因變通推廣分設上海按月出售籌賑彩票每張售洋五元分條六角頭彩得洋四萬五千元二彩得二萬元三彩得一萬元其餘得彩數目並開彩章程閱票自悉得彩卽兌現洋除給發紅彩外下餘之欵全解災區散給災民得彩章程照呂宋每月對號單碼號向後順數十號爲金陽彩票得彩之號至呂宋對號單向由呂宋寄滬其碼號由呂宋國定本局不能叅議一詞毫無弊竇伏乞四方樂書君子速臨賜購旣可得彩又可助賑一舉兩得遠處寄洋來滬買票望寄四馬路一家春舘隔壁西中和巷内西首金陽賑局敝局仍由原信局寄票奉復其寄洋來滬信力由購票人自給上海四馬路西中和金陽賑局謹啓 
　　差國佛邦羅補斯益制藥貢水 
　　專治肝勞肺癰癆瘵飲食停積胃口果滯心悸多諸君賜顧請向上海四馬路中西大馬驚四肢酸軟身虚體弱隂損陽虧宗筋舉氣血衰敗路晋隆洋行寳善街晉隆分行曁良濟房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦烟癮新斷精神恍五角原箱十二瓶價目格外公道批拆另議傷寒症初愈軟弱以及五勞七傷等患服此皆效美國佛羅斯醫生謹啓 
　　咨照領彩 
　　英三月份號單己到各行着彩除遠處函報外餘者請來對號兌洋此佈老礦豐新廣豐萬福來萬寳來仝啓 
　　告白 
　　啓者寗波李某與夥友向在九江合開同春和過侢棧今李某不合開張己拆出以後各寳號往來與李氏無涉特此告白 
　　魯麟保險告白 
　　本行經理孟漢記保險公司專保各路洋面船棧貨物等險如有不測價賠甚捷且價目格外克己倘蒙仕商賜顧本行面議是幸魯麟行啓 
　　大花園 
　　新到綵綢公仔 
　　本園新到廣東新式綵綢公仔六套懸掛各廳以供游客玩賞該綵綢人物生動異常廣東亦不多覯特此奉佈 
　　普魯華洋行 
　　今售英二月份票全張一元半張五角如欲躉批祈早來定價須本帳房面議上洋英大馬路老旗昌隔壁 
　　讀易堂 
　　本舘課命悉遵儒理批評凡蒙賜問直言勿怪親自到舘均照仿單遠處函詢五角起碼三日回件寓新衙門西首洋房内 
　　大得其利 
　　英四月票全張半張照市分條六角三批拆公道信購原班寄奉上洋抛球塲 
　　英四月票批發 
　　並代附廣東文進士闈姓 
　　額設四萬五千號英四月票零躉批拆匯兌紅票門售全張六元分條七角信購指明上洋棋盤街 
　　鎭江得利票行只此一家 
　　今售英四月呂宋票全張六元半張三元分條六角八零躉批拆收兌紅票格外比衆克己自運廣東趙同春堂老鋪各種丸散膏丹發兌蒙仕商惠顧祈指明洋關後街庶不致悞 
 
 

Page 10

 
 
　　利源晉記茶號 
　　本號向在申江法馬路興聖街口開設有年中外馳名今特加記重整章程專辦各省異品名茶進呈官禮龍井雨前松蘿武彝親自監製重窨花茶一應俱全照山批發格外公道良圖久遠倘蒙士商賜顧認明本號牌記須不致悞特此佈聞 
　　上海荷蘭水廠 
　　啓者本厰設在寗波路第七百八十二七百八十三號門牌甜淡各樣荷蘭水每　價洋三角五分如買多者可以另行商量本厰係用外國人管理各樣荷蘭水皆係上品如不將原瓶退還每打須洋六角此佈梳發洋行啓 
　　新開萬隆土棧 
　　本號開張上洋寳善街親自採辦大小洋藥批發精製淸膏每洋一兩二陳膏還灰二兩二公膏二兩六冷籠三兩二熱籠三兩六平頭外加仕商賜顧請認盆湯衖萬昌大馬路萬豐老號仝啓 
　　新設信局 
　　新設奉化各鄉信客諸公有信往來交小號寄遞準閏二月初爲始每逢月初開班無阻奉邑康財隆啓 
　　新開源大昌洋布號 
　　開設上洋法大馬路興聖街口坐北朝南門面專運哈喇大呢羽毛嗶嘰花素羅羢時式璋羢寗綢摹本各色咈布等貨一應俱全凡蒙仕商賜顧格外克已先行交易擇吉開張特此佈告 
　　送月份牌開彩圖 
　　按月吕宋票批發全半照市分條七角附送開彩圖月份牌各一張兼收大小紅票外埠賜顧指明上海法馬路晋和里咸吉 
　　同豐　金鋪 
　　本號開設上洋大馬路抛球塲向售十足條錠葉金精造滿漢首飾今添售靑赤金箔定價劃一恐未週知特此佈告 
　　代步香港 
　本行自運逐月吕宋票批發今分設在上海英大馬路大寳來票行内先行交易紳商賜顧者移玉面訂吕商恊同發 
　　必得亨 
　　英三月票頭彩二萬一千三百另一號並上附彩均本行售　得主候號單到申明今售四月票全張六元分條照市上洋棋盤街北 
　　聲明 
　　上年九月立存摺有申江藩利豐圖章計洋二百元取妾時所立並非存欵乃妾母度日之費付過洋三次去臘妾己逃回仍落苦海此摺作爲廢紙如見此摺皆爲無用特此登報潘利豐主人啓 
　　新到傳話機器 
　　今有美國愛的生厰寄到奇巧機器傳話箱倘有要言密語機密軍情或歌唱曲調均可隨意講入箱内傳遞遠方開箱傾聽聲音瞭亮絲毫不錯最奇者雖路隔萬里或藏之數十年後音仍宛然不减當年眞千古未有之奇物如合意者請至本行面試其價亦可面議豐泰洋行啓 
　　輪船往東洋等埠 
　　啓者本行賽局麥魯輪船船主名康乃爾於禮拜五卽八月初六下午一點鐘開往長崎西門舍革神户橫濱等埠小包收至初五正午十二點鐘爲止搭客票出至開船之日上午十一點鐘爲止在船買票須照定價加十分之一如各寶號欲裝貨搭客者請至本行訂定可也此佈日本公司啓 
　　廣義祥土號 
　　本公司在港香於去春分設上洋石路中街二馬路口揀選大小洋藥照莊批發精製清陳公烟加煎冷熱各膏分兩前報再明比衆相宜倘蒙賜顧原班回件斷無負悮 
　　拍賣車糖 
　　本行准於每逢禮拜三早十點鐘在本棧不限價拍賣Ｂ唛四呍半糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
　　聨發土棧 
　　本號在寳善街口開設多年蒙四海見信今春重振新兹擇於二月初六日開張提莊大小洋藥照箱批發佳製各種烟膏味美價亷比前公道仕商光顧請認招牌不悞 
　　圖書集成收單遺失 
　　啓者本堂前購申報舘圖書集成股份第一次第一千三百七十五號收單一紙業於光緒十年五月赴瑞金任所舟過吉安因書箱落河遂致遺失至今尚未撈着現向申報舘說明如兩月内無人將此單送來則當另出新單此單卽作爲廢紙此佈光緒十五年十月二十七日文承慶堂啓 
　　輪船往釜山仁川 
　　仁山烟臺等埠 
　　啓者本行賽局麥魯輪船船主名康乃爾於禮拜六卽閏二月初二上午十一點半開往長崎埠另換我威利麥魯輪船開往釜山仁川烟臺天津埠如各寳號欲裝貨搭客者請至本行訂定可也此佈二月廿五日本公司啓 
　　易中票行 
　　大彩屢獲今售英四月票全張六元分條六角半批發零躉格外公道外埠信購指明上洋棋盤街 
　　聲明 
　　啓者今有西人一名不日前往英國可代印度中國東洋客商在外國買貨其人於生意甚爲熟悉與各局皆認識買貨可以便宜客商賜顧者交看樣子自壺心去辦欲知詳細可在新加坡地方阿比恩客寓内面議可也物此佈聞别發洋行啓 
　　召租 
　　兹有老旗昌對過泰安坊内朝南庫門樓房二宅合意者請至北京路本帳房或至二馬路寳順帳房面議可也道逹洋行啓 
　　上海匯豐銀行告白 
　　本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱 
可由津匯兌並代押欵及存銀生息卽至本行面議可也特此佈聞 
　　林光昌松記啓 
　　本號問設潮州汕頭埠有年精選經昌等牌號廣藍竹布親自督染不惜工木久巳四遠馳名近聞有無恥之徒將次貨假冐本號招牌魚目混珠情殊可惡貴客賜顧請向上海抛球塲同和里鄭恊大布號購取幷無别家分售特此佈告 
　　新開天豐洋貨號 
　　開設上洋大東門外大街中市坐北朝南門面專運哈喇大呢嗶嘰羽毛花素羅絨時式漳絨寗綢摹本各色咈布等貨一應俱全凡仕商賜顧格外克已先行交易擇吉開張特此佈告 
　　萬有豐字號 
　　本號自運歐郡嵌鑲竹絲屛對足點博古酒器異樣花卉煖碗等加工製造玲瓏精巧欲做奇樣新式亦可照定紳商惠顧移玉上洋棋盤街中 
　　上海屈臣氏大藥房發售 
　　至寳肥兒藥散此散能消積進食固氣培神小兒服之最爲盡善盡美誠兒科至寶之料也化痰止咳飲丸此丸專能理氣除痰無論熱咳寒咳稠濁爲痰稀點爲飲皆能治之最爲奇驗培補小兒氣血此藥水王道不覇性藥純和能補小兒氣血或病後欠補一切身體虚弱等症香味紅口唇羔此羔芬芳滋潤善療口唇焦燥爆裂男婦均皆合用能辟穢冬令尤宜去腐肉解毒油專治一切手足潰爛遠年腐肉難於埋口等症兼能辟螆止癢善解諸船惡毒和粉修容香水此香水精工秘製以些少和粉修容最助閨粧之鮮麗且其香撲鼻經宿不散極品玫瑰香油此油與衆不同其香最能耐久其價雖似稍昂而用者自知此物之所值也以上各欵用法及服法價銀均另有仿單詳列尚有無數藥料容後續登 
　　廣東杏林軒精製 
　　世之種子方者唇見矣而種子之藥亦疊出也至騐乎與否則各有殊焉此膏素稱神效是方秘自家傳納丹田之氣以固精佐命門之火而煖腎得坎離夫並濟誠壯弱以咸宜展此乾剛配彼坤順身經百戰也不能挫其鋒陣屬連環猶未足疲其説决乎功成馬上何難夢叶熊祥老蚌含珠斯向太陽之照枯楊生梯藉揮甘露之榮轉弱爲强可却一身毛病舒筋活絡能除四體不仁大張者每洋七角小張者每洋四角貼丹田腎俞兩穴一膏能貼五十日功難詳　幸毋惑焉分設上洋大馬路抛球場 
　　英華書舘告白 
　　博物院路外國戲園後面英華書舘自開設至今己近四十年爲滬上有名書院今春特請慕悦理先生掌教先生乃英國大書院出身品端學粹誠名師也開舘定元月十五日旦修金較前稍廉曩例每月五兩今定每月五元有志就學者請至四馬路三十三號向慕先生預訂可也 
　　屈臣氏存心　世 
　　售藥貨眞價實 
　　兹將各欵靈驗膏丹丸散藥油藥酒藥水藥餅藥冰香油香水次第登報○諸尊光顧請認每藥封口有龍麟伴塔爲記别人不得冐效庶免有悮各省各埠○貴客信購必托原班回件斷無延悮躉賣務照價廉讓可見存心濟世也○計開○補氣補血丸嫩容玉液○清香洗牙水○暈浪平安水○南薑露○三隂瘡疾丸○遺精夢洩藥水百補鐵酒○戒烟藥餅○戒烟藥丸○戒烟精粉○小兒代乳粉○洋烟脂粉○光明眠藥散○淡紅瑰玫藥乾粉○花露香粉○疳積花塔餅○清香洋橙酒○發冷藥水跌打内外各症紅藥酒○肉精酒○鷄眼藥水○毒死各虱惡蟲藥散○脱油膩藥水婦人虚損白帶藥水○白濁藥水藥丸○化痰止咳藥水○拔毒藥膏○理口藥膏○　魚肝油○還魂藥氷○花柳搜毒藥水○風灘半身不遂藥水○除點去瘼眼藥水○極品檀香油○回頸癧各症藥水○十全大補種子藥水○浸疳藥水○瑰玫香油膏暗瘡雀斑白食藥水○開　消食百補藥酒○脱鬚髮藥散○風疾濕症散○尚有無數藥料隨後續登上洋兩家棋盤街北首大英大馬路屈臣氏謹啓 
　　煖腎保眞種子膏 
　　此膏能鎖玉池固精不洩壯陽保眞百戰不竭貼腎俞煖丹田子午旣濟百病自除一膏能貼六十日金水相生時用功卽孕久貼返老還童烏鬚黑髮行步輕健延年不憊有通仙之妙又治腰腿寒濕風氣疼痛半身不遂五臟内傷下元虛冷不成胎息大有奇效第見世之望嗣者深爲可惜因本堂將秘方選料照配以公同好非盡爲利是視請試之以爲何如每大張錢八百文小張四百六十文鋪在上海四馬路英巡捕房對門接元堂何均年啓 
　　仙傳延壽丹 
　　此方得自大明徐春甫太醫所傳當日兩川有一大人名陳轉運到於靑城山下見一婦人在高山上望南行走如飛約年三十餘歲手執捧一條赶一百歲老兒纒運問婦人曰因何打老兒婦人答曰是女之孫我乃五百餘歲老兒一百十二歲是老兒不肯修煉服藥所以打之轉運下馬跪拜曰願求此方傳流救濟世人因取名焉能治五勞七傷陽氣不舉眞氣衰弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快服二十日語言響亮手足輕健一年白髮還黑行步如飛久遠服之百病皆除長生不老每瓶洋一元上洋英巡捕房對門廣東接元堂何均半選料監製 
　　廣東趙同春堂 
　　馳名龍涎香戒烟丸 
　　此丸能以少制多以奇制勝應效如神包易戒斷内用犀牛黄以去頑痰龍涎香以化烟積正土木人參北鹿茸以培元而補氣其餘术裝苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯槁顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半另有單料每瓶洋一角鋪分上洋老巡捕房對門開張 
 
