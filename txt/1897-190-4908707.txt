# 1934 - 190 - 4908707

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王琢崖先生所緝計書十二種曰醫學眞傳曰質疑錄曰醫家心法曰易氏醫家曰芷園眈草存案曰敖氏傷塞金鏡錄曰痎瘧論疏曰達生編曰扁鵲心書曰本草崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原松久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每都價洋一元六角 
[新印註釋大字本十子全書告成] [  圖書集成局代啓]  
　　諸家子書類多雜覇之術學人濡染漸開縱横捭闔之風明東林所選諸子中之極純正者老子莊子荀子列子管子韓非子淮南子文中子揚子鶡冠子十種刊爲十子全書以敎後學法至善也今二林齋主人覓得初印註釋善本倩本局用大號新字排印成書裝釘十六本每部實洋二元蘇州綠蔭堂上海文瑞樓蕪湖汴梁文苑山房出售 
[釋時]  
　　時者何天時也天有四時曰春曰夏曰秋曰冬春者蠢也取蠢動發生之義夏者　也取寛假長養之義秋者愀也取憂愁思慮之義冬者終也取成功休息之義以氣候言之則曰春温秋肅冬寒夏暑以農事言之則曰春耕夏耘秋收冬藏總之春夏屬陽秋冬屬陰剥復相循如環無端此天時之本義也而一日之中亦分爲十二時所謂孶生於子諸說見於漢志一時析之爲八刻一刻析之爲十五分一分析之爲六十杪積一百二十分七千二百杪爲一時積九十六刻一千四百四十分七萬三千八百杪爲一日今泰西鐘表所謂一點鐘實四刻六十分三千六百杪得一時之半天算家稱爲一小時此時之别義也至於人事之動靜語默合乎時宜者亦名爲時如周易隨卦彖辭曰大亨貞无咎而天下隨時隨時之義大矣哉又艮卦彖辭曰艮止也時止則止時行則行動靜不失其時其道光明孟子稱孔子聖之時者也今觀論語一書其第一篇以時習始其第十篇以時哉終故曰君子之中庸也君子而時中而子思子亦稱促尼上律天時也是知時之爲義惟從容中道之聖人爲能當之要以自然合理不參臆見爲尚如曰君子之於天下也無適也無莫也義之與比義卽時也如曰無可無不可曰可以仕則仕可以止則止可以久則久可以速則速皆時之爲義也孟子願學孔子故曰以其時考之則可矣曰今時則易然也可知聖功王道不外乎時五帝不能爲三皇三皇不能爲五帝時限之也漢唐不能爲成周宋明不能爲漢唐亦時判之也時至今日地球靈氣洩盡無餘其精思奥旨可以駕古人而上之而其世運之遷流限於時數者雖宋明舊軌有不能復况於高言漢唐高言三代哉小而論之天道十年而一小變三十年而一大變百年而更一大變諸凡器用服物祖父之所遺或不便於孫子後生之所尚或見譏於長老其實均之時也舊物之憎爲不時者在數十年前未嘗非新新物之愛爲時者閱數十年後亦卽是舊書曰器非求舊惟新誠篤論也然要不若滬上習俗之標新領異更變無常有客籍之人旅遊過此者謂較之兩三年前街市有不同焉車馬有不同焉衣服有不同焉一切器玩飲饌以及尋常日用酬酢往來之事各有不同焉以爲滬上之求時新其風氣較别處爲早其變易較别處爲便而不知在上著之人觀之則凡諸不同者不待兩三年也有一歲而已變者焉有數月而卽變者焉豈滬上之時速於他處之時哉良由市井中牟利之徒操奇計贏者非各出其心思以新益求新則不足致阿堵物之充物也而此邦之人狃於習尚惟時之從一若非時不可以爲人非極時不足以勝人於是妓女則曰時髦梨園競尙時調閨閣均效時裝甚至握管文人亦各改頭易面口談時務以欺世予不敢謂今天下之談時務者均無實學也然也觀乎紙上空談則今之所謂諳於時務者何其多乎一二人拔幟立幟於前千百人吠影吠聲於後在此中人初意不過藉以邀當途之宏奬博海内之多金不虞羣然和之遂成風氣昔之士汩於時文今之士酣於時務以時文之士遇時務則瞪目而不解以時務之士遇時文則侈口而騰越其實均之是也叩其方寸之中本原之地均之爲名利來也何必兩相枘鑿哉若夫立言有本以闡道之文爲經世之文而能合乎時中之旨者當世有其人乎予將操不律以從之 
[本館接奉電音]  
　　昨日上午京師飛電傳來上諭二道敬謹譯登○六月十三日奉上諭徐樹銘現出試差兵部左侍郎著唐景崇署理其所署之刑部右侍郎著壽昌暫行署理欽此同日奉上諭張百熙現出試差國予監祭酒著吳樹梅署理欽此 
[意擴海軍]  
　　西字報云意大利國海軍大臣捕辣痕氏請議院中於平常費用外另籌利路七百五十萬圓爲海軍經費此後則每歲更增一千萬利路按利路卽意國通用之銀圓也 
[元老輿評]  
　　日本自伊藤氏解組後内閣大臣尙未擢定兹閱東文報云近日道路謠傳日廷擬擢後藤伯爵入内閣然伯爵並無此意或云此任當屬之山縣侯爵但侯爵方示疾精　衰弱恐難堪此劇任或云井上伯爵可與其選以僕觀之伯爵素性愼重每事不輕然諾大約入内閣之事亦難信以爲眞也 
[土藥加稅續述]  
　　蕪湖訪事人函云前報曾載駐京總稅務司赫德君因中朝講求理財之道特上加重土藥稅銀之議謂專就産土最旺之四川雲南江蘇安徽等省先行創辦按照每百觔征稅六十兩計算每年約可收銀三千萬兩總署業經議准奉旨發父户部與外省督撫妥議覆奏續悉此舉非但部臣早經畫諾允行且經某京官等反復考覈去其偏弊奉旨連同總署各原議摺片一體抄給各督撫閱看飭卽各就該省地方情形悉心籌議妥速覆奏請旨開辦皖撫鄧小赤中丞業將所奉諭旨並原抄各片恭錄轉行兩司于方伯於上月杪復將所奉各札用四百里牌單轉行至皖南北兩處土藥總卡飭各就産土及銷售地方原辦成規與現奉加稅新章互相叅酌議定將來開辦章程申覆以憑核奪探聞皖南北兩提調均於日内先後議覆並請新章開辦日期届時原有局卡均聽裁撤緣新章係專就産土之區設局榷稅此外局卡惟留水陸扼要處所若干處改爲緝私堵卡至商人販連土藥至銷售地方設肆交易定例須按資本大小請領藩憲所頒上中下三等行單始准開設一年一換照章繳費此層須仍蟬聨而下不改舊章若外間所傳土藥亦仿洋藥一律歸併新關辦理則係傳聞失實之語惟此項新章現祗就四川雲南江蘇三省先行試辦俟有端倪再令各省一體舉行安徽則因今年新貨已登塲商人捆載絡繹於途驟然改革必虞叢脞或者開辦尙須緩至下年也又探諸當局者謂朝旨此舉雖在一律通行而各省辦法仍在督撫憲體察地方情形酌議章程請旨定奪故其中人綱雖同細目則異今惟先訪大概錄諸報端云 
 
 

Page 2

 
 
[獲匪兩誌]  
　　蕪湖采訪友人云李副戎自回保甲局差之後緝捕嚴密宏繊不遺有英八脛子者本會匪中具絶大本領者所犯之案雖老吏亦莫能破獲因是逍遙湖海自稱野鶴閒雲月前裝作白面書生團扇輕衫翩翩顧影下榻江口福安客棧帶有　從稱之曰楊師爺自言在鎭海砲臺辦理文案詎料緝捕線勇早已從旁窺出破綻上前盤詰英初猶裝出大架子連易三勇歴證其平生始自知廬山眞面已呈無可再隠遂直認爲穿窬之類迨解局訊究方供出各案乃移送縣署收押待懲○有輪船積竊名桂元者會匪頭目劉會籌之快婿也武藝高强能壓其儕輩劉旣授首桂元遂爲儕輩所推尊近日亦被緝捕局禽拿供出會中種種詭秘及各路會黨頭目門徑旋復籲稱倘貸小人一死願爲眼線以贖前愆李副戎察其出於至　爲之禀陳道憲用爲線捕帶之緝案并易其姓名爲桂得勝云 
[錄遺定期]  
　　金陵訪事人函云江蘇提督學政龍大宗師按臨江寗科試各屬士子傳聞本月二十八日取齊惟至今尙無明文日前聞府署中人云前數日宗師行文至府定於七月十五日錄取遺材觀此則宗師涖省定在本月二十日外也 
[江堤暴决]  
　　蕪湖采訪友人云近日江潮盛漲銀濤雪浪浩蕩無涯以新關騐水尺度之較去年極大時更高二尺數寸以致濵江一帶圩堤皆岌岌可危江北無爲州白沙洲堤已於上月二十七日之夜潰决濤頭萬丈破空而來未及天明圩内各村莊早化作汪洋一片男啼女哭與風聲浪聲相應答小民何罪罹此鞠凶殊覺慘人心目矣下游和州所轄黄山寺圩堤亦於月初崩决鄉民急集衆堵築尙未知曾否合龍至西梁山北嘴線接江堤一道爲梁山圩内田廬之保障年來因江流變遷上游裕溪口曹伏洲諸水悉改而西向奔騰由山麓直趨而下致堤岸連年衝刷刻已塌至山麓砲臺前每届水漲時卽奇險環生幾難挽救幸精健前營營壘適當其衝遇禍必先於小民是以每歲必妥爲挑築上月二十六七等日大風捲水口岸衝開營甲管帶陸副戎夤夜督兵搶救次晨又得遠近鄉民備集椿木募善泅者抱而下密密排釘竭一晝夜之力始將决口堵住越日堤旁又决一口亦卽如法培護得以轉危爲安 
[軋傷斃命]  
　　天津訪事人函云自火車設立後軋殘肢體及因傷斃命者幾於書不勝書乃愚人無知行走於鐵路之上者猶不加謹愼行險徼幸甚可怪也日前河東鐵路有一人横穿而過適火車馳至急於電掣風馳躱避不及被車撞倒兩股齊斷筋骨皮肉無一相連者移時蘇醒痛徹於心號呌之聲慘難入耳自以肢體殘廢無可謀生向人哀求毒藥以圖自盡人無應者延至次日卽已因傷斃命矣聞此人係武淸縣楊村人何姓其子在武備學堂充當廚夫日來以家計維艱來津覓子又以子工價無多不能供養遂暫住唐家口同鄉某鋪内藉賣茶食爲生是日因赴茶食店買貨致罹奇禍其子聞報遂到車站備棺成殮擬卽扶回故里以正首邱吁作客他鄉爲求生而轉以傷生可勝浩漢 
[竊案離奇]  
　　金陵采訪友人云去歲錢儈某甲就武定橋信府河口開鼎康錢鋪藉孔方兄之力得以利溢銅山本月初六夜鋪中人俱已甜鄉深入忽失去鷹餅三百枚日斯巴尼亞銀八十圓寳銀五錠至翌晨雙扉未啓驀見儲諸櫃内者皆已不翼而飛不勝駭異立卽報知鋪主相率赴南數叚保甲局禀陳局員某明府急乘肩輿而至騐視之下飭局勇傳地甲至詰以此間素號通衢詎容匪類横行若此地甲低首服罪明府喝令帶回懲辦訊之鋪主則稱鋪中貲本無多所失之銀均係他人存款伏乞嚴加追究以免銀主糾纏明府告以本委自當爲爾嚴追但須寛以時日鋪主乃唯唯而退 
[賭負輕生]  
　　蘇州訪事人函云道前街恒孚客棧係黄阿春所開專以聚賭抽頭爲務凡有劉盤龍癖者莫不趨之若鶩因是住客常盈恒無下榻之所邇日新絲上市住客愈衆賭興亦愈豪吳江人陸某因訟事假寓是棧性好賭博上月二十八日之夜黄又設迷龍陣陸入局大負無力償還大受窘辱事後羞忿交并竟於翌日懸樑自縊時黄尙在黑甜鄉中效莊生之夢蝶家人以禍事報知始遽然驚醒旋經地甲赴吳縣署報案賴大令率同刑仵人等臨塲相騐屍屬某某等遞禀求免大令准之飭具結存案嘻賭之爲害烈矣哉寄語牧猪奴一流人尙其以此爲殷鑑也 
[破鏡重圓]  
　　金陵訪事人云東門有某甲者閒雲野鶴到處爲家孑然一身了無眷屬嗣以操計然術遂致陸賈之囊頗多積蓄始歸而納婦然香山詩所謂商人重利輕别離仍出外覔取蠅頭或半載一歸或數月一歸其常例也前數年忽一去不返音問杳然晨占鵲語夜卜鐙花閨中人馳臆之情夫亦不言可喻矣因甲之同業深問或言貿易虧本金盡裘敝恥還故鄉或言中途遇盜已經因財殞命婦傾耳之下焦灼非常自以身無所依遂寄食於母话舅氏又越數載音耗仍無其舅氏以甲苟未作泉下人何至雁杳魚沈歴數年之久遂謂婦曰爾夫想已不在人世爾久居於此終非了局别抱琵琶亦世間常有之事亦有意乎婦堅執不可經舅氏再三勸導始從其請然時逾一載竟無過而問津者一日其舅氏之友忽走相告曰余有同業某乙者北省一巨商也年近不惑中饙需人余屢勸其納婦渠意以燕趙雖多佳人而賦性剛强未易馴服因囑余就家鄉覓一佳耦今聞令甥女在尊府寄食文君新寡何妨再適長卿有此機緣幸勿錯過舅氏欣然允諾復謂其友云旣承雅意撮合感激良深惟須令乘龍之婿來寗迎娶小住省中數月再行北上友亦首肯遂專函達乙乙於前月赴省僑寓水西門某客棧擇吉行親迎禮卻扇之夕乙一見駭然以爲狀類已妻懷疑莫釋宵分私語乃始了然屈指離蹤已秋風八越矣怒其未得實據而遽嫁且毆且詬事爲舅氏所覺遂馳至乙所曰爾尙在耶何家中絶無竹報獨不思爾婦焭焭獨立何以爲生然待汝至八年而始嫁亦可諒其基衷乙無以應遂爲夫婦如初嗟乎婦之嫁不足怪獨怪乙故劍猶存音書斷絶乃竟至舍其舊而新是謀此其人眞全無心肝者矣 
[渝城客述]  
　　重慶訪事友人來函云川東一帶五月内陰雨兼旬禾苗漸壞近日米價每斗貴至一千七百文倘再淫雨如前其患更不堪設想矣○日前白象街黎姓木廠某甲於某夜偶不經心遺火煤油箱内一時烟燄突起闔街驚惶幸爲時尙早得以撲滅然甲已週身燒壞舁至醫院調治越日身死 
[漢水烟帆]  
　　漢口訪事人函云鄂省臬署犴獄久已失修兹經上憲特飭候補縣王明府天爵督工辦理異常堅固所有工費銀兩已抄呈善後局核對矣○馬鞍山保甲一差事務繁多非他處保甲之比兹藩司王芍棠方伯委候補縣王明府文瑞辦理業已札委到差矣○前辦漢口河工局並解本年京餉之候補縣曾明府傳祿奉督憲張香濤制軍札委帮辦購買漢口鐵路地基業已趨轅禀謝矣 
[丁簾逭暑]  
　　金陵訪事人函云文廟前有一巨井深約數丈與月牙池相近名曰大成井相傳井申水滿省垣當出大魁亦如廣陵之金帶圍出則有宰輔之兆也前十餘年河水大漲是井淹没其明年果黄愼之殿撰犬魁天下過此以往佳兆缺如不意今歲井又被淹遠近流傳播爲佳話以爲明年殿元公當又在省中也倘嘉瑞非誣亦足爲此邦人士生色矣○今歲霪雨連緜殆無虚日自天中節後屈指月餘未見雨師稅駕東南鄉一帶陂塘盡涸禾苗漸枯凡手胼足胝者流無不仰望蒼天愁眉雙鎖是以市上米價有增無减前月杪每中米一石須洋蚨四翼近又增至四元兩角下者亦須三元數角麥價兩元數角且市上雖有此巨價而每日所入之貨頗覺寥寥據米業中人云倘十日不雨價恐又須加增未識蒼蒼者果能速沛膏澤粒我蒸民否○花露岡有某姓童子某日午夢初回忽然下榻馳至户外口中喃喃私語向附近之某塘躍下時塘水已涸得不死又向塘邊之巨井聳身而入見者急曳之則已墜入井底無從援救矣是殆夢魘耶不然何鶻突若斯也 
[平山花月]  
　　揚州采訪友人云有祁炳文者不知其爲何許人本月初旬經准揚海道謝子受觀察密派員弁解赴淸江兹又札發告示 
 
 

Page 3

 
 
一通分飭所屬地方官抄錄曉諭江都縣童邑宰遵卽抄示黏貼示中大旨謂本道訪聞有祁炳文者向在揚州等處慣於唆訟包告擾害地方殊屬大干法紀業經本道派弁密拿解浦合亟出示招告爲此示仰士庶軍民人等知悉爾等如有被祁炳文唆訟受害者無論何人准許來轅禀告一訊卽釋終不拖累幸毋畏葸自甘緘默然亦不得妄控○已革江寍藩司瑞璋掛冠之後僑寓維揚至本年四月中旬始整裝非上且眷屬仍在二分明月中兹者接得方伯來函令卽回旗毋再他鄉淹滯遂雇定官舫於五月二十六日解纜北行江都甘泉兩縣七間之立卽派役赴河干照料比起椗復出城恭送鹽揚等營弁勇亦各列隊鳴槍 
[京口紀聞]  
　　鎭江訪事人函云西門橋下耶蘇教堂設立已有多年月之初二日午後西人啓堂講道男女坐聽者約有數十人及宣講旣畢聽者均各散歸惟剩一年約三十餘之鄉民斜倚凳上喚之不應西人上前細視西肢青色知患急痧當卽灌以藥水得以漸漸蘇醒時天已昏黑不及回鄉西人遂給以青蚨四百作房飯之需鄉人叩謝而去○城内五條街王某生有一女幼年許字中表某甲爲妻兩小無猜甚爲相得今則破瓜年過時及摽梅矣舊戚某乙因女玉貌亭亭欲以鏡臺自獻而不知羅敷固已有夫也王亦漫然應之未與說破女信以爲眞俟夜靜時私自啓門突至婿家告以父將他許苟拘常禮恐此身不爲君有宜速爲計甲乃卽召伴娘樂人略備香燭酒醴行交拜禮比曉其父母以女走失徧尋無蹤至甲家探聽則巫山神女甫下陽臺爰垂頭喪氣而返○南鄉天久不雨疫癘盛行呻吟之聲相接於耳南門康土廟有女尼數輩長齋繡佛梵課精嚴近以疫癘傳染居人各有戒心遂揚言於衆曰菩薩肯發慈悲施捨符水有求必應可以爲人禳解於是愚夫愚婦被其煽惑接踵而至者幾於户限爲穿王大令聞之以其妖言惑衆立飭差役前往查察如跡近誘騙無論僧尼卽當拘案懲治女尼一聞消息紛紛逃避語云佛法無邊何一遇官法卽不能庇護其座下耶○荷花塘黄土山纍纍荒塚舉目凄然近者附近一帶建造房屋大興土木之工見利忘義之徒每在山上偷挖泥土每擔可售青蚨百數十文屍棺暴露骸骨縱横事爲道憲船塢委員周良臣别駕所知會商小閘口保甲局何星文少尹請卽派差協同地保前往查禁犯者知風歛跡從此白楊衰草間新鬼故鬼不致歎殘骨飄零受雨淋日炙之酷矣豈非惠澤及於泉壤耶 
[蘇省官都紀事]  
　　蘇州訪事人函云長洲縣知縣王芸莊大令樹芬現經上憲保升開缺聶方伯以首縣要缺不可虚懸因卽於本月初十日牌示以現任金匱縣知縣王明府念祖請補○新選太湖同知趙司馬毓忠已於本月某日到省詣各憲轅繳憑禀到聶方伯亦於初十日懸牌飭赴新任 
[七訊租船案]  
　　英商信隆洋行因租輪船與金陵支應局互控已由蔡和甫觀察與韓總領事君在天后宮出使行轅六次會訊昨日午後二點二刻時爲第七次會訊之期蔡觀察及韓總領事譯員鳳太守薩副領事均齊集升座支應局所延律師担文問白納處曰爾昨日所呈騐船師沙寗所出憑據上言江寗寗州兩船編列在上等之天字第一號是最好材料爾言船壞豈騐據不足爲憑乎答船質確好但騐船師沙寗出據時尙未修整故有此語問何船不好答四船均屬不好武寗輪船未壞以前開行兩次至第三次機器卽壞問船壞在何時答在六月間問爾知船壞意欲如何辦理答當卽知照徐總辦旦每日見面卽與彼言及此事問曾寫信與徐否答信未曾寫問言及還船時船上之中國旗號換去否答未換至今未曾換去問爾將寗州船開至香港曾否將此船憑據交與人答未曾交問煤向何家買來答在世和洋行問可有將船照抵押煤銀之事答並無其事在香港則有之問世和洋東是誰答名亞白問船照何以在香港答亞白至香港故托其帶去問此照究在世和或亞白處否答不知問然則爾並未將船照抵押煤銀乎答然又請原告檢查七月十一號給籌防局之電報檢查未得旋由被告取出一帋問白納處曰爾所發電報上有氣鍋壞未修等語乎答有之問蒸氣及熱氣兩鍋裂開之語有之乎答亦有之問七天之内船未修好欲開不能之語有之乎答亦有之問七天之内因何不開答因收拾機器辦理一切及加足蒸氣等事故未能開問此電是否爾用之繙譯龔閒甫所發答非龔所發如龔發電必給商人看過問七月五號有電信致籌防局否答記不淸問六月初七電報上有駕時汽缸壞小行吃虧甚鉅之語有之乎答有担律師曰此電已差其實是斯美船也問當船壞時管輪洋人有無信函報知爾否答無問除管輪之外有無别信答僅有口傳之信並無字據問曾否將壞船之事告知騐船師沙寗答商人以爲不必故未告知問尙記得騐船據之日期否答武寍是六月二十六日問報知籌防局後曾否冉告沙寍答未曾遂又辯論多時向八月中爾有信與籌防局或南洋大臣在何日答記得是八月五號問六月八號可有信與稅務司否答有信是寳納寫商人簽字遂由兩造律師之舌人對讀一遍問爾信上有决意淸理帳目停止船務各馬頭已定諸多爲難此信是眞是假答是假問何以與稅務司說假語答隨便均可說得其實因徐知照說中國不願修船囑千萬不可告人故有此說問然則此信是假答其所以假說之故均已說過問爾有信與徐上有武寍船卽日停行寗州船八月十五號或十五號以前停行江寗船八月二十五號或二十五號以前停行新福建八月三十號或三十號以前停行此信是眞是假答是眞問爾將此信交徐有無回信答無八月四號徐送信到行當時與遞信人言請徐來行商議還船之事至五號徐帶繙譯到行當卽問徐何以要還船現在用去銀兩不少且各口經理人擬在上海起造碼頭並將大局告知如要還船須償各項費用徐言甚是爲難爾如有中國債項我代爾料理可以便宜商人卽將所言之事寫信簽字交徐當時徐在寫字房甚是謙恭問徐可有信給爾答無因天天見面徐欲將商人之語寫入信中告知籌防局因此簽字問爾致徐信言武寍卽日停行而於九月八號在香港扣住江寍八月二十五號停行而於二十四號扣住新福建八月三十號停行而於二十九號扣住是否答是訊至此已四點半鐘遂定於翌日午前十點半鐘再訊 
[撞船遭溺]  
　　南市裕記北貨行有沙船一艘名萬安泰昨晨駛至下海浦適與巽森木行之金生順裝木船互相碰撞金生順大受損傷舟子四五人悉墜浦中幸卽撈救得登彼岸惟有邱阿才一名被木稍觸傷腿際頗爲危險事後金生順船主不肯甘休將萬安泰船主扭赴水巡捕船控訴水巡捕詢知巽森木行亦在南市故令赴南市料理受傷之邱阿才送同仁醫院求治 
[珠還合浦]  
　　本年正月間有僑居四明公所左近之江北婦人陳張氏投法界公堂控鄰居楊陸氏誘拐六齡男孩經鄭大令訊供交保出外限日找尋迄今案懸多日陳張氏復赴控告大令飭差查緝昨有與阸相識者在六馬路遇見詢明住址奔告其母往認屬實卽交與領回想珠還合浦其母當喜不自勝矣 
[慶賀停訊]  
　　昨禮拜二法界公廨堂期適以今日係法國改爲民主之期寓滬法人懸燈慶賀前後三日例應停訊捕頭爰禀請中西問官所有各案均歸禮拜六集訊 
[英界晚堂瑣案]  
　　信義洋行買辦胡二梅之馬夫鮑阿江毆傷隣居夏阿裕之母陳氏當經四百六十號巡街捕拘送至廨屠别駕飭夏補詞候訊前日晚堂提訊夏扶母陳氏訴稱向業西式木式母親陳氏日前因學徒陳德才將食米私行竊出訓責之下據言爲鮑母唆使訴知保薦陳阿六向鮑理論鮑非但不服反糾同黨二十餘人至家打毁物件逢人便毆以致小的之母頭面左邊受傷德才亦被兇毆不得已鳴捕送案求恩究辦德才供鮑母囑小的至伊處自來水上淘米取去食米一盌盌半不等從三月至今並無破綻不意昨爲師母察出邀得保薦陳阿六往論被鮑毆打求爲鑒察鮑供寍波人在信義洋行買辦胡二梅處爲馬夫前日對鄰夏阿裕之學徒陳德才誣說竊米與母一時氣憤將夏陳氏推跌不敢行兇别駕謂陳氏年已四十有八倘因推跌斃命豈不釀成巨案本當送縣騐傷姑念原告夏阿裕一再苦求准鮑阿江赶延傷科與陳氏 
 
 

Page 4

 
 
醫傷并取夏阿裕求免送縣由鮑診理甘結一併斥釋○捕送在路相打之田新寳田魏氏魏祥等至廨亦經别憑提案訊理田供紹興人今年二十有四在滬以煤炭爲業前年三月娶魏氏爲妻至九月間忽將衣飾帶回母家一去三年前日小的母親因病去世喚上回來不料肚腹膨脝已經懷孕若不與人私通何以有此小的係塲面上人不甘受此大辱求恩離異氏供年二十有一歲丈夫田新寳小婦人於前歲歸寗迄今已有三年丈夫從無音信又不寄錢致小婦人帮傭度日不合受騙與人私通現懷孕已有七閱月倘丈夫能念舊情將小婦人收回嗣後决不再犯求恩作主魏祥供魏氏係胞妹餘供支吾别駕將田解勸一番判令魏與妹同具嗣後再犯願甘休退切結候飭田新寳具領完聚 
[法界捕房誌略]  
　　偷兒某甲在新開河某鐵行竊取鐵條一根爲巡街捕所見拘獲人贓解送小東門捕房轉解大自鳴鐘捕房克捕頭命押候解堂訊究○用竹竿挑竊曬衣彼中切口名爲矗天鳥前日有某乙正肆其技爲巡街捕拘獲解送八仙橋捕房轉解大自鳴鐘捕房克捕頭因無贓証命械足片時從寛釋放○寍波人某丙肩挑凉粉擔行經洋涇橋左近適與挑賣瓜果之鄉人互相碰撞凉粉擔盡棄於地盌盞亦復盡碎丙訴知巡街捕將鄉人拘入捕房請究 
[美界捕房紀事]  
　　朱福生竊取北河南路第六百號門牌某姓家衣服若干件負至中途爲四百四十四號華捕所見當將人贓一併拘解捕房捕頭令押候解送英界公堂訊究○車夫王阿金者拉第七百二十一號東洋車連晿对崑山路闖入第三十一號屋内竊取花盆若干枚前晚爲三百三十二號華捕所見當卽扭入捕房押候解送英界公廨訊辦○老賊金裕卿屢犯竊案刻竟賃屋楊樹浦地方舉動闊綽鄰近人家均以爲巨賈實不知其樑上君子也包探石金樂訪悉因於昨晨密往拿獲解入捕房捕頭略詰數語令押候解送英界公堂究辦○江北小工陸二觀昨在揚子路碼頭搬運貨物私將布梱打開竊取白洋布三匹經包探倪順泉查獲拘解捕房押候解送英界公堂訊究 
[痌瘝在抱]  
　　炎風烈日溽暑逼人調攝偶有未周疾病因之易起敝堂奉到黄春圃善士經募午時茶二萬四千服指交嚴佑之先生帶往川東散放又同德堂助萬應藥茶一千包普太和助痧氣丸三百瓶紅靈丹一百瓶午時茶八匣均囑就近代爲散給好善之誠若合符節矣上海六馬路仁濟善堂董事嚴信厚葉成忠楊廷杲黄宗憲施則敬謹誌 
竊惟售藥求眞購藥求靈均屬應分之事本不足爲奇不過照近世人心而論而欲求其心口如一者實千百人中難得一二卽如再造丸天下藥肆售者雖多試問其肯用眞正老山吉林人參爲君者除本號而外恐絶無僅有者矣自維三十年專業人參每年生意進出何在此區區丸藥交易因念世之所謂再造丸者徒有人參之名而無人參之實爲之慨然自思業在其中用参極便何樂不爲藉此方便以創世之未有此本號獨製眞人參再造丸之所由來也至於用藥之眞之極靈製煉之精之認眞苦心孤詣六載於兹想早在諸君洞鑒中也業巳馳名毋庸細述惟假冒甚多購者留神茲將應治各病開列於後○一治中風中寒各種險症○二治久年癱瘓不能行動○三治文武痴　五畜癎症○四治小兒急驚山嵐障氣等症治病甚多餘載仿單神效敏捷比衆不同每丸定價一元一無折扣開張法馬路東首小泉洋行對門永興里口問存濟堂亦知信力自給遠方由申局寄購請看本號每月逢一登出清單於報杜弊之法莫妙於此以後諸君購藥儘可放心交局寄帶勿悮也 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　馬文義控曹禮堂阻止出貨黄大令倩蔣剌史升堂訊理將曹看管曹情急服毒自盡大令騐明著卽棺殮俟屍屬到來訊斷前日屍母及屍妻投案籲請申寃大令分别研訊馬洛川供稱職員係常州府屬某邑人向操岐黄業曹馬之事並未從中理勸馬明初供稱職員係常州府屬武進縣境孟河人在治下英租界寳善街成裕昌洋貨店爲夥與土振之並不相識曹馬因購棉花致多轇轕後曹向　借洋銀四百圓邀職員至大馬路一壺春茶樓婉勸職員辭以生意中人未便與聞外事史惟臣供稱伊等之事小的並不與聞惟知曹實係寃死曹仲銘供稱當伊等糾葛時小的並未在塲調處王供稱本年三月十九日在一壺春品茶時並不見洛川惟朱康　等人在座後又至馬鈞之處勸職員出洋銀一百四十圓曹出六十圓其貨於四月初五日交出曹史氏訴稱三月十九日衆人勸令兒子文義交棉花六十包何以馬控詞上旨一百五十包之數今兒子已情急身死求雪沈寃馬供稱當時言定四月初五日交棉花不料至期仍不交出是以控諸案下曹周氏訴稱丈夫身死不明叩求訊辦大令向曹史氏等再三開導曹史氏不肯甘休將馬扭住拼命大令遂令將馬王分别看管候核○黄小全控周阿三無端纏擾前日黄大令倩蔣剌史升堂訊問黄訴稱小的係浙江寍波府屬某邑人現在治下開設全興油店所有棉花子油專售與各烟館供烟燈之用周　端訛詐肆行毁物是以控請訊懲周供稱黄專售棉花子油食之必受其害且去歲無端將小的之子送局收所小的心有不甘叩求訊究　史飭差持名片送至總巡局請辦○高昌廟巡防局送夏錫源胡桂興至縣前日黄大令倩　　史提訊夏供稱小的係湖南某邑人前曾在某營當勇後賃屋製造總局左近開設小烟館刻已閉歇並不犯事胡供稱夏之烟館並非私開叩求察核剌史著押候解回原籍 
[上巡局案]  
　　日前南通州如皋縣人張阿二投高昌廟巡防局訴稱某日小的家有喜事東洋車夫湯阿二乘醉闖入新房胡閙懼取新人臂上所籠銀絞絲釧叩請訊追前日之晚局員傳十四圖地保張春泉張渭忠至案謂爾等身充地保諒知此案究竟因何起釁銀絞絲釧是否在新人臂上取下二保同禀稱小的等查知張成婚之日湯餽送賀禮張邀赴喜筵酒酣陡憶前嫌因闖入新房吵閙至銀手釧是否被湯攫去小　等不得而知二尹　然大怒謂爾等竟思置身事外絶不訪查致勞本委親提訊問乎遂叱令將春泉從里笞責二百板復提陸阿二至案謂爾旣到此可卽供出實情陸供稱此事小的雖亦在塲然並不隨聲附和二尹命從重笞責　百板將案中人犯一併移送上海縣署請黄愛棠大令訊究○木工甘永泉包造花衣街某姓家房屋開設作塲令學徒興守前晚魏　　　　　　　　　西望　將灶上　榴携之而去學徒見之立卽拘送十六　巡防南局請究局員鍾偉臣二尹提訊之下供稱小的係松江府屬　　　　　　　　　營生刻因虧耗乏資不得已而一試穿窬之伎二尹命笞責二百板飭具改過切結著勇丁驅逐出境不准逗留○江北某邑　　　　　　　　蒙碼頭盪漿寫生　日因項屑事與同邦沈羅章之妻郭氏口角李妻劉氏出爲解勸郭氏不服以致扭作一團旣而劉氏立足不牢　　　　　　鄉船救起　　　生　後李心不　甘扭沈赴十六鋪巡防南局控訴局員鍾偉臣二尹飭將沈押候查明訊究沈懼　人從中　　　　　　　　　之遂由　甲投　禀銷二尹准之著沈邀人保釋○前日上午有寗波人洪阿三陳阿順李阿三携帶鋪蓋至楊樹浦二十　　　　　　　　　　　　　　　　　工旣至卽將匍蓋置諸靜室復偕閒游誤闖入機器間内爲執事朱某所覩以　等　頭鼠目　爲紗手空空　　　　　　　　　　樹浦巡防防局禀請訊究李二尹升座研訊洪等供實非作賊欲往廠中充當小工携有鋪蓋尚在廠中預向頭目王某　　　　　　　　　　　房爲司事所欵求恩鑒察二尹飭差稽查與所供符合因卽一併釋放 
[英界公堂瑣案]  
　　昨日禮拜二輪應美　　譯蒞廨會判各案適因衛理君别有要公不克至　　　　　　　　　　收昨日早堂各案均由别駕獨判○句探倪順泉禀稱流氓王毛毛繙　盛阿昌縀鞋一雙業已日久盛於昨日往索　　　　　　　　　　　　之右腿當由巡街華捕拘入捕房盛現在醫院醫治爰將王先行曾訊究王毛毛供借鞋是實因盛出言無狀　　　　　　　　　　求鑒　别駕以王持刀傷人　殊可惡判令笞責二百板管押一月○包探倪順泉解朱招來至案禀稱此人係著名土棍　　　　　小洋　店購買物件藉端索詐洋銀一元由汪投報捕房經小的往拘送案請究汪投案伸訴索詐情形朱供本地人汪店以僞物混滬　欲　　　回　價洋銀不敢索詐求恩鑒察别　　　朱笞責二百板以儆○包探夌少卿禀稱王春福竊取劉祥生家之銅表一枚布衣兩　　小　　　人贓送　請究劉投案請領失贓王供一窮苦不能度日無奈出此其實尙是初次叩求恩典别駕判責五十板○包探黄四福禀　陳阿三　　　　竊取蔡源慶之綢衣兩件經小的　獲起到原贓送案請究蔡投案領贓陳供爲衣莊生理偶然貪小動此歹竟以後不敢　　求恩寛有　　　責五十板贓還失主○包探趙銀河禀稱東洋車夫葛憲榮拉車不愼在泥城橋西首撞壞某洋人脚踏車上之燈由六十七號印度巡捕拘獲送案請究某洋人投案供被撞壞車　值銀十二兩須責令賠償否則請爲重辦葛惠榮供江北人拉車餬口昨日悮撞洋人脚踏車上之燈自知不合無如窮迫異常無力賠償叩求　宥别駕判責一百板免其賠洋○包探孔阿才禀稱賊犯張子堂竊取李督記家之布衣經小的緝獲人贓送案請究李投案申訴前情並請領　張供本地人行竊該死惟求饒恕一遭以後再犯情願重辦别駕判責一百板 
[金官報]  
　　六月初六日直隷州恩芳到由京引見回江寗縣趙禀知赴東鄉勘案回局圩港釐捐知縣董汝誠專丁來省泉謝二十二年比較案内記功一次○初七日中恊王禀知今日　神策門外查卡開濟兵船徐傳　到由滬備機器銅鉛來調補廣昌營都司郭國揚到投文　咨巡檢曹登屬禀知奉府委派文闈副主考公館啓閉差○初八日候補　劉式通開濟兵　徐傳隆鈞無輪船徐長順由上海解餉回直隷州謝陶蕪湖縣吳雲翔到知縣陳守最　補廣昌營都員郭國揚惟補江寗城守左營守備董玉贓叩謝　知　襲雲騎尉此藏趙傳經鹽巡檢張國恩鹽知事趙屬川奉示騐看委署金壇千　許長淸辭回籍就醫委署鎭江營叅將彭　　辭通判瞿鴻瑺　　凉憲札　　滬鐵路差卽辭轅下文巡捕縣丞劉思動叩謝籌餉保案補缺後以知縣用典史劉銘新禀知過遇缺先班知縣鄭學曹到由滬采辦　鉛回 
[江西官報]  
　　四月二十四日府經　方榖由兩淮商捐過知縣班九江府尹序長據報病故以　補　王豈沂署理林介　缷辦河口分局回候補　賢懋拔委一次何敬釗　　　運回　　三往崇仁催地下石長祐陜江催漕折回典史樊緊若宜春慛稅契回俞廷謙長江催運回並謝酌委釐差一次徐　能未拜庚湖北賑捐奬加在翎前廣信通判艾廷棟卸辦許　緝私卡回又禀知起服進京守備謝開祺解春責進京内河哨官林新韋護送春貢往九江章葆樹記　功一次王鴻　酌委厘差一次趙鶚由興國等縣史致安由寗都州俱催地丁回委署義寗八疉　陳子健查未在省以陳體堯署理○二十五日新城縣孫麻瑶禀謝誠補萬載縣行知左秉鈞往　　公幹汪培　南昌下鄉新選吉水縣丞　積　禀到單銀璜興國催塾　回陸鍾揚辦瑞洪緝私卡○二十七日候補追繆　菜委文闈提卿候補府徐元霖文　外監　署萬載縣黄增榮由湖北賑捐加同知花翎　紹箕委春辦牙釐局務羅毓椿加級紀錄二次司徒瀾朱紹文俱加一級紀　一次縣丞顧水暉由　海防捐過知縣　府經江兆觀大庾催地丁○二十九日南安營叅將徐壽春卸　吉安叅將事回署袁州局知薛鍾瀚文煥俱謝加級紀餘署安違興史夏臣楨卸事回○五月初一日署九江府王景沂禀銷順化門陜城事務卽辭赴任臨川縣錢寳昌飭知江培　南昌下鄉公幹回又騐勘額木吏悠頤湯濟川俱解地丁進京從九盛如松南安催地丁回張葆和　花靡催稅契回馬聲烈酌委本班一次○初二日府經向維植奉新等　催和契回宗璠　景韓俱辦臨川保甲署袁州恊副將明山現報病故以謝魁元署理○初三日新建縣丞張傳　記大功三次劉恆淸辦姑塘卡胡世昌辦瑞昌鹽棧張光明辦樂不緝　卡　勸辦倒湖緝私卡九江　營守備丁如高南康營都司高同科饒州守備葉得彪贑州守備李如松右營千總胡鼎調鎗砲有準均飭回不任袁州都司英俊馬步可　飭回建昌本台撫州千總蕭有勝因案撤任以邱應魁署理○初四日　縣陳寳　　神　山緝私卡○初六日建昌遊華劉　保由九江回知縣王濟中鄱陽提案回通判陳字起服來江候補縣蔡瑩估修城工布理王鵬翼　巡馮際泰俱輿圖工竣酌委州縣一次○　八日截取縣武光樽禀到係雲南壬辰進士新選撫州通判鄭光祖禀到係安徽　生彭　蕃馬昌　俱解漕折京回通判鄭局　酌委州縣一次○初十日道庫劉啓元往廣信就醫　南縣龍燦　准補行知劉昌言委發審局差叅將吳世修接充新兵振武兩營　習　　　吳感楨卸辦玉山卡回羅毓　　　拔委一次劉　聰記大功三次興史樊肇芳查　勝門外保甲兼　渡江古水指分廣西從丸王詠韶騐看何福謙辦立成堂○十一日何補　　　督查德勝門從九章紹　　京起服來江 
 
 

Page 10

 
 
   
 
 

Page 11

 
 
[申報馆恊振所經收順直山東川東鄂省賑捐六月初一日至六月初十日止第十六次淸單]  
　　六月初一日紹興全盛局來　氏歸求病速愈藥資移助詳十元有心無力人經募　十元蘭溪安人蔣會雲洋二元翌屢山房洋五元　范居士助四川洋一百元○初一日隠名氏洋六元陸仲　罰洋三角　陽　思　主人洋三百元○初三日無名氏洋五元茸城存養齋主人爲小孫病　完愿洋一百元　萬源銅洋七元博濟人洋廿元秋聲館主人求子平安洋五元○初四日謝筠亭潤　洋一元角○初五日周懋　爲　嚴六十大慶筵資移助洋十元○初六日勉災悔洋一元無錫賢順局來梁溪顧寳綸求子鼎勲患疾速痊并求常保平安洋四十五元傷心慘目人了此宿願洋十元實順局來丹陽縣署　筱烐四川洋二元○初七日禧善堂郡求令家平安洋二元○初八日無名氏洋二元長倚昇曷裕洋五十元源昌洋世元三餘毛子簡胡滋和三户各助洋十元隠名氏　　元○初九日李日　四川洋念元○初十日樂　　屋洋四元吉和輪船遞來范府洋廿元王勉翁交來陳貽　洋十元以上總共收洋八百零四元五角銀洋七元 
[金陵恊賑公所宋玉田失培生陳小韶宋靜涵等經募順直賑捐淸單]  
　　宋願學堂二次銀一百零三兩陶惜陰堂端木知二堂各洋五十元伍芝蓀洋三十元季述翁洋念五元銅洋五元　錢淸　駟堂聚星堂陳世翁大夫人四户各洋念森源堂同仁洋十五元何錫奎張雲生江元吉吳德泰王春發李小池態原舟石聚興王調臣禾靜涵朱培翁程康翁慶餘當恊隆當同隆當金依仁堂樹德堂大樹堂蔣春萱堂傳本慶女史宋文氏盧江氏秣陵陳氏廿三户各洋十元無名氏洋九元于承啓堂杭餘慶堂各洋八元公成當諸友福源永有　堂三户各洋六元韓同興號廿位洋五元六角張百忍堂朱積遺堂江孝思堂嘉樹堂愼修堂孫祝堂端樂堂何玉森何趙　候街臣楊伙谷黄汝霖沈炳森周太興公成當永筵當仁昌當森源當泰隆賞庚興當庚興當諸友江黄氏無名氏廿三户各洋五元村恆亦政堂郭謙益堂王槐蔭堂何廣德堂三槐堂務平堂至德堂金　堂陶裕成高柳村惠渙章陜榴生思過子無名十四户各洋四元永豐當無名二户各四元陳聚星堂陶五柳堂穆恆德堂王槐蔭堂兩銘九高堂醉經堂源餘當十二位永豐當公記晋豐號王天益陳坤翁伍蓉　恊性衣莊公成衣莊唐興莊施鏡吾扶風伍氏伍子莊安定劉氏黄氏田氏無名氏廿三户各洋三元于椿源　麗生楊小矅蘇恆太王子雲何吉生陸雨潤董亦順沈永森廖萬盛徐濯光吳　齡王學忠汪季三王務本叚笛林陶德太楊裕隆陳位翁孟廷翁章雲翁萬　翁張　翁許澄翁孫樹翁張玉翁恆生筠彩生西恆生西恆生南永隆當瑞記　長裕局恆孚處彩生號元昌莊張昇記金佑記和記郁瀛記陳汪氏鄭貽榖堂吳至德堂朱積道堂魏世慶堂陳實翰堂德餘堂光裕堂愛蓮堂仁讓堂李梅堂五十一户各洋二元王三槐堂龔耕讀堂鄭仁德堂李世德堂李善讀堂端本堂種德堂安樂堂成仁堂懷德堂德韾堂裕隆公元吉祥恆和昌王瑞豐恆隆章豫生張慶元嚴瑞符方仙槎王春和祝銘之陳祥禎方瀚臣王光銀程友之呂西源王光錡呂宋廷唐春泉余少山王永豐春發祥愼雙秋祝成翁李實翁周麓翁王光翁姚景山葉虞二位張陸二位永豐耐香順記德記平陽徐氏徐陳氏高陽氏無名氏四十九户各洋一元張敦大堂宋樹德堂義新和永　泰坤大合盛王杏卿王杏珍曹子翁徐炳翁十户各洋五角無名氏有名民各洋四角湧和　源祥王楊良興馬振太許趨記中和庚興泰興復泰七户各三角湧和恆源祥王子記張德記各二角無名氏錢五百文以上共收洋九百三十七元四角五分銀一百零三兩合申洋一百五十元銅洋五元合洋二元錢五百文合洋五角五分總共收洋一千零九十元[  上海六馬路仁濟善堂籌賑公所制施則敬等謹誌]  
[上海六馬路仁濟善堂籌振公所施子英經收山東順直湖北川東振捐五月初一至十九日第十八次淸單]  
　　初一日種煇堂洋十元　琊氏祈小孩平安洋五　○洋十元　琊氏祈小孩平安洋五　○初二日蔣運小築洋七十元朱季方洋五十元從善堂念元不書名求疾愈洋五元朱瑞記洋二元○初三日凌淦如祈合家淸吉蘇城龔敦于醬　爲憐近失愼獲安還愿各洋十元隠名氏祈合　諸友順遂公記　隠名三户各二元○初五日蘇垣瑞泰綢莊端節酒筵移賑王進仁求産婦小孩平安各洋念元葉翰仙爲妻五旬大慶壽筵移賑　兆鵬祈病愈汪國焯姚玉波四户各洋十元陳耕心堂實慶堂各洋五元敬餘堂一元恆孚銀樓桶内另户錢申洋四角○初六日刧餘生洋一百元佑安氏洋一十元熙宇氏洋十元苕　補拙主人洋五元鼎裕當同仁洋三元五角該山呼負子洋二元無名氏洋一元昌記銅洋二十元德記木行銅洋二十元○初七日杭州傳道堂同仁經募第二批洋三百零一元一角林黛玉棱　洋一百元勉力子求人口平安洋三十元王隠名洋二十元吳審動太原重氏各洋十元承潤堂求四季平安洋六元銅　元羅端餘洋四元無名氏洋二元留園洋六　厚泰莊來無名氏銅洋二元○初八日王氏求乳多兒壯洋六元蕭王氏求兒女等平安洋四元楊胡氏求夫病愈平湖崇懷堂陳無名氏三户各洋二元○初九日劉捯三禮　堂主人各洋五十元周少屏令飹湯餅隆儀王元常葉衍煥姜昌臨鄭思錦高鑅壽周希淵王增元朱維祺朱桂濟朱樹璴顧誠信姚天吉席裕昆胡鈺麟傅鳴庭羅高蔚徐祖瑛買善達羅麟汪實錫葛能文江兆釐合洋四十四元吳德興莫炳垣張元培張　貴合洋四元老誦芬堂洋十元杭州保善當吳又儀洋四元吳偉如洋二元○初十日恆孚交來汪潘氏洋一百元無名氏保快往快養許寳諭堂求　病速愈求是草堂海陽抱漸子四户各洋十元董順興洋一元○十一日固本堂李幼仙大善士規銀一千五百六十兩八錢半武林傳道堂同仁第三批洋二百三十元○十二日仁德堂無名氏鄭梅溪報答聖恩人四户各洋十元楊潤芝隠名氏各洋五元仁和泰洋二十○十五日隠名氏銀三十四兩九錢九分隠名氏洋五百元湖慶宦遊人洋二百念二元陶園主人洋二百元湯嘉樂堂洋五十元查門徐氏達源莊來汪寳興號各洋念元許學叢書前助來售出三部洋六元錫堂氏求慈親康鋪子易養洋五元黎玉麟求母病愈洋二元浙寗隠名洋十元○十七日雙桂軒方洋一百元張愼督洋五十元蘇州怡怡堂洋十元衆行販爲玉舍裕董阿三王寳等私賣輕重秤罰欵洋四元○十八日無名氏洋五十二元三角盛喜曾盼曾合洋八十元杜餘集堂應和户各洋十元衆行販爲朱阿連名下朱阿東私釘十四兩秤欺　買客罰欵洋三元郭達夫洋二元○十九日北平居士求父康健增福南園居士爲敬修病愈完愿并求易養各洋十元 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[光緒二十三年六月初五日京報全錄]  
　　宮門抄○諭旨六道錄前○川督鹿奏爲灣州土匪藉飢爲名乘機作亂當經捕獲首從各犯分别懲辦摺○陜督陶奏揀員請補遊擊摺○六月初五日工部鴻臚寺正白旗值日無引見○睿王信侯增祺各假滿請安○延熙謝授江西九江府知府恩○甘肅知府瑞壽謝恩○廣州協領金海謝恩○復州城守尉伊綿阿謝○恩○雲南知府周瑞璧謝恩○候補知府張兆奎謝恩○倉傷奏漕船五日回空○工部奏派承修端門等處工程派出懷塔布溥良○召衣軍機伊綿阿延熙瑞壽周瑞璧○本日皇上升文華殿日本國使臣矢野文雄覲見○○頭品頂戴四川總督臣鹿傳霖跪奏爲夔州土匪藉飢爲名乘機作亂當經捕獲首從各犯訊明分别懲辦地方早已肅淸恭摺具陳仰祈聖鑒事竊夔州等處上年霪雨爲災民多艱食當經臣飭屬妥籌賑撫並慮匪徒藉飢擾害嚴飭查拿懲辦本年二月間接據夔州府知府劉心源電禀奉節縣屬王家坪地方有土匪唐皋等藉飢爲名勾結滋事等情臣一面電飭駐防重慶壽字右營副將方玉興統領所部弁勇就近星馳赴夔相機勦辦一面由省派副將胡耀光亦率長　前營繼進以爲策應方玉興到後卽經會合兵團搜捕硝洞悉數擒獲遣散電禀到臣當因此事已於電奏賑務案内陳明奉旨飭令嚴切鎭撫臣覆據該府電禀訊明首各犯情形電奏請旨辦理二月二十五日欽奉電傳諭旨鹿傳霖電奏飢民屯聚與土匪出掠情事判然此案唐皋等藉飢爲名糾衆刧殺自應切實嚴究期無枉縱著該督卽飭委大員會審明確照章懲辦至賑撫事宜尤應上緊辦理以靖地方欽此欽遵臣卽親委夔州厘局之候補道華國英迅往會同該府提集各犯研訊明確維時因歲歉民飢人心惶急巨宼稽誅恐滋他患華國英等亟將首要唐皋等十七犯供情電請先行就地正法臣復據情電奏奉旨允准已飭處决梟示兹據該道府錄取全案供詞並將餘犯分别議擬具禀前來臣覆核無異此案該匪唐皋唐遙唐胚發係同胞兄弟與馬宜登等分隷奉節雲陽開州大寍梁山涪州等州縣均不務正在外遊蕩光緒二十二年三月及七八等月不記日期先後在各處結拜江湖孝義兩會十二月間　有外來飢民二十餘人棲住竹園坪周家巖硝洞唐皋乘地方荒歉見巖洞寛廣可容一千餘人内有陰河一道水飲不缺起意糾約馬宜登唐胚發唐遙歐青雲唐杰三孫洪濵陳泳發劉茗先楊啓痣唐中青蔣玉山李洪濵萬興發鄧南磔楊松坡邱元義杜招羊等藉飢爲名乘機作亂二十三年正月初九日誘脅杜淞湘田宗山盧先進曾昌穆張科一楊光福李維鏡賈道良劉中材楊一秀劉淸河馬兆富劉玉庭殷錫海唐宗林傅春庭李書盈吳大薰楊俊三楊善堂范世發楊興順李顯義等入洞僞立洞主元帥百長什長各名目製造帥旗令旗遍貼告示唐皋係會中大帽頂自稱洞主唐遙馬宜登充僞元帥歐青雲充僞百長唐杰三孫洪濵李洪濵邱元義俱孫會中老六陳泳發唐中青係會中老三劉茗先係會中老九後提升老六楊啓痣蔣玉山萬興發係會中老九杜招羊係會中老么俱充爲什長唐胚發縫旗管糧共謀招集匪黨滋擾雲陽大寗開縣各處如果得手卽裹脇鹽廠煤窿夫役分竄陜西漢中等處連日誘脅飢民入洞並在附近各處刧掠該府縣聞風會營選派兵役恊團嚴拿該匪首唐皋糾黨行刧縣民黄崇義家經團首趙匯達等率團圍捕被該匪等放火焚毁房屋拒傷團丁陳奉張等十四人搶去團防槍砲器械衣物附近居民聞風逃避該府因有飢民在内恐致玉石俱焚移會鹽捕通判黄紹勲帶同奉節縣典史單騎勸撫十九日黄紹勲等到彼唐皋等初猶索取飢米以資遣散迨該府如數籌給旋由洞内遣出老弱飢民酌給賑糧各歸安業而唐皋等仍擁精壯數百人盤踞洞内要索無厭意在緩兵且日造兵器砌築卡垣招引匪人張貼僞示寅紹勲等回報該府卽委試用府經歴蒯光榮候選府照磨劉鼎元帶練會同團捕並移夔州恊副將謝春勝派右營都司楊景昌右營守備黄鎭海各帶弁兵分赴隘口防堵復委卸署奉節縣知縣張之鶴運糧前往會商辦理又飭雲陽大寍開縣一體督團堵截先後電禀請兵經臣　飭駐防重慶之壽字右營副將方玉興統帶所部星夜馳往相機剿辦唐皋等乘我軍未集於二月初二三四等日率領匪黨在附近蝦朳溝新洞子等十六處以次搶刦焚毁經蒯光榮等　頭擊斃該匪五十餘人勇團亦傷亡五人受傷四人唐臯恐勢成坐困復於初五六等令日僞元帥唐遙馬宜登各率匪黨一由竹園坪將竄大寍一由紫霞河聨絡匪黨鄧南磔圖擾雲陽各處並欲濳襲官軍之最初六日唐遙一股竄至洞下河半邊街經守備黄鎭海帶率兵團擊斃該匪九十餘人兵團陣亡四人受傷十人唐遙受傷仍回洞内兵團又救出被擄飢民四十八人馬宜登一股會合鄧南磔行至鞍子山亦經署雲陽縣知縣吳寳銓雲陽縣汛千總夏青雲會督兵團截擊斃匪八十餘人生偶馬宜登鄧南磔二人兵團陣亡八人受傷十八人吳寳銓見馬宜登傷重禀經該府批飭正法鄧南磔解府審辦當唐遙退回之時兵團乘勢直逼硝洞初八日先將上洞腰線巖密圍肉溥仰攻　兵相接團丁受傷墮崖者五人軍心愈憤初十日遂將上洞攻破斃匪四十餘人勇團陣亡十七人受傷三十餘人該匪等藏伏下洞猶將續掠饑民聶老么戴五娃孫朝富三人殺以祭旗意圖　逞其時方玉興等督隧早至恊同兵團嚴密圍困開砲轟擊崕石併裂唐皋等勢始窮蹙十三日逼令杜淞湘等出洞詐降實欲乘間逃逸方玉興審知其詐督隊擒捕杜淞湘等畏懼投誠　子綑縛十四日午間唐臯等復率黨衆詐降意圖奔突我軍嚴陣以待奮勇齊進悉數就擒最後楊松波等七人忽提洞左逸出亦經壽字營勇追　盡獲方玉興卽偕張之鶴入洞起獲令旗一面軍狀簿一本並火藥槍械等件並將洞内被擄婦女老弱人等分交　保家屬領回因受害之家甚多爭赴該營請將各匪立時駢誅以抒衆憤文武再三開導仍將唐皋等解郡訊供禀辦經臣遵旨檄委該道華國英會同該府劉心源提犯研訊各供不諱由臣核明唐皋唐胚發唐遙歐青雲唐杰三孫洪濵陳泳發劉茗先楊啓痣唐中青蔣玉山李洪濵萬興發鄧南磔楊松坡邱元義杠招羊十七犯均係商謀肇亂肆出焚掠抗拒官軍形同叛逆洵屬同惡相濟業已先行就地正法梟首示衆毋唐　議杜淞湘田宗山盧先進曾旨穆張科一楊先幅李維鏡賈道良劉中才楊一秀劉青河　兆富劉玉庭殷錫海唐宗林傅春庭李書盈吳大薰楊俊三楊善堂范世發楊興順李顯義等俱係被脅入夥尙未隨同焚掠抗拒官兵旋卽畏罪投首情尙可原併飭查照懲辦會匪章程酌予監禁期滿察核辦理其餘迭被擄逼平民人等分别保釋遣散伏查此次唐皋等並非飢民乃敢藉詞起事嘯聚硝洞謀爲不軌幸經該府劉心源先期訪聞調兵集團剿撫兼施止當賑務吃緊訛言煩興之際卒能定亂於旬月之間得以悉數就擒不致蔓延爲患辦理頗爲迅速在事員弁異常出力應請擇尤保奬以昭激勸謹另繕淸單恭呈御覽仰懇天恩照擬給奬以作士氣而勵勤勞出自鴻慈逾格其餘在事出力兵弁團紳由臣分别酌給奬勵其傷亡兵勇團丁等亦已籌欵優予撫卹所有土匪藉飢爲名乘機作亂業經捕獲懲辦完竣地方早以肅淸緣由除咨部外理合恭摺其陳伏乞皇上聖鑒訓示謹奏奉硃批該部議奏單併發欽此○○頭品頂戴陜甘總督臣陶模跪奏爲揀員請　遊擊　缺以裨營伍恭摺仰祈聖鑒事竊臣前　兵部咨甘肅肅州鎭標右營遊擊員缺係題補第六輪第二缺輪用儘先人員行令揀員　補等因臣隨在於儘先合例人員内遂加揀選實揀選得儘先補用遊擊甘肅凉州鎭屬永昌　營中軍都司金造年力富强辦　勤敏且該員儘先遊擊業已到班以之請補斯缺實堪勝任亦部章符合合無仰懇天恩俯念員缺緊要准以該員金造補授肅　鎭標右營遊擊可期得力如蒙俞允俟接准　　　卽給咨赴部引見以符定制除查取該員履歴淸册另咨送部外所遺永昌恊營中軍都司員缺陜甘現有應補人員容臣另揀請補謹會同署甘肅提臣張永淸合詞恭摺具陳乞皇上聖鑒訓示謹奏奉硃批兵部議奏欽此 
 
