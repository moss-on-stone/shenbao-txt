# 1915 - 270 - 4915319

 

Page 1

 
 
請投函申報館四號信箱詳詢一切 
[江灣大跑馬陰歷九月初一日下午起賽]  
備有專車下午一點二十分二點鐘二點三十分届時早降爲荷 
[振市公司結束廣告]  
廿三日開股東大會公决股東名下應派公積每股洋一元四角現因存欵項下帳未收齊每股實　洋一元二　餘俟收到再行報告至掉换開明公司股票日期候廿九日開明大會公习即當登報佈陳本公司帳略即自此結束謹此奉聞伏乞　公鑒 
[聲明止兌滙票作廢]  
吳城鼎恒行主汪文聲詐騙商等現欵轉托愼記紗號在南昌元豐祥莊買去第二百三十九號滙票計八月初八期規元四千六百兩又二百四十號滙票計仝期規元四百兩均係愼記抬頭向申玉成莊兌業經商等查明電申止兌此項滙票應作廢紙誠恐中外人等不知詳細被其朦混除聲請南昌吳城上海諸商會立案並轉法庭備案外特此登報聲明　吳城錢商源遠　福泰　正泰　永昌隆等仝白 
[敦發洋行經理南華航業公司船頭賬房廣告]  
啓者本新帳房由英十月四號接辦該洋行船務事件倘前買辦及帳房所有中外來往帳目銀錢與及聘定船上用人一切糾葛等情概與本新帳房無涉恐未週知特登申新兩報佈聞　敦發洋行新辦房陳啓 
[招商局新銘快輪准舊曆八月念七晚開往烟台天津本輪帳房關謹啓]  
[受盤聲明]  
啓者所盤荔香園店基裝修生財等物件今已憑荔香園經手股東代表點交清楚與　崇德堂新東經理陳君接受執管所有盤店價洋共計五千元後又再三懇商情加洋五百元以上價洋當日立據照數付清過割清楚前立之定據江南邨擔承銀者取消所有荔香園前欠未了債欵等情悉歸荔香園經手理楚一切載明據上今新東取名　桂香茶樓待裝修竣工擇吉開張特此登報聲明崇德堂謹啓 
[沈仲三鑒]  
令二妹於本月十九日來舍次日仝家屬等出外買物後各自分走詎知令二妹未曾回至虹口殊出意料之外昨日令二妹之家主來舍余已將令二妹平日苦衷一一說明其家主大有憐惜之意現已商允准定另外居住决不與宅中同住如令二妹能轉心回意可先到我家暫住余可邀其家主當面說明余能擔保可以萬分放心見報後望勸告令二妹速即來舍愈早愈妙商量美滿之策切勿遲疑自誤好在現時宅中尙未曉得只知仍在我家况令二妹育有一女已十二歲後來無母實可傷心余思之再三總以回來爲要故刋此啓蘇州朱少園君見此亦望轉勸爲禱　寳昌路陳宅 
[上海新開元昌祥洋貨號眞不二價謹擇於八月念九日開張]  
本號開設在小東門外在街洋行街口專運泰西花素綢緞呢絨海虎絲搶閃緞鏡机貴企新式羅緞文明蓆法花素羽綢電光絲紗異樣花標本廠膠布愛國袍料親自督染廣藍竹布各色咈布時新各貨無美不備花色繁多不及細載門售躉批價格從廉如蒙　惠顧不勝歡迎之至 
[虞芝生鑒]  
足下於本年陰曆三月底在敝行押欵牛皮一百九十六件立據兩個月取贖迄今逾期已久本利未歸碍難延擱茲自登報日起限於十天以内備欵贖回否則敝行即須將該押欵釿皮拍賣作抵如有短缺仍須向足下照算幸毌親望自誤特此聲明　　　　怡和洋行出口雜貨賬房陸維記啓 
[法公堂諭]  
案據法商信孚洋行控車夫吳阿龍等串竊湖絲十包寄存法租界福建路三號建興貨棧希圖盜賣一案經本公堂將該貨棧發封候核在案茲查案内串竊之吳阿龍等均已判押訊結所有建興棧存貨各户着自登報日起限兩禮拜内檢齊單據自投法東捕房報告聽候彙解訊奪如有逾限不報係屬自誤此諭 
[中華新報國慶日出版]  
宗旨　國是淆惑　輿論銷沈　 
　治本不彰　險象迭見　本報虞民生之塗炭　痛國步之艱難　特延在野名流　誓以忠言報國　根據確當國情　宣達眞正民意　祗求公理正誼所在不爲金錢勢力所傾　惟主旨穏健　論調和平　 
不作逾　之撃抨　不事無謂之謾駡　並注重國民經濟之發展　冀固國本而裕民生　露布在邇　特此宣言　價目每號大洋二分五厘預定三月大洋三元半年大洋五元全年大洋九　日本與國内一律歐美全年大洋十六元半年大洋九元郵票代價九五扣按日照寄郵費在内　優待本埠贈閱三天外埠以現金預購者第一個月照價五折送登廣告半月招聘訪員本報招聘　南京　蘇州　杭州　杭州　廣州　漢口　奉天　成都　雲南　南寗　南昌　長沙　安慶　濟南　開封　太原　咸楊　吉林　張家口　蘭州　迪化　歸化城（特别訪　酬格從優應徵者先送稿三天以便函訂徵文廣收小說詞曲筆記劇評諧文等稿酬格從優　上海法界三洋涇橋東首二十一號中華新報館啓 
[中國紅十字誌謝八月念一號起念五號止]  
趙芹波君介紹○王演彬君○王儀鄭君○吳芳林君○陳德光君○楊明溥君以上各捐洋二十五元均推贈正會員○四言寸洋一元五角○邵味三君洋五十元○甘元愷君洋三元銅洋三元○無名氏洋十元○心愿子洋十元○孫書田君洋三元二角○無名氏洋十元○周錫琛君洋十元○程籛萊君經募○胡文儒君洋十元○沈寳楚君洋五元以上均指捐浙衢水灾○靑浦　朱合記助本埠風灾洋五十元○無名氏洋　元○黄三知君洋二十元又經募○朱阿福君洋二十元又募○吳遵禮君洋三十元以上均指本埠風灾○胡梯靑君寗紹商輪股票一股○博山無名氏洋六元○梁伯賢君經募○隠名氏求子病愈洋五元○隠名氏洋五元以上均指捐廣東水灾○　陽市隠洋四元○海外國民一份子洋十元○無名氏洋十元朱滋厚君洋五十元○金董女士洋十元以上均指捐時疫醫院○金顯忱君經募○李經業君洋五元○于繼琯君洋一元○合記洋一元○公興鐵廠洋二元銅洋三元○吳長琯君銅洋一元○敬求子洋五元○府祝記洋　元○王子安君百歲捐洋一元六角○楊靖君楊偉如君續捐洋十元雨衣一件推贈正會員○賀福興君助濟南振捐洋二元○龔樹森君助浙粤赣振灾各捐洋二元以上各捐除交會計董事朱葆三君分别核收彙解外合亟登報以揚　仁風　上海二馬路中國紅十字會總辦事處沈敦和啓 
[中國紅十字會敬謝陸五勉力子大善士爲求父病速愈捐助浙江水災洋三百元]  
陸五勉力子君熱心慈善慷慨好施茲以求其尊人病速愈捐助浙江灾賑洋三百元拜領之餘莫名感謝行見天心感格勿藥早古除交會計董事朱葆三君核收彙解外合亟登報以揚　仁風　　上海二馬路中國紅十字會總辦事處沈敦和啓 
[中國紅十字會敬謝吳炳章大善士以其令尊堂八十雙慶筵資撥助洋二百五十元]  
　　　　　炳章君函稱近以家嚴家慈八十雙慶本擬　祝稱　緣奉筵命停止舉辦筵資改充善舉故特奉上洋二百五十元爲貴會辦理善舉之用云云拜領之餘莫名感謝除交會計董事朱葆三君 
　　　　　合亟登報以揚　仁風　　　上海二馬路中國紅十字會總辦事處沈敦和啓 
　　收據向浙路清算處兌换證劵及補收利息除經註册掛失外倘有是項股票息單發現作爲廢紙特此聲明 
[遺失匯票聲明]  
泰安爕化堂舖東李秉義前於陽歷六月十四日介紹資州泰昌隆夥友潘心齋君由泰安中國銀行滙至成都中國銀行銀洋二千元並立有第七號滙票一紙經潘君携票起程前往成都不料於舊歷五月二十四日由宜昌與何姓同伊乘坐慶安小輪船行至葉灘遭險人物俱失接到信時遂向泰安中國銀行覓保掛失號並祈電轉成都中國銀行止付該觺茲因呈請塡補合行登報俾衆周知嗣後無論中外人等持票向各省行使者一概作爲廢紙特此聲明 
[各界購地及租地諸君公鑒]  
所有金梅溪金秉鈞户名之產業無論賣買抵押及長期租借等項非有金郁氏簽名均爲無效緣此事於前清宣統年向縣廨均有案可稽風聞有人在外擅立契約特再登幸聲明　金勤貽堂金郁氏謹白 
[荆沙信義機器麵粉公司仙鶴商標]  
啓者本公司機製麵粉已歷三年所出之粉業蒙各界歡迎均稱佳品嗣因出粉尙少不夠銷場是以復至外洋添辦美國式最良大機械一部建築五層洋樓本年四月工竣開機逐日出粉八百餘包細心研究精益求精粉以潔白爲宗旨以細膩爲目的於衛生大有裨益曾經　農工商部註册建立白鶴商標又經財政部立案無論運至何省概免稅釐凡　賜顧者請認明包上白鶴商標爲記庶不致悮特此告白 
[九畝地開明公司廣告]  
本公司自恢復舊觀手續紛繁茲幸諸務粗備定于舊曆八月二十九日午後二時在本舞臺開全體股東會報告營業並議定掉換股票日期屆期務乞准時　早臨爲盼 
[中國銀行招股掛號廣告]  
本行現擬招集商股一千萬元計十萬股業經擬具招集商股章程六十五條由財政部呈明　大總統批准在案此項股金擬分期募集本年内先招一半計五百萬元茲將掛號期限及章程内重要各項錄後以供參閱凡吾國樂意投資諸君欲閱本行詳細招股章程者請至本總行及各分行號取閱可也（一）本行股分以一百元爲一股概用通用銀元繳納（二）自登報之日起開始掛號認股至本年十一月　 
三十號止爲掛號截止之期（三）掛號時每股交認股定金五元俟收股時即作爲股欵併算（四）繳股期限俟掛號截止後另行登報聲明照章繳納（五）凡在掛號期内將股銀交足者得分本年下半期全期之紅利其在本年十二月内交足者得分本年下半期三個月之紅利（六）股息自交欵之次日起算先分正利七厘再分紅利（七）凡有本行股分一百股以上者有被選舉爲本行董事監事之權利（八）本行股票爲記名式以中華民國人民爲限股票分一股五股十股五十股一百股種 
[上海泰豐罐頭食品有限公司股東大會廣告]  
本公司爲擬添股本推廣美洲斐律賓南洋羣島及中國各省内地銷路事謹訂於陽歷十月廿五日即舊歷九月十七日午後兩句鐘在上海寗波路錢江會館特開股東大會議决新章除已將新章草案加股理由書及通知書函寄外合再刋報奉　聞務請在股諸君於開會前三天將所執股票飭送英界南京路本公司總批發所塡給人場劵該股票當即發還届時憑劵蒞會其策進行不勝盼禱之至倘各股東對於新章别有意見應加修改者亦祈於開會十日前先行函寄意見書至本公司以便開會時共同研究尤爲感幸泰豐有限公司董事局啓 
[上海同濟工藝大學附設技術養成所招生廣告]  
（額數）四十五名（程度）高等小學畢業或其相當程度（技術 
種類）機器製造機器試驗電汽試驗及運用鍜鐵鑄冶建築模 
型機器模型畢業期）四年第一年用直接敎授法授以應用之 
德文德語兼授應用算學半日授技術弟二年以後半日授應用 
科學半日授技術（學費膳宿費）每半年七十五元須預繳（報名）限於陽曆十月二十號以前向上海西門外江蘇省敎育會報名送騐畢業或修業證書額滿截止即送本大學行體格試騐 
[上海英大馬路山西路口介綸綢緞莊開張放盤]  
敬啓者綢緞一業素推滬上爲第一之廣本莊向設杭城數十餘年貨眞價實遐邇馳名近來振興商業之際以圖擴充提倡國貨是以分設上洋門售先行交易以來荷蒙各界愛用國貨同胞歡迎贊許有口皆碑無待贅述爲此别出心裁定織各様新出電光閃緞三色百合緯成等緞以及京杭蘇庫緞杭羅杭紡春紗線春湖縐等貨乃本莊實事求是非尋常漁利者可比今擇八月初九日開張放盤一月聊酧　惠顧諸君雅誼務希　各界賁臨本主人無任歡迎之至 
[中西大藥房聘請西醫張道中先生]  
張道中先生醫術學問久爲各界所景仰毌庸贅述今將其科目列左内外科婦科產科小兒科眼科耳鼻喉科花柳科及癘疫時行重症惟於肺病尤爲專長各　 
種注射並割症隨時均可面議醫例門診一元掛號一角出診五元掛號二角車資一元時間每日下午二時起五時止過此則出診時間凡遇急症隨邀隨　 
到診所四馬路中市中西大藥房内電話八百三十四號謹此佈聞注意陽曆十月一號即舊曆八月二十三日起診 
[高郵縣金星人壽保險分公司開幕廣告]  
本公司於高郵縣地方設立分局以期利益普及茲已聘定吳漢卿君爲該分局經理擇于九月二十八號即陰曆八月二十日行開幕禮届時由本公司營業部總司理魏小輔君親臨觀禮并演說保險對於國計民生之關係用先布告務望　各界惠臨不勝歡迎之至　上海香港路金星人壽保險總公司總理易次乾協理張平夫謹啓 
[常州大經紗廠總事務所廣告]  
本公司議决資本銀五十萬元由發起人先認股銀三十萬元設總事務所於常州城内雙桂坊武進商會設分事務所於上海觀音閣碼頭如意里三弄寳興長號内如有事交接或取閱章程均請就近浹洽並定常州大街和愼銀行西瀛里聚昌厚莊爲收股處特此佈聞　　總幹事錢以振謹啓 
[辦礦者鑒]  
本公司經營礦業已數十年分設上海亦已歷有年所今爲利便中國紳商起見特於上海本公司内附設化驗分析所專代化驗分析各種鑛砂備有化學機器任便選擇試驗並派富有學識經驗礦師駐滬應聘查勘鑛山測量繪圖或代籌畫探鑛開鑛等事凡關鑛務均可代辦並兼收買各種鑛砂如蒙　惠顧請至英租界北京路三號本公司面訂籌備有規則奉閱古河公司啓 
[現成火油機器淺水小輪廉價出售]  
本行淺水輪船火油機器久爲内河航業家所信用惟專售機器顧客殊多不便爰向著名船廠定造船壳二三隻（鐵壳木壳均有）裝配機器齊全吃水甚淺速率極快搭客拖船均無不可今特廉價出售欲購諸君請速來臨　　上海四川路五十三號高倫洋行電話三八六八 
[與金糿梅有地產交涉者鑒]  
幼梅登報主張夫權氏係女流不知法律惟先姑在日分產于幼梅存案天縣廨幼梅亦自立有收清產業字據且于橤酉年十一月二十日後登報廣告無論本國及外國人等所有與幼梅銀錢往來買賣抵押等事概與本宅無涉　諸君查閱當恍然也　金郁氏謹白 
[中國保送留美函授學校]  
本校於十一月一號開辦凡有志留美而無力者請開明履歷欲讀何科函投本校可也函索章程須付郵票　　　　校址上海靜安寺路第八十九號 
 [P粤路股東緊要會議> 
廣東鐵路近有物别要事發生關係國家路權股東血本茲定於陰曆九月初一日下午二時假座寗波路廣肇公所内會議維持辦法有股諸公務祈准時　惠臨幸勿放棄爲要　　　旅滬各省粤路股東維持會謹佈 
[吳炳章謹啟]  
近以　家嚴家慈八十雙慶本擬徧請親朋開觴宴集緣奉庭命停止舉辦免致驚動親友所有筵資改充善舉謹將英洋五百元以半數撥助婦孺救濟會半數撥助紅十字會恐親友不克周知以致　惠賜屏幛等件轉負　盛意尤抱歉忱用亟據實布陳尙祈　　公鑒爲荷 
[交通部收贖京漢鐵路公債支付官息活利廣告]  
本部收贖京漢鐵路公債依前郵傳部章程應於中華民國四年十月九日即乙卯年九月初一日支付第十四期官息又活利一項按公債章程第四條若京漢鐵路得有餘利應與債主共享利益茲查民國三年即西曆一千九百十四年京漢鐵路營業收支數目實得餘利銀圓二百八十三萬六千五百六十七元二角九分按照定章將此項餘利提出四分之一按五千八百萬兩銀額均分定於本年十月九日即乙卯年九月一日隨同第十四期官息一併支付所有均分活利細數及經理支付處所分别開列於下凡買有本公債票者希照下開細數持息票赴各經理處收領可也　附本届應分活利細數　查西曆一千九百十四年分即癸丑年十二月初六日起至甲寅年十一月十五日止京漢鐵路餘利提出　 
四分之一計銀圓七十萬另九千一百四十一元八角二分名曰活利照章按資本全數五千八百萬兩額數均分是此項活利應分派五千八百萬分計公債票十萬張本銀圓一千萬元每銀圓一元按時價作銀七錢一分折算共合銀七百十萬兩即五千八百萬发之中佔七百十萬分每票一張應得第六年活利銀圓八角六分八厘　經理支付處　北京交通銀行　天津交通銀行　漢口交通銀行　上海交通銀行　香港交通銀行　中華民國四年九月　日即乙卯年八月　日交通部綜核司啓 
[浙江興業銀行收三期股銀通告各股東]  
本銀行于上年在北京設滙兌處營業頗見發達今以天津爲北洋商場樞紐應設支行已照本届股東會修正章程第四節規定由董事會議决分設天津支行並收取本行第三期股銀計每股應繳銀二十五元以陰曆本年十月初五日爲股東繳欵限期其先期繳欵者預繳日息以常年七厘計算倘逾期或延不繳付當照章程第九節第十節第十一節辦理（章程摘錄于後）請各股東屆期將應付股銀連同原收據及息摺就近交付上海杭州漢口天津北京各本銀行掣取收條由各該行彙交總辦事處俟塡註蓋章後仍由各分行交還各股東收執特此通告　附錄章程祈各股東注意　第九節　每屆收取股銀先期一個月向各股東通告並于本支行所指定之新聞紙公告之如到期不繳應酌定一個月以上期限向該股東催告如又到期不繳應再酌定十五日以上期限在本銀行所指定之新聞紙警告該股東如仍到期不繳照公司條例該股東即失其權利其股分由本銀行拍賣之　第十節　該股東于催告後或于新聞紙警告後始繳股銀應加算到期以後利息每日每十元計加算三厘　第十一節　股銀逾期不繳經本銀行拍賣後將賣得之銀除去本届應收股銀及加算逾期利息與拍賣費用外如有剩餘應還該股東如不足時應向該股東追補 
[商務印書舘辭源出版展期廣告]  
本書原擬陽曆九月底出版·但因頁數較多·排校旣已需時·印刷欲求精工·大本用銅版·中本用鋅版·製造方法·視普通之鉛印石印·又較繁難·部數七萬餘·都二十數萬册·印工旣大·而裝訂之書面脊角金字綢套等·又不敢草率從事·致難如期出版·殊爲抱歉·刻正日夜趕辦·預計陽曆十月後可以陸續出版·（全部同出·先大本·次中小本·）屆時再行登報佈告·先此奉聞·惟祈鑒諒· 
 
 

Page 2

 
 
時評 
[冷靜態度（冷）]  
　　肅政廳對於請願今後持冷靜態度雖然今前亦何嘗持熱鬧態度也耶况乎今日情表除主張及請願之數人外何嘗有人熱鬧而不冷靜者耶　爲冷靜以無法故不得不冷靜以不冷靜亦無用故不得不冷靜雖然各方面旣冷靜矣亦有數方面不冷靜者行將出現也何謂不冷靜轟轟烈一也紛紛擾擾二也 
[命令]  
　　十月二日大總統策令日本國陸軍中佐駐濟委員貴志彌次郎給予三等文虎章此令又令日本國陸軍憲兵少佐神田長平理事柴田鐵猪海軍少佐坂元貞二均給予四等文虎章此令又令日本國陸軍憲兵大尉須籐昇司前田良夫折田榮助有田十三均給予五等文虎章此令又令日本國海軍少佐園田繁吉海軍大尉青山享江口喜八大窪博均給予五等文虎章此令又令楊毓𪽑給予四等嘉禾章此令又令宮毅給予四等文虎章此令又令岳憲玉給予四等文虎章此令又令徐鴻寳授爲陸軍少將此令又令司法部呈請任命高方　署江蘇江寗地方檢察廳檢察長應照准此令又令司法部呈請任命劉鍾英陳長囗陳道章囗更雷光曙爲湖北高等審判廳推事應照准此令又令司法部呈請任命區樞劉瑞琛張明哲石秉鑄田鳳翥羅潛爲京師地方檢察廳檢察官李時品署京師地方檢察廳檢察官應照准此令 
又令雲南巡按使任可澄呈試署平彝縣知事徐正鼎人地不宜請予免去署職等語徐正鼎應免署職此令又令雲南巡按使任可澄呈請任命試驗及格之知事陳朝樞試署平彝縣知事應照准此令又令雲南巡按使任可澄呈請將試驗曁審查及格分發雲南之知事洪念江等分别任命實授試署等語應准以洪念江爲昆明縣知事朱知緖爲瀾滄縣知事劉九穗爲思芧縣知事胡士杰試署麗江縣知事王懋昭試署馬龍縣知事葉璧光試署晉寧縣知事林竹琴試署廣南縣知事管士荃試署馬關縣知事陳其棟試署羅次縣知事彭世功試署華坪縣知事此令十月二日大總統申令内務司法兩部呈准文官高等懲戒委員會議决江西巡按使戚揚咨請將疏防監犯之朿鄉縣知事馮鎭坤交付懲戒一案依照知事懲戒條例應受降等處分等語馮鎭坤著照所議即行隆等以示懲儆此令 
[專電]  
　　北京電代立法院昨開會起草委員提出國民代表大會組織法案付審查並一面將理由咨明政府聞政府已擬定十一月一日爲投票期 
　　北京電肅政廳昨會議以請願事件旣經代立法院通過今後對於該問題决持冷靜態度 
　　北京電徐東海續假三日 
　　北京電袁總統之女公子有與清帝溥儀聨姻之說 
　　北京電甘巡按兼將軍張廣建有内調之說所遺巡按缺聞以趙惟煕補授將軍缺以中將馬某署理 
　　北京電閩浙兩巡按有對調消息 
　　北京電滬鎭守使鄭汝成將任彰武將軍何宗濓將任蒙鑛督辦 
　　北京電熱河國民會議審查長派譚桂馨 
　　北京電駐京英公使朱爾典昨謁袁總統商談良久 
　　北京電龍口商埠定明春一月一日實行開放該埠海關作爲烟台分關 
[戰電]  
　　其一（英人路透電） 
　　巴黎電今晚公報謂德軍復在沙歇東奇凡希叢林南部得有進步俘衛兵六十一人救出法俘多人香巴業法軍在哇白里夫愛平與維特格蘭巨間襲擊復獲有機關鎗並俘敵六十一人敵軍間斷轟擊法軍陣地法軍回砲甚力亞 
貢敵軍在化葉特北面猛轟法軍戰壕法軍以戰壕臼砲回擊德軍戰壕敵砲乃無聲凡爾登及洛末尼落下德人砲彈法軍亦遙轟維業萊車站之火車起炸聲兩次星期四夜有法飛船一艘轟擊亞瑪業里基亞蒂尼伏齊愛萊鐵路交點雖受猛烈之砲火仍得安然飛回（一日） 
　　巴黎電今日下午公報　敵軍在亞土瓦猛轟沙歇東面法軍陣地法軍在福利愛高地得有顯著之進步香巴業法軍在美斯尼爾北面敵陣線凸角處占據一重要地點法飛行家轟擊德軍陣線鐵路交點法軍且於夜間轟擊敵軍數陣地餘無戰事（二日） 
　　巴黎電今晚公報謂比境法軍重砲隊協助英艦隊轟擊韋斯丹特德排砲亞土瓦敵軍猛轟勒维勒與沙歇北面叢林中間法軍陣線法軍回砲甚猛巴里約巴克南北二面及香巴業有激烈之砲戰敵軍用窒人呼吸之砲彈敵軍以重兵在勞蘭從事偵察爲法軍擊退香巴業法飛機擊中敵軍繫留汽球一枚火燄四射法飛機六十五架以炸彈三百餘枚擲擊伏齊愛爾車站俠勒蘭巨飛機場又在拉盎附近擊斷火車一套（二日） 
　　倫敦電英帥費蘭巨公報謂上星期英飛機甚爲活動天空戰爭共十七起僅有一起英飛機失利昨是日德飛機一架落於英軍陣線内英飛機轟擊敵境之鐵路聞鐵路幹線有十五處受傷火車毁五六套伐蘭興機車局亦被焚德軍鐵路之佈置遂大受影響（一日） 
　　倫敦電英帥費蘭巨戰報謂英軍昨日回攻奪得福塞西南之戰壕而此壕爲德軍於二十六日所奪去者餘無他事可述（三日） 
巴黎電官中宣布香巴業法軍獲勝詳情如下法軍攻擊之陣線自摩龍維萊爾叢林至愛恩河流域止地勎高下不一其最高者僅一百九十邁當該地今僅哇白里夫要一鎭仍在敵手餘如索安貝爾台美斯尼爾瑪細巨均爲法軍所有敵軍第一陣地之戰壕在二至五之間深自三百至五百邁當不等且有輔助之防禦工程及利刺之電條障礙物鋼板掩蔽所架機關槍之臨時砲臺佈置周密異常堅固法軍最新之砲隊效力甚大敵軍防禦工程中有幾處剗成平地其掩蔽所亦坍塌障碍物則處處破壞敵軍第一陣地全爲法軍砲火掃蕩法軍且以長距離之砲轟擊陣地外之街道鐵路車站有德兵數隊斷絕供給四十八小時之久二二十五日晨間九時十五分法軍傳令進攻於是二十五基洛邁當之陣線上人如潮湧向德軍第二陣線根 
據地而進數分鐘後衆皆躍入德軍戰壕制勝守兵乘勢前撲德軍奮力抵禦且調後備軍保守中間之陣地又由掩蔽所及交通壕内以機關鎗來福鎗交擊法軍側翼然終不能阻法軍之進步至日落時法軍於沙歇北面及貝爾台北面與德軍第二陣地接觸法排炮隨步軍之後風馳電掣而進入夜敵砲所轟諸路有子彈車戰竈等絡繹北上而南下者則有俘囚數千軍官居前兵士居後狀殊困憊由法國領土軍解往陣後翌日法軍續在香巴業得有土地且在德軍第二陣線占據地點敵軍回攻者死亡甚多僅香巴業一處法軍共獲砲一百二十一尊（一日） 
　　羅馬電今日公報謂奥軍沿伊森沙陣地放砲開鎗空費彈藥無算且砲術不精大砲彈間有落於奥軍自已壕内者奥步隊僅在一處出現旋被擊退（二日） 
　　羅馬電陣地有濃霧山間不能砲戰意步隊乘霧攻擊敵陣毁其外防線工程星期四夜意軍在杜爾米洛一帶進攻全陣線略得進步但奥軍猛力回攻　軍左翼被迫退走惟右翼仍守其舊地（一日） 
　　彼得格勒電今日公報謂全陣線激戰正在進行雙方互相攻擊俄軍占優勢德軍於數地點棄戰品紛亂而逃德軍在特文斯克至維爾拉陣線東境諸湖之一附近占據俄軍戰壕數道俄軍現正從事克復之俄軍曾在他湖附近擊退進攻之德軍一次並强襲米特齊哇爾湖東北某鎭及某村拉洛區東面之俄馬隊曾衝擊保護運送車之敵步兵一奪車數百輛俘敵若干人又獲馬匹軍械甚多俄軍襲擊新格洛台克東面及東面數村迫令德守軍棄軍火逃回總陣地俄軍刺死德兵數百人又俘獲多人新格洛台克與平斯克中間巴拉洛維區東南所駐德軍爲俄軍逐過恰拉河稍南柯爾基（魯士克東北）有德軍猛攻經俄軍回攻後乃紛亂而逃 
　創甚重（一日） 
　　巴黎電法國無線電稱俄國全境大雨不止（一日） 
　　彼得格勒電俄軍占據維爾拉東面湖境數村後德軍由維萊加鐵路西退甚遠今日公報略叙此方面戰情謂俄軍在維萊加境内力戰二十日迄今未已但敵軍已改攻爲守全計失敗敵軍因俄軍苦戰多日故未能深入士氣已衰損抶極大云（二日） 
　　倫敦電九月二十九日以前一星期中船隻出入英國口岸者共一千三百八十七艘内有六艘爲敵擊沉合計二萬零七百二十七噸（二日） 
　　紐約電駐美德使已接牒文聞牒中載有解决阿刺伯號爭端之談判基礎（三日） 
　　紐約電今日報章謂英法借欵已募得五百兆元將來認購之數必超出定額之上（二日） 
　　紐約電英法借欵已募集美金四百兆元（一日） 
　　華盛頓電聞德使署隨員巴本大尉如不由德國自行召還則美國將要求德國召還（一日） 
　　彼得格勒電法國軍事團以達瑪德將軍爲領袖昨日行至俄軍大本營由俄皇召見（一日） 
　　亞姆斯特丹電德報評論英不在美借債之成效頗爲憤怒（一日） 
　　紐約電美人設筵招待英法財政團賓主齊集約四百人互祝三國元首之健康並表示聨軍早勝之希望英國是定爵士起而演說致謝美國之贊助與同情美人之演說者謂英法美三國利益相同（一日） 
　　其二（　人德文報專電） 
　　柏林電（由倫敦轉）十月一日德軍大本營公報云英軍未圖續戰德軍中央則在魯斯北面從事進攻英軍防守雖固仍不能阻德軍之進步法軍在沙歇東面勒維勒北面香巴業瑪細巨北面進攻者均遭失 
敗法軍在以上諸地從戰者共有七師團之衆德軍在香巴業所俘法軍官已增至一百零四員又兵七千零十九人凡柯瓦附近 
法軍陣地一處爲地雷炸毁法飛行家轟擊末蘭至勒里太爾路互死法國平民八有（以上西境戰况）興登堡元帥之軍復在杜拉堡西面格蘭特森附近占據敵軍陣地一處俄軍在瑪特細哇爾東面及在自斯摩岡至維斯區萊夫陣線進攻者已敗走德軍昨俘俄兵千三百六十人（興登堡軍團）里哇波爾特元帥軍團擊退進攻之俄軍俘軍官六員兵四百九十四人獲機關鎗六枝（里哇波爾特軍團）上月德軍在東境共俘俄軍官四百二十一員兵九萬五千四百六十四人獲砲三十七尊機關槍二百九十八枝飛機一架（以上東境戰况）林新干將軍之軍進攻敵軍頗有進步（東南境戰况） 
　　華盛頓電駐美奥國大使署宣布十月一日維也納公報云奥軍在柯明境進攻者俘 
俄軍官兩員兵四百名獲機關槍一枝近兩日奥軍在該境共俘軍官十員兵六千四百名意軍進攻復遭失敗（二日） 
　　柏林電柯爾尼斯基報紀西境香巴業第一次大戰情形謂是役敵軍人數多逾德軍四五倍且乘風勢利用煤氣炸彈敵軍進攻者皆洪醉各裏十日蛢糧顯係希望長驅直入比境及盧森堡英軍之進攻者則以印兵斐兵狂呼當先匈京接布京消息謂布首相擬作柏林之游瑞典京城消息謂俄國首相接見國會自由黨議員及財政家時極爲傲慢且言凡政府以爲然者決不能退讓錙銖國會重行召集後議員勢必紛起詰難及提出議案則俄國内局必受不利之影響左黨之政策爲攻府所不許故攻府未便討論各大臣雖多主重行召集國會然乃屈從少數人之意見云各代表聞言皆爲默然俄國各報紀載此事全無評論顯爲檢查員所禁柏林地方報雅典訪員電稱布國駐希公使曾語謁客謂布政府純以和平之意志對付希臘布希邦交仍極輯睦云柏林地方報載巴達特消息紀印度第八末哈聨隊及第十西塔特聨隊叛變情形印兵曾與英兵交戰殺死英人一千二百名印人亦死傷一千一百名九月二十七日土軍大本營公報謂土耳其海濱排砲曾擊沉克里維特其爾附近之敵國魚雷艇一艘本年七月以至九月間德國倒閉之商店共九百八十一家上年同時爲一千六百零八家本年首三個月内爲一千六百零八家次三個月内爲一百二十三家匈牙利擬於十月中旬發行第三次借款德國第三次借欵已售出馬克一二一零一兆（一日） 
　　柏林電德國參謀部於西境大戰時曾延請美國南美荷蘭羅馬尼亞等中立國新聞家多員參觀德軍陣線先於香巴業瑪細巨附近閱看處法軍猛烈砲火下之德軍戰壕且許諸員詢問戰地歸來之兵士及俘虜西境自開戰以來以是役最爲劇烈諸員目覩之後方信德國大本營公報之確實法國大本營公報之虚妄且知法軍人數多逾德軍數倍法軍進攻前 
雖猛轟數日然所受損失殊駭聽聞其攻勢已完全失敗蓋諸軍無一得達豫定地點也霞飛元帥圍攻計畫可謂徒勞耳諸員今已北進續遊他　矣（二日） 
[東方通信社電] （日本人續織） 
　　東京電大隈首相語及開發滿蒙之事謂按中日協約日本在滿蒙之優越權業已確定日本政府之於協定細則及利權活用之方法已屢交涉其結果細則已經决定目下之最要者爲着手設立特種機關此之計畫爲圖日本農工商業者之便利及其安全起見提請議會協贊以便切實施行但此機關非如東洋拓殖會社亦非如彼之印度商會實係純然民間經營政府不過補助而已故寗謂爲後援機關云云（三日） 
 
 
 

Page 3

 
 
　　東京電中國帝制間題此間市民推測將於十一月内確定所謂國民會議不過形式上之决定而已（三日） 
　　東京電日本政府以中日新締協約之後間島協約當然無效故堅不肯讓步中國政府如亦堅持不讓恐不免生紛議云（三日） 
　　東京電東京帝國大學因近發表學制改革問題特開臨時會議就該學制案中之骨子年限短縮問題討議其實行之手叚先促高田文相反省四帝國大學同盟開始連合軍動（三日） 
要聞一 
[京特别通信]  
　　現在之系與將來之黨 
　　自國體問題發生後觀於黨系事情有一極大變遷即以前之所謂系者之勢力大有變動而將來以國體變後號稱立憲形式的政黨之活動漸漸如春潮之暗生也皖系與粵系同稱爲系而其實大有不同皖系之特質在並無一致之團結及一定之勢力惟以閥閱名位及寵眷取勝且其抵抗他系之處則專於刀筆及計略上見長粤系則有確定之首領而有一定之勢力者也路案發生粤系表面上受一大打擊周學煕氏對於路案公然提出貨捐問題揭參葉恭綽氏且張弧氏爲其一手所推倒　明白者現其皖系的特色其時楊士琦氏力 
辨與自已無關且謂對於總統將絕口不談路案然據深知消息者言則參案中之欵目並係有人所主使且有某肅政以考古家著名曾爲提學使並喧傳有敎育總長之希望之某君爲之置郵而傳命此雖疑案要之此一重公案雖云整頓紀綱清理路政要不能謂無黨派的意思存乎其際也在此路案風潮最激烈時即發生一種新現象即河南黨與粤系之漸漸握手是也其原困種於張弧案蓋鹽務上之關係如某公司某字號等决非張氏一人之意思所出其背後有無數之偉大勢力周學煕氏者自命爲閻文介一流人物悍然不顧全盤託出其態度甚爲高抗故如張鎭芳氏袁及乃至倪嗣冲氏均不滿意於其所爲聞當其時倪曾有電致政府謂前清時朝貴擅權勾結言官肆作威福恐其現象又將復見（原電大意）而張氏又面謁總統謂我事總統年數及資格均不下於周學煕他人查我我服周學煕查我則我不服則其内幕可想而張弧氏之鹽務至今日　　　定無事　　　内幕之勢力無關係也故此兩案乃朝黨消長之一大關鍵表面似粤系失敗其實失敗者乃醖釀其勝利之種子也此次路案之决不　予葉恭綽氏一派以下以大打擊已成公然事實其原因非如上述之得他種勢力之助而另有數因（一）總統居中御下絕有權衡妙用其自初本無打倒粤系之心故葉氏特批交保而梁士詒氏絕對不牽入（二）之通之與葉氏　殆有不可離之關係若欲以麥信堅氏之一流代葉而興本屬無此事實（三）財政上乃至外交上之關係梁氏在今日實爲重要人物而在國體變更時尤爲重要中之重要人物也以故津浦案尚末結而葉氏已入總統府爲顧問以余近日所聞此等顧問非復尋常拿數百元乾脩吃飯者可比蓋其參預財政上之機密與民國元年時代葉之在總統府者同也今試述梁氏與國體問題之關係當問題初發生時梁氏正在病中叚芝貴氏兩往邀請大致以財政上外交上之事相屬且有一重大意味即籌安會通電雖已發表深慮楊孫等人㣲望輕外間或至無人理會故必須梁等附名聞初意本係梁領袖而梁乃不願於是叚芝貴氏領銜梁居第二之通電乃發出矣聞馮國璋氏等之躍起即以叚梁等之電而不因籌安會之電則梁氏之因時局而得增重其地位之程度之高可知矣梁氏之於此等大問題自絕對不能　亦絕對不至有特别主張自不待說聞其語人專以減輕禍亂爲詞外報有載梁氏等主張總統世襲中華民國四字不致更變者此僅曇花一現之談而發動於外交派之曹汝霖等梁即其一也以梁於此意味亦一外交派之故然此說之不能過籌安會派之癮則自不能不打消此非籌安會派之勢力致之也比來在京新聞團相告語輙以籌安會與請願聨合團顯分二派後者爲梁派所吸收日謂聨合請願團表面係沈雲沛爲會長實際爲葉恭綽所操持其方在有意味與無意味之中間蓋二者皆爲假設不成一勢力間題實際上之勢力仍赤裸裸地視箇人之勢力何如質言之此非會與團之勢力間題乃梁派與楊孫等勢力之間題也籌安會中之成爲勢力問題之研究的人物者楊孫二人而已（其會可謂爲島有先生）楊有内助孫則純恃以國民黨资資格熟習黨派情形能爲軍警耳目且又能特别拉攏在於軍警派中有一種寄生的勢力與其謂之勢力無能謂之作用　其平　楊梁　　　合　　　　　　　　　一瞬間的敎育總長而已至於籌安會中之他種人物眞用乃不必絮絮置論嚴復雖入會却又不痛不癢至今尙不肯作一篇文字亦不甚到會參預機密其人殆近於西洋哲學家之實利主義而其自命則爲洞見二百年以後之人物此後最多不過能與孫爭一敎育總長而已劉師培乃一齷齪書癡胡瑛乃一喪家之狗（孔子亦曾有此境此語並非詆誹）李爕和借爲逋逃此六君子者乃一棹不倫不類之客人不過發知單者之隨意凑數而已矣請顧聨合會者以各省所謂代表者組織而成人人兩肩負代表民意的千鈞重擔子實則以小官僚最多見了籌安會的理事如候補佐雜見了上司一般此等團體安有勢力可言亦有幾箇不知高低之人以爲國家千載一時之大事方待彼解决彼等或能如國民黨進步黨時代攫取一種機會其實此乃一種貧兒夜夢拾金的夢想昨有一人來寓談及余不禁顰蹙告之曰君乃不知此一時彼一時耶但外間所以傳言彼等與籌安會對抗之說則亦有因（一）以沈雲沛非侷促如轅下駒者其背後必有人接近其接近而操持之者必梁派也（二）則彼等皆二門外聽號砲不知葫蘆裏賣甚麽藥全恃某種勢力偉大消息靈通之人爲之發蹝指示故耳（三）則李慶芳等之徒又在此會大出風頭而李則所謂公民黨之一大首領也綜以上所言要點（一）梁派之勢力漸漸增加（二）楊派之勢力漸漸活動至所謂皖系者則周學熙决意辭職漸已解散其時一時發生行乎其所不得不行止乎其所不得不止之籌安會之請願聨合會皆無問題又言循此以往假定國體旣變政體又復變成所謂立憲則以後此等派别之勢力於政界上果成如何之現象乎此爲最有趣味之問題也今不妨開門見山一口說出此後黨派之分類一即公民黨（爲梁派）（一）即楊黨（黨名未定總之不外立憲黨而已）（一）將來或者發生一種河南黨（黨名未定）或小小之皖黨一政友會即國民黨之改造黨以孫毓筠景耀月等主之總之現在所有派别即將來政黨之縮影（自此以下尙有一極長文章容某仔細思量從容窺探而後續之） 
雜評一 
[投票期（無名）]  
　　投票期聞定於十一月一日然則十一月一日以後所謂大問題者必能解决解决之後中國其無事耶多事耶主張之　　　　　　　　　　十一月一日 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[起草聲中之國體問題解决譚]  
　　公府之特别會議總統府消息日昨（三十日）下午三時總統特在府中春藕齋臨時召集徐相國左右丞外交内務交通各總長及軍界各要人與稅務梁督辦並著名參議如曾彝進等共二十餘人開特别會議所議者探係關於國體問題之要件四項計一國體未决以前之禁止造謠與杜絕有人籍端煽惑事件二國體解决時之維持地方秩序事件三國體問題中之外交事件四國體决定後之政治進行事件其餘尙有種種討論 
　　委員之草成法案參政院代行立法院起草徵求民意妥善辦法其所預擬之内容昨日本報已據所聞略誌一二昨日（三十）午後起草員九人在參政院開起草會已將此項法案全部草成茲探悉此法案之名稱已擬定爲國民代表大會組織法案共計十七條俟大會通過後即提出政府請爲公布爰錄其草案原文如左　　第一條關於全國國民之國體請願事件以國民代表大會代表國民全體之公决定之 
　　第二條國民代表以記名單記法選舉之以得票較多數者爲當選 
　　第三條國民代表大會以左列當選人組織之一各省各特别行政區域每縣一人二内外蒙古三十二人每盟二人三西藏十二人前後藏各六人四青海四人五滿蒙漢八旗二十四人每旗一人六全國商會五十人七有動勞於國家者三十人八碩學通儒二十人 
　　第四條各省及特别行政區域之國民代表由國民會議各縣選出之初選當選人選舉之 
　　五條蒙藏青海之國民代表由國民會議蒙藏青海聨合選舉會選出之單選選舉人選舉之 
　　第六條滿蒙漢八旗之國民代表由國民曾議中央特别選舉會八旗五公世爵世職選出之單選選舉人選舉之 
　　第七條全國商會之國民代表中國民會議中央特别選舉會有商工實業資本一萬元以上者選出之單選選舉人選舉之　　第八條有勳勞於國家者之國民代表由國民會議中央特别選舉會有勳勞於國家者選出之單選選舉人選舉之 
　　第九條碩學通儒之國民代表由國民會議中央特别選舉會碩學通儒或高等專門以上學校三年以上畢業或與高等專門以上學校畢業有相當資格者或在高等專門以上學校充敎員二年以上者選出之單選選舉人選舉之 
　　第十條選舉國民代表時就應選代表額數分次投票每次選出一人 
　　第十一條選舉監督依左列之規定一各省以各該高級長官會同監督之二各特别行政區域地方以該高級長官爲監督三第三條第二三四欵以蒙藏院總裁爲監督四第三條第五六七八款以内務總長爲督 
　　第十二條選舉國民代表場所設於監督所在地届選舉日期就報到之選舉人由監督召集之組織選舉會舉行選舉 
　　第十三條選舉國民代表日期以敎令定之 
　　第十四條國民代表决定本法第一條事件以記名投票方法行之投票结果由該監督報告代行立法院集合全國票數比較期决定意見定爲國民代表大會之總意見前項之票紙應於開票後封送代行立法院國體投票日期以敎令定之　　第十五條前條决定投票之標題由代行立法院議决咨行政府轉咨各監督於投票日期宣示國民代表 
　　第十六條依本法所定關於選舉投票之籌備事宜由内務部曁辦理國民會議事務局會同辦理 
　　第十七條本法自公布日施行 
　　傳聞之國號年號京中自籌安會發起國體問題後社會中謠啄繁興不勝紀載茲據傳聞君憲大典確於年内卽可大定以大中華爲國號以武安二字爲年號傳聞如是誌之以特其後 
[中英藏交涉尙無開會期]  
　　日來京中盛傳中英關於西藏各項問題及修改條約諸事由兩國政府决定會議地點在英國倫敦換約地點在中國北京等語頃據外交界確息並無其事惟此項會議中國雖會有此預備而英國則尙未承諾現實無定期開議之事實而所以不願即行開議之原因一則由於戰呈方忙二則由於彼此意見尙未融洽蓋西藏問題自民國元年中英兩國屢次交涉首由中國政府與西藏聲明條件爲懐柔達賴之計回復封號撤回軍隊旋於元年八月十二月中英各提條件互有辨駁至二年六月中英藏各氏代表會議於達積林定於十月開始會議中國政府派陳貽範赴會議英派馬克馬桓藏派倫取謝脫賴刺皆爲全權委員於是中政府提出七條件英國提出六條件西藏方面表示藏境以前清時代所定區域爲境中政府不干涉宗敎上之行政不派遣軍隊入藏之方因意見懸隔屢經會議不能决定至三年五月漸有頭緖大體以英國提出之條件爲根據締給十三條草協約已經各委員簽字但關於中藏境界西藏要求過寛陳貽範未諳地理於彼方提出之條件未請政府之明令即行簽字聞此案關於地理之點如强分察木多以内至打箭爐爲内藏察木多以西爲外藏並强以青海玉樹三十九旗歸屬藏地其實西藏以寗靜山爲界前清光緖末年川藏啓釁由政府收回三瞻土司並改設州縣三十三處皆離土司之所屬歸州縣管轄戶數多至三十餘萬最近該處人民有請另將新設之三十三縣全境設爲西康省者此三十三縣地方屬於川省疆域之明證也至玉樹三十九旗毗連哈密實青海入藏之要道前清時代該三十九旗每歲納糧貢馬於西寗辦事大臣以爲常民國成立曾派使宣慰且青海爲番族西藏爲藏族如風馬牛不相及此又爲青海三十九旗不屬於西藏之明證也近日政府以此項交涉須早日了結或前曾與英國有所提議亦未可知但定期開議之事則尙非事實 
云 
[津浦路參案將公開審理]  
　　聞平政院對於津浦鐵路案件有擬於十月五日第一次公開審理之消息故於昨日咨行步軍統領衙門傳取津浦案内人證高節周錦潼陸洪開三名又飭知大興縣署傳取同案人證之葉道繩宛平縣署傳取同案内之取保人證袁長漪張謙益曁咨行交通部傳取同案人證葉恭綽關瑞麟歸寳煕等均於十月五日到該院候訊此係公開照例准人旁聽 
[印花稅扣用之取銷說]  
　　日前開辦印花稅時定有獎章除提扣巡按使財政廳縣知事佣外另每百提七元以爲辦理印花稅之費照此辦法每百元實提扣五十七元主其事者以爲當時係爲推行起見不得不爾現則以各機關經已成立預算每年可得二千萬已　備將以前扣用之事取銷矣 
[通惠公司之備案]  
　　通惠實業股分有限公司創辦人孫多森等禀農商部　創辦通惠實業股分有限公司業蒙轉呈批在案創辦人等遵即悉心籌畫積極進行公司股本已查照原議由創辦人分别籌足一百五十萬元如數收齊分存中國交通鹽業三銀行應請查驗總計公司開始籌備原定以六個月爲期現擬提前趕　儘於三個月内佈置就緖用觀厥成茲經互選臨時董事十三人監察員五人並互選孫多森爲臨時總裁施肇曾爲臨時副總裁擬具試辦章程三十一條先行擇日開業設立總公司於北京其 * 
他上海漢口依次分設一俟股本如數收足再開股東大會遵章選舉董事一切人員正式成立檢同試辦章程董事名册請察核註册轉呈云云聞農商部已爲呈請總統並於九月二十六日奉批令如呈備案矣 
[章太炎爲亡女開追悼會]  
九月二十六日章太炎在北京爲亡女設追悼會訃於門人弟子及當代名流太炎棲息之所僅小屋數楹其東西兩院俱賃諸别姓藴萊女士投環之翌夕同居者以爲弗祥相率遷去於是東西兩院　然無人女士旣殮厝於西屋是日之追悼會即設於西院靈前陳設甚簡僅祭器數事壁間持輓聨數百幅靈右懸某名士一聨云殺身無罪克已成仁遠近來弔者絡繹弗絕門前懸白額一方大書追悼會三字太炎手筆也太炎黑衣披髪立於靈側若老牧師然弗悲亦弗泣是日政界中人之赴弔者僅參政錢恂一人太炎臥室懸一聨云道旁時賣故侯瓜門前學種先生柳可以覘其志矣 
[湘紳又電拒陶思澄]  
　　湘礦督辦陶思澄氏爲湘紳電拒曾致函報自辨已誌昨報茲聞湘省紳士最近又有公電到京其文云參政院蔡松坡楊晳子兩先生聨鑒湘礦督辦實吾民生死關頭迭經電陳未奉復示肥瘠視若秦人實所不解大計攸關况在桑梓公不之省民實望焉除上政事堂平政院電文一通另抄送察外用特公懇聨　呈乞收回成命以完待破之産而回將絕之生言盡於斯不知所　仍祈察復湖南省敎育會會長葉德輝商會代表總理宋家沛工會會長舒仁礦業會長郭本謀公民汪詒書劉棣芬勞鼎勳和萬梁煥奎胡棣華舒禮鑑將定一蔣謙孫等云云又聞内務總長關懹此事將與新任湘巡按出而調和陶思澄此行或遂可以已乎 
[紀濟南日本僑民會（懹瑾）]  
　　濟南日本僑民約計已在一千以外日前開會集議互相聨絡之法公舉臨時會長大間知芳之助君宣言略謂日僑已逾一千以上之多若不固結團體互相扶助必至散漫而無秩序日久雜處同化匪特勢孤力薄抑恐難禦外侮貽譏於人故亟應組織一僑民會俾資聨絡而固體云云旋共相論議決僑民會規則十　條　請駐濟领事林久次郎核准以駐濟領事館館令史義宣佈該會規則以照信守茲譯錄如左駐濟日本領事林久次朗館令頒布云經本總領事認可濟南日本居留民會規則十九條凡屬吾國國籍之居留民槪應遵守所頒規則通諭知之（定名）爲濟南日本居留民會（規則）十九條如左一本會以在濟南及附近之僑民確屬帝國國籍臣民者之所組織而成二本會凡爲促進僑民進步事件凡爲關於公益事件槪由本會審議處理而導目的三本會事務須受總領事監督四本會額置議員八名五本會額置正副會長各一名正副會長在議員中互選選出後呈請總領事認可六議員半數由總領事選任他半數擇僑民中年納賦課金三十元以上者選舉之被選舉者呈請總領事認可七正副會長及議員均爲名譽職擔任義務不支薪俸任期以一年爲限倘有事辭職則須呈請總領事視爲有正當理由方得解職八會長統轄本會全部事務對於外部則會長擔任充本會代表其執行職務槪略如下（甲）準備會議手續執行議决事件盡力代表折衝（乙）收入支出命令會計監視出納（丙）管署基本財産（丁）保管文書要件（戊）議員决議之件已受總領事認可條項及其他必要事項均須印刷公告九副會長輔佐正會長辦事而資補助十本會分臨時會議及通常會議二種通常會議每年春秋二次擇日開會臨時會議則視爲必要之事件時者立即公布開會會議公開時會員應出席質問但依事件性質得以禁止旁聽者之發言十一公開會議會長受議員三名以上之請求即定準公布召集開開十二公開會議若無四名以上之議員出席不得成立開議但經過第二次召集之期尙不足额則不在此限十三議員主張取决多數倘可否相當則參加會長之意以取决之十四會員開會議須經總領事認可方能公布召集倘遇必要事件時總領事可以館令任命宣布臨時召集十五議員會議事件槪目如下（甲）爲第二條中之設施上必要費用支出事件爲賦課金及課目上之議定事件爲對於徵收居留民賦課金手續事件（乙）凡關於約束居留民自治諸規則事件凡關於改正所頒定制事件（丙）議决每一歲中出入豫算表如遇有必須超過豫算之支出事件時須議諾負擔新義務之事件又關於放棄權利之事件（丁）决算報告事件（戊）處分基本財産設置管理員事件又關於處分營造物管理事件（已）其他法令及總領事指揮命令照居留民應屬權限事件十六本會收入支出必須設備明瞭帳簿每月月終清結除詳細公布外另單呈報領事館存案備查十七議員議决變更事件或議决事件須經過總領事認可手續然後執行十八議决關於五十元以上之支出須經過總領事認可手續然後執行十九議員會今回議决以上之規則及施行細則呈送領事館經過認可手續後立即認爲有效而執行之（附則）（一）調查得有選舉議員資格之員亦須經過領事館認可手續方能有選舉權（二）本會規則於大正四年九月二十九日起開始經過總領事認可手續以館令頒布成立通知施行須至館令者 
按日人僑寓濟南者不過千人已亟亟謀保守權利固結團體尊崇官長服從命令聨絡鄉合羣以禦外侮服從以得自由團結以保利權開會簡章每年二次辦事議員不過八人較諸青島吾國商務總會負董事名義者五十人每星期開一會議濟　盈庭不過會食間談而已入夜則聲歌大作評花鬭雀競爲賞心樂事試問究屬孰勝而我國商民之　青島者現數逾三萬以上能否團結互相扶揀而保利權以鄉外侮如日僑乎譯竟不覺戚然於心也 
[蠟花園主何往（瑾）]  
　　青島濱松通守備軍憲兵隊本部署前（即德總巡捕房舊址）有洋式樓一座面臨馬路後築小園四圍油碧闌干環植葵花亭獨立扶疎綠葉頂上黃花正燦爛向日而倾傾中建一亭古雅精美亭下密裁江西蠟花一片或紅咸綠或紫白相間絕堪寓目東牆一帶曲廊蜿蜓假山草地傍有秋千一絮瓜棚菜圃絕好園景　有多人叢集其門則見日憲兵二名正在揭封俾予園丁入内打掃　葉糞除塵封綠此宅主人乃前内務部秘書長洪述祖之别墅去年因租於德人致被日軍政署所没收充公者也今楊度趙爾巽等房産蒙日人發還洪産亦聨帶判定返還原主是日乃洪某派人接收故會同憲兵前往揭封想從此桃源有洞洪某可仍返故園不必再奔波南北矣惟現在何處則未之知也 
[江西小學風潮已平（俠平）]  
　　江西小學前因考試敎員致釀成全體辭職之風潮影響所及即省外各屬小學亦大有人人自危之象昨聞敎育界人談及此事實爲王某所搆成其後勢成騎虎各敎員又堅持如故宋總視學目睹危象大有左右爲難之慨向章每年秋季始仐入月中　須舉行今則迁至九月猶未能正式上課問心不安乃再三向各校婉商謂公署命令萬不可不敷衍一過若一再堅持則學務處推倒猶爲小事而全省辦有成效之小學一旦瓦解總攬敎育機關數年之心力歸於烏有將何以謝邦人云云磋商結果議於每校隨派數人前往與考所考科學並不限定隨各人所擔任敎授之科而試驗之考後亦並不榜示各校素信總視學之誠慤言無反汗乃於前日在學務處舉行考試與考者各校合計約三十人詎考後王仍堅持出榜之說蓋以出榜則必有去取而後可遂其私心幸敎育機關各人已知其種不合一律贊成總視學前議所淘汰者僅有某校一人　此人即不考試已早知其不堪爲敎師者然則又何必多此一舉無故自擾歟其有多數敎員已辭職回里者經總視學囑各校長趕速邀回想各敎員體會總視學維持敎育之苦心當不難惠然返旆也 
[東三省近事]  
　　越獄案續紀奉天台安縣於上月底發生獄重案已略誌前報近聞省公署接得該縣貢知事士元詳報當時情形略云本縣設治之初以街西民房略加修葺作爲縣署署中西十平房三間爲刑事民事拘留所中間置看守兵二名以資守護某接任後查係屋少犯多另擇民房一間爲民事看守所將原有兩間定爲刑一室刑二室中間仍住看守兵二名並將屋外牆垣加高另設木栅以通出入而期鞏固上月二十五日縣屬水災會同省委赴鄉辦理賑事詎是日大雨該管獄官方定於午後驗封如常約九十鐘時雨急風狂天又黑暗刑一室盗犯王玉成任萬寳等臨時起意將看守兵尤振起一名叫入屋内謂房屋滲漏迨該兵入内即用帶勒斃該犯等赴中間又將劉禹庭毆斃卽尋得劈柴之斧將脚鐐木栅等一併斬開上牆逃逸刑二室中人犯乘間逃跑迨外面警兵見獄牆有黑影閃鑠惶急之中卽開鎗恐嚇約一時許其時雨正狂驟比由方定帶警進内始知木栅已開守兵已斃當時點驗犯人計少十八名旋在牆下查得因傷未逃者四名傷斃者三名又警兵在附近高梁内查獲者兩名其九名業已遠颺現經開具姓名案由詳請通緝懲辦兼按使刻已准如所請通飭各縣知事各軍警從速　緝矣 
　　續擬屯田制移民實邊爲東三省最要之務旣可開墾荒地成爲繁盛之區又可鞏固國防以厚本國之勢力凡屬籌邊者莫不採取此義無如經費困難坐言不能起行前奉天張將軍與張按使在任時會按此主義加以變通會商舉辦屯田而以陸軍及防營中退伍兵士每名撥給荒地若干另給耔種之費有能於二年内全行墾熟者即將耔種費作爲獎勵如逾三年成熟者令其分年攤還五年後升科繳租係東省特定專章不能更改只可於地價一層酌分等級寛定年限分成匀繳議定大體即派員妥訂施行細則未及核定呈請兩張先後離奉段將軍兼任按使後查悉此項辦法以東省荒地廣漠無垠且屯田之制庽兵於農意美法良施行於今日之 
東省尤屬相宜特令秘書會同草擬施行細則之員詳細研並諭令務從寛大一方面著想退伍兵士得此權利將來於徵兵上亦受利益刻正從事改擬一俟脫稿即行呈請中央核准施行 
　　日人新行蹝吉林自八月二十五中日實行　居後日人來者日多雖有來而即去者然究屬留居者夥近來商埠西大馬路南北之房屋多由日人租住近兩日移來者尤絡繹不絕均係營業者並聞遊歷各地之日人每日多至四五十人少亦十數人其名雖爲遊歷實或竟居住其地不知地方官能照約使之履行種種手續否也 
地言通信 
[蘇州]  
政界瑣聞水警第二趙廳長昨日乘淺水兵輸督率師划各船前往木凟横涇光福等鄉巡閱本廳汛地已向胥口進發矣蘇常道尹諭令所屬各縣知事將命盜各案要犯勒限　緝以　久擱警察崔廳長昨接齋巡按使飭文保護德英日等國人來蘇遊歷後即通飭各區隊　照辦理蘇常道屬貨物稅總稽查許處卿昨乘輸抵蘇稽查各分所稅務高等檢察廳徐廳長前日飭吳縣知事協緝廣西已革縣知事張玉麟黃幬等兩犯歸案究辦 
　　軍隊講演訓詞軍隊宣講大元帥訓詞每年分春夏秋冬四季舉行昨爲秋季舉行之期馮將軍特派副官來蘇前往駐蘇禁衛第四團一二三營第二師三四兩旅憲兵第三營等（定一二三號）各在就近操場由該副官照章宣講所有各官長兵士均衣制服徒手站隊聽講完畢乃點名發餉事竣恭送副官起程 
[鎭江]  
　　定期檢查印花印花稅一事現經王警長定於十月一日　派委幹員馳赴各商店切實調查如有意存朦漏不貼印花者查出即照定章科罰已由警察總所出示曉諭矣 
　　焚燬烟土紀略丹徒縣署本年六七八三月份積存判决各烟案之烟土烟具等件業經造册詳禀巡按使批准並委員監視焚燬在案近由章知事會同省委土君曁王警長將所有烟土烟具在縣公署大門外當衆焚燬 
　　省視學蒞鎭前聞省行政公署不日派遣省視學來鎭視察丹徒全境各學校狀况日昨侯視學葆三已　車抵鎭晉謁章知 
 
 
 

Page 7

 
 
事詢問境内各校情形章君即囑第三科主任會同逐一親往各校視察 
[安慶]  
　　李巡按誕辰紀事二十二日爲李巡按七址壽辰是日公署張燈結綵所有在城官紳均往慶祝各縣知事及各釐局二所均由徐道尹領銜恭送壽屏壽聨等物各機關亦多有以屏對致賀者惟李使僅收屏聨其餘禮物一槪全璧聞總統亦頒贈壽聨匾額聨語云昌觀畿輔稱循吏老鎭江淮有壯心并聞有人擬送梨園數部爲李使婉却而止 
[杭州]  
　　中央催增協款之急迫浙省五項新稅前經吳廳長籌加六萬元合爲一百七十萬元詳復中央旋以增加過少復飭籌增茲聞個中人云五年分中央預算不敷甚鉅刻又通電各省飭於原認各款外復各續行派認或三百餘萬或二百餘萬不等浙省除五項新稅另飭籌加曁原認之四百五十萬元外現在中央催促詳復增加各項捐稅（如所得稅宅地稅等）之電絡繹不絕云　　餘杭縣署之政務會議餘杭縣署於月之一號開第二次政務會議各區自治委員商學各界到者十八人知事交議妥籌學欵推廣國民學校案議以地方公産酌撥先由各區自治委員調查詳縣核定王君渡提出籌資銷燬市肆售賣塾生讀本案略謂欲振興敎育非從改良私塾不可改良私塾非從限制讀本不爲功現敎育部審定初小學各敎科書定價極廉而各私塾仍沿用千字文三字經百家姓神童詩女兒經等書魯魚亥豕舛誤孔多不求講解以背誦爲能事貽誤良深擬先將各店存書查明給價購燬以後不准再印餘如奸商私印各敎育書沿途呌賣亦一律禁止并附辦法六條頗爲詳晰經衆通過姚君寅恭提出改良敎育案一統一敎科書二推廣單級學校三國民學校畢業後升入高等學校通過知事交議清道案通過章君成提議東南爭區案磋商數四决定先由二區自治委員會同將閑林六七莊人民造册送縣定十月十八日在楊府廟投票視民意向背决定 
[成都]  
　　川巡按治匪計畫四川巡按使陳二庵氏入川後即注重軍票與匪患兩事現軍票已開始收回而於治匪一端籌劃亦已就緖將全省分爲五區派軍隊大舉　剿昨陳使又規定匪徒自首辦法及收鎗簡章緝拿賞格等項出示曉諭矣 
雜評二 
[總意見（默）]  
　　自籌安會發起後以組織公民請願團爲着手政軍商學分投上書至前日總請願成而前半篇文章告竣自參政院上台後以組織國民代表大會爲着手滿蒙回藏一齋投票至將來參政院比較多數决定總意見（見該院組織法案第十四條）而後半篇文章亦告竣 
夫所謂總請願者公民之總請願也所謂總意見者國民之總意見也公民與國民果願身列此總之中耶列此總之中者果堪稱爲公民與國民耶然而自有此總而中國總統之名詞遂將終於總之中矣 
 
 
 

Page 8

 
 
   
 
 

Page 9

 
 
優美女子新劇露佈 
本公司厚集資本租定廣西路七十一號半小舞台原址特將房屋悉翻造大加擴充不惜重資訂美術專家布置特别新奇布景聘定海上著名優等新劇女演員編演拿手優美新劇定名中華笑舞臺刻正日夜加工進行以期早日開幕用副各界顒望先此露布 
[感謝懷德堂淋濁聖藥]  
名不虚傳　的係名家 
只此一家的眞　治白濁血淋刺痛眞正當日立止 
余患淋濁之症已二月有餘受累不堪溺溲時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和酒油店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也　後馬路興仁里錢業成蘭生誌謝 
[元元醫院]  
虹口仁智里第二弄 
西醫林蓀先林純卿女士統理内外全科新法接生精治花柳奇難雜症横生逆產小產血崩診症例門診一元出診五元再診三元搭診一元接生例貧隨樂送富不深求詳細章程函取即寄本院特備精良藥品利便就近配方取價極廉 
[京都王德岩]  
王雙全王雙林文武燈彩戲法 
承蒙紳商學界貴府喜慶堂演相邀其價八元八角請至五馬路跑馬廳南泥城橋西墳山路中間壁西洋弄内接洽便是 
[三日愈癩疥瘡藥]  
每瓶二角不效還洋上海英租界二馬路晝錦里保太和啓 
 
 

Page 10

 
 
本埠新聞 
[縣公署訂期集議調查田畝之公函]  
　　上海縣沈知事昨分致各市鄉經董函云案奉財政廳飭奉財政部飭開承准政事堂抄交財政部呈爲籌議調查田畝辦法大綱一案奉大總統批令准如所議辦理已封寄直禁隸等省巡按使並片交京兆尹查照矣單存此批等因到部（中略）並奉發呈文表式到廳奉此查本年五月間奉到部頒調查男畝整頓賦額辦法八條當以期限過促經費無着業經巡按使會同本廳縷晣函復在案現已奉飭條正自應遵照奉行惟茲事體大討論不厭求詳各處地方情形或有不同此項施行細則亟應妥爲籌訂以昭鄭重而得推行合原呈表式一併抄發飭行各該縣知事迅即遵照大綱參酌就地狀况妥擬入手辦法詳候采擇限文到十日内具復母得視爲具文致涉延誤切切此飭等因並抄發原呈表式到縣盯按地清查以每畝抽銅元一枚爲清查經費部定大綱八條但云每區田畝若干登記不可遺漏是登記而非清丈又云以官尺爲凖其有尺寸可擬者令弓手大略量之擬及尺寸而僅量其大略恐可擬之尺寸不無遺漏旣係名爲清查又無全數它行清丈之費自應以清查登記爲定惟分區清查應如何劃分區域妥定施行細則必須會集各市鄉經董妥商定議茲將原呈大綱八條及表式抄送定於十月十五日起每日上午十時至下午四時在縣署集議一日不能議定次日再議總以議定爲斷即希執事届期來縣會議凡有所見逐一記載公同商酌以便議定後轉報愼勿延誤爲要云 
[莊票黏貼印花尚須詳部核定]  
　　上海總商會因據各錢莊陳請計條（即莊票）貼用印花事實上窒碍難行請轉呈財政廳核免等情會誌本報茲聞已奉胡廳長批和略謂按照印花稅法自應照章貼用惟據呈與事窒碍姑候轉詳巡按使曁財政部核奪飭遵可也云云 
[又有搶刦土棧之盜案]  
　　鄭家木橋北首福建路（即石路）郭源茂土棧於前晚十一點餘鐘正將收市（俗稱打烊）之際突有暴徒八人闖入 
該土棧内即將大門關閉並各出手槍將看門之印捕及該土棧中人攔置室隅嚇禁聲張當被搜出現洋鈔票一萬餘金均從容携贓從後門逸去故當時鄰右鮮有知者迨該土棧主於事後投報捕房立派中西包探前往四圍兜拿無如匪已遠颺追捕不及故即回禀捕頭通知各捕房一體偵緝務獲解究 
[江蘇省敎育會講演會紀要]  
　　黃任之先生講演美國敎　育情形 
　　十月二日下午一時三十分江蘇省敎育會特開講演會召集本埠中小各學校職敎員來會聽講到會者約一百餘人先由黃君任之叙述赴美日的及游歷大槪次講美國之學制次講其敎授設備之方法及少注意研究之點與一般學風之趨勢就在美所見所聞隨處觸發詳微博引更處處與本國情形對照議論極其酣暢動聽講至三時略行休息並將自美携回之種種成續品紀念品圖畫寫眞書籍之類陳列會場使聽講者一一參觀一面爲之指點說明休息第復入席講演美國幼稚園假期游戲學校及校内工作實習情形學校圖畫之敎法末謂西人民族之思想大抵與東方民族思想有絕然不同之一點雖極小之處均能發見即東方人好整齋畫一西方人好立異翻新此種風習不外由數千年之敎育造成之其間孰善孰惡今姑不論第思今後敎育方針我國究應仍守舊法抑當酌是變換此正諸君大可研究之問題也又謂美國敎育之要點由其内部觀之（一）在注重實用（一）在各標特色由其外部大體上觀之則與我國不同者美國於道德方面注重公德我國則向重私德美國於智識方面尙切實而高深次之我國偏重虚文美國於身體方面十分求其强健我國則向不注意美國於個人處境好求快樂我國則耐苦爲高此其不同之點也今更假定德國敎育之大旨其道德尙公德與美國同智識非但切實而尤要高深身體亦十分注意强健境遇並尙耐苦我人於此欲决定我國今後敎衣之方針究竟何從竊不自量假定以爲道德宜於私德之外加重公德智識未遑深求姑尙切實身體亦必十分注意鍜練處境則非不想快樂然現在尙要提倡耐苦質諸諸君以爲何如講畢時已五時隨即振鈴散會 
[限期築竣洋汝涇浜馬路]  
　　公共租界與不租界毗連之洋涇浜一帶河道業經中西官紳議决塡築馬路興工進行各情已迭誌本報茲悉全河道均已塡平自南京路泥城橋至西新橋一叚馬路現亦將次告竣惟因須拆除各橋樑深恐交通不便故於西新橋左側
先築南北馬路一條以便通行聞全路工程统械限於陽曆年終一律告竣並聞英美電車公司一俟路工全竣後擬開駛無軌電車云 
[寶山縣知事請禁内地開設洋行之詳文]  
　　滬海道尹兼特派交涉員楊小川君前據上寳等縣知事詳稱洋商在内地開設花行與登錄稅有碍等情業經楊君據約交涉茲得寳山縣署詳文略云竊查中外通商條約洋商不准在内地設立行棧並禁止華洋商人合夥開行歷奉通行遵照在案伏查寶邑毗連滬濱吳淞一口雖已自關商場而其餘内地市鎭並未禀准洋商設立行棧明文乃邇來寳邑之东灣楊行大場高橋各鄉多有洋商某某等在各該處設行張掛洋牌收買棉花等貨殊與約章成案不符現當迭奉嚴飭清嫠牙帖發現此種事實何敢緘默不言置國家主權於不顧且開設牙行招客買賣卽本國商人亦應照章登錄年納牙稅方准營業今該洋商等在内地不通商之處擅設花行不獨有損國權適足以資本國商人匿稅之口實至其間是否即以本國人資本串同洋商冒牌頂充亦屬無從臆斷理合具文呈報鑒核伏乞查照約章據理禁阻以杜流獘而保主權之處出自鈞裁施行謹詳 
[勸用國貨會開會紀事]  
　　十月二日勸用國貨會開報告常會由陳君良玉報告各事（一）成都梁君來函係以廣東工業研究所出版之工業實驗筆記囑爲送登各報以期普及（二）新加坡養正學校擬設立國貨陳列所事（三）各出品家給證及註册事重行報告（四）人和烟廠送來烟様多種末由陸星莊君報告渠自製之蔴線球確爲悉心研究之物費多日之心思纔能成就云云報告畢卽由鍾衡臧先生講工商業改良方法大意以提倡工業在國家方面首在減輕稅率特許專利貸予資本等皆是民間提倡如博覽會陳列所或開學校或派人宜講皆是其最要者在調查原料名目俾與譯出之工藝書相比較使不至有隔　之弊至工業之發達與否又在用人之當否非特外人不可用即游學歸嗣之學生經驗缺乏亦不足以任事要在行行試辦果能　任愉快自可畀以重職不至有失敗之虞矣講畢由旅滬第一小學校學生唱勸用國貨歌音節鏗鏘聽者動容末由口勝君演種種技術觀者目迷五色人人呌絕至六時乃搖鈴散會 
[國貨前途之希望]  
　　三馬路貿勝國貨商行專售國貨開辦未久頗受社會歡迎所售各貨皆係精良箠産而尤以棉織吕爲最佳花様顔色均臻上乘洵爲國貨特色該行經理葉秉華前年曾組織利衆織廠成效卓著聞該行棉織品半係該廠出品云 
[清理上寳兩縣官産事務所之示諭]  
　　清理江蘇上海寳山兩縣官産駐辦員鄭翰生君昨會同清理上海官産坐辦上海縣沈知事出示曉諭云案奉江蘇財政廳清理江蘇官産處飭開上海寳山各項官産亟應設立事務所以利進行等因並委沈前委員爲清理上海寳山官産駐辦員委本知事爲清理上海官産坐辦遵經沈前駐辦員設立事務所未及出示卸事本駐辦員奉委接辦合行會銜出示曉諭爲此示仰上海縣境人民一體知悉如有侵佔官産即自行赴所禀報准予不追旣往仍責成各圖地保隨時查明報告倘敢扶同隠匿一經查出或被舉發一體罰辦不貸其各凛遵母違特示 
[紹酒業確定稅率]  
　　江蘇第二區菸酒公賣局開徵以來曾由紹酒業南北同行聨絡組織第六分桡繳呈押款洋四千元認包徵收在案茲該業之存貨及公賣價格一時未能妥定故由代表具呈南商會請爲維持經該會總協理與謝分局長一再磋商辦法聞商家方面已有定議每罎存貨納稅一角二分到貨每罎應繳稅洋二角四分謝分局長已據情禀詳省局長請示核辦去後未蒙允准飭仍斟酌妥善實务進行等因謝局長奉飭之下刻又酌定爲存貨每罎應納稅洋一角四分到貨每罎兩角八分至存貨一節應候派員分别點驗各酒商亦多勉力承認矣 
[押店業懇請折半納稅]  
　　本埠押店業登錄稅前經江蘇財政廳長飭上海縣知事查明各店牌號一律領證納稅方准營業在案茲該業代表已呈由南商會轉詳縣公署以該業每家認繳登錄稅洋一百元營業稅銀二十五兩尚有無力者數家勢難照繳應再會議定奪等情經沈知事轉詳財政廳長批飭不准並着查照代步質押業應照三等公典納稅須於本年六月一日爲始等因由商會轉飭後該業仍懇商會詳縣内有同業之無力者可否折半納稅以示體卹等語聞該會又據情詳請核示矣 
[預備慶賀雙十節]  
　　十月十號爲雙十節期南商會總協理昨奉到上海縣沈知事公函着預先知照各商業行號屈期一體懸旗伸賀等語聞該會已遵飭預備傳佈矣 
[孤兒院協濟會正式成立]  
　　十月二日孤兒院協濟會假座青年會開正式成立會到者數十人聨袂而來咸抱一片熱忱下午三時開會首由臨時會長袁恕庵宣布宗旨將草議章程逐條通過次由趙晉卿聲明此次所舉各職員逈異尋常皆有濟危扶急之重任務望各出毅力堅持到底以期日後竟成偉大事業旋由會衆公舉王正廷爲正會長聶雲台爲副會長李恒春爲書記兼文牘張桂華爲司庫繼由顧念劬報告本年捐款除已收過下半年開支預算兩虧短若干王叔賢君述及歷年常年經費所需若干近爲時局艱難捐欵漸減幸蒙諸大善士常有特别捐助藉補其乏茲爲目前急濟起見擬仿去歲急濟劵辦法懇諸位會友設法扶助互相擔任以冀速著成效此後當再協議籌備常年的欵以持永久末由柴蓮馥自認擔任一見危養費外並代募數兒敎養費又柯駿行提及會友須介紹親友入會冀日漸發逹至五時閉會盡歡而散 
[旅滬商帮協會選舉會誌聞]  
　　旅滬商帮協會昨日開選舉大會午後兩句鐘各帮會員全體齋集振鈴開開後由臨時主席馬乙棠君報各成績及開支賬略次由正副會正陳少舟鄒靜齋君相　演說本會歷史與同人維持之狀况並提議進行各事全體拍掌贊成嗣推舉檢票員開視票　陳少舟君當選正會長鄒靜齋五修五君當選副會長馬乙棠君當選總幹事長致各職員與各帮評議員名數衆多不及詳載最後提議常年經費事仍主照上年所認額數向各帮各號心取搖鈴散會時已鐘鳴六句矣 
[復量公學追倬李生紀事]  
　　復旦公學中學四年級生李廣中南洋華僑子弟也入校三載　品勵學衆諭翕然不幸於署假期内因病逝世該校師生同深哀悼爰於昨日午後二時在校内開會追悼首由校長代表畢靜謙君報告該生歷史次學生代表宣讀祭文後由來賓華僑黃簧孫君及本校敎員邵仲輝蔣梅笙學生劉愼德趙家遹相繼演說末乃合攝影而散 
[青年怨憤投河]  
　　吳淞張華浜地方前晚十句鐘有一年近三旬形同學界中人之某甲投河圖盡當由行人率同河船救起幸未氣絕遂卽舁送醫院竭力施救醒後詢之始則堅執不語及再四詢問云則遭家長百端凌辱故此憤不欲生語極沈痛知其必有難言之隠云 
[道尹公署添派心發員]  
　　滬海道尹公署自與交涉署合署辦公後兩署公事壛屬一科兼辦茲楊道尹查得本署收發一員往來公文繁多屬實應接不暇因特添委候補知事張鑑文襄理收發昨已到署視事矣 
[迷路婦人在堂病斃]  
　　南市一分駐所於本年陽曆三月八號由崗警查見迷路婦人張朱氏一口當場帶所問明係浦東葛家橋人年三十七歲當飭函送新普育堂留養在案茲因日久無人認領詎該氏忽於九月二十八日在堂病故即由堂董陸伯鴻君知照該分駐所查無家屬在滬當即由堂備棺必殮厝壇召屬認領 
[朱氏爭産案註銷]  
　　朱景繩等與其堂史朱景邁（即已故前清蘇臬朱竹石之子朱象甫）因爭産糾葛在公共公廨涉訟一案前日上午奉聶襄讞會同觀審西官英卓副領事升座民庭研訊先由朱象甫之代表担文帮辦好卜魯筆歸上堂譯稱此案兩造及其族長均居平湖所爭産業及案中見證亦均在平湖查中國定例凡爭訟不動産案應在産業地點審判廳起訴况此案兩造已先在平湖原籍涉訟曾經平湖縣知事禀詳浙江巡按使函致楊道尹轉移到廨聲明原委應請移歸内地官廳訊理等語繼由朱景繩等之代表穆安素律師投稱當朱景繩起訴之時朱象甫確居公共租界南洋路且渠租界内亦有産業公堂當然有權可以受理請爲訊核中西官核供會商之下遂判將案註銷着赴内地官廳起訴 
[佘醫生家庭之惡劇]  
　　南京醫生佘上林住居漢中路漢中里閘北審檢分庭隔壁其弟出門營業弟媳潘氏與佘同居詎上林近與潘氏通姦前日被妻許氏撞見大起衝突上林即以菜刀砍傷許氏面部由隣居等出外嗚警到來上林已乘間逸去僅將許潘二氏拘入四區警署姜警正略訊一過移送檢察人庭預訊之下提起公訴經陳推事判决佘潘氏處拘役二十天候補提佘上林到案再行核辦 
[險銀糾葛案辨論終結]  
　　商人陸德榮在地方審判廳控訴羅紀芳之妾羅姚氏劉雲德等串竊保險單一案前日午後該廳王曹施三推事官公開合議庭審理陸投案訴稱商人向在某保險公司保有人險銀一千兩保險單及收條四紙均交母親收管民國元年十二月間母親病故後保險單及收條均被遺失商當向該行掛失今年期滿可以領取險銀羅姚氏等意欲前往提取故在案下狀告商人圖賴抵欵以爲先發制人之計商人不服故提起控訴請察劉雲德供稱與陸係親戚此項保險單及收條昔年向陸母借來托沈張氏沈榮泉等爲中向羅姚氏抵借洋四百元是實沈張氏等供認當時爲中羅姚氏等不到由兩造律師出庭互辯良久問官核供之下遂諭辯論終結聽候送達判詞 
[機器軋傷小工]  
　　上工汪有德昨在楊樹浦老公茂紗廠内工作不愼被機器軋傷肩背手足等處當由管工人舁送同仁醫院求治 
[收押不安本分之女子]  
　　常熟女子姚阿金前被匪徒夏德三誘拐乘輪帶往天津販賣當爲該輪買辦查悉先將女子扣留夏則送交天当官廳懲辦該輪返滬後即將該女發送救濟會留養在案詎邇來姚阿金在會一再吵鬧不休該會困不堪其擾特於前日備函飭探將姚阿金送請上海地方檢察廳發落當奉林檢察長諭飭收押候示 
[衡元莊倒欠案近聞]  
　　已閉衡元莊經理劉吉甫因倒欠賈恒久等各戶往來巨欵被控公共公廨訊供判令理明賑目再核在案前日上午由廨傳訊原告延律師上堂聲稱被告與該莊股東馮雲生延不將賬交出且所舉理賬員各股東尙未一致贊成應請訊究訊之劉亦延律師到堂代爲辯護中西官核供判劉押候訂期再訊 
[欠欵限期還洋]  
　　榮福昌控張榮昌不理欠欵一案前日上午亦經中西官傳案訊明以兩造糾葛旣經理賬員查明遂會判被告交保限一月還原告洋六百七十三元七角三分所有堂費及理賬費着各半認償 
[債案分别傳提保人]  
　　夏金森控朱仲藩等不理欠欵一案由廨訊判被告交保限理在案茲因被告延不清理復經原告代表一再聲請飭追前晨由廨復訊據管理傳提事宜之華捕上堂禀稱昨日曾往知照被告之保人張某彼允於今晨九時投質不知保故不到請察中西官得禀諭候飭傳保人到案再行訊核又胡玉峰控葉斗丞不理欠銀八千餘兩業經由廨訊判被告交保候訊在案茲因屢經公堂傳訊不到復經原告代表律師一再函催前日由交保處華捕至法租界將葉之保人金善鏞移提到廨請示奉中西官諭着押候訊核 
[破獲眞正之贓賊]  
　　寳山路怡大染坊上月間失竊縐紗二十五疋花布十七疋衣片十餘件因疑隔壁碗店主串竊控經檢察分庭一案曾記前報茲悉此案現經閘北偵緝隊隊士張金海蘇升張福段瓊等破獲拿到竊犯陳寳同（即步寗波）及銷贓婦人陳吳氏錢王氏等三名口吊到原贓數疋押候吊齋贓物再行核辦 
[出賣祖産之糾葛]  
　　吳潤祥投法公堂控堂姪吳揚甫私將民人應得二十七保七圖袓遺之九分六釐基地串同龔惠卿爲中盜賣與信康洋行管業得價甚巨今檢星分家簿據請爲訊究吳揚甫供該地乃袓父硯山分授生父當然爲民之已産茲將分家簿據棒呈明察訊之龔惠卿供向爲信康洋行種花園吳地憑該圖地保錢鹤祥蓋戳由民人爲中議定價銀二千兩由吳揚甫與伊母簽字惟該地方單因兵燹遺失故另行簽字爲憑聶讞員將兩造所呈分家簿據逐一披閱見吳姓旣有族長吳其祥因判被告交保先繳堂費銀四十兩候補傳族長並地保到案再核 
[强領甥妇之被拘]  
　　住居新閘路之婦人朱沈氏曾於去秋出洋三十元價賣十五歲揚州女子小彩子爲婢迄已年餘詎前日忽有一老嫗偕蔣桂臣同至氏家吵鬧云小彩子係伊甥女强欲領回被控捕房派探將該老嫗與蔣桂臣一併帶入捕房奉飭分别拘留候解公堂訊核 
[贖單起釁]  
　　曹家渡鄉民陳阿龍與同族陳留根爲贖單糾葛口角互毆阿龍手臂被留根毆傷由四區四分所一併拘解閘北司法科移送檢察分庭預訊還押聽候核辦 
[解訊誘賭匪徒]  
　　南市等處近有一種流氓專以抽簽賭博引誘鄉民入穀大爲地方之害前日有永安里司閽人楊金堂路經永盛碼頭亦被該流氓勾誘不遂遂即口角肆毆由警拘獲孫延年一名並見證人薛阿二帶至一分駐所問明誘賭屬實餘黨均已逸去着將一千人移送警廳司法科訊究並緝嚴在逃同黨併究 
[不認詐]  
　　寳山路姚正興水木作日前因在裕昌磜作場龍頭上竊用自來水被馬錦林得悉冒充水電公司稽查向姚索詐洋十元該公司稽查員徐鍾祖以馬毁壤名譽遞呈檢察分庭經李檢察官將馬提案預訊之下因馬不認訛詐判令交保開釋 
[烟妓准予帶回原籍]  
　　鹽城縣法警持文投法公堂禀稱有鄉女蔣氏被匪拐來上海售於小東門花烟間爲娼今由蔣女家屬偵悉住址具禀縣知事署飭警持文來申投請飭探協同提案准予帶回訊核中西官立飭包探前往將該妓蔣氏提案請訊據供被入拐來上海售入妓院爲娼求請提援願隨來警回籍中西官判准交來警帶回訊辦 
[梳頭娘姨踢傷雉妓]  
　　南京路英華街七號門牌雉妓院妓女吳阿彩前日因與梳頭婦人趙李氏細故口角被氏踢傷肚腹報捕將氏拘解公共公廨着交官媒看管候訊該妓因受傷甚重奉捕頭諭送仁濟醫院醫治候愈再核 
[鄉愚從寛斥釋]  
　　招商局輪船夥蔡金夫投法公堂控稱王慶山携帶私鹽上船兜售商人以船上售鹽有違公司定章囑其下船詎王不聽向伊理論伊即動手行兇鳴捕拘入捕房今解案下請爲訊究王供兜售私鹽確有其事蔡不　我上船我即上岸並無動手行兇之事求察　讞員判姑念鄉愚無知從寛斥釋 
[飯司竊取小土]  
　　南京路成豐土店内飯司徐瑞榮前因私取店内値洋三百元之小土五只寄匿於無鍚路某姓家經該店主查悉報請總巡捕房於前日飭探周志仁將徐與原贓一併查獲帶入捕房奉飭押候解究 
[拘獲强攫幼孩項圈之匪徒]  
　　袁文龍之八齡幼孩前日在門前玩耍忽被匪徒劉伯華上前將該孩銀項圈一個强行攫取該孩極聲呼救當爲守望巡警所見即將劉匪連贓拘獲解入二區一分駐所轉送警廳司法科傳到袁文龍於昨併送地方檢察廳奉檢察官預訊之下贓給袁具領劉伯華收押候究 
[過犯押滿驅逐]  
　　過犯王全福秦阿根吳阿四三人近又潛入界内深夜在途徘徊希圖行竊被探查獲咋解法公堂請訊王等三人供認逐出潛來不諱判王押六月秦押一月期滿永遠逐出吳從寛出境一年 
[事主尋獲竊賊]  
竊犯陳阿二因竊同居某姓之衣服物件被某在途尋獲扭交華探帶入捕房吊出原贓押候解廨究辦 
[烟膏店深夜挑膏]  
　　福建路一百六十三號門牌某烟膏店因深夜挑膏被捕查見以其違章即將該店主羅文星傳至捕房禀明捕頭業已轉禀中西廨員諭羅罰洋五元充公示儆 
[互毆被拘]  
　　甲乙二人昨日不知何故在西華得路上互相毆打由三百八十四號華捕拘入捕房聽候訊明核辦陸順興顧阿寳二人昨亦在元芳路不知因何互相兇毆由捕帶入捕房聽候訊理 
[私售燈吃]  
　　無賴彭阿香近在浦東高家行家中私售燈吃茲爲該管警區查悉密派長警將彭拘獲並獲烟客顧竹夫余關關張順生陳靜生周張林信抄出烟具併解縣警察所暫押又無賴陳鍚堂在三林塘地方私售燈吃亦爲巡警拘獲陳及烟客唐德和張阿福又烟具十三件解送到所抣奉景毓華警佐諭送地方檢察廳訊辦 
[誌謝]  
　　昨承中華圖書館惠贈禮拜六小說二册内容豐富趣味濃深寳爲雅俗共賞之作合書數語鳴謝兼以告愛讀小說者 
[氣候報告]  
（上海徐家滙天文臺天氣測候報告） 
　　十月二日上海天晴而有雲且有和風氣壓仍在平均度以上　　三日下午四時三十分豫測濱海天氣潮濕有霧揚子江流域恐有雷雨上海或亦有此 
　　三日下午四時前二十四小時内上海氣候温度至高八五三至低五九去年同日至高八一至低五五四 
雜評三 
[個快樂（訥）]  
　　各國優美之敎育無論何種主義何種方法我國人苟欲學之無不可學也獨此如美國個人之快樂則雖欲學之而不能何則所遭之境在在迫我以不快樂所過之事又事事迫我以不快樂則我烏能强爲快樂哉旣不能快樂惟有忍苦忍苦固中國人天賦之本能無論如何苦法中國人皆能忍之又無待學人者也然而不可不學者無他以中國人但能忍苦而不能如各國人於忍苦之中激發其精神以力與苦戰是則不可不學人者耳 
 
 
 

Page 11

 
 
來件 
[中國青年總會演說部專員凌道揚在南京]  
　　義農會演說稿（續） 
　　質而言之吾國之森林如此缺點其理由果安在哉一曰森林所占之地甚少試閱此比較表日本全國土地森林占百分之五十九起而調查吾國不過百分中之五耳據森林大學家言凡國家森林不占其國而積二十分者受困必多不能立國吁可畏也一曰辦森林之人甚稀試閱此比較表若德國任森林者約九千人美國四千人日本二千五百人俄國地方遼闊約三萬人印度一萬餘人起而觀吾國實地任森林事業者不出二十五人土地之廣則超於各國辦事之人則寥落如晨星是自絕於森林耳一曰經營森林之資本甚寡試閱此比較表每畝地投資若干則獲利若干故森林之發逹常視其資本爲比例德國政府每年撥出森林之經費約五千萬元收入之森林利金除經費外仍溢約六千萬元而中國政府每年所撥之森林經費僅五萬元以此區區之經費而辦全國之森林其何能淑治林大綱請觀此模範表亦可知其要領森林科學家整理林科必使人亨受森林之益源源不竭觀此模型分爲十區每區十所斬伐一次如第一區爲第一年斬伐斬伐之後續行栽植第二區爲第二年斬伐斬伐之後　行栽植其餘由此類推十年問盾環斬伐亦循環栽植則林木層累而出利自無窮所謂斧斤以時八山林材木不可勝用也弟曾在美國一日至演說森林會適見此影片童山赤土令人厭觀蓋此影片乃吾國之荒山就况西人照歸以爲演說之助藉以警戒國人者也吾國人不自哀而外人哀之弟其時悵然者久之繼思吾一人知之不若使吾國人皆知之故多方覓製此片購之回國今所照者即引也諸君睹此覺有耿耿於心乎貴省乃中國名勝之區而荒棄之地不可勝紀弟今日到此演說實欲以森林之重要鼓勵人心俾人人於根本上振發精神熱心提倡早圖一歲之林業早亨一歲之幸福况中國現在農林之樞紐實根據於貴省之都會國民視線之所集亦以貴省爲目的蓋有裴義理君在此發起農林事業亦有矣設義農會俾境内之窘乏無告者入場操作可以食其力矣且政府於紫金山贈之地畝建築森林模範場經裴義理君之苦心孤詣慘淡經營成效卓然而可觀矣裴君並於前月親抵京師與農商總長磋商將京師農林學校移至南京統交裴君接辦他日中國農林之要點必在金陵毫無疑義矣夫裴君者美國人也據情理而論中國振興與否與裴君何異裴君視中國若秦越之相視可也乃裴君視中國無殊已國闢中國之利源一若闢一已之利源以故數十年種植之道積極進行不遺餘力諸君諸君苟中國有千百裴君其人者中國農林之發逹拭目可待然裴君老矣裴君不數年必返其祖國矣吾恐中國農業亦隨裴君而去矣豈不慟哉故望諸君必繼裴君之後實力進行農林事業逐漸推廣務使地無遺利無負裴君之一片若必是則弟之馨香禱祝者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[秋閨怨開篇] [  東埜]  
　　秋露如珠月似鈎佳人天半倚紅樓秋心一夜思千里何事良人久不歸芳草年年迷遠道燈花夜卜更籌莫非學作班定遠投筆書生在陜甘只今时哥老會匪方起事長安西望不勝愁好敎奴黃河九曲𢌞腸斷華嶽三峰� 
望眼穿又恐你隻身東出榆關路鐵嶺遼陽走幾回皇氣清陵久銷歇風雲問島幾曾收即今條約方開議可能夠到底堅持不吃虧弱國外交無後盾豈能勢力脫範圍試看那大連旅順誰爲主馬賊鬍匪氣不侔南滿已無乾淨土東蒙又自啓陰謀郎君熱血儂情涙倒挽銀河瀉不完又恐人浮沉宦海京華去暮夜鑽營博一官腰折竟爲五斗米手鎗驚避一聲雷腆顔溷入籌安會君主聲聲事鼓吹一代興亡緣底事萬人唾駡亦心甘不知輿論爲何物半世聲名一筆勾倘使奴不幸有言言必中豈不要悔敎夫婿覔封侯還記得去今三五年前事革命風雲漢水隈紅十字前妾看護郎君帳下作參謀萬家紙貴春申浦五色旗翻黃鶴樓跳盪雙丸曾幾日宦情漸熱壯心灰去學那五朝寵命馮安道兩代元勳龔定庵清夜捫心難自解還不如青山紅樹放歸舟申江秋色明如冼十里洋場溽暑收新世界樓外樓與郎眺覧豁雙眸綠窓睛日書千卷風兩重陽酒一杯社會場中盡義務家庭以内話繆綢屏開翡翠朝窺鏡帳煖芙蓉夜並頭樂事閨房原不少相將携手傲五候明年抱一個小官官 
海外奇談 
[華盛頓之天秤] [  寄]  
　　華盛頓禁標凖局中有天秤一架爲世界五天秤之一其權物也　自蠅翼重至五十磅之鋼鐵均能毫忽不爽云 
[省煤良法]  
　　據它驗家言於一室之中開關二窗則當隆冬設備火爐之際較之僅有一窻者其用煤必較省尋常保持温度六十度所燃之煤若室中有二窓即可以保持七十度之温度而煤汪加費故於下屑室中開關二窓則一年内其所需費用可即取償於五年内所省之煤斤云 
栩園詩選 
[題畵] [  徐哲身]  
　　布帆搖漾碧玻璃曉市烟痕溼酒旗一髪青山寒欲没西風吹雨過江時 
[春夜]  
　　幽蘭滿架暗生香小坐庭前夜舉觴醉後不知花露重錯疑微雨溼衣裳 
[題旅店壁]  
　　十里關河五里烟秋風作就薄寒天碧山高閣客吹笛紅樹小橋人喚船記得去年曾送别相看今日轉成憐故園遙指應何處點點飛鴉落葉邊 
栩園詞選 
[醉太平鎭江道中] [  劉醉蝶]  
　　風清月清花明水明春山曲曲烟横趲行人一程長更短更鷄聲犬聲故園無限傷情又閑愁酒醒 
[浣谿紗月華山館紀事] [  華癡石]  
　　鈴索潛通玉鏡臺小　報道個人來軟紅簾子隔花開得口雙名呼慣熟捧心一揖解嫌猜憐他紅暈上香腮 
[蝶纞花錄别] [  清上閑史]  
　　客裏雲萍情緒亂便道歡場說夢應腸斷惜深杯珍重勸銀箏醉死銀燈畔同是天涯何所念月識郎心花自如儂面東去伯勞西去燕人生那得長相見 
[南樓令] [  許默齋]  
　　皓月照疎檽蕭齋冷如冰料無好夢不如醒除却影兒誰伴我堦砌下有蟲嗚譙鼓一更更愁人耳倍清如潮心事落還生輾轉匡牀思睡著除非是到天明 
[魚水同歡詠梔子花] [  王琴言]  
　　玉蕊亭亭香色滿雪不非花白也鋪庭院有酒願爲良夜勸再敎粉蝶留爲伴不著燕支新雨　淡月無痕人倚黃昏倦清凈女兒嬌又輭臨風腰折闌干半 
[又排悶]  
　　寂寞黃昏無計破不是參禪也學蒲團坐默默尋思思什麽舊年蘭　香中我今夜挑燈人一個窗裏長吟窗外寒螿和身在奈何天裏過魂隨如意風光墮 
[喝火令别後奇阿蓮] [  吳眉孫]  
　　荳蔲同心結芙蓉透臂紗洛陽街上七香車笑指馬纓一樹是兒家此命千絲縷相思一寸芽青衫門外又天涯記得沿河十里紫菱花記得　珠彈出一曲悶琵琶 
小說 
[家庭小說嫣紅刧] [  常覺小蠂合譯天虚我生潤文]  
　　第六十三章（續） 
　　温桑曰汝揣度亦當蓋小安東尼生時嘗與一蜂蜜村女郎相識汝所云者即其人耶格賫荷斯曰烏得非是其人之名乃爲卡露零梅生汝獨不知乎温桑正欲言而大敎堂中鐘已齋鳴歡迎審判長蒞目温桑乃别警長匆匆自去轉瞬即擠入人叢之中然其高碩之影猶隠隠可望也於時忽聞一人語曰此鐘聲保宏吾不知獄中之人聞此巨聲悲乎樂乎則有一人答曰吾則謂獄中之哈勃克聞此將作何心理耳格賫荷斯視之則語者爲密昔司克洛斯而答者則爲密昔司勃倫此二人皆蜂密村之健談者話端旣開於是問答無已時去身後五六步則有一少年女郎方立於堦除之上以門自蔽其身若不欲人餐者舜華之顔憔悴已如秋草衣衣亦　樓不堪格賫荷斯若有意若無意徐徐行近其前曰密斯梅生亦來觀盛會乎卡露零微喟曰吾身且已無有何睱更觀盛會吾不過在此待途人稍散即當過街警長汝不見街中之人甚擁擠乎格賫荷斯乃自語曰人事殊不可料去歲秋審之時小安東尼亦適立此堦除之上以觀盛會曾幾何時而其人竟不可見即予亦且兩鬢皤矣言次私視卡露零作何狀則仍默默如平時蓋其人居憂患之深即有喜怒亦不以形之於色矣 
[奇情小說秘密汽車] [  東埜譯]  
　　第九章（續） 
　　勃立南默誦幾遍心中大放光明眼前也不覺大放光明眼前怎麽會大放光明呢原來他初讀此書身軀震顫幾幾乎不以自持便左手執信伸右手撑在牆壁上以便支持身體誰知事有湊巧一撑撑在電燈啓閉機上有意無意之間五個指頭一轉意把那機括轉開沉沉斗室之中登時電燈齋放照耀如同白晝他看信看出了神眼　驟覺得一亮還恍恍惚惚疑是龍安江上的月明再定睛一認只見對面横着不只鐵床床上那個意大利人已經從睡夢中醒了轉來頭顱一顆高高的擱在枕上目光炯炯注着他並不稍瞬勃立南又契一驚向他陪罪道朋友對不住得狼方纔大呼小喊反你驚醒了那意大利人道不要緊不要繫子爵放心我的傷勢不如醫生所言之甚儘可同你叙談他說到這裏一眼睢見勃立南手中揑的信紙便哼了一聲道呀信已被你看見了麽勃立南囁嚅着說道請客人放心你個人的信札一字一名我無權可以屬目這封信札上面標明寄給我的我便是此信的主人所以把他拆了開來那意大利人道就是密事挨周給你的信麽那麽你收到此信比我所預望的更加早了你不來佛魯林司或到了佛魯林司了遇着我這封書便要寄往倫敦你看信封上面不是已經黏着印花麽我方纔走出立雪旅館開宗　義第一件事便是往郵局寄書勃立南道萬事緩說你先告訴我密司挨周無恙麽那意在利人道無恙但他所處的地位眞危險得狠呢勃立南道危險危險究竟有什麽危險那意大利人道他的命軍墮落在歐洲第一等大奸巨猾的手中便是說墮落在逹而登手中勃立南道便是社會當魁逹而登麽那意大利又在枕上伸了一伸頭頸冷笑一聲　社會黨魁我聽了這個名目替他慚汙滿身這種行同野獸的人也配做黨魁黨魁二字被他玷辱盡了子爵你着手救密司挨周要緊勃立南道我已經不遠千里來爲美人効力了那意大利人這你總算靈魯不曾坐失時機一切進行的方法待我來指敎你你要曉得密司挨周一舉一動被人家明查暗禁住了脫險二字不是容易辦得到的 
 
 
 

Page 15

 
 
   
 
 

Page 16

 
 
   
 
