# 1895 - 204 - 4907998

 

Page 1

 
 
[開印景岳全書] [  圖書集成局啓]  
　　是書爲明張景岳先生所箸　明醫理竟委窮源酌古準今學有根抵惜坊　提　翻　辛羊　虞　悮相　有志軒歧者常苦無從者　本局覔　原刻初印善本付諸手民字大行疎校　精審刻已關印　此布陳諸君子如欲管　　　　于告成　　　　　可也此布 
[四百十七號畫報出售] [  點石齋啓]  
　　台南劉大將軍禦倭得手捷報　馳疊經稽圖侮　兹又悉新竹之戰林邱各軍出奇制勝管形並大將軍設計聶沉倭經二十四　之多傳者　　想非無因也分稽爲圖以當露布餘不細贅卽日出售此佈 
[論開民之智]  
　　今春有某日報載一論說名曰原强洋洋數千言分作五日登之因篇幅過長也大旨宗英人達爾文之物類宗衍一書而以其中之二篇推闡至詳析理精微令人驚心動魄一曰爭自存一曰遺宜種總有生之物而能有以自存而遺種也必於天時地利人和最相宜者也又有錫彭塞者亦英人也以人皆有能自羣之性故名其學曰羣學而治之最難欲治羣學必先爲數學名學力學質學而終之以天地人三學此諸學旣明而後有以事羣學修齊治平一以貫之矣其論中國積弱不振之弊探本窮源能言人之所不能言并能言人之所不敢言而一切建民主開議院合公司用公舉諸法概爲緩圖惟於民智之下民力之困民德之衰三致意焉而慨夫雖有善政莫之能行苟能使民智日開民力日厚民德日明則爲治本之法富强之交卽在其中所謂爭自存而欲遺種者固民所受於天而同願之者也篇中又言民智爲最急之務而民智之何以開則曰有待而後言余讀之不覺怦然心動旣而欲讀開民智之篇杳不可得每一念及抑鬱不舒如望故人之來而不至也今旣數月矣姑以平日之銜忍而不出諸口者勉副斯題知我罪我不遑計及矣論曰夫民者孟子所謂最貴者也而今四百兆黄種之民泯泯棼棼以强凌弱以衆暴寡但知目前之利而不顧後患之來其桀點者則逞其私智蔑視同類以爲天下之情弊人心之變幻吾皆有以測度之凡與吾有交涉之事者吾必能防之於幾先而斷不致爲其所窘也嗚呼此特藉勢以行其好利之心耳烏得謂爲眞智哉如謂不然試問其人類何以能自存人生何以能遺種又或有死亡疾病之不期而自至彼固茫然莫解也獨有鴉片一物五洲各國之所屏絶而弗嗜者惟吾黄種之民好之甚篤一若天地間可愛之物足以怡情適性者惟此足以當之也此豈非世之所謂大愚者耶愚者智之反也欲開民之智當先知民之愚顧泛論其愚不若分論之較爲親切也一曰士夫士者固朝廷他日取之以佐治者也乃自束髮受書以後惟取考試出題之四書五經或全讀之或摘讀之其餘有用之書一概不讀曰恐妨舉業也專其力於時文試帖小楷將有用之精神盡銷磨於帖括之中已屬可惜幸而少年科第則藉功名以打抽豐耳至於朝廷之政事則漠不關心也民間之疾苦則素非所習也不幸而困頓於塲屋則將抑鬱無聊終身窮困及至四十五十未必不思變計祗因世間有用之事向未究心欲求入門頗屬不易且因中年以後思慮不靈凡潛心渺慮之學不能耐勞攻苦卽使勉力爲之亦多淺嘗中輟如是而因循怠廢其初尚能藉教讀以餬口其後因年老而耳聾目瞶卽教讀一業亦不能爲此等人平生未享安樂愁眉雙鎖習以爲常詩書之味未嘗領略文字之緣亦未嘗結納乃士人中之愚而最苦者也又有稍不安分者讀書不成或涉獵醫書而懸壺道左或集資捐納而聽鼓省垣其初本爲衣食計而别無他意不知醫學通乎格致以畢生之全力爲之從師授業孜孜不捲日夜攷求尚嫌不足豈可爲無事可做而遊戲爲之乎是直借此以殺人耳病家不知醫道之淺深而諉之曰命是兩相誣也非愚而何國家設官分職雖有高卑而莫不有分内當爲之事固不容一日忽者也自登進之途易爲貧而仕者趾相錯肩相摩矣以此輩圖利之人濫厠於官塲之内夤緣要結昏夜乞憐費盡心思博得一缺其有不朘削民之膏血以自肥乎不幸而挂彈章則亦已耳其倖而能免者未有不趨奉上司以圖保其位者也迨腰纒旣富民怨亦深乃思歸養林泉優游娱老而孰知天道好還造孽之錢不能受用富貴之家生兒不肖有一二傳而卽泯滅者矣若至二三傳而猶能厠於搢紳之列者則不多見也此昌黎韓子所謂多行可愧知其不可而强爲之必有天殃也鄉里父老知其事者猶能歷數其事以爲鑑戒然而當局者不悟也非愚而何此稿未完 
[諭旨恭録]  
　　閏五月二十五日奉旨廕生奎玥著以文職用繼昌著以侍衛用内閣侍讀學士員缺著榮慶補授山東道監察御史員缺著茹泰補授截取山東道御史胡蕙馨著照例用户部主事富緒著交部記名以直隷州知州用内閣中書楊廷璣吳嶔俱照例用擬補中城兵馬司副指揮楊紹時國子監學録周濂徽俱准其補授擬升長蘆鹽運司運同蔡壽臻擬補山西西塲鹽大使柳賢彬俱照例用西安將軍衙閂筆帖式伍貞布吏部筆帖式延焜俱准其補授陜西延安府理事同知員缺著雙琳補授京察官禮部員外郎斌儒著准其一等加一級交軍機處記名以道府用獲盜官山西長治縣知縣馬鑑著以同知用欽此同日奉上諭奎俊奏特叅疏防刦案之知縣請交部議處一摺本年三月問江蘇六合縣城内鋪户被刦該匪放鎗拒捕逃逸無蹤捕務實屬廢弛六合縣知縣裴宗圻著先行交部議處以示懲儆餘著照所議辦理該部知道欽此○二十六日奉上諭巡視中城御史恩順等奏援案酌保練勇局出力員弁開單請奬一摺著該部議奏單併發欽此同日奉上諭給事中褚成博奏各直省船械機器等局請飭各督撫招商勸辦以開利源等語著户部議奏欽此同日奉旨琿春副都統著鈕楞額調補正黄旗蒙古副都統著載澤補授欽此 
[電旨紀聞]  
　　川省閙教一案刻聞已有電旨到川以此案係前督劉秉璋任内之事應仍著令劉秉璋回川辦理俟全案議結然後啓程來京等因劉仲帥刻已啓節載途行次瀘州欽奉電旨隨卽轉旆重　　　但願教士能格外原情和衷商辦使全案早結則中外人民之福矣 
[米禁明文]  
　　蕪湖米糧現由南洋張香帥奉定續禁一年作爲試辦已紀本報兹又得香帥五月二十八日電請總署代奏原稿合亟録登以供衆覽去年海防戒嚴長江各口禁米出洋嗣因北路採辦軍米甚多經前督劉於十月内奏明鎭江上海准運米出口蕪湖仍禁以免漏厘而顧餉源部議復准兹值海防解嚴蕪湖關道禀請開禁江甯藩司厘金局鎭江關道均禀請不可開禁查江南運米出口歷來皆係自鎭江關裝輪販運上游蕪湖一帶之米皆用民船運赴鎭江銷售赴蕪湖者寥寥光緒十一年始有粤商多家徑赴蕪湖多開米棧礱坊裝輪下　兹查鎭江關自上年九月十五起至本年五月十五止計八個月鎭江關米稅一項較往年多收四十三萬餘兩而江寗江蘇兩省於鎭江以上有厘金卡三處共多收米厘二十餘萬兩通計一年鎭關米稅可增多六十餘萬兩寗蘇三厘局米厘約可增多三十餘 
 
 

Page 2

 
 
萬兩兩項共增約一百萬兩於安徽各厘金常稅收數依然絲毫無損且由皖至鎭皆用民船裝載於小民生計亦甚有益惟蕪湖洋關米稅少者二十餘萬兩至多者三十八萬兩今若准輪船至蕪湖運載則鎭江關米稅頓減而甯蘇米厘三十餘萬金全歸烏有當此籌餉萬分艱難之際若棄此不擾商民之鉅欵實多窒碍難行特是蕪關旣無米稅止有洋藥百貨收數旣絀撥餉難籌謹與司道等熟商擬請照蕪關米稅最多三十八萬之數由鎭江關照數撥補於今年部撥蕪湖關京協各餉内由鎭江關照數代解三十八萬兩若此則蕪關稅餉有著而江省厘金無損至蕪湖關稅司及官吏司事巡丁人等辦公經費擬卽由江省三厘局查照向來蕪湖關需用之數照案如數提出津貼該關以資辦公擬請照此試辦一年屆時體察情形再行奏明辦理臣於蕪鎭兩關同爲轄屬毫無偏重派員分投確查詳加諮訪具悉實在情形不能不通籌兼顧以期商民無損稅厘有益是否有當請旨遵行再此後江海鎭江九江江漢各關各種米糧應請一律弛禁准其查照定章販運合併陳明請代奏右稿電致總署後於閏五月初三日接准户部來電云鎭江米稅試辦一年初三復奏依議先電達等語刻已抄録札行各關遵照辦理矣 
[破格開禁]  
　　前報津滬各紳商禀奉北洋大憲領寺執照徑至蕪湖等處採辦米糧運赴天津平糶賑飢適遇江督張香帥奏禁蕪米出洋以顧餉源甫經通行未蒙批准等因已録前簡兹聞該紳商因絀於經費電乞北憲再四宛商得蒙香帥勉子俯准計招商局總辦沈子眉觀察二萬六千石籌賑公所施少欽封翁一萬石合共三萬六千石准其用輪船直抵蕪湖裝運一次並聲名此外不得引以爲例上月廿四日督憲已電飭蕪湖關道函知新關稅務照准放行其米現由招商局並廣商永泰豐代購一俟積有成數卽輪運北上以慰津沽水底餘生之飢溺洵莫大功德也 
[散勇紀事]  
　　倭事已平各省新募防軍現皆陸續散伍歸農連日由南北洋大憲及上海道雇用官商輪船次第載赴江淮湘卾等省遣撤者輪聲帆影組織江天蕪湖爲淮北出入要道抵埠登岸者爲尤衆蕪湖縣李明府思患預防特會同保甲局派撥兵差在江干照料並雇滿江紅多艘俟輪船一到卽將該散勇接運渡江徑送江北無和含巢等處俾其各歸故里鑄劍戟爲農器重事耕桑自上月初以迄中浣送往迎來已不知幾費周章兹自二十起疉過威靖愛人拱北和生官商各輪共六七艘每輪由蕪登岸者少或百數十多或三五百來勢愈壅道憲恐局員照顧難以周密特添委緝捕李葆林副戎督率兵差專辦散勇事宜每日輪船到埠先用駁船載之登岸不准一名走散卽刻導送江口飯鋪四家任其飽餐繼卽查開名姓籍貫申送道轅由道憲袁觀察捐廉按名給飯資五十文如欲入巿購物並訪親故亦許派兵跟押小住一宵次晨卽須悉數渡江派兵押送不准一名逗遛在蕪照此辦法輪班接送地方居民秋毫無犯無不感頌憲恩惟上月廿四日愛人輪船載散勇千餘名抵埠時東方甫白該輪未知此間有此辦法竟自向招商局惜駁船兩號將抵蕪登岸者百餘名棄置江灘卽刻展輪上駛比差勇到來約束則已走散不少立請保衛營派勇在江口入巿各要隘堵截良久始收集一百四十餘人仍送飯鋪歇宿越日載送過江聞此後各路續到之散勇正多辦差丁勇皆奔走無暇日所用經費亦不知伊於胡底又聞連日所過威靖愛人兩船乃臺灣轉至滬上及江陰通州某營之散勇和生拱北則由天津裝載散撤之勇向之招集爲難而今之散遣更覺不易也 
[軍令森嚴]  
　　鎭江來函云督辦江南防務馮萃亭宮保駐鎭後嚴飭麾下將弁約束勇丁無事不准出外遊蕩免致滋生事端近因日前由海州調來之廣忠靖字數營在鎭城南門外駐紥宮保深恐該勇與常勝兵丁在街巿間三五成羣結黨滋擾閭閻難得安靖特於六月初一日札委稽查長江輪船局周錦堂都戎爲總巡都戎奉札後卽於次日詣行臺謝委每日督帶親兵在大道通衢認眞梭巡不遺餘力宮保並諭飭保中總局及各叚巡查委員如遇有廣勇在外强賒硬討以及滋閙等情許卽捆送來營按照軍律懲治决不寛貸有此一番整頓想各兵勇自必恪守營規無事不敢擅離宮保爲地方造福誠非淺尠矣 
[淫曲宜禁]  
　　寍波信云串客本干例禁屢經地方官示禁拿辦無如禁者自禁犯者仍犯近來此風愈甚每有無恥游民每晚在各街巷列坐唱歌男女雜坐共聽描摩雲態點綴風情敗俗傷風莫此爲甚有地方之貴者曷其奈何弗禁 
[雲間夏諺]  
　　松江府恩詩農郡侯蒞任以來已歷八載清廉自矢從未有求於屬僚而屬僚亦不敢獻媚太尊之夫人秉節儉家風荆布裙日惟視事於針刺洵内助之賢者也今歲夫人花甲大慶值天貺之良辰爲設帨之令旦太守恐重勞各縣令之餽獻先期緩辭謝却顧念夫人歷徧平生勞瘁未受一日榮華爰密地倩人資雇優伶屆期入署演劇三臺爲夫人壽至同僚屬吏所餽壽儀則概行璧返○西郊某甲與錢土店某乙結朱陳之好惟不知有何委曲遂以姻婭而成仇讐時與乙蹈瑕抵隙控訴琴堂詎料一波甫平一波又起上月杪某晚甲遣其弟某丙以大銀圓一枝至乙店兌換八開小洋奈進出低昂相去過大在乙店未免過刻而丙則借端尋釁舌劍唇鎗其鋒甚銳盛怒之下逕入店房將碎土並小洋任意抛擲不啻麻姑撒米一般店主無如之何急令夥徒收拾閉歇翌晨繕就呈詞禀請婁縣張明府勘騐明府立卽帶同差役人等前去勘騐○普照寺西下塘某姓於去冬被梁上君子所算所失甚鉅迄今贓賊未獲前月杪某夜人靜更深又有妙手空空兒逕從後面踰垣而入在門檻下洞穿一穴如俗所稱打么菱洞者潛入臥房翻檢大衣箱五隻俱係綢羅綿皮等物計值不下千餘金次晨事主赴華亭縣報案曷明府隨帶捕役人等往勘騐得賊洞僅徑六寸殊堪詫異明府允爲比捕嚴緝又以目下竊案甚多必有窩藏情事翌夜卽帶壯勇數名微服出外關心查緝直至東方欲曙始回衙署明府眞不辭勞瘁者矣 
[蘇臺雜紀]  
　　連日官塲探悉新任撫憲趙大中丞將次履任地方官飭辦差人等在胥門外官碼頭搭蓋彩棚預備迎接又在滄浪亭行轅預備供張以便憲旌暫駐曾紀前報兹又探得中丞不日將臨是以奎撫憲特於本月初三日飭撫轅武巡捕楊守戎朝樑帶領砲船駛往揚州清江一帶沿途迎接○有渾名阿大姐者蘇垣之著名黄婆也素來開設臺基專以引誘良家子女至其家中作不端事凡婦女之入其彀中敗壞名節者不知凡幾近爲元和縣葉大令訪聞飭差將該黄婆拘案提訊之下卽飭賣籐條一千復於本月初二日將該黄婆當堂裝入囚籠舁往六門游行示衆俾個中人見之知所儆戒焉○前報閶門内倉橋下塘有外來游勇深夜闖入李桂蔭妓院内强取財物云云兹悉受害者並非李桂蔭妓寮實係吳小紅書寓吳向在上海開娼近因生涯清淡遷至省垣賃屋而居蓄雛姬三頭倚門賣笑高張艶熾輿馬常盈是夜適有某狎客設席宴賓正在猜枚行令絲竹嗷嘈之際突來口操淮楚音者十餘人身穿號褂手持刀械闖入院内分投至各妓房中將衣服首飾洋銀盡行攫去事主吳顧氏意欲喊救詎一匪竟持白刃禁嚇并以洋鎗示之氏遂不敢作聲一任若輩所爲迨將房内物件及各妓頭上腕上搜羅殆盡始一哄出門向西而去計所失約值洋銀一千餘元之譜吳顧氏以開設妓院有干例禁是以不敢控告事爲總捕同知劉少峯司馬訪悉以省城重地豈容匪徒横行遂不惜重賞購覔眼線四出訪拿旋於廿三日竟將爲首之散勇羅本烈獲住並將號褂原贓起出若干司馬提訊之下該匪並不隱諱一一吐實司馬飭傳事主當堂指認毫無訛誤又將其所供各物與失單較對均屬相符司馬卽當堂頒賞眼線洋二百餘元飭差將該匪解交長洲縣署禁錮至其供出之餘黨司馬亦已簽差按名拿獲云 
[邑宰赴松]  
　　昨報本縣黄大令赴松祝慶一則至前晚十二點鐘大令偕同保甲總巡夏芝蓀明府嗚騶出城由大碼頭登官舫以小火輪帶引望茸城進發 
 
 

Page 3

 
 
[西醫溘逝]  
　　美界同仁醫院主文西醫有事往日本遂倩哲西醫到院代理院務此已紀諸前報矣前晚一下鐘哲君猝發羊顚瘋溘然長逝按哲君前曾任駐北京按察司任滿後來滬施醫果有著手成春之術爲滬上中外諸人所仰望今忽返眞中外民人當同聲悼惜並聞定於昨日下午出殯寓滬西國兵丁預備護送云 
[星火宜防]  
　　英租界後馬路廣肇公所前日晚間不知如何忽將臥房中所點之火油燈撞翻一時烈燄熊熊幾有燎原之勢幸公所中人手衆多知覺尚早立卽取水澆灌火勢始衰祗焚燬箱籠等物十餘件不致成災亦云幸矣 
[醫局被竊]  
　　滬南製造局左近施醫局係江海關道劉觀察所設前晚被賊挖洞入内行竊物件而去局内人臺不知覺迨翌晨起視方知被竊見洞口有水碗一隻上貼符咒知此賊尚有異術擾累地方伊於胡底立卽禀請保甲總巡局查拿究辦夏明府據報之下卽飭捕甲上緊查緝務獲嚴辦以案閭閻想該捕役果能認眞跴緝不難戈獲也 
[幾成巨案]  
　　滬南高昌廟左近有名阿狗者與寡嫂某氏不睦同室操戈時常爭閙某氏暗令其子某甲乘叔父不備突出刀砍傷阿狗受傷後奔赴該處巡防局控訴局員魯二尹立提某甲到案以其瞻敢持刀砍傷叔父實屬目無法紀定欲移縣嚴辦旋由其母再四叩求重責五百板取具安分切結交人保釋 
[定貨訊結]  
　　英商老沙遜華豐兩洋行同投該管領事署控被華商中孚土號定買大士逾期不出等情薩副領事卽據情照會英廨定於昨日早堂會訊屠興之别駕准詞飭差將中孚號主吳錫文傳案屆時兩原告洋人投案聲稱吳曾向沙遜定買大土四十六箱向華豐定買大士二十五箱除已出五箱外尚有二十箱均因跌價以致遲延不出沙遜之四十六箱照價已每箱跌銀九十兩約計虧銀四千二百餘兩華豐之二十箱每箱跌銀一百五六十兩約計須虧銀三千餘兩請飭下中孚號赶速出貨否則亦須貼償虧本銀兩吳供向沙遜華豐定買大土本不止此數曾經出過土業向例定貨後以二月爲限逾期不出則聽繳利息今已出過利銀二千餘兩實因虧本太甚以致無力出貨但我號與老沙遜往來二十餘年從無錯誤此次尚須懇情原諒中西官互商之下以彼等往來已久中孚號亦無力貼償如此鉅欵衡情酌斷著照二月分土價計算應找老沙遜洋行虧本銀一千六百五十六兩華豐洋行虧本銀一千兩原被皆遵斷别駕卽著吳錫文交的實人保去赶速將銀措繳毋許延宕 
[縣案一則]  
　　日前准法公堂移送莊毓控野雞妓女王朱氏趙胡氏毆打伊妹因傷身死一案到縣後值日差禀奉内諭看管候訊昨經夏明府提訊王朱氏供蘇州人年廿三歲前在胡家宅爲住家妓女近嫁某甲爲妻丈夫現在某輪船爲水手卜居法界大馬路寳興里六十七號房屋上月初十日小婦人閒坐無聊與比鄰趙胡氏抺牌消遣莊毓之妹素有瘋癲之症進來亦要鬥牌氏等不許以致口角並未動手毆打莊妹直至廿一日疾病大發因之身死與氏等毫無干涉莊毓遂以毆傷身死誣報捕房拘拿解案趙胡氏供本地人年廿四歲糊鑲片度日丈夫爲裁縫小婦人並未爲倡住寳興里六十八號與王朱氏比鄰莊毓之妹在門前詈駡口角確是有之並未毆打初十日口角以後尚無病痛後因舊病復發至廿一日身死莊毓出言要氏等出洋二百元還要逢七延僧超荐并出盤棺回紹興原籍之費氏等食力苦度之輩焉能如里伊卽揑詞誣控捕房今蒙提訊尚求明察公斷莊毓供浙江紹興府會稽縣人在杭州清河坊某行爲夥蒙東主派到上海坐莊與妹子同住法界寳興里妹子今年三十九歲因近鄰新搬來野鷄妓女王朱氏卽朱文蘭趙胡氏卽趙愛寳同住一弄日在門前男女共坐抺牌調笑戲謔上月初十日小的自語現在寳興里不成世界矣昔日清净之地今變爲汚褻之塲朱文蘭卽行撒潑批小的之頰我妹聞聲出勸被趙愛寳扭住頭髮朱文蘭與姘夫各流氓行兇趙之姘夫亦在塲帮打妹子被毆傷重臥床當訴知包探郁庭湘前來看過的係受傷延至廿一日身死投報捕房送案求請伸冤明府問爾家中共有幾人答妻室現在紹興此間惟我與妹子二人耳明府曰爾妹於廿一日身死爾至今未曾報案請騐遂向趙等索洋了事察爾雖是生意人亦無廉恥之流棺木現厝何處稱於廿四日棺殮寄厝西門外紹興會館明府以王朱氏趙胡氏胡閙悍潑各飭掌頰一百下交官媒看管諭莊曰爾欲爲妹伸冤應將實情明白呈詞以憑核騐辦理交人保去又問爾之妹夫何在答在杭州飭退補詞候核 
[英界公堂瑣案]  
　　過犯周炳來串同朱阿大在新閘迤西剪取電線價賣與沈阿法所開銅作内得洋二元八角事經包探黄四福查知將周朱二人拘獲及至沈處吊贓則已將原贓鎔化無從吊取當將一干人暫押捕房昨晨解案電線公司遣人投案申訴情由並請將周等重辦以示儆戒周供偶然行竊惟求恩典朱供本爲小本營生此次因周來糾合以致受愚沈供開銅作悮收贓物自知不合但贓已鎔化不能交出别駕商之薩副領事以電線價值頗鉅卽著沈賠洋三十元外再罰洋二十元押候繳洋釋放周係過犯未便從寛判笞一百板交捕房管押二月朱管押一月○包探杜雲卿禀稱積竊江雲泉屢經懲辦今又竊取范增才家綢布衣五件經小的拘獲人贓送究范投案領贓江認竊不諱别駕判笞一百板解回江北原籍○陳榮全竊取李金寳所開茶館内茶托水烟袋等件適爲包探孔阿才拘獲人贓送案請究李投案申訴前情請領失贓陳供江北人實因失業無聊不得已而竊物别駕以陳窮苦屬實判笞五十板○包探何瑞福拘解推東洋車之顧阿文到案禀稱此人於昨日不知如何將徐小福之馬車撞壞當卽由徐扭至捕房今特解請訊究徐供被顧撞壞之處約計修理費須洋六元顧供推車窮苦無力賠償别駕判將顧押繳修費洋六元始准開釋○徐阿榮張阿如二人因索洋三角在途中口角爭閙不休經一百五十八號華捕拘入捕房昨晨解案徐供被欠洋三角屢次延約故與爭執張供情願還洋别駕謂旣愿還洋卽著繳洋三角了案○王禮發深夜在途行走形跡可疑當經三百五十二號華捕拘解至案請判王供因事尋人並無别故别駕判令交人保釋○王得香竊取輪船舊鐵經一百零三號華捕拘解至案請判别駕訊得王行竊屬實判令管押四天遞解回籍 
[法捕房瑣案]  
　　湖南人某甲向在臺灣充當撫標管親兵積有餘資娶該處土民某氏婦爲室伉儷甚敦自臺疆害與倭人之後甲挈眷隨同前撫唐中丞内渡附輪來滬已有日矣前晚江孚輪船開赴長江甲挈其妻並行李等物附輪回里晚間十一點鐘忽有同鄉人某乙糾同七八人類皆遊勇一流向甲索取在臺時銀一百兩甲云與君系昧平生得無認錯否乙堅指無悮矢口不移又經同類中隨聲附和正在紛紛擾擾之際甲　忽聳身一躍跳入浦江其時月黑星稀無從撈救適法包探遣夥在船巡緝見事關人命卽將甲乙二人一并拘住訴知該船帳房連夜解送捕房翌晨經克總巡訊問命將甲乙押候堂期解訊一面諭飭包探帶同探夥並咨救生局將屍身撈獲禀請核辦○蘭芳里烟鴇名巧仙畜有雛姬作賣笑生涯有賣　飯之杏生時往該花烟館與烟妓尋歡卜晝之暇兼以卜夜該鴇有十三齡之幼女惡其無狀慫使其母下逐客之令杏生以女饒舌隨脚一踢適中該女之腹該鴇以幼女受傷鳴捕扭送捕房捕頭騐明傷勢飭送仁濟醫館療治杏生押候解送公堂請問官究訊○陳順興牛肉莊遣車夫用驢車送貨行至六馬路以南該車夫偶不經心致將在途行走之老媪撞跌臂膝兩處均受皮傷巡街捕　之將車夫及嫗一併解送捕房經克總巡訊問以無心碰撞著罰養傷費洋一元飭傳店主將車夫保出受傷之嫗命送仁濟醫館療治○有挑賣臭豆腐乾之某丙停擔於八仙橋左近馬路中高聲喚賣巡街捕以此非停擔之處喝令挑至邊傍及該捕去而復來仍在此處喚賣上前喝阻丙以惡言相向爲該捕拘入捕房經捕頭訊問反以巡捕曰吃腐乾不給錢文等詞誣指捕頭知其有心說謊又憐其貧困著罰錢一百文以示薄儆並諭以 
 
 

Page 4

 
 
後毋許仍蹈故轍命釋之使出○有崇明人某丁素以賣糕爲業前晚夜深時肩負米袋在途行走巡街捕以其形跡可疑拘入捕房捕頭訊問之下知非竊類適有清芬堂值堂人與丁熟識捕頭卽交與保出 
[大聲疾呼]  
　　謹啓者今由上海同升恒可熾順兩號寄到各善士惠施丹藥當卽遠近分送用廣仁慈惟是爲地旣廣未能博施前曾函託同升恒可熾順兩號乞登報代求以冀源源接濟而救病民詎料現在又出一症名曰弔脚痧犯者十無一生以此症一發不能久延時刻湯藥有不及用之勢日來卽如管口一區死亡相繼慘不可言詢之醫士據云此等重症非峻劑不能奏功如目下之雷公散吉祥藥水等藥挽回庶或有濟然窮鄉僻壤延醫旣難購藥尤甚不易敝所備藥無多勢難遍及急乞登報籲懇仁人君子俯念邊地生民旣遭兵燹又染急症命同蜉蝣朝不慮夕迅施靈丹以救殘生其藥仍交上海四馬路永康里同升恒號虹口白大橋可熾順號彚寄敝所庶幾藥到病除謹共拜仁人之賜預卜福緣善慶自簡在上帝之心奉省營口三江公所謹啓○附啓者遼陽一帶先被兵燹復遭洪水今又時疫流行慘之已極奉省三江公所施樂以救殘生奈地廣災重務祈薄海仁人憫憐災黎慨助靈藥一服能救一命交到敝處卽時赶寄其功德無待贅言不勝叩禱之至謹將第二批裝營清單附呈公鑒○胡芝青善士助雷公救疫丸一千服蘇州有廬主人午時茶臥龍丹痧藥三項各二百五十瓶辟瘟丹二百五十塊滬北仁濟善堂撥來純陽正氣丸一千零八十八包臥龍丹一千零五十瓶建神麵一件萬應靈丹六十包桐蔭主人痧藥丸三千瓶臥龍丹二千五百瓶邵奕生曰痧藥一百五十瓶[  上海可熾順同升恒同啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[索餉送縣]  
　　前者臺灣散勇常家煇劉洪運唐復興馬清山等向前在臺灣經辦支放餉銀之任委員　端　　　　　欲致　傳遞銀兩之黄楫私行綑縛任情毆辱經捕房拘解英廨請究屠别駕庭訊之餘翳常　大加申斥諭令黄楫出外赶速　妥常本飭　仍　黄爲難蠻横異常事爲屠别駕訪聞飭差協捕將常等提案於前晚研究黄供係浙江山陰人此事本不敢十涉因常等不能面　任委員屢懇小的　任委員傳話數次旣而任委員以銀二百兩飭我遞交常等發給各散勇作爲川資惟須綦統領出具領結方可將銀交下常等不遂所欲恃衆行凶用麻繩將小的私行綑打幸經棧主投報捕房拘解案下奉諭妥爲理處不得再滋事端常等抗諭藐玩恃衆逞强不容分說仍與小的爲難今奉提訊將票銀二百兩呈電尚求作主常劉唐同供職等均在臺灣統領淮軍綦大人部下充當哨官前月臺北失守後職等均乘輪内渡於上月二十左右抵滬共有哨官廿餘人勇丁一百四十餘名現在分居小東門外等處各小客棧前者任委員所發川資二百兩實因不敷資遣以致各勇丁不願具領職等並未與黄爲難因黄定知任委員居處故向詢問别駕怒曰爾等旣充哨官應知紀律不應恃衆滋事殊屬不知自愛判將常劉唐等及黄楫并票銀二百兩先行函送上海縣訊核候再補備文牘 
[英廨晚堂案]  
　　許林勳控郭雲亭私竊洋銀一案屠别駕於前晚升堂訊問許供小的係安徽人向在臺灣當兵臺北失守後小的卽趁輪來滬適遇同鄉同營之郭雲亭勾引與之同寓住宿一宵卽失去洋十三元零本不敢堅指伊所竊緣失洋之後許卽出外不歸小的詭言急需向借洋三元四角内有一元係小的所失之原洋爲此控請究追郭供小的亦安徽人日前許突至小的所住寓内借宿一宵卽僞稱失去洋銀十三元有奇旋誣小的竊取小的身畔所帶洋銀係將衣物典質得來現有質票爲証許旣隨身帶有洋銀何故再向小的借洋三元四角實遭誣指别駕以許指竊無憑未便准理一併麾之使去○某號巡捕解送盛文華黄成勤高陸氏至廨屠别駕庭訊之下盛供小的家在海門向在治下推車餬口上年十二月間憑媒娶醮婦高陸氏爲室因陸氏前夫遺下子女甚多招贅小的進門俾得撫養成人不料陸氏淫蕩性成於今年二月間乘小的出外之際私自挈同子女隨素不識面之陸少卿逃逸不知去向旋經小的至蘇州尋獲當將陸少卿及陸氏扭控長洲縣署奉訊之下飭一併移解上海縣訊究嗣本縣憲黄大老爺卽提訊判將陸氏婦著小的覓保具領不料陸氏回家後仍不悛改現與黄私姘爲此鳴捕拘解伏乞訊究陸氏供江北人前夫高某逝世後遺下子女多人乏人照顧不得已再醮與盛文華爲室循坐産招夫之俗例將盛招贅來家以圖將子女撫養成人苦氏遇人不淑盛進門後日事游蕩不顧家用以致度日維艱今年二月盛向氏詭言滬上别無生計不如回籍耕種餬口氏誤信爲眞遂挈同子女趁船不料盛性情刁猾竟將氏領至蘇州城内借住盛心懷不良旋託蟻媒某氏等欲將十七歲之女孩婪賣爲娼因氏不允曾赴長洲署控訴奉縣主老爺庭訊飭一併移解上海縣訊辦奉黄大老爺提訊判將氏交親族領回盛父保不得再與氏滋擾等因氏旋由妹丈等具保出外現居虹口鄉間日在湖絲棧工作盛屢來纒擾以致爭執今求訊究黄供前與陸氏熟識現與同居實不知伊等因何事爭執致被誣控别駕以供詞各執判將盛及氏分别管押候查明核辦黄無干省釋 
[美捕房紀事]  
　　平和人沈小村住居美界武昌路第二百四十三號屋内向患顚症幸其妻防範甚密不致擾事刻因妻母有疾函召回蘇沈遂無人管束一味顚狂前晚忽投捕房控失銀乂等物捕頭不知其顚卽遣包探范進才往查旋據左右鄰皆云沈有癲症未聞失竊之事其物或在屋内亦未可知探押令入室查檢其物果存帶回捕房禀覆捕頭怒其誣控姑念癲疾所致不予深究當卽釋出○日前俞生寳曾至外虹口源昌路施阿助家竊取綿綢短衫褲等物俞與施素來認識旦嘗往來無忌並不疑及於施旋因其事訪確於前晚控諸捕房　頭卽飭江阿三將施阿助拿入捕房原贓於昨晨吊齊押候解送公堂訊辦○北四川路西穿虹浜相近某姓建造房屋未至工部局捐領照會昨日午後二百八十七號三道華捕向之詢問捐照作内祗有更夫某甲在焉皆推不知間作頭何人甲亦不肯說出因將甲拘送捕房捕頭命押候傳查該作頭到案核辦○有恒路第二十四號門牌係日本人居焉前晚突有翻箱客　門而入攫去長統皮靴一雙失主追赶不及奔告捕房捕頭許卽飭探查緝○寍波人張春財向充輪船局拉客之役刻因失業無聊日在各碼頭充野雞接客遂令瑞生船局諸客船價均交張收取張預僞造宏茂船票給付連船上人皆被蒙溷刻經洞燭其奸於昨午奔控捕房捕頭派包探竇如海將張春財拿獲解送捕房押候角送英公廨訊辦○粤人某甲携妻賃居美界武昌路前午夫婦爲細故口角氏稍受毆打潛購紫霞膏吞服至旁晚七下鐘時毒發呻吟甲始察知吞烟之故赶卽雇人舁至同仁醫院求治經醫生騐得受毒旣深非藥石所能挽回卽命舁回至中途氣絶 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月二十五日京報全録]  
　　宮門抄○諭旨二道録前○尚書徐等奏訊明風憲官受賄已有證據請革職審辦摺○尚書敬等奏裁撤團勇並酌奬出力人員摺○皖撫福奏委署知縣片○又奏特叅故縣虧欵請革職限繳摺○又奏　解甘　新餉摺○又奏　　加復俸餉片○東撫李奏撥解直省賑欵片○晋學政錢奏報歲試各屬情形摺○皖撫福奏調署知縣片○閏五月二十五日户部通政司詹事府正白　值日無引見○奈曼王請假十日○熙貝勒續假十日○斌儒預備召見○召見軍機張蔭桓斌　○臣徐桐臣剛毅等跪○奏爲風憲官員因事受賄訊明已有證據請旨革職歸案審辦恭摺奏祈聖鑒事光緒二十一年閏五月十二日奉上諭宗人府刑部會奏宗室錫鈞呈告御史鍾德祥家丁熊翼臣等訛詐銀兩牽涉本官請派大員會審一摺著派徐桐　毅會　審訊欽此臣等以案情重大卽會同遴派章京司員傳集各犯嚴加訊究併咨行都察院轉飭該御史迅將家丁郭松　交　　辦　之錫鈞初文廷所供俱各與前無異惟熊翼臣則仍然狡展堅不承認四面環質始據供稱本年五月初間有素識義勝居飯館之跑堂人張五約伊同郭松亭至飯館内見有宗室崇岳卽錫鈞在彼張五代爲指引彼此見面崇岳稱說聞伊主人現有欲叅绰號奏摺内有小霸王崇岳名號託伊同郭松亭打聽如能不叅情願酬送銀五百兩伊等回宅向主人回明情由伊主人答稱並未要叅崇岳伊等旋同崇岳復在義勝居見面當回覆崇岳聲稱摺内旣無其名情願先送銀一百兩餘銀陸續付給卽同張五交給伊等萬利興銀票二張共一百兩伊等持票禀知主人伊主人收下卽令將原票交給素與宅中交易之興茂永米鋪言明令鋪夥初文廷取銀票將俟取回時再行斟酌入帳等語旋准都察院覆稱轉據御史鍾德祚呈明郭松亭於五月間曾經派令同熊翼臣赴天津送人靈柩熊翼臣先回投案郭松亭因係南方人並未回京等因質之熊翼臣則稱伊並無派赴天津送靈之事臣等查鍾德祥職司風憲宜如何潔身自愛乃錫鈞因恐以綽號被叅遂輾轉託熊翼臣等向鍾德祥賄求免叅及鍾德祥告稱並未欲行叅奏錫鈞卽先謝給銀一百兩由熊翼臣等轉交鍾德祥收受是錫鈞之控稱訛詐雖無明徵而鍾德祥之得受贓私已有確據證以初文廷供詞亦皆隱相符合且要犯郭松亭屢傳不到現據鍾德祥呈稱因同熊翼臣派赴天津獨未回京訊之熊翼臣則稱伊並無派赴天津之事足徵鍾德祥之揑詞搪抵希圖狡卸情弊顯然臣等以此案旣據熊翼臣等供指明白贓證亦皆確鑿自非傳集鍾德祥到案澈底根究難期水落石出惟係現任職官可否請旨先行革職歸案審辦之處臣等未敢擅便謹恭摺具奏請旨○○兵部尚書臣宗室敬信等謹奏爲裁澈團勇並遵旨將較爲出力之員照尋常勞績酌保升銜恭摺具奏仰祈聖鑒事竊臣等於閏五月十五日將議撤團勇情形恭摺具奏在案奉旨依議欽此同日奉旨着准其照尋常勞績酌保數員毋許冒濫欽此臣等仰見聖主於慎重名器之中仍示微勞必録之意當經會議卽將團防一半勇丁按期遣散餘歸五城相度情形逐漸裁撤以期靜謐至在事人員信屬畫夜趨公未嘗鬆懈臣等遵奉諭旨公同商酌擬照尋常勞績酌量請保十員子以升銜雖恩奬不及遍加而義重投醪實屬同深感激謹將十員職名並擬升銜開列清單恭呈御覽臣等並遵於本月二十日將團防事宜木質關防敬謹銷燬合併陳明伏乞皇上聖鑒謹奏奉旨已録○○福潤片再建平縣知縣崇福調省另有差委所遺員缺應卽委員接署以專責成查有蕪湖縣知縣王萬甡才識明敏吏治講求堪以調署該員王萬甡任内並無承緝已起四叅案件據藩臬兩司會詳前來除檄飭遵照外謹會同署兩江督臣張之洞附片具陳伏乞聖鑒謹奏奉硃批吏部知道欽此○○尚書銜安徽巡撫奴才福潤跪奏爲特叅徵存錢糧延不批解之知縣請先革職勒限清繳恭摺仰祈聖鑒事竊照州縣經徵正雜各欵錢糧例應儘徵儘解不容絲毫蒂欠節經臣飭司奏提在案兹據署布政使員鳳林詳稱查有已故前署鳳陽縣知縣陸楙增前在署任内徵存光緒二十年契稅漕倉津貼正耗等銀一千三百餘兩延不批解迨卸事後迭經嚴催猶復一味延宕現由該管府道轉據現任揭報到司會同臬司詳叅前來臣查該故員陸楙增徵存錢糧歷催不解實屬任意玩延相應請旨將已故前署鳳陽縣事候補知縣陸楙增暫行革職由藩司嚴提該家屬到案勒限一月掃數清解果於限内全完再行奏懇恩施准其開復倘仍不知愧奮逾限不解卽當續行嚴叅以重庫欵所有查明徵存錢糧延不清解之已故署任知縣據實奏叅緣由謹會同署兩江總督臣張之洞恭摺具陳伏乞皇上聖鑒謹奏奉硃批著照所請該部知道欽此○○尚書銜安徽巡撫奴才福潤跪奏爲奉撥光緒二十一年分甘肅新餉謹再籌措二批銀五萬兩解赴交納恭摺奏報仰祈聖鑒事竊准户部咨光緒二十一年分甘肅新餉指撥安徽省銀二十萬兩嗣准户部來電軍需甚急年前應解甘肅三成新餉改解部庫三萬兩等因當經行司飭委候補知縣陳綬若管解赴部交納並將應解二十一年分甘肅新餉先行籌解頭批銀五萬兩飭委卽用同知柴樸承領解赴陜甘總督衙門兌收又准户部來雷安徽恊甘新餉擬撥三萬兩解滬歸還洋欵等因遵經行司如數籌撥飭委候補巡檢王乃徵解赴上海道衙門交納均經分别奏咨在案兹查安徽省奉撥二十一年分甘肅新餉尚有未解銀九萬兩亟應接續籌解以濟軍需現經藩司移緩就急在於庫存地丁正項項下動撥銀五萬兩飭委卽用知縣王樹中解赴陜甘總督衙門交納等情詳請奏咨前來除咨部查照外所有籌解二批銀五萬兩緣由謹恭摺具陳伏乞皇上聖鑒謹奏奉硃批户部知道欽此○○福潤片再准户部咨奏改另欵加復俸餉行令安徽省每年籌解銀七千兩自光緒九年爲始七月解半十月解清等因遵經按年籌欵解至光緒二十年止並附片陳明在案所有光緒二十一年應解一半銀兩兹據署布政使員鳳林詳報在於庫存漕折項下原定抵補攤捐欵内籌足庫平銀三千五百兩飭委卽用知縣李延慶解赴户部交納詳請奏咨前來奴才覆核無異除咨部查照外謹附片陳明伏乞聖鑒謹奏奉硃批户部知道欽此○○李秉衡片再接准署直隷督臣王文韶電稱連年畿輔水災積困今春大雪耕種失時復經海甯蕩爲澤國百萬嗷鴻呼號望賑飢民游勇雜處尤應撫綏囑卽勸捐接濟等因臣維勸官勸商徒滋紛擾且恐曠日持久難成鉅欵東省雖當海防工賑兼籌財力匱乏而現在幸尚粗安義應恤鄰濟困矧以邦畿之重情形之迫不得不移緩就急勉籌恊濟當經商同司道在於局存義賑項下提撥銀一萬兩委員解赴直隷總督衙門交納以濟賑需除咨部查照外謹附片陳明伏乞聖鑒謹奏奉硃批户部知道欽此○○山西學政臣錢駿祥跪奏爲恭報歲試省南西路解蒲絳平及省城太原各府州屬情形仰祈聖鑒事竊臣於上年十二月間將歲試汾州府屬情形具摺陳明在案嗣於本年正月二十五日出省考試解州次蒲州府次絳州次平陽府并調考霍隰二州屬於五月十八日回省接考太原府屬閏五月初五日試竣各屬生童尚能恪循規矩一律安靜文風以霍州之趙城絳州之稷平陽之臨汾爲優安邑榮河太平榆次太谷次之武風則霍州趙城平陸垣曲爲優萬泉鄉甯次之臣於試日悉心校閱擇其文理優長材武出衆者拔置前列以爲奬勸復於發落日勗以敦品勵行束身自愛並飭各學教官隨時誘掖啓迪期副朝廷養人之至意臣所過地方均雨澤霑足二麥豐收堪以仰慰宸厪所有微臣歲試省南西路二府四州及省城太原府屬情形理合恭摺具陳伏乞皇上聖鑒謹奏奉硃批知道了欽此○○福潤片再調署宣城縣知縣章維藩調省另有差委所遺員缺應卽遴員接者以專責成兹查有調署懷寧縣事建德縣知縣黄國城留心吏治勤慎有爲堪以調署其所遺懷甯縣篆務卽准補斯缺之吳濤赴任供職據藩臬兩司會詳前來除分檄飭遵外謹會同署兩江總督臣張之洞附片具陳伏乞聖鑒再該員黄國城任内並無承緝日起四叅案件合併陳明謹奏奉硃批吏部知道欽此 
 
