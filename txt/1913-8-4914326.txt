# 1913 - 8 - 4914326

 

Page 1

 
 
　　中國郵政局特准掛號認爲新聞紙類明治四十一年四月二十一日第三種郵便認可第一版 
　　絶無公理志熙不得不聘請律師與公司　　　　　　　　　　　　　 
社論 
[俄蒙交涉檔案（廿）（三）（無名）]  
　　一綏遠城將軍所屬（甲土默特兩翼）（乙烏蘭察布盟六旗）四子部落扎薩克多羅達爾罕卓哩克圖郡王一旗喀爾喀右翼扎薩克多羅達爾汗貝勒一旗烏喇特前翼扎薩克鎭國公一旗烏喇特後翼扎薩克鎭國公一旗烏喇特中扎薩克輔國公一旗茂明安扎薩克頭等台吉一旗（丙伊克昭盟七旗）鄂爾圖斯左翼中扎薩克多羅郡王一旗右翼中扎薩克多羅貝勒一旗左翼前扎薩克固山貝子一旗左翼後扎薩克固山貝子一旗右翼前扎薩克固山貝子一旗右翼後扎薩克固山貝子一旗右翼前末扎薩克頭等台吉一旗一寗夏將軍所屬阿拉善霍碩特扎薩克和碩親王一旗一甘肅都督所屬額濟訥舊土爾扈特扎薩克多羅貝勒一旗一西寗辦事長官所屬（青海霍碩特等二十九旗）青海雀碩特西前扎薩克多羅郡王一旗前首扎薩克多羅郡王一旗前左翼首扎薩克多羅郡王一旗青海霍碩特西後扎薩克多羅貝勒一旗青海綽羅斯南右翼首扎薩克多羅貝勒一旗青海霍碩特北左翼扎薩克固山貝子一旗青海綽羅斯北中扎薩克固山貝子一旗青海霍碩特南左翼後扎薩克輔國公一旗青海霍碩特北前扎薩克輔國公一旗青海霍碩特南右翼後扎薩克輔國公一旗青海輝特南扎薩克輔國公一旗青海霍碩特東上扎薩克頭等台吉一旗北左末扎薩克頭等台吉一旗南左翼次扎薩克頭等台吉一旗南左翼中扎薩克頭等台吉一旗南左翼末扎薩克頭等台吉一旗西左翼後扎薩克頭等台吉一旗南右翼末扎薩克頭等台吉一旗南右翼中扎薩克頭等台吉一旗西右翼中扎薩克頭等台吉一旗西右翼後扎薩克頭等台吉一旗西右翼前扎薩克頭等台吉一旗青海喀爾喀南右翼扎薩克頭等台吉一旗青海土爾扈特南後扎薩克頭等台吉一旗南前扎薩克頭等台吉一旗南中扎薩克頭等台吉一旗西扎薩克頭等台吉一旗青海察罕諾們汗一旗　　一伊犂將軍所屬圖爾扈特（甲烏訥思素珠克圖部落七旗）南路舊圖爾　特旗扎薩克卓里克圖王一旗中旗扎薩克多羅巴雅爾圖貝勒一旗右旗扎薩克輔國公一旗左旗扎薩克頭等台吉一旗東路舊圖爾扈特右旗扎薩克多羅畢錫呼勒圖親王一旗右旂扎薩克固山伊特格勒貝勒一旗西路舊圖爾扈特旗扎薩克多羅濟爾噶朗貝勒一旗（乙巴圖塞特奇勒圖部落三旗）中路霍碩特中旗扎薩克固山阿穆爾靈圭貝勒一旗中路霍碩特右旗扎薩克頭等台吉一旗中路霍碩特左旗扎薩克頭等台吉一旗　　一塔爾巴哈台參贊所屬（烏訥思素珠克圖部落三旗）北路舊圖爾扈特旗扎薩克和碩布延圖親王一旗右旗扎薩克頭等台吉一旗左旗扎薩克頭等台吉一旗　　一阿爾秦辦事長官所屬（青塞特奇勒圖部落新圖爾扈特三旗）新圖爾扈特右旗扎薩克多羅弼里克圖親王一旗左旗扎薩克固山馬察喇勒圖貝勒一旗哈弼察克新霍碩特旗扎薩克頭等輔國公一旗 
[獨立各旗]  
　　一庫倫辦事長官所屬（甲車臣汗部落二十三旗）東路車臣汗旗格根車臣汗一旗東路左翼中旗扎薩克和碩親王一旗東路中右旗扎薩克多羅郡王一旗東路右翼中旗扎薩克多羅貝勒一旗東路中左旗扎薩克固山貝子一旗東路中末旗扎薩克固山貝子一旗東路左翼前旗扎薩克鎭國公一旗東路中後旗扎薩克輔國公一旗東路右翼中右旗扎薩克輔國公一旗東路中前旗貝子銜扎薩克頭等台吉一旗東路左翼後末旗公銜扎薩克頭等台吉一旗東路中左前旗扎薩克頭等台吉一旗東路中右後旗扎薩克頭等台吉一旗東路中末次旗扎薩克頭等台吉一旂東路中末右旂扎薩克頭等台吉一旂東路左翼左旂扎薩克頭等台吉一旂東路左翼右旂扎薩克頭等台吉一 
 
 
 

Page 2

 
 
　　中華民國二年一月十日星期五（申報）舊曆壬子十二月初四日第二版 
旂東路左翼後旗扎薩克頭等台吉一旗東路右翼中左旗扎薩克頭等台吉一旗東路右翼中前旗扎薩克頭等台吉一旗東路右翼左旗扎薩克頭等台吉一旗東路右翼前旗扎薩克頭等台吉一旗東路右翼後旗扎薩克頭等台吉一旗（乙圖謝圖汗部落二十旗）後路圖什業圖汗旗幹齊賚巴圖什萊圖汗一旗後路右翼左旗扎薩克和碩親王一旗後路中右旗扎薩克多羅郡王一旗後路左翼中旗扎薩克多羅郡王一旗後路中旗扎薩克固山貝子一旗後路左翼後旗扎薩克鎭國公一旗後路中右末旗扎薩克輔國公一旗後路左翼前旗扎薩克輔國公一旗後路左翼左中末旗扎薩克輔　公一旗後路右翼右旗扎薩克輔國公一旗後路右翼右末旗扎薩克輔國公一旗後路中左旗公銜扎薩克頭等台吉一旗後路中次旗扎薩克頭等台吉一旗後路中左翼末旗扎薩克頭等台吉一旗後路左翼中左旗扎薩克頭等台吉一旗後路左翼右末旗扎薩克頭等台吉一旗後路左翼末旗扎薩克頭等台吉一旗後路右翼左後旗扎薩克頭等台吉一旗後路右翼左末旗扎薩克頭等台吉一旗後路右翼右末次旗扎薩克頭等台吉一旗（未完）命令 
[一月八日臨時大總統命令]  
　　利國福民首在改良政治之樞紐繫於法律之良窳與官制之得失自統一政府成立以來雖中央官制業已公布施行而地方官廳尚多各爲風氣誠以共和宣布其時政府計畫惟注重於軍事財政外交諸大端對於各省地方亦祗以回復秩序爲急故官廳之如何組織不暇一一深求究非整齊畫一之道就目前現象而論各省同此一司而南北之名稱互異同爲一長而彼此之權限各殊至於道府並存府縣相轄則尤沿製前清之弊政大戾改革之初心此外特别官廳警察官署系統旣不分明編制復多歧出以致紀綱愈墜政令愈疲官治愈棼民生愈悴本大總統慨念時艱疚心無已迭經飭據國務會議僉以地方制度固爲民國百年之遠謨而現行機關宜有暫時畫一之辦法是以本大總統决定方針特就各該地方現行官廳先從畫一組織入手所有現設各省各道各縣以及特一别行政並警察行政各官廳於其各本官制未公布以前均應悉依各本令辦理爲此通令京外各官廳凡現行各項官廳組織有與各本合所定畫一辦法不符者均須分别遵照改定一面爲整齊現制之圖即一面爲施行新制之備至地方制度其關係於國家之强弱與國民之休戚者非常重大究應採取如何主義始可得國利民福之精神政府提案業已至於再三現正從長修正不厭求詳一俟參議院决議再行公布施行各該長官當念國體驟更物力不易行政所需費用悉出國民脂膏組織能早一日就緒即地方可少一分更張我國民亦可稍輕一重擔負此次各令公布後務各力任其難按照政府計畫以民國二年三月以前爲限一律辦齊以　　民喁喁望治之心共和建設來日方長曰爲改歲勗哉勗哉此令　　茲制定現行各省地方行政官廳織組令公布之此令　　茲制定現行順天府屬地方行政官廳組織令公布之此令　　茲制定現行各道地方行政官廳組織令公布之此令　　茲制定現行各縣地方行政官廳組織令公布之此令　　茲制定現行中央直轄特别行政官廳組織令公布之此令　　茲制定現行京師警察官廳組織令公布之此令　　茲制定現行地方警察官廳組織令公布之此令專電 
[北京電]  
　　大借欵用途預算已定以八九扣計實收僅二萬二千二百五十萬磅計還六國墊欵千六百萬兩比欵一百二十五萬磅除海關外賠欵不足額千七百萬兩幣制借欵墊欵四十萬磅餘外零星借欵若干解散軍隊收回紙幣整理鹽務及半年行政費約須千萬磅計至六月後可不餘一文而六國團恐尚不能到時付完 
[北京電]  
　　克利斯浦團提先之二百萬磅及前此墊欵五十萬磅除八九扣外尚加九二扣又該全額中已先除去利息又加償欵十五萬磅計實收不過七折今磅價僅六兩豫料借欵交時必漲至九兩外折合之間虧累甚鉅政府擬請逕由借欵項下以金磅還金磅免轉買金磅及匯兌之虧尚未成議 
[北京電]  
　　銀行團之意須要求證明周總長有經理監務之全權並將整頓各省鹽務及聘用洋員辦法先行確切商定於此項擔保品毫無危險與障礙始婚將借欵合同簽押昨日整理鹽税不得挪用命令即爲此事 
[北京電]  
　　財政周總長現已飭鹽政處將整理各省鹽務辦法從速起草因銀行團上曾經詢之故 
[北京電]  
　　據外交團消息達賴喇嘛由拉薩派代表赴庫倫議約一事並非謡傳聞該使將起程回藏庫倫僞政府亦派代表一員偕該使赴拉薩與達賴商議締結蒙藏聨盟協約袁總統得此報告後即於昨日（七日）親擬致達賴喇嘛電文一通詳陳利害措詞頗推崇達賴仍冀其有所感動也 
[北京電]  
　　探聞駐俄劉使電告俄政府近日會議擬請英政府在西藏作同式之舉動互相承認蒙藏協約並設法請海牙和平會承認蒙藏獨立一面以重價僱用華人爲軍事密探員招募鬍匪爲外蒙後援隊一面密飭駐京俄使對於中俄交涉須堅持强硬態度勿稍退讓 
[北京電]  
　　陸軍部軍務處昨遣司員數人赴内蒙各地勘定屯兵處繪圖送部 
[北京電]  
　　前傳俄太子被剌事經某西報聲明實係犯病現據歐洲來電云俄太子因被剌傷勢日重惟宫中尚未發表 
[北京電]  
　　陳振先控亞細亞報一案昨檢事竟以刑律起訴黄遠庸據報律十一條証明亞細亞報無罪 
[北京電]  
　　國民黨民絶對不贊成於議會外另設機關編纂憲法 
[北京電]  
　　交通部以滬電局干涉電政司長去留擬將學生會解散並分别汰留 
[北京電]  
　　江蘇要求裁遣兵隊費二百十萬 
[哈爾濱電]  
　　俄人現與逆佛商議按照俄蒙協約俄人所得之特權次第舉辦擬於外蒙各地先設俄郵便局 
[奉天電]  
　　張都督日昨出示禁止居民抵制俄國貨幣仍須照前通用免起國際交涉 
[北京電]  
　　烟台關外軍隊變潰後經連承基兵逼令繳械解散現已陸續登輪秩序亦漸恢復 
[南京電]  
　　浦口開埠督辦莊藴寛現已來寗聞公署尚未設定分數科辦事以總務科工務科測勘科爲最要 
[南京電]  
　　銅山縣北鄉一帶土匪大熾清山泉等處村莊均被搶劫程都督已電飭冷師長就近拔隊痛勦 
[南寗電]  
　　懷集縣知事羅某因擊斃議員事已於今午（九日）在都督署前鎗斃特約路透電 
[北京電]  
　　明日倫敦銀行家大會討論重要待决之各問題六國借欵利息亦爲其一中國允以五釐起息六國銀行　則議要求稍高之利率云 
[北京電]  
　　據華報載稱現有大小政務候國務院核奪者共有三百件之多故國務總理提議嗣後國務院會議時間務須展長惟參議院現因會議時議員到者輙不滿法定人數故己屢次延會目下在京之議員似僅剩六十一人 
[北京電]  
　　宫内古玩近來售出頗多致外間有滿清皇室不日擬移居頤和園之謡且聞政府頗願收回禁城之地惟當此隆冬之際必不致驟有變動也 
[北京電]  
　　英美醫學會敎士三十二人已抵北京參與三年常會該會定期星期一開幕 
[北京電]  
　　外間盛傳庫倫活佛之兵因兵餉未發現與僞蒙政府爲難 
[奉天電]  
聞俄人現議由滿洲里車站附近卽建暫用兵房一所中國當道已行文向俄員抗議俄國測量隊近發現於琿春附近彼等自稱俄國有築一輕便鐵路以達愛琿之權因日人書築安奉鐵路故也 
[奉天電]  
　　據黑龍江都督聲稱余因政局棘手業已辭職 
[奉天電]  
　　滿洲已加征鹽税以助征蒙經費鹽運司現請准其辭職其理由未經宣布 
[奉天電]  
　　聞庫倫僞政府已發行軍用鈔票 
[奉天電]  
　　奉天都督呈請在長春設立國民軍機關部而由吉林聨隊軍官訓練 
[奉天電]  
　　新任法領事今日抵此以代裴爾託君裴現告假回國其他三國領事代表亦將有重要之更動 
[成都電]  
　　坎拿大敎會敎士覺里夫君與其眷屬於正月二號在巫山被刧一事聞覺里夫之幼子中彈斃命覺亦於臂上受傷其婦爲匪連擊三次幸未命中同行之考克斯克君嘗開鎗擊匪翌晨見有一匪臥地奄奄一息尚有一匪於逃時踣地致被擒獲翌晨巫山當道蒞場將該匪及死匪帶回衙内蓋受傷之匪時已氣絶也擒匪供認在瀘州起意鎗刧尾隨二月之久始行下手云 
[成都電]  
　　昨今兩日有援軍二千名由此拔隊開往雅州西藏昨尹都督現駐打箭爐意欲回川惟北京政府已命其留守西藏 
[廣州電]  
　　廣州當道已抄没華人所運有執照之印藥且實行嚴辦買賣及私存烟膏之人印度政府雖暫停售賣印藥亦仍無濟於事 
[長沙電]  
　　今晨奉都督命令在北門鎗斃烟癖甚深之女子一人行刑時觀者甚衆 
[東京電]  
在加茂（譯音）燈塔之外與某船相撞十分鐘内即行沉没搭客多經救起不知下落者二十人 
[大阪電]  
　　據墨西哥丸無線電報聲稱該船前艙所載之棉花現已燒着 
[東京電]  
　　神户川崎船廠爲中國代造之砲船雲鄉已由該廠造成交與中國代表一俟裝載砲彈後即擬開回上海預計本月十五日可以駛到譯電 
[東京電]  
　　據日本某大員聲稱美國承認中華民國議案雖或可由上下議院通過而塔孚脱總統則必不允批准云 
[北京電]  
　　察哈爾將軍所統之軍共有一師團半現聚集熱河舉青海及張家口與綏遠之問 
[北京電]  
　　現因奉天英總領事　的　　君稱病辭職故由英使委定以下代理各員維列斯君由哈爾濱調往奉天北京使署華務副書記伊斯特斯君調往哈爾濱前在蒙自之阿乞巴爾特君關入使署以代伊斯特斯君 
[倫敦電]  
　　陽曆十二月英國貿易報告入口貨增多英金九百十三萬零八百十一磅出口貨增多英金二百八十八萬七千一百五十九磅上年貿易之佳爲向所未有入口貨共增六千四百七十三萬八千九百八十七金磅出口貨共增三千三百三十一萬四千七百零四金磅入口貨减少者有税食品與飲料二項佔六十二萬三千八百九十二磅船隻佔三萬零八百三十磅入口貨所增者榖與麵粉二項佔一千二百五十萬磅其他食品佔四百萬磅煙草佔一百萬磅生原料佔二千七百五十萬磅内棉花佔九百萬磅羊毛佔五十萬磅製造品佔一千九百萬磅出口貨增多者鋼鐵製造品機器船隻等物共佔一千萬磅煤斤佔四百萬磅織品佔二百萬磅棉花製造品佔二百二十五萬磅羊毛佔五十萬磅 
[倫敦電]  
　　德國南極探險家陸軍中尉費爾區納君已回抵白洛斯愛爾斯據其發來電報聲稱已尋獲新土數處及冰山一座 
[柏林電]  
　　陸軍中尉費爾區納君擬再向南進探以竟其功德國斯闢士堡琴探險隊境遇頗困恐已失陷隊員數人 
[柏林電]  
　　據半官消息列强決議即行舉動以定和局日内將以同式公文分致君士坦丁及倫敦士國代表以阻止其復開戰爭土耳其青年黨謀建强硬之内閣以賴齊姆爲首而代基亞米爾亞得里亞那堡城之統將提議兩軍各派代表擇期於該城聚議説者謂此舉足徴該城旦夕將降據亞得里亞那堡城統將報稱城中現有缺糧之虞敵軍如復開砲轟擊恐將毁及土耳其前皇諸陵云 
[倫敦電]  
　　媾和談判現雖中止外交界仍存希望土耳其及巴爾幹各邦似均守候列强之决斷列强似已公允恢復和平之主義惟對於亞得里亞那堡問題尚未議决耳公電 
　　伊犂華族聨合共進會布告成立電各報舘公鑒伊犂反正首倡五族一家同人即本斯意組織五族聨合會維繫人心章則維不完備各族賴以益親族改會名曰華族 
 
 
 

Page 3

 
 
　　中華民國二年一月十日星期五（申報）舊曆壬子十二月初四日第三版 
　　聨合共進會以注重生計聨合自治實行共同進化養成共和國民資格能力鞏固邊圉爲宗旨以有國界無種界爲目的以新疆爲第一範園以伊犁爲臨時成立地點上月八日開成立大會六族會員約二千八百餘人票選廣福爲正會長所有章程細則容後郵呈除通告全疆各族外伏乞大總統參議院允准立案俯賜維持諸公子以贊助俾邊遠國民益臻親睦邊局幸甚發起人滿營協領蒙庫泰錫伯營領隊富勒祜倫素倫營領隊福善額魯特左翼總管巴圖那遜察哈爾營領隊索託依舊佩爾扈特南部落盟長任布彦蒙庫代理東部落盟長印務福晋楊西部落盟長貝勒諾爾布薩木丕勒北部落盟長親王鄂囉羅木扎晋和碩特部落貝子桑集扎晋回族掌敎沙懿德纒族阿奇木額雅斯商會會員雅合晋哈新干增長鐵爾鈞斯攷參謀長李輔黄商會總董蕭連甲司法科科長黄賡陶參謀姚象乾商會坐辦德潤撫綏科科長豐紳盛鎭邊使願問官兼善後局總辦馬特民　金體會員同叩要聞一 
[西藏步武庫倫之警耗]  
　　駐俄外交代表劉人鏡日昨拍來總統府加急警電一道略謂俄皇爵米哈義羅夫氏對於蒙事擬持强硬主義已迭次命外務大臣撒色諾夫氏與駐該國英使武基邦南氏協商議訂兩國關於蒙藏協約廢止前清光緒三十三年中英西藏條約英國不干預西藏内政及英承認中國於西藏有監督其行政之權兩條英人實行干涉中國進兵西藏卽日照會尹昌衡撤退藏中駐兵俄人亦同時阻止中國征庫并飭令東清鐵路不得運輸中國軍火哈爾濱埠水陸各路不得通過中國奉吉黑三省兵隊英國　允俄國如有事於外蒙酌派兵力援助俄國承認英國在西藏有完全自由行動權議定之後即用哀的美敦書通知中國若不允認兩國卽同時進兵佔領此事爲德國駐俄大使公爵普爾喀列斯氏所聞已聨絡各使從中調停但未知能否阻止務請大總統速籌對付辦法　　總統府專電處於三號下午兩時接西藏辦事長官鍾頴急電一道内容極密據聞係云達賴喇嘛對於承認共和已有反悔之意要求議和者本爲緩兵之計現與英政府往返密電甚多意在恊定條約追隨庫倫後塵我政府幸爲注意早作準備云云大　　當將原電對外交部及蒙藏局迅速議復　　達賴喇嘛前派達喇嘛自拉薩至庫倫宣布西藏獨立曾記本報路透專電茲聞達喇嘛係俄領西伯利亞武利耶德族曾入俄籍以親俄爲宗旨現在達賴帷幄參劃樞機多出伊手信任尤深曾奉達賴使命赴俄京謁見俄皇籌劃俄藏之聨絡事爲英國所聞設法阻止計不得逞上年庫倫活佛倡議獨立時蒙人傳説庫倫活佛與達賴喇嘛不但交游親善且活佛舉止行動每奉達賴之命往來文牘極爲繁賾此次獨立必與達賴聨絡一氣等語現在達喇嘛忽又奉命至庫其志必在聨絡庫倫倡稱西藏獨立從此英與俄聨藏與庫聨而西北邊境非復我有矣 
[伊犂又借外債五百萬]  
　　日前伊犂廣鎭邊使電致政府稱該處經濟困難欲向俄商借款五百萬元以資應付政府以向來各省商借外債均籌有確實之抵當物及償還方法經部核准後方能照辦伊犁素稱貧瘠遽增此項債額人民如何担負况現在中央大借欵正在磋商進行自無另借小欵之必要至謂財源枯竭中央自應陸續接濟所請萬難照准電覆去後茲又接廣鎭邊使來電謂伊犁財政萬分窘迫中央大借欵旣未成立一時恐亦不能接濟現所希望者惟此借欵之告成若中央再不准借則必出意外危險且此欵雖無抵押俄商業已允借不過求中央一諾以堅外人之信用將來此欵自借自還亦不用中央担任務求批准以顧大局云云政府得電知此中實有萬分爲難情形未便堅拒已交財政部核覆矣 
[中美國民同盟會成立]  
　　國民交驩之實踐　　中美同盟之先聲　　中美國民同盟會由美國博士丁君義華等發起宗旨在增進中美兩國國民睦誼互換智識利益維持世界和平本月初四日下午二　假燈巿口公理會開成立大會中美會員到者一百二十餘人中美女會員三十餘人公推金鼎勳爲臨時主席報告開會緣由略謂今日爲中美同盟會成立之期鼎勳爲發起人之一中美國民感情素洽現在兩國國體相同亟應聨合感情爲同盟國於世界和平大有關係（衆拍掌）次丁義華演説謂今日爲中美兩國同盟會義華亦是發起人我想太平洋東西洋兩岸有兩大共和國即美國與中國是也兩國人民應聨絡感情共保世界和平爲宗旨今日中美國民同盟將來即盼望中美結爲同盟國以達本會之目的（衆拍掌）次劉聲元報告本會章程草案第一二三七八條原文通過惟四五六九十條經江辛劉聲元徐際恆曹倜殷仁諸君重加討論修改衆贊（成）次投票選舉中美正會長各一人孫中山得四十九票羅斯福得四十九票當選中美副會長各二人吳景濂得三十票金鼎勳得十七票丁義華得四十八票丁韙良得三十五票當選並提議由會長推舉主任幹事二人幹事十人定於星期六（即十一日）下午一時開大會　議一　進行方法衆贊成五時散會茲錄該會章程如下　　第一條本會定名爲中美國民同盟會　　第二條本會以增進中美兩國國民睦誼互換智識利益維持世界和平爲宗旨　　第三條中美兩國國民凡贊成本會宗旨者得爲本會會員　　第四條中美兩國會員每年納會金一元特别贊助本會會務或捐助本會經費者得推爲本會名譽會員　　第五條本會職員如左一會長二人副會長四人由會員票舉二主任幹事二人幹事十人由會長推舉本會正副會長之任期以四年爲限幹事以一年爲限　　第六條會長代表本會處理會務副會長協同會長處理會務幹事承會長之命分任文牘庶務會計交際各事務　　第七條本會得設名譽會長無定額　　第八條本會每半年開大會一次每月開職員會一次如有特别事項得召集臨時會　　第九條本會總事務所分設中國北京及美國華盛頓并於兩國各地方得設分會　　第十條本章程自本會成立之日施行如有未盡之處得於開大會時修改雜評一 
[中奥聨絡之時機]  
　　奥旣有意親我矣　　曷不注意於近東之外交　　俄人以蒙古問題與中國有違言又以巴爾幹問題與奥國有違言而皆有决裂之趨勢夫俄自海軍爲日人殲滅後一蹶不振戰鬭力之薄弱如此革命黨人時起時伏内亂之不靖如此財政之不良民力之支絀又如此然竟欲藉其武力跳梁於歐亞之間東軼我邊疆西謀所以弱奥此則中奥兩國所當同視爲公敵者也　　今者奥政府有首先承認中華民國之議或亦有感於中奥之同病相憐而欲得互相提携之助力我政府旣不願以武力解决中俄問題又自維蒙古方面列强交涉有如連雞並棲之勢而無運用外交之餘地則曷不趁此時機姑舍遠東方面之外交而進求諸近東方面之外交 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國二年一月十日星期五（申報）舊曆壬子十二月初四日第六版 
要聞二 
[蘇都督規定交涉總分局之權限]  
　　程都調令各交涉局云案奉大總統電令本省交涉事宜所擬分設交涉局暫由都督會同民政長委任應准照辦等因查本省交涉事宜滬甯蘇鎭均爲要埠動輒牽涉内務行政立待解决之事甚多現在外交司旣經裁撤所有舊設各交涉局自應酌改編制除上海已專設交涉使外應將南京交涉局改爲鎭江交涉分局蘇州仍另設交涉分局均由本都督會同本省長督飭辦理俾期接洽查有曹復賡堪以派充江蘇省交涉總局局長鄭汝騤堪以派充鎭江交涉分局局長陳天麒堪以派充蘇州交涉分局局長所有員額海數寗鎭兩處應暫照現行章程辦理蘇州分局應比照鎭局辦理如有應行變通之處由該局長酌擬呈請核辦但均宜以减縮核　爲主其鎭蘇兩處分局事件並應隨時知照總局或會商總局俾免隔閡而期周密除電令外交司預備交代並將卷宗檢齊送交該總局接收曁另發委任狀外合亟分别委任該局長卽將應行整理事宜隨時呈請辦理切切 
[蘇省提法司裁撤續聞]  
　　蘇都督府提法司缺奉文裁撤已記前報茲悉鄭惔臣司長於提法司總務科長陸菊裳君由京回省後（前報悞作廳丞江漢三　回）即將提法司案卷移交高等廳辦理乃該廳人員以江廳長尚未回蘇未便接管一併退回而程都督亦不欲遽令鄭君離蘇現聞高等廳丞江紹杰君以司法行政事務繁雜頗有不願接手之意頃已在京屢次提議請將提法司名目裁　改爲司法總監仍握全省司法全權惟因未見明文故江君仍在京守候一俟命令發表卽可回蘇任事然此間提法司各事則已暫行停辦矣 
[蘇城陸軍講習所近况]  
　　蘇城陸軍將校講習所自頭班生畢業後經軍政司長盧世儀君會同各軍將校在寧議定寧蘇併辦並酌定各軍應送員額禀請分飭各軍選送來蘇入所肄習已奉程都督核准乃寧軍事廳長章梓不以爲然從中梗阻遂改爲寧蘇分　寗垣已委任朱先志充所長即日開辦而蘇垣軍界以此事都督允准在先忽爾更變將來各事難辦咸有不願應命之意現在該所所長朱壽光已呈請辭職學監厲爾康等數員則由保定軍官學校校長蔣方震來電調令赴保充當職務是以該所已有冰銷瓦解之象云 
[鄂省試行合署辦公之新制]  
　　鄂省民政府現已由存古學堂舊址遷入舊藩署内民政長夏君以正式政府行將成立百端亟待整理非合署辦公不能收迅速之效爰於日昨分諭所屬内務財政敎育實業四司迅卽清理積案以便限日合遷入府俾資辦公敏捷聞各司奉諭後即由司長與所屬各科人員會議清釐積案辦法並規定遷入日期無積案者則遷徙速茲將各司所定遷徙日期調查紀下一内務司准於八號遷入府内正應一實業司准於十六號遷入　内東廳一敎育司准於二十四號遷入府内西廳一財政司因無合宜空宅擬暫緩喬遷 
[漢商會議定公債保息辦法]  
　　漢口自遭兵燹商民損失共四千餘萬商務總會及各團聨合會去年會公舉代　盛竹書等晋京要求撫卹業經參議院議决發給漢口商務補助公債票五千萬元每年五厘行息以地方税房捐作抵漢商會昨特復開大會集議以現在税捐尚屬不敷恐碍債票銷場　定暫由損失商民每千元繳出洋五十元卽付給公債票千元作爲保息金以便公債票流行巿面聞不日即須實行矣 
[鄂議會反對添印紙幣]  
　　鄂省財政司長因官錢局發行之銀元票巿面大爲阻滯不如錢票之信用爰呈准軍民二府向上海民國第一圖書局訂印一千文錢票一千萬張擬將七百餘萬銀元票收回業已向圖書局訂立合同承印在案詎省議會以此事未交該會核議通過極力反對大致以紙幣之無信用價值較銀元懸殊者因政府無準備金可資兌换之故今復添印錢票一千萬造幣廠豈有此多數銅元備兌旣無基金則錢票信用復失亦必有較法價一千文低落至八九百文者况鄂省財政奇絀各項政務規模應力求收縮未必無救濟之方如審計廳條陳統一財權辦法取消兌換所取締錢攤各條如能切實施行紙幣法價斷不至任意低落何必以紙易紙使公家多耗印票經費應請取消以爲根本上之整頓云 
[蕪湖碼頭幫大械鬭紀詳]  
　　蕪湖金斗帮去歲與山　帮碼頭夫因爭碼頭曾兇毆一場金斗帮死五人山　帮死一人此案至今尚未了結詎一月三日晨山東帮與金斗帮又在河南地叚各持刀槍對敵金斗帮許道南持有手砲片刀不及提防竟被山東帮某甲用九節鞭打死山　帮祗傷一人正酬鬭時由通濟公司報請十五師孫師長立派參謀趙雲龍帶領衛隊五十名前往彈壓戰爭始息而山東帮遂舉屈姓爲代表與金斗帮交涉詎交涉尚未妥洽兩幫復約黨夥持械鬭毆山東幫卒因寡不敵衆死傷不少當械鬭時金斗帮邀約數百人帶有馬槍二枝手鎗數十枝雜以刀槍棍棒分作四排人各身圍白布又持白旗爲號迤逦出發沿途攤桌均被打翻山東帮聞信亦即準備約集五十餘人各繫紅繩以爲機識七時許相遇於河南崇餘碼頭美勝公司處大肆戰　未幾山東幫大敗首領張德敷當場被刀砍斃餘人見勢不佳竄逃生命金斗帮人乘得勝之氣猛勇追趕鎗斃三四人將屍抛棄江心另有三人被追情急跳登划船渡入江中某鹽舟躱避爲敵瞥見遂搭划船迫令開往搜索而躱避之三人知無可逃乃出跳入江中敵用手鎗連擊俱未得中復乘划船逼近即將三人舉刀砍斃如斬浮水之葫蘆血水隨刀起落潮流爲赤事畢登岸復將張德敷屍身磔成八塊勒令划船棄遺大江划船不從彼即開鎗恫嚇舟子不得已始爲移棄江心旋有某善士見水面漂蕩浮屍兩具使人撈起現置江涯此係崇餘碼頭處目擊情形至美勝碼頭處死山東幫兩人金斗幫死頭目姚濟中一人當山東帮大敗時又有兩人被追至北岸雞窩油坊剌死於刀槍之下血肉狼籍令人目不忍覩是役也聞山東幫約死十餘人金斗帮祇死一人可謂大獲勝利而山東帮人數本少又無利械所以致敗然目前雖被金斗帮摧殘竊恐竄往他處者積忿難平必有約人復仇之日此次因爭奪碼頭釀成慘劇地方官長恐不能辭其責也　　四日警長雷子坤知事范直夫聨名電禀柏督請示解決一面會銜出示嚴禁再圖聽候都督核奪而初級檢察廳長等亦電票省督略云皖軍都督司法司長高等檢察廳長鈞鑒山東壽合兩帮因爭碼頭刀斃壽帮標厚德械闕驗明比請兵警星夜彈壓緝兇詎次晨　幫乘隙聚衆復在划船刀斃山東帮七人落江祗撈獲二屍當衆相驗仍嚴密查緝聞某已上省乞飭緝並請示遵以防後患等語至初級檢察廳咨十五師孫師長文云案准警察四區報告江口舖山東帮與壽州帮爭執碼頭起衅肇禍並將壽州帮許德厚刀傷身死業經敝廳前往親驗一面派司法警察拘提審辦在案茲聞該帮等聚集多人意圖肇禍實屬擾亂地方秩序除咨請蕪湖縣知事警察廳長外相應咨請貴師長請煩查照立卽派隊前往彈壓以防鉅患足紉舟誼望切此咨現蕪湖城自治議事會因山東帮與金斗帮爭奪碼頭械鬭滋事有擾治安特訂期於初六日午後二時開茶話會討論維持辦法云 
[汴省轟擊省議會正犯已獲]  
　　河南省議會去秋被匪徒轟擊一案其嫌疑犯王書雲等六名　已訊無實據經紀前報茲悉此案正犯王黎中曹秋朱國信及常某等四名内有王黎中一名已在歸德府緝獲茲將關於此案公牘錄下　　省議會被刺案要犯王黎中務獲歸案審辦正在遵札緝拿間適於省城南門裹燒餅舖訪獲李順興（即即李善岐）一名當飭司法科細加研訊供稱歸德府城南二十里李口人前在家開烟　有高幸集人王利中時去吸烟因他額下有一綹小鬚故小名毛毛其人年約三十餘歲在歸德府屬搶掠多年手下黨徒百餘人五六月間在省當兵因犯重案槍傷省議會員當即出省仍往歸德八九月間同夥鎗擊之曹秋朱國信及不知名之常姓一共　人帶　投入歸德鎭營内投營時改名爲王進忠據該犯李順興所稱額下有鬚子一綹則於前此省議會獲案之馮得勝供相同是王利中卽王黎中自無可疑茲奉嚴札飭拏且該犯自稱會犯案亟　遞解來省訊明懲辦以期省議會案有歸宿爲此卽迅飭所屬部下一體嚴密查拿王利中卽毛毛又卽現改名投暫之王進忠曹秋朱國信及不知名之常姓四人尅日一併拿獲發交歸德府速派幹差押解來省以憑歸案訊辦事關議會要犯母任漏網是爲至要望速施行等因准此查案於陰曆九月間據順河十字河等集首事稱王進忠曹鴻軒朱　信請願投誠懇請收錄等情當因省議會重案緝匪情急因將王進忠（即王黎中）移送以便派員押解來省歸案訊辦咨明都督相應移送查照施行 
[香港續訊僞幣案]  
　　日本人古川武一一柳淑吉角石幸太郎長尾景紅西山清人佐野福藏中澤紀田邊隆夫等八人假冒廣東銀紙一百萬元一案於去臘三十日由香港裁判官馬道提訊中日人士觀審者非常擠擁保利律師主控夏理士律師及嘉殿拿律師各爲被告四人辯護夏律師曰保利君爲何人主控官曰吾以爲代巡警主控夏曰保君非皇家律師此等案件應由皇家律師主控保君是否係巡差代表官曰本案係由皇家律師繕寫差式而保利律師係爲皇家律師代表也保利律師曰吾爲巡警道畢大利代表於是官問各被告認罪否各被告均不認罪即前次堂訊第五被告已認有罪至是亦不認罪嘉殿拿律師對官曰前數日本港所刊佈之日本報紙刊登新聞論説多件關於此案者大碍吾之事主吾應提明此事官曰有損汝之事主乎嘉曰然該報係名香港日報保利律師曰本年歲首廣東軍政府發行五元紙幣刻有都督陳炯期及財政司李煜堂名字本月廿一號禮拜六日本港巡差搜獲數袋内載紙幣係仿效廣東紙幣由某一被告携帶其别五被告則在附近地方内有數被告係於本月十七號搭熊野丸火船由日本到港帶有衣槓前來内藏紙幣此乃第一帮之紙幣一百萬元也至本月廿二號第七八兩被告亦附搭阿波丸火船由日本抵港旣接岸上通信此兩被告遂帶同行李登岸祗留日本竹籃兩個在船及後兩人回船稱説籃内裝有用過影畫畫片不能在港賣出若果帶返日本須給入口税餉故甯願棄之落海等語兩被告言畢卽將一籃原封棄水其别籃撈上搜出假冐紙幣甚多與前搜出者無異等語　　原告因阿波丸火船是日開往美國故先請訊取該船水手品供首証人某乃阿波丸寫字供稱某被告謂不能將畫片賣出求准將畫擲諸水中吾答言恐有煩惱事理故勸伊附艇將畫棄擲因籃浮去約距十二尺遥於是有一被告泅往取回並問取刀其别被告果往取刀與伊至是吾即返回船房迨後再到艙口則無所見其後某被告由舢板取回竹籃問取砂石沉籃有人將沙與伊置諸籃中遂沉諸於水第七八被告同搭此船云第二証人船上理髮匠供稱船由横濱到港船上祗有兩日客卽第七八被告二十二日到港七八被告登岸後八被告於晚上八點半鐘復回船前証人命我代被告由客房舁出一篋如堂上者至舢板至二十四號吾見有泅水人到船旁海中撈出大小兩篋甚似該晚吾爲被告舁下舢板者第三証人（亞華美）船上二等招待供云船未到港時吾見第七八被告在船旁並行至二十二號到港該晚船上之理髮匠尋我謂有客到取行李吾遂往報船上管數人開房吾代八被告舁出大小兩篋中一篋吾力難抽起由理髮匠助舁同下舢板其别船伴代八被告往舁别篋乃第八被告忽推篋落水吾以爲他誤觸跌下故跳下海中爲之撈回被告呌我上船取刀割開盒口吾見盒内之物如新聞紙類外有白布包裹被告均將物棄於海中謂已無用若帶之回日本反要抽税云吾亦帮被告棄其一二其後管數人命吾取沙交與被告放入篋内推之下海該篋卽我游水取回者第四証人船上之第二房招待供稱船到港後七八被告登岸呌我代携行李剩下兩盒彼兩人云當再來取之吾將盒鎖於房　房匙與管數人我遂登岸其遺下之盒大小與堂上者無異船上更夫証稱二十二號晚八點半鐘見有舢板泊近吊橋脚管數人命我舁盒由三板登船第六証人乃船上洗衣人亦証稱該晚見八被告到船搬盒之事供畢官命將案押候一月七號再審夏嘉兩律師求官准各被告具保出外候審保律師反對且謂所控被告兩欵首罪可監禁十四年次罪亦監禁三年夏嘉兩律師再向官力辯官命保律師定保單保曰至少每名一萬元夏嘉兩律師還三千元卒由官判定各五千元訊畢已六句半鐘矣是日粤官陳警廳及全茂之等亦來旁聽云 
[雙城府議長拆毁輕便鐵道]  
　　雙城府商議董三會　吉林都督云雙城輕便鐵道業已告竣現有府議事會會長高洪恩主持毁壞正在協商之時忽於去歲十二月二十二日年後一鐘該會長竟敢招聚多人强將鐵道拆毁加以游民濳伏紊亂失序闔城舖商恐有不測均行關閉預防搶掠築道之欵統需三十餘萬吊集股無多均由官銀號借貸鐵道已毁借貸無歸自應由承辦鐵道人員起　到省請轉飭轉該被告高洪恩等到案併現在秩序如何著手請速示辦法以消禍患火急待命雙城府商會城議事會城董事會公電 
[他郎廳火藥庫爆發]  
　　雲南他郎廳向係患普通衢人烟尚稱繁繁盛又因地居極邊防務極形緊要滿清時曾駐有防營並設有遊擊一員因之軍械頗足火藥數十萬斤即存放於遊擊署内數年前滇省因裁汰綠營卽將他郎遊繫撤去近雖將游署改爲兩等小學而軍火迄未運出不意去年十一月十四夜有一竊賊逕入火藥庫内盜取軍械竟將身旁火柴引燃火藥轟然一聲震動數里校舍民房均被損壞數十間軍械燒去無數該竊賊亦卽燒死在内數日始行鋤出云地方通信 
[蘇州]  
　　社團近事蘇城道養巿民公社各項職員已屬一載應行更　之期當經開會投票選舉沈秉璋君得票最多數當選正幹事杜少坡君常選副幹事其餘次多數各員則分别担任評議庶務文牘各項職務又道養商兩第三支　各職員亦届一年廳行更選之期乃因該部公欵未由副幹事葉榴生君造冊報銷以致遲遲水能另行選舉日前曾由各紳商等略查葉君底帳茲又屢次催辦報銷迄今尚未報出現聞各紳商等擬訂期開會公同討論以便早日選舉各職員云　　驅逐餘毒蘇省巡警總局以蘇城土店雖已閉歇而餘土尚多前經遵照國務院電限令三日内運滬銷售乃迄今多日各土棧開報存貨者甚屬寥寥茲再通告各該土商定限一月十日以前務各將所存之土實數開報聽候塡給護照運滬銷售倘再逾限不報定以私藏論嚴行搜查移廳照律治罪等情　告各土店一體遵照矣 
[鎭江]  
　　選人衝突前丹徒臨時縣議會十七區總公所頃致兩會當選人傳單略謂近接旅京同鄉來函擇於五號一時請省國會當及各當選人届期齋集會場則見僅給証書並無提議因此大起衝突並謂當選証書應由縣知事賫送到庽不應傳喚具領殊失選政體制又以旅費規定城區每人一元鄉間四十里以内二元八十里以内二元五角之數不敷甚鉅均經全體退還後有人提議照原數加倍致送如有一人兼國省兩會者按照二份核算衆皆贊成又經臨時縣議會正副會長十七區總代表担任要求縣長照辦衆始無言而散 
[松江]  
　　警界團體松江警界壽君等發起聨合研究會詳准縣知事立案一月五日即在警局開成立大會先由龔君報告開會宗旨次由汪顧馬沈諸君登臺演説略謂以聨合通感情以研究求進步聞者鼓掌隨投票舉逃景劉龔鳳來兩君爲正副會長並舉評議員八人事畢乃始攝影　會　　茶寮用武西門大街望江樓傑閣三層素爲松城各茶寮之冠因此招引一般淫娃蕩婦浪子流氓如蠅逐臭如蟻附羶頗有松江青蓮閣之目近有鄉曲登徒子莊某者前日偕某蕩婦登樓啜茗促膝絮語備極狎褻當被無賴馬某等詐去解穢資六元軍界蕭某等聞信又起與馬等爲難一塌鏖鬥致將該樓碗盞桌椅留被搗毁估值約在三十元以外馬等旋被崗巡拘入總局訊得禍由莊起莊亦自願賠償二十元惟警局以馬屢滋事端刻尚拘半未釋云 
[鹽城]  
　　檢察長政績鹽城盜風最熾刧案疊出自革命後尤甚近日聞秦蘭倉之連刧十三家苟家舍之連刦二十一家閭閻深爲不安近自新檢察廳蔣廳長紹彜君到任後深知其弊時時留心覺察以爲補救之計日前聞有積匪在鄉爰督率法警拿獲盜犯兩起豫審得實提起公訴匪徒爲之歛跡又因其地監獄已决囚人久覊囹圄輕則致病重且傷身一律將造就清册並列以表按照新刑律施行細則核辦呈請程都督轉咨法部核准施行歷來積獄當可一清至於看守所本爲專收未决罪犯及覊押嫌疑之人屋僅數楹容留至數十人之多卑隘潮濕污氣薰蒸一交春初瘐斃甚夥前聞月内已提起公訴二十餘起近復商之縣知事審判長籌議改良方法並捐廉提倡以備實行從前覊所應可除去種種積弊該地人民及紳士均以蔣檢察有造於地方不淺云 
[浙江]  
　　省會覆選揭曉浙江省議會第三覆選區當選人如下劉焜趙士英徐仲偉胡璧毛雲鵬許宗周何紹韓周正杼王嘉謨胡禧昌馬成驥鍾瀚卿張錫康郭實琮胡炳毓周寳綸余壽堃吳品珩方贊修宋吉成勞錦魁張若驑王兆基范志高候補當選人翁詩彦趙瑞文鄭永祚王烈劉兆桐余廷士應繼周包煥庚黄志遠按章候補當選人應　出二十四名今除應選外尚缺十五名擬於五號覆行選舉以補缺額雜評二 
[七號之鹽務命令]  
　　吾國對外之種種不得手論者亦知其大弊之所在乎一言蔽之吾國内容悉爲外人所覷破而而間危象雖多而不統一爲最不統一爲一亡國之源盡人知之也彼實際上反對統一者何嘗不知不特知之甚諗聆其言論亦若深知統一之爲貴者然兵則自擁焉財則截留焉甘自蹈於亡國之禍而不悔也七號整理鹽務之命令可以知其大略矣　　民國二年各省之握有財政權者吾不知其心理與元年時變遷若何然至大借款旣成之後則各省鹽税已爲債權之擔保而絲毫不復可動從前財政不統一其弊不過爲一亡國之源而已燕雀處堂猶可求旦夕之安也今大借款草案已定一試辦期間試辦而無成績可言則六國團將進而自營之欲自保留其財政權卒乃爲外人攫之而去亦何利焉憧憧於此者其亦廢然返乎 
 
 
 

Page 7

 
 
　　中華民國二年一月十日星期五（申報）舊曆壬子十二月初四日第七版 
本埠新聞 
[財政部調查外國銀行]  
　　江蘇省民政長訓令本省通商口岸各縣知事云内務司案呈准財政部咨開查外國人在國内開設銀行關係最爲重大本部亟應查明以資考核貴省現在共有外國銀行幾家其牌號爲何係何國人所設所發紙幣若干以及營業之大槪情形若何應請貴民政長速查報部可也等因准此合行訓令各該縣知事查明境内共有外國銀行幾家遵照部令各節尅日詳細具報以憑彚案咨復無稍延忽 
[嚴緝紅帮會匪首目]  
　　上海縣公署曁巡警局昨均奉到江蘇都督訓令嚴緝幫匪其文曰案准安徽都督咨開案據婺源縣知事馮汝簡呈稱紅幫會匪余東亭松林等騷擾地方現復嘯聚西南境出入贛省交界之地請電咨贛省都督通飭會拿等情當據情電請贛省查照在案嗣復據該縣將幫匪黄春山等拿獲電請嚴辦並飭遵示在案茲復據該縣電稱惟尚有首犯兩名一名王錦標即木匠松林江西都昌人一名余東亭福建人或云山東人均在逃未獲可否通咨鄰省一體嚴緝以維治安再此次搜獲全案證據已專差賫呈謹聞等情並據該縣將該犯叛逆各據及令旗僞印票布等呈送來府據此除通飭各屬一體嚴緝相應備文咨請貴都督請煩查照分飭所屬按照粘抄姓名一體嚴緝務獲解皖歸案訊辦等因准此合行訓令各縣知事巡警局水陸各軍探訪局一體查照辦理 
[軍人大閙江灣鎭三誌]  
　　駐紥寳山縣屬江灣鎭玉佛寺之衛隊兵邱長明因向鄔顯昌勒詐起釁由邱之同伴蔣德生開槍擊斃麵館夥李寳生以致釀成罷巿風潮詳情已兩誌本報茲悉當時尚有兵士叚永長被流彈擊傷要害送請仁濟醫院醫治無效身死現已報請寳山檢察廳到場相騐並經七區長警在該鎭大寺内搜出槍彈及繞腿布均係該兵士等所遺之物業已一併帶區禀請徐區員轉呈警務公所澈查嚴究矣 
[都督電飭弔贜]  
　　江蘇都督前派鄧老華來滬協同滬軍探訪隊長劉彬在高昌廟地方拿獲要犯唐華亭即匡華亭一名當即解寧訊辦在案茲悉混成第三旅李旅長接到都督來電謂匡華亭尚有贜物在高昌廟地方鄧孀婦家飭即派探查弔等語李旅長遵即往弔起獲皮箱一隻當票十餘張已於昨日派員解寗呈請都督核辦矣 
[查騐私運士藥之周折]  
華界禁煙實行以來所有各土行積存土藥統限一月内報明數目祗准運往界外消售巳由禁烟局長及上海縣吳知事遣派司事謝純如赴關駐查所有運進口内之土藥須經騐明方准完税茲又由吳知事擬具章程六條凡有私運土藥一經查獲須送出知事騐明屬實再擬辦法不得徑由新關充公拍賣業已移請新關税務司查照施行惟據答復謂此事須候北京總税務司批回方可實行云 
[聘請西醫化騐戒煙藥]  
　　上海禁烟局長嚴君以滬上各藥舖發售戒煙藥丸其純正和平者皆以烟土附人爲丸購食者尚不至於染毒而一種貪利之徒則每以嗎啡攙人購者誤吞毒入臟腑爲害非淺是以擬定化騐辦法聘請英國某醫生爲化騐員除各藥舖所繳化騐費槪歸該醫生取取外如有不敷悉由禁烟局補償昨已呈報上海縣吳知事查照矣 
[禁吸捲煙電文]  
　　北京袁大總統曁參議院鑒捲煙毒逾鴉片萬望早布禁令同時撲滅以除羣害而紓國力不吸捲烟進行會滬總會　　北京萬國改良會鑒捲烟鴉片異名同實萬望同時撲滅以竟全功不吸捲烟進行會滬總會 
[聲明冒名簽字]  
　　小木業工人吕桂榮汪洪慶前被徐企文冐頂簽字赴商埠巡警總局朦請告示茲經吕汪二人查悉同赴該局遞禀聲明請求澈究原禀照錄如下爲冐頂簽押求請究懲事竊徐企文干涉小木業一案民等兩人並未預聞徐企文曾於陰曆十一月二十一日邀民等兩人至銀河里工黨徐處徐云欲舉民等爲同業代表當時未經應允至二十三日復行回絶二十四日吕桂榮在本公所又當衆回絶不料昨日有兩人冒頂民等之名到警務公所朦混簽押同業傳播不有駭異伏思同業之事民等兩人素不干預似此爲鬼爲蜮倩代揑冒顯見存心叵測有意拖害爲此求請恩准取消查明揑冐之人嚴加懲辦 
[緝拿兇手續誌]  
　　前當巡警之山東人白玉山於謀斃王仁路後與其姘婦匿跡虹口經商埠巡警局暗探夥馬孝存在途遇見扭控捕房解送公共公堂訊明以馬不應越界拘人判押七天白押候巡警局移文到廨再核在案昨經公廨聶襄讞會同美領盖君復訊巡警局派警持文投案詳訴案由請予帶回中西官以此案須俟公堂預審明白再行移解諭候函請巡警局飭令原告來廨並補提人証於下禮拜二研鞫核奪 
[陳子琴與黄楚九之糾葛]  
　　禮明律師於前日午後代表陳子琴至公共公廨聲稍陳控黄楚九不理鉅款一案屢經公堂傳訊黄不到案請改出提單聶襄讞以黄是否入籍外國尚待詳查諭候查明再行核辦 
[軍人躱避之疑竇]  
　　製造局附近西張家宅陸阿毛家被盜搶刧傷害事主後經衆鄉人在墳墓旁邊拘獲喻春生陸阿弟兩名送由警局轉解地方檢察廳研訊各情迭誌本報茲由廳長訊得喻春生實係混成第三旅兵士是夜因遞送公文致被誤拘惟旣是遞送公文何以躱避墳墓之側亦屬可疑故於昨日將該兵士移送第三旅請李旅長自行嚴訊至於成衣匠陸阿弟是否誤被拘拿尚待研訊再行發落 
[演説法國憲政]  
　　寰球中國學生會定星期六晚八時開會請法國羅鋭君蒞會演説法國立憲問題按羅君爲巴黎大學法律博士曾在北京大學擔任敎科有年對於中國感情甚深今吾國共和採用法國制度届時羅君必有一番宏論以廣政聞凡研究共和國憲政者皆可往廳也 
[電車工程之進行]  
　　華界電車公司成立至今甫及八月而所辦各事進行甚速如十六舖沿浦灘至滬杭車站計有橋梁五座其間開泰木行橋及滬軍營側之橋兩座均已工竣尚有三座須俟鋪設鋼軌時再行建造其所定外洋材料現已到滬者有鋼軌及义道一百五十六件廠房軌道九十三件脱樂雷電車線一萬磅蓄電池需用材料三百七十餘箱聞擬於陰曆年内由滬杭車站前電車廠房内先行鋪設軌道尚有車底電柱及末批鋼軌不日亦將到滬 
[開辦食銷之文告]  
　　上海縣知事吳君昨日布告云案奉江蘇都督程訓令内開據松屬紳民秦錫圭專上南川公民謝源深等先後呈請開辦食銷一案飭據松鹽局呈稱查該地私販充斥久成廢岸食銷之辦全恃當地紳民合力維持方克有濟謝紳爲鄉望所歸無妨一體加入以收衆檠易舉之效卽飭令該紳商等共同組合剋日開辦茲據呈稱竊錫圭前以黄浦江東　各境官引不銷私梟過地土客交鬨屢　巨案居民夜不安枕曾經呈請蘇都督　前江蘇兩淮鹽政總理創辦松屬食鹽公所蒙批飭松鹽局核復旋奉貴局長邀令面議祗因浦東南各境皆係上南川引商認課辦銷之地迭據該引商會同就地紳士謝源深等呈請認繳减課開辦食銷均經本局批准在案此次另立名目不無抵觸自應會回該引商妥籌辦理各等因當由錫圭邀同源深與該引商代表王體仁互商辦法僉稱化私爲官消弭梟患首在减價敵私宗旨旣同意見融洽當經三面議妥合資開辦一切辦法悉照迭次批准章程辦理似此互相聨絡實與國税民情兩有裨益除照案納税領單運鹽外議定民國二年元月七號爲開辦食銷日期惟念該地方居民積慣食私一旦開辦官銷難保無梟匪地痞藉端生事爲此合詞具報伏乞貴局長俯賜鑒核迅賜呈請都督立案一面飭令上海南滙川沙縣知　出示通告並令軍警各界城鄉議會一體保護等情前來局長詳加察核係依照從前定章辦理尚可准行除批准予試辦并着如期開辦外理合備文呈報仰祈都督鑒核俯賜立案抑局長更有請者浦江東南向爲私販淵藪官引久經廢棄此次開辦食鹽難保無梟販地痞藉端滋擾應卽懇都督訓令上南川三縣知事出示曉諭并由各知事飭令軍警一體保護等情據此除指令外合行訓令該縣知事卽便出示曉諭一面轉移軍警一體保護再松鹽局現已改爲蘇五屬鹽政局併卽知照此令等因奉此除函致陸軍混成第三旅旅長上海商埠巡警局局長一體保護外特此布告 
[截留私運米糧]  
　　東區巡士前日在寧紹碼頭查見楊秦隆米行派夥周昌年私運白米二十石上船當場截留四石查無護照立卽解區解送商埠巡警局請爲核辦不料前日該行又派夥友施裕齋車運白米十五石上船又被扣獲二石五斗帶區詰問亦無護照據云寧紹輪船每逢星期六必須購米十五石以爲食米等語區員著卽移送巡警局併案究辦 
[旅長頒給優行狀]  
　　滬軍水師第三營二隊五排排長柳友賢年老辭職曾由該營王管帶呈請李旅長核示並請給予奬憑在案茲經李旅長允准昨日頒發優行狀一紙照錄如下爲給優行狀事茲據滬防水師三營王管帶報稱該營五排排長柳友賢在營四十餘年奉公勤奮辦事耐勞毫無過失茲因年邁懇請退休以養除年其優行洵堪嘉尚可否給予優行狀以慰耄年而勵羣士等情　此應卽照准特頒給優行狀以資鼓勵而示優異此狀 
[拐賣婦女之惡計]  
　　張小弟向在小東門外某水菓行爲伙其妻石氏住居老北門外日前忽據張之友人沈某同妻沈張氏至張家内向張妻聲稱今日爾夫犯事已被水巡隊拘去收押囑我前來邀爾速去會面張石氏信以爲眞携抱嬰孩與沈夫婦同至十六舖碼頭下船即被誘到吳淞賣於某姓家得洋一百五十元沈夫婦卽乘間逃逸張石氏知隨奸計連日吵閙經某姓詢明前情令石氏將幼孩暫留爲質命其返滬尋夫昨日石氏與夫將沈張氏尋獲扭送地方檢察廳押候派員預審 
[私賣租産案復准上控]  
　　滬西靜安寺住持僧人正生因租户陸羣芳陸紀長得價銀九千兩私將租地盜賣於工部局開闢馬路控奉公共公廨迭次訊理均誌前報茲綠被告不愿遵斷由代表德雷斯律師禀奉公廨於前晚復訊先由被告代表德律師上堂聲稱被告因所租之地被工部局劃入路線以内故將未滿之年期轉租於工部局被告並無不合應請復訊核斷否則應准上控工部局亦由代表高易律師到堂候示旋由原告代表哈華托愛理思兩律師上堂譯稱被告所請上控須令照章繳存保證金始可照准並與被告代表互辯多時王襄讞乃與觀審西官英領翰君會商准其上控至應否飭將保證金存案候下禮拜三商妥再核 
[貧兒院受騙案近聞]  
　　嘉定人周志雲爲朱姓售田事串同中人驅取上海貧兒院洋二百元該院委托狄梁孫律師呈訴嘉定地方審判廳移請檢察廳預審屬實按照刑事判令清理在案詎周仍延宕至今不理開檢察　將封抵周之財産强制執行並須按刑法科以欺騙之罪云 
[商餘學會體育部定期畢業]  
　　商餘學會體育部操員定於本月十二日（卽星期日）下午一時半假九畝地商團公會操場舉行第三届畢業禮届時蘇都督當派員蒞場觀禮給憑以鼓勵尚武之精神 
[第三營照常操練]  
　　滬軍水師第三營王管帶以新年休息業已期滿自應開操故於前日爲始諭令副官王泰和督率兵士練習各種操法以免生疏城内 
　　縣知事簡示○照得易知由單從前造不完全地保藉口卸責業户赴櫃遲延上海掃除積弊刊聨版串實行並無一户短少銀米完分明一經由單散到自可及早完清地保如沿舊習兩月限内不分業户指實控告定卽提案究懲　　地方審判廳牌示○茲查承發吏仇鰲現犯刑事嫌疑案已送請同級檢察廳訊究應卽開除職務遺缺查有備取承發吏范渭濱可以挨補仰即於本月十一日午前來廳面試如合格者可卽覓同殷實鋪保來廳塡具志願保證各書聽候試用如逾期不到卽以下一名傳補特此牌示　　有何仇怨○前晚九時有住居凈土菴路咈布公所隔壁之陸桂元偕弟阿四從滬北回來將近到家忽有流氓從黑暗中躍出將陸扭住從衣袋内摸出硝　水瓶一個澆於陸之頭面陸痛極狂喊伊弟上前拘捕亦被澆潑以致兩人受傷倒地後由鄰居聞聲出視代喚崗巡送至西區區員見已受傷飭送上海醫院醫治一面禀請商埠巡警局緝拿該匪等到案再行訊辦　　省釋無辜○寗波婦人金沈氏被人誘拐來申經氏夫查悉報告寗波檢察廳備文飭警來滬禀請上海地方檢察廳協同法警至南巿將嫌疑人夏毛人拘獲到廳訊問據稱該氏實爲江北著名流氓張富寳誘佔爲妾後因大婦不容彼賣於江北實生爲妻陳廳長立飭法警將張及張之同黨張和尚拘案訊明實情判將張和尚開釋富竇收押限交該氏到案再核昨由張之羽黨將氏送案卽由葛檢察官提案研訊判氏暫留候備文解歸甯波檢察廳訊辦夏毛人無干開釋張富竇押候起訴審判廳訊明判決　　違犯烟禁○邑廟東房住持羽士胡松林即胡墨卿被禁煙局調查員查出大小烟具拘至該局解送地方檢察廳請辦又莊子恩亦因私吃洋烟被巡士抄出烟槍烟燈等物解由警局函遂到廳前日下午經危檢察官提訊胡近已領有戒烟執照此項烟具係是舊物訊之莊俯首求恩判胡交保莊收押均候起訴審判廳訊明判決南巿 
　　酒税改章○税務總公所所長孫君昨日出示云照得本公所前奉都督指令以高梁燒酒所定税率過輕按照舊章高梁全税每百斤收銀八角四分燒酒全税每百斤收銀元五角在酒税未經更正以前暫行照此抽收除通令外仰卽遵照等因奉此前經出示曉諭在案此項酒税現定於二年正月一號一律實行照新定章程征收合再示仰各該業一體遵照按章完納毋違特示　　跳出火坑○烟妓沈愛玉原籍清江年十八歲前被後母押入滬上小東門外花烟館内爲娼已閲三年近因被楊凌虐逃至南巿由四百七十一號巡士帶至一區詰明前情称送商埠巡警局請爲發落　　男兒待認○萊陽男兒朱桂香年十六歲前日迷路由巡士查見帶至　一區盤問因其住處不能指實暫留候認閘北 
　　二女迷路○前日由八區解送迷途女孩林妹貞林妹妹二口至巡警局經凌司法長提訊據二女供係姐妹一年九歲一年七歲家住六十間地方等語判暫送惠兒院思養聽候家屬認領　　有恃無恐○二區境内松成里某茶館晝夜聚賭並於晚間演唱花鼓淫戲前晚有商團會所雇之茶房賣生向該茶館主阿巧勒索陋規洋三元阿巧因有二區長警多人在場有恃無恐將竇生扭控到區轉解巡警局押候訊辦　　閘北巡警局批示○司法巡士王金貴禀批該警當差是否得力應由該管長官報告核奪何得妄自于凟越俎請升殊屬不合所請調升之處着不准行特斥公共租界 
　　未便獨異○已閉蘇裕錢莊經理李杏芳因不理王厚福存欵銀一千餘兩被控由廨訊追在案前晚復訊李供各存户均經理明以六八折了結有各存户收清據呈案可証王襄讞以各存户旣均折償了結原告一户堂可獨異因與觀審西官英領翰君判照各存户折折償之數計算除付過外着找原告銀二百零二兩限一禮拜繳清完案　　限期理償○久大錢莊控屠玉齡不理角銀一千一百兩又劉席氏控王子雲不還借洋三百元均經公廨訊判限繳在案嗣因該被告等均不遵繳復經原告先後報催於前晚分别復訊判各交人銀並保屠限兩禮拜王一限一月分别繳清　　混用僞洋○皖人李和元前日與甬人周耀雅持銅質大小洋元至湖北路瑞康號内混用當被察破鳴捕拘入捕房搜出僞小洋七十餘角銅洋數元押至昨晨併解公堂經王襄讞會同美領海君訊供一過判押候下禮拜二復訊核辦　　强搶絲巾○王慶生控流氓陳阿來在四馬路口攫取絲巾十二打昨由包探將陳拘解公堂訊供不諱判押一月贓交原告　　騙子收押○無賴張阿福騙取仁記路九號王月生包車一輛並值洋二百四十元之大土等物由王報捕將張查獲昨解公堂訊供一過判張押候下禮拜二復訊核辦　　阻止辦公○老閘捕房一千一百二十九號華捕控自稱學生之天津人張新亭在南京路阻止辦公等情昨經公堂傳訊據捕頭禀稱張在捕房存洋五元保出未到中西官着將保洋充公　　司機受罰○總巡捕房控汔車夫陳根海在南京路駛車不照定章撞倒行人昨由捕房將陳傳至公堂訊明判問洋十元充公　　違禁賣烟○虹口梧州路五百六十九號金瑞生家私售燈吃被捕房查悉昨將金與烟客張子山一併拘解公堂訊實聶襄讞商之美領盖君判金罰洋廿元張罰洋二元一併充公烟具銷燬　　糾黨敲詐○顧阿喬控陳和和尚沈阿福在浙江路拆梢下遂糾黨行兇昨由捕房將陳沈二人拘解公堂訊供屬實判陳押一月沈罰洋五元示儆　　均非善類○山東人張大林李萬意前晚帶領女孩李昭子李小頭子至公平碼頭擬乘輪船出洋被探查見向詰支吾一併帶入捕房分别拘留昨解公堂請究李昭子供年十二歲江北人由父價賣於張李小頭子供稱徐州人年八歲彼父母賣於李姓訊之張李兩人均供二女實係出價買爲子女並非販賣求察中西官以二人均非善類着各押一月兩女孩併送棲流所留養　　票號被控○四川鐵路公司控裕源長票號許星垣不理往來銀六千四百兩昨由捕房將許傳至公堂請追被告延律師上堂代辯聲請交保中西官准予交保候訊　　錢債訟案○劉鴻生陳明山同控方椿泉合股包造房屋騙銀七百七十八兩又和商望賫洋行控沈繼昌不理担保龔晋康貨銀又金子廷控周林生又胡陳氏控楊潤生又朱心臣控朱良生等均欠洋不還昨由捕房將各被告傳至公廨分别交保候訊　　法人無理○前晚有一法國人雇坐沈松輝之東洋車至元芳路不給車資反將車夫兇毆由捕拘入捕房押至昨晨解送法領事署訊辦　　償還醫費○顧塌車夫王阿四昨日堆車至西華得路撞倒行人趙春甫碾傷腿骨由捕併送捕房着王償還醫費　　走失婢女○蓬路四百七十八號劉氏家走失婢女彩絹年十一歲昨報捕房捕頭允爲查緝　　老婦受欺○老婦張戴氏昨過漢璧禮路被小車撞跌向之理論反被車夫毆打逸去該婦心不能甘報告捕房請爲查辦　　索欠衝突○陳阿二張順金昨因欠欵紏葛在途扭毆同至捕房控訴捕頭斥退不理法租界 
　　嚴究竊案○陳阿文行竊實昌路各英商家金銀器皿匿贓於玉祥華處經捕房緝獲除吊到各贓外尚少贓物甚多據供俱兌於寗波通源成銀樓故將該銀樓王湯小林續提到案一併解送英公堂訊判陳押兩年半王湯各押半年旋復帶回法廨由聶讞員會同李副領事判陳加押兩年半王加押半年湯照英公堂原斷監禁　　交保算帳○周少雲控通源成號不理欠銀一案茲經公堂飭傳由沈文奎投案訴稱周與漢口通源成號李受芝交接與申號無干判沈交保着交李到案再訊茲沈已將李交到李稱上年周託講籖捐票照算周應找還商人銀一百七十兩有摺子爲証聶讞員判李交保候算明帳目再行訊核　　流氓相打○流氓楊榮卿與同類陳才寳在途互毆楊之頭面被陳打傷由捕拘解公廨請究陳供因戲謔起釁並無夙仇楊供稍受皮傷尚無大碍判陳押兩月楊斥退　　更正○前星期一報載英美工部局擬以駐廨檢察員麥鼎及總巡捕房副捕頭司必令斐爾印捕副頭目克來才等月俸酌减茲悉並無是議合行更正雜評三 
　　自南巿烟禁實行而土店紛紛北徙試一出門則土膏店之新開觸目皆是試一展閲報紙則土棧遷移之招貼日有所增此亦新年之一特别現象也　　以外人素重人道其對此種不正當之營業將來必與華界爲同一之禁止蓋可知也牟利曾有幾何時而乃甘託庇於他人宇下將人格之謂何吾甚爲土商惜也 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國二年一月十號星期五（申報）舊曆壬子十二月初四日第十版 
自由談 
游戲文章 
[書外國便桶篇後] [  了青]  
　　鈍根作外國便桶小説摹寫卑鄙齷齪之態可謂至矣然以余所聞者證之民國黨員之程度究高於前清官吏松江某招待員可無責也當楊士驤爲魯撫時有某候補道（卽今之直某某道）年少性躁狀若小鹿與局員談公務三四語未及終了而出入門限者已十數次其輕率莽撞類如此而楊寵之特甚輙畀以重要人都不之解卽楊亦不自解也其後楊升直隸總督某道隨行沿途供給北地素不備便桶而楊南人也因是某道輙向州縣尋事責其毫無心肝州縣以巿肆無購買處又輙取舊有者進某道㧓耳扒腮百思不得其法乃連夜馳書下站曰速爲大帥備新便桶蓋楊此行適患腹疾故某道見便桶出必問其僕曰今日大帥大便乾結否溏薄否僕以不知對則揭盖驗之曰昨日色老黄今天轉淡黄矣昨日小便赤今天小便白矣若楊一日數大便或兩日一大便則乂爲食不下咽於是昔之疑某道者乃知其功名富貴蓋皆於便桶中求之耳外史氏曰今之稱無能者爲飯桶然如某黨員某候補道皆幹才也大可稱有能者爲便桶矣嗚呼寗爲飯桶母爲便桶二 
海外奇談 
[無聲無煙之銃炮] [  頌斌譯]  
　　哲姆斯華德者德京柏林製造廠之工程師也近發明一種銃砲能使無聲無烟其裝置之法亦非大異於尋常之銃砲惟以一鋼鐵管套於銃口彈丸躍出後藥氣留於管中不致外散所以不發音亦不生烟也且其藥氣旋卽滅盡終無障目之患常人研究其工程參攷其機器莫不歎其功業之偉也 
[灰能製煤] [  一愚]  
　　美國阿爾得奈巿愛魯漠亞氏向以修繕皮具爲業近來發明一新法能將物灰用化學法燃燒之而變爲煤已在該巿立電燈公司實驗此法成績頗佳苟此法能供全世界普通社會使用實足以引起燃界大革命當實騐之日觀者千餘人電燈公司同時燃燒十個气砍其中一個气砍用此灰燃燒之而其火力較其餘九個煤燒者過之無不及三 
尊聞閣詞選 
　　壬子冬滬上客感東嚴漁三江覺齋仍用漁洋秋柳韻（杭州李寛莊）停雲落月　銷魂八載重來喜扣門秋興時賡脩　事春申江印雪泥痕樓臺軒　飛新幟畛域縱横失舊村久别且圖開口笑頻年心緒不須論　　蕭條苦恨　繁霜春夢闌珊憶草塘眉樣入時蠲翠黛袍痕無恙感青箱吹來笛韻偏驚客何處歌聲祗怨王五色旌旗斜照裏巍巍高　紀功坊　　又看黄葉上征衣漂泊年年計總非聲急鼓鼙忘我老交逾骨肉似君稀萍縱偶聚因凡約客夢驚寒驟雪飛更憶江郎才調好天涯同是素心違　　秋來消息總堪憐塞北狼烽又起烟過客鬢絲何短秃封侯心事愈纒綿陌頭笳吹傳胡拍瀾上軍容憶昔年話到時艱增感慨酒痕和淚濕襟邊楞華庵隨筆[  劍]  
　　端方督兩江時逮捕黨人不遺餘力秘密偵探遍布於江甯城中凡服西服言西言及出洋留學歸來者稍涉嫌疑輙捉將官裹去施以酷刑然眞正黨人亦被獲不少故説者謂去年端方之死求復　姓不得（端本漢人姓陶故其自號陶齋）求贊成共和不得白刃一揮頭顱萬里亦其末路應收之惡果也頃在友人處見有當時楊卓林孫毓筠等之口供頗足爲將來歷史資料因援筆記之　　楊卓林供國民楊卓林我是孫文之副將軍我輩革命先從種族入手再及政治法國盧梭云不自由毋甯死佛家云衆生一日不出地獄余卽一日不出地獄滿清亂我中華二百餘年我漢人在地獄中永無自由之日非决心一志驅除異族推倒惡劣政府萬不能救同胞於奴籍至於事之成敗利鈍非能逆料盡我心力任千百年史家評論可也又云廖子良李發根兩人乃我騙來當敎習受我之害並不干他甚事製造棉花火藥之硝酸酒精是學生同蕭劉買來的　　廖德　供學生廖德磻號子良年二十二歲湖南醴陵人住居西鄉石亭去年八月十五日游學日本到東京時與楊卓林認識同庽一處十一月間日本取締留學生事出同鄉即議抵制不成則全體歸國學生故於二十日與同學四人回國臨行時卓林在横濱學製炸藥今年四月間卓林回國與學生遇於上海其時卓林與馬君武勸學生入會至再至三學生允之後卓林卽往南京各軍隊内演説運動九月間又到河兩天津北京等處演説運動隨後從浙江江蘇一路運動而到上海庽法界鼎吉里夏庽總機關部住有數天得萍醴起事消息此次萍醴起事皆孫文之原動力當起事之前孫文即派有某某主持上海總機關部又派有朱容卿（廣東人）文秀華（福建人）劉鏡堂（湖南瀏陽人）甯文昭（湖北襄陽）四人到醴萍主謀其時卓林在上海適遇蕭亮劉炎兩人决意要投革命黨卓林即爲之介紹並給他印信三顆一南洋淮揚等處革命軍總參議趙之關防二南洋淮陽等處革命軍總執法兼參議蕭之關防三南洋淮揚等處革命軍都督劉之關防議定卓林在南京動手蕭劉助之九江至萍鄉一帶爲洪江會之藪則由朱容卿等聨絡之他如湖南之哥老會曹州之大刀會皆已運動一氣矣官問楊卓林之炸彈如何製法製成後有何用處答卓林所製炸藥種類甚多或鍜入硝酸或水銀入硝酸或木棉入硝酸或酒精入硝酸他曰此物最危險非經試驗者不可輕使又曰吳　之事未成他心成之端方鐵良良弼他必要除之三（未完） 
劇談 
[紀初八夜之大舞臺] [  玄郎]  
　　該台案目近亦預印戲券四出兜銷與第一台同一辦法著名藝員俱排雙齣好戲賈璧雲演打花鼓虹霓關七歲紅演花蝴蝶金錢豹吕月樵演戲迷傳虹霓關頗能號召座客後至者多有坐於三層廂位者竇座極豐眞小桂芬之敎子素稱拿手（小東人）原板一段（滔天大禍）之禍字及（三娘吓）一句使調婉轉悠揚纒綿盡致采聲常雷動摇板亦好三花蝴蝶中七歲紅演後叚打工似不及小桂芬之緊湊架子則矯健異常座客以雛伶故另眼相看韋聲與笑聲雜起極表歡迎鴛鴦橋一段觔斗從後台連翻而出不肯稍停一息卽使葉子四十六個初則非常猛捷入後究以力弱之故遂出之遲慢且姿勢不穏固時有傾跌之象不禁代爲危之强要賣力殊可不必吕月樵三本戲迷傳戲甚少止唱醉寫蠻詩魚藏劍算糧二進宫盜御馬五齣二進宫搶板一叚兼唱三角鬚生仿孫供奉正旦仿小朶大花面仿李長勝座客以其多材多藝　妙維肖俱笑不可仰濫拍其掌欽佩之至實則除仿孫調絲絲入扣外餘亦無甚出色處小生及秦腔亦平庸無奇蓋野狐禪耳白文奎唱竇二墩身叚甚稱架子尚好唱亦近是 
小説 
[實事小説盜案] [  了青]  
　　某省初設司法廳有鄉人被盜立赴縣署報案縣官曰此司法廳事吾無涉焉　　鄉人至司法廳官問案情甚悉閲時久鄉人焦急曰事主無不是理請勿絮絮問我損失鉅盜在前山分贜稍縱即逝矣速往捕速往捕　　官曰此審判署也爾誤矣其赴檢察廳可　　鄉人至檢察廳廳官問如前鄉人述如前廳官曰盜有幾人乎鄉人曰二十餘人也廳官曰我司法警察少恐不敵爾自往捕我爲爾嚴懲也鄉人曰我能捕無待控告矣官曰旣如此當與武營商鄉人素患痰迷病候良久無捕者出病大發沿街呌駡警士立拘之　　時某省正辦防疫警士拽鄉人過醫院門爲西醫所見騐其病曰斯人疫甚重速掩埋勿遲勿遲幸某中醫出按鄉人脈曰此痰症非疫也與西醫力爭投以達痰丸尋遂醒　　時夜已深城已閉鄉人不得出歷赴逆旅求宿逆旅以防疫故警局例禁嚴又無行李擯弗納鄉人憤甚見街頭立警察誤爲頃所拘已者力扑之警察大駭鳴笛召同輩至拘入局　　警官正與客夜談固未睡聞報即坐堂欲鞭之幸客自外來時頗聞鄉人事出爲緩頰乃得釋　　鄉人大怒病復發又爲他區警士拘遂以監獄作旅館而盜無蹤影矣二 
文字因緣 
[希社記] [  梁溪酒丐鄒弢]  
　　法王衍十八獄祗重慈悲老子傳五千言　眞道德大抵仁君治國先懷修齊志士盟心最嚴放縱未聞用夷變夏揖玁狁於宫牆振瞶發聾陋唐虞爲荒野而可以納軌物副文明收已去之人心善未來之世刧者也乃者尊王局換革命聲雄埀裳直接乎炎黄樹幟横交夫漢赤四郊蟄起英　聨　而來五族旗張中外括囊以處表共和之氣象齊文軌面輯車書成上治之邦家定憲法而制疆理高摭遠掌廣孕兼包彬彬乎一統之隆規萬年之特政已特是荆公佐宋相業徒新管仲覇齊治功太急苟使誕承天命曲體人心以戴仁抱義之眞進涵夏甄殷之雅知民生水火皆聖賢創建之功學界詩書是世界維持之具將呼仲尼爲老子稱太上以通家亦何至氣燄張天屈補衡於下隸文章掃地呼楊修爲小兒哉無如東敎雖昌南風不競信苻堅之覇略起買誼於英年心在安劉或議霍光爲不學功能復漢終嫌樊噲之無文笑儒童菩薩之迂坑焚禍亟忌龍威丈人之異禁錮山深遂乃糟粕王言弁髦　粹棄六經如敝屣輕四傑爲庸儒揚雄心厭秦聲鼓弄美新意旨趙武身披胡服離奇變相衣冠况左思本是通才而鄉曲譏爲傖父雖馬植眞非華産而朝廷褒作忠臣以致尹士濳譏仲由愠見天上之大文將喪昌平之墜緒難支有不訪片石於南陵心傷驢犬望羣星於北斗目新妃豨也乎高子太痴以吳巿之豔才作申江之沽客少年識字大局工愁杞國憂天浪作孫登之嘯長揚賣賦誰憐司馬之貧見夫言子南歸羣趨主極陳相北學漸倍師承於是遥揖同儕廣徴遺耈倡新聲於下里障砥柱於中流願濂洛之儒宗持堅正軌爲東南之學子指定南針弢等以衰朽之餘生丁升沈之幻刦諸天　戴難攀太乙之龍百歲蹉跎莫控琴高之鯉且復朱雲强項阮藉埋頭因降回鶻之城共附出横之島非矜同臭但炯良知此希社之所由立也然而灌塵冠冕局換滄桑肝膽犧牲氣吞貔虎當朱碧參差之界登青紅塗抺之場各宜雅最函三貞操抱一懷鉛握素推盧植爲　師璞玉渾金重山濤之學格聖人之徒七十亦步亦趨君子之甲六千同心同德勝敗祗爭乎優劣方寸難寛邪正勿失之毫釐淵源自湧彼夫宋賢議濮漢傑鉤羣東陵開名宿之壇天祐聚清流之彦都是支撑騷雅扶翼綢常羅有用之人才挽將頽之士氣班遷秉筆生養寓於虔劉湯武揮戈征伐仁乎敎育務使民安化雨天歛愁雲效神武不殺之功遵温肅並行之軌况今日生當叔季境厄危疑尤宜綜志五洲抗心百世鈐錘道義仗嵇康鍜鍊之精裁割獧狂成尼父中行之正則斯社之立非僅表揚風月陶鑄雲山攬臭味於詞揚黨同伐異標聲華於海甸放利爭權已也由是車笠新盟敦槃老宿闢到陶濳之徑乞將賀監之湖喜邴管之忘情企崔劉而低首清襟相對風流飄折角之巾佳句同商月旦拜掀髯之杖又有謝玄壯歲愛咸彌眞徐廣遐齡讀經勿輟願畫放翁於團扇共契鷗盟爭窺白傅於屏風長延鶴夢馴駒戀棧倦鳥還巢不充流俗之狂奴皆是書城之寳器潞國耆英之會五老重開温公眞率之歡千秋一覯此則感郢中之創始引善靡涯居洛下而追隨慰情聊勝者矣嗟乎中原多故外族稱强呼天則文字無靈斫地則風雲變色家亡王粲徒工臺筆之愁人盡終軍妄奮　纓之志殘山賸水誰描馬遠圖中病鶴窮　尚寄伯通廡下吾蘿精神希古懷抱傷今尚友不貴濫交讀書未忘結習萃清尊而共酌定是良緣擁瘦硯以枯吟非同偏嗜所望功探肄雅禮守稱先借李杜之鴻篇當孔顔之象敎日月不私所照山川當遍閘幽光雷霆偶發其聲天地自齊伸正氣 
 
 
 

Page 11

 
 
   
 
 

Page 12

 
 
   
 
