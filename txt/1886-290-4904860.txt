# 1886 - 290 - 4904860

 

Page 1

 
 
[曾文正公家書减價出售] [  申報館主人啓]  
　　曾文正公家書自本館排印出售以來久已風行海内原價每部洋六角五分兹以此次續印多部工料一切可以較應故本館亦减價出售每部只取洋四角正惟須認明申報館排印牌號庶不致悞特此布告閱者鑒之 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少琴所集選集中應作居多而家藏名稿亦採取二三理法一准乎清眞風氣必宗諸特尚得文亟今餘首萹之尾備列評語俾交之妙處易於尋繹後附分韵試帖詩四千餘首亦皆眉様入時者校對不厭精詳字跡亦極匀整至於開印之時機器　　火力故墨色黑而匀更無燕瘦環肥之誚現己竣工每部分訂十二本九月初十出書價洋五元五角法馬路南申昌書坊與外埠申昌發售皆可　　如躉買祈至新北門外天主堂街大順行及還讀樓面議可也 
[論吳淞市面]  
　　吳淞爲上海門戶實據形勝之要余自上海初創鐵路之時曾因謁周鶴生師於寳山海塘工次道經吳淞爾時世　　子愼太守適監釣船捐至其局少憇怱怱卽别初未暢遊其地也昔歳蕪湖關道在滬定造犀照小火輪工竣後曾吳　試行復至吳淞又以中途擱淺幾至失事遥望吳淞但見砲臺横亘餘則俱無所見旋卽附他輪船而返自是而吳淞之遊不復置懷雖以故交吳蘭生少尉在彼司鹽河之巡嘗殷殷邀余至其署中小住而卒苦于無暇迄不赴今年曾九　奉命閱邊心中又怦然一動欲往吳淞藉觀盛典復以事蹉跎而止繼而知節麾過而不留水陸各營均予免閱則又私幸謂幾於徒勞跋涉乃有同此徒勞之客自吳淞返造廬而見余告余以九帥過境一切情形余曰此則已知之矣　余之欲遊吳淞願已久違客試言吳淞目下之情表使余耳食而神爲之往不庸愈於宗少文之臥遊乎客曰吳淞之地周圍不過三里有街三道列闤闠焉其店鋪亦大半仿上海之式而少遜上海之華所售諸物則上海所有者亦莫不有茶肆酒樓不及上海而價亦較廉所最盛者則爲烟館其大者不减於上海之清芬綺園但鋪陳裝飾則稍下耳其價則亦與上海等烟茶小帳一切從同而盒小膏少則其少異者約計此等大烟館不下十三四處一榻横陳吞雲吐霧其樂無極至於小烟館則尤多矣小烟館屋則甚隘人則甚雜人以其起碼不過五分卽有以青蚨二十翼求過經者亦可以開燈故亦樂於趨之大都大小烟館之中于于而來悠悠而往者營中兵勇爲最多何則生意中人終日營營安得此　晷以享烟霞清供此地遊人寥寥無幾不若上海之往來如織卽有各局中司事巡丁以及署中差各等輩專以蟠踞烟館爲事而亦覺館浮於人惟此防營中人無所事事則請假出外前赴各烟館以爲消閒之地是亦情事之常無足怪者且其地亦有花烟間不啻上海一洞天之類逐臭之夫入其中者亦不乏人此吳淞鎭上之情形也至於外面形勢新舊砲臺之雄壯則以未知其中粤窔故不往觀卽觀亦不能言惟行過新砲臺時見所置巨砲尚未上架其長約二丈餘大逾數圍爲從來目中所未見此則所可言者要之吳松之市面本不甚旺雖曰市鎭無異於鄉間前以鐵路初開火車絡繹游人因其便也而咸爲吳淞之游於是乎生意爲之一盛迨中國購回鐵路悉數拆去火車由是絶跡而淞鎭市面亦自是而衰前年中法失和邊防緊要淞口爲扼要之地不得不厚集兵力以扼其衝故招勇增兵雲屯霧沛至近日法事已定防營漸撤而其所存者尚多於從前倍蓰兵衆則餉厚人聚則費多入市買賣就近取辦而淞鎭生意遂亦漸見其盛盖今日之吳淞與吾子前此暫過之吳淞其情形迥乎不同矣余聞客言憮然爲間慨然太息曰如客所言吳淞市面之盛正吳淞地方之害其盛也不如其衰也客曰嘻何謂也余曰吳淞之地不過一鄉鎭耳其地可以觀海可以眺袁故遊屐或樂至其處又以地當衝要不可輕視遂於淞口建築砲臺以遏敵船之來路然吾聞礮喜之成工料至費銀十五萬兩而前年法人之變有西友言及一刻之間可將吳淞礮臺全數毁壞蓋以臺址大失形勢敵船可以避臺上之礮而臺上不能蔽敵船之礮然則有此礮臺又安用之兹旣有新礮臺之築置此等巨礮於其上或者已見及於此故爲此改絃而更張未可知也市面興旺最爲地方之福然亦觀其所以興旺者若何耳吳淞市面前以有火車路游人漸集生意漸廣四而市面爲之生色此佳音也今之所以旺者則但以防營兵勇薈萃之故而其最盛者又在烟館夫防營兵勇固不能人人皆去其烟霞之癖出營過癮原屬常事烟館之盛自是因利乘便之事然地方烟館旣多不特本地之輕年子弟店鋪學徒或將偷閒以相徵逐卽他處遊手好閒之輩地痞土棍之流亦將羣萃於烟館中因而滋生事端爲害小民勾連營勇横行無忌其爲患有不可勝言者客以烟館之盛爲吳淞市面之冠吾則以烟館之盛爲吳淞市面之禍以吳淞一鄉鎭而居然規模闊大與上海可以相頡頏此則尤爲禍之大者矣客曰然則奈何奈曰地方官嚴禁烟館不凖增開嚴查保甲以絶痞棍窩藏之路各營統帶申明約束不准兵勇吸食洋烟明查暗訪違則必予斥革有至烟館者立予重懲如此則或可補救於將來乎然而晚矣 
[諭旨恭錄]  
　　九月二十日奉旨胡隆洵補授兵科掌印給事中欽此同日奉上諭阿克逹春奏續叅征存銀兩延不完繳各員請拿問監追一摺已革前任安徽潛山縣丁憂知縣張聲遠已革前任舒城縣降補知縣寥燻各在任内征存光緒八九等年丁驛正耗正雜附儲等欵銀兩延不繳解前經革職勒限完繳迄今逾限日久絲毫未據報解實屬玩視庫欵張聲遠寥燻均着拿問監追並着江蘇江西各巡撫將該革員等原籍家産分别查抄備抵一面勒提到案解交阿克逹春訊明是侵是挪分别照例辦理以儆效尤餘依議該部知道欽此 
[考童肇事]  
　　廣西省屬南太泗鎭四府向例歳科並試本年八月間南甯府屬之宣化縣蕭大令示期於八月二十日縣試投考者一千八百餘名冐名槍替無可究詰正塲業已招覆一千七百餘名該縣禮書每名照章收卷費錢七十五文此次考童中有從前被縣令因事懲治者糾結無賴百餘人以縣書索取卷費過多爲詞於廿五日傍晚將縣署頭門及銜牌等盡行拆毁並擕有鐵蒺藜石塊擲傷縣署家丁書役十數人縣令恐滋生事端卽懸牌將書吏革退該童等並將牌示毁壞閧堂塞署愈聚愈多並有躍上監獄　面揭瓦擲下者幸南寗府何太守素有胆識聞報即帶丁壯 
 
 

Page 2

 
 
馳往彈壓立將監屋上數人拿獲營汛防勇陸續亦到該童等始各散去越日由何太守將拿獲之數童審訊供出爲首某童及唆使之某舉人即係掌教書院者迅傳該舉人到當場質訊立予收押現在該處紳耆人等自知理屈倩人調停情願賠修衙署將爲首之某童懲辦但未悉能俯如所請否耳錄捷報 
[新開近事]  
　　捷報言現蒙大憲調遣官兵分馳各屬查辦積匪而肇府則以開平縣楊有興之黨爲最添撥營兵直抵楊有興村外駐紥前有所聞業經迭次報上兹聞楊有興黨夥均經遠竄官兵入村居住至查辦縣内各匪則以開平縣案所存各姓名爲准由該縣主開列名單下鄉圍緝不能弋獲者則勒令紳十綑交不能綑交者則將匪屋焚燬并匪屬屋宇亦由親及疎分先後焚燬因此匪徒拿獲者不可數計又在各埠來往省港澳之渡船伺其將近解纜特發火船二艘在海面截搜先點明船上水手書記姓名後則查搜搭客數日痱因查緝新昌埠渡拿獲匪徒朱姓二名余姓五名周姓二名黃姓數名查緝赤磡埠省渡拿獲匪徒關姓二名司徒姓二名逃脫其一但聞新昌埠有夥伴某甲無辜被獲不准取保傳聞一經過船卽加刑訊用火烘透鐵板二塊着令跪下以取供招未知是否如果刻酷至此實屬威施法外卽文員有刑訊之權亦不能壞法背例肆行不仁或者傳聞之未實乎然據該處土人來說則謂該夥伴在渡船操工十餘年委無爲匪情事今不知因何緣故慘受奇寃各渡船因此停擺聽候保釋至若各縣鄉紳開局助緝亟須籌費現議每田一畝抽銀二錢以爲局中應用除暴安良法誠善矣惟願各憲詳細查訪　爲有罪孰爲無咎明愼用刑勿使殺一不辜庶不致有傷兩大之和而貽萬姓之怨耳又聞抵境官兵以千數計沿海一帶開營駐紥有時馳入村内塘魚牲畜等物任意取用不給價值村人莫可如何想各官軍令嚴明必不令其恣肆若此抑或有不肖兵丁不受約束乎伏望營官糾察周詳以免民間受其騷擾庶乎可也又聞辦匪之外乘勢查辦客田今經約略查悉有田無稅者有之强霸人産者有之若由此一律查明并追繳沙田瞞稅所得自成巨欵如果行此貲欵詎憂其不足乎 
[粤東火警]  
　　本月十八日晚初更時候撫院前安懷里陳姓失愼烈燄上燭雲霄火光旁延衢巷兼以風助火勢吹年道署後圖署内惶恐卽邀各水龍至幸免於火火熄後南番兩邑尊隨往道署禀安至起火處計燒去陳宅一間延燒前後左右鄰屋四間當時并獲搶匪二名 
[豫災紀略]  
　　京師訪事人云河南光山縣近被風災兼下氷雹田禾大半捐傷小民困苦流離情殊可憫當由邊潤民大中丞檄飭委員會同印官勘騐分别是否威災妥籌辦理一面卽入告九重云 
[京師雜事]  
　　侍衛處行文各衙門十月初一日孟冬時享太廟皇上前期行禮應行備差各員務於二十五日咨報本處以備彚齊題奏云○神機營前鋒護軍十處馬隊練兵於二十二日卯刻在德勝門外較塲馬道預備該管帶閱看馬上三镶馬上三箭馬上刀矛各項技藝分别生熟評定等差以便咨報總理神機營核辦○本月二十一日爲佩蘅相國寳鋆八十壽誕門下士之顯逹者定期二十二十一二十二日演劇三天以伸晉祝○太常寺知照侍衛處十月初十日皇太后萬壽聖節應遣官致祭都城隍經本寺題請奉旨派出散秩大臣立瑞拈香欽此相應知照侍衛處如該大臣前期出差以及别項事故務於三日前行知本寺以便奏請改派○十九日下午兩點鐘時宣武門内大街有馬車一輛自北而南疾如飛電行至劈柴胡同適一老者自内走出與之相碰倒地受傷車夫懼累策騎奔逃本地面官兵見之將老者扶掖回家旁有好善者贈以京蚨數千令其購藥調治去○阜成門内三條胡同趙某以放債爲生家頗殷實月初某夜突來盗賊數人　門行劫趙潛取手槍　放適中賊身諸賊紛紛逃去嗣以懷恨於心每夜抛磚擲石致室中諸物無一瓦全者趙懼雇護院人數名以防不測 
[丙戌科武會試題名全錄]  
　　解兆鼎江蘇宋占魁山東李培榮雲南桂芬正紅滿閻兆祥山西長第廂藍漢卓元崧福建何乃斌廣東鮑佑卿直隸饒居仁安徽周瑞陞廣西薛占魁陜西陳岱山河南陳慶祥福建王立綱山西盧桐森廣東程癸廣西李銘鐸福建陳國鉤江蘇奚洪文浙江徐椿江蘇謝國慶安徽呂谷金江蘇陳維陽福建郭洛享安徽寥錦華福建黃步榮福建米書祿山西張洪年福建張駿烈山西王定邦安徽雷廷瑞福建宋春華陜西趙洪慈直隸林煥忠廣東關在直隸王天佑江蘇陳文田山東張光裕山西呂調元安徽存祥廂藍滿楊廷華廣西姜洪瑛山東楊蓮升雲南趙登鰲山東李開陽雲南郭紹太山東周鼎臣浙江劉龍光陜西榮續正藍滿張鵬程江蘇張振邦江蘇金開甲奉天楊殿棟山西牛錫恩江蘇路飛敖直隸馮魁安徽李福祥直隸王德升直隸任國濱直隸陳恩爵安徽張國瑞直隸陳殿三河南祝鎭基山東石廷璧直隸連仲廂藍漢李長順直隸余普溶雲南王兆林廣東鄭萬春直隸陳世濤廣東柯楨浙江孔憲禹江蘇徐廷彪浙江王雲閣江蘇謝德魁直隸子溪江蘇陳大魁浙江劉開甲安徽王際春浙江恩蔭正黃滿黃鵬飛貴州李林青江西黨志振甘肅董漢直隸張世昌河南唐櫆江西周樹森四川王士林直隸陳國相四川李宣堂四川吳顯光廣東徐家玉江西劉逢春廂藍王攀龍四川邢壽昌直隸劉玉堂山西蔣開林貴州黃開甲湖南梁殿標浙江劉澤容湖南宋金甲山東李澤均河南鄭秉捷廣東文灼勲廣東張超元廣東吳兆祥廣東陳念棠廣東張漢湖南王占元河南李凌雲甘肅王均直隸趙紹榮湖北文學建湖南戴廷弼四川郭鳳翔江西宋應榮貴州劉清江西吳朝棟江西方土銓江西張金元山東張步瀛江西陳希瑞山東黃大烈湖北姚洪階廣東李邦慶廣東李清湘四川趙瑛四川張洪魁湖北黃大輔湖北宋仁賢湖北歐瑞麒廣東 
[津沽類志]  
　　津屬水災以下西河一帶各材爲最重十六日清晨天津縣姚鐵山大令束裝往勘以便詳請蠲緩冬漕○初九日天津府汪子常太守親往所屬七州縣勘災翌日公旋○新任江西藩憲李顯之方伯於十八日禀辭李傳相隨乘海晏輪船到滬以便前往履新○赫總稅務司赴粤辦理洋藥捐稅事宜於十九日回津寓居津海新關稅務司公署擬於日内入都○支應局憲委寳蘭村大令曁某明府往海軍衙門支領餉銀於十九日啓行○天津道胡雲楣觀察愛民若子嫉惡如仇凡一切詞訟隨到隨訊隨訊隨結案無留牘民免遭覊以故津屬各州縣事無鉅細多有逕訴道轅者觀察以越控紛紛殊非政體遂懸牌示禁凡民間詞訟須先向本管州縣控告如不受理或理而不直始准上控并申明定例凡越訴者笞五十書差包攬則從重治罪如遇重大案件不在此例云○洪水旣退李傳相委員勘　分别將錢漕蠲緩前奏請京旗王公員勒各庄田一律减徵奉旨後傅相卽敬刻謄黃分發各災區張掛仍恐庄頭攬頭等串同各州縣書差從中混弊因於十四日申明前事發出告示一紙刷印萬張通給各屬張掛下蘇民困卽上廣皇仁傅相之恩澤及人豈淺鮮哉○盧北莊距城三十里莊民某甲向充地保年已六十有餘矣某乙視甲十年以長家世務農甲向索看青錢以致互相毆門乙年衰力弱被斷鼻梁旋卽斃命案屬呈報後邑尊飭提兇手懲辦十九日復委韓别駕帶同刑仵馳往騐屍○銀價極昻每兩只易津錢二千八百七八十文間有小錢不堪使用安得大力者一爲整頓庶小民得免受虧乎 
 
 

Page 3

 
 
[烟臺風信]  
　　烟臺於廿二日早陡起北風波浪滔天口門外輪帆各船顚簸殊甚正相戒備而威遠兵輪已被風吹入淺處淹斃水手二名約九十點鐘時風浪漸息卽經普濟等船及英國兵輪將威遠拖帶離岸仍泊原處别無傷損此亦不幸中之大幸也 
[賽船停公]  
　　明後兩日係本埠西商賽船日期江海關定於此兩日中早九點鐘開門辦公至午十二點鐘卽行停公各銀行則僅於明日一天十二點鐘停辦公事云 
[鄉店被盗]  
　　前晚三鼓後突有盗三十餘人至本邑西鄉梅家弄地方梅姓布米莊行刼攔入臥室飽掠一空當刼時梅之家屬極聲呼救被盗拒傷主婦及傭入一名去後遺有竹竿并鉛丸一大包昨日由事主協同該處二十七保十九圖地保開單赴縣呈報並將受傷人舁請騐視想須緝獲懲辦也 
[英界公堂瑣案]  
　　西捕禀稱西人麥壳不知何國人滬上並無領事管束近以失業無處棲身時在街坊滋事拘至捕房由捕頭訴知工部局董願給川資返國然須費洋六七十元今特解案麥壳供稱頗思回國苦無川資是以東宿西餐萍飄浪泊今得慨給盤費得以復我邦家殊覺感恩無地蔡太守商之夏領事飭將麥壳仍交該捕帶回資遣回國○華捕禀稱昨見陸錦泰施放手鎗有違租界章程拘案請究陸供主人江姓現寓長發棧第三十四號屋中偶放手鎗實係不知租界章程之故蔡太守飭將陸暫押俟查知是否其主人住居該棧覆候核奪○湖州人邱福昌訴稱叔父德錩與楊氏有私生有兒子現叔父與該氏均已亡故所生之子在該氏女兒張楊氏處有族人欲挈領歸宗該氏不依以致爭執張楊氏供我母楊李氏生我及胞弟父親死後又嫁邱姓生子祇二歳邱死由乳母領來交我撫養以接楊姓香烟豈容邱姓領去傭婦朱王氏供與略同邱稱張楊氏係嫁出之女豈能語養胞弟蔡太守謂該孩旣有福昌認領應准所請張楊氏旣稱孩係楊姓所生理合楊姓之人出爲理論奚容張楊氏留養隨飭將孩交邱領去○王新如訴稱錫箔三十六塊被楊阿二竊去因之報捕拘楊送案請究巡捕禀稱拘楊時搜出洋布元縀亦是竊贓楊供小的窮困無聊竊得錫箔三十六塊託友人根新售與新北門内香花橋堍某油酒店内得洋十四元洋布等物則在别處竊來並非王物蔡太守飭捕帶楊查明核店是何牌號向吊原贓再訊洋布暫存○傅才金訴稱偶見外甥在某茶寮内與人滋閙小的喝令歸家卽有王來德怒詈不休小的忿甚與之爭論被張阿四毆傷頭面史阿五亦在場小的因報捕拘拿各人蒙捕送至醫院據醫生言傷無緊要今旣解案叩請騐傷王供小的有事與人在茶肄評論伊出頭硬覇是以與之爭執並未使張阿四行兇張供與同史阿五供稱伊等紛爭之際小的爲之解勸捕頭稱王張皆無業之人蔡太守騐得傅確已受傷遂判王張各責百板發捕房管押俟傅傷痊發落史管押七天以儆○元利錢莊主人何紀梅訴稱張兆文持一鷹餅來兌錢察得係銅質製成當卽交還詎張老羞變怒誣稱洋由莊夥暗中掉換其實有心混兌因計不得遂是以别生枝節爭閙之間經巡街捕所見拘送公堂張供小的在洋東處爲夥因買鐵條以洋易錢洋上印長方圖記及莊夥言銅質將洋交還察得洋上忽變圖圖章故與爭論其洋仍在伊處並未取來何稱銅洋早已交還蔡太守謂兩造各執一詞均無証據一併叱退○某甲控妾某氏捲逃叩求嚴究蔡太守准卽飭差提集質訊原告申訴前因該氏供稱小婦人係娼妓甲來狹雅游非但不給夜度資反被用去銀洋若干蔡太守謂兩造各執一詞均無實據着自央人調處 
[法界公堂瑣案]  
　　張桂全禀稱小的爲洋藥局一號巡丁鄭光成之夥日前在虹口下海浦查悉廣東人陳阿庖身畔藏有私土上前詰問時小的等祇二人伊等有五六人致被陳將鐵尺向毆幸急奔逃未遭毒手昨晚七點鐘時在老北門外勝春園試茗陳等見之將小的扭至城下以鐵尺擊傷翁太守問陳等共有若干人由何人動手答稱小的由老廣東拉出陳阿庖脚踢郭阿昊手推巡捕到來將郭拘押餘均散去郭供小的在義豐烟間爲夥昨日由陳囑小的去打架然小的並未動手太守問陳住何處老廣東是何人郭供陳住老北門直街友人處老廣東係陳米陶打架者只四五人太守察得張頭上並非鐵尺傷諒無大害着自行醫治郭交捕帶回管押飭包探將逞兇人拘到再核○萬安樓寓客丁某稱被耿煥亭竊去當票十七張耿供押票售與湯元興舊貨攤湯又將表一隻押與蔡開興因之一併傳案并將表取到原告投案候示湯供質票共買九張出洋二元六角内皮袍一件原當七千七百七十現另當城中得錢七千一百文套褲原當一千現另當六百表出六元二解贖出賣與蔡得洋六元五角現呈質票六張連表七件尚有兩票係扣帶眼鏡袋當本每張二百文贖出後均已被人買去無從追取太守謂查得有一張質在英界已往掛失耿供協和祥棧尚有三張已帶往無如交代之人不知去向太守將吊到各票給丁領取至表之當本五千五百應令原告交出可連利繳到公堂蔡買表本不知情着俟原告繳到當本再來領取耿仍交捕帶回管押湯交保出外將扣帶眼鏡袋追還○七月間小東門花烟館龜鴇陳桂山王徐氏將烟枝陳東小吊打復用沸水泡傷手指經捕房將陳及該氏拘送公堂東小送入醫院翁太守判令陳及該氏荷雙連枷遊行街市滿期分别責懲今東小已痊捕頭着包探領出投案據東小稱十六歳泰州人父母均已去世家中祇有祖父小婦人被伯父賣出太守着送歸善堂擇配○巡街捕遥見賭攤正待拘拿已被望風人施富金報信致若輩漏網脫逃當將施拘押解案翁太守研詰之下施不認望風稱是乞丐因見地上有錢俯身拾取太守謂爾若供認尚可從寛究竟每日得錢若干施稱我等乞人何能望風太守着責一百板以儆○前報列冐充會防局巡丁之劉阿仁往嘉泰茶鋪訛錢一案昨日捕房將劉解送公堂劉仍供並不訛錢翁太守以現在貨捐局會防局均有人冐充巡丁在外訛詐實屬可惡着將劉笞責一百板枷號一月以儆○昨晨四點鐘時沈祥盛携一衣包中有烟鎗一支身畔藏表一只眼鏡一具押票數紙巡街捕因見形跡可疑拘入捕房解訊沈供本在六馬路南貨店爲夥正月至今賦間無事現擬尋覔生意衣服等物均家中取出翁太守見有一信言語離奇問從何來沈供爲夥時在店中與友人戯寫太守謂爾父是何名字滬地有保人否答稱父親沈松亭爲刻字匠姊丈吳慶榮在西門萬和醬園爲夥翁太守判沈暫押着包探至醬園查問有無吳慶榮其人再爲核奪○上月間十六鋪王仁和小烟舘内被流氓搶去烟鎗旋拘得陶金榮管押捕房旋由王郭氏指稱打架搶物時有禁地王阿和之夥小寳榮并開來煽舘之咸林在内翁太守因着包探往傳地保胡建榮至案着卽交人兩月以來該二人並未到案昨日小寳榮卽高寳榮始經投到捕房又將陶解訊高供稱七月十八日小的有洋一元押在該烟館中伊家有女堂倌恃地保胡建榮爲護符小的携錢贖洋伊不肯還致相口角太守謂伊用女堂倌爾應來案禀訴何得爭論打架高稱彼等在十六鋪南不是租界太守謂旣非租界爾等亦有本官遂着將陶高送縣辦理 
[上海文報局内協賑公所接東海關感杏蓀觀察催收棉衣捐欵加急電音]  
　　各公所諸公鑒天氣漸寒山東災民赤體溝壑前經籲　集腋日來所捐僅得三萬件而凍餒餘生非衣不活何止二三十萬伏乞尊處迅賜催捐赴緊代解務請十月初旬左右寄烟趕運災區恐已嚴寒矣並求代製五千套需銀三千九百兩卽日匯還再敝處分寄各省捐册函催已慮不及乞登報代催想惻隱爲懷者當不河漢斯言宣懷頓首附啓者頃奉盛觀察由烟臺發來急電憫念凍餒餘生無衣無食之苦爲灾民大聲呼籲其焦憂急切之深衷固已流溢言表刻已將來電持商各公所遵命行钎墊辦五千套尅日赶運惟求各省仁人俯念災區轉瞬嚴冬何以存活務祈速解腰囊或賜助欵項或製成棉衣均可由敝所轉解朔風將至北陸先寒尚望從速感禱千萬[  文報局協賑同人謹詞]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲棧陳竹坪經募山東直隸賑捐九月十五六日第四百廿二三次清單]  
　　常熟通順局寄來囑勿登報人洋二百元由本埠惠泰莊匯來○常熟寳順局寄來馬陵逸史無名熊耳山樵于季凝祥氏各洋一元兩誤氏銅洋一元正心氏洋五元修身氏洋四角源源氏洋三角虞麓氏公元氏鍾義氏同心氏各洋二角以上十三戶共洋七元銅洋一元錫山三星求保平安洋一元又銅洋一元○毛自榮善士祈子聰明并求合家平安洋廿元頴上子爲先考學舜公先妣莊氏資冥福　閩　棉衣洋十元胡光　求子病愈洋五元徐明齋洋五元馬劍如洋二元自漸力薄人英　移賑洋二元润德洋張洋一元汪少蘭洋一元大茂大盛合洋一元○寧波隱　居助棉領頭二百條○二天共英洋二百五十六銅元洋二元棉領頭二百條合併聲明 
[上海三馬路與昌絲棧陳竹坪經募山東直隸賑直隸賑捐九月十七日第四百廿四次清單]  
　　揚州塔册毛聘臣善士洋四元又募仁厚昌洋三元趙安記胡子厚雷梅屏蓮珊閣峯鏖義仁余　章熊新之劉振臣白曦亭大昌信劉氷生春祥茂各洋二元萬祥　仙洲　信昌各洋一元以上十八戶共洋三十六元内有花洋三元由全泰盛局來○　門趙氏求身體康强續洋十二元又求合家平安洋六元又求世禄生意勤儉洋二元又求世攀專心習業洋二元又求錫記生意興隆洋二元又求瑶仙聰敏洋一元以上六戶共洋廿五元○寳應縣致大局寄來楚南白門無名氏洋十元○嘉　沈謙善士經募塔册錢學齋沈繼榮沈黃氏沈高麟溪醉猴各洋一元方子明徐屠氏秋水各洋五角賈文安洋三角張慰畔　沈氏陳忠瑞各洋二元沈吟雪洋一角徐鹿井朱嵩泉各錢七百文陸子琴錢六百高一琴顧竹筠沈頌龢方愼餘徐九瑳各錢四百杜玉田禾菊霖各錢三百陳積聚顧曉　張少　陳秋巖楊少邨沈　隂沈程殣九齡堂與友山沈　君敦恕　各錢二百沈　　錢二百五十李少芸胡瑞合各錢一百五十胡師善眞樂甫沈呂氏顔顧　　來鶴張元慶胡寳善沈大茂房槐生楊瑞岩各錢一百以上四十六戶共洋　三元虛對洋二个小洋二角○隱名氏銅洋十九元鴻源質因隣失　將謝神資移助洋十元隱名氏求免城鄉　疫洋十元徐樂氏洋十元何愼齋洋二元無名氏西緣于各洋一元滬報舘交來明壽生先生潤　移助洋一元餘慶堂無名氏銅洋六元無名氏銅洋一元徐氏周姓各錢二百○沙溪　奚丹　士交來塔册愧留名募何必書名除害眼誤入去　留名各銅洋一元又册附尾生募同昌疑信不　人銅洋二元步後塵我亦無能附尾生各銅洋一元又而赧顔子募　獻生失誤人移西補夷一滴　各洋五角月餅責不書名赧顔子各洋一角又　洋浮雙足客募一桂生東號昌記保平安星泰記松盛寄塵居各洋五角又　回首驚人募祈内人異症速愈洋二元力不從心萍　旅境保昌安泰合寄跡沙溪各洋五角以上五　共洋十元内估看出銅洋三元又銅洋十元小洋三角○蘇州塔册張義豐吳茂林張儉敦義豐申各銅洋一元謝魁芳錢二百八十顧榮福三百以上六戶共洋一元銅洋四元○本日　收英洋一百廿七元内花洋三元銅洋四十三元虞對洋二元小洋五角錢四百文合併聲明 
 
 
 

Page 10

 
 
   
 
 

Page 11

 
 
[光緖十二年九月十九日京報全錄]  
　　宫門抄○發抄旨四道○　川督游奉請　早福摺○又奏請咨部立案片○粤督張奏訪營不力　革職片○護川督游奏請建坊片○閩督楊奏請建坊片○豫撫邊奏川藩　次病故請簡放摺○護川督游奏請列傳片○署黔撫潘奏因病請病缺迅賜簡故摺○又奏請飭署司各回本任片○粤督張奏請飭知縣各回本任夾片○九月十九日刑部都察院大理寺廂白旗値日侍衛虛引見十八名○孫詒經假滿請安○内閣呈進新疆省勾到本○召見軍機○皇上明日用膳辦事召見後至北海看箭○發抄劉鉤傳奏請將　　開禁出口以揚銷路奉曾着照所請該部知道欽此○衞榮光奏七月分海塘沙水情形奉旨工部知道單圖併發欽此○禮親王奏兵部主事胡寳鐸充補軍機章京徐士佳額外行走奉旨知道了欽此○邊寳泉奏征收錢　數目奉旨戶部知道欽此○○暫行護理四川　督二品銜按察使臣游智閧跪奏爲已故楊督建立專祠以順與情仰祈聖鑒事竊查前督臣任内據前蕃司易佩紳詳據署東鄉縣知縣唐友忠詳稱據拔貢馬能容等呈已故原任湖北提督羅思舉係東鄉縣人嘉慶元年教匪滋事荼毒生靈東邑被禍尤甚羅思舉帶領鄉勇迭次破賊於縣屬之玉皇觀　城茅壩及淨渡菴等處地方賴以平甯又在川省鄰水江油浙江各縣並陜西階州平利縣等處打仗出力屢著戰功晉升提督病故後又蒙議卹廕嗣同治元年髮逆滋擾另賊一股約萬餘人竄至東鄉縣之明月塲距縣城僅十餘里時雖調集民圑登埤守禦　無兵勇賊若來攻勢必瓦解人心惶惶不料次早賊忽遁去不解其故旋有自賊營逃回難民咸稱賊人擬於次日攻城先夜派賊偵探見城上刀　森列旌旗遍竪人馬之聲不絶並見旗上湖北提督字様賊以爲大兵已至遂率衆宵遁紳民始恍然知羅思舉之默爲保護也數萬生靈不啻已死復蘇至今感念久而彌切情願捐資于原籍地方建立專祠造具事實清册由司詳請具奏前來臣覆查該故提督　思舉生前戰陣屢經曾膺懋賞殁後　靈特著護保危城洵屬有功桑梓合無仰懇天恩俯准在於原籍地方建立專祠以順輿情出自鴻慈逾格除咨部外理合恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○游智閧片再前督臣丁寳楨之長子前山西河東道丁體常業已奔喪到川應據禀稱前奉上諭四川總督丁寳楨靈柩回籍時沿途地方官妥爲照料等因跪讀之下感激涕零該道原籍貴州大定府平遠縣自應扶回原籍安葬惟故母湛氏先年在東病故故父在山東巡撫任内曾奏明于濟南府東門外華山之麓置地營葬及附葬丁口甚多該道胞弟二人先後在川在京病故亦經送附東省安葬現若奉故父歸葬原籍則東貴兩省相距遼遠照料爲難且故母安葬已十五年未便冐昧起遷歸葬再四思維惟有扶護故父靈柩由陜西河南前赴山東合葬懇請據情奏明並咨吏禮二部及貴州原籍立案及山東等省查照再丁憂人員例應詳報到籍日期現旣赴葬山東自毋庸再回原籍擬俟抵東後就近報明作爲到籍日期等情臣覆查無異除分别咨明查照外謹附片具陳伏乞聖鑒謹奏軍機大臣奉旨知道了欽此○○張之洞片再臣訪聞本年七月間黎匪出擾定海縣之雷鳴市駐紥該處春字前左兩營將弁始終並未出隊邀擊當即電致提督馮子材確查去後兹准該提督查明電覆原帶春字左營副將戴美武前營守備歐陽煥於黎匪肆擾時來旣不截去復不追經該處百姓哀求始行出隊而賊已飽掠歸巢實屬庸懦無能且平日治軍紀律亦甚疏懈業經道員方長華將該弁撤回聽候查辦等情前來臣查戴美武歐陽煥身任管帶於黎匪出没不能邀擊一戰聽其焚掠飽歸縱宼殃民實堪痛情本應從重懲辦姑念瓊防各軍一時均未能得力未便專責該將弁二人相應請旨將副將戴美武守備歐陽煥卽行革職以肅軍律謹附片奏叅伏乞聖鑒訓示謹奏軍機大臣奉旨戴美武歐陽煥均着卽行革職兵部知道欽此○○游智開片再查定例士民人等助賑荒歉捐銀至千兩以上者請旨建坊尊照錢定樂善好施字様由地方官給銀三十兩本家自行建坊等因兹據富興縣知縣陳錫鬯詳稱光緒十一年夏間兩澤愆期收成歉薄以致米糧昻貴民食艱窘且縣屬自流井地方爲産鹽之區貧民尤衆嗷嗷待哺情極堪憐隨經籌辦平糶卽據該縣職員王余炇捐銀三千兩知府銜王培信同知銜李人樹職員黃大昌羅六一文生王炳煜監生李用霖職員胡鈞之母胡土氏各捐銀一千兩已輾轉採買米谷賑糶兼施用盡無存均順　輸毫無抑勒洵屬勇於爲善等情詳請奏奬前來臣查該職員王余炇等捐銀助賑核其捐數與建坊之例相符相應請准其建坊遵刊樂善好施字様了照激勸出自鴻慈逾格除咨部外理合附片具奏伏乞聖鑒謹奏軍機大臣奉旨着照所請該部知道欽此○○楊昌濬片再閩省前辦海防捐輸並籌辦官捐以濟民捐之不足業經會同司道陸續報案兹據署福建按察使鹽法道解煜報捐庫平銀一千兩查例載捐助軍餉實銀一千兩以上准其請旨建坊該署司解煜故父三品封職解維純在日好義急公惟力是視嘗以此意明訓子弟臣久有所差未便任其漂没並據善後局司道具詳前來相應請旨將解煜之故父解維純准其在原籍建坊給予急公好義字様以示表揚而資觀感除咨部外謹附片陳明伏乞聖鑒至微臣受恩深重捐輸案内雖亦捐銀二千兩不敢仰激奬叙其各司道報捐銀兩應俟捐有成數另行彚案請奬合併陳明謹奏軍機大臣奉旨解維純准其建坊旌表楊昌濬着交部議叙欽此○○頭品頂戴河南巡撫臣邊寳泉跪奏爲四川藩司途次因病出缺循例恭摺由驛具奏仰祈聖鑒事竊據彰德府安陽縣知縣趙錦章禀報四川藩司王嵩齡自京赴任八月十一日行抵安陽縣因感冐風寒觸發痰喘舊症暫住延醫服藥罔效於是月二十一日辰時病故並無親屬在側所有身後一切業經彰德府知府督同該縣妥爲照料等情臣查王嵩齡籍隸河南固始縣由江西臬司蒙恩簡擢四川藩司兹以陛見出京赴任遽於途次病故殊堪惋惜除批司轉飭該故員家屬赴彰扶櫬歸葬外所遺四川布政使員缺應請旨迅賜簡放以重職守爲此循例由驛具奏伏乞皇太后皇上聖鑒訓示謹奏軍機大臣奉旨已錄○○游智開片再查前奉國史館移會於光緒七年閏七月十九日具奏續辦儒林文苑循吏孝友列傳一摺本日奉旨依議欽此欽錄原奏移會到川行令查明核實訪察如有前次應行編人列傳諸人卽將履歴事實造册咨送辦理等因當經通行訪查在案兹據採訪忠節局司道詳據文舉鄧瓊等禀稱前任四川按察使牛樹梅躬行勤儉性秉慈良早歳明　壯年通籍本家庭之懿訓爲牧令之官箴自道光年間到川歷任隆昌彰明資州寗遠府等處循聲卓著嗣經前任總督保奏簡任臬司其於平反寃案振興文教養恤孤貧興利除弊諸端均有事實可考並著有聞善錄牛氏家言等書實爲循良第一遺愛在民至今間閻歌頌不絶開具履歴事實由局詳請奏咨編入循吏列傳等情前來臣覆查無異除照鈔履歴事實咨送國史館核辦外理合附片具奏伏乞聖鑒訓示謹奏軍機大臣奉旨着照所請該衙門知道欽此○○署貴州巡撫臣潘霨跪奏爲舊疾復發勢難就痊籲懇天恩准開署缺迅賜簡放以重職守事竊臣仰蒙聖恩於上年六月十三日欽奉諭旨署貴州　撫欽此旋於十月十五日接印任事迄今一載不敢不實心經理以冀報答鴻慈於萬一前患脾洩之證曾經請假一月調理奉旨俞允嗣因漸次痊愈當卽陳明銷假在案兹自夏至以後屢患腹瀉尚能勉力支持不敢續假延至秋分因地處過寒沁入骨髓兼以氣虛下墜右足浮腫不能起坐行動需人投以温補與疏散之劑竟無効騐飲食減少心急如焚適藩司曾紀鳳由京回黔見臣病狀警爲老瘦相對惻然伏思黔省辦理着後操演練　以及整頓錢糧開辦礦務在在均關緊要幸一切章程麤備隨時可以交替即礦産亦甚豐盛苦於工本不能周轉籌欵維艱現在湖南湖北江南逐漸認銷三十餘萬以後可冀暢行惟臣自知年力就衰一時難以痊可不敢以病軀戀棧有負聖主倚畀之恩致誤全省封疆之寄合無仰懇天恩准開署缺迅賜簡放以重職守俾臣得以回籍調理以期及早痊愈再圖報効出自逾格鴻兹謹恭摺具奏伏乞皇太后皇上聖鑒訓示謹奏軍機大臣奉旨著賞假兩个月毋庸開巡撫署缺欽此○○潘　片再藩司曾紀鳳進京陛見業經返　應與署藩司臬司李元度署臬司事貴東道吳自發飭令各回本任以重職守除分飭遵照外謹附片具陳伏乞聖鑒謹奏軍機大臣奉旨知道了欽此○○張之洞片再部選海康縣知縣寅保經前督撫臣飭令留省學習新興縣知縣葛　臣經臣會同撫臣倪文蔚飭令留省學習均經先後奏明在案兹查該員等自留省學習以來於地方公事均能留心講求漸就熟悉應卽飭令寅保前赴海康縣知縣葛堯臣前赴新興縣知縣各本任以專責成據廣東布政使高崇基具詳前來除咨明吏部外謹附片陳明付乞聖鑒謹奏軍機大臣奉旨吏部知道欽此 
 
 

Page 12

 
 
[光緒十二年九月二十日京報全錄]  
　　宮門抄○諭旨二道錄前○鄂學政張奏爲歳試德安等府情形摺○監察御史祥奏懇恩賞米石片○楚督裕奏揀員請補守備摺○護川督游奏飭道員赴任片○閩督楊奏請議卹摺○署黔撫潘奏京控案件照例擬結片○湘撫卞奏調補州縣片○又奏叅教官片○都統德奏請補協領摺○九月二十日工部鴻臚寺廂紅旗値日待衞處引見十八名○清安前往東陵請訓○錫珍等磨勘試卷覆命○内閣奏派騐放之王大臣派出豫王絪貝勒薛允升黃　芳○又呈進四川省勾到本○召見軍機○皇上明日用膳辦事召見後至北海看箭○○湖北學政臣張仁黼跪奏爲恭將微臣歳試德安漢陽黃州武昌四府情形仰祈聖鑒事竊臣於二月十九日出棚按試德安三月杪抵漢陽五月上旬至黃州六月二十四日回省考試武昌現亦蔵事楚北人文尚以武德漢黃四府爲盛惟是考童旣衆卽弊竇亦易滋臣每於點名入塲時加意稽查認眞搜檢扃門以後竟日在堂督飭値場教官禁止離號交談以杜其換卷傳遞至於槍冐頂替先期責成各學教諭嚴諭廪保着實糾察洎調覆時當堂面試合之正塲文藝悉心校閱調取府縣試卷逐細核對必正覆府縣文理筆跡一一相符然後取進各府士風大率整飭者多該生童等經臣肫切誥試尚皆恪循禮法惟按試漢陽値黃陂正塲點名將畢已經入號之童生有越號肆嚷者當經查斥並飭提調官照例究懲餘均恂恂翼翼謹守塲規該四府文風以德安之安陸應山漢陽之孝感黃陂沔陽黃州之黃阿蘄水黃安麻城羅田武昌之江夏武昌蒲圻爲最餘亦不乏清通可造之才核試各棚帖括之外必兼經史算學期有裨於實用不徒騖於詞華武風則德安之隨州漢陽弓馬技勇最爲傑出其挽强命中亦多有可觀取進均堪如額發落奬賞惟以植品勵行窮經致用最勉多士以期仰副聖主作養人才之至意再臣經過地方春間兩澤應時六月間晴雖稍久旋亦得雨農田可卜有秋民情極爲安謐堪以上紓宸厪臣俟考課經心書院肆業諸生畢卽出棚按試荆宜施三府以次徧及各屬所有微臣先試德安漢陽黃州武昌四府情形理合恭摺具陳伏乞皇太后皇上聖鑒謹奏軍機大臣奉旨知道了欽此○○御史祥佑等片再南城清化寺街之崇善堂北城梁家園之百善堂南下窪太清觀之公善堂三處向設煖廠冬令後收養貧民裨資棲止並每日放粥一次所有經費向由官紳捐辦自光緒三年災歉後各廠所收貧民較多經費不敷迭經奏請每年冬間各賞給小米三百石又西城教子胡同禮拜　收養窮苦回民曾于五年奏請每年恩賞小米三百石又東城朝陽門外南海會寺崇文門外玉清觀各粥廠及岡子上添設興着煖廠曾經奏請每年冬季三廠各賞小米一百五十石先後奉旨允准歴經欽遵辦理在案查各城粥廠煖廠現均請旨舉辦所有各廠應領米石合無仰懇天恩照數撥給俾得及早開廠由臣等飭令官紳核實煮放以廣皇仁理合附片陳明伏乞聖鑒施行謹奏軍機大臣奉旨已錄○○頭品頂戴署湖廣總督臣裕錄跪奏爲揀員請補守備員缺以裨營伍恭摺仰祈聖鑒事竊准兵部咨湖北提標左營守備高仰京勒休遺缺係陸路部推之缺應用儘先人員行令照章揀選合例人員請補等因移咨到臣遵卽在於湖北省儘先守備班内逐加遴選查有藍翎儘先卽補守備魏明經年四十五歳湖北沔陽州人由武童投效軍營迭次打仗出力歴保以守備儘先卽補收入湖廣督標中營差委該員年力强盛才具明白以之請補湖北提標左營中軍守備洵堪勝任查部定章程請補員缺應按到標人員儘先名次先後爲斷如人地不宜以名次在後人員請補仍將在前之員按名指實今魏明經儘先名次在前輪應頂補且係隔府别營與例亦相符合飭查前在本省及他省均無叅革朦保情弊合無仰懇天恩俯准以魏明經補授湖北提標左營中軍守備實於營伍有裨如蒙俞允俟部覆至日給咨送部引見以符定制除飭取該員履歴咨部外謹會同湖北撫臣譚鈞培提臣程文炳恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○游智開片再查新任川東道伊勒通阿於六月十六日到省新任成綿龍茂道承厚亦於七月初五日到省經臣先後檄飭速赴新任並飭現署川東道夏時回滇黔鹽務總局各專責成除　行遵照外理合附片陳明伏乞聖鑒謹奏軍機大臣奉旨吏部知道欽此○○頭品頂戴革職留任閩浙總督兼管福建巡撫事臣楊昌濬跪奏爲已故藩司從戎有年戰功卓著援案懇劯仍准議卹恭摺仰祈聖鑒事竊前廣西布政使康國器生平戰功卓著傷發身故經前督辦福建軍務大學士臣左宗釁奏奉諭旨着照軍營積勞病故例議卹並將該故員事跡宣付史館立傳等因欽此旋准吏部以　藩司係在籍病故早經離營將請議卹之　奏駁奉旨依議欽此又准兵部彚案議奏照副將軍營立功後病故例給卹銀五十兩等因奉旨依議欽此先後咨行欽遵去後兹據提督賴長總兵吳光亮同知歐陽駿等以誼屬舊部　叙康國器生前功績援案禀請覆奏前來臣查甘肅按察使劉于海在籍病故並浙江按察使劉盛藻在任病故悉由該督撫臣奏請議卹經吏部照章奏駁嗣復續陳請卹均蒙特旨允准由部照軍營立功後病故例從優　卹在案仰見聖主追念前勞恩施逾格欽感同深今已故廣西布政使康國器身經百戰勞績卓著其追賊入粤以東勝衆髮道從此殄除其功尤偉上年王德榜一軍赴援越南需錢孔亟經前大學士臣左宗棠奏准康國器在籍勸捐接濟康國器力疾從事勞萍不辭尋至傷發身故核與劉于潯等情事相同應給卹誠已由兵部議准相應援案籲懇天恩仍准已故廣西布政使康國器照軍營立功後病故例議卹並將戰功事跡宣付史　立傳以　忠魂出自鴻慈逾格臣謹恭摺陳請伏乞皇太后皇上聖鑒訓示謹奏軍機大臣奉旨着照所請該衙門知道欽此○○潘　片再京控案件例應半年彚奏一次查貴州省截至光緒十一年十二月底止計有未結貴　縣民婦彭蘇氏等　案四起均未逾限前經奏明在案今自光緒十二年正月初一日起截至六月底止續准都察院咨交綏陽縣武舉李廷桂　馬溶等應俟人証解省再行審辦的有仁懷縣民婦王蕭氏湄潭縣民王朝俊控案業經訊結咨銷其彭蘇氏等二案或因未准抄發原詞或因人証尚未解到均屬無從起限核詳並未逾違應免查參據　按察使吳發詳請具奏前來臣覆查無異除咨催抄發原詞並飭提各案註佐迅速審明擬結外理合附片陳明伏乞聖鑒訓示謹奏軍機大臣奉　刑部知道欽此○○卞寳第片再署安化縣知縣周錫晋丁憂遺缺查有現署武岡州請補安化縣知縣李元善精明强幹應令先往安化縣署理所遣武岡州知州篆務查有湖潭縣知縣沈錫周勸愼廉明堪以調署據藩臬兩司會詳前來除批飭遵照外謹會同署湖廣督臣裕祿附片具陳伏乞聖鑒謹奏軍機大臣奉曾吏部知道欽此○○卞寳第片再各學教官必須品行端　方足爲諸生師表其有貪鄙庸劣者亟應隨時甄劾以端儒　查有　　縣教諭李鼎　品行卑鄙聲名平常署道州學正候選訓導劉本榕居心貪鄙辦事　　桂東縣教諭劉　心地糊塗　册　鐸以上三員均應請旨卽行革　所有參劾教職緣由謹會同署湖廣總督臣裕祿湖南學政陸寳忠附片具奏伏乞聖鑒謹奏軍機大臣奉旨已錄○○奴才德魁跪奏爲協領員缺以病痊起用之員請補謹恭摺仰祈聖鑒事竊奴才查得花翎副都統銜因病告休右翼協領榮喜前經陜甘督臣譚鍾麟以該員老成樸實前曾護理凉州副都統公正明白爲滿營所信服兹聞其病已痊精神甚好堪以護理副都統篆務等因具奏于光緖十年閏五月十七日軍機大臣奉旨知道了欽此欽遵在案是年冬　奴才抵任後當以該員照病痊例應否送部引見　　部示旋准兵部咨覆查協領榮喜賞食半俸人員應令陜甘督臣奏明辦理嗣經臣譚鍾麟奏稱查協領榮喜旣已護理副都統則與業經起用人員無異　俟補協領缺後再行給咨引見等因奉旨兵部議奏欽此旋經兵部奏應令先行送部引見恭候欽定等因奉旨依議欽此欽遵咨行到營奴才謹將病痊起用協領榮喜考驗弓馬飭造成歴填註考語給咨該員送部於光緒十二年正月二十四日經兵部帶領引見奉旨着仍以協領補用欽此兹查石翼協領定喜因呈請因缺奴才循例具奏在案所出右翼協領之缺查凉州莊浪兩營並無曾經引見記名應補人員惟查病痊起用協領榮喜經陜甘督臣譚鍾麟奏委署理副都統篆務係在定喜出缺之前今該員旣經引見奉旨　仍以協領補用奴才查得病痊起用協領榮喜營伍熟悉辦事勤能前護理副都統印篆措　均能裕如兹定喜所出右翼協領之缺請以榮喜補授該員已經引見毋庸送部所有請補協領緣由是否有當理合恭摺具陳伏乞皇太后皇上聖鑒勅部核覆施行謹奉軍機大臣臣旨兵部議奏欽此 
 
