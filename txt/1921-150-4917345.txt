# 1921 - 150 - 4917345

 

Page 1

 
 
   
 
 

Page 2

 
 
   
 
 

Page 3

 
 
時評 
[公司律之一要點]  
[  老圃]  
　　公司條例第一百十三條公司之股公非設立註册後不得轉讓及爲轉讓之豫約今滬上公司紛紛發起按照同條例第一百二十八條之規定在未經設立註册以前本不得發行股票然股票雖未發行而股分之收條已經轉讓是豫約轉讓且在不許之列豈有實行轉讓反在不禁之列原法律之所以禁止註册前轉讓誠恐投機之徒本無設立公司之誠意而假設立之名高臺其股分之市價但求賣得重價即一閧而散使手執收條者等于廢紙故公司條例仿照他國成例特設此條誠爲法良意美孰知此條竟同虚設公司二字僅見報端轉讓之價已增一倍開業之期尙不可知發財之人已經滿志按公司條例第七條公司在注册後六個月不開業官廳可以解散今旣未註册所謂六個月者并無起算之期則雖永不開業固可以此類公司之收條日日在市場賣買一如發財票之賣買然公司條例第八條公司有違背法令妨害冶安之行爲該管官廳得以職權或因檢察官之請求解散之雖此類公司在法律上尙不得謂之成立然其違背法律足以擾亂市面固在第八條之範圍也 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　六月五日大總統令内務總長齊耀珊呈准兼署奉天省長張作霖咨請任命孫源江田寳珍高國筠試署省會警察廳警正均照准此令 
　　又令内務總長齊耀珊呈准護理甘肅省長陳誾咨省會警察廳試署警正章誠格請予免職應照准此令 
　　又令内務總長齊耀珊呈准兼署黑龍江省長吳俊陞咨請任命何乃昌爲黑河警察廳警正應照准此令 
　　又令孫振家給予二等大綬嘉禾章王汝勤給予二等嘉禾章馬蔭榮魏丹書盛際光均給予四等嘉禾章此令 
　　又令王金鈺晋給二等文虎章武銘給予四等文虎章此令 
　　又令范士鴻晋給四等文虎章此令 
　　又令唐古色加郡王銜此令 
　　又令董棣輝魏聯珉均授爲陸軍少將此令 
　　又令劉玉春加陸軍少將銜此令 
　　又令内務總長齊耀珊呈請任命龐作屏趙鴻業張書翰爲秘書均照准此令 
　　又令司法總長董康呈請任命洪文瀾署大理院推事應照准此令 
　　又令司法總長董康呈請任命梁錦漢署總檢察廳書記官長應照准此令 
　　又令内務總長齊耀珊呈准兼署奉天省長張作霖咨省會警察廳警正鄭國書陳奉璋劉效琨請予免職均照准此令 
[國内專電]  
　　北京電昨殷總監布告未得官廳許可不准集會預備開國民大會之天安門外東西大街軍警林立更有騎巡游行天安門内亦有軍警戒備中央公園封鎖外並禁行人停留以故各界不敢赴會至下午五時後軍警始散又受傷敎員學生之在首善醫院者派有武裝軍警監視各學校亦有軍警駐守（六日下午一鐘） 
　　北京電政界某君語人靳第二通電内唆使學生盤踞國務院包圍新華門擊傷馬次長數語爲郭秘長添入自認得意之筆有人詰郭以手無寸鐡并不滿十齡之男女小學生居然能盤踞能包圍且堂堂次長武裝隊官竟被擊傷彼學生何雄而官與兵未免太無用郭不能答（六日下午四鐘） 
　　北京電馬敎次僅請傷假七天報載辭職不確（六日下午二鐘） 
　　北京電敎學兩界特推代表多人分赴各省接洽務使敎育與行政脫離被推代表之往津滬漢者今已啓程（六日下午二鐘） 
　　北京電馬叙倫語記者此番罷課之舉並非因欠薪而發係欲確定基金謀敎育獨立若爲區區欠薪何肯重大犧牲外間容有不察轉爲政府當局所藉口言次頗形憤慨（六日下午三鐘） 
　　北京電陜電陳樹藩免職次日分電各鎭守旅團長告以此事并就省城附近召旅團營長會議結果半數主挽陳拒閻半數不反對商會議會附之陳遂懷戀棧决心旅長劉世珍井岳秀張寳麟等各出兵擁陳渭河兩岸土匪蠭起亦揭擁陳旗幟情勢危險陜局尙難樂觀（六日上午十二鐘） 
　　北京電靳復陜陳樹藩電嚴約所屬勿作軌外之行動速交代來京就職（六日下午二鐘） 
　　北京電蔡成勳張懷芝電勸陳樹藩陳復儉電已盡衷曲保衛桑梓始終勿渝但冀關輔宴然克遂初服各將校雖有借寇之思决無誤會之慮劉世瓏等從我有年皆具擁衛中央赤誠今當以全陜安危爲前提不以樹藩去留爲進止悉受耳提面命諒無緬規越矩請釋厪念（六日上午十二鐘） 
　　北京電張勳將來京就林墾督辦職靳總理允撥百萬元債充開辦經費（六日下午二鐘） 
　　北京電顧維鈞兩電（一）言倫敦晨報主張日英同盟宜約集美法華參預成爲五大同盟以免未來戰禍保持世界和平（一）言政府多派查烟員甚是宜派歐美參隨加入委員團並將查烟情形公開交各國駐京記員發布（六日上午十二鐘） 
　　北京電部電王繼曾向墨政府致正式照會所有舊約滿期新約未成時適用舊約（六日上午十二鐘） 
　　北京電哈埠查獲恩琴與崴黨密使供恰克圖蒙匪五千擬圍攻滿洲里襲擊海拉爾候將械彈運海站卽行起事（六日上午十二鐘） 
　　北京電英使照會據哈什英領電稱此四阿富汗代表團中有印度革命黨幸勿與之接洽通商政府以阿富汗有國書證明仍令楊督自動辦理（六日上午十二鐘） 
　　天津電停泊塘沽日郵船殺傷華人凶手已解津日領署 
　　天津電新任香港英司令來津閱兵魚日（六日）日司令歡宴中西官吏均蒞場（以上六日下午十一鐘） 
　　漢口電宜昌昨晚（四號）兵變焚掠殊甚大商舖銀行貨棧多被燬惟聞洋商尙無損失（五日下午八鐘） 
　　漢口電宜昌騷動乃支（四日）晚十一時半事中行被搶大來安利英兩洋行日清倉庫略被焚劫南門外二馬路商店焚搶殆盡孫傳芳王都慶微（五日）同赴宜卽爲鎭壓變兵（六日下午三鐘） 
　　漢口電熊克武江（三日）由夔乘美輪大來東下王督派孫傳芳傅入傑微（五日）午後乘楚振艦赴宜歡迎 
　　漢口電陳遐齡代表危道豐來鄂謁王督商維持川邊防務 
　　漢口電閻相文微（五日）午後八時專車赴鄭州與吳使相晤閻師三十九旅微日開到一營約三日可運完（以上六日上午一鐘） 
　　香港電陳支（四日）派黄强赴汕過閩謁李磋商行踪極秘 
　　香港電省署昨令高檢廳澈查市選舉舞弊 
　　香港電學生聯合會電英反對與日訂有碍華之續盟詞頗激烈 
　　香港電西報因前豐茂輪失事多主凡註英册輪須置無線電 
（以上六日下午八鐘） 
　　滁州電虞（七日）蚌倪生祠行落成典禮道尹均到 
　　滁州電皖省會選舉將展期一月事務所長易單晋和（六日下午十鐘） 
[國外專電]  
　　倫敦電美英俱樂部爲世界最重要俱樂部之一昨開第四屆年會中牛津大學特請顧使演說中英美合作問題會員到者五百人由巴里歐爾專校主任史密士主席第一届年會演說者爲前駐美英使白萊斯爵士二届印度總督李定爵士三届前駐英美使大衛氏此次顧使演說歷時三十分掌聲迭作演說畢會員提出十一問題顧使　　 
逐一答覆衆大滿意（一）政治狀况（二）鴉片問題（三）領事裁判權（四）中日邦交（五）中國裁兵（六）實業發展（七）中國過激派危險（八）西藏問題（九）女子選舉權（十）遣學生出洋（十一）庚子賠欵今日牛津大學美國學生俱樂部請顧使演講中國遣學生出洋事顧詳叙美國退還庚子賠欵移作留學經費一舉大有益於中美之情形聽衆約一百五十人其中不乏英國顯要人物星期三午顧夫婦宴請摩那柯郡主最重要之國會議員薛西爾爵士亦在座星期四午宴請王寵惠國際聯盟行政會會長兼修改會章委員長貝爾福爵士等要人顧使演詞略謂中國富於天然與農業利源一經發展足供世界各大製造國之需求人民忠誠勤樸温和但此貨財之海人力之庫常使人歆妒焉不注意於中國者抱空泛見解以爲中國概無可觀加以政局不寗財政困難之消息頻來中國愈不爲人重視而民治精神之奮進新敎育之振興鴉片痼疾之戒除女子之解放工商界之發逹馬路鐡道之進步則新聞訪員視爲無興味之材料報紙鮮有披露要知共和大改革迄今不足十稔雖貌似不寧實非天然此不過國家改造所必經過之階級耳由目前之擾攘時局定産生强固統一之新中國不獨能自衛且能盡其全力有所貢獻於世界此日旣至遠東均勢乃可恢復而世界和平亦多一層保障今研究遠東問題之學子頗有缺此保障之感中國於改造時當然注其全力於國内問題而維持遠東之均勢則有賴於英美之合作尊重法律嗜好公道乃中國人民之特性故中國思想界屬望三國之密切提携中英美合作之益不僅中國人民知之今上海已有中英美俱樂部之組織聯合三國名流而以增進合作爲旨趣矣今日集會亦中英美合作之一證云云朱爾典爵士昨在中國聖經會演講中國道德與敎育之顯著變遷謂聖經會將來事業範圍頗大中國文字須畢生精力始克貫通之故大難題在何以啓迪羣氓（一日） 
[公電]  
　　湖南華洋籌賑會通電各報館均鑒湘災奇重異常緊迫恒惕籌辦急賑業於篠電通告在案適希齡日前回湘討論形同深焦灼查此次災區如安化·醴陵·桑植·永順·保靖·龍山·辰谿·瀘溪·古丈·乾城·鳳凰·大庸·沅江·晃縣·漢壽·新化·慈利·澧縣·攸縣·石門·溆浦·芷江·麻陽·寳慶·等處二三十縣之多嗷嗷饑民數百餘萬之衆逃亡流離如水大至饑莩仆地日數百人其勢岌岌不可終日昨經邀集中外士紳研究急賑方法决定組設湖南華洋籌賑會即以昨日成立設辦公處於省公署公推長沙英領事翟蘭恩·日本領事江永林一·美國領事歐敦司·潭延闓·聶其杰·爲本會名譽會長外國幹事推定任修本·兵維眞·馬伯士·韓理生·陶綏德中國幹事推定顔福慶·趙鴻鈞·曹典球·左學謙·李誨·袁家普財政司庫推定友華銀行經理竇伯朗積極進行冀紓災厄惟是災區太廣饑民太多屈指新榖登場爲期尙在兩月以外約計需用賬項非有數百萬鉅欵萬難有濟務望海内外仁人君子軫念湘黎迅發棠粟荒象如焚速救燎原之火恩膏下霈立施霖雨之功感禱迫切佇候明敎湖南華洋籌賑會會長熊希齡趙恒惕叩江 
世界路透電 
[美國之國際限制軍備會]  
　　五日華盛頓電衆院外交股員會贊成主席卜德氏與哈定總統會商後所擬之動議案謂總統擬召集國際大會討論限制軍備問題國會完全同意並撥美金十萬元以充籌備經費 
[美國黑白交閧後之調查]  
　　五日土爾薩電近今黑白人互鬥兹查明共死白人九名黑人四十名又傷黑人二百四十名因火所釀之損失共約美金一百五十萬元有白人十三名因匿有黑人驚逃時所委棄之物爲警察查覺均遭逮捕州長勞勃森氏現正澈查該案目下風潮已息逃散之黑人五千名已由當道召集惟處境頗困其中多於大火中全失其所有 
[英礦工礦主之再談判]  
　　六日倫敦電礦主聯合會會長韋廉士氏昨夜致書礦工聯合會書記何志士氏謂礦主聯合會幹事部今日開會時彼將建議邀請礦工與幹事員會談一切首相提議供給津貼金一千萬鎊雖於礦主之財政無甚影響但此舉大有利於礦工礦主深願礦工勿失此機會 
　　六日倫敦電礦工幹事部已接受礦主之請書雙方代表今日已開聯合會議討論解决罷工風潮辦法 
[英機工減薪問題]  
　　五日倫敦電全國機器業僱主聯合會擬於星期二日發表减資通告按僱主與工人雙方談判此事已有兩月卒無效果故僱主乃有此决議此舉恐又將引起重大之勞工風潮 
[英漆工減薪問題]  
　　五日倫敦電據油漆業僱主宣稱將减輕工人工資三先令分兩次減之 
[阿眞廷之航業罷工]  
　　一日阿眞廷京城電航業工人聯合會議决立即總罷工凡懸阿眞廷旗之船美均將不能航行勞工現局現逐時轉危罷工者逾三萬人警察曾解散共産黨與勞工聯合會之聯合會議拘獲一百八十人 
[菲列賓華商大會]  
　　五月二十六日馬尼刺消息菲列濱華商近在此間開第一次大會議閉會時曾通過議案多件志在鞏固華僑與祖國之關係及與菲人更相和諧華商主張以其餘資經營中國實業議案中謂凡屬華人皆有輔助祖國經濟發展之責任並决議每年派華商若干人由菲列濱回國調查商務情形及謀增進大陸與菲島間之商業大會又决議呈請馬尼刺華人銀行團於菲列濱各處設立支行其他議案乃涉及採納華商簿記畫一制及編纂華文商務名詞小册分送菲島華商等事 
[各國近事記]  
　　六日薩克里門土電排日聯合會會長英滿氏今日宣稱加州法律並未侵犯許給日人或其他外人之條約權利且不欲出此 
　　二日華盛頓電衆院司法股員會商定禁酒議案之報告禁止出售啤酒以充藥料禁酒律將推行於夏威夷與佛琴島而不施於菲列濱羣島 
　　六日倫敦電首相喬治氏患寒疾醫士囑其靜養數日　　六日巴黎電日太子因連日參歡迎會微覺困憊昨駕汽車游覽名勝各處藉以休息 
太平洋路透電 
[宜昌兵掠紀]  
　　五日漢口電據某領事署方面消息宜昌昨日被掠大來洋行被掠後復被縱火焚屋火仍未熄安利洋行亦被搶刦中國銀行已被搗毁華界内大遭刦掠且有一部分起火釀亂者爲奉令調動之軍隊美砲船巴洛斯號今晨可抵宜昌沙市恐亦將發生亂事 
　　六日北京電宜昌官電稱該處兵變日領事署及海關均受損叛兵刦掠後挾其贓品而去顯係前往新堤當刦掠發生時叛兵適奉令開往該處也 
[北方近事記]  
　　五日北京電奉軍復將有開往張家口者蒙古經略使建議築輕便鐡路兩條一由宣化通歸化一由張家口通多倫諾爾以利便運輸軍隊加拉沁及那彦圖不日將赴蒙古協助華軍司令聞張作霖回抵奉天小駐之後即擬赴洮南設司令部於該處 
　　六日北京電交通部答覆滬商會之抗議謂吉會鐡路借欵談判自一九一九年停頓至今交通部並未與日人復開談判外間所傳合同簽定之說實屬不確商部致電東三省督軍否認以吉林黑龍江森林抵借日債之說 
　　六日北京電中政府答覆外交團近今關於銅元問題之公文謂已命各廠停止鼓鑄銅元並命海關勿許銅元運滬 
　　六日北京電司法員現正準備澈查學潮案當道已誡與有關係勿再擾亂治安據官塲調查共傷警察五人示威者八人 
　　六日北京電陸洪濤督甘之命已下 
[南方近事記]  
　　六日香港電廣州中日商若干人議創辦一商業銀行定資本二百萬元中日股東各出其半預料廣東省議會議員若干人行將入股 
　　六日香港電廣州機器廠主人已答覆機匠之要求機匠以條件不滿意謀罷工以逹目的 
　　六日香港電廣州當道禁止粤城糧食出口 
[東俄近事記]  
　　一日哈爾濱消息哈埠聞濱海省之事變大爲震駭謝米諾夫舊部將士自上年兵敗後多託跡於此無事可爲連日咸乘火車東進回其本軍非社會黨各機關之代表亦多啓程赴海參崴希望參與組織新政府據赤塔消息政府聞海參崴事變消息極爲震動深恐西比利亞中東部之人民起而響應聞尼布楚與斯特里台斯克之現局頗危人民不時有傾向革命之表示謡傳該境農民已將紅軍逐至鐡路附近現仍在前進據蒙 
 
 
 

Page 7

 
 
古最近消息恩琴刻準備進攻外貝加爾蒙人已允供給軍械子彈及所需之糧食恩琴則允不干涉蒙人之政務謡傳恩琴之前鋒現由亞克夏分兩路進發一趨波齊亞一趨波伏羅特萊亞紅軍刻仍厚集於阿穆爾故赤塔至滿洲里一帶兵力單薄現信恩琴將謀於紅軍援兵馳抵以前攻擊鐡路 
國内要聞 
[京學生請願慘劇後之情况]  
　　敎育風潮自前日（三日）新華門衛兵打傷敎育次長馬鄰翼及校長敎職員學生後各界聞訊均極憤激定今日（五日）在天安門開國民大會聞有多數團體加入惟警界擬加崗兵三百餘名步軍統領派兵一二營以武力禁止開會並不准入天安門又中央公園開會中之全國報界聯合會昨日下午開會時亦一致决定援助敎職員學生力爭敎育並派代表八人往首善醫院慰問受傷諸人學生聯合會昨日上午在高師開緊急會議對於政府此次之處置全體認爲破壞敎育之鐡證當即决定三條辦法其中一條除爭敎育經費外並運動敎育獨立使全國敎育完全脱離政府關係其餘二條未詳各省區自治聯合會及自治同志會均緊急通知定今日開緊急會議討論援助方法聞自治同志會已决定逕電巴黎大學請其將已授與徐氏之文學博士取消以爲破壞敎育之戒其餘各界聯合會及各公團均於日内有所表示務請政府宣明維持敎育而後已而受傷之校長敎職員學生前晚經檢察廳驗傷後已决定起訴並派敎職代表譚熙鴻（北大）馬裕漢（高師）鍾少梅（北大學生）卓冠英（女高師）四人爲證人於日昨至地檢廳聽審又二日上午進國務院純一齋之學生代表二十二人至前晚（三日）尙未出院亦無飲食院中司事威嚇婉勸均無效果中有農專學生代表張大陶·及高師學生代表某且爲院内馬弁用皮鞭痛打至昨下午二時此二人尙不知下落有謂已被逐出者有謂尙留在院者其餘學生代表至前晚八九時頃步軍統領及警察總監均派員勸其出院主席學生梁鐸（醫專）云我等已置生命於度外非面見總理不可其餘亦一致不肯出院於是昨早軍警乃以武力從事二人挾一人將學生横拖直曳曳出純一齋一一押上汽車送之出院出院後並將主席學生梁鐸押送警察廳處治其餘學生則押送各校及交各家長領回責成各校各家長嚴重約束一方面敎職員校長學生等以事關重大均擬緊急集會不料昨日上午各警署均奉到警廳命令謂奉部令禁止各校開會美術學校及高師兩處原有敎職員集會之所向日警署均未加干涉昨日乃派警察多人立守該兩校不准開會敎職員不得已均暫散去聞此次風潮全是國務院秘書長郭則澐一人所爲蓋郭氏因前次在電話中侮辱敎職員經敎職員嚴重責問致面子上十分難看因此深恨敎職員與敎部秘書陳任中二人多方設法報復致釀成此次重大之風潮又據某要人談云前日之事靳本欲和平辦理而院秘書長郭則澐乃擅令衛兵解散並秘令如不聽即盡力逐出故衛兵敢動手毆傷多人事後靳氏亦深怨郭氏之誤事又農專學生張大陶被馬弁鞭打亦係郭氏所指使昨日國務已發出通電自辯原文如左本日據京師警察廳呈報轉據外右一區内右一區内右二區各警察署先後報稱近日有人暗中煽動北京高等專門等校男女學生屢欲出校游行示威經迭向各校校長磋商阻止不料陡於本月三日上午九時許查有琉璃廠高等師範學校附屬中學學生約四十餘名列隊出校由西河沿東行入正陽門赴天安門取濟即散放傳單隨又續到高等師範學校學生三十餘名及該校附屬小學學生四十餘名復有女子高等師範中小三校公立第六女學校京兆第一第二中學兩校專門醫學美術高等工業農業法政專門六校北京大學師範中小學三校計共十五校陸續至天安門男女學生約四五百名各展白旗經巡警沿途勸解隨解隨散至西長安門已賸二百名左右聲言赴公府請願當經署長等與公府駐守官長接洽防護迨該學生等齊至總統府東栅欄外推舉代表十八名經國務院派人勸諭該生等仍麕集不去至一時三刻許學生僅留代表六人在公府門前守候其餘羣擁至敎育部其時聞馬次長正與敎職員代表馬叙倫等在部議事所有赴敎育部之學生在該部東會塲暫息至三時餘忽見馬叙倫率領多人拖架馬次長出敎育部署門沿途步行至新華門外迨至新華門西栅欄前見馬叙倫緊擁馬次長身後並用揚聲器號令大衆打進去其時守衛隊兵正欲設法制止即見在後之敎職員學生等羣拾馬路石塊向前攢擊一時石子亂飛秩序紊亂衛兵等奮力衛護馬次長救入新華門内馬次長頭戴絨帽遺失頭部腰臂等處均各受傷游緝隊中隊官張海秀小隊官德祥正兵福禄等數名均受石子擊傷正在紛擾之際馬叙倫等先行抽身潛逃嗣經兵警彈壓始各陸續散去其未去者又復主張赴石駙馬大街女高師校開緊急大會旋經攔阻而罷等情具報前來經本廳復核無異又本月二日即有梁鐸等男女學生十八名赴國務院求見經院派秘書等接見該生等在純一齋辦公室盤踞不去經多方勸導不聽是晚十二時後鴻壽偕同馬次長到院督同各員再三開導該生等詞理俱窮堅持不去至次日午後七時許因新華門外學生滋閙情事誠恐别釀事端本廳爲保持公安起見始將該生等扶出除爲首梁鐸一名按照妨害公務送法庭依法訊辦外理合備文呈報等因並據步軍統領報同前因查所呈各節均係實在情形除飭各該管機關依法辦理外特電奉逹即希據電宣布以免遠道傳聞失實致生誤會爲要院印此外另有一電叙述敎潮經過情形中有馬次長就職之次日卽於閣議席次商定撥發敎育費二十七萬元即日具領轉發一面議將所欠各費儘節前一律清付由馬次長一再招集各校職員詳加曉諭而各敎職員以經費清付無可藉詞搗亂遂有唆使學生盤踞國務院包圍新華門擊傷馬次長之暴亂行爲其爲蓄謀搆煽有意破壞敎育破壞秩序已可概見等語原文甚長從略昨日敎職員及學生先均各開會議後又開聯席會决議除起訴外復發表種種文電兹録其通電云政府摧殘敎育停給經費同人等萬不得已罷課辭職向政府力爭奔走呼號心力交瘁此兩月以來之事已爲國人所共見共聞本月二日京師公立小學以上學校男女學生代表廿餘人赴國務院請願讀書並請見總理乃總理不惟不見反閉之院内絶其飲食凍其體膚同人等爲維持國家敎育及援救在院之學生代表計於三日下午全體赴敎育部交涉而京師公立小學以上學校男女學生先期不約而至者近千人同人等乃請敎育次長代理部務馬鄰翼率領專門以上八校校長及公立小學以上男女學生曁同人等赴府請願面見總統不圖甫至新華門鐡栅外即横遭衛兵數百人毒打槍柄刺刀一齊交下頭面刺破臟腑受傷者不計其數馬鄰翼頭部首遭衛兵槍擊醫專代理校長張煥文法專校長王家駒北大敎授馬叙倫沈士遠高師敎授黄人望女高師敎授湯璪眞職員劉興炎醫專敎授毛咸學生中·法專何玉書·美術封挺楷·女高師王本儀·陳激·梁惠貞·劉因民·趙林書等受傷尤重女高師附中女生及附小女生被槍柄擊傷倉卒問由衛生隊護送回家調養者尙有多人衛兵等用槍擊傷多人後復將其餘諸人包圍在新華門大街上行動全失自由等於俘虜同人等困於雨中者有三小時之久始被驅散迨至下午八時院中復令衛兵數十人先將二日閉在院中之醫專學生代表梁鐸捕去不知下落更不知如何處置後復將其餘之男女學生代表轟出院外如此情形實足爲政府自暴其破壞敎育摧辱民權之鐡證日本人所不敢以施於朝鮮人者政府竟以之施於同人同人等犧牲一身雖不足惜然號稱共和國家竟有此等野蠻慘毒之政府國法何在人道何在瞻顧前途傷心何極現同人等除依法向法庭起訴外謹將經過實在情形報告國人惟國人速圖謀之北京國立專門以上八校辭職敎職員全體支（此外尚有一宣言書叙述經過情形及責備當局中有猶憶徐總統就職之日即以文治號召於國人今也首都敎育先受摧殘而標榜文治之總統竟坐視閣僚之辱蔑師儒摧殘敎育而若無睹迨敎育界起而謀挽救之方又復縱令衛兵行兇傷人濺師儒學子之血於文治總統白宫之前而國家之高等文化中心遂全破壞於徐氏文治旗幟之下等語全文甚長從略又八校校長昨日呈國務院文云竊校長等因京師敎育問題久懸未决無法應付疊呈請辭職未蒙允准昨日午後赴部晉謁次長請示辦法適各校敎職員學生等亦先後到部校長等以敎職員學生之要求隨同次長齊赴新華門請見總統總理甫至轅門守衛兵士拒不許入繼則用槍柄毆擊家駒被擠昏暈倒地不省人事黻卿頭部被擊重傷血流如注敎職員學生等受重傷者十餘人當經檢察廳派員騐明在案查人民請願載在約法衞兵如此横暴實屬目無法紀若不嚴行懲辦置國法於何地况敎育爲立國根本如此摧殘士子必致動摇國本校長等目擊身受據實上陳至此後校務行政實再無法維持更無力負此重大責任請即日批准辭職并迅予派員接替不勝迫切待命之至北京大學代理校長蔣夢麟北京高等師範校長鄧萃英北京女子高等師範校長熊崇煦北京法政專門校長王家駒北京醫學專門校長張黻卿北京農業專門校長吳宗栻北京工業專門校長俞同奎北京美術學校校長鄭錦 
　　至於前日身受重傷之敎職員學生現在首善醫院醫治者將及二十人昨有人前往慰問謂其創傷情形慘不忍覩最堪注意之點則其所受之傷皆係刺刀所戳而戳痕之所從入不由背後即由腦頂可見受傷之人皆於轉身迎走及倒地不能動之時横被摧殘並非有抵抗之舉動也又全國報界聯合會特推代表某君昨日午後五時至首善醫院慰問由閽者引至病室室内列三榻北大敎職員代表沈兼士遠臥東榻額際裹以藥布據沈云額部係受刺刀刺傷腰際尙有槍柄重傷數處神經大受震動受傷頗重高師敎員黄人望則臥在西榻腰間胸前均受刀柄重傷醫專校長張煥文臥北榻首裹藥布後腦及腰背均受重傷頸際被刺刀刺破後又至一室敎職員代表主席馬叙倫臥北榻額頸左眼均爲藥布所蔽未見傷痕據云馬左眼微腫腦後及身上均有傷痕女高師敎員湯璪貞臥西榻身上雖無傷痕然内部受傷頗重亦非一二日可以痊愈法專校長王家駒因在睡中未獲見面受傷諸人中以張煥文沈兼士二人受傷最重又據前日臨塲觀望者言當敎職員學生等未到新華門以前東面栅欄即有大兵嚴裝以待其間並不止府院衛兵實加有他項兵隊及馬鄰翼偕敎職員等遠遠由西而至復望見有一大隊荷槍之兵由東栅欄整隊而入則當日國務院對於請願者具有成心似無可爲諱且當時被刀札槍打之人倒臥皆在東栅欄百步之外甚有在財政部門外者救傷醫士可以爲證此而爲謂「衛兵誤會無意碰傷」將誰欺乎 
　　前日慘劇發生後當將受傷最重者送往首善醫院學生方面即赴檢廳報告謂大兵打傷多人請往檢騐檢廳即派人往醫院當時北大敎授馬裕藻譚熙鴻北大學生鍾少梅女高師學生卓冠英等在院服侍慰問受傷者適檢驗者到院馬裕藻等因傷者昏暈不能申述一切遂代爲說明當時被打情形並願爲檢驗證人檢驗畢檢察官並令馬等明日（四日）二鐘到院候訊馬等遂於昨日兩鐘到廳候訊四鐘開庭檢察官依次訊問所問情形均相同檢察官問爾等請願係抱何種目的前往答稱因敎育問題久未解决且前日請願十八代表仍被留在院實不忍其在内受凍餓係懷此兩目的前往檢察官問爾等未請願以前係如何結合是否早已預備有此舉動答稱事前毫無預備不過各學校有自治會由自治會一傳十十傳百故均不謀而合檢察官問爾等何以强迫馬次長前往答學生等係請求馬次長從速向總理設法解决學潮俾可早日上課馬謂總理不能負責無已只得找總統說話於是馬願帶我等往總統府請願檢察官問爾等旣未逼迫馬次長前往何以不令其乘車答稱我係在後隊者前隊之事隔離較遠無從知悉檢察官問爾等對於此案有何意見答稱傷人係屬刑事犯當然起訴現由貴廳檢驗當然貴廳爲原告靳總理雲鵬爲被告檢察官謂如爾等爲手續完全起見當補一告訴狀云遂退庭代表等回女高師聯席會議報告聞已决定延聘律師擬呈訴訟又警廳方面昨日亦以告訴形式要求地檢廳對於被兵重傷之馬叙倫等提起公訴要求治以妨害公安之罪檢廳詰以犯罪事實則謂馬次長及衛兵等均被馬叙倫等打傷問受傷之人安在則謂馬次長現在某醫院問衛兵受傷者安在其姓名爲何直至昨夜十二時後警廳猶未開出姓名大約總待今日或可編造就緒耳 
[陜局形勢仍險惡] 陳部續電反抗 
　　關於陜西易督問題陜軍方面現已决心反抗聞陜軍第一二三四混成旅劉世瓏等曁其他旅團營長及全體兵士第昨續有聯名冬電抵京表示决不受命之意原文略稱前電籲請收回閻相文督陜成命以順輿情至今多日未奉明示軍民愈形惶駭現在衆志成城誓死不變用再合詞上凟務乞採納施行否則瓏等衛國衛民責無旁貸劍及履及義豈容辭惟有統率數萬健兒誓以鐡血相見云云至陳樹藩本人對於陜督一席欲離不捨欲抗不敢於是一方面作種種說詞延宕交卸日期一方面嗾使各方面爲無聊之挽留藉此時機以視風頭近更乘政府財政困難之際迭電索餉認不發放欠餉各軍不全離陜聞陳氏正苦無餉如餉欵有着則更無所顧慮云 
　　又據某外人消息陳樹藩戀戀於陜督一席固屬意中事然斷不敢驟然反抗命令緣内有于張郭各軍之逼迫外有直軍之壓境已處於四面楚歌地位倘敢甘冒不韙必至身敗名裂故爲種種藉口延緩交卸以便遂其私欲（一）爲郿縣武功興安各處粟稅必須一月方能收齊（一）爲預徵之地丁錢糧僅得半數陳氏現正多方搜括勒令商會籌集鉅欵此外尙有一項即與陸洪濤接洽協防辦法是也此件倘能就緒將來或竟出以反抗亦未可知否則即遵令交卸腰纒累累爲富家翁去也 
[施顧兩使報告英日續盟電]  
　　近日日英同盟續訂問題已由討論時期進而爲實行之準備大約於八月間即可簽字成立兹據外交方面確息顧維鈞公使昨日曾密電政府報告此事略謂日英同盟續訂問題現在日本政府與英政府已經决定重訂本年秋間八月卽可簽字成立惟刻下兩方所爭持者尙有三項（一）年限問題英政府主張暫訂一年日本主張仍以三年爲期（二）内容範圍英政府主張僅訂經濟上之協約日本方面仍欲照原約將海軍方面加入（三）電信問題關於太平洋日英分割之德國海底電線之聯絡日本主張加入約中英國未置可否 
　　又聞駐美公使施肇基日昨亦有電抵京略謂英日同盟業已决定繼續害及中國主權與中國在國際間之地位危急萬分且其同盟之要旨純爲在中國之均勢兹查印度本處在英國統治之下者對於英日續約尙有不得將印度加入該約條文中之聲明并其國人屢次會議决定力爭中國爲完全自主之國對於自國主權豈可不自保護一任他人之侵害顧使雖迭向英政府有口頭及書面之聲明尙未收如何之結果肇基兹已向在美各國占有强力之各名流要求允准盡力援助但恐力量究嫌薄弱務請速電顧胡兩使各向駐在國政府毅力爭持而我國朝野士民亟應一體團結合力對待英日兩國必逹到取消害及中國主權字樣之目的而後已不然後之同盟者亦將如是以行中國眞覆亡無日矣云云此電語極沉痛特恐未必足動政府當局之聽耳 
[杭州快信]  
　　省憲期成會七日上午開評議幹事聯席會議提議督軍署快郵代電事件停止第三屆省議員選舉事件 
　　財廳昨函中行電匯洋六萬元赴蕪交辦米專員唐明鎬支辦秈米以一萬袋爲額 
　　此間絲市開秤後供不敷求價乃看高現肥絲細絲每百兩增漲四五元尙虞貨缺業綢緞者大受影響 
　　省敎育會·擬定二十六日開懇親會 
　　軍民兩署將有大批諮議顧問發表聞以現任省議會議員居多數 
　　寗台鎭守使王桂林前日因公晋省定庚日回防 
　　端節已屆省垣商舖均須結束賬欵旺用現洋今日滬匯（即現水）每百元已漲至五角五分（以上六日） 
　　省憲籌備處即設省議會内昨已成立今日（五號）下午二時召集各起草員開談話會討論一切進行辦法並定期推舉委員長 
　　前杭地審廳長陳簠及鄞地檢廳檢察官季予文先後被人告發昨已派員密查（以上五日） 
[南京快信]  
　　學生聯合會昨開會（一）安徽學生被軍人摧殘議决六日舉代表請願軍民兩長轉電中央撤換馬聯甲（二）六月十六日爲全國學生聯合會成立之紀念日議决除大考之學校不計外餘均停課一日分組講演團執行部評議部及各分會均開會慶祝（三）省議會通過省憲規程案將來制憲各團體均加入參與議决本會亦選派八人加入參預旋即散會 
　　蘇代表錢崇固昨已出京今日（六日）可抵寗 
　　内務部昨電省署略云縣自治法案業經命令公布舉辦期間轉瞬即届各省應即設立自治籌備處兹特規定辦法四條希即查照施行 
　　軍署主任參謀曲巖由滬迎提要犯二名來寗滬警廳派游巡隊長翟世清帶警二十餘名押解聞該犯係江北巨匪又昨日由揚解省之朱琨甫等亦係此案要犯 
　　本城各女校學生昨日下午四時假公園講演廳開演說競進會來賓到六百餘人决賽結果金陵女子大學學生占優勝六時散會 
　　湘三師學生六十八名昨赴無錫蘇州一帶旅行省立一女師昨亦赴無錫參觀 
　　張實業廳長因招商局風潮昨晚赴滬 
　　尙有要聞二及地方通信轉入後頁 
雜評一 
[戒嚴與學潮] [  默]  
　　戒嚴之施行必須遇有戰事或其他非常事變由大總統依法宣告其有地方司令官得臨時宣告者則須此非常事變有時機切迫交通斷絶無由呈請宣告之情勢不得已而權宜爲之此戒嚴法之所規定也其所以如是鄭重者以戒嚴之後全入軍事範圍一切機關停頓商業阻滯地方騷擾之寗故不得不鄭重其事然而今日之武人則動輒因學潮而戒嚴夫學生之聲勢雖盛然其目的亦不過欲滿足其請願而止學生之行動縱或越出軌外然無拳無勇又何至釀成非常事變是則今日之所謂戒嚴其理由果安在也尤可駭者皖議會旣激成衆怒復又張大其詞欲藉戒嚴之力以保護其個人生命而不顧戒嚴後之妨害公安此則更可歎息者也他處之戒嚴爲地方而戒嚴或爲官吏而戒嚴而皖省之戒嚴獨爲議員個人而戒嚴是又戒嚴之别開生面者歟 
 
 
 

Page 8

 
 
國内要聞二 
[皖學界之大風潮（二）]  
　　尙無解决方法 
　　本月二日晚省城各校學生爲敎育經費預算案赴議會請願被議會以武力擊傷代表學生情形已誌前報兹聞省議會昨日已開緊急會議禁止旁聽其關於此案要點有三（一）請求省長保護各議員生命財産（二）彈劾敎廳長曁各校校長（三）宣佈特别戒嚴所有行政司法概屬於軍事範圍並通電政府及各省謂學生强迫議會通過敎育預算案圍攻議會云云希圖卸罪於學生至學生方面受傷甚夥（約五六十人）最重者爲戴文秀姜高琦均危在旦夕已依法起訴並由學生團呈請檢廳相驗現時各校已罷課罷敎各校職敎員已聯絡結各團體專爲辦理此案附設於省敎育會一面派員至九江打電致政府並蚌埠張督曁上海各報館又一面推代表晋謁省長要求懲辦禍首限於今日（四日）答覆而省城十三團體以議會藉武力戕害學生實屬罪大惡極應具呈請求省長依法解散議會褫奪議員公權三年以伸國法而平士氣軍界方面宣佈戒嚴檢查往來函件並由馬聯甲委任第五旅曹團長爲省城戒嚴司令城門出入檢查極嚴至晚九時即禁止行人商民惶恐萬狀昨商會致函馬鎭守使請即解嚴以安人心函云「昨因議會與學生衝突臨時戒嚴此事諒有法律解决所有地方人民聞兹戒嚴不免恐慌請即取消城門軍士崗位以安人心所有地方秩序應由警廳擔負專此奉陳」今日已由省長諭令程炳卿處長與各法團出而調停但至各方面接洽仍無要領此案恐一時尙難解决也兹録兩電如下（一）安徽省立各學校聯合會電上海申報曁各報館鑒冬日下午六時省校學生聞省議員歡宴倪道烺馬聯甲並議定即日停會赴蚌賀倪嗣冲生祠落成恐敎育預算案不能成立遂往請議員會畢再行詎副議長趙繼椿議員劉碩與馬倪等怒嗾議會衛警及馬倪衞隊並添調軍隊數百人用刺刀戳傷學生姜高琦等八人傷重命危又毆傷學生周自衡第三十餘人均送醫院診治聶省長開警到會電招各校職員前往解救詎馬劉等又在會内將校長光昇等横加毆辱全城街道郵電均被馬軍遮斷各校危險呼救無門似此暴力摧殘慘無人道除請地檢廳相驗外迫切電陳安徽省立各學校聯合會叩徽（二）安徽公立法專校長電北京安徽會館江雨澄先生劉荃莊先生皖事改進會諸同鄕先生經濟調查局總裁李斐君先生齋堂煤礦吳受益先生北京大學胡適之先生高一涵先生李辛白先生天津周玉山先生袁杏南先生許雋人先生吕爕甫先生華義銀行房秩五先生轉同鄉諸先生上海申報轉同鄉諸先生均鑒昇以愚戇承乏法校觸忌羣小開罪武人本月二日省城各校學生代表爲敎育預算請願省議會被軍隊兇打重傷輕傷共六十餘人（尙有數人命在旦夕）事後省長到議會維持以電話各昇及一中校長楊亮功·一工校長史浩然·一師主任孫聞園等·前往鎭守使馬聯甲在塲指揮衛兵將昇扭毆省長當塲無力制止經警務處長程炎勳·省議員汪淮李運風等極力解救始得脫險現省城已由軍隊宣佈非法戒嚴郵電斷絶全城敎育停絶人民生命完全立於强暴武力之下昇一介書生手無寸鐡早晚作武人虀粉所不可知諸公眷念梓桑護持械樸敢乞主張正誼蕩滌妖氛則全皖實受其賜至個人之死生生榮辱所不計也安徽公立法政專門學校校長光昇叩支 
　　另一報告云安慶學界因爭敎育經費及反對八分米釐案屢次向省議會請願而議員之受督軍豢養者因與軍費有關多方拒絶並於陽曆六月二號偕各地議員往蚌埠行倪嗣冲生祠禮藉以停頓學界派代表勸阻甫至議會而四圍手持棍棒之流氓及持槍兵士圍如鐡桶槍彈亂放棒棍亂打受重傷者數十人一師姜康啓受傷已死其餘命在旦夕者尙有數人及各校大隊往助而滿街流氓兵士阻撓去路逢人便擊於是學生復受傷四十八人而行路之受傷者亦有八人滿夜風雨氣象愁慘及校長團至省議會質問而倪道烺馬聯甲等正在設宴痛飲法校長光君質問之言未出即被左右衛兵以刺刀亂剌馬聯甲復大駡校長團見勢不佳哀求懇免始得竄出不料滿街流氓尙在復被亂擊幸得校長團所帶之校役保護出險即至敎育會開會詎已由議員派人把守捉去敎員二人而省議會復要求馬派兵駐守各中等學校如臨大敵現在同仁醫院之傷重者約有十人嗚呼慘矣 
　　另一報告述此事始末較詳一併録下本月一號學生會因省議員擱置敎育經費案不議冀圖離省隨召集各校代表開緊急會議議决派代表赴議會請願請將敎育經費預算案迅速通過以免躭延代表歸來報告議會已允許要求翌日（二號）下午又聞多數議員將搭本日下水輪赴蚌埠爲倪前皖督行建祠禮復在學生會開緊急會議磋商良久决定至躉船挽留乃由各校派代表十人齊集招商碼頭時接官廳辦事人見學生擁集知非善舉急電告省議會阻止議員前來（該廳在招商碼頭對面）時議會正設席讌馬帮辦得此警告即由馬聯甲召軍隊數百荷槍實彈守議會門首以待學生之至議長趙某更邀集流氓多人手執木棍爲軍人助學生在躉船鵠立多時見議員未至又整隊至省議會初意祇在挽留議員也不圖剛抵議會即遭毆打學生赤手空拳無力抵抗受傷者甚多事出之後各校校長同至議會理論當時一中學生周肇基正被刺傷法校校長光明甫等見之上前欲將周生救回亦被軍人兇毆并捉送馬聯甲席前馬盛怒之下幾遭不測一中校長楊亮功工校校長史磊冰均受傷狼狽逃脱是晚全城譁亂未至九時各商店已全行閉市各校門首皆有武裝荷槍軍人把守不許學生來往即行人亦禁止行走各學生受傷最重者如一師之姜高琦·戴文秀等（姜英山人身受刺刀傷八處傷及肺腑腦髓業於今日（五號）身故戴懷寗人腦爲木棍擊破勢亦危殆在醫院醫治者亦不計其數昨日（三號）下午在同仁醫院驗看除皮膚受傷不需醫治外尙有五十餘人三號馬聯甲委第一團曹王貴團長爲臨時戒嚴司令官後經各界質問省長此種戒嚴取何意旨未知能打消否是日午刻在敎育會開各界會議學生會報告昨日情形并將姜生之血衣血褲取出會場二百餘人皆痛哭後議决派代表質問省長聶憲藩一方面携血衣遊行街市求商界援助學生自經此次打擊三號起一律罷課連日奔走呼號極形忙碌京滬各處均派代表前去請救各縣學生同鄉會更派人回家請求援助法政校長光明甫一中敎員丁國鑑業於昨日分赴京滬要求各團體援助城廂各團體多於昨今開會一律主張援助自三號起馬聯甲派人至郵電局檢查關於此事之函電警廳並派人至各報館通知不許登載此事 
地方通信 
[蘇州]  
　　判决閙荒案縣屬東橋區各圖農民去年九月間因抗租釀成閙荒風潮經温知事親率水陸軍警赴鄉彈壓鄉民聚衆抵抗致遭擊斃五人當將爲議倡議之華雲祥·及其子華根德并在塲助勢之人一併拘解回署由温知事親自訊問後均命釘鐐收禁迄今已閱八月昨日下午由藍承審員將在押各犯簽提到庭逐一審訊當庭宣告判處爲首抗租繕發傳單之華雲祥三等有期徒刑五年兩個月其鳴鑼聚衆抵抗軍隊之楊增壽馬才金王金桂三名各判罰洋一百二十元又附和之劉桂泉朱發林華根德三人各罰洋一百元未判决前日期准以兩日折抵一日其罰金以兩日作抵一元又曹方泉朱阿雲具結釋放除華雲祥一犯仍帶下還押聽候送監執行外其餘六名因收押日期與罰金相抵無甚懸殊故一併開釋 
　　公社推舉職員城中市民公社自舉定社董及正副社長後尙有其餘辦事職員尙未推定昨日下午在該公社事務所開會當場舉定評議員蔣潤身等二十人又幹事員徐君玉等三十人一併備文呈報監督官廳備案 
　　警廳更調巡官北區警察第五分駐所二等巡官仲振華任事有年現經李廳長訓令調升間區警察第八分駐所一等巡官所遺北區二等巡官一缺以本廳稽查錢屏伯調充各該員奉令後已於昨日分别交替 
[松江]  
　　金山衛拆城反響金山衛城基已由王月岩等承買現正拆卸城牆并欲將毘連城牆之民房一併拆除以致大動公憤本月四日由某君等發起在城隍廟開公民大會議决一致反對刻下風潮頗烈 
[南通]  
　　縣道定期通車去冬張嗇庵昆仲召集各區董事會議興築縣道俾利交通嗣因天寒地凍進行不易遂爾停頓今春復經水利會派員督促工作限於三月内一律告竣惟因建築橋樑需時汽車仍難通行刻聞各區橋樑工作將次完竣已擇定夏曆五月三日爲本縣縣道東北兩幹路行通車禮之期業經路工處致函官紳各界附送乘車證俾届時乘車同行云 
[揚州]  
　　省令密拿要犯南京督軍署因據報告除密電駐揚陸軍第二混成旅長黄介丞外並差軍官來揚偵時四出查拿朱崑甫等訊辦四日下午由旅部副官長李民壎曾同省委某軍官在新勝街中西旅館門前將朱及同行之盧劍儂（當塲逃走一名）一併拿解旅部黄旅長親自審訊並告該犯係奉督軍密令查拿有話可至軍署辯白云云一面電告軍署一面派副官楊周甫帶隊往蔣家橋朱宅·及田家巷盧宅搜查證據（聞搜出信函多件内容未詳）訂五日即將該犯等解省至朱於光復後先充第二軍營長繼充緝私營連長及稽查等差近來以販土爲生時往來於滬濱至盧亦軍界中人現充某縣警備隊軍佐究因何案因當届嚴守私密尙未明瞭 
[清江]  
　　灌雲丈荒風潮灌雲縣葦左鄉有官荒田四百八十餘頃客冬旅京灌人邵長鎔等曾在部繳價領懇並由部飭灌雲段前知事丈收詎段往該鄉未及丈量突有鄉民張學道等聚衆抗拒致未着手而回現新任彭知事日前又往丈量行抵該鄉後張等又率衆千人除老弱手持香炷環懇維持外其少壯者則各携器械聲勢洶洶聲言如官廳决意丈收惟有一死正彼此相持之際幸有雙港董事張芳如張子賓張鵬程等聞耗奔赴幾經磋商始允先丈灶餘後丈營荒使鄉民得有懇部挽回機會鄉民方各散去而彭亦安然返署惟聞彭返署後業已據情電陳省長請示進止矣 
　　女高租闢操塲淮陰女子高等小學開辦兩月所有各項課程大致完備獨體操一科因校址窄狹尙付缺如刻經吳代校長一再函請勸學所設法聞已租定該校聞壁馬姓院落備用矣 
[徐州]  
　　知事吞欵潛逃銅山縣前知事趙興英在任十五個月吞没國稅八萬元地方公欵八千四百元内敎育費佔六千五百餘元地地欵尙有趙臨行時截留之一萬數百千作抵惟國稅無法彌補現趙在逃省署已下令通緝不知能弋獲否 
　　組織商業銀行銅山商人楊漸逵等現擬組織商業銀行以調劑市面銀根前日經各發起開會討論議决規定資本二十萬元除由各發起人自認外並分頭募集定名爲中華民國商業銀行並經衆公推楊漸逵邱丹侯楊彦棻余露清爲籌辦員是日已認股五萬元預計陰曆中秋當可營業 
 
 
 

Page 9

 
 
   
 
 

Page 10

 
 
本埠新聞 
[華僑宴菲代表與學報二界紀]  
　　菲列濱簿記條例案之討論 
　　昨晚六時南洋華僑敎育參觀團假大東旅館設宴歡迎此次菲列濱政府派赴遠東運動會之代表阿希亞斯君並因該團團員即將離滬故同時柬請本埠學報二界人士與宴主賓共三十餘人該團團員爲佘伯昭·張逹生·顧文初·詹菊似·劉春澤五君現顧君已先回菲詹君尙留北京劉君已赴寗波故昨晚祗有佘張二君列席（佘君日内即將回菲張君擬先返閩）宴罷（一）張君起立致詞高踐四君譯成英語先致意歡迎阿希亞斯君並道感謝半月來該團回國承各界人士殷殷招待之意繼述中菲關係之密切及應互愛助之理由並致感謝菲政府代籌助華僑小學經費之忱末復請來賓惠敎云云（二）阿希亞斯君演說鄒秉文君譯成華語致謝詞後盛述中菲有密切關係及互助之必要並謂中國前途甚有良好之希望此次來滬復承挽留游覽各處深覺感謝云云（三）黄任之君演說謂因離滬等事未及招待華僑參觀團諸君至爲抱歉繼謂吾國民性誠實和平阿希亞斯君此次惠臨想亦早察見之將來返菲後尙希代爲傳告也末復說明菲列濱簿記條例一事華僑深感苦痛中菲兩方現旣均知有互相愛助之必要菲對此項條例想必有通融修改或逕取消之計劃也云云（四）阿希亞斯君再起演說謂於簿記條例一案略有所見此項條例似實無何種困難因旅外經商者本宜用外國人作簿記且用英文寫簿記現固數見不鮮其有稍感不便者亦祗少數華僑商人耳云云（五）郭秉文君演說先致種種欽感之意繼謂簿記條例一案中國人所見似與阿希亞斯君有稍參差處甲據華人意見該項條例實行後華僑將大多數受其妨害祗有少數人可無妨礙且鄙人嘗與在菲議會提出此案之美人在寗相晤伊亦云此案實有令華商不便之處殊抱歉因予（該美人自稱）現已回國但該條例雖在議會通過亦尙有法可想也云云準此以觀該項條例誠有大可研究之點矣敬望阿希亞斯君惠察云云（六）章伯寅君演說略謂前次赴菲列濱考察敎育晤阿希亞斯君臨别時曾問以對於在菲之華校等有何觀感承阿希亞斯君戇直相告謂在菲之華校華商似鮮進步且商爲商學爲學甚少聯貫云云現在華校華商等想必已多進步惟仍望商學聯絡一氣以利各事之進行亮荷采納也云云至十一時始散聞阿希亞斯君前昨兩日已參觀學校數處今晨即赴蘇州等處參觀十日星期五之晨將由寗返滬十一日始回菲島云 
[遠東運動會選手之言旋]  
　　遠東運動會中國得獎最多之選手杜榮棠君於昨日（六日）乘滬寗路特别快車赴寗回武漢原籍 
　　華南足球隊五十餘人於昨日（六日）乘滬杭路快車赴杭遊覽一切定於今日乘車返滬明日十一時三十分乘中國郵船南京號回港　 
　　東洋汽船會社之天洋丸昨自美國舊金山經日本來滬當日下午三時即開往小吕宋香港由滬乘往之旅客共六十五名大多數爲遠東運動會之選手云 
[運動會中發現過激黨之昨訊]  
　　本月四號午後虹口公園遠東運動會會塲内有人分發無政府過激派之傳單並開放手槍當由西人克羅克將開手槍人捉住奪下手槍據其人聲稱原籍廣東名張正國（别號愛眞理）並經公共捕房派往會塲照料之西探目薩拉文·西探駱四·華探徐阿華拘獲形似學生之湖南人李光學（别號良心）與陳唯奇·張仁本·羅卜德·曾友等五人並所携上書「拳打資本家·足踢政府」之旗幟傳單等件連同手槍一支子彈七粒一併帶入北四川路捕房昨晨解送公共公廨即據薩西探目上堂禀明前情經關讞員得禀商之英包副領事以本案情節較重須詳細調查判張等六人仍帶回捕房候查明再訊 
[換香水開槍擊斃兩命案續誌]  
　　北四川路二百八十四五號門牌致遠呢絨雜貨號夥粤人楊鏡泉·浦東人喬學歧因於前日午刻被外人某甲（兹悉係錫蘭島人名被特）調換香水不遂開槍擊傷頭額頸項等處由捕車送同仁醫院不及醫治先後殞命捕房得報派探將屍舁入斐倫路驗屍所並將兇手暫押捕房聽候稟請相驗各情已誌昨報兹將昨日消息分録於下 
　　驗屍時之情形昨晨由捕傳同屍屬見證人等報請公廨李襄讞於午刻會同英領赫君蒞所飭吏分别驗明塡寫屍格升座公位先由中西探捕稟明本案起釁及捕房經過手續繼據屍兄楊文海投稱現在北四川路貿生利洋廣貨號爲夥兄弟楊鏡泉在對門致遠號營業昨日午刻我等聞聲出視見弟鏡泉已被一黑人開槍擊倒於地旋即因傷身死應請伸雪云云又據屍屬黄晋橋投稱我在老閘橋南首敦和祥帽子店爲夥已死喬學歧係我之外甥此次突遭黑人槍擊斃命求請伸雪又據致遠號學徒凌全根投稱該黑人於上星期五購去香水一瓶翌日來店調換店中夥友因其已經開過且香水出門非其他之物可比不允調給該黑人即將香水放在櫃上悻悻而去迨至昨日十二點二十分鐘該黑人乘車而來至門口下車入内即舉槍向喬轟擊彈中喬之項間頓時受傷倒地楊鏡泉目覩其狀急往下蹲詎第二槍又至擊中楊之頭額我駭極往外而逃該黑人從後趕來至門口又放一槍幸未擊中旋經對門貿生利聯號夥友聞警鳴捕到來始將該黑人拘入捕房楊喬二人送院醫治後楊於五點一刻身死喬至六時氣絶云云中西官得供即在驗訊單上簽判曰驗得已死楊鏡泉喬學歧係被被特放槍擊傷致死除分飭家屬具結棺殮外該兇犯押候英署訊辦 
　　英領署之審訊文匯報略云錫蘭島人名彼得斯者在滬旣無家室又無恒業且無一定住址今日由捕房解送英領署刑事公堂控以昨午十二時在北四川路二八四五號華人商店内故意殺死店夥二人之罪公堂審訊僅歷半小時之久定星期三日再審被告供稱自知罪名重大未有律師辯護裁判員聲稱擬親往肇事地點察視一切 
　　粤同鄉之會議北四川路致遠洋貨店夥喬楊二姓爲印人某甲因找換貨物不遂開槍擊斃事關公共治安及租界内商人生命昨廣肇公所董事特開緊急會議結果决定公推湯節之盧煒昌二君一面延聘律師一面與被害人家屬接洽與各團體一致行動云 
　　各團體之憤慨是日出事後四川路商界立時集合在該路聯合會開緊急會議一面請總聯合會開臨時董事會議一面發出通告二百八十餘封遍請各公共團體共同討論對付方法兹將各團體會議及意見態度分誌如次（一）「總聯合會」商界總聯合會接得四川路聯合會報告後即於當晚（星期一）召集各路出席董事開臨時緊急會議到者五十餘人總董陳則民主席報告出事詳細情形畢羣情頗爲激昻討論再三結果再徵集各路分會意見除注意此案進行外並籌商界永久自衛方法聞今晚將再開特别會議云（二）「天潼福德路」該路聯合會昨日下午二時開會討論此案到者極衆陳廣海主席蔣賢和紀録討論結果提出理由三條請總聯合會轉致交涉使嚴重交涉（甲）租界外人自由置手槍遂釀成自由槍斃華人之慘劇嗣後請外人當局一律取締（乙）印度律謀殺人可以抵命故殺與謀殺同請援照該國法律要求抵償（丙）此案當凶手乘黄包車逃遁之時店夥劉裕華追扭該凶手而三百十三號印捕反將劉裕華推開且有掌頰情事我商民之所以納稅原以得巡捕之保護今適其相反祈請將該印捕革除並予以相當之懲罰以上三條全體通過即日提交總聯合會請予照轉（三）「山東路」該路下午四時開緊急會議到者甚衆錢龍章主席童理章紀録首先報告開會宗旨並肇事情形并報告該路聯合會來函請到會諸君共同討論對付方法鄭鷓鴣提議謂此事發生原因雖爲一區區香水而外人竟以手槍相向似此行爲其視我華商當何等看待吾人若不羣起援助勢必禍及已身此事發生雖屬四川路吾人應當做本路一體看待鄙人擬定各種對付方法數條請各討論當由閔望之馬倬雲代表鍾培生等附議主席付表决通過多數主張依條而行先通告本會各商店外致函總會長遂散會（四）「漢口路」昨日下午三時該會爲此事開緊急會全體會員均到正會長吕靜齋主席章林生紀録主席謂致遠號出事情形已有油印請諸君閱看並謂此事若不速請交涉使向領事團嚴重交涉設法保衛何以儆將來而杜後患錢文彩以二夥友今已斃命須查清兇手國籍逕向該管領事交涉質問工部局手槍執照是誰擔保其餘林寬廷張秉金沈承甫潘仲甫汪篠三諸君均有極懇切之討論主席又謂此案現聞各團體開會研究辦法本路亦隨各團體之後積極進行議至此遂散（五）「工商友誼會」該會因致遠號夥友喬楊二人無辜被害身死一案於昨晚星期常會提出討論由童里章主席謂該夥友因公被害實爲可嘉應請該店主加以優恤並請各公團一致主張公理嚴懲兇手多數主張靜候法律解决表决通過遂散（六）「愛克界聯合會」愛克界三路工商聯合會中昨日五時開緊急會到者甚衆推陳家寳主席承玉書紀録首由戎明昶報告四川路商界聯合會來函爲致遠呢絨店夥被外人槍喪二命一案此事攸關人命外交請諸君愼重討論費良衡謂問題重大宜聯合各路團體共爲死者伸雪全塲起立贊同旋推承玉書函復該會即散會 
[水木匠罷工五紀]  
　　滬上水木兩帮工人由黄耕山等發起要求加增工價不遂全體罷工已有多日迭紀本報兹悉水木業公所各董事以該兩帮工人代表黄耕山等十四人應來公所談判解决於是遣人往找並無一人出任是以各董事除於前日再發通告外（通告見昨報）並於昨日午刻起齊集公所將大門開放專候該代表等前來解决亦未見到聞此次罷工並非全部份工匠所主張故前晚經各作頭開誠布公反復開導後昨晨始城内外各營造處已有開工者 
　　木匠顧有林前日下午糾得多人至法新租界寳建路某作塲内勒逼他工匠停止工作適爲某號巡捕查見以顧有違定章帶入捕房昨解法公堂先由捕頭上堂稟稱顧集衆滋事擾亂治安請究詰之顧有林供昨日民人雖係同往不敢爲首勒逼求察中西讞員以顧不應擾亂治安姑念初犯從寛着罰洋五元充公如再違犯重究不貸 
[航業消息紀要]  
　　招商局之新豐輪船昨由香港裝來本埠大德昌之寳銀兩箱計六千兩又有長江輪船江裕號裝來寳銀八箱計銀三千七百七十四兩現洋兩箱計三千元又廣濟輪船由温州裝來和記莊現洋一箱計一千元又太古公司之順天號昨由天津裝來麗記銀號之俄幣羅布小洋十箱合銀一萬六千兩聞此項俄幣因不能通用故運來熔銀者又有同豐莊裝來銀子兩箱計六千兩至今日開赴港粤之新疆號有本埠大德昌銀號裝赴香港之寳銀十七箱計五萬兩又有裕和泰運赴香港愼餘莊之現洋四箱計一萬五千元銀角五箱計十萬枚又錦經綸裝赴廣東之寳銀四十七箱計二千八百二十只合銀十四萬一千兩又陳端記裝赴廣信銀號之寳銀二十二箱計一千三百二十只合銀六萬六千兩又有安慶號從漢口裝來小洋一箱又有招商局之新康號今日轉裝新銅元六百箱至烟台云 
　　本埠招商局之港粤班各輪現在祇開往香港及汕頭其廣東一埠則暫行停駛是何原因尙未詳悉 
　　汕頭一埠每年荳餅銷塲須七八百萬片以上半由上海轉運其來源以鎭江漢口及牛莊青島爲最多今清明頭信餅已過五月信餅已經上市汕頭之銷路近日甚爲暢逹昨日怡和洋行之廣生號由鎭江裝到荳餅八萬九千一百片其他從牛莊等運來者亦日見其盛均待市後即轉往汕頭邇日更有各客帮紛紛租船分赴各埠直接裝餅至汕頭云 
　　日前本埠因大宗生油運赴香港故油價增高刻下又到有洋商在滬購買定期貨生油已有本埠之日本某大商行連日租賃藍烟囱公司之巨輪多艘逕往青島裝運大宗生油及花生仁直放外洋云 
　　昨日招商局之新康·圖南·兩輪有大批茶葉九千餘件裝赴烟津營口 
　　中國郵船公司之南京號昨日由美返申現泊招商局中棧碼頭裝來進口貨共一千三百數十噸中以各項油類爲最多次爲罐頭牛奶餘悉雜貨現定明日十一時三十分開赴香港及小吕宋裝往之貨共有麵粉一萬五千包 
　　怡和洋行之威升號輪船本定今日開赴青島旋因原定二日進口之恒生號遲至今日來滬故威升號臨時停駛青島改開港粤班矣 
[昨日車運進出之現洋]  
　　昨日（六日）滬杭路同和運銀公司承運現洋三十五萬元至杭州九萬元至嘉興五萬一千元至硤石 
　　昨日滬寗路大通運銀公司由無錫承運來滬現洋三十萬元由鎭江裝來現洋八萬元由南京裝來現洋十萬元 
[昨日火車運來之鮮繭]  
　　昨日（六日）滬寗路火車由無錫裝來鮮繭六百七十包由奔牛裝來鮮繭二百二十包由常州裝來三百二十包滬杭甬鐡路上海南站匯通轉運公司昨日（六日）承運之鮮繭計在嘉興站報裝六車係六百二十包又長安站一車計一百包又許村站七車計七百二十包又閘口站八車計八百包又硤石站四車計四百五十包均由杭來之日貨車沿途掛車運滬又楓涇站報裝鮮繭十五車計一千五百八十包由夜貨車裝來以上各繭係綸章·振綸·福裕和·大涇·通濟·通和亦·怡和·嘉綸·天順·金記·等貨於當日抵上海南站即由該路夫役搬入貨棧由繭捐員會同海關扦手查驗放行 
[茶市之昨訊] 新祁紅茶業已開價 
　　洋莊所銷祁門新紅茶日前本埠忠信昌茶棧運到貢貢上品祁紅九十箱業於昨日開出由怡和等洋行買去價每擔元九十兩此爲最高之貨且本年此項茶葉香濃味厚爲數年所未有故價亦甚好也現洪源永茶棧昨有運到貢熙珍眉等珠茶一百九十七箱又恒記茶棧到有珍眉七十九箱此皆新茶高貨尙未開盤成交又忠信昌茶棧由招商局之江永輪船運到恒馨祥紫芝一百十二件珍貢一百十件貢仙一百零八件恒德祥魁馨一百三十八件貢芽一百二十件大成茂志成九十二件大安九十二件皆係紅茶云 
[絲廠買進陳乾繭]  
　　滬北振錩絲廠昨日進新埭新乾繭二百二十擔價每擔元一百四十三兩此項陳繭係前存北蘇州河某洋棧大火未燬現經提出售與該廠貨主對於成本須損失不資云 
[無錫米市之報告]  
　　北市某米行昨接無錫快信報告米麥市價云粳米到貨甚稀市面一時難小本地新小麥業已見新身骨九三折價五元五角半次者八五折價五元一角糙粳八元二角五糙元八元五角糙杜秈七元六角糙羊秈七元四角糙客秈六元六角粳稻四元二角糯稻四元三角五分杜秈稻三元八角 
[漢冶萍十二屆賑略報告書]  
　　漢冶萍鐡廠礦公司於本月四日假上海總商會開股東會因到者不足法定人數未能開會當由主席宣告再行定期開會等情已誌前報兹將該公司第十二屆賬略董事會會長孫寳琦報告書録下本公司第十二屆賬略即改用新式簿記改用洋本位統計出入之第一次成略列表凡三曰財産曰貨借對照表曰損益計算書綜上各表全公司之經濟狀况尙屬優裕本届計實盈餘六百五十四萬六千七百四十四元三角二分由經理報告到會照章請監察人分赴該鑛覆查相符簽字交還當經本會公同議定公積金及盈餘利息分派之議案本屆先提法定公積金一百三十萬九千三百四十八元八角六分再提特别公積金十九萬六百五十一元一角四分以備公司擴充計畫之用次派股息仍照六年之例頭等優先每股洋五元四角二等優先每股洋五元二角普通每股洋五元除提派各項外按下餘凈數提十成之一爲辦事人酬勞計本屆尙餘二百九十一萬八千四百六十三元六角三分連上屆賬内歷屆總結盈餘一百三十三萬八千七百八十五元六角五分共計結餘四百二十五萬七千二百四十九元二角八分滾入下屆併算惟是歐戰停後鋼鐡市價一落千丈本公司所受影響至鉅幸八年所售各貨多在七年抛出其中雖有减價退盤類皆認罰償虧故本届尙能盈餘此數現在時機已過下届可能無虧雖無把握然已多儲盈餘以爲培植根本之計今當召集定期會應將各表及公積金及盈餘利息之分派議案請求諸股東承認以完責任至此後多求出貨力節糜費减輕成本擴充銷路凡可以資爲補救者自當督率辦事人黽勉圖之以維中國唯一之實業而副諸股東之期望云云 
[南市米行公會致總商會函]  
　　反對米店領照 
　　滬南豆市街厚德里上海米行公會因公共租界工部局欲令界内米店領照一事於前晚七時邀集同業開會議决函致總商會其函如下上海總商會鈞鑒謹陳者工部局藉口米貴取締米店擬令給照並須隨時檢查以致租界各米店深虞騷擾大起恐慌竭聲呼籲卒未能逹取消目的伏思米店爲正當營業非消耗品游戲塲可比初無給照之必要若謂米貴起見祗須嚴查偷漏出洋於米店風馬無關蓋開設米店專銷本地食户大都限於資本隨進隨出决無囤積居奇之事接濟外洋更無此魄力今因米貴之故取締米店旣無益於民食實有損於主權工部局此舉其觀念可謂根本錯誤且此端一啓將來工部得步進步藉援先例累及他業不可不防因思貴會爲羣商之領袖輿論之機關一言重於九鼎工部局鑒於輿論之難違諒不致悍然不顧敝同行休戚相關情難漠視用敢代爲呼籲務求俯念主權體恤商艱迅即照會工部局俯順輿情取消前議則貴會斡旋之功感激寗有涯涘哉 
[滬杭轉運公會致車務總管函]  
　　請求設法維持 
　　上海滬杭甬轉運公會致滬杭甬路局車務總管函云謹略者江浙各站貨客因稅局實行知照單後停止裝貨一案與鐡路運輸·行商營業·勞力生計·均有關係業由敝會具呈請求當局緩行并一面婉勸貨主照常裝運原冀逐漸疏通俾敝會各同業亦得免受損失詎意近日各貨主異常堅决紛紛改道相戒不裝火車是稅局並無增益之收入而路政已受意外之影響竊思稅局貨稅與路局運費同屬國家正欵苟稅局厲行無益之新章使路局驟失固有之運費是利未見而害已生不可行者此其一滬杭水道紛歧航路交通與他路情形不同從前勸裝火車竭盡招徠之術今若逼之仍裝輪舶是昔日惟恐招之不來今章惟恐揮之不去矣不可行者此其二輪船帆舶偷漏繞越無所不至火車則有貨必捐無意外之漏稅在稅局亦利於陸運而不利於水運今於容易漏匿之水道運貨旣無從加以取締而獨在車運行使此項新章是逼之使趨避不寗惟是查杭路水道之輪舶及名爲掛旗紅頭之貨船等均隸於洋關之稅入而上海則爲長江之海濱進出商輪貨船並無此項船類故於稅收利益前者利於外後者利於内所以是項新章於蘇省尚可行而浙省獨不能也此爲關於稅務之不利不可行者此其三各站槓掮小車等勞働工人賴火車貨物以爲生者不下數萬人苟無貨可裝則若輩即無以餬口不免釀成社會生計之憂不可行者此其四敝會各同業以代客運貨爲營業客貨停裝則受連帶之關係營業亦從而消滅敝會初亦認此新章與客商似無窒碍自與各貨主一再討論後僉謂此單實行多一重手續即多受一種留難偶或遺失苛罰隨之萬難承認因此再四磋商不能就緒事關路政前途未便緘默爲此據實直陳應如何設法維持之處伏希卓裁謹略 
[新舊路局長今日交替]  
　　滬寗滬杭甬鐡路新任局長任筱珊氏於昨日（六日）上午由北站乘坐大班車掛七點三十五分早快車赴杭謁見浙軍民兩長後並不勾留當日由杭乘坐下午七點三十五分夜快車返滬沿途各站車務警務人員均在月台歡迎並放邉砲以表慶賀定於七號（今日）上午十時接事 
　　卸任局長趙慶華前日（六號）即將一切局務料理清楚並將兩局員司之著有勞績者酌予加薪以資獎勵昨日下午五時散公之際經兩路員司購備高陞湘邊在北車站燃放以表歡送所有兩局職員長警一律送至月台於汽車開駛時脫帽而别聞路員辭職者有庶務科長袁長漪·華文秘書長何庸曾二人云 
[東南大學校董會成立開會]  
　　東南大學校董前由東南大學籌備處呈報敎育部推舉張季直·蔡鶴卿·王儒堂·袁觀瀾·聶雲臺·穆藕初·陳光甫·余日章·嚴孟繁·錢新之·榮宗錦·江易園·沈信卿·黄任之·蔣夢麟·諸先生爲校董經敎育部核准加函聘請並由部派專門司長任鴻雋爲代表現聞大學籌備員郭秉文函請各校董於昨日下午二時假座江蘇省敎育會開校董會成立會到會者王儒堂·聶雲臺·穆藕初·陳光甫·余日章·錢新之·榮宗錦·黄任之·沈信卿·郭秉文·諸君其未到會者張季直·蔣夢麟·電請黄任之代表任鴻雋電請郭秉文代表其餘各董以事覊身均有函電到會開會秩序（一）公推主席（二）籌備員報告經過情形（三）討論事件（甲）校董會簡章（乙）大學組織大綱（丙）經費（丁）南洋勸業會基地問題（四）攝影（五）散會至開會詳情俟續登 
[學生會請京敎職員取消辭職]  
　　學生總會昨致北京電云北京國立大學代理校長蔣夢麟先生並轉國立專門各學校校長曁敎職員聯合會均鑒支電諒邀察及頃聞北庭將聽公等辭職不勝憤慨夫八校敎育經費乃全國人民所負擔公等職務乃全國人民所尊重北庭實侵蝕欵項之罪犯歸還欠薪等於吐贓有何權力干與校長及敎職員之去留公等前此辭職適中彼輩根本摧殘敎育之詭計務乞迅向國人宣言取銷辭職與北庭奮鬥至爲感盼中華民國學生聯合會總會魚 
[今日法國總會之網球戰]  
　　上海網球組與香港網球組比賽 
　　今日下午四時一刻上海網球合組與香港組比賽地點在法租界環龍路法國總會草塲取公開主義任人參觀塲之四週設有坐位香港網球組去年在香港戰勝上海隊員爲吳仕光·韋榮絡·羅文惠羅君善單網球吳韋兩君善雙網球三君學習網球均在英國故均係英式香港網球素以吳君爲第一羅君次之但去年吳羅兩君均爲Hancock君所戰勝云 
　　今日比賽秩序爲（一）吳仕光與司密司mancoll　smith（二）羅文惠與奥村 
　　吳仕光前曾在香港戰敗卜威廉得三與○之比卜君爲上海網球第一手此次亦要求加入未能得委員會之允 
 
 
 

Page 11

 
 
許殊爲可惜羅君去年在香港戰勝卜威廉得三與○之比又戰勝奥村得四與○之比羅君技藝之精他人實難佔勝君在香港與卜君比賽時雙方皆甚敏捷前擊後轉應接不暇香港人至今稱道不衰故今日之比賽勁敵相逢必大有可觀也 
[湯節之致總商會會長函]  
　　爲英日續盟及招商局開會事 
　　昨日湯節之君致總商會會長函云會長先生大鑒敬啓者英日續盟問題解决之期迫在眉睫值此國家命脈存亡絶續之交國内官僚武人議員政客盡力内爭對於外侮已無生氣人民當完全絶望吾商人爲國家計爲自身計自不能袖手坐視任人處分先生領袖羣商對於此事當具有卓見以圖挽救於萬一尙乞詳示俾弟得追隨後鏖盡國民一份子之義務其愉快爲何如耶專布愚忱佇候惠敎並頌台祺再啓者日前招商局假本會開股東會時竟僱用巡捕擅入會塲越界拘人弟曾在常會提出經衆公决致函質問此事關係主權不可無妥善辦法自應破除情面向該局嚴重交涉乃至今已届旬日是否曾有滿意之解决亦祈一併賜知爲荷云云 
[官塲歡宴美艦隊司令]  
　　松滬何護軍使江蘇特派交涉員於昨日（六日）下午七時半鐘假海軍聯歡社宴請美國海軍統領史特拉斯上將曁艦長孛赤南新特·洛特曼·樹潑·美總領事克寗漢·美按察使羅平吉·美正領事博金式等陪宴者滬海王道尹·海關姚監督·上海沈知事·徐警廳長·海軍何參謀長·劉艦長·軍署孫副官長·陸秘書等三十餘人均由交署陳科長楊秘書等招待觥籌交錯盡歡而散 
[寳山海灘發現空帆船]  
　　吳淞迤北寳山縣城外小沙背海灘地方前日發現形似遭風傾覆之帆船一艘檣帆俱失祇剩船身浮擱該處經熟悉船務者察得係屬通崇海一帶之船儎脚可裝數百餘擔船夥亦須有六七人此次該船非裝貨物檢得船艙中尙有糞田肥料馬屎痕跡或係自滬裝載駛出吳淞口外適值前昨兩日暴風之際在途失事飄擱沙灘者船身尙佳船夥或遭淹斃現該船經該處地甲報告寳山縣知事派警保管未知有失主認領否 
[國内輪船運貨進出口之調查]  
　　進口貨（香港）招商局之新豐號昨日由香港裝來白米一千包秈米六包茶葉十簍白糖六千五百四十包檀香一千一百六十八根蘇木三百件點銅二百件鐡渣六十三擔淡菜一百二十六件洋布三十二件洋紙三十四件硍硃三十桶沙籐四百八十件木香二件葵扇一百六十件拷皮四十一件燕窩五箱海參五十箱魚翅十箱魚肚四箱雜貨一千二百四十八件（烟津）太古公司之順天號昨日由烟津裝來羊毛二件羊腸十二件花生八百三十包花生仁一千零三十包絲綢一百零六件絲頭三十五件古玩十箱洋燭二十六箱香烟四十三箱地毯四十三件杏仁五箱酒五百罎醋二百罎粉絲二百件銅器五件蛋一百十九桶又三十箱瓜子二百二十件土布五件鹽四百四十八包生梨九十二簍蘆蓆四十件雜貨九十二件（福州）招商局之新濟號昨日由福州裝來大茶等三千零三十二簍上紙等二千九百四十二件紙箱一百八十件松香一百件藥材四十二件笋干三十八簍煤卅噸洋布二件盆花一百盆皮箱六件蔴袋十五件雜貨八十件（温州）招商局之廣濟號昨日由温州裝來毛茶一百零四簍白礬六百四十箱傘三十五件烟絲五十二箱箱板一百零九件鷄蛋四十八簍錫器一件松香十六件松香油二桶藥材三十六件木柴二十八擔木煤三十噸靛青三桶炭七十四擔（長江）鴻安公司之長安號昨日由長江裝來白米二千三百三十三包豆子一千五百七十七包菜子七百五十包毛茶二百十二簍綢五十件洋裝花三百六十四件芝蔴一百四十三包官布三十件藥材六十六件紙頭四百二十五件青蔴一百件蓮子九箱轉口貨青蔴二百八十件藥材三十九件又太古公司之安慶號昨日亦由長江裝來雜糧二千三百二十四包茶梗十三簍烟葉二十五箱炮竹五件苧蔴三百零二件皮油五十五聽猪鬃二件猪腸十件蛋四百七十二簍瓦片九百張桐油一千三百零五桶夏布一百五十七件瓷器五百五十九件引綫十聽紙頭一千二百八十六件雜貨二百九十六件又招商局之江裕號昨日亦由長江裝來毛茶八百八十四簍茶梗四十六簍小麥八十二件茶子二百零三包蠶豆七十三包棉花四十六件烟葉十九箱苧蔴二百零五件棕絲十二件桐油四桶藥材二百九十六件白臘十二件藥材三件繭壳五十八件黄絲五十六件綢二件紙頭一千五百三十件雜貨三百二十一件 
　　出口貨（營口）招商局之圖南號昨日由申裝往營口貨計有茶葉二千四百餘簍棉花六百五十件藥材一百件土酒一百八十罎乳腐二百八十二罎靛青四百七十五桶洋布一千四百十三件牛皮十三件生薑七十擔水菓一百廿件香烟五十箱瓷器二百十件紙頭一千六百四十七件鐡三百三十四擔雜貨一千零二十五件（烟津）招商局之新康號昨日由申裝往烟臺貨計有茶五百七十二簍木頭一千件竹器一百零五件水果一百四十五件桐油三十桶紙頭五百六十六件鐡五十五擔烏烟二百件土布一百五十七件雜貨一百五十六件裝往天津貨計有茶葉四千三百三十簍白糖一百包土酒八百二十九罎水菓一百十件乳腐六百三十二罎生漆三百九十一桶鐡一百二十一擔紙頭二百三十七件洋布五十九件花樹一百盆雜貨八十六件（温州）招商局之海宴號昨日由申裝往温州貨有白米五千包洋布三十七件棉花一百包白糖一百二十五包青蔴十五件竹席十件雜貨三百九十八件（寗波）寗紹公司之新寗紹號昨日由申裝往寗波貨計有白米二百二十包麫粉一千四百包棉油一百八十包豆油一百五十桶香烟六十八箱鐡一百六十四擔瓜子四十六包洋釘五十件花生仁一百四十一包布四十一件雜貨二百四十八件又轉口貨三百三十三件太古公司之新北京號昨日由申裝往寗波計有白米二千二百七十二包麵粉七百包花生油二百七十三桶黄豆一百包皮油一百桶青鉛三百零六件靛青三十桶葵扇四十二件藥材一百十一件雜貨三十八件 
[友華銀行銀市報告]  
　　中美新聞社譯五月六日友華銀行銀市報告云星期六日倫敦銀價近遠期均無變動紐約銀價跌至五七七四倫敦紐約匯率三八六今日此間定價自星期六後均未變祗金洋跌至六一開盤金鎊三先令四辨士二五金洋六五又七五收盤金鎊近期三先令四辨士六二五遠期三先令四辨士半云 
[又有兩交易所之籌備]  
　　糖業本埠糖業交易所爲該業林仲敬鄭翊周張雲樵陸慶生姜雅臣陸志霖賀渭勳吳漢卿湯文海張春庭吳訪卿孫守初張嘉甫諸人所發起疊經磋商現點春堂同業五十八家中已有四十四家蓋章贊成前日下午遂在洋行街廣源糖行正式開會先由裘養志宣佈開會宗旨略稱交易所爲便利買賣公定市價之所况現在物品交易所條例已由政府正式公布吾同業自應依法組織以保護糖業利益云云衆皆贊成乃將組織草案逐條朗讀經林張諸人先後發表意見依次通過即由衆公推裘養志爲籌備正主任陳江麟爲籌備副主任王漣水范榮卿王建功童蘭蓀鄭澤南陳子翔六人均爲籌備員積極進行理正尋覓地點一面催繳股欵云 
　　紙業本埠紙業中近有人倡議組織紙業交易所前日由各發起人邀集同業在利逹洋行樣子間樓上開會同業到者甚多三點十五分振鈴開會首由臨時主席葉兆鴻宣佈開會宗旨略稱爲平準市價便利買賣並增進同業之利益起見不可不將紙業交易所由同業從速組織衆皆贊成乃由主席請劉敏齋宣讀緣起並請朱肖琴宣讀紙業交易所章程經俞馮諸人先後發言略加修正全部即通過推定葉兆鴻何德初朱肖琴爲籌備員進行一切其籌備處尙未擇定 
[蘇州旅滬同鄉會年會紀]  
　　前日（五日）蘇州同鄉會在新閘路平江公所開會到者三百餘人由蘇州旅滬公學童子軍服務照料會塲頗爲整肅三點鐘開會會長貝潤生報告總務席立功會計張知笙鄭伯壬報告經過狀况學務周渭石因事未到由公學管理尤懷臯報告公學狀况當有袁仲蔚朱勵公王耀庵金人三諸君互相討論經尤君一一解釋文牘蔣伯雲聲請同鄉注意將會務視爲己事隨時到會談話若有高見函告酌行以期發逹會務繼由尤懷臯提議蘇州吳縣知事侵蝕學欵應請一致電追西山同鄉會代表秦山森代表報告太湖中之黿山有人盜售與某國人土地權所在應請本會合力挽爭經席立功張知笙詳陳該案始末陳則民主張先請實業廳停發礦照一面積極進行副會長楊叔英報告本會會基鄙人與周渭石君看有房屋一所地點便利房屋亦數用惟估計至少需洋五萬元方可着手本會基金未充擬照分隊募欵辦法請同鄉合力籌集以籌足五萬元爲度至如何分隊辦法應俟訂定進行全體一致實成最後封匭投票定五月初七日開匭揭曉選舉及閉會時已六句鐘矣 
[毓賢小學懇親會紀]  
愛文義路毓賢高等小學校昨日舉行第四次懇親會來賓及家族到者約近千人江蘇特派交涉使亦委代表沈君蒞校觀禮二時開會由主席周氷心報告開會宗旨次校長唐豪演說畧謂我國今日之敎育爲階級的敎育只有富貴子弟能力求高深學識貧寒子弟旣無金錢培植欲略求普通學識亦難乎其難鄙人辦理斯校即欲爲貧寒子弟闢一求學路徑將來擇其特出者資送著名中學肄業預計本届秋季即有數人其程度可望考入云云演說畢高小國民兩部學生陳紹炳楊兆棠陳紹坤王恩波等表演各種學藝如（國文）（國語）（英文）演講對客揮毫對客畫圖理化考騐表情讀法拳術等數十節末來賓翁國勛瞿愛棠演說散會已六時矣 
[勞合路新設醫院]  
　　陳君元英研究醫學近二十年先入香港某大學醫科畢業以後實習數年復偕其夫人同往英國受丁堡大學研究肺病花柳等科得有學士學位近乃偕其夫人在勞合路四二一號組織醫院貧苦之人一概送診可見其對於醫道之熱心矣 
[證劵物品交易所消息]  
　　上海證劵物品交易所市塲揭示第二百九十六號云第四十七號經紀人祝伊才君來函請求兼營棉花定期買賣業經本所承認自六月六日起第四十七號經紀人准其兼營棉花定期買賣特此通告 
[書畫家公祝何詩孫壽]  
　　日前爲海上庽公何詩孫老人八十誕辰海上同人以何君爲書畫家祭酒咸欲稱觴上壽何君以時艱歲歉不願舉行嗣同人符鐡筆李仲乾俞逹夫曾農髯諸名家各以書畫詩文晉祝何君義不容辭昨假麥家圈惠中旅館設筵答謝並繪圖記事云 
[夏節停止辦公之布告]  
　　上海地方審判檢察廳昨出會銜布告云照得本年六月十日爲夏節日本兩廳遵例停止辦公一天合行布告仰訴訟大等一體知悉特此布告審判廳廳長戚運機檢察廳廳長譚辛震 
　　江海關稅務司發佈告云照得本月十日係屬夏節本關循例於是日給假封關停辦公事爲此仰華洋各商人等一體知照此佈 
[推廣碼頭交涉之會勘]  
　　浦東陸家渡碼頭爲八長渡之一對岸即爲十六舖橋亦爲一大要津近太古公司推廣碼頭洋涇市經董塘工局董等以其侵佔渡口起而反對呈請上海縣知事轉呈交涉員移文英領事大旨以地方紳董前經議定各渡口寛度丈尺馬路須寛三丈碼頭須寛十丈呈請中央各部局核准須照定案辦理云云兹經雙方約定於昨日午後二時會勘到者除英領事外有塘工局董朱福田洋涇市經董劉頡雲潘作臣及會丈局派員等會勘後相約再行定期會商解决云 
[南黄浦中之越貨傷人案]  
　　船户奚占生裝載黄豆二百包開駛至嘉興油車交卸前日由滬起椗駛至南黄浦長十八里地方突來盜船兩艘上有盜匪七八人一躍上船搜刦去洋三十元及綢布衣服十餘件一閧而逸當時奚與抗拒被匪用刀戳傷手臂昨日回滬投紅十字會醫治一面報告水陸官廳請緝 
[豆餅壓傷小工殞命]  
　　昨日下午一時許小沙渡大有榨油廠小工某甲行過廠中池上之擱板適堆積於旁之豆餅倒下被壓倒池中身受重傷當由廠中人鳴捕到來車送仁濟醫院及抵院已氣絶斃命當由捕稟明捕頭命將屍車送騐屍所請示公堂核辦 
[小沙渡河發現男屍]  
　　二十七保北十二圖地保張茂德昨午投地檢廳稟稱小沙渡河中今日發現一無名男屍形跡可疑請爲相騐午後經周檢察官汪書記官毛檢騐員前往相騐矣 
[小孩跌傷殞命]  
　　昨晚七時許有江北小孩陳大狗子於提籃橋躍過浜溝失足墮落溝中胸腹爲石觸傷甚重當由提籃橋捕房七百五十四號華捕查見車送同仁醫院未及醫治即傷重斃命由捕稟明捕頭派捕將屍車入騐屍所候家屬認領棺殮 
[幼孩斃命之請騐]  
　　家居浦東高家行南沈家宅之沈少琴向來出外經商該處係屬二十二保五十圖自黄石卿接充該圖地保後查悉沈名下虧欠錢糧三十餘千文去年十月中向沈妻處收得洋二十元並不給付糧串此次沈自外歸家查悉前情於四月二十五日向黄索討糧串因起衝突其時黄手携四歲孫兒名海元一時受驚延至二十八日斃命黄即以被毆致斃等詞稟控縣警察第六分所將沈提案昨晨移送事務所發交司法員訊供一過因案關人命飭將黄石卿沈少琴函送地檢廳核辦黄到廳後要求派員下鄉相騐奉諭候委員往騐再核 
[花砲店失愼]  
　　滬南大東門外小橋北首張同順花砲店昨晨八點餘鐘時因紙烟頭誤入後面藥線間（或云杵藥發火）頃刻火發後由救火會到塲施救得即熄滅未致成災惟火發時有學徒與庖丁甲乙兩人倉卒撲救因而灼傷頭面手臂等處後卽送入紅十字會醫院轉送上海醫院療治並由崗警將店主張某帶回第一區警署略詰起火緣由飭即繳呈罰金洋五元充公示儆 
[昨日公共公廨訊案紀]  
　　昨晨公共公廨民四庭由俞襄讞會同美約副領事訊理各案如次（一）杜炳釗訴夏興甫等不將公益日報（即錢業行情單）招牌租與營業違背合同案前經判决着雙方另訂二十年長期租契兹因此項契約成立後杜對於租金每不照付且將向人收取報費之收單内所刊公益二字私行删去故被告不願再租延律師到堂請求准予分立而原告及代表律師均反對「結果」被告夏興甫代表羅傑律師請將金融公益二報各自勞業碍難照准嗣後杜炳釗所出之收據應仍用二報名義由被告全體簽字往收月租（二）婦人鄭吳氏請求所控與其夫鄭芳照離婚一案免繳堂費案「結果」准如所請並傳到被告具結出外候訊（三）管伯英訴小皮匠名譽損失案「結果」被告小皮匠抗傳不到應照原告管伯英所訴損失洋二千元着被告賠償並繳堂費（四）徐樹融訴戚明軒不理賬欵案「結果」被告不到判决償還銀一千零三十二兩二錢五分四釐該被能到案聲明窒碍如果有理亦可回復缺席判决前之原狀限保人十四天再不將被告交案着賠償銀二百兩（五）中華商立保險公司聲請破産案債權人之律師以該公司經理程鴻賓避不到案無從進行請求飭傳「結果」改期飭傳程鴻寗到案再訊 
　　又午後民四庭由張襄讞會同美奥副領事訊理（一）朱秋卿訴康年保壽公司不賠保費案前經判决着被告賠償銀一千二百兩兹因該公司不服請求復審「結果」被告請求復訊不准仍照前諭執行限二日内交欵如違未便（二）夏甡記延甘維露律師訴張厚發不理票銀案「結果」限被告於兩禮拜内還清原告銀八百五十兩並繳堂費（三）錢德康訴汪簫湘不付電料價洋案「結果」汪簫湘匿不到案應着保人楊良桂償還原告洋一百二十元並繳堂費（四）婦人嚴趙氏訴某荐頭店主徐姚成不賠所荐乳傭竊去銀元首飾案「結果」限被告於一個月内將張姓奶娘交案訊核 
[逃婦交夫領回管束]  
　　沈鴻卿前延巴和律師代表投法公堂控稱原告於前年至東三省營業其妻徐氏乘隙逃逸與嚴春桃姘識匿居法租界蔭餘里内現始偵悉報捕拘案求究判交保再核在案昨又傳訊先據原告律師聲稱原告於上年八月間到申一時患病故未報捕請緝被告不料被告於前日竟托人向原告言稱如能雙方脫離情願償還四百元等語顯見被告欲與原告離異請求堂上准予將被告交原告領回等語詰之沈徐氏供婦人情願隨夫回家祇須父親到案作保云云中西讞員會商之下判徐氏准交原告領去管束 
[略誘女孩禁押兩年]  
　　虹口密勒路廣東居婦楊陳氏家之五歲女孩阿蘇前晚在門首游玩忽有漢口人陳雲根突至孩前將孩誘去當經另一孩子報告該氏立即追出尋至西華德路天潼路轉角處始見其女及陳因即鳴到八百零六號華捕將陳拘入捕房昨解公共公廨請究據陳供係挈孩往游不敢誘拐而氏則稱與陳素不相識等語中西官核供以陳所供全屬飾詞略誘行爲業經證實判押西牢二年女交原告領去 
[携帶烟膏之科罰]  
　　住居法租界大馬路卜鄰里十三號門牌内之李州仁於前日下午將熬成之烟膏兩大罐及烟膏料子一大蒲包雇乘黄包車行經菜市街被一百二十三號華捕瞥見以其形甚慌張上前抄獲烟膏料子連李帶入捕房行至中途詎李向該捕行賄該捕不納稟明捕頭諭令李州仁交人銀並保出外昨日傳至法公堂請究先由該捕上堂稟明前情詰之李供稱並非烟土實係猪皮膏餘供支吾中西官判李罰洋一百二十五元充公烟膏銷毁 
[藉端索詐之罰儆]  
　　住居法租界之陳雲卿堂弟陳梅卿於上月間出外不返旋有李鳴盧至永康里陳梅卿之店主韓伯平店中聲稱梅卿已有下落須酬勞洋十元方能將人交出經韓如數付洋後李即逃至台州嗣被陳雲卿查悉拍電至該處官廳將李拘獲一面報告法捕房飭探前往將李移提來申昨解法公堂請究先由陳雲卿稱堂弟於上年間在案下犯案禁押釋出後由民人薦至韓伯平店中爲夥詎上月間忽然失踪旋即由李到來索詐顯見知情請求追究繼由見證韓伯平林華生上堂證明李來索詐是實詰之李鳴盧供民人雖與陳梅卿相識不敢藏匿求察中西讞員判以訊得此案毫無證據惟被告不應到韓伯平處索詐着罰洋十五元外交尋當保出外俟梅卿出面後再行核奪 
[誌謝]  
　　昨承中華圖書館惠贈偵探小說「江南燕」兩本又商務印書館惠贈第七卷第六號「英文雜誌」及第七卷第六號「婦女雜誌」各一册誌此併謝 
雜評二 
[江浙之省憲（訥）]  
　　蘇議會昨開制憲規程成立紀念會浙議會則通電報告省憲法會議組織法議决江浙兩省之省憲已有相競而動之機矣所異者浙江之督軍亦出而主張省憲而江蘇之督軍則尙無所聞耳 
　　吾之此言非謂省憲必藉督軍倡導也督軍必有願舉一切軍權軍費俯首以受民政支配之誠意乃能謂之眞心助省憲否則所言不過裝飾門面借省憲以供其利用耳然而今日武人之眞心提倡省憲者能有幾人故人民之欲制省憲不可依賴武人之援助而當盡人民之力以自謀此爲第一義中國之謀自治每每成績未見而意見先生團體之中雜以黨爭結果不破壞於他人而破壞於自己之内閧湘省議省憲最早又得軍事當局一致主張今乃以審查之各持意見竟致搗亂而停擱使熱心省憲者聞而灰心我江浙兩省宜引爲鑒戒此爲第二義 
公布欄 
[上海地方審判廳]  
　　判决主文（民一庭）一件判决普愛堂與張順元等因租房糾葛一案主文張順元應償還普愛堂房租洋三十六元吳潤生應償還普愛堂房租洋十六元五角又自來水費洋一元五角租住之房屋均應解約遷護共自本年陰曆五月份起之房租仍各照約付至出屋之日爲止訴訟費用洋五元二角由張順元負擔三分之二吳潤生負擔三分之一一件决定葉樹華聲請抄録徐慶文再審訴狀一案主文准發繕本一份抄録費發還一件决定曹李氏與王一廼鐸爲賣屋涉訟抗告一案主文本件抗告駁回抗告費用歸抗告人負擔（民二庭）一件判决顧理孫興施賢銀等因租屋糾葛控訴更審一案主文原判關於令被控訴人等給付房租及訟費部分撤銷民國九年舊曆八月二十日以後之房租着被控訴人吳茂智施賢銀史錦華各按月照二元五角計算付至出屋之日爲止控訴人第一審其餘追租之請求駁回本案訟費被控訴人吳茂智施賢銀史錦華各負擔十二分之一餘十二分之九歸控訴人負擔一件决定史錦華聲請再審一案主文本件聲請再審照准一件决定薛文彩與沙繼珍等因贖田涉訟控訴更審一案主文本件控訴狀撤銷本審及本判决前上告審訟費均歸控訴人負擔 
　　批示一件石春生狀請押遷由狀悉着即來廳候諭此批一件吳鑅泰狀請執行由狀悉本案業經徐春泉聲明控訴所請暫毋庸議房票存此批一件王德祥狀請銷案由狀悉准予銷案此批一件趙龍泉狀請給領由狀悉本案卷宗尙未奉高等廳發回所請應從緩議此批一件胡根發狀請停止鑑價由狀悉准予暫緩鑑價此批一件吳鑅泰狀請補救决定由狀悉前已明白批示矣毋庸多凟此批一件黄子卿狀請保外由狀悉准予覓具妥保出外限五日内理楚此批一件張嘉麟具狀聲明由狀悉查本案和解時並未附有具結取保之條件爾如情願將妻領回他人何能干涉顯係藉詞拖宕着速遵照和解證書鄉理毋得延誤此批一件錢阿金聲請發回原卷執行由狀悉本案已據李勤生於五月九日提起上告矣此批一件張華氏狀請傳案由狀悉候傳案訊奪此批一件唐桂卿等狀交欵洋由准交此批一件夏仁培狀請查封由狀悉候傳黄慶榮來案訊辦此批以上六月四日　 
[上海地方檢察廳]  
　　批示信昌如狀悉仰即來廳訊奪此批王漢强據訴周啓先違背合同顯係民事糾葛不生刑事問題着自向同級廳具訴可也此批汪元生狀悉准予具領此批孫鳳亭狀悉案關人命應候偵查明確再行核奪所請不准此批邱少朗狀悉仰即出具妥保來廳具領此批宋雲卿狀悉所請不准此批以上六月四日 
[滬南工巡捐局]  
　批示女尼錫泉呈爲懇請迅賜築路以利交通由呈及粘抄均悉查該處早經規定路線即須從事興築所有顧長興租地確與路線有碍候令工程處轉飭遵質並還備工作巡行以維路啟仰即知照此批 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[旅歐觀察談]  
[  中實]  
　　法京旅館價值奇昻規模甚大爲歐洲當代名人祝治動爵所止宿者爲客禮雍旅社Hotel　de　Crillon我中國最高級官吏或不妨駐節於此至其餘旅行家尚有最相宜之大旅館兩處一爲大陸旅社Hotel　Continental其中凡郵電船車票劵等一切機關應有盡有地居全市中心獨無喧雜之苦并發行巴黎指南袖珍本分贈顧客初到行旅寓此實最利便一爲市島旅社Hotel　Luteria規模甚大鄰近中國使館故中國人士咸樂就之但此數家若令苦學生前往愛之者或適有以害之此不可不察也於苦學生最相宜之處所爲巴黎大學附近其地旅館最多而大學旁之「擇處旅社」Hotel　Select規模較好巴黎各旅社不遇重大盟會雖多餘屋可備選擇但來巴黎之客若在夜間最好先期電訂一室如云請留單鋪無裕房即指價廉之一種 
　　美利堅者婦人之天堂巴黎者婦人之世界也入巴黎市學目一望恒有「時樣」Modes「華奢」Luke兩名詞觸予眼簾此二字實足代表巴黎生活華奢每以婦人爲甚此固不易之理若云時樣則全世界均屬宗仰巴黎法國日刋祇片紙週刋月刋亦非英美之繁富惟關於時裝之書報滿坑滿谷頗足籠罩一切巴黎報誌而盡爲時裝廣告所充塞婦人時樣裝年鑑甚形繁細年鑑之上大書美丹Madame（意即太太）法國女子喜爲太太又適與北美女子之喜爲女士Miss（密史）相反也 
筆記 
[盲丐記]  
[  程照吾]  
　　盲丐津門産以拳匪之亂流寓廣陵初業陶時鴉片禁弛恒撮赭色土製紫沙斗頗精緻有芙蓉癖者多樂購之目盲始操口技技奇甚奏時左手持敝梭按唇際吹之作響發爲歌曲絲竹之音胸間懸鋅鐡盆右手執挺叩之代羯鼓聲至清晰可聽道旁觀者多環繞之擲以錢則受不擲亦不較故日僅獲數百錢足跡所至爲公園及緑楊村諸處一日傍晚余彳亍瘦西湖畔忽聞鼓樂聲出菁葟中如演劇然尋聲趨至至則丐方獻技人叢遂佇足側耳一聆雅奏初爲散花諸劇音節悠揚歌喉圓亮動人處雖名伶無以加繼爲軍樂而步伐聲筩篥聲金鼓聲馬蹄得得聲及龐雜之人聲一時齊作遥聆之幾疑爲習野戰之軍旅奏畢游人散去乃就而問曰丐爾之技奇矣哉業此幾年矣丐者聞余言昻首䁆目搘杖於地爲余述所遭旣曰噫此徼技耳何奇爲余曰否否彼歌樓舞榭間之歌兒及操縵者人各一藝司一器猶戞戞其難子乃以徒手而擅數者誰謂不奇丐摇首曰先生母過譽天下之操奇技而益於人者衆矣若夫解顱理腦穿胸刮臂良醫活人之神技也治金攻木凝土琢玉百工利人之巧技也余之技直娱人之具耳稱之曰奇得無愧死即以娱人之技論蹈飛簷攢大戟者其技勇花開密器桃墮天空者其技幻他若博奕投壺諸技亦可貴而難能余之技不屑道也先生於意云何余不能辯退而思其言類有道者丐豈盲於目而不盲於心歟故樂爲之記 
劇談 
[霓裳新話]  
[  野驢]  
　　天蟾改組後之第一聲　 
　　天蟾自經改組後已於二十七晚開幕其中著名人物除劉永春李吉瑞二人外若李雲峯黄智斌趙鶴林張小樓小馬五劉筱衡輩皆第一次到滬總覽全材祇一劉筱衡能滿人意餘則幾無一顧之價值兹特略述於左 
　　劉永春老矣典型尙在已無咜叱風雲之概環顧海上凈角將成絶響 
　　黄智斌度其年未滿弱冠發音趨伶隠派作工則近似三麻子之關公戱適演唱作兼重之反潼關賣力處微嫌過火尙不討厭 
　　李雲峰趙鴻林張小樓之武生戲爲金錢豹三本鐡公鷄周西坡李趙之藝祗能與海上之二路武生相角逐趙使用軟鞭一場略見精彩然一較蓋呌天年羹堯中之軟鞭則又不如遠甚張之扮相旣不英俊又無眞實工夫故雖竭力振作時見鬆懈種種軟腰硬腿無非露其竭蹶之像而已 
 
[護身符之利害] 你不帮忙我要　且慢 
總之自海上海派武生興一以狂呌亂跳軟腰硬腿爲能事况李趙輩聲如破竹并區區能事而未能盡善耶 
　　旦角戲先爲小馬五之紡棉花馬之面適如其姓戲報上所登各種曲調者祗大鼓二折綳綳調一折合成鼓詞三折而已所唱鼓詞嗓音姿勢却有家數奈聽者已厭彼尙嘵嘵不休况具既闊且長之馬面而加以東省最舊之裝束誠令人難受觀者疑我言乎其色相試閉目一想新舞臺今日之湯雙鳳直與之等 
　　次爲劉筱衡之嫦娥奔月劉嗓音圓潤藝亦絶佳姿色祗能與小翠花輩相頡頏採花醉酒兩場各見精彩摹盡尾聲中之嫦娥應悔偷靈藥碧海青天夜夜心句繪影繪聲洵屬難能可貴此子聲名行見追慧生（白牡丹）紹卿（于翠花）而直上　 
　　我因是頓憶後來居上之緑牡丹矣論其色非所謂圓姿替月嫩臉羞花者耶乃觀其藝除已有之本領竟未克超軼羣倫扶搖直上爲之師父者固不能辭其責而我黨中之不能責善因循復因循行見愛之而適足害之矣噫 
　　大軸子戲爲李吉瑞之巴駱和滬人之對於李已數見不鮮評付闕如焉 
　　是晚趙君玉小翠花當筱衡出場時均在座與之較應有自歎勿如之慨使我最希望之緑牡丹見之未識其感想又當何如 
新聞拾遺 
　　趣邇來天氣漸暖南京秦淮河下游客甚衆一般二等妓女多假做壽爲名大敲竹槓昨有開設肉舖之曹某包大船一約得一般殺猪友人爲某妓慶壽猜拳彈唱大得樂趣後某小七板（小艇名）中有游客何某召某妓侑酒應召往曹大怒謂召妓必須用箋那有對面招呼之理言畢跳過小七板伸手一掌將何推跌水中幸何識水性未遭溺斃爬上將曹扭住聲言赴警區解决曹自知性急失手再三賠禮並允明日擺酒一檯始得了事[  隠厂]  
　　怪閘北和路之西阡陌縱横秧草滿地前日有某農夫正在東作之時一鋤甫下血水漬出心焉異之乃再用力加上一鋤挖去浮泥則見一物在泥中其形似肉非肉而圓大如人頭肉上小孔殆徧持鋤擊之其軟若綿孔中且有紅血迸流某大驚而呼近處力田者聞聲羣集僉謂此即諺所謂土中之活太歲見之者必有大災非打死不可於是衆農鋤耙亂下帮同痛擊至糜烟始止該處人言之鑿鑿究竟此物何名當質諸博物學家矣[  丕承]  
小說 
[社會小說衆醉獨醒（三四四）]  
[  瞻廬]  
　　第五十三回路迢迢休談别怨欲逐逐未戢邪心 
　　他娘猜不出錦心是甚麽用意便提了革囊和女兒移向後一節的三等車裏找覓座位這節車並不擁擠然而座位裏郤不見有空隙錦心目光所注見有兩個中年婦女占着四五人的位置一婦左放着一個青布包右放着一隻網籃一婦横臥在座位上伸頭舒腿擴充他幾點鐘的地盤（乘客不明公德往往如此）他娘陪着笑臉和那横臥的婦人說道嫂子請你暫時起坐讓給我們兩個座位這婦人本來張着眼聽得這般說理都不理索把眼睛都閉了錦心指着上面的承塵向那婦人說道你的東西該擱在上面你不搬我替你搬說時便伸手去提那衣包那婦人轉覺不好意思忙說不消費你力我自會搬當下便搬去東西騰出了兩個座位娘女倆厮並着坐了他娘才問着女兒道你急張急智的瞧見了甚麽東西怎麽那邊不坐郤坐到這邊來錦心正待回答猛見前一節的車門口有兩個怪東西在那邊窺望便附耳告訴他娘道這兩個舒頭探腦的都不是好東西誰耐煩和他們一起兒坐因此搬到這邊來他娘舉目看時一個男子生得獃頭獃腦扯開了一張大嘴兩隻色眼兒只在眼鏡裏面打轉一個男子盤弄着兩枚鐡彈丸眼睛裏透露凶光也不是個善良人物但都是素昧平生不知道姓甚名誰（我郤知之久矣）錦心道弄鐡彈子的便是那天碰見的張老三戴眼鏡的我不知道是誰瞧他的模樣恰和慧妹講及的伍青巖差不多多分就是他娘女倆講話當兒這個戴眼鏡的怪東西正自滿肚皮打算道遠遠望去儼然是個慧姑與其望之儼然不如即之也温吾伍青巖何妨温他一温也嗄肚裏打算脚步兒早已行動 
餘瀋[  靜淵]  
　　盡長人困倦入華胥一枕夢回兩小時逾矣莫揮魯陽之戈徒喪寸陰尺璧 
　　人生朝露百稔幾時睡眠奪其半飲食酬應又將半而半之人壽四之一差可作爲於此可寳之光陰中能不浪擲虚費者世有幾人 
　　誌謝昨承家庭工業社惠贈天虛我生主編之文藝叢編兩帙内分尙友集酬應集弟子集兒女集遊藝集諸類華實並茂足供學子參考研究之需與尋常雜誌不同特此誌謝兼爲介紹 
　　更正上星期六餘瀋欄澹人一稿「周倉鄧禹」實「周昌鄧艾」之誤亟爲更正 
 
 
 

Page 15

 
 
   
 
 

Page 16

 
 
常識 
常評 
[社會主義與無政府主義之區别]  
[  老圃]  
　　社會主義爲政府萬能主義其派别有温和激烈之異其宗旨皆在推倒資本家及田主此其得失是非及能否行於中國姑不具論而此主義果一旦實行要使個人之營業皆變爲國家之營業全國經濟事業皆操於政府之手此其政府即爲人民所設立固不待言然人民必犧牲其個人之自由信託政府舍此不得謂之社會主義 
　　無政府主義爲政府萬惡主義其宗旨在放任無爲不受任何政府之壓制此其得失是非及他國并未實行亦姑不具論而此主義果一旦實行要使人人自由不使政府限制個人之自由惡政府固應推翻并不認世界有所謂良政府舍此即不得謂之無政府主義 
　　由此觀之社會主義與無政府主義實處於極端相反之地位如水火之不相容乃今日一知半解之徒聞社會主義及無政府主義等新名辭并未悉其眞意卽生吞活剥並蓄兼收一方曰勞工神聖産業强盜一方又曰政府萬惡國家萬惡是所謂以子之矛陷子之盾在借題發揮者且無庸深責而握管作文張口演說竟自批其頰抑何妄也 
衞生 
[運動與商人]  
[  何章卿]  
　　近日因遠東運動會在上海開幕運動之聲不絶於耳每日赴塲參觀人數眞有人山人海之多從此可見一般人對於運動之趨向日進一日國家前途大有希望雖然默察觀客中眞能受其鼓勵而有自起自强之感觸者惟少數青年學生耳其餘實不過以此爲游藝會比武塲赴之以增眼界趕閙熱而已問以開會宗旨知之者鮮上海號稱爲中國文明之區亦爲商業集中之點旅居者十之八九均係商人富商巨號不乏其數所僱職員常有數百人至數千人之多而關於運動一端毫不注意一若人事與我無關不知其實直接關於個人之身體間接關於公司之營業在秦西各國常聞有某所某公司某球隊與某公司某球隊比賽其注意運動與在學校無異無怪其商人之活潑營業之發逹也且就服務論商人不如農工二界終日勞動尤宜注意運動願吾滬上商人從此覺悟自起自强爲全國之先導爲商界之偉人立身富國惟此是賴亦願爲商店之主任者俾夥友有運動之機會而鼓勵之以發逹其營業若此則運動塲上不久亦將有吾商界之代表矣至於運動之法有適於商人者不一而足今因限於篇幅容於下次述之（乙種酬） 
[癆瘵之傳染與共食問題（上）]  
[  鳳賓]  
　　吾人之習慣飲食用箸匙而箸匙忽出入於口際忽出入於肴羹中使涎沬可以沾及肴羹復可使甲之涎沬間接達於乙之口中設或同桌之人有患癆瘵頻頻咳喘者必可令其餘之共食者易得同病也 
　　憶昔年余友華君病癆瘵養疴於醫院中其時院中屋頂花園内豢一猿常跳躍於花木間頗解人意華君鍾愛之但因乏常識竟以自己咀嚼之渣滓及剩餘食物吐出喂猿且常以涎沬吐於花盆觀猿之舐食以爲樂猿以身嘗試初亦恬然惟活潑力日漸减少 
　　未幾猿病矣頸中起結核而釀成膿潰骨瘦如柴毛半脫落不數閱月結核症逐漸蔓延而猿竟因飲食不愼以致癆瘵淹纒先華君而死矣 
　　凡與病癆者共食均有傳染之慮而年齡在幼稚或二十歲左右者更易得之染病者細菌入體内不即發出俟本原虧損抵抗力單薄時病狀遂層見疊出而施治爲難觀於猿可知炯戒矣 
法制 
[住址與居所之區别]  
[  迺頌]  
　　古者閉關自守人民老死不相往來故無住址居所之分後世交際漸繁牽車服賈負笈求師與夫從戎游宦者皆離家去鄉覊遲異地於是始有住址居所之别近世各國民法均有明文規定我國民律草案關於住址與居所亦有明確之區别蓋住址乃人類全生活之中心係於一定地域爲常久住居之謂自非特謀他徙必將繼續安居雖偶因事他往不久亦必有言歸之日故不問其現在果係住居與否要在可認爲全生活中心之處所者皆爲住址例如暫客外國之中國人其居所雖在現居之外國而其住址則在中國也故住址不必限定原籍法律置重常久住居之事實以是否爲全生活之中心爲斷居所乃一時覊棲之所無常久住居於一定地域之意思或出於嘗試或經若干年逹到某種之目的後卽行遷徙例如各省人旅食京師賃屋居住日後仍返故鄉是也故住址爲常久的居所乃暫時的此爲其不同之點惟法律爲便利起見有時以居所視爲住址如民律草案第四十四條載住址不明者則以居所視爲住址於中國無住址者無論爲中國人或外國人概以在中國之居所爲住址是爲適用法律權宜之辦法係屬例外者也（乙種酬） 
道德 
[奉勸小報記者]  
[  楓隠]  
　　吾是蘇州人看見蘇州有幾種游戲小報所載的都是游戲事情其中的小品文字大都是五更調和四季相思等小調有些古董老先生看見了都說這種小調實足壞風俗而害人心吾聽了郤另有一種意見 
　　吾以爲這種小調善用了他實爲改良社會的利器你看許多商店裏的小夥計和徒弟們他們讀書不多看不出大報的艱深文字到店務空閒了都捧了這種小報咿唔諷誦豈不因爲這種小調文字淺顯句調又好聽最足迎合他們的心理麽這也可見他的魔力是極大的了 
　　但是吾要勸小報記者以後做這種小調要把從前無益社會的詞句收拾起把些有益人心的道理編進去最好把申報常識欄裏的說話編在裏面呌這班小夥計和徒弟們腦筋裡灌輸些常識進去久而久之民智自然能日開民德自然能加高豈不是改良社會的絶妙方法麽 
　　諸君要曉得文字這東西不過是個記事說的符號善用了他就是改良社會的利器不善用他就要變做貽害人心的毒物譬如一把刀用他切肉切菜就是有利用他任意殺人就是有害或利或害全在用刀和主筆的人一轉手之間罷了諸君都是吾輩中人都很明白道理聽了吾的話大約不以爲迕若能照吾的說話實行起來將來諸君造福於社會的功德實在是不小哩（乙種酬） 
 
[民國之蠧] 光駿　政客 
科學常識 
[昆蟲之呼吸]  
[  念臺]  
　　昆蟲亦賴空氣而生但其口忙於他用又無完全之鼻故不可無特殊之呼吸機關英國科學雜誌所記渣模斯葛德氏之言曰昆蟲之腹部成於蛇腹形之環節在毛蟲此環節構成其身體之大部在甲蟲與蠅則生於翅脚之後部各環節以有褶疊之皮膚薄膜相連使伸縮得以自由每環節之腹部各有一對所謂呼吸器者在形如口孔得以纎細之筋肉開閉之上下兩唇有無數分枝之線其枝互相交錯成爲密網空氣通此網眼而吸入塵埃則排於外口孔内部更有氣管形如螺旋形之鐡線筒以細微有彈力之纎維構成之線筒之内外兩側各有薄而靱之膜蠅類之氣管且略能伸縮此等氣管皆成纎維集於呼吸孔故昆蟲之住所雖不潔而身則好潔蠅常以其有毛之脚掃除身體雖冬日且得見蓋欲以除去附於腹側之塵埃以助呼吸也昆蟲腹側之呼吸孔若爲塵所閉則必窒死此製粉工塲所以寡蠅而灑掃居室時所以蠅皆飛去也蜜蜂之病亦有因寄生物蔽其呼吸孔而苦於呼吸者 
 
[下即蠅之呼吸孔懭大圖也其實約一寸之七百分之一]  
（乙種酬） 
工業常識 
玻璃造成之大概 
[  鄭蕖華譯]  
　　（見Elementary　Chemistry　Alexander　Smith） 
　　玻璃之造成　將沙（Sioz）與炭酸鈉（NazCO3）加大熱使熔化放出二氱化炭氣而生矽酸鈉其作用如下 
　　SiO2　＋Na2CO3↓＋Na2SiO3 
　　沙　炭酸鈉　　二氱化炭氣　　矽酸鈉 
　　將沙與石灰石（即炭酸鈣CaCO3）加大熱使熔化則放出二氱化炭氣而生矽酸鈣爲一種脆質之結晶體不溶解於水 
　　SiO2＋Ca　CO3↓＋Ca　SiO3 
　　　　　　　　　　　　　　　　　　矽酸鈣 
　　若同時加炭酸鈉及炭酸鈣並過量之沙則成一種具有玻璃性之物質冷時變成膠狀終則凝成固體即玻璃也（按此由於先時所成之矽酸鈉及矽酸鈣再與沙作用而成）玻璃器之製成將膠狀物質傾入模型内或用印重壓則成壓成之玻璃物件瓶屬則將鐡管一端取充量之厚而且熱之玻璃液體插入模型内吹之至模型内部表面佈滿爲止而成窗玻璃則將吹成之極長大之玻璃泡在軟熱時剖開展平而得製鏡及窗之玻璃片則將膠狀物傾入有邊凸起之生鐡桌上用燒熱之大鐡滾器滾過最後使兩面均滾平再用鐡丹（Ronge　Fe2O3）磨光之即成 
　　玻璃之類别鈉鈣玻璃「即上述者」因易於燒軟故稱軟玻璃若製造時不用炭酸鈉而用炭酸鉀（K2　CO3）所成者較難熔化稱爲硬玻璃常用以製化學器具若用氱化鉛代石灰石則成一種矽酸鈉鉛（K2SiO3，PbSiO3,XSiO2）冷時成上品玻璃（Flintglass）其密度較軟玻璃大而有更佳之光彩用以製鑿成之玻璃器皿及燈罩 
　　玻璃之煆鍊玻璃冷却太速則質脆一受震動卽碎故玻璃器均須煆鍊法將玻璃器置於徐行之架上經過一進口極熱而出口較冷之火爐如是在其進行時物質内部分子得以排列穏固即不致易碎如上述者矣 
　　顔色玻璃之製成顔色玻璃用金屬氱化物之能與氱化矽成有顔色之矽酸化物（Silicates）者加入而成如銘（Chromium)之氱化物成緑色矽酸化物銅與鈷（Cobalt）之氱化物成藍色矽酸化物錳（Manganese）之氱化物成紫色金之氱化物因還原而成紅色玻瑙乳白色之玻璃則如氟化鈣或氱化錫瓶玻璃之緑色則由於不純之沙中或石灰石中所雜之鐡而得（乙種酬） 
識字捷法 
[應用字]  
[  濟滄]  
　　閑闌也从門中有木所以抵門也引申之有防止義又借用爲清閒字或嫻習字 
　　閉闔門也从門才非字象所以拒門之形 
　　閃窺頭門中也从人在門中引申之有瞥見意有嚲避意又閃閃動貌讀若扇上聲 
 
 
