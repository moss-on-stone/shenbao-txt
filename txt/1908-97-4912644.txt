# 1908 - 97 - 4912644

 

Page 1

 
 
   
 
 

Page 2

 
 
＋＋ 
[今日本報目次]  
第一張宫門抄論說專電緊要新聞 
第二張畫史要摺分類新聞清談新理想國 
第三張小說本埠新聞國外新聞 
第四張譯件 
宫門抄 
　　三月十二日召見軍機長明徐孝豐 
[論說]  
[論組織滬杭甬路局蘇人不當有仰浙人鼻息之意（續）（松）]  
　　三滬杭甬路局。當爲蘇浙兩省負責任。不當爲滬槴甬一綫分主客。蘇股東會之退讓未遑。浙股東會之毅然引爲己任。皆於滬杭甬之性質茫然所知者滬杭甬路之長短而己。然平心論之。蘇誤。而浙不誤。蘇自放棄。於浙何尤。今浙人所規畫。蘇人儘可承認。所不能承認者存欵之分配也。夫此存欵。非郵部親借之於英人。而爲兩省痛心疾首。不忍指視者乎。蘇人之責任於路局者。即以此存欵故。乃默默無所規定。謂將棄疾於浙則不仁。實害未至。則囂然負好義之名。實害旣至。則委之於浙而自息其負擔吾蘇人不應忍而出此。謂棄疾於浙。而蘇即可以無事。則又不智。萬一滬杭甬路局以缺於監督之故。保存此存欵之道有未備。以致清還此存欵之期有稍延。主此局者之肉不足食。所難堪者兩省未死之心耳。吾何嘗謂浙一省之監督。必不可恃。然委其難於浙。己非同患難之義。剥膚之痛而取袖手之巧。事一隔膜。設竟有意外之悔。又何以處之。故滬杭甬之必爲兩省負責任。情理之至也。獨奈何蘇人自以滬杭甬一綫分主客乎。往者借欵事起。滬嘉且不在蘇杭甬綫内。蘇人駭汗叫號。或者笑以爲愚。謂股東并造路之地而昧之。當時吾獨心敬蘇人。以爲爲蘇非爲路也。夫蘇人爲蘇。亦不敢謂必勝於浙。人之爲浙。然亦何忍必不及浙人之爲浙。組織路局之人。先自分主客。將來此局之所負責任。吾知其必不能完我初志矣。充其量。可以有利於存欵而肥其局。牽涉路綫而飲酖以自甘。設不幸多言而中。不能不歎息痛恨於蘇之無人矣。 
　　四監督滬杭甬路局之法。對於路工。蘇與浙可分主客。對於存欵。萬不能分主客。局之中有路工。不緣存欵而起。路工上無存欵。則爲蘇浙必設滬杭甬路局之本意何以令存欵不入路工。人人知當恃股欵之充足。催繳。股欵爲别一問題。吾别有一文專論之。使此路與欵相隔。消極之作用也滬杭。甬路局受此存欵之重擔。旣不使牽入路工。寗能十年窖藏。歲貼五十萬金之息。則必於路工之外。别組一生息之機關。爲保存此存欵地。即爲章程之約束力一退。立時清累之地。故有此機關則主者言此欵不入路工。乃有徴信。否則必歲月日時。檢朱提之標封。以示兩省。而兩省則歲 
 
 
 

Page 3

 
 
　募五十萬金。以給郵部。自非病狂之人。無有不知其謬者。是故無生息機關。即非滬杭甬路局。以此機關之重大危險。蘇人欲安坐而委之於浙人其明不足以計此耶。抑眞前日之拒欵爲譌言。而今日之取巧規避。爲蘇人之本相也。 
右陳四條。詞費己甚。爲蘇人指迷。不得不爾。但記者並不以此服。浙人之勇於赴義。往往尚有微詞。則計路分配一言。乖謬實甚。願浙人有以自反爲股東者目迷於營業之範圍。宜其有主客之見。記者以局外之資格發言。自謂所見較遠。先民有言。詢於芻蕘。兩公司或不以灌灌爲罪乎。專電 
[電一（南昌）]  
寗都耶穌天主兩教滋事撫委調停不下電請省憲照會法主教德領事將首犯黄茂全趙從光革出教外送安嚴辦 
[電二（杭州）]  
嵊縣王竺等倡革命軍購運槍械勢甚猖獗該縣馮令遣紳士求成不允合縣駭懼現己公舉代表赴省告急 
[電三（北京）]  
郵傳部允將蘇路北線讓與蘇公司建築限四年爲期并允滬杭甬存欵利息减至五釐五毫均經議妥入奏 
[電四（北京）]  
某侍御面請張中堂奏開國會有若不從速開辦人心將去之語 
[公電（杭州）]  
滬學會轉周金老全體敦請不專招股公必力辭總理亦即告退萬望鑒允董事局 
緊要新聞 
[外部奏覆孫使瀝陳外交事宜北京]  
　　正月三十日軍機處鈔交出使德國大臣孫寳琦奏瀝陳外交事宜一摺己由外務部議奏内稱查原奏四條首列推廣駐使據稱駐使爲國家之代表即爲國家之偵探非廣布耳目不足以諜其眞情中國與各小國無甚猜嫌派使駐紥必皆歡迎傾忱相告請查明歐美亞三洲有約之國速即派使無約之國次第訂約等語查中國在各國己有卜館其有約之國除日葡及秘三墨國由駐法美使臣兼使外若歐洲之丹馬瑞典那威美洲之巴西非洲之剛果均經訂約因與各該國交涉無多故未派使近今環球列國情勢每隨時而變遷交際亦隨宜而應付如其於商務有益或於情勢相關多結友邦未始非聨絡外交之計上年臣部以暹羅同處亞洲華商甚衆宜與通好正在籌商乂以美洲之哥倫比亞利用華僑殖民爲便該國亦願與中國訂約業經提議外歐美諸國無約者或宜訂約有約者或宜派使應由臣部酌度情形隨時奏明辦理又原奏内稱各大國宜改設頭等公使中國爲東方大國國體攸關請籌議酌改等語查各國通例頭等公使代表君主一切朝會典禮如宫内筵宴君主答拜等事待遇獨爲優異各大國每互相遣派原爲國際平行一經彼此商改其品位旣屬相當則對待必期同等且在我恐多窒礙改派大使經費需增不過體制較崇於使事無多實益緣公法頭等與二等禮節雖殊其辦事之權仍與品級無涉臣等悉心籌酌撥諸現在情形應暫從緩議又原奏預儲外交人才一條請招考閣部院各員挑取四十人分赴英法德美四國專令研究外交學習語文期以六年兼通兩國語文學成以備器使等語近來交涉事煩需才孔急該大臣請於京曹内愼選通才分派歐美諸大國專精於外交一途其收效宏而程功較易應請准如所奏由各部院中遴選其學有根柢才識明敏之員擇尤酌派至應如何考驗如何分派以及酌定名額籌擬學費試驗成績各事宜容由臣部續行妥商奏請舉辦至請釐定外交官公服條内聲稱採取各國服制參酌頒定專爲在洋外交官之公服等語在該大臣之意自係以使臣在外與各國人士交際往來慮因服色懸殊致生隔閡起見查各國衣服雖大致無甚差異而俗尚各有所宜其外交官沿用之公服仍循其本國禮服所規定中國冠服自有定章若專爲外交人員參酌厘定强與各國從同其用意固屬權宜於本制究嫌歧出所請改定之處應勿庸議三月初一日奉旨依議 
[駐和欽使咨郵傳部文]  
　　（譯送和國鐵路辦法） 
　　爲咨報事案准上年十二月十一日由德館函軿初十日部電當於二十日號電陳復要恉在案查和蘭境内鐵路大别爲四其一國有其三民有此外尚有他國路線偶經和境者凡七（最長者不過百啓羅邁當最短者僅止一啓維邁當）另關國際上法律兹不具論查本國四鐵路如左 
甲國有路譯言國家鐵路共長一千六百九十八啓維邁當又八百萬當此路中又分三類　　一國家自造兼自營業者有向民間購買之路亦包在此類之）内 
　　二國家交與會社俾其營業者 
　　三國家向民間租借而營業者 
 
 

Page 4

 
 
乙民有路譯言和蘭會社鐵路共長一千二百六十四啓羅邁當此路之中又分四類　　一會社自造兼自營業者 
　　二會社用國家路以營業者 
　　三會社向他會社租借營業者 
　　四爲營業上便利而會社與國家公用者 
丙民有路譯言和蘭中央會社鐵路其長不過百啓羅邁當有零 
丁民有路譯言裴德會社鐵路（裴者比國一省名此路一面鄰裴一面鄰德故名）其長不過五十二啓羅邁當又四百邁當 
以上四路旣國家與會社分别管業各牟盈利則不但會社與政府立於對待之地不能無平等互締之契約即國有之一部分亦以營業之故與政府立於對待之地而不能無互締之契約其契約大綢摘譯耍義如左間加註語 
國家鐵路與會社鐵路每年納交班府之數計國路交三百四十萬古倫會社路交五十五萬古倫（注利有厚薄路有長短故納數相殊如此非寛於民路而刻於國路也）此後如國家自造鐵路不論何人營業（注言或國家自營業或會社代營業一律無殊）每一啓羅邁當按年至少納一千古倫 
營業者（注國家與會社無殊後倣此（所獲利息）注指淨利言）倘過於百分之四至百分之六五爲止政府與營業者各半分利（注百分之四以内則營業者所獨得而政府不預）倘再過此數則數政府得五分之四營業者得五分之一）注此政府便宜而營業者吃虧）然一有戰事國内不論何處有一地爲敵所佔（注此時營業者獲利必少（政府仍保營業者以百分之四之利（注此政府吃虧而營業者便宜）無論何時政府可以廢約而購回民有之路購回之議決定後不得逾一年之期必須實行其購回之策 
如營業者不守約或路政不修經公論判曲者政府亦可廢約立將其路收取而即用其材料以接續行車營業者倘遇盈利不及公定界限而接續至两年之久亦可向政府廢約所謂公定界限者以百分之三五爲最低格 
如營業者經两年而不報告即失其報告之權 
政府獨担責任而營業者不必預聞者如因水溢冰凍戰事之故以致大江河上橋梁損壞其修繕費由政府支出又凡政府所建築不堅固自建築畢日起二年期内經營業者指出重修其修繕費亦由政府支出又以時刷新大江河上橋梁之費亦政府担任 
政府又担任保衞事由水上工事部及農　專設會議處以議保衞鐵路事凡日夜輪流守護以及排整機關車列車又比較確　車價事皆屬之此等事在鐵路行政官得隨時向營業者討問但不得干預營業者財權此和蘭鐵路現行之契約至其購回民有路方法别有專條大約不外寛其付價之客數以裕民沿其舊用之章程人材以就熟對於其所結他種契約沿用勿改以恤商總之不外官寗認虧以便民而己除法律續譯咨送外先將和蘭鐵路大别以及政府與鐵路營業所諦契約摘譯送貴部謹請參證須至咨者 
[安徽路礦公會力爭皖北路權]  
　　安徽旅滬路礦公會致京官電云津浦原案本不經皖諭旨合同可證聞京官請經臨淮此局果成北線去矣是何理由請詳示旅滬路礦會 
[磁船帮擊毁警局紀事蕪湖]  
　　近日蕪關到有大帮磁船百餘隻投關報稅本月初九日上午有挑擔售磁之某甲在寺碼頭售買磁器被挑水某乙撞損磁瓶索賠揪扭不放經站崗巡士排解向同餘土店借錢一百文付甲甲得錢後又謂失去茶杯一只誣該巡士行竊左近舖商不服羣起鼓噪將甲扭送二區磁帮某丙回船鳴鑼糾衆百餘人均手持火鈎扁擔石塊等類蜂擁到區肆意擊毁正巡官韋文甫副巡官楊坤華由後門逃出總巡臧少香大令聞信比飭巡查茅哨弁至二區善爲開導己各星散詎若輩氣猶未平復將寺碼頭至三聖坊沿途站崗巡士拖帶回船吊於船桅之上痛加毆辱茅哨弁再三懇求始行釋回内有一巡士受傷甚重巡警總辦鄭紀常觀察聞悉情由擬卽電禀省台派兵來蕪防範（因三旗出防本埠僅有四旗一營殊嫌單簿）初十日由湖北會館董事出爲調處警察索令將爲首者交出嚴懲該磁船帮仍爭執不允一時恐未易了結聞觀察己通禀省台請示辦法連日巡防四旗緝捕營均派有兵士日夜梭巡以防不測 
[江浙防匪彚聞]  
[江督電請皖撫協拿梟魁]  
　　皖撫馮中丞近接南京來電略謂梟中渠魁葛三葛四等强刦殺人無惡不作據新勝營遊擊徐寳山來禀派往菲巢密訪者先後三人均被戕害似此兇惡不法斷非拿獲懲辦不足以烱戒請貴部院分飭各營縣一體協拿以杜竄逸 
[澈查鎗斃弁勇案]  
　　如臯縣西鄉十里墩地方梟匪聚拒捕擊斃營弁教習勇丁等七命一案業經該縣周令拿獲丁昌德丁宗貴王廷泉王正春四犯迭次研訊狡不承認昨日詳由蘇撫陳中丞以此案關繫重大而該縣所詳情節殊屬含糊特派候補知縣文大令前往該縣確切訪查起釁實在情形據實禀復一面會同該縣迅提各犯嚴行審訊錄供禀辦文大令奉札己於十一日禀辭就道 
[鎭江之鐵路防衞]  
　　滬寗鐵路總管理處以鎭江一段爲梟會諸匪出没之地鐵路地段綿長巡警不敷分佈因特禀准江督轉飭駐鎭巡防步隊統領周錦堂協戎撥派弁兵分駐炭渚高資新豐丹陽陵口吕城車站各要地嚴密巡緝以安行旅 
[徐老虎辭差]  
　　新勝水陸緝私營督帶徐寳山游戎前因馭下不嚴經江督委員查辦刻以限緝長江著梟日久未獲又奉午帥嚴批申斥因是游戎深滋不悅且以地方官遇事掣肘未能和洽深恐貽誤事機己禀懇上憲委員接統以便即日離差 
[浮屍可疑]  
　　崑山新陽縣屬距夏家橋一二里之某鄉有牛棚一個日前地甲張某在棚内發見無名男屍一具當在腰間搜出九龍山白虎堂票布一張該地甲以案關票匪即投縣禀報縣主王錦堂大令立帶刑仵 
 
 

Page 5

 
 
前往檢騐惟以寧軍槍斃平民一案現下正在究匪之際恐有故意播弄意圖卸罪情事因即據情通禀上憲一面派差密爲訪查以期澈底根究 
[乂獲梟黨]  
　　興化縣屬小海地方初八日到有大帮梟匪開塲聚賭其勢洶洶經該處紳董報由官兵設法擒獲匪黨四人立即解往揚城訊辦 
[桂省開弛米禁問題廣東]  
[梧紳之大會議]  
　　梧州遏糶牽動東省日前粤商自治會平糶公所舉派代表陳章甫陳惠普郭仙舟羅少翺四君前赴該處與諸紳協商弛禁前月念九日午刻各代表始到梧州旋與諸商一晤卽赴鐵路公所謁周紳之濟梁紳廷棟力言東西兩省向爲唇齒感情原極深厚近因貴埠禁米出境東省方辦平糶疑爲遏糴以致兩省惡感旋生因備述來意并求轉圜辦法周紳乃力辯禁米一事係地方官主意應請諸君先見當道商量可也各代表旋往謁道台及梧守志太尊太尊備述禁米始末及各商誤會之原因以致滋閙各情乃訂定初一日在三江會館邀集紳商開文明談判是日十二點鐘代表四君偕商會協理蘇樂山商量曾拔廷李秩之七人聨赴三江會館無何志太尊又偕關樹三梁彤雲曁保甲局諸紳念餘人到會紳商各坐定志太尊即言此事閙至兩省人士生出惡感我爲罪魁不關諸紳之事然吾心只爲地方上打算諸君當可共諒言畢遂對諸紳商言今日擬開文明談判由我口述始末紳界舉一位爲書記商界亦舉一位爲書記各錄供詞以待公論於是林紳爲紳界書記羅少翺爲商界書記志太尊信口叙述前後禁米始末錄至莊令到周紳家問打死若干人毁壞若干物打死人莊某塡命毁壞物莊某賠償數語各商皆愕然錄畢太尊言此事己盡於此諸君有何意見請發高論於是各代表以次發言各有宗旨均主弛禁太尊若有難色於是陳章甫起述西省日前饑亂東省善堂赴辦振濟善董伍徐兩君爲賊斃命曾無介懷今西省視束饑不爲關切且有幸災樂禍之意此後東省人士解體想非諸君所願太尊及諸紳不覺悚然乃言曰弛禁一事仍須請命撫憲鄙見爲東省及梧商計查梧現存米一千一百餘萬先令將五百萬放行如貴省平糶需用接濟可請張督給與護照來辦隨時儘可放行此亦兩得之道各代表仍堅請開禁太尊旋對諸紳言分三級辦法磋商卒决定照第三　辦法由各商具結担任定限自開禁至五月十五以前最貴米價不過三兩三錢之說各商皆允旋由各商出具甘結畢决議實行歡悅而散 
[梧州道府上桂撫電]  
　　行營撫憲鈞鑒桂林藩台統總局鑒撫憲艶諭敬聆前查米十一萬石穀一萬零石係由商會開報兹查得中關自正月十一日起至二月底止共過米八百十八萬九千三百斤穀七十九萬千四百斤上關自正月十一日起至月底止共過米四百九十萬三千斤穀八十八萬三千七百斤又查梧屬早米價值丙午最漲時三兩三錢一分最低時二兩四錢一分丁未最漲時三兩七錢五分最低時二兩六錢一分十一日不過三兩二錢五分封禁時二兩七錢二分近日巿價二兩九錢分（按此則封禁後米價更漲亦不利梧州大局矣）附近銷數每日極量不過十萬斤艶日東省九善堂七十二行商平糶公所代表陳章甫陳基建羅彤璋郭賢冠等來梧磋商運米事宜署府由藤旋郡即與接見面訂三月朔齊集紳商兩界在江浙會館叙會職道因病即飭署府主席將大憲德意及封禁情形紳商意見原因開誠宣布兩省成見均己消融至辦法署府言梧城屯米千萬可請放五百萬斤濟東以後平糶需米擬請督憲給照電商憲台來西採買各代表堅謂米禁不開東辦平糴亦甚爲難東西終存惡感日後遇事必致兩損紳商辯論再四最後衆允梧商具結電請照辦結稱蒙梧紳商允請示開禁自願嚴定米償自開禁日起至五月十五以前早米最貴不過三兩三錢晚米不過三兩八錢如有昂貴由商担任出外辦米回梧接濟照以上之價出售不至斷糧若梧州開禁後遇有上游柳潯等處又遇封江另行辦理云云經梧紳商會東省代表均簽字知己認可復經署府責成各商三兩三錢是將來之限制不是官價如或藉口高抬巿價必不答應如將來漲至限時小舖過價惟各商是問各商稱小鋪如此請届時出示由平碼館零賣此籌辦之情形也職道等查封開兩層均係利害參半雨暘時若人難預知第就現局而言東因西封難息物議前次具結不過該商赴縣一面之言固無把握此次衆見確鑿逐層磋磨經衆認可似無翻異之理倘或食言亦可以公論折之仰懇酌核有無流弊決定開封宗旨以便宣佈執行統候示遵（於） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要摺 
[外務部奏變通司員外用章程摺]  
竊維臣部爲外交總滙行設專官各司員襄辦交涉與各省洋務及海關一切事宜内外相爲維繫查前總理衙門保奬成案凡資深得力之員皆以關道記名請簡自改章之後酌設額缺獎案遂亦停止近來交涉事務較前尤繁各司員職守旣專閱歷己久其當差得力資勞較深之員應予以内外遷轉之途俾可收表裡相資之益查上年軍機處奏定變通章程内開帮領班章京目到差補額之日起八年期滿遇有鹽糧關道缺出開列進單等語臣部事關重要各該員昕夕從公與軍機處章京勞勩相等將來升轉之階亦必期職　相宜藉可覘其績效臣等参考總埋衙門成案比照軍機處新章公同酌擬除京察截取保送仍照向章辦理外嗣後實缺郎中員外郎之掌印主稿各員在部當差己滿八年者如能得力請以海關道開列進單期於鼓勵之中仍寓限制之意如蒙俞允再由臣等詳加考覈隨時將合格人員奏請交軍機處記名遇有海關道缺出一體開單請旨簡放是否有當理合恭摺具陳伏乞皇太后皇上聖鑒訓示謹奏三月初一日奉旨依議欽此 
[農工商部奏太原設立商務總會摺]  
奏爲山西太原省城設立商務總會援案請給關防恭摺仰祈聖鑒事竊臣部接准調任山西巡撫恩壽咨稱據太原行商王靜山等禀稱東南各省商會林立晉民居今泥古各自爲謀太原爲商界總匯之區允宜早立商會以爲全省之倡公舉總理江蘇補用知縣曾紀綱協理候選直隸州州判韓謙請加札委頒給關防等情迭經臣等覆核該商等所擬章程與奏定部章未盡相符所舉總協理亦未聲明才地資望往返咨商兹准山西巡撫寳棻聲覆更正前來核與歷辦成案相同伏查晉商資財雄厚夙擅善賈之名徒以地勢高亢轉輸遲滯商務未臻發逹自正太鐵路行車而後運銷四逹局勢一變亟宜設總會以收近效而勵其餘除由臣部照章札委總協埋外所有太原商務總會請給關防緣由理合恭摺具陳伏乞皇太后皇上聖鑒訓示謹奏光緒三十四年二月二十七日奉旨依議欽此 
分類新聞 
政界 
[蘇省自治局開辦蘇州]  
　　蘇省設立自治局經陳中丞札委藩臬學三司及王仁東觀察爲總辦蘇府何太守候補府陸太守爲局長擇定滄浪亭爲局所各節迭記前報現悉該局己於本月初八日開辦是日陳中丞督同藩學臬三司王道何陸二太守長元和三首縣到局行開幕禮並商酌章程籌措經費等事至下午始散又聞何太守日前所招舉貢出身之佐雜人員將撥入自治局充當司書生業己酌選字跡端正者八員開呈撫憲核奪 
[蘇五屬鹽斤加價蘇州]  
　　江浙鹽運司惠都轉據杭嘉松三所甲商蔣恒昌及蘇五屬經引潘宏昌等先後以虧蝕血本祖業墮地等詞禀請飭加售價當經批飭速將派加新引認定禀候詳辦以便酌加旋據潘商禀稱擬就蘇五屬及嘉湖各地每斤加價錢十二文都轉以舉此民力艱窘驟加十二文未免過多蘇五屬應准每斤酌加四文又以招練新軍餉需無出核計新加引課不敷尚鉅應再加錢一文於本年三月起共暫 
 
 

Page 11

 
 
加賣價錢五文以資湊撥俟試辦一年商力如能稍紓應即仍請减復至嘉湖應否酌加諭飭蔣商查復一俟復到再行詳辦（間） 
[通飭驗放米糧杭州]  
　　尖山口查米委員候補知縣洪令錫礽具禀藩司略謂近來米價大昂訪聞奸商用火車裝運私載船隻偷漏出口必須嚴密稽查凡商人採買米糧由縣結發護照沿途經過局卡蓋戳放行不准留難阻滯以期迅速而保民食並移知銷售處所照數點驗以防中途偷漏之弊等情喻庶三方伯己通飭各局卡一體查騐矣（乎） 
[車捐改作警局經費武昌]  
　　卾省車捐係撥充督轅衞隊薪餉之用現巡警道馮少竹觀察以省城警局經費支絀禀請鄂督趙次帥將車捐撥作巡警經費當奉批准自三月份起改歸警局抽收備用（生） 
[籌議修復湖工山東]  
　　齊寗南路南陽鎭至徐家營坊一帶湖隄坍塌殆盡從未興工修築現兗沂曹濟道會同運工會辦郭觀察禀陳魯撫擬修復洩水單閘十餘座約計需款七八千金就現挑連河工程撙節項下撥作修復經費若有不敷再於本年歲修項下劃補業奉吳贊帥札行運司議覆核辦（甲） 
[潛山縣裁革陋規安慶]  
　　潛山縣凌令謙蒞任後即將該縣歷年所有陋規悉行裁革遇有案件派差當堂抽籤標名給費限日往還不准在鄉騷擾並除去門丁改用啓事官一切悉遵皖撫所訂新章辦埋（賢） 
[引鹽暢銷之原因湖南]  
　　湘潭縣督銷淮鹽分局近來銷數甚旺聞係由永州府官運局領去分銷因永地向銷粤鹽近爲籌欵興學起見由提學司會同督銷總局核議飭令改銷淮鹽爰就近在湘潭縣去分一百五十引至該郡售銷（月） 
交涉 
[公海之不可以妄認廣東]  
　　吳贊中與自治會論公海權書云英使詢我外部以何者爲公海一節則知此事有深意存乎其間即如某管駕之捕獲二辰丸據指出離陸地三英里即爲公海一節實爲大錯請急電外務部速改此說并務須注重領海界領海權否則恐將來于漁業及航業受無量之害若以離陸地三英里外爲公海則該處旣爲公海是無論何人均能在此捕魚并在此裝卸軍火矣故採是說是爲大錯之極公海之說甚多均係各人私見之說不能據爲定論故凡海面不論若干里闊總以近我陸地者均歸我領海權限内别人不能違我海律侵我海權請以最近之香港租借地而言之查英國之租我新安縣及海面連原日租借之香港在内共英里二百方里請觀附圖便知凡在該租借海面界内不論離陸地若千里均歸英國權轄之下其更注意之處乃其與我陸地相連之海面則以潮水漲時能浸到之處爲界其陸地三英里爲公海之說則又從何而定乎且更有一層更要注意者即新安縣琛釧河之分界處查該河乃新安國中國地與英新界租借地分界之處理宜以河心爲分界即以河心爲公河乃竟不然直以近我地界河邊潮水漲時浸到之地爲界因此則知西人於領海權何等重要而我則於領海權竟無知曉竟將本國固有之領海作爲公海而自抛棄其主權無怪英使之詢我以何者爲公海矣若外務部竟持離陸地三英里爲公海之說以復之則將來必鑄成大錯遺莫大之隠患也（爲） 
[外部訂期開議愛琿交涉北京]  
　　外部現擬清釐積案因前任俄公使璞科第照會謂俄商古思敏欲占東省愛琿地方迄今尚未議結又接到徐制軍電催議結以慰商民故日前函致俄使訂期赴部會商（能） 
[英人經營威海之計畫奉天]  
　　英國政府現議決在威海衞地方建築埠頭修造兵營刻己在威海衞附近購買民地一百八十餘區（而）軍界 
[郭軍與欽匪之惡戰廣東]  
　　上月二十八日欽軍統領郭人漳在防城大菉地方與匪相遇卽派大隊截擊彼此相持兩畫夜郭軍卒獲勝仗聞匪中實有革命黨在内指揮調度紀律極明該匪傷亡之數約在四五百名左右兵勇傷亡亦衆因匪在山頂郭營以下擊上勢不便利故被殺不少也 
[招募定字營新兵揚州]  
　　揚郡得勝營自改名定字新軍後所有各兵不敷調用現江督端午帥札委李統帶定明在揚招募補足一千五百名分爲三營暫駐天寗寺勤加訓練一俟嫻熟即當分調淮北等處扼要駐守（利） 
[陸軍砲隊官易委蘇州]  
　　陸軍砲隊中隊官吳某日前因事撤差經督練公所遴委鄭蘭芝接充業己謝委到差（必） 
[李鎭軍因公赴寗鎭江]  
　　淮北緝私統領李本清鎭軍於初十日由揚抵鎭當卽换座火車赴寗謁見江督端午帥禀商江北剿梟機宜一俟公畢即當回防（射） 
學務 
[兩江師範畢業展限南京]  
　　南京兩江師範學堂原定五年畢業計期約在明冬兹聞監督禀明端午帥展限一年以六年爲畢業之期各學生無不怨聲載道聞其原因以學生畢業即須爲之代謀位置目下府中學堂各畢業生請求派事者　積若將師範生早日畢業則求事者更多故展緩一年以免擁擠此說未知確否（也） 
[議駁汪汝榆改遊歐美北京]  
　　日前有留東之法部主事汪汝榆在部聲稱懇請酌加官費改游歐美併請攷騐經部查核定章凡遊學歐美之人必須深諳彼國語言文字能入高等專門學校直接聽講者始予給咨己經歷辦在案該員旣在日本留學法政有年自應仍照前咨仍赴日本中央大學校肄業以竟前功（若） 
[勸學所開會舉董蕪湖]  
　　蕪湖勸學所總董吳君松亭因學務所事繁任重决意辭退本月初六日由學界中人特開大會公議另舉是日到會者約百餘人先由吳君松亭宣佈開會宗旨言明决意辭退請另舉賢明担任旋由衆投票公舉周君佐臣爲總董兼縣視學官計共六十五 
 
 

Page 12

 
 
票己由該縣鄭仲常備文詳請提學使給予照會以專責成（） 
實業 
[電覆黄岡洞未能墾闢情形江西]  
　　日前政府接到護理江西巡撫來電據稱前奉飭查黄岡洞之封禁山設法墾闢等因查該山樹木雖多皆係儲栗雜植枝條拳曲並無樑棟異材且生於山堝之中道途隘開難於運出山中寛平地面無幾零星散處野猪猿狖等類爲害甚劇若峻墾田地人少則難於防範人多則不敷口食察看情形似難收效仍請暫行緩辦（於） 
[調查電燈辦法蕪湖]  
蕪湖明遠電燈公司將次開辦日前公舉議董潘君伯和赴鎭江南京兩埠調查電燈辦法現潘君己先赴鎭江調查後再至南京并謁見總理劭吾觀察會商人約日内即當回蕪（儀） 
[刷印所將次開辦南京]  
　　寗垣擬創設刷印所因經費難籌迄未成立現由紳士金還禀准江督購置機器興工建造刷印塲即附設銀元局内日前金紳因事赴湘禀請江督轉委金陵財政局總曾兼理其事大約四月間即可開辦（乎） 
雜記 
[銀號抵償官欵南京]  
　　雲海秋之公子前以辦理江南銅元局帳房虧短甚鉅經潘雲孫觀察拘押於金陵待質所計少十萬餘金兹聞公子願將盧妃巷之銀號相償不知足以抵銷否 
[江都縣勘丈漲灘揚州]  
　　江都縣境新漲沙灘爲地甚廣現由袁令親往勘丈並查有墾灘爲田尚未升科者均著一律詳報候核 
[菓園改歸商辦揚州]  
　　前署甘泉縣張令受之在揚城西門外大虹橋創設菓園一處提用積穀款項錢四千餘千文迄今尚未成立現有職商邰君琴谷招集商股願將官欵歸還己禀准新任陳容安大令改歸商辦轉詳立案（新） 
[濬河機器船之經費揚州]  
　　揚郡疏濬運河現由省憲派委鍾守元埭爲督辦挖泥機器船去歲己由上海運到三艘先自揚州開挖由南而北過百子堂等處以至清江月需經費銀一千五六百兩約一年後竣工鍾守每月薪水銀八十兩己由地方官禀奉上台批准立案（和） 
[質舖竊案迭見杭州]  
　　杭垣各質舖日來竊案頗多如廣興巷之天和司馬渡巷之誠濟扇子巷之善成均誌本報乃本月初五夜中城烏龍巷安順復爲宵小窺伺幸二區巡士巡邏過此見該巷質舖門外靠墻豎有粗大竹桿長與簷齊地下又有碎瓦兩張巡士情知有異即藏身暗處意欲乘勢捕捉不料己爲竊賊窺破密守良久未見動靜迨呌開質門則竊賊己無蹤影各夥檢點之餘惟窗瓦微有碎破幸而一物未失不可謂非巡士之功也 
[拿獲盜割電線劇賊福建]  
　　福州電話公司以城台各處電線被盜割二斷千餘丈疊次函催廳縣懸賞購拿曾誌前報兹聞該盜業己獲案姓趙名七供稱盜割電線不止小的一人所割電線概售於斗中街曾金利銅店當經該縣簽拿店東到縣未知如何究辦（衣） 
[分出執業之衝突蕪湖]  
　　太平縣旅蕪商人崔伯騏梅九臬兩君前曾合資價買萬頃湖田數千畝公同執業現欲各分界限以其中肥瘠不匀大起衝突業由兩造各邀商界中人在曾館評議曲直未知能和平了事否（爲） 
[誣控窩藏匪類江西]  
　　江西新昌縣人朱子文禀控邢之錦等結黨興訟窩藏匪類當奉該縣濮瓜農大令簽差獲案查明列名原告並無其人係素不安分之熊沂即熊麽挾嫌揑名誣控傳集訊質明確即將該棍　定以監禁五年之罪以示懲儆（工） 
[嚴懲通匪婦人松江]  
　　皖婦吳嫂子向居松江西門外黑魚弄開設烟燈數年前曾姘識方老窩子嗣被省憲訪拿置法傳聞吳嫂子亦有販賣私鹽情事初六夜忽經府尊戚太守訪悉簽拿到案細訊一切判鞭荆條四百下隨發婁署收押候再訊鞫（公） 
清談 
[章邦直]  
　　甲辰年江南高等學堂校舍坍塌。厭斃皖省學生一人。傷六七人。當時論者。多歸罪於章邦直之尅扣工程。草率釀禍。即魏前督奏請。革職面區區一州牧之官職。己不足抵償一學生之性命不。謂事隔五年死者之骨肉未寒學界之公憤尚在乃竟運動疆臣而有二月念八日開復原官之硃批 
[貴福]  
　　去年紹興寃獄。論者多歸咎於張撫然而究其首惡。則不在張撫而在貴福。稍明事理者類皆知之。連夜晋省。請發大兵。歸而槍斃學生者。誰主之耶。搜查同仁學堂。指爲私藏軍火。燬其屋而捕其人者。誰主之耶則莫不曰前任紹興府貴福之所爲也。人民方痛心疾首以切責。之而政府乃崇德報功以遷調之。專制國政府之顚倒功罪。固無足怪。所苦者。惟安徽甯國府之人民耳。 
[理想小說新理想國（九）（續）]  
惠而斯氏所著之理想國。關於社會上種種改良進化之法甚多。今特略舉數端。當一個例證而己。閱者諸君。須知理想爲事實之母。古。來博學家創出奇奇怪怪之議論。凡。人意想所不到之事。往往著書立說。以爲世人談笑之助。當時見之者。輒目爲空言妄想。怪誕不經絶無絲毫之價值。不知此種成見。在從前閉塞時代。思想學問均。未發逹之際。固當贊成。至後來思想漸漸進步。學問稍稍講求。則此說早己不能通行於世。蓋我人理想所到之處。即事實可到之處。無論奇奇怪怪之理想。創之者旣設想及此。即理存於此。理彌六合包。八　千變萬化而無窮。則我人之設想。亦必神妙變幻而不測。旣有此想。即有此理。旣有此理。即有此事實。故無論何種怪僻之理想。安知將來無實行之日。是說爲古今哲學家所公認。非小子所敢妄斷的。諸君不信。請觀古來書上奇奇怪怪之理想。後來何事不做到。何事不實行。在當時創其說者。原不料後來之必能發現於世上。然一經學者出而研究之倣行之。即可以見諸實事。一人力。不能赴。竭衆人之力以　之一時力不能至。積百年之功以竟之。現今世上各種　器製迢所發明者。必先有人發爲議論。在當時見此議論者。以爲非當誕怪。然不轉瞬而　成陳腐與尋常普通之事相等。可知社曾之文明愈　步。則人類之理想亦愈進步奇奇怪怪之理想愈多。則奇奇怪怪之著述亦愈夥。據此說來。目今世界所出之新著作足爲吾書之例証者。當可俯抬即是第不敢嘵嘵多引。致爲閱者。所厭棄。蓋所舉例証。祇以示吾書。之小影而己。以上所述己覺太煩不得不急收其筆以叙吾書之正文（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（十七）]  
旅店。之侍者。試於門外輕製其門上之鈴。而仍不聞室中有應答之聲浪侍者乃大詫。知此男女二人者。事至可怪。立告館中之執事者。語以一百七十三號庽客之室中。似有别項之變故。此執事人聞侍者之語。立報本鎭之警察長。派出偵探一人。偕館中之執事者。至一百七十三號之門外。大聲以呼此男女二人不應。乃推門而入。則門自内而開。並未下下鍵。彼昨夜投宿之男女二人。己杳然不知女子之所往。而室中之男子。乃仰蹶於地毯之上胸前有刀創數處血。液滿地模。糊不可辨認頭面之上乃有數十處之刀創。面目盡毁。狀至可怖。警局派出之偵探。名范立生。見此男子之死。乃細審室中各物之位置。以及有無遺下之物。范立生見此一百七十三號之室中。帷帳衾枕。無一毫顚倒錯亂之狀。而此男女二人者。携來之行匣。亦俱携去。並無一物之遺。惟地毯之上。血跡凌亂在此死者之身畔。有銀柄之小刀一具。刀鋒之上。尚有隠然之血跡。明明爲此犯罪之兇手。假作殺人之具者。范立生驗視一週以後。驗尸官與醫士亦至。乃細騐死者之肢體。并剖驗共腸胃。有無别項之毒物。足以致其死命 
驗屍官旣至。即調查旅店庽客之名簿。見此一百七十三號之庽客皆英國人。男子名羅加喀勒。女子名雪蘭海倫。今男子己爲人殺斃。女子不知何往。充驗屍官之意者。以爲此女子者。必爲殺人之兇手無疑。第多派偵探。以捕此遁去之女子果緝得此女子者。此殺人之罪案定矣。少頃醫士檢視此死者之肢體旣訖。聲稱並無别項致死之物。此胸前之一創。即爲致死之由。且洗淨其頭面上之血跡。審視良久。謂此頭面上之刀創。必兇手於死者旣死之後。舉刀立毁其面目。或此兇手者於。死者有不解之仇恨。或恐他人識此死者之面目。故出此狡獪手段。以冀淆亂警察之耳目此語一出。此旅店中之侍者。乃立縱其步。以近死者之身畔。注視其頭面之創痕。忽若有所驚詫。力引其目。以視死者。一瞬之頃。此侍者愕然却立大聲呼曰。悞矣悞矣。此被殺之死者。我乃不識其面目。非昨夜寄宿之旅客也。 
本埠新聞 
要事 
[自治局員之鄭重]  
　　滬道近接江督電開接准部電謂各屬自治局亟應開辦惟局中經辦員董均須廉明公正不得濫行選舉等因准此合行札道通飭各廳縣會商紳董赶緊籌議設立仍將遵辦情形及舉定員董職名禀候核轉 
[電飭密查匪首]  
　　滬道近接蘇藩瑞方伯電因訪聞上海浦東地方匿有匪首某某應卽密拿究辦滬道接電後己飭探密往查拿母任漏網 
[札銷京師銅元]  
　　京師近因銅元充斥度支部擬將此項銅元運往漢口上海各處由官轉發錢巿使用等情己誌前報兹悉滬道現接上憲來電如京師銅元到滬着即轉發各錢莊配搭支用易銀轉解歸欵 
[通飭密拿匪徒]  
　　新任道憲蔡觀察以邇來本埠南北各處搶刧之案迭出若不嚴拿究辦商民受害非淺爰即嚴札縣廨及各鄉巡防局飭捕密查拿辦 
[商圑公會行瞻聖禮紀事]  
　　十二日上午十句鐘華商義勇隊仿各西圑操畢瞻聖例排隊至蓬路錢莊會館瞻謁武聖商務總會各董因特設茶點邀各友到會藉表歡迎之意十一句鐘該隊由錢業會館赴商會振華西樂隊在前引導入門向總協理及各董行軍禮當由總理周君金箴宣言謂諸君不辭勞苦爲商界生色爲華人吐氣感激莫可言狀除敝會允認貴隊中鎗靶畢業之徐通浩等十二位爲敝會特别會友外並製微物敬奉諸君並奉諸賽胞畢事之徐通浩邵筠秋等二十二位以示敬愛因爲時局促各物尚未製齊改日再行奉敬惟願諸君始终如一精益求精爲吾華商留永久榮光之紀念鄙人雖爲執鞭所忻慕焉諸君勉旃繼由會董沈君仲禮演說謂中國人辦事爲外人所稱許者就鄙人所知厥有兩事一係自强軍一爲華商圑練自華圑聨合西圑以來中西人士俱隠有不克持久之慮西人又不免有異視之衷乃年餘以來野戰大操賽跑打靶不但靡役不從且能屢占優勝以致西人交口贊美今者貴隊人數己届一百而赡顧後來殊少繼起鄙人等自當力爲鼓勵以勸來者諸君更不可自餧其氣當百折不回堅持到底爲吾商人爭些體面若自滿自餧竊恐一腔熱血數年辛苦俱歸消滅不但可惜亦可羞孰甚矣鄙人期望之殷不得不于歡感之餘而勉致拳拳也旋即散隊茶點畢仍排隊向各董申謝而退 
[禀請開辦警監學館]  
　　城内巡警學堂舍監汪之鈞教習陸炳章具禀各憲略云各省法政學堂次第興辦惟警監尚付闕如擬於上海城西南石駁岸地方擇定民房設立警監學館延聘留東法政曁警察畢業同學分别擔任　席分警察監獄爲兩部每部分高等普通科高等一年畢業普通六個月畢業凡入高等科先納學金四元普通科先納學金二 
 
 

Page 19

 
 
元嗣後每月均繳學費四元俟畢業試騐時禀請撫憲派員臨堂會考分别給憑其開辦經費由舍監等自行籌集常年經費則取給於學費以輔官力所不逮謹先議章禀乞核示 
[滬道飭查梟匪蹤跡]  
　　滬道蔡觀察訪得浦東一帶近有敗梟混跡爲害地方昨特諭知閘北巡警總局轉飭偵探隊長汪禹臣少尉率同各偵探赴浦東一帶嚴密搜查以靖匪患 
[不重禁女重禁男]  
　　上海縣李大令昨出示諭云照得本年二月初九日案奉府憲戚札轉奉提學憲毛札通飭各學堂學生禁蓄前劉海髮倘有違犯各處學堂一概不准收錄各等因即經照會勸學所紳董并出示告誡在案誠以奇袤之習例當嚴禁而此事尤爲上憲厚待學生之意勉以豪傑之氣概範以聖賢之威儀俾不至以嫵媚悅人自同巾幗凡知禮之士方深感之近查各校學生幾於剪除盡凈更足見士風振厲克副厚期乃聞外間訛傳謂婦女亦當剪薙以致訾議紛傳查原札語决甚明並未禁及婦女業經繕錄告示稍知文義者必能辯之誠恐以訛傳訛或致差保痞徒借以爲訛詐爲需索之計不可不明白曉諭以示防閑即本縣歷任地方於此項惡習疊經示禁責懲有案亦無非以爲男子容貌當肅觀瞻豈容有此不男不女之形致敗風俗然亦未可苛求及於婦女别滋弊端爲此出示曉諭諸色人等一體知悉所有前劉海髮實係惡習類由優伶馬夫等輩爲人所不齒之徒妄行傳染稍知自愛之子切勿仿效前經示禁有案如再違犯或因有事到案定當立予懲責至閨閣婦女原未飭禁不准差保痞徒藉詞恐嚇訛索如違定即查拿懲究不貸 
[汪總辦整頓巡士之訓詞]  
　　閘北巡警總局總辦汪觀察昨日傳諭各分局站崗巡士略謂近來訪知各巡士往往上下兩崗不守崗位互相叙談甚至對待局長亦復嬉笑並有身穿破爛衣服形狀惡劣不堪庽目種種腐敗情形難於枚舉現己傳知各路正副巡官切實整頓務使各守規則愛惜名譽云云 
[西婦閱視清節堂]  
　　清節堂董接本縣李大令函開美副領事田夏禮君之夫人雲夫人偕同梵航渡約翰書院監院卜先生之夫人卜娘娘等欲到堂中觀覽諸節婦繡花手工等藝届時即請接待等因堂董即先期預備昨日雲夫人等由女董引導徧觀一週並欵以西式茶點臨去時并由堂備轎四乘恭送出城 
[法界建設醫院續誌]  
　　法界工部局各董籌議建設醫院曾誌前報兹悉己延請醫員弗蘭松君主持開辦事宜將來此院落成後病人之受惠多多矣 
瑣事 
[城内]  
[官事]  
　　商務總會董事候補道周晋　虞和德周廷弼候補道梁榮翰直隸天津關道隨辦洋務候選同知李兆麟花翎四品裁改外用知縣劉羲年直隸州用分省補用知縣嚴家灼補用知縣李澔候補知府川沙廳同知陳綸提右營守備徐靑雲　公共公廨繙譯委員楊繩武試用知州前辦清道局委員李壽曾委辦上海鐵路釐局候補知縣何聨芳小南門盤查委員候補府經歷陳文斌大東門盤查委員縣丞彭忠樸昨日到道分别拜便禀見巡警學堂畢業生試用縣丞傅子灶　品銜候選知州王佶昨均到道禀呈履歷試用同知馮元璋禀請感冐假三天 
[清道]  
　　城内巡警四區程副巡官昨日出示云照得街巷通衢當以潔淨爲要本局現設長夫每月認眞清道鐘過午前九時不准垃圾傾倒尤恐未盡周知特此預先示告凡我轄境居民各自依限遵照如有任意故違即予提究科科 
[開講]  
　　城内地方公益研究會定於本月十五日下午七時半開常會延請尤惜隂演講昨己遍發通告書請各會員届時到會聽講 
[提犯]  
　　本縣李大令准靖江縣來文移提夏裕堂呈控勾搬船練貨物之陳榮泰等解訊當經飾差薛順將案内之陸永貴交差季盛帶回陳榮泰則飭差限日拘提 
[逃難]  
　　江西男婦難民二百九十四名口由杭州嘉興一路押解至南滙縣境由縣尊王少谷大令禀經滬道蔡觀察諭飭解申聽候送回原籍在案昨晨該難民等乘船三艘開至浦東山林塘略憩本縣李大令立傳通班差役至該處將各難民接収妥爲安置 
[訊土棍未便交保]  
　　浦東土棍夏茂林去年由總巡局獲解送縣判發改過局収押在案昨己期滿由局送案審訊夏供現己知悔情願改過自新求請開釋李大令以現有受害之人具禀控告未便保釋判還押自新所候查明再奪 
[著保人催繳欠欵]  
　　第一路一區巡警分局游正巡官批商民楊金裕禀云查此案於去年十一月提案訊明斷令金福生將積欠該商民米欵洋七十七元二角先行籌還洋十七元二角繳案飭領餘洋六十元今覓妥保限本年正月起至十月底止按月拔還洋六元作爲十個月還清两造遵斷具結在案兹該商民復來局呈控保人墨林齋裱畫店主黄顯章任其延擱逾期两月分文不繳殊屬非是著飭地甲勒令認保黄顯章速催金福生將正二两月應行拔還之十二元先行理楚以後仍按月一律歸給母得再事延宕違千未便 
[誣控强姦]  
　　北新涇人郭涵松因造橋向徐全根捐錢徐無力不允致相口角郭遂投北新涇巡局控徐强姦伊媳郭金氏等情徐得悉後即投縣禀控郭之誣告昨李大令飭將郭涵松及媳郭金氏並該圖地保王相儼提案訊究郭涵松供徐乘媳在花田耕種拉逼强女現下媳己懷孕求究徐供稱與郭造橋生隙揑詞到局誣控郭金氏供亦不認强姦地保王相儼供曾經理勸不聽求鑒大令諭徐全根具不認强姦俟金氏分娩情願滴血驗明重究結存案交地保保去郭金氏交郭涵松領回 
[不認行竊]  
　　高昌廟巡局函解竊犯魏長生到縣訊究魏不認行竊大令察閱來函謂魏偷竊陳林氏衣服三件當場獲住由局員責過四百板交伊兄魏長桂保釋豈知長桂禀稱胞弟不務正業習入下流請爲押辦等情判收押再核 
南巿 
[工程局之偵探]  
　　總工程局近因南巿刦案迭出自初九日起由商圑公會會員聨隊持械出巡己誌前報現該會又派特别偵探員通宵逹旦周歷嚴查爲預防搶刦之計 
[巡防局之偵探]  
　　南巿高昌廟巡防局員李二尹以地方竊案迭出向有之捕役不敷緝捕禀請滬道改派偵探緝捕等情現己由縣撥派偵探一名到局承值 
[巡士實在可惡]  
　　十二號巡士江寳全誣指船户陸銀海沿路小便被拘到局陸稱初八夜在阿桂全船上與金林賭錢江亦在場索錢不遂含恨被誣見証協源肉莊主亦稱並非小便飭陸押候解堂江由警務處核究 
[刦匪尚在可疑]  
　　三泰荳行司帳陳某控前夜登厠被匪圍頸搶洋一案當派巡長拘獲形跡可疑之楊大胖徐阿東金阿桃三人解局押候訊究 
[犯賭]  
　　施家弄姚某近因設局開賄昨爲總工程局訪悉飭探獲究 
[犯竊]  
　　北巿永昌泰報關行夥王永福扭 
 
 

Page 20

 
 
控船夥王小弟私取洋燭五包絨靴三雙鑲鞋两雙現己起獲原贜由南區押解到案飭押候解堂訊究 
閘北 
[緝獲賊黨]  
　　竊賊金阿焕由閘北巡警總局訊押在案現金之同黨顧紀生經總巡捕房緝獲捕頭飭中西包探至總局聲請將金一併帶回警法科長聶司馬准之 
英租界 
[賣夜酒順興館違章]  
　　福州路西胡家宅三山會館對面三百九十五號順興館深夜賣酒爲捕房得悉昨飭包探沈阿岳與七號西探協往查究 
[通流氓小麫店犯法]  
　　胡家宅大興里口二百九十五號麫館係玻璃和尚開設有通同流氓情事北經捕房訪悉昨飭九號西探與華探沈阿岳協往拿辦 
[逃監南匯縣着急]  
　　南滙縣自新所於二月二十四夜被挖墻洞逃逸押犯徐根寳王仁卿倪大春胡阿堂顧藕生康彬桃丁兆富桂洪生祝阿生金關千等十犯昨縣主王大令移請英公廨寳讞員照會捕房飭探協緝 
[重信件郵政局改規]  
　　郵政局向章几寄銀洋滙票須於信外加包以便妥愼轉遞無如商民輒將銀票封置信内自爲鄭重詎局中反難查察失有遺悞無人担任兹由總理郵政洋人重定妥章凡郵寄銀票務須掛號保險以免遺誤昨己刊單遍貼各郵政箱上俾衆周知矣 
[顔金標]  
　　英界福州路三百六十六號妓女朱三寳被顔金標屢灑消鏹毒水經妓諸捕房在案昨經包探姜喬喬協同九號西探在法界將顔緝獲當即解入捕房捕頭飭押候解究 
[倪阿才]  
　　倪阿才竊取英界木器等物匿跡法界昨由法捕房八號包探緝獲送至總巡捕房捕頭飭探查明失主吊贜解究 
[鍾太錦]  
　　福州人鍾太錦昨在黄浦路被洋人馬車撞傷碾斷脚骨由印捕查見車送捕房轉送仁濟醫院醫治 
[徐阿木]  
　　南巿承泰莊店司徐阿木昨送現銀三十三包因不愼跌斷左臂經人車送仁濟醫院醫治 
[陳子林]  
　　竊賊陳子林昨在廣東路碼頭竊取裕新恒什物由探查獲拘八捕房押候解究 
[王紀生]  
　　吳陳氏控王紀生欠洋二百五十元不還一案前晚經王襄讞提案研訊氏供開設荳腐店去年五月初四日被吳借去洋二百五十元本利無着向索逞蠻求追吳供詞狡賴不認大令判吳押候飭差查明寳情再行訊斷 
[楊浩泉]  
　　楊浩　控陳林芬定貨紏葛一案前晚奉王大令提訊因供孠各執判一併称請商會理處 
美租界 
[馬車無照]  
　　蔡鴻記牛奶馬車無照由捕拘獲存洋十五元保出候訊 
[汽車碍路]  
　　何阿順汽車碍路由捕頭查見昨飭中西包探前往傅訊 
[搶帽]  
　　前晚有張阿三在西華得路搶取路人緞帽被念一號捕頭瞥見立即拘入捕房押候送究 
[毆人]  
　　粤人梁阿紀投報捕房稱被流氓李槐樞毆傷捕頭准予飭探查究 
法租界 
[捕頭死於咯血症]  
　　顧豕灣捕房華山捕頭因患咯血症於前日逝世遺差由麥總巡暫委一道金線亞松君庖代 
[流氓潑出消鏹水]  
　　某甲昨被同類流氓蔡金標用消鏹水潑身受傷經巡街捕一併拘送捕房將甲舁醫療治蔡則押候傷人醫愈再辦 
[三個竊賊]  
　　王阿秋前晚至名利棧　竊未成王才蘭行竊碼頭菉荳劉寳偷安慶輪船考籃昨日均由包探獲送捕房押辦 
[三個流氓]  
　　流氓王友發李小虎丁德文專在英界黨搶途人財物經英探會同法包探一併拿獲送入捕房押候核辦 
[二個拆梢]  
　　楊金才朱雪寳前晚串同鼎吉里陳明夫借端拆梢由包探一併拘入捕房押候解辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[新發明之製造物]  
[洗意專利平齒輪行山汽車]  
自機器發軔以來航海梯山無遠弗届而巧製與實用兼全者則獨推洗意之行山汽車際此工商劇戰之秋勝負之效果如何亦視個人能否於荆天棘地之中奮其進取之能力耳洗君名噎夫蓮美之密芝省人也三十年前會爲木客欲以樵業富其家奈其時運輸捷術尚未萌芽徒恃區區人力不勝跋來報往之勞洗君殫力搆思意謂急則治標當先改良彼時通行之運法以應一時之需繼以外山樹木不足供旦旦斧斤非有入險探幽之利器則壑深林密之地不能落其實而取其材唯有棄之而己乃思欲伐内山樹木必賴汽車之力逕逹其地而樵採但榛莽荒蕪深邃莫測羊腸鳥道屈曲難行欲用汽車必匠心獨運配製絶巧之輪方能任意繞越叢林不論路線何等崎嶇登降俱無阻力其軌道之高低隨時可沿地勢而設不須削平墊高亦不必鋪墊石子至於鐵軌即以所採木料爲鋪設如是種種難題雖巨靈亦爲束手而洗君銳意經營竟得逹其目的噫可謂神乎技矣 
初次試驗取尋常四輪平車兩輛合爲一輛旋用直式小鍋鑪隨處可以移動者配以竪立引擎兩副安置車之中部然後用活輪直軸及斜齒輪機平齒車輪沿車之一旁裝配其機力亦全在一邊主動車之首尾一置水櫃一置炭箱此當時草創之權輿也自此伊始而洗意之汽車遂馳名於世 
此車出現以來製造家之步共後塵者尚不乏人洗君舊式雖越多年不用然迄今美洲各廠所製之平齒輪汽車仍碻守洗氏之遺制爲標準洗君創始此　閱二十餘載此項專利售與林瑪汽車公司該公司煞費苦心力求修飾夙思夜驗寒暑不輟遂有今日完備之奇觀 
此車製法與他種汽車大相逕庭裝活輪直軸於車旁藉主動之輪牙及平齒輪爲運動機力一展各輪均能銜接圜轉直軸具有自動力其量凡引擎所能拖之重載者彼無不能施展如意直軸活動之功用不論若何灣曲山路俱能令汽車繞行無礙並能調和汽車水車之重力故水車所装之炭水重力與鍋鑪在動輪上之重力可免輕重不均之弊盖非此則不能装用大號滊筩也 
軸力與一旁各輪之銜接欲使輪輪皆可推動與火箱毫無窒碍若直軸移置中心不唯火箱有礙即車載之重力亦不能歸併一處矣雖然置軸於中心亦有中心之利益如設高深之火箱即可裝用一也車載之重力力分俵平均二也載力一分則斷折之虞自可减少 
車旁直軸當與横軸之中心密切者乃令主動器之輪牙與平齒之輪葉互相齕緊使無累黍之參差非此即當改用鋸齒形爲主動器之輪牙但鋸牙易損不若平齒之耐久耳此車機器雖偏在右畔然車内所裝之鍋鑪乃稍過中心向左而安若是兩力均匀自畸重畸輕之弊矣 
除極小汽車外所有此項汽車皆用高等壓力之直氣筩緊靠鍋鑪之旁鍋鑪在汽筩緊靠處用雙倍厚之鐵板以防筩後牽條横楦之遇險車之凹軸或曰拐軸扶以托座軸之轉動主以摇桿凹軸兩端相距一百二十度分力旣均行駛較速直上峻嶺可令旋轉不息 
此車益處尚多不能殫述所有機器排列外面此第一利便也因汽車行駛時或有小疵不免沿途修理倘機器張於鍋鑪之下倉猝遇損必先用起重機將車高吊脫去車盤方能入内修補何等煩難唯此項汽車機器在外隨處皆堪立脚偶有損壞修車之匠無俟曲腰節時省費莫與比倫邇來美國載客運貨之鐵路遇有道途灣曲或伐木開礦阻於山路崎嶇者咸利用此車自兹以往多山之國可以罄控縱送無庸歌蜀道之難而蠶叢魚鳬不至廢爲荒地矣 
[俄國東部銷用淘金機器]  
俄國從事金鑛己越一百五十餘稔其淘沙取金之法仍率由舊章近五六年來方改用新式淘採河金機器若廢舊機而從頭更置新機僅此一項需用淘採機器己爲不少 
俄國江湖港汶多與出金河道相通在在可用淘採機器西比利亞之東及亞漠爾兩處尤爲美國銷流淘金機器之巿塲海參崴濱於太平洋運道旣便運費自廉且免征輸實爲商務上不可多得之利益唯事屬開創本地情形不容不研究也 
俄國有金業參議局代表國内黄金白金兩項之業邇來刋出一書載明一千九百零六年西比处亞與烏魯兩處所用淘金機器採得黄白二種之數目查俄國境内約有淘金機器四十具書中所調查之消息僅有三十二具而己尚有數具之消息未經查及據云白金計法國金衡六千四百七十二兩黄金計三萬六千六百零九兩大半由穆斯哥木業公司在烏魯地方用淘金機器所採得者計其七作共一百七十五日每日以平均計約十九句鐘零三刻合得黄金三千三百三十八兩所淘之沙計五百六十一萬五千二百立方尺此機係由聖彼得堡璞第羅夫製造廠所造體質堅靱每具估價自七萬五千元至八萬五千元不等因價值昂貴故各埠未能通用但前列價目所有建築浮碼頭及裝架機器諸費均包括在内 
　按書中所載要件數條大略如下 
　烏魯及西比利亞兩處計淘金機器三十二具 
　計一千九百零六年每具扯計工作一百七十三日共二千八百三十　七句鐘此項工程尚未臻妥善且所用水桶形式甚小殊不適用云　俄國淘金機器購自外國者有二具一係英國馬謝爾父子公司一係　設立荷蘭康勒公司 
 
 
 

Page 27

 
 
   
 
 

Page 28

 
 
   
 
