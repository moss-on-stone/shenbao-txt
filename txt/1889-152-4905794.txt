# 1889 - 152 - 4905794

 

Page 1

 
 
[重印外科證治全生集出售] [  申報館主人啓]  
　　是書爲林屋王洪緒先生所箸先生生於雍乾之間承其曾祖若谷公之傳醫法精良肱稱三折而於外科一道尤能着手成春暇時箸爲是書以道生平所心得首論症緣次治法　制　後乃以醫案殿之要皆闡發精深動中綮　不特　醫者當奉爲枕中鴻寶卽我人案置一册亦可供流鑒之資本舘昔年得其源刻曾用鉛板仿印流傳近巳售罄多時而問價者仍接踵而至因爲之細加校勘重付手民鉛字一律從新裝釘亦較前精雅刻巳工竣每部分釘二本價洋一角二分諸君子請移玉至本埠申昌書畫室及各外埠申昌或經理申報人皆可購取此啓 
[精印新科會試闈墨告成] [  申報館主人啓]  
　　墨卷隨風氣爲轉移故每届元魁花樣過乎各别而要皆賜發書理一以清　雅正爲宗不科禮闈揭曉後本舘亟託京友赶寄闈墨南來付諸手民昕夕排印刻巳裝釘告藏卽日出書每本收回工料洋六分諸君子有志揣摩者詰速向上海本舘帳房及申昌書畫室購取至各外埠則　理申報人處均有出售此啓 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋卅五元○大題觀海初二集○實文三萬六千篇本届各省鄉試題十得八九謂予不信可復按也今定碼洋廿五元○五經文準○　文一萬五千首其中向無陳作而特搆者不下萬首新類美而無踰於此碼洋八元○五鳳樓試帖○得詩一萬二千首塵　土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聯册頁花色齊全價目克巳紳商賜顧請認抛瑟塲南首三層樓紅墻洋房可也此佈 
[論寒士錄遺景况]  
　　士子三年一大比闢門籲俊爲國求才煌煌乎鉅典也今歲親政特旨恩科濟濟士林咸霑愷澤凡我士子孰敢不螢窗雪案爭自琢磨以副皇上尊賢養士之意成國家型仁講讓之庥也哉惟是一介寒儒抱殘守缺其艱難况味拮据情形非箇中人必不能知之深而言之切也所賴掌文衡者皆從矮屋中得來未有不委曲矜憐細微鑒察者請卽江南鄉試言之江南合江蘇安徽同塲共試上下江士子曾由京口渡江直抵石頭城下破浪衝風怵心駭目因特濬新開河二百里避黄天蕩之險道通燕子磯之夾江擊楫中流安如磐石迄於今頌聲不衰咸豐辛酉五月曾又正公因兩省士子赴試極多東西文塲號舍有限錄遺之見棄者礙難楠取奏請别開瑣院分試棘闈事不果行見諸日記厥後廣買民房添造號舍狀元坊平江府一帶罫緣縱横鱗次櫛比共計一萬四千之多自是而號舍可以敷用旣無擁擠之虞錄遺可以廣收又無擯斥之患矣然而歴科學憲之用心猶木巳也意謂科歲兩試凡增兩諸生名列一等候缺補廪故取之維嚴每學不過七八人或十餘人至二十餘人而止若夫二三等之次第旣於功名無所損益其高下前後漠然不加欣戚於其心固無容甄别從苛推求過當矣乃每届歲試每學所取二等不過三五十人其餘盡置三等而每届科試所取二等府學竟有百數十人縣學六七八十人而三等反覺寥寥者何也盖科試與歲試異二三等之次弟雖於功名無所損益而鄉試科舉之有無胥視此焉自一二等至三等前十名是謂有科舉備卷送試無須錄遺若三等十名以下則謂無科舉須於鄉試前先赴錄遺然後備卷送試所關係者惟此而巳向使科試之等第過嚴刻士子之錄遺必衆爲士子者操刀一試倚馬萬言卽多此錄遺一塲亦未必有畏憚之情怨咨之色惟念貧乃士之常擁白城之貴擅五車之富天下能有幾人大都樂牗蓬樞蕭然四壁家無長物困守青氈其赴鄉試也非好爲是僕僕也計自束髮受書所爲何事所癥結於中而不能自解者惟功名兩字耳顯親揚名在此一舉是以悉索硯田之賦居積書庫之奇祕笈窮搜故箱盡興預支膏火刻省廪餼以爲背城一戰之計凡舟行之費旅宿之資及一切零星考具不得不錙銖必較毫髮靡遺其窘况苦衷有不可以言語形容者若蘇松太三屬士子其有科舉者待至中元節後束裝啓程猶綽綽乎有餘裕焉其無科舉者則秋信初傳行旌便發汲汲皇皇惟恐不及前後相去半月有奇此半月中舟行之費若干旅宿之資若十自在上者視之真不啻滄海勺波太倉粒粟而在寒士之艱難况味拮据情形竟有告貸親朋歸謀妻小無從措置致誤功名者斯不亦大可哀乎且地方紏富猶有量捐田産襄助賔興者地方官長或捐卷費或捐蠟燭好善樂施不一而足是區區者能值幾何盖於以見嘉惠士林之意云至如科舉之有無無足重輕非關得失在學憲則多取之而不爲濫在士子則倖致之而不爲愧又何惜此不費之惠鑒其苦衷而蘇其窘况也哉顧或謂嚴於科試者非靳於科舉也將於錄遺塲中一較其短長優劣焉不知錄遺者但取文從字順無大疵繆足矣中式與否權在主試旣中以後解部磨勘未聞有吹求諸科試錄遺之文字者况乎科試無弊而錄遺有弊當錄遺時苟士子見識未深把持不定恐是擯棄無顔見人常用是惴惴焉則有出入公門之小人乘機抵隙因以爲奸揑造謡言炫惑衆聽倘不幸而偶中遂相率而效尤去年因外間嘖有煩言立時出案盡行補取靡有見遺恐士子之懷疑而受誑也斯弊也在錄遺不在科試若夫天道地道之說則非本館之所敢知矣 
[香港雨災]  
　　香港自前月杪起大雨兩晝夜勢若傾盆港地房屋在山上盤曲折而下雨大水驟急湍卜注大有高屋建瓴之勢店鋪居屋入水成二三尺四五尺不等貨物器具皆遭糜爛人民之漂溺者其數不少隂溝大半漲裂自來水自來火總管亦皆裂開約計所傷在一二百萬左右街上所需修理之費核計巳需二三十萬元是亦可謂非常之災矣 
[太平又見]  
　　髮逆僞號太平天國剿滅以來巳二十餘年矣近閱香港西字報知越南邇來又有自稱爲太平王者據守隘口凡客貨過境均須收捐中外各國之旅輕其地者所當格外小心也 
 
 

Page 2

 
 
[茶船續述]  
　　今年由漢口裝茶往外洋之輪船第一二批開行者業經登報兹聞第三批開行者爲格勒麻更希爾輪船前二日巳過吳淞第四批閱開行者爲格楞阿德尼輪船昨日巳行過淞矣 
[皇州淑景]  
　　大内太和昭德貞度三門及門旁庫房被災後卽照式支塔綵棚四月二十七日經内務府諭飭天利等廠商鳩集藠役全行拆卸以便奏派承脩大臣咨明欽天監　　焚香　土開工修復○聞雲南鎮邊元江等所屬地方土夷匪徒出離巢穴攪　滋事掠奪牲畜財物岑修帥得報後飛檄附近駐防官軍馳往分别剿撫妥爲籌佈以情邊撽而安反側並專摺由四百里馳報九重矣○四月二十九日爲翁叔平大司農同龢六旬壽誕上賜如意壽字尺頭等物用黄亭舁至東單牌樓二條胡同大司農宅大司農吉服跪　拜領如禮其在廷王大臣曁諸新貴之前往祝嘏者多若敏星車馬往來極形擁擠○正藍旗護車統領處爲咨取事本旗護軍叅領祥普現巳陞授廂黄旗蒙古副都統所遺之缺應行咨取各項人員與本管應陞之副護軍叅領一同揀選相應咨行本旗滿蒙固山於世襲子爵男爵輕車都尉副叅領　中佐領世管佐領中保送一員務於五日内造具履歴咨覆本營以憑揀選○兵部爲咨行事查正白旗漢三等侍衛四年期滿奉旨以游擊用之土德傑係陜西臨潼縣内子科武進士經本部現將該員銓補游擊相應先行貴領侍衛内大臣查照○邇來晴多雨少凉熱不時以致疫癘盛行患悶疹者幾致無家不有歧黄家囿於今年慎忌攻伐之說立方頗費躊躇竟日應酬幾不暇給生藥鋪壽材鋪及緇衣之流莫不獲利三倍云○掌儀司題奏爲奏聞請旨事恭照五月初三日孝誠仁皇后忌辰除遣官致祭景陵應由太常寺奏辦外是日應詣奉先殿孝誠仁皇后神牌前致祭輪應郡王銜貝勒載瀅行禮可否之覆伏候欽定奉硃旨著遣載瀅行禮欽此 
[恩榮盛讌]  
　　四月二十五日殿試傳臚二十六日賜宴於禮部名曰恩榮宴讀卷執事各官曁斫建士咸與焉先是經禮部奏請欽派麟大司宼主席是晨就露臺上望闕設香案樂部和聲署設樂於臺南光祿寺具饌禮部精膳司官朝服眡布席主席大臣讀卷官鑾儀衛使席當後楣西向禮部尚書侍郎席當前楣東向均專席左右楹外席各三行左一行爲受卷官席二行爲收掌官席三行爲書榜官席右一行爲彌封官席二行爲監試官及護軍參領席三行爲印卷官席供給官席則在露臺左鳴賛官席則在露臺右均相向二人共席一甲進士席在供給官之左宗室進士席在一甲之左二甲一右三中一名進士席均在宗室之左專席北向露臺下二甲席在左三甲席在右均共席左右相向當平明時諸進士穿吉服禮部各官穿朝服會於金水橋辰刻禮部屬員請赴宴主席曁各官由東長安門入禮部尚書侍郎出迎於堂檐下率諸進士北面立聽贊○三跪九叩禮然後升堂旅揖和聲署樂作主席爲一甲進士簪花吏人分表金花於堂上　席間序班引一甲進士詣堂檐東面立諸進士序立露臺上見主席官四拜主席官答二揖次見讀卷官禮部尚書侍郎鑾儀使如前儀又次見執事官再拜執事官均答揖主席出詣堂檐下西面立光祿寺官酌酒授爵主席受爵揖酹酒三光祿寺官以次授一甲進士酒皆奉爵立飲卒三爵三揖主席答揖各官就位諸進士咸就位坐和聲署升歌槿樸之章光祿寺行酒供饌如儀宴畢各官出席率諸進士詣香案前行一跪三叩禮席撤衆官退送新進士隨之出各回第 
[豸節莅臺]  
　　金臺營務處兼稅厘清賦各事陳觀察鳴志前署臺澎兵備道卸篆後卽至臺北劉省三宫保以重任相委倚之如左右手觀察去歲因其夫人在臺仙逝將靈櫬載回本籍當將各鳴差使分别禀請委員代理及今半載始於日前乘輪返臺四月廿四日宫保由臺南節旋觀察卽於翌日赴轅禀安宫保接見之下舊雨重逢極形欵洽旋卽命輿答拜各官亦紛紛赴觀祭行轅投剌車馬往來一時頗覺　閙云 
[臺民賽會]  
　　臺灣風俗素來佞佛邇神賽會之事終年不絶每　興作莫不窮奢鬥艶雖縻巨費而不惜北門外之大稻埕保安宫向奉保生大帝四月廿六日土人奉神出會周遊四境男紅女緑空巷往觀會之前面導以五色大旗數十杆中有香亭數座民間以十餘齡童子扮作太監模樣飛馬在前後相隨者十數人其餘鼓吹執事等件色色俱全更以布製就獅子牙段用兩人罩之以行沿途或跳或舞五光十色幾如生龍活虎夭矯不羣神坐後一人赤身立於轎頂手持鋼刃當頭亂砍鮮血淋漓卽俗所謂巫馬也此種惡習各省皆有然推臺地爲尤甚愚夫婦信神佞佛所以堳神者當自有道何獨不惜此皮肉爲人所難堪之事神果有靈亦必不佑此妄誕人也所望賢宰官黜邪崇正將此等人懲一儆百未始非地方風俗之一關鍵也 
[楚北氣候]  
　　楚北天氣前月初旬隂雨甚多寒凉特甚鄉農望晴綦切冀收簪　麥糧之利至十九日方見晴光朗照融暖萬分居人身穿單衣猶覺揮汗如雨晴霽約及一旬嗣後天又隂鐘自四月初以至二十日此兩旬氏雨更連綿簷溜淙淙不絶有時晴光微露　急雨忽降有時隱約聞雷聲立刻銀河倒瀉有時北風怒號挾纊不温有時濕雲密佈柱礎生潤農民望晴如望歲官府念切民薣爲之設壇祈晴所幸天從人願大放晴光近日大麥業巳刈割登塲指日可以種揷秧苗惟小麥　子尚未登塲氣候清和江水雨　大漲襄流與蜀源齊全漢口小河口龍　廟盋頭匯聚是處水勢湍急迭溺鄉船瓜皮艇日間尚望拯救晚間覆溺者有二人與波臣爲伍江岸低處水巳近岸沿江麥地深可憂處水樁　至二十五尺幸日來天巳晴霽可釋札人之憂矣 
[兇犯正法]  
　　四月二十五日辰刻皖撫陳大中丞傳集司道以下文武員弁由縣獄提出兇犯李永僖一名恭請王命委邱雨亭軍門會同懷寍縣陳雲溪明府綁赴北郊凌遲處死隨由臬憲張竹晨廉訪將首級委員解往犯事地方懸杆示衆查該犯壽州人走四十餘身長面黑貌甚猙獰曾在本境殺死某姓一家三代計四口當經州尊拘獲審實解省當出監時面如土色俯首無言觀者如山幾無插足之地云 
[安慶官塲紀事]  
　　出使美日秘大臣翰林院侍講崔惠人星使國因由滬乘江裕輪船於四月二十六晚二更時抵省當卽命輿入城暫駐敬敷書院次日拜會各大憲不日卽旋里展視松楸○委辦軍械所候補通判劉葆笙别駕芾奉撫憲札委辦理蕪湖保甲事務别駕奉札後卽趨轅謝委○皖北牙厘局總辦候補道劉子幹觀察作樑經大憲札調來省委辦省城保甲總局兼理營務處所遺皖北牙厘局一差另委現辦皖北賑務屬錢　蘭觀察祿曾接辦○宣城縣范映泉明府因公晉省小住按刑廳徐澗南少尉署中隨向各大憲面禀要公事畢卽買舟東下 
[出使美日秘國人臣崔奏調各員名單]  
　　分部郎中陸繼德四品銜户部候補員外郎左庚户部主事吳濬二品銜選用道徐壽朋分省知府李經方江蘇候補知府楊慕璿知府銜湖北候補知州汪洪霆五品銜知縣用卽選州判總理衙門供事田士瀛五品衔候選州判總理衙門清擋房供事杜延祜候選訓導沈桓六品銜州判用補用縣主簿卽選州吏目王光紱雙月從九品張曾詔花翎同知銜王錫祺監生賀至監生李維裕議叙雙月通判黄恩煥武弁六品銜焦躔武弁六品銜劉寶 
[馬戱六誌]  
　　車利尼馬戱到滬以來余間三四日必往一觀旣觀而歸則必撮其梗概登報章豈徒自詡眼福哉亦欲使未觀車君之戲者知馬戲固有如此之神奇變化逈非尋常梨園所及也禮拜三之晚余又往觀其戲巳變換一新與前數日所見者大異黑馬三匹神駿異常東以綵繒簪以翠羽始則徐行繼乃急走車君曰右則右旋車君曰左則左轉旣左轉矣而忽欲其右旋則又易左而右旣右旋矣而忽欲其左轉則又易右而左詩曰左之左之君子宜之右之右之君子有之惟其有之是以似之車君有焉車君之馬有焉旋見白衣紅廂邊者或男或女或長或幼一擁而出數人以手踞地蹲伏不動諸人駕乎其上聳然高峙屹然不動末一人倒竪其上瞥然躍下而在其下者亦紛紛各散嗣又分作三 
 
 

Page 3

 
 
四起一人兀立一人立於肩上或手中挽一人作倒垂蓮勢或頭上横一人如挑擔式或此挈其手彼擎其足作控縱之勢或左右手各挽一人用力一掙　所挽之人亦　空而上嗣又合爲一起有時颺開如鳥之展翼　時作屏風式有時作假山狀末後在地上亂躍田中之蛙草中之蟲無此輕便靈捷也俄見最高處懸三架始則三人共升一架二人並坐左首之人以手倒挽一人忽彎身一躍巳入右首之人之手騰躍數次眼光爲之閃爍嗣則三人各升一架央央之人以足緣繩而走其身則倒挂半空而無顛墜之虞其在兩旁者各在架上奮迅騰躍且架蕩漾空中上首之人在架上忽作狙伏勢俟兩架相迫時急以手倒持下首之人之足卜首之人遂離本架再一蕩漾下首之人奮身一躍則巳仍在本架之上如是者數次末後則從高處一躍而下身如飛燕是何意熊雄且傑宜觀者之喝采不巳也戲塲中一律攺用電氣燈光耀無比坐其下者不患炎熱是夜觀者較前數日尤爲熱閙聞今晚有官眷命駕往觀該班因更添共樣新戲届時當更有可觀也 
[劣跡多端]  
　　前日法會審員葛蕃甫同轉在捕房發落各案時據花烟館鴇婦李魏氏投案帶有枇杷藍内放香肚十個訴稱小婦人開花烟館度日於去年九月間搬到小東門外有王關寳者在小東門一帶横行無忌逢節向花烟間索錢名曰節費或人家有妓進出伊卽索洋十餘元二三十元不等今年端節伊向我借洋三十元我不允卽生出枝節將香肚等挨户饋送藉以索洋伊妻王劉氏亦動輙逞兇不堪其擾有會一集出過六次今王關寳於會期上不許我摇有心吞没葛同轉閱禀略詰之下着李魏氏退於今晨投公堂候訊隨商之謝詢捕頭立飭法包探將王關寳王劉氏立卽拘到分别管押原禀甚長其中諒有許多情節捕房昨將王關寳夫婦二人解案原告投案候質葛同轉詰之王關寳作何生業供稱在小東門外開設烟館度日三月二十八日在縣管押近始出外同轉謂開烟館之外尚作别事否供稱在縣署當差卯名李慶係在柴樛名下葛同轉謂然則爾是捕夥本官不知爾名字李魏氏稱伊是縣中　卯抵頭故兇狠若廿葛同轉謂王爾爲何沿街送物王供香肚係吸烟客從南京帶下託銷十個賣洋一元金寳家取去十個未曾給洋别人不要買不好硬賣同轉詰金寳何人王供卽李魏氏同轉謂伊巳與爾洋二元爾不收王供並無其事同轉看李質對兩下各執同轉謂爾向伊借洋三十元不允致生事端王供李魏氏尚欠我洋五十元未還安有向伊借洋三十元之理葛同轉詰可有憑據十供此項錢文在會檯上所借有帳簿可憑司正蘇秋江爲証會期是二十四日前月伊摇過本月今日祗初頭如何不許伊摇李魏氏不認借洋供稱如有其事當將借據取出伊要洋三十元於初三日令妻劉王氏在鳳樓春烟館守候我未去前我經手借洋均是五分利外邊有人亦知道葛同轉着將外邊人傳進卽有朱謝氏投案同轉詰其伊等三十元之事爾可知道答稱爲揚州姑娘而起乃我處之事去年有寗波來之小竊　伊等吊打意圖害我小婦人驚恣出洋了事連謝儀共計十八元同轉謂王曰爾之聲名甚大旣是在官人役更宜謹慎奉公守法何得招摇生事屢次到堂王供從不犯事十年前爲茶館事孫大老爺將小的辦過在後從未犯事緣有鍾德昌卽金寳認識從揚州帶來之姑娘爲伊父未至將伊寄在我處鍾德昌在我處吸烟計有烟資一兩六錢寫在帳簿上候將姑娘出脫後再算今金寳以人不能到手故將我控告葛同轉謂王關寳曰所有情節公堂工無暇細詰爾亦可詳細具稟到案再核着將王關寳及王劉氏帶出交捕暫押同轉又謂李魏氏朱謝氏曰爾等出外詢世如有人被其欺詐者許其投訴李朱兩婦旋卽退出 
[送追掊]  
　　上月二十三日機器織布局有洋銀一千元托日生信局寄往南匯中途被刦連别家所寄共失二千五百餘元前日織布局總辦將該信局執事人林蓉塘迄縣請追昨晨裴邑尊訊究之下林洪稱願以三折歸償邑尊不准着具限照數清償如違定干究辦 
[地保站籠]  
　　前紀年租地保曹錦昌因虧欠年租經裴邑尊逮案訊追一事昨晨邑尊升堂覆究該保一再求寛邑尊怒其有意逞刁着置木籠中發大堂示衆 
[行兇枷示]  
　　全新新挈弟德德投上海縣控稱上月之杪成衣匠掌林至全金林家與金林之妻同桌用膳全徐氏出言剌之掌林隨將該氏謾駡旋卽扭毆過德德過其門前聞而勸散後徐氏告知松松欲將掌林毆擊經族長鴻齋理勸令掌林出錢三千文備酒服禮後經地保張浩天阻撓本月初一日松松忽紏衆將德德毆傷叩求騐視裴邑尊將德德傷勢騐明飭發仁濟醫館醫治旋提被控硌人升堂集訊新新伸訴前情徐氏稱掌林德德辱駡小婦人松松見而不平是以將伊毆擊松松稱德德出言不遜致犯衆怒小的不敢行兇地保禀稱此事經鴻齋炳炳等理勸小的並不阻撓全和尚全咸順同稱當時小的等確曾經勸惟先前並不與聞邑尊以松松恃强行兇判掌頰四十下荷以巨枷地保不善調停笞責六十板一併枷號交原差帶往鄉間遊行示衆　後帶回發落和尚咸順各繳錢五千文給德德爲養傷之用徐氏交官　看管以候嚴訊 
[帶歸英廨]  
　　昨　英公堂差陳升至法公堂禀稱有王毛毛爲跑馬肇釁等情葛同轉詰之王毛毛據供在城中習扇業師父王和尚卽王啓堂小的並不犯事葛同轉看包探等認看此人可是鄭家木橋賭徒李郁二包探答稱前去捉賭未曾見過此人同轉謂旣非賭徒着交來差陳升帶回歸案辦理 
[病犯送縣]  
　　本年二月杪小東門外公和衖女堂烟館中有浴堂堂倌某甲偕　族人在彼吸烟有句容人高聽明者爲吃醋起見拔刀相仇甲急避去詎巳刀傷同去之人當時報捕將高拘到受傷人送仁濟醫院醫治將高笞責管押近高在押受潮濕之氣患病　重因於昨日解案葛同轉着將高聽明送縣遞籍 
[騎馬賈禍]  
　　吳阿美至英公堂稱開公泰馬房有張德裕等來租馬兩匹馬車一輛往吳淞後由胡挑桃與吳阿榮牽馬來還秃騮馬巳經受傷倘卽醫治或可無碍否則勢將倒斃此馬價值洋二十四元故將胡桃桃等交包探唐寳榮并傳到張德裕等一併解案請究包探唐寳榮禀張德裕同兄張阿榮等向馬房租馬并馬車到吳淞看龍船旣到彼處不見龍船因卽言旋途遇胡桃桃借馬騎坐往來奔走二三次致馬受傷爲此追尋各人一槪送　張德裕供寍波人年十八歲開小客寓兄阿榮與夾板船上做生意之人同來言吳淞有龍船因租馬車同往我與兄坐馬車吳阿榮及兄之友人則乘馬旣到吳淞不見龍船因卽回來途遇胡桃桃硬借馬駒不知伊如何跑法致馬受傷張阿榮供與其弟同吳阿榮供向在馬房做馬夫現無生理張阿榮同躬及友人要租馬車因與馬房不相識托我向公泰馬房租得馬及馬車伴同前去回時遇張阿榮相識之胡桃桃硬借馬騎遂再伴同前去不料伊奔跑數次致馬受傷胡桃桃供見張阿榮等騎馬從吳淞回來暫借一騎惟秃騮焉係吳阿榮所騎與我不干蔡太守謂胡桃桃吳阿榮騎馬飛馳本干例禁判各笞一百板管押張阿榮交保俟吳阿美將馬治傷再行核辦如竟倒斃則須追償馬價 
[英界公堂瑣案]  
　　二百二十九號華捕稱見陸永全擺設二十一瘦小賭攤拘拿送案賭具呈閱陸永全供落魄無聊初犯小賭蔡太守判陸永全枷號十四天發頭門示衆賭具銷毁○二百十四號華捕稱在閬仙戲園管門有趙王氏來看白戲驅逐出外後又紏同李張氏前來大喊泡茶向索戲資不付又敢吵閙不休故將該氏等拘案趙王氏供同李張氏到戲園本與後檯榮工相識囑其上帳伊不允致相口角不敢吵閙李張氏供由趙王氏邀往觀戲言與樂工相識可以上帳豈料不允以致爭執蔡太守判趙王氏罰洋一元撥充醫院經費○包探顧阿大稱王桂生專在華總會剪竊物件爲此拘拿搜出剪刀一把送案請辦王桂生供浙江人年二十三歲以後不敢再犯行竊蔡太守飭將王桂生押候備文遞解　籍不許再來滬上剪刀存堂○包探沈金隆稱陳金生前以犯竊獲案奉判遞解回籍昨見其仍到租界難保不蹈故轍爲此拘案陳金生 
 
 

Page 4

 
 
供决不再犯行竊蔡太守謂該竊犯旣經犯竊遞解豈容復來滬上判笞一百板再行備文遞回江都 
[法界公堂瑣案]  
　　端午日虹口某店學徒携洋十二元送往小東門外某棧行至新開河橋相近哭被匪人搶去該學徒急喊追赶匪人卽丢下紙包一個學徒拾取開看内係鉛餅數枚再俗追時早巳不知去向當經投報法捕房捕頭飭法包探查緝在案該包探等憶及三月間曾　獲用鉛餅之陳彩弟土阿勝陸桂華等人因於前日將陳彩弟拘到昨日解訊陳供前曾犯案嚴辦後攺過自新現住後新街賣梅子度日不敢再蹈前轍葛同轉着將陳彩弟暫押着法包探查明再核○捕房昨解甘誠榮請訊包探郁廷湘禀稱此人在鄭家木橋賭檯　拘到據甘供蘇州人做刻字生意路經鄭家木橋適建捉賭悮被柯來葛同轉謂當塲拘獲尚有何辯姑念初次從寛責一百板釋放○花烟館鴇婦錢陳氏投案稱丈夫於去年四月間去世現開花烟館有楊正發者素不認識於初五日一點鐘時來吸烟同伴七八人至晚間十二點鐘時尚不肯去要借洋十元初六日又來十餘人吵擾爲此鳴捕將伊送案葛同轉詰之楊正發據供江北人來滬三四年在天津碼頭做小工初五日節期偶爾遊戲祗我一人葛同轉着將楊正發責二百板荷枷一個月○小東門外茶館　烟間之堂棺張春榮投案禀稱昨日被人竊去水烟袋一枝當塲拘獲送案詰之王國運供稱湖州人亦做堂倌昨晚在彼取水烟袋甫敗第一筒伊卽指我爲竊心實不甘葛同博謂爾做堂棺被人偷取烟袋爾肯甘心否着將王國運掌頰釋放○積竊李徃榮犯案重懲後於前日釋放着伊卽日同籍不准逗遛詎李桂榮於前晚又在浦江輪船邊因之拘到昨日送案葛同轉看將李桂榮先責三百板李供當日本擬卽回爲彭福生及王姓所誤同轉着帶回管押 
[端陽前一日東瀛秋山鹽川二君相集玉蘭吟社諸同人飲於徐園鴻印軒卽席率成二律並懷吟老]  
　　玉蘭花事歇次第到榴花折柬增祈雨開軒醉晚霞賞心合裙屐入耳又筝琶實主東南美殷勤禮意加遮莫東瀛客偏開北海樽清談聽娓娓起舞喜蹲蹲社事今番續交情意外敦言懷岸田叟雲樹障江村[  倉山售主拜稿]  
[浙省撫轅抄]  
　　四月廿九日候補知縣徐先翥禀知都司委查禁夫役需索節包差○三十日候補同知陳文璣禀奉藩司委京餉並帶解東三省練軍餉銀禀見叩謝准補烏程縣張觀光知藩司飭知赴任禀見叩謝○五月初一日題補宣平縣賀允璠禀銷清湖厘局差回省禀到叩見熊志方禀知接辦江干船局○初二日張彬稟知藩司委查禁夫役需索節包差 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[邗江官報]  
　　五月初一日前杭州府陳太守文騄過楊施分轉錿回通屬總巡差次初二日江蘇候補道吳柏莊觀察由江西到揚江西陳游戎有明解餉來揚初三日周鹺尹光詒舉赴連泰查探水勢 
[來信照登]  
　　閩貴報四月廿二日列隱名　　信節登數敝局庖丁宰肥難充膳一則誠如來信所云不覺詫異不知其意何居先是有目見耳聞人於四月初十日致敝局一信謂局中牛羊寥寥雞鵝鴨不多疑爲餓斃疑爲割食飴稱局外揣度之詞繼謂工人目覩甚寥並未明言宰鷄之事僕等以來信苦心勉人爲善匡我不逮實深欽佩本擬泐函相告奈信中未具姓名無從奉復嗣閱報登來信連日復加詳察事無影響則是有心汚衊姑勿論隱名人或卽目見耳聞人亦未可知溯敝局創自同治甲戌年間收養放生牛羊雞鵝鴨等　少用多實難爲繼爰議將肥壯之牛租於貧農耕作春日領去秋後還　其餘老小病牛以及馬羊鷄鵝鴨等一五留養在局生則喂食有時斃則掩理有地而尤慮各類之不能相馴也更設欄以區别之使無走逸損傷之事生數斃數簿記可查專司分司章程具在恐隱名人與目見耳聞人一悉乎此當亦呀然於目見之未真耳聞之不實矣總之僕等經董放生之舉巳經十有六年不取辛俸不辭勞怨不以詐術愚人不以私營肥巳亦惟自問　安巳耳知我罪我聽之而巳人之欲善誰不如我倘有卓識善士觸念於放生善舉接辦盡善隨時可以交替此尤僕等所同心切盼者焉放生局金秉鈞等謹啓　　右信於前月抄曾經寄示本館以四月廿二日報中所刊之事並非指　放生局則局中董事祗宜默自稽查無須辯白乃日昨又將此信介小樓主人送來一再婉商重拂其意兹用　錄在報然本館則以爲此皆辭費也質之金君於意云何[  本館附識]  
[輓宜興丁麗雲貳尹]  
　　去年示我紀游詩我道良材必遇時豈料分襟纔數月忽驚把臂永無期曩游萬里有歸途游到今番計轉迂泉路傷心如得句可能重寄舊交無[  氣短英雄揮涙稿]  
 
 
