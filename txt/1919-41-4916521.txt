# 1919 - 41 - 4916521

 

Page 1

 
 
   
 
 

Page 2

 
 
啓者本公司案奉廣東省長訓令　　招商包　　投票　選事定期開設　　　　 
 
 

Page 3

 
 
時評 
[會之生活（冷）]  
　　我非反對會也特谓設立一會必有一會之精神一會之實力非僅僅有其名有其章程有其理事等等而即謂其會之能事盡也　　抑更有言者所謂會之勢力者在會中之人多非會多之謂也　　近見北京不日之間有所謂國際聨盟同志會國際聨盟協會外交後援會外交協會蜂擁而起故感而言此命令 
二月十四日大總統令據内務總長錢能訓敎育總長傳增湘農商總長田文烈呈稱臚舉晉省歷辦諸政成績昭著請特予褒獎等語山西督軍阎錫山久任晉疆殫心政術敷敎勸學理財訓農綱舉目張措施悉協據陳令績嘉慰良深值兹民治推行亟賴各省行政長官認真孹理尚其厲行實政益抒宏猷用副国家倚𢌿之殷有厚望焉此令　　又令任命莫擎宇爲將軍府參軍此令　　又令外交部呈請任命廖世功爲駐巴黎總領事羅昌爲駐倫敦總領事伍璜爲駐新嘉城總領事譚學徐爲駐檀香山領事均照准此令　　又令劉鶴齡給予二等大綬嘉禾章何甘樂給予二尋嘉禾章此令　　又令楊福廻晉給三等文虎章侯學桓晉給四等文虎章此令又令陳啓明何世榮劉榮宗李葆葵劉還才劉耀宗周東生均給予四等嘉禾章此令　　又令丁飛鴻給予四等嘉禾章此令　　又令楊汝梅给予四等文虎章此令　　又令穆安素給予四等文虎章此令　　二月十五日大總統令參謀總長張懷芝呈烟台鎮守使署參謀長薛保筠懇請辭職薛保筠准免本職此令　　又令任命趙之齊爲烟台鎮守使署參謀長此令又令財政總長兼鹽務署督辦龔心湛呈請任命蔣志培爲兩淮餘中場知事錢振家爲中正場知事均照准此令　　又令葛頣業給予四等嘉禾章此令　　又令張汝桐給予四等嘉禾章此令專電 
北京電國民外交協會昨開成立會票選張謇熊希齡王寵惠嚴修林長民范源濓章藴寛爲理事並通過簡章（十七日下午一鐘） 
北京電陸使來電假期届满病體未痊恐誤事機等語當局覆電慰留並囑安心調攝　　（十七日下午一鐘） 
　　北京電徐樹錚昨入府面陳國防軍改編狀况歷一小時始出　　（十七日下午一鐘） 
　　北京電本月中央軍政費尚差千萬部庫不名一錢龔偕錢叩外國銀行門均不應昨向鹽署商借三千元勉維現狀　　（十七日下午一鐘） 
　　北京電新參衆院兩秘長均因和議南下梁已出京王亦將啓行（十七日下午一鐘） 
　　北京電政府預定之統一全國鐡路外債案現交部發現障礙電請陸使暫勿提出（十七日下午一鐘） 
北京電前電惠民獎劵係湘省發行呈由中央核准（十七日下午一鐘） 
北京電新督電俄過激派在新邊煽惑英俄所屬缅回兩種人民請商英使電飭禁止　　（十七日下午一鐘） 
　　北京電蘇李督轉兩譚電桂軍在武岡行動係本區内剿匪無越入北軍防線請轉湘督勿聽謡言湘督以百竹橋灘頭係我軍防線周偉姚斌擅入未退請轉南軍令周等速撤　　（十六日下午五鐘） 
　　北京電援粤司令取消經陸部呈派張宗昌辦理收束軍隊事宜頒給關防業於十日啓用　　（十六日下午五鐘） 
　　北京電陜西郿縣經鎮嵩軍克復管金聚克汧陽擬會甘軍攻鳳翔聞陳樹藩已派某隊替出許部與張旅攻乾縣　　（十六日下午五鐘） 
　　香港電國會邀請各界昨開大會於東園到者數百人内有各圑體之代表由林森主席演說謂密約舞殊賣國契約國民應速起救國卒乃議决設立外交後援會並於今日在省議會舉行公民大會（十七日下午二鐘） 
　　香港電國會議員建議任顧維鈞爲全權代表（十一日下午二鐘） 
　　香港電閩省派薩鎮冰爲畫界仲裁員並電請南方亦派仲裁員（十七日下午二鐘） 
公電 
江蘇省議員爲衆禁之通電北京大總統國務院鈞鑒曁北京上海各報館鑒閱報載政府將與日訂約弛放蘇米四百五十萬石不勝駭異查蘇省民食尚仰皖米寗能濟人且中英馬凱條約載明弛而再禁須六星期方能實行一發難收異常危險是以兩届議會均主申禁省長亦照議厲行往嵗京津鉅災尚未强蘇移粟今創此議輿情惶懼謡諑繁興不知者以爲輕民重賄其知者以爲舍已從人俄民乏食德奥缺糧並無他因且致危亂我國政局未定伏莽潛滋瞻彼前車可爲殷鑒伏祈睿意主持申禁以遏亂源大局幸甚江蘇省議會議員沈蕃劉伯昌朱紹文陳伯盟王鳳誥王發蒙楊東嚴武同棨劉振殿葛錦城黃次山馮士奇張福增夏嵩陳大猷周承基謝芝光朱積祺徐鳳標朱毓賢黃守孚錢銘銓周積偉鄭巽胡允恭秦炳章蔡鈞樞董仙衢顧希曾羅會莊叩銑　　各報館轉江蘇各縣農會商會教育會諸公均鑒自光緒二十八年中英通商條約載有如准無論何種米穀出口即應認爲該禁業已廢弛如欲再行封禁須另行出示自示之後經過四十二日方能照辦等語是以吾蘇米穀十餘年來未敢弛禁本會歷届開會均以重申米禁爲言即怵於此現在有人以穀賤足以傷農請求弛禁又有以米荒足以致亂請求申禁彼一是非此一是非極不一致本省長官迫於绅商之請求及政府之電令擬將此案諮詢省議會解决已定於本月二十八日召集臨時會此事關係極重同人等見聞不廣對於各縣食米有餘不足未及詳查殊難臆斷諸公與社會情狀最爲接近必能真知灼見敢請各就所知對於申禁弛禁或另有兩全方法下一正確主張函示本會俾作指南不勝翹盼江蘇省議員朱紹文劉伯昌張福增沈藩王鳳誥陳伯盟黃次山周承基黃守孚陳大猷朱積祺鄭巽秦炳章朱毓賢徐鳳標謝芝光朱祥绂等銑各通信社電 
大阪電今日第一次有组織之工人運動以求普及選舉權者已在西京發生該處工人數千開大會於市廳工人數百游行各街高唱工歌手執旗幟上書予我選舉權字樣行至皇宫時雖皇未在亦大聲歡呼工人集會通過議案要求採用普及選舉制聞將與抱同一目的之其他國體聨合行事（十五日）路透電華盛頓電美國報紙仍满載日本威脅中國之消息此間官場以爲最關重要者中國應知此爲成一自由國之黃金機曾世界願有以助中國但若猶疑不决主張不定則自取滅亡云（十四日）華北明星報北京電陜省劃界事政府派宋聨奎先行并電張瑞璣速到京接洽備即前往　　北京電王揖唐由蚌埠回謁元首代陳倪嗣冲對於皖米助粤及出口兩項意見　　北京電陸徵祥電請各界贊成國際聨盟現外交協會總商會聨盟同志會均擬電美總統表示中國國民贊成及希望之意　　北京電各省争廢高徐濟順路合同徐諭外委會切實辦理（以上十六日） 
　　北京電院頃電朱速與南代表商定開會日期　　北京電王占元電鄂西劃界已商王懋賞實行惟南軍仍佔鶴峯請電唐繼堯飭令退出　　北京電陳樹藩電劃界事照所擬五條辦理已商劉管鍾許各軍希速派員蒞陜　　北京電齊耀琳呈請獎勵蘇省海塘運河隄工出力人員交内部核議（以上十七日） 
天津電能希齡今日南下（十六日） 
　　　　　　（以上中孚通訊社電） 
　　北京電錢總理依英美兩國政府之建議將提出統一中國鐡路外債案於巴黎會議但在巴徐之交通部委員以英美兩國之意欲將中國鐡路置於國際平均投資之下直將中國鐡路視作一種之戰利品故竭力反對此議同時北京政府部内之有力者接得此種消息亦非常反對於是錢總理遂於前日電致巴黎命停止提出此案徐總統關於此事不日將邀集與路政有關係之有力者從長商議善良方法據可靠之某方面之報告云統一鐡路外債案之内容不問其爲國有鐡路私有鐡路及賴他國借欵而建築之鐡路已成者及未成者概包括在内起一大借欵其管理方法則倣鹽務制度以中國交通總長次長及英美法日所派委員組織一委員會該委員會之本部設在北京關於鐡路行政之事對於中國政府及股東負擔責任同時有任命會計官任命鐡路視察員購買鐵路材料及其他物件司法）電文有疑義）任命鐡路事務員鐵路支出收入用途自由諸權利又總工程師經理人及總賬房主任皆得有中國官權力所不能及之權限地方鐡路得加入外國人七十八人其中英美（電文有疑義）各採用二十名（十七日） 
　　北京電日美兩國公使於今日上午訪陳代理外交總長報告關於中東鐡路由列國共同管理之草约已經成立且說明其内容據確實消息中國已决定乘此通告之機會提出中國方面對於此周題之主張以便與列國協議云（十七日） 
　　北京電外交部因近日又有人傳播谣言謂陸徵祥赴歐時中途失竊秘密文書云云不日將正式聲明此說之全係謡言（十七日） 
　　北京電陸徵祥由巴黎來電聲稱舊症復發微露辭職之意中央已去電慰留一般人士皆疑陸氏此舉另有他種原因（十七日） 
　　北京電中日交涉因事實眞相業已明瞭此間與論今已完全鎮静唯一部分之外國人又揑造陸徵祥經過日本時中途失竊秘密文書之謡通電各處煽勲排日（十七日） 
　　北京電徐樹錚昨日謁見總統後謂某軍旅長曰南方之反對國防軍及參戰督辦處並非反對此軍及此機關無非反對辦理之人故現在一切皆已移作陸軍部名義此事總統亦表同意此等國防軍除西北軍事以外概不使用云云（十七日） 
　　北京電財政總長龔心湛於一兩日前赴天津將與美國訂結二百萬美金之借欵契約但美國公使之意欲以有價值之抵押更締結大借欵而不欲爲小借欵因此現在又有以烟酒稅作抵押品向美國資本家磋商大借欵之議（十七日） 
　　濟南電期望歐戰了結後恢復本國在山東之勢力之德僑數十人其中决定遣送回國者計有八十餘人定於本月二十六日由濟南啓程此等德僑對於此種處置甚爲憤恨（十六日） 
　　濟南電曩赴歐洲之山東工人一千二百人於前日乘英國船庇亞斯號安抵青島（十六日） 
　　　以上東方通訊社電　　東京電日本官私立各大學及專門學校之有志者爲謀融和亞細亞同胞起見設立亞細亞學生會先於昨夜開懇親會二十一日將在青年會館開各大學敎授之後援會定三月二日在築地精養軒舉行正式發會式（十七日）共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
法國無缐電 
十六日里昻電脫萊物消息德國休戰委員會之特别專車於星期五日晨九時行抵脫萊物德國委員共九人其中有德國内閣閣員翰尼氏及評判員若干人福煦上將於行刻行抵該處下午三時由福煦上將開始討論德國委員愛爾勃奇氏繼起發言展長休戰條約之增加條件規定德人應停止進攻波蘭之一切舉動並不得越過下列劃定之線此線自魯森格爾西之俄國邊陲起將經過羅斯納督夫之西薩杜金之南斯旭齊森之南愛克辛之北薩恩之南加爾尼加之北狄亞格爾朋勃恩巴爾斯登里薩之西惠恩州之北直逹西勒西及俄國間之邊境休戰條約爲無限期之展長惟在三日前可通告終止之前所訂　之休戰條件繼續限期履行　　十六日里昻電華沙消息魯倫氏尼塞爾將軍及協約國國際委員會委員已安抵華沙立卽開始與波蘭政界人物會議　　十六日里昻電阿根廷京城消息國會以大多數票對八票否决社會黨議員朋奇氏提議致電德國國會敬禮德意志共和國之提議案議員特瑪里亞氏讚美協約國畢繼致詞曰待德國自行悔悟而成真正之民主國後吾曹乃敬禮之議員阿拉亞氏宣稱現爲公理大彰之日吾曹不應敬禮愚弄正誼之德國吾曹且不應躋於竊盜之列　　十六日里昻電美國駐法公使夏泊氏已辭職夏氏辭職原因據稱係因體質不佳及須料理個人事務之故　　十六日里昻電法政府爲輔助恢復經濟狀態起起已决定恢復一九一四年邊境以内全國土地之平時電話交通惟沿瑞士及西班牙之兩狹道不在内　　十六日里昻電加夫拿消息魯森尼恩軍隊將多數城市之過激派逐出過激派在加泊里亞闊台尼亞附近大敗陣亡及被俘者多人路透電 
[各國近事紀]  
　　十四日巴黎電媾和大會委員會昨日開會時叙利亞代表曾至會要求叙利亞之獨立並建議委託法國以友誼的助力予叙利亞　　十五日巴黎電俄國各政府無一承認協約國所定内國休戰主要條件現信協約國政府將被迫撤回泊林斯島開大會之請書　　十四日巴黎電和會全體大會將散時邱吉爾氏乘飛機由偷敦抵會即請討論俄國問題列强代表展期明日討論之　　十五日波蘭電協約國赴波蘭之委員圑已於十二日行抵華沙由巴特里夫斯基總統及譬爾蘇特基將軍等歡迎委員圑曾與彼等討論波蘭問題　　十四日巴黎電韋瑪消息德國新内閣已組織告成其人員如下國務總理施特满副總理兼財政總長希佛外交總長藍超陸軍總長諾斯克殖民總長裴爾不管部國務員歐士白格與逹維德逹維德已辭國會議長之職　　十四日巴黎電韋瑪消息德國國務總理施特满在國會宣布行政方針謂目下須經營之事業其門類可以總括如下（一）以强有力之中央統治主權維持國家之統一（二）即行媾和（三）遵守威爾遜總統之大綱（四）拒絶强暴之和局（五）恢復德國殖民地（六）即容德國加入國際同盟享平等權利（七）（電文缺）（八）一律彼此解除軍備（九）建設公共仲裁法庭（十）廢除秘密外交施特满宣稱派給口糧制將暫時賡續實行俾經濟事務卒可合於社會主義並宣布改良居住之計畫且擬没收戰時餘利增加所得稅凡入項至某數須倍其稅率有大財産者須徵特别稅施特满祝賀女子得與男子享平等權謂此乃新法界絶大之戰勝　　十二日丹京電愛沙尼亞民國境内之過激黨全被逐出英軍艦曾轟擊過激黨所佔之文陀鎮　　十五日巴爾電韋瑪消息中央黨領袖費倫薩哲氏已被選爲國會議長　　十五日倫敦電葡使署宣稱復辟運動完全失敗保皇黨領袖柯塞羅氏已就擒　　十五日白萊斯電威爾遜總統乘華盛頓號於今晨十一時十五分啓程回國　　十五日紐約電威爾遜總統秘書土末爾蒂氏接威總統來電謂彼擬於抱斯盾登陸且擬向衆演說預料威總統於二十二日左右可抵　　十二日華盛頓電衆院以二百零五票對一百四十八票採納加入海軍經費議案内三年造艦程序之特别規則一條　　十二日倫敦電每日捷報云政府擬任坎拿大首相波登氏爲駐華盛頓大使已商諸該員　　十四日倫敦電運輸工人聨合會幹事部昨日與倫敦僱工者會商繼經宣布談判已無轉圜餘地工部大臣乃建議仲裁全國聨合會大會曾於下議院開會討論此議已延會至十八日一面令幹事部與鐡路員役聨合會及礦工聨合會幹事部會商以便重行考慮彼此擬於全國施行之計畫礦外工人聨合會昨在倫敦開會聞因礦工無期展緩每日工作八小時之要求諸工人或有罷工之舉貝爾伐斯之技師汽鍋匠小木匠聨合會昨日開會議决堅持每星期工作四十四小時之要求　　十三日倫敦電礦工聨合會大會决議投票表决應否實行罷工二十二日可以揭曉礦工聨合會幹事部勸工人投票贊成罷工　　十五日倫敦電貝爾伐斯煤氣電氣已絶供给三星期許兹由軍隊保護恢復之煤氣廠入口處駕有機關槍發電處駕砲一尊工人多已上工諸均安静　　十四日倫敦電貝爾伐斯罷工者投票拒絶十日電傳之臨時解决辦法 
[和會日代表之宣言]  
　　十一日倫敦電日本代表牧野男爵近向新聞記者發表宣言其原文如下吾人不爲日本有所請求但請求在吾人視爲公允適當且爲吾人所能使和會中各國代表及其所代表各國人民咸知其公允適當之事物耳吾人無所要求不過提出某項事件俾他國得就吾人之地位與遠東之將來而予以如吾人所考慮者之同一考慮耳欲知吾人所謂公允適當之决議宜先研究若干年來之歷史余欲首先聲明者自日本開放門户與外人互通商務與政治交際以來凡日本與他國締結之各種條約合同日本皆以信義保守之顧全本國之令名與他國之權利焉一八九五年與一八九六年日本與中國開戰此爲守勢之戰争而非攻勢之戰争日本終獲勝利四和議之結果日本遂得租借遼東半島及其海軍根據地與旅順大連之權利但未幾法德俄三國提出抗議不願日本立足於大陸日本受此威逼而有讓步於是俄國取有半島之租借權而英國亦得威海衛焉一八九八年德國據有青島其地在山東省距日本僅數小時行程德國又得青島腹地所謂膠州者之租借權以九十九年爲期遂得稳立於中國土地如俄國之於旅順大連英國之於威海衛一九○五年日本因俄國威嚇之態度爲保全本國生存計向之宣戰逼令俄國休戰議和日本訂樸資茅之和約雖屬勝利未索賠欵日本此役喪失許多之生命糜費友邦所借及國人積勞而得報効國家之巨欵迨戰事旣畢日本竟不作賠欵之要求此乃創舉也日本荷此擔負勉力支持以至今日依撲資茅之約吾人得南满鐡路之權利及旅順遼東大連之租借權鐡路由大連起駛而至奉天以北之長春與駛至哈爾濱之俄人鐡路及西比利亞鐡路相接至是此路遂爲日本得與外界相通之連鎖並爲日本於將來受外侵危害時用以自衛之軍事地位矣如是發生之情勢頗爲複雜有時且覺困難南满鐡路駛經中國土地直至長春此爲中國農夫製造家賴以運出貨物之唯一鐡路也此路所經區域内之中國居民以數百萬計而日本居民今爲數甚少尚不足千分之五夫日人之鐡路雖不出依據樸資茅和約條件所給予吾人之權利範圍然深入中國土地其足增華人之惡感也亦固其宜其結果中國境内已有之對日惡感遂愈增重當地之中日人民間之争　時常發生亦可見其憤恨矣一般謀欲維持並增進中國内對日惡感者所行之活動鼓吹引起一般中國人民之想像以爲日本有土地野心欲奪其大陸之其他土地而成中國之主人再日人之赴中國求利者或日人之抱妄自尊大之謬想者不免有錯誤之行爲因以惡感愈增復加以敵人之煽惑戟剌愈甚吾人二十年來辦理政治上與商務上之交涉如謂絶無嚴重之過失則未免妄言但吾人所無疑者中國有智慮之人民想亦自知華人亦有過失且知隨時發生之事件應以較大之鄭重而辦理之在若干年中中國已成各國人民羣來開拓之場若輩擬發展中國未經開辦之大利源此項利源各省皆有如利用中國較賤之人工而經營之則可收利焉中國鐡金銅油及其無限之利源惹起一般人之注意此輩或能召集资本或希望覔取有價值之讓與權俾可在市場獻與資本圑以供開拓此外尚有天然與尋常之競争中國與外界之交通愈開則競争愈甚年復一年中國遂爲國際競争集中點不僅此也中國且成國際陰謀之集中點並因此而成國際妬忌之集中點日本爲競争者之一因地理之關係輒被視爲有害因日本亦欲謀取利益擴充商業也近十年或十五年來日本在華與對華之商業已大增雖有中國仇視日本之說然兩國商人經營貿易固極和好雙方咸獲益焉德人亦由外界而入中國以求開拓其地者之一前數年德人不獨在商業及謀取讓與權方面極爲活動而在政治陰謀上尤爲活動德人旣在青島取得遠東之海軍根據地遂興築大海港及德國式之城邑並敷設鐡路由青島而至濟南與津浦鐡路相接德國商船由上海駛至漢口德人逐漸佈其勢力遍及於中國浸假而成山東省與其三千萬人民及極大利源之主人讓與權逐漸入於德人之掌握青島逐漸成重要之區吾人謂德國行動如山東之主人誠非過甚之言蓋德國不恤金錢不許他人染指且常注意減弱他國在遠東之勢力焉當一九一四年八月法英俄向德宣戰時太平洋及印度洋各種和平之商業皆爲泊於青島新海軍根據地之德國艦隊所侵迫德國深信日本不致宣戰但日本爲英之聨盟國戰事發生後之數星期内亦向德國宣戰其第二舉即爲告知德國令其必須委棄青島及該處所有之陸海軍備日本所致德國要求以青島交還中國之哀的美敦書曰按目下之時勢急宜設法除去擾害遠東和平之原因保障英日盟約所企圖之一般利益以便於東亞得鞏固持久之和平蓋此爲英日盟約之主旨也日本帝國政府職是之故深信責當勸告德意志帝國政府實行以下兩提議（一）立即撤退日本與中國水面之德國兵艦與各種武裝船隻其不能撤退者立即解除武裝（二）定期以膠州租借地全土無條件或賠償交與日員以便日後交還中國其交出之日期不得遲至一九一四年九月十五日哀的美敦書中並限令於七日内遵從條欵表示無條件接受抑願受拒絶之結果日本之出此並無欲佔該地爲已有或代德國爲租借人之意旣而德國覆文拒絶數日之後日艦隊與英艦遂泊於青島港外無何運兵輸械遂以大軍登陸圍攻青島此舉之行不甚困難日軍曾轟沉港内奥國新式巡艦一艘惜德艦隊主要各艦已於封鎖港口之前逃出青島旣陷遂爲英日軍佔據是役日本糜費金錢數百萬喪失兵士二千人所宜切實聲明者攻取青島陸海諸役英艦與陸兵曾協助日軍並盡其義務焉是役在戰争歷史中固甚微細節在戰争之初步殊關重要且爲一九一四年與一九一八年間至有價值之舉日本所予之供給及所獲之成功固可引以自豪者也　　　　（未完） 
要聞 
[錢能訓對外報訪員之談話]  
　　　（表明當局之外交方針） 
字林報十四日北京通訊云錢總理接見字林報訪員略謂巴黎和會召中國代表發表意見殊可感謝繼稱中國人民欲组織之國際同盟同志會其目的在促起國人對於同盟會之注意並予歐洲審查會以力所能及之扶助數星期前政府曾電致威爾遜總統表明中國願參與同盟之意想國會亦將發電贊成同盟他日同盟會成立當不復有遠東問題顧使維鈞被選爲同盟審查會會員中國頗爲欣感凡必要之職務與應有之責任中國願擔任之中國擬發表戰時所立各種密約已囑巴黎代表於威爾遜總統起行以前向衆發表即商業契約從前視爲秘密者與未曾公佈之去年中日協約亦須發表中國尚望各國亦披露其關於中國彼此協定之密約日本方面料已無事今日本對於此事已不竭力反對至於中日間所立之契約未聞有爲政府所不知者錢總統又言及日本對於中國代表之態度謂中國知有英美爲其後援故利用此黃金機會堅立不移力拒外來之壓力今交涉業已圓满完結此乃中外各界輿論之力也錢總理對於國内争端之解决頗抱樂觀以爲上海會議定可得美满之辦法云 
[國防軍借欵之交涉（一士）]  
　　閱者猶憶京師報界去年之風潮乎其因則爲一萬萬元大借欵之披露此項大借欵先由日人撥二千萬元存於朝鮮銀行又變其名曰濟順高徐兩鐡道之借欵實則即昔之參戰處今之國防軍籌備處恃爲練兵之用非用以建築鐡道者其欵已交者三百萬元未交者一千七百萬元而此已交之三百萬元則在去年八月二十四日兩鐡道借欵草約訂立時也兩鐡道借欵草約載明六個月以内如將此三百萬元由中政府歸還即可將草約取消否則扣足六個月即須訂立正式契約迨日本軍閥派之寺内下台原敬以政黨首領繼之借欵交付一時停頓某氏東渡與田中陸相商議結果許就存在朝鮮銀行之千七百萬元隨時提用故於三百萬元外又嘗由朝鮮銀行墊撥一百萬元按照草約正式契約之訂立自去年八月二十四日始算至今年二月二十四日恰足六個月矣　　方日使小轓與我外交長交涉時朝鮮銀行同時亦停止墊欵段派曹徐輩乃謁東海說其勉從小幡之要求不意閣議結果卒對於顧王二專使發一獎勵堅持之電日人遂一面宣言欲宣布密約一面又力促將兩鐡道之正式契約尅期訂立昨日（十二日）曹徐於午後其訪日使密談至一時許雖尚未得其詳但聞即爲商訂正式契約之事　　參戰處之改爲國防軍仍不外乎武力統一四字段派料和議必無良果欲儘三個月内將新編各師旅趕速訓練以備第二次國内戰争之用故取消國防軍之聲浪雖日高一日而國防軍之編練轉日緊一日其急欲以國防名義續訂兩鐡道之借欵正約者卽爲此也 
[解决陜事之文電]  
　　十二日李蘇督兩電致京其一云北京大總統國務總理海陸軍總長鈞鑒庚兩電均敬悉遵即轉電西林諸公請迅令鄂西駐軍一律退出鄂境以全信約等因鄙擬解决陜閩鄂西等處簡捷辦法五條曾荷中央採納雙方一致贊同忻幸曷旣仰懇迅予宣布通電實行似較之枝枝節節之遂一磋商稽遲時日者收效必鉅且速謹貢悃忱統惟鑒察無任迫切待命之至李純叩文印又一電云陜事問題最關緊要特任大員赴陜監視一節旣經雙方議决推定張將軍紹曾自應由雙方會銜通電中央特任當在開議以前宣布實行實係正當之辦法不能由純處與總代表等開議公推遽行發表純職司宣逹曷敢專擅獨斷值此開議定期在即事機廹切未堪稽延務乞轉呈主座迅予核准電知西林諸公會銜實力施行不勝屏營悚惶迫切待命之至聞政府已於十二日發密電致陜閩前敵除申令停止軍事行動之外並令剿匪之舉亦暫緩進行以免招致誤會十四日國務院參陸部會銜電致各省區云解决陜閩鄂西等處問題由秀山督軍擬具簡捷辦法五條經雙方决擇贊同曾經宣布實行至特派德望素著大員蒞陜監視現值開議在即經各代表正式推定當即履行頃接唐蓂賡督軍感電開明陜西閩西鄂西等處各統領將士職任姓名以及駐紥地點大概情形務希派員調查明確詳報一切以便備案並即通令各防駐軍一律撤退原防扼守静候解决至第三條載由雙方直接辦理簽字後詳報備案各擔任後方剿除匪　無故不得增援兹特公布一體實行又另致武昌王督軍陜西陳督軍福州李督軍同日電大致相同 
[國際聨盟同志會之報告]  
　　日前國際聨盟同志會在法科大學開講演大會林長民報告該會成立之經過云現在世界最熱閙之問題即爲國際聨盟問題且不止成爲問題而已蓋將成爲事實國際聨盟一舉實爲今日到會諸君人人心中所本有之理想亦人人心中所贊成之舉動此會本應早開查各國民間贊成國際聨盟之圑體在數年前或數月前成立者甚衆我國今日始有本會成立已較他人爲晚其原因半由我國國民因國内政治未定故對於國際問題不甚留意且歐美各國之所以熱心如此主張者皆由歐戰影響所致其所受痛苦較之我國尤爲深切我國因利害關係感覺較遲也國際聨盟之意義乃大同主義之第一步合世界各國建設一大圑體大國家在中國數千年來本有此種理想中國人愛和平惡戰争實根於天性此次國際聨盟發動於歐戰之影響因犧牲人民生命財産過多爲防止再有戰禍發生故有國際聨盟之舉而我國人本有愛和平之天性抱世界大同之理想孔子作春秋其最重之目的即在道同者相稱德合者相友此即世界大同之精神又堯典云九族旣睦平章百姓百姓昭明協和萬邦豈非大同主義之根據乎然我國學說祇就積極方面着想對於大同主義之優點發揮甚詳而對於消極方面凡妨害大同之事如禁制暴動防止禍亂等問題未經研究最近歐洲各國所主張者即爲對於妨害大同之戰事如何阻止争端如何制裁裁判如何執行皆就消極方面著想其研究實較吾人更進一步矣再就國際聨盟之大體言之鄙人敢謂無人不贊成試思果能合世界各國成一大國家爲何等盛事乎旣成一大國家則必有根本法典此項法典應如何制定頗有研究之問題又如國際聨盟之如何組織其組織方法應如何規定均須研究又國際聨盟之目的現在防止世界戰争則凡美國威爾遜大總統提議之十四條中如縮小軍備海洋自由經濟自由外交公開諸端皆爲最重要者欲逹目的應用何種方法且將來必有裁判機關仲裁機關應如何組織此皆應行研究之問題也同人等組織此圑體一面贊成國際聨盟之主義一面對於如何進行之方法研究之此則凡爲世界人類凡爲一國家之國民所應有之義務也再進一步言之我國在今所處之地位爲何如乎此次國際聨盟之意義旣在防止將來世界戰争之發生而將來世界上戰争問題將何自而生乎最近歐洲大戰其原因盡人皆知爲亞東問題即所謂巴爾幹問題也至將來足以爲世界和平之障礙者當莫過於遠東問題而遠東問題之最重大者莫過於中國問題中國處此時勢非將自己國家投入國際圑體不可蓋一方面足以抬高自己之地位一方面又可於國際聨盟中將凡可以妨害和平之事籌畫防止之方法此爲本身利害關係計亦不可不研究者也就以上所論中國所處之地位旣如此而從前所有之理想又如彼當此時機各國已争先恐後贊成國際聨盟之議中國豈可置身事外是以同人根據此意乃有本會之發起更有可爲諸君告者即巴黎和會中現在爲防止將來之戰争起見特設一股名爲國際聨盟股專事討論此問題各國各就其所派代表中推舉代表爲該股股員惟巴黎和會以英美法意日五大强國爲中堅故該股股員該五國派人亦最多兹查巴黎和會國際聨盟股規定股員十五人而五强國每國派二人是十五人之定額五强國已佔去十人巴黎和會列席者共有二十四國除五强國之外尚有十九國是該股所餘五人之額應由十九國代表公推然則中國代表能否在該股中佔得一席原在不可知之數乃以我國代表不辱使命所得之結果顧維鈞君居然被吾國代表公推爲該股股員此不得謂非我國可喜之事也至於鄙人在外交委員會所得消息以時機未到不能發表然亦有可言者即顧君旣已得爲國際聨盟股股員其所主張在該股中已成有效之議論本會理事長已到巴黎顧君接洽本員之主張亦不難爲有效之主張此皆近來之佳音不能不報告於諸君者也 
[遣送敵僑之進行]  
　　遣送敵僑勢難一批送竣聞現已具體規定分爲兩批三月一日爲第一批遣送期第二批則限於第一批後一個月内送完北京方面敵僑大約於第二批遣送期内遣送　　此次護送敵僑出境所有各地敵僑赴滬日期及人數行李件數俱由部通令先期電滬至發給敵僑通知則限定以原登錄之該管地方官廳爲限此項分批遣送辦法規定普通敵僑歸入第二批第一批旣定三月一日出境故部中已電知各處凡應歸第一批遣送之敵僑統限二月二十八日以前到滬　　日前中國及協約國委員因遣送敵僑回國事開會自午後三時起至七時止專討論免送回國者中國委員提出一名單皆請求免送回國之敵僑大衆討論之後由協約國委員提出一簡單辦法反覆討論最後决議有少數敵僑曾經醫生證明其不能回國者准免遣送至於婦人有夫爲俘虜覊留日本者亦在免送之列尚有若干同樣之請願書其性質大概相同但該委員等不能决乃轉送交外交圑次晨協約國公使在英使館開會計論此事决議云凡德婦有夫爲俘虜覊留日本者應免回國此外如果有正當理由之請願書中國及協約國委員自可决定是日午後該委員等根據協約公使所决議者開會討論　　十四日農商部咨呈國務院云朝陽鐡礦公司請將工程師德人勃蘭特免予遣送歸國請核准見復 
[中央實業政聞零拾（静觀）]  
　　世界萬國農會總事務所設於義大利之都城我國原有委員一人常駐彼都與該會接洽一切最初派徐子球嗣因徐氏回國任農商部僉事遂改派王氏接充斯職現在王氏又因事返國由駐義公使王廣圻電明農商部頃由該部議决派朱英暫行代理已有電逕致王公使聞朱氏現任駐義中國公使館某項職務　　農商部有宫地一所在京南南苑地方每年由莊頭李某包租繳部該部另派主事李世芳專理其事現聞該莊頭積欠租價甚夥日前由農林司擬稿呈明田總長訓令李主事轉飭嚴催以重公欵　　井陘煤鑛雖經農商部派員接收而公司一切賬目尚未清理就緒日前由邢總辦呈明田總長請加派幹員到鑛清理一切於是該部又續派參事秦瑞玠爲清理員並經咨照財政部及直隸省長秦君奉令後已於今夕前赴天津矣　　華僑在外洋各埠經營事業頗著成效近有華僑氏表在京組織機關一所名曰華僑學會附設工商訪問處專爲調查國内産業情形詳悉報告各埠以便酌量投資興辦各項實業並擬編輯月報紀載一切日前曾擬具章程十餘條呈請農商部立案該部已如呈批准矣現在政府對於華僑頗挾無量希望冀其挾資回國促進産業現聞農商當局已籌議種種引導方法日前元首命令亦其一端近日又有徐春榮等電逹該部請電令僑商鄒輝清到京面詢招徠僑商回國興辦實業辦法而近日國務院轉交農商部之件聞關於華僑事亦復不少　　齋堂煤鑛原係官商合辦督辦業經派定並由農商部發交關防一顆以資信守現聞該督辦吕調元咨陳農商部請改派房宗嶽爲坐辦並派王賢賓爲帮辦因吕氏已赴安徽省長任所無暇兼顧不能不另設坐辦一員辦理一切　　南京鳳凰山鐡鑛初由施肇曾與張壽齡以政府名義借日商某洋行一百萬元定爲中日合辦此事適在民國五年春間帝議喧嚷之際所借之欵亦爲大典籌備處動用罄盡迨帝制取消黃陂繼任谷鍾秀任農商總長首先揭破施張等黑幕蘇省議會復繼起力争於是中日合辦之說無形取銷秣陵公司乃出現於世但蘇人亦無實力所謂公司者仍稱籌備處其中主持者以南京人士居冬陶保晋實爲最有力之一人現在日商只希冀中國政府能償還一百萬元合辦之約即可取銷乃財部對於該欵旣不負責任公司亦無力籌還故目下尚在争持不决時期日前南京吳某又以秣陵公司籌備處名義上呈農商部係指某某等謂其無代表公司資格故此案尚未知若何解决　　農商部所附設之經濟調查會對於會務尚能積極進行各省經濟調查分會業已多數報告成立現該會决定推廣支會於各縣以期上下相維聨成一氣日前特行文各省限本年六月以前各縣支會一律组織成立京兆昌平縣灰嶺村大復溝一帶發見晶石鑛現由關翼之呈請農商部給照試採聞某係北京老天利（景泰藍店）之主人富於資本且有新知識云 
 
 
 

Page 7

 
 
農商部第二棉業試騐場设在江蘇南通縣場長高文炳係該部僉事近聞高氏辦理場務頗不满於該縣人士去年該部特派高某赴松太各縣調查棉産狀况不到場任事者已數月矣日昨高氏來京赴部晋謁田總長報告調查狀况並述在場辦事困難情形聞决意留司辦事不願復往南通繼任之人將由該部另派　　上海中華國貨維持會工商研究會致電大總統國務院請向楊晨垂詢招致華僑回國興辦實業辦法日昨由院將原電轉交農商部請其查核辦理　　農商部第三林業試騐場设在山東長清縣近來該場因推廣林區擬租民地而鄕民不察内容紛紛集議勢將反抗日前該場長特將近日情形呈報農商總長聞該部已咨行山東省長飭縣勸導鄕民免滋事端 
[外交界消息]  
　　總統於十四日午十二時在集靈囿四照堂設宴招請英國駐京公使朱爾典及其使館參贊巴爾敦並邀外交委員員委員長汪伯棠委員周子廙（周本在津因此於是日上午十時二十分京奉車返京）前參議院議長梁燕蓀三人作陪至午後二時餘始散　　奉天電云遼西新邱煤礦爲满鐡會社之一大勁敵近來中日兩國人擬組織一大會社中國方面之有力人物即段祺瑞曹汝霖靳雲鵬曲同豐田文烈等日本方面爲某大實業家資金三千萬元純由日人支出其所屬礦區約四十區以上比之满鐡幾五倍有奇其名稱已定三興公司詳細組織雖尚未發表然解凍後即可準備一切　　駐丹麥顔公使來電略云中國在德境内之僑民現與德政府商定自三月起由該政府派輪安全送至丹麥再由該處轉送回國請政府妥籌安插之方　　政府爲商借德總會爲和議地點已照會荷蘭公使昨聞荷蘭代使已答復承諾略謂貴國和平統一爲列國所渴望所擬在德領署及公會爲和議會場敝代使係代爲照料德産者自應贊成　　據某機關消息俄國過激黨暗用手段密使東亞回族商民提倡革命某國已受極大影響當局因此有所密議擬行設法防止並電駐某國公使請將前列情形報告以資預防 
[京華短簡]  
　　駐庫倫都護使陳毅電稱外蒙哲佛鑒於俄亂日亟且有组織五政府之說外蒙於中俄蒙協約將無歸宿現已密遣心腹前往西藏聨絡各謀自立請即電示辦法以便隨時應付又庚電云據嚴副使電稱黃主事已越界進駐山北要隘前方如無大阻即進向克旗進發惟聞俄人已逼巴總管退位除令仍乘機進行嚴重交涉外特聞又蒸電云前由庫撥兵一連交由嚴調查員率帶該連即宜定爲隨嚴永駐衛隊庫營缺額擬請核准補充除派員赴京請示辦理外乞示復　　新任山東省長沈冕士（浙江紹興縣人）十二日晚奉到命令卽於十三日上午赴公府晉謁總統諭以軍民分治須和衷共濟山東旅京同鄕公舉代表謁沈謂日本民政署問題雖有撤去之說然尚未見實行希望即行解决又聞政府之任沈爲山東省長预由錢總理商得張督軍之意刻已有歡迎之電到京沈因其弟其昌現任魯省高等審判廳廳長省長職權有監督司法之規定共省爲官諸多不便請錢將其弟他調錢已交朱總長核辦　　張一鵬電劾馮國勲各種違法一案政府曾將張所劾原文交莊藴寛院長逐件查覆聞莊院長刻已具覆中央矣　　張敬堯以湘民反對及湘籍國會議員之彈劾自請政府迅派公正大員赴湘查辦　　京兆尹王志勷被人呈控雖經查明不實但因此頗覺不安决定辭職前任府尹沈金鑑近頗活動大約王辭職後繼任者必沈云　　龍濟光所部振武軍先後裁撤新舊各費計須現金二十八萬元因財部欠欵故尚未盡遺散日前函催財部速卽如數撥給以清案欵財政部已核准照發李厚基電稱第三路軍餉無法挪墊飭部尅日先電滙　　二十萬元以维現狀所有善後及收束軍隊經費仍懇查照原案續發聞李因冉繁瑞在京接洽亳無結果故特電催促　　中央前欠蘇浙路股八百餘萬元屢經該路債權圑催償迄未解决聞該圑近因政府發行八年公債於日昨有電至京請將此項路欵列入公債用途俟公債募有成數即將路欵先行撥還 
[舊兩院議員之談話會對日外交問題]  
　　十日下午一鐘兩院議員在東園議員俱樂部開談話會由衆院議長吳景濓主席計兩院到會者二百餘人主席宣佈今日討論者一爲外交問題一爲兩院議員赴滬者甚多致不足議憲人數應如何設法催保從速返粤請先討論外交問題事前已有多數議員提出意見書請求參衆兩院議長開會當場卽將油印品分配蒞會之人尚有衆議員王葆眞提出對付外交之辦法案當場覓人署名主席宣告討論後卽請王葆眞發表意思王所主張者（一）用國會機關意思電致王正廷對於挽回國權之種種問題在歐洲和會席上應堅持到底近日本對於政府有所恫嚇然我輩人民必可爲最强硬之後盾并電王正廷轉陸顧諸使同心一致以對外表明無南北及黨派之見存（二）用議員個人名義電逹全國唤起一致對外之同情（三）由兩院議長先與廣東各界接洽發起外交後援會次由桐主張此次世界和平會議其大問題有二一解决歐洲問題一維持東方問題中國之事各國均須預聞非任何一國可以包攬故中國趁此千載一時之機會所應争者不僅爲青島及宣佈密約問題而已次吳宗慈主張今日討論範圍係以日本干涉我歐洲委員在和會上發言之權我等應籌爲顧王等後盾之方法故範圍不必太廣今所主張祇可限於三事（一）取消二十一條之脅迫條約（二）取消國會解散後段内閣時代與日本所訂之一切密約（三）青島山東及满蒙問题至王君所主張發電名義及與廣東各界接洽之事均可贊同次孫鐘主張（一）用議長名義致電王正廷勉勵之囑其堅持到底之决心全國國民均爲其後盾（二）以議員個人名義通電全國法定機關及南北要人（三）聨合各界開大會或爲國民大會或爲市民大會或爲外交後援會此時不必遽定名稱須融合各方面意思而定之次白逾桓主張此時祇電囑王正廷堅持到底電内不必爲具體條件之規定其餘宋汝梅褚輔成王猷劉　訓趙世鈺等均有意見發表經由主席諮詢贊同孫鐘主張者居多數當由主席指令吳宗慈趙世鈺王葆眞孫鐘童杭時五君爲起草員定於今日下午一鐘在參議院秘書廳開起草委員會卽日由議長具柬請廣東各界開茶話會商確開聨合大會事再研究催促議員返粤方法衆議仍以各省招待員分别函電催促以外交問題及議憲問題均關重要務尅期回粤云云遂宣告散會　　四川國會議員張知競唐玠等九人昨函衆院吳議長略云愚意吾國會爲全國民意之代表對此重大問題不可不有正當堅决之表示無論事實之眞相若何然旣中外報紙議論喧騰則吾輩職責所在萬不能嘿爾而息特請執事速發緊急通告召集會議或商同參院林議長開一兩院聨合緊急會議更好俾以國會一致之决議通電全國同起抗議聲請友邦主持公道同時并電致南北當局對此要求嚴詞拒絶并一面咨由軍政府代行大總統職權訓令各赴歐和議代表抱定主旨貫澈始終想正誼所在得道者自必多助也魯籍國會議員樊文耀張魯泉等電北京山東同鄕會略云青島交還問題已由赴歐代表在和議席上提出力争各國皆表同情惟日本代表悍然反抗須知青島問題關係中國安危及東亞和平甚鉅而吾東人生死所關尤屬密切此次歐州和議爲千載一時之機會外交後援國民須負其責前聞諸公起而力争至感熱誠此間同人已電懇歐州代表堅持力争尚祈諸公積極進行冀逹最後目的 
[廣東中行將實行大兌現]  
　　廣東中國銀行自年前停止兌現後幣價低跌民國二年之恐慌現狀再復見於市面其時官商雖合力維持然現金無着無從措手最後由財政廳於去年六月間向臺灣銀行借欵數十萬又由各方面籌撥多少於是規復有限制的小兌現行之至今幣價仍在九成左右吾人感幣價低折之痛苦仍未得紓即官廳方面稅收等項亦復多所影響督軍省長有鑒於此知非規復大兌現則幣價終無起色之時曾於上月召集財政廳長中國銀行長及各大紳商開幾度之重要會議一致認定規復大兌現爲第一要着旋由督軍省長命令中行長貝祖詒分向匯豐臺灣兩銀行借欵一百萬元臺灣方面以粤省烟酒稅爲抵押品債額五十萬元此欵已於去嵗舊曆年底全數交付中行領收至匯豐方面原議債額亦五十萬元但因中行交出公債票三十餘萬僅按得二十餘萬照原議尚不敷二十餘萬已由當道與陳廉伯磋商陳亦擔認借貸已雙方簽允陸續提交兩欵共計一百萬元指定專爲規復大兌現之用現貝行長已佈置一切决定先行撤銷東園發籌處一俟籌備協妥即規復大兌現實行之期必不出一月内查該行發出紙幣除大元幣不計外毫洋幣總額爲三百二十餘萬元去年由總商會擔任向臺灣銀行借入五十萬合之該行舊存現欵三十餘萬共計八十餘萬前行有限的兌現時雖已兌出四十萬左右而收回市面幣劵數亦與之相當現計實祇有二百七八十萬元毫券流通市面而已以現時兌現存餘合之新訂借欵兩項計確有一百四十餘萬之多以之規復大兌現足敷支付而有餘矣 
[贛省議會之外交談話會]  
　　江西省議會昨發通啓定今日（二十）午後一時召集在省議員開談話會討論對付日本要求事議長龍欽海本擬就議楊開會嗣以查點在省人數僅有二三十人尚恐有因新正賀年不能蒞會者遂飭庶務課將大花廳（即接待室）佈置爲談話場午後二時陸續到會者僅二十餘人遂改爲茶話會各議員就座首由議員黃秉鉞當衆報告云接得本省派赴南北和平會議代表郭　瀾等來函報告滬上和議行將開幕對於各小推派代表現已限定以三人爲率若本會有人欲充和平會議代表儘可前往惟郭等乃本省和平期成分會代表近以南北和議不能公開伊等所抱之和平政策當然辜負故其來函有不待開議即行返省之說龍議長謂渠亦接有省敎青會代表周九齡來函大旨與黃說相同龍議長復以時間不早遂宣告本日開會宗旨略謂今天邀集諸君開會原因係因報載日公使小幡氏以吾國派赴歐和會議專使顧維鈞欲在會議席上宣佈中日密約遽强迫我政府電令專使變更態度不但侮蔑我數千年之古國且有視我如朝鮮之續本會乃江西民意代表機關對於此種交涉若猶寒蟬仗馬不發一言以代人民之呼籲是不但有愧職責且捫心自問亦覺難安特請諸君到會共同討論對待方法究應如何始爲適當葛第春云此種關繫國家安危之重大問題總宜符合民意本會旣係代表民意機關當然徵諸輿論用最沉痛之言向中央及各省議會公圑痛切陳詞以杜絶外人覬觎本席意見擬由本會拍電兩通一致北京大總統國務院曁參衆兩院拒絶日使之要求一致各省議會公圑請一致協争以振民氣燕世經云此項問題拍電呼籲固爲不二法門惟鄙人前接友人由京來函報告謂吾國派赴歐和會議顧專使欲於會議席上宣佈中日密約後日本專使曾對各國公使云該國並非不許中國尃使宣佈此項密約乃爲中國未與協商故耳以此爲藉口亦正可疑本度意見主張由本會直接電致巴黎顧王二專使請其堅持到底以慰民望黃秉鉞陳祖貽等均贊成其主張楊翹新云由本會拍電本席固極端贊成惟此事關係問不容髮似宜即日拍發不可遲缓李澤蘭云電致巴黎專使與和議有無窒礙須待研究陳祖貽何昌榮云拍電與和議毫無關係不過係鼓勵顧王二專使對於中日密約仍須堅持到底勿事退讓之意龍議長即謂秘書李政準云可就適間之談話意見撰擬電文三件（一）致巴黎中華公使館轉陸顧王專使請其堅持到底勿因日人干涉稍事退讓（二）致北京大總統國務院請求保存國體拒絶日使要求（三）將以上兩電原文轉致各省議會曁各公圑協同力争以表示中國民意燕世經云以上各電須從速拍發並又謂李秘書云可即速起稿母庸再俟開會通過又經龍氏將擬電意見及拍發地點與副議長胡廷鑾磋商良久始由李秘書在辦公室擬稿經龍氏核定拍撥遂各散會電文如下致巴黎歐和會議中國專使電云巴黎中華公使胡轉陸顧王三專使鈞鑒據報載歐和會議公等列席争回吾國固有主權崇論閎議眞足代表民意曷勝欽敬此事關係國際前途至鉅務請堅持到底萬勿因人干涉稍事退讓江西省議會叩文又致大總統國務院參衆兩院電云北京大總統國務院參衆兩院鈞鑒報載我國顧王二使在巴黎會議發言致招日人之忌日使竟向政府要求撤换或誥誡事果屬實誠爲無理要挾侵我主權應請據理堅拒勿爲所動以維國命而免騰笑贛議會叩文 
[皖省三大案議决取銷]  
　　鹽觔加價警備附稅一五加徵 
　　皖省鹽觔加價及警備附稅一五加徵三案皖人士全體反對迭電請政府取銷以蘇民困兹聞財政龔心湛已咨呈國務院議决取銷並將原稿抄送到皖照錄於下竊關於皖省鹽價田賦案承准貴院抄送李紳經義等號電曁復該紳養電又咨行安徽督軍省長文各一件交處部籌覆辦理正核辦間復准貴院第一百四十七號函開准公府抄交旅津安徽公民周馥等一百二十四人聨名函一件除咨行安徽督軍省長外函部會同酌核辦理等因並據該士紳公民等先後電函呈請取銷到部查皖省鹽斤加價一案前准該省督軍省長電陳係以該省發明礦産招股合資非易擬仿往年鐡路私股路股之法由鹽務籌欵興辦以闢利源而舒民困等語似亦不得已之辦法惟查民國二年十二月奉大總統敎令公布鹽稅條例第八條又七年三月奉大總统敎令公布修正鹽稅例第四條均有鹽稅除依本條例徵收外不得以他種名目徵稅之規定民國五年九月廣東於運省之鹽每包加徵鹽捐五角以助軍費又七年七月陜西擬於銷陜潞鹽每石加收地方捐銀一百九十兩以濟軍用均經本部遵照鹽稅條例電令取銷有案皖省此次每鹽百斤議加公股一元與粤陜兩省擬加收鹽捐事同一律據稱現未實行應令取銷以符條例至田賦一五加徵係於民國四年本部以預算不敷通令各省區仿照直隷山東濮陽河工畝捐辦法徵收田賦附稅以資彌補嗣據各省區先後報告除奉天吉林黑龍林浙江甘肅新疆等省曁歸綏熱河察哈爾川邊等區或以正辦清賦或以邊地瘠苦碍難照辦外河南湖南湖北江蘇四川山西陜西安徽江西福建廣東廣西雲南貴州等省均認照辦共約收七百八十八萬餘元歷經列入預算嗣以湖南福建等省不靖特准綏辦其已辦各省尚收入五百四十萬元此項加徵稅欵本係爲彌補預算不敷之用近年財政困難預算不敷較前尤鉅故兩年以來直隷山東河南或請停免或請留充地方經費均經本部先後駁復皖省一五附稅原案雖以三年爲限然各省附稅聲明期限者不止安徽一省現在如准予停免各省援例要求必至牽動預算全案而國家收入驟短五百四十萬餘元之鉅欵内外財政必益陷於困難之境是以三年届满仍行繼續帶徵以維預算而符通案兹旣據該士紳一再電請停免並稱停期宜酌亦必有明論宣布等語擬准變通辦理再行展加三年如三年以内財政稍形寛舒亦可酌核辦理再七分附加一案查該省督軍省長原電内稱安慶蕪湖兩道籌辦警備隊原議經費由各縣田賦項下附加數旣參差尤嫌過重嗣改訂减輕劃一辦法咨准省議會議决並限定專作警備隊經費將來警備停辦附加亦即停收其以前多收之數即留抵八年分錢糧如果大局和平皖軍調回當即體察情形酌奪取銷等語現在大局可望和平皖南尚形安靖皖軍亦將調回此項警備隊似可從缓辦理其業經帶徵之附捐卽留抵八年錢糧惟警備事關地方應仍由該省長咨由議會重加審議以上各節是否有當相應咨呈貴院查照提交國務會議公决辦理可也 
[杭州快信]  
　　齊省長昨晚旋署今晨通電各屬照常視事敎育部頒到無試騐檢定之小學檢定及師範講習所畢業任用期限仿照湖南省呈准成例辦法已通令各屬遵照　　鹽運使蔣邦彦昨委章翔綬朱鳳昌充本署稽查員並聞内部人員須改换名目不日將成事實　　新任甌海關監督兼温州交涉員周嗣培今日辭行赴任杭關監督沈爾昌同日因公赴滬　　鎮海砲臺總臺官張伯岐會稽道尹張鼎銘昨俱因公晋省　　浙省近來測量學術日見發逹現官廳恐有人藉私人名義設局爲人測量礦産軍用地圖特嚴加取締操是技者概須報名入册備查杭垣錢業定於二十四日開市 
[南京快信]  
　　朱總代表昨日傍晚六鐘赴滬李督因病派何參謀長代表率同軍警政各機關長官齊赴滬寗車站恭送李督對派員赴滬辦理開會及一切招待事意見稍有變更會議辦事處附設之參議秘書兩廳交際事務支應三所人員今日下午開全體會議討論進行辦法　　李督跌傷尚未全愈　　北京和平期成會和平聨合會會員已全體赴滬惟駐寗辦事處機關仍未撤銷　　湖北會館及太平巷之代表招待所仍不撤消　　李督聘李士偉之弟李季之充本署顧問　　米禁問題地方反對之聲愈高而中央則來電催促弛禁故齊省長頗爲躊蹰地方通信 
[蘇州]  
　　市民協會之會議蘇城市民協會因新董陳公孟辭職特於昨日（十五）下午開會集議陳陸兩董均蒞會貝董因赴滬未到提議事件共計三項（一）挽留陳董并退回縣署第二次致陳陸二　函不承認函内貝　主持一切之語聲明所有市政應歸三　共同負責（二）提出籌辦電燈公司辦法四條由三　採擇進行（甲）先將路權收回不讓振興公司豎立電杆（乙）募集市公債三十萬元爲創資本（丙）仍照前次議决辦法以二十萬元招股十萬元募市公募市公債（丁）完全招股辦理（三）通知貝　陳　辭職已由協會挽留請其早日約同任事函請忙漕展限吳縣下忙冬漕自上年陰曆十一月十二日起徵至本年正月十四日限期已满照章應加收二十分之一現經省議員孔昭晋等致函縣署略謂客冬陰雨連綿鄕民礱糶等事大受阻滯請予展限一月再行加徵以示體恤等情温知事接函後已據情轉詳政廳核示　　招考軍官蘇常鎮守使朱熙近奉督軍訓令准陸軍部咨稱本部爲搜羅軍事人材起見特規定賦閒軍官考試各例貴省如有此項人員飭其携帶憑照證書來部呈候考試以備歸部差遣等因除分行外合行令仰該鎮守使查照兹將考試資格分誌如下（一）曾受陸軍上中少校尉實官者（二）部令停補實官後退伍不得受職而軍學完備並須服官三年以上者（三）京内外軍官武備學校並普通講武堂外國兵官學校畢業曾任軍職一年以上者 
[無錫]  
　　運米公司來錫設棧滬上有五大公司者係某要人所設立專以販運米麥糧食出洋爲營業近因有人運動米糧弛禁故五大公司擬分設無錫派梁夢新爲經理鍾文效爲協理來錫勘察地址擬建築分公司或先租賃民房着手組織一切當地紳學及正當商界以該公司成立必碍民食現擬設法阻止該分公司之成立云　　金融近狀去嵗金融界中受繭米積　大遭夷傷冬間儉源莊倒閉嵗底謙益莊擱淺一時風鶴驚惶異常各莊於舊曆歲終雖勉爲度過然三底吃欵期近均甚岌岌可危各莊家宣告收賬不再放欵上市者計佔全額之半如裕和莊恒升莊咸昌莊愼康莊逹源莊允裕莊六家内除允裕逹源尚通滙劃外餘下四家已實行停止各銀行如中國交通商業江蘇等營業以較莊家確實故一切俱各照常 
[嘉興]  
　　局長辭職更委嘉興烟酒公賣局長馮汝玠因事呈請辭職已蒙照准所遺職務已由總局長委任張安泰（號翰卿）接充現張局長定於月内來嘉視事該局刻正彚造各項簿據以便移交　　米價增漲原因禾地近日盛傳蘇省將弛米禁一般躉户咸向各米行購買米石冀得重價即各囤户亦視爲奇貨可居不肯出售致來源缺乏各米行因積貨無多米行逐漸增長最近每石食米售洋六元三角較之半月前已漲三角餘據該業中人云日内價格尚須看漲貧民小户咸起恐慌云 
[鎮江]  
　　募捐接濟德奥華僑鎮江交涉公署近接北京國務院電開奉大總統諭勸導紳商廣募捐欵接濟德奥華僑資助回國等因現查德奥華僑覊留異地備嘗艱苦自應援助接濟俾可回國惟思需欵尤鉅務必衆擎易舉聚沙成塔集腋成裘務祈函轉廣爲勸募集有成數彚齊解濟等因冒交涉員奉文後當已轉囑本埠各官紳設法勸募矣　　江北米價飛漲蘇省米禁近因各方面主張開放江北高寶一帶米價因之飛涨糙白米刻已漲至五元六角一石人心大起恐慌 
[松江]  
　　獎懲學務人員去臘省視學章伯英來松視察後除將卓著勞績之敎職員錢魯詹朱壽人李東英談讓華人骢等五人呈由敎育廳長傳令嘉獎外餘如天馬山鄕第四國民學校校長周儒通因校務廢弛飭縣撤换該鄕學務委員陳士雄因照章不能兼職亦令縣長轉飭該員解除第一國民學校敎員兼職至該鄕第十一第十二兩國民學校因距離甚近無分設必要亦經敎育廳飭縣歸併以節經費又莘莊鄕縣立第六高等小學國文敎員吳次石現兼任亭林市立第一女校校長亦經章視學查明呈由廳署飭縣解除校長兼職以專責成　　籌設農校情形勸學所長張彬士前曾呈請縣署撥用融齋經費設立乙種農校當經縣署轉呈教育廳核准其預擬之校基大約即在西外入生池或南外黃耳寺已經張所長前往勘視均屬相宜至第一任校長聞縣署已擬定省議員盛元音 
[南通]  
　　電話之擴充本縣大聰電話公司開辦以來頗稱發逹兹擬推廣東路幹線以謀消息之靈通所定計畫由通經過西亭騎岸而至掘港距離七十餘里沿途電桿電索每里約需八十元合計七十餘里約需六千元請掘港各墾務公司及西騎各圑體共同擔任不日派員先勘路線俟勘定即可興工 
[杭州]  
　　齊省長回杭之詳聞齊省長於本月十六日由寗回杭其瀛眷及行李先於午後一時由上海快車到杭當由衛隊護送至　塲苍省署齊省長則改於下午七時特别快車回省楊督軍特派范參謀長代表餘如警務夏處長財政張廳長錢塘沈道尹杭關沈監督内河水警徐廳長高等審檢經陶二廳長杭縣景知事曁蔣運使等偕馮政務廳長均於上午六時附乘早車馳赴嘉興迎迓及省長到杭回署已八時矣　　路站接待議員辦法滬杭甬兼滬寗鐡路任局長奉部電現值參衆兩院閉會之期所有議員於假期回藉及返京者應援照成案特别優待等因爰特擬定辦法通告遵照（一）上海蘇州無錫鎮江常州南京松江嘉興杭州各站站長接待國會議員專司贈給優待免費乘車證事宜（二）自陽曆二月十二日起至三月五日止凡議員由上列各站回籍或返京者一律免費以一次爲限（三）各議員隨身行李得免費每員帶僕一名亦得免費乘三等車（四）議員到站須將證書出示站長以憑招待（五）各議員經過數路中途聨站换贈車證等辦法請自行赴站接洽（六）特别通車臥車亦得乘坐但須開車前二十四小時到站接洽預留座位 
[安慶]  
　　警備兵從嚴治罪之省批霍邱縣警備隊兵士王金富日前身着軍服手携快槍勾引賣水菓之徐芝蘭妻蕭氏知徐芝蘭他往遂入其室將軍服快槍缷去不意徐芝蘭突然歸家王隻身奔出快槍軍服均置不顧徐因將所遣之槍械擊斃其妻赴縣自首該知事判處徐芝蘭以四等徒刑該兵士照刑律和姦例處罪呈經省憲以王金富旣係軍人應按陸軍刑事條例從重治罪批駁 
雜評一 
[陜西仍不停戰耶（默）]  
　　前此陜西之戰所以不停者以陜西本不劃入停戰區域内也不劃入停戰區域而戰其戰之責任固政府負之而非前敵負之也今李蘇督之五條停戰辦法已經兩方簽允而由院處公布於前敵矣停戰辦法旣公布而前敵戰仍不停者則其責任亦豈能遂諉之前敵耶政府如謂無力迫使前敵停戰則人必不信非特不信且益足資陽停戰陰進兵之口實故公布停戰而戰仍不停政府所負之責任將較前更重也然而今日所得之消息陜西戰事依然劇烈則將何以自解耶　　朱總代表抵滬兩方正在開始議和之際而陜西之戰事如此吾不能不爲和平前途憂矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[朱桂莘蒞滬記]  
　　朱總代表桂莘十六日下午六時由寗乘專車來滬（計掛花車三輛頭等車一輛）至夜半十二時三十分抵滬此行係乘專車故同時無他雜客專車未到之先界路滬寗車站辦公室北庭中之茶點處已高標招待室三字站前向南進口處亦有招待字樣之揭示上海軍警政重要官吏如徐警廳長沈知事等相率蒞止茶點處外國酒店式之玻璃小屋中自夜十時起三小時内駐足其間者約三十餘人南代表及和平聨合會代表亦與焉迨過夜半專車到站各員乃魚貫入月臺與朱總代表握手朱氏則拈鬚微笑旋與歡迎之各員翔步出車站向南登摩托車風馳而去計是夕至站歡迎者各界要人有盧子嘉陳貽範王賡庭姚文甫馮國勲沈寶昌徐國樑及唐少川代表易次乾盧信公緝私統領宋明善秘書長社梅叔副官長孫占元薩福懋副運使孫履安姚石孫陳焕之謝蘅牕與在滬北代表王克敏江紹杰李國珍徐佛蘇等并有護軍使署所派之三十七圑第一營步兵一連及游巡隊一小隊（約五六十人）軍樂隊一小隊憲兵十人於朱氏出月臺向車站大樓下南行之時左右隨行護衛以爲歡迎之點綴朱氏偕來者有北代表吳鼎昌施愚汪有齡方樞四人聞朱氏原定抵滬後以德華銀行爲公庽是夕因佈置尚未妥帖暫駐四川路交通銀行樓上昨日（十七）下午已移住漢口路德華銀行改置之公庽昨日（十七日）九時朱氏往訪唐總代表於靶子路唐之庽所密談甚久約十一時許又至會場巡視一周而返另一消息北方總代表朱啓鈐前日夜間十二時半由滬寗專車抵滬本埠松滬護軍使盧永祥滬海道尹王賡廷交涉員陳貽範上海縣知事沈寶昌淞滬警察廳徐國樑等均到車站迎接朱總代表下車後即往交通銀行作庽信宿一宵昨日上午卽命駕親往南總代表唐紹儀處拜會面談一切又據平和通信社消息云朱總代表偕北代表抵滬後即訪唐總代表寒喧叙談開議日期聞擬定於二十日今日下午南代表在愚園開會北代表在德華銀行開會磋商预備開正式會議事宜 
[華僑平和會推定赴寗代表]  
　　華僑平和期成會昨致南京平和期成會聨合會電云本會於月之十五日選舉代表李登輝朱遐九洪孟揆張仁普四君准十七日赴寗華僑平和期成會銑 
[和平聨合會各省代表蒞滬]  
　　全國和平聨合會各省區代表已到者五十餘人昨聞該會又接各省區函電數通貴州總商會電推石毓崑爲代表湖南省議會函推彭兆璜爲代表南京總商會函推甘仲琴蘇民生爲代表北京敎育會函推包庸爲代表满族同進進續推志錡爲代表不日均可到滬 
[總商會之特别大會]  
　　上海總商會因有重要事件特於昨日午後三時開特别大會邀集各業代表會議一切直至旁晚散會另一消息全國和平聨合會現在英租界麥根路設立事務所該會各代表因上海總商會尚未加入發起之列特於前日同詣總商會會晤正副會長朱葆珊沈聨芳兩君要求加入朱君等以事關重大特於昨日下午三時邀集全體會董沈仲禮唐露園宋漢章王一亭朱吟江朱五樓蘇筠尚錢貴三錢逹三聞蘭亭秦潤卿聶雲臺席立功項如松楊信之葉鴻英張樂君謝衛牕等開特别會議將應否加入問題取决衆議經衆董討論後决定先向該聨合會調取關於設會之全卷抄送到會再開茶諾諾公同研究並分電各地商會徵集意見再行决定 
[江寛案又訊一次]  
　　招商局江寛船被楚材兵艦沉一案昨（十七日）爲續審之期到庭者招商局方面代表律師麥克樂馬斯德兩律師及總船主大副二副等並華人張沛英船員被難家屬等湖北方面代表律師穆安素畢士華陳代表楚材船員（外傳湖北方面因法庭取消反訴本不）願到庭嗣以政府迭電王督囑該代表如期出庭内部已疏通就緒）午後二時四十分宣布開庭審判長沈壽堃率同陪審官五人出庭即據麥克樂律師起立陳述現有招商局總船主到庭據該總船主稱伊並不在船於失事相碰情形祇從各方面搜集現已將前之失事圖樣放大呈騐審判長詰以此圖何處放大準率與否答此圖係浚浦局所繪悉照海關定例放大該圖所列甚詳圖中以指南針觀河道之方向等語經穆安素略詰數語即命退下又據麥克樂律師起立聲稱現有江寛船上之華人帶領江張沛英到堂對於兩船租碰情形知之較詳應請詢問堂上即命該證人到庭站立證人地位問官云汝旣是江寛船上職員對於兩船相碰情形可知悉否答曉得的問官云須照實供明不得以虚僞之證言致干法紀即命該證人具一甘結如有虚言願甘處罪即據麥克樂律師詰據該證人稱四月二十五日楚材碰撞江寛船係楚材兵艦之船頭向江寛船第二艙猛撞後楚材艦轉至江寛左邊又撞問在何時相碰答其時相碰未晚船上尚能看得出日報未碰前江寛先拉二回聲未幾又拉三回聲其時伊在船做事知係有非常事故頗爲驚慌等語繼據穆安素起立駁詰該證人問四月二十五日係星期幾答未曾憶及穆又問爾對於相碰情形與時間言之甚詳何竟未憶及星期幾日穆又詰稱楚材碰撞江寛時已月出爾謂尚有日光答實有日光穆謂譬如此刻我看日光你看是日光抑月光該證人語塞穆又詰江寛拉二回聲後又拉三回聲中間相隔幾何鐘點答一霎時穆謂方才你說有數分鐘答未說穆向堂上言如該證人不能承認方才所供之語應請處置堂上命洋文速記生讀供該證人確未供過穆謂二聲至三聲究隔幾何答記不清楚穆謂是否恐說差前話故謂憶不清楚現本律師帮助你是否相隔五分鐘該證人不能答是否四分鐘仍不答抑三分二分一分該證人謂一分鐘又不止大約相隔祇幾句話時間間放第一聲離開碼頭幾多尺答三四百尺間第二聲離開多尺答五六百尺間第一次回聲你見　燈否答在第二次回聲看見紅綠燈打倒車的問看見紅綠燈後相碰有幾多鐘答祗一霎時在平時尚能憶及鐘點至忙亂之時祇好記幾句話之光景而已訊至此時已五時五十分鐘堂上宣布退庭明日續訊又據穆安素律師起立聲稱明日有事不能到庭請訂期文謂如遇星期四六下午有事請於上半日開庭堂上准在星期三上午續訊又據馬斯德律師起立稱伊星期三上午有事請改下午堂上乃准於星期三下午續訊 
[關於遣送敵僑之消息]  
　　遣送敵僑事務局日昨受理本埠橋居之德奥僑報到願回國及免遣者約二百餘人較前兩日爲多均經該局將報到簽字單立即譯成漢文分别受遣免遣登錄號簿送由督會辦核奪聞是日報請免遣之人仍屬不少又聞本埠英租界三馬路德律風公司樓上檢騐敵僑病狀之第一日請騐之敵僑甚衆殊有不敷應付之概中西各醫士診斷異常忙碌　　德婦漢尼格母子二人向在浙省莫干山地方現因奉令遣送歸國昨乘火車來滬暫住法界霞飛路某號一俟取齊即當一併回國　　德人柯石蓮史與逹司可司脫因於去秋串同在逃華人某某等先後在崇明路七十六號及密勒路一百八十四號等屋内用嚇騙手段搶取士販陳石文購土價洋一萬一千二百七十元被控捕房由探將該兩德人拘解公共公廨經中西官訊實判各禁錮西牢三年又德國人克來興海吳於去年十一月二十六號私取密勒路二十四號門牌某西人家現洋三百元亦由捕將該德人拘解公廨訊明判押西牢半年各在案得晨由捕房刑事科代表牛門律師帶同該德人等至會審公廨適關讞員與英卓副領事正在訊理捕房　案即據牛律師至案譯稱厲滬敵國僑民現奉中政府命令概須遣送回國故將在押之被告三德人帶案請示等語關卓兩君核供會判該德人等現須遣送回國應將前判暫緩執行 
[交易所議舉代表晉京]  
　　上海交易所分合問題前經商會呈復農商部後迄今多日未見明令各認股人紛紛到交易所質問昨經各發起人開會討論聞擬舉代表虞洽聊鄒静齋君等六人晋京與農商部直接談判爲最後之解决 
[雜糧公會請求蘇米濟粤]  
　　華商雜糧公會昨致上海總商會函云頃接廣帮愼守堂函開近聞蘇皖有開弛米禁准運外洋之說輿情惶恐僉以歷觀中外各國亂端多由短絶糧食而起未宜弛禁出洋致釀禍亂爲言實屬根本之論在主張弛禁出洋者方以蘇省積穀有餘爲詞若任倉粟紅陳亦非珍惜物力之道竊以爲外洋不宜外溢而國内不妨流通查吾粤運年水呈頻仍災變迭至本届米荒爲數十年所未有現雖開辦平糶公所無如産米之區有限蘇米又有禁例未能運粤來原缺乏終覺杯水車薪遍野飢民嗷嗷待哺朝不保夕慘不忍言蘇粤均屬同胞何妨以蘇之有餘接濟粤之不足伏蔪貴會函致總商會請電懇政府曁蘇省長堅持出洋之禁以維國内民食准放蘇米運粤以濟國内同胞似此辦法蘇省米石旣得流通而粤省飢民亦資拯救酌盈濟虚一舉兩善等因到會竊查廣帮愼守堂函稱粤小米荒確屬實情且國外旣有弛禁之議國内接流流通自不待言爲特據情轉請貴會察核迅賜電陳政府曁蘇省長堅持出洋之禁准放蘇米運粤以維民食而固國本實紉公誼 
[滬人發起自治禁烟會]  
　　滬上某君等近以烟禁期限已满存土已焚雷厲風行似有剷除毒害之希望而實除考察則私賣私吸仍時有所聞特發起全國自治禁煙會聨絡各省自治機關共謀救濟爲擴清之計并擬創辦模範颧烟醫院俾有志戒烟者得有治療之所現正集合多數在野名流討論進行不日將開成立大會 [P烏鎮路暗殺案續誌> 
　　烏鎮路興隆里阜寗人徐鳳石遭人暗殺一案昨日下午地檢廳委派夏檢察官毛檢騐員等前往相騐夏君至徐家即將前後察勘一周復升坐公案據屍妻徐杜氏供明伊夫被害情形要求伸雪夏君旋命將徐屍移至天井中如法相騐騐得該屍頸項頭部等處共受槍傷兩處槍彈從後頸等處透出委係四傷致斃填明屍格判令户屬自行棺殮聽候緝兇究懲 
[實業廳令發美棉種]  
　　上海縣知事昨奉江蘇實業廳快郵代電云案奉農商部令開前訂推廣美棉辦法業於上年二月二十七日令飭先期籌備惟前向美國訂購棉種因裝運之船中途遇險至上年六月一號始運到京不克即時分發現届播種期近自應從速郵寄以憑分發兹特檢同該項棉種一千斤仰即按照推廣辦法分给民間俾便試種除分行外合亟令行該廳遵照認眞辦理並將辦理情形呈報備核此令等因奉此查部定推廣美棉各辦法曁本廳刋發勸種美棉布告業於上年先後行知在案兹奉前因除以所發棉種仍恐不敷分配由廳呈請續發一千斤以便分給外合亟電仰該縣將所屬地方應需棉種若干斤於文到五日内遵照上年頒發推廣辦法切實呈復以憑支配發给勿稍片延致誤種植時期是爲至要江蘇實業廳元印 
[英國取消寄茶之禁令]  
　　歐戰發生後中國茶葉停裝英國雖旅華英人曾許郵寄小包茶葉分送國内親友但未幾亦被禁絶兹據字林報云上海英國郵局宣稱此項禁令業已取消欲以茶葉寄贈英國内親友者今仍可交郵局包裹房傳遞 
[留美學生因案被逮之外訊]  
　　文匯報云二月九日華盛頓消息云王祥生（譯音） 
ＺＬＡＮＳＡＮＷＡＮＡＤＤＴＬＷＡＮ弟兄二人係上海籍已被拘禁因與留學監督黃佐廷等被剌案有關聞王某弟兄擬行用黃君簽字之支單云 
[木值漲價之原因]  
　　滬南各木行之向福建埰辦木料各船因去年冬月有源利號船等在浙江洋面遇盜遭刦並傷斃測海生命之後各船以時值年關且有戒心留滯不肯開駛故新正到船不多市面有缺乏之象前日本商公所於元宵圑拜之日同業均到開會磋議旋即發電知照各船主着令趕即開裝一面由本商電請温浙洋面水警妥爲保護今市上紅盤因貨少之故市面遂漲起十分之二三云 
[京警員參觀内地救火會]  
　　京師警察廳消防隊劉白兩隊長來滬考查火政已見前報十五日下午閘北二段救火會正隊長徐少棠特邀劉白二君參觀一二三段曾所及救火器械十六日上午六時請在共和路操場閱看會操届時由第一段隊長王彬彦陳世馥二段隊長徐少棠羅子惠虞廷愷三段隊長鄧業成鄭洪斌金式如各率全體會員駕駛汽車皮帶車到場挨次操演各種救火藝術直至八句半鐘操畢始各收隊而散 
[新關督考覈屬員]  
　　新任江海關監督姚文敷自海任以來對於所轄各常關稅務擬着　整頓所有前任委派之各常關稅務主任暫時概不更動均飭令先行試辦三個月考其收稅比較再行核定去留 
[盜犯移解軍署懲治]  
　　盜匪陶和夫陳阿三毛杏春管金貴因糾黨持械搶刦楊樹浦路二千五百號門牌李陳氏家銀洋被匯由捕房華探目蔣榮生包探楊阿泉陳金揚拘解公堂研訊明晣判令併解護軍使署按律懲治已誌前報前日午後由承審官張逵卿襄讞飭承備就詳文發交該管捕房捕頭凌處立飭經辦是案之中西包探將各盜帶至冩字間加上手銬押乘電車解送護軍使署歸案懲治 
[浦東開辦電燈公司]  
　　浦東爛泥渡一帶時有倡辦電燈之議目下争相倡辦者多至四家該鎮商界發起之浦東電澄公司集股已有成數業已着手進行勘定陸家渡地方建造廠屋在爛泥渡一帶首先開辦然後逐漸擴充由沿浦向東經洋涇居家石橋東溝一帶接裝桿線依次進行昨已派人向各廠棧商號接洽裝燈之數以便即日興工開辦 
[民議聨合會之進行]  
　　謝復初等發起民議聨合會曾誌昨報兹悉該會已舉定臨時職員正幹事長爲謝復初副幹事長爲陳濯江文牘主任爲崔通約斡事爲吳衡之聶允文評議幹事爲謝碧田沈卓吾盧星階陳蔚秋交際主任爲聶允文幹事爲周慧年姚繼唐葛伯誠鄭月波庶務主任爲陳耀卿幹事爲游蔭喬譚英浦徐音和謝仲復陳若林會計主任爲席錫藩幹事爲陳復初書記爲胡震獅等其會章（草案）如下第一條本會以發抒公允之輿論挽救危亡爲宗旨第二條本會聨合全國各界組織而成故定名爲民議聨合會第三條本會不分南北不偏黨派凡各圑體如願加入本會者俱爲本會會員其以個人加入者須由本會會員二人以上之介紹第四條本會設於上海以便就近向平和會議陳述意見第五條本會議案除本會會員提議外其各地方圑體送會之意見書俱得作爲議案發表第六條本會之進行職務如左（一）陳述意見於和平會議（二陳訴各地方人民之） 
痛苦情形於和平會議（三徵集各地方圑體及公民意） 
見擇要轉逹於和平會議（四）發刋民議報章表示眞正民意之趨向（五）關於外交之國際聨盟等問題聨絡全國各圑體作政府之後盾（六）關於内政如敎育實業稅則等問題徵集全國各公圑意見以爲改良之請願第七條本會之組織如左（一名譽會長（二）正副會長（三）幹事部交際庶務文牘會計（四）評議部評議長評議員右列之職員人數及其選任方法候開大會時公决之第八條本大綱如有未盡事宜候開大會時修改之 
[各學校消息彚誌]  
　　法租界霞飛路貝勒路民生女學昨日（十七）行春季始業式先由校長胡韞吟女士報告次由校董任矜蘋先生致勉詞次即考試新生聞該校定二十日開課　　法租界愷自邇路民國女子工藝學校已於前日行春季始業禮學生報到者百餘人聞該校擬於課和内加設醫學一科使女子得有普通醫理知識現定二十四日上課　　静安寺隔壁泰利苍中東譯學館創自去嵗九月專授東文東語第一届學生已於關曆年底畢業兹聞該館創辦人吳君因僅設速成科一科對於學者殊難包納特添設函授與普通二科畢業期限速成科仍定三月函授科半年普通科一年定本月二十四日開學 
[惠中學校紀念會盛况]  
　　西門外余橋惠中學校昨日（十六號）下午二時聞紀念會於安息浸禮會堂來賓及　舊同學到者磓衆首山校長克缔福君致歡歡迎詞次由粤生唱　敦士董晋宏君述該校龐史次楊小　君演說略謂該校命名惠中顧名思義　知美教士加惠我華之美意凡曾在該校之學生其受學堂之惠匪淺當謀所以圖報之方次來賓張　泉君演說又次爲美按察使羅炳琪君演說大旨謂來華開　學堂惟美人爲最先但美人旣經營三十年之久此後華人當奮起繼之以無　辦學者之苦衷演說畢並以前總統羅斯福及今總統威爾遜肖像二幀贈諸該校謂可懸於校舍以爲諸生之模範後有美領事薩門斯君演說首運躬與盛會之榮幸次勉勵諸生有志奮發並希望該校之益臻發逹旋由校長致道謝詞後攝影茶點散會時已五點餘矣 
[基督徒昨日式堂之會議]  
　　上海基督徒聨合會前日舉派代表俞國積等持和平請願書前往唐總代表寓所面遞（已紀昨報）兹因北總代表朱啟鈐業已抵滬特於昨日（十七）下午三時在法界　　堂開緊急會議討論進行計到會者爲周亮亭陳鐡生俞國楨龐子賢柴蓮馥等四十餘人首由會長周君報告開會宗旨擬定明日（十九號）仍山俞國楨等持請願書面遞北總代表次提出討論問題如舉派代表赴歐洲和平會議及基督敎之救國辦法並擇定下星期一在保羅堂再開會議又議特派專員前赴雲南　行佈道當經舉定公理會陳王玲長老會李静謙明增德美以美會袁玉英四女士又丁立美桑鑒堂李雲陞三牧師擬於下月實行　發 
[外交後援會將開國民大會]  
　　國民外交後援會現因外交緊逼特於日前遷移法界曰爾路吉益里開會一次聞已决定邀集各界到會商開國民大會并推舉理事長 
[金業公會改選職員]  
　　金業公會會長議輩等定章任職以一年爲期兹届新正前日特在公會開會改選同業到者三十三家選舉結果正會長大豐永金號施善畦當選副會長恒裕祥徐夢星當選徐君當因事繁不克兼願辭不允就仍以裕豐永吳耀庭聨任繼選舉議董五人天昌祥蔡祥生萃泰陳鳳寶久成沈文銘恒孚張清生震昌祥董明生選定後因張清生君亦以事繁辭不應選缺額當以次多數中挨補一人惟尚未决定 
[護軍使署批准淞濱電力公司]  
　　松滬護軍使署兹據錢淦等禀請准予創設淞濱電力公司要求立案昨特批示云據呈及附件均悉應准立案仍候部示遵行附件在此批 
[救濟婦孺會奉頒匾額]  
　　本埠救濟婦孺會剏創迄今巴歷七載其宗旨以偵查拐匪救濟婦孺爲範圍該會各董事曁辦事各員熱心慈善認眞將事故成效卓著該會昨日（十七日）接到司法部朱總長題贈匾額一方文曰上世淳風同日松滬護軍使亦題贈匾額一方文曰苦海慈航各四字該會成績亦足見一斑矣 
[棧業公會請求立案]  
　　上海輪車棧業公會楊蔭嘉等呈護軍道尹上海縣署文云竊民等在滬經營棧業自十餘年至三五十年不等大都辦事謹愼信用昭著久爲仕商各界所公認近因同業繼起競争良莠不齊不免滋生流弊或影射牌號任意兜攬或期抑揚棧價欺詐取財同人特公議劃一辦法另計詳章遵守辦理并擇適中地點設立公會作爲正式談判之處凡有同業各種糾紛得隨時開會公議理楚了結免生事端業經試辦在案尚稱妥洽兹因同人愼重辦公起見用特公議抄章備由呈請察核立案施行實爲公便云云當經護軍使署批云呈悉抑將該會抄章其第五條關於保管客商貴重物品項下應加負責一語又十一條應即删去仰即遵照分别改正再行呈候核奪禀及章程姑存此批 
[江北同鄕維持會立案已准]  
　　宋士骧君曾於去嵗集合同鄕郝星垣等組織江北旅滬同鄕維持會昨日該會接奉上海縣公署訓令奉滬海道尹公署訓令内開案奉省長公署第一九○九號指令内開本道尹呈遵令查核郝儒琳等創立旅滬同鄕會一案情形缘由奉令呈悉准予立案并轉諭該會知照此令等因奉此合行令仰該知事即使轉諭知照等因合行令仰知照此令云云聞該會昨日開會由宋君提議設立義務高初兩等小學俾江北苦力者之子弟得受普通敎育除由宋君酌認經費外惟所缺甚巨公議函請江北各縣募集補助 
[陸家浜之火警]  
　　昨夜九時三十五分南市陸家浜海潮寺南顧家町有業皮匠之馬老三寓屋内因煮晚膳遺火柴薪立時冒穿屋頂　聨合會鐘樓鳴警各區救火車到場施救漸即撲熄計燬去一帶草房十四間餘未波及事後由該段二十二守望警石保伸將馬帶至一區三分所報　經　　佐轉詰一　念其窮苦從寛罰洋二元以儆 
[常關開除扦手之公布]  
　　南市江海常關稅務司查得本關簽司　　往往玩誤公事殊與稅務人有關係亟應整頓以餘　　曾於客牘將扦手　增祥司巡陸麟祥兩名一併革退兹恐　商人等未盡周知昨特佈告各商船一體知悉 
[松江請開戲館不准]  
　　松江大陸安仁等擬在松江地開設　　曾經其呈護軍使著要求准予開設並謂保當由盧護軍使令飭松江防守司令查復去後兹據該司令復稱查松江自民國五年創設戲館以來各戲館開張營業均係呈山縣公署核　歷經松江縣知事函由職處轉呈察核有案嗣於七年一月間有松江士紳蔡光照等以演戲收壞風俗影響治安　縣請予勒令永久停止當經李知事核准永遠禁止並函職處備案迄今一年地方益形静謐而商業亦未見因戲館停歇受何　影響况松城係屬腹地非通衢商埠可比戲館演劇習尚浮華易啓淫盜之風恐貽地方之害且現在戒嚴期内防務治安均受影響前旣由該縣士紳呈准永遠禁止似未便准其續聞以　與情而免慌弊奉令前因所有查復松江戲館未便續開各情形理合備文呈復仰祈察核施行等語盧使以松江地方旣由士紳蔡光照等因演戲敗壞風俗影響治安呈請　禁　案現下斷難續開陸安仁等所請碍難照准昨經批示知照矣 
[警廳招領失孩]  
　　淞滬警廳昨發有招領傳單兩紙兹摘錄如下（其一）今收有男孩一口傳阿金年約十一二嵗温州　　圓手持雨傘兩把黑布棉帽藍粗布袷襖黑布大標棉背心腰束紅帶黑單輩黑洋襪黑布皂鞋迷失地點朱　弄迷失月日二月十四日夜士點留置處所普育堂僅供姓名餘均說不清楚（其二）今收有女孩一口張招弟年十三嵗江北人面貌　言語上海口音衣藍布罩衫布褲青布鞋迷失地點浦東迷失月日二月十三留置處所新普育堂據供住在船上今隨兄上街買物迷失路徑問其住址均不能答 
[車站緝獲烟犯兩起]  
　　婦人沈李氏在滬私購烟膏四百五十又湯以章私購烟土四包烟膏二十盒均於昨晨擬乘滬火車前往内地當爲巡警查見連贜一併拘送五區警署轉送地檢廳訊辦 
[乳傭毒斃幼孩案續送證物]  
　　高昌廟桂墅里商人經仲濤控乳傭劉陸氏以紅頭火柴即赤燐毒斃三個月之姪女一案經地檢廳派員和騐並將孩屍送往上海醫院覆騐在案昨日午後該廳檢察官續將原告前會呈案施救該孩時嘔出腹中污穢用巾揩拭之洋布手帕二塊上有氣味痕跡備函送請上海醫院合併研究以期發見眞相 
[汽車撞塲行人]  
　　第六百十九號汽車前日駛經閘北寶山路將行路之通州人何阿四撞倒於地磕傷面部當經五區崗　喝令汽車夫停車詎竟不聽疾馳而逸昨山主警正將受傷人轉送司法科派警送往醫院療治候提到汽車天再行核辦 
[逃妓發所留養]  
　　鄕民吳潤生前日投四區第二派駐所報稱有逃妓蔡老四在潭子灣某茶館吃茶當由該所巡長派警隨往將該妓傳解四區警署經張警正訊據蔡老四供在英界九江里五號李姓雉妓院爲娼因被揚婦凌虐不堪潛逃出外奉諭送閘北慈善圑寄養所留養擇配 
[瘋婦墜樓之慘劇]  
　　楊樹浦居人徐心根之妻徐陳氏近來患有心疾終日吵閙不休家人等恐其出外肇事日夜嚴行防守不令外出詎該瘋婦前日午後乘人不在樓上之際突將所生之九個月女孩鳳英從樓窗口一擲而下已亦隨之躍下致女頓時被擲身死陳氏亦頭顱磕破身受重創氏夫覩此慘　不知所措幸經鄰人代嗚巡街捕到來將氏車送醫院療治外據僑回禀捕頭飭探將孩尸舁入騐尸所昨晨報請公廨經中西官蒞所相騐並據徐心根之母徐繆氏投案證明前情遂填明　格諭令徐繆氏具結領尸收殮並着將瘋婦徐陳氏送請濟良所醫治再核 
[米欵仍照原斷]  
　　周義泰米店主上年延賚美律師代表投法公堂控某棧主孫谷明虧欠米價洋一百五十元求追等情另傳去後孫由伊妻某氏代到稱丈夫有事出門故未到案惟此欵實係店夥李振邦所失與丈夫無涉現今願將洋如數呈案求請復訊判交案之洋准交原告領去限二日内着孫到案准予覆訊如逾限不到將案註銷在案昨又届限傳訊先據原告律師稱孫與原告交易摺子上蓋有同腽泰圖章爲憑呈案請察孫谷明稱此項圖章係屬傷造商人於上年七月間將店盤與李振邦爲業並立有憑據呈鑒况产人所食之米向與聚泰交易與周義泰素不往來此欵實係李振邦所欠有楊興茂可證詰之楊供詞相同中西官判被告求請復訊理由不足仍照原斷執行 
[傭婦竊物牽涉薦頭]  
　　　　　　　　　　　　　　　　　　　　　　　　　　　公堂　　中西官訊　　元茂　　店主向　烟　　　　啓者本月十三日　報新　　　　三井洋行菘　買辦　　　有　　　於　　　　　　　　　　　　　　　　不　　　　念之 
 
 

Page 11

 
 
陳秀惠前投法公堂控薦頭店主婦唐張氏周陸氏陳阿四等三人前薦寗波傭婦某氏前來商人家帮傭詎爲日未久即被竊去鐡箱一只内藏金銀首飾計值洋一千餘元而逸求請向三薦頭訊追等語奉判唐張氏等一併管押限交該傭婦在案昨又届限提訊詰之三被告同供婦人等在押實在難以尋交且該傭婦現匿何處實不得知求請忍有中西官判唐張氏押满三月周陸氏押　二月陳阿　坤　一月以儆 
[被虐女子得所]  
　　女子林新寶現年十五嵗寗波人因家貧被其父母價賣與北京路前爲妓女之金老三後被金百般虐待致女受苦不堪十五號（即元宵日）乘隙逃出在北福建路康家弄迷路由一千三百五十號華捕　見詢悉前情帶入捕房禀明捕頭轉送濟良所暫留昨晨送廨請示據所董西女士投案禀明調查情形質之林女供稱父母現在原籍去年價賣與金姓現在願至濟良所不願再隨金回去等語旋由婦人金老三投稱前爲妓女現已從良新實係外甥女由其父母寄養我處並無虐待之事經中西官得供判林新寶食濟良所留養金婦斥退 
[掘墳案候再訊核]  
　　婦人楊周氏延代表博良律師在公共公廨控某米店主唐理根去年三月間在二十三保十三圖銀固路附近挖掘伊家墳墓將祖宗屍當抛棄等情業由捕房將唐及案内牽涉之地保辛明周（即辛菊初）傳至公堂判唐交二百元人洋並保辛退再訊在案昨晨經俞襄讞會同英包副領事復訊先由原告代表律師博良上堂陳述前情並詰據要證辛明周供稱兩造均皆認　此事先因原告將該處單地向被告抵借洋六百元逾期不贖致被唐理根雇工將墳掘去當挖掘時我並未知悉事後被告曾與原中沈永祥邀人条尋周培臣（即培仁）從中理勸云云當由被告代表畢士　律師駁誥之下並將當時原告所立該地保到場蓋戮之各種證據呈請中西官察核因判被告交原保餘人退候再行訊核 
[養女受虐慘斃]  
　　住居虬江橋之婦人龍丁氏因貧將四嵗生女阿囡得洋十四元過寄與新閘梅白格路居人蔡阿大爲女被蔡與妻陳氏將女百般凌虐受傷棄於路側嗣經隣人林榮華所見向女詰悉情由通知女母報告新閘捕房派探查究詎蔡夫婦情虚逃逸由探將女車送實隆醫院醫治無效延至前日身死兩院知照捕房將尸舁天虹口斐倫路騐尸所報請公共公廨俞襄讞廨同西洋副領事施君蒞所騐明因傷殞命填明尸格旋升座公案即據婦人　工氏投訴伊女於去年九月間過寄與蔡阿大爲女現遭凌虎受傷身死要求爲女伸雪又據林榮華供明前情俞施兩君得供遂於騐訉單士會同簽判云騐得女孩阿四雖有受傷之處　係因何受傷身死現無從證明旣據　丁氏供稱　於上年將女交付蔡阿大領養致死　應澈底根究以重人命應候飭提人證到案訊　尸　龔丁氏具領棺殮　諭 
[劣孩發所懲儆]  
　劣孩劃阿毛前日因在新閘路攫取王宗氏金挖耳　逃經氏鳴捕追獲帶入捕房昨解公共公廨請究經中西官訊明以劉孩屢犯不悛判押改良所一年示儆 
[永安公司中之竊賊]  
　　青口人吳金昌前日混至南京路永安公司内乘間竊取值洋十八元呢布一疋被該公司用人瞥見　捕將人　一併帶入老閘捕房昨解公共公廨請究經中日官訊明判吳押西牢三月贜交該公司領回 
[私設烟榻罰洋念元]  
　　法界大自鳴鐘捕房捕頭日前偵得時吉新在菜甫街　裕里内某號門牌私設焑榻容留外人燈吃有違定章前晚親自帶同暗差捕數名前往該處抄出烟槍烟其等物帶入捕房諭令存洋出外候究昨日傳解法公堂請究詰之時吉新供認私　燈吃不諱中西官判時罰洋二十元充公烟具銷毁 
[不理貨欵案兩起]  
　　丁良仙前投法公堂控陸阿文不理米洋求追後陸由吳阿渭代到稱陸有事回籍故未到案判吳交保限交陸在案嗣因吳無保管押昨又提訊吳供民人在押難以尋交求宥判吳開釋改提陸到案訊追又沈悅良前控作頭主曹阿梅不理貨欵二百餘元求追判曹交保限理後曹無保管押昨又提訊曹供商人實情一時難以措繳求請寛限理楚判以曹不應一再抗論不理遂判還押限繳 
[電車撞破裁縫頭顱]  
　　裁縫周金才寗波人昨晚九時許行經南京路浙江路口爲某號電車撞破頭顱跌倒於地昏暈不省人事經老閘捕房三百二十三號印捕查見雇車送往醫院醫治 
[學徒送烟從寛斥釋]  
　　北京路一百五十七號門牌某店舗學徒紹興人陳元茂因於前晚携帶香港鴉片烟一罐（計重一兩）行經北山西路被特别捕阿鷄拿與五百十八號華捕查見以其違章帶入捕房昨解公堂請究經中西官訊據陳元茂供稱店主向有烟經此項烟膏係由主人囑令送至某親　家並非販賣求察因判陳從寛斥釋烟送海　銷燬 
[且待原告傷愈]  
　　甬人邵元發范苗水因在北四川路虬江路將某酒　間西人兇毆由捕拘解公堂訊判押候原告西人　愈再核在案昨晨由廨復訊因該西人傷尚未愈故由被告代表律師上堂聲訴一過要求准予被告交保出外候示中西　得供判邵交一百元人洋並保候再訊核 
[淞滬警察廳批示三則]  
　　劉爲宏批查此案該民人控告王大元行竊皮袍一案前據四區二分所單解到廳即經發科預審偵查當以案無佐證即將王大元保釋　緝正　在案嗣閱來呈盡屬擬議之詞須知指姦指盜在法皆所不論本廳有綏境安民之責豈能憑片面之詞即故人人以竊盜重案之理况刑事應負責任誣告反坐厥罪非輕兹以證據不充之事實率憑一已理想長篇累牘續呈曉　旣無確切證據當然難予准理若果以片而有效則王大元現正具呈請求反坐援以此例則恐該民人亦將無所逃咎總之處分訟案官廳自有權衡王大元如將來查有不合自當提案懲辦若以亳無確證之案徒以言詞嘵　則實究虚坐本廳恐不能爲該民曲恕也凛之切切　　王大元批查此案業經訊明以控無證佐　案註銷准將該民保釋在案爲該民人計是已得昭雪方將慶慰之不　劉爲宏失物請追亦非故意誣指可比所請反坐之處應母庸議馮渭泉批據呈王渭生因與生春軒主袁春瑞所訂取消合同議據遺失率指該民大措匿藉端滋擾行爲殊爲不合且據來呈王渭生與袁春瑞訂立合同將該民在塲理勸是實有其事已無疑義爲王渭生計現旣因案涉訟賴以證明則物說雖然遺失而人證俱在當然不能湮没自可舉出證人到案仰該民人以此傳知想能恍然而悟如果藉口索據意在滋擾尤爲警章所不許警崗自有隨時禁止之權初無備案之必要也 
[謝贈]  
　　昨承商務印　館惠贈英語週刊第一百七十七號一册又中國科學社惠贈科學雜誌第四卷第六期兩册特此認謝來函 
[三井茶樓買辦程錦章君來函]  
　　徑啓者本月十三豈報新閱關登戰三井洋行茶樓買辦程錦章有浦東華商電車公司之组織集　一千萬元訂立章程禀請交通部給照在案云云正深詫異問忽接　　切先生惠書囑將禀請交適部立案之公司章程及認股者之姓名職　住址豈報宣　以　羣疑第此風影之談錄於本年有人邀錦章發也仿照滬南華而　以公司辦法試辦浦東電車其時曾爲一度之考察姑擬一種計畫以作事前之商榷而已領兹事體大籌備良雖知非錦章材力所可建旋即廢然自止嗣後有無他人　起並未過問然當時並未定有何種公司名目亦未向任何方而籌集股欵更何有訂立章程　部備案給照　　此則當日之　過實在情形也兹承穆君抵書　詢眞相不容不明自辦正以免傳疑除函復穆君外希貴報賜登來函一門更正以蘄衆鹽程錦章啓二月十七日來件 
[寶應縣商會長鮑友恪致糧食研究會意見書]  
　　警啓者一月二十三五等日　貴會有登報宣言書及啓事研究糧食問題分調查實數徵集輿論兩則指陳時　洞中肯棨欽偑之至竊維中國以農立國而列强尤重　商非商無以　遷非農無以粒食明體方可以致用節流尤貴乎開源斷非煦煦爲仁足盡體國經野之道也江北計數十縣情形原各不同今年各處秋成夫聞偏災告警　車慶祝相望於途　歷地處　隅米　爲大宗出産二家不及其半中稔之踐穀價雖貴尚母須乞諸春鄰非比年不登從未呼庚牌癸近來豐年有慶太倉之　紅見朽矣乃因　運不通金融因而停滯僅堪飽食不可嗟衣時届　　　有坐　食篇　出重　而海貸不得者即農户蓋　不富亦時嗟　度無資　賤傷　誠非虚語　　如此他邑可知或者謂米禁一强糧價自增小民乏食必起恐慌倉　堪　說亦甚是不知乏食者流大牛選手米價維賤乏食依然果有恒樂何至枵　况乎米禁不弛好商得以賤價　積　奇安知不賄囑蠧胥　　私運國家之賦稅無着小民之　甶已　轉不若弛禁時小民猶得以多博盈餘自谋生計正本　源之道貴在通權　變之人據愚見所及九秋之時萬寶告成米不宜禁禁則價賤傷農適所以病商三春以後二麥未登米則宜禁不禁則價昻乏食亦足以召亂是宜遴派委員分往各邑切實調查除偏僻小邑僅足供本地民食者不計外何者爲最熟之區何者爲次豐之域按正賦之收入計田畝之多　約户口之增减稽出産之盈絀劃定價查　運　留民食朱爲轉輸如此則有利於圖無損於民否則積久弊生商民交困萬一外人干預藉口要求被時欲弛不能不弛不可又將如之何哉貴會爲通商禀後起見立會研究急宜從速徵集衆議會同各商會切實調查請求行政長官公布施行俾商農兩有裨益幸甚幸甚　　之見未知當否統希亮察雜評二 
[禁自治（庸）]  
　　滬人有發起自治禁烟會之說發起者究爲何人以告者之不詳尚不能測其究　然而此會之設則誠不容已也　　地方禁烟事宜雖行政者應負之責任不當諉之於紳民然今之官吏知盡職者甚鮮即以蘇省而論各縣烟禁幾無不廢弛即有一二能認眞處理而跡其居心又多涎於罰金之收入未必眞以廓清烟毒爲意外雖雷厲風行而實則不啻誘人於阱以飽其所欲今以禁烟肅清之任務責望於官吏又安有實效可覩知官吏之不足恃而地方紳民乃無所逃其義務矣故此會之設識不容已也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十五）] [  一之]  
　　美人之爲身後謀亦可謂善得其法也若墳墓若財産若遺物之保存若名譽之流傳莫不有至精當之辦法以彼例我則如我華之富家翁僕僕終身爲兒孫作馬牛者其智愚巧拙之相差誠不可以道里計矣美國人民莫不具獨立自尊之性質其原因實本乎是有某富翁其兒本可於事業上受先人之蔭庇於財産上占得乃翁遺金之一部分者然以游惰輕浮不務正業其父嘗數逐之因事實上種種之激剌卒不得不幡然悔悟面自趨正軌此與我國某富商資助某君負笈扶桑之事相類某君嘗自言自語某商助即挾資東行偶爾不愼漸染東瀛社會惡習曾以兩次墮峯歸受某商兩次之冷眼相看至第三次决心悔悟從此遂一變爲向學之士而感某商之深心厚意不置云云此因某君與某商本無親族之關係也若有親族關係或進而爲父子關係則視坐食或分産將爲天賦之權利焉欲其無倚賴性烏可得耶故西人之無倚賴性正因其父子之間産業繼承事可有可無也然社會上種種之惡習慣富莫不從倚賴性之一念而起　　雖然我華舊俗良美之點確有不容盡廢者在也如我國之忠孝　義在彼西方以忠字言固未嘗無生死忠難之交更未嘗無鞠躬盡瘁忠於一國或忠於一人者以義字言亦有資甚富裕才具發展眉字甚清揚大有爲之男子竟以妻死而獨居終身者獨在（節）字凡彼西方少而姣之婦人幾難望其能具此堅定性我國常云（慷慨捐軀易從容就義難）光天化日之下令人有欲生不得欲死不能之境固足以傷天地之和續聚再嫁本無損於道德問題以西方論男女自可一律因其社會習慣種種不與中國相同也在我中國婦人再嫁嘗有害於家庭及個人與西方逈不相似試細按予次節所述即可恍然悟矣至若（孝）字實我中國歷世相傳無上之至實也方記者旅美時每語西方名碩令媛聞有莫不爲之動容而盛稱我東方之舊道德焉美利堅習俗老母嘗隨其女女子之中固不乏禀性純孝者流至其爲人子者其凉薄之狀態實令人百思而不得其解然此必非良心上之所宜有也姑以至淺近之情理而言凡一方有　利之得享受者其另一方必當恪盡其義務美國父母之於子女其義務之負擔不可謂不甚重獨其子女完娶而後每離親老異宅分居相視幾若路人而不復有絲亳之圖報焉夫分居固不爲不佳然在爲人子者其良心上之報答又豈可漠然忘之韓信念念於一飯之恩而漂母祠遺蹟尚令人慕古義士之高風况其常依膝下而受恩深重者哉此固美民之一大弱點也我邦人士苟尚不能先事　戒則誠如食棗而甘者並其核矣 
老申報 
[武生夾帶私鹽]  
　　（見光緒元年九月二十四日） 
　　曩值鄕會試年凡與考船隻所過沿途關卡一概放行並不搜檢私貨蓋恐躭延時日原所以示體恤之意也不謂射利者即藉此滋弊往往夾帶私鹽暗中販賣近已奉有諭旨嚴禁在案故關卡得以稽查而畏法者亦知歛跡乃昨聞松屬之應試武生其有數十人聨帮赴金陵鄕試帶有私鹽船八十餘號之多通計水手人等約有三百餘名是以所過之分設小卡畏其人多均不敢阻直至無錫縣境之巡卡以先有新聞故特發砲船守候由是考客與鹽船俱被扣住鹽包亦悉數起岸惟　船祗留一二十包以作沿途食用巡卡委員又於起獲私鹽後每考客各贈銀洋二元聊示體恤願内有四考客猶與委員争執以爲我等係奉旨鄕試而鹽爲土産親友無力饋贜因販此以作川資如被截留則考費無出其將何以應試耶於是委員　答曰君等固奉旨鄕試獨不知僕亦奉旨巡查乎因之四考客語塞而委員亦拂袖而起云 
常識 
[步行須知（下）] [  恩泳]  
　　尚有一事爲步行所當特别留意者即兩臂之摇動是也兩臂動時奸似汽機中之唧子桿若知處置節制之方可以任意加減走之速度譬今欲增走之速度止須力張筋肉緊握兩拳任兩臂按步伐盡力摇擺進行自能如飛矣走時手中可握軟木一小塊因軟木具有彈性能增握力並可吸收手汗　　走遠距離如十英里至五十英里之類距出發三點鐘以前最宜進少許有滋養料之物如穀類及水菓皆可旣有三黠鐘之久食物可以完全消化余行遠途戒食硬質食物如覺　渴則飲少許檸檬汁而已就余個人而論余固實行節食主義者獸肉類素不入口魚與家禽僅偶嘗焉烟酒則從未染指　　鞋具之關係於步行實爲最重要之問題鞋苟不能適合暢舒不但不便於行走足之姿勢且大受其影響焉余平日比賽所用之鞋類一種拖鞋後跟高僅一英寸半足上或踝節上任何綁縳之物均不用如足覺柔軟則預先置　熱礬水中一浸或每日浸於濃鹽湯一次亦有效力白色襪較顔色襪爲佳因遠行脚必流汗襪上顔料因之化解傳於足上足必感酸痛身體虚弱不能當遠行之辛勞者切勿輕試　晚按此篇論馴練增進步行速度之方法爲樸氏久年經騐　之作樸氏自與步行競争以後至一九一六年已行一萬五　千英里此後十年中尚擬再行二萬英里云樸氏年十五時　决志於運動方面能嶄然露頭角第一次步行比賽竟奪錦　標嗣後不及二年先進步行諸健將自詡無敵者遇樸氏輒　敗北不支樸氏名乃大出旣成徒步專門大家長距離短距　離之成績舉世無能與比擬者計十四小時三十四分二十　六秒能行一百英里（約等三百華里）世界上步行能手中　樸氏允當首届一指矣 
名人軼事 
[林肯] [  墨子]  
　　（一）八六四年八月某日晚林肯衛隊長聶谷爾斯巡哨於其駐營之處地近華盛頓城八時許忽遠聞槍聲隆隆來自華盛頓方面未幾馬蹄得得一騎飛奔至亟矚之此人爲誰即赫赫有名之大總統林肯是也聶氏覩其馬之疾走非常知必有奇變因林肯之愛馬特甚非至危險萬分時决不願若是比入營門則又見其露頂不冠謂聶氏曰噫是馬也幾將顛余仆地矣雖力挽轡亦竟無效危矣哉聶聞之趨前控馬以詢之曰敢問總統曷不冠答曰夫冠耶方余經山麓間忽有槍聲馬驚而逸於是風落帽矣聶唯唯稱是導林入座中心疑莫能釋别偕一隊長前往偵諜至則見茂草中林冠依然在焉俯拾視之冠係絲製品已爲彈所洞矣大索開槍者則杳而未獲翌日聶還冠於林並告以故林肯手受之莞爾笑曰夫人之槍法尚未精僅能傷及余冠耳吁囑勿揭故外人鮮有知者可見林肯之被剌於劇塲有由來矣　　（二）林肯亦著名之雄辯家也言論驚人舉國欽佩少壯時常與其妻携手同行並駕出遊足跡所至入皆共聚一堂争請演說自蚤至暮終無寗日固舌疲唇焦精神爲之困頓矣一日倦甚衆復欲挽之登臺堅拒不允僉謂演詞無論長短務須惠貺一言飽人耳福不得已林肯挈妻同登演說臺並肩而立斯時座中掌聲雷動皆大歡喜俄頃四壁肅然寂静無聲林肯低聲緩言曰噫諸君乎賤體非百鍊鐡漢日夜演說恐將敝矣現無美意妙詞以餉諸君乃以一手指其妻一手自指曰諸君視愚夫婦二人何其不平等也内人如是其短余則如是其長無怪乎余平日之演說甚長今則忽變作短矣是爲今日演說之長短也明日演說之長短又即今日之演說也言已率其妻從容下臺而去衆人笑不可仰鼓掌若狂蓋林肯之妻身長僅及其半長短不均在美素作笑談故如是云爾 
小說 
[名家冩情小說神聖之愛情] [  胡寄塵陳先我同譯]  
　上織二人小名以表懸懸之意書中謂明年春前播此花種於園中則見花如見儂矣杜爾夫人覆佛及尼略謂或留巴黎或歸來仍一任其自擇而家庭寂寞當年樂事與佛及尼而同逝也保羅亦作書復佛及尼感其殷殷之意謂小園中當徧植名花凡歐洲非洲異種當無不徧集而栽培之用副美人期望但美人不在家庭無可樂之事耳嗣是而後無事可記久之忽有謡諑自法蘭西傳來謂佛及尼已與某貴人聨姻或且謂其已成婚矣保羅聞此幾至狂顛一日謂余曰佛及尼去兩年餘矣余亦八閱月未得其一字彼富而我貧彼忘我矣使國家有事於印度吾必從戎死於疆塲不願再在人世也余慰之曰佛及尼必不忘汝邇來無函問是必歸期不遠矣保羅聞吾言乃無日不望有海舶自歐洲來是間去歐洲約四千里行程約二三月云 
第四章歸來 
　　一日爲一七四四年十二月二十四日是日保羅曉起見海濱山崗上懸白旗此爲將有海輪過境之記號保羅見此急趨至海口是船上已有水手乘舢板先來保羅問之知來船名聖嬌能如無風浪明晨可至此海口水手又爲佛及尼帶來一信保羅得之即趨至家讀其信寥寥數語而已略謂彼已乘聖嬌能歸來初欲同此水手乘舢板上岸後以風浪險惡不果在巴黎時其嬸氏爲之議婚彼力拒之以此得罪於嬸氏故嬸氏送之歸且故擇此風浪險惡之季而使之歸也書中又曰嗟夫吾但知與家人聚首耳安知其他哉佛及尼歸矣兩家聞此無不懽忭保羅與多明哥於晚十時許至余家告余以此事余亦喜於是同出至海口以候聖嬌能之至行未遠遇一黑奴自遠而來謂聖嬌能已至於博帶（地名）已鳴砲爲號矣余謂保羅曰此去博帶不過九里何如先趨彼方以待佛及尼耶而是時空氣潮濕使人呼吸不通電光四閃怒雲起於海面雷聲轟轟然如鳴巨砲待行至博帶海濱已及夜半洪濤打入空中散作浪花濺於沙灘而漁舟皆聚海岸圍火待旦萬籟俱寂惟聞風濤洶洶而已余等默計佛及尼是時當在何處心爲之懦惴不寗也默計聖嬌能當入亞邦（地名）與馬利提（海岸名）間之海峽矣未幾天明能於薄義濛濛之中望見亞邦相去不及一里及七時許有地方官率兵至是鳴槍迎船船上亦鳴槍答之聞其聲可知聖嬌能去岸不遠片刻已在望矣噫聖嬌能爲霧所迷誤其航路又被風濤所逼不得已急泊海岸此處實不得泊舟者也是時忽有巨浪打上船頭船幾没水中急起而避之保羅呼曰噫吾將往救佛及尼矣而是時風聲水聲澎湃洶洶湧保羅之言余幾不能聞保羅言時急躍上海船而船爲風濤所簸盪保羅亦被抛擲而回復躍又如之而頭已觸石而破血流涔涔臥地上不省人事是時佛及尼在船舷上已見吾輩張手求援然終無濟語亦不相聞惟合手示永别而已是時舟中人都已被風潮驅入海底但有二人在舟中與風潮相戰一爲舟子一即佛及尼也舟子欲救佛及尼出險命棄其衣服以便泗水佛及尼不可岸上觀者皆呼曰救此女子救此女子而瞬息之間已有巨浪飛上船頭船已葬入洪濤之中舟人已不可復見佛及尼亦以灰白黯淡之面視天而隨波濤去矣 
[自由談之自由談] [  不冷]  
今日南北兩代表相會於滬上矣然不知所謂人表者代表南北兩方之國民歟抑代表南北兩方之各黨各派或各個人歟我人審察之即足以知將來和議之結果如何也 
 
 
 

Page 15

 
 
   
 
 

Page 16

 
 
   
 
