# 1898 - 128 - 4909004

 

Page 1

 
 
[彚解淮海賑欵] [  申報館協振所啓]  
　　淮徐災歉哀雁盈途待哺嗷嗷療飢無術傷心慘目莫此爲尤本恊賑所承四方大善士不吝解囊隨時捐助爰彚集規銀一千五百兩由絲業會館解往淮海以救飢黎惟是杯水車薪苦難篇濟尙望好善君子當仁不讓施濟源源俾災民得鼓腹含哺免塡溝壑是則本賑所九頓首以購禱者也 
[本科會試闈墨發售] [  圖書集成局啓]  
　　禮闈揭曉獲售者半係知名士故本届闈墨大都力厚思深具有根柢間有關會時勢者亦復慷慨激昂立言得體允推爲近數科來傑出之作也本局亟從京師友人處覓得清楚原本用新鉛字排印校對無訛定價每本碼洋六分卽日出售有欲揣摩風氣先覩爲快者請移玉至三馬路申報館及申昌書晝室購取可也此佈 
[類論皖省勸領股票米船被刼二事]  
　　某少時讀孟子至爲政不難不得罪於巨室巨室之所慕一國慕之云云竊疑爲人臣者學古入官施行措正上焉患得罪君下焉患得罪民中焉患得罪清議若夫巨室而好禮固無傷於政體巨室而縱欲爲政者方將執法以繩之而又何所爲得罪何取乎其慕何能使一國慕其所慕後世墨吏之趨榮倚勢者不幾以是言爲藉口乎迨年稍長學少進始知古時之巨室與今世異古者喬木世臣皆食世祿有一定之采地庶人在官以下則各有一夫百畝之受田貴與賤當與貧不相侵畔而且畜馬乘不察於雞豚大夫過巿有罰巨室如魯三家晉三卿鄭七穆皆與國同休戚爲民所仰望設遇緩急咸知急公好義爲上爲德爲下爲民不獨楚子文之毁家齊田文之焚劵膾炙於人口巨室如此固爲政者所當保全而恐後也暴秦以降世祿廢則官多濫貴井田廢則民有奇窮二千餘年古制不復彼巨室者率多爲富不仁厚自封殖强陵弱衆暴寡勢豪爲刀俎良善爲魚肉守土之吏寗得罪於庶民莫敢得罪於巨室巨室之所愛庶民之所憾庶民之所戀巨室之所怨此則今昔殊情而卽政體亦因之以變也皖省號吳頭楚尾控江蘇上游在昔五代之末宋祖摛　甫睴姚鳳收滁州而南唐唱念家山破矣明祖龍興濠泗常開平虎踞采石而留都之閱江樓建矣近則咸豐之季陸建瀛沿江敗走而遂陷江寗同治之初曾忠襄力克安慶而終復金陵是故皖省安則江南安蘇松淮揚八府三州外以長江海口爲咽喉内實以安廬滁鳳寗池太廣爲保障阜民財解民愠此邦大吏當必有道以處之乃昨閱本月十九日報紀勸領股票一則知委員張觀察前往合肥勸得李筱泉制軍認定一百股計銀一萬兩又前使日本伯行觀察現任湖南臬司仲仙廉訪等合認五十股計銀五千兩此外官塲認捐亦各集有成數觀察遂返皖垣面禀大憲復須再蒞蕪湖以候商賈紳富認定數目又紀米船被刼一則略謂上月寗國府桂太守已將各案搶米首犯吳得才周榮順詳奉南洋大臣批飭就地正法詎知本月初八日蕪湖精健營差弁購米三百餘石船抵含山縣境被青皮聚衆五六百人肩挑袋運擄掠一空將船擊碎廬江三河等處匝月以來米船悉遭刼掠紳富米行强搶無遺江安糧道漕糧米船四十七艘幾爲所窘幸營兵防護始得安駛又撫標練軍采辦軍米亦在無爲州境被刼夫皖省乏食未若徐海之荒甚也乃紛紛刼米竟爲徐海所未聞豈民情馴悍不同乎抑長江一帶固多匪類乎合此二事觀之巨室如此庶民如此當事者能不爲皖省計而卽爲江南大局計乎夫多財本是爲累况當此事勢艱難之日與其忘身以殉利不如散財以得民若合肥李紳未必有數百萬之富而已認捐欵累千盈萬視明委國戚之僅輸百金者巴覺相去遠甚然國用當急民困更當蘇義振平糶之事鄉有富紳不爲而待他省救災恤鄰者之挹注恐無是理况目今他省處處乏米其勢且無可挹注乎夫民心雖甚畏法至於甘受餓死而不戕奪天下能有幾人一夫攘臂而呼萬衆應聲而起始則於刼米啓其端恐其燄旣張必有不止於刼米者皖省情形若此他省有米之處亦屬可虞所望各處爲紳富者念同舟共濟之義懔多藏厚亡之戒安已而卽以安人焉幸無徒以牧民之職責之地方官吏也可 
[諭旨恭錄]  
　　三月十四日奉旨此次吏部帶領引見揀選舉人除引見未到之李爲衡等九名著吏部照例辦理外其鶴齡等四百五十員俱准列入一等照例以知縣簽掣各省試用全祿等二十八員俱准列入一等以知縣簽掣兩河試用欽此同日奉上諭昨日道旁叩閽之山東民婦程秦氏著交刑部嚴行審訊欽此 
[紀小呂宋困情形]  
　　本月十九日香港來電云日斯巴尼亞國兵艦之在小呂宋者初擬駛往蘇比刻海面後因船中一切交戰之具未經齊備是以暫泊加惟的海灣俟整理齊全然後出口不料美利堅國兵船忽破浪乘風而至時日艦猶未爇火不克展輪以致倉猝交鋒全軍盡墨目下小呂宋亂黨方圍裏加惟的及馬尼喇二城　止轉運　糧城中食物不敷大有坐以待斃之勢華本月十四日客居是處之英人互相議論謂日斯巴尼亞各官及在營兵士久未支得薪水不得已出而行刦商人須設法爲之防禦目下英法德三國雖各有一兵船在彼保護然日後情形尙難導料也美國水師提督欲在加惟的購煤加惟的人不受其銀請以食物互換云本館按我華商賈之在小呂宋者不下數萬人今者慘遇兵戈他國皆力籌保護之法不知中國政府亦能遣兵船前　使華民不致瑣尾流離否耶 
[償欵已清]  
　　本月十九日倫敦來電云中朝應償日本之欵已於本日由英國大銀行劃付日本從此已一律付清矣 
[意國民變]  
　　本月十九日倫敦來電云近日意大利國某處民人忽然大亂意廷急調兵往剿互相戰鬥各有死亡　 
[情同謀叛]  
　　四川訪事友來函云重慶府屬大足縣當七八年前曾有拆毁法國教堂　斃人命一案首犯余蠻子恃有地方圑甲保護得以幸逃法網匿跡龍水鎭一帶嗣經桂大令天培迭次設法購緝未獲近年竟敢勾　外匪結成黨羽地方官恐養癰貽患責令族人余某誘蠻子宴飮俟其沈醉卽縛交差役逕解鄰封榮昌縣收禁不意黨羽　燦臣等紳集千餘人蜂擁至縣署逼令縣主將余蠻子卽時釋出其勢洶洶縣主恐釀大事只得允從衆始紛紛各散 
[會匪難撫]  
　　廣東博聞報云自德人佔據膠州灣後卽有小刀會匪借禦侮爲名揭竿起事一月之　號召游　響馬約萬餘人共推李姓爲首佔據某山刦奪搶掠繼又下書德人約期交戰德人立卽電致總署轉電東撫飭速相機剿辦免爲外人藉口東撫得電集衆會商皆以賊勢猖狂難與交鋒且反形未露不宜激之使來旋有候補府劉太守 
 
 

Page 2

 
 
偕某守戎自願輕騎入巢曉諭禍福竭力解散撫軍壯之遣往招撫劉等僅帶親隨五六人連騎同行入見李匪極言德人開釁據我膠州皇上恐兵連禍結塗炭生靈故已經畫諾許其駐兵爾等皆係世代良民食毛踐土切勿輕舉妄動上違諭旨下裯梓鄉李匪謂德人駐兵不退吾等難以出洋無從謀食斷難束手待斃劉等正在再三勸諭忽有無數散匪一聲呐喊各執刀械蜂擁入内李匪見而喝止劉等遂狼狽逃歸事後傳聞李匪約同醜類暗襲德人德人以未及隄防致小有挫　現在添兵駐守加意防維然總不敢越膠州灣一步云 
[銀圓開鑄]  
　　安慶訪事人云近來制錢缺乏各省皆然撫憲鄧小赤大中丞維持圜法特於省垣建廠購機仿粤鄂章程鑄造大小龍元以補制錢之缺本館曾屢誌於報上月十三日開爐鼓鑄機靈物美色樣俱佳各大憲均在局中察視每日能鑄萬圓撥若干於藩庫及支應局發給各項俸薪其餘發給各錢莊隨時兌用但皖省鄉民慣用日斯巴尼亞銀圓謂之本洋雖墨西哥鷹銀圓布滿於巿而鄉民尙以難分眞僞爲疑錢儈巧於牟利每本洋一圓作銀九錢有零故龍圓未經開鑄之先中丞已出示通衢剴切曉諭謂本洋重與鷹洋同何致擡增九錢以外民人已吃暗虧一俟本省龍圓鑄成官幕俸薪餉項民人納稅完糧龍圓一律通用毋得阻滯及至開局局中又刊出告示發給巿中各錢莊大旨謂奉撫憲示現在本省開鑄銀圓所有買賣交易其本洋均須與龍圓鷹洋一律作價不得任意抑勒低昻如違重究 
[創製新槍]  
　　京師訪事友來函云從九品職銜張君清泰係天津富商近日忽發奇思自造新式後膛槍於　三月初三日在總管神機營萬字隊事務端王駕前呈樣端王批仰該商候派委解赴新建軍械廠暫行收存以備試騐聞其槍每車可載二桿立兩人於車後運動機　進正自如火藥鉛丸可及四里之遠車前竪擋牌一面敵人鉛子不得穿透倘遇退後時則改運機軸車逢倒退初六日端王派人由海子紅門將槍運解入城　存東城帥府園軍械廠定期再赴京西健銳營教廠試騐 
[盜刼銀樓]  
　　金陵采訪友人云督轅前街花牌樓某姓銀飾鋪貲本富饒生涯甚盛素爲奸宄所垂涎惟在人烟稠密之區且與督　防營相離咫　是以不虞意外乃自坊口大街豫昌案發之後强暴之輩心瞻愈大本月十三日天甫黄昏竟有一人口操北音持刀闖人匍内匍主有事他出夥友學徒見來勢兇橫駭而避匿惟主婦出而阻止盜將婦連斫七刀婦卽倒地盜欵此婦已死乃搜括鋪中所有銀器呼嘯而去當盜之初來也近鄰多有目見者因懼結怨於盜不敢聲張惟暗中往尋匍主並分投營縣報案上元縣陳諒山大令訊悉被盜之處卽大督轅前報立飭幹役多名分投跴緝旋卽命駕馳往踏勘情形營兵亦卽會同縣役四出兠拿旋在下關盜贓並獲押至上元縣時大令已踏勘回署立卽升堂訊　此盜知難隱諱一一供招大令飭釘收禁候祿供後詳請正法 
[憲有入轅]  
　　松江采訪友人云新任江南提督李壽亭軍門自皖垣返節後暫駐吳淞防次先令瀛眷赴松擇吉本月十七日鶯遷入署届期正副兩營練軍整隊出迎五營千把各弁亦赴大漲涇馬頭恭迓旣登陸卽由各營哨騹擁護入東門過府橋轉南至提轅至軍門則因王事賢勞不遑女處須於下月初旬返松江云 
[醫報譯登]  
　　香港循環日報云紐約醫藥格致報云小腸壞發炎症甚屬危險治之不愼每足致命醫士柏杰君會治此疾百餘起病勢皆極沈重然無不應手奏效其法以橄欖油三四兩用水節射入肛門其初四五日之間每隔十二點至二十四點鐘之久射一次過五日則可隔日射一次若病人　熱盡退兼之大便如常卽可停止至大腸癱小腸痛大彼不出者可服橄欖油每次一杯以瀉爲度瀉後可不必再服祗用水節射之足矣按小腸壞發炎症節華醫所謂傷寒也 
[京師火警]  
　　京師訪事友來函云閏三月初五夜四更後突聞警鑼亂鳴人聲鼎沸急起詢之知係前門外迤西觀音寺朱家胡同布鋪内火警須臾各處水龍飛馳而至燭影輝煌照耀如晝嗣詢悉起火之由緣此鋪向售煤油是晚有燈花爆入油内致肇此災掌櫃係天津人家眷寄居鋪後時已深入睡鄉火焰飛來猶未遽醒幸左右鄰半係妓院時當深夜尙有行人適某甲由鋪外過見黑烟從匍中漫天而出而箇中人寂靜無聲遂　雙扉力叩大聲疾呼各鋪夥始從黑甜鄉喚回則火已四射人不得出男婦皆越鄰墻而逃有不及穿衣者而隔鄰粉白黛緑之輩亦皆狼狽四竄鶯鶯燕燕一片嗬聲各水龍四面噴救至東文將白祝融氏方歛威而退然房屋貨物已蕩焉無存其左右鄰舍雖遭蹂躪而火勢尙未延及不亦幸哉 
[楚語]  
　　武昌訪事友人致書本館云鄂省於每年冬令開設粥廠至春融時停止凡近處窮民分别給資遣散此向章也今歲因春寒料峭停止稍遲爾來天氣融和謀生較易大憲爰卽飭停委員查騐饑民人數按照大小口分給川資遣令還鄉以免有妨農事以故沿江一帶流民之結茅而居者已撤去大半矣○俗傳三月二十八日爲東嶽大帝聖誕城外東嶽廟搭臺演劇此邦人士咸相約往觀是日也嫩日烘晴和風送暖男則安排蠟屐嘯侶命儔女則料理弓鞋呼姨挈妹一時衣香鬢影如水如雲直至日　崦嵫始咏陌上花開緩緩歸之句亦一年之勝會也○鄂省三日之内連倒錢让四家各錢店皆有戒心巿面異常驚擾卽官錢局亦爲取票者擁擠以致紛紛擾擾應接不遑潘憲士芍棠方伯特出六言示諭以安民心關特照登於後照得各處錢鋪原爲周轉流通存付彼此皆便要以信實爲宗乃有不法痞匪沿街遇事生風或因强借不遂或換銀錢逞兇肆口大聲急呼某店欲倒勢窮遂致一倡百和紛來取錢洶洶一時轉運不及羣起抄搶一空已倒未倒各鋪多係殷實店東竟使無端受累危懼人人僉同甚至官局門首亦復擁閙如蜂大爲巿面之害亟宜整頓於中嗣後持票取錢務須先後從容倘再聚衆滋閙或有索物人叢立飭鎖拿究辦定當執法相從○鄂甲產米無多向賴湘省爲接濟近聞湘中收成歉薄有禁米出口之議以致鄂中米價每石驟加四五百文數米爲炊者不名同呼庚癸矣 
[帶繳墊欵]  
　　開濬劉河需欵十萬餘兩前經蘇撫憲酌定以長洲等十六州縣攤徵解歸藩庫墊欵松屬七縣因水利攸關亦在攤徵之數上海縣黄大合現奉藩司聶方伯札開查前項工費曾經奏明先於司關局庫分籌借撥由十六州縣於二十四年上忙起分作四忙攤徵歸補自應查照州禀每忙每畝帶收錢五文解司歸欵等因刻已出示曉諭於現届上忙錢糧内每畝帶收錢五文矣 
[度地建廟]  
　　本邑每届海連竣事後例由官憲祭祀海神然後裝運出口惟素無海神廟歴來均在大東門外龍王廟暫行祭祀邇經督糧道陸春江觀察禀請上憲在南巿江蘇海運滬局旁建造海神廟一所以備重祀典昨日道憲委朱森庭明府會同局中司事將是處地畝丈明造册禀覆辦理 
[葡人慶典]  
　　四百年前葡萄牙國人華士哥德茄麥尋獲印度海道一事去冬已詳述報章兹者旅滬葡人公議舉行慶典昨見所開儀注定於西歴五月十七號午後四下　時在法界若瑟堂報謝天主總領事官在西洋總會接見致贺之人十八號之晚游賞張氏味蒓園大放烟火十九號之晚在禮查客館演說并奏諸樂以樂良宵先是十七號黎明時總領事署高揭國徽凡精於絲竹之人沿路吹彈奏慶賀之樂而各葡人宅務於十七八九二十號懸燈結綵陳設輝煌休業欵賓同襄盛舉日來會中人已折柬篇邀中外官紳届期赴會此亦勝事也爰樂得而紀之 
[春賽尾聲]  
　　寓滬西商於每次賽馬之後必補賽一日以盡其餘興前日禮拜六適値大雨滂沱故改期於昨日補賽時則天朗氣清風日妍麗個中人各自爭奇鬥勝而觀賽　馬龍車水亦覺逸興遄飛計共賽八次跳浜一次第一次十一馬共賽老公茂洋人倍而勝第二次十三 
 
 

Page 3

 
 
馬共賽會德豐勝第三次七馬共賽麥加利勝第四次八馬共賽沙遜匯票洋人勝第五次五馬共賽跳浜太興勝第六次二馬共賽公平勝第七次丸馬共賽馬立師勝至第八次係由馬夫互賽十二馬共出裕太馬夫寳發勝第九次八馬共賽倍而代怡和勝至是暝烟四起夕照將沈觀者賽者君歌陌上花開之句緩緩而歸 
[品蘭三志]  
　　昨爲滬城蘭花會之第三日風日晴麗淑景宜人傾城士女結隊往觀者更盛於前計共一百餘盆中有墨蘭一盆實最爲珍異之品 
[移請緝贓]  
　　閔行汛施弁移文上海縣内開文生金良禀在閔行鎭開設醬油店三月廿三夜被賊穴壁進内竊去銅錢五十三千零物不計及聞聲喊追賊已不知去向移請飭捕查緝黃大令得文已准卽飭捕嚴緝矣 
[安挿病丐]  
　　前晚八點鐘時三百九十七號華捕巡行至虹口周浦路口見有病丐一名倒臥路旁奄奄待斃因卽雇車載送　房藍副捕頭令速送英界公堂請讞員張賡三直刺安挿 
[是否訛詐]  
　　辦理城廂内外保甲總巡戴志厲大令蒞差後以本埠南巿一帶流氓充斥特派令莊茂者在外專司查察如有此等斃端卽隨時指交各巡防分局訊究前日莊查得改過所逃犯流過頭金榮卽陶金榮近改名陳金山聚賭訛詐無所不爲因卽禀知大令緝拿究辦本月十四晚九點鐘時莊在南巿大關左近烟館内有高駿良者告以陶現匿小東門外某姓家比及追蹤而往則已遁往十六鋪橋南首適在路遇見因卽拘交巡街捕解至馬路善後局中管押捕房次日會辦委員孫星垣直刺升堂研訊供姓陳名金山在某捕役處爲夥並不犯案其在改過所潛逃者係陶金榮卽混名流過頭小的今被悞拘叩求恩典直刺謂本委業已訪明不必抵賴本應責懲今姑從寛移解總巡局請究旣至局中大令提案訊鞫陶供認在改過所偕衆潛逃大令卽飭移改過所重行覊禁並諭看所班役務須從嚴看守一面據情申禀道憲蔡和甫觀察至傍晚時有南巿浦江划船婦劉嚴氏偕老嫗劉陳氏涕泣入城至總巡局門首鳴寃大令命帶進升座提訊劉嚴氏供是金山之妻日前高駿良與陸明生兩人來向丈夫說總巡局總查人莊司爺在茶館内等候有要語相商小婦人以丈夫恐蹈不測跟蹤而往莊稱此事全在我手如欲爾夫出外須費洋七十元小婦人一時窘迫未敢應允至十四晚丈夫在寄園吸烟後行經新馬路卽被伊等扭住高稱此時如費洋五十元可當場將丈夫保去小婦人情急卽在親友處借洋十五元與高莊兩人分用現在丈夫仍被押究須請追還大令卽傳陸桂卽陸明生研詰陸供住　東居橋現充船埠並不爲非高駿良供稱亦充船埠與陶金榮素不相識實被誣扳大令復向氏研詰謂爾之洋銀究付誰人之手須從實供來不得虚詞妄指氏供稱由高駿良與陸明生兩人收取轉給與莊不敢虚言大令怒謂業經訊明爾何得妄行扳出實屬不安本分判令掌頰二十下詰共究竟有誰人索爾洋銀始稱小婦人情急欲將丈夫求釋自知不合求鑒大令向之申斥一番諭以嗣後須安分候示如再滋詐定卽照例懲究氏遂叩謝而退 
[輕於鴻毛]  
　　廣東人趙桂安僑居虹口天潼路某號門牌開設生利水果店爲業前日向其父某甲索錢起釁致相口角事後愈思愈忿潛行出外私購阿芙蓉膏呑服迨毒發呻吟其父察知有異立卽舁送同仁醫院求治詎料受毒已深無從施救至夜半殞命翌日家屬得知前來備棺收殮 
[服禮了事]  
　　小流氓混號小蓮生者專在虹口朱家木橋附近向人拆梢度日近因敲詎無門漸形窘急爰將舊洋布短衫一件持至漢璧禮路全豐押鋪内硬欲質錢五百文鋪夥名阿四者估看之後聲言祗値百文蓮生卽悻悻而去候至十下鐘時在工部局坑厠内撈取濃糞些須用荷葉包好狙伏押鋪附近乘阿四不備從外擲進不偏不倚適中阿四之首頓時糞汁淋漓不可響邇阿四怒甚擬欲投報捕房請爲拿辦甫至半途忽有唐茂全者攔住聲稱願爲調停令小蓮生備辦香燭鞭爆服禮其事始寢 
[馬路善後局瑣案]  
　　本邑王氏女向在南巿水盛馬頭駕舟度日近則居於滬北西新橋附近兄名阿二仍在彼處當駕長日前與同業嚴阿生徐阿寳等至女處女欵以酒飯至三鼓後由女伴送歸舟比至南巿新馬路流氓楊阿林顧阿牛張阿桂等見男女同行卽向訛詐阿二不服在途大閙巡街捕聞聲而至詢悉情由一併拘解馬路善後局委員孫星垣直刺提案訊問女供年二十有四向在浦中駕舟爲業現住北巿爲人浣濯衣服昨日阿二同嚴徐兩人前來探問當卽留膳迨回時已深晚恐醉後胡閙伴送回舟途中忽被楊等起意訛詐由捕拘案求請訊究王阿二嚴阿生徐阿保供與女略同　阿林顧阿生張阿桂同家居　東以　舟爲業是晚與王口角不敢訛詐叩求鑒宥直刺謂爾等深夜在外已屬不知自愛復敢藉端生事糾衆行兇實屬不法　極判令將楊責三百板顧張各責一百板土阿二亦有不合責三百板徐責一百板嚴責三百板各具安分切結交人保釋○明記水果行出店李友甲前日擔貨至南巿新馬路偶在中途停歇突有江北人姚明全拉東洋車疾馳而至不隄防車輪輾於李之足踝李向之理論旋以扁擔擊去毁及車上各物由巡街捕拘送馬路善後局委員孫星垣直刺　堂研訊以兩造各有不　判令笞責李倩人投案稱願賠償直刺准之乃判賠洋五角給姚爲修車之費 
[英界公堂瑣案]  
　　包探趙銀河解朱李氏至案禀稱此人買得八歲女孩阿翠爲婢時加凌虐適爲某教士所知投報捕房捕頭遣小的前往連阿翠送請訊供阿翠訴稱原籍蘇州府屬某邑家有父母前被匪人誘出賣與朱家受苦不堪叩求援手朱李氏供稱小婦人不敢凌虐　婢惟偶加扑責而已襄理讞政之鄭瀚生大令商諸衛繙譯然後諭令氏具改過切結阿翠發交某善堂留養○前晚流氓李壽山手持利刃至倡婦王佩蘭家尋釁毁壞什物約値洋銀數十圓某號巡街華捕聞聲而入將李拘入捕房昨晨捕頭令解案請訊土倡投案聲訴前情李供稱小的係浙江寍波府屬某邑人不敢尋釁叩乞施恩大令著賠洋銀十圓然後笞責一百板遞解回籍○王桂安家工人王水相竊取洋銀十餘圓桂安報捕後捕頭遣包探倪順泉拘送公堂桂安投案領贓水相供認行竊泥首求恩大令判令笞責一百板然後驅逐出境○包探金阿三解賭徒陳阿生至案禀稱小的查得此人前已屢次犯賭昨日又在楊樹浦設攤誘人是以拘入捕房今者捕頭令送請究辦陳供稱小的流落此間藉謀衣食以後不敢再犯矣大令判令枷號五日○殷阿甫前曾屢次竊物今又竊取蔡阿南家布褲一條經包探顧阿六緝獲人贓帶入捕房昨日捕頭令送案請究殷投案領贓蔡供稱小的係鎭江府屬某邑人大令判令笞責一百板然後遞解回籍○倪阿大雇俞阿招當車夫前日俞竊取洋銀若干枚報捕後捕頭令包探黄阿銀緝獲人贓解送至案倪投案聲訴前情俞供稱小的不合私取洋銀只求恩赦大令判令笞責二百板 
[美界捕房紀事]  
　　竊犯蘇阿六李阿中王阿友前因犯竊管押捕房刻已期滿經讞員張賡三直刺判令遞解回籍昨日藍捕頭特傳包探吳至剛將三犯從牢中提出押至怡和碼頭乘永生輪船回閩省原籍○徐季氏卜居裏虹口漢璧禮路第九百零九號門牌前日其婿馬小毛因借貸不允致被毆傷頭面旋卽投報捕房據情控告捕頭以錢債轇轕非捕房所理令自投英界公堂控告 
[江南鹽巡道胡觀察上兩江督憲求撥賑欵手摺]  
　　竊查本省淮徐海災情賑務疉據嚴紳及密查委員來電隨時錄呈憲鑒兹又據　令函禀及嚴紳電禀綜　各屬情形徐屬邳宿雖放而尙在補查銅陮肅甫經嚴紳撥欵查放亦需時日安東已有唐教職在彼集欵查放桃邑撥給五千均可暫顧目前惟沭陽被災　　三年麥季失收情形最苦海贛兩屬嚴紳共撥五萬五千金恐亦不能普濟該三處民情强悍深切隱憂 
 
 

Page 4

 
 
司道等再三商酌擬先行撥墊銀十萬兩父嚴紳酌量加賑此十萬兩内兩淮商捐已有數萬各典捐尙未報解加以勸捐各員將來必有捐收之欵衆擎易舉尙覺不難惟是查閱舒令禀内義賑辦法不爲不善然遺漏向隅之處誠亦難免人手旣少查戶卽遲散放愈緩卽有迫不及待之勢　卽由局委舒令前往親帶可靠之人會同　紳及宋令治基帮同查戶先查沭陽次及海贛並不經手銀錢一面先行電飭舒令嚴紳宋令知照如此則查放可期迅速遺漏亦不致太多庶不負我憲臺拯濟災黎實惠均沾之至意再安徽鳳陽靈宿等屬又經嚴紳撥給一萬六千金而五河災重欵少相形愈覺爲難又據馮紳來禀請撫泗虹地廣欵微據委員來禀每戶僅得錢二三百仍難望生擬懇憲恩五河撥銀二千兩泗虹加撥銀三千兩卽由局委員分别解往是否有當並求批示祗遵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄會典館保案銜名]  
　　　　　丞陳國鈞請仍以縣丞分省歸候補班補　　分省知用縣丞孫敬先請俟補缺後在任以知縣補用候選縣丞吳曰修請仍以縣丞分省歸候補班補用分省補用布庫大使　　敷請仍以布庫　使分省　　　得缺後在任以知縣用供事張　　請以縣丞分省歸候補班補用一候選縣丞鍾毓春請仍以縣丞分省歸候補班補用供　叢鵬翔請以縣丞分發省分歸候補班補用俟得缺後在在以知縣用一候選未入流徐堃請以巡檢不論雙單月歸議叙水班　　選用並加六品銜　候選從九品劉評請以巡檢分發省分歸候補班補用並加六品銜供事葛霖請以縣丞分省歸候補班補用住事姜沛縣請以縣丞分省分歸候補班　補用　候選縣丞莊維模請仍以縣丞分發省分歸候補班補用俟得缺後在任以州判補用　候選從九蔣崇詔睛以巡檢分發省分歸候補班前補用　　事李道元請以縣丞分發省分補用　議叙未入流張邦　請以巡檢不論雙單月遇缺卽選　候選巡檢李文諸　俟　巡檢後在　以縣丞　候補班補用並加六品銜選用縣丞張炳　請仍以縣丞分發省分補用俟得缺役在任以知縣補用　候選縣丞王錫福請仍以縣丞分省補用俟得缺後以知縣補用　　用從九品邢國弼請以縣丞分省歸候補班補用供事王　章請以縣丞分省歸候補班補用候選未入流高古山請以巡檢分省歸候補班補用並加六品銜 
[更易中商]  
　　杭州訪事友來函云浙省紹所甲商吳君因事被衆商所控雖經運憲查訊尙無實據而於公事輒多碍手　以另委松所甲商顧君養和調充吳君則改充松所嗣聞顧君以紹所事繁責重深恐不能勝任再三禀辭而運憲必欲令其充當兩所戳印均已給發定於本月十六日接辦矣 
[上海縣署瑣案]  
　　王長泉控堂兄得順賣田呑價經襄讞委員李葆初二尹提案訊問王供有祖遺田四畝五分六厘由祖母李氏與得順之祖抵押與黃姓近得　私將是田贖回絶賣得洋銀九千四百元除去贖本外不將餘錢公分獨自呑用求恩公斷得順因言語不清由子巧福供稱此田係祖上遺傳與長泉無涉祖父於道光年間以此田抵與黄姓至光　五年卽由父親贖回若是公產長泉何不早控直至出賣方生枝節近因長泉欲在宅旁公地起造房屋小的父子不允是以挾恨揑控訊至此長泉呈上住宅圖樣並合同各一紙供稱圖樣合同與得順各執一紙匿不呈案可知朦混二尹卽令得順呈到圖樣合同再核三平湖朱紳上月來申泊舟西門外日暉港被偷兒劉阿慶竊去衣包質於某典旋由縣捕緝獲解案季二尹訊供之下將贓給失主具領劉則笞責枷號發犯事地方示衆昨地保禀稱劉犯現患疥瘡遍身潰爛且發寒熱應請核示李二尹飭提至案騐明屬實諭令疎枷發交丐頭收管○王朱氏控曹尙炳盜賣　屋　地李二尹提訊之下氏供外祖母曹沈氏無子贅故父爲子故父亦無子僅生小婦人姊　兩人上年九月外祖母病革分給婦人房屋數間今被外祖母之姪曹尙炳盜賣樓房兩幢又將故父朱姓之墳地賣去求恩研究其大王士錦供同沈朝宗供是曹沈氏之姪姑母死後無嗣承繼　尙　　　　遺產分給　　另給外孫女王朱氏房屋數間今被尙炳　去朱氏分得之樓房兩幢又將朱姓墳地一併賣　　　　　　　　　曹　　　　　　　　　　　　　　　　承値遺產亦應歸小的承管今被沈　　　　　　　　　　　　　　　　　　　　　　　　　　　　　　　　　　遷葬矣四圖地保陳毛毛供曹尙炳所賣墳地得洋銀二百八十元係　　　　　　　　　　　　　　　落本城小的不知其　二共斷令將曹沈　　　　王朱氏曹尙炳二人均分兩造不願二尹遂　各邀　　　　　明再核○昨日　太德生　稱　本城張家弄小天竺寺爲住　　孫悟禪不守清規略加訓斥見被毆傷求提究辦値日差據情禀知黄大令諭令補　核辦 
　　　英界晚堂瑣案二○武弁董文賢文玉林扭控馬　安誑騙洋銀前晚讞員張賡三直　　堂提訊董文二弁同訴稱原　湖　　　前在某處水　營當差後因事來滬去冬與馬相遇言及職員李鴻鑄名炳行新得鹽局統領差局中應設巡船五十號分　　　私鹽如欲謀事不難薦引并等信之懇爲推毂旣而言須送門儀洋銀十餘圓弁等仍不疑其有他如數送給其時馬稱在彼苟　　迄今數月毫無頭緒　疑其爲騙子而弁等貲斧已空欲行不得　索前欵以作川資伊又延約不還不得已扭案求恩　給　　　簿呈電　畢董又稱武弁井被　去洋銀四土餘圓馬供稱小的係安徽某邑人與李相識已十餘年知其爲治下井華鎭人族　　八月某日向小的言　此事故爲董文兩井推薦每人費去洋銀十二圓李曾向董借用洋銀四十圓已還過二十圓小的實非　騙求恩明鑒直刺令押候查明再核○胡再云控王壽堂拐賣媳婦前晚直刺飭提詰問胡訴稱小的係松江府屬奉賢縣人家在　橋鎭媳婦張氏於前年逸去兹始訪悉被　名誘成姦然後携　　避今已價賣與人此事有同鄉鞠調元知悉可作証　王供稱　的與胡同鄉胡媳逃亡已四載小的常住　籍與胡朝夕相見烏能誘逃直刺謂爾旣不姦拐胡决不　爾追問遂飭管押令炳邀　　案質訊究追 
[法界公堂瑣案]  
　　昨補井三讞員鄭景溪大令會同何繙譯井座會判各案○工部局收捐西人柏禮才前控俞錫生程福田等串同假地保陳月堂　造　　抵押銀　百兩迭經大令訊供飭將一干人禁押捕房屢次嚴比靳限繳銀旋由程福田繳到田單一帋據稱値銀四氏兩太令蔣單行案候飭探　明復核昨日命提在押之俞錢生程福田假地保陳月堂擔保領銀之朱　雲等到案謂此案懸宕已久　告屢次求　今限期已過爾等如何歸還程供有地一區値銀四百兩田單現存案丙尙少四百兩請父保出外措資歸還大令謂田單一帋業　查明　値四百兩之數西人尙不肯收受著覓的實保人人銀並保赶緊理楚延干嚴比○陸錫如於去年十月間因貼票虧欠洋六百餘元經債王具控請追鄭大令提案訊供著交保出外勒限理處兹案懸日久尙木了結原告屢次求追大令著保人交案　日堂期陸妻馬氏投案遞禀聲稱丈夫因事回甬求恩寛限大令以陸有意避匿懸宕不歸著將保人交案嚴追馬氏斥退○俞蘭生於去年十月間因貼票虧欠各債戶洋四千餘元控經鄭大令訊供交保出外理處延至本年正月俞復被控縣署黄大令提訊之下管押待賞所迄今案縣　久原告迭次求追大令著保人交案昨日堂期金榮卿投案遞禀稱女婿胡子卿代馬際堂等三人具保俞蘭生出外理處今被其所累求請寛限大令謂爾婿旣爲保人不　藉詞推諉金稱胡奉主人差赴九江求請寛限大令不准著將原禀擲還飭傳蓋印圖章之懋記店主某甲到案嚴追○陳仰之前投公廨控房客陳子堂欠　　　求請押遷經鄭大令提訊以陳仰之索取房租不應行兇將房客毆傷著押候笞責二百板陳子堂所欠房租如數歸還不准延欠陳在工部局收捐西人處爲駕車夫經西人保用並代爲緩頰昨日堂期大令飭傳到案姑念初犯著罰洋銀十圓免責陳叩謝而　○捕班懸役麻皮阿四之副役方阿有慫恿竊賊攫洋一元　角並　取香烟牌當票等物爲巡捕拘獲解　大令訊供追繳洋銀當票等物昨日堂期飭將方阿有帶案判責三百板　包探禀稱孫　　周　　二人各竊東洋車上踏脚布一方爲車夫拘獲送　　　大令判令各責五十　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年閏三月十一日京報全錄]  
　　　　抄○接續前摺○又奏爲陳明敖漢旗命案請歸熱河都　審辦片○大臣祿奏爲到任日期　○漕督松奏爲委員接署河知片○　　督恭奏爲遴員調署知縣片○内務府奏爲請旨摺○閏三月十一日吏部翰林院侍衛處値日無引見○定公請假五日○召見　機○接續前摺以上各節奴才等派出司員秉公核辦復由奴才等詳細推求案無遁飾應卽擬結查已革昭烏達盟長敖漢郡王達木林達　　克於所屬貝勒巴咱爾濟哩第補放副盟長時奴才等查明並無囑令賄託越次應與貝勒巴咱爾濟哩第均免置議至其餘各欵若僅　該　至　供詞固與崇蔭原奏有異然核以熱河都統覆奏證以十旗印文則人言嘖嘖該御史所叅亦不得　之無因該王業經　　　革去昭烏　　長奴才等復加詳核自未便再爲苛求應請無庸擬議惟該王於另案内折罰銀兩顯係故違例章潛撤印憑未免意存消弭尤甚者咳王於　　翁牛特旗金礦時理應輕騎减從不擾地方始足體恤蒙艱無負委任乃該王輙以恐有礦匪爲名隨從員騹帶至百餘人之衆公館　費用　　餘吊之多是其因事苛派藉端騷擾已可槪見若仍令管理本旗事務何以服蒙衆而安人心奴才等旣已訊明亦不敢代爲徇　應如何子　懲處恭候聖裁翁牛特郡王於敖漢郡王奉差來旗時迎接遲悞已屬不合至印信係該王掌管理宜嚴密關防以昭愼重乃濫用印紙輾轉　人復以未經付給之欵率請理藩院代爲飭還亦有不合應請旨交理潘院議處董學蒓以一商人不問來由擅收蒙王印約雖係貪圖　　　屬不安本分應札交順天府遞解回籍喇嘛巴雅爾於素不干已之事輒代爲從中畫押亦屬不應應咨交理藩院轉飭遞解回旗均不准在京　留滋事敖漢郡王屬下根頓札布色爾固楞翁牛特郡王屬下綽克圖格哷勒特英額等辦理本旗事務各宜謹飭奉　均不應私寫印　擅借　兩應由理藩院轉飭各該王自行從重懲處理藩院書吏魏文煥訊無經手舞弊應與並無賄託過付之裏館生員楊連昆協興帽鋪管專之人　殿甲及並無違例取息之恒興號商人袁鐘湖與已故之書吏韓景宗家人張順均毋庸議楊二張永免傳省累調到卷宗供詞印約分别存案　還十旗印文咨送軍機處備案所有奴才等奉旨查辦敖漢郡王達木林達爾達克被叅原案及另案各緣由謹恭摺據實　陳是否有當伏　皇上聖鑒訓示謹奏奉旨已錄○○榮祿等片再御史崇蔭奏叅昭烏達盟長敖漢郡王達木林達爾達克摺内有該王縱令蒙弁　頓札布色爾固楞富珠隆阿烏拉陶哈豐阿烏恩巴雅爾等藉勦匪爲名殺佃民劉義德並以快槍　斃傅思文等多命一欵　熱河都統壽蔭　奏内稱建昌縣並無劉義德之案僅有劉榮德前曾與傅思文夥置敖漢地畝十八年秋間劉榮德同子劉長禮劉長義赶車拉糧　敖漢旗蒙　聲稱劉榮德傅思文非好人將劉榮德父子三人並糧石一併捆搶回旗劉榮德不知如何身死劉長禮等逃回求同傅思文　提督行營控告遂將該旗教習子長安拿獲究辦二十一年閏五月據該盟長報稱傅思文糾夥盜搶牲畜請飭嚴拿等情經前任都統崇禮飭地方官營訊會合該旗查明往拿彼時尙未往查該盟長卽先派韓管帶烏拉白依蒙古四兒率衆前日抄殺傅思又一家四命後建昌縣查明傅思文等實係安分　民飭提韓管帶烏拉白依蒙古四兒質訊該盟長一味袒護抗不解送上年秋間蒙古四兒爲首勾結匪黨各處愴掠被獲供認奉盟長飭派管　　拉白依率領該犯抄殺傅思文一家四命屬實復提韓管帶質審該盟長延不解送等語奴才等以傅思文如係安分良民該盟長派人將其　　致斃謂之妄殺無辜如傅思文確有夥搶案據將其一家致斃則爲擅殺罪人如蒙古四見等抄殺由於奉派應坐該盟長以爲首主使之罪　　　長不知前情只應有失察之咎情節旣有輕重罪名亦分大小行查熱河都統並理藩院轉飭該王據實聲覆去後旋據該都統覆稱劉榮　　　前光緒十九年間民人劉長禮呈控伊父劉榮德　　　　　　　　　　　　劉榮德並伊兄劉長義等綁去私立公堂非刑拷打伊父　被將死等情赴前提督行營控告經前提督咨請查辦前　統　　　　　　　　　　送拿獲孚長安供係宋天甲在敖漢土府揑控劉　　　去車輛銀兩經建昌縣知縣凌邦靖委弁往查據報宋天甲賄　　漢王府旗　　府揑禀綁去拷斃　搶去　輛等物屢提宋天甲該旗抗不解送等語又傳思文一案據屍親傅石氏社首王振富均供傅思文與劉榮德夥置地畝因蒙古四兒將劉榮德父子同車輛拿去送敖漢王府劉榮德被害身死劉長義等逃回因傅思文帶領劉長禮控告將教習李長安拿去因此有讐二十一年八月初七日晚蒙古四兒依巴拉烏延伶烏得韓老合李永李得有等至伊家住房用刀挖窟向裏放槍傷傅思文並子傅三姪傅四傅長永傅長有等大家砸門進院將傅思文傅四傅長永頭顱割去傅三因傷身死訊據獲案之李得洪供稱是年八月初七日有素識之蒙古四兒吳占德王進才依巴拉烏拉曰依等至伊家合伊引路至思文家挖窟向裏放槍砸門進院將傅思文等頭顱割下等語據理藩院轉送達木思文二案仍交熱河都統就近秉公傳訊不得　徇廻護務得確情而成信讞並請飭下達木林達爾達克迅速前往熱河聽候該都　查辦仍令將烏拉白依宋天甲及其要證卽行交出歸案審辦倘該王猶復躭延　係一味袒護抗不解送以致要案不能迅結應由應都統據實奏聞所有劉榮德等命案請歸熱河都統審辦緣由理合附片具陳伏乞聖鑒謹奏請旨○○奴才祿祥跪奏爲恭報奴才到任日期叩謝天恩仰祈聖鑒事竊奴才於光緒二十三年八月初四日奏　上諭祿祥著賞給副都統銜作爲科布多帮辦大臣照例馳驛前往欽此欽遵當卽奴才恭摺叩謝天恩於九月二十八日跪請　聖訓並請假兩個月修墓先後仰蒙　召見二次訓諭周詳無微不至奴才跪聽之餘莫名欽感於十二月初七日由京起程於二十四年二月二十一日行抵科布多是月二十六日接任視事奴才當卽恭設香案望闕叩謝天恩祗領任事伏思奴才滿洲世僕受恩深重報効毫無兹蒙　鴻施畀以邊疆重任奴才淮有竭盡愚　倍加奮勉將任内應辦事宜與奴才寳昌和衷共濟以期仰答高厚鴻兹於萬一所有奴才恭報到任日期並感激下忱緣由理合恭摺叩謝天恩伏乞皇上聖鑒謹奏奉硃批知道了欽此○○松椿片再徐州府運河同知萬青選於光緒二十四年二月十二日因病出缺查有試用同知王耕心勤愼明白堪以暫　署理除覈飭　照並另行揀選合例人員奏明請補外謹會同兩江督臣劉坤一附片陳明伏乞皇上聖鑒謹奏奉硃批吏部知道欽此○○恭壽片再委署東鄉縣知縣孫定培現經　委署理大竹縣　縣所遺東鄉縣知縣員缺以六竹縣知縣玉啓調委該員玉啓任内並無經徵錢糧未完展叅及承緝盜刼已起四叅案件兹據將臬兩司會詳前來除批飭遵照外理合附片具陳伏乞聖鑒謹奏奉硃批使部知道欽此○○總管内務府謹奏爲奏聞請旨事恭照道光十年八月奉旨嗣後　造等每届一年期滿著内務府大臣具奏欽　又於咸豐四年十一月經臣衙門奏推嗣後三處織造奉 
旨間放之日起子限六十日卽令到任自到任之日起扣足在任一年由臣衙門先期奏聞請旨等因在案查江南織造增崇由六庫　中於光緒二十三年二月二十九日奉旨補故江南織造該員於光緒二十三年四月二十六日到任按到任之日起扣至光緒二十四年四月二十五日係屬一年期滿理合先期具奏可否更換之處伏候訓示遵行爲此謹奏奉旨另有旨欽此 
 
