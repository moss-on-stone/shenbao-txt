# 1889 - 42 - 4905684

 

Page 1

 
 
[新印東華錄東華續錄出售] [  圖書集成局啓]  
　　　學錄一書初　于蔣氏後長沙王益吾祭酒從事史館復取累期掌故列聖宏謨編纂成書箸爲　錄由是自天命迄道光九朝治績　　大題恭閱之下不特仰見祖宗宵旰勤勞孜孜圖治之至意卽列朝名臣章奏大將勲猷以及外藩恭順之情邊疆開拓之事亦皆編年記月一　可知固宜家置一編朝夕披閱者也第原本巳多漫　坊間翻刻又皆魯魚亥永訛悮良多茲用新式鉛字排印精選上白紙張校對裝潢俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜　者請至本埠及各外埠申昌書畫室購取均可如欲　　請移玉至申報舘帳房面議可也此佈 
[鄭光祿擬禁華工來美議略]  
　　美國前因華工日衆土人未能相安故於續修條約之中特設限制一法平爭弭患意甚善也當未修約之前金山土人數千思與華人尋釁其時中國甫設金山領事幾無措手幸賴兵力彈壓其禍始息及後其國遵約自議限制新章適因總統批駁未行而金山一帶輒　譁然不靖具俗之橫幾成習慣矣然斯時明理宮紳尙知顧全公道故新章雖竟頒行猶得從中設法遇事補救無如土人之嫉華工日甚一日而其中之貪圖公舉者復借此以取媚於衆由是兇燄益張紳富畏禍箝口此美國西境濵臨太平洋各邦之情形也寓美華人以西境爲最多貿易亦最盛藻如私憂竊計恒恐士人一旦有事華人定必先遭其禍故於檀香山墨西哥巴拿媽諸處屢謀以次疎通藉爲逐漸遷徙地步卽如秘魯古巴兩境不欲華民由中土私往者未嘗不欲其由金山等埠遷往蓋留此而自貽日後之憂不如去此而暫受目前之苦也乃自本年七月以後迄今未滿半年而焚殺驅逐之禍竟巳層見迭出如火燎原撲不勝撲其尤險者金山會黨製造炸藥謀先殺本地官紳後殺華民倘非先事破露闔埠已不堪問矣兹將各案顚末另摺錄呈伏祈鈞覽竊惟現在情勢各處殺機陸續萌動縱一時暫能遏抑而終久必難保全縱别境可望相安而西境必難無事况其國法律太寛地方官之權不能盡行於百姓朝廷之權又不能盡行於地方官誠恐今日各案不過先示其端異日禍更難測矣至於華工自舉行限制之後去者雖不乏人而爲數不見其减此又招疑取怨未盡出於無因者也爲今之計欲免華工後禍似非先杜來源不可欲杜來源似非中國自禁不可謹冒昧而陳其說一曰先正自禁之名華工之由美回籍者皆係向居美國例應往來自便之人其再往也聽之其不往也聽之本不宜禁也惟今日正因回而復往絡繹不斷諸弊日起美民見華民尙衆仇恨益深而禍亦愈亟今日擬禁非爲美民助虐實　吾民救災耳但此種華工美國尙未禁其再來我國乃先禁其再往似類於自棄條約故必顯揭美國未能保護之咎歴叙華人迭次受害之慘申明不得不急籌拯救之故然後我之自禁乃爲有名擬請貴衙門行文美國駐京公使其意若曰華工向居美國者按約應得往來自便以及一切保護優待之益其回籍曁他往者美國均給以復來照據亦未嘗非循約辦理之意但近來焚殺驅逐巨案迭出地方官旣不防維於先又不嚴辦於後是中國之待美民皆奉條約爲依歸美國之待華民竟視條約爲虚設今我國擬將華工之旣回本籍者禁其勿再來美以免復履危機此外華工由美他往並非回籍者不在我國自禁之　至於現在尙未離美之華工以及條約所載應聽往來自便人等務請永遠照約辦理望咨美外部杳照施行云云似此仗義執言情理兼盡在其國方將自省未必復設苛法以重招萬國之譏在他國亦鑒吾心未必議爲曲意　人而别作效尢之想或曰美國於此項華工若不給以復來執照則來源自淸何必中國自禁不知美國非不欲停發復來照據其現在不爲者慮各國議其顯背約章待人太甚故避惡名而不居也然美之爲計則得矣其如華人終受大禍何且他日萬一悍然不顧竟禁華工冉來是又禁止之權在人於我無色更不若由我自禁之爲愈矣一曰實籌施禁之法華民受害情形業於金山香港等處痛切佈告勸令未歸者速回巳歸者勿往但恐　諭之文若輩未必盡知卽知未必盡聽若由官府示禁亦恐視爲具文惟有擬請貴衙門商託英國駐京公使轉請英廷飭令香港英督無論何國輪帆船隻凡有由港開往美國各埠者一槪不許搭載華工庶有實在把握仍將此議知請美使照行一曰分别應禁不應禁之人此次所擬禁者祗係華工一種其餘條約應准往來自便人等一切不禁然載客船隻何由辨其是否華工香港英官亦何由定其是否華工是不可無分别之據也查美國舉行新章初擬中國自發華商來美執照後因華工冐領者衆於是議令美國駐港領事將中國所發執照歸其稽核以定准駁我國又因有礙體制遂將執照停止不發去年其國又議准令駐港領事自發華商執照此舉却是意在便商乃今秋戶部又以不合而除之蓋章程已經數變矣藻如現擬兩法商諸外部一則請美仍准駐港領事自發華商執照一則凡有華人欲來美國貿易者擬令金山各埠華商開具其人姓名年貌禀由金山總領事繕發日照寄本人携交港中美領事覆騐以憑登岸蓋因在港商人與在美華商通氣也目下須交議院公議乃能定所適從旣擬禁華工續來必先籌及華商來美憑據擬請貴衙門行文美使時併催其轉逹美廷速定華商領照之法庶與華工有所分别可以在港騐明登舟耳總而言之擬禁華工其義有五愚民自投陷阱而我設法以閑之事屬保民籌辦宜急一也西人輕藐華民謂非來洋無以養命今我自禁以示無求於彼可爭體面二也我國毅然自禁隱示不相甘服之　美國君相或者翻然力圖整頓則留美華人皆受其益三也美民聞我自禁怨毒之氣可以稍平四也華商財産身家皆在美國非收盤不能旋坐而收盤之法必須以漸而退否則大傷今華工不來則美民之因華工而並惡華商者或可稍釋五也藻如目擊近來思爲淸源之法謹獻芻蕘是否有當伏候察酌再署金山總領事歐陽明近日來禀亦議及籌禁華工之事一併抄錄呈候鈞鑒鄭藻如謹議再者華民或由中國往别國或由别國回中國或由各國互相往還有須　過美國行走者當初美國不許假追嗣經辨明得往來無阻如將來禁止華工一事可以議辦請貴衙門於照會美使文内帶叙請美廷於假道事仍前辦理庶免彼國人又或藉日攺章謹再議光緖十一年十二月十六日致總署右稿爲前數年之公牘然核華工在美之苦情於今更烈用特錄登報首俾留心時事者得以觀覽焉本館附識 
[本館接奉電音]  
　　昨接在京友人發來電音有本月十六日上諭二道敬謹譯登○正月十六日奉上諭徐桐着兼會典館正總裁欽此同日奉上諭吏部右侍郎着孫家鼐調補徐用儀着調補兵部右侍郎仍兼署刑部右 
 
 

Page 2

 
 
侍郎工部左侍郎着汪鳴鑾轉補徐樹銘着補授工部右侍郎兼管錢法堂事務欽此 
[太和門災後餘聞]  
　　太和門被火後赶修不及擬先搭彩栅以備大婚特派福箴廷大恊揆監修所有灰土磚瓦經興隆等廠廣集人夫于去冬十二月十七至二十日盡四日之力悉數運出禁城舊基無甚損壞僅堦臺白石欄杆燒壞多處將一律打掃乾淨其太和昭德貞度三門等處所搭彩棚應行建竪木植門柱排山梁棟過木橫梁等工仍派興隆天利萬泰東昇等廠承做限年内報竣仍照舊式門樣以毡蓆夾做成式門罩内前後簷以五色綢紥結毡蓆上仍繪五彩雲龍此工由内務府營造司總其成核估需銀三萬數千兩云○聞此次入内救火之十五處水會恩賞銀一萬兩由戶部給發各會紳董聨請以所有十五處水會原爲捍患禦災而設一切經費由紳鋪董商捐助以成遇有火災聞信立往此次禁門　警各水會　救係會中分所應爲曷敢膺此重賞懇爲奏請收回成命當軸又欲攺請奬叙各會復以紳商等已各有頂戴滎身更不敢愛奬倘聖主必奬微勞可否勅賜各水會欽頒字樣賞用龍旗以成善舉云○太和門昭德門貞度門三處被焚被拆計庫房二十八楹擬全行修蓋經内務府營造司員隨同總管大臣逐一履勘丈量開明做法飭銷算房撙節核實核估工料所需五十七萬金擬於大婚後奏明興辦謹校太和一門迥非他比例應以十色木植如楩楠柏松榆柳黃楊紫杉作棟樑椽柱云○前紀貞度門下西大庫值班官兵送交刑部按律沽罪云云兹聞該官兵解部收禁由司務廳簽分直隷司訊辦經該司印稿諸君連日研訊護軍校供稱天火奇災非人力所能弭所有值房毡房　需火燭照常小心不意災出意外護軍校曷敢强辯旣受雨露深恩當領雷霆重譴質諸衆護軍供亦僉同司員等凛遵諭旨按律定擬照嘉慶初年乾淸宫失愼辦過成案酌核定擬應將護軍校律以絞監候秋後處决護軍等照絞監候上減一等科罪日内己禀明各堂憲酌奪施行矣 
[壞船餘]  
　　日前有英國夾板船一艘在臺北新竹縣屬紅毛港地方失事被燒並遣去洋人十數名經駐臺英領事班某函請劉省三爵帥追查一節巳登　報兹聞該處土人及紳士人等均懼禍遷避地方官至此亦苦于無可查問日前又有英國兵艦兩艘特爲此事來臺泊於滬尾口外由領　官帶某船主前往撫轅拜會面商各節至該船究竟如何失事孰是孰非想終不難水落石出也 
[憲批照錄]  
　　臺北基隆煤礦前本有曾鄧二姓禀請包辦省帥初已俯允繼以該二人形跡可疑並有招搖情事業經批駁在案乃二人不思中止反將省　之批增減其詞向各處招集股本刊刻章程又於前由某洋行匯銀六萬兩來臺仍由知縣鄧化龍具禀請辦省帥批云曾炳勲禀辦煤礦並無撫蕃防番情事何以購買軍裝什物顯係招搖該職隨同曾炳勲到粤提集股本若非意存撞騙何用增减禀批招及百金小股候咨請兩廣督部堂飭縣就粤訊辦黏供附 
[昌營移駐]  
　　臺北昌字中營向本駐紥東門外現以所住營房爲統領蘇健齋軍門遷居該營遂於去臘二十日移往大稻埕右營内因右營適奉憲檄訓至彰化防堵云 
[聚賭糾葛]  
　　臺北賭風水熾然不過民間無賴輩兾抽頭以爲餬口計耳近則衣冠中人以及掛名軍籍者往往恃有護身符輒敢於稠人廣衆中開塲聚賭每一局終輸贏動以千計雖劉盤龍無以過也有某甲者前本爲某營差官因事被革於北門外賃屋一所性尤嗜賭花費不少一日邀集同黨諸人至其家搜索餘囊思爲孤注之一擲詎局終後持籌計其除付去外仍輸某乙銀若干兩乙向索取甲無以應乙謂未賭時卽巳言明現錢何需藉故拖欠甲忿甚以惡語剌之乙亦怒始猶唇鎗舌劍繼卽攘臂揮拳旁觀者恐釀禍端多方勸解命甲書券以付約日淸償乙始持之而去花骨頭之害人誠不淺哉 
[揚河水勢]  
　　近日揚河水勢日漸退落間有一二處淺不容稿南北鹽船以及柴駁船皆須起駁方可前進有興修水利之責者盍於此加之意乎 
[塲員乞假]  
　　通屬石港塲大使常鹺尹政體違和迄今未愈該塲爲通屬九塲領袖政務殷繁鹺尹恐悮要公禀懇該管分司代爲詳請上憲委員暫代並乞假醫治都轉巳俯如所請檄委丁鹺尹森榕前往暫攝篆務巳於本月十二日牌示矣 
[浙撫接印]  
　　浙江巡撫崧中丞到省各情昨巳登報中丞於十二日申刻在制憲行臺接受巡撫鹽政印文武各官均上行轅叩賀大學士牌樓一帶途爲之塞新政所頒必有使兩所軍民同蒙恩澤者矣 
[電線工竣]  
　　九江至江省三百里電線工程現巳安設完竣豫章電局新正已開辦電報矣湖口縣章江門兩處水綫經盛通守富懐遴委湖口巡局委員崔君宗亮督同洋匠司役自冬徂春不避雨雪興工修理亦已次第完工現又接修小池口水線不日告成聞該洋匠一俟江省水旱綫竣工後卽往皖省修理水繳從此南北消息靈通尤見在事各員辦理得力也 
[踢傷丐婦]  
　　本月十一日上午九江有洋船水手寗波人某甲上岸購買物件經過洋街口有一丐婦向之乞錢水手叱之不去遂踢一脚適中該婦下體當卽倒地不起登時鬨動多人圍繞觀看欲將水手拉送有司旋經衆水手勸解不識以後作何了結也 
[蘇臺年景]  
　　蘇城自新正以來天氣晴朗風日妍美風流子弟閨閣名姝無不結伴出遊或緩步以當車或結騎而連駟衣香鬢影往來如梭如城内之元妙觀城外之湖田尤覺擁擠茶坊酒肆中幾于座客常滿後至者以人滿而去因此婦女啜茶居然弛禁矣○蘇俗有所謂男　書者盖皆無業游民于茶館中彈唱說部現身說法惟妙惟肖頗有月下燈前雅俗共賞之趣有顧雅庭者善說三笑四緣描摹痴男怨女情景逼眞粉白黛緑之儔自命風流之子莫不願在蓮花座下拱手側身而聽學頑石之點頭遠近至者日以百數十人計茶室固小幾于足不能容手不能動且有揷身脂粉叢中希圖得邀芳睞者喧譁之聲逹於門外事爲保甲局所聞飭提該館主到案諭令以後不准婦女聽書盖以端風化而免滋事誠一舉而兩善備焉○蘇省中小班中有貧員度歲薪水一項盖以周濟聽鼓省垣久無差委之人法至良恩至厚也向由上游於臘月初分委數員就查願領者開具履歴呈由首府傳詢後按名給發然經費有常人多則領數少人少則領數多當事者以避嫌故不暇細詰是以不貧與眞費者無所區别人數年多一年遂致貧員所領之數無幾轉使良法美意無濟於貧員去歲護撫院黃中丞在藩司任内有鑒於此預示　屬宣布貧員之苦爾等如果可以自給毋須來領免致佔貧員地步并飭府尊於傳見貧員時留心察看首府魁太尊仰體憲意逐細訪查扣去數十員善皆席豐履厚塲面闊綽者於是各貧員領數較往年加倍百八孤寒莫不頌憲恩高厚矣 
[營口雜聞]  
　　營口各店鋪凡出小票者一經擠倒往往無從追欵今由章司馬禀商道憲諭令闔街首鋪集議凡殷實之家准其多出小票如不知根蒂毋論何項生意槪不准其出使小票今據大會議得凡在會之家出票者共三十二家另有不在會而有在會首鋪　保者十家連環互相保結票可通用另有無保者十五家勒令一月内將票收回其有保之四十二家所出之票闔市通用倘有倒閉可以報官准令在會四十一家公同理楚各家牌號開列告示如未開列者不准收用如有收用一有倒閉官不之理在外四十二家之票自此之後不准强擠現錢所有衙署兵營每月應需現錢派令大會按額定數繳付如再有兵丁向出票之家强索現錢卽可禀官治以賊盜搶刧之例如此辦理則奸商捲逃之習 
 
 

Page 3

 
 
可除而貧民亦不致受累裨益市面豈淺鮮哉○去冬奉屬災歉貧民每有因飢餓而自尋短見者河北有何姓婦生兩子一女霜居十餘年長子已成立次子及女尙在髫年自被水災倉無儋石竈斷炊烟惟賴長子採薪藉博蠅頭以延殘喘婦自念終非久計與其母子坐以待斃勢不兩全何如我死而使我子得生也遂於長子出外時將次子及女殺死投繯自縊及晚長子回來見其母與弟妹已死抱頭痛哭亦欲自盡嗣經旁人集勸謂爾母殺爾弟妹而自縊欲爾安然度日以存何氏宗祧耳長子乃悟將死者草草殮理聞其事者無不爲之慘然○新開嶺北五里某小店夜間被盜搶刼一空據聞有一邊外客帶有銀兩一路被盜黨跟隨無隙可乘及至該店始得下手店家物件亦被搜括而去眞乃殃及池魚也○津人在理一教經前任道憲查拿懲辦不敢明目張膽去臘爲人治病偶然痊愈不覺故智復萌在舊址重造廟宇用全副執事迎祖師入廟遊行大街爲現任道憲誠觀察所知立飭拘拿若輩始聞風避匿不知死灰復然否○仁裕號翁君去臘以六十金買一女年已十七入門細詰其來歴女言六歲時在某姓家爲養媳近年因水荒歉父母不能度日瞞却夫家賣至此翁君聞而惻然卽於次早倩人告知女之夫家着其領去夫家得信前來向翁磕頭道謝將媳領去翁君之古誼高風洵足以振勵薄俗矣 
[雲間紀事]  
　　松郡東門外錢明宮東王姓家於十一夜三點鐘時因脚爐灰延燒地板稻草等物其光熊熊幸爲隣近木行夥所見當卽喊救不至釀成大禍然而左右隣巳受驚不淺矣○松城自初十晨起東南風習習天氣稍暖至申刻則黑雲四布大雨傾盆初更後雪珠歴落滴瓦有聲俄焉六出紛飛光搖銀海洎乎夜闌人靜朔風凛凛寒透軍衾次早大放晴光徧地瓊瑤不知消歸何處矣 
[日本地震]  
　　阿蘇火山之麓屢次地震上月十九號五點鐘後五分時忽又聲震如雷幾訝天翻地覆人民惶恐累日咸謂爲噴火之預兆云 
[日本火災]  
　　本月一號三點鐘時横須賀一町目今并猪家失愼延燒汐入町潮止町等處共七百餘戶并灵及電柱三桿幸軍艦水師竭力灌救所有海軍屯營海軍造船塲用機器藥水噴救得保無恙同日二點鐘時靜岡一町目六番地告災適逢西北風甚猛延燒十四町及病院一所學校二處電柱四桿郵使局長役塲各一椽寺社三椽合計凡千有餘戶至七點鐘始熄越二日午前二點鐘時橫濵眞砂町二丁目廿六番地日人須由豐吉方家又以火警告延至尾上町二丁目廿二番地計全燬者七十戶半燬未二十戶至三點鐘時隨卽火滅烟消說者謂日本房屋皆以木板灰泥草紙造成故一燒卽不可救藥也 
[新正大雪]  
　　去冬鄂中數見滕六君駕臨瑞雪繽紛農民咸懽欣雀忭新正初二日復降大雪自午前起至翌日午後止似撒瓊瑤如飛柳絮玉樓凍合一白無垠次日立春而晴日暄妍漸回煖意矣 
[管押示懲]  
　　昨報列有徐家匯某姓婦投法捕房控伊夫專事游蕩與某婦姘識將住屋押洋請爲派捕往拘等情法捕頭立飭將沈硯如拘押昨日解訊該婦沈朱氏供訴前情并稱丈夫言要戳死我今伊回家必然飲恨其子沈子咸年十五歲默無一言其女沈寳英則稱老父要戳　我葛同轉詰之沈硯如所有之洋元放在何處答稱洋在所住屋内同轉着法包探李雲發帶同原被往取洋元據該處房東稱洋被其妻朱氏取去該包探回禀之下同轉謂沈朱氏爾頃間何不供明取洋斷將沈硯如管押七日以靜其心期滿再行交保又謂朱氏爾居心甚很今將洋取回好好收藏倘日後爾夫歸正當將洋交出使謀生計隨將另在沈硯如身畔搜出之洋給伊領去母子三人叩謝而退 
[滬城瑣事]  
　　本城張家弄某姓家聘定浦東唐橋鎭某姓女爲媳今正倩冰上人傳語坤宅僞稱姑病須女冲喜至前日女肩輿而至旣見翁姑卽欲回家翁姑不准突於是晚行合𢀿禮翌日女之父母登門問罪某姓挽冰人再三賠禮女父母以事已至此無可奈何將氷人大駡而返○前晚夜半時四牌樓陸家宅某姓家聞門上有聲秉燭而起則大門已被妙手空空兒取去檢查他物尙無所失祗得坐以待旦昨晨告知該處頭鋪地甲及捕役等查緝原贓 
[英界公堂瑣案]  
　　徐財源稱開永發客棧有參客姚引之住在我棧被秦奉庭冒刻阜昌圖章寫字條來冐取高麗參二匣值銀一百四十兩及尋秦奉庭已被將參賣與同茂鋪得銀一百四十兩經秦之姊夫出爲料理據云所得之銀均己花消先賠償洋百元圖章尙未起到故將秦交捕送案請吊圖章并請將伊用剩之洋十五元零及時辰表代姚收領缺少之價再向秦之姊夫追償秦奉庭供寗波人圖章係友人周長生冒刻周向住洋涇浜客棧中現往漢口故不能交出圖章價銀確巳花消現由姊夫代我理償蔡太守得供之下判將秦奉庭管押一月洋十五元及時辰表併交徐財源代領缺少之價准向秦之親戚理償○妓女周順卿稱有翁阿玉來裝乾濕不付銀洋向索反將我扭打致碎房門并失簪環喊救之下隣人奔至將伊交捕送案翁阿玉供潮陽人燒烟爲生在伊家門口經過邀我進去我無銀洋被索口角不敢逞蠻蔡太守判罰翁阿玉洋四元以示薄懲○王振聲稱在裏虹口開藥鋪有王紹南來買戒烟藥攙用小錢向換不依口角間突有杜小裕出頭硬覇將我扭住髮辫毆打以致受傷并被毁壞傢伙故將伊交捕送案其夥王永康供與同王紹南供江北人做小工餬口向買戒烟藥巳付錢不給藥致與爭執　小裕供亦是江北人王紹南向買戒烟藥爭閙我曾解勸不敢帮同行兇蔡太守判杠小裕枷號十四天王紹南管押七天分别示儆○杜阿生稱我之祖母杜馬氏年已七十歲在路行走被拖東洋車之沈阿圓碰撞致傷額角當經巡捕拘沈一面送我祖母到西醫院醫治今不能投質碰撞之由究竟如何我未眼見沈阿圓供我拖車行走在大橋堍老婦自已碰到車輪之橫擋上以致額角受傷並非小的碰伊包探土阿二禀查得該氏受傷甚輕因年老留在醫院小心醫治至如何碰撞尙容查明禀覆蔡太守飭將沈阿圓暫押俟該包探查明碰撞之由覆候核辦○錢安心稱有楊味馨租用傢伙現已退還尙被結欠租洋四元向索不付反敢逞蠻交捕送案楊味馨供租用傢伙租錢均已付淸現因退還伊要我付力錢四百文我不允從致相口角蔡太守以釁起細微毋庸擾訟着自行料理 
[法界公堂瑣案]  
　　石泉源控張潘氏誘匿童養媳張氏葛同轉升堂集訊石呈遞禀詞稱前年由堂弟長春執柯爲子聘定張萬和之姪女童養在家言明女母潘氏業已再醮他人永不來往今正初五日張氏忽然失去至初七日在治下西新橋南首潘氏粥店内尋見當卽領回十四日又奔往潘家諒被潘氏所誘因卽呼巡捕至拘入捕房長春稱小的確曾爲媒當時言定並不來往張萬和稱嫂因兄死再醮與張芝山不應疉次誘女奔回潘氏稱夫故後萬和逼　此女因被翁姑辱駡是以奔回初七日巳令長女送回石家石閉門不納因卽領至萬和處轉送與石十四日又被詬詈以致奔回小婦人本欲送去不料石姓不由分說拉入捕房同轉飭各人退至外邊單問女曰爾年幾歲答稱十四歲爾因何奔至爾母處答稱被姑辱駡氣忿奔回同轉謂爾有不是之處自應受姑訓責豈可擅自奔回爾究有别情否答稱並無别情同轉將各人傳進飭石領張氏回家臨行將張氏訓誡一番諭以嗣後再敢奔回定須重辦爾當謹守婦道不可違翁姑之訓復謂石曰爾亦不可將媳凌虐石稱不敢同轉飭一併退去○包探王榮培禀稱昨晚九下鐘時潮州人廣科肩荷藤斗一口内有大土四件小土六包行至永安街經巡街捕杳看伊卽奔逃捕見情虚赶上拉入捕房管押姚稱小的在南市王家嘴角義和土行爲夥昨晚有客買貨行中人命小的送往帶鈎橋榮興烟館行經永安街陡被巡捕拘押葛同轉詳看土件印花飭包探將土一包送往土藥局騐看旋卽帶回禀明並非私貨同轉問曰爾旣不販私因何奔逃姚稱因買客言 
 
 

Page 4

 
 
明務須速送是以飛步向前並非逃避同轉着姚將原貨領去○前日包探王榮培會同巡捕赴八仙橋德順里拘獲賭徒施阿隆施阿生施阿才顧阿六蔣金寳王炳利張阿發阿蘭并賭具洋銀蠟燭送入捕房旋各經人保出昨晨解送公堂惟阿蘭因病未到葛同轉問阿隆作何生理答稱小的與阿生阿才均在松風閣爲茶博士同轉曰爾等旣有生涯因何賭錢犯法答稱不敢賭錢實至德順里訪友王包探禀稱所獲除賭具外尙有鷹洋六元對開洋五枚八開洋十五枚事轉間是誰人之物阿隆稱小的有鷹洋五元小洋十五枚同轉曰租界中一過新正初五卽禁賭博爾等豈皆未知耶今姑從寛將起案之洋銀一併充公再每名罰洋五元無則笞責一百板施等同求寛宥同轉判每名罰洋三元俟繳案開釋阿蘭着保人照罰旋由張阿發等四人繳洋十二元未繳之兩名帶回管押○巳革營勇西汀蓮禀控張姓一案曾紀報章昨日葛同轉升堂訊究謂爾禀一派胡言明明謊說禀係何人所繕爾可直供答稱託測字人繕就同轉謂本委查得巳革勇丁每多滋事殊爲痛恨姑念爾貧迫無聊從寛不子深究下次如再誣告他人定須重辦今可赶緊回籍不准久留滬上西叩頭稱謝而去○包探王榮培將翟大寳張恩利解案並呈上衣包一個内有紬布衣服十餘件及水烟袋兩技銅烟鍋兩口禀稱翟係還俗僧人現開小客寓張係著名小竊混名小剃頭前日小的到翟處查見床上有此等贓物均由張竊取寄存現在報竊之案有四起均未破出翟稱小的開設小客寓衣是小的之物惟綢衣小衣各數件及水烟袋一支由張竊來同　謂張曰此等物件從何處竊得供稱衣服從英界胡家宅大興里竊來水烟袋在保康里竊來法界並未犯案同轉判張笞責百板翟罰洋五元一併發捕房過堂發落贓存候失主認領 
[上海四馬路奉災恊公所接到營口朱叔梧諸君信]  
　　紹動成忠九齡蕃甫葆三春瀾枝仙諸善長大人鈞鑒臘月十六日曾交旱班寄呈公函諒巳登台覽均二十日由營赴安東賑银先匯萬金由省轉解廿四日來電已到鳳凰城離安東　里因該縣換錢不易現在鳳城兌換錢票帶往該處災民朝不保暮年内開查同人公議冬賑就欵儘數散放但北省天寒三月間始化凍播種在四五月春賑尤災民生死所關是以不得不屢瀆淸聽均前往鳳城一帶見災民道殣相望十室九空途遇者皆鵠面鳩形視其室中老弱垂斃蝟縮土坑寒無衣飢無食哀號之聲不絶於耳沿途宿店甚少小米高梁亦無從購食幸隨帶有大米不致斷炊其可憐情狀卽鐡石人亦要下淚明知滬上諸善長籌欵維艱然同人目覩災黎慘狀食不下咽現擬仿照音年施少翁辦賑成案加成請奬由誠觀察詳請軍尹憲具奏照此次蘇晥章程兼收翎枝則賑銀六萬可加一萬餘金于春賑不無小補未知諸善長以爲然否如蒙公允　請尊處具禀誠道憲轉詳愈速愈妙其條欵悉照蘇皖現辦章程似無容另議此係爲周全善舉起見卽本捐户請奬亦應加成捐票作廢總局擬仍設上海或營口設立分局以便轉遞其實收先由道署頒給空白照填想各捐戶樂善爲懐必無異議也專此卽請善安並　新禧愚弟朱福春翁正修阮可均徐繩祖同頓首 
[五日册捐聲明報謝]  
　　謹啓者一文願册捐十一至十三日蒙惠捐欵業巳登報叩謝十四日蒙本埠各善士交到十九册共收洋三十九元六角錢廿千另一百六十文元宵日蒙本埠各善士以及外埠京口交到二十四册共收洋五十八元四角錢四千四百七十文銅洋六元十一至十五日五天總共收到一百二十册共洋二百二十一元三角五分共錢四十八千三百另八又銅洋九元四角另有常捐八十三願今特聲明報　捐戶細數淸單容冉抄登敝堂捐册一萬扣内中隨報分送外埠者多萬望各埠大善士接　咸有一德勸募施醫藥捐一文願册善昌在神前叩禱默佑外埠諸大善士時和世泰百福駢臻務請隨緣樂助俾可集腋成裘敝堂施醫給藥經費浩大全賴各帮扶持貧病同沾再造之恩外埠如蒙册捐寄到善昌恭篆驅邪降福鎭宅靈符奉贈不勝禱切之至謹呈恭鑒[  上海六馬路仁濟堂董事施善昌等謹誌]  
[更正]  
　　十六日陳與昌恊賑公所所登戊子臘月十六至十八日淸單内免過子懐古軒合助銅洋二元誤刊十三元又脫去三天總結共收洋二百三十五元小洋十四角銅洋十三元錢一千二百七十文合亟補註 
[蘇省撫轅抄]  
　　初九撫轅牌示慶賀事恭照光緖十五年正月廿七日皇上舉行大婚典禮是日五皷應穿朝服齊赴萬壽宮慶賀除正月廿一廿三廿九日二月初七日不計外於正月二十日起至二月初九日止此十六日内俱穿蟒袍補服挂朝珠江寗鹽巡道蔡世保辭行華亭縣凌禀謝飭知調補吳縣缺典史李良波禀知奉首府札委代理常　縣縣丞事卽辭赴任○初十日撫轅牌示恭照正月十五日上元令節十三五六等日應俱穿蟒袍補掛朝珠○十一日縣丞許方呂禀知奉委藩轅監印並銷臬轅監印差從九蔡寳彝禀和奉委閶門旱關盤查差○十二日陳祖煊由金陵來禀知奉委接辦駐蘇鑣貨捐局卽日到差縣丞劉華貴禀知奉委臬轅監印差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
