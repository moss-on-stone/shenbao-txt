# 1886 - 46 - 4904616

 

Page 1

 
 
[江左校士錄出售] [  申報舘主人啓]  
　　貲漱蘭宗師玉尺高懸冰壺朗抱程才江左士論翕然去冬彚刋各屬所取文賦詩詞經解策論名曰江左校士錄本舘取而讀之見其根一据史　古茹今詞華則庾　兼長考訂則許鄭是式有體皆備無美不臻洵近科試讀中不可多得之本亟思公諸海内同好以備伏案揣摩因命手民以五號鉛字排印圈點則悉照原書校對無訛裝潢盡美准于本月二十一日出售分裝六本收回工料洋五解諸君子有願奇文共賞者乎請向本埠申昌及各外埠分售處購取可也 
[六十七號畫報出售] [  申報舘主人啓]  
　　法人性情傲岸意氣矜張於行軍攻守一切有寗輸人不輸陣之目乃自謝山大敗舉國驚惶雖經議和而其所以致敗之由寔亦未知　　伊誰兹其議院人員將東京元戎柏里也提案會審本齋特圖之以明中朝致勝之良非易易准於十六日出售後附淞隠漫錄圖説一則此佈 
[譯爪哇巿語書後]  
　　昨閲印度報見有載爪哇商務一節譯而登之於報命曰爪哇巿語於以見南洋商務之未能生色亦留心時務者所　觀也然吾於此則不能無所感矣爪哇瀛環志略謂之瓜哇又曰噶羅巴西書則曰渣哇意者渣卽爪之轉音而瓜則字之誤書者至噶羅巴則據西書爲爪哇之都省亦猶英之倫敦法之巴黎斯德之伯靈美之華盛頓非噶羅巴卽爪哇也爪哇係南洋一大國其地與蘇門答臘相近止隔西面一海汊其島長二千四百里廣三百里户口六百餘萬華人寄寓於彼者不少亦商賈薈萃之區地方濱海勎極低淤中間則岡陵重疉巒嶂回環火山計有四五十座之多山上之火有時烈燄飛騰有時烟消燄滅會無定時故塵沙播揚幾於常蔽天日而地氣亦時時震蕩不甯諸嶼旣若兒孫之羅列其門户隠現殊爲壯觀惟山環谷沓其中所藴之毒氣有時而發無論爲人爲獸觸其氣靡不死者死則卽委骨於其處亦無人爲之收葬其西面一綫海峽卽與蘇門答臘相望之處其峽口曰巽他爲泰西諸國輪船往來必由之路背負南海以火炎山爲屏障左爲萬丹卽古闍婆地右爲并裏　其北兩山夾峙如巷曰峽内峽内之南則爲王嶼夾板嶼鼎馬嶼白嶼革嶼統謂之嶼城歴嶼城始抵其國都卽所謂噶羅巴也其王稱巡攔居山中地名覽内各部之渠稱史丹自古爲南洋名國惟氣候炎熱人多疾癘春則多雨秋則多旱歲止一熟然土地肥沃故所出五榖百果售價極廉自噶羅巴而外共分爲二十省貿易頗稱繁盛有明中葉荷蘭兵船避風入爪哇地方其土地雄闊可建城池乃至萬丹餌以卑辭厚幣借海岸片土修船又以設立木栅蔽内外爲詞萬丹之酋貪利從之遂襲破萬丹并取爪哇之地其王懾於兵威不敢與爭荷蘭乃與之立盟約每歲納租銀其沿海一帶之地并歸荷蘭統轄荷蘭乃設總督於其處於海口建城郭設巿　無幾時而街衢方廣貨物充牣閩廣之海船大小西洋之輪舶每歲往來以千百計其出産則有蔗糖加非燕窩海參　黛葫椒金雞納玉桂檀香蘇木螣黄各島皆産猩猩猴子鸚鵡閩廣之人不惜二百八十餘更之海程由七洲洋用未針指西南越崑崙過茶盤至其地以謀生理日聚日衆荷蘭乃擇其賢能者而使之爲甲必丹甲必丹者歐洲之官名殆如中國州縣之類命專理華人詞訟後因華人有把持行巿者遂禁新到華人不得留住然華人之在彼者則已實繁有徒其間貧富雖或不同而開行立業於其地者正復不少故西人之銀行亦與之通有無南洋各島之中本屬首屈一指而孰意至去年而巿面疲敝忽至於此店鋪則多有倒閉矣銀行則止收不放矣卽其業經放出之帳或多本利全無而所種加非又值收成歉　無可獲利説者以爲觀此情形恐今年尚難復其舊觀是則何爲其然哉查南洋爲新加坡檳榔嶼以至香港等處夫年生意亦不甚生色盖以法人内侵兵船由此數處經過雖不敢肆行侵擾然在彼數處之人則類多華人知中國有法禍未免心繫梓桑中心惶惶卽使勉强支持亦復索然意盡以致商務無可見好吾不知爪哇之地亦若是也與否第以兵事實有害於商務則不必泥爪哇一處而言卽騐之各處而已覺信而有徴夫爪哇之地雖曰兩洋名國然究不過一島己耳而於此可以覘商務之盛衰則統觀各島而去年之疲亦可想見之矣爪哇之地與蘇閂答臘止隔一海港由厦門出七洲洋海程僅二百八十更則去年臺澎戰事安有聞之而不震驚之理人心一摇則懋遷有無往往毫無情緒卽種作等事亦皆心不在焉此爪哇巿面之所以减色也然則爪哇之减色其咎不歸之法人而誰歸哉或曰爪哇之倒閉行鋪或者由於人事至於加非種而不收則當歸咎於天時何以强歸其咎於法人殊名知爪哇之地春多雨秋多旱歲歲皆然而何以他日未聞有歉收之時而去年獨不得豐收也哉是可以知其故矣 
[京華春訊]  
八旗滿蒙漢二十四固山驍騎槍營練兵設自同治初年彼時因官兵餉俸减成遂議設此項練兵官則每員月給二三兩不等兵則每名月給一兩迄今已二十年矣兹聞用支口分自本年正月起一律裁撤俟該固山馬甲領催各缺出時卽將此項閑散練兵扣補以示體恤而資訓練云○步軍營八旗技勇兵每夜專司巡緝竊盜查拿匪徒自正月初一至初十日止每夜人給粥錢一百文由本翼公欵内開支○醇邸向領侍衛内大臣等言及侍衛有隨駕之差甚屬勤苦擬奏請將所扣　　馬乾銀三兩給還如蒙恩准則各侍衛不特感醇邸之德并將永沐天恩矣○總管内務府大臣等諭將内務府包衣三旗滿洲旗鼓各佐領管領所屬官兵之女年貌歲數查核明確造册呈報以備奏　聽候皇太后於今春遴選宮中使女○侍衛處行查理藩院謂除夕元旦上元保和殿筵宴及正月紫光閣筵宴所有應行入宴之蒙古王公台吉塔布囊等銜名務須刻卽咨送本處以備奏請入宴座次可也○去歲叩閽之事已見邸抄兹聞叩閽人恒明係廂黄旗蒙古護軍是日在陟山閂當差適皇太后由北海出該閂恒卽跪地呼寃當經後扈偏吉侍衛拿獲立卽綁縛看管聽候諭旨次晨旨下交刑部嚴行審訊當由步軍營官兵將該護車解往刑部傳者謂該護軍所控係伊戚覇佔伊口外地畝事也○户部議將兩翼前鋒營八旗護軍營所有前鋒叅領前鋒侍衛委前鋒侍衛空銜花翎護軍叅領副護軍叅護軍叅領空銜花翎等按照奏准新章每員月支馬乾銀三兩現已俸餉照舊今放應將新添馬乾銀兩全行裁撤以符舊制其舊例額設戈什哈領委銀一項應卽籌欵給還云云查舊例戈什哈銀僅給前鋒叅領前鋒侍衛諱軍叅領副護軍叅領三品者人兩四品者四兩有奇葢專爲食俸人員而設其五品之委前鋒侍衛委護軍叅領空銜花翎等雖不食俸仍食五兩餉銀云○前報載地安門外永立茶店失愼燒斃人命 
 
 

Page 2

 
 
一則兹聞該鋪于火熄後檢出屍骸三具委係鋪夥當時被燒而死者其中樓上跳下之鋪夥二人則臂斷脚折性命已在呼吸間卽能死裏得生亦必殘廢無用矣該舖旣罹飛災又遭人命眞俗所謂禍不單行者歟 
[督撫臨厦]  
　　楊石泉制軍擬于今正上元節前馳抵厦門簡閲軍實嗣因劉省三爵撫欲赴省垣是以制軍暫緩來厦此皆前報所已錄者也初十日丁禹廷軍門統帶鎭遠定遠濟遠威遠四鐵甲船開赴澎湖操演並派威遠至淡水送劉省帥往省垣與制軍會商一切俟開印後卽偕制軍乘輪來厦閲操查三年大閲制軍臨厦一切差事例由同安縣及厦防廳分辦撫憲則從未到過厦門辦差者無例可援致縣廳均有爲難之處刻劉爵撫行轅已預備在水提憲轅隔壁云 
[輪船失事]  
　　本月初七日厦門得忌利士輪船由厦展輪出口搭客二十餘人内有忠記茶棧容君直臣因猶子擇吉正月二十四日完姻是以携眷歸里連僕婦親串等共有九人初八晨四點鐘時至汕頭相近遇礁觸損船尾没入水中船首則擱于礁上一時搭客驚惶紛紛擾亂容君卽向船主婉商放下舢板先將眷屬渡登彼岸船主以風浪甚大恐有不測不允所請容君無奈出數百金雇定水手四人復方求船主予以小船一家數人從上躍下忽巨濤湧至高若銀山致多人皆與波臣爲伍無一生者延至午後遥見福建輪船鼓浪而至船主卽升旗求援福建船以風浪滔天下能停泊赶卽折回汕頭告知得忌利士行立派海防輪船赴救至初九日始將船中各人盡數救起貨物等件雖多浸濕幸無乘危搶刦之人按本月十三日本報會譯登香港搭格拉斯洋行輪船失事有華人十三名同罹於厄大約卽係斯事也 
[領事履新]  
　　德國駐厦正領事官愛伯格君調任他處所遺厦門篆務經德廷簡暹羅領事官嘉必烈君補授於去臘小除日接篆任事按嘉　烈君前曾任上海副領事官在滬有年人極和藹今膺斯任定卜游刃有餘也 
[印人妄控]  
　　去冬　藥局在卽度人所設　記洋行皮箱内查出　圡十二枚該洋人以當時皮箱未經送呈領事卽誣稱箱内有洋銀二百十餘元及香港各行往來帳簿數本禀請英國駐厦佛領事照會道憲責令洋藥局賠償彼此辯論至今未了但此事闔厦商人無不洞悉是非自有公論該印人何必刺刺不休也 
[東報述高麗事]  
　　昨有客自十洲三島中郵示日報數紙其中僂述高麗瑣事數則彚錄之亦足一新耳目也據云朝鮮政府擬設巡捕房於釜山港定期正月初三日關辦暫命釜山僉事官管理○政府以釜山東萊府一帶年榖不登哀鴻遍野遂下令禁止未榖出口而日本商民擬運米往售禀由日官照會地方官飭各税關凡遇日本米石進口一槪免税業已經韓官准行矣○叛臣金玉均潜逃至日本未得明正典刑以致轅民時或謡傳金玉均率領日兵來襲王京日韓兩國深以爲憂近韓王擬命全權大臣趙秉鎬握節至日本索取叛臣廷臣中有以爲不然者事遂中止○韓員李載元前已簡爲江華守近謡言將爲金玉均内應致李不敢入朝杜門謝客至今尚未履新查李係今王之從兄大院君之猶了也○近日全羅慶尚兩道亂民　起警報疉來大約皆係凶荒迫而爲盜甚至擁入衙署搶刼官物官吏出爲阻止亂民竟敢鞭撻交加眞所謂愍不畏死者歟地方官無法可施遂飛禀政府請兵彈壓不知跳梁小醜果能指日盪平否也○朝鮮分爲八道例于秋稔徴漕由監司派員運解京城去年運京之米皆由士船裝載駛至中途遭風船破米石盡付洪濤○近日嚴寒砭骨寒暑針降至十度内外 
[狗盜頻聞]  
　　金陵貢院附近毗連河北叚保甲局某姓家有偷兒穴壁而入適經巡勇見而獲住該賊手中執一紙煤已如螬食過半矣奪而視之字跡宛然大略謂家貧母老　以承歡因效狗盜之爲敢求彼蒼見憐暗中默助倘遂所欲嗣後斷不再爲云云殊堪發一大噱也○王某六合人向爲州縣綱紀稍有餘資近失棲枝來省覓就寓居司署前陳姓處以其便於探聽官場消息也數月以來常如梁燕之自來自去翩翩裘馬煥然一新一夜睡正酣偷兒入其室將身上所蓋皮袍馬褂床前棉鞋及衣包箱籠等物攫取無遺王於夢中聞閂響急起索之衣鞋悉失知已被竊自恃胆壯身健袒裏衣趿舊履尾追至司署口栅欄見一衣冠楚楚者倚其側問曾有人過去否曰一人忽忽往前隠身肉案下盖去欄數武本有肉店其宰肉之案向支諸門外王故信而不疑也及往搜之空無所有返覓楚楚者正欲穿栅而出猝執其袂欲再根問就視所着俱係已物遂扭送保甲局訊係江北人素識王垂涎者已非一日是夜遂肆其胠篋之謀問衣何在諉爲不知加以嚴刑堅不承認聞現在申送總局從重懲辦矣○花牌樓陳公舘教讀某夜間失去皮箱一隻内有洋蚨二十七翼地方官無從訪得允爲賠償嘻省垣非僻地也而竟穿窬四出防不勝防有緝捕之司者顧可稍形懈弛歟 
[除夕失愼]  
　　客歲除夜金陵大香爐黄泥巷某家忽報祝融税駕時舉室方閉户圍爐飲柏子酒猝聞霹轟然黑烟滿室驚惶呼救隣右咸來水龍亦吸水亂噴悉力撲滅燒去邊屋三間餘幸無恙 
[吳巿春聲]  
　　去歲吳門各錢業放帳穏愼外行亦不倒虧敕匯劃各庄無不利巿三倍計閶閂内中巿盛康致和兩庄各盈餘六七千金其餘亦三四千不等今春東主均欣欣然有喜色相繼迎接財神一律闢門交易夥伴更無一更動且聞新開已有數家其養育巷之養源莊乃前某邑令以宦槖餘資效計然之長技現在裝潢店面尚未挂牌錢業興旺若此商務之隆可想矣○編查保甲閂牌自去冬開辦以來尚未竣事城廂以内計封閉烟舘房屋四五所人則杖枷屋則充公孽由自作本無足惜惟閶胥閂外一帶藏垢納污竟有不勝其懲辦者委員某君挨户編查鉅細必親勸懲並用歌功頌德徧于里閭盖佐貳中之能持大體者也○城内河道淤塞日甚去年秋冬之間雨水甚稀至近日城河内幾致不通舟楫水泉穢濁汲飲者入口欲嘔每虞滋生疾病且柴草無從運載以致價值日昻前經衛大中丞飭令崔太守籌欵疏濬刻已量估告竣定期二十内先從金閶門臯伯通橋首叚築壩戽水尅期挑濬矣○某甲不知何許人自稱從陜甘來蘇奉有大憲札諭奏准勸捐請奬到處拜客翎頂翹然　出委札諭旨籌件鑿鑿　憑有乙丙兩人由商而官頭銜本已赫濯且富有多金乃各出白鏹千餘兩一捐二品頂戴一捐道銜請二品封典事閲多日乙已識其爲贋鼎遂以計誘甲他往而親率多人往甲寓所將其箱籠什物盡行搬去分别質賣約得八百餘金一面將甲獲住擬送　官甲哀求饒命乙良不忍卽釋之去後事聞於吳縣馬大令向乙索人甚急而甲已鴻飛冥冥不知法向矣其丙之千餘金則黄鶴一去不復返無從索取分文甲眞膽大包身哉○中街路地保徐某年約五旬素具烟霞之癖元宵前一日赴浴堂洗澡偶爾不愼悮墮燋池狂呼救命急挽之起則已皮肉脱落　身腐爛矣見者目不忍覩代爲舁歸當晚氣絶人生何地無巖牆臨深履薄是所望於知命之君子 
[甬東瑣紀]  
　　甯郡南門外烘篰巷有某甲者前日因賭負十餘金將竊妻之衣飾以償賭債被妻撞見卽行阻止甲情急夻烟自盡追家人知覺急與灌救無如爲時過久毒發難救矣夫在新年中各業皆以擲骰鬥牌爲樂此亦世俗之常乃以逢場作戯之故而竟以身殉抑何　哉○甯郡四鄉日來藉燈　爲名無　扮演串客間有一二端方耆老聞而力阻而牧豎村夫反以爲阻撓清興往往圖門尋釁其始猶在窮鄉僻壤之間乘夜潛作今則離城不出五里且在白晝公然扮演若不設法禁止風俗實受其害也○甯郡牛痘局共有四處府署土地祠内定於正月十五日開局邑廟定于十八日開局其餘兩處一在郡廟一在税關尚未定開局日期 
[杯湖風景]  
　　鄂友來函云客臘天氣清和温生　室無袴公負暄曝背咸欣襖擁黄綿至賣癡獃之夜寒暑表忽降至三十八度居民之 
 
 

Page 3

 
 
燒椽燭以守歲者莫不項縮如鯿玉樓生粟夜分而玉屑霏霏詳霙普降約下兩點鐘而止元旦開門則簾外濃雲墨如潑墨午後又六出花飄隨風亂舞初二曉起閨人方戲吮唇脂向九九消寒圖渲染杏花春色回頭驀見檐牙牆角遍積擾瑶呼婢量之約厚五寸許閲日天卽霽晴郊十里草盡沙平金勒嘶風錦韀試埒一時金張貴戚趙李名姬又將料理春衫踐隔歲踏青之約矣并間長江新水漸漸暗添輪舶飛行不致如去年之動多窒碍云 
[江陰雙鯉]  
　　澄江閘挑築護塘去年二月興工至十二月二十六日工竣開壩○江陰縣陳邑尊於初四日晋省初八日卽回署因接　釘封文書有决囚之事故火速遄歸也○客臘二十五日晚有某甲行經東門外途遇游勇數名攔路行刼甲懼大呼救命是處與唐家村伊邇村中人鳴鑼齊集絢獲匪徒楊德勝邴良齊二人立送城守管請懲仉遊府備文移縣陳邑尊批令收監俟開篆後再行審訊○君山無梁殿有一男屍年約三十餘歲覆以紅呢被想須報官相騐也○西門外吊橋兵燹後未經修葺木質　朽行者苦之去歲六月橋面更斷而爲二紳董報縣後陳邑尊擇期十二月二十六日雇匠下樁以俟新春興工重建云 
[殺奸自首]  
　　九江德化縣屬之南昌鄉距郡城約七十餘里有程氏婦者文君新寡未甘獨守空房遂與同里朱某有染始則竊玉偷香尚驚尨吠久而偎紅倚翠不畏人言由是醜聲外溢婦有功服夫弟程某蓄忿日久于新正初五夜身藏利刃邀合多人破門直入其時奸夫奸婦居然同夢程先將婦頭割下再戳朱頸朱忍痛狂呼再揮一刀始斃當將首級兩顆繫於腰間往德化縣署自首周邑尊升堂騐視復訊程殺奸各情歴認不諱邑尊飭　管押於初九日帶同仵作下鄉騐屍 
[江西官報]  
　　工部主事曾景釗辭行進京王維藩起服來江投文錢淵吳有驥顧人彦各監修南昌縣圩堤陳翰光監修德安縣圩堤藩憲牌示袁州府李洊　在病故該府印務以候補府劉錫鴻酌委署理典史鄭廷璧接查惠民門外保甲袁州府同知韓筠禀銷營務處文案差新昌縣胡新禀辭營務處文案差籖掣試用知縣閻尚庾直舉人分發候補縣丞秦瑞揖山西監生俱禀到繳照浙江候補府經楊元青由江蘇起程來江禀見 
[家事難言]  
　　去臘廿五日晚杭垣下城貫巷口某藥店内傳説有藥死六命一事一時彼此傳播遠近來觀者不下數百餘人店門外擁擠如山爭相探問而店中人力白其無始無言各散然疑猜愈甚傳説愈紛次日徧訪近隣始知事非無因據云藥店係寗人某姓弟兄所開已歴年所其兄屢遭拼閲虧欠甚鉅因讓其弟經手三四年來頗能獲利且積私囊兄以家用不敷屢向挪移而弟輒以白眼加之兼以家事轇轕仇恨愈深是日早餐不知以何藥投之粥中致食粥者六人盡中毒而斃惟其弟以在店過帳未會食粥故得無恙迨衆人毒發後亟以解藥灌救五人皆傾腹嘔心頓時大吐毒盡而愈惟其弟婦則格格不吐尋卽殞命然亦無毒藥痕跡至其所食何毒及何人所置之毒卽近在店中之人亦不得知也婦年僅廿四亦係甯人死後卽　電至寗謂是急症猝亡追其屍親到來始行成殮幸五人業皆救活故得無事否則其禍有不堪設想者矣 
[鍇認新壻]  
　　甯城冷靜街有張王兩姓擇于新正初六日同日設宴邀請新壻王住弄内張住大街是日王壻乘輿挈同僕人將近張姓門首張先派人在外伺候王壻見有人前接以爲此必岳家也遂誤入張姓之門張亦不知其爲假壻正在肆筵設席之際王因新壻久候不至着人往問知壻巳早出於是過問張姓果見王婿在焉遂以隠語諷刺謂其慣冐他人之婿而張之眞婿亦至王更誣其一女字二人擾擾攘攘觀如堵墻張欲剝王婿袍套以抵是日費用王見勢不佳乘間脱逃張婿見此情形亦卽避去而張王兩姓均不肯休名召地保地保亦難理處不知在後若何昔有兄弟二人生同日娶同日面貌骨格無不相同撤巾之夕幾於莫辨邢尹當時傳以爲笑張王兩姓之誤入天台亦情之所或有也 
[白門業述]  
　　去歲金陵苦旱會沅圃宮保親詣法壇虔誠默籲不兩日卽祥霙普降潤及麥苗臘月中旬復得雪數寸元旦又花飛六出一白無垠農民皆額手相慶以爲豐年之兆云○官塲于初八日在兩廣會舘行團拜之禮文武各員弁莫不衣冠蹌濟懽飲觀優并邀請豐軍憲貴尚衣及劉芝田星　共賀新年惟曾宮保緣偶感風寒弗獲親蒞云○督轅親兵三營營哨各官帶同健兒演舞龍燈凡三起每起燈牌數十對次魚暇蛤蚌各燈再次各色燈劇人或乘馬或步行内有唐三藏取經孫行者跳躍而前尤爲逼肖又有王昭君和番馬燈數隊亦妙每龍燈一架分爲三色首黄色次紅色又次花白色蜿蜒上下左盤右旋龍後接以獅子燈伏地作勢栩栩欲活第三起有秋千一架係十二三歲童女明粧艷服舞態蹁躚望之如神仙自空而降隨後則旌旗招展簫鼓喧闐爆竹之聲東西響應洵足爲昇平樂事也○貢院前地勢寛闊江湖戯術之流　聚于此有結繩作網園半畝地内復圈以布敲鑼擊鼓聲達於外外懸木牌上書混海珠名目又曰二龍戯水復以數人攔其前觀者先納青銅然後得入一日有無賴子偕四五人强欲入觀索錢無之兩相爭執攘臂而前踏破布圈見木桶内注水盈盈一龍昻首噴珠碎而視之則以木雕取運機激水使從龍口中出者于是一哄散去殆所謂神龍見首不見尾者乎 
[奥國賽會　　奥國議于明春在維也納東城開設賽奇會會中專賽鐵製小件如籖鉗叉鍤之類現已由奥廷外務衙門行知分駐各處奥領事官照會有約各國届期奥賽本埠關道憲亦接得奥領事官文函轉知税務司並飭所屬地方官出示曉諭工匠之願與賽者均須將物逐件開註出處云 
[星使已臨]  
　　福建船政大臣裴星使已於前晚抵滬以英界長發棧爲行轅本埠各官均往拜謁星使旋於昨日午前乘轎式馬車出轅拜客聞小作勾留卽回閩省云 
[儲憲將臨]  
　　江蘇粮道前次由滬赴蘇已詳前報兹本埠官塲接到消息悉儲憲已在蘇起節大約今日可抵滬昨下午各員遂次第往滬北觀音閣碼頭恭迓 
[巡局勸捐]  
　　憇安公所董事禀請道憲遴派員勇在老閘之北設立巡防局其委員薪水兵勇口粮皆由道轅給發惟局中燈火輿金經委員商諸董事向店鋪勸助月捐云 
[水手跌斃]  
　　前日有禪臣洋行專走廣州香港之亞聖頓輪船上水手上桅失足從高跌至艙面登時殞命向章華人受雇在船凡有事故歸英領事衙門船政處辦理惟此次旣關人命例須照會華官會同查辦經莫邑尊查明失足跌斃並無别故隨卽棺殮發壇 
[營勇受懲]  
　　湘人某甲向在滬南某營當勇邇因在外滋擾經營官責以軍棍百下並揷耳箭令同營各勇押赴城中遍游六門游畢再行斥革亦懲一儆百之意也 
[家庭變故]  
　　紹興人朱雨亭向習錢業半生師儉積有家資生子四人長名心農生有兩子一曰藍田一曰虞臣席祖父餘資皆以揮霍爲事上年冬虞臣與父口角經伊父送縣請懲莫邑尊提訊之餘飭將虞臣管押虞臣終日長吁短嘆欲尋短見同班各犯不堪其擾然亦無可如何至去臘之杪邑尊將虞臣提案開釋詎邇日虞臣竟潜在縣署頭閂口並新弄一帶徧黏匿名揭帖大略皆謗毁伊兄藍田或有知其事者曰去冬虞臣之遭訟累均由藍田唆使而成故此含怨誣衊其然豈然乎 
 
 
] 

Page 4

 
 
[鳴謝雅貺]  
　　日本岸吟香君博雅好古精於諟正文字復擅青囊術杏春煖久噪芳名昨承貺以本年中東西合璧月分牌雕鏤精工顔色鮮麗懸之座右實足豁目賞心正不第　算周詳足備隨時流覽也謹綴數語以表謝忱 
[上海文報局内籌賑叢譚六十]  
　　十七日接揚州來電云各信悉萬金到佑准十八由揚赴東同行七人等因佑翁此去僅帶萬金春賑爲日方長尚祈各省大善士集捐欵項源源接濟同人與災民共深企禱也○保定練餉局來電云現又集捐賑欵庫平鍊一千兩仍由協餉項下劃交賑局應用另補公牘備案先此電陳等因仰見練餉局諸仁憲利濟痌瘝有加無已之至意○敝所所收捐欵除按旬登報外曾按月另刊眼捐新聞紙詳列一月中收解總數及災區來信等件除十月分以前按月分送無存外所有十月至十二月新聞紙各善士如須察閲隨時向敝所索函爲禱 
[綢莊各友新年零費移賑]  
　　謹啓者本埠南巿陳錦章綢莊各友撙節新年敬香一切酬友茶酒戲資等費謹助英洋四十元囑解山東災區不勝欽佩　集零星綜核竟來成數霏微瑞雪扶持總出肫懷憑組織之辛勤恐彌縫其未逮用心各盡援手不遑倘能共識遵循傾囊相助深幸得沾裨益煮釜胡虞拜良友之箴規供同儕之摭拾祗登報簡謹佈蕪忱上海北巿絲業會館籌賑公所教弟施善昌少欽氏謹誌正月十八日恭祝霧裏看花客五十四齡華誕謹步高昌塞食生原韻並請粲政○海屋添籌泛酒巵騷壇幾輩賦新詩金針中外淺深度鐵劵聲華遠近知鳳喜豐毛堪濟美鶴因益笇善棲遲牟尼百八初開半歲歲歡吟祝嘏辭硯鋤陸增壽拜稿 
[感懷一絶錄請諸大吟壇正和]  
　　萬丈情波湧太虚天公生我竟何如可憐已醒黄粱夢誰作鍾離付道書滄海餘生王雨香求是革 
[再步小樓吟飲圖原韵率成兩律敬乞小樓主人指政]  
　　蓬瀛勝蹟幾探尋悟澈行生快寫襟半楊雲烟酣蝶夢滿樓風雨作龍吟千杯敢説中山醉三尺未酬烈士心石谷遺徽深景慕無才愧我獻芻音寰海爭傳白雪咅壺中春色助豪吟優游翰墨新交訂嘯傲琴書舊夢尋疑是青蓮今小謪由來紅杏最知心如君曠達誠超俗惠我清風愜我襟滄海餘生王雨香未定草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[歲莫感懷]  
　　竟被儒冠誤半生一家終日困愁城誰憐范叔寒如此可奈蘇秦説不行冉冉年華悲易逝滔滔世事感難平窮途寂寞無知已痛哭聊爲阮步兵時不遇兮可奈何貧來總覺負人多庸流儘有充竽數英俊何曾入網羅倚着氷山原易盡鑄將鐵硯且勤磨田文去後無人作莫學憑牛彈鋏歌吳趨瘦狂生沈少海作於憤齋 
[奉和陳午階明經見贈元韵]  
　　不戀功名不學仙放懷吟飲自年年悠然領略閒中趣石上何妨話舊緣豈爲非非託想奇得閒便喜一杯待烟花撩亂揚州去羡煞風流杜牧之潮來潮落許多痕澤畔行吟古趣敦却愛江天好風景消愁幾度藉桑樽仿彿同登謝眺樓　聨裙屐盡名流詩壇酒國添豪興相對不知春復秋甚幸相思慰樹雲果然有鶴立雞羣隨時好倩平安報端合虚心讓此君客路還教萍水逢天涯寥落寄孤蹤人生難得惟知已誼結金蘭情所鍾小樓主人初稿 
[和小樓主人吟飲圖原韻]  
　　墜緒茫茫尚可尋自斟自酌豁幽襟聊將斗酒供長嘯且把車書助短吟見遠迥超流俗眼情深獨抱古賢心醉鄉莫謂無知己賦此寥寥證賞音江東鐵漢高素臣未定稿乙酉冬日登松堂司馬小樓精雅絶倫一洗塵囂之氣卽步元韵奉題吟飲圖並希法正○書生襬襶漫相尋到此如何不解襟江上清風醒宿酒樹梢落日引長吟論交四海餘豪氣狂飲千杯最快心自是仙人居處好從今空谷有跫音平書弟李鍾珏稿於吾園紅雨樓 
[奉和小樓主人吟飲圖原玉卽希削正]  
　　右軍風度足追尋觴詠流連豁遠襟花放玉欄春勸飲斜銀漢夜沈吟樓前雲樹供遊目江上波濤寫壯心我愧年來塵未滌羡君詩酒訂知音白下山樵楊兆鼎保吾氏未定草 
 
 
