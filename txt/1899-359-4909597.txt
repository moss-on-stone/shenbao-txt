# 1899 - 359 - 4909597

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部　期工省成速嗣見印出樣本字跡太小瀏覽剌目難以翻閱復商放大字體改托本局用大號新字排印廣延名宿悉心校對方輿紀要二月間早已成書郡國利病上月工竣用上等連泗紙印訂精緻准於八月初七日出書共钉六十本外加椐木箱每部售洋十二元賞鑒家認明封而後有二林齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請　君憑　找洋向經售處取書 
[論中國欲振興商務宜法日本]  
　　余前論經商之道不外權出入計盈虧而其大要則在通盤稽核雖僅屬商務一門而於國計民生無不包括西人辦理商務每事必通盤稽核故事皆井井有條國之富强實根乎此中國雖亦稽核而並未嘗澈始澈終以致時有欺飾之弊中飽之患國之貧弱雖不盡係乎此而未始不根於此惟中國幅員旣廣人民較多不特稽核較難且自古及今未嘗以商務爲重故於稽核一法不甚講求墨守舊章因循怠玩一旦欲求振作亦苦於入手之難現在朝廷特簡李傳相爲商務大臣乃繼又命署兩廣總督無論傳相職任兼圻無暇及此卽將來專心辦理商務恐一時欲將出入盈虧通盤稽核瞭如指掌亦非易易說者謂稽核之法西人較精若雇用西人以資助理如現在各海關之稅務司稽核種種朗若列眉不知海關但收貨稅可以借肋西人若通國之商務將與外人爭勝豈能盡用外人須自能明白方可制勝現在已成商戰之局旣名曰戰若用敵兵適資内應矣此固不待解人而知之者也蒙意欲振作商務須先得通逹商務之人其必創設商務學堂乎現雖派有商務大臣然究緩不濟急然苟能赶緊設立學堂則三五年中商務大臣不患無人助理可以措置裕如矣不觀之日本乎日本設立商務學堂專講商務肄業其中者别類分門與闤闠貿易無異學成之後使之辦理商務無不措置裕如故日本商務日興幾欲與西人並駕此非明效大騐歟憶前報轉錄廣州博聞報云日本東京協會新設支那調查會董其事者爲福原氏本誠會中宗旨在詳考中日兩國貿易情形擇要興辦此外一切政務概不與聞其調查之區第一由上海至厦門一帶沿岸第二由福建沿岸某處至揚子江一帶第三尚付闕如第四由漢口經重慶至成都一帶第五自烟臺天津至奉天吉林第六除以上五處之外凡關涉工商及航海事業者另行查察其調查事件一自福建至揚子江鐵路礦山一沿海及内泃水路一中國所需日本土産一日本所需中國土産一各地流通銀錢情形一各匠工值及應設保險公司之處一應設日本土貨陳列肆之處一華商及洋商工商事業一貨物集數及輪船裝運之法一貨物應納各稅一商業風氣一各處衡量貨幣情形可見日本之於商務精益求精不遺餘力而要亦不外稽核之法其必於本國已詳考無遺始能及於中國一旦將中國情形熟悉則彼此入出可以操縱自如以此推之日人之於中國旣如此辦理安知其於歐西不亦如此辦理乎將來漸推漸廣直將合五大洲而示諸指掌之間其商務尚有艾耶竊以爲中國宜師此法設立學堂培養人才先將中國情形考求明晰然後由近及遠查察外洋貿易事宜使事事皆有把握庶利權不致外溢十年以後而謂中國商務不能駕日人而上且不能駕西人而上吾不信也質之當世之談商務者以爲然耶否耶 
[本館接奉電音]  
　　昨日午前京師飛電傳來上諭一道敬謹譯登○十一月二十七日奉上諭孚琦現已補授大理寺少卿著仍在軍機章京上行走欽此 
[搭事譯登]  
　　日本大阪每日新聞云頃得西貢電音悉南阿非利加洲誇立痕沙之戰英軍又被搭浪司華列人所敗死者八十二人傷者六百六十七人失散者三百四十八人又云自英帥額他苦路氏敗績之後好望角迤北一帶英國屬民紛紛叛　不服英人所轄不知英人將何以敉平之又云客居好望角之荷蘭國民人前已揭竿謀叛目下勢更蔓延矣 
[法人之言]  
　　南洋新加坡叻報云日前法國外部大臣德爾刻西氏在議院縱論時事略謂本國近來措置一切頗爲得宜並未稍失國家威望目今最要之事尤在鄰近越南諸地不宜允許他國得操其權蓋我法必欲中國將彼處開闢各國公共通商口岸也 
[叛臣赴美]  
　　日本大坂每日新聞云中國大逆不道之梁啓超刻已逃往美國臨去時自言六閱月後須重復來東至犯父梁連瀉則暫在香港逗留按梁逆前在日本東京創爲清議報詆毁我聖母慈禧皇太后不遺餘力厥後無端火起致館屋一炬成灰今之潛赴美邦其殆欲騙取貲財重張旗鼓乎抑見皇上有設法致死之詔故欲另尋一逋逃淵藪以圖殘喘苟延乎然而旣干國法又犯天怒我恐普天率土必將無地容身矣寄語黨惡叛徒尚其及早猛省莫再騰其口說致蹈刑章哉 
[大帥星沈]  
　　欽命督辦浙江防務李健齋爵帥於本月二十一日未刻仙游前已接得采訪友人電函錄登報簡兹悉是日午前爵帥命駕赴提轅拜會署理浙江提督余瑞廷軍門閱片時軍門卽詣察院行轅報謁及辭别爵帥猶親送出轅不意回至執帖房前遽仆於地迨家人扶掖而起則口吐痰沬牙關緊閉詢其所苦語不成聲未幾卽溘然而逝寗郡文武員弁一聞凶耗咸赴行轅吊唁有行哭失聲者公子隨定於本日申刻大殮一面飭丁稟知撫署請撫憲劉景帥由電奏聞 
[委員游歴]  
　　金陵訪事友人云日前南洋大臣兩江總督劉峴帥札委候選通判羅别駕治霖赴日本游歴已於某日禀辭就道按别駕曾於去年往日本閱看水陸大操此次自當收駕輕就熟之效也 
[岳埠肇興]  
　　漢口訪事友來函云湖南岳州業經開設洋關百務振興規模漸具寓漢東西各國商人多有附輪船至彼處分設洋行者可見外人爭利之心較華人尤勝也 
 
 

Page 2

 
 
[招考學生]  
　　金　訪事友人云江南　等學堂前經欽差大臣剛子良中堂白諸兩江總督劉峴莊制軍奏請裁撤旣而諸生禀請保全制軍亦深慨功敗垂成飭改爲格致書院而以江寗藩司恩藝棠方伯督理其事另委吳可園太守監視學規一切章程悉仍其舊月前太守查得正課學生缺　甚衆禀請方伯出示招考方伯允之本月十六日特將章程搒示院中一書院前項正課學生不論生童必須年在二十五歲以内十五歲以外中文實係清通曾經習過洋文或一二年一二本者方得考試入學入學以後按月給以膏火銀三兩其每月火食由學生按月繳銀一兩八錢書院代備一書院正課學生額定六十名計江蘇三十人安徽三十人現在在院學生江蘇已有十八名尚缺十二名安徽已有十一名尚缺十九名應卽招考補足缺額一凡投考之正課學生必須邀同江寗城内同鄉切實保人一同到院取看章程並甘結保結式樣如果情願報名投考卽行當面塡結註册靜候考試無保人者不得報名考試之日本生必將從前所讀洋書携帶入院如有習過算學者亦須於結内聲明先由教習提背或試誦若干句並携帶筆墨到院以備試冩洋文後由本使司命題給卷面試漢文或策或論一篇由監院院長彚齊呈送本使司閱定去留凡口齒不靈文理不清者均不入選一凡高等學堂正課學生因事請假離堂今來投考者均須於結内聲明如有領過資遣銀兩今不呈繳者概不收錄一招選附課學生四十名蘇皖各半其額儘先招考正課額滿見遺卷内挑取不足之數則以未讀洋文而漢又清通者錄補此項學生不給膏火仍須按月繳火食銀一兩八錢將來正課缺額卽以附課依次序補一招選外省附課學生二十名不取膏火亦毋庸考試惟按月須繳中國龍銀三元另照蘇皖正附課生按月繳納火食銀一兩八錢由書院代備火食惟須先期繳足三個月脩金火食方得入學曾否習過洋文算學亦須報名取結時聲叙明白以上正附各學生如有身家不清揑飾入院者查出斥逐仍惟保人是問一凡各學生住院一切事宜並應遵守各條規另有詳細刊章兹不詳載一招考報名限期自十一月十二日爲始是月二十一日截止之後卽由書院赶緊造册備卷本使司定於二十四日午刻親蒞書院齊集報名諸生當面考試衡定去留示期開學 
[行蹤叵測五誌]  
　　武昌訪事友人云前者湖北蘄州知州凌仲桓刺史拘獲行蹤叵測之匪棍某甲解至省垣湖廣督憲張香濤制軍發交江夏縣陳介葊大令訊供惡其語多支離嚴加斥責種種情節前已屢誌報章矣近日忽有孫某者來獄探問自稱由京抵鄂迎某親藩回邸禁卒引與相見孫長跪階下自稱小臣迎駕遲遲求恩寛宥一時獄中觀者甚多不勝詫異獄卒恐釀成事變立卽禀知大令大令逮孫研訊見其言語支吾發交典史趙少尉看管甲聞之竟敢用硃筆繕成僞旨令孫隨同少尉齎送督轅交制軍開閱制軍以其語言狂悖赫然震怒立將孫傳入密室嚴加詰問孫驚皇無措供稱小人與甲實係同黨聞甲被逮是以行此詐謀制軍以若輩瞻大妾爲目無法紀非嚴加懲辦不足以儆效尤因將孫發交江夏縣嚴禁并諭令署臬司孟志青廉訪提甲入司獄釘鐐收禁聽候重懲少尉暱比匪人隨同附和難保無賄串情事立飭署藩司瞿賡甫方伯懸牌撤任聽候查辦 
[墊解票銀]  
　　揚州訪事友來函云兩淮塲商曁寗食等岸各商所認昭信股票除繳呈外其初二兩限内未繳者爲數尚鉅淮南局員以時屆仲冬急需報解因卽出示曉諭略謂塲食各商認領昭信股票銀兩前定限期早經逾限所有欠繳銀兩疉經示催嗣又定期以十月底截止一律繳呈如再逾限不繳卽飭錢莊代墊將來由商認息歸還乃迄今仍屬寥寥兹截至十一月十五日止所有初二兩限塲食等商共欠繳銀五萬五百兩及川資一百一兩除開單飭催外諭飭福和祥同豐豫聚盛大升等莊先行代墊報解將來由欠繳之商認息歸還合亟出示曉諭通泰各塲及寗食等岸各商一體知照 
[巨匪就擒]  
　　金陵訪事友人云署江寗縣戴子和大令恐團練初成未能得力特捐廉招募精壯併日訓練編爲緝勇分赴城鄉各處巡緝匪徒前月在南鄉陶吳鎭緝獲曹劉方張四匪解經大令訊取口供申詳上憲旋於本月十五日正法十八日復會同句容練勇巡至某處見有二人肜跡可疑向之盤詰一人託故脫逃僅獲秦二一名詰悉在逃者係胞弟秦三搜其室藏有軍裝火藥及僞印一顆票布號簿信函若干知爲匪首無疑遂押解至縣大令略詰數語卽飭釘鐐收禁一面勒緝秦三務獲究辦 
[鄂試先聲]  
　　武昌訪事友人云湖北武昌府逄子政太守近接湖北提督學政王勝之宗師來文内開黄州試事將次告竣不日按臨武屬著於本月二十日先行取齊聽候示期考試等因因卽檄飭各學廣文曉諭生童一體遵照日來峨冠博帶之倫已負笈擔簦絡繹而至以期爭奪錦標矣 
[織工肇事]  
　　金陵訪事友人云江寗織局官工前因堂總商同掌案陶某將貢貨發民機織造惡其有碍生業羣赴王家滋閙嗣又擁至陶宅欲與陶爲難幸陶先聞信請得營兵彈壓旣而陶恐干衆怒再起風波爰以機匠恃衆阻撓欽工禀諸織憲增壽臣尚衣尚衣赫然震怒立將堂總曁工頭札發上元縣懲辦縣主龍研仙大令細加研鞫各官工僉稱小的等以此爲世業不准他人越爼代庖且舊章織署進呈綢縀必署工匠姓名今者陶將織件私發民機猶恐揑織姓名異日代受其累是以羣迫堂總等向陶理論大令再三研詰衆口一詞並由堂總呈出高王兩民機所織綢料四端遂據情禀明尚衣未知尚衣如何辦理也 
[禁售彩票]  
　　武昌訪事友人云江南義振彩票行銷鄂省日漸加多督憲張香濤制軍聞之謂彼業中人人雖聲稱禀奉兩江督部堂批准有案然本省未接咨文難保無假冐情事自應嚴行禁止至澳門發記各彩票亦事同一律已檄飭各屬一體查禁矣 
[漢皋火警]  
　　漢口訪事友來函云本月二十二日之夜十點鐘時黄陂街四官殿畔某紙行棧中不知因何失火霎時烈燄飛騰不可嚮邇附近各水龍聞警畢集竭力救滅僅燬去棧屋數椽 
[潯郡官塲紀事]  
　　九江訪事友來函云本月二十日江西贛南道南道卸署臬司周翰如觀察因事道出潯城文武各官均往迎迓次日觀察附招商局江寛輪船東下頻行時各官又恭送如儀○新任江西臬司陳雨人廉訪近奉江西巡撫松鶴齡中丞檄赴湖口查閱梅家洲等處砲臺湖口縣徐雲階德化縣應莘臣兩明府得信後均赴江干迎迓○前者九江鎭總兵宋佩珍鎭軍之夫人挈其公子回安徽珂里完姻兹已事畢於本月二十日返署屬下員弁咸至碼頭迎迓○本月二十一日爲德化縣主應莘臣明府六秩攬揆之辰適因公赴湖口寅僚紳士之祝嘏者皆由嗣君欵留 
[鎭郡官塲紀事]  
　　鎭江訪事友來函云兩江督憲劉峴莊制軍秉節出轅赴下江一帶察勘砲臺事畢乘鏡清兵輪船遄返本月二十四日午後四點鐘時道經京口並不停輪鎭郡文武各員皆赴江干叩送○長江水師提督黄芍巖宫保隨同兩江督憲劉峴帥勘視各處砲臺旋於本月二十四日午時乘南琛兵艦遄返潤州麾下各營官咸往江千迎迓宫保隨乘輿回行臺翌晨常鎭通海道長久山觀察統領新湘全軍陳宇山軍門次第往謁與宫保籌商防務良久而别 
[赤嵌近事]  
　　日本臺澎日報云日本當道欲推廣街道特派各員查察凡有應行拆去之臨街房屋統於本月内一律拆除○近有築山里見中條諸日人創設私立衛生社擬於某日設幻燈會於關帝廟岳帝廟等處蓋欲令本島居人漸解衛生之術也按幻燈卽華人所謂影戲○大稻埕華商林望周等七十餘人禀請日官設立商業公會日官允之林等遂議舉會長一名副會長四名顧問二名幹事長四名幹事二十名評 
 
 

Page 3

 
 
議員三十名分任其事 
[開倉行禮]  
　　昨日爲上海縣署開倉徵收冬漕之期清晨縣主藍雲峯大令命駕至常平倉先由漕總恭設香案敬謹伺候大令行禮畢卽著設斛開徵並飭糧差傳齊各圖地保聽候諭話 
[實惠及民]  
　　本邑大南門外設有施粥廠一所每屆冬令由道憲籌欵煮粥加惠窮黎所惜司其事者任情舞弊所煮之粥漿稀未劣難以充飢乂向例隆冬時凡沿街乞丐每名發襖褲一套俾得禦寒亦以日久弊生私行販賣每名祗給小洋銀三角今屇道憲余晉珊觀察委陳　府增培前往接辦從前弊竇一掃而空所有棉衣褲概令各人赴廠領去不准易給小洋銀一時無衣無褐之流歡聲雷動昨日黎明時觀察復排導詣廠令吏役遂一唱名次第點騐并諭知陳明府以後每日加給白米六升司事人等不得私行克扣如敢不遵一經查出定須科以罪名諭畢鳴騶回署時已朝旭上升矣 
[彈壓難民]  
　　前晚有難民十餘名口鳩形鵠面瑟縮堪憐趨至城内道轅求給路費旣而又有百餘人麕聚大南門外江西會館左近求食旋經城汛張縵雲千戎督帶兵役前往彈壓始紛紛散去 
[召認屍棺]  
　　欽加運同銜陞用直隸州松江府上海縣正堂藍爲出示召認事本年十一月初二日據二十五保三圖地保曹福卿報據英租界巡捕房知照上林里長泰客棧有無名男子投宿已先吞服洋烟毒發身死查無屍屬報求詣騐等情據經前詣騐明該無名男子委係吞服洋烟身死當飭將屍棺騐封交地保暫厝義塚標記屍遺洋傘等物帶回儲庫除詳報外合行出示召認爲此示仰諸色人等知悉爾等如有親屬出外不歸查照後開年貌服色相符者許卽出具用戮領狀呈縣以憑訊明將棺給領埋葬毋稍觀望自誤切切特示計開已死無名男子年約二十餘歲面赤無麻身穿黑布棉馬褂内襯白汗衫腰束天津褲帶下穿外國袴元色洋縀夾套袴足紥縀帶内又襯外國袴白布襪屍旁遺有元縀紅結小帽青布破棉襖元縀雙樑鞋及白布洋傘一柄 
[英界火警續聞]  
　　英界火警已紀昨報兹悉被焚者係萬豫醬園石庫門房屋一所毗連祥和里某姓家後披略有焦灼痕餘未殃及事後咸謂園中人潑翻火油燈所致理或然歟 
[賭棍宜懲]  
　　近日每有一種賭棍糾同羽黨在英租界抛球塲北首及打狗橋一帶探捕耳目難周之處沿街設攤誘人賭博個中人名之曰翻天印鄉愚一入其彀無不立罄腰纒受其害者不可勝計惜捕房諸探捕未能嚴密緝拿耳昨日亭午時賭徒陸阿福在美租界北河南路天后宫後施其故技適爲某號巡街捕所見因卽拘入捕房捕頭令押候解送公堂禀請讞員翁笠漁直刺究辦說者謂若不嚴拿餘黨恐終不能奪若輩之魄使之戢羽潛鱗也 
[報館被控續聞]  
　　蘇杭公報汚衊張姓委員名芝洪者致延卜易律師投英美租界公堂聲控曾兩誌前日報章兹悉蘇杭公報館主姓　字嬾蝶主筆者爲李亮臣自奉讞員翁笠漁直刺飭提管押候懲李卽挽人商懇公差願自行投案備質旋經直刺查得該報館曾倩某德人出名理應照會德總領事派員會審　日爲德國會審之期清晨原告　芝洪及所延律師均到堂候質李避不投案大約直刺當與德員改訂會訊之期矣 
[研訊僞]  
　　英美租界會審公廨讞員翁　漁直刺接奉蘇松太兵備道余晉珊觀察札文飭查泰康祥卽維新棧主楊兆鏊混用海關僞收　裝纂絲出口一案爰於前日飭差將案内一千人提到至晚會同襄讞委　張柄樞司馬升座先傳徐曉春研鞫徐供監生冋開絲棧邇因虧耗閉　與姚柳江合充土絲掮客此次冋筆勒洋行買絲三十包田筆勒交出衲稅據二紙嗣監生將自已之絲二十包并收據一紙售與宏記　另有絲十包并收據一紙交姚柳江轉售與豐記棧此二據當時實未察其眞僞務求稟明道憲大人補提筆勒行中人質訊直刺謂僞據旣由爾售出不得諉諸他人豐記棧主葉茂卿供監生曾冋姚柳江買絲十包并收據一紙未幾卽轉售與維新棧裝運出口此等僞收據雖由姚柳江交來實出自徐曉春之手請鑒宏記棧主丁肇基供稱絲二十包併僞據一紙均向徐曉春買來餘供與葉略同楊兆鏊遣丁姚升投案候質直刺　爾家　旣不到案爾可知姚柳江現避何處姚升答稱小的不知絲業會館董事施糾則敬遣丁呈名片併絲業會館保狀請將丁葉二人暫行交保直刺准之隨將姚升交差帶去亦著絲業會館具保徐曉春發差看管候核 
[英美租界晚堂瑣案]  
　　李梅生控徐奏琴欠銀不還前晚讞員翁笠漁直刺倩帮審委員張柄樞司馬提訊李供去年三月徐因娶親借去洋銀四百三十元嗣以貿易虧空又借去銀四百三十七兩有奇均有徐親筆借據乃延至目今屢索游約不得已投案請追徐供小的與李素來交好所欠銀兩實因生意虧折無力清償今願按期拔還叩求寛限司馬限年内先還一半餘俟明年五月底清償飭具遵斷結備查○有周福南者不知所操何業上月憑媒聘娶孀婦金張氏爲室過門後不甘失節終日涕泗交臣前日乘周外出逃往胞兄張阿根家哭訴情由阿根聞之以周强娶孀婦有干例禁投廨具控張司馬提案研訊氏供稱丈夫早故小婦人自願守節周串通翁姑私立娼據誘騙過門小婦人不願失身爲此奔告胞兄張阿根來案聲訴阿根供詞略同周供小的娶金張氏爲室由伊翁姑出立婚據並非小的誘騙現在伊旣不願改嫁求恩追還聘金可也司馬命將金張氏暫交官媒看管候張阿根取具左右鄰保狀方准領回守節一面諭令周福南靜候飭提主婚人及媒妁到案追給身價洋銀 
[英美租界公堂瑣案]  
　　水巡捕何瑞福解送船户何根友張阿四及船夥施阿二王福和唐永全唐海泉　　厚等到案禀稱何攬裝周海泉之芝麻及米轉雇張阿四等之船分裝串竊多件被周香悉投關署報明現經小的將一干人拘獲送案請究周投案申訴前情何供此事實係張阿四等所爲張俯首求恩施等同供小的等並未竊取叩乞明鑒讞員翁笠漁直刺商之任繙譯判罰何洋銀二十元張笞責二百板○包探劉廾堂朱阿高解送陸銀河榮子卿到案禀稱日前謙吉花行主陸安二以棉花四十包托陸銀河裝載來申求售陸串同船户金掌泉私將二十包售與同業榮子卿得洋銀四百七十元報捕後經小的等查獲原贓惟金早已聞風避匿今特解案請究陸安二投案訴稱棉花二十包照巿價值洋銀六百元榮不應賤購求卽究追陸銀河供此事實係金掌泉所爲惟小的失察之咎亦所難辭榮供並未賤購尚求明察直刺著將陸銀河押候提金掌泉到案再訊榮交人保出○包探竇如海解送貨車夫王阿毛到案禀稱此人拖車不愼致將工部局垃圾車輪撞壞爲特拘案請究工部局管理垃圾車之西人投案訴稱被壞之車約須修價洋銀七元王阿毛供小的所拽之車順勢而下不及隄防致有此失今願賠償修費直刺准之○包探胡瑞龍解送寍波人王阿千到案禀稱此人前曾犯案遞籍今又來滬前晚潛至錢成方家後門圖竊經小的拘獲送案請究直刺判責二百板遞解回籍○包探石金榮拘解賭棍徐春榮到案禀稱此人屢犯賭案此次又在虹口擺設賭攤經小的拘獲送究直刺略詰數語判令枷號十日 
[名畫翻新]  
　　粤人内夫德里近將泰西各種圖畫遷至英租界寳善街天寳茶園比鄰招人入覽深恐閱者或以爲數見不鮮復由外洋運到新圖若干幅矜奇吊詭變幻無窮蓋内夫德里於此實煞費苦心焉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　月前曹朱氏倩胞弟朱桂華作抱告赴松江府署上控英界仙源客棧主還俗僧人陳蘭士卽鄭藍似誣其子曹雲卿行竊金剛瓚戒指等件冤遭管押以致死於非命等情府尊濮紫泉太守批飭上海縣藍雲峯大令訊理大令飭差提陳未獲旣而朱將陳扭至縣署大令飭差看管前晚升堂研訊陳供小的在英界三馬路開設仙源客棧光緒二十三年十二月二十二日清晨房中忽失去鼻烟壺一枚金剛瓚戒指十一枚值洋銀二千餘元此貨向某洋行取來原冀販售漁利遽遭此變因茶房曹雲卿傭婦陶施氏常在此房出入是以扭送捕房旋曹自願回棧找尋祗獲鼻烟壺一枚所有金剛瓚約指已盡不翼而飛後由英美租界公堂讞員大老爺移送案下訊押嗣以患病發堂醫治遽爾身死當時屍母不肯收殮由顧姓勸令小的給償衣衾棺柩等費洋銀二十二元迨後小的查悉各物實被前當茶房之王壽山行竊由包探獲解公堂供認一切奉判管押六個月迄今尚未滿期不料曹之母舅朱桂華貿然赴府上控前日小的在城途遇瞻敢扭送到案似此目無法紀務乞訊懲朱供小年之甥曹雲卿被陳誣竊含冤而死曾由小的向陳理論陳許俟尋獲原贓給撫卹洋銀二百元後經小的等將此案正賊王壽山拘獲追出金剛瓚戒指數枚解送公堂向索撫卹費伊竟不給分文反敢恃蠻叩求究辦屍母曹朱氏呈上血袴一條供稱兒子雲卿被陳私刑吊打以致血流滿袴此是實據務乞伸冤餘供與朱桂華相同大令飭將陳交保令朱等暫退候移提王壽山到案澈底訊究○前者閔行釐卡司事查出方阿祥花船漏捐致相爭閙由地保潘阿迷送縣請究前日釐卡總辦胡明府命駕至縣署會同縣主藍雲峯大令提案先詰潘保曰爾言本委得賄賂洋銀二十元此事何由而知潘保供稱小的並無此言此事肇在鄰保莊阿炳所管圖内當日卡中陳司事帶同巡丁至船上查出所載子花尚未報捐迫令駛赴閔行科罰旁人見巡丁號褂上有湖廣督標字樣恐係假冐告知洋涇鎭董事趙誠齋由趙令小的解送縣署並無奪去號褂肆行毆擊情事求恩明察方供小的向在陸阿鶴處當船夥九月初三日船上裝運子花行經洋涇港被陳司事查獲扣留小的遂至滬訪尋船主陸阿鶴不遇悵悵回鄉途遇潘保突被送縣船上各貨由番保倩人看管小的管押至今花已無著剝船户王小坤供方在北蔡鎭雇小的與秦松喬之船駁運子花行至洋涇卡上司事查係漏捐致被送案至初十晚潘保偕萬和尚等將原裝之花悉數運去易以黄花並取去錨櫓棉被等物求恩斷給秦松喬供與略同大令詰潘曰此花係何人調換潘供船主陸阿鶴央爛泥渡董事潘慶華向小的擔保暗中易去大令怒喝責四百板潘稱小的現願隨同陸阿鶴赴卡認繳洋銀一百六十元明府核與捐一罰五之例相去不遠因謂潘曰本委查得爾曾受陸阿鶴洋銀五十元今陸向爾索還卽著如數繳出潘保抵賴不認王阿木供小的在洋涇鎭開設豆腐店是日見釐卡司事與人爭閙駐足閒觀實未滋事尚求省釋大令與明府會商之下令潘保具結押候三日内由副保王桂春偕陸阿鶴赴卡繳捐復限五日將原貨清理并將所取王少坤秦松喬之物件概行給還諭畢飭將王阿木交保餘人一并開釋 
[上海巡局紀事]  
　　本邑南巿十六鋪巡防中局委員文斌臣二尹以目前時屆隆冬宵小最易竊發烟寮客寓尤爲若輩窩頓之區因先期飭甲地逐一知照凡客寓須於晚上將循環簿呈局查騐烟館則帶勇前往嚴查以免容留匪類南局委員曾鴻森二尹亦照此法行之似此除暴安良各處巡局人員誠宜加之意也○磚瓦匠金桂生家居南巿竹行弄内前晚其所私之蕩婦某氏手携銅壺至巿間某老虎灶購取熱水無賴蔡木秀之姪蔡某向之調笑氏歸告於金金忿甚突然奔出將蔡扭至某烟館肆行　　　心有不某潛赴十六鋪巡防南局喊控局員某君諭候提案研訊 
[英美租界公堂會審案]  
　　榮泰煤炭店主簣姓曾入西洋籍日前投該管領事署控同業同和煤炭店主俞培榮結欠貨銀一百十五兩總領事華德師君據情照會英美租界公廨前日讞員翁笠漁直刺偕西洋繙譯畢禮納君升堂研訊簣稱同和店主俞培榮結欠銀一百十五兩屢次延約意圖吞没合請究追俞培榮供欠銀屬實今願分期拔還直刺限一月内繳清 
[法租界公堂瑣案]  
　　金陵人畢松培冐充包探夥役在寳善街閬園烟館向天津人趙曾氏勒索訟費洋銀二百元事爲捕頭訪聞倩包探拘押昨日傳同趙曾氏之甥吳又新解案吳呈遞禀詞聲稱小的與畢素不相識前者舅母與孫明山因銀錢涉訟畢稱前在領事署執釁與公廨中人皆所熟識若往關說卽可如數追銀旋蒙恩提訊初次領得銀三百兩畢卽隨至閬園烟館强取洋銀二百元聲稱中西官以及辦事各人均需費用此數尚覺不敷時舅母因案尚未結未便告發迨二次領得票銀三百兩畢先至出票之某錢莊自稱探夥謂須待伊到塲方可照付莊夥不允畢又向舅母百般恫喝勒令再找洋銀六十元當經捕頭拿獲傳到閬園烟館中人質對無誤今旣解案求大老爺將所索之欵悉數追還畢一味支吾讞員朱森庭明府商之何繙譯著押候補提人証質訊嚴辦○本月十九夜瑞裕槽坊不戒於火冐穿屋頂幸卽救媳捕頭遣人將瑞裕夥鄭友堂拘獲交保候訊昨日著保人交出解案比鄰新園烟館主姚四卿某鞋店主陳秋生投案請斷給撫恤銀明府謂瑞裕無心失火並未延燒何得率請撫恤遂將鄭從寛釋出○前者季耀東控西門外流芳閣茶館主陶錫榮串同房主金正奇藉端勒索酒筵任意兇毆昨日明府提訊之下季伸訴前情並將兇毆時被汚衣服呈騐明府判令陶金二人償還衣服並備香燭邊爆向之服禮○江北人馮仁巖前與某華捕之妻通姦旋被本夫捉獲解經明府訊取口供判令枷號一月期滿笞責送縣遞籍昨日馮父大川投案禀稱小的惟此一子求免遞籍俾在此奉養得以殘喘苟延明府著具不再與某華捕之妻往來切結從寛交保開釋○邵松泉控木作頭戚永昌欠銀七千七百餘兩明府訊供之下著押候嚴追昨日原告投案呈某西人之信聲稱戚倩律師出面擬將小的扭至英美租界公廨歧控叩求作主明府准戚取保出外限十日内理楚延則押追○包探禀稱晉康押店夥唐君德前因吞没孩帽上珍珠六顆奉飭傳訊兹將當時往質之車夫吳四解案明府判罰唐洋銀十元吳開釋○包探禀稱理竊行駛長江一帶各輪船之賊犯王德生將所竊各贓質在城内昌泰當鋪兹己吊出白縐紗七疋藍縐紗五疋計共當本洋銀一百二十四元解案請究明府著將各贓暫存捕房一禮拜如無失主認領仍准當鋪領回王德生與同黨劉阿三李阿三各枷半月笞責八百板梁四卿與此案無干准交的實人保出自行回籍○本年九月某日秦阿炳控南巿新碼頭人姚阿四販運樹柴積欠洋银主百五十七元明府准詞出票往提適姚外出昨日始得提案旋查悉原被均非本租界中人未便准理著卽一併斥逐○公館馬路長興飯館主張鳳梅禀稱鋪中雇用徐紀生爲夥未幾因事辭歇竟糾同流氓抛磚擲石滋擾不休并稱欲將小的眼珠挖去小的恐遭毒手是以報捕拘案叩乞究懲明府判令將徐枷一個月笞責六百板○甘吉昌控虹口木作頭饒協泰欠銀一千六百餘兩明府飭差提訊諭令央人人銀並保限一禮拜内理楚 
[美租界捕房紀事]  
　　前日之晚包探邵初巡至百老匯路見甲乙丙三賊在某姓家撬門圖竊因卽一併拘入捕房捕頭　押候解送公堂稟請讞員翁笠漁直刺訊辦○前晚有流氓多人在吳淞路兇毆一百十三號三道頭華捕喝阻不依因將爲首之張　　三人拘入捕房捕頭令押候解送公堂禀請究辦 
 
 

Page 10

 
 
[金陵官報]  
　　十一月十六日善後局候補道李禀知今日開辦浦口粥廠水師左營陳駿禀知巡江候選通判羅治霖由揚回卽辭赴日本公幹知縣丁經三辭赴蘇見撫憲又汪如瀚禀知本日開辦浦口粥廠又秦炳禮禀知隨大帥赴鎭江吳淞等處卽辭揚州營中軍守備孫紹貴叩謝飭知赴任○十七日運判孫厚辭回揚江寗布庫大使鄭恆勵禀知奉皖北賑捐局奬給花翎五品銜○十八日知縣黄應鼎謝委解漕淮餉差指分江蘇試用縣丞羅傳桐到由京來到省○十九日請補睢寗縣葉保慶禀知採辦積穀一萬五千石如數交清知縣劉燡奉糧道委赴江北公幹卽辭○二十日文武各官均禀賀正任江防同知恩彥叩謝咨文同知萬賢𨨫辭回蘇知縣吳錫官奉府委赴江寗縣小丹陽鎭公幹卽辭又黄應鼎辭赴漕淮餉赴清江○二十一日知縣周衍齡謝委三河木厘分局差分發江蘇補用知縣龔心沂到由京來到省指分江蘇試用知縣張應奎到由京來到省 
[皖省官報]  
　　十一月十七八日本任毫州宗能徵謝行知南陵縣任内漕米依限記功一次廣德州王康平辭巡檢章復祖謝超委二次酌委一次○十九日直隸州同薛念祖辭奉營務處委赴上海一帶探磺價福建補用庫大使汪守坻辭○二十日知縣張廷權到委解京餉回府經喬仁鑑到委解老湘營餉赴金陵回○二十一日候補同知樊炳濓辭赴含山公幹縣丞魏殿丞謝超委一次府經陳滭謝超委一次酌委記功各一次○二十二日委署繁昌縣左元麟涇縣汪贊綸均辭知縣萬祖恕到由皖南公幹回並奉札委集股開辦宣城墾務巡檢顧朂謝行知註册○二十三日候補同知馮錫文知由本省賑捐局奬叙花翎直隸州鄧承沛知奉委發審局差 
 
 
 

Page 11

 
 
   
 
 

Page 12

 
 
   
 
