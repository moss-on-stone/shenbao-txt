# 1898 - 65 - 4908942

 

Page 1

 
 
[望甚雲霓] [  申報館協振所謹啓]  
　　啓者本報疊登嚴佑之先生來電縷述江北諸郡縣災况傷心慘目幾不甚言當此春日方長飢腸轆轆賣兒鬻女嚙草咽糠古之流民圖中亦未必有此苦景所深望諸大善士囊金慨擲拯此孑遺俾數千萬饑黎不致同歸於盡則銘心感德没齒不忘矣肅此佈陳伏維垂鑒 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[探南極考]  
　　地形如球之說本爲秦漢以來諸儒之舊解至泰西格致家核以周天度數而其理益明蓋赤道横繞地球之中爲日馭所正照赤道之南北各二十三度二十八分爲黄道限寒温漸得其平又再北再南各四十三度四分爲黑道去日馭漸遠是名南北氷洋萬里凝陰爲從古人迹不到之所然西國好奇之士每喜創議往探北極或用船或用車或用氣球不避艱險奮勇直前以冀别開奇境雖九死一生終不稍悔惟南極則探之者甚少推原其故南極氣候之寒比北極更甚北極東西兩半球沿冰海一帶尙有土番聚族而居大鹿麝牛亦能孳息南極則波濤萬頃渺無人蹤緯線五十度以南昆蟲鳥獸一概凈絶確泮島以外卽莓苔亦不能生所見之山自顚至麓終歲積雪瑩然其寒冷亦可想見且論大地形勢本如肺葉下垂五洲之土皆環北氷海而生故陸地較多往探者猶易爲力若南極則祗有一片汪洋幾無駐足之處西人雖好奇鬥勝亦皆視爲畏途攷彼國紀載稱一千八百三十九年至四十三年有英人名老司者往南尋得一地名曰維多利亞蘭特是地有火山二其一高一萬二千尺轟烈之勢上衝霄漢老司卽以所乘船名此山曰愛烈勃斯山又一山早已火息烟消老司尙欲前進而層氷如疊嶂無路可通冰高二百尺蓋已在緯度七十八之間矣至一千八百七十四年有繼老司而往者其蹤跡所及較老司雖稍過之亦未探得新奇之事嗣後又有挪威人拉生者船生也探得一地曰賽摩埃哀藍特覺是處似曾有樹木又見沙土相合而成之柱似係出於人工者或謂是處本有居人係從南美洲搿來吸唔蘭特遷往者至一千八百九十四年又有俄人卜欺勃落維的克乘捕魚魚船至南冰洋蓋自開闢至今作南極汗漫之遊者不過此寥寥數人亦可見好奇之人之不易得矣去歲西歴一千八百九十七年比利時國水師千總才爾拉訐復有南極之行比國下議院議撥公欵六萬佛郎克以壯行色八月十六號由恩脫華勃海口開行各國兵船均鳴砲相送誌其欣賀之忱據稱此船名培而徐加能於堅冰之中暢行無礙同行者二十四人皆精格致動植之學船中所儲食物足支三年乘長風破萬里浪才君此行其意氣之盛可謂壯哉想他日回國其山川島蛾之所歴鳥獸草木之所見必有瑰瑋奇異出乎意計之外而爲從前探極諸君所未經見者勒爲成書垂諸奕禩蓋自古奇好異之人固莫才君若矣抑嘗思之時至今日中外一家重洋萬里有若户庭然具氣機之開亦非一朝一夕之故也在昔炎漢時西域都護班超遣掾甘英往通大秦抵條支西海卒爲安息人所遮遏不得通元世祖雄才大略拓地萬里奄有今日俄羅斯諸部落然所得皆沙漠之地東西洋數萬里溟渤蒼茫不敢越雷池一步自本朝泰西諸國創製輪船蹤横海上東西九萬里得以暢行無阻於是環遊地球一周者視爲習見習聞不以爲異而南北極雖經西人竭力窮探而北總不越緯線八十四度外南總不越緯線七十八度十分外蓋亦爲勢所限有非人力所能强求者今才君備三載之糧作一鼓之氣持之以久貞之以堅精神所注殆有非意計所得料者然則他日南北極之相通又安可謂爲必無之事哉 
[本館接奉電音]  
　　昨日上午京師飛電傳來在上諭三道敬謹譯登○二月十五日奉上諭上月三十日曾經剴切曉諭各直省將軍督撫將裁兵節餉等事迅速辦理連日復據依克唐阿劉樹堂恭壽先後奏到著通行各將軍督撫欽遵迭次諭旨卽將此項加緊籌辦迅速覆奏以慰厪系欽此同日奉上諭富勒銘額奏大臣營積勞病故懇將軍蹟宣付國史館立傳附祀新疆哈密古城專祠一摺已故哈密辦事大臣文麟前當新疆各城屢經匪擾該一臣防無兼籌獨任艱鉅嗣後大軍出關次第克復各城深咨得力現據該處紳民聯名籲懇恩施自應俯如所請文麟著准其附祀新疆哈密古城專祠並將生平事蹟宣付國史館立傳以彰忠藎該衙門知道欽此○十六日奉上諭十毓藻奏覆陳籌餉事宜一摺據稱山東東海臨清　關關稅前經提歸公項每歲八萬餘兩此外稅欵較優分别請飭認眞釐剔等語關稅爲餉源大宗自應實力整頓涓滴歸公各關稅欵應提充公者諒亦不少豈容經收之員任意侵匿著各該將軍督撫破除情面認眞厘剔查有應行歸公之欵儘數提用據實報部倘再隠匿不報卽行從嚴叅處將此通諭知之欽此 
[英電譯登]  
　　本月十六日倫敦來電云太晤士日報館派赴京師訪事人報稱俄國請中朝將旅順口及大連灣讓與俄人其章程與膠州一律又自俄境伯都訥闢一鐡路直達旅順口限五日内定奪倘中朝不允則須調兵人滿洲英國議院中人聞之往叩外部大臣外部大臣對以此間未得確音然各銀行已不無顧慮蓋恐英俄或因此而爲難也電音如此本館則聞俄人要挾一切係華歴本月十一日之事所限五日則目下諒已議定大約日内卽可得確者矣 
[綜紀德藩抵叻事]  
　　德國親王亨利行抵南洋新加坡本館前已譯登於報連日坡中各日報紛紛紀載情形彚而登之亦關心時事者所官覽也先是本月初三日午刻駐坡總督閔制軍探知德兵船名丕安者鼓浪入口遂委中軍官某君乘官輪船往迓旣上丕安始知亨利所乘者爲蘇禄戰艦是日午刻駛至蘇丹燈塔前暫泊翌日清晨始展輪至坡埠然須赴戎巴葛裝煤亨利則另用小輪船至然中碼頭登岸中軍官乃仍展輪而返迨初五日蘇禄在戎巴葛裝煤旣畢中午十一下二刻鐘時亨利渡登小輪船至然申碼頭其時輔政司某君已先在碼頭伺候亨利衣海軍提督公服偕輔政司至制軍公署拜會擬赴德領事官某君私邸坐談并接見諸客之來謁者閱時復命駕臨制軍私邸因制軍之夫人定於是日見客也晚間七下鐘時赴德商公讌席散卽回船初五日乘施馬當輪船往柔佛一游同行者爲制軍 
 
 

Page 2

 
 
及中軍官柔佛蘇丹聞亨利將臨先已整備供張且擬偕入深山獵獸以逞豪情至昨日本報所登德藩抵港倉卒中悞排港字爲滬合併聲明 
[諄勸輸將]  
　　籌商領票一事已登本月十一日報章昨接蕪湖采訪友人續函云皖省勸辦昭信股票大部派定三萬紙卽須籌繳現銀大府恐民間物力艱難未易集此巨欵官塲則文自撫院以至司道府州縣佐雜教職都計三百八十六缺武則自提鎭副叅遊以至千把力委防營將領以迄候補差委各員與夫關卡局所各員卽使將一年中所得薪水俸廉悉數抵解此項票銀所短猶有大半不得不派諸搢紳商賈因委維幹臣觀察赴皖北張觀察佩緒赴皖南會同各地方官盡心勸諭並聞皖北卽會同鳳潁道皖南卽會同蕪湖道督率屬吏集腋成裘惟目下未見明文尙須續訪以資確實耳 
[備鑄龍圓]  
　　京師訪事人云上月同户部電寄兩廣制軍及粤東中丞令由二省應解部庫項下留撥三百萬金作爲成本赶造龍圓迅速解部以備搭放京官俸薪之需聞目下擬搭放銀圓一二成將來須漸次推廣一切放欵均酌量搭加以便通行各省云 
[機器抵川]  
　　重慶訪事人云川中前在外洋購買機器鼓鑄銀圓銅錢及運到後以體質笨重寄存宜昌日前始運抵重慶共有五船機器均封固艙内有數件係礦務局購備者 
[購緝劇盜]  
　　天津訪事友人來函云海大道樂生錢鋪於上月廿一晚被刼後前任天津縣陳大令鴻保未及詳報卽於廿二日交卸新任吕秋樵明府接篆後鋪中經理人柴家騏禀報被刼情形明府除循例洋報外並遴派幹役協勇四路緝拿保甲局李小芸觀察懸有賞格如獲是案首犯者賞銀二百兩從犯賞銀一百兩知風報信因而拿獲者賞銀五十兩刻由四門汛任世平千總協同差役於津北獲犯三名解縣訊辦矣 
[京師火警]  
　　京師訪事人云正月十一日崇文門内迤東之孝順胡同某姓家不戒於火焚燬房屋二十餘間幸在白晝援救得力故左右隣舍皆未殃及惟西半城諸水會因相距梢遠得信時火已漸息未及往救 
[粤東火警]  
　　本月初六日鐘鳴四點時近黄昏廣州省垣興隆西約忽爾烟燄漫天鄰近各街鳴金報警救火會中人急用機器吸水噴射無如火起未幾卽分三處延燒時則風起東南大煽威燄致火烈具舉瞬息燎原當斯時也鄰里居民搬運財物擠擁塞途宵小之徒應聲而至旣而各營兵士馳至彈壓拘拿槍匪十餘名匪類始稍歛跡各處水龍亦次第雲集分投救護至更籌四報火始滅熄救火者遂各歸休不料越一持許死灰復燃居人鳴鑼再報機器重來至詰朝日上三竿始烟消火滅查檢被災之區東至興隆東閘西至孖廟左鄰南至清樂街裕誠紙料店和合漆器店北至興隆北約榮林招牌店譚廷章筆店統計被燬鋪户將及百家按是處市廛多屬紙料爆竹對聯金花牌扁筆墨等店貨物皆易引火且天時久旱萬物乾燥是以火勢之猛爲從來所罕覯雖有救火機器鼓機引泉滔滔汨汨若决江河無如赤熛怒煽左衝右突銳不可當雖各水龍協力堵截而已災延數街並焚斃一人矣清樂街後墻毗連十七鋪與愛育善堂尤密邇堂内留養被難婦孺十餘口司事者見火勢逼近恐有不測派人送婦孺出懷遠驛投某醫師家中途人多擠軋致失數口躑躅道旁隨人來往某更練欲藉以圖利引入更館難婦不允嗣由坊人詢悉情由令更夫通報善堂將諸婦領回翌日無賴輩至被災各鋪收拾燼餘冀覓微利某店火被瓦壓尙未盡熄一經挑撥烟燄冒出火勢復揚團勇見之疑爲放火縶而痛加鞭笞然後釋去當火熾時清樂街某茶子店亦受池魚之殃店主鍾某因事起倉卒未將銀錢携出事後返店搜尋則瓦礫塲中洋蚨依然無恙於是喜出望外檢拾懷藏適鄰街練夥某甲道經其地疑鍾係無業貧民獲此多財起意攘奪冒認店主斥鍾妄拾鍾聞言失笑直揭其非互相爭論鄰右齊集僉謂店係鍾業衆所共知甲何得假冒齊聲斥辱甲悻悻而去心猶不甘詣廟投訴又爲司祝所逐不禁忿惧塡胸至晚糾同羽黨數人縶鍾飲之以刃鍾遂扭甲投廟值事人詢悉底藴以甲身爲更練行同匪僻立卽解送南海縣請究南邑尊騐明鍾傷痕提甲研訊供認不諱並供出羽黨三人姓名皆在塲同謀加功者乃簽差拘拿務獲懲究以儆兇頑事後坊衆查知火由怡盛金花店起爰集廟會議勒繳謝龍酬神等費店主韓某竭力辯駁指爲左鄰廣和金花店起火不肯任咎坊衆以事情眞確將韓押留公所一宵嗣韓允認罰欵始得釋歸衆遂議定由韓出洋蚨二百翼另謝廣和四圓說見香港循環日報 
[海客譚瀛]  
　　日本訪事友來函云長崎西濵町七十二銀行故址現爲川島所賃上月二十八日起將各種繡貨陳設其中凡人物花卉鳥獸等類無不栩栩如生以十日爲期任游人入内觀覽蓋亦炫玉求售之意也○上月十九日北海道根室厚岸郡琵琶瀬村有獵户於山中獲得大熊一頭剖而權之除皮革筋骨外尙得肉三百餘斤其巨亦可想見矣○第五高等學校醫學生徒二百名於初四日午前由委員率領乘金州丸往熊本就業○大阪商船會社茂川丸開往細島上月二十九日於豫州長濵寄港因擱於淺灘遂遭滅頂本月初四日午後松水丸由崎港駛往石垣途次亦遭沉没惟兩次均未傷人亦云幸矣 
[蘇隄春曉]  
　　杭州訪事人云浙省保甲冬防向例於二月十五日截止所有委員均於是日銷差栅夫撤退本年天時尙冷難免竊賊潛蹤現由局紳禀請展限一月再行撤防未識上憲能否允從也○温州府瑞安縣孫大令多耀素有痰喘疾上月偶感風寒夙疾復發醫治罔效在任仙逝禀報到省遂由藩憲札委卽用縣張大令介禄接署又東陽縣教諭缺奉藩憲札飭以本任是缺之陶廣文方琯回任○浙省接到申地來信知本月初六日天津輪船開班是以海運津通總辦韓太守黻顔太守鍾擕均於初二日禀辭赴滬北上兩局委員亦已於日内先後起程矣○稽查庵廟以杜奸邪誠善政也乃有遇事生風之輩在僻靜地方冒充差役藉端需索爲仁錢二縣主所聞飭差訪拿并移知保甲局請由員董親查弗經胥吏之手如此則清凈焚修者不至爲若輩所誣也○大方伯地方圓通寺僧指修因勾引進香婦女爲府尊林太守所知立拿到案重責二千板枷號寺前示衆僧平素起居飲食埓於世家從未受此苦况風餐露宿遂致成病鄰人憫其苦楚具禀請保并託某紳代爲緩頰大英醫院梅教士與寺比鄰而居亦親詣府轅再三關說太守俯允所請將僧提至署中親騐患病屬實乃免其枷號暫發外班房管押七日聞須俟病愈後從重加責始行釋放也○杭州仁和縣屬之塘棲鎭某姓家於本月初五夜爲偷兒所乘竊去衣飾及洋銀約數百元巡司履勘後呈報至縣蕭邑尊卽於次日帶同書差前往覆勘回署後隨飭捕快人等限期嚴緝毋得苟延致干罪戾○前月二十八日敷文書院甄别共繳課卷一千四百餘本刻由撫憲廖中丞札委候補同知夏司馬遹桐卽用縣葉大令南金謝大令福慶張大令庚銘張大令介禄大挑縣吳大令炳修王大令啓文郭大令沛棠候補縣徐大令寳晉徐大令致章寗大令本瑜校閱俾得迅速出案以免生童懸望聞揭曉之期當不遠矣○本月初六日爲杭州詁經精舍甄别之期撫憲廖中丞委鄭季雅太守言紹赴院點名給卷題爲沿海七省形勢攷解帶爲城賦以子墨子之守圉有餘爲韻賦得鳳舉四維得維字五言八韻限初九日辰刻交卷 
[潞河春漲]  
　　北通州訪事人云道署土地祠年久失修不免剥望衆科房籌集修貲重加整葺捍於正月二十七日開工○去冬無雪入春以後又雨澤愆期正月二十六日天氣陰晦滿擬屏翳駕臨不料二十七日天又開霽風狂似虎冷倍嚴冬亢旱如斯恐於二麥不甚相宜也○年例封河後東關麥　　雜糧各局棧積麥約十數萬石雜糧亦堆積如山去冬津京鐡路暢行麥及雜糧均由天津上火車徑運京都不復由通州經過故局店均無存貨今正　米開市後麥每石原價通錢九吊一百文增至十吊零一百文玉米每石原價通錢五吊四百文增至六吊二百 
 
 

Page 3

 
 
文其餘糧豆價值亦繼長增高有加無已也 
[滕閣朝霞]  
　　江西訪事人云新建縣文芝塢明府於上年蒞任本年豐城縣湯味齋明府赴部引見所遺之缺大憲特調文明府署理而新建係附郭首縣治理繁劇亦須得人由上遊酌委黄明府杏林接署○南昌府江訒吾太守奉部通飭將上年行刑各犯摘叙案由出示曉賒以期觸目警心計斬犯三名絞犯八名逐案註明犯罪情由列諸通衢俾往來者見之或可稍知儆懼亦辟以止辟刑期無刑之意也○新正某日彭把戎經過德勝門街隨從兵丁鳴令行人避讓鋪户居民令須起立適有教民在某茶肆品茗兵丁急斥站起未及遵命卽拖下街心笞責二百板教民不服告知其主轉告營官上禀撫憲德勝山中丞大怒卽飭先行撤任聽候查辦未幾復牌示曰標下左營把總彭鳳鳴派委巡查街道任性妄爲應先行撤任聽候察看核辦所遺該差除另弁委署处合先諭知特示說者謂區區末弁而亦擅作威福未免太不自量自經此波折各兵弁其庶幾知所警懼哉 
[潯陽絃索]  
　　九江訪事人云初九日東北風大作飛砂走石浪湧如山江中船隻損壞甚多岸上房屋亦有塌圮者○江防同知曾葆農司馬於初八日坐紅船赴省○保甲委員周葵生少尹初六日巡至張官巷適某烟間有吵閙之事遂往彈壓烟間主不服反出言挺撞少尹怒甚卽至龍池寺會同本叚保甲委員曹迪齋叅軍加派巡丁將烟間主帶局笞責烟間主始磕頭如搗蒜出具自後不敢閙事甘結○九江關於某日拿獲繞越漏稅之小船二艘委員吳祥卿别駕見船户老而且貧禀明道憲從輕發落分别笞責飭令補繳船稅縱之使去○招商局碼頭每至春間須將道路塡修刻下局員黄梅西太守史陽之司馬飭令雇工挑運砂土擬擇日興工塡築 
[金焦春黛]  
　　鎭江訪事人云鎭郡自月朔以來連日陰霾時而雨點霏微時或雪珠錯落氣候冱寒雖雖裘披狐白炭爇猩紅猶覺雙肩起粟迨初八日又霢霂終朝黄昏後花飛六出推窓四望但見琉璃世界一白無垠初九日陽光微露漸次消融而屋角簷牙猶淋漓不已初十日滕六君復興高采烈繽紛玉戲徹夜不停十一日仍北風怒號峭寒如水凡深閨弱質繡閣嬌娃檢黑鳳頭鞋思作南陌踏青之遊者未免蹙損雙培深怨天公之不做美也○江口洋浮橋爲往來要道行人絡繹不絶近因年久失修以致開橋機器不靈橋樁亦漸朽壞現經船塢委員周别駕岐鳳禀明常鎭道憲長觀察特捐廉數百金委别駕督工興修聞不日節可開工矣○鎭江五方雜處宵小繁多故地方夜巡一事極爲認眞近日道憲長觀察又添委日巡委員數人每日各帶親兵四名手持令箭軍棍巡視街坊凡遇流氓滋事及異言異服形跡可疑之人均細加盤詰有犯必懲是亦保衛閭閻之一道也 
[示期武試]  
　　欽加鹽運使銜在任候選道江蘇松江府上海縣正堂黄爲歲考事奉本府正堂思札定期於二月二十日取齊二十三日考試各縣武童等因到縣奉此除移學遵照外合行出示曉讑爲此示仰與考各武童及廪保人等知悉至期齊集郡城聽候府憲考試均毋違悞切切特示 
[涓吉到差]  
　　江海關道蔡知甫觀察以保甲總巡鍾受百大令因事辭差遂札委戴司馬運寅辦理保甲總巡事務此已詳資本報司馬奉札之下擇吉本月二十一日到差新政初觀當又有一番布置矣 
[土部局帳略]  
　　去年洋涇浜北工部局所辦一切事情刻已印成清册有條不紊井然秩然計所收地捐共銀十一萬八百八十二兩七錢五分西人所輸巡檢捐六萬七千二百四十六兩九錢二分華人所輸巡捕捐二十萬六千三百二十一兩二錢碼頭捐七萬三百七十八兩八錢三分各種照會捐十四萬三千九百七十三兩二錢九分屠牛作捐九千八百七兩五錢二分共計六十四萬六兩一錢四分其支出者計各巡捕費十四萬一千八百五十二兩七錢九分各病房費及清理街道費六萬二百九十二兩五錢四分整理屠牛作及菜市費六千六百五十兩二錢八分自來水費一萬二千一百十八兩三錢三分路燈費三萬五千一百四十六兩九錢四分辦理工務處薪水二萬八千八百六十八兩九錢七分修理租界中各路費七萬四千十六兩五錢二分修理租界外各路費七千四百五十九兩七錢五分工部局寫字房薪水四萬七千二百二十六兩五錢七分寫字房所用紙筆等物一萬六千八百三十八兩一分救火會費九千五百五十八兩九錢團練兵費一萬七千四百四十五兩五錢二分樂工除所收外間工值外費七千九百二十六兩二錢二分捐入各學塾八千兩其餘零星費用及還從前借欵若干計至歲杪爲止尙存四萬七千一百六兩一錢三分今歲豫定可收七十一萬七千八百四十三兩支出之數大略相同今日爲各董齊集大廳議事之期間有一比國人欲在租界中造一鐡路行電氣車自楊樹浦捕房沿浦灘而南至中國新馬路另分支路達靜安寺前不知各董允從否也 
[會訊票案]  
　　租界各小錢莊始則出立空票繼更紛紛倒閉事經江蘇臬司吳廣涵廉訪訪聞札飭上海縣會同英界讞員訊理昨日午後四點鐘時黄愛棠大令蒞公廨與張賡三直刺互相商議然後升坐公堂已革包探何瑞福遞禀供稱小的係蘇州府屬某邑人向在捕房當包探之役光緒二十一年開設愼康小錢莊初惟門市兌換而已至二十二年始略出期票然每月不過數百圓卽至多時亦只一二千圓或四五千圓迨各莊倒閉小的卽於十一月初八日登各日報告白聲明西付洋銀因之外間並無小的所出之莊票卽從前亦祗肉店酒樓等偶然借出自下已一律清楚矣孔阿才供稱小的開設德豐小錢莊自創始至倒閉不過一年半初祗出空票一二千圓後因友情難却以致愈出愈多實是糊塗現在尙有一萬餘圓未了大令問空票之案縣中亦有數起何以均由顧俊夫經手是否顧係爾等雇用之人供稱小的等並未雇用實係他人來莊出票托顧貼取洋銀沈金隆供稱小的係蘇州府屬長洲縣人開設錦康小錢莊祗人閱月而所出空票已多大令問爾等小錢莊共有幾家供稱共二十五家問未了之票尙有多少供稱小的等自設公所後多有未來報數者大約尙有五十餘萬圓未了問革役姚恒在爾等莊中有無股分供稱無姚供稱小的係蘇州府屬某邑人向爲玉器業後在縣署當差光緒五年至公廨迄今已歴十四年小錢莊之事小的並不與聞大令問然則何以有要一百之名供稱或是臬憲大人傳聞之悞至上海實無是名如查出小的混名要一百願甘重懲大令援硃筆判曰姚恒訊無串通情弊旣已斥革著交保候示孔阿才等供詞尙有支吾著於三日内查明小錢莊究竟所有幾許未了之票具呈候示何瑞福旣稱一律付清著具如有未了之票願甘查辦切結 
[會訊抵押]  
　　英商蔚霞控同文書局主徐宏甫卽徐蓉圃等將善局房屋抵押銀六萬兩過期不贖並被欠利銀二年昨晨英副領事薩允格君蒞英界公廨與張直刺升座會訊原告洋人偕律師納而生之絡繹人到案申訴前情並稱業已過期如再不贖定須召賣同文書局司帳人陸子山投案供稱東人現在粤東利銀已付過一年尙欠一年計銀四千五百兩今擬將出租之房屋劃歸洋人收取房租一半每年可得洋三千元惟此事須俟東人到滬方可定奪直刺與薩君互商之下著陸赶緊發電至粤問明若何辦理於禮拜三復訊如七日内無覆音任憑原告召賣 
[編籬建局]  
　　江海關道蔡和甫觀察議在南市江海關前俟工竣後卽將南馬頭暫設之局移往彼處業已議定由上海縣黃大令派差辦理章由工程委員朱森庭明府傳諭坤甲知照業户凡有碍房屋限日拆除以便興建昨已雇人編圍竹籬將次鳩工庀材矣 
 
 

Page 4

 
 
[悔議被覊]  
　　法界公董局在南市蕭家廠購地創設自來水各處須埋置自來水管招人承攬有住居虹口之寗波人葉某熟悉此項工程開明帳略估計應需銀四萬餘兩工部局各董以所開之帳尙屬便宜卽令簽字承攬詎料葉初時忽略尙未算准復核之下知虧折甚鉅不肯承接工部局各董以其有意刁狡飭傳至捕房禁押迄今將及一禮拜尙未定議不知如何了結也 
[紡局述聞]  
　　寗波人陳一生在楊樹浦華盛紡紗廠充當小工昨日午後正在工作偶爾粗疎忽被機器軋傷手指以致昏暈倒地不省人事工頭某甲遂雇車送往虹口同仁醫院求治不知可免殘廢否○王周氏在楊樹浦華盛紡紗廠工作昨日竊取棉花數磅藏在身畔迨放工而出爲司閽人查見立卽報知總辦盛荔蓀觀察諭令罰償工資洋銀數元揮之門外不准復往工作 
[美界捕房紀事]  
　　張士龍甬産也素以京廣雜貨爲業近因失就落魄申江不得已學習探囊手叚前日傍晚驀至北河南路第五百三十三號某姓家東張西望挨身入内正在搜括零星遽被室中人所見立喚四百六十二號華捕將張拘入捕房押候解堂究辦○小竊葉畊全曹小左昨日同至南京路某姓作塲内竊得玻璃數塊携之而逸適被包探竇如海查見盤詰之下言語支吾當將人贓一併帶入捕房押候解送公廨究辦○沈阿松在裏虹口靶子路第五號洋房内某洋人家當細崽前日傍晚乘西人不在竊取肥皂等件嗣爲其主察知當卽報知捕房捕頭立飭包探費阿銀前往查緝旋在吳淞路口撞見拘入捕房押候解堂究治 
[徐海急賑]  
　　頃接嚴佑之善長電開徐海兩屬災重川災百倍凍餓死者日有百數十人須辦急賑若至三月更不堪設想務乞諸善長迅冉籌匯十萬功德無量等因查徐海災重川災百倍佑翁慷慨前往務望諸君子上體天地好生之德下鑒佑翁樂善之忱多寡不拘源源接濟　得集腋成裘早爲解往以冀災民不致盡爲凍餒夫功德莫大於救命救命尤貴於救急伏祈慈鑒早賜解囊翹盼慈雲無任禱切[  上海陳家 
木橋電報總局内籌賑公所謹啓]  
 
 
 

Page 5

 
 
   
 
 

Page 6

 
 
[天福茶園]  
二月十八夜演 
　竹林　富春樓　雙投唐　新排全本　大香山　簇新燈彩　新到舉觀燈彩　汴梁　圖鼎畫迷迷迷 
[天仙茶園]  
二月十八日演 
斷后　彩樓配　奪秋魁　下河東　空城巧計　祝家莊　射紅燈　小二過年　斬浪子十八夜演 
鳳鳴關　鳳凰山　九龍盃　鍘美案　廟中會　戰長沙　翠屏殺山　雷峯塔 
[天華茶園]  
二月十八夜演 
下河東　母女會　收關勝　入侯府　魚中藏劍　新安驛　呆大做親　溪皇莊　烈女傳 
[丹桂茶園]  
二月十八日演 
祥梅寺　祭寳塔　打變駕　大小騙　三岔口　舉鼎　觀畫　盜金冠　金錢豹十八夜演 
太平橋　收大興　關梁山　勝捉放曹　柳林池　雙湖船　落馬湖全　本巧拿李　配十　美圖 
[天仙茶園新戲告白]  
請看新軿連檯第十本文武新　 
九美奪夫 
本園前排九美奪夫演過九本承蒙諸公讚美稱善諸公無不思觀其後故此小園挑選頭等文武名角赶緊接排第十本新戲並添各色綾羅綢絹燈彩較前更勝其中關節難以細述諸公觀者自知現巳習熟准於十九二十夜登檯起演屆期務請諸公早臨賞鑒是荷園主謹啓 
[皮箱再增價]  
茲因吾行皮箱一業前曾議加漲不意日來川皮飛漲兼箱柸銅件各色騰貴實則血本難湊况吾業進物踐串出售銀洋被近年係驟减此現暗中受堪非淺惟念工作之貨非思謀利屬屬開銷無着今傳集公議於二月望日爲始每洋重加一角以願血本公仝劃一恐貴客光顧未及週知特此登報聲明 
[拍賣便宜産業]  
今有地皮四十畝坐落北新涇地方價値便宜今欲拍賣出售如要者請至格物院路大義國領事公館而議可也此佈二月十八日告白 
[禮拜四拍賣]  
啓者禮拜四卽本月十八日十點半鐘拍賣照船路燈九老羽毛輪船牌九老羽綾荷花狀元彩三多雙路燈羽綢十一磅彩三元十磅十二彩荷花彩人槍十磅彩八士圖紅四美紅三元紅人槍紅萬壽圖巿布八磅四十八子五子登科天姬圖紅萬壽綠僧帽紅三元鳥金三元藍彩人槍藍三元藍四美藍人槍洋房雙人綠九獅七磅藍四美藍人槍原布八磅彩三元七磅藍僧帽紅三元紅彩人槍藍三元挺巿洋標八磅雙松鼠細斜紋十五磅老人頭粗布十二磅荷花　慶圖人槍九獅細布狀元荷花劉　圖彩四美紅五星紅金星七十二線紅雙路燈紅二　金三元六十四線鳥金三元藍雙路燈藍洋房光毛巿漂布等貨物此佈聞　元芳行啓 
[禮拜四拍賣]  
准於十八日下午兩點半在本行拍賣老沙遜十支金船　沙遜十支三星十六支紅　　漬印度棉紗等貨不計此佈　安得利行啓 
[拍賣車糖]  
本行准於每逢禮拜二五早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
[限期拍賣棧貨]  
本棧開設有年爲因客貨年年存棧勿出甚多今春三四年前存棧各貨日華木器生財又岐記麻袋破花又寅泰裕春祥椿記均存次花又信成長又　記又王竹記均存絲頭又存南棧絲頭雜貨等均限本月二十日二點鐘拍賣以抵棧租如貴客欲意來出或認至本棧面言如過期莫怪本棧一概廿日拍賣所存棧單作廢誠恐未週故特預先登報　明此佈　沙遜洋棧啓 
[醫寓遷移]  
汪啓綬仍寓彩章綢莊內在小東門外洋行街北金利源棧隔壁臺灣路東昌裕內門診早十點鐘起三點鐘止出診三點鐘特此佈告 
[禮拜五拍賣]  
准於十九日十點半在本行拍賣皮帶千餘尺象皮六百餘磅法藍板數打皮摺壳八打各色料盆要貨寒暑表花瓶畫鏡地毯火爐鏡帽衣架各色籐椅籐床壁櫉寫字檯牌檯五斗櫉面架茶同皮椅圓檯一應上等木器什貨不計此佈魯意師摩行啓 
[禮拜六拍賣]  
啓者禮拜六卽二十日十點半鐘在本棧不限價拍賣各色海馬牛牌鵝牌獅牌龍牌等呢尺三尺六尺九等元靑絨素寗綢羽布粗布洋紅標等貨此佈　義記洋行啓 
[上洋新開]  
周恒興杭扇號 
本號開設大東門內中市坐南朝北門面便是本莊向在杭省開張百有餘年分莊在外省山東濟南府湖北漢口帝主殿蘇省無錫常州等處各省馳名本莊不惜工本自造各種粗細蘇杭雅扇進呈貢扇名人書畫眞冷泥金扇商精細刁刻　嵌象牙螺甸人物　式時樣花色扇骨　色剪金方字花邊泥金全牙代瑁棕竹全玉湯花杭扇一應俱全發各承蒙紳商賜顧認明本號招牌庶不致悞　本號主人謹啓 
[遺失送銀簿]  
十五日午後在十六鋪南地失去四號送銀簿一本拾得無用送還謝洋二元不食言南巿花衣街寳餘錢莊 
[大屋召租]  
新式樓房兩進計六幢外有下房坐落川虹浜在錢業會館西首第三庫門北首合意到英大馬路親仁里時和號面議 
[失摺]  
十二夜失竊內有同信昌及祥美存項摺二個刻今向前途說明作爲廢摺特此聲明李記告白 
[大英醫院] 　 
疝氣一症俗名小腸氣向無善法治之西醫則用鋼帶如身材相合繫之卽愈今本院購備各種大小雙料單料甚爲齊全無論小兒成人均可向本院配用且一經試用定卽全愈賜顧者請向上洋涇橋大英醫院購取且價亦甚亷 
[雙張十一元魚正]  
同得利 
刻售英三月呂票頭彩六萬五千元欲發大財請早購票雙張單張照算分條六角正批發公道函委卽班回件紅票比衆伸足上海棋盤街 
[雙十一元八每條五角九]  
萬福源 
英三月愼安堂呂宋大票單四照算函購立奉上海鐵馬路寳順里對門 
[醒迷山人]  
相命 
寓言善街中巿新椿記棧內第七號候敎 
[藥房召盤]  
茲因各東意見不合另就别業願將生財裝修一切藥物等件照本减價欲盤者請移玉四馬路望平街轉角惠濟藥房內面議各股東啓 
[遷移]  
本號向在棋盤街中開設有年今移四馬路南首靑　坊口照常交易如蒙貴客惠顧祈玉趾是處爲盼永昌洋廣貨號啓 
[移悞須知]  
本堂開張十餘年藥正道地配製良方無不靈效近有無恥之徒影他射利　賜顧者務祈當心愼之愼之此佈上海英界老巡捕房對門趙同春堂謹白 
[新書出售]  
馬氏繹史足本計一百六十卷每部二十四本計價洋四元讀　條考計二十卷每部六本計價洋一元六角杭城高銀巷口務本堂書坊　江竹簡齋及各書莊發兌特此聲明　武林尙友齋書莊啓 
[俄國東海輪船公司]  
啓者本行拜客而輪船准於本月廿日開往仁川烟台海參崴等埠　各　寳號欲裝貨及搭客者請至本船頭房面議是何　華俄道　銀行 
[巧]  
隆勝永牙科 
余前在西醫處經理多年今自立店號精理西法鑲牙無論全口並鉗補蛀齒俱能宛若生成食物照常堅硬無比經久不傷價亷工美眞有巧奪天工之妙今因初開未克馳名自二月十六起减價三個月以廣招徠仕商賜顧認明棋盤街巡捕房南首一百零一號門牌不悞主人謹白 
[新到]  
雲南火腿 
本號今有正雲南宣威火腿寄售上海四馬路接元堂啓 
[大彩常臨]  
必發 
英三月票雙張十二元單張四開照算分條六角紅票批發公道棋盤街四馬路口 
[新到各貨]  
啓者本行新到各色絲絨海虎絲絨毡紅毡洋金銀線貨美價亷倘蒙賜顧請至江西路第三十三號門牌本帳房看貨議價可也祥茂洋行啓 
[萃泰銀爐]  
本號專收金銀舊飾底潮條金各路沙金兼兌赤金標金凡蒙貴和賜顧請至上洋北巿觀音閣碼頭福興里內便是 
[洋棧出租]  
茲有老旗昌東面萃慶里內有棧房一所出租如欲意者請至小行棧房領看可也業廣公司啓 
[機器紡織新局告白]  
丁酉年官息餘利定於二月二十日起月杪止在濟陽里源記號內本局帳房付發請各股東執持股單息摺如期往支勿悞此佈 
[推店聲明]  
大東門內太平街吳姓所開天生堂藥店於前月出盤與葉姓爲業以後一切往來及盈虧等情均歸葉姓自理不涉吳姓之事特此佈聞吳姓白 
 
 

Page 7

 
 
[克利馬爾補陽糖汁]  
ＧＲＩＭＡＵＬＴ，ＳＳＹＲＵＰ 
ＯＦＨＹＰＯＰＨＯＳＰ　Ｉ　　　　ＭＥ 
ｇ，Ｒｕｅ　　　　　　　　　　 
此汁最能補陽專療肺肝之病故治高年陽痿精竭神衰傷風痰嗽吐血將癆肺管腫脹咽喉朐脇腰腹諸痛無不立騐每日兩服每服一羹匙照此服之咸謂此汁創製以來三十餘年厯見竒效故今中國通商各口一縂藥房無不代售　賜顧者湏認明此汁顏色鮮紅瓶如蛋式上有鍺就克利馬爾補陽糖汁字樣庶不置僞兹寄上洋大笑醫院良濟藥房科發藥房老德記藥房屈臣氏大藥房房代售 
[怡和洋行]  
經理火險公司 
啓者本行承保岸上火險凡房里生財衣服貨物等俱可代保倘有不測立卽賠償　貴商欲保者請至本行或二洋經橋南本分行面議可也　上海經理　仁士　香港　依士噸　火險公司怡和洋行啓 
[日本郵船會社]  
啓者本公司長門丸准於本月二十日卽禮拜六下午一點鐘開往長崎神戶橫濱由長崎接續本公司輪船轉運釜山仁川小包收到十九日十一點鐘客票賣到二十日十二點鐘止倘蒙各　寳號欲搭客裝貨者務祈早臨爲幸　郵船株式會社 
[絲廠招租]  
大豐絲廠前臨馬路後通河埠內有廠房兩座住宅帳房十四幢棧房揀繭房絲間烘竈一切從屋絲車三百部鍋爐引擎烟通地軸水櫃水池及生財物料自來水火俱全如有貴商租辦請向杉板廠一號洋房領看面議 
[盤店聲明]  
啓者城內太平街天生藥鋪生財貨帳　經中盤與德記開張倘有往來與德記無涉天生德記告白 
[俾衆週知]  
住申北三馬路西晝錦里蘇恆泰京緞莊告白啓者今因敝夥靳安甫於今正月歇出所有往來緞疋銀洋槪由小號自巳經手不與彼相干如靳姓私自來申一切等等與小號毫無干涉務請各　寳號留意是感特此佈知　蘇恆泰謹啓 
[新開協康錫箔莊]  
本號向在杭省武林門外賣魚橋開張今分設上洋四馬路正豐街丹桂茶園北首專辦杭紹錫箔錠坯冥洋格外公道定價劃一童叟無欺蒙仕商賜顧認明本號招牌庶不致悞恊康主人告白 
[華盛告白]  
本廠今年正月起購辦物料油煤器具食用一切花衣　花各件均係實支實發並無明扣暗回各寶號與本廠往來務宜貨眞價實如有本廠同事需索等情可於每日下午三點鐘到總廠寫字房指名何人隨時剖晰 
[失物]  
今被前歇出司務竊去爐栅木樣一副倘有人收得切勿翻出如將此原樣送來當謝洋四元决不追究三茅閣橋北德潤白　 
[靈騐小兒回春丹]  
廣東普仁堂小兒回春丹 
小兒之病最甚驚風身熱痰升兩手抽搐雙目直視甚爲危險本堂此丸心誠保赤加功泡製選眞珠揀犀牛黃麝香梅片琥珀金箔一切通　降痰安神定魄之品故能藥到回春扶危救急料眞價亷○每丸洋一角　廣東普仁堂分設上洋棋盤街開張 
[新印通商章程成案彚編]  
各國通商章程成案彙編摹印五彩寳星寳帶各國新旗號執照格式四十頁裝訂十二本每部實洋四元向上海江左書林各書坊購取可也 
[壽康烟膏]  
本號開設棋盤街中自辦大小洋藥川雲碭土零躉照批並精製各種烟膏獨出心裁與衆不同今將價目開列於左九籠清膏每洋九錢正　宿膏還灰二兩二大土淸膏每洋一兩正　陳膏還灰二兩六陳小土膏還灰二兩五　公膏還灰三兩正陳雲土膏還灰二兩五　冷膏還灰三兩六陳碭土膏還灰三兩二　川膏還灰二兩九凡蒙　仕商賜顧者請認壽星爲記庶不致悞　　上洋壽康土棧主人謹白 
[斷癮戒烟濟壽靈丹]  
專除新舊烟疾癮一錢服三四粒自然癮斷無遺精口乾便閉寒熱之苦能益精神開胃壯體培元養血潤顔之妙非同别家止癮而不能斷癮者比每瓶洋一角○頂上玫瑰露每瓶大錢百六十文○參貝止咳杏仁密露每瓶洋二角半○精製各種丸散膏丹藥酒午時茶神麯治百病藥酒發兌上海英大馬路石路口西首廣東濟壽堂選煉 
[上海中西大藥房]  
老牌眞貨麥精魚肝油 
紀畢氏製來自泰西冬令補劑奇效無比滋營養衛調理及時每瓶一元二角童叟無欺躉買原箱價可相宜市間假貨請細辨之 
[美孚洋行]  
ＳＥＯＶＥＤＴＮＡＩＬ　　ＲＢＬＩＯＤＥＶＯＲＰＭＩＮＡＣＴＮＥＴＡＰ美孚老牌煤油質淨色清貨均上品久已馳名海內近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹錄原示於左欽加四品銜調辦英美租界會審事務正任江寗府南捕分府加一級記功二次屠爲 
出示諭禁事照得外洋貨物來華均各取有牌號外人不得假冒前因華商以低貨冒牌朦混歴經本公廨分别罰辦有案茲又有華商恆隆盛號假冒德富士牌子出售火油據美商美孚洋行控經傳訊具結并據美孚行東以尙有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冒牌出售火油及各項洋貨如敢故違一經查出或被告發定提究罰不貸各宜凛遵毋違特示 
光緒二十二年　正月二十三日示 
[告白]  
在四馬路中巿祥春里東首有堅固洋房一所上下大小房間十四披屋一帶上下大小八間又花園一個地大一畝四分三釐道契圖樣俱全今欲出售倘　仕商欲意者請移玉至本宅經理人　伊君面談價値除禮拜每日上午十點鐘至十二點爲度過時不候或諸翁有餘地在英界靜落處對換亦可特此聲明　四馬路三十三號門牌伊稏德啓 
[遺失田單]  
茲有本縣二十六圖服字圩六百八十二號業戶朱振英田一畝八分一毫六百五十　號業戶陸元益田一畝六百二十三號業戶徐國方一畝五釐三毫因昨晨遺失今巳册房註明遺失倘有拾得者送至南市沈立興蒲包行願謝洋四元特此登報 
[頂上美國麵粉]  
ＳＴＡＲＲＳＢＥＳＴＯＬＬＥＲ　ＭＡＤＥＣＨＯＩＣＥ 
EXTRAGWMCNEAR　SANRBOC　USA 
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字房處面議可也　二馬路瑞記洋行具 
[失簿聲明]  
今遺失丁酉年附戊戌年藍簿面送銀簿一本在途遺失倘有人拾得者送還南市花衣街本莊謝洋一元義昌莊啓 
 
 

Page 8

 
 
[假冐老牌分號]  
ＴＲＡＤＥＭＡＲＫＲＥＧＩＳＴＥＲＥＤ 
本行角鹿頭牌燈筒各欵保險燈俱歸泰康一家批發并無分枝别家現有奸商射利假冐泰康本行老牌經去臘禀憲英公堂查拿禁辦如日後故態復萌定當重辦不得寬恕但　貴客商賜顧者須認明棋盤街泰康號庶無有悞茲泰康并無分枝别家特此奉告　謙信洋行 
[上海新開]  
廣學會售書總局 
本學會創設之意志在興華至今已有十載承諸善士襄助爲理解囊捐助業經印就各種時務要書及萬國公報通行海內文人學士見賞來購者應接不暇向來僅託各書坊代售買客諸多不便今擬在各行省自行設局售賣特於上海大馬路泥城橋東堍先開售書總局專售本學會及各名人新譯時務格致地圖算學華英文等書籍俾凡賜顧者有津可問焉 
[老德記藥房遷移]  
本藥房　在英大馬路黃浦灘口開張五十餘年所售各種藥水藥丸藥片藥粉以及香水香皂香油香粉等物久巳馳名海外今因房屋期滿遷至江西路四十號卽英後馬路廣肇公所對門照舊開張倘蒙　仁商賜顧祈　移玉爲盼還祈認明招牌庶不致悞　上海老德記藥房謹啓 
[上海華英大藥房品超常流]  
目下補身之牛肉汁盛行中土盖因於體有益功倍參餌物雖來由西域貨比巿上更勝一籌卽所售鰵魚肝油亦與人不同服非僅取潤肺一切功效難以縷指此外海卜福司補陽糖汁較别種牌子猶美不特療症如神又能助陽種子百不失一也 
[盤店聲明]  
老北門外新街泰和豐瑞酒號前東宓姓另就别業將全副生財一應盤與同和豐號開張生理倘有前項銀錢往來會務及燭票酒票一切均向前東宓姓理直與後東同和豐號不涉恐未周知特此聲明同和豐號主人白　 
[告示]  
大西洋國欽命駐紮上海總領事官華　爲曉諭事案據江寳鑑前來禀呈伊生　澳門乃江同樂之子向歸西洋官吏管轄今願隸入西洋籍等情爲此出示曉諭自第二次出示之後限三十日內准所有不知名各關涉人等於限滿後開堂時赴案聽候審判此諭　西歴一千八百九十八年三月五日示 
[告示]  
大西洋國欽命駐紮上海總領事官華　爲曉諭事案據梁念祖前來禀呈伊生長澳門乃梁亮明之子向歸西洋官吏管轄今願隸入西洋籍等情爲此出示曉諭自第二次出示之後限三十日內准所有不知名各關涉人等於限滿後開堂時赴案聽候審判此諭　西歴一千八百九十八年三月五日示 
[告示]  
大西洋國欽命駐紮上海總領事官華　爲曉諭事案據李英傑前來禀呈伊生長澳門乃李亞乾之子向歸西洋官吏管轄今願隸入西洋籍等情爲此出示曉諭自第二次出示之後限三十日內准所有不知名各關涉人等於限滿後開堂時赴案聽候審判此諭　西歴一千八百九十八年三月五日示 
[留心騙賊]  
茲有無業棍徒在外私刻小號圖章向各號冐取貨物現在查拿如有持小號字條取貨務將其人扣除通知小號以便送捕究辦决不寬貸刻小號如向各號取貨須送小號蓋印爲憑倘未蓋印者與小號無涉巳登申　兩報特此佈知　裕源昌全記號啓 
[英商公裕保險]  
本公司首先開在英京一千七百十年實足資本英京金四伯萬磅合現元二千七百萬兩本行專保中外棧房絲紗　廠當質店號生財器具衣服保費公道如遇不測賠償迅速並無異言本行自有權衡如貴商欲保者請至外洋涇下麥邊洋行樓上第二號本帳房面議可也本行分設外埠天津烟台牛莊漢口九江寗波　上海總經理人蜜司法拍司買辦王明河 
[本行所有十四磅魚槍等]  
本行所有十四磅魚槍等牌斜紋布係用上頂棉花織成布身堅固堪用耐久眞上等貨也向承貴客屢顧已藉四遠馳名則交易年多一年稱爲貨眞價實若布每疋皆有魚抱藍印貴客賜顧須認憑據庶免魚目混珠第布　各處大疋頭號均有發賣而總共貨者只有本行一家五馬路公信洋行告白 
[上洋後馬路興仁里口]  
華聚玉啟 
本鋪專辦五彩石印洋綿紙各省錢票另請名家繪成精細畫邊數十種或隨意指點畫資不取洋印套板五色全金　　洋布綿紗仿帖中西月份牌鉛字牌版書籍發兌珊瑚八寳印泥定造暗字票紙刷印一切紙貨發客小店貨物之高低光顧過者　巳洞悉無庸誇口贅述 
[楊萬興土棧]  
本號在上洋寳善街石庫門面開設有年馳名遠近自運大小洋藥川西雲土法製各種烟膏零躉發客比衆格外認眞克巳以廣招徠爲圖久遠諸公光顧者請認明本號招牌庶不致悞 
[盤店聲明]  
啓者老閘中巿震巽陽南貨店所有生財貨底一切巳經央中盤與生陽號管業倘有以前往來帳目概歸前主自理與生陽號無涉特此聲明生陽號告白 
[兼批老發記股票]  
亦中 
英三月票全張十二元分裁照算條頭六角半批發公道兼兌紅票上海法馬路 
[敬告游人]  
仕商過滬如有意到耀華照像者遇此春雨連綿或爲所阻殊不知我耀華聚光廣大且鏡快片快陰雨更佳四日取件 
[棉花子出售]  
今有美國木棉花子出售欲買者請至小行面議可也恆豐洋行啓 
[司各脫䲄魚肝油發售]  
　製萬應如意追風膏藥發客 
英京司各脫魚肝油公司謹識 
乳白魚油○化痰潤肺○補而不燥○滋而不滯固氣養血○平肝開胃○堅長筋骨○肥壯身體善治內傷○色慾癆瘵○咳嗽吐血○陰虛陽痿小兒瘦弱○疳積夜啼○請爲服之○立起埀危中國各埠寄售處 
香港中環威建大藥房○上海棋盤街普太和粤東雙門底威建分局○蘇州閶門巿普太和漢口流通巷威建分局○紹興水澄橋普太和棋盤街經昌泰廣貨店○江西洗馬池普太和汕頭永和大街廣萬春○京都大栅欄普太和厦門關帝廟前同昌號○南京果子街廣來居天津紫竹林內元彰號○福州南台寳德公司常州皷樓華英大藥房○寗波江北岸生記號 
[請看楠木]  
松江西門外超果寺塌毁巳久無從修理查鴛鴦　雨花臺萬　閣內有大楠木五六尺圍圓三四丈長約計三四十顆其小者不計其數今擬搬舊用新倘有主顧看定面議可也寺董公白 
[二月十七日錢銀洋並匯票行情列左]  
新匯劃收巿　七錢四分九七五 
銀拆　七分 
洋找頭　七錢五分 
錢找頭　八百二十文 
巿錢　一百二十千文 
卡錢　一百十九各五百文 
衣牌　九百十文 
足赤　四百零二兩 
遠期標金　無巿 
現貨標金　三百九十六兩五 
銀行電匯銀票　二先令五辨士八之四 
銀行現銀票　二先令五辨士八之四 
銀行三十天期票二先令五辨士八之五 
銀行四個月期票二先令五辨士八之五 
[二月十七日進口輪船禮拜三]  
北京　輪船　由寗波　太古公司 
桂林　又　由汕頭　太古公司 
厦門　又　由福州　寳源行 
[二月十八日出口船禮拜四]  
豐順　輪船　下午往寗波温州　招商局 
江天　又　下午往寗波　招商局 
江孚　又　晚往長江　招商局 
承平　又　　晚往天津　開平局 
海琛　又　晚往福州　招商局 
[二月十九日出口船禮拜五]  
天龍川丸輪船　晚往長江　郵船株式會社 
忌連希厘又　晚往長崎神戶　　怡和行 
益利　又　晚往長江　鴻安公司 
北京　又　　下午往寗波　太古公司 
通州　又　晚往烟台天津　太古公司 
抱　圖　又　晚往長崎　華友行 
厦門　又　開往長崎　寳源行 
美富　又　晚往香港省城　招商局 
[二月二十日出口船禮拜六]  
長門丸　輪船　下午一點鐘開往長崎神戶橫濱釜山仁川　郵船株式會社 
益臣　又　開往長崎神戶　老太古公司 
大通　又　晚往長江　太古公司 
龍門　又　晚往香港粤省　禪臣行 
拜客而　又　開往仁川烟台　參嵅道勝行 
[二月廿二日出口船禮拜一]  
長安　輪船　晚往長江　鴻安公司 
華利　又　晚往長江　麥邊行 
 
 

Page 9

 
 
[祀典矞皇]  
　　杭州訪事人云本月十三日爲致祭文昌之期委臬憲丁廉訪親詣吳山恭代是日西鼓時一府兩縣先後戾止在官廳伺候殿庭上下懸燈結彩迨量更五轉廉訪駕臨各官迎入小憇命執事人燃點巨蠟兼訪率同各官上殿行禮畢然後分道而回是日又逢仲丁例須致祭先賢朱文公公之祠宇建於西湖平湖秋月之西兵燹後山其後裔捐費重建春秋祭奠雖由官憲爲主而所領銀兩寥寥無幾皆係朱氏後人捐助每屆祀時又各出貲以補不足近年以來因經費稍充於是添置樂器知琴瑟管簫鐘磬柷敔等一如文廟之式臨祭之日邀請三學生員作樂歌詩以昭誠敬其後裔諸君向在陪祭不列不與執事本屆春祭杭州府林太守婺府教授翁廣文親臨主祭因天時大雨又甚嚴寒襄事諸生到者甚少幾至不能集事幸朱氏族人多曉音律者爲之承乏其間一時鼓歌絃誦美備可觀禮成後乃於東軒設筵宴飲以謝臨祭者之勞而亦藉以聯視族之誼 
[愼重商籍]  
　　杭州訪事人云浙省商籍向爲徽州府歙縣休寗黟縣三屬鹺商之寄居仁錢者而設嗣杭郡商家子弟亦多附考而徽商以有佔學額呈控至部欽奉諭旨有浙省人文淵藪原定學額實屬不敷緣此杭商與考遂無人敢出兵燹後售商寥寥新充者多外省外府之人實係徽商之寄居者殊屬無幾并有並非鹺賈借用引名者經前學政徐季和宗師訪知其費札飭四所甲商嚴加查察無許混冒倘有不符卽將引名註銷甲商撤退現在縣試將屆各甲商會議凡非的係鹽商子弟及外省外府之配商均不准考查得與例相符者不過三四十人原定學額計有六十一名之多將來恐不敷取進也 
[火車傷命]  
　　天津訪事人云火車傷人之事數見不鮮日前又有某甲在豐臺掛車緣車力過猛被擠倒地當卽因傷隕命遂用棺木成殮載之回津蓋甲係津産也總辦以其死於爲公擬優加撫卹云 
[暫停發落]  
　　昨禮拜三爲法界捕房發落之期適讞員鄭景溪大令偶攖小極遂遣伻持名刺咨照捕房暫停讞政一期各案併入下期發落 
[上海縣署瑣案]  
　　浦東咪吔洋行火油池係洋商美臘所開近日本幫工頭楊文通等糾衆向廣幫工頭爭鬥以致毆傷多人洋商知之卽投該管領事署具控領事照會江海關道札飭上海縣提訊究辦縣主黄愛棠大令立飭差役將楊及龔錫海張金主三人提到昨日午前升坐花廳研訊楊供稱小的係江西某西人年三十有一在咪吔火油池當工頭工人共分二帮一爲本帮一爲廣帮每日製火油箱每口發給錢四五文不等日前小的等午炊缺米向廣幫略取些微致被伊等兇毆小的心不能甘訴知同幫各工人向彼報仇致肇此釁龔供稱小的係浦東人在咪吔火油池工作甫一二日日得工錢二百文此事未知底細亦不行兇張所供相同大令謂此案本縣已查訪明白爾等在外横行不法至於此極尙何狡賴之有遂判令各笞責四百板枷號一月發記事地方示衆期滿發押改過所一年○升科局總辦許朗軒太守查得有王少齋者私佔楊家渡東首充公之地因卽函致縣署請究黄大令立飭差役將王提到候訊前日上燈時忽有某洋人到縣具保大令不准旋於昨日上午提究王供稱監生係本邑人所管之田曾經繳價執者收條大令著仍交原差收管候申明太守再行核示○昨日爛泥渡巡防局員飭勇解送竊賊紀文華及收贓之王阿珠至縣大令飭役收管候訊 
[上海巡局紀事]  
　　前晚金美堂在龍德橋南首德明里内踽踽獨行營門人以此弄雖通馬路然外栅已經下鍵向之阻止金已入醉鄉相與詬詈各店鋪惡其滋擾拘送十六鋪巡防中局局員潘仲泉二尹研訊之下判責一百板交探開釋○崇明縣人施照郎前日在南市萃豐馬頭同泰烟館中與沙船户張錫山相遇僞稱三年前曾借青蚨二十餘千迄今被失已久應詔歸還張以素昧平生烏得憑空訛詐施以爲裝聾作啞扭控十六鋪巡防中局潘仲泉二尹提訊之下施供前被張借去錢二十餘千因係知交不立契據今與相遇故向之素取張稱與施素未謀面安有借錢之事二尹以施訛詐情眞判責五十下○小南門外董家渡得月樓小茶肆時或糾人聚賭二十三七鋪巡防局委員邵子怡二尹訪悉特飭地甲將肆主衛華華傳至局中訊問衛不認聚賭駁詰至再矢口不承二尹以旣不聚賭著具結存案如日後查有聚賭情事或被告發定卽拘案重辦衛唯唯而退 
[馬路善後局瑣案]  
　　東洋車夫徐阿金前日在董家渡新馬路中兠攬主顧同業姚小毛怒其侵奪與之尋仇各不相下互相揮拳徐被姚擊中右眼大聲呼救由某號巡街捕勇拘送善後局請訊會辦孫星垣直刺升座研鞫徐供浙江寗波府屬某邑人向爲小販刻在南市拉車度日日昨同業姚小毛與小的事奪在意口角扭毆被伊擊中右目幸由捕勇拘案叩求恩斷姚供江北某邑人向爲篙工刻下租得東洋車在南市載客昨與同業徐阿金爭奪駐車之所以致忿爭失手擊中徐目可否求恩從寛免辦直刺判令管押捕房視徐傷勢重輕然後發落○划船户王必泰泰州人前日應某客棧之雇裝運貨物忽有同業黄星才向之阻止王不允黄遂與之口角互相扭毆某號巡街捕勇喝阻不服遂拘解善後局中會辦孫星垣直刺升堂研問王供訴前情並稱黄星才有意把持請爲究辦黄俯首哀求供稱自知不合叩求從寛以後不敢生事直刺判責五十板覓保開釋○小東門外洋行街瑞昌雜貫行夥張榮生等三人用塌車裝運茶葉被捕勇扣留將張解往善後局經孫直刺提案訊問懲責管管昨日行主挽馬路橋聚泰茶葉店主投局禀稱願爲報捐領照請將張從寛釋放直刺准之 
[英界公堂瑣案]  
　　包探秦少卿解竊取王裕堂家皮衣之女賊王顧氏請究王投案領贓王顧氏供稱小婦人傭工度日悞犯竊案自知該死祗求大老爺開恩讞員張賡三直刺商諸薩副領事然後判令掌頰一百下贓衣給失主具領○朱包探解送野雞流娼王二寶王吳氏周巧林黃姜氏劉杜氏至案禀稱伊等深夜彳亍於途强拉行客適經小的拘獲帶入捕房今者捕頭令送請究辦王等五娼同供稱小婦人等皆蘇州人偶立門前並不位客今被獲案求賜恩寛直刺著一併押候核奪○某號巡捕解竊取陸桂榮家布衣之賊犯張炳泉請究陸投案領贓直刺判令將張笞責一百板贓衣給失主具領○包探張阿五解犯婦倪張氏至案禀稱此婦傭於陳湘梅家乘間竊取金首飾報捕後捕頭令小的緝獲送請究懲倪張氏供稱小婦人原籍蘇州在陳老爺家傭上偶起貪心以致如此直刺判令交官媒看管責令將當本繳呈○某號巡捕解周文筆張定雲王洪福陳阿三一干人至案禀稱伊等途中打架小的喝阻不服因卽拘入捕房今者捕頭令送請訊辦直刺判令各笞責一百板交人保釋 
[法界捕房紀事]  
　　洋涇浜南陳某之子素日不務正業好作冶游被某父送入捕房禁押二日詎料其子嬌養性成不堪困苦因於前日解下腰帶意圖自縊看獄人見之禀知捕頭卽傳其父帶出管束○典當街明園烟館係俞王氏所開樓上兼設花烟有烟妓名彩鳳者被狎客董福元勾引潛逃氏將董尋獲扭送捕房解經鄭大令訊供押交逃妓并飭俞王氏將賣身契據呈候核奪彩鳳匿迹南市十六鋪郎家橋左近某客寓内近爲鴇兒偵悉挈之而回送入捕房經捕頭略詰數言命押候解送公堂請讞員鄭大令訊究 
 
 

Page 10

 
 
   
 
 

Page 11

 
 
[明治火險]  
三井經理多年賠欵迅速如有房屋貨物傢私均可照保價極克巳如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[上海頭等]  
美昌機器打米局 
啓者本公司歴年以來所打白米早經風行寰海遇凡行棧店鋪居家日用之米爭先恐後中外紳商貴客共稱精美素許本局機器之妙可爲粒粒明珠共 
然鵲起聲播遐邇如蒙　 
貴商豪客惠賜敎益自當格外愼選上上頭等機車精益求精以廣招徠而昭鄭房致副雅敎以彰敝局之名望矣 
[盤店聲明]  
盆湯衖北恆豐祥烟間一切生財裝修今盤與中洽盛管業與前恆豐祥往來各項等帳及存欵莊票　恆豐祥理楚與中洽盛無涉恐各戶未及週知特此登報聲明中洽盛北號告白 
[拍賣貴重産業]  
啓者定於禮拜二卽華二月二十三日下午二點半鐘在四馬路第六號門牌本行內拍賣貴重產業皆在上海美總領事署掛號　計開　地一方掛號第五百九十號工部局圖樣第二百八十一號照道契量見一畝九分零四毫二六　又地一方掛號第六百卅號工部局圖樣第二百七十八Ａ號及二百八十Ａ號照道契量見二畝一分九釐八毫　以地一方掛號第六百卅四號工部局圖樣第二百七十八○號照道契量見一畝六分九厘四毫　以地一方掛號第六百卅八號工部局辕樣第三千三晨五十三號照道契量見九分七釐七毫　又地一方掛號六百卅九號工部局圖樣第二百七十六Ｂ號照道契量見四分九釐九毫　地皆坐落虹口將造鐵路站相近從前打靶處之旁極合建造住房之用倘預期有人買定票到期不拍欲知一切詳細情形者請至本行面開可也此布　光緒二十四年二月十四日錦　洋行啓 
[戒烟一粒金丹批發格外公道]  
華夏澤流主民造福 
英奇吕貴異域向仁 
賞　聲明假冐　 
没打完 
神效戒煙一粒金丹 
海禁既開西來品物見爲損而不見爲益者莫如鴉片中華士庶始則戲吸繼則成癮欲罷不能遂爲終身之害年深一年毒徧一國其勢已莫可挽回今本藥房主人搜隱索奇已得天成妙品與煙不相生而適相剋最足掃除煙積化其毒性　其根株考是藥源委出化學家久經熬煉糟粕既去精華始成爰精心配修加工監製名曰一粒金丹色配中央形如豆粒丸雖小而功自倍服雖微而力尤峻以視巿井戒煙　藥莫可比儗是真以少許勝人多許者凡願戒者須遵法餌服癮一分者當服一丸一錢者當服十丸逐漸減少至藥減盡而癮赤歸無何有之鄕戒前戒後無疾無苦卽客路舟車急切公幹膸身携帶殊稱便甚認明四馬路東首老巡捕房對面紅磚大洋房彷單內注明金牌雙龍爲記庶不致悞　上海華英大藥房謹識 
每瓶壹百粒五十粒大錢壹百文五十文 
精良　備　外埠分售 
没打完 
[補益藥石]  
麥精魚肝油　上品魚肝油 
　乳白魚肝油　補身牛肉汁　陰陽種子酒　病後調元釋　延年肉桂酒　發司夫對　酒　扶陽種子酒　十全大補丸　坤順　麟丸　補腎固精水　八鞭壯陽酒　　補鐵質酒　清補橘皮酒　桂　益書酒　秘製百補丸　延齡廣嗣酒　議經種子酒　參茸衛生藥　中英大藥房 
[考試時務塲中必備書]  
泰西時政之沿革國勢之興衰惟此近百年中實爲緊要關鍵英士麥懇西集千百部西書之大成作爲泰西新史攬要考訂簡明塲中若有此書定可出人頭地廣學會奉張香歸之屬譯成華文念肆卷計價兩圓託北京路美華書館三馬路格致書室寄售○萬國公報月出一册取價一角二分半泰西新政務括無遺售處同上○廣學會譯著新書日增月盛公報後幅印有書目茲不備列 
[南京新開]  
老德記大藥房分號 
本藥房開設英京倫敦久巳馳名歐洲於道光年間在上海開設藥房爲通商創賣西藥之始久巳遐邇馳名現分設南京坊口黑廊大街洋房內便是所有各種藥水藥丸藥粉藥酒以及香水香油香粉香皂牙刷牙粉等倘蒙仕商賜顧請就近到本分號購取還祈認明牌記庶不致悞上海老德記謹啓 
[種德園馳名丸藥]  
奇騐立止白濁丸 
夫白濁一患管由濕熱或因花柳傳染者于治法别有奇功倘若服君臣之劑不如獨步單方之妙本園得異人傳授應騐奇方輕者一服重者兩服卽愈無論初起遠年赤白濁五淋滴瀝水管刺痛立能止濁效騐用藥並非覇道凡服此丸解熱毒去濕利小水痊愈後節酒色忌食濕熱之物四十天永無復發每瓶價洋二角　上海老巡捕房對面廣東種德園各項膏丹丸散藥酒藥油發售 
[廣東普太和]  
温腎湧泉膏 
粤東昔有一富翁年踰半百妻妾數十人此翁常用此膏貼兩足心底房勞不儘下元無揚氣貫泥宫子嗣爲艱者男婦可貼眞養生之上藥種子之靈膏也每大張洋二角五中一角小五分○上海棋盤街開張 
[愼安堂批發大票]  
自運逐月呂宋大票經歴有年現批售英三月分票並收兌紅票格外公道蒙尊客定辦批拆及各埠函購原局立奉不悞此佈　上海廣揚　廣惠協安興　廣泰祥　普仁堂　仝啓 
[新鮮到貨]  
白金紙 
十二張每筒洋四元六張每筒洋二元一角　耀華號光繪樓仝啓 
[在棋盤街]  
上海人和衣莊起首老店 
本莊開設棋盤街廿餘年矣久蒙遠近　仕商推許深讚小莊貨價無欺是以本莊不惜工本精益求精貨料加工貨碼相巧以副　諸君歴年賜顧之情耳專做男女時式新衣原典估衣 
督辦時花重料兼備華洋綢緞粗細皮貨蟒袍補掛朝衣朝裙各項顧繡一應俱全每兩七角劃一無扣貴客光顧認明牌號庶不致悞 
[光繪樓照像] 　　 
本號目下更改一新凡照像放大悉仿泰西新法從亷訂價以廣招徠兼佐以中西時興配景古今裝束以投貴客所好無論晦明陰雨隨意可照倘閨秀不便出門其家園景緻儘可約期往照賜顧者請到四馬路口光繪樓不悞 
[城濟堂恒記]  
戒烟呬噶草 
戒烟呬噶草靈騐異常服此戒脫皆稱仙草每服錢廿一文近來假冐甚多認明包內有達醫士小像爲記　上洋棋盤街北四馬路口只此一家並無分出 
[外科告白]  
世傳鮑國香耑治外科毒門限日全愈兼秘丸散膏丹按症用藥門診一洋出診四元包醫不效原洋奉趙門診二點鐘起在四馬路西兆貴里內 
[五馬路公信洋行]  
經理火險公司 
大英士干的士祐能　拿　　　火險公司 
此公司創自倫敦始於一千八百廿四年資本四千二百萬兩今在申江　徠倘荷　貴紳商賈保險房屋棧房住宅保費從亷倘遇不測賠償迅速用特佈知 
[統醫花柳毒症]  
同春堂花柳搜毒丸 
專治一切花柳毒科下疳疔瘡魚口便毒白濁陽具腫痛陰下紅腫凡花柳傳染毒入骨髓若不將其全毒搜清勢難全愈此丸能搜清骨裏之餘毒由大小便全行泄去數日可保全愈本堂家傳秘方王道正藥永無復發靈騐如神每瓶洋二角上海趙同春堂○鎭江○温州○杭州○江西○蘇州○蕪湖○無錫○江陰等處發售請認廣東趙同春堂招牌爲記 
[名醫來申]  
李君儀章先生湘南名下士也淵源家學兼精岐黃向在金陵求醫者車馬塞塗遇危症隨手奏功僕有友人病入膏盲醫藥弗效請來申調治旬沉疴立瘳舉家額頌現寓高昌廟巡防局左近僕存心濟世用登報章　魯介彭徐秋濤告白 
 
 

Page 12

 
 
   
 
 

Page 13

 
 
[光緒二十四年正月三十日京報全録]  
　　宫門抄○諭旨五道録前○江督劉奏爲上海機噐製造局第十四次支用各欵開單核實報銷摺○又奏報徐州徵收土藥稅釐情形片○粤督譚奏爲改撥水師効力片○江督劉奏爲守備年老懇恩開缺休致片○滇撫裕奏爲懇恩展緩盤查倉庫摺○晉撫胡奏爲省會道員要缺援案開單請旨簡放摺○正月三十日禮部宗人府欽天監侍衛處值日無引見○崑中堂等磨勘試卷覆命○北營叅將王漢池謝恩○色楞額續假五日○宗人府奏派守護西陵派出橚貝子○禮部奏派册封之正副使派出大額駙漙頲○又奏派貢院門搜檢之王大臣派出肅王崇寛堃岫溥善壽耆壽昌彭壽卓公玉書祥普德魁秀吉舒存吉恒○侍衛處奏派搜檢之侍衛派出善豫文璞卓凌阿桂禄○召見軍機許應騤○皇上明日辦事後進内入齋宫○○頭品頂戴南洋通商大臣兩江總督臣劉坤一跪奏爲上海機器製造局第十四次支用各欵查照成案開單核實報銷恭摺仰祈聖鑒事竊查上海機器局製造各項軍火動用二成洋稅截至光緒十九年十二月底止業經分案開具清單奏鎧在案兹據蘇松太道蔡鈞會同局員蔣德鈞林志道等將光緒二十二十一兩年分支用各欵悉心勾稽遵照部覆併年開報計上屆册報存湘平銀八十萬九百一十一兩三錢有奇二十二十一兩年續領江海關二成洋稅庫平銀一百四十萬二千四百四十兩四錢有奇又收部撥添購機器仿造槍礮火藥及建廠經費庫平銀四十萬兩又收浙江善後局解還奉撥軍火工料庫平銀五萬三千五十八兩五錢有奇又收台臺解還奉撥軍火工料庫平銀七萬六千二百九十五兩五錢共收庫平銀一百九十三萬一千七百九十四兩四錢有奇合湘平銀二百萬一千九百一十八兩五錢有奇又收長江水師軍火局撥用洋火藥解還料本湘平銀六千七百六十四兩又收回經部删除工匠工食湘平銀四百九十三兩七錢有奇共收湘平銀二百萬九千一百七十六兩三錢有奇管收兩項合共湘平銀二百八十一萬八十七兩六錢有奇共用湘平銀一百八十六萬五千一百六十九兩七錢有奇實存湘平銀九十四萬四千九百一十七兩八錢有奇此項存銀或係存而未用物料之價值或係造而未完各件之工料今俱照案核作銀數列存歸入下屆造報俾清眉目其支用一切欵項均經遵章先行詳請咨部立案兹將收支銀數及委員司事中外工匠薪工購製軍火器具各項細數照章分造清册詳請具奏前來伏查該機器局製造諸事悉仿西法用料多係洋産工資物價均無定例支用欵項難以常例相繩此次册開各欵詳細察核委係實用實銷毫無浮冒謹查照成案彚繕清單恭呈御覽仰懇天恩俯准核銷以清欵目除將清册分咨總理衙門户部兵部工部查照並飭將二十二年以後收支各欵接續造報外所有上海機器製造局自光緒二十年正月起至二十一年十月底止支用各欵列爲第十四案報銷緣由謹會同北洋大臣直隸總督臣王文韶江蘇巡撫臣奎俊恭摺具奏伏乞皇上聖鑒訓示謹奏奉硃批該部知道單併發欽此○○劉坤一片再徐州府屬設局抽收土藥捐業將光緒二十三年三月底以前所收捐欵按批分解先後奏報在案兹據辦理徐州土藥統捐局江寍布政使松壽徐州道桂嵩慶詳稱徐州各屬地屬平錫無要可扼且界連三省舉步卽入鄰境各省土藥捐數均較徐州爲輕設局稽徵之難較他省爲尤甚况鶯粟係屬花卉質本嫩于五榖去冬今春氣候過寒早苗被凍四月以後稍有轉機迨至漸次成熟又連遭狂風驟雨根株爲風所拔以致收成歉薄本屆徐捐收數較上屆略有起色因徐屬歴年麥收中稔鄉民所收土藥率多待價而沽本年麥秋失收户鮮蓋藏鄉民爭先將土藥出售客商收買遂形踴躍是以八九兩月捐數較旺計自光緒二十三年四月初一日起至九月底止各局均收銀十七萬三千三百二十五兩有奇除已解户部兌收銀十五萬兩及開支各項費用外餘俟收有成數卽行接續批解第徐州土藥向以夏秋爲旺市冬春雨季捐數本屬無多兼之本歲災荒民情困苦鄉間所收土藥多已售賣現在旺市已過各商均已收莊此後捐數能否增旺殊難豫必至出省收捐一項並無報捐之户等情詳請具奏前來臣覆核無異除飭令核實稽徵以保捐務外理合會同江蘇巡撫臣奎俊附片陳明伏乞聖鑒謹奏奉硃批户部知道欽此○○譚鍾麟片再副將銜儘先補用叅將廣東南韶連鎭左營遊擊方沿籍隸潮州府普寗縣由勇目遞保遊擊於轉運滇桂餉械出力案内保准俟補遊擊後以叅將儘先補用又於廣東歴年辦防出力保加副將銜准補今職因生長海濵夙諳水性自願開去遊擊底缺以叅將改撥外海水師收標効力等情由督標中軍副將轉呈核辦前來查方沿任内並無經手未完事件呈請改用水師核與定例相符合無仰懇天恩俯准將方沿開除南韶連鎭左營遊擊底缺以副將銜儘先補用叅將改撥水師提標中營効力至所遺南韶連鎭左營遊擊係陸路題補之缺粤省現有應補人員並請扣留外補理合附片具陳伏乞聖鑒敕部核覆施行謹奏奉硃批兵部知道欽此○○劉坤一片再准長江水師提督黄少春咨饒州營前哨守備叅將銜儘先遊擊黄正明年老技疏難期振作該員從前打仗尙有微勞擬請開缺原品休致以肅營伍咨請核辦前來相應請旨將長江水師饒州營前哨守備叅將銜儘先遊擊黄正明卽行開缺以原品休致以肅營伍謹會同長江水師提督臣黄少春附片具陳伏乞聖鑒訓示謹奏奉硃批著照所請兵部知道欽此○○雲南巡撫奴才裕祥跪奏爲滇省司道各庫現無存蓄各屬倉糧亦尙無欵買補懇請暫緩盤查恭摺仰祈聖鑒事竊查督撫藩司到任例應將司道各庫親赴盤查並委員盤查通省倉糧造册取結題報奴才恭膺簡命補授巡撫臬司湯壽銘升任藩司均於光緒二十三年十月十五日到任例應併案辦理惟滇省前因久經兵燹肅清後民氣尙未復元近年偏災頻仍田多荒蕪應徵錢糧稅課均未復額各省恊餉積欠尤多上年川餉又復减解以致司庫度支隨收隨放時形拮据奴才在藩司任内雖力求撙節而捉襟見肘空匱依然至糧庫所收米折除酌撥採買外餘存無幾鹽庫所收鹽課隨時解司添供兵餉向少存項各屬倉糧亦尙無欵賈補均屬無從盤查據布政使湯壽銘糧儲道英奎鹽法道普津會詳請展緩辦理前來奴才覆加查核委係實情合無仰懇天恩俯准展緩盤查統俟滇省錢糧稅課復額協餉照常解足倉庫稍有存儲再行照例辦理以符定制除咨部查照外謹會同雲貴總督臣崧蕃恭摺具陳伏乞皇上聖鑒謹奏奉硃批户部知道欽此○○頭品頂戴山西巡撫臣胡聘之跪奏爲省會道員要缺援案開單請旨簡放恭摺仰祈聖鑒事竊照冀甯道陳占鰲據報丁憂業經臣具題開缺在案所遺員缺係衝繁難兼三要缺例應於各項候補應升人員内揀選請補該道駐劄省城管轄四府三直隸州政務殷繁且管理通省教堂時有委審交辦事件非精明幹練之員不足以資治理查光緒六年十三年二十一年就案冀甯道員缺均經歴任撫臣選擇合例人員加具切實考語開單請旨簡放在案臣謹與藩臬兩司於晉省應補應升各項内逐加遴選除資望較淺曁人地方宜各員毋庸開列外查有試用甄别繁缺補用道丁士彬遇缺題奏道恩銘在任儘先卽補道太原府知府孫紀雲在任候補道潞安府知府陳澤霖在任候升道大同府知府國鈞均於冀甯道缺可期勝任謹開列各員簡明履歴加具切實考語恭繕清單請旨簡放一員以重職守所有要缺道員援案開單請旨簡放緣由理合恭摺具陳伏乞皇上聖鑒謹奏奉硃批另有旨欽此 
 
 

Page 14

 
 
[光緒二十四年二月初一日京報全録]  
　　宫門抄○諭旨三道録前○豫撫劉奏爲審明原告京控事出有因按律定擬摺○滇撫裕奏爲委署州縣片○又奏爲請免建水縣屬被旱成災田糧摺○礦務大臣唐奏爲委解京鐧起程日期摺○江督劉奏爲遴員總統南洋兵輪片○二月初一日兵部太常寺太僕寺鑲黃旗值日無引見○橚貝子謝守護西陵恩○恩燾謝放左翼監督恩○陜西藩司李希蓮請訓○清銳謝授理藩院左侍郎恩○桂公請假十日○文琳明惠各續假十日○吏部呈進月官卷○召見軍機李希蓮○○頭品頂戴河南巡撫臣劉樹堂跪奏爲審明原告京控事出有因按律定擬恭摺其陳仰祈聖鑒事竊准都察院咨據滑縣民張復興呈控李金聚等挾仇故殺賄不償命等情一案於光緒二十一年六月初七日具奏奉旨此案著交劉樹堂督同臬司親提人證卷宗秉公研訊確情按律定擬具奏原告民人張復興該部照例解往備質欽此欽遵咨解來豫發臣行司飭提人卷至省飭發審辦兹據布政使額勒精額按察使長禄督同開封府知府文煥候補知府馬永修候補知縣延祺審明擬議解勘前來臣親接研訊緣張復興籍隸滑縣已死張玉嶺係張復興之父與李好行等村鄰素識無嫌張玉嶺平日豪强不肯讓人光緒二十年五月初間張玉嶺在茶館吃茶與李好得爭坐彼此吵閙經人勸散八月十三日夜二更時分張復興外出李好得路過張玉嶺門首張玉嶺瞥見觸起前嫌復向斥罵李好得回詈張玉嶺持棍追毆適陳鳳山李麥貴李廷聚並在逃之李四由集回家見向攔勸張玉嶺疑護率駡陳鳳山生氣將其推跌倒地張玉嶺在地混駡李好得氣忿起意喝令毆打李麥貴奪過張玉嶺手内木棍連毆傷張玉嶺左右䏩膊張玉嶺愈肆辱駡並稱日後定必一併報復李四隨按住張玉嶺兩手致扭傷其左肐肘李麥貴按住張玉嶺兩骽又扭摥其左膝陳鳯山拔身帶小刀將張玉嶺左眼睛挖擢張玉嶺仍駡不絶口李好得接過陳鳳山手内刀子用刀背打落其門牙三個並將張玉嶺右眼挖出李廷聚在塲助勢並木動手經王秋用等走至喝住李好得等當各逃散維時李金聚亦路過攏看張玉嶺之兄張玉山聞閙前往見張玉嶺已經受傷在地不能言語祗見李金聚一人在塲張玉山因張復興不在家控縣騐醫詎張玉嶺傷重延至二十六日殞命報驗詳緝時張復興歸來其伯張玉山告知前情張復興憶及伊祖張純陽曾充甲長盤獲賊犯李姓二人問係李金聚同族送縣究治恐李金聚窩匪曾與口角卽疑其因此逞兇將伊父毆死彼時在塲人衆又疑搶掠衣物隨控經該縣傳訊李金聚等供詞各執因李好得等未獲致稽審結張復興恐係書役王玉振李津林不爲録供賄朦弄弊控府飭委候補知縣曲利潭赴縣會訊未結張復興又見委員並不將李金聚訊辦疑必受賄並案懸日久赴司院具控又未准提起意京控卽添叙一切瑣碎情節請過路不識姓名測字人作詞携帶進京在都察院衙門呈遞訊供取結奏奉諭旨咨解回豫行司飭提人卷至省發府集訊兩造供詞各執續提要夜李津林外出咨部展限復催因路過塲觀看是以將其指控現已查明並無率搶挖眼情事不敢始終誣執牽累結請免究兹據藩臬兩司督同開封府等提集犯證審明正解勘間據祥符縣驗報李廷聚在押病故訊看役人等並無凌虐情弊取具圖結擬議解勘前來臣親提研訊據各供悉前情不諱詰非預謀糾毆有心故殺亦無起釁别故及另有在塲帮毆並逃後另犯不法知情容留之人究詰不移案無遁飾查律載同謀共毆人因而致死者絞餘人杖一百又例載同謀共毆人原謀毆有重傷以原謀爲首又兇徒因事忿事剜瞎人眼睛者發近邊充軍各等語此案李好得與陳鳳山等因口角共毆張玉嶺越日身死查原驗各傷雖重均未致命惟李好得係最後下手又係原謀應以該犯擬抵李好得合依同謀共毆人因而致死者絞律擬絞監候據供母老丁單應否留養俟秋審時查明取結辦理陳鳳山聽從帮毆輙將張玉嶺左眼挖瞎應依兇徒因事忿爭剜瞎人眼睛者發近邊充軍例擬發近邊充軍卽行定地發配至配杖一百折責安置李麥貴聽從帮毆李廷聚在塲助勢均應依餘人杖一百律擬杖一百李廷聚業已病故應與訊無凌虐之看役人等均毋庸議李麥貴折責發落張復興京控各節或已得實或事出有因懷疑所致並非平空據揑且其父已死非命到案又據實供明情同自首應請寛免置議刑書王玉振差役李津林汛無遺録供詞賄朦弄弊咨情事應與訊無挾仇率搶挖眼之李金聚均毋庸議飭查委員曲利潭並無受賄情事請免置議作詞之過路不識姓名測字人請免查傳無干省釋未到免提省累兇刀木棍供棄免起屍棺飭縣傳屬領埋李好得等緝獲另結除供招圖結另行咨部外所有審擬緣由理合恭摺具陳伏乞皇上聖鑒敕部核覆施行謹奏奉硃批刑部議奏欽此○○裕祥片再署武定直隸州知州葉樹藩調省遺缺查有卸任中甸同知李昌運堪以署理又雲州知州蔡茂秩烟瘴俸滿遺缺查有教習試用知縣楊椿林明白穏練堪以署理又署南安州知州陳鴻勳調省遺缺查有補用知縣葉凌雲任事實心堪以署理又署廣西直隸州知州何進賢調省遺缺查有候補同知張恩洪辦事老成堪以署理又署宣威州知州夏聲曦調省遺缺查有試用知縣王廷佐年壯才明堪以署理又署路南州知州羅錫藩調省遺缺查有補用知縣時鴻文樸誠耐勞堪以署理又保山縣知縣項聯晉撤省遺缺查有補用知縣吳申祐老成練達堪以署理又署寗洱縣知縣謝詩純調省遺缺查有試用通判張鴻裔心地明白堪以署理清藩臬兩司先後會詳前來除分檄飭遵外謹會同雲貴總督臣崧蕃附片具陳伏乞聖鑒謹奏奉硃批吏部知道欽此○○雲南巡撫奴才裕祥跪奏請免建水縣屬被旱成災田糧以舒民困恭摺仰祈聖鑒事竊查本年建水縣屬入夏後雨澤愆期以致西後等村田畝乾涸栽林因而失時秋成無望業績前撫臣黄槐森將委勘賑撫情形馳陳在案兹據建水縣史建中會同委員准補寳賓縣知縣陸長潔將勘明被旱田畝分别等則利莊花户姓名請免條糧銀數造册出結申由叙貲道府層遞加結詳經布政使湯壽銘糧儲道災奎核明會詳請奏前來奴才查建水縣屬共被旱成災三則軍民田一百二十九頃七十二畝應徵秋糧米四百八十四石八斗二升七合條公等銀八百五十三兩一錢七分六釐六毫四絲二忽均係十分成災若仍照當徵收民力實有未逮合無仰懇天恩俯念民情瘠苦准將光緒二十三年分應徵前項銀米如數未免以舒民困辦册結分送部科備核外所有請免建水縣屬被旱成災田糧緣由謹會同雲貴繼督臣崧蕃恭摺具陳伏乞皇上聖鑒訓示謹奏奉硃批著照所請户部知道欽此○○三品頂戴督辦雲南礦務臣唐炯跪奏爲委解十七起二批京銅運員考詞及起程日期恭摺仰祈聖鑒事竊據布政使湯壽銘詳稱十七起二批京銅現當起運自應遴員委解准糧儲道英奎轉據雲南府知府林紹年申稱查有試用遴釋經世濬辦事勤能銅情熟悉堪以委運由道覆查該員心氣和平勤於辦事加考咨司該布政使查騐屬實詳請委解前事臣覆加查看尙與考語相符並據該運員禀報於光緒二十四年正月二十二日自滇起程臣已檄飭赶緊赴瀘兌銅雇般開運毋庸耽延至委員鈐結隨解樣銅俟該運員到瀘兌收禀報至日另行專咨報部合併聲明所有委解十七起二批京銅運員考語起程日期除咨部查照外謹會同雲貴總督臣崧蕃雲南巡撫臣裕祥恭摺具陳伏乞皇上聖鑒謹奏奉硃批户部知道欽此○○劉坤一片再查南洋各兵輪前五節費未經派員總統目下水師極關緊要南洋各兵輪亟應派員總統整理以期事權專一呼應靈通兹查有崇明鎭總兵陳旭忠勇勤奮熟習水師堪以統率辦理年月應領薪費等欵開俸支給仍歸長江水師提督黄少春節制調遣各船額設弁勇前經暫行裁减現仍飭令酌量募補以資巡防除檄飭遵照督率管帶各員認眞考核嚴加訓練外理合附片陳明伏乞聖鑒謹奏奉硃批該部知道欽此 
 
