# 1915 - 34 - 4915084

 

Page 1

 
 
   
 
 

Page 2

 
 
[時評]  
　　兵客卿　（冷） 
　　余謂一國之根本主權兵事其至要也自來中國練兵每有用客卿者此實不知主權之要點者也 
　　夫兵何所用所以防衛國家也夫國家而至用兵力以防衛之時則其危殆可知矣若尚以他國人所練之兵以防衛之其國家寧能恃耶 
　　且中國今日非無能練兵之人也苟能擇能而任安患其不足况乎兵之技術韜略雖日有進益不能不擇善而從若其性情則各國皆有歷史之關係而各有不同不能以他國之人融化之也余於日前見有中國政府將請瑞典客卿練兵之說故爲是言以後中國他事均可以用客卿唯練兵不可用也敢爲政府告 
[專電]  
　　北京電日人報駁梁任公論謂靑島爲一種特別地域不能以普通法理相衡故撤消軍區當得日同意又日此次要求純爲解决懸案决無外間所揣測之甚亦决與撒消軍區無關梁又箸論謂日人須尊重他人人格不能以所發愛國的言諭動輙謂被德收買或忘恩負義等語北京電劉師培即光漢刋布一文勸其同盟舊人勿利用國危以亂宗國北京電王闓運此後遙領館事了不來京北京電劉錦藻向未到院故免官繼任呂逵先係前漢口商會總理係黎薦補 
[戰電]  
　　其一　（英人路透電）巴黎電據今日下午公報宣稱兩軍砲隊交鋒甚烈德軍接續進攻者均負重創而退諸役不甚重要伊泊爾境砲戰尤烈德兵一聯隊攻擊克安希一方面之英兵英兵敗退惟英兵回攻數次後不特奪回所失之地且進佔敵兵戰濠數這貝特思至拉巴塞六道一帶之戰事法步隊甚爲奮勇德兵至少有一大隊初兩次進攻均爲法軍砲火擊退第三次衝至法軍戰濠一道法軍以槍刺回擊敵乃大亂得出其自有之戰濠者僅數人耳法軍重砲隊曾轟擊洛瓦容車站旋起炸聲兩次其烟歷兩小時始散法軍在貝爾台逐漸進攻復佔叢林一處　（二日）巴黎電海軍部發表公文謂昨晚五時哈佛爾東北偏北十五英里有德國潜艇一艘發魚雷擊英國病院船亞斯特里亞斯號未中此舉賓違海牙條約（二日）巴黎電據今晚公報宣稱北海與里斯河間德軍炮隊圖毀法砲未成亞拉扇形地處星期一日夜間鎗聲不絕惟無步隊攻擊法軍毀蘇瓦淞附近敵軍排砲且擊退聖保魯進攻之敵軍法軍在貝爾台萊須爾魯續得進步亞貢巴茄台爾之法軍擊敗進攻之敵伏斯巨島夫化爾夜有炮擊法軍向布洛勒巴前進（二日）彼得格勒電（由北京轉）上月三十一日維斯土拉河下游右岸俄軍衝破比琴湖至哇希萊夫前敵之德軍陣地獲軍官數員兵數名前月三十日里濮洛與道泊里潯間瑪柯夫至狄白林陣線之敵軍被逼退至凡爾其至萊斯格里伏陣線棄屍甚多三十一日敵軍佔據波列摩俄軍以鎗刺將地道口之敵軍逐出獲快砲兩尊三十一日德軍在蘇查蘇境內聚集大砲以預備隊處後進攻其勢頗盛三十一日波列摩戰情如下敵軍助以猛烈之砲火奮力進攻俄軍一分隊被逼退走後由其他分隊回擊克復德軍所佔之戰濠且加以重創德軍同時且屢次猛攻格明至馬其萊之陣線俄軍抵禦至正午時德軍乃入俄軍戰濠之一部分下午二時俄軍回擊之至晚僅有戰濠一小部分及田莊一所仍握敵手故德軍於是役所得不償所失俄軍砲隊曾重創敵軍德兵數隊爲之披靡德軍排炮一全行亦爲擊毀卡巴西安山之戰事仍在進行奧軍雖得生方軍之援其在倍斯基特至維虛柯夫山隘進攻者均爲俄軍擊敗俄軍則在波萊安山至魯士維斯加陣線進攻頗利　（一日）彼得格勒電（由北京轉）末拉伐境內之戰事俄軍得利昨日維斯土拉河左岸波列摩大路上戰事發作兩軍互以多數拼砲轟擊德軍在波列摩境內大挫而退格明南面曾有惡戰俄軍奪回三十一日失去之戰濠刻兩軍仍繼續爭奪一村莊敵軍在譬列柴南砲火較猛杜拉桀克河炮火刻日夜不已敵軍一小隊擬向前進行未有效果卡巴西安山之戰事仍在進行一日俄軍在德克拉山隘境沿由茄斯里斯加赴米查拉巴克之大路越過主要山脊而進戰於廣闊之陣線獲砲六尊器械均全又炸彈臼砲兩尊快炮數尊亚俘敵甚多敵軍在島蘇克山隘東南及維沙斯克前進者大受損失而退德軍之赴卡巴西安山前敵一節可以俄軍在倍斯基特東南殲德國第二百二十四聯隊中某大隊舉證明之該大隊之殘兵二十人又司令一員中隊長一員均被俘高加索前敵無重要戰（二日）彼得格勒電公報謂一日晨間德軍進攻波列摩之北面大遭損失而退格明村南面惡戰之後俄軍奪回三十一日所失之戰濠德軍在譬列柴河南面杜萊特米河日夜發砲猛轟但不能前進三十一日及一日卡巴西安俄軍沿遼闊之陣線前進作戰德克拉山隘已在俄軍地位之內俄軍已越過重要高地奪獲大炮及榴彈炮並俘敵兵多人俄軍已擊敗進攻烏蘇山隘東南之敵軍德軍受創極重（三日）哈爾濱電彼得格勒電社電稱俄政府公報局正式宣告謂德政府發表開戰前俄皇與德皇往電信數則之內容但俄皇於七月二十九日致德皇電請奧塞交涉之問題提交海牙公會議决者德國未曾公布可見德國欲將俄皇於德國宣戰之前三日擬用和平方法辯解爭端之事實隱諱不宣也（三日）亞姆斯特丹電今夜柏林公報有極高度之威嚇詞謂英國刻將以大隊軍士及大宗戰品運往法國吾德人將用各種軍事之方法以摧殘之凡和平船隻切勿駛往法國海濱西北兩方面恐有與軍艦相混之險云（二日）瑞典京城電（由哈爾濱轉）戈責堡郵報著論評論瑞典對各交戰國之態度謂瑞典天然欲減少東方壓力從俄國欲得北方不凍口岸之謀而發生者苟有力量不可估計之他種壓力以替代之則瑞典對之不能漠視亦屬事理之當然若俄國得達達納爾海峽則俄國欲得北方不凍海之謀當可消滅即不消滅亦可減輕瑞典於議和時應極注意察視進行之事並勿束縛其手以期保護其獨立及不可侵犯之尊嚴（三日）墨爾本電澳大利亞第二批急備軍已抵埃及（三日）倫敦電英國下議院今日開會雖議員　軍者有二百人然到會人數頗多惟愛爾蘭議員缺席較多首相愛斯葵答覆議員漢德森日食品價格一事已由委員詳細調查俟下議院有討論之機會時調查之詳情當可迅速發表愛斯葵有簡短之演說歡迎反對黨之批評及所予政府之助力（二日）華盛頓電美國以水面飛機售與交戰國德政府特向美政府抗議指爲有背中立國務鄕白乃安君覆稱德國指水面飛機爲戰船美國之意見不與相同　（二日）　其二（德人德文報專電）柏林電德國外交部宣布二日大本營報吿如下西歐戰地除有數處砲戰外餘無重要消息東普魯斯邊界無重要事變波蘭維斯土拉河北面列泊洛附近及西曷泊洛西面德軍與俄國馬隊交鋒維斯土拉河南面德軍進攻者續得進步（二日）柏林電羅馬尼亞京城羅泊太報詳紀俄軍入布哥維拉省時之情形俄軍自稱擬解境內羅馬尼亞農民之倒懸詎意入境後即刦掠各村姦殺婦女羅馬政界因法國哈伐電社妄傳駭人聽聞之意國與中央各國邦交消息頗爲忿怒查意國電局無此電文發與該社是必巴黎揑造者布政府因布塞邊界屢起事端塞兵復侵蝕土地虐待布民故已向塞政府切實要求滿意之覆文據英國官報宣稱英軍至十二月中旬止共喪失軍官三千八百員德意志太其斯報歡賀德國潛艇之冒險事業謂爲德國擾害英國海上商業之發端此項計畫德國海軍大臣前巳宣布據日尼伐消息法國各省麪包價大漲法政府現購大批穀類以免續漲據維也納官場宣稱巴黎晨報所載南奧暴動消息純屬揑造　歇洛德特博士在某會宣稱德國鐵業今能供給應用之戰品材料比國煤鐵二業不復存立法國則巳失其極大之部分德軍所佔之法境產品甚寫煤佔全國百分之六十九炭佔全國百分之七十八鐵質佔全國百分之九十鐵條佔全國百分之八十六鋼板佔全國百分之七十六境內各項工業半巳開工爲德國陸軍製造物品英國所欲加於德國之殃害法比已共受之云（一日） 
[特約路透電]  
　　北京電前香港德領事佛里資現庽北京六國飯店改其姓氏爲尼爾森自開戰後佛里資即遊歷安南雲南由漢口而至北京到處遺禍此人明日將赴上海故在中國之人須知此人並非爲香港瑞典領事之尼爾森（今亦庽京六國飯店）佛里資遊歷時改名換姓之理由不難知之但在北京仍用假名顯見爲德使署所許可此誠可以注意者也此爲外交上之 
 
 
 

Page 3

 
 
污點刻各處皆評論此事佛里資抵京後同時德人傳播絕可駭人之消息謂北京將有亂事德婦奉命移居德使署或赴上海今晨已有數人首途餘定明日起程其實北京毫無慮亂之理由德人於北京一面縱有所謀亦無勢力（三日） 
[譯電]  
　　北京電十九省將軍因日本要求事致袁總統之電與各方面所上之請願書袁總統接閱後輒命發電上書者少安母躁因政府現抱有嚴確之方針各請願書連參政院者大約均將無效政府現不令各官員及參議院議員與聞此事（三日） 
　　東方通信社電　（日本人組織） 
　　東京電日本駐北京公使日置氏昨日（二日）往訪外交部不過催促中國政府之回答並非開始新交涉也（三日）東京電北京電云袁大總統命令外交部重議胡蘆島開埠之事已由外交部分　財政交通海軍農商各部派遣代表定於本月八日會議（三日）東京電東京市長坂谷男爵之辭職聞終不能挽留云（三日）東京電日俄滿洲鐵道交通聯絡會議巳决定者為東淸鐵道聯絡運輸特定減費之件其中日鐵道聯絡事件則俟四月在北京會議時提議（三日）束京電檀香山無線電信昨日（二日）午後九時感受日本北海道之落石電信局無線電信　一時間之久均甚明瞭此為日檀通電之第五次也是該無線電之有效已無可疑（三日）東京電日本農簡務省報吿大正三年全國米之實收額計五千七百餘萬石較之前年增收一成三分較之平年增收約一成二分（三日）東京電倫敦電云德國前曾限定穀類最高之價並以節用麪粉起見着於粉中混和馬鈴薯粉荞麥粉且限制麵包製造之額設立戰時穀物會社以期供給穀物可無遺憾一月二十五日又經聯邦參事院發布關於麪包混用穀類及麪粉之命令略云國內現存小麥蕎麥及麵包用之穀類除官有或二百斤以下少額之外概由政府收買另設官分配所與市村組合及戰時穀物會社協力擔任分配供給此外如農家製粉業者穀物取引所麵包舖點心舖等亦均限制一定之額此令巳自本月一日起實施矣　（三日）東京電又電云德國巳於一月二十五日起禁止穀類自由交易同日並由內閣連署公布一般人民略謂聯邦參事院發布命令着至今年收穫時期之間普及調勻麵包粉係必要上不得巳之舉此際國民務當發揮犧牲的精神以助政府達其目的同日聯邦參事院又發布關於貯存肉類之命令凡人口五千人以上之市村均須講求肉類長期保存之法擔負貯藏之義務云（三日） 
[要聞一]  
　　美報中日交涉記 
　　大陸報二十九日北京訪函云近來外間傳言謂日人斥孫寶琦爲親德派故十八日使直見大總統親遞日本要求共二十條關於江西福建山東奉天路礦等事昨日大總統下令簡陸徵祥爲外交總長以代孫氏而改簡孫氏爲審計院長中國報界對於陸氏之就職大爲歡迎謂陸氏當能使日本省悟中國斷難接收其要求也華報謂東京報館兩家因載日本要求事曾被禁止發行在中國各處發行之日本報紙力言日本要求條件之無害謂日本不過欲在此時與中政府解決種種懸案耳日人調言謂中國受德國運動故昧然取消山東戰域華報闢之甚力謂德國刻方自保不暇何能於今日予中國以政治上或經濟上之助力云有勢力之日本報紙如朝日日日新聞每日新聞之類昌言無忌甚至謂中國苟不接受日本之要求則日本在中國將自由行動德國刻方有事於戰場東西夾攻斷無餘力以顧遠東惟美國可以在此多事之秋扶助中國或以力成以言但日本視美國如腐草絕無絲毫畏懼美國不僅離遠東太遠且乏陸軍苟敢干預日本行動則十年前俄國波羅的海艦隊之滅亡可爲美國前車之鑒云云日人之論調茗是北京中國各界中人咸憤怒異常各團體將上書大總統請勿依允日本要求云又三十日北京訪函云日本要求雖甚急迫然袁總統及各大員皆極鎭靜穩健蓋日本於攻下靑島後即思向中國藉端開釁降中國之地位爲日本保護國此自日本輿靑島德人挑戰之來中國秉政家之熟知時局者早巳料及之矣日本國會解散後其民黨及排華各黨派在東京大阪報章上大爲活動使日人於三月大選舉時推翻現任大限伯內閣蓋以大隈伯內閣未有確定侵略之政策也焚是中國撤消戰域之宣言遂爲日本內閣要求中國利益以謝國人而保祿位之機會日本先擬就靑島稅關問題向中國發難奈中政府得總稅務司安格聯之助故此問題雖迄今未解决然日人不能利用之一月七日中國通牒英德日三國宣吿撤消山東戰域日人沾沾自喜視爲侵略政策上之絕好機遇至其藉口之理由殊區可恥謂中國先未與之接洽受德運動而出此也中國解釋自行撤消戰域之理由有三（二）德日爭靑島之戰事現已完畢（二）膠萊龍口等處情形頗爲安靖（三）阻止亂徒闖入膠萊等處作亂日使竟置若罔聞即於十八日見大總統謂奉政府命親遞公文呈上要求二十條關於福建山東奉天諸省任用官吏改革稅制整頓警察敷設鐵路開採礦產等事此等要求中國若依允之則不獨中國主權及獨立皆被破壞而列强在華之現局亦將大變矣現兩方力守秘密日本不願文明世界知其要求之實在內容茍一經披露則日本之信用將墜落無遺因日本於遠東向德人開戰之初曾佈吿世界謂無別謀也陸　祥於受職後即同徐世昌曹汝霖與大總統按照日本要求逐條秘商故一時中國尙不能答覆日本報云北京外國外交家知要求內容者惟英使朱爾典一人而已朱氏爲袁總統所親信今日中日重大交涉將由朱爾典調處解决未可知也一月二十三日大坂每日新聞謂袁總統向朱氏求敎朱氏以極公正友愛之狀態詳吿一切云 
　　工藝與戰事之關係 
　　華德日報曰工藝於德國之備戰有何等重大關係不必深言請一追思重砲隊四十二生的大炮潛水艇飛艇飛機以及野戰電話與無線電報等物向來之功效便可豁然貫通矣此外如工程隊現在敵國有德之煤礦等工人數千建設滿壘埋伏地雷便利非常而德國實業及在比利時一部分專事製造戰用品者亦竭力加工製造惟關係軍事者多工事者少不得不守秘密耳此如論述德國四　生的榴彈炮之能力與構造法者多係妄想急報之通信員是巳至於德政府則迄今未嘗有砲工之記載然其砲彈之功效巳有寫眞片與記述出行於世若就四十二生的榴彈砲所轟毀里愛巨及盎凡爾等處炮台之寫真而觀之則此種新兵器誠有非常之功效但該兩地要寨之工程純屬混凝石造並無鐵板參雜其中此不得不知者也若按向來之經驗而言則四十二生的榴彈砲之炮彈縱令鐵板亦難遏其穿過惟其功效是否如所試驗尙未得迅見耳混凝石鐵雜誌載有和蘭參謀部余路上尉所著新式要寨之建築論一篇據稱若就試演射擊鐵質混凝石之建築物而觀之則要寨上面覆蓋大有抵抗能力之一層以防榴彈之侵入過於深廣是爲切要如用鐵質圓簽縱橫爲網兩三層敷設於上面則足使榴彈於反跳時因有抵抗力爆裂於上層矣而榴彈如有緩性之反跳信管亦可防禦惟此項鐵質圓簽之網必須鋪墊於混凝石頂之下面以免砲彈侵入有破裂之患耳至於法國倍爾佛特及凡爾丹等處砲台是否用此法所構造則非吾人所知矣 
　　總而言之舊日對於拋射之炮火鋪墊泥土有兩三密達之厚已足敷防禦而自有二十一生的密達之榴彈砲以來則前所用之防禦物據實地試驗家言巳無濟於事蓋二十一生的密達之榴彈炮已力能直穿砂子四密達之厚也 
　　奧國摩托車砲於轟擊里愛巨盎凡爾以及摩貝巨等地砲台時已經確定其砲彈之效力據所調查奧國此項三十生的五米粒密達摩托車攻城重砲之榴彈如只侵入混凝石頂五十生的密達（即中國尺半）之深則其爆炸效力縱令今頂有兩密達半厚（合中國七八尺）亦能使之轟然一聲立成齏粉於是可見新式砲彈之效力絕非日日加厚混凝石頂所能抵抗矣然用鑄造之法製造三密達厚之堅固混凝石項亦屬難事蓋變更容積易生罅隙殊弱要寨之勢也 
　　但是工藝不僅於軍隊之軍械大有任務卽於軍隊之新鮮糧食補給亦有冷氣實業之新法於　乎如法國軍部利用新時代之工藝閱歷當今大戰開幕之時法國軍部先將巴黎附近所有冷室徵為公用而援由是再用冷氣車即現在所有各路通行者運新鮮肉品供其野戰軍隊之需此舉大有利益如尋常鐵路之車輛向來每部至多能裝活公牛十二頭而今用冷氣之大車可裝公牛六十七頭之肉豬三百五十頭之肉或裝綿羊六百九十四頭之肉統而計之可能裝三萬人之口糧再者新鮮肉品已經運到卽能使用而有生機之家畜運到前敵後則須先在野外宰殺方得使用也 
　　東報戰電彙錄 
　　大阪朝日新聞一月二十五日舊金山電云奧軍得德軍之援助現於卡巴西安山擊敗俄軍迎敵布哥維拉附近獲勝之俄軍聞奧軍現謀襲攻伕國土地 
　　一月二十六日紐約電云據彼得格勒消息謂德奧軍現於全陣線取攻勢陣線長逾三百英里其目的在逐走布哥維拉東加里西亞及其他匈境之俄軍華沙西面沿維斯土拉河及洛加河一帶之德軍進攻尤烈目下正在血戰一月二十八日紐約電云據雅典消息謂土耳其桀瑪爾提督將兵三軍團共十二萬人進攻埃及又據開羅消息謂二十　日土軍英軍先鋒隊戰於愛爾康太拉之東土軍用過山砲遙擊英軍答以來福鎗及機關槍英國水上飛機擲炸彈數枚擊敵敵稍受創蘇彝十運河現巳設防陸軍及軍艦均豫備抵敵居民紛紛遷避 
　　一月二十七日倫敦電云據羅馬尼亞京城電稱德奧合攻塞國之舉其結果與羅國有關德軍共約二十萬人內有自開戰以來馳驅疆場之精兵數聯隊可見羅國今急宜與布締結條約云大阪日日新聞一月二十八日倫敦電云海軍大將裴蒂報吿北海戰情謂據白羅乞號得救者聲稱德國巡洋快艦哥爾堡號亦被擊沉若非英艦獅號機器室中彈失其戰鬥力則英軍有全毀德艦之機云 
　　大阪每日新聞一月二十五日紐約電云克虜伯砲廠現趕造一種大砲其砲彈能及二十五英里之遠俾可由杜佛海峽東岸遙轟英倫 
[雜評一]  
　　事盲談　（一四二）　（無名） 
　　據今日戰報陸戰仍無動靜海戰亦無關係所云小勝敗者唯俄德奧間而巳而德與之報吿亦與俄多相反然則數日以來雖謂全無變動可也 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　京報中之中日交涉近情 
　　政府態度聞徐國務卿昨日分函各機關大意謂各員司錄事等對於外交上重要公文不許洩漏於外但往往有新聞訪事給贈抄取等情嗣後如有抄給公文與人者以洩漏機務論治以相當懲罰云云昨日總統府又會議此事除外交總次長列庸外尚有其他要人以嚴令　密故不宣布陸子與總長對於中日交涉主張以正言拒絕并聞已將不能允認日本要求之理由宣吿英美法各國公使聞美使芮思施法使康德對於日本要求似屬破壞和平願力任調停據陸總長之意以此事關係我國大局日本旣用强力要求政府解决極為困難　即明白宣布俾全國國民從事討論同時曹次長則以中國國民習於囂張恐一經宣布報紙議論沸騰致政府措置益形困窘故不果實行聞陸總長近以中日交涉頭緒紛繁提請李盛鐸出為臂助以曹為和平調解之人俾交涉易於解决又中立處顧。前任國務院秘書長王廣圻為陸總長所信任聞已由陸面請總統撥往外交部助理中日交涉。參政院中如梁啓超王揖唐熊希齡趙惟熙等主張即日開院要求政府宣布日本要求條件之內容並請前總長孫寶琦及次長曹汝霖出席宣吿中日交涉經過之歷史預備討論為政府之後盾 
　　商民請求前　前兩日政府接到上海廣州等處商民及旅日各華商來電多起嚴詞抗議日公使听提出二十一欵之要求　自此項要求　息傳布以來凡商務之中心點如上海廣東福州等處對於此事皆疊開會議至其議决之大槪情形所電陳於中央政府者僉謂政府務須嚴詞拒絕以日人此等無理之要求實係有礙中國主權云云 
　　英報消息昨日京津太晤士報載稱現在北京人心對於日本之要求仍屬異常憤激因無確實可靠之消息故大衆之揣測露出一種驚擾之態然知　日談判業已進行雖中政府與日使館堅不宣示消息但日本之要求條欵如伸展旅順租借期限至九十九年及南滿內蒙之實業權曁該處路權之讓與安徽江西福建之鍍權山東之鑛權及其他實業　自龍口至潍縣之鐵路敷設權皆人人所共知者也據云此等條欵皆係日本前所要求之集成此次談判並未加有新項之條欵惟聞內有數條皆假託中日實業公司名義放該公司不得不參加中日合解之性質云云 
　　法報評議北京法文報云中國報紙於日本要求問題懸擬揣測毫無眞相或謂日本欲於津浦　線有所要求規定滿洲問題擴充其在該處之勢力範圍要求漢冶萍及揚子江流域鑛權等等皆華人華報所傳說者但中日兩國官場對於此問題　常秘密則專　之二十或二十一　或不甚確或未免過甚其調究竟內容若何磋商如何殊　下一斷語總之中國輿論對於日本交涉非常疑懼况此次問題又極秘密且由日使直接向總統開議更為激烈有謂宜請各國出而干涉者最好由英國干涉如是則中國應將其要求通知各國云云本報觀察各方面議論中以為日本之要求决不可妨得各國之權利蓋日本此時為英法俄三國之同盟且日本屢屢聲言保全中　領土矣本報雖不詳其此次要求之內容如何但願日本之要求不出情理之外而中國亦不因困難之來出於激烈至無商榷之餘地待以鎭靜必能達其目的也 
　　地方辦學經費之籌畫 
　　　　敎育湯總長關於敎育經費屢與財政部磋問溯有頭緒但所計者係部中直接管轄之高級學校至於全國國民敎育普通學校則不在此限國民敎育義取强迫主義補救之法固在改良私塾而普及學校必有確定之敎育經費由地方費，酌量支配前淸之季各屬開辦中小各校所有之欵率由各處書院經費及地方上化私為公之欵以為基金自宣統三年後國家為統一財政起見遂將所有之欵統交省垣藩庫或財政處由上峰分配於各校有此原因遂令完全之地方敎育經費與國家財政乃至混淆而各屬之地方財政巳不能完其所有湯總長以為厲行强迫敎育必籌定地方辦學經費而地方辦學經費欲行籌定必令宣統三年以前原有敎育經費盡行恢復方能就緒遂以此　商之總統故昨日中央通電各省巡按使飭其查核宣統三年以前原有之地方辦學經費一律照原數撥還欵歸無着者設法籌措不足者由公欵撥動補助云云 
　　計算刑期之畫一辦法 
　　大理院總檢察廳昨飭知直隸等省檢察廳云案查本廳前據江西陝西高等檢察廳先後電詳以覆判案件計算刑期是否從初判確定起抑自覆判確定起如自覆判確定起被吿人甚不利益究應如何計算請指示遵行等情據此本廳查覆判案分核准覆審更正三種其覆審更正二種自不能生確定之效力惟核准之件情罪旣屬相符原判决已成確定性質以可追認該第一審判决後經過上訴期問之日為刑期起。算之起點第事關執行要義章程旣未明定辦理不能劃一當經詳請部示傳便通行在案茲奉司法部批開詳悉査覆判性質原不過將初判覆加審核核准之件初判旣已有效自可追認該第一審判决後經過上訴期間之日為刑期計算之起點仰即通飭所屬一體遵照可也云云 
　　江蘇軍隊之現情 
　　黨政史陳述江蘇軍隊各情弊年前總統會諭國務卿封寄馮將軍查明呈復茲馮將軍已呈達中央原文略云伏查現值國步艱難財力支绌凡各省最高級文武長官同負地方之重任當無畛域之可言尤應自懊於冰　距敢不飭夫　　如原早所稱籍兵触財及武人貪握重兵不負地方完全責任等語當國體改秩序未定武人握權貪黷　有如原呈所云者國　有鑒於此夙夜兢兢由直移　均不時召集屬官以相勸勉每自引為殷鑑藉欲力挽狂瀾現木省尙無此項情弊惟寗垣承　黨之餘各處國　頻驚　符未靖非練有得力軍陳恐不足以資鎭懾而保治安種種困難情形過非他省可比但善牧必先去害馬而補牢方不至亡羊原呈所稱汰害兵紓國力自屬根本之圖國璋於去歲間迭將所屬各軍隊盡力裁改總期餉不虛麋一兵得一兵之用職此故也均巳先後陳明有案淸江十九師多由隷屬前淸江北提督之十三協士兵改充並參以舊巡防營該兵士等因改革後各營官長隨意更換分紮多處日久時多不無一二沾染習氣前護軍使蔣雁行抵任以來旣改絃更張之未易或不無舊習之相沿勞有所牽自效難立見彼時該師步騎各隊或稍一不愼誤被匪襲因或有之至匪徒持有官鎗半由於前駐揚軍魷地招匪為兵兵復散而為匪未及收回所致又前者徐淮海舉　淸鄕此弊亦恐難免原呈所指該師駐防丁家嘴馬隊官兵及步兵驚潰鎗械盡落匪手各節詳情前已由該使電明在案茲經覆查與該使前次電陳情形大政尙屬相符現欲杜絕匪源首應以搜括槍械入手迭經通飭所屬冀其實力奉行原呈又稱步兵團長吳士芬與騎兵團長張長林交鬨此事省垣亦微有訛傳前經派員密查並無實據再該師曁附屬之水巡團憲兵衛隊原有人數共係五千五百九十一名並有餉冊可稽原呈所云該前使以一千七百人冒一師之餉及交卸時募市井貧民補額官校數十人皆新放等語未免言之太過茲由國璋就該師原有人數內力加裁汰僅留用三千五百名月共支餉銀五萬餘元較原支月餉巳減去不足三萬元之譜委屬裁難再裁現由師長楊春普督赴泗陽一帶迭與匪戰尙稱得力業均先援彙報諒早在洞鑒之中又團長陳有珍前經派赴灌雲駐防該員甚屬勇敢兵士亦尙服從旋因該團撥歸警備隊調赴他處防守未聞有別項情節統計本省所屬軍隊各師旅歷經裁併改編向隷屬於將軍治下此外巡按使統有警備隊兩團准揚水師游緝隊三營至各縣原有之警兵及新編之保衛團亦屬民事範圍由巡按使直接　揮本無畸輕畸重之嫌時有使臂使　之助云云一月二十八日奉批令據呈巳悉仰仍悉心考核汰劣留良以靖地方面紓國力此批 
　　贛垣楊家廠大火續詳 
　　　垣楊家廠地方張萬盛布號於一月二十九日黎明時不知如何失愼一時黑燄冲天該處貼近將軍行署內之參謀處辦公樓房延燒可虞李將軍恐火勢猛烈別生意外諭令出隊並密布崗位以備緊急該管警署長王宏於五句半鐘據崗警飛報失慎情形遂吿警廳閻廳長比即親率水龍分投灌救而商團水龍隨後亦至協力救護委實風緊火猛難易撲滅直至八句鐘時拆斷火路勢燄始息延燒四十八家南至參謀處及乾泰祥錢米店兩處牆界止北至光華軒棧及晉茂京菓店兩處牆界止其裕泰和怡茂盛兩家燒斃男丁七人為近年未有之慘　也茲將該管警署　吿及　查焚　名姓名年籍。舖戶牌名　錄於下 
　　警署報吿第一署警察長王宏報吿警廳云為詳請　辦事竊於昨夜五句半鐘據崗警飛報楊家廠張萬盛布店失愼署長送電報　　立即督率巡　長，飛奔火場面先將火犯張瑞祥拘署一面彈壓撲救此時朔風甚大火燄冲天署長以將軍行署距離甚邇恐被株連遂帶警馳赴參謀處將一切器具案卷全行移出幸消防隊商團撲救得力迨八鐘始息旋卽回署提訊火犯張瑞祥據供南昌　年四十歲因在第三進房寢睡不悉起火原因及　醒火巳延燒樓上等語查該犯不　火以致延燒數十家損失數十萬並燒斃人口厥罪匪輕倘不按律懲處殊不足以昭炯戒除將被燒商店損失數目曁燒斃人口姓名年威籍貫另單詳請麥核外。合將火犯張瑞祥詳送訊辦 
　　燒斃人口裕泰衣莊主。人萬璋言年二十六歲店夥蔡高照年二十三歲均南昌縣人怡茂盛絲線店主人徐茂藩年二十一歲又弟徐茂貫年十　歲又姪徐德福年二　一歲徐和尙年十一歲徐書生年十五歲均奉新縣人以上共計七名被焚牌名楊家廠街祥順成衣永昌操衣泰安旅館和泰成衣順泰和燈籠泰昌和布店和泰帽店鼎昌和洋貨恒裕祥洋貨萬盛布店文淵齋鐘表 
　　義泰成洋貨肇新洋貨慶隆祥洋貨普雲齋鴨店聚昌和洋貨裕泰和衣莊怡茂盛絲線志誠信洋貨勝家公司縫衣機器仁昌和銅店金和衣店義生和衣店萬金山剃頭鶴興雜貨同春醬園義泰衣店復大成棉花 
　　萬興銅店佳山廟街乾泰祥錢米良義隆衣店興盛衣店義生祥衣店榮生衣店永茂祥銅店洪興蒸　章國俊鐵店金茂衣店義盛和衣店正和衣店雷豫　帽店正興福襪店恒發祥衣店順昌襪店義順齋鞋店會生鐵店茂興鐵店王福盛零剪　以上共計正戶四十八家按大槪情形巳載本報二十九日專電 
　　湖北軍界人物誌 
　　石師長赴荊鄂軍第一師師長石星川因荊州鎭守便黎天才調任鄖襄奉命率該師駐荊以資塡防現所部各團營之開往荊宜者已經到防石君原擬於二十七日起節赴荊因是日將軍署各課職員及高等審判周廳長率同司法界治酒公餞翌日又有漢口鎭守使以下各官欵留至二十九日午援始辭別將軍乘輪起程該師留守省垣軍隊及北洋第二師軍樂隊等均排列江干歡送 
　　黎鎭使抵襄黎天才鎭使於。奉命調鎭鄖襄之先巳由荊州來省與段上將軍商妥一切迨調任命令發表所部江南第一師已由荊宜向鄖襄移紮故黎使並未回荊辦理交代逕行赴襄覆新昨聞軍署接其來電言安抵襄樊　派軍隊佈置防守共派孫團長桂藩駐紮老河口 
　　盧團長升官鄂軍第五獨立團久有擴充成為一獨立混成旅之信現悉段將軍因經濟困難軍　不充擬定僅暫招募步兵第六團俾北一　　有砲馬工　　　隊均暫　編練幷議决以本署衛隊一營編入六團餘二營則在山東安徽招募昨已委現充五團團長盧金山升授旅長以軍　軍務課長黃治坤調充第五團長其新設六團團二缺則以軍署衛隊營營長王應全升充 
　　廣東之報界　（一續）　平　 
　　國報成立於民國二年新報中之略有時名者也此報實即由國事報變化而出國事　在前淸時為康南海門人徐君勉輩所辦聲各極噪暢消於外洋惟革黨視為保皇黨機關辛亥九月民國成立執政者令其停閉及至胡陳失敗粵東取消獨立此時報界中人如陳柱廷譚荔垣陳新亞等方發起擬辦一報而徐君勉輩亦擬辦報由是兩方面聯合遂組織斯報其開辦時康南海曾為撰發刊詞今撰述部中亦多國事報舊人但諸人多隸屬進步黨故亦可謂為進步黨中之一報其中陳新亞現充水警廳秘書故紀載中於政界事特詳集股時官僚。頗有贊北故亦含有半官報意味銷　尙佳華國報今為進步黨報前時共和黨之機關報也創辦者為馬　隆。唐恩溥林粲子諸人唐恩溥　粵省臨時省會議員民國元年陳炯明為都督鎗斃公言報記者陳聽香唐在省會提出糾舉為陳炯明所不容欲令弊廳陳　華。暗為逮捕唐知之遂遁逃之武昌入黎副統慕中援得黎副統資助一千元為辦報基本金遂冋粵於民　二年開　此報初發行時最為直言力攖胡陳之怒屢被停版而社會中善之銷數竟至一萬左右及陳氏獨　時斯報停版至取銷獨立後始復業其銷數已驟減然。頗敢言如　擊民政長李開　之賣灰石礦又幾至停版時論　嘉之近則攻擊粵商會　　僚弛賭禁大聲疾呼最為激昂但銷數　甚旺儘流行省會各鄕甚少時敏報公民黨之機關報也時敏報之名甚老在光緒戊戍年粵中紳商開辦時敏學堂而別創一時敏書局復辦一時敏報二者互相聯絡迨十年而援報務不甚發達已屢易東主至民國元年粵人紛敏報社有所謂共和政黨者（此非　和黨項受時敏報改名為日日新報開辦數月資竭停閉其中最大之股東為區衆即今之兩廣鹽運使也區氏為梁士詒之戚隷　公民黨中民國三年公民黨成立分設支部於粵東公民黨員倫哲如黃榮新由北京本部派遣回粵組織報務遂與區廉協議魷日日新報舊址添招新股而恢復時敏之名該報開辦後銷流本不甚暢去歲歐戰而後日人干預戰務該報攻擊日人最力因被駐粵日領事干涉粵吏令停版一星期自復業。而後銷流忽暢今銷數仍不少也大公報與時數報同時開辦創辦者亦為公民黨人但資本不繼近已易東人矣其銷數甚微天職報　一黨之機關　也民國二年仅　獨立援開辦主任者爲香山梁某其集　以軍人爲多粵中上級軍官多有股份可　爲軍人一小小機關其銷數亦不甚旺 
　　覺魂報粵敎會機關報也民國二年開辦與香港之大光報對峙歐美之傳敎士亦有股份前以潮州亂事　報因登載陳烱明檄文遂至封報拿人其援敎會出其全力駐粵某領事亦爲之抗爭逮補者遂得釋放該報亦遂復業其銷數中中此爲敎會中有信用之報也（未完） 
[地方通信]  
　　蘇州 
　　淸良所將次開辦蘇垣孫警廳長因寗垣濟良所已經開辦蘇地亦當倣辦查得蘇城原有無怨堂附設於清節堂之旁由堂紳管理其性質興濟良所相仿惟內中規模未備故特略倣滬寗辦法籌定章程即就城外上新橋三六　初級審判廳舊址改修建設濟良所擬俟成立後卽將無怨堂內原有女子十餘名先行移入嗣後凡有墮落烟花不願爲娼等項涉訟援卽可由縣警各長官隨時送所其所中須聘請女敎員敎授各項功課俾女子出所後可以自立業經警廳派庶務員前往督匠興工修　本定二月一號開辦惟因工程未竣故須緩至舊曆明正初間方可開辦人聞該所所長已由孫廳長委任蘇紳劉傳福充任並派毛重明　男管理員李女士為女管理員顧周二女士為敎員其餘所中　用書記庶務及巡警雜役人等均令劉所長自行雇用經常費則由廳酌定於捐欵內每年撥給四千數百元臨時費則須開辦　再行核奪　整頓西山鄉學務情形洞庭西山鄉當時　敎育經費支絀僅就原有私立初等小學校九　每所由公家補助經費隨時督促改良是以無一完全鄕立學校學務委負宋銘動任職援即擬將各校或法改組完全其時以經費難籌不得巳暫仍其舊茲於本學期終結之時未委員遂向縣長處陳　謂西山鄕亟　先行設立完全鄕立學校一處以為基礎俾得將其餘各校逐　整頓當經縣知事批准將該鄉東宅湖首鈸補助學校改組　全鄉立初等小學所需經費飭會同西山行政劉委員籌議撥給昨日宋委員　鎭將該校着手改組並將其餘介區學校中不稱職之敎員撤去另聘合格者任之其有學生稀少之校亦經編成勸學白話刋印廣發各鄉俾鄉民易於覺悟云 
　　嘉定 
　　盜刧頻聞入冬以來各鄕盜刧之案日有所聞而尤以上月中婁塘鄉印紳錫璋家為最巨約被刦去三千餘金當時飛報縣署迨派警到鄉羣盜已聞　送去事援當即拿獲盜夥二人解縣訊辦刻聞盜賊巳在滬破獲 
　　小學成績展覽之評判嘉定縣張知事於去年杪會通飭縣市鄕各小學徵集成績並於一月一日至三日在明倫堂畢行成績展覽會閉會援復请敎育會評議員潘文安君等評判優劣刻始竣事開評判之結果以縣立第一高等小學及第二高等小學爲最云 
　　杭州 
　　屈使返浙情形屈巡按使抵寗後馮將軍齊巡按使均派代表敵迎即中馮齊二公行轅會議江浙聯防要政於一號夜十一點鐘乘滬寗路夜快車於二號七點鐘到上海鍾局長卽　花車 
 
 
 

Page 7

 
 
　　在　軍營前總站招待一切因　海　道尹　鎮守使各來　見　使談話　數分鐘不及特開機車遂附掛四號快車至十二點五十分種到杭聞同行者為溫交涉　劉秘書二人軍署金　參謀長　　務廳長財政廳長水陸警察廳長丁到尹杭縣知事陸隊長等均往車站迎近旋即晋　朱將軍談話至二句　之久　返使署 
　　催微逼斃任命　吳興縣屬一百五十九莊謝村鄉譚家　譚如春之了譚福寶為欠地了銀找洋一元錢二十四文忽於陰曆十四晚戶書邱月生帶同催微警察兩名至譚宅時福資已　該　等將福寶由床拖出毆打福寶再四哀求允向鄉友借掇繳清然時已深夜無處張羅進退維谷竟自縊於樹斃命譚父望子未回出外尋覓見福寶縊死大哭暈倒鄰居聞警起視而死者已不可救該警等遂連夜開船往別處暫躲次日挽人向屍父說情　　衣裳洋十五元屍父以子威逼寃斃情不甘休里中父老亦大　公憤聞已赴縣　明呈控環　　辦尚未收殮 
　　鎮江 
　　洋商擇定臺船碼頭　鎮郡租界向有恰和太古兩公司臺船駐泊茲因該處江灘日漲輸船停泊為難不能不將太傳遷移現聞該商已擇定地點在租界外荷花塘東甘露寺左近停設臺日前稟請該管領事函致袁交涉員轉請丹徒縣立案以便開工建築碼頭並擬　關馬路直達平政橋與招商碼頭相接 
　　　查會長須由省分發　丹徒縣立法院選舉調查會會長一席業經張　知事電省保　前丹徒縣知事楊邦彥主任昨寧省電　此項會長須由省選擇候補人員分發到縣再行委任 
　　請緩加常關稅額　財政部通令個關監督將常關稅額加重業已轉知各埠商會知照各商遵照辦理在案鎮郡各業商人以刻下當商業凋敝之時商請商會呈請中央緩行茲聞鎮江商會總理吳澤民已函請商會聊合會向中央情願暫緩實行未知能否有效也 
　　南京 
　　慶祝會之先聲　昨日軍政商學各界假商會議定明日（五號）開慶祝選舉大會一律　掛國旗張燈結綵三日井聞商會　學校有巨星燈會之預備 
　　成都 
　　蔡寶　資案　到川　案之肅政史蔡寶善願注意於東川各屬之匪近聞在半途密派之　資員已將回渝俟東川各屬報告到齊即當來省一行蔡在溢不甚見客所收之呈詞亦有數十起云 
　　宋育仁近况　宋育仁到　已經半月一月七號陳　按使電告東川道連為凝員迎　到省城安置　又電　東路各屬護送可見連搜使之對於宋某尚　優待也 
[專件]  
　　修正京兆清查地畝章程（續） 
　　第二類　清皇室內務府各項租地應照王公府第地畝一律辦理 
　　第三類　清皇室內務府曁王公府第及各旗地畝應否納種除另定章程外其餘無論何種公共團體名義之地一律按照民地辦理 
　　第四類　凡八項旗租地如已推當過戶執友契據已過驗者應准照舊納組其并未騐契者應責令補騐另由縣改發承租官地三聯執照以一聯交業戶以聯村縣送京兆尹公署備案嗣後即改稱官地租以符名實所發執照每張收大洋兩角以充紙張辛工之費 
　　第五類　凡民國已報升科之地執有縣照而未納糧者雖已經縣照照章宋縣查騐仍應補發部照其已繳照費者即無庸再繳否則每畝應繳照費大洋五分 
　　第六類　凡已報升科之地執有部照糧串者如未照新章送騐應將部照糧串契據送驗按照騐契條例繳費免收照費并由處註冊俾各照舊納糧永遠執業亦免收照費　註冊費無論何種地畝均照第九條辦理 
　　第七類　凡民間有糧之地執有白契面無紅契者除令遵章報騐繳納騐契費註冊費并補交契稅外再行給予部照但不另收照費　前項報查期限將屆滿時得由各該評知事察酌情形請展限 
　　第九條　清查期間無論平地山坡沙城凡屬無糧黑地不問有無紅契一律徵收照費大洋二角各業戶領照之後地已確定一面註冊承糧註冊之費每畝收洋三分不論地畝多少一律徵收 
　　第十條　清查時凡屬純粹官荒或向係無主廢地現已復游堪以種植稟請領　者自應查照部領官產處分條例第十第十一條第十七條分別辦理其地價則應分別生熟荒隨時核定 
　　第十一條　清查地畝無分皇室或旗人民人均一律按營造尺以二百四十弓為以畝不得有大畝小畝之分 
　　第十二條　此次清查之地凡應升科者由各該分處查明土地之高下肥瘠以定等次上等每畝納糧六分中等納糧五分下等納糧四分分別註冊作為定章 
　　第五章　獎勵及罰則 
　　第十三條　在事員紳清查完　辦理妥貼迅速者由京兆尹查明酌請獎勵其尤為處理者得提前請獎如查報不公從中索詐舞弊或因而讓事者一經查出或被告發由京兆尹查明呈請懲辦 
　　第十四條　在定限以內遵章報查者除無糧黑地僅收照費已屬格外從寬碍難減免外所有旗戶及民間有糧之地如已經遵章驗契應　免繳註冊費以昭獎勵 
　　第十五條　凡各地業戶展限期間始行報查者如係無糧黑地已執有紅契縣照五倍征收照費即每畝應繳大洋一元倘無紅契應分三等繳價每畝上等五元中等四元下等三元其註冊費仍查照第九條辦理至旗戶及民間有糧之地確係原產主者應將註冊費加倍徵收以示薄懲 
　　第十六條　凡無糧黑地既匿不報者充公變價原如報弓口不實並查騐契據畝數部符而實係有意以多報少者將少報之地充公仍儘原業主繳價承領不願者招買如將他項科則較重之地取巧捏報應按照科則　而是倍處罰以上各項倘被人舉發調查得實酌給舉發人賞金　額由京兆尹核定如係挾嫌誣捏照旅懲罰其以少報多者應予更正並按地畝實數完糧至王公府第　旗戶及民間有糧地之證　確實如有以上情獎處罰亦同但因有不得以事故無心過失屆丈量時自行補者仍得酌核情形照條辦理 
　　第十七條　在旗在民各業戶如有冒報有主之地或持強欺佔等情一經告發質實應分別交由各該管地方官按律辦理 
　　第十八條　各員司對於報到花戶應負指導之義務其開報有不淆晰或差誤者須詳晰指示不得稍涉威嚇倘不能盡職甚至有照耀勒索　賄滋擾等弊一經查實或被告發按照管史懲戒法分別懲辦 
　　第六章　附則 
　　第十九條　本章程設有應增應減之處得隨時修正商明內務財政兩部呈請大總統批准施行 
　　第二十條　本章程自大總統批准之日施行 
[雜評二　（默）]  
　　交涉開議　匆一秘再秘 
　　某當局以民氣囂張中日外交一旦宣佈辦理恐益困難故秘而不宣斯言誤矣夫國家而為政府獨有於人民無預也者秘之可也政府辦理外交果獨力能勝而無籍人民為後盾也者秘之可也今日之國民而猶是前清鹵莽之國民輕舉妄動或以不正當之手段對付也者秘之可也秘之而能終秘無論若何解決他日絕不傳播也者秘之可也然而不能其他一切姑弗論第以秘密言政府固自爾秘密之至矣然而某條某欵續續宣露今日十九省將軍之聯電參政院之質問各商會政黨報界之舉代表陳請非特足為不能秘密之證且亦足見國家為國人所同負交涉為國人所應預而其推舉代表據理以爭則不輕舉妄動又可知也蓋人茍有心就不願用其力於國家茍有知識就不知已於國家關係之切據昨電謂外部於日使今日開　特未知開議之結果日將讓步欵抑堅執　我國人急欲知之政府其勿一秘而再秘也 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　農商部敦請赴美代表 
　　　商會協　　　尚君昨接北京農商部公函云敬啓者中美兩國　於太平洋東西兩岸平日邦交素稱輯陣而美之商務於中　　有關係自巴拿馬運河開闢後交通益形便利貿易自愈擴張國勢商情更宜互相維　前淸宜統二年南洋勸業會開會美國商團來華參觀周歴各省到滬之援復與我國紳商訂議合辦興業事宜旋議組織報聘團往　　邦以為酬答彼亦　　　　願　鉅金預籌優待美之重視此舉可以推見惜籌備甫有端緒軍事忽與此事遂寢今美國巴拿馬賽會行將開幕集團往觀重申前約雖係國家交際上應有之酬酢　亦國民外交上難得之　逢現由本部擬具組織游美寶業團簡章呈奉大總統批令如呈備案計日孔迫組織需時亟應愼選團員以襄盛舉夙稔執事殫精實業望實兼隆無愧代表之選擬請屆期枉駕一行據見聞於異城收福利於將　將於此行卜之用特修東奉　倘荷同意尙祈速惠德音其籌　事宜已由本部委託上海商會所有簡章第四條所列各項即析査照逕寄該商會以便編訂嗣援如有商酌事件亦希執事逕　該商會接洽可也 
　　再誌　火攫物案之節外枝 
　　江蘇高等檢察廳長徐難忍君以徐蔚伯控管伯平縱火攫飾一案巳由公共公廨訊結惟供有律師孫彭壽向徐騙取運動費洋一千三百元並牽涉已故上海檢察廳長汪魯懐因關於司法界名　余電禀司法部將該律師資格取消外特　　昨日來滬謁見關識員查詢此案事實與各日報所　　　　相符當由關君飭承將全案卷宗及匿名郵后抄錄一份給與徐檢察長察閱以便詳細研究赴北京　理院起訴 
　　楊象離致政府電　請宣布要索條件 
　　北京政事堂外交部轉大總統鈞鑒外患風雲存亡危急條件秘密不宣報章嚴禁洩漏疑寶孔多杞憂難釋竊思天下興亡匹夫　責外交後盾民氣為先請速宣示要索各件以便羣籌對付之方一髮千鈞刻不容緩象離待罪海濱自首尙未邀赦冒昧上凟甘肥不韙然寗為政府之罪人不願爲亡國之奴隸茍利於國萬死奚辭區區此心伏希垂鑒前安徽省議會議員楊象離叩 
　　搗毀船捐局所續誌 
　　本邑西鄕蒲淞市開辦船捐被人糾衆反抗搗毀雜物毆傷司事已誌昨報茲悉前日已由四區　分署將滋事之陳畫田陳根子陳根全陳小毛子等四名並受傷司事飽　甫王兆榮一倂移送檢察分庭　訊一過判陳等還押候辦 
　　緝獲阜寗匪目 
　　　海道尹兼　　　　小川君近接省飭謂有阜甯縣土匪頭目某甲因該處　縣緝拿逃逸來申匿跡法界飭　拘拿等因楊君　即昭會法領事轉飭捕房派探目沈鄕福包探潘瑞福等至法新租界聖母院路將該匪緝獲解人捕房捕頭諭令嚴行管押候禀請中西官核辦 
　　四誌對付過犯之治標辦法 
　　過犯夏賜祥等二十名由公共公廨移送上海縣寄禁俟奉到司法部核覆再行核辦等情已迭誌前報茲悉沈知事因寄禁此項過犯關係甚重而地方警察事務所後面之空屋年久失修以之寄禁各肥殊為危險昨特與地方檢察廳署廳長劉祖望磋商暫借第一看守所先行寄押俟地方監獄安排定妥再行收禁當經劉廳長許可業於昨日將各犯移至該所矣 
　　沈署長督師出巡 
　　江蘇水警第一專署長沈葆義査得江浙毘運之茅港及靑浦縣境之澱山湖等處水道為蘇浙各鄕航船來滬必由之路近來時有梟盗肆行刦掠殊爲商賈行旅之害且迭奉齊巡按使嚴飭保衛航商並稽查私運烟土自應切實遵辦故於前日由滬駕大號砲艦並督率巡船八艘駛往茅港等處游巡並將起程出巡日期報明齊巡按使查照 
　　保衞航商之佈置 
　　浙江興武將軍朱介人君近據蘇浙兩省內河各輪船公司禀稱來往嘉湖一帶小輪時被梟盜行刦行旅咸有戒心現値隆冬時令歲事釐闌宵小更易竊發航行往來殊爲危險請求飭派師船隨時保護以安航路云云朱將軍當即准如所請除飭水上警察在浙境內實力巡護外並以嘉湖毗連蘇境應即通力合作俾免陳虞特飭由江浙緝私營統領劉忠樑派定上海緝私左營閔行抄私中營松汀緝私前營各出巡船八隻分赴蘇浙交界各要隘輪流巡緝一面咨請駐滬海軍李總司令加派小輸兩艘砲目兩名水兵二十四名來往梭巡自前日起已一致進行矣 
　　西醫研究會第二日講演紀要咋爲西　研究大會在靑年會第二日討論之期上午研究外科產科以及看護病人之法如何憫讓飲食如何考究育還之功用下午則研究醫學敎育或主張以英文或主張以中文其議論精神均有優點尙未解决嗣特舉數員月加討論援用影片演出傳種强弱之理及種種病象治療諸法聞是晚本埠各團體特開歡迎會翌日研究癆症瘟疫令病並傳吿關心醫學者同往聽講云 
　　求實小學校之寒假式 
　　北山西路德安里求實小學校於昨日（三號）上午十時畢行第二届初等卒業禮並寒假式首由校長郁從周君報吿六年來之苦况謂校係私立毫無補助經費竭蹶甚至典衣借貸彌補其缺並勗勉畢業生須實行校訓（勤恒）做事方克有濟次由各戰員互相演說勸勉有加次由學生唐瑜調茂林演講國文娓娓動聽復演習黑版圖畫唱勤學歌以娛來賓末由校長給發獎品迨至敵會巳十二點一刻矣 
　　學生會夜館放假 
　　寰球中國學生會夜館聞定於本月五號晚八時行寒假禮開會特請名人演說並試騐學生成績該校倡辦甫及一載而成績巳徵優美足見該校任事熱忱之一斑想届時參觀者必極一時之盛也 
　　貧民學校記事 
　　南市大南門外中道橋南首貧民學校定於二月七日上午十時舉行寒假休業式由校　穆杼齋請顧翕周蒞梭給發獎憑並致訓詞閒該校定二十二日（即乙卯正月初九日）開課敎務仍延袁頌豐主任又聞該校校長穆杼齋以去年第四届畢業生十二人家况貧家無力再行求學今爲該生等練習商業起見擇其合格者代謀生計故由穆藕初　校將該畢業生一律面試今巳全數考取送入德大紗廠習業矣 
　　通俗宣講社定期開講 
　　英租界盆湯弄橋南首北無錫路十二號務本學校定二月六日下午一時舉行寒假休業式請通俗宜講社前往宣講故該社總幹事袁頌豐即於是校　第六十五期宣講會請梁天桂顧旭侯兪元爵諸君湘會宣講國民受敎育之利益云 
　　李總司令歡宴美提督 
　　海軍李總司令因悉美國二等提督威拉肯氏（譯音）巡洋　滬自應設筵歡迎以盡地主之誼故焚今日（即四號）午刻特備西筵東請美提督威氏駕臨海軍司令部歡飲並請駐滬各國領事官陪護云 
　　張天師帶印囘山 
　　道敎六十二代天師張元旭號曉初前以淸國勅封之大眞人府銅質印信一顆於辛亥改革援奉前南京臨時政府派員到贛飭繳是以龍虎山僅有澳代遺下之干璽一方　文曰陽平祠都功印）此璽祗在符籙表文上蓋印其餘不能作信現旣恢復道敎則天師府之大眞人府印信應請發還業已親赴北京呈本袁總統飭將原印檢發俾便啓用張天師領印之後會於上月問由京　滬考察敎務茲巳公畢於前日親赴行政各官廳辭打旋即乘輪赴贛仍回龍虎山眞人府襲職 
　　楊道尹升任消息 
　　滬海道尹楊晟氏自　任以來巳將兩年辦理交涉事宜甚爲和平昨得政界消息謂道署近接京甯楊道尹有升任魯省巡按使之說未知確否姑誌之以觀其後 
　　頒布特赦令後之反復叮嚀 
　　上海軍政各界轉奉政事堂沁電開奉大總統諭特赦令頒布要在切實奉行應再通電務仰督飭所屬恪遵條令妥為辦理如有不肖官吏藉端留難因循不力准由該管長官嚴加懲處等因此為大總統注意之件希即飭屬一體遵照並將情形隨時見吿爲要云云 
　　聲訴投河圖盡之原因 
　　前日午援有紹興婦人周王氏至蘇州路投河圖盡當經二百五十二號華補查見救起送至公共公廨咋由官媒將氏解案請訊因氏舊河受創不能立訴堂上准其坐述據氏聲稱在新閘派克路福照里四百八十九號門牌鍾姓家察備巳有四年每月工洋前援祗取洋三十元餘洋向索無着是以投河圖盡關識貝商之英領康君判氏先送醫院醫治候傳其主到案訊核 
　　情節支離之寫訴 
　　江北老嫗某氏昨偕其子間投公共公廨事稱伊總於陰曆本月十七日私逃出外遍尋無躍昨忽有人來家囑令同至胡家宅西洋樓茶館內有形如流氓之孫大毛（即洋貨大毛）與陳阿根等勒氏收洋七十元出立一百元之賣身契三十元作爲伊等酬勞因氏不愿賣媳懇其將媳交出不允是以投案求請伸寃關讞員與英領康君會商之下以其情節支離諭令詳細具禀候核 
　　誘拐婢女之懲罰 
　　粵人洪文甫控伊嫂洪鄧氏串同發洪氏陳阿福誘拐十四歲婢女洪阿花至鴨綠路三十九號門牌妓院內爲娼由捕將被吿各人與女一併拘解公共公堂訊供押查在案昨經兪代褒讞會同英卓副領事訊供屬實判洪鄧氏押女所二年半葉洪氏押年半陳阿福押西牢一年洪阿花交其主領回 
　　巡邏隊破獲拐案 
　　住居小西門（卽尙文門）內現充上海地方警察事務所巡警張七寶生有一子現年七歲名阿興又名阿淸於舊曆本月初八日下午四時許在門前遊嬉被拐匪陳正淸謝雲祥出同婦人謝劉氏誘拐無蹤張四處找尋杳無影響前晚忽由浦東爛泥渡警區巡遞隊巡至該鎭左近破屋中見陳正淸等一干人形迹可疑上前盤詰言語支吾又向阿典詢問始悉被拐遂將若輩連同阿興併拘到區略詰一過轉送警廳司法科由科長提訊之下以陳正淸等串拐小孩離人骨肉殊為可恨爰於昨午備文將陳正淸等移解地方檢察廳請爲按律嚴究 
　　公產終難私有 
　　蒲淞市副經董潘紫綬欲將北新涇關廟公產據爲私有曾被該市圖董楊春　等聯名禀控在案茲奉縣公署第一百七十四號飭文云案據委員張信復稱該市關廟公產委員遵即前往調查據潘紫綬面稱蒲淞市係强合爲市關廟基地之房屋純由新涇鎭籌集會欵而成認爲新涇鎭之公產則可認為蒲淞市之公產則不可查此案爭執之原因實基於此潘副經董對於蒲淞全市謂爲强合而受　爲副經董則又居之不疑是其思想警亂可見一斑以糾　會　建藥房屋遞認為個人所有欲脫離該市而獨立匪特破壞成盡抑且也亂全局潘副辦董又稱該市所轄四區虹橋汀橋諸翟三區市立小學純以　稅組威而新涇區則無支配學欵若是不公欲强新蒙養正小學正名爲市立豈能甘心此說近似有理新涇區止有小學一所以該市應得附稅通盤計算究有厚薄不均然身爲經董即有支配學欵之權不此之務斤斤以新蒙養正攘爲己有此又說之無可通者也况面詢沈經董該校本年學欵依然存在經董辦公處絲毫不缺是則新袋養正一补正名爲市立自當會算淸楚俾無畸輕畸重之患以杜紛爭而清訟案總之潘爾經董對於新蒙養正小學一案始則起會集欵慘澹經營至可欽佩繼乃挾以自重罔識利害主張私立殊不知研究該校性質絕對無私立之理由可以援引爲敎育前途計爲個人名譽計化私爲公兩有裨益如果該副經董始終不　法律俱在豈容寬假奉飭前因合將調查情形據實陳復是否有當仰祈核奪施行等情到署據此除批據詳閱悉蒲淞巾副經董潘紫綬對於關廟基公產並無正當理由仍然以新蒙養正小學主張私立無非以此項公產欲認爲個人私有之張本似此私心自用不顧公益賓爲地方之障礙本知事有監督地方之責未便過示優容一任其違反成案破壞公益應將該副經董飭革另侯　委辦理在未派委以前由該市經董沈寶寅暫行兼任一面候即派員前往該校將關廟基公地所有產欵簿據租摺等項勒令逐一點交接收交由該市沈經董管理並令將前給委狀即日吊銷以淸擱案而示溥懲印發外合行飭知該董查照辦理此飭並派委丁熙咸前往點交如潘紫綬仍抗不點交聞將移送法庭飭警拘提押繳云 
　　四誌鄉民追補盜匪之誤會婦人顧張氏之夫顧金獻卽廠金善於舊曆本月初十夜在眞茹鎭附近侯家祠堂地方被鄉民侯世生等指爲盜匪毆打身死詳情迭紀前報茲由該氏投地方檢察廳禀請伸雪昨奉劉廳長批示云狀悉據淞滬第四區第三警察分署來函尾開其受傷一名因該處係寶山縣管轄即飭該處地保逕報賓山縣知事兼司法公署核辦云云足見爾夫顧金善身死並非本廳檢察員　驗而　場騐屍名當係寶山縣司法員來狀所云殊多誤會况本案發生地點旣在寶山縣管轄範圍且又經寶由縣涖騐核辦則本廳自未便更爲越權審理仰仍速赴寶山縣伸訴切勿來此曉凟此批 
　　盜匪解廳訊辦 
　　本邑西鄕開行鎭附近竹　地方鄕民沈　林家於陽暦上月間被盜行刧其為首盜犯嚴中道巳由該處地方警區在間行鎭得意樓茶肆中拘獲解送地方警察事務所訊供收押嗣該鎭警區朱巡長又在松江地方拘獲是案盜犯潘得勝一名押送事務所提訊之下供嗣推諉王司法科長於昨日備文將嚴中進潘得勝連同行刧北新涇鄕民王木生家之盜肥高香如薛小弟張寶生劉裕祺等並各賊物併送地方檢察廳請爲訊辦 
　　竊賊興舊貨店之關係 
　　積竊江三仔犯案疊疊會徑警廳偵緝隊士盗緝未獲昨忽由隊士金嚴臣徐永福在南布董家渡裹街瞥見該犯又在開竊正欲設法查拿該竊即奔入嚴文奎之舊貨店內閃避旋從援門逸去該隊士遂輿崗警進內查問店主諉托不知因即拘住店夥陳德甫王德茂高阿友及借宿之張三並嚴等一併帶至一分署盤結不認即令該隊士等帶回警廳司法科頂審以便限交在逃之江三仔歸案訊究 
　　婦女偷竊木料 
　　前晚有江北女子顧鳳龍偕同婦女五六人至生義碼頭昌泰木行後而拆毀竹笆潛進竊去木料九支値洋二十餘元適被十二崗守望警察查見拘住人賊知照失主顧慶記一併帶至一分署顯稱屢被失竊今始被獲請爲究追署員飭送警廳司法科訊辦 
　　李朝福被拘 
　　淞滬警廳閘北偵緝隊隊員構明業前日會同四區警署署長姜滙淸在大統路某茶館內拿獲李朝福一名稱是匪徒解經司法科押候核辦 
　　一波未平一波又起 
　　許尙炎前投法公堂控稱會向金松元定購牛皮一百件當付定洋若干除收過牛皮七十餘件尙少二十餘件因過期巳久將貨退去核算金須找還商人洋一百八十元求追判金交保限交迄今尙未保出昨又提訊金供在押終難設法求思釋出殺法料理旋有某甲遞　聲稱亦被金欠牛價洋二百元求請附追判命還押許　欠之案着許查明有無家產禀　候斷甲附控欠洋聽　批示核辦 
　　追索借欵之着急 
　　楊順福投法公堂控稱前有開設銀匠店之李小雲前來商借洋一百元其洋由李妻薛氏取去立有借據爲憑李於前月病故店歸李妻經理現欲將店推頂於他處欠戶以致商人借欵落空故眞控請追　氏未到由其翁李德寳投稱兒子在日借楊洋銀有之一時難以設法俟將店推頂與人後如數歸還中西官判李於七天內交伊媳到案訊核 
　　公正人再開細賬 
　　鄭幹卿前與伊兄鄭正卿因分所開之鄭洽記土行沙訟法公堂判將法界之　記歸幹卿英界之洽記歸正卿各自執業並着兩造各延公正人將賬算明再核咋由原被公正人呈上細賬禀稱核算鄭洽記欠人銀一萬六千兩有存土五箱被正卿取去請察判兩公正人再開細賬一紙交被吿律師觀看於七天援核斷 
　　法警中之佼佼者 
　　上海地力檢察廳司法巡警劉躍南經辦車仁璋訴張阿七一案由車行賄洋六元當時該警即將賄洋呈繳到廳劉廳長除將車拘案訊押外以該法警恪守法規殊屬可嘉於昨日着記大功二次以示鼓勵 
　　巡長查獲竊賊 
　　問北四區三分署巡長某甲在鐵路車站旁查獲王進仁一名因其竊取某姓衣服道飾等贓當即解署詰知尙有冋黨陳江寳現匿滬南興康客棧內當即帶同該犯至第一區警署禀請協提奉飭將該犯先送警廳司法科訊究一面派警前往拘獲搜出洋銀三元銀飾多件又賊具一件旋飭送廳併究 
　　駐甬英領之行蹤 
　　駐寗波英領事羅斯君因有要事於前白乘輸來滬業巳公畢定今日返甬 
　　閔行人組織紗廠 
　　西鄕閔行鎭人喬念樁等擬在該鎭沿浦西市梢購地四十畝集股四十萬個辦紗廠定名曰徑偉所有股分先自籌集十二萬餘頭公司例招股並設事務所於本庫南市鹽碼頭以便聯誇道行現正擬具章程編列預算着手開辦云 
　　銷售洋　綠茶調查錄滬上銷售之洋莊綠茶以徽產爲大宗以箱額計不下三十餘萬箱以斤兩計每箱通扯四十斤不下一百二十餘萬斤民國三年製造運滬洋莊　茶每百斤合成本至少須四十五兩起多至八十餘兩九十兩不等其成本之鉅大半以出價高昂之故向者箱茶運滬與洋商交易時其採製少數箱茶之號趕快先到先出售者洋商開出價値尙有以利餂之希望蓋此種茶號即製運一二次額數至多不過一二百箱時期至多不過二三十日故往往稍獲其利而稍製多數箱額之號時間較緩適墮洋商抑勒之術中故往往大受其虧向年開設製少數箱茶之號未有民國三年之多民國三年此種茶號不下二三百家洋商慣使小縱之伎倆今知此種茶號加多如許其初開盤時遂壹意齊心殺賤加以六七月間歐戰事起市面更一落千丈如一牌子箱茶前還過若干兩之盤曾未願意沽去者至彼時不但無原盤之希望直不還盤矣再三商計還出之盤又必較少十兩一十兩不等賣客有不能耐待認虧而沾者則過磅收銀又遙遙無期甚至五六月沽與洋商之茶至十一二月尚未收到價銀者此不惟虧折成本而且加賠利銀民國三年洋莊綠茶之虧折以每號每百斤通扯計算至少以十兩起多至四五十兩不等就徽州通計總額虧折去九八現元不下一百五六十萬兩之多凡有數千金及一二萬金之家因設一茶號面傾之者不少而謂茶商困苦尙可以言語筆　形容否乎且至今仍有萬數千箱茶未會沽去此外又有數千箱茶欲由西伯利亞運往俄國銷售因火車裝兵不便其箱茶因擱在海參威而未能運行由是茶棧茶號以及錢莊所有金融多因此擱淺目前且有未能淸揭者由此觀之洋莊茶業界來日之大難眞大難矣我國政府以及熱心實業者其將何以維持乎 
　　王志綱所擬之徵兵辦法（續）一使良家子弟皆有入伍之志願也俗諺有云鐵怕打針人怕當兵意謂人經當兵之援則不能還爲原來之人有如鐵旣打針則不能還爲原來之鐵也斯言誠痛矣近世良家子弟多不願入伍者職是故耳我國前行募兵之制所募之兵皆屬無業游民求有一二良家子弟而不可得軍紀之所以不肅軍心之所以不固此爲大源即偶有一二良家子弟有志投軍者非不願成一良好軍人及應募入伍之後餉項旣充則浪費漸慣浪費旣慣則萬　　生雖品性　良之人亦變旣極不良之人退伍以後誰復能爲農爲工商旣不能退而爲農工商斯無不成爲流氓匪類矣　國民家出重賞以養士卒乃至養成流氓養成匪類可勝　歡良家子弟誰肯輕身入伍以喪其原來之生活力及其原來之人格乎若軍中之給半餉菜蔬雜用之外所剩無幾其何以爲浪費之　種種弊害决不發生爲此則人雖入伍具性行終不至於改變良家子弟之入伍者退伍而後可以仍爲良家子弟仍從事原來之職業即仍不失爲原來之人民且此三年中求得軍事學術養成高等人格其得益九屬良多良家子弟亦何所仲而不出此乎所謂能使良家子弟吿有入伍之志願者此也此具收效者一　一使兵士家屬　子弟從軍之利益也如前所述軍中若關全响則軍士易致浪費而喪失人格固也且其家屬若不　國家餉惠則子弟雖不知喪失人格亦受害匪淺仍無以纾兵士內顧至憂也何者貧苦之家父母妻子之仰事俯蓄皆將於壯年子弟是賴一旦入伍爲兵則三年之中不能復願其家其性質未定餉欵入手即化者無論矣即令甚有把握絕不浪費而軍隊之遷　無常駐紮之地點靡定兵士手中雖有盈餘亦不易寄諸其家且也壯年子弟每爲一家之骨此人一去其家即弱常易招人之欺侮是從軍者未受絲毫之益而家屬已有切膚之痛如此而欲父兄之不阻其子弟投軍具可得哉若以半餉給兵士之家具較殷實者固不妨存儲爲將來之用貧苦之家月有三元之進項自不憂生計無門且更爲訂立專章加意保護使其家屬不致受人欺侮是其家中所得之利益較之子弟在家時有過之無不及此爲之父兄者必將勸誘其子弟以從軍矣其民出貲以養兵而養兵之費仍歸於民是不獨可勵子弟從軍之志兼可長人民納稅之心其利誠有不可勝言者此其收效者二　一使游民浪子不至混入軍隊也前此各省軍隊所以不易解散者因兵士皆爲無業之游民或無家之浪子此等人在未入伍之先已經性行墮落無可爲生及入伍之後月受厚餉又素無儲蓄之心勢不得不出於浪費浪費旣慣雖長在軍中尙有不給之虞一旦退伍明知每月數元之貲無自而來故抵死不肯退伍也退伍之事旣萬分難辦退伍之後尤百忠畫生聚梁此多數無業之人於軍中有軍官爲之管理尙不敢大出擾民若散此多數不　之徒於鄕關又無嚴　之覺察欲求其不流爲匪類擾害地方夫何可得民國成立以來匿　之所以日熾者實坐此故然猶謂募之害也行徵兵制或可免此弊不知利之所在人必趨之害之所在人必避之良家子弟旣避之惟恐不遠則不良子弟其趨之必勢不可遏入伍之時雖有地方官紳出具保結而我國官紳向喜敷衍難保不爲模糊作保　兵官亟於成軍又難保不胡亂收容雖徵兵不能盡得良家子弟其弊與募兵等耳若軍中只給半餉則無執業之人知入伍以後無甚利益半餉發給家屬則無家之人更不肯以利益與之他人况游民浪子每每不顧其家夫何肯已受其苦而利益歸諸其家如此則雖欲游民浪子入伍而不可得軍中旣無游民浪子則軍紀自肅軍心自固矣此其收效者三　一使軍隊無譁變之虞也軍隊以保衛人民爲天職若一譁變則勢必大譁居民是不獨不能保民且爲民害於徵練軍隊之意一何背馳近年以來軍隊譁變之事時有所聞擾亂區域動及數縣在政府固引爲深憂我軍人九爲大辱甚至口不忍道耳不忍聞則人民之深惡痛恨可想見　其遠因在於兵士皆無財產無室家故譁變逃亡而無所顧慮其近因則在放縱已慣一加約束則憤恨及於官長惟譁變可以洩其積憤况且軍隊之譁變並非多數人之意見不過少數人之鼓動煽惑及事敗之後主動者畏法遠飏被動者因處心無愧或坐不去反被拿辦此固軍人無敎之過亦軍人無家階之厲也蓋兵士旣無家屬即無顧慮譁變搶刦之後滿載他去可作富人而查辦之人亦因彼等皆無家屬任所無從着手此近來軍隊譁變之事所以日多也若實行徵兵而所徵者皆有執業有家屬之人且餉項半給其家家中尢受有實惠則三年之中必皆父戒其子兄勉其弟妻勸其夫家庭之敎導不勞而成斯軍隊之約束不嚴而肅况愛家之心人所同具又孰肯因一時之孟浪致遺家屬以無窮之苦痛乎如此則謂軍隊永無譁變之患可也何憂患之足云此其收效者四　一使戰時可免籌餉之累也軍隊以餉項爲性命平時而缺餉項尙不免有譁變之虞戰時而缺餉項更不免有潰散之禍蓋兵士如浪費旣慣必時以餉欵爲急需其刁狡者且恃要求發餉爲挾制長官之具其爲弊害何可勝言溯 
 
 
 

Page 11

 
 
　　其病源要不出於浪費得慣之一　一旦戰雲　起這地從征　家雖有多數欵項解赴戰地已覺困難設戰期延長國家財政必有竭蹶之一日財政　行端　則餉項自不能按期發放使軍隊因餉欵不繼與國家反抗則國家前途其危險曷可言狀若平時只給半餉已養成軍人節儉之習慣則戰時只須預備糧食服裝給養　已充分耗費可從減約即平時所給之半餉亦未始不可暫行　發或暫不發給至若家中月領之半餉更可從容計議或緩期發放或搭放公債票如遇萬不得已即全以公債票給之亦未為不可如此刻戰期雖甚延長亦可免籌餉之　矣現時中國兵力未嘗不可一戰所以對於外人遇事不得不以隱忍將就出之　非當局者外交手段之不良旗空如洗誠無以應時勢之要求也若使戰時不免籌餉之累則政府外交政策豈不綽綽然游刃有餘哉此其收效者五由此觀之軍中而　全餉　為害也若彼只關半餉其收效也若此何去何從固不難於决定也（下略） 
　　誌謝 
　　民呼新劇社定於陰曆二十三日下午一時假座法界迎仙鳳舞臺串演正劇雙鴛淚趣劇笨子蒙贈入場劵二紙 
　　羣仙荼園禮聘胡無悶女士於陰曆二十二十一二十二三夜串演京劇昨承贈劵二紙 
　　工部局華童公學於二月五號星期五下午五時半舉行第十週年假昨承柬邀觀禮 
　　晏摩氏女學校訂於二月五號（即舊曆十二月二十二日）下午二時半在北四川路浸會懷恩堂內舉行畢業給憑禮昨承柬邀參觀 
　　麥倫書院公益會今日開留別大會並演新劇數齣昨承惠函邀往觀覧 
[雜評三]  
　　難得此黨人之言　（訥） 
　　京電稱劉師培近撰一文勸其同盟會舊人勿乘危機以亂宗國劉雖為舊同盟會人然今已任政府諮議其言未必為黨人所信至楊　離係尙未邀赦之黨人而其請宣布交涉內容　亦曰　為政府罪人不願為亡國奴隸此等語出於黨人口　中可謂未之前聞余昨評勸黨人一審其利害若　者能　其利害者也今之黨人可不深味其言耶 
[專件]  
　　江蘇全省釐稅局所人員一覧表 
　　大勝關釐局閻肇興山東　六合釐局陳韜湖南　大河口釐局李家溎江西　下關釐局　英霖直隷　荷花池釐局未詳　如　釐局許潛東海　瓜洲釐局梁之翰湖南　泗源溝釐局吳元鼎　徽　上新河木釐局姚炳熊未詳　界口釐局姜世動順天　泰興釐局徐學曾吳縣　運北統捐局王寶槐淮陰　　垣認捐局杜祖培浙江　駐蕪米捐局徐世良天津　高郵釐局吳厦吳縣　灣邵釐局汪曾祁吳縣　孔仙釐局　嘉年吳縣　姜秦釐局周　山東新委孫　海安釐局裴熙林吳縣　樊興釐局未詳　東臺釐局史粗孫常州　寶應釐局劉超　鹽城釐局莊鐘是常州　錢集釐局未詳　靑口釐局陸琦常熟　車橋釐局黃文治江西　楊莊釐局未詳　衆興釐局王愼本江蘇　阜寗釐局甘鴻猷安徽　龍溝釐局吳曾榮江寗　蔣壩釐局未詳　沙溝釐局劉俊陞天津　宿遷釐局沈興浙江　窰灣釐局陶鼎江寗　東海釐局曹杰江西　微山湖釐局鄢王春江西　北河口木釐局陳紹文廣東　鎭江木釐局羅運經江寗　寗垣菸酒捐局認捐兼辦　南通貨稅公所畢奎議徵　海門貨稅公所高蔭臣山東　蘇城貨稅公所葉增動吳縣　同里貨稅公所李夢仙廣東　常海貨稅公所左仍豪阜寗　無錫貨稅公所蔡晉　吳縣　武丹貨稅公所吳兆麟吳縣　宜南貨稅公所馮祖蔭浙江　江陰貨稅公所張廷鐢蘇州　靖江貨稅公所尹彥餘泗陽　丹徒貨稅公所　鄭鴻瑞常州　上海貨稅公所韓雲駿吳縣　吳淞貨稅公所吳增源浙江　閔行貨稅公所劉毅常熟　五庫貨稅公所陸振聲浙江　　太貨稅公所韓兆鴻江　　盛澤貨稅公所　查聰吳縣　震澤貨稅公所許芝基江寗　吳淞沙釣船稽徽局王伯固　長江釐務總稽查莊復恩山東　江北　務總稽查謝元洪浙江　蘇屬稅務總稽查曹元愷常熟　太湖稅務總稽查未委　江北猪隻統捐局王渭賢湖南　徐屬湖屯田租總局未委　淮揚海蕩灘田租總局沈朝宗安徽 
[來函]  
　　松鹽官收局來函 
　　敬啓者敝局自三年一月十五日由商辦改歸官辦以來頗著成效毫無虧累茲將原詳抄由並奉兩浙鹽運使批牘抄録如右兩浙松鹽官收局詳綜　松鹽官收局全年鹽欵盈虧　造總淸冊幷聲叙照章應提花紅懇予核示祇遵由　兩浙鹽運使批詳及淸冊閱悉察核冊列收支欵項及收捆鹽斤數均符合本司　將該局遍贏餘數目曁限本月底裁撤官局歸商接管各情形會同松江運副詳報鹽務暑查核所有該局一月份應支公費洋一千三百三十元應准照支預算營業部開支亦准實用實銷不得超過至提紅給獎前奉鹽務署批駁礙難照行該局長督率各員司經營一載勤勞懋著本司極所嘉許第格於署飭不冊提獎良用歡然且在鹽務署總核贏虧亦實無盈餘可提也應由該局長慰諭員司共喻此意來冊內列三場鹽事長酬勞洋二百元應即刪除仍歸贏餘項下併報歸公惟商人未接辦以前局務雖經停止而管理鹽厫承辦結束各事自應酌留員司以資料量茲由本司規定該局主任員月支夫馬洋五十元留文牘書記營業各一員公役三名薪工仍照原額開支此外一總厫三分厫應支厫長等薪工均着照舊支給仰將存鹽迅卽盤交尅期結束仍將支付各欵核實開報立取具各收據送司查核以憑轉報此繳冊存右録一節請貴報登入來函門是所盼禱　松江兩浙松鹽官收局謹啓一月三十號 
 
 
 

Page 12

 
 
   
 
 

Page 13

 
 
自由談 
游戲文章 
[犬學根木上之敎授法] [  損絕] 　　 
　　自警犬硏究所創辦舉國若狂海內人士莫不鄭重其事曰狗學狗學後來者幾無置喙地矣然根本上之敎授法獨闕焉不講未免少俄所撼鄙人亦有愚者之一得何必效金人之三緘非敢續貂聯為附　凡茲章程規則至為美備不復更贅一辭第言根本上之敎授法並引事實為證其法維何 
　　其一狗敎習披狗皮出場取狗皮五六張縫一大套包容全身手據地而背朝天後尾修然其始也寢則同息食則同嘗狗吠亦吠狗屁亦屁物以類聚疑其同種也自必樂而就之獸以巨為尊因其龐然也又必畏而服之循循善誘寓人道於狗道之中俾其為司空之見惯漸作東施之效顰人有所言狗　中必曰彼狗也我就狗也彼能言而我乃不能言於是搖頭作勢而唱歌矣而讀書矣明季俄狗皮道人冬夏披狗皮游成都市學作犬鳴日引市上狗怪音百變狗隨聲和之滿城狺狺然震動天地此一事也 
　　其一狗學生着人衣上課黑絨其帽厚皮其靴氈布其長衫毛尾不願剪則辮之如是則狗必忘其為狗並且忘其為人於是導其人立而官步正坐而仰臥飤食動作言語可以得其門徑呼以狗狗應之呼以人人應之習而久焉未俄不脫皮換骨改頭換面者太平國楊秀淸蓄一狗於密室飾以冠冕肖　秀全形狀命人與同寢食叩頭呼萬歲狗即點首頷之此一事也 
　　二者敎法毫不費力要之人而狗也可狗而人也可時而狗皮時而人衣也就可隨機應變因時制宜不幾幾乎相忘而化乎禇生勉乎哉將來　學堂魚學堂蒼蠅學堂之設均以此狗學堂為起點諸生勉乎哉世人伹知今世之狗得享平等之權利不知狗之可貴自古已然昔人俄言漢高曰功狗以狗比臣下蒯通曰桀犬吠堯以狗自比趙盾曰君之獒不若臣獒則狗其家諸葛三君能虎狗則狗與名賢並稱職方賤如狗都督滿街走狗且位列方面此尙不足為奇專制時代最重名諱屬員呈上司之　若伏祈伏乞維等字樣伏字不從犬而從大蓋橫　為犬二人字缺一　乃成大人矣如畜生之畜獨不缺點者則二名不偏諱也狗之　大矣哉嗟嗟世內所趨宗尙一變財運與狗運齊飛官星共狗星一色含官財兩途實無他道無聊君以類輯犬學敎科書而得文狗動章矣（見前日本報）鄙人於犬動位或有望乎果爾則犬字上當敬避一筆 
曲選 
[新樣四時花題女子世界蝶仙落花夢秋宴] [  東園] 　 
　　（小桃紅）紅紛艷芙蓉片碧紗　梧桐院（月上海裳）顫金風玉露一粟壺天（紅芍藥）誰借與香火因緣同惜取寳瑟華年（石榴花）問檀槽買春多少錢捲珠簾移燈開宴（水紅花）宴璇閨萸囊菊　（玉芙蓉）情深酒怕瑤巵淺根斷文回錦字連（梅花塘）依依戀戀詩中眷屬飲中仙思纏綿（水仙子）知否盟釵誓鈿廣寒宮嫦娥可憐 
筆記 
[某氏婦] [  老梁] 　　　 
　　杏圃又言娥某氏婦由滬往漢搭某輪統艙中時鄰榻已先有一少年衣履整潔甜臥衾上婦徐理榻　坐牀頭息及晚餐少年始醒見婦頗現喜色遂並坐扳談問婦行將何往婦曰予與夫不相安此行往母家耳問母家何處婦言漢口少處喜曰我亦往漢口長途相伴庶不寂寞言次入以遊語婦但笑少年心益蕩及寢少年陰以足踹婦腹婦推去之又踹婦曰君何不知趣此廣衆間焉可者後日抵漢口吾人假逆旅作長夜歡豈不較此尤佳年喜婦謀周遂不復擾次日婦綴脚布裹銀幣數枚陰置少年綱籃內仍日與之談笑少年盆迷常市果餌食婦婦亦不却將抵漢搭客各檢行裝婦忽失聲曰余被盜矣余置枕下之銀幣今乃不翼而飛矣嗟乎此乃假諸友人者今失去吾其尙能生乎言訖哭不巳衆人憐之乃召輪舟執事來檢查婦又泣曰余初即懼失却故有標織當不　覔得遂檢衆人箱篋後於少年綱籃中得之少年莫名其故急辨非盜婦不待辭畢以手連批其頰駡曰若於途中屢戲我今又竊我銀幣若果何心衆人都不直少年執事亦掌其頰曰賊在爾行囊中爾尙何辨今且恕爾後再如是便捉將官裏去矣少年無奈忍受而巳及抵埠各分道去婦尤詈少年不置云論曰少年戲婦受辱其禍非外至也上海之如少年者不知幾千萬焉得某氏婦者幾千萬而書批其頰哉然上海之婦女亦難言 
自由談之自由談　 
　　有人問余發起寗波實業急進團之精義者余答之曰鄙人發起是舉其大意欲吾中國每府娥此舉動如一府中有一萬商人入團每股五元可得股欵五萬金合全省可得股欵五十萬金合中國全國二十大省可得一千萬金且可歲得此巨欵每團以此欵整頓本府本省實業則實業未有不興者也合之可以經營全國之鐵路鐵礦產工廠航業尤為事之大者夫每人每年提了五元之欵似不甚覺其拮据而其收效乃娥如是之大尙忍坐視不一力行之乎不過總其事者須得其人如不得其人徒飽私囊無補實事足以灰衆人之心敗全國商業而有餘也若經理得人則此項公司未娥不獲盈餘者也蓋團員一切日用各物必齊心一志先購本地之貨本省之貨本國之貨而後方肯購舶來品銷數必日少而漏巵塞矣本地本國公司經團員之惠顧則　涯未娥不發旺各人分得紅利則每人年年所失五元之數仍可復得或反加盈餘亦未可知蓋娥不入團者用之更娥多數人耳鄙人一得之愚繆謂是舉為上策世娥多財善賈之君子幸祈一為研究娥以惠敎我焉[  愛樓] 　 
小說 
家庭小說 
[嫣紅刧（續）] [  常覺小蝶合譯　天虛我生潤文] 　 
　　第八章　（續） 
　　好禮倍登乃曰吾愛吾之所謂難題者非他即卡林敦博士謂我必須趣離倫敦否則疾且加重故吾......不能不離倫敦......既而曰嫣紅吾惟因此一事擾予心曲遂不覺精神之頹喪初非病也嫣紅曰然則卡林敦博士心謂君攖疾重矣否則何必離倫敦好禮倍登亟曰否予無疾不過予肺乃......乃......嫣紅羼言曰肺乃受疾乎好禮倍登曰然但醫生之言亦不足深信以彼輩視疾但須娥此徵之疾卽莫不謂之為病故今者即以予肺不健之故必欲趣予去此倫敦也嫣紅曰去幾時乎好禮倍登率然曰茍去者必終吾身不返嫣紅聞語微愕因更問之曰然則奈何好禮倍登曰然蓋吾去此倫敦直無異自絕我謀食之路以吾館地咸在此間也嫣紅吾愛今可知予仰鬰之故矣日間茶後予即以此事不能自决重赴吾友愛倫醫士處令為我診視嫣紅不待語畢急詢曰愛倫之語如何好禮倍登曰愛倫乎此則較卡林敦遠甚彼謂予實未嘗娥如何之疾然娥一事又不幸適與卡林敦相合無他即促我離倫敦耳 
痴情小說 
[美女花] [  小山梅郎合譯] 　　　　 
　　第六章 
　　　胡勒入贅侯府巳三日矣　爾新婚其樂無極時則天朗氣淸和風送暖侯爵　坐窗前高瞻遠矚忽見格郎河畔白石橋邊男爵夫人方　　而至侯爵乃移其視線注於爱友之身自首至足飽餐秀色及入門亟趨與接吻曰夫人爾日來容止愈類少艾循此以往不幾一變而為妙　女郞乎男爵夫人曰　侯爵母戲言爾亦知大事已去乎侯爵愕然曰夫人之言余不知命意所在請詳釋之夫人曰噫侯爵彼約翰斯當雷之子名倍而那者其父不嘗屢聒余輩之耳謂為英雄者耶葬身於俄屬西比利亞氷雪之地者不巳六年於茲耶此農夫之子......侯爵笑曰此薄命兒之骸骨近豈發現於西比利亞耶夫人曰此薄兒之骸骨昨有人見之於波特耶之野格郞河畔山谷之中惟尙載俄皮肉人見之人與之語確認為斯當雷　倍而那為爾舊日佃戶之子後在此彼實未嘗死也侯爵大駭曰此拿破崙之　黨老賤奴之還種猶未死耶施又故作鎭定曰雖然彼之生死與吾輩無涉爾何留心若是豈不能忘情於舊友斯當雷遂思及其子耶夫人怒曰薄情奴余好意相告爾乃魂不守舍不加審察彼之生死與余固無涉惟為爾憂耳今再明白告爾倍而那抵此巳四日有人探其用意謂將見爾問爾以如何處置彼將來之歲月侯爵乾笑曰是亦良佳茍彼喜生人世固較葬身於冰雪之地為愈此小于人固稱為英雄者余亦甚願一覩其顏色惟彼胡為不即見余夫人曰爾靜待之可也彼豈肯不見爾哉 
短篇小說 
[珍珠島原名Pearl　Island　（續）] [  磨劍] 　　　 
　　議决的下一日諾克檘便到銀行裏把那七百鎊提了回來愛密華也趕着反珠子賣了又七拼八凑足了二百　這九百鎊的資本當着兩方面點明白了暫由愛密華經營諾克司建議把資本的一半四百五十鎊換做銀行期票作為基本金餘外的一半現銀充作帆船水鬼等費用帆船本是件很要緊的東西先時大家主張購買一只叵耐資本不敷得暫向人家租用便由愛密華到一家大船廠裏訂了張長期租票租了張帆船又在本地顧了幾十個賣了些床帳鍋子亁糧等什物一切布置齊備諾克司又發議把剩下的現銀蓋行買了悉尼著名的土貨帶到沿路碼頭上去賣這是件極順便的生意不要說銀子本來閒着亦是那些賈在路上也沒些事做呌他們權充脚夫上貨下貨可以不費一錢乘此賺些利息擴張資本眞是一舉兩得於是買貨裝船又忙了一天直到第三天絕纔開船常言道否極泰來運氣好了什麼事都順手船到派比東Papeetong地方就把裝來的悉尼土公網盡行賣去計算下來利息很好也算發了一筆意外之財就把此項銀　在派比東買了許多牛肉等罐頭食物和掘泥用的鐵　等家具又在那處添雇了幾十個買奶買這　離了碼頭駛向珍珠島去這珍珠島三字便是愛密華所題 
儉德會　　 
[儉德會規則]  
　一不狎邪　二不賭博　三不必以酒食結交　四不必華服　五不輕寒素　（五條規則外別無他項章程） 
[入會者]  
丹徒張鸞翔　武陵立謙　 
 
 
 

Page 14

 
 
   
 
