# 1917 - 59 - 4915825

 

Page 1

 
 
   
 
 

Page 2

 
 
時評 
[外交内政（冷）]  
　　中國對於外交與内政有一大異點即外交易了而内政難了也故此次對德外交之結果可以預决而其間因此而生之種種紛擾則决非一時所能平息也 
　　何則外交之事非我一方面所能起滅自由旣以權授人勢不得不自踐其方布止故政局雖變而外交方針不變之宣言誠實情也非惟不變即變而亦有所不能也惟内政則不如是旣不受人拘朿而勢力又復相埒乘機而起迎風而解有非人之所能預測者 
是故以今後論外交無變化而因此外交而及之内政將變化無窮 
專電 
[北京電]  
　　段總理昨夜十點半回京由馮副座赴津力勸至於泣下段大感動遂得偕歸府院意見先經馮徐疏通由元首自行提出三條并（甲）外交方針此後悉依國務會議處决毫不參以已見尊重内閣責任（乙）凡經國務會議通過之事項一一照准（丙）凡關行政之公電公文立與印發府院爭執之通電昨夜叚回京後元首巳蓋印發下即由段諭秘書廳依稿拍出范許兩總長辭呈頃亦已撤回 
[北京電]  
　　昨晚十時半段總理到京即歸府學胡同私邸余特往訪談話要點㈠元首巳表示誠　報册切勿延悮局設王氏宗祠３ 
意曯馮副座轉達三項辦法外交内政不受干涉㈡前日發生爭議之電稿致日本者昨晚已發出㈢今日擬與元首會見竭誠商國事進行㈣待各國與我以切實保障將實行第二步之前數日報告國會求同意㈤内閣外交問題未了以前不欲改組㈥外長繼任者屬意陸徵祥但必能通過國會再提出㈦少數軍人派未悉外交内容但决無問題 
[北京電]  
　　昨晚拍發致駐日章使電令先與日本商議内容㈠關稅改正評價表分三層辦法均與裁釐大有關係㈡庚子賠欵延緩十年㈢某項條約與獨立國對外之第二步第三步抵觸者如某處數里以内不許本國駐兵運兵至某處須先知照某國等先提出請删改㈣定我國之義務範圍其辦法甚詳秘密未可宣布 
[北京電]  
　　段總理今日上午巳到院辦公下午偕馮副座見總統事巳全消 
[北京電]  
　　范總長昨已與元首同午餐不辭職 
[北京電]  
　　各處商界誤會加入即有戰爭滬會昨來兩電粤會亦來電表示懐疑 
[北京電]  
　　奉天軍警極大衝突巳由趙爾巽調和擬定辦法來電請示㈠馮所統二十八師全調他處地點應與預商㈡添省長由中央自任㈢增二十七師長由張密保相當人員加以任命北洋派少數軍官經馮敎訓後現已一致服從維持現局 
[北京電]  
　　内閣答復參院桂省賭博電據督長請仍分年遞禁現巳嚴令設法禁絶 
[廣州電]  
　　陸督軍微日赴港回謁港督傳其晉京之說不確 
[北京電]  
　　丁恩前出京考查預定明日回京 
[北京電]  
　　昨衆議院議五年度總預算及路電郵航特别會計表决俟總說明書到時由財政總長說明後再付審查第二案國務院官制交法典股審查又動議因某外交委員未受本院委託擅向政府表示本院對於外交態度付懲戒遂開秘會 
[東京電]  
　　日本郵船會社現擬開始西澳洲夫雷滿脫（夫雷滿脫在西澳洲之西海岸斯宛河口距首府巴斯十二里）航路第一次航和船名秋田丸約四月中旬出發 
[東京電]  
　　内大臣巳擬定松方正義充任 
外電 
[北京電]  
　　馮副總統今晨赴津晤段祺瑞茲由可恃方面探悉兩人將於今夜回京現因黎總統態度巳變府院齟齬可望和解梁任公遇害說不確惟梁因主張與德决裂在京時確爲軍界所仇視據京中各報載稱各軍官曾派代表謁黎總統反對梁之干預政務（六日） 
　　字林報 
[廣州電]  
　　陸督赴京說不確僅赴香港答拜亨利梅總督南雄兵變風潮已平逃兵均就擒被刦者八十二家當道巳允賠償損失 
　　（五日）路透電 
[北京電]  
　　黎總統接天津官電謂馮副總統與段總理同於今夜八時回京黎總統堅持對德問題須先求國會同意之說（六日） 
[北京電]  
　　馮段今夜十時抵京除衛隊外無官員迎接（六日） 
[北京電]  
　　黎總統對於段總理之政策僅允可其一端卽以内閣决議與德絶交電告駐協約國中國公使並致非正式電文與各省督軍此事大約將於本星期内提交國會（七日） 
[北京電]  
　　今晨馮副總統入告黎總統謂彼與段總理討論之後叚已允將與德絶交問題先行提交國會然後以内閣决議電告海外各使（七日）以上德文電 
[北京電]  
　　今日午前黎段兩氏會見馮副總統 
王參謀總長等均在座執仲介之勞黎總統謂余决非根本的反對國務會議議决之外交方針等語段總理亦言今後凡遇重大事件總當求國會之同意云云雙方圓滿可爲民國賀　　（七日） 
[北京電]  
　　政府方面消息外交方針可於二三日内提出國會（七日） 
[北京電]  
　　黎總統爲求段總理歸京之讓步條件如左一此次國務會議决定之外交方針總統不加反對二國務院擬發之命令總統不拒蓋印三致各省及駐各國公使之訓電總統不提異議等三條項是此次黎段兩氏衝突之結果益使責任内閣之名實相符故一般人均讚黎總統處置此事度量大與段總理不辭愈負責任之勇氣（七日） 
[北京電]  
　　黎段兩氏之衝突益友社方面因此似益加不慊於叚氏之態度一般人恐外交方針提出議會之際游烈之議論必較段氏出京以前之豫想益加其甚頗抱杞憂（七日） 
[北京電]  
　　福建省長胡瑞霖有電到京贊成加入協約國方面（七日） 
[東京電]  
　　大山公爵薨逝之後内大臣一缺　經當局種種考慮茲認以松方侯爲適任擬即推薦松方侯如允拜受天皇由葉山還達後舉行親任式（七日） 
[奉天電]  
　　張督軍今日午後二時赴日本總領事署爲鄭家屯事件正式道歉（七日） 
[奉天電]  
　　爲調停奉天政局來奉之趙爾巽氏今晨起行回京其調停之功效巳至和避衝突之程度云（七日） 
[奉天電]  
　　奉天省商務總會電呈黎總统反對　　中國加入協約國方面（七日） 
[東京電]  
　　東京外交界接到段總理歸京之報以爲此係黎總統至某程度允從段氏意見之結果今後可以發見其融合之點（七日） 
[東京電]  
　　駐華林公使今日午後四時由東京啟節歸任（七日） 
[東京電]  
　　中國特派使節汪大燮氏之接伴員今日已奉派定稻葉正繩菊池第三兩式部官此接伴汪氏係照特派大使之待遇辦理其接伴員一名赴神戶迎接（七日）以上東方通信社電 
戰電 
[華盛頓電]  
　　威爾遜總統今日在國會議事室階上宣讀就任詞洋洋灑灑甚動聽聞而於論及現局一節尤爲詳暢威爾遜總統曰吾人於海上受害至深内有數端實難容忍吾人所求者平允之待遇也公道也生活之自由也且將平心靜氣抵制有組織之不正行爲吾人具此思想而盡責則卽爲擁護和平與保障和平者應盡之責此事日益昭著當爲衆所共鑒吾人不得不以武裝自衛不得不要求極小量之行事自由權吾人今堅持武裝中立政策但或爲時勢所逼即行加入大戰爭亦未可知云　　（五日） 
[巴黎電]  
　　畢匈君於小日報載文歡賀北京政府於此次對德問題甚能表彰其識見與遵嚴凡知中國事務者皆不以此爲異蓋此大國常以靈敏之外交手婉露其頭角而中國國民之思想其理解力實佔優勝也中華民族素重信義一經許諸 
 
 
 

Page 3

 
 
永守弗渝此次大戰爭其有關於亞洲無異世界其他各處彼未參與戰事之列　　方决議加入保衛人道之圑體中國若　　守中立是務則匪特不能於戰爭得有利益且將於和局告成後陷於甚困難之地位中國苟聯合可保獲勝之列强且與於歷史上論理上可助其前途發達安寗之各民族同一主張則可與列强同享因戰爭所得之利益當知此次戰爭苟德國獲勝則中國將受無窮之害云（五日） 
[紐約電]  
　　化卜康之警察拘獲一人名佛里士柯爾白供認參與密謀炸斃威爾遜總統且曾與聞紐約港之爆炸案是人遇德船所泊碼頭對面之某旅館室中藏有機械完全之炸彈二枚該炸彈擬於今日送交威爾遜總統現巳拘獲同謀犯二人警察現信行將發覺炸毁台姆比柯油廠及美國軍火廠之大陰謀案（五日） 
[倫敦電]  
　　德國公報云英軍在聖比勒伐叢林南面進攻奪獲巴夏凡斯萊至摩瓦斯蘭路之戰壕一道德軍强襲佔據柯里萊叢林廣一千五百邁當之法軍陣地一處敵軍乘侂回攻均遭挫衂德軍奪獲福塞斯叢林東南角之重要陣地一處俘敵五百七十八人獲機關鎗十六架昨日天空戰事甚爲繁見敵軍失飛機十八架德軍失四架（五日） 
[巴黎電]  
　　自由報訪員報稱前四十八小時内英軍在戈末柯爾至伊爾萊斯間廣八基洛邁當之陣線力戰不息星戎六日步砲戰尤爲劇烈德軍雖抵禦日猛英軍仍向前進德軍之退走爲英軍追逼於後不得稍休亞拉與巴卜末間之德軍陣線巳成凸圓形極難防守故該凸隅不日或將陷落法訪員謂昨日英公報中所述巴夏凡斯萊附近一役乃襲　之運動其獲勝也使英軍於侵逼貝朗勒一准得重要進步英軍陣線其南巳及落瓦容附近之羅瓦伊此爲德軍陣線最近巴黎之點英軍陣線自伊泊爾起至羅瓦伊止長一百三十英里（五日） 
要聞一 
[英文京報論黎段衝突事]  
　　英文京報論黎段衝突事昨日路透電字林報均曾述其概略茲譯其原文如下世人習以人類之行爲作戲劇觀或如希臘人所謂運數之發展者則段祺瑞氏以對德抗議之結果昨在時局中所演半悲半喜之劇大足爲此種生活學說之左證矣叚氏於信仰上爲祖德之人又以不諳西文於各項消息無從直接研究以變易其信仰在聯盟國觀之段氏似爲中國之威尼西羅（前希臘首相主張贊助聯盟）黎總統將爲希臘王康士坦丁而馮國璋氏曾規勸警告總統與内閣板對中國應美國之請而起足證爲祖德之人在聯盟國又將視爲中國（希臘王）之繼位人如歐洲之討論希臘王繼位人之間題矣然叚氏之爲威尼西羅猶之爲佛根漢（德大將）也黎總統之爲希王康士坦丁亦猶謂英皇或法總統爲德皇耳夫前星期曾以中國將來行動之重大問題晋謁元首之人自不能不深有感於元首對於國家之責任心及其行動不獨磊落明智且依據憲法中國將來欲進爲近世國家蓋賴乎隨時申明憲法要義而實施之拒專制政府之方法也當時聞總統嚴重宣言謂决斷須出之國民必須先商諸國會内閣人員然後得確定加入某某等國於是吾人始知卒有一人能以國家利益爲前提不爲個人名利計也總統雖有引起交戰國評論之虞交戰國之敬愛於彼亦有絶大價值而聯盟國人對於袒德而爲個人或黨派之原因又佯爲袒助聯盟之人雖極力贊揚然總統秉責任心與天良視爲正當關係於國民幸福者意志不少爲之動摇凡非爲感情所役使之人見總統堅持大計應决之於國民不得獨决於少數人應决之於國會即不决於國會亦應决之於商諸各省文武大吏之後則當知總統實據憲法秉智慧行事也據此以觀則叚氏昨日無責任之魯莽行爲實不能爲之伸辯迴講總統與總理對於抗德再進一步之行動意見紛歧吾人言之巳詳總統持見謂此事應依憲法故宜决於代表國民之國會總理爲師法袁氏之人則謂宜决之於内閣蓋即决之於彼一人也今日之問題即此將永垂於史册之大决策將以專制政府之方法與精神决之一人抑依據憲法以服從法律民意政府之方法與精神而决之是也設歐洲之聯盟國今日抗中歐强國從事於戰果爲建造根據民意爲治之世界制度則在今日依據憲法之總統與厲行專制之總理兩方之爭持聯盟國固當與總統表同情矣吾人論此似稍離題然昨日總理所出莫與倫比之行動與意義非此不能完全明瞭總理欲驗其權力使總統退居其下加以馮國璋氏之助凡一切會議及關於中國抗德局勢之發展皆置總統若罔聞見段氏未經總統得知遽欲以某種訓令致中國駐日公使章宗祥該項訓令實足以縛束中國對於戰爭之决斷與行動之自由使中國政府對於抗德第二步之一切重要事務皆須先商諸日本能向聯盟國提議内閣决定於通告聯盟國全體之先始致電命中國駐日公使以此通告日本政府昨晨（四日）公府開特别會議以該項訓令之電稿呈諸總統當時總統總理各國務員均在座惟交通總長許世英以親故或係親病請假外交伍廷芳博士則派伍朝樞代表到會焉該電係命中國駐日公使通告日政府稱中政府已决卽與德國斷絶外交關係並於相當之時加入戰爭贊助聯盟國方面至中國在戰爭中之職務與償報則俟相當之時由雙方同意確定云云此項通告不獨使吾國不能不即與德國斷絶外交關係且使我政府國民不得不於相當之時（即自通告以後若干日之内）對德宣戰加入聯盟據憲法而論未得國會之同意而以此允許日本政府實違背憲法與法律而段氏以此次大錯及外交會議關於此問題進行之情形均未通知元首經被指摘卽聲言若總統對於彼主持國務之情狀不能滿意可另簡他人代之言罷拂袖離席逕出會議室其狀似已立意與總統起無謂之衝突也者嗣經馮副總統及各國務員再三勸解謂今日之局勢已經危急不可更出孩稚愚蠢之行動致時局愈形紛糾段氏卒不聽數小時後卽專乘車赴天津矣昨晚吾人又聞段氏巳經呈遞辭職書辭職書現在總統手中惟總統以此種情形於段氏之常人意識及爲國務總理者之責任心上皆有不利不願核准因卽派參謀次長赴津勸總理須顧念所居地位之職務爲國家榮譽計應卽回京仍就其職總統今日（五日）又擬再特派衆議院議長湯化龍並他重要人物一人赴津勸駕又聞馮副總統於昨晚（四日）見元首曾表示意見謂總統所出之舉動設不能回段氏之心應即研及繼任者之問題馮氏於此事允竭力協助刻巳有提及以參謀總長王士珍繼任總理者設王氏願就國會必能一致通過無疑惟此時深望他國務員知今日爲我國家最危急之際我國前途恃運數以解决之時凡平日似可行者若今日爲之當與叛背國家等蓋他國務員若辭職使國務進行頓然停止以忠於陷國家命運於危險而不疑之一人則足顯其愛國心之卑劣在歷史上將倩於國賊之列矣吾人敬告總統須穩定進行當知爲一己計爲國家計均宜堅持以大計决之於國民不應决之於彼之戰勝將重啓妨害民國存立之競爭陷多數人民生命於危險之一人也今日之問題已非復中立或戰爭之問題此吾人當切記者也中國今日應决者惟在或據吾國答覆美國文中之承諾起而步美國之後塵或受日本之勸導加入聯盟二者任擇其一而已吾人據前經討論之理由敢申言實以前一辦法爲上智蓋吾國加聯盟所施一切物質上之協助皆可於此供給不因以少減而加入聯盟之大不利處亦可以免吾人又聲言反對後一辦法蓋以其惡毒之傳來與危險故也 
[我國與世界戰局（十）（二）（飄萍）]  
　　　　　　　　　　　　　　　（三月四日下午十一時） 
　　　　　　　　　　　　　德國之答覆巳到 
　　　　　　　　　　　　　　閣議决定之覺書 
　　　　　　　　　　　　　　　元首與總理之誤會 
　　　　　　　　　　　　　　　　段總理赴津後之情形 
　　外交方針初告解决一致對外今正盛傳不料今日之北京政界乃起極大波瀾致有國務總理 
辭職赴津之舉事之發生出於誤會而原因甚長然其誤會出於一時易於消釋則段之回其辭意仍由津而京亦可預料者茲援筆書其始末亦中華民國政治史中之一段資料也 
（一）誤會之遠因分茲事發生之原因爲遠因與近因二者而以昨日以前之事列入於遠因節内 
　　（四）乍有乍無之府院問題共和復活黎居元首段綜國務兩者之間時有隔閡是即所謂府院問題當孫洪伊任内務徐樹錚任院秘書長時茲問題無日不爲政界之暗礁孫徐去職黎叚交歡府院之間如撥雲霧而見靑天問題卽歸於消滅但左右之人與外間政客尙時欲借以利用一暴十寒心終不釋政見旣異播弄易成而該問題遂如藕斷絲連綿延至於今日 
　　（乙）外交問題與府院問題此次中德間外交問題發生閣議多數主張積極而總統個人則主張愼重積極有積極之理由愼重亦有愼重之理由且總統個人之意無傷於閣議之進行總統亦惟以閣議及民意爲從違再三聲說乃欲利用此問題者對段則言總統反對且謂將以去就爭之對黎則言内閣逕行己意不尊重元首之意見於是外交問題又牽動兩方感情歷史上之府院問題又日日麗釀而未有已 
　　（二）誤會之近因此即記今日茲事發生之近因與外交上極有關係而目前結果則政界空氣頓形混亂是也 
　　（甲）德國之覆文到部報紙屢傳之德國覆文昨日始達外交部其内容尙未宣布而措辭大意首言德國之潛行艇計畫與中國船舶有何關係（言我國並無船舶也）提出抗議實無理由中德邦交素睦因此而傷及兩國舊交誠爲憾事現德國對於中立國船舶應如何防護危險德政府正在考量設法之中俟有辦法再行答覆云云此種答覆内閣視爲無誠意於是第二步之時機迫矣（乙）閣議决定之覺書第二步實行時機旣巳緊迫昨日閣乃議决一種電致協商各國之覺書昨晚由院秘書長張國淦君託府秘書長夏壽康携往公府今日（四日）上午十時段總理與全體國務員詣府謁見元首說明該覺　之理由欲得元首承認而後即行拍發 
　　（丙）元首與總理之誤會元首對於現政府外交方針雖個人之意不同但並不十分堅决對於該覺書亦無多大異議但論及拍發行期與經過國會與否之手續意見微有不同叚述外交最近之情勢而黎以國家乃有完全之主權一主事實一偏理論不知何故遂起誤解而今日之政潮遂於焉發軔 
（三）段總理天津之行　叚總理在公府之一夕談話旣不幸而未得盡歡臨别之時乃微露休息之意乃一歸私邸即命備車下午二時至車站站中以無交通部命令未備專車致僕從與車站執事衝突蓋無人能料其離京如是之急急也 
　　（四）此時之馮副總統今日下午一時爲海陸軍軍官歐宴馮副總統之期宴會在陸軍部酒方數巡乃接段總理赴津之報遂急赴車站欲止其行至站尙面段總理與論私交及大局情狀而段君意非先赴天津一行不可馮副座無奈僅與珍重數言而告暫别 
　　（五）元首之派人慰留元首與段總理談話之間雖有誤會伹以爲不至决絶如是午餐適招湯化龍王家襄徐東海共宴席間得此報告乃即囑湯議長與所派蔣作賓君前往天津慰留一面致電話於交通部權量君命其致一急電於在津之許世英（許於今晨因事赴津）務必挽留總理即日來京晚間又派靳雲鵬徐邦傑於明晨赴津爲第二批挽留專使段總理果肯回京與否至此時止尙未有何等消息 
　　（六）政界要人之忙碌茲事發生而後各部總長立即分頭赴津或赴總統府雙方解釋一時非常忙碌各派今晚皆有臨時集會討論此事除與段君反對者外大約先主挽留段總理 
　　（七）此時北京之社會事旣發生因歡迎馮副座之軍官數百人旣巳無人不知消息自易於傳達某報又忽發一號外致北京社會頓生恐慌記者在某報社迭接商店來電詢問其情可想幸京中現在秩序井然當不至有意外之事惟望明日總理歸來風潮得以平息耳 
[段總理赴津後之政局]  
　　昨晚六時大總統與馮副總統徐東海張秘書長僵食於居仁堂席間討論解决政變之方法副總統自請今晨早車赴津面挽段總理即日同歸馮公此行乃問題最後之决定一說馮公已得湯議長電話段總理巳允歸京故親往迎接政界預料段公辭職風潮今日即可平息惟昨晚已議及第二步若萬一挽留無效則馮公報告一到即將發表命令先以他國務員代理聞巳擬定伍總長擔任 
段總理前晚抵津後朱省長數重要人物公同懇勸段君勿辭密談良久段君未允其請並於是晚向各省發一通電叙述此次辭職出京之顛末朱省長等曾勸阻勿發段君不從朱省長昨特報告公府請示轉圖辦法同時梁任公閱信卽往晤見頗有所談論並聞段氏致電各省督軍省長聲明其辭職之理由略稱渠本軍人於外交上折衝毫無經驗現在國際多事自應退避賢路等語措詞極爲平和前晚總統派出之蔣作賓氏昨夕由津返京據稱前晚到津後常即往義租界段寓晉謁在樓下守候三小時段君拒不肯見遂於昨日歸京並聞其他往謁者大致俱被謝絶總統前晚本請王士珍湯化龍二君昨晨代表赴津切實挽留王君昨日臨時中止未果成行湯君則昨晨偕靳雲鵬徐邦傑同往重要政圑之代表赴津者昨晨共有十人丙辰俱樂部代表昨夕亦去昨晚十時已接到天津電話報告政圑代表晤見段總理情形據稱各圑代表午前先訪朱省長是時段總理尙不允見午後始約定晚間見面至六時半政圑代表李肇甫楊永泰等共十人同赴段寓適丙辰俱樂部代表葉夏聲黃攻素亦趕到於是同晤段君詳述各政圑挽留之誠意段君先將政府外交方針重新說明極言材力不勝不得不辭旋經各代表懇述對外對内之困難希望段君挽勉任艱鉅經反覆陳述後段君已表示非絶對必辭惟事已至此須有善後辦法繼代表等請即日歸京段君謂小事不可出之倉卒望與以兩三日之暇詳愼考量此外所談甚多據代表等之觀察叚君巳允歸京但結局謂須有一種辦法所謂辦法者如何頗令局外人不易推斷矣 
　　段總理之出京爲政界意外之奇變自責任内閣之精神言之全體閣員當然聯袂辭職以明責任刻下除范總長已於前日提出辭呈外交通許總長昨日亦由天津電請辭職至在京各國務員昨晨總統召入公府面加慰留囑照常辦公切勿言辭惟各國務員昨已繕就辭呈並巳用印專待挽留段總理之結果何如以定去就預料若今日段總理不可挽回則卽日全體呈遞矣 
[中日親善與不干涉内政]  
　　二十日東京萬朝報云現内閣於中日親善名義之下標示其不干涉中國之内政而本野外相對於聯合國誘引中國加入問題則自進而勸告中國如是巳不能自飾其放棄不干涉内政主義而本野外相一派尙稱其無背於不干涉之本旨謂加入問題純係中國外交問題决非内政要知加入問題錯綜於國務院及國會間之勢力乃中國主體之問題斷不可稱勸告爲非干涉也况我當局者非惟勸告之且用種種手段以誘惑中國朝野之輿論而更有不可掩之事實者舊臘某政客啣某方面之旨遍歷北京長江各地對於有力者方面盡情游說歸後出入於政界爲某種之運動其内容有關國家暫勿記載然此計畫純然干涉中國内政問題自無可諱現内閣之不干涉主義决不能不謂其自破也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[佐野博士之改正關稅譚]  
　　日本佐野法學博士曰中國改正關稅率問題影　於 
日本對華貿易業者之大固無待言然苦以中國爲主體則此舉不爲無理惟提議之不得其時耳佔對華貿易上重要位置之紡績業者聲言改正關稅率爲彼業之危機意圖反對竊疑其語之不倫也良以日本紡績已達驅逐歐美品之程度卽如細紗一項最能銷行於中國今則漸成日本之特産物極有發展之希望綿線布疋尤有無阴之販路然則增加區區稅率不足爲彼業前途危明矣往年中國提議改正稅率日本亦提出相當之條件今若不申前請而漫然應之固爲日本之大讓步然中國苟免除棉花輸至日本之關稅則雖允中國改正稅率有利於將來之中日貿易者亦非鮮淺也各國皆贊成中國此舉日本獨否其結果终不能不贊成則今日何爲而反對之哉 
[請願自治代表之進行]  
　　昨（四日）下午一點十一省請願代表八十餘人復會於吳江會館開第三次會議由費玄韞君主席報告前兩日進行情形又議定三條事件㈠由到會各省代表每省推舉一人於五日上午八時往謁大總統副總統徐東海並連日往謁内務總長及兩院議長陳請一切㈡籌備京師總通訊機關公舉章廉甫（前京師總議事會議長）包潤生岑履信黃愚山韓磊亭程福齋諸君攙任籌備㈢通信各省報告進行情形其請願參衆兩院書亦於本日簽名蓋章五日　　　 
[參院請閣員定期出席]  
　　　　　　質問收買存土 
　　收買存土案兩院質問數次均不得要領近復寂然未有動靜茲聞參議院爲此特致函國務院請閣員自行定期出席答覆其文略謂本院前因質問政府收買烟土事認委員答覆不得要領根據院法第四十二條二項咨請總理及財政内務兩總長於二月二十七日下午二時出席答覆嗣准臨時通知是日適有重要會議未克出席茲爲便利起見咨請貴院除星期一三五等日爲憲法會議曁星期日爲休假日期外自定出席日時預先通知本院以便届時開會並請貴院總理曁財政内務兩總長務於所定日期一齊出席是爲至盼云云 
[田中玉請兵防巴匪]  
　　日昨察哈爾都統田中玉有電來亦報告巴匪猖獗蒙民恐慌之情形略謂頃據告病之錫盟長派左翼阿巴噶旗協理臺吉濟克穆特納穆札拉到署面稱本月十八日接到巴匪餘黨公文一件内言奉肅親王命收撫内蒙六盟及察哈爾三翼八旗令即歸順否則大兵立至玉石俱焚立候答復云云本盟長接文後當即親召會議將來文送交護理監長印務之副盟長處從速備文具報一面派理連夜到哈面陳情形請示辦法缘本盟二年連遭匪患困苦已極現復聞此惡耗人民異常惶恐能否援救乞速明示等語玉遂多方安慰告以政府現正極力籌畫保護各盟之策賜玉日前亦曾電請政府撥派陸軍一師分駐烏珠穆沁實行防禦約可邀准各節協理極　贊成并言該師如能早日到盟各旗可保無恙若或遲延卽恐不堪設想玉詳察蒙人心理尙係眞情内向伹恐不能迅予保護或不免有受逼不過致變初心之虞實不可不預爲之防頃上院部勘電請撥陸軍一師分駐烏珠穆沁計巳鑒察現該盟情勢巳迫祈速設法照撥以固蒙心 
[徐世昌申辯不主復辟]  
　　日前報載陸宗輿運動復辟一節頗有涉及徐世昌之處其後陸氏登報辯正而徐則淡然置之茲有吳笈孫者特爲致函京報界爲徐辯正其文曰敬啓者頃閱各報譯東京朝日新聞所載陸宗輿氏運動復辟並有徐菊人氏爲之主謀之說其事之虚僞業經陸宗輿氏登報辯明在徐氏以毫無影響之談自應毋庸深辯惟鄙見以現值外交方亟大局甫定之時誠恐因訛傳訛轉足令潛謀不軌之徒狡焉思逞豈獨關係個人之名譽抑且淆惑一時之聽聞當民國肇逍徐氏乃贊成共和之一人上年項城逝世謡諑繁興徐氏百計維持而復辟之謡因之頓熄有經過事實可資證明此次關於優待皇室條件請求加以保障徐氏竭力主持其事正所所杜絶復辟鞏固共和其遠慮深思當早爲全國人心之所共諒鄙人於徐氏相知最稔自未忍安缄默任彼無稽蜚語淆亂是非特懇貴報代爲辯明俾釋羣疑而張公論 
[工校自設工廠之通咨]  
　　近日中小學校漸有趨重職業敎育之情形而用甲乙種之工業學校尤以實習作工爲必要敎育部有鑒於此特於月之二號通咨各省轉飭各工校將實習工廠一律改照普通工廠組織以便學生工作其文曰查實業學校工業一種應用最廣設備最難非備有實習工場其操作技能莫由造就非辕合營業現狀其職工事業難以推行本部頒布實業學校規程工業學校本有應備實習工場之規定惟近查各各省辦法此項工場之旨終視爲試騐之地於工業學校設立工場之旨終未十分貫澈故學生雖亦從事作業而於材料之節省藥品之配置貨物之適否仍未能得其確實經驗須知甲乙種工業學校原爲養成學生有工業上之知識技能俾將來獨立營業或充當各項職工卽以其工作供社會之所需倘照現在辦法弗求改良此項學生畢業恐於實際應用仍多不適之處本部爲實事求是起見嗣後無論甲乙種工業學校所有工場均應完全設立其組織設備布置一照普通工廠辦理凡屬學生能作之業即以學生爲職工除通習科目及必須在敎室内講授之學科外儘可卽就工場施敎實地工作以資練習其金工木工染織窑業漆工籐竹諸科所製貨品務須體察地方情形期以適用力求改衣製成之品即由學校售賣除開支原料器具雜費外所有餘利可照普通工廠之例以一部分作爲職員職工紅利或奬勵其餘即爲學校擴充設備之用庶學生卽可養成實地工作及營業之經驗而學校作業試驗亦不至徒歸消耗相應咨請貴省長轉飭各該校其未有工場者務必從速設立已有者亦應照此辦法逐漸改組切實進行並將組織情形詳細具報以憑查核云云 
[東省之中日交涉（化險）]  
　　鄭案結束後之零星進行間島事件民國四年十月間日本農商務省之藤井技手以事至間島與我憲兵小有衝突此即爲間島事件之原起日人旋向我延吉道尹交涉終以彼此主張不協而罷及最近道尹易人因顧全兩國睦誼力圖親善起見乃完全承認日本之要求該案始告解决其解决之條件如下㈠由道尹親至局子街日本領事分館道達慊忱㈡處罰當時之憲兵隊長及憲兵數人㈢告諭管内軍民預防此種事件之再發 
[柳河事件]  
　　鄭家屯交涉案之結果設警顧間二條議定俟將來遇有時機再行協議乃日本在東省設警之計劃仍在進行殆未接到政府通知歟日前奉天省公署據柳河縣知事程亮功呈報縣屬樣子哨鎭忽有駐鐵嶺日領事館員柏原濱地勇等到鎭調查住未多日柏原即行他往而濱地勇一人獨留不去經該處王縣佐密查濱地勇巳租得房子仁巿房三間即招工匠改築洋式門窻並製有樣鐵嶺領事館曰警所之木牌尙未懸掛又雇該處華人一名作爲僕役擬卽久居此間則其添設警所之舉不問可知當即飭令該區警官與王縣佐嚴加禁阻呈請核示辦理云云聞省公署巳據情訓令交涉特派員馬拱宸氏轉向駐鐵日領事交涉矣 
[遼中事件]  
　　遼中縣平安堡等十八屯與日人太興合名會社糾葛一案曾經牛知事設法消弭復經我外交署屢向日領交涉迄巳二年仍無結果現正在談判聞官廳對於此案認爲債務糾葛從根本上不認爲土地訴訟由我外交當局向日領於春耕之初和平解决以安民生 
[粤省財政上之解决問題]  
　　　　開議預算　　裁減軍隊　（平生通信） 
粤省自龍濟光離省以後大局雖已解决而軍隊衆多餉需浩繁庫省出入不敷甚鉅苒荏半年於財政上實水解决故省議會開會以來對於五年度預算迄未開議蓋大亂之後百孔千瘡無可議也於是談粤事者亟亟於理財理財無善策則神注於開賭而開賭又爲輿論所不容不能提出乃於巳辦之有奬義會百計延長期限現雖三月期滿而當局仍以籌抵爲詞大有緩禁之意又有自稱理財家者主張整頓沙畝兩捐每畝收費一元謂數百萬的欵可以立辦此說大爲政界歡迎卽議會中亦多有贊成者可望安然通過無如省内外紳民又紛紛反對刻下巳有不能復議之勢於是財政當局遂益一籌莫展惟就現狀而論究不能長此終古頗聞近日巳略有轉機當局明知預算不敷究不能不從預算入手欲從預算入手又不得不以裁兵爲入手之前提裁軍之事本極困難但不議裁軍預算案終難期收支適合也省議會自第三届常會關會後各議員連日報到巳足法定人數於二十八號開始議事五年度預算即爲本届常會之第一議案此案一開議凡政局上不急之欵固當裁抑而於軍費尤有關繫故陸督軍於二十七號下午特設筵本暑宴會同僚朱省長嚴財廳長譚代督馬水警廳長莫鎭守使滇軍方師長成道尹等均到聞席中磋商要件多起至二十八號陸督軍又召集全體軍官至署開大會議聞所議條件頗關重要不能揭出然省議會於二十八號開議之時軍署即於二十七二十八號繼續開議則各方面巳知財政艱難皆欲從預算上着眼矣頗聞裁軍問題近日巳努力進行粤省軍隊可分爲三大系一桂軍一滇軍一警衛軍朱省長近奉中央電令將警衛各軍極力裁遣以節經費聞連日巳將全省警衛軍一百四十餘營淘汰老弱分别編遣計裁去三十餘營尙有一百零四營擬再酌量裁減祇留原額八十五營之數其裁汰不爲不多矣至於滇軍留粤久無着落最近南雄事變未始非有激而然昨聞陸督軍朱省長已接中央來電擬將滇軍改編一師及陸軍游擊隊十營所需餉項均歸粤省擔任陸督軍頗表同意推以粤庫支絀陸軍游擊隊十營擬即以裁去之警衛軍餉 
額補充故近日朱省長之銳意裁併警衛軍即所以爲安揷滇軍地也又聞南韶連鎭守使政府决不易人將以滇軍張師長補實朱省長又聘滇軍方師長爲公署顧問兼充警衛軍總參議冷遹則將代理政務廳長軍政上旣有一番消納財政預算乃始有可言矣又聞當道最近與台灣銀行訂借日金三百萬元實收不過半數緣四年七月間粤政府曾借台灣銀行港紙四十萬員又是年十二月復借該行日金六十萬員均已逾期應還而上年十一月所借該行六十萬元一欵亦訂明如有他項借欵成立即應扣還粤當道以此次借額雖三百萬但除還一百六十萬元外所得無幾復與該行再四磋商准將六十萬一欵延交五十萬元計此次借欵三百萬除去歸欵及折扣僅可得一百五十八萬元尙不敷規復中國銀行之用故連日復有將部准月撥鹽欵四萬元在他處抵借二百萬元之說刻正在磋商中至粤省應解中央專欵五年分原定四百二十萬元經粤省當道一再磋商請減昨聞已得財政部電該省上年旣有特别情形五年度内中央解欵姑准暫行酌減定爲五十萬元 
[湘中測量易寳路線]  
　　二月二十七日湘潭西友通信云現有美國工程司在湘中測量路線甚爲忙碌測量隊分二一從事於自易家灣（長沙南面之小鎭）至寳慶一叚一從事寳慶南之一段寳慶以南多山嶺故工程秘極艱難上叚難在築堤高于水線此路自易家灣起穿湘潭湘鄉而至寳慶繼由寳慶南下而與粤漢路線相接其經費由美國公司供給一俟測量員報告測量情形與所需經費後如中政府與美國供給欵項之人均能愜意則即將開工建造該路所過之地出産頗豐將來告成湘省利源可望發展現從事測量者共美國工程司四員助以中國工程司若干員 
[續誌外交聲中之湘聞]  
　　我國對德應取何種態度爲亟待解决之一問題譚省長因疊接府院來電欲求意見遂於日昨就署内再開外交特别會議商定方針是日由譚省長親自主席到會者除交涉員粟戡時湘江道尹向燊榷運局長荆嗣佐高等審廳長殷汝熊高等檢察廳長凌士鈞省會警察廳長林支宇省署外交股長陳寅恪諸氏外尙有紳士十餘人會議結果由譚省長致電中央政府文約數千言條陳意見除外交方針外特注重於軍事問題（甲）對於歐戰現在及將來善後問題（乙）劃分全國軍區及海陸軍國防問題（丙）統一全國軍制問題此外尙有數端因甚秘密無從探悉 
　　旅湘德國人數除各屬不計外省城一隅巳經警察廳切實調查計領事醫生敎士商人等男女大小共五十二人其中已赴上海者四人赴漢口者一人現在居留省城者四十七人已由該廳詳載姓名年齡居址列表具呈省署轉達中央 
　　湘省德美兩國商號合有數十家平時互相交易往來頗多近以兩國邦交决裂故該商人等亦即斷絶往來所有出入欵項亦於日昨算明分别結束 
譚兼省長以現在中德邦交旣未决裂加入戰圑與否中央亦未明白宣布則此時仍應嚴守中立昨特通令水陸軍警曁全省各文武機關一體遵照對於各國僑民均宜仍前親愛勿稍歧視如外人有測繪地圖窺探險要情事亦祗宜根據公法婉爲勸止並飭出示曉諭以便周知 
[川路風潮之起伏]  
　　　　　　　　　反對取消清算處 
　　　　　　　　　　又一議會與省長之衝突 
　　川路風潮醴釀巳久日昨川省議員公電北京交通部川議員俱樂部股本維持會云昨由俱樂部轉來靑電諗悉巳派清算會算各員仰見大部舍已從人之意隨經清算處邀請官紳省議會長員等於覃日歡迎部派員就任並報結束銀行片面帳目殊戴省長對於部電置若罔聞轉准銀行總辦熊登第呈請仍藉大部前致庚電爲詞另委督算員等悍然取銷清算處並飭警勒令將簿交還在逃之時霖發有令文布告可證届期衆集面詢省長委員干銓以部省命令衝突緣由銓不能答衆議清算處係本議會提議由前兼省長依公司條例二百十八條組織而成大部前擬紛擾今亦轉圜省長重部令自應依照靑電辦理何得擅自更張况清算人之開除條例二百十九條規定須有重要事由及適法之陳請不能任意取銷大部電委各員尙令其與清算接洽省長乃令各員銷差不特有背法規亦且違反命令本議員爲遵重法令起見斷難任其袒縱决議清算處不能撤銷帳簿暫交省議會保管除依法以議員名義向省長提出質問書外相應陳　大部酌核電知省長祗遵議員劉揚章咸景昌運薛仲良李光珠郭祚昌田良楨葉鯤謝汝南黃輔翼李文耕吳其煥韓樹滋宋咸熙陳鍾緒王丕治馬文勛楊重岳范春膏帥王佐唐宗堯等四十六人叩 
　　前川漢鐵路總公司清算處公啟云逕啓者敝處前於八日發柬訂請本城官紳省議員等於十三日來處復核已經算過鐵道銀行片面帳目九日得交通部加派權量等充清算員已電四川省長仍飭敝處與各員分别接洽之電敝處訪得部派員高恩鴻駐渝難到但補行歡迎會算員朱大鏞十一日得省長令撤銷敝處前所接收帳簿交由警廳蓋印發還董事局飭令各原管帳人從速清結交查帳人覆核並隨發布告一件十三日省長委員王銓督軍委員熊　及榮縣黃英雅安李景福渭南嚴式誨並省議員新聞記者等咸集由敝報告銀行各帳概略即經到會諸君公同討論部令省令衝突辦法僉謂部令有效則靑電到日庚電即應銷滅敝處當然不能撤消原接帳簿應歸朱君保管朱辭非正委不擅專乃改議交省議會保管當憑衆將各簿點交裝箱封固省議員等以其累重不便自帶囑由敝處代送詎方送去不久夫役還報在總府街被巡警擋住不予放行因電知省議會往復輾轉轇紛紜迄今三日該帳箱仍在巡警之手而警廳乃以省長前令估向敝處索帳敝處實在無從應付恐當事者不察誤謂敝處有意違延或施他種逼勒手段殊屬不值除函知省議會外理合登報布告至警廳來文係用訓令敝處旣非官吏殊無堂屬上下級之别卽無禀覆之必要合並聲明前川漢鐵路總公司清算處啓 
[滇省蘭坪之匪耗]  
　　雲南蘭坪縣石登村喇鷄井等處失守省中連日接得該地報告甚多茲爲探紀如下 
　　雲龍縣葛知事隔昨來電云縣屬地向與喬后井喇鷄井連界相距匪遥自聞喇蘭失守警告知事即呈請自願召集警圑勇丁親身率帶前往各要隘分紥佈置妥當即出援喇井行至石門會商場署楊知事稅局李委員留緝私全隊防守井地並星夜前進共調圑勇八百名留六百名節節紥至順盪飭圑總楊金釗駐永登接應知事帶圑二百名警察法警百名陽日抵順盪處民灶搬移一空灶巳停煎蘭坪難民逃至井地數十人四山逃匿男婦老幼數百人知事立將搬出者招回案業催灶開煎逃到難民妥爲留恤俟匪平後資送回籍旋准步二十一圑連長李戎智函請援助當密約李連長准定七號會攻老母井將匪黨擊退現仍督保衛圑敎練官董吉士司法巡官吳明清一區巡長楊承志二區巡長李葉清率師援救蘭坪匪黨初距蘭坪分兩路撲雲龍搶井幸圑警早到數時匪知有備未即竄入師順各井及縣屬得以保全茲探確僞皇帝名何培山素習邪術藉以煽惑起事都督丞相均係𤠫𤢂帶兵楊大人即楊武愍之姪焚擄踞署後分派各井鹽官賣鹽四出招匪並函知 
 
 
 

Page 7

 
 
　　事招安紳民藉極悖　知事已將下書人何七斤拘留解縣監　趙知事及喇井李場知事吳稅員麗井分場吳委員劉稅員道委禁烟覆查員確巳逃出省委禁烟巡視員巡視江外均無下落知事保境援鄰職務所在惟蘭屬公私蹂躪無餘死亡甚衆慘不忍聞祈連飭大軍痛剿一俟鄰匪剿除知事卽行旋署鶴慶電局昨電省會電報總局云據局丁飛報蘭坪陷知事逃匪首蔡姓僞稱都督現竄蔓至江尾塘距鶴約一百八十餘里鶴慶縣知事　正籌備防堵 
　　雲龍井場知事亦電省運使云據順井灶長楊汝瑩等連名函報喇鷄井民逃難到順備述琅瑲民變石登村分司被戕營盤街遭掠如洗順井地與毗連國課民生恐涉危險特專足星夜飛函報懇咨縣設法主持 
　　又大理戢旅長電唐督軍張師長云頃問又據蘭坪趙知事函稱縣城失守乞師應援巳派令榆圑第一營部率第四連星夜馳赴助剿並電調駐永昌一連及蒙化雲南縣剷烟兩排兼程回榆備遺 
　　又聞維西縣代理知事昨電唐督軍云萬急全日蘭屬富川伙頭和阿貴維腊美洛甲長鄧亮相續禀報維石村被賊匪二百餘人搶盡四伙頭婦女被殺且有攻維之語當派游擊隊長張勛臣帶隊防堵該隊長因病未往令班長帶隊前進該隊見勢不敵退却匪勢巳逼維城兵單械少勢難抵禦闔城驚惶懇火速派兵援救 
[江北新紀]  
　　江蘇省立第一農事試驗場應設淮陰縣境内趙邦彦知事已奉省署訓令會同本縣農會速覓相當場所以備應用運河北岸圩外美人所建築之屋宇地臨　河頗爲適用將來或即出於收買（美人久欲出售）亦未可知 
　　漣水縣公民夏鴻賓以駐防該處之營副曾志超違法殃民具禀控訴旅司令部巳派員查辦 
浦中敎育界擬在城内豐濟倉組織公共閱報社 
一所以期開通風氣 
　　本月第一混成旅餉項仍由本旅參謀監視散放省中督軍署不另委員來浦 
三月三日午後大風 
　　清江華興典連日由南京高郵各股東籌添資本約四五萬元陸續運浦目下可望維持照常營業 
[杭州快信]  
　　楊督軍齊省長昨電段總理請即日回京任事一面電請大總統及參衆兩院維持内閣 
楊督軍以第四師來浙各軍已有一旅特在舊軍署設立旅司令部凡屬第四師兵士除軍署保衛圑外概歸節制 
　　於潛縣知事平智礎調省遺缺委劉日毅署理定海縣知事張寅調省遺缺以魏大名回任巳分别發表 
　　寛籌旗民生計案齊省長昨令財政廳官産處核議復奪 
　　省公署昨添委潘登穀王恒爲總務科員 
　　政財兩廳長今日（八號）公讌胡運司恊商要公 
駐紮松江之第四師第八旅長何豐林昨乘專車來杭謁見督軍 
　　總統府諮議但　因公來浙寓九曲巷昨謁見軍民兩長 
　　中央警務會議夏處長巳派參議鄒可　總務科長陳世　赴京代表 
地方通信 
[楊州]  
　　分段演講禁烟江都第一區市敎育會以禁烟限期轉瞬將届特由編輯員張杰編擬白話禁烟稿一篇詞句淺顯顥易於感　内分傷身破家弱種害圖四端聞日内即行派員分段演講 
　　擬造運鹽海輪濟南場鹽向由洋商輪船由海州運載十二圩水脚甚鉅抛散鹽引亦多於成本有關現聞有公濟公司陸費颂堦及畢儒臣等發起聯合大德大阜等七公司籌集資本一百二十萬元擬在滬江特造海輪四艘專備運鹽之用 
　　控告謀害親夫東鄉徐家院民婦顧蔡氏不安於室昨日串同姦夫將其夫謀斃該地鄉董以案關人命特來縣控訴周知事卽委吳承審員下鄉勘驗並聞巳將姦夫徐某及顧蔡氏一併拘縣究辦矣 
　　更易水師船長兩淮緝私季光恩統領以四營三連一號船長劉幼山擅離職守特將其撤換另委劉天才接充 
[鎭江]  
　　新知事蒞鎭新調丹徒縣知事倪和甫交卸金壇縣篆後於日昨乘舟蒞鎭維時各警區巡官長警等咸詣江干歡迎倪登岸後假大觀樓暫駐聞定十號進署接任至調任川沙之章知事則於日昨乘車赴省晋謁齊省長定八號回鎭十號交卸十二號起程赴新 
　　催繳公債丹徒縣應認五年公債票額計共四萬元　經章知事分派各區酌量認購去年陽曆年終迭經省令催解當由知事籌墊二萬元解滙省庫現知事巳奉令更調新舊將行交替此項墊欵自當設法籌還免於交代時再生周折因此章知事昨特函致各區自治辦公處速將已認　繳欵項設法繳楚各辦公處亦已向各購戶催繳矣 
[安慶]  
　　徐道尹母之壽期安慶道尹徐鼎康之嗣母楊太夫人於本月陰曆十日五十大慶該道尹昨特派員至伊兄蕪關監督徐鼎襄處迎迓來省一船僚屬聞此壽辰又不得不極力籌備晋祝禮物將來兇觥交錯必有一番閙熱矣 
　　派員調查牙帖皖省牙帖一項爲國稅收入鉅欵惟近來捐稅未能起色鄭財廳長推究原因以爲　由各牙行無帖私關或以舊帖朦混所致特選派妥員分往各縣切實調查如有以上情弊一經查出即行照章罰辦今將委派各員銜名錄下許金　桐潛懐太宿望等縣黃銘新貴靑銅石秋東　縣毛熙淦宣郎廣涇旌太等縣張宗華當蕪繁南寗等縣宋紹璋合廬六英霍等縣鄭實年休歙黟祁婺續等縣汪　鳳台壽霍　　等縣 
[江西]  
　　總商會擬定商捐辦法贛省九九商捐因變更章程加增捐 
照費沿途查騐需索留難經商洋貨帮迭次開會反對南昌總商會於昨二號邀集洋紗洋貨及商捐所所長到會討論辦法議决函請財政廳飭令各稅局稽查進日不查出口當由文牘擬稿路謂敝會對於此項商捐總期公家無越漏之虞各商有便利之益斯爲切實可行爰邀集商捐所長及省垣洋紗各商來會公同討論僉謂凡到省會洋紗只查到省進口不查出口蓋以湖口　關河二處所報紗捐係塡總照由省轉售出省之紗或一二包以至七八包件數原無一定必欲查貨騐照未免窒碍良多惟有於洋紗抵省時由南昌統稅局查其　　相符即於捐照上加一南昌統稅局騐銷戳記此項蓋戳捐照仍發還紗商以憑回店對數且捐照旣經南昌稅局蓋戳則可杜其重運之弊而在省　轉售出口之紗自可無須再查矣第南昌稅局照此辦理可以　過尙有上游各稅局實有不能不查之勢茲有最易分别之一法省城轉售沙紗運往上河等處必帶保商稅局此項稅票如　有南昌稅局　記則知其係由省城轉運而來亦可無須騐照以上係專指省城運售出省洋紗而言至於上河一帶購運洋紗不由南昌石灰窑地方經過者仍照章查騐以防漏捐似此辦理上下相安公私無弊是亦兩全之道據稱前情相應函達貴廳長請煩查照轉飭經過各稅局及商捐總公所云云 
　　預備招待會勘烟苗員戚省長以會勘烟苗爲期巳近然究未接中央電告英使所派何人何日起程何日會勘特電請政府示知以便準備一切茲聞政府電覆云中外會勘英使答覆外部巳派領事内部應派之員尙未定云云戚省長接電後知英使已派定專員會勘之期當必不遠擬委交涉員周謙九江知事汪念祖爲招待員以昭愼重 
[廣州]  
　　警廳禁止銀毫出口粤警廳昨行各區署云案奉省長發下王福五原函一件飭卽按照查緝當查原函内稱本月十五六號至今由廣西梧州石龍廣州等處運來省城雙毫一百餘萬之多或由寳璧兵艦或由火車火船源源而來貼有官廳長條護封字樣該銀毫到港是輸運上洋落爐轉運外國必至廣東有銀荒之患去年運往上洋輸入外國者以二千餘萬計所以省城商店揭入銀號每百元每月加息銀二元餘少則一元七八此銀荒之證據其一也現在香港存省雙毫約一百五六十萬港號之業上洋生意者頻頻運去到三四月時絲造一出何有銀毫應付不　至至 
銀荒不止若不嚴加檢查必至大局危迫等語查奸商私運銀毫漁利實屬摇動大局亟應嚴緝究懲爲此令仰該督察長及各區長分署長一體嚴行查緝務獲解辦毌稍疏懈 
[吉林]  
　　還舉訴訟移轉管轄之駁回吉林地方顧前爲審理楊福洲等選舉舞弊一案聲請移轉管轄茲經高等審判廳决定駁回茲將其理由錄下查同級廳對於該地方廳審理楊福洲等選舉舞弊一案聲請移轉管轄之理由係根據吉林地審判廳以告發人有謂該廳審理此案恐該廳廳長難保不爲省議會等所惑請求司法部曁總檢察廳電令該地方廳廳長認眞查究等語並因該廳承審推事以告發人拒却該廳廳長卽所以拒却該廳推事爲理由聲明引避而該廳廳長亦以前項理由聲明不能支配請求上級審判衙門移轉管轄各等情惟果告發人向司法部曁總檢察廳聲明雖有恐該地方廳長難保不爲省議會等所惑等語但該告發人始謂該地方廳長平日辦事無偏無阿終謂電令該地方廳長認眞查究云云究與顯露拒却之意思有别此等告發人之語言向審判衙門聲明者本屬數見不尠該廳廳長即不得據此理由聲請移轉管轄至承審推事本屬獨立審判該廳長雖有監督之責究無干涉審判之權即該承審推事亦難據此理中聲明引避據以上論結本廳認該聲請爲無理由應依刑訴划案管轄各節第二十七條第三欵將本件聲請予以駁回仍由吉林地方審判廳按照初級管轄行第一審之審判特爲决定如主文 
雜評一 
[勿再誤會（一子）]  
　　段總理自出京以至回京僅閱三日耳而此三日之中勸駕者勸駕活動者活動范辭職許辭職全體辭職之聲喧傳於政界徐内閣王内閣混合内閣之說又湧現於空中一時之忙碌紛擾殊足令人驚駭幸而府院之誤會立時消釋人民所受之惶恐尙有限也 
　　雖然此次方針之决定爲外交問題發　之始將由府院之决定而移於國會之决定再由府院國會之决定而逐步進行其間之曲折甚多竊願當局諸公一以國家之大局爲前提平心靜氣以討論其利害而捐棄其一切意見於此對外急迫之時勿再引起内部之誤會則人民可少一層驚恐此則事實上所宜忠告者也 
 
 
 

Page 8

 
 
   
 
 

Page 9

 
 
   
 
 

Page 10

 
 
第三張 
本埠新聞 
[公共租界納捐西人常年會預誌]  
　　三月二十一日爲公共租界納稅西人開常年大會之期是日下午二時仍在南京路議事廳開會茲已規定議案九條其第一二三條爲例行之事第四爲通過一九一六年十二月三十一日止之决算案第五爲贊成卸任議董提出豫算案中所列之豫算費用及其建議並准工部局徵收案中建議之捐稅如可募債則得發行債劵以銀一百萬兩爲限於一九二二年六月三十日償還年息不得逾七釐以充預算案特别項内之各用途第六爲准工部局照第五議案之决議規定辦法募債銀六十萬兩以充購造增設之電氣廠經費第七第八第九三議案乃關於選舉地産公立醫院敎育管理員事宜 
[西人擴張郵船營業之計畫]  
　　大陸報載三月二日東京消息云花旗郵船公司協理羅斯特君游歷東方兩月之久昨晨回至横濱曾告某報訪員謂就遠東現局觀之該公司大可擴張營業彼歸國後擬建議請公司添造新船五艘其中二艘容積較大每艘有頭等客位四百二等客位一百五十人三等客位一千二百人船身長六百五十英尺闊六十八英尺有排水量二萬六千噸載貨約一萬二千噸每小時能駛二十海里船中擬設聚會廳體育所游息處吸烟室其布置之優美必求超過太平洋現有之各船餘三船容積較小設頭等與二等客位各百人三等客位五百人前二船以代前之蒙古號與滿洲號後三船以代前之支那號波斯號尼魯號一俟五船造成則今日往來太平洋之伊圭杜號哥倫比亞號維里蘇拉號三船均將用以往來巴拿馬運河蓋三船原擬用於該線其速力本不足從事太平洋之長程也羅斯特君定本月十日啓程回國惟美德交涉今方吃緊兩國如果開戰美政府必將佔用紐約船廠則所議建造之五船一時恐難興工矣 
[棉紗市價之飛漲]  
　　連日本廠棉紗銷場甚佳價亦飛漲一星期間每包增銀三兩上下蓋緣歐戰方殷航路阻梗外洋商船之水脚兵險頻加以致日本紗與印度紗滬地存貨寥寥况近兩日天津漢口等帮辦去本紗約有六七千包惜名爲本廠紗其實所銷之紗係外人所組織之廠貨居多華廠祇有二三成耳惟花衣與紗有連帶關係故價頗堅固昨日南北統牌三井與廣勤辦進千餘包價已漲至二十三兩三錢至二十三兩四錢三新怡和兩廠辦通州花數百包價亦自二十六兩增至二十六兩二錢餘姚花由内地廠辦去美人牌價二十二兩二錢又厦門帮辦去萬裕豐牌價二十二兩四錢故南北各花觀此情形莫不提高其價居爲奇貨云 
[現銀出口之調查]  
　　本埠外國銀行近悉印度孟買銀市平淡各處到銀稀少市面需用甚夥聞麥加利銀行昨日裝去現洋二百九十七箱計洋一百十八萬六千元又花旗銀行亦裝去大條銀一百九十九條（每條千兩）均裝英公司船拿滿號出口云 
[勿失挽回商業之好機會]  
　　歐戰以來各交戰國除德奥商業完全隔絶外其餘各國商業對於東亞大陸並無受何等影響不過水脚兵險倍於往昔此舶來品價值增漲之原因也我國商業亟應乘此時機仿製舶貨取以自代挽回漏巵促進實業千載難逢時不可失今將怡和洋行卡敵晏色（譯音）船進口裝來各貨調查列左以供研究計木料二千八百九十九件紙頭十三件疋頭一千九百十三箱五金四百六十五件藥材三十四件化粧品一件紙烟二百八十三箱草帽三件電機具一百五十七件食物九十九件鐘表洋傘衫褲鞋襪玩具雜物一千七百二十九件又東洋郵船會社春日丸進口裝來日貨不少計化粧品六十九件布緞疋頭二百八十九件食物二百零八件紙頭一千二百八十九件白糖三千三百包棉紗七百零二件海味一千零零八件器皿雜貨共二千五百六十四件五金七十一件火柴二百二十二件紙捲烟一件 
[廣肇公所對於國際問題之續電]  
　　上海廣肇公所致北京粤籍議員電云北京參衆兩院粤籍議員諸公鑒昨與各公圑公電請嚴守中立計達公鑒現在人心惶惶百業停滯僉以中立尙可以圖存加入有無窮大患事機萬急存亡呼吸繫在羣公吾粤省議會亦全體主張嚴守中立想早電聞務乞代表民情以挽危局全國幸甚上海廣肇公所歌 
[梁任公被剌消息之不確]  
　　前日（六號）本埠忽謠傳梁任公在京被剌經本館電詢北京訪員嗣得覆電謂此說不確原電巳紀昨報專電欄茲悉本埠某要人昨亦因此事電京詢問旋得覆電云虞電悉此間毫無影響且新會昨夜巳同河間合肥來京詳情函告希宣示免惑人心爲要云云 
[後援會改爲研究會]  
　　本埠前發起之外交後援會昨日通告云同人等以吾國對德抗議後外交問題關係重大存亡之計在此一舉偶有不愼卽蹈危機爰集同人發起外交後援會係以研究外交後援政府爲宗旨但同人等解釋後援二字與他人絶異同人等之所謂後援政府者蓋恐政府對外能力薄弱故於外交政策未定之先徵求多數人之意見以爲之援助並非俟對外政策巳定而始爲此虚張聲勢之集合也本會雖名爲後援然當此發起之初實未有何等之表示今閱各報登載北京外交後援會成立梁啓超等蒞會演說一切主張確與本會宗旨不同誠恐各界因此誤會特由同人等議决將本會改爲國民外交研究會以示區别此外圑體如有與本會名義相同而宗旨各别者統祈各界諸君萬勿牽混云 
[救火會注意高昌區火政]  
　　上海救火聯合會致製造局李總辦函云敬啓者據第一區救火會函稱竊查上海火政規劃七區其界址東至浦江西至斜橋南至滬杭車站北至法租界原定警鐘紀數亦照上開界限爲準本年二月二日及十七日望道橋對面並瞿眞人廟先後失火雖不在原定區界範圍之内仍行迅馳往救邇來高昌廟一 
帶火患多於往昔若不佈置完善日第再遇火警仍由北城各區救火會馳救卽用馬力亦須二十分鐘未免躭遲該處從前本備有洋龍一架業經廢棄現在不獨無救火器具且無太平龍頭遇警無從取水民國二年曾有該處紳商提議組織救火會並擬在高昌區裝設太平龍頭三十個以備不虞因地方籌欵不易所有太平龍頭三十個三四寸水管三十丈當請前總辦李歸局中製造撥助其靑鉛裝費人工及購辦救火器具則由地方籌集奉批事關保衛地方准予照辦正在進行間適滬地二次事起遂爾中止迨民國四年龍華火藥庫失愼後復經面陳前總辦鄭請將此項龍頭水管查案進行當奉面允准予辦理嗣又因事延擱現在高昌區人烟稠密且逼近軍廠若不籌備過警堪虞應請貴會設法於該處另劃一區加入警鐘紀數一面據情函請總辦顧念地方公益保衛地方生命財産准予查案照撥並邀請該處紳商從速開會討論籌欵方法趕將火會組織成立以衛地方而全火政等情到會准此查高昌區軍廠林立戶口繁多救火器具固不可少而太平龍頭爲取水所必需尤關緊要該會所陳各節均屬當務之急旣水管龍頭從前禀准局撥有案此次自應繼續請求除函請該處紳商集議並將警鐘報警地段通盤籌劃外爲特據情函請貴總辦俯念籌備火政爲保衛地方公安起見迅賜查案將前奉准撥助高昌區太平龍頭三十個三四寸水管三百丈仍准照撥俾得集欵裝設以維火政而保公安想龍頭水管均係生鐵鑄成貴局廢料甚多稍費翻工爲數無幾在地方則獲益良多必蒙俯准所請云云 
[新交涉員之撙節經費]  
　　新任朱交涉員自蒞任後於内部組織均巳就緒諸事均以撙節經費爲前提茲將該署近事數則分誌如左 
　　考驗書記該署向有書記數人不分等次薪水亦從一律現朱交涉員特嚴加甄别諭飭各書記各繕草書正楷兩紙以憑鑒核而定去取日昨評定甲乙業巳揭曉矣 
　　擬併局所朱交涉員因擬撙節經費查得會丈局自局長以下每月開支甚巨現擬縮小範圍改組爲洋商租地會丈辦公處就本署 
設科辦事惟爲愼重起見昨先商之徐道尹調查平日習慣情形能否更章再定行止 
　　核減員俸該署向有各科長員辦事員書記人等俸給甚厚且因關係交涉故平日額支活支辦公交際各費較道尹署爲巨現聞朱交涉員擬核減各員俸給其辦法除科長外所有科員書記分别等第按等給俸如書記一缺各員原支均三十元現擬改組書記長及一二三等書記其俸給自十五元至三十元不等一俟將改組情形核准即便實行云 
[私販軍火判押半年]  
　　住居虹口華記路七十二號門牌之浦東人蔡德良因家藏六響手鎗被美捕房華探目蔣榮生查獲將蔡連同手鎗一併解送公共公廨訊供收押在案昨晨由廨復訊據中西包探禀稱被告在捕房供認此項手鎗係僑居乍浦路二百六十五號門牌之某日本人托爲代消巳將該日本人拘送該管領事署詰訊今將蔡解案請究訊之蔡德良供認代爲消售不諱中西官得供以蔡私販軍火屬實判押西牢半年手鎗充公 
[省釋命案牽累人]  
　　住居海寗路同昌路四百八十二號門牌水菓小販夏杏林之妻王氏（即王阿毛）於本年二月八號夜被人謀斃並被搜刦去金戒現洋當經捕房拘獲跡涉嫌疑之婦人陳徐氏（卽徐阿彩） 
與洗衣作夥徐延齡一併拘解公共公廨迭經訊供判徐延齡開釋陳徐氏押候查明澈究在案茲悉捕房接有郵信謂住居閘北華界之朱孝侯與此案頗有關係於前日協同警區將朱移傳到廨暫留昨晨連同陳徐氏併解公共公堂請究先由八十四號西探目利扶司上堂禀稱查得朱係安分之人與此案並無關係業已傳案請爲訊核並將郵信及譯成之西文一併呈案請察旋據朱孝侯供稱原籍嘉定現居閘北前在穆湘瑶處爲書記此案毫不知情求察訊之陳徐氏供稱與朱並不相識從未見過等語會審員王肇之核供商之英白副領事判朱無干開釋陳徐氏交二百元人洋並保於一年内不准擅離租界聽候隨時傳訊 
[引渡無錫縣刦案匪犯]  
　　皖人劉志香曾於西曆一九一五年四月十四號夜在無錫縣屬糾黨持械夥刦居民楊希元家值洋六百餘元衣飾現洋並開鎗擊斃事主之叔楊得春分贓逃滬匿居公共租界北山西路嗣在福州路被楊希元撞見扭交包探陳阿根帶入入 
捕房解奉公共公廨訊供收押在案昨晨由廨復訊據原告楊希元上堂聲稱當時被告糾黨五六人首先衝入内室執有手鎗叔父楊得春喊捕致被開鎗擊斃云云並據無錫縣公署偵探持文投訴前情並稱此案現巳拘獲童朱兩人被告劉志香係由童等供出請爲移提歸案等語訊之劉志香供稱原籍安徽來滬已有五年前在北四川路横浜橋附近販賣布疋與童姓等並不相識亦無糾搶偒人之事乞鑒關讞員核供商之英卓副領事判劉押候備文交無錫縣來探帶回歸案訊辦 
[工黨支部消息兩則]  
　　浦東爛泥渡中華工黨支部成立後遍發通告招人入黨無如工界中人知識開通者雖不乏人而固守舊習不知工黨爲何物者實居多數是以報名入黨者得 
甚少現該支部部長爲開通工界知識擴充黨務起見特徵求富於學識之講演員數人預備分赴各處演講 
　　廣東地接海濱工界之知識較他埠優勝茲由陳子容聯合多人組織工黨支部日前函致本埠霞飛路工黨總部報告巳在廣州城内東横街三十四號成立工黨廣東支部與總部一致進行不日當派代表來滬接洽以期統一 
[烟酒業請願總代表赴京]  
　　中國煙酒聯合會請願總代表陳良玉自請願案通過回申以來巳將兩月近日疊接京師各方面來函謂財政會議巳於一號開議烟酒稅則一案不日卽須提議促令趕速進京前昨兩日接到敦促函電甚夥因此陳總代表卽於今日隨帶書記一員啓程乘早車赴京 
[調停紙業認商之衝突]  
　　本邑紙業認稅事宜因新舊兩認商互相爭持 
經江蘇財政廳長訓令稅務總公所長將該業認稅撤回由所散收自陰曆二月初一日起實行後新認商景綸堂全體同業即開會集議擬向舊認商秦馥記要索賠償損失洋二千餘元否則起訴法庭等情已紀前報茲聞此事業由商董虞洽卿 
 
 
 

Page 11

 
 
從中調停擬知照秦馥記王承興並景綸堂董事等定期在北巿總商會集議並將事務所賬目結算以便和平解决云 
[關於國貨陳列所之文件]  
　　中華工商研究會所辦國貨陳列所議定移入勸業場行將開幕昨該會會長楊晟副會長謝復初謝天錫等具呈滬海道署請據情轉詳農商部咨行各省轉飭所屬工商迅將出品分别送滬檢交本會以供陳列而資研究茲將原呈並陳列所章程錄下惟吾國地大物博出産富饒徒以工藝窳敗不知利用遂使洋貨充斥國産遺棄百物仰給他人財源因而外溢國計民生日就困難長斯不巳何堪設想今苟欲圖挽救當以研究工業改良國貨始然改良之道非比賽無以知優劣微爭競不足致精良本會有鑒於此用特商借本縣新北門内勸業場樓上組織國貨陳列所以收勸業之實效第滬上一隅産品有限不得不廣爲羅致以資研究爰敢不揣冒昧謹將國貨陳列所章程繕具一份備文呈請貴道尹俯賜鑒核准予轉詳農商部咨行各省轉飭所屬工商迅將出品分别送滬本會以供陳列而便參考實爲分便　附章程（第一條）本所組織按照本會會章第二十二條之規定故定名曰中華工商研究會陳列所設立新北門内勸業場内（第二條）本所提倡國貨推廣貿易爲宗旨（第三條）本所分陳列參考門售批發出版餘興六部（第四條）陳列部凡屬中國人工或天産物品均得送所陳列其有傷風敗俗或損害所場及凡無陳列之價值者本會得拒絶之（第五條）參考部專以陳列外國物品以供製造家之參考摹仿（第六條）門售部專爲出品家零售所出物品（第七條）批發部凡觀客見有陳列物品而欲採辦多數者或欲作國外貿易而與本國商號不能直接裝運及收欵皆可由批發部商訂承辦（第八條）出版部凡本所陳列之物品除按期登布本會工商雜誌外每六個月將物品拍照彫刻銅版印書介紹以廣招徠（第九條）餘興部陳列各種饒有趣味之物以助觀者之興（第十條）門售貨物每星期定價一次報由本所主任核准更易（第十一條）批發貨物每日定價一次當與本所主任接洽倘於一日之間頗多朝暮不同者須得主任酌定乃可（第十二條）本所交易抱守信實主義童叟無欺倘有欺侮買客防碍本所名譽及擾亂秩序者本所得立卽撤其陳品取銷應享利益（第十三條）出品人如願在本所内設櫃自售者得照第十一十二條之規定酌繳房租雜費惟同屬一業之貨祗准先來掛號認租最早之家爲限（第十四條）由本所門售代爲售去之貨當照售去之價按百收取佣金化粧品罐頭等物每百元提佣十元織物及其他雜物五元以充經費（第十五條）批發貨物照所售實價每百元提取佣金二元（第十六條）出品人如欲照第十三條辦法者當照所售貨價内每千元提取五元以爲本所經費之助（第十七條）本所陳列之物出品人可得隨時取回或換陳他品（第十八條）本所設置正主任一人副主任一人由會長商准評議會選派又總稽查員一人稽查員四人亦由會長評議會推舉（第十九條）本所於陳列各品每年舉行審查會一次辨明是否國貨分别優劣區定等級給與證書（第二十條）本章程如有未盡事宜得隨時提議修改俾臻美備 
[校長辭聘敎員之規程]  
　　上海縣公署昨日訓令各區學以務委員云案奉滬海道尹公署訓令開查本道屬各縣公立國民學校高等小學校數以千計近時有發生校長辭聘敎職員問題雙方爭論如此現象殊非學校前途之幸茲暫定辭聘敎職員規程八則除分行外合行令仰該知事通令所屬學務委員及公立學校校長一體遵照辦理此令等因到署查規程第六條延聘敎職員一則前巳奉有省行政公署訓令規定各學校任用敎職員書函程式當經轉行遵照在案茲奉前因除分行外合行抄粘並再摘錄書式一併發交該員仰卽轉知本區内各校校長一體遵照辦理附辭聘敎職員暫行規程（一）遵高等小學校令第十九條高等小學校敎員之任用由校長定之但須報經縣知事之認可國民學校令第三十三條區立國民學校敎員之任用由校長定之但須報由區董轉呈縣知事（一）辭聘敎員須於年暑假前一月知照敎員自請退職亦如之（一）敎員辭聘在暑假或年假均須至放假後將校務結束交代清楚始可卸責（一）校長與敎職員如中途有特别事項發生應由該校長敎職員報請區董辦理（一）在區董未設置前均由各巿鄉學務委員辦理（一）延聘敎職員須以證書爲憑應由各該縣知事規定式樣發給各校照辦（一）敎員俸給應遵部令並遵照主管行政長官所定之敎職員俸給由各校自定之（一）本規程自通令後放行 
[四砲台添配砲械]  
　　寗鎭澄淞四要塞砲台因同奉海陸兩部電令添配炮械子彈以固以防故均商由海軍輪機處在浦東海軍軍械庫内檢撥砲械子彈炮藥等物一併裝箱於昨日交裝利川運船送往吳淞江陰鎭江江寗四砲台配置 
[水警保護航商]  
　　往來湖州上海之公司小輪所拖駁船曾由水警沿途派撥師船掛護以防盜刧而平湖與杭班各小輪均無師船掛護邇因蘇浙交界時有水盜搶刦事爲水警第二廳趙廳長得悉以水警原有保衛航路之責平湖與杭班小輪旣時有被刧情事亟應設法保衛爰特訓令第一專署嗣後凡有小輪經過南潯平望震澤等處務須派船掛護一面咨請浙省水警總廳飭屬迎護以防匪患 
[楚廉兵輪奉令梭巡洋面]  
　　停泊白蓮涇港口之外國商輪一艘曾由護軍使署商准海關稅司按照中立條規禁阻出口並將該輪機件卸除一面飭派楚謙鈞和兩兵艦泊於該商輪前後監視茲悉楚謙兵輪因奉海軍輪機處令飭駛往吳淞口外梭巡洋面故護軍使署於前日另飭駐滬水警第三分署調派師船一艘駛泊白蓮涇港口帮同鈞和兵艦監視一切 
[徐道尹察勘植樹]  
　　滬海徐道尹於日前花朝節特委科員趙榮第前往道屬苗圃舉行植樹典禮隨帶松柏各項樹秧前往種植昨徐道尹特乘馬車親往察勘當以佈種各項樹藝及四週情形頗爲合法一俟春日融和尙須前往攝影以備觀覽成績云 
[禁烟會議設戒烟所]  
　　中華國民禁烟大會因烟禁末日轉瞬即届各地吸烟貧民爲數甚夥一旦禁絶無力就戒情實可憫故擬就法租界新民里原有之平安醫院附設戒烟所專收無力貧民代爲戒除以達完全禁絶之目的巳於前日開會集議組織辦法俟各項手續就緒即行開辦 
[私燬制錢之窟穴]  
　　私燬制錢前清時代例禁綦嚴自入民國後對於私燬不甚重視即有查獲亦不過將錢充公另予罰辦而已遂使貧利奸儈益無顧忌卽以滬地而論聞西門外一帶化銅爐房多以此爲專利之業爐火薰天日銷萬計警察不加顧問以致制錢流通於巿面日見其稀再過數年不待政府之收恐已絶跡不見矣 
[徐警廳長注意操練]  
　　淞滬警察廳徐廳長對於各區署所警察操演事宜頗爲注意前曾令飭各巡官每日督率各警排班操演新補警察更宜勤愼加操以期進步昨又令各署所巡官務於每日早晚操演兩次早嚴十時午後一時開操並於星期日會集到廳共同試操 
[路燈減發火油後之黑暗]  
　　本埠城内外各街巷所設電燈均通宵燃點惟冷僻各巷縣點天燈由各該區署責成清道路燈員經理每燈給發煤由三兩自本月十一日爲始因夜分已短每燈減發二兩五錢等情已誌昨報不料此事實行後各燈夫任意舞弊每晚燃至三時天尙未明卽已熄滅此時道路頗爲黑暗現經地方各紳商以此事與地方治安有關爰特函請警察廳長查照自治時代每燈給油三兩六錢自三月初起至九月終始改發二兩八錢之章程一律照發燃點並每晚派員逐燈驗看以杜弊資 
[發給流丐錢文之新章]  
　　本埠華界各處素多流丐向例每逢陰曆二八兩月由丐頭發給錢文以免在商舖恃强索擾今届由普益所長規定新章令承辦人督同各役分派地叚輪流散放自本月十六日爲始先從泉漳會館隙地發給三天然後至沉香閣關帝廟尙文門及南市桑園等處次第給發至二月底爲止昨由所長張逸垞函請各區署所届時派警到場分别彈壓 
[監獄看守士敎練所開課]  
　　上海地方監獄附設看守士敎練所前經出示招生巳誌本報茲悉該所於本月一日開學各敎員由典獄長敖雲亭委派課程中刑法刑訴作業等課由得業士張慕箎擔任看守服務要旨及筆記由高等警察學堂畢業生張昌基擔任監獄法規法院編制公文程式由得業士吳鵬章擔任惟聞此次正取生司學衡取而未到竟有鍾某冒名頂替入所聽講經各敎員察覺牌示除名另傳備取王某補充云 
[圖畫美術學院備案]  
　　上海西門外白雲觀圖畫美術學院曁函授部爲西畫家張聿光劉海栗所創辦昨該院呈請滬海道尹公署備案業奉徐道尹指令云查該校所呈章程及各科範本講義均稱完備成績亦屬可觀准予備案呈件存 
[相驗病斃之劇盜]  
　　劇盜潘有餘前在江北阜寗等縣迭犯刦案并拒捕傷斃人命曾由官廳懸賞購緝潘携贓逃滬匿跡閘北被獲解送警察廳在押患病發送新普育堂醫治比抵該堂門外即行氣絶當經徐警廳長函請地方廳派員相驗等情已紀昨報昨由林檢廳長委派樓檢察官毛檢驗員等蒞堂檢驗警察廳徐廳長亦委司法科劉科長在堂與樓君茗談數語樓君即指該堂太平間（卽驗尸室）飭將該犯潘有餘如法相驗當驗得該犯身患梅毒加梁雙横痃毒發致斃餘無别故塡明尸格判令由堂棺殮發封厝壞樓劉兩君遂分别返廳禀復林徐兩廳長以便會銜函復阜寗縣查照 
[包探續獲搶匪同黨]  
　　杜紹康控匪徒蔡小雨糾黨在漢口路搶取金戒現洋等情蔡巳由探拘解公共公廨訊實判押西牢五年期滿逐出租界在案昨晨又經包探續獲蔡之同黨朱福海一名卽解公廨請究經中西官略訊一過判朱押候美領堂期解究 
[指認圖搶匪徒]  
　　匪徒周寳山去年陰曆年底在閘北王家宅圖搶鄉婦周王氏所戴之金押髮當因該氏大聲喊叫崗警聞聲趕至周圖搶未遂乘間逸去昨由淞滬警廳偵緝隊隊士將周寳山拘獲經周王氏偕見證蔡紀三到案指認屬實已解司法科訊辦 
[發現盜棺案之懲前毖後]  
　　南火車站西首荒地上浮厝之女棺一具於前日下午被匪徒小三子撬開棺蓋將女屍所穿衣服及飾物等一併剝下正欲携贓逃逸當被巡邏警察巡士查見將該匪拘獲即送上海地方檢察廳請爲訊究嗣經高昌廟紳士得悉此事以邇來棺柩中之屍衣時聞有被賊盜竊情事爰特具呈縣署請卽咨照善堂趕緊辦理掩理以免屍體暴露 
[質訊專拐妓女之拆白黨]  
　　拆白黨廣東人王少卿（卽許少卿）自稱梁士詒之子在上海誘拐妓女薛文仙小如意等帶赴汕頭圖賣旋有人報告救濟婦孺會電致汕頭救濟會並警察廳飭探將王並薛文仙等兩妓女一併緝獲電復上海救濟會委派調查員趙再靑赴汕將王等男女三名口迎提來滬兩女暫在該會留養王先送地方檢察廳訊究等情已誌前報茲悉王少卿前在北京亦曾拐賣妓女案發逃滬其衣服之華麗手面之闊綽不知者無不認定爲梁氏之子逐日在滬北妓院中花天酒地去年秋間王曾至英租界泥城橋福源里二十四號薛文仙（現年二十六歲）妓院冶遊施其哄騙伎俩該妓被騙去三四千金嗣王卽設計將薛妓並十七歲妓女小如意誘帶至汕頭圖賣小如意現在有人議定出洋四百元納作小星詎即爲該處警署查獲迎解到申自王移送地檢廳之後曾由檢察官預審供多推諉故檢察官函致救濟會請將薛文仙小如意兩妓押送來案質訊昨日午後該會即派調查員趙再靑將薛等兩妓押解到廳經檢察官提同王少卿逐一研訊良久諭飭該員仍將薛等兩妓帶回會中留候核示王還押候究旋又據薛順全投廳控稱在公共租界飛隆汽車行爲夥去年九月間起有王少卿來行租坐汽車共被欠去租洋九十六元迨往催索業巳逃逸今悉巳解案下爲此來廳起訴請爲追還等語當由林廳長諭候核示辦理 
[强姦養媳案續誌]  
　　住居南市洗帚弄婦人唐姜氏之十四歲童養媳姜阿招被顧大郎用强姦污以致下體受傷經該氏將顧扭控地方廳預審收押阿招發送紅十字分曾騐看等情巳紀昨報茲悉阿招自送該會之後即據醫生驗明下體果有傷痕函復到廳一面經林檢察長諭令阿招留會醫治俟傷痊後再行核辦 
[兩人輪姦一幼女三誌]  
　　虹口元芳路三百四十一號門牌居人林海林之十四歲女兒阿新於陰曆正月二十八日出外購物被粤人歐金海誘至東有恒路八百六十號門牌被屋内與同鄉人林見强行輪姦旋被女父偵悉控請捕房將被告兩人與女一併拘解公共公廨迭經訊供判女暫留濟良所歐與林見押候訊核等情已兩誌前報昨晨由廨復訊據八十六號西探鄧上堂禀稱原告之女被拐後卽至捕房報告繼被查獲據女供稱遭被告兩人强行輪姦以致下體受傷供至此即由被告代表律師向鄧盤詰良久中西官核供判歐與林見兩人還押林女仍留濟良所候西醫到堂證明再核 
[查禁調戲女工之惡少]  
　　浦東陸家嘴一帶廠棧林立女工衆多如鴻源紗廠英美烟廠華章造紙廠等女工不下數千人乃邇來時有浮夸子弟每於夕陽西下各廠放工之際輒三五成羣尾隨調戲以致口角爭毆之事時有所聞事爲三區解警正得悉以若輩如此行爲殊於風化有碍故於昨日傳諭各長警嚴行查禁如違立即拘拿解究毌稍寛貸以維風化 
[賭徒内竟有地保]  
　　浦東其昌棧一帶邇來賭風大熾前晚由三區巡官倪文彪率警前往查拿當在張安邦家拘獲大批賭徒徐鴻卿等十四名内有曹狗大一名係屬該處地保一併帶署經解警正略詰一過判張罰洋八元曹身充地保附和賭博本應解究姑念初犯着罰洋六元其餘各罰洋三元一元不等一併斥釋賭具銷燬 
[糖食店内聚賭]  
　　閘北長官路開糖食店之劉靑雲前晚糾同陸德雲諸順昌薛金善王阿喬等在該店樓上賭博被四區崗警查獲一併拘入警署轉解司法科候訊 
[過犯復圖攫物]  
　　許福田吳阿金前日在新閘大沽路徘徊圖攫行人財物被七百零六號暗差華捕查見一併拘入捕房昨解公共公廨請究經中西官訊得兩人均係過犯判許押西牢三年吳押一年期滿仍均逐出租界 
[荒貨攤上查見失贓]  
　　閘北大統路永福里裕華織布廠司事沈永義昨扭海昌路擺荒貨攤之黃雲卿至四區警署控稱廠内屢次失竊布機上應用物件今在黃攤上查見原贓請爲究追警員諭解司法科訊辦 
[拆梢禁錮三月]  
　　流氓王阿三前日糾黨在虹口肇勤路浜内向船戶吳學春藉　拆梢被包探葛祖元撞見將王拘入捕房昨解公共公廨經中西官訊實判王押西牢三月示儆 
[餘欠交保限繳]  
　　小槽坊主朱菊生虧欠房租四十元私自脫逃棄下生財雜物由房主沈正興報經捕房點明估計值洋十四元茲沈將朱尋見向索不還扭控法公廨請追餘欠朱供欠租是實餘欠無力措繳求宥聶讞員判雜物交房主收管作抵此外尙少洋二十六元交保限繳 
[胞弟兄爭奪店業]  
　　許大和投法公堂控稱商人開設銅錫店爲業胞弟許大壽於三年前曾在商人店中爲工匠嗣因作事不端逃往蘇州後時來借洋業已多次令又來强借不竩持刀行兇故此報捕拘案求請訊究訊之大壽供稱該店實係民人與胞兄合開今被胞兄逐出心不甘服故向胞兄理論惟不敢强借行兇求請公斷旋由大和將分家據呈鑒聶讞員問大壽合開該店有無憑據大壽答稱因係同胞兄弟故無合同議單其餘祖遺家産早與胞兄分開是實中西官判合開店業毫無憑證以後大壽不准再向伊兄滋擾詎大壽聞判一味咆哮並稱仍須至店中吵閙中西官大怒判令驅逐出界如敢再往滋擾准原告扭案控究 
[傳訊駛車違章之汽車夫]  
　　汽車夫俞阿法於二月二十二號午後在英法交界之愛多亞路駛車不照定章撞倒某姓小孩跌傷頭額由捕查見抄明二百六十二號汽車號數禀請公廨出單於昨將俞傳案請究先由捕房代表牛門律師上堂譯明被告不照定章駛車情形繼由法捕房一百二十號華捕姚裕祥與老閘捕房捕頭及四百五十三號華捕相繼上堂訴明當時情形並稱撞傷小孩因其家屬不願多事自行醫治故未到堂等語訊之俞阿法供稱因該小孩立於馬路觀看出喪不及避讓以致被撞求察中西官核供判俞退候傳證到堂於禮拜五再訊 
雜評二 
[偵探不認做壽（庸）]  
　　警廳偵緝隊士李某投函本報力辯發帖做壽之虚誣其自白之眞實與否姑勿具論吾謂卽使實有其事要亦未足爲該隊士病也 
　　去年以來上自軍民長官下至道尹知事廣開壽筵者甚多同僚部屬稱觴上壽無不趨蹡一時風會所趨何於獨警界而不可上有好者下必有甚焉者矣二千餘份之請帖且猶未甚也 
　　是故使該隊士而確有做壽舉動吾意警廳亦未必顧問何則做壽本官場之通例而請客尤交際所必需徐廳長非好管閒事者又何必大驚小怪耶 
來函 
　　其一敬啓者頃接江七先生朝練函稱閱三月七日報載其此番來申有密察各圑體之意嚮不勝詫異渠此來絶無政治性質實係傳聞之誤屬代登報更正查江七先生係步軍統領江大金吾介弟略無政治關系相應轉達即請登來函門更正爲荷關炯王篤基謹啓三月七日 
　　其二敬啓者讀大報載警廳偵緝隊廣發請帖歛錢查辦斥革一節其中涉及鄙人不勝詫異查鄙人因母喪盤柩回籍故禀明廳長給假數天先在滬作道場一日並無廣發請帖以及收徒等事亦無斥革可訪可查身當偵探難免外有仇人借端牽陷壞人名譽尙祈迅賜更正以昭大公實深感荷淞滬警廳偵緝隊士李錦標鞠躬三月七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[道情十首] [  嬾眞子]  
　　落魄江湖載酒行琴心三疊道初成古來萬事東流水彈劍作歌奏苦聲（集唐）貧道乃嬾眞子是也雖跛於足不盲於心幸跳出世網塵途早勘破名繮利鎖於今在滄桑變裏作個陳人且欲往傀儡場中度些痴漢適纔譜得道情十首仿賈長沙之歎息冩杜工部之牢愁將來敎諸公藉資談柄 
　　跛道人嘆塵寰站長街唱亂彈聲聲唱的滄桑感乾坤兩扇空旋磨日月雙盤亂跳丸中間一粟羣生幻見幾多繁華事散只賸些刦火灰殘 
　　跛道人嘆官家起迷樓築館娃霎時麋鹿遊臺下銅駝偃臥宮門草玉樹摧殘帝里花傷亡涙倩金人洒說甚麽朝梧噦鳳都變做幕柳藏鴉 
　　跛道人嘆宮嬪苦明妃慘太眞生離死别綿綿恨馬嵬人去空江碧雁塞魂歸賸塜靑長門草掩無人問君不見玉鈎斜處埋没了多少香魂 
　　跛道人嘆公卿佩三貂擁百城熏天富貴同煨燼五侯氣燄風前臘八座尸居廟裏牲賣瓜故相猶僥倖俺只見屠龍巨手一例兒功狗遭烹 
　　跛道人嘆官軍沐胡沙臥犵雲槍林彈雨拚生命長城碧血三春草大漢黃埃萬鬼墳玉關戌卒今無賸縱博得國殤有祭也只合溟漠稱君 
　　跛道人嘆嫠孀守空閨人未亡單形隻影相偎傍孤眠燕子樓中月獨坐鴛鴦瓦上霜九原誰訴相思狀倒不如天邊月姊尙流照地下蕭郎 
　　跛道人嘆豪宗粟紅陳家素封娥眉列屋鴛絃弄朝看蘭友酣金谷夕見珠姨哭石崇黃金白璧終何用莫再問樓臺鸚鵡只贏得棟宇蒿蓬 
　　跛道人嘆紅顔倚欄杆翠袖單東風謬把情絲綰紅樓一部顰兒淚白柰千家孝女鬟桃花命薄楊花慘一任你珠啼玉泣只留些粉賸脂殘 
　　跛道人嘆書生抱文章獵大名恨天未啓承平運秦愚黔首書遭厄漢溺儒冠士見輕感時痛哭戕軀命從莫有黃金屋住只虚傳白玉樓成 
　　跛人道嘆民邦創維新說改良共和政體葫蘆樣外交失敗牛居後内政荒淫雀處堂長年結簡糊塗賬看時局危如纍卵倩何人亡繫苞桑 
　　長沙一副憂時涙揮洒渾無地閱盡古今愁勘破興亡事俺唱這俚歌兒收場去矣（四） 
短篇小說 
[自殺黨（司蒂文遜著）] [  常覺小翠合譯天虚我生潤文]  
第二章箱中之秘密 
　　陰曆二月初四刋起 
　　少年雪朗斯者爲美洲新蔭蘭産其地風俗多悍暴而雪朗斯獨沉靜雖富有資産然仍樸實崇儉即日用所出亦必託之薄册時方作巴黎之遊賃居中等旅舍之第七層樓上樓凡三室其左爲度爾博士所居博士在倫敦時頗負盛名後以不得巳之事故乃始來此有謂其人之去倫敦實爲警察之主動力也與雪朗斯頗相契每當暇時二人恒相偕至對街小飲而馬丹旑芙林亦傍雪朗斯之右室而居馬丹明妝盛服美艶無倫雪朗斯初疑爲貴婦迨後始知其非馬丹每見雪朗斯輒向之嫣然爲禮而雪朗斯受寵若驚轉覺頳然不能自寗顧一離美人之側則其滔滔之口立如酒瓶去塞向朋儕自炫其得意謂彼美人蓋屬意于己也雪朗斯好奇且喜剌探人家隱事一日于右壁見一小孔乃更穿而大之以便竊窺其隣人之舉動旣而壁孔爲旑芙林所見顧弗加以障蔽且亦效其所爲有時四目適相值乃均大頳翩然引去一日雪朗斯聞隔室有喁喁細語聲則立躡足至右壁眇一目向孔中窺之見馬丹旑芙林方與一英人共立案次其人爲雪朗斯素所未見者年約五十許雙目作灰色灼灼可畏言時恒向左牽動其唇似方指其室特聲微乃不辯其所言旑芙林則蹙其候蛾默然不語旣而英人聲微高曰其人之性情我知之稔此事實非爾不可也旑芙林現爲無奈之色曰諾其下聲益微不可復聞但見櫻唇微重而巳雪朗斯不耐乃捨之起立迨至入暮則其孔已爲一衣廚所障矣雪朗斯度爲英人之意恨恨不已於時室門忽闢閽者持一函入以授雪良斯返身自出雪朗斯審視其律跡似爲女子所書展視之略謂今晚十一句鐘請赴白理跳舞會予當在會中某處相待幸勿爽約云云下不署名書作法文雖寥寥數字而顛倒錯亂幾不可卒讀雪朗斯閱竟不禁大詫念己素無女友何忽來此函旣思試往覘之當能知其究竟顧此函突如其來且不署名若竟貿然而去能必其無他慮耶思至此不禁膽怯然少頃即復消滅蓋好奇之心忽動而畏怯之念乃敗北矣遂欣然易服而出 
長篇小說 
[絶塞奮椎記（五）] [  野鶴]  
　　這時天巳向瞑那男子便向看客略略收了看費收拾旗鼓逕自去了到了明天下午那男子依舊在這曠場裏獻技獻的更别是幾種出入意令的技兒如是一連演了六七天奇能異術層出不窮觀看的頓時加了十幾倍讚歎的聲響也像春雷乍動萬驥齊奔平昔時光這場上本是蓬蒿没人杞棘阻步如今却踐踏得纎草不生彌望平坦也可見得看客的衆多了一天午後那男其循例獻技正在騰身上躍的當兒驀聽得人叢中有人高呌道壯士莫不是蔣春巒的閨友麽這話一出那男子慌忙止步面龐兒也漸漸變色起來縱目一看那呌的非别正是江毓忠便丢個眼色敎他暫地留下自已也便略演了一回看費也没收逕自怱怱的收了器物相偕着去了原來那男子便是柳娘喬飾成的他自春巒一輩子失敗之後子身吊影度日維艱况且面目依稀易招疑忌不得巳出此别策暫此藏身花木蘭遠宿黃河黃崇嘏永抛鸞鏡奇人奇事可稱鼎足而三便是毓忠起初也認不清他是喬服後來見他演的那些技術都是曾經見過似的才恍然眀白釵光鈿屑化爲劍膽琴心非柳娘心誠變幻斷不能臻此神奇非毓忠風鑑邁人也斷不能窺覬隱秘哩當下見罷便一直到了一間很狹的茅舍裏毓忠心裏也正念着雲塘鎭上茶博士的話兒慌忙先問春巒等一輩子究竟那樣這時柳娘早把那濃髯兒址去很寛博的衣服也已卸下疑雲一去清光大來依舊是婉約照人　娙可念聽了毓忠的話不知不覺眼眶裏驀地滾下幾多涙珠來默默了半晌纔悽然說道唉江爺啊九州之鐵已成大錯千里之誤基於毫釐如今殘局已收逝者不作餘生顦顙已分學那鴛鴦寺至的眼涙洗面罷了毓忠聽了歎息道原來如是眞是可惜我也早知道偏師隻羽没甚麽遠大的覬望祗是致敗詳情還請嫂子明示毓忠說罷柳娘早已鳴咽得做不成聲兒又悲哽了好一回纔收淚說道江爺的話果自不差但是連營千騎並未馳驅杯酒片言已墮詭計說蔣起來也着實令人指天誓日不肯甘心默說到這裏略停一停再道我眞没頭腦哩佳客遠至連苦茗也没敬一杯兒說着便珊珊入内 
栩園雜綴 
[答北京高希武九問（續昨）] [  天虚我生]  
　　第四問譜曲是否有一定之法先有曲而後由管製工尺乎抑工尺字不可移易以其曲中字之位置譜入乎前說若是則定工尺有無一定可尋之方法後說若是則鵲橋仙譜中（見女子世界第一期）水字之工尺何以改五六爲四合豈以蘇字（水字蘇委切）與四字爲雙聲之故歟就使如是想亦不能攺一定之工尺也其理若何願詳敎之 
　　（答）譜曲在善歌者則先有曲文而後循聲製譜以工尺配之故同一曲牌而彼此恒各不同但今人製曲則都依傍舊譜以便歌者故稱塡詞蓋依其工譜而塡以詞是以塡詞家亦稱倚聲蓋以字之讀音而配簫笛之聲也兩說固以前說爲是惟吾人製譜未必能使天下胥從故塡詞譜曲惟有率循舊章取其現成之工譜用之故塡詞家說法則又以後說爲科律也鵲橋仙之五六爲四合猶其詳而顯者試觀泣顔回兩闋（見女子世界第二期）以文子論只第一句差兩字其餘句法均同而工譜竟逈然大别即明徵也然此曲實爲塡詞而非製曲蓋其工譜悉本長生殿之驚變能歌驚變者即可依其原調歌之而吹笛者亦無煩指授取其便也如其不然則此曲只能我自歌而自吹之矣豈非徒作而不能行哉（未完） 
今日係滑稽畫並非文字拚成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之射擊術]  
　　兵士放鎗宜低（見本報甲戍年七月初八日） 
　　現在華兵皆當朝練夕操以演習施鎗之技敢進一言於各將士應留心使各兵於施鎗時務須放低照準其鎗以放此事爲泰西近日各敎練者諄諄屬訓蓋臨戰時一大緊要事也查兩陣對列時其展列於左右之隊伍甚長故放鎗發彈必不高不低而彈乃中敵無越左逾右之患也乃以兩軍對攻而各兵所發彈數與所傷人數攷究則不中者實多足令人齒冷昔鎗法未十分究練之時幾有數百彈中方中一人者至普法之戰技巳較精彈亦較少而以一軍合用之彈及所傷殺敵人計之仍須七十彈始當一人也西人查考之謂曰彈之不及敵而間着地者往往因高過敵陣反至落空故將士即諄諄爲戒兵士雖較精於前而倉惶之間擎鎗高發仍本素性則精械何益耶想本國振武於邊疆用兵之時若以所發彈之數比之所中人之數則兩數之殊懸必矣除此以外另有一戒是不可遽行放鎗須俟敵人至近必彈可凖及之處而後轟然齊放庶免彈缺之虞云此固各將士所宜知因本館聞西人曰華兵皆不知低放之理故備陳之如此 
尊聞閣筆記 
[記鄞人棄妻事（見本報癸酉年六月二十七日）]  
　　自來夫婦之間爲情愛之所獨鍾即爲猜疑之所易集故有杯中蛇影遽占反目之爻機上鴛紋遂碎同心之錦者從未有游偕戚串夫也遽懷潑醋之嫌而伴結舟車婦也頓受改絃之辱是則家人卦變而非棄婦詞新者矣甬江馮庭修者娶婦某氏籍隸蛟川貌殊燕婉於去年正月結褵即於二月判　蓋以利逐蠅頭遂致恩分鵝翼賦新婚之别孤負香衾動遠道之思凄凉短榻凡蟾圓十度而始解歸裝詎鴛夢一番而已徵喜信匆匆小叙落落長征蓋不匝旬而航海之舟又放矣今歲僦居廬於滬上迎眷屬於甬中鯉信頻催魚軒遲發待靑鸞而不至我勞如何挾赤鳳以偕來人言可畏蓋旣來而某氏之中表弟者與之偕來矣溯其偕來之意原不過以輪舶顛危藉之携挈風濤險惡用以周防耳而馮則因旅處之情形想及家居之景象又因横陳於我側想及自薦於人前積慮成疑積疑成怨爰爲錮閉入笠而恍似豚招并肆披猖擲杆而　張虎勢不但禁之私室并且控之公堂此一舉也在庭修那有異心但欲快除夫綠　在某氏詎懐他意烏容别搆夫靑廬使斷離則庭修致痛鰥魚且珠胎之將剖使斷合則某氏難堪蠆螫恐玉貌之遂殘此時此際爲民父母者殆亦煞費躊躇矣然而事由暗昧茨牆有可掃之機釁起嫌疑瓜田有可彌之隙倘新巢之莫定終故劍之縈懷無已暫將某氏交母族領回仍由馮庭修給火食洋十元俟三月後再斷蓋至彼時則啞啼繡褓寗遂無父子之情喜合瑶釵仍可叙伉儷之樂化相持之鷸蚌全永好之鸞　眞可謂善於關停工於處置者矣蓋男子恃一時之憤氣不難以白刃相加而經後日之回思又不忍使紅顔失所則以嫌疑之所易集本卽爲情愛之所獨鍾云爾 
文苑 
[遥和錢麗儂女史原唱]  
　　　　　　　　　（見本報癸酉年七月二十六日） 
　　　　　　　　　　　（楚襄挹翠樓主人） 
　　雲箋披誦悟蘭因髣　簪花詠絮身衫想佳人飄杏子絹題幼婦妙虀辛生來情種偏饒恨愧乏才思爲寫眞讀罷珠璣　寄語香 
閨珍重镜臺春 
　　才擬昭容玉尺量一枝彩管占羣芳情緘荳蔲含難盡句盟盥薔薇嗅亦香手撥鴛衾憐調苦心如蘭紙張情長痴心徑欲乘舟訪花下親看棒玉觴 
　　海角飄來少女風玲瓏犀點意難通卿吟仙曲同妃怨我逐名場恨阮窮蕙錦織愁縈遠道濤箋寫意訴幽衷一珠一字歌聲咽都付琵琶斷續中　 
　　葭倚將搴玉一枝槐花無奈正黃時（時值湖北鄉試）劇憐好好眞眞意怎禁朝朝暮暮思津問桃源風信杳詞芬芸簡露華滋瑶萹何止紗籠護日日香花供此詩 
花叢談屑 
[某姫（見本報甲戌年五月初五日]  
　　某甲金陵人向居雉臯以織機爲業眷一姬時就院中宿相得甚歡海誓山盟竊訂婚嫁後某將貿易外出姬許以謝客相守越二年甲獲數千金歸將往訪姬以踐前約繼恐姬有他志乃囚首喪面故着敝衣以往及相見姬凝視良久急邀甲入房情甚欵密所以慰藉之良厚又問何遽落拓至此甲對曰時命不齊營運虧折今全軍盡没羞見故人奈何姬曰觀君氣概必非久下人者今特時未至耳即就床頭檢票蚨五串贈之曰可先以此製衣履晚間設酒相待當更徐爲君圖甲歸跨於友人以爲姬矢志不渝不負賞識衆亦交口譽謂不愧鐵中錚錚者不意勾闌内乃有是人甲旋易盛服至院淹留信宿出數十千爲纏頭費其姊妹行謂姬曰何以知其假試遽爾解囊相贈姬曰是不難特卿等不細察耳彼衣服雖敝而豐頣廣顙神彩發舒且外貌雖露憂愁而舉動頗自得以是知其僞也衆服其慧甲出重金贖身納爲婦姬亦傾心相從爲持家政頗盡婦道琴瑟尤調和人多羡其慧而嘆其遇云 
[陸芷卿（見本報甲戌年五月初七日]  
　　金陵有浣雲居在妙相菴之東偏樓台檽檻擅一時之勝尊彝几榻俱極古雅妓自遠方至者皆賃居其中一妓名芷卿年甫及笄自吳門來姿容娟好并善詩不輕易見人房老珍若掌珠無不順其意旨然芷卿於心之所好見亦祗塵談茗戰而巳豪家諸傖均欲以計簒取顧芷卿常風塵自悼思擇人而事時鎭海李雅言茂才適以他事枉道經白下停舟訪之旣見相得甚歡誓以白頭爲約東風有主幽情方深豈意天不假緣西隣搆難以事株連迨芷卿被逮李乃力爲調護並求當事緩頰其訟遂寢然紅粉飄零靑衫憔悴風雨花枝不勝摧折矣自後芷卿甚德李而嚮往之心益决其母遂薄具奩資間道歸李而李以營救費千金家計頗形蕭索芷卿布蔬自安絶無怨容筆耕針耨倡隨篤於尋常呈芷卿固李之知己而其能捐情華　力踐前約求之靑樓中抑亦不可多得也若李於芷卿山河引喻患難不渝其情亦大有過人者是又非薄倖郎所可企及矣 
雜錄 
[聯句彚集]  
　　壬申年十二月十一日本報截有出聯云（洞庭湖洞庭山地分吳楚）對句散見逐日報紙茲爲彚集於左 
　　洋涇鎭洋涇浜界劃中西雙鴛鴦硯齋石門縣石門鎭界别東南觀事散人 
高麗參高麗布物産華洋海上瞽目山人 
仙露閣仙露嶺界限浙閩徐逸生 
桃源洞桃源縣界判仙凡白下散人 
烏衣國烏衣巷事判古今春酣花醉詞人 
桃花源桃花潭跡在晋唐前人 
江寧縣江寗鎭界判鄉城白下稻香老農 
洋涇浜洋涇橋地判法英無名氏 
蓬萊水蓬來島　隔仙凡雲亭外史 
嘉定府嘉定縣省别川蘇品蘭主人 
天竺寺天竺國界判華夷前人 
會稽郡會稽縣名别古今夢草塘主人 
陸家浜陸家嘴浦隔東西若愚道人 
　　又壬申年十二月十九日本報載有出聯云『妙人兒倪家少女』對句亦散見次日報申茲彚集於左 
　　故言者諸氏古文觀事散人 
愁古月胡塞秋心沈梅居士 
　　右聯按栩在兒時曾由塾師命對久思不屬一日聽人演說三國志因以『大言者諸葛一人』對之初不知觀事散人亦嘗以諸字對倪字也 
　　又壬申十二月二十日本報載有出聯云『昨夜大寒霜降滿庭如小雪』對句亦散見報章彚集於左 
　　連朝雨水芒種遍地望清明莫釐散人 
明朝元旦歲除越宿是新年海陽醉霞主人 
又有出聯云『正月龍燈五月龍舟一歲二龍爭水火』觀事散人對云『冬日趙衰夏日趙盾三朝兩趙顯温威』海上瞽目山人對云『南方卦離北方卦坎五行八卦配陰陽』 
又出聯云『池中綠水黑泥種的紅白藕靑荷葉』觀事散人對云『島上丹砂黃土考烏金碧玉赤珊瑚』　經居士對云『園内玉盆磚架栽成鐵梗金心銀海棠』 
又出聯云『遍地是烟花到那時花謝烟消何結局』白下癡道人對云『戕身惟酒色歎此際色癆酒鬼正登場』 
　　又壬申十二月二十四日出聯云『晚烟如帶束山腰』瞽目山人對云『春草似茵鋪洞口』海上商人對云『朝露似珠圍葉面』 
　　又出聯云『寄寓客家空守寒窗寂寞』無名氏對『迭迷途逕適逢遠道迍　』 
又出聯云『有車路無差路無車路有差路依車不差』餐霞館主人對『是渡船非大船非渡船是大船呌渡弗大』 
 
 
 

Page 18

 
 
   
 
