# 1883 - 140 - 4903615

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論施濟良法]  
　　本報後登有聖允生保羅會告白初不知其命意所在詢之西友知係西人之善舉以施　貧人者也其法台同志者十人聯爲一會密訪貧苦之人家口幾何食用幾何而按時給以票據令向各店取物或肉食或麵食約計可敷其日用之資而各店家則將票赴談會收錢其自貧而無業者則或麓以生意俾得有以自贍其有孤兒無依者則收而養乙教之俾得成立其會以十人為率如人數過多則分爲兩會再多再分盖各有專司或司查訪或司分給或司付錢或司位帳不欲以人數過多　生推諉而一以實事求是實惠均沾爲念其良法美意殊有令人欽佩者前者各店家憑票發貨或有從中刻扣者輙藉辭於市價不同而貧人取貨每到受虧該會中人知之復聲明會中所發之票按時給價悉隨貨價之高下並無短缺凡各店照票發賃無得故意刻扣此益見該會中人之思慮周密毫無遺憾矣竊思中國之樂於爲善者亦頗不乏人而卒未能得一良法卽如冬間或有購賈米票隨路散給或製棉衣棉褲以濟貧寒具立心何嘗不美然散出米票向店取米則店中每以粗糲與之雖買時言明好米而店夥一見米票知係貧苦之人無力與爭抑且無可對証從中漁利求蠅頭於乞兒之手此雖各店之不肖而於施票者無與然亦由於施票之後不復查祭以致各店任章舞弊也去冬本埠有某善士施送棉衣一日過其門則見二三貧兒喃喃作怨詞異而問之則云某善士施捨棉衣擇人而子强有力者或一人而得數件且得之以换煙米如我等駑弱無能際此嚴寒膚粟盈體尖風砭骨如在寒水地獄中而欲乞一襲棉衣候之數日卒不可得何不公至此也言罷痛哭爲之慘然夫求衣不得固無怪其嘵嘵然平心論之究非應得之物彼乞兒肆口譏評亦殊可惡第旣具爲善之心卽當廣其行善之術無其術有其心所謂徒善不足以爲政某善士於此似亦不能辭咎也中國之人數甲於四洲而人數旣多謀生不易故貧苦之人亦較他國爲衆其有老年無　或肢體殘廢不能自求口實而沿街托鈢收合米之租是亦無足爲怪惟年方少壯筋力未衰本可以自食其力而乃安於倫惰甘爲吹簫乞食乙流此則實所不解吾謂中國人數雖多苟能安分管生則人人可以自食决不至乞人如此之多雖以鴉片流毒貽害蒼生吸姻之人類多自安怠惰甘儕下流然若輩亦有天良豈果生而下流者苟能有人爲之楥手接引或亦尚可挽救惟人之眞無良者則雖為之地耳中國之爲善舉者誠不之人但衣之食之之外別無良法該會中人則更有算無遺策者凡於後生小子年富力强失業無聊漸趨污下者則必勸之誨之援之以生計薦之以行業一而再再而三果其不可救榮而後止則此心可告無愧矣其間或有先時不肯學好入於下流安於卑賤其後一遇會中人援引遂幡然攺過勉爲成人從此漸克自拔洊至成材而回首當年恍如醉夢者中國之善士若能仿其意而行之其功德富更出解衣推食上子輿氏言分人以財謂之惠教人以善謂之忠又曰善政不如善教之得民盖至教之以善使之克自成立則具所以成全人者固不止一丝一粟之小惠而巳焉世俗有言救急易救窮難急者出於一時救之尚可爲力窮則當圖其久遠其事實難乃觀於該會中人施濟之法則急固可救窮亦未嘗不可救卽會中人不能一一盡救而勸之勉之婉曲而開導之殷勤而誘掖之使窮人各自爲救而其救之之道溥焉矣鳴呼仁哉 
[諭旨恭錄]  
　　○三月二十四日奉　上諭光祿寺少卿延茂奏八旗舉人請准以六部筆帖式用並由舉人分部之筆帖式仍准就揀大挑各摺片着吏　議奏欽此同日奉　旨這會試滿洲取中八名蒙古取中三名漢軍取中六名直隸取中二十三名奉天取中三名山東取中二十一名山西取中十名河南取中十六名陝西取中十四名甘肅取中九名江蘇取中二十五名安徽取中十七名浙江取中二十四名江西取中二十一名湖北取中十四名湖南取中十四名四川取中十四名福建取中二十名臺灣取中二名廣東取中十六名廣西取中十三名雲南取中十二名貴州取中十一名鈇此 
[本館自己接到電音]  
　　○本館於昨日接到在津友人專發電音到本館有三月二十八日　上諭一道敬謹譯登○三月二十八日奉　上諭庶吉士散館着於四月十八日在保和殿考試钦此 
[公使易人]  
　　○三月二十七日倫敦發來電報云英國駐華公使現奉英廷特簡駐日本公使巴君克司来華接任云 
[歐美日食]  
　　○四人測得華三月三十日卽西歷五月六號日食新金山則於上午見之美國南境則於下午見之惟中國則不可得見云 
[閩省雑聞]  
　　○泉州府屬之惠安縣民素稱強悍樂于械鬥曩年疊出大案不可勝紀近歲有某姓者不畏禁令顯開賭塲惟尚未滋鬧事端故臨其上者亦佯爲不知此亦仁愛之心隱行於無可如何之境也乃今春花會盛行日夜喧鬧無不以猜古人爲得計卽貧戶婦孺亦樂於從事冀博贏餘綠花會舊章以一文之本而獲三十文之利如有一元之本卽可獲三十元之利故賭博之利以花會爲大而受其害者又較各賭爲廣也三月初旬惠安縣之捕廳趙君與汛弁楊君會同查拿花會詎料行抵蓮花鄉竟有數百人持械拒捕撀傷趙君昏不知人撀斃楊君始行走散現巳由縣禀知府道憲及陸提憲請派兵親臨查𨐰以儆刁風並聞趙君舁歸署中已不省人事未知能否救活也將來查辦情形容再探錄○閩省各州縣署私設班舘之弊不一而足但押人未久或未至斃命遂置之不議不論耳近聞南安安溪各縣班館之私刑頗酷去年大盈地方因催科政嚴而下鄉徵收之家人鄒姓者竟將欠戶陸姓私押兩日陸姓不堪其苦遂自縊而死其家長卽以命案上控擾累不休嗣輕某武弁出爲調處勸鄒家人以數百金賠與私親始能息事此可見班 
 
 

Page 2

 
 
館之誤事　淺矣○泉州郡城向無太妓館卽有士娼之窩其地卑陋其室齷齪雅人均不屑到也惟尼奄尚覺潔靜司以游目騁懷雖無皓齒明眸之質善　絲吹竹之音然容止雅淡笑語温柔亦足以叙幽情助飲興也曾澺江蘇無錫縣之慧泉菴道姑最美且善詞翰琴棋允爲絕妙之品但非　翩佳公子未易問津亦徒覺可望不可卽耳○閩省天氣每多春寒然　歲節交上已漸覺温和今春上已已逾旬日而居人之挾重棉者猶覺令氣侵肌故春花多未盛開卽春草亦未生發水田中之秧針僅露萌芽分許未見滋榮轉瞬初夏将臨不知能否及時分秧也詢之田間野老皆稱向無此奇寒天氣云 
[江右試事紀聞]  
　　○江西學憲陳大宗師於三月初七日按臨九江法令森嚴各屬生童無敢戲豫十四日出六學案府學取一等十六名德化取一等十六名德安瑞昌彭澤各取一等六名二等每學各二十除名三等最多四等每學各六人須隨棚補考十二日童正塲瑞昌縣有某童作助之長者四句題小講起筆云從來天不有不孝之父斷無不孝之子宗師閱之大怒飾令廪保將本童帶到以便嚴懲倘該童逃匿惟廪保是問其餘各童有授受窗稿而被責者有父代子作文而罰跪者十六日出德安瑞昌彭澤三縣案德安向額連撥府共二十四名本届扣除三名瑞昌向額連撥府共二十六名本届扣除三名彭澤向额連撥府共三十一名本届扣除四名湖口向額連撥府共三十二名本届扣除四名此可见宗師之力整文風而濫竽者不得倖進矣 
[借給耔種示]  
　　○江西撫憲潘示爲曉諭事照得前因各處被水災民紛紛來轅其控或請修堤堰或請給賑濟均經明晰批示在案並查有堤縣分概由地方官禀請籌欵興築以工代賑南新二縣復於堤費內提出錢文散給無堤各處黃民至歉收田地又復　奏請緩徵遞緩錢糧並籌給賑銀散放己屬體恤周至凡該民人等一再呈控曉嘵不休本應一概不准姑念爾等情形困苦東作無資准其分別借給耔種前　酌定呈式應將告狀人名下田地畝分都園村落四方界址現因何事具控一一於呈式內塡明並將已完錢糧串票黏呈方准給發已面飭南新二縣轉諭遵照今爾等仍未一體週知合行出示曉諭爲此示仲南新二縣各災黎知悉爾等果属無資耕作准其携帶串票黏貼呈式內親遞其呈式紙每張酌給價錢五文爾等往天祿閣刻字舖取用自行塡寫以免需索其餘各縣均由地方官禀請辦理不得來轅瀆控切切特諭○又示新建該民上年被水現在無資東作自係實在情形本部院深知民隱未嘗不引以爲己憂旣據開明田畝數目黏呈糧串所請借給耔種之處應准照行原呈批示發還該民人自向新建縣呈遞仰該縣按照該民田畝每畞酌借耔種三升由積榖倉動放以資春耕而恤民艱惟零是借給散而難稽該民人田畝是否被災圖內之戶仍仰該縣查明核實借紛每戶不得過三十畝之數以爲限制仍候秋收後免息征還歸欵毋任藉延切切 
[杭垣府試]  
　　○杭垣民商兩籍府試定於四月初三日一律開考現於三月二十四日民商兩籍屍生塡册書押民籍仁錢二學各在本學書押商籍則仍在鹽公所書押按杭府所屬一州八縣除仁錢兩首縣外尚有海富餘臨於新昌等七州縣故各處考童巳有擔登負笈而至凡杭府前鄰近　巷無不租作考寓也 
[重修大寺]  
　　○西湖之三潭印月十景中之一也其後爲小瀛洲叢竹夾路間以小橋曲水境甚幽絕過橋則爲退省菴乃彭雪琴宮保養疴之別墅也宮保每歲於巡江之暇輙來小住有名滿舟上人者該處之信持僧也人極眞樸而絕無蔬筍氣宮保偶與閒談頗得禪悅味自是茶香芋孰遂訂爲方外交孤山之聖因寺本聖祖仁皇帝駐蹕之所在後高廟南巡因攺爲寺而以聖因兩字題之其中聯額都係高廟宸翰寺僧永寶護之寺中房廊曲折殿宇閎深爲西湖四大叢林之冠自經寇亂寺燬於火肅淸後屨議創造奈工程浩大非布地金錢不敢妄　興作不得已姑於四面繚以短垣中構屋數　聊爲我佛蔽風雨宮保來往湖山久有慨焉重修之志思非得具大法力結大善綠者難膀斯任爰僉滿舟上人爲寺中住持擇於三月二十二日宮保親送其入寺　日宮保代爲作東道主徧請城中司道各員一時文武咸集宮保首先捐廉爲　因請各官量力捐助聞德方伯及唐廉使合捐五百金次則若都轉巡道及候補各道員并武職中之顯赫者或百金二百金不等蓋重以宮保之鈞命無不踴躍爭先願入無遮大會也是日惟中丞未到餘則皆來相送入寺一時冷落山門頓覺熱鬧設非宮保爲護法伽藍恐達摩面壁九年亦不能具此人神通也湖山信要偉人扶爲之誦宋人詩不置 
[漕憲日期]  
　　○譚序初方伯奉命護理漕憲遞遺藩篆上月念九日撫憲已有飭知檄委許星臺廉訪署理其臬篆則委郜荻洲觀察署理并聞譚方伯交卸後初五日卽須起程履新云 
[整頓義學]  
　　○天津城廂內外原立義學二十八處其中由關道設者十三處由鹽道設者九處由府設兩處由縣設者四處經費由鹽務中籌措塾中各事由綢總主持而聘請塾師尤其專貴也定例一館教育寒陵子弟十六人束脩歲定津錢二百八十千關道設有正副稽查義學委員月給薪水正二十金副十二金核其功課法至　也大關總辦李嗚梧太守又從而擴充之去年就河北一帶添設四處一在大干廟一在白衣大寺一在如來菴一在梁嘴梁嘴者生名也令春更就該莊添設一塾一切費用由大關自備束脩歲定百四十千茶水每季四千媒炭每冬十二千如功課勤奮明年復館者歲終稍有饋遺　嬉者否雖勤而辭館者亦否每館亦收十六人但須極貧而末曾開蒙者方爲合例然津郡貧家子弟多以賣糖豆爲業日賺十數文或採薪以供炊蠱令其就學未免顧此失彼於是又定每人日給玉米十二兩其米摺交於塾師放飯學時則付之令赴米鋪支領除病假外惟曠學則停支春給監布大褂冬給棉袍筆墨椅桌等件皆供給盡着上月初一日嘱梧太守路经各塾遂停輿而入查其功課以背書若于認字若于定爲等第超等賞津錢四百文特等三百文一等二百文二等一百文三等無錢記責於是署列名姓辨別等差記之而歸隨晤關道周觀察談及此事周觀察自念亦有義學十三處稽查委員兩人何以絕不一查時適委員在座觀察謂義學一事原爲無力讀書者而設玆聞赴學者多有小康之家而貧戶轉致向隅殊非設學之初意請將各學生姓名籍貫父兄家世查明覆我委員唯唯而退將各學功課册　抄膽一通呈上關道以其潦草塞責大不謂然將兩委員暫停差使仍情嗚梧太守淸查尚未回覆然而義學中次貧者多小康之家十無一二也 
[日人製車]  
　　○本埠東洋車日增月盛而日人則見中國之車不及日車之精美華人之拉車者亦不及日人之壯健故欲在日本製車運至上海卽用日人御車照章赴工部局領照與華人之車並駕　驅西字報言該車已於昨日爲始在租界中推行且嗣後尚有續至也 
[無故自戕]  
　　○前夜八點餘鐘英租界老巡捕房之二十八號西捕落差後至益大馬車行雇轎式馬車馳往虹口下海浦折回至順泰碼頭相近處忽開槍目擊馬夫在前拉韁聞槍聲顧而視之則該西埔已血漬淋漓馬夫大驚進退維谷遂停車鳴捕適虹口七號西捕經過令同至虹口捕房旋送至老巡捕房隨卽斃命云並聞該西捕放槍時以槍管緊對口中迨轟然一聲而槍　已由口入腹亦奇矣哉 
[戒烟續聞]  
　　○前報登本埠戒煙局　將開辦一則玆聞該局已擇定初三日爲第一期仍照去歲分三八期先期掛號今日本報後巳登 
 
 

Page 3

 
 
有告白有志戒煙者諒無不以早登彼岸爲快也 
[蘭花勝會]  
　　○本埠邑廟內園舉行蘭花會此已列報昨往觀焉則士女如雲遊人極形濟濟差昨係禮拜日且屬立夏令節以故城廂內外諸人紛至㳫來大有萬人空巷門新妝之概所列佳卉不下百餘種高下排列各按蘭譜名目懸牌開列朗若列星其種類不可枚興集九畹之奇芬羅三湘之佳品誠雅人之深致也 
[從良不易]  
　　○英租界康薈芳里王金珠家妓女李秀寶曾投英會審公廨喊控欲　葉積寶被鴇婦胡殷氏掯阻厥後胡殷民知秀寶控己卽往探看詎被葉之同黨扭住交葉解案嗣由陳太守庭訊李秀寶申訴前因葉積寶供與秀寶相識伊願嫁我詎被胡殷民掯陰胡殷氏供秀寶是我親生女曾在原籍許配他人詎被著名之牌九司務葉積寶綽號小鬼阿寶又名扒牙齒阿寶者誘領至王金珠家爲娼我欲領歸又被唆使投案控告秀寶供我寔被胡殷氏放在王金珠家爲娼並無葉積寶誘領之事葉係到王金珠家與我相識今願從伊太守間秀寶日胡殷氏是爾親生母否在原籍曾否字人秀寶供胡殷民是寄母原籍雖會字人已由胡殷氏央人退婚胡殷氏又稱秀寶實係我親生女可以滴血太守謂秀寶旣是胡殷氏親生女豈容縱女爲娼今旣爲娼自當聽其從良豈容掯阻又問秀寶與葉備洋幾何均答稱數十元大守隨斷葉繳洋一百五十元給償胡殷氏始准領秀寶去旋聞葉已遵斷先繳洋七十元叩求恩准秀寶交保出外再行措辦銀洋太守俯准其請竊謂妓女從良固屬美舉然而人心叵測變評難防住往有曾經贖身之人飛絮落花依然無定不得不仍理故葉且贖身之時則百計羅掘贖身之後則萬債紛來較之不贖身者其苦尤甚今李秀寶願嫁葉積寶之事巳蒙陳太守斷給此固太守之婆心第不知李秀寶旣出火坑一朶靑蓮固能皦然無滓否也 
[路燈被竊]  
　　○上海城中自添設路燈以來行人無不稱便無如城中小竊往往乘間竊燈現聞五處巡防局共被竊燈一百四十餘盞北局委員金明府隨處訪查上月杪又在法租界興聖街劉雲貴玻璃店內有未破之玻璃片七塊當塲拘獲眞　并將劉雲貴解歸法公堂番訊據供伊店學徒不知是竊贓故在門首收下翁太守謂玻璃之上紅字　然學徒不知汝豈盲人乎着將劉雲貴管押候訊 
[鴇婦領妓]  
　　○前報船夥行竊案林天祿劉高林堅稱洋二十三元水片一包與水銀等物同寄在烟妓處當經傳到該妓周雲仙研詰　稱水銀錫　雖曾携來却非交與　手乃交在鴇母手者且彼兩人同來何謂不相識洋元紙包並無其事　係誣指翁太守著暫押候查昨晨覆訊林劉二人依然狡展研詰至再仍稱交與周雲仙訊其可是兩人同去則仍稱與伊不相識太守駁以旣不同去又不相識何以伊寄之物爾可往取該鴇　亦必不肯將他人所寄之物交爾此中必有別情林劉二人仍無確供太守喝將林天祿掌頰二十下始據供稱洋元冰片實係劉高林交與劉阿品此人係劉高林相識太守詰其劉阿品現住何廣作何生意年歲若干林稱年約二十五六至其住處請詰劉高林使知太守間劉仍無實語太守　着掌頰二十下始供也住六馬路某客寓內大守謂此人究竟作何生意林天祿方稱同在船中爲夥太守詰及原告船中可有此人荅稱實有此人現已他往太守仍着將林天禄管押飭注包探帶同劉高林前去將劉阿品拘到又着診鴇婦周萬氏將該妓領去 
[箭宜搜]  
　　○邑廟豫園現値懸燈之時觀者甚衆北局委員金明府見游人聚於一處遂薄而觀之則見人叢中有二天津人在此賣袖箭明府以此物最易傷人卽飭局勇將該二人拘送上海縣衙門并將賣剩之袖箭十六枝一并呈案經帮審委員蔣明府研鞫據供一爲王元喜一爲王泰和均係天津人帶來袖箭二十八支己賣去十二枝每支得價一百文餘無别事蔣明府詰其賣興何人據供十一枝賣與路人實不知其住址名姓一枝乃五老峰後面鐵匠賈去蔣明府着將王喜元等兩人管押且出示曉諭令賈去之人將箭繳案不得留藏於家倘敢不繳或查出或肇寡定當科以重罪王元喜等待查訪有無別情再行遞解回籍 
[蕩婦吃醋]  
　　○寍人某甲初與蕩婦　金相饑繼又與阿三有私嗣因愛金欲向甲取洋二十元甲旣許之矣繼而中悔愛金疑阿三之作梗也揚言於外　與阿三釁阿三聞之勃然而怒使人約　金評理愛金卽邀姊妹行阿三亦率胭脂虎至洪園烟館評論曲直并有無賴輩爲之解紛阿三愛金則大戰唇舌醜態畢露自午後二黝鐘起至晚八點鐘時尚未了局約計烟鈔已費十千左右醋海風波亦可畏矣 
[禁淫逃荒婦女說]  
　　○人不幸爲女子身穿耳纏足痛苦萬狀及至年長論嫁所肄習者不過縫紉并白之事足不出閨門一步身不得與世周旋雖有明慧堅　之姿無由得而展布以創一業而謀其生一旦天災流行飢饉洊至爲丈夫者猶且乞憐道路自給不遑而纖纖之足亦遂不免於蹀　在來靦顏求食此宜何如憫惜者奈何乘彼之困以縱其慾而遂其歡此其人爲尤無賴而其罪爲不容誅江漢之間災於水屢見前報沙市設粥敞以賑其來者法至美也而每孟需大錢三文靑年婦女不得不與其父兄夫子分途募化而店中浮薄之夥或從而評其妍媸貌陋者終日不獲一文娟好者則與之調笑謔浪必　其紅雲滿頰以為快亦偶自見慣之婦女忘其廉恥時或以浪語相答夥乃狂喜其與之錢也必大必多而飲泣含羞之輩誠不知凡幾矣沙市又有提調衙門一老嫗主其事如上海臺基之頗多則數十串少或千百文均可春風一度而此中失節婦女白得貲者有不得貲而甘心者有強使得貲而不廿心看有不甘心不得貲而臨時被騙勢不由已者牽綠作合絕大手叚其爲害固不自今始也至今而災民旣衆厥價愈廉而提調衙鬥之獲利者則厚而又厚卽逃洗婦女乏失節者亦書不一書再有惡棍蠶役乘間覇佔誘淫騙賣哄逼同逃以　欠房飯之微金便　身爲奴婢戶餘之內凡數十起竊謂婦女之甘心攺節者誠不可禁豈覇佔誘拐而亦不可禁乎卽覇佔誘拐不易禁豈明明有此提調衙門與夫廣衆屬目之地明明有此調笑謔浪之聲情而亦不可禁乎是事也責之粥廠粥廠固不任咎也責之保甲保甲又置若罔聞也吾於是爲逃荒婦女憫矣召於是爲沙市地方危矣 
　　沙市目擊人來稿 
[述詞錄呈護花仙史正拍并希物和　調寄蝶戀花]  
　　○一霎罡風吹破夢閱遍紅塵儘是炎涼境輸了浮名贏了病空齋坐激書生憤　　同調　人誰解悶雨訴風嘶逼者窗兒緊有淚如潮拋不盡廿年辜負靑燈影○十載名場空戰勝命不如人無奈前生定琴劍飄零容管領讓人眼底花如錦有限韶光春易盡負了佳人瘦了詞人影空向天涯呼薄命靑衫翠袖原同病 
　　浣花舘主章志鑾殿卿倚聲 
[癸未莫春錢江程愛鳳校書招飲口吟七字索同人結句卽席聨成兩截錄呈諸大詩壇削正]  
　　○花晨月夜盛開筵　程愛恩　詞客佳人各妙年懷素小史　歌到霓裳驚上界　柳橋外史　無端　闕下神　　浣花舘主○碧　華年水雪肌　懷素不史　娟娟嬌態史修眉　　浣花館主　桃花面親梅花骨　柳橋外史　贏得春風第一枝　浣花舘主 
[敬步浣花館主原韻贈吳少琴詞史]  
　　○絕代佳人正妙年腰如楊柳步如蓮天然秀色　難盡眞箇隋家吳釋仙○格自端莊性自幽可人碧玉儘温柔里名毓秀藏眉史滬上名花第一流 
　　古　陽　素小史胡蘭卿求是草 
[䁬錢塘邵金鳳詞史錄呈浣花館主赐和]  
　　○畫舫藏嬌態度妍蓮釣翹楚貌如仙廣寒隊裹來佳侶惹我銷魂憶少年○桃源放棹爲情痴人面春風省識時　限　懷差不說有時低唱奈何詞 
　　星江護花外史吳克明待政草 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第四百零八號]  
[光緒九年三月二十三日京報全錄]  
　　宮門抄○都察院烏等　奏爲遵　旨酌議具奏摺子○總兵鄧　奏恭報巡洋情形據實具奏摺子○鄂撫彭　奏爲知縣到省暫留學習摺子○三月二十三日兵部太常寺太　寺八旂兩翼値日無引　見○六額駙假滿請　安○祟禮謝授光祿寺卿　恩○　公續假二十日○兵部奏　查齋之大臣　派出克蒙額海英慶福維慶典廉和琨本𧨹　銘○又奏派稽查小五處　𣲖出明秀○太常寺奏派看視牲隻　派出畢道遠○侍衛處奏派　保和殿監試之王大臣　派出頭班伯王　貝勒果齊遜全福連興二班肅王恩全長春載瀾奕功○召見軍機　　○○都察院左都御史臣烏拉喜崇阿等跪　奏爲遵　旨酌議具奏事光緒九年二月二十日奉　上諭內閣侍讀學士文碩奏請厘正奏議體裁一摺臣下因事建言原不拘定程式惟稱引地名不宜任意割裂本朝年曉尤宜敬謹全書據奏近日奏牘往往省文殊屬非是嗣後內外臣工陳奏事件務當敬愼緃事不得稍涉輕率其餘所陳各條着都察院堂官酌議具奏欽此臣等伏考章奏體裁大要以明允篤誠爲本辨析疏通爲首誠如明諭因事建言不必拘定程式然近年內外臣工間有敷奏失當者或經　諭旨申飭議處或經言路指摘紏叅奏議之體非不隨時厘正至文碩所陳各節摭拾毛舉臣等詳細尋譯殊與大體無關旣蒙勅下臣衙門酌議有不得不分別剖晰者查原奏稱向來條陳時務劾奏百僚育須交議　飭查之處祇應聲明請　旨施行從無指名　奏𣲖　大臣查辦之理若或事關通部尢不容特舉一二人以任之致啓擅專之漸而厲褾榜之階等語臣等查近日臣工陳奏事件有應請　旨𣲖員查辦者間或舉衆望素孚之天臣加閣敬銘彭玉麟等敬謹入　告其人皆敡歷中外爲國舊臣朝廷委任夙專豈待新進小臣爲之標榜況陳請雖由於臣下而權衡仍斷自宸衷在聖人虛懷　采納亦必審事察言始行　俞允如果跡近襟榜斷難逃　聖明洞鑒擅專之漸更無慮矣原　奏又稱近來奏牘附片巳嫌其多如照例會銜公事亦用附片具陳殊與體制未協而劉恩溥此次之附片則更褻慢不偷等語臣等查會　奏事件若附片陳　奏如何列銜不但體制禾協亦且窒凝雞行未據該學士指明係何人何件何年何日之事臣等無憑考核若會　奏事務較煩正摺夾敘機序不淸閭用附片聲明似亦無損對揚之體向來各衙門及各疆臣　奏事一摺之中大約以三片爲率不敢過多軍興以來羽書旁午文報紛繁統兵大臣恐繕疏遲延間有一摺夾至五片者疆吏以其簡速易行輾轉相效而文不冗長便於垂覽與嘉慶年間　諭旨實皆因時制宜並行不悖况　前訓專　外臣並未涉及科道文碩曲爲牽合殆未知科道風聞言　體格獨寬也至劉恩　彈劾俊啓要以俊啓劣跡是否昭著爲定今查辦旣已得寶該御史卽屬敢言從而議莫修辭之誤夾片之疵巳近於深文曲筆况前者言巨劾　奏祟禮該學士則追論之今言臣劾　奏俊啓而該學士又追論之其知者以爲文碩本不以二人爲然不過性好挑剔其不知者且以文碩專爲內府大臣代鳴不平其亦昧於擇言矣原奏又稱滿洲世僕　奏謝　天恩例用淸文蒙古漢軍亦從之旣而外省文職綠管各大員因承繕乏人不得已而攺具漢字摺不期世風遞降近且漸及駢聯等語夫古今文體奇偶相生　聖代字書淸漢並重未必字用漢文詞用駢體卽屬世風日降且　列朝宸翰間有駢章　國初名臣文集列於　四庫者其陳謝　疏　表類用四六寔不自近日而始該學士亦偶未之見也原奏又稱寶廷前由內閣學士補授禮部侍郎率請收回　成命旣涉浮偽近名殊乖滿洲舊俗等語臣等查寶廷原疏援司馬光故事爲言豈其步武前賢轉致有乖舊俗若謂官非臘等則魏象樞由左都都史　擢授尚書亦嘗辭讓寶廷自揣不勝部務情事相同如謂出於漢臣則爲美德而出于宗室滿洲則爲近者似屬强分畛域且該學士不論諸寶廷疏辭之日事閱數年人已獲譴乃並其謙讓悃忱亦加指摘宅心旣不復存厚立論卽不能持平甚非謂也總之原奏論人則過涉苛碎論事則過於吹求臣等仰稽　成訓俯攷臺規以爲釐正奏疏體裁實不在此除割裂官名如鳥提黑熱之類本見于處分則例年號省文復蒙明降　諭旨當並原奏所恭引　諭旨　庭訓格言一體欽遵其餘各條應請毋庸置議抑臣等更查請者我　皇太后　皇上軫念時艱孜孜求治廣開言路優待邊臣書之史册實爲千古盛事在建言任事之臣自當常存敬畏於敷　奏條陳謹益加謹卽或語言文字稍有微庇而養言路之風稜軫邊疆之勞瘁　聖心且　優容逾格在臣不詎忍刻深黃體芳屢進直言其　疏內偶沿唐宋文人義法約舉年號此如詩書之稱文王武王亦間稱文武省括其詞並非稗官陋例卽謂其不宜從簡亦何至目爲妄誔詆爲不敬任意譙訶嘉慶年間　諭吳　光自簡用湖廣總督以來朕卽聞其接待屬員過於嚴峻批禀事件往往措詞過當因其在軍機章京年久擬寫諭旨於訓飾之語習以爲常率意書寫文禀批答自君一定體制卽使屬員偶有過失亦應明曰開導何至動遭呵斥竟於擬寫諭旨相似亦非體制欽此文碩留心掌故於　列朝　聖訓研摩頗熟故下筆時動沿訓飭之語與吳能光擬寫諭旨習以　常相類而不知與章　奏之體己乖其屢上封事大抵駁斥言路審勘　奏疏者居多上年六月曾奉　諭旨在案若猶浸潤不已將令臣下羣趨緘默言官致飾文詞似以厘正體裁爲名韓蹈箝制言官之習此其不可不慮者一也原奏中　大淸而仍以滿洲抬寫　先帝　仍以先王抬寫責人草率躬自蹈之到吉林寍古塔一帶附近　赫圖阿　譬諸周之豳　氣候嚴冷較殊中土近年時會日棘屯兵開府文碩豈曰不知乃有視若戍邊苦寒呼　吳大澂巳屬冒昧粗心銘安更屬忘本等語在貴臣不恤戌卒之勞朝官岡知邊城之苦容或有之文碩曾經絕徼忽爲此言實所床喻伏考　聖祖仁皇帝巡幸吉林諭旨此後將軍以下撥什庫以上應念兵丁遠居邊境無市貿易身冒嚴寒往探山木妻子汲水操作備極艱辛時加憐憫欽此可見吉林一帶嚴寒早經　祖宗鑒及何必諱言當此時局大難邊臣陳戍役之勤勞圖巖疆之險阨正可思无朝締造之艱急草昧經營之務若猶粉飾不已妄謂吹律可以回温撫軍眞如挟纊勢必令邊将舖張祥瑞摹繪星雲殊與　奏報邊情人有關係此更不可不慮者二也文碩志在報國理宜就今日吏治民生求所以規畫久遠剔除弊端者剴切指陳上備釆擇若但以撏搘　剔爲事深恐刻核太甚則不肯之心應之不獨攻計言臣與上年　諭旨不准懷挾私意　逞筆鋒之意相背卽稱引　成憲亦識小而不能識大矣况原奏之叔述拖㳫核以歷代名臣奏議　國朝臣工　奏議卽無此體然臣等仰維　聖明愽采旁摉之意斷不敢持矛刺盾苛以相繼面其立言踳駁不便施行之處臣等職領台網亦不敢曲爲附和理台詳晰覆陳恭候　裁奪是否有當伙祈　皇太后　皇上聖鑒訓示謹奏奉　旨已錄　○○頭品頂戴廣東碣石鎭水師總兵振勇把圖魯奴才鄧萬林謹　奏爲恭報巡洋班滿歷過洋面情形據實具奏仰祈　聖鑒事案　道光二十三年十一月初七日欽奉　上諭嗣後沿海水師各提鎭着於每歲出洋時具奏一次俟出洋　返事畢卽將洋面如何情形據實具奏其實因公不能出洋卽著自行奏明均令咨禀該省總督以憑查核並責戚各該總督破除情面密請明查倘敢偷安畏避及奏報不實隨時分別叅辦等因欽此伏查廣東碣石鎭屬巡洋每年自七月初一日起至十二月底止例應輪値碣石鎮總兵下班出洋統巡業經前署總兵王孝祺專摺奏朋在案奴才接任後准前署　兵王孝祺咨報自七月初一日起出　接駕兵船統巡四管洋面迨八月初十日巡至左管甲子洋面之東上路澄海管叅將兵船依期會哨一次十一月初十日巡至中路佛堂門洋面與水師提標中軍叅將兵船依期會哨一次至於沿海各砲臺位官兵技藝以及軍裝火藥器械俱於洋巡經過之便分別會　考騐均經通報在案等因准此奴才遵於十二月二十一日到任接帶兵船督率値巡將備弁兵分駕船雙在於上下交界洋面往來梭巡督 
緝茲届下班洋巡期滿撤巡回營　有歷過各管洋面尚屬安靖除將光緒九年正月初一日起上班統巡洋務扎飭轄屬平海管叅將余廷高就日赴洋接管兵船統巡四管　面務須認眞督緝母稍　懈外理合將洋巡班滿歷過洋面情形擄實恭摺具奏伙乞　皇太后　皇上聖鑒謹　奏軍機大臣奉　旨知道了欽此　○○湖北巡撫臣彭祖賢跪　奏爲部選人員領憑到省請暫留學習恭摺仰祈　聖鑒事竊　部選潛江縣知縣託緰於光緒八年十月二十一日領憑到省本應飭赴新任惟查潛江上年被水現在督修堤　署知縣梁家鈺經理工程正買得力新選之託緰人地生疏未　　令赴任應暫留學習據布政使王天經按察使　德標會詳前來除咨吏部府文憑送銷外　合會同湖廣　督臣涂宗瀛恭摺具陳伏乞　皇太后　皇上聖鹽勅部查照　行謹　奏軍機大臣奉　旨吏部知道欽此 
 
 

Page 10

 
 
[京報第四百零九號]  
[光緒九年三月二十四日京報全錄]  
　　宮鬥抄○諭旨兩道錄前○發抄　旨五道○內務府　奏爲遵　旨查明據實具奏摺子○護浙撫德　奏請獎敘摺○刑部　奏請將待衛解任訊辦片○護浙撫德　奏請　旌表片○川督丁　奏委員監盤鹽務奏銷片○東撫任　奏委辦修理河工夾片○三月二＋四日刑部都察院大　寺侍衛處値日無引　見○麟書崑岡各假滿請　安○淸凱請假十日○召見軍機　薛允升　○發抄　曾國荃等奏上年晚禾歉收招商探買米石請免徵稅厘奉　旨着照所請戶部知道欽此○又仍以潘汝芹補四會營守備奉　旨兵部議奏欽此○丁寶楨奏松潘鎭李培榮署提篆奉　旨知道了欽此○又病請賞假奉　旨賞假兩月欽此○岐元奏滿營馬匹足額奉　旨兵部知道欽此　○○總管內務府謹　奏爲遵　旨查明司員被參各欵據實具奏恭摺仰祈　聖鑒事光緒九年二月二十三日奉　上諭御史俊乂奏特叅司負取巧　緣把持公事睛飭查明嚴懲一摺擄稱內務府銀庫邸中齊克森布係由現任綴庫郎中夤緣調補並聞該員有把持公事擅派職官情事着總管內務府大臣確切查明據實具奏欽此欽遵當卽揀派司員按照　叅各欵逐一詳查固不敢廻護司員亦不敢附和原奏如原參廣儲司銀庫郎中海緒三年任滿一缺以現任級庫郎中齊克森布調補內務府升轉官階奴才雖未深悉而部院旬員遇有曾任局庫差倢年滿後非過十年不得再行保送別差例有明文查齊克森布之胞弟巴克坦布於究緒三年間由緞庫郎中任內調補銀庫自復郎中員外郎由現任緞庫調補銀庫者不一而足今齊克森布仿照伊弟故撤亦由緞庫郎中調補銀庫如謂援照成案而已克坦布又將仿照何人如謂人地相需何以才具出眾之員皆出自緞庫叩或謂因地擇人亦屬偶然之舉乃相距數年層兒疊出雖經隨時奏明又何以從未調補別庫人員未免駭人聽聞况庫差定例三年報滿該員等竊庫任內均已歷俸二年及年餘者而得隴望蜀復夤緣調補銀庫其善於取巧顯而易見等語查內務府惟緞庫銀庫之差係郎中二員員外郎二員其餘各庫均係員外郎之差是以每遇有銀庫郎中之缺如不得人間育由緞庫郎中內奏調看又例載銀荼二車扣足十年方准再轉至皮磁織衣四庫轉者不論年分遇缺卽准轉補等語是緞庫雖三年將滿又調銀庫亦無不可又查緞庫郎中調補錢庫郎中自道光二十八年前總管內務府大臣明善始厥後援照奏調者不一而足亦皆因銀庫差使緊要爲地擇人起見非由巴克坦市始也此次亦因　中內或不合例或人地未宜該員齊克森布人尚老成謹愼是以援案奏調該御史所奏自係未諳例案之誤又原叅近年司員屢被臣工紏叅奉　旨交該大臣查辦從未有如原奏查明附叅者是豈叅奏之人皆得自傳聞毫無實據妄行入　告耶一節查近年奏叅內務府司員者如前任御史英俊前任通政使司叅議嵩溥等數人究竟其人若何斷難逃　聖明　洞鑒又原叅齊克森布才本千庸人極懶惰於所管處所因循委靡不知振作又稱管理造辦處任意把持等語夫旣有把持之才絕非委靡不振之人若委靡不振卽不能把持公事此自然之理該御史旣稱其因循委靡不知振作又稱其任意把持前後矛盾臣等實未敢置詞又原叅將永惠之子文林派充各作差便文林原係該處六品庫掌光緒七年補授營造司員外郎已在司員之列而齊克森布擅派承應各作差使實屬有違定例一節查造辦處官員每遇派差皆由管理該處大臣點派從未有由總管司員點派者如造辦處員外郎文林先於光緒二年授六品　掌時經前任管理大臣英桂魁齡派管如意館等處九作嗣於光緒七年授員外郎時經管理大臣恩承仍留造辦處照舊當差迨臣廣壽到任後因其己在司員之列不應承應各作將其庫作差使全行開去皆有擋案可稽非齊克森市所能干預以上各節皆臣等細心詳查之實在情形也至該御史所稱齊克森布夤綠營謀一語究竟夤緣何人及何人受其夤緣旣據　稱係屬見聞自不難指實可否請　旨飭令　御史指實以憑查辦乏處伏候　聖裁所有臣等遵　旨確切查明據實具奏並可否請　旨飭令該御吏指實以憑查辦之處伏乞　皇太后　皇上聖鑒謹奏請　旨奉　旨已錄○○護理浙江巡撫布政使臣德馨跪　奏爲海運完竣查明尤爲出力官紳書吏援案懇　恩分別獎敘恭摺奏祈　聖鑒事竊照浙省杭嘉湖三府屬漕糧攺由海運每届事竣歷將辦理出力之官紳書吏曁商船牙埠人等擇九奏獎在案卷查光緒八年起運七年分漕白糧米由海運津全數徑交通壩經糧道廖壽　督率各局員董悉心經理計自津次　斛以後逐日兌剝分起運通至六月中旬一律交兌全完本届米穀顆粒無虧米色悉皆乾潔辦理尚　妥速所有在事各員　書史或綜稽運務籌畫精詳或派船騐兌畫夜辛勤或歷涉重洋俻嘗艱苦不無徵勞足錄又首先全完催科得力各縣似悉一併量子獎敘經臣於藩司任內會同督糧道廖壽豐核案開册具群前撫臣未及核辦移交前來臣覆核無異除出力稍次之員給子外獎並商船牙埠人等確查另辦外謹將尤爲出力官紳書吏酌擬獎敘繕具淸單恭呈　御覽合無仰懇　天恩俯准給獎以昭激　理合恭摺陳請伙乞　皇太后　皇上聖鑒訓示謹　奏軍機大臣奉　旨該部議奏　三件併發欽此　○○刑部片　　再准北城御史移送戶部主事王築等聨名呈告三等侍衛金鳳岐毀墻毆工一案經該衙門以案關織官送部臣等督飭司員將金鳳岐傳案訊閱數語金鳳岐輙在司堂踞全口稱　乾淸門尚許坐臥何况刑部復不候質訊自行走回　係恃符抗　未便任其逞刁相應請　旨將三等待　金鳳岐先行解任以憑訊辦謹附片具奏請　旨奉　旨已錄○○德馨片　再查接管卷內據浙江候補道唐樹森等禀稱同鄉湖南衡陽縣巳故節婦陶王氏係王倫昌之女嘉慶二十一年歸儒童陶敦兩爲室二十五年夫故氏年二十一歲至道光十五年病故計守節十六年又衡陽縣現節婦龍張民係從九品張萃山之女道光二十五年歸文童龍積林爲室二十六年夫故氏年二十歲現年五十六歲計守節三十七年又淸泉縣現存節婦李劉氏係劉世元之女道光十七年歸李治圭爲窒二十六年夫故氏年二十九歲現年六十五歲計守節三十七年又耒陽縣現存節婦胡顏氏係顏朝倫之女道光二十四年歸胡卓茗爲室二十七年夫故氏年二十一歲現年五十六歲計守節三十六年又安化縣現存飭婦將胡氏係監生胡宗壁之女道光二十九年歸蔣澤澍爲室咸豐元年夫故氏年二十三歲現年五十四歲計守節三十二年又寍遼縣現存貞婦唐彭氏係彭誥發之女自幼歸唐興盛爲室道光二十六年興盛卒年十二歲氏年十六歲現年五十二歲計守貞三十七年又據浙江候補知府錢溯時等禀稱同鄉江蘇嘉定縣已故節婦錢羅氏係對職錢錫禔之妾浙江候補知縣錢廷珪之生祖母錫禔故時氏年二十三歲至咸豐七年病故時年六十四歲計守節四十二年又嘉定縣巳故節婦錢葉氏係職員葉石成之次女從九職銜錢廷璠之妻卽錢羅氏之孫媳夫故時氏年二十九歲至光緒七年病故時年四十歲計守節十二年又據寍波府知府宗源瀚等禀稱同鄉江蘇江寍縣已故節婦高李氏係三品封職李允中之女國子監典簿高體仁之妻現署蕭山縣知縣高英之母道光十二年歸高體仁爲室二十二年夫故氏年二十九歲至同治十一年病故時年五十九歲計守節三十一年該職等　屬同鄉見聞眞確先後造具事實册結禀懇奏請　旌表在案前撫臣陳士杰未及核辦移交前來臣查節婦陶王氏龍張氏李劉氏胡顏氏蔣胡氏貞婦唐彭長節婦錢羅氏錢葉氏高李氏等九口靑年勵志白水盟心或教子成名母儀足式或奉親盡拳婦道無虧或兩代完貞歷鋒鏑　操持不懈或半生茹苦處阨窮而氣　彌堅洵爲巾幗完人宜沐旌楊盛典台無仲懇　天恩俯准　勅部照例　旌表以維風化除册結咨部外謹會同閩浙總督臣何　浙江學政臣祁世長附片陳請伏乞　聖鑒訓示謹奏軍機大臣奉　旨均著准其旌表禮部知道欽此　○○丁寶楨片　再查官運局鹽務章程每屆年滿奏銷應委員前往監盤結報茲辛已綢鹽務又屇一年期滿應行奏銷據總辦局務候補道夏峕詳請委員監　前來臣當飭藩司鹿傳霖赴 
局監盤結報以昭愼里而期核實謹附片具奏伏乞　聖鑒謹　奏軍機大臣奉　旨知道了欽此　○○任　鎔片　再跳鳳應修護　斜　短　等工並上下游一接築長堤均經估定銀兩於奏報合龍大　工需內列欵開報以備動支在秦現屆春融冰泮所有護　等工已委候補道張上　於二月初一日興工惠　長　經委員分叚監催均責成臬司潘　文會督在事文武各員妥籌辦理並奧張上達　　防汛事宜以昭愼重將來工竣慮由新任撫臣陳士杰再行奏報理合附片具陳伏乞　聖鑒謹　奏軍機大臣奉　旨知道了欽此 
 
