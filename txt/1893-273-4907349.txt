# 1893 - 273 - 4907349

 

Page 1

 
 
[三百五十號畫報告白] [  點石齋啓]  
　　日本某邸内有一室居之者輙多變故因潛心窺察掘得一穴旁有小穴由穴内下樓臺亭閣位置攸宜其式甚故不知建自何時亦一異也他若良馬之　靈借書之笑柄龜鴇啓遊湖之釁山神有示罰之奇僧肩累石以驚人家藏藥酒而獲賊秃奴求宿心　奸邪無賴藏嬌事多反　及所附叢抄圖說並册頁告白等准於二十六日出售此佈 
[新印病條辨] [  圖書集成局代啓]  
　　温病條辨一書爲淮陰吳鞠通先生所著條分縷析精　詳明誠岐黄家所必讀者也本局用新式鉛字排印刻已告竣寄語杏林橘　中人尚其家置一編以供揣摩之助乎訂成四本每部碼洋六角欲購者速至蘇申掃葉山房及外埠均可購取可也 
[廣之四章]  
　　兎窟山民撫掌而笑曰善哉言乎千古有不易之情理千古無不變之時勢時移世易而理亦與數爲推移故易有二義一曰不易之易一曰變易之易不易者乾坤定位水火定向無相戾也變易者變動不居周流六虚無相泥也然而井蛙不可以語海夏虫不可以語冰聾者謂古今無雷霆瞽者謂天上無日星拘於墟者所以不可相與有成今試與子遊乎蓬壺瀛洲方丈之山昔日秦皇所謂爲可望而不可卽者皆足以供我之登涉也將䇿六鰲西逹乎九洲折而西南息影乎薩摩之島南至崎陽北至蝦夷又折而西北則對馬一島兀峙其間與朝鮮之南境犬牙相錯也相距僅白餘里以故日人之於韓大有眈眈之志其先國之東尚有毛人毛民之號後乃稱之謂韓中倭此說見於顧亭林先生天下郡國利病書鄙意則以爲非專指日本蓋統毗連之三國而言之韓者朝鮮也中者琉球稱中山王也惟倭則專指日本日人惡其名改稱日本自同治八年始與中國訂通商之約十三年卽有臺灣之役幾肇釁端至光緒五年而滅琉球爲縣其狡焉思啓之志未嘗一日忘也是以勵精圖治之念亦未嘗一日懈而其所以謀富國强兵者則以效法泰西爲第一義試考其東南西北之海道與夫東山北陸山陽山陰以道統國以國統郡八道之中又分爲八十二國爲郡七百一十有七凡沿海之地則商輪兵船時絡繹而往來也凡在陸路則火車鐵軌飛駛而旋回朝啓輪乎山城可以夕返駕乎河内電報之神迅無遠而弗屆郵政之通行周遍而無外其令其權則握之自上人不敢干也太政府如中國之軍機處所以司喉舌而寄腹心外務省卽中國之總理衙門所以輯邦交而輯四鄰外此則陸軍海軍分其省文部教部異其官大藏則會計出納之司也工部則制作營造之職也司法則刑名之總匯也其制度一切半與中國彷彿半與泰西參互而其所致力者則獨在乎西法昔尚以刀著名歐陽永叔曾咏之而今則蓄以爲玩器而所資以用兵者惟槍砲也且其槍砲多用自製其所設製造各局其法則皆取自泰西而局中竟未嘗用一西人此外如街頭巡捕皆隸於警察署而絶不授外人以權講求製造之法其所仿造西製各種無論物之大小莫不惟妙惟肖甚有爲西人所不及者盖其心性之聰敏爲不可及也惟所製不患其不精而患其不久此則地氣使然薄者不能强之厚輕者不能强之重也顧以彼惟日孜孜效法泰西不數年而居然明效大騐兵日以强製日以巧雖亦聞有外强中乾之勢然綜計其一年出入之數則往往有盈而無絀此則究非悉出於補苴粉飾可知日人專心致志自有可以致國富而兵强者吾故曰學西法者惟日人爲最焉學西法而大獲其益者亦惟日人爲最也當今之時如欲仍守舊章杜關絶客閉海遏輪不令外人得過雷池一步其勢必有所不能如欲安乎故我人皆謀新而我獨不舍其舊其勢又將不振然則取彼之長補我之短又豈得已哉且夫所以取法乎泰西者何爲也乎將以爲名乎名者實之賓也將以爲魂乎魂者魄之靈也將以爲形乎形者質之呈也質無所呈斯形不成魂無所靈斯魄不生實無所賓斯名不興欲以人之長補我之短而不能舍我之短以用人之長則譬之食焉而弗飽飮焉而弗酲衣焉而弗煖睡焉而弗寗自詡者無名自棄者無成自就者無情自厭者無終細人之中有如是者尚不可與有行而况其大焉者乎萬物不能自生而生生者爲之生萬物不能自平而平平者爲之平迨至不平者平而平平者或轉自不平迨至不生者生而生生者反不生此亦盛衰倚伏之理盈虚消長之道所爲如環無端終始相繼者乎當此時而欲爲自强之䇿必盡有西人之所有而後可而欲盡有西人之所有必如日人之亦步亦趨而後可雖不必改正朔易服色而西人之製日人無弗製也西人之利日人無弗利也以彼之製絜我之製而我之製稚焉矣以彼之利絜我之利而我之利替焉矣稚者不稚而製乃日異替者不替而利乃日萃是則虎變居士之所心契者乎然而言之匪艱行之不易道貴待時理亦乘勢漢祖將興天帝不醉 
[諭旨恭錄]  
　　八月十八日奉上諭給事中張元普奏請援照成案廣設粥廠米廠以免流亡一摺本年順直災區較廣前設孫河等處粥廠六處猶恐未能徧及着孫家鼐等查照光緒九年成案量爲添設以拯災黎欽此○十九日奉旨詹事府左庶子員缺着清銳補授江南道監察御史員缺着德祥補授分發湖北補用道喬聨寳廣西補用知府梁廷贊湖南補用知府任之駒北河補用同知孫鵬萬廣東補用同知徐賢杰南河試用同知丁松年江蘇試用同知鍾祥　東河試用同知　慶祖廣東試用同知吳國章李維仁江西補用直隸州知州凌祖穀直隸試用直隸州知州吳雲溥陜西試用直隸州知州吳仲榮江西試用通判何朝崧廣東試用通判晏星燦江蘇試用通判王國楨江西補用知縣唐顯謨山西補用知縣吳鉁河南補用知縣康占魁浙江補用知縣朱鑑章廣東補用知縣向式恭胡鑑廣西補用知縣潘偉琛奉天試用知縣陶應潤江西試用知縣陳克愼湖北試用知縣朱廣祿左功濙常豐四川試用知縣王溶周鈞廣東試用知縣朱寳文江西試用知縣羅毓椿長蘆鹽大使鄭在中俱照例發往湖北荆州府理事同知員缺着鍾福補授擬補順天府督糧通判張如枚綏遠城將軍衙門筆帖式奢渾俱准其補授擬補四川大寗塲鹽大使龍瀹泉着照例用保舉江西補用知府洪遐昌廣西補用知州彭樹端直隸補用知縣孫天運山東補用知縣章汝元浙江補用知縣　錫爵俱照例用病痊前廣東試用知府多齡着仍發原省照例用盛京兵部本處主事員缺着從善補授明保湖南候補道長沙府知府趙環慶着在任以道員遇缺題奏欽此 
[本館接奉電音]  
　　昨由京友電傳上諭一道敬謹譯登○八月廿四日奉上諭前任刑部左侍郎清安由 
 
 

Page 2

 
 
翰林洊躋　貳旋歴中外辦事愼勤克稱厥職前因患病准其開缺調理兹聞溘逝軫惜殊深着加恩照侍郎例賜卹任内一切處分悉予開復應得卹典該衙門察例具奏欽此 
[添募謄錄]  
　　江南文闈頭塲硃卷已於八月十五日前如數謄完監臨奎中丞恐速則不工亥豕之訛誠足誤事因諭供給所總辦再招募謄錄生六百人帮謄二三塲十七日派員點名面試字畫端正十八日入闈卽在狀元新號爲棲息之所監臨另捐廉五百金賞給各謄錄生以資鼓勵云 
[革除陋習]  
　　向來文闈號軍歸各州縣募送或一百或二三百不等縣令先期出票飭差協同鄉保令務農之家各出一丁充號軍之役有不願者必大飽欲壑方准開除每逢科塲被累者頗衆兹聞江寍府六合縣裘大令變通舊章不令胥役赴鄉科派由本縣出示曉諭有願充號軍之人親來報名給以川資具公牘送交供給所收用如數目不敷縣令捐廉招募如此則胥役無權閭閻不擾裘大令通禀各憲奎中丞大加賞識飭通省州縣遵照辦理永遠爲令此示一出鄉愚咸額手相慶云 
[星軺逕過]  
　　金陵官塲十九日接到電音知出使英法大臣龔星使沿江而下准於二十日抵金陵下關並不進城停輪片刻卽展輪赴滬换舟北上星使之親戚故舊文武屬僚均於午後紛紛冐雨出城恭候憲節 
[豸節遄回]  
　　常鎭通海道黄幼農觀察前赴金陵公幹旋於月之十四日午後三點鐘時乘太古公司鄱陽輪船駛抵鎭江屬下文武各官均在六吉園鵠候俄而寳蓋山新兵前營兵弁亦在江干站隊刀光耀日鎗聲轟雷觀察鳴騶登岸端坐緑呢大轎排齊執事入城遄回道署 
[翹瞻憲節]  
　　江蘇巡撫奎樂峯中丞辦理監臨事畢日前鎭江官塲接金陵電信知中丞定於日内起節回蘇必路經鎭江是以在城文武各官會同丹徒縣王大令飭辦差人等在六吉園碼頭搭盖彩棚兼鼓樂等亭預備迎迓瓜洲總鎭謝軍門亦將長江水師砲船調集多艘排泊江口旌斾飄颭艫舳横江想屆時必有一番壯觀也 
[五馬蒞鎭]  
　　調署蘇州府王可莊太守於月之十七日午刻自蘇垣起節乘坐頭號官舫用小火輪拖帶由内河行駛卽於十九日清晨抵鎭江泊舟皇華亭碼頭丹徒縣王伯芳大令預先在接官廰鵠候迨憲駕遙臨關道憲黄幼農觀察保頤盫統制譚少柳太守鄭國祥叅戎保甲總局劉照青同轉曁文武印委各員紛紛出城齊集碼頭迎迓旋登舟投剌晋謁太守接見後復以禮答拜稍憩片刻卽命駕登岸乘坐四人大轎前導有蘇州府親兵數名入城詣古樓崗而至府署聞太守此行爲携瀛眷赴蘇也次日上午時躬往文武各衙門拜客直至鐘鳴二點始回行轅遂擇吉二十日申時鶯遷所有物件雇夫役二十餘名挑至碼頭劉同轉特派勇丁數名前往照料俄而吉時已屆太守之太夫人先乘與登舟隨後夫人幕友等眷屬亦乘輿而至二十一日天甫黎明傳諭啓輪向姑蘇進發瀕行時文武各官均往恭送寳盖山新兵前營吳養吾軍門飭令兵勇在南門外排列隊伍以致敬忱 
[武林火警]  
　　杭垣友人函告云二十日寅卯之交忽聞警鑼亂鳴披衣起視則見紅光燭天龍夫告予曰菜巿橋東街招寳堂地方失愼約四刻許炎威漸息及晨往觀知某機坊因捉臭虫致兆焚如計焚去機坊兩家料房一家房屋共十一間綢機五架絲六包内兩包被人搶去至今尚未查獲 
[再述謀通關節事]  
　　杭垣官塲傳說謀通鄉試關節之周姓家丁前日由臬司趙廉訪詢問初在蘇州府王可莊太守提訊時據稱小人跟周老爺到蘇屬送信與主考信中何事實不得而知至此口供與在蘇不同稱小人非跟周老爺者與主考之信不過代遞而已其中情節更非所知云 
[江闈雜聞]  
　　本屆江省鄉試頭塲點名畢已屆黄昏聞闈外尚有數十百人遲到不得其門而入實由自誤於人無尤亦有抱病及别故未到不下千名統計入塲者約萬三四千人惟是日天公欲雨不雨士子免得拖泥帶水皆喜渥荷皇恩卽申刻微雨廉纎間有襪履沾濕者幸人數甚少迨大雨如注則皆歸號安坐矣頭塲初而大雨繼而停雨迨初十出塲則紅日高懸大地光華與文章之氣文明之象澄清豔麗於中天且連日天氣和煦塲内平安爲近數科所罕有 
[髮匠不法]  
　　茸城西關内有王戇大者薙髮爲生頗堪餬口顧性狂妄前年因犯不法事覊諸囹圄幸獲生還當其母氏金毛太在時曾於育嬰堂領一女孩撫之不啻已出金氏作古王以該女郎面雖略有白麻而丰致嫣然蓮鈎纎小初擬以爲童養媳嗣因其子云亡復思據而爲妾今則女郎芳年二九正是可人王乃迫於賭負隨與某甲安排妥當買得一葉扁舟載往滬江售入某妓寮爲娼得受身價英洋二百餘元聞之堂規凡人家領孩爲女與媳聽其自便否則惟保是問今該匠膽大妄爲竟敢售得重價夫亦不法之甚矣不識堂中聞之其將何以爲情耶 
　 
[三巴遙簡]  
　　鄉試之年凡職官貢監有願應本省鄉試者先由州縣面試作文一篇不在文字之高下只須確係本人藉以核對筆跡此科巴縣申送之卷約有二三十名○瞿大宗師於七月十三日開棚考錄遺才先考川東廿七日大收廿九日止卷各士子已齊集省垣惟優等諸生例不考遺故到省稍遲也○欽命四川承宣布政使司龔爲曉諭事照得科塲大典士子親塡卷面載在科塲條例自應恪遵辦理乃川省士子視爲具文往往託之師生親友轉託局書代塡以致弊端孔多殊非愼重科名之道前奉督部堂接准禮部咨開鄉會試定期投塡卷面式樣揭示各士子令其親自塡冩年貌三代籍貫對明投納等因在案今科舉行鄉試仍應遵照以昭愼重合行示諭爲此示仰各屬應試士子知悉爾等務須恪遵功令屆期投卷塡冩准定於八月初二日截止撤局决不展期切勿遲誤特示 
[維厲之階]  
　　天津爲魚鹽蜃蛤之鄉魚販朱某設肆於紫竹林販貴買賤有年頗有蓄積因抱鼓盆之戚前年續娶再樵婦某氏爲妻居於大王莊有家室之樂無衣食之憂固與貧窶時有霄壤之别矣但婦有長舌慣爲厲階朱不能伏虎降獅幾有季常之懼月初朱偶歸家適遇鄰媪貿貿然來以係鄉鄰媪又年已五六十歲無復嫌疑可避相將入室抵掌閒談時婦固未在家也比婦回柳眉竪緑蓮臉翻紅謂朱與媪中有曖昧情事作女嬃之詈彼此入耳難堪適有藥鼠紅礬朱遂拾取入口咀嚼以圖畢命鄰人聞聲畢集赶從口中挖出始免性命之憂媪歸哭訴於子其子三人均已成立分持棍棒媪握并州利剪刀尋婦洩忿婦不知機猶以口給相禦當被朋毆媪更以翦刀貫其腮頰媪之母子本不仇朱嗣以朱護婦遷怒於朱亦加毒手傷雖不重然已血痕點點洒遍衣襟夫婦兩人當同投縣控請騐傷未知作何判斷也 
[吳巿瑣談]  
　　閶門外山塘順風閣茶肆於本月十七日午後有口操湘楚音之甲乙二人以索欠啓釁唇槍舌劍之餘各以老拳從事乙力不能敵披靡而遁當卽糾合數十人擁至該茶肆磨拳擦掌勢甚洶洶中亦邀集同類數十輩大張旗鼓接仗之下兩造各有損傷并毁壞該茶肆什物不少旋經人竭力從中排解兩造始各鳥獸散致該茶肆被毁之碗盞無從索賠惟有自嘆悔氣而已○倉街橋永吉盛烟錢鋪於十八日下午鋪夥某甲以青蚨五千翼置櫃上盤數偶一回顧僅存三千二千已不翼而飛旋有人謂眼見一人掩上乘汝不備攫之而逸甲無可如何只得如數賠償徒喚奈何而已噫光天化日之下匪徒如此猖獗豈不可懼寄語貿易中人尚其愼之又愼哉 
 
 

Page 3

 
 
[騐屍詳述]  
　　前報吳縣凌敬之大令下鄉相騐云云兹悉是案在蘇鄉之胥口地方該處有朱某者務農爲業膂力過人所生三子長曰談壽力大如牛更勝於父生平專喜與人打架今年已逾而立次子三子其力量較兄更甚是以談壽每啓釁端非二弟不能制伏自幼習驤酒爲業向在該處某酒作爲夥嗣以屢次肇禍經作主辭歇比鄰有劉某者與談壽同業近經人荐至該酒作已有成議談壽亦央人向該作主說情該作主以滿額爲辭不允所請自此談壽懷恨於心誣劉奪其生意隠謀報復之計本月十六日上燈後灌飽黄湯東倒西歪口中謾駡而歸入門卽安排就枕其父數之曰汝屢屢肇禍致生意辭歇猶不思痛改前非安分守已而朝出暮歸日與麴秀才爲伍全不顧家計之艱難自今而後倘仍復如是我將使二弟置汝於死地莫謂言之不預也言畢吁氣而睡詎談壽聆訓之下忿火中燒反側逾時不覺失聲曰是矣必又係劉某之饒舌矣遂一躍而起暗取木柴一根趨至劉處促令同往父前剖明是非劉不得已從之而往正在叩户時突舉所持木柴攔腰便擊劉忍痛大聲呼救詎又連擊一下始釋手其父聞聲慌忙出視則見劉翻身倒地當卽喚起二子喝將談壽拘住以巨繩綑縛一面舁劉置床上俟天明醫治不料甫交五鼓卽已斃命迨天明偶不經心竟被談壽扭斷繩索飛奔而逸其父慌甚立命二子極力追赶直至二十里之外在麫館内獲住當卽報知地甲投赴吳縣署報案凌大令卽於午後帶同刑仵人等臨塲騐視據仵作喝報委係受傷身死並無别故大令卽著備棺成殮飭將談壽帶回究辦迨大令回署時已在十八日已刻矣 
[吞烟續述]  
　　前報紀法界醬園弄某姓夫妻反目致婦吞烟身死一節聞婦年纔十九素有賢名鄰里無間言因屢遭藁砧凌辱以致含冤自盡迨母族到滬業已棺殮雖明知死於非命然已無可如何不欲多事遂將棺木載回無錫以便安厝死者長已矣生者將何以爲情 
[欠租飭遷]  
　　天主堂神甫某君有房屋一所坐落滬南海潮庵後租與房客沈耀春陸尚宫周阿二等各欠房租錢二三十千文屢向催索終無以應乃於前日投廿三七鋪巡防局控告黄衡堂准詞立飭勇丁將沈耀春等三户傳案訊供沈等俱稱實因手中拮据以致拖欠並非有意延宕二尹著於五日内移往别處分别具結備查　 
[訊究騙銀]  
　　賭棍瞿桂寳之子瞿龍龍瞿慶仁紏合傳雙喜等在虹口肇事與鮑老四爲難當經捕房飭探一併拘獲此爲前報所已紀昨由捕房解送公堂先據西包探好禮偕華包探唐寳榮江阿三禀稱前有鮑老四投捕房報稱被瞿龍龍瞿慶仁糾合傅雙喜等凶毆捕頭命我等往拘傅雙喜卽顧雙喜胆敢出頭硬覇是以一併拘案查起釁緣由因瞿桂寳拘押捕房時有鮑老四潘三裘金水及自稱師爺之曾子安願爲關說可將桂寳具保出外龍龍等信之先費洋百餘元繼出銀票六百兩交與鮑手轉交曾收曾等尚領龍龍等到捕房送烟泡與桂寳迄今閱時已久龍龍等見父尚未釋出故欲索還銀票致肇釁端現請訊辦鮑已送虹口同仁醫院療治瞿龍龍瞿慶仁同供係本邑人父親瞿桂寳前蒙提案奉發捕房管押忽有與母親嬸母等素識之鮑老四等向小的等關說願保小的之父親出外惟須費用銀兩小的等初時不信鮑卽串出曾子安等出塲至捕房將烟泡送給父親小的等始信以爲眞先付鮑老四洋二十元次日諸人至四馬路海天春番菜館食大餐尚有西人斐禮司亦在塲曾子安令我等出立銀票初出二張因不對而退回繼出一張銀六百兩係央房客金萬豐鹺貨店代出伊等始行收領其餘一切費用共用去一百數十元刻因日久父親未見保出且票上有金萬豐圖章該店主向小的催索小的等不得已轉向鮑索鮑掯匿不交故向理論不敢行兇况鮑素來患病求請明察瞿之嬸母某氏上堂供與略同傅卽顧雙喜又名富雙喜供稱係江北人小本營生　　　　　　　　　之事尹等如何糾葛小的亦不知情太守問包探曰金萬豐開在何處唐探禀稱在虹橋相近九百十二號門牌内旋據該店主金阿有投案訴稱籍隸寗波向瞿姓賃房開設鹺貨店房東瞿桂寳押在捕房時瞿子等前來向司帳商懇出票念賓主之情難以拒絶當時允許連出二張因不合意退下後出一張始行領去其票共銀六百兩實係支票當時瞿子言明若無銀兩可將房屋出賣小的以爲時已久桂寳仍未保出銀兩豈可輕付故向瞿子索回原票餘不知悉太守得供將情轉述薩君及麥捕頭薩君等與太守一再商議判將雙喜交保龍龍慶仁交捕房帶回候鮑傷醫痊傳同瞿母到案再行覆訊 
[分别鞭笞]  
　　英租界薈香里蘇婦杜江氏將養媳陳氏凌虐以致吞烟自盡一案由地保報縣蒞騐將杜江氏陳德生帶回候訊並據英公堂將隣右祁子卿送縣均記本報前晚黄大令升堂提訊杜江氏供生有一子現爲玉器生意聘無錫人陳姓女爲媳童養過門是日出外買水小婦人因在外太久申斥數語不料陳氏竟吞烟自盡平時亦無凌虐情事陳德生係親戚之友並無别故陳供係紹興人在滬上爲煤炭生意邇來失業偶王輪船帮忙杜江氏係顧姓友人囑小的照顧並不與伊往來且與此事不于祁子卿供係蘇州人向爲成衣與該氏同居該氏素性惇潑常將養媳毒打陳係該氏之姘夫時來食飯住宿惟此次如何毆打小的適因出外不知其詳事後隣右咸言陳氏氣絶後該氏尚批其頰此係實情大令問杜江氏曰爾有買女兩口現在何處爲娼答稱小婦人並無買女大令一再盤詰仍執如前大令以其不法判將陳笞九百板收所遞籍杜江氏鞭背二百下發交官媒候提買女二口到案核辦祁子卿斥退 
[解犯回南]  
　　南匯縣解省發回人犯唐中鎬寄禁上海縣獄已紀前報昨日午後黄大令備文飭差將唐押解起程前赴南邑 
[船案餘波]  
　　利濟木輪船局股東李楚芳上控魏勉齋吞銀扣船等情蘇撫憲派委劉司馬來滬會同上海縣黄大令訊明斷給復據李松雲稱有緊要帳簿被魏藏匿大令飭魏檢交再候覆訊各情迭紀本報前晚黄大令升堂李松雲投案供奉斷銀七千五百兩除劃付王守愚等銀兩外尚餘銀六千三百二十兩今特繳案請將船照等給領魏勉齋將帳簿一本交案並稱王守愚在李松雲處多收銀三十二兩此銀職員不肯認虧請向王追回所有王之股本尚有銀一千七百八十兩理應除去船上虧本祗可再付銀一千七百兩蔣明記處業已說明共還銀八百兩其餘銀兩請給職員具領俾可分償各債王守愚供職員前次收過銀八百八十兩又一百廿兩共成一千兩並未多收分文至於魏處應付職員股本銀一千八百兩現須在案具領不願出外向魏收取職員以魏爲人不妥情願當堂給領蔣明記遣家丁高發投案將船照借據摺子呈案請領銀八百兩大令以王守愚不認多收此項銀三十二兩令李松雲認虧李堅執不允大令以銀票一紙天色已晚不能赴莊分領遂將票給還李松雲船照帳簿存案俟次日命李松雲劃出王守愚一千七百兩蔣明記八百兩餘銀三千八百兩分爲三票繳候分别給王蔣魏三人具領蔣所呈借據塗銷判令分别退去次日再行來案 
[飭匠估價]  
　　本邑人劉玉山控湯厚夫抵借不還一案上年由黄大令倩帮審委員竇明府訊斷具結迄今日久湯分文不繳以致原告屢次投追前晚由黄大令提訊劉供光緒六年間有湯厚夫央曹惠夫爲中將坐落十六鋪外鹹瓜街之茶館房屋一所並鄉下一百廿七畝之田單向職員抵借銀二千八百兩言明一分二厘起息將田房各租劃作利息詎田租被湯收用祗收房租每年二百餘千核之不及其半歴年積欠利銀二千八百兩上年蒙委憲訊問勸令讓去利銀斷追本銀二千八百兩限湯十天繳案不料事斷迄今湯竟分文不繳逍遙事外現在此房將次坍毁最是可虞叩求究追質之湯厚夫供曩因虧欠莊銀向劉抵借是實當將房租劃作利息並於光緒九年間曾由原中商定將房絶賣與劉因我欲劉找出銀五百兩劉祗肯找銀三百兩以致延擱至今况歴年被伊收過利銀三千餘兩田房兩項約值銀萬餘兩此次因聽曹之唆使屢 
 
 

Page 4

 
 
控不已現在情願將房推抵與劉田則收還立據過割叩求明察大令問劉將房抵過若干劉答稱此房若照目下巿價祗值銀一千兩多至一千四百兩再多則無人肯受矣我不願收伊田房求請追銀大令將各據察閱畢謂兩造當時不應含糊從事現在各執已見惟有飭匠估價覆候核斷判令分别退去 
[英界公堂瑣案]  
　　耶松船廠西人控工人喬富金行竊鐵條蔡太守訊供之下着候禮拜三覆訊已紀本報昨已屆期太守會同英副領事薩君升堂提訊該西人偕看門之印度西人投案訴稱雇喬爲工人已閱七年向來規矩不料此次竟敢偷竊鐵條五根爲此報捕送案求請重辦喬供稱係本邑人在該廠作工素來安分此次貪小犯竊求恩寛宥太守商之薩君判將喬枷號十四天贓給西人領去○張瑞記訴稱被唐阿全行竊蓬帳一頂報捕拘獲今特送究唐俯首求恩太守判押一月贓交張具領○七十三號印捕禀稱昨見徐阿三所拉東洋車在路飛奔碰壞馬車拘案請辦徐供稱初到滬上不知規矩太守判押五天○英工部局查得本租界中有馮昇炒麵店四如春點心店成大酒店及李錦泰梅仙居文雅園公泰小烟館等深夜售賣有違定章當卽照會蔡二源太守請傳案究罰太守飭差將馮昇等七家店主提到於昨晨會同薩君提訊包探禀稱查得七家中惟馮昇炒麵店曾經犯過由包探何瑞福解案議罰今又違章請爲重辦馮昇等皆稱初次誤犯以後自當及早收巿太守商之薩君判將馮昇等七家各罰洋二元充西醫院經費 
[照錄滬上賑所上皖撫現任浙江學政陳六舟文宗禀並奉復書]  
　　禀爲據情籲懇賞給善士匾額以資激勸由少欽大善長大人閣下逕復者頃於八月十七日接到來牘首係大名附以王經楊陳四君披覽之下知爲寳應鏡涵張君請扁殊用悽然弟自鄉舉後卽遘粤匪之亂江南瓦解避居安宜歴有歲年鏡涵兄本係貧賤之交夙知其好善有眞是以在皖時邀其淮北講約入京期迫未至泗州而輟彼此皆未滿志也今承以扁字爲請弟豈敢辭唯彼此交情非同泛泛如此辦理轉嫌官樣且亦不足爲故人之榮也弟本擬將此禀移行現任皖撫然各辦各事又未必以爲然用是直陳大略敬將原禀奉趙祈另爲斟酌辦理期於可以聳動耳目而不涉於阿私可爲賑務暗中之助至鏡涵晚年造詣更深人世浮名本不動念此又弟所獨知不妨爲天下告者也專此卽請台安弟彛頓首八月二十日 
[救災念切]  
　　本館協振所昨承厚記客助直隸賑項九八元十二兩五錢正又承甘陵肯痴山人以英洋二十元助順直賑欵當此西風獵獵冷信漸催客子他鄉尚起無衣之歎念彼災區黎庶旣乏章身之具又無餬口之資其有不轉徙中途奄奄就斃者哉得此仁漿遠霈不難壽域同登救人一命勝造浮圖七級功德何可限量合綴數言以當心香一瓣 
[衆善同登]  
　　謹啓者敝堂接奉蒲上無名氏大善士樂助賑洋三百元又奉丁玉軒仁翁經募蔡文光大善士求父病速愈樂助錢二百千文厚記交來隠民氏大善士求水　平安消災延年規元一百二十兩正大莊交來蕪湖不書名大善士經募四十二位洋一百三十七元曾廣鈞大善士求保頸瘍症速愈并求身體平安規元一百兩周景溪爲子求病速愈黄友林仁翁交來陳杰人二勿齋主人金陵應受齋四大善士各洋一百元陸隠名交來陳四小姐等三大善士共洋一百元恒義昌號交來吳心記等三大善士共洋八十元華陽厘局募廿九位大善士洋八十元王植三仁翁交來涂筱斌經助洋五十元榮昌老廠募六位大善士洋五十元求内外平安子方質君求病愈臨桂堂龍顧氏三大善士各洋三十元安慶沈筍香庵主大善士募助洋十九元韞玉堂大善士銀十兩陸順慶大善士洋十元陸胡氏大善信洋一百元潤昌棧來揚州八位大善士洋七十四元龍坪福記大善士洋四十元九江祥發元大善士洋十元武林眉壽堂許大善士募洋三十三蕪湖匯康莊來寍國裕康莊共募洋三十一元程之翰大善士天中藥茶三千三百服刻下天氣漸寒北地哀鴻旣飢且凍仰荷慈悲菩薩爭先解囊吉人天佑百福攸同彚登報章敬鳴謝捆[  上海六馬路仁濟善堂籌賑公所施善昌等謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬濵瑣綴]  
　　滬城縣署東首向有飯館一家並無招牌人咸以陶家飯店呼之前晚有鄉人數名至該飯店用膳核計需錢二百餘文鄉人等付小洋二角並鑄數十文交與堂倌轉交櫃上詎該堂倌藏匿小洋一角僅將一角及錢交與櫃上店夥心頗疑之暗隨鄉人至茶肆中詢問明白始知堂倌作弊回店向論該堂倌惱羞變怒反以鄉人妄說奔至茶肆不問情由將　人毆打致被毆傷頭角後經鄉人愬知地甲出爲理勸令該堂倌服禮了事○本城四牌樓鼎豐榮碗店因欠房租被房主將屋瓦揭去並赴巡方東局控請押遷迄今爲日已久該店主盤踞如故現由局中勸令房主出洋二十元給子該店作爲搬費始將房客赶出於前日交管今　　可免鵲巢鳩估矣 
[法捕房瑣事]  
　　八仙橋某飯店昨有某甲大踏步而入以　果　點菜底鹹肉一椀因有臭味不堪下箸遂與堂倌齟齬兩相口角打毁盆盌等類計值錢四百餘文該店堂倌不肯釋手將甲扭入捕房禀明原委中願照数賠錢捕頭遂將甲釋出○有乙　二人至小東門翁永昌小烟館横陳短榻乙忽竊取烟鎗三枝乘間逸去旋被堂倌所覺將内獲住扭解捕房内自知理屈願出洋三元求請釋出俾得將乙尋訪捕頭准之令丙速去尋乙交案懲辦○野雞挑夫二人在帶鈎橋河濵爭挑硬柴兩不相下扭作一圍適爲巡街捕所見將二人拘入捕房捕頭見一受有毆傷遂將行兇之挑夫再三申斥驅之使出並諭以後不得動輙毆人挑夫應謝而去 
[蘇州馬大籙巷直東義賑公所桃隖同人彚報蘇復昌滬信昌杭公信寗文莪粤會各收數七月下旬清單]  
　　蘇藩署發到陽湖縣葉印懷善六次洋四百十一元三角五分崇明釐局麟印恆洋一百二十元武進縣吳印炳三次洋二百九元吳松釣船局馬印霔恩竇印鎭山二次洋三百元劉河釐局周印煦山揚印昌榮洋一百二十三元崑山縣葛印培義二次洋一百四元六角盛澤釐局陳印德哲四次洋四十元陽湖縣葉印懷善七次洋二百三十元七角一分靖江縣張印嘉言三次洋二百元吳江縣李印汾二次洋三百元共洋二千三十八元六角六分合規銀一千五百一兩二錢一分四厘培字册愼耕堂汪求合家平安身體康健一元菊英水易齋二户各二元陳藴璠慰意軒無名氏三户各一元陳俞氏求病速愈蔣憩　求病速痊王鑑堂張貝氏四户各十元隠名氏二十元同善爲病魔久纒冀速驅除四十元徐賛廷因父病求速愈一百元代收說字册章鑑孟張公十潤筆合壽萱齡壽萱齡壽姑齡四户各五元豹書民平安二百五十元代收電字册有光號一角同發號明裕號無名氏無名氏四户各二角高發號四角祺昌號麗岩號吉興號和盛館森峰號振豐號南和興吉濟八户各五角泰合號存濟堂乾吉號榮發號怡德福麟五户各一元振源昌悅泰號二户各二元以上三十上户共收洋四百九十八元三角共合規銀三百六十六兩四錢九分八厘○上海晝錦里信昌球號陳君養泉經收信字册丁友芳六十文郭李氏郭采堂秦六房三户各一百文殷高慶三百文郭周氏四百文合記求免灾一善堂錦記郭長鳳三户各五百文王許氏求病愈登記郭長明無名氏四户各一千文孫姓二千文林馥蓀爲子痢疾卽安痊五元誠修合二户各十元溧陽不留名五十元内銅洋一元以上十八户共收洋七十四元銅洋一元錢八千五百六十文共合規銀六十兩六錢一分九厘○蘇州中巿復昌莊徐君健齋經收復字册恆永盛一元沈居易三元又銅洋一元蔣亦溪揚平寶銀三十兩蔣亦溪手揚寳銀一百七十兩代收銳字册加皐永泰昌募鄧崙山二百文道耕石臬玉如潔如合八百五十五文無名氏無名氏十驚齋孫揚氏李志記張同記劉永記吳景記李國記徐庚寅愿沈子善盧玉清十二户各一元徐慶餘堂二元緝記鳴記揚陳公永德錦記四户各三元永泰昌公記五元啓盛典公記十元以上二十五户共收洋四十五元楊平二七寳銀二百兩錢一千五十五文銅洋一元共合規銀二百四十九兩五分九厘○廣東金陵會舘周君樹三經收蘇字册余愷庭蘇玉泉張宅盧蔚然同記李紫雲歐陽善卿忠而見螃屈以求伸安忍坐視隠忍子十一户各規銀七錢二分昆怡店邵梅生自問吾心三刻各規銀一兩四錢四分　益規銀二兩八錢八分以上十五户共收規銀十五兩一錢二分○南京宋文茂號宋愼安經收培字册趙士順一百文陳湘五百文憾益莊募無名氏五百文無名氏一元老廣和樂號應君含章經收桶捐賀玉記吳子銘二户各一元有名氏二十元沈瀛堂五十元零錢三百四十二文介福昌綢號朱君靜涵經收桶捐不書名袁國璋二户各一元奉思堂施祈合室平安四元零錢一百二十八文中西大藥房王君銘周經收桶捐鍫　無名氏二户各一元冶西山樵求第三子病速愈十元零錢五百文以上共收洋九十一文錢二千七十文共合規銀六十八兩一錢九分五厘○杭州公信號經收下旬併登○本旬共收規銀二千二百六十兩七錢五厘連前共收規銀四千八百十二兩七錢四分五釐 
[上海北巿絲業會館籌賑公所施少欽經收順直山東河南山西賑捐六月初八日第三千六百十一次清單]  
　　初八日南京無名氏求母延年益壽由志成信來洋一百元無名氏由傳德霖交來洋五十元一粟道人三十元杮葉山房主人爲九思居士病瘧求速愈三十元羅五官因重痧就愈二元春泉手湯穀詒堂由宜興趙偉臣寄來十元又吳定金手不書名周熙生手各一元松江順昌典募魏塘不留名求合家平安十元曹蘭記十元皖垣陰青叟保合家平安由　大莊來十元燕山敬和堂李由恊同慶來六元太倉邵品三求母病愈五元金沛珊安心氏存善堂積德氏無名氏五户由源豐潤來各四元無名氏求合家平安一○蔚長　來福建山陜會館募浙水秀水縣監生李鈞爲母沈氏求身體康健龍番一百元無名氏足重番五十元胡玉瀛庫平番四兩通源號王碩士王門陳王秉記四户各台平七兌番十元正犬茶號恆大成茶號啓大茶號隆泰號生泰號福源號聚義號乾泰盛方樹芬廣大號于輔臣厚坤號許德豐十三户各四元世盛森彚源號興泰號恆愼號信孚號德泰號益源號包福昌號祥和福號邱成吉號十户各二元胡佐周位隆盛星號福春生號王西記源記棧九峰堂大成號盛記號八户各一元賴順利秋汀氏各四角共四十户合規元一百九十六兩四錢八分○招商漢局蔣賓翁託江永船來湖北鐵政局募第二批王崧申錢六千四百文伍佩卿王天爵王恂三户各三千文鄧端黻劉啓綸各二千文嚴用炳瞿念慈翟佩鐸三户各一千文大冶運道處委員李增榮銀四兩周季芳丁祥麟孫文奎三户各二兩談汝鎭王雲高馬巧生王時榮歐榕理梁關倫董大金江阿載張玉德桂海龍葉惠徐正容徐道金毛春水虞得標華阿本顔阿興孫進楊阿顯十九户各一兩張富寳梁松茂陸阿富朱金富楊順興許方來六户各五錢收支委員王樹藩錢四千文委員吕德龢馮應璣姜葆仁朱沛李華廷盧秀榮徐映青曾傳性方䇿九户各二千文項茂記三千文委員馬春田童沛春高敬叔王詩學耿天貴洪士驥陳海春宋佐清李有慶鄧炳恆張合亭注海亭金堯臣陳翠亭夏勝元周繕楨李襄麟余慶期程敬箴陳寳庸彭兆麟宋傳西袁邦意潘金勝劉大祥陳興發王煇炳翟嘉勳梁承壎趙震卿張松山徐雲楊洪興曹斗炳梁順余同太三十六户各一千文姜大生潘岱黄青選鄒濟川潘景星五户各六百文李啓宏七百文汪德元劉人義張高斌徐鳳池李洪發李壽劉人望謝作俊趙得勝韓興發嚴興發鄧萬年杜陶大蔡宏宏順謝凌庚陸正興吳東生李錦明洪廷泮李敬堂朱連升戴定升陳必升楊光明王隆麟徐有吉吉樹生朱得太趙才元盛輔清王江漢高海青張嗣貴鄒良梧張顯彬彭開華劉兆春邵福周貴李祥源馮正喜胡文益胡阿春王升四十四户各五百文趙貞元三文鐵山大爐長役六户共三千文錫樂巴銀十兩合洋十四元三角司瓦而慈北世爾各洋十元李莫爾七元孟子雲辛忠和各一元共一百四十三户合洋一百四十八元三角半銀三十二兩○蔚長厚來福建山陜會館經募張蘐壽堂七兌番七十元釆芝堂椿壽堂積善堂郁三户各洋四元世德堂陳濟美堂譚承志堂易惇行堂史桐蔭軒高遺安堂沈樂安居士孫李漢珍八户各二元萱壽堂周强恕堂存仁堂章相在堂袁小雲五户各一元共十七户合規元七十一兩四錢三分○恊同慶來福建山陜會館陜西曹石琴募曹文昭番廿元王峙南四元鄧雲記施嘯圃劉子麟恆恆子實許省齋吕星望六户各二元共八户合番廿一兩合規元廿兩零二錢七分又七月初四來規元四兩零七分四厘○又甘肅原炳秋募譚三祖堂重洋廿元尹紹基堂十元蔡易直堂四元潘行素堂曾作餓殍人沈稼邨原壎箎堂張梓田王蔭林五户各台洋十元譚培本堂四元松桂堂韋三元戴清儀無名氏各一元維揚無名氏珠樹堂劉無名三户各番二元四美堂于余景山各一元共十七户合閩台新議平番洋四十九兩六錢七分合規元四十七兩九錢四分又七月初四來規元廿一兩八錢二分六厘○恊同慶來荆州駐防閑邪子節省合家製衣費移助荆平足銀十五兩文募培德卿求病速愈銀廿兩肇季洲求平安榮斗元求平安各十兩無名氏求子清吉二兩又求眼病速痊錢一串合銀六錢六分共六户合規元五十九兩七錢四分 
 
 

Page 10

 
 
   
 
 

Page 11

 
 
[光緒十九年八月十八日京報全錄]  
　　宫門抄○諭旨一道錄前○豫撫裕奏稅銀移解司庫兌收片○楚督張奏守備照例勒休片○又奏守備更名片○河督許奏節交白露黄河可望安瀾摺○又奏工叚一律穏固片○直督李奏捐振建坊片○川督劉奏新海防三十八次收捐請奬摺○又奏司庫籌備參價銀兩片○八月十八日吏部翰林院侍衛處值日軍機處引見四名吏部五十九名禮部二名鴻臚寺四名廂曰漢七名○睿王等塲差完竣覆命○熙敬假滿請安○記名提督曹福勝謝恩○寗夏恊領裕通謝恩○謙光吉恒壽昌各請假十日○成公續假十日○正白漢奏派代祭明陵派出興伯○召見軍機麟中堂曹福勝裕通○○裕寛片再豫省光緒十八年七月初一日起至十二月底止省外各局統共徵收洋藥稅銀二千一百七兩零據厘稅局司道遵照定章分欵造册聲明所收稅銀均已由局移解司庫兌收等情具詳前來奴才覆查無異除飭司將稅銀存儲彚解一面飭局隨時嚴行考察務令實力稽徵毋使稍有隠漏並册咨部外理合附片陳明伏乞聖鑒謹奏奉硃批户部知道欽此○○張之洞片再前准湖北提督臣程文炳咨據調署提標左營　擊胡永發轉據調署提標左營守備本任提標中營守備李學旺呈稱因前在軍營身受潮溼膀骽酸麻難以騎射懇請轉詳辭退開缺回籍調養等情由提臣查明屬實咨請核辦前來查例載查閱營伍之年不准告病乞休如有告病乞休者卽勒令休致等語上年係查閱營伍之年曾經臣奏明省外各營展俟本年再往校閱該守備李學旺於未經查閱之先呈請辭退開缺應卽照例勒休以杜規避相應請旨將湖北提標中營守備李學旺勒令休致以重營伍謹會同湖北巡撫臣譚繼洵附片具陳伏祈聖鑒再所遺湖北提標中營守備員缺係陸路部推之缺湖北省現有應補人員容臣另行揀員請補再湖北提督臣程文炳現已奏報丁憂是以未經列銜合併陳明謹奏奉硃批著照所請兵部知道欽此○○張乏洞片再准長江水師提督臣黄翼升咨准岳州鎭總兵張捷書咨據署沅江營叅將陶樹恩禀據署右哨都司本任後哨守備王益茂禀稱竊守備自幼從戎未及詳詢祖諱前由京旋南便　經過原籍安徽盱眙縣適值族中修譜查悉守備原名與高祖洪茂同一茂字自應改避兹擬更名益謨理合遵例出具印結禀祈加結轉請核辦等情由該管叅將查明加結是鎭遞請轉咨核辦等因前來臣查光緒十一年三月内准兵部通行奏定章程内開遊擊以下實缺人員如有更名等項均令取具印甘各結由該管督撫奏明辦理等語今王益茂係實缺人員旣據呈明原名與高祖洪茂同一茂字由該管鎭將查明加結禀請更名益謨核與定章相符除將印結咨送兵部查核外謹會同長江水師提督臣黄翼升附片具陳伏祈聖鑒謹奏奉硃批兵部知道欽此○○頭品頂戴河東河道總督臣許振褘跪奏爲節臨白露黄河可望安瀾恭摺上陳仰祈聖鑒事竊臣前於處暑奏報黄河情形隨後查閱各工實皆平穏雖各路時報得雨而上游别無暴漲每遇報長亦不過一二尺餘數日旋卽消落兩岸大溜歸入中洪並將沿邊小險拖出此誠聖德懷柔百神之所致也欽感難名臣維去年辦工自春徂冬未曾休息今年臣有先事之慮因爲未雨之謀辦石培堤再四籌備均於伏前一律整齊仰託聖主福庥大汛期内反甚安謐至於尋常掃叚之蟄卸及歴年無工之緩修偶有興作此自廳員應辦之工旣有欵可支有料可用但加補廂卽可無事能河局之另存鉅欵監工委員之逐處駐防固可以臨時匡救而助河廳營汛之所不及者也臣竊維河干辦事愈張皇愈耗費河上用人愈廣多愈僨事何也如人家有屋漏則補之而已地近水衝則障之而已此皆桑土綢繆人人可以預謀之事不必考之於成書查之於舊例也近來似以河工爲名利之藪各路自詡人才者紛紛投効請託獨臣迂愚不敢放手一概辭之至伏汛期内復裁退委員十數人因此遂成怨府其實多用一人最少亦需數百金未幾而籌開復之保奬未幾而籌入都之旅費若省此錢而歸入土石則小險可弭也至於測量繪圖機器洋灰但侈美觀無裨實用臣思河流之不平實由人心之不靜倘各安本分不求因險以報功則力戒因循亦可防險而寡過臣之屏絶人情實恐辜負天恩自罹罪疚者也頃查所購碎石各廳留存尚多所積稭料今歲用之不盡至今春上南廳屬鄭下汛十堡碑亭南面隄身裂縫乃前鄭工未竟之工早已飭委妥員薄亭重硪實力堅築足資保固中河廳屬中牟下汛八堡殘缺已多今已添建土壩三道亦足資抵禦合併上聞所有節交白露黄河可望安瀾情形謹繕摺具陳伏乞皇上聖鑒訓示謹奏奉硃批知道了欽此○○許振褘片再查本年黄河兩岸七廳歲修補廂掃工叚落現據開歸河北二道先後禀請核奏前來臣查上南河廳屬鄭州上汛五堡挑頭壩下首掃靠前掃工六叚鄭州下汛九堡鄭工大壩北面十二掃下首掃工十叚共計掃工十六叚均係光緒十六年緩修中河廳屬中牟下汛三堡順隄五掃至二十掃掃工十六叚係光緒十八年緩修下南河廳屬祥符上汛二十一堡戧壩掃工四叚係光緒十四年緩修又該堡新頭壩下首空檔順隄掃工四叚係光緒十六年緩修共計掃工八叚黄沁廳屬武涉唐郭汛攔黄埝五壩迤下空檔掃工八叚係光緒十六年緩修衛糧廳屬封邱汛西圈埝民一道托壩掃工二叚第二道托壩掃工二叚又西圍埝七掃下首掃工三叚均係光緒十八年緩修共計掃工七叚祥河廳屬祥符上汛十五保挑壩頭二三四掃係光緒十六年緩修又十六堡掃靠掃工五叚係光緒十七年緩修下北河廳屬祥符下汛頭堡挑水三壩下首空擋掃工五叚挑水五壩上首掃工二叚又挑水五壩頭掃工二叚並該堤下首掃工二叚共計掃工十一叚均係光緒十七年緩修均因伏秋前後沁黄兩河疉次陡長大溜逼注南衝北突搜刷不已致將各舊掃朽底脫胎陸續匯凈情形緊要當經各該廳動用料物分投搶辦按叚補還現在俱已一律盤壓堅實高整穏固足資抵禦理合附片陳明伏乞聖鑒謹奏奉硃批知道了欽此○○李鴻章片再上年順直各屬被水災區工賑需欵浩繁經臣函咨各省勸捐協濟據湖北均州人工部郎中蘇清泉遵其故父封職蘇恒昌遺命捐助順直賑銀一千兩又江寗縣人五品銜候補知縣長蘆小直沽批騐大使陳寳誠遵其故父二品封職陳桐故母旌表節烈二品命婦陳蘇氏遺命捐助直賑銀一千兩洵屬克已救災善承先志所捐銀數核與建坊定例相符據籌賑局司道具詳前來應請　旨俯准蘇清泉爲其故父蘇恒昌陳寳誠爲其故父陳桐故母陳蘇氏各在於原籍自行建坊給予樂善好施字樣以示旌奬理合附片具陳伏乞聖鑒訓示謹奏奉　硃批著照所請禮部知道欽此○○頭品頂戴四川總督臣劉秉璋跪奏爲展辦新海防三十八次收捐銀數造册請奬恭摺仰祈　聖鑒事竊查展辦新海防事例自光緒十六年正月二十一日起已將初次至三十七次收捐銀數曁各捐生姓名年貌籍貫三代先後　奏咨在案兹據布政使龔照瑗詳稱今自十九年五月二十一日起至六月二十一日止屆滿一月計收實官二名共收庫平色銀二百七十七兩六錢飯食銀四兩一錢六分四厘照費銀四錢國子監飯食銀一兩照費銀二錢除將收捐銀兩存儲備撥並將部監飯照銀兩存俟搭解外所有再接展新海防第三十八次收捐造具各捐生姓名年貌籍貫三代清册詳請奏咨前來臣覆查此次收捐銀數核與新海防事例相符合無仰懇天恩勅部迅子核議給奬頒發執照來川以便給發用昭激勸除將副實收清册分咨外所有再接展新海防收捐銀數理合恭摺具奏伏乞皇上聖鑒謹奏奉硃批户部議奏欽此○○劉秉璋片再查夔關應繳參價銀兩經前督臣奏准自咸豐八年起仍照向章每年二千四百餘兩之數由該關自行籌解在案兹據布政使龔照瑗詳查前任府任内自光緒十五年正月初一日起至十二月底止應攤參價銀二千四百七十九兩二錢已如數批解司庫彈收俟有便員赴京搭解内務府交納等情詳請奏咨前來臣覆核無異除俟有便員卽行搭解曁分咨外謹附片陳明伏乞聖鑒謹奏奉硃批該衙門知道欽此 
 
 

Page 12

 
 
[光緒十九年八月十九日京報全錄]  
　　宫門抄○諭旨三　錄前○川藩文奏報署藩日期摺○川臬張奏報署臬日期摺○湖北撫譚奏甄别同知片○又奏動撥癸已恩科文闈鄉試經費摺○又奏委解京餉片○又奏調充簾官摺○江督劉奏揀補水師副將摺○晉撫張奏請免騎　片○河督許○奏節近處暑黄河定平情形摺○八月十九日户部通政司詹事府廂黄旗值日無引見○孫楫監臨出闈請安○荆州協領寳俊謝○恩○吉州恊領保成謝恩○烏拉喜崇阿續假十日○色楞額請假十日○掌儀司奏二十三日祭奉先殿瀅貝勒行禮○召見軍機孫楫熙敬皇上明日用膳辦事後至頤和園皇太后前請安畢還海○○二品頂戴四川布政使按察使奴才文光跪奏爲恭報奴才接署藩篆日期叩謝天恩仰祈聖鑒事竊奴才於光緒十九年五月十二日奉督臣劉秉璋行知以藩司龔照瑗奉旨來京陛見所有藩司篆務委奴才署理等因六月二十七日准布政使龔照瑗將藩司印信文卷派員齎送前來奴才當卽恭設香案望○闕叩頭謝恩祗領任事伏念奴才滿洲世僕深受國恩甫陳臬事槐尺法之未諳暫綰藩條撫寸衷而增惕查蜀省地當邊要藩司職任旬宣舉凡用人行政籌餉安民諸大端在在均關緊要奴才檮昧深懼弗勝惟有矢愼矢勤隨時隨事禀承督臣悉心經理斷不敢以暫時攝篆稍涉因循以期仰答高厚鴻慈於萬一所有奴才接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○二品頂戴署四川按察使建昌兵備道臣張華奎跪奏爲恭報微臣署理臬篆日期叩謝天恩仰祈聖鑒事竊臣於本年五月十四日接奉督臣劉秉璋檄行四川按察使文光現經委署藩篆所遺臬司篆務委臣署理等因遵於六月初九日交卸建昌道篆起程晉省是月二十七日准臬司文光將印信文卷等件移交前來臣恭設香案望闕叩頭祗領任事伏念臣皖江下士世受國恩蜀道備員未諳治譜由署川東道蒙恩補授建昌道涓埃未報兢惕正深臬事暫權益加惶悚查四川爲邊園要區臬司係刑名總匯如臣檮昧深懼弗勝惟有矢勤矢愼隨時隨事禀承督臣實心經理不敢以暫時署篆稍涉因循體先臣圖報之忱盡當官職守之責以冀仰答高厚鴻慈於萬一所有微臣接篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○譚繼洵片再准部咨丞倅佐貳雜職勞績保舉分發補用人員應以到省之日起試看一年期滿詳加甄别等因兹查儘先前補用同知劉有志於光緒十八年六月初五日到省起連閏扣至十九年五月初五日試看一年期滿據湖北布政使王之春按察使陳寳箴取造該員履歴清册詳請甄别具奏前來臣隨考騐該員劉有志人尚明白勤謹趨公堪以留省補用除清册咨送吏部外理合會同湖廣總督臣張之洞附片具陳伏乞聖鑒謹奏奉硃批吏部知道欽此○○頭品頂戴湖北巡撫臣譚繼洵跪奏爲動撥癸已恩科文闈鄉試經費銀兩循例恭摺具陳仰祈聖鑒事竊照光緒十九年癸已恭遇恩科鄉試所需文闈經費銀兩應循照案在於本省是年地丁欵内動撥銀四千二百七十兩八錢二分四厘耗羡欵内動撥銀一千一百兩供支辦理又查湖廣鄉試南北分闈本屆癸已恩科湖北輪應中式舉人四十八名又四次加廣永遠中額十名共應中舉人五十八名例給牌坊銀兩遵照部章以五成支放每名應給銀十兩計需銀五百八十兩照案在於所撥科塲經費内支銀二百一十二兩計不敷銀三百六十八兩亦應在於地丁欵内動撥仍俟各舉人赴京覆試後接准部覆開單知照再行按名支給其未覆試者概不淮支至荆州駐防旗生中式名數不能豫定俟取中後與繙譯中式舉人應支牌坊銀兩另行動撥仍俟科塲事竣照例報銷豦湖北布政使王之春詳請具奏前來臣覆核無異除咨户部查照外謹會同湖廣總督臣張之洞恭摺具陳伏乞皇上聖鑒謹奏奉硃批户部知道欽此○○譚繼洵片再湖北省厘金項下奉撥光緒十九年京餉銀十二萬兩業經解三批共銀九萬兩奏報在案兹據湖北布政使王之春會同善後局司道詳稱復於厘金項下動撥第四批銀三萬兩飭委大挑知縣司徒袞在任候補知縣漢陽縣縣丞黄鍔管解赴京交納等情前來除繕咨轉給該委員等小心管解外所有湖北省本年厘金項下奉撥京餉銀兩現已掃數解清緣由謹會同湖廣總督臣張之洞附片具陳伏乞聖鑒謹奏奉硃批户部知道欽此○○頭品頂戴湖北巡撫臣譚繼洵跪奏爲鄉試簾官現任州縣不敷調充循例考選科甲出身之候補人員恭摺仰祈聖鑒事竊查湖北省鄉試歴用内簾房考十員嗣由庚午科爲始奏明添設二員共計十二員應於科甲出身之現任州縣先期調考承充本年舉行癸已恩科鄉試臣與藩司王之春於現任州縣中逐加遴選僅能徵調數員其餘州縣或現居要地或辦理隄防均未便遽易生手致滋貽誤應遵照定例於科甲出身之候補人員詳加遴選與實缺人員一體充當由認眞考試擇其文理優長者派充内簾房考其次無論現任候補派充外簾差使以愼衡才而重試事據該藩司王之春具詳請奏前來所有内簾房考以科甲出身之候補人員一體調充緣由理合恭摺具陳伏乞皇上聖鑒謹奏奉硃批知道了欽此○○頭品頂戴兩江總督臣劉坤一跪奏爲揀員請補水師副將員缺恭摺仰祈聖鑒事竊江南裏河水師太湖左營副將徐耀廷丁憂遺缺接准部咨係第二輪第一缺輪用儘先人員前經臣請以記名總兵吳㳂營叅將徐傳隆借補經部議以徐傳隆係外海人員請補裏河之缺與例不符行令照章另行揀員請補等因伏查是缺副將駐紥太湖東山地方毗連浙江汛地廣闊汊港紛歧向爲私梟匪徒出没之藪督率巡防在在均關緊要非精明强幹之員難期勝任查裏河水師候補副將雖有向玉隆杜方來余萬興三員惟與是缺人地均不相宜未便遷就請補謹就内洋水師儘先副將人員内逐加揀選查有儘先副將調通州營右哨都司劉長清年五十五歲係湖南人由武童投効水師隨勦出力洊保副將銜儘先叅將于克復金陵省城續奬案内經前任督臣曾國藩奏保同治四年四月初三日奉上諭叅將劉長清著以副將儘先選用並賞加總兵銜欽此該員營務愼動才具穏續歴任海門通州等營守備都司各缺均能辦理裕如且在江蘇水帥年久於太湖情形亦稱熟悉以之請補是缺副將洵堪勝　惟内洋儘先名次在該員之前者尚有吳啓繩一員查於是缺人地亦屬不宜未便請補合無仰懇天恩俯准以内洋水師總兵銜儘先副將劉長清補授裏河水師太湖左營副將員缺實於營務地方均有裨益如蒙俞允俟部覆至日再行給咨送部引見以符定制除將該員履歴咨部查核外謹會同江南提督臣譚碧理恭摺具陳伏乞皇上聖鑒訓示再所遺通州營右哨都司員缺江蘇水師現有合例人員容臣另行揀選請補合併聲明謹奏奉硃批兵部議奏欽此○○張煦片再據臣標中軍叅將方致祥詳轉據儘先補用都司姜國勝呈稱該都司前於光緒二年六月隨同金軍攻克輯懷城烏魯木齊昌吉呼圖壁等城右臂右骽疉受槍傷雖經醫治就痊而挽强馳驟究難得力請奏免騎射等情前來臣委騐屬實核與軍營打仗受傷准免騎射之例相符合無仰懇天恩俯准將儘先補用都司姜國勝免其騎射仍照章改習槍砲出自逾格鴻慈理合附片陳請伏乞　聖鑒訓示謹奏奉硃批著照所請兵部知道欽此○○頭品頂戴河東河道總督臣許振褘跪　奏爲節近處暑黄河兩岸修防大致漸定恭摺上陳仰祈聖鑒事竊臣前將庚伏汛内河勢情形奏報在案以上游河勢而論有一日長水二丈者有一日長水一丈者以河南雨勢而論有間日驟得猛雨者有連日疉得陰雨者外縣時水則羣流之奔湊不問可知惟自春初以來卽與道廳早爲籌計業業兢兢時虞大汛期内或有險工之出當卽飛飭委員先行購石萬方　布各處而伏汛兩岸果見掃叚紛紛蟄卸幸儲存稭料極多隨蟄隨廂不三日而工已穏固至再抛碎石則急溜挑出不復　矣所　　流盡歸中洪者亦半由抛石之力歟今日來雨勢稍定而河流仍時報長落且秋汛爲期尚遠臣惟嚴飭工員晝夜梭巡處處　　　　　無事而作有事之慮不敢以得半而作垂成之觀至於修守事宜或可逐漸妥適搘拄得寍不至上勞宸僅　有節近處　　　　　　形理合恭摺上陳伏乞　皇上聖鑒謹奏奉硃批知道了欽此 
 
