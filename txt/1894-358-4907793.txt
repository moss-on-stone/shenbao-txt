# 1894 - 358 - 4907793

 

Page 1

 
 
[新印二十四史] [  圖書集成局啓]  
本局首印二十四史字跡明朗書式精良較他家之細若蝇頭模糊莫辨者眞有天壤之殊是以海内風行幾至不　而走兹復重加印釘精益求精分裝　百九十二本盛以樺木箱三口定實價洋每部五十元世有留心乙部　請　　報館帳房購取可也 
[新印飲食秘書出售] [  圖書集成局代啓]  
飲食秘書於調和烹飪之法細意推　　　盡善凡得三百四十二種可謂有美畢臻無法不備本局爲人代印字跡清疏紙色潔淨每部　　二角在三馬路申昌書　室發　居家者尚其各置一編俾龜嘗異味金 
[論宜准開花會以佐餉需]  
中西各國無不各懸賭禁凡有設立小票　騙人財者卽照違禁例處治其有跡近賭博而不以賭博論　則如吕宋之大票葡萄牙之　門票中國之圍姓是也盖吕宋一國地小民貧府藏不充難籌經費特設售票之法濟急需　　諸人事事皆求核實人之趨之者日多一日而國用遂藉此以自給澳門票亦所以補地方經費之不足挹彼洋　　　入之一宗粤東之關姓濫觴已久不過私相授受未敢明目張膽肆無忌憚也當南皮尙書開府兩粤時興　除弊百事並興慮資欵之不給遂有令闈姓商人繳捐助餉之事盖以粤東之售闈姓者旣已密布如林卽欲下令禁止亦非一　空文所能挽回於俄頃卽使風行雷厲有犯必懲然但禁闈姓一項而不禁吕宋票澳門票等則人　　利者反可合此而　彼是我之高懸厲禁不啻爲淵毆魚爲業毆爵反使小民之膏髄日爲彼所敲吸而不知底止非計之得也固不若准其售票而納其捐輸以佐國家之用無傷於政體有補於帑項此誠識時務逹權變者之所爲彼目光如豆動執迂談以相抵排者安足語此闈姓之外又有絶大賭博哄動男女爭出腰纏以飽慾壑者則福建之花會是也福建花會之盛往時多設於鄰　擇山深林密之處官差耳目所不能及蹤跡所不能至者私自開巴所謂開巴者卽他項售票之　彩也名雖異而實則同會中密遣黨羽游行城廂内外誘騙小家婦女及巨室僕媪鄉僻愚騃動以美利餌以甘言遂使聽者惑於其說不惜悉索敝賦以圖僥倖於萬一甚有茹素焚香夜宿荒墳野廟喃喃默禱冀鬼神之來告者及開巴之時則萬人如錢無不延頸引領側足駢肩以探此中消息中則歡欣踴躍幾於驚喜欲狂不中則失意嗟呀形神沮喪動止失常如漏綱魚如喪家狗高坐堂皇者非不出示嚴禁飭差查緝然此輩神通旣大消息尤靈此拿則竄而之彼　拿又竄而至此往來飄忽蹤跡靡常非一紙公文數名差役所得而奏功况差役之與若輩苟非鐵石心腸又豈能一塵不染若輩恃有護符益得公然行之買者亦公然赴之而官府之臨其上者尙復　然罔覺漠然不顧遂使若輩之膽愈壯心愈貪開設亦愈多而其歛貲亦愈厚嗟我小民安得有不盡之脂膏供彼呼吸乎凡稍有知識者皆當爲之痛心疾首相與父誠其子兄勉其弟友朋戚串互相勸勉以冀免墮迷津而官府乃竟純任自然甘效於陵仲子不　不見豈視民如傷者而忍出此往時開巴在鄉僻處近則城市亦有往時城内僅有小巴近則大巴亦設是花會之愈推愈廣殆有蒸蒸日上之勢苟非有人爲之護庇若輩安有如許大膽竟置禁令於不顧也夫一紙公文旣不能禁絶數名差役旣不能拿獲又不能驅狐　狗黨以奪其護符則雖禁亦猶之不禁官府亦安用此無益之禁令也哉旣不能禁則莫若稍事變通援香帥准令闈姓商人輸捐助餉一案亦令花會中之爲首者聨絡各會中人自行量力每年輪捐若干萬准其開巴若于次分設之處亦限以定所不得逾限違則罰鍰示儆會中售票章和爲之悉心代定或稱變其法使買者得彩較衆不致盡抱向隅之歎麻可以示體恤而廣招徠如此一轉移間下不加損於民上且有益於國與粤中之准開闈姓旣有成例可援與吕宋等國之售票集欵以供正用亦無二致誠何憚而不爲方今倭氛未息各路調兵赴剿需餉浩繁部臣擘畫於上覆吏籌措於下昕夕勤勞不敢告懈若得此一宗巨欵則餉糈充牣赴敵諸軍自有士飽馬騰之樂或曰准開花會事屬創行倘在城市挂巴人多擁擠難保不滋生事端則應之曰此不必慮挂巴之處宜派營兵爲之彈壓并嚴飭差役不得需索陋規把持挾制自可相安無事粤東闈姓行之數年驟增巨餉地方公事之賴以彌補者不少非成效之可覩者乎綖論及之敢以此爲芻蕘之獻 
[本館接奉電音]  
　　昨由京友電傳上諭五道敬謹譯登○十二月初一日奉上諭前因旅順失守當經降旨將丁汝昌龔照璵拿交刑部治罪並飭李鴻章查明衛汝成黄仕林等下落嗣尙未據覆奏兹據李秉衡奏稱丁汝昌襲照璵衛汝成臨敵逃竄貽誤軍機請明正典刑以抻國法等語記名提督衛汝成於赴援旅順時沿途縱勇殃民旅順失守聞風先遁實屬罪無可逭著卽革職拿交刑部治罪李鴻章迅卽派員起解不准稍涉延緩記名提督黄仕林仍著李鴻章查明下落迅速覆奏欽此同日奉上諭現在軍務未平從征將士冐鏑衝鋒備黨艱苦烽　所至民生不得安樂朕宵旰焦勞時深軫念所有本年十二月二十三日紫光閣筵宴除夕太和殿筵宴及明年正月内一切筵宴均著停止該衙門知道欽此同日奉上諭依克唐阿奏統領馬隊之侍衛力戰受傷致死請旨撫卹等語四品銜三等侍衛永山帶隊剿賊每戰衝鋒破敵奮不顧身十一月十五日直薄鳳凰城力戰知受多傷立時殞命死事情形甚爲慘烈實屬忠勇可嘉永山著交部從優議卹加恩予諡並列入昭忠祠附入伊父富昆阿黑龍江專祠其戰功事蹟宣付史館立傳伊子慶順慶銘著俟及歲時由該旂帶領引見候旨施恩該部知道欽上纲日奉上諭本年恭逢慈禧端佑康頤昭豫莊誠壽恭欽獻崇熙皇太后六旬萬壽普天同慶隨班祝嘏之已革鎭國公溥泰等四百九員五品以上者均著照原官降二等賞給職銜六品以下者均著賞還原銜休致之翰林院編修尹琳基等各員均著賞還原銜其已有職銜之已革金州　都統毓福等四十六員均著加級該衙門知道單三件併發欽此同日奉上諭依克唐阿奏請將打仗出力及傷亡員弁兵勇議卹一摺依克唐阿所部各軍自十月二十八日以後在草河嶺等處迭次與倭人接仗先後斃賊二千餘名尙屬奮勉出力其陣亡官弁兵勇爲國捐軀殊堪憫惻卽著依克唐阿查明請旨分别奬卹另片奏將臨陣脫逃之哨官拿辦等語哨官景奇恩喜福成著盛京吉林各將軍一併嚴拿解交依克唐阿等營卽行正法以肅軍紀該部知道欽此 
 
 

Page 2

 
 
[調任風傳]  
　　昨接漢口訪事人信云近日官塲傳言謂兩江總督張香帥復任兩湖庖代者爲陜甘總督楊石泉制軍香帥　　　　　日卽回鄂省傳聞如是確否不敢必也 
[大帥行旌]  
　　漢友信云雲貴總督王夔石制軍由任所啓行已抵常德府約十一月廿五六日卽可到鄂又聞廷寄命夔帥由鄂省馳驛北上入覲龍光垂詢要務其先行之某官已抵漢皋故知棨戟遥臨卽在指顧間此漢友上月廿五日所發信也 
[苗兵北上]  
　　武漢近日所到苗兵爲貴州古州鎭丁軍門槐統帶凡三千人俗稱鐵脚苗蠻善於跳躍扒山越嶺奔走如飛皆係軍門舊部身經百戰精悍絶倫善於挖地紥營是誠於湘淮諸軍外别樹一幟挑選極嚴年至三十已外均加擯斥近日陸續到漢另雇大船裝運出江再由吳楚兵輪拖至瓜洲星馳北上已於上月廿四五等日解纜又聞廷寄以軍門忠勇奮發報効情殷深堪嘉尙著於原籍更選舊部精悍萬人以厚兵力痛掃妖氛軍門卽飛電赴滇囑其介弟候補道某觀察迅速招募以期愶力剿倭 
[劍閣晴雲]  
　　四川總督劉仲良制軍前奉諭旨交部議處兹聞有離任之信其缺由閩浙總督調補劉制軍恐新任於年内尙難到川擬將督篆先請藩司護理於十一月内交卸起行○署巴縣陳大令考試尙未竣事忽因政體違和告假十日其試卷暫請巴縣典史代閱○縣丞銜洋關委員陳君兼充洋務啓蒙學堂提調近因某學生家屬涉訟暗請陳君到縣關說黎觀察明察秋毫立將該學生逐出并將　調差事裁撤爲失同徇隱者戒○出使英法等國大臣龔仰蘧星使　川東設有洋務啓蒙學堂其中不無聰頴之士函請川東道黎觀察撥調數名出洋學習以期造就 
[送往迎來]  
　　署長江水師提督彭軍門楚漢行次金陵接篆履新已紀前報兹聞軍門於上月廿五日由白下乘坐師船導以小火輪赴太平府所有大通蕪湖裕溪等營將領咸集姑孰溪邊恭迎帥節軍門晉接後卽乘輿進駐城中水師提督本署至長江添募水師十營以厚江防聞軍門已派幹員往三湘七澤間竪旗開招一俟足數卽當統率東下聽候指揮○安徽藩憲德靜山方伯遵旨入都隨班祝嘏刻已奉飭回任於上月中浣由海道行至鎭江因有機務面陳張香帥卽就京江小駐霓旌聞在月初溯江上駛是以蕪湖縣王邑尊特飭辦差家丁在江干搭蓋彩棚鵠迓旌帆懷寍縣黄大令亦於上月廿五日至蕪遠迎憲節 
[皖南招兵]  
　　自倭虜犯順以來桓虎旅由皖北應募北上者自秋徂冬已不下數十萬人近又有陳副戎者由北洋某營統領戴軍門札委赴皖南寍國一帶招募精兵十餘營尅期北上副戎道出鳩江已於上月下浣向寍城進發矣按皖北地處淮南風氣剛勁其人類皆雄偉魁梧身長力猛兵家所謂車軸身琵琶腿者他處或尚不可多觀此處則所見皆是故兵符在握者咸注意於斯以供指臂也 
[火匪正法]  
　　蕪湖拿獲縱火匪徒土地保卽錢榮富一名訊明供認縱火圖搶先後五次並搶得衣箱等件經縣宰王明府抄錄供詞申詳蕪湖道袁觀察親提勘鞫口供始終無異遂擬定就地正法罪名通詳督撫各大憲上月某日蕪湖道署接奉督撫憲釘封回文各一道如議施行遂轉行蕪湖縣王明府於翌晨會同城守營並請保衛營及練軍小營各派勇丁四十名護衛彈壓將犯提出當堂綑綁押赴市曹但見戈矛簇擁劍戟騰芒青鋒閃爍一顆大好頭顱已滚出數十武外遂卽裝入木籠懸掛洋碼頭示衆聞此匪係蕪邑東門土著年僅十九尙有父兄祗以幼失管教與本地小流氓烟酒嬉遊流入雞鳴狗盜藐穿窬爲小技竟敢公然縱火以致身罹大辟臨刑之際面不攺色酣歌自如鳴呼是眞天地戾氣所鍾歟 
[火災疉見]  
　　蕪湖自拿獲種火匪徒土地保等刑訊待誅地方卽不見火災洋龍水龍不復如前此之一夕數驚疲於奔蔀屋茒簷交相　　謂非天奪之魄使火匪束手就擒則郊茅龍百道尙有豸乎乃不謂近數日來又時見赤熛之煽上月二十日河南遊擊署上首某草棚不戒於火濃烟毒霧彌漫空中幸在白晝防衛營勇卽在左近築造營盤急舁洋龍汲水灌救僅焚茅屋十數椽卽已樸滅又二十四日傍晚道署康乎老虎灶後面草屋詹際不知如何起火赤燄熊熊業已上熾適保衛營哨官饒守戎督勇巡夜過此急取巨桶盛水向上抛去應手而滅然亦險矣事後鄰右議論以火由屋外而起似係匪人所縱特未見蹤影故未敢坐實耳二十六日麗譙初報忽又聞江口防衛營洋龍夭矯而來由横街轉過長街向上首直奔而去未悉焚如之禍兆於何處容探明再 
[捐廉助餉]  
　　七月間戶部議奏張侍御百熙籌餉一摺請准中外實缺大小各官量力報効軍餉奉旨依議通行各直省蕪湖道袁爽秋觀察居官廉潔素本清寒兹以國家用兵籌餉不容不傾囊上貢以盡忠愛之忱因首先捐銀八千兩陸續報解藩轅刻已掃數清解又蕪湖縣王宇春大令亦報効餉銀一千兩以廉吏而處瘠苦之缺尙如此竭力報効其他著名優缺各官自必捐助較多合各省而觀爲數正不可限量以視倭虜之向議院中人派捐純以威勢相迫脅仍不得片石寸草者相去奚啻霄壤耶 
[請募防營]  
　　蕪湖道袁爽秋觀察經濟文章向爲人所推重自倭奴肇釁以來觀察憂時感事時而上書大府規畫戰守機宜時而講論江海各防運　精心爲有備無患計近日觀察又以北河旣水倭人勢必覦覬南洋江陰狼山各海口雖已嚴加防堵固若金湯而金陵以上蕪湖以下之東西梁山爲長江上下游之鎖鑰防務更不容不嚴因上書督撫兩院憲擬請尅日招募精兵三千名遴選精幹出衆之武員統率分紥於東西梁山砲臺及兩岸各要隘無事則訓練精詳作枕戈之待有事則殺敵致果成不世之勳此禀聞於上月二十後差弁齎遞但未知上憲鈞意若何耳 
[謡言可惡]  
　　甬東信云日來風傳鎭海口外已到有倭艦十餘艘不日開戰鎭海寍波一帶居人因此紛紛遷避各當鋪於貴重之物不肯收押間有收押祗可過帳不肯付現以致人心惶惑想必有奸匪從中煽惑造此謡言刻聞地方官已飭幹差密拿暗訪矣 
[撫慰居民]  
　　寗紹台道吳爲出示曉諭事照得倭人無理横啓釁端寗鎭爲浙東門戶前奉諭旨籌辦海防數月以來徵調重兵屯聚軍火排釘業椿布放水雷均經會商提軍門分别佈置周密更蒙撫憲添募營勇來防於應防各口益形愼密加以鎭海口門兩山對峙營鑰天然砲臺林立防守極嚴敵人雖狡豈敢蔑視况偵探頻傳南洋並無倭船游弋之信目下有英國兵輪八艘寄椗定海間或游行鎭海口外愚民無知頗爲惶惑聞城廂内外竟有紛圖遷徙者此皆誤聽訛言所致不知英國兵輪所以停泊浙洋者爲保護商局起見曾准駐滬英領事來文以彼此和好之邦請曉諭居民勿得播散謡言致滋事端可以母庸疑慮在爾民不辨船爲何國一聞訛傳驚惶莫措尙不足怪而最堪恨者有種不法棍徒散布謡言乘機搶掳此種奸計豈可不防若竟輕舉妄動必有噬臍之悔除密拿造言生事之人嚴行究懲外合行出示曉諭爲此示仰紳商士庶人等一體知悉爾等各安生業各有身家務須熟思愼行切勿先事張皇致貽伊戚是爲至要其各遵照毋違特示光緒二十年十一月二十八日給 
[甬試續紀]  
　　寗波府錢太守考試鄞慈二縣文童首塲　於上月二十四日出案鄞縣共招覆八百名示期二十六日初覆今將鄞縣前列姓名録後章斐成干長清沈孝芳李　廉李士英湯嗣新周利川程岱吳寅煒陳冕瑞王湘雲夏昌宇張章瀚胡璠邵繼雍孫瞻喬朱德駿徐庸胡景忠李思越張崇光陳錫麟王　春周之驥應紹棠馮志程孫永年徐方來章大澍陸崧生李賢坰全國新洪元熙鄭曰賡張壽鏞朱　張紹 
 
 

Page 3

 
 
翰鍾汝英王文鼎葉夢蘭董鋒李啓源坼炳華謝觀濤錢毓湘黄寳琮王槐三董世潤鄭宗全胡紹曾初覆鄞慈通塲首題然而不王者未之有也合下莊暴全章經題躋彼公堂稱彼兕觥萬壽無疆詩題賦得剌繡五紋添弱線得紋字初覆奉鎭題目録後首題子曰然至則將焉用彼相矣次題虎拜稽首至天子萬年詩題賦得一夜飛渡鏡湖月得飛字 
[縀商義舉]  
　　漢鎭春生鑑縀號交易最大歴年在漢獲利無算爲金陵帮縀商中之傑出者主人旣擁厚貲尤好善舉疏財仗義名播一時兹以軍需孔急輕漢陽府逄太守漢陽縣李大令温言勸諭衆紳商懷普天率土之義咸樂輸將適號東遠在金陵號夥未便擅專立卽飛書相告旋接號東覆函謂助餉濟軍分所當爲慨捐白金五萬兩藉紳報効之恍可謂深明大義矣 
[錢店倒閉]  
　　漢鎭帮公所下首德泰錢店係合夥開設資本不多邇以市面蕭條銀根緊迫呼應不靈遂幡然變訂效黄鶴之高飛業經清軍府厲司馬揭貼封條往索票欠者惟望洋興歎而已聞此店係三人合開一係江西人在某棧作粗工二係漢陽人亦非富有貲財查此次倒閉蓋爲吞没計耳 
[粤事彚誌]  
　　粤東信云日前有某甲携銀數十兩行至沙基海旁突遇一匪迎面而來露出刀槍向之指嚇遂將所帶銀兩搶去迨匪去已遠甲始高聲喊　已無及矣匪類横行商旅受害有緝捕之責者可不加意嚴防哉○保甲局憲前經示諭烟館飯店限於二更閉門不許容留閒人前夜局憲出外巡查見有某烟館於深夜時依然燈火輝煌人聲嘈雜遂勃然大怒立飭兵差破門直入將館主帶回局中枷號示衆○兼署將軍左都統興鶴昶統制於上月十九日壽辰是日在省文武各官均往叩賀旌旗夾道車馬如雲頗極一時之盛○有緑林豪客三人在清平某娼館喚妓侑觴歡笑之間形跡盡露龜鴇眼明手快又與衙門差役消息相通急暗報兵差馳來掩緝迨兵差到時諸匪已爛醉如泥毫不費力加以黑索抑之而去聞三人皆係盜魁迭經懸賞購拿而未得者一旦戈獲可見天綱恢恢疏而不漏彼自恃好身手而不知有王法者宜以此爲龜鑑○汪某浙江人現爲某署幕賓以阮㻦之風流擅君房之標格年近四旬精神甚健首日裘馬翩翩出外游玩行至雙門底見某骨董店陳設輝煌入内觀看品評各物議論風生忽覺神志昏迷顛仆在地店中夥伴急爲扶掖設法施救奈藥石雜投終無效騐幸有僕役相隨舁屍回寓爲之棺殮人生如夢信然○入冬以來兩月之久未嘗得雨天時亢燥　疾叢生藥店醫生極形忙迫無不利市三倍田疇亦一律龜坼農夫欲補種雜糧多獲斗升之利而不可得莫不仰屋長歎也○番禺縣屬南村地方鄉民因爭水灌田起釁遂致棧鬥大憲聞之恐釀巨禍立委廣協黄副戎帶領兵差馳往彈壓○南　鷄翼城外有番攤賭館一間資本豐盈生涯甚盛某日午後正當聚衆相博采烈興高忽來暴客多人露槍恐嚇遂將檯上　銀搶掠一空呼嘯而去賭徒持械追捕匪等放槍拒之槍彈横飛行路之人走避不及多有受傷者中有一人適傷要害恐難保全性命也 
[匪徒瓦解]  
　　月前粤東陽江地方有匪徒嘯聚爲亂大憲檄調營勇數百名馳往剿辦已列前報兹聞官兵到後匪徒卽望風逃散地方已平靖如常居民皆安居樂業調去之勇不日當凱撤回省 
[星使滬]  
　　出使俄國大臣王爵棠星使於前日下午乘鄱陽輪船抵埠停泊法界太古碼頭本邑文武各員恭迓如儀俄而星使登岸乘坐四輪轎式馬車至美界天后宫側暫住行旌昨日午後兩點鐘時乘輿往各衙門答拜 
[大風折杆]  
　　初一早本埠天氣嚴寒大風驟起下午一點鐘時江海關道署前之旗杆兩枝迎風摇動戞戞有聲將四邊一杆折斷向南傾倒致將照壇壓損南首鮑公館大廳亦被壓斷椽木四根上海縣黄大令前往勘視禀明道憲劉觀察卽行修復並提公欵爲鮑公館修理 
[會哨例誌]  
　　本縣轉防會哨前兩次因在考期是以暫停初一日又逢會哨之期依舊舉行至晚八點鐘各局董督率　勇次第齊集黄大令赴天后宫謁見王爵棠星使未回故由典史蔡少尉與堂董曹寄耘朱吟香等相見坐談良久然後辭出率隊巡邏而歸 
[機器傷人]  
　　本邑人　基寳者向在新閘相近之　袋角地方裕源軋花廠内管理機器前日正在工作偶一不愼致衣袖爲機器所掷捲無法施救竟將右手輒去手指手背無一存者令人不忍寓目至午後雇人舁送美界同仁醫院求治恐不免成殘廢矣 
[自縊遇救]  
　　某甲者不知何許人身穿白洋布短衫褲前晚在本城梅家弄行走蹀　往來至人靜更深忽入厠中解褲帶自縊爲染坊夥某乙所見立卽解下則已奄奄待斃經乙取薑湯灌下得以漸醒問何故至此答以本係贸易中人後因失業流落在此天時漸泠旣章身之無具復餬口之無資自念生不如死故出此計乙聞而憐之給以青蚨四百翼使作小本營生甲再三稱謝而去此後尚其改行從善庶不負乙一片婆心也 
[營勇受責]  
　　滬南撫標滬軍營勇丁在南會館觀戱與源來治坊中人打架互毆以致兩有損傷此已列報嗣有人擡受傷之王陳葉三勇至冶坊理論冶坊主吳某謂坊中人實有不是坊中人則謂我等亦受傷多人無從伸訴今坊主反說我等不是遂約齊同業中人一律停工不准私自工作　欲坊主將此事理楚始可照常作工吳無可如何旋投滬車營控訴勇丁等出外鬧事蕭雲卿軍門聞之立傳王陳葉三勇訊問王等一味苦求軍門著將王葉二人重責二百棍陳係智字營勇未便越爼著送交該管官訊辦於是各冶坊夥工作如常 
[賭棍成擒]  
　　賭棍陳芸谷與前經拘獲之陳八爲同黨同是道憲訪拿之人自陳八被拘後陳芸谷卽避匿他處近又潛蹤滬上專以招摇潼騙爲事爲幹役趙金所知卽於前日帶同夥役將陳芸谷拘獲解至英公廨宋通剌著卽解送縣署俟禀明道憲核辦 
[欠案送縣]  
　　邵全記廣貨店夥陳芝臣卽杏苑錦盛店宋春源成豐店楊開乾瑞昌等控徐鴻興廣貨店主徐翰章倒閉欠銀等情前晚由宋通剌集訊陳等同供與徐往來被欠貨銀共計三千二百九十餘兩現被房東將貨封釘有錦盛店主情愿墊付房租洋六十五元啓封將貨拍賣公攤徐堅執不允爲此求追徐供在治下開設鴻興廣貨店已十餘年向不虧空現虧之銀實被陳等專做火油空盤伊等都在芳園烟館聚會實被伊等害倒通剌訊得買賣空盤情近賭博著一併送縣究辦 
[領看佛子]  
　　僧人文松控　桶匠姚阿金將子經賣一案前晚由宋通剌提訊僧供俗姓蔣慈谿縣人年三十二歲生有子女各一女許配城内某姓爲童養媳子由姚阿金說合過繼於廣東人家得洋廿一元現欲上山商之於姚懇其領往指認寄孩之家以便日後姊弟會面姚堅不肯領爲此扭案姚供與蔣同在客棧認識言及伊子急欲過繼與人故與伊爲中言明不准來往日前在途遇見强欲領往恐伊日後前去纏擾故不肯領通剌飭姚帶同此僧前往買孩之家惟日後不准纚擾 
[代諭地保]  
　　本縣黄大令飭糧差傳齊各圖地保到案諭話前晚大令因公務紛繁札飭捕廳蔡少尉代諭大略謂冬漕業已開倉亟宜赶催各佃戶赶緊完納不得遲延觀望各保唯唯而出 
[相騐丐屍]  
　　乞兒某甲向在大南門外沙家石橋之棲流所中素有心痛之症遇冬輒發前晚痛不可忍於是遂乘人不備私取小刀向心坎猛剌一下登時畢命丐頭聞之卽投二十三七鋪地甲處報明由地甲陶小弟往視無悮投上海縣請騐黄愛棠大令於昨日午後兩下鐘時帶同刑仵書差人等出南門外相騐早有地甲陳設公案大令升座先據地甲及棲流所丐頭申訴前情並請騐視大令遂命仵作如法核騐報稱貫係自行剌死大令親視無悮遂命備棺收殮發壇標認及命駕回衙已三下餘鐘矣 
 
 

Page 4

 
 
[停利還本]  
　　蘇人謝秋桃控葛同生欠洋一案昨經縣署帮審委員翁明府訊問謝供小的向爲帽業生平節儉積蓄洋一百五十元葛同生向開榮昌錢莊光緒十四年因遭回祿轉運不靈兩次借去洋一百五十元一分二厘行息十八年四月鄰居許氏有養老資一百元由小的經手存在伊莊生息不料去年五月内忽到南京娶十八歲之少婦共費四五百金至十月錢莊停歇人卽避匿向伊店擋手羅彩彰詢問非惟不理反敢恃蠻竟將小的汗血之資盡行吞没許氏催逼難堪求恩究追以全蟻命羅彩彰供廿七歲係葛之學徒去年春間分手是以榮昌店事早不與聞葛同生供南京人開榮昌小錢莊頻年虧折難以支持去年十月停歇迄今囊槖已罄無力歸償計算一百五十元曾交利八十五元一百元亦交利十八元近狀艱難可否求恩减償陸續歸結謝供葛羅師徒兩人狼狽爲奸居心不良竟圖吞没其實石路順源錢莊老北門市房均是羅出面以開莊置産之人不可置榮昌欠欵於不理叩求明察明府判利息息今停止還清本錢年内先繳五十元來年分兩期繳清各具遵斷結而退 
[老有所養]  
　　寡婦談王氏控楊錫堂唆使把持一案由縣署帮審委員翁明府訊斷談供小婦人六十三歲丈夫故後因無子嗣靡所依賴家住本城外甥郭思園住在浦東鄉間子女四人無人照管迎小婦人到伊家爲之照料且可倚以終老似屬兩便小婦人出洋三百六十元買屋一所與伊同住又借三百元與伊立有憑摺呈閱自十五年搬去外甥欵待甚殷至十六年甥忽病故甥媳郭龔氏聽從親家楊錫堂唆使漸漸薄待常有閒言忍氣吞聲難以言狀楊錫堂將郭姓器具及小婦人物件盡行搬至伊家産業歸伊掌握使小婦人終日不飽難延殘喘向楊索取借欵搬回物件仍回本城居住楊一味把持聲稱憑爾控訴官長亦不畏懼小婦人無計可施復來申地承親鄰照顧東住三天西留五日終非久計是以投案聲請伸寃楊錫堂供五十一歲耕種度日女兒今年十四歲許字郭思園之子祖修尙未完娶郭家之事因未往來不便聞問郭龔氏供係思園之妻年三十一歲郭祖修供年十四歲家有一妹二弟父開茶食店素無田産父故後貧苦異常小的習豆腐業母親吃一文愿度日談王氏復供郭祖修前習玉器生意現在自開豆腐茶食兩店所供苦景均是假話明府傳廿九保頭圖地保陸加舟到案供稱小的輪值地保甫及一年郭姓以前情事有所不知現在郭祖修係做豆腐者明府察看母子情形確有苦狀諭談王氏曰爾借外甥銀三百元現看伊母子確係貧苦無力措還爾祗好隨伊等回去養老終身令郭母子向談叩頭服禮將楊太加申飭謂爾旣係至親凡事總應勸解反敢從中唆使以致談王氏來案控訴是何居心談王氏供不願同去受累明府勸諭再三許代籌養老費並諭郭母子甘苦同嘗不可稍存刻待諭畢飭退 
 
 
 

Page 5

 
 
[中外地輿圖說集成]  
石印新輯地輿圖說集　欽定新　　路寄在上海三洋涇橋緯文閣書莊發售 
地輿圖說一書搜羅中外名人著作子餘種彚輯成編自直省以至各國風土山川羣洋險島河工水道海防形勢莫不源源本本而考据東三省尤爲詳備首載地球圖直省圖以及沿革圖沿海圖經緯度里𡡎析條分令閱者瞭如指掌每部三十二本裝楠木箱實洋八元○新疆識略伊犁將軍松筠纂輯防疆二萬餘里河山之襟帶城郭之控制兵食財賦之儲備有圖有表無不詳載每部十六本實洋三元以上實價不折不扣 
[太極真人傳授百草萬病囬春膏發兌]  
學省保壽堂大藥房秘製天下馳名濟世靈膏發兌鋪分上洋鐵馬路總桃源坊口東首坐北朝南雙開門面便是近多假冒購者留心 
本堂家藏秘製仙傳百草萬病回春一膏已歴世代天下馳名耑治男婦五勞七傷左癱右瘓遠年風濕筋骨疼痛翻胃噎嗝肝胃氣痛痞塊癥瘕癆瘵吐血咳嗽氣喘肚腹偏痛膀胱七疝諸般膨脹新舊瘧疾夢遺精滑五淋白濁痴呆癲狂羊犬瘋癲一切癰疽瘰𤻤疑難怪疾無論十年廿年醫藥不能取效者一貼此膏包可立愈昔年太極眞人流傳濟世膏云○人患宿疾難醫治○獨我回春膏來除○按正穴道貼我膏○毋須服藥起沈疴○此膏眞有水火旣濟之良方却病延壽廣嗣之妙藥令人無病常貼男卽煖腎壯陽固精女卽調經受孕得子誠乃仙丹妙藥萬靈萬妥每盒雙料黃緞一張實洋八角單料紅緞五角外加錦匣官禮相宜倘貴宦躉購百張分送親友或救濟世人者該價照碼九折倘躉購多張存下或貼之不靈無論一年半載均可將餘存之膏至本堂包退還洋誠乃天下第一區區濟世靈膏也遠埠托局寄購來往信力貴客自給每膏一盒附送銅人圖總單一頁上有大憲翰林紳士匾額六方另有壽梅鹿圖回信爲憑以絶假冐 
[上海新開中英大藥房]  
濟世莫妙於藥石而靈效奇騐尤推西藥本藥房對創公司彚集鉅欵獨樹一幟不與人同自向泰西運購藥材延聘夙精西醫授有文憑之士謹遵英國欽定方善製爲丸散膏丹藥酒　著奇效至戒烟桂花參片尤爲獨創妙方斷癮甚易銷行殊廣若照相材料醫家噐具己譯方書電鍍影燈痘刀苗管香水粉皂一切西來貨物莫不幹備製造要件石印機噐亦可代辦今開張伊始交易往來不欺不僞大小各貨貶價從亷志在馳名以宏招集○賜顧者請認明上洋棋盤街中市坐東轉角大洋房便是 
[戈製半夏]  
眞正起首第一家戈老大房善慶堂秘製半夏老鋪 
本堂祖傳秘製半夏專治痰疾氣喘等症於乾隆廿四年我祖復齋公獨創爲始向在蘇州閶門外上塘楓鎭米市老宅發兌迄今百有餘年素蒙客商信服迨前數年間竟有假冒隱戤甚多爲此小號在庚寅年備案辛卯年登明申滬兩報使狡獪之徒無從施其伎倆不致仕商受其欺朦逾今四載相安無異詎料近今外面仍有隱冒本堂牌號將贋藥混售誑騙仕商致干要症爲特本堂再登申報以别魚目混珠惟本堂　傳原方秘製眞藥服之無不應騐如神倘若仕商誤購别處贋貨不騐者姑向小號一試服後立判眞僞賜顧者認明上海城内三牌樓大街蘇州仍在閶門外上塘宜慈巷底石庫門内只此兩家别無餘分 
[邵製天醫半夏餅]  
上海鐵馬路實順里大德生藥局發兌 
天下大凡男婦咳嗽靈丹早巳馳名獨製無雙專治○咳嗆痰多○氣促不仁○咳痰帶血○寒熱積痰○寒痰嘔噁○肝厥痰厥○冷哮痰飲○驚風痰喘○產後怯咳○年老夜嗽○氣緊痰迷○胃氣刺痛○風寒濕脾○陰虚陽虧○等症諸病立見効騐其功難述另詳仿單註明服法每錢洋四角遠埠信資自給惟本局不惜重資揀選道地藥材虔遵法製虚言罔効必遭雷殛火燒存心濟世之意也 
[天福茶園]  
十二月初三夜演 
火减價檯包二角 
取三郡雙沙河武一箭仇四郎探母賣絨花入蜡廟樊城長亭過昭闗孝感天鳳蓮山 
[丹桂茶園]  
十二月初三夜演 
借趙子龍全本長板坡單鎗救小主九本十本並蒂蓮半祥來唱中仙夢富歌外煩演全本三上吊武藝大不相同 
[天仙茶園]  
十二月初三日演 
解寳收威一出祁山砍樵得寳紅玉配夫掃雪打碗蔡家莊黑驢告狀 
十二月初三夜演 
分兵五路四郎探母轅門斬子翠屏殺山煩演十二本新戲鐵公鷄殺山衆張兵嘉卒祥怒丹殺陽和陣帥亡鴻雁傳書算糧登殿 
[天儀茶園]  
十二月初三夜演 
戰臨遠山馮張志順奎來巧拿花蝴蝶夏金鑲月潤靈芝拿鳳煩演燈蝶鳴闗仙狐報玉草戲恩賽玉燕紅飛兒煩演三上吊 
[福仙茶園]  
十二月初三日演 
天水　天賜金法門寺少華山雙别竊 
十二月初三夜演 
殺四門三打王英穿珠記火燒赤壁倒熛火圈珍珠衫 
[福仙茶園]  
特請湖南清客串 
賴春艶 
本園特請眞正第一等名角花旦初四　殺四門務祈請　閱目早降是幸福仙茶園啓 
[請看大塲新彩登戲]  
碧塵珠 
不惜巨資紮成異奇驚神疊目燈彩軿成全部碧塵珠乃大宋仁宗年間一叚奇聞從中曲拆深細毫無奸淫邪述忠孝節羹醒世奇聞文武威嚴另有一番别開生面臨期祈諸君賞鑒天福茶園啓 
[福仙茶園]  
聘請京崑山陜超等名角 
本園不惜重資特請京崑山陜初次回申一等名角小桂林霍春祥佛動心郭秀華白雲奎孫春林霍克明强月泉黄玉泉張潤田等現巳到申擇吉登台四班合演至期祈請諸公早臨賞鹽是荷福仙茶園告白 
[丹桂茶園]  
請到姑蘇大雅名班 
本園不惜聘金專友往蘇請來頭等大雅名班全班角色業己抵申擇期登台准演全崑至夕務請高雅紳商駕臨惠顧爲盼謹此佈請耑候早降是荷園生周　蓀啓 
[天儀茶園]  
聘請眞正内城府名角 
小桂林 
本園主人前赴北上預託差友聘請内城府名角眞正第一等花旦小桂林小生强月泉小花黄玉泉等現巳到申擇吉登台演唱屆期務請賜顧諸君早臨賞觀是荷先此奉聞 
[禮拜六拍賣]  
准於初三日十點半鐘在虹口吳淞路八號住宅内拍賣書樓大餐房間廚房一物不計此佈瑞和行啓 
[禮拜六拍賣]  
十二月初三日卽禮拜六禮拜六十點半鐘在本棧不限價拍賣各色海馬牛牌鵝牌猪頭呢元靑尺六獅旗絨大紅百無禁忌嘰雷公彩絲巾等貨謹佈義記洋行啓 
[拍賣暫改禮拜一十一點鐘]  
初五日禮拜一十一點鐘拍賣和大雙工龍牌色小呢魚牌色羽毛等貨此佈下期仍照舊禮拜二點鐘公平行啓 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
[盤店聲明]  
今有大自鳴鐘對門義泰烟　生財裝修盤與張姓所有前項瓜葛往來一切等　向汪姓　中理楚　得業無　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[管拜客]  
　　上月廿三日下　　　鐘時有白色兵輪三艘停泊鎭海口　　寳山砲臺旁兵輪管駕卽駕杉板船　　起武兵船管駕鄧曼雲　　　　鼓　而去不知是何國兵船也 
[嚴查書吏]  
　　福州訪事人函云凡當海關書列　事權在握家擁巨貲往往有納粟得官自處於鄉紳之列者則其平日之未能一清如水可知督憲譚文帥深知續弊急欲挽回已　密派人馳出南臺海關稅行將所有出入帳簿帶回署中以便查核并提　書等到案派員訊問以期水落石出此後庶可涓滴歸公不爲奸蠧所蝕也 
[秀州雪]  
　　嘉　訪事人云　　　定於上月二十四日出轅赴乍浦閱視砲臺並察勘防營弁勇宗太守聞信卽乘舟前往迎迓嘉興秀水兩邑宰亦命駕追隨○杭嘉湖道及營務處分乘官舫帶以小火輪船於二十四日清曉道出嘉禾○上月二十三日有撫標親兵數哨由杭州省會抵嘉興暫駐西門内祥符寺　　　續到　 
[杭州大警彚登]  
　　本館於上月二十四日得杭州訪事人來信云十六夜武林門外湖墅長春橋戴姓不戒於火城内各龍夫望見紅光隱约將欲鳴鑼告警旋知火已救熄遂不復出門次　聞此處焚去　屋　幢平屋四五間　其家男女主撲均在樓上樓下梯旁設一缸灶是日　炊之後　燼未熄漸漸延及積薪先將挮燒斷致慺居者均不得下一家五口葬身火穴中嗚呼慘己二十日夜積雪初霽艮山門外沿河茅屋　　姓家以　花蒲鞋烘　鑪上致兆　如燬去草舍一椽及二十八日又得訪事人來信言二十四日之晚更魚初躍城頭巷某姓家有一老嫗偕　　同臥绳牀孫　溺　褥嫗舉火燭之誤將火油燈潑翻　燒帳幕勢若燎原鄰人聞呼救命聲畢集援救幸取水甚易未致成災而屋椽竹笆均已焦灼矣二十五日二鼓時錢塘内西大街某甲家茅屋亦被祝融氏收拾凈盡詢其起火之由知爲甲因赴會筵醉飽而歸手持竹絲燈　　早　入黑甜鄉燈火皆熄甲以燈掛壁上意欲解衣就寢料酒氣上衝勢欲嘔吐赶卽和衣倒睡一刹那卽蘧　然境入南柯洎蠟炬將　　及燈籠上延屋頂所覆　草以致如狂風掃葉靡有孑　及甲夫妻好夢驚回從火坑中跳出則面目被火焦灼黝黑若鬼薪矣險哉又聞上月中旬富陽縣某姓長生庫失愼實由包　遺火所致所質衣飾俱化爲灰燼不知典主將若何了結也 
[續述金陵大火]  
　　冬至日丑初金　水西門内油市大街起糯米巷迄平安巷大遭回祿之災前已登諸本報兹得金陵訪事人續信知某梁坊因天時驟冷恐染缸冰凍用火烘之以致火勢上禍然染　人則謂比鄰某雜貨店炒落花生遺火所致現祗餘一片焦土無從查考緣由矣至所登被燬之店面住戶五十四外尙有釘鞋店皮箱店釘鐵煤炭店角貨店小飯店皆被祖龍之刦某姓家失去一十七八女郎未知是否被祝融氏攫　張有興大廣　　　本十餘萬兩是日　火焚至店外高墻而止亦險矣哉 
[潯城火警]  
　　九江訪事人云　　望族世居南門内金鼓營人丁繁衍科第聨綿伯仲同居各　上月二十五日之夜鐘鳴二下忽然火油燈炸裂以致火勢飛騰此時家中　　　深入　　聞警而起從逃避幸營遊擊周遊戎後營守備楊守戎斬關而入得將全家救出不致從吳回氏游戲於火燄山頭旣而鎭道府縣各員督飭水龍極力施救無如池水乾涸汲取良難不得已以蓮池中泥汁灌之然諸屋已盡付諸一炬矣 
[福造蒼生]  
　　楊隱名交來徐恒盛堂大善士助　洋三百元又助敝堂施粥洋二百元無名氏助施材洋一百元徐正心堂助原棉衣五十件朱安山仁翁經募各戶助施粥洋六十九元許廉求母病速愈助施粥洋二十五元飢鴻凍鶴咸沾再造之恩狸首狐　皆出仁人之賜從此加官增福却病延年永保康寍同探頂祝謹登　牘誌謝揚　[  上海六馬路仁濟善堂籌賑公所施善昌等謹誌]  
[同心爲善]  
　　謹啓者今收　許廉翁大善士祈母病痊樂助敝堂施醫給藥費洋廿五元又蒙費鴻生大董事樂助經費洋七十元正孝可裕天定卜春回萱蔭仁　濟衆欣看福　　階感冬日之煦和仰慈雲而頌禱喜占勿藥慶兆延年除分掣收條外謹誌報章用伸　荷滬北鐵馬路廣益善堂　　　善昌唐廷桂等同啓 
[天下第一靈騐耳聾丸]  
 
 
 

Page 10

 
 
[屧廊餘響]  
　　蘇垣有渾名大　姐　鴇婦也賃居於慈悲橋附近棉花鋪内蓄雛姬二人　門賣笑青年子弟喜作狹邪遊者踵接肩摩門常如市有觀前廣貨鋪之小開某甲素喜　　尋花至此路入桃源迷而忘返竟謂此鄉可以終老鴇婦以其揮霍不多常以白眼相加甲不能堪然以所　情篤戀戀不忍遽捨鴇忽萌毒計暗　安清道友某乙於上月廿七日破扉直入聲稱捉姦將甲所穿衣服剥下甲再四哀懇由鴇央同某丙佯作解勸力爲　保許以翌日在茶肆許理受罰乙遂還其皮袍祗取馬甲而去次日甲央人向乙關說自願罰洋數元作茶酒資始得了事鴇婦之計亦狠矣哉○　粉圍地方有揚州人某姓居焉左右隣皆不知其所操何業惟見出入其家者皆係叚委等人前日有債主某甲向索舊欠洋二十餘元某姓無以應命遂倩某叚員爲護身符叚員卽飭局勇二名向甲恐嚇甲亦非檽弱者大聲曰我有借據在不妨涉訟公庭言已欲隨局勇同往巡局旋經魯仲連其人出爲排解令局勇先去復拉甲至茶肆慰以好言其事乃寢 
[劣弟擾物]  
　　寍人胡錦生縫工也稍有積蓄遂在美界　華德路華記路口開設正豐新衣店其弟桂生不務正業日與流氓爲伍屢至胡　借貸不論多少必略償其願而後已前日桂生又至胡處　擾　　因事他出祗有胡妻守店桂生不由分說攫取銀洋　元四角並衣服七件　　及胡歸得悉被攫情事忿氣塡膺奔訴捕房捕頭許卽飭探查拿 
[銀交捕]  
　　寍人某甲以拐騙拆梢爲事上月杪有同鄉乙丙丁三人與甲遇於茶肆中甲乃高談闊論謂吾現在某　布局爲司機頭　　月可得工銀百兩刻下尙缺副手三人汝等　故否如願做每人須先付存　洋一百元事便可成事成後汝等辛工斷不菲薄乙等聞而喜　　　　百元丙丁亦欣然從命三人共湊番佛一百九十元　俟付楚後訂期上工越數日尋甲不見細訪之始知受騙乙等駭極四處搜尋前月下　在美界北四川路蘇州路轉角處相遇卽行扭住飽以老拳經三百七十五號華捕拘入捕房十號西三道捕訊問之下以錢鈔轇轕暫押一宵　出外自行料理 
[英界公堂瑣案]  
　　馮榮高失業無聊向伊姪借錢口角悮將磁瓶一個碰碎旋爲二百十六號華捕拘解至案馮姪遣夥王阿仁至案申訴馮榮高供寗波人近因失業至姪兒　商借不允以致互相爭鬧不料一轉身竟將花瓶碰碎並非有意宋莘樂通剌商之薩副領事判將馮榮高交捕送回寗波○陳阿榮竊取蔡洪道羊皮二角當塲扭獲送交捕房昨晨由包探杜雲卿解送到廨蔡投案申訴被竊緣由陳阿榮供羊皮在途拾得並非竊取通剌以陳阿榮行竊有贓判交捕房管押六禮拜　　失主○杜探又解王阿桂至案禀稱王原是過犯昨日又至張心州家圖　　爲小的所見是以拘案請究王供浦東人並未行竊通剌以王阿桂旣是過犯著卽逐出租界○包探張阿五禀稱小的拿獲積竊瞿阿四劉金寳及初次犯竊之鄧長發等三人在某輪船上行竊搭客衣物解案請究瞿供竊縐紗皮馬褂一件劉供竊鍍金對時表一枚鄧供竊金對時表一枚惟求恩典通剌以瞿劉旣是積竊著枷號五天遞解回籍鄧長發枷號五天管押一禮拜期滿勒令回籍○龔秀文竊取陸全土布衫一件經包探張阿　緝獲人贓送究通剌略問情由判令管押兩禮拜贓還失主○吳有全竊取王少輪白布三十疋經包探顧阿六查獲起到原贓解案　究王投案申訴前　求請領贓吳供認行竊並稱實是初犯通剌判將吳有全交捕房管押一月　交失主○李長生屢因犯竊懲辦今又竊取楊　寳家皮馬褂一件銀表一枚並練一根經包探黄四福緝獲人贓送究通剌略問緣由以李實係老賊判笞二百板由捕押送回籍 
[法捕房瑣事]  
　　保太衣莊被騙一則經葛同轉迭次訊供此已詳紀前報昨同轉蒞八仙橋捕房發落郁探禀稱昨奉諭帶同沈明珠至福星公棧查問據茶房　福壽云沈明珠於十一月初來棧自稱曾姓寓樓上房間至二十日左右劉少峰來棧沈卽遷至樓下當時帶有皮箱一隻後其姪又寄存皮箱一隻劉少峰聞信潛逃未經拘獲同轉飭嚴行　緝○蔡長林控朱連榮誘拐其妹乘輪至鎭圖賣一案經葛同轉訊供押候嚴緝昨據蔡長林投案禀稱九月十四日妹被朱誘至鎭海迨經小的尋獲交是處地保至廿一日領回滬上妹身畔帶出洋銀二十元朱遣其母同逃問與朱何以認識供朱連榮常至小的處吸烟其母尋來日漸稔熟致遭誘拐同轉命提朱連榮到案供稱並非誘拐實在途中會晤托小的同至鎭海同轉以其失口妄供著先行掌責一百下仍無實供又命重責二百板蔡稱旣不供認尙求免追惟此人尙當從嚴儆戒同轉著押候覓的實保人具攺過切結自行回籍不准逗留蔡長林叩謝而退○昨有廣方言館禹孚卿投函並遺周怡賓曾俊卿投案二人同稱沈明珠實係姓曾名訓南因在滬上改爲沈姓同轉謂昨已飭探至福星公棧問明此人自云沈姓後劉小峰來棧知其姓曾同轉閱視來函命提沈明珠到案　何以爾一人有兩姓沈明珠稱實係姓曾同轉謂爾初至棧時自云沈姓現在旣有人具保爾須將劉小峯交出方能洗爾之污否則亦干未便沈供現蒙交保願交到案命提陳子山到案問因何行此拐騙之事陳供與劉小峯來往稔熟小的向在招商局採辦糧米今因失就與陳關六商諸劉小峯行此不端之事自知罪無可逭同轉問假票何來供係劉小峯所給小的實不知情劉與曾姓同住一處請向曾詰問復詰沈明珠卽曾訓南供同往付票不知其作何用度同轉以陳有意推諉著從重掌頰一百下始供當時騙衣當洋四十餘元陳用十元劉用三十二元同轉謂爾慣作詐僞之事初住寳興里忽又遷至升和里顯見恐事發以圖躱避著還押限三日内交到劉小峯陳關六核辦又謂曾曰爾忽沈忽曾亦干未便今旣有人具保着限一禮拜内將劉交案並著蓋印本租界圖章呈遞保狀周等遵諭而退 
[包醫痔漏]  
 
 
