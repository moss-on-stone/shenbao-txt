# 1883 - 75 - 4903550

 

Page 1

 
 
[新印字畫出售] [  點石齋主人啓]  
　　本齋用石印照相法近又印得兪蔭甫食史篆鴳書春在堂銘出售對每堂十條價洋二角五分如欲巳裱者另加洋六角又印得王芸階先生着色散仙人物四尺單條每堂價洋五角裱好者另加四角五分　王芸階　生着色士女四尺單條每堂五角裱好者另加四角五分又王芸階先生騎驢圖四每堂每張價洋二角裱好者另加洋三角上海售處在申昌裕畵室各外埠悉照舊處 
[新出東藩紀要發售] [  中報綰主啓]  
　　高麗爲東三省屏蔽壤地毗連其國政民風與夫山川　塞在華人理　共喻况年來淬禁大開玉島兵成事難　料去年因彼國內亂我　朝出　　　浹旬凱旋維時平湖薛梅溪刺史躬列行間與參帷幄　書餘暇與彼都人士時相遇從惜參軍未通蠻語面高麗國史深藏內府民間無從購求只有　不律以通辭採遺聞以補缺計凡二十有七日居然哀成一　書分十二卷名曰東　紀要所謂國政民風山川扼塞靡不羅列詳載復將都城以及八　形勢鈎勒爲　俾閱者便以𥡴核刺史冋滬後本舘索其稿而代付剞闕氏現巳工竣準於十九日出書每部釘作四册價洋三角正好壓域外之觀者　至上海三馬路大禮拜堂南首申報館間壁申昌書畫室購取各外埠均由資申報人出售此布 
[淫雨殃民說]  
　　癸未元旦旭日瞳瞳然將午雲日相半乍明乍暗薄暮雲氣空濛沾衣欲溼入夜不見星斗次日曉霧霏霏將雨未雨而雨勢成矣氣象愁慘無間朝昏至於五日之夕大雨滂沱檐溜如注陰雨兼旬斯謂之淫春將仲矣而餘寒料峭不逢旦月之照臨以致絲竹斷嗷嘈之響鉦鐃歇　𩏒之音塡衢少車馬之逐行路多愁嘆之聲蕭兮索兮羌何日兮大放乎光明有憂天客過醉夢生面言曰彼蒼蒼者何傷心之甚耶不然何雨淚之多也醉夢生日客見彼蒼之泣而未見窮民之泣且未知窮民之所以泣設巳知之矣必以爲窮民之涕淚非兼旬淫雨之所能償也客曰心媿汗出心悲涕出人之情也其心之所以悲某不敏何足以知之其故司得而聞乎曰百貨中販之本輕而利重者其惟戯玩之具乎然而不急之務過時弗需不若業米榖布帛以及非米榖而類乎米榖非布帛而類乎布帛者爲生民是賴關衣食之源得之則温飽失之則飢寒當其挾貲而來志在必得雖刀兵水火莫之能阻風雨陰睛更所弗計也是以富商大賈皆鄙薄之而不屑爲惟此窮民便其本輕貪其利重每值歲事將終貸貲牟利預知新歲務閒士農工商無所事事自元旦迄於元夜皆得任意遨游所謂百日之勞一日之臘也於是有入廟求神祈福保安者則所需爲香燭紙錢有提携兒女以遨以嬉是處流連惟兒所欲者則要貨中有所謂扳不倒和氣老紙而具皮老虎猢猻爬竿亡八打鼓削木之鞭䥨鍾釽著色之人物圖譜是皆绿女紅男見之而跳舞價不暇商錢不遑數者也更有讀書子弟學賈生徒押歲而有閒錢放假而有閒日以閒日作閒事以閒錢買閒物然必雲閒雨閒而後天閒地閒天閒地閒而後人閒意閒人閒意閒而後閒錢閒日閒事閒物轉因之而不閒惟閒者不閒而游戯生涯日中爲市者受福無窮矣乃自人日以來霖霖霢霢念一日又見霰而雪及晨雨又繼之連緜不輟滬城邑廟之豫園幾於人跡斷絕矣園內市廛櫛比鱗次隙地寬廣貨殖紛然而雜陳良辰佳節士女如雲登高視之肩以下不復能覩池沿之外不知有地也今也蕭疎若此而他可知矣牟利者有不因之而失利者乎夫窮民之資本本非己有利旣不獲本又須償因己之累累及於人累及於人己仍　免於累生機旣絕性命堪虞獨不聞䢴江近事乎念一日報載蕪城與海上千里同天連旬久雨十三日爲上燈之期過此雖有金錢不復作買燈之用是日南城外有人自投於水立時救起而氣已絕其右臂懸油紙包一上書寃單二字衆啓視之畧云僕鄒姓常郡人年四十三歲一妻一子向業紙紮營生因伊戚友去年販燈來揚皆獲厚利故於冬間出重息貸錢百二十千自製精巧燈貨與妻子至揚販賣爲窮所迫妄想救窮不料雨雪八日所備之燈十不售一房飯均無着落卽使討飯回家借欵亦要逼死日日望晴到今日則已絕望進退兩難惟有一死以不了了之死在店內又恐貽害房主人故以殘生付諸流水死後我妻子可將燈燒去取張蘆蓆將我埋了母子討飯回去罷其子聞而奔至抱屍大哭躍入響水橋下拯之不及其妻適至知夫與子俱死仰天大號一痛而絕善堂聞之爲俻棺以殮鳴呼一日而畢三命可哀也已天實爲之謂之何哉鄒姓固無及矣吾恐海上窮民情急類鄒者正復不少與其俟其死而徒哀之何如及其將死未死而救之救之之法若何莫妙於由善堂撥公欵收貧苦小民所市年貨之滯銷者估值七折與之庶得別圖生計而善堂又可賤價轉售以供窮民行不惠之費智也解窮民之厄仁也補淫雨之偏義也一舉而三善俻焉尙何憚而不爲乎 
[東瀛雜聞]  
　　○大阪新聞紙言此次各外國來往電報不絕不知因何緣故或言美廷擬償下關之金或言不但美國卽英法亦與焉彼此議論故電報往復甚多云○今後各府縣如遇福島縣有暴動等事准各府縣隨時權宜行事至警部官巡查亦得設法彈壓但應調營官三十名以上諸事必須申報來京警視省請示方得施行云○岡山縣警察署因學術演說之故買刀三百柄現在修理此次演說者歸裁判衙門處分甚輕故警察署咸抱不平警官皆借狩兎爲名至半田山集議不知所商何事其半田山卽在岡山縣之北一里許也○大山陸軍卿通行各鎭台　將領等文稱凡陸軍將士等不准關係黨會自不待言然今後將領以友兵卒曁新任員弁添募兵士其會黨名目務須加意嚴查毋違云○三重縣地方因民間應納地租未能照限完繳迭具委禀𤁋訴苦情未蒙採允故有蠢動之形業已兩次矣所以縣令警部官以及其他官吏急命分赴各鄉村多方開導曉以禍福幸得鎭定無事刻不嚴查辦理屬員戶長有黜退者○福島縣境上設捕所之處凡旅人經過逐一盤查將姓名籍貫因何事往何地詳細記明然後放行至投宿亦逐一開明行人諸多不便客寓中每於中夜有警官一名巡查二名直入寢所呼旅人起遍搜行囊且巡查各持自由黨名簿一本將旅客姓名查對方去目今雖乘馬車者亦須查間也○向例內閣衙門專任參議只有一員近擬再派一員以助不逮云○向來東京鎭台步兵定例以二大隊爲一聯隊此次各將校會議添增步兵以三大隊爲一聯隊全國各鎭一律辦理業經决意申請施行又擬六鎭臺所管轄之地擇十二處設立火藥局云○兹因設立陸軍大學校之故特召駐劄法國全權公使陸軍總鎭并田讓君爲長官有不日歸朝之說○太政府前奉諭旨擴充海陸兩軍此次內務大藏雨省將不急之務裁省定額項內十五萬元云○此次陸軍省及東京鎭台將校三十餘員待調分赴大坂仙臺名護屋三鎭任 
 
 

Page 2

 
 
所由陸軍省行知各鎭台查照今擬設電燈於扶桑金剛比叡三兵船之上業已向橫濱電燈公司定造前泒肇敏艦赴九州地方招募水兵今該艦己回泊品川港卽於初九日開往橫濱須賀船廠矣○庽神戶之華商禀請中國發船前往該處以便運貨來華蓋華商貨物向係由三菱公司輪船載運而水脚太昂不免耗折故今年皆不願裝三菱公司之船聞新年所裝之貨　有一墩而已○中國駐日欽使衙門有某華人出外途中突遇一不相識之人奮拳相毆致被毆傷行兇之人至今尙未查獲殊不解其何故也又言神戶地方有人爲盜所刼遍搜身邊　無長物盜乃褫其衣服使其赤身遁去○近日大坂地方之巡捕時有𨓜去情事有出外巡邏者至中途則將號衣及巡捕所用各物并交東洋車附以一信聲明辭退之意令其送至捕房而人則一去不返矣○近來中日相交漸見齟齬恐不免有干戈之釁故日國赶造車械以備不虞倘有兵端日兵當由高麗取道則陸軍可以直達中國而戰艦可以防禦海口糗糧器械亦復轉達　便也○有地名多耶麥係一鄉村計有人烟一萬五千　其地素稱平安盜竊無聞故亦不多派巡捕駐紥其地乃去年忽有盜偵知該村無備盜魁某甲率黨四百人突至該郵蟠踞其地責令村民貢獻俄而又有盜魁某乙亦率其黨三百人繼至兩盜之黨分踞其地以河爲界各相據守嗣後有甲黨因賭負潛至乙界搜括爲乙黨所驅將其身畔財物盡數奪去至去臘十三日甲黨有三人直至乙界奮擊乙黨出不意有四人被其打傷乙亦遁去次日乙黨乃以百人攻甲甲黨與之對壘村民乃不能復忍羣集壯勇合力攻盜傷者十餘人或送至醫院或送至捕房現在該村之民無日不惴惴不敢安業請于官府求發兵及巡捕前去勦捕盜知其信皆整備與捕兵和抗然官兵則尙未下鄉也 
[琉球近况]  
　　○日本鎭西日報述及琉球近况譯之以供衆覽據云據冲繩縣某某來信稱該地目下情形到處結約黨會盛爲流行舊藩士旅分立三黨其一稱爲白黨以慕舊主尙泰爲坐其黨首前按司武某卽舊王之親家黨勢頗熾其二稱爲赤黨倡首者卽前逃往中國之富川某以仰慕舊德崇尙中國政教爲主究竟不願屬於日本黨勢平常其三謂之黑黨其倡首者頗爲激烈以廢舊王尙泰而立其伯父伊江王之子爲主如舊日之常例兩屬於清日該黨人約五百餘名士族之貧悉如昔時而有菜色前時　家之伊江富川大村與那原玉川等諸氏在首里街上開一大古董店儲積古玩奇品甚夥其所排者多有山色奪目物件至目下氣候寒暑表大概尙有六十二三度蚊蠅巳出不久漸暖夜間皆湏掛帳而眠也又聞冲繩縣行文大坂請迅發巡查百各來縣聽差云 
[朝鮮近信]  
　　○日本報云聞得朝鮮領議政洪醇穆因榆枮寺之事一旦罷職上月二十二日命卽復任仍舊視事上月二十五日諭曰當此外務伊始不可無總管以處之設置統理衙門辦理一切事宜應行節目務從簡便分付政府○去臘二十六日諭行兵曹判書趙甯夏任辦理統理衙門事務京畿監司金宏集任協理統理衙門事務前德國領事官穆麟德任叅理統理衙門事務○二十七日國王又諭政府曰有國事務固不可分內外而旣己辦理交涉另設一衙則其於內務亦豈可泛忽哉將於便中新設統理內務衙門以朝臣中練達治體者量予擇定凡係便民利國之事商確裁決俾有煥然改觀之妙予將隨其建白翕受敷施此乃民國存亡上下交勉之會也子言不再二十八日定內務職役之命如左總理統理內務衙門事務領議政滿醇穆左議政金國炳辦理統理內務衙門事力右賛政閔臺鎬　上護軍尹滋惠　上護軍金炳始　戶部尙書金有淵協理統理丙務衙門事務江華留守金允植叅理統理內務衙門事務承旨洪英植　參議魚允中　副承旨申善箕○朝鮮貿易向來以義州栅門爲貢使往來人道亙市亦由於此前魚允中在天津與李中堂商定以後朝貢使臣廢陸路而就海程爲便但本年商人貿易旣己預備由陸朝貢使仍由陸路辦理前月十五日所派朝貢兼冬至使臣閔種默起程仍由栅門來年仁川應開港通商其管理商民之官中國己派前金山總領事陳樹棠查看礦山商務泒定招商局總辦唐廷樞目今正在查辦之際又魚允中派定來年爲義州經畧使與華官會商議攺貿易陸路章程云○又言中國駐紥之兵其中有吸食阿芙蓉膏者高官知之恐高人亦染此習頗以爲憂告知華官刻下華官出有告示諭兵士中不得吸烟如敢不遵查出定當重究也又言高麗近日大雪山巒軍疊一望皓然不啻銀裝世界也又言高麗之民有貧苦者皆潛往俄國境內日漸加多故高官擬出告示禁止高人不准逃赴俄國將此事與華官商辦可否云又言日本現在鑄造銅錢計有十萬元之多聞係運高麗行使也又言高麗請日本代製磨刺答洋槍一千五百桿巳蒙日廷允許故近日日本製造局晝夜并工趕造此槍以備運往高麗也 
[瘋人胡鬧]  
　　○橫濱報言該處巡捕房設有一處房屋專爲關禁瘋人而設正月初六日拘得瘋人一名禁於室中而門不加鎖是晚更深人靜忽聞警鐘怒吼各人從睡夢中驚覺倉皇查看則見該瘋人登臺撞鐘於是捉之以下仍禁於是室而又不加鎖及守看稍懈該瘋人又將床上所有被褥等類堆積一處放火焚燒衆人又駭詫欲絕幸人手衆多取水亦便隨卽撲滅然該瘋人究不知如何處置也 
[般鳥信息]  
　　○昨得般鳥之沙答友人於西歴二月初七日卽中國夫歲除夕發來信云沙答國家現擬將都城遷至山打根地方按答沙都城向本建在古達近以沙答多內河便於種植故駐劄般鳥之總督意欲遷往山打根此說若行想從此近悅遠來沙答生民當日漸繁盛矣來信又云近來各處商人赴沙答定地者甚夥然其中沃壤已被華商沙答開地公司定去三分之二所餘之一分亦被別家商人定去若再欲定地只有向內地選擇但內地樹林茂密急切恐難進去也又云聞沙答國家現因購地者多故凡近河之善地其價每畝已擬加至二元云又云茲又有一華商某到沙答覔地己請一西人代爲相度每月辛工洋二百元然刻下地段尙未選到也以上皆來信語按西人所稱之般鳥卽華人所稱之婆羅洲盖該处之總地名進沙答在般鳥之北是小地名若山打根又沙答內之地名也 
[開凍電音]  
　　○前日津沽有電報傳至本埠某行言北地冰凌近巳漸泮二十日大沽口之冰止厚九寸許倘日內天氣不再加冷則河冰解凍轮船可以遄行矣並聞今歲各貨之運津者議加水脚洋布每墩须银七兩他物每墩皆須銀五两云 
[德使言旋]  
　　○北京西人来信述及德国駐華公使近將有回国之行日內已預備行裝矣 
[考勢近聞]  
　　○江蘇黃大宗師於十九日考蘚屬童經古其賦題吳公子札觀周樂賦以題爲韻詩題　夜半鐘聲到客船得船字吳公祠　滬臺湖七律不拘韻當十七日考生經古時有府學某生於勾股卷內引用西法而誤雜洋字十九日日學憲牌示云照得算學家引用西法原非習其語言文字也豈得羼入洋文異學以駭人觀聽耶乃昨有蘇州府學生員竟於勾股天文中雜書洋文顯違功令是何居心仰提調官將該生連同原卷一併發交府學嚴加訓飭特示此君好異亦可謂求榮反辱矣又挨歲出貢向有常例然積習　沿往往故意拖延去年宗師力爲整頓一律澄清惟吳縣某生光緒二年應出貢又一生四年分應切貢而皆未投考兹經崇師飭學注冊永遠作爲虛廪不得泒保并著永遠歲考不得出貢現經學師代懇未知能免歲考仍令出貢否也 
[秣陵瑣誌]  
　　○人以年忙未免飲食失調起居不節遂有咳嗽頭痛之症傳者悮指爲春温其實醫家一劑發汗藥千人皆起周禮云春時有痟首疾其理然與○戲國僅彩霞街一處初九日爲開演第一日人海人山非常擁擠殊失入座規矩於是寓目者乘興而來無不掃興而返○ 
 
 

Page 3

 
 
某甲者在某錢土店爲生徒新正無事夥友咸外出未返留甲照應門戶夜　睡矣忽聞隣舍骰子聲甚厲不覺技癢披衣起視博者初不聽其入局繼見甲嬲之不已姑允所請不意數擲之後蒸蒸日上者忽變爲駸駸日下局竟對甲所輪頗巨經頭家調處令甲出錢十千了事甲實妙手空空計無所出遂盜店中銀與之司帳友次日言旋已有所聞再查銀數果短若干卽欲責甲以肅店規詎甲早備阿芙蓉　以待主者之施行今見責無旁貸急用水吞服幸爲人所見施救尙早然巳奄奄氣不絕者如縷矣亟送其家正末知性命如何聞新正月內少年子弟以賭而喪失者甚多安得人人爲之棒喝耶○馬道街口有長樂官渡實六朝之烏衣舊地也前日有某甲赴春宴醉歸踉蹌喚渡舟子恐其有失再三力拒乃醉漢扳舷直上穩坐舟中亦卽安抵彼岸矣忽船爲爭下者所欹側竟將醉漢倒撞入水半晌始現幸救生局赶救得以出險否則其不遺憾于騎鯨捉月者幾希○春水未生河岸陡絕復經霖雨淖險非常近因松江李軍門兩淮孫都轉行轅均在船上船泊於石城橋下禀謁者不得不冒雨出城岸側僅施薄木板以支行走輿夫稍一失足便　晋俟之陷於淖雖有欒書急切欲掀公而不得山騎馬者尤苦其馬之强有力者尙堪鞭策使之奮發自拔稍駑則愈旋俞深始沒蹄繼沒腹再掙札卽可沒鼻雖曰行人無恙而我馬瘏矣○某甲者江北人年少嗜賭尤工葉子戲寓令陵　僅十餘楹明窗淨几絕妙渄塲其妻亦少艾性温柔而善應對於是履其室者無不樂聽謝道韞之詞令以爲快甲視賭友有天下一家氣象凡賭者人人得入𨵉闥有見其過於脫畧因戯以室雅何須大花香不在多十字以作當頭棒喝而甲不悟也近值新年因友及友賭者輻輳其門其寔皆醉翁之意不在酒甲轉喜甚　使其妻治具以善欵來者雖家無擔石儲而詡詡以劉盤龍自命於是呼盧喝雉之聲徹夜不絕或牌局或攤局惟視來人之多祄實爲轉移誰如浪蝶狂蜂花叢幾滿竟至春色滿園關不住雖心如鐵石亦忍俊不禁然甲終昏昏在睡夢中也現聞甲已如牧龍之蔡誕輸各　色因龍意頗岌岌惟恐戶外之屢不常滿有識之者謂甲賠了夫人又折兵矣○某當道素以刻覈爲能雖奔走其門者亦必綜核其家計定薪資以爲寍使其不足母使其有餘上年延某明經課其子子頑鈍讀書輙鑿柄不相入某疑明經吝其衣缽漸成氷炭明經不堪其慢未及終局而去今歲囑某甲爲延某秀才主其家西席秀才夙　候補某召稔知當道相待之薄於是用諧語謝之曰飼猿者朝三暮四則猿喜朝四暮三則猿喜今某當道於熟猿且不能飼而欲求飼於牛猿乎意以熟猿爲屬員生猿爲生員也爰輿一笑而罷 
[禁施罾示]  
　　○湖北武昌府城守營叅府揀發補用協鎭都督府樊港對切嚴禁事照得本叅府案奉督部堂涂札開照得江夏縣屬金口鎭槐軍兩山對列石璣磷立最爲險要前有漁戶在於槐山磯龍床磯一帶高豎網罾上駛船隻非縴不行實屬有碍舟行前經督部堂行令查禁在案瑞在水落岸高訪聞該處一帶仍有不法漁戶高豎網罾往來船隻殊多窒碍亟應嚴行查禁以靖江面而利舟行合行札飭爲此札仰該營卽便轉飭遵照剴切出示曉諭隨時查禁如敢抗違不遵卽行拿案從重究懲毋稍縱亦不得任聽兵役籍端索優致干未便仍將遵辦情形按旬具報查考切切等因奉查此案本叅府久經出示嚴禁在案近聞竟有不法之漁戶仍在槐軍兩山對列龍牀磯一帶高豎網罾往來船隻俱多窒碍亟應嚴行禁止以靖江面而利舟行除移會長江水師並札飭所屬汛員嚴行查拿禁止外合再出示曉諭爲此示仰沿江漁戶人等知悉自此以後赶緊痛攺前非或欲網魚須用划船網打放鈎不准在於石磯險要上下高豎網罾倘敢抗違不遵立卽拿案從重究辦各宜凛遵切切 
[侯相行期]  
　　○近因左侯相將卽來滬故製造局及金利源碼頭均搭盖五彩帳篷接官亭以俻暫作行轅但咋閱二十日蘇州撫轅抄謂侯相本擬於二十二日出轅旋因天雨須攺期云 
[軍門來滬]  
　　○江南提督李軍門于昨晨乘輪船來滬船泊大東門外之大碼頭上海右營守備及各汎官等均往迎接李軍門登岸後卽排道赴各衙門拜客各衙門官咸往答拜聞軍門此來係恭迎左侯相隨閱砲臺云又虹口陸家嘴角復有砲船七隻停泊浦中以備恭迎俟相彩旗耀目畵舸凌波耳目爲之一新矣 
[團操傳聞]  
　　○本埠西商團練兵定期會操及因雨攺期均已列報兹聞該團兵復定淤禮拜一卽二十六日會操如至期晴爽則當有熱鬧可觀也 
[電行分出]  
　　○大東電線公司與大北公司同在一處兹悉大東公司巳於昨日遷至昔日大北公司舊居開設蓋前則同舟共濟今則分道揚鑣也 
[匠人跌傷]  
　　○裏虹口北鄉王某家因攺造房屋前日雇本地泥水匠上屋揭瓦不料椽木亦朽竟被該匠踏斷從空而墜跌傷一足當經匠頭將該匠抬回自行調治云 
[傳犯未審]  
　　○前日上海縣黎邑尊飭差將殺人放火案內之各犯提訊嗣因吳楊氏染病故仍未訊問云 
[鴇婦吞烟]  
　　○英租界東薈芳里顧姓鴇婦忽於前日自吞阿芙蓉膏不及施救而斃傳問該鴇負債戶八九百金而債戶將妓誘去挾以爲質該鴇無可爲計成肅肅之羽遂爲螻蟻所困咋午尙朱收殮云 
[瓦全無望]  
　　○昨日十一點鐘時英租界朝陽樓茶肆前有挑瓦片担者正在行走而後而忽有一人乘馬疾馳而至路滑泥濘馬足遂套於擔繩之內而馬上人復舉鞭策馬遂將瓦担拖翻瓦旣碎而不全人亦滑而倒地傷其右足鮮血淋漓而馬亦驚躍馬上人亦翻跌於地未免辱在泥塗迨人旣起立則馬巳向六馬路狂奔而去幸前面有人將馬控住而巡街捕亦至乃牽馬復至碎瓦處雇東洋車將碎瓦拾起置於車中同入英捕房不知如何訊斷使荀息見之必將曰馬則猶是也而瓦全無望矣 
[車戶領照]  
　　○捕房飭各東洋車戶認領照會等情巳列前報兹療該車戶等願遵照章程每輛捐洋一元五角赴虹口捕房領给照會缘紅口捕房内之空塲极大可以停歇車辆除敝车及车内不甲油布而用花洋布者不给外其餘皆可領照惟以後车夫违章仍當將照會撬去云 
[英界公堂瑣案]  
　　○英捕房查得航船戶姚阿掌卽小耳朶阿堂被人藉端拆梢當拘王阿安一名陳太守訊供各情以列昨報昨由平捕頭将姚王二人徇行　案平捕頭禀稱奉飭將姚王二人帶回時卽據姚云初被多人到船上搬支櫓篙并將我軋至新國烟館欲令我出費洋百元再四求减不允又被軋至西洋樓茶館後又軋到四馬路中之屋內關閉一夜我始允給洋三十元當時祗有十元特央同鄉阿姐洪氏及龎姓等作保再付洋二十元至現洋十元交與柴摎及二阿哥之手遂得脫身次日措洋十六元本欲交彼而未遇伊等卽由捕房查傳我到捕房等語錄有伊單呈閱姚供與同王阿安供前在句探小阿二名下爲夥現在縣捕姚炳名下帮夥實不干預無端被誣尙求明察陳太守謂此案應送歸縣署辦理平捕頭聲請先行將王阿安懲辦司副領事亦以爲然隨判王責百板枷號二月期滿開釋姚阿掌交保設縣署索人卽當移解○協和洋行東投英領事署控稱曾被協記號東王某定買我行絲巾等貨躭延不出請請究問因由司副領事照會陳太守飭差傳王而王不見特將司 
 
 

Page 4

 
 
帳人陳和卿帶案陳太守飭將陳暫押俟王投案開釋昨晨王自投案禀稱昨奉傳案時適我不在號中今特到案至協和洋行控定貨不出一節殊不可解盖波並未向伊行定貨辦未簽字如何控我請傳協和行東對質可也太守商之司副領事飭將陳和卿開釋王退去着自往協加行理說明白禀候銷案○婦人謝氏稱昨日雇東洋車在路突有乞兒尾而乞錢覓被攫去銀簪我卽大呼由捕追獲人贓送案請辦而乞兒楊四才則俯首無詞陳太守化楊四才白晝攫物殊堪痛恨隨判笞責六十板枷號一月簪交謝氏領去 
[法界公堂瑣案]  
　　○生昌棧主李俊方控魏渭如一案昨晨翁大守臨法捕房時復將在押之魏渭如傳出詰其所捐監照放在何處何年月日在何處報捐原籍何處年歲幾何着將三代履歷背誦據魏渭如稱官名魏耀廷年三十一歲原籍紹興府餘姚縣人於光緒三年在上海託友人在江西盌捐內報捐監照在原籍家內並將曾祖父母三代名字背誦太守令其寄信甫外先將監照檢呈一日不到一日不釋並令其將生昌之事赶緊料理大守又飭傳王雅琴而法包控禀稱昨日保去尙未到案云○昨晨有無錫船戶擡送受傷人某姓　法捕房據稱法馬路福昌盛煤炭店之駁船載煤將泊碼頭因爭論起釁致被打傷法補頭騐得受傷人左額有傷而該船戶稱身上亦被打壞因卽飭華捕帶同該船戶將受傷人擡到仁濟醫館騐視其時翁太守亦在捕房及該華捕自醫館回禀稱據醫生云並無大害三日可愈未識如何判斷也 
[悼先室潘孺人三十律分上不平韵]  
　　○幽明從此信難通日自西行水自東　事違心都放過千言寫恨不求工灰餘蠟炬情猶熱淚漬鮫綃色更紅人去樓空腸欲斷蝶魂何處覔春風　佩聲彷彿降仙蹤睡鴨餘香麝尙濃泉路獨歸何負約窮途偕沦竟難容簾能織雨愁難捲簟已凝塵夢也慵燈火半明還半滅柔賜廻結一重重　庭竹輕風打紙窓恍聞環佩韵琤瑽花因嬌極香難久人到傷多氣轉降翠被不禁寒陣陣銀鈎私妬影雙雙擬將往事從頭寫未寫先教淚滿腔　記得傳聞待字時明珠第五掌中推能嫻姆訓貧無怨善偽親歡語解頤鴉髻梳成雲覆額繭絲繅罷雪侵肌有才天亦眞相妬讀到微之詩更悲　門第書香嘆式微極天烽火欲魂飛授經正足娛親老壓線何曾怨命非斷鴈　行完大節孤雛失恃想遺徽求凰自託冰人後早識前身是洛𡚱　榮陽自昔好門盧刦後重歸甫里居扇撲一雙飛峽蝶妝成十五豔芙蕖燒燈尙織機中錦戴笠親栽雨後蔬不願綺羅甘淡泊閒聽老父話菑畬　方諧鳳卜泣沾襦命薄何堪說掌珠萱蔭早違餘夢想椿年埀老况飢驅紅絲月下緣非偶白髮燈前影已孤更爲婦儀勞𠪵念羹湯食性可諳無　正好秋光菊一畦崔妝詩句各分題雀屏綠早三生結鴻案眉應百歲齊初嫁猶修新月鬢持家仍插舊雲筓圓渦一笑天然媚戒旦先能聽曉雞　林下風標伉儷偕承歡先　得姑懷蓮鈎步怯湔裙去蘇錦詩工逐字排不屑怨勞分娣姒未遑瑣碎整鈿釵生平緘默知安命奚恨黔婁遇合乖　未能家食伴妝臺臨刖依依去第回兩岸青山迷客路十行錦字慕卿才馮鍰彈鋏情難遺王粲登樓事可哀怪底拋愁拋未得蟾光明外獨徘徊　書傳鴈足慰征人細誦琅函不厭類浪跡愧余輕萬里慈陣仗汝報三春珍求玉杵仙應妬橋羡銀潢歲自新草長鶯啼歸也未最無聊賴是花晨　閑煞爐香久未薰米鹽典盡舊釵裙不聞入室曾交謫總說逢時便出羣夜月織愁情脉脉暮雲瑣恨緒紛紛可憐淺醉更深後心與蘭膏欲共焚　格自矜嚴性自温歲時曾共幾晨昏鏡波濕浸春風面杵影寒敲夜月魂在水一方應有詠落花兩地各無言年年辜負春三景默數歸期屈指論　一舸歸來歲已闌玉顏顦顇比秋蘭香縈心字酧神爇翠疊眉山爲恨攅握剪替裁新畫錦賞花同倚舊雕欄從今拋却相思豆博得家園聚首歡　別恨羈愁一例删天涯游子喜初還兕觥介壽新醅熟螺黛從時畫筆嫻常得高堂親色笑何須綵服舞斑斕曉妝久己辭膏沐特爲歸人理曉鬟　竹舍茅廬不羡仙吟詩伴我坐燈前棋爭急劫思還笑酒到微酣色更妍此日房攏相永夕當時書札動經年貧家樂境惟安𨵉長祝春人月并圓　家居從此俗塵消種竹澆花礦寂寥豆𦸅胎含呈兆日石榴子蘊咽酸朝枕紋時暈凝霞臉裙幅頻寛束素腰吉夢熊蛇方解得蘭缸吐蕊卜良宵　衝寒山意動林梢一索生男證六爻持比爹娘還孰似笑聞姊妹戲相嘲乳因勤哺羅襟解髻爲多眠錦帕包喜得慈姑忙不了含飴坐膝未輕拋　靧面銀盆水泛桃弄璋詩贈鬥分曹錦衾睡覆時防覺繡褓香熏日幾遭直盼長成延似續何期短命負劬勞曾聞合浦珠能返故事空憑夢想勞　轉瞬光陰一歲過分將桂子向姮娥蚌珠重孕加珍愛騂角初生怕折磨詎料優曇仍幻相欲將宿業證維摩難求繋命長生縷輒捧雙弧喚奈何　急雨摧殘兩嫩芽賺人何苦現空花自維德薄莊姜媿翻爲公評伯道嗟乳漬怕看衣點點夢殘恍聽語啞啞而今細溯當年事冷月寒窓度歲華　愁瑣春闔日自長達觀誰肯例彭殤飄零針線慵　　堆疊衣裙懶入箱祗把新茶消病渴怕提舊事暗神傷連宵慰藉終難解嗚咽聲悽臥繡床　瘦骨支離病巳成朦朧猶是喚兒名夢驚覆被眠難穩聲怯呼茶聽未明籐枕雲鬟悲轉輾藥爐茗椀靜經營何當正值炎威熾熨體旬郎日幾經　竟難求效　參苓宛轉呼余不忍聽氣促語從零碎說淚枮人繫去留形拋殘春色花三月瘦比秋風菊一庭證果有因神不散持郎猶欲細叮寍　嬌喘如絲漸不勝桃霞暈頰熱如蒸枕因伏久函成陷簟爲眠多影自凝舌强欲言推　淚心明難戀亦無能巫醫訪遍兼祈佛枉說靈山續命燈　術悔軒岐未講求温凉藥性任紛投眞元爲耗生兒血種病先昏思子眸金鼎痛沉丹莫起銀缸膏盡焰空留迷離一霎神無應撒手恩情此日休　粧樓人去月沉沉碧落黃泉莫可尋刺繡裙留都慘目縷金箱啓總酸心憑棺痴欲呼鄉語欹枕疑聞喚我音一度短緣剛四載悲懷終日淚涔涔　綠葉成陰春正酣空教當日祝多男花原薄命生何苦藥誤庸醫死可甘貝葉䖍翻求佛子冥財默化拜伽籃此情最是衰親切白髪蕭蕭老淚含夢回炊臼　　瞻一幅遺容繡索嫌翠羽明壋聲默默珠顏玉貌態繊繊情懹悽惻憑誰訴行止踈狂合我嫌二十八齡　夢短不堪幽恨此生添對影深盃獨夜銜相逢何路接仙凡海枯石爛情難已燭冷香消恨自緘只合傷神同奉倩還將斷夢問巫咸補紅詩卷珍如璧讀向燈前淚濕衫 
　　管　初稿 
[蘇省撫轅抄]  
　　○正月二十日候補縣李慶沂禀知辭奉委赴清河山陽江浦等縣守催驛站奏銷差　江寗來信云督憲左中堂定期赴赤山湖看河工並勘汾江吳松等處砲臺因陰雨攺期俟　印後夫晴起節○二十一日縣丞沈緯清銷南路三叚冬訪差○二十二日甲戍翰林院庶吉士劉傳福謝委上海洋務局照會　候補府楊錫麟服闋禀到　調補江寗縣賈致慎交卸山陽縣事回並奉飭知赴任　府經歷金慶恆銷女普濟堂追租差　從九平銛禀謝奉委代理蘇州府照磨事　霍正坤卸署吳江縣汾湖司巡檢事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百三十八號]  
[光緒八年十二月三十日九年正月初一初二初三日京報全錄]  
　　宮門抄○上諭一道錄前○給事中周　奏請飭部詳議夾片○少卿劉　奏請　飭部核議夾片○御史李　奏請附祀夾半○又　奏請　旌表夾片○直督張　奏請斥革武進士夾片○鄂撫彭　奏請署知縣夾片○陝督譚　奏請補遊擊摺子○陝撫馮　奏調補知縣摺子○直督張　奏特叅知縣議處片○通政使劉　奏委貝總理營務夾片○十二月三十日○惇王等謝賞荷包　恩○召見軍機○皇上明日寅正至　奉先殿行禮已正二刻至　大高殿　壽皇殿行禮○正月初一日○惇王等謝賞八寶荷包　恩○欽天監奏風從艮地起主人壽年豐○召見軍機○明日吃肉夘正二刻入座○初二日○恭王六額駙謝賞荷包　恩○溥豐謝守護　東陵　恩○如見軍機○皇上明日卯正二刻至　壽皇殿行禮○初三日○○克坦布請假十日○恭王等謝賞神肉神糕　恩○召見軍機○○周聲樹片　再臣伏讀十一月二十三日上諭吏科給事中戈靖奏知縣選缺外省留補太多請量撥三四項歸選着吏部議奏等因欽此惟其中尙有未盡善者查知縣選缺向係儘數歸部嗣因外省扣留過多始將丁憂一項專録內選十餘年來雖出缺多寡不同選途尙不十分淹滯近因起服人員選缺無期凡實缺有老親之人率多預存規避之計通融設法輾轉彌縫以冀坐補原缺而遺缺仍扣外補其或與後任狼狽爲奸更無論已以致本年丁憂一項僅十餘缺而八月　後竟無一以丁憂咨部者夫銓致必求至公立法務期可久臣不知戈靖所請量撥另項之缺歸選將來部講若何而以外間之巧宦變計孔多誠恐法化弊生仍屬有名無實擬請將卸縣一項除吏部照例留選者不計外無論如何出缺攺爲一留一咨飭部詳議公允章程以期內外兩無窒碍似於銓法不無裨益臣愚味之見謹附片具陳伏乞　聖鑒謹　奏奉　旨已錄○○劉緒片　再知縣起嚴選期淹滯查　項人員係屬以理去官京員則一經服闋卽歸應補得缺葚速而外任知縣則由部選僅歸單月從前年餘卽可一輪近來插班過多知縣八九年始司一輪僅選在前　人而册內巳百餘人卽百年亦不能選畢以曾經實缺以理去官之人選補無期幾同廢棄似屬不平况此項人員　由翰林進士舉人出身者才品本清公事諳習僅因丁艱開缺其在任並無貽悮可知竟令其長此淹滯亦爲可惜臣查同知通判應補人員有五缺插選之例應補知縣班次相同似可比照至三班及勞績人員均准雙單月並選似亦可以比照相應請　旨飭下吏部核議將應補知縣比照同通插選之例將本班先本班相間輪用比照捐納勞績准予雙單月並選庶久經外任之員可以仍展所　而以理去官之人不至永同廢棄是否有當謹附片具陳伏乞　聖鑒謹奏奉　旨已錄○○李肇錫片　再禮部則例內載文職三品以上武職二品以上凡在外殉難人員準其附入京師昭忠祠查有山東博山縣原署福建按察使延建邵道趙印川於咸豐八年五月十八日在麻沙地方勦賊陣亡經福建督撫臣入告奉　旨照按察使陣亡例從優議䘏准其於陣亡地方並原籍建立專祠復蒙　恩賜祭予謚果毅褒場之典至優極渥誠足以勵臣節而慰忠魂惟是該故員長子三子相繼物故次子出游無耗家計零替無力建祠核其階至三品死事慘烈與入祀京師昭忠祠之例相符特未奉有　諭旨鉅典闕如臣近在鄰邑見聞旣確用敢據賢籲陳原署福建按察使延建邵道趙印川可否准其附祀京師昭忠祠之處出自逾格恩施謹附片凛陈伏乞　聖鑒謹奏奉　旨巳錄　○○李肇錫片　再臣籍山東查有夏津縣儒士韓光第之子韓榜慶自幼聘定高唐州廪生田人傑之女尙未成婚韓榜慶十二歲病殤該女誓不受聘立志堅貞伊父母再三勸導則以死自矢於光緒七年十二月初三日過門守貞現年二十五歲又曰照縣監生丁錫成之次女許字同邑劉文敬之子文童劉寶田光緒六年婚期將屇夫櫻疾卒氏　毒以殉時年二十歲以上核與旌表之例相符臣耳目所及不忍聽其煙沒合無仰戀恩施敕部照例旌表以端風化而闡幽貞謹附片具陳伏乞　聖鑒謹　奏奉　旨巳錄　○○周樹聲片　再據署葉壉縣知縣周晉堃詳稱該縣地方有前元累官左副元帥追封趙國公謚忠烈董俊之墓又有其子累官中書左丞謚忠献董文炳之墓前據董俊後人董義等呈控已革武生犯徒釋回之周尙文與其子武進士周化南率人刨去塋內柏樹十二株並挖壞坆墓當經分別傳訊查騐屬實因周化南則揑造買樹文契抵賴集証質究無可置辨因念其功名非易將樹交還親住董氏墳塋致祭並將損壞之墳修整再候核斷乃僅交板片樹橡屢催抗不到案一味違延以致原告迭久上失查周化南係光緒庚辰科中式五十七名武進士平日武斷鄉曲於其父令刨挖董姓墳樹証據確鑿　視爲無關緊要實屬倚勢妄爲應請叅革究辦等情由正定府知府王立清詳經臬司剛毅核明請奏前來臣覆核無異除飭嚴傳到案照例究辦相應請　旨將葉城縣武進士周化南斥革以示懲儆理合附片具奏伏乞　聖鑒訓示謹　奏軍機大臣奉　旨着照所請該部知道欽此　○○彭祖賢片再署應山縣知縣柳玉麟一年期滿應卽攺員往署查有本任嘉魚縣知縣陳延益持躬清謹辦事精詳堪以調署據布政使王天經按察使劉德標會詳前來除檄飭遵照外謹會同督臣涂宗聽附片具陳伏乞　聖鑒謹　奏軍機大臣奉　旨知道了欽此　○○頭品頂戴陜甘總督臣譚鐘麟跪　奏爲揀員借補要缺遊擊以神營伍恭摺仲祈　聖鑒事竊前准部咨甘肅凉州鎭羌營遊擊鐘南英以原官攺留兩江開除底缺各等因當經轉飭遵照兹准甘肅提督周達武咨稱查官現署山丹營遊擊之留陝甘儘先補用副將侯升總兵達勇巴圖魯黃文新在營操防卓著辛勞歷署提屬標協各缺辦事均能實心堪以借補鎭羌營遊擊咨請酌補前來臣查黃文新年力强壯辦事穩實以之借補可期勝任合無仰懇　天恩　念員缺緊要准以黃文新借補鎭羌營遊擊員缺以實營伍如蒙　兪允應請敕部先給署札俟防務告竣卽行給咨赴部引見以符定制除將該員履歴清册查取送部外理合恭摺具陳伏乞　皇太后　皇上聖鑒訓示謹　奏軍機大臣奉　旨兵部議奏欽此　○○陝四巡撫臣馮譽驥跪　奏爲揀員調補省會首邑知縣恭摺仰祈　聖鑒事竊長安縣知縣李嘉謨升補漢陰廳通判遺缺於光緒八年九月准到部咨坐九月初三日行文按照限减半計算扣至九月二十七日作爲開缺日期係冲繁疲難四項相兼要缺例應在外揀調該縣爲省會首邑政務殷繁時有發審案件非精明幹練之員不足以資治理臣與署藩司葉伯英署臬司善聯在于通省現任簡缺正途知縣內逐加遴選非現居要缺卽人地未宜惟查有渭南縣知縣余麟書年三十四歲湖北漢陽縣附生中式本省鄉試舉人光緒二年丙子恩科會試中式貢士殿試二甲進士朝考二等五月＋一日引見十二日奉　旨着以知縣卽用簽掣陝西三年二月二十六日到省五年准補渭南縣知縣六年五月初七日到任八年六月調著長安縣事二十一日到任查該員才識穩練辦事細心任內並無叅罰案件亦無欠解錢糧積案展叅及盜刦己起四叅之案自調署以來辦理裕如以之調補長安縣知縣實堪勝任惟歴俸未滿三年與例稍有未符巳飭專丁赴部庫呈交捐免歴俸銀兩於人地實在相需例得專摺陳請據署藩臬兩司會詳請奏前來合無仰懇　天恩俯念省會首邑需員勅部核覆准以渭南縣知縣余麟書調補長安縣知縣洵於地方有裨如蒙兪允該員係知縣調補知縣銜缺相當毋庸送部引見所遺渭南縣知縣係要缺容俟余麟書准調長安縣知縣部覆至日另行調補合併陳明所有揀員調補省會首邑知縣緣由謹會同陝甘督臣譚鍾麟恭摺具　奏伏乞　皇太后　皇上聖鑒謹　奏軍機大臣奉　旨吏部議奏欽此　○○張樹聲片再據元城縣知縣韓志超禀報光緒八年九月初七日夜縣屬小灘鎭張榮鹽店被賊多人待械進店拒傷事主人等刧去銀一千八百餘兩並洋貨衣物當經臣批司勒限兩月嚴緝贓賊在案現在勒限巳逾贓賊尙無破獲捕務殊蜀廢馳據臬司剛毅會同藩司駿詳參前來應請　旨將元城縣知縣韓志超先行交部議處以示懲儆仍嚴飭該　懸賞購線上繁設法訪緝贓賊俟疏防例限屆滿有無弋獲再行照例分別叅辦理合附片具陳伏乞　聖鑒訓示謹　奏軍機大臣奉　旨着照所請吏部知這欽此○○劉錦棠片　再丁憂陝西候補這周漢前經臣　　片奏請調營差遣本年三月初八日奉　上諭劉錦棠奏請調員差遣等語丁　在藉陝西候補道周漢着涂守　飭令迅赴新疆軍營交劉錦棠差遣該部知道欽此欽遵恭錄咨行去後嗣該員於五月初二日自湖南原籍起程九月初九日行抵哈密軍次現因臣營總理營務道員張宗翰積勞病故接替需人而邊　善後諸務條緒煩多尤賴才長心細之員方足以匡臣所不逮查該道員周治器識閏遠志慮忠純堪以派委總　營務　檄委外謹附片陳明伏乞　聖鑒謹　奏軍機天臣奉　旨知道了欽此 
 
 

Page 10

 
 
[京報第三百三十九號]  
[光緒九年正月初四初五日京報全錄]  
　　宮門抄○給事中周　奉積案沉壓請　飭嚴立定限摺○直督張　奏特叅知縣摺○給事中周　奏請　申明舊章片○又　奏請詳加清理例案片○江督左　奏運可飭赴新任片○閩督何　奏粮道回任片○黔撫林　奏請開復知縣片○直督張　奏請給獎摺○陝督譚　奏守備落河　故片○正月初四日○白桓假滿請　安○福建正副考官寶廷朱善祥到京請　安○太常寺奏初九日　太廟親行禮部○召見軍機○初五日○召見軍機　○○兵科掌印給事中臣周鶴跪　奏爲積案沉壓滋生弊端請　飭中外大臣嚴立定限以符舊制而肅政體恭摺具陳仰祈　聖鑒事竊維國家一切庶政由州縣監司受成於督撫而達於部科憑案牘以勾核恃限制爲防維　朝廷之所以能提綱挈領以內治外之大權莫重於此我　列聖深知此中關係非輕一切案件無不嚴立成限以杜欺蒙法至備也軍興以來　書旁午日不暇給不能不假督撫以便宜行事之權歴年中外底定其漸復舊制者有之未盡晝一者有之况值我　皇太后　皇上勵精圖治事事整飭若不趁此力杜因循則定制且視爲具文其流弊更伊淤胡底卽於一刑名也始而託於人証之未齊繼而謬稱犯供之翻復終而歸咨申覆之遲延由州縣以至督撫輾轉相沿隨致囹圄有數年久懸之獄平民有拖累無己之寃在疑難重案原不可草率𩓝頇乃有獄本尋常不難訊結而亦托故流連𥡴延歲月其負寃莫白者且不具論就其情罪稍有一綫可原茍如果迅爲報部近年屢久　覃恩其人得以援赦免罪者有矣减等發落者有矣乃因循延擱致多死亡是刑獄之人不死於朝廷有定之罪名而死於積案之沉壓誠可憫也錢谷也公人旣有常經則奏報自育定制各省旣設有軍需善後清理交代諸局每局委員率十人十數人不等果其勤於𥡴核何嘗不年清年欵近年以來不惟軍餉提撥關稅抽收鹽網漕政各省捐輸或頭緒紛煩致𥡴考核卽報災報歉招墾　荒豁免蠲除案有專條者就其一事之逡巡終難尅期以蕆事於是司事者揑領以支銷書吏挪前以移後補苴無術因而關說閱說不行因而通賄夫便其早爲了結縱有不肖有司積猾之書吏猝不及防或不因緣爲奸也惟假之以時日俾彼得以覬覦生貪從容骫法積弊所關爲害滋大顧臣所慮者非特刑錢二端已也就積案之沉壓如京中各衙門何在不有直省各督撫何在不然他如一事關涉兩衙門則托言查案者有詞查覆者有詞堂司各官偶一詢間無不有辭推脫而書吏之緣爲奸利者曲爲彌縫者陰爲窺伺者宛轉關生何可窮詰相應請旨嚴飭內外大臣際此時艱各宜振刷精神毋安因循而滋弊寗並　飭部臣申明舊制一切案件　子限制率不得視爲具文倘有仍蹈前愆卽着從嚴叅處庶可以消隱患於無形救積弊於未深者也臣愚昧之見是否有當謹獻芻蕘用備　採擇伏祈　皇太后　皇上聖鑒謹奏奉　旨已錄　○○太子少保署直𨽻總督兩廣總督臣張樹聲跪　奏爲特叅因案罰捐之知縣恭摺具陳仰祈　聖鑒事竊維州縣審　案件俱應照例發落不得擅自科罰啓曲法營私之漸臣前因訪得寍津縣知縣邱濬格藉書院罰捐銀兩當將邱濬恪叅革並通飭嚴禁在案茲臣又訪聞定興縣知縣王崧翰有藉端勒罰各情　飭藩臬兩司派員密查旋據保定府知府恭鈞禀稱該縣王崧翰前禀官民倡捐西北兩河橋渡經費該府聞有罰欵在內遂查得監生段騂因與郝許氏通姦被王崧翰卽藉橋渡經費罰捐銀二百兩又堽上村劉家莊等所捐自數兩至三十餘兩不等亦係零星罰欵均非樂輸該縣飾禀捐欵此外尙有被控提省審辮等情由清河道移會藩司崧駿臬司剛毅轉詳請叅前來臣查州縣因案罰捐迭經前督臣及臣嚴禁不啻三令五申乃該縣王崧翰仍敢藉案罰捐銀兩雖稱作爲橋渡經費尙非入己第旣　罰欵卽屬違例妄爲不恤民生且據恭鈞聲稱王崧翰平素辦事荒謬不洽輿情並育　控之案似此劣員斷難姑容先己撤任亟應劾叅以肅吏治相應請旨將定興縣知縣王崧翰卽行革職聽侯查辦除飭司督飭該府查明此外育無罰欵及將被控之案認眞審明據實核辦外理合恭摺具陳伏乞　皇太后　皇上聖鑒訓示再所遺定興縣知縣選缺直𨽻現有應補人員應請扣留外補合併陳明謹奏奉　旨已錄　○○周鶴片　再恭查道光年間經御史張錫庚奏請核對文　以免積壓曾欽奉　聖諭於堂司各官嚴定文移延擱處分通行在案旣詳且備惟事隔多年誠恐習焉不察擬請　申明舊章以昭愼重至內外各衙門事同一律竊思外省督撫所辦案件軍興以來除州縣監司而外經手者半多局員凡遇公事遲延藉端推諉以致無從𥡴察擬請飭部一併嚴定遲延處分章程內外迭相維繫事有責成而積壓之弊漸次可除矣臣爲清理沉壓積案起見是否有當謹附片具陳伏祈　鑒鑒謹奏奉　旨巳錄　○○周鶴片　再查向來各部條例約不時一修軍興以來或時勢變易稍未更攺者有之輕重未協量爲斟酌者有之以故不肖司員假託以售奸積猾書吏上下於其手積習因循諒不獨一部爲然現值諸事整頓擬請或就該衙門大臣抑或欽派公忠大員詳熟例案者將各衙門現存稿件計加考核密爲清貍擇其永可遵行者存之其不適于用易滋流弊者卽行删除銷燬庶使奉法順流者有所依據而不惑骫法營私者無　附會以作弊亦杜積蠹而省繁難之一端也管窺乙見是否有當謹附片具陳伏祈　聖鑒謹奏奉　旨已錄　○○左宗棠片再新授兩淮鹽運使孫翼謀經臣奏明委派會審駱張氏陳許氏京控二案續又派充文闈內提調差使現在文闈業經事竣而駱張民等案審結尙需時日自應飭令該員前赴兩淮運使新任供職以專責成除檄飭遵照外謹會同江蘇撫臣衛榮光附片陳明伏乞　聖鑒謹　奏軍機大臣奉　旨知道了欽此　○○何璟等片再督糧道葉永元大計卓異引見在部告假回籍省親現已事竣旋閩應卽飭回本任供職以專責成除檄飭遵照並咨部外臣等謹附片具奏伏乞　聖鑒謹　奏軍機大臣奉　旨知道了欽此　○○林肇元片　再開復知縣陳湛恩經前撫臣岑毓英以該員於被議後深知愧奮投効梵淨山軍營帶隊搜捕悍賊屢　斬擒復隨同提督何秀林等勦辦桐梓縣會匪迭著勤勞奏請開復原官免繳捐復銀兩部議准開復知縣原官仍令補繳加倍半捐復銀兩俟銀兩交清給咨送部引見於光緒七年四月初八日具奏奉　旨依議欽此欽遵行知在案臣查該員陳湛恩於開復後仍在黔營効力益加奮勉巡緝游匪散練卓著勳勞此次因雲南昭通卯逆滋事竄擾威寍州屬稻田壩等處卽捐資募勇會合官軍前往堵勦協擒匪首馬老四等正法嗣防務辦竣適四川督臣咨會緝拿匪首賴和尙等復合診昌馳往思南邊界偵捕隨同地方將賴和尙擒獲並格斃匪黨多名洵属異常出力合無仲懇　天恩俯准將開復知縣陳湛恩免繳加們半捐復銀兩之處比自鴻慈謹兩片具陳伏乞　聖鑒訓示謹　奏軍機大臣奉　旨覽欽此　○○太子少保署直隸總督兩廣總督臣張樹聲跪　奏爲遵保防守直境黃河南隄兩屆安瀾尤爲出力員紳恭摺仰祈　聖鑒事竊直境東明黃河南隄光緒七八年兩屆防守安瀾業經前督臣與臣先後奏報在案伏查東明黃河地勢本係北高南下近來天溜側注愈形趨南卽在掃前走水高村李連莊黃莊皆成巨險屢瀕於危防守日艱一日上年凌桃小汛搶護巳甚費手直至十二月十四五日始得停止今年正月初十日高村卽有險工其伏秋大汛期內水勢均極洶猛沿隄各壩汲水掃二百餘叚節節冲刷隨廂隨墊串溝土格此堵彼陷往往各處同時吃緊在事文武員弁無分曉夜風雨分投竭力救護不敢稍休霜清後仍迭出奇險須終年駐工修訪較豫東等省霜清停工者尤爲勞苦此隄關繫東南各省運維民生甚巨常此水大工繁情形岌岌稍或不愼卽虞潰漫有悮大局是以迭飭加謹嚴防今該員弁等躬履危險力與水爭時巳兩年均保平穩實屬奮勉出力前奉　批旨准其擇尤酌保仰見聖主厪念要工有勞必錄銘感莫名常飭大順廣道劉盛藻核實查開茲據該道會同大名鎭總兵徐道奎　稱兩年以來險工林立修搶甚属繁難原有工員練軍不敷分布隨時添調練軍及地方員紳協助始免貽悮統計人數頗多兹于尤爲出方各員中再行核减以愼名器等情開報前來臣覆核尙無冐濫謹開具清單酌擬獎叙敬呈　御覽仰懇　天恩俯准照擬給獎以昭激勸其應給五品武銜及千把總等項弁勇容另咨部註册理合恭摺具陳伏乞　皇太后　皇上聖鑒訓示謹　奏軍機大臣奉　旨該部議奏單併發欽此　○○譚鐘麟片　再據署督標中軍副將鄧榮佳申　留標供差前署督標前營守備甘肅巴里坤鎭屬木壘營守備張泰于光緒八年十月十八日乘馬往河北探親行至浮橋中間馬忽驚驟失跌落河身死等情呈請核辦前來臣覆查屬實除扎飭委員查駭取具該幫員原領札付以及媲親並委員印甘各結咨部並許所遺木壘營守備員缺另行揀選請補外理合附片陳明伏乞　聖鑒訓示謹　奏軍機大臣奉　旨知道了欽此 
 
