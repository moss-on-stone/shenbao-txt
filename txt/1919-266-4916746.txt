# 1919 - 266 - 4916746

 

Page 1

 
 
   
 
 

Page 2

 
 
   
 
 

Page 3

 
 
[時評]  
和議中之三决（冷） 
　　王揖唐决不辭代表北京政府决不易代表南方决與王開議此三决 
不而集於一處試問和議能有進行之望乎 
　　是故欲求和議之進行三者之中必有一讓而後可質言之二者之中必有一讓而後可北京政府旣經易人固可不問然試問南方能自食其言無端而開議乎抑王竟能唾面自乾掩旗息鼓而自去乎以情度之二者皆有所難能也然則相議果若何而能進行乎 
[命令]  
　　九月二十九日大總統令陸軍總長靳雲鵬呈陸軍第十師輜重兵第十營營長李貴山因病懇請辭職應照准此令 
　　又令陸軍總長靳雲轉呈請任命申熙治爲陸軍第十師輜重兵第十營營長應照准此令 
二十八日大總統令儋家煦給予三等嘉禾章水崇遜給予四等嘉禾章此令 
又令段永彬給予二等大綬實光嘉禾章王鴻陸給予二等大綬嘉禾章金鼎勳吴用威均給予二等嘉禾章徐　沈慶輝均給予三等嘉禾章謝廷麒給予四等嘉禾章此令 
　　又令嚴據鍾世銘吴迺翼均給予二等大綬嘉禾章張茂炯章恩壽均給予二等嘉禾章許造時給予三等嘉禾章鮑立宏胡翔雲均給予四等嘉禾章此令 
　　又令貝爾遜給予四等嘉禾章樂基給予四等嘉禾章此令 
[專電一]  
　　北京電 
　　此間對北總代表已有撤換動機王揖唐來電詰問微露辭意靳因去電慰勉謂中央銳意謀和始終如一我公萬不可因此萌退志務必堅持初旨鞏固團體從速疏解亟圖開議徐亦密令暫在滬濱忍耐如至不得已地步或居寗或返京聽自擇不遥制（三十日下午四鐘） 
　　北京電 
　　靳前日密商徐以龔代王揖唐徐囑緩換現靳對王决取放任但自言儘三月内辦成和局（三十日下午四鐘） 
　　北京電 
　　吴佩孚林葆懌及和平聯合會均電請易代表速開議靳命秘書特别封存又靳致岑陸唐電不及代表事僅詢和議進行有何善法（三十日下午三鐘） 
　　北京電 
　　王揖唐電請續撥滬會費五萬部未奉靳令不卽發王續電催現先滙三萬 
　　北京電 
　　惲寳惠回京報告滬會毫無希望徒勞奔走（三十日下四鐘） 
　　北京電 
　　靳另電陸唐詢對和議意見主張交讓速决（二十九日下午三鐘） 
　　北京電 
　　曹張通電有阻碍和局者當目爲公敵白其罪於天下倪亦電詰政府是否願速開議並請聲明和局久停咎在南方（三十日下午四鐘） 
　　北京電 
　　田中玉電南方反對王總代非持平之道應請各界挽回賡續　議（二十九日下午三鐘） 
　　北京電 
　　安系電王有人諷君退謀取代以圖把持幸勿中其計本部一致爲君後盾務望鎮靜（三十日下午四鐘） 
　　北京電 
　　軍事恊定撤消案尙未决靳意活動允進行（二十九日下午三鐘） 
　　北京電 
　　正式組閣案先與安系接洽安系表示歡迎惟索交換條件因又停擱（二十九日下午三鐘） 
　　北京電 
　　徐樹錚日挾妓飲酒示不問時局實正籌時局計畫（三十日下午四鐘） 
　　北京電 
　　馮入京與叚派交歡馮允疏通各方恊促統一（二十九日下午三鐘） 
　　北京電 
　　陸錦被控將免職參次定韓麟春一説張士鈺（三十日下午四鐘） 
　　北京電 
　　徐致秘魯總統電賀就職（三十日下三鐘） 
　　北京電 
　　中英各派人赴藏邊查界再開議（三十日下午三鐘） 
　　北京電 
　　府顧問亦改名譽職（三十日下午四鐘） 
　　北京電 
　　中交京鈔仍跌至四九徐交財政委員會籌議本日開會計論（三十日下午三鐘） 
　　北京電 
　　教部將以高師校舍押借外欵維持政費（三十日下午四鐘） 
　　北京電 
　　院電張敬堯對粤軍嚴防侵入勿妄動啓釁對吴佩孚可自派員疏通中央已撥吴軍餉十萬（二十九日下午三鐘） 
　　北京電 
　　布約定下月十五日簽字仍令顧使出席照簽（三十日下午四鐘） 
　　北京電 
　　陸徵祥二十七電頃晤法外部商西貢設領及退還賠欵兩層均允轉商藩部並疏通各國進行（三十日下午三鐘） 
　　北京電 
　　政府據鮑貴卿急電日艦泊廟街斷我艦隊供給勢極危險令外部向日使質問允查明徐復（三十日下午四鐘） 
　　北京電 
　　政府以呼倫勝福部下勾結謝布等藉名收撫逃户派隊進逼車盟桑旗謀襲庫倫特電張使孫督派隊防堵並嚴飭勝福卽日撤回（二十九日下三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電 
　　陳毅電謝謁張使時聲言並無勾煽外蒙獨立事現據外蒙官府稱謝等赤塔會議謀聯合布里雅運動内外蒙獨立蒙人皆知且迭次派人來庫運動恫嚇并利用某國煽誘俱有證據等語查謝布等一再派人來庫運動獨立證據俱在請轉電張使孫督勿聽讕言誤邊局（二十九日下午三鐘） 
　　北京電 
　　庫電呼倫貝爾凌陞及廳長成德暗聯布富向内蒙各旗勾煽哈拉哈王亦有招蒙兵數萬向某國購械謀攻庫倫説（二十九日下午三鐘） 
　　北京電 
　　湘贛迭告南軍有增加形勢現飭駐漢奉軍二師赴湘駐保國防三師赴贛防南軍襲擊（三十日下午四鐘） 
　　北京電 
　　川電熊克武與楊庶戡衝突唐繼堯助楊排熊雙方險象日進（三十日下午三鐘） 
　　北京電 
　　華盛頓電精琦向美上院提議七欵（一）詳查各國與日更有何種密約（二）美先實行開放中國門户主義（三）勸日本善遇中國開放門户（四）中國經濟事業由新銀團設法振興（五）中國鐵路由新銀團經管並多開築（六）開國際會議商山東及中國各問題（七）設常駐委員會處理中國各事並多加華人（二十九日下午三鐘） 
[各通信社電]  
　　北京電 
　　王揖唐勘（二十八日）電謂唐紹儀所提八欵之前三欵雖决裂亦難承認 
　　北京電 
　　靳雲鵬將親電唐紹儀王揖唐促開和議（以上二十九日）以上平和通信社電 
　　北京電 
　　靳以府院顧問歲需八十餘萬擬除東西洋及有特種關係者外均改爲名譽職 
　　北京電 
　　當軸電王揖唐囑持鎮靜 
　　北京電 
　　政府將再電西南請取消對人問題俾謀速和而資對外 
　　北京電 
　　陸錦因控案將去職擬於張士鈺韓春麟擇一繼行參謀次長 
　　北京電 
　　西南首領電靳代閣主張更易不涉黨派總代表於條件尤可退讓望速復（以上三十日） 
　　以上中華通信社電 
　　北京電 
　　安福承認靳正式组閣徐以和局未定主張從緩或謂徐仍屬望周樹模靳閣難實現 
　　北京電 
　　有人以大局不定軍費終難限制勸政府議院恊力促和對於預算軍費問題留待最後解决 
　　北京電 
　　政府向銀商團商借之鹽欵準備金二百萬即日撥付 
　　北京電 
　　高等文官考試訂期雙十節前舉行甄録試已擬揭示通知 
　　北京電 
　　參陸處以軍府不承認湘繳方面南軍舉動之覆電轉張陳兩督請飭知所屬並囑勿因此疏防 
　　北京電 
　　擬劉式訓使法李家　使俄均已内定 
　　北京電 
　　准莊景珂辭以王鴻年繼任 
　　北京電 
　　察區因陶林等屬被雹成災請予蠲免徵收一案經内財兩部核准呈辦（以上三十日） 
　　長沙電 
　　督准鄂督咨派吴新田旅長會鄂旅長盧金山商湘鄂聯防事宜（三十日） 
　　香港電 
　　軍府查抄李耀漢商號牽没翟汪股份汪開單索還否則起訴（三十日'） 
　　以上中孚通訊社電 
[路透電]  
歐洲和局之波瀾 
　　二十九日巴黎電 
　　福煦上將代表恊約國致牒德國拒絶接受德政府所稱關於撤退波羅的省之德兵無能爲力之抗辯福煦上將令德政府即行撤退德兵謂非德國實行此事恊約國未便考慮德國關於原料供給與財政之提案 
　　二十八日巴黎電 
　　高等議會對於阜姆問題顯將更變態度該問題因近今之發展有促成巴爾幹戰爭之虞高等議會覺意國若不於數日内辦理妥善則列國不得不共同行動之以對付之 
　　二十九日羅馬電 
　　衆院開議時前任首相歐蘭杜氏演説袒護意國議和代表團之行動現任首相尼蒂氏出席解釋新政府之態度後議員以二百零八票對一百四十八票通過信任政府案不投票者十八並通過提案重行聲明阜姆意大利之性質會黨均不投票去 
　　二十五日倫敦電 
　　商部發表對前敵國與中立國通商之條例册載某種貨品苟未先得執照不許運出英國惟進口貨品除外國皆禁止者外俱可自由輸入至於其他商務上與金錢上之處理俱可經營無須執照但不得有下列情事（一）繳付戰前交易所有之欵項（二）牽涉英國内所扣留在德人民戰前所有之産業（三）轉移債劵與在德人民（四）移交欠在德人民之債欵商部警告商人關於金錢上營業宜佈置力求盡善英國出口貿易無須再説明最後收貨地點與收貨人名　　二十九日華盛頓電 
　　威爾遜總統從醫士之言靜居休養不聞政務預約擬行之事均經取銷 
[英國大罷工記]  
　　二十九日倫敦電 
　　湯末斯氏宣稱罷工現狀無變動雙方未開直接或間接之談判官場文告宣稱大局漸有進步政府之計畫現順利進行分佈糧食亦頗妥善投効者仍絡繹不絶 
　　二十九日倫敦電 
　　工業聯合會總會秘書亞泊爾登氏語客謂政府與路工間於十二月杪前並無相爭之事端故彼信路工如果舉行投票則必無罷工之舉彼意罷工影響及於他業者數日之内不能定之 
　　二十八日倫敦電 
　　今夜倫敦停車站報告今日有火車若干輛來往各處倫敦及西南與大西區最爲順手各公司謂明日車務可望推廣郵政大臣下令宣布各郵局停止收寄外國與殖民地之包件又謂非急要之函件宜勿投寄鑛工聯合會之長斯米里氏今日在格拉斯哥演説謂預料鑛工因受路工罷工之影響三日之内將有百分之九十賦閒並勸鑛工當頭腦明白且當儘力作消極之抵抗人 
　　二十九日倫敦電 
　　與情反對罷工逐時增高各報均痛加詆斥每日新聞斥爲不顧公衆無理取閙之罷工衆意罷工者應先上工以待解决政府施行分佈糧食之計畫令人感印甚深昨日海德公園爲衆所注目之地點聚觀者極盛 
[世界之金銀巿]  
　　二十六日紐約電 
　　有值美金洋四十萬元之現金運往中國 
　　二十六日倫敦電 
　　昨日發表之銀巿報告云美國來貨仍少惟已覺稍多而悉爲購者吸收購遠期者尤夥加以中美現均廣購現銀故巿面仍堅固今日銀價漲至六十三便士又八分之三顯爲前所未有 
　　二十九日倫敦電 
　　最近由南斐運出之現金五十萬鎊已載抵印度每盎司價九十九先令 
[國外要聞]  
美國之平民教育問題 
　　中美新聞社華盛頓通信云新共和國雜誌近有文一篇專論平民社會教育云全國教育會委員會近編成一全國高等小學成績之報告由教育部公佈之其中概述平民社會教育之理想與方法極爲明晰大致謂明乎平民主義之真諦則美國之教育方針乃可决定平民主義之宗旨在組織一種社會其社會中之各分子皆能活動而造福於同胞及全社會以自高其人格故平民主義之教育無論在校内校外應發展各個人之智識理想習慣及能力俾得各於社會上自覓得一位置以增崇自已及他人之生活又平民教育者當輔佐個人得享健康能書算成爲一家中明智有用之人出外就職業則能盡巿民與國民一分子之義務並以餘暇從事音樂技術文學社交等事以自陶育並以發揮其責任心先導心服務心吾美現行教育制殊未能合乎斯恉故應由全國各高等小學教師竭力從精神上推行此平民主義之教育若如今日之美國凡國中社會政治經濟界各領袖殊未能造福於同胞至一般食力之人旣無領袖羣倫之機日惟從事於生存競爭於社會之幸福自爾漠不關心平民社會教育之第一義在打破社會之不平等個人與社會所以日相仇視不能融洽皆社會不平等之成見有以階之厲也欲藉教育以剗除社會不平等之積習其道莫如使吾美青年皆受職業教育養成有用之材俾足自行操縱其社會的及經濟一生事業國家由學校中擔保國民之經濟獨立此爲社會經濟力所不能至而國民以亟需以自保其道德上之價值者是足以植國民獨立根蒂俾有得自表見之機會具幹練之材以任社會上有價值之事不僅偶獲儻來之物不應得如不義之財産已也如是則國家能由學校盡量予國民以能力與機會俾得足自樹立破除倚賴財産之惡根性使勞動者資本家平等相遇由國家自身爲急進改革社會之主動者用以促進社會之聯合社威博士嘗論此新式社會教育制之主義不外以學校爲社會生活之雛型而爲社會之模範漸漸轉移人心趨嚮一變舊社會墨守舊法之成見不至再反對新生活而已 
[國内要聞]  
北京通信（巿隐） 
　　龔氏去職後之北京 
龔之下台原因雖非一端然窮之一字亦使之不得不下之原因也現靳氏奉令就職已兩日矣北京現象若何當亦爲國人之所注意者茲就觀察所及分述四端如次 
（一）政局龔係代理國務總理靳亦代理國務總理不過代理之人更迭耳並無所謂内閣改組也本來内閣七零八落九部總長已缺其三彼等咸謂此係過渡時代能維持現狀於願已足靳之代龔而理亦此物此志也是以受命之次日驅車赴院接見僚屬首先宣言請諸君帮忙一切照舊不動卽郭筱麓秘書長一席雖有辭呈亦已却回不受總而言之代理總揆雖易人於政局實無毫絲影響以云現狀則現狀如故各部院之司員服務旣不因此而格外勤奮亦不因此而格外懈怠惟龔之財政總長一併辭去窮病易醫而治不識新任代理部務之李思浩氏又用何種方藥節關在邇需欵孔殷靳李之責亦不可謂不重矣 
（二）財政 
　　普通政局雖無變動而於財政一方究有若何影響不可不一言之當龔之在位也已有水盡山窮之勢或者此番李氏代理部務極力爲靳氏裝臉可於前行無路之際忽得一柳暗花明又一村之佳境亦未可知據聞李氏現正向各方面走動顯些借債手段　本月政費論所需約七百餘萬元東挪西扯尙無眉目而今日已二十七矣昨有友人言内務部平昔尙不至以窮部　稱者近亦到仰屋興嗟之苦境積欠南紙店之紙張筆墨費數及數千數月未付致紙店有非現欵不交貨之宣言現在惟以司員私人名義向之賒欠而兼總長之朱氏處此窘狀勢亦無可如何公府顧問薪水現才發至四月五日以後分文未發舊例中秋節店賬固需清結社會亦無不應酬是以無論機關無論私人均有迫不及待之勢近數日來各部院專司會計人員奔走於財政部之門者絡繹不絶財政部旣無落着又復奔走於各銀行之門北京銀行雖多但各銀行自有眼光亦視各機關之財况而定其許否大約如農　部司法部自家略有收入者銀行對之尙可信任故借欵亦較易至若毫無財源之部雖利重期短亦未必能得銀行之信心也財政次長除李氏代理部務外張弧氏亦自以爲有能力者對於財政之整理方法旣多東海頗加倚重但當龔氏時代亦未見有所發揮如與龔不洽而故持消極態度則現在龔氏旣去可以現出一點本事矣 
（三）市面 
　　市面以金融一項居主要地位近月以來中交鈔票已跌薄不堪言狀所幸尚未打破五折不意龔氏下台之命令日間發出當晚即跌至四角八分兌換銅子每元只有六十七八枚前昨今三日行巿如故據聞東海聞之異常不安特召張弧氏入府籌議提高票價辦法因張氏前曾一度整理鈔票東海特借重其熟手也惟默察巿面情形中秋節前恐無票價抬高之希望而上海和議遲遲不開湖南方面又有調集援兵之風説消息傳來足以使錢業商人心驚膽戰此比爲京鈔巿價跌落之原因也 
　　（四）和議 
　　靳氏上台以後對於和議當然以東海之主張爲主張就職之初卽有一電拍致西南措辭極爲和平至於在北京方面之外交團對靳氏亦無異説並謂靳氏平昔主張和平上台以後當可設法促成和議使南北分離之國家得以早日統一云云但恐亦係一種應酬語耳 
[靳代閣之財政問題]  
　　靳雲鵬代理總理之後首先注意財政連日籌畫結果已將秋節急需各欵配置就緒惟積欠各處軍費計共千數百萬元之多勢難一律清還而各省情形不同亦不能不酌量緩急分别辦理聞靳氏之意先就軍隊最多省分試行兩種辦法（一）各省欠餉統計若干即由該省督軍算明總額自向各銀行磋商臨時短期借欵成立之後即將所欠之餉作一次還清此項借欵由中央代爲擔保矣軍餉騰出或大借欵成立時隨時止息償還（一）欠餉旣清按月餉糈若無專欵挹注勢將朝還而夕復欠終無了局救濟之法擬發行一種軍用庫劵分三元五元十元三種於國立銀行附設代換處以便通行自後按月搭放以杜延欠之弊以上兩端爲臨時應急之計畫有自下月先就鄂省實行之説因駐鄂各軍由部擔任發餉者計有第二師第八師第十八師第十七混成旅第十八混成旅第二十一混成旅又吴光新所部之三混成旅共逹六萬人實爲軍隊最多之省分不能不較先着手以安軍心惟第一辦法各省銀行能否答應尙屬問題至第二辦法果使實行於國家財政前途又將生多少紊亂尤覺可慮也 
新銀行團因日本要求滿蒙除外至今尙未實現政府因財政困迫勢不能待至新團成立方行借欵故龔前閣屢向舊團商量墊欵二千四百萬元事尙未成龔已去職昨據日人消息刻英法兩國業經通告日本俱無異議結局或能應中國之要求云云此説是否確實固非吾人所能斷定但英法此時是否取消其前此（南北未統一不復墊欵）之宣言並此時有無墊欵與我之餘暇頗屬疑問日本久思乘新銀行團未成立之前單獨借欵今次果使有二千四百萬元之墊欵究竟是否爲單獨借欵之變相尤可注意惟據政界消息則謂本朋中央軍政各費非一千餘萬難關决不易渡目下四國銀行團雖有允爲恊助由鹽稅餘歀項下提撥四百萬元之説然因循至今迄未交付當局鑒於的欵無着連日籌措計本月所收各省稅欵祗逹三百餘萬出入相抵所差甚巨日昨靳代閣面召李次長密商甚久囑無論銀關允否照數撥付非預先　備届時萬難應付當經李次長允先與某某各銀行接洽磋商短期小借欵以爲本月政費先一步之墊付現正在積極進行觀上述消息似二千四百萬大墊欵之説一時尙决難實現也 
[安福派之慫恿組閣説]  
　　曹錕張作霖林電推崇靳氏聞初原以正式組閣爲請安福方面先雖未臻一致然經一度會議之後又接王揖唐來電拉籠决取維持態度昨該派某某已向靳氏表示此意並謂可即提出聞靳氏以繼續前閣方針籌畫和局爲今日之急務且龔氏前次辭正式組閣之時亦曾以時局未定留以待各方之人才爲言故正式組閣一層擬俟時局就緒後再行商議 
又據别一消息安福部連日活動組織正式内閣已經三次會議並無何等結果聞個中原因極爲複雜（一）安福部此時無適當人物充當總理（二）靳雲鵬代閣若硬令其下台則對於段氏方面説不過去（三）縱然擁戴靳氏正式組閣恐閣員中之財交内三席安福仍不能逹目的反不如現在内財交三席尙可操縱自如故曾宅中之會議分爲兩層辦法（一）暫時維持現狀以要靳氏不得更換王揖唐（二）爲有條件之擁護靳氏組正式内閣　倩傳某進言於靳但傳氏圓滑尙未肯代逹 
[管理特種財産局將發表]  
　　管理特種財産之教令已於二十日公布原有之管理敵僑財産事務局將改爲特種財産局名目大約今明日即可發表此次德奥關係之特種財産中國各省統計不過一千萬元内漢口約五百萬兩上海約一百餘萬兩天津不足一百五十萬兩烟臺約一百萬兩以此計算不過一千餘萬元而已查日本之特殊財産總額其數爲二千五百十七萬三千六百八十一元以日本例之似中國當有五千萬元以上但德人財産多以爲克計算用金本位國則相懸不甚大殊而折今日之銀已少半數又如德僑之船隻碼頭之財産歸交通部德華銀行之財産歸財政部德僑經營之鑛山歸農商部皆不屬於管理敵人財産事務局故不列於特種財産之内况德人之勢力在山東今山東問題尙未解决亦不能加列數目由此觀之或且不止於五千萬元若以日本比較今中幣一元約值日幣二元則且不止於上萬萬元也又有一説在日本平素調查本優於中國當對德奥絶交之日即時宣戰即時管理財産而中國則不然中德中奥之絶交也在歐戰三年以後絶交矣又遲至半年以後始言宣戰又遲之三個月始管理財産中立時日勝青島德奥之財産多不脛而走矣何能得確實之調查乎 
[京華短簡]  
　　吾國簽押奥約以後於加入國際聯盟事宜已爲確定關於此事之進行現方由在法專使團分别接洽陸專使刻已爲加入國際聯盟問題前往意京顧使日前更電告政府請將關於國際聯盟提案即早準備於會期前電寄巴黎以便先時籌議携往會議提出因是日來政府對於此事着手辦理並已規定由院召集各該主管機關人員分别詳細討論俟議定後再行分别繕録寄往以備大會提出 
　　駐法公使胡惟德現已自法回國有不再歸任之意其繼任人物當局頗屬意於前巴西公使劉式訓此次召劉來京卽係磋商此事惟外部陳次長亦頗希望外放究竟此席爲誰尙難預卜 
　　前夜政府接到尼古來以夫斯克（即廟街）王崇文電稱吾國砲艇停泊口外糧煤將絶不得已自駛入江口日艦四艘（係驅逐艦）見我進駛並不阻擋業已抵尼埠暫泊所有上駛交涉仍請速與俄日兩使交涉俾使早遠目的現在尼埠已見雪轉瞬江凍全功盡棄務乞速行解决云云又劉鏡人昨日亦來一洋文電呈報我國砲艦迭向日領交涉現已就緒日艦開往他處我國砲艦自由行駛頃據俄國無線電報各船一律平安抵埠 
　　昨日（二十八）上午十時提署在先農壇外迤南將自民國四年以來所有營翼解送證據不完全曁無人犯各案内煙土烟膏灰嗎啡烟具等物一律焚燬土毛重七千二百八十三兩九錢九分烟槍烟燈及零用烟具大小三千二百零二件烟膏烟泡烟灰烟料大小五百五十四包嗎啡藥一千零三十八小包嗎啡針等具七百三十一份是日提署三堂均親臨監視並有各機關代表列席參觀男女外賓參觀者亦有十餘人焚土手續係先將各土排列桌上一一剪開放入盆内傾入煤油然後用鐵勺盛出送至火池焚燒焚土畢續將餘件用筐送池内焚之當時並撮影紀念事後又邀列席各員同往暢園午餐 
　　内務部爲劃一警察官廳印信起見現特規定辦法通令各省略謂查印信一項爲官署信守所關其鑄造頒發應由中央訂定劃一辦法方足以昭慎重茲查京内外各警察官署之官印除京師警察廳各省區警務處各省會商埠水上警察廳歷田中央鑄就頒發外其自局以下各警察局縣警察所礦業警察局礦業警察所等官署多係自行刋用木質關防或鈐記名稱旣不一致方式亦欠整齊查局所處廳之比較不過規模之大小不同究其性質固同爲國家警察之正式機關即準之法令亦莫不各有確　之根據本部爲劃一印信起見業經商准國務院飭下印鑄局將各警察局所官印核定質式一律照鑄交由本部頒發以專職守 
[杜威博士續講教育哲學]  
　　杜威博士昨日（二十八）在西單手帕胡同教育部會場續講教育哲學仍由胡適之君擔任翻譯其講詞大旨如下我先把上次所講的總括起來教育之所以必要因爲兒童初生下來狠弱不能獨立與成人相差的距離太遠了所以要有這個長時期的撫養教育和訓練這就是教育所以必要的緣故 
因此我們可以得到今天所要講的三個要點（一）兒童的方面（二）將來兒童要進去做人的社會方面（三）合乎二者之間的學校和教材第三點最重要因爲他的目的是要使兒童進到成人社會裏面去教育哲學就是指揮他聯絡兒童與社會兩方面使他成一個過渡的橋或擺渡船　 
因爲教育是要把三方面調劑得宜所以不是容易的事第一要有對於社會生活的知識（社會的哲學）就是事對於社會有狠明瞭的觀察知道他的趨勢和需要預備使兒童將來入那一種社會那一種適宜那一種不適宜然後可以定教育的目的 
社會生活的知識使我們可以定教育的目的這是遠的一端那近的一端就是兒童兒童的意志欲望等等總之兒童的心理學是第二件要知道的譬如駛船一般他的目的地固然不可不知道但船的本身和船中的貨物也不可不知道社會是教育的目的地是遠的方面兒童就是教育的本身是近的方面都是應該知道的注重的 
單有上述兩大端還不能夠做教育事業因爲還有介乎二者之間的學校和教材等瑣細的事歷史地理和自然科學等學科都不可不知道的而且還須懂得這種學科的意義一方面對於兒童有什麽意義一方面對於社會有什麽意義三者聯絡起來然後可以當得教師講得教育 
　　因爲教育所包的範圍如此之大所以是狠困難的事業也因爲他所包的範圍如此之大所以是狠有趣味的事業試問世間那一種職業所涵的方面有這麽多一方可以知道社會進化的情形一方有可以研究兒童發展的機會而一方自已還可以得到學問不是狠有趣味的事業嗎 
將以上所講的記在心頭我們可以看出從前種種教育方法和教育哲學的失敗都由於三方面調劑不得其平今天所要提出來講的是從前的人把介乎二者當中的學科看得太重反把兒童與社會兩方面看得太輕的流弊 
學科最容易離其他兩方面而獨立因爲學科是教師天天所見的東西凡是近的東西天天見了一定愈看愈大並且能把其餘的大東西都遮了正如拿千里鏡來看近的東西一樣又如將一個手指放在眼前可以遮得住一切東西一樣學科本來是聯絡兒童與社會兩岸的過橋現在這過橋離了兩岸而獨立了（未完） 
[龍沙通訊（柳）]  
　　統一三省銀行之動機 
　　未必果成事實 
 
 
 

Page 7

 
 
東三省錢法已棼亂逹於極點巿間所通行者咸爲破爛不堪之紙幣若言現貨則絶無僅有且亦不易行使然而紙幣一項不特省各爲政而一省之中至少須有五種以上價值均不一致更時漲時落毫無準則少數錢商把持其中即足以左右巿面貧苦小民換兌虧折其苦痛實有不忍言之者已初蒞其地幾若墮在五里霧中有維持金融之賣者自當設法挽救以舒民困而紙幣之發行亦應加以限制也乃者張作霖大東三省之主張已經貫澈日來正召集三省代表在奉開政務會議磋商統一三省政局之辦法其第一聲即爲統一三省金融問題於是有统一三省銀行之動議卽以三省所固有之官銀號歸納其中而三省金融機關將完全操於統一銀行之手茲事如果辦到亦未始非三省統一之福然錢法棼亂若斯其又何能驟然逹於統一之境茲將三省所通行之紙幣以現洋爲此較列表於下以資參考 
奉天官銀號一元小洋票值現大洋五角 
中交銀行一元小大洋票值現大洋九角二分 
又一元小洋票值現大洋五角 
殖邊銀行一元小洋票值現大洋五角 
按奉天以小洋爲本位值漲落甚少 
吉林永衡官銀號一元大洋票值現大洋七角八分 
又一元小洋票值現大洋二角九分 
又一元小洋票　江錢二十餘千 
中文銀行一元大洋票值現大洋九角二分 
又一元小洋票值現大洋五角 
殖邊銀行一元小洋票值現大洋二角九分 
黑龍江官銀號一元小洋票值現大洋三角九分 
又一元小洋票換廣信公司帖二十餘千 
中交銀行大小洋票巿聞絶少行使價與奉吉同 
殖邊銀行無 
按吉林黑龍江以吊票爲本位價值漲落極大 
由上列表觀之三省之各自政可知矣而吉林黑龍江之所謂大糧户者非永衡及廣信之官帖（錢票）不收賣買糧食咸以此爲交換品微特他種紙幣無絲毫信用於此輩半開化之糧户卽永衡及黑龍江官銀號之小洋票亦均拒絶弗納茲姑弗論三省紙幣之價值能否統一即此食古不化之官帖腦筋恐非數年間所能破除更以金票羗帖混雜於三省而使金融無一日之安寗故余以爲能有現欵以謀統一終有逹到目的之一日若徒以紙易紙則今日卽能統一行見不數月而潰决矣張氏雖强對此恐亦不能爲力也 
[俄人放逐僑民之呼籲]  
　　海參崴消息云崴埠俄當道爲限制投機商人並驅逐無正業居崴者起見物於本月初四日頒發命令限五日内將留崴人口職業詳細具狀報齊以便核查驅留我民之僑居於此間者首先遵令具狀紛紛呈報大有擁擠不堪之勢惟俄語文詞吾僑民難盡通曉因此俄警生出發財機會不查報告狀内完善與否有意駁斥種種刁難不可勝數推其原因無非爲藉端索賄之計我僑以嚴令所在不遂其欲難望收效是以聽其貪婪含糊報告但可憐之苦工每日所獲工金僅敷一日之食用何能再有此項間錢來作賄賂遂致延擱不前未經呈報者多聞全埠人數具報告狀者不過半數此半數内尙有一半未發給證據者僑民遂亦自懈不加注意惟查此令頒布條内原有自公布日起限四星期内無正業人速行離崴期迫事急吾僑民猶在夢夢不知自防近聞日前夜間三點鐘俄警什錦江樓院雙順興糧行庽所開始檢查居留人口職業十六日復在蔡林院查有華工數名俄官將其居留票廢消責令速離崴口否則禁囚九月罰金一萬魯布十七日在西南山義萬院調查復收去華僑居留票九張責令此九人三日内作速出境不聽即照令處置决不容貸第不知我當局對此無端放逐有約國人民之暴學將作何救濟也 
[河南之實業界]  
　　中美新聞社開封通信 
　　國發貨維持會之實現 
　　自山東外交失敗以還各省於抵制日貨發展國産之舉接踵而起河南獨寂無聲臭當京津滬漢學商罷業之際豫人亦持以鎮靜不動聲色固由民性感覺之遲鈍亦以官府防止之嚴厲也迨洛潼鐵路日人包修之事起切膚之痛呼救乃亟於是有七月三十一日保持路權之國民大會舉定代表赴京交涉欲爲持久之計乃有國貨維持會之組織幸日人修路之約得以中止各校學生亦皆假滿回校各界精神因而大振戒用日貨之警告徧貼通衢販賣國貨之團體漫游各巿學商兩界所组之國貨維持會亦經警廳批准立案乃於九月二十一日假馬道街豐樂園約請各界人士開成立大會會場内外由軍警維持秩序到會者不下三千餘人上午九時開會首由會長王幼僑君（省議員）主席報告開會宗旨各界來賓依次演説類皆激昻慷慨商界中受感觸者尤多當有大中火柴公司捐洋三百元天豐麵粉公司普臨電燈公司各捐洋四百元充作會費嗣有張女士素昭演説以大義責備商界語尤沉痛後旧評議部部長楊儀山君（法政學校學生）報告過去情形並擬定具體辦法一面在車站設立檢查處凡下車貨物逐一檢查一面將各商號現存某貨詳查加戳仍令限期出售此外如再發現從重議罰大衆贊成通過又楊君等因勸用國貨印刷傳單等費爲數不資勸衆捐助當經各界捐洋四十七元其餘認捐者尙多至下午一時始散會 
　　最近成立之各公司 
　　（一）麵粉公司開封已設永豐天豐麵粉公司兩家近來營業非常發逹茲有皖人張某以鄭縣四通之區擬定在該處開設麵粉公司刻正建築廠屋規模頗大沁陽屬之清化鎮商務繁盛向用麵粉惟恃水磨供不應求刻有該鎮葛進忠君招集巨資在東門外建設麵粉廠一所一俟落成卽行開辦（二）火柴公司河南所用火柴除開封大中公司出品外尙需購之外省清化爲硝礦豐富之區茲有商界張聘臣董堯川何鴻賓等擬在該鎮開辦道清火柴公司藉以振興國貨利用土産現招股已有成數擇定車站東空地一處興建屋舍一面購辦機器聘請工師積極進行又商水縣屬之周口鎮水陸交通商業素盛該鎮商會擬先籌資萬元創設同昌火柴公司以英雄獨立牌爲商標已呈請咨部註册立案不久可成立（三）毛革公司毛革一項爲河南出産大宗然所用皮革等件概係購自海外或他省所製茲有前任京部漁牧司司長汪寳揚爲利有土貨改良皮革起見擬定創設毛革公司擇定西門街大武廟地址建築廠所延聘上海製革專家裘上逹來豫爲該廠技師并擬廣招生徒以開利源（四）造酒公司河南全省出産製酒原料甚富（黍及高梁之類）佳釀爲社會必需之品茲有張君在開封三聖街租屋多間厚集資本改良製法設一造酒大公司以應社會之需求（五）電燈公司清化鎮商務素盛前曾擬設電燈公司特訂廣價章程一千盞以上減收定價三分之一并免收安裝費當時掛號定燈者已逹數百盞之多嗣以經費不足不能實現近由前開辦人籌有鉅欵重張旗鼓現已建屋購機并呈請縣署出示保護俟機師到場即行開辦 
[湖北之教育界]  
　　教育廳之校長會議九月二十五日教育廳長路孝植招集各學校校長會議如高師校長譚錫恩高商校長汪濟舟第一師範校長劉鳳章法校長劉聘之一中校長錢儒箴二中校長王紹尋外國語校長金宗鼎及甲種農工商啓黄勺庭晴川省立模範兩等諸校校長均在坐此爲教育廳成立後之第一次大會議也午後二時開幕首先由第一科長王式玉報告廳長招集會議之主意並逐條提出討論（一）關於學生風潮防制之方法宋康益氏主張用柔軟手段善爲勸導之劉鳳章氏亦贊成此説惟某校長則主張從最嚴厲之壓制方法防制之路氏謂從嚴從寛均聽諸公自爲總以防範周到不使青年學子再陷於失學地位爲主（二）討論各校預算路氏謂今年請欵擴充各校以經費支絀未得照准俟來年教育費稍　充裕再行續辦本年惟有因陋就簡辦理並希諸公將本學期預算早日送廳以便核辦各校長無異議（三）催送各校教職員履歷書（四）師範生之用途路氏謂國家造成所以供社會之需要茲查高等師範畢業生及省第一師範畢業生賦閑者以百計殊非國家興學育才之本意望諸公妥爲設法安揷王植蓀謂欲安揷師範生應將　校擴充班次否則無法可設各校長均贊成王氏主張路氏謂各校推廣班次當在來年本年安插之計則應將各校管教職員之不相當兼職及不稱職者嚴行洵汰庶使教育無廢弛之虞師資有服務之地各校長咸表贊同討論終結至五時許由王式玉宣佈散會 
教育會之籌備會議二十五日教育會籌備會招集職員會議正副主任文牘會計審查及籌備各要人均在座十二時開議首先由陳修五君報告開　之問題（甲）籌商會長陳氏主張劉洪烈在座　員無可否均以冷靜態度處之某校長云此事須先事疏通此時提出討論恐不能得明白之解决遂公决俟疏通後再議（乙）對付破壞派之辦法一致主張以不理待之俟其在官廳告發時再與以相當之對付如未告發則無須徒費手續（丙）五號改選會長應函請省長教育廳長蒞會監督衆無異議遂由文牌處草擬呈請文件畢散會 
[詳紀川鹽加稅之風潮]  
　　張治祥被刺後之影響 
　　湖北夔府消息云駐夔府之黎天才王天縱因增加鹽稅經川督派舊國會議員張治祥調解在夔城被刺種種詳情已紀前報茲録近聞如下川鹽素銷於鄂西自軍事停止後鹽商均重理舊業夔府鹽稅局長顧文祥係川督所派凡經收稅欵非禀呈熊克武批准不肯給予本年六月黎天才以該局長不善維持之字樣呈請唐聯帥與川熊督將其撤差換滇軍駐夔參謀吴幼芝繼任自吴接任局長後凡所收正稅亦按章報明熊督請示分撥黎王駐夔之軍逹二師之衆朋餉毫無把握遂商准吴局長每川鹽一引另加地方稅二兩初次舉行鹽商已經承認後復以軍餉不敷又加一兩不兩月每引竟加至四兩有奇各商因力不能勝乃聯盟停貿以圖抵制故本月上旬夔萬及鄂西鹽觔缺乏大起恐惶凡渝夔殷實商民多逃避一空自鹽商停貿後巿面非常恐慌川熊督因稅入攸關商惟唐聯帥以黎王所部按月由川省接濟軍餉各二萬元限制增加鹽稅每引不得超過二兩以上特派川籍舊國會議員張治祥親往召集各方面妥商張抵夔後已將此風潮調息鹽商均允繼續營業川督得報後因張調解得力即電委張充該處局長不謂本月十三日晚忽有兇徒數人持手槍伏西門外乘張宴返刺斃兇手當即遁逃張被刺後渝夔巫萬等處之人民以軍警嚴防之地豈有兇徒遁逃之理因疑此舉係黎王主持各派代表至城都要求川督澈底清查並要求黎王速離川境否則川人誓不擔任該軍月餉復以罷巿罷工爲要挾刻正在風波鼎沸中也黎王兩總司令亦極力自辨近又通電廣州云張君輝五在夔被害其詳情已快郵代電計登清覽茲者於該軍處得閲川督署參謀長李郁生諸君通電一則曰爲黎王鹽稅交涉處以勢力範圍之下再則曰張君即有不恤於人之處何以不死於他而死於任等語查鄂豫兩軍在夔附收鹽稅實因軍餉無着出於萬不得已旣而錦公以稽核所干涉電商取消而以雲寗奉開四縣鹽稅爲抵磋商數次非天才天縱等不肯取消實因該西廠鹽稅爲數無幾且無確實把握故迭電錦公并電懇唐聯帥轉電要求另撥的欵恊濟此亦出於萬不得已之舉此次錦公派張公輝五來夔磋商天才天縱等覆電備極歡迎磋商一次雙方意極融洽未有絲毫齟齬專候錦公回電指定恊濟欵項爲最後之解决當時有夔監督燕枳材電局長宋篠九諸君在座此外更有張君同來之康科長均洞悉其事不難一問而知張君來此旣係取消棧稅指撥的欵在鄂豫全軍方且感激之不暇焉有歡迎於前圖害於後之理又况謀害張君於鹽稅交涉上有何損益豈張君一死熊督遂將接濟欵項取消鹽稅一事淡然忘之乎抑在夔城令張君一死而予人以口實乎至愚之人亦不出此至夔城雖軍隊林立而滇川鄂湘四省軍隊雜處從未發生刺殺案件且張君被害地點并不在敝軍勢力範圍以内是則張君雖爲敝軍之事而來而其被害情形無一與敝軍相涉刻已電錦公派員澈查諒能水落石出無待天才天縱等嘵嘵爲也第恐遠道傳聞有所失實特電奉聞黎天才王天縱叩寒 
[江西之潯路救濟會]  
　　二十六日下午一時南潯鐵路救濟會在婦幼醫院開全體職員大會到四十餘人副會長程蘭湘主席先將接收各處文件報告次討論進行方法于振寰起立發言略云本會發行有奬儲蓄劵業經呈請軍民兩長先後批示均表贊成并令實業廳核辦現實業廳亦有一種建議（即籌辦鐵路銀行發行鐵路有奬債劵）公函總商會妥籌辦理商會接到此項公事又召集各業會董開會審查討論幾次不肯負責其結果又送一封公函推在鐵路股東會身上似此任意推諉遷延時日恐於救濟二字意義絶無利益鐵路關係存亡諸君諒能洞悉鄙見官廳不過盡維持之責辦事一切仍在吾儕積極進行萬不可依賴别人徘徊觀望現查巿面上售賣各種奬劵名目次第加多趁此時機速即發行救濟二字似可逹到擬由本會呈請省長轉咨内務財政兩部立案一俟批准即預備發行諸公以爲如何余醒愁云于君所述鄙入深表贊成惟恐官廳推於商會商會轉推鐵路股東輾轉遷延似無解决之一日我看現在股東聯合會形同虚設縱令開會亦不知何月何日始能發行此項奬劵亦無解决權力鄙人有一意見現在日幣祗合華幣六折以七百五十萬元折成本國銀元僅合四百萬餘元卽可完全償清一面籌發一種短回鐵路債劵額設五百萬元酌予息金限期還本雙方並進藉作儲蓄劵之後盾請提出討論程蘭湘云請余君擬具意見書交會討論俾資採擇錢志銘云于余兩君發抒偉論備極贊同鄙人尙有一疑點請爲解釋譬如現在鐵路營業狀况收入支出概不得知本會可否推派人員實行監督營業稽查財政　汰冗員庶開源節流相輔而行否則我等積極進行設法救濟彼則浮濫開支任意揮霍終不能收美滿結果要知我等派人監督實非妄干用人之權不過爲　持將來計耳現任總理李木齋坐領厚俸置路事於不顧吾儕再不亟圖自衛直接亡路間接亡國凡屬中華國民均有挽救之義務也王世清云錢君言論深有見地惟派人監督一層難免不起懷疑至發行奬劵鄙人處於教會未敢斷言但是救路之方法雖多成功匪易兄弟　見擬在丁漕項下增中收入集腋成裘不無小補劉野樵云今日應就題議事其餘可母容提出本會擬辦有奬儲蓄劵已爲事實現在所籌議爲呈部立案手續胡葆生云發行奬劵軍民兩長早已明白批示贊同現各省各屬先後來函催促發行無如實業廳責成商會商會又轉推於鐵路股東會輾轉遷延終無了日據鄙人意見召集各股東開會係另一問題本會應單獨進行藉以貫澈初衷現鐵路股東聯合會團體渙散會務無人主持與其召集股東開會解决不若逕呈省長咨部立案趁此時機從速發行經衆反覆討論議决即擬呈文請省長咨部立案一面函復財政廳將保息貨股等欵請另詳細示知並函南潯鐵路公司查詢收支存欠實數並負日債種種細數請另列表送會五時散會 
[南京五團體無端獻頌]  
　　南京總商會江寗縣教育會南京地方公會江寗縣農會江寗自治辦事處等各團體以李督齊省長維持地安治安功德在民特擬具頌詞匾額推舉代表於二十六日親送下兩署詳情已紀前報茲録各團體頌詞與李督答詞如下（頌詞）秣陵爲六朝故都而亦東南之雄鎮也國體改革凡有事於兵爭者顧莫不駐兵其間藉以控制南北吾民生息於茲因兵事上之影響其受禍又較他邑爲酷得名將而綏輯之安堵不驚秋毫無擾回思前日之流離失所不遑厥居其仁暴之所施爲何如有不淪肌洽髓而銘感於無極哉故孫子謂知兵之將生民之司命也秀山督軍建節江南凡所施政壹以民意爲準他如嚴申米禁主持和議懲緝盜匪又無一不以卹民爲歸吾蘇民何幸竟託庇於仁人之宇揆諸孫子生民司命之説非其徵歟昔者郭汾陽出鎮咸陽泣諭將士共雪國恥人皆感泣受约一易從前暴掠之爲屯軍河中將校皆躬自爲耕以故軍有餘糧野無曠土汾陽功蓋天下而恒出之以誠守之以仁雖讒惎者多卒無損於毫末以其身繫唐室之安危者三十年我督軍李公惠政所及首在安民吾蘇民之安危繫於公之一身者甚鉅方諸唐之令公洵無愧焉茲者代表民意思有以誌其惠政垂諸將來非諛也蓋吾民之所身受者永矢弗諼僅僅爲詞以獻之亦公是公非之不容泯也旣爲叙其緣起用再綴以頌詞其詞曰治師之道利於貞正易筮丈人得人斯慶叔子清德武惠厚行澤被南疆師中之聖蘇省清海形勢夙雄天塹扼險保障江東旌節所涖號曰元戎安民戢武厥功乃崇瞻彼中原咸憂塗炭顧我吴氓羣安里閈是誰撫綏樹茲屏翰江濤不驚烽烟久斷偉哉李公勳烈昭垂百城表率三吴藩維繼武前賢汾陽可追祝公千秋身繫安危 
（答詞）純奉命督是邦三歷年矣輒私心忖度何者足裨士類何者足振商賈何者足惠編氓何者足慰薦紳先生兢惕恐惶闕焉知未逮也乃諸君子責我甚恕愛我甚誠綜五團體以代表邦人士榜額吾堂何德堪此而又援孫子知兵之義郭令公救國之功來相比擬純何人斯故顔竦愧矣雖然竊有以窺諸君子之意焉鐘非考不嗚水非激不動諸君子蓋欲藉古人之已事朂今人以相師純對此敢不勉哉夫王導非夷吾比也温嶠　比以夷吾陶侃非諸葛比也梅陶竟比以諸葛然王陶二公治軍江南大治晋室卒賴以轉危爲安未嘗不由天下期望之深同時奬借之盛而始奮發振勵以成偉業而旣大功也純對此敢不勉哉繼自今尤願諸君子本真正民意於通商惠工務材訓農與夫人民生計之所在學校盛衰之所關國家之所以可存而不可亡者隨時隨事開寤所未知輔相所未能庶施之有程持之有本不徒三吴拜諸君子之賜大局實嘉賴焉斯純所昕夕以冀而與有榮光者也李純敬答 
[杭州快信]  
　　王揖唐原擬前日來杭現不知何故忽又改期 
盧督昨午後往謁駐杭英日兩領事 
高等廳附設之德奥僑民審判處聞於今日裁撤 
部頒高等審檢兩廳辦事新訂規則經陶二廳長通令所屬准十月一號起一律實行 
高檢廳委曾摯爲書記官李毅爲遂安管獄員 
東陽自治會朦准官産處巧立公産會名目將縣署前原有各佃户房屋勒繳重租激動公憤控奉内務部咨浙查辦現據委員徐慶嵩于覆得實擬即下令取消 
蔣運使以定海縣屬象南引課弊端百出有妨正稅昨已會同稽核分所妥訂新章設法整頓 
海寗知事韋紹臯准一號交卸委代之道尹汪瑩昨已辭赴新任署理之惲福鈞須俟十一月初旬卸任富陽篆後始履新 
省城救火聯合會今日（三十）下午二時假座鳳舞臺開正式成立大會刋布章程三十二條惟江干區不允附入 
[地方通信]  
蘇州 
　　屠宰稅經辦易人 
　　吴縣屠宰稅除各巿鄉由顧義增認辦外其蘇州巿全區向委雜稅處主任沈濟昌兼辦近沈以屠户疲玩性成辦理異常棘手一再呈請辭職當奉温和事照准　委沈嗚軒接辦昨已令行知照矣 
　　縣署會議冬防 
　　吴縣知事兼警察所長温東坡面諭警察所一等警佐張建勳通傳所屬各巿鄉分所長巡官於昨（二十八）日齊集本署會議若分所長因公無暇得以雇員代之故昨日各鄉警官紛紛來城應召聞所議者係因各鄉區洪水爲災秋收歉薄擬將冬防提前舉辦云 
　　分給轉運公司執照 
　　滬寗鐵路各車站近因貨物擁擠車輛供不應求而轉運各貨因巿面關係不容遲緩故轉運公司向該路索車時貨主常尾隨至寫字間揷口爭語南京與鎮江兩站業已發生衝突車務處以客商隨冏轉運公司夥友至寫字間爭吵實屬不成事體特製一種執照分給各轉運公司嗣後向該路要車時每公司祗限一人須持執照方可人内餘人不得擅入蘇站各轉運公司昨已接到是項執照定於十月一號實行 
　　北京召集司法會議 
　　江蘇高等廳近接司法部電本部爲整理司法事宜起見擬即召集各省司法人員赴京舉行司法會議其主要議案即如改良司法制度推廣審檢廳以樹司法獨立之精神特電轉屬遵照等語兩廳長奉電後除知照淮陰高等分廳外昨已分行寗滬兩地方廳一體查照 
　　部派員不日來蘇 
　　財政部特派員高瑩日前山京南下調查蘇省各稅務所徵收情形由津浦車渡江抵寗前日轉乘滬寗車至鎮江從事調查各稅盈絀一俟調查事畢即行來蘇聞錢稅所長已從事預備一切 
[無錫]  
　　縣知事赴蘇祝壽 
　　縣署楊知事前日偕武丹稅所長同車赴蘇祝蘇軍第四旅旅長蘇崑山君壽誕於翌日返署後又因蘇高等廳林廳長昨日壽辰特於清晨趁八點十分車往蘇晚間即行回錫視事 
　　梁燕蓀抵錫續聞 
　　梁士貽氏自有南下之意即經交通部電飭滬寗鐵路局長任筱珊特派頭號花車先期赴寗迎接梁氏於二十七號抵寗後即乘坐該號花車由寗下午二點三十分掛特别車起行行抵錫站時梁因久慕惠麓勝景命將花車卸下稍作勾留以資游覽及葉氏下車時早有中國交通兩銀行長曁各機關人員雇轎在站迎迓梁偕眷數人及由寗同伴來錫之任筱珊局長等乘轎至新世界頭等官房休息繼由某行長設宴欵待頗形熱閙旋於昨日（二十八）乘坐某院畫舫先至惠麓游覽聞梁氏約再勾留一二日始行山錫赴滬 
[鎮江]  
　　勘災員將抵境 
　　金陵俞道尹昨日通令鎮屬各縣知事以財政廳派員會勘八年份秋收分數事關正賦考核定案俟該委抵境亟宜會同切實辦理仍將勘定分數分别呈報 
　　知事籌辦振務 
　　鎮屬漂陽縣各纩籌雨僞災由禾被淹民情困苦該縣知事急欲籌辦振務擬分急振工振兩種辦法昨特偕同省委江慕洵前往各災區詳細查勘再行核奪 
　　限制警區受理案件 
　　新行丹徒縣知　張子青以各警區收受案件殊有不合警章之處昨特通令各區除照警章應行受理各案外凡不屬違警範圍之案飭令一律送縣依法辦理各區不得受理以清權限 
[揚州]  
　　中學畢業生狀况 
　　第八中學校友在外服務者甚多京津分會早已成立本年聞將在南京上海兩處組織分會以期聯絡感情交換智議茲將最近畢業生三十二人狀况調查如下北京大學二人毛志先戴郇北京郵電專門學校一人郭蔭柏北京交通部鐵路管理學校一人顧懷慶北京農　部工業試騐所一人樓祖詒上海交通部工業專門學校二人韋國傑朱物華上海南洋路儣專門學校一人吴志善上海震日學院二人袁巍李方訓上海中華職業學校一人居秉英南京法政專門學校一人汪祥孫南京河海工程學校三人吴承祺孔慶洙蔡學詩南京金陵大學二人顧鸞張國維南京高等師範學校四人黄臨朱汝弼胡爾康阮補經南通紡織專門學校二人萬府祥顯鉅仁漢口商業銀行一人包文郁揚州郵政局職員一人楊豫立鹽城高等小學校教員一人徐榮生經理家事者二人黄宗彛房兆騤預備升學者二人黄修仁程祖體因病未與升學試騐者二人蔣灝劉鴻勛 
　　舉行致祭倉聖 
　　揚州倉聖祠管理員以二十九日爲祭倉聖大禹之期柬請江都佟知事及士紳等前往致祭以重祀典 
[南通]  
　　縣長晋省謝奬 
　　瞿莘畬縣長日昨赴港搭乘長江某公司商輪赴省聞因前在沐陽縣任内剿辦徐海悍匪得力由齊省長保奬五等嘉禾章現奉發到通故特至省而謝並另禀要公　　伶校試騐生徒 
　　伶工學校經張嗇庵氏之力提倡物色厥陽予倩爲校長各項　程業已規定其地址亦經擇定城南望仙橋旁五神殿早興工作日内卽可落成日昨該校試騐新生特假南公圍内舉行聞與考者之資格咸足相當面尤以葛某爲最優云 
[安慶]  
　　太平縣之名宦鄉賢 
　　太平縣知事鄔縉桐據該邑教育會長杜樹榮等呈稱已故安微省長黄家傑前清由翰林出身散館後改選太平縣缺在任六年培文課士動政愛民清賦積榖興利除弊又前任已故知縣鄒鍾俊在任七年百廢俱興政無不舉所有生平事績業經宣付史館有案其功德在民至今稱之都人士謳思不置幾如無口不碑擬請援案人祀名宦鄉賢祠庶使馨香併享俾觀感於後來以隆典禮而順興情云云當由該縣轉呈省署吕省長昨已指令候咨内務部彚案核辦矣　　蕪湖商會請開米禁 
　　蕪湖商埠向以米巿爲大宗前次吕省長鑒於民食維艱恐有奸商希圖漁利暗運米石出洋販賣有妨民食特令禁米出境兩月現在蕪湖商會呈請省署謂今歲秋收雖豐歉不等面各處禾稼均已登場新米上巿頗形踴躍懇請提前開禁以維巿面等語刻吕省長已批示照准矣 
[雜評一]  
獻頌（默） 
官之設所以爲民故官之盡力於民事分也自盡力於民事之官少於是有能盡力者則民感之矣於壽則歌詠其德政焉於去則紀念其遺愛焉更遇有特别事功則爲之宣揚而稱道焉固未有無端而爲之者也然官以民之稱道爲榮於是强民以稱道焉民以與官聯絡爲光寵於是媚官以稱道焉亦有爲保衛地方計冀官盡力而稱道以鼓其興焉畏官威勢而稱道以免其禍焉此今日之爲官者所以無一非循良之官而頌聲載道也 
茲之南京五團體獻頌果何所取義也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
魏博士述巴黎和會之經過 
　　巴黎和會專使秘書魏雅庭博士日前假道美洲乘亞洲皇后輪船歸國與記者把晤間述及和會交涉真相曁巴黎最近情形頗多趣味足爲留心時局者之談助其言中國失敗原因最著要者凡三端（一）中國於去年九月二十四日與日本所締約文不啻自扼其吭使日人得實行民國四年所提條欵日本於青島自此已明占優勢（二）中國加入歐戰之始日本即早與英法等國訂密約要求戰局告終時予以援助英法等國許之日本於青島問題隐隐中更有把握（三）此次各國原期諉延令一切瑣屑事件於約成後另辦助我之心未嘗不厚但日本代表明决果斷忽起乘人不備於意使含忿欲去之時比事糾紛莫解之際相機提議英法及此旣不得不垂手觀望美國對之亦遂孤掌難鳴青島問題在彼日人方面從此自可母庸顧慮是以日本之成功尙可謂由牧野專使之沈毅而中國之失敗似决不能以片面之見就一種簡單之事實爲論據也又列强之對此歐和大會莫不挾全力以赴之美國大總統府第一流策士霍思士校事前有年餘之準備臨事復挾全部人才滿屋册籍載與俱東流大西洋而移向歐土故美委員辦公處人員竟逹一千餘人各報記者亦有一百五十三人之多也英國辦公人數亦在千名以上巴黎第一流各大旅社莫不早爲各大國委員辦公處全部包租而去美國人士偶有往巴黎和會訪友者誤向法人部致詢竟至茫然無可踪跡聞者咸引以爲笑談蓋和會局面之廣不獨中國人夢相弗及即歐美人之未履其地者亦必不能遽信其非誣也我國赴美委員或代表列名法外部所訂銜名録者有得六十八人此外非經國家派遣號稱某機關某要人某團體之諸代表數或視上述者倍加但均不過往巴黎一游覽聊自解慰而已在此百忙之和會中恐此輩活動之機緣尙絶少此輩到巴黎不能向外人方面應酬亦祗忙於同伴中酒食相往還其情形如在國内不易即行改易也 
[中國郵船公司各股東釋疑]  
　　中國郵船公司完全爲華人所組織資本美金二百十萬元計有輪船三艘航行華美一支那號二乃勞號三南京號上年問因南京輪船修費過鉅馴致借債外間疑有冒濫舊金山埠中華會館各股東亦信謡傳起與該公司董事交涉相持一載現經該埠各股東訪查明確實由誤會已將籌救中國郵船公司辦事處撤銷（該辦事處專爲反對前事而設）並將該會館議决案郵寄回華俾海内同胞得明原委原文如下（一）去年六月間謡傳該公司董事職員私賣公司一説悉是誤會並未事實（二）細核查賬員所稽查舍路船廠裝修南京船一切賬目之報告確無浮開濫支及吞欵情弊應代該公司董事職員表白（三）會館律師受託聘員查賬其職務祇在查究裝修南京船有無吞騙情弊乃查伊初到本會館報告時曾聲明非將南京船測量或賣於巿以作估價則無人能知該船之價值隨又稱該船祇值二百五十萬元最後又函稱該船不過值一百五十萬元查伊始終并未將該船測量及出賣以估價其迭報該船所值若干均屬個人臆度之詞不足引爲憑信曩日衆人因誤會而致疑惑以非難該公司董事職員類基乎此理合糾正（四）本會館組設籌救處之目的原爲保全該公司永屬華人産業及稽查賬目起見今兩事均已清楚目的已逹該籌救處無進行之作用即無留存之必要應即公佈裁撤（五）中國郵船有限公司實爲我國空前未有之偉大航業該公司董事等爲謀發展航業故增置船隻旅因歐戰牽動人工物料價昻致負重債外間不察因誤會而陡起風潮遂至侮辱頻加指斥備至時經一載創鉅痛深迄自查賬結果是非始得昭然大白足見該董事等熱心毅力任怨任營無非爲我華人航業力謀善果凡我海内同胞嗣後同心恊力贊助該公司之進行以期發逹無量本會館有厚望焉 
[和平聯合會反對守購機艇]  
　　全國和平聯合會上月二十九日電政府云北京大總統國務院鈞鑒據報載陸軍部向英國購飛機百架以八年公債千萬爲定金海軍部向意國購濳水艇百具由胡祖善劉學堅經手二者均在積極進行中等語當此渴望和平之時忽有大簡軍實之舉羣情疑懼莫知所爲况財政匱乏已極兵食且虞不給乃於不急之務孜孜以謀甚屬無謂擬請分飭陸海兩部立卽停購已交定金設法索回茲事關係和戰表示如政府果誠意謀和務懇俯如所請無任馨香禱企之至全國和平聯合會公叩豔 
[交涉公署茶話會預聞]  
　　本星期四（即十月二日）爲江蘇特派交涉員楊小川柬邀駐滬各國總領曁領袖領事南北總代表在署開茶話會時間爲午後五時至七時聞此會於和議甚有關係昨已遍發柬帖並在公署大廳上滿綴鮮花遍紥青松柏枝矣 
平和通信社云王揖唐來滬許久未與南代表謀面現由楊交涉使名義發柬邀請南北雙方全體代表於星期四日聚晤一堂以爲彼此接洽之機會惟聞南代表方面僉認旣已决議不與王會晤則此次楊交涉使之筵宴雖屬酬應亦未便前往聞已辭謝又聞南代表不日對和局尙有一種嚴重表示云 
[王揖唐抵滬之昨訊]  
　　昨爲王揖唐抵滬之第十二日函囑駐滬交涉員楊小川將路透電日譯一份送閲聞楊已飭科遵辦矣 
　　中孚通訊社云昨日（三十）上午北總代表王揖唐歷訪駐滬各國領事計所拜會者爲領袖比總領事薛福德義總領事德樂時英總領事傑彌遜俄總領事格羅斯美總領事薩門司日本總領事山峙法總領事韋禮德接談之項各領事均謂希望和議速開并願盡力援助云云比總領事云中國南北以政見不合致生分裂今欲議和應先直接了當棄嫌携手然後再就政治上有不合宜之處磋議改良條件斷不宜先議條件而後再歸和好美總領事云中美邦交素稱敦篤凡中國外交上事美國援助均惟力是視惟中國内部不能統一致美國有愛莫能助之歎閣下被派爲北方總代表和議當有成功之望鄙人對於中國南北和議亦必竭力贊助俾統一之局早成一日則外交亦早順手一日前次滬上開議鄙人即曾帮忙此次閣下來滬鄙人亦當竭盡心力以助閣下成功雖鄙人不久調任他處然仍必不忘助成中國之統一法總領事云南北議和應由兩方之有責任有實力者如南方之唐紹儀北方之閣下直接開議解决糾紛萬勿任一般不相干之第三者從旁干涉致阻進行且中國人作事最易被人利用云并聞王定於今日（一號）上午尙須拜會和西丹巴等國領事云 
[米價已出十元]  
　　滬上米價奇漲情形迭紀前報昨日爲陽曆九月底商界結賬之期而各米店門巿頂高米每石已售十元零二角即客人售與行家大盤亦開至十元爲近年所未有水木鐵工等工匠昨於領薪會集時僉謂米貴由於大有力者之販運出洋所致食力工人生計何以堪此旋在南巿公所開會籌議公推代表聯合各團呈請江蘇齊省長曁上海縣知事設法維持未知有效否也 
[西報警告流行性感冒病將復發]  
　　字林報云就已往之經騐觀之流行性感冒病往往一年兩作現美國已有秋季將復生此症之警告矣上海人士其勿忽諸去年上海此症初發生於五月繼再作於十月今當軸已預防此後一二月内或將重行發現聞查覺者已有一二起係從租界外傳入者如果發作則其劇烈未必如前蓋在一年前曾患之者可免再染也據美國衛生局員柯白蘭醫士稱最易感受此症者在何年齡是誠莫能斷言惟以美國論去年患此者多爲二十五歲至四十五歲之人死者半屬此輩自十五歲至二十五歲者佔死數十分之二至於四十五歲以上之人染此病者則殊不多見云柯白蘭醫士發出警告並以運動慎食衛生爲最好之預防法 
[禁止棉花攙水會之常年會]  
　　禁止棉花攙水會昨日開常年會議主席丕爾斯氏報告上年會務略謂過去十二月驗花局共驗花一百四十六萬二千九百六十二擔較前届多三十萬擔有奇此爲自一九一一年三月驗花局成立以來之最高成績上季棉收雖無正式統計然以意度之實爲許多年來之最大收成試以一九一八年九月至一九一九年八月之海關報告觀之上海一埠竟輸出棉花不下一百二十四萬一千零九十一擔又海關表册列有本埠棉貨之數内有百分之九十五係中國生棉所製者茲轉列其表如下 
一九一八年一九一九年八月下旬止 
原色布一·二○○疋三·六四○疋 
白色布三九·五八五疋四二·五九○疋 
粗斜紋布三九八·○一三疋二三三·三六六疋 
細斜紋布四五·一七○疋二五·一五四疋 
粗布一·一四五·六五九疋九三八·二六九疋 
棉絨二一·一四九疋一八·九一七疋 
棉紗九二五·七六七擔六九二·○○○擔 
以上所述僅爲提出之數若本埠所銷脫者尙不在内其數亦甚鉅也中國官場覩此當可知中國棉業前途之未可限量及保護生棉禁除攙水惡習之重要矣若不改良棉種杜絶攙水則今日已有之棉業難保不墮落於將來一九一七年十二月北京農林股長曾來一覆函允辦理關於棉花攙水與擴充試種之事但迄今北京當道終無動靜本會乃與紗廠聯合會合籌每年四千元以三年爲度請美國種棉專家來華會同金陵大學討論棉業問題美國農部舉薦格里芬氏此君業已受聘到華將來報告書定可爲衆歡迎凡格里芬氏有關於棉花事宜詢諸會員者想會員無不樂告云云 
[調查通州花衣之報告]  
　　近來紗價大漲而花價反見平平與上年比較相去奚啻天壞茲將通州花衣一項調查録下以備參考按通州花本年收成不足平均約得對折之數内地陳花業已售盡所有陳花均已運存滬上各帮手中爲數約二萬五千包之譜通州産地收價每擔新花自四十一元至四十四元爲度至於抛盤始於上年夏間緣前年收成甚歉開始抛價每擔抛至元四十四兩繼後漸小逐跌至三十六兩其時紗價十六支紗大包在一百七十兩左右本年抛盤開始每擔價元三十六兩後漸跌至三十一兩邇又漸回至三十四兩則十六支紗現需二百十萬是以本年紗價如此則各廠獲利當可操劵矣 
[財部新定國稅三辦法]  
　　江蘇齊省長近令各徵稅機關略謂頃准財政部電當此經濟竭蹶大有司農仰屋之概而各省對於國稅解項及經指定關係債約各項之收入時有挪用情事以致預算原案國際信用均受莫大之影響茲爲整理起見特訂取締辦法三項電飭所屬遵照（一）凡中央直接收入之專欵應當如期解交以資挹注（一）經部指定用途各欵不得轉移濫支以免經費無着（一）關係債約各欵非經中央核准者縱使臨時發生特别緊要用途亦不得任意截留挪撥以免釀生國際上之糾葛云 
[南巿錢業有遷北巿營業説]  
　　本埠南巿錢業除小同行外大匯劃莊祇有十二三家其營業究不及北巿之發逹蓋因南巿方面各種商業行號俱因捐稅重疊大受打擊羣有遷往北巿開張之處尙能敷衍外其餘各處巿情漸形冷淡錢業與各業有連帶關係故該業之元春莊預定明春遷移北巿營業尙有挑打之小同行豐昌莊現擬推廣營業已招足股本十萬元擬於明春起改牌仁亨亦擬遷往北巿開張均於年内往北巿賃屋預備遷移其餘尙在提議之中若果如報告者所言則南巿巿面恐益見衰象矣 
[錢業與銀樓業之磋商]  
　　上海南北巿錢業近因滬地銀拆大漲查悉原因實由新開銀樓同行放盤售賣金飾預向某國各銀行訂購大批金幣約有二三百萬之鉅各該銀樓現欲請往來之錢莊將存欵劃撥與該銀行以償金幣價值此項現銀一旦運輸出洋之後滬上現銀更形缺乏值此花米上巿各處鄉農均將負販來滬以貨易銀爲完納漕糧捐稅等正用需欵孔殷萬難告匮若竟被大批金幣交換銀洋運輸海外恐滬地金融界陡增極大之恐慌後患誠非淺鮮茲特由錢業中與銀樓有往來存欵者擬定維持之法如欲提解同行莊欵者方允提撥如欲解還某國銀行償還金幣者均當拒却經各銀樓一再磋商後業經錢業同行開會討論對付之法以期得雙方完善爲最要宗旨云 
[令催師範校長視察報告書]  
　　上海省立第二師範學校校長賈季英奉江蘇教育廳長訓令云案奉教育部第四零五號訓令内開查各師範校長對於地方教育責任綦重應令於整理校務以外隨時視察各該地方教育狀况以爲改良計畫之實施本部曾於六年十二月通行照辦在案迄今已歷二年各師範校長視察成績未經送部無從考查仰即轉令各師範校長務將考察小學狀况詳具報告轉送本部備核縣立私立及女子師範各校長亦一律照此辦理合亟令行該廳轉飭遵照可也此令等因奉此除分行外合行令仰該校長遵照辦理此令 
[學生練習商業之辦法]  
　　上海縣知事接奉江蘇教育廳一六三七號訓令内開查本屆省教育行政會議議决各校製造物品公設販賣機關爲學生商業之練習案業經呈請省長核示茲奉指令内開呈及議决案均悉查學校組織販賣機關旣便學生商事之練習且利學校出品之行銷事屬可行應令各縣知事督同所屬察核籌辦其省立學校所在地方此項機關如需聯合設立得會商省立學校校長辦理仰併令省立各校校長一體知照此令案存等因奉此除分令外合行録案公布仰該知事督同所屬遵照辦理並限於本學期内將籌辦情形具報備查此令到縣公署業由沈知事轉令勸學所長遵照辦理具報矣附議案各校製造物品公設販賣機關爲學生商業之練習案請教育廳長令行各縣就學校較多之地公共組織販賣部收集各校製作品輪派學生練習販賣其辦法得參照江寗縣議員請議原案條文由各縣自定之江寗縣教育主任掾屬凌玉成請議各校製作物品公設販賣機關爲學生商業之練習案 
商業何自而發逹乎一在於製造之物品一在於培植之原料若僅知趨重商業而於農工二者不爲致力無論商業無發逹之希望即發逹矣要亦如吾國商肆僅僅販運外貨爲各國製造物品之銷場人所得者十之七八我獲者不過一二而已矣近自學潮發生以後學生多注　販賣以是表示其愛國而商業中人咸竊竊焉議之以爲不從事製造專從事販賣直與吾輩爭利於救國本旨無裨焉夫商業爲教育實施之一種學生販賣原未可厚非然欲爲根本上之維持則於農校之作物工校之出品仍宜多所注意農工各校而外如高小及國民學校旣已改良手工講求製造繼今以往則將以販運之事業轉而爲製造發明之事業是商業上已具發逹之根荄而經濟之原動力乃不致受制於人至可幸也雖然製造品物培植原料固爲從事實業者所必經而商業之練習亦與農工二者有連帶之關係從前商校學生學成多無所致用論者動謂其與商事不相習故淡漠視之苟乘此機會實地經騐日與社會相接近則已受教育者之智識必趨於未受教育者智識之上是商事練習在商業教育上應占最要之勢力可斷言也茲擬具販賣機關之組織法藉爲商校學生之練習地條舉數端於左一省立商校應聯合農工師範中等水産各校及其他男女職業學校於省會或通商大埠設立販賣機關凡各校所製成之物品均由此公共機關販賣之而以甲種商校之將屆畢業生分部經理藉資練習一公共販賣機關悉以商肆之形式部署之商校主任教員總攬機關其餘各事以之分任學生練習期滿或去或留由主任斟酌辦理一需用經費除以各校物品售出酌留幾分之幾抵充用費及勞金外其餘不敷之數卽由商校在預備費内撥支俟販賣獲有餘利即行撥還如無盈餘實耗若干列入本校預即由承造物品之學校加意研究之以期精美而合時尙至物品陳列可使各校互相觀摩爲改良之預備一各校所需竹木各器及一切常用品即由工校或其他學校製造之一經製成交由販賣機關轉發各校應用俾利源不致外溢於經濟尤有關係一各校物品售出收回價值除照提材料及工作費外實在餘利若干酌分學生幾成以爲鼓勵之用一縣立商校如連合高小及國民學校公共組織販賣機關時得援據以上各條參酌辦理 
[菸酒認商之恐慌]  
　　南巿菸酒公賣六分棧如白酒西菸土黄酒皮絲烟葉紹酒等業認商主任近聞江蘇第二區菸酒公賣分局奉北京菸酒專署署長飭屬詳查征稅弊竇及局中暗受苞苴種種情形及有預擬歸併之消息無不羣起恐、 
慌四出探詢確實音耗已大半紛向該分局長聲請願自增加認稅數目請求轉詳省局長核示聞第一分棧願加六千元二分棧加二千五百元三分棧五百元其餘尙在商榷劉局長以事出公同加認鉅數方有轉移之希望否則恐難着手云云並聞刻有某巨商等已預擬招股合認行將赴京呈請署長准予直接認辦改爲官督商辦以省公費而免周折爲剔除中飽化私爲公俾與商業征稅無隔閡之流弊云 
[菸酒分局趕辦解欵]  
　　江蘇菸酒公賣省局文局長現因公欵支絀屢奉部令飭催迅將征集之公賣費及各項稅欵彚解來京以供餉需等因當即分令各區分局長將應解之公費稅欵從速彚集繳解省庫母稍延誤茲劉分局長奉令遵照趕辦繳解外又查得各分棧所領之三聯軍票根屢催迄未與解欵併呈來局以至無從稽核殊與稅欵進行大有障碍亦與部定稅章違背已令各該主任將前項頒發三聯單票根一併檢齊呈缴來局即便核對稅數是否相符以重公費而杜取巧云 
[續誌滬杭路籌備觀潮專車]  
　　滬杭鐵路本年觀潮專車接連三天一切設備較爲繁瑣所有斜橋至海寗之渡船每天須備百餘艘方足載運乘客昨經該路車務總管轉飭斜橋站長會同鐵路巡官預向各船户訂定以免臨時掣肘至於觀潮團場本届仍在海寗東門外就舊接官亭設備篷帳椅桌等項以備觀客眺覽會食之處故近日該路各機關籌備一切頗覺忙碌昨已將該專車期内排定其他車隊辦法通告全路查照通告如下茲訂於十月十日十一十二三天本路特開自上海北站至斜橋站往返專車各一次是日因開專車所有一百十三及一百十四號臨時貨車停止開行再專車務須按照規定之時刻開駛並各掛專車之頭燈其他各列車一律須儘專車先行一百零九號及一百十號特别快車在斜橋站停二分鐘以便往返杭申乘客搭車仰各查照云云 
[閘北二段救火會之歡迎會]  
　　上月二十八日閘北第二段救火會開歡迎新會長曁各職業董大會蒞會者如會長謝蘅牕竇耀庭袁履登職董徐乾麟朱榜生陶子敢陳炳謙周肇詠陳維翰尹村夫沈佩蘭諸君當由隊長徐幼棠報告開會宗旨並致歡迎詞繼由會長職董答詞後隊長羅子惠虞廷愷率同隊員會同法租界救火會西人（薩坡）（掮里思）（挨拉們）等同至共和路車袋角試騐新式抽水機車騐得此項器具甚合閘北地方之用購置經費除前捐集銀一千餘兩外倘有不敷歸謝會長一力擔任云 
[海軍總司令通告定期出巡]  
　　海軍總司令現擬校閲長江各艦隊定期本月二十九日帶同參謀副官等隨員出發俟長江艦隊校畢返滬再赴厦門福建等處校閲所有公署日行公事擬委參謀長何品璋代拆代行報請海軍部核示等情已詳前報茲悉此事已奉海軍部核准昨由副官處發出通告略謂總司令定於本月二十八日帶同葛參謀葉課長許課長王課長沈書記王課員陳差遣員等啓程出巡總司令於是晚乘火車赴寗隨往各員於是晨乘楚謙艦赴寗會齊上駛所有例行公事由何參謀長代拆代行除報部並分函外合行傳知遵照云云 
[輪船上抄出大宗印土]  
　　粤人某甲由印度防倍等處購辦大宗私土附搭某公司輪船來滬於前日抵埠停泊浦東其昌棧碼頭事爲海關稅務司得悉當即飭派華洋托巡十餘人乘坐小輪前往查抄無着待至是夜一時許見一駁船内載五六人泊於輪旁形跡可疑正擬上船察看若輩即一擁上岸分投逸去旋在該船艙内抄出烟土三蔴袋計重二百餘鎊價值二萬餘金該扦巡等即將烟土帶回海關報告核奪駁船一艘則送交水巡捕房看管並密查在逃各人務獲解究 
[中華工會總會十九常會記事]  
　　昨日午後六時中華工會總會第十九次常會到者周椿海余錦舫鄭森桂陳國樑王增祺張淦林方雲龍陳寳文王炳南程鄂陳安南趙楝森王受曾何榮治等數十人公推曾長陳家鼐主席起立報告前日交際科長成偉章接洽工界志成會及全國工界恊進會工業恊會等會商議關於國際保工會派代表事次即提出會塲議事細則十六條及調查科長方雲龍在赫德路口新設新興昌洗衣公司附屬爲本會第一工廠並設中華工會商會通訊處遂一致通過陳會長又報吉前日工商研究會請證明國貨來函一件湖南武岡第二區周司令來電一件浙江黄巖分會來函報告已開成立大會一件議决覆函陳會長又申明自會長及各職員應遵守本會章程辦事不得稍有隕越之虞且本會前已登報申明雄未派人在外籌欵等事加以各職員皆係廉潔之士會中同人堪以自信没有不法之徒假藉本會名義在外招摇生事破壞工會名譽定即依法嚴懲决不寛貸請大衆注意又吾人置身工會須盡責任方可對於國民無愧加以我國工業幼稚必須合全國工界同心一德恊力進行方可有爲我同人對於其他各工會應以兄弟相待必須相親相愛和衷共濟挽救社會國家萬不可稍存歧視之心宜以增高我工人之價值望諸君留心要使全國皆工國家自可富强云云末由總務科長陳國樑發言本會一切重要事件應由董事部通過請會長裁可方可生效云云陳會長當衆通知已請前充法國華工繙譯劉君下星期來會講演請轉告各會員屆時来會聽講時鐘鳴十下宣告散會 
[中華職業學校講演會]  
　　上月二十七日星期六中華職業學校舉行第二次講演會請江蘇省立第二師範學校校長賈季英君講演職業教育略謂世界文明各國之教育無不注重於職業本無特設之職業學校惟我國對於此種教育向不注意故特提出職業教育喚起國人設施教育須注意於實甲方面吾人所提倡之職業教育可分廣狹二義就廣義言之不論中小學校都應注重於職業的陶冶務使所授各學科均能應用之於職業就狹義言之如各種實業學校及此間中華職業教育社特設之職業學校皆是我國專施職業教育之學校當推此間職業學校爲嚆矣諸君來此校亦爲最先受得此項教育之人才將來傳布於各地不特個人生計有關且影響於社會國家亦匪細也茲更進言職業教育上所當注意之點（一）實習教育當適於人生環境非空講書本可得切實之知能世有以函授學校爲能傳授智能切於實際應用吾徒見其欺人而已諸君入職業學校欲求切實之知能第一當注意於實習（二）訓育吾輩習工藝不就學於工匠而入學校因工匠未受教育不能運用腦力創造工藝在學校中不特注重於手腦之聯絡且注重自治爲社會共同生活之準備故又須注意於訓育（三）應地方情形各地天産物不同須審察地方情形孰最需要孰宜提倡方可擇定職業（四）改造舊思想國人向中文勝之弊輕視工作此種舊思想亟宜改造提倡勞工神聖賈君講演一時許於青年思想神益實不不淺云 
[旅滬商帮恊會之通告]  
　　旅滬商帮恊會昨通告各商帮云昨接轉運公所函稱近有奸徒組織一報關行立名某某設在某洋行樓上專報某貨並交某船運往蕪湖漢口兩埠恐别埠亦將效尤從此滿腔熱血盡付流水言念及之悲痛無已如果客商一律堅持不辦不裝彼雖百計兜攬亦不致坐失前功等因到會查五四風潮發生以後本會各帮曾經議决如有某貨一律停止購運數月以來雖未見有公然破壞情事但旣有奸巧之徒專攬報某貨並交某船裝運凡我客帮斷不可受其誘導致貽人以五分熱度之譏國家幸甚商帮幸甚云云 
[學生會夜校擬添設日館]  
　　止海學生聯合會青年會夜校分會在閘北滿洲路三畏里租賃房屋組織義務夜校開辦至今已歷三月有餘現有學生六址餘名學費紙筆書籍等項分文不取茲因報名就學者尙源源而來該會會長姜維良有志普及教育日前特開評議會議决添設羲務日館定額招生六十名添聘教員注舜孝陳省德二君教授國文算術手工音樂體操修身英文等課每日上午九時起至十二時止下午一時起至四時止一切學費書籍紙筆概免收納惟該校經常費較前開支增加仍由熱心會員勉力擔負不日即當開校上課云 
[青年會消息]  
　　青年會定十月一號星期三晚准八句鐘開秋季第三次演説會請時事新報總主筆張東蓀君演講智識階級與勞動階級張君學識超卓著作等身今晚當更有一番精確之議論各界人士欲聆鴻論盍准時前往母需入塲劵聞是晚尙需演映浙、 
江潮影戲尤屬美觀云又青年會聖經學校開辦歷有年所成績卓著頗受各界歡迎其宗旨爲培養青年之道德所聘教員 
 
 
 

Page 11

 
 
悉係品學兼優之士每星期三上課一次學費一概不取聞本屆設中西文二十餘班課目繁多有志研習者得任意選擇一種課目入班受課茲定十月一號即今晚七時在四川路一百二十號會所報名排班如星期三無暇上課不妨另擇他班欲知詳細可向該校主任湯仁熙君接洽云 
[寰球中國學生會週刋出版預誌]  
　　本埠靜安寺路五十一號寰球中國學生會内有種種出版物之刊行茲聞該會因會員日增月盛特添組一種週刊以爲全體會員聯絡感情交換知識之機關并藉以傳佈該會宗旨於會外聞已准期於本星期日（十月五號）出版云 
[商業日刋出版]  
　　民國路商人集股發行商業日刊定於今日出版對於發揚實業振興國貨當有一番提倡也 
[各學校消息併紀]  
　　浦東中學 
　　該校定十月二日舉行興學十五週紀念典禮昨已柬邀各界觀禮矣 
　　通俗教育夜館 
　　通俗宣講社於南巿小南門外水神閣附設之通俗教育夜館（即通俗圖書館内）開辦已有七載曾在上海縣公署備案昨爲秋季始業之期學生報名者頗形踴躍館内教課由發起人顧翕周袁頌豐二君主任外又請王維申單貽孫曹香蓀汪春涵爲各科義務教員云 
　　培本學校 
　　閘北實山路頣福里培本小學校開辦以來五載於茲所收生徒如無力者概予免費即書藉用品亦係校中供給分文不取經費一項向由該校長朱君個人負擔任職以來除自已不支薪水外復年助經費四五百元云 
[湖屬籌賑會接同鄉京官電稿]  
　　湖屬水災籌賑會接施省之氏函寄同鄉京官電稿云杭州齊省長鑒咸電悉被水各屬已蒙派員履勘吴興等縣並已撥欵借放我公關心民瘼加惠災黎曷勝感仰浙西各縣僅恃稻田一熟旣被淹没無從補種農民全無餘望蘇省壤地相接情形略同前由震老一再電陳在京同鄉呈籲發帑接濟已奉明令浙省事同一律迭電相告望澤甚殷擬待尊處續電府院即由諸同鄉援蘇例呈請竚聞德音尤深翹跂汪大餐錢能訓沈金鑑沈瑞麟施肇曾張祖廉孫竇琦王式通 
[旅墨華僑之呼籲]  
　　旅墨華僑來電云上海華僑聯合會曁各報館公鑒墨政府違背約章不依法律縱容土人將我僑民横加排逐僑等生命財産日瀕危險呼籲無路敬求伸張公議設法救援保護旦夕墨國加蘭姆埠鄜文亨等公叩寢 
[呈報俄僑姓名職業]  
　　淞滬警廳前曾訓令各階所隊境内共有俄僑若干及到滬年數姓名職業查明呈復以便彚報軍民兩署核奪等因茲悉浦東楊家渡碼頭二號門牌内旅居俄僑賽南高一名係十年前來滬職業東清公司經理昨經該管三區一分駐所警佐許益齊齋查明列表呈報警廳核奪 
[集成陽傘免予重征之核准]  
　　常州集成陽傘製造廠開辨以來出品精良邇來蓮銷來滬亦頗暢銷該廠前曾呈謂部處請援照機器仿製洋貨例完納正稅一道已奉核准咋江海關姚監督奉稅務處訓令内開准農商部咨據武進商會呈據本邑集成洋傘製造廠略稱陽傘一物爲人人所必需之品爰特集資設廠仿製鋼　陽傘以應社會之需要貨樣已出訂購日多查機製洋式貨品均准予經過第一關完納正稅一道不再重徵今敝廠所製陽傘亦屬仿造洋貨之一懇請轉呈准予援案完稅以輕成本而示優異等情并送到貨樣據此理合據情轉呈仰祈轉咨稅務處核准等情到部相應咨請貴處核辦見復等因并檢同原具貨樣附送前來本處查機製洋式貨品歷經核准照現行稅法完稅有案今武進集成陽傘廠製造鋼骨陽傘其所具貨樣經本處騐明實係仿照洋式製成自應准予核准機製洋式貨物現行稅法於運銷出口時由經過第一關聽憑運商所請或估價或照則徵收正稅一道給予運單沿途所經關卡祗查騐單貨相符並無夾帶影射及漏稅等情弊即予放行不再徵收稅厘惟纍文門落地稅不在沿途稅厘之列仍應照納此外一切辦法及運單貼川印花悉應按章辦理倘此項現行稅法將來或另有　更之虚該廠亦應一律遵照除分行曁咨復農商部外合亟令仰該監督即便遵照辦理可也此令等因姚監督常即凾致新關稅務司查照矣 
[滬杭路整頓夜車經過各站路燈]  
　　滬杭鐵路夜客車經過各站如松江楓涇嘉興等處皆有停車以便乘客上落惟各該處馬路上夜間甚覺黑暗行旅頗有戒心蓋因所燃火汕路燈距離太違且遇風雨尤易息減之故此項馬路燈係由該管警局所管理當經各站長會同鐵路巡官轉請警局從事整頓現已大放光明行旅稱便云 
[開復周王二營官原官]  
　　本埠軍警各署昨奉松滬護軍使令開頃准陸軍部咨開案據第六混成旅旅長張宗昌呈稱前營長周雄營副王銘珍二員前爲敵俘實出萬不得已隨即逃回原營効力勤奮異常擬請略跡原心撤銷緝案并開復原官曁勳奬各章等情到部查該周雄王銘珍二員係於上年十一月間爲軍官王恩潭等案内通緝有案茲經據情呈奉大總統令開呈悉周雄王銘珍准予開復原官及勳奬各章並由部通行免緝以昭策勵此令等因奉此除分行外咨請飭屬一體飭屬免緝等因到署准此查此案曾於上年十二月二十五日准陸軍部來咨當經通令一體恊緝在案准咨前因合行令仰該司令轉飭所部遵照免緝等因奉此合亟令仰各該軍警轉飭免緝云云 
[麫粉船被撞之調處]  
　　王子良之出門船前日裝載麫粉八百包開至浙江嘉興地方在籠華灣被周和尙柴爿船碰撞等情已誌咋報茲悉保險公司派夥前往察勘王船因受傷甚重業已沉擱淺灘貨均漂没計損失約一千六百兩連船二千餘兩之譜周船船首亦撞一孔該員回滬後以公司章程碰撞不能擔任賠償義務由雙方邀同船埠頭出塲調處昨日尙未認定辦法也 
[地販朦售高橋沙近聞]  
　　地販奚少如將無地田單四百零一畝擅指高橋沙（即老衆沙）灘地出售於某外商希關圖朦划浚浦局公地等情已紀前報茲悉上竇兩邑紳士顧廷　等以該沙灘與崇明對峙爲吴淞門户豈可私售外人興建船塢亟應設法阻上以維主權昨特重行邀集各團體會議後僉以奚某迭次具呈本埠官廳未予核理轉而朦禀税務司希圖浚浦局划撥公地任令私售實屬不合已極遂决定由顧等聯名具詞公呈官廳請爲轉致該局勿予置議以維公産而保主權云 
[請禁念宣卷者混用道服法器]  
　　南巿水神閣西首星士潘瞎子及南倉街瞎子張正明均係爲人推算流年命運爲業串同念　卷之高少花與人詳星解厄獲取金錢前晚九點餘時高少花正在潘家誦經解星之際適爲遣士沈其經過見高身穿道教法袍頭戴道巾手執令牌以爲有壤教規當將令牌道巾法袍一併携出嗚交站崗巡警並將高少花扭解淞滬警察一區三分駐所請究奉判高少花嗣後不准再用令牌及道教巾服代人解星等情違于究辦一面着將巾袍存案一併釋出完案茲由該道士昨日邀集道教全體開會提議以念宣卷者近日身穿道服並用令牌等各法器爲人詳星解厄明係混亂太乙教規亟應取締議决立即擬稿具禀六十二代真人張天師請爲分凾上海縣及淞滬警廳迅即示禁以重教規 
[私帶禁物復訊之結果]  
　　閩人吴婑前因私帶違禁之手槍煙土被法捕房探目沈德福包探尙元章得悉將吴及手槍等物拘解法公堂奉判禁押二月手槍没收等因在案現由吴之同鄉人葉慶侯代延逹商律師投案要求復訊等語經中西官核准於昨日提訊先據逹商律師稱吴在原籍向來規矩此次來申住宿永慶公客棧該棧主與吴素識詎甫住三天卽有朋友王姓手特皮夾到來暫寄吴處而去旋即被探偵悉前往抄獲實非吴之已物請求堂上從寛發落准予將吴開釋詰之吴婑供王甫於在厦門時相識日前持來時聲稱暫寄實不知係手槍捕頭稱永慶公棧主李清成病臥在床經飭探往詢該棧主稱實與吴相識願爲擔保等語請核中西官判着吴交保出外限六個月内交王到案訊究如果找尋無着於限期内不得有犯刑案亦准予將案註銷 
[指控串造賬據]  
　　泗涇路六號門牌泰記公司指控用人劉劃吉人與被逃之王大生串造賬據陸續吞用洋一萬二千元等情昨由捕房將劉劃拘解公共公堂請究原告延律師到堂陳述案情並請展期訊之劃供詞推諉聲請准予交保等語經中西官核供判劃交一千元人洋並保候訊 
[供辭各執候再訊]  
　　九江路二十三號門牌某綢莊前指控江西人徐老四於本年三月三十號串竊值價五十元之綢緞一疋逃逸等情昨由　司捕房華探王桂生將徐緝獲解送公共公堂請究原告綢莊由葉子新到堂證明被竊情形而被告則矢口不承故中西官以兩造供詞各執諭徐老四帶回捕房收押查明展期一禮拜解訊 
[租房糾葛案之免議]  
　　龍華鎮董事吴士英日前具禀軍署内稱陳阿三與計貴甫租房糾葛一案聲明並未干涉等情昨奉批示云禀悉此案昨據陳金華具禀到署業經令飭上海縣查覆尙無實據免予置議仰即知照此批 
[救濟會查獲拐案兩起]  
　　安徽拐匪金彩子拐得十六歲蘇州女子金月實來滬於昨日擬乘新銘輪船前往天津輪未啓椗爲救濟會探員虞占順王緯文到來查獲押送檢察廳究辦又婦人吴張氏携帶十七歲女子李桂英擬乘吉和輪船往漢口當爲救濟會探員高金林余長林到來調查以該氏與該女彼此言語不符遂拘送地檢廳訊辦下午奉檢察官分别提案研訊判金彩子吴張氏分别收押金月竇李桂英發交該會留養候屬認領 
[拐匪監禁十個月]  
　　匪徒李阿金前在閘北諉拐十七歲江北女子馬小中子由救濟會探員王緯文查獲拘送地方審檢廳訊辦在案昨奉周熊推檢兩官開庭辯論之下以李阿金和諉罪當然成立判處監禁十個月以儆馬小中子仍交該會留候家屬認領 
[拐賣案判送地檢廳]  
　　南匯人王金德之媳沈氏年十九歲於本年六月十四日濟逃無蹤直至前日經王在浦東爛泥渡典當衖無錫婦人王孫氏家尋獲常即鳴報崗警將沈氏連同王孫氏拘解三區警署經曾署長訊據王沈氏供稱被鄰居顧洪珍及伊妻周氏帶出送至楊家渡施萬隆糖食店内帮傭每月工洋二元甫做十二日顧又將我賣與爛泥渡王孫氏之子王新法爲妻得洋六十元是實王孫氏供與沈氏略同質之顧洪珍夫婦堅不供認拐賣曾君以事關刑事於午後判將一干人證俳解地檢廳訊辦 
[媳婦捲逃之控案]  
　　住在南火車站沈家灣附近通州人孫瑞龍近因虧負纍纍無法彌補乃將二十四歲之髮妻江氏僞作胞妹央曹大施華坤等爲媒許與太倉人張子山爲媳議定禮洋一百七十元已於上月中過門成婚不料爲時未久該氏即廣捲所有逃逸無踪經張報告警局四處查緝前日張恊同男媒施華坤將女媒曹大扭控警局訊供之下追到孫龍瑞孫江氏夫婦於昨午後一併移送地方檢察廳究辦 
[淫凶案之押究]  
　　住居法新組界善鐘路地方之王留竇妻王陳氏近與陸洪飛姘識前晚被主持切菜刀闖入房中將氏頭項猛砍一下後又向陸砍去即被陸將刀奪下幸經鄰人等出外鳴捕到來將王等連同菜刀一併蠻入捕房飭將受傷人送至醫院醫治昨日先將王解法公堂請究先據捕頭上堂稟明前情中西官判還押候陳氏等傷痊專　 
[虐婢免予深究]  
　　住居新閘梅白克路八百十五號門牌之老兒沈子林因於本月十六號將婢女林喜頭顱擊破彼捕查見以其不應虐待當將該婢送請醫院置治稟明捕頭諭候傳沈訊究在案昨由捕房將沈傳至公堂請究即據中西包探上堂訴明前情訉之沈子林延朱斯芾律師到堂辯護中西官核供姑念該婢傷已平復免予深究會判沈具以後不再虐婢切結開釋林喜發濟良所留養 
[華商總會違章]  
　　南京路三百四十四號門牌華商總會因私設烟具容留會外人吃食鴉片烟被捕房查獲曾將烟客金三卿茶房洪阿七傳至公共公堂經中西官訊判洪罰洋六十元無洋改押二月金罰洋二十元候傳該總實主尹繼甫到案訊核各情已誌本報昨晨復奉公堂傳訊詎尹縱甫仍不到案乃倩其友季某投質據稱尹繼甫實因患病不能到堂囑其投案候示云云經中西官核供以該總會私設烟具容人吃烟故違禁令判再罰洋四十元充公示儆 
[破獲一羣賭客]  
　　戴阿林前晚因糾同傳金寳沈官士張金元姚阿二陸根法沈阿根高德道胡月生等在北海路三百另四號屋内聚賭抽頭被老閘捕房捕頭得悉諭飭十五號四探目依克華探徐申　恊往將戴與賭客等一併拿獲連同賭具一併帶入捕房准各存洋保串昨奉公共公堂傳訊經關讞員會同美丁副領事研訊明晰判頭家戴阿林罰洋十元其餘到案者着罰洋一元不到者保洋充公賭具銷燬 
[茅山道士帶烟土]  
　　茅山道士高永慶昨乘江天輪船由甬來滬私帶烟土二十五磅正擬登岸間爲水巡捕房探目何眷生人贓并獲解入捕房奉梅捕頭提訊一過高着移送地檢廳訊辦烟土送海關候燬 
[容人吃烟查明再訊]  
　　張逹夫因在南京路大慶里開設立新總會因備設煙具容留施金山開燈吃食洋煙被捕查悉曾將施與茶房俞阿中一併傳至公共公堂奉中西官訊判施罰洋二十元俞罰洋六十元無洋改押二月候傳張逹夫到案訊核在案昨由捕房將張傳至公堂即據西探鼐鐵與華棎姚錫卿相繼上堂稟明前倩請究訊之張逹夫供稱吃食鴉片之房間並非總會借用係一房主當作厨房飯司等所居求察經中西官得稟以張所供難憑判存洋五十元作保候查明該房間究係何人租用再行傳訊 
[購烟膏被捕查獲]  
　　無錫人王崇坤昨在法租界某煙膏店購得煙膏六小盒行經美租界篷路被四百四十二號等華捕查見以其有違禁令將王拘入捕房稟明捕頭奉飭押候解廨請究 
[藏烟具從寛免究]  
　　廣東人周家量將鴉片烟具藏於虹口武昌路三百九十四號門牌家内被該管捕房中西包探查悉以其難免不容留外人開燈吃食洋烟違禁故前往將周與烟具一併帶回捕房收押昨晨解經公共公堂中西官訊悉周尙無容人吃食情事從寛免究抄出烟具銷燬 
[烟紙店火未成災]  
　　閘北大統路北姚家宅橋志和烟紙店前晚不戒於炎由鄰居帮同救熄幸未成災四區張署長昨飭長警查明失火情形再行核辦 
[准領菜販屍棺]  
　　前日有菜販某甲行至虹橋堍義大和烟紙店門前忽然倒地氣絶地甲查無家屬報請地方廳騐明棺殮候家屬認領在案昨日午後忽據婦人胡王氏投上海地方檢察廳稟稱本地人年四十八歲家住南巿滬軍營後面丈夫胡悦堂今年五十六歲向賣小菜度日素有氣喘病時發時愈日前肩挑菜擔出外貿易連日竟不回家嗣據鄰人閱報載有一人在虹橋倒斃經婦人查悉即係丈夫胡悦堂請求將棺給領梅檢察長准如所請諭飭具結送查將棺給領 
[跳電車跌傷]  
　　昨晚九時許某號電車駛經新閘路有搭客常熟人章四根貿然中途跳下致趺傷倒地知覺全失當由新閘捕房三百六十九號華捕到來雇車送投醫院醫治一面抄録電車司機賣票人號數呈報捕頭候示 
[兩男孩各被汽車撞傷]  
　　昨晨有某號汽車駛經南京路撞傷紹興人十一歲男孩朱長生倒地不能　當由老閘捕房八百十八號華捕前來抄録汽車號數另雇車送傷孩往醫院醫治即據情歸報捕頭請示又昨晚十時許有汽車夫金平生所𩣉一千七百四十號汽車駛� 
經南京路抛球場西首撞倒揚州人十五歲男孩何志中身受重傷當經總巡捕房五百五十四號華捕喝令該汽車停止將傷孩拘入汽車押同載送醫院醫治復帶該汽車夫金产生入捕房稟請捕頭核辦 
[嚇詐案續獲同黨]  
　　陸順山指控顧子良等於本月十五號在廣東路某客棧内用恐嚇手段騙詐洋八十元等情由捕路顧拘解公共公廨奉中西官訊交一百元人洋並保候補傳人證再訊在案前日午後又經捕房續獲顧之同黨杜老爲一名押至昨晨解送公共公堂請究即據新閘捕房華探目邵和鈞上堂稟明前情請爲訊究經中西官向杜略詰一過判杜亦交一百元人洋並保候訊核奪 
[盜匪分别押辦]  
　　盜匪崇明人沈文義陳阿龍前於上月間與在逃之潘老大王阿根等持械闖至法大馬路廣泰號内搶刦洋銀而逸嗣爲法捕房探目沈德福包探孫金禮金九林尙元章程富生等偵悉先後將沈陳兩人及王阿根之姘婦陳强氏並嫌疑人張阿四等四名口拘解法公堂訊供各情已誌前報昨又提訊請據陳等同供實係在逃之王阿根等起意糾同民人等往搶是實强氏供王阿根實係婦人之房客餘供支吾沈阿四供民人雖與伊等招識實未同往搶刦求察中西官會判沈文義押西牢四年陳押三年强氏押六月期滿一併永遠逐出租界張押一月以儆抄案贓洋交原告領去 
[巡捕犯法之嚴懲]  
　　紹興人徐阿開行竊吴淞路四百十五號門牌居人鍾茂生家衣服錫器等物匿贓於附近一千一百十九號門牌王瑞生家内嗣徐在三泰弄徘徊被捕拘入捕房詰悉前情捕頭以王瑞生係充虹口捕房四百三十九號巡捕派探往同將王及同居崇明婦人王陸氏拘捕連同徐解經公共公堂諭着分别收押查究等情已紀前報茲由滙司捕房包探王桂生與四十號西探目吊出王捕所匿贓物於昨傳同失主將在押男婦三被告解請中西宜逐一訊實判徐阿開押西牢三月王瑞生身充巡捕竟敢違法應予嚴懲着押西牢一年王陸氏押女所一月示儆贓交鍾茂生領去 
[搶田鷄押一月]  
　　江北人胡順寳前日在虹口西華德路將陳小娘所携之田鷄一蒲包搶去經田訴知八百三十六號華捕追獲人贓帶入捕房押至昨晨解送公共公堂即由包探譚鳳池上堂稟稱查被告黨羽有十餘人之多專事攫取小販行人財物請爲訊究並由陳小娘投訴被攫情形詰之被告供詞支吾中西官以證供確實科胡刑期一月諭帶往西牢執行 
[當舗收當贓物珠花]  
　　九月二號有住居法租界某氏婦人失竊珠花一朶計值一百十元報經各捕房派探分發失單與當典質押等舗止收乃唐家弄三百三十九號門牌乾亨當舗仍將此項贓物收當並不報告捕房前日爲該管滙司捕房包探奚德安查悉歸稟捕頭派令四十號西探目恊往吊出珠花稟請公共公廨出單於昨往傳該當經理郭楚琴避不到案僅遣夥友邵子清投廨供認珠花係伊向一體面人收下當資六十元因與捕房失單所載珠數重量均不相符故未送存捕房云云並延律師代爲辯稱該當資本雄厚非尋常押店可比請求飭令失主給還當本云云張饔讞核供商之美副領事約君以該當不應收贓判珠花存捕房候失主認領當本不追邵子清從寛斥釋 
[竊案證據不足]  
　　西鄉龍華鎮開設浴堂之柏大成素與友人葛阿三不和上月中柏家忽然失竊約計百餘元當時查緝無着茲在漕河涇附近葛之家中抄出柏之卡片並已失田單等指爲贓證扭控地方警察移送檢察廳訊辦昨日午後奉檢察官提案研訊柏偕妻投案請追失贓葛堅不供認問官判葛收押柏所供證據不足判令交保聽候查明辦理 
[庖丁竊板木]  
　　向在楊樹浦蘭路二十二號厚生紗廠充當庖丁之海門人蔡高甫因將板木三塊竊去　售被該廠用人傳坤餘查見鳴由三百二十九號印捕將察拘入捕房押候解究 
[淞滬警察廳批示五則]  
　　曹瑞堂 
　　據呈寡媳潛逃無法管東各節情詞迫切誠有萬不得已之苦衷姑准傳案核訊 
　　張伯生 
　　呈悉候將原呈令發四區警署查案辦理可也 
　　尹廣財 
　　星悉查流氓滋擾妨害安寗本廳負地方責成當然應予究辦惟來呈於根寳小無錫等嚇詐各節並無事實可以證明該民等以工爲生又何所藉口而恣意詐擾訴無左證難保不另有别情該處隸於三區警署管轄之區如果根實等確有不法行爲儘可就近鳴警逮捕所請拘案之處暫母庸議　　張春庭 
　　據呈永盛糖坊行主朱文俊騙貨潛逃准即飭屬一體查拘訊明解辦至張祥豐受抵棧單其中有無别情仰候偵查再核 
　　浦福祥 
　　呈悉查良濟洋行控告馬德延竊珠一案尙未准會審公廨函知到廳應俟函到之時再行酌核辦理 
[來函]  
中華國民愛國會等來函 
　　申報館轉全國各界同胞公鑒竊思我國比年以來兵連禍結政局紛爭（中略）今南北和曾停而復開爲全國人心所屬望豈知北京總代竟以王揖唐改派南下今觀王氏抵申以來已經十有二日對於和議並未聞有一字一言之宣布與真實誠意之表示惟此次南北和議關係全國命脈凡我各界團體之愛國者急應聯合向政府一致請願迅將王氏撤回另派賢能與南方從速開議解决國内之一切紛爭實我國家之大幸亦我國民之大福也中華國民愛國會中華國民勵志會吴淞路商界聯合會海寗路商界聯合會文監師路商界聯合會七浦路商界聯合會北河南路商界聯合會愛而近路克能海路界路工商聯合會滬北五區商業聯合會嘉興路梧州路商界聯合會天　路福德路商界聯合會謹啓 
[李仲三等致高博愛函]  
　　高博愛先生雅鑒敬啓者本月十四日由陜西省郵政滙洋二百七十三元交洪秉端先生查收弗曉果收到否蓋因先　匯報名費二元洪秉端先生將九月四日收據會費二元寄陜又云先滙洋二百餘元故仲三從速滙洋二百七十三元託秉端先生查收暫存留法儉學會並託秉端先生代購船票昨到貴處詢問查此欵項有底可查郵政局總有存根收據並有至陜西某處滙來地點煩貴處從速糾察必要水落石出肅此謹呈順候文安李伸三鞠躬九月二十七日 
又一函云敬啓者閲本日申報留法儉學會發起人張溥泉先生所登啓事稱儉學會現與洪誠君斷絶關係本會會員除已交入會金二元外無論何種名義與定章不符交與洪君者可通知會中由會向洪君索取退還云云同人等前各交洪君公費五元并每人多交護照費一元謹將名單開列於左敬希查覆是荷專此願候公安全安棧赴法留學生方乘周昭麟黄少石陳綬同叩 
[雜評二]  
師校長之視察報告（庸） 
　　教育部於六年十二月間通行各省責成師範校長隨時視察當地教育狀况以定實施改良之計劃此項部令頒布迄今幾歷二年而各師範校長之調查報告尙無有一處送部足見今之所謂功令者大抵皆具文而已 
吾於茲事有所感焉近來各種統計若内務若慶商若教育等等表册所列内容之正確與否且不必言然求各省之能按照程式調查報告以作成此等統計由今思之亦正不易耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
淇 
　　自由談三字皆用當代名人字跡每星期調換一次今日係周鍾琪先生手書 
常談 
[隨感録] [  靈園]  
　　今人侘傺無聊每歎佳機會難得實則天下正多佳機會張手待我我自不往就不能就耳苟知此則當思所以求能往就機會之方舍力學又安從耶 
　　學而不獲益此未加思辨力之過蓋沉湎於卷册而斷傷其良知殉追於古舊而遺忘爲今日者斯誠所謂呆讀書故難望適用靈園十七來滬迄今將及四載此中歲月半多如此消磨言之滋可痛 
　　彼此相爭從中解勸美其名詞曰調停果能决是非不偏倚調停奏功衆人感之若今之所謂調停殆俗之所謂佯假勸乎敷衍兩面以圖酒肉積日累月是非不决兩方亦何貴有此調停乎哉 
　　一寸光陰一寸金寸金難買寸光陰春宵一刻千金價我道千金買不回各二語雖痛切固不若改爲恨殺光陰空過去千萬黄金買不回之尤易令人警覺也 
　　隄柳黄鶯谿山松瀑秋窗風雨高樓簫管古寺曉鐘璴閈細　此皆清聲雅韻春郊嫰緑中夜凉月雪嶺红梅欷晨紫　晚峯落日小池渟水此皆幽色淡神動聽悦目令人悠然意遠惟苦無知自躭百戲雜樂 
　　日人之經南多從日用零星小物上着想取其價廉而推行易廣也國人今日殆多諗悉然其推廣之法尙有足述靈園聞之人言日人每有一種工藝品出現在未發買之前必先以之投贈就地官紳或負才德重望者雖屬一時空費然終得彼等口頭介紹效力甚大而推行易廣且此項工藝品一經就地官紳或負才德重望者服用就地士民各界必多風從商人乃於以得肆抖銷手手叚蓋亦深知（上行下效）四字之意義有可爲商人利用也 
　　竊嘗有感於目下社會習尙之日趨奢放思援日人經商之法邀請滬上名人聯絡各團體組織一會以身體力行提倡儉德爲主旨服飾取儉樸消遣重美感養成尊品重實良好習慣戒務虚榮事游嬉然因傭餘無多暇不克如願倘有熱誠同志先爲發起者　園自當執鞭隨鐙以從之 
常識 
[論軀體太肥滿及療治之法] [  尙志譯]  
LIRNCUUNIERI原著 
諸君欲面如豐月乎抑欲頰部之肌肉低垂乎而上之頰狀如下等之動物爲足引人顧盼乎 
試以鏡窺視容貌及背脊背闊而粗乎果爾即軀體笨重之徵宜設法使之變瘦否則行動魯鈍乏美麗輕捷之致 
軀體之重量果不越尋常範轉以外者不足爲身體之障碍也輕如鳥之體乃軀體最健全之徵也 
肥滿之人養生之法不可不研究勿採川親朋所紹介普通之醫藥而採　吾所視爲宜於肥人最良之藥石直接詢諸醫士而徵其意見 
醫士知人之體質並熟悉醫藥之功用宜於甲之良藥於乙未必有效有害之藥品醫士知之醫士不允病家食牛肉並不用熱水療病之法爲其寖成風濕症也牛肉至少百分之十七爲尿强酸無裨於肥碩之人 
人生過於健壯亦非所宜醫士遇此項之病像貴　患者減少食物使之腹　所以減殺壯健體力及軀體之外部也也非十分强健之婦人醫士不允其胃儉從事有碍生機之工作 
飲食之道經醫士之指導其略如左 
早餐吃薄而乾之燻包一片以充饑如不能果腹燻麵包和乳汕以稀爲妙並和微煮之牛乳吃之另飲咖啡一杯 
滋養料稀少之早餐本有損軀體果徐徐吃之口内咀嚼食物變成稀汁則曩者所吃一半之食物完全充饑矣 
倘欲减去重量則易消化之菓實可作爲惟一之小食此時吃蘋菓或桔均可若腹饑則兩者均吃之一再咀嚼焉 
夜間除番　及　餃外可吃其他之食物吃物之時閒宜倍於常膳無論何餐均不得飲水 
每隔一膳可夏迭盤中之食物不用巨盆之麵包及牛乳牛乳不含乳油宜撤浮沫 
斯時勿乘馬車摩托車每日散步兩次倘工廠介在電車線之終點勿騎馬而步行散步伊始歷城中之街衢略覺疲乏歷兩週後體質耐勞每日可步行四五英里 
散步返時覺軀體疲乏可飲清淡之茶一杯倘未吃乳皮及糖即飲茶兩杯亦可 
果爾則肥滿者行且變瘦益增其美麗之容且體軀健全諸君　　新大陸美景之一 
　　卯林塞公園（秋景）（右林壑左巖石） 
紐約卯林塞公園MCRNINGSIDEPARK假陡削壁立之地勢填階種樹成園景園西高處之地平面高出園束諸屋頂人行懸崖峭壁間俯視下界生靈不啻行近瓊樓玉亭祗覺天風拂袂爽氣迎人也秋色之佳於此可見矣（一之）（四年九月） 
果守吾之言勿爲過度之旅行勿用蒸汽浴勿每日行按摩之法則以上所述者决能奏效 
雜録 
[名人風流史（三）] [  瘦鵑]  
　　泰奈爾遜（英國海軍偉人）（中　） 
哀瑪與格萊維爾同處柏亭頓者凡四年寸寸光陰似皆爲黄金所鑄其樂無藝無復一絲愁雲翳其芳心顧好夢如烟轉眼便爾出夢則以格萊維爾床頭金盡漸陷窘鄉不復能顧覆哀瑪矣一日以此告哀瑪哀瑪涕泣請留願與同荼苦格萊維爾不可屬往意大利依其舅氏威廉哈密爾頓勳爵SIRWINJSMHAMILTON蓋勳爵受政府命爲駐意大利公使方持節居奈伯爾司城中也將行格萊維爾先以書致勳爵勳爵大悦謂願留之六月少解客中岑寂之苦於是哀瑪遂不可留不得不與所歡别矣 
一七八六年四月哀瑪銜悲上道迢遞赴奈伯爾司旣至勳爵備極歡迎立於使館左近購置精舍一居哀瑪并以香車游艇爲贈外復媵以珍飾華服爲值不資由是起居服御儼然命婦至哀瑪中心耿耿仍弗能忘情於格萊維爾屢以長函訴其衷曲中有一書尤誠摯其語云（格萊維爾吾身久已屬之君矣）舍君外又安足　吾意者爲上帝故曷予吾以書脫能　傳來此則吾心尤悦蓋吾所愛惟君威廉勳爵則僅友朋而已今而後願長依君側永永無柝每星期耗君一　鎊足矣一書去久不得復知格萊維爾情愛已移　恨之餘遂亦移愛於哈密爾頓勳爵 
哀瑪居意大利數月艶譽日著奈伯爾司君后均遇之若妹氏過從綦密一日赴英國軍艦之宴艦中嗚砲二十鄉以迓之舉意大利之名人咸駿奔麕至願與此英國美人訶交意大利之畫師詩人亦以一見哀瑪爲榮一時名畫名詩之中幾一一爲哀瑪寫照一七九一年哀瑪遂與哈密爾頓結婚蓋以感恩者深故以此相報也 
小説 
[緹騎外史（十九）] [  春醪譯]  
　　復取案頭之刀向指面微劃成一小孔孔中已冒血點自徽而巨郡主見殿下劃指則舉目凝望殿下尙無語喉中格格似隐笑莫宣郡主久視亦莫　其用指則迴目他顧殿下愈坐接迴戲以刀割郡主狐跗之領巾並及其香肌之上郡主見刀大駭以爲血肉之軀甘此鋒利不死亦傷而刀下殊不見血殿下哂曰觀之此刀下初不見血爾特畏之故息息欲號耳女流無膽見刀即滋奇駭此着亦大可哂一息復曰幸告我爾何以弄詭相及郡主駭極至藴涙曰吾試察爾情之真僞安得有他事此時郡主以爲殿下必知其助阿逹私遁故作此語爲之粉飾或殿下不更問語則可移閑譚之題目至於他處於是小息竟亦無語中懷盤旋阿逹旣歸將出何術制其勝着思久竟不得劃策殿下忽曰吾請告爾後此不必調詭計施及我事更勿許如今晨所爲私往車站謁見站長須知此復爲一事不在爾職權之内爾脫再干部中當有重讉旣靳爾貲或更遣諸西伯利亞矣郡主曰吾當謹記尊諭永永勿渝顧殿下有後命耶曰今夕爾須接待羣客即在爾之私第届時吾亦自至以晚間訪爾郡主曰此似試譚矣又曰吾今得否離去質言之自吾身及吾之心靈第宅一均受殿下命也也舍此或更有後命殿下曰然爾識英文耶速歸展莎士比之樂府擇泰似一節往復讀之即爲爾之課本可貲用習更此外即爾自作藥不必虚度光陰言此殿下之敬令已終一躬送客出諸室外 
　　第十三章 
阿逹白耶遵郡主之命轉眼已出院門循街前趣中心愉悦亦不計途程之遐邇信步而行容色亦欣欣作樂俄國荒寒人人遭風而慄以女郎之樂爲特異也街道站崗之兵士擎槍而槍柄已凍容貌勳黑差與槍等此外圍頸之婦人大都舉一皮統散繞其頭止留眼竅鼻旣受凍作殷紅之色自皮隙中隐隐外覩阿違久逗英國見俄人圍皮塞其面目則大怪久久始悟及曾聞人道語俄國氣候之冽可以刖去耳鼻故不得不重裏之道上行者大都如是習見遂亦不以爲異女郎轉折始抵洛文斯基拓地爲廣場四周統以巨厦而廣塲中即有彼得大皇帝之遺像像旣高峻直立如山土鐫彼得荷戈而跳馬奮神武之姿大足鼓勵國民此時倐有撬來滑雪至捷女郎則暫竚俟其過去撬中坐一人體至奇碩衣飾亦整潔如華族中人馬韀飾以紋銀而御者被巨皮之外套阿違初不曾留意兩旁馳道之人見撬至均深致敬意並有跽跪於地者雪深没踝亦不之恤 
[自由談之自由談] [  不冷]  
　　兩 
　　兩人相語謂之議兩方携手謂之和今則一方召回代表而一方則坐守一方逕派代表而一方則不理相見且不得罔云相議哉 
[徵求本報自由談]  
　　鄙人現缺陽曆民國七年十二月五日及十二月二十六日自由談共二張閲報諸君如肯割愛見賜當以書籍爲酬件寄北京路四十二號嚴益勤收後至者郵璧 
 
 
 

Page 15

 
 
   
 
 

Page 16

 
 
   
 
