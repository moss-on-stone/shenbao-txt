# 1919 - 191 - 4916671

 

Page 1

 
 
   
 
 

Page 2

 
 
   
 
 

Page 3

 
 
時評 
[奥約中之天津租界(冷）]  
　　據路透電所傳歐洲和會中又有意人要求承繼天津奥國租界之事矣此其事之理由如何關係如何以視青島如何無俟我論我今所欲問者我國政府我國代表前此亦曾知有此事知有所預備得以從容而應付之耶抑必俟失敗之後倉皇失措如德約之於青島以不簽字爲終結耶此蓋我爲國人對於政府對於代表而急欲警告者也 
專電 
[北京電]  
　　國務院統一會議對解决法律主張以新舊國會合併制憲或兩取消（十七日下午三鐘） 
[北京電]  
　　岑春煊蒸電關於議和案件已切商陸唐平情酌理切近易行已得復允惟必開議始有表决務促代表南下 
[北京電]  
　　滬議總代表未定前有以汪有齡暫代説安系極端反對（十七日下午三鐘） 
[北京電]  
　　滬議總代表定王揖唐安系正派員向南方分投疏通 
[北京電]  
　　總代表决屬王揖唐暫不發表先商軍府同意後再布東海對總代問題不置可否 
[北京電]  
　　王揖唐總代表説東海否認（十六日下午八鐘） 
[北京電]  
　　岑復龔電八條經商唐陸得允可由會議時修正請速催代表南下（十七日下午三鐘） 
[北京電]  
　　安系主選副座段謂非時此議已完全打消（十七日下午三鐘） 
[北京電]  
　　芮恩施先日訪合肥謂美曾正式承認東海不願聽去 
[北京電]  
　　柏文蔚復龔電倘使法律事實稍得其平敢不勸告同人互相提挈共趨統一 
[北京電]  
　　奉天張作霖要求討吉政府未允（十六日下午八鐘） 
[北京電]  
　　孟恩遠寒電奉電遵將印信復交郭省長郭仍送回地方各團在站攔阻欲交不得欲行不能已陷於極困難地位乞察（十六日下午八鐘） 
[北京電]  
　　鮑貴卿電擬巧日赴吉就職請帶江軍一旅隨同護衛 
[北京電]  
　　銀行家得吉林私電中交銀票事前均已截角惟現金近廿萬被刦某副行長已失自由又訊奉軍與吉林接觸現兩軍將集中長春形勢極險惡商界多收市（十七日下午四鐘） 
[北京電]  
　　院部商定請各國出爲仲裁與日商山東各欵日願直接交涉現仍停頓（十六日下午八鐘） 
[北京電]  
　　法使照會外部奉本國政府訓令對新税則之實行表示贊成惟聲明香賓酒税額懇加限制（十七日下午三鐘） 
[北京電]  
　　益世報續出版預函外部聲明係美人營業並在交民巷開辦（十六日下午八鐘） 
[北京電]  
　　蘇省議長錢崇固電蘇雨兼旬米價漲至八元乞廢漕運（十六日下午八鐘） 
[北京電]  
　　内閣將以龔卽眞惟財長兼否正考量中（十七日下午三鐘） 
[北京電]  
　　田靳仍請假陳籙已出席閣議未赴部（十七日下午五鐘） 
[北京電]  
　　曹錕索直豫魯三省巡閲使將照准（十七日下午三鐘） 
[北京電]  
　　籌邊使開辦經費三百二十萬部以公債及國庫證劵抵充（十七日下午三鐘） 
[北京電]  
　　政府向美國訂購之軍械將到奉（十七日下午三鐘） 
[北京電]  
　　楊增新電俄馬兵刦殺喀纒十一人（十七日下午五鐘） 
[北京電]  
　　滬聶其杰等電湘督變賣湖南第一紗廠廠機乞飭撤消（十七日下午五鐘） 
[北京電]  
　　鍾體道電宋子皐已到廣元此間派姜受益往商劃界（十七日下午五鐘） 
[香港電]  
　　鐵路罷工已止交通已完全恢復海軍以江防艦隊有電匠可撥故不允以海軍機匠撥往電局沈鴻英劉志陸劉達慶聯電莫榮新請莫兼省長職（十七日上午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
公電 
[武岡國民大會來電]  
　　申報轉各報館鑒昨查獲私運日貨商人除處罰外當將該貨在文聖廟毁銷觀者數千人莫不稱快足見人心未死希全國一致雪恥不難湖南武岡國民大會叩 
各通信社電 
[華盛頓電]  
　　據參議員波拉氏稱美國代表團反對山東問題解决辦法者爲藍辛氏白里斯氏淮愛特氏三人　聞日代表向列强陳説謂日人勢力可以勸導北京承認和約而簽定之（十三日） 
　　華北明星報電 
[北京電]  
　　安福系决定或新舊兩國會制憲或俟下届國會成立後卽由下届國會制憲業將此案提交統一會議通過 
[北京電]  
　　安福系謂送禮必須自已出名故總代表須提王揖唐　徐世昌被安福系所挾允任王揖唐爲總代表現擬派員南下先與唐疏通（以上十六日） 
　　以上平和通信社電 
[北京電]  
　　吉林公民三千餘人聯名電總統求留孟恩遠否則難免戰禍　郭宗熙派蔡祖年來京見總理而陳情形 
[北京電]  
　　籌邊開辦費定三百四十萬財部先已撥二十萬元（以上十六日） 
[北京電]  
　　新督電俄激黨意圖勾結新省回漢哈蒙人民在伊犁起事 
[北京電]  
　　孫烈臣電請來京面陳要政 
[北京電]  
　　西藏問題擬倣外蒙辦法准其自治惟仍主保存宗國權利聞英使已認可（以上十七日） 
　　以上中華通信社電 
[北京電]  
　　徐昨召錢能訓入府勸擔任總代表俾滬會早日續開錢有允意（十六日） 
[北京電]  
　　徐龔以改派分代表爲難特托吳笈孫郭則澐勸吳鼎昌等勿堅辭 
[北京電]  
　　參陸處准張敬堯請將以李奎元帮辦軍務程德修爲湘東鎭守使 
[北京電]  
　　聞德國批准和約後即實際履行條件將山東交日本接收府院昨會議籌善後辦法仍無結果 
[北京電]  
　　江朝宗奉令調停吉奉衝突聞擬先與張作霖商洽然後赴吉 
[北京電]  
　　郭宗熙密電高士儐知中央斷難收回免孟成命奉軍亦準備戰鬪現已軟化聲言聽孟督入京 
[北京電]  
　　孟恩遠電鮑督起程來吉毋任歡迎一俟交卸即行就道 
[北京電]  
　　張作霖電孫烈臣業於文（十二）日起程馳赴黑省就任（以上十七日） 
[香港電]  
　　昨日廣州電燈已開火各商雖開市不免時有戒心行人稀少交易亦甚寥落 
[香港電]  
　　連日此間食料昻貴米價已漲至十六七元工人極困苦若不予維持將有奇變 
[香港電]  
　　張錦芳已辭職繼任省長仍未定（以上十七日）　以上中孚通訊社電 
路透電 
[和會最近之狀况]  
[十二日巴黎電]  
　　今日午後和會議事程序列有意代表要求天津前奥租界今應移歸意國事之討論案一條 
[十日華盛頓電]  
　　威爾遜總統對參議院之演説注重於國際聯盟威爾遜總統謂此爲人類之唯一希望美國不能拒絶擔任戰爭與和會所授予之道德領袖代表國民之任何政府必須不恤代價協助掃蕩國際政策之舊制度政治家或覺艱困但國民則不以爲難且義不容辭威爾遜總統繼乃言及和約中許多調停辦法實爲事勢所迫不得不如是和會事業殊適合公認之原則和局之基礎與夫國際大局之情勢云 
[十一日倫敦電]  
　　路透電社得官場消息巴黎協約國代表正式接徵實德國批准和約之公文後即將取銷對德封鎖惟取締貿易條例並不因以廢除 
[十一日巴黎電]  
　　外交家謂德國批准和約事非候普魯士與巴伐里亞國會贊成後不能謂爲圓滿蓋按諸德國憲法凡領土之更變必須放棄領土之邦之國會認可故也 
[十一日巴黎電]  
　　今晨法外交部接德總統所簽德政府批准和約之證書 
[十一日巴黎電]  
　　協約國請布國派全權代表至巴黎接受和約蓋對布和約全文將次脱稿也 
[十一日巴黎電]  
　　巴黎日報載稱對布和約規定以西塞拉斯割讓土耳其以斯特魯姆尼柴河彎割讓塞維亞羅馬尼亞則放棄杜白魯加惟錫里斯特里亞與土特開橋端砲臺均不在内布國全權代表必須於二十五日抵英格希安 
[十一日巴黎電]  
　　協約國前請荷政府嚴加看管德前皇及前皇太子兹接荷政府覆文謂協約國根據謡言而發警告深堪詫異又稱荷蘭了解國際義務協約國必須准其自由運用主權 
[十二日巴黎電]  
　　協約國軍艦三艘代表美英法三國開往阜姆衆視五國會議此舉爲警告意國阜姆今尙未屬意也 
[十一日倫敦電]  
　　據當道聲稱燃燈正式慶祝和平之舉不能進行因電氣業工人聯合會須當道迫令僱主承認聯合會關於工值之要求始允供給電氣之故 
[十一日喀爾喀特電]  
　　印度政府答覆歐人協會謂政府擬將寓印之德奥僑民除有特别事故者外一律遣送回國德敎士亦在其内印度敵人敎會現正由英敎會接管 
[飛行事業之近狀]  
[十一日倫敦電]  
　　航空部宣稱飛船Ｒ三四號飛行已過半程現與克里夫島及亞索萊斯島直接通電每小時飛行四十五海哩繼又宣稱該飛船出發二十四小時已飛行一千三百哩 
[十日倫敦電]  
　　航空部參謀次長格羅夫斯將軍今日在紐開塞爾演説謂航空部不日將以四倍於Ｒ三四號之飛船取道埃及飛往開浦繼再飛回英國 
[十日巴黎電]  
　　法國飛行家前輩拉伐勒氏在維拉白萊試騐新機時墜地殞生 
[和平之生計問題十一日倫敦電]  
　　编績工人以一百三十票對二十二票决定十四日開工 
[十一日倫敦電]  
　　政府發表白皮書説明煤價每噸擬增六先令之根據計算自去年七月十六日起十二個月内煤業經營缺乏逾英金四千六百萬鎊計煤出産額爲二百十七兆噸内有不加價者五十六兆噸以十八兆噸供煤廠之需三十二兆噸供平價出售接濟船隻之需此外餘煤一百六十一兆噸所有四千六百萬鎊之缺乏須從此籌出故每噸須加價五先令九便士半或六先令云云 
[十日倫敦電]  
　　銀市星期報告云本星期初因有特别定單及有貨者不願出售之故市價爲之漲高惟印度若不以高價源源購辦則此市價殊不可恃印度造幣問題仍爲銀市主要原素中國收買已多本星期之特點乃在遠期交貨之價率較現交者高一便士之四分之一 
國外新聞 
[法政治家之罷工風潮談片]  
　　北京法文新聞云本年罷工風潮遍佈世界各地巴黎和會以社會問題勞働問題列入議案愼重考慮法總理克蘭蒙梭英首相喬治於研究對德和約之外猶以處理勞働界之善後問題爲急務不可謂非歷史上媾和會議之别開生面者矣最近罷工風潮傳及法京於是罷工事件之與對德和約有密切關係也益形明瞭法國某政治家對於此届罷工風潮之談話曰法國工 
一若輩欲煽動軍隊共同騷擾余可必其不能成功也蓋兵士以處境之不同必不能予工人以同情戰爭期内兵士身處槍林砲火之下終日度或苦之濠溝生活以血肉與無情之炸彈鐵甲相搏而一日所得自一法郎（歐戰期内前兩年之法兵餉額）降至二十五生的（後兩年之餉額）反之國内製軍械之鐵工年齡均在兵役期内遠處戰線以外無生命之危險而一日所得自四十法郎乃至五十以上兵士工人處境收入適成反比例今日戰爭停止工人據爲已工增索工價此兵士之必不能予以極大之同情者也兵士而外鄉間農夫亦必不以罷工之舉爲然蓋罷工以後百物昻貴工資增高以後資本家抬高物價感不利者仍屬貧苦之農民也該政治家之意以爲現在工價已經增加工作時間每日減至八小時而猶有罷工舉動此實無理由可言又曰此届風潮之釀成不得不歸罪於政府蓋戰爭期内前敵所用之軍械無不仰給於勞働家政府對於工資之要求往往讓步不遑昔時工人終日手足胼胝不得一飽今則以戰爭之結果不感困難而生計裕如盡忘昔日之苦况一日所得隨手揮霍不知節儉之爲何物矣至於鄉間農民則生計之危險仍如曩昔工資雖逐漸增高而節儉之義仍能躬行此種農民法國全境有一六·○○○·○○○人超出工人兩倍則罷工風潮之不致釀成革命也無疑矣 
[美國太平洋新艦隊]  
　　中美新聞社云美國海軍部决定組織一新艦隊駐紥太平洋面觀其内容可見其力量之雄厚爲從來美國太平洋艦隊所未有其中將包有戰時所造最新式無長艦二艘此大艦隊之總噸數將近五十萬噸各艦所有大砲之管口殆可容納築成一大屋定之材料總司令爲洛特曼海軍大將其根據地將分設勒里滿頓·曼挨島·珠港·聖笛哥四處兹將此新艦隊各艦之名稱噸數等詳細列表於下 
　　　戰鬭艦 
名稱　　　噸數　　　　大砲口徑　　　建築年分塔克塞斯　二七○○○　十時至十四時　一九一二紐約　　　二七○○○　十時至十四時　一九一一何鏗塞斯　二六○○○　十二吋　　　　一九一一故明　　　三二○○○　十二吋　　　　一九一一新墨西哥　三一四○○　十二吋至十四吋一九一七阿利索納　三二○○○　十二吋至十四吋一九一五伊達化　　三一四○○　十二吋至十四吋一九一七密西西比　三二○○○　十二吋至十四吋一九一七佛及尼　　三二○○○　四吋至十二吋　一九○四紐傑塞　　一五○○○　四吋至十二吋　一九○四路得手倫　一五○○○　四吋至十二吋　一九○四吞奇亞　　一五○○○　四吋至十二吋　一九○四尼白拉斯加一五○○○　四吋至十二吋　一九○四浮芒脱　　一六○○○　四吋至十二吋　一九○五　　　巡洋艦及他艦 
西德耳　　一五○○○　四吋至十二吋　一九○五詩家谷海軍團練軍之用四五○○　四吋至十二吋　一九○五克來凡倫　三二○○　　五吋至十吋　　一九○一勝佛　　　三二○○　　五吋至十吋　　一九○二他科瑪　　三二○○　　五吋至二吋　　一九○三馬白來海海軍團練軍之用　二○○○　四吋至八吋　一八九二維克斯般海軍團練軍之用　一○○○　四吋至六吋　一八九六芒他紷　　一四五○○　四吋至十吋　　一九○六北茄洛立納一四五○○　四吋至十吋　　一九○六普白魯　　一四○○○　四吋至八吋　　一九○三般明罕　　三七五○　　二吋至五吋　　一九○七米爾維來　七一五○　　八吋至五吋　　一九一五潑來口運輸船六六○○　三吋至十吋　　一八九○動法路運輪船六○○○　四吋至六吋　　一八九二阿東姆　　三七五○　　二吋至五吋　　一九○七勒拉克好克（埋設水書船） 
要聞一 
[德約拒簽後之山東問題]  
　　中美通信社消息云十三日華盛頓專電參議院議員鮑拉發表歐洲和會情形謂美國議和專使藍辛白來斯豁脱三氏在和會席上對於山東問題之處置甚爲反對惟寡不敵衆致歸無效云云又據種種報告謂自中國拒絶簽字後日本態度泰然又通告列强謂力能使北京政府承認其要求而後已此種消息頗可駭異然證之現在情形亦不爲毫無影響蓋自中國拒絶簽字後外問早有政府已電歐洲專使使與日本專使直接交涉之訊一面並通告國民使力取鎭靜態度謂此事應靜候政府處置其中或受日本恐嚇誘惑所致亦未可定故日本有此必使北京政府承認之通告其成竹在胸確有把握可知也日本之侵略政策與中政府之　頇主義可謂獨一無二矣 
　　據北京通訊社消息日本方面爲膠澳問題極力促進中日直接交涉及中國補行簽約問題陸專使等提出同時交換解决方法法英美三國刻正極力從旁斡旋聞歐洲輿論亦以和會支配山東問題殊欠公允中國及外國僑商連日仍分電歐會及美議院申訴和會判决山東問題所定條約對於中國平和宗旨大相違背美國亦在其間贊成不啻美國亦阻塞遠東開放之利益因是美國人士紛紛起而質問于議院備陳中美兩國利害關係要求該院對此不公允之條不予核准於是美議院有拒絶該約批准消息昨日又據外交團方面所得華盛頓來電内云美國國務卿藍辛氏在和會席上對於山東問題曾出極嚴重之抗議聞其理由在日本係協約國份子之一不能單獨處分山東權利之分配問題云云似純對於日本要求中日直接交涉之一議而發又據華盛頓電稱美國議院提議要求威總統將關於日本與某國秘約宣布 
　　又據政府方面消息我國拒簽德約之後所有山東條欵自須提出國際聯盟會以求公允之解决政府連日籌議結果亦以爲不易辦法惟此次和約失敗實因中日間結有二十一欵之密約致各國不能有所主張欲破此層難關非先將前約取消無從挽救查國際聯盟法規對於國際條約之不適現情者本有准予修改之規定故政府主張第一步卽預備提出前約請求修正其他問題自不難迎刃而解現正搜集案據研究辦法並已電達陸專使等徵取意見又前日龔代總理曾與陳代外長商及擬照會各國聲明我國之不簽字純爲山東問題與和約中其他條欵無涉昨經閣議討論以中國旣表示贊成山東問題以外之其他條欵則對德不可不籌定辦法擬先行研究對德關係俟辦法確定後再行通知各國故此項照會决定暫行緩發 
　　另一消息對德宜取何種態度亦爲重要之一問題前者陸使等曾電請政府明發命令宣示對德停止交戰狀態聞政府此項命令早已擬就惟經兩次會議均未决定東海爲鄭重起見亦屬龔代總理對於此項命令須再四考量方可發表日昨特派國務院某參議往訪顧問某外人叩其對於此事之意見某外人主張不發表此項命令其理由（一）謂中國雖經宣告對德宣戰而實際並無交戰之事實旣無戰事何能謂之停止（二）謂此令如果發出德人必向中國提出種種要求如没收之敵人財産拘留之敵國俘虜皆可爲要求之絶大事件到此則中國殊難應付（三）謂德人無論如何總難派兵東來迫脅中國勢必至向中國求和至此則主權在我可以與之締結有利益之和約云云某參議據以覆命東海頗以爲然日昨國務會議因决定將此項命令暫行擱置又荷蘭公使日前爲德人主張種種利益特向我國政府提出六欵經外交緊急會議議决已派外交部部員某向荷使婉言謝絶矣 
[最近所聞之和議問題]  
　　和議問題自于寳軒赴寗赴滬與西南各方面人物接洽於是錢幹臣擔任總代表之説喧傳一時但前日國務院開會討論此事時雖有主張錢幹臣者尙未能完全决定惟自軍政府迭派代表張其　韓玉辰等向當局接洽之後和議已稍爲活動昨岑西林来電又催速促各代表赴滬集議從速解决已派李子暉卽日赴京面洽一切故國務院昨有專函分致和議分代表劉恩格李國珍王克敏吳鼎昌徐佛蘇等催令迅速赴滬聞有將由分代表中之汪有齡氏暫代總代表職權之説至和議各問題最近進行之情勢聞憲法一層現多數主張由南北南方代表制定後交由南北新舊國會審議通過追認但北方某派則主張由南北國會雙方制定憲法俟正式國會組織成立之後交付通過至關於國會問題聞在八月十二日以前兩國會即行取銷另組新國會以最短時間召集開會位置問題則由軍政府與北京直接商定其中關於南方軍隊者則至多裁至三分之一裁撤後南軍分别由北方編入國防軍規定額數而一般之軍官則多設鎭守使等及中將參軍等名目以位置之近日各處促和電報來者極多山東省議會一電尤爲懇切其文云外交現象日墜危機爲今之計惟有合力圖存餘事悉當置後乃南北當事仍復意見各持法律政權喧競未已試思國苟不國法於何施人如盡奴權將何用徒分内力示弱於人使阨我者隙有可乘厚我者愛莫能助兩相蚌鷸甘利漁人自返初衷能勿增痛東民九幽將陷一息僅存苟尙視爲國人宜思迅爲援手泯雙方之意氣略互有之是非降心相從同支危厦屬絲國命盡係於斯聲啞涙枯伏維矜鑒山東省議會叩元印 
[奉吉間形勢漸急]  
　　奉吉風潮自高士儐表示反抗後政府派崔承熾赴吉袁乃寛張元奇赴奉雙方着手疏通惟自吉軍截留鹽欵把守各機關已呈獨立狀態張作霖亦實行奉軍動員令兩方愈益接近其情形益趨危迫確聞崔承熾赴吉疏通似無結果袁乃寛張元奇晤見張作霖後聞張語二人謂吉軍若不奉中央命令非空言所能解决二公恐亦無能爲力云云袁張二人遂亦於昨日抵回北京赴府報命故昨日閣議又决派江朝宗赴吉林查看情形調停一切江氏業於昨晚通車出發一面由政府電告孟恩遠謂尊電所稱去職人員未便久任自係實情已電催鮑督尅日赴任並派江將軍來吉接洽 
　　據某方面消息吉林業已宣告獨立以高士儐爲總司令惟政府方面則稱並未接有報告但某外通訊社傳出消息謂孟恩遠長春之行業經中止其原因蓋出於地方人士慮秩序之紊亂强行挽留不得已遂至中止然孟氏爲明自已之地位其在起草中之宣言書目下已告脱稿視政府對於前高士儐等之詰問電答覆若何加以修正後即行發表孟氏最近並語人謂予非好弄兵不過張作霖屢出兵邉境取挑撥的行動以威嚇吉林吉林爲自衛計不得已而堅武備耳予目下决不去吉林蓋一去恐秩序因之大亂也云云依此而觀則 
方面盛傳政府討伐吉林之命令十一日已達奉天决定由北京派出一師奉天出二師黑龍江出一師並已命京奉鐵路局準備列車至北京政府之討伐理由係因吉軍曾押收中交兩銀行紙幣六十萬元現洋六萬元對於此等非法行動不可不與以討伐現新民縣第五十四旅已棄車步行向北進發張作霖除一面分遣二十七師一部分前進行並將所有存儲於關内之重要軍需用品由前日起自軍糧城陸續運出關外其形勢似已更加緊迫 
　　吉奉問題旣極嚴重吉省兵力之多少當爲外間所極注意之一事件昨據政府方面消息吉林除第一第二第三第四第五五混成旅外合併騎步兵輸送隊機關槍砲隊衛隊爲數共約兩師半人每年經常臨時兩項軍費約爲五五四七六○○之譜每月軍費不及五十萬然據又一方面消息則吉省軍力實在五萬人上下又據吉林消息孟督軍前日電復政府尅日赴京昨日（十一）午後再將督軍印信送致省署郭省長以政務路務倍極重要對於兼署督軍一職早經電向中央請辭印信未便接受仍派吳招待員送回往來兩次旋將印信暫存軍署監印處午後七時許當道又開緊急會議商議何事甚爲秘密無從探悉聞江省鮑督軍已派軍官二員來吉接洽一切又長春鎭守使裴其勳昨乘早車到省已晉謁孟督面商一切 
[賤售元年公債之損失觀（一）]  
　　聯合通訊社云近北京政府以軍費無法羅掘將庫存元年六釐公債取出分運各處賤價發售其由滬上中國銀行發息者數逾千萬而滬市售價每百元纔二十一元有零益以經手折佣發售開消政府實收尙不滿二十一元（更有以一成五乃至一成八押現者）即以二十一元計公家損失之鉅實至駭人聽聞即每售出價票百元收入不過二十一元而每年付息六元該票三十年還本計國家須付出息洋「一百八十元」「本洋一百元」合成「二百八十元」較所收原本加增「十二倍」以上即每售票一百元國家即須受「二百五十九元」之虧損售票一千萬元卽受「二千五百九十萬元」之虧損也再以刻下金融市面計算子息則受虧更鉅吾人試以二十一元購百元債票一張將逐年子息拆爲元本以週年一分生息則至第三十年還本之時可獲純利「九百六十四元六角三分六釐益以票本一百元爲「一千零六十四元六角三分六釐」除政府收去二十一元外其「一千零四十三元六角三分六釐」皆國家純粹之損失也此一千餘元之損失皆將流入外人之手合千萬元計其損失總額爲「一萬零四百三十六萬餘元」我國人對此賤價發售債票之舉動奈何不加之意乎兹將百元債票逐年生息計算表刋列於左 
　　百元公債票逐年收息計算表 
　　（説明一）元年公債每年發息二次第一次六月底發息三元每年應得半年子息一角五分（説明二）前年所人債息及子息至第二年一併作爲原本 
年份　　　原本　　　　子息　　應收債息　　合計 
　一　　　　　　　　　　　·一五六元　　　六·○一五　二　　　　六·一五　　·七六五同　　　一二·九一五　三　　一二·九一五　一·四四一同　　　二○·三五六　四　　二○·三五六　二·一八五同　　　二八·五四一　五　　二八·五四一　三·○○四同　　　三七·五四五 
　七　　四七·四五九　四·八九五同　　　五八·三五四　八　　五八·三五四　五·九八五同　　　七○·三三九　九　　七○·三三九　七·一八三同　　　八三·五二二　十　　八三·五二二　八·五○二同　　　九八·○二四 
十二　一一三·九七六　一一·五四七同　一三一·五二三十三　一三一·五二三　一三·三○二同　一五○·八二五十四　一五○·八二五　一五·一三二同　一七二·○五七十五　一七二·○五七　一七·三五五同　一九五·三八三十六　一九五·三八三　一九·六八八同　二二一·○七一十七　二二一·○七一　二二·二五七同　二四三·三三八十八　二四三·三二八　二四·四八二同　二七三·八一○十九　二七三·八一○　二七·五三一同　三○七·三四一二十　三○七·三四一　三○·八八四同　三三八·二二五廿一　三三八·二二五　三三·九七二同　三七八·一九二廿二　三七八·一九二　三七·九六九同　四二二·一六一廿三　四二二·一六一　四二·二六六同　四七○·五二七廿四　四七○·五二七　四七·一○二同　五一七·七二九七五　五一七·七二九　五一·九二二同　五七五·六五一廿六　五七五·六五一　五七·七一五同　六三九·三六六廿七　六三九·三六六　六四·○八八同　七○九·四五二廿八　七○九·四五二　七一·○九五同　七八六·五四七廿九　七八六·五四七　七八·八○四同　八七一·三五一三十　八七一·三五一　八七·二八五同　九六四·六三六 
[京華短簡]  
　　中日軍事協定原爲歐戰期内防止西比利亞俄國亂事故訂以歐戰終了爲期刻歐會和約旣已簽字歐洲戰亂從兹當告一種結束而此項協定届時亦當失其效力惟聞日使因此日前特向外部要求展期但聞外部與陸部會商結果以歐戰旣終此種協定自可不必繼續以免另生枝節聞將據此以答復日使 
　　昨日（十五）星期二國務會議靳田兩總長仍未出席外交陳次長日前已由北戴河回京銷假照舊代理出席提議添設南非洲總領事結果已經通過日内選定人員即行發表又安徽郎祁各屬大水爲災政府迭據報告災情甚重故决議撥欵二萬以賑恤災黎即日以明令發表 
　　副總統選舉問題自經一度擱淺久已寂然無聲乃據昨日所聞安福派議員又有重行提起之運動蓋安福派現因憲法起草業經凌事不日提交大會預料届時出席人數定在三分之二以上擬即乘此機會實行閉門政策選舉副總統以免他系議員規避逃席而有上次之結果近日該派中堅人物四出奔走極力進行而向立反對地位之各議員間亦被其籠絡情願加入并代爲運動云 
　　駐京和使要求政府改善敵僑待遇聞此案業經政府核議結果以和使原照所稱對於敵僑個人自由上請改從寛大一節範圍過泛在我國對外辦法未經解决之前不便率爾容納惟爲加惠一般敵僑起見擬每人各給夏衣一套其服務各機關人員概自本月起薪俸全發現洋以示優待 
　　中暹兩國締約通商一事屢經當局提議輙又中止旅惟僑商前爲關切祖國並求通商上之理利特派代表 
 
 

Page 7

 
 
來京陳述海外一切情形惟以進行阻碍事遂擱置現該僑商等刻已公推代表馮裕芳前赴歐洲向各專使陳説務使中暹早日訂約互派公使領事以聨絡友誼保護商民不悉政府對此亦思積極進行否也 
[中美新聞社之京訊]  
　　中美新聞社十四日北京通信云謝米諾夫在外蒙之活動徐樹錚及陳毅均大爲利用竭力張大其詞通信員頃得報告據沃木斯克政府詳細調查所謂謝米諾夫不忠於其本國或欲在外蒙組織一新國家之説均屬毫無證據沃木斯克政府以爲謝氏絶對効忠於該政府彼在貝加爾湖境内之行動實不必慮云故此次蒙古風雲實爲小徐陳毅及其他武人所造成其目的爲何説者不一但尙未明白顯露總之外蒙古人自王公以至盜匪聞華軍將至均大恐慌彼等謂此派兵之舉違反中俄蒙條約華軍違約來蒙實有害無利蒙人所望於中政府者即凡事聽其自爲不加干涉謝米諾夫之舉動吾蒙人並不恐懼謝之侵人外蒙本爲疑問即使果來吾蒙人亦有人馬軍器足以相抗彼謝氏戰線延長交通不便勢必失敗云云通信員又悉沃木斯克政府及北京俄使署均嚴密伺察小徐軍隊之行動俄使館且將提出抗議以華軍大隊在外蒙活動不但違反中國對蒙條約且違反對俄條約俄人對於在外蒙之利益極意保護故於中國武人派之舉動不能不過問云迄今華軍已入蒙境者似尙無多惟據庫倫消息上星期有一汽車載兵五人到彼又有九車載五十人隨時可到此項少數兵士可視爲陳毅之衞兵若不再加增將不向北京外交部抗議云 
　　安福部因南北調和後行將舉行國會總選舉近來預備一切大爲活動該部在濟南方面勢力不大現由其日本友人贊助將在濟南開辦三報館一名昌言報一海岱新聞一齊魯報昌言已組織就緒不日出版餘兩報則將於秋間出版云 
　　去冬華商爲謝米諾夫部下刦去羅卜七百萬枚中政府擬由應付俄國之拳亂賠欵内扣還一案通信員頃得俄使館消息謂近來報紙評論此案有俄使館需用該欵故反對中政府之語實屬不確須知北京俄使館及其他在遠東之一切俄外交機關及領事館均不賴拳亂賠欵作經費自俄國革命後正式政府迄未成立故中政府雖按期解付賠欵實係存儲於道勝銀行須俟俄國設有一鞏固政府經中國承認後乃請道勝將欵移送新政府目下俄使館及各領事署雖由道勝墊欵維持實係自負責任與賠欵毫無關係至賠欵一項該銀行乃獨對中政府負責云 
　　代理總理龔心湛因第二暫代期已滿於星期六日見東海請速提新總理繼任否則彼亦必辭職無法再幹東海力加慰勉謂俟與安福派熟商繼任之人萬一不能得當則彼將與龔及其他閣員一同下野東海現得段祺瑞及國中多數要人之助竭力與安福磋商以周樹模組閣但尙無效惟目下時勢所趨東海已得多助安福終必失敗現安福旣反對周又不能勸段上台故又提出朱深東海則答以國會提出總理是否合法應由安福證明之據彼所知則應由總統提出也由此可知内閣問題依然如故日來最堪注意之事即段祺瑞助徐日力此足以鞏固徐之地位又可使北派武人自相分裂實於全國有利者也段之態度改變不難覔其原因數月以來武人派間頗發生不和之象段與小徐不能事事同意現段與小徐已各成一派近來北力武人之首領已由老段而變爲小徐段氏自已必知在武人方面漸失勢力將來小徐如完全脱離其從前之首領而公然出台段非另向他方覓得根據地不可此殆段之所以改變態度歟 
　　政府近電吉督孟恩遠謂聞吉省軍隊反對貴督調任擅離駐紥地點屯聚哈爾濱長春一帶殊屬非是着即嚴行禁止須知政府此番調貴督入京係授以要職並無他意云云同時致電吉省長郭宗熙力加慰勉不許其辭省長及東清路督辦之職據吉省消息此次反抗之舉係高士儐主動人民與多數軍隊皆不贊成勢必失敗張作霖電政府請將高氏罷斥政府本擬派趙爾巽赴吉調查眞相併從事調和現已改派張錫鑾前往調停以期和平解决 
[山東籌光縣之日人交涉]  
　　近來魯省發生日人交涉甚多兹又有籌光一案用録省長訓令交涉公署原文如下　爲訓令事頃據壽光縣高知事陽代電内稱七月五日據縣屬蕤濱區保衛團董王瑞符李秉彞等禀稱本區南偏各村莊均與膠濟鐵道接近近日屢有日本兵隊或十餘名或二三十名各持槍械散步於鐵道以北二十里以内之村莊踐踏田禾推敲門户遇有年少婦女肆行追逐距鐵道十餘里之劉家莊子於本月四日突有日兵十餘名闖入村内有房姓婦人在大街撞遇趨避回家閉門該日兵等撞門聲急該婦人越牆逃走將腿折斷現正延醫調治似此不法行爲全區人民甚爲憤激倘不設法禁阻恐釀不測等語請予轉呈省長派員嚴重交涉前來查現因青島問題民氣異常激烈經知事竭力維持幸未滋事今該日兵如此舉動難免不滋生重大事端除分報外擬合代電陳明伏乞省長令飭交涉署速向日領事嚴重交涉以安地方而重邦交不勝盼禱之至等情到本公署據此查軍人以遵守紀律爲原則據稱日兵平日在該縣附近鐵路村莊散步種種行爲已失軍人榮譽此次該日兵突入劉家莊内途遇房姓婦人追逐 * 
不及竟至撞門行强以致該婦越牆腿折似此舉動法理何存除電復該知事傳飭該團董傳諭該家眷妥爲醫治靜候官廳合法解决毋任洋綀外合亟令仰該交涉員迅與日領嚴重交涉查明滋事日兵按法究治一面議給卹傷之費以平民憤而安人心仍將遵辦情形具報查考切切此令 
[太原學生聯合會消息]  
　　山西各學校自五七運動開國恥大會舉行游行警告後即消息寂然論得疑之而不知各學校之救國進行並未稍息也兹將太原學生聯合會紀事節録一二如下　五月二十六日黎明各校即將罷課宣言書徧印通衢並開學生全體大會宣告罷課歡聲雷動是日罷課者山西大學校法政商業農業各專門學校及一中一師甲種工業陽興明原商業傳習所十校共二千餘人罷課後以維持秩序爲要特添設秩序幹事一股各校講演團團員亦日增加總計省垣各校共編二十五組每組日出一次或二次者不等六月五號北京同志被捕之音傳來幹事部遂開緊急會議决定翌日全體赴軍署及議會請求轉電援救外再自行電達府院六日十校集合學友二千餘人整隊先赴軍署代表入見督軍派員接談多方解釋並舉密電相證謂京中學生已恢復自由絶無苛待情事全體學友始歡呼返校自官廳宣佈於六月十號提前放假本會以爲推廣講演亦一機會遂即於學友歸里者委令講演並擬成辦法若干條帶去印刷品若干張限每兩星期報告一次以利進行此處於五月二十八日以後即與京津同志消息完全不通去函問訊亦無覆書明知暗中被扣隔離然亦無可如何延至六月中旬留京鄉友紛紛返省或謂京中團體頗見紛歧傳聞異辭人心淆惑乃於二十一日派出代表二人以極短促之時間赴京調查返報謂京津情形仍主進行並已派代表赴滬此處遂亦於二十七號派代表三人赴申列席總會並由本會預議多數條件令蒞申提出大會公决迨至七月三號我專使拒絶簽字之消息傳來四號各報皆有紀載本會以此情事重大即日集會討論僉謂東鄰强横不足爲慮所恨南北紛爭内部崩析難以一致對外禍患必烈乃决發函省議會商會敎育會農會並各縣同一機關請其速組國民大會以促成南北統一策劃謀外交後援爲主旨同時又拍電巴黎專使藉表感忱囑鬭善後堅持勿渝願作後盾等語 
[武漢學生聯合會之意見]  
　　武漢學生聯合會對於拒絶簽字後告國人書云自對德和約拒絶簽字之事起舉國上下茫然無所措其手足證以當日要求拒簽之時氣象何等宏廓兹者聲息毫無一若國民戰勝政府而奏凱旋也者嗚呼此非吾民族外交知識薄弱之表徵乎夫政府固嘗以簽字定爲外交方針事前未爲拒簽後應付之準備者也至於我國民豈非發最大决心誓死以要求拒簽乎乃亦無拒簽後應付之準備斯誠百思而不得其解也故此後外交勝負與否完全責在國民不在政府何則以國民爲主張拒簽之人也今國民竟棄無可旁貸之責於不顧而希望反對國民主張之政府謀符我國民主張之志願能乎不能不待智者而知矣抑更可怪者拒簽後政府國民相猜益甚政府迄無誠懇之辭令以勗我國民而國民復無寛大之襟懷以勵政府徒事蹈瑕抵隙惟恐不周彼則禁止集會此則羣起非難嗚呼今日何日何日也豈不應上下一心合羣策羣力以爭回垂亡之山東而謀廢除亡國之密約耶今者乃得其反甯不痛心政府者固責不勝責而我國民愛國者將如何乎國民苟不欲救亡則已苟願爲亡國之奴斯亦已矣如其不然甚望有以澈底覺悟不念舊惡共矢眞誠以前種種譬如昨日死以後種種譬如今日生臥薪嘗膽一德一心多難興邦或由乎此顧復思之我國民果有沼吳之志乎果爲富於感觸性之民族乎五月七日之事無論矣即如上月二十八日德國簽定和約各國專使躬參典禮獨不爲我國專使設座其輕視我四萬萬國民爲何如也此固由我國民平昔對於國家觀念薄弱不思振奮至於國際上之觀念尤爲我國民所不講求往往際外交險惡之時除發狂熱外絶無論據不觀此次山東問題外報評議鑿鑿其詞而我國民反無一健全之論調人云亦云人不云則不知所云嗚呼痛哉天下羞恥事孰逾於此嘗考歐美各國每遇外交問題發生朝野人士竭盡智能悉心研究同時成爲無數外交後援團體卽平時亦有之今我以泱泱大國更值外交風雲變幻存亡係之徧尋國内無一研究外交團體僅有一外交委員會中途亦被摧折相形之下令人酸涙涔涔矧拒簽後將與德國單獨媾和乎然則從前德人以强權侵佔吾國種種權利如何收回賠我欵額如何要求山東權利膠澳租約直接收回如何使無滯礙此一事也將於對德和約山東三條另謀解决俟得有圓滿結果再行補簽和約乎然則另謀解决之方法如何又如何能立時達到間接收回目的此又一事也再對於國際同盟伸訴之事如二十一條密約及其他七大鐵路密約又一切不平等條約如何廢除改正關税退還庚子賠欵收回領事裁判權如何交涉凡此諸端得之則生弗得則死今我國民際生死之交有必得之意而可無一偉大之團結詳審之討論以求如何始達我最初目的乎試觀日本謀我山東旣結有高徐順濟諸路之約以證實二十一條有效又與他國密訂承許日本佔據山東之約以遂其欲人之謀我從容佈置應變有方而我於危疑震撼之中精神渙散人言龐雜甚者死氣沉沉不可曉諭嗚呼是非吾國民爲無團結性無感觸性之民族歟今者救亡要務第一望我農工商學報各界國民各出所長互助爲理從速組織一各界聯合會發舒民氣爲外交後援第二望我留歐美日及國内專門以上學生與夫海内政客名流從速組織一國民外交研究會一面研究我國外交應付方針貢之政府並行督責一面實行國民外交共期了解一切國際悮會澈底聯絡如美國人士愛公道和平與我相類者我國民應親善之即日本平民素攻擊彼軍閥派侵略主義者我國民亦應親善之蓋或民外交係基於感情作用一切可望實體上之互助以我外交痿弱之狀態更難責望當局爭衡於樽俎片刻之間此國民外交爲我所不可緩忽者也復次我國外交前途旣抱無窮之希望質言之對日交涉能否保不决裂再質言之收回濟順高徐諸路不能不有贖欵今敢大聲疾呼望我國民猛起曰目今之計一須編練國民軍以備萬一且爲現有軍之後備一須發起國民捐以充餉糈或多作贖回鐵路之用舍此不圖而望我痿弱外交收最後之勝利是緣木而求魚也緣木求魚雖不得魚無後災以我國民此次突飛之運動果無所以繩其後是暴露我國民之弱性於世界也後必有災嗚呼時急事迫凡我國民盍興乎來 
[紀廣州第一日罷市情形]  
　　廣州公民自赴總商會要求立刻分派罷市傳單後是晚晏公街附近及長堤一帶結隊來往之學生公民絡繹不絶至十一號早十七甫及高第街各處商店多已上舖虚掩店門尤以大新街商店罷業者爲多而是早一切糧食日用所需品皆乘時抬價警廳及各當道聞報卽發佈告勸諭令商民開市魏警廳並分飭各區派員親赴各店勸諭照常營業以期平息風潮另一消息廣州總商會於十號夜突發出緊要傳單傳知各商號於十一號早一律罷市後翌早即實行罷市惟因期限大迫各商户多不及準備故至昨日十一早省城内外各街舖户僅有少數閉門停止貿易尙有多數未停迨至午後西關長堤老城各大商店均經一致停業惟魚菜伙食店舖則因民食所關照常開市居民紛購糧食爭先恐後十號晚新老城各市場鹹貨小菜由九時起買至達旦十一號早下米每元頓漲半斤各種小菜頓貴兩倍兹調查罷市情形如下計城外之繁盛街道如下九甫上九甫十七甫十八甫揚巷曉珠里長壽里福星里故衣街福德里第十甫十一甫十六甫等街及黄沙一帶曁西堤一帶之店舖幾全行閉門間有門户半掩者惟打銅槳欄二街及第七八甫之店舖仍多門户洞開城内各商場大致亦與城外相同其最齊一者則爲四牌樓等街之商店聞押當行對於此事雖甚贊成惟因彼之營業多與貧民有關故十一日尙未實行閉門至各處秩序現均安靖如常 
江西近聞 
[餘江縣水災之慘聞]  
　　廣信河内鉛山餘江等縣僻處深山河道淺狹每逢春夏之交淫雨數日河水即行暴漲沿河一帶田廬均莫能保廣屬人民苦之十二日晨省公署警務處接餘江縣知事李紹鈞來電報告七月十一日山洪暴發平地水高三丈等語閻處長以該縣所報僅言水高三丈其勢洶洶而地方人民遭此水患損害情形如何並無隻字提及因特拍電李知事探詢此次洪水暴發地方居民現狀若何務速電後今日（十三）李知事電禀各長官文仍極簡單據言餘邑沿河居民已片瓦無存若不速籌賑濟方法恐嗷嗷哀鴻終將轉死溝壑耳又據某機關接餘江電稱餘江沿河一帶田廬均已飄没惟人口因逃避高山無恙聞此次廣河陡發蛟水其水勢之大爲歷年所罕覩刻餘江警佐張瑞瑚河口警佐董某亦有電來省報告該處沿河居民受殃不淺矣 
[紗代表回省之報告]  
　　南潯路於月之一日夜半焚燬棉紗九十件一事聞前日派往潯江之代表六人並洋貨公會代表羅卽山等昨已由潯返省今日（十三）至洋貨公會開特會報告在潯與各報關行棧籌議辦法略謂到潯時路局坐辦張佩衡即片請曾瀛廷等六代表及通濟轉運公司並各報關行棧會商辦法首由張佩衡發言云此次棉紗被焚實出意外之天災鄙人所愧之至祗好向諸君道歉祈爲原諒所有監督貨物員業已開除足以謝過通濟公司熊某當向其再三要求賠償曾瀛廷六代表等亦均以非赔不可大致謂寄物不寄失紗業血本攸關關不能以道歉二字了事且商人最重信用信用一失人人視爲危途張佩衡云本路章程第七條規定如遇意外天災路局不負賠償責任查全國鐵路章程亦無賠償之明文諸君如欲本路賠償鄙人不敢擅專蓋違章認賠恐交通部亦將起而干涉也紗業代表云如此日後誰人敢向火車運貨且此次紗業損失二萬四千餘元在路局不過太倉一粟在商家已萬難負擔好在我等之紗乃交通濟自應向通濟要求賠償是日辯論多時終無結果晚間經羅君向路局商妥擬補助紗業損失六成惟自後各貨均須改爲車運不得由輸運到省否則照章行事當時代表不願與路局直接交涉謂此節交換條件須向同業磋商再向南昌總商會開會討論昨日乘車來省時張佩衡前來送行仍勸六代表無須在商會開會祗要諸君認可無不委曲成全云云以上報告畢洋貨公會副會長朱子青復報告通濟來函並云鐵路乃江西人的大家均有關係總之此事應雙方兼顧不宜决裂惟路局所云交換條件跡近要挾礙難應允鄧範棠云紗業損失賠償改爲補助未免於面子上不好看且此次可賠六成將來如有第二次或三四次則商業損失何堪設想即或不幸他業而亦遇之路局得以援引此次之例本業亦將受他業之埋怨謂爲自我作俑致受損失又同業刻因生意係逢淡月運紗亦少若至旺月每家均在百件或二三百件設再遇此事豈非更危好在此次之紗已交通濟正可認定通濟爲直接交涉又某君云路局有章程商業亦有習慣及信用二字以習慣論棉紗貨物旣已交路局即路局有保管之責在法律上論貨已付託當有接管保全之責不能以藉詞意外天災至所謂各貨均須改爲車運如辦理良善則貨物不招自來何待有此條件羅朗山云適纔諸君所論極有理由惟總求雙方有益一以和平辦法爲主卽路局所云貨物改歸車運一層形諸筆墨亦有未便總之此事兄弟可再爲調處看路局如何答復再行理論於是議决函復通濟一面由羅君個人再向路局磋商五鐘散會 
[學生會懲罰藥商之辦法]  
　　洗馬池中和堂藥房主人陳仁壽私將仁丹改易包封變名靈丹冒充國貨出售經學生聯合會郭偉烈等查覺陳已悔認乞求寛恕聞聯合會今日（十二）特在沈公祠本會召集各職員開會討論對待方法當由邵祖平主席將上項事實詳細報告兹將議决咨請商會懲戒辦法録下據調查員郭偉烈報告中和堂藥號以日貨冒充國貨旣經一區警署巡警證明自已亦蓋草承認可見證據確鑿毋庸狡辯應如何辦法須交商會請求懲戒以儆效尤議决分二種辦法（甲）將查得假冒之國貨繳交總商會派人當場焚燬（乙）應停止該號營業七日以示薄懲或據查得假冒國貨價值總數三倍罰之其罰欵概作國貨維持會之經費再請商會轉致河口撫州兩商會查禁該號假冒國貨之藥品 
[各校長提倡女工之呼助]  
　　學界熊育錫等今日致函總商會云逕啓者竊聞越王振國以生息敎訓爲先管子治齊以通商惠工爲急我國男耕女織古訓相傳纂組女紅昔人所重而近考歐西各國工藝發達不特男子無廢業之人女子亦執工作之事故能日臻富强而中國則舶品充斥金融日涸製造不甚改良供求不能相應坐令東鄰握我物産工藝之命脈長此不振不待人之謀我我將自亡同人等以江西省尚無女子工業學校一般居家婦女類多閒逸坐食下此時艱亟應謀敎養之策故發起女子工業科暫設女子公學内初爲學校之一部繼作工廠之雛形其組織宗旨情形則另詳簡章緣起惟是事關創始必須羣策羣力以促進行同人等雖已籌集開辦之資苦無持久之力素仰貴會熱心公益同具此心工商本相輔而行工業發達必藉商家之提倡爲此函請貴會設法贊助擔任特别捐並廣勸各商店户量力酌任常年捐每歲或一元或數元在一商店週年所出甚微而敝處工藝科得此即可維持現狀漸次進行一俟規模成績略有可觀再當請願官廳及議會撥欵補助以便隨圖擴張俾女子職業敎育藉資推廣皆出貴會諸先生之所賜也同人等謹再拜爲女同胞請命特此函懇伏惟鑒察曷勝翹企待命之至江西女子公學附設工藝科公啓發起人熊育錫張來儀程時　趙寳鴻歐陽祖經戴秉清金振聲曾貞王壽彭鄭燕程時炌葉弢裘德煌葉先堪張廷楝蔡敬襄贊成人吳斯圯朱師道歐陽枬楊士京盧任華吳愷熊育録 
[九江近事]  
　　南潯鐵路焚燒洋紗一案經洋貨帮帮董羅朗山以迪濟公司及潯路股東之資格從中調解初張坐辦根據路章不允賠償嗣經羅再三交涉張始允賠洋六千元聞貨客尙不滿意羅已晉省磋商矣 
　　南潯鐵路所借興業會社欵項息金到期業由財政廳提撥保息洋十四萬餘元交興業會社收受惟交息時該會社仍催前欠二期半之息欵張坐辦以無欵可付特函致總理李木齋請示辦法並擬晋省面商嗣因洋紗案尙未交涉妥協故爾從緩 
　　九江地方審判廳民庭長李逸樵調任山西地方廳推事所遺民庭長一缺現已委該廳推事方大嵩繼任 
　　商界國貨維持會現正積極進行近日捐欵亦其踴躍擬辦一儲蓄銀行及國貨出品處 
[皖省近事]  
　　皖省近旬以來霉雨連綿山洪暴發江潮驟張圩堤潰破禾苗淹没田廬毁傷人畜死亡無算災情甚爲重大吕省長已電呈政府略云皖省濱臨江河各圩向以夏令爲防險期間迭經嚴令各屬督董集夫認眞防護在案乃本年大雨兼旬潛山太湖諸山蛟洪驟發較之前清光緒八年水勢尤大建瓴直下望江西圩及彭家等圩適當其衝圩民數千搶救無效同時并潰田廬冲毁無算人畜亦多死亡水面最高樓房僅露屋頂居民未死者匀攀登其上哀號呼救慘不忍聞當經望江縣知事放船援救上岸飛禀求賑而懷甯受泉堯年等鄉田畝亦因潛太蛟洪多被淹没並據該縣呈報前來查潛太河身淤塞久經爲患兩縣治形成釜底沿河田畝水堆沙壓無歲無之調元前曾派員測勘原冀設法疏濬稍澹沈災不圖測事未終而巨災先見此次蛟洪暴發水高數丈亦實爲向來所未有現雨勢仍未稍止其他各縣圩堤能否無虞尙未可知據報前情除分别委員赴縣會勘擇災情最重之區撥欵辦理急賑仍另籌善後辦法呈報并嚴飭有圩各縣竭力搶護外先此電聞皖商方復泰前率領店夥蹂躏商會一案昨由檢查所函致商會請即開會解决其函稱日前方復泰之方蔭堂益泰興之韓碩甫正和祥之王福田等帶領司務多入蹂躏商會破壞公益擾亂秩序一案業經會長證明毫無疑義雖已取消檢查員名目然尙不足以蔽其辜似此甘犯刑律若不從嚴懲辦恐不足以儆將來至益泰興及劉萬興所購之東糖一事虚懸已久請即開會一併解决無任感盼 
　　懷寗縣因劃分敎育區域問題召集勸學　縣敎育會及學校職員組織敎育行政會議於本月下旬開議表决呈案 
　　安省學生聯合會自成立以來對於救國事件均與全國學生聯合會一致行動目下已印刷週刋藉以喚醒同胞該週刋已於十三日出版每星期一次一律贈閲不取報資 
[杭州快信]  
　　餘杭農工商學聯合會昨電杭　商會外交日亟内争不已若再不泯除成見互相讓步和議無接近之機統一絶希冀之望國將不國遑論折衝擬乞貴會通電各省各團體一致電請中央迅飭總分代表定日南下與南代表推誠佈公協商和局一面電告軍政府讓步以期早謀統一共禦外侮大局幸甚 
　　浦江知事陳於邦昨呈報縣屬十三十四兩都地方因遭山洪暴發冲壞田廬橋梁損失無算現已勘明請予設法賑撫 
　　浙省繭行條例取消後各屬絲繭團體以妨害營業生計紛紛電請救濟省長以是案前經令行杭嘉湖紹各縣會同商會集議妥善辦法迄未呈復昨又下令嚴催嘉興新　商會會長江廷潙以近來時有商人就地採辦大批米糧藉口漕米妨磚民食昨特電軍民兩長請予維持 
　　楊督以近來各級司法機關遇民刑案件牽涉軍人者每不咨請該管長官遽行傳拘殊與定昌違背嗣後應一律照章辦理已令高等審檢兩廳轉行各屬遵照 
　　恢復西湖岳武穆墓道案圈有屋地現由工程局一律給價飭遷楊督已飭在就近相當地方酌撥官欵建築房屋先儘遷襄各户租賃 
　　商民李合順承包建築商品陳列館及勸工場偷減工料案實業廳長已於前日親往履勘事實確鑿且所用空肚牆磚砌柱本松人字擱栅危險殊甚惟尙未定有辦法 
　　雲野林業公司定下月十七假省敎育會開股東大會 
[尙有要聞及地方通信轉入後版]  
雜評一 
[在我自爲（默）]  
　　或曰我不簽字而和約一經批准青島即實行授受我無如日人何也或曰和約雖批准履行而我不簽字即不承認日人亦無如我何也嗚呼我無如日人何耶抑日人無如我何耶此其爭點不在他人而仍在我國人之决心與手叚何如耳我苟悠悠忽铁瞻顧不前政府以無辦法而任人播弄國民雖有辦法而一再蹉跎則即日言不簽字而青島從此去矣我苟奮我精神一方督促政府堅持預定之步驟順序以進一方喚起國民按照公决之方法切實籌備勿摇於恐嚇勿惑於勸誘則目前之情勢雖危而終必獲最後之良果吾故曰在我國人之自爲而已 
 
 

Page 8

 
 
要聞二 
[南京愛國團之演講會重公]  
不簽字後之辦法 
　　南京聖公會會友因我外交失敗國勢阽危苟無團結之精神難收挽救之實效乃聯合各界組織南京聖公會愛國團宗旨正大不涉感情近因我國駐歐專使拒簽德約後政府旣未决定辦法國人議論亦不一致乃自十五日起敦請朱達善博士演講「不簽字以後之辦法」次請畢來思博士演講「不賣之人格」又次請王長平博士演講「何爲抵制」復次請美國駐寗領事胡思敦君演講「歐戰以後之中美關係」計分四日演講先期發出入場劵六千張會場在花牌樓青年會大廳内今日爲朱博士出席演講之期天氣異常炎熱而蒞會聽講者不下千人足徵南京士女熱心國事之一斑矣下午四時朱博士登壇全體起立鼓掌歡迎（朱卒業於美國哥倫比亞大學政治經濟科現任南京高等師範敎職學識優裕精神活潑）朱君先説明不簽字之理由（一）國家疆土不能任人自由支配（二）我國不能以參戰之故反受同處於協約國地位共同對敵者之自由脅迫致有喪失國權國土之辱（三）我國雖弱爲提倡和平主持正義免東亞有第二德　志發生窮兵點武情事故不能以國土轉讓於人（四）不簽字所以表示拒絶以後尙可挽救朱君繼言不簽字之利益（一）尙可加入國際聯盟（二）喚起歐美人之同情（三）尙可徐圖挽救（四）國内可免内亂（五）使强鄰有所警惕（六）國民愛國精神將因之而發展（七）使政府知民氣可用不至遇事畏葸朱君末言不簽字以後之辦法可分爲三步第一步（一）與德另訂和約（二）奥約决可簽字（三）對各國聲明不簽字並非中國不滿於德約之全部乃以關係我山東之一部而足以危害我全國並妨磚東亞曁世界之和平者實有礙難貿然簽字以貽禍將來之勢並望　國愼重考慮予以協助第二步辦法（一）　議於國際聯盟要求三事（Ａ）收回山東全省政治及經濟之完全主權（Ｂ）取消軍事協定（Ｃ）廢除高徐順濟鐵路草約至第三步辦法俟國際聯盟如何决議而定如不得協助我國民惟有速圖白强决心力抗强權耳朱君陳義並非空泛之談故聞者大爲感動焉 
[南京快信]  
　　金陵關洋稽查員在某國艦内查獲私製銅元三百餘萬串已一律扣留 
　　本城大江南報因登載陳紫笙（光憲）家庭事被陳子雨霖率僕役三十餘人將該館搗毁一空昨已停版向江甯地方檢察廳起訴 
　　唐少川派盧信來寗謁李督接洽和議李督頗爲樂觀府復電李督已令奉張作霖對吉物操切並派畢桂芳赴吉迎孟來京 
　　駐寗美領事胡思敦氏昨午晋謁李督 
　　南京學生聯合會定今日開會歡迎天津各界聯合會副會長馬千里 
　　李督以本署人員所佩紅色海棠式徽章日久已壞道失亦多恐滋流弊現改發金黄色鐘式徽章已於昨日一律塡換 
　　軍署副官長王健飛久病未愈李督有改委本署軍事諮議馬孟驤接充説 
　　新委軍署參議商衍鎏昨已禀知到秘書處辦事李督派鄢玉春偕譚浩明代表張其鍠赴京接洽 
　　岑西林代表金永炎已於昨日乘車返滬 
　　姚錫光昨由滬來寗李督特在署設宴祖餞今日午車北上 
　　新任江西實業廳長鄒日煃今晨乘津浦車抵寗卽謁李督准明晨乘輪赴贛 
　　李督昨委本署一等副官王占鳳充補充第二旅第二營營長二等副官杜錫楨充補充第三旅第三營營長地方通信 
 
[蘇州運漕完釐之秘密辦法]  
　　蘇州税務公所頃奉蘇財政廳函略謂漕運局採運米糧接京津民食經過沿途關卡免税征釐原刊護照内聲明經過各關照後開米石數目及遠往地點貨照相符即予免税放行乃專指海常各關而言其應納内地釐金一層並未明自載入蓋以漕米一項向不廳納税此次規定仍完内地釐捐原爲保全各省釐金收入起見不便明白規訂致生枝節所有前項漕米運經各釐局捐所時應即查騐照數相符仍予征釐放行惟照上祗能蓋用騐訖戳記不得標截已完釐捐字樣即希照辦云 
[鄉民羣集報荒]  
　　近日吳縣公署農民紛紛具禀報荒日必數十起咸謂自五月下旬梅雨連綿不止鄉民初猶盡力戽放後外河與　陌貫通水深數尺青苗淹没今雖放晴禾苗爲水所浸已潰　不堪况節汛較遲難以補種請求爲民請命等語縣公署一帶之飯館茶館不利市三倍云 
[揚州江北匪訊彚誌]  
　　海州漣水阜寗三縣交界之安寗莊地方現有薛二秃子李聞基兩匪首嘯聚海州鎭守使派吳團會同阜寗防軍劉營前往剿辦　阜寗天台庵窰子港一帶匪首劉大如子徐大勝等集合六七十人爲害地方日前經駐防該邑劉營及馬團團副會合往剿　前在上海暗殺丁寳銓之正兇胡二現聞有其同類許五在海州地方殺斃拍照報告營縣 
　　駐板浦緝私劉團長因泗沐漣宿各縣匪　頻傳飭所在地駐防兵官協同陸軍防剿 
[學生通宵演講]  
　　揚州學生聯合會講演部人員十餘人十五日晚在觀音山作通宵達旦演講講蓬内設煤汽燈一張留聲機一架輪流演唱題分三類（一）抵制日貨（二）國與國民之關係（三）亡國慘痛聽者總計萬人至十六日早七時始止 
[溧陽請撥水災急賑]  
　　溧陽自入夏以來雨多晴少低窪之處已苦積潦邇來復大雨如注歷數晝夜不但田地俱被淹没即人畜之被溺斃者亦指不勝屈該縣農會調查一過即呈請縣知事轉詳省長請求派員勘騐撥發急賑 
[甯波呈控警廳長之劣跡]  
　　寗波警察廳長嚴師愈到任以來政以賄成種種劣跡擢髮難數其最著者如搜查烟賭濫罰鉅欵贓私所入盈千累萬甚有因此而被警毆傷致命者商民啣怨已深憤無可洩日前有多數公民將該廳長違法溺職各罪案列欵臚呈省憲請飭查辦 
[杭州商輪開駛]  
　　久雨初晴積水未退錢江内河商輪原不能即行開班惟爲交通起見昨日公同會議每日來去祗准一班無論内河外港經過塘堤祗准開行慢機緩緩而行若駛快激冲堤身者照章將輪扣留所有低淺橋洞不能行輪之處改遠繞道是以昨日上午均陸續開班惜不能多載人貨云拱埠招商戴生昌日清公司各輪局議决將行駛各地船隻一律改用最小汽輪且減去速度用慢車緩行以免浪掀堤岸惟抵埠時間較平常須遲五小時云 
[河工因水停頓]  
　　浙西水利議事會據苕區工程主任報告略云瓶窰於前月二十二日溪水陡漲至二丈以外致市鎭一帶水及屋樓而龍舌嘴化灣爛泥灣等處水復增高二丈以外溪水挾泥沙而下至龍舌嘴二苕會合處方面遼闊泥沙均於該處淤停積頓俟水勢稍退復加測量重行開浚云又據北塘河工程主任報告云長興山水瀉注内河太湖水位高低相差三尺鄉民要求開壩蔡浦小沉瀆等處已開低數尺兩段工人數百停工多日損失甚鉅現在壩内外水已滿平無可着手嘉善縣知事快郵代電稱　天　莊等區報稱前華亭塘河工程處所築浚河各壩梗阻水道並准徐士　來函囑將大壩卸低若干尺當飭工夫將兩端大壩卸低三尺乃　淹各鄉農民要求速將堵壩飭工拆盡河工處以築壩經費浩大一經拆盡損失更鉅今晨已會同牛知事前往工次察看情形妥商辦法 
[安慶皖省實行鼓鑄銅元P ] 
　　皖省以財政困難乃想到鼓鑄銅元較他種實業爲易獲利乃委吳藩入京運動現吳已返皖奉到財政部咨覆文件已經許可准將蘇省鼓鑄銅元機器定期借用吕省長接復後即委吳藩爲該局局長赴蘇搬運機器來皖大約開辦之期在陰曆七八月間預算每日可獲利千元云 
[渦蒙土匪猖獗]  
　　頃聞渦陽縣屬之大吳莊周家長營魏家莊等處自陰曆五月下半月以來人民被刦之案無日無之而蒙城縣屬之小　鎭河北高隍莊等處亦均先後被匪搶刦該兩縣知事已禀由督軍飭令駐蒙新編安武軍張管帶率隊會同剿辦據另一報告云渦邑北境丹城集石弓山北鄰豫永東接蘇徐每逢青紗幛起豐沛悍匪不時出没自去歲廟家集破後東西南各境亦有匪　今則益加猖獗搶刦燒殺之案無日無之初八日夜縣東巨鎭高爐集被匪攻入合集搶燒次日午又攻破願河集刦掠一空而廟家集龍王埠花鼓集等處均被攻刦縣知事黄自芳日坐圍城大有四而楚歌之勢該縣原有警備一營新駐安武軍高營一營表而日日出剿而匪竟如此 
[北京燕宫古物發現]  
　　中美通信社消息云直隷保定所屬之易縣乃周代燕都舊址其遺蹟可考者有召伯亭（即召公封燕時所建）黄金台（即燕王所築）荆軻山（即燕太子丹遣刺秦王之荆軻故里）古蹟旣斑斑可考而其古物之埋藏於地中者尤夥特以年湮代遠荒基故睛不易巒考無從掘發距易縣東西十餘里之某村有一土台高約數十文縱横數千畝土人相傳此台最古不知年代近有該村農夫於台之左旁掘出一光怪陸離之物四足三趾圓身龜頸龍頭牛嘴末有尾背有翅形胸前菊花紋極精細高可尺許長約二尺五六寸重量約七十餘斤周身發碧綠銹間有紅銹作銅聲詢之博物家鮮知其名蓋此物似兩棲類爲上古時代之物近古地球所無以其狀考之似象螭形螭爲龍之一種其年代當在四五千年以上此物近在北京新華商業學校楊校長聞知即親往調查一切甚爲確實聞有某某國嗜古家亦在探取此物以冀藏諸博古院爲希世之寳物云 
 
 
] 

Page 9

 
 
   
 
 

Page 10

 
 
本埠新聞 
[美德間商務交通業已恢復]  
　　英文滬報云美總領署接奉美國電信據云普通執照業已頒發自七月十四日起准美國與德國間之商務與交通全部恢復 
[商業公團催促議和電]  
　　商業公團聯合會昨致北京電云北京大總統國務院鈞鑒國内不和外交益危漏舟風雨險象環生朱總代表如决意辭職應請另派總代表迅速蒞滬力謀統一庶可同心禦侮以挽危機設再遷延致悮大計鈞座責有攸歸務懇毅然立斷以挽危局勿爲羣小所惑俾收已失人心如有不顧國命再生阻撓恐國人憤激之餘當有以對待之急不擇言伏乞省察上海商業公團聯合會叩 
[女界聯合會通電]  
　　全國各界各團體男女同胞公鑒拒絶亡國條件舉國奔走呼號或以殞身或以喪産犧牲不恤士氣可知專使折衝備知利害拒絶簽字華夏歡騰外人贊許方謂廉恥猶存國事有賴乃因循時日又負初衷近閲政府對於不簽字命令仍有俯首下人之意當時私相授受種此禍根今勢難食言又將從事秘密交涉觀日人對於我國人拒絶簽字所持冷靜態度可知其深信我政府必有以償其慾也嗟　飲旣延命愚者小爲畏首畏尾身其餘幾或有以我不簽字勢成孤立爲言簧鼓取巧所宜深辨歐洲和會環球預聞專使審度利害而拒絶政府甘違民意以進行二三其德誠獨何心哉且國家提倡儲金預備贖路政府委曲媚外藉口籌邊又借日金達五千萬再接再厲愈出愈奇民命何堪幸勿漢視爲魚爲肉圖生圖存是在我同胞之猛省也上海女界聯合會叩諫 
[預防王揖唐任和議代表電]  
　　陳策致廣州軍政府各省各軍代表電云廣州長堤二馬路新四號趙其相常藩侯兩兄鑒密轉吳玉章張亞農鄒海濱覃理鳴曁各省各軍代表諸公均鑒頃據京訊安福派迫徐任命王揖唐爲議和總代表運動甚亟同人聞之異常駭詫查安福俱樂部爲賣國機關罪惡淵藪以維持僞國會之目的擁護軍閥勾結外援把持政柄破壞和議今該黨明知南方斷不肯與該黨周旋乃故意要求代表藉以擾亂和局若北庭派出南方必然拒絶彼時將卸責任於南方轉藉口以主戰其狡謀險計尤堪痛恨查南方護法原爲救亡軍府主和亦在利國爲國家計必須去此醜黨即爲和議計亦須防其播弄祈轉請軍府各總裁注意該黨陰謀所在速警告徐任命完全仇視護法之人爲議和總代表則南方斷不承認庶足以杜絶陰謀免除障磚且令國民曉然於萬一和議中止之責任初不在南方也臨電屏營諸希鑒察陳策叩篠 
[粤省罷市後旅滬粤人電文]  
　　旅滬各粤人團體因廣東省長問題激成罷市罷工風潮前日特在廣東善後協會開會舉定吳鐵城許炳榛唐寳鍔孔昭晟等四人爲代表卽日回粤調停通電軍政府莫督軍省議會曁各團體請爲接洽原電已紀前報兹悉各該團體又分電各省同鄉請爲協助電文録後（其一）廣州海軍部湯次長申司令葆藩李鎭守使福林魏處長邦平汕頭劉鎭守使志陸漳州粤軍陳總司令許軍長均鑒此次吾粤各界公推伍廷芳總裁兼任省長一職以期粤人治粤之實曾請願軍府七八次而不恤遂致激成罷市罷工風潮凡此皆出於愛國桑梓之熱誠而爲民意堅决之表示乃閲報驚悉魏處長邦平佈告主使罷市者應以内亂罪論此種口吻北廷所不敢施諸學生商工人等者而竟於護法省份之吾粤見之殊屬駭人聽聞雖道遠傳聞遽難盡信想魏處長素明事理諒不至此諸公均綰軍符梓里豈忍坐視此次風潮務望設法平息合力維持否則壓迫愈甚不恤人言勢不至釀成大變不止商等切膚抱痛勢難緘默臨電瀝陳統祈矜鑒粤僑商業聯合會潮州會館大埔同鄉會嘉應五屬同鄉會廣東報界代表廣東善後協會公叩銑（其二）北京廣東會館轉同鄉京官天津廣東會館漢口廣東同鄉會九江廣東同鄉會蕪湖廣東同鄉會南京廣東同鄉會鎭江廣東同鄉會均鑒迭接粤電廣州商民因省長問題請願不遂全體罷市形勢險惡恐大亂即在旦夕竊念西南護法應先守法軍政府爲西南統一之政府自有任免官吏之權而任免之標準自應以民意爲從違豈容掣肘於武人而武人亦豈能横暴恣睢對軍政府則肆其要挾對人民則專事壓迫似此情形武人固逾越常軌軍政府亦喪失權能凡我粤人應本自决之精神謀最後之對付是日旅滬粤人各團體會商辦法議决特派代表四人回粤調查情形連同請願務請尊處一致行動無任迫切之至（具名同上） 
[福州美紅會將辦治疫醫院]  
　　英文滬報云福州虎列刺病症盛行死者以百計福州美紅十字分會已電致上海美紅會總幹事部請欵辦疫昨日總幹事部電致各埠分會擬合籌萬元開辦福州治疫醫院並請其先行電覆能募幾何此醫院成立後將由美紅會直接管理云 
[疫勢漸盛中種種消息]  
　　近來滬上發生一種時疫來勢凶險初僅發生於浦東陸家嘴爛泥渡等處近日已延及浦西城廂内外如大南門内喬家路李姓之媳西門内賴某之父均於昨晨染疫家人施救不及至午刻即行氣絶又浦東爛泥渡婦人楊氏於昨午至西門外婦孺醫院探望留院醫病之親戚迨事畢出院行至大東門附近忽然倒地不省人事由同伴設法送回中途業已氣絶並聞南市上海醫院連日診治染疫病人每日多至數十餘人至昨日染疫者勢更猛烈有歷時僅三四小時瀉祗二三次卽已氣絶者以故診治頗難 
　　地方分監中收禁之獄犯相繼染疫而亡者已有多人兹又有監犯朱阿慶董祺生石洪元王以誠張仁傑等五名亦染時疫經該監李獄官一併諭送新普育堂醫治無效延至昨晨先後斃命由堂以電話報告地方廳委派檢察官等蒞堂分别騐明諭飭由堂棺殮發封厝壇候屬認領 
　　地方分監李獄官將獄中監犯染疫相繼病亡情形詳報上台上台以其辦理不善嚴加申斥所有善後一切着即妥爲整頓李獄官奉飭後查得本監所禁獄犯爲數頗衆恐再有傳染遂擇各監犯中身體强健者一百二十名於前昨兩日分批飭警送往上海地方廳第一看守所中暫寄該所汪所長亦恐傳染且未得上官命令當時拒却嗣經李獄官與該廳梅廳長面商經梅　長贊成令飭汪所長將送來各犯暫時分配收押並由梅廳長諭飭李獄官加派看守警士來所日夜輪流駐防以昭愼重 
　　又函云浦東發生疫癘以來已傳染南市方面邇來高昌廟江邊碼頭及滬杭車站南碼頭董家渡倉橋浜等處均已發現疫症甚有一經吐瀉醫救不及者其故實由街道污穢所致現淞滬警察廳徐廳長因據滬南工巡捐局長報告連日迭接地方居民函件要求將小南門外倉橋浜萬裕碼頭南碼頭薛家浜大碼頭等處堆積之垃圾逐日清除以免疫癘等語是以加派工役分往各該處所清除用船裝運他處傾棄 
　　自夏曆六月十五起至十九日五日之中濟生會所編練之濟生隊計有兩隊出發每隊二十五員皆係本埠商界盡義務者每日由隊長許奇松陳榮華偕同醫生隊員等分往浦東爛泥渡陸家渡塘橋鎭三官堂董家渡楊家渡老白渡花園石橋洋涇廟各處調查分投施治其時疫最重之處以爛泥渡陸家嘴爲最多連日醫治男婦大小已達一千餘號並由隊員於所到各村鎭挨户給藥以備急需嗣經陸家渡熒昌自來火廠主邵爾康憫念疫情允該隊於該廠内暫設臨時救疫所以便隨到隨診邵君云該廠工人每日二班約有千人乃日來工作者祗有六七百人可見病疫之多是以濟生隊員仍在多備藥品毅力進行　又閘北普善山莊向南洋藥房購濟命藥水萬餘瓶雇人赴浦東分給 
　　大陸報云現有一種流行病發見於浦東死者頗多現傳至上海但不劇烈此症有虎列刺之性質而非眞正虎列刺公共租界衞生處愼重考察尙不查見虎列刺病菌惟此症略有虎列刺之數種特性故衞生處稱此爲虎列刺性質之瀉症雖由排泄方面傳染然不若眞正虎列刺症傳染之甚浦東日人死一二人上海外人於過去二三星期中雖有患病者但無死亡就事實言之公共租界中死亡人數較往年此時爲少預防方法今擬實行以免浦東時疫蔓延他處據工部局史醫士云夏季不食生冷專吃熱食即爲防免虎列刺症與瀉症之最穏善方法云 
[孤兒院舉行第六次畢業式]  
　　上海孤兒院於本月十七日午後新鐘四時舉行第六次畢業給憑禮並暑假休業式奏樂後由院長顧念劬報告歷年畢業生情形謂由院升送中學而入大學或由大學而游學法國日本者已不乏其人云云其畢業秩序共十餘則祈禱之後男生吳寳善陳惠福或書斗方大字或書七言對聯王月亭畫哀鴻圖袁栢生畫地理圖吕根福英文演講吳建勳華文演講女生唱西文歌並跳舞等嗣由馮釗光牧師演説大致謂願畢業諸生皆成高等人材以修身齊家改良社會爲救國大綱　　上海孤兒院全體男生後排係該院之軍樂隊 
　　云云次俞宗周牧師演説大旨即以該院吳生之成績少壯努力誓雪國恥八大字發揮演説畢即由顧院長給發各畢業生證憑祝福並出禮堂攝影而散 
[沿路堆積垃圾之質問]  
　　邑紳穆抒齋昨致滬南工巡捐局姚局長函云石蓀先生大人台鑒敬啓者南市外馬路自萬裕碼頭起迤北至寗紹碼頭沿路堆積垃圾業已兼旬下雨之時飄流滿道一經日炙穢臭難聞聞該處居民屢次請求貴局挑浄不但毫無效果而且日見加增豈貴局將此沿岸一帶作爲垃圾堆積之所耶今年疫症業由浦東沿岸發生已將蔓延於浦西各處今特聚此穢臭難聞之垃圾於通行大道之中延長至十餘日之久執事爲居户設身處地其感想爲何如倘因此而釀成疫症則地方人民之對於執事其感想更復何如豈貴局每年徵收巨額之地方税後而以此垃圾爲酬報品耶事關整理路政公共衞生貴局應負完全之責任弟忝爲地方人士之領袖不得不代表該處商民呼籲於執事之前應請從速責令承立此事之人趕速挑净並出布告曉諭此後不准於市區域内隨意堆積垃圾是爲至懇並盼示復專此手佈順頌公安弟穆湘瑶謹啓 
[英國修改購機合同之商榷]  
　　英文滬報云倫敦泰晤士報上海通訊稱上海商行之與英廠定立供給機器合同者近得英國通告有合同須重行修改苟不加價由百分之二十五至百分之一百則所定機器不能供給等語於是中國英商之轉向華商承立此項合同者勢必大受損失否則不能履行合同按英國廠家如此行動固能援引緊要條例得法庭之保護惟此條例不適用於中國故華商可因合同不履行而在英領署公堂起訴但上海英商則不能在英國控告廠家也華商對於修改合同一層天然不能承認查美商仍照合同辦理允於四個月至六個月内繳貨而英商則旣須加價且未能允於十二個月準繳貨焉依此情形如不立即設法補救則遠東英人商務之利益將受不可計算之害矣 
[創設中義航行公司之提倡]  
　　交涉公署近接外交部令云准義國公使函義國航政界人物提倡創設中義航行公司基金爲義幣五千萬吕耳分十萬股内由華商擔任一千萬擬請設法提倡等因除令各處商會趕緊投資以固航權外令仰該交涉員一體遵辦云 
[派定松黑江防軍艦已修竣]  
　　海軍司令公署藍總司令前奉海軍部訓令飭派淺水兵艦前往黑省以充松黑兩江江防之用曾經籌議派定利捷等艦六艘爲松黑兩江江防軍艦因開往黑省須經黑水洋面恐船身不固飭令派定各艦駛入江南造船所修理然後出發各該軍艦自入所後經該所劉所長飭匠日夜工作現已一律修竣由所函請司令公署派員騐收藍總司令當派本署輪機課長王齊辰帶令技士於昨日前往騐收出塢不日即可出發 
[商店籲懇免加房捐六誌]  
　　公共租界内各商店號又公舉代表聯名具呈交涉公署略稱工部局欲在界内增加房捐及特别捐商等以當此商業凋敝實屬乏力負擔請求長官迅予照會領袖總領事轉商工部局免予增加等情經楊交涉員委派本署交際科長陳世光與該代表等接洽由陳科長述明此事迭據商號等呈請現正與領袖總領事磋商一俟得有確復自當公告云云該代表稱謝而退 
[總商會大會前之預備]  
　　上海總商會各會董已定期陽曆七月二十七日（卽陰曆七月初一日）開全體大會議並已籌備應行提議各種案由以便届時交議已紀前報兹聞該會董等以正副兩會長辭職現在會中主持無人公事不能久擱所有往返函件暫行公舉本會商事公斷處長張知笙及商董王一亭每日到會主持一切 
　　聯合通信社云總商會會員徐菊如等六十餘人聯名提出建議書請開大會討論建議書極長内分六大綱（一）改訂入會章程（二）减輕入會會費（三）增加職員額數（四）限期成立商品陳列所（五）增設調查研究統計三部（六）創辦商務日刋聞徐等已通告同志各會員定於十八日（即今日）下午新鐘五時開會員預備會熟商建議書實行方法大會之期則已定於二十七日舉行云 
[工業協會再覆交涉署函]  
　　中華工業協會因運米事二次覆交涉署函云逕覆者昨接貴署收發主任汪樹鈞函對於敝會前覆貴署之函及附録楊子奇報告之函謂均係答非所問此語似欠明瞭謂楊子奇報告函答非所問係别一問題敝會據情轉達何答非所問之可言敝會此旬以來疊接工人來函咸謂米價飛漲工人日食維艱非請地方長官嚴禁出口曁揭破奸人私運情形則影響於我輩苦力者實無底止敝會除函電江浙兩省軍民長官禁運外適接有此項報告丁兹青黄不接尙遠敝會安忍含默不言至貴署汪君來函謂所急欲澈查者係發給護照一節查敝會未接貴署第一次函以前實不明貴署有無發給運米護照之權旣據前函聲明只有外人往内地游歷及華人出洋經商游學兩種則此點根本上已無澈查之問題未免與貴署前函自相抵觸至來函指摘楊子奇報告之函多端及囑邀同有關係之新泰興米店店夥並各廠裝包人與日商之傭者赴貴署而質已録尊函轉知楊子奇矣至限期兩日敝會實無此等勒限之權若云提起訴訟一節是否貴署收發主任汪樹鈞與楊子奇個人之涉訟抑貴署對敝會之涉訟仍希明白惠覆並頌公緩中華工業協會議覆七月十七 
[四川旅蘇學生會近事紀]  
　　四川旅蘇學生會成立以來報名入會者已達百人昨日（十六日）午後三時該會假復旦大學開會歡迎該省留法勤工儉學生首由主席賀芳君致歡迎詞次吳護送員演説詳述四川爲何而有留法勤工儉學會之組及派送學生之目的又次留法勤工儉學生數人演説及來賓郭步陶戈公振吳晃康白情等演説均極沉痛聽者動容末由主席答謝欵以茶點攝影盡歡而散是日到會者來賓會員共百餘人 
　　上海孤兒院全體女生左立者體操敎員愛國女學生張雲桐 
[蘇州旅滬同鄉會開會紀事]  
　　蘇州旅滬同鄉會昨日新鐘五時開職員會由副會長貝潤生主席報告評議員汪星一提議本年霉雨浹旬蘇鄉低區被淹者不少米價騰涌人心皇皇本會爲桑梓起見擬請電呈省署一面籌備救災事宜一面取消漕運停止軍米以維民食而安人心云云經衆討論良久决議維持民食一案省署迭電力爭最爲扼要應卽拍電呈請齊省長據情再電中央以期立予核准而得貫澈主張當即擬電寄發又幹事員周仲若提議同鄉工販應否入會事議决一律歡迎並無歧視又評議員余子涵提議推舉名譽會員事决議會章第十條本會設名譽會員無定額由職員會於同鄉中推舉之云當由職員會照章推定若干人即日致書敦請入會以利進行兹將該會致省長電録後　南京齊省長鈞鑒本年霪雨浹旬災情迭見米價騰貴人心恐慌殆哉岌岌敝會爲關係桑梓起見昨日開會討論僉謂照目下情形以維持民食爲最急之務我省長對於取消漕運停止軍米業已不憚煩數致電力爭在案敝會極表同情願爲後盾伏乞再行據情電達中央祈即予照准以維民食而遏亂萌臨穎不勝迫切待命之至蘇州旅滬同鄉會全體叩篠 
[上海學生聯合會消息]  
　　上海學生聯合會因新民里會址房屋偪窄已於昨日全部移至法租界貝勒路義和里十四號内該會日刋社營業編輯各部亦已并入新址 
　　上海學生聯合會學術演講會通告云本會定於本月十九日星期六上午新十時在青年會開第二次演講會講師爲薛仙舟先生講題爲「連帶學説」Doctrneof　Saldority　薛先生曾游學美德等國多年現任復旦大學敎授其爲學博大精微兼而有之凡欲研求近代學理者幸勿失此機遇云 
[寰球學生會之交誼會]  
　　寰球中國學生會於昨晚舉行交誼大會來賓王引才張志一沈彬貞碩士等五百餘人八時振鐸開會演唱最新之留聲機器曲多歐美名詞曁各種軍樂等影戲由裴國雄説明如去年焚大宗烟土情形以及最新各種影片皆含有改良社會提倡敎育之意演畢欵以茶點彼此握手言歡論文講學計歷三小時之久始散聞該會學校自下星期一日起設有補習科專授國英算三種概不取費有志求學者可速報名 
[米貴中之調查與會議]  
　　日來滬上米價逐漸增漲現市每石最高者售至八元二三角天時雖已放晴價值未能低落上海縣沈知事爲維持滬埠民食起見飭令米業商董張樂君等將上海全埠現存米糧實有數目每日應銷民間食米若干一併調查明確分别造報以憑轉詳省公署曁實業廳備查當經該業董查得滬上水陸兩地現存之船貨棧貨共約十五萬石平均核算每天應銷食米五六千石所存之米不敷二十天之糶據情詳　後卽邀同業在仁榖公所會議設法平價出賣並調查有無私運出境情事初擬組織調查機關專司查察旣而議得經費無出且恐騷擾營業經衆否决至平價一事各同業亦不贊成遂無結果而散 
[美丁副領事赴日游歷]  
　　駐滬美國副領事兼公共公廨陪審官丁瑞門君於前日禀准該國總領事薩門斯君給假兩禮拜前往北京並至日本游歷業已首途故昨日公廨上午輪應審訊捕房解案之堂期概由美思副領事與李襄讞升座樓下第一公堂兼理 
[航務消息兩則]  
　　大陸報云花旗輪船公司之愛瓜多號定期本星期六日由滬起椗開往日本各口岸及火奴魯舊金山將載雜貨四百五十噸絲八百包 
　　大陸美國Admital　Irine之輪船往來上海香港新加坡神户者近兩年來乃由大來洋行經理兹該輪船公司定期九月一日在四川路茂生洋行屋内自設辦公處據東方總經理戈滿君宣稱該公司第一艘輪船將於九月中旬在滬載貨起椗船名希泊本號載重九千六百噸乃美國航務部之船公司辦公處未成立以前一切事務仍由大來洋行代理 
[滬杭路開行夜客車之通告]  
　　滬杭甬鐵路自夜貨車開行後目下正在預備開行夜客車詳情早誌本報兹距實行之期已迫十六日經該路車務總管通告全路各站云爲通告添開夜客車事本路准自本年八月一日起於上海閘口段内添開上行一百十五號及下行一在十六號夜客車各一次其時刻詳載於第七號新行車時刻表内該時刻表即自八月一號實行所有各站舊時刻表即自同日起一律作廢再者除自八月一日起再添開一百三十三及一百三十四號區間車各一次外其他爲一百零八一百十三一百十四一百十七一百直八一百二十九一百三十一百三十一一百三十二及寗曹段内一百四十九一百五十號之各時刻均有更改務各注意爲要此佈 
[偵緝隊士捕匪遇害五誌]  
　　警廳偵緝隊士李廷才被竊賊小山東拒捕戳斃等情 
 
 

Page 11

 
 
迭誌本報兹悉小山東之黨羽劉小厚子業已拘獲解廳發交司法科研訊據劉供稱小山東向有一姘婦住於浦東張家浜不山東不時前往此次是否逃匿浦東亦未可知等語徐廳長當即飭派偵緝隊士施雲廷許得標張金海等於昨日午後渡浦前往偵緝 
[李稚軒遞回原籍省釋]  
　　前上海鎭守使鄭汝成被刺案内牽涉之李稚軒經松滬護軍使署緝獲訊押在案兹悉李稚軒迭經該署軍法課研訊未得確切證據姑念在押多年從寛判令遞回原籍發落業經呈奉盧護軍使核准昨日令將李稚軒由營倉提出派兵送交上海縣知事署遞解回籍交保省釋 
[偵獲兩年前刦案嫌疑人]  
　　住居公共租界兆豐路四百四十二號門牌居民韓鎭敎家於西曆一千九百十七年六月間被盜匪十餘人持械入室刦去值洋一千七百元之衣飾現洋逃逸當時報經捕房請緝尙未獲案前日經派駐老閘捕房專查特别事件之華探目鍾星南偵悉與此案有關之劉新銘（綽號劉大砲）匿跡租界禀明捕頭協同包探王長根西探目壳羅香前往將劉查獲拘押昨晨解送公共公廨請究即據中西探目相繼上堂禀明前情以本案手續尚未調查完備請爲展期再訊李襄讞核供商之美思副領事判劉押候查明再訊 
[私造僞幣之懲儆]  
　　南京人朱金寶在法新租界愛來格路租賃房屋私行製造銅質僞洋及鉛質僞角事爲法捕房探目沈德福包探姚金福偵悉於前晚前往該處將朱及同黨陳洪興戴英春嫌疑巡人李王氏王錢氏並抄出僞洋一百餘元及僞小洋二百餘角石膏粉模型器具等物兩大籃一併帶入捕房昨解法公堂請究先據捕頭上堂禀明前情並將抄案之僞洋器具呈鑒詰之朱金寳供認私造不諱陳洪興供民人與朱素識是日前往探望致被拘案餘供支吾戴英春供民人係在朱處吸洋烟不敢帮同私造僞洋李王氏王錢氏同供婦人等向來洗衣度日是日送衣至朱處不知有私造銅角之事求察李襄讞商之法副領事德君會判朱押西牢一年陳押六個月戴押三個月李王兩氏無干開釋抄案之僞洋一併銷毁 
[混用假錢票罪已成立]  
　　寓居蕪湖路月桂里三十五號門牌永興客棧二十七號房問内之湖北人陳寳山因將千文之鄂省官錢局假錢票在公共租界内混用被特别機關中西探目偵悉將陳拿獲連同抄獲之僞錢票一百張一併解送公共公廨押候查明訊究等情已誌前報昨晨由廨提訊據華探目張芝卿投訴本月九號由線人桓關林出洋十二元向被告買得湖北官錢局千文之假錢票一百張雙方交換時將被告拿獲是實並據桓關林供明向陳購買假錢票情形訊之陳寳山供稱此項僞錢票係由住居馬立師之詹某託我代銷中西官核供以陳混用假錢票罪已成立判押西牢一年期滿逐出租界假票銷燬 
[各學校消息併紀通惠學校]  
　　打鐵浜滬紹水木工業私立通惠學校於昨日暑假下午二時舉行畢業式此次畢業者計高等科頋天衢等五名國民科高龍魁等四十三名各生程度頗齊成績亦皆可觀初由該校校長湯頌康報告一切並發給畢業證書繼由校董顧蘭洲張效良江裕生張曉卿沈桂林及職敎員等均致訓詞禮畢攝影而散聞該校現定陰曆閏七月初三日開學云 
[染業國民學校]  
　　本城侯家浜路染業國民學校本年學生頗多故特增設高等科現暑假考試告竣昨日舉行休業式及國民科畢業式計畢業生張查寳陳春生蔣兆銘張開　徐福祥等五名開會時山校董報告歷年辦學情形各敎員及來賓相繼演説并致訓辭聞該校自下學期起添聘敎員開闢敎室定於閏七月初一日開學假聞内特設補習科專授國文英文算術三門已定於二十一日上課云 
[中醫專門學校]  
　　西門城内石皮衖中醫專門學校學生勵志會會員自暑假後歸里者均以喚醒鄉人愛國心自許故由會中將傳單陸續寄遞俾廣傳布至該會職員多未回籍在滬會員亦熱心從事會務所設暑假通俗義務日夜學社自分貼廣告後不一足期報名者已達二百人社中講演課程皆由職員會員分擔已於昨日（十八日開學矣 
[海門縣知事易人]  
　　海門縣知事趙占元現因丁艱遺缺由齊省長委江蘇任用知事汪保誠署理未到任以前以海門承審員江蘇任用知事奚侗暫行代理 
[馬參謀長抱恙]  
　　護軍使署參謀長馬懋勛近日抱恙昨日盧護軍使據報請告病假後即於午後親至高昌廟三十八團團本部慰問囑令靜爲調治 
[緝私營長考察防地]  
　　蘇　緝私第二營薛營長所轄防地浦江一帶西自塘口起至楊樹浦止内河爲南滙川沙上海及太倉嘉定之南翔等處滋恐所派各防地隊官士兵服務或有疏忽故於昨日乘坐巡船先至塘口浦江一帶調查然後再往嘉定縣之南翔太倉等處考察一面將出巡考察日期呈報蘇屬緝私統領宋明善查照 
[湖南暢銷無敵牌牙粉]  
　　無敵牌牙粉爲家庭工業社出品久著聲譽頃以提倡國貨潮流銷行益暢每日售得銀元平均在二千以外近聞華昌公司長沙分行曾重唯來滬與該社訂立契約經售無敵牌牙粉每月包繳五千元云 
[明後日半淞園續放汽球]  
　　明日後日兩天滬南半淞園續由美航空家比立士君演放汽球聞此次較上星期日演放微有不同特增演空中技能數種 
[基督敎徒追悼華錦文預誌]  
　　本埠監理公會慕爾堂理産部董事兼布道團會員華錦文君年逾古稀方行謙讓信道尤篤兹於前月逝世該堂益賽會同人以華君生平對於會務殊屬有裨故發起開會追悼業經議决定於本月二十六號（禮拜六）午後關鐘四時在法租界弎弌堂開會表揚君之事蹟以誌哀思所有聯儀誄詞等件由弎弌堂浦惠卿君代收云 
[躍電車跌傷甚重]  
　　清江人紀苡丞昨日下午附搭某號電車行經南京路貿然躍下跌倒於地身受重傷當由老閘捕房二百四十一號巡街捕到來抄録電車路牌開機人號數另雇車送紀苡丞投醫院醫治一面歸報捕頭以備查核 
[馬車碾傷行人]  
　　昨晚九時許有某號馬車駛經公共租界貴州路撞跌江北人許錦紋碾傷臂腿等處該馬車見肇禍即疾馳逸去比經老閘捕房四百九十二號華捕聞聲到來已失該馬車踪跡祗得由捕另雇車送許往醫院醫治一面歸禀捕頭候示 
[浮屍騐係溺斃]  
　　西北鄉北橋鎭附近大石橋沙港河中前日午後汆來浮屍一具當由巡警報告地方警察二分所諭飭十八保十三圖地保張金榮查無家屬乃至地方廳報請相騐昨午該廳委派許檢察官毛檢騐員等乘車下鄉相騐當騐明該屍年約三十歲身穿藍布衫褲周身並無别故委係失足溺斃塡明屍格判由善堂棺殮曆壇候領 
[戳妻案呈請提究禍首]  
　　賃居浦東花園石橋之通州人劉龍壽將妻任氏用刀戳傷十餘處經崗警將劉解由三區轉解地檢廳訊究在案昨有任氏之父任平山具禀檢廳略謂伊女自過門迄今已經二載從未返家省視直至本月夏曆初九日潛回家内哭訴種種被虐情形言之髮指並謂婿兄劉龍龍近欲將其賣入花烟聞内爲娼等情民正擬邀同媒證前往詰問間不料龍壽忽持剪刀乘民夫婦不在家内將女連戳十徐下謀害未成幸經鄰居覺察代報崗警將龍壽拘解案下奉諭收押候任氏傷愈再行核辦伏思此案兇劇實係婿兄龍龍釀成請求補提以防後患云云 
[總會違犯烟禁之科罰]  
　　廣西路七十二號門牌長春總會因私設烟具容留施德之吸鴉片烟被老閘捕房捕頭查悉派令中西包探往將該總會經理嘉善人畢藩侯傳至公共公廨訊供諭候飭傳施德之到案訊核在案昨由捕房將畢傳案即據中西包探投訴往傳施德之無着將畢解案請示並將烟具呈案請察訊之畢藩侯延朱斯芾律師到堂辯稱是晚吃洋烟之施德之並非被告友人實係司賑現將其辭歇請爲從輕發落云云中西官核供以畢私設烟具違章屬實判罰洋三十元充公烟具銷燬 
[車站軍警查獲烟犯]  
　　昨日上午七點五十分時南火車站快車開行之際經駐站軍警查見湖州人浦阿坤形色慌張當即上前查獲烟土一塊土皮一包及烟泡戒烟丸等物當以其違犯烟禁一併拘解二區警署訊辦 
[控欠工資之辯論]  
　　某洋人兩人前延逖百克律師代表至法公堂控某酒店主佛來特理克（譯音）不理原告等工資及辭歇後之損失請求向被告追償等情昨又傳訊先據被告所延達商律師聲稱被告前開酒店因未得工部局正式執照故所雇中西用人均係做一天算一天至閉歇後所虧欠各夥工資如數算清並未虧欠原告工資至於一切器具均係被告出洋購買原告决不能以無禮要求現有兩證人在堂可證詰之證人姚禮堂稱民人在被告處充當西崽原被接洽之事及若干工資民人實不得知惟民人工資確已如數支清又薛束狗供民人在被告處爲大司務餘供與姚相同繼由原被律師互辯良久中西官判退去候再覆訊核辦 
[兩雄不並立]  
　　婦人李張氏其夫出外久不歸家遂與宋大元姘識近又與施大扇有染賃屋於放生局附近爲宋得悉與施爭鬭數次刻爲該氏親戚趙蘭根得悉恐生不測控經二區二分所飭警將宋施與該氏先後拘獲傳到趙蘭根昨日函送地方檢察廳訊辦 
[女孩周巧生待領]  
　　女孩周巧生常州人年十四歲家住浦東前日隨人同來上海在閘北虬江中迷路山五區二分所崗警查見帶回該所經牛警佐訊問一過轉解司法科聽候傳到該女家屬給領 
[扭控原媒誘匿妻子]  
　　伶人周桂峯七年前憑媒陳葉氏娶其姓婢女趙氏爲室近趙氏因時常遭夫凌虐背逃無踪周疑被陳葉氏誘匿前日將陳葉氏扭控四區一分所經楊署員質訊一過命解司法科訊究 
[妓院窝留幼女]  
　　寗波路二百二十五號門牌雉妓院内因容留十歲幼女阿大被包探湯榮生查見以其違章於昨將女與該院鴇婦夏葉氏併解公共公廨請究即據湯探上堂禀明前情訊之夏鴇供詞推諉並求給領中西官核供以夏鴇容留幼女違章屬實判押女所三禮拜阿大發濟良所留養 
[控告串騙展期開審]  
　　周誠章在公共公廨呈控陸增堂在蕪湖地方設計串騙洋二千七百元等情昨由捕房將陸拘解公堂請究原告延律師到堂代表譯訴前情並稱本案手續尙未完備要求展期研訊中西官得禀判陸仍帶回捕房候展期七天開審 
[碼頭小工强索工資]  
　　郭瑞書前日午後在虹口怡和碼頭令青口人宋阿二將行李代爲搬上某號輪船後宋强索逾額工資糾纒不休因訴知碼頭包探翁松林將宋扭入該管捕房收押昨解公共公堂經中西官訊悉前情判宋押七天示敬 
[購長衫當場失去]  
　　兵工廠内護兵王振生昨日至南市十六舖源豐衣莊内購定白夏布長衫一件計洋三元二角當塲付價後將衣暫放該店茶几上尙欲另看他項衣服不料被人誤將王所購之長衫取去王察覺後即向莊夥李德標詰問李不認咎因之口角旧警到來將李王二人帶至第一區警署問有前情以王自不經心飭李認賠洋兩元王不能滿意當飭申送警廳司法科訊核 
[茶館夥途遇仇人]  
　　法租界南陽橋隆興園茶館伙通州人陳照玄昨晚行經二馬路被某甲糾集同類圍住尋仇拳足交下身受重傷旋由老閘捕房七百三十九號華捕到來驅散行兇黨徒將某甲併陳帶入捕房經捕頭略訊一過飭捕送受傷人往醫院醫治再核 
[司賬竊取電燈泡之懲押]  
　　滬西羅别生路五十八號門牌美商中國電科公司之棧房内於六月三號失竊電燈泡六箱被經理西人安迪生查悉以係司賬安徽人刁松山所偷控由滙司捕房派探朱子藩與四十號西探目泮林士將刁獲解公共公堂諭令收押查明再訊在案兹經該探等查得刁松山於本年三月間曾竊過此種電燈泡七箱前後計共十三箱均係消贓與廣西路五百十號門牌新泰電燈店所得贓洋完全用盡因於昨晨往該電燈店起出售剩原贓傳同收贓店主曹玉廷及原告將刁復解至廨先由該探等分别上堂禀明調查情形次由原告律師及原告西人安迪生投訴被告兩次行竊狀况詰據刁松山供稱此項電燈泡每箱貯一百只前次所竊七箱係裝以藏袋分四次車至曹玉廷店内消售每箱祗得洋十六元第二次六箱亦係消與曹店價格略高每箱爲二十元等語曹玉廷延律師代爲辯護李襄讞核供商諸美副領事思拜愛克君判刁發押西牢六月曹玉廷貪小收贓着罰洋二十五元充公再賠償原告損失洋二百七十五元違干未便吊案餘贓給原告領去 
[過犯復來行竊]  
　　過犯王和尙於前晚三點時潛至法新租界劉文寳家撬門入内圖竊　事主察悉出外喚捕將王拘獲帶入捕房昨解法公堂請究先據原告上堂禀明被竊情形詰之王供認行竊求宥中西官以王不應復來租界行竊着押西牢六個月示儆期滿仍永遠逐出租界 
[查吊竊贓]  
　　吳淞恒茂染坊曾於上月初一夜被賊竊去大批布疋衣服等件該竊得贓後即匿居浦東楊家渡垃圾塘前晚三區一分駐所巡警劉彬偵悉密報署員許壽青督同長警前往拘獲竊賊劉老三曹阿四吳福生等三名抄出原贓衣服十餘件　同曹竊姘婦王氏一併帶案轉解警廳訊辦昨經偵緝隊士沈桂和等帶同該竊等渡浦至垃圾塘李沈氏姚李氏周三　于等三家内吊出原贓衣服布疋多件傳同失主郁肇初一併帶回警廳訊辦 
[道尹公署批示四則]  
　　太倉縣民人邵基等呈爲知事放棄職權膜視國法提出請願由　來呈所陳各節係屬司法範圍應即向該管官廳起訴如不受理逕可提起抗告毋庸來道率瀆 
　　中西聯合普益禁烟會長金鍾英等呈爲中西聯合普益禁烟會修正簡章請備案由　呈及簡章均悉旣據逕呈仰候省長批示祗遵 
　　前上海西林庵住持僧谷雲呈爲陳訴不服上海縣公署違法處分遵批提起訴願由　呈悉仰候調令上海縣知事查案答辯再行核辦 
[誌謝]  
　　昨震寰藥廠送來治霍亂等症之至聖水兩打謹當代爲分送贖約儲金消息 
[當業]  
　　北石路北京路口永源當潘鼎聲認四額曹伯華認二額　又某當邱伯嚴四額 
[履業]  
　　廣東路袁永泰號同人三十額南美華號五十額張濟葸四額陳兆龍四額姚德泰四額祝炳寳四額應南華二額裘雲官二額顧品棠二額張榮仁二額戴金恩一額周兆泉一額祝寅甫一額裴松泉一額張少甫一額以上共一百零九額 
[德律風公司華人]  
　　華洋德律風公司賬房間華人所認額數録下　丁耀棠十額馬逸亭十額金幼卿八額邱福鑫六額傳心田六額丁日全六額閻煒卿六額顧金根六額鄭文蔚六額胡硯香四額康瑞豐四額石永香二額徐在中二額徐在學二額陳少景二額吳伯卿二額蔡文定二額葛尙寛二額張松 * 
孫二額楊先進二額蘇達二額徐從善二額康齋卿二額李晋 * 
康二額金笨伯二額張孝友二額張長庚一額王桂興一額黄應朝四額慮惠生四額 
來件L ] 
[民國路商業聯合會宣言書]  
　　時至今日危矣急矣居今日而猶不思憤發圖强則朝鮮其兄中國其弟國亡立待幸天不亡我五四運動假手學子振臂一呼全國響應始則要求罷除内奸繼則要求不簽和約政府醒悟納從民意吾民擔負從此益重國勢危急千鈞一髮苟不及今共課救國憤發圖强則時機一失將來一至亡國地步雖欲救國何從可救雖欲圖强何强可圖不觀今日朝鮮之國民乎屢樹獨立之鐵而卒不成此正吾人之殷鑒也本路同人同是國民一份子應盡匹夫之責於是有民國路商界聯合會之組織結立團體共謀救國以提倡國貨挽回利權爲唯一宗旨無黨無偏一心一德本純潔之良心謀國家之福利今者本會已告成立發表三大志願（一）實行儲金（二）提倡國貨（三）出版日刊和約不簽擔負益重政府無力職唯在民吾四萬萬國民苟能日省耗費實行儲蓄國債不雖立時而清故實行儲金爲當今第一之急務此本會同人之志願一也外貨充塞觸目皆是大好金錢每載流出外洋何可勝計長此以往必至民窮財盡之慘境深爲可懼我商界爲賣買機關我而專售國貨人即國貨是購不觀乎各國之强實强於商業之勝我國之弱亦實弱於商業之敗是提倡國貨實爲根本救國之要圖此本會同人之志願二也至於出版報紙尤爲急不容緩蓋報紙者人民之喉舌也報紙愈多國家愈强泰西諸國報紙莫不充塞於市有一學即有一報有一業即有一報人民莫不藉報紙鼓吹之力貨憤導勵是以發行日刊以激勵之言論鼓吹國民助敎育之不及灌輸智識此同人之志願三也嗟乎海上團體林立不謂不多竭力進行者未嘗不有然徒有其名空言無補無切實之表示無實行之創辦者則比比類是若有團體之名無團體之實國家何貴有此虚名之團體哉同人深恐蹈此本會成立之初發表志願切實創辦尙望本路商人咸抱此志堅忍不撓爲各路商界之模範各路商界其有聞風繼起以本路之志願爲志願者本路同人日望之矣唯是同人見聞有限智淺學薄務祈海内各界時賜敎針以匡不逮是本會不勝盼切之至来函 
[沈仲禮來函]  
　　謹啓者二十世紀以來世界多故殘賊人道干犯天和水旱疫癘兵禍顚連十年五亂政争黨爭南北背馳本會應時勢之需要盡匹夫之責任擯絶權利以盡義務赤手空拳成此基礎與斯世水深火熱之災黎斷肢折脛之瘡痍爭生存於旦夕冒鋒鏑之兇託沿門之鉢日處驚風怒浪之中艱難之境隕越堪虞兹幸締盟萬國遍設分會設醫學以備人才開醫院以拯疾苦集三萬會員勸二兆善欵國内國外天災人禍無役不從是皆捐户輸誠職員効力光榮本會功實尸之敦和追隨其際無補時艱衰朽餘年日荷重負良以衆志成城不願謝絶熱心同志獨善其身國無寗歲更不忍抛棄無告窮民坐視不救本應遵壬子會員大會組織選舉常議員之法公舉正副會長呈請政府准予退職原議秋間開大會宣告於捐户會員之前遂我初服今幸政府鑒諒明令退職兩月以來不敢存五日京兆之心以滋有初鮮終之誚兹者欣逢副會長蔡公派員接替進行整頓擴大範圍繼起有人會務有屬特念十餘年來承中外善士南洋僑胞慨輸鉅欵得資挹注拜謝鴻施感同身受除將開支各欵每届公舉查賬董事核實查明由常議會通過刷印徵信録並擬认存付各欵截至八年陽曆五月爲第六届徵信之期餘若總醫院南北市醫院防疫醫院地契房産醫藥器具總辦事處積存銀洋股票公倆儲蓄金銀飾物衣服雜件造册移交以重善欵而昭愼密至常議會議長一席與副會長有連屬之關係擬一并交卸除函呈吕會長常議會並通告分會外特各地會員各處僑胞捐户散處四方未能一一函謝謹布微忱諸惟公鑒卸事中國紅十字會副會長兼議長沈敦和謹啓 
[范玉生來函]  
　　敬啓者世界潮流金賤銀貴吾國幣制旣以銀爲本位宜如何保守此銀以爲市面流通之用乃自盎斯金輸入吾國以來條金跌去六七十兩飾金跌去七八元一般貪便宜者羣趨若驚爭相購買以市面流通之銀易彼不流通之金置諸鐵箱飾匣中以致銀根驟緊百貨停頓不顧大局莫此爲甚且銀可生利金則無利可生者也子母相權假以十年相倍貪些微之利放棄相倍之利非大愚决不出此况吾國今當危急存亡之秋贖路毁约需欵振興實業需欵用以救國尙且不暇彼奢侈品如金飾等類姑俟强盛時購置亦未爲晚故敢奉勸吾父老兄弟諸姑姊妹等如有餘力儲欵以贖路可也贖買實　股份以提倡國貨可也各竭其力以盡救國之天職則吾中國尙有一線之希望否則儲欵贖路無錢振興實業無錢而獨購飾金則有錢豈不爲外人所竊笑而賤視乎請録入來函欄内以作警鐘專此佈懇祗頌撰安錢業商人一份子范玉生謹啓住南市吉祥弄致祥莊内七月十七號 
雜評二 
[南市之垃圾（庸）]  
　　吾昨謂防疫事宜爲地方市政機關所有事而亦爲警察職守所當爲今浦東之疫症已延及於浦西乃負有市政與警政之責任者於防疫問題未聞有急速之佈置而南市外馬路之垃圾反任其堆積日多不爲清除以供製造疫癘之原料宜滬人士之憤慨也 
　　大碼頭一帶之垃圾穢氣薰蒸商民怨苦已久訴之於工巡局則指爲不在主管範圍訴之於警署又藉詞於垃圾碼頭未竣彼輩深居簡出甯知居民與路人之掩鼻吾且勿問彼等之責任如何市民所納之清道捐其效用如何設以公衆衞生廢弛之故致可佈之疫症傳染日烈釀成不可撲滅之勢則罹其害者又豈僅人民已耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
新談 
[旅美觀察談（百四一）] [  一之]  
　　美國報紙週刊之材料甚富以繪事論舍成册之諧畫單張彩印之哭迷畫外尙有描寫時行風尙之大附録此項附録有根據於特殊之新聞者有隨時令之推移而變易者有窮形盡態以寫出某國人物之而相者有體貼入微令某種社會情狀活躍於紙而者慨括言之舉國繪事專家對於萬事萬物均有一種之「觀察力」耳 
　　今試舉一例以　證如在美國對德宣戰後各州遍布兵役應徵令同州男子均須及期按所指定區域盡行報到聖路易某報乃於星期大附録標有「應徵前後之男子生活」數大字其第一方格繪一男子未應徵時在事務室頤指氣使之象而第一圓圈中此男子即著兵衣執器糞除帳篷内外而受伍長指揮蓋已在應徵充兵役之後矣此時何故了正是！Why 
yes之聲蟬聯一氣而出一種欲怒不敢怒之情狀甚可笑也其第三方格繪此男子著便服時在衣舖中購一硬領店夥詢曰先生可自携乎此男子即作色曰汝以何物哉我行我不能携送之可也其圓圈中之戎服男子則大不然背重囊肩長槍圍大被束彈藥一户鍬拖帶污泥之厚底鞋一種狼狽可笑之狀又令人爲之噴飯矣其餘諸方格諸圓圈所實各圖之滑稽可笑及種種而相之難以文字形容均可於上述兩端窺見其一班也我國某報所繪「上海女子之今昔觀」等圖以繪事論非不甚工特於趣味及思想終見其甚缺乏耳 
新智識 
[童子軍游戲（續）] [  上虞陳伯源譯]  
　　第三章　尋跡游戲 
　　（一）　尋覓團長 
　　先擇一物以爲標的（橋樑臺榭皆右而以有地可藏身者爲妙）每右可達是處之路徑皆詳之於圖每圖之路徑各異而其行程則須相等並書本隊隊員會齊於某處每排照圖取進隊長匿其間等字樣取信封數隻封圖於内然後分給排長每人一函告以内有機密於所約之時以前不得擅行拆看 
　　游戲時先獲隊長者爲勝故每排照圖進行皆達指定之地點必須四索隊長細心尋覓方能奪得錦標 
　　蓋隊長所匿之地非叢樹密林必蒿矮蔚長之區也 
　　倘若各隊旣集越時已久（時候之長短須先宣佈）終不得隊長隊長則鳴笛一聲游戲由是而畢此種游　於夜間亦可行之 
　　（二）索竇 
　　此種游戲無論幾人皆可嬉玩凡具有觀察及循跡之智識者占地頗爲勝優今將游戲數法例後 
　　（甲） 
　　設有一竇深藏一處陳員知其爲何物將首先端緒告諸隊員俾得有所問津例如（一）於一門上大書由此西行查溪北第三門或（二）於大門上用童軍子符號指一告白板書曰由此轉東達電桿二十三號等樣所書字句須加斟酌以其不易解者爲妙至於一處與他處相離之地則須擇不易達者 
排隊相賽此種游戲亦可行之其法每越片刻令一排出有時於一板上書數端緒以免後排跟隨前排之弊 
（乙） 
　　或以小木數片染之以色繫諸門旁籬隙等處每木相距約可三碼以爲覓者標準及後則書曰離此若干尺有寳藏焉其繫木片也每於相當之處不妨虚設多處或繯繞而前復回起程點或婉蜒而進遠距目的地以維趣興而决勝負 
（丙） 
　　隊長先以路徑告諸隊員（每排所趨之路徑各相殊異）至一某地（須於當時宣佈）由其最高之樹向北直行由左旁敎堂鐘樓而進云云以除種種縮路之弊旣達藏寳之處則須緻細搜索不使他排覺察 
劇談 
[東籬軒雜綴] [  柳遺時客龍沙]  
　　黑水長征百無聊賴炎暑逼人益增鬱悶梨園祗一兆魁角色類多中下余素患戲癖至此幾類荒饉之飢民嗷嗷待哺累月不得一食侽以各處報紙之劇塲廣告爲望梅解渴之計在京上海孤兒院幼稚生跳舞（一） 
左立者敎員張雲桐 
　　則楊小樓不見露而韓世昌因病歸鄉蘭芳復以市面不一靜不肯輕率登台刻又有時智儂肺咳輟演之訊探其情狀頗形寂寞在滬則久無好角蒞臨常常聽聽達子之獨木關麒麟童之風流天子大舞台之宏碧緣新舞台之濟顚僧究竟有何滋味不要説親歷其境者生厭惡心即余僅看戲報者亦覺興致索然聞馬德成在哈爾濱慶豐園頗受彼地人士之歡迎言其功候與藝能確是不弱余深惜其嗓音病啞而不能盡戲遽之大成復以芙蓉癖深爲事實上利使起見祗好浮沉於濱江大連營口一帶蓋黑團團之價格旣低而吞吐時亦極自由永無障礙發生其實滬人士對於馬氏感情尙好倘能重到春申决不至爲狂吠派所壓倒余昔嘗以賈洪林之乾枯爲宿膏一般深癮者莫不珍之馬氏亦庶幾矣又聞高百歲在營口外遇甚多嗓昔已無昔時之雄健而平日專唱汪伶隠一派之戲以塞責儒子不可教已 
小説 
[潛艇歷險記（續）] [  翠岑譯]  
　　第二十八章得救 
却而茂司低聲曰有人至矣福達愛斯趣偏立者是時隧道之門門作響二人以手槍向門待而望之已聞門外人操俄語諾愛爾乃下其槍口艦長奥洛夫步人地窘諾愛爾謂却而茂司曰無誤也俄軍官啓言曰畢歇福達愛斯吾已肅清此屋矣克洛司的維區將永不能害人除非在地球覆没之後君所告子者已爲俘虜吾儕今且更得一人名潑拉托夫君亦識之否閲者當知諾愛爾實不識其人苟其在明迪格爾家中談判時而即知有第三人聞之者則是時當頷首不奇然而彼爾時米知也奥洛夫續曰此事吾人决非過甚彼僅自作自受耳彼顱不受猛擊則吾兵一人將被扼斃沙文斯基擊之略重彼遂......俄人言時且聳其肩福達愛斯已知其事遂不復言奥洛夫又曰汝飢乎彼克洛司的維區似知吾等且至備有極富之食物吾兵得以餉君二人囚返克朗斯太途中久且寒也又有一事君亦許吾否吾將一搜屋内之文牘 
　　諾愛爾與却而茂司至明迪格爾所覊禁之室明迪格爾已被移閉他處諾愛爾頗喜彼雖痛恨是賊然雅不欲相見以揶揄其失敗移時奥洛夫怱怱入手紙卷一束問曰墨歇福達愛斯君欲一觀此乎此書以英文君當知吾乃不諳勇武之英國文義者請君略一閲之以時間已促也諾愛爾受而觀之第一頁似非緊要第二頁則大可寳貴蓋載有硝酸滑石之詳方爲英國領袖科學家所搜求而不得者也奥洛夫復曰此公文請君管之以存置吾處或英國公使處俱不若英國潛艇携之返者之爲愈也今墨歇已備乎吾儕似宜離此矣是時街中寂靜救援隊啓程而返水兵二人以木棍横一大袋袋中實有豐滿之重物至船埠警兵如約得酬彼與隊衆告别且許以大袋中之所謂鮮牛肉者運入艇中時雪降漸密古式之略山禮拜堂與彼得保羅兩砲台之雉堞隠匿不見即尼伐河對岸之房屋亦朦朧如隔紗障舟人動槳奥洛夫問曰孺子天候無阻否衆齊聲答曰必無妨且佳甚也言時各湧現其俄羅斯勇士之氣慨以赴此廣闊冰結之水道奥洛夫駕舵前望衆水兵競划其槳絶無聲息諾愛爾擁艇中帆布坐念被囚地窖乃得重睹天日後登Ｒ十九號之甲板則樂極不復知寒時艇尾袋中之物忽屈曲蹴動顧無人注意之行移時忽見空中下降之雪由白色變爲橙黄色急反顧俄京之天上則火光熒然繼而劇烈之炸聲至耳幾駕聾冰塊壅塞之海水爲震動之空氣所激蕩泛然生波快艇之兩舷幾爲海水溢入幸艦長駕舵術精始得無恙奥洛夫嘘氣喟然曰幸哉吾人彼得格拉之不靖究無已時也一時艇中水兵對於爆裂之事意見紛出然終不知其實迨返艦後始悉其事蓋奥洛夫旣逐出克洛司的維區氣樓之窗户洞開克洛司的維區旣死奥洛夫遂出未嘗閉之而此樓中實藏有極烈之硝酸滑石平時輒暖以爐火今屋旣無主爐火不燃而温度復大降於是至半小時後而此物之自然作用以起卜平司基大街十九號屋化爲微塵鄰右均遭大損而其原因旣無人知過激黨中人則亦僅謂黨中之元勳佛拉迪茂克洛司的維區以不愼爲炸藥轟斃矣快艇更行二小時大佐奥洛夫左轉其舵才比耶喀之水兵自艦上屢呼之而快艇仍前行及諾愛爾聞呼聲起視則快艇已並Ｒ十九號之艇舷矣司托克台而請奥洛夫登奥洛夫曰否墨歇甲必丹予不能復佇今請收此禮物雖此已非吾所向思者然一也言時指囊中之德探諾愛爾步上甲板謂艦長曰返矣艦長執其手答曰密司透福達愛斯來正適也更遲一小時予等將棄君去矣噫此事幸有彼也聞者知彼何指指弗雷脱也弗雷脱聞主人聲自舲内疾衝而出幾撞艦長於水今已安然在諾愛爾懷中矣 
[自由談之自由談] [  不冷]  
世之爭者 
　　世之爭者無不由新舊舊者旣佔其地位於世界新者欲插入之舊者不去新者不能插入此爭之原也新者插入舊者即不能保其地故不能不抵詎此争之成也無論新學舊學新思想舊思想新勢力舊勢力莫不如是 
 
 

Page 15

 
 
   
 
 

Page 16

 
 
   
 
