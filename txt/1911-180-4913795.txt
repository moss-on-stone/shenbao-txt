# 1911 - 180 - 4913795

 

Page 1

 
 
   
 
 

Page 2

 
 
宮門抄 
六月初九日召見内閣總協理大臣鄭孝胥 
代論 
[江蘇預算維持會代表呈督撫兩院文]  
江蘇紳士吳罄伍達蔣鳳梧曾家麟宣時雨陸瑞清顧琪黄守孚陳錫朋朱正言陸基朱蒔馨任璪朱庭祿吳鴻璧沙誌銜爲江蘇寗屬預算案迄未完全成立呈請迅賜核准施行以維大局而順輿情事竊江蘇諮議局於三月三十日奉到督院劄文此次臨時會復議寗屬預算各。案均未成立。並有預算未成立以先自應暫照上年之案辦理字樣以故議長常駐議員及其他議。員先後引咎辭。職全省紳民聞而疑駭正在奔走相告。調查事實間又讀督院奉旨宣諭之劄文益復惶悚無地竊以爲議局議員爲全省選民所公。舉議員而奉職無狀至於逾越權限全省紳民應同負其責任預算案均未成立是必有萬難核准之理由及調閱議局先後議决預算各案呈報。公牘會期日刋未見有所請逾越權限之處檢查復議預算各欵證以督院最近通頒之曾議廳審。定各欵理由表册乃知異同之點大半係名義上或文字上之關係於款項之出入關係殊鮮其他懸而未斷各問題亦並。無萬難執行之處益信此次寗屬預算完全成立之非難不得不仰望於督院之迅賜解决伏思行。政長官與議局均爲撙節糜費事歸實在起見用意本無不同而全省選民亦莫不翹首企踵盼本省預算案之早日成立以。樹憲政之基礎此次寗蘇各屬選民一再集議僉謂地方。預算案乃地方人民公共之關係如果督院能俯順輿情完全成立公布施行固所希望否則應請解散重選免誤九月會期等語推舉馨等十六人爲代表。趨赴憲轅陳述意見蒙虚衷採納諮詢一切馨等退而籌思不得不遵奉面諭將蘇省紳民公共之下情代達鈞座謹另摺開呈察核敬祈迅予裁奪施行謹呈 
謹將遵諭條擬維持預算辦法開列清摺呈候採擇 
一解釋逾越權限 
據南洋官報所載逾越　限四字始見於正月間政。務處復電再見於奏案三見於上諭按政務處原電有云若强爲補益移就即屬逾越權限等因雖悄提。空立論而一經援引幾成事實在議局根據資政院裒多益寡酌盈劑虚。之通電辦理確。無逾越權限之處此不獨議員所可自信亦本省士紳所共信此問題若不先行解决竊謂議員雖欲不辭職而不能即士紳等。亦雅不願逾越權限之議員忝顏就職也應請奏明洗刷以表示督院對於議局並無成見之意 
一預算案三十二宗之解决 
本己解决者十二宗鑛政公園私塾改良簡字學堂送京考費海州存古六宗復議前早經解决。裕寗藥費勸業工藝製造局藥費鹽務教育費出洋留學費遣送。留學費六宗復議後亦即解决 
擬以撤除障碍爲解决者五宗圖書館省城巡警局議並未將交議案改動。其復議間題全從說明而起不過生。於議局文字上之障碍督轅醫費同意停上而涉及撥歸何處問題醫學醫院同意就原有經費而有通融與劃分之問題養正小。學復議與交議同數而有是否尚須核减之問題不過生於會議廳文字上之障碍只須將說明删去問題撤消卽。可解决 
擬以認明性質爲解决者兩宗。江寗中學局議認爲自治性質督院亦未嘗認爲非自治。留學監督局議認爲國家性質督院亦未嘗認爲非 
 
 

Page 3

 
 
國家即此便是解决不必另生顧慮 
擬以歸入决算辦理爲解决者四宗局議對於上江公學謂不應挪移非謂不應補助對於通志謂不應虚糜非謂不應纂修至法政學堂經費之不敷復議己列細目督標巡警之辦至畢業非不贊成停辦此等用費雖未列册亦可於預備費内酌支歸决算辦理不難解决 
擬以迅行裁奪爲解决者九宗思益優師初師實業方言商業蠶桑女學幼稚若使悉照局議本無窒礙即謂上學期己照舊動支亦可酌動預備費歸决算辦理至粹敏之改辦女師範幼稚之附屬均係院局同意本無疑義若云此時未便儘可確定期限此皆在督院裁奪範圍之内惟求迅斷施行 
解决之後照此公布卽照此施行請勿再用懸而未定之語致生疑慮蓋必業經裁奪公布後乃可見諸施行也 
再此次試辦預算交議者惟地方行政經費歳出册欵目複雜在所不免議局屢以改入國家改入自治爲請正爲確守權限預防逾越起見並非固執前案爲名義上無謂之爭議合併聲明 
一預算案一十四宗之解决 
内女師範常費及開辦費幼稚園常費蠶桑常費醫學堂常費及開辦費六宗即三十二宗之粹敏女學及幼稚園農學附屬蠶桑科醫院併辦醫學堂等四宗無庸另行解决此外八宗如工業教員講習所女子蠶桑學堂常費及開辦費水產中學常費及開辦費各廳州縣自治經費補助各廳州縣共進會經費預備教育費其款即從三十二宗删併之數内騰出與部議追加預算須另籌的欵之說無關與交議案之以裁减併案爲根據者亦不致抵觸故三十二宗解决之後則一十四宗亦應有確定之辦法 
一議局維持之方法 
議員之去留關係小議局之有無關係大人民之意祗望本省之言論機關依然成立不必問代表之議員爲誰何九月常會轉瞬即届對於辭職議員祗有解散重選或挽留復職之二方法何所取舍行政長官自有權衡靜候命下 
專電 
[電一（北京）]  
東督趙爾選電奏奉天勢極亟迫所有未結交涉案請飭部速即議結遲恐滋生意外以後遇有案件由督臣妥核交涉部中母再掣肘並陳要政六端以速編圑練限期竣路爲要奉旨交内閣會同國務大臣妥議 
[電二（北京）]  
都察院代遞諮議局聯合會續進親貴總閣呈文攝政王諭暫留並飭閣臣將一時權宜之計詳細解釋妥擬和平諭旨頒示 
[電三（北京）]  
内閣叙官局留史部舊員一百十名其餘被裁各員擬公懇内閣總理量予位置 
[電四（北京）]  
度支部咨請内閣速編新内閣預算 
[電五（北京）]  
法部裁减烏布酌增薪水定爲七級每科裁去一人將入奏 
[電六（北京）]  
江督張人駿奏保傅文通梅光逺丁乃澄戚揚等四員才堪任使奉硃批該四員著交内閣存記 
[電七（北京）]  
粤督張鳴歧奏舉卓異六員南韶連道左紹佐潮州府陳兆棠及番愚新寗海豐防城四縣又劾不職者四員 
緊要新聞一 
[留意破壞中美交誼者]  
　　願我滯鈍之外交家速醒速醒近日京外有識之士莫不主張中美聯盟且我國商民近来稍有世界知識自上次美國商圑遊華後兩國國民交際日見親密如合辦輪船公司合辦中美銀行等事皆見端之顯著也此次張季直殿撰進京主張尤力恆以中美聯盟之利益遊說於王公大臣之前故中美銀行一事己有成立之希望不意學部奏設中央教育會請簡張爲會長遂不得不投身學界近己擇日開成立大會預備研究一切更無暇顧及聯美一事而某國人自聞中國聯美之說本大有妬意以爲中美聯合勢與該國不利近聞張投身學界於是乘此間隙到處運動求達其破壞兩國交誼之目的而對於張尤沈切齒務設法使之不得重用以冀彼所主張之事不能見諸實行云（此節略見昨報專電） 
[審判廳經費何患無着]  
　　中國官眞不窮甘肅財政監理官條陳查提各省地丁糧租平餘陋規作爲審判廳正式經費一節經度支部咨行各督撫藩司並飭各監理官詳查妥議具報在案兹直隸監理官業經查有端緒與凌方伯會商辦法後即於上月二 
 
 

Page 4

 
 
十七日赴津禀見陳督面商一切聞合省平均計算平餘陋規可以化作正欵者約二百萬以上據此以觀各行省如能一律和盤托出卽以八折計算其總額當在三千萬以外數目之钜殊駭聽聞以之充作審判經費固綽有餘裕矣 
部院籌商處置粤路商股 
[張督致郵傳部電]  
　　北京郵傳部鑒粤路收歸國有本日己奉明諭太部二十一日電盛宮保個電亦均奉到粤路股票時價誠不過五成有奇近因收回國有股東觀望票價略昻所加仍不及六成之數現奉上諭不願換領國家股票者先行給還六成就粤論粤凡晨白事理股東必均樂從惟鄂湘路股現奉諭旨照本發給而粤路股本則祗先發六成其餘四成須俟獲利後分年攤給且無股息可領商人惟利是視計及銖錙現知鄂湘照本給還粤似相形見絀難保不援案求請現己遵照大部電示招集正紳切實開導惟粤路股東衆多非少數紳商所能定議將来公司仍須招集股東開會議决届時能否不起波瀾尚難逆料擬請大部務令龍參議迅卽来粤以便會商辦理其商股改換國家股票旣仍給息六釐並准分給餘利誠如電示爲粤人計必願領票惟幹路收歸國有係指全國幹路而言商股換領國家股票將来分給餘利是否就全國幹路所獲一律攤分抑就粤漢餘利按本計息或以廣東商股祗辦粤路嗣後餘利專就粤省路線所入按數匀給又粤路股本原定五元爲一股分三期收繳現定國家股票每股收銀若干其零星小股僅交過股本一二元者是否亦准一律換給國票至商股未換國家股票以前公司欠給二年半息欵計有二百餘萬之多將来此項息銀國家能否擔任抑自換給國票之日再照六釐起息以上數端於換領國家股票似均極有關繫擬請詳賜示復以便預籌因應爲叩 
[郵傳部覆粤督電]  
　　廣州張制台鑒洪電悉一詢鄂湘照本發還一節原奏湘路所收之百數十萬内有米捐鹽捐租股捐房股各項百餘萬商股一百萬左右支款内開修路購料約二百餘萬又余肇康電稱湶巢至長沙一百餘里己經完工開車碼頭各項均己齊備約計其數耗費無多擬定將實在商股一百萬兩照本發還其餘米捐鹽捐租股房股及美國贖約經費三百餘萬兩准即另發國家保利股票以充本省實業公用鄂省所收商股一百十四萬除支用外尚存三十二萬餘元向歸官局經理又上年收新股九十七萬餘元現存九十一萬餘元其眞正商股應准湊足歸還現銀至川漢之租股另發國家無利股票另有動用賑糶捐除美國贖約經費不計外其餘如有實用者准照湖南米捐一律辦理川路現存款七百餘萬如願入股應准更換國家保利股票並分餘得宜昌己用之欵四百數十萬准給國家保利股票一律辦理又宜昌開辦經費三十三萬及成澮各局用費若干則發無利股票與粤股一律大約以商股與公捐不同實用與虚糜又不同故不得不稍示區别或給保利股票或給無利股票分作三項辦法而終不便其資本虧折絲毫等語貴督查明原奏自能曉然於朝廷待粤股己格外從寛斷難再有寛裕又詢將来分給餘利一節原奏准將粤川湘鄂四省所招所抽之公司股票盡數騐明收回擬由度支部郵傳部特出國家鐵路股票粤漢川漢仍分兩種照數更換等語是餘利必將粤漢全路所獲之餘利按官商資本均分不能再按省界又詢零星小股是否換給國票一節將来國家擬以五十元爲一股不及者准其買囗囗囗又詢以前息銀國家能否担任一節國票保利應自換給國票之日起息以前虧耗之處斷無代認利息之理原議本定至多五折因聞公司擬於第三批收股時將欲扣除前兩年欠息故從寛定以六折也近日京朝大夫公論多主國有鐵路但冀速成仍宜准令商民附股非特原股悉宜勸換國票上下共享其利並有人奏請宜令商民多買國票鄙見粤人從前勇於認股是不願國借洋債也其曠久虚糜民受其害皆所不料今有國家保利而又能平分餘利則勝於從前之公司票矣今爲粤計如仍不願國借洋債仍宜勇於認買國票此諭旨中第一辦法但曲順民情故不相强若有賢士大夫起而持此議竊謂必有起而從之者也因承縷問特再附告郵傳部印 
[湘路總理不認贊成借欵]  
郵部前奏收回粤川漢路辦法其摺中引用湘路總理余肇康致張文襄函指爲紳士認可借欵之證現余肇康以此事不免誤會特電端督辦力辯其非略云頃聞大部會奏引及肇康上張文襄緘定爲紳士認可借欵實深驚悚先是光緒三十四年公司甫立籌欵維艱代表諸紳先後回湘述文襄意以湘路非借款不可維時肇康方守母殯公司集同人會議於九月二十四回電懇指定湘借湘還五年後由公司在股欵及米鹽欵内撥還嗣於十一月十一日奉文襄赴電有云路長費鉅若不借欵興修終無觀成之日前曾與代表湘紳商妥電漢英領議借二百萬磅地方財政鐵路主權毫無妨碍疊商在京湘紳均願借用公司即於十四日復電聲明但能照尋常商界通挪不以路作抵押不干預路政路利及行車查帳一切權限又多少任便取用以取用之取起息息　 
 
 

Page 5

 
 
從輕又於宣統元年三月十五日肇康因文襄曾唁母喪修書致謝此時借款定議己及半年曾叙及湘省財方有限斷難驟得大宗自非籌借不可惟每年但借三百萬似即不致匱乏近日報紙傳說情形不一竊謂英旣挾持德欲包攬均不免有失主權中堂嚴詞拒絶具仰慮患深逺至意計惟有分借數國以散其權使得一依尋常市面通假之例則庶乎不得干預我之路政路利矣公司又於四月初十日呈文襄電有云湘路借款滬報忽登載總工程司由銀行派来用人購料悉歸管理不許士民干預等語羣情惶惑懇中堂先將草約大綱宣布等語是當時公司與諸紳所認可者惟在照尋常巿面通假之例九字爲一定宗旨尋常市面通假即隨時銀錢往来之謂各省官商往往向洋行息借款項分期歸還還完即兩無交涉正卽指此其曰五年後歸還多少任便取用以取用之敷起息不干預查帳一切權限其非認可津浦各同可知至肇康緘中所謂分借數國以散其權明提分借二字係請將此每年應借之三百萬兩劃作數國分借以明四國合借之集權太厚否則上文不應有英旣挾持德欲包攬均失主權嚴詞拒絶等語矣總之湘人之爭借款係因規仿津浦合同而起上項印電手緘均可覆按如係認可草約何以文襄在日即有上項爭電爭緘此可不辨自明文襄旋亦知津浦合同之多損失亦遂躊躇不决事實實在如此嗣後連年以来湘人鑒於借款終非善策合志同心分投招股日漸暢旺鹽股租股房股薪股亦逐漸加多公司旣獲有的欵情形亦逈非三年前可比故屢屢呈奏取消草約寔非始認可而終相爭也大部原奉僅節錄肇康原緘數語語意致不完足雖係己往之事然旣經大部據以入告若不切實陳明區區之私無從表白應請查案核明批示電知以昭覈實不勝懇切待命之至 
[郵傳部照會蘇路公司文]  
　　徐清改歸國有路政司案呈准蘇路公司呈稱本年正月十八臨時股東會决議清徐一線北不通海南不接江局處腹地將来路成以後營業所入是否能敷養路官利等項之用實無把握前議展築瓜清俾可逕達長江然運河兩旁俱有堤岸迤東一帶湖水陡高迤西一帶地勢低窏旣苦工艱費鉅又慮危險非常日津浦鐵路轉瞬通車蘇皖中部運輸之利復奪其半不如改由清江浦經淮城寳應高郵泰州如臯以抵南通州之天生港定名爲通徐鐵路爲蘇路北綫之幹路其瓜清一綫旣奉大部允歸蘇路籌築應即定爲枝路從緩修築自徐州迄清江浦計長三百三十八里自清江浦迄天生港計長五百六十六里歷經本公司測有詳草各圖伏念蘇路北綫原擬爲海關嗣因津浦南段改出浦口易名津浦乃擬先築清徐將来更展築瓜清以達鎭江而開徐清海又經大部規畫官辦今本公司清楊一段發軔伊始道路傳聞又有大部徑修清海之說又有山東撫院籌築膠沂以接津浦之說時局變遷本公司清徐一線將成駢枝此次所以改定徐通約有數利江隂與南通州對岸爲長江扼要門户江北軍隊駐紥清江浦有鐵路可達南通州則聲息較靈隱成犄角之勢此利於國防之說也津浦告成鎭江商務必致减色有徐通鐵路則鎭江關且可移設南通州使西北商旅咸出此途稅收必旺仍可兼轄京口此利於商業之說也裡下河一帶人口繁盛土貨暢旺徐通鐵路造成以後運輸必占優勝此利於發達營業之說也天生港本係奏准自闢口岸碼頭躉船均己設備不必因徐通鐵路别籌建築轉輸亦自便捷此利於節省經費之說也惟此全路計長九百餘里所需購地土方材料工程房屋車輛彈壓豫備各欵預算須銀九百三十七萬餘兩值此商力彫廠金融滯澁之際招股之勢己成弩末謂因改築徐通即能鉅欵立集本公司亦不敢自信卽論官辦各鐵路亦何嘗確有資本除舉債造路外殆鮮他策商辦鐵路情形旣屬相同辦法自可參仿至債額若干利率若干如何分年歸還等詳細辦法應俟核准後另行商辦呈候鑒定如蒙准予照行請大部分别奏咨備案等情前来查清徐鐵路前經督辦津浦大臣奏准劃歸江蘇鐵路公司承築轉瞬己及三年僅築成清江浦至楊莊約三十里曠時糜費告成無期現在幹路收歸國有己奉諭旨定爲政策徐州至清江係屬西幹通海之下游實爲幹路且屬駢枝本部正在統籌汴洛由洛西接潼陜由汴東接徐海則清徐一段自應在改歸國有之列應請貴公司將該路所有實在用過各款及訂購各項合用材料車輛詳細分别造報以憑核辦至清江浦抵南通州一段雖係爲營業起見惟該綫太長似非枝路可比如該公司力能招股劃歸商辦尚可籌議若須由公司舉辦洋債如何抵保無例可援與外務部度支部成案均有關係慶俟咨商核定後再行照復相應照會貴公司查照辦理可也 
西報譯要 
[振貝子在歐近狀]  
　　泰晤士報載初一日倫敦電云振貝子將於 
 
 

Page 6

 
 
明日由此啓程前往歐洲大陸蓋因西比利亞鐵路搭客擁擠此時不能搭車回京故擬於候車之暇微服游歷奥大利亞瑞士意大利等國須至西七月十二號始能啟程即於是月抄回抵北京 
[梁敦彥將次回京]  
　　又載初二日鈕約電云中國外務大臣梁敦彥即日將赴歐洲以回北京惟尚須在歐小住若干日以期結織歐洲著名政治家其眷屬及書記等亦與同行 
[英民寓藏之總數]  
　　據某報載稱英民現赴西藏或留寓該地者數己日增綜計共有一萬三千名有奇西藏全境户口英人己占八分之一 
[海牙禁烟會失敗原因]  
　　德文新報云前上海泰晤士報謂據駐荷中國代理公使電告外務部内稱萬國禁烟大會原擬於一千九百十一年七月一號舉行今己展期若干時蓋因德葡日三國不允遵行上海禁煙大會議决之第五條禁止嗎啡高加等藥料入口之故今據確實消息該報所載之說實屬不確而該會失敗之原因實緣英國曾提出關於嗎啡高加之新意見並稱其提出之議如不由各國承認則彼决不與會且請與會各國須於開會之前宣明承認其提出之議案其覆文須於西四月十五號交出德國及他國因此事關係甚重須與關係最切之國愼爲計議而英國限期甚促故不及於期前答覆德國雖極願與會竟不能如願云 
[中俄正式議約期將届]  
　　某西報載初五日柏林電云據俄京電稱俄國將於西八月間與中國正式開議伊犁條約交涉 
[京師近事]  
豫撫寳中丞前日奏稱開封義善源票號倒閉存有司庫教養局銀五萬兩委員差費銀五萬兩官立學堂銀二萬兩又三項生息銀二千餘兩統稅局銀四萬五千兩洛潼路欵銀二萬三千兩軍械局一千七百兩此外官紳尚有二十一萬餘兩至今僅追出學堂及統稅局四萬二千餘兩其餘官款十五萬餘及各户被倒之欵一并無着請飭下郵傳部嚴追該號東李經楚迅速籌抵以重公帑而維商業當奉硃批該部知道 
上海商會代表沈仲　蘇寳森廣東代表鄭陶齋漢口代表廬鴻昶爲中美銀行事来京與政府晤商一切現己事畢沈蘇鄭三君即於初五晨出都廬君則己先行出都矣 
郵政歸部後法公使有照會致外務部詢問將来用人一切若何辦法外務部轉詢郵傳部尚示答覆又聞郵局總辦帛黎臨歸部時突將大小洋員概加薪水幾加至十之五六而華人則一律如舊云 
新簡湖南藩司鄭方伯近屢接湘撫電催赴任政府及盛宮保亦以湘省風潮甚熾囑其早日前往籌畫方伯故定卽日請訓聞於召見時尚有絶大之政策陳奏 
步軍統領南營效力騎都尉畢生桂烟癮未凈懇請免騐南營效力雲騎尉茅維翰臨騐不到有意規避現經該衙門照章特參革職小不叙用己奉旨依議都察院都事福潤生經禁烟公所調騐後進所未及二日卽患咯血及痔瘡等症由該所送回調迨迄今兩日並無下文出結官都事郭某等甚爲焦急 
京漢鐵路局擬於正陽門車站建造大樓一座式樣大小均倣京奉車站辦理現己派員測量招工勘估聞所估價值約在十萬兩之譜一俟籌商妥洽即行開工 
學部唐大臣因籌備憲政各事宜均己奉旨提前趕辦教育一端萬不能躐等以求有功卽萬不能緩辦以誤要政因與該部侍郎曁丞參磋商擬通行民政部順天府各省督撫據户口册籍詳加調查凡男丁在十五歳以下未入學者一律强迫入學以廣教育而重憲政 
時評（東吳） 
[其一]  
今。日五洲大勢己成利國縱横之局苟一國而孤立無助者其勢必歸於失敗不淪澌以盡不止 
中國承積弱之餘困列强之圍所可呼籲以資扶助而未嘗有干戈戎馬之仇者惟一美利堅國耳上次美艦隊来華即唱中美聯盟之說不幸被人破壞而止。今美商圑来華遊歷後國民交際。異常親密於是其說復熾然我全國上下尚未有何種之準備而挾破壞之目的者則又躍躍其旁矣 
我政府我國民外交之方法。不厭譎詐。外交之手段不外靈敏幸。勿再墮他人之術中而自貽伊戚 
[其二]  
平餘陋規其事不正當其名不雅馴今直隸一省。多至二百萬可謂巨矣 
一省二百萬二十二省將四千四百萬。今之談時事者恒謂中國國貧民瘠。而獨不及官嗚呼有以也哉 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[岳州懷山襄陵之現狀]  
　　洞庭湖漲逺連天湖南常德長沙各屬水災情形迭詳本報兹悉岳州府自五月二十日以来因湖水漲發以致該府被淹己漲至二丈以外旋因天氣晴明水勢亦漸退消乃二十五六等日復又連朝大雨晝夜不息湖水再漲該府致復被淹浸城内積水深至數尺居民皆搭台棲止至西鄉一帶則一片汪洋所有禾苗棉花等物概被水浸須一律補種房屋亦多淹没現在水勢仍未稍退己由岳常道岳州府巴陵縣會電省台察核矣 
[寗紹公司又開甬属同鄉大會]  
　　推廣外海航業問題寗紹公司推廣外海航業添招新股業於初七日特開全紹大會力任籌欵各情形詳記昨報兹悉初八日甬屬全體復假四明怡養廬續會各縣駐杭代表曁紳商學界到者尤形擁擠三時入席公推宓君廷芳爲臨時議長次代表報告大意與昨會同次錢江輪船經理鄭宜亭君演說謂寗紹公司之設實爲吾國數千年商辦輪船鼻祖關係重要不僅一府一省之責全國實業賴此始基若以兩府人民利害切己己往歷史屠代表言之綦詳不煩鄙人贅述所望寗紹兩府父老弟兄破除成見恊力同心俾公司推廣航線日起有功鄙人不敏敬代公司前途祝語語血誠合座爲之動容次議籌欵辦法當塲有宓廷芳鄭宜亭陳廷孚徐圃齋諸君爭先承認計三十七户得欵七千餘元其餘責成各業領袖如藥材南貨錢錫各行分頭勸募限期報告此外各圑體特别公推鄭宜亭徐圃齋二君擔任勸招以襄盛舉均經全體贊成並聞紹屬同人自昨日會議後衆心異常踴躍担任股欵除廣大裕倪幼亭君獨任二萬金其餘三銀行七莊號均分别認籌大約十二萬之數必能尅期招致云 
[葡人又思違約濬海矣]  
　　勘界會之一幅警告嘗粤省勘界維持會上交涉司書云澳界未完葡又違約現查得澳門政府與某行商訂交合同浚澳海道竊思澳門原屬租界向無領海卽光緒十三年中葡立約我國亦未嘗將水道割讓鏡海水利仍屬前山所管應挑應浚自無庸澳門政府越爼代謀無如葡人目無中國日肆鯨吞旣伸權於海外復展勢於内河我政府以界址未定暫且姑容僅在灣仔與澳門一河兩岸之中設立水泡權援公例就河心分界以東邊暫屬澳門西爲灣仔領海詎料葡人野心無厭值議界之時暗將水泡潛移貼近灣仔岸邊謀吞全河迭經袁前督嚴詞詰駁在案當此界務正待磋商兩國自應遵照約章守光緒十三年情形彼此不得增减改變即或航路淤塞阻碍交通應挑之處雖刻不容緩亟應將浚海事宜分别辦法凡關於水泡原位之西邊即爲中國完全領海應歸中國自理其在水泡原位之東邊即中國所許葡人暫理之海界與其南環一帶海面俱關界務問題應在不得改變之列非由兩國妥商變通辦理不得率意妄爲至碍和約明條尤不能獨任葡人出資自浚留爲他日預佔口實遂致將来議界難復海權仰懇憲台迅賜查明嚴重之交涉一遇興工即行照會阻止以符約章而保主權實爲德便 
[粤市杯弓蛇影之紛擾]  
　　枯木朽株盡爲害矣粤省自革黨鬧事以後風聲鶴唳草木皆兵兹悉初四日一點鐘黄廣恊到緝捕局親兵某甲欲將手持短鎗拔出碼子某乙代爲拔出悞觸機捩轟然一聲附近居民疑爲炸彈相率閉門事爲督院所聞電飭緝捕局將响鎗之勇插耳游行同時大石街尾某裁縫店倒撻男女多人到店索欠巡士恐人多滋事勸令散去不服干涉該巡士妄吹警笛居民不知何故更形惶恐旗界尤甚西北兩門匆遽閉城逾一小時人心乃安聞是日兩鐘時候城内四牌樓一帶居民喧傳西門歸德大北各城門皆己關閉以致旗兵亂跑商民震驚無知婦女拖男帶女逃走歸德門裡各舖户一律上門驚惶情形不堪言狀因西門驟閉時城外入城小販出城不得繞過歸德沿途傳說以致通城震動云東京通信 
[青島果爲滿洲模範耶]  
　　外國語學校教授山口小太郎氏日前在該校演說盛贊德人之經營青島成効卓著吾人當以青島爲滿洲之模範等語隨組織德領青島考察會准七月二十九日由東京起程豫定九月三日回京會費六十元現在入會者己達六百餘人嗚呼日八之視滿洲可謂熱心矣 
[中國將爲十年後新朝鮮]  
　　山口高等商業學校全體學生散學後均己来京現庽上野館連日公舉代表李震東賀治寰何文錱林紹楠謁見監督胡元倓詳陳該校苛待中國學生情形略謂該校素以經營滿洲爲志平日蹂躪中國學生種種辱罵幾無人理無日不在講堂中指中國人爲十年後之新朝鮮學生實忍無可忍齊心散 
 
 

Page 11

 
 
學等語胡曰我無不可但是日本文部省是要爾等回山口者倘不遵命惟有斥革官費而己四代表曰學生等萬無再回山口之理如監督逼令回校祗有聽憑斥革官費可矣乃相率而退頃聞學學生會館及各學校同窗會全體學生皆開會作援尤以東京高等商業爲尤力云 
[我國新軍艦之統計]  
　　我國近来熱心海軍派人留學測量軍港製造軍艦其表面觀頗似注意頃聞象山浦之事業亦將竣工今將我國新造軍艦日紙所載者調查如下英國三等巡洋艦二艘（二千四百噸及二千六右噸）美國三等巡洋艦一艘（二千四百噸）德國騙逐艦二艘河用砲艦一艘墺國驅逐艦一艘意國驅逐艦一艘日本小河用砲艦二艘（各七百八十噸） 
分類新聞 
政界 
[武陽各鄉組織自治研究會常州]  
　　武陽德澤豐西等十三鄉自治會發起聯合各鄉組織自治研究會於上年冬間刋印章程介紹會員入會日来入會者己有二十餘鄉簽名入會者二百餘人特定本月十二日在敬節外堂農會開第一次大會云 
[藩署科員反對裁汰舊吏武昌]  
　　湖北度支公所各科書記員繕寫生多係藩署舊吏改充雖能熟悉案卷而舞弊是其慣技近余壽平方伯以遵章汰除舊吏崇用士人爲宗旨故於日前將各科員生及前任高馬兩藩淘汰之員生一律調考一次所取者均係文理卓然毫無書吏筆氣之士其舊吏之文理欠佳者大都名落孫山但各科科長科員等向倚舊吏爲左右手又以新進士人多不諳公牘體裁於是同盟反對各上手摺請余藩將裁吏復原否則一體辭差余方伯不得己乃允其每科挑選熟手二三人然各科員猶不滿意云 
[湘省設立幕職之計畫長沙]  
　　湘撫以考核官制王大臣前次奏定各督撫衙門設立幕職分科治事各節早經咨行来湘現在湘省庶政殷繁亟應奏請設立俾資臂助其應設之交涉民政度支軍政農工商郵傳吏禮學法各科均設參事一員即以兼充秘書科秘書員俾相助爲理至科員繕寫各項現正與各司道會商一俟規定後即當奏請實行矣 
外交 
[飭議教士置產投稅方法浙江]  
　　交涉司王省三司使具詳撫憲以各處教堂公產須於契紙上書明此係某某教堂公產字樣並責成各該地方官於投稅時查騐相符方准印稅其他尋常民間買賣地產投縣稅契亦即由該地方官另刋戳記刋明契上此地並非外人違約置買私產如有前項情事作爲無效字樣無論何人投稅一律盖用戳記等因詳請札飭藩司核議當奉增中丞批回據詳係爲保守土地主權兼寓愼重外交之意事屬可行惟應如何核入稅契章程加蓋戳内必當如何聲明仰候札飭布政司妥議辦法通飭遵行並一面嚴飭吳方伯詳議辦法矣 
[嚴杜洋商販運土發逾額之弊混廣東]  
　　張督昨准稅務大臣咨開近日洋商販運内地土貨出口常有運數逾於定額此項弊混亟應嚴行杜絶現在己由本處大臣商准各國公使轉飭各口領事官通飭運貨洋商嗣後赴關須具結聲明並無逾額冒領情事始准發給免稅聯單販運土貨並須該洋商自行販運不准他人冒名領單希免釐稅等因張督准此即己札行藩司關務處轉飭各關卡一體遵照辦理 
軍界 
[梧州府會剿邊匪之建議廣東]  
　　督院昨據梧州陳統領仲賓禀稱英德匪圖竄懷集開建匪嘯聚忠讜懷信諸匪亦多糾合其間搶郵政担夫殺解犯差勇明抽行李担頭稅猖獗之狀大異從前趁此三省會勦若不合力剪除將来東之開廣陽連桂之懷賀信都一帶毗連大山聚爲匪藪附近居民又盡歸附收拾洵不易事遵飭六月初十日以前趕到上草與湘粤各軍會商辦法查賀縣東南一面爲三省交界之點上年經知府進勦金錫山會縣追捕斬擒首夥數十此次重兵又到彼處匪必聞風逃遁故現三省之衝本以賀縣爲收束而清兩粤之匪尤以懷集爲咽喉七隊管帶劉德漢計養日可到懷己飭其切紥梁村大岡專爲顧忠讜寳蓋諸山扼諸匪出没巢穴另函商懷集黨令在黄羗上草堵截并設伏於大岡賀縣陳令要擊於南鄉金鷄山信都董丞備兵於鋪門並兼顧藍山知储率兵由上草上帥折冋跟蹤追捕直抵忠讜就近約定同時進搜寳蓋諸山如果四面佈置周密神速必有遇匪一戰務使諸匪失此山險能逼之散出村鄉兵圑捕治較易但約會鄰封之說久成官話如何責成之處敬候憲裁 
[鄂員參觀寗軍檢閱之報告武昌]  
　　湖北教練處帮辦李克果日前奉鄂督派赴南京參觀部員吳紹璘等檢閱第九鎭陸軍事宜昨日返鄂將部員注重要點繕具說帖報告鄂督轉行八鎭二十一混成恊統制統領知照以便飭各標營準備兹將其報告注重處述下一百標統以下之軍官嚴行考試學科戰術科及指揮方法二澈查各標營目兵逃亡罰欵銀兩自光緒三十二年起至本年四月止三調查陸軍審判廳懲罰官長過失曁目兵逃亡案件此外如清潔細密武器等檢查亦甚注意其来鄂日期約在本月望後故近日各標營之預備檢閱粉飾外表各官長均不勝忙碌恐慌云 
實業 
[農工商局派員調查實業常州]  
　　武陽農務分會及分所早經設立而各鄉蟲災勢甚蔓延日前蘇省農工商局特派科員陳劉二君到常親赴各鄉調查並定期開會研究抵制蟲灾方法云 
[官印刷局强權破壞商業之公憤武昌]  
　　尖北官印刷局總辦王道潛剛印刷官用紙品往往溢出範圍之外紙業生意一網打盡各紙商迭次陳請諮議局力爭皆屬無效該道恃憲眷優渥愈敢放手攬奪鄂垣紙店俱有束手待斃之勢近有工業傳習所者係學紳界合資股份公司附有印刷工廠一所向来承印法政學堂校外講義及陸軍學堂警察學堂課程利雖甚微然係常年印刷可免工人賦閑於營業上殊爲有益近被王道查悉遂用强權奪去致該工廠周轉不靈各股東紛紛要求退股 
 
 

Page 12

 
 
以致該工廠大有一旦停歇之狀且承印此次講義等項工廠印價三百元官局攬印紙樣頁數相同價反昻至三十元之多加以官局事冗每不能依期出版學堂因之誤課學生屢有煩言日昨該所總理李紳玉山等以營業被奪乏策維持是以陳情議局代爲陳情制府飭官印刷局專製官用品其他講義課程等項一任各校自由交易以恤商艱聞議局因前代紙店陳情無效此次己預備激烈之爭辯矣 
[湘省市票窒滯之原因長沙]  
　　湘省南門外之順昌吉鹽號己經設立多年商界頗深信任計所出票據己達四五萬串之譜昨因外間有該號行將歇業之謡故持票往兌者絡繹於道該號一時周轉不靈致立時倒閉其與該號撥兌花票之鼎泰經店主顏克勤呈請善化縣暫行封閉俟變產一律照兌居民又因劉茂昌吳萬昌兩鹽號亦同在南門外恐爲順昌吉所牽動亦紛紛持票往兌（該兩號票據約各萬餘串）該兩號未及預備亦先後倒閉同時並有小西門外之德和小東街之天昌均因出票太多至亦被擠倒次日復擠北門外之勤益馬路公司理問街之蔣湘雲紙店南正銜之裕泰錢店幸該公司等均先己預備一體照數兌給尚未倒閉目下風潮雖己少息而市票則異常窒滯云 
雜記 
[揚鎭小輪行駛幾釀交涉鎭江]  
　　日商戴生昌小輪行駛揚州短班近因水勢暴漲現正籌備停駛刻雖長短班照開但進瓜洲口卽須負縴至三汊河方能接輪生火拖帶以保堤岸日昨該公司有小輪一艘由揚開駛来鎭以備修理特報出口給有護照沿途慢輪行駛以防冲刷河堤詎該輪將行至四里舖各鄉民見該輪不遵定章任意開駛當即鳴鑼聚衆磚石齊飛幾將該輪擊沉幸開駛甚快船未擊破然磚石己將半船亦云險矣 
[砲艇哨弁謝差演成笑柄武昌]  
　　湖北度支公所有承差長龍砲艇數隻向委武弁帶領近因三號砲艇曹弁守忠病故余壽坪方伯乃札委其封翁跟丁徐某（安徽人卷係余藩舊戚）接充委札上冒塡六品軍功奈徐来自田間諸事未諳驟然置之人上眞是夢想不及遍問署内書記曰我應戴甚麽頂子書記等因鄉人得此優差心有所忌漫應之曰旣是當了砲船管帶藍頂子白頂子皆好戴徐遂欣欣然戴一暗藍頂子並綴以爛藍翎腰束指揮刀摇摇擺擺往見方伯叩謝提拔之恩方伯見而笑曰你怎頂子誰呌你戴的徐曰是爲大人所賞方伯怒曰你這糊塗東西這是四品人員戴的你還夠不上當令跟隨將其翎頂佩刀一併摘下徐誤會爲不准做官深恐差使就此失去因跪地叩頭不起左右均爲失笑方伯知其愚蠢命人引之去另換白石頂重服謝恩而出 
[鄂省巡警道交替紀事武昌]  
　　鄂省巡警道王履康因調任安徽警道全興己抵皖接篆特命眷屬先期前来己於初二日抵鄂入居公署王道特於初五日午前乘輪抵漢武漢兩府一廳兩縣及警務公所科長等皆詣漢口招商碼頭恭迎午後二時渡江至省各區區長復齊率警官巡士等在江岸列隊迎迓衣冠濟濟頗極一時之盛聞該道以名侍御改官前曾游學東洋研究警政歷充民部參議京師高等警學提調等職現定於初十左右接篆至卸署警道祝書元則仍充高等警學監督矣 
[贛省鎭道大員更迭紀聞南昌]  
　　贛省南贛鎭總兵邱栢卿總戎俊鳳（湖南平江人）現因病故電報到院所有贛州鎭總兵事務經馮中丞委令南昌城守協鎭副將趙金凱前往接署遞遺南昌恊鎭事務札委標下中軍參將劉雙保兼署吉南贛寗兵備道兪觀察明頤業奉上諭調補興鳳兵備道員缺當因粤亂平靜馮撫電留辦理邊防現粤贛邊匪平靜電求交御以便履新所有南贛道印務現經馮中丞札委候補吳道慶燾前往接署 
[電燈公司定期致察電燈杭州]  
　　杭州大有利電燈公司組織經年旋又加入官股一切賴以維持現聞該公司定出各署局學堂紳商多至一萬二千盞核計成本早有盈餘近因振市公司發現各省浙人聞風投股三日之間突增三萬餘金業經董事會决議訂期本月十一日先行試燃並於初八日下午將購到電爐由發起人陳君文卿衣冠致祭以乞天庥雖云迷信亦創舉也 
清談 
[噫嘻川京官竟思翹然立異矣]  
自。幹路借欵修築以来石長信首先發難而郵傳部起而應之國有政策終朝大定。一若影之從形者然說者謂石長信之封奏不能無疑 
自。是以来湘人爲患於湘而有停止路股附捐之封奏川。人作祟於川而有路股附入國有之封奏封書夕上。綸言朝頒朝廷之意旨又幾幾若民好好之民惡惡之三代以上之休。風不難復見於今日矣說者於此更不禁竊竊然異之 
尤。其甚者黄瑞麒且以調停中立之政見而創爲國有鐵路附收商股之議黎大鈞且以公司總理之資格而。追隨脚靴手版歡迎督辦之倫張伯倫雖熱心招股而今日亦噤若寒蟬余肇康雖飾辭自辯。而夙昔亦主張借欵粤路公司之詹總理雖臧否不形於一時而有識　略迹原心蓋其人己　入鐵路國有範圍而不樂爲。民人所利用矣吾於是方驚政府吸收力之宏偉政策一定民黨披靡川鄂湘粤諸公司誠哉。岌岌不終日矣 
雖然年四川　官值年等竟爲翹然立異之舉公呈各部臣首先取銷。路股附入國有之封奏矣吾不識政府諸公更將何以待之 
而或者曰格殺勿讑格殺勿。論政府固有以待亂民矣彼翹然立異者夫豈充耳不聞耶文苑 
[華燭篇（承道）]  
麗日沈丹闕隂霞絢赤城乍見龍暉掩猶遲兎景生西園燕客歡。方屬沈沈鼉鼓芳春促公子無心按緑要美人促坐停黄督主第殷勤出翠槃侯家絡繹傳紅燭紅燭颺颺酒瀉鯨翠槃盎盎桂爲檠流。蘇帳隱光先暗翡翠筵開影乍盈昨。夜玉輪棲幌冷今宵銀蠟吐荷輕回翔七貴春朝散娉婷三婦春歌懶影裏迷離金縷衣尊前宛轉紅牙管彩蠟迎歸趙李家輕烟散。入金張館誰家大道起青樓若個佳人字莫愁己自停紅羞窈窕乍能流影照温柔閨中照影春痕重碧篆香衾生綺夢飛花愛結兩鴛鴦停翦婉羞雙采鳳可憐豆宼月初胎可奈。檳榔春暗送别有長門度夕難年年宮燭伴闌坉魚扃夜寂花頻落象輦宵虚涙己殘幾番華映輝椒壁幾番豔憾銷瑶席不隨飛燕入更衣分作孤鸞空挾瑟春戲通宵晃醉紗秋千隔雨飄珠箔盈盈抱蒂復纒柯名倡對此。龢霜蛾到来白馬莖先短去後青驄燼尚多青驄白馬誰家宿綱蕋繁英長照獨縱將暗記遞紅綃奈是離情傷碧玉碧玉紅綃婉恨新。東家淑媛不須顰綾機此日分光客錦幄他年賜御人熒熒緑桂烏啼曙何人嫋嫋猶行露翠黛渲成只自妍芳心然盡無人訴生憎紫。塞不流輝生恨玄霜空擣素擣素聲稀夜嚮晨霏霏　燭賠梁塵漢宮歳歳傅寒食游徧名都　　　 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[商務總會移復滬道文]  
　　豐裕與義善源案照本月初二日准貴道移開豐裕號東虧欠滬關公欵提取義善源之外欠契據備抵一案謂敝會迭請移還將貴道照復不能發還之理始終不及一字殊屬莫明其故又謂李維之家產己悉數封抵自不能惟義善源是問又謂本年正月間旣撥用豐裕號款十四萬而經理丁維瀋更私取劉紳學詢借用九萬兩之存欵擅送交通朦抵又謂敝總協理曁各代表三面議定斷難翻異如必欲發還此十萬兩之契據先備足現銀十萬兩解道抵換各等因准此竊查義善源爲李氏席氏股開與豐裕股東不同敝會入手之初即以劃清界限爲請義善源各債王所要求亦無非各清各欵蓋恐治絲而棼更難就理歷經聲明在案貴道所復不能發還之故敝會未及一字者不欲徒多詰辯非有他故也貴道旣謂自不能惟義善源是問則明知豐裕欠款各歸各理乃又增出正月間撥用十四萬丁維藩擅抵交通九萬查詢該號經理據稱並無此欵清理帳務全憑簿據枝節叢生如何着手敝總協理前偕各債主代表来轅面商仍求各清各款以免紊亂未嘗變易方針今以扣存十萬兩之契據指爲三面議定斷難翻異敝總恊理即願代爲分謗各債主豈肯承認至謂備足現銀十萬兩解道抵換如敝會有此義務不如代該號清償債款之爲直捷了當也總之必先頭緒分清方可絲絲就理貴道爵秩尊崇堂廉深逺債主不敢妄干敝會門户淺促本爲衆商公共之地總協理又各在市營業因扣產之故終朝逼迫實覺應付爲難而貴道復加以不諒之辭於事究何裨益除遵照轉知清理義善源帳務處查照辦理外相應移復爲此合移貴道請煩查照施行 
[中美輪船公司禀准立案]  
　　上海商務總會爲中美輪船公司事禀請郵傳部立案奉批如下禀件均悉該職商張振勳等聯合美商創設中美輪船股份有限公司航行中美額定股本陸十萬元中美各半專在中國政府註册懸掛龍旗一切均照中國公司律辦理係爲擴張海權起見洵屬可嘉應准先行立案以資提倡其餘各節俟咨商外務部度支部農工商部稅務大臣再行酌核批飭遵照所有華商認股三十萬元招商局能否分認若干内地上海漢口等埠招商局碼頭能否訂定合同停泊收租除由本部札飭該局會議合力助成外該公司應與該局直接籌議早觀厥成合亟批示仰卽轉行該公司將航線起訖處所經過埠頭詳細繪圖具說迅速呈報以憑核奪仍俟議辦一有規模隨時將開會情形及選舉人名公司員司旣股東人數船數各項簿册陸續禀報存核可也 
[國民總會之新居]  
　　中國國民總會近因會務日繁朱家橋事務所地處僻靜諸多不便現己租定英租界三馬路跑馬廳後瑯環里一弄二百二十三號樓房聞將於本月十六日遷入新居云 
[閘北商圑定期開操]  
　　閘北商圑會於初七日在事務所開職員會發給操衣並經决定於二十一日（星期日）在滬寗車站北本操塲行開操禮現正修治馬路砌造隂溝以便来賓車馬直達操塲又聞該會續蒙志大洋貨號主錢德順君捐洋二十五元以助經費錢君熱心襄贊亦不可多得者矣 
[救火聯合會議决借欵]  
　　救火聯合會前晚開常會到者二百餘人提議組織救火紅十字會購備器具藥品臨時應用又議城南地方遼闊會中須備皮帶車及各種救火器具以便遇警就近施救又議置備茶爐車一架無論逺近失愼推往火塲以備各救火會會員取飲又議每届夏季將鐘樓重行油漆一次以期堅固惟以上諸項經費約需一千五百元籌措爲難且求新廠找欵及水木作工費尚未付清當經公衆議决向信成銀行借洋三千元支付一切至如何歸還之處俟再妥議 
[新任德使蒞滬續誌]  
　　德國新任駐華公使恰克斯化生君抵滬各情己紀前報昨日午後恰公使偕同駐滬德副領事師謀君至公共公廨拜會當由寳讞員延入領事憩息所茗談片時而别聞恰公使定於今日乘德國兵艦赴京履新 
[飛行家遭險之卹欵]  
　　法國飛行家環落君在滬試演飛艇遭險殉身之後曾由寓滬法國官紳集議募捐撫卹家屬並在滬上立一紀念碑以垂不朽詳情迭紀前報兹悉法工部局業己捐銀五百兩各紳商及中外報界音樂會各總會等募洋三千九百四十六元悉由工部局西人唐登君送交道勝銀行滙交環落君之夫人又字林西報經募洋四千六百五十一元中法彚報募洋六千零念八元共合洋一萬五千二百九十二元有零現唐登君己代環落君夫人向經募各處逐一道謝矣 
[鹽梟供出同黨]  
　　昨日二時本縣田大令提訊著名鹽梟魏家宏供稱安徽人向在魏大江船上摇船尚有王孔二姓計共四人此次由西南鄉青村港地方裝載私鹽經過南橋鎭龍王廟被緝私營弁朱大斌查悉率同勇丁將小的拿獲所有魏大江及王孔二姓己聞風逃逸求恩寛宥大令再三盤詰矢口不移遂判還押候再復訊 
[船户蜂毆巡士]  
　　烏山船户蔣樵康於前日傍晚携一衣包行經南馬頭機廠街形狀慌張舉步飛跑田十四號崗巡陳德勝查問来歷蔣 
 
 

Page 19

 
 
即逃入該處同昌老虎灶内陳亦追入兜拿適其同幫多人在内啜茗聞聲嘩噪羣起爲難將該巡士蜂毆受傷並失去警裝後由一級巡長趙彥卿帮同獲住蔣及帮兇之除榮山解至南區旣有孫性卿者赴區剖訴欲請交保區長不允即命一併移解裁判所訊究蔣供衣包實係己物因託人寄回湖州船欲開行是以飛跑湯裁判諭令罰洋兩元充公並着賠償巡士損失洋一元孫亦罰洋五角一併斥退 
[包探擒獲巨騙]  
　　串設賡餘錢莊之巨騙葉松年及串騙土菊莊參行人參之德裕號夥王祥初現由包探偵悉匿跡嘉定縣境之安亭地方爰即禀明捕頭請廨備文星夜持往彼處將葉王二人一併擒拿押解来滬送入法捕房押候解廨訊辦 
[抵地糾葛案又訊一堂]  
　　英商羅白臣控葉薇生抵地不贖一案前日午後由公共公廨復訊據見證楊榮荃投稱曾將坐落西門外潮州路之契地三分一釐六毫由戴雲舟與地保王阿狗爲中得洋三百元賣於葉姓是實原告代表博易律師譯稱所有英册第五千七百十七號單契前次堂訊時據見証章定良供己遺失查與楊所供不符請爲察核訊之葉偕代表律師穆安素聲稱前項契地係由馮錫華爲中抵於己閉信養銀行由信義轉抵於鍾勉之鍾又轉押於法工部局寳讞員商之英康副領事諭令見証各人一併退去葉仍還押候查於禮拜四開特别公堂復訊 
[再誌永慶社之思患預防]  
　　本城四舖永慶社救火會邑廟花園内裝設自来水龍頭通告園内二十一業户並各商號商議籌欵己紀前報兹悉該會昨特函請萃秀堂荳業董事張樂君邀集二十一業户各董開會提議張君接函後頗爲贊成惟開會日期刻下尚未訂定 
城内 
[眞相畢露]  
　　一路分局解縣之郭壽田顧金榮二人昨經田大令提訊顧供被郭壽田取去紅木掛屏四扇當時言明價洋一百六十元屢討無着求請究追郭供此項紅木掛屏只值一百二十元大令諭令准作一百二十元當塲付給以免纒訟郭稱無力歸還大令曰爾既無錢可將原物交還郭又稱刻己抵押於人大令怒其刁狡着即收押勒限繳還如違重辦 
[私鑄銅元]  
　　南匯縣賴大令昨日派差押解私鑄銅元之陳長清劉在金二名至上海縣署田大令諭飭收押候訊 
[幸免笞責]  
　　本縣田大令昨晚提訊私竊電綫之匪徒沈榮祥供稱是夜至城上游玩見電杆上掛有此項電綫貪小私取並非偷割田大令詰其向習何業沈含混不答大令喝令雲責沈即苦求從寛判押改過局三月期滿再核 
[道批三則]  
　　高仲禮禀批此案現奉折憲批行己移請商會曁自治公所催查着俟復到再行核辦張金和禀批仰上海縣遵照前次批飭勒提計阿秋等到案提同在押之時春濤等訊明確情分别究擬詳辦毋稍寛延切切抄黏並發賈趙氏禀批此項墳地是否活賣契内若何開載仰上海縣核明秉公辦理具報察奪毋遲 
[縣批二則]  
　　薛登發禀批異姓固不能亂宗而立嗣即聽人自擇究竟喬氏欲立何人爲嗣候傳集訊斷宗圖姑附潘寳生禀批義男女婿照例只准相爲依倚未便以自治職員所斷率請立案抄黏揭還 
[一路巡局批詞]  
　　民婦徐氏禀批女子己嫁夫即如所禀該氏旣失足於先豈復能下堂求去惟鄭子山不應中途捐棄致該氏養贍無資姑候飭傳到案訊奪民人汪啓元禀批據票髮妻王氏前年逃滬押娼爾曾鬻兒贖出現又與人姘識投局發堂希圖改嫁求恩領回等情如果不虚應准給領管束仰候提案質訊察奪胡長林禀批據禀楊澄海騙吞貨價不還求追等情是否屬實候飭傳案訊奪職商張子欣禀批據禀鄭縉蓀抵軍不贖該商作中被累求追等情究竟情實若何候飭傳案訊奪醫生殷正華禀批前據来禀己批飭舖甲傳諭飭遵在案兹據禀稱濮長泰書作迄未遵辦實屬可恨候即傳案訊究察辦商人王炳賢禀批據察達九成欠租蠻賴求追等情是否屬實候飭傳案訊奪商人楊錦全禀批禀悉所請退保之處應着該商即將徐錦元交案聽候核辦非一紙空詞所能禀准仰即遵照職商朱斌榮禀批案經一再批飭舖甲勒遷在案兹據禀稱徐正榮迄未遵遷情殊可恨候飭提案訊奪 
[道轅紀事]  
　　華洋義振會總理洋員福開森昨至道署辭行晉京福建南台華洋同知姚仲勛到道禀知奉閩藩委解賠欵到申南市 
[客民路斃]  
　　江北人某甲年約四十餘歳昨在南碼頭滬軍營旁第三百十一號門牌某姓家門口倒臥斃命由四十三號巡士查見報告南區六飭十二圖地保查看死者年歳服式形似車夫嗣因查無屬人報告善堂給棺收殮厝壇召認 
[養媳迷路]  
　　昨日黎明時有某姓家童養媳名王小丫頭在滬軍營畔徘徊四顧不辨路徑由二十四號巡士帶往南區詰問據稱年十三歳甫由清江來滬問其夫家姓名住址羞不肯言奉飭暫留候屬人認領 
[勒塡坑厠]  
　　大東門外楓箱弄東口單姓所設之大坑時有糞穢流至街道臭氣四佈曾經附近居民兩次禀請城自治公所飭知單姓赶即塡除以重衞生當經路政處勘明限令拆去迄未遵辦現届夏令尤恐釀成疫癘爰傳單小園到所移請裁判所詰問單猶一味諉推判交保予限兩天赶緊塡平如違究辦 
[分期還債]  
　　萬興裕興兩米店同煤炭業榮昌泰正太昌等各店主昨將西門外羊尾橋己閉老虎灶主嚴桂堂扭至西區控被積欠貨洋一百餘元諉賴不理移經裁判所訊供屬實判交的保先還洋二十元餘限六月底及閏月十四日兩期各還洋二十元以便攤還各債主完案 
閘北 
[賣艮爲娼]  
　　胥采生控袁國橷拐匿伊女胥又如由四路分局解送總避押交在案兹悉該女被袁拐出後賣往法界花烟間因女不願爲娼啼哭不止己由袁之同黨送回胥家前日交案經陳裁判訊明判袁還押候辦女交胥領回管束 
[有意圖賴]  
　　馮子卿去年在巡警總局禀控史彬記即史子彬不還田價存洋一千元迭經孫裁判訊判交保限期分還洋五百元詎史保出後一味延宕分文未繳昨經陳裁判提訊以史供詞狡展判令還押候核 
[混用銅洋]  
　　同昌公廣成德烟膏店同將蔣自成扭至四路分局控被混用銅洋昨經蕭區長提訊蔣供此洋係向友人張姓處借来求宥判押候查辦 
[一塲胡閙]  
　　無錫人趙錦堂之姪媳去年被趙杏奎之母應氏領来上海與蟻媒楊石氏串同賣往崇明前日由趙錦堂来滬尋見將石氏軋至承德里趙錦綸家關閉二小時勒令交人旋由氏之二房東陳三鰲陳吳氏等赶至趙處理論又被趙等我人扭住兇毆當由崗巡一併拘至四路分局昨奉蕭區長集訊供詞各執判分别交保候查明核辦 
[幸無實據]  
　　楊嚴氏控房客張妙根欠租洋一元六角並被竊去衣服昨經四路分局蕭區長訊無實據一併斥釋 
英租界 
[無力賠償]  
　英人白来特蘭因將南京路福利公司及鴻昌外國首飾店兩家值洋千餘元之大玻璃擊碎由捕拘入捕房前日解送英領事署訊明因該英人無力賠償判令禁錮三月以儆 
 
 

Page 20

 
 
[終是怨耦]  
　　陳和春在公共公廨控告傭婦陶阿秀竊取值洋一千三百元之衣飾經中西官訊明係陳妻錢氏自行帶回母家判將陶婦開釋錢氏隨陳回家並着交還衣飾在案詎錢氏抗諭不將衣飾交還故昨日陳又遞禀公廨求請追繳諭候查核 
[馬夫謊騙]  
　　馬夫彭四四於上月二十七日向木器店主儲梅初借洋二百三十元言明贖取鑽戒即行變價歸還詎借洋後避不見面儲知受騙報由老閘捕房派探蔣文彬於昨日將彭查獲帶入捕房押候送廨訊究 
[飛来横禍]  
　　粤人歐維在江西路一百七十五號某洋行内做工前日在樓上將貨包擲下適王金山乘包車經過致將王之包車夫莫劬書足骨壓傷由捕查見即將歐等帶入捕房捕頭飭將受傷人送往仁濟醫院醫治歐押候解廨訊究 
[快馬違章]  
　　馬夫陸阿昌前日在黄浦灘揚鞭疾馳被四百三十七號印捕查見拘入捕房捕頭以其違章屬實暫行釋出候請公廨出單傳訊 
[索詐爭鬥]  
　　王湘明馮新才等五人昨在香粉弄互毆由捕查見一併帶入捕房經捕頭詢係索詐起釁諭飭一併押候解究 
[循例道賀]  
　　昨爲美國立國之紀念日公共公廨寳讞員於午後乘坐馬車至美領事署道賀 
[竊案類誌]  
　　傅光華寓居江西路泰安客棧内前日失竊衣箱一只内有現洋一百元昨始察覺即投捕房報請偵緝王阿松昨日掩入圓明園路十一號洋房内圖竊被巡捕查獲拘入捕房押候解辦王阿福偷竊寗波路鄭卓家包車一輛被捕拘獲帶入捕房押辦錢和尚昨在河南路竊取顧阿三之小車被捕拘至捕房押候究辦勞合路五百二十九號朱盛氏家前晚失竊值洋六十餘元之衣飾昨報捕房派探王梅生查緝 
[收殮屍身]  
　　東洋車夫劉川年逾四旬昨在棋盤街金隆里口暴病倒地由捕車送仁濟醫院救治不及旋即斃命捕房得悉後即飭地保報請上海縣田大令於午後蒞塲驗明委係急痧身死查無屍屬由堂棺殮發壇候核又浦灘揚子保險公司相近石階上昨日發現孩屍一具不知何人抛棄由捕查見回禀捕頭立傳地保報堂收殮埋葬義塜 
美租界 
[跌傷致死]  
　　詹明高乘坐電車跌傷甚重己紀昨報兹悉詹送至醫院後己於前日傍晚因傷斃命昨由捕房車至驗屍所諭飭地保報請上海縣蒞驗再核 
[投河遇救]  
　　顧生記前晚不知何故奔至怡和碼頭投河圖盡幸由舟子救起送入捕房押候核奪 
[拐匪就擒]  
　　拐匪王阿生廣東人前因拐賣某姓小孩被控捕房昨由一百八十三號西探查獲收押候辦 
[協拿匪徒]  
　　匪徒王来生住居元芳路二百五號小客棧内因與同黨在法界搶刦行人財物現己破案昨由法包探禀知美捕頭派探協同將王逮案押候解廨訊明移送法公廨歸案訊辦 
法租界 
[學堂暑假]  
　　法新租界寳昌路法文書館於前日循例放假待秋後再行開課 
[押犯患病]  
　　鄭家木橋豐記桂圓店主張采豐父子二人通同店夥顧鳴臯胡明章等縱火圖賠保險銀兩曾由捕房將張子金林及各夥拘解公廨研詰供認後又忽然翻供以致案懸數月示能定讞兹張采豐在押患病由管牢捕頭禀明麥總巡飭送醫院醫治 
海上閒談 
吾聞人言曰。惡人萬不可做。吾即勉爲好人又聞人言曰。好人萬不可做。吾又甘爲惡人。然而吾在上海。做惡人做。好人竟無一而可。吾將如之何哉。吾乃變通其法。對於惡人做惡人。對於好人做好人。而我之惡仍不敵人之惡。人之好未必知吾之好吾。又如之何哉無己。對於惡人做好人。對於好人做惡。人庶可立於上海之或界乎。吾日持此宗旨。以與人交接。然而旅滬愈久。心術愈壞。吾豈不自疚哉。嗚呼 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[上海城自治公所辛亥夏季議事會議决事件（三續）]  
縣照會奉文查復廟產應行清查案 
董事會奉文交議事件按照城鎭鄉自治章程第三十六條第六欵之權限及第九十條第一欵之規定議决如左 
按清查公欵公產本爲分别公私劃清界限起見僧應乾藉口抗查誠屬悞會應由董事會遵照蘇屬自治籌辦處批示各節擬具簡明表式呈復上海縣轉飭該僧明白開導詳細塡表母得隱匿含混自悞並由董事曾切實清查分别公私性質交由秋季議事會復查備核 
築肇嘉浜路劃用地畝應給地價案 
董事會交議事件按照城鎭鄉自治章程第五條第三欵事宜議决如左本公所於上年開築西門外斜橋南堍沿肇嘉浜迤西至徐家匯之泥路即肇嘉浜路劃用有主地畝該處但爲交通便利起見於市面興盛尚無關係與其他各路情形不同自須丈明給價劃單承糧現定每畝給價銀五十元應由董事會呈請蘇松太道上海縣出示曉諭 
縣照會德文醫學堂請調換設學基地案 
董事會奉文交議事件按照城鎭鄉自治章程第五條第一第三欵事宜議决如左 
德文醫學堂欲以該堂地畝與本公所小學堂基地商換同係公益本無不可商量惟小學堂堂舍現己雇匠開工限期完竣若如該學堂交来之圖地段不甚合宜且無出路一經多建造屋圖樣及材料又須改換損失必多如果該堂必欲商換應於中歷五月内依本公所所繪地圖調換並酌償損失以免停工主待有悞開學之期應由董事會即日函復上海縣轉復德領事知照又来文所指中有無主民地一塊應由董事會先行勘明一併酌辦 
歸辦城區城官契事宜並移遷西區改設小學案 
董事會交議事件按照城鎭鄉自治章程第五條第一欵事宜議决如左查上年十月間勸學所函送城自治區域學董會議决案到所第三條議案城自治區域官契歸自治公所辦理其總局房屋截清欵項歸自治公所設立小學公議贊成等因按各鄉領用官契均由各鎭鄉辦理則城區域之官契自應由本公所辦理無須另行設局所有官契局房屋設立小學本無不可惟該局屋適靠馬路車輛行人煩形嘈雜設學似非所宜應將原有之官契局屋改作西區辦公之所而以舊時西區房屋改設小學該處地段較靜一轉移間兩得其宜應由董事會知會勸學所官契局商定辦理 
縣照會諮議局决南方協助北方籌辦貧民勸上所以工代賑案董事會奉文交議事件按照城鎭鄉自治章程第三十六條第五第六欵之權限議决如左 
濟貧事業爲當今急要之圖救灾卹鄰亦地方應有之義惟當此自治萌芽經濟竭蹶各地情形大致相同本公所預算不敷甚鉅本城貧民習藝亦尚未成立雖欲勉襄義舉苦無專欵應由董事會據情呈復 
業户翻造房屋收讓尺寸一律給予憑證案 
董事會交議事件按照城鎭鄉自治章程第五條第三款事宜議决如左凡業户翻建房屋應行收讓尺寸己載明營造執照幹路闊狹丈尺亦經規定惟收讓暫以二尺爲率而亦有願收至數尺者其顧全公益之心足資風勸現定嗣後翻建房屋者除按照規定路線一次收足照章給名譽證劵外凡收讓尺寸若干由本公所給予憑證一紙以顯名某户業己收讓若干並以見該路原寛若干其憑證式另訂 
北區擬聯合寳邑辦理案 
董事會交議議事會提議事件按照城鎭鄉自治章程議决如左 
應由董事會查照城鎭鄉自治章程第十三條與寳山之江灣眞茹鄉董籌商聯合會事宜以便辦理彼此相關之事 
廟園湖亭推廣水閣案 
董事會交議議事會提議事件按照城鎭鄉自治章程第五條第三欵事宜議决如左 
查造屋定章事關公衆應由董事會轉告將水閣所佔尺寸卽行收進以洽輿情此外各業如另有佔出之處凡在本公所成立以後者亦應查明一律拆除至廟園本係公園性質而現象己大半成爲市塲所有道路河渠應與他處一律看待并由董事會測繪廟園詳圖規劃全局如道路之如何改正河渠之或塡或浚等分别擬訂辦法交秋季議事會議决 
（未完） 
國外新聞 
[英國水手罷工近况]  
　　初八日倫敦電云南斯台夫哇特希爾聯隊之步軍大隊己奉命由里區匪爾特整隊預備開往赫爾或利物浦地方鎭壓罷工工人罷工工人在赫爾地方集議贊成依行議定條件即行工作今預料罷工之舉即此可以從速調停就緒據利物浦電稱哇興立克公司之蘇維克輪船己得水手惟克拉特公司之卡買利亞輪船及某公司之英國皇后輪船坎拿大首相勞利安君及坎拿大派来賀加冕之軍隊八百人均於星期六日登船迄今因無水手仍未開駛（以上譯字林報） 
初九日倫敦電云水手罷工之舉似可早日調停昨日午後利物浦及赫爾兩處己商定一切其他各口岸亦均承認罷工人之要求 
[德國對摩政策披露]  
　　初八日倫敦電云英國各報 
 
 

Page 27

 
 
評論德國對摩政策並未揭露英國實在之態度各報大抵皆袒護法國惟有數報謂法國實自尋苦惱然大多數之意見均謂德國之舉動其志蓋欲於大西洋沿岸得一口岸非僅爲商務而己也德國各報均謂政府己棄其觀測容忍之政策思之殊爲可慰云同日栢林電云法國各報深駭德艦班塞號之抵阿干提爾惟望兩國政府即開談判議决此事法國駐德大使康本君現居巴黎今將以法國照會送交德政府德國各報贊成政府之舉動者實居大多數西班牙各報亦殊滿意意大利各報亦贊成德國之舉動全歐股票貿易社對於摩事頗具安靜之態度惟有數處小受影響初九日倫敦電云法國現正與英俄兩國討論德國派兵赴摩問題據柏林宣稱德國之態度實靜期之一法蓋望各國因此交換意見以定大局德國若非各國與之訂定條約則須俟摩地舊觀復原令德愜意後始尤退兵云 
[東京收買電車鐵道之手續]  
　　初八日東京電云東京將借外債購買電車鐵道歸爲國有其數約在九十至一百兆元東京官塲己於星期一日與該公司訂定購路草合同定價日洋六十四兆零二萬元 
[德報討論德日商約]  
　　初八日柏林電云德國各報討論德日商約語頗和平均望兩國政批准該約（以上譯文匯報） 
小說 
[殖民小說華僑淚（六十一）]  
說着又回頭向衆。人說道你們諸君聽者仲山先生雖然是中國人我們華僑的忍辱受侮是與他無涉的尚且這樣一片婆心一腔熱血想要救拔這些可憐的同胞我們是利。害切身的人和他們那班僑商禍福相同患難與共若再不盡心竭力的聽着仲山先生話兒和同胞做些事業那還成人類麽說。到這裡不由的也適下涙来范鳳洲和鄭國昌等見楊惠君說得這。般痛切一個個更覺得熱心怒發酸涙横流大家都磨拳擦掌的道惠君說話極是我們大家都該應振作全付精神有進無退舍死忘生的做。去一定要達到了目的爲止也不枉仲山先生一番振救同種的苦心莊仲山見了他們一個。個都是這般激昻奮發心上自然高興便拭去淚痕對着衆人說道如今這般時候。正是我們奮身任事之秋只要盡着我們的一生力量對於同胞克盡義務就是了又何必大家楚囚相對作這般的無益之悲大家聽了一個個都收涙答應定了一回鄭國昌第一個開口。道我們今天得聞仲山先生明。論方才如夢初醒。這才眞是從根本上着手方法爲什麽我們這一班人以前竟没有想着這個法兒如今我們情願大家合力組織一個華僑殖民。會公推仲山先生做會長我們恭聽會長的指揮何如衆人聽了正待舉手贊成莊仲山連忙摇手道這個是不行。的你們在南洋各埠的華商大半都是些閩粤二省的就要組織殖民會公推會長也應該推個僑商裡頭廣東人躭任會長事務方才妥當斷没有平空舉局外人。作會長道理况且我自己也有我的事情不能効力你們諸位不要見怪衆人聽了不覺呆了一呆。齊聲說道仲山先生不肯任作會長那裡還有别人有這般才幹莊仲山笑道多承謬贊斷不敢當。如今只要把我意見和你們衆位大家研究一番審定了進行方針就是了。何必一定要把我推作會長至於殖民會成立以。後或者有什麽研究問題。原可以大家商議我也狠願意自效綿。薄以備你們諸位採。擇 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
