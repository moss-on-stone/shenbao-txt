# 1921 - 311 - 4917506

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[滿洲自古爲中國領土（老圃）]  
　　頃聞外人發議謂滿洲本非中國領土此在外國人不悉中國之歷史地理原無足怪滿洲本在九州之内唐虞時已屬中國堯時青州之域越海而有遼東舜時分青州爲營州營州即遼東周時遼東爲營州而并於幽州三國時公孫度據遼東自號青州刺史越海收東萊諸郡是夔用堯時之舊名以遼東爲青州也明初遼東士子附山東鄉試後以渡海不易乃改附順天是襲用周時之成法并營州於幽州也遼東設郡始於秦漢降及有明尙設遼東都指揮使司兼轄漢遼東西二郡之地論其疆域固與今之滿洲廣狹不同然即就江南諸地而言在往古之世開闢者亦僅數處正與遼東一例西人但知清人起於滿洲種族不與華同遂比滿洲於外國不知挨爾蘭人與英倫人亦有紛議不能謂挨爾蘭非不列顚之領土也中國於積弱之餘加以内訌苟欲力取其土地亦何求不得但其史志猶歷歷俱在不可誣也 
國内專電 
　　北京電　索欵未辦者冐積七十五件總額一億五千餘萬本年非三千五百萬不能過去本月非五百萬不能苟延此爲負責者言非抽象語（十四日下午十二鐘） 
　　北京電　高橋允權日首相對華債務將實行清算大藏省將派員來京交涉西原借欵兩萬萬擔保品問題因展期一年之合同轉瞬期滿複利尙未付可信阿卜脱去則日員來矣（十四日上午十二鐘） 
　　北京電　敎部欠薪近又有風潮馬鄰翼詢高凌霨有無辦法高允給一月敎職員不能滿意又有醞釀罷工説（十四上午十鐘） 
　　北京電　在南潯鐵路守提利息之日人因不敷償欵要求將該路車站地産一律歸入債權人 
　　北京電　昨直同鄉開會反對加地丁糧税官錢局不兑換問題曹錕先知派憲兵司令王啓貴接洽警廳故警廳不發許可證卒不成會（十四日上午十二鐘） 
　　北京電　吳佩孚到保派兵站總監戴了彬來京代陳府院并索欠餉（十四日上午十二鐘） 
　　北京電　吳佩孚决以京漢路局移設長辛店兼控制京奉京綏形勢　　北京電　鞏縣兵工廠長蔣廷梓奉吳子玉電召赴漢商議趕造子彈事件蔣已回鞏廠飭工日夜趕造　　北京電　航空署已將京滬航線撤消改設京隴航線已派員往陜西之三原甘肅之蘭州擇地設站 
　　北京電　農部電吉林森林局長李銘書來京磋商將部省留各林場决完全劃爲特别林區由部省集欵合辦採木公司俟得吉長同意卽設局開辦（十四日上午十鐘） 
　　北京電　農部函財部准外部函催撥勞工大會用欵請查前咨迅卽撥付以應急需（十四日上午十鐘） 
　　北京電　靳顔今夕（十四）宴北巖京報界定十七宴北巖（十四日上午十二鐘） 
　　北京電　某使覆政府吾國人口比各國衆多兵百四十萬不算多陸部旣以八十萬兵報告太議已嫌 
 
 

Page 8

 
 
單薄赴美代表尙以裁兵爲言殊昧國情等語軍閥厭聞裁兵奈何（十四日下午一鐘） 
　　漢口電　高師校欵解决文（十二）已開學赴京請願團寒（十四）出京銑（十六）可到漢該校元日（十三）議决本部及中學部學生銑晨整隊渡漢到站歡迎小學生在漢陽門碼頭歡迎　　漢口電　省署財政會議議期原定兩月吳以議論多成效少令中止現定銑日集議一次結束各事　　漢口電　聞石首華容交界之官塘突增湘軍一團石首劉知事羅團長電省請示蕭令嚴密防禦勿輕啓釁 
　　漢口電　省議會寒日開常會已足法數（以上十四日下午九鐘） 
　　香港電　中葡交涉除香民辦團外陳炯明以澳銀坑食水擬設水警限制 
　　香港電　省會請取消交易所案省署咨覆未便照辦 
　　香港電　馬育航暫改任瓊崖民政處長（以上十四日下午九鐘） 
　　香港電　今午粤簑衣街火燒至要後街約數十間又江門杉欄火燒損失甚鉅（十四日下午十鐘） 
國外專電 
　　華盛頓電　休士提議時手指日代表面聲色俱厲曰我美國準備拆毁軍艦予以十年休息望日本亦廢除擴張海軍計畫中代表出席者除施顧王外尙有梁如浩刁作謙蔡廷幹羅文幹嚴鶴齡鍾文耀温世珍金邦正王鴻年鄧萃英顔德慶屠鼎甫黄宗法章祥麟陳道源劉大鈞魏文彬等十九人今日午後各顧問參贊隨員等在顧寓開會施提出討論題三條（一）中國財政（二）裁兵（三）南北統一施顧王各發意見卒由顧建議組織委員員分别集議（十二日） 
　　華盛頓電　昨晨十時半休士佈告開會全塲肅靜逾三分鐘哈定蒞會休士介紹於衆衆鼓掌迎之哈定致詞極冠冕歡聲屢作休士提議限制美英日海軍辦法内外輿論以果敢英斷許之休士就主席後遍請各國代表相繼發言吾國施代表起述誠意協助之意議席方形美代表位於西端法日居其左英意居右下爲比中荷葡座散會後代表各自開會密議對案英日方面唱限制軍備與遠東權利宜互讓調和之説（十三日） 
特約路透太議專電 
　　十四日倫敦電　傳説美國務卿休士氏提議中本有美國海軍計畫一段後卒删去駐華盛頓之法報某訪員説明此中原因謂英國表示遇最不幸事時英國在太平洋所可取之態度英國並説明可如何利用新加坡根據地英國政策之决定使美人生良好印象美人固以美日衝突時菲列濱羣島之命運爲慮也此種憂慮今已袪除美國故願自受拘束於限制海軍之計畫而此計畫與英國在世界各海路上現有地位之海軍相適合設美國執政家對於日本在遠東之利益果不願讓步則英國誠難以提倡一種等於取銷英日盟約之政策但至少就南滿或兼東蒙而言此種不退讓政策之危險今已過去矣海軍協約之議定涉及日本擴張海軍案者應以遠東政治協約之議定爲斷此層事實加藤且公然言之法報訪員又稱日人以美國不在西太平洋内美屬島上設立砲臺爲美國遠東政策之試金石而美人亦承認設立此種在砲臺之根據地無異破壞軍備之限制但以爲此層無在約中另有聲明之必要以其性質不相類也該訪員又謂休士氏曾告其友曰子勿以遠東爲慮 
世界路透電 
[限制海軍建議與日本]  
　　十三日華盛頓電　一般印象以爲休士氏之建議頗使日代表驚訝此種印象雖未正式徵實然徵諸加藤與德川今日在郁漢旅館招待會之議論似非無因也德川之言曰吾人對於大會之成功不能有何疑問吾人在由日本首途以前或有慮大會失敗者但自到美以來此種疑慮已渙釋矣吾人見處處誠摯而不見有仇意加藤之言曰日本特赴大會者僅爲友誼之貢獻而所求於大會者亦爲友誼彼此疑慮旣除則與美日有關之協定定可告成日代表將以此觀念詳細考察美國之提議 
　　十三日倫敦電　星期捷報載林權助男爵之談片謂彼信日本如見美國堅誠遵守哈定總統之計畫則必表示同意美日交好多年如一國不造巨艦則其他一國亦無庸造之足爲太平洋之危害者無第三國也林權助男爵之意限制海軍計畫以爲各國贊成 
[限制海軍建議與英國]  
　　十四日倫敦電　限制軍備議案設想勇壯令人結舌但英國接受此計劃之原則情意殷摯不遜於美國此固不成問題也此計劃之偉舉與提議之誠意已得公共之承認惟關於研究方面衆尙沉默無言此議欲演成俾衆遵守之形式則研究自必注重也綜之休士氏毅然提出此議與從前辦理大問題出以逐漸與詭密之外交手段誠不可同日語矣拆毁軍艦之計劃世界三大海軍國之專家若干人必覺甚難認可此爲一般人士所承認但大衆希望日人能與英美人同感提出建議之政治家所具之勇敢按照建議犧牲最大者厥爲美國蓋其巨艦行將竣工也英國則無戰艦或巡洋艦在建造中雖已簽定合同定造戰艦四艘計值英金三千二百萬鎊然尙未開工衆意如請日本承允常置海軍三十萬噸而英美兩國則各置五十萬噸日本對此問題甚費躊躇但日本不允則各國將競增海軍力日本必最受累勢將淪於更不利之地位衆對於三大海軍國允大减海軍之希望雖已表露若干興奮但有重要事端所不可忽視者則爲停造軍艦問題與遠東問題之協定有相互之關係是也如休士氏之建議能經此會明白採納則有數事目下提出須研究者爲關於法意兩國之海軍問題英國須多置輕巡洋艦保護其海上交通之必要商船之能疾設武裝改爲巡洋艦者之建造提議之改革所及於各國陸海軍總比較力之影響限制軍備計劃一言以蔽之和戰實决於此一舉蓋三國中有一二國不加承認則即爲戰爭之動機若衆加承認則即希望時代之發端也 
[限制海軍建議與英日]  
　　十三日紐約電　休士氏限制海軍之建議國内外皆大爲驚愕各報之意此項建議實爲一大進步尤可注意者美國自已所減較請他國縮減者爲多紐約導報謂休士氏之建議可謂盡善盡美足釋英美日三國納税者之擔負美國對於大會之成功已有卓越之供獻美日其願有同樣之供獻乎國會議員完全贊助休士氏謂休士氏建議之價值在表示美國盼望和平之志願 
[限制海軍建議與法意]  
　　十四日倫敦電　休士氏限制軍備之計畫並未漠視法意兩國將來海軍力問題休士氏之意目下無討論二國海軍噸位限度之必要惟建議隨後討論之 
　　十三日巴黎電　哈伐通訊社華盛頓訪電稱休士氏陳述其限制軍備計畫後會場中頗有對法同情之表示「白里安」之呼聲達於四座法總理初未凖備演詞至是乃起稱法國爲對美友誼之情感及篤望和平之熱念所驅使立即接受參與大會之請求雖法國今似爲危險所圍繞但甚願設法限制軍備法國已著手於此準備充量爲之一俟時局安定法國即可釋甲云云白里安之詞譯爲英語後會衆皆大歡呼 
太平洋路透電 
[日本新首相對於華府會議談]  
　　十四日東京電　新任首相高橋子爵今日午後向路透訪員表示意見謂首相之更易並不改變日政府所定之外交政策一切將隨原敬氏之舊規希望能獲國内外之提携高橋對於華府會議之宗旨深表同情謂全世界之希望今皆集於該地高橋又言曰大戰告終三年於兹世界仍擾攘不靖其前途莫能豫料美總統倡議召集國際大會討論縮減軍備及太平洋遠東問題日政府欣然接受其建議不幸大會開幕前之一星期内前相原敬慘遭凶終未能全展其政治大計畫余不敏寵邀君上簡居此任實非私料所能及哈定總統之建議聞爲固定世界和平增進人類共同幸福之至願所鼓動此種政策與日本追隨各國所進行者完全脗合余爲願敬閣員且嘗參與規定原内閣之政策余對於其外交政策贊助尤力故華府會議日代表行動所須依守之方針不因更易首相而稍有變動此固無庸贅言者華府會議賴美總統之資望及美國與與會列强之高尙主義其獲極大之成功可操左劵余將盡余權力所能及凡有益於會議之成功者靡不願爲之 
[日報評論休士建議]  
　　十四日東京電　今晨有數報評論休士氏限制海軍之建議對於美國企圖解决縮減軍備問題所具之誠意與决心皆大滿意時事新聞謂日本固宜提出答案惟望政府迅速贊成美國之建議報知新聞謂美國之建議尙須續加研究但其堅决與誠意已大增限制軍備之可能性朝日新聞謂美國期望和平之殷切已於建議中顯著表明該報希望日本勿作猶豫迅速贊助之而以勿危及國防爲限國民新聞之意日本之軍艦如改十艘爲十二艘則可維持太平洋中海軍力適當之均勢 
國外要聞 
[美國特約通信（故吾）]  
　　芮恩施論中國拒絶魯案直交之原因 
　　太會開幕前友邦之正論 
　　美國前駐華公使芮恩施博士近擔任爲普通通信社作關於遠東問題之論文其第一篇已發表題目爲中國拒絶磋商山東案之原因美國學者之論山東問題者以據理敷陳爲多究不易使遠隔太平洋東岸之美人醒目此文兼重感情或易博多數人之同情也爰譯其原文如左當華盛頓會議未開以前日本乃提出所謂交還山東案而中國拒絶之此爲何故殊非易答之問題也山東富饒之地每年産著名之芝罘綢棉花煤銅蠟諸品人口之稠密爲世界最繁庶之省區乃中國竟拒絶以附帶條件歸還之議豈非可怪然總論其原因則中國之拒絶不外否認凡爾塞和議所訂讓與日本之權利也中國迄今未簽字凡爾塞和約美國亦然 
　　美人欲領悟中國拒絶山東案直接交涉之原因試設身處地一思之設使當大戰之時日人横渡太平洋而來美國攫取美國聯合太平洋公司鐵路如其攫取膠濟鐵路然設使日本駐兵舊金山如其駐兵山東省會濟南府然設使日人行此種侵略手段於吾美人吾美人能不起而抗議設使吾美人抗議書之答覆不獨不讓步且爲逼吾政府嚴守秘密之二十一條欵更設使日人向歐洲及世界宣言云「汝美人勿慮日本之侵犯美國土地獨立主權等日本只要求美京政府承認雇用日本政治經濟軍事顧問而已只要求美國之軍械廠火藥局日美合辦而已日本要求美政府所採購之軍火至少百分之五十須購自日本要求在舊金山斯丹佛芝加哥聖路易華盛頓紐約波士頓諸市設日本警察要求在聯合太平洋公司鐵路上駐日本軍隊更要求在夏威夷菲律濱之特别優先權利」云云日本此等要求及其他條件意必在鞏固日本欲控制美國國内無窮富源及軍事防備之權則美人至死必領悟所謂「遠東德意志」之意義矣 
　　上述日本侵略中國之譬諭並非描繪過度北京政府之記録固猶可覆按也且日本之侵略不特此二十一條欵而已日本根據於二十一條欵所定將來之外交政策猶有不可思議者日本之要求條件正未有極所謂中國之主權保存者將僅爲泡影曇花而已 
　　日本根據二十一條欵規劃其侵略政策大致以滿洲山東福建之地爲中心點滿洲本已在日本勢力範圍内日本將再使滿洲爲其特有之殖民地投貲地完全由日本當道管理之有借欵之優先權當日本在北方侵略滿洲並圖聯絡蒙古之際同時又欲經營中國南部之福建省使其在中國勢力南北串成一氣當南北之中心者爲山東省前德人因兩敎士被傷所强佔山東之權利今日漸見擴充致凡爾塞和約成立後日本幾欲操全省之權中國之爲日本藩屬益近於事實矣 
　　二十一條欵經中日簽訂後日本强中國勿向外交團宣佈嗣後仍洩露於外間觀察二十一條欵之内容及日本在高麗滿洲之行動證明日本完全恣行其帝國主義此主義如不爲他國所阻止則日本將來對於中國之行動必愈肆其貪暴尤甚顯焉者也 
　　當今華盛頓國際裁兵會議將開之時日本代表聯翩赴會而日本之軍隊則仍深駐中國之内地把持山東鐵路鞏固日本在山東軍事上之根據由此觀之中國與日本磋商山東直接交還爲絶對不可能之事中國雖幸未簽字於凡爾塞和約然若中國一與日本開始磋商山東問題則照連帶關係直不啻默認日本在凡爾塞和約下之山東權利也中國此次不與日本磋商多得往年與列强交涉之敎訓往年列强以强硬手段施諸中國迫中國承認外權中國政府脅於暴力往往允認其爲法律上有效外人遂名正言順强佔一切權利使中國損失至鉅中國有鑒於此故此次堅拒日本要求日本雖駐兵山東而人民不予以承認則名義不正缺乏法律上之性質矣 
　　華盛頓會議將開之前日本或將用更强辣之手段壓迫中國直接交涉果爾則中國回思往年故事必仍堅拒不屈中國往年與列强敷衍苟安爲購買外兵之撤退計簽認城下之盟厥後損失之鉅乃遠過於外兵所佔據之土地財産寗失土地財産不失法律名義乃中國此次堅拒山東案磋商最重要原因之一也 
　　日本此次提出交還山東條件在不知山東情形者或以爲日本頗讓步中國無妨承認殊不知山東之精髓在於膠濟鐵路如此路由外人管理（記者案據北京外交部所公表日本提出之山東善後處置案大綱第三條云山東鐵路及附屬礦山作爲中日合辦之組織云云是無異仍爲日本管理）則所有尊重土地政治獨立保全之字樣皆完全虚言不能實行蓋日本政府藉此路權攫取青島及山東沿路線之財産使日本享有種種經濟上商業上之優越權利也且照日本習慣經濟權與軍事政治權無所區分有經濟權則軍事政治權亦必隨之山東如照此種條件交還則等於仍在日人之手有此種種原因故中國今拒絶與日本直接交涉除非待至日本提出之條件使任何獨立國家均能承受時方允開始談判惟此山東案將僅關係於遠東兩國乎關係此案之美政府將僅取旁觀態度乎如僅取旁觀態度則華盛頓會議中僅由其代表作一二旁觀之忠告足矣 
　　惟細審此案關係則立知其不僅關係遠東兩國而與美國之利害影響甚爲重大美國自與中國通商迄今一百四十年矣近五十年來中美關係尤爲親密互相倚助於兩國裨益殊多惟此中美親善關係恃美人能與中國人民自由交易與中國人民自由協助在中國任何部分之自由營業不受在中國之外人任何牽掣阻止美人有鑒於此故極端主張門户開放主義美人所求者非土地·非政權乃與中國人民自由通商是也若在中國之外人藉其軍事政治權之利器以行其經濟優先權則於美國之利害可以推見即此一端美國對於由東案已有不能僅抱坐視而進忠告之態度者矣 
[太會中之縮減軍備觀]  
　　星報十三日華盛頓電云縮減軍備議席中國位列第七哈定歡迎詞以廣大形式略言會議所須討論之問題休士被舉爲主席致開會詞時提出美英日三國共縮减海軍二百萬噸之計劃美减八十七萬五各噸英減五十八萬三千噸日减四十四萬八千噸美英各留五十萬噸日本三十萬噸已成立兩委員會軍備委員會以美英日法意五國正代表組成太平洋問題委員會以與會各國正代表組成 
 
 

Page 9

 
 
   
 
 

Page 10

 
 
國外要聞二 
[歐俄承認戰前外債之宣言]  
　　華俄通信社十月二十二日莫思科通信云蘇維埃俄羅斯國民外交委員長（即外交總長）翟趣林氏近向協約各國政府宣言承認戰前俄國所欠各國債務其宣言文如下協約各國前曾在比京布魯塞爾會議中議决謂當由俄國承認戰前債務協約國方能放債於新俄政府雖此項决議未曾通知蘇維埃政府然蘇維埃政府爲拯救人民飢餓起見願抛棄以前之外交政策而宣言曰承認舊債之提議實與蘇維埃政府之意志相符合也蘇維埃政府於作此種宣言時甚望全世界各國勞動界及平民對於布魯塞爾會議之决議與以注意其决議蓋以承認舊債爲借新債之交換條件也然魯易喬治於八月十六日下下議院中演説詞中有謂俄國以被災荒所迫而承認舊債其中實不無鬼蜮之圖則其對於俄國仍有所懷疑已可概見雖然美總統嘗云欲圖建立圓滿之和平非將世界被戰爭蹂躪區域完全恢復不爲功而俄國及其一萬三千萬人民亦當允其參加恢復世界原氣之運動蓋俄國之經濟苟不與各國協作亦無法恢復也斯言殊中肯蘇維埃政府於其最初成立之日即曾以與各國經濟上之協作爲其經濟政策之根本目的焉夫俄國實業之恢復於歐美之利益實多故各國亦甚注意而工商農民之政府對於此項事業較之他種政府收效爲易成績亦可較佳蘇維埃政府之政策乃由全體人民之意志指導而成故個人或私人資本家團體之利益絲毫不足以阻礙人民經濟生命之恢復蘇維埃政府爲滿足全體勞働界之利益起見特恢復私人貿易·私人財産·及租借大工場礦區等制度以提倡私人投資·從事協作事實開採天然物産等同時并允許外人投資與以相當利益援助俄國經濟之發展蘇維埃政府此次爲免除各國承認蘇維埃俄羅斯之障礙并望與全世界恢復經濟關係故承認帝室時代之債務也（中略）雖然世界歷史上從未見有革命政府承認其所推翻政府債務之事實蘇維埃政府之所以破例爲此者乃爲拯救數百萬正受凍餒老少之生命及滿足法國小債主之要求耳（譯者按革命政府承認舊政府債務之事實在歷史上不無前例可尋故此段語氣似有錯誤原文如此姑照譯之）但望債權者履行以下條件（一）停止對於蘇維埃俄羅斯及遠東共和國之軍事侵略行爲（二）保障兩國統治權不被侵犯及其領土之完全（三）蘇維埃政府爲欲各國承認蘇維埃俄羅斯·及與之恢復和平擬不久召集國際會議一次討論雙方之要求望各國派代表參加蘇維埃政府深信此次承認舊債之舉必能於最近時期中使俄國與其他各國恢復經濟及政治上之關係也且四年以來各國謀推翻蘇維埃政府之嘗試已屢歸完全失敗雖其欲再有新計畫以擾亂俄羅斯及歐洲之人民然必可因蘇維埃政府此舉而停止其計劃也 
國内要聞 
[北京通信（炬折）]  
　　北京官變之動機敎育部實行罷工 
　　自政費不繼官吏欠薪罷工之風潮由學界而傳染於政界今秋以來各部署因索欠而罷工之聲一爲參謀部之雇員罷工旋因總次長之取締而平靖次爲司法界高地四廳之全體罷工集議數次上星期已將實行後因高凌霨允一週内給欵展至本星期爲限今日發欵五萬元四廳推檢仍不允而以代理法次某氏之疏解始得暫緩罷工一爲交通部之雇員罷工曾經醞釀數日然交通部昨日發薪此説即歸消滅惟上次毅軍打陳威時財部曾罷工一日然非欠薪問題且係潘復指使故潘到部而工亦不罷近以潘氏排高之陰謀其在財部之餘黨尙爲罷工之運動而非大多數所贊許决不能成也其已成罷工之事爲官變之第一聲者實則惟敎育部敎部欠薪自民國四五年始然所欠不過一兩月其後傳增湘長部時代曾有年餘絶對不欠並有發薪之定期至今春罷敎風潮起該部無總次長者兩三月部務無人過問而自范源濓未走前即有兩三月之積欠至是部務停滯遂亦無從談及然以敎職員素欠之觀感部員亦嘖有煩言矣午節之時敎部仍無總次而由各司長及會計科設法竟能發薪一月有半亦各部所未有也故在馬鄰翼未到部前罷工之聲未起 
　　馬鄰翼到部在六月初二部員即以籌發薪水爲請但馬氏不輕見部員見則只「極力設法」四字爲敷衍之計八月下旬曾有一次罷工之醞釀但有人貿然出一通告未經全體部員之開會通過於是有不贊成者各司長知其然也乃急阻其罷工之運動而會同各參事開部務會議邀馬出席馬持罷工通告以聲色俱厲之態度欲加查辦爲蔣維喬之詞所屈而止馬氏由此不滿意於蔣馬蔣之嫌隙以成後之不徵同意出蔣於贛者即此次部務會議之結果然罷工實遂中輟加以秋節發一月薪遂無談及罷工者矣 
　　此次之罷工實馬鄰翼激成之（一）自武高學生到京馬氏遂不到部部員不能見次長之面其往來歷史博物館與馬接洽者只湘籍秘書陳延齡李寳圭等三數人部員竟絶催欵之路（二）自蔣維喬一函盡發馬氏之覆蔣固在部最久者部員多有同情之感因此多不滿馬（三）馬近來謀長甘肅大挪欵項前月所聞彼本身之薪水公費已支至十二月且建造第宅大示闊綽而部員薪水則置之不聞不問自到任迄今只秋節曾發一次且馬氏亦自有手段以爲只須敷衍各科長則科員雖有煩言科長亦能爲之消弭於是將各廳司之科長概與一空心湯團不俟年底即發表年功加俸或四十元或二十元不等科員固積不能平即各科長亦漸覺空言敷衍近於玩弄心不甘受而最近之罷工風潮起矣 
　　自上星期該部中人已有交頭接耳之私議至本星期一（七日）起即各司日有集會商議催薪之法九日部員大會始擬上呈府院請飭馬鄰翼到部辦事迅籌發欠薪三個月繼經討論以爲公呈可以不批馬氏仍不到部則終非辦法乃决議由各司長代表用直截了當之手段全體赴歷史博物館謁馬請其於三日内發兩月或一月欠薪至本月二十六日止須發三個月如無滿意答復即自下星期一（十四日）起停止辦公及各司長往則馬只曰時間太促數目太大而仍出以漫然之態度經各司長懇切進言馬始允到閣議時商量十一日馬有非正式表示謂當極力設法於本月以内分爲數次發一半月欠薪如政府有大借欵告成則多發亦做得到部員已以其仍是油腔滑調大小願矣今日下午二時馬有電話到部謂「在閣議與高説過而財部無錢只有如昨日所説辦法」馬氏之答覆到而部員之大會開矣 
　　閲者須知敎育部員雖係官吏大半書生其率性而行亦與敎職員類似今日下午三時在西花廳開會對於馬氏之答復羣認爲一無要領仍是從前「極力設法」之口吻乃决議實行九日之議案自十四日起實行停止辦公但十四日以後之進行秩序亦有决定（一）部員只不辦部務不畫到每日下午三時仍一律到部開會一次（二）庶務科對於部中雜務照常辦理（三）文書科對於文卷負保管之責每日到文收而不發發出之公文除關係經費者外一概不辦（四）會計科對於本部經費各校經費事項仍舊進行但聞馬鄰翼方面已招集親信謀對付之策尚不知十四日後又發生如何現象也 
　　此誠不得謂爲軌道上之舉動只能興敎職員之罷敎同觀然當今之時影響却亦不小計京中各機關自外交交通兩部外無不欠薪者參謀部已欠十七八月海陸兩部亦欠六月司法部欠四月國務院欠三月内務農商各欠兩月其他部院亦無不欠者上月國院秘廳亦曾公呈總理催索欠薪矣而近來財部不了之情狀及政府瀕於破産之危機昭昭顯著一般官吏已惴惴不可終日憶八月間敎部議罷工時已有某某等部探問情形意將仿辦今敎育部果以罷工首介誠恐引起官變而由官吏以拆北京政府之臺促成破産之悲境誠大可慮者也（十一月十二日） 
[張英華控潘復之疑案]  
　　上次閣潮之所由起其中唯一之關係人即爲代理財長之潘馨航此稍識政情者所能知也自靳氏銷假視事内閣已不成問題於是圖窮而七首見乃漸漸移到本題遂有財長物人之事然此尙爲第一步也旣而鹽務署長易人又見告矣自第二步之鹽署易人確定而閣潮之收束乃告一段落世人均以爲此段公案業已完全了結雖有明於料事者亦不復料及尙有第三步之尾聲發生也當潘氏下台問題尙在猶移之際政界傳説公府業已得有潘氏受賄實據若潘氏戀棧不去則公府决將此項證據交院查辦聞者尙在疑信之間乃時隔連旬前日忽聞府中果有將控告潘氏受賄信函一件批交到院之事據聞此項控告信函之出名人即係自認行賄現任河東鹽運使之張英華其控告内容則謂鹽務署前議添設全國緝私總監一缺彼曾組合公司集資四十萬元行賄潘氏謀得此差乃受賄後並未見諸任命僅畀以河東運司每年祗可獲利一二萬元實無法以應當日集資者之責難故特請總統查辦情願依與受同科之例與潘某同交法庭一併治罪云云據公府交下之信函稱係張英華親筆乃張英華隨即上一正式呈文請核對筆跡及平日所用名印及紙張顔色並一面電告步軍統領及警廳偵拿僞造信函之人大有不肯甘休之勢此等奇離案件竟發生於堂堂府院之間亦可謂聞所未聞自此説發生而後外間謡傳孔多有謂潘之被控尙不止此一事者有謂張英華呈文中羅列事實甚夥者有謂並非張英華之名者　據鹽署某君私人談話謂張英華人極漂亮然頗强硬其身家歷史亦有可紀當拳匪亂時張之家屬悉被戕害其原因則以保護一外國敎士之故外人感其德乃携之而赴美（張其時年方弱冠一家僅留一人矣）故張氏遂在美留學成績頗佳鹽務署成立而後丁恩親赴川省等處調查彼時欲擇一能馳馬善英語可與丁恩同往者頗少張岱杉遂舉張英華充任丁恩乃大贊揚之後充四川稽核所經理時晏安瀾方爲川鹽運使因細故與晏氏不合遇事常掣其肘晏年老氣衰鬱鬱求去强請乃得歸京適川省軍事起晏卒於京張英華遂代理運使多年後乃轉河東運使此張氏在鹽務上之歷史年餘以來潘復長鹽署張氏曾屢有整頓緝私之條陳於是設總監另練緝私營之説紛然並起張固一活動家多年代理運使腰纒當亦不細然則願自受行賄之罪以控告潘氏應爲情理之所無者天下事無奇不有姑誌之以待眞相之宣布 
[日當局對魯案之態度]  
　　認中國二次覆文有直接意味 
　　日本對於我國發表之第二次魯案節略决定暫持觀望態度頃據東京消息日本外務省於本月五日上午接到小幡公使遞寄之原文是日下午四時芳澤亞細亞局長在局長室召集各局長課長等開臨時會議討論對付之策及其他重要事件討論内容極爲秘密外間頗難探悉但據某方面傳出消息及日本各報所載參之日本外務省當局對於我國此次聲明似甚抱樂觀蓋認我國徒重體面問題至於措辭之穏和及關於膠澳租借權問題並未堅持自已主張均有讓步之意所餘者僅膠濟鐵路之合辦及官産問題故日本當局視此爲北京政府確有直接交涉之意向惟因輿論沸騰不便悍然爲之此北京當局之苦衷日本須加諒解故决定將此項中日交涉暫告一段落不再爲無謂之駁詰俟華盛頓會議開會後看中國政府之態度如何再執臨機措置至於中國提出此案於華盛頓會議之説日本外務當局表面上似甚持鎭靜且聲言「當無此事」惟内部則已着着凖備蓋彼預料中國必然提出也顧無論如何日本方面皆認此案可由中日直接交涉解决將於華盛頓會議期中發表一種宣言表明日本之地位並聲明苟中國政府前來交涉無論如何日本均欣然應允之第其發表之時期則不得而知耳 
[張作霖將開奉天會議]  
　　張作霖因俄蒙又復勾亂西南北伐日迫特電令吉黑兩督及三特别區都統到奉會議以資解决聞其預提會議事件甚夥其大要如下（一）奉吉黑三省軍隊改編問題擬將三省軍隊一律編制成師預定奉天八師吉林五師黑龍江四師（二）六省軍官問題擬將各軍官酌量更調並添設巡閲副使經略副使吉黑剿匪司令蒙疆護軍使及鎭守使（三）内外蒙改省問題及改省後一切設施事宜（四）六省區聯防問題擬將重要地方分别施行戒嚴（五）擴充軍械及航空問題 
[鄂高師經費已解决]  
　　代表團定期回校 
　　武昌高等師範學生代表　迭向敎財兩部要求先發本年度四個月經費以便回校國學經敎次馬鄰翼向財部交涉財部允以十萬印花税票作抵並由高凌霨親手書條交學生代表李凌等收執以便向財部索取乃前日（十一）下午李凌等將該條交與敎部會計科請其代行索取詎財部尙未將請印花税局轉印刷局領取之公文辦妥致敎部會計員往返奔波終是不得要領該部員回署後即將此項情形報告學生代表學生等即於當晚開全體大會僉認財部如此拖延實屬有心圖騙非全體往提不足以促其反省當即議决如十二日上午十一時此票仍未到手即整隊至財部實行大討賬之舉動非將該票提到决不甘休此消息傳至財部後復經該學生等往財部坐索財部始將印花税十萬元照數發下目下該學生等以鄂當局業已承認自明年一月後按月均撥一萬五千元而以印花税十萬元作擔保品向各處借欵之結果不日亦可望借到四五萬元眼前已勉强可以救濟加以前月五日在敎部門首被兇警毆傷一事昨日午後三時餘亦已由警察總監殷鴻壽派代表二人親到敎部向該團道歉並加慰問故决擬於十四日下午搭車回校惟留幹事十餘人在京結束一切 
[武穴兵變詳紀（漢口通訊）]  
　　武穴雖一小鎭市而濱臨大江商務繁盛爲漢口以下九江以上之一巨埠自張敬堯被逐於湘所部二毛軍隊潰退該地迭次兵變商民備遭蹂躪今夏王占元失敗孫傳芳所部第十八師殘部亦由陽新大冶集合該處及孫氏升任第二師長盧金山調承其乏所部軍隊則奉令調赴鄂西僅留該師三十五旅六十九團三營九十十一十二等連駐防該地由營長吕某統率之前月因廣濟發現匪患該營十二連奉派往防縣城餘則維持商埠其第九連擔任護衛營部十連十一連分駐後壩及關王廟等處該營欠餉共有六月而其最近衣食費用均由該地商會供給兵士窮乏無賴屢欲思逞經商會一再磋商營長多方勸導始未發生巨變九日爲浙江寳成銀樓五週紀念生意異常發達該兵士等見財動念竟於是日夜半十二時突然暴動幸變軍僅駐東嶽廟第十連約百餘人先由駐地出發首至營部搶刦槍彈營部雖有第九連護衛亦未抵拒變兵等旣搶到槍彈遂三五成羣向空亂放　向寳成銀樓·慶和銀樓·慶大隆·魏興國蔴行·永昌疋頭號·天吉·義和·忠信和·愼餘等錢莊·椿茂雜貨店闖門入室任意搜刦並將寳成主人槍斃其餘各大商店被搶者共二十四家小商店及民居被搶一時尙未查得確數損失總數約在三四十萬左右其損失最大者以寳成銀樓爲第一約有二萬餘金其福記正大等煤油公司及郵政局均因大門堅固未被打入得以無恙當第十連肆搶時其第九第十一兩連亦蠢蠢欲動經該營長極力鎭懾始未加入其時適值招商局華大輪船下駛經過該地汽笛鳴鳴該變兵等遽聞此聲恐係省城派來兵艦遂紛向鄉間逃竄故河街徵收局及各機關得未殃及軍省兩署至十日下午二時始得水警廳電告　督時在查家墩吳行轅列席軍事會議聞知此訊當即打電話於張參謀長迅速派員前往查辦張參謀長比派參謀黄海泉及劉諮議乘江犀兵艦下駛並分電下游各軍派隊堵截聞該變兵等業分兩隊逃竄一隊竄往廣濟縣屬之龍坪鎭一隊竄往贛省瑞昌之馬頭鎭沿途尙甚騷擾該變兵營長吕某昨日已來省請罪聞當道擬另調他軍往武接防至該營未變各連則擬調赴鄂西助戰（十一月十二日） 
[湘省未來之正式省長]  
　　湘省憲法總投票現已一律竣事其已經電報來省者計有岳陽臨湘沅江湘潭湘鄉衡山新化等十餘縣其結果可字胥多於否字再及旬日全省七十餘縣即可呈報齊全照此十餘縣之結果言之湘憲必可完全通過省長當然即須依法改選其第一期正式省長之屬於何人目前紛紛推測其備有省長資格者除趙恒惕以外厥爲譚延　現在湘中將領早已决定擁譚雖有少數拒譚之人亦多無能爲力譚氏自身亦甚熱心於此除其部下政客早已自動的來湘極力運動外譚亦派其親信之張某楊某回湘（張爲前任湘總部參謀長楊爲前任湘省署財政股長）與各方秘密接洽聞兩氏回湘之第一要務即爲考察湘中之空氣如何使空氣不佳尙須費一番手續因譚氏於軍人方面已自料其必無問題以現任軍人中十居七八爲其所拔識之人也惟於一般湘人甚少善感以其長湘三次湘人殊多不滿之詞譚亦自知其足爲長湘之障碍故特乘時派員刺探以便設法進行蓋省憲成立後之正式省長旣須根據憲法由全體公民總投票産出則對此自不能不特别注意也日來張楊接洽各方極爲忙碌就目前情勢而論尙有幾分希望至外間傳言謂其即將回湘主持湘政者則甚不可靠以臨時省長之任期已爲日無幾對趙亦難乎爲情故知譚氏决不冒昧爲之也 
[河南女師風潮之擴大]  
　　敎廳長與學生激戰　業已閉校停課 
　　河南省立女子師範學校敎員罷工情形曾誌前報詎自十日至十一日該校風潮愈演愈劇學生於九日晚函致敎育廳長大致謂鈞廳所派來之代理敎員（即廳中科長科員）队張（子岱）徐兩君尙可外其餘一概不敢領敎如再來校定以閉門羹相餉云云李步青廳長接信後於十日下午三時親赴該校在敎室演説學生即嚴詞向李詰問謂前日訓令對於敎員對於學生諸多誣衊殊失官長訓戒學生之旨言詞之間聲色俱厲並不承認姚煥光代理校長詬詈不堪李初則百端解説學生訖不讓步後李見形勢不佳意欲出校該校學生竟將校門關閉不許出門直延至七時許天已垂暮李猶未能突圍而出時見門首擁擠多人但聞院内人聲嘈雜哭笑聲怒駡聲並時聞不許開門誰敢開門之語旋有警察多人推門而入維持秩序亦不生效急以電話告警察廳少時卽見龍敏修坐一洋馬車風馳電掣直奔女校隨後有警察多人亦到將門首多人驅散李廳長始狼狽而出次日（十一日）即决定將女校暫停授課通告各生家屬或保證人暫時將學生領回家庭不准逗遛校内俟内部整理就緒後再行召集故十一日下午及今（十二）早該女生家屬紛紛向校中將學生喚回以免再起風潮刻下該校僅有高小及國民學生上課其師範生已風流雲散矣刻聞李廳長有延請商城林君來汴主持女校之説林君爲敎育界名宿未知肯勉爲其難否 
[廣州通信旅行記者（抱一）]  
　　全國敎育會聯合會議决之新學制草案披露 
　　手續之繁密鄭重標準六條 
　　取縱横活動主義　徵求全國意見 
 
 

Page 11

 
 
歷届全國敎育會聯合會大都有改革學制之提議去年議决本年先議學制系統後議其他故本届全會精神集中於此案計提出草案者黑龍江甘肅廣東浙江湖南江西山西奉天雲南福建直隷十一省初讀結果認廣東案爲最完備審查時以此案爲根據以他案備參考焉廣東之提此草案其手續非常繁密先組織學制系統研究會以省敎育會正副會長及全體評議員三十人並聘請全省小學以上校長十八人大學及專門學校畢業曾研究敎育者九人敎育行政人員十四人爲會員由全體會員中舉出各部委辦參酌各國學制分部研究經各部舉派代表開聯席會議以研究之結果製定草案及説明書提交大會通過然後提出於全國敎育會聯合會 
　　聯合會對於此案亦報以極鄭重之態度十月二十七日下午初讀旣了即日以全體代表組織審查會先審查標凖次審查大體次分節審查乃推起草員草具報告經全體通過計連續審查凡兩日有半三十一日提出於大會二讀十一月一日續二讀二日三讀計大會討論又亘三日雖謂本届聯合會精神十七八耗於此案可也 
　　此草案之標凖凡六一曰根據共和國體發揮平民敎育精神二曰適應社會進化之需要三曰發展青年箇性使得選擇自由四曰注意國 
　　民經濟力五曰多留各地方 
　　伸縮餘地六曰使敎育易於學制系統圖 
　　普及聞第二條實孟禄博士 
之所獻議 
　　此草案之要點見於總説明者一曰中國幅員廣大地方情形各異而社會要求亦至繁雜故於設校分科取縱横活動主義二曰敎育以兒童爲中心學制系統宜顧及其箇性及智能故於高等及中等敎育之編課采用選科制於初等敎育之升級采用彈性制 
　　此草案之内容初等敎育六年不分國民高小統稱小學校但約分二期第一期四年第二期二年其專辦第一期者聽至第四年後得酌施預備職業敎育至義務敎育定爲四年各省區於普及後延長之對於年長失學者設補習學校此初等敎育之大概也 
　　中等敎育段尤爲活動采三三制初級三年高級三年皆普通科一此一例也前三年普通科後三年職業科又一例也前三年普通科後三年師範科又一例也以上三種俱得升入大學或高專之相當分科此外又得設一年期二年期三年期之完全職業科又得設漸減普通漸增職業學科之四年期五年期職業科又得爲作工兒童而設各種補習學校此各種敎育得以一校或多校辦之得於一中學區内擇若干種辦之初高兩級得分校辦之其分科有宜於四二制蔌二四制者得酌量變通之可謂八面玲瓏矣 
　　大學之取義在與小學相對故設單科者亦得稱大學畢業期四年至六年按秒科之性質定之不設預科得附設專科不定年限凡志願對於大學某科之一部或他種職業加以修習者入之大學入學取試驗制畢業得入研究院不定年限高等專門畢業定三年至四年不設預科其入學資格與大學同此高等敎育之大概也 
　　師範六年畢業如前述高師得仍獨立四年畢業在義務敎育推行之始得視地方需要設相當年期之師範講習所爲推行職業敎育計得於高級中學職業科内設職業敎員豢成科此師範敎育之大概也 
此案雖經議决然其第一步之進行方法尙須由廣東事務所通函各省區敎育會各高等敎育機關徵求意見請於十一年二月底以前覆到事務所其致各省區函將聲明請集各敎育機關代表及敎育行政機關代表組織討論會詳盡討論務得適當妥洽之結果事矞所並將通函全國各報館各敎育雜志社請其彼露廣徵意見其第二步之進行方法如各省區認爲可行應邀集相當人員擬訂各級課程草案及實施方法提出於下届聯合會届時酌量添推各項專家同赴聯合會將課程草案分别討論各省區有指定某校實地試驗新制者應將其結果通告各省區并報告下届大會 
　　記者曰新制之異於舊制無他惟活動耳惟活動故適於平民敎育適於社會需要適於發展青年箇性適於各地方之伸縮施行 
[蘇省長之用人觀]  
　　去歲王省長下車之始曾有「不要錢」「不要帶人來刮江蘇」之宣言乃曾幾何時即委雲某充下關商埠局長雲本旗在王省長挈以俱來者因此地方輿論已稍稍疑之日昨又委郭某充下新河木釐局長郭亦隨王省長來蘇本充省署總務科長甚見信用一時有小省長之稱平昔起居固闊用度亦繁久想得一優差藉資浥注下新河木釐局長差之最肥者也年可得數萬金一朝得此喜何如之聞郭某奉委之頃面謁王省長有「仍願隨侍左右効勞」之語王不知所以詢知已另有差委方始恍然因局長萬不能再兼科長乃改委孫某接充總務科長至目前在省候補人員徒知媚竃不得奥門而入者實居多數窮極無聊輒作憤恨語曰王省長蒞任已一年我輩未見他下一紅點一種可憐情形其冷煖眞有霄壤之别矣 
[南京快信]  
　　省議會連日休會昨日調查在省議員人數尙不足八十人選舉會仍無希望 
　　湖北省議會電寗各法團請速派代表參與廬議　　齊督派赴湖北參與軍事會議之代表趙學濓昨來電報告隨吳佩孚赴保定 
　　齊督下月出巡編制校閲庶務兩處校閲處由參謀處組織之庶務處由副官處組織之校閲處設參贊一員一二三等校閲員九員秘書書記譯電等八員庶務處設主任一員庶務員八員此外由各處課挑選隨員八員　　財廳昨委張允高充鎭江木釐局長郭則璜充上新河木釐局長 
　　武進女師反對校長風潮未息王省長昨諭朱代敎廳長另委委員接替以免爭執 
　　一女師附屬小學定二十六日下午七時在中正街公共講演廳開音樂跳舞會門票售洋一元全數充賑濟　　韜園菊花會佳種頗多每日門票售千餘張悉數助賑又英美烟公司連日假下關南洋第一舞臺開演電影門票提充賑濟 
　　泗陽匪首楊蘭亭在滬就獲昨解寗齊督發交軍事審判處嚴訊 
[杭州快信]  
　　省議會財政股十七次通告七年度决算急待報告連日不足法定人數未能結束其他各案亦無從審查特定今日（十四）上午九時開審查會審查省地方歲出入决算書追認七年度地方决算案内各機關特别支出及流用定額各欵十一起 
　　軍法會審審判長郝國壐（一旅旅長）昨親赴三聖橋各舖户宗陽宫警署偵查一切並察勘小工孟文煥北兵李清文斃命地點今日提集兵士黄冠三李秉臣邵樹楊錢金聲警察吳世明徐國樑陳奇高何特夫蔣惠民小工范阿華孫金蘭馮正能等於上午九時續行開審至下午二時尙未終結 
　　警務處昨委張樹池充餘杭縣警所所長陳曜焜充籍雲縣警所所長曾燮充海鹽縣警所所長周廷鏞充黄岩縣警所所長吳宗森充蕭山義橋警佐 
　　餘姚海沙頭灶地綿亘一百二十餘里本早成熟現由任某等陳請該塲轉呈運署舉辦升科每年可得賦税四十五萬此案不日照准 
　　杭州學生聯合會定十六日假省敎育會提議一切進行事宜並推選國民外交會代表 
　　上虞百官商會會會長袁際雲前因創辦商業學校呈請省署撥曹娥統捐附捐充作經費令飭財敎兩廳會議呈核現聞已呈覆准予酌撥該校明年一月當可成立 
地方通信 
[松江]  
　　青村港嗎啡鉅案青村港丁福生向有嗎啡大王之目連年因營業發達購田建屋頗爲當地人所垂涎近因納妾虐妻被妻至警局區長金殿臣處告密金即率警馳往抄獲嗎啡三磅大土隻半陳膏數十兩旋將人贓解縣由該鎭某紳及助理員爲丁赴縣道地業已由縣將丁判處徒刑八個月罰金一千元另罰本縣水災振欵二千元橋捐九十元聞此案丁除正項罰欵外連同一切營救之費共逾八千餘元之巨 
　　自治會又起傾軋　去歲李芑香等假市公所組織地方自治籌備會規劃進行粗具眉目嗣因李君就職浙高廳推事人才經費兩俱缺乏該會遂無形打銷前日有道自治講習所聽講生五六人在醉白池開會居然有會長評議等名目産生事後除聲稱遵照部章組織自治協進會外一事未辦十三日聽講生黄某因不甘擁戴新會長召集前籌備會舊職員預備改組祗以社會上對於該會極爲冷淡故黄等開會未成云 
[蘇州]  
　　恢復已裁鄉警　吳縣各市鄉警察自經郭知事裁汰後尙未旬各市鄉已盜案迭出地方人士亦極力反對呈控在省兹悉省署以郭知事裁汰鄉警事前並無報告况今年蘇省水災奇重冬防事宜較之往年更爲重要鄉即不擴張亦應維持現狀以保安士前日已訓令到縣飭將已裁警額即日恢復原數所有預算不敷之警費另行設法籌抵郭知事奉令後特召集各市鄉警察分所長於昨（十四）日下午三時在署會議恢復方法 
　　籌備督軍來蘇　齊督軍現將出巡檢閲各處軍隊不日來蘇前經朱鎭守使令行所屬軍隊曁水陸兩警廳先行操練並擇定盤門外武備學堂舊址爲督軍行轅兹聞吳縣郭知事昨接督軍署副官處來電知照籌備棕棚床一百八十張長板凳四十張長桌二十八張以及靠背椅子茶几各項等共數百件縣署得電後已令庶務員向商舖設法商借不足則向木器店租賃辦差頗形忙碌　　發起蘇嘉湖汽車路　蘇人陳惠猷等近聯合鄰近各縣士紳發起組織蘇嘉湖長途汽車公司預定汽車路線共分五路第一路自蘇詶起經吳江平望迤西由南潯至湖州凡一百八十一里又自平望向東南經盛澤至嘉興凡三十六里第二路自蘇州起經常熟至福山鎭凡一百六十六里第三路自蘇州起經崑山至太倉與滬太線啣接凡一百里第四路由嘉興經平湖至乍浦鎭凡八十里第五路由湖州經長興泗安至廣德凡一百七十二里依此路線北由福山鎭接通長江南由乍浦鎭接通杭州灣東南由滬太路接通上海西由廣德接通安徽省道曁將來之寗湘鐵路路線該公司擬定資本三百萬元刻已刊印路線詳圖分途接洽矣 
[無錫]  
　　榮校將開十週紀念會　無錫北門内榮氏女學校除兩等小學外前曾辦有國文圖畫專修科畢業者甚衆該校係榮張浣芬女士所創辦現有學生約二百人成績素優兹定於本月（十一月）十九日開十週紀念懇親會届時當有一番盛况也 
　　近日麵粉市價　錫地麵粉現因滬上有各帮動辦致價提高四五日内每袋已漲起一角兹將十三日市價録下茂新綠兵船三元零五分紅兵船兩元九角大袋麩皮三元六角九豐綠山鹿三元零二分紅山鹿兩元八角二分大袋麩皮三元五角泰隆綠　球三元紅　球兩元八角藍　球兩元七角（於上月新出本地銷路以此粉爲多因其價稍廉而貨尙可用）小袋麩皮一元八角 
[鎭江]  
　　定期會議預算　縣地方預算案定於日内審查告竣故縣署已定二十日召集第二次行政會議以便表决經過審查之預算案 
　　米船湖面遇盜　日昨有王姓湖船載米十餘石由寳應開往鎭江行至洪澤湖二莊地方時已黄昏忽來匪船二艘有盜匪十餘人一躍上船刦去米石及王妻手上金戒衣服等物開船逃逸刻由事主呈報該管官廳請緝 
　　六中運動會紀　十一日省立第六中學在本校操塲舉行秋季運動會鎭地軍警紳商學各界中西人士曁男女學生二十餘校紛往參觀該校製有鹿鐘大銀章爲團體競技優勝　奬之品此次爲商科三年生所得其團體擲銅球平均至三十三尺三寸之遠亦殊不易個人競技成績分數最多三人商三朱九皐本三徐義成·本四馮潮生·各得九分馮君撑稿跳至九尺朱郡擲十二磅鉛球至三十一尺三寸尤爲特長早八時開會至下午六時始散 
[南京]  
　　東南大學之新猪種　東南大學近接浙江金華縣汪君碩知事送來白腿種猪兩對品質極細爲世界有名之猪種亦即金華之特産今已由該校農科畜牧系試　吾國家畜良種甚多各縣苟能將其特産種畜輸送該校則全國名種不難一舉而集經該校改良傳布不但學者可廣見聞即各地方牧業亦可發展也 
[徐州]  
　　太會祈禱大會　徐州基督敎會昨接北京基督敎聯合會電云太會開幕關係吾國存亡定於十一月十一日全國本敎舉行太平洋會議祈禱大會以期鞏固國際地位該會得電後已於昨日（十一日）在石牌坊街禮拜堂柬請各界來賓開會祈禱藉祝世界永久和平 
[安慶]  
　　新敎廳長接任　新任皖敎育廳長楊乃康昨乘江安輪船到皖張繼煦廳長急待交卸所有一應交代文件業已分别辦妥是以楊氏即於十一日接篆視事廳内各科辦事人員聞將略有更動　　姜高琦殯葬有期　皖省六二學潮慘遭横殺之一師學生姜高琦現經治喪事務所發出通告定於本月十五日出殯先一日上午十時開追悼大會營葬於城北名蹟之菱湖公園隙地各界哀誄文聯不勝枚舉并製備烈士亭血衣亭殉難碑聞省垣各長官出殯時均往執紼 
來函 
[安徽公民來函]  
　　大主筆先生鑒此次組織華洋義賑會援救各省災荒已定於本月十六日開成立大會蘇浙兩省長官均允出席已見報端其他各省亦經賑會電請各派中外代表列席惟皖省缺如論災情皖南北共四十九縣雖水旱不同而被災無異豈能屏諸會外獨不與聞大概係訪事者未得眞相因漏列耳今已見安徽督軍所派列席代表（張君公衡）偕同省長代表（免君蘊環葛君雨山并西人代表（安徽聖公會主敎韓敦仁）皖北十八縣地方災民代表（皖淮水利協會主任王君頤仙）於今日晚間特别快車均到預備十六日出席報告災情特此奉達乞登報端以免皖省災民因未列皖省而懷疑懼專肅敬頌撰安并祝善祉皖省公民杜獻蕘謹啓 
雜評一 
[和平之福音（默）]  
　　美總統之太會開幕詞光明正大剴切誠摯誠哉其爲藹然仁人之言而亦世界和平之福音也其尤足使人感念者爲我所有者我自饜足人所有者我不覬觎二語蓋世界和平之擾亂皆由於不明人我之界限而起不自饜足其所有而覬觎人之所有於是種種之競爭以生故今日覺悟和平之不可緩必先覺悟人我之界限不可越能不越人我之界限而後可消滅侵略之野心而後可實行縮减軍備而後可進而互相親愛合力共作以發展世界之文化即小而言之一國之内軍閥能自饜足其所有不覬觎人之所有則即可幡然一變其攘奪之行動而一國治個人在社會上辦事能自饜足其所有不覬觎人之所有則即可幡然一變其權利之觀念而社會之事業乃以發達故美總統之兩言雖甚平常而實爲全世界人皆應服從之良言所謂世界和平之精神其在是歟 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[房客會請工部局取締加租]  
　　爲公安計　不得不有所表示 
聯合通訊社云上海各路房客聯合會總會昨致公共租界工部局公函云逕啓者日昨本總會公舉代表馮經達張天鐸李傳畊蘇君武等晉謁崇階陳述公共租界住民之困難不能承允房主高抬房價任意加租之苦衷當蒙貴局溫諭嘉納兹再詳述房主欲厲行加租虐待居民種種情形爲貴局縷陳伏乞貴局鈞鑒函云竊查人民居住之安寗向受法律之保護現在公共租界房主利慾薰心篾視法令行其種種欺侮住民之手段如限期遷移儼同命令如冒領建築籬笆照會築笆阻礙公共之交通住民等欲忍痛允其加租實苦生活之不濟再讓步遷避又何來一枝之可托况已身之職業子女之敎育均有定所即有可遷避之所仍不免負重大之租金又焉能因住廢食廢衣空腹待斃住民處此實爲狼狽本總會成立以來除安慰房客隠忍遷就毋事躁進外一面勸告房主打銷加租之議維繫房主房客之感情以免釀成變端無如各房主均忠言逆耳貪念難銷强横如故咄咄逼人伏思貴局有維持公共租界住民秩序之專責公共租界住民深賴貴局保障得居住安寗之幸福可否查照法總領事取締房主加租之命令酌量情形頒布一種取締之法規塞斷房主任意加租之途爲多數住民謀公共之安寗至紉公誼臨牋不勝屏營待命之至此致上海公共租界工部局公鑒上海各路房客聯合會總會謹啓十一月十四日 
[反對加租之昨訊]  
　　林蔭路組織聯合會　鼎元里通告各房客 
　　國聞通訊社云西門林蔭路永吉里房客因房主通告加租故近日亦發起組織房客聯合會由潘炳章主持一切現正逐户簽名不日卽可成立並須加入房客聯合會總會合力進行務達目的云 
　　閘北虬江路鼎元里自加租問題發生該里房客聯合會屢次懇求房東情諒緩减迄將兩月聞該里房東陳子屏尙明大義擬允從該里房客三項要求准予延至明年陰曆正月每幢實行起加一元不料又被收租人周姓從中作梗復擬串通一二無知之房客先行加租於三房客則大房東俾可藉口勒加該里房客聯合會預防收租人破壞之計昨逢收租之期一面又由該會職員分任保護一面繕就通告發貼通衢通告云敬告本里房客三房客注意之件列後（一）本里房客聯合會係本里各房客所組織此次拒絶加租係爲同胞減輕擔負起見無論二房東三房客均係本會會員一份子若有困苦情形自當來會發抒意見指示進行本會職員無不遵從公意勉力維持本會對於二房東三房客一視同仁無分畛域應注意者一也（二）本會於本月初七日舉行全體會議蒞會者已過半數即於三時公議加租問題討論結果大衆主張决定延至明年陰曆正月份每幢起加一元以免明年再加當通過表决本會自當依據公議積極進行應注意者二也（三）本里三房客自本年九月以前遷入者的定之房金應毋庸議惟原有三房客自九月以後及加租問題未解决以前所有二房東不得向三房客勒加租金及無故勒令搬遷如有此等情事發現由三房客速來本會報告即開會議或由本會先行勸導如仍置之不理公論難逃自有對付方法應注意者三也（四）本里加租未解决以前如有一二無知之房客（即二房東）存心破壞大衆公益獨自先加者無論何人來會報告經調查確實者即開大會宣佈該房客破壞公法聽全體公判應注意者四也（五）本會取締辦法自當以公平爲主然對於二房東一方面亦宜稍有特别一種之優待因二房東時有無形之損失（如空屋須貼房租及小租等是也）三房客似當體諒之應注意者五也云云 
[全國國民外交大會消息]  
　　京代表報告京會與靳閣接洽之經過 
　　代表談話會與委員會之情形 
　　全國國民外交大會籌備處昨有北京各團體國民外交聯合會代表王毅報告京中聯合會與國務總理靳氏接洽之情形謂自該聯合會組織以來見外交情勢緊急曾疊向外交部方面接洽究竟是否傾向直接交涉嗣以責任内閣對於外交實應負責故曾先致函靳總理擬派代表往謁靳氏先未允見尋復由該會致靳氏函詳細質問並因外間所傳密示一層有關於陸軍部方面之人遂一并質問靳氏靳氏乃覆一甚謙和之函並表示其自身對於外交實應責負對於質問未多表示該會繼函質問靳氏乃允接見代表王毅是時即離京來滬矣 
　　該外交大會於前日午後在寰球中國學生會開會情形業見昨報自江蘇民治促進會代表夏芷芳因提案發生誤會後秩序紊亂衆多星散嗣經大衆請求主席維持秩序尙有未散者重復齊集當由趙南公登台發言謂國民外交大會當表明宗旨非爲政府代表作後眉係發表眞正國民意見如華府會議失敗國民當否認之向乃祺贊成其説當提出具體意見二項（一）宗旨本會以集合全國國民意思關於外交問題爲堅强一致之主張爲宗旨（二）組織本會進行事項由代表會議議决交由執行委員會執行之並附帶説明執行委員會由北京上海及各省區各分配若干名額公同選出組織喻育之主張宗旨一項改爲「直接爲堅强一致之主張及表示爲宗旨」趙南公主張執行委員不必以區域爲標凖分配名額李傑謂談話會主張已歸一致宣言書可推趙南公起草章程可推向乃祺起草由會員連署提出大會議决同時有主張由籌備員起草者因爲時過晚主席遂宣告散會 
　　該會自前日談話會秩序紊亂之後各方面以爲前途已陷悲觀頗多灰心上海學生會聯合會代表蔣保釐已提出辭職書於本會聲明不再列席於外交大會又水果地貨商業友誼聯合會代表虞植卿有忠告各代表函勸破除意見努力進行爲外交之後盾又寰球學生會代表吳和士致各代表書請於大會時不再有呌囂之象而浙江海寗縣敎育會代表嚴愼予亦發表宣言冀各代表之覺悟其宣言書大致願各代表勿涉及外交以外之事啓人懷疑云 
　　北京各團體國民外交聯合會代表羅正緯因恐各方面意見未能諒解遂於昨日力向各方面疏通並謂國民應共同注意之點有四分别説明如下（一）國民外交大會完全以集合國民公意爵對外强有力之表示現在國際共管之説騰播世界然所以召此亡國先聲皆國民以前種種行動不良之結果故必須痛改以前失敗之原因以極懇切之態度商榷一切（二）凡事應加詳細考慮本諸良心且此次專爲對外不及内政各方面利害衝突即已消减（三）南北紛爭各執一是國民應有正當之主張爲切實堅强之團結（四）上海爲與論中心對於民治發展之會議應有共同維持之義務萬不宜稍示破綻致失同情 
　　外交大會籌備委員於昨日午後在寰球學生會該會事務所開第四次委員會列席者爲李登輝·陳懋鼎·楊春綠·林景澍·孫繩武·謝碧田·蕭劍秋等十餘人公推林景澍主席議决大會日期擬定星期六或下星期一地點已推舉楊春綠沈卓吾負責商借并議定籌備員在大會未開會以前每日下午四時至五時開會一次一時至五時爲籌備員輪值辦事時間至於章程或宣言書在大會開會以前代表可自由准備提案云云 
　　該會代表羅正緯等昨由東亞旅館一二九號遷寓九八號昨日各方面代表報到者如下陳問鼐（湖北省農會）杜光俊（河南總商會會長）王任（河南省農會會長）又有電報兩件如下（一）湖南省農會來電上海全國國民外交大會鈞鑒卅電悉貴會發起敝會極端贊成惟開會期迫不能派員蒞會爲歡所議外交事項總從多數取决並乞將議决案件詳細示知如下次再開會時乞早日通知俾得派員蒞會爲盼謹覆湖南省農會叩庚印（二）覆湖南省農會電湖南省農會鑒庚電誦悉本會於本月十一日舉行正式開會當即致電華盛頓會議及美大總統慶祝華會開幕並報告本會成立其他尙待陸續磋商立盼貴會派員蒞滬不勝翹企專復全國國民外交大會寒印 
[工部局界線之交涉]  
　　聯合通訊社云日昨淞滬警廳致滬北工巡捐局函大意略云前准函開據五區二分駐所呈報據崗警報稱有兩外人帶小工十餘人仍來東新民路築路裝設水管禁阻不服報請核奪當由署員帶同巡官巡長巡警前往察視屬實據理禁止據西人霍筆根稱係工部局工程頭目奉工程司哈巴命帶工人照常工作並言警察如有阻止情形當派外國商團前來彈壓此地已爲工部局所有中國警察無干預之權迅將崗位撤去云云等情據此除呈報護軍使並再函交涉署迅予交涉外相應函達即希貴局函催交涉公署迅予交涉到局云云昨日午前由許局長派員至該處查看確有工部局所派工人在彼工作並有租界巡捕監工情事當以工部局前次拔去界石兹復越俎興工並派捕在塲顯係侵界閘北地方人民對於此案異常憤激誠恐激成衆憤發生意外業已函達交涉署迅予派員與領事嚴行交涉並函復警廳核辦矣 
[汽車展覽會消息]  
展覽秩序單已定 
　　汽車展覽會定自下星期六（即十一月二十六日）起開會七日地點在霞飛路前德國花園昨晚該會董事部在匯中旅館開常會由該會總主任兼招待部主任佛里門君宣布開會七日之秩序單如下星期六開幕日星期日音樂會日星期一孩童子星期二華人日星期三外埠人日星期四本埠人日星期五普通社會日星期六宴樂日當開幕日之正午十二時請法總領事夫人在會塲行開幕禮該晚九時舉行精美之跳舞是日將有極多之嘉賓由董事部預先邀請如各國領事與工部局要人·中外文武官員·各界要人等均在座禮節雖單簡而將光榮燦爛可作紀念也該招待部同人已設法使每日之展覽情形新奇變換以引參觀者之興趣更於各日分别欵待來賓庶有特殊意味如在星期一之孩童日凡有十二歲以下之孩童一律减收半票之費並備特别之音樂以歡迎此天眞爛漫之孩童是其一例也至星期日總主任佛里門君已預備一佳妙之音樂會内有各種歌唱及音樂所延歌樂之執事皆本埠之素精此道者也在星期二之華人日實爲該會展覽中之最重要日期現已凖備特佳之欵待及種種便利與華人來賓該會司展覽之諸執事將竭力説明該會各部之旨趣對於無論何種之展覽品皆將詳細解釋並預備來賓作種種疑問時一一答覆關於該日之各種欵待佛里門君與其同人現尙在預備中概言之是日之各種欵待必將留深深之好印象於華人來賓之腦海中也至於最後之夜間現已凖備舉行一種豐美之跳舞於會塲隔壁之室中其跳舞將有各種新奇觸目之服飾且備有貴重之奬品贈於届時之服飾最佳妙者亦一趣事也佛里門君昨晚又宣布謂已籌備得關於跳舞方面之精美點綴將於星期四之本埠人日晚間九時半在跳舞之休息時間舉行舉行者可得十人當晚之會議中佛里門君並言凡有樂於展覽者可速接洽尙有種種設備亦應早辦妥貼現在該展覽會塲已凖備各項如紥繩糊紙之類紛紛已辦預定本星期之末該塲即可設備齊整靜待開會矣 
[關於中法實業銀行之消息]  
　　據本埠消息中法實業銀行債欵現法政府擬將公家欵項償還如中法實業銀行中人用正當手續進行要求此項目的可以達到現各國債權人業已組織債權團預備進行華人債權者亦正欲催償此項債欵然亦須集合團體　進行較易且舉動或更合宜也 
[殖邊債權人開會紀]  
　　本埠殖邊催兑商困事務所於前日（星期）下午一時開會討論進行手續到有債權五十餘人首由朱子才朱萊生相繼將總管理處清理滬行債務辦法與債權人一再詳細解釋復由葉貺辰宣讀與總處來往辦理函件畢并謂上星期開會時曾將總處來函當衆宣布公議如有意見務於三日内示知本會俾便再向交涉等因今已逾期未有意見書遞到諒必均已默認慈再將清理辦法撮要報告總處現擬將本事務所改爲上海殖邊債權清理分處其辦事人員囑由本所辦事人内舉出俾資熟手另由總處委派處長一人以綜其成債本現先償十分之一即將是數作爲該行優先新股如有將滬行人欠欵項收回時可儘數先歸債權并得由債權公舉代表入新行辦事有查察之權存欵鈔票自停付日起一律起息惟原擬停兑後年息三釐計算今被改作二釐自清理以後未還清以前年息六釐今被改爲三釐此層到會諸君能否贊同一時多數起而反對以吾輩此項節衣縮食血本被擱已歷五載有餘之久今此理債仍分文不得到手而復斷斷爭此薄息欺侮太甚應請將利息仍照原議并要求將此薄息逐年清付當有劉耋臣吳淞濤等多方調解始獲平静旋即公舉清理分處辦事人爲葉貺辰朱子才朱萊生董體芳四人由劉鼎和將四員姓名書明再由衆債權人簽字公認聞不日即行函報總南兩商會并北京殖邊管理處云 
[三誌邢家木橋之大火]  
　　各方面籌欵救濟難民 
　　前晚閘北邢家木橋大火焚燒江北草棚三千餘間焚斃十餘命詳情已兩誌本報現在勞工苦力流離失所者達萬餘人際此冬寒情頗可憐各方面正在籌欵救濟兹爲彚録如下 
　　聯益善會　梧州路上海聯益善會主任陸文中聞悉邢家木橋大火後昨日一方面飭令扛夫前往搜掘屍身收得朱姓顧姓等家屍身數口即行棺殮一方面在會發給錢票無論大小按名一張計錢百文一時萬頭攢動擁擠異常莫不歐呼雀躍今日該會兼給麵包云誠救濟有方樂行其善深願各界聞風興起而拯難民於火坑也聯益善會昨致各善團函云中國紅十字會仁濟善堂中國濟生會各善團等均鑒敬啓者閘北邢家木橋地方於本月十三日下午六句鐘忽然間祝融施威延焚千餘家一片焦土觸目可憐而一般苦力勞工遭殃者竟達萬餘人旣已屋舍之無存又復衣食之不繼際斯冬寒情殊可慘若不急爲救濟行見萬餘難民因凍餒而同歸於盡也敝會忝屬慈善機關不忍坐視緣是逐日發給錢糧延彼殘喘惟思獨木難支衆擎易舉用敢另行籌募想海上不乏仁人善士見義勇爲務請貴處董事慷慨輸將共襄善舉並乞鼎力勸募藉資補助事關公益不勝急切盼禱之至 
　　濟生會　中國濟生會因閘北邢家木橋火災發起緊急會議於今晚九時在會内齊集會員討論救濟辦法俾災民不致失所 
　　東吳童子軍前晚（十二）六時許閘北邢家木橋大火一時火勢燎原不可撲滅該處星羅棋布之江北草屋盡付一炬災民呼天號哭慘不忍聞東吳第二中學童子軍覩此慘况不忍坐視抱其仁慈之精神發起募捐將募得之欵購辦麵包饅頭等食物發往災地施送雖其力量有限然推其仁慈爲懷之美德實足以影響於社會而其勇於服務之精神尤足爲他童子軍所宜取法也 
　　大和婦人會　日前閘北狄思威路大火後無家可歸之難民咸有嗷嗷待斃之勢昨有本埠大和婦人會慨購食米一千六百磅派員親往該處煑飯施食一般難民均頗感激當時并有警察在塲維持秩序 
[派兵防護火藥庫]  
　　松滬護軍使署昨據報告現聞有粤東派有一支隊已出發北行將由蘇省經過等語何護軍使得報後以事關重要防務自宜嚴密而浦東地方因有藥庫在彼立即調撥陸軍混成旅第二團第三營十一連官兵一連速往浦東火藥庫駐防以資鎭懾 
[英國大批大條銀到滬]  
本埠大條銀進口由美國運來者居多從歐洲裝來者較少近日上海銀行界向英國購得大批條銀將陸續運滬前日匯理銀行已由法國郵船公司之貨船杜麗斯號裝到一千二百餘條昨大英公司之雷化埃號Lahore 
到申亦裝到大條銀八百八十二條此項銀條係從孟買運來又英印公司之亞鴨家號亦於昨日抵申裝來大條銀五十條肖有沙吾立號郵船由倫敦開來須星期四抵滬亦有大條銀一千七百條運來總計此一週中僅由英印兩處裝來者已達四百萬兩之譜聞猶有續來者則本埠銀根可較充裕矣 
[航業消息紀要]  
　　三北添行新航路　廣東新角洋减少進口　 
　　三北公司之億利號自改造以來已一年有半迄今方始完全竣工船名更稱升利聞其修建費共一萬餘兩兹經該公司特闢大連青島航路即自本日起開始行駛其目的在經營滿洲營業云 
　　招商局之廣利號由港運來小洋八十四箱其中有五十一箱係成色充足之老角子每箱均爲五萬角又有鈔票一箱計一萬餘元又太古公司四川號亦裝來毫洋二十六箱其中有二十三箱爲老角總計十三萬枚同日蘇州號到滬亦裝來老銀毫四十七箱約二百三十五萬角此項銀色充足之老毫洋均係大德昌購入據該銀號云現在廣東所來之新角因售價祗六錢一分四釐老角可售六錢三分一釐不甚合算故將次减少來滬今大德昌已首先停止新毫之運申云至本日廣利號赴港代該號裝去大條四百八十五條合銀五十萬兩又太古之四川號赴港亦代該號裝去大條銀二百條云　　大英公司之雷化挨號　昨由孟買裝到印度花衣八千二百七十九件印度細紗五百九十件又有亞鴨家號從格爾喀特裝來新蔴袋三百五十噸 
　　提督公司之愛笛摩號　由西雅圖運來大宗木頭一百十萬尺又樞石邦號郵船於西雅圖來滬下星期可至上海船中所運至中日香港三處進口貨計有一萬噸而在上海起卸者則以花旗麵粉爲最多 
　　昨日上川號抵申　裝到太古車糖及赤糖等一萬七千包其中有一萬三千一百八十包係轉運至揚子江各埠據糖業中人告余云日來白糖價日疲赤糖價日增刻下經營斯業者紛紛將白糖攙和於赤糖内出售希圖善價故邇來進口者以白糖爲多赤糖爲少也 
[紗業信託銀行解散之主因]  
　　本埠紗商徐維訓等發起之上海紗業信託銀行籌備業已數月日前奉到財部第六二二號批示内稱信託與銀行爲兩種獨立業務不宜混合兼營尤不得援照中國實業銀行之例案辦理仰卽將章程名義修改再行呈請核辦等語該銀行當即召集臨時股東會討論對付辦法結果一致主張宣告解散兹將其覆財部文照録於下敬啓者接奉十月二十八日第六百二十二號鈞批敬悉一切當於十一月九日召集全體股東開會討論僉謂同人等設立本銀行之宗旨在於振興實業調劑金融固不限於紗業一部而定名爲上海紗業信託銀行者因發起人中營紗業者十居其九而且對外貿易名稱不能不譯成英文若無信託二字則其文爲（The　Cotton 
BanK　of　Shanghai　Limited）與上海棉業銀行無所區别故定爲是名不過如通商興業等同爲銀行名稱之識别并非藉此二字以表示銀行之性質此本章程所以擬參照實業銀行辦法未嘗援照信託公司辦法也至謂中國實業銀行之章程係由大部專案呈准是該銀行之營業範圍在前並無成例無例之案大部且得以破例准行而有例之案乃不蒙核准使商民仿行於後此實同人等所大惑不解者也至本銀行之股份係由發起人認足并繳足股銀總額四分之一始行選舉職員查與公司條例第一百零一條之規定并無不合似於原章程第五條後無增添條文之必要矣同人等集議之下咸以對此與原有宗旨相反之辦法實屬不能强從是以一致决議依據公司條例第二百十三條第三欵之規定宣告解散除登報公布將原收股欵一律發還各股東外合特函請將前呈核准文件一律註銷以清手續不勝企盼之至謹上財部總長高 
[近週中之米麥雜糧油餅市况]  
　　米本星期中米市平定上落殊寡較上週市價約跌一角之譜本週中到銷兩平市面寂靜惟至本星期末因客帮中天津厦門兩帮有千餘石辦去市價因之略高惟據米商觀察際此時期市價難以看高也最近價計北帮白粳十元零五角五河下常帮粳十元零五角其他白元酒坊仍有銷胃市價立定最近計價十二元云 
　　麥　小麥市况因麵粉價格不好故市面亦雖呆滯之象數星期來價格不振交易稀少本星期中因存底漸薄雖粉廠辦進極少市價有回復之勢明光麥有千餘包開出係廣帮購去價計三兩八錢徐州麥三兩九錢較上週好起二三錢今後麥市勢看再高云 
　　雜糧　近週中本埠銀根略形鬆動故雜糧交易較形暢旺惟各價均稍鬆動黄荳據大連電訊最近價計五元四角八分本埠連荳開出較少牛莊黄荳開價三兩九錢天津黄荳三兩七錢係本街去路居多生仁花生廣帮去胃仍旺惟價已較前盤鬆動計本週中售開山東生仁價五兩河南生仁價五兩滕縣花生四兩一錢生仁自上市以後價有日趨下游之概據聞本季收穫甚豐是以來貨見踴也芝蔴洋莊銷胃尙好計價天津芝蔴七兩四錢餘九江白蔴六兩七黑蔴六兩八本週中開出甚旺其餘各種雜荳類如大連菉荳·天津元荳·九江遲荳等本街及客帮去路均旺市面頗屬活動今後銀根鬆動雜糧市面當能繼續見好也 
　　油餅　油餅市况本週中牛莊油本廠油均平平生油堅定據大連電訊連油價十元零四角與上週相同本埠售開牛荳油八兩七錢本廠荳油八兩四錢生油廣帮去胃甚大近價輕皮生油八兩夾倉生油八兩二錢餅價略鬆計一兩三錢九云 
[運米出口之續聞]  
　　本埠米業現據各産地同業報告珠家角等處又有無錫米行轉託當地米行搜羅南帮白粳用民船裝至無錫轉上火車私運北上赴大連等情已紀前報兹調查得無錫係寳源源陳合茂德盛豐等數家珠家角由合豐恒益豐青浦由聚順正泰莊德茂等行家經辦其餘轉託各行秘密搜羅者尙不少此項出口私運之貨又有大公司主持其中聞江蘇王省長亦已有所聞派員密查則經過南京時恐不能暢行無阻矣 
[商品陳列所之昨訊]  
　　商品陳列所前因感於遊覽者與研究者同於一時間駢臻各室之不便爰將游覽日程分别規定昨日星期一爲該所普通觀覽之期上午來賓約有二百餘人下午二時至四時各界男女紛至沓來殊形擁擠共有二千四百餘人此外並有滬江大學學生十九人及預索觀覽證者五十餘人 
[銀洋市况之報告]  
　　金融通訊社十四日報告云今日洋市略呈疲勢早市七錢二分三釐七毫五較上星期六報告已跌小七五午市最低跌至二釐旋由中交銀行購進收盤始回高至三釐較早市又跌七五説者謂今後洋價未必再趨高漲 
 
 

Page 15

 
 
造幣廠已開爐鼓鑄南京杭州日有來源本埠則津帮需要已減僅税務處尙有購買觀此情形洋價實不易過漲也 
　　銀斥早午市均三錢三分市面平鬆錢莊已紛紛向銀行贖還押欵收欵五十萬兩現銀出品十萬兩 
[友華銀行銀市報告]  
　　中美新聞社譯友華銀行十四日報告云星期六倫敦銀價近期跌一便士之八分之三遠期跌一便士之四分之一紐約銀價跌至六六七八分之三倫敦紐約間滙價爲三九四又八分之三今日此間開盤仍與星期六同市况終日穏固法郎售出甚多投機者紛紛購入交易價金鎊十一月份爲三先令九便士又四分之一十二月份爲三先令八便士又四分之三金洋十一月份爲七四半十二月份爲七三又四分之三星期六中國在倫敦售出印度略有購入市况不定紐約亦然 
[滬机路紀事兩則]  
　　查皮夾查出烟土　滬杭甬鐵路昨日（十四）由滬開杭之四等車駛至楓涇站時有某搭客云遺失皮夾一只内貯大洋數元並零件喊訴茶房報告車上稽查該稽查聲稱逐客搜檢比有搭客周民山嚴福祥神色倉皇知其有異當向二人身上各抄出烟土一包一約重十餘兩一約得五六兩即由稽查飭知該路警察解送上海南站鐵路警察處收押一面禀報該管局長核辦至某客所失皮夾則未查出云 
　　昨日運來之現洋　滬杭甬鐵路上海南站昨日（十四）由杭開滬之早快車在杭州興業銀行裝來現洋六箱計三萬元係上海興業銀行者又松江典業銀行運交上海新華銀行現洋五千元均運抵上海南站卸車 
[滬閔南枯汽車公司董事會紀]  
　　舉出李英石爲經理黄譜蘅爲協理 
　　滬閔南枯長途汽車公司前日（十三）開創立會選舉董事十五員監察人四員已誌昨報昨日午後二點時開又開第一次董事會選舉總協理及提議購地購車等事到者爲董事顧岫雲徐輔洲狄楚青周惕生劉子瑜顧馨一祝伊才張逸槎姚紫石張景福李平書李英石黄譜蘅等十三人又監察人施安生喬念椿毛子堅等齊集後當即振鈴開會以投票法選舉經理協理李英石得票最多當選爲經理黄譜蘅當選爲協理李黄二君當選經協理後董事一職退出照章以得票次多數之陸松侯張景福遞補次即提議審核購地給價細則及關於購地應用各種表式議决照起草原文通過又審核車站房屋及橋梁圖樣議决照工程師所議圖樣通過又提議購車包工標凖（甲）購車議决客車噸半貨車三噸本身須以德貨爲宜（乙）包工並建造橋梁（丙）土方此節應俟下届常會時再行討論又提議訂董事會與經協理權限議决本公司經理制董事會爲議事機關經協理爲執行機關又提議擬訂董事會議事規程議决公推顧岫雲起草又議内部編製大綱議决由經協理自行編制報告本會又議未開營業以前各職員薪水應否酌量加增議决各職員薪水應由經協理酌量增加又議規定每月董事會常會日期議决應於每月第二星期水曜日下午三時爲會期又提議備案未經批准創立會結果應否呈報議决應得即日呈報散會已五時矣 
[汪長生弑母未遂險釀張欣生案第二]  
　　滬城西門内猛將堂地方有在邑廟設攤售賣呌貨之汪長生性本凶横家有七十四歲之老母汪程氏長生與其妻某氏平日待母甚惡稍不遂意即將母打駡交加隣人側目昨晨長生夫婦又因家務起釁與母衝突某氏即入廚房取出菜刀一把交給乃夫逼令將母殺死以絶後患長生從其言取刀行凶汪程氏連呼救命左右隣人聞警畢集見而大駭代抱不平上前將刀奪下一面報告崗警將長生拘獲起出凶刀往拘某氏則已乘間逃逸無踪該警傳同汪程氏并解二區二分署當因案關忤逆於午後備文派警將汪程氏汪長生並凶刀并送地檢廳訊究 
[華洋義振會消息]  
　　本埠華洋義振會邀集各省華洋義振會於本月十六日上午開聯席會議其已電報告推定列席中西代表者有天津華北華洋義振會孫仲英·蘇脱北京國際統一救災會泰勒寗波華洋義振會胡詠騏郝培德湖北華洋義振會曾務初密爾士河南災區救濟會社光俊·懷主敎安徽華洋義振會史毓琨·葛雨山山東災振公會勞遜五·韓主敎·套雷至是日午後成立大會各省報到之代表有江蘇督軍省長代表嚴家熾浙江督軍省長代表張鼎銘安徽督軍省長代表馬振憲浙江第四師代表安溥泉安徽督軍特派代表張汝鈞 
　　聞上海各馬路總聯合會以華洋義振會因本年江浙皖 
魯鄂各省水災奇重前經各慈善機關聯席會議决定繼續進行特於本星期三（即本月十六號）假上海總商會開全國華洋義振會聯席會議及華洋義振會成立大會 
特通告各路商號於是日懸掛國旂藉表誠意云 
[俄國盲詩人演講再紀]  
　　近世社會日趨惡劣　文人處境最屬困難 
　　歐洲各國在前一世紀所種因緣亦與日本相類對外政治之重要舉措則爲壓迫及侵略弱國而已對内政治之重要舉措則爲利用及陵辱工人階級而已吾人對於此等舉措之希望惟企其於種種罪惡之中幸而發現普徧的和平及國際的聯盟然惡因旣種則非但希望難達反而大戰竟以發生大戰之後復繼以各國内部之叛亂以及各方面工人之滋擾追溯往事吾人固不妨以爲大戰實德皇肇之工人之滋擾係共産黨肇之然此實則非一朝一夕之故也世界諸哲人如托爾斯泰及克羅包金等於若干年前已對於社會加以評斷謂其必行解體舉凡各關係之問題亦無必將根本破壞吾人若舉例以證實之吾人嘗於海牙謀和平矣曾於彼處設立國際公斷處矣曾於芝加哥召集宗敎會議矣於倫敦則召集各種族之會議矣各國之王且亦曾出席於巴黎會議矣吾人每人並曾於重要城市開世界語會議矣凡在此種種會議之中吾人均有種種親善之辭以爲點綴乃其後竟仍有大戰之發生及全世界工人之不靖吾人昔日所欲解决之問題其嚴重之程度直有增而未减於是各國乃復竭力以進行其事業訂立所謂萬歲里之和約德皇之輩則處分之矣共産黨徒則防範之矣國際聯盟則亦開會多時矣全世界工人會議亦於美國開會矣今日則又開太平洋會議矣然彼人雖如此一意經營而困難則仍然未减似彼等竟未一舉一動者然則吾人此张將何若耶羅素則曾主張社會改造矣而吾人亦引此以爲職務矣然而各方對於吾人仍具懷疑態度工人對於吾人則疑懼彼韓人及印人則不能見吾人當此衆人均具疑慮之時代吾輩文人之處境似最爲困難蓋余以爲凡各國所謂文人者乃係各國人民意志之傳導者彼旣攝取一般人民之意志然後以詩歌達而出之以傳之後輩然吾人今日果應將何種意思傳之後輩耶各國人民之高尙之意志蓋已靡有孑遺社會道德瀕於破産假使文化仍循其故道以進行則吾人仍將返於野蠻之域然則吾人之處境安得不謂困難余對於中國情形不甚熟悉余對於其歷史及哲學等智識甚短淺新文學更非所知惟中國之困難情形余則知之耳 
　　按此項演講係文學研究會所請係借用寰球中國學生會地點昨報紀學生會邀請者係通訊社報告之誤合爲注明編者附識 
[仁志里之盜案連搶三家]  
　　美租界北浙江路仁志里一百七十二號王林記漆作於前晚七時許有盜匪七人碰開大門一擁而進兩盜在前後把住王盜將王所僱之漆匠學徒傭婦十六七人驅諸灶披禁閉派一手持實彈手槍之盜黨把守嚇禁衆人聲張餘盜各執手槍先擁入王之臥室向王妻嚇禁聲張翻箱倒篋當被搜刦去值洋六百六十四元之金鐲三副並金飾現洋得贓後復登樓搜刮王之同居劉阿寳金錫卿兩家值洋百數十元之金鐲耳環等物計搜刮三家財物約有一小時之久鄰里均未知悉各盜遂携贓呼嘯而逸迨該管匯司捕房聞警立飭華探目王四福包探王桂廷王桂生陸連奎與四十號西探目泮林士馳往兜拿匪等早已遠颺該探等遂向各事主詢明各盜面貌服式歸禀捕頭轉禀麥警務長通飭各捕房中西探捕務緝贓盜解究云 
[護軍使署梒决盜犯七名]  
　　内有拒殺奚楊兩探之犯 
松滬護軍使署昨日槍决北海路興發旅館内拒殺奚楊兩探之盜犯楊五寳·周企南·張根校等七名兹録布告於下爲布告事案據公共公廨拿獲迭次持槍夥刦·並拒殺包探奚德安·楊少亨身死案内之盜犯楊五寳·周企南·張根校·桂阿寳·陸阿廷·陳永康·王來根（即王阿根）等七名備文録供呈解到署發交軍法課傳集捕房承辦此案中西包探及事主人等到案質證並迭提各犯詳加研訊據楊五寳供認伊於陽曆本年一月二日即陰曆去年十一月二十四日晚間九時許夥同已獲之陳永康桂阿寳及在逃同黨多人持槍行刦浙江路清河坊五十七號門牌某姓家財物一次又於本年二月二十四日即陰曆正月十七晚間八時許夥同在逃之同黨等多人持槍行刦浙江路順興皮鞋店金鐲一次又於本年四月一日即陰曆二月二十三日早晨六時許夥同已獲之周企南桂阿寳及已被探捕格斃之金見苗並在逃之同黨多人持槍行刦東棋盤街高姓家財物一次又於本年四月十三日即陰曆三月初六日早晨六時許夥同已獲之周企南桂阿寳張根校陸阿廷等及另獲之樓昌續曁已被探捕格斃之金見苗並在逃之同黨多人持槍行刦山西路天發園弄内陳姓家金鐲銀洋等物一次又於本年四月二十三日即陰曆三月十六日晚間七時許夥同已獲之周企南張根校陸阿廷及另獲之樓昌續曁在逃之同黨多人持槍行刦愛而近路高壽里張姓家金飾銀洋等物一次共結夥侵入行刦五次又據周企南供認伊於本年四月二十二日即陰曆二月十五日晚間十一時夥同已獲之張根校及在逃之同黨多人持槍行刼福州路永祥瑞烟紙店錢票一次又於本年四月二十五日晚間十一時夥同另獲之樓昌續及已被探捕格斃之金見苗曁在逃之同黨持槍攔刦愛多亞路乘車某婦人金鐲一次並據供認分别夥同已獲之楊五寳桂阿寳張根校陸阿廷等及在逃之同黨多人先後搶刦東棋盤街高姓家·山西路陳姓家愛而近路張姓家得贓三次共結夥侵入行刦四次在途行刦一次又據張根校供認原名張根耀伊於本年陽曆四月十三日早六時二十二日晚十一時二十三日晚七時先後夥同已獲之楊五寳周企南等及在逃之同黨多人持槍侵人山西路陳姓家·福州路永祥瑞烟紙店·愛而近路張姓家·行刦得贓共三次又據桂阿寳供認伊於本年陽曆一月二日晚間九時四月一日早六時四月十三日早七時分别夥同已獲之楊五寳周企南張根校（即張根耀）陸阿廷陳永康等及在逃之同黨多人先後持槍侵入浙江路清和坊某姓家·東棋盤街高姓家·山西路陳姓家·行刦得贓共三次又據陸阿廷供認原名任保恩伊於本年陽曆四月十三日早六時二十三日晚七時分别夥同楊五寳周企南張根校（即張根耀）桂阿寳等及另獲之樓昌續曁在逃之同黨多人先後持槍侵入山西路陳姓家·愛而近路張姓家·行刦得贓共二次又據陳永康供認原名陳阿東伊於本年陽曆一月二日晚九時許夥同已獲之楊五寳桂阿寳及在逃之同黨多人持槍行刦浙江路清和坊某姓家·又本年一月三十日晚八時許夥同已獲之王來根（即王阿根）及在逃之同黨多人執持炸彈行刦馬霍路盛陳氏家·得贓共二次又據王來根（即王阿根）供認本年一月三十日晚八時許夥同已獲之陳永康及在逃之同黨多人搶刦馬霍路盛陳氏家金飾衣服等物當由同黨開放手槍抛擲炸彈恐嚇事主追捕各等語又據周企南張根校（即張根耀）陸阿廷同供伊等向以北海路興發旅館爲聚集之所本年陽曆四月二十八日即陰曆三月二十日早晨伊等與金見苗及其他同黨住居該旅館六號房内見有中西包探多人前來拘捕伊等即羣起抗拒開放手槍打傷包探兩人致死金見苗亦被探捕格斃伊等當場分别被捕餘黨逃走所有包探檢獲手槍兩支即係張根校與已死之金見苗所用之物云云正核辦間准浙江省長函以張根校（即張根耀）係嵊縣積匪抄送犯案證據請予併案嚴懲前來復經飭提該犯張根校（即張根耀）一再研訊據供前在嵊縣於民國六年一月間因陸周氏與茹陸氏爭産挾恨雇伊與在逃同黨數人砍殺茹陸氏身死旋經警備隊將伊拿獲解縣判處死刑迭次上訴高等廳大理院解省復訊結果仍照原判發縣執行遞解過紹中途脱逃又於民國九年五月間因傳二犬爲其兄傳品之報仇邀伊共同前往諸曁縣境諸錦昌繭行門首開槍擊殺徐宿卿身死傳二犬旋即因案被獲又於本年三月間被人雇用前往嵊縣上路西首開槍擊殺胡灿標身死等情各不諱核與浙省録送罪證均相符合查該犯張根校（即張根耀）一名前在浙江嵊縣謀殺茹陸氏身死獲案判處死刑不服上訴解送高等廳審理仍照原判確定後發縣執行中途脱逃又先後受人指使開槍擊殺徐宿卿胡灿標兩人身死來滬後三次夥衆持槍侵入民居或商店行刦得贓並在興發旅館開槍拒殺包探奚德安楊少亭兩人身死核其種種犯罪行爲除脱逃罪應按照刑律第一百六十八條處以四等有期徒刑二年零十個月外其觸犯四個刑律第三百十一條殺人罪應各處以死刑又三次觸犯刑律第三百七十三條第一二兩欵之强盜罪應即按照懲治盜匪法第三條第五欵處以死刑並與前科殺死茹陸氏之刑併執行之又該犯楊五寳一名先後結夥侵入民居或商店行刦得贓共五次周企南一名先後結夥侵入民居或商店行刦共得贓四次桂阿寳一名先後結夥侵入民居行刦得贓共三次陸阿廷（即任保恩）陳永康（即陳阿東）二名先後結夥侵入行刦得贓各二次均俱發刑律第三百七十三條第一二兩欵之强盜罪又周企南結夥在途行刦一次並觸犯刑律第三百七十四條第一欵之强盜罪應一併按照懲治盜匪法第三條處以死刑又該犯王來根（即王阿根）一名結夥執持手槍炸彈侵入民居行刦得贓已觸犯刑律第三百七十三條第一二兩欵之罪應照懲治盜匪法第二條處以死刑又周企南陸阿廷在興發旅館與張根校共同拒殺包探奚德安楊少亭兩人身死亦觸犯兩個刑律第三百十一條殺人罪應各處以死刑以上各犯内有科多數之死刑或併科徒刑者應依律執行其唯一死刑不執行他刑除飭將該犯張根校（即張根耀）楊五寳·周企南·桂阿實·陸阿廷（即任保恩）·陳永康（即陳阿東）·王來根（即王阿根）·等七名提出騐明正身押赴刑塲執行槍决以昭炯戒合行布告咸使聞之此布 
[淡井廟刦案盜匪分别定罪]  
　　法新租界金神父路淡井廟於今年三月間被匪持械搶刦去現洋等物當經該廟住持僧慧德報捕請緝在案現爲探目黄金榮韓邦達包探梁大寳陶得勝偵悉匪徒匿跡處所前往拘獲方榮生曹安卿楊慶福張茂華陳阿六陳老虎及嫌疑人袁子郎李金惠等八名抄出手槍一枝蔴繩一根吊出銀表現洋原贓帶入捕房昨解法公堂請究先由黄探目禀明前情繼由原告由光修代到稱住持僧有事離滬故未到案是晚共來盜匪十餘人先將僧等綑縳袖出手槍嚇禁聲張當被搶去現洋四十餘元銀表一只今蒙拘案請求查究詰之方榮生曹安卿楊慶福張茂華四人供認實由已死之沈茂榮糾同民人等前往搶刦陳老虎陳阿六兩人得供民人等雖係同往在外把風並未入内袁子郎陳金惠供民人等祗與方等同居不敢往搶求察聶讞員商之法正領事德君判方曹楊張四人各押西牢五年兩陳各押三年袁押二個月期滿一併永遠逐出租界李金惠永遠出境贓給原告領去手槍充公 
[四盜判解護軍使署懲辦]  
　　劉金山（又名劉金標）趙有富王德發胡長裕身懷兇器有搶刦行爲經特别華探目鍾星南張芝卿包探魏金福蘇長生等獲解公共公廨諭着押候查明訊辦等情已誌前報昨晨該探等復將各被告押解公堂據代理西探長柏生及鍾探目分别投案禀稱第一被告劉金標被捕後即患癆病送院療治日昨漸痊今雖解案但其口供捕房並未預先盤問其餘三名均在捕房承認先後糾黨持械搶刦吳淞路一千二百三十四號鄭子玉·漢璧禮路九百八十一號吳金記·兩家烟紙店銀洋分贓不諱録有供單並九傳到事主請訊遂將供單與在各被告身畔抄出之手槍等兇器逐一呈察旋由事主鄭子玉吳金元相繼上堂證明當時被刦情形並稱各盜面貌不能指證但當時見一盜所執之手搶與起案之勃郎林手槍式樣相同云云李讓讞及英赫副領事得供訊之被告劉金標否認糾黨搶刦等事惟趙有富供伊當時係由張大川徐雲卿等邀往行刦手槍亦係張等發給等語胡王兩人則皆俯首無詞而西探長柏生復投案禀稱查第一被告劉金標昔年在法租界犯過刦案經法公堂訊實處以四年刑期此次釋出未久又復糾黨搶刦彼尙狡賴應請嚴懲云云中西官訊畢諭各被告一併押候備文録供詳解護軍使署按律懲辦 
[寰球學生會募捐徵求之開始]  
　　寰球中國學生會募捐建築會所及徵求會員同時舉行决定今日（十五日）開幕等情曾誌本報兹悉該會辦事人備就各項印刷品及募捐册入會書等分送團長隊長及各隊員並分頭親往接洽請爲力予贊助此次該會所推舉之募捐徵求人員皆極熱心公益且爲社會上所信仰之人此後進行之速成績之佳當可預料云 
[少年宣講團交誼會紀]  
　　本埠少年宣講團於昨日（十三日）晚間假寗波同鄉會舉行募捐期内第一次交誼大會來賓與會者千餘人團員百十餘人座爲之滿江蘇許交涉使特派沈頌閣君代表勵志愛國宣講團工商友誼會等團體均有代表與會到七時開會首由汪龍超主席報告宗旨及本團經過情形與籌建通俗演講塲之緊要及進行狀况頗詳次國樂三弦拉戲改良新詞均由該團通俗游藝部自任頗受歡迎游藝畢由沈頌閣余鵬童理璋及該團十届募捐隊名譽隊長陳也橋陶秉鈞邵仲輝諸君相繼演説末即新劇（不自由之婚姻）表演至佳觀者爲之感動是日各隊報告已募得捐欵者爲冷遹隊三百分秉鈞隊二百分辛權隊二百分第二次交誼會即本月二十七日仍在該處舉行 
[勵志團宣講紀]  
　　本埠公共租界牯嶺路餘慶里勵志愛國宣講團前日（十三號）下午二時派宣講員朱稼甫周少葵朱文華奚成良談永奎等至徐家滙宣講乘電車抵該處先至警所會見區長蒙派警士隨場照料擇定萬聚醬園瘦前首由朱稼甫講國民應負之責任次由朱文華講吸紙捲烟之害後由周少葵講改良風俗聽者環聚若堵其餘諸人因天時已莫不及宣講云 
[寗波同鄉之公益談]  
　　資助留學生　徵求會延期問題 
　　寗波旅滬同鄉會前據同鄉中之留法勤工儉學學生張補新·王育三·陳浩·陸德沛·毛宗驤·王光　·張瑞元·於竹峯·楊雨田等十人聯合電告留法以來勤工儉學之情形惟費用爲難有礙學業請求設法資助以宏造就等語經該會提交理事會會議之下以事關爲桑梓造人才自應予以援助惟擬不用團體名義由會董中之好義樂育者自行酌量認定昨已電法詢問每一學生究需年費若士以便匯欵資助云又聞該會徵求大會原定今日閉幕昨晚各組組長在該會叙餐室會餐討論一切至於徵求會期應否再行延長須視徵求成績之如何以爲决定云 
[香山同鄉會彚紀]  
　　旅滬香山同鄉會於前晚（十三）八時在該會籌備處會議由徐桂主席報告九月份進支欵項數目並將第一次徵求分數揭曉計有五起吕字隊長唐耐修六百零二分地字隊長李瑞如二百九十三分洪字隊長蕭煇南二百三十七分盈字隊長甘肅初七十七分黄字隊長唐宗茂四十六分其餘自行到縣報名者計一百三十分聞尙有已徵求而未報者二千餘分云 
　　北四川路仁智里旅滬廣東香山南屏同鄉會十三日開二週年大會會員到會者四十餘首由主席容藻屏君報告開會宗旨及過去情形次討論進行方法及選舉新職員等頗極一時之盛 
[各界聯合會之代表會]  
　　昨日（十四）上午十時全國各界聯合會開代表會議出席者有南京山東北京四川湖北江西安徽湖南江蘇浙江福建上海棲霞徐州處州十二省區推舉何斗魁爲臨時主席報告開會家旨全塲秩序整肅各代表交換意見主張精神一貫繼爲各省區代表互推評議員一人繼續開第三届評議部成立會用無記名連記法選舉正副議長並組織内政外交兩股推選股長各一人定每星期三爲常會云 
[法租界商界之茶話會　贈法總領事德政匾一方]  
　　聯合通訊社云星期日法租界商業聯合會於下午八時餘開茶話會略有討論首由劉屏仙江錦春等報告近日出席國民外交會情形畢繼以葉貺辰提議本埠發生加租風潮以來难心惶惑不獲安居獨吾法租界韋總領事深體時艱特頒禁止加租以取締之使一般希圖重加房租之房主有所限制本届居户非常感激羣擬設法圖報以紀其功而誌盛德劉屏仙潘則言王馥堂徐能章等附議通過議决恭送德政匾一方顔以一路福星四字俟辦妥後擇吉送往法總領事署云 
[尙有本埠新聞等轉入後頁]  
雜評二 
[盜案感言（旡用）]  
　　聚多數雜糅無序之人類於一地而欲其無作惡此爲大難之事然聽其作惡而委諸無可如何亦非所以爲治之道何則有組織之祖會不應有作惡之人苟有作惡之人發現宜亟謀防制如毒蛇猛獸而不遺餘力此爲當然之事固無庸贅者上海近來搶案迭出白晝攫金暮夜刦財熱鬧之地人烟稠密之區往往而見行旅戒心閭閣風鶴安樂土一變而爲修羅塲危亦甚已北浙江路仁志里前晚七時發生盜案連搶三案不可謂非非常之原矣夫時值初冬宵小竊發幽寂小巷僻靜街衢詎無有資之店户當局爲欲實謀地面之安寗亟應於此種處密派探捕嚴加查緝毋徒事後追捕致若輩遠颺而逍遥法外焉抑嘗觀乎歷次發生之盜案要皆百發百中是其事前必經窺探明白非被害者之慢藏必肆刦者有眼線使就地探捕平日注意或不致絶無覺察是故責成該管探捕完全負責或亦弭盜之一法歟 
 
 

Page 16

 
 
本埠新聞二 
[洋涇小命案周時氏之毒手]  
　　昨午據三區二分署警局飭警函解告發人楊寳三被告周時氏等到上海地檢廳並請相騐當據楊訴稱海門人推小車度日家住洋涇鎭東栅口生有二女年未及笄還有四五個月之男孩一口但我家同居婦人周時氏不知如何時常與我妻口角結成惡感今晨我妻出外購物兩女在門外塲上梳頭小民在家中洗衣幼孩臥在床上及洗畢進房則見周時氏在房中奔出形色慌張往看床中小孩已經氣絶而死口中流出白沫足見被謀斃命爲此來案禀請相騐並據二十四保四十八圖地保錢阿松亦到廳同報前情黄檢察長諭候派員往騐 
[毛線廠汽管炸裂肇禍]  
　　傷機匠兩人其一已斃命 
　　蘇州人謝福生·通州人劉壽林同在大通路祥興里惟一毛棧廠爲機匠咋暮六時餘引擎間汽管炸裂兩人皆被鐵片彈傷甚重當由廠中人送往仁濟醫院醫治劉壽林至院後即氣絶身死由其家屬備棺收殮 
[無軌電車碾斃人命之相驗]  
　　丹陽人陳益孫年十七歲在公共租界福建路（即石路）六百七十八號門牌某衣莊習業前日上午因在店外跳上二百零七號無軋電車失足跌仆於地該電車司機人扳機關避讓致碾傷陳之腰部等處肉破血流由二百零三號印捕雇車送往醫院因傷重當即身死該院知照捕房派探將尸車往斐倫路騐尸所昨午報經公共以廨讞員會同英包副領事蒞所騐明塡就尸格升座公位捕房將人證傳案請訊據證人張子廷供稱死者在福建路跳上電車駛至六百七十六號門牌門首時突然跌下司機人應當將車向左邊開駛則可以避讓詎竟向左邊開駛遂將陳軋入車底碾傷云云又由陳作用投稱死者係伊店内學徒中西官騐訊畢諭曰騐得陳益生係被無軋電車軋傷身死除飭尸屬具結領屍棺殮外候改期再訊 
[汽車傷人三則]  
　　本地人趙紀清昨日上午十時許行經河南路被汽車撞倒跌傷頭部當由老巡捕房一千一百六十號華捕到來抄録汽車號碼另雇車送受傷人往仁濟醫院醫治一面呈報捕頭請示又有某號汽車於昨午駛經南京路撞傷無錫人錢紀郎跌倒於地當經老巡捕房一千零三十六號華捕雇人車送錢往仁濟醫院醫治一面抄録汽車號碼呈報捕頭核辦又有塌車夫江北人劉小山昨日下午四時許於百老匯路元昌路口遭五千二百七十三號運貨汽車撞傷腿足由虹口捕房一千一百七十三號華捕抄録汽車號碼另雇車送塌車夫往同仁醫院醫治 
[祥泰木行遭燬再紀約損失二十餘萬]  
　　楊樹浦九十號門牌祥泰木行於本月十二號午刻失火將外洋運來之木料堆置廠屋内均付一炬損失已達二十餘萬金兹經該管捕房捕頭强生派探程明德季立仁與西探駱四調查得祥泰木行係英商所開上星六午刻放工後材料間無人看守當時有一鍋爐尙未熄滅致火星落於木屑之中霎時焚燒迨管門人覺察急報該行大班英人派工人驅皮帶車吸水灌救已成燎原冒穿屋頂不可施救惟該行材料間係屬平屋上蓋白鐵皮中間堆放引火之板木料致廠屋全部份焚燬已成瓦礫之場該探即據情回禀捕頭核示矣 
[鄭家木橋堍之火警]  
　　公共租界鄭家木橋堍西首角上瑞豐泰烟紙店於昨晨三時許因學徒打翻煤油燈失火焚燬樓屋兩幢並殃及左右鄰之協泰胡源記兩家舊花袋布店房屋畧受焦灼事後經該管捕房查知該店保有火險已飭傳經理人查詢矣 
[又燬貧民窟焚斃女孩一口]  
　　閘北又袋角廣肇路上江北客民吉姓草屋内前日下午三句餘鐘不戒於火計燬左右鄰草棚八九間焚斃女孩一口由各段救火會到塲救熄昨經四區二分所倪署員派長警查傳起火人到案再行訊辦 
[工團聯合之捲土重來]  
　　聯合通訊社云本日上午四時上海各業工會代表團在上海機器工會事務所開第二次籌備會議到會者有機器工會朱鶴琴李中紡織工會孫昌惠韓蔭生中文印刷工會張之剛鄭伯濱烟草工人會劉奉臣染業公所張瑞軒等首由李中報告與各工會交涉狀態各工會承認加入者已有九團體均已簽字次由劉奉臣提議現在正在猛烈進行之時應於禮拜三晚召集第三次籌備會議以速進行次由朱鶴琴提議應用機器工會名義請各業工會簽字加入衆推李中即草公函十餘通分通各國務於禮拜三晚七時派出代表一人至虹口西華德路永吉里十一弄二千一百十七號上海機器工會事務所開會討論進行云 
[金業交易所開幕續紀]  
　　昨日金業交易所正式開業前市　金交易約五萬數千條後市交易約三萬數千條前後兩市合計九萬數千條聞該所以甫經改組各種手續未臻純熟諸事審愼辦理故市塲交易未能暢做逆料此後交易必日增月盛營業前途未可限量其本所股票如作代用品每股可作規元二十五兩云 
[先施公司擴充營業舖位]  
　　南京路先施公司近以營業發達不敷舖位應用特將原有中西鞋部地位改爲布疋部陳列各種新到毛絨疋頭并在綢緞部後面另　舖而以爲陳列中西田女靴鞋之用其塲所深遠布置雅緻如别有洞天亦足見該部人員之熱心經營矣 
[施爕父醫庽遷移]  
　　中醫施燮父擅長婦科於今夏來申已治愈多人兹因原址房屋翻造遷移南成都路口孟納拉路四百七十六號逢星期日贈診 
[電話局埋線工程之進行]  
　　中國電話局在中華路繞道西門外等處埋設電話線筒興工以來現已及半聞其埋設線筒外另在路面加築天窗刻將小東門地方中華路口築最大天窗一座爲將來電話傳遞消息接線通音之總樞紐昨已由洋工程師在彼勘明地勢測量繪圖不久即須繼續動工西門外華租交界之區亦須設立總線大天窗一所云 
[水公司埋管工程已竣]  
　　商辦内地自來水公司前將城内外各叚水管規畫定妥後即加埋大號水管自大南門内直達新老北門復繞至南半城一帶從滬軍營舊址達滬杭車站之煤屑路等處均添設水管接通水道興工至今已逾半載兹聞此項埋管工程現已竣事其城内外各處水道一律流通將來一經新機運到裝配妥貼開機鼓動後水力日漸充足水量亦能加增現該公司已催促承接在外洋辦機之某洋行迅電營造之機廠將新水機早日運滬以便裝配 
[渭水坊又犯挖租病]  
　　浙江路渭水坊房屋係汾興公司之産日前早傳被人挖租已有成約不料咋小月底（陰曆十四日）收租人索租甚嚴厲租金收去＆ 
後忽分送傳單謂房屋歷年已久損壞不堪决計翻造包工辦料均經妥當各貴房客准限於陰曆十一月以前一律搬清切勿延誤特此通告云云該處房客萬分恐慌已函請該路商界聯８ 
合會設法挽回云 
[平洋船上查獲拐匪]  
　　平洋輪船係往來大連等處昨日將次起椗之時經救濟會調查員余杏鏞偵探陳少廷余長林等先後登輪調查當查獲紹興拐匪樓仲泰又名阿山及常州拐婦王吳氏串拐十八歲常州女子王阿九一口又查獲揚州拐婦劉仁弟及余陳氏串拐二十歲揚州女子王阿金十八歲之王愛寳等一干人拘送地檢廳究辦 
[婦人背夫私逃之押儆]  
　　王士正投法公堂控稱髮妻高氏與王連生私姘時常出外姦宿商人察悉向其斥責非但不聽逃逸無跡今始尋見請求交伊母家領回俟其改悔再行領回完聚高氏供認私逃不諱判押一月期滿交伊夫領回管束 
[薦生意拐妻藏匿]  
　　鹽城人李鴻儀住閘北小花園地方昨偕證人崔玉亭扭住共和路之河南人劉俊卿至四區二分所控稱劉以代民薦生意爲由將民妻拐逃藏匿友人崔玉亭日前在共和路目睹民妻與劉偕行請爲究追經倪署員質訊之下轉解司法科核辦 
[攔刦兩匪分别定罪]  
　　流氓周阿三前日在虹口西華德路指一日本人手中所携之皮夾内藏有鴉片嗎啡等違禁物品糾同郭怡生將該日人攔住將其皮夾奪去正欲逃遁爲華探侯阿寳日探岡島查見將周郭二人追獲啓視皮夾内置綢衣數件餘無他物當將周郭連贓帶入捕房押至昨晨解由公共公廨中西官訊悉前情以被告膽敢攔路刦奪財物判周押西牢三月郭押二月以儆贓交原主領回 
[過犯攫金鐲押年半]  
　　蘇州人錢林生因在福建路攫取婦人張陶氏值洋一百七十五元之金鐲一副經氏鳴由途人張勝全等帮同追獲人贓解奉公共公廨諭着押候調查另案併究在案昨晨復由捕房解究據包探禀稱查得被告前曾犯案奉公堂訊辦逐出等語中中官得禀以錢屢犯不悛判押西牢年半期滿仍逐出租界 
[積竊從嚴懲辦]  
　　嘉定人張阿虎因先後行竊公共租界内中西居户二十一家值洋一千餘元之金表金練衣服等物逃逸奉麥警務長懸賞通緝兹被靜安寺捕房包探沈崇禮將張緝獲解送公共公廨奉飭押候吊贓解　　兹經沈探協同西探吊到金表衣服於昨傳同各原告將張解廨即經該探等上堂禀明前情繼由各原告相繼投案證明被竊情形訊之張阿虎直認不諱經關讞員核供商之英包副領事以張係積竊自應嚴懲判張發押西牢十年關君以會審公堂無判押五年以上罪犯之權於華文案由單上簽判張押西牢五年期滿解案復訊着捕房照斷執行 
[董友三運土十八兩]  
　　董友山上漢口乘輪來滬私帶川土十八兩於昨到申由寗紹碼頭登岸當爲水巡隊巡警查獲押送地檢廳訊究 
[法公廨訊罰煙案犯]  
　　帶土台州人朱月樵帶有私土一大包翁阿珊亦身藏烟上行經法租界先後爲探捕查見拘入捕房抄出烟土解送法公堂請究朱翁均供認私帶烟土不諱聶讞員商之法正領事德君判朱罰洋二百元翁罰洋一百元充公烟土銷毁 
　　賣烟婦人王秀英·及陳阿虎·胡大·應正才·顯根祥·劉葉氏等均在家中私設烟榻售賣燈吸爲包探查知分往王等各户抄出烟槍烟膏一併拘解法公堂請究王秀英陳阿虎言語支吾希圖抵賴胡大等均認私售洋烟不諱判王陳各罰洋四十元胡等四人各罰洋十元充公 
[公共公廨審案彚録]  
　　昨晨公共公廨民四庭由俞襄讞會同美丁副領事訊　各案如次（一）永利洋行訴中孚銀行將抵押值價一萬一千餘元之花邊二十箱私自由北蘇州路六十四號棧房移置北西藏路一號棧房致保險公司不肯賠償保費請追損失案原告人證供詞經紀前報兹據被告中手銀行副經理謝芝庭上堂供稱二月三號押欵成立由原告交來上海公棧之臨時收據次日始將保險單及該公棧正式棧單送到至於存貨地點棧單與保險單不符則係該棧被焚後方知時原告律師以棧單與保險單概山被告銀行保管苟當時詳細核對何致發生訟案故被告實難辭疎忽之咎因據以向被告駁詰一過旋由見證顧姓上堂供稱伊爲上海公棧管棧人北蘇州路六十四號·北西藏路一號·均係上海公棧且屋宇相連惟有兩個大門一朝北蘇州路一朝北西藏路花邊送來係伊令小工搬入一號存儲所給之臨時收條則係在六十四號内書寫因賬房設於六十四號但收據上註明貨存於一號等語末由兩造律師辯「結果」候會商堂諭宣佈（二）陳秀英延許理律師訴其夫陳祥生虐待請求離婚並追瞻養費案「結果」被告因病不到情有可原准具結隨傳隨到候訊（三）賀圭記訴傳琳祥不還存欵案「結果」改期續訊民三庭由陸襄讞會同俄員儀君訊理俄僑訟案（一）郁杜維赤訴那挨的司不分火油盈餘利益案「結果」本件聲請駁回仍照本年十一月三號所下判决執行倘被告七天内不能履行即將所有財産查封備抵（二）丕乾沙夫訴那哈暴夫不給工資案「結果」被告應償還原告洋五十五元本案訟費歸被告負擔（三）古爾物去訴搭客却可不還定洋案「結果」被告交二千元舖保或存洋二千元改期一月傳訊 
　　又午後民四庭由張襄讞會同美約副領事訊理除黄漢臣聲請破産姚雲卿訴田煥州不付票洋徐惠平訴李健秋不理欠欵三案均展期再訊外計審（一）胡憲章訴張梓祥不還珠花價洋案「結果」改期着兩造律師於一禮拜内各具辯論書候核（二）趙雲山訴中興號不還租賃生財案「結果」木器應由原告領回 
[誌謝]  
　　昨承中華圖書館惠贈第一三五期「禮拜六」兩册誌此鳴謝 
公布欄 
[江蘇高等審判廳]  
　　批示　張菊生等呈爲案懸莫結請飭縣迅予辦結由　悉仰　飭縣迅予傳集人證依法辦結此批以上十一月十一日 
　　民庭判决　王龔氏與胡世英爲田畝涉訟再審一案（判决主文）本案再審之訴駁回再審及前上告訟費均由王龔氏負擔 
　　批示　倪兆林呈爲縣署執行違法請督飭照判理償由呈悉候將該民副呈令發海門縣知事迅予依法辦理并具復核奪所謂調卷糾正之處暫毋庸議此批以上十一月十二號 
　　民庭判决　張劉氏爲遺産涉訟聲請假扣押一案（决定主文）聲請　回聲請費用歸張劉氏負擔 
　　批示　戰士信呈爲季恩芳無故撤田請調卷核辦由呈悉候再檢發副呈令行南通縣知事查明具復以憑核奪仰即知照此批以上十一月十三號 
[江蘇高等檢察廳]  
　　批示　吳萬華據訴已　候令宜興縣知事迅予依法辦理此批孫敦行請求移轉管轄祈鑒核俯准呈遞一狀奚子香對於顧樹舟案代母聲請轉期吊銷因賭勒欠筆據呈遞一狀以上二狀業經本廳查閲函送同級　判廳核辦仰即知照此示以上十一月十三號 
[上海地方審判廳]  
　　批示一件沈廷棟狀領糧串地圖由准領此批一件周沈氏狀領欵洋由准領此批一件嚴永卓狀保任阿大由准保此批一件傳福昌　狀保李松壽由狀悉傳昌記漆作前經批明未便准保在案張金記紙號據查并無此店何得率行朦保殊屬荒謬特斥不准此批一件唐正順狀請檢騐合同由狀悉已於八月明白批示矣澆瀆奚益此批一件姜金龍狀交欵洋　准交此批一件程隠塵狀請執行由狀悉黄甫清旣有財産可供執行着迅即來廳墊交查封費五元以憑核辦至請領訟費一節仰即邀同張坤榮來案訊明核發此批一件林祥生具狀聲明由狀悉此批一件馬耀宕等狀請函縣執行由狀悉候函請武進縣知事查照辦理此批一件詹汪氏狀請鑑價由狀悉仰即來廳候諭此批一件金立入狀交欵洋由准交此批一件王季魯狀請執行由狀悉已派吏執行矣此批一件楊士鎔等狀請給領由狀悉准予來廳繳證具領此批一件俞殿卿狀保顧坤朝由准保此批以上十一月十二日 
[上海地方檢察廳]  
　　批示　陳紹康據訴陳老二等串同制服警察到爾店内搜查後由爾報告警署該署以被告等旣已避去無從追究爲辭　語如果警署有違反職　情事旣經爾報告豈有不追究之理所訴情節甚屬離奇磚難照准此批趙喪生爾到庭僞證罪有應得所請不准此批陸文奎候查辦毋瀆此批王寳田狀悉候轉呈江蘇高等檢察廳核辦此批夏邵氏狀悉　送同級審廳核辦此批彭玉馬狀悉張增弟早經執行完畢依法開繹該民如欲追償醫費仰赴同級審應呈請核辦此批周錦堂狀悉仰即來廳僕訊此批黄陳氏狀悉仰仍遵照前　毋瀆此批高雪　等狀悉已訊諭矣此批陳阿四狀悉　於七日内提出理由書以便轉呈高等廳核辦此批以上十一月十四日 
 
 

Page 17

 
 
   
 
 

Page 18

 
 
自由談 
閑話 
[美情識小録] [  李荔]  
　　紀念章之爲物據最大多數言其製極類一圓形貨幣雙面鑄精圖美術上程度不獨與貨幣不同且視尋常徽章奬章褒章等用意更深此物非若泉幣之能普及又非若徽章奬章褒章之可隨時發給一次範製分配數殊有限得之者大抵謹守珍藏偶或如他種佩章懸飾胸襟實非尋常所易見者如一千四百四十四年意大利名師小披槧Pisanello所製定遠侯紀念章正面鐫定遠侯像背面鐫巨獅其右有一愛神（西文曰阿慕Amor）爲一傳翼之童子展長卷令獅度曲獅不能歌力張半口以示勉强從命意狀至可笑實則其要旨即爲「愛足制剛」猶我中國黄老之治所謂柔能勝强弱能勝剛也又如希臘古神話美術楔形章即因神話中有「古英雄法一騰Phaeton嘗登兵車立冒險善馳騁一次過於勇猛車裂而身被轢」之一段故事即鑄成駟馬羣飛雙輪崩墜一身被壓之險象以神其狀物之能此猶我國圖八駿圖布袋和尙擅給事者不必眞見其人其事不過精神貫注功力圓足竟成名世之傑作云 
　　雖然在我中國縉紳先生好古董富美情者亦復大有其人特此感想不能普及乎中等以下之社會益以近年國學之衰墜青年之靡所適從貧民中不通文字者並且不能通圖畫雙目窒塞竟與木石相類與襲聵不相上下又安能立於斯世與他種國民相競爭若論中人以上其好古董諸君未必盡人皆眞知來歷眞富美情其無比較上略稱優美之嗜好者索然寡興無可自遺又安得不羣趨於放僻邪侈退爲種種不道德之勾當乎 
筆記 
[沉珠記（下）] [  余空我]  
　　予爾時利令智昏何嘗計及此中利害而珠兒之願否更非予所及計矣予以告珠兒珠兒掩袖啼予則聲色俱厲以臨之珠兒不敢較也予俱挈珠兒偕姊去詭言嫁之實則售之矣旣至汪宅二公子見珠兒而悦之自是珠兒深入侯門予留汪宅三月二公子忽逐予出予乃大失望然念女旣歸彼或能分餘潤乃忸怩索身價二公子大怒謂何物老嫗乃敢索詐耶不速去當斷若腿予不得已忍辱出從此淪爲乞兒矣然予猶以爲小妮子一朝得寵乃報我宿怨一日遇李媼如途李媼者汪宅之老傭也爲人殊和易且遇我厚乃央之曰汝其向吾家珠兒言吾雖遇彼薄然不有我者彼又安得有今日其俯念我苦稍濟我者俾不塡溝壑則幸甚矣李媼曰慘哉珠姑姑死矣汝猶未知耶予大驚急詢其詳媼曰汝亦知吾家二公子不已娶耶少夫人王氏以珠姑姑故乃與二公子反目二公子以珠姑姑美則不直少夫人繼而珠姑姑不知以何故逢二公子怒二公子棄之少夫人乃從而奴之下井投石而珠姑姑無復人趣矣逐汝出後二公子一日自外歸而色大變命幽珠姑姑於密室絶其飲食且戒吾輩不得宣珠姑姑飲泣終日投繯死矣李媼言至此竟絶予去予念死珠兒者予也致予爲乞丐者予也予何以對彼予何以對彼父子甚悔不應置珠兒於死地然而晚矣嫗言至此乃失聲而哭吾亦涙下醫生聞聲來詢知其事謂吾病不宜過傷吾乃給嫗銀餅二枚而揮之出由是吾疾乃益重四月後始少安某日赴某會聽講有西裝少年演講中國女界之黑暗頗覺沈痛旣而聞人言乃知即汪二公子也（终） 
劇談 
[記情天鑑（一）] [  蔣夢華]  
　　月之十日晚予應鄭子希陶約首往滬江影戲院觀「鑽石之王」繼往上海大戲院觀情天鑑一夕連趕二院固因二院所演之影戲皆與我國社會之現狀相同「鑽石之王」一劇表演陶禮思如何受信託公司之破産而自殺其詳情有心君宣述余不再贅今將情天鑑一劇約略記之 
　　（一）芳園盛會　威廉子爵英國貴族時當鶯花三月舉開芳園盛會賓客畢集以放馴犬逐狡兎爲樂時有妙齡女郎南仙者爲貴族之遺孤亦與盛會青春年華丰度可人爲子爵 
[貪眠不覺雞聲午] [  易銓]  
所屬愛遂發生子爵與伊訂婚之事未幾有一少年軍人至邀女密話此軍人爲南仙所早識諒因少年之清貧未訂盟約耳南仙家道亦中落負債纍纍乃母欲待南仙婚後而償所欠時南仙答少年曰此爲吾母之主張可知南仙已受金錢感化觀其佯爲進退維谷又可見南仙之已别具肺腑厭少年之無厚資轉向於威廉之豪富天下婦女之心性其皆如是耶 
　　（二）歧途巧遇　南仙與子爵威廉雖已訂婚而南仙欲在未成禮以前往加拿大探訪姑母惟乃母與威廉皆不願其行一望蜜月之樂一冀債欵有着然南仙欲往之意已决彼等亦不能阻之遂乘車往抵站後無端而有雷雨之阻無端而乃姑夫姑母之馬車掃毁於樹又正躊躇歧途更無端而有少年康華之遇翌日之駕舟遨游竟遇觸礁沈舟之險南仙此行均由無端而遇而合而愛而訂盟吾以爲男女爲情絲所牽大半皆由無端而成之觀康華之與南仙可以知矣 
雜録 
[麗湘閣雜掇] [  陳家慶]  
　　南通周慕昭女士寒碧軒主雪姊之硯友也雅善吟咏同爲博文文藝科之健將兹録其舊作數章寒夜思親云默默無言對短　含愁怕説别離情頻揮幾點思親涙灑向蘭箋　不明月華皎皎夜沈沈閒把寒梅次第吟吟到膽瓶頻注　好花應有戀枝心花前有感云茫茫幽恨阿誰知啼鳥殷　慰所思悄立花陰纔片刻涙珠滴斷海棠絲晚行云酒氣花香載滿車月銜人影入清渠暮烟攔住長堤路知否前村是洒願思鄉云客裏愁聞旅鴈鳴西風落葉幾回驚傷心一楨長江水斬斷人間萬縷情腸斷天涯心事違漫漫江上夢魂飛聊將一掬思親涙灑向花箋好寄歸雨夜有感云風警欄干側疏簾半面斜　雲吞夜月微雨滴秋花愁破閒中念魂銷夢裏家自憐難著翅翹首羡歸鴉江上即景云一色天　水天秋水亦秋獨憐江上月兩地照離愁送别圖畫師云各里雲山筆下生雲山迢遞悵歸程日來授我倪黄法難畫依依惜别情雲愁海思凄婉動人閩閣此才不易多覯矣 
　　余有寄懷芝姊用慕昭女士韵云細雨檐花濕短檠無端幽恨倍傷情自憐不及寒燈影摇落風前暗復明輕寒惻惻漏沉沉擁　凄凉帶涙吟恰似杜鵑聲斷續幾行紅涙化春心如此幽懷只自知蠻箋何處寄相思無端嬴得愁難解比似春蠶宛轉絲輕雷隠隠走鈿車夾岸桃花泛綠渠憶得故園風景好夢中猶自愛吾廬孤懷聊作不平鳴逝水流水暗自驚半壁東南成底事滄桑家國倍關情珠玉在前自慚形穢余之和此殆亦下里巴人之謂也 
小説 
[劇賊胠篋記（五○）] [  一圭]  
　　抹根基道眞的麽那麽這件事就不難明白了他曾説把他房門上的鎖匙都交給下面看門的人我們且去拿來鎖匙開門去看當下我們一齊走到樓下問了一問方知辣弗里司果已出去鎖匙並未交下他們也不管三七念一没有鎖匙就硬行把門撬開走進去一看祗見火爐旁邊躺着一個人臉朝着天灰白色的額頭上有一些傷痕抹根基見了並不驚慌很安閒的道這是自殺麽説時灣腰下去驗看了一回又道不是自殺却是被人所害幸而未死不過受了哥羅方的毒力昏迷不醒罷了當下抹根基施了一些手術他就蘇醒過來問他怎樣被害被何人所害他一些也不曉得在抹根基一方面這却是件奇案了後來辣弗里司向我道我和你分開之後我把那看門人騙到房裏就用哥羅方藥水迷住了他急忙把克勞沙放走我也鎖門出去我道虧你做出這等好事來幸而當時抹根基不曾疑惑到你萬一他疑惑了你你雖已走去我不要被他捉住當做嫌疑犯麽辣弗里司笑道我早料定不致如此倘若眞個如此我自然也有方法解救與你我道但是我已經小吃其虧了辣弗里司道過去的事不必多説後來的事正多着呢我自然也有呌你討便宜的地方讓我稱心愜意便了 
餘瀋[  石征鴻]  
　　天之生人也上下五千年縱横九萬里言形笑貌無一雷同者神妙若是我果不知其何由 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[組織力] [  覺]  
　　昔某君赴美考察回或詢以中外不同之點何在某君謂天與中國同地與中國同惟覺人與中國不同所不同者則組織力是也 
　　於何證之某君謂以參觀彼之國會證之彼之國會未嘗無黨派之爭議而一黨之中發言者僅一人旣付表决少數者必服從多數未見其有無謂之爭執故費時少而决事多試一與我國國會之成績比較其組織力之相去誠遠矣 
　　夫組織力之養成非一朝一夕之故也學校之訓練社會之結合皆爲國民養成組織力之根本今我國學生自治之聲浪雖高而所得之結果幾何各團體之開會幾無日無之而所得之結果又幾何吾甚願國民之時時注意於此點毌令外人笑我拙也 
經濟 
[商業問題之研究] [  吳東初]  
　　生意之敎育的功能 
　　中國四民之舊制牢不可破今日開放之動機雖發然商人對於本身之地位抱有正確之觀念者究屬少數視之一般普通經商者往往自處被動習於服從與言改革難動其心即心有所動亦難見諸實行然則吾人商戰之落人後者豈無因耶兹擬與吾商界同志研究商業問題中之一即如何利用生意之敎育的功能是也 
　　徒云「習慣如是我何能改」「大家這樣我當照行」吾商人之通病在此吾商業之未能充分發達亦根於斯若知生意之敎育的功能爲何此即未明其功能之反面的解釋也從正面言之其功能者在變其地位之被動而爲主動改其往昔之服從而爲今後之指導人民之需要我固當供給之然我將貨換錢非可與討錢者比彼一般大人小姐太太我固不可得罪彼一般平民小卒我固當遷就然凡使我及我店友有受身體或精神上之打擊者即不能任其存留總要設法改革之方是明乎生意之敎育的功能也 
　　現試引一二事實以證吾所謂生意之敎育的功能並非無所根據如能利用之不勝爲商業前途賀也 
　　美國普通言之一信耶敎之國也每逢聖誕佳節餽贈禮物舉國一致店家一到十二月中旬顧客購貨絡繹不絶大店門前人山人海即兩倍人工亦應接不暇招待不週自不待言貨物山積選購無序損失甚大店友之勞無有復加雖生意多做獲利可觀然其麻煩似覺於精力上得不償失以故近來美商極力提倡演説登報鼓吹「早買」（Shop　Darl 
y）與「平日買」（Shop　Regnlarly）之各種運動以稍减年終之煩勞店窗對於聖誕節之用品提早一二月陳列以便顧客隨時選購至今行之頗有效力可見事在人爲習慣旣爲人所造成亦可爲人利用敎育的功能而糾正之 
　　反觀我國商界有何舉動以更改顧客之習慣平虽事且不説即星期日休業一般商店念及顧客之不便行之者除洋商外華商中百不一二所謂生意之敎育的功能吾國商人殆不知爲何物相戒而不敢越雷池一步要之我不開例人何效法吾所望於吾商界同志者乃各審已業之性質與範圍再察世界大勢之所趨有當改革者竭力舉行一年無效接續做去終必達其目的 
　　總之國人經濟對内對外不得徒恃保守有當進取者不可忽視之西人嘗言華商保守有餘進取不足吾商當引以爲戒顧客之習慣無常只在商人抱定其宗旨努力行之不怕不能移風易俗生意之敎育的功能即此之謂也 
[我的預算] [  舒卤]  
　　閲田稻豐先生的預算法我也有一篇預算貢獻我們舊式商店裏的青年職員我且先述産生預算之由來自從五四以後曉得國家的危險社會的惡濁新潮流也洶湧而來如是工人商人也這樣要求那樣要求依目下情勢簡直是不可能的事因爲找到工作都很難還説得上工作時間太長工資太少什麽空氣不通光線不足呢至若强人以難我個人也是很不願意的而且我們多是完全的身體不能有益社會補救社會是我們的大辱不但是大辱就是不能不負這個責任的所以我要想補救自已的弱點想來想去只有一個儉字好在我們青年没有家庭擔負我就立了一個預算至今已實行一年多了决算下來倒還有錢餘頗抱着樂觀把一切的痛苦都忘掉了前途也有點希望一定很光明的還自認我是社會上的有益份子了將來還想組織這樣的團體只是後話且把我的預算表寫在下面 
　每月計　收進 
薪金　銀三元六角　月規　　小銀元四角 
　平均按月計　支出 
充義務敎育積金　三角　　書籍費　　　　三角 
銀行儲蓄　　　　二元　　布鞋　　　　　二角 
襪　　　　　　　七分　　郵票　　　　　九分 
剃頭沐浴　　　　二角　　洗衣　　　　　一角五分 
其他及零用　　　二角 
　　以上收付兩抵尙餘四角一分作爲添補衣服或意外費用 
　　我今年才二十歲雖則在舊式商店衷供職總還有一塊多錢一月好加至若娶親的事却好遲七八年也要選一個能自立的還要再來説幾句「敬告我小夥計們不要看見别人坐汽車吃大菜我也要坐部黄包車上上小酒館要仔細想想我們處的是什麽地位受的是什麽痛苦不要貪一時的小欲望失掉畢生的大幸福做社會的罪人那熱心來改良社會的多要被我們破壞了」 
　　（附告）　我支出的第一筆就是義務敎育積金因爲没有受完全敎育爲我最感痛苦的一椿事我希望與我同感痛苦的人人照我這樣做去平民大學也是易舉的事了（乙種酬） 
法制 
[判决與决定之區别] [  竹賢]  
 
[中國之進步　石]  
　　判决者乃初審二審三審對於全案之審理部分業經終了而表示所認定是非之文字與意想謂之判决决定者乃初審或二審三審對於受理案件之一部分屬於必要而表示所認定應否之文字與意思謂之决定故判决與决定雖同爲官廳判斷之一種然一則對於全部分一則對於一部分决不可同一而視世人往往認决定爲判决以至種種誤會是亦法律常識缺乏之故爰撰數語爲淺近之解釋庶判决與决定之名稱不致誤認而判决與决定之性質亦得區别矣（乙種酬） 
雜録 
[揚子醫院計畫書（續）] [  柯白德原著鄭希陶節譯]  
　　（二）養病院計畫 
　　一名稱　本院定名揚子養病院蓋揚子江接近上海本院種種計畫均與上海有關故以接近上海之處購地建築爲宜 
　　二地點　由醫學家建築家資本家三人組成委員會選擇地點可也惟選擇時應注意左列各端 
　　（甲）院址宜在城外距城至少五英里 
　　（乙）宜建造於河岸切勿接近城市或鄉村 
　　（丙）占地至少十二英畝向河岸傾斜有小山更佳 
　　（丁）苟無大道與城鄉接通應購汽油或小輪船一艘以便行馳河上 
　　（戊）正屋居中面向河屋前築噴水池音樂亭花壇等河岸裝置浴器院之後面亦宜有小山一座（人造或自然）其用途詳後 
　　（己）附屬房屋如電氣房自來水院役等住宅宜築於正屋之後相距適宜 
　　（庚）正屋宜建八角形將來擴充時可以加建諸翼以合衛生爲最要 
　　（辛）正屋之頂宜建屋頂花園 
　　（子）正屋分四層房間一百五十 
　　（一）地下層有水療室一電療室一（如愛克司光等）化學分析試驗室一藥劑室一浴室（爲新入院者之用）一冷房一預留室一衛生室一（内置殺菌消毒器等） 
　　以上共計占地四千三百一十英方尺 
　　（二）下層有接應室一（並附電話電報等）吸烟室一彈子室一餐室一會客室一藏書室一游戲室一（内置棋球等消閒品）辦公室一診所（内分侯室診室騐體室三種） 
預留室一電梯或路梯剪髮室一男女厠所各一 
以上共計占地七千九百方英尺 
　　（三）二層樓内有居室五十間其中十六間附有浴室及厠所 
　　普通厠所二浴室二（各有浴盆二）藏衣物室二客室一夜間看護員室二電梯或路梯一預留室一 
以上共計占地七千八百英方尺 
　　（三）三層樓同上 
　　（四）四層樓同上外加割症室一清潔室一消毒室一 
　　以上共計占地八千二百九十六英方尺 
　　（五）屋頂花園露天及有蓋者各半 
　　此屋由著名建築家估計約需費九萬兩 
　　（丑）第二屋在正屋之後内有洋員居室對小山半圓形或長方形下層較寛無地下層 
　　（一）下層分餐室一看護婦長室一客室一厠所二特備室一 
　　（二）二層樓内分居室二十間厠所二浴室二各客浴盆二接應室一 
　　以上共計占地三千六百五十方英尺約需費一萬四千元 
　　（寅）院長住宅平屋 
　　（卯）第三屋專爲院役居住内分居室五間役用廚房一特備室一 
　　以上共計占地三千二百四十四方英尺需費五千五百元 
　　（辰）第四屋 
　　（一）下層有大廚房一食料倉庫一鍋爐室一電機室一燃料貯藏室一汽車室一修繕工作室一特備室一 
　　以上共計約占地三千四百方英尺 
　　（二）二層樓 
　　麵包房一洗衣室一蒸汽消毒室一特備室一 
　　以上共計約占地二千八百方英尺需費一萬四千元 
在第三及第四屋之間須留空地裝置水池水塔架空線及凝土窖窖深十二英尺頂六英尺空地約占二十及二十方英尺以上約需費二萬五千餘兩 
　　園内設網球藍球場跑冰處露天健身房等等河邊築一游泳池六十及六十方英尺以上約需費二萬元（未完） 
 
 

Page 22

 
 
   
 
