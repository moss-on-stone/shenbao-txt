# 1907 - 139 - 4912246

 

Page 1

 
 
   
 
 

Page 2

 
 
[今日本報目錄]  
　　第一張　宫門抄　論說　專電　日下近聞　緊要新聞　本埠要聞　紀事 
　　第二張專件湖南武陵縣勸學所規定各區簡章　各界新聞各業行情表 
　　第三張　小說（血淚痕傳奇）　國外新聞　本埠新聞　說案　來件　振務 
　　第四張　調查（廠絲土絲之比較）雜俎 
　　 
 
 

Page 3

 
 
[宮門抄]  
　　三月十四日召見軍機張仁黼 
代論 
[陸總憲趙御史爲趙啓霖乞恩摺]  
　　都侍御陸寳忠。（初七日遞） 
　　奏爲言官參劾失當。心實無他。仰懇曲貸以闢言路。恭摺仰祈聖鑒事。本月初五日奉上諭御史趙啓霖。於親責重臣名節所關。並不詳加訪查。率行入奏。實屬咎有應得。養即行革職等因。欽此。仰見宸斷嚴明。莫名震悚。臣竊惟雨露雷霆。以互用而神於運。刑威慶賞。以相劑而得其平。方今時事孔艱。人才日乏。我皇太后皇上勤求治理。破格用人。簡畀出自朝廷。而贊成實由政府。乃近所拔擢者。徒借破格之名。轉失用人之當。無怪人言之嘖嘖也。御史趙啓霖罔識忌諱。冒昧直陳。輕聽道路之言。以致誣及親貴。其咎固無可解。而其心實有可原况御史原准風聞言事。卽傳聞。失實。亦宜曲。示優容。查趙啓霖平日學問頗優。聲名尚好戅。直乃其本心彈劾因之過當。合無仰懇逾格鴻慈。憫其愚誠。仍留言路。以作台諫敢言之氣。而慰大下望治之心。在皇太后皇上沛其仁如天之恩。在樞臣體薄責於人之訓。而居言職者益當感激圖報。固不敢侈口妄論。亦不至捫舌不言。其於政體所關甚大。臣忝領諫垣。用敢不揣冒昧。據實具陳。伏乞皇太后皇上聖鑒 
[御史趙炳麟]  
　　（初八日遞）　　奏爲請寛容台諫維繫人心。恭摺仰祈聖鑒事。竊臣伏讀本月初五日諭旨。御史趙啟霖。因彈劾親貴不實。革職以示懲儆。雷霆之下。誰不震懾。臣雖至愚豈不知言出禍隨。徒取罪戾。惟爲社稷計。爲生民計。實有不忍不言者。夫時局至今日。危險極矣。臣愚以爲處此時勢。大小臣工。皆應勸善規過。共濟時艱。倘敢言之諫臣嚴加屏斥。臣恐言路閉塞。人心解散。天下事有不忍言者矣。乾隆時御史曹錫寳彈劾權貴不實部議降調高宗諭云。御史究屬。言官一時未察虚實。以書生迂拘之見託爲正言陳奏。姑免實降。著加恩攺爲革職留任。欽此洋洋聖謨。述爲美事。臣固知慶親土奕劻體國公忠非權貴可比。而今日時局艱難。人心離貳。實甚於。高宗純皇帝之時。慶親　奕劻誼係懿親。宜有古大臣休休有容人之度。我皇太后皇上勵精圖治。宜存固結士氣。愛惜人才之心。古人自王以下官師相規。善則勸之。過則匡之。患則救之。失則革之。明盛之時。大抵如此。若夫惡聞過舉。驅逐言官。末造之稗政。其禍至於。無所底止。奕劻身爲大臣。而因言該親王去位者。前旣有蔣式惺。今又有趙啟霖。揆諸大臣愛才之心。必有惶悚不自安者。今日幸祖宗之澤未湮。君臣之綱具在。尚有人不計禍福。以卵觸石。爲朝廷爭名器。若使紀綱廢弛。仁義充塞。我皇太后皇上雖懸賞以求直言。恐亦不聞於耳矣。况叚芝貴自署黑龍江巡撫以來。士大夫之談笑。報紙之譏評。久已傳布天下。日本東京報紙。亦紀其事。臣早欲具摺紏參。惟參之則無眞實之憑據。不參又不能上對君父。下對天下士民。日夜焦思。以至於病。及見趙啓霖紏參。益欽皇太后皇上之淸明。深自愧多所顧忌。不如趙啓霖之不顧處分。今則如臣之多所顧忌者。獨留於朝。如趙啓霖之不顧處分者。罷職而去。設立言官之謂何。將何以作士氣耶。他日倘有權奸干國賄賂公行者。誰復爲之直言極諫耶。臣再不言。是重負。朝廷矣。伏乞皇太后皇上法高宗之優容。以作士氣。慶親土奕劻守大臣之風度。不計小嫌。則朝野上下。傳爲美談。勸善規過。共維時局。天下幸甚。倘以臣言爲朋比。則臣實無面目以立於朝。亦將還冠帶於陛下。辭我。皇太后皇上。而歸出里矣。臨疏涕淚交集。不知所從。伏乞皇太后皇上聖鑒 
專電 
[電一北京] （四月十四日亥刻）東三省官制現已核定叅贊從二品司使三品首科僉事從四品餘科僉事正五品一等科員五品二等科員六品三等科員七品此外有譯員醫師藝士名目（章） 
[電二北京] （四月十四日戍刻） 
　　黑龍江將軍程德全具摺入奏稱江省匪亂肅淸請慰宸厪並開保員弁（大） 
[電三安慶] （四月十四日卯刻） 
 
 

Page 4

 
 
昨日有短刀匪十四人來皖被稽查輪船委員窺破當卽一併拘住禀知皖撫發縣嚴究（時） 
[日下近聞]  
　　東三省總督徐制軍。以練兵一事最關緊要竭力物色人材昨已商之陸軍部。傳知原有練兵處人員。有願隨往東省者。各繕說帖。條陳練兵要策。以期擇尤選拔隨帶赴東聞此諭下後上條陳者已有十餘人然則誰謂中國人才少哉。 
　　政府諸公會同大理院。沈子敦　憲查得刑部原審案件。竟有隔年未能定案者。遷延拖案固不待言現議尋常案件限半月判結。大案限六十日判結。其有關繫重大或待質之案必須奏明辦理以杜積壓之弊雖然各省府州縣案件之積壓者多矣每一督撫到任必嚴行札催而壓積如故所謂官樣之文章也。於刑部乎何有。 
　　聞趙侍御之處分。上意本擬予以革職永不叙用後經慶邸力求。謂因奴才父子之事加罪言官未免招人口實不如交部議處。時世瞿林三軍機均不賛一詞太后遂命擬旨革職並聞上意江春霖。當此案未經查覆以前輒復奏參殊近結黨攻計本擬一并革職。後亦經慶邸力　。原摺旣已留中可不置議始獲邀免。然則慶邸眞仁恕者冮趙二御史其亦知所感恩乎。 
　　熱河都統廷都護。電告政府略謂退伍旗兵。生計艱難。現擬一律飭往圍塲撥給地畆屯居墾種。以示體恤俟將屯兵數目及發墾地畝查淸彚總具摺入奏云云嗚呼聚數什百萬無業之民而坐食太倉之粟。中外古今。豈嘗有此政體哉。都統此舉似晚矣。 
緊要新聞 
[議攺熱河都統爲巡撫北京]  
　　政府議熱河。圍塲開墾已著成效各處礦產亦已次第興辦財政漸見豐裕惟該處地方遼闊。而與熱河毗運之朝陽錦州。乂爲盜賊淵藪。設或彼拿此竄恐奉省雖治而熱河必亂不如將熱河都統一缺。攺爲巡撫。添官置汛。庶可以保治安。現已電商直隸總督曁熱河都統。詳核辦理矣（書） 
[杭辛齋有免錮之望杭州]  
　　海寗紳士朱寳瑨。等近日上禀浙撫爲杭辛齋求免禁錮當奉批示據禀杭愼修卽辛齋在錮守法。深自引咎。該職等擬請免其禁錮。留籍提倡實業。等情查此案前據順天府咨黏抄　部原奏雖有倘能深知愧悔攺爲善良中督撫咨部再行酌核辦理之語惟該革　現在是否業已深知攺悔。應由該管地方官覆加察看明確。詳請核辦。仰按察司會同布政司商務局即飭海寗州查明詳覆察奪云云觀張校帥批示大有憐惜眞才許人遷善之意不識該州　瀛槎大令能始終成全否也（厚） 
本埠要聞 
[江督滬道往來電文（爲息借欵項撥還幾欵事）]  
　　滬道禀江督電。遵查各項墊欵截至三月二十四日開摺呈報墊放規銀二十七萬五千餘兩惟内有去秋平糶欵庫合規銀十萬九千六百兩係專項奏明攺撥淮振不在息借之例應卽剔除母庸計息外實墊規銀十六寓五千四百餘兩兹又續撥朱道還欵。三月分銅價。張殿撰供欵各十萬兩。以規平計算。應尚餘存五十三萬四千餘。兩各批銅價應補洋例平色正月一批欠息及朱道借欵如何計息均俟開帳到日再行找給彚總開報謹復 
　　　督覆電。電悉息借百萬除尊處墊用各項外尚餘五十三萬四千餘兩請即全數撥交裕寗駐滬分局。此後遇有撥用欵項俾可隨時飭裕寗照撥仍請將撥交確數電復。（商） 
紀事 
[萬國賽珍會第三日紀事]  
　　昨日爲萬國賽珍會之第三日記者仍往觀覽時僅兩點三刻馬車人力車已絡繹於途及抵門購票從左入遼遠已聞軍樂之聲。令人愛國之心油然而生。 
　　隨先往海天深處。觀中國珍品陳列所。其中如顧繡磁器古玩等類黨　 
 
 

Page 5

 
 
　　前日不更　但我别生一種感情。吾國所謂美術品者。大都質樸而不華。式古而不入時。可以資賞鑒家之把玩而不能奪普通之眼簾歴年出洋賽會。所以不能占優勝之勢者。始以是歟 
　　充首一間。雜列鑲牙桌椅首飾匣。及蚌壳彩畫品。頗精緻此可見吾人　嘗無美術思想者。但因敎育未能普　官吏又不提　故往往囿於一　。而不知研究攺良之法。是亦吾儕所宜注意者　。 
　　旣出至安愷　。係各國陳　薈萃之　。若男女服飾品小孩耍品雜用品靡不具備樓上則爲售咖啡茶主　事者皆西國貴婦人而中　則十餘西童。手持鏡架扇子等物向人兜售其容色懃懇。祝頗愼重。此亦可見彼國姆故之良兒童智識之　。以視吾國村館學童跳躑沿階演出種種惡狀者相去殆若天壤有　務之責者得不注重强　教育耶。又出至日本人演技所。凡擊劍柔道　種。記　雖習於文弱未能窺其奥妙然觀其身手超脫氣槪英武猶彷彿荆聶遺風焉。今日本此技流傳弗衰已以大和魂强其國而吾國狃於重文輕武之積習日　𤻞若病夫莾莽二十三行省亦有興起者乎。 
此外若冷食間。若女學生手工陳列所若影戲燄火汽船皮酒店無相。饒等皆爲前日所載不贅述但會中購餘之物尚屬不少原節昨晚點鐘拍賣。嗣因災區過廣災振之欵不厭其多日滬上士商或尚有未寓目者因再展限今日一天好善之士盍往觀焉。 
　　抑吾更有一言不得不爲同胞告者今日馬龍車水連綿十餘里噓氣揮汗而至者非爲遊觀計耶。而今日之會。則固爲　北災民設焉。以遠隔萬里之隣國絶不相關之饑民而伊德君夫人首創此會。則觀者宜有普愛心。吾輩繥笑縱樂。隨意出數銀元購一二物品若不經意者而江北同胞方嗷嗷待此振竊。購豆餅充饑焉。則觀者宜生憐惜心。皮酒之店咖啡之肆彼國肯婦人。奔走汗流。不屑降尊以執此伐。而吾　　紳執袴舊往養尊處優至手不能執一重器。則觀者宜有勇仕心。中國珍品若　器　貸物非不美然　陳相因不能别出新樣。彼國難一小皮夾一小鏡　亦必日新月異光怪動人則觀者又宜有攺良丁商業　。是論之此雖爲灾振而設卽謂與中國前途有關係。爲吾國博覽會開先聲焉。無不可也。無病而呻自知𤨏𤨏君子於此或有取爾 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[湖南武陵縣勸學所規定各區簡章]  
　　一就原有之村劃爲學區其村落過大者則相度地勢分爲兩區 
　　一部章每區設學務董事及勸學員二人分任區内籌欵勸學之責現因各區經費維艱興學尚慮不逮未便位置多員擬暫設學務董事一員兼任勸學事宜 
　　一學務董事由各區公舉公正廉明熟悉學務士紳呈明地方官長核准後給札委充 
　　一部章各區勸學員應先於勸學所會齊開一敎育講習科研究學校管理法敎育學查奏定小學堂章程管理通則等類限兩個月畢業然後赴各區任事本所爲節省經費起見勸學員旣由熟悉學務學董兼充自無庸來本所研究 
　　一學董應先將該區四至詳細覆勘繪圖貼說送本所存查 
　　一學董須調查學區内之户口繕造淸册送本所備案每五十户酌設學堂一所 
　　一學董須調查學區内之學齡兒童（自七歲至十一歲之子弟）除有廢疾外均勸其父兄使之一律入學 
　　一學董須時將學堂利益勸導該區内之居民其方法列左婉言勸導務宜勤愼說明學堂培養學生之道德并不得誤認爲新奇致生疑阻宣講停科舉興學堂之諭旨使知舍此别無進身之階說入學於謀生治家大有裨益說入學之兒童可以强健身體遇貧寒之家可以勸其子弟入半日學堂遇私塾之師課程較善者勸其攺爲私立小學并代爲呈報遇紳商有力之家勸其捐助興學裨益地方對所勸之家勸其復向親友處輾轉相勸并於開學引導各處父老參觀 
　　一各區如有迎神賽會演戲各閒欵可由學董集衆妥商酌提爲興學經費 
　　一各區如有不在祀典之廟宇其規模光綫堪合學堂之用者由學堂查明分别租借 
　　一各區如有劣生土棍阻撓學務或愚民造謡生事或頑固塾師禁止學生入學堂或娼寮烟館等所之附近學堂有妨管理等情形均由學董隨時查明通知本所申請地方官長分别辦理 
　　一學董每月至本所一次報告學區内之辦法情形如有不合之處由本所商定攺良 
　　一學堂一所須籌足的欵二百四十千文作爲常年經費 
　　一學堂中所有管理員敎員由本所聘任 
　　一學堂旣屬就地籌欵自應作爲該學區内之公立所有就學兒童得收取學費惟公欵不敷可酌量辦理 
　　一每學期學年各學區之學董須將所辦學堂經費及學生成績繕具表册報存本所由本所移呈地方官長察核 
　　一學董專任興學之事所有銀錢收支須擇學區内之殷實可靠者經理一學董夫馬須就學區内辦成之學堂經費項下酌派 
　　一經理銀錢人員作爲名譽員以盡該區義務惟該區須待以特别優禮一學董爲推廣學務而設不得於學務外干涉詞訟等事致碍學堂名譽一每年兩學期以該區興辦學堂及勸募學生之多寡定學董成績之優劣如實有勞勩者由本所呈報地方官詳請提學憲給予奬勵其固陋 
怠惰或辦理不善者本所得隨時呈撤另舉 
　　一以上係暫定簡章他日或因時制宜因地制宜因人制宜本所得隨時變通辦理（淑） 
内治部 
[詳請設立銷燬烟具局蘇州]  
　　蘇臬朱廉訪詳請督撫略謂據閶門水關委員候補巡檢賈孝璆禀稱禁烟一事如欲實行當設立銷燬烟具局派員辦理或卽附於禁烟局兼辦於局中擇以寛大空地爲銷燬烟具廠昔林文忠公禁烟焚燬烟土譚序初中丞署蘇府時搜索烟具而焚之而其禁令所以不行者實因當初民智未開今則日進文明果能實行禁止自易收效此事應由官紳倡之凡官塲之曾經具結遵戒者當將烟具送局銷燬以爲已經戒除之實據紳衿亦如之至售烟具各店除銅燈銅船可以自行銷燬攺造他物至於鎗斗無物可攺倘店家情願將所製之鎗斗全行送局銷毁請酌給工本以示體卹所需經費即於送局銷毁之銅具鎔化成銅積少成多變價卽可敷用似母庸另外籌欵如此辦理則官塲之能否實行卽於銷毁烟具之多寡知之無論官紳軍民人等其送烟具到局當以禮相待局員卽當面將烟具銷毁以示鄭重而免弊端等情到司查戒烟自應先從官員入手據禀誠心戒烟者先令銷燬烟具不爲無見自應由禁烟局移行承查各省同鄉吸烟人之員轉飭曾染烟癖現願戒除及先己戒絶曾經具結各官均將烟燈烟鎗盡數送局當面呈繳立予銷毁開具銜名同銷毁數目按旬申報督撫憲並移司查考至銷毁之法應如何辦理應由禁烟局議章酌奪總期切實無弊其紳衿爲鄉黨表率旣讀明詔禁烟當必悖然省悟共袪舊染似不必飭繳烟具致滋紛擾除批示外理合詳請鑒核云云（欲） 
[批准澈查善堂積弊南京]  
　　江蘇敎育總會寗垣事務所紳士張謇等以普育堂積弊太深懇請江督允准仍歸紳辦改設孤兒小學及工藝所以普敎育而維善舉當奉端午帥批示云來牘具悉查普育堂創辦多年分設育嬰淸節老人殘廢各堂爲省城辦理善舉總匯之所每年經費甚多承辦委員宜如何廉潔自待實事求是以期嘉惠及民若如所呈委員視爲優差以致弊端百出尚復成何事體亟應澈底淸查改定章程辦法以昭核實應卽由各紳等公舉廉明慈惠深通學務一人先行前往該堂將常年進欵及現在辦事情形逐細淸查並將前辦各員抵押公欵 
 
 

Page 11

 
 
切實核算禀候察核辦理除行寗藩司轉飭現辦委員遵照外希卽查照此復（我） 
[蘇藩嚴防書吏舞弊蘇州]  
　　蘇藩陳方伯因候補人員凡輪委到班委署等事經辦書吏往往朦混顚倒任意勒索因酌定辦法嗣後凡候補人員輪委到班者先於官廰示諭現下某員係某某班已輪委到班一有缺出卽派該員等語至缺出之時則親自標判牌示發掛後再飭書吏送稿以免弊端（具） 
[江督札飭整頓警政安慶]  
　　江督端制軍日昨札飭皖臬略謂據廬州府巡警學堂畢業生周濓等公禀該府警察腐敗情形請飭整頓並願效微勞等情到院准此查如該生等所禀有名無實殊屬不成事體該生等所陳改良各條不無可采卽仰安臬司會同巡警局嚴飭廬州府迅將警察事宜詳細參觀妥議整頓之法督飭所屬實力振興不准因循敷衍有碍治安仍將整頓情形隨時禀報現臬司世廉訪已移請警察會辦徐觀察飭委幹員前往該郡調查矣（風） 
[江督片奏購運黔米情形南京]  
　　江督端午帥去冬以江北被災各屬儲峙久虚電商黔撫龐劬帥代購黔米萬石現已陸續運至湖南岳州由午帥派員赴岳轉運東下經過之湘鄂等省亦經分别電商允免稅釐以上情形業經午帥附片具奏矣（商） 
外交錄 
[法領請飭保護敎堂有欵福州]  
　　福安魚牙紳士與敎士爭攬利權曾誌前報兹閩省洋務局復接法領事照會謂該魚牙有天主敎堂欵項貯存如准新牙户加課接充應着保護存款等語現該局已檄委熟諳洋務之員赴縣議辦矣（主） 
[南滿洲鐵路公司總理游歷北京。]  
　　十三日東京電云南滿洲鐵路公司總理加藤男爵於昨晚由大連灣起程赴北京一行譯字林報 
[中日捕魚交涉續紀。]  
　　十三日東京電云熊岳城捕魚紏葛一案中日各執一詞大不相同旅順日本人電稱日本漁人在海岸十英里外捕魚不在中國洋面轄境内自西五月二十號（即中歷四月初九日）每晚當日本漁人摇船近岸時輒爲華人攻擊旣刦掠其船復傷漁人數名不省人事日本人已於禮拜三夜間前往撫州矣譯字林報 
[德國允禁嗎啡啡運華]  
　　十三日柏林電云德國已允禁止運嗎啡入中國譯文匯報 
軍事界 
[統領捕匪松江]  
　　奉賢金渭橋鎭鼎豐典素爲匪類垂涎因碍於該典左近有郎錦堂軍門設立之浦東營巡防局未敢肆其伎倆詎本月初八夜一點鐘時匪等竟敢糾衆六七十人先往巡局擊門尋釁局勇知寡衆不敵遂登屋呼援此時該局已被匪四面環繞局勇情急開槍百數十出匪亦以槍應之相持三點鐘之久幸郎軍門在南橋營聞警督率營員哨勇星馳趕至匪遂奔逸營隊且追且擊當塲擒獲盜匪二人格傷五六人業己交縣訊辦矣（南） 
[江督面諭改良砲台之辦法。鎭江]  
　　江督端午帥前接岑尚書來電以沿江砲台務宜改良辦法因特電召鎭江象山圖山等處總台官温幹臣等上省面諭以此次改良辦法在於易明爲暗務使敵艦無從窺測且須於炮台左近定一界址不准外人往來一切當重秘密主義云云庶 
[札飭調查冶遊軍士鎭江]  
　　鎭道榮觀察疊據警局報告城外娼寮一帶時有各營弁目結隊冶遊動輒肇事因卽札飭督練公所轉飭該標統帶速將若輩名姓與夫身在何標位居何等切實調查禀呈核辦（列） 
[歡迎徴兵鎭江]  
　　駐鎭南洋三十六標第一營管帶王藎臣前派右隊官劉君赴揚泰各州設局徴兵屢誌前報兹悉應徴兵士已有一百餘名於十二乘舟蒞鎭管帶及各隊官兵聞均詣江干歡迎云（退） 
[逃兵何多安慶]  
　　皖省新徴之兵携帶軍裝脫逃數名曾誌前報兹於月初由一標三營管帶吳爕堂查悉又有周之翰一名逃無蹤跡擬請督練公所設法飭拿以儆效尤（非） 
[禀請補募衛隊安慶]  
　　皖省親軍衛隊兵數共有一百零六名除去官弁書記匠夫人等只有八十餘名分充護衛撫轅以及守衛督練公所巡查等事實屬不敷調遣現由該管帶鄭都戎具禀督練公所轉禀上台嗣後如有假革逃亡者墾准暫時募補云（若） 
敎育誌 
[會奏變通調用留學生舊章北京]  
　　直督袁世凱江督端方初七日片奏略謂查奏定鼓勵學生章程凡各省選官費學生出洋遊學俟畢業回國後須在本省當差五年以盡義務不准另就他省差使乃近來新政迭興需才尤亟學生將近畢業而各省已爭先電調實與原定章程不合查派遣一生赴英美諸國者自其在本國入學堂始至在外國畢業止計共所費培植之資總在萬金以外派赴日本者亦非數千金不可各省欵目皆有定額若此省所派學生他省得隨時調用恐原派省分因此灰心殊於鼓勵游學之初衷有所窒碍擬請嗣後凡學生畢業回國在五年義務期内由他省調用者應將原派省分所費培植欵項如數淸還各部調用者亦照此例倘蒙恩准應請敕部立案施行等語奉硃批該部知道（貝） 
[限令學生改易長服武昌]  
　　鄂省黃提學前曾通飭各學堂一律改易長服現知各學堂學生仍有未能遵照者因於前日傳諭各學堂重申禁令限令於禮拜一（卽本月初九日）一律改易長服如再不遵卽將該學堂管理員敎員詳請督憲記過并將學生斥革云（今） 
[日敎員遊歷回省武昌]  
　　湖北仕學館物理敎員日人高桑君前曾在湖北洋務局請咨赴宜昌一帶游歷現已回省照常授課聞提學司以仕學館經費支絀擬將該日員改派爲兩湖師範敎習云（今） 
 
 

Page 12

 
 
[金壇縣請設敎育會鎭江]  
　　金壇縣孫花樓明府日前具禀省憲請在金邑設一敎育會並擬章程皇請察核當奉大憲批府遵照會紳認旨辦理一面趕將勸學所及師範傳習所另籌妥議禀覆核辦（御） 
[寺僧抗繳學費被逐安慶]  
　　寗國縣田大令以本邑寺產甚多擬一律酌撥學堂藉充經費詎有鳳形山廟住持僧了智從中阻撓抗不呈繳日前田令卽將該僧簽差提訊驅逐出境一面另舉受戒寺僧住持該廟以示懲儆（周） 
[准提畝捐充作學費安慶]  
　　廣德州張直牧近以城鄉内外學堂林立所需經費不敷尚鉅因特禀詳撫憲請於畆捐項下動撥若干以充經費已奉恩中丞批准照辦矣（上） 
[請撥膏捐補助學費武昌]  
　　鄂省三江旅學係江蘇安徽浙江三省旅鄂官商所組織近因經費不敷大有中止之勢學務公所總務課副課長楊範夫中翰因面商膏捐大臣柯巽帥援照四川旅學成例年助一千金在江南膏捐項下撥付業已允准飭令補具公牘以騟我備案（今） 
[批飭緩舉總董視學武昌]  
　　湖北黃梅縣初等小學堂堂長陳超倫等日前具禀提學使擬公舉京師大學堂學生梅春藻爲全邑視學總董請加札委派等情當奉黃仲弢學使批云查總董視學關係重大本司另有辦法俟定議後再行飭知碍難遽予照准（今） 
實業類 
[儀泰鐵路將次開築。揚州]  
　　泰州至儀徴十二圩一帶由張季直殿撰勸令紳商認股集欵開築鐵路以便轉運業已籌議定妥所聘洋工程師亦已到圩俟勘定路線即日開工（官） 
[調查皖省確實之路股安慶]  
　　皖省鐵路公司自開辦以來其所招之股刻己調查確實之股欵僅四十八萬餘兩開支十九萬四千有奇初議蕪廣幹路招股四百萬今僅得十分中之一督辦李京堂已奉旨簡放英使而皖紳方籌議建造北線業由礦務局詳請督憲咨部攷核然蕪廣幹路又不能中止現聞院紳對於此事頗爲注意云（陵） 
[寳興樹藝公司成立鎭江]  
　　鎭郡紳士林君等日前紏股欵購定荒地數百畆分别土宜或種早榖或種桑蔗發給成本交各佃户領墾其公司取名寳興并標題爲模範公司俟辦有成效再當逐漸擴充（弟） 
[批准試辦踏米碓南京]  
　　監生程秉梅前在督轅禀呈新造踏米碓經督帥批飭實業學堂監督傳該生到堂詢問一切業由該堂監督王觀察傳程來堂將製成踏米碓模型一具呈請試驗當騐得該踏米碓模運用尚屬靈便惟模質細微固屬輕而易舉但恐照此放大未能舉重若輕復以此情詳加詢問據稱大小一理若非講求有素確有把握未敢遽以上陳本思集股試辦因非禀奉憲批未足以昭信實切墾轉禀督帥准其於管轄地方自行集股試辦俾易措手俟辦有成效再當禀請派員履勘妥議抽收報効章程現觀察己據實詳履奉端午帥批准試辦矣（常） 
瑣事欄 
[奸徒擾害行旅蘇州]  
　　蘇垣閶門東中市公正祥洋貨號夥金文柱於三月二十五日早趁火車赴滬路經楊王廟前忽遇一人面有麻子手持洋鐵小匣内裝黑水有心碰撞將匣擲地强索賠償隨有同黨多人佯爲解勸繼竟持刀恐嚇硬將皮夾搶去内贮大洋一元小洋十三角鈔票六張洋三十元事後由商紳代鳴其事於飛划統領乞爲追緝郎軍門隨卽親至楊王廟不動聲色察看情形密飭城外値日帶勇巡查當由張竇坤就近嚴密訪查於四月初三日見有形跡可疑之湖北人面有麻子詢知名劉老五又名閔老五詰以碰落藥水勒劫銀元之事言語支吾隨喚被詐之金文柱來前認明確實隨卽押解吳縣請爲訊辦（南） 
[鄂臬批斥商董串騙武昌]  
　　漢口商會董事黃瀚臣近因串通其弟黃季卿倒騙許鐘墀鉅欵被許指控奉鄂臬梁心海廉訪批示此案迭據具控均經批飭夏口廰傳知黃瀚臣勒令黃季卿趕緊淸理在案何以尚未了結黃瀚臣身膺商董當思保護商業乃竟有被人指控串騙之事安用此商董爲耶仰漢陽府照會夏口廰仍遵前批錄案詳覆母延（今） 
[公子被押捕房漢口]  
　　前任江蘇巡撫陳中丞蘭係湖北武昌人前日其少公子某由武昌渡漢在德租界某妓家作邪狎遊繼復邀妓數人乘坐馬車己則乘脚踏車追隨于後不料行至華景街將一幼孩撞倒輾傷當由詀街印捕將車扣留并將陳拘入捕房聽候罰辦（初） 
[統領緝獲假官蘇州]  
　　萬永剛者不知何許人近在蘇垣冒稱提督謂在江寗蒙端制憲委當協統因嫌差使過小未經俯就現特來蘇謁見陳撫已蒙面許委當某優差日内卽當下札大言不慚招摇撞騙受其愚者已有數人事爲歐陽統領訪悉查得萬實係假冒因於十一日傍晚在馬路中緝獲禀經陳筱帥飭發長州縣署押候訊辦（出） 
[商董限制賽會物件鎭江]  
　　前紀鎭郡鄉民要求商董舉行都天賽會等情兹悉該廟住持昨聞鎭江府承太守之徝可囑各業會堂定期二十二日用旗鑼傘扇導神出巡惟不得踵事增華致縻巨欵詎北貨業遂欲借此大張旗鼓炫惑觀聽當經商會董事徧發傳單限制賽物不得過十件以外如違送縣究辦（至） 
[會商禁烟善後辦法鎭江]  
　　丹徒縣宗大令以丹邑實行禁烟後烟肆各夥貧苦無依難保無流爲盜賊情事日前與查烟局委員及拒烟會紳士會商善後辦法俾無失所以保治安（節） 
[什長獲匪被戕安慶]  
　　皖北靈璧縣東鄉日前有匪徒搶劫王姓幼女經卓勝巡防軍什長宋長椿捕獲匪徒一名正擬解縣審訊詎該匪腿下藏有利刃即將什長宋君戕傷登時殞命該匪遂乘間脫逃刻該縣己具報省憲請示遵辦矣（位） 
[搶米匪犯就獲安慶]  
　　霍邱縣許大令岳鐘以日前淮北厘局在六安州採辦賑米行經該縣境内突被棍徒趙興東搶刧當卽派捕嚴緝於日昨獲到夥犯王有恒一名訊供確實刻已禀請撫憲查核矣（先） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[旡生生所著悲劇第一種血淚痕傳奇]  
　　第三齣之續 
　　（歎介。）奴家自入風塵。久欲自尋一死。桃花年命誰參白骨之禪荷葉鴛鴦。空鑄黃金字。旣而又想到天把我生個人身。待我也算不薄。我爲何要薄待自已。學那些匹夫匹婦的行徑呢因此上便在敎坊中。讀了幾年詩書。學了幾年拳棒。不特然紅殺綠。有謝道藴之淸才。抑且窄袖蠻靴。負聶隠娘之絶技。凡遇靑年子弟。必要苦心演說。敎他們盡盡義務。轉轉念頭。眞是渡欲海以。慈航現色身而說法。山名少女。終移嶺之有期。虹是美人。看冲天而一起。今日時已過午。不知有客來麽。（喚保兒介）（雜丑扮保兒應上）（字字雙）（雜）龜頭龜腦龜模樣（丑）肥胖（雜）生涯靠的彈和唱。（丑）孽漳。（雜）只怕客人漂局賑（丑）上當。（雜）喒們兩弟兄。是四喜堂的龜頭便是聞得裏面呼喚不免進見（見旦介）（旦）今日有客來。小心引進。（雜丑）理會得。（生扮韓興）小生扮黃再强同上（生）本非倚翠偎紅客。（小生）聊學調絲品竹人。（作扣門介）（雜丑應上）（生）你姐姐在家麽我們特來奉訪。（雜丑）在家。（生小生與日相見各坐介）（旦）二位氣宇不凡定是非常人物請敎貴姓。（生）我姓韓。（指小生介）他姓黃。（旦）哎喲莫非韓復疇黃再强二位相公麽。（生）然也。（旦）久仰久仰。（生小生）豈敢。（生）夙慕芳名。快瞻玉貌。三生有幸。何樂如之。只是姑娘爲甚麽要做這個生活。（旦）相公有所不知聽奴道來。（水紅花）落花無主在西東。心窼中另有一般疼痛。銀箏彈罷淚痕濃。倚珠櫳一任旁人厮弄。日暮天寒袖薄。不敢怨東風。血染杜鵑紅也。啰 
國外新聞 
[南滿洲鐵路公司在美訂購材料]  
　　泰晤士報云日前路透電信曾載稱日本將爲南滿洲鐵路公司在美購買鐵路應用材料如能從速交貨當出重價云云現得確信知日本已於一月前在美購買與美國鐵路所用一式之車輛計有各種車輛六百部蒸汽機關車貨車等 
[舊金山日本人被困]  
　　十三日東京電云舊金山日本酒食店洗浴所及住宅數處爲亂民百餘人攻擊旣毁器具又用藥迷酒食店内之客人後傷及日本人 
[日本派船救護法國巡洋艦]  
　　十三日東京電云日本救險船一艘於昨晚由長崎起程帮同救護法國巡洋艦羗西號俾得出險 
[南斐洲特國調壓工人罷市]  
　　十三日倫敦電云南斐洲特國蘭因德礦地白種工人罷市特京特派兵開往約翰布革地方此次罷市於南斐洲銀行股票頗有關碍因金幣不能照常供給則歐洲金銀市面必受其影響也 
[俄首相在國民院演說]  
　　十三日倫敦電云俄國首相司徒來賓昨日在國民院演說謂並無以土地散給農民之議 
[新任港督注意遠東情形]  
　　十三日倫敦電云中國公會宴請香港總督陸嘉德君主席者爲公會會長耿德雷君港督陸嘉德君詳論目前殖民地總督應與商家和衷共濟加以中國日本醒悟巴拿瑪運河開通凡在遠東之英國使臣必須敏捷將事云衆皆爲之贊歎大員史密士君稱美前任港督南森君謂其極得人心云 
[俄國移民於西比利亞]  
　　西四月二十號俄京聖彼得堡訪函云俄國交通部每日派火車一輛開往西比利亞以便人民迅往遷居 
[韓京舊内閣更變之原因]  
　　十三日東京電云韓京各部大臣之調動由於舊内閣設計陰聨各國違背日本保護高麗之條約所致 
[救濟軍大將由横濱起程]  
　　十三日東京電云救濟軍大將蒲士今日由横濱乘大北公司郵船明尼索泰號起　以上譯字林報 
[德艦開赴遠東]  
　　十三日栢林電云德國巡洋艦定於西八月間開往遠東 
[荷蘭議院定律]  
　　十三日栢林電云荷蘭國議院頒行律例凡有出口之肉食均須查驗 
[南斐洲礦丁肇事]  
　　十三日栢林電云南斐洲約翰布革地方白人礦工紛爭不已故英國軍隊已奉命出隊 
[英國自信商業興蒸]  
　　十三日栢林電云英國商部大臣近奉德國漢堡比國安第完伯兩處遊歷聲言英京商務確處優勝地位惟德比國有鐵路之策英國必須取以爲法云 
[美國探險家定期遊極]  
　　十四日倫敦電云美國探險家韋爾孟定於西六月一號乘舟至史畢褒近地方後再於西七月杪乘坐空氣船赴北極船内載人十名船集水車狗及食物足供十月之用 
[日本親王察閱巨艦]  
　　十四日倫敦電云日本伏見宮親王赴波資末斯海口察閱巨艦無畏號以上譯文匯報 
本埠新聞 
[諭領鐵路地價]  
　　本縣李大令昨發告示一道略謂蘇省鐵路圈購之地仰各業户於本月望後赴總公司立契領價母得抗違如逾限不領定將價銀送縣轉發云云（軌） 
 
 

Page 19

 
 
[浦東遵限禁烟]  
　　浦東巡警局正巡官謝明府以沿鄉各叚所設烟館業奉滬道扎飭遵照　上諭依限查禁兹限期已近當飭各圖地保查明境内烟館靑令造册呈報并會同該處紳董竭力查禁照章以五月十二日爲止若到期不閉定將一切烟具銷燬（永） 
[新讞員回申]  
　　新委法公堂讞員聶榕卿明府前日由蘇公畢回申午後卽詣法領事署拜會巨領事及費白兩繙晤談良久而别（浩） 
[警察畢業生到滬]  
　　兩江督憲端午帥及江南巡警總局派委江南巡警學堂頭班畢業生翰林院供事張堃州判王有棻附生吳澄之廪生潘沺巡檢胡起應布經歷羅文璧從九王旭東李震東佟本華鄢文蔚張嘉騄等十一員至滬聽候瑞觀察擢派委用昨已抵埠同詣道轅謁見（車） 
[巡丁勒捐案定期下判]  
　　洋紗捐局巡丁陳樹生葉根弟勒收鄉人洋紗捐二案已迭誌前報後因陳樹生父故求交保二十一天回家料理喪務昨限期已滿軕担文律師將陳送至公共公請示中西官著仍交捕房帶回押候下禮拜六會判堂諭（舟） 
[相騐孩屍]  
　　張少云夫婦將夭殤幼子抛棄荒郊由捕房飭保報縣請騐等情尸誌前報縣主李大令昨日帶同刑仵匯騐由仵喝報委係因病身死惟額角肩膝有磕破皮傷大令諭張不應以蓆包屍棄於荄地 
著即備棺收殮張夫婦仍交捕房帶回解由公堂過堂訊辦（露） 
[當鋪須知]  
　　前者愛而近路泳康烟紙店被刧一案當時有皮馬褂一件當於同德典迨包探往查該典堅不交贓後帶原盜同往方始吊出捕頭以該典有違定章飭探將該典夥邵年祖送廨關太守謂本應將該典發封姑念初犯從寛罰洋三百元並著傳諭各典質如後遇有此項事情定當嚴懲不貸（根） 
[伶人猝斃]  
　　玉成戲園伶人喬榮成前晚至狀元飯館用膳詎甫至門即倒地不起該飯館當即鳴捕將喬車送捕房察得業已氣絶捕頭遂飭探知照喬之家屬備棺前往收殮（根） 
[法界火警]  
　　昨晨法大馬路義大甡烟紙店不戒於火焚去恒興鐘表店長興館麵店後屋數間新協盛烟館亦被波及捕房飭探將火頭拘案候核（肫） 
[大令驗屍]  
　　法新租界周金山之妾王氏自縊身死報縣請驗等情已誌前報昨午上海縣李大令帶同刑仵蒞驗委係自縊身死並無他故准予具結自行棺殮免發封備查（浩） 
[格致書院春委課題]  
　　（策論）虬翔自闢商塲議　江北導淮上海濬浦二者爲我國現今最大工程其關繫於商業地理如何試詳舉以對（算學）有圓徑求圓内容夘等邊形之邊夘自乘四因之爲除法三因圓徑夘除之爲第一數夘自乘内減三十六乘第一數除法除之三除之三除之爲第二數九因夘自乘内減三十六乘第二數除法除之四除之五除之爲第三數順是以下遞以五七九二二之奇數算因夘自乘數減去三十六乘前數除法除之六七八九......每相連之兩數遞除之爲後數遞求至所欲得之位止乃相併即得所求之邊此法但以圓徑及邊數入算無論夘爲何數均合不必借徑弧背眞數亦無舊法開各種多乘方之困難試爲發明其源並證以數有未知之甲乙兩弧祇云兩正切各自乘相加再加半徑幕開立方復以兩切較加半徑之自乘數立方根加之卽與三十二個正切較乘半徑之立方根相等又云兩弧餘切較等於半徑求甲乙兩弧正切之冋數 
　此次係蘇松太道輪課限匝月截卷（川） 
[上海官事]  
　　松江府知事胡登衡昨到道覺新委留防除十二隊官劉志權到道謝委（杞） 
訟案 
[會訊巡捕拐妻案]  
　　成衣匠衛關生控巡捕協庭誘拐妻子張氏一案前午關太守與英巴副領事會訊衛供向在滬城九畝地開裁縫店光緒廿八年由楊二媽爲媒娶張氏爲妻今年正月小的回鄉至廿二日回申妻於十九日逃逸查知被巡捕協庭拐去求請嚴究訊之協庭供天津人前充城内巡士今蒙工部局友人荐當巡捕張氏由伊母作主嫁與小的有八字呈案求鑒張氏供前被衛誘姦姘識數年今婦人不願故嫁協庭太守詰衛婚據何在供已被鼠咬殆盡可傳隣里質問太守商之巴副領事判張暫發棲流所衛於下禮拜四邀媒人楊二媽到案復訊（舟） 
[上海縣案]  
　　沈品之前控萬全燭號主葉子雲借洋一千三百元秋間病故後伊兄湘雲接手將借欵圖頼求退在案前晚由李大令覆訊沈聲訴前情並供子雲故後遺有燭號五家今被湘雲覇吞已於去冬悉數盤去小的借項置之不理求請押追葉湘雲供胞弟子雲雖有燭店五家但虧空纍纍因弟婦囑爲料理將各店盤去各債户均商妥四折歸償獨沈不允曾挽陳德甫向沈商勸詎伊將前付之五百元牽涉别項不認此欵救察大令察得所呈帳簿均不明自判葉交保限三月内請人算明帳目淸理如綏押追○叉提閙天宮即徐福生訊詰行刦川沙同豫典當一案徐堅不承認命跪鐵練四句鐘之久仍無確供判還禁再核○浦東總巡局解送積窺馬巳泉曾經訊押以患病發堂詎馬在堂圖逃由堂董解究大令察得馬已病痊判枷號一月發浦東犯事處示衆（車） 
[總工程局紀事]  
　　南市毛家弄成衣店幼女唐小妹前與巡士沈晉華姘識經巡長查悉一併解案孫叅軍訊之小妹供稱自愿判沈斥革女發堂候兩造父母到來准予聨姻旋因小妹在堂時常滋閙由堂董送回當即傳訊女父唐掌生供已受聘待嫁　小妹戒責一百下著唐領回尋至未婚夫從速完姻○同德　材店主程　卿前因收買恆大藥行失贓迭經提訊判交出贓物估價外勒交餘贓在案詎程保出後即赴道上控奉批候工程局查明禀復經栽判孫明府據詳後復由道批回以程刁延不理尤敢混瀆到轅實屬刁玩可惡著即押追餘贓等因有府奉批立提還押昨日復訊傳同原告戴星一開明細帳除收到各贓尚少貨價銀三百二十一兩質之程依然狡猾明府以揑詞上控顯非安分之徒著先行戒責二百下仍還押予限三天父到餘贓銀兩如延重究（夜） 
[公共公廨晚堂案]  
　　阜寕縣人鄧月廷控楊長淸誘拐伊妻張氏賣與花烟間奉王襄讞提訊鄧供去冬　妻逃荒來滬寄居楊長淸家囑妻帮傭度日楊即設計駟小的立據將妻押在四馬路福臨出野鷄妓院爲娼得洋十五元因不識宇誤在據上簽字　求提到妻子給領回家楊長淸供　髮爲業去冬鄧挈妻逃荒來申住在小的家中虧空房錢由近鄰張阿二荐伊妻張氏到野　妓院爲娼得洋六十元小的實不干預判楊收押候提張到案訊明再核（隊） 
[公共公廨早堂安]  
　　川東各帮客號恆興瑞等延律師高易瓊卽環控韓廷生即韓廷記收買賊贓毛皮一案經中西官飭韓押捕房候訊在案昨日關太守與德師副領事提訊據韓延之穆律師投稱韓廷記收贓川帮甚爲註意所有被告被控各節均有見証亦有精於皮業之人可以到塲估看且韓收買各皮均有根可查價銀亦載明簿　請　上仍照張子林原案將韓之帳簿員單統送商務總會詳查自有分曉恆興瑞等所延之瓊律師聲稱請堂毋庸照被告律師所請因被告以遷延時日爲得計現在各証人等口供業已供明則韓廷 
 
 

Page 20

 
 
生收買地贓顯而易見請察訊之恆興瑞等同供此皮乃商人四子餘家所辦外帮向不辦此皮毛訊之韓供皮係洋商轉賣與小的拆包分售除頭二兩號不零售外其餘三四兩號均肯零售吊案之毛乃漢口陸同太賣與陳茂漁轉賣與小的貨單　派司可查詋之萬順豐供係漢口帮該處並無陳陸姓做皮貨生意顯係訛言太守以韓收贓屬實姑念年老商之師君判韓交捕帶回捕房追繳罰銀二千兩充公如違改押西牢一年○袁行州與堂兄弟袁梅袁　等爭產口角控由公廨飭差探將袁行州解究太守判具不准再往滋閙甘結備查開釋○過犯陳阿二掩入義昌洋行圖竊由捕解究判枷一月期滿押西牢三年○探夥施榮福與張兆祥私將徐文進藏　至今　得確耗控奉解究太守以各供支吾判施押限七天交人張交保亦限七天交人○陸阿狗疑妻子沈氏行竊控奉押查明各情已誌前報昨日解究陸供訴　情並稱該氏以前夫顧少雲賺錢不多故另嫁小的求察訊之沈供此案非將兩傭婦華徐氏顧王氏等嚴究不能澈底查明婦人實不知情求察訊之顧供支吾太守以顧咎有應得姑從寛判罰洋一百元充公仍交保具改過甘結送釋沈氏押限七天交贓如違究辦○醫生俞鑑波與子俞桂芳私鑄小銀元經探查悉拘案奉判俞鑑波送上海縣訊辦命桂芳發押西牢在案兹桂芳之母偕桂芳妻妹等禀求以桂芳在押患病沈重請交保調治昨將桂芳提案驗視中西官察得患病屬實判從寛開釋○探解帶刀流氓徐正玉陳大羣子到案禀稱一人係在滿東犯案逃入租界請示判徐陳押候函致浦東總巡局詢明實情再核（泉） 
[法租界公堂案]  
　　郭昌甫顧得明吞没張明高衣包被控提訊郭顧互相推諉判押候查辦○張根桃王阿金串搶陳明基布疋銷贓於吳趙氏報捕解訊判張枷二月押攺過局三月王枷一月押改過局二月氏罰洋五元○沈王氏被陳鹤卿在杭州騙拐來申作妾未幾遷居即將貴重箱籠兩口竊匿錢某家報捕吊到原贓解訊判陳押捕房三月贓令氏覔保具領○陳阿靑竊會得豐駁船蓬布顧阿尤竊立興行藥材均判枷半月○某西商控出店能金才竊馬車燈訊無實據判交保○竊課勤院衣物之喬阿鑑昨由公堂給院丁帶去核辦 
[美租界捕房事]  
　　前晚有俄艦水手二名乘醉在逢路滋擾由捕拘入押候酒醒再核○工部局管理垃圾西人查得天潼路徐玉波家違章傾倒垃圾當即知照捕房飭探請廨傳罰○左阿四包車昨日行經百老匯路被王阿二馬車撞斷車輪由捕併送捕房捕頭詢悉情形飭王賠償了事○王阿三徐坤齋沈阿林深夜在途胡閙由捕併送捕房押至天明斥釋○某日人前晚坐脚踏車行經百老匯路未燃車燈由捕拘入捕頭訽明該日人姓氏住址著暫釋聽候出單傳罰（西） 
來件 
[瑞觀察移江蘇教育總會張殿撰文]  
　　准浙江杭嘉湖道移奉撫憲張批本關道詳據桐鄉縣紳士朱譪桐赴滬購辦槍彈一案（中略）相應抄詳移請查照等因到道查上海震日學院添授軍操由意商義豐銀行承運新式毛瑟槍一百二十桿並子藥一萬顆前准貴殿撰咨請給照進口業經致關照　並先移復在案兹准前因以後民間私設學堂不得購運眞槍操練以符定章而示限制合亟移會爲此合移貴殿撰請煩查照轉致各學堂一體遵照至震旦學院是否官設其校章曾否查部並希查示望切施行 
[江蘇敎育總會致江震敎育會函兩則]  
接提舉使照會前據王乃煜等禀控學堂腐敗委省視學蔣鳳悟會縣確查兹據呈復查該堂校長費元煴任事以來所有釐訂學科整飭校規辦理尚無不合此次退學之事實因學生不守規律自應母庸置議唯費元煴原係官費出洋一年歸任學務開支薪水至八百元之多雖兼勸學所書記及任該堂國文修身歷史地理等科與尋常任意濫支者不同唯係應擔義務之人遽受多金未免貽人口實他若算學教習沈王學英文敎　　文左各支薪水至五百元亦屬太多均懸由縣督　勸學所敎育會各紳從長計議量爲核减蓋地方財力有限苟能默體時艱刀顧大局爲地方留一分之財卽可爲地方辦一分之事不必高　義務而義務卽在其中至該堂係兩邑合辦之高等　學而學生祇有十七人尚復成何事體亟應於各初等小學中嚴加者騐擇其程度較優堪以插班者調入肄業二面補招初等學生以宏教育　本年該堂核長敎員前經據中札派李祖錫等在案此次調查均已中途更換亦應隨時詳報以憑查核　　又接提學使照會鄭慶長等原控各節其關涉學務者以自居學董　費學欵及任用私人拆奪明德學堂學舍數端情節較重現據時生逐項分查或係事出無因或係言過其實其餘指控各欵亦均毫無實據查鄭慈榖經辦盛湖公學迄已五載虧墊頻　尚無壟斷實迹似屬無庸置議唯學額決少急須設法招補以饜來學學費出人尤須照章榜示以釋羣疑庶幾學務鄉情兩有裨益至蔣生所請蔣鎭東松陵學舍租出房屋贖回暫歸明德小學之用而以正屋仍歸公學使彼此各得其所辦法尚爲平允自可照行 
振務 
[英大馬保安堂經收淮徐海振捐淸單三月初十日止]  
　　無名氏捐洋廿元田允治李亡記以上各捐洋十元雲間隠名氏永秀仁議社侯春林瑞記趙陳氏韋紫　江蘇陳樹榮求咳嗆即愈以上各捐洋五元念萱氏王蔡長發以上笞捐洋四元陳莘　俞友蘭徐恆森朱君蔡衡山以上各捐洋三元孫虞初蔡衡舫金宏昇喬盛興薄源豐張元盛義泰合曹恊興以上各捐洋二元無名氏王午橋鍾公館徐信侯源盛興聚興祥康雲章陳勝祥吳壽　許恆　夏耕山朱方氏以上各　洋一元孫頻記李三畏合捐洋四元無名氏捐洋三元小洋四角無名氏捐銅大洋五元阮才記捐銅大洋四元銅小洋十三角以上掣給捐票者共大洋一百三十八元小洋四角銅大洋九元銅小洋十三角○又分設號桶并見淸單三月初十日止 
本堂門口第一號桶并見大洋十七元小洋一百另三角五分銅大洋十四元銅小洋四十九角大錢一千三百五十六文紅廟第二號桶并見大洋廿一元小洋二百八十角五分銅大洋一元銅小洋十一角大錢廿千另四百七十七文同安茶居第三號桶并見大洋二元小洋三角大錢一百十四文丹桂茶園第四號桶并見大洋一元錢七十七文張園第五號桶并見大洋三元小洋十二角大錢二百文城隍廟第七號桶并見大洋六元小洋五十六角銅大洋一元銅小洋八十六角大錢一千八百七十三文星宿殿第八號桶并見大洋一元小洋二十角大錢七百六十八文以上七桶不掣給捐票者共收大洋五十一元小洋四百七十五角銅大洋十六元銅小洋一百四十六角大錢廿六千八百六十五文於三月十三日送交愼裕號朱葆三觀察彚解又留民氏助來老大房麵餅四大桶計五百斤己送交陳潤甫觀察轉運災區矣[  保安堂司董謹啓]  
[源通官銀號代收江寗七邑水災賑欵末次淸單]  
　　江蘇旅皖公學移開學酒筵費八元無名氏英洋四元銅洋一元遲鐸齡英洋十元無名氏銅洋二元二角畊盛公十元湖州孫義昌洋十元並代募泰源號四元益源號四元昌記參號四元廣和堂二元泰來堂一元程中和一元逸名氏十元李悅生翁交來經募徐又新洋五十元單馥堂五十元嚴茂生四十四元恆記號五十元恆義公壹百元著經堂李五十元陸仲記三十元徐品記二十元張茂林二十元胡韋聖十五元周福記十元乾泰昌十元鄧詠雩十元張增　十元王永甫十元單相昂十元舒昌緒十元單俊初十元程景記三十九元一角又代募五十元另九角厚德堂二十元高懿臣二十元裕通號五元曹氏五元　永伯十元袁寳霖十元嚴順德五元芳利二十元源和祥恆記十元日新盛十元恊和恆十元同盛號十元時和號十元恊昌盛十元萃隆裕十元與時堂十元恆豐瑞十元鼎裕號十元源和號十元孫華記十元王敬侯十五元敬德堂盛八元悟氾室吳十元孔暖堂代募十四元壽康堂五元和記五元盈大五元恆豐信五元天豐號五元兆昌五元源錩五元朱萃記二元莊壽記二元徐興記二元屠泉記二元紀仁記二元朱柏記二元吳增記二元裕豐盛二元周恆興五元同和號五元萬永盛十元陳覺珍五元戴生昌五元仁濟行五元和大號五元徐紫記三十五元六角隠名氏求平安十二元四角無名氏洋九元銅洋一元源通官銀號一百元張道庵五十元曹承桂助募捐廣告并送費洋四十五元申報舘送刋論前告白三禮拜計洋四十二元田北湖戴覺民兩君助貼報費并專電洋七十元以上八十七户計洋一千三百八十四元銅洋四元二角已如數匯往災區辦理圩工并四鄉平糶江寗募捐就此截止特此廣奉揚仁風 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[廠絲上絲之比較（湖南農業學堂報告）]  
　　湖南蠶業。風氣初開。尚無收繭大莊。可資設廠之用。本學堂學生按鐘點實習。其需工用炭。以及每日所繅之絲。均可稽考。前所呈農工商部之絲。係倣廠絲繅出。尚可合注莊之用。至本學堂所用絲車。係在日本購備一架。車價並運費計去洋銀十八元。今照式仿造。每車祇需洋銀十一元。其費較省。惟絲眼銅輪二物。未能如東洋輕便。購備所費無多。湘中人工炭價。皆較他省爲廉。將來風氣大開。設廠自易今將廠絲土絲各繅法。人工煤炭繭價售價得利各項分列如左。 
[廠絲以百斤計算]  
　　繅法係用東洋木製絲車。不設機器手繅絲緒。足踏車輪。手法極熟者。每車可繅四緒。今祇能以二緒計之。每緒繅繭六顆。絲將盡。隨摘隨加。絲斷續接。故用時順緒。足合洋莊。 
　　得絲每車每日繅絲八兩。每廠六十人。可容三十車。每日約共出絲二百四十兩。約七日可繅百斤。 
　　收繭價上等繭價每斤四角。約得絲一兩。每百斤。需繭一十六擔。約費洋六百四十元 
工資湘省工作較廉。每人每日約工資四角。得絲百斤。約四百二十工。計費洋百六十八元。 
　　用炭每車每日需炭十斤。出絲百斤。用炭二十一担。約計費洋二十三元餘。（此係就湘省價昂時計算） 
　共費洋八百三十一元。 
售價每百兩約洋七十元每百斤售價可得洋一千一百二十元。（此係就上海洋莊略低者計算） 
　　得利洋二百八十九元。 
　　土絲以百斤計算 
　　繅法係用浙江木製車輪。葉較重。足踏甚笨。取絲雖能細能粗。然不能極匀。每緒繅絲至一十二十不等。絲盡添繭。絲斷另搭一頭故用時不如廠絲順緒。但中國通行。作織綢紡線之用。 
　　得絲每人一車每日可繅十二兩。繅絲百斤。需人一百三十餘工。 
　　收繭價每斤約出絲一兩六錢。每百斤共需繭十担。計洋四百元。 
工資每人每日約工資四角。得絲百斤。需百三十工。計費洋五十二元。 
用炭每人每日八斤。出絲百斤。用炭十一担。約計費洋十二元餘。 
共費洋四百六十四元。 
　　售價每百兩約洋四十元。每百斤售得洋六百四十元。（此係就浙江土絲價低時計算以就近地方而論鄂湘土繅黃絲尚不能得此價果能易種易車並變通繅法自不難與浙平等矣） 
　　得利洋一百七十六元。 
雜俎 
[愛基斯麻人之怪俗]  
　　西人某。遊歷北美北冰洋歸。言該處愛基斯麻人。有一極惡之風俗。凡年老力衰不能出獵之人。必致之死以省食用。嘗赴一村。見其人民。但有年輕之人。若祖父祖母輩。則未之聞也。但殺人後。則焚其屍於火中。謂其靈魂遇火必滅。可免纒繞。有一老年男人。定期將殺。届期少者咸集。老人云。余不願徒死。願赴仇敵。以顯余之勇敢。衆人曰。雖有仇敵之鄰族。但遠在二百英里之外。汝安能往乎。老人聞之。沈思不語。忽有一小孩奔近其前。謂之曰。父歟父歟。林中有一大熊。爲害於衆。人莫敢近。汝旣欲赴鬥而死。何不前往林中乎。老人聞之。欣然願往。遂作戰士裝束。面塗釆色首插羽毛。向林中而行。有頃。大熊來。老人高唱死歌奔赴熊所。熊見之亦上前拒敵。老人舉斧砍熊大聲呼曰。願與汝决一死戰。熊猛撲之。老人失斧於地。自知不免延頸受擊。熊屢擊之。不能傷。因此熊歷年已久。爪盡落。不能傷 
人。故老人與老熊鬥。乃天然之配偶也。老人於是號召諸少年。多備繩索。圍攻老羆。捕得之。縛而入村。繫於木椿上。未幾時。大衆出獵者。先後回村。得聞老人捕熊事。嘉其功而免其死老人遂得終其天年。此怪俗也。 
[傷症可食鷄蛋]  
　　西人勒吉。曾患内傷症。入某醫院調治。計彼去年共食鷄胥四千。匀計之每日食十一隻。因各醫生考驗以患内傷者。食蛋爲宜。故查去年的汝士醫内傷院留醫者。祇一百一十五人。而購用鷄蛋四十萬。猶太人醫内傷院留醫者。五十餘人。而購用鷄蛋二十一萬六千云。 
[乘球升空]  
　　西人夾珍勃來示。於一千九百零七年在檳城巴瓜澤頭忠達曠地。坐球升空至五千尺高。將升之際。百般演藝。然後展傘緩緩墜下。洵神乎技矣。觀者如堵。三點鐘開門。四點鐘激火。五點鐘騰昇。官位銀二元。一號位銀一元。二號位銀五角。三號位銀二角是日又有音樂在彼鼓吹。 
 
 

Page 27

 
 
   
 
 

Page 28

 
 
   
 
