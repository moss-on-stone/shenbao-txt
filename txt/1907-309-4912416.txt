# 1907 - 309 - 4912416

 

Page 1

 
 
   
 
 

Page 2

 
 
今日本報目次 
○第一張宫門抄論說專電京事小言緊要新聞湘滬要聞 
○第二張專件（内城總廳申覆民部推行地方自治文）分類新聞 
章程（江督示諭官膏專賣章程） 
○第三張小說（幻邦奇遇錄）國外新聞本埠新聞訟案通 
信振務各業行情表 
 [ >P宫門抄 
　　七月十四日召見軍機陳璧吳重熹于式枚 
代論 
[蘇路公司上撫帥函（續）]  
　　今就事論事張紳爲敝公司股東尙非公司辦事之人因採石地當左近故託其照料上次被毁門窗老母受驚敝公司深抱不安卽慮及官長之不肯拿辦反爲之諱飾涓涓不塞將成江河故屢電督帥並函告瑞道請示辦法今不幸言而中穆等辦事無狀。深用引疚亦頗悔滬嘉鐵路。本係蘇綫之尾聲。不度德量力。謬膺大部之委託。公衆之推舉。就地採石。有本省滬寗及浙省江干之比例。且經董事局之議决。有益於路。無損於民。乃。獨不能見讓於地方官。及少數紳士。並蚩蚩之氓。欲弛負擔而去。則時機孔迫。深虞支節别生。益重穆等之過。依徊。遷就。則穆等智　。俱窮。今畚　未施。而暴動至再。誠不識此種聚衆要。挾搗毁房屋。在舊法律上應得何等之懲處。事關吏治。更非。穆等所敢置喙者也。但事已至此應分爲三種辦法一上次暴動由公司開送爲首數人及此次暴動爲首諸人（聞張紳已有禀件）須實行拿辦公司未牽涉紳士。戚守卽不必爲紳士。開脫。一張紳被毁房屋公司旣未開採卽無從擔其責任應請飭府縣勘估損失。酌予賠償一採石俟委員到松會商。仍分别議辦。善乎浙江鐵路總理湯。京卿致戚守。函云。禁轟石卽禁路禁蘇路卽禁浙路。執采字之義。從爪從手。似尙不應斧鑿。安得借巨靈掌而用之。戚守禀中。謂與湯京卿係道義之父。然則京卿此語。不已可以解紛乎。而戚守近日又有阻採之新策。謂該處地近敎堂此次滋事亦有敎民在内恐生支節此事穆已晤詢徐家匯崔神父崔答稱近有人自天馬山來阻採山石實由煽惑而成近山敎民甚少堂中規則不准在山地埋葬間有一二遷坆亦可商量此次鄕愚打毁張宅强致敎民數人。隨同附和。當函告該處總司鐸傳諭敎民。勿受誑騙出而阻撓有損敎堂名譽。並曉以開山藥力甚屬微弱。並無意外之虞。如果抗阻滋事。經地方官拿辦。敎堂决不袒庇等語。是該處敎民尙受敎堂之約束。崔神父持論侃侃。爲穆等與松江官紳交涉以來。聞所未聞。而戚守尚利用敎民之附和者以爲後盾。是誠。何心。可爲痛哭。今日民智未開一切工作羣情疑阻本在意中戚守來函。動曰輿論。日謂上台意指。亦覘輿論爲向背。遂以兩次暴動爲輿論之結束。一若事旣由採石。 
 
 
 

Page 3

 
 
而起。雖搗。毁房屋。卽或傷人。罪皆可赦。有此。賢父母。而養成一種粗暴鬥 
很無意識之子弟。夫豈地方之福哉　守意中。何嘗不願博一。好官之名 
譽。他日攀轅臥轍。必有此輩扶老携幼。　衢溢。巷而不知者亦必交口稱。 
之曰好官。嗚呼卽以鐵路而論。三十年。前彼諍。諍士夫。上疏諫。阻意謂可 
藉此得身後名。曾幾何時。外人不我待。已得寸則寸得尺則尺。而向之。抗。 
諍於朝者。今日幡然變計。贊成之不。暇保坆阻採。在十。年以前。松人。亦　。 
視爲義舉。今固已心知其非。且時時形。諸函牘。可見松郡輿論。本不盡如。 
戚守所禀。而戚守偏利。用此少數反對者。不足。則并暴。動之。鄕民附和之。 
敎民皆羅。之與論大網之内。以聳。動上台之聞聽。以不辦一人不採一石。 
爲目的。松境路線方長。影響必鉅。穆等因路事之棘手益怵於大局之阽 
危披瀝愚忱不嫌詞費希賜亮察曷勝屏營待命之至除將說略函呈督 
帥外合詞肅陳敬頌勛安 
專電 
電一武昌（十四日午後七點三十分） 
大冶縣鄕民械鬭官場調兵彈壓竟敢拒捕戕官省中得報 
已派新兵三隊於昨夜（十三夜）馳往相機勦辦（願） 
○電二北京（下午十一點三十五分） 
政治館議覆御史趙炳麟奏陳部員外官流品太雜 
一疏請嗣後内官自司員以下外官自道府以下一律先 
入法政學堂候畢業後試驗錄用（民） 
○電　北京（下午十一點三十分） 
前粤督岑春煊奏請借洋債千萬辦理新政茲經政治 
館議覆謂借欵須指明何項用度不應含糊率請（天） 
○電四奉天（同日午後四點十六分） 
東督借洋欵三百萬雖係比國出名聞有某國之欵在内（酉） 
○電五北京（同日千後三點三十二分） 
王金鎔請定軍裝以一體制經陸軍部議覆照准（大） 
○電六北京（同上） 
陸軍部定於十九日遷入鐵獅子胡同新署（句） 
[京事小言]  
此次朝考取錄優貢一等者一百三十餘人二等者一百六十餘人幾 
錄十分之七八頗不可解惟按照新章一等應以小京官用二等以知縣 
用京外仕途本形擁擠前取舉貢已及四百餘名今又錄三百名在朝廷 
視之雖爲不甚愛惜之官然欲大庇寒士盡歡顔亦其難矣微聞　府仍 
有重視科舉之意疑學生爲不可靠故以此代之多多益善不亦宜乎 
某疆臣之升任粤督外間嘖有煩言聞其公子總握財政大權輦金於 
權貴之門歲時不絕並請於某邸罄具私財爲之存儲銀行代司會計受 
稱其息較之存於匯豐者穩妥且加盈焉則區區一轉遷在某疆臣固倍 
之無愧也然而如朝廷名器何 
京漢鐵路總監督施肇基精通英文而於法文尙覺隔膜郵傳部陳尙 
書特與那中　商議調外務部左叅議高而　爲京漢監督而以施肇基 
改充津榆監督以期人地相宜查高叅議素通法國文字又與陳尙書爲 
福建同鄕故能得此優差然施監督則不能不去月薪千金之京漢　就 
月薪五百之津榆矣 
外務部又調駐法隨員林桐入儲材館學習行走聞劉使式訓電復以　 
該員照料學務正資襄理一俟接替有人卽當飭令起程然則誰謂中國 
無才哉 
鄂督張中堂請實行消除滿漢界限摺内略言國勢日危急宜破除滿 
漢界限共固邦基自徐匪之事起内而尙侍外而督撫但知杜門不出調 
兵防衛不圖其本而齊其末今日殺一徐錫麟明日必增如徐錫麟者數 
十人豈能專以殺戮爲務惟有先除滿漢意見再行廣開言路普及敎育 
庶於事有濟臣每有陳奏無不立予施行用敢不避忌諱擬就條陳十餘 
條如蒙俞允當再繕呈御覽云云或曰中堂苟未嘗窮搜革命黨者 
則庶幾由衷之言矣 
自平除滿漢界限之諭旣下京中八旗滿蒙漢各都統等頗爲驚懼蓋 
恐中外大員條陳政策或將不利於八旗故均紛紛論議擬曾商辦法以 
爲抵制地步此亦可見庸庸者之但顧私利而不知公益也 
外部尙書吕海寰召見時太后諭以徐匪事起外間皆謂滿漢有 
成見其實我們處處爲地擇人毫無成見總之現在時候總要大家帮忙 
萬不可逞一已之心吕聞諭駭極連連叩頭及退出東華門已汗流浹背 
矣 
 
 

Page 4

 
 
政府王大臣會議開辦資政院事羣推澤公爲長惟度支部尙書一缺 
一時乏員接充議令澤公兼辦資政院事不開尙書之缺聞澤公已具禀 
政府謂資政院長爲全國代表恐不足勝任且以一人而兼兩要缺尤非 
所以愼重新政之道故請另簡賢能云云澤公眞不愧表表者 
初五日民政部堂官特叫起外間傳說紛紛莫衷一是旋得確實消 
息係垂詢地方自治及設鄕官等事外人所傳各節皆無稽之談也 
[緊要新聞]  
[日俄兩使宣告恊約條文北京]  
　　日俄協約條文曾 
據西文譯登本報意羲容有未盡今日俄兩使於本月初六日同赴我外 
部宣告特再照錄於左 
大日本政府大俄國政府均願鞏固歡成兩國彼此和好曁交鄰之誼並 
爲預防將來或生誤解之根由起見協定左之條欵 
第一欵 
大日本政府大俄國政府各允認重視彼此現時領土之完全並各國 
政府曾與中國議訂之實行條約及條約曁合同之各利權並日俄兩 
國將契約所生一切之權利但限於均不違背均等取益宗旨爲度又 
日俄兩國於明治三十八年九月五日卽俄歷一千九百零五年八月 
二十三日（光緒三十一年八月初七日）簽訂和約及兩國所訂各專 
條内所載之各利權均須一律重視 
第二欵 
大日本政府大俄國政府允認中國之自主並其疆域之完全及各國 
之在中國商工事業均等取益宗旨並相約以各所有和平之法扶助 
擁護現狀之存續及前記主義之確立 
茲兩國全權大臣各奉本國政府合宜委任於此條欵簽名蓋印以昭 
信守 
日歷明治四十四年七月三十日本野一郎 
俄歷一千九百零七年七月十七日伊士華斯垣（慕） 
[東省司法獨立之阻力奉天]  
　　奉天官制爲外省改 
制之模範而提法一司尤爲司法獨立之預備所有省城讞局自以歸併 
爲正式茲聞巡防營發審處有不願歸併之說蓋防營發審全係拿獲鬍 
匪審訊之案往往以此宗案件得邀上賞故不欲放棄具讞權云（丁） 
[補述陳給諫奏參岑摺之内容北京]  
　　陳給諫　 
桂奏參岑督久見本報現悉摺中羅列貪暴昏欺四大罪有貪託於廉暴 
託於仁昏託於明欺託於忠以求固位弋名非著其罪狀恐薦曹者盈廷 
頌莾者舉國等語又聞另片參其與盛宣懷聨合資本購買上海地皮抑 
勒民價等情此　當交兩江查辦又聞岑督此次開缺實因張香帥亦 
有摺奏叅之故蓋岑督近日本不滿人意而張督則素能希承政府意旨 
者也（未） 
[法使又爭廉州鐵路]  
　　文匯報接北京電云駐京法 
使又向外部詰問謂廉州府（近北海之地）至西江間之鐵路不應　中 
國公司築造蓋前曾訂約此段路綫之建造及管理權均須由中法兩國 
合立公司經理云 
[革命黨最近之方針]  
　　據東報云革命黨最近之方　 
針將移其根據於雲貴區城因該黨領袖曩欲在廣東及長江沿岸竊踞 
根據冀與香港新嘉坡各地易於聨絡而近來南清各處官吏防範嚴密 
軍火屢被破獲不易得手現擬派員赴雲貴各地運動期得一根據地蓋 
以雲貴地方近自法人要求建設自法領東京迄雲貴廣西各要地鐵路 
今後由香港新加坡經法領至雲貴廣西各地僅比長沿岸往來較 
易中途亦毫無危險卽中國官吏派遣軍隊偵探形跡亦屬不易將來但 
能於此等地方踞有根據卽可創建一獨立國其所計畫者如此 
[督提两憲示諭裁併釐卡南京]  
　　日前江督端江北 
提蔭會銜出示云各省設卡抽釐原爲萬不得已之政疊准部咨欽奉 
諭旨飭令認眞整頓凡有可以裁併之處自應删繁就簡以便商民查江 
北舊設漕捐之仙鎭車　戚家子嬰閘四局並所屬各分卡與金陵台 
捐之仙鎭孔涵灣邵高郵寳應等局卡或並列一處或相距匪遥從前創 
辦之始各收各捐各濟各餉章程本極詳備無如奉行旣久巧僞日滋計 
其程途僅二三百里兩捐局卡林立員司巡役稍不得人動滋流弊卽使 
辦理認眞而往來貨物兩局皆須查騐遲延濡滯勢所不免本督提部堂 
體察商情亟應酌量歸併以免繁擾現經會同商酌奏請將漕捐之仙 
鎭車邏戚家十嬰閘四局及所屬各分卡應收百貨釐金自七月十六 
日起一律改歸台捐之仙鎭孔涵灣邵高郵寳應等局卡代爲經收仍按 
漕捐各該局收釐章程不得稍有增减其原設之漕捐四局及所屬分卡 
 
 

Page 5

 
 
卽於是日裁撤（諟） 
[電催各省解欵賑撫水災南京]  
　　聞順天府尹近致 
各省督撫帥電云京畿一帶始慮旱荒詎意上月中甸連朝大雨永定北 
運潮白等沉同時漲發漫口固安武清通州等處民田廬舍均被淹没異 
常困苦現已派員馳往散放急賑惟災區太廣賑欵支絀萬不敷用深爲 
焦灼尊處應解本年備荒經費一欵曁節年欠解之欵務祈從速於月内 
匯解到京以資賑撫而固根本無任盻切等命希電復（吳） 
[駐日學務人員均改實官北京]  
　　中国駐日使館附 
設之學務監督處内中總監督副監督兩缺已奏准作爲實官現又將課 
長奏准作爲外務部五品官課員作爲外務部七品宫原定三年一保現 
改兩年一保云（酉） 
[皖垣新警政之組織安慶]  
　　自巡警會辦徐錫麟肇端 
後巡警名譽因之墮落江督端午帥以其功敗垂成特選嫻於警政之朱 
廷燎劉濟等多員來皖重振警務並有皖撫札委黄道家煒綜理其事易 
其名曰坐辦今朱令等已將一切整理井井爲條列於下 
舊日巡警學堂改建恩忠　公祠另勘定督糧府衙署改設巡警局其間 
畫分四處十股（各股處委派職名已錄前報）至每日應行公務齊集辦 
公廳議辦以除收發擱壓等弊 
城内外各段合改爲五區每區設巡官等名目卽以學生充之亦有本省 
候補者類皆出洋人員或可稍洗從前腐敗官長之陋習 
舊日各段委員無故一律撤裁恐不免嘖有煩言擬將來分别委以相當 
之差藉以位置 
又勘定臬署東首保甲局舊址設一巡警敎練所以前巡警學堂總敎習 
潘世琛充該所叅事卽日招生肄習其第二班學生亦仍舊開招至巡警 
學堂舊生則挑選安分者七十名一律錄用高等科官學生亦傳令補習 
卒業期限以符定章 
衛生一項爲警察要點故該處叅事孫爲霖加意整頓現以皖垣瘟疫盛 
行特製備各種藥丸發給各區隨時施送至每區崗位路燈清道厠所等 
項亦須遂件改良核其經費之多寡以爲辦事之鉅細 
以上各端現已組織就緒不日詳請撫憲咨部立案大約實行期限即在 
月底月初云（美） 
淞　滬要聞 
[提帥委員查勘小赤壁情形]  
　　婁境小赤壁鄕民 
抗阻鐵路公司採石風潮甚猛事後張紳以房屋被毁電求督撫憲保護 
府尊戚太守亦電禀上峯請示辦理各節迭見本報昨日提憲劉華軒軍 
門以屢據松府商請派兵復委中營帮帶劉守戎　田本轅巡捕劉千戎 
培芳屏去隨從馳赴小赤壁地方細勘情形回轅禀復以憑核辦（侣） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[續内城總廳申覆民部推行地方自治文]  
豫備之方法有一二公費之豫備一公民之豫備請先言公費之豫備考 
各國地方財政凡關於地方公共之營　如市場屠獸場及自來水電燈 
市街鐵道儲蓄保險等項皆合地方公共團體競投資本以經營締造之 
而以其生産所收入析其餘利以興起公共之事業如是則聚一方之財 
辦一方之事而母財流通循環不滯商民日以饒裕市面日以殷繁藏富 
者厚則出財自輕京師民物豐阜苟能仿　卽市街鐵道一項每歳所入 
盈利已足償資本之半循是而推之他項公共營業多辦一事卽多收一 
種之利益而地方財政愈發逹自足挹注而有餘此公費之急宜豫備者 
一也其次則公民之豫備各國立憲之始亦多由國民之一部分出而擔 
其責任必非俟全國之民皆有國民之資格而後爲之也然使京師一部 
分之人民果有自治之思想有自治之閱歷有自治之能力未始不可先 
行舉辦無如起視斯民貌似熱誠實中懷觀望官苟千涉之則日是壓制 
我也若放任之則其言模棱其行趦趄有放棄權利推諉不前而已故欲 
造成一完全無缺之立憲政體必先養成多數完全無缺之立憲國民其 
養之之法一在編查學齡以行强迫敎育而造就後起之國民一在多設 
宣講所編譯立憲書報演成白話淺說以鼓吹立憲精神而警覺現在之 
國民二者兼施使多數人民智識與能力並進知保衛地方之安寗增進 
地方之幸福爲人民應有之權利應盡之義務則不等勸而自行不期會 
而自集此公民之急宜豫備者又其一也若夫二者之豫備收效不免迂 
緩則一面宜爲正本探原之謀一面宜求速成急化之法固有不可一日 
緩者擬先邀集公正紳商籌設自治研究所以爲實行以上二事之機關 
此機關成立然後何利當興何弊當革皆有所憑藉以發生其効力京師 
之社會風俗人民習慣以及財政問題亦有　資以討論而無隔膜之虞 
卽謂自治研究所爲他日地方議會之張本無不可也頃者疊奉明詔 
令内外臣工條陳立憲預備之方施行之序本廳職司所屬旣有所見敢 
不詳晰上陳以爲土壤細流之一助至業經辦理者如何量爲擴充現經 
議辦者如何助其成立未經議辦者如何設　提倡當就本廳現辦各事 
範圍以内别爲一問題非條分縷晣不能詳盡特另繕說帖逐節開呈以 
備採擇除遵將業經開辦之市政會敎養工廠等章程抄錄備案外謹將 
籌議地方自治辦法緣由申覆憲部鑒覈訓示施行須至申者（完） 
内治部 
[禀。復辦理統捐情形。鎭江]  
　　江督日前電致江北收支局飭卽議 
覆統捐章程曾誌前報茲由汪觀察妥議裁撤沿河一帶釐局以臧局爲 
首捐灣頭爲尾捐定期八月初一開辦所擬章程已呈請督提兩憲察核 
矣（射） 
[商務總會擬設戒烟會江西]  
　　商務總會各紳公議捐資添設戒 
烟會購集各種戒烟良藥分别施送售賣並擬訂專章嚴禁省會商賈吸 
食鴉片以除舊染（芝） 
[委署通判蘇州]  
　　蘇省松管糧通判劉興基現奉上憲調辦釐差 
遺缺由陳方伯委候補同知周文喣署理（必） 
[加派洋扞嚴查輪運鎭江]  
　　鎭江關道榮星莊觀察以來往輪船 
日益加多且又值嚴搜軍火之時原有洋扦不敷派用因即商准稅司商 
加添數名藉資查察（庶） 
[江督批准騰挪督銷局陋規南京]  
　　江督端午帥批皖岸督銷局 
張道彬禀云該岸如盤托出案内每年除加給薪水夫馬銀兩外餘均提 
解充作南洋大學堂常年經費業經另案批飭遵辦該道請將此項銀兩 
先行騰挪提解二萬兩於按年應解盈餘欵内劃還具見公而忘私除行 
財政局查照兌收外仰即知照至另單所禀陳道移交各欵有漏交短交 
兩項並即移催補交以重公欵（宫） 
外交錄 
[派。差保護日本兵艦。江西]  
　　日本某兵艦由潯入鄱湖遊弋饒州 
曾招募華工頗著成效近有亞托華丸又運華工二百名前赴鹿兒島聞 
亞托華丸仍將赴北清再招華工人百名以資應用該項華工工資由鹿 
兒島鐵路公司發給每人按月日洋十元各工人自行覓宿聞各工人頗 
滿意於該公司之待遇云 
[禁。止洋商在内地設立採辦處鎭江]  
　　鎭關道榮觀察據邳州牧 
電禀楊在崑楊在岳等掛用英商牌號在該州設立採辦處並因賭滋事 
等因觀察以上年日商快安洋行　桃源縣衆興鎭懸掛燈旗設立採辦 
所當經札飭勒閉在案今楊在岳等在該州縣設立採辦處查與洋商不 
准在内地開設行棧之約已屬違背猶敢犯賭滋事更爲不合爰即批飭 
該州速將該商等所設之採辦處押閉一面照　英領事轉飭該管商人 
不得以洋商牌號租與華商懸掛以符約章而免交涉（御） 
[飭。縣會營保護敎堂。湖南]  
　　湘省長沙縣屬喬口一帶及瀏陽縣 
等處近日有人布散謡言欲將各該處敎堂一律打毁現經長沙關道朱 
益齋觀察訪聞其事竊恐匪徒從中煽惑乘隙滋鬧爰卽札飭長沙瀏陽 
兩縣會督營團妥爲保護一面將造謡之人嚴拿究辦（放） 
[查。辦縣差與敎民之衝突。安慶]  
　　太湖縣聖公會敎民趙海濤不 
知因何事故日前被該縣差役鄭某尋仇爭鬭當經省垣聖公會函致洋 
 
 

Page 11

 
 
務局禀由撫憲馮中丞派員前往查辦（盛） 
軍事界 
[派員提回舊式洋鎗寗波]  
　　　郡各營自改用新式後膛鎗後所 
有舊式前膛鎗一律存儲軍裝局内以備借給各學堂操練之用現因革 
命黨匪潛匿各處浙撫張中丞特委員來寗提取所儲舊式洋檢當由軍 
裝局如數檢繳裝運省垣驗收（道） 
[照會添設團勇警兵嘉興]  
　　嘉郡各屬匪勢日熾甚至劫掠軍械 
焚燒師船而海鹽縣之沈蕩鎭尤形衝要業經李令思敬照會朱紳等略 
謂沈蕩一鎭爲七邑門戶商賈雲集現奉大憲札飭迭接蘇省電報大帮 
梟匪焚船斃勇梟帮巨匪吳小麻子董道奎糾約徒衆由安徽寗國入浙 
飭卽嚴防等因查沈蕩鎭港紛歧匪徒最易出没設被梟帮乘虚而入 
爲患不小該鎭警兵祗有十名未免　薄若非設立團勇添設警兵則緩 
急無恃一旦告警何能自立於不敗之地亟應先立團勇再添警兵庶足 
以資保衞而社匪蹤（蹤元） 
[加派重兵駐防鎭江鎭江]  
　　江督端午帥以鎭郡爲長江緊要門 
戶日係北五省咽喉之地擬加派南洋三十五標兩營移駐鎭郡城鄕各 
要隘以資防守聞日内卽可拔隊來鎭云（退） 
[巡防隊統領易人鎭江]  
　　江陰巡防隊統領丁華容軍門因事請 
假所遺差缺由　督端午帥遴委袁熙龍協戎接統協戎奉札後卽於日 
昨赴省謁見午帥謝委到差（泰） 
敎育誌 
[紹郡學堂衰落之原因紹興]  
　　紹興學界自遭陳道騷擾致人視 
學堂爲畏徒前日府中學堂招考報名者甚少合八縣之數不過二百餘 
人此外爲兩縣高等小學以及四鄕各學堂學生時有飾詞請歸者紹郡 
學界衰敗情形於此可見一般（金） 
[批駁指請師範學堂經費九江]  
　　九江府孫景裴太守據紳士等 
禀請將輪船米捐及鴻安碼頭地租均撥入師範學堂充作經費詳奉道 
憲文卓峯觀察批云查振興敎育端賴師資潯郡現甫籌辦師範自應設 
法維持以廣造就據禀經費不敷自係實情所請將開辦商埠息銀暫撥 
該學堂作爲　費之處是否可行案經前道詳定仰候據情申請撫院核 
示再行飭遵至請將前項存銀撥給該學堂一節仍難照准其鴻安碼頭 
地租一欵除歲撥中學堂二百金外餘銀歷經各前任修理本關碼頭及 
銀庫各工程動撥造報在案現查銀庫又復滲漏傾圮非大加修葺不足 
以重庫儲俟庫工完竣以後准其按年撥充該學堂經費以資補助并卽 
知照九江府接批後已照會該學堂監遵照辦理矣（高） 
[禀請公舉勸學所總董湖南]  
　　桃源縣三十六村人張之駿等以 
該縣勸學所總董應由該士民中有選舉資格者曾同公舉等情具禀提 
學司奉批云據禀總董要職私舉弊叢各節淘多切中時弊之言惟總董 
一席關係殊重自應由地方官於各紳公舉時愼加查察至謂前接充勸 
學所總董劉夢乙現已物故是否屬實尙未據該縣禀報所請札該縣暫 
停私舉傳諭三十六村士民有選舉資格者會舉總董之處是否可行於 
地方情形有無窒碍應由該生等姑擬條陳辦法呈候該縣酌核辦理其 
黏鈔無故遠遊曠廢時日及文理不清講解荒謬各姓名職務亦叅應查 
究仰桃源縣分别確查具覆 
[禀陳官紳合辦高等小學之督批南京]  
　　江督端午帥批江都縣 
袁令國鈞擬官紳合辦公立高等小學堂禀云該縣境内尙未設立高等 
小學因舊城民立學堂校舍操塲頗適高等小學之用現集紳籌議擬與 
合辦管理庶務各員由民立學堂兼攝名爲江邑公立高等小學係爲推 
廣敎育節省經費起見自應准予立案惟查奏定學堂章程雖僻小州縣 
必應　官設立高等小學一所以爲模範名爲高等官小學堂江都係屬 
大邑該縣此時所議原是權宜辦法仍應一面籌定經費相度地址趕辦 
官立高等小學一所以符定章而廣造就至摺開各節是否妥協有無違 
碍仰寗學司核明禀覆飭遵（育） 
[籌議改良尊古學堂揚州]  
　　揚郡尊古學堂因裁留未定以屢 
起風潮現　提學司以該堂敎授有名無實特禀請江督札飭淮運司切 
實整頓趙渭卿都轉奉札後當卽督同揚州府敎育會磋商改良辦法以 
期保存國粺 
實業類 
[鐵路巡警公所招生杭州]  
　　杭城慶春門外新廟鐵路巡警公所 
招收巡警生學齡以二十五歲至三十五　爲合格務須身體强壯文理 
清通别無嗜好乂須素有名譽之人爲保証方能收錄（小） 
[商船總理開會另舉鎭江]  
　　鎭江商船總公會總理朱鴻壽司馬 
任滿辭職曾商請楊　炳炎及魏君小輔接辦詎二君不允所請故朱司 
馬准於月望開特别大會聽衆公舉（第） 
[醫學會之風潮揚州]  
　　揚郡 
會之人殊屬寥寥前由胡樹人運動巡警局考試各醫不取者不得懸牌 
一律發交該會學習當由巡警局允准出示招考胡亦遍發傳單邀　全 
體開會提議是日由嚴醫富春演說應試之益李蔭庭復又演說應試之 
害以致羣相詰責謂其一會而宗旨兩歧遂即一鬨而散現各醫謂胡學 
問全無聲名素劣無會長之資格實屬有玷醫界公議擬禀請地方官另 
行選舉賢能者主持一切以期整頓而收實效（言） 
[飭查是否冒充礦局委員安慶]  
　　 
礦局委員奉札辦理礦務設立局所嗣赴職員舒順年之祖墳上糾工採 
挖事被該職偵知當即禀奉撫憲馮夢帥批飭商礦兩局速飭太湖縣親 
詣勘查一面嚴提該同有無冒稱官員設局情事訊明詳覆以憑核辦孔 
[礦務總公司各持意見湖南]  
湘省南路礦務總公司總辦蔣少 
 
 

Page 12

 
 
第十二版 
穆觀察與西路總公司總辦馮星給諫因事齟齬致一切應辦事宜不 
免各持意見現聞蔣觀察擬將南路公司由省垣遷至湘鄕縣（觀察爲 
湘鄉人）以便就近辦理（敏 
[示諭保護阜安軋米公司湖南]  
　　常德龍陽縣職商張國鰲等前 
年禀請省台批准在該縣北門外創辦阜安機器軋米有限公司旋因發 
起人意見各别尙未開辦現由該職商等另舉周紳紹堯諸人承辦　邀 
張等附股議定集股六萬兩分作千股承辦人等先認三分之一已經新 
立合約尅期舉辦預算每日可出米三百石以外歲需榖二十萬石以上 
業將廠屋造成機器不日運到昨由該職商等禀請縣尊劉大令出示保 
護以期開風氣而維商業云（敏） 
[批駁禀請振興瓊崖實業廣東]  
　　粤省職商胡國廉禀陳瓊崖道 
興辦瓊崖業一綱九目等情業經該道具禀護院旋奉批謂據禀酌議職 
商胡國廉條陳各節如墾荒緩期升科採木請减關稅果使辦理得宜確 
計必有成效值此朝廷提倡庶政力圖富强例外求請寛緩或可通融 
開闢馬路慮及愚民抗阻及侵越田園使勸導得法措置合宜自可化險 
爲夷似亦毌庸過計至採礦免缴稅用不符部章鹽斤出口本干禁令内 
地行鹽界限難越深慮紊亂鹽綱灶戶無所託命致滋事端瓊島漢黎雜 
處平日已不能耦俱無猜由商募勇防衞不歸地方官節制設有衅隙患 
何可言外洋招股設或攙雜洋務藉口於人於交涉必多窒碍事關内政 
外交慮遠思深不爲無見惟瓊島荒瘠經營實不容緩職商胡國廉熱心 
公益當此艱難創始規畫不厭詳明應如何妥訂章程變通辦理希農工 
商局會同布政司鹽運司善後局邀　該職商逐條商酌務臻妥善禀候 
核奪（木 
瑣事欄 
[當業聨名上控劫案揚州]  
　　泰州港口鎭吳裕生典舖被盜搶劫 
一萬七千餘金州牧謂其監守自盜通禀各憲懲辦等情已誌前報茲悉 
商會曁揚屬各典對於此事咸抱不平前雖代請揚府派員查辦亦未澈 
查明白現揚屬各典已聨合二十四家上控農工商部商務大臣曁江督 
蘇撫商務總會請派委員秉公澈查務使水落石出并聞典東吳姓捨此 
典基别無恒産遭此大劫不獨傾家且有性命之虞云（論） 
[嚴懲假學圖詐之劣僧揚州]  
　　江寗提學司訪聞天寗寺住持亞 
髠高昊寺住持竹衫等藉　普通僧學堂爲名在外招摇索詐因特札飭 
揚州府提訊究辦桂太守奉文後卽親率差役將該兩僧拘案鞫訊聞亞 
髠尙無不法情事惟竹衫等訊有証據大約必須究辦云（論） 
[土匪擄人勒贖重慶]  
　　南川縣德降場近有匪徒多人夤夜擁至 
童仲藩家因搜索銀物未得遂蔣仲藩督姪二人擄去行至某村適有巫 
師大鼓大吹正在作法該匪疑爲團練開鎗斃之匪至川黔交界之草霸 
場經某某出爲調停准伸藩寄銀若士兩取贖童家聞言卽禀報吕令會 
同綦江縣駐防巡勇等前往兜拿未知能弋獲否（宋） 
[鐵路工頭因姦起釁松江]  
　　南門外鐵路小工頭目某曾姦佔周 
姓婦其鄰右營兵壽書生知之以冷語諷剌甲怒逐與互爭旋竟號召小 
工扭壽至當街兇毆致受重傷隨經家屬舁送婁縣署請騐一面移總局 
索取該小工頭到案懲辦（伏） 
章程 
[江督示諭官膏專賣章程]  
爲出示曉諭事照得限禁鴉片係屬爲民除害一切章程辦法迭經通飭 
實行現各屬開燈烟館已限至六月三十日爲止一律禁閉土膏各店必 
須領有官照方准開設惟鴉片流毒中國爲患已深若任聽民間土膏各 
店任便售賣稽察難周誠恐禁烟政策仍屬有名無實本部堂體察情形 
特於金陵省城設立戒烟專賣官膏局派委司道大員認眞籌辦茲據該 
司道等擬具章程禀請核辦前來除批示外合將軍程各條出示曉諭爲 
此示仰商民人等一體知悉爾等須知專賣官膏係爲實行戒烟起見凡 
屬土業行商曁吸烟人等均須遵照後開章程各條實力奉行總期上下 
一心將烟害逐漸廓清以仰副朝廷强國富民之至意本部堂有厚望 
焉倘敢故違一經察覺定當從嚴罰辦决不姑寛其各凛遵切切特示 
計開章程 
一由裕寕官銀錢局籌備官本銀五十萬兩設立江南戒烟籌辦專賣官 
膏局實行收土售膏戒烟各事宜先自寗垣辦起楊鎭清徐次之其餘 
各府州縣俟總局辦理就緒並卽次第推廣以期普及 
一總局清查土銷先就土業查起就各店所銷之土分别核計煮膏域色 
以定寕垣應銷烟膏之數目應卽由局派員會同警員分途調查據實 
開報 
一凡設有官膏局處所卽就城廂内外量地段之遠近寛狹劃分區城酌 
設戒烟局若干所先由寕垣總局遵照部頒新章選派精通醫學之醫 
生研究戒烟藥品酌定數　製備丸藥製成後發交各屬戒烟局照原 
價經售　無力貧民准其免繳藥資仍由地方官會同官膏局員查明 
各戒烟局區内吸烟人口酌定限期飭令一律領照一經展限卽諭知 
各官膏分店凡來購烟膏者須驗明持有准吸憑照方准售給倘敢售 
給無照之人察出立將該店封閉罰辦其未届領照期限之前責成各 
官膏店按三日報明銷售膏數以憑攷核 
一土業各店未届禁絶年限自難遽令收歇然亦未便漫無限制查土業 
中資本充裕自行販運者實居少數此外各小土店類皆向大土店批 
發轉售嗣後各土商凡力能自行販運藥土者應一律准其承辦官膏 
應用之土由局給予營業牌照不收照費以後所運之土專由官膏局 
向其收買門市不准擅售其無力承辦官膏應用之土者均令改充官 
膏分店由局酌定限期諭令一律依限註册領照不敢照費如願改營 
别業悉聽其便至寗垣烟館已限令六月底一律閉歇如願遵章承充 
官膏分店旣未便概行拒絶亦難悉予准充應查照禁烟局原議章程 
酌定額設若干戶以赴局挂號認充最先者儘數准充額滿卽行截止 
凡來認充者並取具行號保結以實係經商營業　爲合格其各小烟 
館僅設二三燈榻開燈售吸者仍不得領照認充以示限制 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄] [  美國企格林原著）] （（十七） 
　　無何。楷麥忽釋所握。趨而前。面壁而立。神思惝恍。身摇摇不自主。尼卡忒 
知其縱思過度。步與心違。乃至而扶之以手。戲問曰。爾豈夙攖癎疾者耶。 
楷麥聞而始蘇。答曰。非也。莫非此耳。言時。以手指心。而復以指尼卡忒之 
心。尼卡忒曰。吾本非聞艷色而動心者。然自覩芳顔。而神爲之蕩。非吾之 
不克自持也。實爾之嬌媚。有令我不得不消魂者在也。顧於爾則誠得所 
矣。直提見之。其將何以爲情耶。楷麥淡然曰無妨也。彼惟知色聲技　者。 
舉無有勝於我。故自君至此。不與我聞。出其專制之手段以食憐於君。而 
今已矣。君之愛情。已自彼而逹於我矣。卽曰嫉之彼。其奈我何哉。尼卡忒 
曰。頃者圍場之中。已受直提之所遞。揆諸斯處之例。此身已默允之矣。而 
今乃乂復鍾情於爾。自顧藐躬。爭爲少女所愛慕。亦不知此樂爲何樂也。 
顧吾以孑然一身得占二美。人生艷福無逾是矣。　如若之美中不足。大 
興醋海之風波何。楷麥聞言。愀然不樂。曰。我固謂直提之約。棄之可也奈 
何君猶戀戀於彼耶顧斯言也。君旣不能宣諸口。我其代表而出之。言甫 
畢。亦未握别。遽馳而出。尼卡忒方欲止之。而楷麥已不知疾馳於何處矣。 
因自語曰。是處之人。類皆執抝性成。不稍變易。當亦俗使之然也楷麥此 
去。不知計將安出。甚繫於懷。時市中言語之聲。益譁然不可辨。乃急履窓 
閾以竊視之。瞥見圍觀益衆。分左右列。中央空曠處。則直提立焉。直提口 
講指畵。氣象崢嶸。一若所演之詞。異常懇切者。顧其言悉以上語出之。聲 
雖嘹亮。入於耳而未明於心。不覺懷疑滋甚。繼又見所言。繳昻慷慨。 
若爲感動者。尼卡忒是時未明此中之奥旨。心益焦灼而不可忍。無何。清 
辯滔滔之際。忽及尼卡忒之名。尼卡忒乃恍然於演說之宗旨。固猶是頃 
者比肩而立。有以激直提之忿也。顧其他仍茫然不復疼辨。則亦不能遽取 
以爲準。及細聆之。則已與楷麥之名。更番而迭舉之。始知直提之愛已。不 
减於楷麥。愛情所迫。不暇計骨肉之參商。有如此者。顧念誼雖手足。勢已 
不能兩立。推其原皆已有以階之厲也。今者直提雖藉此以激怒民心。我 
必籌所以調息之策。默思移時。未有所得。又念大地茫茫。情天慾海。因奪 
豔而啓釁者。指不勝屈矣。及乎是則殊罕有所聞。俯而視之。則衆已勇氣 
勃然。勢將暴動。不禁駭極而呼。方驚愕問。楷麥已自宫門出。佇立於階石 
之上。將手一麾演詞大作。 
國外新聞 
[脫相進獻鑽石議之爭論]  
　　十三日倫敦電云脫國白萊土利京 
城進步黨人咸以脫相欲貢鑽石與英皇之議爲不識時機故皆竭力反 
對而期穆資君則以反對者之意見爲鄙嗇不足道 
[歡迎英艦]  
　　十三日東京電云英海軍少將摩爾氏帶領戰艦四 
艘抵海參威時大衆極表歡迎得未曾有現尙有滅水雷艇六艘在日本 
海濱遊划約明日可抵美就盧（譯音） 
[日本疫氣盛行]  
　　十三日東京電云日本甘秀（譯音）地方霍亂 
疫症不見輕減雖下關鄰近嚴行設法防制而疫之傳播仍未有已大北 
公司郵船蒙梯格爾因船中疑有霍亂疫扣留在長崎口岸現已釋放矣 
[美總統反對托辣斯之政策]  
　　十三日倫敦電云美大總統雖羅氏 
在麥塞祖式省之白魯維頓司地方演說時倡議定律凡各大公司之總 
理各省商務者須歸併于國家聨合公司全國鐵路亦應照銀行辦法統 
歸國家轄理乂謂各托辣斯經理有違法之事則政府必盡情根究其罪 
狀惟必不致以無端而加害于各股東云又紐約電云大總統羅氏在 
白林芝地方聲言政府抵制托辣斯政策必不更變此次之爭必將一决 
勝負以定誰當主權云羅氏之演說實使華爾斯屈利市面爲之驚擾不 
安 
[候選總统之聲言]  
　　十三日紐約電云美國兵部大臣塔虎脫氏 
在亞海露省某處演說時自行聲明已列入候選總统之列 
[摩絡哥又出一皇]  
　　十三日倫敦電云留寓摩洛哥丹其亞法國 
人民聞馬拉勘地方有摩人慕於海 
民必又組成一新軍隊故有此消息 
各歐洲人民他徙矣 
[平和會議事小誌]  
　　倫敦電云置設水雷問題迄未議妥現正由 
委員會起草另建議案據委員會中大多數之意謂艦隊在海面設埋水 
雷須於其駛往他處之先卽行毁去惟德俄奥各代表恐將反對之而美 
國代表或亦從而反對之云以上譯字林報 
[法德之磋商]  
　　十三日栢林電云駐德京栢林法公使開彭氏定 
於十六日赴惱頭内地方與德首相蒲魯親王會晤其欲相會之原因蓋 
欲磋商摩洛哥問題云 
[法將求請援兵]  
　　十三日栢林電云斐茄羅報載稱統帶摩洛哥 
法軍之大將現要求添派援兵以期克復平　 
[德皇將次旅英]  
　　十三日栢林電云普魯士聨邦陸軍大臣依能 
氏以英皇之邀請將於西十一月間隨同德皇皇后前赴英國 
[英意兩皇相見之風傳]  
　　十三日棑林電云意國麥塞那地方風 
傳下次意國海軍大操時英意兩皇將於雪西蘭海面相見云 
 
 

Page 19

 
 
[法總統宴暹羅皇]  
　　十三日栢林電云暹羅國皇抵法後法大總 
統福雷利卽設宴欵之酬酢之間頗見和好 
[荷蘭罷工風潮]  
　　十三日栢林電云荷蘭恩脫回浦商埠碼頭工 
人全行歇業其勢有增無已 
[法藩屬兵之指揮官]  
　　法文報巴黎電云法政府近簡朗罷君爲 
藩屬軍隊之指揮官 
[交趾支那國債]  
　　法文報巴黎電云近有諭旨准許交趾支那舉 
辦國債計共九百五十萬佛朗譯文匯報 
本埠新聞 
[札。知購買軍馬。]  
　　江寗將軍清咨蘇撫略謂左司條呈卷查江寗 
八旗現有官兵例拴額馬將次補完應請派員馳赴口外購買豫備額拴 
馬匹倒斃隨時撥補以重操防歷經遵辦在案茲查前項借補馬匹將已 
漸次補完亟應購買擬在本營官兵例存馬價項下動支購買戰馬一百 
五十匹以備撥補額馬倒斃之數請咨報陸軍部照數發給印票並請派 
員給咨赴部領票前往口外購買仍請分咨各督撫將軍統領各衙門轉 
飭一體遵照等情本將軍茲派佐領德元隨帶領催執持護照前赴北口 
一帶購買馬一百五十匹請飭遵等情筱帥當卽札行各關厘局一體遵 
照矣（伊） 
[咨。發升祀大祠祭文。]  
　　蘇撫陳准兵部火票遞到禮部咨祠祭司 
案呈准翰林院文稱所有先升大祠直省文廟丁祭文一道本院撰就等 
因片送到部相應抄錄原文移咨各督撫轉行一體遵照等因筱帥業已 
札行各司道轉飭各屬一體遵照矣 
附錄文廟丁祭文 
皇帝遣致祭於至聖先師孔子之神曰聖由天縱缅萬世師表之尊道 
協時中繼三代明倫之治學校徧乎鄕國秩祀著在彝章仰維先師孔 
子敎範古今德彌宇宙逹天盡性淵源集羣聖之成守道遵經文軌洽 
大同之盛稽崇儒之鉅典先朝久重明禋擴興學之鴻規懿訓特升上 
祀風聲所樹承矩矱於三雍敎澤無垠廣甄陶於百氏大義炳如日月 
馨香永以春秋於戲太振金聲憶代猶存夫愾慕麟祥鳳德八方莫外 
於尊親文治恢昭苾芬歆格以復聖顔子宗聖曾子述聖子思子亞聖 
孟子配尙饗（宇） 
[爭。抽茶捐案和平了結。]  
　　勸學所董前禀上海縣批准抽收茶捐 
以充學費嗣因各茶館不願繳捐由先春公所自行創立學堂致互相爭 
執勸學所董姚子讓先春公所董事蘇文龍等先後到道具禀各執一見 
旋奉滬道批移商務總會並上海縣妥爲理諭在案現經商會分所調停 
將勸學所指定南市之五十餘家捐數除開支外尙餘錢九百六十千文 
著與勸學所及先春學堂匀分各得四百八十千文兩造均已允洽禀復 
滬道以旣准前因自應准將南市茶碗館捐之案註銷當札飭上海縣出 
示曉諭並函致勸學所一體遵照云（杞） 
[大。逹輪船碼頭之計畫。]  
　　十六鋪以南由大逹公司建設小輪碼 
工頭程歸某廠經辦一俟勘明地位卽行開工惟浚浦工程亦將開辦須 
俟大逹碼頭基路勘定後方能著手茲已由大逹公司將碼頭圖式交由 
總工程局轉呈商部立案發交浚浦局存儲聞該公司沿浦所築馬頭均 
應塡實泥土自十六鋪橋至關橋均已勘定塡就迤斜形式其十六鋪最 
寛處共劃出十八丈設馬頭十一座云（永） 
[法總董起程北上]  
　　法工部局總董栢爾德大律師於昨晨十點 
鐘乘太古公司奉天輪船北上本埠法銀行法書信館各大班均詣碼頭 
送行（泉） 
[道批二則]  
　　沈增榮禀批據稱本年始入道勝銀行經理黄震之 
如何虧欠毫不相關但查畢稚琛等前禀係因黄震之爲該銀行執事實 
該職担保勒書期票以爲卸責地步當亦爲情之所有業經批飭傳訊仰 
會審委員遵照前批辦理一面訪查黄震之下落提案究追具報抄粘並 
發○費竹林禀批此案前據趙愷來禀批廨查究如果爾承辦之工早徑 
告竣並與合同並無不符業已勘明堂判何以不將堂諭抄呈一面之詞 
遽難憑保熟是熟非仰會審委員迅將查辦情形具報察核粘報一則並 
發（尾） 
[本埠添設郵局]  
　　郵政一事本爲利便交通現本埠郵政司特在 
愛而近路新閘路開設分局所有應寄郵件一律照寄並作匯票以便商 
民至該處地段投遞之信卽由該分局信差直接分送惟包件則不爲寄 
遞云 
[閘北巡局之惠政]  
　　閘北巡警局查得近局一帶常有人抛棄屍 
骸在彼穢氣薰蒸最易染疫除飭該圖地保協同巡士隨時禁止外一面 
傳諭諸色人等如能獲一抛棺之人扭解來局者一經訊實立卽賞洋六 
角以爲居民衞生起見云（根） 
記者按巡局此舉可謂於衛生風俗兩得其宜矣然以吾所聞閘北華 
界若華園寄園等處荒塚纍纍四圍環繞藉口納凉者每於深夜前往 
男女混雜直至天明則於風俗不宜屍氣薰蒸則於衞生有礙前者巡 
局亦揚言限止至十二鐘閉門而園中藐玩如故胡不聞巡局於此加 
之意也胡亦有利有不利者在乎 
[普育堂董聲明逃女]  
　　前報紀總工程局裁判所發入清節堂守 
節之嫠婦孫丁氏脫逃一則茲悉孫丁氏卽丁福寳現仍在清節堂守節 
逃出者實係孫福寳乃未成丁之幼女係總工程局判發普育堂留養者 
 
 
現堂董已將情形函致裁判所聲明矣（永） 
[不准探捕人等嗜烟]  
公共租界捕房新總巡勃羅斯君近以各 
捕房辦公人役每有烟癖極深不知振作等弊特自行嚴密訪查如有違 
犯立予斥革究懲不貸云（根） 
[相驗爭妻自戕案]  
　　劉樹堂前將范丁氏誘賣與葉王貴爲妻後 
被氏夫尋獲扭縣喊控判將氏交夫領去葉斥退在案近日葉復到劉處 
索還身價劉不允以致互相口角葉遂私吞洋烟斃命前晚由屍弟葉長 
壽協保楊福投縣報由李大令於昨到塲驗得葉王貴委係吞烟斃命旋 
由屍弟禀請自行棺殮大令准之當飭原差將劉樹堂看管聽候訊究 
[上海官事]  
　　派赴美國留學金山縣楊豹靈昨到道禀見。提右 
營守備杜步階禀銷病假（厘） 
 
 

Page 20

 
 
[令出惟行]  
　　法捕房麥總巡前曾頒發條規禁止婦女在烟館開 
燈現麥君仍恐各烟館陽奉陰違視爲具文爰於昨日派探遍往各烟館 
一體知照不許違犯（泉） 
[索債毆人]  
　　公共租界北京路永順押店主童長生前晚因向成 
衣蘇金寳索取房租口角童卽糾同 
舁至老閘捕房控究捕頭飭送仁濟 
禀請公廨出單傳究（根） 
訟案 
[上海縣案]  
　　錢金裕在縣呈控淫棍謀産一案前晚奉李大令提訊錢供嗣於叔父 
阿五爲子嗣父臥病時房客陳嘉福假伴夜爲由與嗣母郭氏通姦又串潘炳林盜賣田房不 
遂聳令嗣母將産助入利濟學堂爲朋吞之計故與母　郭秀德先後呈控求究郭秀德供同 
陳潘二人抵賴不認錢郭氏供爲嗣子金裕完婚之能孝養故將産助入學堂大令核供判陳 
收押潘交保候照會學會董事查覆此産應否撥助學堂再斷○巡警中區函解錢阿寳扭控 
潘沈氏將妻楊氏拐賣於高橋地方等情到縣質之沈氏推諉華姓拐賣　尙墊洋二十元判 
氏交媒管押候交華姓到案再訊（車） 
[總工程局紀事]  
　　探解楊順寳在太平碼頭將銀飾十飾件求質奉陳叅軍訊供 
由家主劉姓命質之物判交保物均存局候劉到案具領○潮州帮合利源水果店夥周德生 
余子香將車夫沈仁川毆傷由巡士解案訊判罰洋一元半充公用半給沈養傷○朱銀狗在 
滬尋獲侄媳朱談氏即寄存英界帶鈎橋王尙之粥店内旋赴崇明家内向氏母談陳氏恐嚇 
索人氏即偕　銀奎來申又被朱軋住範索尋費並由王算取飯資在十六鋪口角由巡士拘 
案奉明府訊判朱戒責三百下押十四天王戒責二百下逐出两氏申斥均送同鄕會安頓○ 
江北划船戶何學奎控同帮　　興姦佔寡嫂又携侄捲逃提訊何魏氏供因夫死家貧轉嫁 
與徐曾向夫弟言明判何戒責五十下押究飭氏尋到前夫三弟再訊（夜） 
[公共公廨早堂案]  
　　楊樹浦人李午亭周永炳汪秀泉許阿大等在夏海廟遍　 
召紙並向八埭頭一帶鄕民鋪戶募捐藉口打醮實則所收錢洋聚黨瓜分每年约衣五六百 
元之多前日李等手携捐簿又向鋪戶募錢爲該處居戶沈偑　報由包探張才寳將李午亭 
等拘獲解究並搜出歷年捐簿查得所募捐洋共有四千餘元於昨請懲沈投訴前情訊之李 
等同供此項打醮捐洋前經他人發起相沿至今除開支打醮焚化冥錠外餘欵留作次年之 
用求察帮讞寳子觀明府商之美白副領事判李等各予荷校两禮拜期滿押捕房各两月捐 
簿銷燬○金海林於四年前冐陸施氏丈夫之名取去值洋八元之綢衣逃逸至今始由陸施 
氏　見報捕解究訊判交保償還原告洋八元如違究辦○李三郎與徐小喜子串竊李榮記 
家銀練一條報捕解究判各押一月贓給失主○陳德順先後竊取天法園等家布衣什物由 
捕解究判押两月○流氓江榮卿董錫言在美界串攫錢正生之銀表一枚報捕解究明府以 
原贓尙在判各押捕房半年○陳友根前因王二生與金華甫騙洋涉訟奉中西官判王押一 
月陳即回王二生之妻劉氏以代王開銷捕房門差等項爲詞先後取去洋十二元茲王開釋 
出外伊妻將前項說明知係受騙報捕解究判陳押一月還洋十二元如無洋改押三月○馬 
夫林小弟與朱阿順誘騙周錢氏之領女金弟姦拐無蹤經周報捕解追明府以林朱堅不承 
認判押候過堂質訊嚴追○公共公廨女押所挖洞逃逸女犯王阿鳳等六名事後拘獲陳王 
氏王阿保姜張氏等訊判加押在案昨解知情之宋邱氏並紀如錦等請訊紀供實不同謀求 
察訊之宋邱氏供實遭誣指求恩開釋判紀押捕房三月氏從寛交保開釋○妓女高阿鳳不 
愿賣娼昨奔至公共公廨呼寃奉中西官訊判發棲流所擇配其違章拉客之烟妓馬來發亦 
判送棲流所擇配○會香里鴇母吳張氏將買女寳珠凌虐經人函知濟良所於昨解究判妓 
發濟良所　鴇從　罰洋二十元○陸阿香與錢阿貴先後違章將爛水菓出售由工部局衛 
生洋人偵悉於昨解究判各枷二天示衆（根） 
[公共公廨晚堂案]  
　　洽記張子梅順興昌胡綏之生　趙仲英新天寳洪鶴亭等 
投廨控已閉之兆豐永金號主徐景星虧欠鉅款不還一案前晚奉　員關太守提訊張子梅 
等投稱徐有意玩違不還務求押究訊之徐供金號虧倒後各欠蝟集求恩寛限料理太守以 
供詞各執判徐交人銀並保限二十天出外邀金　董事理楚如違未便（根） 
[法租界捕房事]  
　　趙阿四行竊東洋車一輌送捕押辦○胡阿狗偷方橙一張拘 
獲候究○迷路粤孩劉川由捕送入捕房奉飭留養解廨請示核奪○王阿金判押改過所業　 
已滿期昨由管所委員送回捕房　解公堂核示（泉） 
[美租界捕房事]  
　　崇明婦人譚氏昨投捕房訴稱同鄕王尙志誘拐其女來滬匿 
跡海寗路某屋請爲查辦捕頭准飭董包探查明核辦○某西婦坐計連奎之人力車在乍浦 
路翻車跌出由捕將軍及車夫拘入捕房俟該西婦到來証明核辦○住口老匯路之余慶文　 
因積欠房租搬物圖逃由管門人查見扭入捕房飭赴公堂具控 
來件 
[續上海戒烟公局新訂改良章程]  
一戒烟之人旣經掛號後必須按期到局診視分别領藥不得有誤 
一下等之人每次來局診視時須將盛藥器皿及免票隨身帶來以便對 
號註册 
一本局醫生到局開診每日上午九句鐘起至十二句鐘止下午二句鐘 
起至四句鐘止惟星期一天停止給藥可於前一日來局轉方領取 
一本公局戒烟之法無微不至第一次來局必須騐明體質之强弱烟癮 
之大小分别戒除倘戒烟期内身體有不適者亦可隨時向醫生診視 
决不有誤 
一凡曾由本公局戒除之人他日如有復吸等事本局不再收戒以儆無 
志 
一凡戒絕後由醫生騐明確已無癮者本公局可給證書 
一本公局醫生爲善舉公益起見願任義務按月祇受車馬費若干並不 
支給薪水倘有紳商欲邀本局醫生赴診者須另行酌給醫金 
一本公局常年贈藥需費浩繁擬俟辦有成效後禀請地方官長設法 
維持倘蒙官紳協力籌有常年的欵則銘感無涯矣 
以上各條如有未盡妥善之處尙祈諸君子隨時賜敎共襄善舉是 
所至禱發起人葉愼齋等總理戒烟事務員西醫繆頌懋啓（完） 
通信 
[敬送急痧葉水]  
　　時疫盛行就醫遲者每有性命之虞且以少數 
之醫生又何能遍及大多數之病人乎或誤用方藥因而致斃者亦復有 
之是不能不斟酌一至善至美之方以爲治斯病之不二法門爰集醫學 
諸友研究有日始得此應驗奇方實騐無數竟有起死回生之功敢以普 
救同胞之觀念爔牲一已之資財就其所有製成藥水壹萬瓶雖係個人 
義務必賴 
諸君子之扶持如其願意代送或自己需要請至馬霍路德福里三百四 
十二號領藥可也王熙普謹白 
振務 
[平安濟世]  
　　浙湖黄敬之司馬俯憫雲南旱灾需款甚亟以英洋一百元完平安愿 
由葉琴軒兄交來又無名氏龍洋二元委解接濟　運貽涸轍之虞胥嗟　　　　等灌田之 
助屢迓神庥推已及人可以爲救時者法矣[  上海北市絲業會館振公所施則敬謹誌]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
