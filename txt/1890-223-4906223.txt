# 1890 - 223 - 4906223

 

Page 1

 
 
[勸募順直山左急振啟] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍骸　江而下其幸而不死者當此炎威似火坐　日中暑氣薰蒸易于昏暈加以飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今兹畿輔巖疆齊魯名境遭兹顛沛何忍不復解囊特肅短箋附陳苦狀如肯玉成美事巨欵慨施則作善䧏祥福報可操左劵已 
[賑物求售] [  申報館協振所啟]  
　　本舘開辦賑捐以來蒙海内諸同仁捐助各種貴　早巳製成彩票售完矣　又承陸續　下七俠五　批部每部一元二角　有五十部每　六　吳都法乘一部石印小耕石齋盡譜廿部疫痧草六十本每本洋八分未及編入彩　之中是以另行求售諸君子有情殷匡救者　臨本館　　　幾裘成集腋飢民得早慶來蘇乎 
[論英人善於保守印度]  
　　俄羅斯之於今日可謂極盛其舍土耳機而不再用兵者正其暫緩西土而急從事於東方也至比歲有蠶食亞洲鯨吞印度之心英人恒惴惴焉如大敵之將至嚴兵守衛俄人雖日垂涎而一時實無隙可乘誠以英兵之强攻俄則不足　俄則有餘所慮有英人一旦有事於歐洲俄則乘機以取印度英人勢難兼顧恐天山以南非復英有不但此也卽歐洲承平英國晏然無事印度亦　纍卵之危何則英人之據有印度非有深恩厚澤以結人心所恃者兵力耳印人爲積威所刼雖臣服於英心常不平英待土著又甚薄仕宦不能致高位殊無以盡其材前見俄人併吞回部英人莫敢誰何遂啟輕視之心軔兵以攻英人之旅居印度者雖戡定在須臾而反側不靖之端已兆於此矣波斯國阿弗十尼士坦國喀什噶爾回部俄欲鶼而有之者久矣英力爲扞禦且許喀部爲自主之邦非眞愛此三國而力阻俄人也蓋　以印度爲居室藉三國爲垣墉以蔽印度耳英人以愛印度故推及於三國非惟阻俄人之用兵亦以收輔車相依之效也波斯國王之歴聘歐洲也曾往朝俄請勿侵伐俄人飾詞以謝焉實未之許也波斯土懼遂乞庇於英英主慰藉之曰王勿憂汝國將來或有軍旅之患自當相援波斯王辭歸益厚英駐境公使而薄俄人夫俄人欲用兵於波斯非利其土地也蓋欲先取波斯西境之悠孚萊提河格力斯河據其上游以戰艦卜波斯海順流入印度則英失其險矣惟英人結好波斯并力拒俄衛波斯卽以衛印度也英人思深慮遠其謀不亦狡哉此皆歐洲列國局外旁觀者以代英國竊料而默揣而爲印度危焉者也要之俄人雖强印度一日無内變則俄一日不能取印度英之守印度也嚴保印度也固幾於鐵壁銅墻無懈可擊溯夫英之奄有印度也其併吞割據終於一千八百五十二年當明代萬歴末年英商始入印度印度各王受其所煽誘許英設商會公司養兵衛商剝削土民爲自肥計國王弗悟也逮察其奸已爲所制無可如何其兵船曁兵丁有召募者有請於英主自給經費者土王無遠略復假英威互相吞噬脣亡齒寒英人遂成坐大之勢英商裂土分疆素封坐擁至一千八百五十八年英主傅檄印度鎭之以兵盡收其地大政統於議院兼設專部領之所轄人民二百三十九兆内計歐人十一萬有奇兼隸於土王者五十五兆列國尚存一百五十有三皆臣屬於英英與之盟曰非倡亂國不除倘貪殘不仁英得而廢立之如一千八百七十四年巴羅大之舉英於印度參用西國通行之律刑名錢榖各有分司　勘獄也亦仿西制用陪審者十有二人以昭平允其刑官分上中下三司上司皆央人充之土人亦漸嫺西律有充下司者其取稅也漸革舊草貧輕富重度歲之所人註册徵之其治民也仿西制設議院於省道各名城大邑許推舉數人入院議事其治境也刊木通道填礫平途並造輪路數條縱横交錯以捷往來設電綫遍國中以傳音問其化俗也大興學校例抽商資以充經費居民在院肄業者約百之六童稚入塾者其數約居其半所肄語言有操土音者有習英語者通諳英國文字者約十一兆蒸蒸日上可以風矣葢英之於印度也加意經營悉心擘畫豈肯留一罅隙爲俄人所覬覦哉英有懲於美洲自立爲國知爲治之道聲氣遥隔疴癢不關勢必中分故特爲此收拾人心之計其治卡那大澳大利亞也亦然外示之以兵威内結之以恩信英若統屬土而計之其大幾莫與京在地球中亦可推爲巨擘矣此招俄人忌嫉之所由來俄之欲謀印度已百有餘年而終不得逞近日如服機窪如徇拉吐累特河如攻麥甫皆欲取印度之漸也而謂英人能勿爲之寒心哉或謂俄國東封日闢英人時從而議其後豈英之所得巳哉然俄之薦食亞洲猶英昔日之於印度也孰不欲國之强孰不願鄕之富而英於俄人殊多不滿者謂其通商開礦不事講求譬諸闢百畝之田而播一掬之種欲祝年豐可得乎哉得其地而棄其民甚爲俄人所不取也此英人竊議之私言也夫俄之不善治其民正英國之所深幸也然英人勿輕視俄也俄於中亞細亞之界駸駸而南已直逼印度矣譬諸鄰穿我墉將登臥榻扼找之吭安能緘默而不發一言哉當俄人用兵於機窪也英恐其將及於印度遣使入俄請以阿弗十尼士坦爲英俄屬地之界俄遣蘇威洛扶報英曰可英外部格蘭偉兒遂與立約且告之曰麥甫一城孤懸阿弗界外取之不難大國其有意乎蘇威洛扶曰是城非約所及城逼於俄不敢辱明公之問格蘭作色曰執事以爲此俎上之肉可以隨意朶頤乎夫阿弗一界所以衛印度也麥甫一城所以衛阿弗也雖非其界而近於界矣隣舍共居撤去其户可乎俄近復有卡肯特之役英未嘗過問者以其地無足重輕也若麥甫則不然蕞爾一城控制四面阿覇科當其東北波斯當其西南機窪當其北赫拉特城當其南居中馭外一夫當關洵天塹也且地隣沙漠近城數十里有水草可依隴畝桑麻儼然樂土俄人據而有之遣將屯兵進可以攻退可以守足爲窺伺之資是則英所大患也俄人攻克卡肯特禾卽取其地置君留守而後去之非昭義問於天下也盖視同機窪冶以一例俄驅使其王王驅使其民無設官之勞有得地之實法至良也近日中俄分界僅隔一喀什噶爾我中朝旣收復其土地則與俄接壤矣俄人此時進取印度之心稍懈豈將知難而退乎非也盖别有所轉計也其所注意則在乎朝鮮也夫俄人在歐洲英可聨普𡒃法意以拒俄俄在亞洲英可聨中日以拒俄中英旣合俄雖求逞其大欲不可得矣朝鮮在今日雖似可虞然我中朝能如英之保印度者以保朝鮮又休足患哉 
 
 

Page 2

 
 
[諭旨恭錄]  
　　六月二十日奉旨李澤春郭曾準葉大可劉嘉琛沈文瀚李翔鶴韓杜王儀鄭張琴黄廷燮汪馨王廷鉽姚詒慶蕭鑑胡壽榮李永鎭吳昌坤賈景仁陳新佐劉鉅黄兆枚周繪藻吳思讓張瑩李汝椿吳春鎔譚啟瑞吳丕新劉鐸彭聚星慼人傑王祖慶周濂徽張爲霖俱着記名以國子監學正學錄用欽此同日軍機大臣面奉諭旨本月二十五二十六二十七二十八七月初一初二日均着推班欽此○二十一日奉旨文郁稽察祿米倉宗室增濟稽察南新倉牟蔭喬稽察舊太倉恩明稽察海運倉戴恩溥稽察北新倉榮陞稽察富新倉宗室德本稽察興平倉土會英稽察太平倉宗室文英稽察本裕倉覺羅鈺昌稽察儲濟倉胡俊章稽察中倉謝雋杭稽察西倉馮鏡仁稽察豐益倉劉心源稽察内倉欽此○二十三日奉旨山西道監察御史員缺着李慈銘補授内閣侍讀員缺着端木埰補授内閣中書逹通綏遠城將軍衙門筆帖式雙德東城兵馬司副指揮沈銘新俱准其補授擬補兩浙龍頭塲鹽大使王錫礽截取御史何福堃劉心源楊晨保舉山東候補知縣吳謹度趙曾毅俱照例用法良着交部記名以直隸州知州用雲南廣西直隸州知州劉于豳着准其升補卓異俸滿江蘇蘇州府知府魁元着回任准其卓異加一級仍註册候升卓異奉天營口同知章樾着准其卓異加一級仍註册回任候升欽此 
[奏派河員]  
　　黄河自改栘山東入海沿河民庶時歎其魚每值盛漲之時常虞冲決而黄流湍急逈異尋常修防搶險守隄加廂一切要工非親歴其間練習有素者每苦胸無把握臨事張皇張朗齋中丞洞悉情形擬請由部酌派司員數人前往練習河務俾閱歴旣久防守自能奏效刻已專摺入奏奉硃旨着照所請欽此 
[遼海魚書]  
　　營口訪事人云東省土棍中於天下人咸畏其兇燄以老太呼之三十年前刀匪盛行有孫老太王老太等名目横行市肆莫敢誰何至光緒五六年間而東西南北四覇天及小皇上小羅成大刀孫桂等人尤以兇惡著尋常笑談之際一言不合卽操刃而前視人命如草菅被殺者幾不敢伸訴後經道憲拘而下之於獄羽黨始匿跡銷聲邇年西覇天遇赦釋回依然怙惡不悛明欺硬詐一日發帖請客備宴飲爲名邀集賭客若干人呼么喝六顧忌全無昔時視營兵衙役爲仇今則聨爲一氣不知有牧民之責者其亦思患豫防耶○上月初得天津電信云大雨成災以致市上紅粮每石頓貴至四兩日内已减至二兩三四錢矣荳餅　例交秋後必大賤今歲反貴至四兩一錢市情之不能逆料竟如是○金仁順沙船在營停泊以待裝貨回南某夜三更時更夫見有二黑衣人躍入艙内急呼有賊驀見二人上岸奔逃次日耆民房内忽失去帳箱衣箱衣包各一約值銀二三百兩當卽報明鄕約四出訪查不知能弋獲否也 
[皖垣雜誌]  
　　距安慶省城里許楊家濠地本荒僻人烟稀少刻有一於姓者暫除荆棘草創數椽名爲家居而暗與竊賊勾連江湖胠篋者流往往藏匿其内附近竊案日多上月初北門外箭樓街趙義昌布店失竊夏布洋布等值錢十餘千次日該店主訪獲該賊匿在於姓處當卽拿拘送往保甲委員詰訊賊承認不諱委員將賊及於子一併轉移地方衙門拘禁於婦方患痢疾臥床月餘於十九日病斃於間信歸家見妻已歸冥籙子尚在囹圄痛不欲生遂購阿芙蓉自盡該處地保具禀報官廿二日經范映泉明府帶同仵作差保詣騐實係服毒自盡諭令趙義昌出資備棺盛殮事遂了結○特授渦陽縣調署宣城縣陳雲溪明府兆慶現奉大憲調補宣城明府於上月廿三日赴省謝委擇吉赴任○六月廿六日慶賀皇帝萬壽聖節首縣范映泉明府諭令居民鋪户人等一體遵照自廿五日起至七月初一日止各在門前懸燈結綵以伸慶祝民間懽聲雷動到處陳設輝煌銀花燦爛一人有慶兆姓臚歡猗歟盛哉 
[賭風又熾]  
　　震澤縣界南墟兠陶墩兩處賭塲已蒙大憲飭委捉拿之後聞風逃散近有著名賭匪某甲仍在陶墩開設賭塲蜂湧蟻聚徹夜通宵與前一式衙役之中不無賄通是以疊奉憲諭拿獲甚難任其蜂聚以致地方盜竊之案無日無之甚至盜墳挖棺慘冤莫白所願良有司恩行雷厲暗訪明拿庶幾巨魁就獲地方之幸也 
[輪船悞碰]  
　　前日下午三點鐘時招商局之江裕輪船自漢口駛來適江永輪船駛往漢口在焦山附近江中相遇兩船互撞江承船身頓壞水入艙中船主急駛傍江干以免沈溺昨日上海招商局接得警電立派江天輪船開往稽查一切細情且俟查明再錄 
[拘拿水手]  
　　招商局之富有輪船在成山洋面失事統帶慶軍營之張统領在船見有水手乘危奪取搭客衣物禀明北洋大臣李傅相札飭江海關道聶觀察及招商局總辦查辦聶觀察已知富有船壳由招商局派普濟輪船前往拖帶約於昨日下午進口水手人等亦乘普濟船來滬遂密札英會審員蔡太守派差趙金張福協同水災捕前往並由招商局派司事及管棧人等於昨晨乘坐小火輪船駛至下海浦守候及下午五點鐘時見普濟船駛來上火輪卽行迎上兩船相並普濟船上已將水手頭目甯人胡賢庚及水手卞先寳等十七名看管交差並有鋪盖衣包木匠傢伙等三十七件點交小火輪船駛全大馬路碼頭登岸據水手等言所有鋪盖箱子衣物傢伙皆伊等之物該差解到招商局以待總辦查檢有無搭客物件胡賢庚等十七名帶歸公廨禀明蔡太守飭候訊供核辦旋據姚正朱寳賀阿彩等言伊等並非　有船水手實係由局向耶松船廠所雇之木匠前往失事處拆卸壞船俄而由局派人到廨聲明姚朱賀三人確係雇去之木匠並非水手請先開釋太守卽將木匠三人釋放胡賢庚等十四名押候訉供核辦 
[良藥濟人]  
　　日來滬上患急痧者甚多本報已屢記之矣上海縣陸大令愛民如子目擊時疫流行深爲憫惻因捐廉俸選購道地藥材合就行軍散等樂散給四鄕俾貧民患症者得以隨時取服此亦仁政之一端也故樂得而誌之 
[爭奪公所案訊結]  
　　本埠南市黄懋記花行與張同泰舊絮行爭奪清芬堂公所在縣涉訟疊登本報前日由陸大令集訊據舊花業張同秦趙德昌蔡長發等同供我等敗絮一業向有清芬堂公所歴由同業王再蝏管理嗣因王有舞弊情事被同行察出停歇王遂挾怨唆令净花業兼做舊花之黄懋記行主黄省三出頭硬奪於今年二月閒投案朦控纒訟迄今我等不堪其累况王再亭不將歴年出入簿據交出叩求究斷據黄懋記行主黄省三偕單元興江廣裕等投案供稱清芬堂公　實係我净花業之公產且我業歴年出月捐廟捐等欵蔡長發等乃舊貨糖坊豈能專管公所卽使清芬堂不由我業經管我行所繳捐欵自應還我叩求公斷王再亭供前開舊絮行經理清芬堂公所至光緒十一年由我籌欵興修大廳新花業確有繳過月捐者十二家至十三年交與蔡長發接管此事我巳不涉大令檢查原卷卽着五再亭當堂親書淨花業之繳過清芬堂月捐者共有幾家旋由王書呈陸大成林有順丁益大黄懋記江廣裕單元興邸生泰等十二家大令閱見謂王再亭黄懋記曰本年二月初十日裴大老爺提訊時王再亭供明净花業兼做舊花之繳過清芬堂月捐者祗有陸大成邸生泰黄懋記江廣裕單元興五家現又改稱十二家前後不符顯見挾怨唆訟黄懋記自謂捐有五品職銜恃有護符出頭健訟此等刁風斷不可長喝令王再亭將大帽除下聽候究辦王一再苦求曲全顏面大令復向兩造盤駁王再亭黄懋記詞窮莫對旋由黄懋記求請恩宥自愿具結不敢再肇訟端大令姑念一再苦求從寛辦理卽着黄懋記等具結備查該公所仍准舊絮業經管兩造皆遵斷而退此案纒訟經年以兩造各執一詞迄永定斷現由陸大令虚心研究始得水落石出前日自午後升案訊問直至晚間九點鐘退堂大令之盡心聽斷於此可見一斑 
 
 

Page 3

 
 
[會訊定貨案]  
　　德商咪吔投德領事署控稱華人周錦堂曾定購羽綾及各種洋布嗣以無銀父付商議退還旋有紹興人謝月林代周作保人卽由謝出過數種洋布所剩之貨日漸貶價向之催出置若罔聞當周定購各貨時尚未與之定齊後因謝担保重復訂立合同簽有名字遂電致外洋配齊各貨現在各貨俱已貶價照算虧耗銀四千兩之譜今特開呈細帳其間有應令周償者有應令謝償者請爲照會華官提究領事勒君卽據情照曾英廨讞員蔡太守飭傳周謝會訊咪吔帶買辦某姓申訴前情並稱周定貨折閱無力償銀由謝作保代爲付銀出貨當時意必殷實可靠豈知其亦無資本周供稱向定各貨本擬退還適謝躭擱家中允爲作保當經謝出遇若于件現在價值日賤實非當時意料所及謝供周囑保銀致被波累繙譯葛君謂旣爲保人安有代與付銀出貨之理且據咪吔稱已出之貨售之可以得利豈容有利者卽出無利者卽不出乎太守以周謝旣無資本豈可任意定貨作保設或着令照償虧耗將若之何遂商諸葛君勸咪吔著周謝分立興隆禀據俟發財之日照數付銀惟須分别周應償若干謝應償若于咪吔唯唯允從遂着周謝先行畫押待結算明白再繕立興隆票據此前次讞詞也昨日午刻咪吔偕買辦開呈細帳計周應償虧耗銀一千六百十二兩八錢六分謝應償虧耗銀二千二百三十九兩六錢六分并訴稱周先定各貨貶去之價應周認償後定之貨周欲退還由謝作保付銀出貨所剩者貶去之價理合謝償　願卽畫押待興隆時照給謝堅稱此事實被周所累安有周之賠數較少反責我多賠乎若欲畫押須在據上繕明逼勒二字太守謂爾眞任意妄爲矣試問爾如何爲人作保如何繕立合同簽上名字據周供本可將貨退還爾願作保是以未退至咪吔所控先由周定貨後由爾擔保是以分别各償若干何謂周償少而爾償多乎當周向咪吔定貨時咪吔知周無力受虧及退貨時爾願擔　咪吔以爾殷實可靠豈知爾與周亦不相上下現在祗立興隆票據俟發財之日邕索償銀查華洋貿易事宜華人不諳西例受虧者確亦不少至此案明明洋人受虧欲待發財日付銀不知俟至何時爾年紀尚輕良心須正理合簽字何謂逼勒耶謝又稱尚代周付過定銀一百五十兩應在此款内照除買辦稱早已除下矣謝又稱旣已除下其銀應由周給還周稱謝付定銀後所出之貨售去獲利尚未分得分毫太守謂爾等所付定銀及應分赢餘銀着自邀同業中人秉公核議謝稱素未操洋貨業故不識同行人且所付一百五十兩向人借貸行將被人控追周堅執前詞太守謂此項轇轕着自理清如果難明可再具禀呈候察斷至咪吔處之興隆據究竟願簽字否謝稱願簽惟請將上次傳案所具保單發還具領太守謂衙門保狀向無交還之例不得妄瀆隨卽斥退 
[誘女疊見]  
　　日來法租界中因誘女　送案懲辦者層見疊出經代理讞負宋莘樂二尹嚴加訊究送縣重辦迭詳本報無如不法之徒依然怙惡不悛誘女之事仍有所聞前日有向業糕糰店之江北人顧錦生投捕房訴稱家中有事同妻回江北女兒名阿寳年僅十六寄居法界升和里妻弟潘棣華家日間往榮昌自來火廠作女工不知如何被隣右開飯店沈紫陽之子阿泉將我女拐去避匿不面請爲提究當經備捕頭立飭包探王榮培嚴緝旋將男女並沈紫陽拘押捕房昨日解至公堂請究原告顧錦生同妻潘氏投案伸訴前情包探王榮培禀前日訪知沈阿泉於十七日領女往戲園觀劇當晚同住客棧中次日領至城内居住小的先往城中查訪無着回至沈紫陽所開飯店内查問沈一味包庇不肯說出小的見沈形狀慌張遂向樓上搜查將伊父子並女一併拘解來案二尹問阿寳曰爾與阿泉如何認識爲何遭阿泉之騙答稱母舅家與阿泉家相去不遠父母有事回家舅母時常毆打將我逐出我欲往城中親串家途遇阿泉一時糊塗受騙二尹曰今有爾父母來案控告爾肯隨父母回去否答稱情願回家嗣後不敢再犯二尹詰沈紫陽曰爾子爲不端之事爾不應任意隱瞞實出情理之外沈一再求恩聲稱阿泉實在不端務請懲儆二尹曰爾帮同爾子隱匿人家女子實屬無恥商之祁繙譯官判將沈阿泉押候笞責二百板顧阿寳掌頰一百下沈紫陽亦有不合押候掌責四十下以示薄懲諭顧錦生明日投捕房領女回家管束 
[棟折榱崩]  
　　法界西馬路永安里内一帶房屋年久失修遂致東斜西扯去年本欲翻造故弄旁墻屋間有拆卸者然濡滯至今仍未拆造房客恐遭不測不敢居住遷往他處者不少前晚九點餘鐘忽聞房屋拉拉作響行經是處者赶卽遠避俄而大聲忽發不啻山崩地裂空屋五幢頃刻坍倒斷木零磚弄中疊塞弄左偏係江北人某甲居住墻壁被其打穿缸灶物件均成虀粉尚未損傷人口亦云幸矣 
[剝膚之災]  
　　洋塲南北不過數里之遥娼寮妓院不下數白家至花烟館而污穢極矣有某氏者其父曾爲某役氏向在英界開設么二妓院嗣因門庭冷落不敷日用將妓院閉歇剩下檯桌等件運往法界蘭芳里賃得第六號房屋一所作花烟生意上下房間常有短衣窄袖之客買笑尋歡座爲之滿前晚九點鐘時正當嫖客盈門樓上所懸洋油燈火向下然遂致炸裂該氏在旁見之意欲上前撲滅不料油火漓下延燒衣袖一霎時遍體焚燒皮焦肉爛幾如孫行者入火雲洞痛極臥地極聲呼救近憐誤以爲火患頓刻關門閉户忙亂異常幸經管房人並巡捕知覺登樓將火救熄將該氏扶送仁濟醫院如法施救據醫生騐得燒傷甚重恐火毒攻心不免有性命之憂也 
[上海縣署瑣案]  
　　前報紀范阿全控唐俊生誘拐伊子和尚一案前日范又邀到見証顧升泉全縣昨日下午由帮審委員竇明府提訊范阿全投案求追顧升泉供浦東高家行人向賣棉紗線生意去年十二月十四日小的在途遇見唐携抱小孩身穿藍布衫褲詢問何往伊稱至申種牛痘小的當時不以爲疑後始知范失子因所見衣服相同由范邀同來案作証唐供向爲泥水作生意去年我妻身故至十二月十三日期届百日在家作事並未出外實無拐孩之事顧由范出錢買出作証叩求明察明府得供向顧曰爾與唐向來認識否答稱伊在高橋鎭唱山歌時認識明府向唐一再開導唐仍執前詞明府飭唐還所候再覆訊○朱錫榮控沈阿狗將田單抵借洋二百元延不清還由前縣飭令將沈訉追收所昨日下午由竇明府提訊朱投案供光緒八年十二月初五日沈央張立卿爲中將田單一紙計七畝零抵借去英洋二百元　明二分取息每月利洋四元除收過外共被欠洋一百元迄今分毫未繳求請究追張立卿供爲中是實沈阿狗供爲牛肉生理洋係我兄沈阿全所借光緒十一年七月間已付還本洋一百元至是年八月初一日我兄病故尚有餘欠小的現在無力歸還張立卿供七月間沈所付之洋是利洋如歸本錢安有摺上不收之理明府得供判令沈阿狗限五天清理日間派原差看管夜則收所朱張叩謝而退 
[壽比南山]  
　　韋君步雲之尊萱壽辰諸友致餽祝儀本應設筵以欵因念各處水災孔急特備鷹洋三十元託陸君敬南送父本舘恊賑所彚齊散放爲諸友造福除掣付收條外敬拜手稽自而祝曰黄耈鮐背象服是宜介爾景福壽考維祺 
[上海絲業會館籌賑公所接到天津廣仁堂諸善長告災書]  
　　少欽心如逢辛蓮珊綏之詠南蕃甫子萱列位大善長大人執事飛啟者順直各屬大雨之後山水暴發畿北則昌平被冲狂瀾東南注北運河加以潮白二河水溢通州先罹其災西南則房山良鄕大興宛平一帶山水奔騰而下冲壞良鄕城垣人畜隨流而去其田廬被刷無論矣水全彰儀門右安門與都城内之瀝水相距城内深處積七八尺其南爲永定河南岸因而潰漫數處固安永清諸邑適當其衝繼又在北上二號决口竟至奪溜而東經大宛境直趨武清武清東北係鳳河北運兩河勢不能容此盛漲致潰口數十處徑奔寳坻寳坻一邑尚有薊連等數河爲患不僅受北運潰决之災若大清子牙二河俗呼上下西河毗連一處兩水竟合成一片保定南門外平地亦深數尺向東一望汪洋安州小保定霸州文安大城等屬宛在水中房舍樹木僅露顚頂偏舟直駛如歴大海不辨隄防 
 
 

Page 4

 
 
而鄰境之水尚不可知南運河自津郡西南稍直口漫决同時海河復溢於城東先農壇左兩面奔注大水圍城西南高處水深三四尺窪處且至一丈數尺不等南趨過靜海接青縣境再南則運河决於德州直趨東光至滄州而滄境之捷地減河亦潰此五大河相繼潰溢之人概情形也各河本匯流至海河逹大沽出口先時尚未盡决海河不能受因而津城東北河水挾雨勢驟溢街衢高處深没數尺院著内亦水深一二尺當是時土房盡地瓦房之不堅固者亦皆坍塌雨中無可避且不及避壓斃壓傷者無從僂指哀號之聲雜風聲雨聲坍屋聲隆隆然莫可辨識雨不止聲亦不止東北之水方盛而西南繼之從運河入者澎湃趨南鄕從海河入者直趨附郭難民逃生早發者得由門入城遲者梯城而登皆聚處於城垣之上民間多係土房人甫逃出而屋卽塌比逃空而屋亦塌盡矣卽如離津十餘里之宜興埠一村二千餘户房舍盡行冲去其他小村庄可想而知幸自初十以來雲開雨霽各河旣溢羣流不復專注津門海河之永頓消一二尺西南之水十日内亦退尺許鄕民始克絡繹涉水來城各大憲亦　舟赴鄕拯救在城上者給蓆棚以蔽風露爲數約一萬數千後至者一二萬不止以廟宇及西關客店安插一面修葺粥廠以備挪移此就天津一處目擊被水災民之實在情形也本年四五月間雖略患旱乾然各處雜糧皆已播　彌望青葱但得透雨一二次可冀豐登不謂滂沱七晝夜頓成洪水計被災之廣跨順天保定天津河間四屬水勢之大詢諸父老皆謂咸豐以後所未見吁天之降禍抑何烈耶目前災民雖　析離居幸已上荷宫廷恩澤發帑開倉兼蒙列憲仁慈實心籌濟可免　飢惟災區太廣人數太衆夏盡秋來爲日彌長不但無衣無食抑且失業失居竊慮官款難繼溝壑終虞明知十數年來各　省水旱賑捐業已羅掘父徧心力俱疲兼近時福建女徽等省俱遭水厄而蘇　之颶風營奉之氷雹皆不能不仰賴於仁人之餘澤噫此何時此何勢耶而敢率言勸振耶竊思北方風氣素悍歴年偏災疊遘　得以安靖無故者此固國家深仁厚澤所涵濡而亦不可謂非諸大善長振撫安輯之功默消於隱微之效也然而災清之劇猶未至若斯之甚也近今津門盜風日熾自去冬今春以來熱閙市肆時有匪人夤夜登屋明目張胆索借銀錢之事一不遂其所欲卽聲稱縱火或竟露刃恐嚇入室刼奪雖經道鎭屢飭嚴緝獲犯懲辦而被其擾者仍復如故此在未經水災以前尚且如斯垷當災麕集動逾數萬各處之避災而來者勢且未已苟非　辦義賑使流離者得歸故土株守者獲免逃亡則老弱婦　固不免仍爲　殍而强壯之輩迫於飢餓卽使水退廬舍湯然耕牛籽種漂没盡净無計謀生勢必挺而走險設有狡黠之徒從中播煽爲害何堪設想樹森等所私憂竊慮而又苦於人欵無藉旣不能爲無米之炊而亦斷非一手一足之烈所能爲不得不呼籲於諸大善長之前而迫切縷陳者也伏維諸大善長俯念畿輔緊要實係全局攸關思有以維持而補救之則解厄濟困之功固羣黎所託命而弭患消災之業更曠世而無儔若夫行道有福作　降祥諸說固諸大善長所習聞而無事泛爲頌禱也臨頴南望不勝爲無萬萬災黎延頸跂踵呼號乞命之至薰肅飛布敬請德安伏惟惻鑒天津廣仁堂愚弟殷樹森周傅經馮慶鏞蔣乂霖辟景清土屋楊培蘇恩沛同頓首謹上六月十九日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鹽城賞格]  
　　淮安府鹽城縣今春監内逸去要犯二名迄今尚未弋獲兹於隣近各處遍帖賞　照錄如左欽加同知銜止　蕭縣前署鹽城縣正堂王爲再行加賞緝拿　案於光緒十六年三月三十夜有監犯楊如汰張三二名乘間逸去當卽出懸重賞並關移隣封營縣一體協緝在家迄未弋獲誠　該犯遠颺特再懸恪加賞嚴緝爲此格仰諸色人等知悉如能在四個月限内將該犯緝獲者每名賞銀五百兩本縣捐廉以待决不　言所有該犯等年貌籍貫開列於後計開楊如汰安東縣人身中面微麻無鬚年四十歲張三沭陽縣人身中微胖年約三十八九歲 
[鄂垣官報]  
　　六月十五日署理黄岡縣縣丞周文驥謝委候補道庫大使李文煇禀辭押運淮鹽赴黄安候補巡檢張暻奉委辦理松滋厘金分局禀謝十六日候補通判徐澄由籍起服來省署理安襄鄖荆兵備道魏禀辭赴任十七日候補通判洗廷瑜赴襄陽府騐收隄工禀辭候補巡檢李弨廉奉泉憲委赴荆州府公幹禀辭十八日分發試用知縣曾廣敷由京來省禀到仙桃鎭厘局卽用縣董汝明解厘金來省禀見奉委調辦張家灣厘局候補縣王奎照禀知奉委調辦士藥稅務收支事并銷善後局帳票差 
[英界公堂瑣案]  
　　包探張九意禀稱華捕　銀高押令犯人何阿狗姜炳良以小車裝泥草被竊鉛皮一大綑載在車上覆之以草傾倒石子堆中　託前經犯竊　滿開釋雇爲小工之周三和尚兠售經石子工頭朱理鶴所見報明捕頭據押犯陳瑞三顧華華稱亦曾目見其事因之一并送案麥捕頭　犯人行竊該華捕豈毫不得知卽未通同亦難免失察之咎刻已斥革歸案請懲朱申訴前情捕頭命將傾倒鉛皮之狀試演一番該華捕供　小的係本邑人充當巡捕甫及五月初派押犯祗見伊等遁逃並未見其行竊麥捕頭稱旣云初派押犯應當格外留神　尚不知所押者爲竊賊而竟若是疎虞乎周供稱何等托售鉛皮說在垃圾堆中檢出曾問之收舊貨人言只值錢二百文故未售去何姜同供稱是日小的等以車連泥章將鉛皮竊藏車上蓋以稻草思售數文錢購取小菜華捕確不知情陳顧同供稱小的等曾見何姜行竊鉛皮是實該包探禀稱鉛皮值洋銀二元周疊次犯竊寓在寍人　某所開客寓中昨往拘拿今特送　蔡太守再四究請各執前詞問朱曰爾思同姜行竊鉛皮華捕知之乎抑竟不知乎答稱揆度情形安有不知之理惟未必通同耳太守商　葛繙譯官判將何姜各笞五　板周笞三百板傳諭　寓主以後勿再招留該捕卽非通同亦難辭疏忽之咎笞二百板均交捕　帶回俟過花衣期再行發落鉛皮發還○虞日生訴稱小的在法租界順泰洋廣貨鋪爲此沈和尚前來購物計價洋二元六角言明同去收洋及偕至治下大馬路强邀至一壺春景肆反誣小的欠　洋四元除貨價外尚須找伊洋一元四角流氓陳阿寳王金生捕身帮助肆意拆梢無奈報捕拘案沈供稱小的與虞相識曾被欠洋四元故向買貨將價扣除至陳王等人並不相識陳王同供稱小的見伊等紛爭從中解勸虞稱小的並未欠沈之洋沈九思訴稱小的在一壺春富茶博士邇來時有流氓向人拆梢　碍生理蔡太守判將陳正押過花衣期各　十四天發頭門示衆沈押令繳洋二元六角給虞員價○包探顧阿六禀稱積竊王阿開行竊翁　樓家白石自鳴鐘一座綢衣五件由小的起獲人贓并吊到綢衣六件詰得竊自老閘北首徐子安家翁訴請領賊土供稱小的連次行竊原是　死尚乞大老爺法外施恩蔡太守判令發巡捕房管押六月期滿笞責一百板自鳴鐘及綢衣五件交翁領去餘存捕房俟徐認領○秦金川訴稱小的在飛龍島傭工與同事人張永福吳長福分帳洋以致口角突由巡捕拘送至案張吳同供稱拆帳不均以致口角麥捕頭稱飛龍島主人麥士尼爲能來函言張吳等每見女子恣意調笑可恨之至請爲拘辦蔡太守商諸葛繙譯官判押候各枷三天爲儆隨有麥士尼爲能之家丁華人某甲禀稱小的奉主人命請將張吳開釋太守諭以俟捕　問明爾主人再行核辦 
[法界公堂瑣案]  
　　松江女子徐銀寳在花烟間賣娼被小工顧秀泉領　經花烟館鴇婦控押堂訊將顧秀泉懲責交保徐銀寳暫留捕房着　父母來案具領已紀前報嗣因久押捕房父母不曾來案昨日據女之嬸母施王氏投案聲稱姪女已招王阿連冩贅婿土不務正業且有烟霞癖姪女隨人走出不歸今知留押捕房爲此投案具領二尹謂爾何以知之答稱因姪女之嫂前曾來過大老爺恐有不實未准具領是以回家欲令女母來中緣女父本　痴病母亦不得來申命小婦人投案代領二尹問徐銀寳曰爾父是否姓徐答是二尹謂本委不忍將爾久押捕房故命親　來領何以爾等均無實在言語亦無妥當人來案具保施王氏旣認爾爲姪女所說爾叔姓名不相符合實難憑信施王氏等一再求恩務請釋　在家安分度日二尹謂姑念苦求着將銀寳帶回另派會捕局線勇等將銀寳押送全松江交其父母收領庶爲妥當諭施王氏自行回家該氏叩謝而去○包探王榮培禀流氓山北小王改名爲王選又前日在十六爾内被方阿隆躋污　襪乘機拆梢得洋二元後復向索洋三元被捕拘解今請訊究土稱向爲燭業與方係同鄕前次欠小的洋五元前日索到二元復向索找三元被伊誣爲拆梢方稱二十七日在途相撞被王等十餘人將我拉至十六鋪内毆打湊給洋二元了事次日在登樓萬里春茶館前經過復被看見阻住去路要再出洋三元方可無事二尹謂日前在十六鋪内打爾時是處亦有巡防局爲何不去禀訴方稱因其人多不能脫身包探又禀小王前數年冐充小的名字向客棧中搜人箱物曾經公堂懲辦二尹謂山北小王本係著名棍徒現經犯案着照前案辦理枷號三個月期滿重責三百板釋放○裕愼　烟館替工許福昌控烟客沈均卿數烟不給錢反欲將烟槍取去爲此扭案請究沈稱堂倌少卿欠我胞兄洋十元還　洋二元餘昨日向索推諉唆堂棺替工出面硬阻二尹謂烟槍乃鋪主之物不　硬取着將烟鈔錢一百五十文當堂給付槍給許領去所有欠項着沈自向少卿理索不可滋閙沈唯唯而退○宏成綢庄主張聨卿因虧倒同業錦昌號等九家銀一千餘兩堂訊着押候將店中生財並剩貨憑中估價後再行核究昨據錦昌號　桂三等投案禀稱估得生財價洋一百三十餘元底貨零頭值洋九十餘元尚有往來店家該欠張聨卿之銀兩應令張向該號收取張稱各號之　均已算結並無帝欠求暫取保出外料理二尹准交妥探將生財貨物檢點再行核辦○飯店主葉洪江扭控東洋庄出店王阿四李阿大　欠飯菜錢七千數百文向索不還求請追究據該庄東洋人偕夥某中到家聲稱五月後所呌之菜摺上均盖圖章以前之帳不管通事稱東洋人上次有事來案令伊等到日本領事處控告領事不肯管此細事二尹着將王李二人還押令葉等出外結算如若理算不明再投該管領事處控告葉等稱謝而去○南益泰烟館主　蔣沉氏虧空石樹珊房柤銀兩堂訊着該氏將六月底租洋並五月間結欠利息洋共一百八十二元繳案該氏遵斷具結昨日遣人代繳洋五十元求請再行寬限二尹謂十日内須一併繳呈如違提究 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年六月十六日京報全錄]  
　　宫門抄○諭旨一道錄前○發抄　硃批五道○給事中桂等　奏請　恩施奬疊次拿獲刼夥傷斃事主各案出力之司坊紳董摺○又　奏覆保奬吏目照例加銜片○閩督卞　奏藩司到省卽飭赴新任片○又　奏道員病故出缺並卽委署片○又　奏揀員調補要缺知縣摺○又　奏監生捐銀請　旨賞給文舉人片○大臣額　奏神靈顯應懇　恩勅加　封號並　頒給匾額摺○又　奏遴員署理主事缺片○六月十六日工部鴻臚寺八旂兩翼值日兩翼引　見十名提督衙門五名廂黄蒙四名廂藍漢三名○李鴻藻錢應溥各假滿請　安○杭州協領柏梁謝　恩○升用副將李景昌謝　恩○祁世長續假二十日○慶福請假十日○召見軍機　徐樹銘柏梁○發抄　楊昌濬奏　先遊擊饒玉元補新城營都司奉　硃批兵部議奏欽此○又撫標中軍叅將英林病故出缺奉　硃批兵部知道欽此○效曾奏關　一年期滿虧短情形奉　硃批户部議奏欽此○又修理衙署動用雜欵奉　硃批該部議奏欽此○又關署飯食等銀照數支發　　硃批户部知道欽此　○○巡視南城兵科掌印給事中臣桂年等跪　奏爲遵保拿獲疊次結夥搶刦傷斃事主各案盜犯出力之司坊紳董彚案籲懇　恩施奬勵以昭激勸恭摺仰祈　聖鑒事竊臣等准步軍統領衙門移稱據北營叅將王山寛會同南城指揮王宗智北城紳士張國恒等拿獲疊次結夥持械槍傷事主隣境盜犯李三等一案奏送刑部審辦嗣准該部訉明議結將李三邵寛劉三邵連通李小秃等五名均擬斬决梟示又據北營千總邢安會同南城揀發副指揮張壽昌西城紳士方宏綸等續獲疊次刦夥持械施放洋槍傷斃事主鄰境盜犯曹旺卽大曹等一案奏交刑部審辦旋經該部訉明歸入閻招兒案内議結合將續獲之曹旺卽大曹王錫有卽大相公孫老張路等四名均擬斬决梟示又據南營叅將張殿魁會同前南城指揮分發直隸同知蔣壽齡中城紳士吕敏傑等拿獲夤夜結夥持械施放洋槍傷斃事主鄰境搶刦盜犯李汶奎等一案奏交刑部審辦嗣准該部訉明議結將李汶奎趙萌山任玉得卽小种石蔭漳卽七十兒等四名均擬斬决梟示鈔錄原奏知照前來並聲明原拏出力之員由各該衙門自行酌核請奬等因開列銜名移送到城臣等悉心查核各該官紳均能不分畛域弋獲强刦巨盜多名緝捕尚屬得力不無微勞足錄謹將會同獲盜尤爲出力各員遵照定章分案請奬謹繕清單恭呈　御鑒除將各該員履歴造册送部外所有遵保拏獲結夥巨盜各員請　旨獎勵祿由伏乞　皇上聖鑒再此摺係南城主稿會同中東東北城合併聲明謹　奏奉　旨已錄　○○巡視南城給事中桂年等片　再南城揀發吏目張慶祿因拏獲斬梟盜犯曹山淋等一案臣等保加六品銜旋經吏部查核以該員非實缺人員請加六品銜與定章不符着另行核奬等因於光緒十五年九月二十四日奉　旨依議欽此知照到城當經轉飭遵照去後兹據該員禀稱查光緒十四年揀發吏目李春榮因拏獲盜犯雞腸子留二等案内請加六品銜揀發吏目王應泰因拏獲盜犯楊結實等案内請加六品銜以上二員均非實缺人員業　吏部核准在案今該員所請奬叙與李春榮等事同一律自應援案請奬禀請覆奏前來臣等覆查無異合無仰懇　天恩俯准將南城揀發吏目張慶祿仍照原請奬叙　賞加六品銜以示鼓勵出自　鴻慈逾格謹附片具陳伏乞　聖鑒謹　奏奉　旨已錄　○○卞寳第片　再新授福建布政使劉樹堂於光緒十六年四月十八日抵閩當卽飭赴新任供職署布政使新授江蘇按察使張國正於卸事後迎摺北上除咨部並檄飭遵照外臣謹兩片具陳伏乞　聖鑒謹　奏奉　硃批知道了欽此○○卞寳第片　　再福建延建邵道徐震燿據報於本年四月十一日在任病故出缺所遺延建邵道篆務應卽委員接署以專責成查有候補道胡日新曾署斯缺熟悉情形堪以委署其未到任以前飭委延平府知府雷榜榮就近兼理除分檄飭遵並咨部外臣謹附片具陳伏乞　聖鑒再延建邵道係屬選缺照章應二留一咨　省現有應補人員應請扣留外補合併陳明謹　奏奉　　硃批吏部知道欽此　○○頭品頂戴閩浙總督臣卞寳第跪　奏爲揀員調補海疆要缺知縣恭摺仰祈　聖鑒事竊查光緒十五年七月初一日准吏部咨四月初八日奉　上諭福清縣鄧嘉繩謹愼有餘措理未能裕如着開缺以中簡知縣另補欽此照例應以奉　旨後第五日行文按閩省照限减半計算扣至五月二十三日作爲開缺日期歸五月分截缺所遺福清縣知縣係衢繁疲難海疆兼四要缺例應在外揀選升調該縣地處海濱民情蠻野撫馭邊防均關緊要必須精明幹練之員方克勝任當經請以浦城縣知縣熊汝梅調補兹于光緒十六年正月十六日准吏部咨覆該員熊汝梅前任四川江油縣調補梁山縣别省歴俸不准接算所請調補福清縣應毋庸議其福清知縣要缺應令另行揀選等因臣與藩臬兩司復于現任知縣内逐加遴選查有壽寗縣知縣何如謹年五十一歲廣西灌陽縣廪生中式同治丁卯科鄕試舉人考取漢謄錄　　万略館謄錄十一年五月初十日經吏部帶領引　見奏　百何如謹着以知縣發往烏魯木齊差遣委用委署綏來縣篆務光緒三年二月交卸請咨歸選剿辦竄回西北兩路肅清案内出力保奏奉　上諭揀發知縣何如謹着賞加同知銜並賞戴花翎欽此赴部投供選授今職領憑到省調署長樂縣飭赴壽寗縣本任光緒九年十二月二十七日到任調赴台灣差遣委署恒春縣知縣卸事内渡回省仍飭回壽寗縣本任該員才具開展辦事明幹歴署要缺措置裕如于閩省海疆風土民情較爲熟悉以之調補福清縣知縣可期勝任該員歴俸已滿任内並無將届二三四叅有關降調處分與例亦符所遺壽寗縣知縣係選缺閩省現有應補人員應俟接准部覆另行請補據署藩司張國正臬司龍錫慶會詳前來除咨部外臣謹恭摺具奏伏乞　皇上聖鑒　勅部議覆施行謹　奏奉　硃批史部議奏欽此　○○卞寳第片　再准台灣撫臣劉銘傳咨據彰化縣知縣羅東之詳稱該縣監生施中琛　庫平洋銀一萬五千兩作爲閩省添建貢院號舍經費之用聲請援案奏懇　賞給文舉人並准一體會試等情經臣檄飭福建　司查案詳辦去後兹據署福建藩司張國正具詳查咸豐四年間據紳士劉齊昻捐輸餉項二萬二各四百千文折合紋銀一萬四千兩經前督撫臣奏奉　諭旨賞給舉人在案查閩省　院號舍不敷上年買地庀材擴充塲屋暫動善舉經費一面勸由紳民　輸歸補業奉　奏明行知此欵尚屬虚懸兹監生施中琛捐輸銀一萬五千兩已據完繳由台灣潘司劃解　欵應請援案奏懇　天恩俯准　賞給文舉人一體會試等情請奏前來臣查監生施中琛捐銀一萬五千兩作爲閩省修建貢院經　洵屬急公好義相應請　旨勅部將監生施中深捐輸銀兩核明給奬以昭激勸除咨部外謹會同台灣巡撫臣劉銘傳附片陳請伏乞　聖鑒訓示謹　奏奉　硃批該部議奏欽此　○○奴才額爾慶額跪　奏爲神靈顯應懇　恩勅加　封號並　頒給匾額以答　神府而昭靈貺恭摺仰祈聖鑒事竊奴才查塔爾巴哈台風口地方舊有　風神廟素著靈應久　列入祀典自逆回亂後廟宇幾被殘毁經歴任各叅贊大臣籌欵修葺始復舊觀惟該處地當險要每遇疾風迅雨往往吹去人畜行李視爲長途近年以來此患始息光緒十四十五兩年天氣亢旱經奴才率領僚屬虔誠祈禱均蒙立沛甘霖幸得轉歉爲豐秋收有穫本年春間時役流行十室九病詣廟誠求多獲痊愈合境人等感戴同深兹據代理塔城糧餉理事通判同知銜卽補知縣候選縣丞熊光瑶詳轉據塔城紳耆樊大儒等　請具奏等情前來奴才伏查各省　神祇凡有禦災捍患功德及民者一經該省督撫臣據實陳奏無不仰沐　恩施兹塔爾巴哈　　風神廟實屬靈應迭臻民情　戴揆之成例亦屬相符惟有仰懇　天恩　部加給　封號並　頒賞匾額一方發交奴才祗領敬謹懸挂以答　神庥而昭靈貺之處出自　逾格鴻慈謹恭指具陳伏乞　皇上聖鑒訓示施行謹　奏奉　硃批所請給匾加封前已諭令各直省分季彚題卽着遵照辦理欽此　○○額爾慶額片　丹奴才查新授塔爾巴哈台印務章京兼主事職銜恩隆於本年二月十二日行抵額敉勒河行營應卽飭赴本任以專責成又印務處帮辦章京委署主事四品頂戴儘先卽補防御瑞明因病出缺所遺帮辦章京委署主事員缺應卽遴員署理以期得力兹查有印務處筆帖式卽補驍騎校奢哩辦事勤愼堪以署理除分别檄飭遵照並咨部查老外謹附片具陳伏乞聖鑒謹　奏奉　硃批該部知道欽此 
 
