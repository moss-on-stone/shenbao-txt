# 1920 - 46 - 4916883

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[依然故我（冷）]  
　　越一星期後起視我中國之情狀其可以告人者唯曰依然故我而已外交如此内政如此外省如此政府亦如此 
　　然而縱觀世界他國則其重要之變遷非若我國比者和會已决定若干事矣德前皇與戰犯之交涉又將定局矣美國閣員與和約又轉一新局勢矣一緩一速一疑一决一則事事猶豫一則針針見血其間相去豈可以道里計哉 
 
 

Page 5

 
 
   
 
 

Page 6

 
 
[命令]  
　　二月十七日大總統令何紹賢晉給二等大綬嘉禾章王塚　晉給三等嘉禾章此令 
　　又令馬騏給予三等寶光嘉禾章此令 
二月十五日大總統令張作霖晉給一等大綬寶光嘉禾章此令 
　　又令特授孫烈臣以勳四位此令 
　　又令特授張作相以勳五位此令 
　　又令榮厚晉給二等大綬嘉禾章此令 
　　又令談國楫任毓麟均晋給三等嘉禾章此令 
　　又令耿玉田晉給二等文虎章丁超晉給三等文虎章此 
令 
　　又令任命劉焜署山東全省警務處處長此令 
　　又令國務院存記宋貞保著發往直隷劉士元著發往奉天朱邑逹著發往湖北郭湘發往陜西交各該省長酌量任用此令 
　　又令據司法總長朱深呈請明令申禁地方長官不得干涉司法以重法權等語司法獨立載在約法所有用人行政係屬司法部專責權限所在釐訂綦詳即在特别委任監督司法行政之省長以及施行戒嚴法之警備地域其行使職權亦皆明定範圍不稍糅混誠以三權分峙爲法治國之精神職司各自分明庶政乃無偏廢嗣後各省軍民長官凡關於司法事務除有法令明文規定外均應恪守權限母滋凌越庶國家收匡濟之功法制有修明之盛本大總統有厚望焉此令 
　　又令張懷芝現在給假特任廕昌暫行兼署參謀總長此令 
　　又令派徐樹錚兼張恰鐵路督辦此令 
[專電]  
　　北京電公府元旦舉行春節慶賀惟停止宴會（二十二日下午三鐘） 
　　北京電警廳承徐旨許巿民放花砲故連宵砲聲不絶廠甸游人亦較往年爲盛（二十二日下午三鐘） 
　　北京電年底軍警加崗分隊巡街各校駐兵盡撤交通亦復舊 
（二十一日下午四鐘） 
　　北京電國院電浙盧魯案迄無進行望釋謡傳（二十一日下午四鐘） 
　　北京電安系一部分先推王揖唐造閣徐不贊同現欲擁段上台謂解决外交非段莫屬聞段語徐樹錚尚須一番考量（十六日下午二鐘） 
　　北京電外息日人語段祗須將軍事協定改爲永久攻守同盟青島卽可無條件交還（十六日下午二鐘） 
　　北京電軍事協定改永久攻守同盟說因日人報告俄德激黨確將東侵聞有允意（二十二日下午三鐘） 
　　北京電合肥使人語靳如自省能力幹不下去不如早爲之所明是諷令引退恐内閣不日尚有變動 
（十六日上午八鐘） 
　　北京電沈覲扆王鴻年徐鴻寶皓晚到京報告書有三尺厚經中日委員簽印王等並另具意見書今午已呈院部（二十二日下午三鐘） 
　　北京電陸暫不銷假外長亦不提人部務將由陳籙無期代理 
（二十二日下午三鐘） 
　　北京電陳籙在津阻止四國借欵靳聞報憤欲辭職頃府院專人赴津追陳回商挽回（十五日下午六鐘） 
　　北京電陳籙昨出席閣議後到部聞當局許以坐升總長（十八日下午四鐘） 
　　北京電陳籙返京聲言不長外交不代部務方可回部今午偕曹汝霖曾毓雋謁徐面陳苦衷徐大加慰勞（十七日下午四鐘） 
　　北京電陳籙照常視事某派保莊璟珂實授駐日公使魯案移東京辦理靳尚未允又上海學生會皓電聞今日直接交涉果爾誓以血相見（二十一日下午四鐘） 
　　北京電汴督本主撤換因議員詰問靳但認另簡省長趙仍不自安已與八省督軍結合同盟維持現有地位（二十二日下午三鐘） 
　　北京電財李以銀團墊欵不成迫令中交兩行代借五百萬至昨夜勉强集得三百三十萬今日又向正金商訂單獨借欵五百萬各省請欵明日可酌撥領餉委員除夕前能出京（十七日下午四鐘） 
　　北京電日本單獨墊欵五百萬年内不及交付（十八日下午四鐘） 
　　北京電正金墊欵昨夜簽字當交華幣三百五十萬各機關薪已發旗餉放六五成（十九日下午八鐘） 
　　北京電日本五百萬之單獨借欵昨晚四時簽字條件如下金額日金九百萬元擔保鹽稅利息八釐償還期限六個月（十九日下午六鐘） 
　　北京電日本單獨墊欵尚有百五十萬訂明日交足（二十二日下午三鐘） 
　　北京電幣制借欵復活幣局擴充範圍錢帮辦改副總裁（十七日下午四鐘） 
　　北京電京總商會長安迪生辭職經衆挽留（二十二日下午三鐘） 
　　北京電崇文門稅關·及四路·搭收現金商界反對甚烈（二十二日下午三鐘） 
　　北京電農部勸業塲工竣定冬日開幕（二十二日下午三鐘） 
　　北京電英使謁靳催藏案開議甚急外陸再給假半月不許開缺（十七日下午四鐘） 
　　北京電直曹督電主維持現閣反對改組（二十二日下午三鐘） 
　　北京電蘇李督電謂馮舊部如無法安置蘇可設法（二十二日下午三鐘） 
　　北京電濟南新軍三營十二連兵士自眞日持槍潛逃六十五名後田督恐其餘亦生意外已將該營槍械子彈收繳遣散（十五日上午十二鐘） 
　　北京電清　校長由外部商准美使以嚴鶴齡暫代（十七日下午四鐘） 
　　北京電衛戌部拘留學生許家屬覓舖保釋歸（十六日下午二鐘） 
　　北京電蘇李電如齊調浙保汪瑞闓繼（十六日上午八鐘） 
　　北京電張廣建請裁撤秦州肅州河州各總兵改爲鎭守使 
（十四日上午十二鐘） 
　　北京電豫籍議員保王印川爲豫省長請政府任命（二十一日下午四鐘） 
　　北京電和議近又進行滬會僅形式上商議重要問題由南北當局自决（二十一日下午四鐘） 
　　北京電張敬堯電湘西王廖互閧潰兵竄入防線已經堵截並無齟龉事（二十一日下午四鐘） 
　　北京電鮑電司巴司克站與四站均被民主黨佔領重要機關由協約軍保護又雙城民黨軍隊已允撤退（十五日上午十二鐘） 
　　北京電鮑電司巴司克站及四站一帶均被民主黨佔領地方重要機關山協約軍　防保護 
（十六日下午一鐘） 
　　北京電哈電鮑督派員會同日軍官與民黨首領接洽該黨已允將軍隊退出雙城（十七日下午三鐘） 
　　北京電稽鏡電阿穆爾省日軍奉本國令撤退不日實行俄境運輸難或將假道黑省又華人在新黨充兵者七八百人擬設法解散 
（二十一日下午四鐘） 
　　北京電楊增新電俄屬齋桑一帶均被民黨佔領舊黨四散逃竄幸我防堵得力尚無攔入我境又塔城沿邊舊黨敗兵與難民逃入我境經防軍分路入山截堵致凍斃兵士馬匹甚多（十七日下午一鐘） 
　　北京電楊增新電俄新黨代表正式照會要求四欵一引渡舊黨逃兵及槍械二引渡領事館兩部人員及財産三引渡逃往中國著名各黨魁四要求設經理商務機關（二十一日下午四鐘） 
　　北京電海參崴電伯利方面新舊黨戰三晝夜十一日新黨攻進伯利巿街（二十一日下午四鐘） 
[各通信社電]  
　　北京電魯案因各方面反對直接交涉現决取延緩主義暫置不復 
　　北京電陳籙已到部視事聲言不願長代部務外長决另提惟繼任未定外傳孫寳琦或顔惠慶說均不確 
　　北京電内部以中東路改設華警將由警政司遴員前往籌備一切 
　　北京電崴埠消息俄新黨防止舊黨在中東界内活動要求我國勿許各派在界内有武力組織我外交當局已聲明保持主權嚴守中立 
　　北京電政府聞京津學生代表分赴各省聯　罷課日前通電各省區注意 
　　北京電參衆兩院定三月一日開會已通告各議員限期報到報載王揖唐將來京開會不確 
　　北京電曾宗鑒將使日經界總辦聞擬將以莊景珂調任 
　　北京電孫黑督興曾交長協議在　埠創辦林業大公司擬鳩　股份五百萬元 
　　北京電某督派員赴京密運以馬聯甲繼倪嗣冲督皖冀使長江勢力打成一片 
　　北京電西北軍第三旅所屬駐宣化一團已奉令準備開庫由第四旅張亞威撥部赴宣填防 
　　北京電有齊耀珊調豫·屈映光調浙·吳炳湘長魯說 
　　香港電軍府派周某赴衡州說吳佩孚附南或假道出兵吳派代表來粤會議並無切實表示（以上二十二目）以上中孚通訊社電 
[公電]  
　　郴州譚延闓來電各報館均鑒讀參衆兩院勘電詞嚴義正深佩卓籌查書島問題日人以武力攫取於前復以强權盤踞於後巴黎和會各專使力爭無效不得已而有拒簽之舉幸美上院主持公道宣布保留一線曙光全國感奮乃日人近竟通牒北庭陽藉開始歸還青島爲名陰行繼承山東權利之實野心狡謀昭然若揭詎知青島各約訂自德人昔以無理强取　今當以戰敗交還斷無第三國直接交涉之理邇年以來北庭媚日政策寖成事實設再墮其術中竊恐山東一隅將成萬劫不復之局共和國外交事件當以民意爲從違况國際聯盟曾開幕有口提交萬國公判非無良好希望山東存亡千鈞一髮務懇鈞處迅電北庭嚴切拒駁母蹈賣國覆轍並希諸公一致主張伸公憤以保國權無任佇企延闓灰印 
　　衡州吳佩孚等來電各報館鑒因山東問題經日人賚送通牒要求直接交涉聞中央政府有願承認之消息敝處會於本月元日呈上靳總理一電文曰北京國務院靳總理鈞鑒近聞山東問題當局有直接交涉之傾向通國不勝惶駭查日人通牒根據德約若直接交涉是承認其繼承德人利權也且通牒援引二十一條若直接交涉是承認二十一條爲有效也旣拒簽德約於前復直接交涉於後是承認當日拒簽爲無意識之舉動也旣未允列國之調停而簽約乃屈從日本之命令而交涉是承認甘受日本之支配也雖可獲日本之歡心何以對友邦之保　國體掃地人格喪失更何以立國於世界全國痛心疾首瘏　嘵音不惜以喋血之代價爭此國體人格當局者亦何必膠執成見偏欲與國民爲意氣之爭試問共和國家以人民爲主體耶抑以政府爲主體耶鄰國重於人民耶抑人民重於鄰國耶若竟悍然不顧違拂人民之公意以博鄰國之歡心則大亂之起迫於眉睫芸芸衆生恐未必盡可以武力壓制也我公愛國心重愛鄉心切旣秉國鈞尤負鄉望必不至犧牲桑梓以阿附一時鈞院魚日通電有支自此項問題發生以來政府亦尚在詳慎考量之中等語查此案旣關　上情節似應立卽拒絶斷無考量之餘地務懇鼎力主持退回通牒則故鄉父老皆當拜公之賜迫切陳詞伏乞察納是幸等語旋於銑日接靳總理覆電開元電悉偉論甚佩魯事關係至鉅現正徵集各方意見熟權利害以　從違斷不故違輿情亦不敢放棄國家權利致誤魯以誤國尚希亮察等語以靳總理銑電語涉游移意特再叩倘一失足國權與國土所關非淺故於篠日復呈靳總理一電文曰北京靳總理鉝鑒銑電敬悉自魯案發生全國瘏口嘵音拒絶直接交涉而中央當局一則曰詳慎考量博采羣言再則曰熟權利害以定從違前後皆模稜之論調始終無决定之斷語故爲舉棋不定之手法以實行其成竹在胸之政策國事前途尚堪問乎歐會開幕魯案發生討論研究輾轉經年考量可謂詳矣關於此案歐會已接函電兩千餘件各界向中央呼籲者更不止倍蓰全國一致南北同情羣言亦可謂至矣盡矣蔑以加矣前次拒簽之意見此次直接之輿論權衡利害尤可謂熟矣乃中　掩飾迴翔藉口於國家權利終必逹拂民酬鄰之目的而後快爲某系一時之權利計固也其如全國衆怒萬世公論何如云直接交涉於我有利提交聯盟於我有害則我之厚日之薄也日人何以不欲提交聯盟而急欲直接交涉何以我未求日直接交涉而日先向我提出通牒更何以聯盟開幕已近而日人不待國際公判偏欲行此捷徑耶豈日人避利而趨害轉欲我避害而趨利耶如謂國際聯盟不予受理亦可留作懸案必不容以國土主權輕作孤注一擲雖下愚當亦了然斯理譬如甲佔乙産更誘乙立平分契約乙但求餘瀝之均沾而棄其完全之主權曾亦思乙不承認立約則甲究屬强佔雖百年後終可業歸原主乙若認立契約則是祖業已歸他人承繼自甘放棄即使起訴法庭亦無幡悔爭回之餘地此等淺顯理由中央豈眞見不及此耶抑别有曾心更有難言之隱耶准以上各種理由據全國各界民意無論有若大權利必不可直接交涉垂棘屈産可爲殷鑒師長旣感師弟情誼卽當盡爭弟義務旣居宮之寄之地卽應盡强谏之責况鬻拳　諫後世猶不以爲然弟願學焉師其勉旃萬懇我師弗爲一人權利而犧牲國家領土弗爲一時權利而犧牲歷史名譽爲此務請我師拒絶直接交涉駁還口牒並宣示决意提交聯盟以釋羣疑而定人心是爲至禱等語謹此電達務乞一致力爭駁退日人通牒以達提交國際聯盟公判之目的得保國土收回主權不勝盼禱之至吳佩孚王承斌　相文蕭耀南董政國張福來同叩皓印 
世界路透電 
[美國反對亞德里亞海解决辦法]  
　　十五日巴黎電駐巴黎美國大使今日以美總統覺書一通致法國外交總長書内反對協約國對巨哥斯拉夫國所提出關於亞德里亞海問題之建議（即巨哥斯拉夫國如不依從協約國之辦法則協約國卽擬實行倫敦條約）謂此與彼及喬治君克勒滿沙君上年之協定太相懸殊且謂協約國如不商諸美國則美國不能再與聞歐洲事務 
　　十六日倫敦電美總統之知交謂總統致協約國之牒文實爲總統精力復原决計活動干預歐洲事務之表徵聞總統牒文計長八頁乃致英法兩國政府意國則付闕如牒文中臚舉彼所贊成十二月九日覺書與巴黎調停辦法之異點謂協約國如堅主此項辦法則美國不得不退出凡爾塞和約協約國覆美總統覺書之文内容尚未宣布惟悉措詞殊爲强硬謂英法意三國匪特於亞德里亞海問題完全同意即其他各問題無不皆然云 
　　十六日倫敦電協約國致威爾遜總統之覆文尚未擬就外間對於牒文之種種預料恐不確實聞威爾遜之函非無端干涉實爲答覆和會略述其臨時决議及種種原因之牒文者 
　　十七日倫敦電協約國致威爾遜總統之覆文將於今夜交與美國大使 
　　十六日巴黎電巴黎回聲報倫敦通信員聲稱米勒蘭氏與喬治氏致威爾遜之牒文謂彼等仍主張一月二十日照會巨哥斯拉夫國之亞德里亞海問題解决辦法喬治氏以和會會長之資格致書巨哥斯拉夫國外交總長特魯比志博士謂巨哥斯拉夫國若不接受調停辦法則將實行倫敦條約 
[倫敦會議解决對土問題]  
　　十五日倫敦電倫敦大會昨日討論土耳其問題法總理米勒蘭氏語小巴黎人報記者謂協約國已切實决定維持君士坦丁土耳其之主權惟韃靼海峽與博斯波魯斯海峽則將由協約國軍隊衛守俾擔保自由通航云福煦上將擬留居倫敦數日與議對土耳其所施之軍事防禦計畫今日午後大會曾涉及小亞細亞問題惟未有所决議希臘首相維尼齊洛斯氏今日可抵倫敦須俟其到後始能解决此事 
　　十七日巴黎電昨晨與晚間倫敦大會開會兩次法國各報登載簡短消息謂大會曾討論關於歐亞土境之各種問題並審土耳其帝國境内所成立之小共和國如阿米尼亞等之地位希相維尼齊洛斯氏陳述應以塞拉斯與士麥那二地割讓希臘之理山又維持小亞細亞土耳其主權之主義似爲衆所贊成　福煦上將維爾森上將台斯泊萊將軍等曾開軍事會議草擬協約國軍隊防守海峽之計畫並將設協約國國際委員會管理海峽　　十八日巴黎電倫敦電稱昨日倫敦大會曾開會兩 
 
 

Page 7

 
 
次據小巴黎人報云保留土皇於君士坦丁一事大體已定惟須俟關於土耳其帝國命運之其他諸問題解决後始能有切實之决議韃靼海峽與博斯波魯斯海峽歸國際管理之舉已切實决定協約國戌兵之數及編制辦法將於稍遲决之大會曾派定三委員會（一）勘畫阿米尼亞與西里西亞之疆界（二）處置土耳其之債務與關係歐洲利益之土耳其財政（三）審查希臘對士麥那之要求昨日會議希相未出席 
　　二十日巴黎電微言報紀倫敦大會事謂土耳其債務之解决法國最關重要法國貨與土耳其之借欵共有七千兆佛郎云 
　　二十日巴黎電倫敦大會昨晨開會討論對土　俄問題午後復開會討論對俄問題據微言報倫敦訪員電稱昨晨復議及士麥拿之命運預料星期二日或星期三日可得决議目下該鎭仍由希兵占守 
　　十七日倫敦電駐君士坦丁英國高等委員奉命宣布協約國决議弗奪土耳其之君士坦丁並奉命警告土政府如繼續屠殺阿米尼亞人民則對土和約行將大加修改 
[協約國徇從奥國之請求]  
　　十五日巴黎電昨日大使議會開會由康本氏主席討論奥國現局因上次會議奥國財政與糧食總長曾宣述奥國困難情形故决議不待對奥和約發生效力將供給奥國糧食問題及經濟善後問題移交賠償委員會解决並决議續請各協約國從速救濟奥國 
　　十八日巴黎電大使議會昨日議决許奥國派代表加入西匈國際委員團 
　　十三日巴黎電匈政府提出對和約之意見書聲明维持匈國土地完全之必要並要求在所爭之土地舉行公民會議又允擔保外錫爾伐尼亞少數民族之反對 
　　十四日巴黎電昨日午後倫敦大會考慮匈國續請展長答復和約條件期限一事議决許再展長一星期 
　　十五日巴黎電維也納電稱駐維也納匈使以牒文致奥總理任勒博士建議西匈問題應由兩國和衷協商决之 
[引渡戰事罪犯之交涉]  
　　十四日倫敦電昨晨首相會議切實决定答覆德國關於引渡戰事罪犯問題及答覆荷蘭關於引渡維廉第二問題之全文聞致荷蘭之牒文將由駐海牙英法公使遞交荷蘭外交部主張將德前皇囿禁於歐洲境外爲荷屬東印度之島中 
　　十六日倫敦電高等議會已發表答覆一月二十五日德政府牒文之全文謂協約國已紀録德國所　如引渡戰事罪犯恐將引起重大政治經濟影響一節故特保留施用和約所許之權德國建議願即於丹齊高等法庭起訴所請引渡之戰事罪犯並聲明該法庭應受極完　之保證不爲其他德國裁判或法庭習慣所牽制協約國均已知悉此項建議與和約第二百二十八條尚稱符合協約國姑不接受惟保留决定德國行事是否出於誠意是否按法懲治各犯之權協約國故擬派國際混合委員會徵集被控各犯之罪證德國所議之控告手續其結果是否將令被告脫離正當之懲罰協約國有權决定之如有此種情事則協約國將施其全權以此案移交協約國之法庭判决云 
　　十一日亞姆斯特丹電前德皇太子致電英法意比美日五國元首願以一身代協約國要求引渡之德國戰事罪犯九百人兹確悉此項建議德前皇毫無所知 
　　十一日倫敦電華盛頓來電述及德皇太子願以一身代九百戰事罪犯一節謂威爾遜總統反對協約國要求引渡戰事罪犯 
　　十二日柏林電德國司法總長希拂氏今日宣稱最高檢事長現已從事按德國法律嚴治協約國要求引渡之戰事罪犯 
　　二十日巴黎電監理關於審訊戰事罪犯各問題之協約國國際委員會昨在法國外交部開第一次會議由康本氏主席委員會中有法學家三人一爲法國伊箬斯氏一爲英國裴肯海特氏一爲比國加克明斯氏 
　　二十日巴黎電　法國各報以爲荷蘭必從協約國之請求將前德皇放逐至不能妨及歐洲和平之遠處聞荷蘭願置前德皇於西印度羣島中之庫拉柯島 
[和約之修訂與美國之批准]  
　　十六日倫敦電上星期倫敦協約國大會關於德前皇與戰事罪犯命運及君士坦丁前途之决議繼之以威爾遜總統反對亞德里亞海問題解决辦法之牒文全世界大爲震動某某數界謂凡爾塞和約或終須重行修訂云 
　　十一日華盛頓電參議院外交股員會已將和約撥回參議院將於下星期考慮之 
　　十三日華盛頓電和約現復於參議院提出似有批准之希望蓋聞威爾遜總統擬於參院保留案一事續行讓步洛志氏亦願折衷辦理現建議美國在國際聯盟中之票權未與聯盟中任何各國連同其殖民地票權之數相等以前則凡一國及其殖民地投一票以上之决議美國概不受其拘束 
　　十四日倫敦電華盛頓電稱參議院行將批准和約以關於保留案調停辦法爲批准之根據美國將來之政策將依以而定聞美國反對協約國審訊德國戰事罪犯而不與聞此事不日將派定參與國際聯盟行政會議之代表惟美國將反對派兵之舉行公民大會之區域目下並不願受託代管土地 
　　十四日倫敦電每日新聞紐約訪員電稱參議員洛志氏關於山東問題之修正保留案要求美國有完全行動自由而其前之保留案則行動自由僅限於中日兩國間之衝突此項限制已全取銷美國今主張有在遠東自由行動之全權 
[美總統與國務卿之龃龉]  
　　十三日華盛頓電國務卿藍辛氏已提出辭職書即經威爾遜總統接受 
　　十四日華盛頓電國務部參贊濮爾克氏將任爲臨時國務卿聞濮氏因體弱不欲長居此職藍辛氏之辭職乃因與威爾遜總统龃龉之故總統詆責藍氏違法攬權藍氏覆稱總統自一九一九年一月起凡國務卿對於巴黎談判及普通國際事務有所忠告悉不之顧威爾遜總統曾致書藍辛氏謂其不應於總統患病之際違法召集内閣會議蓋内閣非得總統之許可不能有所行動故此項會議實　必要也總統特請藍辛氏自行辭職以免彼此政見岐異有所不便藍辛氏之辭職書中謂彼信内閣會議實屬必要蓋彼若不行此舉則將獲溺職之咎且信必爲衆所諒云 
　　十五日紐約電藍辛氏之辭職全國大爲驚異預料内閣餘員均將因以辭職衆稱總統與國務卿之不睦始於美國加入歐戰之時當一九一七年之初藍辛氏發表著名之文告謂美國逐日逼近戰爭美總統以其先已而發頗滋不悅彼此交際幾將决裂厥後巴黎會議復發見總統與國務卿意見歧異各點近今參議員布里特氏在參議院外交股員會前謂藍辛氏曾言彼不贊成國際聯盟之舉又言美國如早知和約之關係綦重則和約必致無成於是總統遂忍無可忍面與　辛氏决裂各報對於此事之評論皆右藍辛氏 
　　十二日紐約電威爾遜總統體已漸健 
　　十七日南京電此問美軍艦維爾明登號接華盛頓無　　線電報云威爾遜總統答覆二月九日國務卿藍辛氏之辭職書謂内閣無總統不能有所行動藍辛氏於若干事件似圖先發以制總統故總統不得不勉强接受國務卿之辭職書二月十二日藍辛氏覆書謝總统接受其辭職書蓋此舉可以卸除其所謀措施之責任也書中又曰自一九一九年一月起僕即知足下於巴黎談判及一切國際事務不復受納鄙見當時若就私衷而言卽擬上書辭職但僕自省苟出此舉足以妨礙足下所經營事業之進行後僕自歐回國又擬引退因恐一般人士目爲反對和約之批准躊躇未决未幾總統政躬不豫欲辭而不能今者總統玉體復原故乃决計上書乞退以避賢路至指僕僭行總統政權則未敢嘿爾而不置辯僕固始終自信一切措施咸以總統行政之便利民國之幸福爲懷也二月十三日威爾遜總統覆藍辛氏書曰余之許君辭職仍望君前途順利余之祝意常隨君之左右苟時時念及吾人愉快之私交亦一樂事也 
　　十三日紐約電全國一報似皆右藍辛而反對威爾遜總統威總統之行動有稱之爲不義者有稱之爲不適當者有稱之爲不可解釋者各報又述及威總統之病症或曰性情反常也或曰躁急也或曰暴厲也或曰神經過敏也衆議院已提出議案請外交股員會調查藍辛氏不經總統許可召集内閣會議是否違背憲法某某數界現信齟龉之眞因乃在威爾遜總統以爲國務卿希圖取銷憲法中所定總統如不能行其職權由副總統攝任之一條惟無論眞因何在美國輿情皆誠摯袒護藍辛氏深信藍辛氏於總统患病之際召集内閣會議不足爲其免職之理由 
[雜電]  
　　九日紐約電摩干公司代表一員定於二月十二日啓程赴華充英美法日四國銀行團中之美國代表擬先至日本與日本團員磋商日本於中國數部分自稱有特别利益擬加保留一事 
　　十日倫敦電卡第夫地方　開水夫大會一致通過議决案贊成聯合會取銷英船中國水夫職業之行動船長杜泊氏於演說之際宣稱水夫聯合會决計杜絶以華人駕駛英國船舶 
　　十七日澳門電勞巴號輪船由摩桑比克抵此載來斐兵四百人歐員及婦女等五十人昨晨均已登岸 
　　十六日海參崴電此間社會革命黨政府領袖米特　第夫氏頃由雙城子歸來據稱紅軍紀律甚佳州議會一切行政未遇困難且與日人頗爲相得此說曾由紅軍總司令拉索氏徵實其人乃過激黨也日兵兩隊携馬砲隊昨日開抵此間聞日兵已將加爾米柯夫將軍部下之軍官八員交與紅軍 
　　十七日海參崴電哈巴羅夫斯克昨爲紅軍佔據未發一彈加爾米柯夫將軍挾其所有之現金而逃 
　　十八日上海消息路透電社得悉西比利亞協約軍總司令諧甯將軍已抵哈爾濱協約軍司令部此後將設於　埠 
國内要聞一 
[北京通信（申江）]  
　　北京大學新組織 
　　西諺云舊壺不能盛新酒北大爲新思潮發生地旣有新精神不可不有新组織猶有新酒不可不造一新壺（甲）選科制北大内部更改逐漸進行已兩年於兹先援美國哈佛大學例採選科制往日之規定制四年功課爲學校所規定不論學生性之所近與否均須一律學習猶如西諺所謂强馬飮水選科制准學生以性之　近於規定範圍内自由選擇願飮水的馬則飮水願吃草的馬則吃草人各隨其個性而發展其學力豈不甚善東京帝國大學現亦採行矣兹本敎授治校之宗旨定新組織如下 
　　（乙）組織四大部北大内部组織現分四部（見圖表）（一）評議會司立法（二）行政會議司行政（三）敎務會議司學術（四）總務處司事務敎務會議仿歐洲大學制總務處仿美國巿政制評議會行政會議兩者爲北大所首倡評議會與敎務會議之會員由敎授互選取得模克拉西之義也行政會議及各委員會之會員爲校長所推舉經評議會通過半採得模克拉西主義半採效能主義總務長及總務委員爲校長所委任純採效能主義蓋學術重德模克拉西事務則重效能也 
　　（丙）諸系大學各科分四組計十八系（見國表）虚缐者五系爲已有數課而尚未成系者實線者十三系現已實行將來添一門學科多加一系便可不必設某科大學矣 
　　（丁）各系主任各系有一主任由敎授互選現計已實行者十三系有主任十三人任期二年十三主任合组敎務會議操全校學術之大政 
　　（戊）敎務處敎務處爲敎務會議所组織各系主任互　　舉敎務長一人長全校之學術任期一年 
　　（已）評議會評議會會員由全體敎授互舉約每五人中舉一人現有敎授八十餘人（講師助敎百五十餘人不在内）舉評議員十七人校長爲評議長凡校中章程規律均須經評議會通過 
　　（庚）行政會議由十一個委員會委員長·（臨時委員會不在内）及敎務長總務長·組織之校長爲當然議長會員資格以敎授爲限行政會議操全校行政之權 
（辛）各委員會由校長推舉評議會通 
過操一部份行政之權（一）庶務委員會 
操校舍雜務齋務衛生之行政（二）组織 
委員會主管大學改組·整理·起草章程·修改規律·等事項此次改組由該委員會起草者也（三）學生自治委員會接洽學生自治事項有學生代表三人（四）出版委員會審查出版書籍並策劃出版部之行政（五）預算委員會製造大學預算（六）審計委員會審查大學賬目（七）圖書委員會操圖書館之行政（八）儀器委員會操儀器室之行政（九）聘任委員會審查各方面荐來敎職員之資格（十）入學攷試委員會定入學攷試之標準（十一）新生指導委員會爲新生入學時之顧問 
　　（壬）總務處由校長委任之總務委員會組織之其中一人由校長委任爲總務長操全校事務之權總務處分校舍·雜務等十三課（見圖表）合數一課爲一部以總務委員掌之曰某部主任現合校舍·雜務·齋務·衛生·四課曰庶務部庶務主任掌之合介紹·詢問·註册·編誌·三課爲一部曰註册部註册主任掌之出版自立一部出版主任掌之文牘會計兩課直隷於總務長圖書自立一部圖書主任掌之儀器自立一部儀器主任掌之各員合之稱總務委員公决事務之進行總務長執行之分之爲各部主任執行一部之事務 
　　歐洲大學組織有得模克拉西之精神而 
乏效能美洲大學反之北大合歐美兩洲大學之組織使效能與得模克拉西並存誠爲世界大學中之最新組織記者爲北大賀爲我國學術前途賀 
　　職員名單如下敎務長陶履恭總務長蔣夢麟數學系主任馮祖苟物理學系主任何育杰化學系主任俞同奎地質學系主任何杰哲學系主任蔣夢麟中國文學系主任朱希祖英國文學系主任胡適法國文學系主任賀之才德國文學系主任顧孟餘史學系主任朱希祖經濟學系主任馬寅初法律學系主任黄右昌庶務部主任沈士遠註册部主任鄭壽仁出版部主任李辛白圖書部主任李大釗儀器部主任陳聘丞庶務委員長馬叙倫組織委員長蔣夢麟預算委員長陶履恭審計委員長馬寅初聘任委員長俞同奎入學試騐委員長陶履恭圖書委員長顧孟餘儀器委員長王兼善出版委員長胡適學生自治委員長沈士遠新生指導委員長朱錫麟 
[北京通信（一得）]  
　　陰曆年關之財政與外交 
今日爲舊曆除夕雖行新曆已九年而萬家爆竹無異疇昔且所聞之各種現狀亦似與歲底有關是可異也數日來最重要之新聞無如財政新曆年關已過而舊曆年關又來政軍各費以及小借欵之利息皆須有所點綴財政當局所處之境眞如俗語所謂『不得過年』者四五日前聞所需之欵尚須一千六百萬雖有談判中之借欵並未取到分文蓋此五百萬墊欵自得四國允諾於是日向銀團代表交涉期於數日之内先付若干以故財政當局無日不致銀團代表以私函商量先付之數目與時日李思浩又以函件力小曾親訪日美兩代表一次某夕又約兩代表赴私宅談話雖其談判之結果尚未之知而銀團確已允先付五百萬元惟李思浩要求先付七百萬元未曾議妥俟數目確定後即將進一步商榷而爲即日交付之要求此數日前情形也近據某西人所談從來磋商借欵無如此之急者財政當局總謂軍費如何急需治　如可可慮貴國邦交素睦務請　外帮忙而銀團所提之擔保問題監督問題裁兵問題亦無一不滿口承諾後銀團又詢以何日統一且謂必南北和議可成各國乃可墊欵而財政當局則示以靳雲鵬之手書謂三四星期内必定開議靳雖如此說第銀行方面商議多日終未承諾某西人爲與銀行界接近者所言較外間爲確則商量墊欵之迫切而難成可以想見也旋因七百萬墊欵不成於是急向日本商五百萬單獨借欵日竟慨然允諾業已得東京覆電許可卽日簽字矣然此五百萬元縱能到手亦頗不敷政府前定增加八年公債額數早提交新衆院新衆院未議而卽閉會遂爲懸案而十日閣議之結果竟擬定敎令即日公布銀行界所傳蓋正以此種公債與某銀行磋商押欵必公布乃克有成此又一事也不甯唯是新發見之國庫劵原無條例亦無定額頗似財政總長之特權近來政費軍餉已發行數百萬而財政部印刷局日夜加工趕緊印刷欲於上星期内印出巨額而某國某銀行亦已與財政界人有國庫劵押欵之接洽其折扣之數雖不得知據某西人所言則謂至多可得四折此又一事也尋常破落户歲底竭蹶借利債押田房契往往有之且必至二十八九而始成交今政府所爲大類此矣 
　　國人所最注意者爲外交問題山東交涉案各省各團體之來電請勿直接交涉者已不下二百餘通政府於表面上未定方針實已傾向於直接現時之重心似在北池子之大倉洋行開大宴會者已兩三次列席者皆中日兩國要人所謂資本家調停日政府讓步者皆係此處之消息然日政府並無正式表示靳雲鵬前日語人謂如日政府有確切讓步之保證未始不可試與開議窺其意似亦未之敢信且政府方面尚無負責談判之人陳籙固必推重陸徵祥使當其衝陸徵祥自歐省歸覩國内民意如此亦不肯如滬諺所謂掮木梢者故辭職未准改請病假復於前日由外交部官舍遷出居於燈巿口新賃之私宅一若將與外交部絶緣者陳籙大憤謂陸歸國三星期何以前並未辭職而今忽示决絶之意外交難題付於我之一身我又胡能獨任亦即上呈辭職政府雖立時送還而是晚陳已乘晚車赴津矣外間所傳當此學潮暫靖之時正政府乘問開議之機會陸氏出此或與此消息有關然卽令如此而今又不能不出於停頓此數日來外交消息之沉寂也至學界之對於外交則並未嘗恝置聞學生方面之運動所以停止者乃前日開會之結果以陰曆歲底商家結賬之期必無睱念及外光予以助力故中止其國民運動而取靜觀主義以視外交之如何且連日發見之少數講演隊乃在商店門内向舖商陳述山東問題之　係是則又以陰曆歲除而學界亦稍凶沉寂也 
[千變萬化之年關借欵]  
　　銀團七百萬元忽然變卦 
　　日本五百萬元單獨成功 
　　美法英日四國公使對於五百萬鎊借欵提出條件·及我政府答覆之内容並要求陰曆年關先墊七百萬元外間早有所傳兹聞我政府對於條件之答覆提出後四國公使會議英法兩使大不謂然謂中國答覆過於空泛和議及監督用途兩層盡屬空話裁兵費祗劃用三十萬鎊亦幾等於無此事非與倫敦銀團本部再行電商則中國要求七百萬之墊欵萬難遽允云云日本見此情勢知英法意見一時不能一致而中國又需欵奇殷遂表示欲離開五百萬鎊另行墊借七百萬元然美國又不欲 
日本單獨承借遂商定由日美兩國共同擔任此日前所以有花旗正金兩銀行其同撥付七百萬元之决議也然議雖决矣而花旗銀行以此事未得紐約總行之電示不允照撥於是七百萬之欵又生變化我國財政當局因此非常恐慌日前特親訪英使請爲維持迨英使接晤之餘態度甚爲堅决李思浩知難轉圜旋即親訪日使告急小幡氏慨然答應由日本單獨承借五百萬元以爲度過年關之用聞前日四國公使會議時小幡已將此事當場報告并謂業電本國政府通知矣（據聞小幡致電日本外務省時并告以在京各使意見不能一致請向駐日英法使館挽其出爲轉圜）觀以上消息日本旣如此熱心承借則此五百萬元自不至再有變卦惟聞近自借欵成功之說傳出各省紛紛來電向陸軍部請發欠餉大有非各嘗一臠不可之勢（昨日來電七通連前共二十三通）因此陸軍項下年關支出須超出前此所預計者數百萬元財政一方忙於借欵一方苦於對付入不敷出左右爲難故雖有日使之帮忙矶年　仍是難關也 
　　日本單獨借欵已由日政府及日資本家雙方依允已電滬正金銀行滙交京行轉交我政府至其數目大約不出華幣五百萬元此項借欵我政府與日本銀行方面已於昨晚（十八號）九鐘立約簽字另一消息謂日本單獨接濟之五百萬元墊款預定由上海正金銀行撥交京行支付聞昨日（十八）午後京行接滬行來電據云因滬上銀根吃緊此項墊欵須分作兩次撥兌第一次先撥三百五十萬元等語該行接電之後立即通知財部准於今日交付三百五十萬下餘一百五十萬元略遲數日再行續付　局得此甚爲滿意 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[北京借債之西訊]  
　　路透社十九日北京電云日本銀行代表昨晚簽定借欵合同債額爲日洋九百萬元以六個月國庫債劵爲抵此債劵作九六折按月從鹽稅項下扣回規定如銀行團大借欵告成即從大借欵扣還今英法美代表尚不接奉總行允許墊欵之覆音故銀行團大借欵之氣象大堪疑問日人已於今晨開始交付債欵 
　　大陸報十七日北京電云英法美日四國使署不允於陰曆年前墊付五百萬鎊借欵北京政府已向日本磋商單獨借欵 
[一星期中之外交問題]  
　　表面沉寂暗中活動 
　　山東問題日來表面上甚爲沉寂僅聞政府對於黔督劉顯世陽日來電拍一覆電措詞亦極模稜原文略云陽電奉悉山東問題日使雖提出通牒但中央尚未與之接洽蓋解决此事不外提出聯盟公判與直接交涉兩途現正集思廣益慎重考慮但期有利於國不憚舍已從人我公休戚相關尚希示我周行以資韋佩當局所表見者僅如此但據某方面消息則謂此項問題自經某實業家奔走其間政府方針已定其所擬辦法（一）分道派員密赴各省詳述政府對於處置此項問題之苦心並責成各省區長官當政府發表此案時須擔任維持地方之秩序（二）由某實業家介紹所交換之意見及一切善後辦法並交還之條件均於事前一一議妥俟時機一到即行宣布又聞日本方面除要求交還條件並有繼續中日軍事協定之表示 
　　自日本提出直接交涉之要求後某俱樂部表面上雖持冷靜態度而暗中主張容納日本要求頗力故先示意某總長以窺其意嚮如何某總長本一毫無見解之人對此重大問題尤覺難於應付且時至今日斷非模稜兩可所能了事故不得不自行引退某俱樂部得訊即電促龔某入京欲以龔承乏惟當局以龔素無此項經騐一旦驟膺此任必惹起世人之反對故躊躇不敢决定并聞某俱樂部以此種計畫如不能成功則擬要求以龔爲駐日公使俾以後交涉自易進行云 
　　政府對於此事爲本身負責之地位計本有一種之主張嗣因外間反對直接之激昂不得不兼籌並顧而爲詳慎之考慮故近日正陷於擱淺之態度昨接某使來電後意態頓形活動而主張直接交涉者又多一層聲援故昨日以後之形勢頗堪注意 
[陸陳共同辭職之經過]  
　　陳籙已返京到部 
　　陸總長歸京後託病閉門頗懷去志日前復由外交官署移出另居新寓表示消極態度正式辭職呈文業於十三日與陳次長同時遞上陳次長之辭職實出於倉卒聞陳氏曾於十二日具一私函致某秘書長聲明隨同陸總長連帶辭職詞氣之間頗爲堅决十一日下午陳氏即未到部視事然正式辭呈至十三日下午始遞而陳已於十二日下午四點三刻乘快車出京赴津陸總長尚在燈草胡同新宅居住外交部頓呈停滯之觀政府方面已紛紛派員挽留陸陳兩氏而外間對於陸陳兩氏共同辭職之原因傳述有四（一）兩方面均不願負此外交重責（二）各團體恐嚇之函日必數起（三）外交方針有某方面之督促殊覺左右爲難（四）積案過多難關重重至裏面原因究竟如何吾人固無從推測也陸陳兩氏辭職呈文如下（陸總長辭職呈文）呈爲病難驟痊懇准開缺事竊徵祥體質素孱自前年出京時途中感受風寒觸發舊病筋骨時常酸痛抵歐後於會務之暇迭往瑞士聖克魯維希尼斯等處醫治迄未全愈此次由尼斯赴馬賽上船時醫生卽極力勸阻祗以和會一切情形非遵令歸國面覲報告不足以達曲折而資結束用是不得不力疾内渡到京之後困　益甚當經呈請給假猥奉温諭慰勉准假半月感激之忱匪言可喻惟是徵祥近日病益加劇行動愈艱困臥床褥甚形苦楚前請給假一月原期稍事休息即臻康復現自審病狀斷非靜養數月澈底治療難獲痊可當兹交涉紛繁之際外交總長一缺關係重要未便久懸亟宜另簡賢能尅日就戰任事庶足以資應付徵祥一年在外駑馬之血汗將乾來日方長結草之肺肝不腐用敢呈請大總統俯賜矜察准予免去外交總長本官俾得調養不勝銜感待命之至謹呈（陳次長辭職呈文）呈爲力疾難支懇准開缺事竊籙自陸總長赴歐參預和會卽奉令以次長代理部務渥荷特達之知曷勝紉感一年以來臨深履薄隕越時虞困苦艱難擔荷之肩交瘁風雲變幻維護之力已窮上月陸總長回國又因舊恙未痊請假調養在籙原期稍緩須臾俟陸總長就任後即可陳明下悃兹陸總長旣以病難驟痊呈請開缺籙材力微薄萬難長此濫竽用敢披瀝直陳懇請開缺兼之近數月間微軀困憊愈覺不支肝陽上升夜不能寐醫家諄囑失今不治恐爲沈疴籙聞之憂慮不得不離京就醫期圖痊復所有部務一切均已與章參事祖申接洽該參事在籙代理期間深資臂助於部務素尤熟悉籙未効涓埃求艾之思益苦雖慚駑鈍報國之願方長伏念大總統體恤羣僚無微不至務乞准予免去外交次長曁代理部務兼職不勝感激待命之至謹呈 
　　外交總次長同時提出辭呈以後當局對於陸總長再四挽留并派吳秘書長前往陸氏私宅敦勸祇以陸氏辭意頗爲堅决無甚效果而對於陳次長則亦曾拍電至天津并派人赴津挽留聞陳氏已於前晚電覆吳秘書長略謂蒙總統慰留殊深感激但養病津門一時不能回京頗引爲罪當此外交緊急之秋自不可一日無外交負責之人乞懇准予開缺另任賢能以免貽誤國事云云吳氏於昨晨晋謁總統之時即以陳電　　　東海之意以外交緊急不宜遽易生手仍主挽留故又派田焕亭錢幹臣赴陸宅慰勸惟亦無甚結果至靳氏方面則派秘書林步隨赴津慰留陳籙林昨有電話來京謂陳氏初甚堅持不允來京經彼力勸意稍活動能否即回尚未能定云云此十五日以前之消息也 
　　陳次赴津後住裕中飯店經院派秘書林步隨君赴津慰留已有轉圜之意業於十六日十二時十分早車回京仍寓次長官舍惟尚聲明不就部務昨日外交部仍無人主持陳氏由津歸京時車中語某記者云余自陸總長去歲赴歐之後代理部務已歷一年事件甚多心力交瘁現總長回國主持有人祇望稍節疲勞孰知竟難如願辭職之舉實有不得已之苦衷並非視外交棘手之時即思引身而退現舊疾復作實難獨任繁劇倘政府能體此情允准卸任就醫固屬大幸否則必强余出則余亦民國一份子當此外交千鈞一髮之秋亦惟有犧牲微軀力疾從事但余有兩種宣言（一）不任總長（二）不代理部務如政府能允此請則亦不敢過拂衆意當於日内回部云云陳氏雖有如此聲明但星期二日之國務會議已爲列席並已到部照常視事事實上已不啻代理部務恢復陸陳二氏未辭職以前之狀態政府因現狀差可維持亦不甚着急物色替人繼任外長一節轉趨於沉靜大約即以陳次長無欺代理部務矣另一消息當局對於陸徵祥辭職决定照准外交總長一席内中確曾擬及孫寳琦孫現充稅務處督辦不開底缺令其兼充可望得其同意一說某俱樂部最近主張龔心湛登台以便解决外交龔近來在京亦頗活動前日外間喧傳公府召魏宸組商取任爲外次之同意惟據魏君聲明彼昨日入府乃與總統辭行并非奉召彼即日回籍省親後即須北歸視事云 
[北京兩聯合會已解散矣]  
　　近日北京學潮表面上業已平息各校學生亦已照常上課聞十六日北大等校復開會議决三事（一）停止講演（二）自明日（十七）起每日下午照當上課（三）由北大高師高工醫專等七校組織外交研究委員會此項業已籌備進行儘於年假前成立以極懇切之意志爲極文明之進行期於對内各方面均無妨碍惟政府方面防範仍不稍懈故近日天安門附近所駐之軍隊尚未撤退並聞政府兩日間屢次討論决定日内即責成敎育部速訂取締學界干涉外交詳章並責成京内外各軍警要人急開會議將維持秩序辦法議定以備施行一面决計解散兩聯合會 
　　京師警察廳昨已發出布告云爲布告事查近來學潮洶湧各界人士往往結合非法團體妄談政治妨害公安疊經本廳依法查禁在案乃京師數月以來又有北京中等以上學校學生聯合會·曁北京小學以上學校敎職員聯合會迭次發見未經呈報官廳輙自宣告成立查治安警察法第六第十二各條規定小學校敎員曁學校學生均不得加入政治結社政談集會在立法用意原以學生當求學時期萬不容分心政治致隳棄其學業而小學校敎職員身膺敎育重任在一學校内有表率之師資尤不應倡率學生以干政行爲致與政治曁敎育方面均有妨碍定法綦嚴不容寛假乃自上年五月以後學界因對外問題而演成對内問題學生雖心存愛國而血氣未定其所舉動或不免逾越範圍而各該學校敎職員不加制裁反從而誘惑之以盲引盲羣相率而趨於紛擾之地位長此不已其何以保政府之威望維學校之令名本廳有維持地方治安之責對於學潮問題始終本愛護之意解勸干涉無非冀學界中人深加自省俾潮流漸底於平况本月六日迭奉大總統明令對於學生干政責成敎育部督飭辦學各員恪遵迭令認眞牖導其有凌蔑法紀擾害公安之行爲責成該管官吏執法究懲不容徇縱曁上年六月二日奉大總统誥誡學生明令内有聯合會等項名目尤應切實查禁等語是該聯合等會在法律上事實上均不能容其存在除由廳先後函達敎育部將該北京中等以上學校學生聯合會曁北京小學以上學校敎職員聯合會分别取銷解散外爲此布告各該報館嗣後遇有持該聯合等會名義文電散佈者均不得率行登載報館有代表與論之天職對於此種非法社會言論　　加　正　　　　自　　一尊固不容輕相附和　淆人民　聽也除分行外特此布告 
　　北京學界風潮近日雖已平息惟各校學生對於山東問題仍然積極研究聞前晚北大高師等校學生均在本校開會對於講演辦法切實改良結果議定辦法四條（一）改羣衆講演爲個人談話（二）輪流出發以不妨碍學業爲度（三）對於軍警持堅忍之態度爲誠懇運勸告（四）祗散傳單不携旂幟昨日（十七）午後一時京中專門以上學校學生仍分頭出發講演均守議定之辦法實行故沿途所見均無整隊携旗之事又一消息云京師各校學生現仍照常上課爲尊重政府治安上之條欵起見並取消大隊講演之辦法但以軍警方面仍嚴拘奔走國事之學生代表尚無期省釋大爲憤懣有全國罷課之醖釀各校長已向當道提出警告希望焉府寛待學生以免實行罷課而激成極大學潮以致不可收拾並聞北京敎育會亦將有同樣之呈請 
　　昨日北京敎育會爲求釋被拘學生事　文呈府院云大總統國務總理鈞鑒近以外交問題學界風潮或出乎常軌而原夫一班學子心理則胥爲愛國之誠所激成政府爲維持大局計自不能不特加審慎此次嚴行取締藉免發生意外本會亦深悉政府苦衷係萬不獲已惟念國勢阽危之日正舉國一致對外之時况寒假在亟學生各擬歸籍省視王道本乎人情君子愛人以德素仰大總统國務總理胞與爲懷愷悌是念請於寒假前將所有被拘學生特予釋放以開其自新之途總期養成學子愛國之心使之納入正軌俾以後學生對内之責難一變而爲對外之干城則不惟可以永息學潮而强國之本或基於是矣爲此陳請不勝惶恐待命之至北京敎育會謹上又聞京校各生日前被軍警拘去者合計四十五人内三人留置警廳其餘四十二人均在衛戍司令部現經吳炳湘與段芝貴會商結果以敎育會呈請保釋始准通融辦理應由各該生覔取妥實鋪保並繕具永不滋事甘　呈候核奪其有家長者並須由家長出名領回云 
　　北京學生聯合會反　直接交涉第二次宣言云自直接交涉問題發生以來吾人即發表宣言痛陳利害表示反對之决心乃政府置若罔聞竟有承認日本要求之傾向北京各界憤慨之餘屢爲開國民大會之籌備以伸張公意而當局又多方阻遏其進行本會同人不得已於本月四五兩日舉行大規模之講演冀以唤醒國人而促政府之覺悟不圖竟以此觸當局之怒肆其雷霆之威横施武力蹂躪備至一週以來各校受軍警之監視儼如有大敵之將臨設間諜以捕我代表斷電話以阻我交通干涉我集會言論種種自由而數十講演員猶拘禁於衛戍司令部之兵房曾莫測其禍福數十學生更不明其踪跡微論吾人是否因講演而妨及交通與夫衛戍司令部在平時是否有無故逮捕拘禁之權是非昭彰世人自有公論而軍警當場之持械搏擊拳足交加演成血肉横飛之慘况並當日學生受擊呼號震天之哭聲已足當亡國之痛而有餘雖然吾儕處此數重壓制之下而奮力以爭外交上之生死關頭勢必先受内部黑暗勢力之摧殘故吾人於四五兩日所受之痛苦若何重大現在所處之境遇若何危難一視爲事實上不可免之犧牲滋不欲多言以蘄乎國人之同情與哀矜顧今兹嘵嘵不能自休而所屬望於國人者惟恐時機一逝外交終歸失敗衡以往事可爲痛心務希國人各本良心於此千鈞一髮之際速謀自决併合羣力一致進行俾勿墮日人欺詐之中而挽亡國之禍於萬一則同人雖處此武力重壓之下亦當振其傷殘之餘生隨國人爲最後之奮鬭縱肝腦塗地亦所弗辭 
[京華短簡]  
　　田中玉電十一夜半駐省新軍第一團三營十二連兵士持槍潛逃六十五名經派隊追回三名該營係收撫吳大洲薄子明所部改編現旣發生事端其餘難保不生意外現派馬帮辦鄭師長將該營槍械子彈全數收繳隨將該營兵士押赴城外二十里之段店地方卽運赴各原籍遣散 
　　近來各方面要求北京大學對於女子開放門户之聲浪日高因此北京大學亦以時勢所趨不能不略爲變通辦理故日前始决定暫准女子以旁聽生資格入學俟將來得敎育部許可後再收正科生昨日已有從前在女子高等師範學校肄業之王蘭女士已得許可入文科哲學系第一年級爲旁聽生王女士係江蘇人現住東老胡同其兄亦北大文科生此爲北大收取女生之嚆矢 
　　閩省學界前因李厚基停付敎育費公推代表來京陳請救濟迄今已久尚無解决辦法聞院部昨日又接該省各學校來電籲請飭撥原文録下據代表吳賓　電稱維持閩省敎育辦法已蒙允提出閣議結果至爲懸盼現舊曆年關瞬届經費積欠已達九個月官廳僅允給一個月又二成半之數懇迅電李兼省長先行籌撥數月經費以濟眉急不勝迫切待命之至福建省會中等以上各學校校員叩寒 
　　昨日李家鏊林建章有密電致政府謂現在美意等國纷紛撤兵吾國以與日本軍事協定之關係竟不能不視日本政策爲轉移因請取消軍事協定俾與協商國取一致之行動而脫彼方之拘束等語政府方面對於李林之主張認爲切中時弊當即擬一覆電内有軍事協定原爲對敵而設今敵已消滅當然在届滿之時對俄應與協商國取一致行動並不受此協定之約束云云特未知究能實行否耳 
[趙倜與吳光新之戰訊]  
　　大陸報十九日開封電云新任河南督軍吳光新係段祺瑞之妻弟其軍隊將調入豫境現豫省有以武力抵禦吳氏之勢聞豫軍已與吳軍在京漢路線上信陽州發生衝突現任督軍趙倜與其部屬决定拒吳雙方咸不讓步事局甚危初意北京將收回成命兵禍可免但段祺瑞堅持原議不允撤回吳氏據最近消息吳軍現散佈於豫省之北部兵力逐漸增厚以期長驅直入趙倜之軍或將受圍趙已通電鄰省請求援助謂此種專擅行動如坐視不阻則各省督軍皆可更换無須商諸各省之志願顧吳之督豫係段祺瑞主謀如併段而拒之則未免大費事故鄰省似未必有何響應也吳光新曾充長江巡閱使以重慶爲大本營北京倚之以攻入西方諸省而破南軍但吳一敗再敗從未越出重慶一步南北休戰後段即擬舁吳以優缺當盧永祥升任浙督時段曾舉吳爲上海護軍使嗣因上海方面反對甚力故未果吳部下有兵三師趙則有兵二師趙雖北系然與安福部無十分密切之關係且對於安福部之計畫並不積極奉行故北京以吳代之所以固安福部之勢力而制長江三督也北京驟然撤換督軍曾見諸吉林山東兩省今乃施諸河南矣 
　　另據北京晨報載開封十五日電云此間政治上形勢突形緊急因中央政府顯係欲更動趙督軍故吳光新氏帶多數軍隊由湖北開來已越南邊界至信陽州且相傳信陽州北方京漢鐵路一帶尚見有他處之軍隊據云趙督軍亦願辭職但其部屬似已準備戰爭人民大受驚擾若非中央政府願即調停和解准趙督軍辭去省長仍留任爲督軍則必發生戰爭之事矣 
[杭州快信]  
　　自敎育部歌電國務院魚電相繼到浙後省城各警所奉飭連日派警將遍貼通衢之抵制日貨各種印刷品一律扯云 
　　陰曆除夕年巿異常冷淡各業收賬不及十分之四惟鳳山武林清泰艮山四城門開啓通宵警廳特派保安隊駐城檢查沿途加派雙崗 
　　官場消息齊省長准二十六日由津起程南下 
　　烟酒公賣局以本月份四師餉項十五萬八千元亟待撥發昨通函各區局催繳解欵 
　　浙西被災各縣賑欵平均扯算每縣僅得四千金散給老弱者千元以工代賑者三千元故各縣已紛紛呈請設法救濟 
　　浙西茶塘工捐向取償於江干各茶行經財政廳核議酌減成數呈由省長咨部核示現已得覆照准 
地方通信 
[松江]  
　　管産處出賣班房之爭執縣公署前有巿房一所舊係松江府署之班房入民國後雖賃與民間開設店肆而房租仍歸縣署派員徵收現被清理官産處將此房價賣於青浦人某李縣知事以官産處未向商妥貿然變賣大不謂然已具呈省吏請求收回矣 
　　維持米禁之復電省議員盛元音朱世瑾等前以米價飛漲電請省長維持米禁并嚴禁奸商偷運兹縣署接到省長來電囑轉盛朱二君略稱糧食禁運出口業已三令五申兹再重申禁令藉維民食云 
　　焚燬烟土烟具縣公署現將民國八年七月起至同年十二月止所有烟案内没收之烟土烟具列表呈省由省委令查禁烟苗委員來松監視焚燬現定本月十五號在縣前空地舉行云 
　　盜刦縣農會松邑縣農會本小北庵舊址偏在城之西北　地較荒僻舊曆十二月二十七晚間有盜匪兩人各持短刀穴牆入内逕赴庶務室恣意搜尋以會内無值錢物件僅將會役之被蓋寢衣揭取而去臨行時適農場場丁聞聲入内被兩盜迎面踢翻并各揚刀示威該場丁遂不敢聲張聽令逸去 
　　舊曆臘尾年頭之聞見舊曆歲杪適逢淫雨各商家因索帳困難收入上大受影響縣署糧櫃　來每逢除夕完賦者必極擁　此次亦因天雨一日夜止收三萬餘金較之往歲殊多遜色社會金融尤露窘狀向人借債竟有願認月利二分尚被倒扣息金一年居間人扣酬勞費百分之五者此種駭聽之事均爲往歲所無舊曆元旦日天已放晴嶽廟等處遊人往來仍極熱閙一切景物仍與歷年相同惟歷年新歲求售日本玩其者充斥道路今歲獨不多見足見抵制已有效力聞各界聯合會擬利用新歲大舉演講現已函請學生會推舉講員定期實行至公共機關如縣公署警察所等處均於元旦日起停止辦公三天并各懸旗慶賀駐松各軍隊則於大除夕舉行犒賞元旦起照例停操三天 
[蘇州]  
　　一舊年底警務之嚴密陰曆年關商界結束賬務鄉民購辦年貨路上行人當然較往時爲多警察防務自應格外嚴密以維公安故崔警廳長特於去臘二十四日起諭令保安隊騎巡隊偵探隊等選派隊士分組出發馳往中巿街觀前街護龍街養育巷城外馬路等各要道輪流梭巡藉資保護 
[揚州]  
　　改授語體文之令知江都縣署奉敎育部普通敎育司函知國民學校用語體文並非限於一二年級因三四年級習用文言已久一旦改更語體恐於敎程上發生障碍俟現有三四年级卒業應即一律改授語體文以昭劃一等因佟知事已轉各校知照 
[九江]  
　　潯人力爭外交津學生爲爭魯閩案派代表黄輝來潯赴九江學生聯合會曁國貨維持會求爲後援該兩會因召集各公團於十號假商會開會研究援助方法是日雪深尺許寸步難行故到者僅有敎育會學生聯合會國貨維持會商學聯合會各界聯合會救國十人團派來代表共廿餘人首由學生聯合會長俞鎬宣佈天津同胞被虐情形我等應亟起援救次敎育會長馬祖楨謂津學生之受虐待原爲愛國而起然欲從根本解决則外交實爲先决問題魯案閩案理應特别注重一併電請政府順從民意庶可救危亡而伸民氣諸君以爲何如衆贊成旋即拍出一電文曰北京大總統國務院鈞鑑魯案關係存亡萬勿直接談判閩案關乎國體務速嚴重交涉津學生被逮全國憤激乞早懲曹楊釋放代表以保國權而扶民氣九江敎育會各界聯合會學生聯合會國貨維持會救國十人團商學聯合會助理員辦公處馬祖楨俞鎬傅幼泉等叩 
[山西]  
　　山西省議會請拒絶直接交涉電北京大總統國務院外交部钧鑒民國外交對國際當保信用對國民當順輿情今山東問題旣已拒簽於前自不應承認於後若直接交涉則自相矛盾國際人格何以保存從此各國雖有援助之心亦無置詞之地此案國民多數意見主張提交國際聯盟以待世界公判無論國際上情形若何變遷而採用民意自民饜一般之人心若逕直接解决無論條件如何恐國民益形憤激是外交尚未必得手而内治先已拂人心民國政策當不出此且東鄰果有善意即在國際聯盟中使人共見共聞豈不益可表示其親善之誠否則一經開議承認爲難拒絶不可進退維谷雖悔何追爲此籲懇鑒察伏乞俯賜採納不勝叩禱之至山西省議會删叩 
雜評一 
[一星期中之消息（默）]  
　　此次休息一星期所謂中國之大事皆在休息之中南北和議寂無聲息也東省邊防寂無聲息也即全國注目之山東問題亦無發展消息第見密使往還挽留陸陳而已軍警忙碌防範學潮而已而其他俱無聞也 
　　當局所最極力進行之一事惟此舊年關之借欵四國之七百萬墊欵不成而成此日本五百萬單獨之借欵是亦可見當局與日本獨爲密切多一層借欵之關係卽多一層國際之束縛在當局一意逕行百無愛惜而在國人聞之必又大增種種之反感蓋此單獨借欵不僅關係借欵上之損害而與山東問題之直接進行亦不無連帶而微露其朕兆者也故以往之一星期中此爲最重要之一事 
　　此外吳光新以兵力逼奪趙倜之督軍而致開戰殆亦爲今後北派督軍相爭之開始歟中央有命令而趙不讓則趙爲不奉命中央未有命令而吳奪之則吳爲無法總之今後之督軍將各逞其威力而無所顧忌矣 
 
 

Page 11

 
 
本埠新聞一 
[已未年各業盈餘之調查（一）]  
　　銀行上年度華商銀行均能獲利以中交兩銀行爲最巨次者上海商業江蘇等銀行今將盈餘數列下中國六十三萬交通三十五萬上海商業二十萬通商十萬江蘇十萬金城八萬浙江地方七萬中孚八萬廣東六萬尚有外國銀行之賬房問盈餘者以匯豐爲最多花旗等次之今亦探録於下滙豐十三萬花旗五萬麥加利四萬五千華比二萬和囒二萬道勝二萬友華一萬五千菲律濱六千有利七千中法一萬四千東方八千滙興一萬運通八千住友五千 
　　匯劃莊本埠南北巿滙劃及小同行各錢莊上年營業甚爲平穩是以盈餘較昔年尤豐兹將該業盈餘調查列下兆豐六萬八千益豐四萬兩安康五萬五千合豐一萬二千恒祥三萬五千信孚三萬二千祥裕三萬兩志豐四萬兩彚康六萬兩瑞昶四萬一千潤昶四萬兩寶豐三萬一千安裕七萬二千寶昶四萬兩信元四萬六千滋康九萬八千衡通三萬兩同餘四萬八千茂豐五萬兩元盛二萬四千滙昶六萬三千信裕六萬兩承裕四萬八千長盛二萬六千福康四萬五千義生六萬兩福源二萬七千大成四萬八千益大五萬兩恒隆四萬六千慶成五千謙成三萬二千鴻祥三萬一千志誠二萬五千振秦四萬兩潤餘三萬兩泰康四萬兩益昌三萬兩鴻升三萬一千元甡三萬六千叙康四萬兩光裕三萬兩信成四萬一千晋安四萬兩永豐十萬零四千永餘三萬二千德康三萬一千順康四萬三千存德二萬兩鼎康四萬兩怡大一萬五千賡裕三萬六千恒興四萬二千（以上北巿匯劃共盈二百二七萬九千兩）致和一萬八千同豐三萬兩慎益二萬兩正和一萬二千瑞康一萬兩裕源一萬兩慶祥二萬三千敦餘二萬二千隆泰一萬兩同德二萬兩信康三萬五千元順九千匯和九千久和三萬一千源和平大德二萬四千鼎甡一萬兩久大一萬二千長和六千同益八千鼎大一萬兩（以上未入團共盈三十二萬九千）元春四萬五千致祥三萬五千義昌三萬兩益康二萬一千乾元三萬兩徵祥二萬六千衡九二萬八千晋德一萬元善九千源裕九千益慎一萬五千源昇一萬五千（以上南巿匯劃共盈二十七萬三千）元發二萬兩生大一萬八千志成一萬七千成源一萬五千德泰九千義源一萬兩正康六千勤昌五千瀛豐八千豐昌三萬兩德泰新一萬一千祥康九千（以上小同行共盈十五萬八千兩）本年北巿匯劃新組開設者仁亨·德興·渭源等三家又小同行有鼎盛·長源兩家南巿匯劃德昶一家皆擇吉上巿又南巿元春遷往北巿 
　　棉紗號棉紗業上年因花價平定且五四之後本紗營業更爲發達故盈餘頗爲優厚其餘一般小掮客則皆平平兹將各紗號盈餘徇下益大五十六萬達生四十八萬亞東四十二萬崇德三十八萬裕豐三十五萬福泰三十二萬南公茂三十萬天祥二十萬裕亨十一萬吳仲記十萬中興十萬義和十萬嚴蘭記七萬榮豐恒六萬五千盛康祥六萬協秦升五萬壽昌五萬北公茂五萬裕盛祥五萬惠泰五萬川源五萬振源五萬盈大五萬懋昌三萬五千承德三萬元豐三萬同益三萬元昌二萬慎裕二萬協盛祥二萬寶泰二萬鼎元二萬沈景記二萬亦康二萬聚昌永二萬葆昌二萬聚裕二萬怡盛一萬五千合興一萬源太昌一萬裕春祥一萬協興一萬匯記一萬頤康一萬春源祥一萬豐泰一萬元大一萬泰昌一萬任性記七千慶成五千慎康五千周杏記四千源大三千鮑厚記三千周永記三千源裕二千（以上五十六家棉紗號五家餘計共盈元四百四十八萬七千兩）尚有新開紗號五家列后大德（經理）朱聯丞裕祥邵寶生崇益羅寳楨德泰水祥麟和興蔡錫田 
　　花業花業上年巿價全歲平穩通陜等花常在三十二三兩左右是以同業亦甚穩健惟錦成公獲利最豐兹將盈餘各行號録后錦成公十一萬源記一萬德記一萬潘正大一萬寳興長一萬德泰恒八千五豐八千怡興七千沈恒泰五千源泰五千永興昌三千恒興三千協興昌三千瑞泰恒三千榮廣大三千瑞記二千德昌二千恒大一千（以上南北巿花衣行十八家之盈餘共計盈元二十萬零三千兩）宋品記二萬張信和一萬羅軼臣八千新盛五千安興五千永裕五千鴻祥五千漢昌五千董華記五千德豐裕五千益昌五千張裕生五千王祥記五千元興三千春泰和三千恒源三千信泰協三千新昌隆二千瞿少記二千（以上十九家棉花號共盈元十萬零四千兩） 
　　洋貨業洋貨業因上年先令秋後更長在春季所定之貨到時結算鎊價大可獲利其中疋頭一項以白貨爲最佳花色略遜一籌然較戊午年爲優惟做日貨者盈餘較少兹將該業盈餘者調查列下大豐三十萬鴻盛五萬日新盛十萬可大三萬五千　時和四萬裕康三十五萬正昌祥五萬日新增八萬永豐一萬茂豐三萬陳星記二十萬榮昌祥三萬恒泰六萬成德豐二十萬協祥五萬益昌三十萬錦泰十萬渭記九萬協和恒六萬兆昌祥二萬敦餘十萬甡昌十萬天豐六萬五千恒源五萬同豐泰五萬五千朱鶴記一萬永裕泰四萬永豐盛三萬永慶四萬永源一萬元昌成十三萬仁德五萬久大昶三萬同盛八萬洽豐昌五萬協昌五萬義豐十五萬謙誠元五萬協泰興四萬裕瑞豐萬五千康大二萬源餘五千恒記十萬永昌裕二萬五千信豐盛八萬協興二萬志康五萬秦昌祥二萬崇德七萬通裕六萬寶泰二十萬豐大十五萬美利一萬莊甡源萬五千周耕記十萬泳豐一萬德新祥二萬錦大四萬餘盛七萬震康三萬成豐九萬聚慶四萬鼎發二萬駿康六萬合昌二萬五千李柏記二十萬王祖記五萬長豐十萬乾泰昌一萬鉅昌七萬森裕三萬秦慎萬五千乾源泰二萬五千申發祥二萬張德豐二萬萬成永四萬順泰昌三萬 
彤昇萬五千 
　　閘北米行閘北米行盈餘者以錢恒泰·怡德豐·萬盛泰·德大公等爲最緣是年洋釐頻長加之米價日漲之故兹録各行盈餘數於下錢恒泰三千兩怡德豐二千兩萬盛泰四千兩長豐義三千兩德大公三千兩萬隆三千兩同興恒二千兩同豐裕一千兩義成一千五百兩恒隆二千兩合記二千兩合盛一千兩恒昌德三千兩泰昌二千兩瑞昌祥一千兩裕昌祥一千兩德盛公七百兩慶盛義二千兩源順一千五百兩聚昌一千五百兩長順源平永豐平 
[交通銀行營業發達]  
　　交通銀行八年份總盈餘三百數十萬上海一行佔有四十萬之多較前數年逐漸增加有蒸蒸日上之勢近年添設國外匯兌歐美日本匯兌靈通而行員多東西洋留學及國内專門人材故整理賬務擴張營業均能井井有條上海分行近因舊屋不敷應用出一百二十餘萬元購置三馬路外灘德華銀行舊址大加刷新定夏曆正月初六日興遷連日致送賀禮者絡繹不絶屆時黄浦灘頭車水馬龍當有一番熱閙也 
[夏曆新年之商界表示]  
　　商業習慣夏曆新年皆休業數天今届華洋各馬路各商店門前均粘有白紙黑字長條上書山東問題旁書反對直接交涉與紅紙春聯相輝映處此新春休業期中商界關心國事有如此 
[舊曆歲尾年頭之租界情形]  
　　公共租界每屆舊曆年關往往有匪類乘各商歸束賬欵之際聚衆攔刦蹂躪商民兹届經代理英美總巡張生氏通諭各捕房捕頭轉飭中西探捕日夜分班按段嚴密巡邏以資防範 
　　虹口楊樹浦等處絲紗各廠概於舊曆十二月二十八日停工新正月初六日開工一般無家可歸之工匠於此數日内大半寄身於茶坊酒肆結伴游行各該管捕房捕頭深恐人衆肇事且自二十六七夜迭次發現路刦等案後居人大有戒心因於小除夕前一夜即通諭中西探捕分班按段徹夜巡邏直至除夕天明始行撤回以故大小除夕兩日夜並無重大之事發生 
　　公共租界内每届舊曆歲首一般無賴沿途擺設僞賭攤誘人入局藉以騙錢爲害非淺迭經查禁在案兹届仍由代理總巡張君嚴諭各捕房中西探捕四出查禁見卽驅逐違則拏究若輩均不敢嘗訌故各馬路肅靜如常 
　　舊曆除夕夜半一般迷信男女及妓院中人咸至南京路保安司徒廟（即虹廟）爭燒頭香内外擁塞前年竟至軋斃婦女兩口兹届老閘捕房捕頭有鑒於斯且恐一般游手好閑之輩混入其間或調戲婦女或乘間攫竊故於大除夕午後選派中西探捕分往該廟内外照料每屆舊曆新年本埠士女大都艶妝華服乘坐汽車繞遊各馬路過熱閙處所有等游手好閑與玩童抛擲着地作聲之金錢花砲以取樂新老兩捕房捕頭以此種惡作劇最易肇事各加派中西印各捕分往南京路福州路等處查禁違干拘究 
　　代理英美總巡張生氏以夏曆新年工商各界一律休息公共租界内游人勢必熱閙一般紈袴子弟乘坐汽車每於康莊大道鼓機疾馳祗知自已娱樂不知行人危險爲防患未然起見爰於除夕通諭各捕房捕頭轉飭中西探捕傳諭各汽車行主切囑司機人不得開駛快車以免肇禍 
　　英美電車公司以夏曆除夕爲華洋各商歸束嚴歎往來人衆故將行駛各路之電車一律加配拖車日夜行駛至元旦日繼續接班以便行商 
　　公共會審公廨關正會審官於舊曆大除夕午後發出示諭略云本廨於二月二十號（卽舊曆元旦日）起停理民刑訴訟五天至二十五號（卽初六日）開審仰辦公員役及當事人等一體知悉 
　　法租界法捕房總巡施美德君邇以時屆陰曆新正深恐宵小乘隙行竊及在途設立賭攤誘騙鄉愚入場聚賭情事爰特諭飭各包探分往新老兩租界沿途查緝並諭令各捕房加派中西越各捕嚴行梭巡以清匪踪 
[浙滬軍界領袖關於時局要電]  
　　外交方針請俟南北統一後採全國輿論再行决定 
　　浙督兼滬護軍使盧永祥代滬使何豐林會電北京云國務院鈞鑒治密自本年京津滬學潮復作各省應之莫不藉口謂山東問題中央已有傾向直接交涉之意一時風潮鼓盪幾至影響治安雖遵奉中央迭次電令竭力鎭懾多方開導不過暫就平靜而羣情仍復激昂隱憂方長後患未已當此之時中央如無明確之表示恐不足以息流言而釋羣疑夫山東問題關係至爲重大究應取何種辦法當以全國輿論爲標準今南北尚未統一全國輿論旣無從徵求外交之方針自難於决定愚意中央似可依此理由明白宣布以山東問題中央絶不獨裁須俟南北統一後博採全國輿論再行决定俾全國曉然中央以民意爲依歸則鼓動風潮無所藉口南北和議更易進行卽外人亦深知我國近日民氣方盛對於中央此種主張無不表示同情且可趁此猶豫期間内將該問題從長討論以作將來應付之根據目前緊要之圖似無有逾於此者伏讀中央本月魚電對於山東問題亦曾以容納各方意見冀得正當之處置爲言愚見所陳希望中央依前電之本旨而爲切實之聲明如此於時局上可資補救於外交上亦不無裨益謹貢蒭蕘伏候採擇盧永祥何豐林代銑印 
[唐繼堯主張取銷軍事協定電]  
　　南方和議總代表於二十一日接雲南唐總裁來電云唐總代表（以外銜略）均鑒曩者北方因對德奥宣戰遂與日政府訂立軍事協定全國人民察其陰謀惕於禦患乃倡取消之議然當歐戰未停之時在勢未能中止此亦人所共諒乃自凡爾塞和約旣成各國對敵行動已完全解除武裝此就對德奥之本義言之軍事協定已無存在之理由者一也至去年上海和會旣開後之二月一日及三月十五日徐樹錚致日本海陸軍之簽字之二件藉口防止俄亂使軍事協定效力延長至今□□解原約藉遂擴張勢力之謀此本不支之尤即北方當局亦嘗認不諱然其時協約各國對俄旣一致出兵我國與之共同行動在事亦尚可爲但自去秋以後英法意旣均撤兵美亦於本月十日撤兵亦宣言不再干涉俄國内政此時我國自應與協約國之多數爲一致之行動此就對俄方針言之軍事協定亦無存在之理由者二也况俄國之變純爲本國内政問題與歐戰無關更與他國無涉我國素愛和平又向無侵略之野心更不宜謬隨人後徒傷俄人之感情萬一我干涉俄之内政俄亦進而干涉我之内政循環之報當自作之此就國際公義言之軍事協定亦無存在之理由者三也我國與俄接壤之處延長至萬餘里今俄之勞農政府勢力日長英法美諸强猶畏而縮手變更出兵政策日本雖與啓釁勝敗均與其本國無關也我倘謬與搆兵招其侵入西北邊防如何堵防想北方軍力豈能勝掃蕩之任此就國防言之軍事協定亦無存在之理由者四也上述各端實於國家根本關係者大唐總代表艶電亦以爲言繼堯前次主張取消密約蓋所謂密約者實以軍事協定爲根本此外軍械借欵·路礦森林各借欵以及其他等均爲由此發生如能將根本條約取消其他密約始有辦法之可言　意擬請軍府迅電北京速將軍事協定宣布期滿如北方當局果有根本覺悟解除國人之鉅大憂慮則對内問題事屬一家何難片言而决若北方必固執已見利用對俄用兵藉圖增長個人勢力甘受强鄰之束縛自遭至酷我國家鉅禍而不惜我西南爲保全一方計惟有逕自通告中外與英法美各國一致不涉俄政以示西南不在軍事協定範圍而已事關國本禍延眉端敢乞諸公一致主張臨電神馳無任盼禱唐繼堯銑印 
[國民敎育促進團之講演]  
　　國民敎育促進團預定在陰曆元旦日起擇公衆會集之地舉行講演三日擔任講演者有黄任之·沈信卿·賈季英·穆杼齋·顧蔭亭·朱叔原·俞杭瀾·朱友漁·高硯耘·俞行修·邵仲輝·馮釗光·楊立人諸君第一日由黄任之俞杭瀾兩君在共和影戲園講演沈信卿穆杼齋兩君在新舞臺講演第二日在共和影戲園講演者爲顧蔭亭馮釗光二君在新舞臺講演者爲賈季英穆杼齋二君所講均注重於山東問題及國民應盡之責任以促國民之猛醒聽者均爲之動容鼓掌云 
[淞滬警察廳之通令]  
　　二月十九號淞滬警察廳訓令各區署所云案於本月十二日奉督軍李省長齊尤代電開頃接國務院魚電開近以山東問題（中見九日本報）勿稍弛縱貽誤是爲至要等因除分電外仰卽剴切曉諭並轉行所屬一體遵照辦理隨時具報等因十六日又奉督軍省長文代電開頃接内務部虞電開本月六日奉大總統令秩序安甯立國所重（中見九日本報）將此通令知之此令等因奉此特電達希轉飭遵照隨時認眞辦理爲要等因除分電外仰即分别咨行一體遵照認眞辦理隨時具報等因十八日又奉督軍省長文代電開據上海國民大會魚電稱北京當局置國民駁回日本通牒主張於不問趨向直接交涉此間羣情憤激業於一月三十一日開國民大會公决辦法倘無圓滿解决國民不能再負納稅義務徒手奮鬭亦所不辭等語察核來電語多要挾踰越軌範顯有不逞之徒假借煽惑各該地方官廳有保護治安之責應即遵照迭次明令分别制止以保公安勿稍疏忽切切等因先後到廳奉此並奉松滬護軍使迭次傳同前由除分行外合亟訓令該署所仰郎認眞遵照辦理切切此令 
[上海各界聯會所接軍府覆電]  
　　上海各界聯合會前爲山東問題於皓日曾致軍政府電兹接其覆電如下上海各界聯合會鑒皓電悉山東問題關係重大前經嚴電北庭妥籌應付兹據覆稱山東問題已接日使照會請開談判政府對於此事異常持重現正在詳慎考量之中用何手續解决須視討論結果博采各方意見方能决定大要不外聯盟公斷及直接交涉兩途何者有利國家卽當權衡採用中央絶無成見私見存乎其間我輩以國家利害爲前提旣不敢掉以輕心亦不敢感情用事致誤大局區區愚衷尚希鑒察等語除隨時督察外尚希一致力爭以維主權軍政府眞印 
[工部局新選舉之議董]  
　　本届工部局議董九人於十六十七兩日由納捐外人投票選舉十七晚由公正人開匭檢票計九百零五票内有廢票二十二紙英人獲選者七人餘爲美人日人各一（按去年美人議董二人）兹將選舉結果録下·英人斯密士（怡和）連任得七百七十票英人倍恩（元芳）得六百六十一票日人吳大五郎（三井）連任得五百八十六票英人蘭白（同孚）連任得五百零三票英人愛勤斯（太古）得四百五十七票（曾任天津英租界議董四年）英人麥新台（滙豐）得四百四十七票英人彭哲明（平治門）得三百九十七票（生於上海能操中日語言）英人考克思（昌興）得三百四十七票（戰時曾充英國陸軍中佐）美人費信惇（律師）得三百三十七票 
[招待意飛行家之籌備]  
　　大陸報云羅馬飛行家行將到滬故上海招待禮節現已籌備將竣十四日午前籌備委員會在意商會集議由北京代表徐祖善主席聞江灣跑馬場職員對於以跑馬場爲飛機停止地一事並不反對當由會塲舉定委員分任場所·財政·宴會·招待·贈品·公布·等事意飛行家將由廣州同時來滬共飛機七架飛行員二十七人到滬後將勾留三十六小時當其將抵滬時由近曾在滬試驗飛行之意人乘機往迎導以降落地點復由上海兵工廠機匠將到滬各機加以整理除塵拭油如遇損毁卽爲修理飛機置於江灣由護軍使派兵保護到滬之夕意總領署·商會·飛行俱樂部·與國際各機關公宴之次日特别試飛在江灣舉行觀客憑票入場略取看資晚間由中國當道徐鮑二代表·與何護軍使·藍海軍司令·楊交涉員·沈知事·及蘇督代表·設筵欵之席間蘇督代表將以銀杯贈與意飛行家北京代表徐鮑二人昨夜返京俟得意飛機由盤谷起程飛至中國之消息卽立時來滬云 
[殖邊債權人會議索欠辦法]  
　　擬呈請求書於領事團 
　　上海泰晤士報云殖邊銀行債權人於十九日午後在羅傑律師辦公室開會到者若干人先由主席賀勃報告開會宗旨略謂殖邊銀行自一九一六年五月停止其債欵義務其規避之法直同無賴雖奉會審公堂屢次堂諭然該銀行迄今不理債務查殖邊銀行無顯明財産在滬故堂諭無從執行鈔票無從兌現苟債權人無一致行動則此事將始終擱置今唯一方法惟在債權人公擬請求書遞呈駐滬領事團轉交駐京公使團請其以必要壓力施諸財政部强令殖邊銀行應付其債務蓋該銀行在中國各處設有分行照常營業並與中政府有關也羅傑律師帮辦赫思格爾律師繼稱殖邊銀行各分行今仍營業新近又在奉天立一分行故該銀行不能謂爲無力償還債務上海會審公堂權力限於一隅未能使債權人向其分行索欠此種情形極爲離奇除中國外各國無此怪現象譬若倫敦某銀行失敗則債權人可向其利物浦分銀行索欠斷無分行對於債務不負同樣責任之理但殖邊銀行竟不如此惟債權人採取一致之行動或可得適當之結果云云主席旋宣讀請求書稿交會核議擬登載中外報紙俾其他債權人今不預議者亦得附名此議當由會衆全體通過並議决所需經費按成分認云 
[旅滬俄人會議領署與銀行事]  
　　字林報云十五日旅滬俄人集議關於俄領署與華俄道勝銀行之問題此次會議似頗激烈而於某俄人質問會場對於所討論各問題有何權力時爲尤甚衆所討論之議案以爲俄領署官吏今已不复爲政府與人民之代表應由會選舉委員七人以便接收領署並稽查道勝銀行賬欵因該銀行係國有性質且有國家公欵也此項議案業已通過委員七人亦　舉定云 
　　大陸報云十七日俄人聲稱某報所載接收俄領署與稽查道勝銀行之議案業已通過一說不盡確實當時會場中確有人如此主張但沉靜分子不贊成之蓋彼等爲社會民治派而非過激黨但願俄國新政府在滬有適當之代表耳現將請海參崴州議會更換上海俄領署人員並派船來滬將避居上海之政治犯載回西比利亞辦理此事之委員團現已舉出數人星期日將在愛多亞路海軍青年會再行集議討論云 
[俄領事回任之函知]  
　　駐滬俄總領事格雷斯前因公回國近因公畢回任特函江蘇特派交涉公署請爲查照 
[法副領事德賚沛回國紀]  
　　法會審副領事德賚沛君邇因任滿升遷於陽曆二月二十五日上午八點時挈其夫人公子等搭乘法國公司郵船起程當時法國各紳商及法捕房施總巡率同各捕頭帶領越捕一隊均戎裝擎槍詣碼頭恭送當經德君一一握手答謝而别 
[美前總統華盛頓誕辰之慶祝]  
　　本月二十一號（星期六）爲美國華盛頓總統誕辰江蘇特派交涉公署接得駐滬美總領事來函是日在南京路巿政廳舉行慶祝禮並開跳舞會楊交涉員卽於是日帶同交涉科陳世光楊小堂前往赴會共同慶祝以敦睦誼 
[美敎士在雲南被擄]  
　　大陸報云美敎士施爾登於一月十七日在雲南老西關附近爲匪擄去匪徒因滇督不允其免罪投誠之請求故有此舉以示報復現據十五日雲南電稱滇督不能核准美員之要求而美員尚未能即日到滇雖已與匪磋商令其釋出施敎士但因政治問題迄無結果施敎士現尚無恙惟久困於匪恐無生望云云施敎士向在巴塘傳敎因送其眷屬前赴香港故往雲南不意途中爲匪所擄施之妻兒則未遇險施來華十五年久住東藏熟悉藏事據老西關法國天主敎會傳來消息則謂施敎士患病頗劇難望獲痊昨皖省美敎士卾斯戈偕美加哥報館訪員斯密士乘船赴香港往見廣州美領事然後即赴海防乘火車入雲南擬直往匪穴與匪磋商並携有藥品以便急救如匪必欲贖金則卾敎士亦願付之云 
[兩律師爲國捐軀之紀念]  
　　前任副領事德賚沛君以已故法學博士前在本埠任律師之蒲石·福履理兩君在滬辦理律務商民翕服後因歐戰發生回國從戎効力前敵以致陳亡不勝悼惜現特製就銅牌一方將蒲福兩君陣亡日期刋在銅牌上懸掛廨内公案之前以誌紀念 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞二 
[全國各界聯合會往來電一束]  
　　致北京電北京國務院外交部公鑒我國人民僑居海外依據國際公例應享平等之遇待不受特别之　締乃報載荷蘭政府一千九百二十年一月一日所頒新例十四條原文是直將我僑商之生命財産一網打盡如果成爲事實則僑民尚有立足地耶務懇鈞處向駐京荷使提出嚴重交涉立將此約妥爲修正以慰僑情而保國權全國各界聯合會叩 
　　致荷蘭電駐荷華公使鈞鑒報載荷蘭政府一千九百二十年一月一日新頒虐待華僑苛例十四條原文　之不勝駭異查我國人民僑居海外依據國際公例應享平等之遇待不受特别之取締此約果爾實　　不啻將我僑商之生命財産一網打盡此　僑民尚有立中之餘地耶我公爲國服　對於此種苛酷條例自　據理力爭免成事實除分電請國務院外交部與駐京荷使嚴重交涉外務懇向荷國政府提出抗議妥爲修正以保僑民而固國權全國各界聯合會叩 
　　致全國電全國各團體公鑒報載荷蘭政府一千九百二十年一月一日新頒對待華僑新例十四條原文閱之殊堪髮指查國際公例凡人民僑居外國領土　享平等之遇待不受特别之取締今荷政府遽爾頒此苛酷條約是直將我僑胞之生命財産一網打盡果爾實行則此後僑民尚復有立足之地乎除分别致電北京國務院外交部與駐京荷使嚴重交涉並電請駐荷華使向該政府提出抗議外務懇尊處主張公理一致力爭以作外交聲援而保僑民爲盼全國各界聯合會叩 
　　當德來電上海全國各界聯合會鑒常德昨　　民大會到會者萬餘人議决福州事電政府力爭青島事阻止政府直接交涉本省事派代表呈請政府將張敬堯罷免謹先電聞常德國民公叩眞 
　　汕頭快郵代電全國各界聯合會全國學生聯合會公鑒魯案前經拒絶萬無直接交涉之理日本通牒自可訴諸世界公論而北庭態度不明千鈞一髮務乞堅持天津慘劇天人共憤嶺海逖聽奠不眥裂如非懲辦曹楊則任何犧牲可以勿惜同人雖力微願誓死以爲後盾嶺東學生聯合會叩眞 
[建築戰事紀念坊之預備]  
　　大陸報云上海戰事紀念委員會現已决定以愛多亞路江邊兩租界接壤處爲建築一種戰事紀念坊最適宜之所至紀念坊之圖式則懸賞徵募最優者給銀七百五十兩次者五百兩再次者二百五十兩惟繪圖者計算建築經費不得逾出二萬五千兩此項圖樣須於四月十五日以前擬　所有懸募規則不日卽將公佈聞委員會曾擬建築有實用性質之紀念物如商品陳列室之類但上海中外商會皆不贊成故此議作廢如將來捐數充足除江邊紀念坊經費外尚有盈餘則委員會或將再行討論建築有實利性質之紀念物云 
[河南旅滬各界聯會明日開會]  
　　河南旅滬各界聯合會因吳光新王印川有將任該省督軍省長說定於二十四日陰曆正月初五日）下午一句鐘假全國各界聯合會（法租界八仙橋西永樂里十五號）開河南旅滬各界全體會昨已印發傳單與同鄉矣 
[廣西留滬學生會選舉紀]  
　　昨夜廣西留滬學生會假四川路青年會開第三次選舉大會到者約六十人山前會長曹德三主席宣布選舉理由畢請衆先行聚餐然後選舉餐後衆即投票選舉約翰大學岑德彰爲正會長南洋公學陸壽彝爲副會長再選中西文牘各一人南洋公　葉旺時東吳法科鍾震會計一人南洋公學龍純如幹事四人中華工業專門學校馬志超·中國公學周召清·南洋公學李果能·秦篤瑞選畢再議定至陰曆正月初五在虹口澄衷中學開大會一次議决進行方法並籌辦出版雜誌等事至此時已九時許遂盡歡而散並聞該會前任會長曹君不日赴法求學本日動身返粤然後由粤啓程云 
[海甯路商界聯合會開會紀]  
　　昨日（二十二日）海甯路商界聯合會開職員會到者十餘人虞兆芳主席宋誠彰記録當由主席報告衡州吳佩孚師長覆函青島問題中日直接交涉一案已於歌日電呈中央　於魚日通電全國軍界協力阻止云云現今外交緊急本會亟應再接再厲爲後援次宋誠彰提議本會設立演講團每逢星期出發衆各贊成次余仰聖宋誠彰提議本會義務夜校第一第二已經成立第三義務學校前集議時早經表决預先籌備因先設半費日校俟經費充足再改爲義務學校請衆　論各無異議主席付表决通過議畢遂散 
[工界協進會之同樂會]  
　　舊曆元月初二日崇明路中華全國工界協進會假座倍開爾路精武會公園開會員同樂大會開會時適大雪紛飛而赴會者仍極踴躍數達二千餘人首由主席盧煒昌君盧係會長報告開會宗旨次由霍守華君演說略謂今日之會實爲我國四千餘年之創舉蓋我國工人素鮮團結力大都祇知有家而不知有國不佞甚希望工界諸同志此後當趨重國的觀念國家乃由社會組織而成但社會萬不可分等級且以不佞而論社會直無等級所分者惟人格耳總之能愛國家能愛社會能愛人類便是上級人格的人不能則次之絶對不能則更次之至工界中人要多爲見義勇之士此乃不佞所嘗道者因凡工人遇有不平等之事罕不奮起排解有時雖犧牲一切亦所不計但常因知識單簡錯認問題致貽禍無窮此爲稍缺憾者然此乃無人引導所致設眼光遠大能體察大勢斟酌進行則豈特爲工界方面謀幸福卽國家前途亦實利賴之全場鼓掌次爲陳公哲君演說略謂本會雖創辦未久然鄙人敢謂在數十年前已經創辦蓋今日之工人數十年前多已爲工人不過向來乏人提倡謀偉大之組合耳今日時至嚴寒且雨雪交加而如許會員蒞會殊出意外此爲最抱樂觀者敝會精武體育會同人對於能熱心社會事業的人素所敬仰用略備茶食藉表歡迎惟人數衆多招待不週知所難免尚望原諒旋茶會次黄海東君演幻術次聯義堂與公同和樂獅子二頭同時起舞時鑼鼓喧　爆竹轟耳至鐘鳴五下始盡興而散并聞是日青年勵志會同人本擬在場露天排演曰話劇以助興趣嗣因爲雨雪所阻致未開演 
[陳獨秀過滬之談片]  
　　聯合通信社云陳獨秀君應西南大學之約前赴廣州於陰曆年終過滬小作勾留即乘輪赴粤兹得其談片如下陳君云北方文化運動以學界爲前驅普通社會似有足爲後盾者然不能令人滿意之處實至不鮮其最可痛心者爲北京巿民之不能醒覺以二十世紀政治眼光觀之北京巿不能謂爲有一巿民僅有學界運動其力實嫌薄弱此至足太息者也廣東人民性質活潑勇健其受腐敗空氣之薰陶或不如北京之盛以吾人現在之懸想改造廣州社會或較易於北京故吾人此行殊抱無窮希望也西南大學自汪精衛·章行嚴·吳稚睴三君與予（陳君自稱）會晤後吳君頗主張大學地址設在上海在吳君之意以爲大學設在廣州誠恐受政治軍事之牽動大學基金因此或難鞏固不如就上海租界選定地址無論政治軍事有何變動可保不受動摇實則西南當局旣有創辦大學之决心成立以後自有輿論與人心之保障就如北京大學雖歷幾許風潮終能屹然不動卽其明證若設在租界則倚人爲生大學自身已失其獨立根性辦成以後有何價值故吳君此種主張吾個人絶端反對之汪章兩君本無成見予已電告兩君表示此意將來會晤以後當可仍照原議也李石曾·吳稚輝兩君主張在巴黎辦中國大學或將西南大學另闢國外部此議吾人亦不贊成蓋吾人求學旣已遠赴巴黎當然不入中國大學且事實上亦以逕入法國大學爲宜欲學中國學問則儘可就地求之初無赴法之必要也若以爲凡人但能一抵巴黎即可脫胎換骨變莠爲良不必問其求得何種學問之理想則吾人未敢苟同蓋歸自巴黎又依然爲惡者事實上正不乏人也吾人赴廣州後將於印刷界有所刷新或就西南大學添設印刷部以爲刷新計畫之試騐此種計劃第一步即將銅模之單字改爲雙字或聯字所有名詞熟語皆分别鑄爲一顆例如上海兩字向來須先取上字再排海字吾人新鑄字模將上海兩字鑄成一顆其餘名詞熟語大半類是則排字時可省二分以上之時間則印刷事業可省二分一以上之名詞·動詞·接續詞·分别隔斷俾讀者一目了然無形中寓敎授文法之意日久以後便可將吾國固有之單音語變爲復音語（拚音）此計畫之實行擬另設一印刷學校敎練一班生徒從事工作以爲改良各處印刷業之先導云 
[車夫福音會之近狀]  
　　麥西桑先生近年來鑒於車夫之困苦顚沛憐惜之心油然而生於是於一千九百十三年六月一日有上海車夫福音會之設所以扶其困而救其貧也傳佈福音灌輸敎育扶貧救危其三大職務也會中一切麥先生主之常年經費由各處捐集而得以是車夫之受惠多矣今且述其一千九百十八年至十九年中所得成績之大概於下此次成績較諸以前其進步也蓓蓰車夫之生活固甚簡單可括之曰工作不息困乏異常疾病窮苦而已且其生也貧及死亦不能儲一錢可爲人類中之最苦者矣 
　　福音之著要事業是在搜尋車夫之疾病者救護之饑者食之寒者衣之而於冬日則搜尋尤力在天氣朗睛街道乾燥衣食有着之時車夫固不足憂也至於朔風起時寒氣砭骨白雪載道衣單不能禦寒食寡不能充饑乃塞縮之狀復流露於外矣福音會築福音堂以蔽之堂中固常温暖如春日較諸街中不翅霄壤矣 
冬日人民常以北風難堪辄棄車而行於是車夫之生活大艱且有終日不能獲一錢者雖欲得一盂之粥亦不可不流於溝壑者幾希福音堂以是發給粥票以濟之車夫衣服大半檻樓欲求其衣服完全者十不得一福音堂念其行將凍斃乃給衣以救之寒而致病者送醫院醫治之此輩生而貧者不足怪其最可憐者爲一輩浪子初則揮金如土及金盡則悔已無及背井離鄉流落異域無援助之人少憐惜之友流爲車夫其苦蓋勝於素貧者也福音堂設法以助之且以好言勸之使其旣得相助之益又獲敎導之功 
　　車夫之事罷者有停車場爲其休息處至福音堂者又倍極優待夜間常有簡單之演講以向之其詞大概爲車夫需知誠實待人謙恭接物等種種於道德上更諄諄勸導車夫於是乎獲益不鮮矣且有畫謎唱詩等以娱之彼輩皆浸浸乎頗得餘趣故皆欣然蒞止也 
遇有因病而不能工作者可隨時得粥票或舊棉衣不 
 
[至講道堂聽道之車夫福音會捐欵建築之停車場]  
貧不病者不可得在此一年中所發衣服粥票共惠及病者三百十八人貧者猶不在内也所設車夫之棲宿舍又無一隙之餘故頌揚福音會之聲浪時有所聞 
　　一千九百十八年之聖誕節在車夫歷史中可謂爲一極大之紀念日也因於是日得二十四萬四千零二十九元之鉅欵　物以分發車夫此欵乃山字林　館募集於上海各大團　者也發起人乃將此欵　各店定備食物各職　又趕　衣服至是日得食匣凡八千隻各儲肉饅二麵包四甜餅一載以　輛馬車各懸福音會旗至各處分發之自晨至夜未嘗稍息各車夫得之非但感謝不已且亦爭赴聖誕祝禱會焉 
 
[耶誕日分送食物與各車夫]  
　　福音會在此三日中發去粥票一千五百紙棉衣無數非徒車夫得之貧民之需此者亦與之此種事業當永續不懈如非捐欵無着迫於中止耳海上之樂善好施者多想不致至如是之地位也此年冬季共發去棉衣一千九百六十六套計合洋七千八百八十六元 
　　平均每年所發之棉衣較粥票爲多惟海上之車夫過多恐仍有未獲之者是則又當搜尋之也車夫之受惠者亦知感激福音會及字林報館且嘗致書與字林報館藉以表示其感激之心也 
　　街巿中之車夫停車場車夫之最歡迎者也工部局准麥先生之請已築有二處惟需此者尚多想數年後必能再得幾處也上年六月間車夫受世界潮流之激蕩而有罷工之舉就此可見其智識漸開非經福音會勗勉勸導之功乎 
　　團體與私人之慷慨施與者頗多足見其熱心慈善事業福音會旣得以鞏固貧民又受惠多多有錢者固不惜此細數也仁濟聖路加二醫院尤以慈祥爲懷貧病就診者亦慷慨施與故得其救治者已無數若此二醫院者可以風矣 
　　車夫福音會敎堂之敎友男女均有之此輩皆以勞　度日未尚想及將來之結局此敎堂之所以設而得灌輸其宗敎思想與觀念也 
　　此事非徒頗有價值且於福音會事業之進步頗有裨益此種敎堂之組織法以十二人爲一組組又分數部各行其事有時亦共同進行每月一聚麥先生家中以報告其一月之成績敎堂之屋宇均於是年成立阿拉勃斯脫路之敎堂其一也狄思威路之敎堂其二也皆倪牧師主其事敎堂常開俾車夫得隨時　彼聽道也 
　　除平常禮拜之外每星期於此二敎堂中又有佈道會二次聽者每次不下二三千人兩星期一次之查經班亦有四十人　輩經此訓練頗有所得即目不識丁者亦能牢記其事實不忘 
　　每星期六亦有同樂會皆以年齡較幼之貧兒任其事顧亦井然有序且興趣横生尤見幼童之精神活潑矣每次秩序中有唱歌等種種引人興趣之事故堂内外聚聽者頗衆也故少年同樂會中佈道進步頗速也敎堂中之演講及露天之唱詩皆足以引起人之精神故常有露天開會之舉 
露天開會另有一部分人主其事各縣各鎭之露天佈道尤受一輩車夫之歡锭故會中常分五六人爲一隊各處佈道每次聚聽者終有六七千人之多此事之導人入善固夫人皆知之而於貧民則得效尤速也 
　　禮拜日學授在以上二敎堂中共收學生千九百三十九人每星期舉行一次此輩學生頗能自勵故其進步極速而得益尤多於此輩頗有後望也不可藐視之 
福音會敎堂之於婦女方面之進步亦甚速聽道者口見其增即當夏季酷日之下仍入堂聽道無或稍息彼輩迨已得其眞趣矣及於今日此輩婦女之爲敎友者日多互相扶助以慈愛救人爲懷此非其平日聽道之功乎此外有二日間學校學生亦多授以初等敎育得益亦不鮮且除男女生外各生之父母家屬亦有願入校受課者其志可嘉矣而其境亦可憫也 
　　六年間小學生之爲敎友者頗多且亦能出而扶助他人慈善事業尤爲之不倦校中除倪牧師外尚有四敎員而以倪牧師之子爲箇中僑楚學校進步之速胥此君之功也 
[西醫赴京參與博醫會]  
　　西人所設之中國博醫會定於本月二十四號在北京協和醫學校開一千九百二十年常會本埠著名西醫及各醫院監院等皆已於陰曆年底乘車北上聞政府將於該會閉幕時導游公府並設筵歡迎云 
[麩皮免稅有允准說]  
　　麩皮免稅一事迭由滬錫麫粉公會呈請并舉代表赴部面求由上年八月至今均未邀准兹聞此案近由上海總商會·無錫縣商會·及熊督辦·分别呈商各部署已允照准昨聞上海總商會接到財政農商兩部指令姑准以三月份爲始一律免稅云 
[指控華捕持械夥刦案之結果]  
　　李忠山一年内不得　犯刑事 
　　匯山路一百四十號門牌舊棉花廠主吳裕生偕妻楊氏指控滙山捕房一千三百八十一號華捕山東人李忠山於前月十九號晚糾黨持械夥刦值洋二百三十元之銀洋衣飾一案業由公共公廨將該捕提案傳集人證兩次開庭審訊詳情均誌前報本月十七號晨又經李襄讞會同美約副領事在第二刑庭續審華捕正巡官西人毛鼎氏亦到堂觀審各造律師出席後先由被告李忠山之律師向被告見證馬金才詰據供稱在滙山路二十二號門牌聶公館充當一百九十五號司閽巡捕已有三年本案原被兩造均皆相識陰曆上年正月間我在聶家爲司閽時目覩原告婦人楊氏與被告在對門矮屋内爭吵而出其時有多人聚觀我亦上前詢問據說因賭博牌九爲銅洋一元而起云云供畢由問官及原告代表律師向馬盤駁良久次由被告李忠山站入證欄經伊之律師向其詰據供稱曾與原告因賭起釁並無糾黨械刦情事實遭誣指等語仍由問官向李一再研鞫李供如前旋由原被告之律師先後起立申述一過嗣由捕房律師起稱詳核被告先後所供似有可疑之點惟以並未在其家内抄出任何證據至被告供原告因挾賭博起釁之嫌出而誣告其語似不近　　蓋彼等即使果有　賭爭執所爭者祇爲銅洋一元原告諒不以生命出入之重案報復睚眦之微嫌再察核原告及人證口供若合符節故此案應請堂上研究問官核供磋商之下以原告所供證據並不充分將案駐銷李忠山着具安分結交保開釋一年之内不得再犯刑事 
[北四川路之搶案]  
　　搶刦之地點曁時間去臘舊曆二十八晚七點三刻北四川路底球子里口甬人華　榮所開之仁昌雜貨店被匪搶刦是晚該號夥友等正在晚膳（俗稱吃年夜飯）忽來暴徒五人内有二人手持手槍把守門口三人入内堂搜刦當場刦去櫃上之銅元十餘千小洋數百角 
　　巡捕與匪徒之奮鬭當匪徒等入該店時同桌夥友某見勢不佳即向後門逸出大呼捉盜時鄰近各舖尚未收巿聞聲急吹警笛當有三百十七號上差巡捕在西童公學門前聞警向南趕來適匪等携贓向北逃竄一見該巡捕迎面而至遂轉入司高脫路該捕卽上前攔阻該匪等遂以手槍向捕連擊皆未中該捕奮不顧身即以木棍向該匪等當頭猛擊擊中一匪頭部血流如注餘匪仍與該捕奮鬭後向司高脫路分段圖逃該捕亦向該路急追追抵該路底匪等紛紛躍入該處浜内以冀逃逸該捕亦躍入浜内追趕卒將受傷之匪在浜内擒獲解送捕房巡捕捕匪如三百十七號者誠不易多覩矣 
　　匪黨及機關之搜捕捉獲之匪抵捕房後即供出名宋子平曾在租界犯過刦案且經公廨逐出租界此次重來租界又犯刧案並供出機關在虹口之東有恒路一五零六號該管捕房捕頭得供後即飭得力中西探目分段向該處兜拿當在該處拿獲婦人范沈氏（四十五歲山東人）謝正標（二十八歲山東人）周吉三（四十歲江北人）范卿文（四十八歲山東人）俞忠元（二十七歲江北人）張榮昌（三十一歳江北人）均押候查明解廨訊究 
[楊樹浦路之搶案]  
　　本日十六號（即舊曆十二日二十七日）夜半十一句餘鐘有暴徒三四人各執利器潛至楊樹浦路長安里八百十號門牌居婦陳王　家賺開大門入内嚇禁聲張將所有值價洋百餘元之衣飾現洋搜刮殆盡携贓呼嘯而逸迨該管捕房聞警立飭通班中西探捕四出兜拿匪已去遠矣 
[閘北之兩搶案]  
　　龔家宅本月十六日晚聞龔家宅居民馮其書家被匪刦去銀洋首飾等物報經五區二分所牛警佐派長警緝獲曾犯竊案之江北人陳大二·陳得三·申四羊子·潘四·高　飛·張學富·等六人在其住處地板下起出灰鼠皮袍等物傳馮指　均非原贓陳等亦不認行刦馮姓情事解經司法科轉解淞滬警廳押候訊辦 
　　馬家弄寶山縣江灣鎭北首約四里許馬家弄居民徐文卿向係販運棉花生理本月十五夜半時其家忽來盜匪十餘人明火持械撞門入室嚇禁聲張徐與伊女阿二（年十八歲）聞警上前抵拒被該盜等分别用繩綑縛然後將臥房中兩箱内綢布棉單夾衣服與現洋五十元又徐身畔洋六元八角金戒一只及阿三耳上金環一付鍍金押髮一只及布疋等悉數攫取而逸徐見盜去後開單報告五區警所請緝嗣經該警所先後拘獲王福·張阿招·陳福·張梅全·查卿卿·趙旺子等六名抄出原贓白布八疋一併押送到廳訊供之下王等直認不諱並稱同黨共有十人餘均不知逃往何處問官令連贓申送警察廳發交司法科審訊一過即移送地方廳昨由檢察官預審之後令將王福等收押贓布暫存候傳事主徐文　到案再訊 
[培克爾路之圖刦案]  
　　二月十四號下午三時時許有暴徒五人持械闖入虹口培克爾路五十號門牌廣東人林均重家内用繩將婦人林陳氏·女子蔣阿妹等兩手綑縛並將敗絮塞入其口氏且被刀傷及頭面該匪等正欲搜刦財物被另一婦人林何氏及顧金山狂呼捕盜由一千三百零三號一千三百三十七號兩華捕與匯山捕房華探目蔣榮生·西探目柏生·包探楊阿泉·張金寶·陳廣義等聞警馳往當場拿獲粤人黄垤·潘阿法·甘竹山三名連同兇刀繩索敗絮帶回押至十六號解送公共公堂由該探捕等上堂禀明前情請求改期當　李襄讞及英包副　事核准着將三被告帶回捕房押候展期兩禮拜解訊 
[浦東槍斃盜犯]  
　　浦東楊思橋鄉民陸阿裕家曾於去年秋間被盜搶刦經上海縣警察所拿獲盜匪周小老虎一名押解松滬護軍使署交軍法科訊據該盜供認打刦得贓化用不諱按照懲治盜匪條例判處死刑呈由罼民兩署核准於去年陰曆十二月二十八日將周小老虎一名發回上海縣着押赴犯事地方執行槍斃當經沈知事提案騐明正身委派王敬常警佐督同長警二排·偵探四名於午後二時商借救生局小輪一艘將周小老虎押解渡浦由董家渡上岸至犯事地點如法施刑該盜屍首由善堂給棺收殮發封厝壇候屬認領事畢王警佐回署禀復核奪兹將松滬護軍使署宣布罪狀録下爲布告事案據上海縣呈解拿獲搶刦陸阿餘家積盜周阿虎即周小老虎一名到署發交軍法科迭次傳集人證詳加　訊據該犯周阿虎即周小老虎供認曾於民國元年九十月間不記日明夥結十餘人侵入北蔡鎭西黄泥墩橋同脊仁船内搶刦得贓一次以以於是年十二月間夥結十餘人侵入引翔港某醫士家搶刦得贓一次嗣因官廳捕拿逃往外 
 
 

Page 15

 
 
埠匿跡數年復潛回浦東於去年陽曆七月三十日即陰曆本年七月初五日山該犯起意行刦住居三林鄉陸家橋之素識陸阿餘家財物即於是日夜間一時許糾約多人分持鐵尺尖刀等物夥同前往侵入室内實施强暴將事主陸阿餘頭部等處擊傷常經居鄰聞警鳴　喊捕未及携取贓物即行分投逃逸不料仍被獲案各等情不諱查該犯周阿虎即周小老虎一名供認先後結夥侵入民居及商船　行搶刦共四次實屬兇惡昭著罪不容誅應即按照懲治盜匪法第三條第五欵之規定判處死刑除飭將該犯周阿虎即周小老虎一名提出騐明正身發交上海縣派警押赴陸家橋犯事地方依照軍法執行槍决以昭炯戒外爲此布告軍民人等一體知悉此布 
[曹家渡發生殺妻案]  
　　曹家渡居民徐虎生於去年舊曆小除夕不知因何用刀將伊妻徐王氏觀傷要害頓時倒斃徐逃逸無踪事爲二十八保二十七二十八圖地保盧孝生查悉投報地方廳請騐翌日檢廳委　沈檢察官沈檢騐員等蒞場騐明屬實令屍屬自行棺殮並抄獲兇刀一把帶回儲庫候緝獲徐虎生到案再核 
[查獲大沽路命案關係人]  
　　住居法租界聖姆院路九十九號門牌以種花園爲業之錢堯茂因與人爲錢債糾葛致起爭端被毆弊於新閘大沽路西園茶館内業由該管捕房將屍舁往虹口斐倫路騐屍所報官驗明棺殮諭令緝兇究辦在案兹悉本月十五號曾山華探目邵和鈞包探周少蓮·韋金福·西探灰鐵·查獲與此事有關之楊金寳·姚苗福·趙阿成·倪大明·四名翌農解送公共公廨請究先由捕房律師上堂譯稱本案行兇之人甚多尚未盡獲請求改期開審次由姚趙二人之律師上堂請求准予伊代表之當事人交保出外候示關讞員及英卓副領事核禀以案情重大諭將四被　帶回捕房展期解訊 
[各學校消息併紀]  
　　湖州公學湖州旅滬公學今届新生報名者已達二百而男女舊生繼續肄業者亦有一千零四十餘人校長凌銘之本抱敎育普及之旨故特添聘楊侣元李錦洲兩敎師以期擴充敎室而免後至者不能容納聞該校定於三月五日至七日考騐新生八日開學正式上課 
　　蘇州旅滬公學蘇州旅滬同鄉會於去　議决設立旅滬公學常推舉評議員周渭石·龔子英及會員徐蓮舫三君爲籌辦員急速進行聞已聘定敎員校址亦戡定新閘路壽康里房屋刻正布置一切大約開學期當在燈巿之後也 
　　新華學校北四川路公益坊新華學校增設世界語專科已紀前報兹又增設星期日班逢星期日午後二時至三時爲敎授時間定於二月二十九號開課入學者仍不分國籍男女不收學費雜費聞該校是科主任陸疾侵以施君不能操華語講授於解釋上不無障碍特於每星期講授二次以便學者問難陸君爲吾國研究世界語最先之人曾於民國初元編著世界語書籍多種云 
振羣學校北四川路聚賢里内振羣學校附設之英文夜學部爲擴充學額起見增設特别班授以高級課程俾有職業者晚間可得完備之敎育現在開始報名擬於陰曆元月十六與日校同日開課 
　　培德公學虹口清雲里培德公學中學·小學·幼稚·各班罔不俱備去年學生已達二百六十餘人本年限增至三百人有志向學者須從　報名聞定夏曆正月十八開學十五十六考試新生云 
[關於勸辦實業之公函]  
　　上海縣知事沈寶昌致本埠南北商會及實業各界公函云逕啓者案奉實業廳第一三七號訓令内開案奉農商部第一一六號訓令開案准勸辦實業專使函稱恭綽奉令前往各省會同各長官勸辦　業將籌擬各項辦法　陳國務院内開關於調用人員一項除固定各員外須用專門人員擬隨時商各機關酌調惟經費有限應請准予一律仍留原資及俸資等項又開關於參考案卷一項爲接洽參考起見得隨時向各機關抄閱案卷各等因經國務會議議决照辦相應函請查照并請分行京外各機關查照俾便進行等因前來合行令仰該知事轉行該縣商會一體知照此令等因奉此除分函外用特函達即希查照爲荷　 
[浦東檢查印花稅紀]  
　　浦東　泥渡淞滬第三區署長曾永奎於去年陰曆歲底委派巡官長警出外抽查各店舖簿據有無　貼印花及貼不足數情事兹將查獲漏貼各舖户及罰欵數目列下信泰櫓店罰洋五元黄福記　食行　洋二元大森布廠　洋二元順發衣莊問洋十元恒昌　店罰洋五元朱順興飯店罰洋五元以上六家計共罰洋二十九元當山曾署長詳報警廳核奪 
[珠寳掮客騙珠說謊]  
　　住居滬城沉香閣爲珠寳掮客之陸少蘭陸徐氏母子去年底因虧負　纍無法　補陡起不良之心先向同業鑫源大珠號主張秉鑫處取去珍珠一百二十五粒又至信源珠號主黄秋濤處取得珍珠六十粒　向質舖當洋三百二十三元又一百八十元迨至張黄向索陸母子即以被刦等詞報告張黄不信報告二區一分所派　至陸處抄出當票一紙連同陸母子移送地檢廳訊追張黄着自行投質 
[閘北彭浦青年救國團成立]  
　　閘北彭浦青年救國團（寒假回里學生組織）於昨日成立出席二十八人其開會秩序如下（一）開會（二）主席報告（三）草章通過（四）選舉（五）宣言（六）來賓演說（七）　　演說（八）提議進行方法（九）散會（十）撮影 
[新世界重行開幕]  
　　公共租界靜安寺路西藏路轉角新世界遊戲場前因營業失敗關閉後各股東不甘中止添招新股另舉總理改组内部現經修飾一新已於夏曆元旦日開幕游客頗爲擁擠其北部之馬戲場改築劇塲跑驢塲中心之鞦　架等玩具移至兩首該場中心栽以樹木花草其他亦稍有更變最　閙者爲樓上之本灘樓下之甯波花鼓戲而南部二層樓之中西餐室改爲小洞天茶座每客十壺雇有輕年婦女值堂意在招徠一般游客以冀營業發達 
[寰球學生會介紹部消息]  
　　靜安寺路五十一號寰球中國學生會介紹部昨得安徽某商校來函託聘商業主任敎員一人每週至少授課十四小時用國文課本薪水每小時一元以四十星期計算又南洋某校亦託聘商科主任敎員一人每週二十小時月薪上海通川銀元百六十元左右川資膳宿均由校供給惟須曾在歐美大學或高等專門之商科畢業者方爲合格如有願往者可逕函該會總幹事朱少屏君接洽（函須中西文各一詳述姓名字年歲籍貫學歷經歷等） 
[警察陰曆年關提前發餉]  
　　淞滬警察廳長徐國樑以所屬各區署所隊各長警等二月份餉銀因陰曆非關詳請江蘇齊省長核准提早十天即於十八日（即陰曆十二月二十九日）一律發給其欵向銀行如數領取後飭各該警正佐隊長等備具領狀分别到廳具領分給各長警領取並由徐廳長核定各長警每名賞給洋五角 
[警察亦於舊曆元旦賀年耶]  
　　　　淞滬警察廳長徐國樑於陰曆元旦清晨八時召集所屬各區署除警正佐隊長并巡官及本廳各科長員等到廳舉行賀年禮節均穿制服禮服佩刀然後排隊同赴龍華松滬護軍使署參賀年禧 
[扭控拐逃父妾]  
　　盛澤人李伯青於本月十八日扭胡琢賢至四區二分所控稱民父在日開綢莊爲業曾納婢女某氏爲妾時胡在綢莊學業民父前年故世後胡勾誘該氏捲取值洋千餘元之衣飾而逸四尋無着今在閘北遇見請爲究追經倪署員研訊胡供認與該氏　逃出外未幾即歸其母家已久不通信云云當解司法科押候訊辦 
[汽車撞傷行人]  
　　昨日下午有江西人楊錫奎行經公共租界白克路被某號汽車撞倒跌傷腿足由新閘捕房三百零二號華捕瞥見當即前來將汽車號數抄録另雇車送受傷人投醫院醫治一面歸禀捕頭請示 
[馬車撞傷女子]  
　　寓居珊家園二十六號門牌之無錫女子吳彩珍昨暮行經民國路被某號馬車撞倒跌折手臂該馬車見肇禍即疾馳逸去旋由法捕房巡街捕到來雇人力車送受傷女子投醫院醫治 
[兵工廠紀事兩則]  
　　上海兵工廠所部之砲錮彈機等各廠工匠曾於去臘二十五日起　　停工原擬休息二星期定陽曆三月一日開工兹因砲廠尚有砲械急於趕造而錮廠亦須趕練鋼料難以久停故定舊曆元月初五日先將砲鋼二廠提前開工以便趕速製造快砲及提煉鋼料其餘槍廠砲彈槍彈機器等廠准於元月十一日同時開廠工作昨已由砲綱二廠主任傳諭各工師督匠屆期先行進廠工作又聞兵工廠承造軍用過山等各種快砲向章祗作日工每年額定造成四十八尊如須加開夜工再增二十四尊近因各省需用快砲甚繁原定額數恐尚不敷分撥擬從九年分起砲額改爲年造九十六尊惟謝廠長刻尚在京應俟返滬即當購料配製云 
[嚴禁高昌廟區之煙賭]  
　　高昌廟地方爲軍隊業集之地兵工廠工人亦極衆多乃有大帮賭徒於去年舊曆大除夕潛在砲兵營對面租房設立賭臺引誘軍民入内聚賭事爲憲兵第九連吳連長訪悉立率兵士往拿　該賭徒已聞風逃逸吳連長又訪悉附近私售鴉片烟燈吃之家有三四十户之多故已知照該處警察宋巡官從嚴挨户拿辦 
[甯國路攔刦案兩則]  
　　向在某廠爲工頭之趙竹山於本月十五號夜半雇乘黄包車途經華特路甯國路附近突被匪徒多人攔住去路嚇禁聲張將伊所穿之綢皮馬褂及手上所戴之金戒等物剥攫而散事後經趙開單投報該管捕房捕頭准予派探查緝務獲解究又婦人某氏亦於是日夜因事行經甯國路華租交界時被匪徒多人欄住去路將該氏所戴之金圈銀鐲等飾物攫取逃逸該處地居偏僻行人稀少該氏呼救無應祇得眼觀若輩去遠據情報捕請緝 
[長警拘獲匪徒]  
　　匪徒李三（即何小老漢）糾合羽黨張銀大·韓三等各執槍刀木棍於舊曆去年歲底擁至西鄉漕河涇鎭擬行刦某紳董家財物在該處陳家橋上等候羽黨時爲地方第四分所長警查獲抄出兇器押送到所由警佐提案研訊何供鹽城人年三十歲張韓同供阜甯人均爲小本生理此等兇器爲王某之物云云問官得供以若輩闖刦未成命送縣警察事務所轉送地方檢察廳究辦 
[濟生會當選職員名單]  
　　中國濟生會於舊曆去年十二月二十五日開會復選職員王一亭徐乾麟得票最多當選爲正副會長並舉定各科職員及評議員所有當選各員日昨在會舉行團拜禮並歡迎正副會長就職兹將當選各員職名列次（交際科）總理事馮仰山正理事王曉六盧大鏞（經濟科）正理事薛文泰許松春葉鴻英（文牘科）正理事伊峻齋陳仲周姚蓀（庶務科）總理事張慶源正理事盧槐庭張賢清（調查科）總理事吳文　正理事陳榮華徐源鏞（審核科）正理事馮賡甫陳安伯步章五（評議員）翁寅初黄國英陳少舟陸滙鏞朱芭臣馮仰唐過福雲葉慎齋袁豹岑戚荇芳陳飛公陶鳳歧張雲伯　紫峯王駿生 
[竹行碼頭之火警]  
　　舊曆元旦（即二月二十號）清晨七時滬南竹行碼頭吉昌里復泰舊布棧房内不戒於火頃刻冒穿屋頂山救火聯合會鳴鐘報警俄　各區救火會將皮帶車救火器具馳往施救得即熄滅燬去該棧房屋五間餘未殃及當由崗警將復泰店主郭阿金店夥夏全三帶入一區一分駐所訊問起火原由均推諉不知飭即交保候查明起火眞相再行飭傳究罰 
[淞滬警察廳批示彚録]  
　　商民姚雲泉請求追緝被盜槍傷贓犯山呈悉正在緝犯追贜　候審訊確實後盡法嚴辦至潭子灣停泊船隻果如所呈各節殊屬駭人聽聞候令行水上警隊查明驅逐可也 
　　民婦唐范氏請求保釋伊夫唐扣章由呈悉查　夫唐扣章前經預審早經决定交保祇以無保可覓迄尚覊留未釋據呈前　仰候取具的實店保來廳候示可也又批續呈業經批准保釋仰即知照 
　　民人徐杏橋請求保釋伊子徐學文由呈悉准予交保仰　覓得殷實商舖來廳候示可也 
　　民人徐寳瑞訴王節子王壵子等誣告放火延燒請求傳案究　由呈悉查該民人前被王　子王壵子等扭控到案當經訊明超釋是本案未至確定審判似尚不生反坐問題所請拘究應母　議至王篩子果爲該地無賴流氓應候另案令區查明平時是否安分再行核奪可也 
　　民婦應楊氏請求保釋伊子應阿四由呈悉查爾子應阿四不務正業積慣爲非處以拘留已是從寛逾格現在執行尚未期滿何得禀請瓶釋不准又批業經前呈内明白批示矣仰即知照 
　　榮銀和呈請查禁私宰呆滯猪隻由呈悉該公作内近有私宰呆猪情事本廳業經查悉正在從嚴取締以維公衆衛生兹據該業董呈稱各節該公作各屠户故亂定章殊堪痛恨若不嚴切整頓實屬妨害衛生應責成該董擬具根本整頓辦理呈請核奪母稍瞻徇是爲至要 
　　民人孫正寛夏大成等訴劉五子等預防誣攀請求備案山據呈各節純係過慮之詞該民等但能安分營生何懼他人之攀誣所請備案應無　議 
　　商民金振聲尋交原告孫樹賢到案質　由　　　　　　母　多凟 
　　民人李文俊訴　棻竊取古像由呈悉准予　交　　　　查緝仰候獲案後再行飭知 
　　商民潘其俊訴凌祥生欠欵不理由呈及　件均閱悉案屬民事範圍本廳未便越權受理且審判有急速處分之救濟該商如果慮其避匿儘可照章呈請可也仰即知照 
[誌謝]  
　　中國科學社第五卷第二期科學雜誌業已出版昨承惠贈一册又義國遠東商會會長倍納氏近编義大利一書述近五十年義大利之狀况與參預歐戰之成績昨亦承贈一册又曙光雜誌社贈第一卷第三號曙光雜誌一册又滬甯杭甬鐵路局贈兩路全圖兩幅又大世界游戲塲贈正月份游劵上五紙又南洋烟草公司贈月份牌　六紙又興華製麫公司贈月份牒劵兩紙又單酉商號贈金鷄獨立牌牙粉二十包書此併謝 
專件 
[華商紗廠聯合會棉鐵工業學校計畫書]  
　　就聶君雲臺穆君藕初劉君伯森等三案參酌起草 
　　八年十一月黄炎培志 
　　我國之有紡織專門學校首推南通次則各省工校所設之紡織科大都重學　而輕實習卒業者仍必就各廠實習若干年始能擔任職務因此各廠對於學生之信仰心不無稍薄而機件之裝置與修理以及實地工作仍不得不委諸無知識無學理之工人之手我紡織界之不易進步此其最大原因也近一二年紗業稍稍利達投資斯業者飈舉雲起材難之嘆因緣以生夫今日之世界一科學相爭之時代也　精良之技術不獨已有之　萬麟置身於商戰劇列之塲即新設者亦難免不蹈舊廠之覆轍本會有鑒於此於是有棉鐵工業學校之建設 
　　此棉鐵工業學校以工業爲日的以敎育爲方法校内設一萬錠紡紗廠一所廠中工徒盡用十三歲以上男學生每日分四班每班作工六小時以其餘晷綬課三小時是爲工徒科以上設技手科高等技手科·技師科各科畢業後分别升級或送各　任相當之職務凡入木廠工徒科·技手科·高等技手科者均不收學費由廠供其食宿並酌給零用費但入技帥科者酌收學費 
　　校内附設鐵工廠及翻砂廠專爲本校有關係各廠翻造修理各項機件以其餘力兼事營業翻砂一項爲各廠不可缺之工業紗廠尤甚我國因無精良技師各翻砂廠所出之品甚形　　其稍良者取價極昂仍不是與舶來品抗蓋鐵質之配合熱度之調節砂質之選擇製模之改良皆須有科學之知識爲之支配非置一爐一風箱取數斗砂即可從事也關於機　精製了一尤須研究凡我華廠每年之損失於此者當不可以數計今日辦翻砂鐵工兩廠設工徒科辦法與紗廠工徒科略同但因工作需川體力較多年齡定爲十五歲以上半日工作半日受課以上設技手科各科畢業後分别升級或送各廠任相當之職務凡人本廠者由廠供其食宿但須酌收學費至技術　進得酌　零　費 
以上兩部内容之組織具如後表 
　　（說明） 
　　工徒科甲收十三歲以　上男兒童失學者或國民學校未畢業者每日六小時工作三小時修學作工爲關於紡織之彈花·梳花·件條·　紗·細紗·　紗·打包等關於織布之絡纱·經紗·漿紗·織布·整理·打包等輪流學習學科爲國民學校規定之必修科而注意採用紡織有關係之材料二年卒業選入本廠技手科或分送各紡紗廠爲工徒 
　　工徒科乙收十五歲以上男兒童失學者或國民學校未畢業者半日作工半日修學作工爲打鐵工·翻砂工·精製工·次第學習學科爲國民學校規定之必修科而注意採用鐵工有關係之材料二年畢業選入本廠或紡織技手科 
　　技手科甲選收工徒科畢業者或十五歲以上國氏學校畢業之男兒童每日六小時工作三小時修學作工　輪習紡織各部外兼練習各部管理及修機等事並於習修機之先入鐵工廠習鐵上其學科爲公民須知·紡織大意·及與紡織學有關係各科三年畢業選升高等技手科或分送各紡織廠任相當之職務 
　　技手科乙選收工徒科畢業者或十五歲以上國民學校畢業之兒童半日工作半日修學作工輪習鐵工廠各部學科爲公民須知·工作法·及與工作法有關係各科三年畢業選升高等技手科或分送各鐵工廠任相當之職務 
　　高等技手科選收技手科畢業者半日練習各部工作管理并修機等事半日課紡織學機械學大意及管理法俾悉　動機·傳動法·裝置法等一年半畢業或留廠辦事或介紹入各廠任相當之職務亦得以其志願補習高等預備學科後升入技師科 
　　技師科三年畢業授以高等紡織學·機械學·及有關係學科　成紡織工廠適當之專門人才亦得擇優資送外國各大學以期深造 
凡人本校各廠者無論　級每學年均用能力試　法分别試騐使質禀優異者得相當超攫發展之機會而中資之人亦得循级漸進又無論何科悉予以充分之職　訓練與公民敎育發展其自治能力俾　成工業界　興味的共同生活同時爲共和國之優良國民是爲本校特别注意之兩要點 
　　吾國工業學校之　度皆先理論後實習職業敎育家近多主張理論與實習並授歐美工商業近來用　制者頗盛蓋同時並授虚　互證　味自濃旣可藥呆讀死書之弊又可發擇尊量勞動之精神成材以後各廠需川之不暇自無仰求官　給憑之必要即無墨守部定章程之必要 
　　爲無生計以不幸失學之兒童或國民學校之未畢業生入校後不需一切　川而可以得切要之技能與穩固之職業其有優異之能力者隨時得相當發展之地同時又獲受充分訓練則其所以養成人格者自可無慮而關於工作之年齡與時間予以嚴格之限制於體育上更無妨礙 
　　校内附設整理部一所以木校總技師輩其事凡各新廠裝置機件及各舊廠機器損壞或其出品不良而須改革者可由本校派清良之技師代爲佈置或整理之取其相富之酬報惟對於本校有關係各廠不在此例 
　　本校經費假定銀二十萬兩由各紗廠分任之其紡織廠鐵工廠所用機器可分向英　製造廠商請贈送或減價讓與以營業所得抵教育費並公積之以爲擴充地步 
來件 
[上海工部局設立華童公學招生廣告]  
　　本公學創立於一千九百零四年監院爲英國康普君並有中西敎昌二十人 
　　本公學在愛而近路及克能海路轉角本年寒假後於西　三月八號上午九時開學學費每學期三十元須以外國銀行鈔票在開學前預繳 
　　本公學監院於西曆三月五號星期五上午九時至十一時收録舊生三月六　星期六同時考收新生 
　　本公學課和中西並重 
　　學生投考時須自帶筆墨 
　　學生如患目疾及身體衰弱者概不收録如未種牛痘者亦不收録 
本學期無論　生舊生皆須　大洋一元製　校帽新生　須另付大洋七元製備　衣 
　　凡不願練習體操及運動之學生本校概不收録 
　　學生皆須預付小洋五角爲運動費 
　　本公學學生畢業後可直接入香港大學及英國大學自西曆一千九百零八年以來本公學學生考入英國開橋大學並香港大學者已有六十餘人考得大總統勸學費者一人 
雜評二 
[商業上之新希望（常）]  
　　上海係中國商業之中心現當世界　事初定之　　國無不注全力於商業故商業之進步上海之人其責任重於其他各地也 
　　雖然商業上最要之條件莫如商業道德而智識技術尚其次焉故上海商家而能於商業道德三致其意余可信上海商業之發達必能日進無已也此之謂商業上之新希望 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
社談 
[重洋咨訪記（本報特派員）] [  一之]  
　　記者以第二十世紀中第二十年之第二十日（民國九年元月二十日）偕佩荃登中國郵船公司之南京號船將爲南北兩大洲東西兩大洋之長距離旅行兩大間之行程視莊生所謂大鵬自北溟徙南溟九萬里扶摇直下者尚更　遠以云新聞界咨訪記之作範圍若是之擴大者在我中國固尚未之前聞即歐美各遊乘欲求縱横各數萬里彼此聯貫成一氣亦爲尋常各報誌所不易　而記者以『走馬看花』之涉歷昧然作駑馬十駕之謀若非待夫對環境同遊者之周咨博訪誠不易勉竭綿薄以副讀者諸君之雅意也大抵作海外長途旅行之輩有一事最感無聊卽在數十日間船車悶坐無一事可進行遂令大好光陰隨汽笛輪飙以俱逝耳記者以此事爲最可惜故不得不利用此閒裏光陰以事述録海内賢俊若皆踵是而行則他日我華人士之域外瀛談亦將蔚然成巨觀也記者今日實具『請自隗始』之意語云天道利後起以與他日諸賢俊之新著作相比論自當以記者此作爲最簡陋最拙劣者 
　　『亞力山大利』輪渡自黄浦灘新關徐行向東駛未抵南京號船之前即有五種境界爲離滬諸遊客所不能忘者五境遞遷猶之電光影戲之先後爲五幕其第一幕可見上海全巿西洋式之輪廓西文名爲Skylune西土每一大城巿必有若干特殊建築物屹峙雲際遠望之高低相問彷彿每一城巿一經與天空白雲相映襯各能自顯一種簡單之輪廓也第二幕風帆葉葉純然中國式之畫圖第三幕桅竿無數屹峙江心又若中西相參合者因美國濱海各巨埠亦有此相似之景物也第四幕不見帆檣而僅見極大之輪舶於烟水蒼茫之夕照中又純乎爲洋畫第五幕兩岸平坦一望無際又不知其爲中國抑爲外國由此諸端卽足證明我中國上海之爲世界大城實有東西洋新舊文明相接觸相競爭相消長之一種趨勢我上海人不可不亟起自勉以應此自西而東之新潮流也 
　　登南京船未移時即於無意中觸發旅行家之兩種習語一曰Homesiek（思鄉之疾）一曰Scasick（嘔浪之疾）遠航中疾苦若是其多不知者將爲談虎色變而以記者咨訪所得似乎此等疾苦並非如往年西班牙流行病之不可措手不可究詰也試爲諸君一詳陳之 
　　Homesick『思鄉』之爲疾最易犯者莫如我東方人尤莫甚於我東方之女子其原因雖甚複雜但有一事最足耐人尋味大凡自歐美各國東來者雖已遠離國境其海船中起居飮食一切無異本鄉本上土獨我東方人士祗須一朝舍陸登舟環境事物與祖國所有已大不相同以上海論彷彿國門即在黄浦江口一離黄浦即爲殊方異域之人矣能不悲哉 
　　登輪後第一事最感不同者厥惟（冷暖）往年記者自美旋華航行二十餘日絶未感受痛苦一抵上海如入冰窖瑟縮不自安者幾兩月餘此行自上海來所製西服極厚入艙未久汗涔涔下又將憐彼居上海諸親友之尚在冰窖中也繼持船票詣庶務長（ChiefSteward一名賄長）經期簽定座次進餐堂在中國久不沾　之玻璃杯冷水滿置几席似又足爲初次遠航諸客所厭憎因我中國人士素進温熱茶湯飮冷水尚非所習爲者殊不知居暖室中旣久喉際乾枯煩燥正惟有極清潔之凉飮方足以解渴也若如袁子才文孫遊歐筆記中所謂『飮冷酒猶可飮冷水誠太無賴』等語居今思之已甚可笑矣 
　　次爲希饌中菜西餐更不相同記者三次渡太平洋同船之中國客上船不必過三日卽渴想用中國菜其不同之原因有三中菜榖食爲主肉食爲輔一也中菜多植物性西菜多動物質二也其第三者即中國人每飯所最思戀者爲中國之醬油而最格格難下咽者爲西菜中魚鮮一項所用不『醬』而『油』之各類Satrce耳 
應時談 
[歲首叢綴] [  瘦鵑]  
　　詠新年易事也然詠新年而須鬆秀有佳致則不易梁溪顧綺棠女士有新年雜詠如干首則誠鬆如酥酡而秀若春葩者新年良夜以此詩令十七八好女兒誦之尊前殊勝似聽繁弦急管匝地作喧響也詩云歲朝佛地早安排五色氍毹映碧階檢得時新花樣子連宵繡出鳳頭鞋微風送暖艶陽辰繡户桃符耀眼新香墨濃磨簾半捲擘窠大字冩宜春迎年佩要隔年裝裏外濃薰荳蔻香體貼檀奴有深意梅花繡上紫紗囊膽瓶清供一枝梅合席飛花擊鼓催悄起呼郎停酒令試拈紅豆待儂　園爐博雉笑生風會注全神一擲中底事同聲爭喝采玉盤獻出滿堂紅良宵燈鼓耀春衢不夜城開錦繡鋪笑語兒董宜努力驪龍頷下奪眞珠碧天如水靜無紋萬樹銀花遏彩雲要與姮娥鬭顔色大家齊看月華裙莤紗窗映日光斑對鏡農妝理翠鬟捲起湘簾望春色眉痕端不讓春山 
　　新年中以兒童之遊戲爲最夥興采亦最高若二十歲後則有感夫白日之易逝觸處興慨雖當新年亦索然乏味矣歳朝鄰兒有踢鞬子若夭矯騰擲鞬隨足動忽蛙蹲忽雀躍作種種花樣亦新年簡單遊戲之一也古今詩詞中詠之者甚鮮嘗見陳髯有沁園春詞云嬌困騰騰深院清清百無一爲向花冠尾畔剪他翠羽養娘篋底檢出朱提裹用弰輕製同毬轉簸盡牆陰一線兒盈盈熊訝妙踰蹴踘巧甚彈綦鞋帮只一些些况滑腻繊鬆不自持爲頻獧誇捷立依金井慣矜波俏碗怕花枝忽憶春郊回頭昨日扶上闌干剔髩絲垂楊外有兒郎此伎眞惹人思語頗雅艶蓋詠美人蹋鞬子者按踢鞬子一名踢燕子明人詩有踢碎香風抛玉燕句七字亦殊可愛 
　　昭文孫長眞爲香奩詩作手天眞阁外集之作筆香墨媚不讓疑雨有新年詞三首行間字裏似隱隱有一人在故當　着筆時乃能吹氣如蘭也詩云新年和氣護窓紗寳鏡臺前落彩霞低髻恰籠如意玉高　祇插素心花妝梳雅澹偏傾國禮範從容本大家暗自喜懽佯靦覥紫蘭爭祝早抽芽前燭春宵射覆工相思骰子賭玲瓏眼波敏捷迴身溜眉語聰明對面通險計欲拚孤注博良媒擬策賜緋功此生定有雙飛分落手全盆轉六紅九天珠玉墮雲端花裏潛踪路渺漫僥倖下風蘭氣息低徊昨日畫闌干笑聲尚帶紅絨落瘦影應憐翠袖寒甘爲立殘虚幌月待他徐照面痕乾好語如珠頗可諷誦 
新聞拾遺 
　　賀新年也有妙文本埠新閘路某布店昨日（元旦日） 
特貼出一賀年貼其文云（恭賀去年爲外交上力爭諸君的新禧爲救北京學生罷巿罷工罷學諸君的新禧及攻打賣國賊諸君的新禧』游戲中寓國家思想誠不易得　衡） 
　　三段别解之趣聞皖省小學敎員檢定試騐其敎育試題爲（何謂三段）有某鎭小學敎員不解其意乃問主考者曰安徽只有二段段祺瑞段芝貴二人尚多一段究是誰人適又有某校校長在旁插口卽言曰尚有段書雲一人汝一其忘之乎噫如斯　敗不堪之老學究尚側身敎育界可慨也矣[  一粟]  
　　紹人嫁女之陋俗前日余友某君之女公子出閣余往賀焉不料某家嫁女之風俗與普通大不相同余竊叩之則紹屬習慣也某君本係紹人遷滬未久故猶存此陋俗先於男宅親迎之時百輛盈門八音齊起新婦臥於帳中竟與母氏並姊妹等同聲舉哀樂奏一次哀舉一次奏十次即舉十次直至出門以後轎到半途經送親者關照始行止哀又新婦上轎時蓬首垢面内穿紅襖外束抱裙母氏則以水果等件塞於其口塞畢即以紅帕遮蓋其頭着兄弟輩扛抱入轎雖至男家成親時節亦尚如是裝束須待拜天地時始服各種大衣云[  聲]  
　　脚踏車　禍之受累南京近日以來有最時行之一種遊戲即乘坐脚踏車是也因此車租價最廉而風頭最健故嗜者甚衆尤以一般青年每日自朝至暮樂此不疲惟技術欠精駛行過速因之肇禍頻聞如四象橋郭某之子因練習脚踏車偶一不慎致連人帶車跌入河中竟遭溺斃又有張某亦因乘坐脚踏車在馬路上任意疾馳忽於夫子廟地方將一行路老婦撞倒張某即行下車而老婦已經跌傷不能起立張某見已肇禍惟有鵠立路旁束手無策後經老婦之家屬到塌見婦腿臂兩處傷勢甚重立將老婦抬至張某家中責令代爲養傷俟傷愈再說現已半月有餘張某除代該婦延醫诊治供給飮食外並雇人服侍所費不資受累不淺此眞所謂咎由自取也今世一般好出風頭駕車不慎者閉此當知所戒乎[  冠英]  
　　神經病嚇煞四鄰甯垣堂子巷有胡姓老翁年逾花甲兒媳滿前近日不知如何忽患神經病甚劇終日哭笑不常舉動詭譎家人莫不畏懼日前夜間子媳均已就寢老翁忽將其子房門撬開逕入房中走至其子榻前伸手摸索其子於睡夢中忽然驚醒覺黑暗中有人亂摸惶恐異常當即大呼有賊家人及四鄰無不聞聲驚起爇火入視見係胡姓老翁已被其子按倒地上後知其父隨即將翁扶起送其歸寢乃已惟當其子驚呼之際左近四鄰均皆持械奔至胡姓家中預備帮同捉賊詎知卽此老翁之惡作劇哉因此喧傳遐邇莫不引爲笑談云[  冠英]  
小說 
[女虚無黨員] [  蔣夢芸]  
　　有一天的早晨白洛斯帶了手杖一個人依着米蘭達街慢慢的向西走去一壁走一壁吸着烟面上却露出憂愁的形狀彷彿有什麽心事排脫不開的一般他們當這項偵探職務的人面上總是這樣因爲他們的腦筋極少休息的時光不是想這樣便是想那樣思想到入神的當兒面上就露出種種的形狀來了不過他們辦案的時候不論心裏這樣恐慌或是怎樣紛亂面上還是和平常一樣不露一些聲色這時白洛斯名雖是在那兒散步其實是來辦一件狠重要的案子所以他一壁走心中不住的亂跳深怕這件事不要有了什麽缺點竟至失敗這幾個月以來聖彼得堡眞是騷擾不堪虚無黨的勢力一天膨脹一天從前他們的方針是專採秘密陰讛手段的這時他們居然堂堂正正的和政府反抗了這還不足奇還有一件就是他們從前用的是和平手段現在專取鐵血主義用短小精悍的手槍和神聖不可侵犯的炸彈耑做那暗殺的事所以流血的事天天有發生　兵警察警察長裁判官内務大臣先後被他們暗殺了那暗殺兇手却踪跡不見任你怎樣暴戾的哥薩兵和怎樣兇横的警察憲兵用盡心力去搜查終没查到大家都知道這暗殺黨的黨魁是一個女虚無黨員不過没人知道是誰現在白洛斯奉了他長官的命令訪查這女虚無黨員白洛斯很有些能力上官是很信任他的所以將這件極重要也極難的事委託了他他自已自信可以擔負這件事但是這位女虚無黨實在是一個有本領的黨人决不是輕容易可以擒住他白洛斯費了半個月的功夫才被他查知這暗殺黨的首領女虚無黨就是杜佛侯爵的女兒愛娜姑娘就着手偵查這愛娜姑娘的踪跡可是愛娜的行踪非常秘密自已不常到這聖彼得堡來而且他化裝的本領奇幻莫測所以白洛斯也没法可以立刻將他捉住後來想起一個法子搜到了杜佛侯爵和虚無黨往來的一封信就判他一個虚無黨員的罪名將杜佛侯爵捉到陸軍監獄裏監禁了這一來是希望他女兒愛娜得了訊到聖彼得堡來營救他的父親然後就可想法呌他捉住果然不出白洛斯的所料 
[自由談之自由談] [  不冷]  
　　七日之經過七日之休刋已如期而過矣其間未有重要之事發生是余七日前之預言尚無大謬然而此中關係可以一言賅括之曰習俗戰勝萬事而已 
 
 

Page 19

 
 
   
 
 

Page 20

 
 
   
 
