# 1922 - 103 - 4917656

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[津浦路被阻（冷）]  
　　北方消息紛歧或謂即將開戰者或謂尚不至開戰者然以以往之成例論鐵路中斷即開戰之先聲也 
　　時至今日開戰與不開戰固亦相差無幾即不開戰亦不過延若干時日耳非終能不開戰也故以奉直兩方言多延若干時日或有利或有不利若以局外之人民言尚不若早日開戰并早日解决之爲愈也津浦路上之戰雲起奉直軍之劇鬥必不能再事遷延奉直旣明白交戰則其餘有關係者之呼應又必紛然而羣起故以我不幸之言以推測不出十日之内戰雲將彌漫於國中矣 
命令 
　　四月十九日大總統令特派汪大爕孫寳琦爲外交部太平洋會議善後委員會副會長此令 
　　又令任命王承斌幫辦直隸軍務此令 
　　又令任命鄭士琦幫辦山東軍務此命 
　　又令特任殷恭先爲峻威將軍此令 
　　又令外交總長顏惠慶呈熱河特派交涉員張耀廷因病懇請辭職張耀廷准免本職此令 
　　又令任命張秉彝爲外交部特派熱河交涉員此令 
國内專電 
　　北京電瀋計劃利持久以困洛避免大戰洛計劃選擇堅硬點一擊希望速决瀋餉多於洛洛兵精於瀋人民以在直境開戰心理袒洛外人以就各該國利害關係間有袒瀋者地形則瀋寛洛狹而最後勝利當在軍紀之好壞本星期不致爆發（二十日下午二鐘） 
　　北京電關外計畫俟山東發動安徽發動方進大軍熱河二十八師奉令準備候令原來趙傑允先動趙倜不許故奉計畫稍變段因河南不動亦稍悲觀關外奉軍近日不急入關即此（十九日下午五鐘） 
　　北京電保定計畫以大部分軍隊集中兩點俟相需時突然出擊並不支支節節佈防報載行動類皆推測奉軍派便衣兵五六百赴京漢路一帶以土匪式擾亂直軍側面但直軍集中兵力在一處此計不能逞恐接觸尚須時日故識者尚謂未必卽發卽發亦僅小部衝突（十九日下午五鐘） 
　　北京電奉軍方面關係者云原來奉命就軍糧城廊房增防候豫魯發動然後急進爲確定之計畫乃天津政客送兩情報到關外由津用十萬急電拍（一）爲中牟豫直軍已開始衝突（二）爲山東鄭士琦已宣佈討曹吳吾軍遂按原定計畫急進後乃知受騙故大師訓令吾軍不得再進候令現在已成騎虎之勢（十九日下午五鐘） 
　　北京電十八日奉天會議將原定計畫變更一部否認張勳張宗昌之兩種活動爲奉天所指揮又恐張勳張宗昌有反響故與某系商量今後補救辦法（十九日下午五鐘） 
　　北京電在野耆宿建議天津會議調和瀋洛問題王承斌電津讓步無止境臥榻之旁已到鼾睡者請調人不必徒勞（二十日下午二鐘） 
　　北京電鮑貴卿昨七點半回京將俟王士珍來京在府開一特别會議（二十日下午一鐘） 
　　北京電王士珍到保今夕來京 
　　北京電今晨王士珍偕袁乃寛劉恩源來京（二十日下午二鐘） 
　　北京電王士珍今早六點十分到京卽入储（二十日下午二鐘） 
　　北京電周自齊昨由津回京與徐商恢復舊國會徐言政府不能預定成見須看各方面空氣如何對奉直徐周均主張力事調停現先探張作霖代價（十九日下午二鐘） 
　　北京電外交團對北京使館界外治安很與軍警當軸交換意見先任近畿中立軍警維持至必要時列國採取庚子五國分擔防護成例（二十日下午二鐘） 
　　北京電馮玉祥軍抵觀音堂閻治堂一部已到洛（十九日下午二鐘） 
　　北京電趙繼賢經吳派爲運輸兵站總司令（十九日下午二鐘） 
　　北京電馮玉祥已將印信交省議會保存預備東入潼關援應田中玉以駐德曹旅開拔赴保暫由省城派一營看守廠房倘奉軍來如何對付請政府指示方針 
　　北京電曹錕已將全省軍事全權交由王承斌主持據傳錕有赴漢口之意但熊炳琦等恐其摇動人心力主不可（十九日下午二鐘） 
　　北京電津電話梁以外交空氣不佳入京銷假之舉作罷（二十日下午一鐘） 
　　北京電津浦通車在平原被阻 
　　北京電十七晨南苑飛機廠到有奉軍一小隊牽一航空廠司書要彼駕駛司書曰吾寫字的不懂駕駛後英人出來勸止該軍復向索二架英人曰欵未還清直奉雙方不能用如不聽卽向英使館調兵來保護該軍遂出十八午前十點三十分英館某參贊到南苑協同航員哈爾特及署員四名至飛機廠將所有飛機緊要機件全行除去裝一摩托入城（十九日下午五鐘） 
　　北京電昨陜西駐京委員阮霖購汽車六自行車十六在東車站被奉軍稽查扣留美商道蒂出來交涉謂該車非軍用且未付欵奉軍要請付價稽查無辭遂放行現存公懋（二十日下午二鐘） 
　　北京電昨吳光新在津招兵舊部出京往投者甚多（二十日下午二鐘） 
　　北京電段芝貴密赴小站駐第五旅司令部（二十日下午二鐘） 
　　北京電華會善後會王寵惠爲會長孫寳琦汪大燮副（十九日下午十一鐘） 
　　北京電將派大員籌備威海衛接收事宜（二十日下午一鐘） 
　　北京電中美稅則補約施肇基與許斯換文到京將以命令公布 
　　北京電秘魯公使富瑞立及參贊將回國駐華使事託巴西駐日公使夏孟代理（二十日下午一鐘） 
　　北京電唐在復電外部日諾瓦會决設俄國股我宜加入請决定 
　　北京電上星六外部覆勞農代表抗議請其鄭重考慮我國前提條件切實答覆以便從早開議公平解决（十九日下午二鐘） 
　　北京電陳籙電外部俄代表在日諾瓦會提西比利及近東外軍撤退案我國蒙古問題可由部直接電該會議或請意政府代提一案期公平解决（十九日下午二鐘） 
　　天津電奉張致趙玉珂楊以德電云來電均悉津地得兩兄完全負曹各界信仰夙殷必能保持秩序惟奉線各縣兵車往來不免驚疑且外聞薊榆鎭守使所部尚有少數軍隊駐在路線萬一彼此誤會發生衝突則地方胥受其殃京東各屬爲全省精華豈可有稍騷動應飛飭各屬告以奉軍入關對於地方人民絲毫不許騷擾卽一切供應亦不准收受且弟之本意爲促成統一之後盾對直對曹無絲毫惡感一再嚴飭各軍如敢對於仲帥有侵犯者卽予嚴辦將來到津以後尚須與仲帥協商辦法穩健進行决無擾及人民之意倘能彼此相安使人民有一草一木之損失者弟願負其責倘該處軍民於沿鐵路治安稍有妨害以致我軍被其損失者則將來塗炭生靈孽由自作弟爲掃除後來妨碍卽不能再事姑息蓋釁端不自我開罪惡悉由自召是使京東土地人民遭兵燹者亦有負曹責之人况京榆相距數百里馬隊旦夕可到亦非區區數營與京奉鐵路所能限制稍明大局者皆能知之弟對於仲帥昆季患難相從義同骨肉仲帥若不輕信纔言弟亦絶不稍傷和氣務請轉告省議會各團體及轉飭京東各縣一體知照爲要又電聞有假借奉軍名義以省公署爲辦公處者又有以曹家花園爲奉軍司令部者均請嚴行查拿就地法辦外如有以奉軍名義動曹家一草一木者均請一律嚴辦爲懇爲要張作霖嘯 
　　天津電張錫鑾王占元孟恩逺王士珍張敬舆輿切電直奉請飭軍隊力避衝突諸人願任調停 
　　天津電田中玉表示與吳一致行動德縣兵工廠有爲直軍恢復信 
　　天津電津百二十一團體組織保衛團推二千人向商會領槍械服裝晝夜巡查保衛地方 
　　天津電奉張挽留曹鍈辭職電致楊以德謂請兄轉告五爺同勸七爺不必聽信謡言仍舊帶兵回駐馬廠勿庸辭職大丈夫作事當磊落光明弟擁護仲帥始終不渝决不作欺人之事（以上十九日下午十鐘） 
　　漢口電聞陜督所部十一師已有一旅通過鄭州向隴海路方面進發聞曹委馮爲隴海方面司令馮刻已抵潼關卽來鄭與吳商防戰計劃 
　　漢口電軍訊直奉布置已就緒惟均不欲先發難以避將來的曹任一說調停無效今明日難免接觸 
　　漢口電吳許趙傑戴罪圖功仍令就豫軍第一師長 
　　漢口電皓（十九）京漢五次南下車在保誤點號（二十）晨八點始到皓晚北上車因遲至號午十一時始開外傳北上車僅開保定說不確 
（以上二十日下午十鐘） 
 
 

Page 5

 
 
   
 
 

Page 6

 
 
國内專電二 
　　漢口電邊守靖皓日赴滬周斌皓日返京聞周此來携有徐函徵蕭調停奉直意見 
　　漢口電報載湘趙眷屬皓日過漢赴滬 
　　漢口電禁烟大員劉光宿派王祝三等分赴鄂屬四道區查勘煙禁卽將啓程（以上二十日下午十鐘） 
　　香港電贛軍李明揚賴世璜所部奉李烈鈞命開抵南雄 
　　香港電梧銀號因聞北伐軍携大帮國民銀行紙幣恐向其兌換故停業暫避 
　　香港電唐繼虞篠（十七）抵省與當道有所接洽聞將赴梧謁孫 
　　香港電傳陳炯明將以湘粤桂聯軍司令名義親率粤精銳北代將駐桂粤軍調回塡防 
　　香港電廖仲凱奉陳令巧（十八）再赴梧謁孫（以上二十日下午六鐘） 
　　香港電陳炯明委梁鴻榖代理第一師長梁效（十九）接任 
　　香港電兵站總監鍾秀南已封僱商輪二十餘艘民船八十餘爲頭帮派員押赴梧運兵 
　　香港電省中謡盛富户多將現欵貯外國銀行連日碼頭旅店搜查極嚴 
　　香港電省行紙幣現跌至八六 
　　香港電孫今日由梧起程回粤陳赴肇慶迎（以上二十日下午十鐘） 
　　南京電津浦路今日停車 
（二十日下午八鐘） 
特約路透電 
　　俄德條約之反對 
　　十九日日諾瓦電法代表巴爾都致書英人報紙謂最近之發展渠不以爲恨協約國與羅國南北斯拉夫國及波蘭之團結反因此而愈顯歐洲有此支柱將來可爲日諾瓦會前途事業與成功之擔保 
　　十九日巴黎電半官電稱俄德條約事因英本喬治與德總理韋士之會晤可望迅速解决會晤時喬治表示非取銷此約則德國將不能與會之意韋士似可毁約法國亦以毁約爲宜德代表現籌議毁約手續惟賴齊諾頗反對此舉云法國泰狄歐函致法總理普恩賚謂四月一日普恩賚在國會聲稱如日諾瓦會議提出和約事件則法國可自由行動今若普恩賚不踐前言退出會議則渠定於國會集議時提出質問書 
　　十九日倫敦電日諾瓦電稱德代表賴齊諾聲稱德國之簽定俄約爲自衛起見因星期五日探悉五國將依據倫敦專家之報告與俄國締約也 
　　十九日倫敦電據日諾瓦來電俄代表聲稱將要求開全體大會投票公决俄德條約所引起之時局 
　　十九日倫敦電每日郵報稱俄德條約將使俄國成德國之殖民地如日本與勞農政府接近之說果屬不虚則協約國將見爲德國軍人操縱之德俄日三國聯盟矣 
　　十九日日諾瓦電路透社員聞諸德人方面德國致協約國之覆文將於今日交出德代表凖備將俄德條約提交大會但反對大會討論俄事時屏絶德人蓋以此乃全會所當議决之事件耳不能僅由協約國决定也 
　　十九日倫敦電日諾瓦電稱德人謂德代表曾與英代表談及俄德條約英相喬治因此發表一文送交法國報紙聲明英國忠於法國所提關於大會範圍之條件並謂英法將繼續合作英國對於在歐之各種優越權利皆不贊成確信和平爲公共大利益云 
　　十九日倫敦電倫敦人士對於日諾瓦會議之結果本抱疑念故接俄德條約之消息並不驚愕對外滙率及證劵市面所受之影響極微倫敦久知德國在俄之活動如以德意志銀行爲勞農俄羅斯國家銀行之代理人及以銀行家孟德森輩吸收歐亞整理公司之利益以期覓得俄國原料之類是如此約實施德國在物質上所獲實多因依據凡爾塞和約俄國所應有之對德要求逺出德國要求之上也但在政治上則德國可謂鑄一大錯蓋德國以爲過激派可始終握權故與之締結此約其實在倫敦人士觀之過激黨必不能久握治權 
　　十九日巴黎電法總理普恩賚已發訓令囑將俄德條約提交賠償委員會因約中條欵將使協約國依照凡爾塞和約所應得之賠欵一部份爲之喪失也普恩賚又請協約國政府贊助法國將俄德條約提交大使會議以審查其破壞凡爾塞和約之處並恩賚諭令法代表巴爾都如俄代表要求在與協約國締結之約中插入俄德條約所有之同樣條欵則法代表勿與聞俄事以此條欵違背開恩斯條件故也日諾瓦消息英相喬治以俄德條約事前曾告知英代表一說詰問德代表賴齊諾賴答稱渠曾與英專家一人泛泛言之但未正式請其轉達英政府云因是德人舉動喬治事前全無所聞 
[德賠欵與外債]  
　　十九日巴黎電賠償委員會公報稱專家股員會調查德國借外欵以付賠欵之條件者現已成立以法人台拉克洛氏爲股長股員中有英國荆德斯萊氏德國柏曼氏美國摩根氏大約在五月初在巴黎開會 
[國際聯盟中之阿片案]  
　　十九日日内瓦電圖際聯盟禁止鴉片委員會决議請聯盟行政會促請諸會員遵守海牙公約印度代表力言須得波斯土耳其兩國無保留之遵守蓋此二國俱爲主要產鴉片國也 
[印度政局之沉靜]  
　　二十日西謨拉電政局漸轉沉靜印人前定全國募欵一星期雖奔走呼號而應者寥寥現信不合作派經費甚缺至於沉靜之故則有數種原因如農民豐收輿情沸騰領袖被禁及甘地氏入獄後黨人内部不和之類皆是也 
[飛渡大西洋之葡機失事]  
　　十九日巴西京城電葡飛機降落海中時大受損傷不可修治駕機者俱無恙該飛機乃在聖保魯島附近失事 
　　十九日巴西京城電葡飛行家現正覓新機俾告成其飛渡大西洋之役 
[波蘭領袖被人暗殺]  
　　十九日巴黎電哇泊林消息著名波蘭領袖斯蒂辛斯基氏在格萊維資爲人暗殺凶手逃去斯氏充上西萊西亞協約國之專門顧問近屢接德國某秘密會社之恫嚇書格萊維資已宣布戒嚴令 
[澳洲之移殖植棉人]  
　　二十日白里斯班電昆斯倫（澳大利亞東北英殖民地）政府宣布新計畫擬以植棉人一千五百名移居中央昆斯倫因是處有土地約五十萬英畝合於植棉也 
[各國近事紀]  
　　十九日倫敦電梳棉工人代表與雇主在孟郤斯德商定解决爭端之基礎允每鎊減三先令十便士 
　　十九日孟買電柯拉巳庫機失愼燬棉四千包損失值盧比四十萬枚 
　　十九日亞姆斯特丹電蘇門答臘數油礦因出口稅之故停工多時今已由皇家荷蘭油公司董事部令復開工 
　　二十日馬尼刺電議會通過議案主張要求立即絶對獨立後赴華盛頓請願獨立之委員奎松氏已收回辭職書並發表文告謂渠料此行不能償願 
　　二十日紐約電謝米諾夫已由其友具美金二萬五千元保釋昨日謝氏所處之囹圄外聚集多人其勢洶洶當道曾調警察後備隊前往鎭壓 
　　二十日華盛頓電昨日霞飛上將由駐美法大使於塞蘭氏引見哈定總統 
　　二十日東京電日太子今日往游距東京北九十哩之日光名邑 
　　十九日倫敦電四月一日生活代價較戰前高百分之八十二三月一日則高百分之八十六 
[香港商會之常年會]  
　　二十日香港電今日商會開常年會議主席陳述上年商會之事業時謂航業界現甚覺香港觀象臺應加擴張蓋以香港爲世界主要口岸之一宜不惜經費籌措新時代觀象臺所應有之設備也又望政府而着手建造商用無線電臺一所俾香港夜間可與各處大無線電臺互通無線電報日間可與上海日本等處通訊云 
[津浦路中斷]  
　　二十日北京電聞津浦路已中斷火車僅能達德州附近詳情未悉雙方仍在調軍備戰惟無重要發展現議請張曹在天津會談藉以挽回戰禍吳佩孚之不活動聞乃候馮玉祥之兵開抵鄭州 
　　二十日天津電昨日午後津浦赴滬之郵車駛至某處因路綫中斷已於今晨折回天津今日無火車開往南京奉軍開入直隸者迄今共約七十五列車有六十列車已過天津沿津浦路南進張學良亦在軍中 
[公電]  
　　張作霖通電各報館公鑒民國肇造已逾十年東北紛爭西南俶擾兵戈水火民不聊生大好涗山自爲分裂黨爭藉口以法律事實爲標題軍閥弄權據土地人民爲私有擾攘不已安望治平誰生厲階至今爲梗况自華府會議以後已爲友邦視線所集鬩牆未恩外侮頻來匹夫横行昔人所恥作霖不敏惄焉心擣戎馬半生飽經憂患數平内亂無絲毫權利之心一秉至誠惟國家人民是念睹邪說暴行之日甚覺榱崩棟折之堪虞竊謂統一無期則國家永無寗日障礙不去則統一終屬無期是以簡率師徒入關屯駐期以武力爲統一之後盾凡有害民病國結黨營私亂政于紀剽刦國帑者均視爲統一和平之障礙物願即執役先驅與衆共棄此心此志海内賢達諒必不乏同情至於統一進行如何公開會議如何確定制度當由全國之耆年碩德政治名流共同討論非霖之愚所能妄參末議但以國利民福爲心惑有起靡振頽之望作霖此舉悉本於良心主宰愛國熱誠共謀統一者爲同志破壞統一者爲仇讐决不背公義而庇護一人一黨亦决不挾私忿而仇視一黨一人耿耿此心天日共鑒儻使統一完成國事寗息甚願解甲歸田享此共和幸福惟國難未平匹夫有責披堅執銳所不敢亂兵發在途逺道傳聞恐多誤會用特披瀝奉告敬希鑒詧是幸張作霖叩皓印 
　　吳佩孚通電各報館均鑒接直隸省議會電以奉軍入關謡言紛起將見兵戈羣情惶恐紛紛來會懇代請命務懇雙方捐除成見免啓釁端本會代表三千萬人民九頓首以請等語當復一電文曰兵凶戰危自古爲戒余獨何心敢背斯義佩孚攻擊梁氏純爲其禍國媚外而發並無他種作用孰是孰非具有公論至對於奉軍佩孚上月蒸日通電業巳明白表示是否退讓昭昭在人耳目乃直軍未越雷池一步而奉軍大舉入關節節進逼孰爲和平尤爲共見共聞之事貴會愛重和平竭誠勸告佩孚與曹巡閱使均極端贊同但奉軍不入關戰事無從而生諸君企望和平應請要求奉軍一律退出關外直軍以禮讓爲先對於奉軍向無畛域之見現雙方旣處於嫌疑並應要求將駐京奉軍司令部同時撤消以謀永久之和平至京師及近畿治安自有各機關負責無庸奉軍越爼從此各盡守土之責各奉中央號令直軍决不出關尋釁否則我直軍忍無可忍至不得已時惟有出於自衛之一途戰事應由何方負責諸君明哲必能辨之抑佩孚更有言者年來中央政局均由奉張把持佩孚向不干涉即曹巡閱使亦從無絶對之主張此次梁氏恃有奉張保鑣遂不惜禍國媚外倒行逆施梁氏如此而爲之保鑣者猶不許人民之呼籲他人之訐發專與國民心理背道而馳誰縱天驕而壹意孤行若是諸君應知中國之分裂自洪憲始洪憲帝制之主張以梁氏爲渠魁丙辰以來國庫負債增至十餘萬萬人民一身不足以負擔已貽及於子孫矣乃猶以爲未足必庇護此禍國殃民之蟊賊使實施其最後之拍賣至不惜以兵威相脅迫推其居心直以國家爲私產人民爲猪仔必將此一線生機根本鏟除而後已夫以人民之膏血養兵復以所養之兵保護民賊爲殃民之後盾事之不平孰有甚於此者諸君代表直省三千萬人民請命佩孚竊願代表全國四萬萬人民請命也敢布區區惟諸君垂教焉等語謹聞吳佩孚效印 
　　福州小學教員會來電申報館轉閩同鄉會鑒閩垣小學請求加薪閩侯婁知事任意催殘激成罷課乞電持公道福建省會小學教員聯合會哿 
[國外要聞]  
[艾狄士之中國政局談]  
　　字林報十七日日諾瓦電云艾狄士爵士被召襄助幣制財政委員會事務艾氏與白萊克特爵士將於該委員會中　理霍恩爵士與伊文士爵士之職務艾氏語路透訪員謂中國政局之不靖傳者張大其詞要知南北無交爭之理由北京政潮大半由於内閣之更迭於行政措施不致有何更動中國屢次經過此種變遷而仍不失爲完好之國今必亦然目下唯一之障礙乃在督軍若董侵凌政府截留稅入壓制人民惟國民已有不安之象現方協力抗拒軍閥如華人能行財政抵制則此輩武人必將短命外國商業所受影響未若意料之甚一九二○年中國出入口貿易其興盛實破紀錄海關鹽稅收入視前爲豐即鐵路收入亦有盈餘中國政治家深知華會所發生之利益渠料日本必能抒誠履行其義務中日已有親善之象此與各方面商業俱有裨益云 
[里昻中國大學海外部近狀]  
　　世界新聞社巴黎通訊云旅法華人近况有兩事最足繫國人之注念其一爲勤工儉學生問題其他則爲里昻中國大學海外部問題此兩事在里大未完全實現之先關係亦甚密切逮去歳國内招生事起勤工生遂以無錢故見擯於里大多數勤工生動於舊日因緣與求學問題難以解决之念奮起與里大當事人抗爭思分得里大一席地爲勤工生謀求學之所里大當事人以嚴格考取難之勤工生以無錢學荒爲辭要求無條件全體加入雙方爭執各不相讓寖假而有去歳九月下旬勤工生佔據里大之舉寖假而有一百餘勤工生被遣回國之慘劇中間雖有勤工生代表各方奔走雖有吳穉暉氏最後之斡旋終無濟於事自此役後里昻中國大學海外部壁壘森嚴門牆高峙無錢無力之勤工儉學生怵於前人之失敗感於希望之難達遂不復再叩里大之門而有所請求矣勤工生之呼籲旣去里大與勤工生之關聯遂解伹其中亦有少數自命爲勤工儉學生之流實未嘗一入工場之門者竟以無政府黨同志之頭銜得與里大中國職員有所攀結而入爲免費領薪之特待生此又爲里大别開生面之一事也 
　　里昻中國大舉海外部自去歳正式開課至今歷時已五月餘個中眞相局外人鮮有知者此不僅國内人難以知其究竟即身居法國之同學欲得機向里大中人一探消息亦輒遭拒絶此種秘而不宣之辦法實屬莫名其妙惟聞諸友人言凡向里大中人叩問消息者其回語輒以「何必問」或「無甚可說」爲辭於此兩語中國人或不難探索得「絃外音」也上月間旅法同學有靜君者忽於無意中得知里大近狀少許遂作參觀里大雜記揭載於勤工同學刋行之工餘雜誌中此文雖不甚長叙述之事亦不甚詳細然以秘而不宣之里大内情竟爲靜君布其一斑不可謂非獨得也兹特轉錄之於左以介紹與國人 
「前月我到里昻旅行曾與里昻中法大學作五六日的周旋回校以後有人呌我作參觀里大的記事我跬躇了好久未敢下筆因爲我雖是在該校有數日的經過但是他的内容却知道很少而且該校的辦事人學生及特等生都十分小心謹愼不肯把裏邊的實情洩露一點就是有人向他們請教一件事他們總是半吞半吐不能明明白白告訴你或是說「不知道」或是說「你問那個做什麽」就把話頭打斷了甚至疑心你是什麽好細似的這下邊的雜記只是寫出我所能知道的事罷了里昻中法大學自己並没有什麽大學教育的設備更無所謂專科的講座據說凡關於大學分科的功課都到法國里昻大學以及里昻附近各專門學校去聽講所以該校現只有法文一門芬分三級教授有法國教習十二人每星期每班學生約十七小時的功課有一級從字母學起有一班用ＡＤaulet（道隊）的Ｌettredemonmonlin作讀本也有人說這個讀本不好除上講堂外都是自修鐘點聽說從明年起加授算學該大學完全放任學生自治管理人臺不約束學生方面的團體集會有很多的種類最重要的有自治會這個會是全體學生合組的並且有最高的威權其次有廣東大學同學會是廣東學生組織的再次有北大同學會是各省學生曾在北京大學聽過講的人組織的這三個團體都有章程會長幹事等等具體的花樣其餘還有許多較小的團體或以主義結合或以學校結合或以地域結合或以血統親戚關係結合這些團體的發生和存在有形或無形我不敢說不是一個好現象但也不敢斷定内中至少没有一個不是爲的利害關係和一種無味的舊習慣結晶而生的曰能聽說爲住房的事已經發生過一次爭執了該校學生由中國來的計一百零六人現在大約有一百三十多人内中有女生十三四人其中廣東籍貫者約八十人外省者約五十人外省五十人中浙江七人河南一人四川六人江蘇十七人（無錫十二人）直隸十餘人餘不詳知校長吳穉暉先生現已到英國去了全校事務由該校教務兼庶務主任褚民誼及秘書曾仲鳴二人代理我曾見褚民誼出的一張告示略謂「：：吳先生雖不在校我們的秩序也是絲毫不紊現在正預備吳先生的照像放大將來掛起來就和吳先生親自在校是一樣了：：」該校組織一編譯會由華林劉厚李光宇等主持其事從前在都爾的中華印字局也搬進該校去了有印工三人伹目下還未開工該校廚房是一中國人包辦每月每人一百方早餐希粥鹹小菜午晚兩餐一葷（猪肉或牛肉）一素（白菜或豆腐）各盛以八寸大盤麵條白菜湯一盆米飯麵包儘用飯後有茶我想說我參觀里大的感想但先要聲明幾句話就是我的感想决不是想進里大也不是想起有機會得入里大讀書的人就生忌恨之心更不是想起里大就駡他是貴族學校想起里大學生就說他們是貴族學生我的感想只是與里大親見之後一個主觀的見解或者也可說對里大的一個忠告我與里大相處數日我聽覺得的就是中國習氣太重吃中國飯說中國話唱中國戲大聲疾呼中國式的談天我初到那裏的時候我自己猜疑我是到了北京大學的東西齋了即以吃茶而論不吃茶的大概没有力吃茶而自己備有酒精火爐子的人也不在少數「還有夜裏十一點鐘以後熄了電燈大家點洋燭早晨十點鐘還有人未起床或是清夢未醒或是藏在被窩裏看小說所以早晨吃稀飯的人總不到一半講堂上的功課自然也可以自由去聽或不去聽了我聽說有個俄國女子到里大參觀他的批評是「中國人太無自治能力偌大一個機關内邊竟是一團糟没到廚房就卷見肉與菜的香没到厠所就嗅到屎臭尿溲」情形確是如此前幾天有一位里大的朋友給我一信他說「里昻中法大學所招來的學生並非何等嚴格其實也是焦頭爛額憑人情做面子的多」小知道確實不確實」 
　　靜君此文中有數點須爲聲明（一）里昻中國大學海外部確爲法文補習班凡考入里大學生得在該校預備法文兼習其他科學至多至二年之久此種辦法里大當事人於去歳夏間已將内情宣布國内各報尚非屬於開學之變動惟僅授法文而不補以基本之科學是則出於當日預計之外矣（二）廣東人數特多之故乃由於廣東省政府於海外部有特派生之官費名額非有他故也（三）吳穉暉氏辭里大校長之動機雖起於遣送勤工生回國之當日但最後事因則由於欵項支絀辦事困難北京政府所允許年助十萬佛郎之議聞至今尚未履約此均足使吳氏灰心欲去者也 
國内要聞 
[北京特約通訊（穆）]  
　　直奉形勢之變更相持於直隸境内 
　　直奉相持之形勢較之三日以前大有變化奉軍不獨未抵魯境且並未到馬廠前綫僅及靜海而人數不多多數仍在良王莊附近據個中人言現有不能前進之勢蓋奉側之原計畫以爲魯軍多段舊部田中玉非曹吳死黨通過魯境斷無問題經山東而直達徐州甚屬易易抵徐以後則至隴海東段與開封遥相呼應而豫趙方面業已布有種子届時卽可一致對吳阻其出隴海至徐州之路奉軍入關人數號稱十二混成旅一說爲六師不啻傾東三省之軍隊以全力壓迫直系張自稱總司令孫烈臣副之張作相吳俊陞張學良湯玉麟諸人皆爲統兵大將張擬俟入關軍隊布置觕定即入關發言其决心固在一戰而猶冀不戰使吳屈服自本月八日起逐日輸送歷十日之久輸人者不過半數主力軍尚未全來逆計運完尚須旬日而河南方面旣非復前日臆想中之優勢山東方面態度又不明瞭田中玉未必肯聯張以不利曹吳奉側方以嚴重口吻責問田氏令其明白表示（外稱田已表示助奉尚未證實）且直隸南境馬廠滄縣以至德縣直軍尚有抵抗之勢未必容易通過此最近之情形奉側尚在力謀應付中也 
其所以如是變化者聞係由於吳佩孚作戰計畫之變更其初吳氏計畫欲先出開封以拔幟立幟之法取趙而代之以去心腹之患然後由隴海出徐州以遏奉軍前路 
 
 

Page 7

 
 
並有人謂津浦綫上直軍撤退並非善意乃欲放奉軍通過俟徐州戰事發生後邀而擊之斷其連絡遮其歸路然據河南傳來消息則吳氏不知因何人獻策前計忽變認爲此時不應與趙失和以自耗兵力因日前有趙氏通奉之耗吳乃致趙一電謂外間雖有如是風傳而决不之信且信直魯豫團體中人仍是一致行動斷無我詐爾虞之事藉以安趙氏之心趙氏兵力本不如吳奉側之援又遥遥不能爲用故藉吳之推誠表示亦以一電復之自謂决無貳心仍與直一致對奉而表示許多好意日前京漢相傳吳趙妥協卽以此爲其内容蓋自是而吳取開封及在徐作戰之說已成過去之言論轉於前日赴保一行興主戰之王承斌互相計議仍置重直隸境内以不使奉軍通過爲第一著蓋王承斌自奉軍入直境後異常憤激從來之調停主張爲之一變曹錕本依吳王二人爲左右因是而曹亦下决心前日曹電請以王爲帮辦軍務卽欲以保定軍事相委之證蓋吳氏今日尚須坐鎭中州且調度一切直境若有戰事必不能如直皖戰時自居保定指揮前敵故必委諸王也曹銳曹鍈皆　冗無用留銳於保二十六師長易人實防其僨事也個中消息馬廠以南各地直軍正紛紛調動日前撤去軍隊者今已另派塡防並有以二十四師赴德州守兵工廠之說將截諸直隸南境以阻奉軍之前進而涿州琉璃河一帶亦布置防務深溝高壘以取嚴密之守勢防保定後路之有失則就直軍觀察現在陣地業已變更將在天津以東及近畿之涿州兩處又似馬廠附近取攻勢而涿州附近取守勢者惟現仍相持莫敢先發耳 
　　近日北京社會謡諑正多奉軍增加之耗時有所聞今日傳有兩消息一謂奉軍已有兩營開抵長辛店與直相持然據行經該地者言則尚未見有奉軍踪跡一謂汲金純之二十八師由古北口開入近畿將分駐朝陽門外之日壇及後門外之俄國教堂附近然亦有謂係在布置尚未完全到達者蓋自兩方之軍事形勢較前變更而近畿似較前喫重一般人頗慮民八之舊戰場更演一次慘劇矣至於邨人之調停行動雖巳重託一班老輩而許爲一行者尚尠且今之形勢恐亦非調停所能爲役也（四月十八日） 
[奉直已入交戰狀態中]  
　　奉直兩方日來大行調兵塡防其防線兩相銜接且有愈迫愈近之勢據熟於軍事者言直軍此次塡防之布置係以洛陽爲根據地以鄭州爲中心點東據隴海以達徐州北接保定以衛京畿而南聯湖北以爲供給之區至其防線則以琉璃河爲第一防線以松林店爲第二防線以高碑店爲第三防線奉軍則以奉天爲根據地而以軍糧城爲指揮各師旅之總區南窺徐海折入汴梁西衛畿輔而中則向保定前進直軍取三角之正角布防而奉軍則取單提式設使發生衝突則奉軍欲奮其全力以圖保定自必先斷保鄭間之聯絡故今日多數奉軍駐防之良王莊將來不幸或至成爲衝突之要點至長辛店方面則奉軍有現駐南苑一師足以牽制直軍果保鄭間隔斷則奉軍之塡防自算大占優勢矣然就現在之情形言之則直軍頗團結而奉軍布置稍散慢耳兹將奉直兩軍日來調動情形分誌於後（一）直軍之開拔與布防據鄭州消息由漢口開赴保定之直軍巳於十四日過鄭共五列車全軍數目十一營分五次先後抵鄭第一次到者爲十二混成旅葛樹屏所部葛氏所帶部隊除衛兵外有第二團第二營第三營並目兵兩營次到者爲第二團團長李振東所帶部隊除團本部軍士外有目兵兩營繼李到者爲十四混成旅第二團團長吳文凱所帶部隊有第二團第二第三兩營及目兵兩營繼吳到營者爲第二團第一章營全部未到者爲第一團團長郭子楨所帶部隊步兵一營機關槍二連聞十二十四兩旅前日本奉吳令開駐保定北段涿州一帶現該兩旅到鄭後吳以德州即須駐防遂令兩旅由鄭向德州進發而保定以北之防禦除令第二十三師分駐外兩令由岳開回之第十三混成旅駐防該旅之二營前日已到保定而涿州方面前亦已開到軍隊千餘該縣商會已預備招待與供給長辛店以南亦有直軍駐防刻下駐在保定有王承斌之第二十師吳佩孚之第三師一部分張福來之第二十四師之一部分及第十五混成旅全旅十七日下午已正式任命代理二十六師師長張國鎔爲東路司令擔任接近天津一帶防務王承斌爲西路司令擔任京保一帶防務吳佩孚則自任直軍總司令現已部署就緒一俟吳氏到保當有一番整飭（二）奉軍之開拔與布防據天津消息奉張衞隊旅第一團長崔寳山帶領兵士三營全隊武裝於前日由奉天開到天津即向良王莊進發分布防守第一混成旅於昨日早二時開到一營向靜海駐紥重砲營已運來重砲六尊軍馬十匹亦於前日到靜海其餘各軍正在運輸中張作相日前到軍糧城巡視一週即於昨晚轉赴天津而衞隊旅長張學良前日已到軍糧城今日即向良王莊指揮一切聞開到楊柳青良王莊獨流鎭靜海等處奉軍各隊下車後均四散鄉間探察地勢（三）直軍塡防各隊之調查陸軍第三師現駐洛陽第九師開赴琉璃河第十一　由陜開赴隴海東段第二十師駐洛鄭間第二十三師　赴良鄉一帶第二十四師由鄂調鄭第二十五師一部由漢開至武勝關第二十六師由馬廠退至德州保定第五混成旅由鄂赴鄭向山東進發第十二混成旅調駐保定第十三混成旅開駐涿州第十四混成旅第十六混成旅均向保定以北開拔第一二三四四個補充團均由涿良一帶調回保定以上計八師五混成旅四混成團約十二萬人（四）奉軍入關各隊之調查陸軍第一師紥南苑第十六師現紥西苑向長辛店塡防第二十七師現已開入關内駐紥軍糧城第二十八師現由熱河開入京兆密雲古北口第四第五第六第八混成旅衞隊旅均由奉天新民錦縣昌圖開入關内大本營設在軍糧城以次向良王莊南路向馬廠靜海滄縣駐紥進攎徐州而窺隴海中路則自獨流鎭大城河間塡防西路將視直軍第二十三師與第九師第十三混成旅布防之態度而定行止計津浦路上有兩師四混成旅約四萬人之譜而保衞京師之軍則以南苑西苑通縣廊房各駐軍充之其數在三萬人以上而在關外靜候待發者尚有來奉之第七混成旅第九混成旅與由二十九師抽調及第十混成旅預備開拔入關之訊如再不足則向吉黑熱察抽調計在關内者有八萬人待發者又有兩萬人及預備調用者共計約在十萬以上（五）奉直兩軍軍械之調查直軍有漢陽鞏縣德縣三兵工廠德州現雖已歸奉軍管理然器械多被直軍運去其槍械可稱充足各軍隊中之重砲陸砲山砲爲英德所製造而槍則爲漢德之製造品奉軍有兵工廠一所近又從上海訂購兩千萬發子彈聞某方面近有接濟軍械之傳說其軍營中之重砲爲日本製造槍爲三八式兵多手槍均各人所私有 
　　星報二十日北京電云奉直兩軍之大戰似爲旦夕間事昨夜兩軍各向預定戰線分布列成兩行介於京漢路與津浦路之間相距僅十七英里奉軍於津浦方面已占據楊柳青（距天津南十八英里）並於京漢路占據北京至長辛店一段約長十七英里直軍亦在津浦京漢兩線上移動前線跨據兩路自津浦路之靜海集（距天津二十五英里）展至京漢路之琉璃河（距北京三十五英里）中問則駐兵於河間府及武光縣就軍力論京漢路方面吳軍佔優勢津浦路方面孰占優勢今尚未定京漢路收入全由吳氏截留京漢局長及路局全體俱已自京移保直省長曹銳仍在保定周自齊已回京 
　　大陸報十九日北京電云近日製造空氣者及通訊員紛傳奉直兩方軍隊若何進行將領若何調遣一若戰事不日開始者其實奉軍並未進至京城南首之鐵路沿線亦未開入北京東城且亦並未有軍隊自天津向北京進發吳氏近日雖在京南一帶布置防務但張吳兩軍自上星期六以來仍各駐守原地俱未前進吳氏刻方在岳州抽調一師經由徐州進駐山東然除此項行動外並無其他軍事發展時局暫時當不致决裂徐總統近方維持北京之中立然現局之能否維持則視張作霖天津統一會議爲轉移如竟開成吳氏必出於一戰如其不成吳氏當亦未必被迫開釁也公府方面近方製造一種空氣謂外交界方面現用其勢力以阻張吳兩氏訴諸武力云云此項消息日自公府傳出某日有人語記者云各公使已進謁總統或稱已訪外交總長宣露外交團對於目下景象不滿之意翌日外間即喧傳外交團正擬聯合向總統及各系首領提出警告云云其實各公使之所曾爲或將爲者不過以非正式之方法促負虚名之當局注意一九○○年條約及别項同類條約之條文卽京奉鐵路之交通不能阻斷天津之附近不准駐兵等語是每遇内爭之際此乃屢見不一之舉以便列强於須出耐干涉保護外人生命財產之時得以自由行動耳吳氏近謂一戰後不論何方失敗較之現局國家儘屬有利其理由爲在一人指導之下卽可以建設一種政府如目下在雙方爭持之下各事儘陷於無政府狀態列强公使領事之意見則與吳氏頗有相同之點就現勢而論外交界除無干涉之可能外且頗有聽大局不受阻撓自行澄清之趨向京畿軍警當局鑒於奉直兩方風聲日緊爲預防萬一起見已派有憲兵駐守南北車站途中行人苟形跡可疑悉受盤詰 
[張作霖安慰直人之諫電]  
　　奉軍入關布防直軍亦漸漸調動因此謡言四起人心恐慌天津保定甚至學校散夥頗若大禍之將臨者直隸省議會曾請命於奉洛兩方張作霖於十六日復電力辯决不開衅原電如下楊處長敬林兄鑒頃接直隸省議會議長邊守靖等咸日電稱以奉軍入關謡言紛起羣情惶恐紛紛來會懇代請命謹代表三千萬人民九頓首以求懇即令飭部屬免開衅端爲盼等因查奉軍此次人關係因元首派人到奉並曹省長親自出關挽留駐京奉省並可酌量增兵入關屯紥以資保衞是此番兵隊入關原係商得同意顧全大局並無其他絲毫意見所增之兵亦均就原駐地點屯紥並無物别動作奉軍歷次入關其一切情形又爲人民所共悉况奉直本係一家復爲本使原籍斷無歧視之理以公理言比年中國政治之中心點北洋團體實執其樞紐久爲世界所公認萬不能輕易破裂以私誼言近年直省水旱偏災本使助欵助糧不遺餘力共聞共見事實足徵是本使對於直隸人民一視同仁不分畛域豈肯以兵戈相見致地方貽流離瑣尾之傷况三省地大物博凡直省人民之來謀生活者幾不可以數計是東省又爲直省人民之第二故鄉種種原因萬不忍輕啓衅端致令自相驚擾應請我兄轉告直隸省議會及紳商學農工報各界不可輕聽謡言不可妄加揣測安居樂業勿事驚惶本使安全大局必與曹使商定最後之辦法以資解决特此奉聞希即查照張作霖諫（十六） 
[梁士詒將勸奉洛息爭]  
　　希圖脫卸戰事責任 
　　國聞通信社北京通信云奉直風雲愈逼愈緊湖其近因自不得不謂係梁閣風波之結局聞梁因此擬於日内通電奉直表面上勸其息爭而實則自身聲明不負戰事責任兹從梁氏左右探錄該電原稿如左士詒養疴津門淹滯旬月曠時廢職方切疚心乃報紙流傳盛稱奉洛失和之事人心驚遽幾若大難卽在目前道路流言并謂閣潮爲其導線逖聽之下惶駭萬分士詒德薄能鮮念國步阽危民主凋蔽方慮補救撫育之無方詎聽以一人去就之微啓天下兵戎之衅况從來兩軍之衝突往往藉薄物細故以爲發難之資齊責包茅此其前例奉洛間是否各懷解决時局之大計而政見不同勢有不能不出於一戰者則戰事縱借内閣發生士詒當然不能置喙特念此次閣潮之起吳使對於士詒之個人本無若何憎怨其激昻慷慨迫面出此亦恐魯案失敗貽國内父老之憂固純粹出於愛國之熱忱即瀋陽諸帥曲予維持抑豈有愛於士詒亦以國勢艱危中樞不宜屢易其愛國肫摯較之吳使原屬異軌同途然諸公旣以愛國始士詒尤盼其能以愛國終若雙方相見以兵戎使吾國重陷於擾亂不寗之地位或發生意外之虞揆諸愛國初衷能無鑿柄華會告終國内百端待理急起直追猶虞不及戰端一啓庶政曷由進行邦人士奔走呼號所爭回國際間之種種利權勢必完全喪失室有操戈之鬭則庖來越爼之人言念前途不寒而慄况吾國財政之窮民生之苦幾於罄竹難書垂盡之枝豈堪再摘戰死凄凉之骨流民痛哭之聲凡屬目不忍覩耳不忍聞者大軍一興慘狀立見諸公仁愛爲心痌瘝在抱言念及此當爲之慘然爲此切禱諸公本寗人息事之懷凜兵凶戰危之訓暫維國脈力弭爭端至於統一如何實現軍區如何畫分民治如何刷新財政如何籌畫不妨宏開壇坫由各省軍民領袖曁國内負有重望之人作周詳之計議諸公誼切同袍本無深仇宿忿况顧全大局彼此尤具有同心一得之愚諒蒙採納尤願海内明達一致鼓吹和平保國家之元氣救垂斃之生靈使秦晉之爭不再見於寰區豈獨士詒之厚幸國家實利賴之專此電佈敬候福音 
[内務司法兩部之罷工聲]  
　　財政之困本巳達於極點而益以時局危急各人員愈覺有買米煤買車票之必要於是索薪風潮不期而加厲財政部罷工事昨日（十八）暫行復職鍾世銘昨在閣議報告謂惟有平其不平由部員自定公允可行之辦法昨日下午卽在部召集員司會議聞該部員等以辦事者與不辦事者一律待遇未免不均故近日於倡均貧主義之外又倡力食主義籌得薪金宜先給予日到衙門辦事者此說目下亦甚有力大約財部風潮尚不難於解决此外近日内務部索薪聲勢亦忽猛烈該部員司要求撥發欠薪次長本允於十七日答復前日（十七）下午四時該部人員齊集會議廳請次長民治司長及會計課長出席次長及民治司長均未在部而汪會計課長尚在財部坐索欠欵直至五鐘許汪始到部聲稱幾次到財部交涉均未見得一人委實無法請略少候數日總須竭力籌辦部員等相繼質問謂次長允於今日有切實答復乃仍不外設詞拖延兹己不復能緩只有貫澈停止辦公坐候解决之主張交涉多時汪課長困在重圍不得出部後乃由該部四參事出頭調解謂救濟賑欵四萬元由我等四人向總長請求務必批准撥發請同人暫爲靜候一二日總可解决是時次長已到對衆宣布救濟賑欵四萬存欵可望批准並已與鍾署長接洽領得三萬支條共可得七萬之譜計可發一月薪費云云衆始各散去 
　　司法次長羅文幹定今日就職羅於昨日上午九時到部當召集全部人員在會議廳演說略謂鄙人初意關稅增加提出百分之幾作爲司法經費早經閣議通過故抵京後首與稅務司安格聯商借詎料近來鎊價日高巳無關餘之可言將來關稅雖實行增抽百分之五而實際所得較之現在有減無增指撥關餘一層已屬無望第二步擬以訴訟印紙押借欵項一面呈准改歸郵局發售以堅信用但現在市面金融緊迫國内外銀行均不願承借此計畫又歸失敗最後乃有扣留九六公債之議此議已經周總理面允照辦惟以取銷辭職先行到任爲條件鄙人今日到任即爲履行條件午後出席國務會議當再竭力進行希本部同人共相維持云云繼由前代理次長湯鐵樵起而演說略謂扣留九六公債二百萬之呈文前日已送國務院當時會議席上各閣員均表贊同惟以九六公債除償還短期債外究餘若干尚須待詢償債會故未能議决聞償債會刻已查明具覆今日閣議當可將此案解决望同人暫緩停止辦公云云嗣後各科人員會議結果僉以公債即使到手能否即時抵借現欵尚無把握在未發欠薪以前仍當依照原議於今日停止辦公以達目的 
[京師金融與糧食問題]  
　　各方面紛議維持 
　　國聞通信社北京通信云近日奉直兩方軍事動作積極進行巳有箭在弦上之勢雖尚有調停之議適足爲戰前之點綴徵之往事此種調停聲浪殆無異關火前最後之階級和平蓋不復更有希望惟靜待砲聲之至耳京師附近人心恐慌紛紛遷徙數日前已然第比次遷居逃難者與往昔稍異因此次戰線廣長人民避險求安大有稅駕何所之概京中居民有出京避往他處者而附近有軍事各地人民轉以京師有外交上關係較可安全連日遷移來京者甚衆人口增多於是糧食乃益成爲重大問題况值京中金融界銀根奇緊市面方岌岌不可終日地面安寧益爲極可注意之事故連日京中有地方責任各機關及各界對於軍事已認爲無可挽回而亟亟於籌議地面安全企圖救濟金融與糧食辦法商會銀行公會新聞界旣有集合軍警長官亦邀各界重要人會議共籌進行關於此兩問題之近情可爲之分述者如次 
　　銀行界自擠兌風潮之後又感受財政界風潮響内容空虚爲社會上一般人所公認現值軍事緊急人民對銀行界不免加一種疑慮小商舖對各行紙幣亦頗不敢多所收存卽此影響所及已使金融界愈呈恐慌之象現地面長官及各界連次會談對此均有探討多數主張設法先使各銀行紙幣信用能在市面上保持安全將與銀行界切商請各銀行迅行一面自行整頓一面與各界研究具體辦法將仿照上海外國銀行辦法每星期查倉一次據實公表使社會知凖備金有着庶紙幣流通無阻軍警機關長官並經呈請飭主管機關力籌辦理近以時局緊急財界風潮因以漸次可望結束審查短債委員會已决定尅期了結九六公債亦决交中交兩行發行而結算此項債票除財部前已挪用及付還短債外尚可多六七百萬政府與銀行界得此債票雖此際不易售出究不無活動之地亦時機緊急中之一救星也 
　　京師糧價一星期前巳形高漲連日尤形飛騰最高米價已漲至二十元一包平民所食雜糧每斤漲高三四枚銅元不等固由奸商居奇亦緣米糧缺少購運艱難成本加重前此因銀根甚緊商人不能集巨額現金運入大批糧食現各路運兵車輛被占米糧難以運入加以各地逃難入京者人口增多大有乏食之慮商會正着手調查各米糧舖存欵擬再按人口計算設法購運接濟而以貧苦小民所食之雜糧尤關重要聞救濟貧民團體現向豐鎭購定小米五千石正與京綏路局交涉撥車前往裝運王懷慶等又呈請規復倉制籌欵購糧並請續加常關附捐一成備作購糧之用不過復倉一事手續紆緩恐逺水救不得近火耳 
[國立八校可以暫維現狀]  
　　國立八校以積欠經費過多學校本身及教職員方面均有難以維持之勢春假後雖已勉强開學然因經費仍無辦法遂不免有動摇校長方面以教職員旣熱心維持當然極力向政府呼籲現已要求教長周自齊於二十五日以前務必發出欠薪兩月以救目前並呈請將鹽斤加價暫作八校經費美術農專兩校教職員因曾對校長要求對於經費爲切實之答覆今見校長方面如此奔走亦諒其苦衷允爲盡力維持昨日（十八）上午十時美術學校教職員且特開會議討論此事仍由徐瑾主席先報告校長覆函述奔走經費情形并要求政府於二十五日以前發出欠薪兩月等事僉以當此時局不靖人心恐慌之時校長旣能盡力奔走其答覆雖不甚滿意然而同人亦當諒其苦衷於是一致决定（一）函覆校長請其務於二十五日以前力催政府發出欠薪兩月同人當盡力維持現狀（二）對於同人生計請校長務必維持（三）函致七校教職員會於二十五日以前召集八校聯席會議討論八校共通進行方法至十二時始行散會 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[銀行公會請維公債信用]  
　　建議辦法六項 
　　全國銀行公會聯合會近上國務院財政部呈云竊查自民國九年公債整理案宣布後信用昭著流通日廣迄至今日計先後發行債額未償還者尚在三萬萬元以上有作爲慈善宗教及其他公益機關之基本金者有作爲人民之生活費者有爲外人所有者有在市面流通周轉者是關係於國家内外之信用及個人社會之經濟至密且大萬一失信何以爲國查整理公債案第九條規定保管基金辦法内有銀行方面推舉代表會同辦理等語我銀行界對於公債之維持實義無可辭責無旁貸近鑒於政局靡定謡言紛起公債價格因之跌落現開全國銀行公會聯合會公同議决鞏固公債信用辦法如下（一）凡各公債條例指定由鹽餘項下撥付者應請政府如期照撥並由本會函請稽核所總會辦根據政府條例如期辦理（二）凡各公債條例定由關餘項下撥付者除由關餘内應付賠欵借欵外應全數作爲基金政府將來不得指已收回之俄德賠欵作爲他用並由本會函請總稅務司根據條例按期催收合併關餘如期發放（三）各公債條例指定由交通部菸酒公賣局及其他項下撥付者按鹽關兩項照撥後基金雖已鞏固然爲尊重政府之條例維持公債之信用起見仍請政府按照條例照撥除基金辦法外關於發行事項更有請者（一）現有發生額外公債之事查究額外債票是否政府發行如有僞造應嚴行查辦如係政府發行其作押品者或已流通市面者應迅以相當之有價證劵換回銷燬或迅籌的實基金撥交基金處併案辦理作爲正式發行（二）將政府歷來發行之公債分别種類數目號碼造列詳表一面登報公布一面印刷成册分配各地銀行公會廣爲傳布其餘未經正式發行之債票一律銷燬永杜重發而釋疑慮（三）明訂禁條以後非經指定確實基金不再發行債票並不　以未經發行之債票作借欵之押品如是則債票永無有效無效之别而持票人或購票人亦均無種種意外之慮矣所有本届銀行公會聯合會議議决辦法理合呈請採納施行事關國信民生不勝急切待命之至 
[鎭威軍入關之奉訊]  
　　孫烈臣爲總司令十一日行誓師禮 
　　奉洛風雲日緊戰事似不可免張作霖對於入關軍之名稱現已擬定爲鎭威軍特派吉督孫烈臣爲總司令（前傳孫爲副司令不確）二十七師師長張作相爲中軍司令張學良爲左路司令察哈爾都統張景惠爲右路司令延吉鎭守使張相忱爲後路司令使署顧問張宗昌爲四路接應使司令部已於八日正式成立并令張宗昌趕編新軍五旅爲後備軍奉天人關軍隊已指定奉軍第二十七師全部使署衞隊混成旅第一騎兵旅騎兵獨立團第三·四·五·七·八·十等六混成旅合之原駐關内之奉軍暫編第一師全部及第二·六·九等三混成旅共二師十一旅一獨立團此外吉軍兩混成旅黑軍一騎兵旅熱綏察三特區亦各抽編一旅軍力不可謂不厚十一日上午張作霖率領全體軍官在北大營行誓師禮並訓誡官長目兵略云此次各軍入關自師旅長以至中下級軍官一律隨同出發均須全副武裝携帶手槍無論沿途與駐在之地公買公賣不准擾害商民軍隊宿營均在极賬不得佔住民房倘有不守軍規不論官長目兵一體嚴懲不貸云云現聞已入關軍隊有衞隊旅第四七等旅前鋒已至津浦沿綫之良王莊其餘限二十日前後運竣京奉路局長柳昌年以奉軍數巨車輛不敷應用特於前晚來奉請示辦法當經奉張准予咨商交通部向京張京綏二路襏借敞車若干以資運輸並向北京及保定方面商議鎭威軍駐紥地點昨日東海派侍從武官楊開甲曹錕派冀南鎭守使周符麟連袂來奉允許鎭威軍分駐於近畿東苑南苑北苑一帶及通州焉廠京華京張兩路沿綫等處至京漢綫則爲吳佩孚勢力範園當然不能通融刻駐一面坡之吉軍第七混成旅巳大半開到長春候車南下前傳吉軍入關者爲第六七兩混成旅近據調查實由第二·五·六·七各旅中抽編兩混成旅而以延吉鎭守使張相忱（第二混成旅長）爲統將以張在吉軍界中資望較深且與張作霖有宗族關係也黑軍巳派定第一騎兵旅巳於十日起在齊齊哈爾搭中東車陸續南下十二日吳俊陞來奉時帶來一營并槍礮若干云 
[大連會議已正式决裂]  
　　赤塔代表團已離大連 
　　華俄通訊社十九日赤塔電云大連會議已於十六日决裂即日下午逺東共和國代表團離大連决裂之主動者爲日本政府日本緩和派本已預備與俄國簽訂條約爲軍閥派所破壞不果至十三日止雙方代表團對於所商議之各點俱已同意通商條約之簽訂本可在日内實行惟當議及軍事條約時日代表突提一條件允許日軍無定期駐紥俄境此外日代表對於前經議决之問題又提出新要求卽逺東共和國海軍艦隊之噸數不得增加是也逺東共和國代表團當即答稱凡能讓步各點均已達其極端代表團對於撤兵問題不願懸而不結日軍閥之新要求亦難接收云云日代表團復要求於二十四小時内正式答覆上項條件十七日日代表團團長松島氏接東京訓令停止交涉即日回東京於是離簽字不久之日俄條約遂因撤兵問題不能解决而歸諸烏有松島氏於臨别時語亦塔代表曰日本月逺東共和國之和平邦交仍繼續存在日軍亦僅駐紥於現時駐紥地點不出中立區域一步云云逺東共和國代表團長彼得羅夫答云逺東共和國軍隊仍當極力設法免除與日軍發生衝突但逺東共和國政府對於驅逐沿海省南部俄匪之進行仍將繼續也 
　　另據大連消息云大連日俄會議自十日下午四時繼續開會後對於基本協定之通商條約雙方意見均已一致其後對於會議難關之廟街事件航權問題漁業權問題及軍事協定四項則决定由基本協定分離辦理作爲附屬文書並加以詳細研究遂即擬就文書草案由雙方同時將詳細始末電告本國政府爲最後之請示至晚八時乃宣布散會及十四日夜半一時發到日本政府最後訓令日本代表中之米川書記生即時起床翻譯並由松島代表召集島田副領事時乘中佐等開緊急委員會至十五日早朝二時半始散歸寢室十五日且謝絶一切賓客至上午十時乃以電話通知彼得羅夫謂於是日下午二時在大和旅館開會彼得羅夫亦即允可至下午一時五十分松島代表時乘中佐島田副領事立石書記生等均步行至大和旅館赤塔方面仍爲彼得羅夫代表軍事委員杜利托夫秘書加沙林及阿爾寗等至二時乃在會客廳開會松島氏當將日本最後訓令面交彼得羅夫并說明内容謂此爲日本最後之讓步成否皆在赤塔方面之一諾赤塔代表因要求與以研究之時間至下午二時四十分會議遂暫時停止松島代表當對新聞界發表曰「此會議經過八月有餘曾受世間種種非難攻擊今日已將日本最後决定條件交與赤塔代表此乃日本最後讓步之條件再無討論商量之必要如赤塔方面仍不承認則會議破裂責任當由赤塔方面負之現因赤塔代表要求與以研究答復之時間故暫停會議一俟赤塔代表有通知到來仍當再開會議以聞赤塔最後答覆至於成否如何除神明以外無人知之」云云赤塔代表於是日休會後即時歸返星浦寓所召集全體委員緊急會議僉以日本此次提出條件向所未見察兹最後一幕突然提出此種新要求跡近要挾赤塔雖弱亦不能忍受惟有正言却之日本如不以爲然則不如宣告會議破裂破裂之責全在日本赤塔無負其責任之理於是一致决定即日要求日本繼續開會正式拒絶並凖備十六日晚全體起程歸國日本代表聞要求即日開會之訊以爲赤塔必有圓滿答覆欣然應諾至下午四時三十分雙方代表齊集大和旅館會客廳是時日本代表面有德色惟赤塔代表則皆默爾無言似含有重憂者開會之後因警衞森嚴内容不得而知伹聞彼得羅夫對於日本所謂最後讓步之提案曾痛駁之不俟日本代表發言即時聲明不能承認並宣言日本如不撤回惟有宣告會議破裂日本代表當時不允撤回祇允再電本國外務省請示赤塔代表謂無此必要雙方遂不歡而散時僅五時許也散會之後日本代表松島氏當衆發表曰「赤塔方面對於日本最後之提案未能全部與以承諾只得停會以後是否繼續會議已决定即日電請東京外務省訓令矣」赤塔代表彼得羅夫亦對新聞界發表云「對於撤兵之時期日本方面並不肯明言且迄今日止向未提議之問題今日突然提出赤塔方面不能承認故會議遂以破裂日本代表謂當再行請示本國政府望余等少待但余等已認無此必要已决定即日歸國實則余等原擬十五日歸國者今因尚有種種準備故决定十六日夜由大連起程矣」等語徵諸以上兩方代表之言苟日本政府若干讓步會議當然從此破裂矣 
[皖財廳長更替之經過]  
　　孔憲芳改任鳳陽關監督 
　　國聞通信社安慶通信云皖財政廳長孔憲芳業於十六日晚由省署訓令調署鳳陽關監督財廳長則由朱清華代理曠日持久之財廳問題至此居然告一段落惟其所以有此結果者尚有一段内幕阮忠植爲勢所迫旣迄今未能到任官廳方面及各界人士無不欲亟謀此問題之解决不願長此拖延致影響於財政前途日前教育界因索費問題憤孔之不負責任乃一面電呈府院臚舉孔之罪狀一面催促省長迅簡賢員代理在許世英固正中下懷在孔憲芳亦自知不妙自教育界發難而後孔乃一變其往日負氣態度連日前往省署晉謁許氏不覺爲情所感雖去孔之决心仍不能少有轉圜但頗思於去之之時稍爲孔氏留點面子一時難得善全辦法未免煞費躊躇孰意事機之巧乃有出自意外者適鳳陽關監督姚煜前奉明令免職繼任爲笔鴻賓現徐亦尚未就職日前姚煜有電至省署謂亟欲交代請催促新任速往就職詎省署據電令催徐鴻賓去後徐日昨電覆謂因有事故一時尚不能定期赴新任許氏乃得一機會遂决定以孔憲芳代理鳳陽關監督所遺財政廳廳長一職則遴委省道局副局長朱清華暫有代理分令朱孔兩氏其令文略云皖省財政竭蹶異常軍餉關係尤鉅新任財政廳廳長尚未有期就職亟須遴員暫代俾負責有人阮忠植未到任以前以朱清華暫代又鳳陽關監督巳奉大總統明令易人前姚煜來電現已趕辦交代新任鳳陽關監督徐鴻賓亦尚未有期就職徐鴻賓未到任以前以孔憲芳暫代除分令外合亟令仰遵照云云聞朱清華氏奉令後即呈覆許氏遵令擇期接任視事朱氏爲頴郡人現兼財政委員會委員對於財政尚頗有經騐云 
[蕪湖快信]  
　　張文生委任倪道烺爲安徽陸軍總司令馬聯甲在蕪巳去賀電表示歡迎 
　　馬聯甲電召蚌埠第三旅參謀長徐嶽雲來蕪面商要公徐於八日來蕪十九日仍赴蚌埠 
　　舊安武軍第三混成旅旅長王普前呈請張督軍馬帮辦擬將駐蚌埠該旅之第一團移駐當塗以便操防刻奉張督軍批大致謂時局不靖移防一節着無庸議 
　　蕪湖縣知事余誼密以近日米價日昻民食艱難鄰縣多巳禁運本埠愈少來源春荒急迫於地方治安影響甚鉅定於二十二日在縣署邀請各界開聯席會議籌商救濟辦法 
　　安徽烟酒稅附加振捐一成雖經官廳迭催實行烟酒兩業以當此商業凋敝之秋重加擔負力有未逮迄今全省皆未實行 
　　蕪湖警察廳徐昭修西警餉問題於十八日乘利濟差輸晉省見許省長及財政廳請設法救濟云 
　　省立各學校經費異常困難各校校長居省匝月一再追索僅在茶釐項下撥得七萬四千元到手恰供各校支持一個月刻宣城學生會發起函請蕪湖每校再推代表赴省與各校長爲强有力之爭索 
　　皖教育廳對於全省學校聯合運動會一事兹定期下學期九月初舉行業已呈請省長通令各校知照 
[蘇議會紀事]  
　　開談話會討論時局 
　　蘇議會臨時會業於本月十五日開幕截至本日（十九）止議員報到者尚未足法定開會人數雖由議長函請在籍者即日來寗巳到者勿再離寗俾得早日開會無如時局不靖風聲甚急一般膽小議員視寗垣爲危險地多不願來即來亦不肯久留故大會之開尚未有期本日下午二時乃開一談話會討論時局議員共到四十二人首由徐果人報告昨日與齊督軍接洽情形大致謂齊督於數日前曾派代表往山東交涉結果山東允阻奉軍通過齊督亦擔保田督地位之保全河南趙督則早巳允洽安徽方面皖南與皖北其兵力爲一與五之比自顧不暇諒難爲患至於浙盧處齊督昨亦去電表示保境安民之意惟尚未得覆云云屠方張援等均主張用議會名義發一通電謂民意代表機關此時當有所表白以示意見而安人心許銘範主張推代表接洽謂與軍人接洽原不啻與虎謀皮然與浙江省議會接洽當推代表前往較爲鄭重朱紹文謂推代表當有條件磋商若仍保境安民等空話一電已足無推代表之必要錢基厚謂推代表有必經之手續現在人數甚少如何能推於是許銘範與朱紹文互相辯論龔廷鶚陳謨等贊成許說錢基厚華堂等贊成朱說張援主張第一步先通電表白第二步再推舉代表并謂苟推代表必須與軍人接洽因事變之來完全操於軍人之手如不接洽推代表何爲胡允恭贊成其說屠方請付表决吳輔勳謂疑義無須表决許銘範主張用各個人名義通電張援謂此等心理所同之表白當然用議會名義多數贊成遂討論立言大意交由秘書長擬稿拍發而散 
[蘇商界電懇瀋洛息兵]  
　　南京總商會通電奉天張巡閱使·保定曹巡閱使·洛陽吳巡閱使·安徽張督軍·浙江盧督軍·南京齊督軍·王省長·各省督軍·總司令·上海護軍使·各省鎭守使·師旅長·各省省長矜鑒華會議案希望吾國裁兵現在不惟未裁而且加增不惟增兵而且備戰不惟南北備戰而且南與南備戰北與北備戰滇事甫息孫陳已有違言閣潮未平瀋洛又將搆釁理之曲直不必計事之勝負不必言而戰釁一開已足斵國家之命脈殘人民之生命並召友邦之責言諸公具有天良何遽忍而出此在諸公作戰之意無不謂理由充足勝算可操殲異己而後可圖久安除反對而後可謀統一殊不知不戢自焚古有明訓結果所至敗固不能免逋逃之虜卽勝又豈能攫永久之權此不必逺徵古昔卽以近事證之已昭昭在人耳目也敝會同人本憂患之餘生懼覆壓之將及用敢代表商民公意泣請備戰諸公俯賜矜憐迅將現調軍隊撤回原防以弭戰禍以息謡諑如果有不甘屈服之處亦不妨將事實明白宣布聽候輿論裁判則多助至而天下順庶爲無敵之師否則殘民以逞寗有幸勝之理耶至吾蘇自辛壬以降元氣大傷重以去歳奇災艱困愈甚此次政爭雖烈决不應陷入漩渦應請齊督軍俯順輿情宣言自保浙皖兩省與吾蘇唇齒相依並應請盧張兩督軍敦睦鄰之誼互相維持俾三省人民免罹兵革之禍則造福寗有涯耶臨電哀鳴伏乞憫鑒南京總商會叩效 
　　商聯會寗事務所通電（一）奉天張巡閱使洛陽吳巡閱使鈞鑒奉直搆釁南北會師外交伏不測之機中原呈大亂之象國民禍福國家安危在在繫於二公果能 
以武裝　進和平商民雖愚敢不忍受第恐禍機一發收拾爲難星火燎原永無寗日况現值膠濟接收之際設外交因之中變何以對友邦主持公道之誠諒二公爲國爲民之初心當亦不忍出此伏乞俯徇民意迅將現調軍隊撤歸原防一面各派大員召集和平會議徐謀統一之法人民感於二公互讓之誠意自當金鑄絲繡永世不忘否則斵國家之命脈以爭權糜人民之頂踵以求勝無論未必各如所願卽使戰無不勝攻無不克而調𧨝之良心證之天理又豈二公之所深願耶時危勢迫急不擇言涕泣陳詞伏祈採納全國商會聯合會江蘇省事務所叩效（二）浙江盧督軍江蘇齊督軍安徽張督軍鈞鑒瀋洛搆釁影響吾蘇日來道路流傳謂蘇皖蘇浙之交將呈不安之局事之確否雖不可知而即此杯弓市虎之謡傳己足駭人心而危大局敝事務所爲三省地方人民安危計已代表江蘇全省商民公意分電張吳兩巡閱使懇將現調軍隊撤回原防徐圖和平解决惟兩方已成相持之局恐非空言所能調解吾蘇與浙皖兩省讓地相接稍有誤會必致起東南半壁之憂所幸三省軍政長官平昔政績所昭無不以保境安民爲職志此次政潮雖激或不至捲入漩渦然無確切之宣言曁妥善之辦法布告大衆則人民懾於辛壬以來之往事終無解於風鶴之驚兹特電懇鈞座俯徇民意聲明自保並請互行咨商訂立互保條約以弭戰禍而定人心臨電無任迫切待命之至全國商會聯合會江蘇省事務所效 
[全國銀行會議已告竣]  
　　各代表均已離杭 
　　全國銀行公會聯合會第三次會議計開大會兩天審查會一天共議决案十件天津公會提出之擬請編製中華民國全國銀行職員錄案審查討論結果由第三次聯合會議委託上海銀行公會通知各銀行總行編製銀行職員錄於第四次聯合會議實行天津公會提出之第二届聯合會議議决各案内尚有未能進行者數案繼續討論審查討論結果應由第二届聯合會議催促分别執行以重法案漢口公會提出之在外國註册之銀行擬入中國銀行公會應如何變通辦理案審查討論結果以變通銀行八會須行修正銀行公會章程應與上届會議未决之擬請將令埠銀行公會章程改訂并詳定同業規則案合併成立上海公會提出之銀行會計科目名詞研究案審查討論結果先由上海公會籌備於下届會期實行上海公會提出之保障支票冒名簽字案審查討論結果訂定銀行存户行使支票須知由各公會通行各銀行照辦北京公會提出之維持公債基金案及上海公會提出之整理内國公債并籌善後方策案（附維持金融現狀意見書）審查討論結果呈請國務院財政部照案施行上海公會提出之籌贖膠濟鐵路案審查討論結果設立總公司一層應俟魯案善後督辦處先行擬定具體辦法至於勸募儲金應由各地方提倡杭州公會提出之匡助官廳整理財政案審查討論結果僉以時機尚早各地情形不同應保留其精神於下届再行决議所有議决各案由杭會整理文字聞各公會代表昨均已乘車離杭矣 
[杭州快信]  
　　杭縣縣議會今日午前行開會式錢塘張道尹杭縣惲知事均蒞會到議員二十三人顧乃斌爲臨時主席推錢宗瀚駱恒余仁張兆銘爲互選細則起草員下午續會明日再開談話會 
　　省垣絲市現當青黄不接之際向年價值飛漲詎近日受北方影響客貨停辦肥絲每百兩向售七十餘元者已跌至五十元左右尚乏人顧問 
　　浙省米價奇昻各縣米商亦藉口來源缺乏無力維持紛紛電請省長撥欵平糶省署已分别飭縣察酌情形妥籌開辦 
　　前晚候潮門外失愼消防隊與義龍集發生冲突昨救火聯合會開緊急　　　公决　毆之隊長暦　係本會副會長應由會長潘赤文向之道歉警廳方面亦主張和平解决 
　　上海駐華美商會會員二十人准二十八日晚車蒞杭考察實業杭總商會决於二十九日開歡迎大會銀行公會亦預備招待 
[南京快信]  
　　齊督昨（十九）晚八時召集軍事會議各師旅長曁各軍事機關長官軍署各課長均列席討論至十時散會内容甚秘 
　　魯田中玉代表徐鴻賓昨（十九）辭齊督乘晚車經滬赴杭謁晤何盧接洽軍事 
　　袁希濤前（十八）晚晋謁齊督談二小時即辭出黄以霖昨（十九）午亦謁齊督談一小時辭出聞均爲探詢齊督對於時局意見 
　　齊督以時局不靖防務吃緊昨派出軍事稽查十餘人分赴各路偵查軍情 
　　聞吳佩孚密電某要人謂直軍佈防已妥一俟接觸即行撲攻並謂祇要蘇增重兵於蘇徐防浙皖自信於西北確有十分把握傳聞奉直軍將在長辛店開火 
　　據濟南來人云德州兵工廠彈藥已搬運一空現尚有直軍兩團魯軍兩營駐守奉軍前站已開抵津浦路線之靜海縣惟人數尚祇兩營云 
　　齊督昨（十九）接駐津密探報告入關奉軍截至巧（十八）日止約共三師 
　　魯代表陶鎔昨（十九）赴海安促韓國鈞赴魯長任 
　　青浦衛家壽函省議會魯省長韓國鈞不願赴魯請建議與蘇省長對調 
　　淮揚道尹胡翔林淮隂縣知事朱光瑩又淮北軍商公所各咸電稱西壩停運風潮現已歸運副稽查局驗放暫獲平息再商善後兩長以此案旣經稽核分所派員到壩認須變通商辦已有端倪特電揚州丁運使曁淮北楊運副嚴責趕辦完結以維治安而顧民食 
　　鎭江六中學生仲靜思等電省議會略云校長蔣乃曾摧殘學業請另選廉員接任 
地方通信 
[松江]  
　　童子軍緩期會操松江縣童子軍聯合會前經召集教練員會議决於本年五月九日假公共體育塲舉行全縣大會操曾經通知各校先期準備並函省童子軍聯合會届期派員來松評判兹該會接省聯合會來函略稱各縣會操均須由省總教練員規定日期親往視察松江縣定五月二十八日云云故該會現已通知各校緩期至五月二十八日會操矣 
　　新橋鄉發生盜刦新橋鄉陸家浜鄉民馮蘭生家被操上海口音之盜匪數人於昨晚十一時持械入内嚇禁聲張在馮之新媳房内刦去衣飾多件臨去時鳴槍兩響從容沿鐵道向上海方面而去事後新橋警所先得漁人報告稱在鐵道左近聞有槍聲兩響恐有刦案發生該所遂派王晋生巡長率同長警馳往偵捕祗因不知確實地點旋仍回警所候令比接事主報告已在夜間二時以後盜匪早已逺颺矣 
　　改良松鹽之請議上月隂雨時沿海私販無所得食威脅板户假行乞爲名糾合多人到處騷擾曾誌前報現柘林人顧臣廬深恐此種事實蔓延爲害爰訂改良松鹽辦法聯合各界向稽核所交涉請其採擇施行俾弭隱患一面並草整理鹽務財政之請議書向省議會陳請提議顧之改良松鹽辦法大要如下（一）責成板户按板繳稅不予封閉制限（二）增加繳鹽價格原定每擔一千二百文增爲每擔洋一元（三）分設各市鄉鹽店不限鹽商專利無論何人均可繳課領照集資捆運照此辦理則板户不致走私公鹽每年至少可多收二十五萬擔得專銷於舊松府屬各縣假定每擔除應收國課 
 
 

Page 11

 
 
瀹耗外並得抽收地方稅一元零年約得三十萬元以作本地方自治之用卽所有私販亦得藉各地鹽店取締之力不敢再犯爲公爲私俱有裨益而地方治安自可賴以維持等語其整理鹽務財政計劃在反對九千六百萬鹽餘借欵並以改良松鹽之法推行至於一省以及全國庶得以整理餘欵清還民國二年之鹽債本利俾吾國之鹽務全權得由人民收回不致落於外人之手云 
[蘇州]  
　　電汽新廠近訊蘇電汽新廠兹因本廠機器電力不敷添裝燈頭故特向瑞典某廠訂購發電機器一架以便擴充兹悉此項機器並非該廠向瑞典直接訂購託由上海河南路維昌洋行轉向瑞典英希平廠定製額爲二千開唯愛透平（ＪＭＷＴqrbine）機器一架價銀約八千兩左右昨該廠又接瑞典來電云此機現巳全部完工不日即可裝運來華故近日以來本廠工匠在原有機器之左邊預爲開潭用三合土打底以便堅固一俟機器到蘇即可裝製矣又該廠本年股東常會亦經董事會議决訂於五月十四日在胥瘦外本廠舉行尚須選舉監察員並補選董事缺額及發給九年度官利曁原給息單利息等事昨已函知各股東請於届時赴會云 
　　水巡隊破獲盜船婁門外八字橋水巡隊派出所於昨晨（十九日）八時許見有江北船一般形跡可疑卽喝令停駛上船檢查搜出匣子砲六只子彈二百餘粒及細軟貴重物品甚夥該盜匪等見勢不佳年輕者二人躍河逃逸當卽將年老者二人并軍火等一併拘回派出所派隊押解警廳核辦 
　　板箱工人衝突已和解蘇城板箱業客帮工人因不願照章繳納公所香資一元致與本帮衝突由警帶區移縣訊辦等情已誌前報兹悉解縣後因爲時過晚傳諭次日候審迨至昨晨雙方巳經調和故庭訊時到案各人聲明和解請求將案註銷免予深究陳承審員據供後命各具結存案一併交保至毁壞茶館器皿應着兩造賠償損失諭畢退庭 
　　縣知事公佈經征稅欵吳縣郭知事近將接任起至本年三月底止經手地方附稅收支細數開列清册函送各省議員商會教育會農會各善堂董事各市鄉董事等並定期本月二十二日下午二時召集會議地方附稅不敷補救方法 
[太倉]  
　　知事不解自治法規省議員陸元萃致縣知事函云頃閱報載有太倉縣知事對於縣自治法規發生疑義呈請解釋三項拜讀全文深爲佩服第一則爲選舉日期尚未確定不能從事調查豈四月一日以後所施所行者皆非自治範圍以内之事乎第二則參事會之半數旣由縣錢會產生則在縣會未成立前當然不能由委任參事行使職權且卽令可以先行委任試問户口旣未調查的實參會名額從何確定其委任半數又從何標凖第三則以施行二字竟認作籌備與進行二種解釋若謂旣籌備則不必進行旣進行又不必籌備聞所未聞實堪失笑以敝邑之僻處海濱區區法令雖不敢謂盡人能解然如上三則尚不須勞神請示也度執事下車伊始公務倥偬未惶審核而蓮幕中人於自治一事諒亦門外遂致有貽笑大方之舉幸鐵珊省長素主和平倘遇樊山則貴幕恐在罰俸與驅逐之列矣弟於法律一道素未究心而同仁睹此羣相駭詫謹貢愚忱諸希朗察現在省令解釋諒已奉到尚祈錄示並候明教 
[常州]  
　　墾植團改選職員務本墾植團於前日下午二時假四鄉公所開會到會股東十七人經理戴笠耕主席報告二年來經過情形繼劉佩衡提議修改章程贊成者少數否决旋用記名投票改選職員朱稚竹閔俠卿兩君當選正副經理戴笠耕劉誦蓀吳葵秋萬鑑明黄文煒蘇友清姚鴻謨七君當選爲評議員選舉由新舊經理商同於昨日（十九）上香偕往墾植場所視察一周今日（二十二）下午在農會内開評議會舉行正式移交 
　　定期散放春賑沙州災賑事務所以當此青黄不接急宜趕速放賑現定夏曆四月初一至初四日散發各放賑員則於月底下鄉惟四鄉賑欵至今尚未繳齊災賑所擬再函請四鄉公所縣農會轉催以便届時散發 
[鎭江]  
　　部委考察司法北京司法部委黄毅考察江蘇全省司法狀况刻巳抵蘇聞日内卽可到鎭查察云 
　　貧民搶取麥船江北寳應縣湖西一帶去歳大水爲災入春後米價𨺗漲現在白米每石已增至十九千文貧民生計艱窘咸蠢蠢思動聞日昨有小麥船三雙經過湖西二集地方忽被本地貧民搶取一空據云損失之數當在二千金左右云 
　　教育界議籌欵贖路壽贖膠濟鐵路一案關俸國家命脈現各地集會籌議辦法者極爲踴躍丹徒縣教育會亦思有所表示以資提倡爰定於二十二日在教育會邀集各校校長會議共籌辦法云 
[揚州]  
　　八中校舍問題巳解决省立第八中學於民國五年呈准官廳以舊揚州府署爲該校校址署中材料則由五師請領建校之用舊有之年巷校舍還歸商業學校備用乃該署爲防軍駐紥未能讓出八中校長曾於前年幾經接洽始讓出一部份由八五商三校保管刻以建築校舍不容再緩繼續磋商迫於公誼私情始達全部讓出目的至舊駐軍隊分遷於舊城鹽義倉南門靜慧寺修葺營舍費用概由地方擔任縣署亦委鄒良臣爲照料軍隊搬遷專員久懸未决之問題忽告結束而三校受益之處正非淺鮮云 
　　反對木稅局改轄江都商會瓜州鎭商會及木商吳泳茂等昨特分電北京財部南京督軍省長鈞鑒掦由關木稅清同治間經木商呈請移局鎭江便於折簰局雖設在江南稅則徵於江北國稅商情雙方便利近有揑名木商劉恒桂朦請改歸鎭關管轄殊背納稅原理徒爲稅司攘奪權操自外後患無窮商人萬難承認應請鈞座率由舊章免滋紛擾云云 
[清江]  
　　淮泗賑務消息淮泗去年被災極重兹將最近淮隂賑務消息分錄如後二市馬頭鄉自十四日起江北義賑分會主任王叔相君即將該會賑欵合計銀錢及糧食都七千元運往放給現錢大口每人二千二百文小口每人減半糧食則照户施放或一斗或五千不等今日（十六日）結止浦惠粥廠月初（舊曆）本擬停閉嗣以得義賑會欵萬五千元遂延長至今月底萬難再續决計停止清江中國濟生分會會員劉鼎新蔣鎭清張伯英等近日集得大宗欵項採購芋乾數船明日（十七日）在清江觀音寺平糶每斤價目七十五文比較買價每斤跌落三文云義賑分會前在滬購買秫米數船沿途船户偷竊曾送縣署罰辦近已罰洋百元了結至於泗陽方面十五日由清江福生永錢莊撥去賑欵三千十七日王叔相君前往十八日在衆興鎭開始放結又淮泗交界之漁溝地方挑掘包家河工賑十四日工頭某甲與委員陳拔衝突將陳扭至局中算賑陳衣被工人撕破經王叔相函知淮隂朱知事拘某到浦（清江）刻聞業已經人調停無事矣 
　　苦工包圍稽核分所西壩鹽務苦工每日恃運鹽爲生活者數近千户自稽核分所在楊莊地方按船過秤每日三百包或五百包不等致一般苦工操作時間忽短而收入亦極艱嗇際此荒歳苦工多不自給於是相約罷工十四晚各苦工且包圍稽核分所房屋幸房東王隆三得信較早方各苦工將其門前滾棚拆倒時王適趕至向苦工理論無效旋緝私軍隊亦於是時趕至强加干涉各苦工始稍稍散去惟當晚八時以後海州稽核所某洋員亦乘汽油船到西壩聞其任務爲料理此事 
[徐州]  
　　三女師員生離校省立第三女子師範學校女教員多人因徐州有駐紥奉軍戰事行將發生之說異常恐慌前昨等日已相率離校搭車南下躱避該校學生亦有多人忚去矣 
　　陳鎭吏願負保護地方全責徐海鎭守使陳調元昨日（十七日）下午二鐘召集軍警及農商學各界在署會議謂奉直雖各調動軍隊現尚未至决裂保護地方願負全責請勿自相驚擾各種謡言亦萬勿輕信並言余（鎭使自稱）尚有老母在徐設果有意外事變發生豈可不將老人送至原籍而令在此受驚耶各界始各釋然後又議及春荒已達極點防務尤宜加緊並略談地方各事務而散時已四鐘餘矣 
湖州 
　　驗契减價展期縣公署前奉財政廳快郵代電以浙江驗契减價截至本年三月末日期滿本應仍照舊章增收現因各縣紛紛呈請展緩姑自四月一日起再展二月以示體恤該縣自應一律辦理如有已照舊章增收者應於業户取契時核數返還仰即布告周知並認眞催辦等因業經縣署遵令佈告俾衆周知 
　　繭業王董事辭職舊湖屬繭業公所董事照章一年一選而現任董事之王兆元業經連任三次近以商務繁冗不克兼顧特於前日宣告辭職當經同商挽留不獲准於本月二十六日開會改選以資董率 
雜評一 
[國民對奉直之態度（庸）]  
　　張作霖因殉張勳梁士詒輩之私人祿位不惜傾關外之師以與直方挑戰其名不順吾昨已言之矣然直方數年來之行動亦無非廣拓地盤以厚殖勢力絶難博國民之同情故吾人對於奉直之相持當視如蝸角之爭絶無彼善於此雙方旣皆多行不義無是非曲直可言在此洶洶局勢之下任何一方先以一矢貽人使戰禍因而開始吾人即視爲戎首蓋旣非義戰發難者即爲禍魁也 
　　邇者外交方面有警告不聽武裝監視之說其態度之嚴正允無間言特吾人尚望其擴充此義者雙方之軍費旣未必肯盡斥私財而北京政府又一空如洗無能供其要索難保兩方不踵其濫借外債以供内戰之故技故在此洶洶期内無論北京或直奉兩方關係各省（如東三省及直隸河南湖北陜西等）以任何名義貸借欵項皆應絶對拒絶此外軍用品之賣買以及私人之參預亦當嚴重取締總之直接間接凡有足資兩方之助力以長其内爭者皆在嚴格屏絶之列此外交上應守之正義而爲吾國人所一致祈望者也 
 
 

Page 12

 
 
   
 
 

Page 13

 
 
本埠新聞 
[津浦路交通阻斷之滬聞]  
　　馬廠唐官屯兩站間被奉直軍拆斷軌道 
　　津浦路線馬廠車站及唐官屯車站之間（離天津二十公里）被会直二方軍隊各自拆去軌道一段阻斷交通（聞唐官屯方面係奉軍駐紥馬廠方面係直軍二十六師駐紥兩方距離雖甚近尚無接戰消息）故昨日北上之車祗能由浦口開至濟南車站爲止而天津唐官屯間則已完全停駛滬寗滬杭二路局昨接該路避來電云客車不能直達至津只開至濟南車站故昨（二十日）晚起·天津·北京·奉天之頭二三等通車票業巳停售一面並通電致二路各大站站長遵照又昨日（二十日）晨九點三十分鐘由滬開行之通車乘客到寗之後因不能北上仍乘滬寗車於當晚十時回滬倘乘客願候車通者軍票仍作有效若不願等候者照價退還前日由京津乘通車南下之乘客有三十餘人於昨日（二十日）晚到滬而今日（二十一日）晚間則不能有京津乘客到滬矣北洋郵件亦皆從海輪往來云 
　　又據滬寗路局車務總管來函云接津浦路局報告内開該路天津以南交通業已阻窒目下特别快車曁尋常郵車暫祗可通至濟南府爲止今日（二十）由滬乘上午九時三十分特别快車北上之旅客當由南京於今晚折回滬上一俟通車可以暢行當卽另行通知等語據此特奉函通告希查照 
　　國聞通信社云北氛日惡戰機己熟京漢早未通車津浦今亦阻滯昨日京滬間特别快車之上行車行至南京即得津浦路只達濟南之報所有北上旅客均原車回滬兹有某君由京來申乃乘最後一次之通車者據云該車於星期三日午前二十五分離京當時京中安謐惟該車附掛有五十號及二百五十五號花車兩輛聞係徐世昌之一部分眷屬出京以是知消息益緊在津浦道中奉軍踪跡至靜海縣而止距天津五十一公里而已至於徐州實無奉軍蓋徐州距津有六百七十三公里之逺奉軍戰綫斷難如此其長過德州時見直軍運送子彈甚忙蓋皆德州兵工廠之製品以此可見該廠仍在直軍手中昨日午後二時頃車到明光站始悉車站得電上行車票賣至濟南爲止至其原因則有兩說或謂係德州運子彈之車過多擁擠不通所致或謂馬廠方面已有戰事緣前日直軍二十六師退棄馬廠大爲吳佩孚所不滿遂將曹鍈師長免職其旅團長以下亦均換以第三師軍官捲土重來重占馬廠致與奉軍衝突云其詳究尚未能明也前三日北上之車行至靜海獨流良王莊均須檢查故往往遲誤然星期二日北上車聞仍安然通過由德州以南經過各地一切如常惟聞濟南一帶人心惶恐已極蓋以土匪徧地恐乘機竊發故耳蚌埠自倪道烺之總司令發表後舊安武軍勢漸寗帖可無兵變之虞徐州有安武軍十營白寳山一師陳調元一旅治安儘可維持云 
[戰雲瀰漫中之遏亂聲]  
　　國聞通信社云本埠上海總商會等團體昨接江蘇省農會等五團體代電云報載奉直調兵動衆形勢日趨險惡其所爭地點即爲津浦路綫查魯案問題疊經全國奮爭積數年之久始得些微效果今正在籌備善後中蘇省連年水災匪患已不堪其擾上海又爲各國通商口岸在在均與外交攸關萬乞主持公道使兩方釋嫌歸好否則勿以魯蘇轉入漩渦不特魯蘇之幸抑亦全國之幸也臨風佈懷伏希亮照云云 
[戢兵會忠告張作霖收兵]  
　　國内戢兵請願會致張作霖電云雨亭巡使鈞鑒時局風雲變化莫測我公調兵入關聯合安福帝制復辟三派互相搗亂居心實不堪聞問矧此三派素爲國民所痛心疾首而我公背道而馳敢冒天下之大不韙無異與全國人民宣戰倘我公能體察時艱及速覺悟繫鈴鈴仍不失爲識時之俊傑否則必羣起而攻之於我公大有不利將來身敗名裂始悔不聽我國民忠告之言則亦晚矣明哲保身古有明訓安福前車可爲毁鑒願公深長思之國内戢兵請願會叩效 
[修改稅則委員會會議紀]  
　　修改稅則委員會昨日下午二時一刻假總商會三樓常會室開會議各國委員之蒞會與議者有英·美·法·意·中國·日本·瑞典·荷蘭·丹麥·巴西·比·挪威·葡·西班牙·十四國中國委員之列席者如正主任蔡廷幹副主任周傳經·旋弼·周典·賴發洛會辦廖世綸·許金水·郭燊·陳海超·柳宗權·秘書周思敬首由該會蔡主任起立報告本日會議各國委員到會異常踴躍已超過法定人數足見各國委員對於本會之熱忱殊爲欣慰次提出兩議案（一）議事大綱與上次一九一八年修改稅則時情形相同無須更改美英法各國委員均贊同日本委員謂此項大綱與上次精神旣同亦可贊成遂全體通過（二）年度問題主張以去年十月起至本年三月止六個月爲標凖徵各國委員同意當由賴發洛副主任說明我國政府主張以去年十月至本年三月底止爲標凖并非專爲增加收入不過爲手續便利起見英代表謂此項主張與原則不背自無反對之理惟尚須候渠請示本國政府意美法各國委員均贊同惟日本委員起立表示抱歉謂事以去年十月至本年三月止之半年爲年度標準恐不公平主張以一九一七年至一九二十年四年平均作爲年度標凖並主張以上海及天津各處海關貿易册作爲標凖蔡正主任則主張天津·上海·漢口·大連·廣州·五口進口貨物數量可按照貿易册英代表起立間貨物數量究作何解遂由賴副主任說明略謂各種貨物各國價格不同大約英貨價貴而日貨價賤例如疋頭英每疋八兩日每疋六丙兩者平均則爲七兩英進口千疋共價爲八千兩日進口萬疋共價爲六萬八千兩一經平均較七兩爲低尚恐有不及六兩者故主張此兩類必須研究美代表主張各國委員所有發言均須由本會記載印發各國委員從長研究以備下次會期再爲討論一時不能即行决定云云遂散會 
[海容艦明日開往長江]  
　　海軍總司令部以長江上游防務緊要特令海容巡洋艦預備開往鎭懾該艦日來正在配裝煤斤定明日（二十二日）由滬開往長江上游云 
[航業消息紀要]  
　　長江商輪多被留爲軍用 
　　連日滬上得長江船回申者言本埠某局之宜漢輪快利號被鄂當道占用裝兵查上次湘鄂交兵快利輪亦被捉運軍甚至船身損壞來滬修理曾幾何時又逢此厄國内戰爭商人受損言之可嘅又聞華大輪亦爲直方佔用但此船雖係中政府没藉之德船現由美國商人租用此間裕豐公司已向吳佩孚交涉矣又聞從湘一帶之小摩托客輪亦已有被軍人占用者惟外國商輪及日清公司之長沙湘潭渝宜等各路之船猶未波及云 
　　怡泰洋行得倫敦電告去年在英國新造之一萬五千噸摩托輪多艘已先後落成除格林格里號兩星期後可先開抵上海外又有同量同式之格林皮搿號一輪業已竣工准五月六日添入上海班内行駛此項新輪均有頭等艙十二間較各郵船尤爲優美云 
　　提督公司之樞石邦號昨日由美來滬裝到牛奶五百箱棉花一千六百三十六件各種洋布一百三十件花旗新紫銅四千八百零四塊又一千七百零三方錫紙一百零五箱四體林洋蠟一千七百八十箱木板一千四百八十二扎另有神户裝來之火柴六百五十箱 
　　昌興公司之俄羅斯皇后號二十二號由滬赴温哥武時上海有湖絲四百餘件裝去餘爲核桃等雜貨一百餘噸云 
　　怡和洋行之東京城號上次在日本損壞機葉卽在神户船廠修理當時上海貨由該行之亞倫城號代運來申現該行接東京城輪由日來電謂船身業經修竣故决定於本月三十日來申赴歐總計多留日本五十餘天云 
　　法郵船盎高爾號從法國馬賽開出後昨日發來無線電謂船中載有三月二十四日以前之法郵件明日可抵西貢將於五月二日到滬云 
[中日聯絡之快船就航期]  
　　二十日上海日報云上海長崎間中日聯絡航路快船就航一節旣如前報兹悉長崎地方旣將繫船岸壁之工事逐日進行一面將鐵路平坦線趕速造好近有實現之趨勢又該地之海陸設備計畫目下頗極繁忙縣當局非常注意努力從事於設施而就航船之長崎丸上海丸兩快船之竣工及就航期據所聞長崎丸約八月末竣工九月上旬從建造地出帆十一月上旬回航日本十二月上旬起就航上海丸十月竣工十一月上旬從建造地之英國出帆大正十二年一月抵日本二月上旬起就航業均確定又長崎丸等之運轉士及一等機關士外該航回航員等准乘本月二十二日入港之鹿島丸前往英國云 
[納稅外人年會之續聞]  
　　前日公共租界納稅外人常年會議所提出本年重定租界地價一案第六案（第六案）經大多數通過又納稅人年會時工部局總董與電氣股股長宣讀報告文之舊例應卽停止此項報告應於開會前數日印就分發納稅人一案（第十一案）經史密斯氏提出修正文改爲工部局報告及預算案通過時除工部局欲於業經宣布者加以申說外不必再行宣讀此修正文付表决時卽經一致通過提案人倫白氏乃撤回前案又救濟交通之警擠一案（第十二案）付表决時經衆否决 
[謀刺田中案之續訊]  
　　謀刺日本田中大將未遂之韓人金益湘等二名經日領事署迭次研訊供出同黨數名寓居法租界黄河路某號門牌昨日日本領事公署特派日探兩名將金李二人帶至虹口捕房會同中西包探押赴法租界盧家灣總巡捕房請准加派華探目按址搜查詎該屋所寓韓人早經搬遷他去無法拘獲該日探等祇得仍將金李兩人帶回日領事署收押 
　　二十日上海日報載上月二十八日謀刺田中之韓人金益湘吳宗義二人經爲調查而朝鮮總督府亦派員來滬調查韓黨之系統及其他此案昨已移於栗原推事之手施行預審預審之日數至速亦需三星期被告主張以夜間審問爲宜而判事之意預審雖可亘晝夜行之而夜間則重加審問一俟預審終了即行解送長崎云 
[蘇省議會之重要提案]  
　　蔡議員璜提議省憲急要請速賡續前案籌定進行案制安省憲爲我民自决根本之圖本届第一次常會曾提案經大會公决組織特别審查會迭開會審查以事旣重鉅時尤迫促不及報告大會議决施行歳月蹉跎時事益亟前途莽莽何可忍言我民再不急起直追恐遂淪疋莫救爲亟提出動議應賡續前案趕速籌定進行於地方謀一分實利卽爲邦本培一脈生機江蘇幸甚民國幸甚請即交大會公决 
　　黄議員端履提議各縣地方附稅應由縣知事將按月徵起實數分别切實公布清交地方主管機關自行管理案各縣地方事業之經費多取給於附稅而附稅之徵收權率委託於縣公署於是縣知事緣以爲利未能將徵起實數明日宣布每遇地方領欵恒藉詞遷延故意留難有私存銀行錢號而博取子息者有慮上官之督促而擅自抵解正稅者縣官沾非分之潤地方有恐慌之虞微特種種新事業毫無發展之希望即辦有成效之固有事務亦不免因之停滯擬由本會咨請省長令行財政廳通令本省六十縣知事於奉到訓令後即將以前徵起之附稅分别清結交付地方嗣後每月徵收附稅慮於下月十日前將上月徵數分類切實公布清交地方主管機關（如教育費歸勸學所經管其他地方公益費歸欵產處或市鄉董經管之類）自行管理不得再有掯匿情事一面許地方團體隨時向糧櫃查核以杜隱混是否有當候大會公决 
　　王議員詠梅等提議咨請省長通令各縣飭查年久失修提閘趕速督修完竣以防水患案查江蘇頻年水患民生困苦不堪言狀推原其故大半由人事未盡農政未修之所致圩堤閘壩與農田水利關係極大調查歷年各縣被水情形往往因圩堤失修或閘壩倒塌未能先事預防遂致迭遭淹没雖曰農民不盡人事亦未始非地方官廳之失於監督爲將來之計作先事預防擬請提出大會公决咨請省長通令各縣速即查明凡有失修之圩堤閘壩刻日督催修築完固以防水患殊爲至要是否有當應候公决 
　　劉議員昌威提議禁止發售彩票案查奬劵爲彩票之變稱係犯罪行爲新刑律第二百七十九條及第二百八十條已規定之發行彩票之人影射善舉名義聚歛營私購買彩票之人希冀立成巨富僥倖投機故彩票一事怠惰民志敗壞風俗觸犯刑章貽羞國紀兼有之矣以蘇省論除上海法租界以外彩票交易縣埠村鎭均己普遍俗尚賭博危懼益深我蘇省去歳災荒甚重並未有借義振名目呈請政府准許發行彩票而其他之省均以各種名稱發行彩票在蘇銷售吸收我蘇省之金錢年又一年月復一月蘇省金融潛移暗耗受害匪細發售彩票公司每月津貼我蘇省若干元以塞當軸之口尤覺具有賄賂行爲受之者不免類似抽頭本會爲法定機關負有建樹正議之責對於彩票一事應認爲違法害德一面呈請我正府永逺禁止彩票發行（取銷内務部違法許可各種彩票發行之命令）一面咨請省長禁止蘇省各地方銷售彩票（根據清諮議局議决禁止之規定）以維風紀而全德信是否敬請公决 
[蘇縣議員之聯合觀]  
　　今日第一次集議 
　　江蘇縣議員聯合會截至二十日下午爲止已得江蘇各縣議員覆函共計三十一縣該會以巳過半數特定於廿一日下午一時假倚虹樓開會討論進行方法兹將代表名單分誌於次（丹徒）梁鴻卓朱紹忠任少華李壽籛耿曙（如臯）江漱蘭方家珍（吳江）周家圻湯之盤周維新（常熟）邵玉銓張祖誠黄民蔣岱彭汝球狄恩霖徐鳳標張炳純程曾慶（寳應）沈訓信鮑友恪王霖卿張錦章（宜興）楊壽祺（句容）孔憲功（崑山）杜師愈金德鳳（奉賢）張智書（崇明）徐引恬（金壇）縣議會全體（泰興）劉啓文（青浦）蔡鍾秀支頌堯吳葆華（泰縣）季炎泊鄒藝海盧述吉滕詩虎（金山）張良朔黄明璋（太倉蔣乃均陸國彬姚鶴齡（寳山）彭俊球邵涵蒼兪荷邨（松江）張芝朱文彥王文熙吳琨錢維桂李芳（嘉定）毛經學黄世祚陳傳德張世雄（灌雲）徐延祥馬紹曾孫濤潘學暘（川沙）吳敬仲（興化）魏晋卿葛瀛潤任位謙（沐陽）張曙東紀樹溶司志奇吳駿業宋獻廷胡械璘錢鍾英徐授書高子蕃徐金聲徐元成王均耿兆英吳金聲陳希蕃（靖江）范循廉（阜寗）縣議會全體（江隂）徐援經唐國華薛榮袞費鴻聲（上海）莫錫綸李味青（溧陽）狄允僡（江都）蕭淞焦仕霖（吳縣）孔昭晉顧錫昌姚元模（南滙）傅恭弼 
[國是會議之籌備觀]  
　　報告經費籌備入場劵 
　　八團體國是會議昨日四時開第七次籌備會到者黄炎培楊春緑沈信卿龍欽海邱醒旦何積煌林大魁等七人黄災培主席首由孫福基報告（一）廣東海口總商會來函謂巳推代表林大魁首道報到兹林已於昨日報到寓東亞旅館八十五號（二）江蘇省省農會等五團體來電請對於奉直備戰主持公道並弗以蘇魯加入漩渦（三）邱心榮轉巴達維亞教育會承認西南政府電（四）與旅館接洽折扣一事據旅館復稱届時絲繭上市商旅絡繹且江浙旅客早經訂定故不能照辦尚有數旅社未有復音緩數日再行報告（五）經費一層會計許君報告前次上海總商會銀行公會省教育會三團體所合墊之三千元及奉天代表唐筱泉所墊之二百元至本月十八日止已用去二千三百四十六元九角三分僅存八百五十三元零七分次主席謂五月七日之正式會期爲日巳近一切事務均須積極預備惟招待一事須俟各旅館均覆到後再行定奪至於經費一層容後再議又次宣讀江蘇省農會等五團體來電沈信卿等謂本會在未開正式會議以前無從發表意見可暫時擱置最後由邱醒旦建議請楊春緑擬定大會時應用之參觀劵及旁聽劵而散 
[關於附捐改募之函牘]  
　　松滬護軍使署函上海總商會云逕啓者上海貨稅附加擬請改徵爲募一案前准貴商會函陳辦法當經代電財政部請即轉飭江蘇財政廳停止徵收在案弱准北京賑務處陽日代電開准財政部咨開准松滬護軍使元日快郵代電稱據上海總商會縣商會函稱上年江浙皖各省水災政府令將各項附加賑捐展一年滬商一致否認擬仍照上届辦法停止徵收一面由各商分投勸募以安商業等情案關賑務應請貴處酌定辦法逕復何護軍使並希辦結咨部備案等因到處查上届北省災賑上海一埠經認募賑捐九萬元由部處核准變通辦理將該埠貨物稅之附捐免予徵收有案此次續籌南賑該商會等請仍援照上届辦法自行勸募分批解交江蘇水災義賑會核收散放免再徵收附捐自可准其改附徵爲認募他處不得援以爲例惟本届蘇省災情綦重該商等對於本省義務較之上次北省旱災尤有桑梓及經商之密切關係更當踴躍輸將以期裒集鉅欵不减於上届認捐之數仍由財廳監察捐起數目隨時轉報備核除由處分電並咨復財政部外特電查照希即轉行遵照再蘇省賑欵票業已全數印發兹滬埠旣經改徵爲募所有應攤該埠貨物稅之賑欵票並應由廳妥擬結束辦法呈明辦理以清欵目合併聲明等因相應函請貴商會查照辦理爲荷云云 
[昨日之滙市與金價]  
　　金價又跌三兩 
　　昨係星期四近逺期大條均頓長二辦士二五標金開盤爲三百零六兩五錢先令揭曉亦長二辦士印滙大十三羅比二五法滙大四十法郎美滙大三元七角半東匯小二分半嗬匯大十盾德匯大十馬克餘價勿動斯時金價爲三百零七兩五錢先令美滙等市面轉平五六月份先令銀行賣出爲三先令五辦士買進爲三先令五辦士二五美滙賣出爲七十五元二五買進爲七十五元半東滙賣出爲六錢三分買進爲六錢二分半是時一般空頭者紛紛抵進故金價漲至三百零八兩八錢嗣後先令較硬一二五惟美東二匯仍與前價相仿其時各銀行先令均係買進故標金頓跌至三百零六兩六錢後先令又平人心頗堅而買者亦衆故標金最高漲至三百零九兩七錢後小至三百零九兩二錢收盤烚赤爲三百二十兩零五錢 
　　午後標金開盤爲三百零九兩三錢先令曉揭均勿動惟市面較軟五月份先令銀行賣出爲三先令四辦士七五買進爲三先令四辦士八七五美滙價七十五元買進七十五元二五東匯價六錢三分二五買價爲六錢三分至三時半先令改縮半辦士印度小三羅比七五法滙小十法郎美滙小一元東滙大一分嗬囒小二盾半新加坡大一二五標金最高爲三百十兩零八錢兼先令等市面初開時與未改時相仿後甚硬以致人心頗疲所以標金頓跌至三百零五兩三錢後人心稍定故又回高至三百零六兩二錢後至三百零五兩九錢收盤較前日每條又跌去銀三兩云 
 
 

Page 14

 
 
[昨日之國内滙兌市]  
　　昨日（二十日）京津滙價行化公砝銀元俱較疲落津滙行化每千兩合申元一千零六十四兩五錢較前日市價跌五錢銀元每十元合申洋一千零十八元較前日跌二元京滙情形相同公砝跌五錢銀元跌二元計公砝每千兩合申元一千零五十六兩五錢銀元每千兩合申洋一千零十九元漢匯不動洋例每千兩合申元一千零二十八兩七錢五銀元每千元合申洋一千零零二元宜昌宜平略疲二錢五計每千兩合申元一千零三十兩零七錢五銀元則漲二元每千元合申洋一千零十二元沙市九九銀每千兩合申元一千零七十兩無變動其餘各埠銀元對於上海之匯價每千元合申洋數計九江一千零零五元蕪湖一千零零四元安慶一千零零四元半蚌埠一千零零五元南京一千零零二元蘇州鎭江揚州各一千零零二元徐州一千零零五元清江一千零零五元無錫常州宜興常熟南通各一千零零二元杭州一千零零三元寗波一千零零三元温州一千零零五元嘉興一千零零三元餘姚一千零零四元半海門一千零零三元福州一千零十元以上除徐州杭州寗波海門略跌外餘均與前日市相同重慶九七平銀每千兩合申元九百九十七兩五錢較前跌一兩銀元平萬縣九七平銀每千兩合申元九百八十五兩銀元平均無變動云 
[昨日之外國貨幣現市]  
　　外國貨幣現市英金票及花旗票等隨先令市價以爲變動東京老頭票則直接依隨日匯間接亦根據於金鎊價格昨日（二十日）小錢莊做開各外國幣市計英金票每鎊買價爲八元賣價則爲八元零五分較前日市約疲去二角花旗票市同時見疲計買價較前日市跌二分爲每元一元八角賣價亦跌二分爲一元八角一分東京老頭票亦疲每日元買價爲八角五分較前日跌七釐賣價爲八角五分半較前日市跌七釐其他法郎跌二分計買價二兩法郎大洋一角六分四賣價一角六分七嗬囒票跌五釐昨市買價六角五分半賣價六角六分半新嘉坡銀元跌一分每元買價九角賣價九角一分香港銀元跌六釐買價一元零零七釐賣價一元零一分二釐總按市面大都趨跌蓋緣於日來政局險惡人心摇動爭欲售貨藏現以致供過於求也馬克不動買價每馬克七釐二五賣價七釐五盧布價格久無變動交易殊少昨市計千盧布新票每萬盧布買規銀四兩四錢二百五十盧布新票每萬買一兩零五分賣一兩一錢五分五百盧布老票每萬買十七兩五錢賣十八兩五錢五盧布至二十五盧布每萬買九兩二錢五分賣九兩七錢五分云 
[昨日之金融市况]  
　　昨日現幣市價見小上午七錢二分七釐七五下午仍同比上日小七毫半三月底期洋上午七錢二分八釐八七五午後七錢二分八釐三七五亦小七毫半四月半期洋午前七錢二分九釐八七五午後七錢二分九釐二五寗浙新幣續有裝來時局漸趨緊急故期洋金倚絲繭去路際此形象亦受頓挫 
　　銀拆上午一錢九分下午九分各銀行收欵僅二三十萬亦見交易之清淡矣 
[滙市報告]  
　　昨日友華銀行匯市報告云十九日倫敦大條銀價近逺期均長二便士二五紐約銀價升至七角倫敦紐約間之匯率爲四元四角二分今晨此間匯市英鎊長至三先令五便士美金長至七十五元半日元落至六十三其他外幣滙率均有變動終日市况不定惟頗具堅勢晨間英鎊成交價至六月交貨止爲三先令五便士一二五美金成交價四月份七十五元二五五六月份七十五元半午後市况稍平英鎊最高售價四月份爲三先令四便士八七五五六月份爲三先令四便士七五美金四月份七十五元二五五六月份七十五元倫敦銀價之漲乃因中國大購之故收盤市况不定但因昨日價漲太驟或將稍有反動紐約收盤市况亦不定 
　　星報十九日紐約電云倫敦消息稱大條銀價漲至三十五便士八七五計漲兩便士二五其暴漲乃以中國方面投機活動之故 
[新茶上市之消息]  
　　產茶之地最早者首推浙江温台州一帶之毛尖又名毛峰長江徽茶及江西簍茶爲最遲現新貨已届上市温州新茶前昨兩日由招商局之廣濟輪船第一批運到十四件又海晏輪船運到十二件均係緑茶此貨到後本埠各茶莊及客帮紛紛向購已由行家售與天津帮辦去開盤每擔爲五十四兩至五十二兩其後帮日内亦將續到往年頭帮新茶到申必有一二百件今届甚少價盤比上年開盤漲起六七兩茶身頗爲優好云 
又茶業昨日接台州來函謂本年新茶各地山客現已赴山内視察早貨業在採收稍遲者亦於日内可以收取大勢年成扯七八分之譜貨品尚佳然出數不多故山客意開價當然喊高山價亦大大約四月初三四日台地開秤裝輪抵滬則在初十左右云 
　　浙省杭州之兩前龍井爲榖雨節前採收者亦緑茶之佳品上市後滬上汪裕泰等各茶葉店門莊所銷該號等日前赴杭州設莊收買皆不過零星彚集裝滬應門莊新鮮市面現收價每斤高者三元中低者二元左右比前數日稍賤現杭州附近各處尚未一律運貨至杭出售開躉數運申尚有數日可到云 
[近來之茶市]  
　　茶市沉寂已久至本星期始略有交易星期二永盛昌曾售出蕊眉一百十件價九兩珍眉四十八件價十二兩五錢鳳眉八十一件價九兩至十一兩五錢不等需要胃口不大交易極稀價格難看好惟新茶上市尚須時日陳貨存底枯竭故價格尚能立定查本埠緑茶存貨不過四五千箱放銷路雖不暢旺尚無懼也新茶據產地茶商報告今年各區茶葉質地較佳出數亦較多於去年紅茶大約大月半即可到滬緑茶約下月底可到埠云内莊之雨前等細茶現已有貨到埠均係店莊銷路與出口茶商無關云 
[靛油最近之市况]  
　　顏料之靛油製自德國歐戰以前銷塲極暢每年輸入上海一隅計有二十萬桶之多售價常在三十餘兩有時升降亦僅數兩之上落歐戰最盛時舶運斷絶最高價漲至三百兩以上旋有美國嗬囒等貨運到價遂步跌而染坊亦能染用致顏料業之存貨者皆大受虧耗本年以來市面遂趨於平穩銷場亦大有起色所有德貨謙信洋行之軍獅牌靛油已陸續到過五萬餘桶每月銷路五六千桶至一萬餘桶不等價在五十八九兩花旗嗬囒等貨四十餘兩不致有大漲落此項單獅牌現由交通路謙和公司經理並兼做一切德國顏料進口等貨嗣後德貨之舶來當不虞斷缺矣 
[商會請禁鼓鑄銅元之批復]  
　　上海總商會前以長江流域一帶銅元充斥呈請稅務處轉海關扣留銅斤以清弊原兹該會昨得稅務處復電云江日代電稱銅元充斥全市恐慌請電知海關凡係皖省訂購銅斤一律扣留等情查此事前准上海總商會三月青日代電當經本處咨行幣制局核復在案兹准復稱查長江流域銅元充斥業於上年六月間電飭寗皖五廠停鑄在案嗣因皖省軍民兩長一再函電商請暫緩停鑄一時尚未實行兹該總商會請飭關扣留該廠所購銅斤似應暫緩辦理除嚴飭該廠减鑄當二十銅元詳查市面需要情形量予鼓鑄不得充溢致蹈前轍外希查照辦理等因前來合卽電復查照云云是亦月攘一鷄之主義也 
[工團聯席會議紀]  
　　國聞通信社云本埠各工團昨開聯席會議到會者中華電器工界聯合會中國勞働組合書記部中國勞工同盟會中華全國工界協進會旅滬湖南勞工會工商友誼會中文印刷工會上海機器工會改造安徽同志會等團體由王吉人主席報告浦東紡織工人停工情形次即討論援助方法及此會的定名當即討論結果如下（一）定名爲浦東紡織工人經濟後援會（二）分三科辦事（甲）書記公推董鋤平君（乙）會計公决函浦東紡織工人會（丙）交際公推張工權王吉人王奠世王光輝楊草仙許赤光童理璋張占剛擔任（三）通訊處（甲）中國勞工同盟會（乙）全國工界協進會（丙）中國勞働組合書記部（丁）工商友誼會（四）凡有捐助金錢者可直寄浦東紡織工會（地點浦東桃園宅愼餘里二十四號）或託交際員轉交但以浦東紡織工會收據爲憑至食物等件可由四通信處轉運浦東紡織工會（五）明日再行開會又須討論五一紀念節决定在滬軍營實行慶祝事前派代表向護軍使接洽擔任維持地方治安責任若護軍使不信任可請護軍使將代表留署質證俟開會後再將各代表放出此時由到會各工團發起請上海各團體各學校加入又到會工團各派代表一定期向七團體國是會議質問假借工團名義而曰八團體會議討論畢即散會 
[上南長途汽車之銳進]  
　　上南長途汽車公司自高昌廟過江周家渡起至大團爲止計六十華里（其中分爲三段每段二十華里）第一叚周家渡至周浦止·第二段周浦至新塲止第三段新場至大團止現在將第一第二兩叚馬路已經建築完竣第三叚正在從事興築該公司總理穆杼齋因長途汽車原有橡皮輪盤易於破壞决計改用鐵輪馬路上鋪設軌道形似火車軌道預算鐵軌每華里約在四千元左右現向漢陽鐵廠先定六十里之鐵軌將來大團至南滙一叚一俟北叚開車後再行推擴云 
[俄災會街巷募捐展期]  
　　展至本月二十九日 
　　俄災振濟會募捐委員會於前晚開第三次會議議决事項如下（一）議决街巷募捐日期展至下星期六（四月二十九）（二）議决捐欵保管與交付問題交由會計科主任擬具辦法提出於團體代表會通過又該會自開幕迄今已逾匝月每日演講必有數起徒步往返殊感不便中央汽車公司有鑒於斯慨允免費借用汽車故該會出外演講時頗覺便捷昨該會幹事長王卓山特派員與該公司接洽由該公司買辦ＷＥＷbite君面允繼續兩星期又楊樹浦滬江大學此次對於俄振甚爲熱心首經該校校長贊許繼由學生張四維吳乃衍等竭力組織進行故該校全體學生對此頗具精神昨晨俄災會幹事翁國勛特赴該校接洽當由該校召集全體學生於禮堂開會由四維報告經過狀况及進行辦法一致贊成加入募捐隊者除童子軍外有四百餘人之多目的在三輛振濟車以上（每輛一千五百元）當推書記四人幹事二人並推定錢翼民爲出席代表討論一切啓秀女校致函該會謂學生方面已捐得洋百餘元並願加入募捐隊南洋兄弟烟草公司亦致函該會聖擔任二十三一日月廂一間藉竭棉薄云 
[道路協會委辦會議事紀]  
　　道路協會於昨日下午六時假青年會會食堂開委辦會會議到者謝介子戈公振沈志開朱賡石陳維新戴居正吳山諸君暫由吳由主席依據議事日程提議第一案互選委辦主任陳維新推舉謝介子爲委辦主任戈公振附議表决通過吳山聲明現應由委辦主任謝君主席協議各案衆請謝君主席謝君先道謙詞繼求各委辦於每次開會時務須撥冗到會贊助進行云云旋即提出選舉票辦法討論結果依戈公振主張仿照寰球學生會通信投票之辦法票内啓事名額根據本會選舉董事細則略爲變通說明辦理又選舉通信時限討論結果先由各隊長按照董事細則甲項所例標凖指定人數爲初選再由執行董事與委辦開會審查名額作爲複選又由會員萬餘人圈定人數作爲决選本埠會員限一星期内塡覆外埠量郵程逺近决定但最長期間不得逾一月之久如逾月不覆作爲放棄通過又開票手續討論結果擬函請各女校推舉代表一二人赴會每人管理二百票按票查記某名被選票有若干彚核總數多者當選百名額滿外票少者作爲候補届時開會由糾察員詳細報告並登載新聞通告全國又籌備開年會之辦法及秩序討論結果多謂本會會員萬餘舉行年會手續繁重辦法不易應改日由本委辦會提交執行董事會議决辦理以昭鄭重通過選舉董事細則附錄於下 
　　道路協會選舉董事細則（說明）民國主權在民但四萬萬人民事實上不能羣聚一堂共議國事故選出國民代表（即國會議員）議决一切國事交執行機關辦理之協會主權在會員但萬餘人事實上亦不能羣聚一堂共議會務故選出會員代表（即董事會董事）於每年春季開會議决一切會務交執行機關辦理之（甲）會員選舉董事之標準如左（一）有治路專門試騐者（二）才能足以贊助會務進行者（三）能捐巨欵維持會務者（四）能提倡鼓吹促成築路事實者（乙）選舉之簡易手續（一）選舉票由恊會於年會前通信寄交各會員本埠限三日内塡覆外埠量郵程往返時間决定逾期或不覆者恕不函催久待（二）協會擬請各徵求隊長根據甲項所列標準指出各該隊所徵求之會員各若干人寄交協會彚列名表由執行董事會審查名額通過紹介於各會員聽其自由選擇通信投票以免隔閡致遺眞才而滋缺憾（三）開票由協會邀集執行董事及各隊隊長與各界代表共同開票檢查將當選之董事鴻名登報宣布（丙）本細則如有未盡事宜得由執行董事會提出修正之（丁）本細則自執行董事會議决日實行 
[報關業迎送新舊稅司紀]  
　　昨日（星期四）南北市報關公所同人假西藏路寗波同鄉會四樓聚餐室歡送勞稅務司并歡迎新任稅務司侯禮威曁副稅務司總船主午後五時許報關同業董事石芝坤·協董周靜齋·何靜之·湯芝卿·吳壽康等三十餘人先後到會六時侯稅務司與總船主相繼蒞會經會董石芝坤等延入客室各道寒暄畢侯稅務司云鄙人初履斯任卽勞諸君歡迎殊爲感激并謂勞稅務司原擬與會祇以行期忽促不及赴宴故囑鄙人代表荷蒙厚禮賜贈更爲感謝云云繼即入座欵以茶點即據所董石芝坤起立致歡送并歡迎詞侯稅務司亦作簡單之答詞均由徐和卿通譯並贈送勞稅務司侯稅務司各大銀杯一只副稅務司總船主各銀杯一只末攝影而散 
[德國最近生活狀况]  
　　有志留學德國者注意 
　　本埠霞飛路白爾部路轉角寰球中國學生會游學部許君昨接留德學生章書謙君來函備述最近生活狀况及金融情形足供國内青年之抱留德志願者之參考特將原函照錄如下（上畧）大函稱邇來馬克日益跌落國人欲乘機來德留學者亦日益增多固是吾國留學界之好現象然竊意此中頗有誤會管見所及不敢自默願爲先生一陳之近來馬克滙兌可謂便宜極矣在昔日以華幣一元兌馬克二枚者今日則可得一百枚以上對留學言似爲無上機會蓋昔日之一年留學費似可供今日五十年用度也然殊不知德國生活亦逈非昔比其昂貴之程度與滙兌適成一反比例且其增長之速較匯兌猶過倍蓰試舉數例於下以明之小黑麵包年内每個只售十五分尼年杪則增爲二十正月售二十五今日則竟售四十五分尼矣是較前價增二倍去年吾人寓居柏林也一室賃金每月普通爲二百馬克今日則全柏林城中至簡單住室亦非四五百馬克一月不能得是爲一倍有餘他如火車由此開赴法郎府爲程二十八啓羅密突二等快車票價去年只須十六馬今日則三十八馬亦爲一倍餘此間電車年内以七十五分尼起碼今日則一馬五十恰是一倍此不過擇人人所不能免之用費畧言其大概其他物價之增高亦多稱是或且過之質言之即吾人今日用度較去年須增加一兩倍以上也以上論列猶是普通的增價雖不利於吾人然就德人自身說其困苦倍蓰於前亦可知矣此外猶有對外人而特增其價者如法郎府之旅店均大書於壁他國旅客賃金加百分之一百五十謙在此間實習實習室之走道中亦高貼告白一紙略謂外國實習生分爲兩等其擁有高價貨幣者繳費倍於本國人爲第一等其國貨幣只較德國微優者繳費加百分之六十爲第二等云云其下羅列各國名稱而吾中國亦位於第一等之中其他城邑中類此者亦頗不一而足總之凡此均可證明德國經濟窘竭生活困難其間猶與馬克之漲落有密切之關係者也至其對待外人之無禮雖於國際榮譽國民人格有虧然吾人固應諒解其有不得己之苦衷且其視外人不分國籍一例對待亦尚公允故吾人似不可遽責之然謙於此竊不能無所感也憶自歐戰開釁各國金融漸次素亂各國貨幣又多以金爲本位吾國於此時機僥天之倖滙兌大漲頗可自豪乃未幾而歐戰停又未幾而各國財政復漸恢秩序吾國之用銀貨幣如故則其價值之日益跌落終至於回復歐戰以前之狀態固自然趨勢也今再論歐戰前吾國因銀幣制之故歴年所受損失亦大矣商業上之摜失姑置不論即自清季吾國疊遭挫敗後每年賠欵奚啻千萬一届賠欵之期則金價日漲而銀價日落吾國固不啻受兩重損失然迄未聞有人敢對西人無禮如今日之德國者鐵路郵局人員對西人猶多特别敬禮有加即火車電車之頭等車中亦是滿據西人與今日之德國頭等東專載外國人者亦同亦不聞有人敢憤憤不平如今日之德人者吾國財政之窘狀人人知之亦未聞有人提議對西人徵稅以資補助如今日之德政府者（前曾有向外國留學生每年徵稅一千馬克之提議但至今尚未見實行）吾人數十年來所處境遇固無處不類今日之德國然吾人謀國之忠愛國之熱何遜德人如許耶今吾人且追隨他國之後列入於高價貨幣國之問不亦寃哉再言吾國國際地步自甲午而後海軍覆没降入於三等國者有年矣自此以後吾人託足歐美每爲人所輕視謙曾親聞一德人之言矣其言曰日人非華人比華人固可任人左右者嗚呼不圖今日吾國乃以滙兌故爲德人所推重列之於頭等國之間而與英美日法抗衡亦榮幸甚矣但不知吾人自身對之感想應如何耳以上所述已出留學範圍但作書至此感觸不勝不能自己於言然吾人固可藉知德國情形非如國人坐在室中所想像者設國人不加考慮妄以馬克之之廉輕然來德留學迨一抵此景象全非勢不至進退維谷再蹈覆轍釀成昔日法國勤工儉學生之情形不己也謙竊以爲慮敢陳其利害如上願先生有以教之猶有進者日諾瓦會議尚未開幕此會於各國金融大有關係而尤爲德國財政之生死關頭設結果而佳者則馬克當略漲而生活之貴則仍舊恐一時無略廉希望設結果而惡者則馬克更當一落千丈前途景象非吾人所可意料矣調查德國大學情形以事冗迄未成稿乞先生恕之（下略） 
[尚有本埠新聞等轉入後頁]  
[雜評二]  
[自治運動如何（旡用）]  
　　自治之應辦縣自治之應恢復記者嘗言之今蘇省多數縣分縣議員對恢復縣議會事巳表示同意且行集議矣記者更爲辭以進 
　　夫我國民之自治運動　頃可謂勤且劬矣然結果往往受制於官僚而難獲效果其故何哉口頭文書電報之運動過多而所以作口頭文書電報後盾之運動太少是以官吏終不能感痛癢卒之置諸不問惟其所欲耳此次恢復縣議會之運動官吏必曰中央旣布自治法當然依法辦理恢復之請應無庸議爲此說者未必眞有舉辦自治之意不過假此以爲搪塞之計使運動者僅爲集會之討議公牘之聲請電報之力爭果足動當局之聽否不能無疑故欲貫澈恢復自治之主張非於口頭文書電報以外别謀足使官吏必服從之方法弗克有濟約略言之聯結重要之紳士一也宣傳自治之急要二也嚴督地方之財政三也振興住民之業務四也革除民生之困苦五也設組有益之團體六也此外關於地方自治範圍内事應興者積極興之應革者消極革之公團之名義難行公民之資格仍在有志竟成惟其努力而猶不能促地方自治於成功者吾不信也 
 
 

Page 15

 
 
本埠新聞二 
[猩紅熱症之危險]  
　　蔡廷幹妾患此症而殁 
　　近日猩紅熱症流行滬上一節已誌咋報兹悉患此症死亡者頗衆修改稅則委員會督辦蔡廷幹之五歳女公子日前曾染患猩紅熱紅送入公立醫院後幸已痊可不圖蔡之如夫人因料理愛女亦被染及昨日午刻殁於公立醫院染疾僅有三日蔡氏深爲悼惜　如夫人遺有二女幼者生纔六個月云其他染猩紅熱症者不可一一殫述亦可見此症之凶險矣 
[出洋給照章程之困難點]  
　　省教育會函交署詢救濟方法 
　　江蘇省教育會日前接駐滬汀蘇交涉公署函謂奉外交部頒發發給出洋護照試辦章程並呈奉指令此後學生出洋請領護照應備具最近肖像呈請該管省分之教育廳或上海江蘇省教育會發給官文書賚送該署騐明年顏相符責成塡注一切事項清單再予給照並有該廳會應援用章程第九及第十二兩條等語該會接函後以章程第九及十二兩條之規定請照人及介紹機關均有困難當即函復詢問有無適當之救濟方法現因尚未接到交署復函故暫不實行介紹兹將該會復交署函曁章程第九及十二兩條全文照錄如後 
　　復江蘇交涉公署函敬復者接奉公函並發給出洋護照試辦章程屬查照等因日來已有自費出洋學生來會請求介紹惟查章程第九條所開辦法學生未易照辦第十二條所開辦法敝會萬難負此責任有無適當之救濟方法即請示復免稽學者進行專復敬頌公安江蘇省教育會謹啓四月十八日 
　　章程第九及十二兩條全文（九）凡官員或個人自費出洋游歷者須由所在地同鄉官薦任以上之在職人員出具保結請發護照（十二）凡携照人如被查出人照不符或冒名頂替或因經濟缺乏致須政府資遣回國者均由介紹者負完全責任並償還政府所用之欵項 
[護軍使署槍斃盜犯張玉亭]  
　　松滬護軍使署昨日午後槍决盜犯一名兹錄布告於下爲布告事案據淞滬警察廳呈解拿獲夥衆執持槍械侵入民居强刧得贓之盜犯張玉亭一名并贓衣十一件到署發交軍法課傳集事主人證詳加研訊據事主戚玉華戚馮氏當堂認明起案之花緞珠皮女襖等共計十一件確係伊家被刦原贓訊之該犯張玉亭據供原名王志標上年舊暦九月初八日夜十二時夥同在逃之同黨多人分執手槍鐵棍前往虹橋路戚姓家打門入内搶刦財物並由在逃之同黨用鐵棍將事主家一婦人手臂打傷伊搶得花緞珠皮女襖等物計六件携贓逃逸事後當在英界益順新豐兩典質錢花用旋於麥根路茶店内被探查獲並吊獲所當原贓衣物又起案之花緞女人衣等項五件係在逃同黨搶得之物等情不諱查該犯張玉亭即王志標一名供認夥衆執持槍械侵入民居共同强刦得贓並擊傷事主已觸犯刑律第三百七十三條第一二三欵之罪似此兇惡昭著實爲法所難寛應即按照懲治盜匪法第二條之規定判處死刑以昭炯戒除飭提該犯張玉亭即王志標一名騐明正身押赴行利　依照單法執行槍决外爲此布告軍民人等一體知悉此布 
[隊球比賽之聞]  
　　本月十一號復旦與英華作初次隊球比賽結果爲二十一與六二十一與七之比復旦勝十九號復旦與英華末次决賽結果爲二十一與二二十一與十二之比復旦全勝二十號午三時復旦與中國公學在吳淞作初次比賽結果爲二十一與○二十一與十四之比復旦勝前聖約翰與滬江比賽各勝一次按諸比賽規則須在中立地點再行决賽聞現已由委辦處指定本是期六借徐家滙復旦中學運動場作决賽地點到時兩雄相遇必有可觀也 
[棧業公義會之慈善事業]  
　　上海棧業公義會係本埠各洋行棧司等捐資組織專以施材恤貧爲宗旨昨日該會發起人柳金甫至會報告云會員某甲（安利洋行棧司）在滬病故身後蕭條尚有七旬老母孤苦無依深堪憫惻等語當由該會立給撫恤洋四十元並派義務會員前往帮同科理喪事 
[旅行宣講隊自浙回滬]  
　　本埠少年宣講團赴浙旅行宣講隊第一隊谷劍塵廿梅嶺顧九如等於十三日出發在上虞高小學校邑廟百官車站宣講（何以基督教須同盟）（破除迷信）（紙烟毒害）等題聽者頗衆第二隊汪龍超朱少漁李士林毛智清等十四日赴杭旅行游覽各名勝分貼勸導招貼並在岳墳靈隱長安鎭令公廟峽石鎭四寺舉行通俗宣講該二隊並參觀各當地學校社會教育機關及調查風俗人情該二隊均於昨日回申詳報總部矣 
[上海市納捐人會定期開會]  
　　近來城廂發生盜刦之案多起均未破獲居民恐慌難以安枕上海市納捐人會現擬組織守望團以符守望相助之義己擬定章程擇期開會討論進行兹錄其通告如左逕啓者本會有意見必須提議兹特查照納捐人會執行委員細則第二條之規定召集納捐人會請本月二十四日（陽曆三月二十八日）午後三時蒞會爲荷 
[縣商會之常會期]  
　　上海縣商會以本月二十三日（即隂暦三月二十七日星期）爲本月份第四星期應開今届第六次常會所有提議各案均己預行編定昨由會分函各董事請於是日午後三時蒞會與議 
[三友毛巾廠之小火]  
　　本埠華德路三友毛巾廠織巾部分中之一小部份於昨夜十一時不戒於火楊樹浦救火會當時聞警即驅車救熄損失極微聞該廠大宗出品均係嘉定川沙各分廠所製造所以出品上營業上工作上無甚影響云 
[成衣店樓上之小火]  
　　昨早五時許美租界百老滙路源昌里九百七十九號夏和尚所開之成衣店樓上忽爾火起霎時冒穿屋頂當經各段救火會聞警驅車到塲灌熄計共焚燬樓面兩間事爲滙司捕房所聞飭探前往詳查起火緣由稟候核示 
[烟紙店失愼之科罰]  
　　法新租界安納金路鄭朋年所開之鴻泰新烟紙店日前早晨失愼延燒左右各鄰等情己誌前報昨由捕房將鄭傳至法公堂請究先由捕頭稱查得被告保有火險銀一千兩請核詰之鄭朋年供是晨商人睡在家中故不知如何起火王炳林稱民人在店内爲學徒是晨失火時民人尚未起身迨至燒近床邊始行知悉實不知如何兆災中西官判鄭罰銀一百兩充公以儆 
[城廂迭出盜案後之警界防範]  
　　淞滬警察徐廳長以近日城廂發生盜刦之案迄未破獲曾通令所屬嚴行偵緝並規定以後凡有發生盜案者該管官長如能當場獲破格外記功優奬倘有疏虞未獲者限期速破逾限不破定予撤差已通傳所屬一體遵照在案現各區署所警正佐對於緝捕事宜頗爲認眞每晚在途查察行人更爲嚴厲南市第一區署王金山署長巳令知本署李申兩巡官自夜間十一時始在華租兩界毘連處所如遇由北往南形跡可疑或三五成羣之輩上前搜檢有無挾帶手槍兇器等件如有以上證物當場拘解到署詰問來歴以便申解警廳預審發落 
[盜匪發回公廨審訊]  
　　公共公廨前解往龍華護軍使署之盜匪陳阿六王阿秀任河南王阿二蔣元根等五名業經該署軍法課訊明陳阿六一盜確曾於民國八年八月十二日在蘇州犯有糾黨夥刦案應解交蘇州吳縣訊辦其餘四名均係圖刦虹口兆豐路五百二十六號門牌婦人余林氏家財物未成之案犯應准公廨所請仍於日前將該四名發回匯山捕房昨晨解送公堂經陸襄讞會同美約副領事畧訊一過判押候下禮拜二歸原審官訊核 
[代運手槍案五誌]  
　　徐金馮王各押一年劉陳汪尤張陳開釋 
　　滙山捕房控徐金生金秀章馮阿五王紀仁劉文貴陳福履汪春林尤阿洪張長榮陳春林等在滙山碼頭代日本人淺野私運軍械一案昨晨公共公廨開審捕房將各被告連同前所抄獲之手槍一支解案即由西探奎爾華探目楊阿泉上堂稟明該被告陸續代日人私運手槍三十二支子彈三千二百顆已由該日人售去故僅查得手槍一支該日人業己拘解日領事署訊辦而各被告中之徐金馮王四名己在捕房供認代該日人私運軍械不諱其餘六被告係該碼頭巡丁對於本案不肯承認稟畢將手槍及捕房所錄供單呈案質之徐金生供我等代該日人運送手槍計有兩次共十五支得運費十二元係與金馮王三人及巡丁劉文貴照數分派等語金馮王三名均俯首無詞其餘六被告均供與徐等平時稍有惡感此次實係被其誣攀又由該碼頭買辦與司關等兩人到案證明該巡丁行爲素來皆好今次確係被誣李襄讞得供商之美約副領事以劉等以下六名訊無關係一併開釋徐金馮王四名帮助日人私運軍火屬實應各處徒刑一年着解往西牢執行 
[公廨審判王小弟同黨紀]  
　　陳慶堂押五年鍾金生解送軍署 
　　巳經解送護軍使署懲辦之盜匪王小弟等同黨鍾金生陳慶堂昨由捕房將兩人解至公共公廨第一刑庭請爲發落即據十五號西探目依克投訴被告二人經法公堂訊判逐出租界當與己解軍署之盜匪王小弟傅倫耀楊芳正陳阿堯均由法公堂提來現查鍾等確係盜黨請爲核辦經俞襄讞核供商之美丁副領事宣判陳慶堂押西牢五年期滿帶堂再核鍾金生押候備文解送護軍使署如訊無死刑仍請發回核辦 
[江南船塢裁減工匠]  
　　江南船塢日來因工程稀少所雇工匠過多爲節省開支起見將車鉗冷作各項工匠裁去一百餘名迨將來工程繁盛之時再行添招云 
 
 

Page 16

 
 
[中外交易所股東控汪幼安案又訊一次]  
　　顧易奎劉植前延達商律師代表投法公堂控中外證劵物品交易所理事長汪幼安不理股票欠欵一案昨又傳訊先由被告巴和律師稱中外證劵物品交易所係中外信託公司之一部份被告係信託公司所雇用雙方立有合同如果確有舞弊行爲該公司董事儘可投案起訴等語原告達商律師稱被告旣係中外證劵交易所之理事長各股東具控並無不合信託公司共撥被告資本洋五十二萬七千一百六十元今核計被汪吞没三十餘萬之數求追詰之汪幼安稱中外信託公司共給商人資本十七萬九千五百八十六元二角零五釐並無如此之多中西讞員判汪還押聽候覆訊再核 
[昨日各馬路電車停頓因電力不足故]  
　　昨日下午六時後英美電車公司行駛各路之電車因電力不足以致停頓凡鋪設電車軌道之馬路大概皆有此項電車或三輛或五輛沿途停止惟南京路南北浙江路湖北路所停較多其時適滬杭車到埠又逢天雨故黄包車大發利市而電車公司不免受及損失略歴一小時電力始充乃回復原狀 
[木行擬自建碼頭之工巡捐局批]  
　　南市愼泰木行致函滬南工巡捐局擬在豐記碼頭附近自建碼頭請給執照以便動工昨經姚局長批答云來牘閱悉查自開泰橋南至薛家浜北一帶地址早經米木兩業代表議定讓與米業建築碼頭該號所請給照之處碍難照准希即知照此批 
[商民控告工巡捐局]  
　　商民金繩嘉具呈松滬護軍使署略謂伊在西門外義弄内建造房屋照章曾赴滬南工巡捐局請領營造執照當由該局路政員蒞磡令收進三尺即遵章收進雇匠動工嗣因該路政員需索不逑將所築之圍牆派令小工拆毁無存要求澈究云云現何使已派稽查員往查以憑核辦 
[水兵因公身死之請卹]  
　　海軍總司令公署昨據海籌軍艦艦長呈稱職艦一等水兵林寳鈞於日前在船工作偶一不愼失足落水身死業經棺殮交屬領埋外查該兵入伍有年此次因公身死情殊憫擬請優予給卹以示體恤之處理合呈請鑒核施行等情蔣總事令據呈後除指令聽候呈部給卹外並令該艦長將該兵年貌册表切結開呈核辦 
[安康電器行之一週紀念]  
　　交通路安康電器行創辦一年營業發達舊曆三月二十四日適届一週紀念門首滿紮松柏並裝五色電燈各貨大減價一月云 
[德和銀樓懸賞緝贓]  
　　法租界公館馬路德和銀樓被刦失贓已誌前報兹查該樓被刦贓物除現洋銀飾不計外金飾一項共被刦去押髮十七隻各式金環四十八付戒指三十四隻鷄心八隻鎖片十個計重四十餘兩該銀樓昨日發出賞格畧謂三月二十一夜八時三刻被搶各物望各寳樓或當押舖隨時扣留或就近報捕倘人贓並獲者賞法五十元云云 
[帶刀與土罰五十元]  
　　張子芳前將刺刀一柄藏在手杖之内並身藏烟土一包行經法租界適爲西探查見抄出違禁各物連張帶入捕房諭令交保出外候訊詎張保出後避匿至蘇州經西探稟明公堂出票拘提在案現由包探魯錦臣前往蘇州將張拘獲押來上海帶入捕房昨送法公堂請究先由捕頭上堂稟明前情詰之張子芳供民人患病故至蘇州不敢私逃至於烟土實係自己吸食餘供支吾中西官判張罰洋五十元充公烟土刺刀没收 
[浙江路之賭窟]  
　　賭徒五十九人 
　　老閘捕房捕頭於前晚二時率同中西包探在浙江路七百三十一號屋内破獲賭窟一所拿獲頭家許國寳賭徒王金洪沈金生張阿大羅仁興丁阿美陳全福李阿秀施如生朱怡芳婦人陳金氏王李氏張陳氏王張氏等男女五十九人連同賭具一併帶入捕房着將許國寳收押餘人准各存洋十元保出昨奉公共公堂傳案訊明問官以許不應聚賭抽頭判押西牢一月餘人到案者罰洋五元不到者保洋充公賭具銷毁 
[圖姦幼女案續誌]  
　　四區二分署昨日函解圖姦幼女之居幹廷並原告倪廷松倪阿二父女到地檢廳請辦下午檢察官提案研訊倪投稱家居漢中路居慶里第二弄十九號門牌阿二爲民人之女今年十四歳每日民人出外營生昨午歸家聽見我女喊救故入内將居幹廷拿獲送究阿二供與乃父略同居供多推諉問官得供判居幹廷收押倪阿二發堂騐看曾否姦污並有無傷痕再行核辦倪廷松着出外候示 
[姘夫拐賣姘婦之敗露]  
　　寳山人曹緒堂住居周家宅做豆腐爲業其妻徐氏於隂暦本月十八日失蹤昨由住潘家灣之孫阿六潘阿弟二人至曹處通信始知該氏與鄉民楊四恩私姘借宿租界某客棧内刻楊與江福林吳阿康等串同欲將徐氏價賣與孫阿六爲妻謊稱氏夫己故經孫查悉來歴未受其騙偕曹尋獲一千人扭控四區轉解司法科核辦 
[夫妻反目吞烟記]  
住居舟山路九十號門牌之甬人羅子卿近與其妻羅將氏反目前晚夜半背人潛吞生鴉片烟圖盡經氏父蔣雨亭瞥見報捕派探何慶恩往將羅送請醫院療治云 
[汽車駛入洋貨店之罰賠]  
　　汽車夫王同明日前駕駛美孚中國汽車行之南通長途汽車行經法大馬路紫來街口將車衝入同益泰洋貨店内碰壞櫃枱並撞傷婦女兩口當由巡捕將王拘入捕房己誌前報昨將王解送法公堂請究先由車務處捕頭稟稱查得被告於是日因追過前面之電車致肇此禍請核繼由同益泰洋貨店之汪根南投稱王車衝入商人店内撞壞櫃枱共計損失一百數十元請求追究又據婦人某氏等投稱是日婦人等在同益泰購布被王車衝入撞傷至今尚未痊愈求究詰之王同明供是日民人司機追過前面之電車不料前面又有汽車一輛駛來民人急即避讓致被後面電車碰撞因此衝入店内自知不合求宥中西讞員會商之下判王罰洋二十元充公外賠償同益泰洋貨店損失洋一百二十元再償還兩婦人傷費洋三十元以儆 
[汽車又傷兩人]  
　　昨日上午十時半某號汽車駛經百老滙路撞倒人力車夫徐阿興碾斷右足骨由虹口捕房二百八十二號華捕抄錄汽車號碼另雇車送受傷人往同仁醫院醫治一面歸報捕頭候示又有某號汽車於昨日下午駛經福州路撞傷清江人姚保生頭部等處當由老巡捕房九百三十七號華捕雇車送入仁濟醫院醫治一面將汽車號碼抄錄呈報捕頭請究 
[日暉橋河中男屍驗係刀傷殞命]  
　　前報紀二十五保十四圖地保具報日暉橋河中有一無名男屍查無家屬稟請相騐一案兹悉地檢廳委派鍾檢察官沈檢騐員等蒞塲相騐當騐得該屍年約三四十歳身穿元布舊棉襖褲黑線襪秃頭無鞋但咽喉處共受刀傷四處委係因傷致斃塡明屍格當塲諭令拍照存案候屬認領一面着該地保報堂給棺收殮 
[成衣匠服毒殞命]  
　　浙江人吳克勤年二十三歳家住開封路爲成衣匠前日不知因何在北浙江路三興棧房吞服洋烟自盡迨毒發立送濟生醫院救治無效而死五區警署據報後飭警將該棧茶房及死者之友人一併拘署收押一面命寳山縣吉一圖地保投上海地方檢察廳報請相騐昨日午後黄檢察長委派張檢察官沈檢騐員等前往該醫院檢騐 
[冒探拆梢押三年]  
　　無賴周阿四近在法租界冒充包探至趙阿土沈求新吳阿林等所開之客棧内以調查爲由乘隙行竊旅客銀洋並向客棧主等拆梢現爲法捕房包探王榮生偵悉將周拘獲帶入捕房昨解法公堂請究先由各原告投訴周冒探拆梢情形詰之周阿四供認冒探騙洋不諱捕頭稱查得被告前在英界亦犯冒探案請核中西讞員會商之下判以周不應屢犯不悛可惡已極着押西牢三年以儆 
[張景福欠債之近訊]  
　　竹行弄永和布莊及楊家弄鎭泰和祥布號主張景福前因周轉不靈同時倒閉王欠各項銀至十七八萬餘兩之巨嗣經多數債權份子涉訟於上海地方審廳訊供判决在案兹悉永和方面各債權己經料理清楚因此永和已重張旗鼓而泰和祥方面各債權人大半爲鄉愚懦弱之輩所以張景福央代表召集債權人當衆宣稱此項欠債只以二三成歸償餘欠俟泰和祥日後營業發達再行拔付否則作爲罷論不候大衆贊成泰和祥另加公記字樣貿然開市反對派心不甘服連日奔往該號索討者每日必有數人云 
[公共公廨訊案彚錄]  
　　昨晨公共公廨民三庭由張襄讞會同俄員儀君訊理許理律師代表福興牛奶棚請求將該棚啓封案緣有俄人搭維爾杜夫以該棚係李小弟所開前控李違背寄養牛隻合同請追損失經公堂缺席判决後即請求將該棚發封備抵兹該棚以李並非棚主故延許理律師要求啓封結果候函致工部局查明福興牛奶棚何年所開領照人姓名復到再核 
　　又午後民四庭由張襄讞會同日田副領事訊理（一）葛福泉延朱斯芾律師訴李德甫覇屋不遷案結果限被告於一個月内遷讓北浙江路二百三十六七號房屋（一）振華油漆公司訴李合記漆作不理貨洋案結果改期再訊（三）周文廣訴黄錦蘭欠欵案結果原告請求銷案照准 
[誌謝]  
　　世界書局發行之「快活」第二期業己出版昨承該書局惠贈一册又商務印書館惠贈第三四一期「英語週刊」曁第九卷第四號「學生雜誌」各一册又中華書局惠贈第三期「小朋友」一册誌此併謝 
來函 
[浦東紡織工會來函]  
　　主筆先生大鑒閱貴報載本工會代表投三區懇曾署長出作調人一節與事實不符在當日本工會代表赴署完全出自署長息事寗人之苦心又經日人之再三請求解决是爾先日飭人執片至本會相請意欲將我們態度看明好代爲解决故我們纔於十九日赴署特此函達懇即更正爲盼肅此敬叩撰安浦東紡織工會 
公布欄 
[江蘇高等審判廳]  
　　民庭判决王元慶爲田地涉訟不服江寧廳决定再抗告一案（决定主文）本件再抗告駁回再抗告費用由再抗告人負擔馮朝冕爲田畝訴訟不服上海廳决定抗告一案（决定主文）本件抗告駁回抗告費用由抗告人負擔瑞成公司與謝永發等爲基地糾葛控訴一案（判决主文）本案控訴駁回控訴訟費由控訴人負擔 
　　批示吳明揚一件狀請發卷由狀悉本案卷宗已於三月十五日發還吳縣查收仰該民持批向縣請求執行可也此批陳世明一件陳世明與陳志清因贖田上告一案請求質訊核判由狀悉案經終審判决依法不得再行聲明不服仰即知照此批（以上四月十九號） 
[江蘇高等檢察廳]  
　　批示楊夢林狀悉所訴是否可信仰仍向原縣依法申辯毋庸來廳越凟此批鄭景清狀悉查此案係由爭執灘地而起當然　於民事範圍且檢閱原卷該項灘地尚待勘丈此時更無刑事之可言　經本廳令行江隂縣知事依法辦理在案仰即知照批鄭劍秋狀稱各節如果屬實逕向江隂縣署告發可也所請由本廳調騐法辦之處不合法定程序應毋庸議此批黄步程狀悉查本案業經本廳調閱縣卷原縣辦理尚無不合於本年一月二十六日指令原縣諭知在案仰即知照此批姚大妹狀悉本案姚金元已補具控訴理由到廳業經向縣調取原卷候卷到核辦仰即知照此批陸阿三狀悉准予上告仰即提出理由書以便轉送此批寳應縣士紳吳錫英等呈番該管獄員戴德淵調廳察看後如何辦理本廳自有權衡所請應毋庸議仰即知照此批以上四月十九號 
[上海地方審判廳]  
　　公示送達（全文在本廳揭示塲公布）一號（民二庭）一件李瑞夫與兪仁初欠租糾葛一案兹本廳定於本月二十七日上午十時爲公開審理日期仰該被傳人兪仁初依期來廳候訊母違特示右仰被傳人兪仁福遵照 
　　（判决主文）（民一庭）一件决定襲孟仁與石全順租地涉訟控訴一案（主文）本件控訴駁回本案應由崇明縣知事傳集兩造重予審判（民二庭）一件判决朱韻人訴黄宏振因保證債務一案（主文）黄鈞圃欠朱韻人墊欵本利九八規銀二千二百兩黄宏振應照約負清償之責任朱韻人其餘之請求駁回訟費歸黄宏振負擔 
　　批示鄭魯氏狀請拘案押遷由狀悉　　案訊奪此批一件潘阿三狀領保證金由准領此批一件鍾金生　交案欵由准交此批一件李侯氏狀請函縣執行由狀悉准即函催寳山縣知事迅予協助執行此批一件王梓濂狀請將函縣協助執行情形批示由狀悉業經四次函請滁縣知事協助執行迄未見復現又於本月十四日函催矣仰即知照此批一件韓吳氏狀交案欵由准交此批一件韓益齡狀領保證金由准領此批一件黄桂林狀交訟費由准交此批一件顧書卿狀請銷案由狀悉准予銷案此批一件黄志田狀請執行由狀悉候派更依照和　筆錄執行此批一件陳傑領簿據等件由准領此批一件楊錦榮等狀交租金由准交此批一件郭侯氏等狀請依判執行由狀悉己據順瑞祥提起上告矣所請應從緩議此批　　一　沈杏園狀請派吏監立由狀悉己派吏監立矣此批一件陸永生狀領證物由准領此批一件陸永生狀請銷案由狀悉准予銷案此批一件沈杏園狀交　費由准交此批一件朱季達狀領案欵由准領此批一件劉金榮狀請交保田外理楚由狀悉傳原告來案訊奪此批一件劉阿冬狀交案欵由准交此批一件吳華山狀請將杜吳氏開釋由狀悉仰即來廳候諭此批二件鄔炳記狀請飭吏執行由狀悉候傳追此批以上四月十八日 
　　公示送達（全文在本廳揭示塲公布）第五二號（民二庭）一件包德新與陳德林等因借欵糾葛一案兹本廳續定於四月二十八日下午二時爲公開審理日期仰被傳人陳德林依期來廳候訊毋違特示右仰被傳人陳德林遵照 
　　判决主文（民二庭）一件判决洗覲舜訴張秉誠等租屋糾葛一案（主文）張秉誠楊錦榮孫鳳生各應給付明德公司租金洋二十五元五角韓盛嘉應給付明德公司租金洋四十二元五角沈覲舜其餘之請求駁回訴訟費用張秉誠楊錦榮孫鳳生韓盛嘉負擔四分之三沈覲舜負擔四分之一一件判决毛錦豐訴施福生賺欵糾葛一案主文原告人之請求駁回訟費歸原告人負擔此批以上四月十九日 
[上海縣公署]  
　　批示張寳松等呈爲閉塞水道私佔官河環求函致市公所吊銷營業執照由批呈悉據稱曹阿香建造房屋閉塞水道私佔官河等情如果屬實殊爲不合候令飭洋涇市經董查明核辦仰即知照此批曹堅等呈爲推薦經董以安民心由批呈悉漕河涇鄉經董現巳委任陳董學詩接辦仰即知照此批 
　　楊心正等呈爲經董不洽輿情請另委由批呈悉己委陳學詩爲漕河涇鄉經董矣着即知照此批唐德華呈爲違禁謀挖得費勒遷再求傳訊由批呈悉查該處係淞滬警察廳管轄區域駭商旣已併呈自應靜候核示如果大有米店有硬行搬進情事儘可隨時鳴由該管警區阻止仰即知照此批 
　　布告爲布告事案奉江蘇財政廳令開案准内國公債局函開查本年三月三十一日爲五年公債第十二號息票開始付息之期所有付息辦法均照歴届成案较理除登報通告並分函中國交通兩銀行外相應函請查照希即通飭各經理分機關一體遵照辦理可也等因准此合行令仰該縣遵照歴届成案妥愼辦理一面將前項公債開始付息日期先行布告周知是爲至要此令等因奉此合行出示布告仰縣屬諸色人等一體知照特此布告爲布告事案奉江蘇財政廳令開案奉財政部令開查本年四月十二日爲四年公債第十四號息票開始付息之期所有付息辦法均照歷届成案辦理除登報通告並通行各經理付息機關外合行令仰該廳查照迅即轉令所屬各經理付息分機關一體遵辦可也等回合行轉仰各該縣查抄照歷届成案妥愼辦理一面將前項四年公債第十四次開始付息日期先行布告周知是爲至要此令等因奉此合行出示布告仰縣屬諸色人等一體知照特此布告 
 
 

Page 17

 
 
   
 
 

Page 18

 
 
自由談 
游記 
[遊黄山日記（二十）] [  高吹萬]  
　　二十二日隂晨間自樟沄啓行至深渡及街口兩處皆有停泊灘流湍急水底皆巨石舟行甚險所謂新安三百六十灘吾於此歸途數日中一一遇之每遇一灘水皆暴瀉牽挽殊爲不易而横江插一灘尤高舟至此舟人先以撁絲數道自岸盡力而倒曳之俾舟下較遲以免險惡余在舟無事惟高臥看山成詩數首而巳自街口以後已入浙江界今日計行一百五十里抵淳安縣治泊焉淳安無城與昌化等而市况較優余與耕餘上陸一行即回舟宿是夜雨 
　　二十三日隂雨今日拂曉卽由淳安開行盡日無停歇行一百五十里抵嚴州時天色已晚暫泊復行經烏石灘七里瀧又五十里至冷水舖暗不能更行乃歇宿 
　　二十四日雨黎明復行至釣臺余與松岑曩年曾一游之地名鷺鶿灘臺有二曰東臺曰西臺東臺卽子陵之釣臺西臺則宋遺民謝臯羽慟哭處也釣臺之址今存疊石一堆正臨桐江高踞山半殆所謂垂竿百尺者耶臺下有嚴先生祠占盡富春山色峰巒靜穆今日重過不禁回憶舊游焉惜時初曉天又雨不及停泊四十里抵桐廬登陸飲於市樓對面見桐君山雲氣蓊鬱猶能恍彿當時景象泊二小時許遂附輪拖帶於上午八時開駛向錢唐江進發經新城富陽行一百七十里乘風破浪直抵杭州閘口時天已放晴三人者同乘滬杭火車耕餘僅至城站留宿明日言旋松岑至滬更轉滬寗車還蘇余則於是夜九時回松江翌日返於里 
筆記 
[妾禍記（三）] [  智軒]  
　　新姨以織雲慢客重撻之體無究膚織雲痛極而殞旋甦大號新姨冷笑曰此非復而母時矣縱死誰憐汝哉織雲愈悲翠鳳令家人諷之必欲其帖伏就範而己復謂銘生曰織雲年漸長在理我不能制伏子盍速自爲計銘生即以擇壻事相委翠鳳陽謝不敢銘生以爲讓益欽其賢翌年銘生有漢臯之行翠鳳枯寂無聊招瑞霖及母家人同居欲藉以挫折織雲而瑞霖有子兆麟年與織雲若謹願任俠好讀書有丈夫氣嘗鄙其父之所爲且鑒織雲含苦莫訴心竊憐之及見則敬之若天人而織雲亦轉愛慕之一日夜將半織雲已酣睡瑞霖度弱女可欺潛匿床下驟按之織雲驚醒見爲瑞霖一時骸愕不知所措大呌有賊鄰右聞聲咸集而兆麟首破户入瑞霖乘隙遁去時織雲已淚竭聲嘶羞憤欲死兆麟亦彷彿見父之後影尤形慚怒翌晨卽强父歸家父子相持幾决裂翠鳳力勸始止然織雲含垢忍辱其胡以堪念生不如死戀此殘軀何爲哉屢欲自裁繼念新姨所爲終必敗吾家今固以死爲幸但旅途老父不更抱無涯之戚耶苟一息尚存他日會有見時雖死亦快因循數月忽電傳老父病故於漢織雲聞信木立如痴已而神思稍定不哭亦不哀出見新姨曰願迎父櫬歸葬幸姨憐而許之時瑞霖聞訊急曰不可迢迢千里行且不易况弱女子兼負運櫬重責設遇强暴其罪奚辭必欲往者余護送之何如翠鳳以爲然而織雲已懷必死志卽亦無所懼更覺坦然若無事蓋父旣殁矣己則去死愈近復何懼之有遂摒擋一切整裝偕行 
 
[聫袂偕來為雨弄榷]  
曲話 
[西崑片羽] [  蔗耕]  
　　凈字爲參軍二字之别音或曰二人相爭之謂也故字從二從爭按古時有參軍戲又稱弄參軍其戲始於唐代當時有漢館陶令石耽有贓犯應議罪然和帝惜其才欲免之每届宴樂令耽衣白衣命優人侮弄以辱之期年乃釋後耽授參軍職故稱是戲爲弄參軍而後世每逢此等之謔浪游戲而劇中人喬裝假官做作痴呆以受人侮弄而取悅觀者之劇統名之曰參軍戲而參軍之對手色色則爲蒼鶻其義蓋爲官吏之從人即蒼頭也演劇時參軍主裝呆蒼鶻主搮諢猶後世副凈與小丑配搭而成趣劇也故凈之一字詮定爲參軍之促音即二字促呼成音反切而成一字之謂迨及後世因蒼鶻爲參軍之副故稱副凈一說謂由二人相爭論引出打諢發笑之語以娛觀者然非貫通前說則後說仍難人索解也 
　　生爲劇中正派男子之通稱而以年齡之長幼爲别然在元人當時雜劇中角色祇有孤而無生蓋孤者裝孤之簡稱其意蓋表明帝王卿相自况之語往往稱孤道寡而裝孤者由伶人喬裝帝王卿相以出演於塲上耳久而久之漸知孤字之稱謂殊不足以包括諸種男角而以生字代之蓋士人由求學而至入仕而位列三臺卿相無不出於科舉一途即武人亦有武科故推究劇中人之本分凡正派男子其出身無非生也漸至帝王亦以生角充之因是裝孤二字遂不復見於今日之劇本中矣 
雜錄 
[春傭惜墨] [  劉豁安]  
　　秉燭夜游亦顚倒晨昏而桃李園遇青蓮一宴便名滿陽春蓋良宵勝地才子神仙巧成四美斯難能足貴 
　　牡丹亭云良辰美景奈何天賞心樂事誰家院淡淡兩言將倩女離魂才子春心俱曲曲繪來宜其傳誦千秋 
　　春愁人事也而某閏秀吟云紅是斜陽青是草不分明處是春愁無可奈何歟抑似曾相識歟 
　　昔七家詩有所謂天壓六朝青者造句雖佳然非和煦襟懷趁養花天氣對繞郭山光含咏於緑波碧草之間不知其味同橄欖耐人咀嚼且妙於回 
　　西湖有韓人詩云一株楊柳一株花閒醉西湖賣酒家緑意紅情波光醴味都醰醰字裏讀之令人心醉不必三春放六橋棹已 
　　桃林雪嶺紅白遥遥相映絶妙邊關之春景乃昔有出居庸咏曰馬後桃花馬前雪教人怎得不回頭懷抱不同意亦傷心人歟 
　　借酒澆愁怨而不怒如隨園落花詩曰春在東風原是夢生非薄命不爲花其庶幾乎蓋其時隨園以詞林作吏宦輙靡常正身世多悲爾 
小說 
[社會小說人間地獄（八一）] [  娑婆生]  
　　第十三回催花小帖細寫嘉謨待燕疎簾不來佳客 
　　内中黎宛亭性子最急一時摸不着頭腦便向薇琴道究竟爲了什麽大不了的事你急得要回杭州薇琴指指程藕舲道難道他還没對你們幾個要好朋友說嗎宛亭和姚柯諸人齊聲道没有没有程藕舲道事體不過昨天夜裏纔說起上半天我又睡覺晚上方始遇着你們中間只隔了半天並不是我秘密着不談薇琴道你這一天半天大少爺寫意冩意就過去了你不曉得吃苦頭受寃氣的人一時一刻如坐針尖眞是度日如年呢宛亭道你們越說我們越摸不着頭腦你且莫埋怨他讓他子細對我們說說可是你們雖不說我已猜中了十分七八薇琴道你猜着什麽宛亭道一定是你們兩個人打得火熱你要嫁他他要討你眼看看殘冬歳月就要到了你想催他快點藕舲一定是牽絲扳籐的不肯說爽快話他拿朋友來推說和我們商量再定是不是這件事薇琴披一披嘴又用眼光向藕舲眇了兩眇道大塊頭你這話可全是不對他這種大少爺那裡肯討我們這種人卽使討了我我也没福氣走進他家的大牆門恐怕右脚先進去左脚便要麻木得半身不遂的毛病再則他們家裡那位少奶奶是湖南人說起話來咭唎刮啦我聽見他的聲音我就要嚇得魂靈去了一半我怎敢和他在一起並且藕舲也不見得敢討人正說到這裡藕舲含笑道這句話不見得薇琴道不要嘴硬藕舩舲道這件事漫說你不能替我保險就是我自已也不肯替自家保險薇琴道好了好了你當著這許多朋友的面目然說得嘴硬内裡頭不知怎樣怕老娘呢姚嘯秋笑道怎麽又牽涉到老太太身上去呢黎宛亭道這到不是杭州人呌的老娘就是上海人所謂家主婆這句話正是薇琴的道地杭州話呢姚嘯秋道原來如此 
[餘瀋] [  筱亭]  
　　藥所以療病用之不當則足以傷生良醫之治病也虚者補之實者瀉之寒者温之熱者凉之對病發藥因時制宜鮮不應手取效非然者吾見其死而未見其生也夫治病且然况治國乎 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
[成功百訣十一版]  
　　沈有乾君成功百訣兹經銀館十一版每册仍收回印本本五分外埠函購加費一分售書處本館營業部寄售處中華職業教育社中華書局 
常評 
[政治之眞義] [  覺]  
　　政治萬惡之說近頗諠傳於衆口我國古代未之前聞孔子答季康子之問政曰政者正也子帥以正孰敢不正又曰苟正其身矣於從政乎何有不能正其身如正人何可見正其身以正人則謂之政能正其身以正人則天下自無不治此政治之眞義也 
　　今日之政象紊亂極矣政象之紊亂從政者不能正其身以正人之結果也蓋正人有二義正其身而人自無不正者爲感化主義驅不正之人以歸於正者爲强迫主義政字之从攴實於强迫主義爲近故曰政者正也所以正人之不正也而今之不問是非專事調停者烏足以語此 
　　或曰今之不問是非專事調停者正以其身先不正不得不出於此耳此等人手握政權一日則政象必紊亂一日無可倖免也談政治者能知正則必治不正則必亂則政象庶有轉機矣 
經濟 
[賽會祈神是無益的] [  養氣]  
　　朝山禮佛迎神賽會已成了中國人牢不可破的迷信經濟上損失着實不小單說南通有一座狼山上面供奉着甚麽泗州大聖每年朝山禮拜的至少也有三四萬人山上僧寺照例收香錢每人是銀元一枚也有闊氣的人在寺裏盤桓盤桓吃一頓素餐多加香錢自三五元至七八元不等也有苦力的農夫納香錢不到一元的或者也有竟不納的不過寺僧就不許他上去敬香只好望山朝拜了平均計算從逺路來敬香連路費每人總要花銀三四元這一筆狼山禮神的費一年統計就是十萬元以上了江蘇名山的僧寺如狼山的何止數十處冉合上許多小廟宇每年禮拜神佛的費怕不要數百萬元麽再說賽會我前年在泰縣躬逢其盛據說各項燈彩儀仗要花費萬元以上在這賽會中每家的消耗費又自數元以至數十元不等照此看來一次賽會社會上的損失總要有數萬元呢我常和人說神是没有的就是有神他應當是聰明正直的那有要人焚幾炷香磕幾個頭抬他出來迎一迎就降福與人的道理無奈人總不肯相信去年有個到狼山敬神的苦力農夫碰着了汽車不知道讓開就被撞死我和迷信神力的人說這人是來禮神的爲甚麽神不保佑他任他死於非命可見敬神是無益的了不料有人反說這箇被撞死的人是不誠心敬神前一天吃了葷所以神降罰於他迷信到這種地步眞是無從指點好了現在有了祈神賽會無益的證據了你看寗波姜山地方不是爲了賽會傷斃無數的人命麽主張賽會的人本來是要求神的保佑神爲何不去保佑他難道這成千成百的人都是不守齋戒或者有他種得罪於神的事麽那阻止舉行賽會的人爲甚麽神倒不教他箇箇死亡呢奉勸祈神和要行賽會的人不要把有用的金錢消耗在無憑的迷信上總須一面勤儉一面儲蓄安分守已不生妄想纔是消災降福的不二法門呢（乙種酬） 
經濟 
[商業問題之研究（續）] [  吳東初]  
　　零售業賒欠問題之解决 
　　數日以來吾人對於賒欠一事頻加討論可謂已具大概從理想方面言此問題似無難解决之方法但從實際上做去往往阻力横生大有做不過去之勢就一般商人對於賒欠問題所感受之困難蓋有二種一在本身一在買客在本身者無非慮資本虧損在買客者深慮買客下次不再照顧大公司因鑒以上兩重困難非聘富有經驗之專家設立欠欵部以專司其事爲不可能於是該部之責任乃覺非常嚴重然其間有以店主自身兼管此項任務者總覺不如委其仔肩於欠欵事宜之專家爲易勝此繁劇也 
　　賒欠事務不論店主兼顧或另聘專員辦理其事項之麻繁與關係之緊要曾不爲之少减商店出資營業買客接踵而至賢愚不等良莠不齊要求掛欠各自爲詞當事者對於誰舍誰從之决定頗不容易吾謂最緊要者有三事爲司欠欵之事者所不可不知也 
　　（一）貨品銷路買客要求掛欠須先知其所欲購者爲暢銷品抑滯銷品如爲滯銷之貨一時不易脫手則通融賒欠之餘地較多若在暢銷之貨不可不先留應門市之需大概門市皆現欵明知門市賣現倘任意由客賒去反使門市無以應需是舍易求難去安求危愚昧殆無有過於斯者矣 
　　（二）貨品價值雖買客之信用不在乎貨欵積欠之多少靠得住者數目雖大仍可放心靠不住者縱極微之數目亦難望收回然有時買客或生疾病或遭意外致無力償還豈非掛欠之數愈大商店損失愈多乎故賒欠貨欵始終以穩健爲是遇買客之可欠十分者最好不給欠十足只許以欠七八分可耳 
　　（三）買客照顧做生意者究以老顧客愈多愈桂通融易招顧客執拗不啻拒絶故店中於買客要求掛欠時亦當念及其下次生意之照顧使今日一分不與以通融明日買客即不再來要知賒欠固難免不有損失而因賒欠使生意之額加增所得或能彌補所失也 
　　總之商店施行賒欠政策宜有伸縮不可執拗預計損失多做生意收討欠賬不使放鬆損失預算切勿超過限制數額能如是行利害相較利多害少 
 
[慘毒的犧牲何日止了]  
道德 
[忙] [  三]  
　　忙字有許多解釋以各人的人生觀做標凖有人爲吃着嫖賭忙有人爲求名爭利忙有人爲刻苦用功忙爲妻子忙爲國家忙定一個斷語可分爲兩種正當的忙不正當的忙不正當的忙有損無益正當的忙愈忙愈好許多人以忙爲困苦安逸爲愉快其實腦力愈用而愈敏精神愈用而愈出并且一般人的所謂忙並非事實上的　是自己的忙若能分配時間預定先後也决不致忙况忙了好久忽得了個空閒愈覺得快樂此外還有以下幾個好處 
　　一天天忙没功夫去講究衣服飲食可免去奢侈養成節儉的習慣 
　　二天天忙没功夫吸烟喝酒無形中可免去嗜好 
　　三天天忙没功夫浪費金錢若日積月累的儲蓄起來可以成一宗大欵辦一椿事業 
　　就上所說的種種都是忙的益處正當忙的益處至於忙於不正當的忙與我所說的益處成一個反比例（乙種酬） 
[西方格言（二七八）] [  謝介子嚴譯]  
　　佳譽亦足勵德諛詞適爲毒耳（派茁拉克）（Ｐetrarch） 
　　欲速之斷難於安全（希臘諺） 
　　謙遜啓衆户（英右利諺） 
　　友誼乘樂而除憂（英吉利諺） 
　　山居者當易恬適（臘丁諺） 
　　不當以形似而即罰（英吉利諺） 
　　赦眞惡之徒將轉受其害（法意諺） 
　　素無疾者易遭不幸（英吉利諺） 
　　計算終結事方告成（德意志諺） 
　　網僅用於畫眉不能用於鷹也（藴樓）（Ｗerner） 
衞生 
[出血血之處置法] [  暮陶]  
　　血管損傷血液即向外流出是曰出血毛細管出血最易而阻止亦易因毛細管内血行紆緩自是凝結性易阻塞其出血之道也動脈與靜脈含血較多血行較急出血之際必不可不處理之今舉數事於左 
　　（一）動脈血與靜脈血之觀察出血之際欲知其爲動脈血或靜脈血可藉二種觀察而得之（甲）色澤即動脈之血色赤而鮮靜脈之血色紫而暗（乙）流出現象卽自傷口直射而流出者爲動脈血其泛溢而長流者爲靜脈血 
　　（二）洗濯出血之傷口塵垢及微生物易混入其間洗濯者所以刷去之也或温水或消毒水（如花露水等）各從其便惟不可用冷水 
　　（三）壓止壓止之法不一或以指摩傷口或以巾壓傷口或以藥劑壓傷口（如用橡皮膏哥路弟恩各里司里尼等坊間均有出售）而以最後法爲最有效 
　　（四）紥止紥止之法與壓止異因壓止僅阻流血於傷口而紥止之法則以布或帶緊紥他部以阻血之上流如所出者爲動脈血宜緊紥放傷部向心臟之一方若爲靜脈血則宜紥於傷部背心臟之一方 
　　（五）高舉或低垂傷部如在臂膞而爲動脈血可高舉其臂使血向心臟而流若爲靜脈血則低垂之使血背心臟而流凡此等法皆所以阻塞血流之來源也與紥止法之理正同（乙種酬） 
法制 
[司法行政不屬獨立範圍] [  竹賢]  
　　審判之制度上級審不得行指揮命令權於下級審下級審亦不得呈請上級審予以實體上之指令及意思此審判上獨立之精神亦審級上應行遵守者也至於司法行政則不在審判範圍之内下級審判衙門之行政當然受上級審判衙門之監督指揮自不能因審判關係而遽謂審判衙門級級獨立也吾人須知司法獨立者乃審判上之獨立審判衙門之司法行政在法律上實無獨立之理誠以審判衙門之司法行政如果獨立則政令不一全國之司法行政各自爲政不獨違背法律抑且失法律統一之效力此所以司法獨立謂審判職權之獨立則可謂審判衙門之司法行政亦屬獨立範圍則不可也（乙種酬） 
 
