# 1885 - 248 - 4904460

 

Page 1

 
 
[五十號畫報出售] [  申報館主人啓]  
　　本埠月之十二日午後陣雲四合有龍下垂吸黄浦水水卽激射而上少頃雲色翻白卽有一物在雲中屈曲夭矯入黑雲深處而沒大是奇觀亟圖之以供業覽報首畫譜兩圖係任君伯牢繪名人手筆此衆不同後附淞隱漫録圖說一則准於二十六日出書此佈 
[仿印古今圖書集成樣本告白] [  申報館點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尙擬再添排手以求迅速竣事惟諸君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆畫之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者屐於八月内一律繳齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股鈒可就近送交漢口信和洋行蓋本舘巳將空白收據寄存該行自當立時塡給如過八月之期則當將寄存之空白收據收回幸勿自悮此布 
[石印文獻通攷出售] [  點石齋主人啓]  
馬端臨著述文献通攷其書與唐杜佑通典相爲出入杜書肇自隆古以至唐之天寶而馬氏所著天寶以前者視杜氏加詳天寶以後至宋寗宗者又足以補杜氏之闕其爲類二十有四類各有攷計卷三百四十有八亁隆戊辰重刋於武英殿經天語褒美謂考覈精審持論卓正莫善於通攷之一書而草茅好學之十羣然知所折衷奉爲至寶惜簡帙繁多價值昂貴寒士未易購取本齋特出巨金覓得殿板初印本倩善作宋體字者一律照寫直行校對則覆之再覆期於一字無錯字形則放而又放期於一目了然而行間疏落天頭寛長展玩一通巳覺愛不忍釋正不徒往來行笈中便於携帶巳也訂二十本分裝四套價目格外從亷准八月中出書欲購諸君祈早向南北申昌書畫室定購並分寄上海掃葉書坊京都西河沿仁記洋藥鋪遲則恐將不及以所印無多耳此啓 
[論假官撞騙]  
　　天下之人未有不自愛其身者至於不愛其身則必有所不得己者矣天下之人亦未有不畏官法者至於顯干法紀則亦必有所不得己者矣乃日前本埠假冐震澤縣知縣而令人抬雇帶肚家丁以至爲縣中所獲一事則其人初非有所必不得己而特以誤用聰明之故欲藉此以誑騙資財遂致身罹法綱噫是可異巳夫蕭某自稱爲部選領憑到任之震澤縣知縣震澤同在江蘇省内其新選之知縣爲何人上海豈有不知彼欲以此朦人則或者他州别府偏僻小地尙有受其欺者而又苦偏僻小地之無從騙取財物也因居然肆行於上海在龔張等人爲之招雇家丁或者亦未知其爲赝鼎而一時爲所欺蒙未可知也而蕭某者又復胆大妄爲公然拜客豈其久假不歸頓忘廬山面目乎然被其欺蒙之人雖不至與蕭同罪亦不免爲所拖累然則不辨眞僞而好結交官塲者其亦可以知所警矣嘗謂上海之地拆梢流氓最爲衆多以彼遇事生風肆行無忌其罪亦屬應得故刻下地方官之辦理此等案牘往往從嚴夫從嚴誠是也第此輩之所以爲此者大都以游手無業餬口爲難文不能書武不能騎遊惰旣慣并不能作工推車以及一切小本營生以自謀口食加以所交匪人漸入其黨遂至以拆梢爲生計一若舍此之外别無可以執業之事明知三尺具在一經獲案枷責不免而若輩仍愍不畏法此在嫉惡如仇者自必執法以懲之而仁慈長官猶且惻然憫之以爲地方有如許失業之民是亦官斯土者之過也此外或爲小竊或爲大盜其人類多兇横不知王法然推原其故則其罪無可赦者或尙情有可原至於仇殺門毆一切人命則更有所迫而成必非無故而爲之也乃蕭某之爲此舉果何故哉聞蕭某出身亦非下賤伊父曾歴宦途其人亦甚瀏亮而乃以一念之差至於身敗名裂豈其中或者亦别有不得巳之處乎然而大盜不操戈矛此種人亦所在多有嘗聞故老傳聞謂昔有一老者投剌於江蘇撫轅稱係新任浙江巡撫之老大人先其子出京就養撫署道經姑蘇故來拜會蘇撫見其名片則固新任浙撫尊人之名也蘇撫與浙撫本有年誼又屬同寅不敢簡慢傳諭開門接見其人昻然而入紅頂花翎精神矍鑠口操官音與蘇撫高談闊論談次自言欲購某物尙缺銀三千兩而隨帶銀兩皆在其子身邊己又不能久待失此不購又甚可惜倘得告貸如數先行購取俟其子路過時自當照數奉還蘇撫允之立命紀綱輦三千金運赴舟中而留之宴飲飯罷閒談正欲告辭而轅門上又接一名剌則浙撫拜片也其人作驚喜狀曰我以爲不及待今何迅速乃爾然渠來與老兄自有深談我在座殊爲未便請先辭蘇撫送之出未及門而浙撫亦巳入見蘇撫送一老者出岸然道貌以爲或係前輩大老不敢仰視老者見浙撫笑問之曰爾巳到此乎何其速也浙撫唯唯老者遂辭别登輿而去蘇撫送客返與浙撫相見啓口卽間曰老伯如此高年尙清健乃爾年兄之福也浙撫愕然曰君從何地是家嚴耶蘇撫曰適送出門者非歟浙撫大駭曰家嚴以年老多疾不願就養來浙故仍居故鄉何得云然始知老者爲假冒撞騙急令人跡至送銀之舟中則舟故泊原處而其人與銀則巳渺無蹤跡抱舟子詢之則以昨來雇定刻忽倉皇下舟搬運箱篋另下小舟開行竟去不知其他也而三千金則己飽其槖矣此其人之胆量竟有不可思議者以視蕭某則不帝小巫見大巫矣夫人之智慮千變萬化用各不同用之正則正用之邪則邪意蕭某者旣厞下賤之人而又頗覺瀏亮苟能用其聰明於正路則亦未始不可爲有用之才乃獨不用於正而用於邪欲思藉此以誑人財物今財未到手而事機己洩身受縲絏名犯刑章是亦何利之有哉蕭某巳矣其代爲招雇之人不知其是否同黨然一經牽涉亦且爲其所累此則擇交不愼之故而悔將何及耶 
[東報譯錄]  
　　西報載俄國海軍省有籌議東南洋海軍之說擬就海參崴添派海陸兩軍以資防守建造大武庫一座及停泊戰船所另由俄都運裝新式之砲火以利軍用又遣一等戰船十五艘水雷戰船四艘附入東南洋水帥隊内俾壯軍容而資調遣俄廷此舉不知是何意見當局者可不預爲防維哉○日報載朝鮮國因巨文島一事在韓廷之勢措置實不容易適俄國駐紥東京叅贊官師倍亞抵韓韓廷擬集各國外交官員除英國外將該島被佔始未情由 
 
 

Page 2

 
 
明告各國使臣遂還問措置之方而英總領事早聞其事卽日申請入謁國王面陳要事其大意謂英俄兩國當此兩相齟齬危在旦夕所以不顧禮讓該島實關東南洋最要鎖鑰我邦不得不將貴國所屬巨文島突然拜借暫爲駐守俾我軍得以伸縮自如所繫甚大若殿下將此事下問於各國外交官員時或有置彖其間亦所難測况俄叅賛在此愈覺妨碍當我英國今日計實出不得巳之舉用敢備陳衷曲請殿下爲之變通略加斟酌不勝幸甚國王聞英總領事之言卽霽顔曰貴國旣明述權宜爲難之處在孤亦何吝惜應卽允准自此得以安心使用於是英總領事鳴謝而退查此事未定之前英國有一兵船出入仁川港内殆無虚日而今則英兵艦自出仁川港後己往來絶跡矣○日報載朝鮮政府派朴秉義來東京帶留學諸生徒回國寓於京橋區日吉街之竹内三次郎客棧及聞日人飯田三治將朝鮮諸生徒借金控於當道請問朴秉義追償之信朴秉義卽於八月六號晨出門就此不見蹤跡並不帶生徒回國單身遁歸四出探訪事無着落飯田不得巳於十二號禀請當道銷案免究云○日廷向來派定龍驤海門日進清輝磐城孟春等六艦常川駐泊長崎對州海參崴上海等三港輪流替換往往不敷調用兹擬添派數艘撥各港常泊俾無缺乏而壯聲勢○日報載日廷挑選聰穎子弟出洋留學近查得所有在歐留學諸生徒常年經費由司法省支出每年二萬二千元由海軍省支出五萬一千餘元由陸軍省支出十一萬六千餘元如此培植人材不惜重費可謂力顧國體有加無巳也○西歴八月廿九日接東東電報稱去年秋田高封等縣秩父村地方之暴民刻下仍復聚衆騷動勢頗猖獗電音簡略止此數語○日廷於八月十八日頒發告諭一道謂凡在中國朝鮮各商民倘有日本人於該地方妨碍政事并傷害風俗者准該駐紥領事官嚴行查辦限以三年以下一年以上逐回本國不准逗留如所犯情事尙可曲宥或有不得巳事故由領事官酌量身價納金于領事署爲質○日本自去年延聘意大利國製造局著名教師兩員卽派在大政府下製造砲局監造各種大砲彈丸日廷優給廪餼該監督等深感優待今巳製就礮臺大砲能容四百八十磅鉛子及三百二十磅一百二十磅者各數門業經試放其所用彈丸俱用螺絲轉不獨運動輕靈且能及二千碼之遠可謂軍中利器也 
[崎陽續信]  
　　日本長崎島時疫之盛前巳述及兹又悉七月廿六七兩日患病者更甚於前日本裁判衙門有檢事官各脇屋嶺容亦於廿六日染疫而死現在各店均閉門停作生意行人絶跡惟租界内尙安靜華人死者僅四五人廿八九風雨連朝氣候稍凉病亦漸少三十日路上略有過客惟蔬菜仍無從購辦也各國兵船尙避泊他處須俟疫淨方歸 
[黔撫行程]  
　　新簡貴州巡撫潘偉如大中丞於上月中浣由京師銜命回籍小住浹旬巳擇吉本月初二日起節履新先期數日官紳親友之餞行者絡繹不絶憲駕是日登舟用小輪拖送來滬於昨日午後行抵滬北觀音閣碼頭先是上海縣莫邑尊巳飭辦差人等在彼伺候至時邑尊親赴河干投遞手版中丞隨乘輿登岸前往金利源碼頭行轅小駐聞須乘輪至漢然後入黔云 
[主考過揚]  
　　江南正副主考於七月三十日巳刻過揚州城内自都轉以次咸駕小舟恭迓均未接見各營排隊燃炮　送如儀江甘兩邑尊直送至瓜洲口始云 
[幹員罷職]  
　　湘西蔣珩卿剌史以名下士納粟隸仕版曾受榷署聘作章奏官而兼幕亦近世仕途中變格也剌史固以幹練著前奉譚方伯委辦蘇省六門釐局裕餉恤商頗爲上游所賞本年新開海防捐輸設局藩署綜理其事有條不紊上月間經虞山殷侍御援引本朝曾典登諸白簡奉旨革職電傳到蘇適刺史近抱清盖益增憂悒宦海風波眞莫能測也 
[閩疆紀事]  
　　上月下浣官場悉錫席卿衞靜瀾二星使將次來閩遂卽委員迎迓嗣接電信知星軺須先抵省垣然後渡臺查案遥昐雲旌想在指顧間耳○新藩張方伯夢元到任尙需時日藩篆現委兼署臬司之糧道劉觀察瑞琪署理所遺臬司員缺委補用道劉觀察倬雲代理𥻩道篆務以鹽法道解觀察煜調署遞遺鹽道缺飭署高州府張太守國正兼署聞劉觀察巳出差由電報知後不日當可到省履新矣○第四次續調簾官八員候補同知金治禮淡水縣張景祁大挑知縣閔孔樂大挑知州羅均夏卸署連江縣劉玉璋大挑知縣謝燮梅候補知縣刑士珍館頭厘局候補知縣狄炳燾○陳生修鳳雇舟裝載銀兩駛抵馬江豐風失去後查得被甲等八人所獲遂據情具控祁星階司馬提案研訊甲等堅不肯承船户供稱半途遭風全船傾覆救命不遑安能顧物甲等前來援救並不乘危奪銀司馬未便含糊斷决諭俟飭差查明再審○東關外遠洋鄉董某足胝手胼務農爲業與鄰居鄭某素有微嫌上月鄭墻因雨傾頽厭及董家屋宇董索鄭賠修因之口角次日董竟持刃直剌鄭胸移時斃命至十八日鄭家具禀報案翌日閩邑尊親詣該處相騐兇犯早巳脫逃經族長擔保具限未知能否就擒也○上月十六七兩日天大風雨勢如石破天驚小古樓某家大小四人共遭非命吁慘矣○統領慶祥綏義等營曹軍門志忠到省後大憲卽飭赴福寗鎭新任○南關外陳春臺有四房公業一所向由第二房某姪承租年納四十千文各房照分兹忽興議添租巳增二十千文尙不滿志揘稱某姪覊屋欠租控諸閩署某姪生理中人恐其押搬賄差延不報到祁司馬奉府尊清理詞訟期限甚嚴因見此案拖延提差重比令發在署頭門站籠示儆至上月十二日某姪始隨堂聽審司馬洞悉中情着某姪仍舊承租照公議加至六十千其租錢四房按年輪掌兩造允服具結而退○東街頋孝愉與兄嫂顧嚴氏爭産之案巳登前報事經斷結氏因孝愉未具甘結亦不繳契以此復行呈控兹經祁司馬堂訊著孝愉當堂具結氏交差帶着繳契釋回當庭審時孝愉以自擬結稿由某堂事轉請照登司馬駁斥不准公堂之下觀者如堵咸頌明鏡無私焉○恪靖某副將奉委往浙江一帶採辦軍械田水口買舟馳赴半途有同鄉某等三人附搭其船至南平邑某副將偕跟丁三名舍舟而陸道出大横街時巳黄昏僻壤窮鄉無從投尚遂露宿路旁某等要圖銀件尾之行至夜竟敢乘睡殺斃跟丁二人副將某亦遇害惟一跟丁登時未死受傷極重胸脇被剌透出脊背該邑主聞報拘傳船户訊究始悉附搭情由一面飛電隣邑協力密拿嗣經建安縣報稱有操楚音者三人經過阻不放行因飭船户識認果卽前次半途附搭之人搜其夾帶有海關紋銀數錠確是眞贓某等默然于前日由建派兵拿解南平聽候懲辦○省垣秋氣未清雨澤不降時疫因之盛行閩俗七月半有燒紙衣之事彼此備席請親無不盡醉而别前日宫巷某家亦循是例席方散僕婦門丁卽時吐瀉而斃親戚預席者斃四人家督某亦犯此症危王旦夕家境殷富自以厚賑粤災爲禱病稍差語云爲善獲福古人之言豈欺我哉 
[湓浦秋潮]  
　　前任九江府達太守進修由京南下附乘江寛輪船駛抵潯陽暫住西關外致和客館闔城文武印委各員次第命駕往謁隨於翌晨入城分往各署答拜舊日寅僚排日筵讌酒肴霧沛冠盖雲屯話雨開樽歡洽何極至上月二十日始買舟晉省○德安犯婦某氏謀夫致斃一案經德安縣賈明府九江府王太守迭次審明解省詳辦該婦於臬憲過堂時又經翻供解回九江適賈明府調簾晋省此案遂由瓜代者接辦刑訊數堂語多狡展然秦廷鏡朗終不能容狐兎遁形也○西門外大街洪水浸灌行人皆搭板而行有甲乙兩人與某委員因爭道齟齬漸至交毆送縣後經德化縣周邑尊將甲乙薄懲着令取保開釋 
[臺厦錄要]  
　　臺北艋舺大稻埕淡水諸處淫靡成風無異桑間濮上青樓夾道類多變相藥叉有撫轅差官某甲等倚龜鴇爲生活居然自命爲護花鈴狐假虎威時時掀風作浪前月杪有某統領及葉姓紳衿被其魚肉費去鷹銀數百元幸劉撫帥明鏡高懸訪知若輩劣跡卽將該差官重責斥革驅回内地一時人心暢悅無不合十而祝曰清明仁恕天下無雙○楊厚菴宫保日前中厦赴漳會晤漳州道聨觀察熟商一切隨 
 
 

Page 3

 
 
於七月廿六日駕返厦門矣○七月十五日晨濃雲潑墨四野天低東北風捲地狂號幾致砂飛石走逾時大雨數陣勢若倒瀉銀河航海商船及浮家漁艇無不揚帆入港以避風災港内所泊火輪夾板亦皆先事預防迨夜半風忽轉向西北封姨作惡雨師助之一時虎嘯龍吟居人皆寢不安枕說者謂犘年凡遇颶颱無不損傷船隻倒屋傷人此次不致成災亦從來罕有之事也 
[首善紀卷]  
　　南海南墻外係西長安牌樓大街爲冠盖往來之要道各例遇南海外膳日期車馬行人不准由此經過惟因差入内衣冠濟楚者始准行走上月某日該處紥街弁兵奉有交飭嚴行禁止往來卽進内有差者亦令繞越而行所以昭嚴肅愼防閑也○右翼總兵文錦如鎭軍差竣回宅行至御河橋日巳向晚驀有一人攔輿呈訴鎭軍覽畢飭交本地面官解送衙門訊辦行未幾甫出三座門又有攔輿告狀者迤邐至宅第共收呈詞數紙事務殷煩其辛勞有如此者○數日前西直門外高梁橋迤東河内有一老者偕一少女絏以麻繩雙雙赴水殞命老者身穿舊夏布衫青鞋曰襪白布下衣藍夏布套褲年過花甲鬚髮皓然其女則身穿舊藍布衫白布緑鞋年約二十許旁人見之急爲撈起救甦詢具因何覓死老者自言姓王名德山家居北極寺村早年在清河開設雜粮店後因賠累歇業數年來小本經營藉以餬口此女自幼許配鄰村李玉尙未過門早年失恃教養艱辛昨李倩氷上人通信諏吉七月二十七日迎娶完姻女以旣適他姓老父無侍奉之人倘有疾病誰進湯藥請從此辭以終孝道我以女大當嫁婉轉勸導詎女終執抝不從粒米不進我感其孝自願同赴九泉是以來此覓死好事者將二人送往家中據情告明婿家俾得兩全恩義其如何作結尙未得知也○前報載修理貢院號舍一則兹聞該工程派由興隆木廠承修現己告竣禀請派委騐收矣○神機營銳字威遠洋槍隊精字威遠洋槍隊官兵於上月初七日天未明時排隊赴德勝門外教塲以備該管帶專操閱看演練行陣步伐○丸當寺行文宗人府八旗滿蒙固山兩翼前鋒統領八旗護軍統領各衙門内開七寺現出讀祝官賛禮郎等缺相應咨行各衙門於驍駒校護軍校親軍校恩騎尉藍翎長領催親軍前鋒護軍馬甲弓匠及閒散之舉貢生監並繙譯舉人生員中擇其聲音洪亮家道殷實者造具履歴日册木牌咨送本寺以便彚齊奏請欽派大臣會同本堂官揀選查此項官員係宗室八旗便捷升階在宗室則閒散食餉旣授斯職卽儼然文官年滿以主事選用在八旗則以弁兵實授此官卽給六品頭銜京官全俸蟒袍挂珠年滿以同知選用若兼寺丞京察一等則可入排揀放本寺少卿云○近日駐京各國欽差帶同各使署繙譯官前往總理各國事務衙門答拜新派總署大臣孫少司空沈大京兆續大京堂禮尙往來愈形輯睦矣 
[禾中多疫]  
　　邇來急症甚多往往因之斃命北門外壇弄口正順鮮魚行夥姓晨起尙照常作事晚膳畢回家就寢鼻息如雷次日三竿日上不見起來家人入房探視巳早氣絶又某麵坊開設弄口偶來一鄉親躭擱店内次日視之早經魂返泉途矣江西手民某姓黄昏時尙鋸竹數株及半夜遽爾盍逝諸醫聚訟莫名其致疾之由云 
[資送西人]  
　　數日以前本埠到有土耳埃及等國男女小孩數十人據稱逃難而來亦不知何由達此到滬之後見人輒向乞錢物或竚立禮拜堂門口待有出入之人上前乞取或有好善者給以餈飯麻花等物則又顧而之他工部局聞之以爲殊不雅觀因招留此種人令附禪臣洋行之揚子輪船資遣赴港再由港官資送各回本國是誠工部局之義舉也 
[添設巡卡]  
　　本埠西門外斜橋至高昌廟一帶向年恒有劫財斃命窩贓等案自夫歲陳軍門美仙統營駐紥日暉港分叚設卡巡查盜風始息惟製造局左近大小烟舘竟有數十餘家徹夜一燈難保無外來匪徒濳蹤匿跡前經軍門商之上海道憲擬于此處增設一巡卡委派又武員弁率勇稽查庶幾匪徒無可棲止惜該處多半茅檐蔀屋絶少爽塏可賃爲委員屯留昨聞巳擇得缺地數弓行將飭匠搭蓋卡房一俟落成委員勇丁便可駐足隨時查察此爲綏靖地方起見軍門與道憲眞心乎爲民矣又由高昌廟至泉漳會館中有捷徑可通無如逼仄難行一遇陰雨泥濘不能插脚現亦由軍門商之該處紳者擬卽修築缺者塡之頗者平之務使如砥如矢而後巳日内鄉民己嘖嘖傳述均爲之稱頌不置云 
[讞員新政]  
　　新任英廨會審委員羅少耕太守查閱接管卷内共有未結之案百餘起甚有延至年餘未經定讞者遂更定新章照各州縣衙門之例凡有控案延至三月而原告並不投到者應得紥卷註銷並聞太守清恙業巳就痊一俟假滿卽當拜會各國領事官開辦公事矣 
[賊冒匠人]  
　　前日有鼠竊冒稱房主所雇水作至英界珊記碼頭某酒肆中上屋捉漏乘隙入室竊去衣服甚多洎知覺後賊巳無蹤因卽開單報捕請緝不知能獲原贓否也 
[取鎗奪棍]  
　　昨日下午有外來兵勇三四人行過洋涇浜手持手槍一枝看玩適爲西捕所見上前欲取其槍衆寡不敵反將西捕之手棍奪去西捕奮力扭住一人拉至法捕房比至捕房則後又有一兵隨至爰將兩人一併拘入旣而捕頭將隨來之兵放出令其查明購槍之店鋪乃一去竟不復至西捕則復在途中見奪棍之人因亦拘之以去想今日當解送公堂訊問也 
[斬纜購賞]  
　　前晚有輪船中外洋來滬泊於虹口怡和碼頭至次日黎明不知何人將該船纜索斬斷船卽隨潮浮開幸船中人知覺向早赶卽設法攏岸仍然寄椗不至肇禍否則不堪設想矣現聞該船主知照各捕房飭包探查緝斬纜之人如能查獲當酬洋一百元想重賞之下必無難弋獲也 
[竊物候訊]  
　　昨日包探康阿順見孫茂才手持銅器至押舖質錢拘拿盤詰言語支吾因特帶至捕房捕頭詰得物從叔父家竊來隨命該包探將人一併送交會審公廨羅太守命押候訊供發落 
[控妾投案]  
　　安徽人胡元煕在法公堂呈控失妾一案當由翁太守將傭婦馬王氏及牽馬之林阿太卽林王氏提案訊供移縣并諭原告白行投縣候訊情由巳前報聞翁太守將林馬兩婦送縣口久胡至前日始行投到至堂訊情形容候探錄 
[查獲烟膏]  
　　前日下午洋藥局六號廿四號兩巡丁巡至南巿廊家橋左近見一人手携紫銅盂一個當卽檢視果係洋藥膏于一盂約計有八九十兩詢其來歴據稱友人託帶食烟又在身畔搜出所帶烟膏信一封復加盤詢始稱係廊家橋堍楊義森烟膏店之物刻欲帶往朱家閣挑售向來夾帶洋行中未報捐之私土現因緝私嚴密故特製成膏子再行寄往希圖隱射該巡丁旋將其人及烟膏一併解送局中將洋藥充公一面飭將販私人發交十二舖地甲看管候究 
[翻車肇禍]  
　　昨晨九點鐘時有一婦人乘東洋車至陸家石橋北㙖彩豐燭店門前時則菜巿未闌人極擁擠車夫把握不住致車翻跌街心閱一刻鐘始將該婦扶起巳滿頭鮮血手腕損傷矣嗣經旁人送至吊橋邉不知何往 
[法界公堂瑣案]  
　　前報載陸驛梅曾將盛三元地單託王錫全向董茂衡抵洋一案庭訊之時陸稱祗取洋三十元董曾出有字條及向董詰訊則稱王曾來抵去洋一百三十元現方單巳轉抵于人用過洋一百元兩下各執堅不攺移翁太守謂此案須尋王到案方可理清董稱與王不甚熟識陸稱王與董實是至親太守着將王訪到再核然陸巳將該地售與開第公司急須交出方單請換道契致又控被諸縣中昨日陸投案請追太守詰之董茂衡據稱此事由王毛兩人作中抵去洋一百三十元太守謂爾素來作事精細决不輕易將洋借出其中定有可靠之之董稱王係陸之好友且小的更憑王永定借洋太守謂下期可交出永定再爲核辦○楊四德控陳如松欠銀一案由公堂提訊押追等事巳備登前 
 
 

Page 4

 
 
日報端陳曾稱所有三百兩一項巳繳過洋二百九十元尙短一百二十元之譜實巳力盡筋疲不克如期措繳商出期票交楊并將王裕良户名田單二紙交執中人徐炳春亦具禀投案領洋二百九十元并求銷案至陳所抵一切憑據早巳繳與領事署中翁太守見前期到案之人咸仕遂問爾等與王裕良户名田單可有轇轕衆人答稱並無太守准徐銷案并謂今日副領事未來可於下禮拜四具領洋元製銷押契徐遵諭退出太守又諭陳鶴年錢蘭生徐愛山三人欲領方單亦於下禮拜四投案給領保人龔璞如請追未方兩處所借之洋一百四十元太守將情詰陳陳稱小的與朱方素不相識太守謂洋元爾可用否隨着姑待三百兩之項完結再行追究 
[果育堂勸收中秋香斗費移賑兩粤啓]  
　　吾滬每逢中秋不論富家貧户均敬斗香試以一家香斗之費計之至少扯錢五十文合二十家之資得錢千文卽可救一人性命奉勸廂内外各善户大發慈悲暫省今年中秋節香斗之費以救兩廣在水災民之命如蒙俯採下情准以五十文爲一愿十愿百愿多多益善持送到堂卽掣收票吾知上蒼默佑斗大之福定可如愿以償也[  杲育堂同人敬啓]  
[上海文報局内協賑公所叢譚十六]  
　　瀨水小漁函云家嚴於本月感受時疫吐瀉兩晝夜病勢頗險急至神前許願助賑擣求速痊次日卽稍輕減敬具銀四兩二錢寄呈天相吉人宜其勿藥有喜也○了願人來函云前許印福幼編施送今將印資四兩七錢移賑蘇州趙大祿齋來函云寄上省吃西瓜洋四元潘君貽孫來函云寄上洋兩元保外祖母項氏九十歲冥福等因是數君子者術妙轉移心存利濟可爲能見其大矣聞風興起當有同心○疉承各處善士賜書教以籌捐之法仁慈愷惻之心溢於字裹行間感佩無量惟挨户一文願各業抽厘捐奏開吕未票勸捐妓烟館四節雖承諄切勸勉日以書來無如事勢格碍難於率循謹附數言以代函復 
[上海三馬路與昌絲棧陳竹坪經募賑捐八月初一日第五十八次清單]  
　　山東萊永春號助廣西洋廿元又助廣東洋廿元蛟川陳氏洋五元無名氏洋三元隱名氏洋二元陳紹廷宏度氏熊記三户各洋一元孫栢山保病卽愈一介生二户各洋五角海寗州寄來無名氏錢六百文○浙省九華樓各友節省中秋節席費移助洋七元○松江春和泰寄來吳心餘經翁吳氏洋六元景春號洋四元以上二户指助沙州共來洋十元○與字一百六十九册俞石林善士洋五元又經募新巿醫園洋二元錢同興邱福裕養閒居渚山草堂棣華居愼餘絲丁六户各洋一元沈庚生夏金秋二户各洋五角談小亭養吾書屋趙天成絲行沈震豐絲行沈德泰洪順絲行六户各錢五百文姚石亭李芹士二户各錢四百文洪芷卿江銀山錢五福屠月珊沈壬生信昌行六户各錢三百文以上廿四户共來洋十九元錢五十文○昌字三百二册譚任之善士經募恊愼木行容膝居張二户各洋二元趙源盛甡大晋昌盛王寶和萬豐余芳芝寅記板行勉力子天源祥丁再記十户各洋一元汪雲從蔣雲從王炳文毛源順劉泰興王雙成墨錦堂裕源合昌劉永昌復泰來南和盛張祥隆王信義胡生泰立順昌蔡信來德潤陳寶興曹恆源陸大小姐徐天祥吳吟軒恆源祥恆泰祥源豫許茂盛元龍鼎和瑞豐永盛成大森茂吳隆順張錦昌楊亁和胡松盛許萬成悅來盛源福昌萬和以上四十一户各洋五角元泰彩章二户合助洋五角恊順洋三角黄豐泰生大德豐大茂金鼎齋瑞芝堂六户各對洋一元以上六十二户共來洋三十五元對洋六元小洋三角○本日共收洋一百廿五對洋六元小洋三角錢六百五十文合并聲明 
[江督轅門抄]  
　　七月二十五日河南候補魏綸先到見山揚州來○二十六日丁憂湖北知縣達斌由京來前山西澤州同知陳道濟由山西來兵部主事連培基湖南來赴都○二十七日辦江西督銷前福建臬臺張岳齡到見同知梁僖年見銷口岸釐捐差回○二十八日安徽撫憲吳拜會辭行○二十九日通判鍾楠禀知由蘇分寗○三十日山東鹽巡歴袁運昌見 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[賑務最要]  
　　屠甸鎭無名店來函云小店諸同事聞兩粤告災之後食旨不甘各願茹素兩月節省暈菜洋五元又另募五元共湊十元祈彚解災區非敢云賑聊竭棉力而巳同人拜而受之曰比長齋奉佛功德猶勝百倍○敝所分送勸募閨閣賑捐丁財貴壽圖册冡蘇松太道邵太夫人節省衣食助二百兩適隴西陳恭人節省日用助五十元何盧氏續五元何高氏何戴氏各助一元區梁氏助二元何鄭氏偕女金玉再助十元何宅侍俾幼蘭幼娟合助一元徐門梁氏助一元芳圃助五元妙靜助十二元覺靜助二十元以外樂助者尙不少俟陸續抄登報章 
高易公館協賑所謹誌 
[沁園春次韻和石橋念七歲初度作]  
　　萬里雄心千秋慧業憑誰共憐羡名塲詩酒豪懐如舊青年裙屐樂事無邊扇影鞭絲酒談茶夢遮莫同生離恨天相憐意願花開不落月缺還圓愴懐我亦千篇算孤負仲華拜鼎年余比君少三歲歎鴻坭留爪萍蹤慣石鶯花回首綺恨難蠲余與石橋把臂十年南轅北轍動輒相隨蓬梗萍蹤離而復合亦佛家所謂香火因緣者而尋春多阻好事同磨空抱薄倖之名莫遂湖州之約斯又同病相憐者矣珊綱同收錦標共奪何日偕君朶殿前須珍重好濳心風雨勵志林泉石皷山樵幼包氏倚聲拜手 
[滿江紅夜遊靜安寺歸途偶感作]  
　　獵獵西風和月影入懐清絶才看到寒光凝地恍如霜雪隄柳陰濃連遠近野燈麗約還明滅羡香車寳馬自喧闐無時歇遊騁樂情難說身世恨心如結悵溟濛豐露亂飄黄葉贏得青衫淪落涙天涯雙影悲離别怕回頭聽一路啼螿聲聲咽[  石皷山樵甫稿]  
上海絲業會館籌賑公所施少欽經收兩廣水灾賑捐七月初一二三四五日第三十六七八九四十次清單 
　　本埠萬安樓棧來勉力氏善士一千元永齡氏一百元梁溪無永氏高日用並書唍膏火移助八十元孫文弼文韻文詔爲祖考鑑湖公三十周忌經資移助祈冥福四十元槎南拙子求萱堂康健舊主平安並友平安三十元賈善治求病卽愈二十元陶門鄭氏求保生産平安順利甘元陳求母月月平安十四元浙紹德記十元陳元傑預將中元超度節規移助十元無名氏完愿六元浙慈雁門氏不留名資先祖父母冥福五元浙慈雁門氏不留名求慈康健四季平安五元無名氏五元東田艸堂施馬氏求各病消除速痊五元怡和絲棧吳子青三元卓明德求子病速痊二元海鹽無名氏兩元樂春榮祈母康健安履道安養秀王保元戴升吉齊眉室邵柜香歗漚主人淑纕氏蘭漪室練江禜陽子王曾瑋沈葵沈芑沈鶴生南翔無名氏祈病愈合記春記十九户各一元周祚卿半元合來錢六百文童野帆移送禮資四開一元錢三百七十文嘉興屠胡粟募椿盛號銅洋念四元○硤石厘捐局募桃源漁者十元菰城逸雲子求眷屬玉安三元少雲氏古潤趙舒州金映雪沈散仙蕭陽羡潘淮城尹梁溪見知堂顧陸亁大九户各兩元菰城逸雲子甲申年許愿求母病愈願助山東今移廣東金庭照譚杏村桃源漁子沔邑李五户各一元十六户合來洋三十六元○京口力不足墓陶貴保一元隱姓老太太五角閨閣女史陶駿保陳小亭三户各四百文麟保四齡童子二户各三百文小笛仙二百文陶家椿一百文半痴生五十文豫保五十文十一户共來洋三元五角以上七月初一日○耕餘小憩主人求病速愈二十元恆錩典有心無力人潤資及掛失資移助十元蓉鏡軒主人藥資移助祈病速痊十元森記指助廣西六元大倉雷應鋪信人洪朝燦爲繼妻方氏病祈卽愈五元海陽許陳氏五元安徽胡濟周求次子兆德病體速痊四元崑山濮二寶三元張慧求消灾兩元陳柳橋祈冥福兩元三百廿文延陵堂吳祈保平安兩元隱逸氏攺食台漿移助兩元楓經有心無力子兩元戈張氏求保身安洋一元錢七百文唐姓一元馬善記祈冥福錢二百五十文○金山場雁埠鹺業無名氏經募賑捐啓章錦堂三元塘下何道圩章無名氏吕門桑氏四户各二元無力子一元不書名銅洋六元七户合來光洋十二元銅洋六元以上初二日○漢口敦實堂撥來洋例銀六十二兩合夾規元六十三兩五錢九分紀芹生母病全愈完愿續助五十元樅陽求麟兒女子三十元鄭錫輿求母及次弟瘧疾速瘳并合家平安二十元母自欺齋將兒延齡入學賀儀移助廿元莫子祥萬瑞卿張瑞祥邵庭珍合助洋十元李經卓求小兒目疾卽愈五元衆友記五元十六齡童子求文理通順四元陳門汪氏求病速愈四元寶山小蓬壼　主人節鄉試費三元陳松記三元浦麗山顔君畵資移助三元寶山江灣隱名氏求家庭康泰八開洋四十元新全茂亁昌合助二元復來典恊泰典吳知足子巢縣文生鄭子安四户各三元施求安一元任益之節日用資移助本洋一元錢瑑初兄刻潤移助四開一元鵑湖鈎叟銅洋四元○無名氏經募王愼德六元保平安六元信泰止當衆友節省中秋冬至節席資移助四元揀記書元楨記四元榕記四元澐記三元鼐記三元吳隱名氏兩元九户合來洋三十六元○青浦不留名募賑捐啓恭壽堂汝南氏求外症速愈庭陵氏三户各二元願天下永無灾人清吟四屋張善之居三户各一元半粟居汝南生沛國氏三户各半元九户共來洋十元虚對開一元以上初三日○盛川枕經書屋四十元三洋涇橋北堍義豐順彬記洋貨號主爲小兒週歲蒙諸友厚賜禮物當設席酬答今以筵資移助代諸友邀福三十元浙紹丁彚初求病速愈十元無名氏祈身平安十元徐學湛求次子長孫病愈十元陳晚香求二兒昌齎病卽愈十元海濱負罪人轉免爲安摒當移助八元楊佑卿募補過子節省天竺進香費移助三元浙省了愿人三元同德曾三元費秉春求妻病卽愈兩元力不及人兩元克遐子募同樂居善士一元一粟菴僧茂峰鴻賓大德法文本仁松齡潤芳合助洋一元淞兩逸史九月份第一萬三千五百五十一號吕宋票一條以上初四日○思永堂一百元徐次泉廿元德佑堂顧廿元補衍居士十五元黄志義十五元金山如司馬經募丁汪氏爲次子懐駿病熱症祈速愈十元劉昌鈺求母病卽愈十元寓吳城皖舒空谷居士求母康强嬰兒壯實十元西塘新昌典衆友節中秋洒席費移助五元王步雲堂五元無名氏四元錦記四元東原逸客金匱學募二元遠寄江湖保安氏一元以上初五日○六月廿一日登六月十三日第十八次清單内吳門忍菴募吳徐氏求目疾卽愈十元當繕稿時脫去吳徐氏合亟更正 
[果育堂經收七月分粤賑總數]  
　　布業公所同人中秋席費洋八元○一百八十二號册隱名氏洋六元○吕元祥求平安洋四元祝同旋攺過子隱名氏求愈子疾潘和臣求免灾楊澹菴五户各捐洋二元○張縵翁交到補祝分移賑潘幼洲洋一元張平瀾孫少芙各虚對一元○濟善堂門首桶捐四開一元八開一元錢一千八百九十九文新北門桶捐錢七百五十八文○斯速巳錢五百以上共收英洋念九元虚對二元四開一元八開一元錢三千一百五十七文 
 
 
