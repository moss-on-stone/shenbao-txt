# 1932 - 32 - 4921134

 

Page 1

 
 
時評 
[租界應保持其中立性　彬]  
　　上海惨變自上月二十八晚爆發以迄今日屈指已近一旬，此旬日。間吾人但日聞炮聲隆隆。機聲軋軋。但日見屍體狼藉遍地。難民擁擠於途。東亞第一之大巿塲已渝爲極可恐怖之塲麵所。凡屬關心遠東和平之人士。應都瞭然於此一惨變性質之嚴重。凡足以弭止此嚴重禍變之有效方法。應立即採取施行。同時更基於公理與正義之立塲上。對此一惨變作公道之判斷。 
然而就事態之現狀而觀吾人對於負有維持租界治安責任。及可能維持和平重責之公共租界當局尚有數點。爲吾人所大惑不解者。敢提以質之公共租界當局。 
　　第一。當惨變積極醖釀行將爆發之初。租界當局。分配防務。特劃蘇州河以北北江西路以東。東至楊樹浦沿淞滬鐵道線一帶。歸日本軍隊警備。夫泥城橋以北及楊樹浦一帶。原爲美租界於一八六三年與英租界合并。成立公共　　 
租界。與日人固無與也。今劃此極易與我軍接觸衝突之地帶爲其警備區。不無予日人以軍事上便利之。嫌此吾人所不解者。一 
　　第二。公共租界。固保有絶對的中立性質者也。自一八四三年成立以至目前。凡八十九年。中經中法之戰。清日之戰。與一九一四年至一九一八年之世 
界大戰。公共租界及。上海港。都被公認爲絶對的中立。性不加侵犯。而此次日人竟不惜破壞其中立性。憑藉租界爲根据地。進以襲擊我軍。退以防守。城狐社鼠。有所恃而無畏。虹口一帶。概成戰區。同時日軍負責警備虹口一帶。其自身已成爲惨變之禍首。是否仍能負荷警備之責。亦已大明。乃租界當。局迄今尚未採取緊急有效之處置。以弭止禍變之擴大。此爲吾人所不解者二。 
第三。虹口以至楊樹浦一帶租界内居民。對於租界當局。平時負有納税及其他種種義務。則租界當局。對於界内居民。應負有保障生命財產安全之義務。亦毫無可疑。今虹口一帶。已渝爲戰區。在日人暴行下。居民之生命財產。已毫無保障可言居民遭受無辜之屠戮而無可告訴似租界當局於其所應負荷之義務。尚未能盡。此爲吾人所不解者三。 
總之。上海惨變。非單純之上海局部問題實即太平洋以至全世界之居問題。日人之横暴無信。藐視列國。勃勃野心。尤爲全世界人士所共見。据前日電訊。日駐美大使出淵謂美聯社代表曰。「野村海軍中將現赴上海。與美海軍總司令台納少將作球。戲兩領袖作球戲。時兩軍亦必作球戲也。」其趾高氣揚目中無人之神態。蓋活躍可掬。故全世界主張公道之人士。亟應起而共同制裁。而負有維持租界治安之當局。尤不可不恪守嚴格之中立者也。 
上海事件 
[我軍昨日各路戰况順利]  
　　我國空軍昨日开始作戰結果擊落日本飛機三架日本陸軍昨在閘北參戰我軍獲日本鐵甲車三輛吳淞平安南巿晚有小戰　 
　　日海陸空軍兩次總攻失敗後、昨日吳淞砲台方面已入於休戰狀態、日艦均遠遁於三夾水外、僅日飛機曾二度前往吳淞擲彈、損害尚輕、閘北方面昨日戰事仍極激、烈日軍側重於攻擊我軍之中路、我軍奮勇應戰結果、在天通庵路福生路等處奪獲敵鐵甲車三輛、機關槍四、架寳山路寳興 
路等處、我軍反攻得手、有新進展、我空軍兩大隊、昨晨抵、滬即在眞茹與日飛機空中作戰、擊落敵機一架、日機師三人均遭焚斃、南巿大通碼頭昨晚九時、發現日便衣隊四十餘名由附近日軍艦開機關槍掩護企圖登岸襲擊當由我警察隊奮力擊退居户飽受虚驚、茲將各情分誌如下、 
[眞茹空戰紀詳]  
我空軍兩大隊抵滬 
首次作戰擊落日機 
　　日飛機連日在閘北眞茹等處擲彈、燬屋傷人、惨無人道、昨晨十、時日飛機九架、復飛翔天空、在閘北到處擲、彈旋飛經眞茹、圖炸無線電、台在眞茹車站旁、及暨南大學、擲下炸彈數枚、損害尚輕、當時我空軍趕到、遂在空中作戰、而我軍高射砲亦同時發彈、即於十一時三十分、擊落日飛機一架、兩架受傷、仍勉强作飛、墜落於南翔附近、餘機被我空軍追逐、疾飛逃去、茲將詳情、分誌於后、 
蔣光鼎將軍（李尊庸攝）[飛機兩隊抵滬]  
　　昨晨九時、我軍飛機第六第七兩隊、計戰鬥機及驅逐機若干架、由南京到滬、即在滬西天空飛翔一週、聞日内將有續到、据我空軍人員表示、我空軍係完全出于正當之自衛、暫不飛往租界、倘日機來華界天空擲彈、必盡最與之週旋云云、 
[空軍將領通電]  
　　各報館轉全國各界公鑒、東北事變、數月於茲、三省之失地未收、淞滬之惨暴繼演、公理淪　　 
、胥舉世憤慨、我空軍繫國民屬望之殷、將士抱敵愾同仇之切、爲國死難、夙具决心、磨厲枕戈、匪伊朝夕、祇以政府負重、冀望和平、以致忍辱牽延、求死不得、茲者領空領土、横被摧殘、宼燄益張、國亡無、日秉衡等防空有責、誓抗强梁、爰用集結、以圖自衛、海枯石爛、此志不渝、凡我國人、幸埀鑒察、黄秉衡·曹寳清·沈德夑·毛邦初·晏玉琮·張廷孟·劉芳秀·楊鶴霄·田曦·黃毓沛·張有谷·同、叩微印、 
[日機襲擊眞茹]  
　　昨晨十一時、日飛機九架、在閘北擲彈後、即飛向眞　　　 
茹、圖炸國際無線電台、我軍即發高射砲及機關槍步槍射擊、一時炸彈槍砲聲並作、激戰至爲劇烈、 
[空中作戰勝利]  
　　當時我空軍六七兩隊聞警、亦趕到眞茹、與日機在天空作戰、我軍自始即佔優勢、時時居高臨下、以機關槍射擊、而高射砲瞄準復極準確、上下夾攻、日機漸覺不支、十一時三十分、日機一架、首被高射砲彈所中、機身着火、儲藏之炸彈爆裂、未幾即墜地粉碎、其餘兩架、亦被擊中、受傷後向南翔方面飛遁、旋即降落、据目睹者云、遁去之二日機、機尾已發青烟、一架墜地後即不起、另一架仍飛起逃逸、究竟如何、尚待證實、至其餘六架日機、狼狽遁走、我空軍追逐甚急、在虹橋道上、復有激戰、至下午一時許、我空軍始全勝言旋、 
[日飛機師焚斃]  
　　在眞茹擊落之日機、係打落在眞茹車站西南之楊家橋空地、該機在空中着彈後、即已焚焼、儲藏之炸彈亦復爆炸、聲如巨雷、落地、時機身已全部粉碎、日機師三人皆焚斃、腦漿流出、屍體幾已不能辨認、聞死者其一爲海軍大尉矢野讓五郎、當由英士在機内搜獲機師所帶之手槍三支、及焚壞之機關槍二架、機身甚大、祇顾骨、骼機頭有「三菱航空機株式會社修理昭和六年七月十八日」字樣、羣衆圍觀者數匝、多將機身之銀灰色撕下小塊、什　珍藏、謂以作抗日之紀念也、 
[我方損害一斑]  
　　昨晨日飛機在眞茹方面、共擲下炸彈八枚、在眞茹車站擲彈七枚、三彈落站東空地、深均丈餘、二彈落月台上、二彈落車上、車站職員未受傷、月台左右二角、均着一彈、屋面被炸、木板鐵皮、亦均飛至數丈之、外售票室　·職員室·候車室·等四面玻璃窗亦皆震、碎其落於車上之二彈、炸燬二車廂、死傷尚少、計第五節内死兵士五名、馬四名、第六節内、死兵士六名、馬三匹、月台上死三人、候車室前死一名、傷十餘人、此外在暨南大學校致遠堂前面、亦擲下炸彈一枚、幸未爆發、 
[閘北我軍優勢]  
日本陸軍參加作戰 
分向我軍陣地進攻　 
我軍共分三路迎敵　 
擊退敵軍并獲戰品 
　　昨日（五日）爲日兵下令總攻擊後之第三日、因前日（四日）日軍受我軍巨創、亟謀恢復、故昨日日兵方面、陸戰隊與陸軍全部動員、分向我軍各陣地進攻、我軍早已嚴陣以待、沉着應戰、發槍準確、且非待日軍衝入槍砲有效地點概不發槍、因此我軍均彈無虚發、日兵則槍砲亂發、一無戰鬥經騐、徒致損兵折將而尚欲屢屢派援、亦惟平添無數異鄕鬼魂而已、自昨晨五時至下午五時、亘十二小時有餘、日兵仍利用大砲飛機掩護、猛向我軍防地衝鋒、前後二十餘次、共發六百餘砲、均爲我軍擊退、始終未得進展寸土、反爲我軍右翼包圍、奪獲日軍鐵甲車三輛、一輛當塲炸毁、并獲機關槍四架、茲將昨日我軍分三路殲敵情、形分誌於次、 
 [PI>昨日抵滬之我國空軍一部分隊員（李尊庸攝） 
[邢家橋虬江路]  
　　日兵前日在東寳興路曾被我軍一度包圍、後故昨日改變方向、出重兵以、攻在晨五時起、日兵即由奥迪安影戲院旁川弓路向邢家橋路偷襲、此處均係居民住宅、因我軍利於巷戰、日兵乃用大砲轟炸該房屋、同時用機關槍·迫擊砲·步槍、向我軍猛射衝鋒、我軍亦奮勇還擊、故日兵死亡相繼、我軍持戰約一小時、即漸向後詐敗、日兵以爲敗退、乃一擁而上、衝過廣東街、先前預伏在廣東街之我軍、即由兩旁衝出、將日兵全部包圍、一時彈如雨下、日兵戰鬥力全失、屍横枕藉、所有機槍四架、當被我軍截獲、同時北四川路形勢頓見緊張、日兵在北四川路以東一帶陣綫、有被壓迫搖動之勢、惟我軍爲自衛而抵抗、故不予追擊、仍守原防、 
[天通庵江灣路]  
　　該處日兵戰線甚長、一在青雲路、一在天通庵路、一沿淞滬路、總出發點在天通庵站、日兵主動力仍依砲隊及飛機鐵甲車、於昨晨八時許、向各路猛衝、而又以鄰近天通庵路寳興路處爲最烈、我軍鄧旅劉光營、向日兵防綫進出者數次、當日兵幾乎全部敗退時、日機在空中向我軍抛擲炸彈三次、均未轟炸、同時又用鐵甲車三輛、進攻我軍陣線、我軍中部士兵即向後移動、放其深入、待接近時、即抛擲手溜彈、並移動左右兩部、包抄其、後機關砲迫擊砲同時俱發、因此擊獲日兵鐵甲車二輛、被逃回一輛、我軍即時反攻、同時在青雲路八寺橋譚家弄北、日兵五六百名亦失利、被我軍包圍、至繕稿時、尚在被我軍圍擊中、我軍死傷二十餘人、日兵死亡甚衆、我方最前線、已進展至天通庵站左近、 
[福生路新民路]  
　　至十時許、日兵以兩處失、利乃調重兵側擊福生路新民路、及沿淞滬綫北一帶、仍憑臨高射下、用迫擊砲及鐵甲車二輛、由新民路猛向北車站進衝、我軍一在淞滬路寳山路車站及虬江路抵住日兵並用鋼砲·迫擊砲·機關轟擊掃射、一在寳山路北火車站路口新民路作戰、我軍士兵均用手溜彈·步槍·機關槍還擊、我後方砲隊、亦用大砲掩護我軍進展、日兵被我壓迫約一小時左右、即漸不支後退、鐵甲車二輛、尚圖衝散我軍陣綫當被我軍以炸彈將該車炸燬一輛、被逃逸一輛、斃敵五十餘名、我軍受傷三人、我軍陣綫、已逼近北四川、路至午後二時後、日兵已無攻意、祇日兵砲隊發砲轟擊閘北一帶、圖燬民房、自晨至晚、計發六百餘、砲 
[日機又炸民房]  
　　昨日聞日兵飛機在閘北一帶、投擲炸彈、自晨七時起至午後三時左右、不下百餘起、大半均落天通庵路以北、香山路公興路青雲路總計有四五處之多、濃烟密起、火舌隨之、祇見天空烟封冪冪、吹向西南、經過租界、如同日蝕、所焼灰燼、租界中區、均可得見、在空飛舞、因當時正在劇戰、以致延焼、刻正由警備司令部消防隊撲濊、 
[我軍顾及租界]  
　　大美晚報云、据西人以望遠鏡視察、見日飛機飛於閘北與公共租界天空者、其機下皆繫有炸彈、故華兵陣地高射砲不常發砲擊之、尤其在日飛機飛於租界天空之時、蓋恐飛機炸裂、殃及平民也、 
[蔣蔡親臨前敵]  
　　我軍總指揮蔣光鼎、軍長蔡廷楷、師長區籌年、昨日自晨至午、均親在前綫督戰、故我前綫將士、勇氣頓形倍增、無不以一當十、午後蔣蔡區三長官、並在各防綫視察防務、規劃一切、旋返司令部、 
[雙方戰鬥能力]  
　　据昨日前綫視察者言、昨晨日兵向我軍各路進攻時、意爲旣有重兵、定可一鼓而下、故衝鋒次數、爲列日來所未有、詎均爲我軍挫敗、且被我軍反攻、至上午十一時、幾全部崩潰、乃於十二時半急調生力軍分向各路應援、至下午一時半左右各路又有敗退之勢、正擬再調生力軍前往、但日兵已爲氣餒、鬥志全無乃亟令退守、故昨日午後二時後、日兵始終未敢進犯者、緣在於此、並云日兵衝鋒時、傴僂灣腰而進、一見我軍施射、即爲却步、我方士兵、則一聲令下、挺身捨命前衝、雖彈如雨下、未爲少怯、因此凡曾目睹之中外人士、無不佩嘆我軍將士之神勇、 
[吳淞昨無戰事]  
　　僅敵機六架擲彈 
　　當即被我軍擊退 
　　英美艦監視敵艦 
　　三四兩日、日軍派軍艦十餘艘、轟擊我吳淞南北砲台、均被我軍痛擊敗退、但至昨日、吳淞方面、並不見敵軍艦來攻、僅派軍用飛機六架、希圖轟炸、當被我軍用高射砲擊退、隨後遂無動靜、故昨日吳淞方面、甚爲安靜、茲將敵軍飛機擲彈及其他各種情、形分記如下、 
[敵機圖炸工廠]  
　　吳淞方面、昨日並無正式戰事、吳淞南口外洋面、仍有敵艦踪跡發現、距砲臺火綫甚遠、要塞戒備嚴密異常、惟下午一時許、突有敵機六架、自滬飛出、至張華浜·京滬杭甬兩路工廠抛擲炸彈十餘枚、希圖轟毁該廠、幸所擲諸彈、均未命中、大都墜落糧米站碼頭前面鐵軌兩旁、絶無損害、有一彈落附近甘家橋馬姓草棚上未炸、復有一彈落鐵路煤棧、即行爆發、當將煤數十噸炸去、煤塊飛舞高空、幸該棧工人、迅速逃、避未受傷害、、另有一彈落南徐家灣田間炸一大坑、嗣經我防軍用高射砲及步槍射擊、敵機始向南逃去、、旋至下午四時許復有敵機二架、飛至吳淞偵察、並未擲彈、即行飛去、我軍因敵機飛行甚高、亦未擊射、 
[吳淞口視察紀]  
　　新聲社記者、于昨晨親赴吳淞一帶視察、見該處防務、仍極鞏固、日驅逐艦於前午被擊退後、計凱沙拉依（譯音）第三十號及書書基十五號、均泊於大阪碼頭及黃浦碼頭、巡洋艦一艘、則泊匯山碼頭、驅逐艦伍朱基號等共七艘、泊于楊樹浦西渡對面、另有巡洋艦、一艘、靠黃浦碼頭、吳淞口、除川沙白龍港有日航空母艦停泊外、巡洋艦及驅逐艦、均不見、惟於正午十二時十五、分有日飛機六架除二架在浦東偵察、外另有三架則往襲吳淞口、擲下炸彈三枚、被我軍開砲射擊、將其擊退、至十二時四十分、巳不見敵機踪跡、但下午二時半、又有一架、前來偵察、並無舉動即退、去我軍沿岸、守備極嚴凡遇登岸者即開槍射擊、 
[日軍艦被監視]  
　　日本軍艦進攻吳淞砲台而遭失敗者、當時退敗到三夾水抛停、其意仍圖繼續攻擊、本埠英美法駐泊浦口海軍各艦、在前日下午與昨日上午、已調派數艘、至吳淞口外、停在三夾水以内、將日本軍艦隔絶、使之不能再向吳淞進攻、故昨日下午、祇有日本飛機九架到吳淞·抛擲炸彈·希圖擾亂而已　 
[光華油棧無恙]  
　　昨日上午十時許、記者乘小火輪赴吳淞、當該輪駛近張華浜相近處、見有敵軍飛機八架、在吳淞南北兩台砲空中投擲炸彈、作聲甚鉅、張華浜鎭上亦被波、及小火輪即行退、回又光華油棧、前傳被焚、實屬不確、　 
[房屋被毁詳情]  
　　前日敵艦二次進攻砲台、砲火頗爲猛烈、砲台灣一帶及吳淞東鎭沿浦之外馬路一帶民房、均遭砲毁、昨經記者前往各處調查、砲台灣無線電台·海濱旅館療養院·商船學校·水產學校·中國公學等房屋、均受砲擊、損害頗巨、吳淞東鎭沿浦之外馬路一帶、自救生局碼頭起、至明遠樓止、房屋被砲火炸毁者、到處皆是、敗垣破壁、觸目驚心、顯見當時砲火之猛烈、蕴藻浜永安紗廠花衣棧、前日下午四時、亦被砲炸焚、經廠中消防隊盡力救熄、其餘房、屋賴以保全、又華豐紗廠公事房屋、頂亦於同時被砲轟去、此外光華火油公司、吳淞分經理處、亦中砲焚、毁（昨誤傳該公司油棧不確）、淞興路爲吳淞全鎭中心、亦有多處房屋被毁、總計損失頗爲重大云、 
[海底電線中斷]  
　　字林報云、因昨（四日）日軍艦轟擊吳淞砲台之結果、海底電綫三條被斷、昨晨唯大北電報公司能照常通電、太平洋商務電報公司與大東公司之電綫均斷、但不能查明乃有意截斷、抑於戰時受損者、上海長崎間海底電綫、亦在吳淞中斷、 
[日軍圖襲南巿] 　　 
　　當被我警察擊退 
　　昨日下午八時三刻、在南巿十六舖大通碼頭江面、原泊該處之小火輪駁船之旁、忽然發現小汽油船一隻、載有日本便衣隊四十餘人、準備登岸、、意圖襲擊南巿當被一區公安局警備隊窺、見即開槍射擊、同時停泊附近之日軍艦、亦開機關槍一排掩護便衣隊上岸、警察隊竭力射擊、遂將便衣隊及小汽船擊退、隨即宣告特别戒嚴、 
[郭泰祺之談話]  
　　滬案爲中日關係上整個問題 
　　國民政府以上海方面軍、依據租界進攻我軍防區、特派外交次長鄧泰祺來滬、負責辦理外交問題等情、已誌昨報、本館記者、昨訪郭次長、詢問政府對日方針、郭氏答稱、日本以上海事件爲地方問題、惟我則認上海問題爲中日關係上整個問、題决根据美英法意四國所提和平辦法五點進行、本人暫行駐滬、靜候發展、 
[各方情報彙聞]  
　　昨日上午日軍運輸艦、靠匯山碼頭、運出鋼砲十三尊、及軍用品三百餘箱、上陸後、即分載卡車多輛、逕送至日本海軍陸戰、隊同時又有海軍陸戰隊約六百名登陸、 
　　原駐滬西曹家渡一帶之日軍、業於昨晨七時半起、陸續開往虹口方面、滬西已無日軍、 
　　滬東引翔鄕東華大康兩日紗廠、自滬案發生後、駐有日本陸戰隊二隊、昨日下午三時許、全部撤、退 
　　浦東方面日本飛機由川沙方面之東海灘向滬埠飛來、有逕向楊樹浦方面者、有西飛至南巿方面而轉北、者昨晨七時起、自東南飛西北、每次先後兩隻、據觀察者、云此項飛機、不似偵察情况、殆係運送爆裂軍火者、蓋川沙外海、確有日本航空艦椗泊焉、 
　　大陸報云、昨夜（四日）從官場方面確悉、有一中尉銜之日本少年軍官自殺、但其姓氏及所屬部、隊日司令部不允發表、　　閘北自經日軍蹂躪後、損失甚鉅、昨日 
該區廣東路附近之廣東中小學、亦被日軍毁損、該處敎職員均逃、逸并有女生廣東中山縣人黄希　失踪、黄係該校寄宿生、寓法租界黃河路培福里十八號、其家人正在尋覓中、 
　　日方因屢戰屢北、日本海軍省、令野村吉三郎中將、繼任鹽澤、野村已來滬、昨赴虹口一帶、視察日軍、 
[滬案調查團訊]  
　　報告書已電逹日内瓦 
　　頃悉意總領事齊亞諾伯、爵已將意政府照會、送逹我國外交、部該照會内容、對於滬案極贊助英美法諸國主張、据齊亞諾言、意國完全贊同解决中日爭端之提議、 
　　据可靠方面消息、國際聯盟調查滬案委員團之報告書、已於昨夜（五日）電致日内瓦、聞對於日軍行爲、深表不滿、頗多指摘之辭、按該調查團、係意總領事齊亞諾爲領袖、 
[于右任昨日抵滬]  
　　談赴港粤經過　　 
　　于右任先生、由香港乘大來公司、麥堅利總統號郵船、於五日午間到滬、同行者計有中委王陸一·秘書劉愷錘、承發表此行經過情形如下、 
余此次奉中央之命赴港粤、爲説明中央一切情形、及希望南中同志共赴國難之殷切、計在港先後晤胡漢民先生三、次胡先生糐神已較佳、表示最近可以北來、在廣洲時、晤在粤各中央同志暨各將領、情形亦甚好、對中央絶對擁護、一切不成問 
 
 

Page 2

 
 
題、上海事變發生後、各將尤爲憤激、余時在港、曾致電各方、謂此時國事萬難、惟有各元老各將領、立即爲剴切一致之表示、以堅强政府禦侮之决、策而俾全國　　 
上下同心恊力、救國家於危亡、旋得唐少　　 
川先生·及陳濟棠·白崇禧·諸同志覆電、表示均非常壯烈、余曾將此情形、報告中央、余赴中山縣、訪候唐少川先生於唐家、灣唐光生　　猶昔、對中央惓惓之懷、有加靡已、在中山時、尚未知上海之事、唐先生表示欲於最近赴港一行、比知上海事變後、來電尤殷殷於救國之圖也、此時初轉滬、一切情形、尚不明瞭、余因在港時非常着急、故急遽轉來、關於時局之意、見及余之行、止因尚有待於種種之問詢、故此時未能相告、但余先對中央覆、命則爲當然之事也、又上海戰事起時、省港人心、莫不奮發萬、狀極祝十九路軍之光榮勝利、亦極盻前方作戰將士之爲國努力、余更懇切斬望我前方同、志恊力同心、救國家民族於垂危也、 
[宋子文昨日發表談話]  
　　對於十九路軍事之解釋 
　　行政院副院長宋子文氏、昨日來滬、發表談話云、滬上與論、對於中央接濟十九路軍事、似多誤會、各界人士、頗有疑政府對於忠勇衛國之十九軍同志、未能盡量與以餉糈及軍火之援助者、本人確知十九軍軍火頗爲充足、軍費一項、自本人重長財政後、已有充分接濟、至派遣援軍一事、据本人所知内容確實如下、前星期五政府會議時、軍政部長何應欽、淞滬衛戍司令及前十九路總指揮陳銘樞、已卸任之總司令蔣介石、前國民軍總司令馮玉祥、及前第四軍軍長李濟琛、皆謂日軍轟擊上海、祇爲日本圖謀傾覆我國大計劃之一部份、吾國當爲全部自衛之準、備極力主張遷都洛陽、當議及十九軍兵力時、陳銘樞氏謂、在最近星期内、無需援軍、現時兵力儘可支持、又有一事、足爲邦人士告者本星期二下午四時在南京勵志社開會時、拱衛京幾之師部全體將佐、堅求何部長應欽·與淞滬衛戍司令陳銘樞·派彼等赴滬、助十九軍作、戰陳氏告以現在加入前線作戰、者僅有數營、無需援助、各軍事長官、未得軍政部長命令、自由動作者、雖激於愛國熱忱、亦須受抗命之處分、然各將士要求分擔滬防之意志、至爲堅决、陳氏最後作一長函作答、謂各軍同志、至必要時可調遣赴援、惟就目前狀况論、各軍應依照國防之總計劃、堅守原防候命、當此國難萬分緊迫之時、全國民衆、應萬衆一心、爲政府之後盾、各人或有其救國之計劃、然當知一個統一之計劃、實較無數矛盾衝突之計劃、同於完全無計劃爲優也、 
[何應欽復張孫等電]  
　　對日侵略抵抗定有全盤計畫 
　　沿江沿海各屬均有相當準備 
　　中委張靜江孫科等迭電何應欽請派援軍接濟十九路軍、昨得何氏復電、謂對日侵略抵抗、定有全盤計畫、對上海尤爲重視、茲覓錄該電如下、張委員靜江先生、孫委員哲生先生、並轉諸委員公鑒、世亥東亥電均敬悉、對日侵略、關於沿江沿海各省警備、定有全盤計畫、上海增援已指派囗囗囗師、此間統籌全局、兼顾各方、對上海尤重視聽、關切、請轉達諸公爲荷、至派遣飛機亦已準備、一俟妥當、即可從行也、何應欽江云云、 
[反對兵禍婦女團電美意當局]  
　　請本人類同情主張公道 
　　上海反對兵禍婦女團、昨電美總統夫婦意首相夫婦電云、國際聯盟理事會美國大總統暨夫人·意大利首相暨夫人·均鑒、歐戰以後、世界人類互慶和、平不幸東亞變起非常、日本旣以兵力佔領東三省、復以砲艦飛機加害於世界商塲之上海、無辜巿民、全命財產、損失極鉅、人所共、覩務望本人類同情、主張公道、不勝迫切待命之至、上海反對兵禍婦女團孫陳淑英·陳張荔英·何王文湘·張劉景容·李郭德潔·徐沈仪彬·胡張行忠·張吳咨蘭·楊笪賦權·嚴黃琮蘭·譚徐霞青·譚唐襄·蔡周峻·陳顾淑型·劉王立明·王李敬修·鄧伍瑩·過牛慧珠·張馮婉·李任冰·郭陳有榮·郭徐德荃·郭黃氏·等同叩 
[各方嚮應十九路軍電]  
黃埔軍校革命同志會致十九路軍電云、蔣總指揮·蔡軍長·戴司令·暨十九路軍將士·均鑒、暴日横行、犯我疆土、東北版圖、淪於異族、滬濱要地、同罹浩刦、近更兇燄益、張燬我房屋、攻我砲台、任意屠殺、惨無人道、凡我同胞、莫不悲憤、幸貴軍全體將士、奮勇殺敵、誓死决戰、連日衝鋒、屢挫敵氛、忠勇元氣、舉國同欽、同人等連年奔志戎行、鋒鏑餘生、共赴國難、豈敢後人、謹率我全體革命同學、一致擁、護並參加抗日决死軍、以爲後盾、負弩前驅、義無返顾、謹電馳陳、諸惟鑒察、黃埔軍校革命同志會整委會叩、微、　　西南執行部電（銜略）艷電悉、暴日妄肆憑凌、佔我東北領土、更進侵淞滬、擊襲我官兵、轟殺我民衆、焚燬我文化機關、及商店民宅、凡我國人、莫不痛憤、同志等本守土禦侮之天職、正當防衛、奮勇抵抗、爲民族謀生存、爲國家爭人格、遙聆捷報、嘉慰良殷、此間同志已準備一切、共赴艱危、尚望激勵士氣、堅持到底、雪積年恥辱、伸最後之光榮、無任盼禱、中被擊墜地後之日本飛機骨骼（李子洋攝） 
國國民黨中央執委會西南執行部江印、　　察省府電十九路軍前敵諸將士勛鑒、日兵兇戰、無端挑釁、旣侵東北、復就京、滬封豕長蛇、薦食不已、全國軍民、同深憤慨、貴軍將士、捐軀救國、壯山河之色、增民族之光、遙企旌麾、莫名欽佩、謹率部屬誓爲後盾、察哈爾省政府主席兼陸軍獨立步兵第十旅長劉耀飛叩、支印、 
　　蘇省府電　十九路軍蔣總指揮蔡軍長淞滬警備司令戴勛鑒、艷電敬悉、慷慨誓師、奮勇却敵、塞暴日之胆、立不世之勳、舉國同仇、聞風興起、敬祝勝利、克竟全功、江蘇省政府叩、江印、 
　　閻錫山電　十九路軍全體將士公鑒、强鄰犯境、侵奪無已、近又重兵迫滬、殺我同胞、焚我盧舍、不顾世界輿情、違反非戰公約、警耗傳來、中心彌憤、所幸貴軍義通衛土、士氣激昂、山河生色、國家人格、賴以不墜、遙瞻南天、欽慰靡旣、當即多方鼓勵、一致聲援也、閻錫山冬印、 
[各團體乞援電]  
　　黃埔同學救國會　黃埔同學救國會爲十九路軍乞援電云、洛陽國民政府林主席·汪院長·蔣校長·南京何部長暨各地同學均鑒、倭寇侵侮我國至斯已極、不獨佔遼吉·襲黑省·復狼子野心、日益驕横、今且攻上海·犯首都殘殺我民衆、炸毁我精華、兇惡猖狂、有加無已、我十九路軍、爲盡衛國守土之責誓死抵抗前仆後繼、屢戰皆捷、惟孤軍血戰、亟待援應、伏乞政府迅派軍來滬、以濟危艱、若漠不相關、坐視不顾、則上海一失全國震動、執政諸公、將何以謝國、人際此危急存亡之秋、凡我袍澤、皆應亟起爲十九路軍後援、尤我黃埔同學、統兵者不待上官命令之許、可即聞滬助、戰無職者則組織義勇軍、以與倭寇作殊死戰、彼有利器我有熱血、一心一德、誓與十九路軍暨上海巿民共存亡、急電奉陳、不勝盼禱之至、中國國民黨黃埔同學救國會曹霄青·羅北海·曹勤餘·賈毅·馮平俠·楊遇春·蔣康·王霄雲·王治超·陳公權·張超·吳子珍·陳恭樹·段浩·李鴻祥·李　·王務盡·連鍾山·牛捷三·齊慶斌·王愼之·張克興·賈逹仁·諶杰·李素·李奇中·余靖方·武繩祖·王之鐵·尚古風·雷清塵·胡長源·余奇·韓繼文·周思第·張思尹·湯永咸·張永立·吳衡山·牟翔·江田·周鋭龍·吳繼高·孫誠·王梅生·謝勵生·秦敦仁·彭　·陳振亞·熊雨泗·呂進遠·温望舟·龍發白·劉先覺·等一千二百三十五人同、叩 
　　巿總工會　上海巿總工會致國府電云（上略）自十九路軍首舉抵抗以來、迭奏大捷、軍民氣壯、向之不抵抗主義、我國上下、殆已一致憬悟不足恃、且深信及時之正當自、衛不特爲中國前途計、即爲世界全人類福利計、均爲刻不容緩之義務、故再誓死電、陳泣懇鈞府當機立斷、迅即明令全國將士、枕戈待命、爲國捐驅、並飭派海陸空軍來滬增援、俾竟殲敵全功、臨電飲泣、不盡欲言、惟速圖之、　　 
　　巿民聯合會　上海特區巿民聯合會、昨電國民政府、文云、洛陽國民政府林主席暨各委員鈞鑒、此次日寇侵滬、我十九路軍奮勇殺敵、爲我民族爭光、義聲所播全國感、動惟是孤軍血戰、已歴一週、未聞我政府有一兵一彈來援、全滬三百萬巿民、羣情惶恐莫測高深、夫此次十九路軍、誓死抗日、非上海局部之問題、實全國安危之所繫、鈞府苟不自絶於國人、應請速以實力應援以奠國本而安民心不勝翹首待命之至、上海巿特區巿民聯合會叩微、 
　　建築恊會　巿建築恊會致國民政府電云、國急、洛陽國民政府林主席·行政院汪院長·國民政府蔣委員·鈞鑒日寇犯滬、天神共憤、萬一失守地方必致糜爛、安危所繫、關國存亡、伏乞當機立斷、迅派勁旅助、戰並速促蔣委員來滬督師、早殲殘敵、同人等誓以熱血爲政府後盾、急電奉陳、諸希亮察、上海巿建築恊會叩、微、 
[國民救國會電請各軍自動援滬]  
中國國民救國會發表通電云、全國海陸空軍各總司令·各總指揮·各軍長·暨師旅長·均鑒、慨自瀋陽事變以來、日寇所施於我之暴行、無所不用其極、估我東省、窺我熱區、壓迫平津、擾亂福厦、種種惨狀、殊堪髮指、茲更得寸進尺、襲取上海、威迫京畿、我十九路軍抱守土之决心、爲正義之抵抗、血戰數日、屢戰屢勝、捷報頻傳、自屬忻喜、惟日寇援軍陸續開滬、傾其全力、冀圖滅我保國衛民之十九路軍、我政府迄今尚無餉彈援軍之接濟、勢必犧牲我抗日救國之健、兒立失金融中心之上海、而國亡種滅之禍隨之、本會憤倭燄之方張、痛國亡之無日、爰本救國之義、敢請我全國海陸空軍界同胞、抱敵愾同仇之志、衛國救民之願、一致奮起、自動開滬援應、以厚抗日實力、俾與日寇作殊死戰、國家存亡、在此一舉、時機迫切、幸急起圖之、中國國民救國會叩冬、 
[楊樹莊昨日由港到滬]  
　　日日社云、海軍界消息、國府委員前海軍部部長楊樹莊、昨日由港來滬、聞將以海軍前輩資格、與第一艦隊司令陳季良等、策劃海軍云、 
[日飛機四處投擲炸彈]  
　　英法租界死傷多人 
　　視迭次抗議如無物 
　　昨又在租界投彈昨日正午　　十二時、新閘路斯文里一千一百六十四號楊姓住宅内、突被日機擲下炸彈一枚、彈由屋頂穿、入落在亭子間内、立即爆發、時有寓居該亭子間内之寗波人王楊氏、正偕同長子金永（十五歲）、次子根寳（十二歲、）及甥女秦玉靜、（二十六歲）、圍桌午餐、炸彈適落於金永背、心四人均受重、傷根寳左脚前半叚被炸去、（自膝蓋起）金永右腿亦被炸傷、血肉糢糊、已不能行動、王楊氏則傷在頭部、受傷尚輕、秦玉靜右手、炸去二指、房内什物、損失亦鉅、計炸毁八仙桌一張、玻璃窗震破三塊、出事後、當由新閘捕房派來探捕四人、先將受傷者送往新閘路紅十字會醫院診治、並將爆發之炸彈、携歸捕房備案存查、並聞租界當局、鑒於日來日飛機四出、亂擲炸彈、租界内屢受波及、對於租界内治安秩序、大有妨礙日内將再度向日方提出嚴重交、涉切實保障、嗣後不得再有同樣事情發生、藉以保護租界内居民之生命財產云、 
　　日機炸同仁醫院　昨日下午　　 
、西華德路蓬路口、由日飛機擲落下一炸彈、圖炸同仁醫院、將該院寫字間大玻璃炸壞、並波及對門日商濟生堂藥號房屋、又有一日人行經其地、立時炸死、血肉糢糊、 
　　機關槍向下掃射　昨（五日）日上午十一時十分許、日飛機兩架、盤旋於滬西曹家渡梵皇渡一帶天空、飛至曹家渡鎭中時、頻以機關槍向下掃、射鎭中天和堂藥店屋頂、被擊中一彈、穿入樓上夥友臥房、彈着帳頂被褥、立即着火焚焼、幸經各夥友奮力救熄、事後在床下檢獲該彈一顆長　約二寸半徑半寸許彷彿一驚笛子彈着物即燃亦屬所罕聞者云　　 
　　一炸彈炸傷三人　滬西勞勃生路和豐里、昨日下午二時許、被日飛機擲下炸彈一枚、傷三人、即送醫院、 
[日本浪人在華租界騷擾]  
　　詭計百出無惡不作 
　　居家出外格外注意 
　　乘汽車擲彈　昨日下午十二點一刻時、法租界黃浦灘、有汽車一輛、由南向北、内坐似日人二名、飛駛甚速、經過四十三號門前時、抛下炸彈一枚、向北疾駛逃逸、死傷者姓名調查如下、計㈠蔣恊興、廿六歲傷喉管、左膓、送仁濟醫院於三時卅五分傷重身死、嗣送騐屍所、㈡潘阿三、四十一歲、無錫人、無業、住南倉街瑞青弄五號、傷二足、㈢吳阿銀、二十歲、湖北人、碼頭小工、傷左手、㈣趟林寳、寳山人、廿六歲、麺作夥、住嘉興路瑞慶里一百六十七號、傷兩足、　 
　　刦傭婦財物　常熟婦人陸同氏、年三十歲在虹口三角小菜塲附近杭州人汪姓家内爲傭、甫近二月、主人給以鈔洋二十五元、遣其逃避、突遇日兵幾被槍殺、旋在其裏衣内被日兵搜出鈔洋、悉數攫去、始允釋放遣至外白渡橋避入公共租界、在途哭泣甚哀、經北成都路廣仁堂收容所服務人員送入收容所、 
　　永裕里傷人　昨日上午九時許、有一日本浪人、混入法租界西門路永裕里總弄第五弄口、潛擲一彈、忽然爆發、當時適有住居該里第四十八號現在地方法院供職之江蘇人姚元鼎、行經該處、炸傷足部、旋即自投愛文義路一三○號惠旅醫院、住該院第三十一號房間、法捕房聞訊、立即派赶往查勘、 
　　喬裝華水兵　昨晚、新閘捕房探捕、於十時半在轄境内拘獲日浪人三名、其拘捕原因、實緣該三日人喬裝中國水兵、在途行走、並擬刦停於路旁之某號汽車、被探捕查見、以該時已宣布戒嚴、遂將三人帶入捕房、詰問之下、始悉係日浪人的喬裝、乃即收押、候命處辦、 
　　郵局有流彈　北四川路郵政總局、北依天潼路、與日兵防禦物相去咫尺、自商團入駐後、内部仍照常工作、前午因戰事激烈、該局三樓朝北厠所、與樓下大包裏間、沿天潼路玻窗、中有流彈數枚、但未傷人、 
[國貨工廠會查項松茂下落]  
　　請工部局與日領交涉　　上海國貨工廠聯合會、昨函工部局云、敝會監察委員項松茂、於一月三十日赴老靶子路察看五洲藥房而失踪、傳聞已被日便衣隊拘往加害、查此次日兵犯境後、日便衣隊在虹口一帶殺人放火、無所不爲、租界當局未有切實辦法、以保護界内居民、任其橫行不法、殊爲駭異、用特函請貴局迅與日領嚴重交、涉令該便衣隊退出租界、并查項君下落云云、　 
[工部局逐漸收回虹口警權]  
　　大陸報云、昨日（四日）下午工部局特别會議之後、公共租界當道已與日海軍長官約定、將虹口區域警權逐漸交還捕房、聞日人態度、初頗强硬、堅稱倘日陸戰隊一旦撤退、該區日僑不能充分信任捕房力量、迨雙方爭辯久之、始同意於折衷辦法、將該區管理逐漸交還、暫由華捕印捕與日陸戰隊恊同巡、邏約定工部局首先恢復虹口區域電燈、並自今日（五日）起、組織巡邏隊、每隊十人、由歐捕一名、日捕一名、印捕兩名、華捕四名、日陸戰隊兵士一名、日領署警察一名組織之、凡往虹口之人、概須搜查、日方並保證一俟捕房表示其力能維持秩序後、即將全部陸戰隊撤退、又西區沿普渡路麥根路一帶之日陸戰隊與在鄕軍人團、已撤回匯山碼頭郵船會社碼頭、按該地原在英美軍防守區域內、現全由英美軍隊防守、惟日紗廠内則仍駐有日兵云、字林報云、勞勃生路檳榔路區之内外紗廠所駐日兵、已於星期三夜撤退、由英兵接防、大美晚報云、楊樹浦與虹口區今晨（五日）局勢漸形安靜各馬路已見少數捕房巡隊、街車與汽車往來漸繁、日哨兵已不若往日之多、大約已調往他區服役、日武裝平民氣燄亦稍衰、有若干人爲日守兵充舌人、 
[工部局偵查失踪巿民]  
　　自滬上戰事發生以來、住居虹口一帶之我國巿民、無端失踪者、迭有所聞、昨有某西人向工部局詢問租界當局對此嚴重事件、有何辦、法据工部局總辦鍾思云、捕房方面、對於失踪巿民、正盡力設法偵查、凡有單人失踪者、可報告虹口巡捕房、如有一家不知下落者、可報告工部局總稽查處、 
[昨有大案美國艦兵到滬]  
　　計有驅逐艦七艘 
　　兵一千二百餘名 
　　美兵美國第三十一隊艦開馳馬尼剌時、所有海軍陸戰隊一千二百餘名、亦奉令調滬、保護美僑、由運輸軍艦旭芒特號、裝載來滬、業於昨日上午、開抵上海、該運艦進口後、即在招商局北棧碼頭拋泊、艦上軍隊、由美海軍當局、决定調駐南京路新世界内、暫行駐紥、以便應調布防、新世界内、已經布置就緒、昨日該軍尚留艦、中候命登陸、自三十一隊艦到後、滬上共有美艦十二艘、兵士六千名、内陸戰隊占二千八百名、餘爲海軍云、 
　　艦名　甫由馬尼刺駛滬上美艦、共有七艘、已於昨日上午九時進口、分泊楊樹浦對江浦東美孚煤油棧碼頭一帶、每艦除原有水兵外、另載陸戰隊三百餘從日本墜機中所得機關槍手槍（李子洋攝） 
名、計共約二千餘人、茲將各艦名稱開列於下、㈠魯濱蓀、Thompson㈡福特Fatd㈢泰來、Teary226，㈣惠派爾、Wfppie217，㈤多皮、Tope22，9㈥愛德華司、Edwards㈦波卡、Borker，213，等七艘、尚有一魚雷艦、名却孟第、Chanmont於下午四時入口、與前來七艦、同泊一處、 
[英國海軍總司令凱蘭昨日到滬]  
　　乘旗艦肯特號昨晨登岸英國海軍遠東艦隊海軍總司令凱蘭氏、自上海日軍襲攻閘北事起、即由香港乘旗艦肯特號來滬、昨晨駛抵浦江、即在黃浦中段之英國海軍河筒上抛、泊原停河筒英巡洋艦康華爾號、則移到浦東藍烟囱碼頭、英軍總司令凱蘭氏、已經上陸、矣 
[日本密運陸軍抵滬]  
　　昨到四千名 
　　不許人參觀 
　　日本陸軍四千名、昨由特務艦一艘、裝運來滬、業於昨晨抵滬、當在匯山碼頭停泊、全部登岸後、立即派至前綫、加入作戰、聞新任上海日本海軍司令野村氏、今日亦可抵、滬 
　　大美晚報云、今日（五日）有日水兵四千名開抵上海、以援鹽澤所統之陸戰隊、惟日外交官與海軍當局、均不肯洩露此軍行動之消息、此批援軍、乃由一大運艦載、來現泊於匯山碼頭、尋常官員前往探詢者、均經婉詞拒絶、大美晚報代表圖入該碼頭登艦一視、爲日兵以槍刺逐回、据今日正午、外員方面消息、日運艦一艘、已運到援兵四千名、旋探諸日使署、諉稱不知、而北四川路二百零七號日海軍司令部亦不發一言、但從浦江中可見運艦之上、滿集日兵、或即爲日内閣决議派到上海陸軍一師之第一批、亦未可知、 
　　又訊、昨日日艦來滬、又有數艘、計有㈠保津號小艦昨晨七時入口、泊新三井碼頭煤棧、㈡2２et3c號日驅逐艦兩艘、昨晨七時十分入口、泊楊樹浦二十一至二十二號浮筒、㈢易逹號運輸、艦上午八時入口、泊提藍橋匯山碼頭、聞該艦計運到過山砲二十四、尊機關槍二十架手提機關槍五十架、砲彈三百箱、每箱五十發、機關槍彈二百箱、手機關槍彈二百箱、步槍彈四百箱、並載陸軍一千名抵埠後、立將上項軍械運往前綫、給養品統存匯山碼頭棧房內、　 
[國際和平促進會成立]  
　　本埠政學界名彥、鑒於暴日横行無忌、遠東戰禍漫佈、連日討論如何制裁破壞國際和平之日本、並如何消弭遠東戰禍、即於昨日正式成立國際和平促進會、發起人爲李石曾·蔡孑民·王景岐·褚民誼·高魯·何尚平·宋梧生·朱鳳千·朱曉微·葛敬中·蔡無忌·顾守熙·蕭繼榮·林君立·凌其翰·等業已分電歐美各國名流、力指日本破壞和平之種種罪惡、並希速起響應、制裁日本云、 
[潮州同鄕會建議週恤官兵家屬]  
　　國士臨陣無後顾之憂 
　　後死人民有食德之報 
　　上海巿各團體各省各巿縣各團體海外各埠華僑各團體均鑒自暴日以寇盜行爲、佔我東北、現仍稱兵海上、誰舉國泄沓、能揮戈殺賊、除馬中山將軍崛起黑省、爲國民吐氣外、僅我十九路軍官兵士卒而已、頃閲報載十九路軍長官宣誓、全軍官、兵願以一死抗日救國、加以日來戰事經過、吾人確信十九路軍實能以死救、國逈非徒倡高調者可比、從此登高一呼、全國響應、舉國健兒、一致赴難、我國存亡、在此一舉、敝會當此國難臨頭、悲憤交集、竊以爲此後無論何項軍、隊旣身死國難、委係先我而死、而我後死之、人實有重大之責任、其責維何、要莫如代爲國捐軀之官兵籌謀家屬之善後、誠以死者已矣、生者何堪、苟此問題解决、一則可報死難之軍士、一則可堅勇士以赴難、惟茲事體大、非合羣力、何能獨支、敝會現已將此種重大問題、原則通過、一面籌捐巨欵、以爲週恤之預備、相應電請貴團體一致贊同、規定辦法、庶幾國土臨陣、　無後顾之憂、後死人民、有食德之報云耳、潮州旅滬同鄕會叩、 
[德人慷慨捐助]  
　　千七百元藥膏 
　　惠我受傷軍民 
　　上海江西路六號德商美狄根洋行、鑒於此次暴日犯境我兵士及平民慘遭傷害需要大批醫療藥品特將價値一千七百元之橡皮膏·棉花·紗布·及綳·等分送二馬路及海格路紅十字會以救治受傷軍民可知公理猶存而德人之仁義、亦大可風世也、 
[各方救濟工作]  
　　巿府辦事處函知護送難民辦法　巿政府各局聯合辦事處以被日軍佔据區域人民、可向日領館交涉、護送出險、间函知戰區難民救濟會、昨据該會覆函云、敬啟者、准四日大函、以奉巿長電諭、各慈善團、體如欲馳赴前線、及日人佔据區域内救濟難民、可派定負責人員、帶車逕赴日本領事館接洽、由該館派兵護送、前往救濟、函逹查照辦理等因、至爲感、佩自當遵辦、查本會現在救濟閘北戰區及虹口一帶被難同胞、業經商妥公共租界工部局及日本領事、自本月四日起、由本會派員、並由工部局派員偕同、帶車多輛前往、實行辦理在案、相應函復查照轉陣爲荷、再本會昨日並已在狄斯威路、北四川路北河南路、救護被難同胞、送住亞爾培路寄宿所、合併奉逹、 
　　紅十字會救護要訊　中國紅 
十字會救護隊、昨日第一隊海宗啟、於上午十時四十分赴眞茹、救護出傷兵陳健全·陳興林·柳榮生·孔獻堂·李桂華·等第二隊薛振翼昨日上午十時、在中華路·寳興路·中華新路·等處救出第一百十旅四團三營七連連長李奎·班長唐惠年·傷兵黃永泉·劉道才·及張鳳·陳龍楷·黃海英·熊昌輝·農振安·傷民王吳氏·等又第四隊長在庭桂·鄧志强·在眞茹救傷兵四十六、名輕傷者包紮後、自願仍赴前綫殺、敵其中重傷十九名送總醫、院二十名留眞茹、第三隊長陸洪元在眞茹兩次救出三十餘名、第九隊長吳雲、卿上午九時在閘北中山路郭順記腸廠救出二三十人、滿洲路·虬江路·新民路·等處救出傷民難民甚多、又該會救護隊員蔡克、明昨遺失第三六六號袖章一只、已向該會聲明注消、 
　　紅卍字會救護傷兵　世界紅卍字會後方醫院、設西門方斜路、昨日由前線天通庵路救出傷兵三十餘、人已經該會前方救護、隊將傷處妥爲包、紮車至後方醫院分别醫治、 
　　郵務工會戰地救護工作　　上海郵務工會所組織之救護隊計四十人、自一月二十九日以來、連日在前綫工作、救護難民七八百人、傷兵十餘名昨日戰爭最烈之時、該隊全體人員、又往第二道防綫工、作計救護傷兵十六名、大都僅傷手脚而已又救護難民六十餘人、其中受傷者二十二、人該隊隨帶藥品綳布等物、受輕傷者由該隊隨時包紮重者則送紅十字醫院醫治、又該隊昨日乘汽車往前綫時、有敵飛機兩架追逐其後曾放炸彈二枚、一落車前、一落車後、相距咫尺、但未絲毫受傷云、茲將該隊昨日救護之傷兵姓名錄後、用換章、傷頭、劉榮廷·傷肩頭、唐玉甫·傷、手曾玉甫·傷頭、侯夏生·傷頭、鍾金林·傷口黎一先·傷手、黃有成·傷手、郭濤·傷脚、周斌·傷肚、朱福民·傷胸、潘　·傷胸、周和林·傷手、朱阿毛·傷手、陳少華·傷脚·李斌·傷腹、 
　　無錫同鄕會收容難民　七浦路無錫旅滬同鄉會由榮宗敬·王堯臣·王萬卿·陶仞千·孫北義·馮雲初·丁梓仁·浦志逹·榮鄂生·馮緒臣·顾執中·等發起籌設第一辦事處於七浦路同鄉會、第二辦事處三馬路吳錫旅館、第三辦事處四馬路梁溪派館、凡被災同鄉可至該辦事處報名、以便收容、分批遣送回籍、 
　　工部局爲難民種牛痘　公共租界工部局情報處發表、該局衛生處之免費佈種牛痘汽車、現凡車輛通行地方、悉皆開到佈　　　 
、種又如有大批難民欲施種牛痘者、可與該局衛生處接洽、電話一三0六八號、　 
 
 

Page 3

 
 
　　巿童軍招收速成隊員　巿童子軍理事會戰地服務團、救濟被難兵民、異常努力、現已設有收容所八處、所有報到童軍、不敷分派、茲經諸决招收童軍速成隊員百名、每日早晚訓練二小時、一星期竣事、訓練完竣、須在該團工作、凡熱心服務者、不分生别、均可向三馬路慕爾堂該團報名、 
[華僑踴躍輸將]  
　　各界慰勞始終不懈 
　　菲僑助餉二萬兩菲律濱華橋聯合和雜貨商會、昨（五日）由中興銀行滙來二萬兩、交十九軍蔡廷楷軍畏、慰勞前敵將士、並拍致蔡軍民一電、茲探得原電如、下中興銀行轉交上海十九路軍蔡廷楷將軍轉全體將士鑒、我軍殺敵致果、震動全球、淞滬之戰、開民國以來未有之光榮、請再接再厲、謹先電滙中興銀行二萬兩、充作前敵戰費、盼覆、菲律濱岷華僑聯合和朱世里商會叩歌、 
　　小呂宋匯四千三百元　小呂宋來、電瑞隆興鐵業公司職工、由中興銀行匯來國幣四千三百元囑本館代轉前敵戰士、 
　　中興銀行轉交菲僑捐欵 
　　中興銀行、前晚（四日）續接到菲律濱華僑匯到六千八百元、交十九軍蔡廷楷軍長作爲慰勞、該行已於昨日設法照交、 
哈佛留學生滙欵慰勞　　美國哈佛大學留學生電匯美金三百零九元七角三分、合華銀九百零八兩三分、囑代購糖菓香烟、爲犒軍之用、 
　　美領署華員助餉　上海美領事署華職員、昨送來洋一百六十九元至本館、囑代交十九軍、 
　　中學聯續贈四千元　本巿各中等學校學生抗日救國聯合會、日前曾購牛肉四百五十、元送往前方、慰勞我軍將士、昨日又慨贈十九路軍現洋四千元、並於救國基金續撥五百元、聞該會自一日組織青年義勇軍以來、截至昨日止、報名者逹五十人、又組織救護員四十人、兒童團十、人即將開始赴前綫、從事救護工作、並聞該會定於今日（六日）下午二時、在西門吉平里召開第二屆第十七次幹事會議、計論一切緊要事宜、該會發表告各同學家長書希各家長令子弟從速來校上課、以補過去罷課時間之損失、而符救國不忘讀書之意旨、 
　　巿商會代收之捐欵　上海巿商會徴募慰勞物品第二辦事處（棉布公會内）自一月卅一日至二月四日、所收捐欵、計一月三十一日收大洋一千二百八十元零五角、小洋十二角二月一日收大洋四千七百零六元六角、小洋六十九角、錢一千九百十丈、二月二日收大洋九百五十四元、二月三日、收大洋一千六百六十四元四角、二月四日、收大洋一千九百七十七元、共計大洋一萬零五百八十二元六角、小洋八十一角、錢一千九百十文、已解繳國華銀行轉送十九路軍、第三辦事處（礦灰廠公會）自一月三十一日至二月四日止所收捐欵、共計大洋一千三百六十七元八角、已解繳上海綢業銀行轉送十九路軍、此外第二第三兩辦事處、所收食品·藥品·糖果·電器·毛巾·鞋襪·脚踏車·鹹菜·米·肉類·遮風鏡·衛生衣·年糕·香烟·汽油·黑棗·熱水瓶等爲數甚夥均已解送前方應用　 
　　譚次勤等經募千餘元譚次勤·陳慕俠·胡星岩·陳顯初·四君第二次經募慰勞費洋一千零八十七、元 
　　律師公會捐欵勞軍上海律 
師公會以十九路軍忠勇殺敵、特撥現欵三千元、賷由常務委員李次山、於昨日親自送往總部、慰勞前敵將士、又該會在貝勒路辣斐德路口五七二號設立代收十九路軍慰勞將士會、於昨日收到現金四百七十六、元及藥品棉布衛生等物、業於昨日送往銀行公會、其餘之西藥、則車送十九路軍司令部矣、 
　　兩公司各捐卡車一輛　中國搬塲公司及三鑫運輸公司、各捐運貨卡車一輛、爲十九路使用、熱忱可佩、 
勝德廠贈新式卡車小沙渡　　路勝德織造廠捐新式八汽缸福特卡車一輛、派由該廠胡文清君送往十九路軍司令、部 
　　
潮商致送軍用品廣東潮州旅滬商人愛國團、致送軍部之慰勞品、計「第一批」（二月一日）計摩托脚車一部、白米四十石、由中華職業指導社代運、「第二批」（二月三日）計潮州鹹菜四十、罐衛生衫六百、件鳥棗千餘斤、分裝四大袋、由巿商會第三辦事處代運、「第三批」（二月四日）計軍用熱水壼一千只、由巿商會第三辦事處代運、另有現金一千元、六潮州同鄉會合、辦 
　　救濟會昨收之慰勞品　上海巿臨時救濟會、昨日又收到各方慰勞現金物品、甚爲踴躍、茲探錄於下、某聯合會捐助洋一千元、中華琺瑯廠同人一百四十元、吳潘靜淑一百元、唐家珍等十九人五十九元、吳芬記二十元、張仲明二十元、周少船五元等、物品有盧沈氏紗布十包、藥佈十五包、爲慶興菜棉五十包、張太來等熱水瓶二打、綳帶布五疋、勝德織造廠卡車一輛等、并聞前方需要軍用熱水壼、請熱心人士捐助、 
　　滇同鄕會勞軍　雲南旅滬同鄉會、以此次倭寇犯滬肆暴、賴我十九路軍迎頭痛擊、迭挫其鋒、而三日倭艦環攻吳淞要塞、復經鄧振銓司令督率官兵、拚力抵禦擊、毁敵艦、乃發起向旅滬鄉人贖金、立購大宗適用物品、以汽車裝載、繞道馳赴前綫、備致慰勞、 
　　婦女慰勞會之工作　上海婦女界慰勞護國將士會、徴求現金物品輸送前敵、異常踴、躍茲悉前敵需用救傷藥品甚亟、已由該會常委沈仪彬與五洲藥房接洽捐募、經五洲固本廠長葉秉衡應允、由該廠擔任、所有藥品棉花紗布、充分接濟、該廠之急公好義、於此可、見二月四日收到沈仪彬經募沈大太太捐白米六担、潘德宜潘德孜助勝利麵包一千磅、顾太太捐套鞋八雙、毛巾十打、救傷藥水四箱、翁林氏捐樹膠底鞋五十雙、潘知本捐碘酒一瓶、 
　　婦女國貨會捐欵勞軍　上海巿婦女提倡國貨會、除撥欵五百元、於昨日送交銀行公會、轉送十九路軍藉表慰勞外、並分函全體會員、懇勸踴躍輸將以盡天職、聞蔡周峻·楊鄭慧琛·潘唐冠玉·諸女士均已各有捐助作慰勞及救護難民之需、其他各會員如愿捐欵、可送至金神父路金谷村六十二號該會書記陳敬容女士處、彙濟轉解云、翁輝蘭女士捐橡皮膠四捲、紗布二十匣、藥水棉花廿匣、酒精三介侖、剪刀四把、硼酸水大小二十五瓶、繃帶布四十碼、注射針二具、刷子四隻、鉗子十把、碘片一瓶、黃棉花十匣、注射水二十匣兩種、硼酸膏六瓶、黑曹兒九瓶、Balsam十瓶、Benrine一瓶、梁靜芬捐洋五十元、翁林氏捐洋一百元、 
　　廿七區巿聯籌犒將士　上海廿七區巿聯會委員王鴻輝·陳漢泉·等發起籌犒前敵將士、現正徴募各種軍用物品、昨日由永新内衣公司捐贈雨衣數十件、業由王君轉交前敵將士、 
　　兩妓女助餉　福裕路南一弄香女老二·福致里龍　老四、交捐洋五十元、 
[脱險與失踪失踪脱險]  
　　梁王文鳳　王雲五之姊梁王文鳳及幼子梁卓才、現居北四川路底餘慶坊三十六號、自戰事發生後、該氏母子、不知何往、如有知其下落者、請電話通知（電話號一一四一二）胡敬榮君、 
　　黃敬齋顾金榮　刻遷在何處、請示知法租界　　 
馬浪路普慶里四十二號李椿森、 
　　林梅卿林阿鳳　茲有寗波女子林梅卿、二十四歲、林阿鳳十八歲、二人、均穿紫紅色旗袍於二十八日由閘北逃出、迄今未知下落、現其父廷琛居住於霞飛路霞飛坊九十四號、如有仁人君子知其消息、請妥爲指導、俾父女團聚實爲萬幸、 
　　鄭兆駿　王如春、蘇州人、執業寳山路商務書館、住開封路附近、有鄭兆駿者因家事重回閘北臨時曾言先至王處商酌、現已五日未歸、不知寄身何處、王君見報、乞將尊址示知法租界貝當路十號、或電話七零一九八胡世明爲盼、 
　　張同倫　張同倫、安徽休寗人、十八歲、身穿黑羊皮袍、外罩灰色衫、足穿膠皮套鞋、於本月三日早晨、加入巿民第九區分會勇、軍開往閘北平江公所、至晚間七時、忽生變故該區之、人現已盡數歸來、惟張同倫·徐炳堃·二、人迄今杳無音、信死生不明、如有人知其下落者、請通知新閘路鴻祥里二十一號張自謙爲荷、　 
　　馮魯氏　馮魯氏、五十八歲、浦東人、住閘北恒豐路震巽里十八號、於滬變後三日、偕同孑媳聲言避禍羅店、業已多日、經多方查詢、該氏踪跡未明、望見報後、速即至申報館、 
　　吳文蔚　吳文蔚夫婦等、居於施高塔路、適當戰事要區、迄今生死未卜、如有知彼等下落者、請通知大沽路八三五號張軍光、 
　　呂建石　無錫五日來急電云、申報館台電、請在貴報刋登數字、梁啟典先生、建石平安抵錫、請各人往老閘橋乘恊興公司船早日來錫、切帶糧、免凍餒、葉省伯均此、呂建石叩、 
[租界中立區問題]  
　　巿商會　巿商會爲反對設置中立區域、支日（四日）電呈國府云、國民政府行政院外交部鈞鑒、英美法意四國、向中日兩國建議、停止對日行動一事、其提出之條欵五項聞已由我政府完全接受、惟第四項設立中立區域、保護公共租界一條、事關重大、敢陳所見以備採擇、此次閘北戰事發生、其破壞租界中立者、係日本軍而非中國軍、其以租界與毘連閘北區域警備權讓歸日軍接防、致日軍作爲進攻中國軍之根据地、放棄其中立權、利違反中立義務者、責任誰屬、至爲明顯、是目前英美法意四國、爲保護公共租界安全計、祇須改正從前錯誤、將與閘北毘連之一段租界警備、權完全收回、而以國際軍隊、嚴密駐守、即足以確保租界之安全、蓋上海巿自有中立區域、即所謂公共租界是也、推原設立中立區之用意、本爲緩和兩軍衝突起見、上海巿旣有原來設置之中立區域、可以隔斷兩衝突、則爲避免戰禍計、祇須租界當局、能以實力保持、萬不可於原有中立區域之、外再設置所謂中立區、以致重床疊架、故本會敢以簡單明暸之論調向國府建議、反對於原有中立區域（即公共租界）之外、另設所謂中立區伏乞採納、上海巿商會叩、支、 
　　蘇甲榮　蘇甲榮對於中立區的意見云、各國提出調停中日停戰五項辦法、我政府已完全接受、今日報載、日方亦已接受一部分、其中關於中立區一項、亦經日方接受、中立區如爲事實上所需要、而又劃設得當、旣無損我國主權、而又可以避免戰爭、則吾人似亦不必反對、故與其空空洞洞的反對設置中立區、不如研究中立區應在的地帶及其性質、以供我外交當局及巿民的參考、或較有補事實、在討論中立區以前、吾人應認定以下無人可以否認的事實、閘北乃我國的領土、介於閘北與公共租界之間者、如老靶子路以北、直至靶子公園、北四川路一帶、所謂越界築路地方、亦爲我國領土、而事實上、租界當局、在越界所築馬路上、行施警察權、並無法律上的根据也、至日本更無有其他絲毫權利、雖在租界、亦屬我國領土、只不過其爲外人有領事裁判權之居留地而已、事實上平時日本與其他各國、在上海均駐有若干軍隊、當中日形勢緊張、戰事未發前、租界當、局即以虹口一帶租界劃歸日軍警戒、此當平時駐留上海之少數日軍、其性質與英美軍之警戒公共租界中區西區一樣、只不過輔助工部局巡捕維持地面治安、保衛巿民而已、非以虹口一帶讓與由日本軍艦運來之海軍陸戰隊爲作戰根据地也、然而事實上、日軍即以其所負警戒責任之地區、作爲進攻我閘北華軍之根据地、更在此區域内、用種種慘無人道的方法、殘殺我華人、並阻止工部局巡捕出差站崗、日軍勝則進入華界、敗則避入租界、其後援大批戰隊、源源自軍艦於公共租界東區楊樹浦各碼頭登陸、通過東區馳赴前線而在北站界路方面、租界警界線、由界路退至愛而近路、一方日軍得莫大之便利、一方我軍即受莫大的危害、除此以外、日軍在最近兩日、尚以大批卡車運兵、至租界西區、通過租界中區、横行無阻、雖滬西戰事、不若閘北激烈、而時向我軍挑釁、亦係事實、綜觀以上各種事實、此次滬戰之擴大持久、其一部分主要原因、實爲租界當局放棄其公共租界一部分之中立權、使無形中日軍得莫大之便利、倘事前未以虹口一帶租界警戒責任付諸日軍、或日軍濫用警戒區域作戰而租界當局能迅速以實力制止、則日軍之陸戰隊、即無地點可以登陸、更無路徑可以到逹戰、線區區在越界築路之一小部份、甘作戎首日軍、早已爲我軍掃濫凈盡、又何至激戰至七八日、至今而尚示能結束乎、租界當局、以虹口租界委諸日電、直至现在、尚未能予日軍以不可少之制裁、以恢復租界的中立性有無其他用意、吾人殊不欲揣測、且亦不欲非難、租界當局之　此大錯、惟望其迅圖補救而已、故欲戰事之不再擴大、而早日結束、惟有迅速恢復公共租界北區（虹口）及東區（楊樹浦之中立性、自足以避免兩軍之接觸、租界原爲中立區、自無須於中立之租界外、更求中立區、且更不應坐視租界之中立被日軍破壞、不事補救、而反　設置什麽中立區、此吾人所不能不望各友邦人士大大的注意者也、此次戰事、日軍爲進攻的、我軍爲被攻的、如恢復租界之中立性、在租界以外、事實上尚有中立地帶之需要、以避免兩軍接觸、則此中立地帶、天經地義的不能在我方被侵範圍以内換言之、即决無有在閘北設中立區理由之可言也、就吾人觀察、此中立區、至多只能在老靶子路以北北四川路至靶子塲一帶、即越界築路之一、狹長地帶至此中立區之時間性、亦　只係暫時的、而非永久的、以地方不治安、恢復戰前秩序爲限、至多或再延長至東北事件解决爲止、决非如日方所謂的永久哨兵線、至日方曾自稱有所謂日本區更屬不値識者一、笑淞滬路及京滬路、爲我吳淞要塞及首都與上海的交通連絡線、無論如何、不能劃入中立區内、此乃我當局及國民所不可特别注意者也、至我前段所言於越界築路地帶設中立區、容有爲我國民所不願聞者、然在各國調停實現、約定停戰前、如我軍將日軍驅逐其出此地帶、此等地原爲華界、我軍絶不必有何顾慮、則又當别論、那時只恢復租界中立性而已足、自絶無設中立區之必要也、 
[銀錢業例假三天]  
　　銀錢業原定二月六·七·八等三天、爲春節例假之期、昨日决定、照原議履行、故已發通告、二月六七八三天休業、至九日照常復業、所有未了手續、概以九日續行補理云、茲將通告錄下、逕啓者、今日各莊經理集議、當經議决左列事項、希即查照辦理爲荷、此請公鑒、議决案如下、㈠議决春節休業三天、自二月六日至二月八日止、㈠議决二月四日復業日未退之票仍照退、㈠議决收票時期、定每日下午五時止、退票至下午九時止、㈠議决二月二十九起停業六天、其拆票照一月二十八日轉帳行巿、 
[宋子文復任中央銀行總裁]  
　　徐寄廎辭本兼兩職 
　　自國府任命宋子文氏、復任行政院副院長、兼財政部長後、財部各司署主管人員、悉仍宋氏任内之舊、昨日宋氏奉令仍任中央銀行總裁、前副總裁陳行、亦同時復職、並呈請仍任唐壽民爲業務局總經理、李覺爲發行局總發行、即日先行就職、陳清華仍任秘書處總秘書、又該行理監事、亦照舊派定理事爲宋子文·陳行·葉琢堂·王實崙·唐壽民·錢永銘·陳光甫·榮宗敬·周宗良·並指定宋子文·陳行·葉琢堂·王實崙·唐壽民·爲常務理事、監事爲李銘·虞和德·貝祖詒·林康候·徐陳冕·王敬禮·秦潤卿云、該行副總裁代理總裁徐寄廎業已辭去本兼兩職矣、 
[何應欽電請籌措軍費鉅欵]  
　　南京軍部長何應欽致上海吳巿長轉孫哲生顾孟餘先生暨各中央委員電云、現在各軍需欵極急、黃漢　君在財部任内時、對於一份軍費、僅發現金三百二十萬、分發各部隊已無幾、士兵半飽之資、亦且不敷、然一時或尚可在原駐省份暫借税收、或各種公欵支持、本月則借無可借、勢非盡成饖軍不止、將何以維持、當此國難日亟、諸先生當不忍置之也、務乞在滬共同籌措鉅欵、以資救濟、是爲切禱、何應欽支酉、印 
[租界内日軍活動所聞]  
　　日本陸戰隊、倚踞租界、作種種軍事活動、實爲無可掩諱之事、惟昨日所傳、日人在四川路福建路口三井内、設有軍火庫一説、据查尚非事實、至東武昌路三元宮内、亦僅駐日兵數名、並無五百名之多、 
[淞口航路已通]  
　　旅滬甬人、欲避難回籍者、人數尚多、昨因吳淞已無戰事、商輪可以通行、故太古公司舟山輪、即在滬滿載難民、由滬出口、逕往甬埠、 
　　太古公司又定於今日（六日）上午十時、有南寗·新北京·灜洲·寗波·四輪開赴寗波、船泊太古碼頭、又寗波旅滬同鄕會、租定廣福輪船一艘、可容搭客二千餘人、亦於今日上午十時、直放甬埠、船泊招商金利源碼頭、　 
[赴杭避難旅客福音]  
　　旅行社今日照常售票 
　　避難赴杭之旅客、近日益衆、南車站票房前異常擁擠、有終日候站購票不得而仍歸家者、爭先登車而不及購票者、苦不堪言、八仙橋（青年會新屋）中國旅行社有鑒於斯、今日照常發售滬杭路客票、便利避難旅客、 
[天氣報告]  
　　徐家匯天文台昨日下午四三十分氣象預報云、天寒而陰、山東海濱及揚子流域有雨雪地方、全國沿海咸有强烈冬季時令風、又昨日下午三時前、二十四小時内、本埠氣温最高三五·六、最低三二·○、去年同日最高三九·四最低三七·○、 
國内外要電 
[日軍依据租界作戰英美再提抗議]  
　　（華盛頓）　英美續發抗議文、送交日本、反對日軍利用上海公共租界爲進攻華軍之根据地、（四日路透社電） 
[英美等國致外交部照會]  
　　提議停止中日衝突辦法 
　　（南京）　外部四日非正式公布英美等國致外部照會、原文云、爲照會事、案奉本國政府電訓、轉致貴國政府、關於列國提議停止衝突之通告如下、㈠雙方根據下開條件、立刻停止各種暴力行爲、㈡兩國間此後不再有動員或準備任何敵對行爲、㈢在滬中日作戰人員退出彼此接觸之地點、㈣設立中立區、分離雙方作戰人員、以保護公共租界、該項區域、由中立國軍警駐防、各種辦法由領事團擬定、㈤兩國一經接受該項條件後、應先提出要求或保留、即根据非戰公約及十二月九日國聯决議案之精神、在中立國觀察者或參與者恊助之下、迅速進行商議、以解决一切懸案之爭議、相應照會、請貴部長查照辦理爲荷、（四日專電） 
　　（南京）　列國提議停止中日衝突、致我外部照會、最先送到者、聞爲美英法德意等國、同樣照會均相繼送到、外部復照亦係分致美英法德意等五國、（四日專電） 
[外交部答復各國照會]  
　　（南京）　外部復照云、爲照復事、接准貴公使照會、將貴國政府對於解决現在事變之各項提議、通知中國國民政府、國民政府因務於懇切願望嚴格遵行足以保障世界和平、暨國家主義獨立及土地行政完整之國際恊定義務、對於貴國政府所通知之提議、特行接受、再者、各友邦對於遠東時局、旣具有極大之關係、不僅爲和平之一般利益計、且爲各友邦所共同簽字、上述國際恊定之尊嚴、計中國國民政府熱望各友邦、與其以觀察者之資格、不若以參與者之資格、參加將來之商議、至提議中第四節所用中立區域及中立者字樣、國民政府所欲指出者、即該項字樣不適用於現時中國方面之情勢、故提議分别改爲『和平區域』、及『第三國』等字樣、相應照復查照爲荷、（四日中央社電） 
[日無和平誠意]  
　　拒絶兩項和平提議 
　　主張設永遠哨兵帶 
　　（華盛頓）　日本覆文今日猶僅接到其大要　　　　　 
、原文尚待駐美國日大使福白土俟後電逹、此時國務員有關係各員正在研究中、聞覆文拒絶原提計劃之第二項與第五項、据稱、如中國有相當停戰擔保時、日本願於停戰、第二項係停止軍事準備、第五項係根据非戰公約與國聯十二月九日决議案之精神、立即無條件開始談判、解决一應懸案、（四日國民電） 
　　（華盛頓）　聞國務院覺日本之拒絶英美和平提議、尚未封閉有關係國繼續建議之門、聞日外相語駐日美大使、如列强續有建議、日本願歡迎之、聞國務院現尚未製定新建議大約將商諸英政府及其他有關係國而後製定之、（四日路透電） 
[倫敦]  
　　日外相芳澤昨雖向新聞記者聲明日本不能依允列强關於滬案之提議、但倫敦現尚未接到正式復文、聞日本雖同意於設立中立區域之提議、但將建議設立永遠哨兵帶以代臨時中立區域、雖日本復文中未必提及此層但確知日本將有此舉、（四日路透電） 
　　（華盛頓）　今日聞日政府已邀請西列强續提建議、以冀解决滬案、現國務院中人料美國答覆、在明日傍晚以前、未必能送出、史汀生今日曾與麥克亞瑣將軍及柏賴德海軍少將會晤、料即係討論滬事、 
（四日國民電） 
[倫敦]  
　　此間負責任各界現正愼切考慮日本關於五項和平計劃之覆文、中國旣已完全接受此項計劃、而日本則於五項之中拒絶二、項此事似將成日内瓦與有關係各國京城間交換電報之問題、故答覆日本之文、須至下星期始能發出、但現有接受日本保證之希望、以期稍蘇喘息、一面再覔可使列强滿意之第五項新方案、此種方案、必須袪除美國關於門户開放之欵懼、保守當各報現皆注意税則問題之發展而自由黨各報今晨仍對於日本覆文表示大不滿意、孟却斯德指導報日、不論何種誠信與和平願望之表白、該覆文已以殘忍計謀與殘忍實行之不斷的攻擊、證明其虚僞、日本之出此、實圖以武力佔有上海一大分部之士地管理權也、該報又謂列强或能證明其益有應付事變之能力、蓋今日彼等自己利益已陷於危險中矣、爲今之計、宜施用「真正壓力」否則日本之行暴、將無已時也、（五日路透電） 
　　（日内瓦）　彭古與顏惠慶會晤、宣稱、日本對於列强所提出之條件、已拒絶其二、故中日衝突由行政院解决一層、現在似成疑問、（四日哈瓦斯電）　 
[台納提督致美政府報告]  
　　（華盛頓）　美國遠東艦隊司令台納提督、向國務院報告、謂日本陸戰隊、若由公共租界英美防區内撤退、則時局將大爲改善、（四日哈瓦斯電） 
[外委會昨開會]  
　　（南京）　外委會五日下午二時、在外部開會、到蔣作賓·陳銘樞·陳紹寛·羅文幹·陳公博·王正廷等對上海事件討論頗久、關於英美等國出任調解、應付方針、亦多研討、六時後始散、（五日專電） 
[對日外交由外委會主持]  
　　（南京）　外部息、自特種外委會取消後、所有對日外交概由外交、委員會辦理、國府雖遷洛辦公、外交事項、仍由外委會繼續主持、毫未停頓、（四日專電） 
[哈埠近郊苑旅擊破日軍]  
　　我方獲鐵甲車四輛 
　　李杜親赴前方督戰 
　　長春日軍北駛增援 
　　日飛機到哈擲炸彈 
　　（哈爾濱）　我軍苑旅誘敵至近、郊以伏兵轟擊之、敵軍大敗、獲坦克車兩輛、（五日專電） 
　　（哈爾濱）　李杜偕自衛軍總部全體人員、赴前方督戰、今早五時、日軍多門師團五千餘來攻、我軍頃與激戰於雙城北三間堡、日軍以裝甲汽車改換東鐵車輪、行駛軌道上、衝鋒甚力、並以飛機四架、在空投彈、戰極烈、日軍頃有大部隊、刻乘車兩列、自長春北駛增援、（四日專電） 
　　（哈爾濱）三日午後四時、日軍裝甲車一列駛抵五家站、向我總指揮部開砲、經我軍還砲擊退、（四日專電） 
　　（哈爾濱）　三日午後五時、馬憲章旅進駐三間堡、黑軍苑崇榖旅砲步兵一團、騎兵兩連、今晨開抵東鐵廟台子站、距哈十五　里、爲吉軍預備隊、駐依蘭陳宗岱團、今早開抵哈、即轉前方、（四日專電）　 
　　（哈爾濱）　自衛軍組通信大隊、委婁𤀹齡� 
爲大隊長（四日專電） 
　　（哈爾濱）　哈各界募費慰勞自衛軍、已集　　 
得十餘萬、（四日專電） 
　　（哈爾濱）　泰來救國軍聞黑軍發動、已向洮昂路大興進展、日軍騎兵聯隊往堵、（四日專電） 
　　（哈爾濱）　日飛機二架今午來哈、向王兆屯我軍駐地投三彈、爆二、未傷人、（四日專電） 
　　（哈爾濱）　今日午前九時、日機二飛顾鄕屯、投六彈、炸死趙旅士兵四、傷七、開砲擊退、（三日專電） 
　　（哈爾濱）自衛軍總指揮部今移設五家站、（三日專電） 
　　（哈爾濱）馬占山派步兵苑崇榖旅、開哈援吉軍、（三日專電） 
　　（哈爾濱）　便衣隊千名今已到、大部隊在運輸中、（三日專電） 
　　（哈爾濱）　日鐵甲汽車三輛、二日下午三時、載工人及材料、由逹家溝駛五家子南雙井子鐵橋、擬修橋、經我軍擊退、（三日專電） 
　　（哈爾濱）　哈長線達家溝、今晨六時、有日騎兵三百來攻、經馬旅擊退、哈長線日軍仍在陶賴昭、一帶候援、（三日專電） 
　　（哈爾濱）　自衛軍集中實力、扼守雙城、陳德才團奉令調回雙城、劃一防線、（三日專電） 
　　（哈爾濱）　日航空第二中隊飛機六架、今抵長春、常堯臣騎兵旅二日向長春移動、日軍已在寛子城設防、（三日專電） 
[熱邊義勇軍襲擊日軍後路]  
　　（北平）　山海關四日下午四時電、日軍轟炸醫巫閭山、虚耗彈藥、不能奏效、義勇軍困守數日、鋭氣一稍减、更由熱邊繞出、向新立屯方面襲繫日軍後路、並與由大通線退守熱邊之義勇軍結合、反攻熱邊、戰爭將更激烈、克復錦西之義勇軍亦向前進展、日鐵甲車在錦緩間梭巡、（五日專電） 
[張學良將赴洛]  
　　（北平）　張學良迭奉蔣汪電召赴洛、商華北軍政大計、張定一二日内首途、平津治安、由于學忠王樹常負責維持、（五日專電） 
[美僑紛紛離京]  
　　（南京）　旅京美僑咸料日政府受軍人牽制、未必肯受英美調停、世界和平前途暗淡、四日自動離京三十餘人、（四日專　　 
電） 
[國府移洛後擬設四防衛區]  
　　（徐州）　洛訊、國府移洛後、我自衛防務、措置已定、分四大防衛區、分由張學良·蔣介石·何應欽·陳濟棠負責主持、决對日爲長期之正當防衛、（五日專電） 
　　（徐州）　洛國府日接人民誓請抗日電達千餘通、（五日專電） 
[國府縮減政費]  
　　（南京）　國府遷洛後減縮政費、特任官月支八十元、簡任七十、荐任六十、委任五十、雇員原薪卅五者不減、（五日專電） 
[隴海路局在洛設辦事處]  
　　（徐州）　路訊、隴海路局以國府移洛辦公、洛陽行車重要、特在洛設辦事處、以洛陽車務段長盛鴻業爲主任、三日已就職、設處辦公、（四日專電） 
[京巿人心安定]  
　　（南京）　京巿人心已趨安、定五日各銀行組聯合兑現處、竟日僅兑出三萬元、又京巿民食、据調查足維持兩月、來源甚湧、（五日專電） 
[浦口形勢仍緊]  
　　（徐州）　路訊、浦口形勢仍極嚴重、每晚九時電火全息、管理局列車夜開鳥衣、盡回浦口、我江岸防軍佈防極固、行車安全如常、（四日專電） 
[漢日租界佈防]  
　　四周堆置砂袋及鐵絲網 
　　（漢口）　此間空氣日臻緊張日人在租界佈防、如堆積砂袋等事、工作極忙、日人皆匿於租界、不敢出外、沙巿日僑已退至宜昌、或將溯江而下、（五日路透電） 
　　（漢口）　日當局堅主在日租界四周路中設有刺鐵絲綱、雖勸其沿路邊安設、而留出道路、以供車輛行人往來、亦不之顾、以是人心甚形驚惶、租界四周且堆置砂袋、招用中國苦工工、作以期速成、（五日路透社電） 
[何應欽通告各報訪員]  
　　（南京）　軍政部長何應欽今日通告各報訪、員謂中國爲古文明國、從未向他國宣戰、、即在被攻時猶然此次日本侵略中國苟、非外交方法絶望、决不用武力抵抗近外間盛傳中國將對日宣戰、此屬有意造謠、渠負維持南京治安保護外僑之全責、故不准可以引起國際糾紛之騷亂發生、凡造謠生事者、均將按法嚴懲、任意抨擊之報紙、將禁其出版云云、（五日國民社電） 
[留美學生電請回國從戎]  
　　（紐約）　哥倫比亞大學中國學生五十人、今日電請中國政府准其離校回國從戎、（四日國民社電）　 
[湘分八區剿匪]  
　　（漢口）　湘分八區剿匪、何健將各區負責長官、電漢綏署備案、（五日專電） 
[意艦兩艘出發]  
　　英兵一團由印開滬 
　　（葛太）　遠東意艦隊司令楷伐古利、乘巡艦特倫杜號、於今夜十一時五十分率帶驅逐艦艾斯泊羅號起程赴滬、兩意艦皆載有意水兵若干、（四日路透社電）　 
　　（孟買）　駐紮此間之英兵一團、兵額足數、頃奉令開拔、前往中國、（四日哈瓦斯電） 
 
 

Page 4

 
 
[軍縮大會開會]  
　　法代表提出重要議案 
　　（日内瓦）　軍縮會議今日開會爲時頗暫、專討論内部之組織、結果正式參與軍縮會議者五十七國、法國代表雷諾演、説下星期六祇開會一次、報告書由全場一致通過、下次大會於明日三時三十分舉行、以選舉副主席及主席團、大會開會後、主席團即接續開第一次會議、（四日哈瓦斯電） 
　　（日内瓦）　軍縮會議法國代表團於今日下午開全體大會時、向主席團提出各種建議案、並要求交付特别委員會審查之、法國首席代表泰狄歐以禮貌關係、於開會之前、特將法國提案之意通知英國·波蘭·羅馬尼亞·捷克·及南斯拉夫各國代表、法國提案全文將於今晚公布、聞其全文甚長、計用打字機繕就之紙、約有十二頁、此項文件係經數月工作始行制成、而叄加研究者有内閣會議·國防高等委員會·以及日内瓦會議籌備委員會、該文件所列之各種决定、並經貝當上將及魏岡將軍同意者、此項計畫至今嚴守秘密、其中包含者定爲關於法國縮减軍備之精確主張、但以採取有效手段、保障國際安全爲條件、是不啻對一九三一年七月十五日法國所提備忘錄之原則、與以具體之方式、泰狄歐此項建議、對於軍縮會議各代表發生極大之影響、緣大多數代表團似尚在尋覓途徑、而泰狄歐對於軍縮問題則可謂單刀直入、毫不遲疑云、（五日哈瓦斯電） 
[美國海軍大操仍照預定計劃舉行]  
　　（華盛頓）　今日美海軍部宣稱、美海軍大操仍照預定計畫、本月内在檀香山開始、按近日外間因聞數艦曾載足敷一年之糧儲、及可往遠東服務之軍需品等、遂謠傳美國將停止大操、及至少有軍艦數艘將開往上海等説、故海部有此聲明、（四日國民社電） 
[英遠東政策徴自治地意見]  
　　（倫敦）　保守黨議員那桑今日在下院詢問英屬海外自治地對於滬案之態度、外部次官艾登答稱、英政府已以上海形勢通知自治地政府、想英政府政策定可得彼等同意云、（四日路透社電） 
[英政府不發輸出軍火護照]  
　　（倫敦）　商部大臣倫西孟今日在下院稱、上兩月中英國軍械及軍火、輸出中國及日本者、達四八五五、及五五六九○鎊、現在並無不發輸出護照之問題、張伯倫在下院陳述、謂仍舊適用金本位制之國家、爲數尚多、故確定國際幣制標準之國際會議、不見有成功之希望、（四日哈瓦斯電） 
[法衆議員提議限制日貨進口]  
　　正税外再課附税 
　　（巴黎）　衆議員鳥脱萊提出决議草案、擬請政会以命令對於日本貨物輸入法境者、於正税之外加課一種調劑匯兑之附加税、蓋自日圓跌落以來、日貨駸駸足與法貨競爭、故設此税以限制之、此項額外税、係臨時性質、日後仍當與日本進行談判、以訂立商約云、衆議院關税委員會對於鳥氏此項提議、甚表贊同、（四日哈瓦斯電） 
[英進口增税案]  
　　温和的保護税制 
　　（倫敦）　英財政大臣張伯倫今晚在下院聲稱、政府已决定提出一種温和的保護税制、此制在科學上適合英國農工業之需要、以期整理貿易上不利均勢、自三月一日起、除小麥肉食·魚類·原棉·羊毛·茶葉·及其他已須繳税之各物外進口各物、一律徴收基本税百分之十、並根据此基本税另徴附税、惟附税俟超然顾問委員會議决後、財政部始可徴收、之在哇太華舉行英帝國財政會議以前、凡來自印度或自治地之貨物、不收基本税、亦不收附税、而屬地與保護地之出品、概免繳税、英政府基注重哇太華經濟會議、亟願擴張英帝國各部份間之貿易、凡對於英貨加以歧異之待遇者、則英國對其進口貨、將加以不得超過百分之百之副税云、（五日路透電） 
[内政部遷往洛陽]  
　　（南京）　内部五日遷洛、常次彭學沛留京、主持辦事處（五日專電） 
[飛機兩隊由京飛滬] 　 
　　（南京）　今晨拂曉、中國飛機兩隊計十八架、由此飛往上海防護閘北、（五日路透社電） 
[汪精衛自洛陽通電]  
　　（南京）　行政院長汪精衛今日由洛陽發出通電、略謂遼案遷延四月、猶未解决、實因中國决心不簽損害中國土地與行政主權條約之故、設中政府願如袁世凱之簽定二十一條要求、則此案早已解决、其結果必致喪權辱國、唯以不簽約之故、日本乃攻我瀋陽齊齊哈爾錦州哈爾濱熱河等處、日本之出此、純爲欲以武力强迫中國委棄其主權、日本因中政府堅决拒絶簽定此種條約、故决計續取對付方法云云、（五日路透社電） 
[京巿各銀行恢復兑現]  
　　（南京）　京巿各銀行定五日恢復兑現、自上午九時起、在巿商會設公兑處、每日由中央中國交通中南四銀行、各備現欵一萬、四明·中國·實業·浙江興業三行、各備現欵三千、儘欵兑出、每人祇許兑五元、以示限制、此項辦法、以半月爲期、在半月以内、如金融有週轉可能、即提早復業、不受此項辦法之拘束、至整數鈔票換零數鈔票、則由錢業直接向各銀行掉換、（四日專電） 
[電請取消國難會議]  
　　（南京）　國難會議會員王世杰·周　生·胡元俠電府院、當此時期、政府動作、應求敏捷、從容討論已非少時、請取消召集原議、會員等千慮有得仍隨時貢獻、（五日專電） 
[廢歷除夕平津解嚴]  
　　（北平）　當局今晚特許解嚴一夜、但全巿軍警出勤、加班戒備、（五日專電） 
　　（天津）　廢曆除夕、因商民習慣關係、公安局解嚴一夜、惟謠言甚熾、警憲全體出動、無形戒備、全巿均禁放爆竹、僅英租界不禁、銀錢界休息三天、學校放寒假四天、各機關不休息、各公務員多請病假、（五日專電） 
[北平師範大學失愼]  
　　（北平）　師範大學今午失愼、焚燬宿舍及物理實騐室、共房二十五六間、損失約六七萬元、（五日專電） 
[津日軍今日演習巷戰]  
　　（天津）　駐津日軍定六日晨至午、在日界演習巷戰、（五日專電） 
　　（天津）　日陸軍省電召駐津陸軍少將松田回國、埀詢華北情形、松氏五日晨搭長沙丸東渡、（五日專電） 
[韓復榘代表赴洛謁蔣]  
　　（濟南）　今韓代表張錢赴洛謁蔣、請示國防計劃、（五日專電） 
[漢各機關照常辦公]  
　　（漢口）　省府以外交緊急、令各機關廢歷年節、照常辦公、嚴禁燃放鞭砲、軍警嚴密戒備、（五日專電） 
[武漢黨部聯席會議]  
　　（漢口）　武漢五高級黨部、四日開聯席會議、决定禦侮救亡具體方案大致將爲正當之自衛、另聞民衆將自動組織救國會、或由五黨部指導產生、（四日專電） 
[張發奎部由全州開湘]  
　　（長沙）　張發奎部及童子軍、二日由全州開湘、（四日專電） 
[鐵道砲隊調赴洛陽]  
　　（徐州）　蔣鋤歐三日晚率鐵道砲隊司令部、乘鐵甲車由浦過徐赴洛、蔣已令該部職員、率鐵甲車嚴密梭巡津浦南段、以固路防、（四日專電） 
[津浦路各站分段解欵]  
　　（徐州）　津浦路會計處、三日電沿路各站、濼口至曹老集各站進欵、一律解交徐辦事處、聞濼口北由津局收欵、曹老集南由浦局收欵、藉資便利、（四日專電） 
[實部卷宗運赴洛陽]  
　　（徐州）　實部各廳司人員卷宗、四日乘一列車、由浦過徐赴洛、聞陳公博以兼代鐵部、尚留京措置、（四日專電） 
[王均返徐布置防務]  
　　（徐州）　王均月前赴滬醫牙、被阻在滬、現以徐防重要、業乘外輪至浦、四日晨乘津浦路專車返徐、措置防務、（四日專電） 
[蘇綏靖署展期結束]  
（揚州）綏靖督辦署一日自動結束、旋　　奉京電延長、（三日專電） 
[蘇省政府移設揚州]  
　　（揚州）　省政府及各廳决遷揚、借聖公會爲辦公處、敎廳擬設省中、（三日專電） 
[汕頭兩煤油倉將遷移]  
　　（汕頭）　黃巿長函英美領、將美孚亞細亞兩煤油倉、移往安全地點、因崎碌海濱距某艦近、（五日專電） 
[美財次陞任財政總長]  
　　（華盛頓）　美財政次長米爾士、今日陞任財政總長、補梅隆之缺、（四日國民電） 
[倫敦大條長一二五]  
　　（倫敦）　今日倫敦大條銀巿收盤、近期爲十九便士三七五、長一二五遠期爲十九便半亦長一二五、（四日專電） 
　　今日倫敦對紐約匯價爲三元四十六仙、（五日國民電） 
公電 
　　龍華來電　各報館均鑒、三十一日戍電計逹、三十一日徇英美領事之請、與敵方談判、停戰三日、乃二日未停戰期未滿、敵又以大砲及飛機、在閘北方面向我猛攻、三日復激戰竟日、同日上午十時、敵以艦隊及飛機圍攻我吳淞要塞、經要塞發砲應戰、擊沉敵艦一傷三、并擊落敵飛機一架、四日晨起、敵又在閘北主面施行砲攻、至下午三四時、激戰尤烈、斃敵數百、奪獲鐵甲車二輛、同時吳淞方面、亦有猛烈之砲戰、特聞、淞滬警備司令部參謀處支、戍印、 
 
