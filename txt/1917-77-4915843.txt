# 1917 - 77 - 4915843

 

Page 1

 
 
   
 
 

Page 2

 
 
時評 
[外交總長之難題（冷）]  
　　國家當外交重要之時而現任之外交總長求去甚急未來之外交總長不得國會同意爲總統所不許欲得國會同意則又爲前次國會所巳經否决之人於是不得巳政府乃於提出之前先詢國會以同一會期内能否可重提同一人嗚呼是誠可謂外交總長之難題矣 
　　假使政府提出之說而國會對之曰否則現任之外交總長即不求去歟抑去而無人任事置重要之外交於不顧歟抑又如内務之例以其他國務員代理歟所可行者祇此三端而此三端又爲萬不宜行之事然則究將若何處置哉嗚呼是誠可謂外交總長之難題矣 
[命令]  
　　三月二十四日大總統令甘肅省長張廣建電呈西甯道道尹龔慶霖因病懇請辭職龔慶霖准免本職此令 
　　又令任命周務學署理甘肅西寗道道尹此令 
　　又令任命鄭元良爲甘肅警務處處長仍兼省城警察廳廳長此令 
　　又令前政事堂存記之黄慶瀾强運開分發江蘇之陳毅均着發往浙江交該省長酌量任用此令 
　　又令國務總理段祺瑞呈請任命王煥署秘書　僉事應照准此令 
[專電]  
　　北京電德使定今日下午六時出京 
　　北京電德使辛慈今晚（二十五）六時專車出京隨行二十五人許世英等均往車站送行 
　　北京電我國前星期答覆七國覺書對於外交進行未明確表示故昨國際評議會討論最後進行方法内容秘密但仍無結果因外長未定無人負責且上海等處報告在野反對之聲未盡消滅故日内即欲先决外長問題而章行嚴昨更對段總理進言謂外交大事非可包辦宜電請反對者來京共襄大計段頗以爲然 
　　北京電外顧問莫理遜有賀長雄韋羅貝科德佩多等合上說帖畧稱德領裁判權不妨暫由荷代但宜設定範圍有關中國治安之案應歸中國組織特别法庭審理並適用中國新刑律又於刑律以外須保留可以隨時提議增加罪名之權至中國刑事訴訟法宜速譯歐文以便外人共覩政府採用故德領裁判權問題即本此意如昨電决定 
　　北京電今日國際評議會議第三步辦法尙未决定裁判權由荷暫代案之關我治安者則提出另組法庭審理巳議决 
　　北京電滬同濟校事輿論力攻外交敎育兩部頗引起政界注意兩部巳趕籌辦法 
　　北京電段總理爲陸徵祥繼任問題昨約各派議員談話結果是否同意案與法律案不同可於同一會期提出先由政府提案諮詢再求同意 
　　北京電參院昨日之談話會結果主選舉特别外交委員若干人商同衆院組織定名爲兩院外交委員會每週開會三次專論外交要題共謀一致進行 
　　北京電黎總統促汪大燮歸國商外交要務 
　　北京電林使今晚（二十五）宴赴日交通部員 
　　北京電改訂辛丑條約事協商方面允第三步實行時即正式表示 
　　北京電日使派芳澤參贊謁元首呈日皇親電鳴謝贈勳盛意 
　　北京電後恩元親向滬杭行借到現金七十萬故京行申滙巳通昨今僅滙水收入逹八千元銀價大漲幾與現平 
　　北京電國務院以京外糧價暴漲由誤會加入致囤戶居奇再電各省長轉告商會解釋外交近狀 
　　北京電公府官制審查告竣衆院列入二十七議程第一案　　北京電元首擬派趙維熙宣慰回民 
　　北京電鄂省長定錢能訓 
　　北京電憲法中之對於閣員同意權有人主張使之存在 
　　東京電日皇賜汪特使屏風一對皮箱一件 
　　東京電特使昨午赴商業會議所二時赴實業聯合會五時赴貿易協會夜赴日華協會等歡迎 
　東京電特使擬二十七日午前起程返國 
[外電]  
　　北京電湘省長電告中央政府謂長沙德領事不肯受護照離境且謂彼旣失去領事資格願照尋常商人留居境内云云中央政府即覆電令催該領事啟程並通電各省行政長官檢查德人之電報（二十四日） 
　　北京電本届遠東大運動會定於五月間在東京舉行政府巳撥欵五千元充選派中國運動家與賽之籌備費（二十四日）以上路透電 
　　北京電德國公使辛慈以及公使館員并其家屬人等二十餘人於今日下午六時二十五分乘京奉鐡道火車出京陸軍次長傅良佐等内外人之往送及往觀者充滿車站辛慈公使以愉快之態度與往送諸人道意其餘各人則皆現有不安之色又中國政府特派憲兵二十名隨車爲該使等護衞（二十五日） 
　　漢口電駐漢德國領事原云二十四日出境旋因該駐京公使辛慈延期故該領事之出境遂亦延期（二十五日） 
　　北京電駐京德國公使定於今日午後六時出京京奉鐡道北京車站已奉交通部飭知（二十五日） 
　　南京電副總統府接到北京電云德國公使辛慈定二十六日乘津浦鐡道火車到甯即轉滬寗鐡道赴滬又駐寗德國領事和爾司逹擬乘後一次火車離甯其餘領事館員因淸理一切須數日後退去（二十五日） 
　　南京電馮副總統負傷之說實無其事當日係副總統之空馬車馬匹負傷以致傳訛（二十五日）以上東方通信社電 
[戰電]  
　　紐約電合衆豫備全部總長哈定君提議由美政府以金洋十億元借與協約國美國銀行家幾一致贊成各報對於此舉亦多加以美評紐約太陽報華盛頓訪員謂威爾遜總統决計請國會允准照行講演報詳述美國以巨欵助協約國足使德國大受損害之情由並提議借欵當勿限數紐約世界報主張卽以金洋十萬萬元助與法國（二十二日） 
　　紐約電有二人被控謀以英倫與愛爾蘭軍事消息由美傳至德國巳判决監禁兩年並各繳罰鍰金洋二千五百元（二十二日） 
 
 
 

Page 3

 
 
　　倫敦電西歐英軍大本營路透訪員今日電稱大雪妨礙戰事惟惡劣之天時不利於德軍正與英軍相同蓋使德軍不能偵察英軍進攻者之力量與趨嚮也英軍今在聖康丹西面桑台勒高原進行者仍極迅速但在亞拉東面廣二十英里之陣線進行極緩英馬隊與德軍後衛在距聖康丹鄉五英里處接觸亞拉至伊特爾境之敵軍抵禦甚力伊特爾有鞏固地點多處爲屏障伊特與克洛瓦塞萊相距十英里德軍節節以機關鎗隊守之惟英軍現巳調野戰砲隊前進當不難毁之也該處德軍陣線之東有一隆岡直逹波美萊坎白萊大村英軍昨巳佔據該村巳進抵距伊特爾北四英里之處（二十二日） 
　　倫敦電西歐英軍大本營路透訪員電稱戰事幾全爲惡劣之天時所止敵軍現抵禦較有秩序而自薩維叢林（聖康丹西三英里）向西北展長之陣線抵禦尤力敵軍現於極北一帶留重兵與馬隊從事掩護且於各要點置機關鎗以阻英軍如前之速進倫敦泰晤士報軍事訪員謂德軍之於安克境退走顯圖在無障礙之地作戰彼等似巳在所謂興登堡陣線豫備此種陣線其陣線起自蘭斯穿聖康丹而逹拉盎云（二十三日） 
　　倫敦電俄國公報云俄軍昨日所失里逹方面之戰壕巳於回攻時奪回俄軍逐走白萊洛夫境維第尼與化特二站之敵兵（二十三日） 
　　巴黎電公報云法國戰艦唐登號（一八四○○噸）本月十九日在地中海中魚雷兩枚於半小時内沉没將士遇救者八百零六人溺斃者二百九十六人（二十三日） 
　　海牙電德國擊沉荷船七艘雖不自認咎但許由沉船之主人以擾惠之條件租用德船曾由荷政府拒絶此議德國今復提議賠償沉船水夫之損失荷船主人亦决議不納（二十三日） 
　　瑙京電德國照會瑙威謂危險區域今包括瑙威北海與斯譬士白琴中間之海面僅餘瑙威領海不在其内此舉目的顯在杜塞俄國亞昌格爾之航路（二十三日） 
　　亞姆斯特丹電德國希爾佛里區博士在國會宣稱國内土地出産實爲最要之事英首相喬治氏近嘗諄諄勸人注重農務足徵德之勁敵今巳畏潛艇主義妨其糧源世界下届收成因缺乏硝石之故恐仍不佳故即在戰後糧食仍有短少之虞又謂現正議興造商船大隊各協約國雖有巴黎經濟會議之舉然吾人應復與外國聯絡商業關係云云德商志銀行總理　文新坦博士向柏林商會各員演說勸贖勝利借欵俾可因以得和平與大賠欵云（二十三日） 
　　俄京電新政府曾派代表赴摩希里夫監送前皇回京巳抵塞洛宮下院代表旣抵摩希里夫即以逮捕前皇之命令交與亞力克齊夫將軍將軍即登御車報告一切皇曰無論何處余皆願去聽命可也於是衆皆悄然視皇行送行者有皇太后及官員一大團次晨九時車抵蘇薩細洛前皇於十時睡醒即入餐室招其侍從同飲咖啡談一小時許乃向衆言曰諸君事余有年余實感謝相會有日幸各珍重於是一一與侍從接吻侍從則以吻親皇之肩車抵御車站前皇衣哥薩克軍服緩步下車狀鎭靜而容憔悴繼乃登汽車入宮車站中殊形寂寥並無人民聚觀（二十三日） 
[公電]  
　　江蘇督軍署來電國務院各部督軍省長公署各報館鑒敝署所畜之馬日前偶因輿人試演行車致驚逸傷及前蹄是日副座並未出署政體無恙頃閱報載副座因馬驚受傷一節係屬傳聞之譌深恐遠勞注存特此電布江蘇督軍公署有 
要聞一 
[關於俄國新政府之京訊]  
　　駐意王公使日昨來電報告意政府巳承認俄國臨時政府又駐英施公使來電報告俄國革命對於中國所生之影響及各國輿論對於俄國革命之批評以及改正關稅緩付庚子賠欵諸問題均有報告極爲詳盡駐俄公使劉人鏡昨亦來電中央略稱俄國現有之政府係假定之政府至於國體是否變更尙是疑團中國對於承認俄國新政府一層是否須視外交團之態度爲轉移尙須政府訓示云云但未識此電是否在巳接政府訓電之後始行拍　否耳 
　　俄國革命成功京中各界俱表同情昨午某京報記者特往俄國使館晤某參贊某參贊言俄國近日之形勢固有可賀惟不專在新政府之成立數日以來俄新政府與使館之訓電凡四至最近所述則爲俄國各處之工廠與商業巳全然恢復原狀之布告也於最短時期即能布置井然則新政府之可賀誰曰不宜記者又問俄國皇太子有薨逝之說此種不幸之謠傳君亦有所聞否彼謂此事僅見諸日本電報其他方面並無此種消息是否屬實全不敢斷記者復詢以萬一屬實是否有意外之原因是否卽爲俄國人民激烈要求共和之一種表示彼謂吾人於此次政變要知其並非虚無黨之成功彼工黨聯合會自治聯合會之首領大都皆明逹有爲之主數日之中即能恢復全國秩序可爲明證據個人觀察俄國政體君主最爲適宜又假令彼等要求共和彼亦敢斷言對於皇太子絶無意外舉動蓋俄皇旣巳退位皇儲資格亦同時消滅且彼方年幼豈遭人忌故如果有不幸則彼只能謂皇子之死死非其時蓋死於甫經改革之後增人疑慮而巳云云又據某要人言政府尙未接俄政府之正式通告不過曾有一電與我政府接洽而已倘俄國新政府完全成立正式對我通知一切國際關係悉仍其舊我政府至其時自先爲好意之周旋即與以承認目下正在凖備云云 
[處置德人與對奥態度]  
　　對德絶交後德租界之領事裁判權本應由中國收回日前荷蘭駐京公使曾提出要求欲代爲管理巳由政府駁拒茲聞政府昨接駐德公使顔惠慶十六日由柏林來電謂德政府已表示意思願將領事裁判權交還中國云云但斷交電報十四日發出則德政府此種表示尙在未斷交以前現在有無變動尙不可知初政府之意因普通法廳之法官多不諳外國法律德人訴訟事若歸普通法庭辦理恐於實際上諸多不便故有允許荷蘭領事代事之傾向茲聞此項問題前日經國際政務評議會詳加研究仍决定收回惟收回之後另設特别法庭專理此項訴訟其廳長一席則擬請素明德國法律之名家擔任目下業巳定議當不久見諸實行政府之方針雖大體已决惟收回之準備亦頗繁雜近日正在電詢有德國領事各處長官能否負責不至因收回而反有害將來或者因各處情形不同將有收回一部分之事實出現然則以其他一部分委託中立國又開國際之先例矣惟政府現仍凖備全部收回萬不得巳則以一部分委之中立國 
　　德使出京因種種緣由屢次延期巳誌前報聞原定今日出京之期又須更改巳准定於明日動身此次改期之故有二原約裝載德人回國之荷蘭汽船蘭波蘭特號於明日方能駛抵上海吳淞口而德使則因不願在上海逗遛故不如遲一日動身其第二原因係某國所發平案護照外交部忽於前日察出不合程式之處尙須接洽有此二種原因故德使與其隨員不得不改於明日動身矣聞交通部對於此事巳預備一切計德使館及隨員等男女二十五人共需頭二三等車各一輛行李車一輛掛津浦火車直逹浦口再由浦口乘滬寗火車至吳淞換乘汽船聞一路火食照料皆由政府擔任又聞德使近日曾集合德人嚴切告誡謂中德雖不幸而斷交乃各爲國家之行動且有不得巳之苦衷凡屬德國國民在中國者不得有他種舉動致添國際上之糾紛德使旣有此種表示云云故政府於一定範圍以内行期稍展亦聽其自收云 
　　駐奥沈公使昨有電至政府聞係探詢政府對奥之態度如何及准備退出之布置並云使館用度缺乏請政府設法滙寄欵項以作種種之準備又言如到必要退出之時則預備退至瑞士關於歐洲戰事之眞象以各方面之阻滯極不易得惟瑞士地方適宜尙可探得眞實之報告故政府接到駐奥公使提議退至瑞士之電後即有人建議請於瑞士添設公使卽以駐奥沈公使轉任此問題曾於上次國務會議提議尙未解决因瑞士向無駐中國公使恐非倉卒所能定議也 
[我國與世界戰局（十七）（飄萍）]  
　　今日之國際政務評議會三月二十日 
　　今日星期二國際政務評議會爲第四次開會之期該會職權名爲備總理之諮詢實際則一經議决十九施行今日議題仍爲對德斷交以後之處置方法一 
　　（第一）中立國領事保護德匣利益之範圍如何下分三項 
　　Ａ德國之領事裁判權應否許中立國領事代執行之 
　　Ｂ德領事對於德租界之監督權應否許其移轉於中立國領事之手 
　Ｃ德租界之警政權及警察以外之行政權二者孰應歸中國孰應歸原有董事會 
　　先議第一項此項裁判權問題之所由起乃原於上海交涉員及政府此次臨時派遣之丁士源所請示丁君等前晚曾來一電即因上星期六之會審公堂循例應德領蒞庭但旣斷絶國交則蒞庭有所不可欲令中立國之荷蘭領事代行則亦有所困難故促政府從速解决今日會議之結果發見一種好例即當中日戰爭之際日本之利益由美國代爲保護而當時駐美日使對於美政府之聲明並不包涵裁判權在内此段見於靡爾氏所著書中有此前例故遂决意收回凡前此德領所受理者槪歸我國司法機關受理適用我國之法律惟許德人辯護而範圍亦稍寛至應歸現有之司法機關或另派一人受理則尙在未定至於ＢＯ兩項因駐京荷使曾屢向外部有所交涉第一次所談頗爲强硬有警權歸其掌握之請第二次則又稍爲和平今日會議第二項德領對於德租界之監督權議决不許移轉於中立國領事之手第三項租界之警察權當然歸於我國而警察以外之行政權孰應歸於原有之董事會則須查原有之董事會職權範圍如何以章程原文尙未譯出遂訂明日上午再開特别會議（常會爲每星期二四六）尙有巳列入議題而因材料之不充分不能開議者即爲關於俄國之事其議題接前項排列曰（第二）俄國革命與中國對外方針Ａ俄國皇位問題Ｂ俄之議會政治能否持久Ｃ戰局上外交上之影響Ｄ吾國對外方針上之各項非得有最近俄事之確實材料無從武斷而所謂俄事之材料者此間除路透東方德華（現改名）等電外駐俄劉公使十六發來一電僅報告俄國行政委員會之組織十八發來一電僅言俄皇讓位等問題電文甚爲簡單其詳不及新聞報告而政府又不可依據路透等電以定外交意嚮向日來如墮五里霧中異常感其困難駐俄劉使事前旣無所聞事後又不明與我之關係僅致一二敷衍電報以塞責故北京之言論界僉謂該使溺職之咎有不可者矣 
[中俄蒙畫界有緩期說]  
　　外蒙自治區域劃界據恰克圖中俄蒙條約之規定於該約簽字後二年以内行之扣至本年五月即期限巳滿政府對於此項劃界久經特别組織機關從事籌備茲聞政府以此項劃界限期已迫本應尅日會同舉行唯因目下對外問題異常緊急且沿邊一帶尙多蒙匪滋擾此際若爲劃界之舉行恐不免有窒碍之處擬予緩期辦理但以此件關係條約非得三方面同意並略定延期之標準不可關於此節將特别提案付議一俟决定後卽電駐俄劉公使及駐庫陳辦事大員與各該政府分别接洽 
[紀二十三日之憲法會議]  
　　兩條通過兩條辨論未終　　昨（二十三日）下午一時憲法會議開會議長王家襄主席始則議員出席者甚爲寥落經議長兩次延長時間至兩點始克開議議長報告參議院議員一百八十三人衆議院議員四百二十人皆足總額三分二宣告開議議長報告議員請假在七日以上者參議院二人衆議院楊銘源等八人均無異議宣告照議事日程開議憲法案第七十三條大總統經最高法院之同意得宣告免刑減刑及復權但對於彈劾事件之判决非經國會同意不得爲復權之宣告參議院議員某君修正案將國會二字改爲參議院三字又但對於下加國會議决四字表决起立者不足四分三程瑩度修正案删去但書宣告下加入大赦二字表快又不足四分三劉彭壽修正删去非經國會同意五字表决在場人數六百三十人起立者二百二十五亦不足四分三呂復又修正國會二字改爲參議院三字其理由以爲衆議院與政府處相對地位若非經兩院同意不可萬難發生效力而參議院則處調停地位又兼有裁判性質若單規定參議院同意權庶可兩無衝突議長以呂議員修王案表决在場者六百三十人起立者五百零三人足四分三通過第七十四條大總統得停止衆議院或參議院之會議但每一會期停會不得逾二次每次期間不得逾十日曹振懋修正案每一會期不得爲二次停會表决不成立羅家衡修正案每會期停會以一次爲限表决起立者四百十四人不足法定人數某議員又提起表决有疑義以無附議而罷湯漪又對起草意旨略爲聲明議長以原案表决起立者五百三十五人足法定人數通過議長又宣告第四十三條衆議院對於國務員得爲不信任之議决第七十五條大總統經參議院列席議員三分二以上之同意得解散衆議院但同一會期不得爲第二次之解散二條合併討論李慶芳主張四十三條不信任之投票權全删李述膺則主張四十三條下加但書但書三分二以上之議决方爲成立秦廣禮對於七十五條解散衆議院之權限本反對主張全條删去其理由以爲大總統解散國會乃爲行政部監督立法部以防立法專橫者也徵諸各國亦或有之然在中國實行責任内閣倘衆議院有彈劾全體國務員之動議則政府卽以解散而牽制之致使國會不能實行監督政府故有如此之動議云云時至三點三十五分宣告休息後四點五分復振鈴開議議長報告參議院一百八十五人衆議院四百零六人均足法定人數宣告繼續討論第七十五條駱繼漢表示贊成原案其理由以爲大總統有解散衆議院之權爲憲法不可少之要件說者謂恐被政府牽制其實尙須經參議院三分二之同意於立法部威權固無傷也况我國會所行使監督政府之權於積極者則不信任之投票於消極則否决預算案及法律案已完全屬之國會若再無解散之規定則以後或恐演成議會專橫之惡劇也丁象謙則表示反對原案陳光燾又表示贊成原案議長謂現在尙有動議修正者二人先請李議員載賡發言李議員發表理由畢附議在三十人以上成爲議題葉夏聲則主張解散權與不信任投票皆須經參議院過半數同意議長謂現在宣告第四十三條由贊成反對各有三人以上相間發言然後許提起討論終局再就第七十五條由贊成反對各三人以上相間發言若大家認爲討論不盡仍須報號發言金永昌則謂孔敎及信敎問題合併討論何以此條不合併討論遂由羅家衡就四十三條贊成發言吳蓮炬則反對原案主張全删禇輔成則主張維持原案而又主張加衆議院三分二同意之限制褚議員發言畢總長謂現在法定人數不足宣告延會時方五點四十五分 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[法部擬添銷燬制錢刑律]  
　　財政部以近來商人圖利銷燬制錢售與外人情事層見迭出若不設法嚴防遺害幣政殊非淺鮮惟銷燬制錢刑律尙無科罪專條所有該項人犯究應如何從嚴懲辦以歸一律之處巳咨司法部核復茲聞司法以銷燬貨幣原爲圖利起見假令貨幣法價高於實質市價不予銷燬者以圖利之機則銷燬行爲不禁自絶此自然之理也前淸刑律及暫行新律均無禁止銷燬銀元或銅元之明文但前淸制錢先後製造大小輕重旣不一律聽其通行市面殊與幣制不合則其保護之方自不得襲用銅時代之舊制此前淸刑律　　有銷燬制錢及剪邊圖利之例此等舊例旣不爲暫行新律所採用將來修正刑法應否酌加尙屬疑問惟就目前情勢言前淸制錢今尙通用而其通用之程度各省各地不同有僅作爲補助幣者有幾等於本位制幣者在平時習故蹈常毫無不便自歐戰以後用銅製械需要日增於是影響及於我國而銷燬前淸制錢賣出以圖利者實繁有徒若非設法從嚴禁止恐用銅較多之地方市面必受其害故擬嗣後銷燬前淸制錢在十吊以上或雖未及十吊而銷燬不止一次者處一等至三等有期徒刑其將前淸制錢剪邊圖利者處四等以下有期徒刑雖較舊例銷燬制錢罪爲輕然揆之暫行新律僞造貨幣罪似尙得其均平俟修正刑法公布後失其效力 
[津浦租車之合同與附件]  
　　津浦租車事京中報紙多歸咎於交通部許總長許氏昨曾致函京報申辨一切並將去歲十二月訂立之合同及今歲一月修正之條件三條附帶宣布茲錄其合同條件如下 
　　立合同交通部直轄津浦鐡路管理局（下稱甲）奉交通部批准與漢森公司（下稱乙）議訂租賃車輛合同條件分列於左一車輛數目甲向乙租賃車輛二百輛内計三十噸木篷車一百五十輛三十噸木高邊貨車五十輛二車輛式樣車輛式樣由乙繪就付於本合同之後其車輛之連結具及高底並軌寛均按甲所定式樣辦理三交車日期自訂本合同之日起算十二個月後陸續交車限十六個月内全數交淸四交車地點上開車輛陸續運至天津陳塘莊津浦路局碼頭旁邊在輪船上交甲收取五收車辦法每日輪船到碼頭之前五日由乙先行通知甲預先派人在碼頭於船到時從抵埠日起卽行按單收取不得遲誤如船到不往收取則輪船　躭擱所需費用由甲負責六起租日期車輛到陳塘莊由甲派員到船上將運到車件收到之日趕卽行按輛起租交一輛車即起一輛租如交貨時車件或有短交應俟乙將該輛車件完全交足則該輛方可起租七車輛租費木蓬車每日每車租費中國銀幣四元高邊貨車每日每噸中國銀幣三元七角八租車期間上開車輛以十五年爲租賃期期内甲乙均不得退租如甲自願廢約時應須付給乙未到期以内之所有一切租價惟所有車輛倘於十五年期内各車中或有損壞不堪裝貨行駛者如實係用壞非因别故損壞且無法修理者甲得隨時知照乙將用壞原車退還與乙並將該車輛停止租費如乙經甲通知後不能迅速收回則以甲知照之日爲停止該輛車租之期九車輛裝設車輛在外洋製造完備裝船時必須拆卸到津後復行裝設事務由甲擔任如車輛於運到時或有短交由乙交足十車輛修理上開第八條租車期内所有車輛之車軸車輛其他一切修理取換及油漆均由甲擔任十一收租辦法照上開第六條按輛起租後所有車租按月淸算每於月終開單向天津津浦路管理局收取不得拖欠十二車輛所有權車輛所有權應屬於乙惟於上開第八條租期以内聽憑甲日夜任意使用無論裝運貨物軍裝以及兵隊等事乙不得干涉十三車輛保管上開車輛租賃期内由甲任意使用加意保管在第八條租其以内乙槪不與聞惟租期届滿甲必須將舊車輛二百輛如數交還乙收不得短少如有短少無論因何種事故所致甲槪負賠償之責十四租期届滿上開第八條所定租期期滿之後如該車輛仍可使用甲乙雙方按照本合同條件繼續租賃或以相當之價格購買届時由甲乙雙方另行協議十五合同效力本合同所開各項條件巳均呈部核准自本合同雙方籨字之日卽發生效方十六附則本合同一式中文兩份各執一份存照關於本合同租車事項所有津浦鐡路局與交通部往來呈批各件照錄各一份附於本合同之後以資信守交通部直轄津浦鐡路管理局正局長王家儉副局長盛文頣漢森公司代表鮑宗漢立會人代表井阪秀雄中華民國五年十二月六日訂交通部直轄津浦鐡路管理局（下稱甲）漢森公司（下稱乙）今因於民國五年十二月六日訂立正式租車合同雙方簽字蓋章在案今奉交通部批未尙有修正條件三條雙方同意今將附加條件列後該條件雙方簽字蓋章與正合同同一發生效力附於正合同之後以資信守一車輛大修自立合同之日起五年之内如車輛大修確因行事遇險或兵亂火災一切意外之事由甲擔任外餘由乙擔任惟應由甲知照乙派人雙方驗明實須大修爲斷除五年之内大修照上開辦理外其餘尋常修理在十五年租車期内均仍照正合同第十條辦理惟限定大修以七月爲期逾期甲尙未修竣亦仍按日起租一起租日期凡車輛到陳塘莊由乙將車件點交甲收淸之日無論交車多少輛按平均每日裝成一輛計算每日認付一輛租如甲每日不能裝成一輛亦須照上開平均扯算辦理按日認付租費但車件如有短少不在此例起租後無論用否均須按日算租一本附件與正式合同發生效力交通部直轄津浦鐡路管理局正局長王家儉副局長盛文頣漢森公司代表鮑宗漢立會人井阪秀雄中華民國六年一月三十日右見證一人大正六年一月三十一日在天津總領事松平恒雄 
[限制輸入嗎啡高根章程]  
　　政府擬加科嗎啡鴉片重罪前經議决查杜絶嗎啡不外限制輸入曁檢查售賣二端前淸時業經訂有輸入嗎啡高根等物章程照會佫國公使承認民國五年一二月間外交部與稅務處往復咨商按照海牙禁烟公約第十二條將原章酌加修正以期竭力限制當由外交部照會駐京各使查照允認旋准英和法美瑞典日斯巴尼亞奥丹傳　巴西古巴各使先後照復除法國照允外其餘各國或稱請示本國政府或以未便單獨允認爲言嗣經外交部一再照催現尙未完全答覆政府以案經文涉在前自應再行照催無須另向各公使提議頃巳擬定限制輸入嗎啡高根等物章程以備施行茲錄章程十條如下自此章公布之日起所有嗎啡鴉高根或安洛因及剌施以上各物之藥針各等器具除領有執照之醫生及藥舖准照以下所列之辦法准其運入外其餘華洋人等一槪禁止運輸進口一凡領有執照之醫生欲將嗎啡鴉高根或安洛困及剌施以上各等物之各等器具輸運進口其辦法如下（甲）外國籍人應在本國領事署具立切結聲明欲運若干價值若干從何處來用何法起運即如某輪船或鐡路或郵政運進並保此藥及器具專爲療病之用或該醫生自行施用或爲某醫院專用云云該領事即將此項切結送交海關接收由貨主照章完稅海關方給專單放行（乙）中國籍人應在稅務司署具立切結邀請殷實舖東一人蓋戳簽名作保聲明欲運若干價值若干從何處來用何法起運即由某輪船或鐡路或郵政運進並保此藥及器具專爲療病之用或該醫生自行施用或爲某醫院專用云云稅務司即將切結收存隨令貨主照章完稅准其領單放行二凡外國藥舖領有憑證准其配藥者欲將嗎啡鴉高根或安洛因及刺施以上各等物之各等器具販運進口其辦法如下（甲）外國籍人營業者應在本國領事署具立切結聲明欲運若干價值若干從何處來用何法起運即如由某輪船或鐡路或郵政運進並保此藥及器具僅止配製藥品若非有領有執照之醫生藥單不行售賣即有藥單亦只以些須小數出售云云該領事即將此項切結送交海關接收由貨主照章完稅海關方給專單放行（乙）中國籍人營業者應在稅務司署具立切結邀請殷實舖東一人簽名蓋戳作保聲明欲運若干價值若干從何處來用何法起運即如由某輪船或鐡路或郵政運進並保此藥及器具僅止配製藥品若非有領有執照之醫生藥單不行售賣卽有藥單亦只以些須小數出售云云稅務司卽將切結收存隨令貨主照章完稅准其領單放行三凡醫生及藥舖將所有運入之嗎啡鴉高根或安洛因及剌施以上各等物之各等器具由海關放行運至營業住所之時應專立一項簿册查照後開各欵隨時詳細紀載簿册之内（子）某年月日收入某種嗎啡鴉高根或安洛因若干種某種剌施器具若干枚（丑）某年月日賣出某種嗎啡鴉高根或安洛因若干種或某種剌施器具若干枚憑領有執照之某醫生簽名藥單或介紹書賣出並將買受人之姓名年歲住所事業等類註明簿册内（寅）所有前項醫生簽名藥單及介紹書皆須編號記入簿册並將原單原書保存三年時期以備檢查至此項藥單及介紹書祗能適用一次倘欲再配原藥須另用新藥單或介紹書（卯）如係醫生爲人治病用去者應由該醫生註明某年月日用去某種嗎啡鴉高根或安洛因若干種某種剌施器具若干枚爲某人治病所治何病受治人之姓名年歲住所事業等類（辰）每月末日將一月内總舊存新入發出餘存之嗎啡鴉高根及安洛因及剌施以上各等物之各等器具數目分别四柱結於簿册内由貨主簽名候查又照四柱總結另紙抄出一分候交檢查員携回備查四檢查時期每一月或兩月舉行一次每次以每月第一星期内行之如遇必要時無論何時皆得檢查五每届檢查時由海關監督派員如該埠未有監督者由總務司派員並函請領事派員會同前赴各醫生處及藥舖將各該處所立登記嗎啡鴉高根各等物及剌施以上各等物之器具簿册查閱即將各數與所有存貨藥單等件檢查核對是否相符如查無可疑由檢查員簽名蓋章於簿内並將另抄之總結單一份由貨主簽名携回備查倘查有疑點應由該員禀報委任之上官巖究如查確有影射作弊等情以後永不准其再運倘案情較大者除不准再運外如係華人則由地方官參照嗎啡治罪條例各欵辦理如係外人應請領事查照該國法律章程辦理六凡有嗎啡鴉高根或安洛因或剌施以上各等物之藥針各等器具私藏船内或未領有海關准單擅行携帶起岸除由海關將各該物查拿充公外應將犯案之人如係華人則由地方參照嗎啡治罪條例各欵辦理如係外人應請領事查照該國法律章程辦理七凡查有嗎啡鴉高根或安洛因或剌施以上各等物之各等器具藏匿船内該船船主應負責任由海關察看情形酌量議罰以警將來八各省設立地方醫院及軍醫院軍醫並各項醫務學堂如爲療病或研究學問需用嗎啡鴉高根或安洛因或剌施以上各等物之各等器具須先由該管上司印文行知海關監督此項印文即代切結之用聲明欲用若干估值若干從何處來用何法起運並保此藥或器具專爲療病或研究學問之用由監督知照海關并另由該管上司出具護照交輸運之人持向海關驗明相符照章完稅放行其餘悉照各條一律辦理九所有嗎啡鴉高根安洛因及剌施以上各等物之各等器具照以上所列之條輸運進口者應照值百抽百徵稅十各海關稅務司於照以上所列之條運入該口之嗎啡鴉高根安洛因或剌施以上各等物之各等器具放行時應將貨主之姓名住址招牌及貨物之重量件數開單移知本關監督備案檢查其有運往租界外或不在領事範圍之内者即由監督行文知照該處地方官備查 
[中德斷交後之漢口]  
　　漢口德租界警察與巡捕並立業巳數日昨不知何故又重行支配警察專站該界周圍崗位巡捕則站於中心各地外間有言界内西人對於警察多不滿意者然與此次變更崗位决無關係或爲省減警察人數之故聞有某洋商自雇印捕在門外站崗交涉員巳經照請該領事禁阻新任荷領事聞亦欲得德界事權曾在工部局巡捕房考查一切連日爲德商與華商之各項糾葛數次會晤交涉員各領事爲德界事亦頻訪之吳仲賢君大爲忙碌幾於應接不暇德華銀行於接收時曾停歇一日由中國銀行漢口分行長錢宗瀚奉部令赴該行將存銀賬目盤算淸楚乃照常營業現錢居於監督地位提支存欵須彼簽字方有效力行中祇兩德人一司賬一管庫大班巳去所有華商存欵早巳提取鈔票亦經兌去故現在事極淸閒其存銀尙有一百餘萬元德華學校則巳停辦學生星散吳交涉員商於王兼省長擬將該校學生併於武昌外國語學校無如武校經費支絀現正籌畫俟有的欵方能定議漢口並無德國軍營兵艦應行扣留之德軍人及與德人有關係者甚少僅領事署有衛兵數名聞巳預先改裝他適外間傳言有德軍人三十一名扣留於鄂垣新河氈呢廠中派有軍隊監守此說恐未必確 
　　中德現雖絶交中立條例仍然適用無論何交戰國人不得在吾國採辦軍需物品茲王督軍恐商民誤會本意私將一切軍需物品售於交戰諸國特訓令各官署一體嚴行查禁並令明白宣示俾衆周知 
　　聞漢口糧行因湘鄂贛上年穀米豐收現今各地均有大批糧米運漢市上存米甚多價值便宜影響農業頗巨現由朱萬盛等行禀請各官署開放米禁准予裝運出洋情願報効捐欵惟此事究背中立條規且恐妨礙民食度官廳目前未必能輕許所請也 
[續誌中德斷交後之長沙]  
　　湖南譚省長昨准國務院咸日密電報告對德辦事總綱如下（一）認定中德現止斷絶現有之外交關係（二）往各部院處所用公牘文詞均須一律如失和開釁敵國敵人敵貨敵船巨寇夷虜等字樣一槪不用將來恢復和平則用恢復外交關係字樣又對於德國帝后及聯邦各君主后妃始終用固有尊稱侮蔑字樣槪不使用此次祗與德斷交奥國仍爲友邦德奥二字連用時務須格外注意譚氏准電後當卽通令所屬一體遵照譚氏前准中央通告謂德僑如願退出國境其路線須由中國政府指定等因茲因旅湘德僑多願退出爰爲之規定路線如下（一）由長沙乘中國商輪赴漢再由漢乘中國商輪赴滬卽由滬乘中立國輪船赴爪哇中國軍警護送以到上海爲止（二）在常岳各屬德僑則先由地方官護送至省再由省按照路線出境 
　　昨譚省長又准陸軍部來電謂僑居我國德商除戰時禁制品及一定警備區域各地點外皆聽其通商自由與各國商人一體待遇云云刻巳一面趕印布告並訓令各地方官廳查照一面函知駐湘德領轉知各德商知照 
　　譚省長因湘省水口山礦局等與各私立礦務公司及各項工廠學校多雇有德人現在中德國交斷絶其重要職務與軍事上有關係者自應令其解職另聘本國或他國人繼任昨巳分别訓令遵照辦理矣 
[湯玉麟離新之餘聞]  
　　奉天五十三旅旅長湯玉麟逃避西蒙情形巳詳昨報茲聞湯之爲人粗直不識時勢自移駐新民後本欲察其動靜以觀後效而湯對於部下不甚約束又兼招集流亡以致民不安業且又三日一文請多發軍餉五日一電請調撥軍隊張督軍均置之不問乃其部下連長在外設卡竟用全副武裝湯之步三營僅有一二連巳不成爲軍隊因其盡力招募遂又衆多日前中央來電謂有人報告新民一帶胡匪滋肆該處軍官不能制止應加懲處張督軍乃開軍事會議議决後即發表撤湯之令 
　　湯旅長在新民屯於前日午後五鐘傳令營兵修飾行裝預備起程雇大小車輛若干出縣赴白旗堡車站適逢京奉火車至站湯即飭令該車西行而管轄車長聲言前站業已發籤萬難倒回遂向車發鎗兩聲將行裝抬運車上車乃西行車頭時發氣聲並以火燈橫擺使後來之車聞見緩行 
　　湯劉赴蒙之故因劉爲湯之姻婭然張督之待劉則不盡因湯之薦引於巴匪之役擢爲營長劉旣爲五十四旅百七團第二營營長本不隷屬湯之部下乃劉於此事發生不知遠嫌迨五十四旅旅長調移二營防所劉竟以不能奉令應之故昨日與湯同時撤差令中所謂抗違命令不服訓飭卽指此也當湯旅長出城之際商民不知細情羣起恐慌各自閉門及至兵返出街業巳五點半鐘各舖戶始一律開門照常貿易地面甚爲安靜六鐘許在白旗堡被湯將車中坐客槪行逐下皆步行至新街棧店又不敢留幸商會出而勸說始許留宿湯旅長在新駐紥所轄軍兵一營於臨行之際皆倉皇無措由于劉兩營長護送西行惟連長僅去一名其餘三名潛逃回新而所帶之兵至車站送湯氏登車後半皆步行逃散 
　　湯旅長於日昨督飭部下衛隊赴廣寗現下該縣只留第二營于寳山營長率隊駐防日昨（十九號）奉天派出百七團步兵及馬營赴西駐防爲監視湯旅長之行動今湯旣由新民拔隊赴廣寗則派出之監軍亦卽尾隨西下 
　　鄒團長赴新接任後立時張貼告示並來電告報劉營長隨湯西行軍隊在新地面甚爲安靜至奉省張軍長所發之兵六營均在新民以東駐紥未至新街現張軍長恐事有返復致生危險特電令所發之兵暫緩回奉以維治安 
[在川滇軍之行動]  
　　川省一部分滇軍近來驕橫異常騷擾竟不亞於北軍民間感情巳大不如前除成都彭縣兩次譁變者不計外茲將最近暴行略紀一二於下新都縣議會議員張某本著名紳富其子一爲某處營長一任本縣校長家距新都縣城四五里日前滇軍駐防該縣者竟開軍兩連將張宅包圍數重散兵線長至二三里如臨大敵將張某曳去並將張姓銀錢衣物抄去約值四百元左右各處首人往保者一併指爲同黨逮捕回縣後縣中各法團及民間均知張係地方公正紳耆羣起鼓躁全城震動各團丁均願與該軍决一死戰楊知事恐肇事變當即赴滇軍營部交涉始將張釋出至所刦衣物則巳入典當矣現張巳來省控告 
　　三月二號午後有滇軍數十名冶游於五擔山娼寮適有張某者先在娼家見該軍至未起立讓避（近日冶游者凡見軍人則必起立迎而讓之）立被拉出拳足交下並用剌刀連戳數下肋際一刀竟深入腹内嗣經張之友人僱輿將張抬回宿店則巳死矣張本外縣人無家屬在省并未起訴警廳雖呈報督軍省長亦視爲一種具文而已 
　　三月八號有一滇軍行至北門鼓樓見有某姓少婦在門閒立該兵上前以手扭其臉婦姪在旁不平略加干涉滇軍竟出剌刀亂戳立時殺害該處崗警畏其兇橫當即飛報分所迨憲兵到時該兵巳去僅在途拿獲一兵並非兇手現此事尙未了結 
　　成都南門外靑羊宮花會每年隂曆二月最爲熱鬧三月八號滇軍游花會者有六連之多由長官率領前往是日午時有女學生一隊雁行而來有一滇軍揷入女生隊内巡警上前干涉兵士始去旋約十數人由女賓入口而入巡警向阻上服鳴哨集合百餘人將巡警痛毆幾斃時有巡警二人前往勸解并作揖與滇軍賠禮請其自由出入該軍又以爲侮己又將兩警毆傷制服扯破指揮刀奪去一時會場人民羣抱不平商店疑係滇軍暴動立將貨物收拾全市羆歇警察隊以巡士無故被毆全體憤慨欲與滇軍武力解决經長官極力勸阻嗣由會場警署長白英以電話分電各機關立派憲兵到會始得無事是日隨開會議商量補救辦法九號遂多派軍警彈壓至肇事之兵現由警廳呈報軍署請辦尙不知如何處分也 
 
 
 

Page 7

 
 
[浙高等廳之縣司法計劃]  
　　竊停審檢所裁復問題 
　　浙省審檢所經中央國務會議决定緩裁齊省長雖抗不遵照但高等廳方面司法部巳一再電令有所訓示聞二十三日上午九點鐘高廳尙接部電内稱各縣司法公署議决成立不日即將公布審檢所爲公署基礎應飭暫緩裁撤且擬增設地方分廳云云惟自齊氏裁撤令下各縣審檢所業經呈報照裁者計巳五十六縣昨聞兩廳密議决定各縣專審員暫緩調回所請改委承審員之二十五縣亦從緩批答至因裁撤停止訴訟各縣通令速行回復受理所有判决權暫由專審員與縣知事共同負責本月經費仍照前核給其建德松陽縉雲黄岩麗水永康靑田衢縣東陽鎭海紹興天台浦江湯溪海鹽諸曁等十餘縣並擬先行組設縣司法公署其編制視縣分之繁簡酌設審判員一二員該管縣知事不如審檢所之兼任檢察職務所有民刑訴訟俱直接訴於審判員即照初級官轄權限依法受理其未經裁撤審檢所各縣並須一律改組以收司法統一之效 
[杭州快信]  
　　楊督軍於本署特闢新聞記者閱牘至昨（二十四）已實行成立委本署差遣樊鎭張化習爲招待員 
　　財政廳長張厚璟昨電中央辭職 
　　省公署馮秘書長運動不承認裁撤審檢所主稿事極力聲剖 
　　交涉使署昨已實行遷移至新市場舊督軍署 
　　警務處昨委顔樂天（臨安）李逢源（平湖乍浦）姚以詠（富陽裏山）柯毓琛（嘉善）邵綸（嘉善天凝）袁人龍（嘉興新塍）各屬警佐并以餘杭柯制明與省會三區四署施伯榮對調 
　　艮山門絲捐局徵收員黎泰生等徇私舞弊牽涉局長黃銓財政廳飭查屬實昨巳將黃撤差另委田程接充 
　　紹蕭越安等輪船公司因水利會議决取締章程窒碍難行特呈請撤銷齊省長巳飭王宋兩知事會查核覆 
　　城站新市場兩劇院男女分座業巳實行楊督軍爲尊重軍人名譽計凡舊有免票一律繳銷 
[蘇省會第五日選舉會記]  
　　辛潘居然當選（醒民） 
　　今日（二十四）爲蘇省會選舉參議員之第五日昨夜道路喧傳即謂楊石巳出鉅金在棄權派四十餘人中又疏通數人預計今日巳足法定人數當可産出棄權派馮士奇陳大猷朱紹文等數十人睹此情形知歸失敗初擬亦全體出席希冀三人中或可佔得一人嗣以計算人數不足三分之一且放棄選舉權之通電昨晚旣巳發出與其到會不能選出希望之人母寗實踐棄權之通電　决議仍不出席本日到會議員午後二時即巳簽到九十餘人未幾又到數人巳足百人上年選舉會所不出席者如王豐鏞張慈明孫照寰陳爲軒莊增藩戚麟祚朱鏡明陶鍾箎馮弼仁等今日均巳出席矣時鐘巳報五下查點人數尙缺三人而資本家楊石亦未到聞楊因辛潘在第一次投票産出倘第二次投票辛潘部下票團有變非得切實保障不肯冒險辛潘團頭葛某仲某恐今日又成難産遂力促二人出切實之保障否則團頭明日不負責任辛潘見此情形滿口應允遂挽村某赴某司令家促楊石來會去未一小時村某即偕楊石同坐某司令汽車到會潘承鍔辛漢之團頭葛某卽挽楊石入一密室書一字據以作保障之信物楊石遂亦簽到計算尙缺二人旋戚麟祚又將列名棄權通電之王仕良挪來簽到投票聞獨王一人費二千金票價可謂鉅矣王簽到後巳有一百零六人祇缺一人有莊以涖者亦號稱爲正義派莊係開票監察員故逐日到會惟迄未肯簽到今日忽態度一變居然自願簽到計算人數巳湊足一百零七人恰符法數時巳六鐘法定時間巳到遂一面搖鈴開會舉行投票一面電請省長蒞會監督驟聞鼓掌之聲震動屋字議員之樂可知投票時禁止旁聽場内情形非議員遂無由得見齊省長於七時到會卽入場監視旋金天翮沈周戴思恭由會場逸出辛漢先曾派其至戚陸某在會外門首窺探時陸正與守衛者談話見走出三人即上前阻止詢以何往金等答稱辛潘之票巳投畢第二次舉楊東嚴（楊石之姪）非吾人所同意遂揚長而去旋又有孟鐸亦由會場走出聞亦係不願投楊票者場中旣走出四人即不足法數第一次開票潘承鍔得五十六票辛漢得四十六票均當選鈕永建得一票其餘四票均不依式無效開票畢監督管理員不知巳缺席四人宣布第二次投票其時簽到諸人除金沈戴孟四人巳出會外莊以涖沈朱軾王豐鍾沈維賢等四人均不願領票查點投票人數祇有九十九票監督以不足法數擬不開匭議員陸家　要求援魯省會選舉例以第一次投票簽名簿爲準將缺席之四人及不願領票者（共八票）作爲白票陸與曹政務廳長爭執甚烈齊監督宣布將票匭封固電中央請示時巳八時遂宣布散會 
地方通信 
[無錫]  
　　修築塘岸之籌備無錫北市自黄埠墩岸邊起至臯橋一帶塘岸迤邐十餘里爲往來運船縴夫必行之路歷時巳久從未修理兼之頻年水浸岸沿磚石日漸坍塌而縴夫偶一不愼失足落河則該處河面寛闊勢無生理至如夏水暴漲涉水拉縴尤稱不便市公所早擬興工修理苦無的欵近有紳民孫鳴圻孫翰英等擔任先行墊欵建築聞工料兩項需銀一萬七千餘元不日即將着手動工 
　　銀行長紛紛調動無錫中國銀行爲三等分行行長楊敦甫任事數年信用甚孚人亦幹練去歲停兌令下楊行長深不爲然不久即呈請辭職財政部以一時無相當人才未曾更易近巳委吳熙年到錫接充又交通支銀行行長伍渭英任事三載以辦理不善爲北京總管理處勒令交卸改調前充無錫行長之薛肇卿接辦矣 
[鎭江]  
　　師長注重操練駐鎭陸軍第十九師楊師長近令駐防鎭郡各軍分早中晚三次操練出防在外之各軍隊亦輪隅回鎭演習各種陣法聞師長擬於日内舉行春　檢閱以覘成績又聞馮兼督軍昨日訓令駐鎭各防軍官長略云軍隊操課爲當務之急應愛惜光隂嚴厲督飭不可間斷曠廢職務用副國家養兵之至意　　妖言惑衆宜禁鎭郡對江沙頭地方現有某甲自稱馬痞詭言都天神附其身造作神語妖言惑衆該處鄉農刻正集資爲其所居之土地廟購料改建以資供養此種怪相地方官亟宜查禁 
[九江]  
　　敎育會長巳有人九江縣敎育會去歲改選之期有一班非會員者强行投票會員阻止不獲當用記名投票法以示區别投畢由縣監視投票員孫掌卿將票連同會員簿帶署以憑核奪汪知事檢定會員票數劉公簡當選爲正會長萬和悅孔憲勳當選爲副會長嗣因廖洪箕不服赴縣訴訟由縣署呈請江西省長指示辦法在案廖復兩次起訴法庭拒不受理以致輾轉數月會長一席尙在虚懸茲聞縣署奉到省長指令准以檢定會員票爲有效刻巳函請劉孔萬三君尅日蒞會視事聞劉等擬於二十三日就職矣 
　　電燈公司將成立九江映廬電燈有限公司前由邑人唐伯龍等集資創辦招有股本八萬元早經稟報地方官廳曁江西省長轉咨交通部備案茲奉交通部批准立案該公司特租定龍開河賓興洲特等地畝四畝建築燈廠聞已聘定吳翰臣爲工程師擬卽開工建築並在滬某公司訂燈六千盞機器一架閱月即可到潯成立期當巳不遠矣 
[武昌]  
　　警察與水兵决鬭日前平湖門外警察保安第二支隊與輜重營衝突詎相距未及數日而該隊日昨又與停泊紅毛磯之某軍艦兵士大起衝突械鬭頗劇其肇事原因緣停泊紅毛磯軍艦之軍士某甲於一星期前將艦中廢機器械等私竊多件意圖售賣詎一登岸時（平湖門外）即被該保安隊士盤詰破獲當經押送該艦處分以故該艦軍士對於該隊警士等大結惡感時思報復藉洩私忿昨十七號晚七時有該艦士六人欣然而來登岸後適與該隊士等三人相遇即對之肆口謾駡該隊士等略答數語即上前痛毆遍體鱗傷幾致斃命並將鎗枝奪去第二支隊張隊長據報後莫知所措竟令全隊出發（四五十人）一面派人尋覓總隊長何鳳池並電請警務處遊巡隊趕緊派隊出城保護該艦軍士等見全隊巳至知勢不敵當即躍上小划而去次日何總隊長回隊得悉一切當卽親登該艦與艦長理論再四始由該艦長敷衍數語將所奪鎗枝交還了事 
[湖南]  
　　壽佛誕辰之熱鬧壽佛爲湘中人士最深信之一有道活佛也相傳生於郴州修道衡州飛昇全州衡城第一名勝之雁峯寺即其修道所也每年以二月八日爲誕期迷信者有跪燭之陋俗長跪數時者有之長跪一晝夜者亦有之恒視其迷信力之强弱爲等差大抵婦女居多無賴之徒守候山門俟有美貌婦女則假跪燭之名近而狎之近年來行政官預爲嚴禁此風巳爲稍戢不料本届壽期行政官不特不預爲防範反從而贊成之於是迎神賽會之舉復煥然一新殊可歎也 
雜評一 
[蘇議員産出（一子）]  
　　以去今兩歲爭持十餘次之參議員而竟以辛潘選出誠不可謂非金錢之戰勝良心矣 
　　然吾則謂今日尙非良心最後之失敗蓋此次江蘇之賄買風潮旣巳言之鑿鑿則豈無一二證據足供搜輯以爲起訴之資料而義憤填胸之輩又豈肯撒手遽巳故此後而若發生訴訟問題者則良心與金錢最後之勝負將在法庭解决之也雖然以他省之選舉訴訟例之金錢最後之勝利又可預料者 
　　嗚呼各省之如辛潘者多矣而吾獨爲江蘇惜者以江蘇費九牛二虎之力以爭良心而猶不能得茲其所以可慨也 
 
 
 

Page 8

 
 
[一瓶斷根靈驗心肝胃氣痛]  
此散不論何種心肝胃氣痛凡痛極難能忍不特辛苦更有性命攸關如遇此症請嘗試驗之妙藥一經服下馬上即速止痛縱有遠年幾無可治之頑症以及結核成塊時痛時止腹胸腫脹濕痰邪熱勞鬱殪氣瘀滯等氣痛即服此散限定一瓶包能斷根永不再發大瓶一元小瓶半元　上海英大馬路盆湯弄廣東杏濟堂啓 
 
 

Page 9

 
 
   
 
 

Page 10

 
 
本埠新聞 
[議定暫代德領陪審辦法]  
　　中德邦交斷絶後滬北公共會審公廨德領裁判權照國際公法自應撤消惟星期六德領陪審堂限業經駐滬領事團與華官一再磋商暫由意大利日本兩國副領事承乏曾經蒞廨陪審各情巳誌昨報茲悉外交團與華官會議該兩副領事作爲代庖問題議有辦法二條（一）意大利日本兩副領事於星期六到廨訊理捕房刑事瑣案（二）凡德商控告華人無論民刑各案則不在代庖問題之例云 
[租界遍貼保護德僑文告]  
　　中德邦交斷絶後中政府以德國人民僑居我國者實繁有徒允循國際慣例規定相當保護辦法六條通電通商各口岸上級官長出示布告以示素敦睦誼之意上海盧護軍使接電後遵卽出示布告内地人民原文早詳本報茲悉前日復由盧君飭承將此項保護德僑之辦法六條繕就文告送請朱交涉員轉送駐滬領袖領事曁公共工部局分别簽字後即發交英美各捕房遍貼通衢俾德僑與公共租界人民一體知悉 
[檢查處成立後之消息]  
　　中德絶交後旅華德僑仍由華官保護惟須檢查其居處有無違禁物品故經盧護軍使在製造局設立檢查處專事辦理檢查一面函由朱交涉使照會和蘭總領事飭知僑居華界之德人迅往檢查處報告以便檢查而施保護在案茲悉檢查處馬主任以本處自於二十二日成立以來據報者尙屬寥寥現特規定自設立之日爲始以十天爲限須於限内報告勿得自誤又於昨日函致交涉公署轉致和蘭領事飭知各德商遵照又該檢查處前日分函製造局造船塢鐡路總局等各機關查詢有無德人辦事請卽查復云云 
　　松滬盧護軍使以浦東沿浦灘一帶之洋商廠棧及徐家滙地方之肥皂廠皆有德國商人充任經理職務是否住居本管境内自應先爲調查曾經派令憲兵營張營長令由第一連連長吳金亭分投往查去後昨據呈報查得滬西徐家滙西妙橋及浦東陸家嘴一帶均有德人男女老幼人等僑居爰將該德人等姓名職業列表送核前來業巳發交檢查處核辦茲將德人住址表册錄下（徐家滙）德商名亞古司托司撲來斯現在固本皂廠爲總辦妻一人子大小各一口兄名托逹司撲來斯亦在固本皂廠爲經理男女傭各一口住西妙橋路（浦東）德人名麥亞係在和順洋行賣酒住德國總會又德人甫列客門耳係在禪臣洋行爲保險員住德國總會又德人名司安特士係在德華銀行爲司賬住德國總會又德人名麥而逹係在美最時爲洋棧總理子一口女大小二口住陸家嘴又德人名可臘夫係在禮和洋行爲牛皮司賬妻一人大小女孩四口住陸家嘴又德婦名借英子女各一口住陸家嘴又德人名查哈現在海關充司員妻一口子一口住浦東揚子棧又德人名司道夫現充揭子棧總理兼管碼頭各事妻一人住浦東陸家嘴 
[撤回看守同濟學校包探]  
　　中德斷絶邦交後法新租界亞而倍路之德文同濟醫學堂由法領事解散德籍敎員當日離堂肄業各華生亦先後出校旋法領事因該學堂房屋寛大尙有機器圖籍在内恐有外人入内故特派中西越各探捕等駐守堂中查察現法捕房以堂内德人華人均巳離去巳由三道頭金線軍官督率安南軍士在堂駐守足以巡察一切故於昨日將派往帮同看守之各包探一律撤回捕房辦公 
[法員聲明解散德校之原因]  
　　某君昨晤法國某要員談及解散同濟醫學校事法員謂此舉專爲阻止德人用該校機械製造砲彈炸彈等諸危險品不觀華員近嘗於德船之上抄獲炸彈乎可見法人此舉足以免去意外事變及維持公安也某君問曰法員曷爲用巡捕佔據該校乎法員答曰是蓋爲保護該校房屋與校内所有機械器具等物起見也法捕房今已將各物查點註册今除上差之巡捕外無人可以入内是足徵法人並未佔奪該校産業不過派捕防守而巳某君曰然則曷爲須至中德斷絶外交關係後始行此舉法員曰此乃因法人尊重中國及顧念兩民國之友誼故也設法人於中德絶交之前行之則將侵犯中國之中立矣且此舉與中國無損而有益某君即問以理由曰該校他日仍可重開聞法國工部局且擬捐助經費目前則正設法安置該校學生或肄業他校或束裝回里法人均願助之總之决不使諸生因此舉而受不便也 
[總商會討論保護華工之條陳]  
　　前日（二十四日）上海總商會第六期常會提議駐法胡公使保護華工條陳請討論案云案奉江蘇督軍省長令准農商部咨送駐法胡公使保護華工條陳令仰商會嗣後境内如遇有招工出洋情事應遵部咨審愼辦理等因並准上海縣公署函同前因應請討論辦法相助爲理以惠華工云 
　　照錄駐法蘭西胡公使來函逕啓者本年八月問有天津惠民公司經理李兼善偕法國農業技師陶履德率所招工一千七百人行抵巴黎呈驗招工合同經本公使逐條披閱純是個人營業性質當囑該經理完全擔負合同上之責任並應詳細調查法國工廠情形爲華工謀應有之利益茲法國技師陶履德又赴華繼續招工此後華人人數來法者日衆本公使有保護旅外人民之責不能不預事籌維特擬條列商確於後 
　　一招工合同應修訂盡善也法國最重工業於保護工人法律至爲完備自歐戰延長法國壯丁齊赴戰場工人缺乏工價陡增與前二三年情形逈異是以合同内亟宜聲明華工應與法國工人受同等法律之保護所得工價亦應與法國工人一律有此聲明可免除工人與工廠一切之衝突且工價與法國工人一律庶不致因華工工價較廉而招彼工黨之嫉忌排擠致蹈美國苛律之覆轍此與將來出洋華工關係至鉅又招工應有費用公司應有費用不妨據實豫算向法商另欵提議萬不可按工人名數抽算此爲顧全尊重人道之美譽且力避販賣猪仔之嫌疑庶冀可行之久遠也 
　　一所招工人應嚴加選擇也今日出洋之工人當先豫計將來回國後作何安置其上焉者能熟練法國之工場管理法將來即爲良好之工頭其次焉者能節蓄所得工資將來亦可小本營生是以宜保衛其羣萬不可使賭棍地痞溷跡其中蓋賭棍天良喪盡專以吸人膏血爲事不顧人之生活將工人辛苦所積工資席捲而去豈不痛心倘到洋後或更明目張膽開設牌九番攤一經所駐國警察拘捕則國家聲名亦被損害至地痞平日本藐視法律無惡不作加以出洋稍加閱歷恐機械之心愈工而一般志氣未定之工人易爲習染所移將來勾結煽動魚肉良懦小則爲一鄉一邑之害大則可種禍於國家愼無以其輕而忽之也 
　　一普勸工民商民宜尊重個人名譽也將來華工出洋日衆漸可推及於商業運銷華貨列肆歐市旣便本國人之購用亦爲歐洲人所歡迎惟商民所運物品以及到歐洲經商應有實在資本並處處遵守法律方與中國商業前途有益查前年有湖北人到巴黎携婦女沿街售紙花垢服篷頭行人厭之本館以其有損國體經電部籌欵一律遣回又有浙江靑田石商運來小品因琢工太粗銷路甚窄資本旣罄流落可憂亦經本館設法資助遣歸又歐報載某國都市有中國工人所居之旅館嘗見靑年婦女朝去夜來致爲彼國工會所排斥以上各事皆與中國工商名譽極有關係當引以爲戒况工人應注意衛生若沾染花柳病定被工廠驅逐必有流落他鄉遣不勝遣之患至娼妓醜業有玷國體萬不可聽其出洋尤當懸爲厲禁 
　　一嚴檢工人行李不准携帶鴉片烟也現在國内烟禁綦嚴所存土膏無法潛售一種罔利之徒必百計以售其欺旣有華工盈千偕行難保無偷帶烟土倘經過海關偶疏檢查到外洋後公然開燈集吸一經所駐國警察捕獲凡吸烟之工人定爲所駐國法律不容届時或拘禁或立時驅逐亦累及國家體面且爲外人所藉口更於中國禁烟前途有莫大之影響 
　　一外國船上水手等不准虐待華工也現世界重平等主義華工能安分守己即應與他船客一律待遇不准無端叱責尤不准無端毆打至華工初次出洋不諳船中規則宜由通譯善爲勸導令其遵守倘船長縱容水手等虐待華工卽由通譯密函經手招工之人應向船公司詰問並囑船公司嚴行禁止 
　　一亟應設領事管理華工也查領事之職務專在保護旅外人民之商工業遇有發生事件屬於國際私法上性質者隨時可請求所駐國地方官相助即可了結不必牽及國際公法上問題卽如此次招募華二純係個人營業之行爲國家亦無干涉之必要是以亟應設領事以劃定職務之權限且華工日衆其註册發照稽查等事手續甚繁非設專員無從辦理此又關乎保護人民之主權不可自行放棄者也 
　　以上六條本公使爲約束本國工人並爲維持工人應有利益起見悉本於人道公正主義於各國保護工民之法律亦無不合擬請貴部通令各省商會逐條揅商辦法囑其相助爲理以惠華工統祈示覆遵行 
[公共租界預備弔取土膏店執照] 土商尙欲觀望耶 
　　陽曆三月三十一號爲中國禁烟盡絶之期計算祇有六天矣一般土商尙有運動展期之風說茲悉英美工部局除將堅持禁絶之辦法於星期報告内宣佈外誠恐届時觀望故日來巳預備派員届期分赴公共租界各烟膏土店吊取執照俾得依限禁絶 
[閘北辦理火政之進步]  
　　閘北一二三段救火會近來研究救火方法如添裝自來水龍頭置辦新式救火器械等等不遺餘力又因二段巳於去年購備電汽救火車遇有火警赴救較馬車迅疾故一三兩段現亦踵行刻正雇匠裝置車上器件不日即可告竣而二段全體會員於昨日（星期日）分往一三段境内調查裝設龍頭之處繪圖列表以免臨時匆忙 
[法租界總捕房行將遷移]  
　　法租界會審公堂自遷入新租界薛華立路後各捕房應解廨訊辦各案犯每日彙解至大自鳴鐘總捕房後再乘電車解送公廨訊畢仍行載回捕房至翌日再行押解至西牢照斷禁押嗣因往返不便故在公堂西隔壁空地上建造總捕房一處巳於上年秋間開工現房屋將次告竣趕緊裝修定於本年七月間將大自鳴鐘總捕房遷入新屋辦公與公堂西牢毗連一處以歸簡便 
[嘉定公團請爭省附稅]  
　　嘉定縣各團體昨電江蘇省議會云南京省議會鑒大會議决否認地丁省附稅三角案經公布尙未施行現省署通令仍徵省附稅二角五分視大會如無物衆情憤懣乞大會堅持嘉定縣敎育會會長黃守恒縣商會會長高騫縣農會會長顧瑞漾 
[遷排問題之再三呼籲]  
　　滬南木商因浚浦局轉令重遷木植一事迭次禀請設法通融雙方各具理由爭執巳久仍無解决昨董家渡以南各木商又公呈各官廳請爲維持原呈略謂竊以重遷木植一事前經商等具陳爲難情形禀乞鈞署維持在案嗣又奉工巡捐局轉浚浦局公函以有碍浚浦工程遵照函開辦法趕速遷讓當經一再請求邀免迄未允行遍查沿浦實無相當地點可爲木行之用今一旦迫令重遷勢將何往木行係正當營業爲國家供捐務爲地方謀公益歷年亦効有微勞是木商無負於地方應享有自由權利何能無端迭遭摧殘而屏之於促護範圍之外其爲提倡商業保衛商人之謂何商業凋疲不堪摧折處此危岩斷澗水盡山窮不得不呼籲鈞署乞放一線生機爲再具呈環求恩准設法維持云云 
[地雷傷人之餘聞]  
　　美租界熱河路一百五十六號門牌房屋内發現之舊地雷爆裂炸坍房屋數十幢並炸傷許祥和曁鐡匠等數人當經滙四捕房包探將受傷人車送同仁醫院療治各情迭誌前報茲悉許等在院經西醫分别治愈業巳出院昨經中西包探據情禀明捕頭核示 
[大統路發生刦案]  
　　前晚八句餘鐘住居閘北大統路安祥里四弄第四百五十八號銅匠陳某家突來匪徒五六人擁至樓上將皮箱内藏洋五六十元刦取而逸其時事主家祇有陳妻一人不敢聲張事後報告就近崗警轉報警署姚警正聞報會同探員傳小坤率領探警前往勘察一週立飭探警分頭跴緝盜犯務獲解辦 
[打鐡浜亦出刦案]  
　　昨日下午三點半時有盜匪七八人至法新租界打鐡浜吉益里二十一號門牌楊姓家以問信爲由入内各出手鎗嚇禁聲張先將同居之張姓婦人用繩綑縛一擁登樓撬開皮箱當被搶去洋銀衣飾約值洋四百餘元適傭婦出外購物回來將張姓婦人放下大呼盜刦當由探目沈德福包探魏志餘項光福到來當場擒獲浦天英一名解入捕房聽候詰訊核辦 
[德人里刦案首犯未獲]  
　　公共租界雲南路德人里胡坤山家被盜持械入室刦去值洋一千餘元之金飾現洋鈔票一案業經總巡捕房包探周志仁偕西探協同淞滬警察廳警探緝獲盜匪劉玉淸張正彬張二及婦人小孩各一口並搜出洋鐡首飾匣贓洋鎗珠先將張二帶回禀請公共公廨備文移提劉等到廨訊究在案茲悉張二前日帶回捕房後詰據供稱往刦胡姓係住居新閘路之劉某起意所有手鎗由劉給發搶畢即被取回云云捕頭得禀即飭中西包探協往新閘路緝拿詎劉巳知風逃逸未獲而回 
[拘獲圖刦匪徒續誌]  
　　本月二十二號搶刦浦東某姓家之盜犯紀萬郎祁金海朱福榮曹世春等於二十三日在閘北王家宅西新園茶館内分贓由眼線陳林和報告五區二分所崗　禀報牛警佐親率巡長劉延年巡警趙福祥姜春松等前往將該盜等一併逮獲抄出當票二十餘張吊到衣物多件研訊之下據供由在逃之阿福爲首今晚擬再往浦東行刦等語牛君得供後判將一干人連眼線解送閘北司法科轉解淞滬警廳訊辦昨日又飭探警緝拿盜首阿福到案併究 
 
 
 

Page 11

 
 
[判定盜匪之刑期]  
　　盜匪王寳生於去年十一月二十六日糾黨持械行刦本邑西鄉虹橋鎭張恒餘布莊内銀洋等物得贓逃逸嗣爲水警偵探李虎臣拘獲並獲嫌疑犯劉和尙等解送地方檢察廳訊得劉和尙並不爲匪當庭省釋其王寳生一犯判令收押候起訴審判廳公判在案前日下午由該廳趙刑庭長會同劉檢察官開庭辨論命提王寳生至案據供前在上海縣公署充當探夥去年十一月間往西廟橋向友人唐連生處索欠而回中途與李虎臣會面因小民與李素有仇隙致將小民拘送案下云云問官曰爾旣未搶刦何以在水警廳供明糾同王友仁等六人前往行刦共得贓洋八十元小洋七十角爾分得一元二角分贓後彼此分散等語究竟王友仁等現匿何處王稱並不認識一味狡賴趙君與劉君會商之下認爲辯論終結當庭宣判以王寳生糾夥三人以上犯且刦爲首要判處一等有期徒刑監禁十二年判畢飭將該犯還押聽候執行其在逃之王友仁等各犯俟獲案後另行訊斷 
[警廳長愼重軍械]  
　　淞滬徐警廳長近以防務事宜緊要所有各區署所崗警於出勤時佩帶之鎗械及署所内存之鎗械皮件等均宜隨時揩擦竭力保管昨特令飭各該巡官一體遵照務於每星期内查驗一次如有損壞應行趕速修整其鎗珠等類爲軍火必需之物更宜注意保存毋稍怠忽故自昨日（星期）始各巡官均遵照按班查驗矣 
[公共體育場開辦前之會議]  
　　上海公共體育場現巳落成定期本月三十日開辦巳誌前報茲悉該場主任縣敎育會會長吳懷疚以該場開辦在即到場運動者學生必佔多數與各校管理及體育有互相聯絡之關係現擬就體育場附近中等及高小程度之學校先行訂期開談話會協商進行方法故特邀集各校校長或管理員約同體育科敎員於昨日下午四時在該場内集議到會者爲第二師範學校楊肖軒第二師範附屬高等小學校張夢光民立中學莫志淸梅溪小學戴企留徐企周留雲小學許奇松西區高小學校周若泉巽與小學樊景卿西成小學葛嘉甫縣立第一高小學校王英超養正小學陳味腴等由吳會長主席先由主席報告聯絡進行之意見畢遂公議事件决定如下（一）提議基本班辦法先儘本場附近中學及高小程度之學校選送（二）提議各校學生入體育會或入場遊覽辦法（甲）學校學生欲入體育會者須經學校之介紹（乙）體育會員年齒暫定十六歲以上每校以二人爲度如每校十六歲以上生徒有百人以上者每百人得派三人（丙）未入體育會之學生亦得來場遊覽免用入場劵但須佩各本校徽章及符號並先期將式樣知照本場存查 
　　附公共體育場第一届招集基本班簡則 
　　一宗旨本場體育會先設基本班以爲將來分部分組之基礎　　二資格以年在十六歲以上品行端正體格健全者爲宜　　三額數三十人爲度四期間報名以四月五日截止四月八日（即星期日）開始練習期間以四星期爲度五鐘點每日下午五時起六時止但星期日上午九時起十一時止六奬勵何論何種消耗費一槪不收練習勤敏及格者酌給奬品如運動衣或運動需用品等並得派充體育會各部各組領班七介紹照本場總章第六條辦理八附則第一届基本班練習期滿應否開第二班臨時再定 
[高小學校聯合運動會職員之集議]  
　　縣屬高小學校聯合運動會全體職員昨假公共體育場分股集議擔認各項職務到會者爲李頌唐胡少亢王壯飛朱望三錢伸齋陳采苞尹叔平葉袖東曾公冶王英超瞿質生王備五張仲超朱伯華吳懷疚孫廷芳陳少生丁賡堯王桐生何子文楊肖軒姚麟書李綺城胡伯繩姚玉蓀毛吉生等於下午四時開會由李頌唐主席議决各事如下一議公推丁賡堯爲招待長一議幹事招待兩股職員職務時間地點由幹事長及招待長分别訂期集議分認一議函請精武體育會參加來賓運動一議卽日起會場陳設品及運動需品購置及轉借 
[布廠同行集議加價]  
　　近年以來江隂常熟嘉定曁本埠浦東閘北等處各布廠所出之絲光布各格白格白條澄被面灰平等布行銷四川長江一帶廣東及南洋羣島者異常發逹惟今正以來顔料之價雖平而雙股線與細紗價甚昻貴以致布價成本較大前日下午由理華滙綸等邀集同行日升洽記勤德符永昌美華新翁寅記愛工社華澄東昇協裕咸德日記立證麗華新華豐等十七廠之旅滬批發所各經理假大雅樓會議加價俾可維持商業互相討論之下經公衆議定自今日起每疋布照舊盤加銀一錢計色絲光布每疋銀二兩五錢花格子布二兩二錢五分白條布二兩白格布二兩零五分全絲光布三兩四錢色格布二兩正號灰平布二兩四錢副號灰平布二兩一錢紗白條布一兩七錢紗白格布一兩七錢二五絲光澄被面每條銀六錢冲光五采被面五錢又副冲光四錢二分五采本線被面四錢二分本五采紗被面三錢八分倘有同行不遵定價私做暗盤者查出重罰迨散會時巳傍晚矣 
[烟酒聯合會常會紀事]  
　　中國烟酒聯合會昨日午後二時開常會到者四十餘人首由代理主任報告京師代表團陳良玉等來函叙述此次財政會議决烟酒稅費一道徵收情形畢繼由洪少楚宣言我烟酒同業盼望稅則之改良巳半載有餘去冬議會旣經通過今茲財政會亦已解决實行之期自當不遠公費之應存應廢亦無待煩言惟聞公賣局有卽日將各稅歸併徵收之議此節併稅入費之主張業經財政會否决不知何以仍有此風說苟仍併稅入費不獨與議案不符且與我商界仍無絲毫利益便是畏虎之噬而反投其口也云云經衆公决公賣不除稅則不減據理力爭誓必堅持到底次報告各處來函至福建皮絲公會一函措詞尤爲悱惻餘由潘如興提出請求討論辦法公决據情轉報駐京代表團向政府呼籲以全民命茲將福建皮絲公會原函錄左中國烟酒聯合會大鑒敬啓者我烟酒兩業赴京請願年將一週自衆院將全案通過咨逹政府之後未見政府作若何救濟之表示近頃代表復行北上究有眞確消息否敝業人等受害巳烈盼望亦獨切近閱報紙載福建長汀縣屬新溪地方滋事殺斃男婦老幼二百餘人焚燬民居二千餘家謂肇事者以潮人以閩省失業之皮絲工匠爲最多刻正派兵往剿及舉辦淸鄉云云敝等爲家園業務兩屬關心雖報紙所稱皮絲工匠確否未詳而公賣局開辦後失業工人之多則處處可見目前召集會議商量維持地方辦法僉謂此輩工人非甘作匪類者不過失業之後　而走險今不從生計問題解决徒欲派兵剿治不特難奏功效而且駐兵愈多負擔愈重勢必愈剿愈亂推其結果非將該處居民槪行剿滅盡易之以長駐軍隊萬難平息刻下失業工人想必逐漸授首矣而政府對於我兩業請願之事仍無誠意之表示公賣者仍復變本加厲嗟乎唇亡齒寒兎死狐悲我兩業之命運岌岌乎殆矣敝等以安危生死關係非輕憂患方深終難緘默用特修書奉告究竟最近京訊如何務祈即行賜復爲盼 
[去年閘北兇案之餘波]  
　　上年四月間閘北發生巡警鎗傷行人慘案有公民王文濤幼女秀林爲美敎士信徒當時亦爲該巡警擊傷致成殘廢事後該公民曾具禀警廳請伸寃抑乃事隔年餘案懸莫結昨該公民又具書警廳措詞頗爲怨憤茲錄其大略如下 
　　爲案懸不結再祈明白批示事竊去年四月初一晚北四川路巡警無故開鎗傷斃中外人民一案民女秀林亦遭其禍曾於上年十月具呈質問奉批以此案結朿之日自必一體結束該民何獨異詞等因惟奉批又將半載仍無結果在一行作吏志在升官發財終日營營無非拜壽也賀喜也接官也運動也此爲官場秘訣不敢言之廳長小民疾苦何處能訴惟偌大案件懸擱年餘不知寃各有頭巡警傷人祗可質問警廳幼女秀林向爲美敎士信徒因爲中國之民自有中國官長此中具有主權問題乃不蒙鑒諒置之不問總之此案一日不結恐有責任者一日不能卸責究竟此案如何結果抑屬應受巡警鎗彈迅祈明白批示以便忍受 
[南洋公學藍球隊赴杭比賽紀]  
　　南洋公學（交通部工業專門學校）藍球隊自戰勝梵王渡聖約翰書院及蘇州東吳大學後遂得東方各大學之錦標前日又鼓其餘興至杭州惠蘭中學比賽南洋甲部隊員與惠蘭甲部比賽其結果爲三十四與十之比例乙部與乙部比賽其結果爲十五與六之比例昨日南洋隊員均巳歸校無不興高采烈云 
[紀滬江大學之各級運動比賽]  
　　昨日滬江大學各級學生運動比賽該校特請潘文煥爲公證人於下午二時起賽由該大學之童子軍照料會場秩序其結果預科一年得四分二年得五分三年得三十分四年得八分正科一年級得三十一分二年得千五分英文補習班得十二分正科一年級遂奪得錦標該校運動部贈以金字繡旗一面以爲奬勵 
[追悼王沈竹書女士紀書]  
　　沈竹書女士南洋中學校長王培孫之夫人也於本年隂曆正月初十作古務本女校於昨日（二十五日）上午爲之開追悼會又有八團體假江蘇省敎育會於昨日下午開追悼會八團體者南洋中學校友會城東女學神州女界協濟社蠶桑女校初級小學貧兒院省立第二女子師範學校孤兒院也祭件甚多奠幛輓聯至重疊懸掛來賓滿座於二時半開會先由主席朱少屏報告開會緣起繼由各代表讀祭文鄭初年爲南洋中學校友會代表女生王福瑛爲初級小學代表舒蕙楨女士爲神州女界協濟社代表南洋一二三四五各年級由趙淸蕙陳祖輿陳懋文孫景康代表讀畢行禮貧兒院軍樂隊奏樂黄君任之演說謂不特從前身受其惠者當追悼余所欲追悼者爲其有女子完全人格尤望將來改良家政吳君稚暉演說謂二十年前以眼光觀察知培孫家有良妻光隂甚速何不勉爲社會服務沈君叔逵演說謂家姊境艱而心慈視叔母如生母體貼入微張君昭漢演說目繫之瑣事爲尋常舍監所難能徐亞韋君演說女士之實行公而忘私愛人如己孤兒院生馮華年演說謂吾孤兒眼前失一救濟之人妹王琪齡演說悲傷其織布廠有志未竟末由王培孫君答謝而散巳五句半鐘矣 
[戒煙醫院演劇籌欵]  
　　法租界新民慈善戒烟醫院係由國民禁烟會創設現因經費無着定於舊曆閏二月初九日假座大舞台演劇籌欵是日所演者均係趙如泉佳楣王又宸楊榻亭賈璧雲等各名伶之拿手好戲該會昨巳發出通啓請求紳商各界代爲認銷戲劵以期衆擎易舉茲將通啓照錄如下敬啓者烟禁末日巳在目前而一般吸食鴉片之貧民即以滬埠一隅計之至少在十萬人以上若不設法救濟廣爲戒除勢必禁絶期届君趨於受打嗎啡針之一途是鴉片行銷雖爲禁絶而鴉片之流毒尙未能一一除淨盡也况嗎啡之毒視鴉片爲烈往往毒發而不可救雖其人在禁絶期前不自早爲設法戒除卽令毒發身死亦屬咎由自取但其貧無聯賴乏資戒除者實居多數不無可加矜諒焉敝同人有鑒於斯用創新民慈善戒烟醫院爲一般吸食鴉片之貧民開一方便之門凡吸食鴉片赤貧之人祗須覔有本埠紳商的實保證本院卽可照爲戒除不收分文醫藥之資惟是願宏力薄隕越堪虞非爲籌集鉅資難期持久爰煩著名藝員演劇集欵素仰大善士樂善好施熱心公益謹奉戲劵某號伏祈察納即希慨賜劵資俾得集腋成裘早觀厥成倘荷惠助經費請送敝院掣取收條爲憑一俟敝院收到尊欵後當爲登報聲謝以揚仁風而昭核實他日滬上黑籍同胞完全脫離苦海均沐大善士鴻慈之盛德敝院同人亦至所感禱者也 
[洋涇市經董覆工黨支部函]  
　　爲划船爭渡事　　浦東爛泥渡中華工黨支部爲維持江北划船營業曾致函洋涇市經董原函巳誌前報昨經該市經董復該支部函云敬復者昨接大函藉悉種切查陸家渡渡口原爲八長渡之一該碼頭亦係地方公益之産從前義渡章程曁向來習慣本不容划船停泊爭攬生意近來該渡口乏人整理致使划船不照定章爭攬渡客幾有喧賓奪主之嫌細繹來函貴會似亦未悉向來辦法祗聽該船夫等一面之詞也惟是創設義渡原以預防危險利便行旅起見查工巡捐局示諭頗爲平允應各遵守以便問津除關照該渡夫頭外應請貴會開導該船夫亦須遵守定章毋得爭攬致滋事端是爲至要又查八長渡從前市政廳原有管轄之權且設有市舶所此次示諭尙非佔越者可比合併奉復 
[漢口商會長續觀工廠]  
　　漢口商會會長吳幹庭此次來滬考察各項實業曾經國貨維持會派委文牘員王伴經導引至各工廠參觀等情巳紀前報茲悉吳君連日考查各廠業巳將次完畢惟尙有高昌襪機南洋皂廠麗華襪廠三家故又於昨晨借王君續赴調查當經各廠招待即一一詳紀以便持回編訂調查表備查並分送各界參考 
[鞋店學徒迷路待領]  
　　淞滬警察第三區守望警前晚在浦東爛泥渡鎭查獲迷路男孩郭龍海一名帶區詰據聲稱十四歲通州人現在老北門穿心街鞋子店内學業因師父家失去手鐲疑我所竊聲言欲將我吊打是以逃出等語解警正飭將該孩於昨轉送警廳以便就近傳領 
[機車軋斃機匠]  
　　浦東陸家嘴英商祥生鐡廠冷作閒内昨有機匠崇明人某甲正在工作之際偶一不愼身軀碾入二十號機車之内頭部軋爲虀粉血肉糢糊登時殞命當由工頭知照屍屬前往舁回收殮並由該廠經理照章給洋二十元以爲撫恤 
[索詐與誣盜並儆]  
　　前晚十點時有住居法租界新街滙成里内爲靛靑生意之陳紀棠忽大聲呼喊盜刼法捕房即在對面管門巡捕聞聲出外見有甲乙兩人在前奔走陳隨後喊捕當由該捕追至愛多亞路英法交界處由英租界巡捕攔住一併拘獲解入捕房經捕頭詰訊甲乙聲稱陳紀棠家中聚賭抽頭民人等前往賭博因之口角等語問官一再駁詰始稱因知陳處有賭民人等入内欲向分肥（若輩呼爲拆小頭）陳不允以致相爭陳遂誣民人等爲盜民人等從無犯過搶竊之事今被誣指心不甘服求請究誣捕頭得供查明後以陳紀棠不應誣指盜刼著罰洋五元以儆甲乙兩人亦不應擅自入内管押一宵斥釋 
[警廳取締車夫]  
　　淞滬警察廳徐廳長昨發六言告示云照得車夫竊物最爲深惡痛疾迭經本廳嚴禁此風漸巳見息近又故智復萌層見疊出不一迨經扭解到廳無不訊追究懲車輛充公賠償車夫亦難逃刑明知終無僥倖不如革面洗心即如乘車旅客號碼務須記明車輛中途倒換儘可鳴報崗警隨時應宜謹愼可免事後追尋合行曉諭佈告爲特禁令重申 
　　徐廳長又廢條示云爲禁止黃包車夫中途要挾乘客倒換車輛如違定予拘究罰辦切切特此佈告 
[庖人藥斃獵犬續誌]  
　　虹口捕房庖丁周芳生等用毒藥將西捕頭盤克（譯音）之獵犬一頭藥斃當被查悉將周等拘押在案茲悉該捕頭以此犬豢養巳有數年寸步不離今忽被毒斃甚爲忿恨昨將大送至日本醫院經西醫剖腹驗得該犬所服毒藥熱度極高以致食肚亦巳烊化故飭華探目石金榮向各藥店詢得一種藥名方柏（俗呼木鼈子）可能藥斃犬類當卽購買數粒呈交捕頭飭送醫院請西醫考驗 
[控訴呑没印花土]  
　　北京路四百十五號門牌金燦庭昨投老調捕房控被船戶汝小六汝阿虎呑没值洋三百十五元印花土請爲提究捕頭諭着邀同見證隨時鳴捕拘究 
[夫妻間之控案]  
　　尉遲朱氏指控伊夫尉遲長生凌虐抛棄等情迭經訊供未結前星期六由廨復訊先收朱氏之母朱顧氏上堂經朱氏之代表律師詰據顧氏供稱於前淸宣統三年憑媒將女嫁與尉遲長生爲妻迨至次年被告另娶一妾從此寵妾欺妻將我女凌虐抛棄因此告發於前年十一月十四日奉公堂判决命我將女領回迄巳年餘所有粧奩約值五六百金請追繼由被告尉遲長生投案由其代表律師詰據供稱前年因原告背逃是以具控公堂嗣經親友理勸雙方禀求將案註銷請爲察核中西官核供判被告仍交原保候展期再訊 
雜評二 
[變更議案之主動者（庸）]  
　　省附稅之照舊帶徵據外間傳述謂非盡出於省行政官之意思蓋某部分人因省經費之短絀慮其所辦事業因而停止遂有此變更省會議案之動議其發端固在地方人士而非絶對由行政官獨斷也 
　　夫地方事業不容停廢苟稍有自治知識者固無不謂然卽三吳賦額雖重而每兩三角之附稅按畝分派科則最重之田當亦不過四五分而止必謂民力卽難勝任吾亦未敢深信但旣經議會否决且巳正式公布則在未經履行法定手續以前不特爲尊重議案效力之故萬難變更卽省行政官爲保全自身信用起見亦不當反汗執外之行動無論事實若何委曲總非法治國所能容許故使照舊加徵之說而果出於地方人士之獻計也則以本省人而破壞本省意思機關之議案其用心尤難索解我因嘉定公團之電請堅持議案而益不能巳於言矣 
來函 
[南京副總統府何副官長致上海電報局汪局長函]  
　　子寳仁兄先生偉鑒前電諒逹緣府内蓄養西洋大馬因套車受驚致傷前蹄流血不止現狀業巳診治痊愈並非副座乘車受警合行飛逹以免誤會并祈轉逹各該機關一體知悉專頌大安諸希朗照不一愚弟何紹賢鞠躬 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬洪憲帝招魯君赴賓天大會書] [  小孤山人]  
　　大洪憲國故大皇帝謹奉書於魯國讓位皇帝陞下竊聞十八羅漢轉刦而帝王乃生二十八宿歸天而帝王乃死曠覽古今中外幾人稱帝幾人稱王赫赫生前不可一世及一朝失勢大命將傾死皇帝竟不如活老鼠也寗不悲哉寡人不智猥以覬觎生心癩頭黿想吃天鵝雖不得肉亦且快意不幸短命僅僅八十三天繡龍袍不能穿盤龍椅不能坐大限一至撤手歸天當是之時吾君聞之當亦兎死狐悲物傷其類爲之欷歔不禁也昨據空中無線電報稱貴國革命軍起迫令吾君讓位聞命之下魂膽皆驚豈專制魔王竟不容於二十世紀耶回溯寡人撤銷帝制之日正今日吾君讓位之時不及一年禍延兩國嗟乎吾君能不悲哉然寡人顧不自悲且有足以自慰者竊以爲帝王者往往因貴爲天子富有四海八字爲其所愚遂不惜拚命以殉之即如寡人竊位時嘗宣告於衆曰犧牲身命曰犧牲子孫由今思之殊屬無謂新華宮中空做一場皇帝夢至此方醒矣邇來與漢山陽公蜀安樂公魏高貴鄉公輩朝夕相見僉謂天上逍遙此間樂不思蜀寡人乃發起一賓天大會召集所有退位君主如新莽拿破崙諸人均入會中日以醉生夢死爲樂不復作帝王痴想亦不願轉世再生帝王家吾君處此倘亦有同情乎盍興乎來此啓（五） 
笑話 
　　甲遇乙於途詢之曰汝安往曰往郵局調查滙欵到未甲曰滙欵者誰耶曰前此遇君謂君歸里後卽以前欵郵還詎今猶未接得吾恐爲郵局擱誤耳 
　　夫出其新攝之小影示妻曰吾愛試觀照中之我抑何可醜攝影者之手術可謂惡劣極矣妻曰以予觀之其術實精不然何以能如是之美 
　　兒撫其父斑白之髮詢曰父親之髮曷爲而斑父曰汝父因其子頑皮中心憂鬱故致是耳兒愕然曰然則祖父之髮又無怪其白於父也 
　　某甲畜一犬入夜大嘷不已其鄰某乙厭之因謂甲曰請驅尊犬出否則豚兒啼泣終夜不得安眠矣甲曰此非犬之罪請先止令郎之啼則予犬可以安睡不致狺狺不休矣 
　　兒擊破某宅窗上之玻璃知肇禍返身狂奔主人出而追及之呵曰頑童汝碎予窗上玻璃應賠償兒曰唯唯此何待君言汝不觀予疾馳返家取錢以償汝乎[  黑子] （一） 
　　婦購假髮其夫怒其所爲斥之曰汝何爲將他婦之髮戴於頭上婦曰然則汝何爲將他牛之皮套於足上耶 
　　兒謂其母曰請更給予以一袋母曰汝巳有多袋何需此兒曰予袋中巳均儲食物遂無容錢之餘地而錢亦辭我以去若更有一袋以容吾錢則後此阿母與兒錢者當有保存之所矣[  繼初] （一） 
新食譜 
　　乾菜鴨用最肥之鴨勿下水乾退毛後挖一孔取出腹内各物滿入好霉乾菜先用猪油下鍋滾煉乃置鴨其中烹之至紅熟取起剝去外皮切肉食之味甚香美 
　　流黃蛋將蛋同冷水下鍋煑至鍋邊水有聲响撈起用冷水浸之候蛋極冷再下鍋二三滾取起其黃不熟非生最爲有味滷蛋薰蛋均可用此法 
　　五香魚鬆將魚如法去鱗剖腹洗凈蒸略熟去骨和入美味肉湯煑數滾取起再和甜酒微醋淸醬加茴香末姜汁白糖麻油少許和匀下鍋拌炒至乾取起可以磁罐收貯其味勝於市售[  陳毓淸] （二） 
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第二章三月二十二日刋起 
　　谷菲仍自續言曰此人至善經營二十年來潘西之産亦巳加巨不少特其得之之道殊不公正近年且有兼呑吾産之勢其欲陷我於破産者蓋屢屢矣猶憶一年前予獨駕汽車至北保羅近處方行過小徑此徑至狹中隔以冬靑矮樹兩道並趨合於官路時潘西亦適駕車自隔道來與予并趨官道其老僕坦微亦坐於其旁在理予車速力較勝於彼可以先逹官道而其人忽亦加其速力直趨向前且復折入吾所行小徑吾急鳴笛則已無及但聞轟然一聲兩車乃立撞嗟乎此種危險之事吾今但閉目一思猶見有兩人直自車箱飛入空中至吾當時何以竟得不死則吾亦殊不自知或者冥冥之中特留我以發摘奸人之隱者耳迨予張目則身臥積草中車已粉碎彼車亦毁潘西與其僕坦微均不見久之始見其枕藉於路旁似巳死前俯之乃暈耳予時忿怒巳極欲棄二人不顧忽有一物觸予眼簾予初以爲皮鞄細視之乃一皮面之日記册蓋坦微者予亦不自審何故竟俯而取之迨一檢視予心不禁大躍蓋此僞潘西一生罪狀盡在是矣其題曰坦微悔罪書今在此汝可自讀言次略舉桌上一皮山以示梅爾又曰當時吾遂納此册于己囊中卽令就地農人移其主僕以入醫院坦微于一禮拜後始愈而潘西則次日即出院且竟償予損失之費在表面視之其事殆已了結而孰知事變之來其時猶在氲氤間也今則願君先讀坦微悔罪之書庶吾語有所着落梅爾聞此離奇之語寸心跳盪京莫知其爲喜爲憂卽取册而讀曰上帝鑒我我今實爲假冐罪之株連人吾口爲重金所封乃不得啓然吾良心實至愧柞故特錄之以自懺悔且使主人之言而確則此事亦與衆無損吾書即爲人見當亦無礙唯吾欲言此尤當縮回數年當吾主母孿生二公子時吾年才成人耳吾主人老而無子忽一舉而得兩雄則其喜心翻倒自不待言吾儕僮僕亦爲稱慶且視二雛皆健碩似能享大年者則吾榆莊亦自是慶得主矣此二子者一名克倫司一名梅爾生同時面同貌父母之愛二人僮僕之愛小主亦復相同初無歧異其後讀書亦同在一校直至中學卒業以後克倫司入倫敦大學而梅爾則遠赴柏林學於陸軍兄弟之覿面始疎然至休假歸來則相聚一堂相愛亦仍如故也實則事實變易巳如炊烟初起漸漸凝結爲霧凡人咸替榆莊抱絶大之隱憂蓋吾主人老運殊劣産地乃日見其削臧獲亦日減直至後來榆莊竟成無主之宅蓋主人以家業凋零憂懣而殁夫人亦即相從於地下兩公子離家甚遠迨至歸來則主人之棺巳入窀穸矣克倫司兄弟痛哭哀毁自不待言然家不可一日無主而二人又復互相謙讓莫能解决是日予方在花圃修葡萄葉適吾二主人聯臂而過呼予前曰坦微汝視吾二人中誰則爲汝主人此語出自不意吾倉卒乃不能答克倫司倚身葡萄樹根以目注我態度温雅乃不禁令我思及主母而梅爾則又饒有父風英姿俊爽雖額有長瘢仍不少減風度且益形其勇槪蓋此創痕實在陸軍校中與人鬭劍所致時復發其果毅之聲曰坦微汝奈何不言予囁嚅曰吾實不能知但知二公子皆我所忠事者耳梅爾曰然則我欲汝東而吾兄欲令汝西者奈何予笑曰公子願勿難僕吾知二主必不有此歧見梅爾撫掌曰善哉言乎阿兄聞之否 
長篇小說 
[絶塞奮椎記] [  野鶴]  
　　第十四回（四） 
　　凌霞聽了簡直是雪上加霜心裏兀是别别地跳個不住從此見了黑魅魅的影兒便疑他是毓忠的化身例聽了嘻咄咄的響兒便疑他是毓忠的聲音咧徬徨了好數天纔和漢平商量得了個策兒亡羊補牢綢繆未雨便是築了黃金臺遣人徵集一輩子勇士從那拳擊場中討慣生活的做他們的屏障不上五日聞風而來也早已有了十數個一個個軀體嵬峨勇形於色有的更是仗着才幹當場試幾件精心結撰的佳技來給凌霞們鑒賞鑒賞於是那一個說着善於舞劍那一個說着善於試刀那一個說着受過少林寺的敎育那一個說着某大鏢師的高徒五花八門居然百怪送陳紅紫雜出弄得凌霞倆如在山隂道上當正是應接不暇祗有一個人體又小貌又醜長日裏默默無言全没半些逢迎的本領一輩子自稱勇士的往往高譚玄理辯折萬般他却也袖手旁觀一言也不接因此一般人都目他是個乖僻的東西只因他未來的時光凌霞派人十分的敦促旣來了後又十分的優待諒他終不是個無用的人物還不致於譏訕謗毁咧看官你道那人是誰原來便是阿必哥多那阿必哥多本是個漢人只用他平生最崇拜的是蒙古人一副臉貌又偏偏和蒙古人種相似便再定個名稱喚做甚麽阿必哥多連他舊時的眞名倒轉没人道及了至於他所以蒙凌霞的靑眼也不是無因當時凌霞問他旣負了這般絶技諒必有個來歷畢竟是那個名師敎就的呢阿必哥多便說他的老師名喚棲羽老人在雲南鷄足山裏棲隱了已是好幾十年平生負下彌天的本領却深自韜晦從來没矜誇的脾氣祗顧敎幾個生徒怡然自足那幾個生徒裏頭他最賞識的祗是我一人還有一個女子初起最是不精進後來刻意苦修了好幾年成就得倒也不惡看官你道那女子是誰原來便是柳娘凌霞聽了便歡天喜地的說道旣是這樣那一路女敵可以不戰而退了阿必哥多慌忙止一聲慢着他雖則是個女流却也心似金鈿堅不爲利誘不爲威懾的好女子若是要他呑鈎還須得安排些罟　哩這天晚上二個人便密議了好一回窓扉全鍵萬籟不聲簡直和小兒女月上樹稍頭人約黄昏後的喁喁私語一般 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之人道主義]  
　　嚴禁販賣猪仔論（見本報癸酉年六月三十日） 
　　予每閱西國各新聞紙其述及粤東販賣猪仔一事往往不厭再三幾有痛哭流涕長太息之意而無如言者諄諄聽者藐藐粤東之奸徒依舊緣之以爲利粤東之官長仍然置之若罔聞反至痛哭無淚流涕無從太息之聲變而爲怨恨之聲而巳夫人同此心也心同此理也何以西國諸人見華人之受其害者登諸新聞欲販賣猪仔者之改悔宣諸示禁欲販賣猪仔者之遵行不意中國之人依然度外置之並未聞一人議及此事也孟子有言今人乍見孺子將入於井皆有怵惕惻隱之心非所以内交於孺子之父母也非所以要譽於鄉黨朋友也非惡其聲而然也所謂惻隱之心人皆有之見一孺子之將死尙欲援之以生何况此數百人之性命哉而且每年計有數次每次有數百人哉乃西人大聲疾呼於其側面華人竟忍心害理裝聾作啞一至於此哉粤東之人亦何不幸而生於是邦也吾聞之粤東賭風最盛每每不肖子弟好賭博以至腰無半文身無寸縷或爲父母所驅逐至乏糊口之方或無親友以收留竟少安身之所不得巳而自鬻爲猪仔者此係孽由自作誠不足以惜然少有仁心者見其瀕於死亡尙或援之以手冀其改過亦不忍坐視而不顧也至於拐騙之徒只圖己之飽暖不恤人之死生而販賣爲猪仔者恒見數代單傳一子一遭此害竟至斬祀數支只有一丁一遭此害幾同滅族每次受此慘毒者不至一家每歲受此慘毒者不止一次聞連年之赴愬於官者亦復層見疊出奈何爲民父母竟至毫不訪拿毫不究辦吾不知其是何居心也易地而觀設身以處倘身受此等慘毒又將何以爲情耶或曰此係交涉外國事件倘少嚴緊恐開邊釁故不敢與聞吁是何說也各國通商條例未聞有許外國販賣華人一則而且現在外國之爲此事者亦不過諸小國而以囗囗一國爲尤甚若英美普法諸大國並在香港出示嚴禁斷無自行販賣之理故販賣猪仔之船不敢停泊香港盡行聚集澳門卽此可見倘粤東各官能與西國諸官同心協力嚴立禁約以後若有載販猪仔洋船即將其船立刻燒燬其人提回原國或將其船歸公變價以　中西各人之報信與拿獲者倘各猪仔中有年歲較大知識漸開者能供出拐驅販賣之人立將該犯訪獲一經訊明綑沉海底擲付波臣緣所犯律無死法而其情實無活理故爲此法外之法也西國諸官想亦無有不願如此者果能如此再有販賣猪仔之事吾不信也囗囗諸國雖頑鈍無靈寡廉鮮恥貪財好利當亦迫於中外之公論不敢肆行無忌也夫同一人也而致改其名曰猪仔顧名思義其慘毒想亦難以形容者至於猪仔進館之情形在船之困苦到地之艱難諸新聞紙早以縷述故予亦不再及吾惟願粤東各官於此事果能早辦一日便可救數百苦人早辦一年便可救無數苦人旣不必興師動衆亦不必勞民傷財不過費數次往返商議數紙曉諭告示數員文武查辦事卽可成亦何憚而不爲哉亦何樂而不爲哉古人有言救人一命勝造七級浮圖此事果能禁止不將見救無數人之命延無數人之祀保無數人之族是能造遍地浮圖矣粤東在事各官安有不公侯萬代哉吾將翹足企之吾將拭目俟之幸勿使我謀不用以致嘆空言無補實事無期也且使粤東人惟有咨嗟艱息恨不幸而生於是邦也豈非父母斯民之責乃忍坐視而不救與哀哉 
[尊聞閣筆記]  
　　産異（見本報甲戍年二月二十五日） 
　　金陵東花園某甲以織欄杆爲業生一子手足面貌與人無異惟多生一尾其母用線扣脫亦不死又南門外燕翅口賣柴者蓄一母猪生小猪數頭有一猪前則兩蹄後身僅生一蹄若鼎足焉 
[文苑]  
　　題拈蘭圖爲樹翁賦 
（見本報壬申年九月初六日）（山石逸客） 
　　同心言契同心結眞色生香粲花舌著紙春痕韻更嬌天才艶福稱雙絶（樹翁有春痕集二卷俱爲圖中所作）春申江與雪溪通玉貌蘭心花正紅秀色可餐芳可擷年年江上醉東風東風解凍操蘭檝得見蘭芳透蘭葉蘭葉葳蕤生意新畫屏倩影風廊屧多情九畹品何珍十萬錢難買此鄰一笑箇中參妙諦黄公壚畔證前因前因脈脈花邊悟避風臺築留花住留得嬌花引夢長何妨十索賡新句句中一字九廻腸著墨無多墨也香紅荳曲酣迷蛺蝶綠窻簾密護鴛鴦鴛鴦只合藏羅綺珊瑚玉樹枝連理一遇雲英百感生拈毫細寫桃花紙桃花紙薄句雙聲斜月樓頭笑語并賺他宋玉深深意繪出田娘曲曲情田娘生小幽而靜義鄉居近燕脂嶺荻浦菱湖一望連未年三六離鄉井蠻雲瘴霧暗江臯滿目紅巾神鬼號浩刼陸沈灰燼地幾多田宅翳蓬蒿天寒風雪孤城破仳離人尙危樓臥慘澹風烟萬井啼全身莫問梅花課巢破難期卵瓦全江鄉風景異從前鳥驚花濺尋常事亂後心情總可憐斯時夫婿遊東海也曾封髮從容待便羽無音别夢多樂昌破鏡知何在轉徙飄零耐苦艱孀姑早巳去家山黃衫不遇南州客誰贖文姬返漢關重逢夫胥蘆城渡斷絃别調經婚娶新人顔亦艶如花襪塵淺印凌波步妬寵成疑喚夢醒香鬟消瘦影娉婷瀟瀟院落眠春雨肅肅衾裯讓小星病榻支離深自悔相依婢幸非駑驢乞巧同心鳳尙雛藥爐茶竈勤無怠件件精明色也佳暇還先意預安排惜花早勸春眠穩愛月寒愁夜起偕小南門近荒凉域湫隘駡塵住不得誰家爽塏更明窗無雙别墅門通德先與東施共結廬東施粉黛鬭粧梳效顰羞煞梅花額雲母屏間月上初凉秋九月開籬菊得遇詩人黄山谷名士傾城共一家弄梅泳絮欣同屋同屋嬌藏兩秀閨伊人手更　柔荑綢繆旣得歡逢夕上落何嫌步各梯聽書論字乘閒暇拆謎藏鈎花月榭服去眉來依約情鴛儔燕侶那相下儔侶前身是麗娟扇仙瀟灑並書仙綠雲擾擾鬟侵曉銅漏沈沈月待圓半房精緻小於笠暖護重簾　不入片刻相逢十數通有時同憑欄干立促膝談心漏每催怕聽鐘度隔林來芳情底愧詩千首昵語時同茗一杯詩成刻書音如玉調高和寡陽春曲陽春一曲價千金纏綿秀語奪山綠一卷春詞錦樣新展來月夕與花晨卿名我字交相喚留取蘭言氣味親班香宋艶人爭寫沁園十闋尤風雅亂疊湘匲被鴆窺捉影捕風半眞假眞假難明迹可疑情蹤半載起睽離鐙花剔盡三秋感夜月看餘兩地思相思兩地深繫繫緣情譜入仙毫　　愁黯黯不成眠梨花雨打閒門閉如此春愁如此吟求凰何必借瑤琴一篇寳樹新聲出恍覩當年白傳心（司馬撰寳樹緣傳奇）因緣離合由天數輕語花前知幾度玉盌茶烹纎手擎金鑪香盡關心炷自别音容渺尺書珊珊仙骨倍憐渠只愁碧玉蹤難覔翻恐黃花瘦不如春回南浦蠶初浴三生緣分鴛花續爲感佳人輾轉思連宵剪繼西樓燭自憐塵積巳三年誓海盟山百練堅綃衣珠解雙垂珮羅帕香分一瓣蓮我見其詩超凡質欲媲玉溪懷錦瑟終古難埋墮絮情一枝賴有生花筆自從悟後讀離騷美人香草最魂銷兩家心事由來悉便不貽瓊欲續貂續貂擬代蛾眉訴紅顔命薄緣多誤千古痴情一樣憐柳花蹤跡愁回顧一鞭走馬碧雞坊（時余將入蜀）回首前塵兩渺茫蘭閨常祝春無恙聽唱宏農得寳章 
[警世寓言]  
　　某甲（見本報癸酉年三月初八日） 
　　紹興某甲談者佚其姓氏其世代相沿刻薄即以此起家後有兄弟三人伯仲均乏嗣且相繼卒惟季則弱而略厚晚年始舉一子不啻若掌上珠也其子至三四齡時有星者推其根基甚薄難免呑折非有大隂德不能挽回後其父卒其母嬸相戒爲善力反前轍遂得延齡至十八歲爲之完姻數年未育復請前星者來推可得承祀否星者云尙未尙未命中須再過一年如無他患方保無虞並云如遇有事切宜含忍爲要且宜少出門爲佳於是相戒杜門不出至歲除以爲一年巳過無害矣詎於元旦日其子方着新狐裘至戚友家賀年而回倚門閒眺適有擔薪者過門前偶觸其衣裘爲之破擔者惶窘伏地哀求正在糾纏時其母知而來視不但不怒反語擔者無庸賠償速去求售母過期誤事擔者感恩而去念念不忘至仲春時因將家中所種地栗送至某家探望藉報德意某家留待甚厚酒肉雜陳豈知飯後擔者忽奄然而斃急告其家來視其家人亦素念某家待人忠厚决非謀害亦無異言某家遂出銀收殮恤養事旣了矣乃有某甲之族嫂者亦孀居悍名素著曾向某甲借銀未遂銜之聞此事往擔者家唆其以謀害興訟其家惑之遂詣縣控告至開棺相驗日某甲之母撫棺而泣曰汝何仇於吾破衣不罪可云至矣何又送物旣送而留待殷勤亦云厚矣何忽暴卒以至貽患豈非因好反成仇乎及　棺驗後其胸中實有斷骨三根某無從置辨竟自誣服遂以因傷致命擬大辟嗣遂絶噫慘哉 
 
 
 

Page 18

 
 
   
 
