# 1916 - 201 - 4915607

 

Page 1

 
 
   
 
 

Page 2

 
 
時評 
[修養時期（冷）]  
　　中國而果粤川湘魯之事定議院開會内閣承認財政略有頭緒於是乃修養之時期故今後最要之公共政略乃爲能有力量以成就此修養時期與否然後可望日後之中國能有力量以切實整頓與否此我以爲不易之論也 
　　何謂修養修養云各不求急功而練習經驗擴充財力增益人望彌補缺陷是也官更有官吏之修養議員有議員之修養政黨政客有政黨政客之修養修養愈足則發揮愈大苟不經修養而遽求發揮非特發揮必無效而紛紛擾擾更欲求修養之時期而不可得矣 
　　故我敢爲有志身任國事之人告曰今後第一時期乃修養時期而非發揮時期也决不可誤認 
[命令]  
　　七月二十日大總統策令董恭給予三等文虎章張鴵福給予四等文虎章董天葆謝友勝給予五等文虎章胡永熙李復勝周得勝朱天雄劉維綱張炳元梁占魁梁振邦三義訓徐傳鈞均給予六等文虎章此令 
　　又令歐陽庚給予四等嘉禾竟鄭俊懷歐陽琛均給予六等嘉禾章鄧庭榮孫應璜陳金山梁炳農均給予七等嘉禾章此令　　又令朱絞吳祖霈陳毓成給予七等嘉禾章馬承桂金際盛胡國楨給予九等嘉禾章此令 
　　又令前政事堂存記之陳震着發往河南由該省省長酌量任用此令 
　　又令内務部呈請將司長于寶軒祝書元均進叙三等應照准此令 
　　又令内務部呈秘書汪洋詳請辭職汪洋准免本職此令 
　　又令内務部呈僉事兼秘書段錚曾維藩詳請免去兼職段錚曾維藩准免兼職此令 
　　又令陸軍部呈請將衛從和授爲陸軍步兵中校　照准此令七月二十一日大總統策令國務總理呈請將法制局參　金保康叙列四等應照准此令 
　　又令蒙藏院呈編纂恒鈞因病詳請辭職恒鈞准免本　此令又令蒙藏院呈請任命克希克圖爲編纂應照准此令 
　　又令參謀陸軍兩部會呈察䀫爾都統署參謀長兼軍務處處長何元春因病懇請辭職何元春准免本職此令 
　　又令任命胡翊儒爲察哈爾都統署參謀長兼軍務處處長此令 
　　又令交通部呈秘書柴壽宸詳請免職柴壽宸准免本職此令又令海軍部呈請任命沈奎藍寅爲副官哈漢儀爲科長應照准此令 
　　又令陸軍部皇請任命趙和爲黑龍江陸軍第一師步兵第一圑少校圑附應照准此令 
　　又令陸軍部呈請將景玉泉授爲陸軍步兵上尉趙璧蘇啓恒均加陸軍步兵上尉街閻廣福授爲陸軍憲兵中尉范懋祿趙恒俊趙瑞陞富貴通頭連福黄金堂廖河淸崔廣勝張祿順石登樹張宗綢張寶魁周斌李長義袁修普楊景新劉健增楊士魁曹鴻昇胡海壽李愼河張書文賈百順韓樹楝張賣亭董梅劉慶雲均授爲陸軍步兵中尉靳勤修張國鈞均授爲陸軍砲兵中尉劉春仁陳雙順吳玉明楊保太　者勝周實忠賈之臣王海　王萬林胡光太劉富考均授爲陸軍步兵少尉賀奇王之鍊均授爲陸軍砲兵少廨李佩堬授爲陸軍一等軍需楊　汀授爲陸軍一等軍醫郭修身陳惟環均授爲陸軍二等軍醫孫文玉授爲陸軍一等司藥陳萬豐授爲陸軍二等司藥應照准此令 
　　又令陸軍部呈准暑吉林省長郭宗熙咨請以王鎰補佐領侯達祿顧裕德補防禦應照准此令 
　　七月二十二日大總統申令山西督軍閻錫山呈内亂罪犯賀炳煌邢維周因案判處徒刑該員前在縣歷辦地方公益有勞足録在獄痛自悛悔援例請予特赦等語本大總統依照約法第四十條特赦賀炳煌邢維周免其執行此令 
　　七月二十三日大總統策令養國敎士紀天爵醫士德允明均給予六等嘉禾章此令 
[專電]  
　　北京電元首備交國會六案（甲）閣員提出之追認（乙）約法條文之修正（丙）副總統之選舉（丁）軍權之移轉（戊）顧問院之組織（己）中央官制之修正　　北京電實行劃分軍區飭提舊案四種㈠五大軍區案㈡十二軍區案㈢大軍區修正案㈣十軍區分訂案再付議决施行 
　　北京電府官制已訂定分秘書侍從武官翊衛承宣指揮交際收文庶務諮議收支十處 
　　北京電將據約法頒行大赦令　　北京電平院改行政裁判所院長改總裁 
　　北京電叚總理訂今日與國會議員作二次談話接洽要政　　北京電孫總長昨晚抵京寓六國飯店 
　　北京電張弧假滿開缺陳保李思浩實任 
　　北京電閣議先聘任公爲高等顧問 
　　北京電元首親繕一函致黄興來京 
　　北京電張作霖向日本銀行借一百萬元爲地方費 
　　北京電元首電召湯壽潛來京將使長平院 
　　北京電李亞東昨出獄 
　　北京電鄂省長范逝世儗王秉恩繼任 
　　北京電國史館有併内部消息　　杭州電據司法界某要人言浙江高等檢察廳長已委任殷汝熊 
　　杭州電余晤沈鈞儒謂决不就參議院秘書長之職另推張東蓀自代已電商王家襄同意 
　　北京電中央敎育費告竭大學敎員上月薪屢催無着 
　　北京電張倪聯電皖有水災請賑黎總統批除例撥外另捐萬元 
　　重慶電三師馬騾由渝赴宜均分起由陸路北上不意該師馬匹行至梁山屏巿被菲截奞人馬損失甚多現在退至梁城待援又七師馬騾行至墊界突遇大股土匪四面圍撃騎三營營長劉福山九連連長明文耀均力戰陣亡各該遇匪之處均係險窄小路山道崎嶇雖有掩護隊伍一時難以展布 
[東方通信社電（日本人組織）]  
　　東京電日置公使本日午前八時四十分歸京中國新任駐日公使章宗祥氏亦於本日午後一時五十分入京　　　　　　　　　（二十四日） 
　　北京電財政次長趙椿年丁憂遺缺擬於殷汝　郭同章宗元王環芳四人中選補目下正在銓衡　　　　　　　　　　（二十四日） 
　　北京電山東省長孫發緒一兩日内赴任昨日特假中央花園招待日本代理公使小幡氏　　　　　　　　　　　　（二十四日） 
　　北京電財政總長陳錦濤及中國銀行總裁徐恩元傳聞近日均將辭職（二十四日） 
　　東京電二十二夜十時三十分靑島水道附近演習夜間戰關射撃之際第三艦隊所屬之敷島艦中六寸砲忽破裂砲手爲瓦斯噴出死者六人重傷六人該艦當即駛回是夜入佐世保軍港　　　　　　　　　　　　　　（二十四日） 
　　東京電大正三四年戰役論功行賞自第一次發表以來至二十二日止長谷川元帥以下行賞已悉終了陸海軍軍人屬合計十一萬一千六百餘人其中陸軍五萬九千五百人海軍五萬一千九百除人内含陣亡病故者一千餘人較諸前次戰役病死者爲多因高千穗艦員殆全陣亡之故又文官之行賞今後亦當陸續發表全部行賞終了當在年末 
　　　　　　　　　　　　　（二十四日） 
　　奉天電黑龍江督軍來電云我軍於海拉爾附近與自號宗社黨之巴布札布軍交戰大破之該蒙匪向奥地竄去又吳統領之報告曰瑪衣魯克和（譯音）附近之蒙匪二千餘人與巴布札布之軍通昨偵知其在龍山（譯音）附近因由洮南進軍討伐不日可期平定云云　　　　　　　　　（二十四日） 
　　東京電美國有名鋼鐵大王琦利氏乘今日入横濱港之俄西亞號船來朝（二十四日） 
　　東京電大隈首相山縣公爵寺内伯爵一木内相目下集於湘南松方候爵亦擬於二十五日赴小田原而此等之間往來頻頗惹人目多以爲政變期近云　　　　　（二十四日） 
[戰電]  
　　（英人路透電） 
　　巴黎電今日下午公報云松末河陣線有砲隊戰事敵軍夜攻沙伊柯爾村南法軍新陣地爲砲火撃潰敵軍在佛勒里村猛轟俠泊勒桑特菲勒村四郊有手擲榴彈戰事敵軍在愛巴爾巨進攻爲法軍機關槍撃退 
　　　　　　　　　　　（二十三日） 
　　倫敦電海格將軍報稱英軍在波齋愛萊附近續得進步波齊愛萊與古維勒芒間之大戰進行甚烈英軍在波齊愛萊附近俘敵若干人　　　　　　　　　　　（二十三日） 
彼得格勒電今日公報云俄軍仍在里巴河南面前進薩哈洛夫將軍於二十二十一兩日俘軍官三百員内有大將一員大佐一員又俘兵一萬二千人綜計德奥兵自十六日至今共巳喪失二萬六千人奥兵一聯隊在斯蒂爾河右岸被圍而降俄軍在匈牙利力圖進攻已佔據瑪瑪洛斯斯齊格特大路之伏洛克太高地今晚公報云里加俄軍左翼　有惡戰俄軍在數藏攻入敵軍　地　　　　　　　（二十二日） 
　　彼得格勒電今因公報云里陣線有劇烈之砲戰斯摩岡東北及斯土克化特陣緣敵軍進攻受挫而退卡巴西安山刻正降雪俄軍在第拉汀至瑪瑪洛斯斯齊格特大路俘敵四百八十人俄軍在各處陣線共俘德奥兵千人高加索陣線之俄軍奪獲特里崇比西面之福爾鎭及古末虚克漢與歐新干半途之開爾基鎭俄軍巳渡糼菲拉特西部俄軍在里萬杜東面與重要之土軍交戰　　　　　　　　　（二十三日） 
彼得格勒電俄我交大臣薩沙洛夫今已辭職由首相斯突麥氏兼理外交克伏斯吐夫氏任内務瑪加羅夫氏任司法俄皇致蕯沙洛夫之諭中盛稱薩氏爲國勤職並惜其因病辭職　　　　　　　　　（二十二日） 
　　開羅電茲接美的那近今戰事確實消息知土軍曾在該處衝撃國攻之阿刺伯兵土軍死傷被俘者二千五百人阿刺伯兵折五百人惟獲軍火頗多阿刺伯兵現正轟撃台夫該地旦夕將下　　　　　　　　（二十二日） 
　　倫敦電海格將軍今晚報稱英軍陣綜無重要戰事英飛機毁敵飛機六架且尙損敵機數架迫令降地英飛機一架爲砲火撃落尙有兩架不知下落　　　　　　（二十二日） 
　　倫敦電蘇格蘭自洛區广爾虚至邱佛萊斯北面之地已作爲特别軍區除尋常居民及附近境内之居民外非向當道領取執照不准入境無執照者不能向鐵路購車票　　　　　　　　　　　（二十三日） 
　　開羅電埃及與阿刺伯之漢哲士之商務關係今已恢復埃及政府准許船隻裝載食特由蘇丹開往哲舟今已有一船滿載貨物不日開行故漢哲士回敎徒可得接濟而無食特被人收没之虞　　　　　　　（二十三日） 
　　舊金山電此間舉行勸令國民凖備戰事之游行大會時忽有炸彈爆裂死旁觀者六人傷二址九人炸彈藏於小箱内置於某屋之前以致該屋被燬事前曾有多人接到警信但置之不理　　　　　　（二十二日） 
　　瑞典京城電瑞典宣稱凡潛艇駛入瑞典領海者瑞典軍隊可以攻撃之無須給予警告　　　　　　　　　　　　（二十二日） 
[公電]  
　　貴陽劉督軍電各省督軍省長北京英文京報國　　民公報各報上海梁任公先生時事新報申報中華新報轉各報館均鑒頃上大總統並國務總理各部總長參衆兩院一電文曰迭接京滬電聞有人條陳政府主張恢復臨時稽動局言念前途不勝憂情溯自民國成立勳賞之濫達於極點鐘銀者幸冀爭　自愛者視之若浼致使榮典等於弁髦名器無足重輕非惟中外有識所共識誠爲世道人心之隠患今儘刷新政治之始正宜力挽横流扶持正誼培國民之特性　亷恥之大防若復設此機關適足導貪功者以　緣之路是慮國民騙點之不足而愈助長之甚非正本淸源之道况維持國體改革政治乃國民應盡之天職今茲之舉實因迫於救國之故不得巳而以兵戎相見操戈同室寗不疚心且緣此而國家之元氣凋喪幾何人民之生命財産損失幾何十數年内恐無恢復之望試一述及巳往之戰史正我國民垂涕泣而道之時也若政府於此將有以明是非而垂決戒亦惟嚴治禂首以爲懲前毖後之計並於臨難捐軀之先烈致身爲國之將士有以撫恤而奬慰之庶不失愼重刑賞之義然此等事自可由主管院部分别核辦更勿庸别設專局致等駢枝抑顯世尤有進者方今强隣耽視國勢飛搖正我政府國民臥薪嘗膽之時似　痛飲黄龍恒舞酣歌之日誠慮此局一設旣開拔劍撃柱之風更貽燕雀　堂之銷影響所及惰氣乘之使國民日惟爭功競賞之是務不知其他國家更復何望區區之愚惟冀大總統深維國本嚴予　斥似於政治前途及人心風俗裨益非淺臨電無任企禱待命之至等語特聞諸公如以爲然並乞鼎力主張不勝禱盼世叩皓 
　　湖北省議會同人電上海國會議員轉孫中山黄克强張溥泉唐少川梁任公伍秩庸王亮疇温欽甫湯濟武諸先生申報轉各報館鑒天佑中國賊伏冥誅黄陂繼任中外翕然復約法開國會尊崇法治民隠畢宣鞏固共和此其鐵劵惟國會巳期令回復省議會尙未舉行人心惶惑莫知所措夫立法機關中央與地方關係鉅責任同譬之人身脈絡國會腦部也省會心臓也兩者有一停滯勢必指使不靈矧參議員由省會選出省會不復則參議院失所根據卽國會之組織不得完全　者項城專政首摧立法民視民聽壅絶無開民膏民脂誅求無藝汚吏愈肆貪殘土豪更形横暴請訴乏地監督無人嗟我人民痛苦曷極省會而在寗或至此軍興以來政象弗靜彼此疑慮屢啓釁端調護維持視茲議會蓋武力之不能解决者必須法律以濟其窮方今政令更新百廢待舉國會雖足代表民意究不能議决地方庶政故省會之重要不讓國會猶復遲回瞻顧令民之喉舌積滯莫宣所謂與民更始者應如是耶同人等受民付託有職莫舉返躬内疚緘默難安敢請海内名流著之論説使通電力爭一致主持俾省會早日召集人民幸甚大局幸甚湖北省講會同人叩 
　　北京張仲和等電各報館團四川議員圑商學會均鑒桑梓糜爛慘且傷心和等已呈懇政府派尹昌衡回川宜撫望公等速電中央一致進行全川幸甚大局報甚張仲和陳國霖養叩 
　　宋淵源致李督軍電福州李督軍鑒滇黔首義後閩省各地民軍迭起響應原出於護國熱誠近聞連江起事失敗黨人及嫌疑者拘捕多人家産没收者十餘家近尙派兵到鄉搜索漳泉延建各地略同按元日大總統申令凡七月十二以前政治犯罪均准開番此次各地民軍係政治犯罪且事均在七月十二以前請遵照申令通飭各屬立予開釋并調回搜辦軍隊發還没收家産以符法令又年來嫌疑被拘如蘇蒼吳愛君徐糼卿陳兆龍黄梧生蘇炳階高而平郭子丹周茹溪彭鳴球等不下數十人亦乞一併查番無任企盼宋淵源篠　　宋淵源林者仁致曹道尹電漳州曹道尹鑒李督軍覆電巳遵照申令通飭釋放政治犯聞陳兆龍尙在禁應請飭縣連釋爲盼宋淵源林者仁漾 
[要聞一]  
 
 
 

Page 3

 
 
[美人對於日俄新協約之意見]  
　　英文京報載本月允日華盛顿消息云自日俄新協約發表後美政府　惋惜其所持不干預華事之政策現時亟謀恢復美國在中國之關係刻對於總統威爾遜於一九一三年使美國脱離五國借欵會議一事之結果非常注意此後凡美國銀行有能重復加入五國財政圑中者美國政府必預備竭力爲之助美國此次政策之變更實爲中國歐迎巳有　表見日俄新協約現視爲章固日俄兩國相互間承認而不利於美國之利益紐約報紙對於與日俄協約有關之事大書特書揭載無遺今日載有與俄國外務大臣沙桑諾夫之識話一則此間有某數報並揭載倫敦報紙對於新约之評論近日在政治上持反對威爾遜政策之紐约太陽報評論日俄新協街云吾人不敢信日俄新協约足引起美國政府之注意苟約翰海氏尙在海氏之政策仍然實行則此次新協約必視爲有重大之關係而對於各條件之發表必異常關心約翰海氏者蓋謀美國之工商機會得與他國所享者均等者也現今政府關毫無斯意日俄協约苟果規定保存有關各地之美國貿易則誠爲吾人意料所不及吾人推測此次協約實含有一種貿易之性質由一種類於貿易之意志促成謀達其類於貿易之目的者也此約之實行其波及於美國資本之影響威爾遜想必不以爲意也云云 
紐约晚報云歐洲戰事竟促日俄兩國鞏固其在遠東謀公共地位之傾向目本以軍火供給俄人而得一種報酬　關於兩國在遠東之勢力範圍及相互權利得與俄國融洽意見是也現英日盟約尙在然今有日俄新協約則將來之英日盟約能繼續與否實爲疑問蓋該盟约即日本藉以壓制俄人之野心者也　日本忽爲俄國之聯盟國英國必大爲注意其影戀亦必及中國總之日俄新協約之結果如何非俟歐　終了篠不能完全發見然觀其條件所載至歐戰終了之後該約必至使世界經一大變局也云云 
　　紐約黑拉爾德報云今日中國必　該約爲危害中國領土完全之物日本外務省雖不承認該約中有秘密條件然觀日本報紙所載聞似難免蓋官場否認實意中之事如當日大阪朝日新聞詳載日本向中國提出之要求二十一條時日本政府亦曾否認也就新約中發表之條件觀之不過擴充當美國提議將滿洲鐵路化爲公有時日俄所訂條約及此後兩國關於滿蒙勢力範圍各條约中之主義而已此次協約應能消滅日俄在遠東一切衝突日本外交史上當視此約爲伊籐公爵所經營事業之成功蓋伊籐氏當日赴俄死於途中卽欲謀與俄國締盟也云云 
[限制報館與籌備國會（伐月）]  
報紙條例業經以明令廢止政府以言論固貴自由若漫無限制恐滋流弊擬訂定一種簡而易行之取締辦法交由國會通過在新條例未頒行之前現時亦將有一種限制辦法日昨巳經國務會議議决由國務院行文警察廳通知各報館一律遵行大致謂報紙條例業經廢止嗣後各部院官署日行文件凡不關機密者不妨明告各報館俾其從實宣布并經國務會議議决分别函知各官署遵照本院辦法將日行文件不關機密者及來往電報可以發表者逐日摘抄事由或大槪情形封送報界同志會及聞俱樂部俾其轉發各報館以期普及至各報館登載新聞應從正確任意造謠徒失信用若刺探漏洩機務刑律尤有專條各報館多明達之人度不出比近見各報登有國務會議會議情形往往并無是項議案任意登載姑舉一例餘可類推夫揑造新聞固屬訪員之通病編輯人不明眞相要不免爲其所欺徒惑觀聽甚無謂也嗣後此項消息非經本院正式宣布不得任意登載云云 
　　國會開幕爲期巳近現在議員來京報到者漸多又據汪彭年由滬來電謂國會議員巳集滬上者計有三百四十餘人若果全數來京合之已報到者巳近五百人足滿法定人數况遠省議員巳經出發尙在途中者不乏其入届期必能開會可無慮矣聞黎大總統擬於八月一日舉行開幕儀式時親蒞兩院頒發祝詞不欲派員代理又按照大總統選舉法大總統於就職後須蒞國會宣誓等情黄陂就職當時并無國會之存在無從舉行故今擬於國會開幕時親蒞會場補行宣誓典禮以昭大信又聞國會開幕後其第一議案即爲選舉副總統問題次爲國務員同意問題俟此兩大問題解决後再討論修正約法及其諸問題蓋副總統一席某某兩方面多巳屬意於段芝泉氏若不先行解决將來當選時政府又須另選總理交院議决致多生一層周折毋寗提早選出庶免多費手續至將來國務總理一席亦經各方面協商妥當推定唐少川氏於副總統選出之後即由政府提出交院議决唐氏所以遲遲北上者亦以此也外問有謂梁任公亦有希望惟任公現丁父憂恐不欲遽允出山仍以唐氏之説爲可靠耳 
[政府電促諸要人入京]  
　　據總統府消息大總統以當茲百政待理之始諸凡要項萬緒千端若僅恃政府有限人物以應付時局艱難艱免無顧此失彼之慮以是昨特商知段總理除再催唐少川即日來京外更復函邀在野諸政治家均請其北上當巳飭由府中秘書長發去要函十餘通計所邀請之人物爲孫中山黄克强岑西林梁任公伍秩庸溫欽甫王亮嚋康南海張季直湯濟武李仲軒章太炎于右任王儒堂王糼山等聞各函内於敦請之詞極爲委婉而望其來京之意甚爲懇摯聞孫中山頗有來京意巳致書在京舊部聲明此意惟何日起程尙未確定黄克强本亦可來伹其部下有尼之者一時恐不果行岑西林則近電政府謂俟軍院事了即當閉門養疴不復與問政事或者亦不復來矣其他諸人尙未接到復惟聞前晚（二十日）政府接新任司法總長張耀曾氏由昆明拍來一等急電探其内容係報告由滇起程赴滬之日期（二十一日）並附陳准於八月五日以前抵京惟擔任司法總長職務與否仍未提及聞中央擬再電唐少川伍秩庸梁卓如三氏俟張君抵滬請勸其早日北來就職以副政府殷殷求治之至意總之現在南方之新閣員或則巳允就職或則巳允北來後再定總之不出本月當可相將入京伹敎育總長范源濓日昨有電致敎育部中人尙言决不就職但就目前情形而諭此新任閣員諸君巳成連雞之勢行則俱行止則俱止恐范亦不能獨免一行耳又外交總長久未確定外間頗有一種傳説謂現在外交上不久將有緊急問題發生唐氏旣不願身當其衝故頗有意於交通一席其實此説殊不確實惟唐曾保薦馮元鼎爲交通總長馮亦粤人且曾任交通次長爲葉恭綽之前任在近時所謂交通系中氣味稍有不同特未知能成事實否耳 
[北軍出川後之周駿敗耗]  
　　字林報云重慶函稱曹錕軍隊已退出重慶西面沿江各要地第七師已抵重慶現有一部份開往下游第八師尙未全數抵此黔軍巳據距重慶南二百里之綦江而滇軍則據重慶以西沿江要道滇黔兩軍皆欲於曹錕啓程後進佔重慶今滇軍一小隊駐於距重慶三英里之某處大約北軍去後進據渝城者必爲滇軍也民軍合力進行欲使周駿自知衆望不師亟宜解職赴京周軍散駐於成渝間大道中迄被攻撃無不失利熊克武逐退周軍佔領隆昌榮昌周軍敗後退守永川傳説周軍曾向曹錕商榷願棄周降曹周軍兩營在内江不戰而歸附滇軍聞劉存厚巳逼近成都滇軍若干巳至成都附近喧傳周駿巳知反對者多督軍一席巳屬無望行將出示宣佈遵中央命令赴京藉此下臺以保顔面云 
[時局與湘粤川之關係]  
　　字林報十七日北京通訊云在此數日欲於華字報報得時事進行之眞相則必廢然而返質言之時事究竟如何進行雖華人亦不自知且京内外似無一政治家其魄力足以左右時勢以逹其目的者至其目的良否則可嚴之勿諭今中國之爲物也如一大海蜇雖生氣活潑然無自動之力賴風浪以轉移隨潮流而上下黎總統心地純正人所共信各方面要求凡近情者黎輙依允毫不自取指揮國事之神聖權利段總理之人物若何今尙在未可知之數段所熟悉者不逾軍事範圍之外財政一事黎段皆無所知惟覺經濟支絀以致中央無權不能强反抗者服從其命而巳粤湘蜀三省事態飄蕩無定其結果全賴局中個人之好意與愛國心而决惟此輩乃衆視爲志在自利之人也中央任陸榮廷督粤陳宦督湘蔡鍔督蜀如此佈置可稱適當聞龍濟光將遵命解職而從事於紙上所託付之礦業惟新任三督軍是否赴任三省是否歡迎尙須於日後見之使三省而不反抗也則中央縱無實力然名分尙在猶可於此證之侃中央特任之人而不爲三省所承認也則中央直無强其服從之力吾人觀其將來事變而可更知今擾亂粤湘蜀之和平破壞中央解决時局之謀者之眞意所在矣 
[易倩愚亦請恢復稽勳局]  
　蜀人易倩愚氏夙有才名其素行如何蜀中黨人之曾在京被縶囹圄或由執法處倖蒙釋放者多能言之無待多贅最近易氏聞有恢復稽勳局之呈請其草此呈時設一念及三四年中所曾經之巳事其感想不知何似顧此呈文字亦頗有悽埦動人之處可見文人固無所不可也其文云爲呈怨連予恢復稽勳局事竊維崇德報功國家重興垂名紀續竹帛况九京義烈姓字長埋萬室孤孀飢寒莫告不有殊異之機關何酬偉大之功業爰查前圖務院臨時稽勳局於民國元年七月經前參議院議决開辦合二十一省開國之積勞成五千餘年不世之創制事至繁公至要也迺調查未竣審議方開適有癸丑之變前局長馮自由去職繼任局長許寶衡國務總理熊限令兩月完竣隨又開除審議員數人夫以至短促之時間與少數人員辦理至繁且鉅之案件其何旅善履霜堅冰不寒而慄矣記熊總理語審議員戴戡云今尙有何勳之可稽戴戡答云本局稽勳一爲勳人勳章之等級一爲死難撫恤金查各勳人多未與於賴寗之事而死義諸烈士軍人又悉在民國紀元以前賴寧一役於稽勳局直了無妨碍可謂義盡於言而勳章則以粗劣駁斥舞恤金雖未以明文取消而實則無一錢之惠致令生者坐泣於窮盧死者含酸於地下飄零孤苦呼籲無門而高牙大濓將軍早屬他人衰草斜陽烈士徒留孤塚冠蓋京華泥沙金幣而撫恤金一案從無人過問倩愚等亦曾囑同事雷颼往託今蔡督軍從旁提議而亦以今非其時徒喚奈何而巳魚得筌忘弓藏鳥盡事之不平而大可痛就有過於此者乎頃閲報載有馮自由徐紹楨以保存恢復等詞呈請各在案倩愚前實躬觀局事故僅將稽勳局巳過之痛史爲大總統厓略呈之又此次西南起義保障共和偉烈豐功與前案後先輝映殊榮異數尤國民所急應請行伏希大總統統籌全事俯念先烈之熱血未寒而遺族之苦寒巳極嗷嗷待澤於今三年倘再遲延孒遺巳盡倩愚等請求速予恢復稽勳局尤重在撫恤金案也又稽勳局調查各案半出諸原事原人而互相稽考於數址年中革命事實較爲詳確尤足以供國史館之採求誠爲一舉兩善大總統以手創民國之元勳主再造共和之大政集德福於一身比公平於大造諒蒙下採蒭　而曲從民願也是否有當訓示祇祗遵 
[再紀孫洪伊過寗之情狀]  
　　　　　　　　　　　　　　　　（南京通信余同） 
　　新任内務總長孫洪伊於前日由滬乘車來寗各節巳誌昨報茲得一報告云孫氏抵寗時馮督軍特派師參謀長何副官長齊省長特派曹政務廳長等於車站迎迓孫君車於午前九點三十分抵下開偕行者有李步靑周祖道曾宗禹彭石根劉豪武李宗祁唐堯欽孫錫元徐田程光棨廖廉能劉德裕徐少秋楊有年等十四人當車抵下關時即由軍樂隊鼓樂歡迎孫君下車與師參謀長曹政務廳長等握手寒暄畢旋即乘寗省鐵路專車入城住於大行宮華洋旅館馮督軍卽視蒞館舍晤商一切并邀孫君下榻軍署孫君以軍署諸多不便再三謙謝庭河南同鄉假竺橋陸軍敎育圓開歡迎會束邀孫君蒞會馮督軍即派親乘之汽車送孫君赴會至晚馮督軍又在署設讌歡迎賓主盡觀而散昨日爲孫君來寗之第二日孫君因天時鬰熱偶染暑氣以致稍有不適午前來賓投謁者槪婉辭謝絶至午後二時齊省長陳憲兵司令王鎭守使五警廳長均聯袂而至略叙數語孫君即乘人力車赴總商會歡迎會之約至午後四時記者曾以私人資格投謁孫君叩詢政見據云此次北上實感於黎段二公相促之殷予旣係議員自當趕期入京至内務總長就任與否尙未確定云云記者當詢以唐少川君因何未及偕行孫君謂唐氏因商業上有種種手續并未曾淸理大約月内亦即北上記者又詢北上沿途有無躭擱孫君謂黎總統前日電促入京曾云派人出京迎接當巳復電謝絶大約天津須勾留一日孫君又謂滬上國會議員自二十一日起發給川資至二十五日截止兩院議員現巳陸續北上詢至此而軍警界長官疊電促孫君赴奉直會館歡迎會記者乃興辭而出頃聞孫君巳於今日早六時出城渡江乘津浦專車北上矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[内閣與國會之籌備]  
　　國會召集業有命令預定八月一日召集前聞參衆兩院諸議員預先討論開議後會議要政之程序有先行選舉正式副张統再行追認新閣員之一説探其内幕原因係爲擬舉現任國務總理段祺瑞充任以免追認閣員後一經選定段總理任副總統内閣又須改組也今得國務院消息段總理對於前項政見頗不謂然大致以法制國之精神與形式首以内閣與國會爲法國主體無上重要之機關若内閣成立無國會之存在國務之擔負無相對之權責若國會正式成立内閣尙未經國會正式之承認亦同曾於日前二十日下午在國務院召集會議時復向各部總長宣示决於國會召集舉行開幕禮後首先請由大總統將新任命之國務員提交到會請其追認云云並有交通兼署内務總長許世英氏謂國會議員中現亦多數與段總理政見僉同并有選舉副總統後卽行舉定修正民國憲法委員從事修正憲法之説聞段總理已令秘書廳徐秘書長會同法制局方局長先將備交國會之閣員追認案擬定日内提出審核以作第一次之交議案並聞政府對於國會有種種凖備頗極忙碌就中關係最爲重要者爲今年度預算案現正從事調查尙未完結此外關於時局善後事宜之各種特别經費全額亦甚鉅刻下特選專員詳細研究約不久可望脱稿此次南北所用之軍費爲數至可驚異亦俟國會開幕後須一律提交國會要求追認以便加入預算案惟其中開於帝制上用欵之一篇糊塗賑甚爲難算有某政客提議不若將此種曖昧用欵一律編入北軍軍事費内最爲妥當可免國人之責問不知能否辦到也所有兩院工程刻尙在修理中技正馬榮等曾會同籌備國會事務局于局長前往視察一次茲聞許總長爲尊重國會起見復於昨日上午九鐘率同于局長親往視察至各處詳細查看並面囑于局長迅於日内將兩院一切設備一律告竣俾不誤開會之用爲要刻下在京國會議員巳向兩院報到者計衆議院一百零二十四人參議院一百零數人衆議院長湯濟武及參議院副議長王儒堂回京之期均未確定參議院秘書長沈衡山　前赴滬歡迎議員圑定於下星期内由滬北上兩院秘書廳人員現巳派定聞原額均定爲三十人嗣因人才濟濟故每院均不免多派數員再者旅滬諸議員於本月二十左右由滬起程大約二十三四五等日多數可以到京國會爲代表民意機關此次開會爲一般人士所渴望故京中軍警紳商各界對於多數議員北上極表歡迎擬届期軍警界備音樂隊紳商各界推舉代表到車站歡迓以表敬意 
[謝霖質問後之中行波瀾]  
　　中國銀行職員卞壽孫謝霖范磊三人爲徐恩元聘用盧克斯爲京行副經理具書質問巳誌昨報茲聞徐見此書後置之不覆一面忽以總司賑謝霖調充四川分行副經理所遺總司帳一缺即以總文書陳宗蕃兼代謝以才力不勝面請另派能員徐卽當面勒令辭職謝謂並無辭職之必要如有過失儘可開除大約此即具書質問之結果至陳宗蕃本以審計院審計官兼决算委員會坐辦素爲徐所議拔故徐兼中行總裁後卽調陳兼中行總文書今又兼代總司帳是一人而辦四事也陳縱多才獨不虞竭蹶乎此又非徐氏之力不至此矣惟是京中某外報則爲徐辯護謂熊内閣時代熊本兼長財部當時即議另印新紙幣以收回濫發之舊紙幣未及施行而熊内閣倒去迨周子廙長財部時徐氏遵照前議訂立合同並非過舉至聘請盧克司爲副經理一事亦爲整頓行務起見更屬應當然據熟悉財政内容者云徐於下列兩點終難自解（一）聞所印之軟幣一元票多至數萬萬張殊不合整理舊幣之用至多費印資又在其次（二）熊氏雖有前項主張然徐於相距半年以後並無舊事重提之必要即使應行印刷亦當先商之幣制局曁中國銀行兩總裁謀定後動方爲正辦乃不出此即爲越職徐氏之不安於其位不待續發秘密而巳然故現在徐巳萌辭職之念不久將成事實中行總裁勢須另補或言以陳威升任然據個中消息大約以章宗元繼之較爲近是也至於昭武鈔票之紏葛昨報曾述及賠償損失了事各節茲聞又有人言此事紏葛巳發生多日初意欲將該部印刷局抵與美商借欵六百萬元除由該商扣回此項損失費四百萬元外尙可得二百萬元爲他項要需之用當時印刷局會辦某曾反對其事以後即未知如何或者昨報所紀仍舉此事有關也 
[帝制議員之運動]  
　　元勳報經理薛大可前巳頒令懲辦矣獨是以元勳報自翊者不僅薛一人其餘均獲漏綱可謂有幸有不幸也然在彼獲幸免者宜如何閉門思過乃聞帝政派之爲准元勳報總理如烏某等　曾充國會議員者不特不肯斂迹今且秘密運動又欲再作議員查烏某先係舊國會中進步黨派之議員當袁項城取消國民黨議員之後恐所餘之進步黨議員尙足法定人數於是賄使烏某倡率進步黨中之有議員資格者全體辭職以牽制國會不能開會弗料烏某之譎計被人覰破衆皆不從烏某不得巳遂自向國會辭職同時並將證書徽章一併繳回並登報聲明其辭職之意旨然則烏某之議員資格蓋巳於此時消滅無餘矣旣而帝制問題發生烏某所辦之某報鼓吹帝政之功實不亞於薛大可之亞細亞報且該報編輯某上書勸進有臣記者之稱迄今傳爲笑柄大爲士林所不齒烏則自充代表投票勸進俱有成績可徵爾時渠曾自翊於友輩曰將來大功告成吾與某（亦是報館經理）可就抖起來了時同座者莫不嗤之以鼻嗣後滇黔起義制取消袁政府奬勵帝政派各報之津貼隨亦停止而他報因見袁巳式微復無金錢關係遂多倒戈相向以期買好南軍獨某論調不變依然袒護袁氏此何以故蓋報館之津貼雖然取消而烏某獨向梁士詒要求主事兩個作爲津貼之代價（一給烏之弟一給該報之某記者今巳成畫餅矣）是以某報直至帝制取消後尙吹拍袁氏政府且烏某又對人云袁公那時下台我報那時關門抑知袁氏旣死而某報不但未關門且掉頭大駡袁氏此等小人翻手爲雲覆手作雨昏夜乞憐驕人白晝幾不知禮義廉恥爲何物猶有生人味耶由是而談縱烏某前未自行辭退議員而此次鼓吹帝政破壞共和亦巳喪失其議員資格不能爲國民代表矣况其先巳自行辭退耶今聞烏某猶復靦然運動滬上議員希望其不溯旣往俾享議員之薪俸吾想國會議員諸公（未贊過帝政者）俱係磊落光明之士諒不至爲若輩之甘言蜜語所動也以上爲某要人所談特誌之以告國會議員 
[引渡禍首之外交手續]  
　　禍首楊度等八人私謀逃逸情形疊誌各報頃據外交界消息云兼署外交總長陳澜生氏以帝制禍首多潛伏各埠（如香港上海大運天津等處）租界内藉外人之保護逍遙法外將來南方諸要人及參衆兩院議員必有最嚴厲之質問近日特仁與駐京各國公使磋商引渡帝制内亂種種問題各公使皆無反對之表示聞陳總長日昨（二十一日）晋謁大總統報告要求各國公使引渡禍首之詳細情形並請示方針總統擬由外交部用公式照會各國公使以便早日取决 
[晉人請復地方議會]  
　　山西公民陳廷璋等致電北京云大總統國務院内務部鈞鑒晉民憔悴於虐政巳三年矣溯厥由來自無地方議會始議會無斯官權重而民氣衰種種虐政道路以目莫之敢言是以刑不依法罰無定章一言買禍即判死刑一案勒金動逾數萬此皆有人可指有案可稽公民等思之心傷言之下涙廻思議會存在時人民有陳請之路議員有質問之權苦楚何致如此方今國家大煥新猷晉省黑闇如故國會召集巳見明令地方議會尙無表示此公民等不得不爲民請命者也伏乞迅頒明令尅期召集俾殘民以逞者知國家猶重民意機關庶不致復煽餘威貽害地方山西公民陳廷璋等二十人叩文十五日大總統巳有覆電其文云太原探交陳君廷璋曁賈馮李王龐閻趙郭諸君來電悉所請召集地方議會等情巳交國務院知照矣黎元洪删印 
[劉存厚調停川事電]  
　　陳宦去時川中統軍要人皆紛紛率軍向成都 
進發周駿之軍先入成都滇軍繼至進攻時劉存厚氏駐軍新津對雙方力任調停茲錄其覆黎總統電云特急北京黎大總統鈞鑒艶電敬悉鈞座垂憫川局消弭戰爭莫名欽佩存厚現已嚴勒所部駐紥川南川西一帶掃逐茌苻與民休息惟聞眞軍進逼資内業與周軍交綏雖經存厚亟電勸阻力任調停但恐威不足以止爭誠不足以動衆川民創深痛鉅何堪再　兵戎仍懇中央力予主持速電雙方罷兵息事庶蔡鐲來川著手較易事機迫切　候示遵川軍總司令劉存厚叩 
[粤中之謠言可怪]  
　　自十六日肇軍攻下江門隨即進攻順德日來且有水陸並進預備攻城之説城中人民羣憤龍氏之佔據不去致酿成如斯恐慌乃十八號晚不知由何人撏造忽起一種謠言謂岑雲階都司令於十七號早在肇城被人連轟三鎗傷及身體等語遐邇傳篇殊可駭怪粤中某報亦爲登載其事作以此説詢諸是日來自肇城者均謂未聞則其事之不足信固不待言然據某方面稱則聞謀刺要人之事確曾有之十七號稽查局長范雲梯率同馬章甫在某署拿獲嫌疑犯謝懷生一名聞係希圖行剌要人之犯巳解都司令部秘密審訊惟該犯巳不能方語無從訊供云云然則粤城岑雲階被刺之謠果因此而起抑或爲逼極之故冀以搖動肇軍藉謀自解而全然出於揑造也 
[肇軍東西北三路合困粤城（續）]  
　　傳言駐江門某軍日前巳早受運動十二日前肇陽羅督辦周之楨由三水乘坐廣保兵艦抵肇先謁師長李耀漢密談甚久旋即同謁岑都司令商議數時周先行辭出李逾數十分鐘始行回署設筵招待周氏十三早周氏即乘安順兵艦離肇聞係運動某軍事成熟特來肇報知至於西江一帶自前韶州衝突後龍氏特撥馬存發段爾源兩軍駐守廣三鐵路一帶而岑都司令亦撥確軍沿三水西南走馬營黄鼎一帶防守雙方認定地點均以獅子竇爲界至星期一二兩日双有肇軍五千絡繹由三水而下直至走馬營下車或由河頭船運至到步後即繞向獅子竇進發備極匆忙聞其計畫意在日間抵省而小塘佛山等站砲壘密布防範極嚴若由車路直下必至疲兵力而稽時日現均繞道獅子竇之背沿走馬營而入黎邊徐邊大路墟銀崗墟大渦塘華涌陳洞柳邊大黄洞木園凱洞小欖墟等鄉直達筋竹橋黄竹旗然後渡過黄沙以攻南路故所有上列各鄉尤爲注意蓋一登該山即可遙瞰省垣至北路則目前尙無戰事滇軍前鋒司令張開儒將南三淸花各屬民軍編列後即在將校圑内選撥陸軍畢業人員前往敎練聞編配完成者巳有七營其餘現尙陸續編集龍軍則於北路一帶在銀盞坳新街高塘劃分三重防線近復於粤咱自西村至軍田八站每站特設防軍二千俾資聯絡昨巳飭令宣前往對同楊發費體察情形分别布置龍氏並親自至該處察勘一周盜兩方均在備戰中也 
　　自戰事起後水陸交通大爲梗塞韶城失守後粤路交通斷絶以致土匪竊發民食日用必需之物勢將告絶目下食鹽與鹹菜兩宗最爲緊急萬分鹽每斤漲至一錢二分鹹菜一槪沽盡無從購買早稻之穀巳陸續賣出巿面銀根短絀商場復多有歇業侬辦若粤路車再停半月貨船又無運載來往民食必將告絶矣至於省城亦富者紛遷商場日淡工業停滯凡百事業無不減色近更河道梗塞榆運不靈柴米油等項日用要需價値日昂郎即蔬菜各物亦然玉器機紡首飾裁縫等行業所受影響尤大統計各該行工匠不下二萬人仿則巳多輟業咸歎息痛恨於龍氏之貽禂烈也 
　　龍氏現雖衆怨沸騰侍守孤城然尙盤踞無去志日前李耀漢曾致函勸其離粤龍氏潰之弗恤昨十七號李又遣涺統領古日光到省面請龍氏立速離粤詞甚懇切龍氏似巳允肯惟要求團達岑西林保護其生命財産龍旣有此知難而退之意特於會議時宣言將來交卸斷難在省當以三水河口爲最適宜地點云云日前馬存發回省請見龍氏陳述意見謂現在滇桂軍隊勢力甚足斷難與之抗衡含有勸龍氏離粤語氣龍初勃然大怒大駡馬氏行爲反覆謂當未獨立時尙誓言輔我呌我獨立勸我與李烈鈞打伏到了今日勢成騎虎又呌我離粤這個主意豈不是有貳心嗎後經其左右婉言勸慰謂時勢至此亦所不料馬亦爲主帥計並非貳心云云於是龍氣稍平再三深思又覺馬言有理於是遂萌讓步之意矣 
[湖北近事]  
　　鄂省陸軍審判處長程定遠於民黨方面尙稱接近前於奉到大總統閉釋政治犯之電令後即將拘禁陸軍監獄巳未定罪之黨人及涉嫌疑者交保釋出二十餘人一面遵照王督軍飭令將在監各黨人詳細審查分别政治犯刑事犯造册詳復核辦頃巳審查完畢除軍人軍屬因違犯軍律交處懲辦者不論外所有黨案列在政治犯者有一百六十餘人列在刑事犯者有二十餘人咋巳詳報督軍核示其屬政治犯應番放者皆先解除刑具俟奉到批飭即行開釋聞該處長並詳請督軍籌撥欵項酌給出獄各人川資旅費以示體䘏度必可批准也 
　　軍興以來各省人士競爭政權之風漸熾如川如湘如皖鄂籍人之在彼游宦者多被排示而歸近日湯薌銘逃亡陳二菴離任湘川兩省之鄂籍官僚更悉行歸來惟旅湘鄂人之歸也形神倉卒旅川鄂人之歸也頗爲閑整行囊充盈誠所謂有幸有不幸矣昨有由湖南交卸醴陵知事歸漢之周允齋君在漢口各圑聯合會演講湘中近况（周原爲聯合會副會長故抵漢該會特開會歡迎）謂湘省黨派之紛歧政客之意見軍隊之驕横種種情形較元二年尤甚始僅排斥外人近更自相攻撃各縣鄂籍知事類多卦印而逃余幸與地方感情磓好得以交代從容而行聞芷江知事謝某及署員兵役數十人俱被害云云按近日鄂竊知事之遇害者不獨湖南爲然即如廣東化州知事魯國斌武昌人）全家及暑中人員被匪戕害河南嵩縣知事謝炳樸則於光山匪警時被駐軍挾憤鎗斃四川松潘知事蕭傣吾（天門人省議會議員）則被土匪支解同時遇害者有五十餘人總之當茲干戈紛擾之際商民旣大遭刧掠居官者亦豈盡能幸免乎 
　　聞段總理因近日贛鄂二省均不能停止戰備於時局大有關係特遣陸軍中將陳文運南下先至湖北後往江西磋商要公昨陳中將巳經抵鄂進謁王督軍設讌欵待召集軍界各要人作陪藉以會識一切現陳巳搭輪往贛矣 
衆議院議長湯化龍之夫人近在東京仙逝靈櫬業巳運鄂茲附招商局江新輪於二址一日來漢湯君同行遄返蘭溪珂里營葬武漢官紳商學各界巳先期約合届時至招商碼頭迎奠聞湯因開院在即不能久延在漢並不開弔即日回籍俾早結束赴京 
[岳陽北軍之譁潰]  
　　岳陽所紥北軍號稱一師實則不足一旅蓋僅以防湘軍之東下并無進取之意也近經劉督與省議會等一再電請中央撤退迄未得其允准不料該兵等竟於十四號傍晚因要求加給雙餉事與官長大起衝突其官長槍斃爲首之兵士陳開發等四人遂激成譁變全軍潰散戕殺官長五人巿面爲之大擾湯氏帶走之模範營兵士多數尙駐岳未去岳州聖公會韓牧師平日熱心公益當即以大義責令模範營兵出而維持營兵允之該牧師乃協同軍隊堵住潰兵出路宣言各潰兵如肯繳械散去者每人給洋六元免究否則格殺勿論潰兵等聞之俱情願繳械領貲於是向商便借欵除按名没收鎗械給欵還散外一面電告都督派員接辦一切以昭愼重劉督以該牧師熱心维持保全岳民實堪欽佩除回電道謝并令李右文旅長趕速率兵進據外一面委派府中參謀李模嵐周禮二君前往該處接辦收械與善後事宜李旅長率兵一圑巳於十六號抵新牆定十七號早入駐岳州其駐岳之模範營兵巳由該牧師調停退駐城陵磯以免主客軍相衝突昨李巳電告來省矣 
[東省之招工問題]  
　　吉林省垣各界爲招工問題迭開便議巳紀前報茲聞農工商敎育會紳董公所各圑體昨致義成公司執事周晚函云俄人招募華工一事京滬報紙曁赴俄華工家函報告各方面詳細觀察俄人名雖招工伐木風聞傭工地點確在莫斯科窪之西似與戰線逼近華人生命雖賤何至颔彼區食資輕投虎口更聞華工赴俄沿途異常虐待例如關閉瓦罐車中及至哈埠獨將載工輪船停迫江心束縛行動自由等類尙未離我國境巳經如是一旦入彼樊籠詎寗有幸在俄人誘騙威刦處此强權時代保足深責獨怪華人之自號文明時髦利害瞭然者紙因貪圖個人些須利權不顧同胞多數生命 
 
 
 

Page 7

 
 
爲虑作倀代其廣爲騙誘招集此種敗類鬼類其情豺虎不食絞之　日南洋漢奸誘賣務仔者界浮數等憑高明詰練如執事者當亦深惡痛絶必欲剪除當事之人而後快衆怒　犯專欲難成古有明訓也最堪駭詫者長春代募華工之義成公司衆口悠悠僉謂黑幕中係爲執事所組織謂招工一名可得酬金數元若招集百萬即可提金數百萬元卽違背人道爲國民公敵大利所在亦寗甘冒不韙如係訛傳詎非大幸如其事與執事實有關係同人等與華工曁執事雙方皆屬同胞理當剴切眞墊先進忠告睛執事直叩良知兼權利害迅將該公司取銷臨崖勒馬蓋厥前愆匪特多數同胞得以保全卽執事個人亦獲免國人之責備事關同胞生死關頭痛切布聞佇盼復音 
　　奉天消息云長春設立之義成人司在省坦及各要埠招募巳久每日工人在南滿火車運往北上或安奉火車來省者其數其多前日政務廳長金息氏將此事提出會議以該公司與俄人訂定合同招工赴俄僅就奉天而言巳設招工七八處該公司所派招募招待各員能否誠信待人不出於誘串之途殊朱可必現聞議定委派分奉知事王某逐日赴招工處就其所招之人逐一詳詢願往與否果否覔有相當舗保倘有迫脅行爲自應隨時禁止以重人遵惟招工機關設在鐵路用地之内隊經扔有尊員查察亦不過徒具虚文日前忽有留英學生某某等條陳省公署謂華工赴俄利害參半且所定合同巳本部准自難中止今惟有設法補救以期挽回一二查南非洲及坎拿大等處招工於工人運到开作地點後曾由我外部派員在彼設立局所名曰商務委員所有各工人與外人各項紏葛均由該員詳詢華工與地方官交涉該委員係爲華工保障一切此次　招華工雖有義成公司爲之經理然係圖利之宗旨應擬按照南非洲成案轉咨外部派一威望素著熟悉俄情之員前往工作地點設局保護其經費一項可由各工人所得工資扣欵中撥給云云政務應長閲之大爲嘉許聞巳據情咨請外交部照辦矣此種辦法究未知實際上與華工稍有利益否也 
[地方通信]  
　　蘇州 
　　常熟知事請留未准現碧常熟縣知事楊夢請奉齊省長飭委調署無錫縣知事茲有常熟縣公民陳卓元等來蘇具禀蘇常道尹署請將楊知事留任免予他調昨趙兼道尹批云禀悉楊知事調任無錫巳奉省長飭知到道所請留任之處應母庸議此批　　高審廳風潮續誌蘇州高等省判處長莊　珂到任後卽起全體法官辭職風溜當經司法部電飭齊省長轉飭高等檢察長王樹榮查復並由司法部省長電各法官勿得固辭詳情迭紀前報茲悉五檢察長於二十號晚假座　蓮巷王公舘設筵邀請莊廳長及三庭長六推事飲宴藉以疏通意見雙劣調和無如蕭敏充民二庭長一層莊屬長堅不退讀致未能解决後又經王檢察長以訴訟各案全行停滯終非所宜向各法官再三商勸有數推事允先行到廳將民刑各案分别訊理均聽候部電解决至七月二十三號商審廳卽懸牌通告云本廳民刑訴訟定於星期一(卽陽曆七月二十四日)一律照常進行合亟通告仰各該訴訟當事人一體知照此布 
[松江]  
　　筏崗案上訴後消息前松江知事周仲痒任内所　烟委員沈成兆串同後崗鎭警員孫品三和富戸汪望雲勒索巨金事發經上海審檢廢訊明科罪孫沈等不服上訴復由蘇垣高等廳傳護集訊局因此案被春使黨劾去官沈等索賄事無可掩飾故聞其上訴者皆訕笑之距近聞省中消息沈孫等皆巳宣告無罪不知果否 
　　淹斃請求免驗東鄉淺蒲涇俞姓前由同村某甲爲煤資購一婦嗣甲復導該婦醮於他處甲向在上海充棧司昨至新鎭飲酒累欲往陳家行鄉中途遇俞某亟亟圖避面向北疾走足墮入河中俞呼告鄉衆急往拯起業巳氣絶鄉衆以俞處嫌疑地位執送警局由警員報告總局轉禀知事擬泥員往驗甲之家屬聞之以自行落水與人無尤遞禀求免 
[鎭江]  
　　露雨爲災續誌鎭郡沿江各洲圩露雨爲災情形屢紀前報茲悉連日仍時下大雨山洪下注江潮暴漲凡屬低窪之圩田均有岌岌不保之象沿江新洲圩岸昨有數處滲漏幸經漁船發現鳴鎗集衆搶修未致决口和尙洲西圩岸巳被水衝决隄内秧田均成澤國災情甚重農民咸痛苦萬分 
江北運河水勢巳拍岸平隄加以風浪震蕩冲刷大有潰决之處現經　揚道尹左杕周揚屬運河堤工總局馬俊卿二君督率運河各防汛弁兵曁游緝隊修守兵役等分駐高郵車選各壩加意防護畫夜不休然若再下大雨壩身難保故擬先行啓放高郵一壩以資宣洩 
運河下游兩岸河堤險工林立近因湖河水勢增漲運河堤工事務所所轄如實應汛之學洞氾水汛之從家洞永安汛之慶豐等洞高郵汛之泗汊港甘江汛之大王廟攔江壩等處堤掃各工或潰場或脱坡均關係緊要各該汛修守員先後報由萬坐辦　勘屬寶立卽撥欵購料親督汛員集夫趕築俾固堤工而重河防鎭江寶蓋山下火車洞外近因隂雨日久兩旁山坡崩坍丈餘鎭郡車站隨時招集夫役將軌道上面泥土連夜挑消越早即照常通車查洞外兩旁山坡凡有裂縫之處無不以石子堵塞修築本極堅固現在工程師相度地勢仍求推廣將該山坡加工修削使成平陂以期一勞永逸 
鎭郡連日坍牆倒壁之事時有所聞二十二號午後又隂雲密布雷電交作俄頃大雨傾盆城中地形稍低之處積水不洩如山巷小馬頭南門一帶積水　尺來往之人均以人力車載渡而沿江金山河東馬頭等處亦積水成潭住居該處江岸之民居大半被水侵入受累不堪 
昨日午後二時狂風陡作大兩滂沱東馬頭有大划船一艘載客十餘人開往沙頭當暴雨時該船頓遭傾覆船内男女搭客盡行落水幸在岸邊得保性命然受驚巳不淺矣 
[揚　州]  
　　歡迎國會議員揚籍衆議院議員方君潛於癸丑年寄居上海其母前歳在渢病故方君因國事嫌疑未克扶柩歸葬現値共和再造國會召集方君不日北上擬先行回揚祭奠以伸哀悃且與鄉父老暢叙關懷茲揚人楊士香王仕良等聞方君行將旋里擬開會歡迎現巳預備一切矣 
[嘉定]  
　　又有電請張知事算淸公欵者嘉定張知事近奉省飭　署常熟邑中各界以張移挪公欵甚鉅電請算淸卸任曾誌前報茲又有各學校及縣議會各鄉董等電文照錄於下南京省長鈞鑒本邑敎育費張知事累月停放數積萬金現届學年終了各校結刺無從迭次請撥一味延宕忽傳調任學界恐慌懇請迅委澈查以维敎育嘉定全邑校長陳慶容等八十二人叩章篠南京省長鈞鑒約法有效圑會召集省會亦巳籌辦地方自治當然回復蘇省自治成立最早成績較優應請早日宣布以重民意嘉邑自治三年三月停辦所有縣巿鄉應發未發附税爲數不貲議參兩會用餘缴存亦有七百餘元今傳張知事移任在即並乞迅飭如數算給以利進行嘉定縣議會長毛經學陳傳德議員黄世祚錢俊張承基朱機森參事員陳慶容朱　威叩南京省長鈞鑒本邑敎育善舉巿鄉辦公及糧吏工食等費張知事捺留不放積逾萬金積穀項下亦有鄉移又於自治停辦後縣巿鄉用餘繳存及補缴元二年附税數亦甚鉅奉調在卽關邑恐慌睛迅飭分别淸算以维地方嘉定鄉董毛經學黄世祚潘宗伊陳鋂朱繼威錢俊傳增昌叩漾 
[嘉興]  
　　捐助學欵之嘉奬嘉興王店鎭商人許景蘭君助洋一百元充該鎭錥八國民學校修造校舍費巳誌報端茲悉由該區自治委員朱君將許君履嚴呈請縣知事轉詳浙江民政廳長給予奬章以資鼓勵現王民政廳長准予頒給三等嘉祥章由縣轉王以資褒奬並由自治委員敬謹送往 
[杭州]  
　　范廳長飲餞國會議員浙籍國會議員行將北上昨日（二十三）高等審判廳范廳長特假西湖葛蔭山莊讌請賭議員以盡東道之忱褚輔成氏首先到莊次則章太炎亦惠然而來列席者共有十四人午正入座未初卽放棹孤山並展謁南京死義諸烈士之墓 
　　大風雨之損失前日二十二日）下午五句餘鎭忽然狂風暴雨雷電交加西湖鄉于墳雞籠山麥嶺茅家埠以及龍井等處樹木稻莖吹折不計其數即新巿場道旁所植桐樹以及電線被風吹斷者亦多都督府門首之告示牌亦被風吹倒其餘草畢樹木　垣之坍倒者不勝枚舉三橋址河下西府局俞佑伯家後門所建河擇觸　正標被斷檯立坍塌幸未壓傷人命损失尙不甚大然亦飽受虚驚矣 
[江西]  
　　萬壽宮外大火災陽曆七月二十一日晚間八句半鐘被垣萬壽宮街第二十號門牌洪供興梳篦店失愼遽肇巨災聞起火原因緣尹姓樓上燃點洋燈人往樓下納闵洋燈火上灼紙類以致烈餤上騰冒穿屋頂不可嚮邇經消防隊商圑救火會廣外街防局及各處水龍聞警馳救適風狂火猛一時未易撲滅各機關均派員蒞場彈壓紅十字會亦列隊救護警務處長亦到塌指揮各警察奮救至十一句鐘火勢始息計萬壽宮街自十號福興和絲線店起延燒至三十四號同春頭繩店止四眼并自一號義發銅店起至十一號鴻盛烟店止籍巷子自十四號茂泰篾貨店起至十五號義興店止共燒店舗六十家約値財産七八萬元並燒斃五人當經該管警察將火犯尹賤狗帶所轉送警務處懲辦　　政治犯恢復自由黎總統就任後特頒申令將政治各犯一律釋放贛省戚省長奉令後即飭各道轉飭各縣查明政治案犯現被拘禁者共有若干開具案由姓名詳復其有牽涉刑事者須於案由下將其觸犯何項刑事罪名註明以憑核辦其通緝各案亦即一律撤消前日先在本城監獄着手關查就中以前議員蕭鍕錦所犯案由純爲政治犯故於日昨論飭南昌監獄即日番放 
[山東]  
　　護國軍槍斃違法軍官六月二十七日山東謚國軍步四營四連連長李濟民遠法搶刧永福當爲該商所控當即拘訊先行撤差並由吳都督薄總司令會審明晣按照軍律鎗斃又第三圑圑長徐景田圑副孫思道第二圑敎練官栗景標及兵士許祥勝李福山金兆來等六人屢次搶刧民家經總司令屢加申斥桀傲如故旋由都督司令分别詳審俱供認不諱巳於七月十二日宣告罪狀一律槍斃又二圑執事官楊春景編隷衛戌營曾著勞勸然悖功横行經薄總司令偵悉此次徐景田等之罪惡實楊有以成之爰將榻棍責一千放逐出境一面與徐景田等同時宣布罪狀俾衆通知現商民巳一律開門巿面現狀蒸蒸日上矣 
雜評一 
[政治家與道德家（一子）]  
　　凡一舞台之創建論者必先詢問其何種脚色焉今中國政治舞台新立我人將希望其有何種之脚餐乎英雄偉人豪傑志士才長足以應世變口辨足以禦羣賢皆人所希望者也而吾則第一希望有道德之人物蓋今日政治界中凡環吾身而日與相接者不外利誘威脅情感之種種苟無道德以樹立身之本則主義亦可爲之奞志行亦可爲之惑雖有大才亦將不値一錢也故今日苟欲振作國民之精神　固國家之基磯與其得千百功利之政治家母寗得一二扶植正義之道學家此非吾之迂首也蓋必貲有道德者而後作事不負其良心富貴利祿不可淆智謀權術不能誘有守而後可以言有爲此千古不磨之定義也政治家有純潔之節操而後政象乃有淸明之望也 
　　然而近數年來到處受人歡迎者權謀機變之政客也趨時之士羣焉效之而所謂有道德者百不一聞嗚呼 
 
 
 

Page 8

 
 
   
 
 

Page 9

 
 
三砲臺香煙可向寰球各處上等售煙家購取小包十支或二十支錫罐五十支出售 
三砲臺香煙係英國倫敦與勃力司土耳之威爾司名廠監製歸英美煙公司專售請將贈券留存每百張可兌換精緻畫片一張 
[陳繼武醫生]  
診治男女內外各科一切疑難雜症兼種牛痘戒烟診時每日上午九時至下午七時止門診隨到隨診出診隨請隨到診所在英大馬路盆湯弄口斜對過五〇二號電話一八七〇號 
[治白濁當日見功]  
僕患五淋白濁之癥已數月於茲矣小便淋滴苦不勝言求醫服藥毫無寸效日夜沉唸床褥不啻九幽地獄幸承敝友指示上海河南路七號義商彭壽堂立止五淋白濁丸異常靈效比衆不同即購一瓶試之果然服丸之後頃刻痛止濁退行動如常不嬏日其患全愈面轉光潤早知有此妙品何必毀藥亂投枉受數月痛苦耶合亟登報俾衆咸知 
江陰許菊拜謝 
[戒煙雪垢丹除癮證圅]  
森新公司諸大醫士台鑒僕吸煙十七年自戒兩玖入醫院兩次皆因中道挖病以致復吸上月家　甫夏帶至尊製雪垢丹四瓶按法吞服今日完全斷癮從入清涼世界皆諸大醫士所賜也茲奉洋兩元請付白丹兩瓶以備遇節襪益之用此請○道安北沈秉堃上○此函乃紹興沈言服雪垢丹戒斷老癮之鐵證功能效之偉非近時戒煙藥所能比倫爰將特驗列下○一雪垢丹能戒數十年老　服後精神暢足比吸煙時尤覺清快毫無法畏勞減食之弊一此丹之妙不諭寒熱體質病癮胎癮各藥戒之不斷者雪垢丹服後　不如願以償永無法理癮之虞一此丹內一種補精效力非中外舊藥所有凡少年虛戌遺精滑精俱能癮病同除○一此丹會呈滿足蘇全省巡警總醫言化驗給憑給憑確無法毒質認為戒煙最王道最有效之藥一此丹服五日漬　斬化　　不　　十二天　　　　○價洋每瓶一元每袋大洋三角並附安睡藥志治夜不安寐心神恍惚奇效無法比價洋每袋大洋二角　上海老垃級橋南首洪德裏面南洋夏新公司 
[瘰專家婦女經帶江一南醫生廣告]  
瘰癧者惡症也其原因非必從本原衰弱而來要其症類甚多廣告中亦難盡載惟治不得法以及挨延不醫多至不壽言之可憫盖此症當初起時不痛不癢不紅不腫起居飲食一切照常不甚注意迨日久根蒂堅固微覺腫痛亟應施治而患者仍以癬疥之疾視之待至肩部　痛其病已深醫治即難收效再進至腰脅痛楚兩脚麻木無力口乾咳嗽百病叢生兩眼看物皆成二個巳無可救藥矣夫初起之時譬如火之星星極易撲滅延至燎原何堪設想幸而救熄其　產巳損失不少瘰　之病奚獨不然初旣不注意腫痛復不求治及百病叢生已等燎原之火病家非但受苦而且耗費即醫家亦大費心機更有誤受刀割日久不能收口膿水淋漓甚至強項不能左顧右盼大命雖云無妨殘形不無抱憾鄙人前來求治傳授異法十載以來向有他項營業並不　壼問世惟親友中略施手術已生全者不下數百人現互相傳聞求醫日多大半皆屬病深或誤被刀割不能收功乃受明師殊費手續鄙人有感於此特行登報敬告　已患者迅速來醫　無患者亦宜留意或自己或親友見有項之前後有結塊核不管有無痛癢是否瘰　速行醫治以除禍根幸勿輕視爲要本醫室醫藥等費並不昂貴門診小洋六角號金銅元六枚並精治婦女經帶艱於生育本醫生有特別醫法下問者請上午惠臨過午不候　醫寓北泥城橋西鴻慶里底一百三十八號門牌便是 
[李振軒醫例]  
花柳勞症專科 
李振軒醫生留學日本顯微鏡院微生物學專科前由丁福保醫生介紹治愈陳君獻葵癆症嗣陳君以銀三千兩聘往四川診其全家癆瘵俱獲全愈茲回滬江行道問世專治　梅毒　白濁　下疳　橫痃等不論新舊百治不效者俱可限日全愈　治癆症　吐血　咳嗽　淋濁等止多診治三次必見大效　診例門診一元（上午九時至十二時下午四時至六時）出診五元梅毒六百零六淋濁萬克醒癆症都備果靈注射　醫寓在上海英租界新馬路巡捕房旁邊元昌里二弄 
[立止白濁丸]  
夫淋濁一症因酒濕熱毒而成或花柳場中傳染以致小便刺痛點滴不止步履艱難腫痛不　大受其　服此丸立利消腫利便止濁定痛消火化毒去濕輕者一二瓶重者二三瓶可能包痊不但病除而且壯身健體誠治淋濁之妙藥也每盒洋一元八實化毒丹每瓶洋二元珍珠下疳巨大勝利每瓶洋七角專治楊梅結毒橫　下疳等症下部腫　服則立愈永無後患如不效驗原洋奉還確係第一靈驗可稱蓋世無雙 
[立止白帶丸]  
大凡婦女赤白帶下實由體質素虧以致白帶常臨晝夜不休或因肝經鬰熱脾經濕執蘊結膀胱睡夢遺洩甚至面黃肌瘦飲食乏味四肢無力久淹子宮寒冷是丸功能滋陰平火調經理氣開胃平肝自然胃長體健氣血充盈也惟本齋存心濟世秘受良方再加不惜工資始獲效驗非常每盒洋一元每料六盒洋五元○舖設上海二馬路西鼎新里石庫門京都天寶齋啓 
[華俄道勝銀行廣告]  
本行於西曆一千九百十年六月十四號運奉　俄延論旨投立所有基本金計羅卜三千五百萬元全數收屬公積羅卜一千七百萬零零五千一百四十七元六十戈中國　家助充資本庫平足銀三百五十萬兩又　充公積庫瞳足銀一百六十七萬兩總行設在俄京聖彼特堡分行設在俄國及西彼　亞等處有八十六處在歐美亞各洲二十五處其有一百一十一處之多並在各國通商大埠均有妥實代理之家茲在上海分行代客種存來往銀洋及羅卜欵項其利息若干請臨　行面議凡願定期銀洋存欵者按照市價辦理並收買本埠各標期拆兌以及匯欵均匯至各國通商口岸如匯至俄國者尤爲利便且本行備有特別新發明保險櫃出租欲詳細章程請臨敝行取閱可也 
[從此黑籍超昇斷根]  
中國近年最多數一種似病非病的形狀曰戒烟殊不知戒烟者多斷癮者少或癮斷而根不斷仍歸無效惟本藥房發行一種戒烟靑年丸爲最純正最王道極和平極神妙能使戒烟者試服數日霍然脫離永無嗜煙之紀念無論癮重癮輕新吸舊吸同等奏效且能斷絕烟癖之根根斷則腸腑淸利涓滴之宿垢無存胃納漸增肌膚豐滿曾經多數人試服同聲稱頌證書俱在一一可稽　此丸發行以來曾請中西各著名大醫士研究考驗質地純粹兼有滋補榮養之能力對于戒烟時吞下毫無痛疼對于戒斷後更能調養兼顧百病無侵足徵靑年丸獨到之功用無可此例　此丸裝包堅巧郵寄費輕出門携帶隨時可服價目大瓶一元中瓶六角小瓶三角　散裝批發另有章程　戒烟斷癮調元養神靑年丸總發行上海五馬路棋盤街中洋大藥房各本埠各大藥房烟紙號均有出售 
[甘地加香皂及軟膏]  
Cuticura　SOAP 
甘地加軟膏　甘地加香皂 
AND　OINTMENT 
HEAL　THE　SKIN　AND　RESTORE　THE　HAIR 
使用法 
先用甘地加Cuticure香皂及熱水將皮膚傷處洗兆揩乾之後再用手指或繃帶敷以甘地加Curicura軟膏朝夕如是治法待傷處全愈而後止 
如照以上之法療治則凡皮膚奇療及　熱可以頃刻遏止濕疹發疹頭皮及他種之奇療而發熱之皮膚病不久即能全愈丘疹面皰及皮膚發紅而粗糙亦皆能不日消滅若用于頭皮則頭皮膚自去而頭髮復能生長自如蓋甘地加Curicura香皂及軟膏實為家宅內及育嬰房中必不可缺之衛生要品也如家索媽小樣請敎明信片于各地經售處即當寄奉不誤 
經售處　上海老德記藥房　廣州屈臣氏大藥房　香港屈臣氏大藥房 
製造者　美國巴斯頓　　德藥物公司 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避火甎避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告 
新旗昌洋行謹啓 
 
 

Page 10

 
 
本埠新聞 
[恢復商圑之籌備]  
　　上海商圑公　基本隊舊部諸同志近又提議規復商圑先調查昔年組織商圑章程修訂　善召集同志合商辦法一面將癸丑二次革命後商圑解散情形及所存自開之之鎗械軍裝如何被軍警各機關收去分别杳明提出收條要求官廳查案發還然後成立會所惟此次招集成隊須求盡善所招會友以人格高尙方爲合　云 
[麥拿里巨案預審終結]  
　　本年五月二號晚七時北四川路横浜橋附近華洋交界處麥拿里口發生鎗　傷斃中外民警多命業由公共公　傅齊中外人證达次研訊詳情　歷請本報昨日午後爲訂定續訊之期二時半英康副領事與日副領事西田畊一君蒞廨會同王肇之副會審官升座中央政腐工表穆安素捕房刑事科代表牛門兩律師相繼到堂候示 
　　先由閘北警察李光廷上堂田穆律師詰據供稱是晚七時許我在吟桂里站　忽有西裝數人向南奔逃我上前詢問據云盜警俄頃突聞鎗聲一響我即回局報告後仍回本崗服務己死之警察劉傳信與我認識祇有一月 
　　又據巡警馬寶顯上堂供稱是晚我在赫林里南首崇福里站崗突聞北四川路東北方有鎗聲知有變故立卽回局報告云云卽據牛門律師詰稱爾當時聽得鎗聲曾否到該處調查馬答該處弄外係屬租界鎗聲係在租界方面傳來故未便越俎往查 
　　五區警署門崗巡警王向洋供稱是晚在署前站崗至七時許聞有似鎗似炮之聲我即報知巡長後見崇福里崗警亦來署中報告租界發現鎗聲詢其何故答稱不知供至此即經堂上詰稱爾可知己死　巡警劉傳信有瘋疾否答稱我與劉認識祗有半月並未知其患有神經病 
　　巡長李煦永投稱是晚據該處站崗警報有鎗砲之聲發現我卽與巡官至赫林里調查見有一婦女之屍體倒臥在彼並見巡警劉傳信己被鎗撃受傷仆臥於地我卽扶之坐起詢被何人撃傷答稱不知故即將伊背回暑中惟劉警服務巳有二年於去年七八間因患頭痛請假一天但劉所携之鎗械帶回署中　驗並未開放 
　　旋由牛門律師譯稱是案堂上業巳迭次預審中西各證供詞終結應請定讞英日兩副領事以此案詳加研究各證人供述起釁情形係中國巡警所肇之禍捕房並無不合而王襄讞以中國警署署員巡長到堂聲明出事後檢查所發巡士鎗彈並未缺少亦不能任咎故互商良久仍無結果尙須秉公核議云 
[前夜又出兩盜案]  
　　新閘麥根路四十八號門牌王柏芝家於前晚九點餘鐘突來盜匪六人叩門入内各出手鎗嚇禁聲張登樓搜刦値洋四百餘元之金飾及皖省鈔票洋一千元逃逸迨王報請新閘捕房立飭中西包探往拿未　即向事主詢明該盜等咸穿白洋紗長衫均在壯年即回訴捕頭轉禀麥總巡通飭各捕房中西探捕一體留心偵緝 
　　前晚七時三十五分有匪徒四人至法新租界奥體和路鼎祥里二十一號門牌吳姓家敲門問信居戸吳秦氏關聲啓視三匪各持手鎗一擁入内一匪在外把守旋將該氏义住刦去金鐲金圈各一只金耳挖一支適有十七號落差華捕經過聞聲入内詎匪等肆行詎敵卒被逃脱事後冋報捕房飭探加緊偵緝務獲解究 
[棉紗巿面之轉機]  
　　旅滬四川帮迭接重慶來電謂邇來大局巳定商業恢復二十支十四支十支棉紗需用甚殷火速裝運在宜昌駐泊之白木船巳有二百餘隻候裝各貨云云是以本　自上禮拜四迄今祇有四天川帮共辦進二十支本紗六千餘包十四支本紗七千餘包十支印紗二千餘包均共有一萬四千大包所有各廠之十四去紗均巳售罄德大廠之二十支紅寶塔昨亦開出八百包係振大田資民轉售於怡和餘太古渝内之川帮惟此次所開之價係爲開通門徑起見故價較他紗略小二三兩怡和等廠亦開出二千三百餘包至裕通裕源兩紗廠今春因各處獨立巿面不佳停止開工今則所存十四支聚寶盆及雲龍寶盆及雲龍等紗亦巳售完聞定於月内照常開工云 
[烟酒聯合會之進行]  
　　中國烟酒聯合會前日在四明公所開成立大會公舉陳良玉爲總幹事並公推洪少楚穆萼樓陳樾屏宓友琴賴漢濱爲副幹事巳誌前報茲悉是日開會時各處蒞會代表對於該會主張統一辦法無不贊成是日並迭接九江福建興化安徽徐州等處來電亦均願列名入會陳主席宣布該會草章衆議付評議會修正並訂定舊曆七月初一日下午二時在大東門外事務所開特别會候議一切陳總幹事因各代表遠道而來昨特假座英界四馬路美德利番菜館開會歐迎主賓頗爲歐洽茲將該聯合會宣言書照錄於后 
　　中國烟酒聯合會宣言竊思納税乃人民之義務苛税實病民之政策考諸東西各國烟　爲消耗品重　之而民不爲多行之中國而民多受害者其故何在各國訂定烟酒税則含有保護性質且進口税重出口税輕商民稱利便焉我國釐捐旣巳苛重　則又未改良致令蠢吏奸商　意舞弊以飽私囊是國家未收其益商民實受其害此一大關鍵我國政府未嘗計及之也夫我國烟酒现業合農工商三　賴以謀生者不下千餘萬人比年以來秕政迭見民怨沸騰而烟酒兩業爲尤甚旣有雜捐復立公賣旣有公賣復加苛捐卒至名目繁多弊竇叢生近來商業凋敝實坐此病而况我國捲烟盛行洋酒充斥彼可一税通行我獨疊捐留難坐使外貨　通土貨滯銷恐長此以往其不至營業失敗而生計垂絶者幾希此中之苦况兩業中人皆親嘗之而未易爲外人道也何則人第知烟酒爲消耗品各國重税之不妨試行於我國而不知我國人消耗於自國烟酒者曾有幾何而消耗於外來烟酒者不知幾千萬億試觀英美烟公司云年報告各種捲烟行銷中國者盈餘共計二千餘萬元之鉅他首外來皮酒白蘭地等類其銷售中國各埠者亦不可以數計爲問我國産烟酒之區域凡種植農民及製作工人相　停業者十居七八而經商辦貨者亦皆衷足不前互相比較相去縣殊可知烟酒雖爲消耗品而關係於我國人民生計者亦復不少我政府苟能設法保護時訂税則豁免苛捐我兩業或不至衰落如是之甚也乃不此之省而徒援外國烟酒重税之例積極進行按其實仍以搜括主義絶不計商民之利害商民不得巳而竟有恃洋商爲護符持有三聯單即可一律通行窮其弊勢必至兩業中人盡騙入於洋商而後快嗚呼誰爲爲之孰令致此不能不太息痛恨於苛捐病民也同人等有　於此深恐兩業生計同歸於盡爰特組織中國烟酒聯合會願與各省同業聯絡一氣共謀進行今成立甫近一月巳蒙遠近各省各抒意見各派代表一致贊同惟事關全國生計非合羣策羣力恐不足以收實效用敢擬定辦法兩項一在急進主義兩業旣久苦重税本會亟宜請求劃一税則以便遵守並取消各種雜捐以保生計一在緩進主義全國烟酒税總額本會宜派員調查確數以便列表參考並請釐訂保護便商之税則維商業而挽利權更有進者我國烟酒業墨守舊章未免因循坐誤此亦無庸諱言本會宜合圑體於改良税則後亟宜講求製造烟酒方法或仿造外貨或改良土貨務求品物精良以供衆好庶幾營業發達銷路暢行未始無挽回之一日諸君從　努力各勸同業一致進行非特同業之利益均霑即國家之税源日裕國利民福賴此一舉我兩業同胞其共勗諸發起人陳良玉主稿 
[貨船避風遇盜]  
　　崇明船戸施義郎裝運崇明土布二十四包每包五十疋開駛來滬赴滬城同義森布號交貨於本月二十三號傍晚行至高橋沙地方因遇風暴不能行駛遂在該沙南脚下錨停泊至九句半鐘突來匪船一只有口操江北音之盜匪八九名各執手鎗單刀等械蜂擁上船開放空鎗一響嚇禁聲張正在搜括之時適有大船一艘自遠而來各盜瞥見卽刦得土布九包香雲紗衫袴一套布衣十餘件大洋八元小洋二十餘角並割斷駛船帆索携喊過船復開空鎗一響向南飛駛而逸施義郎於風定後即開行來滬現泊南巿永盛碼頭昨特查開失單具報請求嚴緝 
[禁止軍人入會]  
　　楊護軍使接馮督軍電云軍人以服從長官命令爲天職不准擅入黨會近有人發起軍人同德會誠恐各該軍人不諳軍紀或有人會等情應先責令各該長官嚴行誥誠禁止入會飭仰分飭所部各軍營一體諭禁等因昨楊護軍使巳飭所部步砲騎工輜各旅圑營長官遵照查禁矣 
[公廨訊究私土案彙誌]  
　　住居浙江路七百六十號門牌之李阿四及北京路四百八十號門牌之許桂林均因私藏紅土被洋藥公所查獲將李許兩人傳至公共公廨訊判李交三百元許交一百元人洋並保候訊在案昨晨復訊由洋藥公所代表律師上堂　明被告等私藏紅土違犯中國第二百六十六條刑律請　訊究訊之李阿四延朱斯芾律師到堂辯稱所有抄獲之土係被告買來自吃且不知其爲私土請爲察核許桂林供該土係友人所寄並非私販求宥俞代襄讞商之英卓副領事判李罰洋五百元許罰洋一百元一併充公如無力繳洋李改押三月許改押二月烟土併送海關銷燬　　洋藥公所代表律師前日協同新老兩捕房中西包探分往九江路一百四十九五十五十一號門牌烟膏店内搜　似係紅土煎成之烟膏一缸另三大盒兩小盒山東路二十二號門牌搜獲私土廣東路二百四十六號又九江路三百五十七號門牌兩烟膏店内搜獲烟土一併帶入捕房存候化驗再核 
　　廣東路五百二十三四號門烟膏店主楊璧淸福建路十三號門牌烟膏店主毛香泉徐海龍均因私藏禁止進口之波斯土紅土被洋藥公所代表律師協同捕房分往查獲私土烟膏昨請公廨出單將楊毛徐三人傳案中西安判烟土暫存捕房候特别訂期研訊 
　　浙江路二百六十三號門牌烟膏店主維耀明又福建路十四號門牌烟膏店主李良臣又廣東路二百三十六號門牌烟膏店主藍璧如又四百九十一號門牌烟膏店主李華慶又福建路一百四十三四號門牌烟膏店主藍翊臣經洋藥公所查悉伊等均有私藏紅十情事恊同捕房分往搜獲烟土禀請公共公廨出單將維等各人傳案候訊在案昨晨復由捕房將維等五人併傳到案訊究卽由洋藥公所代表律師上堂聲請將以上各案註銷中西安准即會判將案註銷被告一併開釋 
　　新閘派克路五百三十九號門牌烟膏店因私藏紅土被洋藥公所查獲將土帶入捕房業經化驗確係西比利亞所産飭傳該店主訊究在案昨日傳訊據洋藥公所代表律師上堂譯訴前情並稱該店主巳情虚避匿請爲核示中西官判將案註銷私土送海關焚燬 
[巡廻講演圑之組織]  
　　江蘇齊省長擬設江蘇全省巡廻講演圑分赴全省各督巡廻講演巳屢誌前報茲將該圑規程與委定各組人員及出發各縣日期經行路程一一錄卜 
　　江蘇全省巡廻講演圑規程 
　　第一條本講演圑爲開通民智增進民德民力就江蘇全省各縣地方實行巡廻講演以淺顯透露使一般人民易獲聽受之益爲宗旨講演圑於所定之區域内盖負有提倡組　講演事宜之義務 
第二條講演斷辦事　暫附設於本省公署 
　　第三條講演圑設主任一人講演員二十二人主任由省長委充講演員主任陳請省長飭派分組出發主任講演員薪水旅費由省長定之 
　　第四條主任综理全圑事務講演員承主任之指揮分任講演事項 
　　第五條主任常駐辦事處遇必要時有視察各地巡廻之貫第六條講演員奉職勤惰由主任分别陳請　長奬懲（奬懲細則另訂之）演講員除受主任督察外並應受省視學及講演所在地縣知事之考察 
　　第七條講演圑基於本省區哉之便利分爲十組每组設講演員二人就派定一區内巡廻講演以三個月周番一次（所分各縣）江寗句容高淳江浦六合丹徒爲第一組丹陽金壇溧陽武進宜興江隂爲第二組吳縣常熟崑山吳江無錫爲第三組太倉嘉定寶山崇明海門爲第四組上海南匯松江靑浦奉賢金山川沙爲第五組楊中靖江南通如臯泰興爲第六組江都儀徵東台興化高郵寶應爲第七組江隂淮安泗陽漣水阜寗鹽城　第八組宿遷睢寗東海灌雲沐陽赣榆爲第九組铜山豐沛蕭碍邳爲第十組講演員除分派各組外得酌留一二人充本圑辦事員並襄助省立通俗敎育館講演部之講演第八條講演員於派定　域除縣治所在地當然講演外其各巿集村莊亦應前往宣講以期普及遇有臨時事變（如國内國際之天災地變等）或特别地點（如工場監獄看守所感化院等此外地方有特别弊俗者應即特别施行講演 
　　第九條講演圑　往各地演講時除縣巿鄉原有之講演員當然隨同辦理外仍得臨時借助於左列機關之人員（甲）縣巿鄕敎育行政人員（乙）縣巿鄉自治職員（丙）敎育會職員會員（丁）學校職員（戊）其他辦理公共事業人員　　第十條講演圑　往各地講演時除適用原有宣講所外仍得借用左列之房屋及器具（甲）各項會所（乙）學校（丙）公園（丁）寺廟祠宇（戊）其他各公共地（規程未完） 
[華商電車公司記事兩則]  
　　華商電車公司近來營業頗爲發達每日電車出廠共有二十輛另有拖車六輛每日計可　進銅元七百千合洋五百元之譜而新造之發電機器兩架電力尤足今夏雷兩甚　幸先備有擋雷機是以雖有雷電電車可免阻滯昨日李平書穆杼齋二君因該公司經理得宜故於上午親往電車公司考察當由總理陸伯鴻君導引至機器間等處杳閲一週而返 
　　又聞陸總理現擬再在南半成之城濠路自小甫門至老西門經王家瘚路以達滬杭車站添鋪軌道以便續允營業所需鋼軌共五千密達除廠中存有物料　　託上海東方銀行代向美國阿司得廠定造鋼軌計長二千密達又定造電車六輛及鋼柱三百六十桿紫銅電線一萬磅總共需銀八萬金有奇約在半年後方可交貨云 
[沈家園任人遊覧]  
　　南巿火車站南首原有沈豕花園一所係沈志　君之産園内樓台亭痦荷花池九曲橋奇花異卉甚爲精雅茲沈君爲振興南巿商場起見與陸伯鴻姚伯鴻諸君商議允將此園開放公園任憑商學各界於公除之睱前往游玩業巳鳩工修飾矣 
[警廳弔銷通行證]  
　　上海華界各地方自上年冬間載人襲撃　和軍瞻以來謠言不靖軍　戒嚴曾由淞滬警察　製就通行證分發紳商佩帶以便稽查在案茲該廳長徐輔洲因本埠現巳解嚴所有前發通行證自應一律收回昨巳飭課杳照底册通告各領證人尅日繳廳核銷矣 
[運柩護照自宜停給]  
　　去歲地方戒嚴後凡民間載運棺柩曾經官廳出示　論須　保證領取護照方能通運否則槪行截留茲因地方半靖取消戒嚴此項運柩護照當　停給故巳由地方紳商禀請楊護軍使海關監督警察廳等分别曉諭以便周知矣 
[查禁堆積火油箱]  
　　南巿商號居家以道路不平打掃不潔巳與行旅衛生大有關碍而路旁巷口尤有收買售火油箱之人將木鐵各箱高堆滿路不惟阻碍交通且與火政大有關係設有火警此種空木箱最易延燒若不禁阻爲害非淺是以聯名禀請警廳及工巡捐局迅即查禁徐廳長巳派侦緝隊士查得一區轉境之關橋南北各處堆積最多特飭董警正派警撤除如違提究 
[流通新銀角之助力]  
　　淞滬警察廳徐廳長昨日飭知所屬各區署所嗣後對於巿間流行之新小銀角宜注意查察各小錢店有無仍前阻止行用及任意抑勒等事如發見以上情事宜隨時傳諭各商店遵照官廳告示一律流通設再抑勒扣水定須懲罰云 
[控訴承發吏私擅逮捕]  
　　黄少懷前在上海地方審判廳訴吳春林等合做福興輪船公司買辦虧欠銀兩當經該廳派員提訊判令交保淸理在案嗣有陳友仁爲之具保加蓋大東門外鹹瓜街駕記桂賀什貨店圖章茲因案未理淸著保交案物飭承發吏朱光漢前往知照惟駕記號夥詹鴻林始終不認有蓋章　保之事該吏乃並不禀復遽將　提案禀到詹即以該吏不　約法私擅逮捕等詞投地方檢察廳提起控訴林廳長閲禀後以控關吏役違法虚實亟應澈究昨巳飭傳該吏到案訊究矣 
[查獲嗎啡之眞相]  
　　向爲小錢莊生理之秦吉美在滬北購得嗎啡十五盒行至新北門内被淞滬警察廳　巡查獲解由廳署團送地方檢察廳訊究等情巳略誌前報　經切實調杳核與事實多有未符秦吉美實係秦樹梅之误向當細崽並非執業錢莊此項嗎啡實値銀二千五百元係由旅居英界之某西人處來匿居新北門内某電燈泡店旋爲失主偵　投報警廳由徐　長飭派偵緝隊偕同失主作線前往某燈泡店搜緝得以人贜並獲轉解法庭訊辦某西人領誠之下因偵緝隊破獲此案特倘洋一百二十元呈奉徐廳長核准轉發該隊領受以奬其勞 
[混用以少改多之鈔票]  
　　法租界八仙橋第二百五十號門牌新大　烟紙店於昨日午前十一時有一身空白竹布短衫袴年約二十三四歳之某甲手持 
 
 
 

Page 11

 
 
德華銀行以一元塗改十元之鈔票一紙到店兑現被該店夥當場察破立即鳴捕將某甲扭送嵩山路捕房押候解送公堂訊辦 
[醫學研究所紀事]  
　　白克路珊家園醫學研究所昨晚由各醫家集議以夏秋之交時疫流行凡所謂乾霍亂濕霍亂一切痧症中國數千年來原有治法歷著效驗自　世庸手輙用挑痧之法不按穴首往往誤人性命不知以上諸症虚實寒熱外感内傷症各不同治亦有别豈　一槪混施爰訂聘善治時疫諸醫家如遇病家來邀卽會同往診惟有出診而無門診此外一切時症雜症到門求治以及研究病情會同出診者悉照常例貧病送診極貧酌給丸散藥品云 
[兇犯監禁三年]  
　　船戸沈長根顧妙庚因向婦人張夏氏女子王金大調戲啓釁用竹篙將該氏與女一併戳傷由警拘送地方檢察廳訊供收押該氏與女命送新普育堂醫治無如王金大受傷過重業巳殞命報請檢察官　堂驗明候　在案茲悉尸父王錫林以伊女無端被毆致斃投廳具禀請求重辦昨日午後由審檢廳堵樓推檢各官開庭飭提沈長根至案略詰數語當庭宣判以其傷害致死罪巳成立判處三等有期徒刑監禁三年以儆 
[兇犯業已提案]  
　　張阿四（即電車阿四）於十七號在楊樹浦威妥瑪路將鄉人楊榮卿之子楊掌掌兇毆楊　浦　逃以致溺斃由捕房將尸車　驗尸所報請公共公廨中西官驗明棺殮前日巳由捕房派探至城内將張阿四提獲昨晨押解公廨請究即據尸父楊榮卿偕證徐仁仁等上堂訴明前情請求伸雪關讞員商之美領康君判被告押候訂訊關辦 
[凌虐婢女之毒手]  
　　新閘路十四號門牌居人張少堂之妾楊氏因將十四歲婢女仁喜凌虐用烟扦燙傷手指等處被捕房查悉昨將仁喜與氏一併拘解公共公廨經中西官研訊屬實判張楊氏押女所一月仁喜送濟良所留養 
[石灰船戸之衝突]  
　　石灰船戸仟壽泉裝載礦灰來滬銷售遵照石灰公所定章掛號在曹家渡停泊巳將兩月尙未放行現因船身走水任恐石灰受潮炸裂急欲開船被掛號在先之張阿元張阿順等霸阻致起衝突鬭毆之下仟受重傷由該公所司事顧叙芳鳴警一併拘解閘指　按科經嚴科員略訊一過因任巳赴地方檢察廳禀請驗傷判將二張併解法庭歸案訊辦 
[九江錢莊夥歸案訊辦]  
　　九江德盛錢莊夥朱仙寶私挪賑洋二千餘元逃至滬上匿居愛多亞路四號門牌全安客棧内經店主偵悉控請江西警廳派警來申於前日持文投請總巡捕房派探協往將朱提獲昨解公共公廨經中西官預審明白判被告連同賊洋併交來警帶回歸案訊辦 
[三誌學徒捲逃之敗露]  
　　墨克登路甡源押店學徒丁忠銀竊取店内値洋五百七十元之金飾逃逸被探昨由包探將丁與窩賊人黄學明張海大陶子坤等一併拘解公共公廨經中西官略訊一過判押候補提人證再訊 
[五誌債催人處分店産之失當]  
　　怡記紙號理賑莊明邦前延蒲石律師代表至法公堂控被聚康莊經理王明香擅將該號存貨盤與福康判着王收回嗣因福康不允復由各債權人擔任願以九折受盤故仍命莊明邦爲理賑員着莊另覔三萬兩保人在案昨又傳訊忽有源餘莊經理郭兆源投稱巳與莊明邦涉訟公堂感情巳傷　否另舉理賑員莊由蒲石律師代稱莊亦因無保自願辭退請求給還竊波之房旌契據並請酌給理賑費與律費銀兩中西官判各債權人貼償莊明邦公正費及律費銀六百兩即將房産契據給莊領　去號之倒賑判送商會理楚 
[倒賑不便劃扣]  
戴顯名前至法公堂控被盈大錢莊將兑洋三千二百元收入後即行倒閉今有人欠盈大之欵請求扣劃旋由理賑員李泉霖投稱該莊倒賑共有八十六戸欠人五萬餘兩人欠約一萬五千餘兩况巳登報聲明不准私自劃扣中西官判戴顯名聽候該莊理算後再行核示一面着李泉霖於二禮拜内先將本埠之欵收淸繳存公堂如有收賑紏葛　予隨時起訴並判各債權人歸淸理處附追 
[冐名取物之懲治]  
　　粤人盧文逸謀充德商順全隆洋行買辦未妥擅用該行名義向河南路時和號内賒取値洋一千四百餘元之鑽戒鑽耳環質洋化用被時和號夥梁子達查悉報請捕房將盧拘解公共公廨訊供判交三百元人洋並保繳還當本四百元案昨晨復訊由萬濟當舗延律師求追當本訊之盧仍供江南春番　館有股本洋三百元等語並據　館用人到堂證明所有股本現難起出中西官以盧不應冒名取物判押西牢年半示儆 
[尋獲女拐子]  
　　閘北一百間地方住戸王文舉之妻董氏及女孩前被徐沈氏拐往甯波賣於吳姓得洋一百三十五元劉董氏乘間逃冋惟女孩巳不知下落昨王將徐沈氏尋獲扭控四區一分所轉解司法科經嚴科員判送地方檢察廳究辦 
　　又一訪函云阜寗人王文峰之妻董氏並生女寶珍於前年冬間被蟻媒徐沈氏設計誘匿初則將寶珠賣往他處繼將董氏賣於寗波地方某甲爲室得價洋一百三十五元該氏終日吵閙甲不得巳發給川資令其回里尋夫前日該氏乘輪來滬適與其夫在途過見述明前情王遂至閘北將徐沈氏尋獲扭控　區解送警廳轉解地方廳請辦昨日午後經檢察官預審之下判王董氏當堂交伊夫領回徐沈氏收押限交王女寶珍到案訊究 
[領回被拐女兒]  
　　金王氏前至法公堂控補女兒阿寶前被沈王氏拐去今由包探曹福昌查獲當將沈王氏拘案請究沈王氏供婦人做工回家小孩巳在家中據云係姘夫沈巧生之友麻皮領來言係親戚今巧生與麻皮均巳避匿求察聶議員判阿寶交其母王氏領去沈王氏押三月以儆 
[流氓誤人子弟]  
　　大東門内程金耀之子名寶寶年祇十四歲近被流氓蔣阿三徐連生唆使竊取家内金飾各物交給彼等押洋三十五元蔣徐各購新衣皮鞋穿着昨午又約寶寶在邑廟前人和酒館大嚼其時程巳查悉前情即在該處尋覓鳴警將蔣徐並了拘送一區二分駐所王金山警佐着送警廳轉解地方廳經檢察官略詰之下判蔣徐收押候辦寶寶先交乃父領去自行訓責 
[限期交出傭婦]  
　　唐子春前至法公堂控稱由袁子文薦來傭婦一人甫隔二三時即行不見後在房中檢點抽履内之飾物巳失去數件請求向袁訊追袁供該婦工資尙未言妥故無保人求察聶讞員判袁交保限二禮拜内將該傭婦交案再行核辦 
[懲辦攫物匪徒]  
　　匪徙蔣阿文前日在平橋路攫取李陶氏金鐲又汪洪生亦在平橋路搶取倪俞氏金挖耳又王阿才在愛多亞路串攫戴關生現洋二元均經包探查獲昨日併解公共公廨經中西官逐一訊明判蔣阿文押候核辦汪押西牢九月王阿才因係過犯着押西牢年半期滿仍逐出租界 
[偵探破獲竊案]  
　　西南鄕梅家弄鎭商民梅迪卿於上月中旬來滬辦貨曾在大東門外關橋地方被賊竊去皮包一只内儲洋一百九十九元當時梅投報警區飭緝未獲茲經偵探查係竊賊王金生王阿三張榮生等三人串竊因於昨日將王等先後拘獲解送警廳據供所竊之洋除購辦衣服金戒外尙餘洋八十八元連同金戒等寄在無錫地方友人家内司法科員以案涉刑事命送地方檢察廳訊究 
[人力車撞傷女孩]  
　　楊尹氏住閘北大統路有三歲女孩名杏子前日在門前游戲被陳玉春所拖東洋車碰倒於地軋傷右手由四區崗警拘入警署轉解司法科押候究辦杏子交其母領回醫治 
[實業研究會驟難立案]  
　　滬海道公署咋批中華實業研究會發起人王雲龍等禀請立案給示保衛版權由禀章程均悉該會提倡實業集衆研究志甚可嘉然實業科學原重實習未經複式之試驗難育適用之人才似非收費寄課一如函授學校者所能奏效但言論爲事實之母辦理妥善亦樹風聲惟查附送章程第一條内有研究各種農工商製造方法及一切藝學上之智識技能　語農本種植商爲營運至工始言製造今併爲一談而於工科之外又别添藝學二字殊雞索解恐該會於農工商之原理尙多誤會餘列辦法亦多支離所請立案給示等情未便遠准至該曾發起人等旣矢宏願勿負初心仰另訂妥章再行禀辦可也 
[美租界捕房瑣事]  
　　車夫陳阿二昨拉包車至西華德路　不照章停車由八百二十四號華捕杳見向訽不理將陳拘入捕房核辦 
　　張松泉李阿林二人昨在漢璧禮路因索討米洋起釁　至捕房捕頭令自赴公廨起訴 
　　昨有湯順寶乘王阿四之人力車至華特路下車後因爭諭車資口角毆打由捕拘解捕房申斥釋放 
[黎總統褒奬烟草公司]  
　　本埠南洋兄弟烟草公司所製各烟久巳膾炙人口昨得京電黎大總統持頒給該公司含英咀華扁額爲振興國貨者勸並聞大總統對於該公司所出之自由鐘等烟頗爲贊許亦足見該公司出品之價値矣 
雜評二 
[商圑感言（訥）]  
　　民國成立之初國人費無數之精神財力與光隂以經營地方上種種事業基礎稍備血袁氏一舉推翻之於是此無數之精神財力與光隂盡投之於無何有之鄉矣 
　　今者恢復此種種事業又須費無數之精神財力與光隂國人回思前此之虚擲得毋灰心而退避乎吾謂此乃大不可也試以數月前情形言之國人縱願犠牪其精神財力與光隂以求萬一之恢復而不可得非特不可得且將舉其餘者而盡剥奪焉今何幸而還我故物假我斧柯雖不免再費一番之精神財力與光隂而此後樂利之希望無窮我人思及此有不奮然興起者乎 
　　前此滬上商圑之規模之名譽爲全國冠一切印象尙留於國人腦中知其所費精神財力與光隂巨矣今者又將以規復聞吾勸國人弗前之所費爲惜而更慨然踴躍以樂輸其精神財力與光隂 
[氣候報告]  
　　（上海徐家滙天文臺天氣測候報告） 
　　已過者之報告七月二十三日有一中心成於颶風之前部留駐於台灣與石垣羣島之間另有一中心範圍較廣在斐利濱之東中國氣壓低下海濱一帶涼風無定向天氣晚間起晴二十四日上海晴而凉日出時有重霧凉風微弱或作或息二十四日午後　時前二十四小時内温度至高八七至低六五●六去年同日至高九四●一至低七四●三 
　　未來者之推測二十四日午後四時三十分預測大風向琉球西面進行將折至九州方面其弟二中心點在中國海將至香港附近兩中心點四周皆有旋風暴雨 
來件 
[寰球中國學生會籌剏學術競爭會啓]  
　　吾國學生有二大弊其一墨守敎科書數册以爲世界學問悉具於是不復旁求其一故步自封而於一己之學識果臻何等境地嚮然未悉前之弊失之褊狹後之弊失之閉　學術競爭會之設卽所以彌此二大缺憾者也約而舉之其利有三學校課程以外誘導學生爲自動的研究俾學問日進利一學術進化端賴競爭有競爭而有比較有比較而有優劣優劣所判各個之學問程度可以憬然自覺本會薈萃全國子之著作品評共程度之高下則競爭之範圍可謂最廣　學業之進步自必其速利二當選諭文代爲披露名列前茅更給奬品名譽可由此以益揚　三各校學子倘贊成是舉出其著作相餉豈惟本會之幸亦全國學界之幸也爲訂投稿簡章如次 
　　（一）稿件不論撰譯要以關於學術並切於實用者爲合格空論不錄 
　　（二）來稿字數　過多以萬字爲極限 
　　（三）所有當選稿件　請當今碩彦會同本會雜誌總編輯分别等第揭曉於環球雜誌本會每歲舉行年會之際請名人給奬第一名奬給金章第二名及第三名奬給銀章第四名以下至弟十名奬給奬憑而各登其片於本會雜誌 
　　（四）投稿者宜將本人姓名年歲籍貫及肄業之學校一一書明俾結束時　爲披露 
　　（五）投稿者之資格以在中學及中學以上之學校爲限此外如不在校肄業和其程度確與中學以上無異者亦准投稿 
　　（六）當選稿件陸續披露於本會之環球雜誌 
　　（七）當選稿件之披露等第及給　每歲一次 
　　（八）稿件逕寄上海靜安寺路五十一號環球中國學生會環珠雜誌社 
　　（九）所有不當選之稿件恕不退還 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
塵餘觚剩 
[長爪郎] [  劍平]  
　　江西樟樹鎭風景絶佳鎭之東菲菲長途遙接郊外有武舉十餘人欵段游山時方初夏汗流如注遙　樹蔭聯就之巳有一十人在獨踞一枯枝上見衆至危坐不爲禮一武舉易其孱弱遽呼曰汝巳久坐其讓　輩稍憇士人笑曰此係公地人人可坐一武進士曰旣係公地汝何得獨佔豈欲作拳靶耶士人曰鼠輩何敢無禮乃公豈可以力脅哉衆大怒揮拳齊進士人推衣起長揖曰謔笑亦常事何必用武衆目瞪足軟呆立若森鷄適地保行經其地前乃與士人周旋以覊縻之隂遣急足投邑宰邑宰倉皇至謂士人曰汝讀書明理何故犯法士人出其手曰公祖明見生員文弱書生指爪長數寸豈能與人爭攘彼輩殆多行不義莫逭天罰耳邑宰曰余不願瑣瑣汝速拯彼等余不罪汝士人乃向衆棋手曰速醒速醒勿賴人也衆如大夢初醒啓目驚訝士人巳不知所往　　酒鑑 
　　烟台爲五口通商之一惟無租界華洋雜處海濱警察之權獨操諸華官之手有巡長某乙中學畢業生也恂恂儒雅與論翕然一日友輩邀飲盡興樂極不畳酩酊大醉拔刀揮舞突出斃一小孩遂被收焉中西巿民憫其誤犯咸上書營救循至屍屬亦請從末減軍警長官以知法犯法不足以立信卒論大辟巡長亦不願以私誼杜法請速予死審判官員以及觀者咸泣不可仰正典前同僚餉以酒胾殷勤飲曰醉後或可免痛苦耳巡長凛然曰我糼承敎育素潔身自好不幸偶醉致受極刑死時豈　復醉爲頣預鬼哉遂從容就義時余蒲遊芝禀百無聊賴輙以醇酒自遣目繋此事爲之於悒者累日 
含商嚼徵 
[雙鳳閣詞話（續）] [  駌維]  
　　詞律之密無過宋人能按律即能入樂唐人巳昌其風若李太白温飛卿輩其詞曲皆被管絃以故精於詞律太白所造淸平調玄宗額笛倚歌李龜年亦執板高唱且謂平生得意之歌無出於此（見松窓錄）飛卿工於鼓琴吹笛（見北夢瑣言）所作詞曲當時歌筳競唱（見雲溪友議）宰相令狐綯因宣宗愛唱菩蔭鑒令飛卿撰進而宣宗君臣迭相唱和（見北夢瑣言）則太白飛卿精於詞律彰彰明矣蓋詞者古樂之派别古之詞人必先通音律默契其深然後按律以塡詞故所作之詞咸可播之於歌詠後世之人按譜塡詞人云亦云而音律之深茫然未解則所謂詞者徒以供騷人墨士寄託之用耳而詞之外遂别有謂曲元人雜劇實其濫傷去古樂遠矣 
　　宋人之詞各自成家少游之詞寄慨身世一往情罙而悲悱不怨悄乎小雅之遺向子煙酒邊詞劉克莊復村詞眷戀舊君傷時念亂例以古詩亦子建少陵之亞此儒家之詞也劍南之詞屏除織艶淸眞絶俗逋峭沈鬱而出以平淡之詞例以古詩亦元亮右丞之匹此道家之詞也耆卿詞曲密處能疏奡處能平狀難狀之狀達難達之情例以古詩間符康樂此名家之詞也東坡之詞慨當以慷間鄰豪放（如滿庭芳大江東去江城子是）龍川之詞感憤淋漓（如六州歌頭木蘭花慢浣谿紗是）睠懷君國稼軒之詞才思横溢悲壯蒼涼（如遇永樂是）例之古詩遠法太冲近師太白此縱横家之詞也（見論文雜記）觀此古之詞人莫不自闢塗轍所作之詞各不相類豈若後世詞人之依草附木取古人一家之詞以自矜效法哉即使盡心效法亦當辨别其家數歸其一旨不則東拉西雜復成何理嘗論近時詞人多喜蘇辛詞曲之豪縱競相效法浮嚣粗擴不復成詞此則不善學蘇辛之失非蘇辛之失也 
劇故 
[耕塵舍劇話] [  碧瘦]  
　　菉綺室曲話云北曲宜絃索南曲宜蕭管故其音節北曲渾脱瀏亮南曲婉轉淸揚而雅樂以琴瑟爲主燕樂以琵琶爲主自元以後則用三弦近百年來二弦（即胡琴）獨張考之二弦三弦之起點元曲中巳見吟咏詞統收陳眉公柳枝詞末句三弦弦上合新詞掛眞兒注引張小山題贈玉娥兒三弦玉指雙鈎卿字爲證是元巳有其製李開先中麓所刋小山小令中此語疑佚句也小山又有胡琴閲金經小令云雨漱窗前竹澗流水上泉一線淸風動二弦小山秋水篇昭君怨塞雲黄暮天又酸齋席上聽胡琴朝天子云玉鞭翠細記馬上昭君怨一梭銀線解冰泉碎折騼珠串雁舞秋烟鶯啼春院傷心塞艸邊醉仙綵箋寫萬里關山怨據此則似二弦三弦同時並存者余按古雅樂以琴燕樂以琵琶今俗樂以三弦琴之幺弦卽琵琶之大弦三弦又即琵琶之四弦而去其第一弦由古及今弦迭小聲亦迭高其間蓋隔二韻如琵琶用工字調三弦用上字調斯無不合矣唐宋人塡詞合樂皆以合燕樂葉琵琶今歌師所習南北曲多葉以三弦卽求與金元人合琵琶之北調尙難强合况上合燕樂能不參差近百年之二弦更何論矣 
小説一 
[偵探小説情塲蠧史] [  天虚我生]  
　　第三章 
　　次日向暮鮑景詩獨坐火爐之次精神殊　蓋彼於昨夜倉卒中負納蘭而行竟迷所向黑夜狂奔直至兩句鐘後始得至内務街其地去納蘭之家尙遠且恐葛羅瑟追踪而至乃邀納蘭同返其家鮑景詩之家姑巳老無子故愛鮑景詩且愛納蘭聞此慘變則亦唏嘘泣下且勸納蘭令母哀毁鮑景詩亦卽自赴盡室馳書約其摯友令於明日來便蓋鮑景詩請其爲决關之證人也 
小説二 
[言情小説紅鵑啼血記（再）（續）] [  野鶴]  
　　更一時後我巳坐洛脱爵邸極廣之會場中又復手半燼之雪燕默默作和意之想此想維何蓋吾與珞琪將得於明春結婚此時乃預揣届日盛况諒必不亞於今日之跳舞會而吾親愛之珞琪遂得與我同叙一室不勞來往吾方念及於是心中自不期而生無限忻喜時則場中賓朋雜𨖼釵光鬢影聯裾故謔實石之光閃爍若天半之星室中空氣時時雜有花露之香令人心爲之醉吾迺整衣離座而起則見亞特麗女學士方奏批霞娜悠揚婉轉若好鳥之鳴春室中衆人咸默默不敢發聲吾方神往突有左側座中發一嬌曼之音曰莫達吾愛若何爲●●●●嗟夫天也此非珞琪之音而誰然而珞琪曷爲不呼吾而呼莫達 
　　吾旣聞語猶疑聲音之適相似不敢遽决爲珞琪遂棄批霞娜之聲勿之細聽而廻吾頸以遙矚左側之客嗟夫此一矚也吾情天淪陷之浩刦遂永永不能復廻矣吾於是時頗欲掉頭勿矚顧旣聽矣遂不得不一究其詳然吾於廻眸之際猶竊竊期吾慮之勿確而孰知接獨吾眼簾者果爲珞琪珞琪之旁果坐有一淸姿少年少年衣棕色之大衣胸次之紐巳散露見内衣爲淺碧色二者相映益覺皇麗動章爛然盈於兵前以意度之殆爲貴族子弟年事當不逾二十珞琪時方儇倚於旁爲狀親密特甚譬之飛燕啣促勿離大類吾與彼往日作温穈情話時也 
　　吾於是時頗欲舉我手中之杖力撃此薄情之珞琪顧念我珞琪縱無兄弟然或偶偕戚串而來亦未可知我苟遽以疾聲厲色遇之者未免太覺不情我念至是我乃仍握我之杖以我雙眸力注於珞琪與彼人之身批霞娜之聲乃棄之勿遑再聽實則察人以目聞歌以耳二者本可並行而共舉而我不爾者以我之心方縈鏡於珞琪二字之上由珞琪以推之乃及彼人而批霞娜之聲則於珞琪舞係我之心遂不能及卽强而聆之亦不能晰久之久之珞琪歛衣而起轉眸一盼適及於我我念珞琪今日所偕果爲親串者則渠見我必當前來握手致其穠郁之情語孰意渠見我遽逃目而避瀕轉時且復略呈怒態是必其意不欲見我而偕來者之爲其情人亦復斷然無疑也我乃亟冠我冠排衆力奔而出瀕行之頃我適忘取我烟斗步出場首始憶及之遂復反身而入取旣訖吾終不能忘情於珞琪復游日一顧則見彼人方以舌吻珞琪之掌吻竟復以寶石戒指約諸珞琪春葱之上我覩之乃不禁怒彼人之無禮蓋我珞琪實爲天上安琪兒之化身初不容凡夫俗子得而竊窥彼人不過被服都麗費數千佛郎即克辦此軀幹復蠢蠢若巿儈烏足傍美人之側我旣念此舉杖之念復勃然而興旣而又思之珞琪旣能汎愛諸人即其愛情必不純潔其情旣不純潔則姿色儀熊縱臻雋上亦筣秒足稱許是適宜與彼巿儈伍耳思之旣再我杖遂復　焉墮地而往日萬千期望遂亦隨之以俱墮於無何有之鄉矣（未完） 
 
 
 

Page 15

 
 
   
 
 

Page 16

 
 
   
 
