# 1934 - 128 - 4908645

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園　草存案曰敖氏傷寒　鏡錄曰痎瘧論疏曰達生編曰扁鵲心書曰本原崇原曰侶山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久巳模糊兹本局承博文書局之囑排印成編賜購者請臨上海博文書局掦州點石裕記選取可也計書八册每都價洋一元六角 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳既承割愛相投而美玉之沾尤賴知音鑒賞特將各種珍玩羅列於下倘蒙仁人君子慨擲亷泉既龍廣積陰功且可增輝藝圃誠一舉而兩得也計開朱漁珊帖一部高澹游山水一幅 
[接論中國武備有轉强之機]  
　　若不將緑營急行裁撤每歲依舊虚糜帑項猶爲小事苟一旦海隅不靖或内地事起倉皇勢必臨渴掘井招募成軍不暇選擇气丐無賴皆得混雜其中藝未習練遽驅以赴前敵安得不望風而遁哉遼東一役可爲前車之鑒矣說者又謂現在設立自强軍及武備學堂均請西人爲教習果然事事求實然借才異地斷非長久之計且延請西人薪水較大如各省皆欲延請西人非但西人必更居奇而中國斷難籌此經費不知現在延請西人原屬創行之舉故非西人不能學步苟久久精練純熟則今日之受教於西人而僅能爲兵他日可遞陞爲將而皆可爲教習者也卽如自强軍而論現在所練不過二千餘人苟能人人精熟得西人之心法則以一教十可得精兵二萬餘人矣若以一教百可得二十萬人如謂二千餘人之中未必人人能爲教習則折半而論亦可得一千餘人推廣教之當有餘而無不足而况現在湖北設立武備學堂專爲陸師將領儲才而設不數年後中國能爲教習之人亦將指不勝屈亦何必常藉西人爲教習哉不觀之日本乎當倣行西法創行之時無一不受教於西人有不憚跋涉航海而往各國習藝者有延請各國西人至國中教習者纔二十年不但兵力之足以自固疆圉而且能抗衡大國藐視鄰封凡化學電學光學輕學重學醫學天文地輿製造一切無不皆得西人之心法西人見之并有歏爲弗如者可見天下之事不患其不能爲特患其爲不耳不患其爲之不能精特患其爲之不能專耳至於慮經費之難籌則與其費數千萬之餉而養數萬人貪多務得卒仍歸於無用何如就現在所費之餉核减兵額則兵少餉多兵自有用所謂重賞之下必有勇夫也夫人孰不欲安家室孰不欲謀衣食家室安衣食足則其心自專其力自果若使之僅顧一身并有一身之不能顧則其心必日縈繞於衣食家室之事而謂其心之能專其力之能果乎中國欲事事省費而致事事難於成功欲人人省費而致人人不能盡力不知者以爲核算之精每以爲經費不敷裁之又裁减之又减而經費仍不見爲贏餘其不見爲贏餘者人人之欲飽私囊也人人之欲飽其私囊者其初不過爲衣食家室之累後遂習爲故常而欲壑難塡矣此中國之大弊亦中國之通病也欲除其弊治其病自官以至庶人無論何項皆宜厚給廉俸優加薪水則人自能各盡其心各專其力矣至人能各盡其心各專其力則何事不可爲何事不能成哉至於兵則尤宜優給餉糈嘗以各國兵餉約略數之奥國每兵歲需準中國銀一百二十五兩俄國每兵歲需約一百兩意國每兵歲需約一百二十兩德國每兵歲需約一百一十二兩法國每兵歲需約一百三十五兩英國每兵歲需約二百六十兩荷國每兵歲需約一百二十五兩丹國每兵歲需約一百兩其餘至少之國每兵每年亦需五六十兩中國旗緑制兵馬兵月餉僅一兩五錢步兵一兩二錢守兵僅一兩而尙有營官之尅扣營中之攤派一年所入非特無以贍家室且不足以自餬其口緑營之不足用尙不盡兵之咎也日本倣行西例成法一變凡兵士戰死者由官給其父母妻月　銀十元子女由官養至十六歲止俾爲兵者無所顧慮皆能用命其明效已著中國如不能盡將緑營裁撤則亦宜删汰老弱擇其可用者酌加餉糈認眞操演卽不盡改爲自强而久久行之卽無一非自强矣縱論及此不知當軸者能採芻蕘之一二否也 
[本館接奉電音]  
　　昨日上午京師飛電傳來硃筆一道上諭一道敬謹譯登○四月初九日奉硃筆崇寛補授内閣學士兼禮部侍郎銜欽此同日奉上諭蘇嚕岱奏請將失察重支養贍錢糧之防守尉等官分别議處一摺養贍錢糧一户不得支食兩分向有定章乃古北口閑散海印幗金玉伶等重支養贍錢糧該管各官均未能查出殊屬錯悞古北口防守尉威洩布防禦托永額驍騎校博陞升任驍騎校博慶並前結之現任驍騎校都亘泰著交部分别議處餘著照所議辦理該部知道密雲一處如此各省駐防亦難保無此重支之弊均著該將軍都統隨時查察毋稍徇隱欽此 
[東報譯存]  
　　日本長崎埠鎭西日報云東歴五月二號卽華歴西月初一日東京來電言有棲川威仁親王奉命出使英國行慶賀禮今日正午由新橋乘火車至神户然後登英公司輪船前赴英京是日在火車塲送行者爲載仁親王大隈外務大臣高島陸軍大臣蜂須賀文部大臣淸浦司法大臣西鄉海軍大臣田中宫内省次官杉子渡邊兩内藏頭及各式部官各樞密顧問官各宫中顧問官二條近衛德川三公爵前田侯爵神鞭法制局長牧野文部次官伊東海軍軍令部長伊藤海軍次官石黑實吉兩陸軍軍醫總監矢野駐華公使并海陸軍將校各省高等官在京華族貴衆兩議院議員約計數百人親王身穿海軍少將禮服至火車塲樓上小憩送者一一謁見後卽於十二下鐘後三十分時登火車向神户進發所帶隨員亦於是日同往○東歴五月四號卽華歴四月初三日東京來電云昨日伊藤侯爵博文奉日廷諭旨隨有棲川親王赴英京○日本駐札中國上海總領事官珍田氏捨已日前携帶瀛眷回東京近聞升任公使擬派駐伯拉西爾國駐札所遺上海總領事官一缺尙未定何人庖代目今平井氏深造暫行代理 
[中條山色]  
　　天津采訪友人云海河上游自白塘口以上節節淤滯以致各輪舟未能駛抵碼頭中外官商苦之前已集議疏濬禀請北洋大臣批示准行王夔帥委吳贊臣觀察會同水利籌振兩局及司道各員妥籌辦法大旨將海河兩岸及支河修建石閘以時啓閉俾河水暢流藉收束水攻沙之效至白塘口上游酌量裁截大灣二三處白塘口以下河水深通之處可以毋庸截灣至如應行截灣之處所有民間田地須修建閘洞以資灌溉墳墓之有可遶越者必期遶越否則亦必優予遷葬之費所佔民地均按時價發給贊臣觀察奉札後不日卽當詳細勘度估計會同司道確切籌辦禀候夔帥奏之　當　○河北院署後有張姓婦挈其二子開設水鋪以博蠅頭某夜次子自某處回見母之臥房 
 
 

Page 2

 
 
中依稀似有人影情知爲梁上君子立卽掩入禽拿賊正在搜括資財逆料不能脫身急掣柳葉刀以刺次子揪扭不肯釋氏驀然驚醒一躍而下奮力向賊手奪刀致亦被賊刺傷比鄰聞呼救聲卽有王起發者率其二子執木棍出禦格落賊手中刀賊復出大小利刃各刺王受傷殊甚二子猛力以擊賊始奔逃時適第五叚鄉甲局勇巡夜而歸得悉情由迎頭攔截賊又肆行拒捕復將局勇張二之手指砍傷他勇遂一擁而前用撓鈎將賊拉獲解局訊供賊供稱姓王行二局員旋解送總局嚴懲○前月某日郡城如意菴賽會之期忽肇火災焚斃婦女數十口至本月初六初八兩日又値府縣城隍賽會官吏鑒於前事諭令會中人只准白晝舁偶像出游不許通宵達旦且禁阻婦女入廟游觀亦亡羊補牢之意也○上月二十八日爲天津府試首摥四書文題直今之愚也次題沽之哉第二名詩題賦得正是河豚欲上時得豚字五言六韻府尊牌示四月初一日考靑縣靜海滄州三州縣正塲初三日考性理論初四日考南皮鹽出慶雲三縣正塲初六日考性理論○本月某日胡大京兆騐看京津鐵路並楊村所建鐵橋勘得橋工雖甚堅固而橋身尙嫌微矮恐河水盛漲之際有碍行船遂擬改建活橋如院署前鐵橋之式 
[潞河錦纜]  
　　北通州訪事人函云順天府丞李少京兆考試通州已列前報三月二十二日總覆各縣文童題爲雖然今日之事君事也至西子作小講二十三日發長案後躬詣各衙署拜客二十四日回京○順天學院徐大宗師三月二十三日由宣化府起馬至二十八日行抵通州闔城文武均在東關東嶽廟前恭迎文旆徐宗師進院後牌示於二十九日辰刻恭謁聖廟禮畢回院放告○倉塲部院長允帥行抵通轅後卽於三月二十一日親詣中倉查騐倉厫積存米石二十二日偕廖仲帥率同坐糧廳寳李二部郎查騐第二批袋布卽日發縫二十三日又詣西倉查騐倉厫積存米石○山東河運德正帮糧米報到曾列前報倉帥諏吉於三月二十五日辰刻祭壩闔城文武帶同兵役前往彈壓鐘鳴八下長允帥廖仲帥寳部郎李部郎先後排導出城升大光樓以猪一羊一恭祀河神禮畢降大光樓登官船倉署委員百餘名紛紛呈遞手版傳信先騐德正帮前八票少時二倉憲二廳憲下官船登米船會騐米色乾潔一律斛收二十六日騐收德正帮十二票二十七日騐收德正帮二十票二十八日騐收濟左帮十五票二十九日騐收濟左帮三十票三十日騐收濟左帮三十票○開壩以來長允帥廖仲帥每日率同坐糧廳逐船查騐米色必須圓整乾潔方准斛收稍有差參卽予駁退如此整頓漕弊當爲之一淸○山東督糧道桂儲憲於三月二十七日到通隨卽謁見倉憲坐糧廳寓北門内東塔胡同每日率同帮官隨員到壩交米○江蘇浙江兩省海運漕米三月二十三日已在天津開斛兌米約在四月初三日卽可連檣到壩矣○城西八里雙樹地方有關帝廟一座三月二十日特雇京都雙慶班演戲酬神正値演唱全本殺子報臺上袍笏登塲笙簧並奏臺下人山人海烈采興高忽西北狂風大作沙石迷漫致將臺柱折爲兩截全臺傾圮蓆片隨風觀劇者紛紛逃避莫辨東西喧嚷啼哭人聲嘈雜諺云三塲勿入於此益信○城南後伏村韓姓家某夜三更時有賊掇開籬笆門入院家人驚覺大聲喊捕賊卽施放洋鎗打傷事主刦去銀四十五兩男女棉襖各一件女夾襖一件迨同村人聞聲集捕賊已遠颺矣○北門内天后宫年久失修有吉林僧化塵坐觀募化迄今已有十四個月雖蒙善士捐助奈工程浩大猝難興工現僧出觀在京都募化有帽兒胡同長宅倡施通錢一千吊尙有諸善士陸續捐資得此大佈施廟貎當可煥然一新矣○年例東關東嶽廟於三月二十八日演戲祀神今届雇定同順班唱演四天天氣淸明觀者甚衆端木氏所云一國之人皆若狂者於此復見 
[蘇省决囚]  
　　蘇州訪事友人來函云初九日長洲縣王芸莊大令奉到釘封憲札因在假期限内轉請元和縣監斬李紫璈大令奉文後當卽會同營汛至監中提出斬犯一名如法綑綁護以營兵押解至北寺大教塲處斬事畢李大令循例由關廟拈香而回 
[揚州府屬選拔貢榜]  
　　揚州采訪友人云提督江蘇學政龍大宗試科試揚州拔優行生以符定制兹已揭曉於試院前計府學史恩官孔憲榮江都縣學周樹年甘泉縣學劉豫瑤儀徴縣學劉師蒼高郵州學張鴻儀寳應縣學朱雲濬興化縣學吳應内泰州學李星南東臺縣學錢蔭恩 
[南浦朝雲]  
　　江西采訪友人云提督學政黃吉裳大宗師於二月中旬秉節出轅科試饒州府屬三月初旬試竣十四日馳抵廣信府二十八日試竣遂折回省垣四月初八日取齊臨江府屬屈計袁州考試當在榴花照眼時矣○萬載縣譚明府紹裘蒞任甫期年有調委某缺之信○藩司翁小山方伯創設牛痘官局開局後報名挂號者各給執照書明某姓某孩幾歲住某處某月某日某時赴局種痘宜穿寛袖舊綢或洋布柔軟小褂莫戴有鬚帽恐防掃去痘漿抱孩之人衣服亦宜洗凈不可有汚穢氣更於種痘之日由局給予發漿丸藥滿五六天卽按二五八期抱孩持照赴局騐之再給敗毒丸藥不取分文并給以應忌食物單曰宜食某物忌食某物另有謹護起居單内開種痘十二天内宜時刻看視謹防擦傷痘痂貼肉衣忌漿洗手臂忌帕包帶捆並忌行經婦女抱負及一切汚穢臭氣意　法良必妥必善每期抱孩而往者數十百起皆頌方伯功德於不置然竊按西醫種痘並無戒口服藥及禁行經婦女抱負諸事方伯此舉意者參用華醫之說乎亦可謂謹愼周詳之至矣○府學前天后宫外向有無賴設字寳攤當街賭博市中人久苦無法以禁止之三月二十四日俗傳天后誕期福建官商皆入廟敬神以其妥侑無賴心有所畏偃旗息鼓者已數日於兹矣○豫章樓天后宫畔某老嫗貧不能度日嚴文淵少尹見而憫之倡助錢文供其衣食旋復經各善士募集錢十餘千文雇匠製槥具加以油漆爲嫗身後之需此嫗何修而得諸善士玉成此舉哉 
[廣陵風月]  
　　揚州訪事人云朱家圍鄉間徐姓槽坊被竊邑宰聞報往勘並出懸賞格勒緝等情已紀前報兹聞上月杪三江營某守戎於江口巡獲匪船一艘隨解至揚計犯十名類皆輕年壯漢刻已由邑宰研訊兩次尙無實供當在該犯身畔搜出質票多張想一經吊騐自可水落石出也○邗上每届孟夏朔日地方官照例以扇蓆手巾等物賞給監中各犯並於獄神前設淸音一堂向准婦孺入内遊玩然獄卒等防範較之往日尤嚴各犯皆全身鐐銬遊人至號外栅欄卽不能再入每犯前均擺一飯缽遊者爭以靑蚨數翼或數十翼向購食餘飯粒謂歸遺小兒女食之可以免罪獲福俗習相沿由來已久愚人之愚殊可哂也然各犯得此亦不無小補今届天氣晴朗日麗風和彼白髮婆娑與夫紅裙嬝娜者較歴届爲尤衆　光鬢影掩映於狴犴門中自淸晨以迄下午四點餘鐘如蛺蝶穿花來往不絶故各犯獲利亦較往歲爲夥莫不欣欣然悉索叮噹舞蹈歡忭也 
[三竺餘譚]  
　　杭州訪事友云杭地有一種竊賊係用藥水將門燒破挖閂入内爲便易自去冬以來頗有多家迄今尙未破案日前中城　巡趙大令公館後門亦被竊賊用此妙法燒通一穴擬欲探手而入適大令查夜回來爲巡勇所見當卽獲住嚴加考問供出餘黨多人想按名而索不難盡獲也○上月廿八日錢塘縣吳大令親往留下相騐落河身死故之無名男死一具聞係外來竊賊爲營兵所逐以致躍入河中初三日拱宸橋又有落水斃命之無名男屍由地保禀請仁和縣蕭大令前往檢騐其致死之由未得其詳○杭地每逢立夏節各作工人咸休息一日往吳山西湖游玩故俗有五郎八保上湖山之諺是日西湖放生池中好善者咸買螺螄龜鼈放入池中茶坊酒肆竟無駐足之所有機匠四人在兩宜樓豪飲與店夥口角繼而用武將器皿槝毁不少店主急報知岳墳巡防局飭役查勘機匠等尙不畏懼一味挺撞乃將四人拿至局中送縣懲辦後有與匠等熟識者出爲理勸令其賠償物件點燭謝罪其事始寢 
[俄使行期]  
　　俄廷遣異姓王爵吳克君來華報禮本報已歴紀情形兹聞俄廷有恭送中國大皇帝之盛儀計裝大箱四十八口其中 
 
 

Page 3

 
 
禮物皆珍貴之品爲俄皇親自選定者約値盧卜三十萬枚另有聖女格得靈大寳星一座獻與皇后所帶隨員中有俄京某大報館執筆人聞吳克君定於本禮拜五卽本月十三日乘招商局豫備之海宴輪船北上并有一俄兵船隨之而去 
[局董已定]  
　　上海小車夫因加捐滋事後工部局各董紛紛告退工部局照章令各西商投票保舉以定從違本月初九初十兩日投者甚衆旋定祥茂洋行主人百及梨協隆洋行主人非阿崙祥生船廠董事百冷司公信洋行主人惠立之英輪船公司經理人徐有德老公茂洋行主人安得生裕興洋行主人陸旬美國教士海格司狀師小威金生爲新董 
[上海官塲紀事]  
　　俄國王爵吳克君蒞滬後各國駐滬領事及各兵輪船管駕官均皆盛服謁見至昨日午後罩下鐘時吳克君親往各處謝步禮也○上海紡織局總辦唐泉伯觀察之哲嗣次泉觀察榮任湖南岳常澧道昨夕電報傳來今日上海道廳縣各官趨赴公館道賀車馬盈門○昨日爲英界讞員屠興之别駕之第三公子合𢀿吉期江海關道劉康俟觀察衣冠往賀别駕辭不敢當餘如提右營叅將廖楚材叅戎海� 
防同知劉乙笙司馬上海縣黃愛棠大令法界讞員鄭景溪大令鐵路會辦蔡二源太守凡與别駕有寅誼者莫不躬親賀喜自晨至幕公廨左右幾于車馬塞途○本邑南市十六鋪巡防北局一差經江海關道劉康侯觀察札委原辦本城中局之楊二尹瓜代昨日二尹筮吉到差視事二十三七鋪巡防局員姚殿卿邵子怡兩二尹十六鋪巡防中局員李蘭史二尹南局員鍾偉臣二尹均往局中道賀地甲亦具手版賀禧 
[馬頭工竣]  
　　招商局在浦東楊家渡地方建造馬頭棧房以便輪船裝卸各物代客存貨刻已工竣在本報後幅登有告白查此新建之馬頭及棧房等均在金利源馬頭對面棧房共有七處每處長計三十丈闊計十丈大馬頭兩所係有活機可以隨上下均用鋼造成每所長計三十丈闊計三丈中間有橋四座每座長計六丈一切營造諸事皆經理馬頭事務洋人米爾登躬親督率故辦理甚爲妥速堅固也 
[馬車肇禍]  
　　昨晨協記牛奶棚載送牛奶之馬車行經九江里左近觸仆路側東洋車馬夫卽加鞭圖遁某號巡街華捕奮力追上被馬夫鞭擊一下以致跌仆道旁適好副捕頭因事過此見此情形襄同獲住交捕帶回捕房○午後有一野鷄馬車行至棋盤街馬忽驚躍撞入某京鞋店致毁櫃上物件甚多後由巡街華捕將馬夫拘去 
[匪徒滋事]  
　　淞防營撤勇譁譟經班軍門將爲首者斬首示衆云云已詳前報兹傳聞當各散勇押上輪船之後卽有匪徒暗中句結向各店攫取財物店主無可如何據情禀報地方官各防營統帶聞信立飭各哨弁出外彈壓而匪徒勢甚洶湧各哨弁幾於無從抑遏目下居家鋪户咸有戒心正不知以後若何也 
[溺斃類誌]  
　　駢六邱通州人向爲小工度日前日下午在楊樹浦十二圖地方與工人某甲找煤一籮由舟登岸甫及跳板偶一失足兩人同墜於水甲經人救起得登彼岸惟駢則竟占滅頂之凶閱二點鐘屍身始行浮起經人告諸楊樹浦巡防局委員鄭厚餘二尹飭保王曉山查知有屍兄駢振爰卽告知詎其兄貧無立錐無力棺殮乃報請引翔港厚仁堂給棺掩埋○浦東人某甲前日下午四下鐘時躑躅於楊樹浦橋西首適是處浦濵停有划船一艘船户某已嘗欠甲洋銀一枚陸續還洋九角尙該洋一角甲見而趨往復伸前說乙　此區區者何容饒舌置諸不理甲怒欲登其舟與之理論一躍欲上詎乙將舟撐出甲遂失足墜入浦江乙並不回顧飛棹而去以致甲遂溺斃越時屍身始行浮起某號巡街捕見之回告黎副捕頭由德律風告知虹口捕房捕頭立卽咨照水巡捕船前往將屍帶往南市倩救生局爲之收殮 
[審犯解回]  
　　上海縣應解秋審人犯呂三等十名現由蘇臬憲逐一訊問擬詳先將呂三陸阿大二名解回　縣曾紀前報尙有胡阿東劉道上及婦人汪劉氏等八名亦於昨日押角回滬由原差據情禀明黃大令飭將各犯仍然收禁嚴加看管 
[縣署騐屍]  
　　行刼寗波洋面之巨盜李華亭在上海縣監禁日來該犯患病醫治無效身死前由禁卒據情禀明黃愛棠大令旋卽赴關道署禀請劉康侯觀察核奪劉觀察札飭隣封寳山縣沈大令相騐等因曾紀昨報沈大令奉札後遂於昨日上午十一下鐘帶同刑仵書差人等命駕來滬至上海縣署當由縣中辦差人等在内監准備一切沈大令遂至獄神堂升坐公案禁卒禀稱該犯於光緖二十年十二月初三日收禁於本年三月問起病小的遂禀明本縣大老爺飭由官醫診治服藥無效延至本年初九日因病身死是實據上海縣官醫禀稱該犯患病旋卽服藥奈病勢過重以致無效沈大令嚴加詰問飭　作如法檢騐良久報稱該犯周身發黃並無傷痕實係患病身死大令離坐親視無誤退坐入署與黃大令及捕廳蔡少尉晤談良久沈大令卽赴土地祠拈香畢命駕至關道署據情禀覆後始排導出城回寳山當沈大令至署時由屍妻李吳氏及屍子李林生等投案供稱李華亭實係因病身死故情願自行棺殮求請免騐沈大令以監斃盜犯未便准請吳氏等又稱既然檢騐可否開恩免爲發封大令始准之吳氏等俟騐畢遂具自行棺殮切結在牢牆外備悺禁卒等循例將屍身從牢洞中拖出將所釘脚鐐砍去土作始將屍身入殮云 
[上海縣署瑣案]  
　　姚誠意投上海縣控伊侄姚耀堂霸呑產業等情一案於前日由蔣刺史升堂訊問據姚誠意供本地人年四十九歲在案下堂差姚耀堂係小的堂侄小的家有遺產房屋十九間向由堂伯經管故後伯母經管被賣去六間當由母親控告後經親戚理勸曾分給小的披屋二間墻門間半間不料堂侄之嗣母將披屋拆毁向論不依於十八年堂姪又將屋契抵押出外至今未曾贖回現在小的欲將房屋搬移被堂姪霸住是以控請訊斷姚曹氏供年八十有一歲兒子耀堂向做花業並無霸阻搬移等情求察姚耀堂供稱年四十六歲向做花業誠意是叔父所控房屋並不是伊之產實係嗣母之產况亦並不改動求察刺史訊得供詞各執著出外會同地甲理明禀覆銷案○朱黃氏投縣控施金標誘姦伊女桂貞一案經蔣刺史訊供著將施金標枷號示衆在案旋據地甲報稱施金標日來患病甚重亦由刺史升訊據施金標供稱日來忽患腹瀉之症求恩開釋刺史得供著卽疎枷發堂治病愈後再辦○浦東塘橋鎭圖董嚴尙沬嚴春山等投上海縣控告成衣匠倪金樓私行加價等情一案前晚由蔣刺史提訊嚴尙洙供年六址四歲捐職監生有成衣匠倪金樓私行加價並自發裁縫傳單每張索洋五角否則不准承接且本年已經由該處巡防局送案已蒙懲辦不料倪仍然加價故控案請訊並將該業傳單呈電嚴春山供稱年六十三歲捐職布政司理問孫旂勳供稱是文生餘與嚴尙洙相同地保范克儉代稱倪金樓加價是實高大英徐上達等同供稱倪實不應私行中價求訊倪金樓供稱成衣爲活加價係同人公議非小的一人作主因嚴董欲向小的索洋十元不依被控案下求請公斷應阿寳供稱本地人倪金樓等公議同業加價是實至於發單索洋元並無其事潘阿發供稱加價非倪一人作主求察刺史訊得倪金樓私行加價屬實潘等尙敢到堂硬挺實屬可惡著將倪等三人各責地蚕板具結了案 
[上海巡局紀聞]  
　　陳阿三朱金多邢毛甫等數流氓本皆八十個黨羽翼前月杪曾向趙　星星拆梢洋銀六元以娶醮婦故硬索酒食之　也詎此案尙未發作而陳等於前日午後又在楊樹浦公茂門首向工人陳土土拆梢洋銀若干元陳心不甘服事後投控楊樹浦巡防局局員鄭厚餘二尹准詞立飭差保查拿務將流氓獲案重懲 
[英界公堂紀事]  
　　汪紹生控吳福堂掯匿田單屠别駕飭差提訊昨晨差役在後馬路遇吳帶至公廨别駕著押候傳原告質訊○昨晨沈阿全與其妻李氏在大馬路中與北婦沈孫氏爭閙適爲一百三十一號華捕所見拘入捕房捕頭令轉解公廨别駕著分别押候訊核○章賢 
 
 

Page 4

 
 
錫貧病交攻苦乏棲身之所僵臥在白大橋畔轉側呻吟一百十二號巡街華捕見之舁入捕房捕頭令舁送公堂禀請妥爲安插别駕著送至棲流公所請司事爲之醫養 
[美界捕房紀事]  
　　寗波人錢阿金專以騙竊爲事祗以塲面闊綽衣服華美故未敗露每見人家門首貼有召租者錢卽以租房爲名肆其手叚犯竊甚多從未破獲昨晨經包探竇如海訪悉拘入捕房押候查明失主吊到原贓然後解送英界公堂訊究○偷兒王長生竊取北河南路楊姓家衣服若干件事主報捕後昨經包探倪順泉緝獲拘入捕房押候吊贓送廨訊辦○費某本邑人也就居虹口天潼路某弄中未知操何生業家道小康有親串名榮榮者與費時相過從某日乘費不備取其袍褂等綢衣數件質諸長生庫中費查悉之後以失竊投報捕房捕頭飭包探洪阿寳拘獲詰問之下初不肯認捕頭怒命送廨懲辦始求免解情願出爲料理費亦不願多事因卽釋放○流氓某甲前晚至南潯　葉花烟間尋歡竊取衣服首飾而逸嗣經烟妓告知老元緒急出追赶得卽獲住扭交包探張阿五拘入捕房押候解送英界公堂究辦 
[賑捐摭要]  
　　昨蒙趙和卿翁續募江西南豐縣鄧明府助賑銀二十兩永豐縣張明府銀十四兩由天順祥號交來申規銀三十六兩三錢四分六厘武林傳道堂同仁　募由晉和莊交來恊德堂呂大善士洋一百元古越章世德堂爲妻陶氏求病愈洋三十元培元室洋八十元蘇州隱名氏洋五十元壽康莊交來簫出思善堂祈諸事平安錦章號交來金樹德堂求合家平安各助洋一百元無力氏求病愈助本堂善捐洋三十元當此靑黃不接卽在完善之區無力貧民猶苦饔飱不給矧災區之橫流泛濫粒米無收其苦楚又當何如耶起溝壑而登袵席不得不有望于慈祥愷惻之大君子矣[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前日江南機器製造局鑄錢廠工人李阿　工畢後乘人不備竊取所鑄新錢三十七文廠中護勇見而喝阻李反　　　因卽拘送高昌廟巡防局中請辦局員升座研詰李供稱小的係本邑人年三十有二偶將剔出之新鑄沙錢三十七文暗藏而出卽被護勇拘拿局員謂此種不合用之錢例應回爐改鑄本委已早經示諭爾尙敢作奸犯科乎遂喝令責手心一百五十下蓍具呈切結然後驅逐出外不准再赴錢廠做工○前日高昌廟西首翁家庫人混名野和尙者偶然聚賭不知因何與東洋車夫張甲口角馴至互相扭毆野和尙忿甚將張所　東洋車搗毁巡防局員聞之飭勇丁拘拿研訊野和尙供稱小的向在翁家厙拉車餬口是日適逢閒暇邀友賭博並無輪贏二尹喝令責手心八下下交人保釋○南市萬裕碼頭順記鹺貨行出店人趙洪生送貨至某處被偷兒汪耀福乘間行竊經趙拘送十六鋪巡防南局局員提案研訊　供稱小的係鎭江府屬某邑人向操雜貨業並非竊賊叩乞恩寛局員喝令從重笞責四百板著具攺過切結驅逐出境不准逗留 
[英界捕房紀事]  
　　日前某洋行大寫西人失去大衣一領報捕後捕頭令各包探嚴緝未獲昨日包探趙銀河始緝獲竊賊魏阿培搜其身畔有大衣當票一紙吊視贓物確係西人所失因卽帶回捕房向之詰問據言現在某捕處當夥役捕頭着押候解送公堂禀請訊辦○常州府屬無錫人陳金生曾操磚瓦業頻年失就流落滬江遂與匪人爲伍專在四馬路迤西胡家宅一帶試其妙手空空之会俩前日闖入某姓家經某姓禽住交與包探趙銀河盤詰吊出贓物帶入捕房捕頭令押候解送公堂禀請訊辦 
[法界捕房發落]  
　　昨禮拜三鄭大令蒞捕房會同鈕副捕頭發落上期各案命提捕房替工細崽朱阿金至案詰以竊取捕頭衣服銀洋等　朱供詞狡展著重笞一百板始認行竊洋廿餘元乃著先行荷枷一個月期滿責放○孫德祥翟堂文搶奪鄉童之銀花扦等物爲巡捕拘獲　　大令訊供昨日其父孫某投案遞禀求免究辦大令著將原禀擲　飭孫某退出不准求免翟堂文著從重笞責一百板翟供與李如山同搶孫亦在塲遂將翟堂文孫德祥先行枷號半月期滿責放○姚茂貞竊取廣利輪船螺絲機器大令於昨日命提至案照原斷笞責五十板斥釋○車夫王阿狗手携油布到某押鋪求質巡捕見而疑之拘獲解案經大令訊供飭探查問並無犯竊之事從寛斥釋○吳阿生竊取沈阿生烟槍搭　袋銀洋等物控經大令訊供蓍照原斷先行枷號一個月期滿責放○陳雲東竊取北京輪船搭客田子湘之鋪蓋當塲拘獲解經大令訊供著照原斷笞責一百板○章萬興專以牛肉藏於快靴統内引誘洋狗竊至别處賣錢使用此次又竊張福壽所蓄之洋狗爲失主拘獲角經大令訊供著重笞一百板章供向在滬軍營當勇大令著還押覓保○徐利壽竊取小東門某魚行洋十一元當塲拘獲解經大令訊供照原斷笞責一百板斥釋○湖南人姚榮華向在滬軍營右哨八隊當勇因在途欔奪金戒爲失主扭送捕房經大令訊供飭探至營查問據覆人尙安分此次犯事不知其細大令命從寛開釋○枷犯馬阿元在某錢莊搶錢一千經大令訊供枷號半月昨已期滿命帶案疎枷照原斷重笞三百板○黃順昌代陸蘭廷作中向楊雲章借洋三百元以麥邊洋行桐油棧單作抵詎借洋後卽往該棧掛失出貨爲原告查知遞禀具控經大令訊供押候提陸究追兹因避不到案經包探禀明大令乃於昨日提黃覆訊黃供小的經手借洋之後陸卽往該棧掛失出貨小的實出不知務求提陸到案嚴究以免拖累大令謂爾既經手借洋不得置身事外飭探帶至某報關行交其父保出待提陸到案著保交案候訊○仲周氏控徐顧軒蔡桂英串呑紅木物件經大令訊供押交在案上期仲周氏投案求追並稱尙被騙去洋五十元詐稱關銷訟費求恩追還昨日包探禀稱奉諭帶往謙記將紅木物件交還尙少紅木床一隻及零星物件大令提在押之徐顧軒蔡桂英研究詰其索洋五十元有何用處須從實洪明蔡矢口不承大令謂事出有因著拖下重責蔡苦求免稱願賠償大令命還押再核 
[申報館恊賑所經收順直山東川東鄂省賑捐四月初一日至四月初十日止第十次淸單]  
　　四月初一日瑩陽氏求合家平安洋五元○初二日李月記洋十元陳善士洋二元硤石正源局來留靑堂洋三元○初三日顧儀甫洋四元○初四日不留名藥水小洋一角○初五日文瑞樓洋四元○初六日祝雲生洋六元○初七日吉安蕭錫九洋十元潮州　　康來韓江隱名氏求消突解厄諸事順遂洋二元又求宿　惡緣一切早日丁除二元○初八日李慶瀾求種牛痘平安迪吉洋五元椿氏爲壬兒病愈洋一元○初九日　　是求冥　洋一元遺德堂汪助沙市洋址元○初十日益陽胡萬昌來丁兆聲前爲小兒兩次患疾許助賑洋十五元瞿門朱氏洋三元榮阿記林仁山阮亞紀　海雲應阿　計五户各助洋一元沈三春林隔記錢小寳沈林春郭阿王鄧志有盧光燦石順福計八户各助洋五角曹祥祥楊阿金孫阿記林長貴翁銀海計五户各助洋三角陳忠定烏長有趙永華王阿金順天淸董阿意楊會寳戎文錦儀永壽王厚　謝少寳徐金壽姚阿寳儀張華孫順寳周阿英邱和生鄧家林沈得餘何連生高順金秦阿銀鄧志增楊生福計二十四户各助洋二角謝佐震洋一角吳生林洋一角仲學增洋一角無名氏洋三元以上總共收洋一百零一元七角 
 
 
 

Page 10

 
 
   
 
