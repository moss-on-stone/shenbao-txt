# 1921 - 194 - 4917389

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[粤桂戰事（冷）]  
　　粤桂戰事據粤電所傳桂軍已完全失敗矣其失敗情形仍不脫歷年來中國戰事之舊例敗者敗降者降逃者逃也 
　　夫戰事勝負之結果原不外此敗降與逃之三者然所謂中國歷年來戰事之成例者敗僅十之一逃亦十之二而降乃十之七也夫兩方旣憤激而出於戰則必俟戰力旣盡而後或降或逃勢固難免若戰力未盡而敗之程度不足以逹降與逃之時乃先自降焉且美其名曰反正或先自逃焉又美其名曰愛惜生靈然則何如其始不戰之爲愈乎旣愛生命又惜地盤如是而稱之曰武人名之曰交戰是亦中國軍隊之羞矣然而中國歷來之戰事成例如此今日桂中戰事亦將不外此例也 
　　嗚呼時人有恒言曰軍人蠻横然而軍人而果有蠻横之眞精神者我亦且爲軍人譽矣 
[命令]  
　　七月十九日大總統令海軍總長李鼎新呈請任命黄道林爲科長應照准此令 
　　又令海軍總長李鼎新呈請任命高權爲科長應照准此令 
　　又令唐在章晋給二等大綬寶光嘉禾章此令 
　　又令陳世光晋給二等嘉禾章倪耳順莫肅馬合仁王開生均給予三等嘉禾章恩傑爾帥元鈞劉明釗均給予四等嘉禾章此令 
　　又令兹修正縣知事兼理司法事務暫行條例第三條公布之此令 
　　又令兹制定民國十年八釐公債條例公布之此令 
[專電一]  
　　北京電十年公債利率八釐實收八成每年一七兩月發息兩年内祇付息三年起抽籤至民二十三年還清擔保品未經抵押之崇文稅津浦貨捐印花郵政收入到期債票或息票除海關稅外得完納一切租稅未到期債票得隨意買賣抵押償還本息機關指定中交行及委託各銀行并財政機關　　北京電報載魯案提太平洋會實未談到顏外長對美國召集意義必須明瞭後及駐外各使將列國態度覆到後方定代表及提案可信太平洋會係哈定第二聯盟主張之縮影日本在英竭力運動英日美先開一預備會屏華暹南美諸獨立國於預會之我國已電駐英美日三使謂我國在太平洋爲最古之國且幅員較大有參加全部會議之必要近來施肇基來電似嫌簡略政府已令其從詳電告（二十日下午一鐘） 
　　北京電桂陸銑（十六）電巧（十八）晚到祗言不忍桂民塗炭擬自退將桂事交付沈鴻英靳復致惋惜並勸來就（二十日下午七鐘） 
　　北京電昨福開森訪顏外長談在美經過及太平洋會議性質昨美代辦芮德克訪顏談美國發起縮小軍備會議意義（十九日下午一鐘） 
　　北京電當局以太平洋會議關係重大通電各省派代表來京討論 
　　北京電府秘廳電明使聲明朱專使赴日任務僅代總統通候轉告留學界釋疑（二十日下午一鐘） 
　　北京電陜電劉鎭華調停閻陳條件一陳部暫改編爲四混成旅儘三個月汰減爲四混成團漢武軍留五營二騎兵兩團减爲兩營三以前欠餉中央認十分之五三成現洋二成庫劵四雙方停止戰備以吳副使之參謀長李濟臣爲公證人但閻嫌太優陳嫌太苛仍難解决（十九日下午一鐘） 
　　北京電辛博森向英法庭聲明本人受中國人民付託與英吉利人民携手共圖兩國之興盛故對英日續盟加以反對絶非中國政府委任有人在華中傷且要求英國以法律處分本人須知予實並非違反不列顚法律（二十日下午一鐘） 
　　北京電張作霖電哈埠俄人大增且黨派紛歧擬增警千名藉厚實力（十九日下午一鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電優林十八起程二十三可到京此來一討論商約二遠東軍撤退蒙古問題三中東路問題優氏自信此來能一掃中俄外交葛籐（十九日下午一鐘） 
　　北京電院覆援庫司令部云匪旣退出内蒙綏軍固無出發必要惟匪情狡悍未必不思回竄迺登札布北退自應進剿逹里至擬派楊鄭謝三統領進駐貝子廟爲進烏德準備甚是希禀承張經略辦理 
　　北京電黑督請中央與遠東代表交涉務速交還蒙古部電沈崇勳向赤塔交涉昨俄代表柯尚寗訪朱鶴翔言此項接收蒙古問題優林來後討論（十九下午一鐘） 
　　北京電新楊電俄舊黨巴奇赤軍竄入龍山勢甚猖獗道尹周務學以衆寡不敵自戕已電令魯效祖代理相機速剿（二十日下午七鐘） 
　　北京電赤政府稱已將恩黨逐出庫境願還我侵地以改訂商約作交換院電張使裁復（二十日下午一鐘） 
　　北京電奉張電征蒙各軍先後下令出動現中路已抵桑貝子旗作霖定二十三由奉出發一切計畫俟到滿站再行奉告又電據探報俄蒙共二萬餘人由恩琴率領盤踞恰境近被赤塔俄軍擊斃約二千人餘衆竄匿何處查確再聞至庫倫被新黨攻下一節據各方報告似尚可信但遠東政府究存何意有無返還於我之决心作霖旣負全責自當相機因應 
　　北京電中央派員携現欵藥品赴奉犒師張以專使禮節接待 
　　北京電卜爾熙照會外部德派包爾爲井陘鑛全權代表會同華員磋商清理辦法（十九日下午一鐘） 
　　北京電比使愛維慈函部萬國鐵路協會議决一九二二年在羅馬舉行第九次萬國大會請我派代表赴會（十九日下午一鐘） 
　　北京電華船將於第一次放智利政府通知智利准予入口 
　　北京電閻相文請以陳瑛爲秘書長張紀爲參謀長劉濬橋爲副官長（十八日下午十二鐘） 
　　北京電楊增新電請去職並請以馬福祥督新（十八日下午十二鐘） 
　　北京電延吉道尹陶彬電延琿聯絡員授意日警任意拘捕入籍朝人指定金永成永錫等三十餘人含有排日行爲組織機關延民大起公憤控訴該聯絡員日警等誣良爲盜有礙公安請據理交涉並要求引度除由彬向日聯絡員交涉外請與日本代辦嚴重交涉 
　　北京電鄂省王劉電云籌備平糶派曹副官之夏等分赴蘇贛採購米粉十萬石運鄂請通令各關卡放行（十九日下午八鐘） 
　　北京電美代辦芮德克函復中東路技術部史的文不必主張共管並勸政府不宜更變中東路財政蓋指借日欵言（二十日下午一鐘） 
　　北京電葡人奈揭斯承辦滿洲里附近煤礦本月二十二簽字 
　　北京電津浦向英國鋼車公司駐華仁記行訂購鋼車五十輛 
　　北京電范其光爲東路與烏蘇里路互購材料交涉二十日由崴赴哈與渥局長談判（二十日下午一鐘） 
　　北京電十九閣議内務部提議擬將交通部附捐充振五成振餘之欵撥充救濟京師貧民災童經費又提伊犁道尹許國楨辭職遺缺以常永慶簡署又提調任王樹翰爲吉林政務廳長又提東省特别區警察總管理處長董士恩去職遺缺以金榮桂簡任司法部提議胡詒榖簡署大理院庭長均通過　　北京電外傳陸榮廷辭職 
　　北京電學生會通過調人條件惟要求先撤門警（二十日下午一鐘） 
　　漢口電各界多不贊成添印官票作公貸局基金哿日（十二）有數團體議决將通電反對 
　　漢口電王劉會委法校長羅兆鴻爲鄂大學校長 
　　漢口電江漢道尹張履春因王家營堤潰荆宜道尹劉道仁因辦理宜變善後失當位置均動摇 
　　漢口電林虎皓日（十九）由長沙返鄂 
　　漢口電外傳鄂省長將換潘矩楹督署皓日（十九）晨會議與省長問題有關（以上二十日下午三鐘） 
　　香港電總司令部布告劉震寰沈鴻英所部刪日（十五）攻陷桂林沈並電孫稱桂林全境肅清洪兆麟昨亦出發會師攻邕貴縣鬱林危在旦夕 
　　香港電黄大偉寒日（十四）電孫稱高雷敵已肅清粤軍旣復高雷乘勝進規欽廉聞林國佩篠（十七）已復廉州 
　　香港電桂第一師長賁克昭銑日（十六）在柳宣獨立自稱慶柳救桂軍 
　　香港電巿政廳實行減政將撤財政公用兩局並將衛生歸併公安祇設公安教育工務三局定八月一日實行（以上十九日下午十鐘） 
　　香港電翁式亮電稱與邱耀西陳景虞羅紹雄會師攻北流激戰一晝夜元日（十三）早遂佔該城 
　　香港電桂軍官欲保地盤多擬效降將沈鴻英稱救桂軍司令惟陸榮廷譚浩明陳炳焜馬濟輩已預備出走（以上二十日下午七鐘） 
[公電]  
　　皖省霍邱來電申報館轉各報館鑒頃致北京文曰大總統國務院内務部司法部總檢廳蚌埠督軍安徽總選監督高檢廳警務處鳳陽高分廳鈞鑒霍邱南二區省會初選證書由竇蔭蒸刦留私投全選民被蔭以槍脅迫禁止依法投票如要依法即被拘凌不堪情迫叩速委察拿被害選民代表王祝三叩 
世界路透電 
[裁減軍備會議之預備]  
　　十九日紐約電聞哈定總統决議參與裁減軍備大會之美國代表團中應有參議院之代表蓋參議院關於美國外交與行政部共負責任也 
　　二十日倫敦電每日郵報載稱首相喬治氏决議於秋間赴美參與華盛頓大會費拉台爾菲亞公共紀聞報載有前充威爾遜總統親信顧問好和斯氏（現駐倫敦）之宣言謂英殖民地現伸張勢力視前更形實在而對於外交事務尤甚各殖民地首相關於此節彼此似有協商殖民地之人任英倫首相之時日恐不在遠將來大可利用殖民地代表鞏使英帝國與美國之交誼俾較前更爲親切故秋間舉行之裁减軍備與太平洋大會應邀加拿大澳大利亞紐絲倫南斐之首相出席云云 
　　十九日倫敦電路透代表謁見日本大使林權助男爵據稱日本歡迎哈定總統邀請參與大會之舉今僅欲知大會將討論何事如山東·雅泊·新基内亞類之問題亦在大會提出則凡已成事實之諸事均須開大會討論矣彼個人深信儘可有法使牽涉之諸問題得一實際的解决而不必干涉原則已定之各事 
[上西萊西亞近聞]  
　　十九日柏林電意大使令德政府注意上西萊西亞邊界有軍隊厚集並請德政府禁止軍隊入西萊西亞 
　　十九日巴黎電波蘭叛黨領袖柯方蒂將軍已抵此間據某語客云如協約國堅欲實行彼等之决議則德人不致抗拒高等會議開會討論上西萊西亞問題之解决尚未定有日期 
　　十九日巴黎電據此間發表之無線電報稱上西萊西亞德人團體已籲請英相喬治氏保護該境德人之利益 
　　十九日巴黎電法政府致德政府之牒文反對上西萊西亞德人所持之態度並要求（一）遣散邊界德國義勇隊及其他軍團（二）從速供給派往上西萊西亞法援兵所需之運輸具德國各報對於此牒均發憤懣之詞聞德境發生反對協約國之大示威運動多起志在反抗法兵德警察亦附和其間協約國國際委員團不得不續派援兵 
[愛爾蘭議和現狀]  
　　十九日倫敦電今日報紙對於愛爾蘭問題解决之氣象不似日前之抱樂觀其實事態毫無更變其最可異之特色爲雙方皆嚴守秘密不稍洩露談判之内容至於喬治氏與伐勒拉氏談話展至二十一日之理由不過因喬治氏今明兩日另有要事須於加拿大首相美恩氏二十一日啓程之前與殖民地首相會商故不暇及此耳烏爾斯特首相克萊爵士與其同僚已返貝爾法斯大約在初步談判未解决與會議計畫未議定以前未必即回倫敦就此層察之伐勒拉氏與克萊爵士二人間似不復有間接之磋商新芬黨宣傳局主任費資奇拉氏前被拘禁兹已開釋在倫敦語人云迄今尚未有會議唐林街邸之談話不過欲議定會議之基礎耳據新芬黨意見愛爾蘭乃獨立國必須與英政府立一契約會議當以此爲基礎至於克萊爵士言論之可訾議者惟其所發烏爾斯特首相與一八五一年南美人同一地位之語 
　　二十日倫敦電伐勒拉氏發言謂愛爾蘭要求自由選擇應如何治理之權換言之即獨立而已愛爾蘭僅以免受英國侵略或干涉爲請費資奇拉氏之正式文告則擴張伐勒拉氏言論之旨趣謂愛爾蘭所要求者爲美總統威爾遜氏所持之十四條大綱小國享有自决之權費氏又謂烏爾斯特内閣僅代表極少數之愛爾蘭人民此少數人民現已爲外國即英倫所誤導矣云云晨郵報駁之謂南愛爾蘭現向英國要求自决權而自已則不以自决權予烏爾斯特 
[希土戰事紀]  
　　十八日雅典電官塲宣布希軍占據庫太希亞消息此間人民大爲歡奮滿街懸旗並列隊向海陸軍歡呼教堂中則唱感謝詩各報載稱希軍俘敵數千名獲戰利品無算各報並詳言該地之政治與軍略關係謂此鎭旣陷似可乘勢占領土耳其鐵路幹線 
[萬國婦女大會]  
　　十八日紐約電維也納消息美國芝加哥亞丹斯夫人受會衆一致選爲萬國婦女大會會長通過議案要求各種團體請全世界勿參與可以促成戰禍之任何活動 
[英議會之公司稅案]  
　　十九日倫敦電今晚下院討論財政議案時混合統愛士葵氏贊助之旋付表决以一百三十七票對一百三十五票通過政府黨遭遇失敗反對黨歡呼不已美克林爵士起問政府將作何主張張伯倫氏答稱政府擬進行該案（反對黨大呼辭職閣員席則起歡呼之聲）下院於是繼續考慮其他修正文 
[世界汔船數額]  
　　十九日倫敦電據勞合特公司一九二一年與一九二二年之船冊載稱全世界共有汽船及帆船三萬三千艘其最小之噸位爲一百噸各國所有航海之汽船其噸位以英國居第一計一千九百二十八萬八千噸次爲美國計一千二百三十四萬四千噸次爲日本計三百零六萬三千噸次爲法國計三百零四萬六千噸次爲意國計二百三十七萬八千噸次爲瑙威計二百二十八萬五千噸世界之毛噸共約六千二百萬噸美國占世界帆船噸位百分之四十此爲世界噸位總數百分之五而在一千一四年則此爲世界噸位總數百分之八世界航海汽船之噸位國占百分之三十五分半而在一九一四年則占百分之四十四分半用油代煤近已大見發展一九一四年用油之船共三百六十四艘計一百三十一萬噸今有二千五百三十六艘計一千二百七十九萬七千噸 
[各國近事紀]  
　　十八日羅馬電首相波諾米氏今日在參議院及衆議院宣布新政储行政方針據稱關於外交政策以新内閣爲混合内閣故將襲行前内閣之舊規意國决計抒誠履行前内閣所負之任務首相續曰意大利願與其協約國提携經營歐洲善後事業故意政府之接受美國請參與裁减軍備大便之文不稍猶豫 
　　十九日巴黎電此間各報載稱俄國饑荒疫患日見其甚聞有農民二百萬人棄家他適鄉間井河皆涸田疇荒蕪樹木萎枯地方官現正竭力安民允設法救濟 
　　十九日倫敦電立陶宛外交總長於上星期五日宣稱立陶宛·里特倫·愛沙尼亞三國已缔結聯盟三國閣員將按期開會討論防務商業及外交政策 
　　十八日華盛頓電預計後三十日内美國海軍船廠工人賦閒者將有五千名蓋各船廠今均力圖撙節經費也據當道宣稱此非因美政府召集裁减軍備大會之故 
　　十九日倫敦電日政府已正式請英太子於巡游印度後至日一游聞英皇歡迎此請柬英太子大約將於明年三四月間可抵日本 
　　十九日巴黎電今日巴黎交易所英金收盤價每鎊兌佛郎四六三七 
太平洋路透電 
[北方近事記]  
　　二十日北京電中政府因報載日政府向赤塔政府要求黑龍江松花江自由航行之權特向赤塔政府詢問虚實兹據優林氏覆告此說實無根據 
　　二十日北京電在日中國學生反對朱啟鈐赴日謂此行與山東問題有關兹由公府及外交部電致東京公使否認所傳謡言且謂朱之赴日並未携有外交使命 
　　二十日北京電魯省議會電致政府抗議鐵路警務學校用日本教授謂往日德人猶且不用何况日人 
　　二十日北京電據哈爾濱消息恩琴在外蒙戰事中死傷二千人新黨攻入蒙境者獲牛五百頭 
　　十九日北京電據奉天消息張作霖負恢復中國與外蒙間交誼之責今此事未成而乃更進一步謀在内外蒙創辦振興實業銀行已與蒙古各王公商妥辦法共集資本五百萬元張自出三百萬元餘由蒙古各王公供給 
　　十九日哈爾濱電華員通告英領事謂已查獲本月十三日槍擊英領坐船之民船聞開槍者非鬍匪乃軍人中東鐵路總辦哇斯特羅摩夫氏已赴東線查視近爲匪搶刦租出之木場有華兵一大隊隨同保護鬍匪行暴消息今仍時有所聞 
[日本近聞]  
　　十九日東京電據確實消息受託代管南洋諸島之民政將於一九二二年四月一日開辦 
國外要聞 
[南洋通信（不才）（七月二日）]  
　　教育條例問題之新變化吉隆坡决行保留註册 
　　英屬南洋教育註册問題現在交涉已移至倫敦但馬來聯邦四州府（英屬南洋之一部）之各華民政務司以註册期限已至催令各校董前往註册頗形嚴緊雖我北京政府曾令駐新加坡領事伍璜向英提學使商定展期一月在本年七月十五日以前似可不往註册顧該提學使雖允我領事展期之要求然尚未以正式命令飭四州府各華民政務司一律展期故各司仍依例催促於是四州府中雪蘭莪埠之各有名校董召集教育會議商議對付方法先由黄處逹校董起言余觀察本地情形英政廳對於註册問題頗形嚴重催促再三我料時至七月十五各校對於註册决難再事敷衍我人今日宜爲未雨綢繆之計先行議定適當方法以便届時對付云云次尊孔學校校長起立介紹「保留註册」（ＲejistrationunderProstect）方法說明届時旣不能展期而倫敦交涉未了永外辦法未定若暫時宣告停辦則學子四散不特荒廢光陰或且轉入西學反而爲叢毆爵殊非本意故在此無法應付之時似可用此爲緩衝之計云云該會集議約三小時終以别無辦法勉强將保留註册案通過翌日該教育會會長等邀同華僑議員朱嘉炳往見四州府華民政務司說明華僑學界現在議决先行保留註册以待倫敦交涉解决再計議是否可以允行該司勉强認可乃出一書交教育會會長辛百卉云「承四州府議政員朱嘉炳先生至署晤談并蒙先生（指辛百卉）與葉大池先生列席藉悉各學校學董教員均擬先行保留註册以俟倫敦交涉案之結果等因自無不合如英京理藩部於收受南洋華僑請願書後逕將此條例取銷則將來前項註册自當作廢弟深信貴會各職員會員對於此事均願協同贊襄以期施行無礙而政府對於無意妨犯此條例者决不願有所追究也此致吉隆坡教育會正會長辛百卉先生」等語該會長得此信後又即召集會議除宣示此書外并傳華民政務司之意如行保留註同須提前趕辦當在六月以内辦理清楚衆謂無論如何即行保留註册時期亦必需在七月十五以後决不能提前趕辦且此法我吉隆坡一埠尚不能單獨進行必得全英屬同意方可於是舉定代表尊孔學校校長周君南往新加坡召集全英屬南洋七州府代表會議於上月二十四日開會周代表即將吉隆坡學界擬行保留註册之事提出經衆否决其理由有三（一）前第一次全英屬南洋華僑代表會議議决教育註册在請願未完交涉未了時决不奉行已宣告於外今若行保留註册違背議案自失信用（二）近據歐洲歸來之國人云本國顧公使在英京辦理此項交涉頗形認眞而英政府亦並不堅拒現在不過英外部與理藩院尚在磋商之間故未得要領據此以觀英京交涉頗有希 
 
 

Page 11

 
 
望若我人現在遽先保留註册是示人以不能堅持於交涉前途必多不利（三）保留二字用於强國與强國之間可以發生效用若弱國對於强國雖有保留之聲明結果亦屬無用故决不能辦而同時社會中聞吉隆坡校董方面擬行保留註册以爲態度軟化亦不滿意辛百卉乃又遍發傳單言保留註册之有利該項傳單云「兹將教育註册問題謹就管見所及列陳公鑒竊自教育條例頒布以來我人奔走呼號費盡幾許手續始逹現在交涉地步人同此心莫不熱望得逹取銷目的奈限期已迫交涉尚未解决我人處於法律之下不得不籌一兩全之策用是迭開會議共謀應付之方然所主張不外數者（一）條例之取銷也愚意以爲取銷固衆所熱望但格於情勢今正處於上述困難之點則交涉未解决以前取銷驟難辦到應變之法似當别籌矣（二）學校之停閉也愚意以爲停閉以俟解决雖爲過渡難關不得已之法但長慮却顧最應審愼者約有數端以學董方面言之團結不易渙散堪虞交涉結果遲速難料曠時旣久恐將從此解體以學生方面言之學業嬉荒固甚非計倘轉就西校肄業英文則不獨有國學淪亡之患抑亦有爲叢騙雀之虞以教員方面言之人才難得旣不遠千里聘請而來豈可任其因停閉歇職而謀他去即使維持設法至時亦必大費躊躇以學校之有財產者言之則更爲危險蓋學董四散負責無人誰爲管理倘無財產而祇以捐欵爲校費者亦必無從收集且進欵勢必與學校並停也（三）保留之註册也愚意以爲尚屬可行蓋一面權以保留字様註册一面電向英京顧使聲明保留請其力速交涉亦不虞當地政府電其理藩院謂華僑已欣然承認註册而遂作爲定案也然則兩全之法仍以保留註册爲宜權衡經重舍此恐别無善法用敢不揣固陋略陳管見惟執事實圖利之（未完） 
國内要聞 
[財政部發行十年公債]  
　　十年八釐公債業經閣議通過其條例已以教令公布兹據財政部中人云此項公債係專爲清理短債補充國庫而設與减政計畫亦有連帶之關係緣政府近來整理財政之結果收支相抵不敷尚鉅潘代長就職後復將軍政各費切實核减預定每月國庫溢出之範圍至多不得逾三百萬元俾一方短債得以從容清理則國内經濟流通金融不至枯竭而一方國庫亦得補充則庫藏無虚酌劑緩急一可十用至該項公債之票面定爲十元百元千元萬元四種每年付息兩次上半年付息定爲一月三十一日下半年付息定爲七月三十一日第一年祗付利息自第二年（即民國十二年）一月三十一日起用抽簽法每年償還兩次第一次至第四次每次抽還總額百分之四第五次至第九次第次抽還總額百分之五由此遞推至第十八次止訂於民國二十年七月底即可全數還清中外銀行界以此項公債還本期間尚不甚長多允擔任代爲經募中英銀行總理日昨亦訪財政當局允爲代銷現公債基金處業已開始組織由財政部公債局銀行公會三方面各派員充任財部業已派定張壽鏞公債局亦派定盧學溥銀行公會應推二人尚未選出 
[中俄商約將正式開議]  
　　商約草案已修正優林有來華說 
　　遠東共和國政府前次所提之商約草案四十九條送與我國後當由閣議决定發交關係各部分别簽註經數次修改之結果已刪爲正約二十五條副約九條日昨外部特派員持送俄駐京代表阿格蘭加以考正如認爲妥善則由外部咨呈國務會議詳加討論俟通過後好可定期正式開議惟聞前次赤塔駐京代表優林君自回國就任外交總長後近以中俄通商問題關係重大擬以外交總長資格親自來華商議且有已備車之說大約中俄通商條約當俟優林君到京後開議也 
　　上海華俄通訊社譯大陸報社論云中德商約業於數日前公布中德兩國從此恢復外交上之關係此事足以引人注意於中國與蘇維埃俄羅斯·及遠東共和國亦有恢復邦交之必要中俄兩國間利益共同之處甚多壤地相接至數千英里從前邊界之間商務處處交通利益極鉅其貿易額究有幾何無人確知之但自互巿中止以來邊界兩方之經濟生活直完全停頓雖滿洲一叚現已照常貿易殊於大局無補亦足見交通斷絶影響之大矣故即就中俄商業上利益共同之點而論亦應早日恢復邦交若論目下中國與遠東共和國間新發生之問題其性質極爲緊要則中國尤應以與赤塔政府速立正式關係爲先務查中德商約第一條兩國應互派外交代表駐在兩國首都據最近電訊德國方面議訂此約之卜爾熙氏已被任爲駐北京代理公使中國亦已派張允愷氏爲代表駐於柏林兩方正式公使亦均在選派中然則中國依此先例亦正應急與人俄國訂約恢復國交目下接待遠東共和國駐京代表團之半官的性質應從速修正以開完全外交關係之先路中國政府對於此等事向來惟英美等國之馬首是瞻然英政府對於遠東共和國之態度大足以爲中國獨立行動之理由日前有人在下院質問英外部何不與遠東共和國成立國交外部某代表答稱因英國在該國之利益不巨之故然中國之利益則甚大彼利益不大旣可爲遲遲不立外交關係之理由則反之利益甚大豈不可爲速立外交關係之同一有力理由乎此兩共和國間待解决之問題甚多不遑枚舉今中德商約旣成即可援爲先例以解决某某問題爲事自更容易即如中德約之第二條規定兩國互派領事今華人之倁居遠東共和國者其數遠過於僑居德國而在華之俄人又多於在華之德人其往來商務之比例亦同一比例又第三條規定中德兩國人民應遵守所在國之法律實際上已廢止德人在華所享治外法權而莫斯科與赤塔固皆曾宣言願放棄俄人在中國之治外法權觀於目下俄僑地位之含糊則爲中俄兩國利益計此事固當速即解决也又第四條規定此後德僑於關稅及稅項等其地位與中國國民一律查中國與列强間向來對於經過中國邊界之商務訂有一種特約此種特約是否將繼續抑將加以修改姑置不論惟目前之特殊情形不但爲商業計并爲邊界和平計均應從事終止之因在目前之不定狀態中私運貨物及違反法律之事往往因此發生也其他應解决之事尚多如庚子賠欵問題前俄皇官員退出北京使館問題道勝銀行之地位問題中東鐵路問題中俄彼此債務問題恩琴之處置問題凡此種種均非先經中國與遠東共和國間及中國與蘇維埃俄羅斯間確立正式外交關係互派全權外交代表不能得相當之解决此乃第一步辦法就一切事情觀之誠當迅即進行萬不可再緩者也 
[中德恢復國交後之新氣象]  
　　中德新約簽訂邦交恢復駐京德使柏林政府業已任命有人惟以愛巴一時不能來華日前已委由卜爾熙暫先代辦刻已正式就職晤過顏外長一次定日内呈遞國書天津德領提克斯氏本月十五日亦已去津就職滬漢濟各埠新領刻尚未委人辦理北京德代辦使館門前之新德意志共和國黑紅黄三色旗亦巍然飄揚空際此中德恢復邦交後之新氣象也至關於發還德人財產一事管理特種財產事務局佳齊兩電發去以後除綏遠因向無德人聲覆無事辦理外其餘各省均有遵照辦理覆電至京並另專員來京商酌又聞外部爲發還德產事更訓令漢口交涉員略云中德邦交業已恢復並經通知德人派人往各埠接洽商務領回財產如有此項德人到漢希即就近接洽飭令所屬一體遵照辦理云 
[陳柏年夫蹤案續聞]  
　　駐古巴使館隨員陳柏年失蹤一案已誌昨報兹聞譯學館同學咸激起公憤於前日（十七日）下午三時在譯學館校友會内（順治門大街徽州會館）開會討論辦法到會者百餘人公推秦錫銘君爲臨時主席首由秦君宣佈開會宗旨並介紹陳柏年之兄椿年到會報告當由陳椿年將接到外交部通知及請示電文經過情形曁陳柏年迭次家書中之危語一一述明並求同學諸君設法援助昭雪寃憤言時聲涙俱下全塲更爲感動繼由符鼎升君報告業以校友會名名義電致墨西哥王公使繼曾及紐約朱專使啓鈐（朱爲舊譯學館監督校友會會長）請其嚴密調查眞相並報告謁見外交當局接洽情形繼由何清華方祖寶王建中陸紹鄂田樹藩沙冰諸君相繼發言咸不滿意於外交次長謂其對於同學代表頗有失信之處且謂外交部飭令王公使親往嚴查之電故意延滯不發未免輕視部員生命（有某君報告某次長及某司長已密電吳克倬令其迅速離任遠避）羣情益憤激異常當時討論結果推定秦錫銘何清華路濬符鼎升等九人爲代表一切進行全體負責設事務所於惟一日報館司法行政兩方面分途進行務期水落石出並派代表向古巴駐京公使說明吳克倬犯罪原由請其致電古巴政府依法追究力爲援助至於一切用費徐端甫次長孔祥榕處長（徐孔均譯學館同學）均有擔任籌畫之意又聞陳柏年曾留學奥大利亞德奥同學會亦擬即日召集同學開會討論辦法以爲陳君家屬後援 
[湘憲審查會破裂後所聞]  
　　湘省制憲事業迭起波瀾自協議會所假表决之邜案及方維夏所提之省長選舉修正案在預備會否决後中路審查員謝光焯等四十六人即向各原選舉區聲請辭職並將上月十五日退席後各經過情形編成報告書於十一日發表仍致函審查會聲明辭職原由自此事發生湘憲審查會即告破裂十一十二兩日之審查會均不足法定人數不能開會惟西南兩路審查員之意見則尚以中路雖經辭職而以西南兩路人數計之尚能足法定人數主張仍行開會使憲法得以早成其後卒以如此辦法必不能得完美之結果乃决定暫行停會請省憲籌備處設法挽留或疏通籌備處對此問題明知調停必無結果方乃先行電致正審查長態秉三氏請即迅速回湘疏通一面定於十四日邀集中路審查員開茶話會十五日邀西南兩路審查員開茶話會設法調解聞十四日之會中路審查員雖全體都到然絶無結果默揣四十六人之意如兩路對於邜案及方維夏所提之省長選舉修正案仍舊予以同意再照原文通過則仍可照常出席不過表面上不能不唱高調以俟調和故嚴國楨等聲稱前次退席尚有轉圜餘地此次則因彼等（指西南兩路審查員）不能諒解不得已而出於辭職决難調解最好靜候各縣遞補人來以完成此百年大法云云中路審查員旣態度强硬則審查會之能否不至實行改組當視西南兩路之能否讓步爲衡聞省憲籌備處已擬有調停辦法因十四日之茶話會未能提出擬於十五日先行徵集西南兩路同意再向中路磋商但西南兩路究有誠意以容納此調停與否則尚未可知也 
[蘇教育行政會議開會紀（一）]  
　　蘇教育第五次行政會議今日（二十日）上午九時行開會式胡教育廳長因母病請假赴津派第一科科長朱鶴臯代理議長計簽到議員二百八十二人五省長曁督軍代表劉潛嚴財廳長張實廳長吳知事等相繼蒞會（會塲在公用講演廳）九點三十分開會行禮畢王省長致訓詞云江蘇省教育行政會議開會以來已閱四次檢閱歷來議案以籌畫經費最居多數顧議案雖多而實行者少非不行也時變未定民困未蘇社會有怨咨之聲經濟多竭蹶之象環境所限進行遂難此固不獨同堂諸君所嘆息抱憾者也本届第五次舉行會議適當本省施行義務教育之時擴張有待將來規畫宜先現在本省長核閱平時各縣籌報義務教育經費各項辦法苟其無瘁乎民力罔不曲予以玉成環顧同堂當能共喻今藉此會議凡關於經費問題更當詳審地方情形熟籌具體辦法弗苛弗擾可言可行掬誠相期佇覘成績抑本省長又嘗觀於近今學校風紀之駁雜學生生活能力之薄弱怵目驚心竊謂國家教育宗旨本以道德教育爲主而實利教育爲輔教育者善用之宜獲大效今若此或於訓育之道有未盡歟修養之功有未全歟斯尤同堂諸君今後重大之責故在會議期間特令舉行講演所謂講演者須有研究有討論如學校教授然不偏於注入且參以啓發務求饜心切理得一至善之途以爲率由之準如是則吾人萬苦千辛籌得之教育經費將來一一倍其利以相償内不疚於神明外不慚於清議凡我學界可以興矣繼由督軍代表嚴財廳長張實廳長朱代廳長相繼致訓詞議員代表致答詞（詞長未錄）詞畢遂奏樂撮影散會本日下午二時並請鄒霽丞君講演歐美各國教育行政會議狀况以資借鏡又通告自二十日起至二十八日止每日下午二時請袁觀瀾黄任之先生及本省兩次派往歐美考察教育諸君講演義務教育職業教育曁歐美最新教育狀况講題按日臨時發表 
[南京快信]  
　　淮泗一帶匪勢仍熾齊督電促馬鎭守使來省面授機宜馬使前日抵省今日回防 
　　前報災各縣續電省署呈報水災甚重荒象已成請迅派員履勘王省長電各該知事設法救濟 
　　旅寗贛同鄉得京電鈕傳善長贛頗有希望俟徵得陳光遠同意即發表 
　　蚌埠因裁兵謡言甚重齊督電徐州陳鎭守便浦鎭王團長嚴加防範 
　　第一區省會覆選票價每票漲至五百八十元一般掮客希圖抑價各初選當選人大爲不平已起交涉 
　　王省長以本省候補人員在各機關充當差事無案可稽昨特會同齊督通令所屬將本機關委用現在本省候補之縣知事荐任職曁縣佐委任職各員姓名職務到差日期刻日查復 
　　寗垣上白米每担已漲至十二元王省長令警廳勸各米商不得高抬巿價以維民食 
　　齊督昨日上午十時赴下關回拜英國艦長便道賀英哲領事到任晚七時復在軍署設宴歡迎以敦睦誼 
　　兩長委下關稅所長高毓　會辦英威專祠工程 
地方通信 
[松江]  
　　决選仍須分區投票縣公署對於一六八區内發現之同姓名各初選當選人原定於本月十六日在原投票區舉行决選旋因奉到總監督電令改爲連合投票并緩期於二十一日舉行乃自佈告揭曉後有選民盛元音葉理封等向縣聲明連合投票有四種窒礙經縣續電總監督請示於銑日奉到覆電飭令採納衆議妥愼辦理遂决議仍行遵期於二十一日分區决選業已通告各該區選民遵照矣 
　　三中開畢業同學會省立第三中學校於十九日起開畢業生同學會會期定爲兩日昨爲開會之第一日畢業生到者數十人午前開會午後宴會晚間原定映演影戲已向上海商務印書館租到影戲材料多件嗣以電力不足作罷兹該會定於本日下午二時開演講大會 
[蘇州]  
　　縣署研訊僞稽查員蕭家巷吕姓日前被已革警士宋大炮等四人冒充稽查員藉端圖詐當經報警拘解警區轉解縣署訊究現經縣署藍承審員蒞庭研訊宋大炮等供認冒充警員詐欺圖財不諱並供明吕姓家廚司周四亦有通同情弊又經派警將周四拘傳到案質訊良久堅不承認且稱與宋等素不識面顯係有意誣扳諭令分别拘押周四則交事主帶回聽候覆訊並聞區警在宋家搜獲違禁物品甚多已送縣署併案訊究 
　　水警續辦教練所水警廳教練所第一班已經學習期滿分派各區服務兹續辦第二班定於八月一日開學趙廳長昨特通令各區隊共選一二級水巡八十名送所教練 
　　召賣營產之新辦法吳縣公署近准江蘇台營官地局公函略謂召賣營產關係軍需應請查照原案估價分項開列出示曉諭統限原佃户一個月内具領逾限不領即另行召變其請領辦法分爲三種一准報知調查員呈請報領一直接向總局報領一准就近禀請本縣公署轉請承領其禀請時無論原佃非原佃須價欵隨禀繳縣由縣署隨文送局核辦以免空言抬價爭領倘原佃過期不領准由人民報领時如有發生爭買糾葛應用投標方法以資解决而昭平允 
[無錫]  
　　輔仁中學之發逹無錫輔仁中學係美國聖公會中西教士與約翰大學同學會諸君合辦成立迄今已有三年學生頗形發逹該校共分三部（一）暑假補習科專授英算二科使學生在長假期中補習平日所缺學業（二）中學部注重華英算三科平日教法極嚴教員多係聖公會中西男女教士聞下學期尚有美女教士三人到校助教（三）夜館部專聘富於經騐學士教授英文注重商業現在校長西教士戴爾對於校務極形熱心故成績頗著 
[揚州]  
　　呈控當選無效儀徵縣本届省會初選當選人中蘇九安選民册上實無其人乃選舉事務所長蔡鍾棻竟以舒兆煜字久安者抵充兹經候補當選人寗瑞依法在初複選各監督處呈控蘇當除名並請依法遞補未識如何辦理也 
　　委員整理牙稅江都牙稅經徵員已解至六月惟縣署解廳祗到二月故財廳認爲征收疲玩特遴委陸季威蒞揚專理其事以重稅收 
[鎭江]  
　　選舉競爭狂熱本届省議會覆選業經本區覆選監督夏宸翔通告於八月一日舉行一般有議員熱者刻正運動收票尤以溧陽某某等爲最力以致票價暴漲聞得一議員非六七千金不辦 
　　米麥繼漲原因近日霪雨兼旬山洪暴發江北運河一帶水勢盛漲拍岸平堤各橋閘洞亦被水没以致高寶下河等處米麥各船不克來鎭各麵粉廠各　坊均需貨甚急是以價格日見增高昨日開盤白米漲至十一元三角新小麥漲至三兩六錢 
　　典業抗爭印花四元以上當票貼用印花案續請延展一年財政部仍未照准現聞鎭屬各縣典業公會擬聯絡全省典業開聯合會一致否認 
[六安]  
　　截擊鄂省潰兵鄂省變兵一百餘名經過六安觀音洞被安徽陸軍第二旅二團一營營附秦慶麟率隊於七月六日追至觀音洞將潰兵四面包圍秦營附發令射擊當斃潰兵八十名生擒二十六名奪獲槍械子彈馬匹行李等件不計其數 
雜評一 
[吉會借欵說（默）]  
　　人每謂中央政府已移轉於奉天吾嘗疑其言之過甚今觀吉會借欵事而始信人言之非虚也向之中央秘密借欵其秘密方法不過雙方要約不披露而已并嚴令辦事人不宣布而已今則猶以爲未秘密而移吉辦理暗中進行簽字此從來秘密借欵所未有也向之中央借欵恐有辇力之督軍反對則派員解釋苦衷而已或略分借欵之餘潤而已今則猶恐未足以消弭反對而并授之以權予以千萬之鉅欵此亦從來秘密借欵所未有也 
　　在中央之意以爲如此秘密當無有人揭發者即一旦揭發可分其咎於吉林卸其任於奉天殊不知其喪權禂國重民負擔則一也人民亦必不因此而稍爲中央怒或更因此而反增其憤焉亦未可知也中央事事就商於奉天又事事徇奉天之要求皆託詞於不得已今之吉會借欵無論爲奉天主動抑爲中央主動而中央總不能辭其責任以不得已自解何也政府之名義固猶是中央政府而非奉天政府 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[工部局發表金銀飾店執照例]  
　　工部局公報發表擬即實行之金銀首飾店執照條例（一）執照不得移讓（二）領照號牌釘於店之大門明顯處字跡不得磨毁執照則陳列店内明顯之處（三）工部局所委派稽查領照店舖之人員得許自由出入（四）領照之店須備置一册正確紀載購入或收入各件之重量·花様·成交日期·與所付欵額（五）此册隨時得由捕房稽查凡各器件有理由可信其爲不正當得來者領照之店須將關於此件所有消息告知捕房如請要時領照之店須將該件交與捕房由捕房給予適當收據（六）金銀各件須自購入日起滿六日後始許鎔化（七）領照之店購入客件須給發收條載明日期·店舖牌號·及該件重量·花様·與所付之欵額（八）人有持形似偷來之物而求售者領照之店須代捕房扣留之一面即行通告捕房（八Ａ）若領照者而爲金銀首飾業公會之會員則領照者與其僱夥如被控收買明知其爲賊贓或不正當得來之件或被控違法收買賊贓得享由適當公堂票傳之優惠等遇故可不致受倐然之拘捕但須該公會擔負責任將被控之人繳至公堂並於需要時具認爲必要之繳人保單再會審官或捕房人員並不因此條之規定而喪失其在認爲必要情形下發出提票或立即拘人之權（九）領照之店不得在夜間十時後晨間七時前開門營業（十）不得向工部局用人行賄（十一）違犯以上任何條例者其執照得吊銷之或暫時撤回之而其所存之保證金得由工部局酌量全部或一部没收之工部局並可控究領照人 
[汽車行執照條例今日起實行]  
　　工部局前所發表之汽車行執照條例已載見七日本報兹據工部局公報稱此項條例自本月二十一日起實行所有租界内汽車行皆須領照其保證金多寡由工部局酌定而照費每季少自五兩多至二十五兩不等 
[限制房租之礙難實行]  
　　工部局公報云近來常有人向工部局建議限定房租工部局於熟慮後覺未能辦理此問題糾正之道遲早在供求公例之作用蓋租金高而造屋之利厚則人必爭造房屋至供求相合或供過於求而後止也如限制房租除爲應變起見爲時甚短外則反爲有害蓋有資本者將投其資於其他更可獲利之途而停造房屋致使供不應求有損無益也是以個人所唱限制房租以惠居民之議無異强迫限定物價或强令居民自造住宅之議同爲不可實行也 
[菲列濱國民黨領袖之談話]  
　　字林報云昨乘日船興洋丸由香港到滬者有菲列濱國民黨領袖葵松氏等人葵松已偕數人於昨日午後前往日本與美國其餘同來諸人則暫留滬以待亞后號到滬葵松昨曾告人曰菲列濱願爲美國保護下之獨立國而非求絶對之獨立伍德將軍與福比斯總督之調查團爲菲人所歡迎吾人不慮其有不優惠之報告也凡少年國家必不免於過失但經騐即由過失而來若吾人從不謀求自治從無過失則永無經驗永不能自治吾人之財政困難雖代價甚鉅然於吾人以極好之教訓吾人今知何以管理改良矣葵松又曰美國如欲恢復舊狀則爲莫大之錯目前菲人對美頗爲友好且信美國之信實故苟有戰事發生菲人願爲美國作戰但復古之法制必使羣衆發生仇美之感情余思此種法制未必能成吾人苟有過失將爲人指出吾人願糾正之以證明吾人自治之能力吾人不憚改過亦不自信無過云云繼言及國際關係葵松謂哈定總統召集太平洋大會之議洵爲解决太平洋難題最重要之步趨日本如不願加入則將使太平洋他國爲之不安葵松又謂曾在廣州晤見孫中山深覺其對美之友誼如中國得自由發展不受他人阻抑則與美國菲列濱亦皆有益希望將來中菲間商業關係日見密切云 
[請取消免徵日本麵粉稅釐電]  
　　中國機製麵粉公會昨致北京電云北京國務院農商部稅務處外交部勸業專使山東省長鈞鑒中國機製麵粉行銷内地准免稅釐原爲抵制洋紛而設今日本滿洲麵粉廠違背通商條約在濟南設立分廠官廳不予禁止已失主權乃稅務處以外交部咨准日使照會援中國麵偻免稅成案特予免徵日本麵粉稅釐咨行山東省長通飭施行未免置中國廠商於不顧中國廠商本政府提倡實業之旨費巨大資本購辦機器在各省設廠製粉行銷將與洋粉稍可競爭者惟此區區稅釐耳如日本開此先例美粉接踵援請中國機製麵粉勢必銷路滯呆競爭無力不第各廠停機歇業工商俱受影響即中國商民將來誰敢再辦實業履桂等忝居會長不忍緘默用敢據實電陳仰祈提交國務會議與日使嚴重交涉取消免徵日本麵粉稅釐之案以順商情實爲公便上海中國機製麵粉公會顧履桂榮宗錦叩皓 
[各銀行半年盈餘數之調查]  
　　滬上華商銀行日見增加統計南北巿已有四十餘家尚有已組織成立未開幕者十五六家可爲盛矣本届陽曆六月底半年度决算結賬之期除數家沿用陰曆者不在其内外其餘華銀行二十七家之十年度上半年盈餘共有二百十七萬六千元兹將各牌號及盈餘數列表如下 
　　銀行名盈餘洋數銀行名盈餘洋數 
　　中國三十七萬九千元交通二十萬元 
　　上海二十四萬元鹽業十萬元 
　　東萊十二萬元金城七萬元 
　　浙江地方七萬元浙江興業五萬元 
　　中國實業二萬元大陸六萬元 
　　東亞十二萬元東陸七萬元 
　　中孚六萬五千元廣東六萬元 
　　新華四萬元 
　　以上十五家入銀行公會者共盈洋一百六十六萬四千元 
　　銀行名盈餘洋數银行名盈餘洋數 
　　江蘇七萬元華孚二萬元 
　　華豐一萬五千元懋業五萬元 
　　匯業八萬元華義四萬五千元 
　　勸業五萬二千元明華五萬五千元 
　　民新六萬五千元國寶一萬元 
　　匯海三萬元蘇州二萬元 
　　以上十二家未入公會者共盈洋五十一萬二千元 
[航業消息紀要提督公司新添中德郵船]  
　　歐戰停止以來中德間之航業日見發逹然祇有貨輪往來尚無直接駛行之郵船近美國紐約七海輪船公司因見中德間商約業已規復以後往來上海德國間之旅客必多遂與本埠提督輪船公司協定爲該公司之東方經理即由七海公司指派頭等郵船一艘名曰中國海號ChinaSeas由紐約開來上海專駛中奥德三國之路線係由上海開赴享堡中經奥國之脫里西德·但尼西等埠其營業以乘搭旅客爲主該輪可乘頭等客一百名三等客九百名由申赴德頭等艙位爲美金五百元三等爲美金三百四十元第一次開班已定八月二十一號現在先派一輪如營業發逹尚須加添船舶云 
　　本日太古公司之新寗號出口裝赴港粤有本埠國寶銀行之現洋四箱計二萬元又有大德昌之現洋三箱計一萬元小洋二箱計九萬角又有裕和裝赴德大莊之銀元五箱計二萬一千兩另有大宗鈔票四十箱價值甚巨係裝至香港者 
　　昨日天祥洋行之罷路頓砲臺號輪船由美國之沙淮那埠Savannah裝東機器花衣八百噸其餘機器等六百噸 
　　本埠寶恩洋行現得英國東方郵船公司電告該公司增設之中歐郵船六艘現已派定六千噸之中國勇士號ChineseWarlior·英國勇士號·羅馬勇士號·日本勇士號·印度勇士號·雪太力勇士號等輪其航線則行駛倫敦·亨堡·落特丹·星加坡·香港·上海·兼赴神户及海參崴等埠在九月内可由英國開來云 
[昨日車運進出口現洋與寶銀]  
　　昨日（二十日）滬寗路大通運銀公司承運天津裕津銀行洽源銀號寶銀十五箱計重四萬五千兩至滬又中國金城二銀行由南京裝來現洋三萬元於昨晨到滬又承運本埠中國銀行寶銀五百四十隻計重二萬七千兩又交通一百二十隻計重六千兩均裝往南京造幣廠鑄幣又運現洋五千元至蘇州二千元至南翔一千五百元至無錫 
　　又滬杭路同和運銀公司承運現洋二萬五千二百元至杭州一萬二千一百元至嘉興五千元至松江 
[二十誌新世界之兇劇]  
　　除陳銀泉外八被告一併開釋 
　　昨日上午九時半公共公廨陸仲良襄讞會同義副領事費洛氏升座第二刑庭續審新世界游戲場北部游人開放手槍傷斃巡捕一案由捕房將陸續拿獲及自行投案之人證除開釋者外計湯子健·莊冠生·錢良功·楊鎭·陸紹坤·鄒小周·曹隱農·管海風八名帶出挨次站於刑事案被告地位尚有由漢提來之陳銀泉因與此案關係較重捕房須另行起訴故不使與湯等一同就鞫首由陸紹坤代表朱斯芾律師詰據陸供十六號夜我一人往新世界遇魏延齡等魏向我言及徐志和之姊操西語駡伊之事我並未糾衆二三十人在花園内滋擾係魏將徐喚去交涉次由鄒小周代表甘維露律師詰據鄒供十六號夜我至新世界游玩時方九句戧鐘曾見多人聚集後巡捕到來我即走開獲案諸人無一相識再次曹隱農代表高露玲律師詰據曹供是夜我往新世界係與弟弟同去在南部打彈子至十一時半而歸不知開槍之事莊冠生係我表叔繼由管海風之律師詰據管供上月十七號夜我與友人同往新世界游玩但不知開槍之事我與雙方均不相識等語於是訊供終結八被告之律師遂相繼起立各爲其當事人辯護措詞均以原告捕房證據不足要求將案註銷就中湯子健之律師並以前次到案作證新世界之稽查張芝江當時所供之詞認爲係屬虚搆請求治以藐視公堂之罪末由原告捕房代表費斯福律師聲稱捕房控告各被告原無直接證據係憑先獲之湯子健口供捕拿其餘諸人然由於吵鬧而後發生開槍斃一印捕傷一華捕之事實捕房業已證明應請堂上核辦中西官即退入憩息室詳核全案證供畢升座宣佈中西文判語其中文云捕房方面旣不能提出確實證據證明被告等犯罪行爲所引用且之法律第一百六十四條與本案情形不合按照中國法律法律無正條者不爲罪本案應予註銷被告一併開釋 
[絲業歡宴陶迪君紀]  
　　上海輯里白絲曁黄絲灰絲廠絲絲吐等帮昨晚七時在一品香開會歡迎美國紐約生絲檢查所長現籌辦上海生絲檢查所主任陶迪君到會者有龔督平楊奎侯鄭良卿李登魁蔡止穆陳灝泉等一百數十人及上海泰和洋行生絲部西人白爾氏等全體攝影後入席室中徧懸中美國旗以示兩國交誼由楊奎侯君主席致歡迎詞並道謝萬國絲綢博覧會開會時各帮代表到美承陶迪君招待優渥之盛意足徵商業日益親密邦交亦日益敦睦云云繼由陶迪君致謝並謂一九一五年冬間楊奎候君在美曾與鄙人談及應在中國設立生絲檢查所倐忽五年竟成事實誠屬可慶之事現在檢查所應用機械悉係世界最佳之品自上海設立檢查後中國絲商可知其所産之絲缺點在何處得彌其缺陷而以美國所合用者運往且可直接將生絲銷於美人以上兩端允稱中國絲商巨大利益復由泰和洋行西人演說設立生絲檢查所後尤望絲商對於内地養蠶種桑力求改良以冀恢復三十年前中國絲業繁盛之境末由張鶴卿君起立感謝陶迪君對於中國絲商之熱心觥籌交錯盡歡而散已逾十時矣 
[部令查辦不合法之信交商業]  
　　滬海王道尹昨令上海縣沈知事奉省長公署代電開准農商部電近查上海等處紛紛設立各項交易所交換所信託公司等名目繁多各省内地聞風興起亦不乏人是否均遵現行條例組織是否合法除分别電行外希飭屬調查其有不合法令或假託名義情事即行勒令停止嚴行查辦等因合電遵照等因奉此合行令仰即便遵照查明具報以憑核復云云 
[茶商議辦交易所]  
　　滬上茶商爲創設交易所一事特於前晚邀集同業在茶業會館公同議决創辦上海茶業交易所公電農商部陳請立案籌備處設在顧家弄茶葉會館以便茶商接洽一切云 
[綢緞業對於辦交易所之討論]  
　　近來各業發起交易所無日不有數起兹又有杭州鐵機綢廠某某等發起綢緞交易所滬上綢緞業蘇杭湖濮錢江會館·雲錦公所·緒綸公所·盛經公所·湖縐公所·江綢公所·鐵機綢公會等七團體僉以我業綢缎本係實在實業且貨品有顏色辨别身分輕重之不一將來標準斷難評定且實業現交無設交易所之必要故於昨晚邀集同業在盛經公所開會以便討論採取多數意見云 
[絲繭交易所覓定房屋]  
　　上海絲繭交易所籌備處分科辦事進行甚速兹聞房屋一層由經濟科長徐貫雲覓得四川路永年公司間壁一畝九分餘之基地一方業已繳付定銀一俟顧問律師梅吉言君簽字即行鳩工興築云 
[豆油漲價]  
　　滬上豆油巿價現大連來電步漲昨日電報大連油價已升至十二元南巿采菽堂豆油交易驟旺各號計開出牛莊豆油七百件價八兩七錢大連油一百五十件價八兩三錢至八兩四錢半牛莊油比較前日所開之盤每擔漲銀五錢半大連油亦較前日開盤七兩八錢漲起六錢半行家手中有貨者自大連油漲價均心思看好故揑住多日不肯開出本廠油亦心思相同故日久未聞售開昨日雜糧交易所期油交易亦漲三四錢故各廠皆抛出不少至牛莊黄豆開盤亦隨增漲至四兩六錢云 
[本週中之洋布巿况]  
　　邇來洋布巿面經上兩星期疲軟之後至本週中又見活動按洋布高擋之貨本埠存底已屬單薄邇來客帮銷路又增是以巿面少見起色本週中各擋花色以白貨及漂白貨巿况爲最佳蓋時届夏季此項花色正當銷令也原布已將過令交易較少厚地者更甚花色貨如絲光布泰西緞羽綢等均平穩稍見漲起客帮辦貨者仍以天津北帮爲最旺其他汕頭蕪湖野鷄等帮均有動辦法蘭絨亦届銷令惟價格極低每正不過十二兩至十四兩耳又查此項花色存底不過八萬疋故不難脫手價格或可望好也且先令見長是以進口貨中如洋布等類巿面甚形活動云 
[近週中之股票公債票巿况]  
　　本星期來各種交易所股票巿面平平惟星期二日因得農商部關於交易所二電致各交易所略見軟疲證劵物品交易所股價較上週稍好近價一百三十元左右華商證劵交易所股本週初時價計九十二三元後漸回至八十六七元新股票由五十餘元跌至四十餘元其他雜糧交易所股九十二三元紗布交易所八十三元麵粉交易所八十七八元金業交易所九十餘元價均平定與上週相仿無甚上落目前各項交易所股除證劵物品交易所外價均見疲 
　　近兩週來以交易所股票求售者頗不乏之人除一二信用較好之交易所外其餘竟少受主銀行股如中國勸業民新等股均有交易價均平穩南洋兄弟烟草公司股亦穩定 
　　各項公債票本週來巿况平定元年六釐公債好起數角近價二十五元九角餘交易尚旺元年八釐價八十六七元其他三四五年各公債供求均平巿况穩定價計四年八十六元五年大票五十二元之外七年長期及八年七釐稍好計七年長期四十二元餘八年七釐二十八元左右金融公債交易平平巿價與上星期相仿計八十二三元邇來時交夏令天氣炎暑各業大都清淡是以公債票巿面較形冷靜而變化甚少云 
[友華銀行銀巿報告]  
　　中美新聞社譯友華銀行二十日報告云昨日倫敦銀價近遠期都不動紐約銀價跌至五九又四分之三倫敦紐約間銀價爲三五九又四分之三巿况不定今日此間開盤金洋與金鎊價亦無變動交易價金鎊現資與七月份爲三先令八便士又二分之一八月份爲三先令八便士金洋八月份爲六六晨間巿况堅穩 
[外洋輪船進出口行程紀]  
　　提督公司之忙天哪號昨已開行取道香港小吕宋而還西雅圖由上海裝往之貨共有六百噸以麵粉一項爲最多餘爲雜貨又有孟得哥號現已從波特蘭開來將於本月月底至申船中來貨以木料及雜貨爲多翌日即須開赴南洋云 
　　英國郵船公司之西利亞號明日可由本開來二十三號抵滬此次裝英之出口貨除茶葉八百箱外又有大宗桐油運往云 
　　日本郵船會社之歐洲班貨輪近因並無大宗出口貨故六七兩月之中均無開往德荷之輪須至八月中旬始有烏取丸一輪開往至於四月份添加赴德之没收德輪水户丸現將還抵上海刻下已在南洋方面矣 
　　提督公司之十字埠號業於本月十五日由神户開赴天津塘沽卸貨須下月十二日來申裝貨赴西雅圖云 
　　怡和洋行之方界班輪開塞麥號由紐約經蘇彝士河來滬今日已抵香港二十四日可至上海聞來貨以五金機件爲多云 
[米船户私賣白米之澈查]  
　　北　萬泰米行日前雇船户奚丙大裝米來滬託米客嚴筱泉售賣斛卸虧短升合後經查悉該船户盜賣與恒盛米行白米十五石向詰不認故昨日嚴報告公所即由南帮米商公所發出通告邀集全體米客於下午二時在公所開會經衆議决由公所函致米業董事張樂君葉惠鈞及仁榖公所司月潤泰等行請爲核辦原函如下敬啟者敝公所今據嚴筱泉報告經售北　之萬泰米行船户奚丙大卸虧升合向歸不認旋即詳細調查有恒盛行賬上斛得兪阿大白米十五石（即係奚丙大化名）曾經嚴等一再向該行様合詰問均言高姓經手餘皆推諉不知事燕確證未便貿然向論最後嚴偕公所司事親赴該行查問高姓様台仍是一味支吾並云此兪阿大乃南翔行家裝出之米且言如果是斛奚丙大之米刻下洋已付去無不直告深幸現在奚丙大已經自認盜賣與該行十五石並由常帮公所證明實情足見該様台居心險詐而吾經售同人每遇斛蝕米數及船户卸虧升合向苦無從查究以致歷年賠累不貲若再長此因循仍不嚴加取締竊恐將後吾南帮米船再有發生盜賣客貨及卸短升合情事定必指認該行高姓様台串合行爲等語到敝公所據此查船户盗賣客貨而行家斛進會賬理直氣壯不應到行調查尚不實告顯見其中别有情弊事關貴業全體名譽爲特具函詳告即請台端迅予轉知恒盛行執事審查事實及如何辦法尚祈示復以憑轉　嚴君無任佇禱 
[展覧會應徵物品免稅辦法]  
　　上海縣沈知事昨致上海縣商會公函云逕啓者案奉江蘇財政廳第二七七五號訓令開本年七月四日奉財政部訓令第八百三十六號内開准江蘇省長第一三一八號咨開江蘇第二次省地方物品展覧會定期於本年十月十日舉行人民遂品陳列與尋常商貨不同查該會章程第十條有應徵物品由省行政長官給發護照於往來期間經過關卡一律免稅之規定自應查照咨部免徵稅釐再該會出品陳列數量於徵集規則第四條内定有限制爲數甚微其約賣一項不過畧示様本與大宗貨品專供販賣者亦自有别前農商部辦理國貨展覧會對於該項約賣貨品曾有特請蠲免稅釐之成案並祈一併援照前例辦理以示鼓勵應檢送該會章程規則咨請轉飭遵辦等因正核辦間又准稅務處第一三六四號咨開本處查民國四年京師國貨展覧會曁各省地方所辦勸工與國貨展覧等會陳列物品均經部處核准槪免稅釐有案此次江蘇開辦第二次地方物品展覧會徵集各縣物品送會陳列係爲發逹實業改良物品起見自應准予援照辦理至在會塲約賣品一項旣准聲稱畧示様本與大宗販賣品不同亦特通融准免納稅以示提倡惟查前次京師國貨展覧會凡物品無論由何處運進會塲經過關卡均須持用四聯運單江蘇第二次地方物吕展覧會所徵物品似應亦一律援照辦理即由江蘇省長刊印蓋印發交各縣徵集員以便持向沿途關卡查騐放行勿庸由省公署給發護照以期周密而便稽查至該會出品陳列數量應即以該會徵集稅則第四條所規定之數爲限不得逾額如有單貨不符及夾帶影射等弊一經查出即照章罰辦應咨行查照等因各到部查此次蘇省開立第二次省地方物品展覧會所有各縣送會陳列之物品槪准免徵稅釐核與歴辦成案尚無不合事局可行惟物品經過關卡自應查照稅務處所擬援照前次京師國貨展覧會成案持用四聯運單即由江蘇省長刊發應用以憑騐放至約賣品亦准免徵陳列吕不得逾規定數量各辦法本部均表贊同除咨復並分令外合即令仰該廳長查照辦理可也此令等因奉此除通令各縣知事曁各所外合行令仰該知事即便遵照辦理此令等因奉此用特函逹即希查照辦理爲荷 
[反對譚同興房產加租續誌]  
　　山東路福建路段内譚同興產業現有每間加租洋三元之議各房客以無力擔負共同反對昨由泰華旅館協昌公司丹桂第一臺德泰當德茂莊皖春公吉古齋古玩店華商旅館通泰源號仁和旅館滄浪亭東南旅館戴源興廣合記莊泰順奎號聯合號春江旅館虞順興鶴鳴旅館華勝印局同泰祥號武林旅館振寰號等蓋印簽名提出理由致函各該路商界聯合會請向房主商懇免加太致謂年來擔負稅捐已重對於原定租金尚難維持商人等居此多年彼此尚稱無間此次加租實難承認惟有請求取消云云昨山西路商界聯合會已據情函逹譚同興矣 
[北京學生駐滬代表之通電]  
　　北京學生駐滬代表團昨發快郵代電云各省教育會學生會農會工會商會教職員聯合會報界聯合會轉各團體公鑒民國成立十載於兹國運蜩螗危及教育爲痛經費無着而罷工爲受武人蹂躪而罷課隨時隨地常有所聞風雨飄摇教育界幾無寗日而政府不惟無愛護教育之心且摧殘日復加甚三四罷教竟又見於都中而六三慘劇更演成於國務院則政府確具摧殘教育之决心更可暴見邇者北京學潮調停雖略有頭緒而政府仍以敷衍辦法對付經費旣未獨立保障亦屬空文似此治標忘本之舉何異治病而不除根則來日大難正方興未艾同人等毖後懲前能不惕焉於心而思所以善其後惟是同人等才力棉薄現政府旣不可靠又絲毫不容納下陳只得訴之同胞請速起來共圖善後兹者全國學生聯合總會已訂八月六號開會北京教育會已電各省請求將全國教育會期提前各團體已有組織全國教育維持大會之提議此不可或緩之設施誠同人等急盼其速成者也甚望各省各國體聞風急起協成此會共定全國教育根基挽將倒之國運此關係絶大之全國教育維持大會即關係我國家命脈之生死存亡凡我國人諒當不如秦視越也臨電迫切無任翹企北京國立公立學校學生臨時聯席會駐滬代表同叩 
[教職員聯合會之臨時職員會]  
　　今日下午五時 
　　本埠學校教職員聯合會因有緊要事件急待商議定於今日（星期四）午後五時在寰球中國學生會開臨時職員會以便討論一切已於昨日專函通知全體職員矣 
[上海學生聯合會之號電]  
　　各省各團體各報館均鑒美大總统哈定邀請各國開限制軍備大會并討論太平洋問題及遠東問題我國同在被邀之列此實世界和平之先兆學和總會諫日通電主張我國應行加入並主張以伍廷芳顧維鈞二公爲列席代表想爲各界所同意本會以此項會議關係重要機會固不可失代表尤宜得人倘伍公出任總代表顧公副之必能外得各國之同情内不負國民之屬望即祈一致設法貫撤勿使懦弱無能或蠅營狗苟者濫竽其局不勝欣幸上海學生聯合會號 
[和民坊命案續誌]  
　　閘北和民坊西弄八十八號唐三遭沈小安子等糾衆凶毆斃命經屍母唐陳氏屍妻唐田氏屍弟唐四等控奉地檢廳派員騐明判令棺殮候辦在案兹悉此案連日奉四區一分所加派長警嚴緝逸犯戴小三子戴小四子徐小德子崔大安朱寶俊昌懷中小揚子朱二等各犯皆逃逸無踪遂將朱二之父朱女龍拿獲連同已獲爲首凶犯沈小安子及昌母張氏於昨午函送法庭歸案訊懲嗣泰檢察官提訊一過判令分别收押候傳屍母唐陳氏等一干人證來案貿訊 
[命案判候剖驗]  
　　虹口百老匯路一百三十九號門牌某鐵廠學徒沈友才前日在廠與鐵匠方繼祥因做工口角衝突被方毆傷當經同伴代報該管捕房派探將沈車送醫院不及醫治旋即身死該探等即將屍舁入斐倫路騐屍所一面將行兇之方繼祥拘押昨晨禀請公廨午刻兪奠孫襄讞會同英副領事包克本君蒞所飭吏檢騐未明即升座公位向捕房略詰情形前會判日騐得死者沈友才並無傷痕應俟工部局西醫剖騐再核屍體准由屍表兄童錦根具結領回棺殮方繼祥押候下禮拜三解廨研訊 
 
 

Page 15

 
 
[戳斃姘婦案近訊]  
　　江北人包得勝將姘婦周徐氏戳斃於虹口嘉興路一千四百五十三號柴店樓上逃避經捕房將包妻管氏拘解公共公廨諭令具結出外候示並由匯山捕房包探何慶恩往揚州地方將包迎提來滬各情已誌本報昨晨何探將包押解到廨禀明案情以尚須偵查一切請求展期開審當經兪襄讞及陪審英包副領事核准命將包得勝帶回收押展期下禮拜五再行研訊 
[護軍使署槍斃盜犯]  
　　松滬護軍使署昨日槍斃盜犯張賢生一名錄其布告如下爲布告事兹據公共公廨呈解夥衆持槍行刦英租界愛多亞路陳源大票號當場拿獲之盜犯張賢連即張賢生一名並抄供一份請飭課訊明按律懲辦等情到署發交軍法課傳集探捕及事主人證到案開庭研訊按店夥紀新郎指證該犯張賢連即張賢生實係持槍侵入店内共同行刦經伊喊捕當塲拘獲之盜質之該犯張賢連即張賢生據供本年二月二日晚間結夥八人侵入愛多亞路陳源大號行刦財物並持槍實施强暴事後隨同大衆圖逃伊因行走落後致被巡捕追獲並在伊身邊將行刦所用之手槍一支一併搜出各等情供認不諱查該犯張賢連即張賢生夥衆持槍侵入商店搶刦得贓當場被捕供證確鑿無可遁飾實已觸犯刑律第三百七十三條第一二兩欵之罪應即按照懲治盜匪法第二條之規定科處死刑以昭炯戒除飭提該犯張賢連即張賢生一名騐明正身押赴刑傷依照軍法執行槍决外爲此布告軍民人等一體知照此布 
[省會初選之結束]  
　　上海縣公署昨發榜示云案照省議會議員選舉法第六十二條凡應選者由初選監督給與證書又第六十四條載當選證書給與後應將當選人姓名榜示並呈報復選監督及總監督各等語查上海省議會議員初選當選人五十二名業經先後榜示分别通知兹據各初選當選人如限答覆一律應選除塡給初選當選證書並呈報外合將初選當選人及候補當選人姓名開列榜示仰各知照特示（初選當選人及候補當選人姓名前報已載從略） 
　　又致各巿鄉經董函云查省議會議員選舉法第六十二條載凡應選者山初選監督給與證書等語查上海省議會議員初選當選人五十一名業經分别通知並據依限答覆一律應選自應給與證書除分致外應將證書函送即希貴經董查收分别轉致並取具收證備查 
[寗波同鄉會舉行選舉]  
　　寗波旅滬同鄉會於本月二十日起二十五日止在演講廳舉行選舉大會先期由會分送各會員入場投票證各一紙到會選舉者即將該證換取選舉票入場選舉會員姓名另紙繕錄貼諸板上共計二萬餘名係選舉人自行選擇又由會請監察人每日上下午各二人輪流監察并有招待員若士人場中陳列整齊設備完全昨日上午九時起至午後五時止到會選舉者絡繹不絶並悉此次舉行初選之期初選當選定百三十五人俟二十六日初選揭曉定三十一日舉行複選兹將投票須知錄后（一）投票人憑投票證入場（二）選舉人每人各投一票每票最多塡寫三十三人（三）被選姓名榜示投票塲請各自由選擇（四）投票完畢將選舉票投入選舉筒内（五）投票旣畢請即出塲 
[大埔同鄉會職員常會紀]  
　　大埔同鄉會昨開職員會議决事項如下（一）會所因物色已久迄無相當房舍决定購地自建推出楊虎臣劉經九藍璧如丘楚香楊翰丞楊惠廬爲委員先行辦理購地事宜（二）楊虎臣報告粤同鄉連日在廣肇公所爲扣存運桂軍火事開會情形衆意異常堅决非俟大局定後斷不令該項毒物運往何方塗炭生靈（三）藍璧如報告出席華僑聯合會開會情形關於南洋學校註册條例事議决一致力爭（四）大埔教育觀察團抵滬有日連日謁見有名教育界曁參觀各學校極形忙碌現議决訂於本月二十四號在大東旅社設筵歡迎 
[學校消息兩則]  
　　初級小學昨日小南門初級小學舉行第九届畢業式並行散學禮家屬來賓到三四百人開會後首由鄭初年君報告歴年來教育方針大致謂擔任教務垂近十年主張德體並重不徧重於智育方面結果兒童入初級者無夭亡升學者程度多在中人以上兼代校長程頴先生程告校務次學生表演成績再次校董華鴻英給憑給奬末由四年生合演餘興「女界曙光」一劇發揮覺悟精神頗有可觀散會已四時有半畢業生名列如下張從增程錦芳程學秀周關生沈翠林郭樹德程秉耕沈紹基喬志澄趙樹泳蔡致柔張梅琴張宗祺 
　　民福學校西華德路民福學校於昨日下午三時行第五届　假休業式首由校長翁國勛報告經過情形繼請全國青年協會范子美演說腦與手並用之關係又周梅村演說學生當有自動精神復請虹口捕頭校董邢紫衡給發服務褒狀并略加訓勉計得者金克明方懋乾等十八人山學生洪子鈞答謝末由校長報告日夜科均於七月初一開課義務夜課平民子弟願就學者亦可報名入學旋即散會 
[暑期講習會紀事]  
　　江蘇省立第二師範學校此次開辦暑期講習會昨爲開講之第三日各縣到會聽講者有二百五十餘人（内女聽講員三十餘人）來自遠道之男聽講員大半借宿校内上午七時到會男女聽講員魚貫入塲各主講員依照規定時間科目次第輪講下午三時止兹將賈會長規定該校第一届暑期講習會聽講員研究會簡則誌後（一）範圍以研究小學教育爲範圍（二）職員聽講員每縣推幹事南人女聽講員推幹事四人互推總幹事一人任搜集議題及審查之職（三）徵集議題由各縣幹事在下星期一以前向各縣聽講員收集問題於下星期一下午三時交審查會審查後編定議程（四）會塲大講堂（五）時間下星期火水兩曜日下午二至五時（時間如有變更當先期布告） 
[鄉民急公好義]  
　　新閘一帶貧户頗多素不講求清潔一經發生疾病尤苦無力醫治現有該處鄉民徐三山將祖遺民田四畝一分助入新普育堂充作醫院之用現由該堂董事陸伯鴻先行竪立界石昨并將醫院病房圖種派工程師往勘測繪矣 
[水木業醫院開辦時疫醫院]  
　　閘北恒豐路浙寗水木工業醫院所辦之時疫醫院經該院主任黄筱堂預算三個月經費約需六千元業經姚金林等三發起人分擔三份之二尚少二千元現山慈善團主任王彬彦向南巿久記木行主張效良勸募張君允於同業親友中盡力經募如再缺少歸彼擔任該院以經費已足日來正積極籌備不日即可開診矣 
[立仁醫院昨晚宴請各界紀]  
　　立仁醫院在廣西路先施公司右面係陳烈君所甫經創辦者昨晚七時該院假一品杳宴請各界人士到者數十人由陳君與其友顧肯甫君·及該院主任醫生鍾覺民蔣方九二君相繼發言繼山來賓演說甚爲歡暢至十時許乃攝一影而散 
[省署添委展覧會微集員]  
　　上海縣商會會長姚紫若昨日接奉上海縣沈知事公函云逕啓者江蘇舉行省也方物品展覧會一案業將章程等函逹貴會想經察照嗣聶徵集員以上海工商業繁盛而請添委徵集員前來當經據情呈省請加委台端會同辦理在案兹奉省長公署頒發第一九五號委任令到署務即轉給等因奉此除分函外用特將奉發委令送逹即希察收所有派員勸導徵集事宜並希與聶君接洽進行爲盼 
[汽車肇禍之訊究]  
　　志成汽油燈店夥萬建成遭華利汽車公司汽車夫王阿三駕駛四千零四十七號汽車不愼傷由警拘送二區一分所轉送地檢廳訊辦在案前日奉該應檢察官提案騐訊據萬稱昨晚八時在老北門民國路被王車撞倒受傷傷痕已由紅十字會醫生用藥封固質之王俯首求恩問官騐得萬建成雙足背及膝蓋灣並頭部肩背等處均受重傷立命發堂醫治王押候原告傷愈再核 
[汽油灼斃汽車夫之驗判]  
　　汽車夫董阿五（即董阿洪）因於十六號上午開駛汽車至靜安寺路中央汽車公司内購得汽油兩伽倫當時打入汽缸不知何來火種霎時其火隨油而燃不及奔逃致被灼傷由捕查見將董車送醫院醫治無效延至前晚身死由院知照捕房飭探將尸舁入虹口斐倫路騐尸所昨晨報請公共公廨兪襄讞會同英包副領事於午刻蒞所騐明董阿洪委係生前被汽油灼傷身死無訛塡明尸格即升座公案據十號西探投訴十六號早八點五十分鐘得報至中央汽車公司調查見一汽車旁滿地汽油據言係死者往買汽油打入汽缸時被火燒傷當送醫院醫治已不能開口等語並據董定羅供稱死者是伊之弟被火灼傷後即至醫院詢其是否心痛彼不回答云云又據中央汽車公司汽車夫頭目葉德本投訴死者至公司内買汽油兩伽倫加入汽缸内不知如何着火求察經中西官核供遂於中西文騐訊單分别下諭云騐得得董阿洪委係生前被汽油燒傷身死旣不能證明因何故被燒着尸兄董定羅具結領尸棺殮尸格附卷此諭 
[小工跌斃]  
　　浦東居家石橋之美孚火油棧前日上午十時許有小工奚金泉在該棧釘造火油鍋子不愼失足跌下當由包工頭沈全生報告該棧大班即令送往浦西某醫院醫治延至昨晨斃命由該醫院用電話通知該棧大班飭令包工頭轉致尸父奚發發前往領屍棺殮 
[引渡戳傷華捕之凶手]  
　　公共租界戈登路捕房華捕郭明經日前在恒豐路仁義茶樓被金林端等用刀戳傷胸脯三處由崗警將金拘入四區二分所轉解司法科在案現郭在醫院傷勢未痊故金猶收押科内正兇王永明前日由該捕房包探緝獲移送司法科經段科員略訊一過與金分别收押候郭傷痊質訊核辦 
[餘德堂壽記藥店發封]  
　　馮揆卿在滬城肇浜路太平街所開之餘德堂壽記藥店其生財係盤自天生堂該堂前主虧負上行李伯賢等多家往來貨物洋二百九十元現爲李等查悉以馮於接辦時並不登報聲明則此項債務理應由馮担任遂央中議妥折償洋二百元除先付一百元餘欠一百元約期再付了事不料事後馮投地審廳禀控李伯賢等糾衆勒逼請求提究等語奉諭將各被告傳案訊明即提起反訴於是判决馮揆卿將所欠一百元之債務限日交案詎馮一再延宕並不履行昨午奉審判廳飭吏協甲前往將餘德堂壽記店生財等物先行假扣押發封 
[英美烟公司工人罷工]  
　　浦東陸家嘴英美烟公司老廠三層樓機車聞管正西人某甲近因請假避暑派副手西人某乙代理乃各工人一百餘人大起反對於前日午後要求該廠大班將該西人撤換未遂相率同盟罷工昨日又有工人數名至新廠車間内迫令停工當經大班用電話通知三區警署曾署長立派長警一排前往彈壓並拘獲煽惑罷工之張濤一名帶署押候訊究 
[昨日公共公廨訊案紀]  
　　昨晨公共公廨民四庭由關讞員會同美約副領事訊理王敬臣訴沈聖銓將方單借去私售與黄洽記案「結果」所有本案黄洽記受押地畝應由原告查明值價若干報告公堂復核黄洽記着具結出外聽候傳訊據二十五保頭圖地保馬張坤供稱知字圩九十七號沈四福户名地三分係屬沈聖銓之産業按年完糧有案等語應即函請上海縣署查明所供是否屬實復函核奪 
　　又午後民一庭由張襄讞會同義費副領事訊理協記公司葛月亭訴新世界前經理陸錫侯不還保證金五千元案「結果」原告所訴之數應歸新業公司負責償還一面派公廨理賬員查明應將生財扣除餘欵先交原告具領至陸錫侯與新業公司有何關係着另行起訴民四庭由李襄讞會同美奥副事訊理（一）顧文記聲請破產案債權者潤餘莊以顧所押之機件久不取贖延律歸師 
到堂請求准其變賣得價備抵「結果」潤餘莊聲請將顧文記產業准其自行變賫等情該莊呈案賬薄四本押據及他種收據四件交本廨理賬員先行查核是否無悞於下禮拜三報告公堂再核（二）洪義記訴黄漁亭不理欠欵案「結果」案據原告到堂證明該被迄今傳提避不到案應缺席判决着該被賠償原本利洋五百零八元六角並繳堂費存案保洋給原告領去票據兩紙塗銷附卷（三）婦人張潘氏訴其夫張濟堂虐待請求離異案「結果」准其離婚堂費被告負擔（四）沈金福訴李明貴欠欵案「結果」據原告聲稱該被告有意延宕不還所請開釋之處未便照准 
[嚇詐案不准取保]  
　　任國鈞二次投遞恐嚇信索詐銀洋奉淞滬警察廳訊供制押候辦在案前日下午辦廳據任翰臣投警廳具詞請求將任國鈞取保出外候示等情奉諭此案主謀任百川一日不到案則任國鈞一日不能脫累豈能率請取保申斥不准 
[房屋限一月遷移]  
　　高梓堂投法公堂控稱有房屋一幢前租與夏裕昌每月租洋十元現因兒子擇於七月間成婚缺少房屋故於四月間向夏知照請其搬遷詎夏置之不理故投案請求限遷夏稱伊子成婚在十二月間伊欲商人遷移一時難尋房屋約遲兩月方可搬出陳讞員判限一月遷去如違押遷 
[請限房客遷移]  
　　宋仲　延巴和律師代表投法公堂控　有嚴九齡前向宋仲蘧租賃房屋言爲商人俱樂部所用並無租約合同詎有賭博情事人聲喧嘩後由捕房往查兩次取銷執照今宋仲　以攸關房東名譽着其遷去不允故請堂上限遷外並請償還名譽損失銀兩云云嚴九齡由農復律師代辯稱租屋時訂有契約並出小費四百元原告律師所稱賭博一節捕房中往查兩次並無賭博證憑因時逾二點人未散去違章故此取銷執照嚴租賃後將房屋修理費去一千七百元今宋將房屋另行出租故欲嚴出屋惟宋具控並無充分理由嚴不能承認出屋請堂上將宋控案駁回外所訂契約繼續有效中西讞員判候下堂諭飭遵 
[破獲花會機關]  
　　婦人楊高氏在東唐家弄一百七十一號屋内組織花會航船機關被滙司捕房包探陸連奎陳玉山偵知禀明捕頭協同西探勞勃生往將高氏拘獲抄出宇據賬簿銀洋帶入捕房詰供一過轉送公廨押候解究 
[私設妓院尚無証佐]  
　　專查妓院之三十五號西捕昨晨與八百二十五號華捕協傳住居靜安寺路一百零三號屋内之北京人楊壽桃至公共公廨第一刑庭禀稱查悉被告在所居屋内私設妓院雇用一般　牌婦女秘密賣淫並令夥妓陳玉琴深夜在馬路强曳狎客有違禁令是以將其傳案請究訊之被告供不承認中西官核供以無證佐判楊壽桃開釋 
[鴇婦縱妓拉客之押儆]  
　　牛莊路二十一號門牌雉妓院鴇婦傅陸氏因縱妓在馬路拉客違章被專查妓院之中西巡捕查悉請廨出單於昨將傅鴇至公堂經中西官訊實判押女所兩禮拜以儆 
[老婦違犯烟賭禁之科罰]  
　　住居新唐家弄一百四十四號門牌之紹興老嫗陳馬氏在家内陳設烟具並充花會航船誘人賭博花會經該管捕房中西包探查悉往將嫗拘獲抄出烟具賭洋等證物昨解公共公廨請該由中西官訊供得實判陳馬氏罰洋五十元連同賭洋一併充公烟具銷燬 
[燕子窠主客保洋充公]  
　　崇明人張子坤因在滬西麥根路四百三十七號屋内開設私烟間前日被該管捕房捕頭偵悉於前日派令中西包探協往將張與烟客顧春寶張福生沈成生沈都根陸丫頭連同烟具一併帶入捕房諭着張存洋五十元餘人各存洋五元保出昨奉公共公廨兪襄讞會同英包副領事傳訊據包探吳抽生投訴被告各人均存洋保出不到請爲核示並將烟具呈案中西官得禀判將保洋充公烟具銷燬 
中華職業教育社通訊 
[致本埠徵求各隊通告第十一號]  
　　本埠徵求社員以本日爲最後報告截止　準明日下午五時在霞飛路石牌樓上海商科大學開閉幕大會正式揭曉疉經分别通告專東奉聞計邀台　閉幕大會時務請光臨共襄盛舉尊隊最後報告如未發出亦乞在其時帶下如在此最後五分鐘内尚有特别徵求所得不妨臨時通知仍可作爲分數再請柬中玥字爲手民誤排瑶字時促不及徧改合併聲明 
來件 
[南京高師體育專修科之特别記載（續）]  
　　南京高師東南大學體育主任饒氷士 
　　招收新生之簡章業經學校審定於每届應招之際定於八月杪間應試之科目除國文英文科學數學外須具有完全師範或中學校或與同等程度之學校畢業身體强健品行端正經醫藥及體格檢查爲合格者方可及錄取入學以後於第一學期中察其成績甚劣怠於向學者得令其退學或有對於本科無甚志趣者亦可准其轉科蓋實習運動之際貴先有堅耐志趣活潑興致方能日臻月進養成專才固非勉强敷衍所能逹到也 
　　凡本科學生有願繼續學案於東南大學而畢業者則可得體育學士學位現已設有專額凡大學畢業或肄業之學生有志於專門體育者亦可但須經應試及體格檢查稱爲合格方能錄取 
　　本校加入華東八大學聯合運動會届兹兩年所有各項運動成績進步頗速今歲第五次遠東運動會中本科學生二人管充中國田徑賽代表參與比賽 
　　本科設備尚稱完全所有各種器械遍置無遺今歲將建一規模宏大之體育館内容佈置最宜於近時趨向内有大健身房一小健身房二接待室器械室辦公室沐浴室等將來成立之際當燦爛可觀爲中國體育界破天荒之建築也 
　　外有體育塲二跑道一網球籃球足球隊球等亦莫不支配適宜 
　　余之所欲託載者至此已告終矣惟冀中國各省倣效創設興辦專門學校或附設專科則全國學子亦可鄰近專習研究體育之新學識由此推廣使體育按次發展日新月異庶能造就最多高尚之專門人才以供全國之需川則體育之前途良有望也本科之設旣鑑於時勢之所必需故建設以來不遺餘力亟欲青年國民獲斯機遇使其體質强健精神煥發釁國朝野悉能如是凡百事業何患不能振興則非特個人健康能享無窮之幸福而中國轉弱爲强之機亦將賴於斯矣 
雜評二 
[中俄恢復邦交說（訥）]  
　　某外報論中俄應速恢復邦交之理由一以免兩國商業再受停頓之損失一則中俄間亟待解决之案可以速了此其言固我國人所表同情者也惟我人尚有言者邦交恢复之必要不僅派一公使訂一商約而已必兩國間先結有一種誠摯之感情商民則互相保護而不稍欺凌主權則互相尊重而不稍侵犯然後邦交乃益鞏固若此次俄砲艦之襲擊我江輪商輪旣違反烏蘇黑龍共有之條約又足使我商人致疑於商業上之無所保障此種舉動影響於恢復邦交之阻力甚大俄果有恢復邦交誠意必不視此爲國際間之細故而置之不問也 
公布欄 
[江蘇高等審判廳]  
　　民庭判决胡阿尚等與馬福騏爲糞價涉訟　訴一案（判决主文）原判撤銷胡阿尚所欠馬福騏經理之清潔局糞價除已交洋五百五十五元每元應以二千一百文升價扣抵制錢外下欠制錢八百一十七千八百五十文應由胡阿尚找付現洋每元以一千八百文升價抵算胡伯琴所欠馬福騏經理之清潔局糞價除已交洋五百八十六元每元應以二千一百文升價扣抵制錢外下欠制錢三百八十三千四百二十文應由胡伯琴找付現洋每元以一千八百文升價抵算本審及厭審訟費胡阿尚負擔十分之四胡伯琴負擔十分之二馬福騏負擔十分之四婁效莊爲租房涉訟不服江寗地方審判應之决定聲明再抗告一案（决定主文）本件再抗告駁回再抗告訟費歸再抗告人負擔范雲卿與楊文文等爲路地涉訟上告一案（判决主文）原判駁回上告人對於楊文文控訴之部分撤銷發還上海地方審判廳迅予更爲審判上告人對於沈春生之上告駁回 
　　批示顧桂慶一件呈請發還原卷田呈悉已令秆江寗理審廳查明轉致矣此批以上七月二十日 
[江蘇高等檢察廳]  
　　批示邱福大狀悉准予上告此批七月十八日據馬福生因黄煥文與陳華春代表沈元來票欵糾葛一案呈遞保狀一件查此案純係民事關係本廳舞卷可繼除函送同級審判廳查核外　即知照此示七月十八日據郭隆昌不服泰興縣批諭提起抗告等情呈遞一狀據龔威德補陳事實追加理由請求依法鑑定秉公判决等情呈遞一狀據温　寰不服常熟縣批示備起抗告等情呈遞一狀據葛鵬程對於張　開案附帶私訴並委兪晋陶代理等情呈遞一狀據汪德生請求補傳人證質訊等情呈遞一狀據朱魏氏對於朱子英案請求准予延期等情呈遞一狀據陳子　不服青浦縣批諭提起抗告呈遞一狀以上八狀業經本廳查閱函送同級審判廳核辦　即知照此示 
七月二十日 
[上海地方審判廳]  
　　判决主文（民一庭）一件判决震升恒木行經理嚴品梅等與郭影相貨欵糾葛一案主文郭影相應償還靈升恒木行銀二百十一兩三鐘九分九厘愼泰木行銀二百二十八兩一錢九分九厘限判决確定日缴案分别給予嚴品梅陳舜五具領訴訟費用歸郭影相負擔一件判决黄秋亭與金芹香爲押租及賠償損失涉訟一案主文金芹香應追還黄秋亭押租洋十八元黄秋亭其餘之請求駁回本案訴訟費用歸金芹香負擔十分之一黄秋亭負擔十分之九一件判决丁學先等與丁于氏等田產控訴一案主文原判撤銷被控訴人等在第一審之再審請求駁回本審訟費歸被控訴人等負擔（民二庭）一件决定徐秉華與王利茂因欵項涉訟一案主文本件訴狀准予註銷訴訟費用歸原告人負擔以上七月十八日 
[上海地方檢察廳]  
　　批示蔣王氏狀悉候傳訊核奪此批周黄氏狀悉頃派警票傳據報該氏並示在狀開住址其呈訴狀顯係冒名無疑所請應毋庸議此批楊少卿案經起訴所稱附帶私訴着自向同級廳請求可也此批張永禮查賠償損失係屬民事範圍着自向同級總請求本廳礙難准理此批陳王氏狀悉案已起訴該氏可否交保仰逕呈同級審廳核辦可也此批陳金生狀悉已於本月十三日明白批示矣毋庸多凟此批周王氏狀悉候予提案訊奪此批金晋卿狀悉案經判决仰即知照此批徐關福控訴狀曁委任狀均悉仰即提出理由書以便申送此批汪希均狀悉所訴如果屬實廳斷無不送案究辦之理毋庸率請提究此批以上七月十九日 
　　批示　昻雲狀悉候調卷核辦此批張文炳所訴是否　實候函詢公共公廨得覆後再行核辦此批陸潤生爾子阿五朱培生之外甥駁傷男母并毁壞茶壺衣服等件爾不將子訊斥反出頭袒護殊蘭昏憒特斥此批張湧川張徐氏爲爾繼母有爾父勝全所遺囑託據及合同足憑戰在爾與張徐氏因財產糾葛民國三年十一月二十一日同級應判决書内乃爾竟謂張徐氏係故父之姘婦實屬不孝之尤爾繼母衣食住於不問反敢砌罰　　情極可惡仰候訴辦此批金銓鄉狀悉所訴是否屬實候派警查明核奪此批陳　　狀悉仰即提由上訴理由書以便轉呈高檢應核辦此批候嘉善狀悉候調卷核　此批陳標實狀悉案已起訴候送同級廳核辦此批陳阿大狀悉案已起訴候送同級廳核辦此批徐倪氏狀悉仰即來廳候訊此批李祥生控訴狀悉該犯當庭捨棄上訴權已付執行在案兹復提出上訴於法不合仰即知照此批程合恒控訴狀曁委任狀均悉仰即提出經由　以便申送此批以上七月二十日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[英倫風俗叢談（十一）] [  汪振聲]  
　　此地婚姻均自由制故成年男女間之交際自爲天然之所應有公園跳舞場學堂爲天然之媒介地固無待言若禮拜堂亦其一也在不知者必以爲過甚之談實則宗教勢力已漸趨消滅除少數之老年男婦尚篤信外其餘在三四十歲以上者視宗教上之禮節不過一種具文無觀念之可言譬如子女產生必受洗禮及長受堅證禮等等亦無異於中國小孩之做三朝剃頭做週歲而已過聖誕節亦並非頌聖不過習慣成自然此月此日家家過節是爲聖誕節（大與中國之端午節相仿）稱之爲宗教的母寗稱之爲習慣的故禮拜日母寗稱之爲休息日然宗教規則星期日祗能休息不能作户外運動及游戲（惟不盡然）即在今日雖普通人民已無宗教觀念然因有大力主教之主持故此例尚未取消如星期日公園中除散步外無他種游戲戲館停止下午無戲館故無論男女星期日旣無可消遣又因習慣上之關係相率入禮拜堂作表面之祈禱且婦女喜着新衣然節儉之家常爲父母所阻惟入禮拜堂有着新衣之權利云 
筆記 
[鬧學記（一）] [  靈園]  
　　日者余自滬北眞美小學中訪友回獲覩眞美小學教育之成績美乃憶十一年前余在本鄉賢愚學校肄業時之童頑狀况幸而得有今日略能操筆爲文字庶賴沃先生循循善誘之功而當時余之童頑直屬暗地行藏爲校中諸教師所不能覷破故余亦習行之而無所忌今余披筆將爲記若盡行邏輯恐萬事之夥有難書遍且先後間隔不易成文章格式而余今日之腦力又欠佳半涉糢糊影響之談亦安敢貿然上紙板讀者諸公苟許我以短篇小說之經濟體裁取當時一時間之童頑狀况略加渲染成爲三千字之鬧學記用鈎潤筆數元之微資則我當勿嫌貢醜自畫供狀即此陸續映片以博諸公一粲此劇之開幕時約爲二月十六日上午十句半鐘地點在我鄉賢愚學校之乙級教室賢愚學校校舍本新建略仿西制教室凡六分爲二行東西背向中間操場寛廣約畝許南有四室臥室居其三一爲教師預備休息之所禮堂設北方面南向甚宏壯門房在兩旁學生出入處也臥室預備室之後爲廚室又後爲厠所曁隙地蒔花數十盆四圍夾植松柏土墩一高二丈在西南角上同級方平城課後至彼喜邀同級十餘人持竹竿握小泥塊分二隊一上一下作攻守之戲平城長於體操好武勇軀幹亦健常得羣中推尊爲將率以余勿武謬奬爲多智則錫以軍師之號故人又稱余爲智多星吳用而余亦輙以水滸英雄之徽號一一加諸人身張仲丙善擲泥塊爲號没雨箭張清黎邦傑以其容黧而腕力强故比諸黑旋風李逵高榮文綽號雙槍將董平能運二竹竿奔突衝殺入陣伍此三人最得以霍乃吾之時遷譏其曾盜同學小水盂王大明之扈三娘笑其身長而白晳連類及之已不涉　正傳 
軼聞 
[彭雪芹畫梅紀念（上）] [  萱百]  
　　彭公雪芹爲留一紀念事發願寫梅花萬本傳者紛紛不一見於諸家筆記者亦不一余聞諸浙友蓋特詳浙友則聞諸西湖三潭印月退省庵守門之老僕僕本衡陽人隨彭公東來公巡閱長江時間一歲必至退省庵僕老矣畏跋涉愛西湖佳勝自請留焉友述僕之言曰公父宦於浙積若干年之俸悉寄所親買田衡陽旣而公父罷官歸契據均在所親處田爲所親吞没公父晚年失意鬱鬱卒時公年十六已英英露爽出誓言必報此仇所親患之公方處館三十里外之某村率半月徒步歸家一次省母所親陰使惡奴伺於無人處擠之河惡奴逃適有一女子過溪旁見而拯之公衣盡濕女子謂我家去此不過一里可易衣而歸公不得已隨女子去女名梅與公年相若父商於外家止一母一弟旣至家告母母即出衣俾易去濡水者問公故公曰有一人擠我入水殆怨家所使遂略述前事公因驚受寒病不能行母曰彭公子留一宿明日歸可也病二日食不進母恐謂曰駕舟送公子歸可乎公曰無庸我已得汗雖不食體覺舒矣且送歸恐驚老母府上德惠不敢忘他日當報也母曰勿言報但祝公子早愈耳又二日能進食七日而歸 
瑣錄 
[小思想] [  無名子]  
　　飛機飛船之於今日誠屬利器如能於其下層裝置若馬路上所用之噴水車則所儲水量每次可得十餘噸倘遇旱荒同時以百架向河或海吸水飛至旱地向下噴射實甚有裨也當世機械家曷起而圖之以免旱災之苦 
小說 
[社會小說衆醉獨醒（三八八）] [  瞻廬]  
　　第五十八回一萬金重歸故主三間屋深鎖財神 
　　話說張老三依了青巖密計率领狐羣狗黨潛伏在上方山樹林裏面舒頭探腦專等財神光降行使他們的綁票手段這一輩匪徒無非小江北王麻子和兩個常州來的帮裏弟兄一切火食費用都由青巖一力擔任前次枉費心機白白的丢掉了幾十塊錢這番伍老軍師布置細密計算周詳他以爲萬穩萬妥百發百中失之東隅收之桑榆再不會蹈從前的覆轍他有王嬷嬷做内綫早曉得翠娥陪着金兒同去燒香還願邦平娘子害病未痊不得出門他初意想把母子倆綁票邦平娘子旣不得出門他便改變方針把叔嫂倆架去那怕邦平不來取贖翠娥臨動身時劉福奉了主命陪着同去翠娥笑向婆婆道携着男僕同坐一船覺得不大穩便不如另換小丫頭陪去邦平娘子嘖嘖稱讚道你端的不愧是貞婦瓜田李下卻分得這般清楚青巖聽得劉福不曾同去心中益加歡喜上方山左近有三間破屋本是張老三的家產只爲離着村落很遠一向没人居住這番綁票便利用這幾間破屋做個臨時財神廟甚麽雪白的快口爍亮的手槍都是戲班子裏的東西他們以爲甕中捉鼇當然用不着眞刀眞槍翠娥一干人登岸時張老三正猱升在一枯古樹上瞧得清爽立時一躍而下通知幾個羽黨準備動手老三和王嬷嬷熟識這番幹的勾當把婆子一齊瞞過當然不能和王嬷嬷會面他便拉着王麻子遠遠地把風小江北連同常州來的兩個帮匪都藏身在樹林背後各自握着鍍鎳的鉛刀木質的手槍使個黄雀捕蟬勢聽得翠娥一干人約莫走近霎時間一聲唿哨三個賊徒都托地跳將出來翠娥一干人一嚇非同小可際此武裝世界一經動刀動槍甚麽事幹不得休說眞傢伙的刀槍可以横衝直撞惟所欲爲便是銀様獵槍頭的西貝武裝也把這幾個人嚇得死去活來魂飛魄散翠娥見不是頭路也不及照顧金兒返身便跑任憑他兩足天然在學校裏算得賽跑慣家然而這個小江北向來拉車營生脚跟打着屁股二三百碼的賽跑一天要打好幾個回合他見翠娥奔跑立即向後追來没多幾步路早被他一把抓住翠娥待要聲張小江北揚起鍍鎳的鉛刀指着翠娥心窩道你敢聲張我便剌你一個透明窟窿管教白刀子進紅刀子出你若愛惜性命我們並不把你難爲單請你做個活財神到那財神廟裏權住一宵明天劉剝皮備錢取贖立刻送你回家你别害怕我們做這綁票生涯公平交易童叟無欺你只放膽跟着我們走：： 
餘瀋[  禹鐘]  
　　人當抑塞喪志時每自甘頽放醇酒婦人恣情寄傲視天下事如糞土吾嘗數見其人矣其人要皆瑰異倜儻不同流俗不知者咸笑其無志嗟乎里巷之兒但知衣食計耳衣食之外不復有傷時憂國之情若在雋流秉賦旣高浩浩愁心更有在於衣食之外者矧以懷抱利器鬱鬱不遇并衣食之謀亦蹙然不能自足者乎俗人詬病亦母乃類於雀鷃之笑大鵬矣惟婦人戕身醇酒賊性雖無關大節究非有益之事吾人於茫茫無窮時間中偶然現此身縱不能得志於當世亦當善自珍惜期於無負况冠蓋京華斯人憔悴自古已然不自我始也歟 
 
 
 

Page 19

 
 
   
 
 

Page 20

 
 
常識 
常評 
[太平洋之太平] [  覺]  
　　太平洋之太平已發端於美總统提議之太平洋會議凡與太平洋有關係之各國固宜無不贊成此議也 
　　我以爲世界各國之人民固無不希望太平者惟世界各國之軍閥其思想往往與太平相背馳但他國之軍閥日思侵略於外而我國之軍閥則不過鬩爭於内雖鬩爭於内徒損已之國力未足妨礙世界之太平而值此世界渴望太平之時詎可不急自覺悟先求國内之太平以順應世界之潮流而免爲志在侵略者之所藉口乎 
　　太平洋會議之本旨在限制軍備實即限制志在侵略之軍閥而已有軍閥之國其國固亦不盡軍閥其人民固亦未始無反對軍閥洞悉世界潮流之趨勢而渴望太平者然則太平洋之太平其决不至於徒托空言可知矣 
經濟 
[人壽保險之原理] [  張延祥]  
　　不測之險在所難免吾人日常生活時在危險之中譬如夜眠或遇火災行路或遭車撞食物或中毒種種險難不能預料又難預防此種危險雖非人人臨到然千百人中必有一二人經此此一二人誠爲不幸惟餘者雖未遇險人人亦有遇險之機會其所以未遇者特幸不幸之别耳保險者所以補救此種危險以幸者集得之金賠償不幸者之損失人壽保險亦如是蓋以補救不幸早死之人非謂保壽能保其人至若干歲不過其人若不幸未滿若干歲而死則得相當之賠償也是以壽險自社會全體觀之爲以衆人早死之危險移於一人或數人不幸者之身衆集資以備不幸者之損失自個人方面觀之壽險爲一種契約投保者允出保險費若干（或年金）給受保者受保者於投保者期滿後死後允賠償若干損失數目均於立約時簽定 
　　依上原理「以衆人之危險移於一人或少數人之身」故必須有一衆人之團體以行之不然即近於投機或賭博性質譬如投保者祇一人則即爲賭博蓋此人於保期内或死或不死死則投保者爲勝保險公司爲敗不死則反是二方必有一勝一負勝負之數爲百分之百又若投保者之數增至一百此百人不必於保期内全死或全不死惟其死與不死之數變化殊巨不能確定然若有五十萬人體格相等者同行投保則每年死亡率之高低變化相差僅千分之幾或萬分之幾於是公司能確定每年死亡之人數而計算應付之賠欵與收入之年金如此則公司非爲投機事業乃建於穩固之基歴矣凡大保壽公司保户常逾此數故能應用平均率而無偶失一人之生死最不能確定保壽公司反最能確定蓋用平均計也 
　　壽險與水火險或其他各種險之不同點在於險之遇不遇水火險等或遭險或不遭險由全體觀之僅千分之五遭險至於人壽則人無有不死者在少年時早死爲險及至年齒增長險漸減少死漸成爲自然之趨勢以至年衰而死不可謂之險蓋必然之事也可知水險火險非必賠者壽險則必賠者於保期内死謂之賠欵呆期滿而未死謂之還欵故每年保費内一部分實爲險費另一部分爲公積金算至其人天壽終時或保期滿時可得保單上之額數若壽險公司於此層不顧及則鮮不失敗者壽險公司營業之發逹與否全視其所訂之保費利息等是否合乎保險原則與其管理及處置財政之得當與否而定凡業此者均有專學兹所述僅爲吾人常識之一部耳（乙種酬） 
[公債之用途] [  源]  
　　公債爲財政政策上必要之措置政府公債之發行乃各國之通例然公債非絶對有利而無弊使用失宜足釀鉅害苟不幸而有無謀之政府濫用公債則危及國本其弊害何可勝言故政府發行公債務宜審愼周詳應否發行須視公債之用途以爲斷兹分述公債之用途於後願我國人鑒及焉（一）充財政整理之用國家改革之際欲財政之整理需鉅額之費用當此時也國基未固租稅增加非易募集公債爲一時權宜之策此公債用於臨時財政之整理也會計年度之終因意外變故致歲出超過歲入發行公債以彌縫一時之支絀此公債用於平時財政之整理也收支不符發生不足發行公債以應急需此亦公債用於平時財政之整理也若歳計不足依賴公債公債增加歲出膨脹財政之基礎因以薄弱綿亘數載苟無適合之望則宜從速爲根本之解决設執政者苟且一時以公債彌縫其缺爲剜肉補瘡之計此公債之用途失宜一也 
　　（三）充非常費之用國家當事變之秋戰爭之際倉卒之間需用鉅資於此而言增稅是取西江而潤渴鮒也未免緩急之不濟而公債則易於募集咄叱之際鉅額立辦此財政上應急之上策公債用途之正當者也然當無事之秋苟財政支絀掌財政者宜作根本之計劃爲財政之整理若視公債爲不竭之財源軍閥地盤之費用取給於是選舉賣買之費用取給於是黨派組織之費用取給於是更有無謀之政府任意揮霍濫用公債若是則財政必有破裂之一日不待蓍蔡矣此公債之用途失宜二也 
　　（三）充興起事業之用國家事業之興起或有發行公債必要之事實若所興辦之事業能徐徐進行則不妨以經常歲入之剩餘充之歲入而無剩餘則中途停止俟諸異日再行繼續前程可也此固無募集公債之必要然一般要業往往利於速成中途停止將蒙鉅大之損害且有需欵甚鉅功程甚速必不容取此迂緩之手段者於此募集公債以充此項經費則事易舉而民不困此公債用途之正當者也如以興起事業爲名予取予求移爲他用反致政費冗濫使人民後日之負擔增重此公債之用途失宜三也（乙種酬） 
法制 
[國民直接革除] [  伊耕]  
　　近今談平民政治者謂眞正之平民政治國民須具有兩種大權（一）直接立法（二）直接革前者爲平民權之及於立法後者爲平民權之及於行政直接立法前已述其略今再述直接革除 
　　直接革除Ｄilectrecall者民選之官吏不稱職時國民得以投票表决革除其官職也其長處有二（一）官吏有過失本可用彈劾法以免其職然彈劾法手續遲緩不若直接革除法之簡捷（二）國民旣有革除官吏之權則官吏不敢不盡職直接革除之順序先由公民具請願書於主管該項事務之官署申明某官必須革除之理由並列舉其劣績書末亦須有一定人數副署主管官署接到請願書立即通知被告之官員使該官員可有答辯或辭職之機會一月之後即召集公民投票表决票上印有被告官之姓名及各候補員姓名投票之結果若被告官所得票數比候補員之票數少則此被告官立時解職 
　　上述制度今美國已有十餘邦採用首先採用者爲阿來崗邦時在一九○八年云吾國各省正羣起制憲未卜吾民能否享有此種權利也 
　　附註直接革除之制度美國僅施之於民選之官吏又實行直接革除與直接立法之制度者係美國之各邦政府非美國之聯邦政府也（乙種酬） 
教育常識 
[吾國應注意天才教育] [  章亮采]  
　　人性有賢愚之别天資有穎鈍之分則學業之進步有遲速而程度之高低遂廻判敏慧者有兼人之智愚魯者須倍日之工則教育亦當就其資質而分升降之差等然後可收速成之效而無不及之患每見小學學生年最少而於上課之餘並不攻讀至大考月試輒冠其曹年長者雖孜孜攻苦反留級而不得升班因憶幼時同窗有年已冠尚讀四子書有年方十二已畢五經師嘗謂神駒與駑駘不可同日語豈堪並駕而齊驅亦可見資質頴鈍相去之遠若以年齡之同等而强之以同班則聰頴者被愚鈍者之牽累不能盡其天材之所能而曠廢光陰愚鈍者見聰頴者之銳進雖努力進取亦不能附其驥尾反致欲速不成之弊英國有鑒於是故另有天材教育擇優秀者而施特殊之教育以盡其天材之能力而俾其速成吾國學級最多年限最長貧苦子弟每有資質甚敏而限於家境不能得多年之學業以致半途輟學者所在多有關心教育者莫不惜之倘有天材教育之設施則可於減半年限中畢其與中學或大學同等之學業而有益於學者匪淺尚望教育界共提議之（乙種酬） 
道德叢話 
[後悔詞] [  瘦鶴]  
　　美國芝加哥人書其已往之誤點刻於石立圖書館中藉以醒後之來者兹摘錄之得十條如左 
　　讀無用之書籍 
　　未能固守我之職業 
　　未能忠於事 
　　未能愛惜金錢 
　　少時不知節儉 
　　忽略宗教上之義務 
　　當吾等置身學校之時未知光陰之可惜時耗消於無用 
　　不聽老人之言 
　　未能盡我之職分而怠於工作 
　　一身最大之謬誤乃第一次之吸烟 
　　右之所列者乃世人時中之病而每不自覺得此數條警醒吾人亦多矣願閱者諸君勿等閒視之（乙種酬） 
識字捷法 
[應用字] [  濟滄]  
　　也女陰也篆作　秦刻石作　从　象形章炳麟說人體莫高於頂莫下於陰足雖在下然四支不可旁舒故足不爲最下以陰爲極重濁有地燭燼爲灺皆从也亦取義於此就鳥獸言或謂之尾如鳥獸孶尾是後借用爲句尾助詞通俗文中用也字在句首略含亦字意係副詞一說也古匜字盥沃器也 
問答 
[答楊生問素食] [  楊晴康]  
　　民心週報第二十二十一二十二三期中登有社會的蔬食觀一篇論素食之利害甚詳對於所問二端可得滿意之答復兹摘大意如下 
　　（一）人類如盡蔬食江河湖海即爲不生產之區域其他宜於畜牧田獵之陸地亦廢置無用世界食物之供給必起絶大恐慌 
　　（二）現有之家禽家畜所以能生殖繁盛者因有人類之飼養與保護故如人類一旦不予以飼養與保護聽其於天然界自謀生活不久必致滅種即不滅種亦不能繁殖如今日也試觀今日人類所不食之禽獸其種類亦最希可知已 
 
