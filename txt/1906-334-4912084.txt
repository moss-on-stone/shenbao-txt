# 1906 - 334 - 4912084

 

Page 1

 
 
[電傳上諭]  
　　十月二十二日奉 
　　上諭寳棻著調補山西布政使浙江布政使着信勤補授欽此同日奉 
　　上諭浙江鹽運使著崔永安補授李傳元著補授浙江督糧道欽此 
[電傳宮門抄]  
　　十月二十二日召見軍機楊捷三 
 
 
 

Page 2

 
 
[論省界之說足以亡國（漢）]  
　　省界之說起于東京留學生而近日内地各新黨持此說者愈衆。在創此說者約有二義。一以人民愛國家。恒不若其愛鄉土。欲合全國之民爲一羣。不若先合一省之民爲一羣。互相維持互相援助。以長人民親睦之風。一以地方自治爲立憲之基。以本土所産之財。振興地方之公益。即以土著之民叅預本土之政務。人人能保本土之權利。人人能對本土盡義務。則民權可伸。此二說者。意非不美。無如近日之言省界者。均私而不公。一爲學堂。近日之辦學務者。均有自私自利之心。大抵借興學之名希獲一境之實權。而因以圖利。故爭公欵。爭學額。不獨與他省爭競已也。卽同省之學堂。此府復與彼府相持。同府之學堂。此縣又與彼縣互競。蓋興學之人。必欲此校之實權。悉操于已手。故互相競爭。互相爭奪。致同省之人互相仇視。名爲合羣實則渙羣而已。且學生以學校爲利途。遂援省界府界之詞。以爭學額。敎員欲保其一已之權。利遂援本境之學生。用爲已助。然優視本境學生者。必薄視他邑之學生。爲學生者逆探敎員之意旨。亦各樹黨相爭。然皆各有所依附。由是同校之人。相視若冰炭。不獨此校不能與他校相聯。卽一校之中。且各分黨派。此學界風潮所由日甚也。一爲軍界。夫各省人民。性質各有所偏。或偏于强或偏于弱。惟弱者與强者共處。斯弱者可以同化于强。如皖北淮北民風强悍。而學術多疏。江淮之南民氣怯弱。然智識易開。若同隷一鎭。則互相觀摩。弱者可以化爲强。愚者可以易爲智。而今日辦徵兵者則不然蘇皖二省。徵兵所駐劃爲四區。不獨軍人不相雜伺也。甯省督練公所。首排皖人。而皖省督練公所。亦昌排寗。人致軍官籍隷此省者。不能見容于彼省。而皖省之中。又劃分皖北皖南之界。于徵兵之後先籌餉之多寡。靡一而不出于爭。不能合力相助此軍界所由無起色也舉此二端則省界之說爲中國革新之阻力彰彰明矣。（即中國實業界，亦多持省界之說，如各省鐵路，决不與他省合力經營，此其證也，）昔孟子之答公孫丑也。謂生于其心。害于其政。作于其政。害于其事。其今日省界之謂乎。夫晋用楚材而國强。秦用客卿而政舉在封建之世。區分國界。猶不若是之嚴况乎。處一統之世。不能合全力以禦外侮。徒斤斤於省界之爭。使長此不攺。吾恐人心愈離。羣力愈渙。外人得而乘其𨻶。一有禍亂。則同國之民且自相戕賊。故知省界之說。與亡國有密切之關係也。世有欲保存中國者。尙其持國界之說。廢省界之說而不言。庶中國人民可以收合羣之效。以保我中土乎。 
[牛莊日本軍政署已撤]  
　　二十一日東京電云牛莊日本軍政署撤退一說屢經延緩直至今日始得議結日本僑民特爲軍政署人員置酒餞别譯字林報 
[不准稅務司派輪巡江廣州]  
　　日前駐京英使照會外部略云英國商輪在西江行駛迭被盜匪搶刧於商務大有妨礙請飭總稅務司專設巡江丁役乘速快輪艇常川巡查等語外部以西江係屬内河派輪巡查自是地方專責若如英使所言巡緝江面事宜歸海關管理權限攸關萬無可以允准之理因特電請周督即飭所屬設法巡緝並擬定妥善章程以資防護俾免藉口云云粤督接電後擬自辦小輪數艘梭巡西江日内將電覆外部云（王）　　按此事略情已載十三日北京專電 
[南斐洲擬遣華人回國]  
　　二十二日倫敦電云南斐洲雅河殖民地國會在勃列多利亞城開議各議員力請遣送華人回國薄薩大將聲言華人所損壞者當得賠償譯文匯報 
[陜西聘用日本礦師開礦]  
　　開採延長縣石腦油礦現據西十一月三十號北京訪函云陜西巡撫曹鴻勛前曾奏准西安府礦務總局申稱已托出使日本大臣代聘日本礦師一員開挖延長縣石腦油礦每月薪水洋一百五十元訂期一年由東京至西安府在途之日不在其内除礦師一人外復聘用日本人六名薪水有每月一百元者有每月五十元者皆以一年爲期統歸礦務總局節制到工後如辦理不善或不勝其任則礦務總局可隨時辭退日本人七名已隨華官一人由東京起程不日可抵延長傳聞此礦乃一歐洲礦師在數处前覔得曾禀請開採爲中國大員所駁斥云譯字林報 
　　案延長縣屬延安府在府城東 
[電告交還西都魯河金礦北京]  
　　政府日昨接吉林將軍電稱西都魯河金礦自經俄人佔據後屢次派員索還訖未交割近派候補直隷州知州馬六舟單身赴俄營催索經該員迭次磋商始允交還現在西都魯河俄兵不日撤退所有金礦事宜擬即派員接收矣（盈） 
[西報紀楊士琦簡放郵傳部侍郎]  
　　二十二日北京電云駐滬督辦電政大臣楊士琦已奉簡充郵傳部侍郎因胡燏棻已病故出缺也譯文匯報 
　　按簡楊爲郵傳右侍本館亦曾接有此電最後之電則云瞿不贊　　成故尙未定西報所載或者仍主從前之原議歟 
[醇親王有充軍諮大臣之望京師]  
　　據政府傳出消息醇親王秉性英銳夙蒙兩宮器重近日慶邸議擬保其補充軍諮大臣未悉上意若何（上） 
[司員要求烏布之急切北京]  
　　舊工部郎中于宗濂放缺後所遺派辦處烏布工部印稿二三人遂向農工商部唐署尙書力請點派唐尙書以振貝子現在出差點派烏布須俟貝子回京方可酌派再三勸止而各印稿意恐現在不派將爲農工商部人 
 
 

Page 3

 
 
員奪去亦再三請求唐尙書謂俟將應點各員名單備齊攺日再點而該印稿一聞此言隨時袖出名單請卽點派唐署堂以該印稿要求太甚始終未允所請云（仁） 
[甯蘇認解步軍衙門經費蘇州]  
　　蘇撫前接步軍統領衙門那中堂電商各省恊助的欵按年認解以便整頓攺良之需並准作正開銷等因陳筱帥爰即電商江督擬定每年籌解銀一萬兩寗蘇各半分認除電復那桐外已札行寗蘇兩藩司遵照籌辦矣（甲） 
[奉新兩敎齟齬案了結江西]  
　　奉新縣天主耶穌兩敎不和各情均誌前報茲天主堂安神甫將司閽閔斯榮送交洋務局候訊聽憑如何調處委員吳大令由奉新縣回省擬將閔斯榮責斥服禮一面由馬大令勸解梅牧師聞牧師已允不復深求遷就了結云（軍） 
[贛撫禮待德國領事江西]  
　　德領事抵贛游歷由江督電請贛撫保護均誌前報現贛撫吳仲帥以德領事倫愛森副領事珂鞠德博士威根納文案李太守原培江督委派測繪生李德華皆已抵省卽飭洋務局委員照料抵省之次日又假江南會館演劇侑觴曲盡賓主之誼（軍） 
[湘省鐵路之决議長沙]  
　　湘省路政自袁海觀京兆歸里後外間頗有風謠旋因張香帥派查湘路之黄筱農觀察與袁京兆同日到湘觀察於查辦事極意調停定於本月初二日在天心閣提議是日晨早各紳商先在商會籌商各商董僉稱某等並無意見但得總理有人自應將股分交出並不干預路權嗣後仍當竭力襄辦迨午後一時袁海觀京兆余堯衢廉訪王益吾祭酒汪鏡淸太史張雨珊席沅生觀察先後蒞止提議此事諸紳亦無異詞袁京兆以商會董理及各巨紳旣無意見仍復熱心擔任並擬妥訂章程與商會和衷協辦但須於月半前後赴鄂一謁香帥再行回湘舉辦車 
[攺定漢陽鐵道路綫漢口]  
　　川漢鐵路鄂境路綫前已分途勘定漢陽縣城至蔡甸以上之地均係照驛路電綫原處測成直綫勘定其中民間坆墓極多刻聞上台擬移在迤北一帶近河之區攺定路綫一俟派員復勘後即可定議購地也（爲） 
[咨查趙州煤礦京師]  
　　日前農工商部咨照　隸總督略謂前有職商禀開趙州煤礦曾經咨請飭屬查勘在案爲日已久迄未據覆務請趕迅飭查地方四至有無窒碍該礦可否開採速即詳細釐覆以憑核辦（殊） 
[蘇省保送舉貢之辦法蘇州]  
　　蘇省保送舉貢前准禮部咨文務於年内赶辦惟辦法擬照贛省令該舉貢各按所長報明提學使由提學使按照算學等事各出一題並試以論議一通分别去取如保送之額詳由巡撫給咨保送依限赴京投考以歸畫一等情由蘇撫陳筱帥電詢禮部旋准復電允照贛省辦法一律辦理已札行提學使遵照云（對） 
[贛撫轉飭學堂購用本國物品南昌]  
　　贛撫接准學部咨據普通司兼辦專門實業兩司案呈敎育日興所需敎育用品甚衆若不自行製造則一切仰給他國非所以保利源而興藝術唯精巧之器未能遽言自製而通常用品近來各省頗有自行仿製者自應提倡以期振興並曉諭各學堂遇有需用敎育用品之時宜就本國所有者購用兌價稍昻物質稍遜不足爲病務使學生皆有土物是愛之心而製造敎育用品者亦可藉資鼓舞推廣攺良並不致因銷路稍阻滯不能持久本部現定獎勵製造敎育品章程通行各省深望各地方隨時提倡各學堂相與維持除分咨外相應咨行貴撫行知提學司查照辦理並出示曉諭可也等因仲帥昨經轉飭學務處牌示並行知十四府州一律遵辦（用） 
　　按中國各學校於敎育用品專仰給他國而所用博物敎科書均非中國之物産致中國博物學至今尙無專書學部以愛土物之說提倡于上此弊可或革乎 
[學部視學委員來汴消息開封]  
　　學部委員來汴考查學務現已派出考查直隷河南山東山西四省之委員爲羅振玉劉錘琳吳炤張煜全四人定於十月十四日自京起程除順便考察直隷一帶外首先來汴云（爲） 
[學部通咨各省徧設勸學所京師]  
　　聞學部各堂憲商議現以整頓學務應即通咨各省督撫轉飭府廳州縣各於本城設立勸學所劃分學界以便按户勸學所内須附以敎育講習科飭令各學堂敎員每星期會集次研究管理敎育之法現榮尙書頗注重强迫敎育故於此事亦極力贊成（和） 
[湘省學界議請開釋禹之謨情形長沙]  
　　湘省工藝學堂敎習禹之謨因事爲學務處拿獲遞解靖州監禁等情已誌前報茲聞省垣學界中人近日在南城天心閣會議擬將禹禀請開釋務在必行云聞此事已爲學務處所聞恐不日又將干涉矣（車） 
[四誌查辦應桂馨蘇州]  
　　官刷印局坐辦應桂馨前爲蘇紳告發經撫憲陳筱帥飭將應撤差並轉飭長州縣蘇靜𤲅飭差往提一面札飭上海縣及英公廨吊取案卷業已三誌報端茲聞應撤差後自知罪重因即連夜逃遁現聞蘇大令已加派縣差四處嚴緝務期拿獲究辦併聞中丞有著令保委之袁觀察交出之說未知確否（康） 
[江蘇紳士公呈（爲上海設立江蘇敎育總會事）]  
　　呈爲遵照部章攺設江蘇敎育總會請轉詳咨部立案並頒發鈐記以資信守事竊紳等於去年十一月在上海設立江蘇學務總會曾經呈明學部及本省督部堂撫部院有案蒙部咨行督部堂内開學會關繫全國敎育應由本部妥儗章程一俟議定後奏明通行各省等語本年六月間學部奏定敎育會章程略謂謀敎育普及勢必上 
 
 

Page 4

 
 
下相維官紳相通藉紳之力以輔官之不及亟須明定章程整齊而劃一之其已經開辦者應令攺照部章等因奉旨依議欽此朝廷孜孜興學通上下之郵必以紳爲樞紐故學使所屬曰議長曰議紳曰省視學縣視學蓋地方普通敎育爲人民義務敎育非高等專門學科無官爲擔任之理重以風尙不同因勢利導民間視官恒不若視紳爲親密朝命提學各省而令寄耳目於議長議紳尙慮不足復分寄耳目於視學且爲嚴定視學官之賞格使阻撓學務之紳無所厠足欲謀合羣先去害羣擘畫蓋如此其勤也紳等發起江蘇學會幾一年於茲比讀部章證以社僵狀况固無不脗合然自提學使之命下江蘇一省分寗分蘇爲奉天吉林黑龍江甘肅新疆之比例他省且弗論惟江蘇名稱本括寗蘇兩藩司八府三州一廳所屬而言故兩省垣所設學堂及寗屬之江北高等學堂蘇屬之江陰南菁高等學堂彼此就學向來不分畛域一旦分寗分蘇論經濟問題旣有集枯集苑之不同敎育問題更滋彼界此疆之成見挹注固患其不均知識益難於互換不獨此也中國之圑力必先去其渙散今中國之渙散已達極點外人至笑我十八省爲十八國顧紳等以爲省界渙散有畫一之政令而後可以言中央集權有統一之學制而後足以言普通敎育欲謀統一先去隔閡欲去隔閡先求會通會通云何部章之畫學區就一縣一鄉言之也等而積之二十二行省蓋不啻全國之學區夫一縣一鄉之學區其必求此縣與彼縣此鄉與彼鄉聯絡溝通無疑也獨二十二之大學區且寗之與蘇同在一行政區域之内若以提學分設之故而社會亦從而二之寗設一敎育總會蘇亦設一敎育總會是唯恐其會通而故爲此隔閡之助力也且以蘇省行政一方面證之寕蘇分置藩司而提刑則均隸於蘇臬矣常鎭道兼巡通海則筦轄且不分江南北矣朝廷分設兩提學使之命意原以學務煩重非嚮者按臨歲科之比其詳其愼殆將大有造於吾江蘇也其不願各省之自爲風氣則又豈惟寗與蘇爲然惟寗蘇旣同隷江蘇一省去年又適有江蘇學務總會之設爾時所以不設省垣者恐設於寗或設於蘇旣偏舉而不能完全倘旣設寗而又設蘇則相馳必至於背道一載以來雖不敢遽謂消除障礙驅策文明然或有所勸而爲或有所憚而不爲社會能力所以輔官之不及者如此比於九月間復遵章攺定各稱曰江蘇敎育總會詢諸邦人僉謂仍惟上海交通利便而寗蘇兩省垣各設事務所就近備行政官之顧問謹按部章第六條各地方敎育會應互相維繁聯絡統合以圖擴充至如何聯絡統合之處應由總會與各分曾商訂詳細辦法呈請提學司核准等語訏謨碩畫學界同欽寗蘇之不可不統合實寗蘇之不可不聯絡至應如何擴充之處則尙頼藎籌策茲進步尤所馨香而禱祝之者也再照部章第五條總會許用鈐記應請學使大人會同江蘇提學使轉詳督部堂撫部院咨明學部頒發江蘇敎育總會鈐記一顆以資信守至於參酌部章選舉職員容再另呈辦理所有設立總會緣由合詞肅呈伏希批示祇遵實爲公便 
[日本人在高麗被害]  
　　二十一日東京電云有日本郵政司一人在高麗南境被亂黨戕害 
[舊金山報章對於美總統之評議]  
　　二十一日東京電云舊金山報章駁擊美總統通告國會之詞並刋登火奴魯魯島之來電内云日本人遷居美國日見其多由於從前來美者皆係陸軍人員云美國帮辦國家律師將於西十二月十號前往舊金山云 
[美總統注重海軍]  
　　二十日柏林電云美總統羅斯福在國會演說目前海軍之兵力亟須培養以維持太平每年至少須建造新式戰鬥艦一艘以張國威 
[英國天主敎人反對敎育條件]  
　　二十一日倫敦電云天主敎監督在韋斯明司德敎堂開會決議敎育條件即令已經上議院修攺天主敎人亦不承認 
[駐美日使致謝美總統]  
　　二十一日倫敦電云駐美日本公使靑木子爵以美總統宣明對於舊金山交涉之意見親向羅斯福道謝 
[美總統擬用兵力保護日本僑民]  
　　二十一日倫敦電云美總統羅斯福已通告國會嘉禮福尼亞省人之議員謂前次致書國會提及將用兵力一節係指保護日本人攻擊亂黨而言嘉禮福尼亞省人得此保證皆頗滿意目前此事已化大爲小矣 
[西印度羣島地震]  
　　二十一日倫敦電云西歷十二月三號西印度羣島 
聖文森地方地震計歷時八十分鐘實爲前此所未有民人異常驚恐巴勃　斯聖魯西亞兩處亦遭波及譯字林報秒 
[法與西班牙行文德外部]  
　　二十一日柏林電云法國西班牙國之公使爲摩洛哥各行文於德外部大臣内開兩國所行之政策僅暫時之計並不願各國公使立異兩國公文已經德政府接受並無反對之意 
[日本海軍添造巡洋艦]  
　　二十一日東京電云日本海軍部擬於明年在本國船廠添造裝甲巡洋艦一艘 
[荷蘭國外部大臣之言]  
　　二十一日柏林電云荷蘭國外部大臣宣言荷蘭政府旣不願辯論弭兵問題亦無擬以荷蘭爲局外國之意 
[俄國提審海軍敗將]  
　　二十一日柏林電云俄國海軍中將尼婆革拖夫舉其統帶之艦隊投降日本已由聖彼得堡軍法院開始提審譯文匯報 
[謝劵]  
　　南巿花業公學堂定於二十四日開游藝會蒙贈入塲劵二紙書此誌謝 
[謝書]  
　　國學保存會贈鄺湛若嶠雅一部○此書爲明季南海鄺湛若所著其詩哀感頑豓於家國之痛三致意焉其高者直入漢人之室該會覔得鄺氏手寫本　攝影印出尤精彩奪目云○又贈陸丞相蹈海錄一部○陸氏節行久垂史册此書知者甚鮮國學保存會抄之杭州某氏首爲陸丞相傳次諸家題詠次陸氏遺文崖山三忠信國傳作最夥而陸氏文字則止有此數學界同胞不可不奉爲瓌寶也○廣智書局贈恨海一部○此書爲南海吳君趼入所著書中所言係庚子年實事一字一涙不忍卒讀吾國文學界向無悲劇此書其嚆矢與○乂贈工業化學英話敎科書各一部○二書體例精良裝潢完美於敎科之用最爲合宜誠近出各書中佳構也○商務印書館贈文明小史一册此書描寫官塲之醜態社會之怪象均能窮形盡相維妙維肖前曾分刋於繡像小說中零縑碎簡已爲閱者歡迎今則彙合成編其不脛而走無疑也○衞君守廉贈實行保甲新議一册臚陳辦法切中機宜講地方自治者頗有足供參考之處 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電催速解陳列貨品杭州]  
　　浙省應解北京陳列貨品早已札局咨行商會赶辦現已逾期尙未備妥因又奉農工商部電催到浙謂朝廷重視工藝殷殷垂訽貴省貨品何日申報起解希即電復云（的） 
[電飭典商照章辦理淸江]  
　　淸江商會以及淮屬六縣典商前因奉撫憲札飭諭令淮屬各典攺照蘇屬成例提前讓利三個月以及剔出布棉絮被等四項以惠窮黎而各典商以淮屬情形不同他處碍難照辦紛紛公電蘇撫乞恩仍照舊章辦理並由府縣據情詳請俯准茲悉現已奉到撫院復電以該處典息如果實情難以提前剔讓應准地方官查明傳諭各典仍准照舊章辦理以恤商艱（明） 
[咨請驗放公司小輪鎭江]  
　　耀徐玻璃公司總辦許九香觀察前經禀准商部自備小輪兩艘專裝該廠貨物以期便捷於日前咨行常鎭道如該輪經過鎭關持有該公司執照者即請放行榮星莊觀察因即函請稅司查照辦理（再） 
[川糖减稅漢口]  
　　川糖一項爲貿易一大宗嗣因廣糖減半收稅以致銷數不暢前經荊沙川董杜紹甫等赴督署禀請減半收稅業蒙批准宮保督憲前已飭北善後局轉札夏口廳出示嘵諭矣（爲） 
[蘇藩牌示]  
　　荊溪縣知縣顧元亨病故遺缺查有嚴庚辛堪以請補○婁縣知縣屈東淸休致遺缺查有劉怡堪以請補○陽湖縣知縣陸淸臣休致遺缺查有伊立勳堪以請補○署崇明縣縣丞朱祖恩撤任遺缺卽飭准補斯缺之趙鶴重赴任○署奉賢縣南橋司巡檢何熺期滿遺缺即飭准補斯缺之徐光溥又無錫縣典史周天祐期滿遺缺即飭准補斯缺之王兆章又署江陰縣典史何維鏘期滿遺缺即飭准補斯缺之項森均堪以赴新任（且） 
[派員稽查營旗鎭江]  
　　江督端午帥近查離省較遠各旂營營制一切均多廢弛特派幹員分赴沿江各處嚴行稽查以便整頓所有查察駐鎭各營委員王令日内已抵京口矣（拜） 
[常備操期福州]  
　　福州常備全軍爲建甯鎭孫靜珊總戎所統訓練有年現定於十二月初一日大操聞擬以林浦一帶爲操演之地云（史） 
[贛省提學司履新有期南昌]  
　　近聞各省提學司均於中歷九月十八日由日本起程回國各赴新任惟安徽提學司沈祖培因到東較遲尙須調查一切學制學規學課學科未能遽同贛省汪頌年學使須先回湘一行約期十一月初旬蒞贛履新（用） 
[蘇提學使查閱學堂蘇州]  
　　江蘇周少樸提學蒞任後於十九日查閱師範學堂二十一日查閱蘇州府中學堂由府尊何太守與敎習將學堂章程及諸生課程講義呈閱（且） 
[覆考將校研究所備取學員安慶]  
　　皖省新設將校研究所前經督練公所考取練軍畢業生已將正取收入練習茲備取馬飛騰等九名及陸軍小學移送五名亦已於十七日復行考驗擇尤補入矣（士） 
[籌欵興學之計畫安慶]  
　　懐寗縣紳士張塤近擬將東門外齋墩湖基地五百餘畝集資開懇以爲興辦學堂經費業已禀奉學務處批示云此産前經鄭懋官等禀請經墾牧樹藝總局查復在案除移請藩司墾牧樹藝局查照外仰懐寗縣逐絀履勘查明禀復再行核奪（士） 
[鐵路漢局過割民糧漢口]  
　　鐵路前購各地畝迄今尙未過割茲鐵路漢局擬遵章查明過割特由夏口廳出示曉諭鐵路地畝各户畧云凡麥地菜地及湖蕩草塲賣與鐵路漢局者務將完納何項銀米檢同糧劵赴廳呈明聽候按户過割豁除民糧仍照原額科則銀米歸入鐵路漢局按年完納云（爲） 
[批查開礦畞址資本杭州]  
　　台州仙居縣境鉛鐵礦産現由職商楊吳等姓禀請開釆農工商礦局以查與定章每穴請照一紙不合並未將地畝四址及資本實數聲明因批縣詳晰查復以憑察核原批錄下據詳該商等試探牛路嶺水翦頭灣鉛鐵礦産查閱山圖礦穴係均指辦兩礦應請探照兩紙僅據繳呈照費銀五十兩與定章未符兩礦山塲經該商等買定究有地畝若干何以四址均未開列且僅稱集有股銀五千兩遵章呈繳敦泰號保單則所集之股僅敷保單銀數則探採之資本從何而出是否另有資本均應詳細聲叙仰仙居縣傳知該職商遵照批飭各節明晰禀復仍由該縣核明詳辦此繳保單發還（的） 
[礦砂出口湖南]  
　　湖南礦砂近有人販運到漢專售洋莊此間嘉利洋行昨日又裝運安的謀尼一百餘箱報由江新輪船轉往上海出洋銷售云（爲） 
[訪拿外國流氓鎭江]  
　　鎭道榮心莊觀察近日訪有美國人潜來鎭地酗酒滋事且强迫鋪户與八旂中小學堂借欵代爲干涉等事因飭洋務局會同水陸總巡周德標留心查拿押送該管領事究辦（巧） 
[來函]  
　　前常鎭道陶觀察與杜君函手書二通均接到往匆來促未及即答甚歉絶句詩明凈有餘而意境不高宜看龔定𤲅詩以醫之泰州學生上禀當道必不見信因足下被罪在鎭江與泰州無涉也此後與親友通信宜多說悔過攺過之語以爲大衆請保地步不可負氣前丹徒縣郭子華與蔣君書敬復者頃接十八日來諭誦悉種切杜本天一案起發時卽由道署電禀兩院業經批准斷非州縣力量所能挽回惟不忍令其釘鐐收禁至今仍押在所中徐俟轉機弟人微言輕在省運動亦屬無益此件非由起發入切禀勢難轉圜或者諸君公禀兩院禀復卽叙弟現在省詢之即明虚實弟得假諸君之力亦可代爲力剖好在陶觀察早有援杜木天之心決不從中下石諸君熱心公理必能代爲湔雪弟有負屬望有勝汗背復 
今日尙有本埠及各省新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　體用兼該辦理電務有年整頓經營久資熟手惟幫辦重任權輕可否請旨攺派楊士琦爲會辦電政大臣俾可會同臣督率經理以重責成之處出自聖裁理合附片奏陳伏乞聖鑒訓示謹奏奉硃批另有旨欽此 
　　宮門抄八月十六日理藩院光祿寺八旗兩翼値日無引見兼襲一等男爵劉嘉璠謝恩召見軍機劉嘉璠 
[浙江巡撫張奏爲撥補釐金解不及半積虧日甚要餉虚懸瀝陳爲難下情摺]  
　　浙江巡撫臣張曾敭跪奏爲撥補厘金解不及半積虧日甚要餉虚懸瀝陳爲難下情恭摺仰祈聖鑒事竊准户部咨循案撥補光緒三十二年各項厘金銀兩一摺單一分本年二月初四日奏奉旨依議欽此鈔錄咨行到浙當經分咨指撥各省並行本省司關道局遵照辦理茲據布政使寳棻詳稱浙東厘金抵還續借英德商欵每年由部撥補銀一百萬兩原因向指厘金動撥各餉懸短藉資抵用乃自光緒二十三年以來各項撥欵大半無著而浙東寗紹台温處五府貨厘歲收亦祇七十萬上下旣須挪凑歸償又必另籌抵解竭蹶情狀年甚一年歷經前撫臣奏請飭部另撥的欵始商酌量攺指繼則仍就原撥飭催各省終無實濟本年又奉循案撥補内如廣東裁勇節餉銀十萬兩廣西裁兵節餉銀二萬兩梧州關稅銀二萬两四川减平銀三萬兩福建裁兵節餉銀二萬兩減平銀三萬兩除梧州關稅福肄減平從前間有解到外餘則均無籌解其撥本省之兩浙鹽　溢課銀八萬兩向由運司解銀數萬兩近以鹽課出入不敷溢課本無定數每年僅解銀數千兩杭寗兩關洋藥稅厘銀二十萬两本應各半分認近因杭關添籌新約賠欵藏衹實解銀五六萬两寗關累於洋款自顧不遑甌海關洋稅銀一萬两因該關常年出入僅足相抵並無餘欵可籌茶糖菸酒加價銀五萬两應由厘局撥解現以浙東貨厘短收悉數挪凑抵還前項　欵無存銅元餘利銀八萬兩上年奉撥卽未照解本年銅兀停鑄亦無餘利可撥惟浙江裁減兵勇節餉銀十萬兩鹽斤加價銀五萬兩漕項銀六萬两新章減平銀八萬两綠營公費節省銀二萬两新增當稅銀二萬两又武衛中軍騰出餉銀二萬两尙係有著之欵雖盈維亦難預　總當役法籌解是每年實在可恃者不過四十餘萬而釐金項下應解京恊各餉洋償各欵及防綠各營薪糧等項實需一百萬两以四十萬之欵抵百萬之用出入相權不敷過鉅從前司局各庫雖曰拮据尙有微積自光緖念六年後内外多故　欵增煩庫藏旣一洗無除民力亦悉索難繼即如藩庫大宗入欵每年約收地丁一百七十五萬新約賠款練兵經費新籌各欵可收一百八十八萬俄法英德四國洋欵匯豐克薩磅欵抵撥有著者可收五十七萬七千餘两連同撥補釐金可收四萬彙總核計共收四百六十餘萬以之抵支旂綠各營曁織造料工等銀一百六萬零新約賠欵銀一百五十六萬八千零練兵經費銀三十萬俄法英德四國洋欵銀六十九萬五千匯豐克薩磅欵銀四十一萬五千京恊各餉銀一百五十七萬四千零共須銀五百六十一萬有奇以人抵出不敷銀一百餘萬两而指撥及學費等項尚不在内鹽糧關庫均經儘撥無遺釐金僅存浙西亦不敷防餉等項之用追溯浙省財計艱窘之故蓋皆此撥補厘金年虧鉅欵有以致之若仍隱忍不言匪特將來積虧靡有底止即目前應解要餉坐誤堪虞若僅循案奏請户部亦循案轉催各省案牘徒煩於事何濟應請再行電催各省俟覆齊後實短若干據情奏請飭部另行設法勿再循舊辦理等情前來臣復切實電商各省旋准廣東覆稱該省裁勇節餉先經奏明湊還四國洋欵現在勇營加增餉須另籌實無餘力廣西覆稱節餉早經抵用無可提撥關稅自二十八年奏明撥用歷經列册報銷福建覆稱節餉減平二欵均因新舊洋欵及奉派練兵經費動撥無存四川覆稱新减平本已奏明免扣舊减平湊撥洋欵及京餉甘餉毫無存剩並各聲明均經奏咨有案等語覆加查核前項撥補厘金外省共應協解銀二十二萬業已全歸無著其本省之奉撥之七十八萬亦有短缺銀三十七八萬統計百萬撥欵短至六成每年實虧五六十萬九年之間輾轉挪虧已不下五百餘萬垷在户部奏定新意於要欵則不准擅動於京餉則加嚴考成無非愼重度支力求核實惟臣自到浙以來當總計通省出入將以清理款項爲舉辦新政之謀旣知因撥補厘金積多延欠司關虧累已非一日不特各項新政無可措手即應解之京餉派還之洋欵每遇解期將届亦必多方息借取濟燃眉挪東掩西誠知非策日積月累長此安窮在目前卽已百計難支則將來更恐不免貽誤凡此財計之支絀實凡恊撥之成虚户部統籌全局應不使浙省獨抱向隅合無仰懇天恩俯賜敕部從長計議將前項短缺銀两或另行捐撥有著的欵或酌予寛減應解餉銀或將浙省待恊之餉飭由恊濟省分逕解部庫期歸有著而免虚懸其各省舊欠並由部嚴催分年籌解以資爾補臣仍督飭司關道局整頓課賦稅厘得能入欵有增亦可稍舒欵力除咨户部查照外理合恭摺瀝陳伏乞皇太后皇上聖鑒訓示謹奏奉硃批户部議奏欽此 
　　宮門抄八月十七日外務部欽天監侍衛處値日無引見古城城守尉魁聯請訓侍衛處奏派代進内大臣班派出榮泉召見軍機魁聯 
[直督袁奏爲前准財政處來咨會同户部議覆督辦土膏統捐事宜片]  
　　袁世凱片再臣前准財政處來咨會同户部議覆督辦土膏統捐事宜户部右侍郎柯逢時奏推廣各省土藥統稅辦法章程摺内聲稱此項土藥稅捐凡各省向來每年抽收若干應即全數撥還其較原額溢出及較原章溢收者稅捐全數提解應均以各省關所報光緖三十年分收數爲斷以歸一律等因當經轉行遵辦去後茲據直隷籌欵總局司道詳稱五月中旬辦理直隷統稅分局候選道潘誦威來省設局卽經遵照新章會商辦法議由統稅局專司印花單照派員分駐各局監視黏貼而以徵收仍責之原辦局員雖有應撥直隸稅銀然徵足三十年分原數後恐致漠不相關稅務難期起色該局有稽徵之責亟應設法補救查統稅章程照花條欵第一條内開如有未貼印花之土來局禀報查明由何處運來實非有心偷漏准其照章補繳黏給照花聽其運銷等語是此項外省土藥運　直隸報明該局補繳稅銀擬請於徵完統稅後抽存落地稅銀三十二兩至直省向章共徵關稅釐金落地稅三色並請一併再扣關稅銀二十六兩解交天津鈔關又扣釐金銀一十六兩解交釐金局均於稅稅一百十五両内分解其解之欵統解統稅局似此變　辦理庶在事各員恊力稽徵稅收漸臻暢旺在原有各關局旣可隨時比較而統稅局隱受其益於練兵經費裨補亦多除 
 
 

Page 17

 
 
[浙撫通飭學堂謁聖定章杭州]  
　　浙省學堂近日有入敎學生於朔望謁聖時往往規避由校長禀報到省浙撫張當卽札行學務處通飭各屬畧謂中國禮俗向崇孔聖數千年來未之有攺故奏定學堂章程載有謁禮孔聖之文著爲令典通行全國應共遵守其有崇奉西敎厠身學堂同是華民自應服從規則方合正理乃近有不守範圍學生以身入西敎不遵月朔謁聖之章程先自出堂寔屬立意反對破壞定章嗣後各屬學堂遇有敎民入學之時即應先行詢明其願拜孔聖與否否則槪不收錄不得顢頇收入致滋異議仰學務處轉飭各府廳州縣迅卽轉告各大小學堂一體遵辦云（的） 
[操體招生福州]  
　　福州師範學堂現定於本月十七日考試體操學生以年在二十歲以上擇其曉通普通之學身體强壯者爲合格日内業已出示招考矣（史） 
[學堂因運動被毁之原因湖南]  
　　常德府學界於上月二十日舉行運動會是日有商立正誼小學堂因學生無多遂聯合他校學生入會並有雇用優人冒充學生入塲運動以圖角勝情事旋爲學界所聞越日有吳某乘醉至該堂詈罵指稱前情以爲有玷學界適學堂中有李姓學生與吳某有夙嫌因乘間將堂中什物搗毁欲誣吳以圖報復學監陳君信以爲實即告之學務辦公所與吳理論後經某某調停始得寢事（車） 
[演說立憲鎭江]  
　　鎭江學會諸同人擇於本月十八日開一大會演說立憲之預備嗣後每逢禮拜一舉行一次云（拜） 
[會議救火新章鎭江]  
　　鎭江警察局總辦周錦堂現以救火事宜尙未盡善因與提調饒子敬等於十七日在局邀集城廂内外各業洋龍司董會議救火新章務與租界救火會並駕齊驅云（要） 
[集議停運棉紗重慶]  
　　川省進口貨物向以棉紗爲大宗前數年輸入重慶關者約有値價千餘萬兩之貨今年存貨太多不能不賤價出售各行號恐有虧折因於同慶公所集議令十冬臘三個月不必再向上海買貨須俟存貨賣完再行購運云（近） 
[關輪將到漢口]  
　　大關向租馮少竹之楚靖小輪船業已數年茲由稅務司克君申請總稅務司核准由上海購買小輪一艘取名漢霆日内即可馳到昨已將楚靖退租矣（爲） 
[十二圩爭柴械鬥揚州]  
　　儀徵屬境十二圩頭二三叚新漲柴洲趙王二姓以爭刈柴薪大起衝突刀予火器如臨大敵巿面爲之震動有同業謝壽朋者知係何階平與趙有𨻶從中唆弄肇此爭端因再三向何陳說利害始克息事（步） 
[續誌郵政司事舞弊被懲長沙]  
　　湘省郵政總局華文供事周歘生藏匿信件經善化縣土大令訊明擬定監禁二年充作苦工已詳前報茲悉此案已禀請湘撫核准札飭臬司照辦原禀節錄如下郵政總局司事洋員勒透理查出供事周歘生經管屜内藏匿信件二百八十七件禀由稅司函知長沙關道札行下縣遵提周歘生查訊據供伊在郵政局充當供事收發信件一時郵票不敷貼用將信陸續收入屜内不料事多遺忘未寄實係錯誤等情查光緖三十二年外務部奏定嚴行治罪章程内開郵差將郵政公私文報信件沉匿者比依鋪兵沉匿公文律一角杖六十每一角加一等罪止杖一百事干軍情機密文書而沉匿者不計角數徒一年等語此案周歘生在郵局充當供事收有信件不黏郵票代發二百八十七件之多與郵差無心沉匿公文者不同擬將周歘生開除供事比照郵差沉匿公文徒一年律上酌加一等徒一年半遵章攺爲監禁二年撥所充當苦工以昭儆戒所有各信業已補黏郵票寄發應母庸議禀乞查核示遵（時） 
[上海官事]  
　　北洋武備生儘先千總吳保恕巡警總局長程明理水利局委員崔鴻翥候補知縣孫鼎黄渡營駐防千總林開武等昨日均至道轅禀見直隷州知州黄黼奉蘇撫給咨赴日本游歷前日抵滬昨詣道轅禀見（宜） 
[預備興造罪犯習藝所]  
　　南巿積穀倉房屋經總工程局禀請滬道批准攺設監獄罪犯習藝所已紀前報茲於昨日由日本畢業回滬之廖胡二生偕同局董人等至上海縣内外監獄及待質自新兩所並老北門内攺過局等處查視罪犯情形聞須即日繪就圖樣呈候道台核明卽行興工云（尺） 
[縣示召賣巨屋]  
　　上海縣近日發出示諭畧謂案據寡婦戴周氏喊控李菊如等將房地抵押鉅款催贖恃蠻呈請飭匠估價召變等情除批示並先飭差發封外合行出示召變爲此示仰諸色人等遵照爾等如欲承買此項房地查照現値時價據實禀縣以憑覈飭繳價啟封給領母稍觀望計開坐落大東門内彩衣街中巿坐北面南房屋一所前後六埭共計六十餘間後門從西姚家弄進出隨屋基地二畆四分七釐係二十五保八圖忘字圩單契俱全（宜） 
[查辦戒烟公司]  
　　自政務處發布禁烟章程後有人乘機牟利假禁烟爲名開設作新社戒烟公司刊刻股單内有上海縣學師杜學謙爲首董云云現爲杜廣文查悉此事特飭丁嚴查股票以便移文公共公廨請爲拿辦（力） 
[邑廟演劇之原因]  
　　飛划營統領郎桂林及哨弁凌得勝沈葆義前因勒限緝拿巨梟曾在本邑城隍神許願演劇三天刻已擒獲故於昨日在邑廟演劇酧神完願由巡警東局長呂二尹派出通班巡士在戲場彈壓（宜） 
[美界失火]  
　　前晚乍浦路九十二號西人家失火當即救滅昨由比鄰西人以失火者保有火險函報捕房飭中西探查明起火情由禀復核奪（似） 
[會訊欠銀拖累保人案]  
　　英商自來水公司延哈華托律師控晉昌祥茶樓主俞熙林曾保韓延生爲式老夫虧銀逃走求提保人訊追在案昨晨關太守與英巴副領事傳案會訊哈律師稱原告控追洋五千八百七十餘元銀一千九百六十餘兩當時所立保單係俞熙林盖晉昌祥之圖章現在晉昌祥已閉歇請向俞追究前次請傳被告之父親到堂請公堂查明被告名下應分之爱産追抵此欵太守訊之俞熙林供晋昌祥閉歇韓延生担保一事當初因家父 
 
 

Page 18

 
 
與延生这父韓華君彼此要好故與該行買辦黄薰南君晤面作保至保單雖係家父所書但延生已數年不面實在不知何去求寛限理楚韓華君供小兒延生實不知去向被告所延高易律師稱原告律師請將被告名下家産抵償此欵但被告願與不願不可免强於是太守與巴君互商以俞尙有他案仍判還押著一個月内在外調楚熙林堅請交保不准（力） 
[總工程局記事]  
　　榮寳泰前控舅嫂寡婦孫丁氏糾同丁培卿及婦人丁福寶等到家毆傷伊妻孫氏並失去飾物一案判將孫丁氏發堂暫留聽候復訊昨日榮偕岳父孫有德投案請將該氏發堂擇配孫明府以日前有鄰居許記生等十餘人公禀聲明孫丁氏夫故四年並無别故此次因榮將孫丁氏寡粮一百元取去後復搬房内雜物該氏因邀同丁等向索起　等語遂判丁培卿戒責二百下丁福寶戒責一百下均斥退孫丁氏仍發交善堂留養所控失物自行查理○江北人汪楊氏在泉漳會館門前失落金圈一只由陳周氏拾得不肯交還報由巡士拘至東區解案訊判交還斥退○花衣街仁裕南貨店夥顧長清扭靑村港航船户劉福生控被吞没所裝糖棗等物値銀九十餘兩訊判帶往指交○南碼頭沈德富軋花塲被楊樹田竊去花衣兩包由巡士查獲拘解到案訊判戒責二百下押七天花給領（寸） 
[公共公廨早堂案]  
　　外國饅首店主陳寛榮史瑞生將饅首濆水爲工部潔凈局洋人瞥見報探倪順泉將陳史兩人傳究關讞員商之英巴副領事判各罰洋兩元○方梅卿欠洋被控傳案判過堂訊○卜根生竊章興昌家綢布衣服判押六禮拜○周道生竊陳卜善家布衣布被判押一月○胡祥甫私用假印戳于車子背板由捕查解交保候訊避匿傳保著交各情已詳本報昨由保人將胡交案官判罰洋五十元充公再罰五十元撥充棲流濟良兩所善舉查騐車子缺少三部由捕房將捐號吊銷○譚翊宸梁鴻渠因私收賬洋被控到案判押候過堂訊追○趙來根拉車碰傷王楊氏左脚由捕解究判押候傷愈再訊○德商德發洋人控任煥章圖頼貨洋由法租界傳案判交保訂訊○迷路女孩王小妹由捕解請安插判送幼女會留養○賣餛飩之無錫人周來卿將錢連四軋入龍鳳茶樓拆梢洋五元報由包探徐申卿解究官以所控不實判周還押候傅龍鳳樓執事到案再訊○卲云泉竊香烟一箱値洋七十五元報捕人贓解究判押三個月○王仁生竊陳阿三家衣被判押一月○李生法抛工由洋東控告解案判押候禮拜六訊○時阿七竊江錦昌家烟槍判押三禮拜○周小弟吞没瑞公館鼻烟壼控追一案昨又解訊王翕昌供烟壼被周存于姘婦沈氏處求追判押候移提再訊○（力） 
[公共公廨晚堂案]  
　　源豐泰報關行控沈根大串同舟子竊糖一案前晚奉關讞員提訊王秀文供雇沈爲駁船頭目每月工洋十六元詎串同舟子竊糖已賠銀五十餘兩求究沈供實係舟子榮華等所竊太守判押候補提人証訊究○陸鴻飛控張培軒担保不還欠洋亦奉提訊陸供去年王有全借洋一百元由張培軒担保應向究追張供具保有之惟用洋之人現在上海求恩補提太守判交保限十四天理明補傅人証再訊○呂少筠前控何承福騙去洋五千餘兩一案亦奉提訊呂供此項銀兩由沈云樵擔保請追何供銀兩均被美商全維洋人用空已在美領事　控告沈供所欠貨洋有貨物作抵請斷太守判何沈交保一面由原告將各貨拍賣如少再復訊究追（力） 
[法租界公堂案]  
　　筆篤洋行控毛慶餘欠銀一千餘两昨晨又復提訊毛供保人莊芳葆尙欠小的銀一千二百兩請追備抵該行欠款問官以各債各理判毛限一月將洋商欠款理清後再追莊欠○拐販黄梁海藍伯英于九月初將小孩孫阿勉孫阿關殷來芙拐往輪船欲往廈門等處販賣經探查知將伴送之沈小妹陸張氏陳阿四拘訊判押著交黄藍在案嗣因久押不交昨又解究官判還押再核○沈寶卿在漢口代銷新聞報紙結欠洋九百餘元曾在夏口廳控追判折償洋四百餘元沈祇交洋二百廿元餘洋不理昨遣抱盛某將保人沈炳文扭案控追據供已在夏口廳了案官判押候交保備文至漢詢明再核○金寶弟控傭婦潘氏竊首飾箱匣請究潘氏不認官判押候查明訊辦○張子鑫與畢浩根畢浩榮爲股開正陽樓飯館糾葛涉訟由陳明府判交保出外理楚嗣因逾限不理昨又傳訊官判張减償畢股本洋一百元押令追繳○陸阿三在新康輪船竊綢布衣服經探拘案官判押捕房二月○潘阿狗串通剃面婦誘拐嚴學理之妻李氏爲娼控經公堂判令押交在案昨有人保潘出外找尋限十天交案明府准之（深） 
[美租界捕房事]  
　　馬夫卲阿榮陳阿根在漢壁禮路口角將碗盞擲傷陳面由二百三十一號捕并送捕房奉飭陳送醫求治卲押交妥保出外候訊○老街路王海官張豐才先後報稱前晚各失男女孩一口請予飭查捕頭允之○百老匯路某洋房被竊絨毯疑係錢增寶所竊報由捕房飭探錢榮棠拘入押候查辦○苗茂芳之妻張氏於前月逃逸匿居舟山路某屋由苗偵悉報知捕房奉飭自投公廨控告○昨晨百老匯路萬泰祥雜貨店學徒手持英洋百元行經外大橋畔突被匪徒强行調包而逸徒即回告店主報知捕房奉飭包探查辦○合順米店學徒魏者揚手持銅元若干枚行經裏虹口亦被匪徒搶去旋即報請捕房查辦（似） 
 
 
