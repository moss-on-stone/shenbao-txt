# 1890 - 131 - 4906132

 

Page 1

 
 
[催請領彩] [  申報館協振所謹啓]  
　　本館所製集腋社籌振彩票自一號至一千二百號皆有彩物奉贈乃開彩迄今仍有未經持票來領者計頭彩第一千零九十五號以迄其餘各彩俱請带來領取俾本館早完經手事宜不勝　盼焉肅此布達順請均安 
[重印紅樓夢補出售] [  申報館啓]  
　　紅樓夢補四十八回係歸鋤子所撰盖有感於佳人薄命好事多乖因以補天鍊石之才抒鏤月裁雲之手可謂痴於情者而其中搆思布局設色遣詞亦超出續紅樓夢等書本舘前曾排印早巳售罄兹特重付剞劂以廣流傳每部八本價洋四角售處仍照曩例 
[格言聯璧序]  
　　古人以立德立功立言在三不朽之列誠以人生於世當不負天地生成之德旣不能言坊行表爲舉世所矜式復不能立業建功爲國家所倚賴則亦當託之空言以傳於後否則悠忽自甘玩愒自棄同於草亡木卒宇宙間又何必有是人哉夫所謂言者非一卷跪骳數篇帖括之謂也此僅足以弋名射利而巳於人世身心初保所補聖賢之垂訓也可以挽回風俗人心使之革非去謬皈正閑邪故詩三百篇可以啓發人之善心懲創人之逸志自來文章詩詞能傳之千百世者可以昭日月動鬼神泐金石可泣可歌被之絃管歴久而常新然則言之所繫顧不重哉孟子距楊墨詖行淫辭自不敢誣民而惑世韓昌黎之原道能闢佛氏於方張之際而不敢復肆其燄讀武鄉侯之出師表忠義之氣勃然以興讀文公之祭十二郎文孝悌之心油然以生陸忠宣公所擬詔書責躬非巳大河南北之民人見之無不泫然流涕凡此皆所謂感人以言也推之於後世所傳之隂隲文感應篇勸世箴救刼真言無非欲民同歸於善而巳故隂陽報應之說雖屬淺近儒者之所不廢作善降祥著於書積善餘慶見於易亦朂之以理之可信者而巳天下庸人多而上智少習於善則壽習於惡則惡故必日懸先哲格言於案頭俾其觸目警心有所感發自不至入於歧趨壯行由於幼學晚途肇於始基父老之所督責師友之所箴規莫如以格言爲先路之導山聡金君蘭生所輯格言聯璧一書或采自先儒語錄或摘從前哲遺書其中嘉言名論美不勝收截珥編璫聯珠合璧誠不愧一字一金也甬東袁君松濤滬上陳君玉麟見而善之醵貲重刻壽諸棗梨其板存儲仁濟善堂隨時刷印普行施送無非欲善與人同也是書所包者廣先之以謹身涉世繼之以應對周旋内之在家庭外之在閭里顯則居官隱則修巳用舍行藏無乎不備其目凡區十門曰學問曰存養曰持躬曰敦品此以盡乎巳者也曰處事曰接物曰齊家曰從政此以應乎人者也曰惠吉曰悖凶藉以警乎身心者也以見白事之順逆視乎一巳之云爲吉凶之報如響斯應可勿懼哉嗚呼我因之有感矣此書初刊於咸豐元年而重刻於光緒二年其間相距僅二十五六年耳卽至今日亦不過四十年而巳不無人心之升降風俗之變遷有心人正於此隱寄其深慨焉當文宗顯皇帝御極之初海寓宴安閭閻富思楚鄂豫皖吳越之民二百餘年來未見兵革上則雍容逸豫粉飾舁平下則燕會歌舞從事娱樂僭侈逾制競肆奢華正猶燕雀處堂初不虞一旦禍起而巢覆也退乎大憨旣殲全家無恙方兾其厭見亂離歸於平淡悔禍之延孳孳向善農耕於野婦織於室商賈藏於巿而一切詐僞恣肆澆漓悍戾之風於焉盡戢所謂亂者易爲治哀者易爲感勞而求息者易爲撫危而求安者易爲教而孰知否否人心益詐僞而加之以悍戾風俗益澆漓而加之以恣肆有心人睠懷時局高目時艱不禁爲之隱憂而幸賴諸君子之力有以維持而挽回之也歴年來北方各直省水旱告災飢饉荐臻老弱婦稚流離載道諸君子勸賑勸捐不遺餘力其他諸善事無不次第舉行如捨醫藥以濟病困設棲養以周貧窮施棺木以恤死亡立義學以教幼童創嬰院以收遺孩恤嫠赡老亦兼及焉至於誦讀聖諭宣講善書無非欲洗滌其非心消融其惡念庶俾民尚敦龐俗歸忠厚教養得以相資卽如刊刻格言亦所以化民而成俗迪之以訓誨樹之以儀型爲勸導之必不可少者也去歲江浙災而不害諸君子之力居多然論者猶謂未甚荒歉之區亦得幸邀賑恤之惠是恐啓將來小民幸災之心不可不深慮也欲生其愧恥之心莫如感之以善言古者有鄉校以采清議亦有鄉約以勵群修清議達於上群修競於下上有以教下下有以奉上夫然後上下之交通君民之分親内奸旣靖外侮不生以忠信爲甲胄以禮義爲干櫓以千萬人之心爲一心雖强隣敵國有堅甲利兵可使制挺撻之而有餘矣無他有善氣以涵凑之善言以化導之也蓋濡染提撕薰陶甄育裕之於平日斯用之於臨時非一朝一夕所能收其效漸漬使之然也以先哲洛言教民視之雖迂而其效收之甚遠諸君子可謂能務其本矣余故樂得而書其端光緒庚寅春季天南遯叟王韜序於淞隱廬 
[本館接奉電音]  
　　昨由京友電傳上諭一道敬謹譯登○三月二十八日奉上諭劉秉璋奏甄别屬吏據實叅劾等語四川緜州直隷州知州劉南操守平常打箭鑪同知蔡懋康才具疲庸巴州知州徐致鈞難期振作均着開缺以州同選用南部縣知縣許有華性情輕浮樊山縣知縣瞿朝宗才欠明决太平縣知縣傅維弼頗有嗜好東鄉縣知縣曹鍾俊輿情未洽榮經縣知縣羅芬體質太弱高縣知縣王維祺辦事固執昭化縣知縣李冏生公事疎忽均着開缺另補大挑知縣歐陽體才具迂庸着以教職歸部銓選候補知縣張佑任性妄爲顔鍾運辦事乖張龍甲性貪膽大均着卽行革職以肅官常餘着照所議辦理該部知道欽此 
[會試放榜述聞]  
　　本年庚寅恩科會試三塲竣事其揭曉日期京師官塲傳述謂係四月十一日錄之爲千門走馬者作先聲之導焉 
[紫禁簪毫]  
　　廂曰旗護軍統領尚爲咨行事本旗現出護軍叅領一缺應儘特旨人員補用本旗並無奉旨以護軍叅領人員應查擊七旗此項人員先行借補俟該旗有缺再行撤回還缺相應咨行景運門轉行七旗護軍營查明有無　項應行借補人員卽日咨覆本旗以憑辦理○順天宛平縣知縣陳大令壽椿開缺察看自應交卸回轅聽候察看所有宛平縣篆務經大京兆遴委候補通判姚虞卿署理姚署令巳於本月十五日未刻接印視事矣○本年 
 
 

Page 2

 
 
皇上二旬慶興殊恩特沛巳將覃恩條　恭紀報端三月二十二日皇上升太和殿將詔書頒發宣讀以便由禮曹頒行各省先期由禮部知照所有是日進内之王公文武大臣均穿蟒袍補褂桂珠其進内有差之五品以下文武人員亦穿補褂以昭慶典○皇太皇擬駐蹕頣和園曾紀報端惟駐蹕一切事宜雖經會議籌辦未能立刻舉行現聞丘太后於本月二十二日起前往頤和園六日每日還海俟諸事辦事就緒再行駐蹕其間聖上於本月二十四二十五兩日巸幸頤和園每日還海○臺灣添設臺南府旣巳添設湘縣印佐各官以資治理自應添設教官以資罄迪現經劉省帥奏請添設府教授一缺州學正一缺復諭訓導各一缺臺南府學擬照臺北成案請設學額十五名　學五名巳蒙分交吏禮二部議奏矣○右翼前鋒統領公桂祥爲奇行事本翼印務筆帖式福明遺缺經本統領考得正紅旗珠勒享阿前鋒伊里圖擬正廂紅旗凌志佐領下前鋒德聯擬陪相應造具履歴黏附試卷咨行吏部請由大部考試取中以資辦公○阜成門外北馿巿口有趙某者開設烟館十九日初更後有甲乙丙丁四人前往吸烟營兵劉通亦在該處見四人形迹可疑潜赴守備府號召多兵將烟館圍住劉通先人向四人言汝案巳吸四人正在吞雲吐霧突聞此言起身欲遁營兵擁入立將四人拘獲帶往下處　究是否犯案四人堅不吐實遂於次晨解往守備府以便刑訊○吏部示傳所有籤掣國史館漢謄錄陳彝範孫多鎏吳彬華趙昌年寳綱丁守廉叚洙葉光褆王煥之劉鴻恩籖掣方略館漢謄錄凌文曜李端榮籖掣會典館漢謄錄胡麟瑞郭玉鎔等限五日内取具六品以上同鄉京官印結並佐領圖結填寫履歴親供親身赴部騐到有執照者呈騐執照以便咨送各館○本科會試經知貢舉申明舊例雖未明指洋板各書而應試之人咸知自愛不敢懷挾琉璃廠各書坊生意大爲减色往年塲前三日購石印書者紛至沓來今科則無人過問又聞慣作傳遞之高大高二安四犯案示懲後傳遞之風爲之稍息又聞第三塲有南省某甲將試卷遺失幸未封號遍處尋覔迨有他號士子檢拾此卷詢明履歴原璧歸還申揖謝不巳又有某委員於夜間使服出外巡號爲至公堂上所見大加申飭委員急易公服而出然巳跼促不安矣○内廣儲司茶庫發出大藏香三炷咨交侍衛處主事以便分送濓漪瀅貝勒各門上收訖俾二十一日齎往宣仁等廟拈香祈雨○四川總督委員管解京餉銀五萬兩分裝木桶運解入都於十九日到部當經解餉委員齎執文批赴四川司投納並雇覓民夫將餉鞘扛入署内於大堂後厦中存放經原解兵役看守以俟開庫騐收○管理廂藍旗滿洲都統大學士恩爲咨取事本旗正叅領祥泰病故遺缺應行咨取鎮國將軍輔國將軍二等侍衛雲麾使前鋒侍　副護軍叅領内外副鳥槍護軍叅領與本旗應升之副叅領一同揀選相應咨行各衙門卽將保送人員務於十日内開具履歴咨送本旗以憑揀選 
[杭垣火警]  
　　杭州訪事人信云廿六日黎明忽聞人言嘈雜警鑼亂鳴披衣起視東南角黑霧漫天紅光燭地轉瞬間火頭分作四起烈烈轟轟勢不可遏約三點餘鐘水烟漸起火勢稍衰急往觀焉知是薦橋直街靝和麫館因隔夜將炭屑裝於篾簍中不料死灰復燃因而起火其南岸東首燒至裕大祥米店墻門止西首至老義興江西麫店止北岸東首至啓源錢店墻門止西首至大興錫箔店風火墻止祝融氏之穿巷而過者上至凌木梳巷中有义井巷高喬巷下至東山弄席捲而去者南岸壽儀店烟店棉花店雜貨店粗點心店酒店澆造店香店豆腐乾店洋肉店肉店蘭霖源烟室頭門蘇式茶食店兩家醃臘店三家麫店兩家北岸蘇式醬鴨店糖食店羊肉店雜貨店酒店徽麫舘寗式茶食店水菓店三家錢店兩家醬園小菜店其南北岸之店鋪一時不能辨認者尚有十餘户總計燒燬四十餘家空屋及零星小屋一百餘間上中下各叚水龍齊集惟水師衙門城守衙門洋龍澆灌最爲得力云 
[寗波火警]  
　　本月二十七晚鼉鼓初敲寗城大廟橋下林姓對面之骨針作不戒於火紅光高燭警鑼亂鳴遠近各水龍以及洋龍聞警馳到火塲迸力澆灌無如火勢炎炎猝難撲滅約焚一點鐘時祝融氏始興盡而返共被焚去房屋二十餘間聞内有某姓同居一門女將出嫁所備妝奩等物巳於是日搬運壻家未罹此災亦不幸中之幸也 
[誤傷人命]  
　　太古洋行之牛庄輪船在金門北太武山因霧失事前巳登報聞得該船失事後卽信致厦門臺灣巳派大沽駁船數艘前往搬運貨物俾船得以起空船主大副二副輪換看守船貨某日下午大沽船小工等上岸吃飯因去時天雨各人身穿簑笠回船均各脫去船中大副見此多人來船恐係匪人前來乘危搶刼卽持六門洋槍轟擊船内買辦一見赶卽阻止告以係屬駁船小工勿得施放而大副巳轟然一聲擊倒一人斃命矣大副自知錯誤卽將手槍抛入海中聲言願將所有薪水銀兩悉數給付屍親以爲償恤棺殮之費事經買辦與臺灣記帳房向苦主相商聞屍親業巳首肯云 
[窰户苦况]  
　　昨有魏塘不忍人送來一稿云浙江嘉善縣境磚瓦等窰有一千餘處每當三四月間旺銷之際由各船裝載自浙境入松江府屬之黄浦或往浦東或往上海每日總有五六十船其藉此以謀生者不下數十萬人近因奉到檄文諭令每窰每月捐洋五元各窰户以資無所出相約停燒亦不許船户裝載自三月初十日起一律停止現巳據情上禀准免與否尚未可知惟是十餘萬人嗷嗷待哺刻不容緩想愛民如子者必有善全之策也 
[垂憐末路]  
　　日前有一二十許少年在京口西城外利商公棧左側江岸往返奔馳汗流浹背涔涔涙落將欲投江適有某甲經過憐而詢其所苦良久少年應曰余皖人也李姓向在吳門某號生理近接家書促令歸家完姻因向店東措得洋二百元方欲動身遇中表徐某與之結伴旋里昨日抵此議定附搭輪船取道大通而返當將行李箱簏搬上躉船守候上水不料徐設計誘我登岸比歸巳失所在四處找尋終無影響旣巳囊貲盡喪進退無門故只得身葬清流長作異鄉之鬼耳言畢又大哭中聞而心生惻隱慨然助以洋四元俾得速歸少年收謝而去一時觀者無不稱甲之好善云 
[華婁縣試二覆題]  
　　本月二十七日松江華亭婁縣兩邑尊仍假校士館扃門覆試文童今將題目錄左華亭文題星辰繫焉至草詩題賦得試院煎茶得煎字賦題芙蓉鏡賦以明年芙蓉鏡下及第爲韻婁縣文題子貢曰諾詩題賦得溪水出河青接天得青字賦題碧紗籠賦以而今始得碧紗籠爲韻雜詠未詳 
[上海縣試初覆案]  
　　前晚十二點鐘上海縣　邑尊飭發初覆案謹將前列五十名錄後昨晨邑尊懸牌以文童張嘉德並未錄取惟念其年巳古稀且文理尚稱清順姑着附入三圈之末並准入塲覆試顧淇穆湘瑶沈慶鴻林祖源陸鐘琦朱士芳彭澤周陸紹雲范熙庸金曰堅曾鈞范本安陳濵徐鐘恒楊書藩徐鐘瀛朱培棟唐錫祚鈕榮光孫禮經凌鑑冰顧文郁莊則敬陸紹機張國衡鍾如璋潘如棟孔憲和顧洽霖單慶銘蔡爾同孫旂勳朱澄望朱清澄張華國嚴克昌朱日宣沈棠包仁浩李鍾瑛王植善郁恒培張耀魁蔣家鳳張洵驊徐蔭曾張文柟喬國楨郁鐘俊諸修槱 
[會誤欠欵]  
　　公大安孚壽康和生等各錢庄在上海縣署控同昌利廣號之羅初屏及其弟卓東虧欠庄銀六萬餘兩又有九章綢庄等 
 
 

Page 3

 
 
附控追銀六千餘兩統共七萬餘兩由上海縣裴邑尊飭差提罹初屏卓東訊供押追在案旋因各庄執事人查得同昌利係羅及趙灼臣并沈姓等合股開設且趙虧用巨欵禀請提趙究追邑尊准卽備文請英公廨協提趙灼臣嗣經趙之同鄉十七人聯名具保三月清理趙有脫逃情事保人願賠銀一萬二千兩兹又逾限該庄等請縣提追邑尊又函致太守飭提去後英副領事以趙在太古洋行生理洋商用人理合會訊並趙亦可隨審隨到是以太守商請邑尊訂於昨日下午二點鍾庭訊公大庄陳水東安孚庄洗晉卿和生庄謝倫煥壽康庄周嵩雲正號庄童士剛元大亨庄陸秀容　豫庄胡秀林寳順庄陳振甫立大庄徐寳榮瑞享庄蕭汝楫鎮昌庄許禹侯等十九户投案同稱我等各庄被欠銀共有六萬餘兩羅初屏羅卓東兄弟二人管押縣署巳三月有餘分毫未繳且趙灼臣係股東據羅初屏所開帳目趙之　父趙其峯之用銀二萬兩趙灼臣開印書局虧銀萬兩之譜均用我等錢庄銀兩趙在洋行生理延不到案今求移縣歸案訊追九章綢庄等執事人孫儀卿丁裕堂周春生畢辛庵等五户稱共被同昌利欠銀萬餘兩請爲追究羅初屏供是粤人殷開同昌利巳有多年與各錢莊往來巳久現巳虧倒務求各莊原情容俟保出料理况各莊所得利銀亦巳不少趙灼臣供係粤人現在太古洋行生理故父其峯股開同昌利其中如何轇轕我未深知旣巳虧銀求請保出同羅料理馮晉卿稱趙其峯虧銀趙灼臣亦虧銀兩何謂不知其細父傳不得父債子還一定之理趙灼臣於父故後欠銀均是實情前經交保三月逾限多日置之不理羅亦狡猾前知廣東省城洗姓處有銀羅曾函致謂須親自向收種種情形明係有心吞没負欠各莊鉅欵任意延宕關碍巿面現羅尚稱各莊取伊利銀不少我安孚莊迄今祗開五年且未倒之前一月同昌利月結盈餘各夥皆得花紅銀洋我等錢莊均有利銀付與同昌利從未得過同昌处之利銀至趙灼臣若藉口立商用人不能歸案則凡洋商所用之人儘可負欠矣務求將趙歸案有銀繳銀無銀照例辦罪邑尊再四開道羅趙二人赶緊措銀料理羅自到縣以來本縣並不責爾保全體面欲爾料理欠銀如再延宕定須詳革功名監禁在獄隨堂比追仍要繳銀悔之晚矣羅趙同稱求恩交保出外邀集股東收集别人　我之銀料理各債邑尊謂空言無補總須言定限期羅趙仍執前詞邑尊飭將羅趙二人帶下着自行商酌如何料理太古洋人聲請保趙蔡太守將此案緣由祥告該西人如要保趙須有殷實之人保定繳銀若干逾限則向保人是問該西人告退邑尊又命將羅趙帶案詰問各執前詞至薄暮邕退堂命將羅帶回縣署趙押公廨 
[訂期覆訊]  
　　信通洋行西人奥商史禮廷投該管領事署控錢寳源冒爲伊行買辦用信通洋行圖章誑取銀洋五十元由奥領事照會蔡太守飭差傳錢訂於昨午會同代理奥國繙譯官連君庭訊奥商史禮廷申訴前情請追銀洋錢寳源遞禀聲稱職員係常州人向在山西路開恒裕米店前二月間由信通洋行買辦說合同伊洋東到臺灣禀見劉爵帥承辦軍火言明按月給辛俸辦貨提用錢所有往臺川資及一切開銷歸洋東承認及到臺第三天洋東言所帶洋五十元巳經用罄由職員措借代墊旋到宜蘭營中禀見爵帥諭俟回轅傳見後往見議購奥國史高德砲二尊嗣有西教習鮑恩士在爵帥前呈德國機器怏砲圖樣價廉砲堅因此單傳職員申斥罷購史高德砲將情告知史禮廷大肆咆哮以我不應單見遂萌疑忌我將鮑恩士所呈機器快砲圖樣情形告知始和好如初以後史禮廷禀見爵帥承辦德國砲四尊議立合同有職員名字被史禮廷挖去以爲伊自成交毋須職員列名職員以旣不用我列名卽將合同撕碎史禮廷卽持洋槍要將我擊死其時徐通事等均在塲解勸又被將鋪盖箱籠搬去將我逐出又蒙爵帥派飛捷兵輪送往基隆我赴英領事兼理奥領事何君署控告及欲傳訊史禮廷巳往福建由領事給還鋪盖箱籠諭我到上海領事署控告給有批語然巳墊用洋三百餘元除支五十元之外尚少二百七十餘元至信通洋行圖章在上海動身時由買辦交我爲到臺拜客之用何領事之批語爵帥傳見之字條呈閱連君將錢寳源所禀逐問史禮廷答稱買辦荐錢寳源錢言臺灣官塲無不熟悉所有開銷均歸錢認惟取用錢而巳豈知到臺後錢並不熟悉後來謁見劉爵帥要辦德國快砲錢囑我將奥國砲混作德國砲我不肯騙人後錢單見爵帥未果惟見别位官員我以錢實難靠堅辭不用並無持槍欲擊之事至用飛捷兵船送我係出别位官員美章並非錢面上來撕碎之合同呈閱錢之所訴均不可信被用信通圖章誆洋五十元現請吊還圖章并追銀洋蔡太守傳買辦上堂問錢寳源言開銷錢認之語有否答稱無錢又囑徐通事上堂爲史禮廷持槍欲擊之見証太守問錢爾旣在何領事署控告着爾到上海領事處控究何以不發一言及被史禮廷控追銀洋始訴許多情節答稱回上海後適患病愈後向買辦轉與史禮廷理說再要用我我不允從豈知墊洋無着反被控追洋五十元史禮廷請卽吊還圖章錢稱圖章由買辦交我現願交還買辦太守謂照爾所訴尚要追還經費勒此圖章保用隨商之連君以此案情節支離飭差同錢將圖章交案訂於下禮拜六覆訊核斷 
[僞表充公]  
　　播喴洋人查得城河浜一帶冷攤出售播喴怡拿僞牌時表甚多當向正興店内出洋八元購得僞播喴表一只持報捕房將正興等七家並表十只送請訊辦葛同轉將騐明之真表給還各店着卽查明僞表之來由再行禀斷此巳詳登前報者也昨晨播喴西人仍偕買辦紀小亭投案據包探王榮培禀正興祥和乾豐協源晉記潤源增共六家之帳簿俱巳吊齊因同成無該牌表樣所以未吊呈請查核同轉着將各店主傳至案下詰正興店主張中三曰爾店中收進之表何不註明帳簿張稱進出之貨簿上俱對暗號進日在上出日在下可以核對同轉復問播喴購去之表是何日期爲何簿上不記據紀小亭禀此表在閏二月廿八日買下同轉問張是日之表究由誰家買來張稱是日祗有虹口押店劃過滿期之物一時未及記憶問上期命爾等出外查明來由禀覆何今日尚來搪塞張俯首莫答同轉曰爾簿上有本月十九日出錢七千一百文買新表一只究竟誰是賣主答由押店買下記不清楚旋詰潤源增店主張文植曰爾家共有三只均係僞造從何處買來答由城内晉元提庄及各押店買下同轉商之祁君謂前日醒得之真表巳經給領所有僞表六只未便給還當將此表充公祁君允之同轉謂各店主曰混賣假牌本應嚴辦姑念由押店買來不與深究今將僞表充公爾等須同具切結嗣後不准收賣假貨如違定當提究不貸復令將假表當堂辨認另外做就一片貼嵌於銅器上面一見可分真假吳等認出後俱遵諭具結而去臨行同轉又飭張中三曰來案之表均係用舊惟爾之表獨新想必有人造做務須將來由禀覆方可張稱實在無處可查嗣後不敢同轉著將張中三押候將來根查明後再行核辦播喴洋人卽同買辦紀小亭稱謝而去 
[夫也不良]  
　　張馬氏携女錢張氏投法公堂控稱女兒許字向爲木匠之錢和尚爲妻成婚三年因錢和尚不務在業屢將女兒衣服潜押昨因索錢無着將女兒用剪刀刺傷大腿痛苦難禁並呈押票數十張同轉責錢曰爾知世上有女人供養男人之理乎錢稱應小的供養妻子前日因細故被伊掌頰兩下以致憤恨出此同轉曰看爾形狀斷非善類爾可有人保否答城内小木作頭目楊紀春可以具保同轉曰如爾妻不守婦道亦應將家法治之豈容胡作妄爲險釀命案隨着押候掌責四十下覓楊來保 
[縣署瑣案]  
　　新花業王懋記舊花業張同泰爭奪清芬堂公所一案節登本報前晚新花業王懋記邱松泰張恒泰單元泰等投案求請公斷邑尊諭令靜候核示○譚長齗控梁衡蕚吞没匯票銀兩一案巳詳前報前日之晚譚投案求催邑尊着候訊比追 
[法界公堂瑣案]  
　　復興祥外國舊貨店因私買西人未臘失去之白塔油經西人自行查知將該店主陳茂良送押捕房一切情形巳紀 
 
 

Page 4

 
 
報上昨晨捕房將陳茂良並查到之白塔油九洋鐵　解送公堂未臘亦投案聲稱上月間被人寫假紙條騙去白塔油共兩箱計大罐五十小罐一百今查得端倪務請追究同轉詰陳曰此貨由誰售出共有若干陳供來人不識姓名身謳甚瘦稱在洋行内包伙食此乃餘剩之物故此求售同轉曰爾總須指出來人方可脫累陳稱可否任小的至未臘家查認其人未臘稱吾行内並無此等用人同轉曰旣曾收貨定可認人答稱由學徒收下言是友人轉托同轉曰不交此人爾終不能脫身着仍將陳管押捕房限下禮拜二將交出賣油之人再核○有恒收租洋人偕華人張錦慎投案禀追陸庭榮所欠之房租旋有義泰夥陶伯琴亦投案禀請諭收租人將封閉義泰生財給還同轉諭收租人曰義泰祗欠租洋六元儘可催令還洋何致卽行封閉可速將其生財給還西人則言陸庭榮租屋巳結欠洋三十六元再加四元共四十元矣同轉曰陸庭榮因欠租拘押巳及一月屢經比追復將陸之股東一併拘押在案目下義泰還清自欠之洋其屋或租或不租由爾自便該西人稱義泰之物遵諭着其交洋六元任其搬去餘洋務請比追同轉卽諭陶伯琴付洋六元物件全行搬還○東洋車夫李桂泉控稱前晚十點餘鐘拉車至三茅閣橋堍買蠟燭轉瞬車被一同買燭之車夫馮桂卿拉去當將馮車送入捕房復尋馮併車來案請究車内尚少錢三百文亦請追賠同轉問爾何時上街做生意答稱晚七點鐘謂旣係七點鐘出來何得有錢三百文豈非朦控李供上半天之錢亦在内復詰馮桂卿曰爲何拉李之車答黑暗中悮拉並非有意問錢三百文何在答未見同轉叱曰有錢無錢總不應將别人之車拉去隨判賠償李錢二百文押候交錢釋放○上海縣差錢成投案禀稱有剃髮匠民云鳥因與同業符姓屢至縣署瀆控故裴大老爺諭飭小的送歸公廨辦理並有略節呈案同轉詰叚曰爾爲何事與同業之符博才如此紏纏不巳段稱小的向開店在西永興街與符所開之店離開八家今符開店僅隔二家有違定規與論不理公所董事偏袒反令吾將店搬去讓伊故此不甘向縣署控告同轉問爾等行業終有規例何得滋擾答符錢可通　難與講理問符現住何處答目下與符不接談另有同業之翁三方長施湘桃等向小的纏擾不休問方長是何等人答方長乃一方之長卽係翁三住居興聖街施住英租界打狗橋相近同轉令退下俟明日將翁等提到再行核訊○某烟館堂倌翁富生控張和尚同友來開燈吃烟小的往絞手巾轉瞬間張稱失去烟鎗船問推諉情有可疑所以拘送捕房求請研訊同轉問張爾究與何人串竊烟鎗張供與其人亦係初交因許小的生理所以同住吃烟不料被其哄騙求請鑒察同轉曰串竊物件本當重辦姑念無知受騙着管押至晚七點鐘釋放○小東門内吳寳興皮籍店主吳阿虎偕夥傅茂生投案控稱沈炳銓向在吾店爲夥因虧空洋十八元五角屢追無着反來口角後經地保令其立據停歇生意不料沈出外不思務業常與無賴爲伍時來滋詐錢文前日復紏同華營生等狹路索詐要小的出洋八元幸經巡捕到來將沈泃解不案求請究辦同轉詰沈曰爾爲何屢次滋詐不休答不敢滋詐實被誣控同轉謂華營生是誰沈稱不知隨飭押候掌責八十以儆○通事禀小孩宣福生在爛坭渡被人騙來滬上其人後在小街中走失被巡捕帶案請爲安插同轉問福生曰爾向居何處如何被人哄來答稱家　爛坭渡父名宣大山現在爲鐵匠前日從乞兒同來言吃肉飯被伊抛撇路旁不能還家同　商之祁繙譯將福生交包探送往浦東命其父具領○鄭阿法將鄧時氏寄養之孩變賣與盛王氏經鄧時氏告發因鄭阿法避匿不面經包探於清河坊妓女金文蘭處將阿法之女阿大提押一切情形巳登前報昨晨捕房將阿大解案請究阿大供係阿法之姪女並非親女兒同轉問爾知阿法在何處答稱不知何往問爾叔有妻否答祗有姘婦並非結髮問姘婦現居何處亦稱不知謂今着爾將阿法等指交來案方與爾無干俱有阿秀者前曾與阿法姘過問伊或者得知謂然則爾將阿秀交出亦可復稱無人代找同轉謂無論何如須尋着阿法或阿秀方可再核 
[賑物聲明]  
　　本舘協賑所前承遠近諸君子以珍物助賑一時難以銷罄遂有集腋社彩票之設以冀早集巨資速拯災黎性命開彩以後憑票付物悉秉大公區區苦衷宜爲諸君子所共諒昨接杭城隱名氏來函謂前閱仿單註明二彩得猞猁袍褂皮統各一件又刻絲壽字中堂一幅今寄來只猞猁袍褂皮統而刻絲壽字中堂見屬子虚云云按本舘當時見票付物巳將猞猁袍褂刻絲壽字中堂悉數交與原人今據來函謂尚少刻絲壽字　堂請卽向原人查究來函並不書明姓氏無從郵寄覆函特此聲明尚祈鑒察 
[續貺翼書]  
　　本館協振所前承俞陰甫太史以七俠五義傳二十部助振業巳陸續售罄兹又承以二十部助振每部仍售洋一元二角好讀異書者必當爭先購置以無負太史之雅意也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海文局恊賑公所經收天津天河兵備道憲勸募救災恤憐册細户另登清單]  
　　胡雲眉觀察經募九百八十四號册無名氏助洋廿五元勉道人胡蘭孫兩户各一元昌瑞豐隆盛祥盛阜昌茂昌盛和八户各角○九百八十一號安吾心齋二十元皖桐傳經堂張夏松寳興銀號寳隆銀號姚江隱者五户各十元松淺堂五元無名補過齋十人心餘力窮人三户各三元管王氏一元九百十二册吳鏡軒代募二十元北餘草堂十元味淮堂五元隱名四元宣南寓公董氏兩户各三元樂善堂慕陶山人夏金氏宋氏無民五户各二元東沐堂一元九百八十三册無名氏八元六角積善堂六元韻翰五元五角翰寳齋守墨堂恆記三户各一元無名慶源堂無名致和堂萬豐同義公六各五角九百八十五號嚴朝冥代募三十元功順堂一元五角胡寳俊胡寳安兩户各乙洋無名永祥永升問恩堂胡壽昌胡鴻晋無名德茂八户各五角九百八十六號無名氏廿五白門無名氏十念慈堂一元益謙樹德堂無名本立堂萬裕萬和萬全居仁堂九户各五角九百八十七號册慶餘堂陳五元光世堂張四元胡亦齎陞聖餘兩户各一元無名氏稽山樵叟無名浣沙山人隆源源義興義盛八户各五角九百八十八號省吾居馮三元陳記一元五角肖遥客王少卿胡小林三户各一元還讀客無名王子敏張樂氏慶善堂公盛公七户各五角九百八十九蓋册敦本堂胡八十元胡仲山胡海帆兩户各十元趙少菴四元無名餘慶堂兩户各一元三亦堂慎思堂渤海寓公義成餘曁山入集義堂户各五九百九十號册樂善不倦氏十千福建榕林號林慶庭二户五千友梅居十三千花蕚小蔭盡屋拜石山人隆源三户各二千陸紹周河東居士仁記無名四户各一千敬修堂六日以上共捐錢三十三千六百文合作洋十六元九百九十一號鳳業堂張陸千簫聽山人湘湖魚隱二户各四千巢溪仙三千鄭朱務本堂力壽堂立誠堂四户各二千存厚堂一千四百陳菊卿義記無名三户各一千以上共捐津錢廿千四百合作洋十四元九百九十三號册永順氷局廿五千瑞昌一千五百同源公瑞盛藝蔭齋修竹堂無名天增天恆水永裕和八各修堂七百安慎堂五百文以上共捐津三十五千七百文合計洋十七元○九百九十三號永順油號永源齋陳少岩湧德厚隱名氏悮道人德合號七户各二十文同裕號益局青黎閣修善堂四户各一千立彦英堂五百文恩福堂四百以上共拍津錢十八千九百文合計洋九元○九百九十四號健安堂十千文花翰生三千文聚合油行古北補過齋古北平安齋無名氏求福齋隱名氏津門寄客養心堂八户各二千文永順西號蔡承啓兩户各一文顧文林五百文以上共捐津錢三十一千五百又合計洋十五元○九百九十五號册衆錢鋪四千文萬當立祥號業二户各二千文留耕堂王三秀堂徐隱名氏克儉齋萱寳室有恆齋存硯堂慎餘堂謙源魁同裕堂王子和十一户各一千文二聚豐乾裕恆王旭泉魏芹西四户各五百文以上共捐津錢念一千合計洋十元○九百九十六號省過齋味真齋篤性堂心廬四户各二千文到月樵敬勝堂王守拙齋梅道人無名氏張敏楷聚星張篤慶堂楊八户各一千文姜自成於華延兩户各一千五百文王幼卿王秀迪吉堂張郭竹坡四户各五百文以上共捐津錢廿一千文合計年十元○九百九十七號心如堂三千文四勿兆年王福臻守誠齋馮康津胡林好善堂袁保之八户各二千文李山無名氏張子書三户各一千文無名氏一千五百文有無力人六百到贄卿五百文郭方維周門摳軒三户各二百文以上共捐津錢廿五千二百文合計洋十二元○九百九十八號無名氏十六千文頤養堂六千文花鶴小屋福初堂二户各二千户陳寳屏朱建卿無名氏魯子和四户各一千文久葉六百和保安實陳非卿賈錦波無名氏胡政和祥泰六户各五百文以上共捐津錢三十三千六百文合計洋十六元○九百九十九號宋復興五十千文北盛興廿七千文瑞豐齋同裕兩户各千文興隆金小廷胡舒齋胡肇蘭胡擎荃三益堂六户各一千文永祥萬豐二户各六百以上共捐律錢八十八千二百文合計洋四十二元○一千號册李文翰到五兩户各廿五十文敏求居十三友堂二妙齋一品齋恆升號種福堂壅睦堂積善堂八户各一千文無名氏福壽堂二户各四百文以上共捐津錢五十八千八百文合計洋廿八元○以上統共收到英洋六百元卽於三月十七日由電報學堂吳芳翁交到合併聲明 
 
 
 

Page 10

 
 
   
 
 

Page 11

 
 
[光緒十六年三月廿二日京報全錄]  
　　宫門抄○諭旨一道錄前○發抄硃批五道○閩督卞奏閩省捕獲著名海盜先後審辦摺○監督恒奏差滿回京齎交盈餘銀兩摺○閩督卞奏副將等請免騎射片○又奏建造衙署兵房片○兼署河督豫撫倪奏總兵遵遺助賑循例建坊片○又奏甄别通判片○又奏知縣留省學習片○三月二十二日推班○敬信等塲内專摺請安○德銘等謝管圓明園八旗事務恩○順天府奏京師得雨四寸有餘○召見軍機○皇上明日卯初至奉先殿壽皇殿行禮○發抄李鴻章奏知縣陳忠儼期滿奉硃批吏部知道欽此○又總兵鄭國魁建祠奉硃批着照所請禮部知道欽此○卞寳第奏徐震耀赴延建邵道任奉硃批知道了欽此○奎斌奏審明李慈臣京控案定擬奉硃批刑部議奏欽此○色楞額奏前將軍錫綸收支欵目報銷奉硃批户部議奏單併發欽此○○頭品頂戴閩浙總督臣卞寳第跪奏爲閩省捕獲著名海盜先後審明懲辦恭摺具陳仰祈聖鑒事竊照閩省福清縣屬之南日海壇及莆田縣屬之平海東沙莆禧等處濵臨大海港汊紛歧盜匪出没其問大爲商旅之害官輪不敷分布而海澨蠻鄉非一二巡洋師船所能震懾臣察悉情形於上年正月間派委道員劉倬雲統率扬部達字營勇會督地方文武認真查辦去後嗣據該道禀報乘坐靖遠輪船並約會福建水師提督臣彰楚漢派撥長勝利濟兩兵船於二月初間齊抵該處水陸布置嚴密訪拿經海壇水師副將余致廷購備線卒並都司劉登福千總麥廷彪等各帶營勇哨船在南日等處先後捕獲著名海盜林城下陳阿足洸陳新郎卽陳吾實郎陳明工卽陳牛眼林粗蛇林漲下卽林粗漲魏希蘭七名歸福清縣收訊又署興化協標左營守備張進祿等帶兵購線在平海等處捕獲著名海盜嚴意先八鄭坤十三林香卽臭頭香陳幅金四名歸莆田縣議訊各據供明在洋疉犯搶刦不諱委係積年巨盜多有報案可稽又船户楊鏡阿貨船觸礁被搶致傷水手並拒傷員弁勇役案内拿獲楊麻麻卽楊宣統楊宣罐二犯由福清縣訊據楊麻麻供認爲首紏衆拒捕殺人楊宣罐供認夥同持械拒捕平日通盜銷贓並乖危搶奪十餘次飭由道員劉倬雲興化府知府施啓宗分别覆訊各供相符以上十三犯均屬罪惡貫盈法無可貸經臣先後批令就地正法傳首犯事海口懸竿示衆以昭炯戒此外拿獲各餘犯訊明情罪較輕分别監禁鎖礅遞籍發落各在案臣查海洋與陸路捕盜難易懸殊該盜生長海濵熟悉風濤沙線駛船出洋雖狂風駭浪如履康莊官兵往捕兵少則拒兵多則颺鮮能得手此次特派大員督辦水陸並進出其不意設法掩捕所獲皆著名巨匪就地懲辦盜風爲之稍息洵足彰國法而快人心所有在事出力員弁不無微勞足錄可否仰懇天恩准臣擇尤酌保數員以資獎勵出自逾格鴻慈除咨部查照外臣謹繕摺具陳伏乞聖鑒訓示謹奏奉硃批着准其酌保數員毋許冐濫欽此○○殺虎口監督禮部員外郎奴才恒壽跪奏爲差滿回京循例齎交盈餘銀兩恭摺奏聞仰祈聖鑒事竊奴才於光緒十五年二月十九日蒙恩派管殺虎口稅務自是年三月十三日接任起至五月二十一日關期止計兩個月零九日徵收過稅銀八千四百九十九兩二錢四分連前任監督那謙移交光緒十四年五月二十二日起至十五年三月十二日止計九個月零二十一日徵收稅銀三萬五千四十二兩八錢九分前後一年兩任共徵收銀四萬三千五百四十二兩一錢三分除解交户工兩部正額及開除支銷各欵外實存餘盈银一萬五千六百八十六兩五錢六厘業經於十五年十一月内恭獄具題並造册送部在案今自光緒十五年五月二十二日起至十六年閏二月十二日止計九個月零二十一日共徵收過稅銀三萬五千四十二兩八錢九分按例支銷各欵共用過銀三千五百四十兩九錢五分除支銷訖實存庫銀三萬一千五百一兩九錢四分移交接任監督步軍統領衙門郎中景祥收管仍俟扣滿一年再將應銷應解各欵數目分晰具題報部核辦所有盈餘銀一萬五千六百八十六兩五分六厘並本年節省三季捐貼解費銀三百八十四兩二項共銀一萬六千七十兩五分六釐奴才謹齎到京解交何處恭候命下遵行再前准工部劄開大青山有無徵收水植稅銀應由該監督任滿時隨摺陳明等因在案今查奴才任内並無徵收大青山木植稅銀合併聲明伏祈皇上聖鑒謹奏請旨奉硃批另有旨欽此○○卞寳第片再總兵銜留閩儘先補用副將石茂林湖南長沙縣人由行伍隨軍剿匪於同治二年十二月間攻打浙江餘杭地方被槍子打傷右手肩膀又於九年九月在陜西隴州地方攻擊回匪被矛刺傷左骽並手腕等處均在軍營騐列頭等緣受傷深重每逢天隂輙作痛楚挽弓騎射諸多窒碍又閩浙儘先補用副將張世香湖南祁陽縣人由軍功隨營剿匪於同治二年六月在江蘇攻克吳江震澤兩縣城池首先登城被鎗子中傷左額角又被砲子打斷右手食指一節當經騐列頭等在案迄今右手食指僅存半節不能挽弓均據臣標中軍副將楊興科轉禀請免騎射等情經臣先後飭委福建鹽法道龍錫慶查騐石茂林署福建督糧道楊正儀查騐張世香受傷屬實並無揑飾規避情事分别出具印結詳請奏咨前來臣覆核無異合無仰懇天恩俯准將留閩儘先副將石茂林閩浙儘先副將張世香均免騎射照章攺習槍砲以示體恤除咨部註册外臣謹附片陳明伏乞聖鑒訓示謹奏奉硃批着照所請兵部知道欽此○○卞寳第片再福建福清縣轄之南日地方週圍八十餘里屹立海中孤懸一島四面氷洋環繞異常荒僻素爲盜匪出没之區該處雖有海壇營派防兵丁三十名兵少匪多不敷巡緝近來盜風愈熾雺掠頻仍雖經臣派委道員劉倬雲商同水師提臣彭楚漢嚴飭將備各官來坐師船設法捕拿弋獲著名巨盜先後盡法懲辦匪胆稍寒然尚有船來賊去船去賊來之說非多撥弁兵前往駐紥防守不足以資鎮懾同治五年間前水師提臣李成謀咨商前督臣左宗棠於海壇撥守備把總帶兵二百名赴南日駐紥以資彈壓旋議將海壇右營攺爲都司移駐南日李成謀與前署海壇鎮總兵郭定猷親往履勘擇定地基擬建衙署兵房等項未經定議李成謀調補長江水師提督嗣有署海壇鎮總兵賴鎮海與李成謀素有芥蒂盡翻其說謂南日安營設防諸多不便禀咨督撫頓罷前議臣查閱賴鎮海禀詞多屬虚浮如所禀南日踞海壇水洋三百餘里之遥呼應不靈其實僅一百二十里順風半日可至所禀殊無足據兹據水師提臣彭楚漢咨商擬就南日扼要建造兵房十數間外築四方圍墻仿照營壘規制於海壇水師協標之内撥派一哨九十名由營遴選幹練正副哨弁管帶馳往處駐紥巡防庶奸民知有重兵駐守生其儆畏外匪亦不敢灒相勾結連而爲盜海疆可期安謐此次建造兵房圍墻工料必須結實經久且該島一切物料皆須購自外來價脚均形昻貴業經飭營撙節勘估約需銀九百餘兩所費似尚無多可否仰懇天恩俯准照辦庶足戢盜風而安商旅除咨部查照外謹會同水師提臣彭楚漢附片陳請伏乞聖鑒訓示謹奏奉硃批該部知道欽此○○倪文蔚片再歸德鎮總兵牛師韓前因遵其故母一品命婦牛王氏遺命力行善事日久勿懈於鄭州等處黄水爲災時捐助棉衣七百五十套又因河内等縣被水災民號寒可憫復捐棉衣二百五十套均經咨交賑撫局轉行散放在案兹據該局司道查核牛師韓前後所捐棉衣共一千套照章合銀一千兩兹據查明遵母遺命核與歴辦建坊之例相符詳請具奏前來臣覆查無異相應請旨准將一品命婦牛王氏在於原籍渦陽縣地方照例自行建坊給予樂善好施字樣以彰善行理合附片具陳伏乞聖鑒訓示謹奏奉硃批着照所請禮部知道欽此○○倪文蔚片再初任人員保歸候補班補用例應試看一年詳加甄别歴經遵辦在案兹查有陳州府通判在任候補知府許葆連於奉准部覆之日作爲到省計巳一年期滿由藩臬兩司造册會詳前來臣查該員許葆連老成穩練處事詳明堪以原銜分别繁簡缺出照例補用除册咨部外理合附片陳明伏乞聖鑒謹奏奉硃批吏部知道欽此○○倪文蔚片再新選鎮平縣知縣王錫侯現經繳憑到省查鎮平地隣楚省伏莽時滋巡緝最關緊要該員王錫侯才識尚優惟初膺仕版地方情形究未深悉宜暫留省飭發讞局學習一俟歴練較深再行飭赴本任據藩臬兩司會詳前來理合附片陳明伏乞聖鑒謹奏奏硃批吏部知道欽此 
 
 

Page 12

 
 
[光緒十六年三月廿三日京報全錄]  
　　宫門抄○諭旨一道錄前○發抄硃批六道○東撫張奏疏防印信被刦一月限内起獲並協獲正盜一名懇開復原叅知縣汛弁處分仍交部議處摺○又奏知府廻避請仍與青州府對調摺○兼署河督豫撫倪奏汛弁濫責斃命審照定擬摺○三月二十三日兵部太常寺太僕寺正藍旗值日無引見○定公等謝代進内大臣班恩○額中堂等謝加級恩○托倫布謝管圓明園八旗事務恩○熱河協領文桂謝恩○荆州協領良續謝恩○睿王續假五日○兵部奏派杳齎之大臣派出果勒敏慶福德隆希朗阿景善清安恩普耆齡○召見軍機○皇上明日用膳辦事召見後至頤和園龍王廟等處拈香畢還海○發抄倪文蔚奏裁留各局酌定經費奉硃批户部知道欽此○又王保國補守備各缺奉硃批兵部議奏欽此○又都司湯懋臣攺歸湖南補用奉硃批着照所請兵部知道欽此○又按察使賈致恩請給花翎奉硃批着照所請户部知道欽此○又道員陸襄　等期滿奉硃批吏部知道欽此○又王金寳補守備奉硃批兵部議奏欽此○○太子少保頭品頂戴山東巡撫臣張曜跪奏爲疏防印信被刼一月限内起獲並協獲正盜一名籲懇天恩開復原叅知縣汎弁處分仍交部照例議處恭摺仰祈聖鑒事竊照長山縣知縣程仁均前因到任後緝捕認真以致匪盜銜恨於光緒十三年十一月初二日夜值會哨公出期内署内印信被刼其情節不無可原究未能先事豫防經臣將程與均並長山千總歐陽都據實叅奏於十三年十二月初六日奉硃批程仁均着革職留任歐陽都着摘去頂戴勒限嚴緝贓盜務獲懲辦餘依議欽此欽遵轉行勒限緝去後旋據程仁均禀報於失事後會營懸賞購綫分派兵役跟蹤跴緝於是年十一月二十九日探明該匪盜等藏匿處所赶向掩捕該匪因追拏緊急擲棄印信奔逃追捕無獲當將印信起獲送縣由司詳經臣咨送禮部查銷並因被刦印信曾否行用必須獲犯訊明方能照例核辦該縣僅獲印信未能獲犯仍行司將程仁均撤任留緝委員接署嗣於十五年二月間程仁均等派出家丁協同長山縣直隷滄州兵役緝獲盜犯張皮慶解經直隷天津道胡燏棻審明張皮慶於光緒十三年十一月初二日夜聽從逸盜王雲卽王光生夥同孫中等共十六人行刦長山縣印信嗣後因追拏緊急將印信　棄逃逸並未行用此外尚有謀殺鹽山縣捕役劉裕順並在洋面擄刼商船各案禀經大學士直隷督臣李鴻章批飭將張皮慶就地正法錄供咨會到臣行據藩臬兩司轉據該管道府詳請將程仁均等開復原叅處分照例核辦前來臣查該員程仁均前在長山縣任内頗能整頓捕務疉獲匪盜無不從嚴懲辦並獲隣境淄川縣斬梟盜犯胡慎盅等一案内首夥三名以致匪盜銜恨值該縣會哨公出期内刼去印信希圖報復其情實有可原旣於一月限内會同汎弁歐陽都起獲印信並獲盜訊明並無行用尚知愧奮且事在光緒十五年三月十六日恩詔以前革留處分俱准開復匯遺失印信雖於一月限内起獲仍例有處分相應籲懇天恩俯准將長山縣知縣程仁均原叅革職留任長山汛千總歐陽都原叅摘去頂戴各處分均予開復仍勅部照例議處以示懲儆再程仁均前首先拏獲隣境斬梟首夥盜犯胡慎盅等三名應得獎敘經吏部議以調取引見惟該員旣有此案處分核與調取引見之例不符應由部攺爲加級議抵合併陳明除仍飭嚴緝逸盜王雲卽王光生等務獲究報外理合恭摺具陳伏乞皇上聖鑒訓示謹奏奉硃批着照所請該部知道欽此○○太子少保頭品頂戴山東巡撫臣張曜跪奏爲知府廻避原籍五百里以内山東無缺可調請仍與青州亹经相調補恭摺具奏仰祈聖鑒事竊照准補曹州府知府劉景宸廻避原籍五百里以内經臣奏請與青州府知府裕彬對調兹准部覆以劉景宸本任兩州府係煩疲難題要缺裕彬本任青州府係繁疲難請旨要缺均係三字相當之缺惟青州府係請旨簡放要缺例内並無題補要缺知府因廻避准其與請旨要缺對調明文應令另行揀員對調等因具奏奉旨依議欽此欽遵知照前來當經臣督同藩臬兩司查濟南府係衝煩難省會調補要缺泰安兗州沂州登州均係請旨簡放要缺武定萊州係中缺東昌係冲煩二字題缺均與曹州府缺項不同惟青州與曹州係煩疲難三字相當之缺青州府知府裕彬年力正强樸成穩練以之調補曹州府知府實堪勝任所遺青州府知府員缺查應行廻避之准補曹州府知府劉景宸才具明練吏治講求以之對調亦屬人地相宜具與例章酌量對調廻避之說相符雖例内並無題補要缺知府廻避准其與請旨要缺對調明文而通省知府内既無三字煩缺堪調之員不得不爲地擇人酌量對調據藩臬兩司詳請覆奏前來合無仰懇天恩俯賜仍照前奏准以青州府知府裕彬調補曹州府知府所遺青州府知府員缺卽以應行廻避之曹州府知府劉景宸調補該員等均係現任知府廻避對調銜缺相當毋庸送部引見亦毋庸聲敘叅罰謹會同河南巡撫兼署河東河道總督臣倪文蔚合詞芵摺具奏伏乞皇上聖鑒訓示謹奏奉硃批吏部議奏欽此○○兼署河東河道總督河南巡撫臣倪文蔚跪奏爲汎弁濫責斃命審明定擬恭摺仰祈聖鑒事竊據盧氏縣知縣吕炎律詳報兹縣朱巒汎千總張守正濫責賭犯胡明義因傷越日身死一案當經前撫臣邊寳泉將張守正撤任提省發交開封府審辦嗣因張守正供詞狡展咨部斥革將張守正審依監臨官非法毆打致死律擬以滿徒從重發往軍台効力咨部核覆以張守正係六品實缺武職食俸人員擬發軍台行令專摺其奏等因行司遵辦去後兹據署布政使賈致恩署按察使曹秉哲會詳請奏前來臣覆加查核緣張守正籍隷祥符縣寄住鄢陵縣由武童投營歴保藍翎千總光緒十年二月拔補盧氏營朱巒汎千總是年三月十三日到任叚長法籍隷盧氏縣充朱巒汎營兵十三年正月二十一日縣民李長春與胡明義用錢猜寳賭博輸錢三千九百文胡明義向討李長春因胡明義曾欠烟土錢八千文令其從中扣抵胡明義必得現錢彼此口角爭毆李長春赴汎喊控張守正因係賭博起釁卽於是晚將胡明義喚署查問胡明義有服頂撞辱駡張守正氣忿喝令汎兵責打叚長法與閻永順聽從撳按韓長泰卽韓成太用馬棒向胡明義右骽毆責因其辱駡不休前後共責一百六十下歇手經胡明義義胞兄胡明方赶至查看扶回醫治詎胡明義傷重至二月初六日殞命報縣騐訊通詳前撫臣邊寳泉將張守正撤任提省飭發開封府知府審辦查提汎兵韓成太閻永順均畏逃逸嗣因張守正供詞狡展咨部先行斥革逐加研鞫據各供晰前情不諱催緝韓成太等弋獲無期應先擬結查律載監臨官因公非法毆打斃命杖者一百徒三年追埋葬銀十兩聽使下手之人各减一等又例載賭博不分軍民俱枷號兩個月杖一百各等語此案巳革千總張守正因胡明義賭博爭毆不服查問頂撞辱駡輙喝令汎兵用馬捧將其責傷越十六日身死查胡明義係屬賭犯張守正身膺汎弁雖應查緝惟無刑訊之責且馬棒亦非應用刑具自應比例問擬張守正應比照監臨官非法毆打致死者杖一百徒三年律係職弁應從重發往軍台効力贖罪仍追埋葬銀十兩給付死者之家以資營葬叚長法充當汎兵於張守正喝令責打時聽從撳按卽屬下手應依聽使下手之人各减一等律於張守正滿徒罪上减一等擬杖九十徒二年半張守正叚長法均供親老丁單飭縣訊取族鄰甘結屬實事犯在光緒十五年三月十六日恩詔以前張守正係屬職官應否援免留養聽候部議段長法應子援免毋庸查辦留養李長春與胡明義猜寳賭博合依賭博不分軍民枷號兩個月杖一百例擬枷號兩個月杖一百事在赦前應免枷責胡明義賭博爭毆辱駡官長罪有應得業巳身死應毋庸議賭具虚賭免追胡明義所欠烟土錢文身死無徵漏兵程萬魁等訊只執燈侍立並未下手應毋庸議無干省釋屍棺飭埋韓成太等飭緝獲日另結除供招咨部外理合恭摺具陳伏乞皇上聖鑒勅部議覆施行謹奏奉硃批刑部議奏欽此 
 
