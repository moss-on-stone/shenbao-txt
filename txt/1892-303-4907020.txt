# 1892 - 303 - 4907020

 

Page 1

 
 
[三百十六號畫報告白] [  點石齋啓]  
　　香港某姓家獲一巨斃入釜煑之聞呼號聲甚慘啓視寂然及熟剖之得一小人長三寸許有識之者曰此鼈實也今雖已死若入滬上賣藥者之手豈不足與馬寳同高聲價誰謂鼈子鼈孫不得效波斯之献寳也他若漁婦之生魚荒原之妖獸仙蝶見而呈瑞巨蛇出而吞童高麗有重陽習射之風粤　有幕義殉身之節猴敢放火宜火患之頻仍狗亦知醫匡醫生之不逮汲新附點石齋叢鈔並臥游圖等准於十六日出售此佈 
[御纂醫宗金鑑預啓] [  圖書集成局代白]  
　　醫宗金鑑一書操是業者莫不奉爲指南近緣坊本字多漫漶貽誤實甚今文記主人將家藏殿本付本局排印另請良工重新繪圖校正以公同好欲預定者每部洋二元祈至申報飽購取書票准本年十月成書持票仍向申報舘帳房取書可也 
[論洋貨釐金]  
　　月之十一日報載八閩雜誌一則内有一條云設卡抽厘在各國互定和約之後故各洋行凡有洋貨進口得免抽釐及其將洋貨售與中國商民則照章完厘行之已非一日不料日久弊生卽售與中國商民亦復匿不報稅現辦南臺水亭稅務范瑞菴司馬查知美打洋行帶有棉紗二十二包進口自應准其討關入行惟查出該行棉紗到口者不計其數投稅者甚屬寥寥立時禀明查辦南臺稅釐總局吳觀察飭派哨勇會同分局丁哨在該行前後門駐紥巡防洋東因棉紗俱係華商定購難以挨延卽於二三日内陸續完報釐金司馬因所報厘金已符所入棉紗之數委無走漏始將丁哨撤回閱竟不禁爲之悚然丁哨之威固足以鎭懾洋商乎哉夫中國與泰西各國定約通商事事皆以寛大爲主以故西商無不悅服不憚跋涉來者日益衆盖以中國爲樂土也中國旣以寛大待人人當咸其德而思所以報然而人心不古不獨西人謂中國之人多狡卽西國之人亦未嘗不狡彼知中國之專尚寬大遂以中國爲無能爲一任其舞弊營私而不之禁嘻其意左矣洋貨進口不輸厘稅卽所以厚洋人也至於售與中國商民始照章收取釐金而彼洋商仍可取償於中國之人蓋一完厘金則價值必增長是所徵之厘金仍出之於華人初非出之於洋人也嘗謂中國之與泰西通商其所以益華人者少其所以損華人者多一切條例大都華人受虧而西商便宜而華人絶無怨咨者則仰體朝廷懷柔遠人奠安中國之至意故甘於受虧而不辭也而西人則反有得寸則寸得尺則尺之志可以匿報釐之處卽亦匿而不報此其狡豈遜華人哉華人雖狡尚畏官法而有所不敢卽在外洋又畏西國法律而亦未敢恣意自逞而洋人之在中國者則以西官之庇護本國商民也力而往往倚勢以行其狡惡更十倍於華人試觀去年美生私運軍火炸藥一案若移而爲中國人在西國有此等事恐西國且將駕駛鐵艦長驅兵輪直至中國大興問罪之師又豈肯輕輕了結而乃當塲搜獲仍置若罔聞定罪旣已從輕中國欽差卽使與西國政府再三辯駁舌敝唇焦墨乾筆秃終歸無濟在彼以爲庇護本國人民如此其力則將來有事之秋必且如手足之捍頭目子弟之衞父兄當可收其後效且又有不屈於人之意以是爲邦家之光而不知光與不光在乎理之曲直理而曲則口碑傳之史策載之卽不下貶語案而不斷而後人議論將以彼爲何等國乎夫此等大罪尚且始終庇護輕定其罪聊以光中國之面而已此外更何論焉若夫區區棉紗釐金之事設或與之延狀師涉公堂則中國止有吃虧萬無得伸之理乃范司馬則毅然禀請查辦吳觀察赫然竟飭哨勇紥營於其行之前後門此亦可謂有膽有識者已果也二三日之内卽將應完釐金陸續完繳核與所入棉紗之數一一符合而後撤回丁哨由此觀之洋人固非不知曲直者其所以以曲爲直以直爲曲者恃其托庇之人也說者謂中國百姓　屬純良所以至於桀傲難馴者皆官有以激之也吾則以爲西官雖不若華官之激成事變而如美生一案則未免失於縱容譬之人家子弟出外闖事爲父兄者不之管教而反曲爲之恕則將來必有破家亡身之禍嘗聞有一笑柄有小孩最潑而悍見有盛服而過者取田中泥塊擲　其衣其人不怒反撫而奬之幷取一二文錢與之有問之者則曰我不願加以懲責此後自有懲之者孩以得錢故遂日伺於途而擲之塊果攖衆怒攢而毆之幾斃官而虐民固非所宜官而縱容其民使之不齒於衆口其辱國也甚矣夫西人則豈畏丁哨之圍守者特以自問厥心所有棉紗悉屬中國商人所定其勢不能狡賴又不可以久延而售與華商之貨照章本應完釐惟有陸續完繳以符定章而免貽口實若該商者則猶非自遁於情法之外者也誰謂西人不可以理喻也哉 
[諭旨恭錄]  
　　九月初九日奉ＡＢ上諭昨日道旁叩閽之民人蔣敬著交刑部嚴行審訊欽此 
[本館接奉電音]  
　　昨由京友電傳上諭二道敬謹譯登○九月十四日奉上諭希元譚鍾麟奏捕獲匪首審明正法出力員弁開單請奬一摺福建德化縣土匪陳拱等上年八月間聚衆滋事經希元等飭令提督孫開華督軍剿辦匪首次第就擒地方悉臻安謐所保在事出力員弁著該部議奏餘著照所議辦理單倂發另片奏已革副將余宏亮捕獲匪首出力才具尚堪任使可否棄瑕錄用等語余宏亮著加恩以叅將錄用欽此同日奉上諭李瀚章等奏特叅庸劣不職各員請分别懲儆一摺廣東雷州府海防同知全紹奭嗜好日深工於謀利署崖州知州候補通判陳虞書暴戾貪酷任性妄爲署新安縣知縣候補知縣鄧清址貪鄙性成遇事需索新興縣知縣葛堯臣藉端科派聲名惡劣均著卽行革職花縣知縣李其嶲庸碌無能難期振作著勒令休致署澄海縣知縣截取知縣李作楨胸無主宰辦事乖方惟文理尙優著以教職歸部銓選以肅官方餘著照所議辦理該部知道欽此 
[帝京雜錄]  
　　工部主事蔡蔭森現已調補北新倉監督其所遺富新倉漢監督經祥許兩倉帥揀得隨轅委用監督詹事府主簿陳廷樞應行補充富新倉漢監督除檄飭該員遵照外已分咨吏戸二部曁詹事府查照矣○吏部示傳現出有福建潯美塲鹽大使一缺查有在部投供之舊海防新班先鹽大使洪恩毓應行擬補相應示傳該員務於本月初五日親身赴部騐到有執照著携帶呈騐毋違特示○禮部爲咨覆事前准吏部咨開現在有盛京戸部銀庫掌關防郎中一缺咨取各部院將滿洲郎中保送等因前來查本部二等滿洲郎中文濟堪以保送入放盛京戸部銀庫掌關防郎中之缺相應將該員銜名咨覆吏部查照辦理○新簡總理吏部事務張子靑相國之萬新調吏部左侍郎敬子齋少冡宰信新調吏部右侍郎崇少冡宰光均於九月初六日履任經司務廳示仰闔署官員吏役人等知悉至期一體 
 
 

Page 2

 
 
謁見各宜凛遵毋違○天津衞河銀魚向例入貢此次起運抵京經崇文門監督分派員役恭齎二筐一送太廟一送奉先殿餘交首領在列聖列后前薦新並於初三日清晨齎往西苑門頤和園呈進上用○塔爾巴哈台副都統額領隊大臣圖委員管解貢馬六匹業已抵京報明上駟院雖毛色未能純一而步驟尚屬合度堪備天閑之選經貢馬委員至西苑門外由御前大臣看視後飭阿敦拜唐逐一試騎奏請賞收旋奉旨著交上駟院用心喂養○本年京外各省應入秋審情實斬絞各犯經刑部於覆核朝審後繕具勾到本章並先摘錄案由移咨内閣請旨定期分行進本刻由内閣按照欽天監所擇日期繕單於九月初四日具奏請欽定勾到日期奉硃硃筆鈐出九月十三日十七日十九日二十三日十月二十八日欽此遂由内閣分行各該衙門查照○禮部爲咨行事儀制司案呈本部具題議覆湖南巡撫張煦請將年逾百齡之湖南善化縣壽民黄友聰旌表等因核與例案相符應請旨准旌九月初二日奉旨壽民黄友聰著照例旌表加恩賞給上用縀一疋銀十兩餘依議欽此欽遵到部相應抄黏原奏咨行湖南巡撫查照○正紅旗滿洲都統爲知照事印房案呈據佐領清平報稱本佐領下嚮導處行走副護軍叅領清恩於八月三十日丑時病故等情除移咨本旗護軍營外相應咨照嚮導處查照○吏部爲行查事所有四川總督衙門筆帖式一缺前經各部院先後將應揀人員保送到部本部現欲奏請欽派揀選相應行查貴衙門卽將前經保送之員查明有無各項事故卽日聲覆到部以憑辦理幸勿延宕○洪給諫良品以朝審絞婦永氏一案疑竇過多請派大臣查訊已見邸抄兹聞此案已由翁叔平懷紹先兩欽憲派委司員按照原叅各節及原案供招逐一推究俟有端倪禀明兩欽憲親提人犯卷宗再行研訊以期水落石出覆奏請旨此案刑部原審人員皆循例廻避臨審時派差在刑部獄中提往都察院審訊迨訊畢仍復押回以重關防 
[火警彚誌]  
　　初九日十二點鐘石頭城外某姓家因午炊遺火遂致一發難收此處茅舍竹籬鱗次櫛比加以風伯助虐祝融益肆其威幸城廂内外水龍麕集拆斷火路烈焰始衰計焚去草屋五六十間瓦房二十餘椽又有犬豕二三頭不及奔逃同罹刼火亦可慘矣十一日丑正二刻水西門内天后宫廣貨店復兆焚如正當人烟稠密之區火鴉亂舞遂對面延燒幾致不可嚮邇經地方官督率水龍竭力撲救東方欲曙始得烟消火滅是役也計被災者十餘家棉花店頭繩店油坊雜貨店紙店所有貨物悉付一炬又十一日晚飯後瞭見西北方紅光燭天警鑼四出查悉中正街某姓因偶遺星火以致燎原幸爲時不久僅燬去平房三間尚未波及居鄰說者謂邇來天氣亢晴雨澤稀少居家者不可不爲曲突徙薪之計也○初十日午後三點鐘皖垣西門外板井巷某姓家因遺火積薪中登時烈燄横飛幸在白晝各善局水龍紛紛馳集汲水噴射恍若銀河倒瀉得以化險爲夷計焚去茅屋四家經善局給以蘆蓆聊蔽風霜施以錢米俾免飢餓誠可謂好行其德彼身霑闓澤者當銜感於弗置矣○初十夜二鼓時揚城鈔關門外對河柴逢遽遭回祿濃烟烈燄上燭層霄遠而望之幾似赤城霞起但聞銅鉦報警聲兒女啼哭聲閒人譁噪聲嚷成一片至魚更四躍火勢始衰嗣聞是役焚燬恒源等三篷計柴四萬餘束居鄰雖受虛驚幸保無恙至起火之由或謂係匪徒所種在匪徒祗爲乘間攫物計遂忍下此毒手其心之凶很爲何如此而可恕孰不可恕 
[晉撫過揚]  
　　調授山西巡撫張大中丞由鄂溯江東下於本月初十日行抵維揚其文武印委各官均因迎謁蘇撫奎中丞先期出境江甘兩邑宰聞張中丞棨戟遥臨星夜回瓜洲鵠候及至馬頭恭迎憲舟並不停泊蓋不欲勞地方供應也 
[揚試瑣述]  
　　江蘇學政溥大宗師按試揚屬取齊日期已紀前報兹悉宗師由南通州起馬於八月十八日節抵泰州用全副儀仗迎入貢院習晨謁廟行查午後放告二十日開考關防甚爲嚴密於槍替冐考等弊無不認眞整頓至本月初七日文塲業已竣事初八日卽接試闔屬武生童外塲揚州營叅府例須赴泰襄校騎射宋俊卿叅戎已於本月初六日鼓棹前往約計璧月圓時武試卽可告竣也 
[邑尊晉省]  
　　鄞縣楊稚虹大令於月之十二日晉省想有面禀要公也 
[日東餘話]  
　　日本鬼怒川邊産有異草無論牛馬之類食之卽中毒而仆其汁沾人手足亦足害人陸軍省思患豫防特圖其枝葉之形佈告四方俾人知所趨避有見者謂此草如河原楊或稱痲疹木云○岩手縣氣仙郡高田町二百八十五番地居民須知復禮於本年八月間自運心機將海藻製綿初時惟惟聊以消閒今竟得成良品遂以百餘兩送至水産會社其質稍纎弱而色極潔白較神代綿爲優化學士謂以之爲紡 
績料則不足以之爲製紙料則有餘可知天下無棄材全在人之攷察耳 
[發落賭案]  
　　前報紀有賭棍在蘇州臬署照墻後聚賭經陳舫仙廉訪飭總捕府惠司馬帶領親兵拘獲十一名在臬署升堂訊鞫略予薄懲廉訪隨傳吳縣凌大令至面諭以此案須照例重辦大令堂將一千人帶回研訊賭首麻子阿順初不供認大令怒喝令跪練復上挺棍阿順始一一招承又提臬署值日差蔣程二人諭令將在逃之賭首嚴拿務獲旋卽逐一獲解臬署交蔣程二差收管其時臬署大堂上閒人聚而觀者甚衆有某甲者年逾不惑衣履翩翩鬍髭滿面雜於各賭犯中信口開河不知顧忌廉訪意必亦賭案中人以值日差並不拘住飭重責大板數百下面諭大令務須嚴比著將甲交出始可了案連日大令疉次比責二差始將前曾犯賭之吳泰坪解案大令升堂提訊吳供稱小的數年前曾經犯賭兹已改過自新今蒙大老爺傳喚不得不自行投到至於賭博一事小的久不與聞伏求大老爺恩鑒大令卽帶至臬署禀請廉訪核奪廉訪謂在逃之犯面有鬍髭並非此人叱令吳退去好好安居樂業不得再與賭博事吳叩謝而退廉訪仍飭大令嚴比二差務將有鬍髭之某甲拘案大令回署後仍比二差速交一面提麻子阿順細加詰究阿順供稱小的身充頭役已歴多年近來新易夥友數名恐其走散悞公不得不令彼聚集於此俾臬憲大人公出時執役侍候夥輩無事消遣是以團聚抺牌不過數十文之輸贏極多至三四百文而已小的一時糊塗以後决不敢再犯矣大令再三駁詰阿順矢口不移大令著將一干人還押復飭差私下探訪一如阿順所供十一日復升堂提訊判將各賭徒重責數百板分别交保至案情較重之四人則荷枷二月發犯事地方示衆阿順與二差則仍發刑房管押 
[安慶官塲紀事]  
　　委辦皖北臨淮土藥局安徽候補道陳子元觀察善於初八日行抵省城謁見沈中丞晤談片刻興辭而出拜會兩司及同寅各官聞觀察此行一則因土藥事務面禀中丞一則爲中丞祝壽小作勾留卽當回局○初十日爲皖撫沈仲復中丞壽誕在省僚屬咸欲饋送禮儀中丞面諭首縣包伯琴明府丞告各州縣及關卡委員概不準送禮並不准擅離職守來省晉視及誕期前三日中丞飭巡捕官傳諭閽人將轅門鎖閉不准擅啓違者重懲直至誕期轅　依然緊閉文武各官前往祝嘏者至午刻中丞命駕出轅拜客謝步抑何謙挹乃爾○不雨已一月有奇三農正欲播種菜麥而田土坼裂鋤鍤難施聯仙蘅太守包伯琴明府遂於十一日在城隍廟龍王廟兩處設壇求雨朝夕虔詣拈香未識雨師果於何時稅駕也 
[桃渡晴波]  
　　江寍府考試文童業已竣事擬於十二日發貼總案文試旣畢接試武童定於本月十七日取齊二十日校閱馬箭已由縣署出示曉諭屆期天氣晴和便於騎射大約四五日卽可報竣也○文正書院山長鄧彌之觀察將本年師課提前舉辦業經揭曉本月初十日赴督轅辭行面晤峴帥告以稅駕河南踐許仙屏河帥之約已定於十一日登程北上明年化雨春風是否遠被大梁抑或重來白下想大憲自有權衡非門外漢所敢臆揣也○金陵向例於十月間委佐雜數十人分赴城内外隨時巡哨所以防盜賊而安閭閻也今歲旱蝗爲災難民麕集宵小 
 
 

Page 3

 
 
尤易潛蹤經劉峴帥面諭瑞方伯曁城内外保甲總局馬羅二觀察務擇勤幹耐勞之員會同段委於夜間認眞巡緝勿得視爲例差虛應故事致干未便方伯等唯唯而退大約籌辦之期較往年提早一月云 
[火山紀]  
　　歐洲意國之南地中海之中有島焉名曰施士利島中有一高山名熱拿峰巒聳峙上出重霄距海面約高一萬八百六十八尺週圍九十西里山麓建有城二村落六十三村民比戸而居約三十萬人中有火山時常發燄屢爲民害西歴未紀元之前七百年曾發燄八十次其最烈者則在耶穌降生後一千一百六十九年當時居民但見烈燄騰空灰石飛揚亂落如雨吉大尼亞一城盡遭損壞居民死者一萬五千人附近物業被傷者僂指難數至一千五百三十七年山復發火烟蓬蓬而火勃勃如金蛇萬道如巨砲齊鳴有硝硫質從山頂洞口下瀉若决江河直流至海計有十五西里之遥山下有村名尼哥剌士全遭毁壞居民盡葬火坑中一千六百六十九年燄又發其勢兇烈異於尋常池魚之殃連及數市鎭火燄從山穴冐出四圍激射層出不窮至六月之久始熄火氣噴薄時有聲從穴中出隱若雷鳴雖隔三十西里亦能聞之其最奇者有地一區爲火所逼震裂一口長約十二西里廣八尺其深不可測硫質從山穴下流延及四十丁方英里故歴來是山發燄以此次爲最久亦以此次爲最烈至一千八百七十七年山復發火炸開一口深約千尺廣約三西里一千八百八十六年復發所損人物雖不若從前之慘而火燼飛揚猶蔓延至八十四西里歴三禮拜之人其燄始止此歴來發燄之大概也似此危境不知村民果何所樂而居此乎 
[天長節祝嘏氓]  
　　我聖清光緒十八年九月十四日爲日本開治天皇誕日卽日語所謂天長節也是日也旭日散彩清風扇和長林楓丹古岸葦白駐滬總理事林君權助乃就署中開親睦之會舉凡蛉洲賈客蓬島畸人勝衣象舞之儔執戟虎賁之士莫不蹌蹌濟濟肅雍而襄盛儀猥以外臣忝居上客於七下鐘時赴會時則燭龍萬道齊吐火珠嬌鳥千聲和爲雅樂日人士之興高采烈者就浦濱歇地燃放花筒竹爆之類銀花吐而蟾掩魄星鏑馳而魈驚心霆發波飛雷殷嶽撼少焉主人肅入布篷内依次而坐衣裳百輩笙歌三終副理事内田君定槌衣燕尾服羽織褲登臺演說洋洋灑灑何止千言聽者咸肅靜無譁屏氣不息繼以總理事側立演說如前演說旣畢貿易研究所長草塲君又朗朗宣祝詞臺以下磬管嗷嘈奏壽人之曲座客皆起立致敬洎鐘鳴八下術者安達操一率諸子弟爲鐵子媽戲或空帽取物或空杯盛水或轉盆盎或舞劍器其中有合於祝釐之意者假客手巾一置銅器中少焉取出則化爲方白旂其上横書大日本帝國五字中間直書天皇陛下萬萬歲右書軍艦萬歲左書在滬臣民萬歲一時觀者咸鼓掌稱奇演至此天龍艦弁卒又粉墨登塲搬衍故事詼諧間作妙解人頤旣而譯員速水君一孔速客登樓赴茶會赤虬之脯儷乎鯖廚碧瓊之漿溢於螺斝主旣略乎形跡賓乃盡其歡欣或高歌而遏雲或妙舞而折磬漏之將盡樂且未央主人導至正廳肅瞻天皇皇后御像大清外臣黄協塤乃拜手稽首作頌曰維皇建極廿有五年經文緯武功烈昭然削平巨憝俾免劉虔大興學校化普誦絃維我與日唇齒邦聯玉帛修好微嫌悉捐今逢令節祝嘏開筵願皇之福如淵如天祝皇之壽不崩不騫錫兹純嘏於萬斯年 
[殯儀誌盛]  
　　歴辦輪船招商保險各局創辦開平等處礦務局唐景星觀察因積勞成疾於八月十七日在津仙逝靈柩於本月十二日由津乘招商局之新豐輪船南下業已屢登報牌昨晨九點鐘時輪船由吳淞進口暫在下海浦洋布局相近停泊片時至十點半鐘起椗緩緩而行烟波浩渺之中望見旌幢飄拂其時金利源碼頭一帶經捕房預派中西巡捕通班包探由捕頭謝爾諾等親自督率往來照料法廨讞員葛蕃甫同轉諭飭會捕局通班線勇均穿號褂佩刀在江干彈壓觀察之親屬人等及招商局中人咸來伺候素車曰馬络繹於途停泊浦中之招商局輪船及各士船皆挂半旗以誌哀悼將抵馬頭時兵艦亦鳴砲三聲碼頭左右吹鼓亭大吹大擂如奏鈞天廣樂砲手然砲恭迎聲震江滸親屬人等皆至船中向靈前叩奠船主洋人將靑柏紥成花圈供設靈前循西例也旋飭船上水手小工等數十名將柩舁上碼頭在招商局前小憩文武各官設筵叩奠然後發引前導有文武開路神冲風彎號買路飛錢扛锭各種各目次則矗燈清道旗金鼓肅靜廻避銜片二十餘虧其文曰晉贈榮祿大夫奉旨建坊二品頂戴内閣中書壬辰進士壬子舉人丁酉舉人庚子舉人戊子舉人壬戌武魁甲辰舉人署理長蘆批騐所大使誥授資政大夫福建補用道南安府水利分府長蘆鎭塲正堂樂善好施賞戴花翎署理九江府江防分府後有馬吹手馬軍健庶頭傘馬劊班香亭極五花八門之觀備鳳翥鸞翔之勢繼以江南提標水師右營兵弁並蘇松太兵備道親兵洋槍隊大旗隊皆有武弁押隊整齊嚴肅恍覩細柳軍容此外如魚之貫如雁之翔駢肩接踵而來者爲紅黑高帽金瓜鑾駕頂馬龍章寵錫等牌黄扇黄傘誥命亭飛虎旂腰鑪銘旌亭鼓樂一班沿途吹奏木香亭旃檀馥郁鼻觀徐參祭菜亭陳設羊豕菜蔬花亭陳設異卉璀璨繽紛由是而堂燈像亭次第蒞止雜以淸音一班笙簫咽雨檀板迎風緇衣羽士執長旛引入西方極樂世界又有擎逍遥傘者西樂二十四名沿路吹奏殿以大旛魂轎擡鼓八拍吹合冲天棍功布日月亞牌有由津帶來之萬名傘二十六頃以五色彩縀製成鮮明奪目有欽加知府銜卽選淸軍府等銜牌德政牔三對文曰恩深如海德重如山恩同雨露惠澤同霑茂育爲懷德隆望重同局諸人贈送挽額文曰名登仙籍孝子等麻衣如雪擗踊哀號其靈柩蓋以大紅縀罩貫以獨龍槓以數十人舁之凡屬在寅僚與夫往來姻婭咸執绋相送或乘肩輿或坐馬車蓋以數百計先在金利源碼頭等處繞行一周仍由浦濱向北過外洋涇橋至英租界大馬路口折而向西往新閘相近之廣肇山莊暫厝以備擇日開吊當發引時英法兩租界商民聞風而來爭欲一擴眼界不下數千人經過之處人山人海無不嘖嘖焉以爲榮 
[搶親未成]  
　　川沙人蔡貴華向在某甲處學習水木作甲見蔡勤愼可愛遂以次女字之蔡央某某等爲媒備六禮結秦晉焉以年歲尚幼未賦夭桃甲因病逝世甲妻某氏嫌婿貧窶有悔婚念蔡屢央冰上人勸解迄未轉圜欲投縣署控告該氏聞之始知畏懼自願送女成婚蔡守候多日依舊靑鸞信杳知非口舌所能爭遂作搶親之舉該氏家住滬南小九華地方蔡率衆前往在門前守候見女出外一聲呼喝蜂擁向前忙亂中悞將隣女搶入轎中行未數武蔡定晴細視始知桃僵李代卽行送還其時甲之次女尚有門首蔡等正欲動手忽有名阿濤者出頭硬霸蔡無可知何已投縣署禀控矣 
[查帳續述]  
　　兆豐洋行西人好控伶人汪桂芬欠銀一案由蔡太守會同前任梁副領事訊供以查帳不符不准理追好所延律師小威金生不服申請覆審太守不准律師又請邀熟悉帳情之趙某指明實被汪桂芬欠銀之帳太守准兩造再查帳目此已詳登前報前日汪桂芬亦請熟悉帳情之某甲前來與趙等檢查各帳尚無端倪定於昨日再行翻閱 
[覆水重收]  
　　李甬春卽再春因其姘識之婦蔡王氏與薙髮匠張克成有奸持刀尋仇將奸夫奸婦一倂扭送法公堂同轉以三人各有不合判令各予笞責在案昨日下午二點半鐘葛同轉莅捕房飭將李再春提案覆訊李稱小的與蔡王氏姘識已有十餘年一身辛苦賺錢爲該氏故業已用罄不料其中途改變務求懲責仍由小的領回管束同轉謂爾欲將該氏具領不能久覊滬上供稱若蒙斷給當帶回安徽原籍不再來滬矣同轉著將奸夫奸婦帶出令將張照原斷笞責張稱李向小的强借洋銀二十元小的不允伊竟持刀行兇求請究問同轉問爾至該氏所居樓上意欲何爲供稱送衣囑洗並無他意謂爾總不應入人臥室且脫下衣衫已被李取出豈容抵賴喝笞一百板又謂蔡王氏曰爾旣與李甬春姘識十餘年之久不應變卦又與張克成有私著照原斷掌責一百下著隨李甬春速回安徽該氏稱小婦人家中尚有老母今年六十八歲病 
 
 

Page 4

 
 
勢重危尚有親生女方十齡須領同前往問爾究竟願隨李回去否供稱並非不願但須送母歸山方可同去同轉著將李掌責一百下以儆其行兇之罪該氏准其帶去張押候交保嗣後不准與該氏往來如違嚴辦 
[擲還禀詞]  
　　劉玉鑑鄔九皋股開信局因信船被刦控於靑浦縣旋經保出兩造復在法公堂呈控葛同轉訊供之下備文解往靑浦歸案訊辦兹聞鄔父某甲聞悉緣由異常惶急欲往靑浦探望至本月初八日甲在航裔上卒病身死甲妻某氏當時並不聲張直至前晚忽投上海縣報請相騐二鼓時該氏在大堂上待黄愛棠大令拜客回署攔輿遞禀大令閱畢以其事不近情將禀擲還叱退不理 
[籲請伸冤]  
　　松雲樓箋扇店學徒吳富興往大馬路購物在盆湯弄口遭英捕房副捕頭鉛門之馬車撞傷倒地卽送仁濟醫院療治無效而斃屍父吳玉堂恊同三圖地保唐全坤投上海縣報請相騐黄大令騐明屬實著候核示此已詳列前報前晚大令升堂提訊地保唐全坤投案候示屍父吳玉堂遞禀訴稱小的係安徽婺源縣人今年五十五歲在治下棋盤街曹素功墨店爲夥富興係小的之子今年十五歲在松雲樓習業小的弟兄五人祗此一子承祀宗祧本月十二日兒子往大馬路買物行經盆湯弄口忽被鉛門馬車撞倒因傷斃命已由大老爺騐明求請伸雪大令令吳玉堂暫行退去聽候核奪 
[變産償欠]  
　　江北人彭少雲投縣呈控繆九鑾爲其媳繆唐氏圖賴借洋黄大令准詞飭提九鑾及其孫學文到案於前晚升堂集訊彭訴稱係江北人光緒十四年間九鑾之媳唐氏向小的嗣母彭羅氏及小的之姊朱彭氏借洋五百五十元内有二百五十元係朱彭氏代向小的姨母處借來旋因姨母有急用經朱彭氏代還借票共有五張均在朱彭氏處當繆唐氏向借時言明次年還洋屆期向索據唐氏言洋係伊翁九鑾修船之用卽向九鑾收取一味延約九鑾所置金利順商船現被伊孫學文售去借洋仍未歸還嗣母情急央我出面先將學文扭至廿七鋪巡防局控告由局員訊供限學文於四十日内清理當有徐長卿將學文保出依舊逍遥事外不得已到案控告求請訊究借票呈案該局亦將原卷送到廿三廿七兩鋪地甲投案候示繆九鑾供稱係東臺縣人今年七十六歲向爲沙船生理唐氏確係小的之媳向借洋銀小的實不知情自涉訟後小的向唐氏盤問據稱借洋係小的所用小的並未用洋叩求明鑒繆學文供稱今年廿七歲唐氏係小的之母因母親不容小的在家遂贅於朱姓家所有家務素不經管今年六月初二日小的忽被彭扭局控告欠洋小的毫無頭緒求請鑒察大令得供以繆九鑾之媳唐氏旣認欠洋繆九鑾未便置身事外問爾將如何料理答稱惟有變産償欠大令准之判將學文管押九鑾准其回家變産俄而學文一再求恩大令卽著交保 
[英界公堂瑣案]  
　　包探張九意禀稱有張金榮前在日本犯事遞解回籍迄今怙惡不悛將李永元毆擊拘案請訊李永元供稱向爲木匠無端被張金榮擊傷眼角李和文聲稱見李永元確被張金榮扭打特來作証張金榮供稱與李永元多年老友因嬉戲起釁不敢行兇蔡太守謂張金榮旣因犯案遞回理應攺過自新不當行兇傷人判押十四日期滿交保如再犯事定行重辦○包探顧阿六禀稱緝獲積竊王阿富盤詰之餘知係行竊王徐仁等家衣物起贓送案王徐仁郁元仁錢德富等投案請領失贓王阿富供認前次行竊惟求恩典蔡太守判管押三個月期滿笞責二百板贓給失主分别認領○包探孔阿才禀稱王阿培在浦隆生家行竊衣衫等件拘獲人贓送案捕隆生請領失贓王阿培供認行竊蔡太守判管押十四日贓給浦隆生領去○包探黄四福禀稱王維標前因　賽神會逞凶毆捕一案奉判遞籍今又遁跡滬上是以拘送案下王維標供稱係寍波人向以包剪馬毛爲事此次來滬索欠不敢逗留蔡太守謂王維標旣已遞籍總不應再來判笞責一百板押候仍行遞籍○唐寳生訴稱與陳阿三細故口角陸榮生助桀爲虐將小的毆傷由捕拘案陸榮生供稱唐寳生與陳阿三爭閙小的上前解勸不敢帮毆蔡太守騐明唐寳生無甚傷痕陸榮生不應多事判押二日以示薄懲○吳瑞生訴稱有綢衣三件被徐桂榮行竊拘獲人贓交捕送案徐桂榮供認行竊惟求開恩蔡太守判管押二十一日贓給吳瑞生領去○包探張九意禀稱何阿友至耶松船廠行竊舊鐵一塊當被拘獲交捕送案該廠管門人訴稱何阿友素有痰疾行竊舊鐵爲洋人所見當卽獲住送交捕房何阿友供稱兒子在廠作工我入内看視貪小拾鐵自知咎戾祈開一綫之恩蔡太守判何阿友管押七日贓給失主領去○周陳氏訴稱被周阿才行竊燭臺香爐等件拘獲人贓交捕周阿才供稱周陳氏係小的之嫂因困頓無聊行竊物件蔡太守判管押二十一日贓給該氏領去○包探秦少卿禀稱王金梅混入泰興棧客房圖竊被獲交捕泰興棧夥訴稱王金梅衣衫藍縷闖入客房盤問何爲支吾以對其爲闖竊無疑王金梅供稱入内看視不敢圖竊蔡太守判管押十日○包探秦少卿禀稱據某洋人報稱失去洋銀票件疑被宋何金行竊查無實據送案請究某洋人訴稱所失洋銀票件雖疑宋阿金所竊然不能指實請從寛免究宋阿金卽松氏供稱並未行竊平空被誣尚求昭雪蔡太守謂疑竊無憑本難准理旣由原告求免訊究卽將宋阿金開釋 
[一視同仁]  
　　謹啓者敝堂接奉恒裕公黄郁生仁翁交來重慶恊泰公記大善士樂助直隷山東賑銀各五十兩仰見胞與宏深無分畛域眼前功德發棠增福壽之基格外慈祥弩末振艱難之局目下賑務吃緊所願諸大善士聞風興起結無量善緣敬盼慈雲莫名叩禱上海六馬路会濟善堂籌賑公所施善昌等謹誌 
　　上海新開華英大藥房在四馬路東首 
　　本藥房自運泰西各國道地正品藥材虔製神效丸散膏丹各種藥水藥酒諸品香水香粉香皂戒烟玫瑰參片照相鏡匣藥水各種器具以及化學電鍍并醫家應用各色器具定辦石印棧器油墨并泰西新法各種製造材料　具一應俱全品類繁多不及備載紳商賜顧請至四馬路中市東首新造朝北門面洋房内便是一切價目格外克己華英大藥房啓　　希世之寳股票己出 
　　前報石印希世之寳正帖仿銀定搨式其題跋用淡黄紙以爲假冐之别樣張股票今己印成欲爭先快覩者請速來購一切照前報章程又靜娱室所藏宋搨越州石氏晋唐小楷前册黄庭遺字東方畫贊海字樂毅論曹娥碑洛神十三行後册破邪論心經小字隂苻經度人經清凈經玉枕尊勝呪精妙絶倫順爲卽出以廣流傳每股十二元先收半價特此附白　　京都永寳齋上海乾德奎鴻文書局江西天寳　　參茸衞生丸○參茸烏鷄白鳳丸○金鎖固精丸○耳聾復明丸○五淋白濁丸○婦科白帶丸廣東保和堂分設上海河南路三馬路口 
參茸衞生丸○丸男子所重者氣婦人所重者血氣血足則百病不生身體健則六脉調和養氣血者以參茸衞生丸爲最也本堂揀選上品正藥精工泡製煉成此丸專治男子氣血虚燕憂思過度肢體勞倦不思飲食夜夢心跳等症皆宜常服一品頭每丸洋一元加料每丸五角雙料每九二角半雙料小丸每兩洋一元單料每兩五角○參茸烏雞白鳳丸○專補婦女月經不調或遲或早眞隂不足潮熱骨蒸年少血虧痰喘咳嗽胸膈飽滿及多患小産虚不受補等症服之神效平人無事均可常服預保無虞雙料每丸洋二角半單料每丸一角小丸每兩洋二角半○金鎖固精丸○專治心腎不交夢遺常洩有影謂之夢相火熾也無影謂之遺命門兩弱也此丸有如金鎖固守玉門服之神效每兩洋一角雙料每兩二角○耳聾復明丸○夫耳聾之症入足少隂腎經氣分而感受風寒濕冷相傳於内故有耳鳴重聽男婦老少患此者服之神效每兩洋一角○五淋白濁丸○專治一切濁症濕熱與毒侵傷精竅濕勝則白熱盛毒盛則赤或因淫穢染毒等症服之立效每瓶洋二角○婦科白帶丸○專治婦女赤白帶下四肢困倦腰腿痠軟若不早治必成骨蒸身體虚弱久不受孕等症服之大補氣血其帶立愈每丸洋一角小丸每兩洋二角半 
 
 

Page 5

 
 
　　奉告寄信人勿夾帶白來火 
　　啓者本月初七日敝同業正大局由申寄甬信袋抵埠時赴關投騐内有樂阿和所寄小　包一個忽冐靑烟啓視係洋皂女鞋並臧有長桿未截之自來火關上與招商局咸責該信局不愼本應重罰緣我業收帶客寄固封包件不知中藏引火之物若軍火以及一應犯禁之物本不承接招商局亦知過在物主而信局疎忽咎亦難辭着令罰助賑捐以儆日後並飭信業公所妥議愼重保全之計竊恩代客寄件不過略沾帶　如前項袱包設或在艙失事其禍何堪設想今彚集公議嗣後如有引火犯禁冐險之物暗臧包内交局携帶者一經察出立卽禀請追究倘有示罰等情則信局惟有斧鑿追尋向寄主索償誠恐未能周知用特登報聲明務望各寄主切勿將引火犯禁冐險之物暗藏包内以昭愼重而免貽害是所至禱　　信局同行公啓 
　　請評昧長 
啓者余向在盛澤設立雲記綢莊代客抄買綢綾有永義正抄莊業己三載先貨後銀爲常盖以東王蔚亭是知己故時時墊賒一二千之鉅年底結帳後商余代出下年洋票以作米鋪店帳等用到了正月卽有咨余匯票爲惠泰莊等開摺所用及至到期卽以携銀交下囑余代兌此是巧於調度余實喫情也今中秋余以莊帳雜使約有四百餘兩尚有添在途未到貨欵故商伊出八月二十廿一支票四日五十兩月底二百五十兩余遂因事暫返盛澤以爲有欵支票穏無不發豈知蔚亭頓懷叵測不僅止付票欵反登報備案據說支被騙昧良灒逃致余莊事掣肘反至閱報余卽廿九到申面與結算又延約至九月十三東除西扣付銀作了想有此多銀在彼何用　良灒逃乎最不情者硬扣申報費洋四元據卽八月廿三登余騙昧所費其免强扣欵不足談也如斯聚散眛良字樣應贈誰承質諸公正君子李雲卿訴白 
　　惠信照登○六 
鏡湖司馬先生大人閣下未親榘範久仰芳型遂名退身法常行於天道匡時濟世挽頽習以仁心存良相良醫之懷切先憂後樂之願誠足與古人齊觀輝映也欽佩奚如弟公幹來揚友人以先生所著戒烟必自官塲始一論見示薰沐莊誦令人始讀之而愧繼讀之而懼終讀之而感且敬焉伏思弟隸籍湖南現遊皖北襄年北上途中忽受外感症本瀕危僕人以洋烟勸吸病少就痊迨全愈後卽成痼疾烟癮增至九錢瘦弱不忍自看迄今十年而戒烟之心實未嘗一日忘懷也頃聞尊處現有良藥想是弟久困苦海要從此脫離也今寄上英洋八元乞付雙料槍上三香戒烟凈藥膏十兩交胡萬昌原局寄下專此虔請善安云云　　　愚弟朱文華謹上　鏡湖仁兄司馬大人閣下前承惠寄三香戒烟膏謹遵程法甫將一月幸將九錢老癮减去九分目下每日祇吸一錢卽可過癮足見法良意美深感之至當以大君子救世慈心宣布桑梓俾其羣頌隆施耳查貴堂仿單上註明一月後癮卽自除卽接服新斷烟癮紫金丹以除心癮兹己靈效響應特寄上英洋四元祈照發新斷烟癮紫金丹交原局擲下爲感手此敬請善　　　愚弟未文華頓首 
　附啓者頓接揚州朱筱軒先生惠函幸用敝堂首製槍上三香戒烟膏業己脫離苦海按敝堂戒烟藥備有數項惟三香膏三香糕兩種功效迅速價産物美每月得此藥斷癮者不　下數百人頻見日報諒爲有目共賞今朱君兩賜瑶章獎譽交盡彌虔愼殷銘惟近來本埠有不肖之徒巧立名目希圖漁利自然無人過問開之諒亦知所警惕焉　上海英大馬路五福弄口京都同德堂藥局主人謹識 
　　上海醉六堂發兌精本書籍 
國朝湖州名人叢書十一種五元陸氏十萬卷樓叢書初二三編二十四元正續皕宋樓藏書志八元儀顧堂題跋記一元国宋本爾雅單疏一元二葉石林奏議二元唐魏徴愿犧群書治要八元朔方備乘三元薛叔耘四國日記八角許竹篔師船圖表三元王子裳游歴日記五角缪繆抽岑俄游彚編一元半斌星使乘槎筆記二角薛叔耘籌洋芻議三角何義門讀書記二元洪氏讀書叢錄二元讀書脞錄一元李氏算學十一種二元翠薇山房數學三元於越先賢高士傳像贊三元歷代職官表八角曾文正公七種三元松陵文錄一元六康　紀行二元元遺山詩註一元四月河精舍叢鈔一元二傷寒活人書八角景岳發揮六角咽喉脉證二角石印宋本胡刻文選二元四洋板曾文正公全集十二元此外名目繁多小及細載所有各家登報之書及石印錫板銅板等書並皆齊備賞鑒者請至棋盤街北首靑蓮坊口使是 
　　石印大版翰墨園畫譜大觀○新選小搭新新並各種書籍名人法帖輿圖上海三洋涇橋緯文閣書莊發兌 
　　畫譜大觀初二集出書啓初集山水人物翖毛花卉　虫禽獸以及梅蘭竹菊二百餘幅久己石印行世極蒙海内諸法家所賞識以其畫稿精美　亦工細故能不脛而走早　售罄今春翰墨園主人復搜藏家古今名人　貢悉心抉擇得稿二百餘幅俱屬名人手筆初二編彚成四百餘幅尤覺　美可爲畫譜大觀付鴻寳齋石印用潔白紙印成雲訂精雅諒　六法者定當爭先快覩每部二函裝八大本碼洋六元○新選小搭新選計文千六百首附顯微鏡碼洋二元○巧搭清新一元○馮桂芬校邠廬抗讓四角○馬鏡汪先生詩中畫二元○太平歡樂圖人　五角○華山蘭竹譜六角○宋拓皇甫君碑六角○黄自元太史大九成宮三角陶墓表五角格言墨寳三角半○趙伸　甘時詩品書法三角半○大版金陵四十八景一元六○亞東亞西全圖一元半己上照碼减售五折畫一 
　　同慶堂聲明 
　　上海陸家石橋南外鹹瓜街口同慶堂戒烟吉祥參片○分售四馬路鴻福來行 
本堂首創戒烟吉祥參片用上等貴重藥料和眞正老山人參剔選精良務使功歸實效以故風行各省天下馳名如食烟一錢服藥兩片法以五日一减戒至一月心癮盡去再不喜食洋烟因不用土皮烟所請種有害之品與大言不慚有虚名而無實濟者判若天淵兹有忘八匪徒以買藥爲名乘計竊去仿單冐效式樣往各埠兜消有壞本堂聲名而悞諸君貴體故特於本年六月朔日爲始加附圖記以别眞僞仕商賜顧請騐以式樣併色香味三者俱佳以及盒外漆印爲憑方是正藥否則旣受其欺不得其眞大失本堂匡濟之誠所厚望也大盒百六十片價一元中盒七十二片價五角小盒二角半分售湖南○金陵○常熟○通州○常州○江隂○海門○崇明○寗波○嘉善○上虞泰益號○無錫鶴停踪○天津萬福來○廣東廣恆昌倘蒙函購當班回件逢三逢　門售九扣批發公導賜顧者請指明陸家石橋南巡防局對面便是 
　　恒濟局鍾洪南發兌鎗上拌烟藥粉 
本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數元准能戒絶眞爲藥到癮除早己四海馳名世人獲此粉而除烟患者己指不勝屈欲戒者卽請來局包戒爲盼未便來局者可函至上洋打拘橋北姜衍澤堂對鬥原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悞皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請來本局一試卽多年老癮皆可立除此佈 
　　禮拜六拍賣 
　　十六日卽禮拜六十點半鐘在本棧不限價拍賣海馬牛牌猪頭色呢三狗雙鷄色羽毛象瓶紗藍鷄漂布封相圖羽布及霉紅佛手葉原布等貨謹佈義記洋行啓 
　　禮拜六夜拍賣 
　　准於今夜八點鐘本行拍賣公舘來衣服數十套各色洋酒食物台燈茶色大鐵床椅子木器鳥鎗舊書等元茂啓 
 
 

Page 6

 
 
　　寗郡江北岸四明公所啓 
　　催領旅櫬 
　　滬上四明公所停頓旅觀也因領柩歸葬者甚少廼於甬地江北岸另建公所將旅櫬代爲送歸安置願欲俾柩屬就近易於領回自開辦以來積柩日多而來領者仍少恐積久無歸幽魂未妥故於辛卯年冬季運埋小隠義山矣今壬辰冬至將届又欲運埋望各柩屬趕緊來所領柩歸葬此預知光緒十八年月日 
　　拍賣車糖 
　　本行准於每逢禮拜一四早十點鐘在本行不限價拍賣Ｂ唛四呍車糖拍定即收定銀限兩禮拜出清如過期不出將定銀罰去下期另拍此佈老太古帳房啓 
　　尺牘新編出售 
　　現新印是書詞句淺顯註解詳明視一切尺牘尤爲便用凡習往來應酬者各宜家置一部以供展玩每部兩本價洋三角上海北市各書坊南市大文堂務本堂代售 
　　新開長春茶園 
　　本園不惜重資特聘京都内城府嵩祝成名班外請山陜各省頭等名角全金顧繡行頭擇於本月十九晚在寳善街開演届期務請諸公早降是幸此佈本園謹啓 
　　泰興土棧 
　　兹蕪湖萬泰于本月十三日寄申恆豐匯信計元八百兩係匯萬源仁在申撥用其信中途遺失倘他人拾之以作廢帋主人告白 
　　輪船開往牛莊 
　　准於十七日早晨本行科發士輪船開往牛莊各寳號欲裝貨物及搭客者請至本帳房面議水脚格外克己此佈寳源洋行啓 
　　揚名 
内人久患白帶面黄肌瘦醫藥罔效今購上洋四知寳堂白帶調經丸兩盒服之其病全愈感德鳴謝滬北萬生利張明初白 
　　失票 
　　今遺失元源莊票一紙第二千七百三十九號八月二十期元二百三十七兩二錢九分三厘己向前途說明作爲廢紙望各寳號切勿收用同泰行 
　　上海藥善堂老藥房 
　　鍊金印泥 
　　本堂鑒製印色揀選道地朱砂艾絨百錬金箔九成蕁油等料加意煉製光彩鮮明經久不變冬不凝結夏不泛油内儲以玻璃之錦盒外套描金之漆匣精緻無比工雅可愛足供文房清玩久己馳名遠近無如近有假冐之徒在東洋將低貨仿造敗絮其中金玉其外未免魚目混珠不但有碍本堂聲名亦恐有悞於貴客需用是不敢不奉告也本堂所製印色每匣蓋内有金字樂善堂鑒製字樣盒後又有金字小圖記凡蒙賜顧者須認明招　庶不致悞大匣價洋三元小匣二元漢口徽州會舘新街樂善堂福州南台中洲樂善堂天津紫竹林樂元堂蕪湖田中雜貨店等處發售 
　　心裁獨出 
　　滬瀆繁華甲於天下茶坊酒肆裝飾靡窮而盆湯則未之前聞今當黄花正盛東棋盤街明園主人心裁獨出特品名葩紫艶裝以棐几拳石羅列滿座點綴一新頗得雅人深致予日往沐覺花轉錦籏佳色可餐非予過代誇張精緻實無其右諸君盍往試觀始信予言不謬耳少欽又啓 
　　二圖地保聲明 
　　兹有二十五保二圖地保現奉憲諭陳文榮接充於今九月十四日爲始承辦條漕一切地方公事如蒙紳商寳號傳唤上午老開萬福樓下午四馬路泌芳園特此奉白 
　　臌脹靈藥 
　　僕患氣臌經有半載屢延諸醫總然莫效今蒙友人云及鐵馬路東首桃源坊内廣東益三堂老藥局秘製諸般臌脹神妙散異常應驗立購散二瓶洋一元服之痊愈特登報謝寓如意里洪公舘啓 
　　愼安堂 
　　接吕宋電報英十一月份頭彩第七千六百七十九號二彩第二萬一千九百十二號三彩第一千六百十三號其二彩由本堂拆出此佈廣惠和普仁堂廣揚興廣泰祥仝啓 
　　吕宋發財大票 
　　英十二月份雙張十一元四角分條五角八分遠近賜顧上海三馬路認明各行范財記錢運來大家有天寳責 
　　軋花棧器 
　　東興洋行告白 
　　啓者本行開張上洋北市鐵馬路大橋西首出售日本自造各色軋花機器格外公道惟淺川牌只此本行一家發客並無分出各樣機器俱全此衆不同蹟客如欲意者請至本行面議可也　　重校袁秦合稿 
　　袁太史簡齋秦殿撰磵泉二先生全稿先竽之文悉皆清眞雅正以供揣摩操觚家無不家置一編前木板漶漫不堪兹請名士重校並無魚豕之譌惜者珍之每部二本洋二角賜顧者請至二馬路千頃堂各書坊購取 
　　靈極 
　　予患白瀭己久小便如針剌痛苦難堪幸蒙友人指引往上海老巡捕房對門四知堂藥寳號包醫需洋四元購得珠珀白濁丸二瓶藥到病除根登報誌謝吳淞源大莊小坡具 
　　白帶丸功効啓 
　　余母身體素虚兼患白帶因服上海盆湯衖壽榮齋白帶丸全愈今家嫂又患白帶再購白帶丸一料洋一元服後卽愈喜以誌謝楊成昌啓 
　　傷科來滬 
　　趙繹如先生精理跌打刀傷凡續筋駁骨無不藥到春回現由粤初遊滬上適余家人偶爾跌傷請他調理親覩其效因以告世之求醫者現寓禪臣行内　唐翹卿啓 
　　上海亦中○英十一月 
　　電報 
　　頭彩第七千六百七十九二彩二萬一千九百十二三彩一千六百十三號 
　　上海鴻福來 
　　電捷 
　　英十一月頭彩七千六百七十九二彩二萬一千九百十二三彩一千六百十三號先此誌喜得主後詳 
　　桃源趣戲法大减價 
　　本樓新到東洋男女戲班四人花樣翻新法水法火變佛變仙飛燕飛鴿諸君欲擴眼界日價頭等二角二等一角起碼五分夜價頭等五角二等二角起碼一角 
　　聲明 
　　上海大東門外大碼頭南首源茂祥順水果行現己盤與祥順森記開張如源茂祥順外欠等欵概由前東吳姓自理不涉祥順森記之事特此聲明 
　　新開 
　　黄泰豐京廣洋貨布號 
　　本號自運東西洋廣京貨羽綾綢呢靑藍標扣絲絨線帶各色俱全零躉批發先行交易擇吉開張士商賜顧移玉至法馬路西卜鄰里口便是 
　　輪船往香港新加坡庇寗 
　　啓者本行有堅固捷快輪船名嗎禮亞華禮喱也准於九月廿八上午開往香港新加坡庇寗等埠如各寳號欲裝貨搭客者請至本行面議可也此佈老沙遜洋行啓 
　　新出石榴記傳奇 
　　共卅二齣載艶異編張幼謙捷報事爲如臯黄瘦石塡詞筆墨在長生殿桃花扇之上白紙四本價洋八角蘇州綠蔭堂上海文瑞樓代售 
　　耳聾靈丹 
　　鐵馬路總桃源坊廣東益三堂寳號有耳聾復明丸效騐異常僕患症四年諸醫莫效因服寳號耳聾丸三盒痊愈特登報謝寓中和里周少亭啓 
　　减價 
　　本號專做門市重料時欵靴鞋做工精緻故定價劃一現因各處貴客未得周知兹於本月初五日起暫爲减價兩月照碼一概九五折定貨面計不惜工本以廣招徠抛球塲北首同合利號啓 
　　醫不同伍 
　　神符治病 
　　祝由科白水神符專治諸般疑難怪症内症符到病除外症不用刀針卽能移去當面奏效倘蒙惠顧到壇自帶香燭只取號金一百六十八文相邀到府醫金面議石路中三馬路南復順興棧 
　　分條六角 
　　今售英十二月票雙張拾二元單張四開照算收兌紅票格外克己承蒙賜顧指明上洋棋盤街中各號牌記無悞恊記天源必得萬仝啓天祥福 
　　保險讓價 
　　本行保險洋房及洋錢房貨物向歴有年蒙諸君先顧今將保費格外公道如有貴商欲保請至本行面議可也公平洋行啓 
　　廣運昌烟膏批發 
　　上洋法大馬路西寳興里口精製清膏每洋兩四陳膏還灰二兩八公膏三兩六冷籠四兩熱籠四兩六平外加仕商光顧請認招牌爲記 
　　分條六角 
　　頭彩拾萬元 
　　英十二月票雙張洋十二元單張四開照算兼收紅票格外克己如蒙函購指明各號牌記上洋棋盤街吕商必得同發同福利同福來同大有 
　　新開番菜館重九開張 
　　燕賔萬里春 
　　創設在上海棋盤街中巡捕房南首洋房内精雅寛暢庖侍應酬無不週 
到專備各國大菜時式細巧點心各種名酒俱全蒙諸君光顧價當逾格從亷 
　　石印批點足本東萊博議 
　　吕伯恭先生著博辦閎肆夙有定評其文深入顯出按之聖賢義理精微之奥不差毫髮眞天下之至文也附以虚字泩釋彚印成書公諸海内每部洋四角上海四馬路古香閣發兌 
　　榮錄堂秋季縉紳發兌 
　　文武八角單文六角初學四字類賦四本竹紙二角白紙三角朱子大全集十元京板十朝聖訓碼洋六十元上海掃葉山房啓 
 
 

Page 7

 
 
　　上海中西大藥葯　　　　照相干片藥水格外减價 
　　本藥房專運英國名廠製造各種照相器具藥永紙料發售數年以來廼承海内照相家爭先賜顧咸稱價亷物美銷塲旣廣貨益新鮮兹又新到大小各式鏡子鏡箱不但輕巧靈便利於舟車携帶並且鏡光迅速無論飛禽馳馬可以一攝而盡至於人物山水更能隠微畢現毫髮無差所用藥料俱係洋字牌子猶恐不能明曉本藥房譯華文並製成冲片藥水亦載明用法簡而易知倘不懂照相者覽之亦能一目瞭然也所有大小船牌干片快月到一次新鮮無比雙料蛋紙堅細異常放大紙厚紙放大鏡磁片牙片金粉銀粉巴　磁盤玻璃量杯軋光機器着色顔料舉凡照相所需一轉角大洋房内交易庶不致悞 
　　廣東仙壽窩立刻痊愈 
　　始創 
　　心胃氣痛散 
　　此散本窩獨得秘方專治心胃肝經諸般氣痛應騐如神永不復發經騐多人凡患斯症者皆由肝鬱氣滯或木乘土位或痰食停積中宫或包絡受邪是以證有寒熱食積痰飲蟲　致病多端甚則目眩肢厥顚頂抽胸閉難舒嘔噦交作治無良法每成難愈此散最能達肝理氣不論新染故發一股二分清茶送下立刻全愈除根永不復發眞乃濟世之靈丹也每瓶洋一元中中瓶六角立愈疝氣丸每瓶四角牙痛散一角眼藥一魚鋪分上英大馬路興護街第四家 
　　神乎其技 
　　余酒醉花柳受毒頗重初淋濁更變下疳便毒腫痛潰爛急延數醫均無效漸上頭面愁苦難言幾不欲生幸友指云英大馬路虹廟西朝北門面徽州孫家醫局麗川先生診治端詳仔細等語聞之欣然往求外用解毒珠粉膏内服搜毒各樂丸僅半月毒盡收功平復如初感激之至今特錄報以醉此德并便於染毒者卽得良醫速治也沐恩人謹啓 
　　海上靈丹 
　　去歲患淋濁時愈時發今正陡甚行動維艱由信局上洋五福衖口京都同德堂五淋白濁丸一元好去一半再購淋濁膏藥一元二角除根特登報鳴謝病痊人謹誌 
　　白濁斷根 
　　吾患白濁市上各藥均己服及終難斷根幸買上海盆湯衖譚寳宦齋白濁丸二料所費一元病愈申謝嶺南劉榮告白 
　　吳淡源灃熾記號 
　　本號吳泳豐開張妨蘇數十餘載向蒙各口紳商誠信因數年以來有等無恥之徒在滬上將底貨冐冲小號牌記欺騙不一小號聞知實甚深恨惟此于年分枝滬南萃豐碼頭滬北新開河以便客購幸念均屬久交仍復雲集綿綿因某日萃豐碼頭隣人失愼帶焚一銷今遷移隔巷洞庭山碼頭重新開張發售洋廣麻料諸種紫膠等項貨物加工監製價目格外克己倘貴客自至揀辦或　函購買均歸劃一决不致悞小號吳熾山獨自始創並無外人分股等　特此謹白 
　　眞眞京調聲明笑話新書 
　　天水關文昭關牧羊卷戲妻教子探母桑園寄子黄鶴樓定軍山打金枝三氣周堬探窰駡曹大補缸等名目甚多不及細載均照京都抄本校正倘買京調全部洋八角又新增每部洋一元六近有土音者假稱京調本堂只此一家如由信局購寄須寫明本堂招牌方不致誤寄售新出笑話新書奇聞笑語大有可觀洋四角春燈新謎新奇隠語無不拍案呌絶四本洋四角生意經絡欣賞尺牘最合時下式樣洋四角坐花誌果新樣小說洋四角在二馬路將近石路口朝南門面保安堂發兌 
　　鐵筆並畫潤 
　　御賜賞牌 
　　日本圓大迂先生石章每字二角竹木牙章加半水晶陽文一元二角隂文八角玉加倍畫山水六尺堂幅五元五尺三元四尺二元屏條减半紈扇五角畫四君子八折寓棋盤街北平和里王紫詮陳喆甫黄夢畹同訂 
　　四鞭壯陽種子丸 
　　始創四鞭壯陽丸 
　　世人皆知飲三鞭酒可以將元陽扶相火而不知鹿鞭　鞭海狗鞭之外尤有馬鞭之爲用更神　夫馬足日行千里馬性徹夜不眠神壯而長力强而盛故取其鞭一配藥較之鹿驢等物不帝百倍其功余友陸君少時色慾過　精神兩虚未老先衰艱於子息曾經屢服三鞭酒雖　見效卒亦無功後年逾五十遊幕到閩搜求得四鞭將陽之方專以馬鞭爲重配入三鞭助以和平藥勿不用燥熱之品抱製成丸服食數年連生二子一女壬午端陽同席出游見示余不敢自私因而照方單藥配合監製務祈公之於世庶使求嗣者皆無遺憾焉此丸專治眞陽虧損相火衰弱腰膝酸軟腎冷精稀及遺精夜溺或陽痿不舉或舉而不堅多服此丸并可延年益壽每兩取回工本洋二角非同射利不過敢以便人云分設上洋棋盤街北首廣東延春閣 
　　廣東趙同春堂 
　　包愈經期腹痛丸 
　　包愈經期腹痛丸 
　　婦人多年不孕多因月經不綢每有經期腹痛其症總由於血虚積滯寒熱凝結氣鬱不舒之爲想也若不速爲調治其患更甚欲要其生育者難矣本堂創製此丸數十年來歴經屢騐專治經行腹痛之症無論經前作痛經後作痛服之均能奏效務使六脉調順氣行血和百節流通補虚消積是以腹痛立止且月經旣調受孕尤易欲速抱麟兒者宜及早購之每丸洋一角廣東同春堂趙宗濟老鋪上海老巡捕房對門開張○分設杭州○蘇州○江西○温州○鎭江○無錫○江隂○蕪湖等處發售 
　　合豐衣莊 
　　本莊揀選原典估衣專辦各色綢緞時式新衣自運粗細皮貨不合包退回换加工重料克己定價每兩七角承蒙賜顧童叟無欺棋盤街中 
　　廣東種德園蠟丸略列 
　　參茸衞生丸○治男婦諸般虚損氣血兩虧○每丸二角半參茸白鳳丸○治婦人隂虧百病虚不受補○每丸洋一角參茸乾健丸○扶衰陽而轉剛健種子延年○每丸洋一角參茸坤順丸○順氣安胎　生保産調血脈○每丸洋一角婦科白帶丸○治赤白帶患立能止帶調經○每丸二角半經期腹痛丸○專治經期腹痛去寒熱積滯○每丸洋一角清心牛黄丸○治中風中痰邪熱起死回生○每丸二角半萬應保安丹○治痧症霍亂肚痛萬病神效○每丸洋一角兒科回春丹○治嬰兒百病驚風藥到回春○每丸洋七分珠珀拘龍丸○治嬰兒咳嗽痰喘驚風寒熱○每丸洋三分調經種子丸○調經補血煖子宫能卽受孕○鳘几洋二角赤脚大仙丸○固精煖腎常服之種子延年○每兩洋一角螽斯號麟珠○婦人艱於養育受孕之靈丹○每兩洋一元龍涎戒烟丸○去頑痰而解烟積包戒斷癮○每瓶二角半萬應如意油○治頭痛肚痛萬病搽食立效○每瓶洋五分參貝製陳皮○潤肺止咳順氣化痰而生津○每兩洋一角外有麋茸寗坤舒筋活絡蘇合益母金鎖固精三鞭壯陽十全大補玉液金丹心胃氣痛珠珀白濁花柳搜毒癬藥追風膏煖腎膏各丸藥自由廣東運來不能盡列○本園老鋪在廣東省城大新街開張○分號上海五馬路順全隆洋行帳房内發售○分售○京都慶順和○天津恆順興○蘇州茂昶○常州慶昌盛○揚州石源昌○鎭江聚和祥○蕪湖同興和○九江慶錩○江西大茂生○漢口播喊○南京鴻昌祥○寗波源記○北元成○温州萃昌和○崇明鼎豐等處　　趙同春堂蠟丸號 
　　同春堂女科玉腋金丹 
　　玉腋金丹婦科之聖藥也耑治婦女氣血虚弱身體黄瘦四肢無力月經不調肝經戀氣或赤白帶下胎漏血崩胎元不固孕卽小産骨蒸潮熱咳嗽吐紅腰膝疼痛髮黄脫落乳汁稀少心痛氣痛臨經腹痛經水紫黑癥瘕痞塊　經成病久不成孕一切各症服此立效大有補益身體壯健月經調和未孕卽可成孕旣孕亦可安胎歴經靈騐每丸洋一角鋪在上海老巡捕房對門開張 
　　遺精神方大有奇效 
　　固精封髓膏 
　　凡思慮過度斵喪多端心不攝腎致患四種遺精有夢曰遺無夢曰泄不覺自遺曰滑白晝淋精曰滲一有是症諸虚百損頓作矣久久成癆不治此膏貼在關元穴能保住不洩昔直方老人傳世歌曰人患失精成癆多我有封髓膏來鎖貼在臍下關元穴毋須服藥起沉疴○本堂照方監製每張六角雙料一元一在英大馬路葛同昌京廣貨號發售一在棋盤街恊記票行發售上洋務本堂主人啓 
　　嚮嗣扁盧 
　　浙寗林翼臣先生精岐黄余前月患懸癰險症申醫咸皆束手蒙先生用移毒之法得痊今聞泰昌行陳友挽請駕滬特此登報誌謝費育記謹啓 
　　上海盆湯弄壽榮齋 
　　聲明假冐 
　　本齋分設上洋以來歴有年矣精選良方藥求地道方得遠近傳名共相推許至心胃氣痛散風濕膏藥戒烟丸白濁丸白帶丸等乃本齋始創之秘方濟世之靈藥也今有無恥奸徒私造假藥冐充本齋招牌無非依樣壺盧從中虞利以致魚目混珠殊深痛恨一則於本齋聲明攸關再則於服藥者有悞故敢登報聲明倘蒙仕商光顧請認上洋大馬路盆湯衖壽榮齋老鋪招牌書明住址或交信局或默妥人則外埠客商免受奸徒之軌計於本齋有厚望焉上洋只此一家餘者假冐 
　　廣東趙同春堂蠟丸號 
　　虔脩六神丸 
　　本堂秘製六神丸專治時邪厲毒爛喉丹痧喉風喉癰雙單乳蛾諸症急將十丸開服立效如神兼治癰疸發背腸癰腹疽乳癰乳岩無名腫毒小兒驚風危在頃刻俱可立效書云走馬看咽喉不待不傾刻藥力緩則急救不及本堂此丸藥須細微實有九牛二虎之力救危爲　之功每盒洋七角同春堂鋪在上海老巡捕房對門 
　　白帶丸 
　　余室黄氏月經不調赤白帶下數醫勿愈幸友指示上海盆湯衖譚賣宦齋是丸極騐共購四料二元照方服下旬日痊愈特登報謝浙江陸本游啓 
 
 

Page 8

 
 
　　東陽字號 
　　新增醉蟹 
　　本號開張在上洋老北門外棋盤街中市石庘門内發售透味醉蟹凡貴客賜顧者認明本號圖記庶不致悞特此佈開本號主人告白 
　　善治大疾 
　　瘋癆臌膈乃内證之大疾楊梅結毒乃外證之大疾余去歲患兩足軟弱臥床一載醫藥罔效後遇信客費阿志云伊前年患四柱瘋承寗郡林翼臣先生醫愈余卽回寗赴局診治一藥而痊今友徐某患半肢瘋及王某患梅毒挽余請駕赴滬凡患久病不起諸大疾者卽爲來行醫治特此登報寓永安街同安里泰昌糖行陳義康謹啓 
　　聲說票因 
　　八月廿三申報登有永義正代李雲記支晋和莊八月三十期五十一號五十二號元各一百兩其時雲卿因事回里於廿九旋滬遂與永義　結帳而永義正延約至九月十三始將晉和支票换付九月廿五惠泰莊票始永義正所出支票皆非雲卿騙來也大德祥謙益祥同啓 
　　四馬路東首光繪樓謹啓 
　　攝影之藝不難於曉而難於精是以操是業者幾如林立而求其巧者罕若晨星本樓房宇之敞鋪設之美器具之備工作之精早己馳名遐
邇兹復修飾一新更添名手以期精益求精出乎其類自誇者何足信明眼人自能辨有意映像贈送親友或放大留傳後世者宜知何往 
　　新到雲石 
　　本號自運廣東家用皮箱上等八仙雲石檯面批發似格外公道貴客光顧請至棋盤街五馬路中廢利亨合利號仝啓 
　　廣東水險公司 
　　分派利息 
　　啓者本公司一千八百九十一年第二次息業經開派凡有股諸君祈携股單到本行寫字樓收去爲盼怡和洋行啓 
　　木輪逐日往來蘇滬 
　　升濟亨濟兩快船奉准來往蘇滬八月初一日起逐日開行其搭客水脚船上飯菜仍照舊章北佈利濟局白 
　　普仁堂藥丸店 
　　廣東普仁堂金鎖固精丸 
　　一身命脉全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍惚此丸係用正北鹿尾巴配八健脾固精等　專能收凝元神保固精液煖腎鎖陽强筋長髓並止夢遺每兩洋一角鋪在上洋棋盤街開張 
　　金軺籌筆和約新書 
　　此書係曾侯與俄國重整舊誼訂立新約自始至終無不經心着意兩國對答一一詳載并附陸路通商章程以及卾商過界卡倫單兹覓得原錄付梓盖欲問洋務者未有過於此書之湻備也裝訂四本洋五角另有新到洋務各書名目繁多不及備載賜○顧者請至上海樂善堂書局購取 
　　乆孚字號 
　　新增醉蟹 
　　本號開設上洋抛球塲北首佳製美味醉蟹糟魚糟蛋蝦子魚鮝蝦瓜沙醬蜜戧果脯按時發售恐貴客未及週知特此佈聞 
　　專治瘰癧重症 
　　珠具醒消丸 
　　本堂新增丸散膏丹再造固本還眞膏安神延壽丸肓齡延　丹玉液金丹甘露消毒丹辟瘟丹六神丸等凡蒙○仕商賜顧者認明石庫門内金龍爲記庶不致悞上海法大馬路同仁堂藥鋪啓 
　　新聞 
　　義和成東洋莊 
　　本號自運東洋燈鏡洋傘胰皂香水珊瑚漆器古銅玳瑁各色縐布奇巧玩物一應雜貨各樣俱全倘蒙光顧格外克己遠處信購原班卽寄須認本號招牌庶不致悞先行交易擇吉開張上洋法大馬路永興里口 
　　失票告白 
　　兹緣英公司博卡喇輪船行至澎湖洋面遭災沉溺將匯豐銀行託帶蔚泰厚番銀一萬元新泰厚番銀二萬元匯票各一張全行失落計由上海八月十七日所立在廣東見票十天由香港交銀現經匯豐銀行出給蔚泰厚新泰厚收執保據由廣東將銀照交匯豐如數收清此後失票别人檢出冐取作廢不暹乞中外宦商見此失票萬勿收用謹此佈聞上洋新泰厚蔚泰厚啓 
　　北德仁里張公館告白 
　　浙江里沈公舘失火累及張公舘遺失大小衣箱十五只並首飾另物及紅木雲石檯椅等件不計其數如有人拾得望送至北德仁里第四十七八號門牌可也送到酌送謝洋决不食言特此聲明 
　　新到賽珍洋珠 
　　本號今有賽珍象鼻眼滴珠大小俱全光色較前次來者更佳倘蒙賜顧請移玉至小東門内振大昌號購取可也 
　　失票 
　　今遺失同和　和源莊九月十二期元八十五兩五錢以向該莊注銷望各寳號切勿收用倘有拾得以作廢紙趙同和 
　　附送彩票 
　　亦中 
　　屢獲大彩久遠馳名創送彩票遐邇威知今售吕宋十一月票雙張十二元送兩張單張四開照算分條六角半送兩條躉批公道○兼兌紅票售購立奉上海法馬路 
　　果然神效 
　　盖余多年老癮遍服戒烟之藥不知其數費無限苦楚終難戒絶今得上海陸家石橋同慶堂之戒烟吉祥參片可爲靈旦效矣前後不滿兩月却能除我心癮毫無難戒之苦故特登報靑浦周鴻年 
　　兒科聖手 
　程月泉先生兒科盧福也針刀火灸妙術久傳余兒病重諸醫東手聞先生剛臨此境寓順泰碼頭恆豐米店遂請醫治樂到回春誠哉救世良醫相遇不偶也謹報衆法界瑛昌鐵鋪孫益三敬啓 
　　常得大彩 
　　專按批發並收各號紅票公道 
　　鴻運通 
　　上年正三六月顧彩四月二彩本年五月二彩早己聲明現售逐月吕宋票格外克己函購立奉認明聚寳盆爲記上海棋盤街 
　　杭州德記號 
　　發兌外國藥水香水丸粉糖片各貨俱全照申批拆信購卽奉近多假冐賜顧認明大井蒼元元銀樓間壁石庫門丙 
　　屢中大彩 
　　萬寳源 
　　早登報章兹售英十二月票分條六角雙單張照算函購立奉棋盤街北 
　　大東惠通銀行 
　　啓者本銀行資本英金二百萬磅又公積英金二十二萬五千磅總行開設在英國倫敦外國總董係怡和行之開錫惠恩利行之恩利公平行之愛未生匯豐銀行之麥格林前沙遜行之沙遜都阿行之都阿共六位上海董事係怡和行之司麥克利各遜行之馬士美最時行之國夫公平行之百露斯脫共四位所設分行在香港孟買格拉吉打新加坡檳榔嶼長崎神户横濱厦門福州天津等處凡各種房産貨物等皆可向本銀行作押欵并各種銀錢來往又本銀行可代客收存銀洋行三個月者付息三厘存六個月者付息四厘存十二個月者付息五厘特此布聞經理本銀行事務人陶耳薄啓 
　　英十二月票出售 
　　今售十二月吕宋票定拆公道兼兌紅票格外克己零沽雙張十二元單張四開照算分條七角華十一月初四日開彩凡蒙函購原班回件此佈老廣豐新廣豐萬福來萬寳來萬福來新行仝啓 
　　新印前後珍珠塔全傳 
　　是書前後兩傳南詞雅調記載忠貞孝義之事離合悲歡之情無不曲盡其妙行世己久惜無善本可彈兹顧曲主人專愛此書將其句語成雅韻公諸同好卽日成書全部八本裝套實洋八角寄各書坊發兌 
　　心氣痛第一散 
　　興讓街仙壽窩心胃氣痛散騐如仙丹吾母久患是症名醫叩盡藥正無靈向購一瓶需洋六角清茶送下二分立服立愈予笑曰斯藥之効速得非仙傳孚特此以告同病如有假言男盜女娼同有濂周有德同敬啓 
　　九月十五日錢洋並匯銀票行情列左 
　　新匯劃收市七錢三分三銀拆一錢四洋找頭七錢三分三錢找頭九百八十文市錢一百四十一千文卡錢一百四十千文衣牌一千零五十文銀行電匯銀票三先令九辨士七五銀行現銀票三先令十班士銀行三十天期票三先令十班士一八銀行四個月期票三先令十班士三八 
　　九月十五日進口輪船禮拜五 
　　大沽輪船由烟台怡和行愛合司又由東洋壳件行鎭東又由汕頭招商局新豐又由天津招商局桂林又由汕頭太古公司武昌又由天津太古公司北京又由寗波太古公司寗州又由香港和衆公司德興又由長江廣豐行福和又由長江怡和行廣東又由香港怡和行益生又由福州怡和行 
　　九月十六出口船禮拜六 
　　普濟輪船晚往天津招商局江裕輪船晚往長江招商局斯美輪船晚往基隆淡水壳件行福和又晚往長江怡和行廣東又晚往香港省城怡和行德興輪船晚往長江廣豐行鎭東輪船晚往汕頭厦門招商局江天又下午往寗波招商局飛馬又晚往烟台天津和興公司利發士輪船晚往牛莊寳源行大沽又晚往牛莊怡和行益生又晚往福州怡和行重慶又晚往烟台天津太古公司新豐又晚往天津招商局　　九月十八日出口船禮拜一 
　　寗州輪船晚往長崎神户横濱和衆公司北京又下午往寗波太古公司寳華又晚往長江廣豐行江孚又晚往長江招商局 
　　九月十九日出口船禮拜二 
　　鄱陽輪船晚往長江太古公司 
　　二十日出口船禮拜三 
　　平羅司輪船晚往横濱仁記行華利輪船晚往長江麥邊行 
　　九月廿八日出口禮拜四 
　　嗎禮亞華輪上午往香港新禮　也船加坡庇寗等埠老　進行 
 
 

Page 9

 
 
[間垣官報]  
　　同知林光藻卸辦木蘭坡厘務知縣李夢斗卸辦坦洋茶稅鹽塲劉定　卸辦良淺官運局禀到禀謝委署詔安塲事典史言家逵禀銷東一叚單日保中查夜差禀辭赴洪塘關稅差同知朱之濤委辦深坑厘局福州府經歴朱炳烺禀明九月初一日任事鎭臺徐萬福奉委帶福字左營委署按經廳鈕承灌禀謝委典史葉良幹自京禀到藩轅牌示准補永春直隷州知州沈受謙部選普江縣石獅縣丞鄧耀泉均飭赴新任又浦城縣典史金廷瀾病故遺缺以試用巡檢花占春輪委署理 
[祝融賀喜]  
　　有聽鼓金陵者僑寓朱雀航本月初七日爲其子納姻鐘鳴十下爆竹喧天新人綵輿至門鼓樂導入洞房儐相舞於堂媒妁賀於室鴉姑龍媪咸欣欣然滿面笑容忽見紅光燭天黑烟匝地人聲沸鼎無殊萬馬干軍主人急呼僕從掖新人出一切箱籠牀帳俱不暇顧時有輿夫十餘人伺於門外聞變奔入各提汲桶登墻撲滅又得衆隣之力始將正屋保全僅焚去廚房一椽事後查知忙亂中遺火薪中庖人爭上華堂觀交拜坐牀撒帳諸禮初不料一星之火竟至燎原也當赤熛怒發時賓客奔逃脫靴落帽者不一其人乘興而來敗興而返莫不詈祝融氏之不解事祝融氏曰我何過哉我亦欣欣然來賀喜耳心欲見責請從此辭 
[上海虹口元濟善堂施醫給藥一文愿八月十五日至三十日第十五次清單]  
　廣東寄來去疾齋錫山含記二戸各洋四元韋陳氏七月份洋二元錢莊來大雷隱耕子銅洋一元○經收贈藥捐欵○湖北寄來隱名氏洋十元麥業翁助洋十元嚴先生來馬慧善助洋五元○又經收八月份各善士常捐○吳春池八月份洋一元吳敬堂洋五角梁日三廿五愿八月份錢七百五十文九章號禮和帳房二戸各甘愿各錢六百文華榮和永義源怡珍居戚益齋湯鴻賓小舫主人巢子餘巢潘氏隆茂號延壽堂潤德堂十一戸各十願各錢三百文廣和記致賓長洗壳光三戸各七願各錢二百十文華榮昌殷茂庭殷守泰殷許氏殷守源殷恆懷讓德堂湯雲亭八戸各五願各一旦五十文乾元押裕祥莊上戸各三願各錢九十文華克濟靜慮居守抽子湧幢氏四戸各二願各六十文楊方氏楊柳塘二戸各一願各三十文○陳鴈記五十願七八月份錢三十文王岐記三十願七八月份錢一千八百文鄭程先林湘記二戸七八月份各廿願各一千二百文鄭梅庭五願五六閏六七八月份錢七百五十文陳震記五願七八月三百文洗經珊三願五六閏六七八月份四百五十文禮發押佩記二戸各三願七八月份各一百八十文陶德寳二願七八月份一百廿文黄敬全譚國珍譚始端三戸二願五六閏六七八月份各三百文江蓉堂胡玉如二戸各一願七八月份各六十文恭壽堂徐宗潢昭敏氏松生氏四戸各一願閏六七八月份各九十文聚和盛錢一百文洽盛恆張幼山沈恂如張松山四戸七八月份合錢四百文王禮堂五願五六閏六七八月份七百五十文至義居六願八月份錢一百八十文○以上三欵合共收英洋三十二元五角正銅洋一元大錢一十九千五百五十文合倂聲明 
[上海六馬路仁濟善堂經收南北兩市各米寳行米麥雜糧捐九月初一至初十日止弟二十五旬清單]  
　　同吉泰寳行錢九千三百七十七文元昌豐錢八千三百八十文同順錢六千八百五十文豐和五千七百四十六文永愼和五千一百七十八文乾科四千九百八十文穗祥四千九百四十二文恆祥四千九百三十七文振豐四千八百五十二文萬順公四千六百十二文生源三千八百三十九文豐記三千五七十二文同泰公二千七百九十四文愼茂豐二千六百九十一文恊昌泰二千五百五十九文裕祥一千九百三十二文聚源一千三百七十四文大和一千三百五十三文義記公一千一百十五文德盛六百九十七文三和五百七十三文永順四百七十九文恆源四百八文德大三百二十五文潤元三百二十三文晉泰二百九十一文恊記二百八十八文元生長二百七十九文咸茂二百七十九文萬源二百七十七文錦祥二百七十二文義生二百十五文同德一百二文專永愼九十一文北同泰八十二文恊豐七十二文萬昌五十一文恆隆一千三百十八文昇記三百六十五文衡大二百四十八文錢恆泰七百九十四文源順恊七百七文大興合六百五十一文德大三百七十四文新興和二百二十一文同興一百七十九文裕昌八千三百七文長豐三千九百五十三文衍源三千四百五十四文元吉泰三千一百八十四文三泰三千一百七十文松盛三千一百十文　泰三千七十文正義隆二千五百八十八文靈大二千二百十八文仁和利二千七文潤和一千九日三十三文鼎昌源一千八百五十一文生泰一千六百五十八文萬生一千五百七文長義一千三百九十文潤泰一千三六十八文元和一千五百七十五文鎭生一千二百三十六文葆生八百八十文餘大八百四十七文愼餘七百十三文天和七百九文長泰陸百七十四文萬隆五百六十七文義記四百八文聚泰三百五十七文萬祥三百五十六文愼生三百二十三文葆茂二百六十六文南元昌二百五十九幾泰興一百八十文天元一百七十八文萬盛泰一百七十五文和記一百七十文愼益一百六十八文同泰一百五十七文元泰一百三十八文和生義一百五文萬盛一百三文萬祥成一百文甡羲七十四文新興七十文和泰五十七文以上八十九戸共收錢一百四十六千三百九十一文 
　　上海鴻福來吕宋發財票行附送彩票 
　　英十二月頭彩十萬元○葭月初四日開彩上海四馬路鴻福来票行啓 
本行創設有年常中大彩天下久己聞名蒙遐邇信義而來時有無恥小心隠戤假冐移花接木防弊無法故製彩票附送不取分文以絶各弊又使　光顧者一舉兩得○今售英十一月吕票雙票十二元送彩票雙張○單張六元四開三元分條七角彩票照送○躉批公遵紅票照吕市匯兌○彩票頭彩得洋一千二百元餘彩刋明票上得彩照吕宋對號單爲憑以昭信實　紳富函購原班立奉 
　　廣東益三堂老藥局自創包醫小腸疝氣聲明鋪分上洋鐵馬　東首總桃源坊朝南石庫門内 
本局獨授祖傳秘製之良方依法製成疝氣膏丸屢蒙貴商信實早經馳名天下老少咸知不料近有刁惡等輩詭計百出或音同或字異或將紅布等僞膏自稱秘製之靈丹鐵托爲稱揚紛紛閙亂於市使購客玉石總總難分實堪痛恨今本局由壬辰年起定新章倘世上無論患症年深兼月久均可請至本局面議包治全愈或托友人或信局另購雙料黄緞單料紅緞膏面認明益三堂圖章並隨藥附送總藥目爲憑此乃眞正起創老店之妙藥也臣奇得無論數十年之老病卽將此膏貼上卽見腎囊隨日縮小患症未久貼單一張或服丸一盒極至五天可能包愈倘多年老病宜用雙料一張並疝丸二盒包治半月腫脹全消倘市上仍有假藥借名欺人較媪盜何異○雙料黄緞　氣膏每張一元二角○單料紅緞六角○疝氣丸每盒一元 
　　江左書林發兌書籍○御製耕織圖○繪事津梁畫譜○石印翎毛花卉百鳥畫譜○石印賦海統編成書啓○近出木版石印書目二册請來請取閱 
　　本坊開設上海四馬路中搜輯經史子集讐校古今各書必以料重　精印行海内旁求博採略備精華上自京畿遼瀋下逮閩廣楚豫通達無間早邀宦紳鑒賞矣惟近來石印繁興除本坊自印各書外於家藏精本新出各　以及錫版銅版并衆書坊各石印局所有刋報之書無不賅備另備新舊書木版石印名目數千種印成書目兩册以備採擇但目外之書甚繁未克全列蒙顧者請另開單委訪可也至遠處各省一紙書來尅日報命亦必克己定價惟希垂鑑○增廣賦海統編啓是編將所出近科舘賦各書院小課賦歲科試賦近時名人窻作以上諸賦悉取尤精尤雅者分别選入朗若列眉誠賦學之巨觀也每部四元躉購從亷○石印增廣玉芙蓉初二三集計詩四萬首○海上名人重繪芥子園畫傳初二三集○分類典搭新樣○小試利器巧搭各法○聨絡金丹巧搭○四書五經典林後附易例大全易　學等四種○小題一字文準以上石印○大板四書匯參大全二元五角批本東萊博議四角八家四六六角沈政書一元二角扁鵲心書四角徐靈胎十三種二元行素堂印譜八册二元針灸甲乙經二元○劉註七家詩○古音類表○惜隂軒叢書○古泉匯○楊子書繹○大板三魏集○稱謂錄○遜志齋全集○書畫鑒影○苗氏說文○讀書後○方輿簡覽○玉函山房叢書○歸震川集○王引之四種○杜　川集○龍威秘書○說文句讀○說文訂補○連筠移叢書○四字類賦○啜耕錄○京板都氏爾雅○癸己存稿○說文校錄○通志通考通興續三通　朝三通合九通洋二百四十元○廣羣芳譜六元大板陳本史記三元六角紀批嬴奎　髄二元吳詩集覽二元沈選　宋八家古文一元詞律一元四角詞律校勘六角漢魏六朝名家集六元芙蓉山舘全集二元四角雙桂樓叢書六元明儒學按四元十七史商榷三元五經歲編齋校書三種内計穆天子傳古今人表宋本焦氏易林三元全祖望七校水經註四元姚梅伯大梅山舘全集四元半厂山房叢書四元數度衍算學三元 
　　米得洋行告白　新到　新到　新到 
啓者本行開設在英大馬路二十號門牌今有柳條花之綢被可供眠牀馬車東洋車寫字房之用并可以供窻帘門帘及各種用處其顔色甚爲鮮明質地輕而且牢無他物可出其右其温暖能抵棉被二條各省大小官員俱來購買或供自用或供家中人用現在旣有此物卽無須用從前十磅重之棉被蓋此種綢被只重二磅半而己保護身體旣己温暖又不沉重用之實係適宜不論何人俱應購用此被請諸君用此以保護自己及小孩身體其價每條不過洋二元　又有各種　蘭絨每碼最亷之價二角五分　又遮太陽眼鏡每副洋二角五分　又外國糖買六瓶者洋一元　又外國汻衫每三件洋一元　又有新到蠟條自來火其匣花樣鮮明殊爲好看其價在普天下最爲便宜每洋一角可買十匣買一格祿斯計洋一元二角買十格祿斯洋十一元　買五十格祿斯洋五元　又有許多外洋運來貨物色色便宜眞不二價此佈 
　　美佛羅斯製貢國邦補益藥米 
專治　肝勞　肺癰　澇瘵　飲食停積　胃口呆滯　心悸多　諸　君　賜　顧　請　向　上　海　四　馬　路　中　西　大　藥　房　大　馬驚　四肢酸軟　身虚體弱隂損陽虧　宗筋不舉　氣血衰敗　路　晉　隆　洋　行　寳　善　街　晋　隆　分　行　曁　良　濟　藥　房　等　酒色過度　水土不服　小兒不長成　小兒血不强壯病後　四　家　購　辦　大　瓶　一　元　五　角　中　瓶　一　元　起　碼　小　瓶元氣未復　精神委頓　吸烟人身體瘦弱　烟癮新斷精神恍　五　角　原　籍　十　二　瓶　價　目　格　外　公　道　批　折　另　議惚　傷寒症初愈軟癱以及五勞七傷等患服此皆效美　國　佛　羅　斯　醫　生　謹　啓 
　　海上靑樓圖記 
　　新出石印繪圖申江花榜　　　心醉閣主人啓 
妝樓伽藍古稱艶史板橋畫舫今著佳名申江爲通商一大都會烟花之盛甲於天下前刋鏡影簫聲僅集名花五十枚不免遺珠之憾且日新月異大有滄桑今蛟川蕙蘭沅主人作客海上北里冶遊選色藝雙絶名噪一時者倩名人繪成小影百餘輩維妙維肖著以傳說艶蹟標以里居閒吟分書正草隸篆顔曰靑樓圖記付之石印精妙活艶展斯圖者如見其人裝訂雅緻外用錦套每部四本價洋一元二角寄存上海三洋涇橋緯文閣四馬路古香閣二馬路千頃堂代售 
 
 

Page 10

 
 
　　廣東梁愷悌藥丸略列 
　　小兒回春丹 
　　治小兒驚風發搐天吊增寒壯熱嘔吐泄瀉實痰等症五粒頭每丸一百二十文三粒頭每丸八十六文 
　　參茸戒烟丸 
　　一服此丸立能將烟具藏起戒時毫無難過戒後不生病每兩三百文雙料一千二百文 
　　龍涎哮喘丸 
　　凡患哮喘每服十四粒數瓶斷根每瓶錢三百文外有雙料洋金花作烟呼吸喘卽立止每包百文 
　　追風如意膏 
　　專治一切風濕骨節作痛手足麻木寒熱瘧疾小兒吐瀉　風等症大帖錢百文小帖五十文 
　　入塲定志寗神丸 
　　此丸專爲讀書人而設大科小試帶進塲中用口含化雖作文至終宵精神不倦每盒十丸六百文 
　　經期腹痛丸 
　　專治婦人臨經肚痛或經前肚痛或經後肚痛甚至經閉不通悉皆取效如神每丸洋一角 
　　拘杞桑椹清補酒 
　　此酒滋腎益氣生精助陽常飲不燥不熱聰耳明目烏鬚黑髮益壽延年每瓶錢二百四十文 
　　頭風止痛太陽膏 
　　專治風氣上攻頭痛法捋此膏一對用自己口津舐濕貼兩太陽穴應驗如神每封錢七文 
　　四鞭壯陽丸 
　　鹿腎鱸腎海狗腎名爲三鞭　能壯陽種子加入馬賢洪爲四鞭馬畜屬火功效尤速每兩洋二角 
　　小兒疳積散 
　　小兒孱弱飲食少進或食而不肥　眉擦鼻此疳積也將散拌粥與食自能全愈每瓶二百四十文 
外有參茸衞生丸參茸白鳳丸全鹿滋腎丸寗坤丸蘇合丸益母丸心氣止痛丸調經種子丸化痰止咳丸赤脚大仙丸八寳吹喉散號拍拘龍丸婦人白帶丸如意油薄荷油艾油發兌上海棋盤北首梁悌愷啓一分枝蘇閶中市此外九江廣泰源江西省城磨子巷羅春臺安慶倒抓獅羅春臺嘉興孩兒橋申昌杭州保佑坊申昌寄售一分寄吳城鎭羅春台發兌 
　　廣東杏林軒精製 
　　走馬胎膏 
　　此膏出自西粤之南寗原以生藥十餘種同蒸數天復入藥末其膏始成專醫風癱半身不遂手足酸軟四肢無力筋骨腫痛困倦難堪脚疾不能行動等症患者服之必驗經救多人夫風癱乃最頑之症也非此膏不能療之本軒心存濟世不惜萬里跋涉購而藏之以備世用大　洋一元小盅互角温酒冲服鋪在上洋抛球塲 
　　新出石印十太名家文鈔 
　　制藝代聖賢立言近來風氣漸趨高古議論透闢經術湛深非空疎者得以濫竽然皆不離乎先哲範圍今將　國朝名譽最隆之汪雲壑陳勾山諸先生遺竽然皆不離乎先哲範圍今將　國朝名譽最隆之汪雲壑陳勾山諸先生遺稿抉精擇華共成十家聊備揣摩之助本仿巾箱字跡放大舟車窻下兩得其宜每部五本碼六角實四角寄法馬路萬選樓出售 
　　巴勒水險告白 
　　啓者今康買興尤寗水險公司備存實本洋一千七百萬元在中國專保各日洋面貨物水險無論平安水漬皆可照保價亦克己如貴商號賜顧請移玉五馬路二號巴勒洋行帳房面議可也此備巴勒洋行謹啓 
　　包醫遺精久己馳名 
　　神童二仙丸 
　　此丸專治身體虚弱遺精夢洩溺後淋濁四肢困倦腰膝酸軟或酒色勞傷本堂授祖傳秘製之良方用上等藥材修合無　年久遺精不愈服之可能包愈片輕一料重　二料此丸温和不寒不熱常服非但百病不生功能延年種子卽日初服一天卽見神清氣爽比平日不服丸之日大不相同不靈退還原洋每料三兩一元○調經白帶丸每兩二角　○六味地黄丸每兩五分鋪分上洋鐵馬路東首總桃源坊朝南石車門内廣東益三堂老藥局啓 
　　地亞士軍械洋行 
　　本行專辦軍械機器己歴三十餘年素蒙各省委辦奬許且又經理比國考格蘭爾鋼砲鐵艦機器廠佛得靈栗色砲藥厰英國無烟火藥公司均係著名巨廠歴經辦運有效並有英德等國各種純鋼新式快砲快槍銅帽火藥以及各項機器全備倘荷賜顧其價格外克己特此佈聞　本行告白 
　　鴻昌號批發 
　　自運吕宋票專拆同業兼售門市遠處信購原班回件紅票克己兌現售十二月票分條六角如蒙賜顧上海棋盤街 
　　眞東洋蘭花香肥皂 
　　擦面潤容散玉容香水粉 
　　此皂專治油膩並臉上烟色黑氣而且奇香摖之可皮膚滑潤每匣錢一伯四十○潤容散專治面上斑點酒粉刺調擦數日立效每瓶八十四○東洋玉容香水粉能使容顔少嫩色潤肌清每瓶錢二百託上洋四馬路文宜書局打狗橋恆泰布號 
　　廣東趙同春堂蠟丸 
　　馳名各藥 
　　參茸衞丸生○功專培補元陽壯神補氣洋二角五赤脚大仙丸○功能培補下元益精煖腎洋八分龍涎戒烟丸○烟引新久輕重包可戒除洋二角五扶陽乾健丸○功能壯陽補腎種子廣嗣洋二角五調經坤順丸○功能調經補血温煖子宫洋二角五小兒回春丹○專治急慢驚風寒熱咳嗽洋一角婦科白帶丸○此丸本堂秘方馳名靈騐洋二角五順氣化痰丸○化頑痰順逆氣立止咳嗽洋二角花柳搜毒丸○搜清花柳餘毒全行除去洋二角紅毛墜金膏○專治惡毒大瘡癱疽腐爛洋一角腸風下血丸○治大便下血糞前糞後紅洋二角鋪在上海老巡捕房對門杭州蘇州無錫鎭江寄售　　新出述古齋幼科新書 
　　寳應張筱衫先生輯幼科推拿經騐各法分門别類辨證詳明加以圖繪爲釐正按摩要術四卷又輯先賢諸家之言爲育嬰提要說一卷俾防患於未然又輯先賢論疫論痧爲痧喉正義一卷附以案語折衰極當治法大備無論知醫與不知醫皆可按圖施治爲保赤者必備之書每部六本實洋七角上海四馬路古香閣並各書坊發兌 
　　管可壽首創纒脚藥 
　　纒脚藥五十六爛脚藥七十文雞眼藥七十文玉容散八十四四時藥茶十四消食飯灰十四南晝錦内櫃 
　　城濟堂啓 
　　戒烟呬噶草 
　　戒烟呬噶草靈騐異常服此戒脫皆稱仙草每脹錢廿一文近來假冐甚多認明包内有達醫士小像爲記上洋盤街北四馬路口售朱家角同順豐號　　廣東杏濟堂 
　　眞賴家園橘紅 
　　止咳順氣化痰丸 
　　人之有痰多由榮衞不清津液凝積外因六淫宣擾内則七情抑鬱以至臟氣不和結而生涎故喘滿咳嗽等症之所由生也此丸使血氣和平調暢關絡則津液流通而無痰患故能治一切咳嗽痰鳴喘滿之症不論久近應效如神每瓶洋二角○並有化州眞賴家園橘紅每個洋五角○龍涎哮喘丸每瓶三角○治喘洋金花每盒一角○參貝陳皮每盅一角上海大馬路興讓街第一家杏濟堂啓 
　　聲明 
　　本堂監製極貞戒烟參片素蒙見信奈近有無恥之徒仿造式樣朦混銷售甚至將僞藥欺騙仕商每受其欵本堂心存利濟誠恐因而致悞　貴體故不敢秘而不宣爲　諸君諄諄告也一鋪在姑蘇閶門内宋仙洲巷朝南牆門内寓發兌一鋪在上海棋盤街老巡捕房對門又温州處慶號所售戒烟參片均係小號之貨别家均是假冐餘外並無分出倘蒙賜顧勿爲所迷余深有厚望焉彭誠濟主人謹白 
　　粤東廣福林丸藥 
　　參茸婦科白帶丸神效婦科通經丸 
　　○白帶症每因寒滯濕熱憂思抑鬱氣血傷耗眞隂虧損遂成此症倘不早治愈流愈多漸成咳嗽潮熱骨蒸瘦損等患此方祖傳靈騐應手奏效小丸每兩四角大丸每個二角○閉經爲婦女要患經閉則百病發生本號祖傳良方能通經活血去癮生新調和血脉生新調和血脉無論室女婦女無不應手奏效每丸一角鋪在上洋老巡捕房對門廣福林 
　　仙壽窩靈騐無雙 
　　花柳搜毒丸 
　　立止白濁丸 
　　濁淋之症或因濕熱而滲入膀胱或腎虚而敗精流注或染花柳時毒久結而成白者尚輕而赤者是重便則隂巠剌痛如刀點滴難通久則更難爲治是以本窩不惜工料方不同武無論三濁五淋立效之功非言辭能盡靈應也每兩洋四角立刻止消花毒搜毒散七角搜毒丸五角○止痛生肌散四角○耳聲丸五角上海興讓街 
　　婦科百妙湯 
　　婦人之病多由憂愁鬱怒而來怒氣傷肝則心氣不得舒脾氣不得化以致諸氣不得平初則身疲體倦四肢羸弱心胸痞悶精神不爽懶于語言不思飲食怠惰嗜臥頭暈目眩面黄肌瘦毛髮無澤漸致陽盛隂　氣血不知累及衝任經水不調腰腹隠痛崩漏帶下孕育難成面目手足浮腫氣虚心悸夜多怪夢久而不治輕則積聚藢瘕重則骨蒸癆瘵若不及早醫大有關係凡婦女患以上諸症者化常服則氣力倍常精神暢旺諸症悉消并能潤肌膚而悅容顔實爲婦科中不可不備之至寳也用法詳具仿單價錢一百文上海樂善老藥房及漢口徽州舘會新街分鋪福州南台中洲分鋪等處發售 
　　上洋大英醫院發售 
　　百補鐵酒治氣血不足面黄等症補肺魚肝油治肺肝不足五勞七傷等症　麥液止咳露生津止咳安神寛胸清香洋蜜肌膚燥烈塗搽和潤清香風濕藥酒治骨脊酸痛麻木等症　烏鬚髮藥水染黑花白鬚髮永不泛色　平喘楊金花治脾肺受寒喘哮痰火等症艶容嫩面香水粉能去婦女面靑色且潤膚清香可人○百補固精丸治體虧濕熱遺精等症　靈騐瘧疾藥酒治瘧疾輕重包愈不發　以上各藥服法價銀均另有仿單洋列賜顧者認明招牌庶不致悞 
　　赤脚大仙魚鰾種子丸 
　　此方係雲南大理府周姓年老無子遇異人傳援此方服至月餘自覺目明身健髮黑鬚烏久服連生七子壽至九十有七此方專治身體虚弱老少酒色過度頭眩耳鳴神昏目暗腰膝酸痛四肢無力自汗盜汗下元虚損夢遺精滑陽痿或男子精寒腎虚陽物不舉不能久堅元陽衰敗或女人血塞氣弱子宫久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上海英巡捕房對門廣東接元堂何均年監製 
　　新到外國鷄 
　　啓者本行有客寄售外國鷄三十餘對　肥肚雄大價亦公道貴客如欲意者或通售售或零拆請至本帳房面議可也龍飛洋行啓 
　　告白 
　　順利洋行　理火險公司 
　　本行經理保火險公司土餘年矣專保中外房屋棧房貨物等件其資本之殷實賠欵之迅速遐邇咸知今將保費格外便宜貴客賜顧請至本行帳房面議 
　　珍珠化痔丸 
　　痔有數種皆由風濕燥熱四氣所傷四氣者非六淫之邪乃五　之氣擾動内發而作成也外治者如刀針掛線猛藥剖洗不惟痛苦難當且傷元氣内治者全用凉血散風逐濕潤燥温劑亦未見效反損精神痔雖感風濕燥熱而成實肝脾腎三種虚損而起欲斷其患固本爲先治標爲次此丸内藥品以舒肝扶脾固腎爲君以寛腸活血行氣爲佐調和藏腑健運隂陽使風濕燥熱四氣所成痼疾無地可容自然消化故此能治一切内外毒痔不拘遠年近日辰擔成管糞前糞後膿血漂流破孔穿腸脫肛腸　如芝如菌大便艱辛甚至痛癢異常等症無不　效每兩洋二角五分外用消痔散薰洗每包一角上洋英大巡捕房對門廣東接元堂何均年製 
　　新式八音琴 
　　本行新到大小八音琴内敲鐘皷其音甚妙以及號筒戰皷洋笛洋簫等各色樂器俱全其價格外從亷凡貴官紳富賜顧者 
請駕至英大馬路三號便是謀得利琴行啓 
 
 

Page 11

 
 
　　眞正人參補血生精壽種子丸上洋中和里内廣東詹誠德堂啓 
人參一物價值昂賞功力較速欲試其功則與虚人服之立能回元補氣近來市上所售之謂參茸種子壯陽等名目丸藥者動誇神效每兩僅取錢數百文何其價之亷至如此耶古方有名黨參曰人參想必是用黨參而名其人參也假如製丸十兩中入眞正人參二兩核進貨價每兩需銀八九兩若入參三兩或四五兩其數更巨若資本短少所用之參購致參店其價每兩需銀十二三兩若製丸十兩入參兩三錢亦難到本如此不待智者然後知其有名無實也本堂主人家藏補血生精丸一方不惜重資修合公於世用此丸用眞正人參爲君揀選地道藥材泡製精良煉膏入參末爲丸性味平和不燥不熱虚者實者服之皆宜有病能愈久服多壽令人多子誠衞生之要藥也夫人之生者得精血也精血一衰諸病並起若服市上補丸類多燥熱烈性而且製煉不精虚弱者最畏熱燥之劑服之非但無益而且恐有所害大凡少年子弟傷酒傷色眞元耗散以致有妻無子且慮　夭或年逾不惑之外精血漸衰之日疾病易生其病無不由虚而起風濕由虚而入故虚而自汗盜汗虚而驚催目見怪異端　氣短虚而腎氣虧損遺精白濁見色流精臨事不堅未交理洩陽衰無子以致時常　痛眩暈眼花目暗耳聾耳鳴或腹中心氣作痛或手足無力腰膝筋骨疼痛或飲食不進痰涎壅滯聲啞咳嗽勞傷吐血痰中帶紅便閉淋瀝嘔逆燥煩下血失氣夜寐不寗嗜臥困倦忡怔亂萼泄瀉久痢吐酸惡心手心足心内熱等症宜早調養否則爲禍不淺但服此丸得人參之精氣復其元固其本精血充實何病之有世之　　子嗣者更宜服此丸得元氣充足身體强　求子者一舉種得佳元本堂之藥亦幸得其傳名矣請嘗試之方知奇效服時或早晚或午前空心開水吞下下錢此丸非但延年却病種子且能令人之精血神氣生清靈而化濁劣故生子必聰明英秀强壯多壽世之欲生責子者請一試之每兩價銀四兩加捐費銀二錢半躉買廿兩價洋一百元加捐費洋六元○外有婦科眞正人參調經種玉丸價仝上○參茸扶陽乾健種子丸每盒四粒一元小丸每元四兩○婦科調經參茸紳順丸價仝上○其餘丸散膏丹藥酒衞生白鳳再造戒烟膏丸發竟 
　　十九製蒼术斷根丸 
　　廣東鹿芝館治喘蒼术丸 
　　哮喘之苦人甚矣哉余前因有此病延年調治不愈更至每月約發一二次一起卽寢食不能手足無力呼吸不通汻流便急三四天方順歴久且起雞胸後索得此方究其所以致喘之故端由脾弱脯寒土氣不足則水洩不通成爲痰飲水飲其頑痰卽堅結成核遇風寒外感動其肺而水湧痰冲壅塞其竅其緊急之苦實是難堪此丸用十九製清湻蒼术爲君助其培土制水水消而痰化痰化而喘不興自得此方如法製服喘久失焉余經見效樂於憐人特製此丸公於衆用願斯世同獲安康云爾每兩價洋角半廣東鹿芝舘分設上洋三馬路英老巡捕房斜對門分寄杭城皷樓外元成參號内發售 
　　新出石印各種書籍 
　　繪圖粉粧樓全傳碼洋八角古今名人畫稿續集碼洋五角新選館詩匯海碼洋一元重校簡明五經備旨碼洋八角仿大增補重校四書備旨碼洋一元二角繪圖一度梅全傳碼洋四角九月底出書其餘名目繁多不及細載賜顧者請至二馬路泰和里第二衖第一家及各莊均有發售上洋文選樓書莊阮雲章啓 
　　老太古保火險公司 
　　本行經理保險公司所有房屋貨物棧房均可代保其價格外公道貴客欲保請來面議可也 
　　頭彩十萬元分條六角 
　　必得中紅票現兌 
　　十二月吕宋票出售雙張十二元零躉折兌劃一公道函購卽奉上洋四馬路 
　　purys　ellof 
　　福累忒糖藥水 
　　啓者此種藥水專治人家睡不安枕服之卽可安眠或頭痛哮喘咳嗽　身疼痛心緒不寧天氣炎熱用此種藥水治之實爲最妙服後較平時更可酣睡藥中並無雅片及悶藥蒲加得醫生云此種藥水並無危險于身子斷不妨碍此種藥水由德國巴黎施雅各路十九號門牌弗來累製前由新金山荷蘭國法國考騐後給以金銀賞牌現在各埠均有分售上海在大英醫院寄售此佈 
　　大同南貨號 
　　佳製醉蟹 
　　上洋寳善街中市常年應時佳製醉蟹大壜一元中壜半元小壜二角並異味燻魚醬油瓜子發售 
　　分條五角八 
　　萬淂於連連中 
　　英十二月票雙張十一元四角單張四開照算信購上海四馬路 
　　白濁丸靈騐 
　　我患白濁久矣亦服藥多矣終難見效後往上海盆湯衖壽榮齋購丸二料洋一元復完濁止眞靈丹也姑蘇陸凱謝 
　　躉批條頭五角七分 
　　一定中快得利 
　　英十二月票零售單張六元分條六角函購上海四馬路 
　　上海協安興記 
　　本號專批發吕宋大票歴己多年屢售出大彩遠近馳名今售十一月票批發零沽原班回件收兌紅票公道此佈 
　　躉批分條五角七分 
　　快發財必定利 
　　英十二月票零售單張五元七角分條五角八紅票加申信購上海四馬路 
　　上海同文書局告白 
　　南海康長素先生所箸新學僞經考十四卷在本周發售此書考得費易毛詩古文尚書局禮左傳爾雅說文皆是僞書爲二千年未闢之學海内爭先快覩者也初印白紙精本收回紙墨工價銀二兩 
　　無師自通寫信　徑要决 
　　是書係近時商號生意往來各項緊要對答之語曁頌揚稱呼擡頭時令起筆述事收尾等法及寫信格式無不全備且逐節註解如文理初通之人一見便明只須依法動筆遠絡貫串矣附看洋易知之决共五本洋六角在上海四馬路文宜書届各書坊代售 
　　心氣痛仙藥 
　　吾室氣痛甚辛苦遍覔名醫藥不好靈藥購於仙壽窩立服立愈如仙艸聊以四句詩鳴謝南翔李太守第啓 
　　只此一家起首老行 
　　天成 
　　十二月雙票出售雙張十二元單張四開照算分條七角附送月份牌函購上海棋盤街北朝東石庫門内原班帶奉不悞天成啓 
　　頭彩十萬 
　　同得利 
　　售票有年屢中大彩今售英十二月票價照大市分條六角賜顧棋盤街口 
　　新開義順參燕號 
　　本號開設上洋二馬路中朝南門面發兌高麗野參東西洋參專辦官禮貢燕杜楝清水燕絲各港燕貨俱全凡仕商賜顧者認明本號招牌庶不致悞先行交易擇吉開張 
　　春陽號 
　　肥壯醉蟹 
　　本號開張在上洋老北門外棋盤街中市石庘門内發售透味醉蟹凡貴客賜顧者認明本號圖記庶不致悞特此佈開本號主人告白 
　　課金助賑 
　　徽州胡席玉先生奇門卜易占驗有年向不取資今先生觀賑災需用孔急愿意一課收洋四元助賑遠方寄信來批信資自給寓漢口萬安巷上首裕德祥對面占流年請將貴庚開下李時來啓 
　　道生號謹白　　 
　　羙味醉蟹 
　　本號精製糟碎等貨蒙紳商賜顧信實馳名現備應時恐未週知故特登報以廣招徠新北門外便是 
　　愚園菊花會 
　　啓者本園不惜重資特向各處挑選上等名菊陳設齊整擇於本月十六七八三日供檯於停翠軒兼有樂吾軒特請姑蘇頭等校書陸小寳三點鐘准　客串務請諸公早降特來賞玩謹此佈聞主人告白 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開 
設鐘表行代客辦理時辰表及各式鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
　　申報舘　啓 
　　客歲在粤東省垣見家叔由信局購上海英大馬路虹廟東首京都同德堂鎗上三香戒烟膏吸之斷癮心竊異之蓋家叔年己逾花甲矣僕吸烟八錢己有十年各埠戒烟藥試盡自恨體弱無緣戒脫余因公赴楚順道申江親至同德堂見購藥者十分擁擠因購雙料槍上三香膏十兩去洋八元爰依仿單吸食自覺精神爽快飯量加增續託恊興昌再購八元前後計四十天竟將多年痼疾戒除受惠深重感戴莫名謹寄本洋十元刋報以供衆覽卾垣宦遊人具本館又收到廿元總共卅元理合附誌 
　　擇於本月十一開張 
　　源潤豐皮貨莊 
　　本號自往各口選辦粗細皮貨一應俱全其價格外克己以廣招徠倘蒙仕商賜顧者請認明本號招牌須不致悞開設上洋英界老巡捕房北首三馬路口坐西朝東三層樓紅洋房便是 
　　奇遇 
　　久患烟霞無法戒脫五月下浣與二三知己出外散心路過四馬路中和里見圍觀者甚衆予亦入内看見詹誠德堂門前所煎者似烟非烟似藥非藥詢之旁人云係鎗上戒烟三香膏乃戒洋烟極靈之藥予次日飭人往購二兩試用此膏清香無比不滿一月消患於無形眞喜出望外錄登申報以告遠方同病相憐者早登覺岸焉宏茂祥記葉均平識 
　　告白 
　　兹本行天津上海兩埠所行用之洋鈿鈔票凡紳商携帶來往津滬向例兩處一概通用照付並不扣取分文以照信實而圖久遠近有無恥歹人揑造謡啄謂本行有扣水貼費等語爲此特登申滬兩報俾衆咸知本行誠信無欺特白壬辰季秋上海匯豐銀行經理人謹白 
　　公興南貨號美味醉蟹 
　　上洋英大馬路中市新美味醉蟹蝦子鰳魚蝦子鱭魚暇子乳腐五香糟蛋蝦子醬油恐貴客不及週知特再登報本號告白 
　　英和照相樓 
　　本樓移至麥家圈新添男女古粧服色琴棋書畫隨意佈景擺色精緻屋宇光亮照法巧妙與别不同宅眷之相永不他售賜顧者請移玉可也 
　　永平火險公司 
　　　　ＬＡＩＲＥＰＭＩ 
　　啓者本公司開設以來約有一百年有資本銀八百萬兩現在北京路第十七號門牌開設分行中國客商賜顧者其保險價 
照大市一律此佈辦理人富爾倫啓 
　　招尋田單 
　　本月初六在寳善街楊萬興櫃上遺失洋錢匣子一個内有楊姓户名田單一紙有現洋三元五角銀洋奉送只要田單一紙有人拾得者送交新同孚洋行陳建勳謝洋二元上海縣二十三保六圖田單三畝有零將單抵押銀洋各寳號切勿收用特此聲明告白 
　　謙和洋行 
　　啓者本行開設在英大馬路三十二號門牌由外國裝運進口各種洋布及新舊鐵並大小各物中國各種買賣店主掮客等均可至本行内看樣各種貨樣皆可任意觀看特此佈聞 
　　邵萬生號 
　　醉蟹上市 
　　本號常年佳製透味醉蟹按時發售恐貴客賜顧不及週知特再佈聞本號主人告白 
　　批拆格外公道　　 
　　天來福源源來 
　　英十二月票單張五元八角分條五角九分棋盤街 
 
 

Page 12

 
 
[光緒十八年九月初八日京報全錄]  
　　宫門抄○諭旨一道錄前○發抄硃批四道○直督李奏請准已故統兵大員捐建專祠摺○又奏截撥漕米分賑順直片○湘撫張奏甄别知縣片○陜督楊奏甘肅省各屬被災大概情形片○九月初八日戸部通政司詹事府八旗兩翼值日無引見○載津假滿請安○阿公續假十日○内閣奏派稽察本章派出李端棻○戸部奏派管理三庫派出周德潤○召見軍○發抄崧蕃奏候補守石廷棟補興義守奉硃批吏部議奏欽此○張之洞奏記名總兵劉盛國借補寳慶協奉硃批兵部議奏欽此○又饒應祥補湖北提標後營都司奉硃批兵部議奏欽此○張聯桂奏請襲世職奉硃批兵部議奏單倂發欽此○○欽差大臣大學士直隷總督一等伯臣李鴻章跪奏爲已故統兵大員功在地方輿情愛戴籲懇天恩准其捐建專祠恭摺仰祈聖鑒事據天津縣在籍紳士浙江候補道徐士鑾等聯名呈稱已故廣西巡撫潘鼎新前在直隷剿辦捻匪卓著戰功司治四年捻匪逼近畿郊天津爲馬賊鹽梟出没之區時虞勾引内犯中外惶惶該故撫統率所部鼎軍由滬航海　津聲威大振人心始定七年之春西捻張總愚突竄畿境該故撫首先入援在保定河間一帶防剿固守北面潘籬其夏捻逆由東省回竄天津復會合郭松林楊鼎勳兩軍倍道抄前迎頭痛剿逼賊回竄津郡始獲保全嗣嚴防滄州减河使逆氛不得此擾該故撫平生戰績天下共聞而此數端則津人所目覩而身受者軍興以來統兵大員故後均准於立功省分建立專祠該故撫功德在人擬請在天津捐建專祠列入祀典呈請具奏前來臣查已故廣西巡撫潘鼎新於同治元年募立鼎軍隨臣東下始自平吳迄于剿捻迭著戰績實爲淮部大軍興兵事相終始剿捻之役馳逐四年轉戰五省勞苦功高一時稱最而兩次入衞畿輔赴援之速尤爲中外所推四年夏初親王僧格林沁殉難曹州賊屯聚濮鄆之間蔓延東明艮垣界内蓄謀北犯直境　擾屢奉諭旨征兵入援曾國藩方駐徐州各軍皆赴東豫以南臣在兩江總督任内奏派該故撫統率所部十營尅日航海赴援徑抵天津旋由景州德州一帶遏擊南下直境始無宼警特蒙諭旨奬勵謂能視國如家顧全大局曾國潘疏稱有此一軍可以壯畿輔之聲威可以補籌畫之迂緩其爲當時所重如此西捻戰事多在近畿該故撫始援保定繼援天津防護陵寢屏蔽京師全局所關尤非淺鮮回憶七年春初張總愚由晉竄直時東捻甫經剿定奉旨休息將士未及兩旬諸將大半假歸臣聞警卽令該故撫尅日化援時賊已軍蹈饒陽祁州逼近保定方謀分股北竄涿易東竄津沽該故撫於正月十六日自東阿拔隊馳抵饒陽正遇東竄之賊迎擊大勝抄出賊前徑趨保定遮蔽易州滿城一帶賊旣不得北竄其東竄者總爲諸軍所遇回竄西南其先官文崇厚衍秀等連疏告警情形岌岌若非該故撫赴援迅速大局幾不可問同時起行之善慶等所部馬隊猶後二日始入直境蓋師行之速一時所無也天津爲著名富庶之區賊所注意旋於三月秒由東昌渡運疾捲北趨冀乘我之不備時該故撫已追賊而南屢捷於長垣内黄濬滑莘冠之交臣卽檄令會合郭松林楊鼎勳等倍道急馳繞由北路向南兜截以蔽津沽衝要該故撫與各軍議以賊銳意北竄非兜前截擊不爲功雖霖雨積淖軍士勞苦所不遑恤遂於二十八九等日迭在茌平高唐平原陵縣吳橋南皮東光滄州靜海一帶沿途邀擊或綴賊後或出賊前連日轉戰疾行竟於四月初五日先抵天津賊亦麕集城南一敗之津衞南窪再敗之於楊柳靑賊知不可圖卽由鹽山慶雲回竄悔豐該故撫仍慮其乘隙北竄復在滄州之捷地減河東岸引水開淤直達於海築長墻八十餘里屏障滄靑靜海各屬津防自此屹然賊西不得渡運北不得竄津遂爲官軍蹙向東南盤旋於高唐禹城臨邑之間不百日而全股蕩平論者謂非防剿得力不能奏功如此之速是役也潘鼎新與郭松林楊鼎勳並以力戰著聞而發謀則皆由於潘鼎新臣當時奏牘詳敘戰狀歴歴具在可覆按也伏查淮軍剿捻各統將如郭松林楊鼎勳等殁後均奉旨准建專祠潘鼎新戰功與郭松林等相同而其兩次赴援之速論功實在諸將之上天津尤其立戰保全之地該紳等感念前績懇請捐建專祠京見公論之孚未便壅於上聞合無籲懇特恩俯准爲該故撫潘鼎新在天津地方捐建專祠列入祀典由地方官春秋致察以彰藎烈而順輿情出自逾格　慈施理合繕摺具陳伏乞皇上聖鑒訓示謹奏奉硃批着照所請該部知道欽此○○李鴻章片再本年順直水灾甚重欽奉恩旨截留江北河運漕米五萬石江蘇河運漕米五萬石以備賑濟其隨漕輕齎等欵並照案扣解應用等因欽此凡在臣民同深感戴遵飭署天津道吳廷斌會同籌賑局司道就近截留認眞騐收兹據詳稱江北河運正米五萬石隨交餘米三　五百石江蘇河運正米五萬石隨交餘米二千八百八十四石六斗一升五合四久均已如數收清其隨漕輕齎箇克錢等項銀兩亦照案核收淸楚其由津至通水脚一項業經該糧道全給民船應淮免其提扣以示體恤等情前來查本年被災州縣直屬多於順屬此項漕米應以六成撥歸直隷以四成撥歸順天責成司道體祭災情輕重酌量分撥散放務使實惠及民不得稍滋弊混理合附片具陳伏乞聖鑒勅部查照謹奏奉硃批戸部知道欽此○○張煦片再查定例道府州縣保歸候補班人員予限一年察看甄别等因歴經遵辦在案兹查有候補知縣徐方泉年四十一歲安徽廬江縣廪生於光緒十七年七月二十六日到省扣至光緒十八年閏六月二十六日量年期滿例應甄别據湖南布政使何樞按察使王廉會詳請奏前來臣詳加察看該員徐方泉年强才明安詳謹飭堪以留省照例補用除咨吏　查　外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○楊昌濬片再甘肅各屬自春徂夏雨澤稀少麥收失望業經臣將慶陽府屬之安化合水寗州環縣董志原縣丞及涇州直隷州並所屬鎭原崇信等州縣被旱情形曁委員會同該管道府籌辦賑撫各緣由附片揀明在案其餘被旱各處陸續禀報並間有具報被雹被水之區隨卽飭司分别移行該管道府及委員查勘去後兹據藩司沈晉祥將各屬被災大概情形詳請具奏前來臣查蘭州府屬之皋蘭金縣鞏昌府屬之會寗寗平凉州府屬之平凉隆德涇州直隷州屬之靈臺固原直隷州及所屬之海城平遠西寍府屬之碾伯等州縣均因天旱夏收歉薄又拜蘭縣西北鄉團莊等處於本年七月初五六等日昊降冰雹打傷禾苗倂山水衝漫秋禾平凉縣四鄉南盆里等處於本年四月十六日天降冰雹打傷夏禾共地四十頃一十四畝隆德縣屬北鄉新店堡地方於木年六月二十二日天降冰雹打傷夏秋禾苗共地五頃四十一畝被沙壅壓衝損麥豆道路西寗府屬之巴燕戎格廳東西南三鄉各莊於本年六月二十日天降冰雹打傷秋禾固原州屬之打拉池縣丞劉家井等莊於閏六月十三日忽降暴雨兼帶冰雹打傷夏秋田禾並被山水衝没民房四間半凉州府屬古浪縣之士門大靖安遠古浪並營堡因六月二十五六等日並閏六月初間大雨連綿山水陡發衝壞水地禾苗及民間房屋道路橋梁樹株並淹斃王姓婦女二口西寍府屬之西寍縣東鄉十里鋪等處因閏六月初五六兩夜大雨傾盆山水勃發衝壓田禾道路橋梁並漂没房屋禾梱牛羊甚夥董志原縣丞吳故高三百戸地方於閏六月二十六日夜雷雨大作平地水起數尺淹斃溝内居民男女大小二十一名口安西直隷州因河水漲發冲壞地畞官店塘站並道路橋梁以止各廳州縣縣丞雖被災輕重不一而小民終歲勤動猝遭災害且有已受旱災而又兼被水雹各災者困苦情形深堪憫惻均經該司移行該管道府州督同履勘分别撥糧給銀妥爲撫恤其被水淹斃人口已經各地方官捐棺殮埋冲塌房屋飭令查明實有若干照例給予銀兩令及時蓋修以資棲止倂令將冲壞道路橋梁官店赶緊勘修並水衝田地查明能否修復同被雹地畝由地官籌借籽種諭令各農民乘時播種秋禾以冀晚收統俟查明被災輕重動用賑借銀糧數目同慶陽涇州兩屬賑欵並錢糧應否蠲緩别行彚核辦理外所有甘肅省各屬具報被災大概情形謹附片具奏伏乞聖鑒訓示謹　奏奉硃批知道了卽着飭屬妥爲撫恤毋任失所欽此 
 
