# 1919 - 201 - 4916681

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[財政困難（冷）]  
　　當行政之任而財政困難固不能聽之勿顧也然而亦當一考其所以困難之由果用之於正當乎果於可省之端已無一不省乎果無浪費乎果無私弊乎不然日言財政困難而日用財於無益之地是果掌握財政者應有之權乎 
　　試觀中國政府方與銀行圑商議墊欵而平和通信電又有安系携金南下俾謀歡迎代表之說故感而言是 
[專電]  
　　北京電　昨閣議總代表及組閣兩題結果（一）錢因安系反對王又不願决仍請朱擔任以全體名義函懇（二）周田旣不就决以龔久代已得龔諾惟朱仍不允 
　　北京電　國院聘朱桂莘爲高等顧問專就和議上贊助（二十六日下午鐘） 
　　北京電　湘張皖倪通電謂讀曹張篠電苦口婆心極表同情願捐除成見促各代表早開和議繼續進行以後一切事惟曹張兩使馬首是瞻（二十六日下午三鐘） 
　　北京電　某要人主張李曰垓到京後由各政黨推出代表開一協議會將和局全部解决再付滬會通過（二十六日下午二鐘） 
　　北京電　朱啓鈐語人南北和局各遣密使往還互商如有成議總代表祗須簽字此席爲安系所必爭予何用與人爭面子若萬一相持不决彼時當再出而擔任詞氣較前活動外間遂有總代表不換說（二十六日下午二鐘） 
　　北京電　豫省會電府院潼洛路線聞已議定由日人包辦一切工程由日人監視並已派員查勘絡繹不絶查施肇曾旣爲督辦何竟勾結外人不惜賣路賣國務懇迅予拿辦以安人心而保路權（二十七日下午二鐘） 
　　北京電　財部昨集舊銀圑代表會議借欵數目龔要求總額二千四百萬分六個月交付各代表允電請本行核復 
　　北京電財部各司爭官產處房屋大衝突（二十七日下午一鐘） 
　　北京電　某財政家云新借欵之得以進行全出英首相贊助力 
　　北京電　吉訊高士儐預備戰事在農安設司令部惟長春以日人要求僅留輜重一營步二營敬日下午哈埠附近鐵路橋被炸唯與行車無礙（二十七日下午一鐘） 
　　北京電　黑鮑電告有日赴吉 
　　北京電　孟郭電依蘭郵電等局被匪燒燬關員被擄已飛飭馬憲章營長帶兵六連前往堵剿至穆稜一帶土匪騷擾亦已派兵三營往剿（二十六日下午三鐘） 
　　北京電　孟電令悉已嚴飭高士儐等趕速交代聽候查辦並電催鮑督卽日起程俟鮑抵吉遠卽交卸晉京（二十六日下午三鐘） 
　　北京電　孟電府院遵飭高士儐交代聽候查辦一面催鮑來吉接任卽行交替來京 
　　北京電　鮑貴卿馬電烏拉嶺以西激黨現佔領該嶺東方各要隘沃木斯克政府地位極危有將政府東移消息又阿省各處激黨均極猖獗已侵入一萬諾夫屯徴集糧草該處日軍置之不問（二十六日下午六鐘） 
　　北京電　鮑貴卿請派奉軍旅長耿玉田爲滿洲里海拉爾護路司令囗慶恩副之（二十六日下午六鐘） 
　　北京電　段宅昨夕集要人茶話先由徐樹錚報告至奉與張接洽條件謂吉事得張布置高無抵抗力風潮不久可平繼由段提出改訂國防處官制及結束參戰手續决責成徐會同各科主任辦辦（二十六日下午五鐘） 
　　北京電　徐樹錚請任命李如璋爲使署參謀長張藻宸爲副官長（二十六日下午五鐘） 
　　北京電　徐樹錚對蒙宣言不干涉民政墾牧敎育先求各旗贊同係因蒙旗反對而發 
　　北京電　劉存厚報告據熊克武歌電稱宋學臯業已因病辭職現派顧問龍光爲劃界委員長卽日赴漢等語除飭張英在廣守候外謹聞（二十六日下午三鐘） 
　　北京電　熊克武電川藏停戰期滿藏番各處增兵形勢極危請協籌辦法（二十六日下午六鐘） 
　　北京電　安系决提查辦魯沈案 
　　北京電　安福力辯段無不滿意該系意（二十七日下午一鐘） 
　　北京電　田文烈銷假 
　　北京電　魯省長沈銘昌准辭以屈映光繼任本日通過閣議明日見令（二十六日下午六鐘） 
　　北京電　陸使電告德約迄本月二十二日止已得三國批准卽日發生效力（二十六日下午六鐘） 
　　北京電　天津各界聨合會請派王正廷爲國際同盟專使 
　　北京電　國際保工會代表顧維鈞兼任（二十七日下午一鐘） 
路透電 
[歐洲和約之餘事]  
　　二十一日巴黎電　對德和約簽字後日本一再向協約國聲明允以山東交還中國僅保留鐵路之經濟管理權與膠州租界現信巴黎中國代表終將簽字和約　聞天津前奥租界將交還中國 
　　二十二日巴黎電　現料中政府俟和會聲明日本交還山東之質言匪特給予中國且給予恊約國後卽將簽字和會日本將撤退駐紥山東之軍隊惟將保留該省鐵路經濟管理權及將承繼膠州之德租界 
　　二十一日倫敦電　協約國國際經濟議會星期四日在倫敦開會討論此後一年中歐洲糧食供給問題 
　　二十日巴黎電　意國媾和代表圑聲稱五國會議已拒絶意國對於天津前奥租界之要求一節實屬不確意國僅願中政府於一年内實行毘連意租界卑濕土地之溝道工程及改善意租界附近海河之航路 
　　二十日巴黎電　國會媾和委員會秘書估計德國所應賠償法國之數爲二十萬兆佛郎法國所耗之戰費尚不在内 
　　二十一日巴黎電　協約國國際委員會與凡爾塞德國委員會協商德政府派工人修復法國受兵燹城鎭之條件計需工人五十萬名 
　　二十一日巴黎電　丹京消息曾謂日使正式否認日德間有密約之存在今據中國代表圑聲明從未言及日德曾訂密約惟日德實嘗進行談判此事 
　　二十二日巴黎電　法政府要求引渡主謀於柏林菲里特里克維廉石像前焚燬一八七○年所奪法旗之西孟士陸軍中尉 
　　二十二日巴黎電　德國如拒絶賠償在柏林遇害之法國軍曹某氏家屬佛郎一百萬枚則不允將德國戰俘遣送回國 
　　二十二日巴黎電　比國舉行戰勝慶典普恩賚總統與福煦上將均往與禮大受歡迎 
　　二十一日巴黎電　西園寺侯爵巳於二十日乘日船由馬賽啓程回横濱 
　　二十二日巴黎電　法國戰艦公杜爾塞號已駛抵阜姆 
　　二十一日華盛頓電　威爾遜總統患痢疾並不劇重惟與共和黨參議員討論和約之約會業已取銷 
　　二十一日巴黎電　和會已决計遣派非正式之協約國委員圑前往調查羅匈兩國邊界情形及匈國繼續動員之消息 
[匈俄之過激潮流]  
　　二十一日巴黎電　蘇里克消息謂匈國勞兵委員皮拉根氏已率過激黨隨員等行抵奥京 
　　二十一日倫敦電　外間所傳皮拉根氏抵奥消息多相牴觸據奥爾消息皮拉根氏已被黜職現於匈京受嚴密之看管因皮氏曾與協約國接商以期組織混合政府之故又聞斯柴末里氏現爲匈國之迪克推多 
　　二十一日倫敦電　東俄戰報云過激軍已佔據欠爾定繼續在愛加特林堡東面及拉土斯特東面前進　台尼金將軍因後路有過激軍登陸已退守距亞斯特拉克漢西南百哩之塞里克拉柯夫斯加雅陣地尼斯特河陣線台尼金將軍之軍現扼守尼斯特河達海濱之陣線 
　　二十一日倫敦電　西北俄境陣線戰報云哇斯特羅夫與波爾柯夫方面之敵軍進攻者已被擊退距彼斯柯夫東七哩之雅齊柯伏與土爾米諾二村業已克復過激軍死傷者四千人　波羅的克鐵路南面加支拉方面目下正有攻勢發展敵兵覆没者兩大隊紅衛軍已估據泊洛希細村 
[各國近事記]  
　　二十一日柏林電　巴登公國美克斯公聞已逃至瑞士　示威者數千人集於柏林各部爲軍隊以機關槍擊散　斯班杜破壞罷工約者攻擊罷工者巡隊而驅散之 
　　二十一日柯白倫電　德人兩名希圖暗殺駐德美軍憲兵司令官柯克比爾少佐未果凶手均逃脫 
　　二十二日倫敦電　瑪考尼公司控告郵務大臣破壞承造長距離無線電報臺六座之合同要求賠償損失英金七百萬鎊將由營倫斯裁判官判决 
　　二十一日倫敦電　泰晤士報載稱聞海格統帥及裴蒂海軍大將將各受賜伯爵及國家勞績金十萬金鎊 
　　二十日巴黎電　參議院女子參政權審查會已以十一票對三票駁絶衆議院通過之許女子參與國會選舉議案 
　　二十一日倫敦電　政府派吉特士爵士管理約克希爾諸礦抽水事宜政府覺諸礦如被淹没則其狀况將如德軍所委棄之法國煤礦不能有用 
　　二十一日論敦電　東北鐵路罷工解决條件規定於一月内設一全國鐵路人員騐視目光處 
　　十二日西姆拉電　聞阿富汗常備兵一隊已佔據加菲里斯坦與吉特拉爾間之山隘　十八日庫虚克與茅特砲臺間之各防地有大戰敵兵進攻者均被重創而退 
　　二十二日巴黎電　總罷工風潮昨日並未發生是日巴黎甚爲安靖其罷工者惟鐵路工人與木匠耳未有暴動情事 
　　二十二日倫敦電　每日捷報云國會休會後首相喬治即將着手改組内閣恢復從前十二閣員舊制 
[各通信社電一]  
　　北京電　岑西林電龔心湛反對以王揖唐爲總代表龔復電乞爲王疏通 
　　北京電　王揖唐派人持鉅欵南下運動歡迎彼爲總代表聞已秘密赴滬（以上二十六日） 
　　北京電　閣議决以内閣全體名義電朱啓鈐勸留總代表職已派關冕鈞赴北戴河邀朱來京 
（二十七日）　以上平和通訊社電 
　　北京電　對德取消戰時狀態擬用命令或佈告聲明咨請國會同意 
　　北京電　陸使電請派員參與歐戰賠償機關 
　　北京電　陸使電請速定奥約簽字加入聨盟補簽德約三事辦法 
　　北京電　甘督電請以蒯壽樞升任省長 
　　北京電　汴省電告水災 
　　北京電　政府擬設四省區軍務帮辦吉裴其勳閩臧致平湘李奎元熱河舒和鈞付閣議 
　　北京電　中央擬向銀圑借欵二千四百萬 
　　北京電　段芝貴請裁警衛司令 
　　北京電　駐日公使已定曾宗鑒（以上二十七日） 
　　以上中華通信社電 
 
 

Page 5

 
 
   
 
 

Page 6

 
 
[各通訊社電二]  
　　長春電　查辦令下後高士債决計反抗委匪首金鼎臣爲前敵總司令預備作戰 
　　長春電　高部旅長誠明投奉軍 
　　長春電　伊蘭昨已克復延吉匪亦被擊散 
　　北京電　對德恢復和平案聞兩院均可通過（以上二十六日） 
　　北京電　中日衝突事據調查係由日人起釁日使方面所得報告則謂應由華官負責現聞雙方均認此事爲意外將由地方和平了結 
　　北京電　郭宗熙電日兵增一支隊約五百人駐頭道溝現商孟督約束吉軍力避衝突惟高士儐窮蹙恐鋌而走險釀成大亂請從寛辦理 
　　北京電　孟恩遠電鮑督已抵哈俟到省即交卸未離職之先自當竭力維持 
　　北京電　劉鏡人電中東護路權已商路圑保持不讓某國侵犯 
　　北京電　魯紳反對丁乃揚長魯現政府决改任屈映光 
　　濟南電　昌言報案聞檢廰認爲造謡違警刑事罪不成立惟鴉片烟案尚待偵查該報館主筆亦以私擅逮捕提起反訴（以上二十七日） 
　　以上中孚通訊社電 
國外要聞 
　　僑比華要繙譯協會之成立 
　　僑比華工繙譯協　來函云歐戰旣終和局肇始我國對於僑工服務及動定非常注意同人特於客中組織一會命名爲僑比華工繙譯協會藉供祖國人訪詢之機關並聨絡同人感情補助華工敎育凡函詢僑工詳情者本會皆樂爲答覆附簡章一紙祈代登報端是禱民國八年五月二十一日 
　　僑比華工繙譯協會簡章如下（一）定名本會定名爲僑比華工繙譯協會（二）宗旨甲籌商華工善後供政府之採擇乙推廣華工敎育期智識之普及丙徴集同人經騐作報告之機關（三）會址暫以華工第一隊繙譯員辦公室爲會址及通信處（四）會員凡僑比華工隊之繙譯員皆得爲本會會員　僑法華工隊之繙譯員亦得通函入會（五）職員會長一人副會長一人中英文書記各一人會計一人（六）會金本會費用概由發起人擔任（七）會期通常會每星期日一次特别會臨時召集之（八）附則本簡章得隨時由特别會公議修改之　發起人夏奇峯王寳麟黃銘彝何事畊烏淸佑王振公郝賦天胡梅周明懿龍應霖王家彧李麟臺周克彰張樹堂羅希純隋聖淸徐根堂徐也新 
[法國航空事業之發達]  
　　法國無線電社巴黎通訊云歐戰甫告終而膽壯之飛行家已竭其全力從事於空中之新略取目前飛行事業絶不知所謂困難飛機升空時可達最高之速度越極長之距離一往直前幾全操勝算惟遇大風則飛機之能力較爲薄弱而當風勢順利之際飛機航行天空殊無所畏最近飛行界有一種冒險之試騐頗堪注意聞美國有水上飛機三架擬飛渡大西洋而澳洲飛行家赫侃氏亦將爲同一之飛行顧美國飛行家之出發事前已有各種設備俾減少飛行時之危險而赫氏則毅然出發途中標記毫無准備鄉導及救濟方法皆付缺如其起程之時一如平時之散步郊野絶少顧慮惟恃其飛機之優異油類之豐富及個人之技能而已赫氏起程後歷時八日毫無消息後據報告始發現赫氏飛機在愛爾蘭海岸外一百五十英里繼即墜於海中距離海岸不及八十基羅邁當幸此項消息並不確鑿據確切報告赫氏在途中安全無損已飛至愛爾蘭西一千二百四十基羅邁當之處 
　　美國飛行家蘭特氏第一段之飛行已著成效卽由美國飛至亞梭爾島是也蘭氏飛抵亞梭爾島後靜俟天時之順利卽由亞梭爾島航空至葡萄牙而爲第二段之飛行彼赫蘭二氏經歷一千九百五十基羅邁當之長距離飛行中途絶不停泊頗饒興味然世界著名飛行家爲長距離之飛行中途絶不中止者以前尚有其人如法國飛行家　咸中　及高利大尉爲飛渡地中海之著名人物曾由巴黎飛達摩洛哥其間和距約二二千一百六十基羅邁當飛行時間不及十三小時中途絶未停頓兩氏現擬繼續飛至達加更遠至南美洲巴西國云 
　　法國飛行事業已往之成績旣如上述目前法國空中運輸正積極進行巴黎城中巨厦之牆壁滿張佈告新聞紙亦滿載空中商業軍輸之廣告惟目下正在草創之初將來吾人必能目覩他種新組織之成立其他如空中郵政必成爲常設機關種種試騐極爲滿意而空中運載旅客及游歷家之商業公司將與陸地運輸事業相抗稀矣 
國内要聞 
[政府磋商墊欵說續聞]  
　　前日路透社及中美通信社消息政府有向舊銀圑磋商墊欵之說昨北京晨報關於此事紀載較詳兹照錄如下以供參考　廢止舊銀行圑另組新銀行圑此爲美國所提議英法皆已贊成日本獨極力反對曾有滿蒙山東特權除外之要求此事現時雖暫延擱然美國方面仍志在必行但舊銀圑存立期間於六月十八日業已滿限在此新銀圑未成立以前不能不將舊圑暫行繼續據日前路透電謂舊圑已决定展期或繼續一年或延長至新圑成立之時即行銷滅舊圑延長其關係至爲重要昨日都中各報均載政府以財政奇窘刻極力設法向舊銀圑磋商借欵此借欵即作爲將來新銀圑善後大借欵之一種墊欵此欵用途即爲補發上年拖欠各項經費及撥付短期利息等等兹查此說殊非無因而其發動仍在於日本日本對華方針將有變更寺内内閣方針將復活之說旬日以來已傳遍中外外交界而墊欵之說適亦於此時發生二者自恐不無關係否則日本銀行界未得政府之許可斷不能遽自投資也至墊欵之數目或云總數係二千四百萬元分爲六個月交付卽每月墊欵四百萬元也此項數目舊銀圑與我財政當局（換言之即中日間）已有具體之接洽不久當可實現惟於兹有一疑點焉即舊銀圑於去年下季曾有（中國和議未成大局未定以前絶對不復借欵於南北兩方政府以期統一能早實現）之宣言今者日本因對華方針變更遂取消前此之宣言第英法兩國亦在舊圑之中曾與宣言之列顧能任日人之所爲而亦隨之取消宣言之舊旨耶是則不能令人無疑矣 
[長春中日軍衝突案近况]  
　　長春中日軍隊衝突事件我政府與日本當局正在調查責任期間尚未有具體之交涉兹錄二十四日北京各通訊社消息如下　新聞編譯社消息吉林中日軍隊衝突案兩國當局認爲尚未判明其眞相無從開始交涉現在中日俱從事派員調查我國除由郭省長切查外國務院亦决定派員會查委員尚未擇定待雙方接到詳確報告之後再行交涉昨傳日本領事已提出三項要求之說並非事實　大同通信社消息長春中日軍隊衝突惹起交涉問題數日間傳說紛紜眞相莫悉兹從外交界探得消息云日本方面對中國要求伊通開埠長春三十里内不得駐兵云云是種條件此時駐京日使决未提出其原因係由此次事件當地日委員尚無確實報告呈達日政府日政府應付計畫此時無從决定故亦未曾訓令日使日使尚未至提出要求之時機至於伊通開埠等條件一說或係事變方起時當地日領向地方官提出一種商議並非正式提出之條件再者日來更有傳說小幡日使迭赴外部正式交涉云云兹經調查本星期一（即二十一日）日使確曾偕同該館西田參贊前往外部但與外交當局所談者並非爲長春衝突事件乃係聲請政府設法速弭奉吉之爭以免雜居該處僑民受損也迄於前日（即二十三日）日使館山内西田參贊再訪外部係報告所得關於長春事件重要消息乃爲一種訪問接洽之性質亦不能視作正式交涉也　新民通信社消息長春中日軍隊衝突事件發生後中國高士儐與日本駐吉總領事會同就地交涉尚未移至中央連日情勢似尚平　日軍增加一支隊於二十一日晚抵長春駐頭道溝其後未增派兵中國方面由郭宗熙會同孟恩遠通飭各屬嚴東軍警郭並於二十三日午間自往長春調查眞相即晚仍回省垣吉長地面尚安惟延吉馬賊猖獗最近在八道溝擄去日商韓民數人經軍警逐擊旋卽放回　中美通信社消息關於報載吉林日本領事以中日軍隊衝突發生後雙方商定之辦法中國軍隊不得在長春三十里以内之地點駐紥以免冉起衝突至第二第三兩條日當局則全否認昨日本京英文導報載吉林日本領事向地方當局提出要求三條該報旋接日本使館來函稱長春中日當局商定臨時辦法現時限制中國軍隊在長春某某地點駐紥以免再起衝突誠爲事實惟第二第三兩項毫無根據吉林日本領事或其他日本當局並無向該處中國當局提出此項要求之事云云該報得函復往探詢得悉日使館來函所稱商定臨時辦法以免再起衝突一層確爲事實蓋衝突事件發生之後吉林軍隊當即經撤退至長春二十里之外預防雙方再起衝突但日使館對於他兩項之否認殊不盡實據聞吉林日領第二項要求即開放伊通（在長春東南沿南滿鐵道之間）爲外人通商居住之地該城之自來水須由日人專利經營此等要求係向吉長道尹及師長高士儐提出該道尹等或未及正式轉逹中央而日領提出該項要求後或亦未向日使館報告均意中事云云 
[奉吉間戰禍已迫]  
　　奉吉風潮形勢仍極險惡據政界消息孟憲彝現已抵吉惟孟恩遠迫於大勢一時尚難離省而高士儐所部猶在長春一帶積極備戰奉督方面已任孫烈臣爲討伐總司令王良臣爲西路司令蔡平本爲南路司令更以劉司令部屬爲前鋒一待令下即由東路進兵然後四面圍攻日前電調第一師闞旅回奉至上星期六巳到兩營俟全部到奉即編爲總司令之護衛隊同孫烈臣一齊出發雙方情勢如此恐終不易調和也又聞二十二日政府曾用加急密電拍致張作霖不以張之武力解决爲然原電略謂吉省危急勢若纍卵萬一兵戈相尋則塗炭地方貽害大局最關重要萬望居中調停化險爲夷折衝樽爼弭禍無形至於郭宗熙堅辭省長一節萬難照准希轉達吉林省長云云然聞張意甚决對政府此電必不重視據外人消息行抵范家屯之奉天軍先鋒隊與吉林軍僅距三十里兩軍對峙勢極險惡恐戰禍之發即在目前也 
　　又據奉天某外報消息奉吉問題兩造各走極端雖調人載道無濟於事兹聞高士儐分其所部二十餘營駐剳伊通一帶以阻奉軍之北上張作霖與孫烈臣屢接探報陳述吉軍布置嚴密孫遂與張協商設司令部於開原以便指揮一面令軍隊駐紥威遠堡門外（開原東北境）迤東由西豐北境達西安北境爲作戰區域掘壕疊疊斬除靑苗該地民房全被軍隊佔據以致該處居民流離失所富胃之家投奔親戚貧寒之家流爲乞丐該處人民遭此巨厄怨聲載道據軍界傳出確息張作霖近日痛駡政府不下討伐令日昨特約各級軍官在使署内開秘密會議如八月一號吉事未平政府亦不頒討伐令則奉軍當亦不待命令卽行向吉軍宣戰現張氏爲便利運輸起見已在鐵嶺組織兵站處貯存大宗軍需物品所有北伐各軍之需要皆以該處爲放領機關孫烈臣因候闞旅軍隊遲遲未行昨聞闞旅軍隊均已到齊更抽調第一師騎兵一營砲工輜各若干編成混成旅作爲孫之護衛軍孫氏行裝業已備齊定於二十三日午後乘車北赴總司令部指揮一切 
[法報所傳之藏邊近况]  
　　中法新彚報打箭爐通訊云中國在從前北京會議中承認西藏之自治權并從事於藏束之劃界事務致在波密江逹昌都乍了之治權抛棄無餘至若德格地方（譯音）在一七二六年時劃入川境次年卽爲拉薩之藏軍佔領將來是否讓歸中國抑終爲西藏所有今尚不得而知英國近將勸告中國對於西藏領土之擴充之要求應予承諾當地報紙多張大其詞甚至謂英國將爲西藏要求靑海新疆及尚邊諸地傳說之無根不足責也其實所爭執者惟德格一地耳據自德格歸來之華商某君言守邊之藏軍大都解體而以客朗喇嘛（譯音）赴拉薩後爲尤客郎啦嘛者喀木部落之統將其赴拉薩以前首相師拉泰一（譯音）逝世而繼其任也現在征藏軍司令某已得中央政府允撥二十萬兩之消息惟此欵何時可到現尚在訊問中北京政府前曾在西林地方（譯音）授以六萬六千元某司令用以結納沿邊之猓玀部旅以取得直達吉恭陀（譯音）地方之通道除此而外則用以經營投機事業以圖自肥侵吞公欵府庫爲之空虚重征暴歛種植罌粟無所不爲云 
[政府所接美法國電]  
　　美國法國之國慶紀念日政府曾先後拍發國電以賀兹已接到復電其電文如下（美國國電）徐大總統鈞鑒前值美國獨立紀念荷蒙發電致賀本大總統頃由巴黎返美始行接得展誦之餘曷勝欣忭此次歐洲和平會議勝利告終之日與本國紀念良辰相距甚近尊電詞意所表示歡悅各節尤爲欣慰貴我兩國自訂交以來國民敦睦歷久不渝今蒙示以誠摰友誼本大總統謹以本國政府及人民感謝之忱上陳貴大總統並祈轉致貴國國民現値戰局上艱辛事務旣成往跡而平和時代之事業又屬百端待舉職責所在困苦良多本大總統所切望者即貴國國民久爲本國國民所欽仰得能善自經營以期合此樂觀之時局也此次荷蒙電賀所有本國政府曁人民感佩之忱特由本大總統代達并再申謝諸希鑒察威爾遜法國國電）中華成國大總統鈞鑒荷蒙尊電致賀至深感謝本大總統兹以法國國民誠摯之忱謹上貴國國民鑒察普嘉賚 
[蔣夢麟在北大歡迎會之演說]  
　蔣夢麟君代表蔡校長來京執行北大校務北大學生全體特於二十三日上午十時在大學理科開歡迎會當由蔣君略述蔡校長之近况與其振興敎育之大計並述個人對於大學生之希望與大學生應負之責任聽者莫不感動蔣君之演說詞大旨如下　諸君因愛蔡先生而愛夢麟夢麟誠不勝其感激此次諸君領袖全國爲愛國之運動不但國人受諸君之感動而敬崇諸君即世界各國亦必對於諸君而起其敬心然則諸君此次之表示爲有價値的已不待言諸君對於蔡先生望其即日回校蔡先生爲最肯負任者豈有不允回校之理惟今日病猶未愈若因回校而病轉劇豈非爲欲負責反弗克負責乎此蔡先生之所以不即來也諸君須知先生爲完全平民無論何人皆平等視之故南方有謂蔡先生之去大學大學生當如失父母者蔡先生即答云（大學生皆能自治者固不同子女之於父）母必待督率而後無失也故予於大學生非父母可比不過爲大學生之兄弟耳）此次夢麟到杭蔡先生卽約予往談云有事託我至則語我云（大學生皆有自治能力者君其爲我代表到校執行校務一切校務一切印信皆由君帶去責任仍由我負之）蔡先生旣以代任校務委我我即以二事求其承認一代表蔡先生個人非代表北京大學校長二予僅爲蔡先生之監印者蔡先生一一承認且以三事語我（一）各界代表之至杭者日數次迄未答謝請君代表我而致謝各界（二）代表我有回校之决心（三）大學責任我願完全擔負之又云自今以後須負極重大之責任使大學爲全國文代之中心立千百年之大計由此觀之蔡先生之精神果何如者予因受蔡先生之委託遂即日離杭州心念蔡先生之學識假以歲月可及也而蔡先生之精神則不可及也昔孔子以有温良恭儉讓五種美德於各國政治因能洞悉蔡先生亦具美德故每至一地於當地事人無不樂告之吾等則不能此蔡先生之精神足以感動人也蔡先生極喜音樂以其能起人之感且能收各部發達效果之故又極好宗敎有謂其反對宗敎者誤也不過蔡先生於宗敎之誤謬處不肯贊同耳即此數端可見蔡先生之無所不容又因其主張平等且有人不可及之精神故蔡先生愈爲國人所歡迎此次五四運動所以能感動全國感動世界即此精神不知不覺灌入諸君腦海之效果故做事時困難不成問題危險不成問題所患的無此精神耳倘能利用此種精神而使其益擴益勃將來必收良好效果否則五十年或百年後必感痛苦也諸君皆知西洋文化發源地爲希臘西伯來羅馬實則西洋今日之文化皆受亞里士多德柏拉圖蘇格拉底亞修幾多人之賜蘇亞二氏之講演多注重平民雖二氏以此而死然其影響於社會者固甚大也而羅馬盧氏之法典亦爲歐洲各國所依據厥後斯賓塞耳達爾文等出一時思想科學社會皆爲之一新可知文化增進之重要當法之圍困德國時有德人飛吉推致書其國民曰（增進德國之文化以救德國）國人行之遂樹普魯士敗法之基礎故救國當謀文化之增進而負此增進文化之責者聿有學生予在滬時曾對友人云（不可天天補綴破衣裳應當做一件新衣裳）現在國人皆爲救國之運動希謀文化之增進終究是破衣裳要天天去補綴耳深望諸君本自治之能力研究學術發揮一切又須養成强健之體魄圑結之精神以便將來改良社會創造文化與負各種重大之責任總期造成寳星照耀全國照耀亞東照耀世界照耀千百年後中國前途庶其有豸耳 
[京華短簡]  
　　公府方面消息華盛頓容代辦公使來電報告美國上院共和黨議員對於對德和約内之山東條欵頗爲憤慨極力反對現正積極進行務請政府堅持到底云云但某派方極力鼓吹補簽德約故當局態度尚游移昨日（三十四）閣議討論以明令宣布不簽字後辦法（即布告對德戰爭終了）因此仍未决定 
　　中美通信社肖息府院日昨致巴黎陸總長電云十八日電悉宣布中德戰事態狀終了一節已照尊恉移交國會徴求同意一俟議决即行宣布至各埠敵僑財產尚未蕆事仍須照舊辦理 
　　總代表問題變幻萬端迄無辦法擬錢而安福反對擬王而舉國反對前此政府所擬議者俱成畫餅適逢岑西林電復龔仙舟促代表南下并聲明南方唐總代表决不更换希望朱繼續擔任龔氏得電商諸東海乃以公府公函促朱啓鈐南下惟聞朱氏旬日前携眷赴北戴河作久居計津寓僅留僕役看門故去書並未得達二十四日爲閣議例會重要議案凡二（一）倪嗣冲呂調元因安徽水災按浙江塘工例請發行有奘義劵案决交内務部核辦（二）張敬堯電稱湘省對於省議會改選事意見頗不一致可否從緩辦理案决交國會事務局核議 
　　駐濟日兵近在山東拘捕鄉民及學生事沈省長迫於人民之呼籲前日特請政府提出交涉乃迭經政府向日使交涉迄無結果昨外部施履本參事又親訪日使談判謂日人在濟種種違法亟爲阻止免生意外小幡答覆謂貴政府對於京漢津滬各地方排日舉動有無相當之干涉施答人民提倡國貨政府並未能强加干涉如有拘捕日僑行爲官廰自必力爲制止仍無結果而散 
　　據東交民巷消息俄使以我國規定西北籌邊使官制案内容多與舊有中俄條約不合特赴外交部提出抗議之說帖政府如何答覆尚未决定 
　　段芝泉爲邊防事務進行起見决定在邊防處設總調查一職專任調查邊地設防情形已派定傅良佐充任此職聞將來擬由熱河爲調查之起點 
　　美使署漢文參贊丁家立博士在華數十年與中國各界人士相識極多感情素洽近在北戴河避暑忽患重病兹經給假四個月回國養病漢文參贊一職暫由靑島美領事丁倍克君代理 
[徐樹解錚到奉後情形]  
　　西北籌邊使徐樹錚於二十二日午車到奉張作霖派參謀副官等親往車站迎迓徐即乘汽車進城下榻於興業銀行張作霖當派專員招待並添警衛以資衛護下午二鐘張作霖躬赴興業銀行訪問談有數小時頗爲欵洽并於即日備置酒席及物品致送徐樹錚及其隨員聞徐氏此來以西北籌邊與東省有密切關係特將其經過事實與未來計畫與張作霖接洽並關於吉事亦有所磋商二十三日特赴巡閱使署與張作霖討論各項事件并與張作相孫烈臣及各上級軍政長官一一接見聞日内將在俱樂部大開公讌 
[魯聞紀要]  
　　靑州事件之近聞　山東日報載靑州第十中學來函云十七日下午突有武裝日兵七人由縣署來校分頭赴學生寢室搜索學生紛紛逃避日人踞守校門適學生馬忠懐自外歸校當被逮捕徑出西門守衛陸軍亦未過問此來校逮捕學生之情形也於是羣情憤激湧至縣署詰問鄭知事令其交涉在署守候鄭知事到站交涉無效未敢回城遂赴省請示十八日夜車同省交涉員王佐到靑站而學生馬君已由日人移拘坊子遂即趕至坊子交涉十九日下午交涉員王佐回報告學生雖可釋放須校長商會會長各界聨合會會長到站疏通二十日下午交涉員王佐省委周禮縣知事鄭縣交涉員警備隊長中學校長商會會長聨合會會長到靑站交涉日人提出紙面要求條件十四條迫縣知事中校長商會會長聨合會會長簽字當由校長商會長聨合會長拒絶談判遂告終止學生亦未釋放此交涉之情形也查靑州爲吾國完全領土學校爲國家法定機關乃有此損失國體之事謹將確實情事錄告我各界父老設法對付不勝感戴之至山東省立第十中學校啓自此事發生後靑島學生聨合會曾致電上海全國學生聨合會懇其一致力爭一面電達政府請嚴向日使交涉特將原電附後　北京國務院外交部鈞鑒霰日日人武裝入靑州捕去學生馬忠懐該地罷商罷工力爭無效請嚴向日使交涉並請備戰學生等願爲後盾全國學生聨合會叩號　又益都縣知事鄭寳善對於此次中日交涉辦理不善衆怒沸騰已被省長撤任查辦遺缺委周禮接辦 
　　二十日上午省署接周君禮報告大意謂王交涉員本日已由坊子回靑據稱交涉結果日人要求靑州商會會長學生聨合會會長各界聨合會會長前往與之接洽方能將馬君釋回各界以曲在日人吾輩前往跡近謝罪堅不承認與日人接洽云云是日午後又接王交涉員報告大致與周君禮所報告者相同惟日人要求各會長往車站接洽一節各界初不承認嗣經周君再三勸導各界遂開一聨合會當以馬君久不出險多數主張請各會前往大約接洽之後學生即可放回云云省城各界聞此消息均謂靑州風潮或可由此告一結束不炎二十一日午間聞省署又接王交涉員來電謂靑州各界會長已與日人接洽日人要求十五條件各會長不能承認以致此次接洽毫無結果云云觀以上王交涉員所報告日人所提條件旣難承認學生釋回急切無望環集衙前泣求之人民已守候四晝夜之久不肯解散將來風潮釀至何等地步此時未敢逆料也魯督請下戒嚴令電　張樹元禡（二十二）日電京云近日魯省莠民多假借學生名義肆行暴動日前竟强佔省議會議場開會驅逐議員旋又搗毁報館綑綁主筆種種法外行動實屬影響全省治安擬即實行下令戒嚴遇有聚衆滋亂肆無忌憚者即請准予按照戒嚴法令隨時辦理仍一面派兵保護省議會以維民意機關可否之處請示遵行 
馬師長招開大會　昨二十四號十二鐘馬師長子貞假第一師範學校招集軍警商學政紳報各界特開維持秩序大會當場演說者首馬師長次唐道尹宋廰長金光生陳雪南于丹甫崔商盤吳如範演說甚長不及備載最後有孫君水平及北京報界一份子之管某所言極有研究興味至午後四鐘散會 
[湘人反對省會選舉之效果]  
　　張敬堯請示緩辦 
　　湖南辦理省議會選舉各界羣起反對湘督張敬堯昨有養電到京請示辦法原文如下北京國務院内務部籌備國會事務局均鑒統密湘省議會選舉（中略）現在初選業經辦理完竣兹據長沙總商會敎育會農商會以及公圑等呈稱竊省議會改選一案當此大局未定之時原無舉行之必要從前奉令停辦商民心理均表同情不謂近日以來復有定期選舉之說竊省議會爲代表輿論機關自宜取得眞正民意現在湘省尚未統一西南兩路對於此事均有違言且上海南北議和各代表亦曾否認此舉現當繼續謀和之際時局行將解决自不妨稱待須臾如必汲汲舉行以至尊至貴之機關轉貽不備不完之訾議旣不得人民之同意亦或非政府所樂爲本會爲代表民意商情理合呈請鈞座俯賜鑒核據情轉電中央從緩辦理以順輿情而重選政等情前來敬堯再三招集開導勸勉該會等仍堅持反對四處運動而使學生聨合會等布告罷市非法舉 
 
 

Page 7

 
 
動甚爲激烈惟恐發生意外牽動大局自未便置之不理除布告將原定復選日期暫行延緩外相應電請鈞院大部查核此項省會覆選應否暫緩抑照前案繼續舉辦之處即希迅電示遵至要張敬堯叩養印 
[廣東罷市風潮漸平]  
　　官民兩方之近狀　省會罷市罷工風潮自十六日軍將有勸諭各界復業之布告後已日就寗息恩該布告中有當然容納國民公意之語說者　該布告措詞頗能迎合粤人一種心理故收效若是之易也各商店復業後官民兩方似已各有所覺悟惟工界對於黃煥庭被留事仍有一種堅决表示要求官廰釋黃至學生方面亦已認定題目做去官廰日前之無理干涉聞經國會議員質問後亦决不採此項手叚對付學生矣 
　　撤換校長之反抗　近日省中撤退法政校長葉夏聲委區大原接充又撤退廣東醫院院長鄧弁華委陳彥接充皆緣於此次學生風潮之故當道撤葉之意已决定多日惟初時欲奪葉席以予省議會議員何禮文旋何以身任議員不便再任校長乃臨時變更轉以予舊校長區大原至陳彥則近因莫督軍患痔延陳調治見效故遂獲充是職現區陳二人均定於昨二十一號接事而法政學生則先期發出抵抗轉單洋洋千言陳述撤換葉校長不可解之四要點大意言學生之救國運動純然出於學生之自動非校長之主使省中三十餘校皆然豈葉校長报能一一唆使至謂讓出校地即爲縱容一層則學生聨合會址各校均願讓出不過以地點寛廣適中者爲之而投票公决以本校當選耳並云由上四點觀之則葉校長對於學生爲非主使之人對於社會爲無罪對於正誼爲無過則其撤換之理由安在區先生舊長本校以平日感情論自當歡迎惟在此時期在此理由則在良心上正義上辦法上均不以爲是除致函區先生請勿來校接任用敢宣言換留以附北京大學挽留蔡校長之義陳詞迫切惟邦人諒焉不知區赴校接事時有無風潮否也另一消息云法政學校校長一職自翟汪去粤後卽有多數人在軍署方面極力攻擊葉夏聲謂葉向來趨附李翟應銷去校長差自國民大會閙出罷市罷工以來更有多人向莫榮新張錦芳指摘葉氏謂激成社會狂潮主張擁伍廷芳上場皆由粤籍國會議員鼓煽而成尤以葉及謝英伯鄒魯等爲主持最力之人物自拘拿黃煥庭等事相繼發生并聞有人極力主張并拘謝鄒則風潮自然平息云云無何而撤去葉氏校長之公文下初時繼任人物爲楊永泰極力保薦之新省議會議員何禮文接充（何在日本法政學校畢業）嗣有人以何現充議員校長一職非由省長委任不可於是遂想出一舊校長區大原來接充然學生罷課風潮仍然未息且有大多數學生以葉允借法政校地辦學生聨合會致犯嫌疑撤差深爲不平故近又聨同反抗區大原并公呈軍民兩署請葉復任以資表白矣 
　　黃劉將釋之消息　省中自公民圑赴省議會請願一事發生後當道即注意請願領袖劉柱石林遇春黃煥庭會景星胡文燦五人其時外問已傳有懸紅密緝之說未幾而黃劉胡三人先後被捕林遇春聞風先行引避會則現充粤軍總司令部陳炯明之諮議官抵省纔數日新加入公民圑請願者當道旋以風潮漸平故對曾氏不再深究原文燦於十九號下午釋放胡曾充某營軍官識之者頗多惟當解警廰交司法科長陳鳳翔提訊時胡不肯直認己名祇言是胡定國向在香港各敎會傳道者旋又有别方面要人代其向魏邦平說項魏以胡尚非爲首主要人物罪當與黃劉有間故交保候訊隨傳隨判而黃劉尚未有省釋日期聞昨日軍署内桂系某要人亦再三與莫督言之爲劉黃緩頰謂此等事何必深求致傷人民惡感莫甚以爲然當即飭行警廰如風潮平息再無弊端即一併釋放 
　　省長問題之現况　現在罷市風潮停息省長問題尚懸而未定各方面最近推舉之人物有擬舉湯廷光者有擬舉龍建章者有擬舉陳廉伯者聞當省中罷市風潮劇烈時軍府總裁伍廷芳對人言現在以粤人治粤之呼聲甚高余素性淡恬極不欲置身旋渦若陳允任即與余任省長無異縐裁岑春煊及莫督軍以陳爲各方面滿意之人物均表贊成旬日來各方面各社圑均派人向陳勸駕并徴求其同意陳以商業未暇且不欲置身政治界中辭然聞某方面以陳果允出任事則省長問題已有適當解决刻下仍派人道達意見極力敦勸另一消息云省議會於選舉臨時議長後即趕速開議本欲於省長問題有所主張刻以省垣因此閙出罷市風潮軍府方面意見亦不易融洽刻下已决定斷不提議省長問題并聞現在省議會與省長公署頻有公文來往卽爲默認張錦芳護理省長之表示惟軍政府司法部長謝持參謀部長李烈鈞對於張仍反對甚力近擬另謀推舉海軍次長湯廷光倘獲出席政務會議多數代表之同意即行提出 
[江西近事]  
　　挽留省長問題　自軍署傳出省長更動消息後外間對於省長去留問題大起疑問有主張挽留者有主張速去者聞挽留之電已絡繹拍出其反對留任者以交通機關完全爲省長公署主持如有發電稍涉反對即被省長檢查員扣留不發於是各圑體各私人之反對戚省長電有在九江或由漢口拍發或逕以快郵代電而其效力自較前者爲遲鈍要之主留主去出於私人之意居多而眞正民意以是非自有公論尚持旁觀態度更有人持明哲保身主義不欲以無謂之爭得罪雙方也日前紳界歐陽霖袁璘譚毅鄒安孟傅國俊陳紹箕熊育鎬謝湘等商界龔士材盧芳章福宗羅兆棟羅人驥曾章桂吳肇映蕭名程等學界何煥奎姜功偉王經畬熊育錫歐陽祖經吳震元邵祖平盧任華等農界章壽恒劉善寀等因衆議員宋育德黃大壎等來贛有所主張遂亦聨名呈請陳督轉呈中央挽留省長昨聞陳督已據情電呈矣 
　　救路會歡迎會　南潯鐵路救濟會爲積極進行起見已定二十三日午後二時就婦幼醫院開會歡迎名譽會長陳督軍戚省長並柬請岳戒嚴司令閻警務處長楊財政廰長何道尹各長官惠臨現已佈置會場並函請警廰屆時遣軍樂隊　會會長康成女士以歡迎會人數必多已將該院大禮拜堂騰出仿西式佈置並購備時新花卉多種以資點綴兹將歡迎文件錄下（歡迎歌詞）南潯鐵路三百里外債七百餘萬幾債權行使鐵路亡哀哉江西禍無止今日歡迎開大會嘉賓蒞止秩序齊但願官民維持力救我鐵路救江西（歡迎通函）逕啓者本會籌備期内籌備事宜業經告終已於本月十九日開成立大會猥蒙各界賁臨裒爲盛舉當公推康成女士爲正會長程君蘭湘吳君貞懿爲副會長並推定執事爲某職員羣情翕仰實恃依歸會務胚基諸維竅導兹訂陽曆本月二十三日（即星期三）特開全體歡迎大會届時務希惠臨以爲光寵望道淸塵不勝翹企 
　　賠紗交涉近聞　潯路火車失愼燒毁棉紗九十包業經洋貨業與通濟轉運公司嚴重交涉并由羅朗山雙方調停路忆提出條件以意外損失本不負賠償之責第爲廣招徠計不得不勉强　認惟此後洋貨商凡有轉運貨物悉由車載藉資彌補而洋貨商以車載如果便利亦自無須要求此事祗可口頭承認不能形諸函牘蓋慮此後倘有加價或辦理腐敗情事反爲所限而失却自由之權因此仍未了結日向商會請求維持二十二日常會即依照羅朗山建議表决函致路局及洋貨公會請其議復並由龔梅生羅朗山等私人調停兹將原函錄下（覆洋貨會函）頃准貴會公函（中略）據敝會會董羅君朗山建議據稱曾以調人資格親往九江向通濟公司及路局反復磋商僉以意外失愼本無賠償之條文然商本攸關遭此重大損失受委託轉運之責者此心實抱不安似又應擔任賠償始足以廣招徠但路局轉運車費所入甚繳事處兩難實有力不從心之苦若洋貨同業各寳號裝運貨物悉由路局承運使路局貨車營業稍有進益藉資補助則路局爲推廣營業計爲力求便利計或肯照數賠儻惟此項隠情實出自鄙人之私意應請將此項調停辦法公同酌核如或可行請函洋貨公會核議再由鄙人出身切實調處等語查羅會董建議切合商情即商業與交通亦得雙方兼顧若能照此辦理則路局營業商家成本實得兩全應請卽日開會核議見復以憑核辦（致鐵路局函）（上略）查車未開行卽被焚燬受託轉運之機關實不能辭保管之責况事關全業血本攸關若不賠償與交通商業不無影響羅會董所建議適合商情卽商業與交通亦得雙方兼顧用特將洋貨公會原函及羅會董建議函達貴局希即核議見復 
[江南水利局雨後之調查]  
　　江南水利局以六月下旬以來梅雨兼旬江南積潦爲患兩次分飭所轄各縣知事將境内各河湖雨後流量緩急情形確探具報並遴派幹員分赴下游入海各口有澱泖等湖通達黃浦等處詳細調查藉爲目前補救之謀將來治本之計兹又呈省長云竊查今年六月下旬以來霪雨兼旬浙皖山水暴發直達太湖水勢奇漲而下游各河湖曁歸江歸海諸要口亦適同時頂托流量較平日見緩宣洩不及以致江南低窪之區多被淹没實爲歷年所罕覯前奉省長眞日代電内開昨今兩日寗城大雨蘇城景象想復相同所有該局管轄之各河湖水勢情形應即轉飭確探具報如有泛濫堪虞者妥籌消弭均勿大意等因即經分行各縣知事查報在案伏念江南地形窪下一遇雨水稍多即虞積潦爲患太湖本爲瀦水之區亦賴下游各口暢通乃可分達江海查太湖洩水之道一自瓜涇口迤東入吳淞江而達黃浦一自胥口徑至和塘由太倉劉河以入海一自太湖十八港經龐山湖澱山湖泖湖以達黃浦餘如太倉之七鴉浦楊林口常熟之白泖河滸浦口福山港亦爲宣洩要道惟地勢各有高低水流亦分緩急自應乘此大水之後詳細調查爲目前補救之謀爲將來治本之計兹由總辦遴派幹員按照上述各路分頭出發並擬具表式令將各河湖水位漲落及水流遲速情形切實探報照式查塡俟復到再行轉呈外理合將派員查探水勢情形具文呈報並將表式附送仰祈省長鑒考再此外各處幹河支港與全局同有關係阇不知凡幾已分令各縣知事按照表式塡報並令徴求士紳之關於水利意見書送備考核合併聲明 
[杭州快信]  
　　齊省長昨特派道尹陳嘉赴嘉興查辦毆傷學生事已乘早車首途 
　　往來烏鎭長安之汽船現已回復原狀 
　　財政廰昨撥解七月份全省警備隊經費洋八萬三千三百餘元 
　　三十日蘇省舉行法官考試浙省應試之各縣承審員及書記官如餘姚李啓華靑田王樹藩曁高審廰收發主任傅拙等二十餘員已呈請給假赴試 
桐廬貧民習藝所長胡宗溶被控省令金華道尹派員查辦 
　　南京總商會昨函杭總商會以廢止限制繭行條例南京緞業胥蒙其害務請維持 
　　桐鄉縣知事呈請開辦平糶昨飭將辦理情形具報并將借出積榖息欵造册申送 
　　杭總商會正副會長定二十九日下午開會選舉 
地方通信 
[蘇州]  
　　法官考試審查之揭示　江蘇司法官考試分處昨日布告云所有前僅報名未將文憑履歷繳騐及相片尚未黏貼完備者限本月二十六日上午十二時止逾期不收又一布告云報名人金鈞寳充任推檢未滿三年其充承審員年限不能以推檢論鮑宗銘充任推檢未滿三年庶紹南在江蘇審判研究所畢業盧紹先在金陵法政别科修業及監獄學校畢業黎經邦在私立江南法律學校畢業該校未經敎育部或司法部認可且憑證内年歲骖有洗補痕跡金以綬在江南開通法政學校畢業該校未經敎育部或司法部認可又無前淸考試及格證書均與考試令資根不合又一布告張景良一名據稱原名景良更名公召令於本月二十七日以前補呈更名之證書以憑審核 
　　禁運車米之省覆　蘇紳孔昭晋曁二十八市鄉董事貝理泰等於諫日電陳督軍省長請予暫行停運刻已接到覆電略謂現因滬上米價漲至八元以上已據情電達中央請暫緩派員赴蘇鑒運矣 
　　燈殼抽　之控究　吳縣轄境之陸墓鎭其女工多半以編製燈箱壳爲生統計每年出品約在二千餘元之譜詎該處商民張益三異想天開擬在縣署請領登錄憑證藉抽行　當由温知事以此項行證並無類似名目且出品有限究於女工生計上有無窒碍令行陸墓市董事查明具復迄尚未據復到而張益三已　自開張抽收　金鎭商郭　章等羣起反對聨名呈縣請予核辦温知事乃於昨日飭警前往確查如果屬實即行帶案訊究云 
[無錫]  
　　示禁漁户損壞隄岸　開原鄉大渣一帶田畝濱臨太湖此次霪雨兼旬湖水泛溢田皆俺没山該處農民築成隄岸將水戽出惟新築之隄未能十分堅固而漁船捕魚及頑章人河泅水皆尼以損及隄岸爰山該圖農民武紹祈等函請鄉董轉呈縣署請求出示諭禁縣署已據呈出示矣 
[嘉定]  
　　永遠不吸捲烟會成立　嘉定永遠不吸捲烟會由唐理勳程殿光等發起入會者已達一百五十餘人二十六日開成立會下午一時假普通國民學校爲會場到會者約二百餘人由莊禮軒主席通過簡章六條選舉正副會長莊禮軒曹裕華當選又選評議幹事員書記會計等乃散 
[南滙]  
　　縣敎育會改組　南滙縣教育會於七月二十五日開大會於明倫堂改選職員到會會員一百餘人由陶賓初主席報告辦事經費各件後請一師附屬敎員金潤靑楊玉書二君演講各科敎授改良方法講畢舉行投票分次選舉陸秉淵爲正會長金韞冰爲副會長陶賓初等爲評議員宋幼蟾等爲幹事員 
[安慶]  
　　禀控貴池財政局之省批　貴池韓鐘琦等禀控該邑財政局長胡子正王靜甫於省署財廰云爲懇請徹查以重局章而淸公欵事安徽自前兼民政長倪通令各縣設立財政局頒布章程規定收支欵目每月報縣一次每年淸算兩次榜示通衢所以防弊混者至周又規定局長副局長任期一年每年改選一次所以防把持者至密貴池公欵不但辛亥冬季地方徴糧坐支各欵並未榜示宣佈即設立財政局以後數載於兹舉凡學欵附加自治附加鹽斤附加絲繭屠宰附加以及公産收入一切收支欵目並未遵章報縣宣佈又未邀集合縣紳民淸算一次局長亦未遵章改選一次盤踞把持已可槪見即無弊混亦屬蔑視章程况從前有議及淸算者輒先發制人以陷害之此非畏人之揭其弊竇而何民等以欵關合縣用敢不避斧鉞其呈祈遴派幹員會縣召集合縣公正　耆眼同澈底淸查以重章程而淸公欵實爲公便當據省長批云票悉所陳各節究竟是何情形候仰貴池縣知事查明聲復核奪此批財政廰長批云所控該縣財政局長盤踞把持匿帳舞弊如果非虚亟慮澈底淸查以重公欵候抄禀令飭貴池縣知事督同該局長檢齊歷年收支簿據邀集正紳秉公淸算呈候核奪仰即知照此批 
[岳州]  
　　洞庭湖之慘刼　於二十日早三時由長沙載客下駿午後四時許行至洞庭湖中君山上約十里許忍而烏雲四合狂風暴雨相繼而來水乘風威潮湧如山該輪大副已知不能行駛無如湖中四望無涯惟若山在望即欲趨近暫避其威遂掉舵向西斜行詎行不里許巨浪横來立遭沉没　該輪覆没之際正風雨猛烈之時故雖汽笛頻放呼救之聲至急而無往援者該輪向南横覆其坐近火爐之搭客體　俱焦炙難堪其他則均落水全輪一百六十餘人僅有七人得慶更生沉後約三十分鐘風雨始　殺停泊岳州之金武臨救生局紅船始得信當開三艘前往撈救除漂流君山麓未死之七人外當撈獲男尸五具女尸三具及其他零星小件不少其時天色已晚尚不知該輪沉於何所翌日復由該局派船至下游荆河腦一帶撈尸 
雜評一 
[簽字問題（默）]  
　　今日路透電述和約事有兩疑問焉其一所謂俟和會聲明日本交還山東之質言而即簽字者和會果能切實擔保爲有力之聲明乎其二日人所欲繼承之膠州德租界果以何者爲限度乎若爲全部之德租界而又加以鐵路之經濟管理權則交還靑島與不交還何異試思我國民今日所力爭者爲何事旣爲欲爭回德人佔去之權利而不簽字則今日於此問題正宜審愼從事而不可含混輕忽了之者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[十二大圑體之兩要電]  
　　江蘇省敎育會等十二圑體於昨日上午拍致美國參議院及巴黎吾國專使兩電一謝美國議員對於山東問題之主持公道一懇專使抗爭膠濟鐵路合辦事原電錄下 
　　致美國參議院電　美國參議院公鑒欣聞貴院對於德約内山東問題爲敝國主持公道至爲感謝此項山東權利日本曾列入二十一條以兵力强迫中國承認至中國對德宣戰德約作廢日本自無從承繼乃復誘我國賊陸宗輿曹汝霖章宗祥等密訂膠濟鐵路合辦換文及濟順高徐兩路換文我全國國民以其妨碍東亞和平一致否認已將國賊罷斥務懇貴院始終援助敝國俾山東權利得一律收回則貴國主持公道之意益爲全球所尊重而中美兩國感情益形親密矣謹先電達謝意江蘇省敎育會上海縣商會上海縣敎育會寰球中國學生會中華職業敎育社全國學生聨合會華僑聨合會上海靑年會上海基督敎聨合會上海救火聨合會南京歐美同學會上海歐美同學會 
　　致巴黎專使電　膠濟鐵路合辦事誓否認懇抗爭江蘇省敎育會上海縣商會上海縣敎育會寰球中國學生會中華職業敎育社全國學生聨合會華僑聨合會上海靑年會上海基督敎聨合會上海救火聨合會南京歐美同學會上海歐美同學會 
[山東協會之緊要函電]  
　　致美國上院電　美國上議院公鑒山東問題蒙主持公道殊深感激尤盼積極進行期達圓滿目的以維世界永久之和平山東協會叩 
　　致濟南馬良函　子貞師長鈞鑒頃聞公於二十三號捕商民五人報紙刋登嘖有煩言溯自外交問題發生以來各公民奔走呼號不遺餘力行動容或踰越常軌而激於愛國之熱誠略迹原心殊堪矜憫公官魯有年對於紳商學界富有感情當兹人心憤激有觸卽發之時誠恐操之過急激起變故擾及地方有損公之盛名乞恤其愚誠速予開釋無任感荷之至專此祗頌公祺山東協會啓二十七號 
[陸步雲請北京國會自决電]  
　　旅滬松江公民陸步雲昨日電致北京參衆兩院文云貴院自開會以來徒事黨爭日挑衆怒卽有深識憂時之士大都困於初步含意莫伸人生至多百年下籌不過六秩度公等年齡必均在中年以上縱有高官厚祿亦何忍以數載之快心受萬人之疾視語云衆怒難犯專欲難成即使易犯有何値得即使倖成後患方長諸公縱不爲國家計獨不爲自身計乎循此而不變必敗敗則公等對於國民尚有自解之道乎僕欲公等於平旦時澄心兀坐一思中華民國現今之地位如何國民對於公等之感想如何公等亟謀所以自處之道又當如何此不待智者而决矣以公等之才識資歷無往而不可以見長何必冒全國之大不韙而日與國民挑戰也誠能翻然改計全體辭職則易全國國民之厭棄而爲頌禱並可以留異日重來之紀念间在公等自决之耳藥石苦口利於病忠言逆耳利於行僕知公等多數之必不逆於耳也臨穎神馳千萬爲國自愛松江公民陸步雲豔 
　　又致北京段前總理電云公本愛國之君子也公自反對帝制馬廠誓師之時心跡昭然全國景仰近兩年來信用漸失國人皆知安福部之誤公而時望公之早自覺悟今安福部已爲全國之公敵矣旣已誤公於前亦何必再爲所利用也乞　國家爲重善自解决陸步雲豔 
[粤局變動誌聞]  
　　聨合通訊社得廣州電云粤軍政府得陸武鳴來電謂李印泉宣暫　兩粤所有滇軍總司令一職另行派人接替李亦同時接到電音已在准備交代並電告參謀總長李協和謂日内准赴香港養病云并云武鳴此電係得唐滇督之同意接替李氏者仍爲滇人亦與唐滇督早有接洽云按李印泉（根源）在粤雖爲愼軍司令而於粤中全局頗多關係李氏旣去軍府方面必有一部人士因之失勢於粤局前途極有關係也 
[疫症流行之昨聞]  
　　近日浦東患時症者日多猝斃者有之纒綿牀蓆者有之各碼頭苦力小工患者尤多或有因此暫停勞役者或有回里暫避者以致此項苦力工人大爲缺乏工頭四出廣招雖出資加倍無人承乏虹口一帶亦然太古公司已派人前赴江北等處募集三百餘人於昨日抵滬分發浦東西各碼頭工作聞尚須續往招募云 
　　漕河涇第二監獄内押犯斃命者已有多人其女監内由審廰判决執行收入者共數十名昨日一日間患疫而死者李王氏楊張氏米汪氏劉曾氏與某某二婦及楊張氏之小孩一口共七人經獄官呈報到廰由夏檢察官帶同毛檢驗員前往逐一檢驗委係因病身死命各家屬備棺收殮聞該獄内衛生頗不講求以致易於染疫云 
　　滬杭甬鐵路車務處一部份員役人等約計千名日來因感時氣頗多病者其向該管機關請求病假者紛至沓來滬寗杭甬兩處之醫官診察所治病亦較平時增多惟救治得法尚無死亡者 
　　淞滬警察各區各分所外勤各長警連日染疫者日有所聞前日一區三分所各長警染時疫者七人均經劉警佐諭令撥醫診治 
　　住在本城官驛弄之俞某向向在北市爲報關行生理前日傍晚時由北市入城先至九畝地福潤里探望伊姊行至露香園路忽染時疫倒地當經友人雇車送回行至中途氣絶昨由家屬備棺收殮　又大南門内王家弄張姓家乳傭某氏昨午亦染時疫急送南市醫院因其病已危重無可挽回拒而不納迨回時甫至中途即行斃命 
　　華界靑年普益社等各學校近見大街小巷垃圾堆積瓜皮充塞以其非掃除淸潔疫勢未有稍減因由敎員率同學生分投出發自晨至暮輪流掃除前昨兩天先從城中大小各馬路着手進行並從馬路兩邊階沿石下澆灌藥水所有一切工作並推垃圾車等均各學生親自執行並不假手他人每至一處由該生等當衆勸導各宜自重切勿將垃圾隨地抛棄以全公益云 
　　淞滬警察廰長徐國樑以城内外各處近來疫氣蔓延無非由於地方之不能潔凈有以醖釀之是以注意將各處街頭巷尾存積垃圾穢物一律打掃淸潔以免人民感觸爲患業已傳集所屬各區署所巡官及淸道員等到來會議整頓方法除援案再行傳諭居民務各遵照前次布告於上午九時以前方許將垃圾傾倒設置之垃圾箱内逾期違章傾倒即行拘罰示儆外並卽取締各處水菓攤不准將瓜皮任意抛棄街頭一面查察各段所雇之淸道夫是否得力如遇年老力衰槪行淘汰須再别雇年在二十四歳以上四十歳以下之人承充淸道夫云 
　　南市上海醫院因救濟時疫一事於本月二十二日假城内也是園開董事會議經各董事議决除由董事會備函知會淞滬警察廰趕緊淸除境内積存垃圾以及各種汚穢之物並警告居民忌食不良食物注重衛生外所有該院臨時救疫經費并增設治疫房屋開支浩繁在在需費暫由各董會商當地紳董擔任籌募勸告富商量予捐助暫資救急轉瞬秋令疫症不易撲滅若不寛籌經費請求官廰指撥的欵不克敷用特由董事會函請公欵公產經理處總董丁熙咸呈請上海縣知事轉呈省公署請撥省欵數萬元藉資接濟丁經理據函後已轉呈縣公署請爲核辦矣 
　　南市位中善堂每逢雙日常年施醫給藥夏令捨送各種痧藥以救窮黎近來該堂董事錢月樵以現在時症流行患病者衆所發各種痧藥不敷分發是以籌資添配派人分送又該堂内附設之濟生會臨時時疫救濟隊自設立以來已有六日連日附近居民之患疫送往該堂救治者日必數十人 
　　洋涇鎭神州醫藥會救疫隊報告云本隊到鎭後就診者由四五十號已達百數十號病人以吐瀉時疫爲多輕者報藥即起重者留院診治亦皆轉危爲安惟有路遠者病旣危險乂延時刻於到院時即已不可施救未免抱憾現擬多派見習生分赴各處施送藥品以補不及又聞爛泥渡陸家嘴等處疫死人數過多貧者無力掩埋棄屍村口臭氣逼人實爲傳染疫症之一大煤介現已由本隊僱覔工人付給重資並給以藥紗口鼻罩以免傳染使其將屍身即刻掩埋並多用石灰及解毒藥水洒入坑内以防疫氣再發云　又南市鹹瓜街沙市弄組有臨時救濟社以神州醫藥會辦理洋涇鎭醫院甚爲完備且藥到病除全活甚衆乃函請該會派員臨診該會會長顔伯卿以事關救疫刻不容緩已允於二十八日派員出發矣 
　　上海發生時疫以來工部局衛生醫官恐其蔓延非常注意每晨派人至天津路時疫醫院檢抄掛號簿並至病房吊查病症熱度表病故人數等事極爲愼重以冀疫勢輕減昨得其調查表詳錄於後自陽曆七月七號起至七月二十三日止共收容病人一千九百零六名計頭等十四名二等六十名三等一千八百三十二名計重病用機器以鹽水注射者六百七十一名病故者一百二十九名到院氣絶不及救治者二十一名因院所不敷將病勢輕減之人用救護汽車載送閘北中國公立醫院新建病舍内調治一百零六人送至北京路紅十字會市醫院内調治者五十七名院内病人稍免擁擠醫生有西醫室得力涂德樂兩君終日在院華醫有吳小谷徐生棠李培德諸君仍不敷用沈仲禮院長以杭州梅藤更醫生門下頗多手術精熟之醫士特電懇恊助當由梅藤更君從廣濟醫院派出陳康孫紹聞二君乘快車於二十六日到滬即日到院助理所幸二十四日就診病人二百五十六人二十五日減至二百零八人二十六日減至一百九十三名是知疫勢漸輕也 
　　大陸報云紅十字會時疫醫院仍極擁擠自兩星期前開幕以來至星期六午後止共治病人二千五百零三起内有疫勢甚危者八百六十九起皆施以淸血藥針死者共一百九十二人近四日内疫勢愈熾死率由百分之九．三增至百分之十二．二患疫者以貧苦人家居多觀此亦可見租界内及其附近虎列剌性霍亂症之漸劇矣 
[全國學生會消息]  
　　昨日（二十七）下午新鐘一時開評議會出席者三十九人主席劉慶平紀事黃維時曁評議員各就席主席宣告開會紀事員朗讀通過議案主席并報告本會派赴南京代表祁大鵬之報告書嗣即按照議事日程討論會章第七章經費第二十六條原案本會常年經費由本章程第四條所規定各地學生聨合會負擔之其分配額如下某地○元某地○元討論結果衆贊成槪括規定將原案改爲本會常年經費由本章程第四條所規定各地學生聨合會負擔之其欵額由上屆評議會議决第二十七條原案通過本會遇有特别事故由評議會議决得募集特别捐第二十八條原案通過本會每年應有收入總數百分十之儲蓄第八章附則原案無異議第二十九條原案本會各項細則須經評議會議决始生效力原案通過第三十條原案分會章程不得與本會章程相抵觸方討論至此山西代表周敦信來會報告略云本會某代表奔命來滬盡瘁國事不苟安不退讓患難與共誼屬同舟今已病故醫院親離戚散委骨申江遭此萬狀凄凉俾同人不堪回首其痛哭爲何如乎所以一切事宜尤望同志一策焉該評議員等聞此噩耗後全場涕滬滿室悽愴一方面即由主席宣告休會并下半旗誌哀一方面大衆討論治喪辦法分爲二項第一經濟該會自身亦頗形支細暫撥一百元以資應用其餘並由各聨合會代表當場認定者上海學生會五十元南京學生會十元杭州學生會十元聊爲彌補云第二喪事除該地代表外再由該會派出四人襄理而追悼會事宜另行籌備云 
[嘉郡會館致浙省長電]  
　　嘉郡會館致浙江省長電云省長鈞鑑學生演劇籌欵設立國貨陳列所出自愛國熱忱乃嘉興縣張知事横施暴戾喝令軍警痛毆致受傷殘違法逞兇羣情憤激懇請主持公道以平衆怒而順輿情上海嘉郡會館董事會全體公叩感 
[米商取締同業私運出洋]  
　　本埠米價已漲至八元六七角其勢尚有增無減前日閘北某米商致函市經董錢貴三云南市長愼　行近與該業董事通同一氣將南市存米收買一空陸續載運出口刻下該行又來閘北放盤購買每米一石均套雙包以便夾雜於他種貨品之内朦混報關等情錢經董以米糧關係民食故曾發電反對漕運及採辦軍米若聽米商私運出洋米價轉瞬必漲至十元以外貧民之數米爲炊者何以生活爰於昨日邀集閘北各米行米廠商議抵制之策各行廠主一律允許嗣後不與長愼行交易並議决如有私逢售米與長愼行者一經同業察破將售出之米悉數變價充作慈善經費外再議相當處分一面由錢經董密派幹練米商調查該行購進之米如何偷運出口以便截留呈請官廰核辦 
[請停購運軍米漕米之覆電]  
　　蘇州旅滬同鄉會前因霪雨成災米價翔貴電請省署停運漕米軍米以維民食兹由縣公署轉來齊省長復電如下　上海縣沈知事轉蘇州旅滬同鄉會覽篠代電悉霪雨兼旬米價騰貴已據情電請中央暫停購運矣省長齊禡印 
[商店籲免房捐之會議]  
　　公共租界工部局欲向界内店户加增房捐及特别捐一事各商家以力難擔負聨合請總商會商董謁見楊交涉員轉向工部局陳述商業困苦狀况要求通融辦理迭經楊交涉員與工部局往返函商未有效果兹各店商以工部局收捐即在目前應再討論故於昨日午後由各路店商代表數十人齊赴總商會與會董互相討論之下由北海路北四川路西藏路南京路浙江路福建路廣東路等共二十四路代表二十四人公决定今日淸晨十時至美國佑尼于律師公館内聘爲代表再向工部局陳述種種務懇予以通融辦理旋與各議董商明堅請援助至新鐘六時餘始行議畢而散 
[預紀挽救暹邏華僑之會議]  
　　華僑聨合會因暹邏華僑慘被蹂躪近狀益迫復派代表馮裕芳來滬等商挽救之策交涉員楊小川已允設法贊助擬於開會時宣布挽救方法故訂七月二十八號（星期一）下午新三時在該會開會討論昨已繕函分致關懐華僑各人請爲届時蒞會矣 
[工商研究會常會紀事]  
　　昨日午後四時中華工商研究會開職員會到者徐春榮沈卓吾郭建侯王漢强萬選靑劉永康等二十餘人由馬樹周主席報告交涉公署來函言花邊公司立案及張雲江固本肥皂廠請縣註册事僉以兩案多日未得覆音擬再函催速辦又天氣炎熱公决以後常會改爲舊鐘四時開會至五時散會 
[烟酒聨合會常會紀事]  
　　中國烟酒聨合會昨開星期常會首由主席陳良玉報告前次議决儲款單式及簡章承認書等件業已印就由本會於本星期内分送各分會不下七十餘處由各處自行辦理至於本埠各業各帮亦於日前分送數十本蓋有回單一俟認有成數再行開會公决存放機關惟此項儲欵憑各人本良心上作用自由認儲並不絲毫相强經衆討論均各分投擔任次金印侯提議國内和議至今延擱不早統一何以爲國受害者首在商人應請政府速催總代表　滬開議以慰民望公决應即聨合各圑體公電政府從速解决次林常明提議風聞德約有秘密補簽之說若果有其事我人民萬不承認總之我全國人民並非反對德約全部惟對於德約中之山東三條始終絶對否認全體一至議畢時已五鐘乃散會 
[中華工會職員常會紀]  
　　昨日午後六時中華工會開職員常會會長陳孔主席略謂本會原爲擴張工業發展國貨力謀工界自給起見本日常會應請諸君研究提倡國貨方法以謀工業的進步無負大好之時光當由陳錦堂提出剏辦草帽工廠意見略謂草帽爲夏季需用之物前者舶來之外品其原料多出自山東利權外溢靡所底止近日倡用國貨於是我國所製草帽大都不夠供給其中不無漲價之處殊負國人愛用國貨之美意本會亟宜附設草帽工廠將籌備一切手續細心研究俟來夏出品務使價廉物美以餉愛用國貨之同胞鄙人現有一種具體辦法特此提出請會長付大衆討論比由會長交議草帽案遂一致通過次由方雲龍提出發明製造鈕扣機器圖及工旗圖各一件略謂工人之有工會猶國家之有政府國家之代表爲國旗工會之代表爲工旗故工旗爲吾工人之精神寄託所也查百科全書我國尚無工旗之規定鄙人參考萬國旗幟現研究一種工旗式樣不知能否適用特繪工旗圖一面請衆討論以便將來呈請立案藉資應用又螺鈿鈕扣一項爲日用必須之品平日純由東來溢出利權每歲不知凡幾近日我工界亦有業此者但純用手工其手續分四次一車料二磨光三面線四鑚眼故出品異常遲鈍抵外貨不及十分之一殊深浩嘆鄙人發明一種製扣機器每部車頭四顆二三車連造後即鑽眼成器每部需工五人日可出品五萬有奇較之人工製造判若天淵兹將精繪製扣機器圖樣提出請公同研究由本會組織工廠推廣國貨以挽利權會長遂一律付表决全體贊成請方君將組織工廠辦法及預算表詳爲籌畫以便下次開會討論 
[工界志成會常會紀]  
　　昨日（星期）工界志成會開常會到者陳財照李仁山歐陽純波尤水泉宋鴻盛等數十人由評議長明潤身主席報告會議事項謂陳君財照發明之木質布機業已繪就圖樣送會研究俾各抒所見以資匡正至模範廠認股頗爲踴躍此外各事現正進行云云當經討論之下各主積極進行議畢散會 
[工界聨合會臨時評議會紀]  
　　前晚（二十五日）中華工界聨合會在虹口靶子路壽彭里事務所開臨時評議會到會者爲嚴覺悟鍾君準沈若仙司徒蔭譚俠軍鄭國生費哲民趙石龍譚達三盧厚文徐卓堯高捷元盧次求鍾劍魂及來賓章警秋諸君首由發起人嚴覺悟報告開會宗旨略謂本會甫經發起各種事務　待進行本會章程會中主權在評議會未開大會之先不得不先組織一臨時評議會以便進行一切事務現暫推發起諸君作爲臨時評議員待開大會時再行正式補選云云全體贊成即定此次爲臨時評議會又由評議員沈若仙詳述以後辦事方針略謂我輩辦理工人圑體必須認定此種事業純爲謀工界全體幸福起見純與其他圑體性質不同故本會章程中特定以評議會議决一切事務凡事均須經評議會多數通過方能進行會中一切銀錢出入尤須妥舉會計管理賬目隨時公佈云云次又由鍾君準章警秋司徒蔭譚達三譚俠軍相繼發言通過議案如左（一）臨時評議會暫由發起人充任俟開大會補選（二）擴充評議員定額凡各項工人圑體皆可選派代表加入（三）每月開評議常會二次於陰曆每月初五二十兩日舉行（四）推舉沈若仙趙石龍爲書記譚俠軍爲會計司徒蔭爲交際（五）推書記沈若仙擔任草擬評議會辦事細則議畢散會已夜午兩句鐘矣 
[電飭實行收束軍隊]  
　　松滬護軍使近接參陸處電令將收束軍隊辦法實行其辦法約有數端（一）已經核准者實行裁併各軍應酌量歸併以謀軍事上之統一（一）推廣移殖屯兵於内外蒙古（一）收納閑散軍人授以相當職業 
[殖邊債權人開茶話會]  
　　本埠殖邊催兌事務所近接滬行轉到北京總管理處來函將由財政部派員調查該行帳目到所接洽故特於昨日邀集常會債權等下午仍在西姚家弄思敬學校開談話會到者四十餘人三時餘開會首由發起人朱子才顧　卿葉貺辰朱萊生程吉孚等將總行來函交衆閱看其中措辭有債務擬分作五次拔還等情請衆討論是否同意當由張詠先提議以二成半分四年拔還自本年起按年於六月分拔還此項債劵到期由北京總行及上海曁各埠殖邊銀行收取并須由財政部擔保當衆議决次由蔡焯天提議無論鈔票及存欵均自該行停業後一律作銀行長期存欵核算以後利息亦仿長期按期遞加衆皆贊成五時散會俟北京財部派員來滬再行開全體大會解决 
[江蘇省敎育會大會預志]  
　　江蘇省敎省會現定於八月二十號開第十五次常年大會大會前後開各項研究會大會兹將預定之日期表列下 
日　期上　　　　　午　開會場所　開會時間　下　　　午會場所　開會時間 
七　日體育研究會　　　公共體育場　九時至十一時半　體育研究會　公共體育場　三時至五時半 
八　日同前　　　　　　同前　　　　同前　　　　　　同前　　　　同前　　　　同前 
九　日同前　　　　　　同前　　　　同前　　　　　　同前　　　　同前　　　　同前　 
十　日　童子軍敎練員研究會　公共體育場　九時至十二時 
　　　　理科敎授研究會　　省敎育會三層樓　九時至十一時半 
十一日　童子軍敎練員研究會　公共體育場　九時至十二時　理科敎授研究會　省敎育會三層樓　二時至四時半 
十二日　同前　　　　　同前　　同前 
　　　　同前　　　　　同前　　同前 
十三日　師範中學小學敎育研究會聨合會　省敎育會三層樓　九時至十一時半　師範中學小學敎育研究會聨合會　省敎育會三層樓二時至四時半 
十四日　童子軍敎練員研究會　公共體育場　九時至十二時 
　　江蘇中等以上學校敎育研究會　省敎育會三層樓　九時至十一時半　江蘇中等以上學校敎育研究會　省敎育會三層樓　二時至四時半 
十五日　中華民國江蘇童子軍聨合會　省敎育會三層樓　九時至十二時　中華民國江蘇童子軍聨合會　省敎育會三層樓　二時至四時半 
　　江蘇中等以上學校敎育研究會　省敎育會二層樓　九時至十一時半　江蘇中等以上學校敎育研究會　省敎育會二層樓　二時至四時半 
十六日　江蘇中等以上學校敎育研究會　省敎育會三層樓　九時至十一時半　江蘇中等以上學校敎育研究會　省敎育會三層樓　二時至四時半 
　　縣視學研究會　省敎育會二層樓　九時至十一時半　縣視學研究會　省敎育會二層樓　二時至四時半 
十七日　同前　　　　同前　　　　同前　　　同前　　同前　　同前 
十八日　同前　　　　同前　　　　同前　　　同前　　同前　　同前　　　　　 
英文敎授研究會　省敎育會會議室　九時至十一時半　英文敎授研究會　省敎育會會議室　二時至四時半 
十九日　英文敎授研究會　省敎育會三層樓　同前　英文敎授研究會　省敎育會三層樓　同前 
　　大會前評議會　省敎育會會議室　九時至十一時半　大會前評議員會　省敎育會會議室　二時至四時半 
二十日　第十五次常年大會　三層樓　九時至十一時半　第十五次常年大會　三層樓　二時至五時半 
廿一日　幼稚敎育研究會　省敎育會三層樓　九時至十一時半　幼稚敎育研究會　省敎育會三層樓　二時至五時半 
廿二日　同前　　同前　　　同前　　同前　　　同前　同前 
廿三日　美術研究會　省敎育會三層樓　同前　美術研究會　省敎育會三層樓　同前 
廿四日　同前　　　同前　　同前　　同前　　同前　　　同前 
　　如大會二十日未畢以下　延　上表開會時間均係舊鐘 
 
 

Page 11

 
 
[一週間之鎔銀數]  
　　調查前月二十三日至昨日止此一週間本埠泰亨源等各銀號共鎔化由匯豐銀行運來銀大條三千四百七十條又由道勝銀行運來銀大條七百十條又由中法銀行運來銀大條一千零七十條共計銀大條五千二百五十條又本埠廢銀萬餘兩計先烊見寳紋銀六千八百五十隻核申元三十六萬餘兩其餘尚在鑄造 
[基督徒組織營業公司]  
　　基督敎徒俞宗周戴紀恩等以上海市場道德墮落百弊叢生客商來者最易失足爰集同志十八人組織中國基督徒營業公司招待往來旅客承代中西買賣以便全國信徒該公司内分五金部雜貨部儀器部書籍部進口部出口部電氣部西藥部廣告部法學部聘用專家分科任事規畫殊大現以北河南路景興里六百七十九號爲臨時籌備處 
[審計制度事前監督之恢復]  
　　本埠行政機關近接南京軍民兩長通令略謂頃准財政部咨以民國初元審計制度本取事前監督自改事後監督制京内外各機關有不免濫用者或支出計算書多未造送本部爲維持財政計劃起見已呈准大總統請仍恢復事前監督制以維財政希即通令各機關一體知照云 
[輪船進出口消息]  
　　大陸報云昌興輪船公司之亞細亞皇后號輪船已於星期六晨行抵吳淞載來郵件九百包客一百二十六人貨二千噸又花旗輪船公司之哥倫比亞號輪船本定星期日開往馬尼剌兹已延期改定星期一午後四時由滬駛出從上海運去麵粉四萬袋接濟馬尼剌云 
[滬杭路紀事兩則]  
　　夜客車指定車輛　滬杭甬鐵路已定八月一號起（即陰曆七月初六日）添駛夜車往來杭滬各一次已誌本報現因距開駛之期已邇車輛急應配備又因夜車車輛須有電燈故由車務總管指定車輛經電燈總管配齊電泡應用兹將上下行夜快車之指定車輛列下　由滬開杭之一百十六次車（北站部分）掛配行李車十七號一輛三等車八十二及百十四號兩輛頭等車八號一輛二等車二十九號一輛（南站部分）掛二等車五十三號一輛三等車百零六號一輛行李車七十五號一輛全列車共計頭等一輛二等二輛三等三輛行李車二輛　又由杭來滬之一百十五號（北站部分）頭等車十四號一輛二等車一百零九號一輛三等車五號及五十四號二輛行李車十號一輛（南站部分）二等車九號一輛三等車一百十二號一輛行李車七十四號一輛以上各列車均由車務總管分飭南北兩站部分指定配掛届時開駛 
　　夜貨車預備救火具　滬杭甬鐵路車務總管以夜貨車行駛各貨車内裝貨物對於火患一節不得不預爲防備現特製就救火鐵桶四個交由各該車車守隨帶在車守車内以便遇有疏虞時應用 
[軍工路紀念亭落成會紀]  
　　昨爲依周塘軍工路紀念亭落成開會之期下午二時盧護軍使代表孫副官長占元交涉員代表汪東屏上海縣知事代表黃輯虞寳山縣知事代表呂鳳起滬南工巡捐局長姚石孫閘北工巡捐局長曹履冰上寳沙田局長周炎坐辦曹讓之紳士姚子謙陸崧侯曹潤甫衛芝山賈叔香李綺城趙仰喬朱同福等二百餘人先後到會經該鄉代表王際亨會同各紳士分别招待延至亭對而裕成染織工場正廰略事休息於三時由王君邀登樓上所設會場中入坐已畢卽振鈴開會推王君爲主席遂登臺報告築造紀念亭緣由並工程情形畢復述興築是路適値夏天軍士不畏炎熱毅力築成深爲感佩即民間未損一草一木可見盧使平日治軍得法頗資感德云云繼由孫副官長起立演說略謂今日貴鄉因築紀念亭行落成禮並蒙開會歡迎鄙人代表盧使參與盛會與諸君相聚一堂不勝欣幸歡迎兩字實不敢當惟興闢是路實抱便利交通振興商市起見嗣後對於路政及一切有利益公衆之事軍使無不盡力贊助云云並向衆稱謝而退繼賈叔香君起述略謂鄙人本居是鄉墳墓亦在此處現雖遷滬留居上海市然亦本鄉一份子今觀此路築成異常欣慰惟築路易養路難故有三希望於諸君者（一）養路必須寛籌經費方保是路永久未識有無籌備如無迅籌爲要（二）沿途多種樹木如洋桐等乃能堅固路基且可遮蔭（三）引翔鎭爲是鄉中匯之區必須添闢枝路一條接通該鎭不但農工商有益卽鄉間敎育亦可受連帶發達望諸君注意云云演說畢邀飲茶點並齊集紀念亭合攝一影而散已鐘鳴七下矣 
[市北公學之近况]  
　　愛而近路慶祥里上海市北公學係唐伯耆君創辦迄今已有五年校務甚爲發達現有男生二百九十八人女生九十八人其經費由校董會及縐業全體擔負兹將該校組織槪况及敎育槪况錄下　組織槪况（甲）學校行政部（一）敎務國民科 
[上海市北公學女子部第八届敎職員學生全體攝影]  
　　高小科商業科（乙種）（二）實習商店服務圑（三）任務敎務部體育部訓練部總務部（會計庶務書記）童子軍司令部（乙）學生自治圑體自治會會長副會長評議部交際部文牘部衛生部調查部總務部裁判部（初級審判檢察所）藏書所儲金圑　敎育槪况（甲）敎授槪况注重實用之學科改良舊時之學程（乙）訓育槪况組織自治圑體注重共同作業無論何事皆須自己去做無論何事皆須自己解决無論何時須遵守規律無論何時須爲公家盡力（丙）養護槪况注意淸潔衛生提倡課外運動 
[兩年前嚇詐案聲請覆訊]  
　　天津人王海峰因於西曆一千九百十七年八月九號串黨蘇州人周紹峰（即周泉）南京人徐聲民等假冒民黨名義三次投函滬西安南路六十九號門牌胡光國家嚇詐巨欵被控公共公廨將王等獲案訊實判王海峰等發押西牢七年在案迄今已有二年始經王之家屬得悉於前日來滬至捕房訽明實在即延禮明律師爲代表提出理由具禀公廨請爲准予復訊或核減刑期不議中西承審官能否同意照准也 
[投函嚇詐案訂期研鞫]  
　　無錫人陳仲良（即廖一凱）與江陰人章杰蔣武王九光陳虎臣蘇少山吳玉生陳金根沈阿二陳三子等在新閘山海關路六百零三號門牌組織鐵血圑並在福州路大新湖北路惠商等旅館内分設機關專寫恐嚇信函向公共租界内行號居户勒詐巨欵被何者亭控請老閘捕房派令中西包探將陳等十人一併拘解公共公廨諭飭押候查明澈究在案兹經承辦之華探顧阿根姚錫卿協同西探開納向各方面調查並抄出信稿等證據於前日將被告各人帶至寫字間逐一研詰陳等供認曾經投函徐孟淵所設之孟淵旅館内恐嚇索詐當經錄取口供呈送捕頭察閱之下即轉禀承審華官俞襄讞及陪審西官義副領事羅君諭候特别訂期研鞫 
[西溝港口縮狹問題之呈復]  
　　上海縣知事沈寳昌昨呈江蘇特派交涉員文云據浦東塘工善後局呈復核轉事竊奉鈞署訓令第四四四號内開案奉交涉員訓令内開案查五月十七准浚浦局來函以西溝港口美册二四零五號契地不能退讓訓令該知事轉飭塘工局酌核辦理在案兹准該局來函内開本月十四日接美副領事來函内附佑尼干大律師關於浦東塘工善後局在西溝港之要求致伊一函兹特將來函抄呈台覽即希察核爲幸附抄件二份等因到署合行令仰該知事轉飭塘工局查照酌辦仍將辦理情形隨時呈報爲要抄件一份並發此令並發到縣合將抄件照錄令發仰浦東塘工善後局查照酌核辦理具復等因並發抄件到局奉此查美册二千四百零五號契地係轉租德册一百二十八號計地十六畝一分七釐三毫載明四址東至西溝口南至四十三圖半河西至馬家浜北至浦江於七年十月二十九日經會丈局會勘該契地於淸光緒二十三年轉立德册計有二十年之久德商管業並無他言忽於上年轉租於美商發生塡泥之事浚浦局不察地方輿情擬將西溝港口縮狹爲升科收入起見查東西兩溝河道完全董角區域範圍原議規定東溝港口寛留四十丈西溝三十丈有鑒於洋涇港口兩旁爲三井太古建埠停輪阻塞航行妨碍水利當經呈報省公署曁江南水利局滬海道公署各在案董局主意留寛港口理由不僅爲目前之計實圖久遠之謀日後地方發達商船繁盛若不思患預防諸多窒礙迭經先後陳明核復並繪圖限止塡泥呈請核轉亦在案浦東本屬内地凡有塘工河工路工津渡橋梁各項工程規畫進行董局職務所在並非溢出範圍旣經美副領事函附佑尼干大律師轉詢浚浦局一切該局儘可查案答復關於浚浦界線屬於浚浦局範圍關於内河港口屬於董局範圍機關各别同是公益總之董局規畫寛留港口本無權利思想旣無碍於浦工實有利於萬姓用特據情陳復仰乞鈞鑒核轉特派交涉員力爲主持俯念地方行政攸關水利分致美副領事曁浚浦局並令行會丈局查照辦理以重土權而全公益實爲公便等因據呈前情合亟轉呈鈞署鑒核施行謹呈 
[民國路商業聨合會舉定會長]  
　　民國路商業聨合會昨假邑廟點春堂選舉會到者頗多舉定樓善和爲正會長鍾瑞淸爲副會長徐菊如爲名譽會董並討論儲金與發行日刊創辦義務夜校事定八月二號開成立會 
[聶中丞公學同學會成立]  
　　昨日（二十七日）爲聶中丞公學同學會成立之期與會者二百餘人首請名譽總董湍納氏演說復請名譽會董許文彬氏譯成華語其大旨皆勉少年之詞繼請發起人聶光堃川英語報告開會理由及宗旨復請代理書記陳國衡譯華文俾聽者盡悉演說畢即請張勤益收會欵後復備茶點以饗來賓盡歡而散云兹將其舉定職員列左會長周俊生　副會長張勤益陳國衡　文牘於崇仁朱林　　會計汪家騏 
[鴻章染織工廠之擴充]  
　　滬上各界自提倡國貨以來紗廠布廠進行尤速义袋角之鴻章染織工廠總理王南林曾經出洋攷察所造之中國蔴紗蓆法布斜地布花呢花嗶嘰花羅緞等出品足與舶來貨相競爭故營業甚爲發達現南洋爪哇菲列濱羣島華僑預定明春之貨業已不少該廠主因供不應求已向英美兩國廠家訂購新式布機百餘架從事擴充云 
[圑部設立軍官講堂]  
　　陸軍步兵三十七圑陳圑長現在本圑部倡設軍官講堂一所以備各級軍官分班學習紀律除將設立軍官講堂課規章程呈報該師廬師長查核外昨經通知所屬各軍官來堂上課 
[高昌廟救火會議建房屋]  
　　高昌廟安鎭救火會於昨日（二十七）午後邀集軍警兩界及各紳董等商議進行事宜由主席報告高昌廟一帶近來居户日繁火警頻聞消防事宜亟待講究救火辦法尤須迅速籌備惟會所房屋現甚窄狹急應擴充故由各董事覓得吴興里南首空地一方約有畝餘擬即購建火會房屋旋山該地主曹邦員願將此地捐作火會公用房屋之基云云經衆議决由各會嘉擔任認捐建造房屋工料銀兩而散 
[請塡靑龍橋一帶河道]  
　　小南門外倉橋浜往東小普陀橋靑龍橋一帶河道已淤塞不通前經有人發起呈請工巡捐局塡築馬路當因經費難籌中止現該河中臭氣四播附近居户受累不堪昨由該處公民張某等聨名投局具呈請速籌欵塡平以重衛生 
[徐國樑抱恙]  
　　淞滬警察廰長徐國樑近因天時不正於昨日起稍有不適所有政客到廰謁見者均不接見 
[手帕影戤商標之控告]  
　　英商懐德公司訪悉山西路畫錦里二百八十八號門牌同泰昌洋貨店之東洋貨手帕影戤伊之商標漁利山經理西人延律師控准公共公堂簽發搜查票派令廨内辦事西員與原告同往該店抄出前項手帕二十一打繳呈公堂於前日傳訊據被告同泰昌洋貨店股東兼經理施少卿上堂供稱此項手帕係向日商某洋行購買計共五箱每箱三百打近已將次銷罄祗存二十一打悉被抄出呈堂等語旋由原告西人同律師及見證周姓並公廨辦事西員分别到堂證明前往該店查抄情形俞襄讞得供商之英卓副領事判施交舖保候再訊核 
[司賬虧欵被控]  
　　南市振盛洋貨店執事朱輔臣被司賬秦承康經放各户賬欵並宕用賬洋等共虧八百餘元延不料理曾向保人戴樹生追問詞多諉卸因將秦扭控一區警署戴亦到所聲明一切趙署長命函送地方檢察廰訊理 
[行李内檢獲烟土]  
　　閩人陳阿元在西南鄉龍華開設糖食店前日由福州來滬帶有行李數種内藏小錢四十七千文從浦東過渡至竹行碼頭上岸時被浦東楊家渡飯店夥趙德玉見而欲向索詐正在口角間適爲崗警查見上前干涉旋在行李内檢出烟土三瓦罐約重三斤餘另有一小瓶約重一斤二兩及一紙包重約四兩遂將陳連同烟土小錢及趙德玉一併拘解一區一分駐所王署員飭解警廰司法科訊究 
[汽車碾傷行人兩則]  
　　公共租界六馬路昨日下午六時許有一年約十餘齡之女孩爲一千四百三十一號汽車撞倒碾傷右足當由老閘捕房二百八十二號華捕前來押令該汽車夫將女孩扶入汽車載送醫院醫治一面帶同汽車夫投捕房禀請捕頭核示　又昨晚九時許有某號汽車駛經法租界東新橋塊撞倒松江人王印祥經車輪將足骨碾折由大自鳴鐘捕房七十五號華捕瞥見當即前來抄錄汽車號數另　軍送受傷人往醫院醫治一面歸報捕頭查核 
[男女同行之形跡可疑]  
　　塘棲人龐世豐前日帶領女子堇子金在北火車站搭坐火車不知因何互相口角崗警見其形跡可疑一併拘入五區警署轉解司法科訊辦 
[調戲行兇之懲儆]  
　　馬車夫正掛子日前傍晚時糾同黨羽三十餘人在法新租界地方向絲廠女工陳侯氏攔路調戲將所坐之小車推翻倒地侯氏從車上跌下適爲侯氏之夫陳火根瞥見上前喝阻若輩老羞成怒即將陳火根扭住用長木棍兇毆旋有巡捕到來將王拘獲餘皆四散逃逸連同木棍一併帶入捕房昨解法公堂請究先據陳侯氏夫婦上堂禀明前情詰之王供詞狡賴中西官以兇器確鐅豈容抵賴遂判王押西牢三月示儆木棍没收完案 
[過犯行竊禁押二月]  
　　過犯錢阿小前因犯案被探拘獲解經法公堂訊判令逐出租界在案前晚錢又潛入法租界竊取馬元府之衣服持至某押店質洋化用現爲包探偵悉將錢拘獲吊出原贓傳同馬元府於昨日解送法公堂請究先據馬投訴前情詰之錢供認行竊不諱中西官判錢前經驅逐不應復來行竊着押西牢二月期滿仍永遠逐出租界 
[控告竊香水案之結果]  
　　南京路老德記藥房指控福建人鄭承祖以買物爲由乘間行竊値洋十一元之香水三瓶等情業由總巡捕房派探婁寳生將被告連贓一併拘解公共公堂訊押在案前日下午經張逵卿襄讞會同美思副領事提訊據原告西人偕證周光仁戴林高等分别上堂證明被告行竊情形詰之鄭供稱因往購香水言語悞會遂被指爲行竊並延朱斯芾律師代爲辯稱被告係有身家之人斷不出此請將案註銷堂上判鄭押滿十一天開釋香水三瓶交原告領去 
[馬夫駕車違章]  
　　馬夫陳阿桂前日在南京路四川轉角駕車不照工部局定章經四百四十二號印捕查見向阻不服將陳拘入捕房禀明捕頭着陳存洋十元保出候訊 
[被告交保候訊]  
　　陳馨純在公共公廨呈控郭子湘不理角銀又丁子義控徐德記擅搬物件請追損失又劉仁卿控羅明生不理角洋等案上星期六由探將被告各人先後傳至公堂中西官諭令分别交保候訊 
[道署批示照錄]  
　　滬海道尹公署昨批靑浦縣民張承宜呈爲案奉前批請求查核並懇令縣訊究山云景悉查此案前據該縣張前知事判結以西崗一圩歸管姓獨辯東崗號字兩圩歸范沈等姓辦理因東崗兩圩瘠苦由西崗圩按年津貼洋七十元各歸各辦永斷葛籐併經該民繕其安分切結附卷等情呈復前來當經指令准予銷案在案查此案旣經該縣判結又由該民繕具安分切結案逾二載復又來道呈訴殊屬不合特斥此批 
[誌謝]  
　　昨承西成學校送來學生牌探面牙粉五包謝謝 
[贖約儲金消息]  
　　虹口虬江橋愛國儲金圖　公和永鹽錢一百額石　臣七十額沈國樑五十額仲九如仲佩坤五十額洪記公黃錦裳五十額恒太和余錦祥五十額寳大醬園五十額　泰春金純才五十額 
　　愛國恒心會　顧楚卿五十額王浩川二十額張戊昌二十額張華寳二十額邵文瀚二十額俞文伯十二額俞少塘十額蔣培秋十額陶寳森十額項昭儀十額張輔卿十額楊季靑十額李長生六額吳頌安六額鮑永祥四額王惠卿四額沈連坤四額高錦江四額魯忠仁四額宋如銀四額夏榮棠四額楊存良四額沈雲和四額邵文蔚四額王春生二額楊禹門二額畢舜靑二額劉金生二額薛福佳二額汪巧生二額朱耀忠二額郭紫瑞二額張堯伯二額顧耀邦二額沈菊生二額李龍福二額張文俊二額張鑑淸二額傅春福二額梁永申二額哈成春二額馬德源二額俞步雲二額沈福泉二額顧龍生二額周柏林二額單雅章二額共計三百額 
雜評二 
[滬官廰亦知防疫乎（庸）]  
　　疫症傳染愈烈蔓延日廣全埠幾有捲入漩渦之勢日本且已宣佈上海爲有疫口岸乃起視滬人除二三慈善圑體熱心救濟外地方機關絶少爲積極之設備若官場方面則更毫未措意夫疫症流行何等危險防疫事宜何等重要乃官廰竟冷淡如是其視日斃百數十人之疫癘反不若空中樓閣之過激派猶動色相誡役役於公文中之防範甚矣滬官廰之顢頇也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
實談 
[郵苑瑣話（一）] [  秋葉]  
　　比自蒐集郵票Philately　Siamp　Colleing之風尚逐漸推行戔戔曾不盈寸之紙片遂遽爲世人所珍視什襲以藏膚觸是禁惟恐其沾染織塵遂污顔色名花香草幾可等觀斯亦今人美情流露之韻事也 
　　西紀一千八百四十年英國改革驛政創印黑色而値一辨尼之票黏貼函面以爲旣納郵稅之證此即郵票之嚆矢至今立 
國大地者無不各有其制以圖案之種類言蓋不下萬數也 
　　印刷郵票常用之紙凡有六種一曰透明紙WavePaper迎光透明應用最廣二曰條紋紙Laid　Paper透光則見或縱或横之條紋三曰格子紙Quadrille　Paper即其條紋交 
錯而成方格者四曰絹絲紙Grauite　Paper紙質中混雜絹之織維五曰淡靑紙Bluey　Paper薄而堅韌六曰膜紙Ｇaldbeaten　Ｐaper乃以牛腸壁膜製成斯六者質地各殊用途不一言考據者首當知之 
　　郵票用紙常具一定之水紋Nater　make以杜贋造此有迎光即可見者亦有水濕而後顯露者其形之大小以整紙爲準近日雖漸趨繁密然一枚郵票中所可見者仍多屬其一小部分故在從事搜集郵票者亦往往不知有是然欲區别種類繁複如英國郵票等則非先識别水紋不爲功也 
　　英國郵票用紙之水紋最初爲極粗拙之旁冕形至一八五五年易爲　帶形及薔薇花輪形其價格較高者所用則爲十字架形鐵錨形其用於各殖民地者則多爲星形及帝冕形後者更註地名之省寫或Ｃ．Ａ．（Ｏlown　Ａgennt之省寫）蓋極其複雜也其餘各國郵票紙之水紋形式則爲王冠（意大利瑞典希臘等）有月桂花環（普魯士）有持斧獅子號角（皆挪威）有城塞（西班牙）有四散之龜（頓迦）有月星（土耳其）有數字（南威爾士維多利亞智利等）有花枝（法領剛果）其種類之繁異殆難盡述苟綜集而比較研究之趣味亦彌永也 
　　郵票之四周常有連續如鋸齒之切孔Perforation形亦微有不同蓋以其切離方法之各異也通用之郵票切離法凡有三種一爲點線切離法Roulette其狀作：：二爲機械切離法Ｎachine其狀作：：三爲波狀切離法Ｓerpentine其狀作：：旣切離後各孔連續線之曲度因各不同此外别有用連續半圓形或弧線而切斷者又有用針尖穿孔以切斷者但俱罕見各種郵票之切孔俱有定數考據家常用特製之尺測定之此種量法即以計二生的米突間切孔有若干爲標準非謂各邊皆一一全量也 
新智識 
[童子軍游戲（續）] [  上處陳伯源譯]  
　　（五）尋幣 
　　取銅幣一枚（戒指針窩等歡物均可）選隊員一人令於一室中覓一可見而不易尋之地藏之然後呼其所屬排員使各尋覓得之者則默坐一處如此依次而下越時在坐諸員擇其一人令指此幣以示他員以其首先默坐者爲勝旣畢勝者乃令衆出俾得放置銅幣如此輪連游玩 
　　（六）嗅覺競爭 
　　取紙數頁製成小袋每袋之中藏貯有味之物如葱蒜瑰桂之類置袋成排相間可二尺使賽者嗅之每袋給以五杪鐘嗅畢令各退去限以一分鐘内各名所嗅之物依次錄之能依味而辨其物確者勝之 
　　（七）按圖指地 
　　取近地風景畫數十幅按圖指畫試將平日各人所應注意之物問諸隊員如歧道旗桿風標之類其能對答最多者爲勝或前次旅行之際所遇可奇之物使各繪之成圖 
雜錄 
[石碶記（在鄞縣東南同道鄉石碶鎭）] [  楊無懐]  
　　酷暑爲暴悶人欲絶覊居滬上益增煩鬱長夏無事束裝返里故鄉風景依然如舊臨碶俯視流水淙淙淸風徐來暑氣全消因詢碶之始末於父老皆莫能道其細檢閱縣誌乃得其詳爰濡筆以記之 
離城（鄞縣城）東南十里有碶焉爲水道之要隘實内河之關鍵碶門凡五長可六丈時而細流潺潺淸韻動聽時而暴洪驟放澎湃震耳蓋千年來之遺蹟也碶爲唐王元偉所築昔元偉旣築　山堰（在鄞江橋鎭當未築堰時山洪下瀉即出鄞江今皆轉入内河矣）慮暴流之無所洩乃設三碶觀其浮瓜飄流所止之處而築矣吾鄉之碶即其一也四週悉以石爲之石碶之名殆由於此司碶之事設有專責視水之漲落而定其啓閉沿河居民實利賴之前淸時當地紳士曾二次修理迄今碶身堅固無有傾折之虞傍碶多蟹每當籬菊將謝西風颯颯之時鄉人輒張網以捕夕必盈筐亦一種水利也 
　　世界偉觀（九）紐約城之稅關 
　　屋以石砌成雕刻甚精結構宏壯爲全球冠一九○一年起至一九○七年始築成費美金七百二十萬元 
小說 
[潛艇歷險記（續）] [  翠岑譯]  
　　未幾晨光已晝漸近日中二人雖不擊靜伏之雉兎專獵飛奔之獸而囊中所獲已重不能舉携歸狩獵品一事反成難題矣於是拂石而坐出餱糧食諾愛爾曰吾儕食已當匿囊中物然後縱游可遠至丁扣栅欄而返麥快亞曰如是共程幾何所緊要者末次火車也汝試計之諾愛爾曰今已五英里更此數至丁扣栅十英里反上托特堡壘則至遲不及八句鐘耳二人食已吸菸移時匿獵物於金雀花叢之下遂縱步復前逾一卵石纍纍之小溪越五六小山麥快亞曰諾愛爾汝識途否諾愛爾曰然予欲至丁扣栅者屢卒未果彼處有崇宇大厦之古屋偉觀也麥快亞曰望汝此番得之汝識途甚善否則予深恐大霧將至人而迷失於澤地大霧中非樂事也予且無指南針君備之否 
　　第三十六章　逃俘 
諾愛爾曰無之吾自以爲能憶一切無需乎此麥快亞聆此不以爲然蓋彼駕船久每逢大霧舵樓中輒不能見艦首之旗桿雖彼之沉默靜穆能使全艦帖然不驚而已每惴惴然懼擱淺於霧中故此時彼之揣測亦所應有惟諾愛爾旣自謂無恐則且隨之行五分鐘後丁扣栅欄巍峨之古屋已可見惟漸爲濃霧所掩朦然不淸二人止一高崗之脊見大霧迷漫谷底隨風升上沿斜坡而至若海潮之搏沙岸諾愛爾布其地圖於地按圖索路曰今北風然則吾儕但而風行者即可至丁扣栅欄按圖在再次一山谷當有一石華表則吾儕能得之者即無訛二人遂並肩下崗少須即爲濃霧所籠弗雷脫夙稱　警今迺追隨於主人足旁幾不離以寸更無呼喚之必要低首垂尾惶惶然但虞爲霧所隔而不得與主人見銳利之嗅覺無物不可蹤尋以得者今爲大霧所掩遂若頓失其能無可嗅辨行移時華表之影突現於前方霧中四周石塊嶙嶙纍纍可辨諾愛爾大喜曰佳哉今再按圖則北行五十碼當有一水水畔可得大道直達丁扣橺焉嘻何濕麥快亞捫其帽簷則水滴瑩然若水晶之珠二人乃緊扣頸鈕握槍遂行又頃麥快亞曰行逾百步矣圖上之水何在吾友此事作何解二人重審其圖則犁然雙線表示溪面之闊常逾十五尺則復行以覓之逾十五分鐘仍無得圖誤歟人誤歟一言以蔽之則二人已失途耳麥快亞現其遇危險時之常態毅然曰弗言死吾儕前必遇一水而後已水必入海沿之行决無終絶人烟之理遇人烟又何得謂之迷道哉諾愛爾曰言之有理澤地諸水悉發源於丁扣橺吾儕能遇者未知西流乎南流乎北流乎要之上托特堡壘則在其南也二人行行止止時光已六句鐘矣中嘗遇一溪溯之上行逾二英里溪忽隠入泥淖二人懼陷　遂復退又一小時霧愈密天漸黑欲至上托特堡壘乘末次車回之希望與事實相去愈遠諾愛爾忽左指一物曰觀者此吾儕頃間探得之華表也今當知所從事矣麥快亞曰未必乎華表固華表矣恐非頃間物乎諾愛爾聞語不能决二人均覺不快且以服務潛艇陸上之旅行久廢行久未免疲敝雖然温突耳澤地之霧氣非歷久不散者而以晚春爲尤甚明日晨曦上後空氣當立淸二人但露宿一宵即可自所處地覓徑返上托特堡壘乘早車歸也 
[自由談之自由談] [  不冷]  
　　實談　或問今日自由談之第一種標題爲實談者何意也曰此蓋對於空談而言也所談爲實物實事我以爲於人較爲有益雖屬游戲之事亦必不失此義漹 
 
 

Page 15

 
 
   
 
 

Page 16

 
 
   
 
