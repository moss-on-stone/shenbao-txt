# 1908 - 145 - 4912692

 

Page 1

 
 
   
 
 

Page 2

 
 
   
 
 

Page 3

 
 
[上諭五月初二日奉]  
　　上諭此次驗看之游學畢業貢士田樹人著給予進士出身陳正猷著給予同進士出身由學部照章攷試俟驗看後再行授職欽此上諭四川叙州府知府員缺著德崶補授欽此 
　　上諭趙爾豐奏特叅貪庸不職文武各員四川候補知縣署察木多糧務李方慤辦事荒謬幾釀事變捐升知縣候補縣丞陳昌先試用巡檢陳希廉舞弊營私補用都司藍澤湘守備白雲鶴操防懈弛聲名甚劣均着即行革職金堂縣知縣劉肇烈聽斷糊塗操守難信著以典史降補餘着照所議辦理該部知道欽此 
[宫門抄]  
五月初二日召見軍機那　堂論說 
[運動說（酉陽）]  
　　運動爲舊名詞乎新名詞乎曰舊名詞也論生理者以之與知覺並稱者也。運動爲正當之法術乎。非正當之法術乎曰。正當之法術也。日球以吸力爲運動。地球以繞日爲運動月球以繞地爲運動。海水以潮汐爲運動空氣以冷熱爲運動。人以五官爲運動鳥獸魚蟲各以相當之器官爲運動。植物不能運動。以收炭氣放養氣爲運動。礦物不能運動。以激盪水火消磨物質爲運動。要之。世界之物。無一不運動。不運動則槁木死灰而己無世界可也。 
雖然。運動有兩界說。一爲正當之運動。一爲秘密之運動。正當運動。普通之性質也。秘密運動特别之技能也。吾國人情之習慣。以秘密爲諱。其最拘執者曰天知地知人知吾知。其圓通者曰。笑駡由他笑駡好。官由吾爲之。雖品格不同。而廉恥之心。未嘗澌滅。不敢昌言無忌也。自有開通之哲學家。發現於十九世紀。爲之易一高尙之名詞曰運動。於是以活潑手叚行秘密主義。無論爲自動之運動。爲助動之運動。爲同動之運動。爲受動之運動。總之登運動塲。演運動劇而已。 
　　最善運動者爲官界。州縣求美缺求優差。則運動司道。不足則運動督撫司道求美缺求優差。則運。動督撫。不足則運動軍機。督撫宜無所求矣。然省分之大小。缺分之肥瘠。不得不爭。則運動軍機。軍機宜無所求矣。然聖 
 
 
 

Page 4

 
 
眷之厚薄。炭敬之多少。不得不爭。則運動宫禁。宫禁爲最高等之運動部矣。然亦往往運動公使。運動洋商。而日外人亦利用此輩之運動。以運動其干涉財政權路礦權海權此。輩又利用外人之運動以。運動其佔據財政權路權礦權海權陸權。於是運動之方法愈巧。運動之圈限愈大。運動之窟穴愈多。運動之根蒂愈固。是謂之運動界。 
其將官。未官而仿官界之運動者。爲學界。學界第一方針。在運動出洋。又欲不名一錢。而得最優之出身。則運動官費。官費勢不能普及。不得不自費。則運動咨送。然就學時間。惡其太長。則運動速成。然無論速成非速成概不能不學而成。又不可無成而歸。則運動畢業。外人旣利用畢業文憑與留學界作賣買。其僞畢業者。恐一試而發其覆。則運動廷試。此爲學界上級之運動。以外則有不新不舊者。借紳士資格。壟斷學堂之權利。則運動監督竊。新名詞。飾舊學派。自謂熱心敎育。則運動敎習。不士不農。不商不工不僧不道不文不武之雜流品。冒學界商標。丐一月數金之薪水。則運動速成師範。白髮老儒。桑榆暮景。旣永棄於新界。乃更張其舊幟。則運動國粹學堂存古學堂。此謂學界下級之運動 
　　所最不能運動者。農界也。地之所産。不足以養人也運動而不善運動者商界也。與洋商交易。無一不失敗也。欲運動而不得運動者。普通之國民也。運動路礦而。政。府欲官辦矣。運動輪電。而政府欲國有矣。運動社會自由言論自由出版自由而。政府作種種苛例以禁之矣。舉全國上下四萬萬之人數。自以爲能運動。其實無一步運動。所運動者。受外人之運動。作傀儡之運動耳。要之。運動非惡名也。但爲公利之運動則可。爲私利之運動則不可。爲進行之運動則可。爲退化之運動則不可。吾甚惡運動者之運動。吾甚望運動者之眞能運動。 
專電 
[電一（雲南）]  
　　克復河口一役革黨大半脫逃三路官軍會合窮搜又獲十餘人 
[電二（雲南）]  
　　拿獲之黨人供出頭目數十人己飭各運按名購線緝拿 
[電三 <（雲南）P ] 
　　滇亂餘黨巳散錫督飭被害各地方官清查擾亂情形預備辦理善後 
[電四（北京）]  
　　軍機處以滇邊亂事官軍早日奏功議賞白金柱黄馬褂以示奬勵 
[電五（北京）]  
　　樞府以陸寳忠戒烟致死深爲可憫議請優卹某御史極力阻止　 
[電六（蘭州）]  
　　陜甘總督升允奏董福祥嗣孫董恭報効巨欵請以道員交軍機處存記 
[電七（揚州）]  
　　江北提督徐紹楨初二日子刻過揚赴浦定初三日接印緊要新聞 
[陸軍部議覆文哲琿處分北京]  
　　四月十七日陸軍部遵旨議處一摺略謂歸化城副統文哲琿於庫欵亦有侵挪且向亦阿附貽榖聽其苛歛隨同畫諾欽奉諭旨交部嚴加議處據原奏内稱補修軍械餘銀一項文哲琿謂貽榖入已實屬虚誣而貽榖專罪文哲琿一人亦非公論蓋此項餘銀寄庫直視同閒欵開支必非一人所蝕檢閱領字共銀二千餘兩皆云以備支用内有送前署將軍程儀百兩亦取諸此彼時左司十餘人榮昌居首文哲琿次之臣等詳查此案雖未有侵吞入已實據惟核其開支情形殊與擅自挪移别用者無所區異應請將歸化城副都統文哲琿照内外旗員將經管正期錢糧擅自挪移别用者革職私罪例議以革職惟係奉旨嚴加議處臣部例止革職無可再加其報銷補修軍械一欵應俟塔爾巴哈臺參贊犬臣榮昌赴綏交接任將軍切實查辦奏明後再行核議等語奉旨依議 
[部院考核官費留學生北京]  
　　各部院以新政需人凡各省東西洋留學生領給官費定章卒業歸國之後皆有應盡義務年限不得不愼重將事現經議定各該官費生每經三閱月將該學生等心得之處或作條陳或作說帖彚陳給予官費之部院（如農工商部郵傳 
 
 
] 

Page 5

 
 
部近日資助自費生官費者甚多此議聞亦由該兩部所商定）由部院堂司攷核以爲日後調用該生等之預備倘該生不能照章彚陳或彚陳而程度不能及格者概將官費停給以昭激勸而嚴限制云 
[京師近信]  
　　陜撫奏何人才陜撫恩壽遵旨薦舉人才奏稱前度支部主事許汝棻學養深純踐履篤實心思缜密品節詳明候選道王季寅秉性肫誠宅心中正謀深慮遠行必踐言山西補用道張毅器識宏通才思開後公忠直諒卓爾不羣候選知府胡薇元才識練達　守兼優江蘇候補知縣陳文藻學識明通才長心細以上五員或才堪重用或學有專長奴才與藩學臬三司公同甄擇敬舉確見眞知用備採擇四月二十三日硃批吏部知道 
　　張袁聯姻某日召見運機時慈宫面詢張袁子女共有幾人年各幾何張袁各詳細入告當蒙太后指婚人謂漢員指婚絶無僅有今創此例同朝莫不羡之 
　　貴州十藥局統稅度支部議覆貴州土藥局虧短正項多至數十萬擬請照川滇辦法每百兩納銀二十五兩之外仍納統稅一項以資挹注奉旨依議 
　　推辭禁烟提調禁烟大臣設所後擬派前義國欽使許珏充當禁烟所提調鹿中堂恭邸早己商量定妥而　觀察則以事體難辦竭力推辭故遲遲未定 
　　仍抽台砲經費近有德商婉請外部仍　瓊州海口釐廠所收進口貨物經費一律裁兇以恤商民外部各堂以此事前經粤督查明海口抽收各項貨物名爲台砲經費奉行己久且均抽自華商實與洋商半稅單毫無妨礙自應照舊辦理當己嚴詞拒絶矣 
[察勘會操地叚往來電文]  
　　鄂督致皖撫電安慶撫台鑒本年江鄂會操准部咨擇定貴省太湖縣附近地段敝處己檄派督練叅議鐵忠等文武十四員前往辦理偵察測繪修路囤糧各事不日起行擬請貴處速派妥員赴太湖附近各州縣隨同照料除咨達外先電聞龍印 
　　皖撫復鄂督電武昌督帥鈞鑒電悉己由督辦處派員前赴太湖等處妥爲照料矣謹復煦印 
[委員會勘師範學堂房屋杭州]  
　　浙省兩級師範學堂坍屋一事早經紳學界議决聘請專門工師勘驗由陸道分别賠修前日藩學二司照會學務公所議長濮紳云本年四月二十三日奉撫憲馮批浙江兩級師範學堂王監督曁全體職員全體侙生等禀並准王監督全體職員學生呈同前由查師範學堂工程係陸道台一手承辦需費較鉅甫經落成二門即行坍塌工程草率已可概見其餘禮堂課堂自修室寢室以及内外墻垣誠如憲批更爲可懼自應遴派妥員會同紳學界聘請專門工師細加勘驗何處堅固可恃何處應修應改務須從速尅期赶辦所需一切修改工資及勞生養傷之費均由陸道台承認賠償以專責成茲查有杭州府卓守堪以派委除呈報札委並分别照會外合就照會爲此照會貴紳請煩查照會同同善堂紳董王監督姚監督曁委員等細加勘驗凡有内外新舊大小工程如有不妥尅日由陸道台認賠逐一修改完固以期經久而免意外之虞並希見復望切施行 
[金華府中學風潮已平杭州]  
　　金華府中學堂敎員鄭某等因不認余時敏爲監督全體罷課并彼此電禀省台互訐各節均記前報現聞旅杭同鄉以此事關係合郡學務前途業由王紳廷揚領銜公禀支學憲請即派員查辦正在商派之際適金府嵩太守有電禀到省謂此事已和平理息派員一舉遂作罷論茲將嵩守原電錄下 
杭州提學憲鈞鑒諫電敬悉中學堂敎員與余監督衝突一節現已勸令和平理息矣知府嵩連勘印 
[江督奏設高等商業學堂之用意南京]  
　　江督端午帥片奏開辦南洋高等商業學堂略云振興實業必以研求商學開濬智識爲先近今商務疲滯良由商人見小欲速胸無學理以致各項營業動多失敗南洋多通商巨埠商賈鱗萃而高等商業學堂迄未設立臣抵任後屢經規畫以學科繁重的欵難籌未有成議現値國家廣設銀行需才孔亟此期學科雖爲高等商學立部分而需用急於他科惟是學堂專以銀行爲名取義稍隘自應即定爲南洋高等商業學堂先辦銀行一科次及於稅則保險又次推及商業應用各科如此則經費可以逐年遞籌學科亦即逐浙推廣期於商業前途實有裨益已由臣檄委奏調南洋差遣湖北候補道孫廷林爲高等商業學堂監督留日銀行專修科畢業生陳福頣爲敎務長候選敎諭胡元倓爲庶務長由江南財政局於木釐長收項下撥欵濟用飭令委訂敎習擬具章程即日開辦招考南洋各省學生有中學畢業程度者入堂肆業如度支部銀行派學生入校應即由部考選咨送此項銀行科學生畢業後當由臣送部考驗以備任使除咨學部度支部農工商部外謹附片具陳 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[大理院奏調用人員酌擬候補辦法摺（並單）]  
　　竊臣院自光緒三十二年九月改設以來前後奏調京外各官及奏留大理寺舊有人員均經奉旨允准在案各員自奉調後除本衙門留用外俱已陸續到院供差上年以來迭次奏補員缺業經補用三十餘員現在臣院缺額無幾所有奏調人員其有未經得缺試驗得力者自應分别奏留臣院作爲候補人員方不至無所歸宿查憲政編查館奏定章程嗣後奏調人員如原係實缺候補者補令以原官或改以對品及相當官缺分别奏補原係學習試用者應令於奏調後接算前資扣足年限奏留補用其未經分發僅係候選者應目奏調到差之日起概令當差一年後分别以原官或改以對品及相當官缺留部學習仍俟照章期滿後奏留補用其奏調在前之員各按原章辦理各等語自應遵照辦理惟臣院員缺與各衙門不同臣院推事係屬正五品並無正六品一階都典簿看守所長秩雖從五品亦僅各設一員額缺有限不敷升轉而所調各員品秩不一如盡以臣院候補推事奏留亦屬凌厲無序按照對品補用之法似應虚設兩級不作額缺方合秩叙臣等再四思維擬將奏調各部主事酌改爲候補正六品推事如各部主事中有正途出身或資俸較深以及官缺相當者擬酌改爲候補從五品推事至所改候補正六品推事俟當差已過三年臣等試驗得力再奏請作爲候補從五品推事所改候補從五品推事俟當差己過三年臣等試驗得力再奏請作爲臣院候補正五品推事以上兩級均係候補並非額缺此後臣院如有缺出再由臣等酌量相當人才奏請補用其典簿以下即按照原官改留似此區别等級酌示限制庶官品可免凌躐之弊即員司亦無躁進之虞謹分别繕具清單恭呈御覽如蒙俞允臣等即遵行吏部註册一俟臣院缺額補齊時再行按照此次奏明定章辦理所有臣琓前後奏調人員酌擬辦法分别改留候補各緣由謹恭摺具陳伏乞皇太后皇上聖鑒謹奏四月二十一日奉旨依議 
[附清單]  
候選知府張元節分省補用知府秦曾潞前工部候補郎中沈家彜法部儘用補用員外郎歐陽熲以上四員擬請以臣院推事候補其張元節秦曾潞二員應仍留知府原官歐陽一員前經奏署刑科第四庭缺額因丁憂未經驗放是以歸入候補法部候補主事周鳳熲法部候補主事鄒國瑋法部候補主事譚廷颺法部候補主事聶夢麟法部候補主事秦曾蔚法政科進士李方以上六員俱出身正途擬請以從五品推事候補法部候補主事劉丕顯法部候補主事王尊五法部候補主事韓永成前工部候補主事曾儀進前工部候補主事惲福鴻前工部候補主事王克忠前工部候補主事楊津前工部候補主事李在瀛前大理寺候補寺丞王慶恒分部主事前大理寺司務范緒良 
以上十員擬請以正六品推事候補日本早稻田大學畢業　張孝移以上一員奏調在新章以前到差亦將及一年擬請於正六品推事上學習前大理寺候補評事孫延畛揀選知縣閔錫來候選知縣張延熙以上三員到院己逾一年擬請以臣院典簿候補法部筆帖式春緒前工部筆帖式增琦前大理寺司務范恩錫法部筆帖式札拉芬前大理寺筆帖式鍾文以上五員擬請以臣院主簿候補 
分類新聞政界 
[查辦江西參案續誌南昌]  
　　江西參案南京鹽巡道榮恒自初八日抵省調核局處卷宗已誌前報現悉榮觀察查辦事竣於二十五日赴院禀到并拜謁各署是日下午沈護院傳集司道至院秘密會議歷三時之久飭隨丁遠避門外所議各節苏常秘密外間毫不知覺云（相） 
[蘇撫奏調道員蘇州]  
　　蘇撫陳中丞以舉辦一切新政須得人才輔助方可措置裕如查有四川候補道湖南熊希齡留心憲政才具優長特奏調來蘇差遣聞該道已於上月三十日捧檄來蘇矣（禾　） 
[孫觀察改辦茶釐差南京]  
　　湖北候補道孫詞臣觀察廷琳經江督奏調來寗頗爲倚重所委各差均關緊要日前觀察忽堅辭各差江督遂改委觀察總辦茶釐至省垣各差均另委他員接辦裕寗官錢局差已札委沈觀察銘昌接辦矣（爲） 
按孫觀察辭差係爲候補各道員攻訐之故 
[調署知縣牌示蘇州]  
　　蘇藩瑞方伯於上月三十日懸牌云署金匱縣知縣趙謹琪期滿撤回查有現署武進縣知縣袁世顯調署所遺武進縣缺以請補斯缺之吳熙先行署理遞遺崑山縣缺查有准補斯缺之張紹棠堪以飭赴本任又署溧陽縣知縣錢國選期滿撤回查有現署奉賢知縣朱賡日調署所遺奉賢縣缺即飭新選斯缺之趙黻鴻赴任又署金壇縣倪曾　期滿撤回以崇明縣知縣陳守晸調署（禾） 
[調查天津官膏辦法山東]  
　　東省禁烟局與官膏局始分繼合嗣以奉旨禁烟功令森嚴又特設專局現聞官膏局總辦李觀察恩祥以天津官膏局辦法最爲妥善禀請派委鄔純仁前往調查俾得體察本省情形擬議辦法現已照准給咨飭鄔大令前往天津（近） 
交涉 
[漢口日商賠欵實數漢口]  
　　漢口小販與警察滋事波及日商由漢關道與日領議妥賠償銀三萬二千四百六十六兩已紀前報茲悉日領高橋橘氏已將此銀派爲十四分令各日商具領完案泰信洋行主植村金吾得銀一萬八千九百十一兩五六鴨川分行主鴨川明治得銀七千八百四十兩川西洋行主川西長次郎得銀一千八百兩日德洋行主三木君得銀八百六十四兩淺井行主淺井梅松得銀一千四百四十兩尾畸洋行主尾畸源太郎得銀三十二兩四錢高橋彌五郎得銀百八十兩高橋彌七郎百零八兩今木由松百四十四兩高橋列宗二百十六兩林田夕個百四十四兩濬田次郎一百二十九兩六錢荻野藤吉九十九兩廣田豐次郎曁渡邊傳五郎共得銀五十七兩零五錢其餘五百兩作爲領事所派調查損失員辦公費 
 
 

Page 11

 
 
[莆田二敎械鬭案福建]  
　　莆田天主敎與安立間敎械鬥傷害多人至安立間敎民被擄十八名已由某領事照會洋務局請飭該縣釋放 
[捕頭擊斃巡捕之交涉漢口]  
　　漢口租界巡捕頭於二十六日因酒醉擊斃第十四號華捕某甲當由夏口廳金司馬前往相驗該捕頭許出洋五十元與甲婦作爲棺殮之費婦不允昨已禀求漢關照會英領要求永遠撫卹之費（胡） 
[預防法人覬觎粤漢鐵路湖北]  
　　駐法使劉式訓來電稱法政府擬攬借川粤漢鐵路借欵仿照蘇杭甬及滬寗等處辦法無非爲均勢起見如法巴使來部商辦請以實無可借情形嚴拒現外務部已電覆駐法使外特通飭川粤漢鐵路總局知照（月） 
軍界 
[堵截寗國竄匪要電安慶]  
　　蘇藩致皖撫電安慶馮撫台鈞鑒洪據胡防管帶湖定堃孝豐縣陳壽彤會禀有外匪五十餘名聚集該縣屬高山地方圖刦經該管帶等率勇兜捕匪等放鎗抗拒勇丁奮力還擊先後擒斃匪徒十名奪獲鎗械多件匪由寗國分竄糾黨報復等情除飭加意巡防外應請嚴飭防營於寗國一帶堵拿俾免竄逸瑞叩 
　　皖撫致蕪湖道電蕪湖文道台洪頃據蘇州瑞藩司電稱據湖防管帶胡定堃云云至俾免竄逸等因希即飛飭寗國秦令迅速會同防營并督率各都團勇嚴密查拿堵截母少疎虞切切院印賢 
[禀復調查嘉防水陸軍情杭州]  
　　英太守霖禀復浙撫馮星帥略云四月初七日復偕督練公所調查員許耀夏超前赴嘉興府城如王店風喈橋沈蕩新篁西塘橋元通鎭金絲娘衙前西塘干窰陶莊南匯王江涇新塍烏鎭青鎭各處察其地形質之土著皆曰最關衝要該防統領徐參將人驥尙知振作亦少積習惟接統未久所部水陸各軍瑜瑕互見卽如第四隊訓練確有可觀而水師第三第三兩隊步伍殊形散漫竊謂嘉地港汊紛歧凡屬蘇松毗連之區半皆梟匪出没之處緝捕之要水師爲重而陸師爲後今除鹽捕營外水師已有十一營兵力不爲不厚若徒養而不練雖衆亦何所用之且分防於外之師約束稍有不嚴地方轉滋多事此則尤爲統領者所宜加意也再水師第七隊時以捕匪出境知府未及調查現由崔令回郡審案就近點騐業已差竣旋省所有奉飭調查嘉防水陸各軍情形理合禀復伏乞察核示遵（爲） 
[新發明隔山擊敵法南京]  
　　金陵測繪學堂敎員某近新發明一種隔山擊敵法其法如隔一山有敵營在二十里以内不必視綫所及皆能推測遙擊無不命中刻已繪圖貼說具禀學司請轉詳江督准予試驗并聞此法無論山之大小路之遠近皆可施用惟恐砲力不及耳（沈） 
[裁汰水師近聞湖北]  
　　軍機處近咨行鄂督略謂現在興辦海軍設立專部支款浩繁擬用美國退還之賠欵作爲開辦經費以便添購軍艦開設專科學堂及闢軍港之用尙有不敷由度支部撥用至於常年經費甚巨務將各省水師酌量裁汰將此欵解部以濟軍需（如） 
學務 
[漳州學界大閙警局福建]  
　　漳州師範學堂盧生因在外滋事被巡士押送到局初不知其爲師範牛也次日保出該生怱發傳單約各學堂停課與警局爲難各學堂聞風響應齊赴警局問難警局一見多人閉門不納學生等乃拆毁局門一鬨而入幸漳府聞信赶至學生要求撤退全局巡官嚴辦巡士陳太尊回署電禀姚提學請示辦法次日提學復電有將爲首懲辦之說（耳） 
[創辦七省旅皖公學安慶]  
　　王守詠霓上年創設浙江公學禀由沈學司詳奉皖撫批准在案並照奉直北西十二省成案撥經費二百兩以資開辦惟兩湖兩廣閩贛六省旅皖官商子弟亦多向學每以學堂未能遍及爲憾現沈提學擬將浙江公學改爲浙江兩湖兩廣閩贛七省公學校舍不敷即以舊巡警學堂酌量修改以前半爲七省公學後半留爲修建恩忠愍公祠之用將來各省旅皖覙學畢業仍可將此校宇爲開辦二十一省中學之地刻已報請馮中丞批示立案矣（賢） 
[法政考員革退南京]  
　　金陵法政講習所考試畢業己紀前報茲悉攷驗章程科學共十四門分十二日考試提學使派員監塲頗爲嚴肅某日考憲法一門有考員楊某挾帶書籍爲徐敎員查見即將其書奪去楊不服謂憲法非可憑空結撰君旣爲敎習請另編一首以示模範徐因此大怒厲聲呵斥兩人遂大起衝突監塲員頗不直楊回署後即將原委禀知陳學司次日學署大堂即懸牌示將楊某革退不准與考（爲） 
[學古文會松江]  
　　松郡黄氏正蒙小學内新組織一學古文會五月朔日爲第一期茲將簡章錄後本學會之設以造就國文爲主專以經史性理分期命題凡文中攔入時務及用各國諸名詞者咸在禁例以期與立會本意不背一本學會每月舉行一次以每月課時面訂下次日期會處暫附黄氏正蒙學塾一本會課卷謹請邑中諸名宿評閱閱定後卷存黄氏止蒙學塾以供衆覽惟不得汚毁一每値課期於午後齊集作論說一篇限酉刻交卷不准繼燭亦不准挾卷出外一本學會以會所狹窄暫定會額以四十名爲率俟得寛廣之地酌量推廣一凡年在二十以内有志角藝者無論官私學校家塾均可入會惟文體不正及文理太謬者本會有擯退之權一課題出處本會有書可備查閱凡入會諸君不得私帶各種書籍在課堂上均宜靜坐搆思以盡半日之長一每課前列數名本會薄贈書籍筆墨各種以鼓諸君文興惟視佳卷之多少爲奬額之廣狹當隨課酌定（公） 
[甬道斷結學堂爭産案寗波]  
　　甬屬奉化縣某鄉應姓聚族而居向設有義學一所有學田二十二畝常年生息充該義學經費近有應大茂設立小學堂一所欲將該學田撥入小學堂充作經費族長應揆先堅執不允遂各赴縣涉訟迭經奉化縣審斷未能結案應揆先等乃赴省上控由省台札飭寗道提案訊斷在案茲由張子遇觀察于上月抄傳集兩造人証以該田向爲義學經費應大茂設立學堂宜另行籌款開辦不得 
 
 

Page 12

 
 
以公同設立義學之用撥作小學堂之用遂諭令具結完案（丹） 
[法政學堂派定班長武昌]  
　　湖北法政學堂已於二十四日開學所有官紳學員分爲專科講習科自治科三班監督邵太史特就各班内挑選考試前列者六人作爲各科班長專科班長茹泰運郝繩祖講習科周樹德趙愛棠自治班潘祖裕陳廷壁（止） 
[請飭紳士催收箔捐安慶]  
　　徽州府新安中學堂前擬擴充學額經紳董許太史承堯仿照寳應縣抽收箔捐成案將該府所出冥箔加捐一成以充經費各商鋪極力反抗又經該紳等具禀皖撫請札飭街口卡嚴行催收茲據牙厘局詳覆以抽捐興學本地方公益之事自應仍由徽州府督飭紳董經埋催繳以免該商有所藉口任意刁狡理合詳請飭府遵辦（美） 
實業 
[萬頃湖客民請撤公司南京]  
　　安徽萬頃湖鬭毆一案至今未結前經江督派陳唯彦觀察辦理收捐事宜刻陳已委辦釐捐總局萬頃湖屯墾客民乃聯名遞禀皖撫馮中丞略謂萬頃湖開墾從前頗爲安謐自經開設公司苛索重征不堪擾累以至鬭毆之案時有所聞惟此事關係旗民生計懇請將該公司裁撤仍由江寗將軍派員辦理庶免衝突而安生計云云故馮中丞己移請江督核辦矣（爲） 
[英工師覆勘武岳路線湖北]  
　　湖北粤漢鐵路由武昌至岳州一段前經日工師原口君勘定現因原口任滿鄂督另聘英工師舟二格君繼續特於日昨由省起程覆勘路綫一週俾昭愼重（月） 
[委查牙帖頂替舞弊寗波]  
　　甬屬各牙行屢有無帖私開頂名舞弊等情寗府夏太守現特委候補府經歷劉本煌馳赴各屬會同縣令逐一確查如有前項情弊立即勒令閉歇如有未經請領部帖務即押令遵章繳捐領帖（皮） 
[皖商設立補習學校漢口]  
　　漢上皖商近發起組織商餘補習學堂就安徽會館内開辦其宗旨專爲培植商界人材起見不拘籍貫不限年齡其授課時間每晚七時至十時以便商店夥傭就學於本業不致妨礙（戈） 
雜記 
[詔安鬭案將結厦門]  
　　詔安械鬭案由陳許兩大族以竪旗起釁各情已見本報茲據訪函云洪子青提憲已於某日馳抵該邑兩族遂不復騷動提憲之意以鄉愚無知妄動不忍遽加剿辦將以法律判斷擬令二造各將情由具呈當道派員會同該縣鞫訊以判曲直目下辦理已有端倪而地方亦已安謐如常矣（也） 
[禀復訪拿拐匪情形宜昌]  
　　湖北知縣傅炳誠奉藩司委赴宜昌密查拐匪茲據禀復略云卑職於二月二十日馳抵宜昌郡城假寓客棧改裝易服於茶館酒巿訪得張楊氏滕鬍子傅三等均係誘拐婦人子女輾轉嫁賣屬實常即會同東湖縣派役往捕幸均獲案並起獲被拐之任姓幼女又陸續訪獲劉疤子石廷美楊宏發吳傅氏等並起獲被拐之楊么兒田胡氏逐加研訊該犯等或濳居僻巿或匿跡水濱誘拐窩藏輾轉嫁賣是其慣技張楊氏係據起獲之任女當堂質實滕鬍子傅三經卑職改裝易服時誘出販賣事情已無可遁飾迭經提訊供認誘拐轉賣各情歷歷如繪張楊氏擬請遵照新章監禁二十年滕鬍子傅三監禁十五年其餘劉疤子石美廷楊宏發吳傅氏等尙無一定供詞未敢草率問擬除將各犯交東湖縣收管再行研訊并將起獲之任女楊么兒田胡氏分别關傳家屬具領外理合具文禀復請賜查核（節） 
[鄂藩諭免請安武昌]  
　　鄂藩李方伯年己七旬於拜跪殊多不便現因陳小帥曾有通飭免去請安儀節特亦倣行手諭官廳凡屬僚禀謁者常見一揖以除繁文上 
[處决夏竹林先鋒松江]  
　　著梟薛阿四係梟魁夏竹林之先錢鋒被獲後山華尊張令訊實解府詳請就地正法朔日奉到電文准將薛及其黨倪阿全解赴東嶽廟一併正法（公） 
[公舉鄉約自治會總董寗波]  
　　奉化縣鄉約自治會正副會長尙未舉定現由紳學兩界開會公舉當塲舉定蕭君湘爲正董孫君鏘爲副董並以裁撤訓導署爲局所刻已移文寗府立案兼請頒給木戳（心） 
[關道嚴禁賽會鎭江]  
　　四月初旬地方官曾出示諭禁止賽會而商民均以爲奉行故事仍可舉賽致遠埠來觀者依然絡繹不絶鎭道劉觀察爰特傳見商董會董等面申禁令（眞） 
新說文 
[朋友]  
　　朋友之朋從两月。論其情誼。當較骨月而倍之。而今之寫朋字者。往往作两月。其義殊難通假。然我謂上海之社會。朋字以從两月爲是蓋金石之契。反眼無異於路人。徵逐之場轉瞬即忘其姓氏。至多不過两月交往耳。 
[夫婦]  
　　夫婦之婦字。從女從帚。取女子侍箕帚之義。此固我國重男輕女之積習也。乃今觀於上海之社會。男女之間。往往朝鴦鴛而暮鼠雀則婦字宜作北魏寫法。從女從負。蓋非痴心女子負心漢。即負心女子痴心漢也。 
游戲文 
　　 
[驅鼠]  
　　風人作碩鼠之歌。子贍成黠鼠之賦。鼠之涵淹孕育於地球上。匪徒無益。而且有害。人皆知之。而人終勿能拒絶之者。何哉。蓋鼠性險詐而多智。以晝伏夜動之技。爲探囊啓篋之謀。乘羣倫酣寢之時。運聚族横行之舉。時無冬夏。惟其齧之。物無美惡。惟其攫之。嗟乎。吾其如此鼠何哉。吾其如此鼠何哉。雖然。鼠一而已。余竊怪神州莽莽中。員首方趾。靦然人面而甘類於鼠者。何其相逼而來耶。鴛行豸綉。備員政事。模稜兩端。靡所可否。此騎牆派也。是謂首鼠。游歷外洋。襲其皮毛。得魚忘筌買續還珠。此留學生也。是謂偃鼠。畏首畏尾踊厚　高。以之誤國家則有餘。以之弭强敵則不足。此外交家也。是　　鼠。勢燄薰天。炙手可熱。仕途錯雜。競尙苞苴。盛名鼎。鼎安坐而享之。臺閣巋巍。從容而要之。其弋名也甚工。其藏身也甚固。此中國大政治人物也。是謂社鼠。夫以亞東二十三行省。人類芸芸。而鼠若是之多。元氣虚耗。固其宜耳。鼠耶鼠耶呼朋引類。探穴穿墉。縱横朝貴之門。縻費太倉之粟。狼戾若此。將何以堪。睡獅醒乎。吾將以驅鼠之責。告我國民。天帝醉焉。吾將以磔鼠之律。俟之後起。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（三十二）西泠悟痴生譯]  
　　斐曰高塔乎。福曰然。斐曰塔係十三級乎。福曰然。斐曰此蓋費而森公爵之舊墅。塔建於一千五百年紀元之後。每値春暮。公爵即携其眷屬。來此避暑。而予之先世。與公爵爲至戚。故予知之較詳。 
福鼓掌曰。聆君一夕話。賢於十萬師。矣斐。愕然問。故福乃取出勞脫所。給之秘函。並白鴿帶回之藍紙信令閱。斐曰嘻。賊黨巢穴。必在是矣。君善於搜尋如此。眞不啻予所蓄之異犬。遇獸必捕。無論。其匿伏何處。皆能嗅氣而知也 
　　福曰得君爲援不但能以人制人日能以犬制犬是眞天速之亡也惟予等計畫雖到八九分地位然尙有一二分此時不能預定蓋予料勞脫。今夜必有密切之報告。故緊要節目。尙須臨時斟酌。密司忒斐蘭脫請君於明晨過予處早餐。并請派出探捕六十名。令其各持槍械。君率二十名。携君所蓄之犬。作打獵狀餘四十名。予另有調用。更乞君借小輪一艘。船上水夫不必多。四五人即可。至交五句鐘時。予即盼君至。勿延勿誤。 
福見諸事謀畫。均已就緒。胸懷稍覺舒暢。然一轉念間。未知波士倫此去有無危險。勞脫今夜。有無密報。轆轤腦中。往來不己。忽麥闊勞博忒問曰兄致信於愛姆生云云。倘彼竟如約。而兄仍置之於法。豈非失信於彼婦即在我亦有違恕道乎。福曰噫吾弟所見。直婦人之仁耳。試思彼婦之凶殘陰狡。殊無人理。斃於伊手者。不知幾許端人正士。無論其幣重言甘。殆將誘我。即令實行改良。亦爲法律所不宥。豈尙屑與之辨信恕二字乎。花潑根曰。大哉是言快哉是言。眞足激厲人心矣。然時己十二句鐘予等可暫休息。明日即須捕此牝賊也。福曰凡當緊要關鍵。堅忍耐勞。爲吾輩第一義務。予料勞脫必有密切之報告願與君等共俟之。警長李師德方睡眼朦朧聞福言。不覺精神陡然奮發。躍而起曰。此豈余輩休息時耶。功過成敗。爭此數刻。惟予細思之。倘勞脫竟無消息。則此悉布置。豈不成爲虚設。福曰誠然。然予料尙不至此。正在互相揣測。驟聞屋頂錚然一聲。衆皆驚起。錯愕四顧。搜尋室内。毫無形跡。將玻璃窗啓視。但見寒星滿天。寂無人語。花欲躍上房檐探視。福急止之曰君勿爾。恐此聲響。爲報捷之隹音也宜將電燈。扭滅再觀動靜。 
本埠新聞要事 
[金陵關道禀江督文（爲鈞和兵輪夾帶絨緞事）]  
　　敬禀者案准金陵釐捐總局移奉憲台面諭以查獲鈞和兵輪夾帶私貨當經派委查明計緞四十疋秤重一百七十八斤絨十四捲秤重六十五斤應即照章充公以示懲儆惟該貨現存稅關應由道局派員提貨變價查照光緒二十八年分福安輪船夾帶成案以四成歸稅司充賞以一成分給在事出力員司兵勇人等並運費等項以五成歸公等因移道迅即派員前往下關會同厘局委員姚倅將貨提回變價請示辦理等因當派南捕通判屠倅作倫會同釐局委員姚倅紀衡赴關提存商埠局飭傳機匠估値本銀九百餘兩旋據各貨主舉出翁保記到局呈繳半價二七漕平銀四百六十兩除將緞絨如數給領並提五成銀二百三十兩留道充公又提四成銀一百八十四兩送關充賞乂提一成四十六兩以二十六兩留道分給出力員司人等並運貨等費以二十兩移送釐局給賞在事各員外理合禀陳仰祈鑒核 
附批據禀己悉鈞和官輪查獲夾帶緞絨各私貨旣經從寛飭令各貨主罰繳半價銀四百六十兩貨給原主領回由道提半充公以四成分給道局各員司充賞辦理尙屬妥洽至此案曾經派員訊據舵工陸世賢因安徽人馬維卿向與該輪管帶馬千總認識此項緞絨私貨卽係馬維卿送至鈞和存放據稱馬管帶並未知情即使詞無欺飾究屬異常疏忽應將該管帶馬廷樹先行摘去頂戴以示儆戒仍交上海道隨時認眞察看一年無過方准給還頂戴倘不勝任即行撤換除批札上海道分别遵辦曁咨明蕯軍門查照外仰即轉移厘局知照繳 
[澈查冒購車火]  
　　前年九月間有人僞造浙江安吉縣鍾大令印文來滬向克魯森洋行定購鎗彈直至今春因尙未出貨始得查悉詳情曾紀前報茲浙撫馮中丞以匪徒僞造印文私購軍火殊屬胆玩且現當各處匪亂木靖之時軍械一項尤宜格外嚴防以杜私購接濟爰特派員來滬澈底查究一面仍飭安吉縣訪拿究辦 
[查提己革知縣]  
　　前任浙江富陽縣董來鳳虧欠錢漕曾經浙撫奏革飭令押追嗣董革令延不措繳私行逃逸故由現任富陽縣張光第飭將董革令家丁蔣升收押在案茲浙藩喻方伯查悉董革令避匿上海爰即札行上海縣及英法兩公堂一體查提務獲 
[公廨襄讞調赴日本]  
　　英公廨襄讞員王松丞刺史現奉新簡日本欽使胡維德咨調爲出使隨員約六月中旬同赴日本 
[電局人員限期戒烟]  
　　郵傳部陳尙書電諭上海電報局督辦汪觀察著於兩個月内勒令素有烟癖之委員司事報生及工役人等一律戒除並著先行具結送部查考 
[七寳鎭舉辦商團]  
　　上婁青三縣交界之七寳鎭紳董李芳鏞張 
 
 

Page 19

 
 
伯藩前奉蘇藩諭飭舉辦商團刻已成立招集商人四十名聘請福昌典當執事程心一爲管帶敎導操法現各該縣令己具詳督撫藩臬各憲備案准飭滬道給照購辦軍械矣 
[彩票加價章程]  
　　彩票加捐一事已迭誌本報昨巡警總局特將禀奉江督批准抽收上海巡警經費章程出示曉諭照錄如卜 
一凡江南湖北安徽廣東各種彩票從六月分起每大票全張捐大洋二角每則捐二分其分三分四之小票亦合大票一張統捐二角以示以允所有捐過經費各種彩票准各店出售時照原捐加收買家二角不得藉此多加 
一本局刊刻戳記每張每條一律蓋印凡各店舖領售各省彩票者務於各票到埠時立刻將票送局蓋印毋得延遲遲漏送致干罰辦 
一各店舖所售彩票必先自行加蓋本號圖章再由本局將該票號數立册登記以憑稽核 
一各省彩票出入銀元向章均照大洋核計現收警費亦概照大洋核收 
一各票送局蓋印應捐警費概收現銀不得挂欠 
一各票店倘有漏捐未蓋局印者無論何人均可赴局密報卽由本局查明科罰以六成充賞一有身帶漏捐無印之彩票在本埠地方售賣者無論舖夥掮客查出一律照章罰辦 
一凡發行所及各票舖如有批發掮客在本埠地方售賣必須先行一律送局蓋印繳捐倘有串弊漏捐資出卽將原批發之店舖一併議罰 
一經售彩票之店南巿及城廂内外最爲繁雜有專設彩票店者有以他項貿易而兼售彩票者現由縣刋印簡明告示諭飭各舖地甲查明叚内售票之户各給一張俾之張帖門首使衆周知自開辦後由縣諭飭隨時查察併由局密派司巡人等嚴密稽查及查閱各店售票簿據倘有弊混分别罰辦决不姑寛 
[醫學研究所衞生處通告]  
　　一房屋務須洒埽潔淨勿被塵汚四壁宜用石灰刷新或兼用除穢藥水澆洒以杜濕毒之患一各垂生冷之物俱有微生物含其中故食物必須煮透煮熟各物亦勿越宿再食且勿與未煮之物置在一室庶微一物不致侵入水未煮過愼勿入口荷蘭水冰凍水皆與人有害瓜果亦易致病均宜少食一蚊蠅最能傳病故食物必須遮蓋以免蚊蠅散毒碗盞用時須先洗淨臥宿須垂帳子勿使蚊蟲吮血致生傳染之病一罐罎瓶缽一切器皿積儲宿水最易生蚊内地己設自來水宜將此項屏棄弗用天井陰溝須時常冲洗勿任閉塞若將火油灌人陰溝以免穢濕斯爲更妙一有汗之衣亟宜洗濯愼勿於汗乾之後再穿身上致滋疾病一吐痰於地最爲穢德且易傳病宜向磁盂或陰溝吐之方可無患一垃圾爲穢氣所乘不宜任意傾倒宜倒在桶内候清道局挑除挑除後勿再作踐大街小巷時常清潔可免一切疫癘一晨起須將窗户洞開以出炭氣而入養氣夜則不然臥不息燈與貪凉露宿均宜切戒一停棺於家最能遺患設死者係患傳染之症其害更不堪設想故喪家宜將棺柩速葬爲要一早起早睡爲養生要訣貪逸畏勞乃致病根本講衞生者起居飲食均宜有節一小兒須種牛痘庶不傳染天花本所購備東西各國牛苗爲小兒種治較收人身痘漿爲苗易染痘毒者更爲妥當一級烟纒足爲人身之大害衞生之反對本所研究醫理之餘發明鴉片纒足之害刋單分送欲取閱者請向新北門城内沉香閣醫學研究所遂診處取之不取分文 
[俞慶和女士追悼會紀事]  
　　昨日務本女學學生爲已故同班生俞慶和女士開追悼會於白雲觀到會者務本師生及俞氏家族親友午後二時開會茲將其秩序列後（一）同班生錢新才報告開會緣由（二）弔者起立致敬（三）招魂詞（同班生劉沁芳）（四）同學誄辭（楊季威述俞女士言行嚴愛貞讀誄文邊境宏范承俊吳芙彭敏愼張光勤玉偉杰郭潔之王湘齡等同班生之挽詞及各級生之弔語）（五）女士兄慶恩宣述女士行狀（六）兄弟姊妹之祭文（七）同學挽歌（中學科全體）（八）唐蔚芝先生哀辭（九）女士姊慶英哀辭（十）雷繼興楊千里王引才吳畹九唐蔚芝先生等之誄辭（十一）家族答謝五時散會 
[城東女校藝術展覽會]  
　　滬南城東女學社於初一初二兩日開藝術展覽會初一日女賓到者九百八十一人初二日男賓到者八百三十九人茲將該校及他校陳列品列下（本校陳列品）一造花五十餘種一製品一十餘種一書晝七十餘垂一線工五十餘種一縫級十餘種一粘土工十餘種一繡品十餘種（各校陳列品）一松汪女子美術傳習所粘土造花一本埠啟秀女學各種繡件及圖畫一蘇州武陵女塾繡畫一本埠育賢女工學校各種造花一本埠中西女醫學院人體生理圖 
[三育學校游藝會]  
　　昨午三育學校開第二次游藝會到者六百餘人開會閉會均奏軍樂云 
[硝皮作被盜搶刦]  
　　法新租界丁順榮所開之丁合興硝皮作前晚被盜匪十餘人撞門入内任意搶刧店夥等見匪黨手持洋槍不敢聲張致被搜刮一空事後檢點所失約値千餘金昨己報縣請緝矣（矣） 
瑣事城内 
　　冐名招搖○近有無賴多人冐充拒烟會調查員至北新涇法華諸翟江橋等處誣指鄉民私賣洋烟任意索詐茲被拒烟會查悉特於昨日禀知縣令請爲查究 
　　定期勘犯○滬道蔡觀察昨日牌示云搶刦陳杏泉家布疋之盜犯范阿毛王俊堂李少卿等三犯本道定於本月初四日午堂提勘所有傳招刑杖書役人等屆時一體伺候毋誤 
　　　夫賣女○王金月將姘婦張王氐之五歲女孩托徐阿二爲中賣與張周氐爲女議定身價洋十八元先父七元由王收去逃逸茲周氏同徐阿二向王氏索女王氏因洋未収到不允交出一併扭至中區警局控告判徐阿二墊還洋七元女交王氏領回不准售賣在逃之王金月著徐自行找尋扭案究辦　　官事○江蘇候補道吳庚辛淞北協副將何復陞貴州採辦電綫委員陳欽鑅製造局砲廠委員李潤軒試用縣丞嚴善增總工程局總董李鍾珏上海縣李超瓊昨均到道拜會禀見 
[南巿]  
　　淫僧誘拐案續誌○海寗庵僧天永清誘拐松江孀婦姚任氏來滬匿居張慶生家已紀前報昨本縣李大令特派差役報明南區將海寗庵發封張慶生住屋亦由局查封聽候核辦 
　　蟻媒還洋○周楊氐之寡媳沈氐私逃出外由顧阿炳金阿景姚陳氐黄李氐等爲媒嫁與湯毛毛爲室得價洋一百元後被沈氏之弟沈發郎尋獲扭至工程局判押在案昨傳到媒証及顧阿炳之妻王氐由孫明府復訊判顧王氐交還媒金洋七元金還洋十四元黄李氐姚陳氐合還洋八十七元均限翌日交案再核 
　　小販兇横○元生祥鹹貨店學徒金壽卿前晚在沈阿順水菓攤上買物論價不合被沈用小刀劃傷手臂旋由巡士一併拘至工程局飭金自行敷治沈押候訊究 
　　失火卽熄○同益里二十一號門牌某姓家前晚失火幸卽撲滅未成巨災 
[閘北]  
不應訛詐○巡警局偵探李萬發前日至法租界向方應才藉端勒詐已誌昨報茲總 
 
 

Page 20

 
 
辦汪觀察以李不應訛詐諭飭拘留候究 
　　交保料理○叚法餘控王雲昌欠洋圖賴一案迄未了結昨巡警局警法科員聶司馬以王在押日久判從寛交保山外料理 
　　拐匪患病○任和尙因犯拐案由巡警局判押在案昨因患病飭送棲流所醫治 
[新租界]  
　　電車肇禍○昨日午後四點餘鐘聘白爾六十四號電車駛至愛文義路將新協亨馬車行之馬車撞倒坐客馬夫均受重傷 
　　徒勞往返○新閘捕房捕頭前派包探李星福持文至揚州關提殷之春縱火案仙要証殷寳山尹福生二人李探投文江都縣派差協緝未獲昨日返申禀覆核辦 
[英租界]  
　　拍賣店産○英商裕源紗廠控怡德莊經手邵厚村虧欠欵項经公堂飭將邵股開之愼源祥號發封在案茲英副領事函致公廨謂該號房屋係怡和洋行之産積欠房租銀九十四兩請爲啓封拍賣先行提還租金等情寳讞員准卽飭差協同中西包探將該號啓封檢交魯意斯摩洋行以便定期拍賣 
　　票號啓封○河南路一百號門牌利源通匯票號曁四百六十四號門牌利源通棧因不付日商正錢銀行匯票銀八萬兩控奉日領事照會公廨一併發封在案茲聞利源通己將此欵調處妥洽昨日領又函請公廨准予啓封矣 
　　欠租逃逸○沃寳康叚長源在南京路四十號門牌開設榮和洋行積欠福和利記行房租銀八百兩控奉公廨飭差往封人己逃避祗留門外銅牌一而該差等當卽據清禀復請示核奪 
　　搶匪就獲○搶匪陳阿三於西歷三月二十五號搶取新記浜路某姓財物匿跡城内前日由探陳洪德入城將陳緝獲卽帶至捕房押候解廨訊辦 
　　被追跌斃○英捕房包探劉森堂之内姪潘榮生前日在西門外羅家灣附近被法捕房四號安南落差巡捕無故窮追致潘跌斃尸屬至法捕房控告未予准理現尸身尙未收殮未識如何料理也 
　　棧客失竊○漢口路祥發客棧寓客沈洪濤前晚失竊綢衣等物約値洋一百餘元昨投捕房報失派探查緝 
　　走失婢女○北京路某絲棧走失婢女一口疑係包車夫阿二誘匿拘至捕房捕頭飭出外帮尋 
　　妓院窩賊○松江路毛松照家被賊華壽泉竊去綢衣等物匿居湖北路二百零一號門牌雉妓院内昨日由探查獲解入捕房押候解究 
　　雉妓拉客○雉妓王二寳王愛寳違章拉客昨由捕房往傳解廨候訊 
　　選充包探○前在營務處當差之山東人王春廷茲奉英總巡卜君諭充十五號包探己於昨日派赴老閘捕房上差 
　　華捕撤差○福州路總巡捕房華捕戚永昌禀明辭差又楊金寳薛德卿二人因事斥革 
　　訓練新捕○英捕房新招華捕房德仁余永康翟玉龍朱萬春周幹生趙雲程李炳章顧祥熙姜道生顧方才楊鳳林周雲門嚴德勝　錫卿顧阿福李建德王有高張玉標童玉三許昌林尤白青等廿一名昨奉卜總巡諭飭同赴敎練所訓練一俟純熟即便派差　　氣閉斃命○前日有身穿紡綢衫褲年約四十餘歲之某甲臥於南京路由捕車遂捕房轉送仁濟醫院旋即斃命昨日午後本縣李大令到場相驗委係痰壅氣閉身死遂即棺殮候召尸屬認領 
[美租界]  
　　忿不欲生○小工翁阿毛前日將妻李氏肆毆氏逃至楊樹浦母家至晚回來旋即斃命氏母李翁氏得悉報捕將屍舁送驗尸所報請上海縣於昨日午後蒞驗委係吞烟身死遂飭收殮靜候核辦 
　　俄人犯事○某俄人近因犯事前晚在提藍橋被西探及日探拘入捕房押候解送該管領事署核辦 
　　竊賊歸案○王根昌前因串竊籐椅匿跡法界由探拘押法捕房在案昨由虹口捕房提回押候解究 
　　請緝逃妻○西華得路殷阿洪之妻王氏自前月逃逸後迄無蹤跡昨殷投報捕房飭探查緝 
　　鄰人竊洋○粤人梁英洪日前失去洋三十元查係鄰人陳金生所竊扭交印捕帶入捕房押候解訊 
[法租界]  
　　遷延獲咎○鍾栴前娶徐詩伯之逃妻蔣氐爲妾控奉公堂將氏發堂後因該氐患病經人保出茲病已全愈延不交案昨因飭令包探將氏入鍾梅一併拘案押候訊辦 
　　查究收贓○張文奎竊王安平珍珠一案巳誌前報昨捕房又飭包探將收贓之高大昌拘案據稱有劉順榮介紹故敢收買旋又將劉一併拘入押候解究 
　　枷號小竊○李阿三竊鞋子十三雙張阿言竊太古碼頭白米均由包探拘獲解至公堂判李枷一月張枷五天 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
