# 1910 - 320 - 4913579

 

Page 1

 
 
   
 
 

Page 2

 
 
上諭 
　　監國攝政王鈐章　十月二十三日内閣奉 
　　上諭内閣學士那晋着賞給二等第一寳星欽此　軍機大 
臣署名奕劻毓朗那桐徐世昌 
　　宫門鈔　十月二十三日　召見軍機　洵貝勒　薩鎭氷　施炳爕 
交旨 
　　十月十七日軍機大臣欽奉 
　　諭旨都察院代奏四川京官鄧鎔等爲川路股欵虧倒過鉅請撤銷總理仍飭督同經手追收欠欵呈一件著郵傳部查核具奏欽此　又奉 
　　諭旨廷杰等奏勘覈吏部檔册撮舉疏漏之處酌擬辦法一摺此次吏部檔册貼改疏漏之處甚多實屬不成事體著該部堂官按照廷杰等所擬辦法認眞整頓毋得再滋弊端又奏黄祖詒一犯前引舊律例文附片更正等語着依議欽此 
　　十月十八日軍機大臣欽奉 
　　諭旨度支部奏請派王大臣盤查緞疋顔料兩庫物料一摺著派禮親王世鐸協辦大學士尚書李殿林盤查欽此 
論說 
[讀北鬼氏中國中央官制改革案書後（續）]  
　　抑吾。嘗推在廷諸臣之心。而有以知其不言之故也。宗親貴胄。囿於目前之小利。未嘗怵於後日之大害。宜其無言也。其非親貴。則其心方將以親貴爲社。而已爲其鼠。今夫爲社者。樹木而塗之。鼠因自托焉。燻之則木焚。灌之則塗。阤此社鼠之所以。終不得也。今他且勿論。論軍機軍機率四五人以爲常。而必長以親王。有所議則視王。王不言。莫敢言也。已有所奏陳。必先告王。王不言。亦莫敢言也。言之當。則曰我固曾爲王言之。言之不。當則曰此王意也。是故諸臣任其功。而王乃分其謗人主於此。而欲癉惡。黜不肖。則親貴首當其衝。人主於親貴。必有所憐念也。而諸臣乃得。安窟其間。巧自隱飾。苟一旦言親貴不宜與朝政。則且自失其社。親貴不爲社。於親貴無所損。而爲其鼠。乃大苦矣。此在廷諸人之所以終不言也。嗚呼。以親貴任國政。其不利旣彰彰矣。而今且重爲諸臣之護符。爲在廷諸臣計。固莫樂於有親貴以爲之社。爲親貴計則何必冒種種困難。甘爲諸臣之社。以重自辱哉。今者議院開設有期。責任内閣亦已籌及。官府之别。益無可緩。倘有明道理識大體者。果以吾言入告。告而能行乎。則豈惟我國之之福。 
　　北鬼氏言官衙併廢。歸本於廢吏部減侍郎。此亦至言也。不及禮部宗人府太醫院欽天監翰林院鑾輿衛者。彼固曾於宫府區别篇言之也。夫吏禮之不當自成一部。時賢論之詳。樞府亦有裁意。爭在遲速。可以無言。至侍郎之當減。則知之者鮮矣。知之又或身居其位而不欲言。將得其位而不願言。恐攖在位者之忌而不敢言。不欲不願。猶是人情也。避忌不言。公論衰矣。公論旣衰。何恃而國。竊以爲侍郎之制之不當。其故可得而言者蓋有三焉。今制尚書稱正堂。左侍郎稱左堂。右侍郎稱右堂。三者位有尊卑。分無統屬。左右堂所可。正堂或否焉。正堂所可。左右堂或否焉。當其可 
 
 
 

Page 3

 
 
否爭執之際。如彼此圓融。可以意讓。則或以正堂可其所否。或以左右堂否其所可。猶可望。其有。成不幸而執拗不變。正副遂成水火。同舟樹敵。行道者憂之。矣夫吾國辦公非速也。事必經年而屬。稿稿必三反而呈堂。使尚書專政。則堂意可者斯行耳。堂意否者斯止耳。今唯以侍郎之故。可否無所。决延誤事機。荒廢國務。良可慨也。此侍郎之不當一也。責任内閣。成立有期。各部政務將有專責。使舊制不改。則負其責者果爲誰乎。將使侍郎并負其責。則彼將謝曰一部而三主。天下無是也。某參議而已。某固尚書下也。有尚書在。某何敢先。將使尚書獨負其責。則彼又。將謝曰。尚侍。固合議制也。可否有侍郎。之同意焉。侍郎耦而某一也。某不敢。擅也。有侍郎在。某何敢獨。然則。侍郎之制不改。將各部政務無一專責之人。而責任内閣。終不可得也。此侍。郎之不當二也。吾國設官之意。每以箝制爲能。縣也而箝以縣丞典史府也而箝以同知通判。撫也督也。則使其互相箝制。各部之有侍郎。本此意也。滿漢分缺又根滿漢箝制而來。夫建官唯賢。授官唯能。不能心知其賢之可恃。能之。可用。唯藉此箝制小術。以爲駕馭臣工之計。此其爲計已太疏矣。况入關。數百年。仍挾一滿漢之見。盤旋於胸中。是自外也。民外其君。則失君。君外其民。則失民。失君不君。失民不國。然而保持現。制是職官。箝制與滿漢箝制之跡。終不泯也此侍郎之不當三。也然則何道而可。曰裁二。缺爲一缺。以免彼此掣肘。殺侍郎之威權。使隸屬於尚書。以明行政。之責任。用不分。滿漢。以泯滿漢箝制之弊。其亦庶乎得之矣。 
　　司法制度。一國人之生命財産所由托也。而在我尤有對外條約關係。一言不愼。禍及邦國。北鬼氏圖我中央官制改革。而特表一目曰司法部之改善。有味乎其言之矣。不知我掌司法之責者。亦能審愼詳察。勉圖遠大否也。至俸給之當增當减。理由甚長。非北鬼氏所能詳悉。容别爲官俸篇。以明吾意。 
要件 
[龍參議建章上　皇帝萬言書（再）（續）]  
　　一外務部之責任。竊惟中國今日外交失敗已極。議者動以兵力不足無後盾爲詞。此乃庸臣誤國之言也。大抵外交之事。關於國際問題者絶少。牽動干戈者更。無當局不察。慴於虚威。遂使尋常小故。亦闌入國際界内。瞠目撟舌。而不敢爲。着着失敗。職此之故。其原因有二。一由於不知外勢。不知外勢。則胸中無主。草木皆兵。於是大事化小事。小事化無事。遂并其不必退讓者。亦退讓之。外人見其如此。百端覬覦。反以多事。兵法曰知已知彼。百戰百勝。未有不知外勢。可以談外交者也。一由於習爲諉卸。中國通例。辦事者任勞任怨。不辦者安富尊榮。相習成風。互相推諉。遇有事故。往往推之各部省。不任責成。有似。寄書之郵。電話之器甚且爲。掩耳盜鈴之計。以飾人耳目。置國家大局於不顧。不知其是何。居心。大凡辦事之道。必須有一種堅苦卓絶之志。智深勇沈之槪。然後可辦大事。又必須有二分愚質。然後可毅然前進。否則利害太明。其中已餒。未有能爲者也。然則今日欲爲整頓之法。厥有數端。一宜培養司員人才也。查外部司員。當考試入部之初。皆以帖括取進。不特於外國史籍。未嘗學問。即中國約章成案。亦多有未涉獵及之者。無怪其遇事倉皇。苟且塞責。核其每日所辦之事。皆被動案牘。轉捩機關。從未有提倡。一事爲主動力者。此皆司員等。毫無學識之所致。也是宜組織一交涉研究所。令司員等朝夕講習討論。以增其識獲益當必不少。查該部向設有儲才館。今歸入丞參廳。豢養無數學生。歳費數萬金。無所事事。祗以供伺候外人遊園及繙譯之用。該學生等有懷欲試頗抱不平。是宜令其充當研究所教員。將各國外交歷史現象以及英之藍皮書。中國之約章成案。駐使之報告。無關秘密者。編成講義。切實肄習。每月由堂官面試一次。如有不能。略說大槪者。卽罰其月薪以示儆。如能盡數不忘。且能引伸者則奬之。若實在明曉成才。則保以公使交涉使之職。次者可爲參贊及交涉使之頭等辦事官。與夫洋務優差。各省督撫亦准其擇尤保舉。送所肄業。以期廣造人才。而資任使。查該部本定每日下午一鐘入署辦事。若於上午在所研究。自無妨碍也。二宜愼選各國公使也。查各國之有公使。外雖示行人之名。内實辦偵探之事。則欲周知四國之爲者。惟公使是賴。中國從前所派公使。如薜黄崔郭之輩。每以昧於語言爲憾。然考其當時交涉。尚有可觀。近如胡惟德梁誠陸徵祥雖無大略而尚有報告。克盡厥職。其餘則每下愈况。欽使則志在任滿。綑載而歸。參隨則意在及瓜。可得優保。殊無足述。臣遊歷歐美考察時。見各使館參隨各員。大半枯坐署中。一步不出。望其偵探。豈非甚難。其故大抵半因異言異服所致。擬請嗣後所派使臣參隨。必須通習該國文語。如須纂輯報告中文人員。祗准派一二名。仍必須富於經騐。或在研究所學問有得者。乃克充其選。其從前派遣之員。從新甄别一次。以資整飭。服制勿庸苟異。以便接洽。該大臣等所造報告書。宜將該國外交政治商務兵政財政學務。及一切情形。分别門類。彙集成編。每月限定報告一次。交研究所采擇編成講義。以供衆覧。其有關於各衙門者。分别鈔送。以資考證。使臣每年一小計。三年一大計。即以報告多少。是否鈔襲。有無補益。比較優劣。以爲殿最。該使臣等自當顧念考成。無忝厥職。惟是偵探之事。非空言可爲。陳平十萬。不問所之。故能六出奇計。平緝匃奴。查各國均有外交特别費。以爲調查之用。中國宜仿以行之。每年撥出鉅欵。交外部大臣布 
 
 

Page 4

 
 
置。勿庸報銷。此項經費。即在船鈔中。略爲整頓。仿照外國船稅辦法。增加額率。或將内港輸船。分别收稅。此項當亦不貲便可敷用。（未完） 
專電 
[電一（北京）]  
　　某邸力詆資政院倫總裁不應將開平礦務澳門劃界兩事付審查恐啓交涉 
[電二（北京）]  
　　某邸於召見時力陳資政院民選議員流品甚雜凡關於軍政秘密及外交事宜應暫緩交議以防洩漏 
[電三（北京）]  
　　樞府對於資政院議員察爲偵察擬嚴辦一二藉以箝口彈劾案 
[電四（北京）]  
　　東督錫良電奏保湯夀濳總理東三省移民開墾事宜 
[電五（北京）]  
　　開平礦澤公决依直督議收囘自辦 
[電六（北京）]  
　　吏部議東督禁烟失察處分降一級留任吉撫降二級留任 
[電七（東京）]  
　　中國海軍留學生八名已在横須賀炮術學校畢業是爲清國留學生畢業砲術學校之嚆矢定焉十一月二十五日行畢業式東伏見宫親臨觀禮該畢業生將於二十七日乘練習艦津輕（六千六百二十噸）發程巡航中國沿岸 
緊要新聞一 
[同志會通告變更組織北京]  
　　國會請願代表業已解散而各省同志函電紛紛垂詢各代表在京行止并進行方畧已由代表團以同志會名義將變更組織及所定暫行辦法刋書通告各團體照錄如下（一）代表團　旣奉朝命勸諭解散自不能再行存在致招干涉縱國會期限之縮短揆之請願之初衷殊未圓滿亦未便於一時之間出而要求蓋旣爲事實上决無効力誠不如暫時消滅代表團異日再有要求另行組織（一）同志會　其宗旨本不僅在請願并爲灌輸一般國民之憲政知識而發且原章規定非國會成立後不得解散此次所得請願 
之效果並未圓滿自應存此機關在京總部於代表團解散以後政黨之基礎未成立以前即爲同人通信之所（一）國會期限上諭旣定宣統五年遽請收回成命誠恐難達此希望擬由種種方面督促之稍緩須臾或可要求四年春間或秋間召集（一）憲法議院法選舉法及官制内閣組織法　此數項爲國會未開以前應行設備之事自應要求赶早編定並設法叅預之（一）政黨　各處函電皆屬改組政黨兹事體大勢不可不愼重將事今議先擬綱要一通已經舉人起草月底發表大槪作一底稿至如何組織均祈海内賢達指示方針如有函電暫以北京國民公報内之附設同志會爲機關部（一）各省之行動　代表團旣奉散歸之命不能再作要求然直省中如有主張急進仍繼續要求者尤所切望蓋一面促動政府一面喚起民氣微特可以爲將來倡議宣統四年召集國會之動機且令一般國民希望憲政之熱度再進一步亦未始非國利民福之舉　以上數項係同人所擬現在辦法與此後進行之大槪統希賜教祗請台鑒假定同志會幹事孫洪伊等謹啓 
[慶邸總不失政界領袖北京]  
　　聞日前慶邸與某親貴晤商責任内閣一事慶邸謂兹事重要故總理一席不敢擔任旋由某親貴告以總理大臣仿彿軍機領袖但軍機領袖尚覺繁重而總理大臣可將責任分諸各部大臣轉似閑逸慶邸聞之矍然遂於監國攝政王前力陳責任内閣之不可緩云 
　　另一訪函云政府將來設立之弼德院係與各行政衙門分離獨立蓋該院爲皇上諮詢政事最高之機關也該院議長須由王公内簡派聞慶邸爲讓賢路起見俟新官制頒行時軍機處裁撤即將乞退故朝命擬簡其爲弼德院議長以備諮問要政 
[借欵築路摺議覆之内容北京]  
　　東督錫清帥前奏借欵築路一摺奉旨交該衙門議奏歷時已久兹悉度支部已會同外務郵傳農工商三部合詞奏覆其度支部一叚首言東督之苦心籌畫次言東西各國因借債而致興亡之歷史如埃及因此亡日本美國因此興等又次言我國債務之數目截至本年止已達十萬萬更加入此次東督議借之二千萬及津浦鐵路續借之三千餘萬共計十萬五千餘萬矣再次言借債修路於我國實爲必要苟善用之大可以興利末言但須妥籌辦法以防流弊至外務部之意見略謂借債修路固善但條件不良往往惹起國際之交涉應俟度支部妥籌辦法後會同辦理其郵傳農工商二部意旨大畧相同但皆歸結於度支部妥籌辦法云 
 
 

Page 5

 
 
[資政院近訊一束北京]  
　　資政院日前行文會議政務處質問步軍統領衙門有無必須留存之理由望速答覆其内容大致謂步軍統領侵碍各衙門權限問題有三（一）軍事上侵碍陸軍及禁衛軍之權（二）司法上侵碍各級審判廳之權（三）警察上侵碍民政部所設之巡警權聞提署三堂與各司員及兩翼翼長五營將官現正商量答覆方法提署存亡關係在此一舉矣 
　　資政院十七日會議申明資政院立法範圍議案由議長諮詢衆議員决定即以前次特任股員潤貝勒等十八人爲此案起草特任股員是日五時開股員會選舉股員長副股員長開票之結果仍舉潤貝勒爲股員長雷奮爲副股員長並决定於二十日上午十時開股員會討論起草事宜又聞審查速定官制案特任股員定於二十日下午一時開股員會其應行審查之件如下（一）陳請速定官制案（二）提前設立審計院議案（三）縮改籌備清單案 
　　十七日下午一時特任股員審查修正禁烟條例到會議員十七人民政部特派員三人外務部特派員一人各議員討論之結果略分二項（一）宣統三年六月實行禁運除各省已經禁運外其餘未禁運省分均依限期一律禁止又届禁運之期各省統稅局亦同時裁撤（二）吃烟之人無論在六十歳以下及六十歳以上均限至宣統三年十二月一律禁吃如逾期不戒照議員提出修正禁烟條例議案所列各欵辦理四點四十五分散會由股員長貢郡王指定修正案起草員三人劉澤熙陶峻李文熙又得最確消息現有某國運動某議員反對度支部擬借美國鉅欵之舉其質問書即出之某國人之手筆乃某議員不能翻譯轉將底本倩某甲代譯因是機謀現已漏洩云 
[政府整理地界之手續北京]  
　　聞外務部日前通咨各省略謂各沿海省分均已興闢通商口岸其租借地各有地界惟各商埠附近州縣沿海一帶已闢未闢之灘每有居民私將該地售與外商查通商條約各國商人祗能在租界内購地建造營業以外各地不得私行購用應即切實清查如外人私購各沿海灘地均應照約禁止以免肇生轇轕 
　　又聞政府因現值整頓邊界之際非派員分查不足以資考核惟查近來界務交涉日久迄難解决推原其故皆因各國國界毗連之處界限不清致生種種障害此後應由各直省督撫先派幹員前往各屬邊防緊要處查勘并將關於邊地之歷史詳細查明列表報部再行加派大員躬赴巡閱方能著手整頓以清界限而保主權其注重之點有四一巡視界碑有無以清疆域二調查歷年各重要交涉以圖挽救三訪查邊吏賢否以定去留四詳考兵備良楛以求完備已分電各直省速即遵照辦理 
[學部奏請推廣私立法政學堂北京]  
　　學部片奏本年四月間議覆浙江巡撫增韞具奏變通部章准予私立學堂專習法政一摺内開所有各省私立法政學堂應在省會地方經費充裕課程完備者方准呈請設立奉旨允准在案嗣據該撫咨稱浙江之寗波法政學堂曁東湖法政學堂均係私立而在省城之外惟其設立在新章頒布以前且曾咨部核准有案可否准其仍舊設立等情查東湖法政學堂設於紹興其距浙江省垣僅一水之隔交通便利稽察甚易寗波爲通商口岸按照憲政籌備清單省城及商埠地方等處各級審判廳須於第三年内一律成立則通商口岸須用司法人材實與省城同關緊要嗣後自應將私立法政學堂限於省會一節酌量推廣凡繁盛商埠及交通便利之地經費充裕課程完備者一律准予呈請設立以廣造就十月初九日奉旨依議 
[内閣中書舊制之小變通北京]  
　　御史陳善同前奏内閣中書極爲壅滯請變舊制一片現由吏部議奏略云查原奏内稱學部新章凡游學畢業生錄用中書准其呈改小京官又吏部新章小京官學習期滿無庸再扣歷俸即准作爲額外主事中書事同一律擬請以到閣滿三年及六年以上者比照小京官准其分部分别作爲額外主事及候補主事未及三年者亦准其改就小京官等語查内閣典籍中書截取内用例應在任候升主事並無分發嗣因主事停選經臣部奏請援小京官定例准其捐足三班分部扣滿半年以主事題補又於議覆御史趙炳麟奏請疏通中書摺内議准凡考取到閣者無庸捐足三班以主事分部學習捐納到閣者仍令捐足三班始准分部是中書一官業經兩次變通然於實缺考班之員尚只能以主事分部學習於實缺捐納之員仍須捐足三班始准分發今該御史奏請以到閣滿三年及六年以上者分别作爲額外主事或候補主事是較原定實缺人員班次反爲過優辦理殊多窒碍但所稱内閣壅滯亦係實在情形旣欲於候補人員亟求疏通並應於實缺人員寛籌出路擬請嗣後凡實缺典籍中書俸滿截取内用者係考班人員准以主事分部候補無庸再扣學習係捐納人員亦准以主事分部扣滿半年題補無庸再捐三班分發其候補考班人員俟一年甄别准其隨時改就小京官係捐納人員必須扣實資三年方准其改就似此辦理庶於變通之中仍寓限制之意十月十四日奉旨依議 
[宗人府修訂宗室覺羅現行律北京]  
　　宗人府奏 
 
 

Page 6

 
 
稱查臣衙門則例卷二十九卷三十卷三十一内載律例一門係就從前已辦過成案編輯臣等詳核舊律雖屢經修輯但每次沿習舊章略加删定即足以爲援引之資以致舊有例案參錯互陳繁冗疏漏諸未能免備載閒文者旣艱於檢閱挽合數欵者又苦於籠統方今朝廷庶政咸新有昔爲厲禁今已漸次解除者有昔爲附例今已别輯專條者均非舊時律例範圍所能限制自應將現行刑律曁各項法令章程薈萃參考折衷改擬以期因時制宜臣等公同商酌請仿照修訂法律大臣修訂現行刑律體制辨清門類凡例文未備者擬請核訂新舊兩歧者擬請畫一輕重或未盡協層次或未區别者擬請適中推闡務期條分縷析逐次排列將此次擬定律例開列於前即以成案叙入其次如此編輯庶不失其原委而眉目分明瞭如指掌矣如蒙俞允即由臣等遴選熟諳府務三司章京五員派充提調纂修章京筆帖式六員分充協修收掌各官供事六名檢查檔案並擬擇要先行編訂藉資援引俟將來新刑律頒發有應行參訂更正者容再悉心酌擬隨時聲明請旨辦理十月初八日奉旨依議 
[國民禁烟會之進行北京]  
　　國民禁烟會開會一事已紀前報頃聞資政院議員林君炳章已發電至倫敦國恥紀念會謂現在中國人民熱心烟禁已在北京倡立中國國民紀念總會與英國五十年國恥紀念會相唱應並得資政院多數議員之贊成皆力主要求英國廢棄中英鴉片條約並恢復中國自由禁烟主權云云并由丁義華君電致華盛頓萬國改良會云中國國民禁烟會在北京成立已請求英國將鴉片一律禁絶并聞中國國民禁烟會於禮拜四又在天津設立第一支部現資政院正在研究此問題該支部特致電該院文云資政院鑒敝會請求貴院要求政府將天津條約中之鴉片烟一欵立時廢棄并要求政府不能更立鴉片新約 
[京師近事]  
　　内廷消息明年正月初十日爲隆裕皇太后萬夀誕節因届國服未滿臣民慶賀典禮不能舉行昨經内務府某大臣奏請將慶賀典禮推至三月内擇期舉行 
　　江蘇諮議局議决裁撤同城州縣十缺一案業經蘇撫會同江督具奏聞度支部澤尚書以蘇省此舉深得裁汰冗員之道各省如能一律照辦每歲所省甚鉅大爲贊成 
　　學部實業司掌印張緝光以奏保道員開缺所遺烏布喬左丞力保馬際平而堂官已點定彦某戴參議與彦有嫌大爲傾軋力保帮稿陳寳和充當遂得重行點定陳以帮稿而得掌印眞可謂超升三級一時署中各帮印主稿無不憤憤不平然無可如何也即此一端足徵喬戴勢力之清長并聞陳寳和所遺帮稿即以喬之死黨王章祜接充以敷衍喬之面子云 
　　津浦鐵路北叚朱桂莘總辦近因人言嘖嘖恐生意外之虞日前來京謁拜督辦津浦大臣徐相國力辭總辦之差懇請委派他項差缺聞徐中堂再三挽留並諭開保在邇暫時隱忍不必堅辭 
　　北洋籌辦勸業會一事業經直督與農工商部溥尚書屢次電商略有端倪惟需欵浩繁一時無可籌畫非集衆力萬難如期觀成頃聞已議定集股辦法由民間招致一半民籌一半現正斟酌售票章程 
　　澤蔭坪尚書昨奉監國面諭飭於纂擬憲法開辦之後務將憲政進行之秩序修訂年鑑表於告成時恭繕兩份呈進備核以便進呈太后御覧　　聞陸中堂自入官至今祗積宦囊約五萬金皆存在源豐潤銀號此次源豐潤破産中堂存欵恐不復有珠還之望即使將來折還亦恐所得無幾矣 
時評 
[其一]  
　　憲法爲君民共守之法尤爲人民保障權利之法生命關頭吾民斷不可漠視也 
　　今直隸諮議局有聯合各省共同研究之舉而請願代表團復有會集海内法政家纂擬成書呈備採擇之通告江蘇人民權利思想素富而上海又爲法政發祥之地其亦有名流鉅彦同聲相應以襄此盛舉乎 
[其二]  
　　樞臣違法而資政院可裁督撫侵權而諮議局可廢 
　　樞臣敢於違法恃有君主爲分謗督撫敢於侵權恃有憲政館爲護符 
　　是故責任内閣不立憲政館不裁則資政院諮議局之議决終無望有效力之一日 
[其三]  
　　陸中堂以殿撲入閣輾轉京秩數十年僅得囊資五萬金可謂廉矣 
　　今並區區最廉五萬金之囊資而亦付之一擲不知伴食幾何年始得復我固有耳 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞聞二 
[滇省開埠經費有著雲南]  
　　滇督李經羲請撥省城商埠開辦經費一片刻由度支部議覆略云查原奏内稱雲南省城南關外商埠地多空曠諸待經營布置就最急要之馬路工程曁建築審廳貨塲各項料費撙節估計至少亦須二十餘萬金請照濟南商埠成案飭部先行借撥開埠經費銀二十萬兩等語查各省開辦商埠多係自籌經費是以臣部前經議駁惟該省地處邊瘠商埠經營伊始用欵較多現在滇越鐵路已漸通行開埠之舉所以保護主權維持商業自須撥解欵項俾資開辦刻下京外庫欵均屬支絀擬請由該省蒙自騰越思茅各關稅項下借撥銀五萬兩由膠海關稅項下借撥銀十五萬兩統作爲該埠開辦經費仍俟徵有稅捐赶緊陸續歸還庶滇埠得及時開辦而借欵亦不致久懸乃爲妥善至局用巡警等費應照原奏由該省自行籌辦十月初八日奉旨依議昨日已由該部抄摺并恭錄諭旨咨行李仲帥欽遵辦理 
[閩督請禁各省彩票輸入福州]  
　　閩省松鶴帥片奏販賣彩票閩省向不發行均由各省輸入彩票實即賭博本爲法令所必禁因各省發行之始多係奏明辦理未便遽予禁絶近年牟利之徒購買銷售日盛一日微特於風俗有關而朘削民生雖僻壤窮鄉日受影響若不實行禁絶爲害何窮據試署福建巡警道吕承瀚詳請核辦前來合無仰懇天恩俯准咨照各省將各種彩票一律停止來閩一面督飭該道嚴行查禁以除陋習十月十六日奉硃批著照所請 
[浙路股東代表呈郵傳部文]  
　　爲呈明開會决議情形并公舉代表赴京陳請事本年八月十四日承准大部元電内開本月准樞交奉旨增韞電奏悉湯夀濳業經降旨革職不准干預路事復妄爲比例率請在路自効殊屬不合增韞著傳旨申飭該省人民如有聚衆紛擾情事應由該撫妥爲開導並行禁止倘或滋生事端定惟該撫是問欽此特電聞等因八月二十八日又奉鈞照内開八月二十一日軍機處欽奉諭旨郵傳部奏聲明鐵路公司與普通公司情形不同請飭各督撫遵照歷次奏案辦理一片著依議欽此欽遵到部相應恭錄諭旨黏抄原奏照會公司欽遵查照辦理可也等因承准此敝公司以事關重大當經召集股東於九月十四日續開臨時會議旋據衆股東聲稱浙路商股商辦公司章程第一條開宗明義即奉欽定大清商律爲依據蒙前商部核准施行在案此次因湯夀濳革職並不准干預路事之故籲懇轉圜亦爲尊重商律起見恭繹朝旨以湯夀濳爲藉詞脫卸致干天怒大部乃申援用商律之禁衆股東創鉅痛深推原禍始以爲湯夀濳之被譴固由於劾盛宣懷而實根於爭廢存欵章程查是項章程於光緒三十四年二月初四日經大部奏奉旨覧其第四條内載此項存欵多不過一千萬兩少不過七百五十萬兩第二期於十二個月内一律撥清如有事故可展至十八個月至遲不得過二十四個月倘到期不能撥付或撥付不全此項存欵章程即日作廢等語計自光緒三十四年二月初四日奏定之日起連閏計算扣至本年正月初四日則爲二十四個月而大部前後所撥存欵止一百八十萬兩浙派三分之二爲一百二十萬兩已符章程撥付不全即日作廢之文迭經股東等援據章程責令公司呈請作廢迨本年五月十三日股東年會全體要求湯夀濳代表股東尅日北行將上項問題與大部解决甫及登程遂奉七月十九日之旨股東等私用扼腕猶以商律可據天怒可回故八月初十日有呈懇浙撫奏請收回成命之舉旣不獲命至并數年來核准援用之商律而奪之引繩而批其根使全國商路惘然喪其所守是衆股東以爭廢存欵章程故而累湯夀濳且以累各省之商辦鐵路公司罪莫大焉疚莫深焉今距存欵章程奏定之期且三十三個月矣在大部必於事後以命令變更欽定之商律是明以浙路股東根據商律爲持之有故言之成理然商部之律大部即有權可以變更不應大部自行奏定之存欵章程十四條而亦忘之第二條滬杭甬一線仍係完全商辦並無變更郵傳部仍與他商辦公司一律看待今日不得援用商律是有變更矣股東即不得援商律爲保障而部示遵照奏案辦理之文自當共守是此項存欵章程之逾期奏案所關急宜解决現在湯夀濳已遵不准干預路事之旨脫卸責任特由股東公舉在籍翰林院侍講學士朱福詵分部郎中孫誦洛前署廣西思恩府知府樓守愚前署雲南武定直隸州知州沈宗傳揀選知縣祝震分部郎中王錫榮等六人爲全體股東代表逕詣大部面訴理由如不得請此項存欵章程衆股東奉以周旋不敢失墜惟有恪守撥付不全即日作廢之明文裁撤路局一面命令總辦照前僱洋工程司合同一一斥退欽遵商辦奏案辦理謹將開會决議公值代表赴京陳請各緣由備文咨呈伏乞大部訓示施行 
分類新聞 
政界 
[官吏摘印撤任之原由蘇州]  
　　蘇藩日前牌示文云震澤縣知縣張溎因案查辦應行摘印所遺員缺查有大挑知縣米仁粟堪以酌委署理又署陽湖縣馬蹟司巡檢葉日蔭撤任遺缺查有准補是缺之彭銘堪以飭令赴任兹探悉其原由震澤張令因該縣地方有鄉民徐春才絲船被匪搶劫失贓甚鉅當時曾獲到正犯數名皆係某營營勇解縣後大令並不根究竟全行釋放現在續獲數犯供明實情經蘇撫派委候補府岳太守前往督冋該縣提犯審明並密確訪查得悉眞情回省禀復旋經程中丞飭司即將該縣摘印聽候查辦葉巡檢因雪堰橋地方吳某誣控陸 
 
 

Page 11

 
 
姓賴婚一案葉擅自提訊勒令陸姓將女嫁吳姓並將陸妻管押致陸姓自盡經陽邑伊令據實禀報上憲以葉巡檢擅押釀命飭令撤任查辦 
[消弭沿路鄉忆聚衆滋事辦法蘇州]  
　　滬寗鐵路總曾鍾觀察日昨具禀撫轅查明鎭江高資鎭鄉民與鐵路爲難情形並擬善後辦法禀請核示等情奉程中丞批云鎭屬各邑有種惡習動輒鳴鑼聚衆希圖挾制往往因細故而釀成巨案地方官不肯認眞嚴懲以致惡習相沿年來車站聚衆打閙之事不一而足該道所請通飭沿路地方官示諭附近車站鄉民凡有與鐵路交涉之事報明鐵路巡官或地方營縣查明辦理不准聚衆鳴鑼藉端滋事之處自應照准通飭沿路地方官遵照辦理如有鳴鑼聚衆滋事即將爲首之人從嚴懲辦 
[禁止龍洋貼水無效杭州]  
　　各省鑄行龍洋借貼水爲名任情抑勒迭經各屬士紳呈請禁革並經諮議局提出議案公决宣布日前復經該局具呈質問除批答外即日札司略稱查通用龍元議案第三條内載自本案公布施行後無論官民再有不收龍元之事發生以違法論等語是原案祗規定不准不收用龍元並無規定收用龍元不准貼水之條惟本部院前據藩司詳請禁止龍元貼水即經批准照辦旋據勸業道詳准杭州商務總會函稱龍元禁止貼水於商業賣買暗中虧耗甚多若完糧納稅一體行用則將來折合規元必致愈多虧耗等情暫免禁貼水到院復經批飭會同藩司妥議去後現據該司道會議詳復亦以龍元禁止貼水於商務諸多妨碍請暫免禁爲言是龍元貼水於議案原文旣無違背即於浙省商情亦並無不合惟各縣開征地丁收用龍元是否悉照市價折合有無故意格外抑勒情事札到該司卽便遵照迅速通飭各州縣遵照辦理 
[租界創設巡警之規畫蕪湖]  
　　蕪湖租界設立巡警前經關道批准飭租界工程局委員熊雨生大令會同蕪湖縣妥議章程領欵開辦熊令前日已函請警務公所撥熟悉警章巡士五名前往站崗以爲模範李觀察並以該處江面廣闊擬添設水巡一所以期便於巡緝不日卽當實行 
[調查揚屬巡警之條目揚州]  
　　揚州府奉巡警總局札開本局詳請派員分赴各屬調查巡警事宜督促整頓擬呈辦法已奉督憲批准由局分飭各員刻日馳往各屬督同地方官督促籌辦現委候補通判載承鈞馳赴揚屬查辦不日即當到揚其查辦條件略錄如下　調查事務　一巡警及教練所通常特别經費　一城廂巡警所管樞域　一職員長警夫役名額　一教練所學額學期課程　一教練所職員教員　一教練職員教員夫役薪餉及一切雜支　一督促整頓本年應行應備事宜　一長警名額宜酌量擴充　一職員名稱宜遵章規定　一巡警教練所宜速遵章設立 
[潁上縣鎭鄉自治禀請緩辦安徽]  
　　潁上縣具禀皖撫以該縣本年水災極重籌辦振撫巡緝地方均關緊要且又值冬防防範會哨不敢稍涉疎虞所有該縣舉辦鎭鄉自治擬請緩至來春再行舉辦以紓民力交涉 
[日總領事賫送鄂提勳章武昌]  
　　第八鎭統制張提軍日前准漢口日總領事來栖君照開本國天皇仰慕貴軍門治軍有方欽頒勳一等旭日大綬章一座由本國駐北京公使派横尾警部恭賫前來望即擇日祗受張提軍因照例外國皇帝所賜寳星勳章非奉旨准其收受不能佩戴是以電請軍機處代奏請旨一面在提署及皇華館碼頭張燈結綵以備恭迎十八日辰奉軍機處復電准其收受張軍門卽派楚材兵輪渡江至領事館迎接日領來西君與使者横尾君親賫勳章乘輪一同渡江前赴張提署中傳命贈送張提敬謹接受其闔城文武自瑞制軍以下均往道賀張提悉欵以酒讌盡歡而散 
[汴商集議爭回鐵礦辦法漢口]  
　　河南修武縣礦産豐富實關全省命脈而附近之鳳凰嶺山鐵礦久已露苗尤爲外人注目近因福公司欲佔鐵礦經汴省同鄉京官曁紳商竭力維持以漢口爲九省通衢全國中心汴籍富商鉅賈極多特公舉高君建侯來漢報告此事並於二十日假座四官殿開同鄉聯合大會共議爭回方法以保利權 
[德商追索欠欵之紏葛蕪湖]  
　　蕪湖商人陶子卿前曾充大阪公司買辦因積欠上海利康洋行水脚欵甚鉅關道李觀察前日又准駐滬德領事卜照會請札蕪湖縣卽日將陶子卿解滬歸案訊追以清糾葛 
軍界 
[贛撫督同警鹽兩道赴建閱操南昌]  
　　贛省陸軍在建昌縣境舉行秋操已定十月二十一日起野操三天馮中丞督同經理處總辦警道陸長佑鹽道楊會康於十八日中午起行乘坐官船由西章輪船拖至建昌附近地方以期迅速一時在省文武各官以及省標三營兵隊内河水師軍隊警衛軍隊自章江門口排列直至滕王閣河干一帶爲止舉槍恭送頗極熱閙 
[陸軍財政調查之棘手杭州]  
　　浙省帑藏支絀各庫如洗軍需關係至重經增中丞會商司道設立調查陸軍財政局俾謀統一詎各屬官廳及分防營隊習氣過深任情延宕致該局報告兩誤部限不得已詳請中座嚴定罰則一律通頒去後惟官塲定制一紙公牘展轉簽行遞發計非數十日不辦致該局編造盤查册及秋季報告業奉陸軍部嚴電催送而各屬呈送寥寥間有一二處又係遺缺漏畧無從着手辦理萬分爲難昨已面禀中座請示再加電催矣 
[鄂督檢閱參謀學員大操湖北]  
　　瑞莘帥以叅謀學堂各學員此次大操將行告竣特於十六日上午七時輕騎减從（身着軍服僅帶戈什四名）前往牛坊嶺校閱正參謀官劉錫祺率領該員等操演攻擊防禦及督兵遭遇各種陣方戰法該員等操縱自如指揮咸宜頗有尚武之精神操畢莘帥卽團集各員等慰諭一切至日薄西山命駕回署 
[皖省購運秋操子彈漢口]  
　　皖省陸軍三十一混成協定於本月下旬舉行秋操各營需用實彈射繫而安慶軍械局現在實彈儲存無多不敷於用由協統余大鴻禀准皖撫派新豐兵輪管帶陳蘭溪來漢向漢陽兵工鋼藥廠購就子彈九萬顆即日由該兵裝運下駛以應秋操急需學務 
[飭拿王家樓毀學逃僧揚州]  
　　泰州趙牧日前以鄉民因調查户口誤聽謠言打毀競成學堂刻已遵批修復情形禀復督院當奉批云查王家樓競成學堂被毀雖據禀訪聞係兇僧松月海航等主謀惟該僧等現俱在逃此案尚無確實供証與僧第開業已獲犯訊供者有間遽將廟堂充公不足以昭折服此時雖贊成者自不乏人恐暗中腹誹者仍不能 
 
 

Page 12

 
 
免應飭嚴拿逃僧松月等獲案訊明再將廟産應否充公擬議詳核 
[教育總會公舉代表進京湖北]  
　　湖北教育總會以向例總會公文與學署係用平行咨文格式詎此次高學司見平行文牘甚不謂然旋將原咨退回並云無論何人充當會長皆需用呈用禀方能接收公議本會用咨文係照各省成例有何爭執今高學司以文牘不合頓生意見而胡會長因即辭差教育會前途何堪再問刻已公舉代表楊霆元等赴學部請示明定各省教會與學署往來公文體裁以便遵守 
雜記 
[希希奇奇之暗殺安徽]  
　　安徽通俗報館主筆韓某昨晚八句鐘時不知何事被自稱吳氏家塾口操湖南音之教員突然入室抽刀猛刺傷及數處受傷甚重以故該報日内暫行停版並一面禀報行政官騐明請緝拿兇犯嚴行究懲 
[忙忙碌碌之差委蘇州]  
　　蘇提學司樊文宗以南洋勸業會現届閉會特派候補知縣孫泂前往參觀閉會各事宜大令奉札後已禀辭就道　又候補知府張采田太守奉提學司札委存古學堂庶務長候補同知馮汝禧奉藩憲札委度支公所總務科機要課課員差均已謝委到差 
[重重疊疊之盜刧鎭江]  
　　鎭江富户李姓向在江北興化縣屬西沙溝鎭開設當舖一處資本充裕本月初十晚突被盜匪明火執仗刦去贓物約值七八萬金闔鎭人民鳴鑼聚衆與盜格鬭死者四人傷十餘人盜匪死者五六人餘均逃逸聞此案現經江北緝私營擒獲巨盜數人解縣訊辦而江北阜寗縣東鄉有大集村者人烟頗衆本月十九日午後該村成姓等五家同時被匪百餘人蜂擁而入將銀洋衣飾刧掠一空復焚燒屋宇數間並刃傷事主四人迨各鄉團聞警四出追捕而各匪已渺然無蹤刻值各處饑荒盜賊蠭起鎭屬各鄉鎭搶刧之案層見疊出日昨大樹崗地方又有盜匪多人衝入某姓家内行搶適某姓是日迎娶新婦親朋賀喜尚未盡散迨聞有盜冲門隨卽鳴鑼召集多人四路追弋各盜見勢不佳只得拚命脫逃而去 
[層層密密之網羅鎭江]  
　　鎭郡東鄉某鎭有王某向以開山賣石爲業數年以來陡成富翁鄉民受其害者指不勝屈日前聯名具禀托某紳函致陸軍部姚侍郎伸訴一切適江寗將軍鐵寳臣留守出京時姚侍郎即面託其轉致江督從嚴究辦現聞張制軍昨已札行駐鎭巡防隊統領陸如仙協戎拘提解省審辦等因協戎奉札後因事屬重要未敢聲張致王聞風逃避乃易去戎裝親至某處設計將王拿獲當即派弁押解晋省矣 
[淡淡漠漠之議員杭州]  
　　甬紳盛心傳太史上年被選爲諮議局候補議員本届輪值照章捱補業經地方官致送執照應召報到不料浙路風潮發現該紳忝居副理迫於股東公論暫任艱鉅奔馳滬杭席不暇煖又因甬紹工程吃緊不能不兼顧梓鄉議員責任重大兩次請假仍未能分身到局業於日前面謁甬守繳還執照並瀝陳萬難兼顧之理由籲請轉詳另補賢能等情即經該府電禀撫院已奉中座核准電飭該府查明候補議員銜名致送執照以重職守 
[荒荒唐唐之科員杭州]  
　　浙藩審計科員許某者立身卑鄙上年與同鄉錢姓之妾姘識約爲夫婦後又與某姓女有染捐棄舊好曾被控告官廳幸藩書某君爲之調停和平解决其事藉以彌縫適值薇垣分科許與門政余錦湘有舊昏夜苞苴得獲審計科員一席趾高氣揚凌躒同輩每星期到署一二次每次僅留一二句鐘沉溺麻雀戲中倡言不諱甚至在辦事處大談嫖賭二經自詡爲此中好身手云 
清談 
[牴牾]  
　　近日中國幾幾成一牴牾之世界疆臣與部臣則牴牾矣部臣與樞臣則牴牾矣非特此也諮議局與督撫資政院與軍機處以名分言則有人民官吏之分以責任言則有監督維繫之實然而亙爭權利亙尚意氣其究也卒至口舌忿爭亙相牴牾以求所謂折衷一是者而濡筆吮墨以起訴於主管之一人 
　　然則牴牾之結果孰爲優勝曰彊臣與部臣牴牾則彊臣開缺部臣與樞臣牴牾則部臣告病事蹟之昭垂旣若此矣尚何有于諮議局資政院爲 
　　噫嘻牴牾之結果竟如是乎乃彼各議員紛紛擾擾今日紏某督撫違法明日與某樞臣爲難亦獨何也 
　　記者曰是何損于毫末乎多見其不知量也雖然吾獨不解于屢次欽頒好惡同民實行立憲之上諭 
雜錄 
[航空研究會]  
　　二十世紀之最令人注目者莫如航空事業列强研究日益增加航空機關日趨完備戰備精利耳目一新於軍事上占重要位置敏捷靈活實兼火車輪船電報之能其在偵探搜索則居高噉下可瞭然察敵之要害分布敵之野戰行止捷行避險尤其特長其在交通則往來便捷地勢不能限營陣不能阻其在攻擊則抛擲炸彈固其所長而安置機關鎗砲射擊近亦着着進行若陸軍之集團部軍司令部軍用制造塲交通線路海軍根據地艦隊等均可現其威力他若地勢撮影險要探檢其效用於平時者更非一端航空機關係全軍命脈此理可預推也列强皆知利用之大政府民間亟亟研究熱心鼓舞舉國若狂皆欲捷足先登制空中權也二十世紀風潮所趨必有所謂空中帝國宰制全球者吾國舊夢沉沉武備未振此種飛行事業非惟攻究者乏人即輿論新聞亦少提倡有人發起無人贊和思之寒心猶幸各國經營尚在伊始吾誠急起直追縱非先着一鞭亦可望塵逐及藉以佐海陸軍之組織而立於均勢不敗之地矧此等製造以竹木絲絹爲大宗均吾國所常産似造化有意與吾國以自便者鄙人有鑒於此不揣愚昧出而提倡擬網羅全國有志航空之士組織航空研究會研究其原理構造及運用之術欲合全國能力以競勝於空中舞台也其辦法擬請政府懸賞倡導並確定實行應用方針有資力者捐助而贊其成功有言權者鼓吹以極其熱力必使四千年神聖帝國一躍而爲宰制全球之空中帝國是則鄙人之滿望焉發起人飛行研究家李寳焌劉佐臣同啓簡章列後 
　　一命名　本會網羅全國有志航空之士組織而成專以研究航空事業爲目的故名曰航空研究會 
　　二宗旨　本會以研究航空器之原理構造及運胜藉以教導提倡國民尚武精神爲 
宗旨 
　　三性質　本會志在公益不拘一隅無論軍界學界工界商界凡中國人表同情者皆得列爲本會會員可隨時與會 
　　四職員　本會設總曾一人協辦一人幹事四人秘密司員二人書記二人會計一人協同辦理會務均由會員公舉 
　　五集欵　本會現用欵項暫由發起人擔任俟籌有巨欵再行公議 
　　六助捐　凡熱心志士願表同情慨然捐助者不拘等級本會槪推爲名譽贊成員本會會員有捐助者推爲特别贊成員 
　　七通信　諸同志與本會往來要件可暫通至北京順治門外香爐營五條東口路北受信人即照本會發起人氏名書寄 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月十六日議事]  
　　是日下午二時開會議長入座報告今日到會者一百三十五人秘書官報告文件四種（甲種）各議員質問政務處度支部各說帖三件均一一贊成通過（乙種）股員長報告胡家祺倡議宜將開平礦務於下次開議趙炳訆請將山東撫台電答復汪龍光謂資政院有監督財政之權現在吾國所借外債中央若干各省若干償還若干如何利息如何抵押宜請度支部列表分散議員又賠欵之利息年限磅虧如何均請度支部詳細列表送交本院羅傑謂各種質問書宜請各行政大臣從速答復顧視高謂雲南鹽斤加價案請從速具奏因現在各諮議局閉會已近故也 
　　次爲報律議案陶葆霖說明審查主旨政府特派員顧鼇謂此律採用不證明實事主義因搜集證據非常困難故政府於十一條明定之而諸君以此爲政府箝制輿論手叚實爲誤會且敗壞名譽一語本可併合於刑律然新刑律尚未頒布故定於報律且此律於限制報館有二（一）國家政務（二）個人名舉自第十二條皆爲關於國家政務者因近來報館漸多若不略示限制於國家政務頗極危險終不能保守秘密故雖限制之然并非無保護如未經呈報未繳保押費者可以命令停止之其餘則非經審判明確不得禁止之也易宗夔登台演說謂此次所爭者在第十一條至二十六條關於政務一事亦難辦到吾國政府以爲秘密惟恐本國人知之其實外國報紙早已傳遍至保護個人名譽此爲立憲國所最重者本員亦極贊成但須規定於新刑律不得規定於報律又所謂損害他人名譽一語範圍太廣其結果至使報館一語亦不能道何以於一般人無限制而獨於報館爲之據本員意不如舊律第十五條爲妥即不得挾嫌污衊毀人名譽亦不得受人賄託顚倒是非云云雷奮請將逐條大意簡單說明大致謂監禁罰金兩者并提但監禁較罰金爲重今本國監獄尚未改良監獄非常黑暗報館中并非下等人若一例收容此種黑暗監獄殊屬不妥且此律啓草員能保證二三年後中國審判衙門到處設立監獄處處改良若做不到則就現在而言宜以罰金代監禁并主張此報律不過一二年内暫行法律將來仍須修正（未完） 
本埠新聞 
[工部局對於改建新閘橋之爭論]  
　　公共租界工部局總董藍台爾君爲改建新閘橋事於本月二十一日函覆領袖領事略謂該橋係在華洋交界之處今旣改建理應由工部局與華官分認經費如目下所持推廣租界之議果能實行則此橋全在租界之内惟此議今尚未定故工部局不得不與華官分認經費至此橋未開工以前所有圖樣造法工部局應有查察批准之責任工作之時工部局又應有監視之權蓋此格爲租界居民往來要道工部局不得不愼重視之現聞華官已擬日内興工工部局竊願領事公會贊成工部局之議並即照會滬道此橋非得工部局之允可不得擅自興工是爲至禱 
[江蘇教育總會復湖北教育總會函]  
　　接奉來函並職員便通告一册具悉種切貴會正副會長旣經辭職會中事務即無總持之人現時似以要求會長承認或另舉資望較深熱心任事之會長爲第一步辦法勘電所稱高學使札令用禀呈一節查部章固未規定公牘格式條文中呈明呈請呈報及禀請字樣亦均互見此高學使强用禀呈之所由來特官長對於團體無統屬之關係團體用呈於體制固無大損官長用札於界限頗覺未清所宜力爭者似不在用呈而在用札也敝會與本省官長往還之公牘督撫提學使行文敝會者多用照會敝會行文督撫提學使者均用咨呈官紳融洽從無間言至維持根本之計部章不過爲通行之條件而各省要宜有自定之方針内力旣充則進行自易區區微忱敢效芹獻來書謂擬組織帝國教育會一節用意甚盛惟此係另一問題會所須設在京師方有實力敝會於本年八月大會期議决發起各省教育總會聯合會定明年四月初一日開會現正擬函告各省請各推定代表届期赴會合先奉達想貴會必表同情也 
[華界防疫尚堪稍懈乎]  
　　江蘇巡警道汪觀察通札上海各路分局巡官文云本月初七日上海巡警總局案准蘇松太道劉移開本年九月二十九日准英總顀事霍照開昨接工部局函稱本局查得阿拉白司脫路北界第四衛生叚發現死屍一具係患鼠瘟而亡其先數日此叚亦有可疑之屍在本月復行查出此等疫鼠現本局按照署理衛生員所定之辦法故於此叚所有房屋應派衛生人日日前往調查以便早爲發覺此等患疫形相可疑之人並與病人相近相接者遷往華人醫院隔别安置醫治此項辦法及宣布廣告本局視爲現時要點惟因領事公會曾告知本局若欲將患病之人强爲隔别安置係權力所無此權曾於西歷一千九百零三年籌辦未成今將當年所擬之章附呈此叚之事如果經各國總領事允准應按該章實行辦理此事甚關緊要諒各國總領事必有同心但所指染病地叚與閘北毗連本年租界内所行捉鼠之辦法行至閘北地界每爲華官所阻是此次鼠疫發現爲阻止捉鼠所致不能無疑事旣如此如領事公會允准擬將第四叚所行辦法遇有緊急之處即於閘北毗連之處一律仿行請爲亟早照知上海道台將以上各節轉飭所屬華員以免衛生處辦事阻碍本埠幸甚等情前來本代理領袖領事據此當經轉知各國總領事均以工部局所請於租界内以上之章程亟應照行爲是查此事最爲緊要不僅關於本埠户口亦與四方各處均有危險如中外官員不能實力和衷共濟則此禍蔓延非言語所可罄至此種消疫衛生之法僅行於租界之内其閘北毗連地方若不推行亦屬無濟於事照請轉飭毗連租界地方官員於工部局衛生考查之辦法不但毋行阻止尚須華員熱心襄助以成此中外公共之裨益是爲至要等因准此查防疫爲警察衛生要政尤爲地方主權所在關係甚大 
 
 

Page 19

 
 
亟應由我設法自辦以免外人藉口干涉除先函復外合亟備文移會請煩查照迅賜切實籌辦勿貽外人口實是爲至要仍希見復等因准此查鼠瘟一症爲患最烈上海租界一帶如果有疫發現華界地屬比鄰亦自應先事預防免其傳染日華界巡警平日於衛生一事最爲注意似毋庸局外之鰓鰓過慮准移前因除再出示曉諭飭令各居民人等務宜各自防範力求清潔除移復外合將撰發告示十張札發該分局即便遵照轉飭各區分貼曉諭該正副巡官等務當實力稽查隨時具報以備查考附錄告示（上略）查鼠瘟一症爲患最烈一人受症延及全家傳染之速比諸霍亂時痧尤爲難治現在租界中旣喧傳此項瘟疫業已發現閘北界址毗連自應預爲之防以重生命惟我華人性質起居食息均與西人不同卽有此症亦斷不能仿西法醫治致滋驚擾宜於鼠瘟未現之前將房屋加意清潔勤除積穢一面趕緊設法搜捕務淨根株即可預弭此患除一面飭由各科長會商各商董設立醫院並移請關道照會領袖領事轉飭工部局各守界限辦理外合行出示曉諭爲此示仰居民人等一體知悉爾等務各將居住房屋加意防檢勤除污穢倘有鼠患即宜各自搜捕根株務絶聽候派員隨時查察設或陽奉隂違致生此項瘟疫一經察出定即嚴懲决不寛貸爾等務當切實遵行以保生命而重公安其各凛遵母違 
[華人自貽口實之可憂]  
　　公共租界檢查鼠疫風潮業已平靜詎浙江路四百九十八號某舊貨店及四百九十九號汪薦頭家仍均積穢不治昨晨被工部局衛生處西人查見以其有碍公衆衛生即飭工役人等將兩宜所積穢物一律搬出遍澆去疫藥水並令將鼠穴塡塞以防疫癘 
[六誌婦人被害之慘劇]  
　　閘北巡警局馬巡孟長才謀斃周邱氏一事屢紀本報昨由四路分局懸出牌示一道照錄如下照得周邱氏一案閱時數日尚未破獲頃奉總務科長單開奉道憲電開（原電已見念一日本報從略）等因奉此除立刻分行知照外合亟飛佈即希貴分局查照遵辦依限緝兇解懲等因奉此合亟牌示仰本區各長警一體謹遵憲飭嚴密訪緝務獲正兇解案究辦爾等須知轄境發生此等暗殺重案巡警責無旁貸如能尅日破獲除由總局給領賞洋四百元外并禀請道憲破格提升以資鼓勵兹特將該犯照片一紙懸示俾得週知此案係通飭訪拿無論租界内地均可隨時拘解爾長警等各自留心按照緝捕愼勿視爲具文致使正兇漏網其各凛遵勿稍疎懈 
[禁烟分所開會誌略]  
　　上海禁烟分公所昨日在西門外官契局開成立大會官紳到會者共有四十餘人午後二時開會先將念二日議决事件四條商諸田大令允准照辦惟租界膏店林立若限制稍嚴勢必遷入華界故一時尚難解决田大令旋與各紳董議俟頭緒稍清再設調驗所逐漸進行 
[飭查信義銀行與鎭江紙廠之帳據]  
　　滬道劉觀察批高素恒等禀云來呈閱悉集欵開辦紙廠仍聽股東取贖該存户早經禀由蔡前道批縣并移商務總會查議日久無復嗣行縣飭提人證解訊一再札催亦未照辦殊不可解查各存户宗旨無非望信義銀行存欵有着而已現據陳守昌年王令佺孫出爲調停願以湖北大冶水泥廠股本每年所得之紅利爲信義分年清償各債本道擬一面移請漢關調查一面移請商會核議統俟復到核定果能辦到該存户各欵當有歸還之一日似與會同招股開辦清理各欠之意相符惟信義銀行與鎭江紙廠如何紏葛仍須調集帳據查對明白以昭折服本道時有交涉要公未能親自查訊仍飭縣核案會同商會詳細調查擠軋並提馬文卿尹克昌等秉公質究斷詳可也 
[請减捕盜船捐之批詞]  
　　滬道劉觀察批捕盜船捐公所禀云來禀閱悉此項捕盜捐收抵鈞和輪船及救生輪船經費每年約尚不敷銀一二萬兩左右今該公所藉口帆船無儎可攬紛紛停運又請减捐未免爲難查本年夏季捐欵懸宕日久着卽照案先行補解其餘俟本道派員查明帆船近來生意較之從前究竟如何應否核减之處另行酌定飭遵可也 
[公廨讞員又添一人]  
　　滬道劉襄孫觀察以邇來公共公廨華洋訟案日多一日所委正副讞員三人尚有應接不暇之勢爰特加委王嘉熙司馬專理晚堂華案以免積壓該委員昨已到差 
[賭棍果運動釋放乎]  
　　著名賭棍柴利生曾由蔡前道訪悉札縣拿獲訊供收押在案兹悉新任滬道劉觀察以該賭棍如何懲治未據上海縣申詳報告且風聞有賄托某鄉董出資運動已經釋放出外之說因特諭飭上海縣錄案詳報以憑察核 
[浦東盜案已破]  
　　浦東洋涇左近蔡冢庄木作頭王子良家曾於九月十六夜被盜明火執仗撞門入内刦去綢皮衣服四十餘件前日由滙四捕房包探楊掌生王松濤等在蘇州河船内查獲盜匪張阿木張根生吳炳生吳愛寳陸金夀姜金戈等六人並起出眞贓昨解公共公堂請究事主王子良投訴當時被刧情形孫襄讞商之美海副領事判張等一併還押候函請浦東總巡局將勘驗情形復廨再核 
[盜匪自行勒斃]  
　　盜匪王春祥前經捕房拘獲解送公共公堂訊明發押靜安寺捕房詎該犯忽於前晚自行勒斃屍身送往騐屍所昨飭地保投報上海縣請爲相驗 
[捉拿樟榔黨]  
　　浦東各鄉鎭近有新發現之樟榔黨首領楊秉等專事訛詐擾害不堪昨爲上海縣田大令訪悉特飭捕頭徐文率同夥役前往各鄉按名緝拿務獲究辦 
[美國節期並不停訊]  
　　昨爲美國感恩節期駐滬美領本擬照會公廨循例停訊嗣因二十一二十二兩日爲我國德宗景皇帝孝欽顯皇后兩週忌辰接連停訊以致捕房積案甚多故昨日美副領事海君仍蒞廨陪審以免積壓並聞昨日午前寳讞員先乘馬車至美領事署道賀然後回廨會訊 
[吕紳作古]  
　　邑紳李在田司馬培禧辦理地方公益事宜二十餘年成效卓着兹於本月十四日作古存年七十有三昨日海上學界同人在海神廟集議擬開會追悼 
 
 

Page 20

 
 
[城内]  
[定期開會]  
　　本邑教育會會長賈季英王引才兩君因本月二十五六兩日開會更舉勸學所總董協董及各鄉勸學員各區學董昨特具柬邀請道縣各官届期蒞會監視一切 
[學徒受騙]  
　　南門外倉橋地方某成衣店學徒王某昨持衣包一個送往某處行經西區小橋左近遇匪徒甲乙二人以鈔票擲於路上該學徒拾之甚喜詎甲即追來硬欲兌洋勻分衣包由乙代携囑暫等候該學徒信以爲眞竟被騙去祇得哭訴該處巡警請爲查緝該局當即派人送之回去 
[官事]  
　　會丈局委員候補知縣許寳綬昨日到道禀謝加札 
[南市]  
[協提土棍]  
　　南匯縣賴葆臣大令前據鄉民張四海呈控土棍姜炎春姜杏生父子訛詐不遂强奪耕牛並摘去綿花等情已將姜炎春提案收押其子杏生避不到案現經大令查悉杏生在滬南大碼頭其水菓行内昨特派差持文至總工程局禀請協提局中准卽派差前往查提務獲訊究 
[被告立誓]  
　　廣大恆泰等漂白坊八家昨日派人至工程局訴稱前向某洋行承接水漬紗布一千一百餘包與同業公泰等合做代爲晒洗漂白曾由阮如堂阮慶祥言明每包工洋一元四角業已告竣向算工資阮僅給洋六角或八角同業不允已控奉南區諭飭理處仍未妥洽求請核斷陳裁判准即傳訊阮供先由同茂洋貨店經手包出帳上祇有八角安能多付陳裁判諭令當堂立誓然後由廣大等照算領欵完案 
[勿再違犯]  
　　楊家渡弄某浴堂樓上王連喜家招留俞丫頭等多人開燈吸烟一案昨由工程局提到王連喜及沈潘氏訊究王供出外駕舟俞等借鎗過癮實未知悉判戒責一百五十一具改過切結交保再犯重懲 
[司帳疏忽]  
　　浦東塘灣販花鄉人朱鶴林前日至董家渡公裕米店定買白米兩石言定每石洋六元二角該鄉人付洋十三元除去押袋費找還兩角嗣該鄉人前往取米忽被指爲冐取由店夥張永林扭控南區移至工程局審訊張供先有製造局工匠來購白米兩石付洋十三元找還兩角因司帳周裕生一時纏誤收入朱帳其實朱並未付洋質之周供詞相同並稱已由朱叔出爲介紹囑令各半認虧朱尚不允求斷湯裁判諭令出外交還米一石將發票收回了案 
[追還找欵]  
　　張吳氏去年在工程局控告魚攤主張利堂担保魚行夥顧俊卿借洋三百元延不歸還一案現除陸續還過外尚欠四十元該氏屢次求催昨經湯裁判復訊判張覓保出外迅將尾欠如數還清 
[閘北]  
[拖累保人]  
　　陳福堂前在巡警總局控告徐鶴樓王宏載不理貨欵判令被告交保在案刻因逾限日久仍未了結前日由司法科飭差將徐之保人戴木齋傳案判戴交保勒令交徐到案嗣因並無妥保諭飭暫行拘留再核 
[展限交人]  
　　已革汎捕王奎串通革警何龍貴向俞順昌訛詐一事前經四路分局黄正巡官勒令王奎將該革警交案再行究辦詎王保出之後迄未交到昨復提王追比從寛展限三天如再違延定予血比 
[追繳欠欵]  
　　鄧炳南控陳阿小欠洋二百五十元不還昨由四路分局黄正巡官將陳傳案質訊屬實判陳押候先繳洋五十元餘着交保分四期拔還 
[英租界]  
[膽大妄爲]  
　　虹口嘉興路一千五百八十一號門牌某雜貨店學徒汪文香前晚掩入店主婦石陳氏臥室内乘氏熟睡欲行非禮氏即驚醒呌喊幸未被污昨晨報由捕房派探將汪拘解公堂請究判汪交保候原告到案質明再核 
[凌虐養媳]  
　　住居新閘路之王馮氏將養媳朱阿毛任意凌虐鄰人王阿四出爲勸阻反被該氏誣指拐孩控由捕房併解公堂質訊中西官以朱女手背等處尚有傷痕判送醫院醫治氏押女所一禮拜期滿覓保將女領回如再虐待查出重辦 
[强硬索債]  
　　陳燧之硬取新閘帽子作主王裕堂之緞帽二百頂由王報知捕房昨解公堂訊究陳供因王欠洋三十元零八角屢索不還是以取帽作抵判陳罰洋五元充公所有欠欵着王於下月底還清 
[不能辭咎]  
　　某洋人控侍者謝福昌竊洋四十五元昨晨由探將謝解廨訊供不認中西官以雖無行竊証據究屬看守不愼判押一月如能賠洋准卽釋放 
[未免不情]  
　　陸劉氏控破何福祥毆傷昨由捕房一併拘解公堂訊知氏與何向來姘識偶然失和着何押兩天氏斥退 
[因何衝突]  
　　夏桂松控被居阿根毆傷等情昨由捕房解廨中西官以原告受傷尚輕着卽自行醫治居押兩禮 
[竊案類誌]  
　　過犯李阿三竊裕泰昌號衣物由探查獲昨解公堂訊實判押西牢九月期滿逐出租界　過犯張阿榮即王八郎與張大狗潜入租界圖竊被探一併查獲解廨訊明判阿榮押西牢半年期滿驅逐大狗押一月　陳德桂控劉仁生竊衣訊供不諱判劉押三月同黨王富生押三禮拜　嚴士祿竊陳慶生之東洋車訊供屬實判押三月期滿驅逐 
[茶館失愼]  
　　南京路浙江路口一洞大茶館樓上昨晚八點餘鐘起火經皮帶車馳往撲滅已燬毗連樓面八間詳情探明續錄 
[美租界]  
[誘拐婦女]  
　　新記浜路七十七號郁順發之妻陳氏前日被不知姓之明才誘拐逃逸昨郁投報捕房捕頭允爲查緝 
[無端被疑]  
　　海能路工部局病房内前日失去現洋二十五元疑係侍者徐阿福所竊報捕房飭探拘押嗣因查無實據斥釋免究 
[流氓敲詐]  
　　顧阿福昨至捕房報稱行經海寗路被流氓施阿祥拆梢洋三元請爲查辦捕頭准之 
[索債爭鬥]  
　　伍阿長昨向新記浜路陸忠甫索討欠欵起釁亙毆致傷陸之面目被捕併送捕房飭赴公堂禀控 
[法租界]  
[女孩待認]  
　　前日下午有年約三四歳之女孩一口在四明公所左近迷路啼哭該孩身穿破舊紅花洋布襖藍花布棉褲花布襪蒲鞋面鞋左耳邊有疤當由巡捕送入捕房留候家屬認領 
[賠償了事]  
　　某洋人前坐汽車至善鐘路被修理電燈工匠徐生記楊掌生碰碎玻璃擊傷面部控由公堂判俟該洋人醫愈後再行核斷昨復集訊聶司馬商之顧副領事判令工頭林月記賠償玻璃銀八十兩又估價費銀二十兩醫傷費銀十兩了案 
[領回逃妻]  
　　周畏三之妻崔氏前日逃出匿居馬立師地方某姓家被周訪實報捕解廨訊究氏稱因丈夫無力顧養是以出外帮傭判周具結領回 
[原告自誤]  
　　恆泰永前控萬源祥圖賴房租經公堂判候覆訊在案昨日被告將歷年房票檢齊呈驗聶司馬以原告兩次傳訊不到殊屬非是即命被告退去候原告到案質訊核斷若再抗延不到定將案註銷不理 
海上閒談 
　　上海居民最近之恐慌有二一檢疫一暗殺 
　　今檢疫之風潮已銷散矣而暗殺之案則尚未有端倪 
　　金琴孫案之匪徒雖有弋獲之風說而傳聞異辭尚不足爲典要若周邱氏案之兇犯則更鴻飛冥冥茫無蹤蹟矣 
　　嗚呼以警察密布偵探四伏之上海而匪徒之横行無忌且逍遙法外如是不能不令人有戒心矣 
 
 

Page 21

 
 
   
 
 

Page 22

 
 
   
 
 

Page 23

 
 
　　　　 
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇蘇屬試辦宣統三年地方行政經費預算册（四續）（本册以兩爲單位兩之下加小數點爲誌）]  
　　第十七目　上海三林小學堂縣經費銀一六八．六一八 
　　第十八目　上海强恕小學堂縣經費銀一二一．五四六 
　　第十九目　南滙縣教育經費銀三一三四．三七 
　　第二十目　青浦縣教育經費銀五六四八．九三 
　　第二十一目　奉賢縣教育經費銀二七八八．七七七 
　　第二十二目　金山縣教育經費銀四一○． 
　　第二十三目　川沙廳教育經費銀一一一二．八八三 
　　第二十四目　常州府教育經費銀四三二七．五九四 
　　第二十五目　武進縣教育經費銀三二九○．二二 
　　第二十六目　陽湖縣教育經費銀五八九．五 
　　第二十七目　無錫縣教育經費銀九九二．五二五 
　　第二十八目　金匱縣教育經費銀一七一○． 
　　第二十九目　宜興縣教育經費銀九九六．八一一 
　　第三十目　荆溪縣教育經費銀二二四九．四三六 
　　第三十一目　江隂縣教育經費銀二三八七．八四七 
　　第三十二目　靖江縣教育經費銀二○八四．一六七 
　　第三十三目　鎭江府教育經費銀三○六九．七三三 
　　第三十四目　丹徒縣教育經費銀五四二○． 
　　第三十五目　丹徒縣初等學堂經費銀三八六七．三一二 
　　第三十六目　丹陽縣教育經費銀二二四九．九 
　　第三十七目　金壇縣教育經費銀六三七．四 
　　第三十八目　溧陽縣教育經費銀二五八八．三六九 
　　第三十九目　太平廳教育經費銀八五六．五八九 
　　第四十目　太倉鎭洋兩州縣教育經費銀一三三九三．一 
八 
　　第四十一目　崇明縣教育經費銀一一六四四． 
　　第四十二目　嘉定縣教育經費銀四一六四．三六一 
　　第四十三目　寳山縣教育經費銀五一八八．一八九 
　　第三欵　補助私立學堂經費共庫平銀二七三七七．五一二 
　　第一項　補助省城私立各學堂經費銀六○九一．八三四 
　　第一目　位育小學堂經費銀五二○． 
　　第二目　鍾善小學堂經費銀七八○． 
　　第三目　公益小學堂經費銀二七七．三七一 
　　第四目　半日小學堂經費銀一二八○． 
　　第五目　儒孤小學堂經費銀六八○． 
　　第六目　振華蘇蘇女學堂經費銀二五五四．四六三 
　　第二項　補助各廳州縣私立各學堂經費銀二一二八五．六七 
八 
　　第一目　常熟競化女學校經費銀六五○． 
　　第二目　崑山縣私立學堂經費銀一○七．五 
　　第三目　新陽縣私立學堂經費銀四六．九 
　　第四目　華亭婁兩縣私立學堂經費銀二六．三八八 
　　第五目　華亭縣私立學堂經費銀六六七．一二九 
　　第六目　婁縣私立學堂經費銀三一二．○七一 
　　第七目　上海縣私立學堂經費銀六四七．八五五 
　　第八目　上海南洋中學堂經費銀三○九四． 
　　第九目　上海民立中學堂經費銀一六八． 
　　第十目　上海務本女學堂經費銀二六五二． 
　　第十一目　上海愛國女學校經費銀一一八六．一二九 
　　第十二目　上海城東女學校經費銀一三六． 
　　第十三目　上海女子蠶業學校經費銀三四○． 
　　第十四目　上海體操學校經費銀八八四． 
　　第十五目　上海中城小學堂經費銀二六五．二 
　　第十六目　上海初級小學堂經費銀二六五．二 
　　第十七目　上海民立幼童學校經費銀二○四． 
　　第十八目　武進縣私立學堂經費銀一一六二．三四一 
　　第十九目　陽湖縣私立學堂經費銀二四二三． 
　　第二十目　宜興縣私立學堂經費銀五五九．四八三 
　　第二十一目　荆溪縣私立學堂經費銀六○二．五 
　　第二十二目　江隂縣私立學堂經費銀六九．○三五 
　　第二十三目　靖江縣私立學堂經費銀八三．二○七 
　　第二十四目　丹徒城鄉各小學堂經費銀三六七．九 
　　第二十五目　丹徒求已小學堂經費銀二○○． 
　　第二十六目　丹徒駐防女學校經費銀二○五八． 
　　第二十七目　金壇縣私立學堂經費銀二四四．八二 
　　第二十八目　鎭洋縣私立學堂經費銀六一． 
　　第二十九目　嘉定縣私立學堂經費銀二○一． 
　　對於原册表本類之說明 
　　第二類　共六欵删爲三欵共删三六三八九．九二三增六○○○．增删相抵實删三○三八九．九二三三　府廳州縣册内移入一三二一○二．一一四（未完） 
小說 
[義俠小說（五）]  
　　格蘭那極易炫麗之軍服。坐於客室之中。客室之陳設。亦至華麗。案如雪。壁上嵌絶大之玻璃鏡。格蘭那極時時在鏡中自。顧其影。以爲如此丰 
 
 

Page 27

 
 
姿天下之美人。安能弗動。實則格蘭那極貌至獰惡。人之見之者。無不悚然膚。栗矧在温柔之閨秀。見此獰狀。直同大厲之向人矣。格蘭那極待久。美人仍遲遲弗即至。則焦懣不可耐。起自座間。繞室而走。來往者無慮數十周。履聲至厲。此時門動。麗榴盈盈而入。仍服其來時粉霞色之衣。眼波流動。而瞳神中含有哀楚之色。殷憂中奰玉容乃大損於前。顧以天下絶世之美人。肥瘦長短。均不損其天然之媚。逾覺其婉婉可憐。雖凝定如石人。亦將生其情愛。麗榴徐步入門。力若不能運其肢體。後隨女侍二人。格蘭那極之婢也。麗榴旣入客室。一見格蘭那極。即驟變其色。凝立無動。格蘭那極見麗榴之入。鞠躬以迓。爲狀至謹。方欲進握其手。見麗榴變色兀立。則立止其步。趦趄不進。知苟冒進者。必受此美人之揮斥。斯時麗榴之目光凛然。直注格蘭那極之面。剛勁無倫。如太陽之光。直昭徹僉人之肺腑。格蘭那極者。平日雖盡喪其天良。恣惡無憚。而一爲美人妙目之光所注。直於萬惡中激發其平。旦之。氣覺已之所行者。乃絶無一事之善。媿不可耐。引目他顧。歛避其鋒。果此須臾之天良。格蘭那極能保守而弗失者。則後此亦不至有流血之禍。逮至臨命之頃。始自悔其一生之惡行。晚矣。 
國外新聞 
[英下議院通過預算案]  
　　二十二日倫敦電云英國下議院已將預算案第二次宣讀通過並無異議案内列有入欵稅茶葉稅及暫停償還公債金等欵　二十三日倫敦電云預算案已在下議院第三次宣讀通過並無異議 
[英國女子毆辱大臣]  
　　二十二日倫敦電云要求選舉權之女子因首相愛斯奎士君擱壓女子選舉權議案許遇機再爲提出致各女子均不滿意聚衆搗碎首相馬車之玻璃警察馳往禁阻各女子遂與激鬥打落警察之帽並攢毆愛爾蘭大臣裴萊爾君餘如外務部大臣葛雷君内務大臣乞斯爾君殖民部大臣哈考脫君自治局總理本斯君住宅之玻璃窗均遭擊破　（以上譯字林報） 
[俄民追悼老文豪]  
　　二十二日倫敦電云托爾斯托雅伯爵已葬於山巓自置之地當時遠近農民均來會葬齊唱讚歌惟並無演說者同日栢靈電云俄國各大城學生均爲托爾斯托雅伯爵開追悼會惟即經警察解散 
[墨西哥革命風潮續聞]  
　　二十二日倫敦電云墨西哥革命風潮異常猖獗其首領爲前任總統買特洛君該黨現已占據數鎭受影響者共有七州之地目下稽查異常嚴密　二十三日倫敦電云革黨以炸藥將某橋梁炸毀致有火車一輛因而遇禍墨西哥南部各州已與京城隔絶革黨之勢力日漸蔓延　同日鈕約電云墨西哥革命黨已占據北部三州官軍與革黨曾開戰六次總統狄愛士在中央及南部各州仍有勢力由墨西哥發出之電信均經官塲檢查美國大軍現已馳往南部保護美國邊界之中立　墨西哥革命黨首領買特洛已出示自稱爲墨西哥總統宣布組織臨時政府示内並禁止攻擊墨西哥美國僑民南墨西哥乞華華地方業已開戰 
[荷蘭政府發行債票]  
　　二十二日栢靈電云荷蘭政府已發行二釐半起息之公債票五十兆拂洛林斯（荷幣名）彌補一八九五年至一九零九年國用之虧欠　（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
