# 1919 - 241 - 4916721

 

Page 1

 
 
   
 
 

Page 2

 
 
   
 
 

Page 3

 
 
時評 
[南北與皖直（冷）]  
　　南北之鬭明也皖直之鬭暗也南北之所爭名義也皖直之所爭權利也故南北之和雖難而尙易皖直之和似易而更難 
　　是故南北之爭尙有評騭之價值若皖直則一邱之貉耳安必問其是非 
命令 
　　九月三日大總統令任命劉鏡人爲駐日本國特命全權公使此令 
　　又令京畿警備總事令部原爲對德奥參戰而設現在戰事告終自應將該總司令部即行裁撤惟首都重地維持治安關繫重要着改設京畿稱戌總司令部以重責成此令 
　　又令特派段芝貴爲京畿衛戌總司令此令 
　　又令財政總長龔心湛呈請任命安海瀾爲僉事應照准此令 
　　又令蔡廷幹給予一等大綬嘉禾章此令 
　　又令曾述棨給予二等寳光嘉禾章此令 
　　又令安格聨給予二等大綬寳光嘉禾章此令 
　　又令許鑑觀給予三等嘉禾章馮延鑄晉給四等嘉禾章此令 
　　又令唐肯給予三等嘉禾章此令 
　　又令張文鶚丁冠英鄭景僑均晉給四等嘉禾章此令 
　　又令陳浚昌晋給四等嘉禾章此令 
　　九月四日大總統令文官甄用審查合格之簡任職存記熙魁著交内務部韓宗潮著交鹽務署酌量任用此令 
　　又令文官甄用審查合格之簡任職存記劉世珍陶藻華均著分發江蘇交該省長酌量任用此令 
　　又令兼署内務總長朱深呈准兼奉天省長張作霖咨遼瀋道道尹榮厚因病懇請辭職榮厚准免本職此令 
　　又令任命史紀常爲奉天遼瀋道道尹此令 
　　又令外交部呈請任命史紀常兼營口交涉員應照准此令 
　　又令任命王凱慶爲陸軍第六師步兵第二十三團團長此令 
　　又令兼署内務總長朱深呈准湖北省長何佩容咨請任命王炳義試署湖北省會警察廳警正應照准此令 
　　又令國會議决監所職員官等法本大總統依約法第三十條公布之此令 
　　又令國會議决監所職員官俸法本大總統依約法第三十條公布之此令 
專電 
　　北京電直皖兩派近日暗鬭復甚長江三督對於龔心湛時多非難之電政局恐有變動 
（五日上午十二鐘） 
　　北京電内閣有更動訊龔面辭東海遣人商田或靳暫攝尙未允財長本缺並開又烟酒督辦張壽齡辭職己准定丁乃揚繼内閣更動原因在財政困難及軍費無出（五日下午三鐘） 
　　北京電顧王專使電告奥約内容三條未變更請示辦法 
（五日上午十二鐘） 
　　北京電巴黎三日電各國通知奥國限五日内簽字（五日下午三鐘） 
　　北京電昨夕王揖唐請議員茶會王致詞李盛鐸答詞皆預定稿王詞有惟平内和乃久但利國家有何意氣不可捐棄權利不可犧牲語（五日上午十二鐘） 
　　北京電王揖唐以吳佩孚堅持反對西南態度近己大明一時不赴滬（五日上午十二鐘） 
　　北京電王决灰日或眞日偕各分代赴寗（五日下午八鐘） 
　　北京電龔定陽日餞王揖唐各議員陪（五日上午十二鐘） 
　　北京電徐樹錚宴楊晟囑早日回滬代王疏通（五日下午二鐘） 
　　北京電安系擬和議不成卽於臨時會選副制憲己收買己未三十三人現仍收買期得三分二人數（五日下午八鐘） 
　　北京電安系言衆議員郭某張某己聨絡可助彼疏通 
（五日下午八鐘） 
　　北京電衆議員赴粤者己五十餘人尙有二十餘人將行 
（五日下午八鐘） 
　　北京電電蘇齊吉郭慰留（五日下午二鐘） 
　　北京電楊以德請來京面商學潮辦法（五日下午二鐘） 
　　北京電財部决速出八年公債又擬行短期國庫劵（五日下午二鐘） 
　　北京電吳鼎昌電請免除庚子賠欵未加關稅前用抵釐金卽實行裁釐加關稅後用興敎育實業（五日上午十二鐘） 
　　北京電京漢路四年來積京鈔五百餘萬備修河橋現被某系挪用（五日下午八鐘） 
　　北京電使團正式復財部允撥關餘（五日上午十二鐘） 
　　北京電徐齊日餞美芮使 
（五日上午一二鐘） 
　　北京電汪張電告安化駐軍前月勘日鬧餉譁變旋卽平息 
（五日下午八鐘） 
　　北京電贛陳電院部謂養電被公言等報登載請查究洩漏陸錦立函警廳根治但聞該電報西南增兵贛南某當局認爲無須秘密（五日下午二鐘） 
　　北京電贛督迭報軍情意在索械龔覆時局無再戰理西南亦决不至無故啓釁勿張皇 
（五日上午十二鐘） 
　　北京電岑復龔電謂梅縣移軍係圖給養訓練便利南雄並未增兵援贛名義己久並無他意乞告陳督（五日上午十二鐘） 
　　北京電英使見東海詢藏約東海答詞大意藏約在清光緒十六十八三十二年經唐張陳先後修訂入民國後因邊界問題迄未决現民氣甚盛全國方争青島貴使此時提議深爲可惜政府現在一須將藏約始末陸續宣布國人二須電知與藏接界之川甘滇諸省三須提出國會通過方能簽字云 
（五日下午三鐘） 
　　北京電熊克武以西藏交涉要求條件有侵及青海甘新打箭爐等處主權請政府堅拒 
（五日上午十二鐘） 
　　北京電管金聚所部欠餉經府飭陳樹藩撥給茲接管電稱陜督所報財廳撥欵數目相差甚鉅擬卽派員赴省與財廳質對 
（四日下午一鐘） 
　　北京電　范其光送華僑千餘人回國（五日上午十二鐘） 
　　香港電各省軍代表昨决定一致反對王揖唐（五日下午二鐘） 
　　香港電憲法委員會調查參議員報到八十四衆議員五十七尙有百餘下旬返粤（五日下午二鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電今日總統府傳出消息謂中政府現準備取銷中日軍事協約但承認另一密約之存在此密約訂立未久其條欵與軍事協約幾無稍異查此約或係五月初旬所談判之日人井口合同從前通信中曾約略言及之（三日）字林報電 
　　北京電前中國銀行總裁徐恩元對於中美銀行之組織極爲關切今己應美國股東之請求前赴美國行將在橫濱於十三日乘俄羅斯皇后號赴美該銀行己由政府核許成立組織大綱業己議妥總行設於北京不久卽將開幕衆意徐氏此行定可增進中美股東間之美感並可有機會以磋商在美國開辦分行 
（四日）路透社電 
　　北京電王揖唐派賈士毅今日赴滬擬改在德領事署開會 
　　北京電陳介等請王揖唐勿允譚延闓督湘（以上四日） 
　　廣州電支日政務會議議决電京拒絶王揖唐請速易總代表 
　　廣州電譚浩明反對王揖唐（以上四日） 
以上平和通信社電 
　　北京電昨閣議通過内債五千萬即日發行 
　　北京電文官高等考試報名限九月二十四日截止應甄錄試者二十日截止 
　　北京電擬調戚揚爲浦口督辦以段書雲爲贛長 
　　北京電分代表允先赴滬王揖唐擬提前啓行 
　　北京電龔氏决定將八年預算全案送交和會請南代表參考（以上五日）以上中華通信社電 
　　北京電龔心湛又有辭意徐勸暫維現狀俟和局定後再定行止 
　　北京電王揖唐昨集　院議員茶話王演說辭有但利國家可以捐除意氣犧牲權利等語 
　　北京電總分代表决仿初次辦法到寗小住候信赴滬並無在甯開會之意（以上四日） 
　　北京電西南各派反對王揖唐聲浪頗高軍府迄未有正式答復徐龔除問接托人疏通外昨院又直電西林詢問 
　　北京電王鐵珊近於某某兩系要人間有所調停聞關係吳佩孚反對王揖唐 
　　北京電鮑吉督條陳護路軍分三路佈置己邀允准吉省帮辦軍務將任裴其勲 
　　北京電内部通令各省提倡警察敎育添設水陸警察傳習所造就警務人材 
　　北京電蒙藏院呈請清理口外各台站地畝總統批交財政農商兩部核議財部主張現值蒙邊多事之時應暫從緩議 
　　北京電蔣夢麏電促蔡元培回京聞蔡不願北上蔣亦擬辭 
　　天津電曹省長接中央電令防制學潮聞己訓令警廳嚴加防範如人民有越軌行動即行逮捕 
　　香港電莫督前允派隊隨林葆懌入閩近忽中止此間信爲桂系與北方握手之徵（以上五日） 
　　以上中孚通訊社電 
公電 
　　吳佩孚再覆龔電各報館均鑒因中央派王揖唐爲和議總代表曾於上月三十一日電致龔代閣力阻茲接龔覆電仍爲王强辭辨護佩又於本日率第一路全部致龔一電文曰北京國務院龔代總理鑒冬電悉自王揖唐出任總代表而全國反對之電日數十起公則始爲疏通繼爲辨護欲以一手掩盡天下人耳目殊不知欲蓋彌彰肺肝如見公電旣謂無絲毫黨系之見爲何代揆伊始不宣佈脫離安福黨系且安福憑藉黨卒把持政柄公繼續代揆爲何不請元首以明令解散之是黨系之累公且難免何况王君王君之選公實尸之當未發表之初公先揑造全體贊同之電摇惑北方各督各督不察誤墮術中不得不隨聲附和更密遣安福私黨分赴津滬揑造團體名義電促王君南下公所謂軍民長官及各界團體來電贊成者如斯而己公以堂堂總揆竟效　安會僞造民意之伎倆清夜捫心亦當自疚安福爲虐羣好竊柄政由寗氏祭則寡人元首毫無行動餘地公乃謂王君此行元首主持之全國不乏忠義之士不無明眼之人誰不知元首受制公謂對人問題故肆詆擊師長等對於王君個人毫無惡感惟王君爲全國所拒絶不宜不代表民意以盡忠告在他人爲總代表或可不必苛擇在安諠系爲總代表則不能不注意其人也爲國鋤奸義不反顧爲民除暴仁者所爲矧師長等爲首倡主和之人而衡防爲雙方接近之地南北中樞關係較切心以爲危安能緘默溯自安福系發起以來胎胚於借欵告成而卵育於公長財政今日撥黨費數十萬明日發旅費數萬元何莫非民膏民脂如謂國家財政涓滴歸公各軍餉糈之積欠則累累無算而安福黨費之接濟則源源不絶安福系反躬自問恐亦愧對我全國軍人也至於地望之說尤不謂然君主時代大官不言者小官尙得言之公欲以勢力箝人之口耶職路地當衝要爲全國所仰望旣以和始必以和終主持公道毫無私見公諸天下當無異議師長吳佩孚率直軍第一路官佐軍士同叩豪等語謹此奉聞吳佩孚叩支印 
　　吳佩孚爲公民被捕事電各報館均鑒頃因直魯公民爲濟南槍斃善良赴京請願被逮事曾上大總統一電其文曰北京大總統鈞鑒前讀内務部卅電稱有各界聨合代表赴公府請願因擠破西苑栅欄被警廳强制解散等語嗣又據京報載當道以激烈爲藉口嚴電檢查郵電凡民意與安福派抵觸之郵電皆被扣留等語師長猜疑數日莫明眞象乃頃據魯電京函始悉因魯督無故而請戒嚴馬良一日而殺三士激動公憤舉代表赴京請願奈九重萬里不得申訴露宿風餐不肯遽去以此致觸安福派之怒或逮捕或拘留以思報復當全國沸騰人心浮動之際如此暴戾恣唯淫刑以逞是官逼民反也伏念君主專制時代人民尙有叩閽之舉擠破栅欄亦尋常事而共和黑暗竟使下情不得上逹反甚於專制並誣以强暴罪名彼夐夐者其心可哀其情亦可憫矣誰無生命誰無身家但有申訴之地亦何敢冒咫尺天威乃不惟不賜延見而反橫加摧殘以數百無辜之人民而繫身於囹圄之内稍有人心誰無義憤大獄之興恐招大亂辛亥爭路之風潮何莫非當局所激動耶我大總統受制羣凶神奸篆柄逮捕必非本意而赦免尙有特權師長不敏敢代士民請命以維時局而消内亂冒昧陳情不勝悚惶待命之至謹禀師長吳佩孚叩豪等語事關全國公憤請即合力維持爲民請命以警凶殘而伸民氣吳佩孚叩豪印 
　　鎭江來電　申報館轉全國學生聨合會上海學生聨合會南京學生聨合會蘇州學生聨合會及各省各縣學生聨合會公鑒現有未進本校學生劉啓文韓庚泰趙朝宗張如龍吳宏吉徐鼐昌程冠廷李則陳八人對於來校學生强取行李剝奪自由妨礙上課擾亂秩序在校學生等公决驅除不認其爲同學所有在外冒名代表之意思表示及其他法外行爲槪作無效江蘇省立第六中學校學生自治會全體叩微 
路透電 
[羅馬尼亞問題]  
　　三日巴黎電羅馬尼亞問題極形緊急高等議會因羅國迄無覆文决議派代表至羅京以限時答覆之哀的美敦書致羅政府如羅政府倔强不服則協約國與共同作戰國將與羅國斷絶外交關係續電云聞致羅之哀的美敦書專述賠償與羅軍退出匈境二事協約國擬要求羅國承認以所取匈國之貨物貨車牲畜種種交與協約國聽令和會分派所不歸還之糧食則按值繳欵與協約國哀的美敦書性質甚爲嚴峻羅國如拒絶承認協約國之要求則必發生極嚴重之時局協約國將以此節告知駐本國京城羅國外交代表 
　　四日巴黎電據羅人各界聲稱八月二十三日協約國致羅政府之長牒文未於三十一日遞到羅京是日僅收到協約國於二十五日所發之短牒文 
[各國近事記]  
　　三日巴黎電奥代表請寛限兩日答覆和約條欵大約可望邀准 
　　三日丹京電立陶宛公報局稱波蘭軍與立陶宛軍曾相鏖戰波蘭政府於是以哀的美敦書致立陶宛要求立陶宛軍退至新劃定界線之後否則即須宣戰 
　　四日羅馬電聞英相喬治與意代表蒂土尼己商定解决意國問題之辦法聨名致文威爾遜總統請加贊成聞英意兩國於經濟問題亦商定辦法 
　　四日倫敦電法報之一部分近嘗抗議英國對叙利亞之政策自英國在比魯特逮捕伊米爾賽特後反對之聲益高衆院討論和約時議員數人述及此事以巴爾土氏爲最激烈要求英國應尊重一九一六年叙利亞密約英國各報處之泰然惟促政府從速解决該問題準備法國受託管理叙利亞愛蘭堡將軍不日將抵倫敦現望將軍有以釋法人之疑慮路透電社得悉伊米爾賽特專事煽亂前充土國間諜英人拘之曾先請準比魯特之法國當道 
　　四日倫敦電亞昌格爾巿議會及城議會之代表四員己抵倫敦擬請英政府勿撤北俄英兵 
　　三日倫敦電過激軍無線電稱敵軍己佔基夫鎭 
　　四日倫敦電每日電聞載稱倫敦得有消息埃及首相爲人以炸彈擲擊但未受傷 
　　四日開浦唐電斯末資將軍己組成南斐政府前政府人員均未更動 
　　三日特班電南斐國民黨代表赫查格將軍與其隨從己由巴黎回此 
　　三日馬賽電肩夫加入船港工人罷工本港商業全行停頓馬賽工業聨合會揚言擬全體罷工 
　　三日倫敦電鑛工聨合會大會一致贊成幹事部之建議拒絶政府收買鑛產權利以處置煤鑛之辦法及力請將鑛產完全收歸國有 
　　三日倫敦電阿米尼亞有責任官員仍以英軍撤退後時局將有劇變爲言今有確切之證據可以證明韃靼高逹突厥諸族將合成一軍由土國軍官指揮分東南西三面攻擊阿米尼亞人韃靼與高逹人現己向伊里凡進發 
　　三日倫敦電每日郵報豫料海軍大臣華特朗氏所將減削之海軍程度謂華氏大約將減少海軍經費五七十兆鎊等於戰前之三十四兆鎊蓋今昔物價相差甚遠也海軍人員將減至戰前之數惟據每日郵報云最大之節省爲軍艦一項所保留者僅戰鬭艦巡洋戰艦輕巡洋艦驅逐艦潛行艇餘艦均將裁去此後一時不致添造新艦故軍艦之數將較戰前爲少惟各艦之速力　砲力均將增加該報又稱海軍部船廠均不封閉蓋各艦待修者頗多且須豫備臨時造艦之用 
國外要聞 
[美日間雅勃島管理權爭潮]  
　　密勒評論報云雅勃Ｙap爲太平洋中加洛林羣島之一小島其位置在上海西南約二千英里前屬德國依照和會處置赤道以北德屬各島皆歸日本受託管理雅勃一島當亦在内以土地言雅勃在太平洋中僅爲滄海一粟殊無重要可言但太平洋商務電報公司之電局適設於此故以美國與他國之在華利益言則有莫大之關係焉該電報公司之海線由上海起直逹雅勃然後轉接舊金山與西利伯島間之總線雅勃東北約五百英里爲甘姆島乃美國領土亦設有電局面馬尼剌則在雅勃西北約一千二百英里雅勃之形勢有如是者上星期内日本報紙接華盛頓消息據謂威爾遜總统語上議院議員英日協約規定赤道北羣島屬日赤道南羣島屬澳此節與美國之維持雅勃電局不致妨礙因和約中己明白聲明雅勃由美國管轄以便保存電局也日報得此電訊言論大爲激昻如波濤之湧起八月二十六日日本廣知報評論此事謂遍查和約不見威爾遜總統此項聲明但附件第七欵規定德國放棄其由雅勃至甘姆至上海至梅那社之海電權利耳據美國上院議員洛志氏稱依渠見解和約予五大國以酌視時勢處分羣島之權至於雅勃島與電局是否屬諸日本當然爲洛志氏與美國國内人民所亟願知之者而在華美商則尤欲知其究竟也近兩年來在華美商頗感電報遲滯之困苦有時郵信逹到較電信爲速休戰後數月來海電延緩尤不可耐尋常電信遲到少則六日多至半月而商人出資三倍每日僅許發一次之急電亦必遲二三日始可逹到若無線電報則成立未久能否傳到殊不可定且所傳者多爲政府　電上海美商行經理人京言如海電能未變戰前原狀則去年美商營業定可增多三分之一今至少有美商行六家聲稱因電信遲擱之故最近六個月中少作山一百萬至三百萬元之生意然美商所患者尙不在電信之遲滯甚至因電線中斷電報竟不能通有時斷線之處適在中國海岸之外說者輒歸罪於中國海盗然唆使此海盜者果何人歟有時電線斷於甘姆島附近之深海中此爲戰前所不常有之事今則屢見不鮮矣上海美商之不便即上海日商之利益蓋日人在中日間另有海線而日本與太平洋海岸間復有無線電可供日商之用且日商更可利用其船隻上所裝置之無線電以逹其電信於美國也綜之使美國處於黑暗之地位乃日本之利乃日本在華侵略政策之利益蓋電線中斷消息不靈則美國處於黑暗中矣若雅勃電局竟歸日本管理則無異常使美國不明悉日本在華之舉動也電報交通阻隔則營業何能進行在華美商欲不破產停業將不可得夫兼愛主義固屬甚善但若仰首前進而不顧及忌者所置之陷阱則其人直一愚人耳吾人深望此項中美間之交通要線由美人管理之今日稍稍堅持可省却將來美人許多赤血黃金如雅勃美人電局竟入口人掌握中則在華美商不如閉門回國之爲愈也 
[藍辛氏關於山東問題之言]  
　　中美新聞社華盛頓通信云美國務卿藍辛氏在參議院外交委員會關於和約中山東問題之陳述己詳載於八月十二日之聨合報茲譯錄於下昨日藍辛君在參院外交委員會聲言英日兩國關於山東之密約石井大使對於藍君隠瞞不言先是一九一七年九月六日當藍辛石井協約尙在討論之際石井告藍氏謂彼己向英外相葛雷保證日本必還膠州於中國『但須保留德屬太平洋諸島因凡日本政府非得此諸島不能確立』參議員布拉氏（共和黨伊逹化州籍）問曰石井關於德國權利之處置續有所說否藍君曰未續有所說曰君目下則己知彼時日英間訂有許日本管理膠州之約而石井隠而不告美國國務卿知之乎曰然藍君又言日英法俄意間之密約彼於本年二月間至萬歲里始知之曾經詳細調查並知此等密約在俄國從未宣布又謂前英外相巴爾福當美國對德開戰後到美亦未提及任何關於土地之密約藍氏以爲此項密約並不束缚美國又謂彼係提議重行承認對華門戸開放政策之人旋談論巴黎會議情形藍氏謂美國代表團並不自視爲被密約所約束參議員普米倫氏（民主黨沃哈沃州籍）問引起藍辛石井協約之談判中國先有所知否答曰直至談判時始知之普米倫氏問中國何時表示其對於該約之反對藍辛答稱彼從未知中國曾有所反對惟後曾『發表一宣言』又謂彼並不視藍石協約爲絶對『束缚』美國不過一種類於『路脫與高囗所訂之約與其他協商』以便行動者耳又詳述當時與石井談判情形其言曰余向彼提議以爲現在盛傳日本欲利用戰事所發生之情形擴張其在華勢力範圍故日美兩國政府似宜重行聲明對華門戸開放政策石并答稱伊表同意但以爲此項協約應承認日本在中國之特别利益余答謂余願宣稱日本在中國有『特别』利益但不是一種政治的利益又約中應將所謂『特别利益』加以界說否則余反對締約倘此項利益係指『最高』利益而言則訂約之說不必再談若僅爲『特别』利益乃可談耳石井提出孟祿主義並謂遠東亦應有一種孟祿主義余謂關於孟祿主義世人不少誤解其實此項主義並非謂美國在西半球之各國具有最先或最高的利益乃係阻止外國干涉美洲各國之事務或土地耳換言之美國對於他國並不要求特别權利也余又謂余覺此項適用於美洲各國之主義亦應適用於中國卽任何外國不得在中國要求特别權利尤不得要求最高權利參議員勃倫台奇氏（共和黨诏耐克的克州籍）問曰彼時石井顯然考慮君之意見乎抑僅不語乎藍辛君答曰僅默然不語而己 
[美國防止花柳病之計畫]  
　　中美新聞社華盛頓通信云當歐戰期内據美國海陸軍所編衛生記錄統計花柳病一項流傳之廣最爲駭人聽聞但以國中朝野上下皆戒談斯事諱莫如深其勢遂蔓延愈廣今公衆旣有覺悟公共衛生局局長藍魯伯軍醫官决計從事撲滅不再使之蔓延孫藍氏云陸軍第一批入伍兵士經醫官檢騐其中十分之三患花柳病而病尙初起因檢騐時間短促不克察見者尙不知凡幾第二批之一百萬人中患花柳病者多寡未詳據醫官云其數必更多因此輩年齒較長傳染之機緣尤多約計通國中男子患梅毒者居百分之十而淋症流傳尤廣藍氏云去年（一九一八）十二月爲止一年中美國陸軍中患花柳病者共十七萬人其六分之五係各州應募者素有此症其六分之一則入伍後始傳染是可見陸軍因兵士患花柳病而不能振軍務每年約計損失之人工當以二百五十萬日計花柳病之防止無論平時戰時均應厲行在兵士散伍時尤當取嚴厲手段强迫施行以免傳播於平民間因兵士之患花柳病者多來自民間如再輾轉傳染勢且更廣此爲一國命脈及家庭幸福計必當力事防維繼續不懈且爲保後嗣健全計社會上人人無一不當負防制之責者也公共衛生局此舉本戰時所發生茲且移而施諸平民間戰時此項經費所擲無算將來必獲其益防止花柳病之事非宣告休戰遂可以己也云云去年美國務院籌撥美金四百十萬元與衛生局以充此項經費至明年（一九二○）此欵將告罄但該院己覺悟必須再行撥費以便繼續推行據云現有四十三州均由政府撥欵以充防止茶柳病之經費每州均須將患病人數及情形呈報以便酌量撥欵各藥房亦願加入此事業皆不復肯售秘藥凡就之求購者輒紹介於醫生或醫院若及早施治歷久不輟必能見效凡身患花柳病者如不肯求衛生醫官協助以防免傳染於他人則當局可依騐疫之例人人加以檢騐專治花柳病醫院之設本所以加惠患者俾就良醫患者倘不知自愛不肯就醫以至傳播其病危害公衆衛生得由他人告發拘留至治愈而止凡娼妓幾無一不患花柳病若將娼妓隔離使獨居一區是不啻特設一官賣花柳病巿場以待顧客也今所當隔離者非娼妓乃其病源欲絶病源第一步宜禁止賣淫業亦决不可遂令己歇業之娼妓溷入社會其年輕者設法授以有用之職業其他則可發送公所留養然必先使其病體全瘳然後其道德幸福乃可籌及隔離區域旣經廢除凡歌舞場按摩所尤當檢查取締公共衛生局以爲欲防止花柳病其根本方法仍不外乎敎育患者病者如是之多均因愚闇無知未明其爲害之烈故耳凡曾與海陸軍人相交接者覺其於男女關係問題均茫無知識一般青春少婦亦然此患花柳病者所以至盈千累萬也其責當在父母師長惟海陸軍之退伍者應己深有閱歷當不致自甘迷戀以自貽伊戚若更加以敎育當益明男女不規則之相交危險萬狀無論學校家庭若將男女關係問題切實演講則於遏制花柳病之流毒必有遠大之效果 
國内要聞 
[敎育部不許學生談政治]  
校内集會亦須限制 
　　自京津請願事件發生後敎育部徇警察廳之請於三日頒發部令取締學生集會並加入政治結社其令文如次本部現准京師警察廳公函内開查治安警察法學校學生不得加入政治結社政談集會原立法之限制蓋以學校學生正在求學時期對於學術上之研究方苦日力之不足若分其精神於政治方面則於學術方面即不無妨碍且學生正在求學尙未到問世時期旣於政治問題素無研究經騐之可言卽有所表示亦不能洞中竅要乃先抛棄其求學時期至可寳貴之光陰而從事於未有研究經騐之事業在政治上未見有益而在學術上己先有所損所謂兩失之道爲學生本身計亦不應出此乃近來一種風氣學生每好談政治本年以來此風尤甚至如本届山東請願團來京本京各校學生亦行加入至演出本月二十七二十八兩日麕集新華門之現象若不從根本上嚴加干涉於學風及治安前途均有莫大之影響又查治安警察法凡政治結社集會於組織前三日内應呈報該管警察官署其關於公共事務之結社集會行政官署爲維持安寧秩序認爲必要得令其依前條呈報是警察官吏對於各項之結社集會法律上本許有限制禁止解散之權爲此函逹貴部面即轉飭所轄各該學校嗣後各校學生應遵照治安警察法不得爲政治結社政談集會各該校如有在校内開會情事應依照治安警察法先行呈報該管區署聽候派警監視如有不行呈報或開會時有不合舉動曁學生有加入政治結社集會情事經本廳查出即依法嚴重執行務希轉飭遵照并希見覆等因到部合亟令行該校仰即通飭遵照 
[津代表第四次請願書]  
　　上月二十八日天津續有第四批請願代表來京於二十九日赴國務院呈遞請願書並保釋被捕代表茲錄其請願書如下具請願書天津紳商代表張伯苓陳寳禾趙春亭宋則久郭芸夫王夢臣孫子文楊增益王晉生等爲請願事竊此次山東戒嚴令實由濟南馬鎭守便朦請張督軍轉呈頒布其時山東省城各界公民痛外交失敗設法挽救實爲愛國之舉動並無他項亂事之發生原無頒布戒嚴之必要乃該鎭守便張大其詞藉昌言報館一案無端朦請以遂其摧殘民氣慘殺無辜之謬舉查昌言報館揑稱十府三州公民名義通電政府攻擊沈前省長嗣由該省公民趨赴該報館質問見有數人在樓上吸食鴉片聚賭麻雀爰即扭送官廳請求依法懲辦此等案件至大不過刑事訴訟乃該鎭守便藉端朦請戒嚴己屬欺飾乃復逮捕馬雲亭等非刑熬審遍體鱗傷誣稱匪類用刀將馬某等三人身臉割裂鮮血迸流體無完膚查馬雲亭爲回敎人年七十餘歲向在濟南南關正覺寺街開設藥店行醫賣藥多年又爲南禮拜寺首領則其行爲端正可知於舊六月中旬昌言報館事發後馬良在濟南高等師範學堂帶領技術隊百餘人沿途强迫商民到場開會經馬良演說謂日本接濟餉械有益吾國理應感激不宜反對等語由馬雲亭當場駁辯後復赴禮拜寺提議將馬在寺内所立碑匾一槪削毁以示摒除馬良之意是以馬良羞惱成怒逮捕馬雲亭等十餘人其柔弱者請求保釋而馬雲亭等三人據理力爭强項不屈更觸其怒兩不相下是以馬良認定非致馬雲亭等於死地不能免其後患爰用非刑逼認蠱惑國民搶掠濟南諸罪狀是以馬雲亭遍體鱗傷趁昧爽無人擅行槍决行在半途遇有拉糞者提鳥者聚集十餘人馬雲亭對衆宣言以上情形並請解衣驗看無不涙下且馬良逮捕三人在昌言報館案初發生之時彼時尙未頒布戒嚴依法應交司法衙門刑庭審訊該鎭守便不得越俎逮捕乃旣違法審訊又復非刑逼供旣誣爲匪又擅槍决似此慘無人道之行爲當爲人類之公敵紳商等於馬良夙無恩怨祗以此等暴行倘政府不加詳查誠恐激動衆怒將來慘劇實不忍言紳商等俱有身家体戚相關爲人道計爲國家安全計全良心之主張未敢知而不言伏乞俯查國民大多數公意之所在未可以馬良等片面之詞認爲事實速請遴派妥員前往山東澈底查究秉公核辦以明眞是眞非之所在而安天下之人心哀哀苦苦伏乞垂鑒 
[美使離京前之餞别會]  
　　據外人方面消息缷任美國公使芮恩施博士定於本月十三日出京赴滬乘維尼蘇伊拉號返國苪使回國後新使未到任前卽以美使署參贊丁家立博士代理並以駐青島領事貝克君暫署漢文參贊現歐美同學會與國際聨盟同志會國際研究社國民外交協會尙志學會新學會等六團體擇於本月六日（星期六）晚九時半假金魚胡同海軍聨歡社合開茶話會并己柬請芮使蒞臨藉表惜别之意並備銀器繡衣贈送芮使及其夫人以爲紀念聞此項贈品價值約在四百餘元欵項係由各會合籌又聞京中報界刻亦擬開會歡送昨己由萬國新聞記者俱樂部汪會長徵求多數意見或即將訂於本月八日開會歡送云 
[法敎育家在京之酬酢]  
　　法國無線電社通信云近有法國敎育家二人來京游歷一爲里昻大學校長尤朋氏一爲該大學華文與日文敎員古郎氏來華之前先蒞日本惟中國狀况可供研究者較日本爲我故其來華之使命當然較赴日本爲重要惜其留京之期甚短促耳尤氏不日赴滬搭法國郵船盎特雷篷號返國而古氏在京游覽數天亦擬假道高麗重赴日本然後回國二人旅華日期雖短然 
 
 
 

Page 7

 
 
考察所得亦足壯其行色也自抵京後除與中國敎育界有勢力之人物直接交談並赴敎育部外交部北京大學清華學校等參觀外且得與中國游學生之畢業於法國今在京供職者重行聚首歡晤一堂此輩留法學生開會設筵接待盡禮雖在暑假期内而　會者頗不乏人主席爲前駐羅馬公使現充參議員之吳宗濂氏吳乃留法學生中資格最老者餘爲現供職於交通部外交部及其他政學機關者數十人法人方面除尤朋古郎二氏外尙有知外之士數人席間吳宗濓氏演說略謂尤朋古郎二君來京吾人曷勝榮幸余屢游法國今腦海中猶留優秀人物之印象吾國自改造以來國體與法國同歐西亞東遥遥相對成姊妹國故中國對於政體同一之法國常表同情而在戰局中此種同情極爲顯著是以戰時中國派工人赴歡以助法國而盡中國參戰之義務今又遣送青年子弟留學法國以受良好之敎育俾學成返國用其所學　中國臻於富强之域今尤古二君來此余當乘此良機以吾人感忱託其轉致法國敎育家以謝其訓練培植吾國學生之辛勞世界和平今己恢復中法兩國互相提携發展雙方工商業此其時矣顧經濟發展繫於人才而人才之培植則爲敎育家事此余所以屬望於法國敎育家也茲余謹以全體名義致謝二君在里昻大學敎育吾國子弟之熱心請舉一觴爲法國榮光及二君康强祝頌云云尤朋氏起致答詞謝其優待並以行色怱怱未及遍覽中國文明爲歉希望此後吾兩國友邦宜遣富有學職之人互相來往考察國情聨絡交誼言畢古郎氏亦起演說略曰三十年前余曾一至中國今昔相較情狀大異現己氣象一新進步不可謂不速中國近年遣派學生留學各國此非創舉蓋唐代己有遣派學子赴中亞細亞求經之舉足見中國求學之觀念固不自近代始矣將來中法兩國互換學術較前必更有進步云云是日主賓盡歡而散亦一時之盛會也 
[京華短簡]  
　　前日外交陸軍海軍三部曾開曾議一次商酌取消對德宣戰後之種種手續大致均己决定惟對於中日海陸軍事協定之取消時期迄無解决辦法會議之後派員往謁段祺瑞詢問意見聞段之意在此俄亂方殷之時應暫緩取消不然亦須待各方稍形安定然後再議取消云 
　　撤消警備總司令改設京畿衛戍總司令並以段芝貴爲總司令昨晚己見明令聞衛戍司令部仍就警備司令部改組有指揮哀畿一帶軍警特權京師步軍統領警察總監亦受總司令節制 
　　政府財政困難最近有兩大原因一則各項小借欵截至本月到期應行歸還者計近二千萬元一則積欠各處軍餉本月應行清償者爲數亦有五百餘萬元之多故連日財政機關迭開會議討論維持方法聞己擬定數端（一）責成鹽務署催交鹽餘（二）商請新國會設法通過八年公債（三）按照上月鹽電再電各省實行劃分中央地方之軍費（四）公推張弧曾毓雋李思浩張壽齡徐恩元等設法籌欵此外并擬先由官俸方面試行所得稅或搭發有利國庫證劵以期減少支出 
　　劉鏡人特任日本公使己見命令所遺海參崴高等委員一缺外部請以前任濱江道尹李家鏊派充業經通過閣議卽日下令惟劉鏡人日來即將來京李家鑿赴崴尙屬無期其海參崴外交委員一席先山參贊鄭延禧暫行代理聞劉將於下星期内抵京云 
　　各界協進會係由京師總商會敎育會農會實業同志會商學協進會公敎協和會以及滿蒙各團體與旅京紳商學報各界發起其目的在援助内政外交各問題之解决該會日前通電各省團體發起分會並派總務主任王敬芳楊震華南下赴滬漢一帶聨絡各界積極進行以期全國一致聞王己於日前先期南下楊明日出克道經濟南與各界當道接洽後即行赴滬 
[西南之議和與制憲]  
　　北京政府委任王揖唐爲議和總代表業經軍府轉電徵詢西南各省意見始行表示熊度茲據最近調查南方各省有力軍人對於王氏意見大略如下（己電軍府主張拒絶者）李根源趙恒惕譚延闓林修梅劉顯世（主張北京承認南方提出八條件無無何人均可認爲總代表者）唐繼堯（尙未答復軍府表示意見者）陸榮廷譚浩明李烈鈞熊克武吕公望陳炯明等己由軍府去電催促俾將來政務會議得從多數意見取决 
　　國會制憲問題爲兩院議員所幾經討議始行决定之事項惟以各方面種種關係致散在各處之議員未能如期會集兩院議長議員對於制憲進行之遲延極爲焦慮目前兩院中人决計暫將他事攔置專以考慮制憲進行之事宜日内所决議實行者數欵（一）調查現有議員最近期間所開之兩院聨合會議員出席人數兩院合計約皆在三百人以上惟出席人又决非即屬駐留廣州之人數其有因事因病遇有開會日期未能出席者兩院合計實不在少數連日以來兩院議長分别邀集各省議員親到秘書廳切實稽核俟確數核定後即由各省議員堅明約束此後不得離廣州一步（二）招集未來議員兩院議員之散在各處者本己由兩院中派出招待員各二人分赴京滬擔任招待惟此種招待員祗能向京滬兩地多數議員接洽據確實調查議員之散在各地者實較會集於京滬兩地者其數爲多現决由各省議員各就所知專函專電敦促速歸（三）催傳候補議員去年正式會議開會之時曾經傳補缺額一次目前兩院中辭職出缺或因事他就者實己不在少數倘非催傳候補人數仍難足額目前確定辦法即由各該議員將所有缺額明確由三人以上證明即趕行傳補作速來粤預備出席 
[張敬堯標賣第一紗廠反響]  
　　原租人己提起行政訴訟 
　　湖南華實紡紗公司委任訴訟代理人胡燮槐彭祖植來京前日向平政院提起行政訴訟呈控張敬堯擅將第一紗廠召賣其訴狀内容如次竊湖南第一紗廠民國元年長沙吳作霖等禀請向湖南銀行借銀六十萬兩開辦其機器購自德商瑞記洋行當擇省河西岸銀盆嶺地方爲廠基至民國二年十月間湯前督將該廠收歸公家辦理荏苒數年徒以公家財力艱難未能舉辦民國五年前湖南財政廳長袁以該廠關係湘省實業與金融前途至重斷難任其久於擱置爰倣照卾省布紗絲麻四廠成例招商承租擬具辦法呈請前湖南省長譚奉令查第一紗廠公家投資甚巨現在基礎未固經費毫無自非設法維持殊於實業大有阻碍查摺陳各條所見尙是仰即會同該廠總理招商承租妥訂詳細契約具報此令等因後將此案提交省議會亦經議决遂令行財政廳出示並登報招商承租數月之久無人過問民國六年四月間有湘紳朱恩縉左樹修陳申輔李逹璋孫舉璜劉厚桐向鎭川李樹甲陳大沅黃藻奇胡燮槐彭祖植等以每歲進口貨物洋紗居其大宗利源外溢金融愈形恐慌欲塞漏巵必不可任該廠停頓况公家旣艱難締造於先湘人應竭力促成於後乃組合華實紡紗股分有限公司呈請承租奉令批准隨經前財政廳長兼該廠總理袁與華實公司反復磋商條件又經數月之久官民得其同意遂於是年八月訂立草約雙方簽字奉譚前省長批准並由華實公司呈繳定金二萬兩取有該廠工程籌備處收據各在案華實公司發起人等即查照公司條例擬具招股簡章招足股本折合銀元一百萬元與草约第三條所訂之額相符即於民國七年二月間遵照草約第四條繳存資本取有財政廳收據三月間換訂正約雙方簽字又在案其時該廠安設機件未竣豫定是年六月藏事七月即將該廠移交華實公司接管惟公家安設機件之費亦無從取給復將該廠全部機器向華實公司抵押銀四萬元取有該廠抵押契據内二萬元尙係在張兼省長任内繳納前後均取得收據不意張兼省長履任後華實公司迭請照約履行悉置不理去年忽有收歸官辦之議繼又有抵押外商之說經熊紳希齡朱紳恩紱迭電維持均邀允歸湘人承辦至本年六月忽又暗引卾商李子雲承買議定價銀一百四十八萬元訂立合同行將簽約湘省議會及各界士紳以該廠爲湖南生計所關羣起反對李子雲知觸衆怒潛行離湘登報聲明取消前議而張兼省長則藉詞軍政費無着竟出示招商投標於八月一日起至八日止發買標證十三日投標卽於是日開標山高庶熙出資一百五十五萬元標買竊思華實公司承租該廠係應官廳招商承租之命令非出自商民之要求其中官民交涉皆經正當之手續絶未與法律相背馳而股東數千人半係變產投資所招股本原己足額惟因事變迭起金融紊亂紙幣低落而張兼名長背約遷延至於今日損失資本至八十餘萬元之巨廠懸不交不能開工坐失營業之良好機會其中損失尤爲重大就公法之定義官官廳爲法人任官廳者爲自然人旣經官廳批准立案復經官民雙方兩次訂立契約即生法律上之效力自然受法律上之保障無論何自然人繼任不能認前官廳之行爲爲無效現訂立契約雖分屬官民在法律上爲對等關係卽欲解除契約亦必經一定之手續及條件且必得雙方之同意斷不能以官廳一方面之威力而强令華實公司承認苟不得其同意擅爲變更成案蹂躪契約則直等强暴之行爲在法律上謂之違法處分且該廠由湖南銀行撥欵所組設今湖南銀行破產照破產法僨務者之產業應爲債權者所共有華實公司投資獨多照臨時借欵契約第七條之規定於該廠尤取得優先處分權况現有租借權復有抵押權無論何人絶對不能任意處分事理顯然即湘省軍政費無着亦應由湘政府設法另籌斷不能以此藉口而犧牲華實公司應有之權利茲事發生以來湘紳多方請求華實公司迭次交涉張兼省長皆置若罔聞華實公司始猶隠忍缄默希冀張兼省長顧全信用曲體民情必有轉圜之一日今竟以一省行政長官出此違法之行爲置人民權利於不顧商民何辜何堪受此重累不得己依據行政訴訟法第一條第欵之規定委託代理胡燮槐彭祖植赴京詣鈞院提起行政訴訟伏維察核依法裁决不勝迫切待命之至 
[皖敎育界之大集議]  
　　反對代敎廳長謀賣文廟 
　　皖代敎育廳長董嘉會謀賣文廟之事發生後合邑十紳大動公憤特於日昨假懷寗公益維持分會開會籌劃封待方法是日各士紳冒雨到會者約計五十餘人於上午八時開會首由主席報告開會宗旨並宣讀何瑛等聨名來函謂有人盜賣文廟事且有李路兩君向本縣少數人直接運動請公决云云次由路茂亭代表路步鰲（即茂亭之姪）陳述原因謂余叔在郵局服務多年此次因奉郵務長之命至敎育廳探詢文廟基地事當蒙董廳長接見後董君謂本邑士紳尙有十餘處可往接洽並開一詳細名單又謂某君難說話務請外人注意托人疏通等語次劉文川君報告謂早幾日有李子鴻向予云郵局現購買縣學宫爲郵局此事知否子當日不知此話從何處得來未敢深信後幾日鄭君子惠來會謂有人要賣孔二先生住宅今日在敎育廳會議汝知否予答知而不詳鄭君去後舒君怡笙亦來會報告與鄭君所云相同過一日果有路茂亭李鏡寰二君來會向予接洽並將知單給我觀看上面所書爲照錄敎育廳長董嘉會抄來名單首名印花處長舒邠如次公賣局長張伯衍次財政局長盧植畬陳駕霓次維持分會長丁述明劉文川次勸學所長產翰丹次省議會懷寗議員鮑田卿丁邁岑吳厚卿張崇武次清節堂董陳鏡波黃章侯次邑紳馬伯瑶何煉霞潘受祉阮芷彬等十七人並在舒產馬三君台銜及賤名上均加墨圈爲記據路君稱此四人難說話董廳長加圈因請外人注意云云予當時極力拒絶并請路君轉致外人謂此產係吾邑公產三尺童了亦可說話此事斷難有成維時并有邵小村王預南二君在會可以爲證予非虛言也次鄭君子惠報告謂某氏謀賣聖廟予得信最早是以不得不報告劉文川君使大家知道無論如何决不承認此事鄙人今日即爲反對之一諸君如何衆贊成其主張全體鼓掌次韓兆豐陳述辦法并擬有呈文電文各一稿請衆討論次張伯衍代表吳澤甫謂張君托鄙人到會代述彼意决不承認變賣文廟事後遂議决辦法數條（一）公議以宫牆萬仞旁邊隙地趕速建築屋宇爲敎育基本之地并以杜絶外人覬觎之心（二）公議呈請省署縣署立案（三）公推鄭子惠王預南邵小村三君爲修正呈文文字員（四）本届議决議案送寄本省曁京滬各報刋登表示不賣理由（五）公擬致敎育部電文其電文如下北京敎育部鈞鑒代敎育廳長董嘉會謀賣文廟有傷風化請速查禁以維文敎安徽懷甯維持分會財政局曁合邑士紳等公叩議畢遂振鈴散會 
[南京學生之近擧]  
　　南京學生聨合會調查連日在下關查有日貨布疋二十餘件以天祥爲最多瑞豐和次之裕昇祥又次之約共十餘舖之多各舖初均抵賴因之不敢提貨至前日黎明各號始邀齊夥友六七十人赴下關車站提貨孰知該會調查員己經探悉亦於黎明赴車站守護見此情形勢衆難敵遂立即電話學生聨合會並各校分會多派人前往維持於是各分會均派出調查員數人商由下關運入城内該調查員等本擬將貨運往學生聨合會以後再行辦理後爲尊重商人名譽起見遂運往尙始公所（布業公所）及至晚間八時所有貨物始行到齊於是各號經理上海莊客皆相繼而至並有踹布工人四五十人密布公所内外至開會時各布商均云須儘底貨賣盡以後你們要請我們不買日貨是可以的况且我們國貨是正二三月問定的你們要想調查我們的貨那是萬不能的於是七嘴八舌亂呌起來各學生見此洶洶之勢萬難解了遂無結果而散 
　　九月一日上午十時評議部開臨時會到二十八人范顯蘭主席（一）議布業商人私進日貨案先由代理調查科科長劉善報告商人私進日貨及布業開會之情形調查科用文明對付彼則强行抵賴認爲底貨倘用强硬對付彼必不顧面目愈難收效特交本部討論對付方法然後由各代表發表意見張鴻藻主張將商人名姓登報黃曝寰主張先與業董接洽唐介石主張用和緩辦法若無圓滿答覆本會宜處旁觀地位蓋本會對於商人祗有勸導責任安可干涉彼營業之自由以損商學兩界之感情吉斌俊謂商人私進日貨而不干涉則何能禁止不進日貨者之效尤故希望本會堅持到底照北京學生聨合會處置三種辦法李慶麔謂商人游街禁止營業觀本地情形勢難做到本席主張和緩最好依照李隆興辦法具結罰貨否則通知各分會每日派數人勸人不買彼之貨物則自能痛改前非矣討論終結由劉英士　述對付方法先請商會開會對於私進日貨之商人照罰李隆興之辦法倘無圓滿答覆一方派人立於該店舖之旁勸人不買彼貨一方將商人名姓登報一方由本會發布慱單全體通過（二）議北京各界代表被拘本會應如何援助案范顯蘭於前幾次開會因事請假對於前次所通過之案件不甚清晰今因本案有關前兩次援助山東學生所通過之議案遂請李慶鏖爲臨時主席先由執行部報告援助山東之辦法劉英士主張組織江浙請願團吉斌俊主張先　成南京各界聨合會組織寗垣各界請願團唐介石主張雙方並行（二十二票通過）案件終結時己兩點乃宣布散會 
[南京快信]  
　　寗垣學生有舉代表赴京請願消息省警廳昨勸學生會應向省議會請願勿遽赴京 
　　軍署參議朱振儀日前奉李督命赴京促王揖唐南下茲聞王十日前仍難出京朱業於昨日返甯復命 
　　援贛第十九師師長楊春普前日因公由贛來甯謁見李督茲聞贛督陳光遠因贛南軍事喫緊昨來急電促楊返贛 
　　北政府電請李督慰留齊省長 
　　姚錫光己於昨日晚軍赴滬 
　　西華門漢西門均發生虎疫臨時防疫總醫院己派西醫施救 
　　興化東台兩縣催微員江載揚出差在小輪忽染時疫病故財廳己委趙鼎楨接充聞胡廳長以該員身後蕭條己發恤金三百元 
　　宿遷縣士紳以該縣知事縱匪殃民昨聨名電齊省長請將知事撤任以安人心 
　　義農會昨開常年大會討論會章酌加修改 
[杭州快信]  
　　　　　　省議會常年會准十月十日召集省署昨己令行各縣通告各議員知照 
　　蒲場巷省長公署本係高等學堂舊址前經省議會决定返還現擬遷至梅花碑舊督署另以新巿場陸軍同袍社爲新督署不久將成事實 
　　環湖建築馬路自錢塘門至大閘口早己工竣現工程局夏總辦以岳武穆墓亟須恢復擬即從岳墳延蘇堤一帶先行繼續動工應圈地畝己飭各戸從速遷讓永嘉貧民習藝所八年度應添設機料所需經費由縣在同年度内務費歳出臨時門内追加至基金不敷准於地方原存公欵内酌量撥借限期歸還己令甌海道尹轉飭遵照 
　　前甯屬慈谿官產清理處委員趙望瀛因查勘觀海衛基案得　逾萬現經該邑公民羅某等舉發己派委馳往查辦 
　　楊故督十三日出殯遠近來觀者人數極衆新巿場及城站一帶茶樓酒館旅店臨街座位均有人用重價包定警廳恐人多擾攘爰於經過地線飭派多員率通班警士分投彈壓 
地方通信 
[松江]  
　　時行病醫院開幕時行病醫院因紳商兩界鑒於時症流行山鄭子松張省三周鷄雲馮靜岩陸坎生朱久望諸君發起激請上海寳隆醫院名醫焦傳兩醫生蒞松於本月三號開幕求醫者絡繹不絶自九時起看到下午四時始停止掛號惟疫症則不限時刻隨到隨看云 
[蘇州]  
　　王檢長回籍治喪江蘇高等檢察廳長王仁山頃接家電庶母病故特遣專丁晋省請假兩星期以便回浙江原籍料理喪務當經齊省長核准所有職務暫委首席　察官江忠章代拆代行該廳長己於昨日首途矣 
　　銀樓學徒捲逃觀東醋坊橋塊彩鳳銀樓前日傍晚五時許有該店主親友李某託該店學徒沈福中將往來銀摺一扣持向察院場慶泰莊支取紋銀三百五十兩沈徒當即前去良久不回遂派他徒至慶泰詢問據云約一句鐘前己取去上海鈔票洋五百元云云遂即回店報告後派人四處尋覔不見蹤影當夜亦未見回店至昨晨遂由該店馬某通信該徒薦保家屬等先行帮同尋覔外並報告偵探隊一體緝訪 
　　拘獲吳興命案内要證浙江吳興縣陸張氏被人謀殺一案業經該縣將兇犯陸鴻齋審擬無期徒刑陸鴻齋不服上訴浙江高等廳迭次傳訊以案情出入甚鉅必須傳到要證阿巧即杜張氏（係死者之傭婦）質訊方可定讞阿巧避匿江蘇吳縣境西山鄉三山地方不願到案前經由浙行文吳縣經温知事特派法警二人逕往三山地方查傅詎阿巧預爲設計在家中僞設靈位揑稱病故致法警受其欺騙空手回縣稟復茲經該犯陸鴻齋特派親信之人赴鄉探實禀請西山行政委員劉澍飭派巡警於閏七月初七日前往三山地方將該要證阿巧即杜張氏拘住由劉委員申解吳縣公署收押日内即當由縣備文解浙歸案質訊矣 
　　蘇垣會議平糶之又一說吳縣温知事定於閏七月初八日召集各紳董等會議開辦平糶旋經否决等情己紀昨報茲據另一函云是日到者爲在籍省議員孔宋錢諸君及紳士堂董潘濟之尤鼎甫劉迓賓吳蔭之吳問潮等二十餘人温知事主席開議多數主張以倉榖礱米開辦平糶以濟貧民獨豐備義倉董事吳君表示反對略謂開辦平糶手續繁多迨籌備就緒之時新榖必己登塲屆時米價定可低落似可毋須多此一舉然各士紳等力持從速開辦會議至再吳董始允先行籌備一俟籌備就緒再行定期開辦旋即散會 
[鎭江]  
　　最近巿况談上星期絲業毫無交易本星期中因洋莊銷路疲滯加以法郎匯票太大各絲莊未能運絲赴滬銷售須俟滙票大縮方有大宗交易棉紗一項客帮交易仍屬寥落現貨各紗價疲期貨帷文明漲銀二兩外餘均平平日來此間米價己逐漸增高頂好陳機器米己漲至七元二角新米好者六元六角次貨亦須六元二角較之去年此時新米漲起一元六角而河下及各礱坊之米悉被客帮搜羅一空且今歲江南北各處風旱爲災秋收歉薄來源不旺存貨無多此後米價勢必看漲惟金融巿面前因現銀缺乏洋釐銀拆大漲近因外埠運到現洋甚多故洋釐己由七錢餘跌至六錢九分三四釐拆息亦減至三錢商業稍爲活動小麥因麵粉銷塲暢旺價格步漲連日華商麵廠辦麥約十萬石昨日江北高小麥開盤每石己提至四元八角紅白兩糖銷路甚廣刻因來源甚旺行情逐漸降落太古三五白己跌至十兩零六錢赤糖九兩五錢左右 
　　時疫聲中之時雨鎭地時疫流行實由雨澤稀少年致自前昨兩日起忽得大雨歷一晝夜始止河水升漲垢穢盡滌　後疫癘可望漸減人民莫不稱幸云 
[揚州]  
　　瓜洲鎭請兵保護瓜洲鎭爲入淮要道人烟稠密商務繁盛雖有警察尙不敷巡邏現經該鎭商會會長沈鼎銘等具情稟准江都縣公署咨請駐揚陸軍黃旅長撥派軍隊駐防以資保護 
　　鎭揚小論添開快班鎭揚往來小輪自運河潮水盛漲後改開兩班由瓜洲至揚子橋人力拉　抵岸不免騙　乘客多改坐帆船各輪公司營業頗受影響現山揚子招商　各小輪公司公同議决於六日始逐日早六時添開快班一次以廣招徠而使行旅 
　　邦江風雨爲災揚城連日天氣惡劣二日下午霎時大雨如注街渠不及宣洩頓成澤國直至晚上九時雨霽水退方可行人聞府東街王姓民房爲雨坍塌壓斃一人三日繼以狂風四鄉草屋茅舍爲風雨摧殘者不可勝數江潮亦因風　灌暴漲數尺地方官恐河堤决口業飭守汛員弁加意防範矣 
　　時疫蔓延益劇江都縣屬日來時疫蔓延益甚城鄉都己傳遍患者三五小時即行斃命藥材壽器壽衣石灰等舖幾至應接不暇二日有碍街陸某及蘇唱街之成衣店主某皆因疫斃命據聞疫死者己逹百餘人未識如何防範也 
　　取消靈甸港棧海門靈甸港儲鹽棧久奉鹽務署令裁撤嗣因濟南大阜大有晋等三公司鹽引一時未克運竣暫延現該公司等鹽引業己運竣山稽核所咨運使飭知該棧長龍翔即日取消該棧呈繳關防文卷以符署令並分咨各機關知照 
[湖州]  
　　水災善後協會成立會吳興城鎭鄉各自治委員及士紳等於三日下午二時在仁濟善堂開水災善後協會成立大會當决定以各區之自治委員爲各區之幹事員並舉定正會長李松筠副會長劉澄如沈亦莊又推舉朱蓮夫俞恒農韋文伯嚴襄半鄭宇壺陳瀾江許濟之孫美貞李恢百鮑復錢十人爲駐會人員即以仁濟善堂爲會址繼議以所存積榖費十五萬元提三成仍爲積榖基本金餘七成攤分各區施粥平糶山各幹事員處置議畢即行散會茲將其致齊省長電錄下浙江省長鑑吳興水災奇重江日各鄉耆紳在城集議賑糶事宜互訴災情僉謂補種失時秋收絶望羙民困苦待哺情殷公叩迅呈中央發帑施賑以救民命而維治安迫切上吳吴興城鎭鄉公民李塏等公叩 
[温州]  
　　瑞安亦有時疫浙屬疫氛近己蔓延到温甌海黃道尹昨電省公署云杭州省長鈞鑒永嘉風潮己平地方安謐惟瑞安疫盛死亡甚多己設防疫局其經費除捐募外不敷可否撥公益費乞核准示遵甌海道尹黃慶瀾叩東 
[杭州]  
　　江干鄉時疫劇烈杭屬江干鄉時疫蔓延日甚自臨時防疫醫院附設江干醫院以來得醫員蔣式言吳文星君等之診愈者不下百數十人近日踵門求診者更形擁擠幾有顧此失彼之槪各棺木坊雖存貨最多者亦有售罄之勢各棉花店因棉花售罄己停止交易四區二分署警佐吾正卿君親自督同衛生警沿街巡視遇有患疫者即令送防疫醫院診治患疫死者即令速即棺殮消毒以免傳染 
[湖北]  
　　路敎育廳長抵卾新任敎育廳長路孝植因赴江浙考察學務以便來卾後切實整頓原擬兩星期竣事茲己逾三星期始於上月三十一號午前乘輪抵漢先過卾稟見王督軍何省長旋即接見敎育科長查雙緩及敎育秘書熊世玉敎科主事姚嘉榖哈漢勲吕迪先高鴻縉錢城等嗣赴實業廳長魏宗溪曇華林之住宅拜會魏廳長設筵接風並暫魏住宅一二日再遷入廳内正式開廳 
　　法官考員赴京口試之及格者本屆司法官考試卾省初試及格之百零八人均己送京應典試委員會之口試業經評定分數等第於二十七日在京連同京蘇卾三處錄取人員一併通告計卾省取得甲等一名乙等五十五名當將分數名次函逹卾分處昨特宣布榜示於下計開甲等余燦傳乙等吳與新雷啓英丁德翰章慶瀾周開鶴唐銘徽徐恩海歐陽靖徐紹聘歐陽澍雷彬章王銳左謙蕭燮棻謝祖智龔自强高揚烈董廷芬易昌炳周星明陳國幹蔡厲康田森蔡聨芳陳煥陔李翼鳳鄧宗禹楊定靖陳賡堯任啓華羅燦董燮陽孫祖賢徐志堅殷曰序易之鼎王大猷侯造羣黃開農朱維銘楊澤亞方仲穎萬國淦何葆華王治煒陳國棟張鵬運鄭之倫饒翰劉榮慶沈墀鏞曾爲麟黃卾涂濬源蔡日新 
雜評一 
[吳佩孚電（默）]  
　　我觀吳佩孚迭次通電而知中央之策窮矣託曹託李再四疏通而孰知愈疏通而吳之抗爭益力則疏通之手段窮政府爲威信故請願可拘輿論可禁而吳之爲民請命政府無術以應付之則威信之作用窮政府每謂實力派不反對王而孰知反對之有實力者不在西南而在北方之將領則實力之解說亦窮然則吳電非中央極大之打擊乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　　　　 
[西南各方對王揖唐之態度]  
　　聨合通信社云自王揖唐總代表發表後西南當局迄示表示正式態度兩日以來本社己得各方負責人物表示態度之電信茲分誌如左 
　　（一）南總代表唐少川唐君態度報紙久經揭載茲己接軍政府訽取對於北總代表意見之電唐君覆電注重前提八條之（一）（二）（三）三條大旨與曩日所談無異 
（二）軍政府廣州江日（三日）急電云東日（一日）軍政府政務會議議决由岑西林伍秩庸林悅卿三總裁個人出名電告北京政府請其順從輿論另選代表并决定如不能逹另選代表之目的則俟和議條件有滿意之着落然後開議 
　　（三）廣西陸幹卿廣州同日急電陸幹卿對王揖唐個人尙未有所表示軍政府去電詢取各省各軍意見後由譚浩明署名電覆大旨與少川宗旨相同注重和議條件其最要者爲外交問題苟無滿意之着落主張不與開議 
　　（四）雲南唐蓂賡雲南來電唐蓂賡督軍對於北京派王揖唐爲議和總代表極不滿意主張非北京政府先承認取消軍事協定及中日一切密約撤消參戰國防邊防等軍解散安福俱樂部解散新國會并承認由舊國會制定憲法選舉總統後决不輕與開議己將此意電告軍府並通電各省各軍前廣州某鉅公轉滇籍某政客電商條件謂舊國會制定憲法憲法完成後解散總統由新國會選舉此項辦法長江某督己經贊成如得同意即可實行云云唐督恐各省各軍或爲此電所摇立即通電各方斥某政客爲荒謬并謂某政客曩日主張條件并不如此 
　　觀此則西南負責方面愼重和議條件之態度己歸一致欲求和議重開非俟非京當局將外交政策及其他重要問題預爲决定後斷難成爲事實也 
[拒絶王揖唐之理由]  
　　政學會某君談話 
　　平和通信社云近來拒王聲勢益形擴大而政學會一派反對尤烈茲述該會駐滬某君之言於下 
　　某君之言曰吾人之反對王揖唐氏爲北總代表純從和議形勢及政治前途着眼國内不幸而有戰爭而有議和則雙方代表必具有與民休息之誠意且其素行爲國人之所共信者方能相餐樽俎彼此互讓以成就統一之局王氏與北方主戰派中堅徐樹錚因緣爲奸凡一切壓迫西南之政治行動王氏無一不策畫其間此其人之居心行事全與和平精神絶不相容且身爲北京新國會議長又屬安福俱樂部領袖將來和會所議如解散新會取消不正當之密約裁散參戰軍邊防軍等等王氏均有利害生死關係能不顧一切出其自殺之策以順南方之要求乎與虎謀皮其何能從則惟仍歸决裂陷時局於死地以便安福苟延時日竊據國柄之謀此就和議形勢言之不能不反對也安福部專欲亂政罪惡滔天凡有血氣欲得甘心乃不惟不稍稍歛迹謝罪國人反思出而包攬議和以爲將來政治上更進一步囊括政權之計夫旣曰妥協必使國人對於政治有一線清明之希望假使仍由安福部把持一切肆意橫行北方其他各派旣無容喙監察餘地而南中形格勢禁又苦難於遥制惟坐視安福部之惡濁政客與不法武人恃某國人爲護符專制國政茶毒吾民茫茫前途其堪設想耶是因妥協而政治愈失均衡愈益黑暗國家將終陷於萬刦不復之境此就政治前途言之更不能不反對也所幸西南一致拒絶一般國民亦力加聲援軍府己電北廷請另派人謀和凡此全爲國家打算不舍有個人恩怨及何種黨派之私安福派輒詆反對者爲破壞和局殆誣妄之甚矣所望北京當局懲前毖後容納國人公意即速改派誠意謀和之士以當北總代表之任了此不生不死之局則國家之幸也云云 
[委派馬鴻烈照料和會]  
　　浙江督軍兼松滬護軍使盧永祥前奉政府電以此次和會所需物品曁照料一切事件特委盧兼督爲專辦並電李督軍派員赴滬襄辦等情盧兼督己電復政府略謂奉電責成照料和議己派委松滬護軍使署參謀長馬鴻烈襄辦會務除電李督外謹電聞云云 
[紀余日章碩士之演講]  
　　江蘇省敎育會於五日請余日章碩士講演最近在美情形下午五時起碩士蒞會各界到會聽講者四百餘人首由主席黃任之君報告後碩士起而講演首言初到美時美人不知中國情形日本用種種手段運動報界欺蒙美人碩士到美後到處赴會講演中國情形并聨絡留學界協力進行美國輿論爲之一變全國國民一致主張公道贊助中國次言山東問題之决定不在此次歐洲和議之時實在二年前日本與英法意俄四國締結密約早己定奪在和議時日本又以種族平等問題脅制威爾遜總統中國卒以失敗碩士痛言德約簽字之害應堅持到底至國際同盟國人無須重視加入與否無甚關係最後勉國人欲得人助須先自助努力於建設事業始不負美人贊助之熱心云旋由主席申謝碩士講演之盛意並將講演要旨提出望到會各界對於自助及建設上努力注意云迨散會己近七時矣 
[杭州請願代表北上之滬訊]  
　　據天津學界代表韓瑞五言渠自天津沿京漢鐵路南下歷汴卾贛皖各埠抵申沿途所遇極爲欣幸彼至杭州甚感該地學生聨合會熱心之待遇并佩其愛國之血忱據云杭州學界北上請願之代表因奮勇願往者人數過多尙須斟酌誰爲先行大約日内即可到滬赴津聚齊云 
[天津女代表來滬]  
　　自天津濟南各代表赴京請願被該地軍警蹂躪各代表退至天津後乃議决推舉代表分途南下報告一切情形冀得各方之響應計商學界先後來滬者己有數人昨日又到女界代表馮李紹志王啓潤二女士親向各界陳述來滬之志願并望多派代表北上云 
[山東協會歡迎京津代表]  
　　旅滬山東協會於昨日午前十時開會歡迎京津各界代表到者三十餘人由張瑞萱主席述歡迎代表之意即請女代表王啓潤報告京津請願經過情形甚譿繼由男代表嵇子勤起言願我國人母待國亡後再圖補救并言安福部禍國之歷史愛國之國民不能與安福共生存之關係希望早派代表北上表示民意求政府之反省及睡眠同胞之覺悟聽者極爲感動復經天津學界代表韓瑞五痛論京津各界犧牲之决心尤爲激切後經主席殷勤慰謝并定進行之方法期與北方共同動作至一時散會 
[中華女子救國會開會紀]  
　　法租界明德里中華女子救國會昨因天津女界愛國同志會及婦女演講團代表馮李女士抵滬欲至該會報告魯直請願代表被拘情形故於下午二時特召集緊急會會員到者數十人徐季龍君夫人沈儀彬女士主席報告今天本會開會是歡迎天津女界代表此次魯直男女代表向政府請願非爲個人計是爲國家存亡計今受政府種種虐待而天津女界愛國同志首當其衝該會會長劉女士旣被逮捕所有會務幸賴馮李女士奔走維持保全不少似此熱心毅力同人等非常欽佩至於魯直男女代表爲四萬萬同胞備受痛苦同人等本兎死狐悲之義不忍坐視當求對待方法云云次山馮李女士報告政府對待請願代表種種酷虐手段畢并謂深望該會速派代表赴京共同請願再次由該會會員金女士嚴欽木女士相繼演說温支英君夫人阮天眞女士提議下星期日開會舉出代表團一同赴京請願多數通過時己六鐘茶點後主席宣告散會 
[中華歐美同學會消息]  
　　蔡孑民先生己許爲會長 
　　朱進博士不就總幹事職 
　　昨日中華歐美同學會評議部書記朱庭祺君特委託上海歐美同學會總幹事曹雲祥君往杭州躬請蔡孑民先生就中華歐美同學會長之職蔡先生初以病體未愈不問外事礙難應允繼由曹君說是改選會長手續太繁時日太長現在執行部正待組織總幹事正待延聘務請顧全會務勉爲其難至於會長職務可暫請副會長余日章先生就近在滬代理先生慨然允之並即函致余日章先生請其代理會務並代延朱進博士爲總幹事但聞朱進博士己致函余副會長聲明不就總幹事職並請執行部另選賢能以免延擱會務云 
[美國消息將由無線電傳遞]  
　　英文滬報云數月前美國舊金山商會以美國消息傳至遠東宜直接傳逹以免經過他國電局致被删改或檢查此爲增進美國遠東商業之一要素故請商部轉向國務院與海軍部請求利用海軍無線電發出與遠東各國有關係之美國消息並請免繳電費以廣消息之傳佈上海美人商會亦甚贊成此舉視爲極關重要今商會接海軍部交通科傳來消息據云此項辦法業己商妥且因國務院請囑海軍部允不收無線電費此後美國消息可由無線電傳逹經火奴魯奴馬尼剌海參威而至東方復由海參崴轉至北京上海今國務院己向東方各國商榷互換消息之辦法前公共新聞委員會代表克勞森氏己被委擔任收發消息之職務云 
[利捷等六艦己抵松花江]  
　　前次海軍部令行海軍總司令派撥利捷利綏利通利川江亨靖安等艦六艘前往松黑兩江駐防各該軍艦行抵海參崴被活克斯政府出而抗議流滯崴埠嗣由駐崴林副領事海軍代將林建章出而抗辯並援引愛琿條約載明由海至松我國有共同保護航路之權據理力爭沃克斯政府始允許放行昨日海軍總司令接得各該艦來電稱職艦等己於八月三十一日駛抵松花江暫行椗泊一俟派定駐防地點再行奉聞並聞江防司令王崇文亦己有電報告海軍部備核云 
[請救旅墨華僑之覆音]  
　　本埠華僑聨合會因旅居墨西哥華僑被墨人虐待通電北京政府曁廣州軍政府請求速爲援救迭誌前報茲悉該聨合會昨得北京電訊政府對於墨人虐待華僑一事己准如該會所請電飭駐墨代辦使事之馮祥光力籌保護隨時報告以憑核辦並電令駐美公使顧維鈞商請美政府就近援助矣 
[再飭調查租界範圍與沿革]  
　　交涉公署前接齊省長令以外交部咨轉飭滬交涉員調查上海租界範圍及各項沿革問題當因楊交涉員晋京在即未曾造報茲外交部又准駐京公使團提議上海租界問題特再函請齊省長轉令滬交涉員將自有租界以來之範圍與沿革及與從前比較歷年己經擴出地畝範圍四至逐項分别列表比例迅速報部以便咨復公使團云云聞交涉署因楊交涉員現尙在京故由總務科電逹楊交涉員就近呈報外部云 
[中華工業協會消息]  
　　中華工業協會赴湘代表吳程二君突被暗害詳誌各報旋由該會一再椷電湘督請緝兇犯追究主謀儘法懲辦茲據湘督覆該會總務科椷云逕復者頃奉惠椷祗悉一切吳程二君慘遭橫禍殊深詫異當即勒限嚴緝兇犯並飭人偵探詳細情形一俟得有眞相再行奉告遠承關注專此肅復即頌台祺 
　　該會會員陳慈銘發明高明電燈致書該會云敬啓者我國自五七風潮以後羣倡抵制外貨惟國貨不振空言抵制窒礙殊多慈銘等集合同志許恒山陸錦太吳德山薛有金有銀楊成林陳貴林七人就其技能所及製成一種國貨輿舶來品相抗者爲國人倡現己製成一種煤油燈原係倒掛球形經慈銘等仿製定名曰高明燈並醵資創一公司即以燈名名之燈之外觀美麗清潔發光明澈有電燈十六支光之强銷耗油質較通常之煤油燈尤爲節省無論商店住戸及公共場所用之極爲合宜用特報告本會務乞代爲傳播並請派員惠臨本公司參觀是爲至幸云云 
[大正米行復學生聨合會函]  
　　滬南大正米行復上海學生聨合會函云頃接尊函内開有人報告敝處在無錫採辦新米一千五百石運申暗中接濟人糧該貨現存日清公司大阪碼頭日清公司棧房云云聞之不勝駭異米糧攸關民食人人所注重望囑調查員不可輕易報告敝處非但無此事即使與各帮買賣久無交易乞請調查實在方知眞相云 
[米船罷裝之第十二日]  
　　江浙兩省裝米船隻自閏月初一日起因要求增加水脚同盟罷裝曾經各船戸在事務所議訂私裝章程如有違犯罰洋五十元在案旋以屢有内地米船未悉上海章程在内地裝米來申後被扣留者察核情形情尙可原且船帮皆食力之輩受罰力有不逮因此昨又在事務所邀集各帮米船主重行集會將罰欵章程修改並以代表周蘭生業己赴蘇接洽一人不能酬應又續舉代表羅子泉成永泉吳堂堂張和尙等四人繼又議有沈海泉孫得生兩船由同里裝載白米約三百石來滬被衆查知有違定章由雙方推舉年老之人磋商之下决照此次水脚核算充作事務所公欵以後如有私裝即按照米石多寡以水脚充公援此爲例作爲公决 
[楊善德靈柩今日過滬]  
　　前浙督楊善德之靈柩準本月六號（卽陰曆閏月十三日）由浙運滬然後返籍己誌本報滬杭甬鐵路局長任小山因屆期必須開駛專車運送來滬故將車輛一切預先布置特着該路車務總巡察楊先芬連日赴杭與楊督治喪事務所接洽聞共需花車二輛頭等臥車二輛三等客車二輛以備軍政各界送殯人員乘坐再備行李車一輛添結素綵及鮮花等爲裝戰靈柩之用現此項車輛己於前昨兩日由滬甯鐵路備齊分附於昨日（四號）下行各車赴杭並於杭城站外特建高廠素綵雨栅一座以備楊督家屬及送殯來賓會集之所聞專車出發時間約在六號午刻前後係直逹上海北站然後轉由滬甯鐵路運反安慶云 
　　楊故浙督靈柩專車經過滬杭鐵路沿途路祭頗多除杭站由浙省軍政紳商各界搭棚設祭外所有沿鐵路一帶如南星筧橋嘉興長安硤石斜橋楓涇龍華梵王渡等站駐有軍隊者皆有路祭之設備各該就地之紳商各界亦皆附加致祭各該站之祭棚燈綵等等皆於前昨兩天鋪設齊備此項專車因沿途之躭擱不能按照規定時間行駛恐將逾原定下午七時到滬至上海北站爲本埠各界彙集祭送之地己經任局長飭鐵路工程處於第一號月台搭蓋蓬廠一座徧懸素色燈綵昨己一律工竣並經任局長分飭各站巡官於路祭各站及上海北站均加派路警照料並於昨晨快車委派車務巡察楊先芬君赴杭照料專車一切事宜今日隨車返滬其南京車站己經李督飭縣會同該站站長設備致祭並經李督齊省長電致楊府治喪事務所云己分電各屬妥爲照料並己飭縣於靈柩到甯站時預備彩棚率同文武軍政各員前往致祭李純齊耀琳叩上海總商會南巿縣商會上海縣敎育會勸學所救火聨合會慈善團上海巿經董辦事處閘北巿經董辦事處浦東塘工善後局普益習藝所公立上海醫院公欵公產經理處等各團體昨日公函會員云舊曆本月十四日上午舊鐘九時齊集滬寗火車站月台公祭故浙江督軍前松滬護軍使楊公務希台駕准時蒞臨爲盼 
[徐國樑赴杭卽返]  
　　浙江督軍盧永祥因松滬護軍使遺缺尙未有人故所有松滬要務暫爲遥領日前因接北京政府電稱北京議和總代表王揖唐不日南下令爲保護云云日昨（四號）特令淞滬警察廳長徐國樑赴杭面授關於防務機要事宜聞徐廳長公畢後即搭昨日（四號）由杭來滬之夜快車與滬杭甬局長任小山同乘花車來滬警察廳預派汽車在上海北站守候云 
[盧浙督宴客之滬聞]  
　　盧浙督軍昨晚六點時假杭垣陸軍同袍社設筵柬邀各省赴杭之督軍代表聚宴車馬盈門盡歡而散 
[津浦路總稽查參觀滬杭路]  
　　津浦鐵路車務總稽查劉君因考察滬杭甬鐵路情形於昨日（四號）至上海北站參觀然後乘車赴杭於上行夜快車返滬今日（五號）上午往徐家匯及日暉港貨棧參觀復於下午往上海南站考查車務及貨物情形聞小住數日即須北上云 
[亞細亞皇后號自淞赴港期]  
　　昌興輪船公司之亞細亞皇后號將於九月十九號（禮拜五）自吳淞啓椗開赴香港馬尼剌諸埠 
[議定海關休假起訖日期表]  
　　上海總商會呈北京農商部文云呈爲議定海關休假起訖日期錄表呈請鑒核事竊本會前據洋商和明商會擬　改訂海關休假日期會於本年四月七日由會錄表呈懇大部曁稅務處核示在案旋於六月三日奉稅務處批開呈並表均悉本處查海關銀行之休假日不相一致據稱商家甚感不便云云（中略）應由該總商會與江海關稅務司商議確定填明表内呈復本處再行通令遵辦原表抄發此批等因奉此本會遵卽開會討論先將起訖日期由會假定再與江海關稅務司商議確定茲准江海關賴稅務司函稱業經連同前擬休假起訖日期呈請總稅務司鑒核矣合特函復即希查照辦理等語准此理合將商議確定緣由及假定海關休假起訖日期錄表具呈伏乞俯賜察核示遵除呈稅務處外謹呈計呈表一份江海關休假及假定起訖日期列表如下 
　　放假事由　　　　　日期　　　　　天數 
陽曆新年　　（假定）一月一日二日　　兩天 
春節即舊曆新年（假定）舊曆正月初一至初四　四天 
共和紀念　　二月十二日　　　　　　　一天 
西國春節　　（假定）西國春節正日及次日　　兩天 
夏節卽舊曆端節　　　　　　　　　　　　　　一天 
秋節即舊曆中秋　　　　　　　　　　　　　　一天 
國慶紀念　　十月十日　　　　　　　　　　　一天 
冬節即舊曆冬至　　　　　　　　　　　　　　一天 
西國冬節　　（假定）西國冬節正日及次日　　兩天 
照錄江海滬關稅務司賴發洛致總商會公函　　逕啓者八月二十七日接展來函以前次假定海關休假日期係與威前稅務司商議後呈請現在己奉稅務處批示呈奉大總統指令准如所擬辦理等因似未便再行呈請變更至休假起訖日期旣承同意擬請查核轉呈並希錄稿示知以便敝會呈復免致歧異等因到關查海關休假日期旣貴會以爲未便再行呈請變更本稅務司業經連同前擬休假起訖日期呈請總稅務司鑒核矣合特函復即希貴商會查照辦理爲荷 
[浦東設立鍊鋼廠之動議]  
　　江皖浙官商將在滬設立鍊鋼廠一所其地點擬在浦東購地建築其原料則開採皖省某處鐵礦資本則由皖浙滬官商籌集經理有華商某電氣公司總理之說皖省代表前鳳陽關監督陶某前日特因此事來滬與議旋又赴杭商之盧浙督己有端倪昨仍回滬與某總理協商進行故本埠不久將有一規模宏大之鍊鋼廠出現云 
[浙江商品陳列館開幕有期]  
　　駐滬徵品處昨接浙省商品陳列館來函以館中一切佈置業將完備經阮館長呈請實業雲廳長核定准本月二十五日正式開幕請將徵品即日運杭並將開幕日期通告本外埠各出品家一體查照等因謝處長接函後除轉致應徵商品家外並商由路局於八日起將彙存徵品百餘箱分批輸運赴杭陳列 
[棉巿消息]  
美盛公司一星期華棉巿况報告云上星期棉巿變動甚微貿易雖頗活動但由本業中人操縱者居多外界殆無與焉各紗廠視現價爲無足措手加以匯巿不佳幾無可出口故多待時而動上星期因天時不定本地棉商又力事抛盤棉價稍提高大有繼長之勢照目下情形惟有見棉價稍跌即行購入因本埠各紗廠仍須大購且印度與日本間匯巿不佳或須運往日本則投機家又將大活動也據各地來信通州少雨多風但三星期來棉花收成頗有進步可望得七成浙江收棉工作大有進步本星期有新棉五百個半包運來上海揚子流域曾得好雨可望豐收陜西收成亦不甚佳有人預料祗可得五成或不止此亦未可知直隸天氣甚熱棉莢脫落者己多收成或須略減利物浦紐約孟買巿面皆穏 
[新閘商聨會義務校成立]  
　　四日下午三時新閘商界聨合會男女義務學校開成立會曁歡迎董事會（一）由會長兼校長胡鑑人報告提倡義務學校宗旨（二）由副會長趙可成演說維持情形（三）由全體會員歡迎董事行一鞠躬禮（四）由會長致歡迎詞（五）由來賓陳則民演說時局困難及關於主權等問題全體鼓掌（六）由青年會童子部部長童星門演說商學並提足爲中國生色（七）董事張定安提議義學永保方法（八）董事陸鳳竹等認補助經費即由各董事認定常年經費時屆六鐘會長答謝來賓奏琴（九）茶點（十）全體攝影散會聞該校名譽董事有沈聨芳孨雲台黃楚九徐子蘭諸君本路董事亦有三十餘人捐助經費頗爲踴躍云 
[憲兵改編之知照]  
　　駐滬京畿憲兵營現奉令改編爲京師憲兵第三營惟京師憲兵每營計四連而京畿憲兵則有五連現旣改編應將五連編配爲四連以兵士五十名爲一連原有京師憲兵兩營兵士編至第八連爲止故駐滬之第三營應編爲九十十一十二四連九十兩連仍駐上海十一連駐紥漢口十二連駐紥保定山東二處業經張營長將奉令改編情形分别咨報駐滬軍警各機關查照 
[身帶手槍人展期解訊]  
　　老閘捕房包探馮兆蘭與一千二百零四號華捕於前晚奉捕頭命令會同西印各捕在福建路（即石路）一帶搜檢行人有無携帶危險物品而江北人孫惠成身藏六響手槍經過是處見而情虛躱閃被該探捕等查見以其形狀慌張上前盤詰言語支吾當在孫身畔搜出前項手槍一支一併帶入捕房押至昨晨解送公共公廨請究即據中西包探上堂禀明前情以被告曾否犯案尙未查明請爲展期開審張襄讞得禀商之英包副領事判孫押候查明展期七天解訊 
[張柏棋具結開釋]  
　　總巡捕房西探堯克查悉本邑人張柏棋專冩恐嚇信函串黨在公共租界内向人勒詐巨欵於上月二十八號將張拘解公共公廨禀經中西官諭張押候解究在案昨晨復由捕房將張押解公堂請究即據西探堯克上堂譯稱連日調查被告向人嚇詐情事並無實在證據是以解請訊核訊之張柏棋供稱從未在租界内犯案要求省釋中西官核供以捕房旣無證據查出自應釋放着張具安分切結開釋 
[追究鋪蓋内煙土來歷]  
　　住居公共租界四川路六號門牌之揚州人夏文科前日下午背負鋪蓋一個從虹口元芳路碼頭怡和洋行之瑞和輪船登岸行色怱怱爲該碼頭巡丁朱阿泉所見疑其夾帶違禁物品向索鋪蓋拆視見有值價千餘元之鴉片烟土藏匿其中當詰以烟土來歷據馬言係該輪水手馮五樓從漢口販來抵埠後令我假充乘客代爲運送該巡丁據情報告該輪調查員西人用電話通知閔行路捕房派華探周耀庭西探麥道漢協往將夏馮兩人與土均帶回捕房收押昨解公共公堂禀明前情請究旋因怡和洋行延律師到堂譯稱現在怡和尙須澈查此事究竟故請改期開審張襄讞與英副領事包君准怡和代表律師請求諭將兩被告帶回捕房展期二禮拜解訊 
[關於賑務之函電]  
　　卾省大水被災區域周圍至數百里人民至百萬家即以漢口論當江漢并漲時若非搶堵得力則前年天津水災之慘劇又將演之於漢鎭商塲矣現在鐵路以外仍係一片汪洋遍地災鴻嗷嗷待振該省督軍省長焦急萬狀分電請振昨又有電到滬致沈伸禮朱葆三勞敬修諸君云本年卾災奇重前經電懇台端代爲勸募捐欵承葆翁電復慨允并承仲翁函示辦法拜誦之下感佩莫名茲擬在滬上設立籌振會素瀋仲葆兩公爲善界泰斗歷辦各振成效昭著久爲各界所信仰茲請仲翁爲正會長葆翁爲副會長勞敬翁熱心義舉并謂爲副會長除另備公函奉逹外專此電請即希察照所有一切災掃事宜仰仗鼎力進行無任感託王占元何佩瑢江 
　　湖屬大水爲災民不聊生非得官振義振統籌兼募不足以拯哀鴻己山滬紳楊兆鏊龎元鴻沈鏞王震朱方幹黃搢紳沈澤春等聨名具呈本省軍民長官請免丁漕發帑振濟復以盧督軍素與滬紳交情頗學除呈文外另肅公函詳述商艱募出匪易災區遼遠待賑孔殷務懇准如所請公 
　　仁濟善堂接皖省　松縣班知事復函云逕啓者前奉函詢　縣被災經重及各鄉情形其最切實辦法應如何振撫爲宜等 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 11

 
 
因查宿松縣境西北依山東南　水因本年六月十日及二十　　　　 
二三四等日大雨連朝西北兩鄉山地蛟洪陡發沿河田地圍壩槪被冲壓城内東西南三門水深丈餘房屋頽塌無數其東南兩鄉濱江臨湖地勢極低亦因蛟洪下法積水難以疏消現在又復江漲低窪田禾悉被淹浸惟被災情形以西鄉爲最重東南北次之前己呈報省長先後奉發振欵洋二千元業經會委先行散放急振在案惟災重欵少所施振欵每名約得鋼元四五杖實不足以救眉念至現在各莊冲破圍壩大小不下數十處紛紛呈請撥欵修築以工代振茲准前因相應函復云云中國濟生會昨電安徽鳳台縣紳商學農會張介山云奉函敬悉貴縣待振孔亟同人刻在念中祗以捐務弩末之餘又值告念頻來之際振團競起勸集維艱現再三設法募得指助皖北麵粉一千三百八十袋公議先儘數撥濟貴邑振用應如何散放請尊處先派員赴各鄉調查酌定辦法見示當由會派員將粉押解至鳳交收一面會同查放以慰捐戸之望至該粉應由何處轉運或輪船或火車均祈探明示悉爲盼 
[各學校消息併紀]  
　　寰球學生會日夜校靜安寺路寰球中國學生會日夜校己於九月一號開學此屆日夜校新生報到者異常踴躍現己有五百餘人該校本届又添聘英國伯明罕大學理科學士周緝菴等五人任敎員分科敎授校務益臻發逹因修葺校舍尙未竣工故定於八號上課並聞夜校七級現己擴充學額尙有數人可補云 
　　毓賢學校愛文義路毓賢學校上學期曾發起學生救國儲金團現因辦理諸多掣肘且於學生家屬方面不無誤會將影響及於校譽故於昨日召集在校學生開茶　會决計宣告中止前所收入該項儲金除開支外尙餘洋十二元一角四分擬悉數補助某義務學校經費而學生等以與其提充某費曷若爲本校酌量購置運動器械校長允爲照辦己將該團停辦理由通告學生家屬矣 
　　商餘交誼社夜校舊縣前耕餘里商餘交誼社所辦之英文夜校定於陽曆九月八日開學現在尙有餘額有志求學者速往報名可也 
　　青年普益社夜校南巿青年普益社會員顧霖周等爲昌明國粹釐正文風起見發起組織中華文學社夜校俾有志文學者便於研究現正着手進行詳訂章程聞己定於陰曆閏七月二十二日開學且聞昨在顧宅將内部辦事職員舉定茲錄於下主任兼講員顧霖周副主任錢耀宗會計印培陸乾庶務解鏡清薛宗燾文牘兼書記戴光初印培 
　　滬西義務學校滬西中華路商業義務學校定本月七號下午一時假三區救火會開成立會昨己遍發通函於商學界各團體請爲屆時蒞會參觀該校學費及書籍等費一槪不收將來造就滬西貧寒子弟不少也 
[滬江大學暑假留滬學生會閉幕記]  
　　滬江大學暑假留滬學生會因該校開學在即會務不能繼續進行遂於本月四日舉行閉幕下午四時開會由主席報告該會經過大槪情形次由通俗敎育國貨販賣兩部部長報告經過情形公舉陳椿葆趙傳福兩君爲查賬員檢查會中各種賬目並議决刊印該會報告書分贈各會員及各同學並全體攝影以留紀念而散 
[幻燈演講隊赴川演講]  
　　浦東青年團幻燈演講隊鳳粹　陸士藩等五人前晚携帶幻燈影片赴川邑境龔家路鎭假明强學校演講聽者三百餘人翌日即赴川沙城廂一帶按日演講 
[化學工業社添設第二發行所]  
　　公共租界五馬路（即寳善街）中國化學工業社創設八載自設工廠製造各種化妝品藥品化學藥品等類往歲以舶來品充斥巿塵營業未見發逹近自抵制某貨以來一般愛國志士咸樂購用國貨該社營業驟形興旺每日裝運各埠不下數十箱其工廠執事人等日夜督工趕製尙有應接不暇之勢該總理方液仙於化學研究有素故其所出各品能受各界歡迎現該社因原發行所房屋窄隘門莊忙時極爲擁擠因在大馬路商租龍華製革廠房屋爲第二發行所己於初八日開幕特行減價一星期以誌紀念云 
[濟生隊員報告赴甬救疫情形]  
　　中國濟生會接赴甬濟生隊隊員陳榮華等函云自初一由申乘寗紹輪出發初二晨刻抵甬寓華安旅館當往道尹公署及政商各機關接洽一切後因甬地己設有時疫醫院五處故由道尹張君商請轉往未設醫院之處設診施治故於初三至鎭海清水浦一帶該處疫勢亦盛診治者數十人於初六回甬旋因本會函告甬地束鄉亦有疫氣故初七即雇舟至五鄉碶小白鎭天童街及裡山等處是處疫氣較旺沿途診治疫症及施送藥品於初八九兩日風雨交作冒雨施治百餘人雨後疫勢頓減初十回甬十一日仍搭寗紹輪回申此次出發由甬地帮助義務員郁子金周悅卿二君偕往郁周二君不辭勞苦冒雨施治實屬難得用先函告並希公鑒 
[中孚銀行之儲蓄盒]  
　　本埠中孚銀行因提倡社會儉樸儲蓄聚零爲整起見最近向美國某名廠定到儲蓄盒一種基式頗爲玲瓏有志儲蓄之人均可往領一隻凡以銀員鋼圓等零星欵項投入内有機括非匙莫開日來各界前往領川者頗不乏人該行并定有此項領用章程期挽社會奢靡習尙云 
[警廳長令繳制服]  
　　淞滬警察廳徐廳長查得所屬各區長警之制服鞋帽等件均係由廳發給照章應於下年一併繳廳現因民國六年份之各警區服裝青棉大衣青呢外套青呢制服黃單制服皮鞋軍帽裏腿布等各件均未呈繳無論損壞破毁應即逐件檢交昨特分飭各區警署長等一體令飭照繳 
[滬南救火會操演水龍]  
　　高昌廟安鎭救火會昨日聨合兵工廠内救火會於午後二時將所置之水龍皮帶各件齊集於西栅外空地試演操練如有所置器具不甚合法者急速修整以備臨時需用 
[大世界昨晚之炸聲]  
　　法租界大世界游戲場於昨晚十二點時三層樓大世界三字電燈凉臺旁忽然發現炸彈轟然一聲各遊客咸受驚恐惟震碎玻璃窗等幸未傷人當由該塲經理人報告捕房立飭探目黃金榮包探顧三寳前往查勘一週回稟捕頭諭令跴緝置彈人務獲到案究辦 
[楊故浙督夫人跌傷]  
　　楊故浙督之夫人偕其甥媳某氏由杭垣本宅於昨日午後三湖點時乘坐自備轎式馬車往西湖參觀新造房屋詎料行至忽然馬驚車翻致楊夫人跌出撞傷左膀甥媳傷及頭部而西駕車之馬夫丁某等亦均受傷 
[再紀阿嫂爲叔呼冤]  
　　游巡第四隊巡警日前在浦束其昌棧碼頭查獲身藏金磅之韓金山指爲販賣烟土帶隊逼供經韓嫂王氏具稟地方檢察廳請求移提等情兩誌前報茲悉韓金山業經該隊解由警廳發交司法科預審押候偵查在案而檢廳梅廳長以韓王氏所稟各節案關巡警違法虛實均應澈究除密飭法警渡浦偵查外復於昨日致函警廳將韓金山送案以便訊究 
[姊妹債欵涉訟之和解]  
　　婦人成沈氏與吳雲成債務糾葛涉訟於上海地審廳前日午後該廳朱推事官開庭審理吳不到由伊毋吳沈氏投案候質據原告訴稱本地人年五十三歲被告之母係我胞妹民國元年被告之兄吳雲祥央我作中向倪海生處立據借洋一百元言明三年歸還屆時無着由氏措資代還所以債權歸我前年雲祥病故後此項借欵由雲成擔任目下共欠本利洋一百六十八元又被借去七錢重之金如意一只迭次向索不付是以來案起訴借據呈案請追吳沈氏供四十七歲我子雲成現在火油池爲銅匠每月工資洋十餘元但家中開銷浩大所以此項借欵一時無力歸還迭向胞姊情商暫緩不允求鑒問官得供謂曰爾等係同胞姊妹所負甚微何必涉訟有傷感情今日爲爾等和解可乎兩造首肯問官遂令吳沈氏於舊曆八月終師還原告洋一百二十元人則交保嗣因無保經吳雲成措齊洋一百二十元於次日交案故諭將吳沈氏開釋一面飭傳原告來案具領 
[撤革偵緝隊士]  
　　淞滬警廳偵緝隊長翟世清近查得閘北偵緝隊士顧銘有在外招摇納賄勾串舞弊情事稟由警廳長徐國樑特於前日下令將顧撤革聽候查辦所遺之缺選人接充 
[水廠工頭被人毆傷]  
　　閘北水電廠裝管頭目葉長貴昨晨五句半鐘由邢家木橋家中走出行經龔冡宅神州女塾門前突被素不相識之數人攔住去路將葉推跌於地拳足交加痛毆一頓而逸葉胸腿等處受傷甚重隨即回廠禀報單廠長打電話至該管警署請爲偵緝匈手究辦 
[電車撞傷少年]  
　　昨晨十一時半有年約二十餘歲身穿條子布短衫褲形似鄉人之某甲行經北浙江路新署南首適四十三號圓路電車由北往南飛馳而過致甲不及避讓被撞倒於車底經路人狂呼車即停止設法援出尙無性命之憂然己週身泥汚腿背受傷由巡街捕車送醫院請示一面據情回稟捕頭核示 
[押店收當竊贓]  
　　虹口吳淞路二百八十六號門牌昇康押店於七月二十三號收當某西人家失竊之銀碗等器具贓物匿不報告捕房昨被總巡捕房包探潘連璧與一百六十五號西探堯克查悉當將原贓帶回捕房稟明捕頭傳主認明請廨出單傳究 
[竊綢押儆一月]  
　　温州人陳子卿前日在四馬路三百零八號門牌某洋貨店内以購物爲由乘間竊取值洋二十五元之華絲葛一疋携贓圖逃被該店夥陳恩許瞥見喚捕追獲人贓一併帶入捕心昨解公共公廨經中西官訊實判陳子卿押西牢一月示儆贓交原告領回 
[流氓搶攫煙土]  
　　蔡桂林日前携帶烟土一大包行經法租界束新橋街爲流氓張世生殷祥生張榮生等三人窺見到來將烟土强搶而逸蔡尾追喊捕經巡捕聞悉到來帮同追獲抄出原贓連回張等一併拘入捕房捕頭詰據張等供認搶土不諱諭令管押聽候解送公堂訊辦 
[被告交保候訊]  
　　魏開言在公共公廨呈訴姚錫坤不理擔保李炳華抵欵洋一千元又明德煤炭店經理陳榮麟控長豐泰號徐克昌不付存欵銀三百二十兩零九錢又又新公司控葉佐臣王楚亭擅自挪用銀洋等案均由公廨照准簽發傳單於昨諭令管理傳提事宜之中西探捕分往將被告各人先後傳至公堂中西官諭今分别交保過堂候訊 
[包探拘獲竊賊]  
　　竊賊陳少庭日前在法租界摸竊袁阿才身畔所藏大洋二十餘元之皮夾一只而逸經事主報捕請緝現爲包探拘獲吊出原贓又周金寳日前在法租界先後竊取婦人劉聶氏李王氏兩室之衣服十餘件昨爲包探拘獲吊出原贓一併帶入捕房詰據陳等供認行竊捕頭查得陳係過犯諭着管押候解公堂訊辦 
[小車夫擅賣水菓]  
　　法租界小東門外阜成水菓行於前日雇沈雙喜所推之小車裝運水菓兩大簍至南火車站詎沈將水菓車至他處買賣得洋化用當經事主報告捕房請緝現爲包探偵悉將沈拘獲帶入捕房詰據沈供此項水菓民人實送至該處不敢私賣餘供支吾中西官諭令管押聽候解堂訊辦 
[搶取小孩銀鐲]  
　　無賴王阿寳日前下午至法新租界將陳阿福家之小孩手上所戴銀鐲一副强攫而逸當被原告察悉喚捕將王追獲連同原贓一併帶入捕房詰據王供認搶飾不諱中西官諭令管押解堂訊辦 
[印人控追債欵兩則]  
　　吳雲卿因向印度人甘薩借洋五十元屆期無力歸償被債主控經公共公堂於昨飭探將吳傳案據吳供稱因生意清淡曾向原告商懇緩期等語中西官察核被告所供似係實在簽判限被告於兩個月内如數還清違于未便又陳銀土亦因借欠印度人嘉梧生銀洋十五元被控後即將本利如數償還昨經中西官傳訊即山駐廨專管傳提事宜之華捕楊阿來投案證明前情請爲銷案堂上准予將案註銷陳開釋 
[給還三房客物件]  
　　婦人張寳珍沈二寳聨名具呈公共公廨聲稱二房東楊炳元積欠租金五月經屋主稟奉給諭發封房屋致將伊等之衣物器具一併封存在内但伊等並不欠租請將物件發還等情昨晨由廨管理刑事訴訟之二號西探目胡特斐而傳同經租人張子英及張沈二婦人至案請訊即據張沈二氏相繼投訴伊等先後向新閘愛文義路九百零六號門牌屋内之二房東楊炳元分租前後樓房住居租金按月付清並不拖欠請將連帶被封各物啓封給領云云又據張子英供稱伊係該屋經租人所有封存物件非俟二房東楊炳元到堂證明不能指定何種物件屬於三房客該婦人等昨曾與楊見面而今日楊不到案恐此中有不實之處請爲明察中西官核供以張沈二氏旣不欠租何能帶累諭着該西探目帶同兩造前往被封屋内查有屬於該氏之物件眼同檢點給還 
[過犯判押一月]  
　　江西人陳金生昨日天未黎明在唐家弄徘徊窺探被一千一百十六號華捕查見向之盤詰言語支吾因即帶入捕房經捕頭訽明係屬過犯飭即收押至九時半解請公共公堂中西官訊悉前情以陳通宵在外顧欲施行不法判押西牢一月期滿驅逐出境 
[陳小四子在押病斃]  
　　淞滬警察廳探警查獲某姓被刦案内有關之陳小四子押送到廳發交司法科訊供不認判押候查辦在案近陳在押染病發送新普育堂醫治無效延至昨晨斃命由堂以電話報告警廳司法科劉科長遂函請地方廳派員相騐梅檢察長立委朱檢察官沈檢騐員等蒞堂騐明陳小四子委係因病而死令由善堂棺殮發封厝壇 
[電車碾傷承發吏]  
　　地方審判廳承發吏王陳雍昨午出外送逹公文乘坐電車回廳稟復當在該廳門前下車時適有倪清華所駕某號汽車由北往南開駛甚速致將王陳雍撞倒地上碾傷雙腿王受傷倒地不起倪則立開快車圖逃經崗警鳴由鄰崗帮同將倪拘獲連同傷者押送二區警署立解地檢廳究辦當經檢察官預審一過判倪收押王發送新普育堂醫治 
[逆子毆父之拘押]  
　　住居陸家浜爲修船業之吳炳林因髮妻己故續娶婦人徐氏爲室詎吳子和尙迭與繼母衝突前晚又因細故口角繼而用武吳炳林上前斥子違忤不料和尙手持木斧行兇旣傷乃父左眼角復取板凳擊傷父之右膝蓋嗣由鄰居人代喚巡警將和尙拘獲連同吳炳林夫婦押送一區三分所昨經劉警佐備文飭警將一干人證押送地檢廳由檢察官提案研訊之下判吳和尙收押吳炳林回去自行醫治 
[烟犯收押候究]  
　　賣鮮花人魏升在花底下私藏烟土烟膏由軍警查獲拘送護軍使署訊辦昨經使署軍法課訊供之下以此案全係刑事性質遂備文飭警將魏升發送地方廳下午經檢察官提案研詰判魏收押候究起案烟土二包烟膏一百九十五盒竹葉烟膏一百盒一併存案候燬 
[舵工軋斷左手]  
　　上海機器挖泥駁船公司此次承包亞細亞浦東火油池駁砌工程因公司機器不敷特向大逹公司租用一架前往工作前日午從舵工寗波人沈有昌偶一不愼左手被機截斷經同伴立送同仁醫院請爲醫治然恐不免殘廢矣 
[縣署批示二則]  
　　縢世權及練守柏等呈爲請求撤銷由察閱呈詞核與該民等前具各呈大相逕庭可見顚倒是非不安本分事關敎育豈能任該民等意存淆惑起滅自由本應令飭澈查從嚴懲戒姑念鄉愚無知且己悔過從寛免予深究姑准撤銷如再多事定即嚴懲不代着即遵照 
　　江蘇省立第二女子師範畢業生朱學靜呈爲家貧好學懇求資助由據呈閱悉查縣地方敎育公欵津貼大學生欵項早經一律停止所請援例補助礙難准行仰即知照 
[誌謝]  
　　昨承青年會全國協會惠贈新刊之柔軟體操一册又商務印書館贈第十卷第八號小說月報一册書此併謝 
來函 
[黃炎培來函]  
　　敬啓者近屢有人來詢法租界愷自邇路惟善里中華中學事查該校成立之先曾來書屬爲名譽校董當以事冗未能盡職不願徒列虛名復之所有一切組織等情初未與聞茲見該校章程仍列賤名於校董之列除仍函該校懇辭外請將此書登入貴報來函門以明實際不勝企幸敬頌撰安黃炎培敬啓九月五日 
雜評二 
[安福派今後之態度（庸）]  
　　南方對王揖唐之態度己漸漸明瞭其絶對反對者固無商量餘地即所謂祗論條件不論代表人物者雖近乎相對的贊成然其條件旣爲北京前此所不肯接受亦無異爲間接之反對故南方之態度一言以蔽之曰安福失望而己 
　　今後之安福派將因南方之反對而一變其貌爲主和之面目逕以破壞和平之責加諸南方乎抑仍欲使王揖唐成和議之功而降心相就乎二者必居一於是 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆有用當代名人字跡每星期調換一次今日係侯堯夫先生手書 
新談 
[濟南觀察談] [  一之]  
（第十節大明湖攬勝記之續） 
　　耳之享受其遠而難得者如於叢葦中偶聞鳥語當空一囀不知其所自來昻首遥天幽深杳渺大有柳浪聞鶯之佳境而清遠綿邈却又過之其近在四圍無往不與視聽相接觸者如綠蔭環繞中蟬聲相應和觀湖濱某宅門「荷花映日楊柳遮天」之聨語便覺此中蟬唱之美益非他地所能比擬矣鼻之享受者爲荷香此種香味北京三海十刹海中央公園等地固亦能隨處領略但與此間處境不同一則祇便倚欄觀賞所以自娱者爲時至暫若久佇逾數十分鐘亦不覺其爲可樂也一則置身菰蘆萬頃中荷風披拂正對遊人之面湔滌煩襟此樂何極方諸餐霞飲露快意處正復相同視彼北京賞荷之法不啻霄壤之相懸殊矣此可見人世間惟能『相親近』與能『眞平第』乃見其有『眞快樂』也北京倚欄賞荷己身所占地位過高雙方所隔距離過遠其樂處自遠不如大明湖游艇中平等地位相近接之能見深切可見人欲過自高其本身地位以與人相疎遠者其無事自擾無端自尋煩惱之處正與地位不及而受不平等待遇之苦痛者相同設譬以喻如亞洲重男輕女之諸古國其舊家庭中了無樂趣恒遠不若泰西男女平等之能相得如彼君主專制國政府與人民相視若蛇蝎更遠不若共和國家總統人民間之能相親也口之享受則爲大明湖畔之山東菜館其尤著者爲雅園園後臨湖門徑甚迂曲陳設殊幽雅觀其『周詩大雅庾信小園』之集合式妙聨己可知此中不乏名士之駐足矣山東各館湯菜均混濁惟此館獨清腴鮮美其所擅者爲湯菜及甜菜予尤嗜其所製魚湯一盂歎爲大明湖畔特有之風味云 
　　湖中名勝首推歷下亭光緒癸卯楊學淵聨云『宛在水中央有此翼然稱自古』『勾留湖一半未能抛却到如今』同治丙寅王繼志聨云『抱榭石泉流添幾個人影衣香風月都敎山水占』『憑欄魚鳥過覩四而柳塘蓮溆漁樵還讓鷺鷗來』頗足以盡斯亭之勝覽也是亭緣杜工部送李北海而名亭中有李杜二公畫像碑刻杜貌甚清癯一望而知其非俗吏惜不能得此石榻本徒令予對此古詩人益深嚮往之忱耳 
　　詩篇之足以描冩歷下亭之勝者莫如清乾隆帝之戊辰御筆茲錄其三首之一云『朱欄橫綠渚倒影漾澄泓烟柳萬千樹春禽三兩聲從來稱歷下到此適清明流水落花意維摩句有情』今則於烟柳外復見菰蒲蒲湖豈百餘年來滄桑己遞變耶 
　　北極閣今爲軍隊駐所己覺浪藉不堪光緒丙戍留曾錄聨云作湖山一日主人看萬派爭流諸峯羅列數唐宋百年過客有杜陸詩筆曾鞏文章』六語頗足以槪括全湖曾鞏祠在張曜祠堂之右今爲某釀酒公司貨棧曾氏文章雖不至移以覆瓿而名賢祠宇化爲酒窰終不能不令人抱憾也張曜祠分置南北兩名湖與李合肥氏並垂不朽亦可謂極人生之幸事矣有對錫葉一聨頗足爲名祠生色上聨『偉蹟竟黃河西溯崑崙東至海』下聨『崇祠社青岱前臨鵲華後憑湖』其黃青二字對舉之巧頗足與易龍陽詩並傳也 
　　予所乘艇曰『鏡中遊』亦有數聨中有『風來弱柳摇官綠』『雲破奇峯湧帝青』十四字頗令人追念勝游不置 
劇談 
[東籬軒雜綴] [  柳遺]  
　　童伶學戲習慣上亦有一定之程序開蒙第一聲必爲天水關魚腸劍一若昔日私塾中之以三字經爲訓始者然天水關一劇包籙西皮二簧中惟缺少四平調熟習之後再學他戲似可迎刃而解紮住脚跟乃能變化故學者宗之至魚腸劍則爲利於吊躁起見童年嗓音支漱自不待言一事無成兩鬢班一段最易提高嗓子全劇唱處均然若用低調不能張口緣此等英雄落魄之劇理當偏重於激昻所謂悲歌淋漓者是己惟晚近說戲者每多不循正軌往往以急於求售起見而以三斬一碰爲入手辦法其原因有三其一天水關劇不見重於社會其二不明學戲須先紮住脚跟之原理其三迎合觀劇者之心理非三斬一碰不可卒之根本不實而多油腔滑調之病今試問空城計一劇老伶工中除譚故貝勒外能以儒雅稱者有幾人劉鴻昇之克苦厲勵僅貽留聲機片之譏王又宸之拼命揣摹徒取貌似神離之誚彼乳毛未豐之黃口焉得責以肩此重任以是爲開蒙是亦昧於敎術者矣宜乎後起鬚生之寥落若晨星也蓋其急於求售之念即足以阻其進步之點先哲有言曰母欲速欲速則不逹學戲又何獨不然竊甚願劇界師氏之愼之於始也 
雜錄 
 
[意大利奇諾佛造像之一]  
[名人風流史（一）] [  瘦鵑]  
　　囂俄（法國大小說家大詩人）（下） 
　　二人旋同居一小屋中錢囊苦羞澀而詩與情愛二者則日見其富壁爐無薪長日至不舉火薏麗愛嘗戲書示囂俄日『君設欲取暖於此室中者曷取之吾心坎之底』見夫度日之維艱也自奉乃益儉日中往往自啖麵包少許和水進之節其資以巿佳肴俾囂俄夜歸歡然就食彼則跽其膝次含笑旁歡曼眸晶晶然得意極矣 
　　薏麗愛忠事囂俄歷久弗變舍日與所愛把臂外無復他想亦不求報稱見囂俄文名日隆心竊然喜而情亦益摯迨忤上被放不能容放巴黎薏麗愛亦隨行流轉蒲羅塞裘賽宇恩西諸地間不以爲苦舍日見一面外仍以情書相慰藉當其七十誕辰以書寄囂俄曰『吾至愛之愛人吾七十之年至今日而圓滿寸寸芳華久己授之君矣篋中故書請檢出視之須知行間情燄尙燁燁而明無異昨日書也』 
　　居七載薏麗愛忽患癰去死邇矣便娟之面爲皺紋所界如張網罟而此每一皺紋中似皆示人以慘痛之史然每日凌晨猶忍痛而起跰𨇤人囂俄室以吻親之令醒入　下治晨餐含笑以進所愛五十年來年年如一日也 
　　一千八百八十三年元旦薏麗愛死期迫矣猶强振其筆草數語致囂俄曰『吾至愛之愛人明年此時誠不知吾身安在然當此一千八百八十三年之首吾尙能怡然自得振筆大書曰吾愛君也』（終） 
小說 
[報復（續）勃列敦奥斯汀原著] [  凭虛]  
　　又曰噫弗再弗再吾不復能忍吾不能忍醫生叱曰觀之觀其結果是時旁坐之二軍官見醫生之顔色動作噤不敢聲醫生蹲少婦後似欲假少婦之日以觀其景特二人不解少婦言呆視而己少婦驚恐失色無復人形嘶聲日噫汝虐吾汝虐吾吾見吾不欲見醫生曰汝何見曰彼等互掙扭女戰甚力猛乃如虎彼伸手挽其頸欲吻之女拒之女仰首後向避之啊彼脫矣彼趨繞桌畔彼何作噯丨噯手槍弗弗噯希英烈區釋之釋之否彼逼之視之而笑彼女殆矣噫彼逼之一隅彼又抱之矣女大呼呼一名彼呼不己醫生曰何名曰吾聞之瞿而斯丨瞿而斯丨聲何其慘耶醫生目閉身後傾旣又用全力自制厲聲曰趣續續至最後少婦曰吾觀不能清晰彼等仍掙紮啊手槍女發槍矣吾見薄烟何事彼又得女矣彼與女俱仆啊女自戕矣女死矣彼展女地上彼俯女身惡希英烈區希英烈區汝碎吾心矣汝永死吾愛吾恨汝吾憎汝吾永恨汝并恨吾之誤愛汝噫己矣欺詐無信之狗丨少婦末數語猛厲若狂示眞深悔語己遂寂醫生不復問以手掩目躡足離少婦舉首仰天顫聲悲呼曰吾天天乎麥賽兒麥賽兒吾將何以報復乎呼己回視寂然而仍植坐不動之少婦少婦涙滾滾自緊閉之目下睡仍未醒而目之方向仍對膝上之鐘醫生長歎數回　骨間之筋肉復緊縮示其堅自强抑之力旁坐之二軍官見廿慘厲之容及凶强之目幾至發顫醫生己忽大笑聲陰森怖人言曰吾友汝問吾將若何報復乎吾今反以問汝矣彼在催眼狀態中之少婦己備述吾妻自戕之狀一如親見吾妻寗自盡不受彼夫之强暴彼婦而醒自將盡忘催眠中之事仍以其夫爲至忠至愛於彼惟今在催眠狀態中則彼己自矢易愛爲憎將永嫉彼夫斯則令吾無决醒之時將使之仍以彼夫爲可愛耶抑將使之不忘催眠狀態中所見而嫉之恨之耶實際言之吾妻實彼夫所殺彼之愛憎今操吾手吾將聽之乎抑吾將如何汝二人將何云斯即汝之所謂報復問題也二人聞語目眈眈而視弗聲移時營長始曰君無疑乎曰試觀之少婦仍兀坐容色憤而懼涙珠簌簌自眼眶下不己首微顫似泣而無聲喬丹蹙眉不解曰彼何見醫生曰三年前彼方今觀三年前事彼今方見彼夫俯伏於吾妻屍體先生請君下一斷語言己少待己復曰吾今必須醒之矣副官喬丹曰彼醒後自知否曰彼知之或且自殺彼之生命浸漬於愛夫之情中今逆轉則勢將無救營長曰吾友特自盡則句醫生聳肩曰則何如彼夫則逼吾妻自盡也喬丹低聲自語曰是固合理特是難題須問上帝醫生曰惟其吾猶非上帝而人也顧此事則須立决吾究當何爲汝試爲吾籌之營長起立目醫生曰吾友上帝未嘗使吾爲汝吾實不能代籌醫生轉顧少年苦笑曰汝則何如喬丹喬丹亦起立摇首曰吾友以此質吾吾將瘋 
[自由談之自由談] [  不冷]  
　　天之威權人以威權相上使無威權之人不得不受人之欺世旣如是於是天亦不得不用其威權天之威權爲何死是也假使督軍而能永遠不死者則爭者將益甚矣 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報　　　　 
國内舊聞 
[招商局阿敦輪船開赴汕頭]  
（同治十二年正月二十七日） 
　　聞招商公局有船名阿敦者於前日開往汕頭船己滿載計所得水脚亦頗豐厚此招商局第一次創行之船也二月間在英國定辦火船三隻到滬後當可暢行各埠於公事大爲有便聞該三船甚爲合用能多載貨物而吃水不深駛行海面捷速之至用煤並且不多船值亦甚廉惟外觀或不如他船耳夫船以適用爲貴又何必徒飾外觀乎該公局中尙擬再購火船十餘隻以應用惟須俟此三船到後試行一次詳審其果否合式或稍改式樣爲善然後再行辦理亦小心辦事之一法也前閱邸抄内有浙撫奏本年漕運一事知今年海運抵津必速於從前蓋有輪船相助故耳然則此局之設上則可以利國家下亦可以利該局豈非一大舉哉 
國外舊聞 
[英國新報之盛行]  
（同治十二年正月二十一日） 
　　西國日報一端豈以小道視之哉蓋擊於朝廷之清議閭閻之公論而得以陰持其政柄者也傳之至廣行之至遠在歐洲中可以首屈一指者莫如英京泰晤士報泰晤士者英國語譯言時也蓋謂按時勢以立言耳日報中總主筆一人其人名低靈亦有總司理凡印譯新聞登錄來欵管理工役皆其所主總主筆低靈年六十矣向者職司采訪以其父爲正主筆漸染有素故其所著文字超卓不羣旋升爲主筆父死乃代其任時年僅二十有八爲總主筆者前往三十二年平日起臥皆有晷刻每日未正始起盥漱早餐後即出視事館中主筆十餘人具皆才識超邁學問淹通者也低君於其中遴選三四人至以其所長與之商榷晚刻遍閱各處來函各國郵報斟酌權宜審度事理損益裁斷默運於一心旣竟或乘馬車遍游衢巿往見外部大臣與從容商論國政民情無所不言外部大臣無不側席諮詢虛衷接納低君瞭於衆情稔於輿論知之無不爲之備述以是於軍國大計昭然若指諸掌晚飯無定所鮮有食於家者繼入主筆所主筆三四人皆己環坐欲作之事皆低君授之以意主筆諸人閉戸搆思限時立就以呈於低呈覽後低許可即行傳示四方矣每夕自丑逹寅數萬餘言悉己蕆事開議院乃稍遲片時許卯刻低君乃始高枕安眠此外各國采訪之人若星羅梭織皆　重資其在法都巴黎者歲得值佛郎一百萬各國采新聞者非止一人有所得皆匯寄至各國都城自有總理者爲之裁斷然後寄之英京雖係長篇鉅幅悉以電報傳遞鬻報所入不可勝紀而所費亦浩繁日報館主人嫁其女以一日所人爲　贈其數約三萬榜以吕宋銀計之當得十四萬有奇此報之大可謂莫與頡頏矣總主筆雖無職位於朝而名貴一時王公大人皆與之交歡恐後常人之踵門求見者罕覯其面是以人皆願爲是館之總主筆而不願爲英國之宰臣宰臣之所操者朝權也而總主筆之所持者清議也清議之足以維持國是泰西諸國皆奉以爲矜式由是觀之日報一道安可忽乎哉 
文藝 
[無題四首（碧湘秋夢詞人）]  
（光緒二年九月初一日） 
　　仙風吹夢五更凉霧閣雲窗望渺茫眼界大千皆涙海頭銜第一是花王金爐影暗金蟾月玉杵聲殘玉兎霜種遍三生紅豆子人問天上莫相忘 
　　小住瑶臺伴玉妃銷魂怕唱阮郎歸高唐神女雲爲枕姑射仙人雪作衣青鳥函中情宛轉碧桃花下夢依稀再從翡翠廉前過惟見紅襟掠地飛 
　　冰絃一曲譜求凰欲把珍珠十斛量翠箔春愁覊燕子紅橋秋夢阻牛郎生來蓮子心原苦死傍桃花同亦香最是不堪回首處碧雲樓閣鬱金堂 
　　漫擁鴛衾聽雨聲高樓人倦倚銀筝斷腸莫贈相思子握手應驚太瘦生僕本恨人猶僕僕卿須憐我更卿卿何由乞得坤靈牒雙跨青鸞返玉京 
[乘官輪至金陵（龍渊舊隠）]  
（光緒二年九月十五日） 
　　百里青山一瞬中大江飛渡足稱雄旋輪怒捲秋濤白里橫槊高吟曉日紅鏖戰欲憑枚叔筆疾行如助馬當風國家方重籌邊策誰挽狂瀾建異功 
[遊妙相庵（前人）]  
　　凉秋理短棹言尋妙相庵一徑入修竹萬象供幽探濃青倚危石冷碧涵澄潭登樓一憑眺四面環烟嵐荒城半榛莽留此古佛龕諸天散花雨色相現優曇擾擾名利客妙諦誰能參 
[游昭忠祠（前人）]  
　　巨寇今何在巍祠此獨存干戈抛戰骨臺沼慰忠魂人壯青山色花留碧血痕雞鳴埭外過落日慘黃昏 
[中元夕招同人集弄珠水榭（前人）]  
　　一時裙履結吟儔水閣開尊共唱酬名士風流追復社良宵月色借中秋波心倒映紅燈影天半遥傳白雪謳狼藉杯盤餘興在更携玉笛上輕舟 
軼聞 
[魚腹餘生記]  
（同治十二年正月十三日） 
　　壬申秋予自京師來滬瀆作宦游計酬酢於新知舊雨者四旬適聞族兄令南海遂附洋舶往粤中年昆季重叙他鄉棋酒流連瞬經匝月暇時偕幕中諸君子遨游巿肆見書籍玩器翡翠象牙之屬悉是價廉物美予出諸友餽贐凡我家所罕有者購數種以壯行色嗣西丹火輪至省即整歸裝臘月二日自香港展輪風逆簸蕩衆客己不能興面子則飲食自如至初四日己初駛至福建洋面忽聞鷁首大震聲如巨霆衆皆駭走上艙見船己觸磼而路水入火房烟冲霄　煤夫數人一無逸出客有手持木器皇然蹈海者四五輩洋人以綆測舟尾深且二十餘丈驚惶失措知不可爲遂駕四小舢板率水手而逃客之健捷能從者十餘人尙有一小舢板洋人棄而不用衆以奇貨視之爭躍而下身未入於舟中頂先滅於波内十數人竟無一倖免棺木四具登時沉溺有夫婦子女四人携洋人水桶危坐其中以爲如聞之轉任其飄泊可登彼岸不期駭浪驚濤隨捲而没予與老弱婦孩四十四人束手待斃幸船頭擱於暗礁之上船尾揷於暗礁之中巍然几立恃以無恐無何地動天旋心膽俱碎則以船底龍骨銳而不平舟腹轉身而臥也蝸角衆生或則蛙聚或則猱升拭目視之不被洪波所浸者二丈有奇驚定之餘衆復差慰當船之初沉也衆皆手足無措泣涕漣如予以膠不爲深船未大損斷無沉没之理姑爲慰之至是共信予言良非謬妄蓋洋人只知測梢尾而不知礁身深淺不同股弦互異技疎膽怯反不如予之臨難有識也午後來小舟五皆撈取飄浮物欲乘便援救而阻於駭浪四面不能近延至薄暮小舟各散去呼救罔應所云驚定稍慰者茲復慼慼滋懼也二更後朔風寒冽大雨淋漓衆如蠖屈咸圍坐以禦寒男女交錯各無機心而鬼聲四起忽抑忽揚若遠若近新鬼故鬼殆以舟中人爲同類物耶危迫之際雷電交作鬼聲頓寂人心稍安繼而水與風鬭風激水鳴滾滾波濤旋起旋落試思以觸礁半破之船爲巨浪所摶擊驚險非等尋常性命實在呼吸一生萬死非是時乎予誦觀音救苦經適滿三載藏數遠見紅燈兩盞高懸空際衆皆祈禱默矢誠心頃刻之間風平浪定設非神靈護佑必不能轉危爲安若斯之速也神燈方隠東方己白大小漁艇蟻附舶旁衆皆緣繩而下婦女十八人以繩繫腰面墮銀物濕衣悉贈漁人行里許回望觸礁洋舶縮入海中矣若緩須臾一無完卵清夜思之慄慄危懼舟近小山阻於淺離岸約三四十丈遂徒涉而前衆於沙中小憇共慶更生復前行匍匐至絶巘忽聞大聲疾呼并有慟哭於途者急詢之蓋海島孤懸不通人世方泯波臣之懼轉深餓殍之虞予亦趦趄無策歷視一周有蠶叢一線覓路下坡則山回中有敗屋兩椽趨而視之雖室如懸磬而竈不生塵知有人居桶中貯淡水爭飲之渴頓解不啻瓊漿玉液焉夕陽在西漁翁數輩駕一葉而來予身無長物僅存洋五元悉出以獻漁人乃燔火烘衣於石窟中取地瓜乾條爲黍餉客兩日不食入口勝於粱肉拔茅藉地列坐其次予更蒙青眼令臥積薪中覆以敗絮手足漸溫五更睡方濃絮被取去作入海網魚之用黑甜鄉變爲冰窖山矣日午漁回使其徒具舟於河衆乃濟水程三舍止小村有里正煑粥供食昨日復坐船以行信宿抵海壇黃鎭軍及海防唐司馬厚加撫恤乘舢板得生者亦來會共計五十七人從此輾轉逹閩省乃月之十四日也蒙潘方伯各給洋三十元授餐適館以撫流離人戴二天恩銘五内適官翰伏波回浙予與船主有舊載難民俱不取值偕衆來滬己在除夕前二日矣予虔誠自矢茹素三年以表寸忱爰作魚腹餘生記以自叙或謂　險如夷逢凶化吉必有由來予則敬謝不敏焉耳 
[習字速成法]  
書法爲人生必備之技能初學者不得其門往往視爲甚難本局有見於此特聘名家福輯是書指示習字諸法提鋼絜領簡而能賅務使學者得此於短少時間可收速成之效諺云字無百日功於此編信之矣優點列下 
法理周詳 
是編於習字之姿勢執筆法指法腕法詳細指導并附圖多幅觀察益易明了 
解釋精確 
是編所載内著名書家之經騐心得演說初學習字之利病及與墨筆紙硯之關係要言不煩非三折肱者不能道 
練習便利 
是編於運筆結體别創新格最便初學練習利於速成卷末附有間架結搆諸法臨摹時尤宜注意 
語意明顯 
他本縱極高明語意多玄妙難名是編由淺入深即稍識字者讀之極易了解可謂第一善本全書中國連史精印一册價洋三角特價一角五分以二千部爲限限滿截止外埠郵費六分上海四馬路中市　大東書局發行 
[消夏之品莫妙于小説下列各書皆名家著述従速惠頋可以照碼對折]  
上海棋街盤 
●注意亦高尙亦風雅之消夏品 
本館向例每逢夏令特將小說等可以消遣之書發售消夏品以爲諸君納凉遣興之助向蒙各界歡迎茲者又值暑假仍照曩例選取最有興味之各種新舊小說及名人書札等類特定優待辦法以副雅愛凡購左列各種書籍者一律照碼對折以陰曆閏七月底爲止限滿之後仍照定價發售　近時新出 
國際秘蜜偵探小說秘蜜之府　五角 
福爾摩期新偵探案恐佈窟　四角 
俠異小說五千磅　七角 
俠情小說劍胆簫心　六角 
●附列名人書札 
評點東坡尺牘　二角 
評點黃山谷尺牘 
曾文正書牘彙鈔　中洋紙一元七角 
　批歸震川尺牘　五角 
惜抱軒尺牘　中紙五角 
加批錢牧齋尺牘　中洋紙一元八角 
明代名人尺牘小品　四角 
陳文恭公手札　三角 
呂留良家訓書札　八角 
百大家名賢手札　八角 
音註小倉山房尺牘　三角 
管註秋水軒尺牘　二角 
息　尺牘　二角 
尺牘合璧　三角 
中華詳註女界尺牘　三角 
中華民國新文牘　二元 
注釋共和進行尺牘完璧　一元 
分類普通尺牘大全　一元 
分類普通尺牘全璧　一元 
中華簡淺顯尺牘敎科　三角 
民國初學尺牘　四角 
俞曲園尺牘　中洋紙五角四角 
男女交際尺牘　二角 
豔情尺牘　四角 
戲考一至廿九册每册二角五分 
繪圖昇仙傳　一角四分 
繪圖前後三門街　二角八分 
繪圖新史奇觀　八分 
繪圖名妓爭風　一角五分 
繪圖千里駒　一角 
繪圖萬花樓　二角 
繪圖五劍十八義　一角五分 
繪圖呼家將　一角五分 
繪圖蝴蝶緣　九分 
繪圖五虎平西南　二角五分 
繪圖五代殘唐　一角 
繪圖大八義　一角五分 
繪圖小八義　三角 
繪圖三下南唐　一角 
繪圖三公奇案　二角五分 
繪圖淵海子評　一角二分 
思益堂日札　三角 
緩寇紀略續編　二角 
霆軍記略　八角 
雲間舉目抄　三角 
壼天錄　三角 
驪砭軒質言　三角 
西洋通俗演義　八角 
漫遊紀略　三角 
滇南雜志　一元 
薈蕞編　八角 
薑露庵雜記　三角 
致富錦囊　二角 
北京指南　七角 
先令珠算法　四角 
琴學入門　一元 
六零六　三角 
婦人病自療法　一元 
名目繁多不及備載分三日刋登欲窺全豹請索特定消夏品目錄外埠附賜郵票一分詳示通訊處函購滙兌不通之處郵票九五代現　中華圖書館 
[日本人之支那問題]  
本年六月日夲實業之日夲社出版 
▲洋裝一册　定價四角 
是書爲日本雜誌大王實業之日本社特號發行在彼邦極有價值亟移譯之以銄國民內容摘要錄下 
（一）對於吾國靑島問題則認爲割讓之地 
（二）對於吾國天產問題則力圖提攜開發 
（三）對於吾國實業問題則利用中日合辦 
（四）對於吾國敎育問題則三張禁談國恥 
（五）對於吾國抵制問題則疑爲英美煽動 
（六）對吾國留學界問題則盛唱籠絡主義 
上列種種問題以外人而談吾國內政是否切合情勢是誠吾國民所亟當研究以明眞相者也 
中華書局譯行 
[●天●下●第●一●情●書情海慈航]  
▲再版已出特别廉價蕩子淫娃之當頭棒痴男怨女之指南鍼 
本書內容分六章曰情之界說曰情之類别曰情之媒介曰情之用法曰情之經騐曰情之借鏡子目數百種不及備載出版以來疊蒙各界來函贊美有情學指南及情世界大放光明等語編輯仝人邀此榮譽且感且愧茲爲優待愛閱諸君起見全書六厚册祗售大洋一元附贈錦匣一只外埠寄費加一自登報日起一月爲限滿即照原價發售每部二元不折不扣大好機會幸勿錯過●總經售處上海四馬路泰東圖書局寄售處大東書局海左書局志成書局各埠各大書局 
[百弊叢書]  
諺云三百六十行行行有弊可知作弊爲常人之習性世界各國咸不能免我國特變本加厲上自官廳下至流販竟敢明目張膽以作弊爲生活損人利己無惡不作若近日喧傳之締結密約斷送國權尤其作弊之最大而貽禍最列者也卽小而言之如衣食住居日用瑣細之需人人所不能免乃亦有作弊者從中播弄千方百計務使人人受其欺罔而不自知本公司目擊心傷誓將破彼鬼臧茲特延聘名著作家王鈍根楊塵因劉豁公周瘦鵑奚燕子先生等二十餘人爲編輯廣搜博采蔚成巨帙卽名百弊叢書將近世種種大小弊端原原本本盡情披露期國人讀之永不受欺作弊者亦知難而止昌書言皆翔實與坊間嚮壁虛造之黑幕不同惟爲全人廉恥起見但舉事實不指姓名倘亦海內高明所鑒許乎全書大綱列後 
▲官場百弊▲議會百弊▲政黨百弊▲外交百弊▲軍界百弊▲司法百弊▲律師百弊▲鄕紳百弊▲警務百弊▲偵探百弊▲禁烟百弊▲關稅百弊▲鹽務百弊▲路政百弊▲礦務百弊▲航業百弊▲河工百弊▲郵電百弊▲敎育百弊▲商會百弊▲公司百弊▲工廠百弊▲銀行百弊▲錢莊百弊▲貸欵百弊▲股東百弊▲買辦百弊▲掮客百弊▲空盤百弊▲地產百弊▲銀樓百弊▲珠寳百弊▲骨董百弊▲書業百弊▲報館百弊▲藥房百弊▲醫生百弊▲米行百弊▲典當百弊▲善舉百弊▲家庭百弊▲戲園百弊▲游場百弊▲餐館百弊▲旅館百弊▲江湖百弊▲僧尼百弊▲游冶百弊▲賭博百弊▲彩票百弊 
是書洋裝六册每部定價洋四元預約一元五角郵費一角五分並附三百六十行行行作弊圖尤爲特色全書以訂陽歷十月底出版預約以出版爲止 
[家庭應用工藝大全]  
邇因外交失敗抵制事起各界激於義憤人人以提倡工藝自任要知振興實業當從家庭始社會發源於家庭富家卽所以富國本公司有鑒於此爰特搜集試驗有效應用各種之工藝皆詳言其秘訣指導以方法且輕便易舉可以實行全書分二十類計五百餘種茲將第一類化妝品第二類文房用具摘錄如下 
▲粉紙精製法▲西洋玫瑰香粉仿製法▲香油仿製法▲胭脂粉精製法▲胭脂膏仿製法▲花露水精製法▲秃髮重生藥▲生髮香水仿製法▲美容散仿製法▲精製雪華膏▲嗽口藥水製法▲淸凉牙粉製法▲衞生牙粉精製法▲牙膏自製法▲擦牙散製法▲洗髮藥水簡製法▲洗髮香水精製法▲烏髮香油簡製法▲嫩顏香水簡製法▲潤膚香水簡製法▲自製鏡面散▲普通香皂製法▲薔薇香皂製法▲桂花香皂製法▲檀香肥皂製法▲薙髮香皂製法▲菊花香膠製法▲文房用具▲箋紙自製法▲信封配製法▲廢紙改造捷法▲印色自製法▲眞筆板用藥水製法▲橡皮糊自製法▲殘墨改造天然墨法▲墨水改良製法▲樹皮堆畫法▲筆筒自製法▲天然硃製法▲原紙藥水製法▲膠水製法▲自來水筆製法▲假松烟墨製法▲竹器書法▲墨汁自製法▲紅墨水製法▲藍墨水製法▲打印墨水製法▲晶玉牙銅章琢刻捷訣▲書畫保藏要訣▲書籍整潔要訣▲去墨水跡藥水製法▲放大字跡捷訣▲油紙寫字要訣全書四册預約一元郵費一角准於陽歷九月底出版預約以出版日爲止樣張函索卽寄上海四馬路第一樓對門中華圖書集成公司發行 
申報館精製電鍍銅版 
[化痔仙丹]  
君有痔疾乎？君曾患痔疾而已痊乎？君自信君之痔疾確已斷根否乎？君亦知此化痔丹之神效乎　我請爲君述之　此丹專治各種久年惡痔　雖成管漏　無不立瘥　際此秋陽肆虐　君苟患痔請速服之　包君立刻除去也　每瓶一元每料五瓶四元　上海盆湯弄甯波路口崔氏瓣香廬總發行所啟分設北京靑雲閣樓下　天津鍋店街通衢馬路　南京下關大馬路　奉天金銀庫胡同　安慶軍署西　長沙糧道街　福建總督署口　無錫江陰巷　杭州上保佑坊之江報對面 
申報館精製照相鋅版 
[遺精聖藥金剛百鍊丸注意假冒]  
本藥房發行遺精要品爲天下多數靈藥歷售三拾餘年凡官紳商學各界莫不同聲譽美治愈之人不可思議咸推善治遺精無上聖藥謝函証書早經盈箱滿篋全國聞名口碑載道但華人惡習每見暢消品物必多假冒近有同業無恥混售希圖漁利以假亂眞情實可根特加松鹿商標購者注意蓋人之精華關係最重精固則强精竭則亡患有遺精更宜急起調治以衛自强本藥房家蒙經騐秘寶係坐茅蓬老僧所傳寳元眞方一再研究始獲出奇制勝功能療治戕伐過度慾火妄動未交先洩少年誤犯手淫中年操勞失節夢遺滑精肢體虧損服後精關堅固養腎滋陰應效不爽抱此症者宜速調理却病延年每料四元半料二元小盒一元外治遺精一貼膏每張七角功效同上雙方並 
用偉力最速年久遺精務使內服外貼宿疾無不斷根永不復發誠乃善治夢遺滑精益世良藥外埠函購郵局回件　上海三馬路大舞臺對面練雲藥房啓 
[丹徒余氏續修宗譜通告]  
余氏世居江南徽州府歙縣孝悌鄕信行里淸順治初始祖爾嘉公由歙遷居丹徒迄今二百數十餘年譜牒修於明代僅存新安會通世譜遷丹以後因支嗣不繁尙未纂輯長治切代遠年湮之懼本敬宗収族之意爰鳩族衆重議續修考鈔譜四世叔祖玉橋公傳子配四耀華二公之後裔咸同時散居江北揚州各處音問不能光緒中配四公之孫飮淸幕遊成都將軍署曾來漢臯後亦不知所之凡係爾嘉公後裔及玉橋公一支不知蹤跡者見報後務將世系名字生卒年月塋墓一切事蹟詳細開明以便續輯幸勿延誤　八世孫長治謹啓　通信處漢口馬王廟和記綢緞號余永淸照收 
申報館代作美術廣告並代撰文書冩 
[鼎豐皂厰緊要聲明]  
本廠所出鐵錨牌肥皂其肥皂上及箱上向用英文現因有人仿造誠恐眞僞不易辯識每生誤會自登報日起所有本廠所出之鐵錨牌肥皂上及箱上一律加有華文鼎豐兩字以資購者易于辨認自後如再有用洋文者槪非本廠所出凡賜顧者幸注意焉 
[江蘇句容華僑曁南墾牧公司啟事]  
啓者本公司由前淸宣統三年購買田地於民國元年開辦經已八載所有買賣一切均是現銀交易本公司司事人等無有揭借抵押欠帳或担保或保証等權限如有此種情節乃經手是問與本公司無涉特此聲明以免後論　本公司總理人駐巴達維亞梁炳農啓 
申報館代作美術廣告並代撰文書冩 
 
 

Page 19

 
 
[殿板影印佩文齋書畫譜預約通告]  
是書成於前淸康熙間自上古起至明季止凡數千年來法書名畫分門列目記述靡遺考證之確品鑒之精世上言書畫者莫不折衷於是書誠藝林之鴻寶也惟憾其原刻殿本流傳甚希即覆刻諸本亦漸罕見不啻寥寥晨星也本局有鑒於斯今特覔得殿板初印桃花紙全書影印其中毫無錯誤字體一仍舊　不變形式較之傳抄石印者精美遠勝十倍誠爲海內研究書畫家絕好之良伴也全書一百卷約二千八百頁用中國上等連史石印裝訂四十册定價十六元先售半價預約二百部限滿截止准於舊曆九月底出版印有樣本欲閱者函索奉贈○本局尙有廉價書籍出售開列於下○黃氏士禮居叢書三十册定價念元正續三希堂法帖三十六册定價十六元○直行淵鑑類函四十八册定價念八元○足本影印金石苑六厚巨册定價念元○二十四史九通政典類要合編六十册定價十二元○呂東萊十七史詳節三十二册定價三元○王先謙漢書補註四十册定價十元○影印大字歸方評點史記二十四册定價五元○以上均中國連史紙印現減售一律對折外埠函購寄費加一成書存無多欲購從速○總發行處上海二馬路中市同文圖書館啓 
[奉送人人必讀之書]  
▲欲雪奇恥大辱不可不閱此書▲欲望還我靑島不可不閱此書▲欲救中國危亡不可不閱此書● 
內容分國恥論說國恥楹聯國恥詩詞國恥童經國恥韻語國恥表解國恥灘簧國恥五更等洋裝一册前印一萬本不滿一月銷售一空價值如何早已口碑載道毋庸喋喋茲當第七次再版之際特廣行贈送每册祗取紙本費洋六分零購不滿洋數者可用郵票代之賜顧諸君請開明姓氏住址並附下書資立卽寄奉極爲快捷空函無效▲愛國志士多購數册分贈親友以及各學校購作學生奬品與學生自修之書最爲相宜●通信處上海北山西路德安里第一八九號 
通俗研究社 
[提倡國貨挽救利權]  
諸君吸珊瑚牌香烟有得贈品之希望 
凡購珊瑚牌香烟注意贈品五十支罐每箱內附贈本公司五角鈔票一百張十支盒內每箱附贈一角鈔票五百張請諸君快來購吸國貨又可得鈔票之利益耶 
十五支罐上品珊瑚牌香烟 
票標中國北洋亞喜亞烟草公司珊瑚香煙 
十支上品珊瑚牌香烟 
珊瑚香煙 
中國北洋亞喜亞烟艸公司啟 
[學生必備之表]  
學生欲愛惜光陰必先有一守時之表刻刻不誤然後可用今惟鷹格索表最合學生之用價廉特美試之試之　上海美興公司總理 
[SKF和合式皮帶盤]  
凡其他各種皮帶輪盤所有之利益此種皮帶輪盤悉能具之蓋其所有之特色如左 
功力强大　分量輕微　重量平均　裝置便捷 
欲知詳細請移玉或通函至上海圓明園路十一號 
中國鋼珠軸領公司分經理北京漢口靑島西貢天津香港海防SKF 
[萬字牌洗靣毛巾]  
愛國諸君浙江路橋小木毛巾廠製造 
商部註册不凖冒牌 
請用國貨上海經售家　小東門内　恒豐祥　興聖街　許永利 
[一三角藥房藥目]  
●霍亂吐瀉●痰湧氣閉●麻木急痧 
唯有●●●●十滴藥水 
此藥依英國可羅顚原方重新蒸溜製成專治暑感秋疫一切濕溫虛症爲世界最新最效之藥並無肉桂樟腦等燥劣之品○每次服五滴至十滴十五滴爲止病重者連服二三次▲每瓶大洋一角▲大瓶三角●崇明大生紗廠來人云購此藥救活之人甚多此其明證也 
●腹痛久瀉●紅白痢疾●神衰力弱 
唯有●●●●●止痛止瀉片 
此藥依英國醋鉛丸原方加减製成專治腹痛久瀉瀉出冷水一切裏急後重是痢非痢之症○每次服二片至六片病重者連服二三次即愈惟病者小腹尾脊肚臍脚心四處務須設法使其温暖或用熱水袋暖之亦妙▲每瓶大洋三角○但愈後須服開胃藥品爲要 
●頭痛藥（美國原方）AntiPyrnCoffeino-Citricum（病狀）頭痛原因如傷風感冐花麻痘疹或烟酒過度或操心勞神腎虛精虧者易患偏正頭痛之病間或惡心嘔吐飽脹便秘惡寒畏光耳根牙床之筋亦痛面色時白時紅頭重如山睡不安神（養病法）飮食須易消化者忌狂風忌烟酒手淫忌遲眠遲起忌憂愁惱怒 
●咳嗽藥（英國原方）pulyis-Lpecscuanba.col.（病狀）體健者患咳嗽半因風侵半因烟塵灰砂滯激氣管而起或喉癢胸悶氣逆頸脹面色靑紅時咯痰塊或僅乾咳若至日久則傷肺部倘肺發腫則痰必帶血於是變爲癆矣（養病法）忌鹹食忌烟酒忌高聲忌葷腥油膩 
●肺癆藥（英國原方）Cuaiacol　Carbont（病狀）肺癆係黴菌結在肺臟中滋生爲患肺絡受傷由是呼吸促迫盜汗潮熱痰涎腥臭形容枯槁雖曰神氣淸敏動輒痰湧氣脫是故體弱患咳務須注意早治（養病法）此病注重保養忌淫慾忌煩腦忌烟酒賭博宜食藕粉湯 
●止癢藥（漢傑擬方）Retorcin　Bnlnamun　Peruvicnum.（病狀）皮有蟲則癢癢難忍則搔搔破皮則痛則爛矣若在下身爲患頗大蓋下半身皮膚紋絡無橫無直収口最難且濱江臨海之區潮濕至重每值春夏人受之而即下注發爲極劇烈之蠕癢于是脚脊腿擋無不因搔破破（養病法）忌酒忌臭腐辛辣之物癢極時忌用沸水盪洗 
●扶陽藥每服大洋三角（德方）Yohimbine.Spermn.（病狀）陽萎者玉莖失生殖之機能也若因縱慾過度神經衰弱腎虛精枯頭暈夢遺甚至半身癱瘓者此生殘癈子嗣絶減至可悲也（養病法）忌淫詞穢行深夜不寢忌手淫忌生冷食物凡背腿脚心等處宜使温暖此藥係育亭賓司披敏等混合製成爲扶陽續嗣神品若因藥力效騐强作淫猥之用殊損德也 
●久白帶藥（英國原方）InfusumErgotao.（病狀） 
白帶初起發熱惡寒戰慄自陰道流出粘液而子宮疼痛尿勢頻煩病漸重則白帶更多其液附於耻毛皮面每現顆粒時覺痛癢不能受孕（養病法）忌食酸辣忌酒忌房事忌不潔毋與患淋之人交合月經時最宜注意若幼女患白帶多由父母遺傳或乳娘傳染須將此藥減半服之此藥理治久帶不治新白帶總發行上海四馬路第一臺對面一三角藥房 
分銷處各埠各大藥房●厦門中華●武昌鄭大有●樟樹天壽●許州德記各大藥房●萬縣縣立中學校其餘不及備載●現正廣招分銷請速來函妥商●所有原料藥材器械以及洋廣雜貨凡人生日用事物另由上海代辦公司承辦佣金格外從廉　總經理中西醫藥化學士張漢傑啓 
[雙妹老牌花露水]  
少　採淂百花成香露為誰辛苦為誰忙　他此雙妹嘜花露水用以供我國人者兾挽漏巵扵萬一耳廣生行启 
雙妹唱花露水 
質料優羙製洁完善洗面沭浴最合衛生乃夏合之良品也大二號四角半角三四號半角一角 
總發行南就路廣生行有限公司啟棋盤街交通路 
[天下第一靈驗藥餅洛定又名阿司匹靈]  
主治功效 
偏正頭風感冒風邪風濕各症腦筋疼痛風火牙痛發冷發熱酒風脚痺傷寒重症 
洛定藥餅 
商標精製 
藥到病除延年益壽 
每瓶七角五分 
中國各埠大藥房均有出售 
上海九江路十四號百司洋行謹啟 
[立止白濁丸]  
每瓶三角雙料半元不效倍罰上海棋盤街三茅閣橋堍門牌廿二號廣東保太和謹啓 
[化州橘紅寄售]  
余宦遊浙省道出申江帶有消痰止咳平喘順氣眞賴家園橘紅百餘盒托上海抛球場北首杏林軒寶號代售每盒一元如係假貨包可退換廣東化州李文治啓 
[召租]  
三洋涇橋北首永吉里内有二間一廂石庫門一幢如欲租者請　向該處本賬房接洽可也　新康洋行啓 
[一瓶全愈立止白濁丸]  
此丸專治三淋五濁等症立服見效每瓶半元十寳搽疳散每瓶半元上海二馬路晝錦里中仙壽窩 
[頭彩常臨大利元]  
本號經售各種獎券以來大彩常臨中獎號碼及得主台銜早登報端毋庸再贅現售慈善救濟劵利濟正副券湖北正副劵浙江塘工券如蒙賜顧無論分條批發格外克已倘有中獎立兌現洋外埠函購原班回件郵票代價九七扣上海老北門口大利元票號啓 
[上海英大馬路先施公司]  
新到美國著名堅氏英文教科書適合我國秋季始業之用如學界諸君欲研究新學術不可不人置一篇 
中西書籍文房用品無不齊備欲迎學子界取價促廉 
[内外痔瘡]  
立見連根脫落 
本藥房精製痔瘡丸不應效早著患者頌揚散尠無論內痔外痔第經調治當能定痛止膿消管除根永不復發眞是化痔金丹大凡此症起於風淫傷胃濕熱傷脾以致血氣虧耗風濕注射陰氣凝結由斯發生內外痔菌痔漏痔塊等痔越發越兇痛刺難行如事勞動膿血沾衣終身之累莫甚於斯本主人痌瘝在抱譬欲掃除惡疾已獲已願盡力精究始得出奇制勝確有藥到病除功能培元益氣袪風理濕以及年深惡痔立能克日奏效連根脫落治痔聖藥無出其左盍試不謬每瓶一元每料五元外搽消痔散功效同上每瓶一元二角遠埠郵購信局回件●上海三馬路大舞臺對面鍊雲藥房啓 
 
 

Page 20

 
 
   
 
