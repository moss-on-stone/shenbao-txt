# 1894 - 79 - 4907514

 

Page 1

 
 
[新印繪今古奇觀出售] [  圖書集成局代啓]  
　　續今古奇觀一書取古往今來奇聞軼事集爲一編　　　　　　　　　　　　　之　　　　　　　　　　　　　　　　　　　　　失之鄙陋不可同日兩　復倩名手繪圖　　阿堵一展卷　如見其人　某　　坊託本局用　白紙張代印釘成六本外加套子每　碼洋八角　　者請至各書坊及三馬路申昌書畫室購取可也此　 
[代印文武帝君聖訓註解] [  圖書集成局代啓]  
　　文武帝君聖訓一書雖涉道家言然　足以　　聖經發　振瞶茲經本局代人排印如有人欲附印送人者請至文家書局面議可也此佈　 
[中國各種例案宜重訂刊佈說]  
　　今天下之繚繞破碎最不可究　　　　各種例案乎購辦物料則不問時價之低昻曰例應若于　　　宜則不揆時勢之向背曰例所當然以及銓　　　　　有例候補人員則有例差官長蒞任則有例示上以例　下下以例應上不問其事之當與不當惟例之是遵　　　年以拘於例而僨事者有之矣約舉其弊尤以銓選一例爲尤甚夫人主不能獨任天下之事則必分其任於羣僚　　股胘焉寄之耳目焉等而下之爲道府爲牧令簿書錢榖　絲保障任綦重也責非輕也雖人地相宜例得專摺奏請　　部往往别援一例以駁之夫旣羣天下之人而惟利　遵　　似大部所别援乏例宜亦疆臣之所共知何至貿貿然破例瀆請致遭駁斥也是所謂繚繞破碎不可究詰者也蓋律有定　例無定而又至多其中又往往自相歧異故一事也苛以爲可今以爲不可一人也前以爲然後以爲不然於是不肖史胥得以上下其手盤踞要結根深蒂固雖奪發有爲之士亦束手園視莫可如何卒之委任不得其人潰敗决裂魚肉　方貽誤事機在所不免而委任者不任咎也曰彼固例應委任者也於是其人之賢否其事之罪功其地之遠近其　之先後其祿之厚薄其缺之多少則曰是一切有例矣嗚呼與人以官賦人以祿生民之命致治之本由此而出矣奈何　天下之大柄而处束縛蒙蔽之乃爲天下之大弊乎此其故上焉者非不知也知而不敢言也下焉者非不知也知而不能言言而不能行也宋宼萊公爲相嘗語兩府欲擇一人爲馬步軍指揮使公方議其事吏有以文籍進者公　何言對曰例簿也公曰朝廷欲用一衙官尚須檢例邪安用我輩壞國政者正由此爾　熙中參知政事龔茂良言法者公天下而爲之者也例者因人而立以壞天下之公者也昔之患在於有例破法今之患在因於例立法自例行而法廢矣故諺稱吏部爲例部由是觀之銓選之害在宋時卽已患之而今日尤甚所以然者法可知而例不可知吏胥得揉其兩可之權以市於下世世相傳雖以朝廷之力不能拔而去之也客有難之者曰洵知子言將必盡廢成例而後可以有爲耶曰昔唐崔祜甫爲相薦舉惟其人不自疑畏推全公以行日除吏十數人未逾年除吏幾八百員多稱允當是不用例亦無害也必不得已亦當酌量攺定嘗觀漢之公府有辭訟比尚書有决事比比之爲言猶今之例也今之吏部宜仿此意置例册凡用一人行一事命司員以次擬定書之於册永以爲例仍刊布頒行推之各部各省無不皆然如此則吏胥無所施其技而爲缺擇人專摺奏請者亦有得人之慶矣泰西各國凡增設一例必宣之於議院衆以爲可然後著爲定式是卽吾重訂刊布之說也今言西法者紛紛而舍其所長取其所短嗚呼可歎也夫以漢之能盡人材回陳湯猶扼腕於文墨史而况於今日乎宜乎豪傑之士無以自奮而同歸於庸懦也當軸諸公或有采及芻蕘舉是說而行之二三年間當有成效之可觀夫前王州舉里選之法必詳覈其行義得失層遞考試猶不能無失矧乎一切廢能惟例是因是掩鏡而索照折衡而坐揣而謂得其例有必得其人吾不信也况又不肖吏胥升降其術譸張爲患百出以嘗試者乎是故不能盡廢成例則必重訂刊布庶幾猶可以爲政而繚繞破碎不可究詰者於此而一淸積弊量材授職銓叙公平未始不由乎此若因循坐誤目爲迂論則亦姑存是說爲報端之例論而已矣 
[諭旨恭錄]  
　　二月初十日奉旨此次内務府三院等處京察一等圈出人員著該堂官再行出具切實考語帶領引見圈出之堂主事福海御茶膳房主事恒裕堂筆帖式松蔭毓祥重英文廣吉堃崇山興瑞淸桂桂善都　司筆帖式泰雲堂儀司筆帖式繼英愼刑司筆帖式全達營造司筆帖式恒健德福掌關防管理内管領事務處筆帖式有慶御茶膳房筆帖式全福武備院六品庫掌慶陞頤和園六品苑丞裕斌靜明園六品苑丞錫惠武備院委署主事世昌委署庫掌安奎筆帖式成明奉宸苑八品苑丞繼綱圓明園委署苑副世貴頤和園七品苑丞齊良連吉均著交吏部記名照例選有所有官員筆帖式達他等員准其一等加一級至年已逾歲之造辦處員外郎德峻掌儀司贊禮郎吉恒圓明園七品苑副明裕均著原品休致餘着照舊供職欽此同　奉上諭本日叩閽之已革都司宋文剛著交刑部嚴行審訊欽此同日奉上諭前因西華門内有民人鄭達元闖入叩閽當經諭令該管大臣等認眞稽察不准稍有疎懈乃降旨未久本日又有已革都司宋文剛一名膽敢在乾淸門外叩閽據供係由神武門隆宗門混入禁地森𠪚竟任令該犯� 
行走自如毫無覺察該班官員兵丁等形同聾瞶殊堪痛恨所有本日値班前鋒護軍統領及神武門隆宗門該班章京均着摘去頂戴查取職名交部嚴加議處左右翼總兵壽蔭長麟帶豹尾槍大臣載瀅容貴均著交部議處嗣後該管大臣及章京等務當嚴申門禁實力稽察不得再有疎懈値班兵丁不准曠誤缺額其應差之蘇拉入等出入亦應隨時查騐腰牌嚴行約束此外閒人一槪不准闌入倘漫不經心仍前玩忽該管大臣等自問能當此重咎否耶欽此 
[本館接奉電音]  
　　昨由京友電傳上諭三道敬謹譯登○二月十八日奉上諭謙德奏病難速痊懇請開缺回旗調理一摺山海關副都統謙德著准其開缺欽此同日奉硃筆鍾靈轉補翰林院侍讀學士淸銳補授翰林院侍講學士欽此同日奉硃筆直隷馬蘭鎭中軍游擊員缺著常麟補授欽此 
[南薰水緑]  
　　左右兩翼前鋒營八旗護軍營每歲由廣儲司支領公費銀一萬兩自光緖建元後廣儲司庫儲日絀此項公費無由支放至十五年冬經内務府𤁋陳内庫歲入有常放欵頻年遞增入不敷出請將十營歲支公費攺由户部給發等因奏准在案兹光緖二十年分兩翼八旗十營應領公費銀一萬兩已咨行户部請卽覈支傳領刻尚未悉銀庫何日開放也○新授禮部右侍郎志伯愚少宗伯銳諏吉於二月初六日未時進署履新經司務廳示仰闔署滿漢司員筆政鑄印局大使會同四譯館大使序班通官曁太醫院吏目醫生僧錄道錄以及吏役人等知悉至期一體謁見○户部以各倉奉撥賑米過多所儲倉米告罄擬將八旗應領光緖二十年分孤寡養育兵應支本色小甲倉米一律 
 
 

Page 2

 
 
攺放折色銀兩業於客臘行文各旗遵辦兹由户部於正月十六日行文各旗查得儲濟倉現儲倉米堪敷支放八旗孤寡養育兵本年小甲米倘不足數太平倉現儲倉米足抵支放除圓明園外火器營健銳營應領本年小甲米仍一律攺給折色外其八旗各固山應領本年小甲米仍照近年新章米銀兩搭辦理等因已行知八旗各固山查照矣○太常寺行文户部所有本寺應支光緖二十年春季辦公經費銀四百兩請希貴部卽行覈支傳領等因當由陜西司據咨禀堂簽稿移付銀庫照數支給○正月二十五日爲添倉之期是日京城内外各倉大祀倉神倉門各處結綵懸燈神前供奉牲醴及雲馬錢糧滿漢監督上香行禮倉書花户及抬斛挖洒人等挨次叩拜相傳每倉必有一人爲倉神所附届時能腋挾兩石米坐受香火迨焚化錢糧燃放鞭爆後其人始甦再令携兩石米力卽弗勝花户卽將所挾之米餽送此人且厚給錢文送歸其家此亦無稽讕語也○二月初七日祭先醫廟經太常寺於客臘十九日題請遣員行禮奉旨遺景善行禮兩廡遣周之楨莊守和各分獻欽此業經轉行遵照去後兹因景茀亭少宗伯奉旨致仕周立齋院使業經作古所有先醫廟主祭分獻自應另行攺遣經太常寺開具禮部侍郎及太醫院堂官名單奏請派員致祭奉旨攺遣錢應溥行禮東廡攺遣　際和分獻欽此○殺虎口監督兵部郎中伊槯使淸阿差滿回京已於正月二十五日進城在東安門内北銀牐眞武廟内暫住敬繕摺件膳牌於二十八日子刻進内報明景運門將摺牌親交奏事官遞入伊榷使於景運門外兵部茶房候旨嗣由軍機處發出傳單令伊淸阿於第二起入見上御乾淸宮西暖閣垂詢稅課情形伊淸阿將晉邊災况曁徵稅實情上達宸聽畢退出乾淸門仍在茶房候旨迨散値後由軍機處傳發諭旨所得盈餘等項銀四千一百七十二兩零均交廣儲司伊淸阿毋庸賞給等因欽此得旨後伊摧使遂赴廣儲司報到以便交納此項銀兩 
[笑談二則]  
　　近閱西字報載有笑談二則頗足供人嗢噱錄之以佐茗話西人某素以營運爲事積資充牣陶猗不過也時届歲闌有人以一匣相饋發緘諦視其中纍纍者皆香烟也其承口之一端亦復圓整某以阿那基斯忒黨人時正猖獗恐贈烟者陰謀陷害中藏炸藥亦未可知審視端詳益形惶惑急奔至街心大呼巡捕巡捕聞喚入室將烟細視並無他異遂一笑而散顧慮多則疑惑生古之人市虎杯蛇與此亦復何殊此一事也戲士某善豢犬能使作種種戲劇一日忽登告白誇於衆曰我能使犬鼓琴人咸以爲聞所未聞爭欲一覩其異及演戲時座客如雲幾無容隙地戲士乃横琴於几使犬高踞座上伸兩足作一彈再鼓狀琴韻悠揚足令聽者移情座中一客忽大呼鼠子鼠子犬聞之不鼓琴而捕鼠蓋西犬皆能捕鼠不讓狸奴獨步也及犬已離座而案上朱絃仍自官商應節始知琴中設有機關其所以能奏曲者初不關乎犬之能解音律也於是座客皆軒渠不已此又一事也 
[履勘搶案]  
　　江寍南鄉秣陵關左近有名員山者村落百餘家類皆務農爲活其間瓦屋茅房各居其半某姓卜宅於兹歴有年所不事稼穡獨以織機爲業雖未坐擁多資然較犁雲鋤雨者固已略勝一籌本月十二夜二鼓時突有健漢十餘人明火持械簇立街頭燃放洋槍大呼我輩非緑林豪客所以來此者欲尋仇家雪憤不干爾等事請勿過問如敢多言膏吾鋒刃鄰里聞而駭然各掩雙扉屏息以待俄而盜趨某家斧門直入搜括財物幾於無籠不開無箱不視主人抵死與之爭奪盜怒甚砍傷數人伏地呻吟聽其席捲所有而去然亦無甚貴重之物僅搶失天靑縀二疋絲經四轉洋蚨十數元而已每轉絲經價値四五十金共失去二百餘金次日天明赴縣報案趙小帆大令立時出城履勘騐　傷痕不重不至殞命惟案情甚鉅非弋獲盜魁未易完結當飭捕快認眞緝訪一面移知督捕營會同緝拿據苦主云羣盜口音似河南人且有一盜面目頗熟細思之乃在鄉間舞龍燈之少年也查舞龍燈者多係附近客民旣有端倪想不難弋獲也 
[笨賊]  
　　金陵顧樓街口某皮絲烟店係閩人所開十二夜有二賊穴壁而入啓櫃取貲腰緾已滿貪心未足復取靑蚨數串承之以肩忽草繩中斷阿堵物墮地鏗然作響店夥從夢中驚醒大呼有賊披衣而起奮步急追去猶未遠賊爲重物所累趦趄不前正在沿途抛棄各件迎面忽來巡街勇數人登時攔執當喚地甲至令其看管次早送縣訊辦店夥查點各物尚幸楚弓楚得惟墮地之錢僅少二三白翼云 
[粤東火警]  
　　粤東訪事人云初八晚四更時忽聞人聲鼎沸鑼警亂鳴披衣起視見火光燭天照耀如晝各街水龍皆電掣星馳踴躍赴救約歴一點鐘之久卽熄事後查知係大新西街朱永昌藥油店失愼僅燬一間隣右皆慶無恙當火之始燃也匪徒乘勢搶刼喧譁滋擾幸營勇臨塲彈壓若輩始稍畏懼然有數家已被搶一空矣慘哉又初十晚更鼓初敲黄沙某姓家因晚炊遺火積薪致兆焚如烈燄飛揚幾至不可向邇惟爲時尚早居人皆未就寢且逼近河干取水甚易頃刻撲滅不至成災亦云幸矣 
[蘇臺春草]  
　　吳縣光福司巡檢高少尹捷輿與丹陽縣包港司巡檢錢少尹繼光互相調署已於十四日由藩轅懸牌曉示矣○胥門外蠡墅鎭有項介園者家道小康頗堪温飽而又開設小烟館鳩形鵠面者流踵接於門生涯之盛從可想也本鎭沈某癖嗜烟霞在項處過癮已歴年所忽於去年十月間逝世項卽向其子錦三阿四結算烟帳共計欠錢一千數百文沈子約以緩日歸償日前項夥某中在沈子所開之鞋鋪定購縀鞋一雙强欲劃帳沈子不允甲卽歸告主人并謂沈子出言不遜項怒率領多人赶至鞋鋪敲檯拍桌聲言欲將鋪中所有悉行搬去口角之餘項遽伸手批錦三之頰於是互相扭毆沈氏昆季大受窘辱旋經隣人排解而散而項心猶不甘投訴於汛官湯千戎飭差拘錦三至交地甲看管候訊錦三命弟阿四潛代已則至城中邀中表陳某下鄉調處陳府署差役也旣至與地甲等向項緩頰令沈子出洋數元并具香燭脤禮項始首肯事已寢矣乃項並不禀知千戎擅令地甲將沈子開釋千戎聞悉心滋不悅飭差訪問該差悞以府署差頭景堂出場調處對千戎大怒立卽備文至縣謂景堂倚勢欺凌擾害鄉民凌大令隨傳府署書吏人等查詢咸以景堂高年謹愼斷無此事願爲之保大令因於本月十二日飭差將景堂押候訊供核辦 
[杭垣雜纂]  
　　初十日爲上丁釋菜之期執事生於初九日已刻齊集杭學丁祭局内午後兩廣文於明倫堂下行省牲禮至晚大成殿上下陳設整齊燈燭輝煌時交子初杭府陳太尊曁兩邑尊先至祭崇聖祠太守主祭兩邑尊兩廣文分獻丑初護撫憲劉中丞命駕而至各憲　入官廳暫憇卽舉行釋奠禮鼉鼓三　各憲更衣趨入先詣盥洗所盥畢乃就位禮樂佾舞各生排班由東階上俄聞通贊征高唱行釋奠禮各官均在丹墀上展拜三跪九叩拜畢行上香禮由東階升一時古樂齊鳴如聞韶　萬者三十六人執干羽以昭文德旣上香讀祝生朗誦祝文各官跪聽畢由西階復位次行初獻亞獻終獻禮至五鼓禮成各憲咸排道回衙是日本應署臬司王廉訪西配分獻因廉訪時在假期由運司惠都轉恭代云○每届仲春之際各處之侫佛者多往天竺進香近自嘉湖遠及蘇申無不結隊而來松木塲一帶帆檣鱗櫛擁擠異常茅家埠岳墳等處踵接肩摩往來如織凡小本經營肩挑喚賣設攤列售者謂之赶香市咸於此卜利市三倍焉廟中香資每年約有萬金由各房僧人按日輪流經管以免爭執本年二月初五以前雨雪交加香火淸淡此五日係西山房僧人値日統計所得不及十千近則天氣融和香烟繁盛每日約有數百千文以致西山僧人咸抱不平不爲菩薩之低眉而作金剛之努目經方丈出爲調停令别房於六日起每日提十分之一爲西山津貼之資遂得相安無事善哉文丈一言而排難解紛菩薩有靈當亦謂之大知識○上年冬令杭城保甲局憲拿獲賭徒枷號示衆至封印時始行釋放新正以來杭　有官賭十八天之諺於是各賭徒故態復萌公然擺攤列賭至今未已盖當保甲局員新舊交替之時一切均從寛發落故敢肆無忌憚也刻下中城總巡錢大令池安於初六日到差初九日傳集地保差役諭話首禁賭博限三日内將各賭博一律禁凈如有違犯先將差保重責再　賭 
 
 

Page 3

 
 
徒從嚴懲辦似此雷厲風行賭博之風庶有豸乎○十二日陳太守甄别東城書院肄業生計上年在院肄業者共三百二十名本届請考者至有一千五百餘卷之多今將題目列後道在爾而求諸遠事在易而求諸難人人親其親長其長賦得幾處早鶯爭暖樹得鶯字五言八韻 
[劍閣春雲]  
　　渝城訪事人云正月十八日耿大令邀請各紳商在城隍廟張筵演劇興闌席撤賓客紛紛散去大令在階前揖送適有營勇十餘名在塲擁擠大令喝令鎖押回署營勇咆哮不服大令急往綏慶營訴知一切次日營官方君將滋事之勇重責軍棍並帶往縣署請罪其事遂寢○渝城人烟輻輳火災易肇在方官思患預防特飭保甲將各鋪户所搭竹篷悉行拆去以防不測○法領事哈思業行抵渝城於二月初一日帶同繙譯往道署拜會現在海關理船廳暫駐行旌不日赴成都打箭爐一帶查看商務然後折回漢口○武昌織布局定章凡商人購買棉紗准在厘金局完納厘金一次發給運單沿途騐單放行免其重徵人咸稱便現有蕭怡豐字號由漢購到棉紗四十包領有運單行至嘉定被厘局扣留請上游核示再行定奪有此一番阻滯爲該商意料所不及 
[偷嫁東風]  
　　某甲邗江人寓金陵盧妃巷娶妻頗少艾一笑嫣然足以惑陽城迷下蔡生一子甫四齡斗大蝸廬頗嫌寂寞乃接妻母來與之同居甲有烟霞癖不能自給縱妻與某臧獲通隱視爲搖錢樹妻知藁砧終不可依乃與母謀囑某臧獲出洋十元給甲設一小肆尚不足用令甲回籍乞貸於親友甲不知爲引虎離山計也怱怱逕去去之次日妻携母若子隨某臧獲泛舟效范大夫遊五湖故事鄰人恐遭波累飛函告甲比返白門則見門巷依然妻孥已杳娟娟此豸尚不甚措意所最難割愛者膝下一塊肉耳號泣多時往尋臧獲主人詢其顚末擬卽日追蹤索取第恐鸚鵡已脫樊籠不復念及舊主耳東風無賴飛絮輕狂誰爲古押衙當鑄金事之 
[格致書院癸已年秋季特課出案]  
　　去年秋季格致書院舉行特課乃係南洋大臣兩江督憲劉峴帥命題共題三道其一書院之設卽古黨庠術序之遺意宋時鵝湖鹿洞講學著聞胡安定先生以經學治事分齋設課得人爲盛中國一鄉一邑皆有書院大率工文章以求科舉而泰西藝學亦各有書院自京師有同文館以肄算學天津江南有水師學堂以習海軍上海設立格致書院專論時務踵事日增中西書院不同其爲育才一也或謂綱常政教中國自有常經惟兵商二途家集思而廣益第中西之載籍極繁一人之才力有限果何道而使兼綜條貫各盡所長歟試互　而詳論之其二風俗通稱臯陶造律至漢蕭何因秦法作律九章律之名所由始其曰例者王制之所謂比是也古者獄辭之成必察大小之比律有一定例則隨時變通讀律者有八字十六字之分剖析毫厘不得畸輕畸重無非明愼欽恤以仁施法之意史記言匈奴獄久者不過十月一國之囚不過數人何其速而簡也宋鄧肅對高宗言外國文書簡簡故速中國文書繁繁故遲其說信否西國用律師判斷兩造權與官將此中國所無也中西律例異同得失安在能詳悉言之歟其三暹羅疆域政俗考前已彚齊各卷呈劉制軍鑒閱甄别優劣評定甲乙今已出案計取超等十名特等十六名壹等二十五名超等潘敦先孫兆熊項藻馨張駿聲陳翼爲胡永吉楊毓輝殷之輅史彬祖文欽特等許克勤楊振錄張鳳翥陶師韓王純冕呂頌昌儲桂山孫振鶚周文治郭錫恩宋煥陳培壽李光斗王家枚莊學忠錢廷襄壹等張仁安王邵棠吳佐淸王釐盛林如九金元善曷道殷馮徵施寳熙李寳鑄金彝周鳳鏘董琪張天爵朱正元江宗海朱醴笙周光華吳爕森楊家禾盛斐龍舒昌森將文豹王德坤董潤璋凡列前茅者制軍特加獎勵格外從優以示鼓勵俾院中肄業士子無不互相踴躍爭自濯磨以仰副制軍樂育人才之至意計開超等首名正獎銀十兩加獎洋十元二名正獎銀七兩加獎洋八元三名正獎銀五兩加獎洋八元四名五名正獎銀各一兩加獎洋各八元六名正獎銀一兩加獎洋六元七名至十名加獎洋各六元特等首名加獎洋五元二名至五名加獎洋各四元六名至十名加獎洋各三元十一名至十六名各獎洋二元自出案之日爲始肄業諸生均至格致書室閱評領獎各卷皆存儲書院例不取回並當擇其尤者遴選刊刻以示遐邇今年春季正課聶道憲不日命題以爲各士子矜式矣 
[蜺旌已發]  
　　江寍藩司瑞茀侯方伯定期北上迭紀前報昨日下午四點鐘方伯坐馬車一輛隨帶家丁上招商局豐盛輪船本埠道營廳縣各官咸詣舟次送行方伯飭丁擋駕槪不接見旋於四點一刻鐘登岸乘坐馬車往北至廣肇公所宴飲蓋輪船須俟夜間一點鐘時鼓輪出口也法讞員葛同轉飭會捕局線勇在碼頭照料法捕房亦派包探帶同探夥分投彈壓 
[圑兵操演]  
　　昨日下午三點鐘時西商團練兵之馬步鎗砲等隊在英領事署前齊集整隊過大馬路至泥城外跑馬塲操演并有西樂一班隨隊而行往觀者頗形熱閙 
[滬南小記]  
　　昨有滬南某營中某哨官至小南門外某舊貨鋪買得自鳴鐘一架又携至冬生所開之舊貨鋪估看價値隨將所帶漢玉玩物之布袋一只置之櫃上一轉瞬間袋已不翼而飛某謂物在爾店諒非外人所能竊堅欲向冬生索賠洋蚨七翼冬生不允忽有某甲謂張曰適間見有乙丙二人在姜衍澤藥店門前分取各物君試往觀是所失者否某信其言飛步而去則丙已脫逃乃拘乙至小南門城上綑以麻繩吊之天燈杆上以籐條抶之致將乙頭顱打破鮮血淋漓乙大聲呼救並云物係在地拾得並未犯竊今願原璧歸趙何如勇丁等猶毒毆不止守城官裘某不忍坐視爲之排解將乙放下乙之兄名洪春者在城中開設薙髪鋪聞信馳至願爲作保約於八點鐘時送還原物尚有被内取去者則俟尋見後再行交還某首肯始釋之去○有阿交等賭徒十餘人於前晚聚集本城薜　底某姓家開塲聚賭被該處八鋪地中芸生知悉協協西局巡勇破扉直入拘獲阿交等四人其餘數人有上屋逃遁者或跌仆受傷有甲乙丙丁四人從屋面逃往比鄰某公館中暫避公館人謂是小竊欲捆送巡局經四人訴明原委哀求一再始得釋放惟聞阿交等經地甲拘獲後並未送請局員發落不知作何處置也 
[失女控緝]  
　　蘇婦趙朱氏年近五十賃居本邑美租界吳淞路所生一女名曰秀秀年二十有二曾憑冰上人言適蘇垣某甲爲室秀秀素性飄蕩不諳壼範本月初旬私逃來滬經其夫尋至滬瀆遇於岳家欲挈之回秀秀執不可甲遂獨返姑蘇逾數日秀秀忽效羿妻之奔月不知所之次晨其母始覺偵騎四出形影全無恐婿來索人無以對也乃投美捕房控訴情由捕頭立飭包探訪查尚未知合浦珠何日還耳 
[案關誘賣]  
　　胡吳氏控沈丁氏將女林弟誘拐一案前日晚堂經宋别駕訊問吳氏訴稱蘇州北寺前人與丁氏初不認識因伊常到貼鄰羊毛作遂與稔熟日前小婦人因事外出丁氏至家與婆婆商懇借宿一宵次日被將女兒誘拐旋卽往尋晤面之下向詢情由一味支吾爲此情急扭案叩求究辦丁氏供經劉文山之妻與施姓爲中售與不知姓名之粤人爲婢求大老爺訊劉文山定知林弟下落劉供小的出外營生不知妻子作此勾當容小的着妻將女交出别駕以案關拐賣自應澈底根究飭將丁氏劉文山分别管押候補提蟻媒到案究追 
[追償墊欵]  
　　前有沈芝薌控陳朝宗等串呑股本洋銀一案經蔡二源太守訊問飭將陳朝宗交保自向原告淸理兹由　别駕於前日晚堂復訊沈供監生前憑趙樂園說合在洗衣公司買辦陳朝宗名下附股墊股本洋銀百元立有議單詎料爲日無多旋卽倒閉本利分文無著曾奉蔡大老爺訊問飭陳赶緊淸理奈陳保出至今置諸不問屢向催促反遭毆辱求恩究追陳供小的在該公司買辦張月英名下爲經帳亦有墊欵實被買辦虧用所有各户應收洗衣工洋均被經理洋人劃去查得張買立頗有家產可以抵償仍求交保尋張料理旋有徐光甫投案訴稱曾憑沈薦在該公司收帳亦墊洋銀百元求恩附追具禀呈電别駕判將陳交差管押著覓的實人保出尋交張月英到案核辦 
 [P曾訊覇業 
　　西洋商人機地士控余茂祥借洋二百元不還將出租與　佑卿之信大船局推抵現被紀惲氏覇阻等情由西洋華總領 
 
 

Page 4

 
 
事函致英公堂昨禮拜六兩點鐘由宋别駕會同西洋宋繙譯官集訊紀惲氏卽吳王氏聲稱係姓吳並非姓紀亦非惲氏現在所管船局本央錢佑卿出名向余茂祥租開自上年二月間立租據原議三年爲限今甫及一年忽圖收回串出西洋人肇訟余茂祥稱船局果租與錢佑卿當經宋别駕查閱租契雖議三年而仍載明如在限内收回除應還頂首洋二十元外另罰十元等語再訊余茂祥則稱因欠洋商銀不還不得不卽收回情願認償罰欵十元連頂首歸還三十元然筆據係錢佑卿列名必須錢佑卿來案定斷查問吳王氏據稱已回蘇州遂諭令吳王氏函追准限七天交到如逾限不到應卽遷讓追還頂首罰欵 
[爭毆解案]  
　　許楊氏韓歐氏在路爭毆由捕解案前晚宋别駕提訊楊氏供稱江北人家道貧苦來滬作小工出外時令八齡孩子看守門户被鄰居歐氏之子猛擊受傷與之理論以致爭執求請究辦歐氏供亦江北人被楊氏之子辱駡並未毆打别駕判令兩造各具以後不得滋事切結斥退 
[上海縣案]  
　　去年十月廿六夜本埠西南鄉文童王豐崙家被盜搶刦報縣請緝迭經黄大令劉司馬等飭捕役柴樛赶緝去後旋在華亭縣境莊堰地方拿獲顧阿眉一名解案諭令收所候訊等情屢詳本報前日晚堂由黄大令親提顧阿眉研詰顧直認不諱稱小的係華亭縣莊堰鎭人務農爲業隙時則駕舟爲生去年十月二十日有鹽梟五人向小的言上海西南鄉虹橋地方王豐崙家頗殷實欲邀小的入夥小的辭以無力不敢前去彼等言祗要爾駕船接贓小的當卽允許彼等又令小的糾合幾人旋由小的邀得本地人六人約定廿三夜開船於廿五日至王姓左近停歇至廿六日彼等五人入内行刼得贓後立卽開船至松江華陽橋地方停泊分贓小的等分得洋三十五元火腿兩隻小的欲更取水烟袋一支彼等不許故未取得大令問爾知彼等現在匿跡何處答現已走散尚有數人仍在松江大令得供判將顧阿眉收所候提到羽黨後再行質訊○下海浦紡織局塡泥小工龔大郎被在工頭丁晉山名下爲小工之李銀堂將扁擔擊傷頭顱越日身死黄大令蒞騐訊供之下著丁晉山將李之扁擔交案令李自行認識等情已詳前報丁於前日將竹木扁擔各一根呈案大令命李認識李指木扁擔稱係已物大令問陸桂生曰尚有竹扁擔一支可是爾物陳答不是大令著將木扁擔存庫前晚又命將一干人提案問李何故將龔大郎擊斃李供與前無異大令一再研詰李執定前詞當有見証王耕榮上堂稱小的與龔在一處工作見龔與李銀堂口角被李將扁担擊龔之首以致因傷殞命陳桂生雖亦在塲動手誤擊一不知姓名之人尚無大碍陳桂生供亦相同大令覆核各供以丁晉山與陳桂生俱屬無干着將丁斥釋陳交的保以免拖累李銀堂有着收禁外監候辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[祀事孔明]  
　　昨日本埠各憲致祭武聖廟黎明時關道憲聶仲芳觀察提右　　　　　戎松海防同知劉乙笙司馬上海縣黄愛　大令城守　程厚庵守戎城汛李采臣千戎水利　林少尹東　吕二尹　　蔡捕廉　　　　　　詣西門内關帝殿敬謹將事禮也 
[英廨讞牘]  
　　昨禮拜六英公廨審判各案輪應德國福繙譯官到堂觀審適　　　官别有要公無　臨蒞由宋别駕獨斷○包探　阿六禀妓女徐月仙王阿寳及女傭朱狄氏王陸氏等在路干禁拉客一併拘拿送案徐月　　通州人實因窮苦賣娼不敢拉客乞求恩典王陸氏供通州人現在徐月仙家爲傭不過在路伴同行走而已王氏卽王阿寳供蘇州人因無依芻無奈爲娼如今惟求施恩朱狄氏供蘇鄉人在王阿寳處帮傭同至四馬路地方被拘宋别駕飭將該妓及傭人等分别押送便船勒令回籍不許再來滬上○包探何瑞福禀緝獲積竊徐林林搜出布單被押票一紙並無主承認今將人贓送案徐林林供浦東人前犯行竊原是該死乞求恩典宋别駕判徐林林管押二天贓票歸存巡捕房待認○陳增祥禀稱本地人家住城内前年走失婢女惠喜現在朱錦三處尋見指交巡捕房送案求恩給領朱錦三供上海人開彈花衣店婢女惠喜被主人責打遍體鱗傷因而逃出妻子見憐收留及陳來尋卽經交出包探顧阿六　陳增祥投報捕房後小的前去拘拿卽由朱錦三將婢女交出宋别駕謂朱錦三不應擅留逃婢姑念手藝中人從寛判罰洋十元婢女惠喜准陳增祥具領此後不得有凌虐情事○包探孔阿才禀許海泉行竊傅金泉之洋傘拿獲盤詰知前曾竊取担文律師家工人之絨單尚有同黨沈全　一併送案傅金泉供稱在茶館爲夥被竊洋傘阻　人贓交包探送案求請給領許海泉供山東人犯竊該死沈全卿供山東人與許海泉同届不知其犯竊宋别駕判許海泉管押半月沈全卿减押七天贓交失主領去○沈阿全稱昨往老虎灶買熱水與陳阿友相碰卽遭扭毆致熱水　　左臂由捕拘陳送案求請騐傷究辦陳阿友供寍　人被　口角知罪求恩宋别駕騐明沈阿全受傷屬實以陳阿友細故行兇情殊可惡飭押候沈阿全傷痊再訊○陳阿福稱在路行走適顧揚生之馬車飛駛而來致被撞傷脚骨由捕拘顧送案顧揚生供寍波人無心悞撞宋别駕騐得陳阿福略受微傷判罰傾揚生洋一元半　一元充西醫院經費半元給陳阿福爲養傷費○華捕禀王阿福在天后宮前小賭拘案請　賭具　　王阿福供寍波人小本營生擲骰爲彩自知不合惟求恩典宋别駕判枷號三天發頭門示衆賭具銷毁○水巡捕頭禀陳欽才等兩船裝載　　屢次傾於浦江有違定章拘案請罰陳供以後不敢再犯矣宋别駕判罰洋十元以儆 
[法廨停訊]  
　　昨禮拜六係法公廨訊期因値西國節期克捕頭飭探持片咨照　　轉停訊一日 
[法捕房瑣事]  
　　流氓莫甚於法界幾若視爲逋逃淵藪酗酒滋事拆梢打降無日無之新街其花烟館前晚九點鐘時有流氓四人掉　而入大呼開燈吸烟數匣不我一錢妓向索烟資該流氓老羞變怒將房中雜物搗毁一空該鴇立卽鳴捕僅拘獲甲乙二人解送捕房其餘已聞風逃逸矣克捕頭飭將甲乙押候交出同黨以便訊究○某丙住居城内前晚持銅洋一枚向法馬路某押店贖取所質之衣店夥以洋係銅質欲令掉換丙以店夥爲悞認與之口角拘入捕房捕頭命押候交到洋銀釋放○英界泰昌客棧出店人某丁肩送寓客行李赴招商局某輪船回時行至浦灘適城内放出之風筝隨風墮下出店人以爲從天而降喜不自勝遂上前拾取不意　線拌信電線隨之而下適爲巡街華捕所見將風筝及出店一并送入捕房捕頭命押候解訊 
[報解賑欵]  
　　敬啓者敝公所勸辦順直義賑除先後報解第四批賑銀二萬五千兩外現因春賑緊要蒙浙江劉護院撥到第二次觀賑湘平銀一萬兩業已發交源豐潤號於北洋開凍後匯津作爲第五批兹敝公所經辦賑捐陸續勸募現又湊墊湘平銀一萬兩一并發交源豐潤號尅日匯津作爲第六批連前統共解過銀四萬五千兩惟刻下工撫兩項需欵孔亟尚祈海内仁人君子大發慈悲迅賜慨助曷勝迫切待命之至[  上海新關後源通官銀號勸祈順直義賑公所慈谿嚴信厚筱舫謹啓]  
[賑捐彚登]  
　　謹啓者敝堂接奉尹聶氏大善信求病速愈并保六甲平安樂助順直賑銀一百兩又奉陳德華仁翁交來慈谿北鄉阮　祺收回松浦司津貼慈縣差費洋二十元又本埠東防局交來陳阿福罰欵洋十二元錢　銓昆季三人求父病速愈洋五十元紫石山人洋廿四元又經募洋六元移欵濟急輸將救命之錢錫類推恩永保平安之福請登報牘以誌善　[  上海六馬路仁濟善堂籌賑公所施善昌等謹誌]  
 
 
 

Page 10

 
 
   
 
 

Page 11

 
 
[光緖二十年二月初十日京報全錄]  
　　宮門抄○諭旨三道錄前○湘撫吳奏揀員請補知縣摺○又奏調署知縣片○江撫德奏知縣人地不宜開缺撤回另補摺○湖督張奏湖北小兵馬戰船各數目摺○護浙撫劉奏籲懇天恩摺○晉撫張奏委署道員片○二月初十日户部通政司詹事府正藍旂値日内務府引見四十七名㴻貝勒假滿請安○沈恩嘉謝授宗人府府丞恩○奕功稽察中左門覆命○克王請假五日○澤公續假十日○正白漢奏派稽察備察署稽察備察壇廟派出　王敬信彭壽吉恒阿克丹○閱卷大臣派出李鴻藻志銳○召見軍機○皇上明日寅正二刻至社稷壇行禮後還宮少座卯初二刻升中和殿看版○○頭品頂戴湖南巡撫臣吳大澂跪奏爲揀員請補知縣以資治理恭摺仰祈聖鑒事竊照郴州直隷州屬永興縣知縣呂鳳藻於光緖十九年八月十四日病故遺缺扣留外補應以病故本日作爲開缺日期歸八月分截缺咨部在案查定例知縣告病病故休致缺出以一缺題補各項候補並卽用之員以一缺題補本班前先用大挑舉人以一缺題補本班大挑舉人又例載奉特旨以何項官員留省卽補卽明保人員引見奉特旨以何項官員留省補用儘先補用遇有缺出准其酌量先儘補用不積各項班次之缺此項人員補缺不扣甄别又各省知縣如係奉旨命往或督撫題明留於該省候補者無論應題應調應選之缺悉准儘先酌量補用各等因湖南省病故休致知縣一項前次桑植縣知縣缺出補至大挑正班止今永興縣知縣病故遺缺輪用新例分缺間班次無人應用卽用本班先到班惟南省現有明保奉特旨發往儘先卽補人員自應先儘補用不積各項班次之缺臣與布政使何樞按察使王廉查有明保儘先卽補知縣周至德年六十五歲四川南部縣人由廪生保舉孝廉方正同治六年十一月初六日恭應朝考引見奏旨著以教職用欽此嗣隨營赴黔剿平下游各處股匪出力同治十年五月初九日奉旨免選本班以知縣籖掣省分歸候補班前先補用並賞戴藍翎欽此十一年在黔捐局報捐湖南旋因剿除苗匪一律肅淸出力保加同知銜並換花翎請咨赴部引見領照起程同治十二年五月三十日到省旋在黔捐局加捐本班儘先補用年滿甄别留省補用湘軍援黔苗疆肅淸案内出力光緖三年七月十八日奉上諭著俟補缺後以直隷州知州歸班補用欽此因欠解晉捐銀兩奏叅革職隨卽如數解淸奏請開復奉部調取引見光緖十年八月初十日蒙欽派王大臣騐放准其開復原官仍發原省照例用十一日奉旨依議欽此領照起程八月三十日到省題署寍鄉縣知縣十三年六月二十六日到任經前升任巡撫臣卞寳第臚列政績具保明保十四年四月二十七日奉硃批著送部引見欽此調補巴陵縣知縣十五年二月十五日到任十六年丁憂開缺回籍守制十八年八月服滿赴部起復請註銷直隸州知州保案仍以分發湖南省原省補用十九年二月十二日引見奉旨著照例發往欽此又因明保於三月初二日引見奉旨著以知縣儘先卽補用欽此領照起程四月二十一日到省該員宅心正大辦事勤明洞悉民情長於聽斷係明保引見奉特旨儘先卽補人員照例毋庸甄别以之揀補永興縣知縣不積各項班次之缺洵堪勝任與例相符理合專摺奏懇天恩俯念員缺緊要准以明保儘先卽補知縣周至德補授永興縣知縣實於治理有裨如蒙兪允該員係儘先卽補知縣請補知縣銜缺相當毋庸送部引見亦毋庸列叙叅罰理合會同湖廣總督臣張之洞恭摺具陳伏乞皇上聖鑒謹奏奉硃批吏部議奏欽此○○吳大澂片再臨湘縣知縣劉鳳倫調省所遺員缺應行揀員接署查有本任淸泉縣知縣劉榆生心地慈祥勤求吏治堪以調署據藩司何樞臬司王廉會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○頭品頂戴江西巡撫臣德馨跪奏爲知縣人地不宜開缺撤回另補恭摺仰祈聖鑒事竊維縣令之賢否關乎民生之休戚必須措置裕如辦事周密方足以資治理若於人地不甚相宜未便因循貽誤兹臣隨時留心訪察查有貴谿縣知縣朱彭年讀書本色准補贑縣知縣鄭季春年力富强惟貴谿縣民情好訟撫治較難　縣爲附郭首邑民情强悍且時有教民案件辦理如未周密難臻妥協該員等皆於人地未甚相宜均請撤回遇有相當之缺另行請補據布政使方汝翼按察使福裕會詳請奏前來合無仰懇天恩俯准將貴谿縣知縣朱彭年贑縣知縣鄭季春均開缺遇有相當缺出另行請補謹會同兩江總督臣劉坤一恭摺具奏伏乞皇上聖鑒訓示再貴谿縣知縣贑縣知縣二缺例應由外調補江西省現有應補人員均請扣留外補合併陳明謹奏奉硃批著照所請吏部知道欽此○○頭品頂戴湖廣總督兼署湖北巡撫臣張之洞跪奏爲湖北省各標鎭協營原額增添裁汰缺額兵丁馬匹戰船各數目仍暫照案攺題爲奏恭摺仰祈聖鑒事竊查前准部咨各省經制原額調撥裁汰安塘駐防缺額實在兵丁馬匹數目應每年造册送部查核彚題並酌定簡明册式頒發照造等因湖北自兵燹後各營馬匹年額倒斃例由　銀補者因餉乾積欠未發尚未添補足額其額設戰船亦均被燬無存歴經具奏將前項數目暫請攺題爲奏在案兹據湖北布政使王之春詳稱湖北督標撫標提標鄖陽鎭宜昌鎭漢陽黄州竹山施南各協武昌荆州襄陽鄖陽各城守興國德安均光荊門遠安衛昌　州安陸宜都荆州提防二十三標鎭恊營自道光二十二年酌辦榮陽善後宜昌及咸豐八年酌議裁馬攺步之後舊設經制原額調撥裁汰安塘駐防缺額兵丁二萬五百五名營馬二千二百二十三匹船九十七隻内咸豐九年抽撤防營兵丁備撥長江水師曁同治八九年先後裁撤漢陽荆水師武昌城守黄州恊道士洑等營兵二千一百五十七名馬二百一十八匹又於光緖十一年奉文裁兵節餉案内裁兵二千九百二十一名馬二百八十一匹現在實存營一萬五千四百二十七名内馬兵一千四百八十七名步兵四千二百九十八名守兵九千六百四十二名又馬步額外外委二百四十九員共計一萬五千六百七十六員名騎操馬一千七百二十四匹内經制外委馬一百三十匹額外外委馬一百七匹后丁馬一千四百八十七匹據各營遵照部頒册式分晰造具光緖十九年淸册内由司彚造總册聲明年額倒斃馬匹仍因餉乾積欠未發尚未添補足額以及被燬戰船應俟庫欵充裕分别籌補齊全方可循例題報請仍照案攺題爲奏等情前來臣覆核無異除將各册送部外理合恭摺具奏再湖北巡撫係臣兼署又新授湖北提督臣吳鳳柱尚未到任均毋庸會銜合併陳明伏祈皇上聖鑒謹奏奉硃批該部知道欽此○○頭品頂戴護理浙江巡撫調補河南布政使臣劉樹堂跪奏爲籲懇天恩仰祈聖鑒事竊照本年恭逢慈禧端佑康頣昭豫莊誠壽恭欽獻皇太后六旬萬壽慶洽敷天歡臚率土凡在臣工允宜勉効微忱以襄盛典前准户部咨總辦萬壽慶典王大臣等會奏中外臣工報効工需酌擬分交數目一摺奉旨依議欽此又准户部咨内務俯會奏分叚點設景物一摺聲明如有增添之處再行奏辦奉旨著照所擬辦理等　欽此嗣准直隷總督咨遵照成案續請報効銀三萬兩奏請添設地叚點綴景物懇恩俯准賞收一摺欽奉諭旨允准抄錄轉行到浙臣恭閱之下歡忭實深竊維浙江地處名邦僚宷同沾　澤臣疆符再護涓効未酬欽逢周甲延厘昌辰懋介共祝宮闈之慶祜藉攄葵藿之私衷敬獻悃忱情殷歌舞查王大臣前次奏定中外臣工報効工需臣前在藩司任内業經將浙江省報効銀數分别存儲咨部聽候撥用在案現辦工叚若須添設景物原撥經費或有不敷臣謹會同杭州將軍杭州副都統乍浦副都統浙江提督並率同水陸各鎭司道各官再行籌集銀三萬兩以備添設地叚點綴景物之需合無仰懇天恩俯准賞收不勝欣幸所有續請報効經費銀兩緣由謹會同杭州將軍臣吉和杭州副都統臣常恩乍浦副都統臣忠瑞浙江提督臣馮南斌恭摺具奏伏乞皇上聖鑒訓示再浙江水陸五鎭均由臣分别行知故不列銜合併陳明謹奏奉硃批准其報効聽候部撥該衙門知道欽此○○張煦片再河東道宜麟欽奉諭旨調補奉天東邊道所有河東道篆自應先行委員前往接署以便宜麟交卸起程前赴調任查有試用道閻廼珏事理通達謹飭安詳堪以委令署理該道篆務除檄飭遵照外理合附片陳明伏乞聖鑒謹奏奉硃批吏部知道欽此 
 
 

Page 12

 
 
[光緖二十年二月十一日京報全錄]  
　　宮門抄○諭旨兩道錄前○江督劉奏查明江北河運漕糧遵旨截留順直賑需折徵撥解銀數摺○護浙撫劉奏鹽商報効銀兩摺○陜撫鹿奏徵收上忙錢糧已完數目摺○黔撫崧奏飭司道赴任片○晉撫張奏冬季分委署代理州縣各缺摺○二月十一日禮部宗人府欽天監廂藍旗値日無引見○齡公請假五日○睿王等謝稽察備察壇廟恩○禮部奏派磚門搜檢之王大臣派出睿王敬信懷塔布崑岡克們泰徐會灃李端棻惲彥彬英廉德隆賡音布定昌希朗阿英信祥普○又奏派稽察中左門派出奕功○侍衛處奏派磚門搜檢之侍衛派出榮和霍倫泰全福桂斌○召見軍機皇上明日寅正二刻至文昌帝君廟拈香畢還宮○○頭品頂載兩江總督臣劉坤一跪奏爲查明本届江北河運漕糧遵旨截留順天直隷賑需折徵撥解銀兩數目恭摺附驛具陳仰祈聖鑒事竊准部咨光緖十九年九月十四日内閣奉上諭本年順天直隷雨水過多災區甚廣業經賞潑漕米展辦賑捐藉資接濟惟念現距麥秋尚遠災民待賑方殷允宜再沛恩施俾資冬春賑撫著於江蘇江北來年應解河運漕米内賞撥米五萬石現在該省尚未採買兌運卽著劉坤一奎俊將前項漕折銀兩迅速核明提解直隷應用其隨漕輕齎等項及剥價運費經剥耗食米石並着一併核解等因欽此當經恭錄轉行欽遵去後兹據江甯布政使瑞璋江安糧道馬恩培詳稱本届江北河連甫經開辦一切用欵尚須核計所有奉撥截留漕米五萬石隨撥六倉七升餘米三千五百石船户四升食米二千石共米五萬五千五百石擬照歴届截留漕撥賑成案按每石准銷銀一兩六錢五分折算共該銀九萬一千五百七十五兩又隨撥水脚運費等欵照案按每石准銷銀一兩一錢三分三厘八毫除民船食米向不開支水脚外應按五萬三千五百石計算該運費銀六萬六百五十八兩三錢内除應解倉廳茶果銀一百九十四兩九錢五分六厘照案批解道庫交收又除個兒錢銀八百兩撥作解銀盤費等項支用外實該解賑運費銀五萬九千六百六十三兩三錢四分四釐又隨漕輕齎席木等項向係專欵批解查照天津撥賑成案按正漕每石三分九厘六毫五絲科算計應撥解銀一千九百八十二兩五錢以上漕糧正餘耗食等米並運費輕齎等欵統計共應撥解賑濟庫平銀一十五萬三千一百二十兩八錢四分四釐查江北各屬應徵本届漕折漕倉等項雖經疉札催提而運解之數尚不甚旺惟欵關濟賑要需自應竭力措解以資散放而濟賑需等情詳請具奏前來臣覆核無異除飭該糧道赶緊催提各屬徵欵仍由道庫設法籌墊分次委解天津籌賑局交收淸欵另行造册報銷並咨部查昭外理合會同瀆運總督臣松椿江蘇巡撫臣奎俊恭摺附驛具陳伏乞皇上聖鑒勅部查照謹奏奉硃批户部知道欽此○○頭品頂戴護理浙江巡撫兼管鹽政調補河南布政使臣劉樹堂跪奏爲兩浙鹽商報効銀兩據實奏聞恭摺仰祈聖鑒事竊查案准户部咨開總辦萬壽慶典王大臣等會奏甲午歳恭逢慈禧端佑康頣昭豫莊誠壽恭欽獻皇太后六旬萬壽率土臚歡查乾隆年間各省鹽商皆有捐輸欵項由各督撫奏明請旨准其報効此次各該商衆如有照案呈請者應由各督撫奏明請旨遵辦等因奉旨依議欽此欽遵咨行到浙當經轉飭遵照兹據兩浙鹽運使惠年詳稱據杭紹嘉松四所甲商許慶曾吳紫綏浴謙吉顧言禀稱甲午歲恭逢慈禧端佑康頤昭豫莊誠壽恭欽獻皇太后六旬萬壽普天同慶商等招集兩浙網引各商僉以食毛踐土世受國恩配引疏銷安居樂業尤當飲水思源各盡衢歌巷舞之忱謹會同浙東西商人恭報効銀十二萬兩請轉詳具奏等情前來臣查兩浙引岸素稱繁盛各地商衆亦頗奉上急公近年以來浙東綱鹽雖未暢銷浙西五屬漸形起色該商等情殷感戴實係出於至誠惟有據情仰懇天恩准其報効如蒙兪允卽飭運司轉飭該甲商傳諭各地商衆將報効銀兩呈繳運庫聽候部撥謹恭摺具陳伏乞皇上聖鑒訓示謹奏奉硃批准其報効聽候部撥該衙門知道欽此○○頭品頂戴陜西巡撫臣鹿傳霖跪奏爲查報陜西省光緖十九年分上忙徵收錢糧鹽課等銀已完數目恭摺仰祈聖鑒事竊查前准户部咨陜省上下兩忙錢糧册籍以實徵之數依限造報並公將耗羡存留及起運已完銀兩歸入某季撥册一併分造各等因所有光緖十八年上下兩忙册籍業經遵造分别奏咨在案兹値造報十九年上忙之期查陜省光緒十九年分共額徵民屯更起運銀一百三十二萬九千二百兩零除興平褒城朝邑武功等四縣水衝地畝案内豁免銀四百二十二兩零又荒地免徵銀九萬五十六兩零實熟地應徵銀一百二十三萬八千七百二十兩零上忙已完銀九十三萬一千一百二十五兩零其未完銀兩内除咸寍長安三原涇陽興平臨潼富平耀州咸陽膚施延長保安安寨延川安定甘泉榆林葭州神木府谷米脂二十一州縣旱災案内奉文緩徵銀六萬四千五十九兩零又除延川扶風二縣水災案内奉文暫行豁免銀二百三兩零又除臨潼富平二縣十八年雹災緩徵災前已完准其流抵十九年正賦銀二百四十三兩零實未完銀二十四萬三千八十八兩零又額徵民屯更起存耗羡除請留免耗外共銀二十三萬七千五百兩零除興平褒城朝邑武功四縣水衝地畝案内豁免銀六十兩零又荒地免徵銀一萬四千六百二十六兩零實熟地應徵銀二十二萬二千八百一十四兩零上忙已完銀一十六萬二千五百二十八兩零其未完銀兩内除咸寍長安興平臨潼涇陽富平三原耀州咸陽　施保安安定延長延川甘泉安塞靖邊榆林懷遠葭州神木府谷米脂等二十三州縣本年旱災案内奉文緩徵銀一萬三百二十八兩零又臨潼富平二縣十八年雹災案内災前已完准其流抵十九年耗羡銀三十六兩零又延川扶風二縣水災案内奉文暫行蠲免銀四十七兩零實未完銀四萬九千八百七十三兩零又額徵民屯存留俸工等項銀九千三百二十五兩零除荒地免徵銀三千八百八十二兩零實熟地應徵銀九萬五千四百四十二兩零内除延川縣水災蠲緩銀一百一十兩零又被旱緩徵銀二千二一百九十一兩零上忙已完銀五萬六百四十二兩零内解司裁汰俸工等項銀六百五十六兩零留支銀四萬九千九百八十五兩零實未完銀四萬二千四百九十八兩零又額徵民屯存留驛站等項共銀一十七萬六千二百七十三兩零除荒地免徵銀三千三百七十二兩零又被旱奉文緩徵銀一千六百四十三兩零實熟地應徵銀一十七萬一千二百五十七兩零上忙已完銀一十一萬三千四百六十兩零内解司站支等項銀及漢中府供驛銀四萬九千三百二十八兩零留支銀六萬四千一百三十一兩零實未完銀五萬七千七百九十七兩零又額徵屯存留俸工等項銀二千三百一十八兩零除荒地免徵銀三百二十一兩零又榆林懷遠靖邊三縣上忙旱災緩徵銀一千一十二兩零實熟地應徵銀九百八十兩零上忙已完扣存留支銀四十一兩零實未完銀九百三十八兩零又額徵鹽課銀一萬九千二百四十兩零除荒地並褒城縣長林鎭等處被災豁免共銀一千二百八十三兩零實熟地應徵銀一萬七千九百五十六兩零上忙已完銀六千一百一十兩零其未完銀兩内除膚施延川安定保安靖邊延長安塞甘泉等八縣旱災案内奉文緩徵銀五百一十一兩零據藩司張岳年分晰查造各欵細數及入撥淸册具詳前來臣覆覈無異除淸册咨部外所有查報陜西省光緖十九年分上忙徵收錢糧鹽課等銀已完數目謹繕摺具陳伏乞皇上聖鑒謹奏奉硃批户部知道欽此○○崧蕃片再新授貴州布政使嵩崑已於十一月二十三日到省奴才當卽檄飭赴任臬司唐樹森糧儲道黄元善均飭各回本任以重職守除咨部查照外謹附片具陳伏乞聖鑒謹奏奉硃批吏部知道欽此○○頭品頂戴山西巡撫臣張煦跪奏爲山西省光緖十九年冬季分委署代理州縣各缺循例恭摺彚陳仰祈聖鑒事竊查咸豐十一年十一月二十三日奉上諭嗣後各省州縣無論奏調委署代理每届三月彚奏一次由吏部嚴行查核如有違例更調等弊卽將該督撫藩司分别叅奏等因欽此歴經欽遵辦理在案兹據布政使胡聘之按察使張汝梅會詳稱遵查光緖十九年冬季十月分署洚縣知縣黄缙榮調省差委遺缺委卽用知縣黨步　署理十一月分無缺十二月分忻州直隷州知州許涵度請咨赴部引見遺缺委分缺先用通判楊逢春代理等情請奏前來臣覆　無異除咨明吏部外理合恭摺按季彚陳伏乞皇上聖鑒謹奏奉硃批吏部知道欽此 
 
