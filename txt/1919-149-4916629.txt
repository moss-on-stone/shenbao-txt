# 1919 - 149 - 4916629

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[國人皆曰不可（冷）]  
　　國人皆曰不可然後去之今國人皆曰國賊矣奈何尙不速去之耶 
　　方學生之要求去國賊也我即以爲此非僅學生之意也國人實皆默認之也今商人全體已同起而有此要求矣此即國人由默認而至明認也北京政府豈仍安然無所動於中乎北京政府如果自列於此國人之外犧牲全國之學業可也犧牲全國之商業可也犧牲全國之一切人民可也假使不然豈能深閉固拒而縦護此不利衆口之二三人乎則何勿順民意而速去所謂國賊者 
[命令]  
　　六月四日大總統令　張明九授爲陸軍騎兵上校並加陸軍少將銜此令 
[專電]  
　　北京電　大學軍警已撤學生以政府無答復不出拘所 
　　北京電　本日令袁希濤辭職傳嶽棻署並代部務（五日下午二鐘） 
　　北京電　閣議以胡仁源署大學校長（五日下午二鐘） 
　　北京電　政府爲局部謀和計除與南方要人通電携手外又將專員分赴桂滇川粤與陸唐岑熊有所接洽（五日下午三鐘） 
　　北京電　章宗祥再辭職莊將改代爲署（五日下午三鐘） 
　　北京電　徐意先復陸兩廣巡閱使錢謂尙早（五日下午三鐘） 
　　北京電　陳光遠電公民要求議員取消加薪經軍民長官會銜出示加薪一案决不成立各公民始氣平商店開市（五日下午二鐘） 
　　北京電　中東護路雖經崴會議决由我保護近九站忽來俄兵大隊稱係薩莫依夫之令與華兵又起交涉（五日下午二鐘） 
　　北京電　營口運日有日艦四五隻在埠游弋並聞該艦不日尙欲開往天津（五日下午二鐘） 
　　北京電　曹錕催欵財部凑現欵五十萬已由中行滙往保定 
（四日下午一鐘） 
　　北京電　哈爾濱報告有日艦停泊三江口以防激派名義檢查經過華輪請急向日使交涉（四日下午一鐘） 
　　北京電　熊克武近與中央頗接近派黄金鰲爲駐京辦事員無論巨細由黄直接辦理 
（四日下午一鐘） 
　　北京電　徐密電長江三督本年政費約虧預算二萬萬以兵費爲多希向西南促成和局便裁兵免破産（四日下午一鐘） 
　　香港電　陳炳焜辭職李靜誠復任桂省長職（五日下午二鐘） 
　　香港電　軍政府近頗活動日昨開會討論現局議决（一）通告列强唐紹儀提議八條並不過涉激烈北京實負破壞和議之責（二）發行公債以固財政（三）集中軍權各路軍隊悉聽命於軍政府（五日下午二鐘） 
　　附告近來本報北京專電往往爲檢查員留難删割因多遲延破裂閱者諒之 
[美國電]  
　　巴黎電　四國會議照會哥爾郤克大將謂協約願承認汪姆斯克政府但須該政府尊重俄國人民之自由尤要在召集國會 
　　巴黎電　四國會議現擬求調和解决阜姆問題之法 
　　巴黎電　和約將於星期五日午後在聖傑門交與奥代表團 
　　巴黎電　現知中國代表正圖對於山東問題爲正式之保留然後簽字於和約中國代表已致電美國國會表示反對以山東權利讓與日本由汪兆銘及伍朝樞二人署名勞合佐治似完全與克勒滿沙同意强固贊助日本之要求而美代表似贊同中國之抗議惟日本與四國會議關於此點已經訂定恐無修改之望（此係朝日新聞電） 
　　巴黎電　國際同盟第一次開會將於十月内在華盛頓舉行屆時比王愛爾倍將往參列　　巴黎電　和會航空委員會已贊成航空約章草案及附件其小節目將來或有理動之處約章所規定者爲（一）船之國籍與註册（二）支配國際飛行權之大綱（三）頒給飛機完好之證書及駕駛者之執照（四）飛過外國之規定（五）飛機升降之規則及不准携帶之禁物（六）立一國際航空委員會（七）劃定航空路線及所用燈及符號（八）規定國際航空地圖地面上之符號氣候之報告及海關之檢查 
　　巴黎電　紅十字會同盟委員會報告波蘭地方窒扶斯疫盛行該同盟雖於三星期前組織成立今已着手進行救濟波蘭 
　　巴黎電　德國之各項提議已交和會審查 
　　巴黎電　愛得利亞海問題正在商議據云意國可得士馬興島但意之要求不僅乎此 
　　華盛頓電　海軍總長丹尼爾斯通告下院海軍委員會主張將一九一六年期之海軍建築事業趕速竣工於原計晝中對於鉅大之艦略有變更 
　　華盛頓電　陸軍總長佩扣又在國會委員會前主張將美國軍隊暫時定爲五十萬九千人並請趕速進行爲要云 
　　華盛頓電　曹連竹（譯音）自巴黎乘船回中國携帶中國代表之報告書呈交國會 
　　倫敦電　據報告萊士人與芬蘭人（俄之北境人）偕同華人奪回俄京勞兵會軍隊大敗遁逃云 
路透電 
[歐洲和會記事]  
　　三十一日倫敦電　泰晤士報駐巴黎訪員現信德國非至海陸軍戰事復開後不致簽定和約藍超氏與彭斯托夫氏皆稱和約非大經修改彼等不能主張簽押 
　　四日巴黎電　四大國仍在審查德國答案大約明日可有决議 
　　四日巴黎電　五大國外交長官繼續共聆荷比代表陳述一八三九年條約問題 
　　四日巴黎電　奥國代表團生任任納氏昨晚離聖哲滿乘火車至印斯白魯克會晤自維也納出發之奥國内務總長波曷氏討論和約星期六日可回聖哲滿 
　　二十八日巴黎電　聞德國將要求賠償封銷所受損失馬克一萬二千八百五十兆以抵制協約國賠償之要求 
[俄國過激派近情]  
　　四日倫敦電　瑙威某報載稱愛沙尼亞軍已佔據彼得格勒此說未經徵實 
　　二十八日倫敦電　陸軍部宣稱南俄志願軍在爲尼區境大敗過激軍佔據羅芒諾過激軍根據地之軍庫獲新來福槍一萬五千枝砲十三尊俘虜三千五百人過激黨第十軍可謂已沿全陣線大敗被俘者萬人失砲二十八尊被殲之聯隊尙不在内 
　　二十七日丹京電　愛沙尼亞軍已佔據華爾瑪鎭過激軍仍在匆遽退走里特倫軍佔據里加後現已入里伏尼亞境佔據特維拉河烏克司庫爾橋端砲臺及著名車站刻仍追襲敵軍 
　　二十八日倫敦電　據當局宣稱英政府因波羅的各州時局有所發展决議派委員團至愛沙尼亞拉特維亞立陶宛另以分團至里凡爾與柯夫諾任定台倫資陸軍大佐爲委員已於二十五日由倫敦前往里巴 
[阿富汗戰事記]  
　　二日西姆拉電　援軍現向太爾進發已將敵軍逐至南面小山英飛機以炸彈及機關槍轟撃防守山脊之敵兵獲有佳果米蘭夏附近之英軍攻撃敵軍殺死多人並毁堡壘四所達加陣線無事變 
　　三日西姆拉電　貝夏瓦路透特别訪員電稱太爾附近之敵軍復受天空襲撃庫拉姆河東現無阿富汗兵留駐 
[各國近事記]  
　　二十七日華盛頓電　海軍總長丹尼爾氏今日促請衆院海軍委員會將數月前海軍部所提議加造戰艦十艘巡洋艦十艘之舉作罷藉以表示美國對於本國所發起國際同盟會之信任丹氏謂自去年十二月以後大局已變美國非告成國際同盟會以止競爭之建造則須置有世界最大之海軍二者必居其一不能徘徊中途丹氏提議撥美金四萬五千萬元以充來年海軍飛機建造費 
　　四日巴黎電　巴黎街車機匠礦工罷工之第二日未起事端 
　　四日巴黎電　内閣贊成取銷入口品禁令 
　　二十八日倫敦電　英皇今日在白金漢宮以皇家飛行軍十字授予飛行家郝克氏與格里夫氏 
　　二日墨爾邦電　澳洲水夫揚言擬不顧投票之結果現恐罷工之舉一時難已 
[公電]  
　　北京學生聯合會公電（自天津發）各省敎育會商會農會工會各報館各學校均鑒五四運動未終救國初衷未遂罷課宣言之三失望不復學生等决不能安心上課五月十九日以來本此行動未嘗稍爲氣餒二十二日政府口頭答覆學生等六項要求認爲缺乏誠意仍本預擬罷課期内四條程徑進行如初二十三日至二十五日政府以大隊軍警示威並停止五七日刋之發行檢查郵電禁止各報登載學生等之事情干涉學生等之集會自由學生等氣志不爲稍動然與各地之交通旣絶遂未免隨於坐困之境矣嗣以鑒於蕪湖搗毁日店事件恐轉貽國家之禍乃暫停露天講演而藉販賣國貨之法以行之及至昨日政府下查禁學生義勇隊及聯合會之令勒令各校即日上課並捕去販賣國貨員七人學生等不勝憤慨以爲救國之效莫如喚醒國民共起圖策則是非恢復露天講演不爲功爰於今日開出講演團五十餘組乃政府竟横加威壓捕去團員幾及千人並以軍警佔據北京大學紥營不去學生等益深憤激决計於明日更以數倍今日之團員出發再接再厲誓不反顧夫國賊不除則外交無可挽救學生等以决心罷課即具有犧牲到底之决心明知必被捕而必出發旣已被捕而必不爲之保釋正以爲犧牲精神之表見總之學生等一往直前不畏强禦苟有一日之生必不致見難而退所望各地同志聞風繼起共濟時艱勿以前途之因難自沮勿以學生等之遭際爲念國家幸甚北京中等以上學校學生聯合會叩蕭 
　　武漢學生通電　上海申報館轉北京大總統國務院曁南方軍政府新舊國會各省督軍省長各報館鈞鑒外交失敗舉國寒心生等遊行演講本諸愛國之忱乃鄂政府不諒苦衷横加干涉竟於六月一日飭警包圍各校剌傷學生數人生等以救國爲心死生固所不計惟念民氣不張國乃滅亡鄂政府如斯行動實生等之所深痛泣血陳詞惟希亮察武漢學生叩 
　　吳江公電　各報館國務院鑒北京學生愛國舉動全國具有同情政府旣不許國民愛國請照處置北京學生例一律逮捕治罪吳江周公才等一萬四千五百十二人 
　　江陰南菁學校電　各報館北京政府廣州軍政府各機關均鑒京外學生感國風潮因政府庇護權奸抑制輿論致羣情愈演愈激不惜抛棄國家命脈之學業相率停課以促政府覺悟若仍逆民意一意逕行恐偕亡大亂即在目前望速决挽救之法以舒衆怒而拯國危南菁學校全體歌 
　　梧州總商會等來電　上海總商會全國商會聯合會商團各報館北京國務院總商會各報館廣東軍政府督軍省長總商會商團各報館南寗巡閱使督軍省長總商會各報館鈞鑒外交失敗國勢垂亡稍一遷就永沉萬刧乞迅電和會代表堅勿簽押敝埠商民異常憤激本日集會誓用國貨衆志成城共救危亡謹電梧州總商會商團公所叩東印 
　　成都熊克武來電　各報館均鑒自日人以强硬態度要脅歐洲和會攫奪我山東之各種特權消息傳播全國震驚此間輿情尤爲憤激本月二十五日成都紳學商各界特開大會到者萬人當經本署派員臨視秩序甚爲整肅據該會議决爭還靑島取消中日密約電請歐洲和平會議中國代表拒絶簽字各條隨即特派代表來署迫懇根據本日議决之項通電全國并稱靑島雖租借於德人而領土主權本屬於我初無容日人之交還且我旣對德宣戰則兩國所訂條約應歸無效凡屬敵人在我國内之租借地及一切債權特權應由我國直接收回更無特留某部交由日人繼承之理等語武意我國爲協約國之一員反受最不平等之處分後此將何以立國此事關係全國存亡非尋常外交可比務望主張我國專使對於此等處分嚴詞拒絶並一面設法挽救臨電無任迫切熊克武叩丹一印 
　　廣東軍政府來電　上海唐朱總代表南北代表各省督軍省長各巡閱使各都統各護軍使各省議會商會敎育會各和平期成會各和平聯合會各團體各報館均鑒頃復錢幹臣電文曰北京錢幹臣先生鑒幹宥電均悉和會再停誠時局之不幸以國際之危迫民生之痛苦如此其甚彼此旣抛其所信而降心言和而又一停再停撫心自問實無詞可告無罪於國人故引咎於全國父老之前則春煊等無所避舍如翰電因提出八條之故欲以詞勝理有所歸咎是則期期所不敢承者夫南北兩總代表之派出本各畀以全權勿論提出何案兩方當局只可於會議後加以裁定斷不能於會議前遽爲干涉且旣名會議勿論提案如何要自有磋商討論之餘地自滬上開會以來此間始終認定全權與會議兩義絶不從而牽制其間此海内外所共見者而北方則一面開會一面攻陜停戰命令之效力至今猶未能完全證實况此次唐總代表提出八條不過一二日間北方當局之逐條痛駁北總分代表之辭職及赴寗待命種種警報絡繹而至不惟南代表意見不見容納即北代表之權能亦無從行使全權之謂何會議之謂何同一辭職南方方極意挽留北代表已紛紛離滬矣然則和會之所以再停誰令致之自有國人公判無待詞費春煊等所不釋然者以北代表紛紛離滬疑有重大變遷重爲吾民累耳今奉宥電始知北方亦挽留代表此又國脈民命斷而復續之會如天之福時局不致破裂抑又何求惟繼續和議非有交讓之精神更無接近之機會此無可疑者來電撤回八條全案或表示切實讓步之說竊以爲今日之和會非若城下尋盟只有一方之意思囗囗旣不能相强以必承又何能明禁其不提提與承之間尙有會議囗政竊認撤回兩字不成論據又和成基於交讓旣撤回代表明明示人安能責人之讓以今日之混沌所謂切實讓步亦不知從何說起若來電愛護國家尊重和平之說果出至誠竊謂當先定繼續和議之辦法然後進議條件開誠相見自有解决之方如何即候酌復岑春煊伍廷芳陸榮廷唐繼堯林葆懌孫文劉顯世莫榮新譚浩明譚延闓熊克武卅等語合轉聞岑春煊伍廷芳陸榮廷唐繼堯林葆懌孫文劉顯世莫榮新譚浩明譚延闓熊克武卅印 
 
 
 

Page 5

 
 
   
 
 

Page 6

 
 
   
 
 

Page 7

 
 
[各通信社電]  
　　北京電　錢能訓今日約王揖唐交換和局意見 
　　北京電　各代表赴滬辦法俟朱到京後再商議 
　　北京電　岑西林派章士釗來京說絶對不確（以上四日）以上平和通信社電 
　　北京電　公府消息日内將派員分赴桂滇川與陸唐熊接洽 
　　北京電　魯晉督來電請促北代表南下謀續開議 
　　北京電　費毓楷今午入府謁辭日内返閩 
　　北京電　孟恩遠電日艦現由混同口外駛入口内 
　　北京電　黑督電日人在亦塔組織機關乞向日使交涉（以上四日） 
　　北京電　歐會定删日閉幕繼開萬國和平會議一切枝節問題均由該會解决各國代表有繼續或另派陸使擬先回請另派 
　　北京電　將頒發關於大學校之命今（以上五日） 
以上中華通信社電 
　　北京電　學潮愈烈今日學生仍出行講演聞政府决解散大學 
　　北京電　昨日學生被捕甚衆袁希濤再辭職一說袁已出 
　　北京電　各學長職員見錢請釋學生錢云軍警維持秩序不得不爾政府旣責令保持治安此時似未便干涉請諸君自向軍警機關商辦 
　　北京電　聞南代表章士釗劉光烈在甯李督促北代表中派人先與接洽 
　　北京電　俄邊山東僑民以受虐待請保護政府令伊爾庫次克領事向俄當道交涉 
　　北京電　戚揚來電辭職院覆慰留并囑查拿爲首滋事之人從嚴懲辦（以上五日） 
　　北京電　各代表暫不南下和議事决先與西南商妥條件雙方派代表作形式上之表决一次終結 
　　北京電　局部謀和先從桂川入手 
　　北京電　王揖唐回京錢總理電話約商和事 
　　北京電　臧致平由杭電參陸處承囑已面致楊督即日旋閩（以上四日） 
　　南昌電　商店已開市九江兵到省人心稍安　 
　　濟南電　沂州七屬發見鬍匪綁票事張督函清鄉局根查該匪來由并設法搜剿 
　　武昌電　王督與陳樹藩劉存厚訂川北陜南鄂西聯絡計畫以防侵犯不開釁爲宗旨（以上五日） 
以上中妥通信社電 
　　北京電　今日午後四時英國公使朱爾典氏謁見徐總統勸告平和同時由廣東領事團向軍政府爲同樣之勸告 
　　北京電　北京警察廳昨日命令商務總會嚴禁附和學生風潮抵制日貨如不奉命則民國元年由政府借給商會救濟市面之欵項應速還政府（以上五日） 
　　奉天電　此次孫烈臣之回奉天除報告和議停頓及北京政府對於和議之情形外其重要事件則爲出征奉軍之軍費問題目下張作霖每日招待孫烈臣及各軍官開重要會議已電請北京政府發給軍費未得回電故孫氏之南下尙在未定 
　　漢口電　武昌學生團因本月一日爲排日運動與警察衝突以致學生方面有五六人受傷大動公憤本日以有多數學生圍攻警察意欲報復督軍王占元已派軍隊彈壓 
　　廣東電　李烈鈞林葆懌等近日將發通電聲明單獨媾和有背護法之趣旨 
　　廣東電　本日二日囗囗（此二字電文不明）會議開會時協議陸榮廷唐繼堯二人關於時局之通電陸電主張以最簡潔之方法速舉全國平和統一之實但其通電内有北京徐大總統錢國務總理等字樣頗爲委員所注意以爲陸氏已承認徐世昌錢能訓爲正式大總統國務總理以致物議沸騰唐電略謂聯段聯徐皆不足恃西南各省宜一致行動若單獨議和恐有骨肉互起猜疑内部决裂之庫政務會議决定將唐之通電轉　西南各方面 
　　東京電　關東廳司法部獨立事已得法制局同意一兩日内將以勅令公布之（以上四日） 
　　東京電　憲政會昨日開政務調查會協議加入新借欵團問題多數主張以爲日本政府關於此事未經與中國交涉即决定於主義上贊成美國之提議實未免輕率當即决議山東滿洲蒙古不在此例不涉旣得之借欵權經濟共同借欵祇充鐵路運河等需大資本者爲限（五日）以上東方通訊社電 
國外要聞 
[英國之海軍力]  
　　中美新聞社云此次協約戰勝德國英海軍出力不少否則雖有各國之陸軍及財力合以抗德亦未必可操勝算英國海軍之勝利並非偶然之事乃二三十年厲行一種政策之結果歷任海軍部所耗養成海軍之經費其數可驚一千九百年海軍費三千一百萬鎊至一九一四年增至五千萬鎊在此時期内全國水兵中優秀分子皆在海軍中供職發揮超越他國水兵之眼光與材力故戰事一起即能措置裕如蓋養之有素也海軍部銳意革新每年必請國會撥欵增置船塢巡洋艦毁滅艦及輔助艦等然議員大多無海軍經騐或不深悉英國之一切利益全以海軍力爲基礎故每每不從海軍部之要求然海部雖經費克絀仍能設置一在兩國標準以上之海軍換言之卽英之海軍力超過在歐洲任何兩國之海軍而有餘與德國海軍較爲三與二之比當開戰時英之海軍與他國海軍之數額茲列表如下以資比較凡二十年以上之舊艦不在内 
　　英法俄意德奥 
無畏艦二○六一三三超無畏艦四○○三三二○六戰鬭巡洋艦九四裝甲巡洋艦三四三五九二巡洋艦七四二四四一五毁滅艦一六七二一一一三○一八魚雷艇四九二一七三九 
英法俄意 
總噸數二一八八○○○一二二二○○○將士一四○○○○一六六○○○德奥 
總噸數九五一○○○三七二○○○將士七九○○○一九五○○今戰後德奥俄之海軍已消滅英之海軍力更大惟英國以後是否能長維持此項海軍乃一疑問法意决無財力能維持其現有之海軍美國如何難以預測茲再將英美法意四國之海軍列表比較如下所有過二十年之裝甲艦巡洋艦及過十五年之魚雷艇均不在内戰艦英美法意 
戰鬭巡洋艦五五三九一八一一 
裝甲巡洋艦九 
輕便巡洋艦三四八一八五 
毁滅艦三六九一○五六五四七 
魚雷艇三四七九九六 
潛行艇一四○八四五八七八 
國内要聞 
[北京通信（桂生）]  
三日之學界風潮 
解散北京大學令已擬定之傳聞北 
北京法科大學校舍改爲臨時拘留所 
　　北京各校學生自上月四日後罷課將及一月當局設書種種方法誘勸强迫令其上課皆無絲毫效力上月底敎育部曾下部令責成各校校長勒令限期上課亦不過等於具文耳於是當局束手無策有人主張提前放假之說亦不得已之一辦法也日來喧傳各校上課意稍活動將由某某等校先行上課而後某某等校繼之者及三日而事態大變上課不上課已不成問題且將發生其他重大問題矣 
三日早十點鐘京中各校學生及清華園學生等組織十人講演團以十人爲一隊分途前往城廂内外各處講演加入此團體者約有二千餘人事前進行異常秘密當局不及提防講演團突在各處商樹白旗大聲疾呼講演外交問題與維持國貨之必要聽者君集咸大感動站崗警兵初欲制止學生演說然此處剛制止而他處又開講演矣警兵招呼不來不得已退於旁觀之地位惟持槍桿驅逐聽講之勞動國民其稍有體面者尙不敢加以非禮也學生感斥警兵謂車夫苦力均屬國民何以不能聽講何以擅用暴力驅逐警兵亦不致辯惟笑謝之而已未幾突奉當局嚴令須以實力解散抗者拘捕此時武裝警兵增多數倍步軍統領和門之軍與保安警察隊亦馳至馬隊出巡者亦不少立講演團之白旗奪去解散羣衆學生等與之交涉要求交還各不退讓遂捕去學生約四百名以警兵或軍隊兩名押送一人初捕去時先查明其係某校學生即送父某校内而軟禁之不許外出繼因被捕者人數太多且清華園亦有講演團十團來京共計百人中有六十人被捕梁啓超之子梁思永湯濟武之子湯佩倊皆清華園學生之被捕者學生被捕者今悉拘留於北河沿北京大學法科校舍即以該校舍改爲臨時拘留所武裝警兵步軍統領衙門之兵保安警察隊及馬隊約千餘名團團將該校舍團得水洩不通無論何人不許出入各學生之家屬聞信因送飲食衣被入校亦被拒絶自騎河樓一帶至南灣子處處交通斷絶城廂内外戒嚴如臨大敵其愁慘之景况較之四日有過之無不及 
　　晚十一時得北京大學敎員某君電話報告謂解散北京大學之命令已由錢總理親自擬就明日即可署名蓋印公布云云旋以電請詢敎育部參事諸君有無此事答稱尙無所聞據記者箇人推測解散之說曾倡自某要人今一波未平一波忽起相激相盪遲早終恐不免有解散之一日耳學生被捕時之供詞衆口同聲皆曰鼓動民氣維持國貨援助外交爲學生等之天職等語此外絶無他言不知當局將來如何處置也 
[北京快信（勿勿）]  
三日學生演講之被捕風潮 
　　自告誡學生令下此間學生聯合會於二日晚集各校代表開緊急會議羣情非常憤激結果對原定方針積極進行一面恢復日刋五七移天律救國改石印即日出版一面重組演講團依照劃定區域分隊孾發無論軍警如何干涉寗願犧牲不稍退讓此議决後時已夜半各代表分道回校 
　　今（三日）晨八時中學以上各校學生各在本校開會由代表出席報告昨夜聯合會議决案全體一致贊成紛紛簽名畢各按認定區域於九時出發此行明知警察必來干涉人人甘作犧牲表示决心除演講者悉穿校服氣象十分沉毅外另由本校生中推出明敏者數人改服便衣在後隨行預備演員被捕回校報告營救本日擔任之演講團共一千六百人正發動時政府聞報電飭軍警機關嚴行干涉就畿警備總司令段芝貴立下緊急命令一面知照步軍統領派出馬隊分起游巡一面飭由警察廳派出保安隊分紥勢閙市口及各校門外守護故學生之在宣武門内（即順治門）演講者均被馬隊衝散在正陽門外（即前門）演講者又經警察將聽者驅逐聽者稍與辯論便用剌刀示威中央公園及城南游藝園等處均有保安警隊武裝嚴陣以待如對大敵不放一生入内學生仍依次開講語氣和平毫不退讓惟洗耳靜聽者只武裝督隊之軍警長官而已學生不得已於十一時散歸 
　　此番軍警對待學生各區不甚一致大抵内城較外城爲嚴警察較兵士和平故北京大學北京師範工業專門清華學校諸生擔任在東四牌樓一帶演溝者被捕至二百餘人有拘留於内一區警察署者有押回北京大學禁入法科講堂者至晚并食料亦不准遞入派有提兵二十棚設帳駐守其形色如行營然公然鳴號傳更有文科畢業生某君見而憤甚對某軍官稍加詰責詎某軍官不問情由遽用巨掌撃某君之頰謂爾輩在此時尙有話分說乎言次聲色俱厲幸經解事之某警員竭力勸開即此一端足證軍人之蠻横矣 
　　下午五時許私立匯文中國朝陽民國四大學校長相偕至敎育部謁袁次長要求釋放拘禁之學生撤回駐校之兵警袁竟辭以無此權力四校長請同赴國院見錢總理不逹目的誓不告退愚草此信時四校長尚在敎部袁猶拒而不允正相持間也 
　　學生聯合會亦於五時許假某校開秘密會議（因北京大學有軍警監視不能自由）結果演講團明日仍繼續進行人數較今日應加多如軍警出而逮捕决不與之反抗前者仆後者繼雖犧牲生命亦所不惜蓋羣衆之意政府對學生壓力愈重則引起各界之反感愈速於時局或有挽回之希望云 
　　正發稿間得悉政府已决計將北京大學勒令解散其派兵入校即爲解散先聲愚恐學界風潮愈激而愈烈矣 
[北京大捕學生之别報]  
　　北京軍警大捕學生情形業詳通訊茲將京津報紙消息彙錄如下以供參考京報云前日有學生售國貨者被官廳拘留適政府又下命令兩通一則敷衍親日派面子一則告戒學生相形之下學生之心遂以不平前日下午各校學生又開秘密緊急曾議决定昨日（三日）恢復演講團於上午十時分途出發事前頗爲秘密昨日上午遂見四城皆有露天演講之學生軍警乃實行干涉禁阻之手段將一百四十餘人之學生拘置於法科大學法科大學外部皆有張幕軍警以警備之敎育袁次長昨因學生風潮再起下午遂再提出辭職呈文各校主任昨晚又赴部商議辦法至晚十一時次長尙在部與各校長接洽然迄無决定辦法昨日事發以後政府中再商處置此案之辦法外間有解散大學令已擬稿之傳說但詢據袁次長則稱絶對不知再詢政府方面亦尙否認而以提前放暑假之主張爲最力聞今日尙須與袁次長會商辦法云中美通信社云各校學生演說之舉已停止數日專從事於販賣國貨昨日下午有學生七人在東安市場販賣國貨即被巡警捕去並未釋出至晚間聯合會開緊急會議自今日起仍赴街市演說並决定不說靑島問題亦不說抵制日貨以爲属遵命令之意惟以勸人愛國勸人用國貨爲演說之宗旨又决定如有人被捕即全體赴該管官廳聽候處置今日上午十時左近東西城各處執旗演說之學生已紛紛密布聞其數約二千人警廳立時派出保安馬隊四出彈壓先勸學生勿說嗣將聽者驅散後即由保安隊等將演說之學生兩人夾一人送入北河沿法科大學據下午五時所聞陸續送入者已一千餘名之多法科大學四周保安隊等支棚露宿以監視之聞並電告敎育部派員赴法科大學任管理之責敎育部於今日學生演說之後又見政府之辦法已苦無補救之策聞次長袁希濤現已預備辭呈於今晚提出今日下午各街市已無學生演說而各處巡警皆設雙崗巡邏之馬步各警察成隊游行絡繹不絶東安市場一帶所見尤多見者無不覺有特别戒嚴之感然街市秩序尙好與平時無異又聞警察安營設帳共二十幕圍困法科大學學生水米不通自清晨至午後未得進食天津益世報云昨晚北京學生聯合會某君晚車到津以電話報告當日京校發生之絶大風潮據云初三日北京罷課各學校之學生全體出發分投講演步軍統領王懷慶派兵當場捕獲學生一千餘人均押送大學校法科囚禁並派兵在法科門前紥列營盤嚴厲守護惟其餘未被捕之學生則開會决議明日仍照常出發一任該兵之拘捕雖捕至僅餘一人亦照常出發講演嗣於子夜又接駐京專員報告云北京各學校學生因出發講演被當局以武力干涉派保安隊四出彈壓將講演之學生兩人夾一人均送往北河沿法科大學（即北京大學校之法科）經王懷慶統領又派游撃隊馬步兵三百餘名將該校包圍並將東華門運北斷絶交通不准行人逗遛及遠處眺望故其詳情不易探悉然途中所見者段芝貴總司令王懷慶統領均乘汽車往該校彈壓更奇者又見十數軍人持軍棍七八根奔往該校或以野蠻手段對待亦未可知截至六時半此項風潮仍未完全平息因之市面杯弓蛇影謡諑四起又聞王統領對於此事决意取嚴辦主義准今晚（三日）入府與當局密商辦法 
[外交團二次勸告之眞相]  
大同通信社云自去年十二月初間五國公使對我提出說帖勸息内爭迄今瞬閱半載在北半年中外人將有二次勸告之風說時時入人耳鼓不過和議進行表面上初尙順利以故乃不至於實現日前京中報紙復有關於此事之紀載茲經調查外問所傳訂於明日（四日）下午由英公使晋謁當局當面提出並電令廣東領事團向軍政府同時致逹均係事實昨更從外交團方面詳細探查其勸告文之内容仍係用英美法意日五使名義措詞大意謂五國公使對於中國滬會破裂以致國内糾紛解决無期深滋不安之感念兹謹將希望和會再開以促和議妥協之誠意聲明之夫南北之眞實意旨彼此早經諒解則自當着手於利國福民之適當的解决方法時雖未至而五國公使深望雙方議决不用任何方法而重肇兵釁也五國政府及國民於此聲明實具有一種友誼之眞誠倘中國國家形體復元而政府能完全行使其統治權乃所絶對歡迎者也云云 
[外交團二次勸告之外評]  
　　大陸報社論曰北京外交團今將第二次勸告北京政府統一南北使此勸告而有成就一種事業之機會也吾人固歡迎之不暇但若與上次勸告無稍異其性質則吾人不能見其有何成就也在目前現狀之下外人礎或含有此次勸告如不承認將有何種舉動之暗示而後始可或謂果爾則是干涉中國内政之舉動此說誠是但須知干涉與尋常勸告其相差之程度固不甚遠也吾人嘗見北京政府之接受尋常勸告矣唯唯其言足恭其貌終則置諸不理付之一笑今吾人對於中國祗有兩法非施以有效力之干涉即主張放棄聽其自行解决已事或任其長此混沌耳放棄當非西方諸國所能爲即大半愛國華人當亦不願有此蓋此種政策中外皆有不利其能有所獲者唯乘亂自肥囊槖之官場與乘機攫取寳産之日人耳如採行干涉的政策言不根據於事實則未能有裨益也今時局停頓之原因爲何解决之方法何在不承認此方法者是何方面對於反對方面應用何種壓力凡此問題協約國苟能誠實研究之勇敢判决之然後始能協定一致之政策而實行之實行之際尤必採行結實之方法能具此方法者即爲刻在巴黎組織之新財政團蓋外人利器唯金錢耳苟北京軍閥爲和平之障碍則列强不難迅速逼其屈服其法維何即先自約定一致進行以財力扶助中國然後聯合聲明北京苟不組織相當政府則不予以財政上之扶助是已若南人爲和平之障碍則列强可在道德上與財力上排斥之蓋南方護法事業總含幾分爭持道德之意味也今者已爲協約國可結實明確行事之時第一協約國必須一致必須設法以防止任何一國破壞團體之行爲第二協約國必須預定如何始可予以扶助之切實程序若僅空泛與抽象的勸告吾人未見其能有益也 
[京華短簡]  
　　昨據某方消息日人對於靑島問題又向我國提出下列條件（一）中國政府應將靑島開爲商埠（一）中國政府 
不得在靑島附近築設礮壘（一）膠州灣附近不得有中國軍艦爲根據地（一）靑島交還後其日本駐兵數額仍應以現有數目爲標準不得減數（一）由中日兩政府將各礦山運煤入靑島訂定最輕之稅金如中國政府表示同意即可定期交還靑島否則尙須另行磋商聞昨日閣議已將此案提出討論結果密無所聞 
　　昨日星期二國務會議例會討論要案（一）修改山東清鄉章程討論結果將全案通過（二）和議進行維持辦法及方針計論結果須俟朱總代表來京方能决定當時即向七戴河通電話邀請朱總代表即日回京據聞政府之意擬俟日内朱總代表至京辦法商妥後即令朱總代表率同在京各代表赴滬繼續開議故昨日之閣議與和局頗有重要關係其餘例案均無甚討論昨日下午六時錢總理邀集回京代表宴會商酌賡續擬議辦法聞朱桂莘在北戴河來函稱腦病復作不能應召吳逹銓在天津徐佛蘇因事未到故昨日之會只有七人錢總理先報告與西南往復之電及陸武鳴等來電表示希望各代表全體回滬以使迅速賡續和議聞各代表亦無異議惟朱桂莘旣舊疾未痊一時尙難南下分代表中因私人事務不能即行者亦有其人結果必見分代表之陸續啓行全體回滬一時　難成事實 
　　歐戰期内吾國遣派華工前赴戰線直接間接盡力於戰事者數逹三十萬人僅英國所招已有十餘萬人總統政府前會特電專使施旋基令赴前線慰勞各華工聞施君已有電覆謂於五月二十五日赴戰地二十六回巴黎英招華工約十二萬人已回國者一萬餘人今冬明春會同到期者二萬餘人因船隻缺乏未能即回者八萬餘人英國政府擬每名給予奬牌尙有特别出力者二百餘人擬給予特别奬章華工在各處均極勤懇名譽甚佳每人每月除在華留会安家費外在此所得多儲存銀行統計儲蓄銀行所存華工欵項已逹五十一兆佛郎云 
　　益世報一案久懸未决地檢廳對於此案非常愼重該報主筆潘藴剿現尙未准交保聞本京報界對於益世報案將聯合上書政府陳述意見 
[津學界之演講情形]  
　　四日華北明星報云北京學生雖爲當道剥奪宣講與集會之自由而天津學生則仍從事愛國之鼓吹殊爲活動彼等每日輒在各劇場及公共演說場等處宣講愛國之道學生所至之處輒有多人圍集聽其勸告羣衆不時鼓掌表示贊成之意警察向未加以干涉惟昨日有中央學校學生數人在第二特别行政區即前奥租界宣講警察藉口租界雖處特别行政之下而仍含國際性質屢圖阻其宣講於是學生即向明白解釋謂學生以喚醒人民爲職務猶之警察之職務云云警察聞言相率引退就現狀觀之無論當道有何舉動學生不爲屈撓每一宣講團輒有一人專司瞭望一見警察行近即報告宣講員宣講員非即避讓則卽向警察解釋勸其勿加干涉惟官立某中學所發行之醒報因未依報律發行昨已爲當道禁止出版 
又天津益世報云本埠各學校分團講演收效頗大據南開講演科報告本科二百餘人分爲二十二隊十人爲一隊每隊舉隊長書記各一人又演講時有暗察二人每日以半數出發演講半數在校預備或練習或請名人演講以匡不逮近又改組分爲十六隊每八隊爲一組每組舉委辦二人總理全組事務出發仍如前惟因從前演講題目多限於抵制日貨爭還靑島等事不免範圍太小茲又本山西閻督軍所頒人民須知酌量增削編爲演說目錄關於民德民智民財家庭社會國家世界等普通智識皆略爲陳說蓋此實從根本上著手旣獲人民歡迎並免警察之干涉也本校演講科愛勇華三隊員日前往滄北風山廟楊柳靑等處演講備受鄉民歡迎收效過於城市並聞勇隊至楊柳靑鎭時適逢邑紳石次卿出殯有省公署衛隊在内頗蒙招待 
[魯省排貨運動之外訊]  
　　中美通信社云日本在靑島之執政者已將長老會所辦之高等學校校長王君驅逐出境三年以内不許再來因其與抵制日貨運動有關係也該校因學生散布種種傳單於五月二十六日封閉而王校長即於是日爲日本法庭傳去據西人之客居山東者盛稱王氏爲人純潔和藹可稱中國人之眞君子日本之政策對於中國人抵制日貨及學生各種運動無論在靑島及其餘山東各處之華人毫不介意民間彰明較著扶助抵制日貨之運動凡商家買賣以國貨及其他非日貨者爲限而第二師及第五師之兵士亦帮助此種運動然頗小心謹愼山東一般官吏之態度不甚明瞭但彼等不願外有干涉寗自處置抵制之風潮斯則實情也據最近山東沈省長覆濟南日領事公文云彼甚願於彼法制範圍以内辦理其意以爲非彼法治範圍以内則不能管也本社又得濟南訪函有自稱靑島日人靑年會書記之日人昨日（五月二十八日）因來濟南調查抵制日貨風潮與訪員談話如次（一）中國人寳愛金錢何能出錢助此運動是必有外人貲助（二）山東基督大學每月給學生每名八元以鼓勵此種進行（三）山東基督大學學生乃構成山東風潮之主動人（四） 
學生散布之印刷品必得該學堂主任贊同或竟得其帮助（五）日人以爲若商人鼓勵此種抵制風潮情有可原至於傳敎之士大可不必（六）（七）從略（八）日本在山東犧牲一千餘人之生命一百餘萬元之欵項以爲其利權之代價而德人從前不過犧牲傳敎士二人而已（九）日本雖欲退還靑島與中國但此事必須斟酌（十）抵制日貨之舉使中日兩國商人同受困難因中國商人要日人於夜間交貨以免學生干涉也（十一）山東基督大學常有反對日人會議即在該校集會室開會（十二）美國長老會學堂在靑島開辦者其學生在街市黏貼反對日人之文字故日人封閉該 
 
 
 

Page 8

 
 
　　學堂（十三）往歲日本對於美國頗不信任在一般日人之中對於美人感情頗惡（十四）日本必須駐兵山東保護其利權因中國警察不能保衛地方 
[鄂學生與官廳相持]  
　　學生罷課遊講官廳實行拘捕 
　　三十一日下午四點鐘武漢中等以上各學校代表在某大學大開會議羣情激昻公决自六月一號實行罷課並支配地點分擔游講校各出一組（十八）如被軍警逮捕續補派至全體捕盡無可再派爲止並一體宣誓不逹目的决不上課各校當夜趕製游講布旗並支配游講人數其罷課宣言書云武漢中等以上全體學生五千九百六十九人初因外交緊急而有學生聯合會之組織要旨在伸張民氣爲國後援力爭主權殛賣國賊數語厥後電逹中外奔走呼號正氣凛然久傳國内方冀共逹目的遂愛國之熱忱符我初衷免同胞爲奴隷乃近日險象環生竟有大謬不然者敬爲我國人告之一則外交問題我國民所呼籲者欲將山東靑島主權直接完全歸我及取銷二十一條中日條約也否則拒絶簽字或簽字而申明保留山東靑島主權也今何時矣政府竟聽日本之空言還付而欲簽字矣且亦非直接由歐會交還此同人之所不解者一也一則罷斥國賊問題吾國外交之所以失敗者皆由賣國賊曹章陸等所訂高徐順濟諸條約所束縳也證之我專使之電告政府及美總統之慰我專使鐵案昭然久聞中外國人方欲寢其皮食其肉國賊等亦心寒膽裂負咎乞退而政府則指衆意以慰留之此同人之所不解者二也一則自由問題國家之所以存者恃有民氣自外交危險以來國民奮起民氣激昻專使因而免垂危之外交列强因而促巴里各大使之反省政府苟善以持之國家前途庶幾有豸而無如政府任情壓制束縳學生種種自由使學生愛國熱忱無由發表甚至提倡國貨之傳單亦禁止之此同人之所不解者三也夫學生之所以求學者恃有方寸耳今旣有三不解則方寸亂矣上課何益謹擬於六月一號起武漢中等以上全體學生概行罷課俟上所舉三端得政府圖滿解决時爲止掬涙陳詞國人鑒之該會議决罷課後即組織總務部票選文華代表高師代表高商代表外語代表工業代表中華代表公法代表等七人爲總務部幹事並訂下列之規約（甲）决不散歸寄宿學生非經本校評議部及幹事部許可不能外出（乙）嚴守規則不爲越軌之行爲（丙）每日仍須自習有職務乾不在此限武漢學生聯合會各代表於日昨三十一號在某校開特别會議其内幕係爲實行演講一事經公衆表决實行由各代表簽名宣誓畢卽分途回校組織演講隊其組織方法係每十人爲一演講隊學校人多者組織六八隊學校人少者組織三四隊每隊前導白布旗一枝上書武漢學生聯合會演講隊規定如下（一）甲種工業勺庭中學啓黄中學等三校指定在黄鹤樓上下左 
右演講（二）公私立兩法政指定於貢院正街西川湖兩處演講（三）外國語湖南中學荆南中學指定在閱馬廠演講（四）國立高師定在武昌路演講（五）第一師範在大朝街演講（六）第一中學定在曇華林演講（七）高等商業定在三道街演講（八）第二中學指定花堤平湖門等處演講（九）中華大學生巡道領小東門内演講（十）甲種農業定在水陸街演講（十）（一）博文定在大小東門上演講（十）（二）文華定在包督堤文昌門等處演講 
　　自學生聯合會日前决定於昨日（初四）游行街市露天演講冀喚醒國民之愛國精神是日各校全體學生出發秩序整齊軍警當局聞訊卽飭派軍警以强硬手段干涉提去學生十人是日各學校露天演講外國語在閱馬廠私立法政在西捲棚卒以强制干涉未能如願迨運警捉去學生後各學生仍以極有秩序之態度返校云 
　　日得督軍公署又訓令湖北全省警務處云案查前因靑島問題迭經本署招集議會武漢兩商會及各機關人等並各學堂代表諄諄勸諭告以外交後盾在實力不在空言萬不可濫逞意氣激成越乎軌道之舉動以至不可收拾業已三令五申并出示布告在案乃迭據各處報告近日頗有無知流氓嘯聚一處遇有日貨立予踏毁遇有日人至即起閧此等舉動實屬擾亂秩序妨礙治安除分令隨時查緝外合行令仰該處轉飭所屬遇有成羣結隊作此等不規則之行爲一經查覺無論何人立予拿究母得瞻徇致干咎戾切切此令至警察方面由署長派各警嚴密巡查并派員探暗中監視學生之行動至軍隊方面如楚望台抱冰亭黄鹤樓等皆嚴爲防範茶樓酒肆學含棧房亦派兵士調查蓋防範學生之緊嚴幾乎鹤唳風聲之勢矣 
[湘城近訊]  
　　湘省敎育經費自本年二月起即未發給一錢致演成各校長紛紛離職之怪狀自後以政府維持無術又有工業法政兩專門學校敎員全體罷課之事隨後雖經當軸發給現欵若干得以仍舊講授然其他各校以迄未領得一文各敎員均紛紛告退經校長再四拘留始允暫爲擔任但至下星期一日如再不能發欵即一體實行退戰各校長雖迭經向省署請求而杳無消息昨二十六日已屆星期一矣各敎員以不能枵腹從公如甲種農工兩校乃實行前約概行罷課第一女師各敎員則限於二十九日爲止無欵即行缺度聞當軸於學欵仍無切實辦法竊恐凡公立各校敎員之停課者將踵相接矣嗚呼他省爲靑島失敗政府壓抑而罷課湘省各學校則齗齗爭經費而罷課並無一言及於救國問題豈京校罷課之消息尙未傳至湘省耶抑對此潮流不願有所表示耶異已 
　　此次湘議會之改選種種怪狀迭誌前報自各專辦選舉知事出發分駐長沙衡陽桃源各地着手進行而違法舞弊之聲即洋洋盈耳究竟如何違法如何舞弊實不能盡述一言蔽之怪異而已惟張敬堯仍積極催促進行昨以各知事出發已久迄未辦理完竣因再通令各知事限於六月十日以前須一律竣事並須於限内將當選人名册及辦理情形呈報到署以便定期覆選瀏陽劉艮生君人熙功業學行久爲國人所推崇近歸道山後其靈櫬不日返湘湘人唐蟒等特在省城設立劉公治喪事務所以便經營喪葬並以劉之功業不後黄蔡特呈請張氏發給公欵爲治喪經費張核准後除飭政務廳撥洋一千五百元交唐紳等主持辦理外並通令各機關於劉公靈櫬返湘時自處長課長團長以上均應親往弔奠並應各撰輓聯以表哀悃 
[皖學生罷課後之憤慨]  
第一中校自行解散 
　　皖垣各校學生因官廳壓力太甚遂一律罷課希望廳長曾有電致蚌埠請示辦法倪督來電略謂學生罷課應由該廳責成各校校長剴切勸導上課不得釀出意外交涉萬一不從即行解散將各學生送回原籍交其父兄嚴加約束云云今日第一師範趙校長已呈請省長於七月一日提前考試畢業俟考畢即放暑假聞各學校亦將照此辦法惟安徽省立第一中學校聞之大爲憤慨願自行解散觀其宣言書已情見乎詞其宣言云慨自外交險惡舉國恐慌北京學界以我大好河山行將破裂特犧牲一切於五月十九日宣言罷課冀政府覺悟庶有一線生機登高一呼衆山響應踵而起者日有所聞吾皖學界本聲應氣求之旨遂於二十九日一律罷課誓與北京學校一致行動數日來疊次討論形勢上旣未有所表示而精神上輒多失之渙散敝校獨木難支只呼咄咄爰於五月三十一號自行解散此雖無補於國家然足可告無罪於學界兹將解散宗旨約略述之學生求學原以爲國現當中原鼎沸之日正我輩効力之時與其靦然上課孰若回里鼓吹此所以解散者一我皖形勢與他省有别種種進行多生阻碍嗟我學子不知何日始出黑暗界也原本天良犧牲學業此所以解散者又其一北京大學爲全國文物會萃之所若政府不予維持則我國敎育於焉已絶我皖垣學界始則游街繼則罷課與於該校相終始乃形體渙散徒貽他省以羞敝校不忍盲從致違初意此所以解散者又其一兹三者皆出於不得已之苦衷而光明磊落之理由亦足以公布於全國想聞者縱不譽我諒亦不致過我也 
　　皖北各屬風氣剛勁近因靑島失敗亦有抵制日貨之舉淮泗道尹李維源以當此人心浮動之時誠恐有外來不法之徒藉端煽惑昨特通令各屬嚴查如有人開會演說及發散傳單等事一律禁阻並召地方紳士詳細勸導然人心憤激已甚此種官樣文章毫無效力云 
[各地對日影響之新訊]  
　　松江　數日來商學兩界抵制日貨進程極速城内外各商家幾無一家不高懸白旗昌言抵制者沿途每見有熱心商人將日貨懸之墻壁標明名稱價值俾不識日貨者不致有誤購日貨之患綢緞業中如鄭通惠廣大兩家均將日貨彙列玻璃樹内上標日貨非賣品等字樣南貨業除已議定於本月一日始停進日貨外並將該業經售各物分别某爲日貨某爲國貨印一詳目分送各界以資識别學界方面自國民學校以至中學校均有學生救國團之組織高等小學以下之學生每於星期假日結合團體向各處演講於熱心國事之中而能不害學業尤爲難能可貴女學界中其結會演說提倡國貨之熱心較之男校殊不多讓聞各女校已互相結合定本月十一日假公共體育場開聯合大會共謀抵制方法並有松筠女子職業學校校長顧李東英囑該校學生趕制國貨布帽以代日貨草帽業已制成發售縣敎育會發起之國民大會亦已聯合商界定本月十日舉行鄉區學校中有縣立之楓涇第三高小校於本月二日由該校學生救國團在校開演講大會是日適係舊端曆陽節故商界中人多來聽講校長沈玉儕演講部丁文瀾等相繼演說並擬定抵制方法先從調查存貨入手云聖經女塾已於五月三十一日罷課該校學生每日分隊赴各區對於女界逐家勸導雨則撑雨傘晴則戴自製之白帽東吳大學聖經學校各學生亦分赴各區分發傳單露天演講云 
　　蘇州　公立醫學專門學校演講團向分四組陰曆端節除值日兩組照常出外演講外其除不值日者亦組一臨時演講團午後一時值日兩組先至盤門模範工場演講聽者約百餘人由邵栻顧岱演講講畢該場長餉以茶點嗣至閶門馬路旁振鐸宣講聽者約二百人由姚奎源演講時已午後四時折至胥門由沙珍嘉孫寶鎭演講薄幕乃歸臨時演講團則由十全街出葑門達密渡橋沿途演講凡十次聽者亦甚衆下午五時許東吳大學學生演講團在元妙觀内壽星殿演講突來短衣緊袖者一人從人叢中躍出向演講團厲聲詈駡激動聽者之怒羣向詰問其人即與衆人爲難動手毆打一時秩序大亂觀者如堵致將三萬昌茶肆所設露天桌凳及茶盃等物擠翻甚多厥後其人立御道中尋人厮打兩旁茶篷之内似預伏多人而演講團則高聲相勸是時適有巡邏警察劉興勝來問其人無可理喻竟將該警猛撃一拳傷及左目幸被扭住帶區因丁巡官未在警所暫將拘押一面巡長率警至觀内調查茶棚内之茶客已走避一空三萬昌之堂倌則向學生索取賠償損失費七角五分事爲該茶館主所知出言諸君熱心愛國區區小費由敝店承認决不索賠學生乃道謝而去至兇手之名或謂即剃頭巧福不知受何人指使云　蘇城雨傘業因所用之東洋皮紙係日貨前日該業曹禮卿等邀集該公所理事曁各職員等籌議改用本國皮紙並組織救國十人團與各業聯合取一致行勤議定在慶雲公所開大會擬章實行閶門外下津橋農業學校六月六日爲校舍落成之紀念日該校校友乘此時機演劇兩天藉以警醒世人俾補校外演講之不足故不用入場劵大衆均可入覽云 
　　金壇　金壇救國十人團於四日集合十三團在商會開大會議决積極抵制日貨堅持到底商界組織十人團者甚多尤以米業進行最力合計全縣城鄉已有三十餘團刻正分頭調查各商店日貨列爲表格分發各處云 
　　黄渡　靑浦縣黄渡鎭裕源典當同人通告各典業云抵制東貨提倡國貨以趕辦工廠爲根本之解决興辦工廠須籌充分資本方有實效我業全年節酒每典每年約計五十元江蘇全省四百餘典共計有二萬餘元務求同人犧牲一年口腹將此靡費移辦抵制東貨之工廠資本以盡我業一份子愛國義務請求我業公會急速發一通告徵求各典同意云 
　　揚州　第一區市敎育會公推評議員姚附周組織中華國貨公司於轅門橋南段採辦精良國貨廉價出售以代日貨之用準於月内開幕國民大會之學生調查部人員於上月二十九日在城外錁船查獲之日貨當即存儲商會三日晚該會全體職員公决於四日早在敎場當衆焚燬先時由該會職員學生聯合會學生及商團音樂隊將日貨用車推載押赴熱閙市游行一週至敎場焚燒環而觀者甚衆咸鼓掌歡呼該貨本擬由國民大會内備價收燬因販運人劉長喜刋佈傳單抵搞故公决不給分毫是日學生聯合會學生訂於下午人收圖書樓上會議罷課及罷課後之進行方法决定由五日起即行罷課 
　　如臯　如臯各校學生自靑島失敗聞京滬生罷課後莫不怦然而動乃廣發傳單並組織學生聯合會公議進行派代表入會者三十餘校矣前日開成立大會電爭靑島及懲辦國賊事並議定聯合商界抵制日貨云 
　　邳縣　縣立第一高等小學校全體組織勵志愛國會以提倡國貨抵制日貨發揚民氣恢復國權爲宗旨於五月二十三日成立復組織講演團於星期日往各處講演以期引導社會爲一致之行動并擬聯合各界組織救國十人團云 
　　嘉興　秀州女校全體學生擬聯絡各女校學生及女界發起一救國實業團預儲資本日得在該校禮堂會議又該校學生自端陽日在公共講演廳試演愛國新劇後議於六月五日續演現因公共講演廳奉省令不准演劇該院學生决定屆時在校内試演已通告各界南北貨對震泰義昌萬泰恒泰等十二家於前日集議抵制日貨並訂立罰則於日昨通告各界略云同業集議仿照滬上糖北海味業辦法凡東洋各貨祇出勿進已進之貨業經統一查覈祗將前進消罄爲限公同議决立約簽字規定自本日起不再添進日貨如敢私逹查明依約處罰 
　　台州　浙江省立第六中學校由魏箎等發起六中畢業救國團現正在籌備該校校友會刋布商榷書略云靑島之事舉國痛心欲於兵力於求一齊力之方惟有提創國貨禁用日貨日貨之暢行吾國至今已逹極點知之而猶用之則是口愛國而心不愛國也則是有愛國之情而無愛國之事也上而官廳江瑶魚翅之屬無不備而日貨爲之一暢下而講堂自銅管墨汁石板銅訂各種消耗品之屬皆來自彼而日貨爲之一暢又其下茶樓酒肆種種陳設無不取自東灜而民問所需幾於無室不有日貨其始以廉價破吾國貨之舊價其繼以奇貨奪吾之國貨其終以中吾國之習慣而低昻市易制吾之死命經營愈久吸收愈多生貨捆載而去熟貨連檣而來彼則愈富富則强强則横而吾國皆反是吾國物何所不備取諸宮中無不咄嗟立辦國貨亦何不慊之有而必舍其舊而新是謀當此國步艱難之會財盡民窮猶將飲鴆自甘如蛾赴火吾中國人而盡喪廉恥也則已吾中國人而猶有廉恥也可不痛定思痛力思所以抵制之乎我同胞其以斯言爲然乎則願廣爲勸導爲永遠决定之議一面分頭調查關涉日貨者認爲不上市之物相戒不用以策吾實業界之發達而爲救亡之後盾云 
　　寗波　中等以上學校發布宣言書云寗波中等以上學生謹宣言於全國父老昆委諸姑伯姊之前曰國危矣學生等不忍數萬方里土地人民之見奴於異族竭力圖救死且不避何有於操勞何有於輟學故北京學校生首先罷課滬杭各處繼其後塵然所要求各件仍無完滿答覆而復摧殘公論學生等危不忍生視自五月三十一日起一律罷課以待政府完滿之答覆 
[南京學生聯合會開紀]  
　　寗垣學生聯合會各校代表昨日下午二時假江蘇省敎育會分會事務所開評議會到會者有二十一學校代表約四十餘人由評議部長主席報告云今日開臨時會不能議决各事但以重要議案甚多可否將臨時會議改爲正式會議衆贊成通過後由會長提案三件（一）本會執行部對於各校分會之主張宗旨及名稱均須與本會符合但其組織可各按照該校情形惟簡章細則等應由本會審查會核閱又各校服務區域可採取學界聯合會之方法如有特别情形亦不妨變通此案經各代表通過實施（二）擬開郭欽光烈士追悼會亦通過地點時期由執行部從長决定（三）對於各校放暑假後之辦法此案經討論多時無結果遂定緩議惟請各代表向校徵求同學意見嗣會長報告云省敎育會已允本聯合會會議之永久地點又由法政學校同學提出組織學生聯合會日刋案議决先由提案人將組織日刋之俱體辦法擬就後然後再付公决又提議要求商會處罰商店私進日貨案意卽要求商會嚴訂規約實行停進日貨並請商會確實保證以後如有查明私進日貨者即處以相當之責罰亦經通過末由河海工程同學提議今日與商會接洽未免隔膜故宜一方面與商會聯絡一方面更與各商號主人聯絡由衆議决邀請商界重要商家開茶話會請彼等維持國貨抵制日貨惟日期未定後又由會長報告聯合會需欵孔亟故各校代表請將各會員之常年經費洋一角即日收齊彙交本會會計報告已畢時將五句鐘遂由主席宣告散會又高等師範學校執行部所屬各團已先後成立現在執行部行屬各團正副團長已分别舉定募金團長陳益謙陶庚唐調查團長陳宗襄陽文瀾演講團長蔣希曾陳宗藩新劇團長許變章薛元鹤編輯團長胡喆王綸 
[南京快信]  
　　南京學界聯合會已更名爲學生聯合會機關仍設門帘橋省敎育會分事務所正副會長應尙德陶知行均辭職各校職敎員亦均宣告脫離現公推高師範學生黄曝寰爲正會長金陸大學學生吉斌俊爲副會長 
　　中等以上學校罷課後胡敎育廳長迭召各校長到廳曾商勸導辦法仍無效現學生方面與職敎員已脫離極力進行組織國貨販賣部及講演團女師範現亦已實行停課 
　　省立第一農校組織之救國團演說部四十餘人昨已全行出發分赴江北各縣實行露天講演 
　　省議會加薪案齊省長决擱置暫不公布俟秋季常年會開會重行咨交覆議 
　　陸武鳴派張翰來寗昨謁李督談話甚久准今日午車入京 
　　聞李督昨接院電俟與朱桂莘商定辦法和會即可續開但恐仍係敷衍之語 
　　劉光烈電告李督已於冬日（二日）抵京 
鈕傳善昨日晚車赴滬 
　　省議員張援等擬創辦之寗垣汽車公司各界極端反對經警察王廳長迭次疏解仍無辦法聞總商會地方公會現擬公函省署曁省警廳請將該公司立案註銷以息爭端 
[杭州快信]  
　　省垣中校以上學生聯合會因奉官廳明令解散現每校各選代表二人赴上海梵王渡聖約翰大學重行組織與滬地各校聯合一致行動 
　　此間各學校於昨午後分遣代表詣西湖昭忠祠開會追悼郭欽光因奉官廳令行禁阻學生多未及到惟所收輓聯極多由之江大學曹貴牲主祭　　江蘇總商會吳興嘉興紹興雙林各商會曁杭州絲綢各業紛紛函電杭總商反對廢止繭行條例乞速挽救以全生計現已據情轉呈省長對於請領新帖分區准駁俾資救濟 
　　交通部咨華商通裕號新造鐵壳新平安輪船航線經寗波温州等處請飭屬妥爲保護省署昨令甌海會稽兩道尹一體照辦 
地方通信 
[蘇州]  
　　定期會議昌善局案　蘇城昌善局爭執一案前由温知事邀集在籍省議員曁當地紳士議决先從查賬入手並公推莊炳章范端信等爲查賬員縣署近接莊范二紳函知各項賬册業經查竣故定於陽歷本月五日邀請前次在座各人重行開會公議辦法並將連帶之案節局務一併交議公决 
　　巡官被控之飭查　吳縣蠡墅鄉第五分所巡官王榮棫近被該處商人以私設拘留所勒索結費並擅理錢債詞訟幾釀絶大風潮等情控訴到道當經王道尹令縣公署切實查辦温知事奉文後媸派委調查員胡炳藻前往該鄉查覆 
　　邑境之偏災　縣屬尹由郭巷一帶幾田低窪者十居八九本年入春以來雨水過多田中所植之菜麥大受損傷鄉民之收割者約計每畝不過二三斗較之上年大柤懸殊農民大爲失望 
[無錫]  
　　收租中途被刦　大成巷内唐氏義莊司賬某赴鄉收租日前携欵來城在尤渡　上馬墩地方突被匪徒攔路截刧共計刧去大洋一百九十六元小洋四十六　該處行人稀少雖竭聲呼救匪徒早已遠颺到城後即報告縣署請求嚴密　緝聞已拘獲嫌疑犯一名解縣收押聞該處近日賭風極盛此案發生後有疑及賭徒者不識其究竟若何 
[常州]  
　　焦溪愚民搗毁學校　武進焦溪鎭縣立第六高小學校創自民國元年陰曆五月四日上午九時該處愚民以迎神演戲爲名鳴鑼聚衆糾集暴徒數百人頃刻間毁去校内圍牆數丈初六日清晨縣委李警佐到校查勘暴徒益集竟將校舍及全校成績器具盡行搗毁委員亦幾遭不測未識當道如何辦理 
[鎭江]  
　　商業最近市况　鎭郡錢市上星期洋釐提至六錢九分七八近因滬市洋釐驟跌加以江北蕪湖等處到洋不秒此間洋價漸軟銀拆亦較前縮小昨今兩日洋釐已跌至六錢九分一二嗣後溧陽無錫各處繭欵仍陸續裝運洋價乃仍回復自靑島問題發生後大阪三品棉紗銷路亦已完全斷絶而本地紗銷路極見發展各處廠家出貨亦極踴躍紗價逐步提高刻下三新團　牌本紗每包已漲至一百八十兩左右華商機製各廠麵粉裝運出口甚爲發動故市價較前星期漲高一二錢以後出口貨續有交易粉價尙可看漲否則亦不至大跌桐油一項現因海路航行已通洋商咸在漢口爭相購裝致鎭地到貨絶少市價亦逐步增漲刻下正牌洪油每桶（計重五十六斤）已漲至十兩三四錢東洋白糖早已無人過問故太古車糖益形暢銷而價格亦有加無已昨日開盤三五百糖每石已漲至九兩四五錢 
[揚州]  
　　營地繳價新章　揚州臺營官地租價現經軍署順營地租户之請求將繳價徵租各節從輕釐定（一）未經繳價者揤自七年一月起照章征租並准援照地價减作七成（一）原定四年四月起迄六年之租金按年帶征（一）已繳保證金者限三月繳價未缴保證金者限六月逾限已繳之保證金扣作租金（一）鰥寡孤獨實貧之户租金由總局督同辦事員查明案核辦業由省署台營總局轉行駐揚台營事務所長佈告矣 
[安慶]  
　　蕪湖事件近訊　蕪湖流氓滋事致將日商藥房戲場毁傷當場由警察拘去王朝吉張得勝陳筱蓉丁占魁葛張氏等六名訊供抛擲磚瓦不諱已解送法庭懲辦現聞日領來電請嚴辦此次滋事之人未知官廳如何辦理也 
[寗波]  
　　南田建築輪埠之呈請　南田縣知事前日分呈云南邑積島成縣環海濱洋交通梗阻爲振興地方計以便利航路爲不容緩之舉縣屬鹤浦埠地方爲全南進出要隘各島居民航海來縣必從該埠起落其滬甬温台往來輪船亦必由該處洋面經過若能建設輪埠定期停泊航行商賈定能輻輳惟建設經費估計非二千餘金不可現在商業幼稚旣無資本家獨力投資經營自應由公家提倡擬請就清丈繳價項下酌撥欵項招工建築不敷之數責成就地各商籌集今有商民陸枊亭購備商輪一艘行駛航線爲象山縣屬之石浦並泗洲頭及南邑之鹤浦各埠載運貨客按日往返祗因未建碼頭致難落錨繋纜僅於該輪駛行經過之際在口外洋面臨時停機候客不特時間怱迫商貨仍難輸運乘客上下雇舟駁渡設值風潮交阻尤覺危險異常經知事邀集就地紳商並熟悉工程之人面同該商陸柳亭實地履勘就鹤浦塘外建築石質碼頭一座並石路一埭應需工料總須銀二千四百餘元請依據前案由積存第一二期清丈繳價項下酌量撥補此外不敷之欵統由地方紳商照數籌集庶得鳩工興築早日觀成云 
雜評一 
[商學界之犧牲（默）]  
　　今日之北京政府以情理喻之不動也以利害惕之不動也以學界之精神感之不動也以商界之血滬哀之不動也全國騷在之象呈於目前而亦漠然無動於中此則可怪之甚也我國人不忍恝置政府不顧一再進其忠告而政府獨有不顧國人之决心乎政府縱决心犧牲商學界不顧獨不爲國家稍留餘地而亦甘心犧牲之乎 
　　政府之舉動雖如此而我國民則願擲此重大之犧牲以愛護國家苟能堅持不變終必有收效之一日全國一心以去此三數賣國之人與孤立無助之當局護此賣國之人爭勝負之數固可斷言惟冀勿生意外枝節反爲有所藉口耳 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[滬上商界空前之舉動]  
南北市一律罷市 
　　昨日本埠南北市商家已與學生取一致行動全埠一律罷市均以懲辦國賊釋放學生爲目的不達不止惟秩序甚佳並無暴妄舉動各大團體在省敎育中開會後舉代表四人而謁盧護軍使又有數團體在靑年會會食堂會議舉黄任鄧福培等數人赴南京晋謁督軍省長籌商辦法茲將昨日種種情形分紀於下 
　　華界情形　前日（四號）學生得悉北京學生被捕後星夜分隊分向城内外租界等處大小各商號内跪地泣求商界一律罷市一面又到處分發傳單當衆演說至晚間十一下半各學生尙未走散仍在大小東門中華路一帶當衆演說適淞滬警察廳長徐輔洲乘坐汽車返廳經過目覩情形回廳後命保安隊巡警四五十名前往驅逐卽經該隊長督率該隊警持槍實彈馳往　散迨至昨晨城内外各商遂相約與學生一致行 
 
[罷市後之攝影（其一南京路）]  
　　動一律罷市一時南市西城並新老北門及英法美三租界閘北等處全埠一體罷市警察廳徐廳長得悉後立飭各區與各分所各隊士一律戒嚴分隊出發擇要防護並據情詳報松滬盧護軍使令飭陸軍目兵持槍實彈會同巡警按段彈壓因此中華路民國路方浜路肇浜路並十六舖新老馬路九畝地等處但見軍警林立星羅棋布晨間八時許保安隊長警在壩基橋勒令大有米店開市該店主不從旁觀者拍掌該長警將爲首拍掌之甲乙二人拘解警廳請訊至十時許保安隊警在大東門口驅逐演說之學生該學生不服被拘去學生二人當由敎員同往聲明演說原因當卽開釋昨辰九時許有日本人二人各肩負藥水瓶二個由西門外斜橋往北當爲華人所見聚集多人尾隨在後當經該處崗巡所知即按段爲該日人護送至方板橋入法界始止又一日本人於昨晨十時許由大南門而人沿途往北背後華人跟隨亦多亦經各崗巡護送出城救火聯合會於昨午後亦發通告仰各區火會轉知全體會員自即日晚問起由各會員制服日夜駐會消防預備等因即希查照勿誤爲要又二區分所巡官在侯家路騙散演講團時拘捕數人到所暫押上海縣沈知事淞滬警察廳徐廳長昨見商見一律罷市後異常憂懼下午二時在警廳晤商辦法除各派代表分投出外向大小各商號勸導照常營業外至三時許沈徐兩君同乘海車至商會謁見會長擬商解勸之策乃該會長等不在是以暫回廳署再行商議昨晨十時一區二分所長警在大小東門知照各商家執事於本日下午二時請至本所由王警佐諭話各商家得悉後彼此商妥均不前往 
　　南市情形　前夜各學生因官廳阻止在縣商會開會無不發憤且得京津急電因該處學生被禁並遭虐街情更迫切立卽分投擔任向城内外一帶各商舖哀求迅發救國之心務請一律簽字於翌日罷市有不允者聯絡跪求其時各商舖見各學生跪求懇切無不共發决心十六舖之各水菓行開市最早各學生先於天未黎明時紛紛向衆懇求並在路旁跪求各店商覩此誠意始一體贊助全行罷市未幾租界方面亦全體停市南市第一區警署趙墨林署長於昨晨聞悉境内各店商行號均全體罷市無不驚恐立即用電話報告警廳由徐國樑撥派游巡保安各隊分投入市彈壓警察廳長一面報告盧護軍使除派兵巡察外電禀政府及蘇省軍民兩署核示而學界中亦恐有流氓匪徒乘各學生在途宣講時施其騷擾爰由各校派出童子軍在南北市各要隘分段站隊保護一第一區警察署趙署長見各商舖昨晨一律停市遂卽親自帶同長警會同羅楊二巡官分赴所轄境内向各店舖勸導照常開市交易各店家以夥友均已出外無人負此店務爲辭一致堅持趙署長等亦難拂商意抵得負責實力保護地方尙稱安謐南北市錢業中昨日因南北市各業商家全體罷市所有同業亦即停止滙兌午後三時在北市總商會三層樓錢業公會開會當衆討論之下一致堅决暫以停市三天爲約一俟三天滿後再行商决一南市各花衣行亦均贊同停止交易所有各路鄉民販運來滬之花衣概行停止秤收各販户竟無從投消惟萬裕碼頭德泰恒花行執事梁德甫獨自反對停市將貨大收並向各鄉民抑價貪賤買進約有數百擔旣而爲同業所知由業董去函詰責勸令一致進行免受衆商攻訐昨日午前徐廳長始用電話通傳所屬各區署所隊等一體知悉大旨以各學校所組之宣講團在各處設立露天宣講如其舉止文明並無别種行爲者傳知各崗警不必上前干涉以故各學生仍回復自由宣講矣 
　　公共租界情形　滬南閘北城内各商店罷市後英法租界内各商號清晨初各開市旋至九時後得悉内地罷市風潮亦一律罷市惟有小食物店半掩其門各商號或於門上黏貼（雪恥救國）（要求政府奪回靑島）（懲辦賣國賊）（釋回學生）（救國停市）（切勿暴動）（挽救北京被捕學生）（爲良心救國犧牲私利）（齊心愛國）（敵愾同仇）（萬衆一心）而四馬路國華書局門前黏有一聯云（罷課救亡罷市救亡我兩界挺身先起民心不死民國不死願大家努力進行）等字聯見者莫不傷感公共公廨關正會審官得悉租界内全體罷市信息卽親詣署前萬茂豐烟紙店内勸令開市諭謂如有不逞之徒來店滋擾准派探捕特别保護猶憶昔年大閙公堂爲余個人之事租界内亦全體罷市余亦躬往勸令開市以安人心云云即據該店執事答稱此次罷市非祗租界範圍乃爲雪恥救國要求北京釋放北京被捕學生咸從良心上發現且南北市全體停市非本店一家係從公衆罷市先生所言自應如命言畢遂令學徒除去牌門一扇關君復偕八十五號西捕頭惠勒至左近各商店勸諭一番而返 
　　英美總巡麥高雲氏以界内各商店全體罷市恐有匪徒混入其間煽惑擾滋妨碍治安因特通諭各捕房捕頭加派中西探捕各於所管區域内認眞巡查如見有成羣結隊或分發措詞激烈之傳單及沿途演講者妥爲解散以免生事駐滬外交團昨晨得悉本埠南北市全體罷市風潮後分函交涉使署及公共公廨關正市全體罷市風潮後分函交涉使署及公共公廨關正會審官請轉致南北商會各董勸令各業領袖通告各商號卽速開市以免人心浮動而生意外云云業由關君禀請盧護運使向南北商會切實磋商善策矣　駐滬萬國商團會爲助捕房防範不逮於下午四時後各團員均戎裝佩械分駐各要隘防衛而西人救火會各會員恐發生火患亦均預備一切以便臨時出發而免倉卒及至傍晚各校童子軍亦也而維持秩序公共租界内各游戲場各戲園影戲圍亦一律停止惟茶館浴堂照常開設捕房雖出示勸告而分發傳單與在途演講者仍不乏人並有學生五人乘坐汽車高懸白旗兩方上書挽救北京被捕學生要求懲辦賣國賊字樣所經之處商民莫不拍手昨晚南京路一帶之行人非常擁擠雖經該管捕房加派中西探捕並由童子軍帮同巡邏一般無知識之下流社會中人尙成羣結隊到處游行聚觀大聲喧擾巡街捕持棍驅逐有男婦數人均被撃傷頭部一時鮮血直流勢頗危險尚有受傷數人竟不知傷之從何而來或云被捕所撃或云似有人從高擲石所致自八時起至十時止共由童子軍救護隊送往仁濟醫院醫治者計有張祥生等十餘人 
　　法租界情形　法租界内各商店激於義憤昨晨七點時小東門各店先行罷市後至八九點時法大馬路民國路及新租界等處亦一律罷市各捕房捕頭得悉後除立卽禀明法總領事外親自出外查察各店雖皆罷市地方安靜如常惟以租界治安當先事預防遂諭飭加派探捕四出巡查並諭知中西越各捕落差後均 
 
[罷市後之攝影（其二公館馬路）]  
　　須駐守捕房以便調遣昨日十點時有日本人購得醬油兩瓶上稍染汚穢在華法交界處自來水龍頭上洗濯被人瞥見恐係毒藥害人欲與該日人爲難幸由越捕到來將洋瓶帶入捕房察騐實係醬油仍交該日人領去大世界主任黄楚九以商界旣已罷市本場亦應取一致態度即於昨日始門首停售門劵止人游覽卽囑書記繕就今日起暫停買票七字懸諸門首 
　　閘北情形　閘北方面寶由路虬港橋胡家木橋各工廠店鋪行號昨晨首先閉門停止交易大統路恒豐路一帶上午依舊營業迭經各學校學生分頭哀告聲涙俱下一般商民良心發現遂放十二時相率休業四五兩區各署所曁陸軍三十四團各長官率同長警憲兵馬隊挨户勸導照當開市無效遂於要道之處加派雙崗維持秩序 
　　虹口情形　虹口各商號自得北京學生四百人被捕城内外及英法兩界一律罷市消息後所有北西藏路北浙江路甘肅路開封路七浦路海密路受爾近路界路蓬路百老匯路東西華德路漢壁禮路楊樹浦路等處各店舖除洋商及絲紗等廠照常營業外其餘無論大小亦於昨日午前一律罷市過其地者但見萬衆一心抵制日貨等各種白旗飄颺空際門首則更用白紙書寫爲國雪恥挽回北京被捕學生等字樣粘貼稍知愛國者莫不大爲感動而各捕房捕頭除據情報告英美總巡麥高雲轉商總商會各商董向商店勸導照常營業外深恐無識之徒及游手好閑之輩乘間肇事釀成意外交涉因特嚴諭中西探分班按段加意巡邏以維秩序吳淞路蓬路轉角一千四百五十九六十號門牌怡和康兌換雜糧號當各店舖罷市時違反衆意見者羣向詰責該號東夥立即閉門收市餘人始各散去 
　　軍隊巡邏　松滬盧護軍使昨晨得悉本埠城内及南市十六舖裏外馬路民國中華兩路一帶之各店舖閉門罷市深恐有人意圖乘機刦掠擾亂秩序立卽飛令步兵三十八團馬團長調派該管之第二營全營兵十分往老西門沿民國路經拱辰門老北門等處站崗保衛又由第三營全營兵士分駐雫主舖及中華路之大東門小東門並民國路之新北門等處巡邏以維安寗又飭京畿憲失第一連連長吳金亭督飭徐張二排長率領憲兵三十名各自佩械乘騎分途監察又令閘北步兵三十七團陳團長督飭所部三營在閘北華界及租界毘運之處巡邏彈壓 
　　學生被捕情形　前晚第一區長警在大碼頭等處拘獲分佈傳單之學生四川人謝惠疇温喬董貞煊粤人李學農謝海芳王勛臣及附和之店家夥友黄維新陳玉全林金有陳金榭潘永祥並吳榮生吳阿海洪堂生等十餘人一併帶署經趙署長問門分别拘留至昨晨一併申解警廳由司法科長訊明後徐廳長親向謝惠疇等各學生勸慰一番並留午膳畢即送歸南洋公學其餘附和各人分别拘留交保省釋　南火車站大同學院全體學生於昨晨（五號）十時許因憤於京師 
學生之被捕毅然出外演講詎料正在西門外宣講之時乃被警察捕去學生蔣乃焴一名旋於下午一時餘該院學生鄒光啓在於小南瘦外一帶宣講又被巡警逮捕學生吳棣丁文治王競吾戚毓芳葉宗武張宏陸斌諸葛楓余翔九宋長祿朱賢吳韶李光濃陳維𫙗楊華𠉥孫立人劉斌劉仲箎陸振軒吳方楊遠瀾盛叙功周世安繆德曾曹邦銓潘誦林沈寅渠曹强盧寶賢張勝遠余中揖華中愷潘念祖王家楨任傳銓等三十六人當被逮時巡警竟以槍剌刀執持恐嚇四面圍捕一併捕去解送警廳惟官長尙能和平相待旋即釋回 
　　外日暉港南洋中學校昨聞界特派士兵十六名在該校前後駐守阻止自由行動 
　　警告勿得妄動　法租界公共租界石麥兩總巡於昨日下午親自步行各馬路查察各要道繁盛區均加派探捕維持治安各捕房落差探捕皆不准擅離捕房各校童子軍亦皆出任勤務各區消防隊皆整備以防紅十字會特組汽車救護隊分投各馬路巡護商店旣全行歇業市民往來於各馬路頗形擁擠秩序尙佳惟昨日下午二時許有一日人於太古碼頭辱駡數苦力午五時有三日人雇乘一千三百三十四號汽車駛經法大馬路撞毁一黄包車站立馬路兩勞之人民卽高呼將汽車扣留日人驚懼異常皆躍下汽車狂奔逃去當由巡捕將汽車驅入捕房核辦又六時許有甲乙二日人故意裝出輕狂態度往來於南京路先施公司門前且行且駡致激勤市民公憤羣呼打打當爲童子軍及印捕極力援之而去上等商界咸注意及此曾廣懸警告於店門前戒忽妄動童子軍及學生亦高掛警告旗於汽車往來勸告國人須十分堅忍勿墜彼陰謀 
　　總商會通告　上海總商會昨發緊急通告云昨因滬上罷市風潮特開會董會議已電致政府請釋放被拘學生罷黜曹陸章諸人以平公憤此次商界罷市雖激於義憤而一切舉動務求文明勿釀意外盼切禱切 
　　邑廟小販攤　城内邑廟後園小販攤約有二千餘攤聞罷市消息後均於昨日亦各停止設攤營業 
　　商業聯合義會　商界首先與學界一致行動者爲小東門外商業聯合義會其宣言云溯自靑島問題發生以來外交風雲愈形愈惡北京大學學生因鑒於國事之日非苟緘默不言一聽政府主張國家前途其尙堪設想乎爲救亡之計是以首先發難全國風從亦無非爲救國起見不意政府不諒横施壓力逮捕學生甚且有千百餘人似此肆行無忌若一任其摧殘國亡在卽豈坐而待斃乎竊念天下興亡匹夫有責吾商界亦國民一份子如再不醒起而爲學生後盾將何以對衆學生愛國之熱忱故將敝處小東門外各商界全體聯合會以保一方之秩序會章列下（一）本會定名商業聯合義會（一）本會自小東門外大街各商號聯合一會保一方治安爲永久之計（一）本會如逢商界關係生種種事端卽須集議開會取一致進行魚業水菓綢緞洋貨烟酒茶食等業同具聯合各寳號熱心愛國請蓋印愼泰昌同盛泰行申成昌餘記南號德記義發祥萬有全治記彩成方德祈萬成祥匯得豐老通裕恒豐味罄齋景福鼎隆乾坤和協盛源行元昌祥萬通號　豐行眞陸稿薦新民園文成行余孝貞泰和祥太和號協大祥一新大順誠大通莊成發行協和祥餘記益成仁記大興東明新棧廣豐公司同發成記水菓行源成洋棉紗號永和金腿公司源豐號乾陽觀源泰瞿長順萬源祥源裕鴻昌泰昌行源通衡泰行公順豐號行同康號東昶太行裕潣行源利鄭虎記同仁昌稻香村翔記在吉樓生記行同泰南號永泰行長泰昌同茂行阜成行祥茂行源茂同德 
　　寗波同鄉會通告　寗波旅滬同鄉會開緊急會一致議决通告甯波商界不逹到懲辦國賊釋放學生决不中止一致進行與學界處同一行動又啓者此次罷市其原因爲政府拘押學生禁止開會其目的在恢復人民自由全國内問題凡我同鄉熱心愛國務祈一致行動嚴守秩序靜待解决對於外人切勿暴動是爲至要特此通告寗波旅滬同鄉會啓 
　　華商紗廠聯合會　香港路華商紗聯合會昨日發出致各廠通告云逕啓者本會今日下午開待别董事會議公决國事危急所有在會各廠本埠之批發所暫停賣買以歸一致惟工廠仍宜照舊工作以維貧民生計一面并由本會急電政府營救學生電稿（另見）附閱即希查照 
　　紗業　上海紗業公會爲國民大會請派定代表蒞會特定於今日開會昨日通告同業云逕啓者本會日前疊接各團體來函爲抵制堅持方法茲訂於本月初九日下午三時特開職員會計論一切務請届時撥冗駕臨勿却爲幸　紗業競智團因接國民團商帮協會等來函請舉代表蒞會昨日下午一時開會後經衆舉定田少梅鮑功揚爲代表赴國民大會又推定邊文錦爲代表赴商帮協會研究水月雙虎丹鳳等三種棉紗究爲日貨華貨之分别舉定後即函致該會屆時往會 
　　捲烟業通告　上海捲烟同業聯合會緊急通告云茲者各報載有北京專電學生以救國熱誠致被捕有一各餘人之多兼有刑辱情事本埠學商兩界共伸義憤業於本日起全體停業惟須出於文明切弗暴動并須待有政府解决方針方始開市以示决心而期挽救 
　　錢業　昨日各大商業一律罷市惟錢莊因有到期銀票或收或付日有數十萬之巨尚未停業昨日錢業董事發出通告開臨時緊急會議擬於今日起與各業一至進行云 
　　銳利機器廠　該廠工人以上海全埠商界罷市我工界亦國民一份子故定於六月六日起全體罷工至學生釋放日爲止以盡國民之職 
　　日商紗廠工人　昨日全體罷市之信流傳上午十一時三十分曹家渡日人所設内外第三第四第五紗廠男女工人五六千人亦全體罷工停作下午一時半陸家嘴日華紗廠楊樹浦上海紗廠男女各工人亦相繼停工罷作該三廠共有工人二萬餘人亦可見吾民之愛國心熱矣 
　　建帮廣帮　昨日本埠各商店因山東靑島問題罷市所有建帮廣帮最爲熱心鹹瓜待有某桂圓號等皆有斷指血書白布懸掛門前英界鄭家木橋志成桂圓店懸白旗上血書舍身救國雖死榮也八字王宗藩斷指書云云 
　　麫粉公會　民國路麫粉公會昨日門前標貼云兹因學生被捕全會同業停止買賣營業至釋放日開市 
　　厦門國民大會電　厦門國民大會幹事會昨日電致寰球學生會詢上海是否已罷課罷市北京是否有逮捕學生四百人情事該會當卽據實電覆矣 
[紀卡爾登之各界茶話會]  
　　上海商學各界聯合大會於昨日（六月五日）下午五時假座寗波路卡爾登西飯店茶叙各界代表到者甚衆舍上海學界報界諸代表外有代表一公團一公會者有代表一公所一同鄉會者有代表一著名之商號者有代表一特種之商業者略舉如下吳達夫等（煤業公會）葛吉卿（藥業公所）鄒靜齋湯節之等（商業公團（王者塾（由東省議會）馮蘭臯（韶華學社）劉少筠（洋貨商業公會）陳文槐等（呢絨公會）陸維鏞（出口公會）王厚安（華商協義公會）俞葆康（西烟公會）徐春生（洋貨商公會）童吉甫（轉運公會）孫嘯洲（甯波學生會）浦澄熙籌（運輸公會）徐菊如（報關公會）徐春榮朱芭臣等（商業公會）陳良玉（中國烟酒聯合會）李大年王天木（國民大會）張賢清（中國濟生會學校（姚玉孫（聯義善會學校）沈卓吾（聯合通信社及保國會）梁綸卿等（粤僑商業聊合會）黄任之蔣夢麔（敎育會）黄伯平馮少山等（廣肇公所）藍護臣（大埔同鄉會）郭懋德（泉漳會館）嚴靄庭楊復初（肇慶同鄉會）胡甸蓀石運乾等（寗波同鄉會）趙聘三（山東會館）温佐才（嘉應同鄉會）梁懷葆等（肇慶同鄉會）許德珩段錫朋（北京學界）張陽先（天津學界）馬閒雲（香港大光報）張廷榮（英文滬報）駱懷白等（喊釐洋行）戴運來（利昌鐵行）倪獻廷（協昇紙號）何世葆（同益股票公司）蕭榮珍（永利股票公司）周麟瑞等（外虹橋下全記）葛茂如等（悅來公司）羅懿生（北貨號）邵寶興（洋雜貨號）程蘭亭何秉香梁子行陳炯潤生黎耀池等（五金號）汪其孝（木行）胡德馨（茶棧）郭八銘（永安公司）王漢强（先施樂園）洪小楚（酒業）此外尙有杭州南京等處各代表統共約得二三百人茶點旣畢遂於五時五十分許振鈴開會首由學生會長臨時主席何葆仁演說云今日上海全埠忽罷市實足以見商界諸公熱誠爲國純出自動絶不受外界之勸告與壓迫也商界程度之高實足於其本體增長無限價值今日各界惠臨務望各抒偉論惟時間太匆促以七紀鐘爲限過此爲晚餐時不便在此假座餐室繼續討論云乃先請商界團體發表意見起立陳述者凡六人（一）商業公團鄒靜齋演說略謂今日何以罷市爲苦政府之壓迫也今日之舉非以對外综以對内對内云者痛心疾首於不良之政府耳政府亦國民一分子何以甘於倒行逆施以有賣國賊爲之倀也商界對於政府敢怒而不敢言而學界諸君獨敢言人之所未能言者我商家等又安可不速從良心上殫力進行乎今日湯繼之虞洽卿諸君見各商家齊心罷市恐萬一不愼或於地方治安有關特一面先與捕房接洽一切文明舉動概允不加干涉一面復請萬國商團童子軍出而維持秩序祗望同胞能守秩序絶無暴動自然不怕非法干涉云（二）澄衷校長曹慕管代表紹興同鄉致詞謂學界罷課已十餘日商界何以遲至今日始克與學界表同情此中實有至不得已之苦衷矣商界收帳以端午節爲一大結束節前不克有所表示暫且隠忍而已節後即見一致進行尤足以見商界所措施絶非被動者也今日紹籍各商户紛往同鄉會討論莫不衆口一詞謂對國家各須有所犧牲今日一致罷市他日開市亦須同一步趨無所參差也以鄙見所及謂有三要圖懲辦國賊一也恢復人民自由不加壓抑二也釋放被捕學生三也此外鄙人更有一言卽我輩文明舉動萬不宜使外人誤爲排外必須早向外國報紙宣言以爲明確表示未識君以爲何如（三）廣肇公所周錫三亦謂宜速决三事與曹君意見略同（四）江寗會館商業公團聯合會朱芑臣略謂懲辦賣國賊非一日可了拍無數公電政府或置弗理爲今之計莫若一面通電各省視其影響如何一面派代表赴北京爲最後之請願而我輩以鎭定工夫和平手段爲保中華民國堅持到底可耳（五）中國烟酒聯合會寗波同鄉會代表陳良玉稱此届因政府壓抑民氣而罷市切勿以暴動而誤對内爲對外此同鄉會之本旨所應報告於諸君之前者也鄙人語謂商家云此次關門易而開店甚難若今日罷市而明日仍開市豈非等諸兒戲而爲遠近所竊笑歟凡事宜有一定目的務乞諸君注意爲盼（六）海參崴商人凌有光謂華界維持秩序昔有商團爲力迄今僅仗軍警情勢與昔略殊若公共租界之南京路尤爲中外觀瞻所繋鄙意擬仿步哨法派靑年學子在外留意 
 
 
 

Page 12

 
 
每隔數家必置一人遇有不正當舉動即須上前懇切勸告以期弭患無形此外若力阻和會簽字取消中日密約懲辦賣國賊取消逮捕學生命令恢復約法上人民之自由等五事均須確定目標編列次序以進行也次主席請報界諸君發表意見起立陳述者凡兩人（一）中華新報包世傑謂定目標最宜簡單明瞭吾儕欲逹目的祗須『除去賣國賊』五字此五字可做到即係根本解决餘事皆有成功之望也此時深盼我商界急行取得各大埠同意以便一致進行（二）民國日報葉楚傖謂吾人最大武器卽爲罷市二字設一二日後上海各商號或受壓力或不一致而令罷市之舉漸歸消滅則今日此舉反爲多事故今日所當問者非他即明日開門不開門耳主席乃宣言於衆曰弟望通電全國勿專對北京發電也乃更請敎育界發表意見起言者又若干人（一）黄任之報告今晨偕朱少屏君等晤護軍使及發電北京請懲賣國賊等情並主張以『不辦賣國賊不開門』八大字印刷數千份遍貼各商店之門又云吾人辦事亦須如學校中之有課程今日功課須發表中西文宣言其西文者宜送登西報明日功課開會亦其一端罷市不停須每日開大會也（二）京代表段錫朋陳述北京學生在其决心進行之先大抵預備衣裝下獄預備遺書别家人也蓋其所抱負者純然犧牲主義云云其主張對内通電全國對友邦發布宣言二則與上文所述略同（三）京代表許德珩謂國民自决四字吾人心目中所恒有望政府懲賣國賊恐不可得也商界罷市實行鄙人深抱樂觀然一轉念又抱悲觀因昔學界罷課尙有商界爲後援試問今之商界亦尙有後援否鄙人今據目覩所及却有兩種感想一則各商店高揭『罷市援救學生』等紙片請逕改爲『懲賣國賊』因此係根本大問題也二則途中好事者頗多萬望勿與日本人爲難致涉軌外之行動也（四）舒蕙楨女士起立謂各街所懸白色布招何妨悉改『懲辦賣國賊』五字主席至是乃取今午華商紗廠聯合會致北京請除奸電展誦一過而以各領袖意見付表决此時馬羣超尙堅執派代表赴京說俞希稷起立大呼云望大衆犧牲到底乃以大多數通過下列數端（一）發電北京專求懲辦賣國賊（二）六日下午二時在北商會繼續開會但假北商會爲會場必須先有代表前往接洽也舉代表問題有主虞洽卿一人已足者鄒君大呼曰外界不明事實已說我商業公團好搗亂此豈可以一人往乃以多數意通過（三）（四）（五）各節如下（三）赴總商會代表四人商界虞洽卿報界張東蓀敎育界蔣夢麔學生界朱承洵（四）本日發電北京及對西報宣方由葉楚傖張廷榮二郡起草（五）電文中應用商工學報聯合會名義云末復由朱承洵君（復旦）代表二萬學生對各界致感謝之忱謂此後宜一氣進行堅持到底不宜同牀異夢也各領袖自會場出有急備白布大旗乘摩托車馳向南京路一帶臨風招展大書『幸勿』等警語者有勸罷市各商家換用『不辦賣國賊不開門』之紙片及淺顯明瞭之標帖者標帖上所用警語分擬如下（一）不去賣國賊誓不開市（二）軍警也是國民何以要保護賣國賊（三）不爭回國權堅持到底（四）不遂自由不納賦稅（五）賣國賊所訂各密約比山東問題更要緊（六）靑島卽使交還密約不取消還是亡國（七）密做愛國鬼不甘亡國奴（八）軍警也是國民也應愛國（九）國民出錢養軍警天良豈能不動 
　　此外各商家店門外白紙大書罷市原因有三字有五字有六七字彷彿春聯春帖之多特向之紅色者今均化爲白色如某理髮舖門外有國事如此無心整容諸君不必光顧等語亦罷市聲中之點綴品也擬電附下北京敎育會總商會各報館各省省議會敎育會商會各公團各報館鑒北京政府庇護賣國諸賊主簽亡國條約北京學生爲國請命突被濫捕毒刑至四百餘人之多商壓毒手顯非空言所能挽回此間工商界全體於本日起一律輟業與學界一致進行賣國賊存在一日商學工界卽輟業一日誓不反顧乞與應援涕泣佈聞上海商學工報聯合會 
[彙紀請懲國賊援救學生電]  
　　九大團體電　急北京大總統國務院敎育部農商部鈞鑒自京校罷課各省繼起全國騷然本日滬地因電傳京警復拘學生四百餘人羣情憤激一律罷市其近因在外交之失敗其遠因在濟順高徐路約授人口實爲外交失敗之根政府爲曹陸章諸人多方解釋益增國民之惡感者以此頃各團體共同集議廣黴各方面意見僉謂學生之言實全國人心理所欲言特此輩靑年但知是非不問利害竟不恤犧牲學業表示痛苦求政府之憐憫喚國民之覺悟至商界與學生一致行動勢等燎原何以收拾年來政象糾紛其始誤於專事敷衍輕是非而重利害近且倒行逆施置利害是非於不問内爭未息衆怒如火若不速圖善後恐併此南北對峙之危局不能久持曹陸章諸人是否賣國自有公論而路約之誤國實已顯然政府寗袒此數人以失全國人心抑尙願維繋全國人心罷此數人以謝天下迫切電陳警祈裁奪上海縣商會江蘇省敎育會上海縣敎育會寰球中國學生會上海中等以上學校聯合會游美學生會華僑聯合會中國基督敎聯合會上海基督敎靑年會歌 
　　商業公團聯合會電　北京大總統國務院鈞鑒今日全體罷市雖秩序未紊而人心憤激不堪言狀務請鈞座俯順輿情立即釋放被捕學生嚴懲賣國諸賊若再遲延不决全國糜爛迫切陳情立盼電復上海商業公團聯合會六十二公團叩歌 
　留日學生救國團電　各省省議會敎育會商會農會工會學生聯合會各團體各學校各報館鈞鑒日本怙惡乘歐洲有事之機利南北交閧之隙結我漢奸攫我國權以制我死命當局愚頑飲酖罔學人民呼籲赤手無憑怨毒莫伸非一日矣近者歐和肇始有國民自决之宣言國人聞之感能自奮公團坌起函電交馳北京學生尤爲義烈毆撃漢奸罷課講演全國人士翕然昭蘇奮臂攘衿競思自効民氣之盛恐爲有史以來所未有也政府於此外得列國之同情内有人民之後盾宜如何發憤爲雄以贖前罪豈期凶悍糊塗更甚曩昔拂逆輿情壓抑言論國人共棄之曹陸則力主挽留國人共拒之和約則力主簽字昨更捕禁北京學生一千一百餘人暴虐專制達於極端人道國權皆非所恤滬上聞訊全埠罷業足見人心不死公道猶存特各界多以營救學生爲主而於所以達學生冒死呼籲之目的轉未深籌夫營救學生固吾人之職責然須知學生爲爭國權而被逮求仁得仁夫其何怨吾人寗前仆後繼而求與千餘人同死不可委蛇遷就而求與一千餘人同生當認定主張再接厲（一）廢止中日一切密約（二）收回山東主權（三）懲辦賣國賊權奸以貫澈逮捕學生之精神爲第一義以營救學生之内體爲第二義有一不遂母懈母渝勿爲利害之說所動人道主義非利害問題也勿爲調停之說所期人民總意無調停餘地也國民自决之說國人旣聞之矣號曰自决能望他人之代謀乎號曰國民可讓學生之專美乎試問不能闢强横之日人何以謝世界不能抗威壓之政府何以謝日人海内人士具犧牲愛國之精神者所在多有所宜互相團結急起力爭存亡之機間不容髮欲爲塞爾維亞比利時是在今日欲爲朝鮮印度亦在今日何去何徒速宜審擇銜滬摛詞佇候明敎留日學生救國團叩歌　　平和期成會電　會國平和期成會聯合會以北京政府左袒親日派壓制學生釀成上海全埠大罷市風潮特於本日午后三時召集各省期成會代表開緊急會議到會諸人異常激昻决定由本會通電挽救學生罷免曹陸以謝天下茲覓得其電稿如左北京大總統國務完鈞鑒此間商民聞京警復捕學生多人羣情憤激全體罷市挽救學生并要求懲免曹陸章諸人以圖外交上之補救事機危迫達於極點萬非空言所能挽回應請俯順輿情立加剛斷迅釋被捕學生並罷免二三人以安全國人心本會以促進和平暫駐滬上今則不特和平無可希冀且目所接觸罔非肇亡之象旣無道撥何從法守詩云天之方蹶無然泄泄前言往訓可深長思也迫切籲陳伏希矜納全國平和期成會聯合會歌 
　　總商會電　北京分呈大總統國務院各部鈞鑒學生罷課救國不蒙體諒激成罷市風潮危險萬狀請速放被拘學生將曹汝霖陸宗輿章宗祥等先行罷黜以平公憤倘不急平風潮各處影響大局不可收拾不勝火急待命之至上海總商會叩歌 
　　徐紹楨等電（其一）北京餞幹丞先生鑒頃報載學生團演說被捕四百餘人斷絶糧食又爲步軍統領捕二人下獄等語上海已有罷市舉動請速設法先釋學生以平民憤徐圖補救否則恐至全國鼎沸不可收拾矣徐紹楨叩微（其二）廣州世界和平共進會鑒滬上得北電言北京學生因演講被捕四百餘人斷絶糧食又二人爲步軍統領拘下獄今早滬市已罷民怨已平民憤本會代表徐紹楨丁象謙叩微（其三）各省省議會敎育會商會工會農會各團體各報館均鑒據京津電稱北京學生演講三四兩日共拘捕一千一百五十人閉置譯學館者四百人斷絶糧食設帳圍駐步軍統領拘去二人加以笞刑鐐銬下獄云云似此待士子如盜賊凡屬同胞豈忍坐視此間商民憤極今晨已經罷市務望主持公道火速營救勿使愛國學生竟被道諸死地呼吸迫切不容稍緩願共急起圖之世界和平共進進代表徐紹楨丁象謙等叩歌 
　　縣商商電　北京分呈大總統國務院農商部鈞鑒學生罷課愛國熱枕不蒙體諒激成罷市風潮本會會長顧履桂副會長蘇本炎計窮力竭引咎辭職爲維持現狀計惟有籲請將曹陸章等先行罷黜並請釋放逮捕學生以平公憤而順民心不勝急切待命之至上海縣商會微 
　　機器麫粉公會電　北京大總統國務總理鈞鑒此北全國熱忱愛國爲外交後盾一切謹守秩序國人共表同情京電傳聞政府遽將學生逮捕滬市商民激於公憤華界租界工商今晨一律罷市如果全國鼎沸政府何以圖存務乞俯順輿情迅將曹章陸罷斥並即釋放逮捕學生以平民氣而安大局迫切待命上海麫粉公會曁粉業全體公叩 
　　紗廠聯合會電　急北京大總統國務總理鈞鑒此次京内外學生激於愛國熱忱起爲外交後盾一切措施謹守秩序國人同聲欽敬共表同情乃政府不知利用横施壓力加以逮捕上海商民迫於公憤已於今晨相率罷市設使全國聞風繼起政府奚以自存學生與國人所爭者首在鋤奸政府果順從民意當曹章陸辭職之時予以批准人心亦可稍平即使曹章陸實無賣國之行爲則犧牲箇人以免全國鼎沸亦當權衡輕重暫予罷斥以待是非之大明乃計不出此思以武力鎭攝竊以爲未可也今事急矣爲收拾時局之計宜迅釋逮捕學生罷免曹章陸以平民氣而圖補救迫切待命華商紗廠聯合會叩 
　　紗業公會電　北京大總統國務院錢總理鈞鑒靑島事起商學各界人心已屬激昻今傳在京學生被軍警武力被捕者有數百人之多學生何辜受此茶毒執政諸公同是國民即同具天良滬上商業今因之一律停市環乞將被捕學生速賜釋放以安民心而復商業若事遷延民心動摇恐有不堪設想謹此籲懇上海紗業公會全體微 
　　銀行公會錢業公會電　北京大總統國務院鈞鑒學生盡國民天職罷課救國商人同屬國民滬市全已激成罷市風潮銀行錢莊操金頭樞紐危險萬狀請速體念學生救國苦衷先行釋放被拘學生並請嚴徵曹汝霖陸宗輿章宗祥等以順民意而維大局不勝急切待命上海銀公會錢業公會謹呈微 
　　通崇海花業公所電　北京大總統鈞鑒滬市全罷羣情惶駭揆國人皆曰之理政府何惜此數輩以故拂輿情應懇准其辭職併釋放被捕學生藉繋人心而培同脈通崇海花業公所 
　　出口公會電　大總統國務院鈞鑒滬上停課罷市皆因政府袒護賣國賊而起懇政府按律懲辦國賊釋放愛國學生以謝國人倘一力袒護將來这止納稅國人將一律實行上海出口各業公會嚴如齡陸維鏞陸慶萊倪慶雲張竟成劉萬靑虞景珊何日琰王馥生劉鍊卿俞燕章何泳昌莊玉慶馬福蔭曹樂榮王崇虞范鹤岐顧仁鏞周天福黄補生邵志生沈靜軒居寶森陳瑞順哠耀庭朱華標毛鈞甫顧筱雲吳月樵載樵莘裘玉慶毛德生莫子元周培芝陳沛華全體同人等叩徵 
　　廣肇公所電　北京大總统國務院鈞鑒學生全體罷學今日商人又全體罷市皆出愛國熱誠我政府諸公堂亦有所覺悟際兹國步瀕危人心憤激伏乞速釋學生立罷賣國奸人以順輿情而符庶政公諸輿論之旨否則變生不測其責任非公僕所能負也上海廣肇公所叩歌 
　　浙江旅滬學會電　（其一）北京大總統國務院均鑒滬商全體罷市勞動界勢將繼起一旦蔓延内地大局立即瓦解請速罷曹章等釋放學生以平衆怒浙江旅滬學會叩歌（其二）南京李督軍鈞鑒自學生被捕惡耗到滬人心憤激今日南北市已全體罷業馴至勞動繼起全國震盪將難收拾民猶水也激使泛濫載胥及溺矣我公盱衡時局諒能洞鑒乞速連銜入告釋學生罷曹章以挽危局於萬一古人云父老早知今日事先臣猶護昔年非及今不圖改途易轍甯復有幸時機危急迫切陳詞臨頴無任待命之至浙江旅滬學會微 
　　旅滬崇海同鄉會電　北京大總統國務總理鈞鑒外交失敗國民悲憤以致學界罷課商界罷市乞懲國賊里釋學生崇海同鄉會歌 
　　紹興同鄉會電　北京分呈大總统國務院鈞鑒今日上海全埠商店罷市勢將延及工界人心惶惶乞速釋放拘留學生以維人心無任迫切之至紹興旅滬同鄉會全體公叩微 
　　蘇洲旅滬同鄉會電　北京大總統國務院鈞鑒報載京學生演講被拘四百人押辱絶食至今未釋等情今日滬地南北商界因此一律罷市值此尙未統一之時人心驚惶時局色險達於極點長此相持竊恐發生巨禍與人民生命財産及各國僑商關係非淺迫求俯從輿情迅將學生釋放以免民心渙散不勝急切待命蘇州旅滬同鄉會全體叩庚 
　　國民對日同志會等電　北京大總統國務院錢總理各部總長鈞鑒京津學生被捕全國震駭滬埠商學各界已全體罷市罷課危急萬分若不從速解决意外風潮在所不免務懇俯順輿情立釋熱心愛國之學生嚴懲賣國之奸徒廢除亡國之密約人心不死國尙可爲不勝涕泣待命之至中華國民對日同志會愛國振業團旅滬香山同鄉會全體公叩虞 
　　國民勵恥會電　各報館轉各議會商會農會工會學生聯合會各團體公鑒此次學生犧牲課業時間從事於愛國運動原在鼓舞民氣藉作外交後看此等立國精神極應倍加維護不意北廷曲庇奸慝違反輿情始則偪走傅蔡繼則封閉報館近且拘捕學生勒停演講民心憤激有如怒潮今日上海商界全體罷市以釋被拘學生及罷黜陸宗輿曹津霖章宗祥等並速開南北和平會議爲要求條件并有工界即日罷工爲同一要求之風傳用特通電務速共謀救濟以冀早達國民自决之目的存亡旦夕幸勿觀望中華國民勵恥會黄奠葉盛文申張鏡潭陳浩波梁念周等同叩 
　　國民救國團電　萬急各省各報館轉各界公鑒接津電謂北政府强用武力虐待學生消息傳來普天同憤本埠商界業已全體罷市以示救國决心諸君同屬國民詎能袖手即希主持公道營救學生各盡天良共圖挽救臨電迫要不勝企望之至上海中華國民救國團嚴覺悟等二千二百五十九人微叩 
　　各慈善團體電　北京大總統理鈞鑒上海學界聞北京學生演講被拘羣情益形憤激致商界亦全體罷市勸解無從上海華洋雜處恐釀成交涉敬懇憫念各學生愛國愚忱原情省釋並懇俯從商學界所要求以符庶政公諸輿論之義不勝迫切待命之至中國救濟婦孺會中國濟生會仁濟善會聯義善會中國義賬會上海慈善救濟會微 
　　靑年衛國團電　北京大總統國務院鈞鑒頃接京電據稱北京學生因露天演講被軍警拘捕有四百人之多種種虐待慘無人道同人閱悉曷勝惶恐竊念北京學生倡義撃賊風聲所播全國景從足見人心未死使侮我者寒心政府當利用此方張之士氣以圖外交上之補救何可專施壓迫置學生於酷刑滅自己之威風長仇人之志氣貽笑鄰邦增我恥辱此間民情激昻商家罷市務懇鈞座俯念國勢阽危衆怒難犯速即釋放被捕學生以安人心免生意外是所迫切叩禱之至靑年衛國團叩 
　　中華工會電　各省督軍省長省議會敎育會工會商會農會各團體各報館公鑒據津學生會電稱北京學生講演被軍警拘捕四百餘人閉置譯學館斷絶糧食設帳圍駐步軍統領拘去二人加以笞刑鎯鐺下獄等語此種舉動慘無人道貽笑友邦且凡屬國人理應愛國誰無子弟而忍阻其救國耶此間商民憤極已經罷市務乞主持公理火速救援性命攸關刻不容緩迫切陳詞伏維諒察中華工會叩歌 
　　工業協會通電　各省省議會敎育會農會工會商會各國民團體各報館均鑒頃接天津學生會電稱昨十時北京學生演講被軍警拘捕現閉置譯學館四百人斷絶糧食四周架武器佨圍又二人被步軍統領拘去笞刑鐐銬下獄云云以愛國之學生而罹此苛辱凡屬國民莫不悲憤我工界同胞誓爲學生後盾務請力予營救以全士氣而救國危中華工業協會叩支 
　　神州法政校友會電　大總統曁國務院參衆議院各部總長鈞鑒京津學生熱心愛國被捕達千人以上風傳滬瀆全埠震驚士輟學商罷市變將不測應請俯順輿情立予釋放上海神州法政專門學校校友會全體公叩 
　　李味靑電　上海地方自治研究會會長李右之爲商界罷市問題致電南京軍民兩署文云南京李督軍齊省長鈞鑒學校停課商界罷市四民輟業羣情激昻消弭危機間不容髮地方治安賴以主持乞電政府迅黜曹章以謝國人以杜隠憂全國蒙福奚止滬民李味靑叩歌 
　　世界女子協會電　北京大總統鈞鑒不懲國賊則秘約何由廢不廢秘約則中國何以存此理婦孺能知公何獨當機不斷祈勿徇三數人私交貽千萬世鉅禍世界女子協會會員范熙煐王海鷴宋介等魚 
　　書業公所函電　（電一）大總統國務院鈞鑒滬地商民全體爲拘禁學生憤激罷市羣情惶惑立盼釋放以順民情上海書業公所全體泣叩微（電二）南京李督軍鑒滬地商民全體爲拘禁學生羣情惶惑憤激罷市已電政府釋放務懇執事電京主持以息風潮而安人心至盼上海書業公所全體泣叩微（公函）子嘉軍使麾下敬啓者北京學生罷課純出愛國熱忱政府不察横加拘禁噩耗傳來羣情憤激以致今日午前全體罷市想麾下早有聞知刻下人情洶洶惶惑不定風潮所激恐將影響全國長此不已何所底止用特專函泣懇速電政府釋放此無辜之學子以維持不死之人心臨頴神馳無任惶恐待命之至上海書業公所全體泣上 
[學生聯合會消息]  
　　昨日該會致函工部局譯文如下『工部會董披爾史君閣下現在學生罷課之後繼以商界罷市地方情形甚爲嚴重本會深願與工部局協力辦理一切蓋此次學生罷課乃對於敝國政府賣國行爲憤激之表示其目的在造成一種輿論以爲收回靑島確實之保障吾輩無侵犯外人之意但現某國人或藉此在租界上鼓起暴動吾人今已竭力警戒學生及平民保持平和及秩序甚盼能有助於貴局也上海學生聯合會謹啓會長署名 
　　上海全國學生聯合會籌備會通電　北京總統府國務院敎育部鑒報載京漢學生講演京拘千人痛加拷樸並解散第二中學圍困大學漢學生有受傷垂斃者羣情大憤政府此種舉動是否與全國赤手空拳之愛國學生宣戰祈明白宣示頒定罪名以便各地學生分向法庭待罪以謝天下上海全國學生聯合會籌備會歌 
　　評議交際部開會　昨午該會評議部仍在寰球中國學生會開會討論緊要求件並有東吳法科代表提議請願速訂憲法等事至五時始宣告散會同時交際部亦在寰球中國學生會開會首由主席讀蘇州工業學校分會來函請各交際員調查家庭工業會社是否日貨次有嶺南中學代表報告粤僑學生聯合會願加入本會大同學院代表報告該校演講情形並被拘四十餘人次有某代表請本會注意對於商界最要者即懲辦賣或賊乃各校連組織糾隊主席代述會長提議請各市房主對於小店勸告房東於罷市時間減收房租博文代表報告至甯波同鄉會聯絡情形議决派代表四人赴會接洽一切遂宣告散會 
　　童子軍維持秩序　該會因本埠本體罷市後深恐不法之徒假名學生在外滋事因即函請省立第二師範全體童子軍分任維持南市方面秩序另請復旦大學及寰球中國學生會全體童子軍亦在租界方面擔任維持云 
　　借用汽車　本埠自全體商店因要求懲辦賣國賊一致罷市該會因之終日須與各學校各團體有所接洽乃由醫生江逢治張近樞慷慨允將所有之汽車完全借與該會應用並聞約翰大學及靑年會中學寰球中國學生會等亦有汽車借供奔走云 
　　昨日被捕之學生　澄衷中學六人華童公學四人南洋公學五人承天英華學校四人南洋中學八人（均受重傷）省立第一商業學校二十二人已釋十八人東吳第二中學七人大同學院五十人中華工業專門學校四人復旦大學六人浦東中學六人民立中學一人（失蹤一人）靑年會中學八人民生女學校一人此外尚有數十人捕後即釋尙有十數校有失蹤者多人惟尙無的確之報告 
　　南洋中學被兵圍困　日暉栝橋南洋中學於今晨十時被兵圍困禁止出入四週均有兵士監視云 
　　學生會之律師　上海學生聯合會昨夜已訂定美國佑尼干大律師同事羅士大律師爲該會辦理一切法律上事務凡有已入上海學生聯合會之學生須請律師者可即與該會接洽羅律師不但在公共租界會審公堂出庭辯護法租界及南市亦可派員辦理云 
[十一團體致三國商會函]  
　　上海南商會江蘇省敎育會全國和平聯合會全國平和期成聯合會上海基督敎聯合會學生聯合會靑年會華僑聯合會寰球中國學生會學校聯合會等十一團體致上海英法意三國商會等六團體函照譯大意如左查巴黎和平會議對於山東問題予日本以勝利在各協約國雖深知中國要求之義正理直第因在歐戰期内曾與日本有約在先故今不能不從日本之願解决此問題此誠爲憾事自此問題解决之消息傳到後中國人民方面感覺大不滿意非常憤怒於是抵制日貨之事積極進行而舉國學生相率罷課民氣激昻從來所未有此中外人士所共見共聞者其在人民方面之景象如此其在少數强有力親日派之官僚及武人方面以爲巴黎和會對於山東問題之有此解决足證協約國實無阻制日本之能力否則明知日本之勝利有碍已國之利益何以反予此等之解决故此輩政客益鼓吹其親日政策以爲適宜於時局而攘奪政權之預備亦日甚一日其在少數親日派官僚方面之景象如此此皆彰明較著之現景將來演成何種大禍雖不可知然當前情勢實甚可慮職是之由本團體等各派代表在中國靑年會開會共籌辦法藉圖挽救會議結果如山東問題和會旣經解决無可變更惟有陳請各大國代中國向日本予一實效之保證在定期内將靑島及山東一切權利歸還中國以免日本用其慣技徒託空言當即以此意電達美國大總統威爾遜英國首相佐治法總理克利孟少請爲協助（此項電稿附呈台鑒）並議决以誠懇之心請貴商會等以本會議電致美總統英法首相之意電致貴國首相及其他重要人物予以協助敝同人所以敢有此請求者誠以日本據有靑島及其他山東重要權利不特爲中國莫大之害抑亦爲貴國及其他在東方享有利益之各荔約國極大之危險故此等之利害中國實與貴國相同邇聞和平條欵不日卽須簽字事機急迫應請貴商會早賜辦理力予協助中國人民實深感幸 
雜評二 
[國民忍痛之表示（庸）]  
　　上海昨日之現象爲國民最後决心之表現蓋北京政府之舉動種種載剌雖在頑懦亦知廉立國民忍無可忍而出重大之代價以與政府對抗其精神固可敬其境遇尤可哀也 
　　吾人欲敬告於國民者要求之目的宜單純而扼要此次外交之失敗其最大原因由於三數甘心賣國者之勾結斷送使無内奸則種種密約何由成立且内奸不去即使外交或稍能挽救萬一而此後之秘密斷送仍屬防不勝防故爲懲前毖後計當以要求肅清内奸爲要義而其他問題猶在其次也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百二十二）] [  一之]  
　　美國華盛頓等處一至國殤節後議院休會學校体假各公署宫吏與各商店各工廠之夥役莫不有一個月之避暑假在此期内之各日刌以意度之廣告上似應減色然亦有版數照常仍不見其稍有未減者此亦足覘歐美廣告術之神乎其技矣歐美收服報紙之簡便良法即假大宗廣告費以　縻之也凡甲國商民僑寓乙國者多或甲國商品之輸向乙國其總額甚鉅者則其一年間所應支出之廣告費數必不貲能利用之便成一種對友邦新聞界極大之運動費但設無此大宗商業亦不便假借名義以行商業戰略之有裨於國誠不獨形或上經濟之發展而已更有進者甲國若遽以若干萬運動費投之乙國報館共發之也過　其行之也過顯往往因太露痕跡而生限力即使乙國能表同意而收納之若同時而遽爲丙丁各國所知則其大不便處實非數言數十言所能盡宣或利未見而害已形則誠所謂金錢一物不善用之反足賈禍而致怨尤於外交界更不得爲上嘗之儔一有阻一無阻市恩賈禍間不容髮此其所當注意者一又以甲國金錢投諸乙國報館若僅爲製造輿論中一種之運動費則此運動費過付而後熱心製造與否其權固在乙國之報館也若循序漸進陸續以廣告費投之一方面所耗不多面所益盡鉅又一方面伸縮之權完全在我而我之廣告中實具有一種自行活動之潛勢力譬如藉美術品宣揚本國之文明藉日用品誇示本國之物産報館於此即不能有操縱之能力與另加改削之特權也一在我一在人主客之勢逈不相侔此其所當注意者二投巨資以運動報館乃爲一種不能生利之消耗費人人所共知也右投巨資而登廣告則有循環之生利法即使甲國商業之在乙國者本甚蕭條止須有若干月日之廣告投資亦即可蒸蒸日上化衰爲盛若甲國之商品絶鮮進輸至乙國者即甲國政府不妨即將未曾銷售乙國諸商品選運前往一轉瞬間商品可以發生一切廣告廣告所致宏效又可轉令商品暢銷擴張商業於無形而廣告費中所消耗者無論如何必有若干成可取償於商品銷售後所獲之餘利一生利一消費取徑不同呈功自異此其所當注意者三美國報紙其資格最老營業最發逹者必不注意於各方面之津　惟如廣告之來斷無不表示極端之歡迎者若其勢力簿弱營業不發達諸報館則必四處運動外界津貼即有不明美國情勢之外交家遽受運動面慨予鉅欵終不能免黄金擲虚牝之遺憾若登廣告出於顧主自動不受他人運動必能擇其規模最大廣告最多積資業深地盤最穏之第一流大報並而與之特約也一運動一自動以省擇與盲從較直毫釐而千里矣此其所當注意者四四者之中尤以其最後一端爲最重要也 
老申報 
[蟋蟀會（見光緒二年八月十八日）]  
　　第屆秋深吳人有鬭蟋蟀之舉無論城鄉市鎭隨處可集也好事者於白露前後以瓦岔預畜蟋蟀多則百數十盆少則數十盆或自捕捉或出錢購買接譜求才各有名目如蛋靑蔴黄蟹壳靑紅麻頭之類不下幾十種非三折肱者不能　中秋前即擇日開栅就本處邀集小試其技鬭法先將蟋蟀用小　過秤標明毫氂之數然後以相符者上栅角勝初起不過數籌至一二十　　　　一百文及至後來則十千數十千不等甚有數十里外放舟乘與而來者　　則增以剪采像生諸花開栅主人二八取利於是監栅者有人監平者有人登賬者有人無非閭閻遊手無業者爲之各思沾潤也角闈時頗可悅目竟有圍至十餘合并有互結不解至死方休者敗者奔勝者追逐之振翅長鳴若報主知和采者眉飛色舞旁人且從而揄揚之而負者則垂頭喪氣且有捉其蟲分裂以洩忿者噫么麽徵物猶知自振登場角逐奮不顧身吾有思於疆場武士見敵而性望鳳而靡者矣 
 
[乾隆御窰瓶古物國（一）]  
上海漢口路兆福里四百十號通運公司所有 
雜錄 
[見聞瑣言] [  五九生]  
　　一個十八九歲的少年打扮得孔雀也似的义着手仰着頭子坐在黄包車上一個六十多歲的老頭兒駝背白髮氣嘘嘘地拖着那車子没命的跑着我瞧了心中行不明白想年輕的爲甚麽高坐在車中却要老年人拖着他跑這豈不是天下很不平的事有人說這是有錢没錢的緣故嚘原來如此 
前天天氣狠熱傍晚時很有下雨的樣子半天上一面黑壓壓的佈滿着黑雲一面却還出着淡淡的太陽這模樣兒可不是很像天公在那裏若笑麽我說現在中國的情形也活像是苦 
笑瞧瞧政府和政界中簡直是黑雲密布快要下雨了但瞧那全國學生和小百姓的一片愛國心却好似出着淡淡的太陽我們中國地方旣大人民又多可不是明明一個頭等國麽但是這回歐洲和會中我們却和三等國排在一起倒給隔壁三個島子的小國推在頭等國褱凡是有心肝的人不氣死也得羞死我說三等國還好只消好好兒爬上去就是頭等此刻我們倘不掏摸出良心來愛國怕將來要和印度安南朝鮮埃及排在一起連這三等國的位置也不給仍丁 
　　諸葛亮究竟是英雄是明白人馬謖雖是很器重的但他失了街亭諸葛亮竟撇去私心彈着眼涙把他殺了現在一般賣國的人國人都說該死讓死却還要苦苦留着好好兒保護他們這是甚麽緣故我說這多分是今世没有諸葛亮的緣故 
[世界小新聞]  
　　○比利時之白鴿　中美通信社消息云比利時自經德人踩躪以後損失之巨無待贅言惟有一最趣之損失則爲世界所産最良之白鴿失去一百萬雙是也查此等鴿子爲德人佔據該國時察去現已派遣代表赴德尋覔並要求歸還頗聞該鴿子等已强　爲人供給口腹矣 
小說 
[短籍小說Ｘ光] [  瘦鵑]  
（一） 
　　一日　晨晨旭爛然若黄金映人富翁錢三省燕息之室四瑩受光乃煒煒而明錢方坐安樂椅中手銀盡進燕窩湯而目光所注則在案頭一書札之上眉峯忽微盛若有所黑已而自語曰茲事體大吾必以審愼出之雖世界日進文明兒女婚嫁當由兒女自主爲父母者不能妄加干涉然吾愛璧兒殊不忽見其他日興遇人不淑之嗟非愼之於始不可彼曹芝生者雖美丰姿而舉止微近佻　恐不足恃即觀此一書肆言情愛尤不齒於大雅彼將以十時至此吾當一試之遂點首微笑引手按壁間電鈴一像應聲入足恭候命錢授以一名片曰陳三爾持此片至申江大學請魏明德博士以十時過我并挾其Ｘ光鏡俱至謂吾有要事奉懇也僕罄折去錢嚙唇自笑曰吾將藉Ｘ光力爲璧兒選佳壻雀屏胡足恃哉 
（二） 
　　碧紗窗下有雙影並頭微漾於日影之中一爲俊逸之少年一則美女子也女手致瑰一低首默坐方以葱尖細捕其瓣作羞澀狀少年引目停注其面柔聲言曰小璧吾愛吾已上書尊翁乞其見許果吾事諧者則池荷作花時當與卿同飲合卺杯耳女微笑無語而頰上羞紅已透入雲鬚似與玫瑰鬭艶者少年又曰吾之愛卿匪言可喻直願以靈魂委之吾小璧足次一聽驅策然卿果愛吾否女微應曰吾固亦愛君寗有他腸果老父見允者吾身屬之君矣當是時有Ｘ光自鄰室中射入燭少年身而少年殊弗覺尙絮絮作情話無數蓋彼方沈酣於情夢之中忻悅極矣 
（三） 
二人之情話未已檐前鸚鵡掉舌作聲似亦效二人之情話者陳三忽挾一絶巨之影片施施入室磬折謂女曰老主人命以此片呈女公工請女公子察閱女視片忽大驚失色影中人非他蓋少年也上端題有數字曰曹芝生之眞相字至剛勁審爲老父所筆而最足觸目者則彼少年一身所有無不同矚其隠且一一放大羅列於側内衣囊中藏有鴉片烟膏合一蕩婦小影三蕩婦之情書七質肆中之質劵十五女怒極以影片示少年指小　令出少年容色立變返身鼠　去錢三省挺立門外拊掌嘯嗑而笑鸚鵡弄舌不復效情話亦作聲似嘲而女則已忲碧窗帘影問啜其泣矣 
　　五九生曰吾安得借此Ｘ光一燭彼賞國者之胸膈不知個中究有心肝否也 
[自由談之自由談] [  不冷]  
　　罷市　罷市萬不得已之舉也各人犧牲財産精神以請求於無效之政府政府其亦自愧否耶政府而苟有　毫之良心者亦必自有所悔否耶 
 
 
 

Page 16

 
 
   
 
