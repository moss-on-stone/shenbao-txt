# 1887 - 326 - 4905254

 

Page 1

 
 
[電報新書出售] [  申報館主啓]  
　　中國電報傳遞信息務須按照電碼方無訛誤是以電局刻有成書四遠出售俾發電信者得有遵循惟是銷場甚繁前所印者早經售罄現在重幾照印裝訂竣工仍託本館代賣遠近諸君欲購者祈向本舘及各外埠申昌書畫室並經理申報人價買可也 
[大題觀海告白] [  點石齋主人啓]  
　　制藝之作權輿於宋八股之法詳明史選舉志中由來舊矣國朝因之康熙三年改試策論至七年復以四書文取士自是遂爲定制國家用人雖數途並進而以科名爲重試士之法雖有經策而以制蓺爲先天下之士竭其才力以從事於此故老師宿儘操選政者皆視之爲金科玉律然限於邊幅不及備登閱者有遺珠之憾自滬上開設石印制蓺名目可謂備矣而擇之不精珉玉並登又不免有叢脞之嫌求其博而有要富而有倫蓋非易矣本齋久有此願豫爲博求國初以來珍本秘笈兼搆時下髦俊鴻文鉅製共集得文十萬餘首乃延聘高材碩望特設館舍甄綜加精條流不雜共選得文四萬首顔之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經　緯史興高采烈之作凡幽冷艱深之篇槪從陶汰近科取士力矯浮華文風丕變亟登初集者庶使操觚諸家得覩漢官之儀而識正始之音也二集則剛繁補缺題必求全刊譌存眞文惟其是名山藏稿時賢窻作不惜重貲收羅維殷凡已見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬瞻俱潔者也夫制蓺代聖賢立言必須原本經術近時墨裁聲調高朗之作未嘗不瓣香於先賢韞山隨園秋谷犢山諸家則又句梳字櫛其源出於劉熊諸前輩故農山振幾社之聲金壇接柳潭之武尋源溯委亦如詩家之三昧也此編體旣别裁篇又浩博多寶船家有其書矣然篇目不及文彚之多文彚多矣而又不及文府之備文府備矣而觀海視文府又多十中之四定於明春正月出書定價若干且俟成書後再登此白 
[咳問]  
　　浙東可人問於種榆山人胡君悅彭曰世上最多易生之病莫甚乎咳嗽治不如法累及終身其證每發於深秋而咳甚於三冬者此曷故耶之種榆山人胡君悅彭曰子邃於醫學請原其由以擴見聞種榆山人曰咳嗽者始於上而終於下六淫之邪從外而入七情之病由内而生從外而入者驅而逐之於外由内而生者調而養之於内若夫至冬而咳甚者以外邪搏其内飲故也曰近者自秋徂冬天無纎雨亢旱異常鮮見傷寒之症而獨甚於咳嗽者此又曷故耶曰内經所云秋傷寒於燥冬必咳嗽者是也蓋喉主天氣咽主地氣燥令下降肺氣先傷加以在泉之相火上下相逼若非精元葆養者其何能免蓋肺氣旣傷不能操下降之令肺之津液日就煩灼於是氣逆而爲咳嗽旣逆矣則脾亦不能獨治於是濕停而爲嗽是故咳而且嗽者金土交病也所以治燥咳之法宜清而肅使肺得清肅之令下通水道混典黏滯則不治咳而咳自無不化痰而痰自消若不知此雜藥亂用必致氣逆上種而咳較盛咳之不巴絡脉受傷血必從咳而出矣故曰治燥咳必用清肅之品職是故也此外咳症尙多前篇已將内經臟腑七情六淫之咳約略論及兹不重贅此外尚有三因之咳天行之嗽論咳較前尤爲精切不妨一再陳之以備稽考要知咳嗽諸症旣有風寒濕熱悒鬰食積粲咳之分復有乾血痰火酒濕久咳夜嗽以及天行咳嗽之别茲姑分晣而詳明之風咳者風乘肺經　塞聲重口乾喉癢語未竟而卽咳寒熱有汗脉浮惡風鼻流清涕寒咳者寒傷於肺咳甚聲啞脉緊寒熱無汗煩燥口渴遇寒而咳此寒包熱也熱嗽者傷於暑熱嗽則口燥聲嘶吐沬脉數煩熱引飲或咯血濕咳者濕勝脾也咳則身重骨節煩痛灑淅惡寒脉細苔膩四肢重着小便小利鬱嗽者卽咳火咳也乾咳無痰乃腎水衰敗火炎於肺有聲痰少面赤者是也勞嗽者盜汗出嗽不出聲上氣涎潮冐蒸發熱面色枯白兩顴時赤脉來弦數是也食積咳者食滯生痰咳嗽胸滿噫噯頻頻面色無常或如蟹爪路一黄一白是也氣嗽者七情積傷痰涎凝結或如敗絮或如梅核滯塞咽喉咯不出嚥不下婦女多有之痰嗽者痰出嗽止胸腕多滿泛汪欲嘔者是也乾咳者無痰而有聲皆由相火上冲肺液被爍故乾嗽無聲也血嗽者痰中帶血其色多紫喉間時有腥氣或吐血瘀症由打撲傷損而致酒嗽者酒性大熱因傷乎肺咳嗽不已遇酒更甚便搪溲赤久嗽者乃痰積肺脘久留黏滯如膠氣不升降是也火嗽者有聲痰夕面赤或煩渴引飲脉來洪數夏月爲多夜嗽者或邪入裏或陰素虚火炎水涸津液湧而爲痰是也天行嗽者時令不正人多感冐而咳嗽此外尙有哮喘短氣肺脹肺痿肺癰咳逆痰飲等證另詳拙論不及備載浙東可人曰頃聆咳嗽一症形容殆盡令人欽佩但不知西醫論咳之道有相暗合否乎種榆山人曰西醫論嗽迥乎不同且有古怪之病名曰炎證以爲人身中或有一處紅腫熱痛卽謂之炎并云白病中皆有炎證其論咳嗽之症則云咳嗽而喘呼吸不利是肺病証據蓋肺之總氣管分佈周身管中乾癢欲掻不得人卽咳嗽此症分别有痰無痰炎症先多乾咳久後必有多痰此痰乃氣管内所生之津液平人不多不少不清不薄略如蛋青若中有風氣則滿溢而出亦如蛋青攪之擾之則生泡沬也氣管中痰多肺卽不安必欲逼之使出痰出氣管始能自主有久病虚弱者痰不得出緣痰膠結於氣管氣虚無力逼送使出也凡咳嗽因炎證或傷於風但治其炎服表散藥炎退傷風止咳嗽自愈若耑療咳嗽無益也舉凡肺病必有痰與大小腸必有膠血同理若咳痰黏結或有血知肺中本體之病生炎若膿血交流不易分别蓋無無之人痰色青而不結有病則黏結或燮紅黑黄緑不定是膿法將清水試騐痰浮水面而膿沉水底因痰質輕清膿質濁故也再西醫論喘則云因肺中小氣管痰結塞住氣管忽然收縮氣不通行呼吸短促痰出乃减有日作數日而作者殆發時苦劇不安醫治無良法應用紙入硝水内浸濕晒乾置盆内燃點乘烟燄薰騰時以口吸養氣入肺内服樟腦鴉片酒一二錢更服姜末一分半白礬七厘共爲散水和服頻用熱油擦胸腕多吸熟烟可望漸止若咳肺經年累月而不愈者治法常令身暖四肢胸前用布巾浸熱水洗按避冷風内服樟腦鴉片酒及乙畢格散或白礬五七厘老人久咳身虚者每日服硫磺末一分能補火驅痰止嗽以上皆西醫論治嗽喘之大法也觀其論症却有虚實之分何其用藥純以香竄毒劣之口病旣不分七情六淫藥亦罔識陰陽補瀉意是風氣不同治法懸絶兹不細辨姑存一格以見中西醫學之殊頃荷下問聊陳豹斑之見質之明哲以爲然否 
[論旨恭錄]  
　　初八日太常寺題十一月初一日祭先醫廟奉旨遣續昌行禮兩廡遣周之楨李德昌各分獻欽此同日又題初八日冬至大祀天於圜丘奉旨朕親詣行禮四從壇遣恩慶兆玨英俟錫光各分獻欽此同日奉上諭廂藍旗蒙古都統榮祿着仍在紫禁城内騎馬欽此同日奉上諭止白旗漢軍都統長順廂黄旗滿洲副 
 
 

Page 2

 
 
都統文秀均着加恩在紫禁城内騎馬欽此 
[本館接奉電音]  
　　昨接在京訪事人發來電音内有本月十五日上諭三道敬謹譯登○十月十三日奉上諭閻敬銘奏病仍未痊懇請開缺一摺閻敬銘着賞假兩個月毋庸開缺欽此同日奉上諭麟書現在穿孝刑部尚書着紹祺兼署欽此同日奉上諭麟書現在穿孝所管正紅旂蒙古都統着長順署理欽此 
[湖墅火災]  
　　杭州武林門外湖墅於十二夜間忽遇祝融氏降臨湖墅水龍祗有三架近因兩架均在修理故東西兩道街後雖係大河取水甚便仍任烈燄飛揚一時未能撲滅城内更夫瞥見火光立卽傳鑼報警下城水龍瞬息間齊集武林門口城守營洋龍亦到守戎騎馬隨至奈守城弁兵以魚鑰已下例嚴啓閉不肯遽行開城迨中城上城水龍陸續到齊仍共在城頭觀望遥見火燄尚隨風飛舞不稍衰减忽聞輪蹄聲震地而來燭火光中見杭恊林總戎督帶親兵小隊並帶輪行洋龍由水師本署策騎疾馳八里飛至城下立飭開城於是城關大開城内水龍盡數相隨出城赶到阮公祠前彼此均竭力施救查該處距市尚遠除兩街之南北兩頭盡是空地並無相聨房屋兩街後面盡是靠河外兩街毗連屋宇共計大小六十七八間内有一缸鉢棧房一烟盒店一要貨店餘者均係住家以挑鹽爲業者城内水龍到後僅保得靠邊小屋數間倘得城門無阻斷不至一帶房屋頓成焦土也火熄回城已三鼓矣 
[王大宗師覆松屬一等生題]  
　　府公孫丑曰道則高矣美矣一章華公都子曰滕更之在門也一章奉司馬牛問仁 
[王大宗師覆松屬一等生題]  
　　府公孫丑曰道則高矣美矣一章華公都子曰滕更之在門也一章奉同馬牛問仁二章婁冉子退朝一章金樊遲重遊於舞雩之下二章上孟子曰逃墨一章南魯人爲長府六章青子曰色厲而内荏四章通塲詩題賦得手中一卷養魚經得魚字五言八韻 
[王大宗師科試南青童正塲題]  
　　南其舍諸至吾不如老農青尙德哉若人至愛之能勿勞乎次題以其小者二句賦得遠聞佳士輒心許得心字五言六韻 
[王大宗師科試松屬下四學一等生案]  
　　金山沈嘉樹王平格顧榴兪廷颺葉秉常程宗洛吳兆璜顧駿楊成育陶日章兪炳鈞丁鍾翰○上海朱樹新增性理范本禮廩史諭蔡爾康增古學趙履福附史諭趙世修廩古學汪廷弼附張在新附李鴻烺附秦榮光廩陸文麓附徐頌增廩劉至清廩王維泰稟蘇紹是廩周樹藩附秦錫田附古學葛尙質附秦錫圭附古學劉增祥廩金守智附凌貞鏞廩性理戴杰附凌貞銓附王樹善廩古學李邦黻附范熙澤附蘇紹柄廩李鴻振附古學○青浦吳學勤徐廷璣王家霖張世昌徐士駿蔣壽祺趙麟書張家麒倪國光金詠榴夏承曜徐公霖周蓮生朱寳善陳念慈唐賡颺陳承澍朱宫泮項鍾英王鳳儀南匯學案俟後抄到補登 
[鳳闕晴暉]  
　　初一日皇上辦事後於寅正二刻乘轎出乾清門走後左門太和門午門端門進太廟前門降輿步至前殿行時享禮禮成後步至前門徣輿仍進端門由舊路還宫所有各項執事人員均穿朝服預備卯正二刻皇上率王大臣入座吃肉○鄭州决口奉旨令部庫撥銀二百萬以備河工要需經管庫堂憲盤兌銀兩派員解往疉登前報初一日午刻又撥解第四批河工銀三十餘萬兩仍由大宛兩縣僱車按跕派兵護送由驛遞解河南聞再解二批方足二百萬之數○吏部因各館需用謄錄前次雖經招考而赴部投考者人數寥寥因再展限二十日俾衆周知○李蘭蓀大宗伯奉命查辦河工其大宗伯一缺奉旨以祁子和總憲世長署理於本月初二日辰時履任○吏部准雲南巡撫咨稱現出雲南普洱府威遠知事一缺滇省現無合例人員堪以擬補請由部揀員補放刻經吏部傳知候選府知事同知知事等員有請揀者限三日内取具同鄕京官印結塡寫履歴親供赴部投遞領有執照者呈騐執照可也○吏部示傳擬補廣州將軍衙門筆帖式李廣樟一員於十月初四日丑刻穿紅青褂備帶青褂補褂並荷包手巾赴左翼門外伺候帶領引見並傳該員於十月初二日午刻親赴本部以備演習口背履歴○本年兵丁軍政經欽派王大臣考騐馬步凡記有雙圈單圈之兵丁例得領銀當由各營將記圈兵丁造册咨部請領賞銀兹聞部庫於初二日開放由各營彚總領出回署再行分放查定例記雙圈者給銀六兩單圈者給銀五兩自咸同以後減成折放各營分放之數又未一律雙圈者關銀一兩有零單圈則僅一兩云○皇上時享太廟上祭時恭備捧遞福胙之光祿寺某員未克跪捧有失儀則經御前大臣指名糾叅奉旨交部察議欽此○初三晨由内捧出神肉二盤神餻一盤當經内監蘇拉等分送恭邸醇邸閻相國第此誠非常之榮也習晨均須專摺謝恩○廂白旗兵某甲於初三日在東安門内大街攔福協揆之輿訴稱本佐領下掌檔領催扣留旗人月餉不簇左袒魁生號米局訛賴旗人欠債未清懇求中堂拘傳領催米局到案秉公訊斷當經恊揆飭諭本地方官送交衙門訊理○京北昌平州屬各山礦苗頗旺有林劉二人擬招富戶集資試採禀請李傳相批准開辦已登前報兹聞該處附近民人偷採私銷者實繁有徒州屬吏役得規徇庇一經運往通津銷售卽以洋礦目之居氏因此獲利甚鉅而富戶等則相率隱匿不肯承辦坐使利源爲他人所佔良是可惜然則該管官何不嚴行封禁以杜偷採私銷哉○内務府掌儀司爲奏聞請旨事恭照九月二十七日孝慈高皇后忌辰例應派近支王公詣奉先殿行禮查此次輪應奉恩輔國公載澤恭往致祭奉旨知道了欽此○前報記戶部條奏停支八旗官員俸米折色弁兵甲米折色各銀兩云云兹聞臣工條奏略謂前蒙特恩賞回官兵俸餉開放十成甫及二年官兵當差尙猶不敷度日維艱貧苦在所不免當此元氣未復之時若遽將俸米甲米折色兩欵遽予停放誠恐官兵日食維艱所關甚鉅究不若擬將官員養廉一項一律暫停開支仍將俸米甲米折色照舊開放似此一轉移間綜核養廉之數倍于折色兩欵矣奉旨此奏交戶部妥爲核議○吏部行知各部九卿侍衛處等衙門内開雲貴總督衙門筆帖式期滿咨部揀員前往接替相應行文各衙門於京察列入一等之筆帖式中擇其通曉繙譯滿文者保送一二員造具履歴咨覆本部以備彚　揀選帶領引見恭候派往○續燕甫少宗伯之女公子許字前都統承恩公廣科之公子灝諏吉九月十六日　娶少宗伯備具粧奩一百六十餘抬光彩陸離不可名狀自東安門外燒酒胡同送往廣邸沿途觀者實繁有徒○奉宸院大臣以三海水尚不足轉瞬冬令誠恐不敷凍冰遂檄令昆明湖長春橋等處一律提閘放水俾資　注○宣武門内二龍坑南下崗廂藍旗步軍校某中之弟某乙由家赶來持刀自刎家屬赶爲援救而乙已倒地云殂矣當卽呈報本管地方官禀官詣騐甲則自已投案候訊至乙因何遽萌短見尚未詢明也○前獲倉匪穆七巴狗頭金五小軍師玉二等數名解交刑部研訊供出現充戶部庫兵甲乙丙丁四人曾與通同窩贓銷售旋經傳訊該庫兵僉稱該倉匪等前經迭次訛索銀錢未遂所欲以致挾嫌誣供想聽訟者燭照如神不難水落石出也○禮部行文各處稱十月初一日孟冬時享太廟皇上親詣行禮所有各項人員俱於午門前跪送跪卽除屇時由本部曁吏兵二部都察院派員稽察收取職名外相應行知各衙門查明有無跪迎跪送官員務於三日内咨覆以憑核辦○左右翼技勇練兵隊於九月二十五日黎明時齊赴安定德勝門外兩黄旗教　預備該管官會同神機營委員閱看合操○九月二十三日夜密雨終宵次晨朔風大作寒氣逼人雖御重裘仍瑟縮若宿鷺魚缸中冰厚一寸以外護城河水亦已結就魚鱗此爲今歲見冰之始故綴錄之 
[械門不休]  
　　閩友云有各自洋口來遊言及上月十九日江西帮鹽船與汀州帮米船因爭停泊渡頭互相口角彼此械門各有死傷入 
 
 

Page 3

 
 
夜三鼓許不知何人驀抛火藥包以致赤熛怒熾鹽船漁艇小舟遇火卽然紅映波心無異赤城霞起是處街道後俱枕溪鋪戶二百餘家立刻悉爲灰燼官運局委員張雨文鹺尹正在黑甜鄕中聞警張皇不及穿衣踰垣逃命局中諸物盡付丙丁踰二日兩帮又鏖戰一塲江西船一無軍器汀州船以洋鎗擊之遂獲大勝擊斃江西船上人至百餘名之多泰寗縣羅南樵大令東之聞報馳往諭令各退十里江西帮船只退二里許汀州帮船梗諭不遵大令勸諭再三始退泊十里外江西帮見汀州帮退讓又於是晚整隊窮追兩軍交綏汀州船氣爲之挫約斃三四十人居民横被池魚之殃焚燬數十戶汀州帮人咸咎大令之不善膽敢將大轎擊壞且復舉火焚之大令見兩帮互門不休飛電到閩禀知大憲大憲委令華小初鹺尹文浩前往估騐被燬鹽倉價值一面電飭總理恪靖營務處劉康俟觀察及現辦延平厘局秋嘉禾司馬就近查辦按械門之處爲長樂建甯泰甯等縣交界之區平日俱以甌脫視之有事則縣官互相推諉以故變生倉猝竟至釀此禍端也 
[穗城紀事]  
　　新選澄邁縣張大令文林近經藩憲發往瓊州差遣奉札後卽向各憲禀辭忽忽就道○去年大憲曾於西關華林寺内設立水陸緝捕營委補用州田剌史明耀管帶刻因餉項不敷已將是營裁撤矣○張香濤制軍於春間派製造局委員張二尹煥斗携帶機器赴廣西開挖險灘嗣以灘水甚漲未能奏手現届冬令霜清水落制軍復飭二尹趕往開挖毋得延悮○廣州城隍神玉印前因神誕開用誤跌於地以致破壞邇經府署差役集貲重雕玉印一顆於初二日用亭宇儀仗送入廟中善男信女均入廟進香默爲祈禱廟前一帶擁擠異常大有連袂成帷揮汗如雨之槪○前月某日有棍徒六人假裝番禺縣官差下鄕辦案所過之處肆意勒索經人看破拘拿到縣楊大令親提審問　供姓方名玉田塘下鄕人因被鄰村陳姓覇佔用畝若干心實不甘不得已假造官差親臨踏勘拘陳姓父老笞責一番以雪前恨大令訊得實情飭令先行監禁卽將案由申詳上憲按律治罪 
[力杜鑽營]  
　　仕途擁擠大小班皆然而佐雜一班爲尤甚竟有到省十餘年而不得一差一缺者補署無期差委無望隨班聽鼓望眼將穿其情景原自可憐然人浮於事爲上司者亦惟示之以公又安得廣夏知萬間使一省閒員盡歡顔哉蘇省候補佐雜人員中有久無差委苦不堪言者近聞浙省委員派充釐局司事新章于是羣聚而謀擬具禀大憲請照浙省章程每厘局酌派二三員改司事名目爲司員以示體恤貧員此議一出喜而署名者十八人聨名通禀撫藩臬三大憲崧中丞接閱禀詞大爲批駁略謂近來釐捐弊竇已屬防不勝防恐一經派委必至百弊叢生變本加厲且向來亦無此章程所禀未免荒謬飭司將具禀之劉某等十八員一律註册永不准差委補署以示懲儆說者謂中丞防微杜漸老成碩晝頗有古大臣風也 
[揚城失火]  
　　十一日寅刻揚州舊城中小街某姓家失愼其時居民咸在睡鄕聞警起視已烈燄飛騰不可嚮邇該處左近房屋現因府試改作考寓各士子頗受虚驚幸地方文武員弁齊集布置洋水龍竭力澆灌始得應手而滅聞共焚去草屋十餘椽人口皆得無恙同時西門外某姓草屋亦不戒於火勢同拉配摧枯霎時間十餘家盡成焦土迨水龍奔至吳回氏早已返斾矣又初十日午刻東關城内田家巷某姓住屋三間因午炊不愼亦遭回祿該處居民櫛比幸撲救迅速未致殃及池魚也 
[稽查婦女]  
　　昨晨蘇松大兵備道龔觀察偕蔡二源太守至普育堂查點發堂婦女堂董設冥欵留太守因照會英領事并飭差知照捕房停訊一日 
[鴇兒鎩羽]  
　　鴇婦陸陳氏姑蘇人昨各杜壽才索夜度資因之口角杜忿甚隨手以鴉片烟鎗向毆致傷該鴇頭顱鮮血淋漓奔赴捕房申訴捕頭騐明屬實拘杜一併移送英公堂蔡太守飭將杜交差看管命該鴇靜候庭察斷 
[鄕村失火]  
　　寳山縣屬陸家行鎭附近有陳姓庄焉村農數十家耕於斯織於斯幾如世外桃源不知塵寰中事十四晚鼉更三轉忽不戒於火霎時間烈焰冲天加以瘋瘋西風助之爲虐鄕村並無救火具任其隨處延燒將及黎明方得告熄計被焚平房四十餘椽西風衰柳間惟剩岌岌危垣斜照殘陽一抹吳回之燄誠可畏也 
[縣署瑣案]  
　　山左人逍恒順於今年夏間販運紫草來申寓居大東門外登豐客棧卽將紫草托該棧兠銷旋該棧移至城内天官牌樓趙以貨銀尙未收清隨至城内前日趙忽病斃昨由棧主朱栢堂協同該處十鋪地甲張勝投縣報請騐屍值日差告知門丁禀明帮審委員王雁臣司馬著候核示施行○前日宏義肇隆等猪行扭泰昌肉鋪主戎慶芳投縣訴稱被欠貨洋六百餘元叩求追繳至晚由王司馬升堂訊究宏義等均遣夥投案訴稱小的等四户共被戎欠洋六百餘元向索遷延今忽避匿尋見扭案叩乞究追戎稱小的被各户欠錢一時不克往收叩求寛限司馬飭將戎發待質公所押候究追並飭該行夥等各將帳據檢呈 
[法界捕房瑣案]  
　　昨報列金利源小工在小東門外徐王氏花烟館肇事云云昨晨王司馬臨捕房飭提該氏及陳阿海至案研問陳供小的至伊家吸烟伊說小的拆梢因之打架小的月得工資洋七八元豈有拆梢之理司馬謂爾去吸烟何至鳴捕遂判笞陳四十板着將昨日供出之陸寳芝追來再爲核辦○日前顧王氏控稱被竊衣服由捕房獲住小竊陸三寳送案陸供因尋師父至新橋堍某姓家伊家正在賭博因憎小的聲高是以誣竊送案小的身穿馬褂亦已被褫司馬著句探帶同杏覆昨晨陳關林章悅昌陸金福投案訴稱小的等均係該氏鄰居願作証人司馬謂該氏到否答稱未到司馬詰章曰汝稱該氏爲姊但該氏並不姓章是何道理章一味含糊司馬判將陸掌頰一十下從寛釋出○前報紀南市裕發興米行等控龔濮如欠洋一節案懸匝月尚未了結昨晨王司馬在捕房原告投案請追司馬謂本分府惟爲爾比追而已爾亦須在外料理龔無人肯保著仍比責還押 
[書潤助賑]  
　　盛君倚闌夙工六法遒健絶倫今願以書潤全數充賑計摺扇一角女扇三角泥金加倍琴條每條一角琴對二角楹聨四角七八言同大件及團扇均不收址五天取件來往信力自給由上海四馬路浦灘文報局内賑所代收代付[  文報局賑所代啓]  
[上海陳家木橋電局豫賑處事略]  
　　啓者現因沉災未澹捐欵日衰刊刻河南皖北水災賑捐册專就知好善士中分託代募惟昨經報館友人面稱清單户數過繁報中實不能容囑代轉致各公所删繁就簡各登總數等語敝同人於光緒三年在蘇州桃花塢倡設協賑公所之始却於報中登明某號册某人募幾户共若干蓋已每册掣一總收票載明總數存於經募善士之手又照總數每户具小收票分交輸捐善士　據數有稽核則弊欲舞而不能票可爲憑則輸捐者不見登報而亦信矣現擬凡經敝處已掣小票者均列總數於報但由代收公所掣票者仍按户詳登想各處善士當不疑弊混也○再此次豫省水災皖北實當其衝故不能不豫皖並賑敝處於十月十六日以後收票均載河南皖北振捐字樣以醒眉目實則二而一者也○疚心無力人前席借箸客賜書或意義深遠或輕而易舉均已遵行宋公議論明通尤爲欽佩無從投復登報奉陳家福頓首 
[憶舊]  
　　採徧桑枝與柘枝提籠歸去夕陽遲使君欲問春消息尚是羅敷未嫁時落花成陣草成茵一縷春雲逐暗塵我欲贈君雙玉珮蘼蕪山下怕逢人家住青溪東復東小桃門外可憐紅他年若寄相思字紫燕西飛趁好風而今不復賦高唐峽雨巫雲兩渺茫惟有　閭 
 
 

Page 4

 
 
城上月時時照見旅人賜 
[上海海防廳署賑捐局收數清單]  
　　江蘇湘淮各營及水師輪船捐規銀三千兩沙船商三千八百四十四八錢一分九厘前太倉州吳一千九十六兩又代募洋二百六十元合德堂聶一千二百兩嚴殿卿嚴彤甫一千兩廣西補用同知聶李朗民二户各一千兩茶業七百九兩二錢二分綢緞業七百兩花業三百兩洋藥業二百四十兩潮州三帮糖業二百二十兩合德堂聶一百七十六兩煤炭業一百六十兩王懷三張維賢唐蘿輝堂鮮魚業以上四户各一百兩鐵業顔料漆業以上二户各八十兩靛青公所六十兩宜昌船局四十六兩三錢五分韋文圃染坊業以上二户各五十兩冲臘梗業火腿業各四百兩葷油業三十八兩油蔴業三十七兩磚灰業三十六兩願繡業三十二兩銅錫業珠寶玉器業筆墨業以上三户各三十兩素燭業紹酒業各二十八兩香業二十六兩磁器業鞋業各三十四兩南北貨業唐翹卿各二十兩醃臘業十八兩鄭募十兩四分金箔業八兩招商局一萬用洋藥鎭董鄭清瑞等五千兩保大船六兩一錢洋三十七元南北市錢業絲業衆商各洋三千元洋藥董郭紹揚等楊箎房各洋一千元典業租界質業各洋八百元南北市洋貨西帮票號各洋四百八十元朱悅生葉成忠各洋四百元布業洋三百三十元洋藥董郭紹揚參藥飲片業各洋三百元油豆米餅業醫園業各洋二百五十元蘇寗洋貨業二百三十元銀爐業銀樓業各洋二百四十元補讀軒宋建帮花糖洋貨業各洋二百二十元探花主人奚喬竹村馬三畏堂笠山草堂李陳藻春殷韮　油酒業以上七户各二百元同文書局洋一百六十六元四角津東帮洋貨業一百六十元毛春生張友三各洋一百五十元板業洋一百四十元茶葉店皮貨業各洋一百三十元南市質業紙箔業各洋一百二十元陳旭堂劉聽泉朱錫山朱星橋孫少芙王克明方秀甫葉雨村徐小岸梅書堂湯少谷朱滋仁周禮莊何松亭黄杏樵樂善居士木業公帮京貨帽業窰貨業水旱烟業香港招商局豐順輪船福州船局衣莊業吉雲居以上二十五户各洋一百元書坊業牛羊業各洋八十元李富澤堂洋七十八元五角零剪業洋六十七元高子壞經募洋六十一元一角福州水乾果布業洋六十元梅玉書陳可良王瑞堂劉世經鮑佑親九江船局新加　船局唐鳳墀鍾寅伯曾瓊記一簣山樵北市水菓業以上十二户各洋五十元北市靛業南市水菓絲線　鬚業北市銀樓業坑砂毛骨業江永輪船廣利輪船以上七户各洋四十元何子佑經募洋三十九元江天輪船洋三十六元方勝濤洋三十五元拱北輪船洋三十三元趙馥壽俞榮堂黄大鏞杭州布貨各業寗帮酒舘以上五户各洋三十元木器業洋二十六元九角繭綢業洋二十五元鴻吉號有心無力子洋二十四元海味業洋二十二元箋扇業洋二十元六角張誠德堂廣帮葷油業竹行業治坊業廣業毡草帽業釘鞋業猪行點石張菊秋席正甫以上十一户各洋二十元水烟袋業洋十九元五角綿綢業冰　業各洋十八元蘇本帮茶食業洋十六元鄭秀山葦燭業二户各洋十五元海定輪船洋十三元復新園太和舘筍乾業蔴袋業以上四户各洋十二元圖南輪船洋十一元王念劬順昌和昌成樹業密帮茶食業津東帮棧以上六户各洋十元陳順興冰廠洋八元翠毛業洋六元陳耕山等香山後人各洋五元京緞公所洋一百五十五元九角七分九厘邵子香洋十八元一角蘇嘉松上海布業各商錢一百千文震澤縣募洋十元華亭縣楊募洋一千二百七十九元錢十三千二百四文奉賢縣陳募洋二百元　縣張募洋八百九十元九角金山縣夏募洋三百二十一元南　縣蔣募洋一千二百二十元青浦縣錢募洋四百六十元又洋六十九元川沙廳倪募洋一百元鎭洋縣梁募洋二百七十二元嘉定縣龍募洋二百十五元錢三十五千三十二文寶山縣葛募洋七百三十四元崇明縣吳募洋二百元以上共收規銀三萬九百三十七兩五錢二分九厘又英洋二萬七千七百四十四元七分九厘錢一百四十八千二百六十六文合規銀二萬二百三十九兩二厘統計共收規銀五萬一千一百七十六兩五錢三分一厘現俱掃解除前太倉州吳廣西補用同知聶專案請坊及洋藥董鄭清瑞等邵之香京緞公所罰捐扣奬外均製給印票現在核奬展限至十月底截止其未經請奬者速至海防廳署奬局報請爲要如再逾限作爲廢紙[  原辦賑捐滬局同人謹啓]  
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年十月初七日京報全錄]  
　　宮門抄○豫撫倪奏黄河南岸請旨及時興築片○又奏武陟縣沁河漫溢籌欵賑撫片○又奏竭誠籌辦河工賑撫情形片○又奏新任臬司到省赴任片○又奏叅革三等侍衛王德超提省嚴訊片○又奏輕車減從查勘賑務片○又奏叅革河工道員片○河督成奏請漫口地方府州各員免其議處片又奏廉放賑片○將軍載奏請留孝陵總管片○晉撫剛奏候補知州章士傑堪以繁缺補用片○陜督譚奏揀員借補陜安鎭孝義營都可摺○廣西撫李奏委署知府片○十月初七日兵部太常寺太僕寺正黄值日無引見○海英續假十日○召見軍機烏拉喜崇阿廖壽恒睿王崇禮○○倪文蔚片再臣往來工次經過南岸上中下三廳自鄭工漫口之後大溜南越河灘涸出全露堤根沿河埽壩大半殘缺而中河廳爲尤甚蓋緣八月初間異漲奇險環生工頭二三四五等堡埽叚坍塌百餘丈堤身僅存一綫若非補築完固將來大工合龍水歸故道回瀾撞擊在在堪虞淮河工向例霜降以後停止修防可否請旨飭下河臣乘此灘乾飭令道廳及時興築庶可防患未然而收事半功倍之効臣爲先事補救起見　否有當伏祈聖鑒謹奏奉硃批着咨行成孚督飭廳員及時認眞修築欽此○○倪文蔚片再武陟縣小揚莊沁河漫溢情形臣已兩次馳奏在案兹據彰衛懷道曹秉哲禀小揚莊口門現已飭該署縣李標鳳集夫購料盤築裹頭口門不致續塌計被淹六十餘村人口幸無淹斃秋禾廬舍多就淪陷現搭蓋席棚以備棲止並碾動常平新倉谷石設廠煮賑妥爲撫輯災黎等情除飭賑撫局再爲籌撥銀兩轉發該署縣俾資接濟外理合附片具陳伏乞聖鑒謹奏奉硃批知道了卽飭該縣妥爲賑撫毋任失所欽此○○倪文蔚片再臣於赴工途次奉到九月初二日上諭前據倪文蔚奏請截留賑需銀三十萬兩業經允准並欽奉懿發内帑銀十萬兩廣爲散放聖慈宥旰焦勞不惜鉅帑拯救災區該撫具有天良自必核實妥辦並着將籌賑各節速卽奏聞以慰厪系欽此仰見皇太后皇上軫念災黎仁施稠迭凡兹臣庶感激涕零伏查籌賑各節並合各屬被水情形業已遵奉諭旨恭摺奏聞惟念臣以輇材蒙恩畀以封疆重任所有地方一切事宜自當殫竭血誠盡心籌辦獨河工積習太深在工人員皆有向來成例在胸不能因時因事核實推求夙夜思維曷勝焦灼臣旣承簡命自當盡其愚悃破除成見親自督率每事撙節辦理總期工堅而費不糜早日合龍以救民生倒懸之苦庶可仰慰宸厪理合附片陳明伏乞聖鑒謹奏奉硃批工員浮冐儈减積習已深糜帑誤工胥由此輩着該撫隨時嚴查破除情面遇有前項情弊立卽據寔奏叅從嚴懲辦毋稍瞻徇欽此○○倪文蔚片再新任按察使賈致恩現已到省應飭赴任用專責成除檄飭遵照外理合附片陳明伏乞聖鑒謹奏奉硃批知道了欽此○○倪文蔚片再宜陽縣在籍三等侍衛王德超居鄕武斷縱子王世榮窩留刀匪王虎變經民人張雙赴縣呈控引差圍拿王世榮竟敢糾衆奪犯並將引拿之民人張雙捉回毆打斃命該縣將王德超拘獲屢訊狡供不認又不將伊子王世榮交案實屬藐法横行恃符刁抗據河陜汝道禀請奏叅革審前來相應請旨將三等侍衛王德超卽行斥革俾便提省發司嚴訊勒交伊子王世榮並刀匪王虎變等澈訊懲辦用彰法紀而儆蒙强除分别咨行外謹附片具陳伏乞聖鑒訓示謹奏奉硃批土德超着卽行斥革餘着照所議辦理該部知道欽此○○倪文蔚片再現在被水災區較廣籌辦賑撫臣擬輕車减從親詣上下游查勘被災情形稽核賑務定于九月初八日出省署中日行公事照例檄委潘司代拆代行遇有緊要事件仍包封送臣行次核辦以昭愼重省城外災民未多人情尚稱安謐理合附片陳明伏乞聖鑒謹奏奉硃批知道了欽此○○倪文蔚片再候補道董克紹薛福年均係河員出身鄭工漫决後河臣卽函商調赴工次分司兩壩趕築裹頭臣開誠布公反覆告誡詎節次嚴催該道等直至八月二十五日始行動工臣於九月初四日赴工履勘東隄裹頭已成西隄亦將蕆事正擬接辦壩基引河等工該道等因未接會委之札復欲辭差河臣焦灼萬分函商臣早日給札俾專責成該道等以監司大員值此奇災於河務果有所長宜如何感激馳驅出謀發慮奮勉圖功乃竟玩愒因循不知振作不特負臣慇懃告誡之意亦大負河臣推誠委任之心若不卽時奏叅無以儆効尤而破錮習相應請旨將候補道董克紹薛福年摘去頂戴留工差遺以觀後效倘仍不知愧奮當再從嚴叅辦合併陳明伏乞聖鑒訓示謹奏奉硃批董克紹薛福年着先行革職仍留工差遣倘再不知奮勉卽行從嚴叅辦該部知道欽此○○成孚片再奴才接准吏部咨開以上南廳鄭州下汛漫口一案所有應叅地方府州應議職名送部核議等因當經移咨河南撫臣倪文蔚飭查去後兹准咨覆查此案上南河廳鄭州下汎十堡漫口應議地方協防知州係實任鄭州知州馬玉麟兼轄恊防知府係開封府知府孫雲錦照例開列職名咨送前來查黄水漫溢成口該管府州協防不力咎無可辭但孫雲錦調補開封府於本年七月十二日接印任事未久鄭州知州馬玉麟於工次催料集夫尚屬奮勉似此情有可原合無仰懇天恩量予末減之處出自聖裁理合附片陳明謹奏奉硃批孫雲錦着加恩免其議處馬玉麟着交部察議欽此○○成孚片再漫口一帶附近灾黎雖係事先避居隄頂尚無損傷人口而風餐露宿情殊可憫當經奴才捐廉銀二千兩易錢三千餘串分委妥員購備饃餅席片散放急賑一面雇覓船隻分投拯救共於鄭州中牟境内先後救出男婦大小五千餘名口分别資遣安置一面咨由撫臣委員來工妥爲撫恤嗣因興辦裹頭工程復經奴才飭令委員會同紳士將兩壩隄居災民優給錢資東遷於楊榴東漳各寨西遷於京水寨搭棚棲止以免工所滋擾兹復瞬交冬令凍餒堪虞除捐製棉衣二千件以備分散外並擬於適中之楊榴添設粥廠煮賑應需經費仍由奴才倡率黄運兩河僚屬捐廉籌辦至省中賑撫總局奴才曾亦勉捐廉銀一千五百兩以助賑需理合一併附片陳明伏乞聖鑒謹奏奉硃批知道了欽此○○奴才載遷榮頤跪奏爲總管年滿循案陳請留任恭摺奏聞仰祈聖鑒事竊查東陵設立總管五員辦理八旗事務必須識練老成管轄嚴肅以資治理每届任滿例應咨送京旗帶領引見如有熟悉差務管轄巖肅者向准陳請留任歴經遣辦在案今據孝陵總管椿齡報稱職係鑲藍旗滿洲德元佐領下人年五十七歲於光緒八年十二月内任滿由京旗帶領引見奉旨孝陵總管留任五年欽此自光緒九年正月二十一日到任起連閏扣至十三年十一月二十一日任滿五年等情呈請核辦前來查總管椿齡又届五年任滿自應照例咨送京旗帶領引見惟該總管椿齡係由本處翼長補放今職旗務熟悉管轄嚴肅實屬人地相宜合無仰懇天恩俯准將總管椿齡再留一任以資熟手並請免其送亦引見可否之處奴才等未敢擅便恭候欽定理合恭摺奏聞伏乞皇太后皇上聖鑒訓示遵行謹奏奉硃批着照所請兵部知道欽此○○剛毅片再准部咨道府州縣無論何項榮績保歸候補班人員應請到省一年後詳加考核分别繁簡補用等因歴經遵辦在案兹查候補知州章士傑到省一年期滿據藩臬兩司會詳前來臣查該員辦事勤能講求吏治堪以每缺補用除履歴清册咨部外理合附片陳明伏乞聖鑒謹奏奉硃批吏部知道欽此○○頭品頂戴陜甘總督臣譚鍾麟跪奏爲揀員借補都司要缺以裨營伍恭摺仰祈聖鑒事竊陜西陜安鎭屬孝義營都司員缺前請以記名總兵孟興銘借補嗣准部咨該員係記名總兵今借補都司核與限制不符應毋庸議其孝義營都司員缺應另揀合例人員請補等因當經轉飭遵照去後兹據陜安鎭總兵姚文廣呈稱揀選得升用副將留陜西儘先叅將朱光斗才具精明營伍練逹堪以借補孝義營都司呈請酌補前來臣查朱光斗年强才明任事勤奮以之借補都司洵堪勝任合無仰懇天恩俯念員缺緊要准以朱光斗借補孝義營都司以期得力如蒙俞允俟接准部覆卽行給咨赴部引見以符定制除將該員履歴清册咨部外謹曾同陜西固原提臣雷正綰合詞恭摺具陳伏乞皇太后皇上聖鑒訓示謹奏奉硃批兵部議奏欽此○○李秉衡片再署慶遠府知府殷紹棠病故所遺員缺查有補用知府陳明金勤幹精審爲守兼優熟習地方情形堪以前往署理又柳州府知府熊壽山在任病故所遺員缺查有調回内地候升俸滿龍州同知唐鳳翔老成幹練任事實心堪以委令前赴署理據藩臬兩司會詳前來除分檄遵照外理合循例附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒十三年十月初八日京報全錄]  
　　宮門抄諭旨三道錄前○發抄旨四道○直督李奏東明黄河續出巨險竭力搶辦摺○豫撫倪奏沁河漫口設法疏築並籌辦賑濟摺○又奏鄭州决口籌欵賑撫片○將軍色奏自藏至川途中阻滯並由川起程日期摺○鄂撫奎奏撥解京餉鹽厘銀兩片○十月初八日刑部都察院大理寺正白旗值日無引見○關防衙門奏十五日大高殿拜表謨貝子行禮○内務府呈進三九盒○召見軍機松森清安徐樹銘橚貝子○發抄楊昌濬奏林亮升補台灣南路營叅將奉硃批兵部議奏欽此○又叅將徐春林仍以叅將留省　用奉硃批　部議奏欽此○又請以寍洋令羅金誥與宜蘭令章國均對調奉硃批吏部議奏欽此○又錢糧未完一分以上各員奉硃批户部議奏單併發欽此○○大學士直隸總督一等伯臣李鴻章跪奏爲東明黄河南堤前因續出巨險危殆萬分竭力搶辦平穩另行添撥經費恭摺仰祈聖鑒事竊直境東明黄河形勢北高南下大溜愈趨愈南沿堤六十里節節皆成巨險廂埽已至數百叚廻非從前情形可比本届歲修工欵先京上中下三汛老險擇要撙節預估僅合銀七萬三千餘兩分别修培其稍可從緩者皆未估購料物嗣因七月初上汛八鋪陡出新險添做埽叚搪護須添撥另案銀四萬八千餘兩業經奏報在案旋據大順廣道誠勳迭次詳稱本届河水之大爲數十年所未有白露以後東汪洋縱恣一望無涯河内村莊皆成澤國大溜忽揚忽挫驚濤駭浪摇撼全堤上汛八鋪新險甫經搶護就緒而十鋪龍姑廟遽被刷動尚擬傍堤生根跨越竄溝就村基築一大挑壩以資捍衛並添調練軍分布各汎險工合力修搶不意大溜緊逼將龍姑廟村基頃刻刷盡十鋪頓生巨險坎前水深四五丈不得不就坎搶築壩基赶緊添下埽叚並帮大堤後戧以支危局乃自七月二十九日起風雨交作經旬不止取土運料皆極艱難日夜設法催僭冐雨搶護始下新埽六叚挑壩台二十餘丈而河水迭長每下一埽非十數坏不能到底溜更泃湧遂節圈刷堤身紛紛傾塌中有數十丈已被塌盡幾致不守近堤村户逃徙一空城廂内外亦皆騷動存亡已在於呼吸實屬危殆萬分經該道飭東明縣飛募遠村人民前往帮搶並催令各牌甲速運土料加價收買不分曉夜風雨嚴督員弁兵夫沾體塗足加勁搶辦一面赶築後戧一面速下埽隨冲隨補力與水爭直至八月十四日上游鄭　漫口後東明河水漸落方得停工計做新埽二十九叚用稭料一百七十四萬束合銀三萬三千餘兩麻柳等項合銀七千六百餘兩帮做後戧方價連添募夫工合銀六千四百餘兩統共需銀四萬七千餘兩詳請添撥聲明上汛十鋪從前有龍姑廟村屏蔽今村基冲蕩無餘河流緊逼堤身塌至二百餘丈實係非常之險出於意外此項工程旣非原估續估所及仍請另案造銷本届豫東均有漫口而直境巨險竟得保全北岸高阜民　亦破而南岸當冲獨能無恙實賴不惜工料撒手搶辦得轉危爲安否則鄭州之患恐在東明等情具詳前來臣查明南堤近因山東下游河身淤阻工程益形繁重防守倍極艱難僅准估歲欵銀七萬數千兩擇要廂護本不能預估新險乃今届伏秋河水異常猛長沿堤險工林立修搶晝夜不停歲料早已用盡七月初上汛八鋪新險曾添撥銀四萬八千餘兩未幾而該汛十鋪又生新險堤身已塌至二百餘丈並將附堤村基冲去足見水力之猛其時情形岌岌可危得失間不容髮該堤關係大局自不得不帮做後戧添下埽叚赶緊撒手搶護斷不得惜費貽悞所幸人心踊躍兵民合力抵禦始得挽此狂瀾轉危爲安臣迭經批檄嚴查雖所費較往届爲多而所全實屬不少據詳共用銀四萬七千餘兩逐加稽核尚無浮冐旣不在所估續請之内已飭藩司練餉局竭力湊撥以免料户工夫追呼失信仍照章另案造報不與歲欵及前次另案　併至直境内河身淤墊已久並有挺出沙嘴之處現旣上游漫口正河斷流應飭該道督同文琥詳細察勘及時擇要切灘挖淤加培堤身卽歸來年歲欵辦理庶鄭州堵合後稍有預備理合恭摺具陳伏乞皇太后皇上聖鑒訓示勅部查照謹奏奉硃批該部知道欽此○○河南巡撫臣倪文蔚跪奏爲武陟縣小揚莊沁河漫口塌寛現在設法疏築並籌辦賑濟情形請將管河失事人員分别議處恭摺馳陳仰祈聖鑒事竊臣前因武陟縣小揚莊無工沁堤被水漫溢當將大槪情形由驛馳奏並飭司委員馳勘一面籌欵解道賑濟去後兹據署武陟縣知縣李標鳳禀稱該處漫口正督紳設法堵築奈風狂雨驟水勢過猛全河掣歸口門下注刷寛一百四十餘丈口門以内三面皆堤水無出路致浸及南關護城堤經該道曁該署縣多方搶護復經鄕民於下游方陵外灘抽溝二道挖堤數十丈放水仍由沁入黄現將疲水災黎妥爲拯救散放急賑並盤築小揚莊漫口方陵水門兩處裹頭以免續塌等情旋據新任彰衛懷道曹秉哲查明禀同前由世查沁河工程自光緒九年始經前撫臣鹿傳霖奏定改爲官督紳辦每年由司庫撥銀二萬四千兩交河内武陟兩縣分領以資修守此次漫口堤　雖係向日無工處所第　官紳等旣責有攸歸疎防之咎究無可辭相應請旨將前署彰衛懷道候補道王維翰現署武陟縣請補寳豐縣知縣李標鳳交部分别議處以示懲儆懷慶府知府卓景濂正當考試未及臨工可否免議之處出自逾格鴻施其該縣紳士有承辦之責俟由道查取職名到日另行奏請議處除飭查被淹村莊户口妥籌撫恤並赶緊勘估堵合工程覆核奏報請欵辦理外所有續查沁河漫口情形及請將失事人員議處緣由理合會同河臣成孚恭摺馳陳伏乞皇太后皇上聖鑒訓示謹奏奉硃批覽奏已悉着卽督飭所屬將漫口赶緊堵合辦理續塌並查明被淹村莊户口妥籌撫恤王　翰李標鳳均着交部分别議處卓景濂着加恩免其議處餘休議該部知道此○○倪文蔚片再臣接准直隸督臣李鴻章電稱欽奉初七日上諭河南鄭州决口下游被水成灾業經欽奉懿旨特發欽帑銀十萬兩並准倪文蔚所請截留銀三十萬兩俾資賑撫籌因欽此欽遵仰見宵旰憂厪恩膏渥沛臣民欽仰感戴同深除俟内項米石水脚運費等項分解到豫核實散放外一面將諭旨敬謹刊刻謄黄徧行張貼咸使周知以廣皇仁而綏民志理合附片此陳伏乞聖鑒謹奏奉硃批知道了欽此○○奴才色楞額跪奏　奴才自藏至川途中雨水阻滯並由川起程日期恭摺奏祈聖鑒事竊奴才本年四月間交卸駐藏大臣印務隨於二十日束裝逕發當將起程日期具摺馳報在案伏念奴才前期請覲仰荷恩俞知萬里籌邊久關宸厪故凡隨身行李應用烏拉在在早爲准備俾得遄行無如藏衛道逾崎嶇險遠本與内地廻殊加末冬春積雪入夏消融山谿陡滑異常碍難長驅直進嗣於閏四月二十四日行次瓦合寨地方承准軍機大臣字寄光緒十三年四月以一日奉上諭文碩自簡任駐藏大臣後於上年二月請訓赴任迄今已逾一年尚未據報到任實屬任意遷延欽此遵旨寄信前十等因准此跪讀之下仰見聖明眷顧邊圻期望深切下懷倍增感悚益加竭力　程於六月間馳抵打箭鑪廳竊意入口之後或可來行詎由鑪至省因秋霖屢降山水陡發前途復報起蛟驛路多被冲斷必待天晴水退方可補修迨衆流併入溪河又復驚湍箭激舟暢非易跋涉所經俱形阻滯欲速不能徒深焦灼且奴才此次出藏正當廊番入貢之後三農秋穫之時地方官傳催夫馬較諸平日驟渡應手又不得不稍從寛待以恤民艱兹於八月初四日始抵四川省城奴才受恩深重未獲速度邊關徑圉撫心滋愧負咎良多現難行裝陸續到齊連日上緊料理漸臻妥備定於九月初一日由川起程惟有恪遵諭旨迅速馳赴新任謹將一切應辦事宜與新疆在撫臣劉錦業和衷會商認眞經理總期實事求是斷不敢略懷畏艱稍涉推諉以兾仰答○高厚鴻慈於萬一所有奴才自藏至川途巡雨水阻滯並由川起程日期理合恭摺由驛馳奏伏乞皇太后皇上聖鑒再此摺借用成都將軍印信拜發合併陳明謹奏奉中硃批知道了欽此○○奎斌片再前准户部咨豫撥光緒十三年分京餉案内提撥湖北鹽厘銀十萬兩又續撥京餉案内撥湖北鹽釐銀五萬兩行令分批起解等因又准户部咨奉上諭光緒十三年内務府經費撥湖北鹽厘銀五萬兩陸續徑解内務府交納等因欽此咨行欽遵辦理業經籌解第一二批京餉鹽厘共銀三萬兩旋准户部咨議覆新疆巡撫劉錦棠等奏請由部墊發西征欠餉案内指撥湖北鹽釐京餉銀二萬兩行令遷照辦理等因又將籌備第三批京餉鹽厘銀三萬兩彚同奉撥各欵匯解甘肅轉解並籌撥第四五六批京餉鹽厘共銀六萬兩第一二批内務府經費鹽厘銀二萬兩委解赴京交納隨時附片奏報在案兹復據湖北布政使　德標者鹽法武昌道惲祖翼籌撥第七批京餉鹽厘銀二萬兩第三批内務府經費銀一萬兩隨解平餘抬費布袋劈鞘等項銀三百三十兩飭委補用知縣陳壽椿試用知縣廖玉麟管解赴京交納等情詳請奏咨前來除分咨外理合附片具陳伏乞聖鑒再湖北巡撫係臣本任毋庸會銜合併陳明謹奏奉硃批該衙門知道欽此 
 
 

Page 13

 
 
[光緒十三年十月初九日京報全錄]  
　　宫門抄○發抄旨九道○蘇撫崧奏審明連刼巨盜按律定擬摺○東撫張奏汶上縣斬犯脫逃照例議處摺○豫撫倪奏叅革知縣片○十月初九日推班○榮祿長順文秀各謝賞朝馬恩○召見軍機李文田玉書○皇上明日辰初二刻至慈寍宮行禮○發抄倪文蔚奏請將候補道董克紹等赴工遲延請飭摘頂留工差遣奉硃批董克紹薛福年着先行革職仍留工差遣倘再不知奮勉卽行從嚴參辦該部知道欽此○劉銘傳奏病故員弁蕭輝緒等三十六員從優議卹奉硃批蕭輝緒等均着交部從優議卹欽此○沙克都林札布等奏主事文齡請回綏遠差遣奉硃批該衙門知道欽此○曾國荃奏回任日期奉硃批知道了欽此○長有奏到任日期謝恩奉硃批知道了欽此○衛榮光奏解海防車費奏硃批該衙門知道欽此○文暉奏揀派稅務委員奉硃批知道了欽此○譚鈞培奏借發黑元永三井柴本銀兩奉硃批户部知道欽此○慶裕奏解送鹿羔奉硃批該衙門知道欽此○○江蘇巡撫奴才崧駿跪奏爲審明連刼巨盜均係游勇照章先行正法按律定擬恭摺仰祈聖鑒事竊據靖江縣知縣陳緒傳禀稱恊同江陰縣拿獲盜犯劉承盛等訊認均充營勇撤退迭刼事主張源泰等鹽棧各案臨拿拒傷兵役等情當以游勇迭刼情罪重大飭司委員前往會審明確嗣據該縣委訊錄供禀經批飭將犯劉承盛王得桂邵正鈺顔登城孫禾順顧廣學孔昭啓七犯照章就地正法梟示備錄供招擬辦前據該縣備具供招將餘犯韓勇勝等審擬詳府轉詳到司該江蘇按察使張富年審擬相同詳請覆核具奏等情到奴才覆核無異綠劉承盛王得桂邵正鈺顔登城孫禾順顧廣學孔昭啓韓勇勝分隸蕭縣邳州山東滋陽臨邑鄒縣安徽懷遠等州縣均充勇營撤退販私度日陸二籍隸和皋縣種田營生劉承盛等與在逃之王蘭生董全標張得功孫按梆土占奎王祥劉中沅劉大來互識光緒十一年五月二十三日劉承盛與邵正鈺顔登城劉人來湡道貧難顔登城道及事主周文金家殷實劉承盛起意行刼得贓分用顔登城等允從卽於是夜分執刀棍油捻共夥四人三更時分偕抵周文金家門首撞門進内刼得洋錢契據周文金與其妻孫氏起捕均被拒傷挾贓逃至僻處點贓俵分並將契據燒燬而逸又於六月初十日邵正鈺孫禾順顧廣學與王蘭生孫按邦王占奎董金標會遇王蘭生稔知事主周鏡仁錢店殷實起意行刦邵正鈺等允從王蘭生又添糾劉承盛王得桂入夥卽於是夜各犯分執油稔木棍亦有徒手共夥九人三更時分偕抵周鏡仁錢店門首顧廣學因腹痛折回未經上盜王占奎在外瞭望劉承盛點燃油捻王蘭生孫按邦用石撞開大門與邵正鈺等一齊進内分投搜刼洋錢衣物店夥張春山起捕被董金標用木棍拒傷携贓逃出找向顧廣學告知行刦拒捕清由同至僻處點贓俵分而逸又於十二年七月三十日王得桂與劉承盛邵正鈺顔登城孫禾順顧廣學孔昭啓張得功王祥劉中沅董金標會遇王得桂稔知事主陳連玉油坊殷實起意行刼劉承盛等允從張得功又添糾韓勇勝入夥八月初一日夜王得桂張得功劉中沅因曾在季家市當勇慮被認識用墨塗臉各犯分執刀鎗木棍油捻亦有徒手一共十二人行至中途韓勇勝心生畏懼向王得桂告知先行走回二更時候王得桂等偕抵陳連玉油坊門首王得桂張得功用石撞門與劉承盛等一齊進内分赴各房搜刼洋錢衣物事主之妻陳周氏起捕被孫禾順用刀背相傷鄰佑聞聲帮捕各犯携贓逃至僻處查點俵分並找見韓勇勝告知行却拒捕情由分給贓物囑勿聲張而逸劉承盛王得桂邵正鈺顔登城孫禾順顧廣學孔昭啓張得功欲圖販私先後至陸二家借住張得功探知緝私嚴緊無從販賣稔知事主張源泰鹽棧殷實起意行刦劉承盛允後張得功央陸二暫窩留並許事後酬謝陸二應允是月十六日陸二有事外出是夜張得功與劉承盛等一共八人分執刀槍油捻三更時分偕抵張源泰盬棧門首張得功劉承盛用石撞開大門與王得桂一齊進内劫得洋錢衣服逃至陸二家點贓俵分維時陸二尚未回家並未分贓次日劉承盛等慮被兵役查拿分負原贓衣包逃往江邊僱船至江陰縣屬之攔門沙地方卽經江陰縣地保兵役及該縣捕役捕拿劉承盛等拒傷地保兵役當卽連贓拿獲各事主先後報縣會營勘緝先獲韓勇勝一犯訊供收禁經江陰縣將劉承盛等七犯連贓移解究出窩主陸二飭差協同如臯縣役緝獲解案訊據劉承盛等七犯均係游勇迭刦禀經委員審明開摺具禀經奴才查照光緒八年部議章程批飭將劉承盛王得桂邵正鈺顔登城孫禾順顧廣學孔昭啓七犯就地正法　示懲儆兹據以逸犯無獲事主傷均平復叙具供招由府審擬詳司應卽擬結查律載强盜已行但得財者不分首從皆斬又例載共謀爲盜夥犯臨時畏懼不行事後分贓者杖一百流三千里又强盜窩主若非造意又不同行分贓但知情容留五人以上者發遣新疆給官兵爲奴於發遣處所枷號六個月各等語此案劉承盛等均係撤退游勇膽敢迭却事主張源泰等鹽棧得贓至四案之多迨經兵役捕拿復敢持械拒傷多人不法已極均應按律問擬顧廣學除聽糾行刼周鏡仁錢店因病不　輕罪不議外應與劉承盛王得桂邵正鈺顔登城孫禾屬孔昭啓俱依强盜已行得財不分首從皆斬律各擬斬立决　經飭司員委員審明照章就地正法應毋庸議韓勇勝訊止聽從夥刼事主陳辑玉油坊一案臨時畏懼不行事後分贓分應按例間擬韓勇勝合依共謀爲盜夥犯臨時畏懼不行事後分贓一百流二千里例擬杖一百流二千里陸二於劉承盛等行刼事主張源泰鹽棧訊未造意同行事後亦未分贓惟知情存留劉承盛等已至八人亦應按例問擬陸二合依强盜窩主若非造意又不同行分贓但知情存留五人以上發遣新疆給官兵爲奴於發遣處加枷號六個月例擬發遣新疆給官兵爲奴於發遣處加枷號六個月仍遵照名例改發極邊足四千里充軍到配後遞加枷號六固月與韓勇勝均照例剌字定地發配折責安置餘訊無另犯窩夥搶刦别案並知情容留分贓之人及牌保得規包庇情事均毋庸議該犯等在外爲匪原籍牌保無從覺察請免置議失察陸窩盜之牌保飭提責懲起贓給主未起開估追賠刀械移營配用各事主人等傷已平復　議職名分别查叅所有首先拿獲隣境斬決盜犯七名應敘職名係前署江陰縣知縣陳志銓協獲係江陰縣顧山巡檢高樹人五品花翎河南試用州判劉玉霖江陰城守營正哨額外黄正林藍翎儘先遊擊江陰營後哨四隊把總王祥勝花翎都司銜儘先守備柳有容至失察陸二窩匪之應議職名業據自行拿獲應子免議各案逸犯嚴飭勒緝務獲另結除供招咨部外合將審明游勇迭刦擬立緣由謹會同兩江督臣曾國荃合詞恭摺具陳伏乞皇太后皇上聖鑒飭孫議覆施行謹奏奉硃批刑部議奏欽此○○頭品頂戴山東巡撫臣張曜跪奏爲疏防監禁斬犯越獄脫逃請旨將管獄官革職拿問有獄官照例議處恭摺仰祈聖鑒事竊臣接據汶上縣知縣松年禀稱光緒十三年七月初七日該縣進省面禀地方事宜公出當經由報旋於初八日在寍陽縣途次接典史董振祥申報七月初七日夜四更時分風雨交作更夫進屋避雨與刑禁人等均各睡熱詎斬犯莊允田乘間扭斷鐐銬撬開籠底木板鑽出籠外掇落屋門越獄逃逸等情該縣當卽迅馳回縣會勞親詣勘騐選差追緝無獲提訊刑禁人等僉供實係一時疏忽並無鬆刑賄縱情弊請通飭緝拿等情臣查該犯莊允田係故殺馬升柱身死案内擬斬監候入於本年秋審情實解勘發回之犯該管獄官於該縣公出期内並不督率刑禁人等小心防範致令越獄脫逃實非尋常疏忽可比該縣雖在公出期内惟旣不能先事預防事　又未能赶緊獲犯亦難辭咎且恐刑禁人等難保無鬆刑賄縱情弊亟應分别叅辦現經臬司福潤委員覆勘情形相符並查明松年所報公出屬實委無揑飾情事據該管道府詳由瀋臬兩司揭叅前來除飭司將該典史董振祥撤任委員前往接署同刑禁人等一併委提至省發委濟南府研訊確情按擬詳辦並咨部將該犯莊允田於秋審案内扣除外相應請旨將管獄官汶上縣典史董振祥革職拿問俟提集刑禁人等訊明有無鬆刑賄縱情弊按例擬辦有獄官汶上縣知縣已調補單縣知縣松年請飭部照例議處仍勒限嚴緝逃犯莊允田務獲究報限滿有無弋獲再行分别辦理理合恭摺具陳伏乞皇太后皇上聖鑒訓示再所遺汶上縣典史一缺東省現有應補人員應扣留外補合併陳明謹奏奉硃批另於旨欽此○○倪文蔚片再據藩臬兩司會詳另案休致宜陽縣知縣謝應起前因交代虧短正雜銀兩延不完解曾由司詳經前撫臣邊寳泉彚案奏叅摘頂勒限兩個月追繳奉旨卽行飭司欽遵勒追在案今叅限已逾虧欵絲毫未解且查該員現已潛回山東福山縣原籍殊爲胆玩應請旨將休致宜陽縣知縣謝應起革職拿問並將各任所寓所資財原籍財産一併　封備抵仍勒提該員來豫提同經手丁書研審是侵是挪照例監追　辦以重庫而儆效尤除分别咨行外謹附片具陳伏乞聖鑒訓示謹奏奉硃批另有旨欽此 
 
 

Page 14

 
 
[上海四馬路文報局内協公所經收捐九月下旬清單]  
　　廿四日使君受　　　　　　　獲嘉縣　　　房募南軍局銀二　七錢五　　經堂　兩　燕　　錢　半　堂　　山房四户各一兩同義久順微郁二户　錢准興合六錢聚太成慶元長林順德馬世元同聚成復本合和聚昌三益堂八户各五錢元盛公魁盛裕聚德堂泰順永天合五户各四錢盛相恊同昇同靈恒五新盛悅生堂雙太永六户各三錢居仁堂純一堂　數堂義盛永義興成泰聚送聚昇永慶益永八户各二錢以上共計捐銀　一四三錢五分文盛錫方　城郭清漣同義恒四户各一千賀懷恩八百同泰店復隆魁二户各六百賀懷如恊意成裕泰隆育盛堂王煦周朝德原隆德原恒中和裕德原泰福盛坊玉德樓十二户　四百賀懷　聶子楊敬勝同恒泰昇保育堂義順號王　　陞習和東星呈聚義恊保和堂隆興魁東永發十三户各二百于超順興同　興潤福合同興盛奎蕭占元福瑞隆鄒盛西天順恒三義成同　和瑞興成萬和裕泰源成張銀增主發祥十六户各一百以上共計捐錢十五千兩共實收到原平銀三十兩另七錢二分五厘○又册杭城周襄甫先生交來上　堂侯善士募張光德同善氏程荗聚潘少記徐輔記王華記六户各四百王承章王松記蕭　堂汪仁齋汪福記汪明記孫介堂吳記福記余琢記程仁壽堂程根記王漢記李颺記胡文記　桂記劉寶記葉節記程沛記王廷記徐賢記胡鴻記徐記周記胡靜記劉東記徐駕記張遐記王懋記金鏞記三十户各二百程鄭氏二百五十徐大東一由徐老四五十以上實收洋九圓○救灾免灾單石門閱報善士五圓○本日共收原平銀三十兩另七錢二分五厘英洋十四圓○又收河南捐黎里鎭大源號毛且安先生求病速痊續助一百圓○湖郡厘捐總届募德興舒氏十四千舒黄氏三千舒階平三千汪賛廷一千五百張樹堂舒訓畬舒錦堂笪書餘顔夢坪沈如茂陳永甫湖郡釐捐總局八户各一千吳湘洲顔鶴生馬糜東蔣秦三汪任臣掃花舊侶宋子　馬小東　少泉沈翰香陳星如馬繡　王菊泉宋秋山葛子　張春帆十六户各五百陶鼎卿宋少泉顔　生應　記胡耀堂五户各三百高樹齋符寶珠顔鶴生莫金貴深恒源雷長庚朱復記巖吟記八户各二百以上共捐四十千零八實收洋四十元○武陽保嬰總局募高淇園世承堂勤補堂莊三户各三元不書　爲父資冥福六圓不書名二户各二圓無得居士長養齋不書名莊平安氏劉樣生不書名錢六户各一圓醵七氏二圓三百不書名袁不書名伍不書名屠不書名巢四户各五角馬叙賢華會芳金　海許放大范明欽五户各二角實收洋三十元三百○太倉善士壽慈子周象九二户各二圓吳耀明陶玉麟王純甫謝瑞徵楊宛香蔣子芳閻玉珊胡玉堂李吉人隱名氏周春圖董夢九王珍齋潘瑞山彭桂生馬星堂陳德斌陳仲榮魯岱贍王蔣氏張鳳芝潘子湘劉文　號舍堂房吳錫祉二十六各一元○高郵丁錦齋先生苐三次欽餅堂筱記三十圓又募第四次張壽睿建板洋一元不留名松師手十元吉汝昌翁募一千二百張秋岸孝廉潤筆二百王粹卿一千陳炳衡三百竺福泉三百求母壽康寗一千求子病速痊一千春谷氏五日以上共寶收英洋五元建板洋一元○石門閱報善圵募春　堂十元愛蓮堂八元求妻病痊四圓○業　山房日本洋十圓○杭城三善堂吳十元○寶應季少芝先生募毛漸卿善士燄資移賑十元○常熟裕和祥號交來海陽心惻囊空子募葉馬氏錢祥福二户各一元吳松盛五百王壽昌王思桂葉錦文三户各二百實收洋三元一百○洞庭東山源源堂募省味　一圓藥鋪仁泰二户各五角無力人四百承德堂周南山堂葉二户各二百唯吾知足二百廿實收洋二圓虚對　二個○無名氏一員○本埠同吉祥參曁各友四員五角○本埠新順記交來烟台無名氏募雙榴堂二員二角六桂芳樂善劉二户各一員方記劉記二户各六角痴道人四角評月道人三立齋三桂林樹德陳四户各二角金斗陳三角拙道人一角○常州狀元弟莊交來桂蔭軒主人募莊牧君王芝田二户各一千吳星垣莊仲賢莊伯揚惲陽生惲叔畬五户各五百莊叔成王桂林王二翁趙宋卿左子威莊季　六户各四百莊亭之二百張記一百實收洋七員○硤石雙正樂氏募程鈞卿等一圓○蘭谿鼎豐裕號交來胡澍屏胡樹棻二户共二圓○本日共收河南捐英洋三百十四圓日本洋十圓建板洋一圓虚對開二個小洋五角錢四百文 
[樓錄上海陳木橋報局豫賑處十月上旬收解清單]  
　　閩册建寗電局募第一次一百元第二次二百元汀州府局一百元福建電局二十元福建船政局洗懿林募十二元爐坯一元○祥册潘守經第三次十員四次十員○洋册地亞士洋行何募德商蘇立志一百員餘慶堂何枚鳩居劉各五十員趙馥晴一百員味根堂陳三元横濱理事防水三三十員○太册太倉隱名氏三十員○湖册吳興孫沈氏念三員紋三錢六分三厘○湘册方志盛來晋陽田濤海帆三十兩安慶頴川高風岐沈昌玉各二兩合規銀三十六兩另八分○淮册西壩濟昌莊十員賴義和募吳笑孫李錫如鄒子良張慶堂廖賜卿李星懷黎愛三賴義和范慕橋季占卿張瑞卿謝苑亭賴公和各二百李吉初三百賴蓮甫賴善餘吳　光賴小海賴幹亭周仕衡賴海濱賴嵩榮王靜卿楊笑棠李寶秋賴梓材賴齋賴柏祥賴翊臣各一文合四元銅洋二元○常册常州保嬰局第一批募愼思堂何一百員周瓦匠四元不知名二元和仁莊第五批王竹記念元王鑑記王英記次記各念五元錫山諸　氏念元無錫電局金募日京氏三百惜陰齋王倍記各一員了願人三員范和記阿五記陳廣記無名氏范韋記馬盾記蔡體記晁子記各二角五分和仁第六批吉壽五十員第七批　記五員太記三員無名氏二員第八聽雨草二百三十員　湖勉力子五員德昌典四員願維善三　項濚凕叔雲氏脩心子各二員程鶴年補過子湯耀明許雲欽景山氏無名氏二户梁溪　者厚亭氏懷經堂各一員社仲黄平許雲卿不書名各五角合一百六十員銅洋一　武陽保嬰局第二批莊汪汪氏宏農河間氏三員精白楊四員安記麟記閏記合二員朱紫蘅十員求記育記各五角張瑞成陳萬順各景百永勝孚陳昌將添昌德和員各百允盛不書名恒裕隆兆興慶金茂興董恊潤各二百合　三十員五百四十九○凝册常昭凝善堂第四批募誠脩閣靖修子各拾員誠修閣八員羊尖諸葛受祺募八圓念五文圓善堂寶堂嘉善各四圓陸冠瀛朱餘德各五元殷希記伯蓀氏各三元李善培訓勷堂太原氏同福泰各二元常州李碧梧　安氏坤記省吾居鴻記不求知餘載之願隆盛一粟山房張銘記各一元升記願字桶金保記五元資養堂王二元無名氏一圓四日散捐一百念七木記人字桶王之芳二元四日散捐三百五吉記速字桶復和山人十圓朱繼莘一百八十四日散捐七百七十記行字桶無名氏一圓散捐一角四日散捐二百九十八堅記善字桶四日散捐二百三十一蔚記事字桶四日散捐二百拾萊記以字桶無名氏一圓四日散捐六百七十一仲記消字桶四日散捐五百景記灾字桶無名氏一圓四日散桶念一鴻巽祿字桶不留名二百七十白鹿規齋三百四日散捐六十二鴻記眼字桶四日散捐一百八十合洋一百十圓二角廿七又第五批程汝鏡十元同德典六圓馬敦裕五圓王宗翰四員陳洵卿三員王聘三王潤德馬大記各　元諸小梅程　生馮運記吳源發楊復興司馬亮溪陳福堂王仲清記松亭金靄各一圓張雨卿五角森和五百合四十五元又第六批何餘慶五元章文采二元二角金昌第三員　　室二元求母病康健　居還　　晉軒棣華居各一員印德記五角森記四角徐金記方鏡記柴錦無名氏清平子力不從心谿上釣徒夢花生緑蔭書屋華祜氏與閒居各二角記李英孫新記陳昆記頴川氏毛廪記各一角問斯堂銅洋五元合念一員銅洋五員第七批課心居士五十元木字一百八册翁星垣十元張貽堂八元不易舉五元受福册文字一百五號三十七員五百三十純嘏册吉字三號十一户十二元九十五賡字十四號一元賡字七十三號六户十元六十木字四十七號十七户七元又二百六十八號周正記十圓又二百六十六號十六户八圓四百七十二百六十七號二户十五元四百五十又一百四十七號念一户五圓又二百十九號九户六圓一千八百四十文畬記行字桶八户三圓願字桶甘節居十圓五日散捐五百十人字桶洗心連陳三德各一圓周　記六百黄氏四百六十章肅五三百五日散捐二百念六速字捅望海而暵人可氏各一員不留名五百四十五日散捐五百八十四灾字桶五日散捐二百行字桶五日五十八前字桶二百四善字桶五日散捐八十二事字桶五日散捐六十七以字桶五日散捐二百三拾七石芝翁一千四百四十無名氏六百七十銷字桶五日散捐九百十七祿字桶五日散捐五十眼字桶五月散捐七百五十四緣字桶無名氏一百八十五日散捐一百廿六錯字桶五日散捐一百十七新添桶五日散捐九十東唐市殷裕祥散捐九員二百四十三合二百另二員三百六十文又第八批純嘏册沙溪乏力子募唐扶初五元勉力子二元恒盛公奶思補遇蕭春林森茂莊萬泰祥吳楚記禮和泰萬盛春張東海祥發無士二户各一元汪裕泰莫知子各五角合十七元二角對開二個○此稿未完 
[蘇州電報局收解豫賑公所第三四批清單]  
　　九月下向安懷堂吳湯餅酒席費移賑二十元寶澤堂石保佑出門人平安一元無名氏錢四百文程藻翁來洋貨業公捐五十元影軒鄒伍元愛蓮前因病許願今因拮据銅洋一元尤研經　捐十元尤留耕銅洋十元盤記二元周藕翁募蘇字二百十號册十七户五鑑三湯雅堂童煒堂王洽記王定甫天益生桑吳氏各一員三樂軒章雙揀山房章王根記各二元祥利常各友節酒費七元俞旭記馮翰記合洋三元陸懷廬三十元孫餘記五角不知何許人錢五百南雲堂章二百文　訓堂李二百文共洋五十四元錢四百文燕詒主人二百元寶玲陳氏求病速痊十元汪子容先生募蘇字二百十七號册五户無名氏銅洋一元共書子十員趙塗章一元安懷堂吳六元樂善子宋二元共十九員銅洋一元汪子容保母臂速痊四季平安二元十二齡童求益智增慧三元汪　蔭以開　酒席費十元留耕居士求免灾三元潘師勤堂九十八元　德草堂五十元肤腴堂五元三養堂五元無名氏三元吳江縣夏二十元蘇府魁大尊交來丹徒縣王募蘇字五十四號册十三口　居士沈仁壽堂袁恒德堂程丁臣孫各一元學做好人孝友堂張明和堂黄輔德堂馬世美堂李各二元遜敏堂徐六元仲階平徐星階各五元王筱　十元共四十元　芹梅求病卽愈十元隱名氏求孕　平安錢二百二十文○十月上旬張方明一元無名氏六員蘇府魁太尊捐蘇字六十八號册洋八十員無名氏修醮移賑十元蔣綬爲長孫同儀求病痊十元蔣文葿蔚爲子同儀求病痊念員恒源經緯鋪八元阮記十員吳記念元楊記十員育記四十員不具名四員合十六員武林會舘箔業四員六門厘局孫代募錢江會舘杭紬業四十千文七襄公所紬緞業四十千文湖縐員三十千東海女士求病痊二十員張堅山一員陳長泰爲妻求産安穩二員恊和提庄二員錦文公所顧誘業五十七員小洋一角二個三角一個錢七十文盡化荆榛成杞梓客四　三千七百文安樂居主求保安得子十員○共收英洋一千另五十五員銅洋十四員於十月十四繳電報總局彚解以後託游君桂馨收解 
[上海三馬路與昌恊賑公所陳竹坪經收山東直隸河南賑捐九月十九日第八百次清單]  
　　慈航普濟册漢口華昌洋行募來黄彭氏洋二元丁雲青洋一元林記錢一千韓春生紀春溪各錢六百無名氏黄彭氏無名氏求愈氏四户各錢五百文又三户各錢三百　雨香董溪梅沈馨齋魏天源屠丕丞徐福盛七户各錢二百王蘭初錢二百五十堆工無名氏各錢一百以上念三户共洋十元○又册寗波方一仁堂王尚清來平梁王石泉洋二員陳樹芝次錢六百○又册合豐海味行交來邵如蘭王心甫韋舟謝臣如銀如翁柳山李雲彪鄭秀棠陳聖善徐韻笙注湘舲十一户共來錢二千二百○靈册緣字第八百九十九號徐子文先生交來不留名洋五元心願氏洋十二元樂壽堂洋三員求安氏無名氏從愿三户各二員滿愿氏洋一員五角萬世春裕德堂求病愈不留名王裕泰嚴齡記永興多氏八户各洋一員新順號乾泰周正源嚴松嘉四户各洋五角源順號四角八十老人一角以上廿一户共洋三十元○救災免災單十齡童子陳啓中錢一百另四桂林書屋錢五十○台州府土藥局寄來求母病速愈四元○惠生庄交來小韓氏求母病速愈洋五元姚氏五元鴻盛一員○另收河南賑○慈航普濟册硤石漢記寄來益記和記湧記三户各洋一元守拙復庵各洋二角半以上五户共洋三員錢五百○又册餽輔臣先生交來無名氏洋十元　　堂饒洋二元後　堂姚洋一員無名氏銅洋三員樂壽堂嚴錢三百青黎堂劉遺經堂平殷鳴九鋤經堂黎四户各錢二百中山堂徐錢山百以上十户共洋十四員銅洋元錢一百六十○又册張耀庭先生募來蘿補氏一員朱治卿張耀庭各三角王椒卿趙氏各洋二角無名氏張鶴生各一角共洋二角○又册嘉興益源來郁煌寶記江童子移百歲移送感　篇四户各一元楊文包清遠各六角詹德發良鼎豐漆號文治王和森王慶恒六户各五角施義興洋四角王玉桂胡子記陳　勳錢青選四户各三角王富生洋二角以上十八户共洋十元○祥字册公平棧交來陸順堂五元席菊坪洋三元周志忠朱蘭生各洋二員葛友梅莊承德各一員以上六户共洋十四員○又册不留名翁克成各洋一員仲清氏二角以上三户共洋二元二角○又册恊昌源五角○又册鄭大南號錢二千又募邵棣記恒吉泰各錢一千塵記錢八百六光甫錢五百四十八蘇再久錢四百陸德甫李振剛李秉宏洪芳　程廣明五户各錢三百周榮秋錢三百六十李大源王巨源各錢二百興記洋三角無名氏銅洋八元以上十六户共洋八員銅洋八元○又册楊州源豐典寄來公集毛學中各洋二元丙記任金魁　香書屋三户各一元程佩紳銅洋一元求平安　愆叟求平安三户各五角公積錢七百八十孿孿勉方人錢六百有心無力人四季　少集俞叔華四户各錢二百仁壽堂柏以樟鄭慶恩求平安三槐堂汝南無名氏玉樹堂八户各錢一百又銘恩册三義堂洋二員任金魁毛學中各洋一元求平安三槐堂各五角馮星記錢六百十孿孿勉力子錢五百公積錢四百合洋餘晚香書屋俞升華求家安四户各錢二百汝南金記榮余保安四季安太和堂王程松订蔡植齋仁壽堂玉樹堂九户各錢一百以上二册共洋廿元銅洋一員○諸曁陳門孫貞婦求本身風疾速愈洋三十員内佑出銅洋一員杭　　子　邵　洋五員○心手募求平安人洋十員治績堂徐洋十元不留名求姪病速　一員旗昌帳房交來菊朋氏求妻分娩平安洋十元源興合洋十元慶營堂二角力不從心洋二元萬有利吳洋五角○至義守拙各二元筆花無名氏樵書寄吳山人勉力人海陽山人六戶各一元以上共洋十元○救災圖王國炳求合家平安一元淞隱子菊朋氏姚綏臣三戶各二角邵渭支陸向染怡怡氏無名氏各一角以上八戶共洋二元○銘恩　負薪社　撲樵子書潤移賑洋一元○箭脊村港程蓉生善士寄來心一堂求子病速念十元以上共收河南捐洋一百七十二元銅洋十三元小洋十六角錢六百六十文○○本日共收英洋二百三十七元銅洋十三元小洋十六角錢三千六百十四文合　聲明 
 
