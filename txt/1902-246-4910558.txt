# 1902 - 246 - 4910558

 

Page 1

 
 
[新印大字正續資治通鑑并通鑑目録出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目録三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本明新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閲可也此啓 
[閲昨報紀英習華文因申論之]  
　　中國四民商居其末誠以商也者不過懋遷有無挹彼注此無與國家之盛衰無關人民之貧富故輕之爲商人甚至目之爲市儈而爲商者亦莫不自待菲薄寒素家之子弟無力讀書令之學業爲父兄者往往以生意中人僅識之無亦足以敷衍能寫數行家書者己爲聰頴歴來風俗至今未變致商務人才不可概見乃自通商以來始知泰西各國之富且强者莫不由商務而致商務關係之大亦豈僅懋遷有無挹彼注兹哉昨報轉録南洋新加坡叻報云英國敏者士埠烏因大學堂刻議教授華文以備將來往亞東贸易之人免致一到中華茫無把握所繕小引中有云肄習華文一事俄德美三國皆己設有學堂而我英獨無此舉竊思在華商業以我英爲最多烏可不學華文致落他人之後哉夫英與中國通商以來其得利於中國者己不可勝計而尚孜孜於此可見中國利源之厚爲他人全力所注既爲全力所注則中國之利外溢其有窮期耶於此而欲挽利權第一培養人才方可與之鬥心思角才力否則束手授之而己然則培養人才奈何曰彼之所以謀我者我亦富效彼之所爲庶足有以敵之或者謂英人欲求華贸易令學華文亦何足爲異現在中國風氣日開學英文者日新月盛儘有華人英文之精爲英人學華文者所不及何商務仍未嘗有起色也曰英人講求商務無不各有根底非若華人之僅識數目姓名僅能書家信數行己也再加以洞悉華文則來華贸易更能井井有條若華人之學英文儘有爲謀生起見舍其田而芸人之田英文之粗淺者己童而習之而華文反茫然不知商務中安得有人才哉按泰西各國普通之學幾於無人不習無人不知然後各就專門登峰造極即以商務而論專設商務學堂故商務人才輩出而商業亦蒸蒸日上其中當以英爲巨擘故日本維新以後悉取法於英然自英人論之謂講求商務英先於日而教習商務反日愈於英嘗考日本商務學堂無地蔑有其中最著者一在東京一在大阪凡志在服賈者皆入堂肄業所有商務中之奥妙曲折無一不備功課限以四年分門别類尤以演習經商有至新極妙之法其法令諸弟父分守各業贸易往來儼如市廛各以所受於師者演而習之如存放金銀之道及帳簿信札契劵等式打包量貨磅物諸端皆取法於實事若掮客拍買銀行輪船鐵路保險海關製造廠等類演習廳中分爲三處一各國與各口岸一日本與日本口岸一則教習之所在教習居中諸弟子紛紛交易憧憧往來舉凡商務中應爲之事無不賅括於一室之中平居如此習學臨事自然靈捷英人雖譽日人教習之精然其源究生於英英人之學商務其不遺餘力可想而知現在學習華文者不過欲使人來華免致茫無頭緒而根底之學究不在此故華人欲精商務亦宜各處徧設商務學堂招諸生訓迪之語言文字猶其後也者焉若謂一習語言文字而即可謂深於商務也則目今商務人才己可斗量車載矣何尚不能步他人之後塵哉 
[宫門抄]  
　七月二十三日工部鴻臚寺正白旗值日宗人府引見十八員太常寺一員廂黃蒙十七員内務府十九員崑中堂謝開去對引大臣恩貴恒謝充對引大臣恩李兆珍謝交軍機處存記恩賴清鍵伺候召見澧深因伊姪以侍衛用謝恩豐伸泰假滿請安並請訓錫公請假十日廣忠遞遺摺吏部奏派騐看月官派出崇中堂松溎葛寳華朱祖謀李紱藻桂春唐景崇岳樑禇成博王金鎔富亮承平王祖同文瑮左紹祖陳嘉言召見軍機及豐伸泰賴清鍵皇太后皇上明日用膳辦事後至南海駐蹕○二十四日内務府國子監正紅旗　日無引見文熙請假十五日方培愷預備召見召見軍機及方培愷○二十五日理藩院鑾儀衛光禄寺鑲白旗值日無引見溥良謝署對引大臣恩莊王等謝承襲爵職恩恭王等謝調授缺恩禮王謝管圓明園善撲營並槍營事務恩肅王等謝在西苑門内騎馬恩崑中堂等謝在西苑門内乘坐二人肩輿恩順王續假十日户部奏請更換崇文門正副監督侍衛處奏派代進内大臣班派出綽哈布卓公松公延康崇禮承燕掌儀司奏初一日祭奉先殿澤公行禮召見軍機及慶王莊王提督衙門奏拿獲游勇結夥持械毆傷事主迭次搶劫拒傷官兵盜犯任奎汶等五名請交刑部○二十六日外務部鑲紅旗值日侍衛處引見三十三員慶王榮中堂謝放崇文門正副監督恩卓公等謝代進内大臣班恩德公假滿請 
安值年旗奏派管理火藥局派出裕德訥欽泰召見軍機○二十七日吏部翰林院正藍旗值日侍衛處引見三十二員訥欽泰等謝管理火藥局恩松公假滿請安並謝代進内大臣恩普公請假十日召見軍機及熙瑛 
[再續中英商約]  
　　第六節鹽釐名目須改爲鹽税可按現徵之釐金數目及别項徵捐加入課税之内此項税課或在産鹽地方抽收或在銷鹽省分進境後第一局抽收并可任便設立各項鹽報騐公所凡船隻按照鹽引運載鹽斤須在該公所停船候騐蓋戮放行但不徵收釐金或過路貨捐亦不得建築各項卡欄阻碍之具第七節中國可將現在出口税則從新修改以值百切實抽五之例爲準凡能改者即當定爲各該貨按色應完税銀幾何惟如欲加抽須先六個月預行通知方可現行税則有逾估價值百抽五之數者亦須裁减無逾又因裁撤釐金及各項貨捐之故 
 
 

Page 2

 
 
所有土貨販運出洋或由通商此口轉運通商彼口除出口正税外可於出口時加抽出口正税之一半以爲抵補至於絲斤一項無論手繅或機器繅所徵出口正税之總數不得逾估價按色值百抽五之數此税并可在絲斤所過之第一内地常關徵抽一半惟須按照第三節所載辦法給以單據該單據即可抵納出口正税一半之數若蠶繭經過常關則須免抽各項之税其在中國内銷不出洋之絲觔仍按第八節須納銷塲税第八節中國既裁撤釐捐以及向有内地徵抽洋貨及出洋土貨别項貨捐實於進欵大有所失今進口洋貨出洋土貨及由此口至彼口往來土貨所加之税冀可酌補惟内地土貨釐金進欵之所失仍須設法籌補是以彼此訂明中國可任便向不出洋之土貨徵抽一銷塲税但止可於銷售之處徵抽不得於貨物轉運之時徵抽中國承認徵抽此項銷塲税之辦法不得稍於運來之洋貨或運往外洋之土貨有所妨碍凡貨物既屬洋貨一經海關騐放即須免一切税課及留難阻滯之事凡洋貨與土貨相類者完納進口正税及所加之税後該口海關若據貨主請領即應逐句發給該貨己經完清各該税項之憑單免致在内地有争執之虞凡民船運至通商口岸之土貨將在本地銷售無論貨主是何國之人祗應報明常關以便徵抽銷塲税此項銷塲税數之多寡可任由中國自定視貨物種類斟酌即視該貨若係民生日用所必需者則可减抽若非民間日用所必需及僅止富貴家所用貴重之物則可加抽惟同類之貨無論是民船帆船或輪船裝載者均須一律徵收但此項銷塲税應按照第三節所載不得在租界内徵收第九節凡洋商在中國通商口岸或華商在中國各處用機器紡成之棉紗及織成之棉布須完一出廠税其數係倍於光緒二十七年議和條約所載之進口正税惟各該機器廠所用之棉花若係外洋運來者應將己完進口正税全數及進口加税三分之二發還所用者若係十産棉花須將己徵之各税及銷塲税全數一併發還凡以上所指華洋各商在中國用機器紡織之紗布既完出廠税後所有出口正税出口加税復進口音税以及稍塲税概行豁免此項出廠税須由海關徵收凡别項貨物與洋貨相同者若洋商在通商口岸或華商在中國各處用機器造成者亦須按照以上章程辦法辦理惟湖北之漢陽大冶鐵廠及中國國家現有免税各廠以及嗣後設立之製造局船澳等處所出之物件不在此欵所言出廠税之例第十節由每省督撫自行在海關人員中選定一人或數人商明總税務司由該督撫派充每省監察常關銷塲税鹽務土藥徵收事宜該員等須實力監察如有不合例之需索留難一經監察之員禀報該省督撫即行將弊端除去第十一節凡照此欵有不合例之需索及留難情事一經商人告發即由中國派員一名會同英國官員一名及海關人員一名彼此職位相等者查辦其事如經一多半人員查出實有留難受虧確情即由最近通商口岸海關在加税項下撥欵賠還舞弊之員應由該省大吏從嚴叅辦開去其缺倘查出實係被誣原告商人應罰還查辦一切費用英國駐京大臣如得有憑據致信該關等有不合例之需索或留難情事應得照請中國查察第十二節中國充願將下列各地開爲通商口岸與江甯天津各條約所開之口岸無異即湖南之長沙四川之萬縣安徽之安慶廣東之惠州及江門凡各國人在各該通商口岸居住者須遵守該處工部局及巡捕章程與居住各該處之華民無異非得華官允准不能在該通商口岸之界内自設工部局及巡捕此第八欵若不施行則不得索開以上所列之處作爲通商口岸惟江門一處另載於第十欵内不在此例第十三節按下列第十四節所載明者若能照辦則此欵辦法應自西歴一千九百零四年正月初一日舉行届時將所有釐卡須盡行裁撤凡徵收約内禁止税項之人員亦均須辭差第十四節凡在中國應享優待均沾之國亦須與中國立約允照英國所定英商完納加增各税并所許各項事宜中國方能允照此條所載各節辦理凡各國與中國或以前或以後立定條約有優待均沾之欵者亦須一律允立此約又各國不得明要求中國或暗要求中國給以政治利權或給以獨占之商務利權以爲允願此條之基礎英國方能允照此條所載各節辦理第十五節倘各國與中國立定條約内有利益均沾之欵者若在西歴一千九百零四年正月初一日以前尚未允按英國在於此欵所許各節辦理須俟各國允許照辦始可將此欵舉行今日仍未登畢容俟明日續登 
[攷求農政]  
　　聞之日本東京友人云直督袁慰庭宫保派農務學堂總辦黃小松觀察航海赴東灜攷求農政刻方假寓麴町某旅舍言欲禮延農學士三人至華指授樹藝之法月餽修脯三百金 
[禮延教習]  
　　聞之日本東京友人云中國京師大學堂總教習吴摯甫京卿襥被東游采風問俗適有留學生鬨節轅之事苦心孤詣煞費調停刻己聘定東文教習服部君不日即須航海回華大興學務矣 
[儲胥擁衛]  
　　衛聞之京師友人云皇太后皇上駐蹕南海後所有外圍值班差役後每夜輪流當值自初更起直逹五更互遞更籌梭巡不輟蓋即唐時絳帻雞人報曉籌之遺制也 
[天馬西來]  
　　聞之京師友人云察哈爾都統連統制順進呈貢馬二匹副以良駟一十有四委筆帖式薩筆政麟帶領兵士沿途護送入京並將馬匹毛片口齒脚步另繕清單恭呈御覽 
[專司學校]  
　　天津直報云直督哀慰庭宫保以直隸省垣暨各府聽州縣刻方創立學堂端緒紛繁應令人專司其事特奏請設立學校司董以督辦一員中分大綱爲三一專門教有一普通教育一繙譯諸書各置總辦一員分司其事并保前湖南按察使胡廉訪景桂爲督辦翰林院庶吉士丁太史惟魯爲專門教育總辦北洋學習翰林院編修王太史景禧爲普通教育總辦兼攝繙譯事宜 
[移營設戍]  
　　天津直報云七月下旬甘日直督袁慰庭宫保札調自强軍十一營到津旋諭令第一第六兩營開赴京師第四第五兩營開赴大沽尚餘七營往驻小站蓋以衛閭閻而警宼盜也 
[直南寇亂]  
　　聞之保定官塲中人云直隸祁博螽束鹿等處素爲盜賊淵藪邇者各營所撤之勇逗留其地每多附入黨中以致省南各州縣有司紛紛禀請上峰撥兵彈壓特未識上峰將每術以敉平之 
[札查教禍]  
　　徐家匯匯報云湘撫俞廙軒大中丞以辰州痞匪殺害教士焚燬教堂深恐釀成中外交涉之案札飭辰永沅靖道某觀察星夜馳往會同府縣官查辦并開列應辦事務六條一被害教士胡紹祖羅國荃屍身斷不容稍有殘毁現在周教士田常德前往收殮務須妥爲會同辦理應辦上等堅緻棺木及新潔衣被不可惜費不可草率一查明福音堂郵政局凡有受傷之人均須設法醫治就痊妥爲撫卹妥慰並將姓名查報一此事聞因地方疫重佈散謡言蠱惑愚民以致釀成巨禍務速確切訪查首先造言生事與倡率滋閙痞徒並下手傷害教士眞正兇手必須按名戈獲匪犯一經就擒隨即飛禀或訊明分别嚴辦此案聞係七月十二日該土匪等先打郵政局接毁福音堂所有損失房屋器物務須迅速查勘明確可追者上緊追繳無可著追著當設法估賠一地方甫肇巨釁浮言自尚未息急宜畫切開導并竭力彈壓勿令 
 
 

Page 3

 
 
再生事端一地方正當人情浮動之時所有親往收屍之周教士固應以禮接待不許愚民稍有輕侮即往他處教士由郡治經過以及游歴洋人本地教民俱宜一體加意保護弗稍疏虞以上六條皆係急切要務合行札飭札到該道府縣即便遵照辦理其餘未盡事宜仍體察情形相機酌辦隨時禀報除由六百里排單札飭辰沅道辰州府沅陵縣遵辦外合併札飭札到洋務局迅即移會藩臬兩司及營務處一體分别移行籌辦毋違此札 
[上海官塲紀事]  
　　前貴州藩司升任雲南巡撫林贊虞中丞由京南下道出申江昨日午前命駕赴各衙門拜會至上海縣署時縣主汪瑶庭大令飭丁擋駕○江蘇藩司陸春江方伯札委候補巡檢鄭少尹啓楨來滬催解地丁銀昨日謁見縣主汪大令面呈憲札○昨晨寳山縣王大令因公來滬趨詣蘇松太兵備道轅謁見道憲袁海觀觀察旋復至縣署拜會縣主汪大令晤談半晌○福建遺缺知府廷仲昆太守請補崇明縣知縣李蘚青明府江蘇候補縣孫建臣明府均於昨日來申先後赴各署拜會 
[榷署宴賓]  
　　昨日蘇松太兵備道袁海觀察設席署中恭讌新任四川提督馬介堂軍門福建堂軍門福建陸路提督黃芍嚴宫保江南提督李壽亭軍門簉坐者爲江蘇候補道張子密觀察中興上將星聚一堂醉月飛觴清驩無極亦衙齏之樂事宦海之勝情也 
[下忙啓徵]  
　　錢糧爲國家維正之供邇際秋稼登塲理應及早完納昨日上海縣汪瑶庭大令頒發條示定於八月初八日開徵下忙錢糧並飭糧差傅齊阖邑各圖地保諭令下鄉催科 
[絞犯蒙恩]  
　　命犯沈金溎前因深入醉鄉其妻葉氏搈傷咽喉以致斃命其時王欣甫大令方綰上海縣篆騐明屍傷拘沈訊實收禁擬以絞監候罪名兹經縣主汪瑶庭大令查得該犯供係悮傷因援例申請　撫憲恩准貸其一死奉批令蘇松太兵備道札縣將該犯及族人申解道轅訊核前日大令遵將族長沈裕三屍兄葉掌全地保沈順榮申解到道道憲袁海觀觀察牌示昨午提勘届時觀察升坐二堂傅訊沈裕三供稱沈金溎父母兄弟俱亡確係獨房單子屍兄葉掌全供妹壻沈金溎因醉將胞妹傷斃既蒙憲恩准免死小的不敢有違觀察飭各在供單上畫押並具呈切結退候核示施行 
[平糶展期]  
　　本邑城廂内外各平糶局員因新穀業己登塲禀知蘇松太兵備道袁海觀觀察擬於八月朔日將局撤去嗣查得局中尚有存米爰展期十日以惠貧民 
[押繳房捐]  
　　本邑南市十六錆房捐向由地甲裘鎮經收邇者各鋪户延不肯付裘甲遂於昨日禀請上海縣主汪瑶庭大令派差傅諭旋因老白渡廣昌隆生生泰二店主倔强不依遂拘解縣署押繳 
[美人肇禍]  
　　前晚黃昏時有某國兵艦上甲乙兩水手挾丙丁兩粤妓乘馬車出游行經南市馬路中某號巡街捕問有無捐照御者某戊答以未捐甲乙突起行兇將戊頭顱擊破鮮血狂飛戊大聲呼救包探黃量海聞之急號召衆捕將甲乙禽獲送入捕房捕頭詰悉情由并知二人皆籍隸美國因令押送英租界老巡捕房轉送美總領事署讀治以應得之罪 
[押犯病斃]  
　　八個當匪棍錢六存王和尚行竊江裕輪船某客所携洋銀一百六十九報經法界捕頭派某包探查獲解請讞員杜枝園大令訊責發押捕房前日王在押所患疫田管所西人告知捕頭扶送虹口四考脱路工部局醫院療治無效延至昨晨身死捕頭令包探查知並無屍屬在滬因禀請大令面商上海縣主汪瑶庭大令尚不知應否臨塲相騐也 
[英界火警]  
　　昨日午前十點鐘時四川路乾興洋棧忽然火起瞭臺上警鐘既嗚救火會各西人急驅皮帶車往救迨報火熄而棧屋一所約計門面十有一楹己祗剩殘磚敗礎矣 
[英美租界公堂瑣案]  
　　安南人朱德枝串同王阿結將匯豐銀行所出洋銀五十元之鈔票塗改五百元持至胡金寳所開小錢莊兌取現洋銀櫃夥察出指交包探邵仁初帶入捕房昨晨解送至案朱王俯首無詞讞員張柄樞司馬商之英總領事署迪繙譯官飭將朱王發回捕房管押候禮拜三午後會訊○包探孫阿星解李阿謂到案禀稱小的查得李前曾犯案兹又竊取沈生寳家衣物是以拘請究追司馬判責五百板押捕房一年○包探倪順泉解陸仁金到案禀稱此人掩入洋人老拿褚宅中行竊由小的拘獲請即究懲司馬判責五百板押捕房半年期滿遞解回籍○包探徐榮珊解賦犯李阿根到案禀稱此人屢次犯竊遞解回籍兹又潛入租界中行竊唐小春等家衣物報由小的拿獲吊到原贓送案請究司馬判責五百板押捕房三年期滿再行遞籍○包探倪順泉解張阿秋到案禀稱此人前犯竊案管押半年昨又掩入龔仁記家圖竊合請重懲司馬判責五百板押捕房一年期滿遞解回籍○包探石錦榮解張阿榮到案禀稱此人在在某西人處服役兹己斥出乘間竊取西人洋銀衣服報經小的拘獲合請訊懲司馬判責三百板枷號一月○包探方長華解黃愛棠到案禀稱此人前因違章存積硝磺解請訊罰兹不知如何將保險單上厦門路混作蘇州路應請究懲黃供並非小的調換容將原單檢呈司馬諭令查明實在情由然後訊核○包探方長華解王阿六到案禀稱此人竊取某姓家皮坎肩一件報由小的拘獲解案請訊司馬判責三百板押捕房半年期滿遞解回籍○包探陳立忠解戴中惠到案禀稱此人竊取其叔皮棉衣服報由小的拘案請究司馬判責三百板押捕房二月 
[七月分缺單]  
　　知縣四川什邡楊靄春近隆昌馬鏞病永甯楊昱湖北房縣滕椿山盂縣張立仁俱革洪洞張志曾丁浙江浦江蕭漢儒丁巡檢順天宛平洪恩故湖北蘄水嚴寳齡革嘉魚凌潮革典史湖北武昌崔潤森革天門劉光宇革 
[七月分選單]  
　　知縣浙江浦江楊譪春江蘇湖北房縣劉鴻熙江蘇山西盂縣江邦柱江西四川永甯田耀焜湖北俱監江西安福高蒸福建山西洪洞陳鏡清江西四川隆昌耿葆煃江蘇俱舉四川什邡盛挺森安徽附控經歴福劉樹芬江西附吏目四川酉陽薛元傑浙江監巡撫湖北蘄水壬秉鑑順天監嘉魚廖祖元福建增順天宛平鄧汝霖四川監典史李瑞麟四川俱監甘肅靈臺許道生順天供事 
[行道有福]  
　　昨承守拙生唐大善士爲幼子患病神前許願求保平安樂助善捐洋銀四百元吴銀四百元吴淞盛軍營大善士樂助秋季洋四十元又胡寳善堂洋銀二十元沈品璋求一生除過消災洋銀五十元沈隐名求夫婦痛愈洋銀四十元黃柏邨洋銀十元洪瑞杰求病愈洋銀五十元黃公續助珍珠百勝散二千瓶鄭𢏫甫助救疫丹二十瓶奪命丸五百服濟生散七十包分别祗領感佩實深竊以今歲疾疫流行敝堂施醫贈藥� 
日不暇給乃蒙諸善士痌瘝在抱渥沛仁施行見善氣彌綸濳消疫癘壽人壽世功德靡涯乞登報牘藉彰盛德上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[慽免珠遺]  
　　杭州訪事友人云浙江提督學政張夑鈞大宗師考録道才用四響義一篇更論一篇除不及完卷經文理荒謬者外其餘悉數録取緣本届改章伊始應試者獨以故宗師樂予寛容俾咸遂觀光之志也 
[上海縣署瑣案]  
　　前日關郎郎以樞瑞堂誘匿伊妻扭控到縣當晚縣主汪瑶庭大令升堂訊究顧供小的係本色浦東人前年娶計順英之女爲室於今年六月二十一日回母家數日後小的往接岳父母同稱並未歸甯小的因邀岳父來此訪尋七月二十四日遇諸本城梭乎弄正欲扭控妻即奔入程瑞堂家小的跟入被程所阻妻子旋從後門逸去小的因邀到地埠其春前往量論程約期二十六日交遺　改約二十八日後又改約本月初三日迄今霸匿不交叩求訊究稱供小的業水水作有曹晉卿者轉租小的房屋一間六月初旬關計氏至曹家曹夫婦前係親戚欵留家中至七月十八日始去及顧來尋去己數日小的並無霸阻之事緣是日曹壩出外小的難曾約伊俟曹回家根究能知曹至今　　吴甲禀稱小的身充七鋪地甲上月二十四日顧來言伊妻計氏逃逸查明被程藏匿及小的往間獲云係同居之曹　卿所留上月十八日己去惟曹於是日出外至今不歸只留其妻在家叩求明察大令向顧申斥一番將程交人保出限十日内恊同吴甲將曹交案訊道○法租界公廨讞員杜枝園大令移解爲賊質贓之王阿弟到縣大令升堂詰訊王供小的在十二十九兩鋪訊捕處當夥役積竊徐勝華於二月某日被小的獲押本城巡防北避懲辦有案近日轄境内逃出竊案多起前日在法租界遇徐因擬帶入城中盤請徐不肯行以致其扭突被巡街捕一併拘入捕房轉解案下大令申斥一番飭交捕頭徐文管東質贓之事不復根求○前日陳沈氏以唐阿星誘拐伊總扭送到縣當晚大令升堂詰訊陳沈　供小婦人係松江人生有一子娶顧氏爲媳去年四月媳擅自來滬傭工後因音信毫無尋　到此行至本城黑橋左近見媳與唐阿星何臬　　　形親密同之詰問唐將小婦人　倒復出利刃恐嚇反至小婦人　起唐己遠遁後在三牌坊見媳在唐所開小客棧内甫扭住又被唐　跌媳即逸去至今無著以故扭唐至案請追唐供小的在本城三牌樓開客棧與伊媳並不相識亦無啜茶維跌之事寳被妄控大令謂氏曰　媳　自出門定係蕩婦斷非與唐一人有私著自行追尋到案訊明究辦並飭唐帮同尋緝 
[法租界捕房瑣案]  
　　無錫人榮錦芳前向王姓賒去小麥七千餘石運往天津施因匪亂回　　貨欵銀二千餘金盡行吞没王索之不得具詞控諸公堂讞員杜枝園大令准之提榮訊供押比邇者榮在押所患病由管所西人禀知大令飭送仁濟醫館療治昨日王投案訴　上月某日己允榮母之求先還洋銀二千元其餘出票按期拔付詎知榮母回籍後道今己逾一月音信杳然仍求向榮嚴追以恤商與而儆刁玩大令諭候榮病痊再核○楊昭生虧欠某姓婦洋銀一千二百五十元控奉大令訊供押比迄今索　日久挺押不理昨日命提復訊楊求交保川外陸續拔還大令惡其玩延著施下重責楊稱小的患病求恩姑免大令著候押再核○竊賊沈阿林行竊葉子祺家貴重器物控奉大令訊供嚴比昨日命提到案著笞責三百板始終無　供乃命押候再比 
[美租界捕房紀事]  
　　前晚無頼周阿大見鄉人某甲在下海浦踽踽獨行突然扭住索詐洋銀甲不依致被毆擊事後投訴捕房捕頭允派包探查究○昨晨妙手空空兒錢阿春濳入蘇州河中某西人遊船上行竊槍子四十餘枚及鞋一雙包探倪順泉見之連贓帶入捕房捕頭令押候轉解公堂禀請讞員張柄樞司馬訊辦 
[同仁醫院紀事]  
　　崇明縣人名三郎者不知其姓在英界大馬路某作塲做工昨日正值工作時忽有一木從高墮下適中其額負痛而倒經工頭舁送虹口同仁醫院求治醫生騐得腦門己被擊傷無可救治旋即斃命院中由工頭備棺收殮○浦東人張阿二在楊樹浦路怡和紡紗廠司機昨晨被機器軋去一指經廠中司事送至同仁醫院求治雖無性命之虞然不免終　　廢矣 
[邗江官報]  
　　七月二十一曾鹺尹培厚委總局額外聽差孫鹺尹贻善委押理北鹽二十二日陸　尉培銷北鹽差二十三日鹽捕營羅鄒戎辭赴裏下何巡哨胡　尹仲和辭回十二圩差次二十四日徐鹺尹金壽禀知赴省公幹二十五日吴分轉充徠銷湘岸　差下分轉乃鎔辭回高寳差二十六日正任廟灣鄧鹺尹委揚州舘趲二十七日徐分轉操委卾岸聽差二十八日揚道沈觀察瑜屬公幹過揚朱分轉樹楊鹺尹文鍇均辭赴省賀鹺尹鼎　交　　東塲回委總局收支差二十九　與分轉作梅禀知赴省公幹 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年七月二十一日京報全録]  
　　宫門抄○諭旨均録前○兩江總督劉等奏爲籌挑揚州界首子嬰閘一帶河道摺○青州副都統噶奏爲青州駐防改練新軍並添設學堂摺○廣西巡撫丁奏爲武員縱勇殃民請旨革職訊辦片○山西巡撫岑奏爲辦派出力各員懇恩照擬給奬片太子太保兩江總督臣劉坤一漕運總督臣陳夔襲跪奏爲遵旨尊挑揚州界首子嬰閘一帶河道情形恭摺仰祈聖鑒事竊臣夔龍於上年十一月間在河南彰德府行在面奉諭旨界首子嬰閘一帶河道淤淺飭令查勘挑濬欽此到任遵即委員詳細查　並咨商臣坤一妥辦辦理時因春水發生未能工作定議緩至本年秋後再行撥欵興辦臣等伏查淮揚運河爲民船往來要道比年以來河隄日加培厚河底日益勤高淤淺之處轉多而子嬰閘一帶爲尤甚推原其故蓋因運河上承蒙沂藉水奔騰直注經過各涵洞逐漸分洩水勢己弱至寳應之汜水子嬰閘則河流高下懸殊運河之底高出閘底水形　下形同吸川長河渭勢旁趨由子嬰閘而入下河者十之六七由運河南下者十之三四水緩河　受淤實由於此加以下游永安汛之馬棚灣有出湖救生港道湖水入　一遇盛漲勢必河流頂托向北逆流以致上游數十里全行淤墊冬令水涸之時雖輕載高船亦不免有阻滯非設法挑淤難以暢行第欲籌挑浚必先挑備引河以通舟楫然後築壩戽水挑挖正河工程浩大計費非六七萬金不能數計時非四閲月不可是以臣坤一近年疉次飭議興挑並派員詳勘非因經費一時難籌即因時令早遲不一屢試屢止兹既奉旨飭挑自應勉爲籌欵及時赶辦以期上紓寰門現經飭委勘估自子嬰閘上游七里閘起至馬棚灣山一切挖引河閘河湖淤墊挑口門築壩等工委員薪水各項器具雜支撙節估計其約需銀六萬兩蘇省兩藏奇絀兼值賠欵浩繁艱窘萬分實覺無從挹注惟有關地方水利不得不竭力設　擬由兩淮運司撥銀一萬兩江安江蘇兩糧道各撥銀一萬五千兩其餘二萬兩商之淮安關監督世綱相助爲理該監督力顧大局並以該處爲商賈衝途於税務極有關繫允於關庫核减二成經費及節省一成養廉項下湊撥銀二萬兩以濟工用此項工程查有現辦務屬運河隄工程江蘇候補道丁葆元熟悉情形辦事精核堪以委令兼辦俾資熟手俟霜清水落即行開辦工竣核實造報仍由臣等隨時督率務使功歸實際欵不虚糜以仰副朝廷軫念民生實事求是之至意所有遵旨籌挑揚州界首子嬰閘一帶河道並動撥經費緣由理合會同江蘇撫臣　壽薛摺具陳伏乞皇太后皇上聖鑒飭部查照謹奏奉硃批知道了著即核實興修毋任虚糜欽此青州副都統噶嚕岱跪奏爲青州駐防改練新軍添設學堂恭摺仰祈聖鑒事竊奴才轉承准政務處咨開各省駐防滿營官兵應如何革除舊習改繡新軍或就旗營添設武備學堂或挑選精壯附人各省學堂練習之處應一併遵旨認眞辦理等因承准此仰見朝廷修明武備作育人材之至意奴才受恩深事自宜殫竭而調切實舉辦冀補時艱於萬一當將青州額兵一千四百六十名除己練佐衛馬隊二百五十名復嚴加陶汰挑選千名分爲常備續備各五百名餘者作爲巡警業經派員　率將常備五百改習新操續備五百因新式槍械不敷仍用舊式一俟山東餉項稍裕再行籌換並酌加常續兩隊津貼現己逐日教練以期速成勁旅又將海岱書院改爲校士館添設小學堂及武備學堂伏思既設學堂　籌經費　州生齒日繁止領額餉　係無欵可籌既將書院改校士館因在原有膏奬生息一項每年抽提銀三百兩歸併八旗滿漢義　節出公集東修銀六百兩奴才捐廉千兩發商生息歲得息銀百餘兩共勉籌銀一千一百餘兩一併作爲常年經費是以僅就八旗舉人擇其品學優長者二人爲中學教習延聘附近連院西學者一人爲西學教習武備教習即以教練佐衛練軍北洋教習兼充己　八旗合選者各四十名分堂謝業俟學有漸進再行附入省城大學堂此係創辦情形委因經費難籌不得不力求撙節諸多遷就將來如何擴充奴才再行函商撫臣妥籌辦理所有青州改練新軍添設學堂各緣由謹會同山東撫臣張人駿恭摺具奏伏乞皇太后皇上聖鑒訓示謹奏奉硃批著即體　辦理務有成效欽此 
　振鐸片尊轄署隆安縣知縣劉壬濱禀稱匪首閔運培等糾黨數百分踞下羅興村等處當派圑總洗遇煦率練往捕並椷約邊防毅新右營管帶吴由莠　　會畢先與聲明約束勇丁不准入村乘機搶擄詎該管帶勇隊一到下羅興村不分匪練開槍轟斃練丁陸成球等六名致練丁拿護回匪一併逃脱該勇隊復將山澤缐海各村房屋燒毁多家擄取人畜財物並搶斃村民陸家正等五命圑總洗遇煦家中抄掠一空該令聞親往　厭亦己無及當請吴田秀切實查究各勇擄掠人口財物槍械牛隻遭遷給領僅據交出槍械三枝放回男婦三十八名口其餘壑不承認由三請即吴田秀惟以勇丁不受約束爲詞縱勇殃民民不堪命禀請核辦前來竊維粤西匪亂所以日形滋蔓固緣會游各匪逼脅附從亦由　處防籌夙　紀律殘　騷擾與匪無殊弱者莫保身家强者甘心附匪爲叢歐雀勢益披猖此次吴田秀帶隊追匪在在下羅興村等處燒殺搶擄如此之　該管帶所可似事乃以勇丁不受約束爲詞若再隠忍因循荼毒伊於胡底相應請旨將管帶毅新右營補用叅將吴田秀先行革職飭下督辦盪防署廣西提督蘇元春撤去管帶另委妥員接辦仍責令吴田秀將滋事弁勇交案訊辦以肅軍紀而儆效尤伏乞聖鑒訓示謹奏奉硃批另有旨欽此 
岑春煊片　省前次賑務經二三年使數百萬生靈幸得免於溝壑固由各印委咸能盡力而推原其首似應以統籌全局發縱指示者爲先旨光緒二十五年甫售秋災前護撫臣何樞即有籌欵購糧開辦賑捐之奏先事預謀用能有備迨護撫臣李廷簫調任撫臣錫良在任或璧畫於奉亂沸薦之會成圖難於於聨軍壓境之時其籌賑較平時爲倍難而彼時賑務亦較平時爲吃緊除何樞李廷簫均經病故由臣另片懇恩賜卹外所有調任山西撫臣錫良應如何施恩奬設之處出自聖裁非微臣所敢擅擬其次統籌全局者則爲司道及總局提調之員該　道提調　　書災情撥籌糧欵上助撫臣之不及下及印委之賢愚規黃精勤厥功甚偉雖據稱職所當爲不敢仰邀奬叙而微臣忝司疆柄究未便　於七聞所有三品銜前署布政司開缺陜西延榆綏道許涵度三品銜冀甯試用道張毅均擬請賞加二品頂戴銜前署按　使隸口北道恩銘三品頂戴前署按察現調直使兼署布政使現任雁平道恩霖均擬請交部從優議叙頭品頂戴前署布政使現任按察　吴　斌二品頂戴冀甯道胡湘林均擬請賞給隨體加三級二品銜前署冀甯道候補道沈敦和擬請俟得缺升任後賞加　品頂戴　　總　提調在任候補道太原府知府吴匡擬請賞給正二品封典在任候補知府忻州直隸射知州張煥擬請賞給開缺免補知府以道員儘先輔用並加二品銜在任候補知府准補歸化廳同知李崇洸擬請賞加三品銜並帶隨加三級合無仰懇天恩照擬給獎實出逾格鴻施謹附片陳請伏乞聖鑒訓示謹奏奉硃批沈敦和等四員著該部照例給奬欽此 
 
 

Page 14

 
 
[光緒二十八年七月二十二日京報全録]  
　　宫門抄諭旨均録前○兩江總督劉奏爲恭報光緒二十六年上半年淮南徵收課釐數目摺○又奏爲金陵關第一百六十二結期滿經徵税釐數目摺○又奏爲抽收徐州土藥釐金情形片○江甯布政司李奏爲到任接印日期摺○山東巡撫周奏爲到東接印日期摺○新任四川總督岑奏爲調員差遣委用片 
太子太保頭品項戴兩江總督管理兩淮鹽政臣劉坤一跪奏爲恭報光緒二十六年上半年淮南徵收課釐數目仰祈聖鑒事竊淮南鹽務於同治三年奏定新實徵收課銀按半年奏報一次鹽釐隨課並報履届循照辦理光緒八年湖南湖北安徽三岸經前督臣左宗棠奏加新引接准部咨自光緒九年起將兩淮新舊各商課釐數目收支各欵分欵造報又光緒二十一年署督臣張之洞奏准續加鄂湘皖二岸新引所收課釐備遷瑞記洋欵各等因遵經報至光緒二十五年十二月止在案兹查二十六年正月起至六月底止收舊商課釐銀一百九萬五百九十二兩有寄收新商課釐銀八萬七千二百七十三兩有奇又收續加新票釐銀二萬二千六百四十五兩有奇共收新舊各欵暨續加新票課釐銀一百二十萬五百十一兩有奇又收湖北襄陽勛陽等府試銷淮鹽釐税錢一萬四千四十千文萬户沱抽收川釐錢八萬四千四百九十三千有奇比較二十五年上半年連同預釐銀錢各數大致不相上下據兩淮鹽運使程儀洛分造清册詳請具奏前來臣覆覈無異除將清册咨送部科外謹　開清單恭摺具奏伏乞皇太后皇上聖鑒敕部查核謹奏奉硃批户部知道單併發欽此 
太子太保頭品頂戴南洋通商大臣兩江總督臣劉坤一跪奏爲金陵關第一百六十二結期滿經征税釐繕具收支清單恭摺仰祈聖鑒事竊照江甯設關通商業將一百六十一結以前收支數目開單奏報在案滋據金陵關道徐樹鈞詳稱自光緒二十六年十一月十一日起至二十七年二月十二日止係一百六十二結期滿所征有征收各國商船及華商船支進出口正半各税鈔並征收華洋船藥釐金暨照章提支傾鎔火耗及月需經費並撥解各項銀兩分别開造册摺詳請奏咨前來臣覆核無異謹分缮清單恭呈御覽除將原册咨送外務部户部户科查照外理合會同江蘇巡撫臣恩壽恭摺具陳伏乞皇太后皇上聖鑒謹奏奉硃批該部知道單二件併發欽此 
劉坤一片再徐州府屬設局抽收土藥釐捐業將光緒二十七年九月底以前所收捐欵照章奏報在案兹據辦理徐州土藥統捐局江甯布政使吴重　　州道桂嵩慶詳稱新土上市之後南商甚爲稀少推原其故蓋因銀根過緊商本維艱經前歲折閲之後各有戒心未肯來徐放價收買又以川釐各土行銷日廣徐土銷路益滯兼之東豫兩省土藥收成歉薄價值昂貴私販益形充斥雖經添設局卡酌委員弁分投堵緝無如地方遼闊無要可扼防不勝防復經該司道嚴飭各卡實力防範認眞查緝以保正捐而杜偷漏計自光緒二十七年十月初一日起至二十八年三月底止各局共收銀五萬二千五百五十七兩二錢二分二釐連同上半年所收銀兩自二十七年四月初一日起至二十入年三月底一年截數之日止統共收銀二十一萬三千三百十四兩四分一釐除照案開支各項費用外所有應解捐項另行掃數解赴户部兌收清欵至出省加捐一項本係聽商自便各省捐數均輕商情錙銖必較是以報捐寥寥等情詳請具奏前來臣覆加查核該司道所詳委係實情除飭嚴督各卡員竭力整頓核實稽征以保捐務外理合會同江蘇巡撫臣恩壽附片陳明伏乞聖鑒謹奏奉硃批户部知道欽此 
頭品頂戴江甯布政使臣李有棻跪奏爲恭報微臣接印日期叩謝天恩仰祈聖鑒事竊臣恭膺簡命補授江甯布政使疉蒙召見訓誨周詳欽感無己於本年五月十六日陛辭就道六月初七日行抵江甯奉兩江督臣劉坤一江蘇撫臣恩壽會飭赴任即於是月初九日准調補直隸布政使吴重憙將印信文卷移送前來當即恭設香案望闕叩頭謝恩祗領任事伏念臣前在護理陜西巡撫任内丁憂回籍去冬服滿今春入都展覲仰蒙召對詢閭閻之疾苦儼家庭父子之親究治理这精微嫓堯舜禹湯之聖愚忱屢瀆天眷慶容遷復畀以名邦仍忝膺夫藩篆凡此恩施之渥被迥非萝想所敢期查江甯爲地大物博之區藩司有用人行政之責時艱多故償欵驟增重國計先重民生乃昭上下交是之效能節財斯能裕課貴恊盈虚調劑之宜况風俗人心實全局安危所繫邦交吏治更今日理亂之源檮昧如臣何堪勝任但思一身受恩深重豈忍畏難而苟安每念兩宫宵旴憂勞倍增愧奮於靡己惟有懔遵體恤民艱之寰訓以富教爲最先恪守不避勞怨之聖謨矢忠貞於罔懈隨時隨事禀商督撫賢實心經理以冀仰答高厚鴻慈於萬一所有微臣接印日期並感激下忱理合恭摺具奏叩謝天恩伏乞皇太后皇上鑒再臣前經奏明航海南下嗣聞輪舟查疫停駛諸多阻滯是以遵隨遄行沿途經過直隸州縣間有缺雨之處及入山東至江南境内皆己得有雨澤禾苗漸長民心安謐堪以仰慰宸厪合併陳明謹奏奉硃批知道了欽此 
頭品頂戴兵部尚書銜山東巡撫臣周馥跪奏爲恭報撒臣抵東接印日期叩謝天恩仰祈聖鑒事竊臣欽奉恩命補授山東巡撫當即遵旨入都陛見仰蒙召見四次並特賞兵部尚書銜恩施調疉訓示周詳莫名欽感陛辭後於六月十六日馳回保定清理經手未完事件二十六日起程兹於七月初五日行抵山東省城初六日准調任撫臣　人駿將山東巡撫關防鹽政印信監督臨清鈔關總統武衛古軍先鋒隊關防暨王命旗牌文卷書籍等件派　　南府知府徐世光署撫標中軍叅將黃占元齎送前來臣恭設香案望關叩　謝恩祗領任事訖伏乞念臣渥受國恩涓埃未報叅疆寄兢惕彌深查山東乃海疆要區巡撫爲僚屬表率舉凡整軍察吏防海治河與夫清盜匪以安民生愼交涉以敦睦誼在在均關賢要如臣檮昧深懼弗克勝任惟有破除積習華竭血誠將一切應辦事宜隨時認眞經理以翼仰答高厚鴻慈於萬一所有微臣抵東接印日並感激下忱謹恭摺叩謝天恩伏乞皇太后皇上聖鑒再所過直隸山東地方雨澤均沾秋成可望民情亦甚安謐合併陳明謹奏奉硃批知道了欽此 
岑春禮片再川省現當匪勢正熾防務吃緊之時臣自維材質庸下深懼隕越自非愼選廉能共圖整飭未易挽斯危局川中寮吏雖有奇特之材而苦於情形睽隔竟無所知不得不爲借材異地之計查有山西試用道朱榮璪候選道何鼎分省補用知府陳開熾山西廻避開缺同知李崇洸分省補用直隸州知州祖繩武汪聲玲銜江補用知縣和廷彪山西試用知縣夏同彛李兆周甘肅補用知縣劉宗誠分省補用知縣田驗豐于蔭堂况仕任二品廕生姜本禮甘肅補用副將董南斌山西補用遊擊黎天才歴經與臣共事察知極爲可靠或贊助策畫匡臣不逮或經理收支絲　不都或趨　勤齊精力過人或洞明兵略或講求洋務或勇於緝捕均由臣奏調委用及歴委差缺在案寔皆爲各省不可多得之員刻下用事正　尤轅　　　才庶于吏治營務　有裨益合無仰懇天恩俯准將朱榮噩等交臣差遣委用出自逾格慈施謹附片陳明伏乞聖鹽體奏奉硃批著照所請欽此 
 
