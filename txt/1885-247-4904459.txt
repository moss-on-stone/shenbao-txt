# 1885 - 247 - 4904459

 

Page 1

 
 
[五十號畫報出售] [  申報館主人啓]  
　　本埠月之十二日午後陣雲四合有龍下　吸黄　水水卽游射而上少頃　　　白卽有一所在雲中　曲夭矯入黑雲深處而沒大是奇觀亟　之以供紫覽報首畫　兩　係任君伯年所　名人乎筆比乘不同後附淞隱漫錄　說一則准於二十六日出售此佈 
[仿印古今圖書集成樣本告白] [  申報館點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尙擬再添排手以求迅速竣事惟諸君散處遠方未能到局親視工程故將各編各典每　提出一卷并圖畫若干另印成一百二十餘頁訂成一大本筆畫之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一律繳齋連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘巳將空白收據寄存該行自當立時塡給如過八月之期則當將寄存之空白收據收回幸勿自悮此布 
[石印文獻通攷出售] [  點石齋主人啓]  
　　馬端臨著述文献通攷其書與唐杜佑通典相爲出入杜書旋自隆古以至唐之天寳而馬氏所著天實以前者視杜氏群天答以後至宋寗宗者又足以補杜氏之闕其爲類二十有四類各有攷計卷三百四十有八亁隆戊辰重刋於武英殿經天語褒美謂考覈精審持論卓正莫善於通攷之一書而草茅好學之十羣然知所折衷宋爲至寳惜節帙繁多價值昂貴寒土未易購取本齋特出巨金覓得殿板初印本倩善作宋體字者一律照寫直行校對則覆之再覆則於一字無錯字形則放而又放期於一目了然而行問疏落天頭寛長展玩一通巳覺愛不忍釋正不徒往來行笈中便於携帶己也訂二十本分裝四套價目格外從廉准八月中出書欲購諸君祈早向南北申昌書畫室定購並分寄上海掃葉書坊京都西河沿仁記詳藥鋪遲則恐將不及以所印無多耳此啓 
[論稅司復任]  
　　赫總稅務司德前以中法和局懋著勲勞中外諸人莫不屬耳目焉旣而間英廷巳簡爲駐華欽差聞者亦莫不悅服想望丰采以爲赫君旣膊欽差之任必有以聨兩國交誼俾較前尤爲輯睦其將來德業聞望當駕威公妥瑪而上之乃不意接篆旣有定期而忽有辭職之舉赫君電逹英廷英廷卽回電覆准總署王大臣亦隨爲據情入奉仍復總稅務司之任並門其介弟赫政君己將來滬業經首途此其一辭一受之間殊有令人莫測者於是各西報皆紛紛焉議其後或以爲赫君旣受欽差之命卽以五人之名荐諸總署請代爲總稅務司之職五人者一卽其介弟赫政君而四人者蓋陪焉者也赫君之意以爲己爲欽差而使其弟攝總稅務司則諸事皆可順手於中於英兩有裨益甚美　也而無如總署不能允許總稅務司一缺或易他人英人將失其權故赫君電達本國情願辭尊居卑舍欽差而仍就總稅務司此一說也或又謂英國之銀其借於中國者皆以海關爲抵有赫君爲總稅務司則此項債欵英人坦然無疑倘赫君一去而易以他人則英人之貸銀於中國者不免有所顧慮非謂英人專信赫君而不信中國也盖有赫君爲總稅司則中國之關務毫無弊端而收稅日有起角以是爲抵自可放懐若赫君雖去而仍以弟領其事則弟兄濟　蕭規曹守自必無所變更日卽不甲其弟而用赫君所荐之人則亦當愼守赫君之舊而無所紛更則亦無可疑忌也若竟易之以他國之人則英人恐中國海關將有舍其舊而新是謀者殷或所定之規模不能畫一即弊端卽由是而生而關務必且日疲稅欵必且日蹙英人所貸於中國之銀或不免心懐疑懼赫君知之有素故不得不俯順輿情仍留總稅司之任此又一說也或又謂總稅務司歲入頗鉅與欽差不相上下惟總稅司總理中國各口稅關事務雖繁而威權獨攬總其大綱亦不見過於煩瑣絶無交涉事件可不致有掣肘之虞不若欽差事務交涉煩多内外兼頋幸而泰平無事兢兢業業無可表見一或有意外之慮卽難保無措施棘手之時是欽差之勞不如總稅司之逸故前此赫君之承命爲欽差實以君命所在不得不受旣而有可藉辭告退卽明白電辭蓋赫君之意固在於總稅司而初不以欽差爲榮此又一說也余乃從而論之曰爲欽差者出於英廷之命非赫君所得而請也英廷有所簡在而特命赫君爲欽差則赫君亦安得而辭之故謂赫君志在總稅務司而不在欽差似乎欲爲欽差則欽差之欲爲稅司則稅司之可以惟赫君之所欲爲此必不然之理也至於以歲入之多寡爲較則言之尤鄙此不足辯者也謂英國貸於中國之銀全恃赫君一人赫君之去留英人之喜懼係之倩欵之盛衰關之故赫君恐一去稅司之任繼其後者或不免有所更張致英人之貸銀於中國者心懐疑懼故特辭欽差而仍爲稅司此說似乎有理矣然英从之所以肯貸銀於中國固有以取信於中國卽以海關爲抵亦卽中國之海關有以見信於英人赫君爲稅司海關之歲入如此卽非赫君爲稅司海關之歲入亦如此初不以一人之去留而中國之海關遂顯分優絀赫君以盡心於中國關務者而卽以嘉惠於本國之人猶之可也赫君而必獨攬中國海關之權以陰庇夫本國之人不可說也吾时赫君亦未必爲此也然則亦友所述謂赫君本意欲以其弟赫政君代己任旣而總署不之許故復辭欽差而仍爲稅司其說似略爲有據矣盖中國商務統歐洲各國而計之十分之中英人居其七五此外各國合計不過十中之二五英國旣有如許生意在於中國則必有如許利權收於中國赫君以英人而爲中國稅司英人視之不啻一家白屬利便若易以他人則或恐有不便於英商之處則英人將漸失其利權故西人聚談每爲中國海關必用英人爲稅司卽此一端而赫君之一辭一受其情其理有不難默揣者己正不知中國秉鈞諸公其亦卽此意而深長思之推勘盡之也否耶抑又聞之西人傳言謂赫君刻下雖仍爲總稅司而至來春復當就欽差之職此則殊急索解人不得矣 
[上諭恭錄]  
　　七月二十六日奉上諭御史恩隆奏請將奉省大凌河一帶牧羣裁撤牧地開墾等語奉天大凌河牧廠曾於嘉　道光年間迭奉諭旨禁止開墾聖謨具有深意何得妄議更張致滋流弊該御史並未詳稽典 
 
 

Page 2

 
 
則率行奏請殊屬非是恩隆着傳旨申飭欽此 
[本館接奉電音]  
　　昨晨本館駐京訪事友人飛電傳來本月初一日上諭一道敬謹譯登○八月初一日奉上諭本年值更換學政之期除浙江學政瞿鴻禨甫經到任江西學政梁仲衡貴州學政楊文瑩毋庸更換外順天學政著許應騤去江蘇學政著王先謙去安徽學政著貴恒去福建學政著陳學棻去湖北學政著張仁黼去湖南學政著陸寳忠去河南學政著華金壽去山東學政著陸潤庠去山西學政著高燓曾夫陜西學政著林啓去甘肅學政著秦澍春去四川學政著盛炳緯去廣東學政著胡瑞瀾去廣西學政著李殿林去雲南學政著戴鴻慈去奉天府府丞兼學政著楊頣調補所遺順天府府丞卽著朱以增調補以上各員有現出試差者著卽赴新任母庸來京請訓楊頣著俟順天鄉試事務辦理完竣再行赴任欽此 
[法使將來]  
　　外洋新聞紙言法國巳派戈孤當爲欽差大臣前赴中國且訂通商條約戈君己於七月初七日由法啓行聞其未啓行之先日至外務大臣署密商立有底稿以便將來商辦時較爲便易也 
[寶星旌功]  
　　赫總稅務司德及其副金君登幹竭力調停中法和局迄於定議勤勞懋著故法總統現各賞以寳星以旌異之說見外洋新間紙 
[海東信息]  
　　香港西字報云越南之海東地方有法兵駐守一日忽有越人千餘前往攻擊爲法兵所敗越人死者頗多越人之不順法人於此又見一斑 
[同時發水]  
　　寗波東鄉韓嶺寺地方于七月二十七日猝然發水漂沒屋宇一百餘間淹斃人口數名又同日同時同鄉莫枝堰亦發水冲壞屋宇數間淹斃女孩二口又聞同日南鄉横溪地方是日街上適逢巿期百貨山積買客雲屯遠聞水聲自東而來急切搬避山上水巳汨汨而至後街地勢低窪所有竹木柴炭盡被漂沒無遺幸未傷斃人口現在東南兩鄉前中後三塘河水尙未退盡舟楫不通卽城中往該處之收租船隻亦被滯留不能回家據父老傳言蛟水爲患間有所聞從未聞有同日同時且在同鄉一時並發者甚可異也 
[京華新語]  
　　俄高立約雖無實據必非無因當道如何辦理則以事機秘密外人不得而知近聞某侍御探得俄高約欵共有八條其有碍中國邊務潜奪中國藩封昭然可覩因不覺義憤勃生忠言直告疏上得旨着總署及南北洋大臣詳細查辦云○閩撫劉省二爵中丞近有奏摺到京大略謂己革臺灣道劉璈罔上行私貪財黷貨故於本月某日在該道寓所密地查抄計得資財若干悉數充公云云皇太后覽奏之下怫然不悅以該道雖有劣蹟罪尙不至於此今該撫擅自查抄大有不合之處因發廷寄着錫珍前往臺灣查辦以期水落石出云○滇桂一帶分界事宜上諭着周閣學德潤鄧大鴻臚承修等前往辦理業見邸抄聞二星使料理行裝半月後卽須起節由水道而下再行循陸登程遄往邊界以歸簡捷所有隨帶繙譯人員卽在同文舘學生中擇優差遣想諸生久受國家培植之恩及鋒而試正在此時諒不以該處水土惡劣而致觀望徘徊也○七月十八日淞侍郎桂景侍郎善在貢院舉行繙譯錄科計應試者六十餘人隔日進塲半夜題紙卽下係舊時上諭一道諸生興酣落筆水到成渠午正一律謄眞墨彩飛騰宛若龍蛇飛舞未戍之交紛紛繳卷酉正卽己凈場聖明在上雅化作人文教昌明賢才輩出各直省士子功深伏案志切觀光者無論矣天潢貴胄本殊草野窮儒美食豐衣實足消磨志氣特恩曠典適能埋沒才華乃近來宗室出類拔萃之人亦頗不少此次以白丁而應鄉試之人約六十餘名類能自出機杼不煩槍替爲之師者亦無須冒作長隨混入號舍爲高足弟子捉刀若輩另考一場期在八月十七日文詩各一别無他事中額無定大約十中中一耳○廣東人士來京鄉試者不下千名此次成均考到案上竟有十人不錄 
[憲節將臨]  
　　七月廿八日蕪煳官塲稱接白下來電知新任皖撫吳子健中丞於今早八點鐘自金陵起節晋省並悉中丞尙須在東西梁山閱視炮臺然後由蕪泝江上駛故文武各官咸伺候江干而水陸各軍亦均排隊江頭旌旂蔽日戈戟如雲殊形熱鬧並聞楊厚帥亦將蒞止則未知其確否也 
[星軺過境]  
　　九江官塲探悉江西主考星軺於上月二十七日過境德化州周明府遂預備大紅船一艘划船數艘在對岸小池口恭迓午後五點鐘時節抵九華門碼頭選鋒新勁開化等營兵弁列隊燃鎗連珠聲發鎭道府縣以下印委各員咸鵠立官棚前伺候憲輿登岸後朱鎭軍李觀察卽跪請聖安各員亦肅恭叅謁二主司隨分乘緑藍哆呢大轎呵殿入城前赴考棚駐節至次日十點鐘時起節往省各員及選鋒新勁等營均出大南門衣冠恭送 
[穗垣錄事]  
　　廣省貢院增建號舍一切費用擬由貢監捐助原定章程監生捐銀三百兩准子錄遺現在開考遺才藩憲卽將各捐生姓名轉呈學憲查照辦理聞學憲照覆藩憲其大意謂考遺係國家大典本院責任綦嚴此事未經奏明設被糾參誰人任咎况此舉原爲嘉惠士林起見如此辦法富者蒙恩而貧者生怨豈愛士者所敢出乎請將收到各生捐欵照數給還錄取遺材本院悉憑文字以符定制云云學憲誠能力持大體矣士林聞之咸歌頌不置○前日風雨過大貢院東圍牆沖塌數丈藩憲卽委員騐明雇匠修復○學官書斗往往將丁憂病故各生員隱匿不報盖留爲縱槍入場地步也學憲洞悉情弊札飭各學教官凡生員丁憂病故及因案牽累不能應試者另造清册限場前呈繳以便查核○科塲弊竇滋多前日某紳一一指陳向撫憲呈遞當蒙收閱○前月十四晚雨驟風狂大有倒海翻江之勢繼而雷聲霹靂電火紛馳空際隆隆有聲人皆恐龍氣爲灾寢不成寐番禺中村鄉傾塌房屋二十餘間厭斃小孩二口男婦六口又增步海口某甲日以捕魚爲業是夜被電火所燒焦頭爛額登卽斃命○南番兩邑宰見雨澤過多農田受害謹於十二日在城隍廟設壇祈晴翌日果放晴旭足見兩邑宰精誠所感矣○欵局旣成彭大司馬曾具摺奏請開去兵部尙書實缺俾得專心經理防務前月之初旬摺弁回省遞回原摺内奉諭旨着毋庸開缺欽此足見帝心之簡在矣○張制軍之如夫人於上月十二日誕生一子文武各憲皆赴督轅爲制軍道賀車馬如雲極形熱鬧○綏靖營練軍前爲余叅戎大勝答帶現叅戎委署雷州叅將所遺練軍事務委黄副將金福接管己於上月十二日交卸矣○高州鎭總兵因案撤任由督憲牌示委廣西左江鎭王孝祺署理按王鎭軍前在關外迭著戰功以之鎭守高州於地方定有裨益也○馮萃亭軍門己統率所部退回欽州駐守查欽州與越之海寗府毗連地方最爲緊要一切善後事宜經督憲札知軍門妥爲辦理想軍門歴練老成必能綢繆盡善也 
[礦務近聞]  
　　昨有客自徐州來言及利國礦局己開之煤現成之鐵頗見繁盛徒以股未收足資本不敷致多遲滯主其事者焦灼實深現復羅雀掘鼠並推舉舊股較鉅之蘇揚各友湊集新股爲添本擴充之計並聘請格致專家直隷委用知府徐仲虎太守建寅同來經理仲虎係雪村先生哲嗣曾創設山東製造局並爲出使大臣叅賛於開礦各申無一不精現爲安置機器一面出煤一面試鍊牛鐵同心恊力必可日進有功將來樂利當無窮也又間平泉礦務亦經朱翼甫觀察禀請添本開掘其細情雖未周知惟據傳稱將來當日有起色云 
 
 

Page 3

 
 
[裝兵轇轕]  
　　楊厚菴宫保所部亁軍六千五百餘名己由泉州來厦駐紥各廟各客棧專待輪舟到來附之回漢日前南琛鎭遠測海三兵輪巳先後載兵出口其登灜洲一船小泊鷺嶼以俟宫保乘坐回湘尙有多兵另雇福昌洋行輪舟於七月廿二日展輪出口廿三下午忽乂入港據云船中糧米淡水皆不敷給兵勇見船主廚房中牛羊等肉强取分食廚夫不肯給與兵丁因與角鬪兩造分訴船主船主左袒廚夫統領某君與船主較量致彼此又成鬥毆之勢船主遂將輪舵折回返厦揮令兵丁上岸統領亦負氣難降適楊宫保抵厦見此情形甚爲不　旋經提道憲照會英領事官傳諭船主依舊裝兵赴漢迨經領事查得該船多載勇丁與航海章程不合必須丈量船身能載兵丁若干始可鼓輪出口現各兵皆分住廟宇客館中紛紛擾擾棼若亂絲云 
[洪都佳話]  
　　上月之望總理江西淮鹽總局憲張子衡方伯由局赴金陵謁見曾九帥聞有要公亟須面禀故不憚跋涉之勞也○江西主考例于七月杪馳驛至九江然後入省大憲委府經歴周君昌壽知事竇君樹敏前往恭　宦途最重是文衡古人佳什信不虚也○吉水某生散步至貢院工匠正在脩理見其衣履不甚整齊指爲偷兒扭住褫其衵服赤條條一絲不掛蹲伏墻隅正尙進退維谷之時適有同縣某生踵至訴知一切不勝忿忿邀集數百人興師問罪工匠懼亟由院後踰垣而出僅遺小工數輩獲送南昌縣署盡法嚴懲以爲鹵莽者儆 
[衅起金訶]  
　　滬北某鋪出店人甲乙等乘醉至三馬路某姓花烟館與摀嬉戯取去摀之肚兠摀以兠内有某妓賣身契急向索還甲乙等不允遂據情投報捕房捕頭飭捕往拘甲乙暫押以待解送公堂 
[包探吊贓]  
　　某洋行報失點銅由包探秦少卿緝獲竊犯詰得贓銷城内立卽帶同該犯知照會審署捕役吊得贓遂將該犯暫押捕房以便解案訊究 
[私移界石]  
　　滬北鐵路舊基前曾由道札委法會審委員翁子文太守照料兹因天后宫添造房廊經太守查明附近鄉婦某氏私將石界遷移將鐵路地基佔爲巳地有江北人某甲願爲見証日前遂親往勘明立傳某氏到案太守見其年老蠢愚不予深究好言開導着將界石仍立原處詎該氏不知恩典出言挺撞太守怒飭地保送交英會審署暫發官媒看管 
[冒官再述]  
　　冒官撞騙等情節列報兹悉上海縣莫邑尊訊得蕭係江西人私描部照託同鄉茶師韓阿三輾轉託楊龔張羅等雇用家丁以圖混騙龔張業己拘押楊因出首公堂將蕭拿獲得以免提韓住英界羅住法界邑尊因分别移請兩界讞員派差協捕昨己將韓拘獲俟備文移縣歸案質訊矣聞蕭父曾爲江蘇某縣令蕭曾犯事脫逃正在籖差嚴緝此次又冒充震澤縣知縣揘稱投部領憑南下至天津寓中失愼焚去行李衣箱幸文憑隨帶在身奔逃出外順道來申欲用家丁幾名苟能代墊一切費用則當派以美差云云想一經詳訊必當水落石出也 
[索詐候懲]  
　　前日巡防北局委員金子卿明府飭勇解送金秋和毛長發至縣請訊昨午由帮審委員王司馬升堂研究金供原籍金陵向業玉噐同冶初年在籍時曾向毛借洋二十餘元嗣卽如數清償來滬貿易前年毛亦來滬向小的借去洋十二元至今未能歸趙小的因念舊情從未向之催索詎伊反屢來滋擾日前小的訴知地甲地甲從中介紹勸小的再給伊洋四元伊未應允仍復騷擾不休爲特扭至局中由局移送案下毛供小的與金爲友己歴多年二十年前金曾借去洋二十餘元之譜至今分文無着向索逞蠻竟將小的扭送北局司馬謂毛曰爾所控欠憑據全無姑念爾異鄉人仍照地甲原斷給爾盤費洋四元速卽回里否則照索詐平民例懲辦毛仍嘵嘵置辯司馬飭管押候懲 
[焚紙失金]  
　　中元焚化紙衣廣東此風最盛本埠虹口有粤婦於七月下旬在河邊焚衣並化紙錠一心皆注乎此忽有一賊將其頭上金茉莉簪拔去初不初不之覺迨偶模頭上知己失去遥見人影己遠無可何愚婦之神一何可笑乃爾 
[輕簿官笞]  
　　某甲在本城舊教場擺設餅攤膝前一女年近破瓜前晚閒眺門前驀有某乙向之調笑女駭極狂呼甲聞而怒甚扭乙至巡防局請懲金明府提訊之餘飭笞乙百板以儆 
[法界公堂瑣案]  
　　洋藥局船户李清被杉板船户林阿香等毆傷一案經包探帶同原告前往指拿林阿帕林阿邱二人解歸公堂請訊李清聲訴前因并稱船上失去布篷一幅棉被一條衣服四件阿帕供稱伊等兩人在船爭扭小的實不相于阿邱供稱是晚李從小的船上經過詰之不答以致相爭並未毆扭太守謂據爾所供爾亦不應遽爾毆擊現李受傷屬實卽使互相打架亦須分别有傷無傷至所失之物應先向爾洎償答稱李並未失物倘查得果有物件小的自願賠償太守問李究竟何人將爾物件取去爾可曾知道否答稱眼見阿香取去太守謂今日先應將兩林發落失物且待拘到阿香再爲追究遂判阿邱笞責六十板阿帕笞責五十板倘再出外逞兇准卽鳴捕拘究○昨報列流氓拘押一則捕房將男女兩人解歸公堂訊理原告花烟舘婦張王氏訴稱上月二十八日夜十二點鐘時伊等前來肇事適有捕役巡街至此伊等卽四散奔逃經捕追上拘拿卽有伊之拼婦糾同婦女到來騷擾因之鳴捕來拘王阿大供此事並非小的所爲實遭悮捉太守謂爾素不安分己經屢次嚴懲此次旣然與爾無干何至無端誣爾此婦是爾何人答稱是小的妻室太守隨詰該婦王吳氏據供伊等無端將阿大拘押小婦人素來相稔故向理說豈知反被管押兩宵太守謂阿大是爾何人答稱小婦人之兒子呼伊伯伯太守謂爾與伊是何稱呼該氏默然半晌答稱伊是我夫之弟太守謂若然爾與伊是叔嫂爲何伊竟認爾爲妻該氏稱因伊住在家中故别人悮爲私識現惟貼補些微錢文以資用度太守謂爾等自己家事尙難明白該氏忽稱小婦人與伊本不相識太守謂爾等家事己有數椿現在且將本案查明再核遂飭王吳氏姑爲交保阿大暫押飭包探查明禀覆○興聖街花烟舘鴇婦謝周氏訴稱葉又元曾來吸烟三四次非但不給分文且以小婦人售賣花烟索洋四十元及酒席等件因之鳴捕來拘現不索烟資祗求飭伊下次不來纏擾太守謂爾售花烟本屬不法但葉亦不應前去索詐况己屢次犯事開釋未幾又肇事端葉供前次吸烟曾付給錢文昨由朋友拉去不敢多事求請從寛太守謂今再從輕一次倘再拘來定子枷責遂飭從輕笞責八十板釋放○西捕在八仙橋街五十四號門牌拘到挖花賭徒課二寳連賭具送案請判謝供認小本營生並不犯賭實因家有病人倩人照料夜間因戯鬥挖花翁太守着暫押候查○吉祥街又新園浴堂主馬雲岩控被浴客竊去不烟袋一支追獲後鳴捕送案竊賊蔡四明供稱因隨主人知府銜某姓來滬現住長發棧昨晚九點鐘時前往洗澡失去鞋子一雙訴之堂倌非但不賠竟敢出言不遜因喚同伴回去另取鞋子並取伊烟袋爲質太守將水烟袋看馬領去限下期將鞋查到交案否則將堂倌送案以便詰訊倘敢不遵惟爾自問馬唯唯退去太守着將蔡派人持片送至長發棧交其家主 
[上海文報局内恊賑公所叢譚十五]  
　　敝所於七月三十日起解嚴梁諸君第五批賑銀連同揚州鹽務官紳集捐之欵共一萬兩高易公館賑所同解銀三千兩陳與昌賑所同解銀二千兩共銀一萬五千兩○寗紹台道薛叔耘鄉先生倡捐沙洲賑欵五百元僚屬紳商聞風興起由寗波新關李小池鄉先生經手收集隨時擲交敝所而今而後沙洲災民共拜仁人之賜矣○沈旭初觀察來函云蘇州洋務局同人倡立一洋願以助粤賑兹由陸雲蓀太史劉蘭墅大令募得英洋五十元寄上等因同人承流布惠敬與在水災民同望雲天而九叩 
[上海四馬路高易公館内協賑兩粤所公啓]  
　　啓者敝所於七月三十日起解第三批賑款規平銀三千兩託文報局彚解兩粤交嚴佑 
 
 

Page 4

 
 
之先王核實查放惟本月廳協賑項刻下尙無把握務祈各善士踴躍輸將俾得源源接濟庶免功德中止災品幸甚同人幸甚謹此伏乞公鑒 
[賓紅閣内史以紈素乞題戯成一律]  
　　低鬟斂怨繡簾前薄病輕寒只自憐著甚相思忘不得落花如烟申左夢畹生 
[上海三馬路陳與昌收解賑欵總數第三次清單]  
　　七月十六日第二次總數清單上結存洋四百二十一元二角銅洋四十四元五角五月十七日至三十日止共收洋三千五百廿一元五角止洋七十五角虚對洋廿一元兩項兌見洋十六元二角錢八千一百五十三文兌見洋七員二角統共計洋三千五百四十四員九角又規元一百廿六雨五錢八分五厘又銅洋十五員前拾五日廿四日解付張雪堂先生親往沙州散賑洋兩共一千員又兌出洋二千五百三十八員五角兌進規銀一千八百七十三兩四錢一分五厘今解交嚴佑之先生規四批規銀二千兩除解付外淨存洋四百廿七員六角銅洋五十員五角竹坪陳煦元謹白 
[上海二馬路與昌絲棧陳竹坪經募賑捐七月三十日第五十七次清單]  
　　樂安三子求祖母康健先助洋廿元無名氏洋十元趙琴鶴書屋爲子病求保卽愈平安蟛慶　十元○沙溪萬泰祥衆友節省日用洋五元果善堂交玉氏週忌冥資餘洋移助洋二元○豐和公王玉昆何陳氏三人各洋二元雨芬書屋洋一元五角聚源號得彩餘蕪湖項求母平安清廬士助廣西四人各洋一元靠天地求母康健錢六百丈○昌字三百六十册甬江彚吉庄經募林積記裕新號兩人各祥三元存德堂洪沍豐紹酒棧人瑞堂茅洪潤記張鼎記洪佐記徐祖記王董氏陳生東九人各洋兩元董福記無名字徐記存善堂林明德堂洪退補堂張簪否軒洪德源堂王金鳳記寶康庄祝聘記萬源宋葉記經畬堂作萬隆吳雲記十六人各洋一元以上廿七人共來洋四十元○黎里殷芝眉明經募抑殷抑記求合家平安洋一元殷柟求健飯小洋二角殷葆源百歲錢一千文十五齡　秀殷大小姐十齡閨秀殷三小姐十二齡童子殷金生三人各百歲　四百文殷楨齡求健飯錢四百文九齡童子殷少裳人齡童子殷葆濂五齡童子殷葆潤三人各百歲錢三百文七齡閨秀殷四姐官六齡閨秀殷五姐官三齡閨秀六姐官三畏子殷葆盛二歲童子殷桂齡一齡童殷棋齡殷十齡童子殷一齡童子八人各百歲錢二百文殷童子求聰明錢二百文十二齡童子殷榆齡免悔子求健飯三齡童子求聰明一齡童子乙酉生一齡童子求免晦五人各百歲錢一百文以上廿四人共來洋六元小洋二角錢二百五十文○盛川干夢仙善士經募茶捐移賑洋十元源昌　洋二元郭銘記李亁源源源興恆吉祥堂祥圃張中運宋友三七人各洋一元陳廣興胡成記兩人各洋五角以上十一人共來洋廿元○昌字三百四十八號册硤石恆康典經募寄庵募泰娱蝠三人各洋兩元樂善氏勉善氏　人各洋一元以上五人共來洋　元○昌字三百四十一號册寶康典各友洋十圓○平安是福人洋四圓免災人洋一圓○錠捐餘助沙州洋兩圓五角錢一伯八十文○本日共收洋一伯五十圓小洋兩角錢一千零三十文合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸賑沙洲啓]  
　　敬啓者江陰欄門諸沙緒七八兩歲之災賴諸大仁人救卹得延生命更撥欵挑築大岸以備不虞大德汪洋卽非身受者亦無不同深感戴不意今兹七月初二三日狂風怒作潮如山湧江水陡長丈餘沿江圩岸共破一百九十餘處當是時也沙農沉浸於巨浪之中冀保圩岸乃未幾而岸忽潰決矣水驟冲灌矣廬舍淹沒矣什物漂流矣扶老携幼踉蹌奔突而至矣人己沒矣并不知其所在矣移時水退强起而號哭者有人欲起而僵仆者有人奄奄一息死於溝澮者有人嗚呼噫嘻天生斯民曷竟使之至於此極耶僕本如皋南沙人少讀書略知文義因地盡坍江不得巳來此耕種田四十餘畝並訓蒙自贍幸此圍未破竟爲漏網之魚然目睹耳間五内慘裂倘此時而波及之正不自知破所矣因思一處如此他處可知兹則露宿岸旁食惟藜藿愴目田廬頓爲烏有謀生無策控告無門悵望天涯誰爲將伯其不至操瓠瓢而爲溝中瘠者幾何哉雖在災流行傳云代有何獨五年而三降於沙耶僕欲救之而不能欲聽之而不忍爰述梗漑泥號於仁人長者之前倘蒙一視同仁無遠弗屆解囊相助設法救濟俾孑孑遺民得沾恩澤則僕惟有九頓叩謝誦萬聲弗而己臨楮依依不勝雲霓之望江陰紫氣沙更生人謹啓 
[賑務最要]  
　　銕城陳君孟能畫兼六法神趣天然久爲雅俗共賞然不輕濡毫每有片紙不得之憾兹因兩粤沉災願繪團摺扇百柄移賑同人代訂每扇潤筆半元倘索畫者請交本賑所○旗昌棧彭君來函以承友人惠來席金五元不敢自私將洋移賑並屬登報用謝雅意世目如彭君之隨處觸發者又何患賑欵之不接哉○廣肇山莊盂蘭會前蒙各值事惻念本省災祲去華從贯曾節省千金移賑矣兹復承　值事認捐明年醮金議定先行移半作賑而舊值事所送敦梓堂物件除　禮謝神外一槪節省移賑足徴諸君誼切桑梓於緩急節省之間頃刻集成鉅欵亟登報以代災民叩謝○九江太古行黎雲翁以災區待賑孔亟分募捐册又未能刻日成數先行籌墊洋百元郵寄前來如黎君者眞可謂有心人也[  高易公館賑所謹誌]  
[一粟社字潤助賑]  
　　楹聨琴對一角七言二角八言三角條幅琴條二角四尺四角五尺六角六尺八角紈摺扇每柄一角點金加倍杭秋扇再倍如蒙賜教交華彰日升兩處代遞三日取件其潤仍由該號彚交本賑所收解特此佈聞[  高易公舘恊賑所謹誌]  
[白秋海棠四律錄請海上海内吟壇政和]  
　　疏花淡淡擅幽姿爛漫風光總不知一點檀心侵素暈半含櫻口褪紅脂美人咳唾生珠玉靜女丰神稱縞綦誰道如鉛清涙灑疑成思婦斷腸時金颷送爽暑初殘仙露明珠濯魄寒睡去應燒銀燭照聘來須映玉臺看似矜素面嫌施粉翻笑紅顔媚渥丹小立亭亭疑腈女水晶簾外倚欄杆瑶階璧月逗清光愛向嫦娥點素壯淡到無痕全門韻嬌如欲語可生香羞同絶豓藏金屋願共羣仙聚玉堂記得蘂珠宫裹住不如銀漢有紅牆苔封石隙託根幽日淡烟微弄影柔一夢醒來瑶島畔幾生修到玉峯頭鉛華薄御留眞色纨素新裁趁好秋陰護瓊窗花氣潤試開珠　街銀鈎[  陽羡蔣萼醉園甫未定稿]  
[送燕山聽濤軒主楊耀卿譜弟之福州]  
　　人生聚散原無定瞬息流光劇可憐水閣乍開銷夏地銀床又到做秋天愁邊錦字臨風寄别後情絲被夢牽遥指南閩衣帶水新詩寫付酒樽前風騷豪澫更多能筆妙生不自矜入幕固宜風引客談詩應許可爲朋平生理鏡常澄澈此去炎飇尙鬱蒸一任蠻花開爛漫心期己若玉壼水[  古虞吟蝶軒主謝昌言嵐洲氏初稿]  
[和古虞吟蝶軒主謝嵐洲譜兄送聽濤軒主之福州之作]  
　　江樓小别景依钉彈指光陰只自憐金粟飄香雲外月火輪碾浪鏡中天風吹瘦骨凉痕透月照當頭刖意牽如此離情誰遣得劈蠻箋自寄君前空餘豪氣别無能仗劍何堪尙氣矜豈易論交添好友最難捉醉得良朋跡同萍絮憐漂泊才似雲霞尙蔚蒸漫說壯懐消未得官久矣冷於冰[  金壇攘臂生馮鴻鈺麗崑氏初稿]  
[上海四路浦灘文報局内恊振公所附收沙洲山東賑捐七月下句清單]  
　　廿三日甬江衆靛行下甬江衆螟蜅行六元○廿五日寗紹台道薛憲洋五百元○廿七日煙台和記號募金字二百三十五號册隱名氏五元煙山氏十元浮生氏六元省過子求母平安四元○廿九日李小池翁募申字二百三十五號單寗波府通判尹廿元候補通判鄒三十元候補知縣陳廿元候補知縣王廿元保倫堂項廿元源豐銀號五十元寗郡洋務委員李廿五七户共洋一百八十五元○金陵知名子求病愈兩元三省軒謝病稍好四元英公堂交來朱錫鈞案内山芋香捐山東洋一百元○本旬共收洋八百三十二元○連前共收洋九百七十九元規元百兩○廿五付解江陰洋五百元○連前共解洋三千五百元又代鎭江暫借元二千兩 
 
 

Page 10

 
 
   
 
 

Page 11

 
 
[光緒十一年七月二十六日京報全錄]  
　　宫門抄○諭旨三道錄前○缺單○浙撫劉奏拿獲會匪出力員弁請給獎摺○江督曾奏甄别州縣各員片○又奏請分發道員片○又奏揀員調補知縣片○又奏請添員差遣片○七月二十六日兵部太常寺太僕寺八旂兩翼值日無引見○肅王岳林祁世長孫家鼐趙佑宸各假滿請安○六額駙松溎各謝崇文門正副監督恩○太原城守尉漙蔚請訓○伊崇阿請假十日○倉塲奏漕船五日回空○兵部奏派查齋之大臣派出尙宗瑞明安明魁芬車福森布色普徴額秀吉花尙阿○召見軍機醇王漙蔚○光緒十一年七月分教職單正諭順天大城李鳳岡保定河南鹿邑杜學禮開封廣東曲江葉令扶廣州四川劍州鄢毓芳濾州俱舉訓導山東昌邑孫立方濟南挨廣東乳源梁文耀連州拔山西絳縣王儆平定懐仁許清選太平河南虞城陳簡光州陜西洛川李海清西安宜川高照煦綏德廣東逐溪賴桂薰廣州仁化龍增燾廣州湖北竹谿姚德銘荆州俱舉復諭直隸無極趙曾樞易州山西榆社劉乙臨平陽壽陽縣孫毓琛平陽廣東三水何茹芬惠州俱拔江蘇桃源胡麗榮常州恩山西繁峙劉㴻霖汾州舉平定降榮汾州壽太平寗錫三絳州歲復訓山西曲沃牛麗灜太原拔陜西耀州陳士楷鳳翔廪湖北襄陽王之瑞昌舉廣東羅定姚軾惠州歲四川巴州汪世伊重慶廪潼川陳大春叙州廪雲南賓川杜聨科澂江增生○○頭品頂戴浙江巡撫臣劉秉璋跪奏爲哥老會匪煽惑勾結擁衆攻城逆跡顯著官軍頓時擊散首要就擒不致蔓延現仍搜捕餘黨以除伏莽恭摺仰祈聖鑒事竊臣於本年五月十八日將正月至四月台州拿辦土匪名數情形附片具奏乃於五月二十等日據署台州府知府陳璚署台州協副將韓進文飛禀訪聞有外來哥老會勾結仙居土匪到處煽惑圖謀不軌約期起事民心惶恐請官勦捕等情經臣先調叚主福一營由寗波拔隊前往乃謡言日甚深慮猝不及防又飛飭記名提督楊岐珍由鎭海防次親率數營航海赴援去後節據台州府營縣先後禀報訪聞會匪有五洋山三結堂名目用白布塡寫號票勾引愚民入會每票歛錢六百八文製造旗械創立僞號諸名目約期五月十六日先攻仙居縣城十八日攻撲郡城先派内應入城伏匿妄圖大舉等情五日初間仙居縣伍桂生緝獲歌老會匪首郡中奇朱幅得二名臨海縣高英於台州府城内拿獲僞曰周晉臣曹長更二名均搜出僞票供認糾合羽黨謀爲不軌潜赴台州仙居兩城内屇期内應並據周晉臣供出湖南人成祥卽成老人係屬此案哥老會總頭目等語均卽登時正法以絶内奸五月十五日署台州協副將韓進文親率練兵馳赴仙居沿途見有民間男婦奔逃形跡並聞匪徒明日攻城之語飛速抵城會商該知縣伍桂生密籌布置十六日清晨匪衆二千餘人中城南蜂擁而來我軍先巳派定練軍哨官劉福魁顧海友出南門親兵前哨張運開出東門右營守俻沈鏞出西門該副將親督哨弁蔣化鴨趙鳳麟等由小南門而出分投迎擊該匪亦分股拒敵各軍勇往直前奮力擊剿互相夾攻匪勢不支紛紛敗退至酉刻收隊共計斬首級二十五顆生擒二十六名奪獲五洋山大旗一面旗幟槍械多件我軍受重傷者五人微傷者三人訊據生擒賊供稱實在匪徒數百人餘皆糾合就地頑民隨同助勢許其入城搬取物件是以各執棒鎗腰圍口袋等語當將訊認爲匪剃頭之項建蒼先行正法是日臺州府派隊助剿營官張正標中途擒獲巨匪朱大滿騐　巡風朱會票及洋鎗刀械供認回巢招匪不諱當卽正法次日探聞餘匪敗回鷲峯寺僅存數十人一面清查城中户口搜獲意圖内應匪首王廣東一名解府審辦一面派隊馳往鷲峯寺剿捕該匪初猶抗拒迨後隊官軍大至狂奔上山哨騹蒙業成等一擁而入帶同綫民搜獲渠魁潘恭牛卽牛大王本係臨海刦獄案内漏綱之犯併認結會起事謀爲不軌並受僞職不諱立子正法張正標分隊搜山擊斃多匪拿獲要匪王小住應志中二名供認謀逆不諱亦卽正法又據記名提督楊岐珍禀報五月二十五日到黄巖卽帶隊進山取道絶壑深林之内沿途搜捕徑至仙居詢之土人僉云此次會匪起事鄉里被騙入會者甚夥現被官軍擊敗往往逃匿山谷該提督傳諭紳董曉以順逆凡繳票自首者免其治罪一面會督各營分投入山兠拿餘匪查追僞票以絶根株並又擒獲著匪盧永丙等七名解府審辦兹據署台州府知府陳璚稟稱會匪首票總頭目成祥卽成老大潜還黄巖鄉間經該知縣歐陽烜緝獲到案批飭嚴訊重辦以彰國法現在各軍均以到防謡言漸息民志巳定等語以上係台州府屬哥老會匪勾結土匪聚衆攻城登時擊散首要就擒全股撲滅之實情也伏查臺州府屬素多土匪剿捕雖極認眞根株總難盡絶兵至則散而爲民后還則聚而爲匪寔因地瘠民貧惡習巳深驟難革洗此次哥老會匪稔知防營他調乘間勾結　圖大舉公然擁衆攻城實屬罪惡滔天仰賴聖主洪福文武各官謀勇兼資先期訪獲首要臨寺奮勇剿殺得以全股撲滅不致蔓延實爲地方之幸惟是人多十著良莠不分固不可姑息養奸亦何能盡殺乃止臣巳飭令記名提督楊岐珍等督率各營嚴密搜捕凡曾經犯案及著名匪徒罪在不赦拿獲到案訊供懲辦其實係被脅附和尙無燒殺重情者量子寛宥尤當與就地公正紳士聨絡商辦無枉縱並擬久駐防營緝拿伏莽懾以兵威以兾潜移默化遷莠爲良仍飭地方官嚴辦以清其源所有臺州地方府縣文武各官倉卒應變於援兵未到之先全股撲滅實屬異常出力自應量予獎勵以昭激勸可否仰乞天恩俯准擇其尤爲出力者彚入海防案内從優給獎以資策勵之處候旨遵行謹將臺州府屬哥老會匪勾結滋事登時撲滅緣由會同閩浙督臣楊昌濬循例由驛具奏伏乞皇太后 
皇上聖鑒訓示謹奏奉旨己錄○○曾國荃片再臣前准部咨道府州縣無論何項勞績保奏歸入候補班人員卽以到省之日起予限一年分别煩簡奏明留省補用等因歴經遵辦在案兹據江寗布政使梁肇煌將在寗差委之候補各員隨時察看詳送加考請奏前來經臣察看得同知銜候補班補用知縣孫慶璜謹愼安詳同知銜補用直隷州候補班前先知縣汪家昌年强才裕振作有爲同知銜候補班補用知縣張華書年强才敏勸於辦事均堪以煩缺留省補用相應彚繕履歴清單恭呈御覽此外尙有業經察看之試用同知司徒繹年强才敏志向振奮試用同知張思灝錢觀保試用通判李宗似均年强才敏試用通判瞿鴻璫穩練安詳明體達用試用通判甘恕樸實謹愼試用通判方澤含年壯才明試用通判劉秉銓才敏年强試用知縣甘調鼎才敏年强謹愼有爲以上各員均不在勞績保奏人員之列應歸試用班照例辦理所有甄别知縣等官緣由謹會同江蘇巡撫臣衞榮光附片陳明伏乞聖鑒謹奏軍機大臣奉旨吏部知道單併發欽此○○曾國荃片再按察使銜記名道馮邦棅前於咸豐初年投効軍營歴在江西安徽等省隨勦髮逆迭克城隘屢著戰功遞保花翎知府同治三年隨臣克復金陵省城奏奉諭旨以道員記名簡放嗣隨左宗棠在於陜甘剿辦回匪出力最久辦理化平川廳及西寗撫務奉旨賞加按察使銜上年五月由京來寗正值防務倥偬經臣奏明帶赴上海旋經派往湖南耒陽江西樂平採辦煤炭接濟兵輪之用辦理均甚妥恊該員夙具幹濟素性忠勇在臣營効力十年辦事實心江南係其立功之地情形尤爲熟悉惟記名道向由軍機處進單不歸吏部分發該員洊保道班今己二下二年曾經兩次入都格於成例不能引見而該員年力正强亟思爲國宣勞藉圖報効刻下江省正當及時整頓徐圖自强合無仰懇聖慈俯念防務需人准將按察使銜記名道馮邦棅分發江蘇省歸候補班補用藉收指臂之効出自逾格天恩除將該員履歴另行造册咨部查照外謹附片具陳伏乞聖鑒訓示謹奏軍機大臣奉旨吏部議奏欽此○○兩江總督臣曾國荃江蘇巡撫臣衞榮光跪奏爲揀員調補省曾首邑要缺恭摺仰祈聖鑒事竊上元縣知縣楊鳳朝升補通州直隸州知州於光緒十年正月二十八日奉旨後五日起按限减半計算以二月二十八日作爲開缺日期歸二月分截缺所遺上元縣係冲繁難兼三要缺例應在外揀選調補且爲省曾首邑政務殷繁撫綏聽斷在在均關緊要洵非精明幹練之員不足以資治理茲於通省現任候補正途知縣内逐加遴選非現居要缺卽人地未宜實無合例堪調之員惟查有准調山陽縣知縣趙從佐年五十歲江西舉人同治戊辰科會試中式貢士殿試三甲引見奉旨着以知縣卽用欽此籤分江蘇七年十二月到省光緖元年題補東台縣知縣先飭赴任六月任事十二月奉文准補九年奏請調補山陽縣知縣經部覆准於十一年正月交缷東台縣事伏查該員才具明敏勤政愛民以之調補上元縣首縣洵堪勝任該員於東台縣任内歴俸久巳届滿核與請調之例亦履相符據潛臬兩言會詳請奏前來臣等往返函商意見相同合無仰懇天恩俯念員缺緊要准以山縣知縣趙從佐調補上元縣知縣會要缺實於地方有裨如蒙俞允該員係准調知縣調補首邑銜缺相當毋庸送部引見一切因公處分亦毋須核計至該員係積再調之員所有應完罰俸銀兩除飭查明造册完繳外謹合詞恭摺具陳伏乞皇太后皇上聖鑒訓示再所遺山陽縣要缺容俟接准部覆截缺後另行揀祖合併聲明謹奏軍饑大臣奉旨吏部議奏欽此○○曾國荃片再前准部咨嗣後季報清册除裁减員弁仍隨册報部外如有添派之處務湏專案奏咨報部等因當經轉行遵照去後茲據江蘇善後防營報銷局司道詳稱金陵軍械所事務粉繁亟須添員差遣查有候選縣主簿楊自新和平諳練堪以派委月給薪水銀二十兩自本年五月初七日起支以資辦公詳請咨前來臣覆核無異除咨明户部工部查照外理令附片陳明伏乞聖鑒勅部查照立案謹奏軍機大臣奉旨該部知道欽此 
 
 

Page 12

 
 
[上海四馬路浦灘文報局内恊賑公所經收賑捐七月下旬清單]  
　　三十日古潤小氓十元陳銘川翁十元物恆堂朱四元寄雲室汪求願二百元○閩省裕成號交來車松巖翁經募滬字三百零三虎册樂寳舲恆大劉虚堂金永祚得豐陳懐六人各洋一元無名氏洋六元無名氏洋三角四分潘富家洋五角九人共英洋十二元○楓涇裕記交來無力人求病痊一元又求合家平安一元○嘉興陳魯峰翁募滬字二百九十五號册彭竹栖朱果甌深寅伯殷烟齋四人各一元○棟臣翁交來黄榮九黄惠泉二翁八元○瀬水小漁九八五沙平銀四兩二錢瀬水了願人九八五沙平銀四兩七錢○巨豐庄募電字四十八號册十一元又不敢激福但求消災兩元又敬求祖母康健延壽二元○汪養泉翁虚對開一個○蘇州陸雲孫大史劉蘭墅大令募五十元○蘇州趙天祿四元○硤石潘貽孫翁爲外祖母項氏九十歲祈求冥福二元○陸松記銅洋一元○本日共收洋三百二十一元銅洋一元虚對開一個九八五沙平銀八兩九錢○本旬共收規元六百二十八兩一錢七分現銀一百四十二兩八錢二分批見元一百四十三兩八錢八分二厘洋四千六百八十三元計元三千四百四十六兩六錢八分銅洋六元計元八錢八分三厘足對開兩個計元七錢三分六厘虚對開七個計元二兩零六分一厘小洋三十七角計元二兩四錢七分六厘錢四千一百五十七文計元二兩七錢三分五厘八項共收合元四千二百二十七兩六錢三分一厘○連前共收規元六萬一千一百三十一兩三錢六分七厘洋二萬零五百元○三十日付解嚴梁諸君第五批規元一萬兩○連前共解過規元六萬七千七百三十五兩洋二萬零五百元○實墊規元六百零三兩六錢三分三厘 
[上海北巿絲業會舘核獎籌賑公所施少欽經收山東賑捐七月初一二三四五六日第七百三十五六七八九四十次清單]  
　　吳知房裔孫洋一百元容膝居洋五元○蘇州邵君秋蓀募昌字十四號捐册森玉堂程求病愈五元程晉卿求病愈三元陳順齋二元信隆東文泰信隆公茂染坊興泰坊王春濤子涵廣和東公茂東增盛元順十一户各一元福記永記鳳記瑞良無名氏留耕堂李六户各半元泰源昌錢五百文以上廿一户各來洋二十四元錢五百文以上七月初一日○森記六元朱寳森兩元席裕望求目明恙痊合家平安一元老復泰求生意興隆錢四百○羅店潘募來寶山爲祖父延壽二十元又爲追薦先父二十元又求合家平安○仁濟善堂交到蘇州募來昌字四千四百廿六號册乘騮主人兩元延陵堂吳第一元孫周氏一元周沈氏一元以上初二日○韓良臣了心愿四元復來典恊泰典吳知足子江右宦海浮沈人四户各兩元郭亮記吳心記朱茂記三户各一元太倉錢保輪船平安一元不書名兩角○桐城裕泰程昌期募富貴源頭同字二次一萬三千二百八一號册七户共來英洋六元本洋二元銀鐲一只計重二兩七錢三分○漢鎭無名氏募昌字一萬五千八百三十一號册秀州汪逸記漢平銀六兩淅湖鹽號漢平銀二兩隨州浙河元吉堂曹平銀二兩隨州鄒海記漢平一兩一錢五分隨州浙河曾德茂無名氏吳縣陳麗記山陰王筱記無名氏五户各漢平銀一兩無名氏無氏名氏三户各漢平銀五錢保安氏洋一元以上十三户合來洋一元漢平銀十七兩六錢五分申見規平銀十八兩四錢七分九釐○漢口敦實堂第十次募昌字四千七百十四號册富順益洋例銀二兩勿名是錢一串文范仲翁錢二串文兩户合洋例銀一兩八錢六分張衍興求保兒子易養成人英洋十元無名氏五元二户合洋例銀十兩八錢以上五户合來洋例紋十四兩六錢六分申見規平銀十五兩零三分五釐以上初三日○瑾求慈親康健六元空桑子一元角鎭世德堂高求合家平安生意得利一元○章君藴卿募五千八百四十二號昌册希琴齋兩元無名氏一元無名氏一元陳松喬凌子久賀麓松鶴餘菴劉正夫方靜峰王星府章衡山楊治哉林幼松湯橄軒陳紹方十二户合六元無名氏文子貞慶任甫三户各錢六百文胡石生錢五百文以上十三人共來洋十二元○蘇州同泰銕號衆友節省西瓜費銅洋十員○蔣君錦榮募原板淵鑑類函一部計一百四十以上初四日○黄志義十五元純嘏老人十元金匱學募東原逸客兩元　邑鈍夫募無名氏一元吳興韻松山房七齡女竟施韻松奉慈命移所積長壽資兩元○王李琴募一千一百八十五號昌册錢塘横山樵六元渤海氏求身健三元錢九百文儀鳳鄉人二元虎林雙松齋主求身健二元儀漢堂主一元快軒吳氏一元吳興氏求身健一元齊陽氏求身健一元王爾煕錢二百二十文以上九户合來洋十八元○潘仲溪經募前存洋八十八元今開花户程小山廿元人口平安廿元蔗境彌佳十四元賊盜無驚十元各善士十二元錢三百文甘淡泊主人四元補不足三元錢八百文竹林氏兩元吳觀蘭一元葉筱三一元以上初五日○無名氏一百元勉力子求子病全愈二十元戚俊誦經資移助湘平銀十二兩申見規平銀十二兩四錢三分六釐以上初六日 
[上海四馬路高易公舘内上海保險公司協理兩廣賑捐所經收七月賑欵清單]  
　　廿五日漢口太平行唐翼衢翁募三百四十一號册唐宗幹義泰信裕通祥再助蕭鏡浦四人各十元唐是記太平正棧益大莊三人均再助二十元唐梁居再十四元同發唐昭意復興慶程中正堂信泰昌甡茂恆六人各五元鮑朗川歐陽庚垣無名氏瑞泰鎰四人各三員唐昭越樂善堂黄幹卿鄭葆臣譚錦堂劉亮雲六人各二元悅來居一元半無名氏唐昭浩筆耕氏唐昭靄鮑衡初曾國安隱名氏彭金池有心無力子九人各一元唐浩儒唐永顯吳耀泰三人各半元以上三十七人洋一百八十元○梁綸卿翁交來海參威埠賑捐復泰隆七十五元福興隆廣泰號同利號三人各二十五元吉祥號永興利二人各二十元北同豐關海樵二人各十五元馮星垣譚恕堂一人各十二元半鄺錫吾十元歐陽衡峰七元五角聶省三林星南鄧甫臣蘇華安陳南山無名氏泰昌號馮丁受温德猷建帮慶利號寗帮生泰號陳瑞堂十三人各五元秦翼臣四元五角隱名氏三東林才温殿魁三人各四元張怡茂蘇華講洗肇維黄兆西簡善甫李鏡銓益昌號鄭汝康鄧功偉郭啓煕山東福泰棧四海盛和發隆李鳳山東盛隆廣源恆東齒隆韋益三無名氏寗帮尹秀升二十人各二元半郭壽亭梁超凡寗帮周炳榮劉延齡山東王樹德楊來記李光祥徐侣琴韋献訓復泰順十人各一元半李昌張小柄東金生譚瓊林馮夏氏馮阿蘇馮沛泉聶某洗焙損徐守塗林金滿陳瑞榮問松歐陽升鄧登榮陳劉氏陳潤權林星阿李清池莫業王雨梅平山氏王五廿三人各一元張國昌韋光黄國華鄧子庭荒沐氏日本氏顧少保七人各半元廣帮敦睦堂義莊公項倡捐三百六十九元五角以上八十九人洋八百元○同泰募二百廿三號恩過氏求母脚患早痊隱名氏二人各十元無力子求長孫病痊一元一上三人洋廿一元○廿六日利亨募六十號册歐陽少文李明軒各一元李卓凡任少甫任文旋崔榕生四人各半元以上六人洋四元○容忍居士　金移賑孫楚卿李耐三二人黄梅記招聘生何朗出李穎生陳華平謝祥甫陳幹廷黄亷西柯鳳巢容藹堂陳季生十一人各二元李明堉王建亭王子燕吳駿臣徐少泉王集芝沈質夫程耕畬亭甲賓梁煥南何倚輿嚴子安馮晉初凌琢齋嚴岑甫鄧錦堂鄭康齡趙武子嚴寶卿李寶芝顧葆舲關鏡泉杜濟廷翁蘭卿鄭錦齡盛星齋黎永康廿七人各一元以上四十人洋　十七元○佘鄭氏佘歐陽氏二人均求　速痊各二元○元芳再募三十二號册愛財如命人再八元一毛不拔者最呆人二人各再六元○守拙居節省抺油費一元○祥源號募一百十七號册朱鑑卿五元無力氏無名氏無力子三人各一元不留名三角以上五人洋八元三角○寶裕生十○元生泰隆募二百三十五號册怡記袁柳記鄧宅三人各五角簡寶一元無力氏七元五角以上五人洋十元○關瑞南一元○歐源記二元胡姓一元求無病子半元○互益募二百四十一號册陸心凱陳錦光陸日初三户各一元鄭阿漢蕭桐桃二人各二角陸亮清三角以上六人洋三元七角以上統共計洋一千一百二十三元五角正 
 
