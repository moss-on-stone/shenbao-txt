# 1883 - 353 - 4903828

 

Page 1

 
 
[開印各書目錄] [  點石齋主人啓]  
　　本齋不惜重貲搜求各善本書籍用石印照相法印成出售此爲中國之創舉所有印成之書均不脛而走現在又有數種開印行將發兌其紙料印工墨色裝潢無一不精益求精足爲藝林清賞兹將書目開列於後計開直行中版康熙字典毓秀堂畫傳此二種不目出書經籍纂詁年底告竣發賣五經體註十二月初印成皇清經解明春出書文獻通考明年印出以上數種兹皆開印尚有諸珍本待明年仿照時再行布知 
[國朝别裁詩出售] [  點石齋主人啓]  
　　長洲沈歸愚尚書乾隆時輯有國朝别裁詩行世風格近宗三唐遠祖漢魏洵貝正法眼藏惟現所流傳者祇有紅序本而黑序本久不復見今本齋不惜重價購得黑序本之原板初印者用石印照相法縮成袖珍版樣而卷頁悉仍其舊至於筆畫之腴潤與原刻絲毫不爽每部計裝二套共十二本價洋一元六角十一月初二日出書售處仍遵曩例此布 
[本齋告白] [  點石齋主人啓]  
　　古今圖　集成早經購到惟日後開印就現在之屋會器均不敷用是以本齋於隣近處新近購得曠地將　另建印書館並信致外洋速　機器多　一俟屋宇造成機鬰運到立卽　工有願附股者務祈迅來預定此布 
[論滬市衰象]  
　　大凡地方必以繁盛爲貴而市道之衰敝實亦由此此其理或多未之知而騐之中外古今莫不皆然固不僅滬上一隅爲然惟近日滬上之市面則其敝更甚耳上海自通商開埠以來其地爲名馬頭之冠三國租界店號行棧鱗次櫛比大商巨賈薈萃其間其風氣之煥發較之從前不啻倍蓰大有日新月盛之勢其繁盛至今而極而近年來倒閉之店號層　 
見疉出迄乎本年市間蕭索生意黯然識者隠然憂之以爲此其故安在哉或謂盛極必衰天道之常上海本濵海陋區至今日而成爲商賈輻輳之所奇珍異物無所不有可謂極盛物極必反又何疑與或又謂地氣有轉移之運滄海變爲桑田桑田復變爲滄海事所常有上海向者海濵僻壤和界一片皆係田原自西人至此而大加整頓昔日之荒郊悉成爲今時之華屋遐邇梯航㳫來紛至頓改舊觀此正地氣發揚之候馴至於今發洩將盡則其流而益下譬之天地之氣閉塞成冬亦固其所也或又謂天心地氣均不可憑其可憑者在於人事而已昔人謂有百年不朽之功業無百年不變之富貴上海風俗繁華費用僣侈雖曰通商大埠獲利無窮而究之所入之數不敵其所出之數則又安得常保其富貴試觀近來上海市面奢侈成風雖以數十百千之資本開一渺乎其小之店舗而清音三五日送禮數十家其大店更無論矣以一店家小夥洋行侍者謀得一噉飯之所足以免凍餒所入辛俸月不過十元八元而或逢禮拜或值暇晷莫不呼朋嘯侣上酒樓入妓館聽書看戲呌局留廂學步於紈絝之徒追隨乎巨賈之後彼以爲有塲面始有交情有交情乃有拉扯庶幾足以有恃不恐而不知一或賦閒則彼酒肉遊戲共相徵逐諸人皆眨眼若不相識求其覓一枝棲謀一位置而不可得而數年薄俸無絲毫積儲室人則依然交謫一身則仍舊飄零至夢醒黃梁而悔之已晚矣若巨商大賈入必鼎食出必肩輿塲面之闊綽聲氣之廣遠似乎大可深恃而不知稍有蹉跌必至一敗塗地此其故可得而言也上海錢莊與泰西銀行大相逕庭泰西銀行集股而成其所有資本皆行中之資本也雖有外存而行中周轉初不藉此中國　 
錢莊則不然或東人資本僅三五萬而進出匯劃一年三四十萬不止盖全賴各處匯兌及各家存項假如有人存銀於莊月僅息銀五六厘骸該莊出借於人月必拆息一二分不等故所出者少所入者多而莊上乃可以賺錢若一有不順風聲漏洩於外則各家之存銀立時提取而庄上無可以應則倒之速矣山西票號全賴入債一錢庄初開苟其東人聲名素著家資殷實則票號夤緣放銀并有大宗之外更作小宗其大宗之利稍輕小宗則必略重莊上迫於情面不得已而允之而一至偶有支絀則彼必並大小宗一槩立索以去又有官宦存銀累十百千萬存入莊内該莊有此存項則又輾轉放出以覔餘利設或莊中偶有拮据卽各存項一時並提莊上應接不　無有不爲逼倒者去年金嘉記聞因某宦提去存項二十餘萬以至不能支持今年泰來莊亦以票號立索存欠以致倒閉目下阜康號雖未悉其細情聞亦因有某處提銀一時不及周轉東人命經理人預爲設法而輕理人無計可施一去不返以至一市皆知不能補救有謂其絲貨虧折者然絲貨業經售出縱有所折亦未至若是之速也有人謂股分之買賣有　乎空盤故市面銀根爲所擱起而不能通此說固屬近理然集股以成公司而創大業其所集股銀則固未曾用罄且公司所集之股銀本以備開辦時所用卽使動用亦事所宜然彼因股分票而致銀根坐困者仍由於貪多之　非股分之爲害也又有謂官憲禁洋拆故銀根　 
不能活動市情無復生氣然洋拆之禁在官憲固　禁空盤起見不可厚非特空盤當禁而洋拆則可不必禁耳然則上海之市面至於如此之衰者由於經營之人皆無實在已資但取給於他人以至若是耳竊願自是以後鑒於前車力圖振作則將來或尚有復盛之時則將成江河之勢趨而益下可勝慨哉 
[倫敦電音]  
　　本月初四日倫敦發來電音登諸字林西字報云德國已與英國擬定如中法相見以兵則英德兩國必當設法保護在華之商人焉 
[法艦至厦]  
　　近聞法國有新到兵艦二艘一名多威里一名逹連芬弟泊於厦門船上皆載有軍士此二船是　 
否接應東京抑係巡邏中國海面則均未可知然其駐泊厦門則法國必非無意焉 
[英高條約稅則譯略]  
　　英德兩國與高麗立約一節昨已列報其約雖尚未發出而英高所定和約之略則有人見之兹將其十月念七所立條約十二欵稅則六欵先行譯錄於左計開條約十二欵一爲兩國和好共保太平之事二爲彼此設立各官之事三英人在高麗設有涉　等事無論原告　高麗人或係他國人均歸英員辦理如有遵和約者亦歸英員主張四高麗開設仁川鸇山釜山王城揚華鎭等處口岸以便通商如釜山揚華鎭兩地有不便通商之處則可於相近處另擇兩處至王城一境中國本與高約惟華人得以通商他國不得過間今若中　廢此約言亦不至該處通商則英人亦不涉其地以上五處英人均可購地造屋開作切設棧房惟其地當與高官商議妥洽始行定奪各口岸英人仍立工部局英人亦可至内地遊歴並可貿易一切均須照工部局章程五英人運貨至高 
 
 

Page 2

 
 
無論何國之貨均可運往由高麗此口運至彼口亦可惟違禁之物不得販運知將此口之貨移往彼口稅關給以存票可以抵用高麗之貨可由英商轉運如以原貨他運亦將所納之稅給還一切進口之貨惟納一次稅銀卽可通運各處内地不再　捐其船稅則計墩納稅每墩納洋三角每付一次船稅以四月爲限所收船稅則以爲置辦燈塔樓及修治各口岸埠頭水道等用六如英商有將未經納稅之貨私運入未經埠之處以圖偷漏者查出卽將該貨充公并加倍議罰七英商或有覆舟及人貨落水等情高麗人均須妥爲拯救善爲保護八英國兵船在高麗各處海面均可行駛其船上一切物件可於通商各口岸存儲高麗各海道英船均可測量九英商亦可雇用高麗人辦事十高麗與他國所立和約凡有許沾利益之處英人亦當一律均沾十一此約十年之後或有應行增减之處再行酌核十二英高書立合同條約將來倘有辯論之處當以英文爲憑附錄稅則六欵一進口各貨如農器書籍銀洋各物之樣包皮牛財模樣百藝需用器具行李以上各件悉子免稅二物料豆粉皮角蹄油五金條塊藥物豆餅糞各種經緯以上各件每值白圓應納稅五圓三各種棉布昵次等綢麻各種衣服下等地毯藥料顔料各色漆熟皮各色玻璃片各種管子銅鐡絲鋼白銅馬口鐡上等五金鐡噐機器器皿帋張肥皂糖茶絲木料及未成物件以上各件每值百圓憑納稅七圓五角四外國酒上等地毯上等綢綢衣銀表鐘玻璃器家具皮貨花紙畫噴銀器硬木上等各種貨物已成物件以上各件每值白元應納稅十元五珍珠玉象牙燕窩玳瑁繡貨各種皮統首飾金表絨金鋼石各種鳥鎗烟美酒以上各件每值百元應納稅二十元六僞藥軍裝假洋鴉片烟以上各件均不准進口惟軍裝如奉有高廷之命亦可進口鴉片之已合成藥物者亦可進口至高麗出口貨如提净金銀銀錢金錢生財樣子行李一概免稅此外出口之貨則每值百元應納稅五元惟紅參不得出口以上各條僅具大概將來兩國商核尚須　晰條分其納稅之欵用英洋及日本洋圓亦可准行也按以上章程頗爲簡要稅則亦不甚重而且並無另外加捐想高麗商務興旺有可預卜者矣 
[米價大跌]  
　　皖垣自夏徂秋天氣乾旱上憲上憲已飭委員分别施賑市上糧價踊貴貧民謀食維艱刻下禾已登塲在外省採辦之米船陸續駛到是以上熟米每石現跌至二千四五百文各處貧民得以稍蘇涸轍矣 
[寍波多盜]  
　　寍波信息云刻下該處盜賊甚多南門内相近某姓家一日被盜搶去洋五百元又有人自寍海縣解銀至台州中途遇盜將所有之銀盡數劫去云 
[甯波試期]  
　　浙江祁學憲行文甯波云寗屬縣試着於十一月十五日開考府試則定於十年正月十六日開考 
[寗郡辨志文會十一月分課題]  
　　漢學罔不惟民之承保后胥慼鮮以不浮于天時解夏小正十一月十二日兩言隕麋魚說間古屋五架其堂室脩廣之數若何○宋學原學博文約禮說天理人欲同行異情說○史學唐以諫議大夫兼起居注說論觀軍容使大清通禮跋○天文兼算學問魯襄公二十七年十一月乙朔日食以歴法推之實係戌月入交限左氏傳謂辰在申再失閏杜長歴爲疉置兩閏其故何歟問劉宋元嘉十三年十一月甲戌景長歴家以大衍至授時各法推之皆得癸酉試求諸時憲定冬至何日何時大小兩正方面積共八百三十二尺大小兩正方邊共四十尺問兩正方邊及面積各幾何○輿地氾氾辨釋井字本義問并冽寒泉之冽彼下泉之冽字義同否○詞章五穀豐而民眉壽賦以題爲韵儗張睢陽字詁判墨蘭墨竹墨菊墨梅七律 
[碰沈鹽船] 　 
　　天津招商局之利逹駁船於上月底碰沈鹽船一艘緣該駁船帶煤船一兩艘擬出大沽適鹽船迎面而來駁船本擬停輪讓之但煤船業已帶開若一停輪恐與駁船自相撞擊不得以無恙而船與鹽包則在水中央矣聞擬賠以千金船主與招商局各認一半船主係華人某甲也 
[罰米施粥]  
　　粥廠之設所以濟貧民也凡稍可自食者皆不得在斯例杭之上城撫寗巷伏虎廟内粥廠爲胡雪巖方伯獨創通年散給較之各善堂之廠費加鉅乃有望仙橋之某號棺材店每日清晨必飭學徒肩挑巨筐至廠中盛粥四五鉢無日不然廠中司事疑之因潛尾而行見其挑入店内店中夥友十餘人各以羊肉一包和粥而食其餘則盡傾入盆内以爲飼豕之用司事見而大怒卽將該店主扭之到廠欲送入縣署究辦嗣經有人出爲調處願罰白米伍十石廠中助米十石其四十石則分助城中東西南北四隅粥廠散放始得寢事然店主所費雖終年食粥恐亦失不償得矣 
[封河伊邇]  
　　招商局之豐順輪船由津回滬述及北河近已見冰按近日天氣漸冷本埠寒暑表已降至三十六七分前日薄冰亦經見于盤于而連日霜華露白日高未融想封河之期卽在目前矣 
[得耦喪耦]  
　　小南門内甲乙兩姓締爲婚姻擇於本月初三日行親迎之禮嗣以女病頗殆女家商之男家請其就親男家許之至期備禮而往卽在女家行合　禮叅天拜地畢男以女病體不便起居卽令女坐而自行交拜及揭葢視女則早已僵冷蓋女實早死而特紿其婿草草成婚則一切殯殮均可令婿出費壻知其意大怒卽將女頭上　環悉行拔取汲汲奔回蓋　環皆聘物也現在女家尚欲令壻出身後之資而壻則不甘以死婦相謀兩不相下未識將來作何了結也 
[工局議事]  
　　本埠英工部局董事於上月念七日議事内有菜攤一事前曾　有告示定期遷徙兹有美總領事接到道憲上月十六日照會請轉告工部局其照會大略云菜攤　販前曾遷至新地因生意不便故屢次禀請仍歸舊地旋以滋事本道飭令上海縣及委員等出爲禁　 
遏并與工部局相商一律移至石路始得各安恒業兹工部局又欲令其遷至新地工部局殆因新地無從出息起見但若輩遷於新地無可覓利其人本多貧苦資本亦少欲藉此以爲事畜之資未必能有餘資付地租且其所販不過　菜等物設或不售易致朽腐不能易錢以餬口恐又滋生事端西歴明年正月一號正值華十二月初四年關將近之時若輩小販稍兾生色若此時飭令遷移此輩定非所願致滋口舌想此時小販諸人喜在石路亦可不令搬移將來數年之後新地市集漸盛該販等自然舍此就彼若此則亦無所爲難矣道憲之言如此局董禀覆美總領事謂接奉鈞札並道定照會均已閱悉但茶攤一事業經議定示期遷移何意道定復有此說前次議此事時道憲曾言後當令其遷徙并許相助今忽爲此言似與前言相違殊爲可異云云時適有管理工務之人呈新地起造披屋圖樣云估計需銀八百兩局董卽子核准矣此一事也又有平總巡禀稱近有中國兵念四名由華官令其至虹口之北駐紥離旂昌繅絲局約五百碼之遠遇有匪類兵則句之或送捕房或送城内特以禀知局董卽轉禀美總領事云租界巡邏皆屬巡捕房管理華兵至此何爲請照會道憲華兵在彼究屬何意租界之事自有巡捕管理華官無煩參預也 
[電報近聞]  
　　中國設立津滬電報以來數千里音問瞬息可通官民無不稱便今年南北洋又奏准添設閩粤長江等處電綫先祗王副將榮和監督從滬蘇開工現在已出浙境將抵浦城近因上游急欲告成使長江沿海脈絡貫通故局中又禀請加派陳叅將定安由福州開工余 
 
 

Page 3

 
 
太守昌宇由廣東開工長江設線則派姚叅將靖戎任之勘路已畢不日亦將開工四路並舉大約來春二三月間可以一律藏事並聞香港之華合公司及江寗福州官綫皆併作一氣均歸官督商辦商報亦風氣　開聞得近來每月可收報資一萬數千元除局用經費外所集股本已有官利可望然僅津滬杭紹寗波生意而已倘福州汕頭廣州香港以及長江通商各要口一齊開局後當可數倍於現收之數如果辦理得宜大有蒸蒸日上之勢閱新刻電報要略一書可以知其梗概矣 
[想官成病]  
　　法捕房拘到一瘋癲人請訊語言不經身穿短衣亦已拉破散髮披頭戴有睡帽王司馬正待訊詰外面走進一人携有棉袍一襲稱名胡開文在老椿記棧爲跑碼頭接客者此人名蕭芳亭湖南人官名蕭正發是記名提督到滬已有兩年王司馬詰其如何到捕房蕭卽大言稱我是現任總兵上海道憲曾來拜望我帶有兩萬銀兩被其用去等語胡開文稱我家住法租界永興街蕭住在我家内終日想做官到任因而發瘋昨日在家吵閙不休巡捕到來拘進現求作主說畢將携來之棉袍遞給蕭穿詎蕭將衣擲還口稱不要穿爾衣服王司馬見其瘋狀可掬者法包探嚴頌眉恊同胡開文帶蕭至仁濟醫館醫治如醫館不收捕房不能將瘋人久覊當將蕭交胡領去安置 
[跌斃道左]  
　　小東門外法捕房墻邉前日下午有跌斃年約四十左右之寍波人據聞其人在點心店生意欲回寗波趁搭江天輪船已　　 
將鋪盖等下船復自上岸不知要往何處旋卽滑跌致斃捕房擬報堂收殮幸有屍親聞信到來認明自行備辦衣棺成殮云 
[勒限繳洋]  
　　昨報列法租界榮康花衣行經手人顧遜泉控行夥葛子俊用去洋元一案王司馬昨臨捕房時顧遜泉仍偕金錢兩夥投案呈送葛子俊所寫之信王司馬將信閱竟是載明付其手洋或十數元或數元付郭某洋三百五十元竟開銷殆盡信尾兼有嵗底當可清楚否則任憑涉訟等語王司馬着將葛子俊提出矶詰葛仍照昨供并稱我是跑街兼管帳因顧遜泉虧空洋銀難以交代囑我做假帳我不應允盖自老東家去世現在小東家是顧孫泉之嫡親外甥萬一查起帳目不符之處我是管帳斷難置身事外因之辭歇王司馬謂欲停生意應到行中停歇豈有寫一字條將洋用去就可了結乎照爾所爲比盜賊更很斷難姑容不繳洋圓惟有嚴比所稱代付郭姓廣東人洋員難道顧不會自付必要爾送交烟館内乎葛又稱此銀票顧早交與郭姓因之向其取出更就現洋付彼王司馬詢顧可有其事顧稱從無其事王司馬亦以爲葛子俊此言更屬詫異卽使顧果欠郭賭洋三百五十員亦斷不肯將三百四十五兩有零之票交郭萬一所餘之洋郭俱吞没從何索討然葛子俊仍執前言并請交保出外可以交到郭某王司馬謂不要廣東人到案祗須爾交出現洋如今日無洋員交到明日解公堂判斷後日比追 
[盜案志略]  
　　前晚聞上海縣西鄕與青浦相近地方有行船被劫一案并聞業已報縣惟失主姓名及細情尚未查　耳 
[英界公堂瑣案]  
　　一百八十五號華捕稱常有人偷掘洋商地基上之泥土爲此留神昨獲到偷泥之葉小榮顧坤元查得有人指使送請訊究葉顧二人同供是工頭姚阿耀名下之工人由姚指令到該地掘泥黃太守飭將葉顧二人暫押俟傳姚阿耀到案再訊○徐劍仙稱在德和洋行看管房屋地基昨見高長春毛阿渭前來偷掘泥土爲此杻交巡捕送案然地已成潭可否請令填平免辦高毛二人同供是江北人因窮苦無依桃掘泥土賣錢實不知是處係洋商地基今求施恩黃太守察得高毛二人衣衫藍縷狀似乞丐情實堪憐隨判各押二天以示薄懲○虹口捕房地保稱粤孩梁金世屢犯行竊前曾與别家小孩游水致孩淹死送案懲辦今又行竊施阿二家之錢獲住請訊施阿二稱被竊錢文報捕獲案梁金世供實未行竊父親已死母在洋人處帮傭我無棲身住居客店云黃太守飭將梁金世暫送棲流公所安插○租界中之馬房溜馬務在荒塲不得至熱閙地方違于究罰比固向章然罰不過半元多則一圓而已昨據華捕至英公堂稱王阿忠違章溜馬送案請罰王阿忠供實不知是處不能溜馬以後自當加愼談繙譯請判罰王洋二元黃太守照判俟洋繳案撥充醫院經費 
[袁翔甫大令海外寄懷依韻奉答]  
　　却喜水雲洗雙目從無氷炭置中腸縣知别後新詩卷計日添來一寸强見聞海外知多少老筆描摹自絶塵九萬行程十二國古來無此壯游人 
[哭青浦吕宇春老友]  
　　少微星忽墮吳中慘霧愁雲盪碧空自古文人多薄命傷心不獨是秋鴻清虚各抱一天眞氣　金蘭味若蒓　 
翦燭西窻談夜月全憑寶筏渡迷津羡君風度更從容氷雪肌腸錦繡胸畢竟人間留不得分明天上玉芙蓉葛藤斬盡玉磨礱理障重重一埽空多少老成學持重可憐頭腦太冬烘牛刀小試亦稱能識拔終嫌屈上乘第一才人推第一安排羽翼待飛昇經爲武庫墨爲倉每到秋風戰一塲縱使禰衡邀鶚薦馮唐老眼已頽唐青羊刧換又紅羊忠義收羅入錦囊邑志告成惟信史知君不獨擅文章不學優曇不學仙年年耕種是心田世間尚有機心者遍插荆榛到洞天聞君伉儷最情深一樹梅花一曲琴彈到秋風絃亦斷更從地底覓知音徵蘭苦恨夢遲遲玉樹庭前續一枝寄語懋臣好撫養書香從此有傳時君無子娶如夫人又不生育以姪爲嗣懋臣卽其弟也東床佳婿有潘安光耀門楣强自寛問字深閨猶有女九泉相對總心酸自憐髮鬢已如絲剩有知心酒一巵終日奠君還自奠玉樓何處更相期且住軒主人稿 
[贈岑春華]  
　　爲用刀圭心力殫先生確有再生丹伊誰妙手能醫國天下瘡痍得盡安[  小樓主人稿]  
[申江旅次約陳月川同訪小樓主人因雨不果歸舟寂寞情甚悵然聊賦拙句奉寄卽依原章秋懷韻]  
　　懷人眞欲賦三秋待訪高賢愧　 
敝裘對雨沈吟師島　臨風悵望識韓侯應知巨眼垂青慣盡道豪情大白孚奈我趨堂偏有阻聞名已是满遐洲○交誼全忘熱與凉文壇藝苑久翺翔停雲落月遲投柬冷雨淒風速去航豈有音書傳旅鴈更無情緒聽寒螿微吟尚待高明政應笑村儂不解妝○江流浩眇水雲寒底事懷思意夫寛兩岸愁催秋雪白半林葉染晚楓丹後期猶待親儀表何日能偕吐肺肝因乞元龍爲寄語銀鱸紫蟹及時餐武林西山樵子未是草 
[鎭江電局十月下旬代收順直山東賑捐清單]  
　　金陵釐捐局憲朱發厘廿七虢册慶餘橋局募梁僖年八十元祝有餘堂廿元沙瀛仙沙壽岩共十二元李連城僧趨白戒養堂副手三户各十元張錫九馬晋軒二户各四員沙貽軒沙平齋沙逹夫共八元張纘先張純一兩户各五圓林兆霖梁倬年梁任年章寶瑜葉大榆肇慶恆全裕恆劉金樹八户各四圓薩葆　陳書二户各三圓曾鍈魏先聲張連陞鄧雲梁劉兆龍鍾鼎銘王春榮何福䙫許獻謹方喬春程桂陳觀堯游敬程盧聿焜許範謙張葆樹孫岐山杜筱峰陳昌基吕增謨唐延　吕增堯郭宗寶陳煥庭二十四户各二圓李資徐青汗重卿李德霖虞嘉春葛耀堂楊生芝陳守安楊冠春陳松山陳桂亭周升王貴吳春朱明沈堯廷岳松陸昉湯景庭丁鴻泉二十户各一圓潘燕山孫松山羅福堂丁發祥顧如宋禄六户各半圓應順王福丁俊劉福四户各二角五分郭楚善九三錢一千六百文無名氏九三錢七百五十四文江西叚俊卿張子衡募洲四百六十七號册叚俊卿吳本立堂二户各札平銀五十兩張子衡鴻泰行共五十兩乞貧來十五兩集誠堂十二兩慶餘堂謙福堂萬裕祥三户各十兩乾德奎玉成行貞祥油行三户各八兩完規氏七兩一錢東昇福德祥錢貽德堂星聚奎無名氏集益堂廣源將就軒陳八户各五兩傳占春丁子　林懷齡三户各四兩思勤堂增益堂隠名氏黃三户各三兩貽慶堂吳立本堂章儉德堂范大源篤祜堂彭五户各二兩程仰之許立記二户各一兩金陵涂來旴江宜難人一圓洋藥捐局來蟻馱子一元節省川資人二十圓易記八元倦力子求父病速愈二元隠名氏二十元章復秋募存三號册挹翠草室十元存四五號册聨萼堂刧餘堂二户各十　毛來悔齋居士直振金器一兩七錢節省川資人直賑廿元易記直賑八元倦力子求父病速愈直振二元○下旬共收金器七件一兩七錢兌見二七銀廿九兩八錢零八厘二七寶三百兩洋三百九十二元六六八合二七寶二百六十一兩八錢五分六厘○大共下旬扯收二七寶五百九十一兩六錢六分四厘 
 
 

Page 4

 
 
[接錄上海陳家木橋金州礦務局内順直山東等處賑捐公所經收十一月初五日第廿六單]  
　　同裕典衆友公祝同事蘇益三兄四十壽儀移賑四員並祝延年益壽百病消除濟美堂章十圓又二員半又兩員半敦厚陳五員敦叙堂李兩員禮賢堂陳十員朱佩青一圓以上八户錢塘學姚經募共合來洋三十七元○朱敦記求年年順遂家門無災三員又銅洋一員新塲榮陽子八開小洋二個隠名氏一員○鎰豐厚十員福記五員裕通和謙泰鄭美章纘述堂恊成行王賓卿崔謙茂八户各二員不書名一員以上十户安慶吳仁圃來吳玉孫經募共合來洋三十員○朱可臣四員心餘力乏人一員孫怡泰送來陳姓朱姓各一員以上四户休寗屯溪巡檢司張經募共來洋七員○甌海關稅務司德二十員甌海關帮辦　十員王錦記十員以上三户温州招商局經募由招商總局交來洋四十員○爲求病愈由徐新第手來十員○利運輪船經募方子聰八圓内銅一圓徐光秋四圓若氏三圓鄺傼堂小洋二角零來小洋一角錢四百六十文○温州居鄕無名氏七户五圓坤洋二圓葉履綏堂一千文春升庄印洋一圓武林陳印洋一圓種蓮池舘錢七百文梅花書　新安朱氏元昌木行裕康莊鋤經書屋高玉鳴恆豐木行資康莊乾通莊九户各五百文曾壽房玉記譙堂戴太原堂王三户各四百文林篤慶堂二百文無名氏一百五十文有心無力人求嗣五圓崇禮堂沈江胡氏藥資求親增冥福人三户各二圓武林無名氏一圓林節諠寗天水趙西河氏三户各五角寗東海徐葉隠名合五角以上三十户温州汪蓮緣經募由顧雲錦交來洋廿九圓○黎卓然一圓蜉蝣子求嗣念圓○以上初一至初五日止第廿六單共收洋六百三十六圓烊胚洋十圓銅洋四圓扯計元四百六十三兩四錢七分四厘又錢一千八百另二文計元一兩二錢另一厘四共合見銀四百六十四兩六錢七分五厘 
[上海北市盆湯衖絲業會舘主施少欽經收順直山東江浙等處十一月初五日第一百廿三次賑捐清單]  
　　浙東德宦十三齡女童節省兩月花粉資十二圓普渡釋子乞士一性十元仁壽山房五圓半愼居四圓鸛鄕榭代收二次圑香社書畫助賑七圓虚對開一元錢三百六十四文○三省書屋老人四元又痧症全書四十部已售出六部合一圓安且吉室主人二元子蓮氏母難日助二圓柏園氏積鈔書資二元泉唐臺　山舘主人指助浙賑願諸事如意二元七齡子奇氏積點心資一元以上六户由蘇州西美巷金公舘山如司馬代募第二批寄到共來洋十四元痧症全書三十四部硯田老稼助小題新組文集一部計三十本統俟銷售再登○餘姚翁已蘭先生書潤助本籍初四日代收洋一元四開一元八開一元錢五百四十文合併聲明江督轅門抄十月廿七日署巡道趙謝委督銷差○二十八日李光漢辭赴廣東知縣陳湧泉奉委修理塞虹橋工程○廿九日海州松宿遷縣廬沛縣唐蕭縣王見謝飭知赴任同知許元章奉委水利局差通判梁榮錫禀知奉委下關釐捐差知縣黃秉鈞赴浙江○三十日侯補道陳鳴志到見由京回○十一月初一日候補道張庭杰沈玉麒均禀辭回蘇分省知府楊昌淦辭赴局浙省撫轅抄○十月二十九日從九品龔斌禀知丁父憂○三十日杭通判黃禀辭赴餘臨於各縣查屯田差前署台同知翟國棟交缷回省禀到補用縣顔培方禀知厘捐局委辦西興厘局叩謝卽辭○十一月初一日縣丞杜祥麟由京騐看來省禀到從九品牛克昌禀知臬司委調下三叚銷上二冬防差準補仁和主簿吳崧生衢州回省銷差謝準補飭知叩見蘇省撫轅抄○十一月初四日候補同知孫鳳鈞禀知辭奉委解餉赴滬候補縣程慶龍廪知奉飭派蘇差委卽辭赴江寗緝捕差代理元江青縣丞沈榮爕署靖江縣新港司巡檢葉承福均缷事回從九錢寶和禀知丁母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月二十三日京報全錄]  
　　宫門抄○發抄旨三道○大臣額等奏請飭提訊命案摺○將軍岐等奏考試繙譯童生完竣摺○蘇織造世奏爲奏聞摺○十月二十三日工部鴻臚寺廂黃旗值日無引見○烏拉喜崇阿克蒙額謝補進内大臣班恩○六額駙賞假兩個月恩○湖北副將周瑞龍謝恩崇文門呈進銀魚○景運門奏更換紫禁城内值年派出岳林○召見軍機周瑞龍○發抄恭鏜奏左翼恊領富勒銘額等署烏魯木齊領隊大臣等缺奉旨知道了欽北○林肇元奏續陳苗民改裝及整頓苗民義學情形奉旨知道了欽此○鹿傳霖奏停發帮丁　糧嚴查中飽奉旨知道了著卽確切查明認眞核辦母許稍涉含混户部知道欽此○○臣額勒和布臣張偑綸跪奏爲特叅陜西醴泉縣命案原題改供徇庇請飭撫臣督司提訊以成信獻恭摺仰祈聖鑒事竊臣等出京時因陜西醴泉相元杰故殺鐡匠張姓一案始經部駁旋經京控物議煩滋囑司官等密錄案由備查未至陜境卽聞相元杰已於京控後瘐斃　陜省傳言且謂臣等此來實治醴泉之獄者隨劄署臬司張端卿將全案卷宗密送前來詳細檢閱荒謬支離出人意表不得不據實糾叅以副聖朝欽恤庶狱之至意緣此案相元杰籍隷醴泉　居東莊村距縣六十里村北廢窖口爲相元杰業地窖去古廟二十三步去相元杰馬房半里許河南鐡匠陸西合及夥張賞在古廟居住光緒五年九月二十左右相元杰窖内見有屍身十一月十四日該縣陳西庚　村騐屍騐得屍身上半用草掩盖頸項纒繩兩手用皮條向前綁縛口塞藍布左肩甲兩脚面左臀均有木器傷一處係生前受傷被勒身死旋據陳西庚於六年二月初九日詳稱十一月二十八日獲犯陸西合據供光緒五年九月初十日住東莊村古廟因與張賞口角乘且睡熟用皮條扣住兩手用小水板毆傷其左肩甲兩脚面左臀張賞辱駡並言將陸西合殺害陸西合起意致死用布塞口用繩拉勒張賞身死移屍窖内用草掩盖天明推車他去嗣經該縣訪聞窖主具報騐屍獲犯將陸西合依律擬斬監候招解到司臬司沈應奎以有無同謀加功之人及是謀是故屢次駁審復提府研鞫兩次始據陸西合供出相元杰並究出其傭人魏時運董招玉等經府定供具詳旋據撫臣馮譽驥於光緒七年九月十六日題稱光緒五年六月間張賞同陸西合來至該縣寓居村廟八月閭相元杰因斥說張賞製造鐡器不精口角張賞退而以相元杰情薄之私向人談論九月初十日傍晚相元杰氣　同魏時運董招玉等到廟時陸西合他出相元杰取其担上皮條令魏時運等將張賞兩手向前綑縛拉四馬房魏時運用木棒毆傷其左肩甲相　 
元杰用本板毆傷其兩脚面魏時運又毆傷其左臀張嘗復以相元杰翁媳有私之言辱駡並稱事後定行一併殺害相元杰起意致死隨此繩挽套遞給魏時運等喝令拉勒魏時運等不肯相元杰聲稱如不拉勒定一併開銷魏時運等無奈各執繩頭拉勒張賞身死經周維倉趨視勸阻相元杰喝禁聲張旋與魏時運等移屍窖　用草掩葢比陸西合收帳回廟不見張賞候至次午不回附近訊問無縱卽赴他處嗣經村人董招昇見屍　約往看　西合踵至認屍報騐獲犯將相元杰　　擬斬監候魏時運董招玉依律擬絞監候具題到部部臣以一命三抵情罪繤重相元杰與張賞彼此口角並無深仇積怨何以造言誣衊魏時運董招玉受雇傭工並無可畏之威何以一聞開銷之語遂各無奈俱下毒手均非情理並以原揭此案經泉司駁審兩次而承審官十此等情節未能訊及尚有疑竇未便率覆等語議駁駁　相元杰旋以犯供翻異出死入生冤沈三命京控此該省辦理醴泉一案之大略也乃臣等檢閱全案供招相元杰窖内於九月下旬見屍於十一月初間經董招昇控告旣非窖主具報亦非該縣　聞該縣十一月十四日騐屍陸西合寓距村不遠之棋杆鎭已經鄕約相鳳觀等于十三日傳至實在屍塲訊供並非二十八日拿獲窖中屍係赤身而原詳增衣袴鞋襪數事尤堪詫異是該縣陳西庚之草率定案枉坐人罪已無疑義獨無解於巡撫臬司之始若平反巨案繼而删改供招終且徇庇僚屬也查相元杰在府　供九月初十日傍晚回家經其妻董氏告知是日下午與媳孟氏在門首縫衣來一鐡匠戯言調謔等語相元杰氣忿往詢陸西合知係張賞經過具門隨囑陸西合張賞來馬房講話因而叢毆勒斃是起衅之由旣與原題才符陸西合供於九月初間由郭村至安家村　六日至棋杆鎭赶集初七日至相家橋初八日到東莊住廟並無六月卽行住廟之說是住廟之日又與原題不符且張賞旣死之後次日清晨相元杰到廟三次催促陸西合起身陸西合供亦相同陸西合何以不向相元杰根究張賞下落卽肯他行兩月有餘訪尋全是虚詞見屍初不直認十一月十三夜相元杰一並與陸西合密談許久不許巡役李七出外同談有相元杰李七生供及陸西合原供可據　陸西令於張賞之死知情與否實在疑似之間承審官並不一究直於詳文中改爲事前陸西合他出事後陸西合他往以省葛藤　　　　　　　 
謂非增减厚供希圖結案而何陸　合定擬經年翻供後始於六年十一月二十九日由府派員拿獲相元杰到案乃縣詳稱五年十一月二十八日拿獲陸西合府詳卽作爲五年十一月二十八日拿獲相元杰以消弭原審失人之迹此案由縣詳至具題幾及兩年故揭阽中將臬司批駁前案四次卽作爲批駁後案兩次以掩飾命案稽緩之迹且此案旣委别官審理陳西庚卽不當會審定案後旣知原審官草率定案枉坐人罪並不附叅謂非有心徇庇而何此案出入增減率意經行不獨部駁准情酌理若發且徇庇之私卽京控亦抵隙踏瑕正撝其改供之謬廼審斷如此則　縣草草成招之案固不足爲憑卽在府歴歴如繪之洪亦恐難爲據相元杰旣死臣等以爲一案之出入所係猶輕而通省之欺蒙所關甚重也軍興以來官幕於刑名之學不甚　求而每遇部駁必執原題每遇京控必苛原告 
案案皆然省省如是已成牢不可破之錮習殆非所以重人命而愼刑章也此案層折旣多疑竇百出臣等未便一一瀆陳已將全案卷 
宗擇要咨交刑部詳勘駁斥惟陜西距京太遠由部提審往返殊形拖累可否飭下陜西撫臣督同　任臬司張煦虚心訊鞫以成信讞該臬事素習刑名甫莅新任自不致冉蹈掩師廻護故轍至此案應行議處之撫臣馮譽驥以下各員應俟結案時再由部臣奏請分别辦理以示懲儆所有臣等　查命案改供徇庇緣由理合據實糾叅伏乞皇太后皇上聖鑒謹奏奉旨已錄奴才岐元奴才托克湍跪奏爲成都駐防考試繙譯童生完竣恭摺仰祈聖鑒　竊查各省駐防繙譯童試曾經奉文宜照京旂三年兩考如遇嵗試年分於八月内由該將軍副都統等出題考試等因在案兹届光緒九年癸未係舉行嵗試之年據八旗恊領等將應試繙譯童生一百三十一名造具清册呈報前來均經　騐騎射合式此内並無考試蒙古文字之人奴才岐元奴才托克湍在于將軍衙署内設列棹凳編明字號派員彈壓嚴密稽查於八月二十八日黎明點名搜檢局試照例於性理精義内選　漢字題一道命各童生繙譯富日完塲奴才岐元會同奴才托克湍將各童生試卷秉公校閱擇其文理稍通字畫端楷者張帖　案面加覆試核對原卷筆跡均各相符查　都駐防原定進額立名嗣因應試人數衆多奏請加進額數奉部議准如在一百三十名以上酌加進　二名兹八旗應試童生一百三十一名應遵照奏定額數取進五名併酌加進額取進二名公同開拆彌　填榜曉示除將原擬　紙並取進試卷包封妥固鈐蓋印信造具年貌三代清册咨送禮部核辨外所有奴才等考試繙譯重生完竣緣由理合恭摺具奏伏乞皇太后皇上聖鑒謹奏車機大臣奉旨知道了欽此○○蘇州織造奴才世勲跪奏爲接收前任交代庫欵查核相符恭摺奏聞仰祈聖鑒事竊奴才蒙恩簡放蘇州織造所有接印日期恭摺奏報在案今將前任織造立山移交各項錢粮清册按欵查核除光緒七年分大運匠粮辦差等欵八年分内務府改派緞綢均經分别題奏報銷其八年分大運匠粮辦差等欵俱照案辦理造册咨報各在案至九年分應辦　運緞紗線及改派緞綢業經前任戰造立山辦理齊偹奴才現已代爲解京　存庫正項銀二萬六千六十三兩七錢五分八厘平餘銀七百九十九兩六錢六分二厘匠粮折銀色二百二十二兩八錢四分八厘辦差銀七千六百四十一兩一錢五分九厘改派項下正欵及平餘銀四百四十四兩三錢三厘均經奴才逐欵盤查實存在庫核與交代册列收支各數均屬相符並無短絀至本年正渾緞紗綾線絲各項奴才現催　司江海關將應撥銀兩赶速解到卽行詳　　辦所奉　辦處傳旨派辦繙繹緙衣料緞綢各項應俟撫臣飭由藩司撥解銀欵敬謹速辦外謹將接收前任交代庫欵查核相符緣由恭摺具奏伏乞皇太后皇上聖鑒謹奏軍機大臣奉旨知道了欽此 
 
