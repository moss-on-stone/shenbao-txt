# 1907 - 366 - 4912473

 

Page 1

 
 
   
 
 

Page 2

 
 
上諭 
　　九月十一日奉 
　　上諭福建汀州鎭總兵員缺著崧煜補授欽此　同日奉 
　　上諭現值時事多艱人心浮動督撫身任封彊亟應振刷精神修明政事思患豫防先保境内之治安方免意外之紛擾乃近年各省時有匪徒嘯聚爲害地方於民命財産損失甚鉅兵力餉項勞費亦多事起一隅動關全局推其釀亂致衅之由必非一朝一夕之故率由彊臣養尊處優平日漫不經心於委任屬員一味敷衍瞻徇所用牧令或貪暴妄爲昏庸闤冗或聽斷偏謬或縱容丁胥以致吏治廢弛民隱不能周知奸宄得以從容勾結釀成巨患病國殃民莫此爲甚該督撫等受國厚恩綏靖地方責無旁貸若待事變已成豈叅劾二三文武屬員所能塞責自此次申諭之後凡督撫到任六箇月後儻所屬地方出有巨股土匪重案定惟該督撫是問將此通諭知之欽此　同日奉 
　　上諭順天府奏援案請賞米石各摺片現在節逾寒令近畿一帶貧民生計維艱所有朝陽安定西直等門外三處粥廠共恩賞粟米一千二百石藍靛廠粥廠恩賞粟米三百石資善堂□廠粟米三百石廣仁堂恩賞粟米三百石敬節會善堂恩賞粟米一百五十石均著加恩賞給由順天府其領發交各該處員紳妥爲散放以惠窮黎仍著俟各該教養局一律開辦後另行變通辦理欽此 
宫門抄 
　　九月十一日　召見軍機　段祺瑞　榮中堂　嚴修　寳熙論說 
[說欺（司）]  
　　自立憲之說大昌。而道德之墮落日以益甚。是豈立憲之說害之。而假立憲之名以隂行其自私自利之心。而專以立憲爲唐塞欺蒙之甚。專以消除滿漢爲敷衍門面之謀勢必至於立憲之說愈。行國是益敗壞而莫可收拾民心益夷離而莫。可挽救大局益危險而莫能支撑。推究其故無非欺之一字害之。 
　　在政府不過欲保全無限君權爲目的故。以言立憲。則必先冠以君主二字爲立命之根。立憲非本心也。特以大勢所趨輿論所迫。不得不改轍而入於立憲一途。於是摹仿形式號呼天下曰立憲立憲。自數輩主張激烈倡革命之說。政府之視漢人。益如秦越人之肥瘠。消融滿漢非素心也。特以滿漢之意見益深。則外力之侵。勢必日横。於是敷衍門面號呼天下曰消融滿漢消融滿漢然。則政府者專以預備立憲爲塗飾耳目之計。以消融滿漢爲敷衍門面之謀。以預備立憲爲塗飾耳目是欺也。上欺其下。則下益不信其上。上下相漓。而世事於以大壞者一。以消融滿漢爲敷衍門面亦欺也。上欺其下。則一益不愛其上。上下相夷。而世事於以日壞者一。夫上之與下。旣無親愛之。相連。亦無信義之相守。則雖日倡其立憲之說。日下其消融之令而卒無救於國之危殆。此其故何哉。有立憲之名而未見立憲之實。有消融之詔。而未見消除之政也。故有名無實之立憲謂之欺。有名無實之消融亦謂之欺 
　　蓋自去年宣布立憲之詔令以來名目則日更矣官職則日增矣。而下議院之基礎未立。上議院之規制先營。立憲之實行無期。君主之名目先立。夫所謂君主立憲者固開明專制之變相也。故必先正君主之名。而後國 
 
 
 

Page 3

 
 
民之權無從參人。有立憲之名。而後國民之望有所唐塞。名目則無一非立憲。事實無一非專制。如是而曰實行立憲。吾恐民日以失望。而怨恨之心愈起。而主張激烈者更得大倡其革命之說。韙其說者將日益衆。和其說者將日益多。内禍旣亟。外患隨之。而大局益靡爛而不可收拾此欺之爲害烈也。 
　　自月消融滿漢之詔令以來。其他消除滿漢之事未見。其所授於漢人之利益者。不過曰將軍都統滿漢並放而已。而近日有酌購田畝分授旗丁之諭。在旗丁豢養已久。一旦撤除口糧。誠亦不能不爲之預籌生計。然亦知購田授旂者購田之費出之於何人授旗之田購之於何人無論當此司農仰屋之時。萬無再能集此鉅欵以購田畝。亦無如許之田畝。以購給於旗丁。而旗丁多得一田畆。卽漢人多失一田畆。多籌一旗丁田畆經費。卽漢人多失一。田畝之經費。如是而曰消融滿漢。吾恐民心日猜疑。滿漢之見。且轉而益深。滿漢之見益深。立憲愈不能成立。大局益潰敗而莫能收拾。此欺之爲害烈也。 
　　然以欺語政府政府固不受也觀其名目如彼。察其實行若此。欲不謂之欺而不得也。蓋存一分自私之心。則行事必少一分。光明之象。存一分自利之念。則行事必露一。分偏袒之形。故政府而果欲實行立憲。果欲消融滿漢則當以實行爲先。而名目其後。庶足以明不欺於天下。 
專電 
[電一（北京）]  
　　日本告糴三十萬石外部議定歸華商經手採買交日人運回護照以千石爲一張由部繕發 
[電二（北京）]  
　　外務部電致駐德欽使孫寳琦謂膠沂鐵路作爲津鎭支綫請達德政府照允 
[電三（北京）]  
　　廕昌有簡放山東巡撫消息 
[電四（北京）]  
　　浙紳電禀外部請廢蘇杭甬鐵路草約計有六欵係致仕大學士王文韶領銜 
[電五（福州）]  
　　閩紳致外部電曰僧傳教恐有不測之禍請向日使阻拒 
[電六（長沙）]  
　　盛杏蓀宫保偕其夫人來湘初九日往萍醴查勘路礦 
緊要新聞 
[江御史敢叅軍機北京]  
　　御史江春霖奏叅某大軍機摺中略謂某某向來集權太重門生故舊居京外要津者頗多自内用以來爲時未久而竊視近來所簡各員又大半出諸該大臣所保荐固爲擢用人材而結黨營私恐貽唐季藩鎭之禍云云　兩宫覽奏怒形於色及召見時曾將原摺擲令閱看某軍機僅連連叩頭而已（山） 
[慈宫還海受賀消息北京]  
　　初一日禮部奏十月初十日聖節在何處受賀請　旨一摺　慈宫原擬在頤和園之皇極殿嗣經慶醇二邸面奏謂　皇上聖躬欠安頤和園地方較寒務求早日回宫云云慈宫始諭九月底還海在儀鑾殿受賀（忠） 
[憲政館奏覆趙御史清釐仕途摺北京]  
　　御史趙炳麟前奏捐納流品太雜請變通辦法一摺曾交政治館議奏現經憲政編查館會同吏部議訂辦法已於本月初五日覆奏兹覔得奏稿錄下 
　　奏爲遵　旨議覆恭摺仰祈　聖鑒事六月十六日軍機處抄交御史趙炳麟奏捐納流品太雜請變通辦法片奉　旨著考察政治館議奏欽此原奏内稱捐納人員流品太雜擬請　旨變通辦法凡捐納人員先令到省歸督撫察看後入法政學堂學習三年期滿果係才具可用志趣純正由督撫咨送引　見其有願在本籍辦理學務實業及各項公益者由本籍督撫察看果無流弊而有成效再由本籍咨送引　見似於清查流品整飭仕途皆大有裨益等語臣等竊維捐納本　朝廷不得已之政策今雖一律停止而從前報捐人員流品不免蕪雜亟應善籌補救之方以清仕途而飭吏治查各省法政學堂尚未能一律開設擬請　飭下各省督撫切實整頓從速辦理除各項正途出身學堂卒業曾任實缺人員無庸入堂學習外其非正途出身學堂畢業之捐納保擧初任道府牧令丞倅伍貳各員一律入堂學習分長期速成兩班長期三年卒業速成一年半卒業由督撫認眞考校合格者分别赴任差委不合格再留堂習學一年如考驗仍不合格卽行停止差缺以彰激勸其未經到省月選分發之捐納保舉人員查吏部曾設立學治館奏明在案蓋爲澄叙官方起見用意甚善惟原定分發各員考試不 
 
 

Page 4

 
 
合格者只令入館習學三個月爲時亦嫌太促擬請　飭下吏部嗣後月選分發等員照奏定學治館章程添入道府兩班一律入館學習六個月其課程專注重國文改算學輿地爲隨意科以能諳習公牘文字爲主如留館後迄無進益故查照原章分别辦理其已經卒業人員到省後仍須入各省法政學堂俾宏造就如内外認眞考核似於清釐仕途整飭吏治之道不無裨益該御史所請凡捐納到省人員學習期滿由督撫咨送引　見之處自可勿庸置議至所陳有願在本籍辦理學務等項者由本籍督撫察看一節此項人員旣准其到省亦無庸再行赴引所有臣等遵議緣由是否有當伏乞　皇太后　皇上聖鑒訓示再考察政治館現改憲政編查館此摺應由臣館主稿會同吏部辦理合併聲明謹　奏（蓋） 
[郵傳部奏調人員兩摺北京]  
　　郵傳部封奏調用留學外洋鐵路專門人員奉　旨依議　又奏調道員宋仁育爲本部編譯圖書處總辦並簡充二等顧問官奉　旨依議（山） 
[奉天仍擬息借洋欵盛京]  
　　奉省財政困難爲他省所無昨經唐中丞命度支司會計科開列預算决算兩表呈閱經該科確查據云一過九月奉省度支便欲告罄唐中丞擬俟徐督回奉後仍擬會銜奏請息借洋欵以爲補苴之計云（自） 
[江西南贛拳匪閙教十一誌]  
　　萬安縣請兵彈壓　江西萬安縣地方現有匪徒聯合南贛竄匪煽惑愚民與教爲難謠言四起該縣大令王作渤飭探得實漏夜飛請府兵當經吉安府許太守派弁督率軍隊前往彈壓以備不測該府卽於初三日專電禀報省憲矣 
　　按吉南贛寗四府所屬地方均有習拳匪徒皆由萬安縣地方爲發起傳授各處也 
　　電告贛州亂平　南贛之亂自官軍一到斃匪數百業經敗潰逃竄現贛垣接到贛州來電禀陳贛君平靜情形所有上海電報總局派來省城各處查修路綫之洋工師因匪亂已平卽於初三日由南昌起程赴贛及粤東一帶查修路綫云 
[樂平縣擊斃匪魁江西]  
　　江西樂平縣爲産靛地方三十年夏間杜令璘光因抽收靛捐興辦小學而東北鄉民夏病意卽混天麻子鳴鑼聚集萬餘人入城與官爲難並敢搶刧城廂内外店鋪財物戕斃煤礦朱司事省憲札委朱子春觀察携同委員商言志大令前往查辦而該匪夏病意等膽敢率衆放火燒燬衙署朱道杜令越墻逃出得免於難後懸重賞緝拿夏病意久未獲案現該匪首夏病意又潛回樂平所屬東北鄉地方糾集黨羽千餘人先逼勒富户段姓財米段姓不從該匪竟放火殺人用鎗砲抵拒衆人初二日高樹旗幟欲圖攻城經署樂平鄒嘉年大令飛電禀報省憲卽經瑞中丞電調駐潯軍隊就近馳往樂平會同文武開隊往勦初四日駐潯常備軍陳得龍標統卽派一營管帶何玉林率帶左後兩隊弁兵親往助勦初六日與匪開仗擊斃匪首夏病意等百餘名各匪因見勢不佳聞已敗潰逃散卽變爲民云（因） 
[廣東海豐縣亂事傳聞]  
　　初十日汕頭電云廣東海豐縣地方稍有不靖聞係革命黨蔓延所致云譯字林報 
[欽廉軍事彙紀]  
　　李鎭改訂剿匪功過條例　欽廉日前所定剿匪章程係以弁勇傷亡之多寡以爲賞罰之　差故各員弁不敢與賊劇戰現李鎭特除去此例重定剿匪功過數條凡員弁探報的實赴剿迅速遇賊窮追悉數聚殲者記大功其偵緝認眞搜捕竭力耐勞奮勇迭獲首要及大夥匪徒者記功至於搜捕不力剿匪遲延臨事張皇小題大做略勝卽退并不窮追及僅將追赶若干里等詞含糊禀覆者分别懲處記其功過均由李鎭分别彙記俟平定後將記功者詳由大吏分别内外給奬至記過之員則由李鎭隨時撤懲云 
　　郭軍大勝捷報　欽防匪黨迭被官軍痛擊紛紛四竄李鎭曾派員密探匪蹤前月念七晚楊委員探悉欽防與西省交界之那顙貴台地方有股匪二三百人聚匿當由郭道派管帶十九營李福華督隊往剿該匪分三隊抗拒互戰移時李管帶遂飭帮帶另率勇四隊向後包擊於是匪黨背面受敵大敗狂走是夕斬獲甚夥追剿十餘里始　聞近日欽防餘匪多由此路竄越西省云 
　　龔道起程赴欽　龔道心湛曰奉札委署理廉欽道任後以該處軍務倥傯須從速赴任定於初八日附輪起程所調人員如朱之英萬雲翺蔡國英周學仕蔡夀恒林守翊姚令英王峻等十餘人同赴欽廉 
[廬州府縣禀皖撫電（爲拿辦巨匪事）]  
　　撫憲鈞鑒奉支電米匪大架子遵卽拿獲查伊分居弟米三架子係二十八年禀請監禁帮匪戈倫崑案内逃犯經伊出首有案前聞該匪濳回經知府等密拿未獲伊充梁園汎兵多年聞無不法重情容再研訊至許匪已遠颺仍飭勇役密捕無蹤查其住宅草屋三間尚有妻子應否拆毀乞電示知府恩知縣琛叩禀（上） 
[西報紀間島派兵事]  
　　初十日東京電云奉天來電謂中國政府雖允减少派往間島兵數而吉林鴨綠兩處仍然輸送軍械前往該島並由長春召來兵隊兩營駐札吉林譯字林報 
 
 

Page 5

 
 
淞滬要聞 
[法人越界築路之交涉]  
　　法人在西門外方浜橋至斜橋馬路築造電車軌道一事昨由法領事開出合同草案十三條交由滬道瑞廉訪發交工程局紳董妥爲研究其合同大旨謂此段馬路修築及派設巡警均歸華官法公司得永遠隨便經行不納資費中國所議設華滬電車公司由法公司代爲安設方浜橋至斜橋軌道以後華公司償還資費卽作爲中國産業華法兩公司軌道可互相通行（棲） 
　　按上月法領事開出洋文合同九條今改爲十三條較前又多出四條 
[駐滬法總領事致贛撫函（爲南豐賽會事）]  
　　據首善堂傳教會駐滬院長劉克明禀稱江西南豐縣境常例每届十年出大會一次本年十月適逢會期此會出行之時各省民人爭先往觀惟現在民心易動江西尤甚深恐民間乘此機會滋擾作亂其在該省教士教民大有危險查南豐縣地方本有教堂一所以及新建房屋難保無愚民見而疑異現奉江西主教函囑此事大有關係飭卽向駐滬法總領事預先陳明請照主教之意照請江西撫台迅飭各地方官於教堂教士所在一體認眞保護並近來江西報所載欲使教士函開住處避居南昌此事斷不可從因如此擧動適以致教會被擾受害禀請核辦等情到本總領事查核所禀係屬實在情形固宜思患預防用特函請貴撫部院查照札飭該地方官務於教堂教士所在預先設法認眞保護免滋後患如　有滋擾情事俱惟地方官是問望切施行（說） 
[江督致滬道電（爲飭查度量權衡事）]  
接農工商部麻電奉　上諭攷定度量權衡查明比較於一月内電復等語希卽就近查明各處沿用之度量權衡長短大小輕重奚若比較部定營造尺漕斛庫平相去幾何以及某種何處通用係何名目定於半月之内具復到院以憑酌核彙復除備文行知外電到希卽查復餘照札辦方印（琴） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要摺 
[學部會議金幣說帖]  
　　一度量衡官首先畫一也自古及今莫不以同律度量衡爲國家要政蓋不獨與貨幣制度有關而制幣尤有最精最密之衡方能取準以昭大信惟信然後能流通惟流通然後能畫一必然之理也現在我國度量衡甚不一致非先齊向而整理之則無以確定貨幣之品量公差而幣制無從畫一矣 
　　一生銀之用宜設法廢止也今欲劃一銀幣先鑄新銀元而發行之則此後無論官府商民均不得雜用生銀否則生銀之市價與銀元之法價必不一律反得以生銀之價格操縱銀元則幣制立壞矣查原奏清單丁法但有吸收生銀一語其應如何廢止尚未之及似宜詳查情形分别年限擬定辦法以期劃一 
　　一鑄造銀元宜大小並鑄也查原奏清單丁法於第三年鑄造及發行銀元第六年復逐漸收回大銀元改鑄小銀元此數年内似專鑄大銀元不鑄小銀元者然按之我國民間日用恒以此種補貨爲便似宜於開鑄之初大小並鑄以大銀元爲金幣之代表以小銀元爲金幣之補助周轉始靈流通始易 
　　一鑄造銅元亦宜規定也今日我國未能遽行金本位者不惟國力有不及抑亦民力有未逮也民生貧困生計拮据日用出入大都以銅錢計欲進諸銀本位且需歳年此時使用銅幣者實居多數故銅元與小銀元均爲今日必需之補助貨也各省所鑄銅元品質不一雜濫已極上年業經特簡大臣前往考察以資整理將來宜一律規定俾與銀元相輔而行否則但劃一銀元而不劃一銅元則幣制之作用仍多窒碍 
　　一全國所需銀幣總額宜先調查以爲鑄幣之限數也國内通用貨幣必使供求相劑否則過與不及皆足以擾亂幣制而國庫民生交受其害徵諸近年各省銅元局鑄造無藝其害顯然可以例推查原奏但言鑄造新銀元而未言及限制與否似未爲備故所設調查局之要端宜先設法詳查各處需用銀元之總額其大數以定限制務使所鑄銀元與全國之需用適合而後物價與銀價各劑其平幣制始能成立 
　　一將來改鑄金幣之金額宜預籌其所從出也各國改鑄金幣若德意志若日本均以戰勝償金爲金額準備其餘各國或改造舊金或採購金塊無不預籌於先至發行金元之後每年金額補充需數若干如何備辦然後無預備金缺乏之虞均應預計查原奏有吸收金塊赶造金元之條而於應由何欵籌撥由何處採購將來按年補充如何儲備如何維持均未之及似應切實調查預先籌劃以備實行 
分類新聞 
政界 
 
 

Page 11

 
 
[蘇撫奏陳改良巡警辦法蘇州]  
　　　　升撫陳筱帥前日片奏略謂蘇省巡警前經奏明將城守兩營額兵分别挑汰與原設巡兵合成七百名在案惟此七百名中巡警畢業生人數無多餘俱綠營挑入之兵及從前安定旗改編之勇於警務未嘗肄習敏致逾越範圍臣以爲巡警關係地方治安與人民相直接一切對待之方甚爲煩難站岡巡士必從教育而出方能明其權限當與司道察酌籌議先將畢業各生一律派出站岡其自綠營及安定旗挑改者暫行分别編隊專　緝捕巡邏與站岡巡士互相策應仍歸巡警局節制一面將巡警學堂課程重加釐訂廣招學生更番訓練按期畢業陸續派出以符原額而緝捕巡邏各隊亦陸續裁撤務盡現在試辦數月地方民情較爲愜恰理合附片且陳伏乞　訓示（加） 
[湘撫通飭整頓釐務長沙]  
　　湘撫岑堯帥現因各處釐金局卡稽查不力特通飭各府廳州縣會同各厘局委員認眞稽察諭令各局卡司巡嗣後於應完釐稅之伴務須逐一驗明不得任其弊混其司事人等亦必親臨稽查勿得僅憑巡丁之言致有匿報賄放情事云云（敏） 
[馬將軍奏對紀聞北京]  
　　卸任伊犂將軍馬亮於初二日　召見面奏天山南北兩境民情尚稱安謐軍政路政墾政均經長庚設法布置已有端倪惟道路太遠人才太少而財政又異常竭蹶頗稱棘手但須假以年限或可有功然就目下情形有長庚在可减　朝廷西顧之憂（青） 
[丹徒縣巡閱鄉鎭鎭江]  
　　丹徒縣王緯臣大令近奉鎭道榮星莊觀察飭赴高資諫壁大港龍潭辛豐各鄉鎭查察有無梟匪匿跡擾害民居情事大令已於初七日巡畢回署面禀道憲謂各鄉尚稱安謐云（射） 
[蘇省官事]  
　　新任蘇臬陸升甫廉訪於初十日由滬乘火車來蘇卽於下午進署○署藩朱竹石方伯於十一日祭庫收欵○提學司毛實君學使初六日因病赴撫署請假續文展假三次病仍未痊○署淮揚海道楊文鼎觀察由浦來蘇禀見蘇撫面商要公○會辦陸軍學堂沈玉麒觀察奉委調辦戒烟總局總辦差○候補道施曜庚觀察奉委會辦農工商局差均已奉札謝委（愛） 
交涉 
[變通屠獸場辦法奉天]  
　　奉省屠獸場一案將近一年尚未了結近聞日人又將復開否則須賠欵萬餘元始可罷事經交涉司一再磋議告以設再開放無論違背約章顯違公法且恐有妨巡警章程則巡警局不得不出而干預若將來再生交涉其釁實非我開我却不能任咎乃日人悍然不顧定欲復開陶司使現擬變通辦法一面減少賠欵一面請新調到奉日本留學生趙大令改訂巡警章程以期和平了結不識日人及巡警局能否承認也（盖） 
[洋務委員暫行代理廈門]  
　　厦門會審洋務委員沈瑞麟日前美使電致省憲請將該員撤換而英日各使又電致請留彼此反對未知何故昨奉省憲來文飭沈暫行辦理不日委員赴厦接辦云（反） 
[日人經營蒙古之計劃黑省]  
　　日本東京殖民協會以蒙古地方俄人有覬覦之意亦擬經營移植目下設蒙古諸講習所研究蒙古語言以預備他日經營地步又有理學博士鳥居龍藏氏前在蒙古學堂充當教員自解約後現人蒙古學堂學習古語言文字又東亞同文會前派上海同文書院卒業生二百餘名實地調查中國事情公刋支那經濟全書近又派遣多數考察員往新疆伊犂蒙古各方面詳細調查其野心亦可見矣（丙） 
軍界 
[奏補陸軍混成協統蘇州]  
　　蘇撫陳筱帥片奏畧稱署理蘇省陸軍混成協統領劉錫鈞整飭軍紀實心教練兵事頗有起色應卽充補以專責成謹附片具陳云云（直） 
[陸軍學生分派各鎭北京]  
　　陸軍部現定陸軍畢業生章程除等調部二十四名外其餘各生一律派往各鎭每鎭派往四十二名共計六鎭日内卽當發給各生札付分往各鎭聽候差委矣（乙） 
[神機營歸陸軍部統轄北京]  
　　聞慶邸奏陳現在整頓軍制劃一之際所有京内神機營等應一律歸陸軍部統轄已奉　旨允准矣（甲） 
[營務處提調禀請出洋南京]  
　　兩江督練公所申詳江督畧謂據巡防營務處提調唐樹槪禀稱提調備員經理幾歷三年雖日涉經理之事宜究未窺經理之精藴遇　臆度每因困難自維乏學深滋慙赧兹值統制徐奉命赴東會操其正軍官嚴槐林等又奉督憲札飭同赴東京藉以考察經理等學提調竊不自揣擬懇賞假隨侍統制赴東以資考察所有貲斧不敢仰望官費一　均由自備但營務處各事宜卽懇以文案應燠代理回寗之後仍舊供差藉圖報稱伏乞憲台俯賜轉詳督憲准假赴東考察俾提調畧長一分識見卽於公家少虧一分職務　合禀請鑒核伏乞批示賜轉施行等情前來查核提調供差經理以來素稱穩練自本年三月以後並未支領經理科副提調兼差津貼此次禀懇賞假隨徐統制赴東與軍官嚴槐林等考察經理係爲力求上進起見應　照准至該員赴東資斧一節擬請照徐統制隨員例給予官費以示鼓勵查該員此次赴東祇須數月所遺巡防營務提調事宜無須另委承辦擬請以文案應燠代理俟該員回寗後仍供原差是否有當仰祈察核批示云云（企） 
學政 
[調員代辦總務課長蘇州]  
　　江督批蘇提學司另擧總務課長詳文云據詳章主事鈺兼理師範學堂監督常川住堂勢難兼顧該司擬調王令宗炎代辦總務課長係爲因事擇人起見應卽照准惟京口駐防學堂事務仍應責成該令隨時赴鎭照常經理不得專註一事有礙駐防學堂教育進步以致墮棄前功至該員不肯再支薪水廉介可嘉往返蘇鎭所需夫馬應准由堂開支仰卽遵照繳（商） 
[奏設關外學務局四川]  
　　川愼邊務大臣趙爾豐具奏略謂查巴裡二塘等處介在極西歷代不過聽其互市覊糜　朝威警藏衛准噶悉臣鑪境以西仍祇限以常貢作爲外藩初不利其土地乃夷情反側日逼一日甚至戕我使臣抗我顔行幸蒙　天威震攝始獲以次敉平乘此迎其向善之機納諸文明之域誠盛擧也兹擬於鑪城擇地設立學務局二 
 
 

Page 12

 
 
所爲總匯凡籌撥學費考查規制採購圖書儀器曁延訂教習派員勸學一應事宜皆隸之現已照會在籍度支部主事吳嘉謨充當總辦其開辦經費卽擬於邊務經費項下撥銀三萬兩備用其詳細辦法容俟督同該主事次第籌定再行陳明云云（工） 
[組織算學研究會揚州]  
　　江都文生余龍臣邀集同志在揚組織算學研究會特聘皖南陳一麐爲講員暫借磚街余總門内爲會所現廣告招生日内卽可開課云（言） 
實業 
[禀請變通提運碱鹽辦法揚州]  
　　淮南總局提調黎兩生分轉日前具禀運司畧謂查各岸環運引鹽向俟前綱之鹽將次運竣新綱投咨積有成數卽請接開下綱轤轆轉運歷經遵照辦理兹查西岸辛丑春綱五萬七千引自本年七月初一日開辦至現在止已據投咨請領買單四萬六千二百五十引刻下正在陸續掣運開江未投咨者仍有一萬七百五十引辛丑秋綱尚未據呈投環咨咨照辛春未運引數及辛秋尚未投咨固未便遽請開綱惟查西岸各處存鹽太少需鹽濟銷電牘交馳急於星火現運辛春之鹽到岸後正值菜市醃臘之際銷數必臻暢旺則存鹽仍必不多刻下棧存尖和兩項各岸不敷配運而碱片尚存有三萬餘引西岸辛春應運碱鹽前已運竣請變通成例將西岸辛丑秋綱提早開辦以利轉輸是否有當仰祈覽核批示祇遵云云（言） 
[准予給照開採煤礦安慶]  
　　安慶職商宋起近擬開採貴池縣陳家冲煤礦當經禀請商礦兩局請予詳院咨部給照在案現皖撫馮中丞准農工商部咨開該職商請開辦貴池煤礦查核定章尚屬相符應准開採以興地利並隨文發給開礦執照請飭轉發祇領開辦云（孔） 
[江督改定荒田納課期限南京]  
　　蘇州農工商務局擬具整頓農業章程禀奉江督批示畧云該司道等提倡農務注重墾荒果能實力施行樹藝日精利源自闢益國富民具有厚望察核所議章程均臻妥洽惟繳價墾荒之田限下年照原則完納錢糧一節現准撫部院來　商明以期限未免太迫應改爲第三年照則完納荒田雖經領墾未必能一年卽熟納課期限自應稍寛庶足以廣招徠而示體恤仰即遵照隨時督飭各州縣照章妥籌辦理以收成效云云（克） 
雜記 
[中日鐵路運費之競爭]  
　　初十日東京電云日本南滿洲鐵路减收豆料豆餅豆油運費後中國奉新鐵路於奉天牛莊來往運費亦大减價較諸日人所收再减一元此事殊與大連出口豆料大有關係也譯字林報 
[覆審定海閙事首犯寗波]  
　　定海閙事案内首犯張瑞照拘獲後遞解至甬由甬道發押鄞縣昨由道委鄞縣黄文若大令覆訊張仍如前口供大令旋飭差將張還押刑房俟再行覆審（求） 
[吳江縣因案獲咎蘇州]  
　　吳江縣治邇來梟匪横行劫案迭出上憲嚴札縣令陳守晟飭緝無獲上月下旬又出張保生等家連劫鉅案現奉上憲嚴札勒限破獲如逾期無獲定干參處云云（出） 
[蘇臬批飭妥議膏捐常州]  
　　武進陽湖二縣令通禀各憲略云武邑境城内烟膏店共四十七户陽邑境城内膏店三十一户每户每日認定膏捐十兩遵章認繳加價每日捐錢四百文均已於七月初一日起捐惟鄉間膏户資本極微銷路亦窄每有不能認繳如數者應否略予通融准以五兩起碼使小本經營尚可勉力認捐等語當奉蘇臬朱竹石廉訪批示云據禀已悉該府原議膏店銷數每日以十兩起碼係爲杜其揑飾少報之弊其大店銷數多者仍應據實認捐何得視爲定額兩縣城内膏店七十八家皆認售膏十兩其中顯有取巧之户鄉店銷數較少固屬實情然鎭市大店其銷數亦有過於城店者總之店有大小銷數有多寡不能不分等差也應再確查妥議以杜弊竇而昭核實至額定捐數萬不能稍有短缺仰常州府立卽遵照查明情形分别妥議迅速詳復飭遵勿任苦樂不均是爲至要（七） 
[不准抽收妓捐南京]  
　　江督端午帥批廣善堂董楊浦芳禀云此案昨據金陵關道議詳以下關商埠前有洋人宿娼滋事經該道將客棧發封娼妓驅逐若准收取妓捐恣客棧公然窩娼各國兵輪水手必因閑遊滋事釀成交涉所請萬難照准至過往客商因病投棧該棧主不應拒而不納若因無力醫調卽送城内中西醫院療治更不准沿途抛棄擬由道出示諭禁等情當經批飭分别移行示諭在案所有該董等擬呈章程請收下關妓捐之處應毋庸議（諟） 
奉天通函 
　　中國鹽務爲國家完全利益分疆畫界卽同一中國尚不准互相侵越况外人乎奉天産鹽素富自行銷售有餘當前將軍趙留守在奉時日人有販私鹽者立予查拿直據條約以爭日人無如之何忽易徐督日人初以此事嘗試伎倆與之交涉徐卽退讓旣還所拿之鹽且允嗣後日人歳得在東三省售鹽二十萬石從此三省完全鹽利拱手讓人各國覬之將羣起效尤引利益均霑爲藉口而天下完全鹽利亦必拱手讓人矣此徐督外交手段吾東三省商民首受其影響者他趙留守去奉時交代庫欵有存六百餘萬之多徐督到此益以部撥之欵而經濟反更困難衆方不解不思如此大利如此敗失擧此一端他事可知困難原因於此可見又徐督蒞任大修衙署用至七八十萬工程尚未及半他日工竣不知如何報銷將附近民房槪行折卸帑項虚糜非吾民敢論而吾民商業中失此交通要地同時歇業百有餘家是不啻奪其生計而委之溝壑　朝廷特簡重臣原爲奠民生保治安也今乃如此夫復何望說者謂日鹽之准銷者實因賄成數至二百萬金此種曖昧之語我等小民本不敢遽信之以污大吏名譽然同一外交時僅數月而前後情形大相逕庭是亦不能無疑或謂徐督如此外交蓋欲倚日人爲重如黄守家傑捕戮漢奸高景賢萬口稱快羣謂方今奉天竟有如此健吏不同流俗趙留守已將其案辦結而徐督來此反爲翻案是何視外人之重而視吾民之輕無他不過意在常保祿位不得不然鹽利退讓亦復如是媚外則有之懷利或未也或又曰媚外是矣懷利恐亦不免吾觀徐督赴東也公欵三百餘萬不交户部銀行而反交大德恒票號匯兌銀行在官不若票號有利可圖可爲明證不然豈部設之銀行不若一商號可靠耶奇矣 
 
 

Page 13

 
 
   
 
 

Page 14

 
 
   
 
 

Page 15

 
 
[衞生第一秘寶]  
大隆大藥房秘製固精發胖丹專治夢遺滑精永不再洩服後數日卽覺神完氣足容顔肥白蓋精體充滿故也一試便知 
夫天上三寳日月星地下三寳水火風人中三寳精氣神腎爲北方之水精爲天一之源人身五臟六腑十二經絡賴此資之乃世人不知寳精往往窮思極慮縱慾無度以致腎水耗竭相火上炎夢遺滑精腎冷精薄甚至玉關不閉遇動即洩諸虛百病從此交作久則成癆不救蓋精竭故也本藥房秘傳固精發胖丹專治先天不足後天失調夢遺滑精陽痿精衰未交先洩舉不堅久面黄肌瘦腰酸腿軟耳鳴目花骨蒸盜汗小便頻數一切虛損等症服之固精安眠百病全消試服旬餘立見髓充精滿容顔肥白元陽倍壯精厚如膏尤妙在補陽不熱滋陰不寒雖陰虧火旺虛不受補之人連服一月包能轉弱爲强多子多壽眞衛生至寳也每匣二兩一元每料十兩四元外帖包愈遺精封髓膏尤妙此膏不特善治遺精幷能壯陽耐戰功效無窮奇妙莫測每張一元　上海望平街大隆藥房啓 
[上海商務印書館最近出版新書]  
高等小學經訓敎科書敎授法 
奏定學堂章程特重讀經講經本書謹遵斯意採取羣經中合於日常須知之道德者悉心編輯都凡四册每學年一册足供高等小學四年之用各册内容分對已對家對羣三大綱而將經義各按總目依類列入又另撰敎授法純用通行官話敎員可以按書講授爲近今出色常行之作凡學堂中不可不備者也敎科書四册每册大洋一角敎授法四册每册大洋二角五分 
初級師範學校化學 
本館編譯初級師範敎科書已出版者學校管理法敎授法原理敎育史敎育學心理學論理學各科敎授法中國歷史中國地理中國文典物理學共十一種均承學界許可兹又續出化學一編係就東籍七八種編譯而成取材精當理解清晰實驗理論均擇要叙述而於學理之日用事物尤爲注意恰合初級師範及與此程度相當之各學校敎科之用每册定價大洋三角 
高等小學鉛茟畫範本 
本館前出高等小學鉛筆習畫帖近蒙學部審定稱爲繪法精好洵屬善本兹復請江蘇師範敎習日本村井熊之輔繪畫是編亦以供高等小學　敎授之用先直線次曲綫次曲直綫並用繁簡難易循序而進圖中品物均眼前所習見者其花木果品亦隨時令選用可助學者興趣書分八册每册十圖一學期敎授一册適供四年之用每册定價大洋一角 
日本織田萬法學通論 
此書爲日本法學博士織田萬著閩縣劉崇佑君譯分全書爲二卷第一卷總論第二卷各論總論者論法律全體之原理各論者論現行法律各部之性質力避艱深而就平易洵足爲法律思想普及之一助而爲預備立憲時代不可不讀之書也洋裝一厚册定價大洋一元七角 
新撰學生尺牘 
是書專爲學生作範本分二十類約近二百首或敷陳事實或研究學問皆用生徒口吻不稍溢分文理由淺而深一致一復用意遣詞皆兩兩鍼鋒相對宗旨純正體例精詳文章雅潔意趣新頴凡所議論皆學生身心切要之事讀之最易引人入勝附書札欵式數則凡檯頭稱謂封套格式均詳細說明欲執筆學爲書札者不可不讀之書也楷書精印分訂二册定價大洋兩角五分總發行所棋盤街中市分設京師奉天天津濟南太原開封成都重慶漢口長沙福州廣州潮州 
[督辦安徽商務總局沈告示]  
出示曉諭事據職商莊國錚禀稱竊洋烟一物流毒無窮現奉諭旨嚴行禁戒仰見體念民覲保强種族然戒烟非難戒烟之良藥實難求其尅癮至捷除癮自然環海奇方百出當推爾籐醫員亞支奶藥丸爲最優自上海席裕麒經理以來頗著成效前經西醫用化學化騐毫無流弊並禀請　商部曁　各憲給示在案職商在池州府之大通鎭肩任分售前項亞支奶藥丸掃除烟氛尤以此藥爲推廣戒烟之首區若不禀請給示實不足以堅同胞戒烟之信心濬其源而不清其流猶恐眞假難分使戒烟者阻塞自新之路職商爲公益起見誠恐假冐招牌及地方棍徒阻撓是以抄示叩懇給示懸掛門首並札池州府銅陵縣一體給示以維商業而廣招徠等情到局據此除掛示並札飭外合亟出示曉諭爲此示仰諸色人等一體遵照如有假冐招牌以僞亂眞及地方棍徒肆行阻撓許該即指名呈請地方官提案究辦其各凜遵毋違特示　右諭通知 
光緒三十三年六月十七日示　實貼大通和悦洲四官殿對巷公館門首 
[女醫士派德生向曾肄業於英属坎拿大英國]  
大學堂畢業後挾其所學歷游歐美以及南洋諸大商埠莫不得彼部人士之歡迎蓋其秉性祥和天資邁衆故能於書旣無所不窺而復本其濟世之懷致力於醫學婦孺諸科每有手到春回之美譽兹因重來海上鄙人意爲當大有造於此邦故傾寫所知登諸告白且派德生醫士頗通華語大家閨秀儘可覿而言談無煩傳譯倘有偶抱清恙者幸勿交臂失之　住北四川路第念四號門牌得律風第一千三百七十四號　朱葆三啓 
海參威東昇隆雙城子東發隆經售中外馳名文明戒煙丸批發 
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（十三）]  
　　弗倫見了。這一嚇非同小可。踉踉蹌蹌的。一連倒退了幾步。早又見那日本人。栽在地上。還没有立得起來。被那猛虎一個虎跳。跳了過去。把兩只前爪。踏在那日本人的背上。弗倫到了這個時候。已經嚇得魄散魂飛。那裡還顧得什麽胆量。不胆量暗想趁著這個時候。跑了回去。逃得自家的性命。也就罷了。想著。便回轉身來。覺得脚下還有些軟軟的。一些兒氣力也没有。那時已顧不得許多。只得硬掙著七跌八撞的。往來的路上亂跑。又怕還遇著什麽危險。便從衣袋内取出一支小小的手鎗來。放在手内。那曉得走得不多幾步。猛然間自己的脚下也是一滑。覺得那踏的地上。無故往下一沈。弗倫吃了一驚。連忙把左手。攀著那道旁的樹枝。用力凝了一凝。方才立定。早見山石背後又跳出一只獰毛赤眼的怒獅來。張牙舞爪的。望著弗倫便撲。弗倫到了此際。不由得渾身汗出。遍體生津。一會兒穿針閃電的功夫。那有什麽好躱避的方法。心上想著進也是死。退也是死。我姑且打他一鎗再說。想定主意。便硬著頭皮。擧起手鎗。迎著那獅子。砰的放了一鎗。說也來得凑巧。這一顆槍彈。剛剛的打在那獅子的頭上。直穿進去。那獅子吃了這一顆鎗彈。撲的倒在地下。一動也不動。竟自死了。那鎗彈的創口。却一些兒血也没有。弗倫見了。又驚又喜。恐怕還要遇著什麽猛獸。便急急的跑出門去。一路跑著。心上想道。怎麽這班日本人。放著這個地方騙人。還說保咱的生命。没有危險。咱若不是衣袋内帶了一支手鎗。這條性命就白白的送掉了。想罷。氣忿忿的跑了出來。見福池正太郎正立在那裡。由一個　指手劃脚的說話。弗倫便搶過去。和他嚷道。怎麽你們貴國人的說話。這樣的荒唐。你說保咱没有危險。却幾乎送了咱的性命。說著把手鎗一揚道。咱若不是預先乖覺。帶了這件防身的器具來。這會子就早成了那獅子肚裡頭的食料了。福池正太郎聽了。不覺呆了一呆。見他氣急敗壞的。那種樣兒。覺得又是好笑。便笑著問他道。你說的都是些什麽話兒。你到底在裡頭撞見了些什麽。要嚇到這般模樣。弗倫道。都是你們閙的事情。這會兒不用給咱明知故問了。你們那裡頭。可眞不是個好地方。咱走了不多幾步。就遇著了一只山貓。一只獅子幸而咱還算有些本事。没有廢了性命。這都是你的好作成。 
國外新聞 
[美國排日續聞]  
　　初十日紐約電云舊金山排日亂徒恃醉毀日人洗濯所並毆　日人十二名警察馳至禁阻則已不及 
[美大臣塔氏已抵吕宋]  
　　初十日紐約電云美大臣塔氏已行抵吕宋大受歡迎匪立濱亦欵待甚至塔氏殊爲感悅 
[美國火車遇險]  
　　初十日倫敦電云美國紐約省密特而登地方有火車橋一頂當火車駛至時橋忽下陷車遂翻入山谷死傷之數約二十餘人 
[英國火車失事彙誌]  
　　初十日倫敦電云英國克麗孛立司秃專車初八夜行經喜露斯培地方曲線猝然出軌死十九人傷四十人　又英國海利非克斯地方電車駛至山下因機器損壞忽然脫軌死六人傷三十餘人　又電云喜電斯培地方火車失事蓋因停車時急行之故司機者及火夫皆罹於難 
[美國火藥局失事]  
　　初十日倫敦電云美國英地納省福旦内地方火藥局猝然炸烈死二十五人重傷四十人輕傷六百人失業者一千二百人凡屋舍在周圍半里内者皆被毀以上譯字林報 
[德使臣更動消息]  
　　初十日栢林電云德國駐海牙使臣斯克羅哲現已簡爲駐門很（德國艮斐利亞邦之首府）使臣以代撲脫爾侯爵之職撲氏則改放駐俄欽使云 
[摩事彙聞]  
　　初十日栢林電云法國專使愛培陀對於會議卡塞孛蘭克地方損失斷定賠欵一節呈遞辦法謂會議之際應由摩人居首席列强派員從旁叅議會議性質僅議定賠欵之多寡無庸研究損傷之事云　又云摩人離敵海飛所派之專使已抵柏林 
[奥皇病狀續誌]  
　　初十日栢林電云奥皇之病據醫生云感冒風寒所致 
[巡艦離摩]  
　　初十日巴黎電云駐摩之法兵艦名扣孛號因摩事行將議和現已啓椗以上譯文匯報 
本埠新聞 
[升任川督致電局督辦電]  
　　督辦電政楊觀察佳電悉渥承商會諸君公餞盛意甚感惟料理北上途中怱迫特敬辭謝並希轉致諸君爲荷龍蒸印（川） 
[華僑捐助北災振]  
　　滬道瑞廉訪近准駐和錢欽使咨送華僑捐助江北振銀七十七兩八錢五分昨已呈送江督核收矣（企） 
[新委公廨讞員定期接鈐]  
　　新委公共公廨讞員寳子觀明府昨日發出紅諭定於本月十二日已時接鈐視事所有公堂案自十二日起至十四日止暫停三天前任關絅之太守擬交卸後乘輪赴寗謝委其通州派來之差丁請示赴任日期太守諭令先行回通約二十外返申再行飭知云（衣） 
 
 

Page 19

 
 
[領事公認化驗戒烟藥丸辦法]  
　　租界各鋪出售戒烟藥丸攙和嗎啡前經沈仲禮觀察函致滬道凡以後改製非呈官騐明批准槪不許賣等因瑞廉訪當卽出示曉諭並照會領袖轉致各領查照去後兹領事公會以滬道所出告示已屬正當凡華人售賣嗎啡可向該管衙門控訴不必另議辦法昨已轉請領袖照復滬道查照矣（企） 
[美領請追被創麫粉]  
　　美商豐東洋行有麵粉運往無錫中途被刦兹駐滬美領函請滬道嚴飭追還贓物否則定向該管地方官勒償損失云（企） 
[匯解出使經費]  
　　日前滬道瑞廉訪奉到部電飭撥出使和國大臣經費銀一萬兩現已由廉訪撥交匯豐銀行匯寄和京（企） 
[欽使拜客]  
　　考察南洋華僑大臣楊士琦昨午二點鐘率同譯員乘坐馬車分赴英法美和四國領事官處拜會（車） 
[尚賢堂演講憲政]  
　　美士李佳白定於本月十三日下午四句半鐘在新法界石牌樓後尚賢堂開講憲政題爲國會之政府又該堂體操科於每禮拜六下午二句半鐘操練均任人觀聽云（川） 
[開浚蒲肇河記]  
　　昨日青浦縣趙大令婁縣劉大令函致本縣李大令云會勘西南鄉蒲肇河工准定十二日至七寳鎭婁青河工局叙會惟天雨不往俟晴卽往不再訂期云云李大令當卽照辦　復矣○今届開浚蒲肇河道仍照舊例自西門外日暉橋起至縷徑橋止約長十四里由輔元堂經辦在日暉港設一河工東局由縷徑橋起下漕河涇虹橋轉過新橋至上青接壤之界浜橋約長十六里在虹橋鎭設一河工西局歸各鄉董經辦經費由道憲先行墊撥然後按畝攤征在地丁錢漕分期帶收歸欵所有各項一切開銷仍照舊章惟工價向章每工每日給錢一百七十文現因各色昻貴是以此次工價每日給發工錢二百五十文云 
[濬浦工師到滬]  
　　承辦開浚黄浦工程之和國工程司何而泰思曁杜來四均由和國到申升道瑞廉訪訂於今日午後二點鐘親往拜會 
[考騐巡防隊]  
　　北市巡警局現擬添招消防隊四十名日來報名者頗見踴躍總辦汪觀察於昨日午後一句鐘傳齊投考各生按名點騐錄取矣（無） 
[丹陽火車失事]  
　　滬寗鐵路之火車於初九晚從丹陽車站開出時車頭忽然出軌致受巨傷譯文匯報 
[閘北火警]  
　　新閘北路江北人張某等所住之草棚前日下午失愼幸經北市巡警總局消防隊馳往救息計焚去草屋二十餘間并聞張某之母不及逃出致被焚傷云（衣） 
[流氓被人戳斃]  
　　龍華著名流氓孫桂生前晚八點鐘時在廿七保頭圖地方被仇家曹阿四等多人用刀戳死腹破腸流曹等登時逃逸後在小木橋左近被人拘獲曹阿四一名於昨日由地保押解至縣禀知李大令諭飭先行收押聽候下鄉相驗訊辦（車） 
[上海官事]  
　　候補道嚴璩候補知縣朱棠分省試用通判李景軾又揚琦東三省翼長採辦委員吳浩等昨均到道拜謁禀見○前捕盜局委員知府朱寳瑩禀知由松回○北市巡警五區正巡官游澤寰禀見（車） 
[謝劵]  
　　寳山縣屬各學堂定於十四日假吳淞鎭北六營公所操塲開聯合運動會昨承惠贈入塲劵書此誌謝 
訟案 
[復訊霸産糾葛]  
　　張福順前控張福春霸佔基地造房經上海縣李大令提訊福順供祖遺房屋七間計基地四分五厘傳與小的父親及叔父各半管業叔父惟有一女招福春爲壻即將所分之房地賣與鄧元和管業鄧翻造樓房四幢將小的名下當中合貼之半間佔去求究福春供小的賣與鄧姓只有三間半基地二分二厘五毫今被鄧姓佔造與小的無涉求請提鄧訊追大令准詞判候勘丈傳鄧元和訊問刻已丈明由亭耆繪圖禀復前晚復訊張福春放七月間因病身死故由伊妻張徐氏投案鄧元和遣抱鄧立由到案訊得兩造供詞仍舊各執判候親臨查勘再奪 
[總工程局紀事]  
　　郭少春聽從李向榮等行刦和昌押店由線人扭至法捕房總工程局泒探至公堂移提歸案孫明府傳到廣德記棧主方鍚卿及和昌主劉樹庭並受刀痕之店夥張某等研訊方供郭於上月間邀同到案之劉氏等多人到棧住宿至二十八日郭忽遷去後聞捕房中帶領李向榮來棧指提人証始知郭與李原係一黨且知李在捕房供認刦取和昌之事李即妄指寓客戴文高陳文軒宋桂三人提案後已奉訊明在案今由小的在虹口獲郭解案訊之郭供清江人來滬未久借寓該棧因被棧中人索詐故遷别處居住並未有同黨刦物之事明府問黨共幾人郭妄供戴陳宋三人均是小的一黨判戒責二百下劉氏供婦人家内開眼鏡店故有此項眼鏡帶滬銷售探長薛貴禀明零星贓物在劉氏身畔搜出明府判人贓一併移解上海縣訊究○惠和協和萃和等糖行前控萬景星積欠貨銀三千餘兩奉判押候交保理楚止案兹聞有人在德公堂另控追欠昨奉聶司馬泒探移提歸案孫明府傳到原告略詰數語著交來探帶去○總工程局六號巡士劉振玉串同馬路橋協成飯館主歸秦張氏將金戒一只轉付於同住店内陳遠廣之妻陳譚氏乃譚氏暗中質去致劉討取無著互相口角由三十八號巡士拘解到局孫明府訊知劉有意調謔人婦判發警務處革卯並交學費訊辦秦張氏陳譚氏各戒責一百下除在譚氏處搜得質洋八元外著兩氏再合繳洋十四元湊贖金戒後交失主領回並傳三十八號巡士質訊是否將劉毆辱以使嚴究（夏） 
[巡警局紀事]  
　　巡警總局　十一圖副保張佐培因孫金生失孩案内之孫陳氏逃遁經裁判員汪太守判責二千二百板在案兹聞該氏業已緝獲於昨解局飭候送縣辦理○前晚十號偵探會同閘北禁地將行竊永順里煤炭店之楊和尚一名解局押候訊究○顧蘭洲因私佔官河由郭元芳投局禀控奉諭飭地保傳訊核奪 
　　城内第一路第四區　錢棣華扭控諸叔梅攔路硬借奉巡官提訊諸供前與錢同在自來水公司内被錢借去被頭一條至今未還因路遇向討判飭地甲查候核訊○王金生竊洋傘判押四小時洋人傘存候招領 
　　城内第一路分局　鄭子明黨羽於正月間搶刦張某銀洋三十元昨由九號偵捕將周阿順俞長生凌阿二三名拘局訊詰周阿順供分用二十一元俞供分用五元凌用七元判俞責四百板因尚犯他案著送縣訊辦凌責五百板押改過局半年周責九百板押改過局一年 
　　城内第一路第三區　周連生行竊道前街朱正興女紡綢衫一件由八號偵捕拘獲解局押候訊辦○徐榮生行竊潘李氏衣物携包出外爲八號偵捕撞見徐即逃至西養橋由姚巡士帮同拘住解局押候訊究 
　　北市第四路分局　楊阿寳行竊某洋貨店衣物由十號偵捕拘獲解局押候吊齊贓物再訊○包才生扭控張金全欠洋不還飭送總局訊辦（衣） 
[公共公廨早堂案]  
　　悍婦周劉氏凌虐婢女翠子經人函知捕房泒探蔣文樹將氏拘獲於昨日解訊翠子供年八歳被賣與周每日用竹梢責打復用烟扦等亂刺求恩超豁訊之氏供詞支吾帮讞寳明府商之美白副領事判押官媒三個月翠子發濟良所調治○伶人陳彩林之妻陳氏逐日令義女蓋叫天至四馬路各書場唱戲稍有不遂即被凌虐邇來蓋叫天患病陳氏仍責令出外經人函致捕房解究蓋叫天供北京人年十三歲屢被凌虐求恩訊之兩陳均不承認明府判女發濟良所留養兩陳從寛開釋其送唱之傭婦蕭吳氏押官媒三天○妓女陸阿巧與趙彩雲不愿賣娼奔入濟良所送訊陸供常熟人年十七歳不愿爲娼求恩超豁趙供年十七歳江西人家有父母被人拐來賣娼明府判一併發濟良所留養○ 
 
 

Page 20

 
 
顔金和去冬將甥女愛林拐賣於奉天四喜堂内改名紅青姑娘由該女函知伊母張王氏控奉中西官將顔訊押移提愛林到案復訊在案昨由奉天承德縣泒差將愛林押解到滬即由捕房將張王氏傳案請究愛林供年十八歳去年十一月二十四日被顔拐帶上船不准聲喊因伊帶有刀械等件賣於烟台王塢轉賣至奉天四喜堂求恩究辦訊之顔供詞支吾判押西牢兩年愛林交張王氏具領擇配完案○方松林混用銅洋判交保候訊○田三子被陳施氏疑竊外套官以無証一併斥釋○著名賭棍閔德林卽小德林陳芝小及王阿憨周阿定周阿四楊金林等因毆打東洋包探被中西包探拿獲解訊判押在案昨解復訊判王等四人交保候訊其陳芝小閔德林係奉道憲訪拿之犯著押候備文申送道轅核辦○陳才芝先後竊取陳順興等家衣服判押西牢兩年○瞿阿福遞解復來判押六月○陳胡氏與王嚴氏串拐判押官媒各兩月（衣） 
[法租界以堂案]  
　　蜀人李鳳昌携有濺紅花瓶一口託賣玉噐之沈金福向沈和卿銷售因價不合復持往吉祥街清芬堂茶會兜銷詎至中途被東洋車碰撞將花瓶擊碎當將車夫拘入捕房而李乃不欲窮詰惟著金福賠償捕房遂揮出不理近日李又以枕和卿吞没古瓶將碎瓶掉換等詞控由公堂提訊旋據　証馬連生陳鍚恩許長生等僉稱已碎之瓶確係原物官以李所控不實判沈交保候查明再核○粤婦王有英控李雲記將已賣之地私佔霸種昨奉提訊李稱實被妄控判具結開釋惟地保倪達甫不應屢次抗傳判罰洋十元充公○布莊街秦阿金張國英徐雨金等因欠新沙遜洋行房租被控傳案判各限三天理楚○一百零八號華捕昨解汪順林至案稱汪在途以紅黑籌騙賭判枷七天賭具銷毀○王扣子在安慶輪船竊米由巡丁拘究判押三天（泉） 
[美租界捕房事]  
　　舟子趙銀海控德隆洋行西人圖賴裝力該西人則稱雇舟運煤尚少千餘磅故扣力不付捕頭著投該管領事署控告○陳伯寅在天潼路拾得奉天鈔票多張由捕帶入捕房存候認領○華某之妾徐氏報被大婦毆傷捕頭著回去如再毆打鳴捕送究○美捕房庖丁劉阿香代押犯通信由捕頭查知解送總巡捕房訊辦（西） 
通函 
[澄衷學堂風潮始末紀（續）]  
　　衆謂學生盡同學之情誼而已聽不聽之權仍操諸校長安得謂之干預且開會演說乃校長令監起居咨會各齋非學生自行開會惟昨日旣允開除四人至今仍未收回前之牌示究爲何說乃羣集後操場斟酌請問之詞堂東堂董校長等亦至云有話者請外出羣遂至講堂問校長旣允於前何以不見牌示蔣默然而堂董某則令監起居錄至講堂者之名云當一律開除羣謂無論旣約復背校長已爲失信而一律開除又犯何章堂董語以違適所示開會演說一條羣謂此次來講堂乃堂董校長之令安得謂之違章旣欲羅織罪名則全簽名而已當時在講堂簽名者中學全體高等初等小學亦佔多數旣散又懸牌示曰西一東二西二東三西三東四明日停課羣謂旣欲開除又復令停課何以矛盾若此縱不開除亦當請提學憲與江蘇教育總會調查校長旋復自悔孟浪乃令監起居語學生曰能悔過者簽名衆謂無過可悔不必簽名至初四早學生謂校長敗壞澄衷學堂而葉成忠先生實培植我等彼忍是余等不忍是乃排班謁聖繼至成忠先生神像處三揖并爲告詞曰（維光緒丁未年九月四日本校中學曁　等小學被屈無告之學生將出校敢呼籲於澄衷先生之靈曰傷哉學生去矣學生屈已極矣本校名譽亦掃地盡去矣傷哉先生死有靈乎安知十年前之願力精力財力一旦破敗於今之校長手也學生感先生之德澤者或五六年或三四年無日不思保全本校名譽恢張先生鴻業以成先生之志報先生之靈乃自有今之校長無才無行自利自私錮人聰明禁人言論至欲挽回旣敗之名譽於萬一亦不可得背先生志隳先生名學生不幸本校大不幸豈先生之幸哉傷哉學生不自惜而爲本校借不自哀而爲本校哀先生死有靈乎其將除惡務本推陳圖新愼遴其人以大任異日本校之成立必自今日之破壞即異日本校成立之一大紀念也傷哉去矣耿耿寸心伏維神鑒旣出復至講堂同學各一揖話别而散惟靜候開除牌矣是時校長則令監起居函告各學生保人領回校董某而罵學生徐寳玠速走速走否則必將汝之行李擲在寄宿舍外至十一句半鐘開除犯規學生之牌懸出云（懸牌後違章鬨閙尤甚者開除十人）（未完） 
[宿遷教育會報告江蘇教育總會書]  
　　敬啓者敝邑學界屢起風潮貴會推派專員林龔二先生曁提學憲委徐蒞宿調查七月二十六日假座城内蔡氏宗祠開談判會將張琴莊等揑控沈新萍一案當衆逐一判明旋於二十八日學界同人重行組織教育會推愛縣尊爲主席監督一切林龔徐三先生亦蒞會厘訂章程贊襄斯舉當由同人投票公擧杜君夀祺爲正會長蔡君鳳翺爲副會長同人等深感貴會秉公維持爲學界放光明宿遷造幸福另繕簡章　職員名簿恭呈注册並祈函請提學憲酌撥本地學務公欵四百千文以資補助宿遷幸甚學界幸甚 
振務 
　　兹將捐助同濟醫院内德文學堂經費諸君台銜及數目開呈　台鑒　盛杏孫宫保捐洋三千元　瑞心如觀察捐洋一千元　陶善鐘墊募洋五百元　善鐘捐洋五百元　金琴孫捐洋二百元　張效捐洋五百元　金琴蓀墊募洋三百元　吳少卿墊募洋一千元　虞洽卿墊募洋一千元　朱葆三墊募洋一千元　葉洪濤墊募洋一千元　錢業北市董事謝綸輝袁聯青共捐洋五百元　錢業南市董事謝小雲捐洋一百元　電報總局督辦楊彝卿總辦周金箴周翼雲共捐洋五百元　商務總會總理李雲書捐洋五百元　匯豐銀行買辦席裕成捐洋二　元　曾少卿捐銀一千兩 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
農務條議 
[茅麓明農公司改良管見十條（揚州戴矞雲）]  
[甲設破格之賞罰以止偷漏]  
　　墾工之弊極多綜其大要一曰怠惰工作二曰偷漏貨物而兩弊相較尤以偷漏之弊爲最難稽察私利所在大率通同勾串朦混隱匿不易發覺卽使經理得人亦恐耳目難周不能達於四境雖多派司事稽查而司事未盡可信蓋司事諸人明敏者已不易得明敏而能廉正者尤不易得而稽查偷漏之司事非得明敏廉正兼全之人不能合格不明敏則偷漏之弊不能發覺明敏而不廉正雖發覺亦徒飽私囊適遂朋比瓜分之欲萬難涓滴歸公偷漏之弊若不設法杜絶公司卽獲利益亦徒供鬼蜮奸邪之慾壑而愚見欲止偷漏非設破格之賞罰不可無論何人能查出本公司偷漏情弊確有證據因而拿獲者卽賞洋若干元如係本局工人司事查出者於賞洋外并記功一次俟將來分紅時總算功數記功多數者卽多得紅利以奬其能惟聞賞一勸百使人人自圖私利羣作偵探古語云重賞之下必有勇夫豈不然哉偷漏罪犯送官嚴辦枷責游棚以懾衆膽懲一儆百此弊自絶設有挾嫌誣告及串通圖賞等情一併嚴辦以防弊竇此以衆人之耳目爲耳目不以一人之耳目爲耳目也公司中出一重賞而免無數之偷漏其保全利益甚大無須吝此賞金也 
[乙儆戒農鄰私買賊贓]  
　　本局上人偷漏貨物皆係賣與左近農鄰欲清偷漏之源先絶售私之路愚見於鄉間各村鎭發貼廣告如有民户農鄰一切人等私買本公司偷售之貨物一經查出照窩藏賊竊私買賊贓例送縣嚴辦加倍議罰 
[丙設懇植模範以較工作之勤惰]  
　　懇植之事極紛紜錯雜經營種植者必於極紛紜錯雜之事求簡鍊精一之策乃能成事若枝枝節節而爲之雖日日奔走時時防閑亦屬徒勞無益茅麓所設各工棚目前歳開辦以迄今日紛紛擾擾殆無寗時考其原因皆係同黨因意見衝突擾亂治安並非因本公司職員考求該黨之勤惰致起風潮俗諺所謂隔壁帳題外文是也茅麓各工棚究竟何棚懇地最多何棚懇地最少何棚栽種極多何棚栽種極少並未按畝驗工計時考績祇憑奸惰司事以模糊影響之詞約畧報告而已至於其中實在情狀究竟如何無從考較愚見欲考求實在必須經理懇植人之胸有程式確有分寸知每人每日能懇若干畝每棚若干共懇若干時卽應得熟地若干畝計人計時按畝丈量驗收工作定一程式如程式者爲合格於程式之外有溢數者酌給優奬於程式之數有短絀者扣减工資欲定程式必先立懇植模範所在本公司左近地方開懇地畝不必另設司事卽用本公司職員輪流換班督懇總理協理常川到模範所監視實力考求每人每日除吃飯鐘點之外毫無放棄晷刻究竟每工一名每日能懇實數若干天時隂晴地地燥濕牛力强弱其中參差之數究竟多少得有實在數目卽懸一定之標準以比較各棚必使合模範所之程式或五日或十日至各工棚騐收已懇之地計人計時按畝清丈總算數目有盈數者奬之有短數者懲之工人之勤惰於此判司事之優劣亦於此判經理懇植者注全力於模範所定一程式以例其餘雖設數十棚數百棚皆有整齊劃一之規不煩言而能無須枝枝節節而爲之矣模範所之工人不必另設卽由各棚内輪派工人一二名來模範所懇作或五日或十日遣回原棚再行抽派他人來模範所輪流更調如其在模範所懇數多而回原棚後懇數少其爲偷惰工作自無庸辨論其司事督懇不力亦無庸辨論若所懇之數盈於模範所必係司事督懇得力此所謂執柯以伐柯是也以總公司各職員之全力注重於一模範所似無遺誤此如射其正鵠也將來範模所内卽爲本公司試驗場之基礎（未完） 
雜俎 
[懷中用無線電話器]  
　　美國紐約之阿爾丁氏於研究無線電話之中遂發明一種携帶用無線電話器電池與馬科尼同式能聞普通電話線上往來之談話云 
[二百五十年之字典]  
　　法國國民學會所編纂之法語字典自一千八百七十七年已從事編輯至西歷去年底始獲成功統計編纂之時日已費二百五十年而全部不過八卷云 
[蟹足性質]  
　　螃蟹屬首足甲虫具十足腹屈於首胸部下生四鬚兩鬚甚細短因名曰微鬚他兩鬚亦不甚肥長多無尾翅約分五種曰長方形首胸者曰弓形首胸者曰三角形者曰圓形者曰缺腹者其甲如介行走必横故名之曰横行介士人若捕之基足易斷執其他足亦遂斷近有比國大學教習費德理君書中載自刻之法因名其書曰自刻解院釋蟹足自斷之理非因其足之劣弱証之極便蓋蟹足分爲七節内含柔質外裹堅管七管相接各能運動惟第一第二因連合不能如意其足堅甚試取死蟹權之重於活蟹百倍而足仍不斷可見人捕活蟹時其足遂斷者非因其足之劣弱也 
[廉價之馬]  
　　馬值之最廉者莫如摩洛哥每頭平均僅得一元一角有奇 
[總數之䘀]  
　　現今動物學者所發見之昆䘀其總數殆達二十四萬以上云 
 
 

Page 27

 
 
   
 
 

Page 28

 
 
   
 
