# 1882 - 112 - 4903228

 

Page 1

 
 
[議阻華人原情說] 　 
　　外國報屢有美國人禁阻華人前往美國之說見者每以爲不分蓋以美人來華行商中國並無阻止之意而華人之往美國者則必建議禁阻或自議驅逐或奏請阻止甚　有土人與華人爲仇者在華人之往美者亦不過自食其力初無有害於美有而美有乃百計撓阻如此不亦局量褊淺而殊非兩國通和之本意耶雖然其中亦有可原之情也中國自與泰西各國通商共立和約本有利益均沾之說故各國之人皆可至中國經營貿易以圖獲利美人亦在其中惟美國之來華者多係富商大賈或開行棧或設店鋪資本旣巨而用人亦多華人往往爲其所用而藉以沾潤是美人之來華止爲行商起見而其惠或有所分潤於華人華人之往美者雖亦有富商大賈在彼開行設鋪之人然此等人究屬不多而盈千累萬結伴以去者每多爲傭食力之流在美國土人本兾與中國通商則中國商人之往美者必將雇用土人因而亦得共沾餘潤　地工資頗昻每日或洋半元一元不等乃自華傭麕至其工資較土人爲廉每日每人不過一二角洋銀卽可供其指臂於是人競雇用華人不但中國商人之在美者皆喜招用華人卽美國本處之人亦將有貪華人之價廉工勤而攺用華人者矣是華人之來美不但取美國之利而直將絶美人之生機也夫如是妬之忌之恨之毒之遂漸欲驅之逐之甚而欲殺之至此而華人乃苦矣人以爲華人迢迢數萬里遠出重洋本欲藉此以自求口食而乃爲美人所忌嫉其情殊爲可憐美人不念其情而逞其私意以與華人爲仇其情似乎可惡而不知此中委曲亦不可不爲之原也夫人之情大抵皆爲利耳美人可以沾中國之利華人卽可以沾美國之利在華人之遠赴美國以求覔利原無足怪而美人以爲華人之往美國者直欲盡收美國之利而不復更留餘地來者愈衆分利愈多土人不得復沾本地之利則其恨之也亦仍在情理之中也譬諸鄉試之年各省會城中居人莫不欣欣然望外府外縣人之來緣外府外縣人之來赴省試者皆帶有川資僦屋而居房價可以加貴食物可以多銷生意可以多做以故皆願來者之多多益善若有數府人性或儉嗇一肩行李則可以自挑所居之地不妨湫隘食物亦取其糗糲而不求其美此等人則又不願其多矣客官過境舟車則多捉差程儀則須餽送騶從愈多徭費愈重地方且以此爲厲今華人之至美者雖不至如各官之動需　　　　　　 
差累而土人之業則每爲華人所奪是亦不啻外府外縣儉嗇之考客土人一無貪圖又何怪其不能相安也夫美人之在華行商者華人從不下逐客之令此非特見華人之恪守和約亦以美商在華仍需用華人華人之獲益於美商者實不乏人故相安於無事也華商之在美者雇用美人以供給役美人之服役者莫不仰給於華商故其視華商也亦與華人之視美商無異不但不敢議阻而且深願其來唯恐其不來其所議阻者華傭而已矣華人之往美者傭多而商少因統而言之曰華人勿令來華抑知此中固自有辨矣苐華傭而奪美人之利華人原有自取之咎而美國苟無華人至彼則工値愈大而人手亦必缺少安能若今此之指揮如意供役便易故就時勢而論美國亦末嘗不需華傭其至於奪土人之利由於客民多而土民少所謂喧客奪主以致不能相安也近來美國與中國新定和約内已有限定額數一條想以後赴美之華人或不至如前此之衆而現在之在美諸華人旣有防慮美人相害之心主客之勢終恐不能相安於無事安得早籌良策以平美人之心而安華人之志俾兩無猜嫌各安其業各事其生此則兩國人民之幸而不勝盼望者已如以爲左美而右華其說不無偏倚則余豈敢 
[本館自已接到電音] 　 
　　本館於昨日接到在津友人專發電音到本舘有三月初八日諭旨二道敬謹譯登○三月初八日奉上諭章合才着調補江南淮揚鎭總兵所遺江西九江鎭總兵員缺卽着朱淮森調補欽此同日奉　 
旨張家驤補授詹事府詹事欽此 
[高使近聞]  
　　天津西人來信云高麗使臣於二月初三日由京抵津云已商於總理衙門欲在高麗開設海關故烟台稅務司擬先至日本然後由日抵高爲之安定章程也聞高使往鎭海兵輪船拜會駕弁船上放炮兩門以致敬迓之禮按中國規矩例放三炮而兹獨放兩炮或係高麗之禮末可知也 
[立籠示懲] 　 
　　正月二十一日晚漢鎭河街小關帝廟下首有蛋行東吳姓收得帳洋三十餘元被匪徒攔搶當獲刦賊一名送至常人令公廨訊責已列於前月初二報中現聞該犯業經移送縣署陳邑侯訉據供稱係湖南人姓劉名正先久在輪船碼頭冒充搭客行竊往來長江各碼頭蹤跡無定等語邑尊卽于前朋十三日判令立站籠發頭門示　　　　　　　　　　　　　　　　　　　　 
衆聞該犯夥黨甚多種種伎倆不可殫述時復局賭漢陽差役有識其面者第以其平日衣服華美不敢輕拿去年乃因案被拘有漢陽縣署認竊百金禁至冬間始釋云 
[鄂省决囚]  
　　前年冬間鄂省桃花林地方馬姓老媼並女婢被馬之姪孫謀死一案去春始將兇手馬七馬八拘獲訊明定擬咨部各情當經列報兹於二月念五日接到釘封念六日午後將犯解至武勝門外湖邊處决一犯凌遲一犯梟斬其首級一懸桃花林一解馬姓原籍武昌縣金牛地方懸挂示衆聞兇犯年皆未逾三旬云 
[爵帥抵鄂]  
　　前月二十五日湖南提督鮑爵帥附搭招商局之江永輪船抵鄂當卽渡江在省垣暫憩次日赴督撫兩院　會人約　駐節麾便當南渡洞庭而履任矣 
[吳中雜錄]  
　　吳郡東南一都會也其地爲五方雜處闤闠蟻附艦舸蟬聨財賦之雄甲於天下嘉道盛時人民蕃衍冠盖如雲巨家富户自鉅萬全數十百萬者不可勝計問其始祖類多以商賈起家故操奇赢權子母者天下競稱蘇貨焉兵燹後通商外洋市面移至滬上克復以來關卡重疉羣商裹足閶門内外號稱金穴者悉爲榛莽近雖漸次起造而十年之間動易數姓其有保家之子为願以祖業輕售與人而自已又興浩無力故依然瓦礫從存焉新任江督左俟相知裕國在於通商足民卽以富國金陵近市地甚節經由官起造前已登報兹衞静瀾中丞擬仿此例飭善後局籌欵凡城郭内外近市地面先經報領聨單無力興建者准報官給價起造俟出租後官收利息八分以作原價大約十年可以歸清其屋　還原主執管此舉若行庶幾五都之市雲聚星屯九府之珍塡衢塞巷昔日之盛於兹復見益知我中 
 
 

Page 2

 
 
丞因地制宜養民足國之意固深且厚也○自譚方　爲郡守時嚴禁烟妓名館雷厲風行民不敢犯及升任徐海道民間故態復萌後護撫篆重加整頓依然歛迹惟今回藩任後烟館妓館於僻處漸行開設以至婦女吃茶及人廟燒香等事仍單故轍可見民俗之難攺如此禮云修其教不　 
易其俗齊其政不易其宜先王因時制宜之道想亦因其難攺而姑任之典○二月初一日許臬憲回轅時有常州婦人帶同小兒女四五人攔輿　 
投禀據云其夫係常州人在蘇販亁麵爲業前月爲人悞以爲販鹽拿送元和縣監禁家中尙有老母在堂且全家靠伊生活懇請飭縣釋放等情　　　　　　　　　　　　　　　　　　　 
臬憲云事隔已久何以不早投禀該婦云婦在鄉間今始得信故卽帶兒女連夜前來實無他情臬憲見其情詞懇切當收禀着候批云○寳堰人某姓在蘇廟堂巷生理二十四日由寳堰搬家晉至蘇毓船停泊閶門外接官亭下因天色已晚仍宿舟中次日清晨上岸忽然失去女孩一名名九兒年十歲男孩一名名已兒年五歲當時以爲小兒人地生疏必是走散遍貼招子找尋無着其必被拐無疑矣○上月二十六日蘇城白塔子巷管姓帳房前後門失火當經長邑尊踏勘飭將踹高蹻者帶歸訉問此已列報兹悉據供係句容人在蘇生理其兄亦開店在觀前旋經其兄具保不准乃由某染坊主代爲保釋云○蘇城自連遭火警以後設民更拆凉棚禁洋油火把等事不一而足近日人心惶恐更加謹愼至不敢多買　　　　　　　　　　　　 
稻草且有辦水缸以備患者甚至用洋鐵包釘墻門故近日洋鐵店缸甏店生意特盛且價亦驟貴云 
[寳閣興工續聞]  
　　前報蘇元都觀内彌羅寳閣由浙中某觀察興工重建兹聞自動工以來搭架拆卸頗屬易易蓋隨搭一架卽拆一處俟拆過一處卽將架木卸下易地再搭故用木不多而程功較速猶記數年前曾議興修四圍密搭陰架重疉而上已需工費三千餘金此次難易 
判然土著匠石者流無不羡彼之巧而愧已之拙再錄樑牕槅之屬已次第動工俟拆卸 
[匪徒放火]  
　　杭垣自交仲春火患稍息不料近日诉火之事又層見疉出前月二十七日三更時候下城之三聖巷内忽報失愼是處爲某茶館之後進倘經燒去卽忠清巷口之鬧市禍不勝言幸爲其鄰近之烟棧夥友多人争先撲救始得熄滅該處各店户皆係驚弓之鳥無不慌　 
忙失措也至二十八日更餘竹竿巷内之白澤廟前失愼是時火光已透警鑼已鳴幸鄰近都係泥水木匠所居争先升屋盡力撲救而下面衆人各取水以澆遏之始不成災及事後查察起火之由則廟弄内尙有洋油硝磺等物遣棄在地的係放火無疑該匪先在三枝巷内某姓之籬笆上種火適被居人撞見驚逸遂移禍於此聞上城放火之事月有所聞而匪徒卒無就獲有巡緝之責者當何发嚴密拏也 
[酒館齊閉]  
　　杭垣城廂内外各酒館向有當官名目歸行頭一人承應而行頭則每藉此以科泒各家以一報十任其需索上月二十三　 
日爲陳雋丞中丞誕辰聞仁和縣署傳諭行頭令辦麫椀三百隻聽用乃各酒館以麫椀當令麫業中當差與酒筵無涉是以槪不應付而行頭以爲誤差釀成訟事現聞泳春園主某甲與行頭兩人皆管押在縣署是以城内外各酒館一律停閉已經三日矣日内之治筵請客者寛無從包辦酒席也 
[毆傷致命] 　 
　　寍波東鄉史家碼頭地方近出毆傷致命一案先是有某甲被毆受傷報縣請騐邑尊尙末下鄉甲卽因傷斃命其家屬又赴縣聲報秦邑尊於上月二十八日早晨乃帶同刑仵下鄉檢騐　 
[駌湖書院甄别瑣述]  
　　嘉興駌湖書院按每月官帥兩課向例散卷軍興已來諸生童僑居鄉鎭者居多故取數向無定額隨課卷之多少而定損益書院但有花紅膏火向歸無着顧每課花紅又不等若輪値縣課則兩縣須捐廉以給獎若輪值府課師課則花紅卽出息於書院田　　　　　　　　　　　　　　　　　　　 
產曁絲釐等項乃積久生弊積弊生玩不特司書院田產者吝於優獎卽府縣每値課期亦視爲贅疣而取額愈隘給獎愈微往往取數不及十分之一而取列三名前者視卷上塡寫又僅得五六百文至理卷時經手人又須九扣以五百文而論則僅得四百五十文而其中鉛　小　不一而　 
足士彖詬之陳郡尊浩任後偵知其弊道將書院分别清釐去年春甄别攺爲局試並將課卷槪行彌封以杜情弊又得紳士杜方伯由省請准撥他項捐欵歸入書院於是挹注以更覺充敷本年二月初二日甄别仍行局試先期頒示定額加獎以示鼓勵因而士子聞風者争先買棹而來至有另借考寓者可云盛矣彚卷時計得一千五百餘卷亦從來所末有約半月發案此十餘日内諸生童延頸引領莫不樂邀識拔爲榮以爲此次甄别又彌封又加獎凡夫一切情弊可望破除而前列花紅應較舊時爲加等先是府課師課花紅前三名槪發兩泽四名至十名槪發一洋較他郡已屬有絀無贏間或値縣課似稍生色乃延頸引領者幾半片餘至前日始行發案所取超特等共六十名超等第一花紅一千文第二第三花紅八百文第四至第十花紅六百文第十一名至二十名五百文二十一名至二十五名四百文特等槪發三百文一等前十名每發二百文淋漓盡致可謂每况愈下矣至取列超等之三名前亦末見分允向所羣稚爲能文者或列後勁或置不錄甚矣衡文者之難也惟駌湖書院之主講吳牧騶先生士論翕然先生學務根柢早歲由庶常攺官滇南及乞歸回里便著書不出計掌教　湖已十餘年矣論交於棄取之中寓獎掖之意清奇濃淡不拘一格而一以理法爲主但求少合先正典型而不背有司繩尺者便登上選故識拔多知名之士奉爲文章伯樂洵不虚也以上係東山舊隱駌湖庽分旁觀冷眼人函述姑錄之以俟知者 
[賽馬停公] 　 
　　下禮拜一二三卽本月十四五六三日爲本埠西商賽馬日期故各銀行皆出有吿白於此三日中自九點鐘至十一點鐘開門辦事以後卽閉門停公江海關亦於九點鐘開關至十二點鐘封關云 
[水手落浦] 　 
　　初八日有德國帆船名尼利高停泊浦中一少年不手在船上髹漆船身失足堕入水内諸人競前撈救卒末援起現在屍身尙末尋見恐葬於魚腹中矣 
[滋事判禁] 　 
　　前日英刑司署審訉一案緣有太古洋行之輪船水手在本埠虹口百老匯路與一洋貨舗争毆以洋瓶擲傷店主頭面爲巡捕拘解刑署訉得實情判將該水手監禁十四天以儆其人情願罰洋刑司不允諭令如十四天内輪船開行當着巡捕送至船上也 
[車记户求恩續聞]  
　　工部局加增東洋車捐並欲將車照拍賣與西商各車户遞禀求恩等情疉經列報兹悉陳太守已據情上禀道憲一面與美總領事相商極力調停各車户又遞禀道縣署並諸董事處末知中西官如何議奪據傳此事緣起係有一西鄉人某甲托某洋人到捕房捐車照百張捕房以車照由工部局限定數目均有業主末可加增辭之甲又謂洋人云置辦一車價秪洋十五六元每月納捐給照共洋二元而有照之車每輛時價値至五十餘元卽因捐照有定數故也洋人卽將是言轉吿工部局致起拍賣之議云然車户大半是貧民果如所議舉行則某甲與該洋人爲衆怨所歸矣該洋人隹居泥城外聞已請捕房泒華捕管門以防事變云 
[拘辦賭徒] 　 
　　英界會審公堂昨據三十六號西包探將捉獲之賭犯十一名並賭具金戒指銀洋表等一併解請懲辦富捕頭稟白大橋堍錢嘉雲所開之延陞烟館内時常聚賭前晚泒捕前往獲到錢嘉雲及過犯賭博之朱向祥等八名尙有因逃趺傷者三名亦被獲其中二人名張錦榮高歩雲一人傷重不能開中當送醫院據醫生云繻高二人無碍惟驗得另一人遍體無傷痕而兩眼靑腫恐係傷及心經等語陳太守詰 
 
 

Page 3

 
 
諸各犯惟有求恩張錦榮高歩雲經人攙扶上堂其傷重者雖亦舁案并不能自言姓名太守商之哲繙譯判將錢朱二人各押六個月餘六名各押二月受傷之三人均送醫院醫治賭具銷毁金戒指表等着捕房拍賣得價後核充善欵 
[斷令賠洋]  
　　某妓傭婦吳氏投英界會審公堂訴稱前日有客喚剃髪匠謝某到院中薙頭客將時辰表一只隨手放於桌上詎被謝乘間帶去是以令我向追及到該店向謝盤問其同店夥將某助謝辱罰並被毆打致失頭戴之金飾開單報捕拘謝及將送案請究陳太守訊據將供吳氏來店誣指謝姓竊表故與理說不敢恃蠻謝供到妓院剃頭並末竊表被誣難甘太守斷謂吳氏指竊無憑本不准理惟旣稱因被毆失物着蔣謝二人出洋六元給償完結 
[逃婦給領] 　 
　　逃婦受責一案昨法捕房將在押之沈孫氏解歸會審公堂訉問原吿沈啓亨卽沈啓亭及交保之周胡氏均投案候質太守復詰周胡氏稱實不知情太守謂今歲該婦仍由其夫在原處尋到豈有不知之理周胡氏堅執不知太守詰沈孫氏今願從夫回家否答稱情願又問沈啓亨欲將該氏領回否沈稱家中尙有小兒女須伊照顧情願領歸太守乃爲給領着沈嚴行管束並將周胡氏痛加訓斥釋放 
[庽主抗斷]  
　　初七日報列孤客被欺一則係新街德豐庽中客王明顯控被同寓孔姓取去兩洋法界會審公堂斷着客庽主唐福調停此後唐屢次奉傳不到昨始投案翁太守詰其何以屢傳不到今孔姓何不唐一味游供答稱我等開庽之人祗知按客收錢他皆不問至孔姓當日已交與原吿現不知何處去矣太守見王明顯無帽子無襪身上惟穿單衫褲因問王現在仍住該寓否答稱已被趕出太守謂唐福狡猾疲玩本應重責今姑從寛着罰出洋兩元給王唐聞斷復出語不遜太守謂不願罰洋當子重懲第未知如何懲辦也 
[中西書院第一分院每日中學課程單]  
　　西四月二十四日中三月初七日起超等每逢禮拜一請教習講文一篇熟讀三十遍禮　 
拜二自温五經禮拜三由教習向監院請題作文禮拜四請教習講詩一首並自温熟文禮拜五由教習向監院請題作詩每課詩文俟教習攺正後諸生另謄一紙以備監院校閱一等每逢禮拜一請教習講尺牘一篇熟讀三十遍禮拜二自温熟書禮拜三由教習向監院請題作尺牘一篇禮拜四講還禮拜一所講之尺牘禮拜五請教習出對不能作尺牘者逢禮拜一不讀生書總理上一禮拜所讀之書經教習背熟禮拜三請教習講書禮拜五講還禮拜二四温理熟書行有餘力習學楷書每課尺牘俟教習攺正後諸生另謄一紙以備監院校閱二等每逢禮拜一總理上一禮拜所讀之書經教習背熟禮拜二請教習講書禮拜三講對禮拜四講還禮拜二所講之書禮拜五出對禮拜六講還禮拜三所講之對諸生行有餘力習學槢書三等每逢禮拜一三五請教習講字義禮拜二四六請教習講對每日温熟書習楷字 
[浙省撫轅抄]  
　　三月初二日候補同知過仕昇銷望江門外保甲差禀辭赴通局知縣陶恩澤禀知臬委艮山門外總巡初一日到叚府經歴王兆松禀知糧委海運紳董差禀辭赴局初三日同知馬秉鈞禀知解餉赴都差畢回省禀到俞德懋禀知初一日接辦城門總巡差知縣惲遐齡禀知奉給咨赴都引見叩憑府照磨徐杰禀謝厘捐局委辦富陽絲捐局差縣丞成煥鎣禀奉合州府委解鹽厘晋省禀到卽辭 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖八年二月二十七日京報全錄]  
　　宫門抄○恭親王等奏請分定値章程夾片○又奏會議未盡事宜敬陳管　摺子○廣西撫慶奏爲請留武員差委夾片○醇親王奏爲遵議覆陳摺子○又奏爲遵撥官兵人衛紫禁城巡察　緝並酌擬章程覆陳摺子○閩督何等奏爲揀員調補海外知府摺子○二月二十七日禮部宗人府欽天監正紅旗値日無引見○山東濟東泰武臨道王作孚謝恩○陸繼煇顧樹屏預儒召見○掌儀司奏初一日祭奉先殿惠王行禮○禮部奏泒致　先簪壇泒出志利○召見軍機陸繼煇顧樹屏王作孚○○恭報王等片　臣等察紫禁城外圍各門朱車栅欄共二十八向係下五旗護軍營官兵輪流値班二日更換每班應泒章京二十五員弁兵三百四十四名現因章京内各處差占甚多不敷分泒　有　委章京護軍　代補該班正値整頓門禁之際若不變　核實章程不足以昭　肅臣等公同商酌每日下五旗分定値班處所各專管叚落一體公同値班其班房是否整齊器械是否適用兵丁是否精出隨時盡察夜則按旗傳送籌支似此不致互相觀望推　疏懈可收實効謹將每旗分隷各門朱車栅欄另繕清單恭呈御覽是否有當伏乞皇太后皇上聖鑒訓示附片謹奏奉旨已錄○○臣奕訢等謹奏爲會議末盡事宜敬陳管見恭摺仰祈慈鑒事臣奕譞恭奉憙旨與臣奕訢等會議内閣侍讀學士文碩内閣學士貴恒御史陳啓泰條陳禁城稽查事宜各摺片業經會同内務府大臣前鋒統領詳議章程分條具奏臣等復分同商議立法固期周密而而欲行之久遠尤必嚴賞罰專責成方不至視爲其文謹就管見所及爲皇太后臚列陳之一該管人員處分宜　也禁廷重地値班大臣各有宿衛之責嗣後如　稽查不嚴致有匪徒溷跡及盗竊家件其値班之兩翼前鋒統領八旗護軍統領總　内務府大臣應如何嚴定處分之處請飭下吏兵二部分别酌議其奏一十處弁兵挑選宜愼也各門値班弁兵必須年力精壯技蓋嫻熟方資得力嗣後遇有兩翼八旗弁兵各缺應請飭下各該大臣秉公認眞揀選不得以老弱充數並責成查營御史　察挑缺不公之弊以昭愼重一老弱包班積弊宜除也各門前鋒護軍輪流值班各有專責乃聞近來頗有老弱之人包攬替班正身並不値宿應請飭下前鋒統領護軍統領嚴行稽察禁革包攬代替之弊汰弱留强毋稍遷就所有値班官兵應如何酌加津貼以示體恤由該管大臣酌度辦理一緝匪兵役賞項宜優也步軍統領衙門職可巡緝果能有案必破宵不自然歛戢兵役人等承緝要犯非酌另賞項不足以資鼓勵應請飭下步軍統領衙門嚴飭兵役勤加緝捕一經獲犯立子優賞勿稍吝惜並嚴察侵蝕中飽之弊是亦整頓捕務之一道也一内務府大臣宜照舊値班也察會典内載内務府日値班於紫禁城每日以總管大臣一人在署値宿以次而代等語近处内務府大臣値班往往以司員代之視爲故常惟該司員官職較卑難資統率應請飭令總管内務府大臣嗣後仍按日輪班値宿認眞稽察不得率以司員代班以符　　　　　　　　　　　　　　　　　　 
舊制以上五條皆爲整飭禁衛起見俟祈聖明探擇施行竊維宫廷制度本有成法司循無如日久懈生漸尘有名無實此次臣等遵旨會議章程或量爲變通或申明定例期於力除積弊而前鋒統領護軍統領日値禁垣責任尤重應請飭將新定章程實力奉行永毋懈弛庶幾禁令森嚴而鉷衛益加整肅矣是否有當伏乞皇太后慈鑒訓示謹奏奉旨已錄○○慶裕片再花翎副將銜兩江儘先補用叅將宋得炳於光緖五年隨同督臣張樹聲來粤差遣檄委帶勇隨勦貴縣峒心桂平蒼茂等處土匪迭著勤勞泒在潯州防營帮辦善後清除伏莽已歴兩年甚爲德力相應𥵝懇聖恩俯准將宋得炳留粤補用以資差委如蒙俞允再飭造具履歴咨部備案謹會同兩廣總督臣張樹聲附片具奏伏乞聖鑒訓示謹奏軍機大臣奉旨着照所請兵部知道欽此○○臣奕譞跪奏爲遵議覆陳事光緖七年十二月十九日欽奉慈禧端佑康頣昭豫莊誠皇太后懿旨前據内閣侍讀學士文碩奏門禁宜嚴並變通大臣進班章程各摺片着醇親王奕譞會同御前大臣等妥議具奏欽此十二月二十五仔復欽奉懿旨内閣學士貴恒奏禁城内各處當差人等請飭詳定稽查章程各門馬道鎖鑰請歸値班統領掌管御史陳啓泰奏請飭查禁城内如有開設烟舘賭局及容隱匪人情事卽持事辦各摺片着醇親王奕譞會同御前大臣軍機大臣總管内務府大臣前鋒統領護軍統領歸入文碩前奏各摺片一併妥議具奏歛此遵卽會同王大臣將文碩等原奏公同商議意見相同除由王大臣等合詞覆奏外所有遵議綠由理合恭摺覆陳伏乞皇太后慈鑒謹奏奉旨已錄○○臣奕譞等謹奏爲遵撥神機營官兵入衛紫禁城巡察協緝恭摺覆陳仰祈慈鑒事竊光緖八年二月初二日准御前大臣咨稱本日具奏會議嚴申門禁摺片内開請飭下神機營酌泒官兵協同巡察益昭周密等因奉旨依議欽此抄錄奏片咨行到營优思紫禁城内値班遞籌歴經定有章程極爲嚴肅無如年久廢弛致宵小潛蹤肆行無忌自應因時制宜遵泒官兵入衛協同巡緝第舊制新章二者不可偏廢臣等公同商酌謹擬章程十一條另具清單恭呈慈鑒伏候命下卽於二月初八日遵照新章辦理惟各門各處及各衙門値房太監他坦稽察管束咸有舊章誠恐平日旣不經心此後更加推諉相應請旨飭下該管大起等遵照定章實力奉行倘再有從前情弊該大臣等曁所屬官兵均有應得處分罪名設若協緝不力不惟臣營官兵當從重懲辦卽臣等亦應有教練不嚴之咎如此各盡乃職責有攸歸庶其永絶流弊於翊衛宫禁之道益臻妥善矣是否有當伏乞慈鑒訓示遵行謹奏奉旨已錄○○閩浙總督臣何璟福建巡撫臣岒毓英跪奏爲揀員調補海外要缺知府恭摺仰祈聖鑒事竊准吏部咨光緖六年七月二十一日奉上諭福建台灣道員缺着張夢元補授欽此查張夢元由台灣府知府奉旨署理台灣道補授實缺旋升福建按察使所遺台灣府知府係海疆要缺先經請以准補台北府知府趙均調補奉部駁又經攺請以准補泉州府厦防同知程起鶚升署兹准吏部咨查程起鶚由臺灣府澎湖通判奏補泉州府厦防同知尙未咨報到任亦未給咨送部引見是該員升湵同知之案尙在未定偏復請升知府核與升補之例不符應毋傭議其迼灣府知府要缺應令另行揀選等因咨閩查臺灣府係衝煩難沿海兼三要缺孤懸海外民番雜處俗尙强橫人心浮動近年又有中外交涉事件爲閩省第一煩重難治之區非熟悉情形通權逹變之員不足以資治理臣等督同藩臬兩司復於閩省應調應升應補人員内逐加遴選非人地未宜卽資望太淺一時實乏堪升堪補之人惟查有曾任臺灣府知府俸滿之候補班前補用道准調福寜府知府周懋琦年四十六歲浙江錢塘縣商藉監生原藉安徽績溪縣人由捐輸分部學習主事同治元年於保舉人才案内經前福建撫臣徐宗幹以該員學問淵通留心兵略奏調來閩奉旨交軍機處存記並留於福建差遣委用欽此委赴臺灣厦門襄辦軍務並會辦各營支應事宜先後著績保舉以知府留於福建補用並賞戴花翎加道銜委送琉球使臣入都引見回閩委署福建福寜府知府請補臺灣府知府奉部覆准十一年四月初二日到任兼護臺灣道篆捐加道員在任候選光緖元年籌辦琅蹻案内奏旨以道員留於福建遇缺儘先補用欽此二年因該員水土不服時多疾病於皮缺不甚相宜奏請調補福寜府知府奉部覆准調取送部引見四月二十五日缷事卽經前撫臣丁日昌以該員病已痊愈情形熟悉飭令辦理臺灣海防營務處事務復泒督率屯丁槍砲隊馳入内山撫剿各番社中北各路一律歸誠案内出力保奏五年八月初一日奉旨仍以道員留閩歸候補班前補用欽此凱　回郡復經臣璟會摺奏委代理台灣府知府知光緖五年正月接印任事六年十月二次交卸台灣府篆回省扣計前後俸滿並調卸保升併案給咨順差赴部引見奉旨准其調補回任照例用欽此光緖七年九月初七日領照回省飭赴福寜府調任供職該員才識强明能耐勞苦前在台灣府任内調補福寜府篆係因水土不服時多疾病致與是缺未甚相宜本與才力不及由繁攺簡者不同迨至奉准調補之後該員病恙亦逐漸就痊卽經前撫臣丁日昌泒辦海防營務各事宜並泒委督帶砲隊隨同各提鎭臣剿撫前後山各番社一律歸誠均各著有勞勩是該員雖經因病内調而始終並未離台合計先後兩次台灣府任歴俸六年有餘並在前後山軍營又將三年之久永土久而服習病不復發於全台風土民情極爲熟悉以之復調台灣府知府入地實在相需洵足以資治理臣等爲要缺擇人起見合無仰懇天恩俯念海疆員缺緊要治理需才准將俸滿准調福寗府知府周懋琦復調台灣府知府俾海外要缺得人而理於　治通商雨有裨益如蒙俞允該員係現任知府調補知府銜缺相當毋庸部引見到該員係由台灣府對調福寜府今復調回斯缺查其初調以前未奉部議罰俸案件毋庸飭令完繳其所遺福寜府知府係選缺閩省現有應補人員應請留閩俟奉到蕧再行照例請補據福建署布政使張夢元署按察使葉永元會詳請奏前來謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨吏部議奏欽此 
 
