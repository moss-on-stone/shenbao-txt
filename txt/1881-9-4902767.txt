# 1881 - 9 - 4902767

 

Page 1

 
 
[任伯年繪山水總神圖出售] [  點石齊啓]  
　　值殘隱鼓歲將更新萬家朝寶奠不以祀神爲第一事本齊曾以重潤請任伯年先生用小李將軍山水神軸之式繪成一幅計長六尺由本齋石印而成山水着以靑綠秀色可覺山水之間流雲四布長松揰天松下四神並立一城臨一土地一灶君一招財橋井神則盤膝而坐松旁有白石橋一橋上爲符神位快馬飛馳神采發越又左有杏花臺右有石藏盡欄環繞曲徑通幽山之嶺則有天臺一座奇峜並峙日月合璧則帥位也甚畫筆迭不　人懸諸堂中間堪奪目現在本舘申昌書畫室發售計墨色者價洋五角着色者一元巳裱者另加裱工洋六角正此佈 
[籌俄餘議三]  
　　僕作籌俄十策中有籌械一論詳言鎗炮之必求其精是固爲近時戎備之至要者然鎗砲之用尤恃藥彈藥彈茍能精良則鎗砲之法益神設或製藥未精造彈未愼雖有極精之鎗極大之砲仍屬無所用之中國近日講求鎗砲頗爲精密或開局製造或購自外洋不惜重資不憚工役務期精益求精足而又足雖亦有不肖官弁以高價購次貨以搪塞者製造之物或亦未能工緻然一經察出必不容以劣貨混入其製造局中日事講究亦不雖步武泰西漸就精良卽其他如水雷開花砲等物亦極意講求毫無遺策而獨於藥彈一道則覺悟人起而論之者鉛彈尚在其次火藥尢關緊要硫磺火硝提煉必以潔淨爲貴設提之不淨則渣滓未去不能適用反足爲害此固人之所共知也製藥之法僕雖不能盡知其秘然觀於火爆店所作之爆竹有聲洪而勢猛者有聲低而勢弱者有有形而無聲者有有聲而有形者品類不一價亦懸殊其有大小輕重之分者無論已卽外貌不殊而物之優劣竟有相去霄壤者卽此例彼可以悟矣邇來中俄搆釁已露端倪各省大吏勤求防務火藥一項自必設局製造不敢稍緩不能別求良法但拘成法以求之則亦未足潔恃耳昔人論造火藥之法有云置之掌中燃之而掌無焦痕置之紙上藥升而紙無火迹如是而後方爲精妙盖藥性宜乎上升不宜下滯如但取外觀而無實效將焉用之故吾謂中國而不與俄戰則已果與俄戰則必從事於槍砲中國而不從事於槍炮則已果從事槍砲則必精究火藥曾聞前者有大員派人購辦火藥而承辦之人志在肥己將所購之藥和以炭屑以兩化三欲期朦蔽圖利乃取藥試放則槍砲多啞而無聲欲抵承辦人於罪嗣經挽人說情始得賠換了結可見此物之美惡本菲雖知但認眞試騐無雖悉求精美第恐不能認眞耳且尤有可慮者各處開局製造火藥其設局之處更宜加意隄防恐致有遺火轟焚之禍而敵人狡計尤屬不可不防昔年外洋未經通商之時中外釁方開各路製辦軍火正在亟亟而如乍浦上海兩處藥局疊遭焚如是盖有內地漢奸爲敵人作間諜而乘隙縱火以益外而損中此時苟中俄釁成安知無前項匪徒爲俄人作奸細以肆其毒手者是則尤在所宜防也夫俄國前者曾有焚藥局之事見諸日報說者謂因尼希利士黨不滿於俄廷之所爲故　焚其火藥使之無所藉手以挫其夸大之氣可知敵人尚易於防範而內患更不能窺測此時中國之人原未有暱就於俄者然苟邊釁旣開安知俄人不以重金勾引華人使之爲彼効力者一時疎於防視卽將變生肘腋禍起蕭牆舉若干年之蓄積若干萬之資財倘一旦付之一炬則中國之銳氣不將由是餒乎是又不可不防之於早者也總之禦俄之利器無過槍砲槍砲之力量全在火藥中國卽極意講求多方儲蓄猶恐不足與俄人相頡頑而顧可以視爲緩圖疎於揀造并不愼加防察以使敵人益 
[琿春傳言] ○琿春報言俄水師提督沙司鴿與所帶兵船均在日本故該處兵船僅有二艘又云近日接有電報言中俄之事已定計决戰兩國和約均作罷論此與前一二月傳來電報意亦彷彿眞否未知其詳按本館昨譯電信言中俄已定和議與琿春報所言大相逕庭然昨日之電音係英本月初五日所發琿春報所言在先或者前欲决戰今轉爲聯和未可知也要之此事傳言不一且地隔遙遠無從確探但照西報所述者譯錄並非前後之不符也 
[購船述聞] ○晋源報言近來時聞中朝有向外洋定辦鐵甲輪船及跑船等之說刻已探悉確情知鐵甲船尚未購辦惟中朝近已自知中國所造之船不能禦敵故赴外洋置辦日內在英國訂購船小炮大之船數隻又在德國訂購一艘較英國所定者稍大其船行駛甚速吃水不深與法國之鴨未沙船俄國之斯立伯船相同華使臣之駐伯靈京城者接到　諭旨托德國有名之船廠製造十五個月內必須造成船價及船上各物約值中國銀一百四十萬兩刻聞招商局海琛輪船近須略加改造俟改成後多帶水手前往英京卽將歐洲所定購之船帶囘中國云 
[招徒學藝] ○福州船政大臣黎星使於十月初間派候補同知張司馬官印重屬赴香港招募學生到閩以備撥入後學堂爲管輪之用聞後學堂向有管輪學生而成材者甚少故須另募一班以期奮起也 
[寍郡得雪] ○寍郡自十月二十六日得雪後陰晴相間至上月晦日傍晚朔風凜冽天氣驟寒寒暑計輒降至二十五度五鼓風勢漸止但聞雪珠跳瓦音韻蕭騷次日早見六出花飛因風輕颺午刻檐端瓦角略有堆積旋經一番細雨漸見消融想四境含歡咸慶豐綏有兆矣 
[病人焚死] ○寍城西門外後莫家漕范某者孑身獨處近又貧病相攻不堪悽楚月之初三夜入廚烹茶旣 
 
 

Page 2

 
 
畢擁被而臥詎材堆內遺有火星漸爇漸盛五鼓時穿簷冒頂火勢炎炎比人隣人驚起已不可施救矣火熄後尋出范某遺骸形同焦木傷心慘目忍見并不忍聞矣 
[憲旌暫駐] ○日前彭宮保抵蘇官弁恭迎甚爲濟濟前已述及茲悉憲節暫駐滄浪亭擇於月之十六日爲其孫女完成嘉禮歸德淸俞太史之長孫竊惟宮保爲柱石勳臣太史係斗山頭望孫能繩武應徵快壻於乘龍女定知兵豈苐仙人之引鳳珠輝玉映世族佳談并聞宮保莅蘇後所有縣署營中應辦各差一槪屏却不令伺候云 
[藥鋪失愼] ○月之初五日下午蘇胥門外由斯弄某藥舖因炒藥失愼竟至燎原其鋪中掌櫃一見火起並不收拾銀錢帳目將自己舖程挾出奔竄不顧以故該店一炬而空全無餘燼隣有某姓當舖與藥店僅隔一墻當時勢在燃眉幾罹不測幸水龍環救得熄止焚去該藥店一家此外均未殃及云 
[江西官報] ○十一月二十三日藩轅牌示新選安遠縣謝若潮大庾縣王觀瀛均已到省應行飭赴各新任云 
[誣告孀媳] ○昨接皖垣友人來信謂該處有吳某者向充某明府長隨囊中充裕妻及長子相繼逝孀媳撫二孫在家吳續娶某氏性乖戾與媳不睦時加詬誶又慫恿吳某逼媳再醮媳不從吳某具禀赴縣告媳不孝並稱長子在時媳嬾惰子亦游蕩幾敗家業今媳仍前忤逆求賜提究等情又求某明府作函向縣尊致意縣尊尹明府飭提其媳到案訊供媳上堂不出一言惟有啼哭明府歷詢各請媳不答半語號啕益甚明府疑其愧悔飭掌頰二十斷媳領二孫別局諭吳某按月給食用錢三千文如仍不守婦道當提案重辦等語卽令俱退有某團總及保隣知媳被誣是日咸集宅門候傳無知媳年幼胆怯上堂後除哭之外竟無片語旁人無從爲力旋吳某囑媳謂南嶺某舖欠我家銀數十兩屢討不歸爾今乘轎前往坐索索來爾可收用媳遵翁囑乘轎而去至嶺頭見有數人在彼守候强令出轎更衣媳知爲翁誘出轉嫁悲苦不勝哭謂容我一見二子死亦瞑目正在情急適某團總路過驚問其故與夫告知前情某團總謂媳無須啼哭我當送爾至家調勸因送媳至吳家謂吳某爾媳旣不願改嫁何必苦奪其志當留伊撫養幼孫爲妥言畢而去嗣親友到來調處媳向親友謂請阿翁將學門口房屋一所與我居住給銀五百兩爲日後聘娶二媳之資又按月各錢十千文以資敷度俟長子成立便將此項停支旋經親友議每月給錢五千文再給二百兩爲聘娶媳資房屋另貸當日媳未應允衆親友謂再來商酌詎吳某又求某明府函託邑尊再行提媳懲戒吳更赴縣禀訴尹明府提訊媳到堂依舊哭泣明府又疑其情虛仍飭掌頰斥去是日某團總及保隣又到媳出署諸人皆對之蹙額謂汝自己無一詞剖訴旁人欲助不能因囑其求公正親友赴縣表晰云 
[皖垣火災誌] ○前月念五日皖垣西門外太平寺近側兩處失愼先是午刻防營邊馬棚被災幸無隣右不至蔓延當夜十點鐘某姓草屋又遭火患烟燄飛騰該處逼近火藥洋藥等局邑尊聞警輕興滅從馳往督救水龍麕至而天時久旱井塘均涸取水甚艱幸衆人竭力灌救旋得撲滅祗焚去草房數間二十七夜十點鐘又有該處左近草屋一所被焚聞其起火時由外延入遂謠傳先有火雀飛來要之蓬戶茅簷本易致患天寒風燥尤貴嚴防安用動言天數耶惟咫尺之地數日間三見失事亦罕聞矣 
[皖垣决囚] ○皖撫裕中丞近奉到釘封部文當卽决囚五名內女犯曹夏氏係定遠縣人與姦夫謀殺親夫自縣監提出途中啼哭押至市曹淩遲處死其奸夫去歲一同解省臘底行至省北三十里舖逃脫至今尚未緝獲想法網終難倖露也男犯四名係天長盜案自府監提出均沿途高唱兼乞酒食臨刑求梢寬片刻謂尚有酒三鐘未飲其冥頑不靈可謂至死不變矣 
[金君苕人十一月初十日天津來函] ○啓者到津後忽泐一緘度蒙惠照明春擬桃大淸河段已往看估約長三十里有一半緊接東淀兩面皆水幾成巨浸且老蘆叢密入土根深帶水挑泥工程不易必先兩面打埝中間戽水方能開挑土方加倍盡是難工明春開辦已在二月望後台頭一帶恐須三月水落方得開工五月卽須完工亦正不易約需工費十五六萬金此時河水冰而尚未墨舟車皆不能通全河未及通看大約淸河下流三十里開通於上流必有大效騐此工詢之六七十歲老人皆云未見開過也惟工欵所缺尚多不識獎欵茶米捐日漸生色否湖北捐欵聞頗得勢粵東未識如何怱怱泐布卽請台安福曾頓首 
[上海求志書院冬季課題] ○經學題　資冬解　冬獵爲狩解　冬官司空說　冬祀井說○史學題　明初設立糧長論　明洪武年間始遣御史巡按州縣論　張璁桂蔣論明代倭患始末○掌故題　禁私鑄議　金龍四大王考　于淸端親民官自省六戒書後　日本吾妻鏡書後○算學題　正負諸乘方自隅至實任取一數遞乘之或自實至隅任取一數遞除之則開得方根爲任取數乘原根之數若易乘爲除易除爲乘則開得方根爲任取數除原根之數試言其理　半徑正弦相乘以加減半徑釁各開平方副以兩方根相加半之得半弧餘弦試證之　並題開得之兩房根若相減半之得半弧正弦　方箭束與三稜箭束法以內周八與九各加外周復各以外周乘之一十六除之一十八除之各加中心一得積其積有中心與無中心俱用此法試分別解之○與地題　神州說　秦遠交近攻論　趙受韓上黨論　單充國治湟陝以西道橋論○詞章題　引鏡爲刀屈刀爲鏡賦　以積時不改指之復故爲韻　冬醃菜　冬舂米　以上二題五古七古均可　風栗　風菱　以上二題各七律一首 
[取保交東] ○禮拜四法公堂有原告瞿梅軒周良夫偕南順泰洋人投案稱與漢口莊俞子萍往來欠有糖貨銀三千兩光景該號閉歇俞卽避匿不爲料理今途遇扭送捕房解案請追俞子萍供稱東家在湖北荊州爲總辦開有申漢兩庄漢庄係我經手滬地乃瞿子麟經營所欠銀兩與我無干瞿梅軒執定同一東家總應料理朱明府着瞿梅軒補詞候禮拜六覆訊因此昨日復集質訊瞿梅軒呈遞禀詞兼粘細帳 
 
 

Page 3

 
 
所有往來開載明白朱明府閱畢詢俞小萍有無銀據稱欠銀屬實但漢申究屬兩家此欵乃瞿子麟經手瞿子麟與瞿梅軒同族諒知蹤跡况且去年曾有銀一千兩匯還該號有收淸禀交下瞿梅軒卽稱去年之銀的係匯來此欵乃其小東家捐官銀兩何得牽涉旣云有收淸票可取出觀看朱明府謂同一東家汝難置身事外着將瞿子麟交到再核俞子萍又稱瞿子麟不能交案東家處可以寫信前去囑其匯銀來申料理也朱明府着將俞子萍交的保出外卽速寫信促東人來滬再爲核辦 
[存臧招領] ○十月十六日法捕房據失主某報稱是許廉訪家人由長江來滬趁搭太古行上海輪船抵埠查檢物件知失去枕箱一隻內有公署信四封係由鎮江帶來另匯票信一封計銀三百兩并名片等件旋捕房於十七日由招商局江寬輪船拏到偷竊木烟袋之湯順年一名送案而十八日晨有人從墙外擲進紙包一個經管門巡捕呈進拆看乃卽許廉訪家丁所失之信明府卽提湯順年訊以枕箱之事湯執不認後將湯送縣辦理今於本月初四日法包探獲到竊賊五人搜出翡翠鐲金簪等首飾當時庭訊該犯等游供或說從安慶竊來或說從湖南正江竊來毫無實語繼經法包探盤詰又供出同黨鄭和卿乃卽前月偷竊枕箱之人旋拘到究問供出窩頓在法界天一樓弄烟間蘇雨亭卽蘇老人八處亦經拿獲管押包探等又往客棧中吊到皮箱兩隻竹箱兩隻竹籃三只網籃兩隻舖盖兩個白皮帳箱一隻有籃布箱衣一併解歸公堂訊理明府提訊旋經供認明府着將起到各物留存捕房招失主給領其鄧和卿蘇雨亭兩人先行送縣核辦其餘蕭金三王桂林劉金榮劉雲亭楊夢九共五人暫押捕房再候發落 
[斷認洋刀] ○惠捕頭至英公堂稱鄉人周大保在馬路中被賊剪碎衣袋摸去洋三元因有洋刀一把　地周始知覺俯身拾刀乃有錢阿三爭拾洋刀以致扭毆由捕一併拘至捕房間周則云刀係三把頭者問錢則云係二把頭者及開看實係三把頭錢又云此刀係向在和明洋行爲廚司之友人王某借來故未詳知隨飭捕立傳王至我於寫字檯上擺洋刀四柄令王認刀王竟誤取是以一併送請察究以儆冒認洋刀呈閱周供與上同錢王二人則俯首無詞陳太守隨判罰錢王二人洋三元賠償周所失之洋洋刀亦飭周領去 
[輪船失銀案解訊] ○江天輪船失竊銀一案昨據薛捕頭赴英公堂申訴前因並將經收銀洋裝艙之錢榮長管鎖匙之謝福昌掌管開鎖之胡阿三並前曾經手開鎖之趙阿才等四人一併送請察究又據邵順興稱是江天船買辦禮拜一卽初四日午後一點鐘時船在寍波經錢收下元寶三十七只英洋一千元裝艙鎖門當晚開船初五日黎明時抵滬七點半鐘胡阿三領匙開艙忽稱失去元寶一十七隻銀箱尚存洋千元連包失去此次共裝銀三件祗剩一件如欲至銀艙竊銀須先進貨艙再進土艙在後進銀艙乃封鎖未動艙門未開殊堪詫異况平常開艙約在九十點鐘今番忽然趕早亦屬不解所失銀洋現今要我賠償求爲訊究云云錢供銀洋確經收下却不知如何失去謝供鑰匙確歸我管胡來領匙卽行交去銀艙中實未到過不知如何被竊胡供向是七八點鐘看艙未嘗調早時刻趙供前曾經手開艙今不干涉陳太守謂失數甚鉅爾等均有關係况情形殊有可以須從直早說免致刑訊該四人均稱實不知情太守令將四人押候過堂訊究云 
[西行瑣錄] ○德國人福克帶全奧國入滿德通事江蘇人席某自去年十二月初三日由上海乘輪舟至漢口鎭渡江赴武昌省晉謁左爵相後路糧臺王若農觀察隨換官船一艘名把干極爲寬綽能載四百餘担送至襄陽府計大錢四十千另有名扁子船一隻係余之通事差官親兵等居坐計大錢念八串並護送炮艇一隻自漢放棹至襄陽共計一千二百四十里沿途另有短送炮船扯四十里一換所過大鎭三一名仙桃鎭一名夏家口一名沙陽漢至襄陽完納厘金三道另有兩道照票自漢至襄均屬漢河所產有米麥芝麻水靛雜糧等棉花少而花生多河灘盡是沙泥冬季雁鵝最多此河上水甚難因水淺而流急若風勢不利更多周折且有處亦深淺不一也下水雖易而沙灘之漲跌無定第較上水稍省力耳船愈大則行愈緩　意八日始到襄陽府統轄七縣府城無賣買街衢冷淡旁倶住宅其市面盡在對江之樊鎭計長十二里頗熱閙襄樊所產有芝麻紅茹大米小米綠荳線粉煤炭一切雜糧惟水　中止有桃子地土甚肥城內烟戶約有四千餘家余到襄陽府城卽至左爵相轉運局隨捨大舟換小艇名魚屁股船身長四丈五尺寬五尺每隻大錢四千二百文水手三名船行如魚水漲時載滿七十担光景各季水少僅可盛十一二担船板甚薄在船頗不舒服止可容一主一僕自襄以上魚漸少自襄以下始有魚若沙陽以下則更多也余卽於正月十五日放棹仍由漢河而上行一百二十里另有分河通襄屬光化縣冬季水深止二尺又行四十里名老沙口頗熱閙通關外陝甘山西四川兩湖等省所以賣買極大街長十五里四圍盡是泥沙又行六十里進江口襄陽至江口共計二百二十里西至漢中府新陽府西北爲進陝甘水程之要道惟水更淺而流更急四圍石山矗立寬處亦有沙灘窄處止五丈闊兩傍悉是高山沙底盡係石塊又行三百四十里至正月二十三日凡九日至荊紫關有左爵相轉運局街長二里半離關十五里卽陝西界所產與襄府畧同獨多柿子核桃余捨舟升轎用轎夫六名每名給人錢一千四百文行李等用騾馱每騾馱二百四十斤價銀一兩一錢路有二百七十里日行高山危嶺夜　野店茅廬舉頭則層巒疊翠放眼則水並山高正不减武林佳境也二十七日到龍駒寨亦有左爵相轉運局街道甚熱閙多幼妓吸鴉片者十有四五究其故該地前產鶯粟最夥居民專食雜糧不食大米余停一日又換騾轎從念八日起程一路山靑水秀鳥語花香所過高山指不勝屈惟有一極大者名秦嶺見鐫大字一廟宇余之通事云乃有唐明臣韓文公貶謫潮陽時經過此嶺留詩云雲橫秦嶺家何在及下至山脚計十五里名藍關又有大字云雪擁藍關馬不前又行念里名藍田縣卽韓湘子得道之所眞靈山仙景也自龍駒寨起行六日至二月初四日計行四百念里到西安省城離省一百里外山始平悉是肥田亦產粗絲惜不多民富而土產頗豐惟荊紫關與龍駒寨余以外洋地圖考之正未尋見西安省乃唐建都之地內有皇城中有漢城外係關津舊基周圍一百念里漢城街道極寬南省各物俱全頗繁華余偕通事席君遊皇城尋唐都舊址地雖大而荒廢昔日之丹宮絳闕早成蔓草荒烟惟見楊妃石巍然獨存席君云相傳楊玉環歿時手擎此石故今石上猶留有手印茲則宮闕已改爲演 
 
 

Page 4

 
 
　　武場矣西安省約有十萬漢民野鵝極多價極賤每隻祇大錢一百文計重六斤亦有魚西安以上甚罕見也西安省起至口外安西州止一路均有行臺官員經過可住余亦住行臺惟囘民住於關外約有二萬光景當車夫者十有四五所言之教與關外蠹頭一樣卽莫哈默教也起居不吸水旱兩烟吸鴉片者甚少豬肉絕不染指前回匪白彥虎聞卽西安府人現年三十餘歲叛後將父母眷屬殺盡陝甘省踞佔其半自爵相入甘劉欽差出關纔得蕩平而白彥虎卽逃入俄國境現尚在也目前撫標右營內回子甚多獨不准進省然此等囘民均屬安分之徒而各大憲猶恐或滋事也西安省油三大憲臬憲沈兼辦西征糧臺余到省住漢城內客棧箱中爲賊竊去銀三百八十兩着店主賠償而店主畏罪卽吞生鴉片五錢余將我國救服生煙藥灌五次無效而死大抵吞煙太多耳嗣余偕奧國人滿德並席君往見沈臬憲坐談良久臬憲極平和余思西安府爲唐時建都地必有古磁古玩四處訪尋所得甚少想早爲好古者珍藏也在西安所帶之行李悉用官局大車裝載如用民車能裝十六担官車止可裝十担光景到縣卽　遞相更換官車時連軍裝餉銀不分書文計十八站止限十二日到蘭州牲口極疲乏車中震動不堪路雖平無如車心較我國大異余俻轎車一乘仍不堪具顛簸改乘號馬到站卽換而號馬專遞公文每站馬號祇有八九匹內留一二壯健者專跑摺奏其餘盡瘦弱照爵相奏定章程每匹馬領料八斤草十斤馬夫每名每月口糧四兩五錢但有此額而不能領足陝甘全省厘戥大小不一銀價參差不同每兩或上落七八分四五分不等行人甚以爲累余於二月二十日由西安起程知邠州三百念里地土極佳離邠一百里名長武縣卽交甘肅地界左爵相飭於兩面盡栽楊木以分地界業已成林直至新疆無間斷路頗平正厥功偉矣其間離武八十里名大佛寺以山　成如來像兩傍係文殊普賢如來法像計中國官尺長八丈五尺有樓閣五層高二十五丈乃唐朝尉遲公督造也周圍約有百里盡栽梨棗柿子七八月間梨價每一文錢可得兩枚大棗每斤二三文柿子更賤總計西安至邠州三百二十里至長武縣四百里至平凉七百五十里一路田土膏腴物產豐裕較南省僅稍遜耳惟民間半居窑洞余初見時頗以爲奇在後經十八站見十有六七如是亦不以爲異獨平凉城爲回逆蹂躪半成瓦礫莊郊民死大半同治十年間左爵相始督兵剿滅現在爵相購我國開河機器一副擬從平凉直開至西安無如地底盡係大石塊兼山水冲下力猛易於阻塞恐不已成工大約非費數百萬銀斷難收效平凉至甘肅蘭州省城計八百里地勢漸高民俗稍苦有極大高山二一名六盤山一名車道嶺間有二三處水帶鹹苦高處挖深至十五丈不見水將到蘭州約離一百里許地勢稍低民間出產亦豐四圍盡栽煙葉大者每葉長三尺餘寬二尺靑條水煙各種名烟流通各省爲數甚鋸自西安至蘭州除高山外悉是平陽土道一路所見野鵓鴿野雞野兔野鵝甚衆其路之平正尚自爵相入陝甘後飭各屬填築惟兩水之際路卽泥濘壞爛非重修不能行去年秋席君偕礦師蜜海利自甘回南每日僅走四五里不能到站時宿窑洞自蘭州至西安行五十日方到今余所行之路甚平　此稿未完 
[蘇省撫情事宜] ○十二月初五日同知徐瑞昌禀知派開差委　辭　○初六日張瀘英元和丹溧戴　璋常昭錫金均辭赴催兌開差　從　蔡恩錫太鎭　漕項回 
[浙省撫情事宜] ○十二月初三日同知朱奎文禀知臬司委赴仙居公幹　汪擎敏禀知奉臬司委查　紹驛遞並奉憲飭職母程氏蒙恩准旌表孝女叩　卽　　○初四日衢嚴總鎭喻拜會此行回衢州　補用府黃祖經禀知奉運司委掾辦徽州　局差叩謝　同知阮祥藻銷假叩辭赴新質掾辦厘局　陶恩澤禀知奉臬司委發審局　審差　叙補用縣丞侯瑤琨由京騐看來省車到　巡檢姚元　禀知臬司委慶春門稽查差本日到城 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
