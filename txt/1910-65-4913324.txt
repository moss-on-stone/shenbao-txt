# 1910 - 65 - 4913324

 

Page 1

 
 
   
 
 

Page 2

 
 
本館贈送月份牌預告 
本館今年所備月份牌係用金地五彩砂目石版曁雕刻銅版合印刻將告成定本月初十日先送本埠十一日續送外埠惟成本較鉅除隨報附送外餘不多備未能遍贈尚祈鑒諒交旨 
正月二十七日軍機大臣欽奉 
諭旨農工商部會奏該覆前協辦大學士戴鴻慈奏興利實邊一摺著各該衙門隨時會商東三省督撫妥籌辦理欽此 
諭旨郵傳部奏勘明開徐海清路綫情形籌擬及時興辦一摺知道了欽此 
諭旨御史石長信奏皖省丁漕加捐改錢爲銀民情實多未便請飭部核議仍照舊章辦理一摺著度支部議奏欽此 
論說 
[敬告地方紳士]  
自治議董。選舉告竣。被選紳士。方且從事於調查公欵公産。以爲興利除弊之前提調查之事旣終。則興舉之事以起。自治制度。務取完全。凡足以貽地方之幸福。而在自治範圍以内者。何者不當力舉而興革之。於是地方紳士。每愀然於經費之支絀而不勝其無米難炊之懼焉。吾以爲地方紳士之所當患者。在於智識之不　富辦事之不能和衷。偏私之見之不能盡去。不在於經費之支絀也。若果智識豐富。和衷共濟。偏私之見。大部水 
 
 
 

Page 3

 
 
泮而雪。消則舉辦一事。即得一事之利益。即使經費不足。何足爲害如其智識不富。齟龉時生。偏私之見。環生而迭起。則雖經費有餘。亦豈能辦理適宜。而貽地方之幸福乎。此非空爲慰藉之言。勉作箴規之語。以策勵吾地方紳士也。請試言其故。 
　　以今日之情形考之地方自治章程。未辦之事固多。然亦未嘗無辦有端緒者。如學堂宣講戒烟會等。亦已開辦有年矣。然鄉間之初等小學。未見發達。而鄉民之知識。亦尚固閉而不開通。鄉間兒童。欲招之入學。則勉强彌甚。其在種烟地方。欲禁種罌粟。則動輙反對。風氣未開。自治伊始。阻難情形誠所不免。然使宣講肫摯。勸導多方鄉民雖愚。何至無一隙之可誘乃皆狃於舊習。曾不能稍知改良。則宣講之未有成效於兹可見矣。若便長此不開通。則無論敎育普及。無可以達到目的之期。其在種烟地方。抑將何以剷毒草而殖嘉穀乎。然猶曰未經選舉以前。董事職員。非由公認其出而任事者。亦無法定之職任權限。是以未能完善耳。自今以往。凡被選爲董事職員者。各有職任。各有權限。假使社會智識。仍無進步。一有改革。動輒反對。則自治之事。將何以設施乎。故宣講之法。必且加章整頓。以期民智日啓。而自治之事。乃因而易辦焉。此固自治之根本。改良社會之首務也。 
　　農工商務者。今日興利之本圖。而自治章程内所注重者也。然亦未嘗無興辦者。特辦運未善。是以利未能興。而弊未盡去耳。如磁器皮革。及仿造各種洋貨等。不得謂非改良工藝也。特以財力不厚。是以所造之貨。或以成本較重。而價值不得不昂。或以無所佽助。不能久事考察。而仿造不能極精。但使補助一二人使之極意研究。貽餉多人。即可以精益求精。正不必耗費多欵。始能進步也。又何必以欵之不濟。而憂改良之難望乎。其他若整理商業。開設巿塲。近年商界中人。亦頗有舉辦者。即未舉辦。亦非必以地方經費充足。而後可以從事也。農業上之關係。則籌辦水利。其最要矣。然吾江蘇省中。患水道淤塞。而有妨農業也久矣。即使不言自治。亦當疏通水道。以利農人。不必以自治而始當籌辦也。且開河工程。亦曩日所時有之事。則亦安見水利之不可籌辦者。 
　　至其屬於善舉類者。尤多固有一事。如恤嫠。保節。育嬰義倉積穀等。旣各處有之。即施衣。放粥。救生會。義棺。義塚等。亦所在多有。各地方之救火會近亦相繼組織。而水龍洋龍。救火人等。固亦向所素有也。但能悉心經畫。爲之整齊而條理之。即可以樂利羣沾。而幸福廣溥。又何憂經費之不足者。 
　　或曰。就已辦者而整頓之。固不慮其竭蹶。然而未辦之事。尚更僕難數欲一一舉辦。豈不事必當興。而費無所出乎。要亦無　慮。大抵地方之事。辦固需費。而利即隨之即使公欵不足。而大利所在自不難募捐以舉辦例 
如漁業者。固我國所未嘗注意者也。然近頃以來。張季直殿撰。旣創行於通州。而各地方之𤍽心志士。遂有聞風興起者。皆未嘗以難於集股。欲舉 
不成此亦可見興利之無庸顧慮矣。若其他之需欵較鉅。而難於速舉者其中本有緩急之序先後之分。循序而進行。熱心以任事。斯可以告無罪於地方矣。如或兢兢於經費。而經畫有所不周。心力有所未盡。甚或弊竇滋出。指摘交加斯則大可患也。 
專電 
[電一（北京）]  
　　電諭川督趙爾巽川兵入藏致釀事端固由達賴喇嘛煽惑藏衆之故但該統帶鍾頴沿途能否嚴申紀律應着該督轉飭力加約束母犯秋毫 
[電二（北京）]  
　　各臺諫自奉張總憲傳知攝政王勸勉諭旨後已無異議惟相約嗣後權貴有不法情事仍當據實參劾 
[電三（北京）]  
聞有電諭將駐藏大臣温宗堯解任 
[電四（北京）]  
修律大臣沈家本擬將法律學堂畢業生照仕學館請奬學部不允欲改爲司法官法部又不贊成沈甚爲難 
[電五（北京）]  
江甯將軍清銳奏三年期滿請准覲見奉旨母庸來京 
[電六（北京）]  
吏部奏設憲政籌備處分科辦事 
[電七（東京）]  
　　陽歷二月十二日日本干葉茨木兩縣海岸風雪交加勢頗猛烈漁船一百二十艘不知所往漁夫一千名生死莫 
卜當時巡洋艦高千穗急往該所準備救護聞此次暴風雪爲西一千八百八十年以來所未有 
緊要新聞一 
[江春霖盍稍留須臾北京]  
　　張總憲英麟於給事中忠廉等聯名呈奏言路無所遵循懇請明降諭旨時似有不然之意嗣後張總憲揣測全台公憤至今未息而政府對於江春霖一案亦有活動意昨遂宣言忠廉等之舉動余亦贊成余并欲單銜入奏請將江春霖回原衙門行走之命收回仍令在都察院供職以昭示朝廷重視言路之意 
 
 

Page 4

 
 
其摺業已繕稿將於日内呈遞惟聞江春霖已定於日内上翰林院原衙門當差數日即請該院堂官代奏准予開缺回籍奉親大略下月初十以前可以起程惟旅資甚爲支絀其同鄉人勸其將舊書賣與閩學堂約可得資百餘金方得成行 
　　侍御原籍福建興化府莆田縣楊梅村人現年五十六歲光緒二十年補充翰林院檢討三十二年轉授都察院御史現掌新疆道監查御史條陳國家大計民情困苦及彈劾親責大臣等摺凡七十餘件皆爲朝廷所嘉納時呼爲三麟指江春霖趙啓霖趙炳麟三台諫也惟趙炳麟之麟字與 
[惲壽平花卉畫之一]  
　　用文明書局玻璃版畫册縮製 
霖字僅取音同趙啓霖於年前起用特授四川提學使今江侍御遭此譴責出署而三麟中止餘一趙炳麟諫垣冷落可謂甚矣 
[湯壽潛注重國會之封奏北京]  
　　江西提學使湯蟄仙奏准開缺歸養已見明文兹聞日前湯摺入奏時監國因該員爲景皇帝拔擢之臣且品學素優不欲棄之草野嗣有大臣某公謂湯過於固執跡近沽名使人臣盡如湯將置政府於何地云云遂即准湯開缺湯於去冬辭職封奏外另有一摺其内容亦已略誌前報兹悉其摺稿約一萬言首陳治標四策一提早國會以集中央之權二急籌公債以縮賠欵之期三聯盟口國以分口口之勢四銳意斷髮以易短便之服次陳治本四策一注重典學以植經國之基二事必獨斷以持用人之權　通籌財政以濟燃眉之急四議决幣制以定國幣之價 
[達賴喇嘛近狀]  
　　字林報戰初三日北京電云達賴喇嘛請中政府派員前赴拉薩查明駐藏大臣加彼之罪案並其出奔之情由中政府對於此事大約將置之不問文匯報載初四日倫敦電云達賴喇嘛已行抵喀爾喀脫即乘總督馬車前赴海斯汀慈堂惟並無特别儀仗 
[西藏善後政策北京]  
　　政務處王大臣昨日會議對付西藏辦法大政均有端緒惟保護藏地駐紥軍隊一事應如何位置未便擅定須函致鐵尚書籌商辦法然後酌定故於是日即將所議軍事上之要件封送鐵尚書宅第以便妥裁而昭慎重 
　　駐藏帮辦大臣温宗堯以擅與達賴訂約又不知會聯大臣已奉廷寄申斥並催駐藏參贊錢錫寳速行赴藏以重邊務聞錢君將由印度赴藏起程現在尚未抵藏外間言趙聯温錢四人以達賴逃脫互相揭參實無此事又聞外間傳述謂達賴雖至印度然實伏匿於俄人保護所及之處意甚叵測查印度並無俄人權力能保護之處亦無俄國領事恐未確也 
　　日前趙爾豐曾有電致政府略云達賴舉動更屬顚倒若不預爲防範難保無不測之憂并條陳整頓西藏二策（一）實行强迫主義將西藏改爲行省一切官制悉如内地削達賴之權空予其號（一）防範主義派親貴大臣二員駐藏整頓軍政擇與英俄各交界之要區添駐重兵隨時防範政府因時日無多未能實行自達賴私逃問題發現後政府會議整頓西藏辦法决依趙爾豐所奏辦法擬同時舉行故目下理藩陸軍兩部甚爲忙碌正在擬訂此項章程 
[黄侍御力爭選舉資格北京]  
　　都察院因掌安徽道衘史黄瑞麒年未及三十歲故無選舉資格昨經該侍御向總副各堂憲聲明侍御係光緒六年生扣至宣統二年已三十一歲自應有選舉資格等語經各堂憲查明後即當更正列爲合格 
[濤貝勒出洋回國之期北京]  
　　濤貝勒出洋聞已定於二月初十日由京起種先至日本擬乘海圻海容兩軍艦由大沽直放馬關至由東洋前往西洋則乘公司輪船聞濤貝勒太福晉今歲適值晋八榮慶壽辰在八月中旬故貝勒此次出洋須在八月以前　回慶祝洵貝勒亦須俟太福晉壽誕後再行放洋此次　貝勒出洋聞又派軍政司長彭燦昌隨同出洋 
[柯侍郎有充禁烟大臣消息北京]  
　　禁烟大臣景 
 
 

Page 5

 
 
月江逝世已經多日遺缺尚未簡派政府意欲暫行緩簡惟現聞禁烟公所各大臣核議以現值禁烟緊要之時正擬派員巡查各省禁烟實際尚須添派大員以資襄助景大臣遺缺勢難久懸查督辦八省膏捐大臣柯巽菴侍郎督辦膏捐多年於各省禁烟事宜極爲熟悉現在膏捐事務漸簡故擬奏請調京補充景大臣遺缺以便襄籌一切 
[法律學堂畢業之糾葛北京]  
　　法律學堂此次畢業試驗學生中之落第者咸以該堂監督未遵奏定章程給與品行分數故不能照章畢業紛紛向監督大臣沈家本要求補足沈大臣以案經出奏不便作主乃咨行學部學部又以品行分數乃係給之於平日非卒業時一概填補者不予依准學生等仍以奏定章程爲言至今紛擾尚未着落 
[奏請停止簽分大理院人員北京]  
　　法部奏宣統元年十二月二十八日憲政編查館奏核訂法院編制法一摺奉旨允准在案查原奏内開嗣後屬於全國司法之行政事務如任用法官各項統由法部總理主持又請飭法部於考試任用法官時務須欽遵頒定暫行章程嚴切奉行不得稍存寛假凡非推事檢察官者未經照章考試無論何項實缺人員不得奏請補　法官各缺各等因臣等竊維審判之得失係於法官之賢否是以各國於任用法官必嚴其選審級愈高則資格愈峻大理院爲最高審判衙門其推事各官非精通法律經練有得者不能勝任查吏部每次京官分發時有簽分大理院之員此項人員並未經過法官考試遽行分院於任用章程殊有不合擬請嗣後無論何項出身人員均母庸再行簽分大理院統俟臣部詳訂考試任用細則奏明請旨施行如該院有需用審判人材之時應隨時咨商臣部照章辦理俾歸畫一再總檢察廳以下各官均係臣部隨時會院奏請簡補官册向存部内至大理院請簡請補推丞以下各員缺向俱會同臣部具奏此後凡全國司法行政事務如任用法官等項均歸臣部總理主持應由臣部咨行大理院迅將該院實缺候補各人員詳細履歷造册送部以備任用而清權限正月二十四日奉旨依議 
預備立憲公會之通告 
[致各界書]  
　　敬啓者上年各省議員詣闕上書請速開國會一事聯名者十有九省代表到京者十有六省十二月初六日赴都察院呈遞二十日由都察院代奏是日奉时未蒙俞允而愛國之誠已爲朝廷所嘉許現各代表在京屢次集議以爲時局艱危國會一日不開卽國是一日不定國本一日不固憂心孔亟不能自已仍擬於本年二月繼續上請並組織請願同志會而各報所載京師又有期成會之設固已函電交馳矣現在各省商　敎育會　將發起合詞請願期以四月到京而各埠華僑亦有響應奔走歸國者民心一致自不難上回聖聰本會以預備立憲爲名本以合羣進化期成完全立憲政體爲宗旨然欲預備至完全立憲政體亦必速開國會然後可言合羣然後可望進化是國會一日不開即本會之預備亦一日不得盡力故各省請願之舉均當視爲吾黨所共有之義務凡我同人均當各就所在地方提倡立憲政體之美善使所在士民皆知請開國會爲必不可緩之舉聯同上請方不愧爲預備立憲時代之國民方不負朝廷三令五申籌備憲政之至意各省代表皆謂本會多賢能宏達之士所望於本會樹之風聲者甚厚幸勿怠棄致辜各省勤勤之望則本會之幸也敬此通告並頌公德無量預備立憲公會同人公啓 
[致各會員書]  
　　全體會員諸君均鑒敬啓者本會上年所印書籍及全年會報二十四册均已按期發寄又上年十一月大會選舉董事及十二月初九日互選正副會長各情均經印刷夾入報册附送其大會議事情形業登各報想均察入矣上年十一月本會駐辦員孟庸生先生因商法事赴都至今年正月始行返滬商法案已分遞農工商部及法律館部館深爲嘉悅因在封印期内辦法未能商定故約本年開印後再至京師大約春間必可辦畢事竣後當再行通告並當通告各商會也今年本會進行政策由董事會提出正月十八日開新年例會又經到會會員公議决定至北京設立事務所並將會報改名憲志移至京事務所出版及對於各省請願國會代表應辦事宜兹將董事會提出意見書十二日董事會議案十八日大會議案曁北京請願代表往復各書一併印刷呈覽京事務所二月中必可成立俟住址確定後即當登報此後會員諸君如遇會務仍請函寄上海事務所遇報務及與駐辦員孟君通信則請逕寄京事務所會中各事仍當隨時通告或夾入憲志附送至希查閱專肅敬請任安預備立憲公會事務所謹啓 
[代表團來書]  
　　敬啓者同人等因國會請願去冬道出滬上深蒙招待殷拳至今紉感迨到京上書未邀允准又承電示分電各省諮議局即開臨時會提議以爲繼續上書之舉當經同人等復電台處熱誠國會良用感歎歲尾年頭未審日來辦理如何務祈函開詳示爲幸抑更有請者貴會會員徧各直行省賢能鴻達之士所在而有倘得貴會廣發通告請其各就本地方鼓吹國會爲二次請願之舉則風聲所樹尤易響應民心一致自不難上回聖聰同人等無任敂禱之至除將所有請願即開國會同志會簡章另函專布外合再奉懇统希示復祇頌年安駐京國會請願同人公叩 
[復代表團書]  
　　代表團諸君子公鑒新年奉惠書敬承一一以諸君子 
 
 

Page 6

 
 
𤍽心毅力精誠所感必能上回聖聽敬爲四萬萬人頌祝去臘分電各省之議或以爲非宜且願聞諸君子之良策遂不果發今敝會會員亦有議詣闕上書從諸君子之後者但事關全體非遍意見不能决議詣闕之期正未可定耳承屬通告敝會會員請其各就本地方鼓吹此乃敝會會員應盡運義務通告稿附覽敝會昨日開新年例會已决議在京師設立事務所並將　會發行之月報移至京事務所出版月内即舉定職員到京辦理仍冀隨時賜敎爲幸肅復敬請任安預備立憲立憲公會謹啓 
董事會提議意見書 
[經常部]  
　　北京爲政治之中心點上海爲商業之中心點本會以政治爲目的論進行方針宜在北京設立事務所並發行雜誌爲評論機關以冀達改進政治之目的前兩年發行月報集稿甚難今年駐會將應資政院之選旅京時多駐滬時少更難兼顧月報爲本會事業之一種决無停止之理現擬在北京設事務所兼發行旬報即請在京會員如會長朱桂卿先生會董王勝之先生主持其事惟駐辦旅京時多則滬事亦宜有布置兹略擬辦法如左一本會經常部事業略分四部除出報移至京師外其餘商法編輯事擬請秦晋華君主任法政講習所事擬請鄭文虎君主任出版部擬仍請屠翰甫君經理一京師設立事務所應定名爲預備立憲公會京事務所而以原設事務所爲預備立憲公會滬事務所 
一滬事務所庶務擬請屠翰甫君加勞而别推董事一人常川省視一京事務所應另立董事會其選舉擬俟事務所成立半年後舉行之一京事務所經費每月約五十金一出報部經費仍照上年原額支付每月約二百五十金一旬報内容以評論法律政治力求改進爲宗旨其細目另詳一旬報定名憲志 
[臨時部]  
　　上年各省代表赴京請速開國會雖未獲俞旨而各代表仍繼續要求並聞各省商會敎育會亦有發起同時請願以爲後勁者本會宗旨所在似當上書力陳利害以冀國是之早定此意見書經十二日董事會向大會提出 
[十二日董事會議决案一條]  
　　一議以後介紹入會人入會應由事務所通告各董事兩次第一次通告後如董事中有以爲入會人資格應行研究者卽由董事函知事務所開董事會議决如無人投函則七日後再通告一次再隔七日無人投函者即作爲贊成可由事務所填發入會証劵 
[十八日新年大會議决案如左]  
　　一議北京設立事務所定名爲預備 
立憲公會京事務所而以上海事務所爲預備立憲公會滬事務所除出報部及京事務所庶務可由京事務所執行外遇有重大事件或對於政府有所建議必須經滬事務所招集董事會議决然後施行一議滬事務所應由董事會推定董事一人常川省視此任務推定胡二梅先生 
一議凡介紹入會均由滬事務所照本年第一次董事會議案辦理一議復北京請願代表信及通告全體會員書由駐辦擬稿經董事會通過然後發寄 
西報譯要 
[中日最近之條約]  
　　字林報載初三日東京電云中日兩國已締結條約約内准許中國在韓國濟物浦釜山等二處特闢居留地該約業已簽押限一月後實行 
[日外務大臣更正流言]  
　　又載同日倫敦電云日本外務部大臣小村伯爵致電鈕約世界報略謂彼信美日邦交之上並無足以失和之事遠東之利益旣無更動復無牴牾無端啓戰實爲不可逭之罪惡云 
時評 
[各女校注意之點]  
　　中國手工。惟刺繡一項。稍有名譽於世界。而以蘇湘兩省爲最著。然近年來已逐漸退步。栩栩欲活之山水花卉人物禽獸蟲魚繡像。久不見於吾人之目矣。夫當此工藝敎育競爭時代。而吾國僅有之特長物。反日歸於淪替。豈不大可惜耶 
　　今湘省爲出品協會。有徵繡世界百傑圖之宏願。留比莊君爲。蒲魯塞爾特開萬國賽珍會。函徵各女校繡品赴賽。（莊君函録昨日本報第二張後幅）皆爲提倡繡工必要之舉。然南洋。 
勸業會之赴賽。僅興起其對内比較之心。而得改良其營業。萬國賽珍會之赴賽。則可興起其對外比較之心。而兼博萬國之名譽竊願各女校奮袂而起。母僅致意於勸業會也。 
[變通自治章程]  
　　憲政館以前此所頒城鎭鄉自治章程。恐與各省地方情形。有不合之處。議催各督撫飭屬參酌原章。咨請變通。以期推行無阻記者則謂自治章程之合於地方情形者。不勝枚舉。（本報曾條駁之）雖然。各省亦曾因其不合而請示焉。館臣則又曲爲之解以自護。抵觸者益抵觸。矛盾者益矛盾。求其變通而益以不通。則母甯不變通之爲愈。 
[苦哉粤督之用心]  
　　粤督近電直督請聯合各省。要求國會。電中有内外政日困。應借民力以挽危局。至俯順輿情。尚屬末節等語。 
當此包鹽抵賭。軍警交閧。省紳京官。華僑報界。集矢攻擊之時。 
而粤督能發起此偉大之事業。則已往之過可蓋。已失之名譽可復善哉此舉。苦哉粤督之用心。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　甯蘇納稅多額議員選舉人 
[納稅最多者互選人清單]  
　　周廷弼常州府無錫縣人年五十八歲住周新鎭年納稅捐洋十一萬五千一百元祝大椿常州府金匱縣人年五十六歲住南門伯瀆港年納稅捐洋十萬六千三百九十元唐鑑章常州府金匱縣人年五十八歲住跨塘橋年納稅捐洋四萬零八百九十七元蔣維城江甯府上元縣人年五十七歲住花牌樓太平巷年納稅捐洋三萬四千五百九十六元蔣輝江甯府上元縣人年四十二歲住花牌樓太平巷年納稅捐洋三萬四千五百九十六元周樹楠揚州府泰州人年三十歲住城外草河頭年納稅捐洋二萬三千一百三十三元王汝琳鎭江府丹徒縣人年三十六歲住海門茅家鎭年納稅捐洋一萬五千零四十五元于恩紱江甯府江甯縣人年四十四歲住釣魚台年納稅捐洋一萬一千九百七十八元劉爕鈞蘇州府吳縣人年五十六歳住海門江家鎭年納稅捐洋一萬一千零五十元楊壽彬常州府無錫縣人年四十一歲住本城大成巷年納稅捐洋一萬零九百元孫思敬浙江省會稽縣人年三十四歲住常熟天甯寺巷年納稅捐洋九千五百七十元黄德潛松江府青浦縣人年三十一歲住育田年納稅捐洋八千元張察通州人年五十九歲住城南年納稅捐洋七千二百八十五元顧暟太倉州鎭洋縣人年三十八歲住本城小西門年納稅捐洋六千三百六十元范端信蘇州府長洲縣人年四十一歲住西花橋巷年納稅捐洋六千零五十二元吳章煥蘇州府吳縣人年四十四歲住桃花塢年納稅捐洋五千七百五十元華鴻模常州府金匱縣人年七十一歲住蕩口鎭年納稅捐洋五千二百三十七元尤先甲蘇州府吳縣人年六十七歳住劉家浜年納稅捐洋五千零五十四元何鴻鑒蘇州府昭文縣人年三十一歲住董浜鎭年納稅捐洋四千七百零九元吳槺太倉州人年三十二歲住沙溪鎭年納稅洋四千五百元 
[納稅次多者候補互選人清單]  
　　周蔭棠通州如臯縣人年五十四歲住西鄉周家莊年納稅捐洋四千二百元黄繼曾松江府金山縣人年三十九歲住洙涇鎭年納稅捐洋三千六百六十九元葉安甫蘇州府吳縣人年六十一歲住洞庭山年納稅捐洋三千六百零八元蔣汝坊太倉州人年五十歲住西門街年納稅捐洋三千五百元楊祖芳太倉州人年三十六歲住九曲鎭年納稅捐洋三千五百元陳紹祇太倉州鎭洋縣人年五十八歲住本城大北門外年納稅捐洋三千三百元姚杲蘇州府長洲縣人年三十五歲住裝駕橋巷年納稅捐洋三千二百七十七元吳鴻儒松江府金山縣人年四十八歲住洙涇鎭年納稅捐洋三千二百元張履謙蘇州府長洲縣人年七十二歲住迎春坊年纳稅捐洋三千一百四十八元陳文海蘇州府新陽縣人年五十歲住蘇城顔家巷年納稅捐洋三千一百元瞿啓甲蘇州府昭文縣人年三十七歲住罟里村鎭年納稅捐洋三千零九十五元成研倉揚州府寳應縣人年四十六歲住城内北門後街年納稅捐洋三千零七十六元吳本善蘇州府元和縣人年四十二歲住南倉樓年納稅捐洋二千七百八十六元徐芬蘇州府元和縣人年五十歲住南倉樓年纳稅洋二千六百元陳觀瀾蘇州府新陽縣人年四十一歲住朝陽門外年納稅捐洋二千五百六十元 
[瑞安禁烟激變之原因杭州]  
　　初三日接温州學界報告云舊冬吳博泉太尊藉禁烟爲名週遊名勝沿途士紳請見概須門包致自好之士望風裹足鄉愚以太守和平紛紛補種風聲所播舉國若狂臘月間瑞安紳界創辦禁烟公所遴派妥員分赴各鄉查勘居然烟田連阡並由不肖差保從中賄庇情事據實禀請縣令從嚴提辦詎朱縣尊反將指控差保之鄉愚提案勒具禁絶甘結從重罰鍰作爲禁烟費用類此者多至十餘起朱令食甜知味突於本年開印後率領差捕並招募地痞五十名充親兵先到大小港地方揚言督毁烟田縱令兵差向種烟村落按户派飯每次須數十桌並勒罰工金兵費視種烟之多寡爲恒自數十元或百餘元不等鄉農懾於官威始猶敢怒不敢言不料一連數日怨毒日衆雞犬俱驚遂有聯合各鄉聚衆驅逐之舉正月二十七八等日各兵差方在某村捱户詐擾之際突聞砲聲知事不妙紛紛四散逃竄百姓見兵勇已遁四出鳴鑼追襲萬衆響應致當塲鎗斃親兵兩名重傷者十餘人朱令漏夜飛報本府誣爲匪徒揭竿電禀撫憲要求發兵剿辦 
[洛潼借欵被駁河南]  
　　河南洛潼鐵路借公益銀行五百萬兩一事業奉郵傳部及河南巡撫批駁以所云扣用並未聲明歸於何人而利息至六七釐之重未免可疑故即駁斥也 
[庫恰鐵路之關係庫倫]  
　　政府此次修築錦愛鐵路一事俄國出而反對並指陳將錦愛愛線變移敷設於庫恰間以期中俄兩國聯絡交通故駐京外交家皆集注視線於此惟該問題内容曲折利害關係匪淺今將庫恰路線情形詳細調查按恰克圖當北邊之咽喉由庫至恰一線俄國屢次要求其主要貫通蒙古直占北清之要部於軍事商業皆足成建瓴之勢中國以關係重大故於光緒三十二年秋間派郵傳部查明詳情决計自行建築以杜外人覬觎並將修築辦法勘得該線由外蒙古土謝圖部落之庫倫起點北行經右翼右末旗右翼左末旗買賣城等處而達恰克圖里程實約六百里築路經費核算需金六百萬元其欵 
 
 

Page 11

 
 
以庫倫恰克圖兩處茶稅充辦其不敷之欵請由度支部撥濟該路敷設權概歸官修不准商辦已於光緒三十三年十二月奏准奉旨依議因該路於中國北部邊防有極重大之關係權自我有俄國名雖反對錦愛路實欲獲此庫恰之線政府早鑒及此必能拒絶其要求不特俄患可消而沙漠一帶亦有磐石之安矣 
[江省禁運糧食之覆電黑龍江]  
　　黑龍江巡撫接外部電覆云日俄要求小麥一項弛禁現正在磋商尚未解决所有洋商在宣统元年所購之小麥如到本年正月十六日尚未運完即由各地方官查明存剩若干電禀請示酌予展限惟嚴杜華商不准再賣以重民食 
分類新聞政界 
[政界金融機關之阻滯武昌]  
　　湖北各局廠所從前遇有經費不濟之時往往禀請在官錢局撥借大有取之不盡用之不竭之勢歷年以來各處積欠官錢局欵已達四百數十萬之多現值清理財政官錢局發出紙幣均限於五年内收回亟應預儲票本以備應付刻該局總辦高觀察以各局廠所欠欵皆屬票本自應催令歸還特將欵目開呈督院請即札飭籌還聞所開欠欵清單内以善後局爲最鉅約有二百餘萬之多此後各局廠如再需欵非實有抵押官錢局必不再借政界金融機關將日見窘迫矣 
[警務公所與學堂分辦蘇州]  
　　蘇省警務公所總監汪觀察會同會辦高觀察以公所學堂擬分别各歸各辦母庸會銜辦理等情禀奉撫憲批云查蘇省高等巡警學堂未設監督前此改章時聲明仍歸警局總會辦兼任現在警局業已遵照部章改爲警務公所派定總監所有會辦名稱自應取銷即將高道改爲高等巡警學堂監督嗣後學堂事宜歸監督經理公所事宜歸總監經理彼此母庸會銜以正名稱而明權限 
[湖州請留漕米浙江]  
　　湖屬各縣聯銜會禀省憲請將本届應行起運米内截留五萬石以濟民食兹奉增中丞批云據禀請將本届應行起運米内暫行截留五萬石於下届新漕補運以備青黄不接藉資民食等情是否可行仰督糧道會同布政司核議詳奪并將可否改解折色之處一併核議詳辦 
[鹽道移駐漢口消息武昌]  
　　楊護督近准督辦鹽政大臣澤尚書咨擬將漢口督銷淮鹽局裁撤改歸湖北鹽法武昌道兼管其鹽道署即移駐漢口聞護督以鹽道兼領首郡如果移駐漢口則武昌巡道兼銜應改歸江漢關道更名爲武漢黄德道但此事關係重大須矣新督到任後妥議施行 
[請撥籌辦審判廳經費安徽]  
　　皖臬玉廉訪籌議舉辦省城蕪湖各級審判廳現已詳奉皖撫批示核准在案兹聞玉廉訪以籌辦各廳應需開辦建築廳所及額支活支經常各欵爲數甚鉅非預爲籌畫估算撥定的欵難免有悮要需刻已分别高等地方初級二級各廳情形酌定用費開具清摺詳撫札飭藩司曁皖南道籌撥移解審判廳籌辦處具領以便佈置開辦 
交涉 
[奏保朱觀察長於外交長沙]  
　　湖南長沙開作通商口岸之後交涉事件日益繁多全在關道相機妥辦因應得宜方足以保主權而資助理現聞岑中丞以鹽法長寶道長沙關監督朱延熙辦理外交事宜與英日各國領事和衷商辦迄今已閱六年輯睦邦交商業日旺實屬功勞卓着奏准將朱延熙交軍機處存記遇有應升之缺開列在前請旨簡放 
軍界 
[張統制得隴望蜀武昌]  
　　陸軍第八鎭統制張彪自聞湖北提督出缺即運動繼任迨奉明諭補授之後又嫌缺分清苦不如第八鎭薪公之優部屬之衆故仍運動移駐以兼八鎭之差嗣因未見動靜又於前日電致陸軍部保其部下十五協協統本任廣東南澳鎭王得勝堪勝統制之任聞其電文中有該協統品行堅定智勇兼全爲將領中不可多得之人才云云又聞楊護督業已電奏保張兼统八鎭其入京陛見時則委王代理未稔確否 
[陸軍營官之趨避清江]  
　　江北陸軍十三協各營兵丁從前私自逃逸者每月不下百餘名自陸軍部頒發目兵逃亡懲罰官長章程後近來各營遇有濳逃兵丁均以犯過斥革具文申報爲希圖免過地步當此整頓陸軍之時猶有欺朦之弊該管上司何不察之甚也 
[浙省認籌親貴出洋經費浙江]  
　　濤貝勒此次出洋考察陸軍浙省所派專使經費甚巨現經度支部電催由增中丞與司道籌商再四勉認四萬兩電覆度支部略云專使經費因浙省歷年歲入不敷所出上年災重短征所虧愈鉅無力照解奉電後遵與司道熟商親貴出使考察要政大局攸關司關兩庫擬先合籌四萬兩以濟要需酌動何欵嗢再奏咨餘欠並請邀免謹先電聞 
學務 
[歐美學費尅期籌報杭州]  
　　浙撫增中丞日前接准度支部咨開查浙省選派歐美留學生二十名每年經費需銀三萬兩此次報解下學期學費計六個月該規銀一萬六千八百四十一兩二錢八分匯水電費等欵尚不在内若按全年計算共該規銀三萬三千六百八十二兩零卽按一零九六升該省司平銀亦合三萬四百四十餘兩較之原定每年三萬兩之數均有增加應令照章核减再查此項學費本年上學期以前未據咨報應令迅將以前解過學費一併分期補報以昭核實至此項學費係由海防絲捐項下暫行借墊俟籌定的欵再行歸還自應照准惟此項絲捐是否年有定額前於撥給自治籌辦處經費案内經本部行令查明聲復在案仍應查照辦理 
[敎習果無劣迹乎安慶]  
　　霍邱縣高等小學堂敎習李演旭近被某某等以該敎員勞私攬訟客節禀奉皖撫朱中丞批飭該縣切實查覆如果不堪勝任立予退換以重學界名譽兹據該縣復稱委無營私攬訟實據並稱該敎習辦事認眞尚堪充任應懇批飭銷案以免訟累 
 
 

Page 12

 
 
[籌捐衢州中校經費浙江]  
　　衢州府崇太守通禀省台略云衢郡中學堂原籌經費約計五千七百餘元收支相抵尚不敷用本年改辦文實兩科添聘敎員擴充講堂並添置器具等項需費不資常年併計約須添費二千餘元今該堂監督請於衢屬西龍常用清湖三卡按照比較成數每錢一千帶收捐錢二十文商民諒所樂從釐捐毫無窒碍而中校則裨益實多應請核示以便札飭遵辦 
實業 
[火柴公司大欲難成浙江]  
　　職商潘俊年呈請在江干設立光華火柴公司一事曾誌本報現又禀請浙撫於十年之内凡上至衢嚴下至嘉湖行銷範圍之地無論何處商人不准於年限内添設火柴公司以保資本業奉撫批所請上至衢嚴下至嘉湖皆爲光華火柴行銷之地未便率准仰勸業道轉飭知照 
[盛大臣請發開鑛執照武昌]  
　　湖北大冶縣屬之銀山頭廣山等處鑛産前經漢冶萍煤鐵總公司承租開採刻由該公司總理盛大臣咨准卾督札行鑛政局填給部頒開鑛執照並飭大冶縣令妥爲保護 
雜記 
[蘇省憑照購烟之難行蘇州]  
　　蘇省警務公所去歲大除夕特會同禁烟公所出示曉諭從二年正月起凡赴膏店土店購買膏土者均須憑執照發賣即用去年所領之照倘有無照私行出售者以五十倍照罰又令城廂内外各圖地保分赴各土膏店傳諭務必實行乃迄已一月有餘各上膏店並無一家遵行推原其故實緣前次所發執照有未經領到者官塲爲多而蘇城户口煩多一時難以稽察是以各店陽奉陰違若不設法嚴令實行則恐吸煙之人非惟不戒而仍日增不已且官塲私吸亦屬不少云 
[杭垣大火餘聞杭州]  
　　日前藩司前華光巷口大街失慎延燒二小時毁屋七八百間慘斃二命各情形略紀本報兹悉火勢披猖之際有地痞在火塲鄰近搶得皮箱一只肩至後巿街由義弄口該處崗警見其形跡可疑當塲拿獲以箱内沉重立喚銅匠將鎖撥開内貯皮棉細軟衣服若干件及現洋二十元該巡士即在包内取洋一元犒勞銅匠其餘藏入衣袋仍將原箱鎖好人贓一併帶局又某善集水夫在塲帮救並代災户搬運什物警察疑其搶火膽敢拔刀亂砍致傷頭面多處各水龍大動公憤羣赴警道轅伸訴當由楊觀察派員嚴查並撫恤傷費洋四元聞行凶巡士現已革辦云又該處郎正興醬園適將娶媳先一日宴集親友當火勢猛烈之際賓客羣向後門逃逸心慌神亂致將九齡女客焚斃在内全家什物舖設及新娘嫁資概付一炬而初四喜期已届現經氷上人說合貼筵若干金前往女家入贅或云該店主之子郎阿松向不務正舊臘往蘇州誘騙某妓女洋銀若干元潛逃回杭今正該妓追蹤到省屢向該店滋擾昨日已具控警察局尚未提訊而突遭是災悖入悖出天道誠未憒憒也 
[迎賽龍燈之禍端湖北]  
　　旅湖金華人大半藉工藝爲生工藝中尤以鋸匠爲多性情蠻悍並無董事監督約束兹於上月二十六夜迎賽龍燈先至玉皇宮焚香原議共迎三天並在地方官署具結斷不吵閙肇禍不意由玉皇宮焚香畢繼至郡廟沿途看客擁擠跟龍入廟不下千餘人之多以致撞倒老嫗幼孺踐踏幾死其時站崗警察並未顧問當晚各金華人又同室操戈巡警總局左右爲難爰於翌日移請地方官設法當經王吳二大令會銜示禁就此停止詎本地一般地痞反出而迎賽九接布龍並粧扮地戲旋經總局聞悉立即派兵十餘名攔路守候勒止始得遣散 
[查覆荒局委員下落蘇州]  
　　吉林督撫前以拉林荒務分局差遣委員徐銘甲控劉樹槐等强奪地册損壞印照劉樹槐亦控徐銘甲攤派火食苛歛錢財勒贓有據曾發勸業道審究由道查得徐被撤差後已回江蘇江陰原籍咨會蘇撫傳徐解吉去後兹經江陰縣馮大令查得徐銘甲已于去冬聞信逕行啓程赴吉候質有其母徐夏氏具結爲憑當即詳復撫憲查照 
雜著 
[國會借鏡録（醒）（續）]  
　　朕冲齡踐祚。當此時局。何以奉列祖而對萬國。夙夜思維。不勝惶恐。竊考中葉以降。武家專權。爲民父母。而絶不知赤子之情。上下相離。幾如霄壤。今朝政維新。一人不獲其所。皆朕躬之罪。近代文明大開。各國雄飛。獨找國固守舊習。無維新之效。朕恐深居九重。偷一日之安。而忘百年之憂。遂受各國凌侮。以致上辱先聖。下苦億兆。故與百官諸侯。誓於天地神明。約以五事。繼述祖过之鴻業。不問眇躬之艱辛。經略四方。措我國家於泰岱之安。汝有衆毋因陋襲故。胥動浮言。其各善體朕旨。去私見。採公論。以保全神州。朕實有厚望焉。誓約五條。頒示如下。 
　　（一）廣興會議。萬機决於公論。 
（二）上下一心。合布經綸。 
（三）大變國政。使人心不倦。 
（四）破舊來之陋習。基天地之公道。 
（五）求智識於世界。以大振起皇基。 
此大定國是之詔。實爲日本維新中興之基礎。而亦爲創設立憲政體之先聲。殊足爲萬世之則效。而使日本人民服膺不忘者也。 
文苑 
[明太祖流觴曲水圖記]  
　　明太祖有御製流觴曲水圖記一篇。讀古蘭亭流觴曲水圖一卷。俯清流而沸湍。仰茂林而幽靜。亭坐一人下視游鵝。一裀一皮二人露立流側。一授一接。松卜二人一掀髯而向。一凝卷而聽。岩傍一人。神倦而仲身。澗右一人一手舉卷。一手握筆。按膝竹間二人一卷軸已成。一回身以軸而授人。竹下二人年邁屈脊抱膝。棄卷而息。一臨流而探杯。澗北二人。一據膝而向。一以手即地而聽。又竹邊二人。一收卷而捲。一側頸而觀。詩底一人按筆硯整衣冠而坐。其潁川庾藴。過酒覆杯交睫不開。僕者撼之。參軍楊模。隔流而躍。如伶人狀。王獻之攝衣而憇。王肅之將俯流而取觴。司馬虞說。凝軸以言。吕系側身。以手踞地而聽。后綿酩酊握。卷坐寢孔。熾酒後持卷仰觀。劉密袒衣攘臂以取覆杯。王元之王彬之。相揖而搆詞。謝繹搔疥。王徽之舉幅執筆而書。勞怡擊杯鵲下。徐豐之玩鵲遞觴。華耆停杯他視。曹華開卷。王藴之攘臂肆坐。卞迪迎流欲觴。謝禹回顧長松。曹　舒手回顧。華茂袒衣執筆。吕本握筆搔耳。虞谷捧觴而勸。他者。孫嗣掀髯而長歎袁嶠之讚他文。王豐之開卷誦之。首有童子十人。侍立者二。主器者一。擎瓶者二。掬酒者一。發杯者三。受酒者一中有遣滯杯者一末有童子五人捧殽者二呼杯者一縱杯者二。一卷凡六十人。内鳥一隻。其或吟或咏。或醉或眠。或俯或仰。或起或坐。或舞或取。或趨或止。曲盡其態。尤有異焉。皆始於一良工之胸。方有名于筆鋒之下。是可奇也。由斯知晉代之衣冠。人情之風美。有若是耶。故於洪武九年秋七月記。 
去病案此文敍次井井。頗似韓退之畵記。惜畫者爲誰。不可知矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[始創第一真正靛青每桶壹百斤]  
本行開設中國數十餘年自運德國ＢＡＳＦ拔地沙顏科名廠老牌眞正靛青運銷中國各省馳名皆其信用已久較廣靛勝如十倍價亷物美與衆不同色極鮮艷永不變色貴商賜顧認明桶上有愛禮司洋行獅馬老牌爲記庶不致誤總行天津愛禮司洋行分設上海愛禮司洋行寗波美益行 
[（空屋召租）]  
英界老垃圾橋南首厦門路口北德豐里店面數間石庫門數宅租金相宜自來水裝就如欲意者先送房金一月管門人在北德豐里門樓上隨時領看可也德和洋行啓 
[（一瓶斷根）心肝胃氣痛]  
此散不論何種心肝胃氣痛極難忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小半元上海英大馬路晝錦里廣東杏濟堂啓 
[滙通保險公司廣告]  
英國士葛治佑寗火險公司資本金規元四千五百萬兩前由公信洋行經理已三十餘年賠欵迅速久蒙紳商嘉許現歸小行經理倘承惠顧請移玉五馬路本帳房洽接可也總經理英商華田謹啓 
[（吉屋招租）]  
英界後馬路福綏里内有石庫門五幢二廂三平屋三幢三廂三平屋二所又北首山東路紅磚洋式門面樓房四幢一廂一門樓一所如欲租者請至後馬路乾記衖姚慕記帳房面議可也 
[英商巴勒火險公司]  
本行經理北英商火險公司資本銀四十餘萬兩在申開設最先迄今已數十餘年專保房產貨物棧廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○惠顧之意此佈 
[聲明]  
啓者茲有南京路龍泉園路第八十二號門牌德鐘道院房客現在避匿訪尋無着刻因該基有人來租茲將伊生財器具會同伊兄眼同檢點暫儲别室限一禮拜速來取去如逾限不取日後遺失等情與本公司無涉特此佈告靜記公司啓 
[大法捕房諭]  
照得本捕房于西歷一千九百零八年十一月十八號起至一千九百零九年十二月卅一號止所有一切銅錫物件衣服等尙無失主前來認領者限於華二月初一至初十日爲止每日下午二點至四點鐘可至總巡捕房認領過限照例拍賣此諭 
[繩正學堂招生]  
年齡十歲至十八歲地址後馬路盆湯衖東寗波路九十號班次正科二班預科二班蒙學均有缺額學費每一學期廿四元專中專西每一學期十六元膳費半膳每一學期十二元全膳每一學期廿六元 
[英商祥泰洋行告白]  
本行專售英國名廠各式引擎及各竽起重抽水自來水鐵路礦務製糖各項機器材料並各項電力電話電燈電線等機件無不俱全凡　紳商興辦實業者請駕臨上海北京路六號本行機械帳房面議如須現貨以及訂期定購無不格外克已以副雅意謹啓 
[奉揚自强軒靈藥辟毒種子]  
予急於求子奈陽痿精滑每次掃興妻妾交謫無主人之樂後聞上海二馬路中市泰和里口有强軒藥室王製化毒種子妙品氤氲至寳丹並不入口能回精壯陽多男多壽故於種子皆得非常滿意又有女界宜男寳外治玉門寬冷愛情薄弱生育絕望等症皆每合一元每打十元雙料加倍予各購一打男女分用誰知靈驗無比妙不可言小妾現已生子予友周亦典太史本有惡瘡亦用至寳丹全愈及細看仿單始知二藥皆有種子化毒遇瘡不染之功心感無已亟登報鳴謝兼告同病者　前任廣東嘉應州王綬表謹啓 
[新旗昌洋行機器處告白]  
樣子房現設江西路六號 
本行經理各種新式機器如紡織碾米榨油磨麵造紙開礦墾荒抽水挖泥大小火輪全副引擎鍋爐及火車頭客車貨車鐵路材料並自來水一切物件其餘鋸木車鑽刨床各式大小引擎鍋爐及磨電機發動機煤氣引擎發煤氣機以及德律風電燈電汽應用一切另件等具色色俱全均係外洋著名廠家特别製造工精料美玲瓏堅固但以各項機器名目繁多未便盡載倘承仕商賜顧或蒙下詢價目敝行無不竭誠詳細開呈且能繪圖貼說價亦格外克已以廣招徠尙祈　惠臨江西路樣子房内接洽方知言之不謬也　德律風三四八七號 
[痰化咳止]  
僕患咳嗽痰飲之症已有年八屢購市上半夏服之迄無一效苦楚情形罄竹難書今春因公來申聞友人述及望平街大隆藥房化痰止咳半夏餅甚爲靈驗服此得愈者頗不乏人爰購一瓶試之果能名不虚傳尤妙者初服一次咳嗽即止連服六次痰飲掃除凈盡刻已數月未發不啻脫離苦海足見大隆藥房所製各藥實事求是較之徒有虚名者大相逕庭欣感之餘理合志謝浙西王仁基識 
[頌揚世間有此鍊雲大藥房耳聾仙丹]  
家嚴年纔天命恆多疾病自前歲患傷寒愈後耳漸覺重至去年春間竟不聞雷霆之聲矣曾服滬上丹丸亦無效驗天中節舅父純笙鄧公自由旋里述及上海三馬路鍊雲所製耳龔還聰丸神效素著雖多年老症服後皆得全愈乃寄洋五元由郵政局代向該藥房購丸一料自初服之旣望兩耳漸覺清楚比及月杪竟然復原聰明較少年更覺靈通家嚴因思逢人說項總難徧及命將神驗情形登諸報端以告海内同病得所問津秀水學前街嚴命馮思惠啓 
爲司格酒係天下最著名之酒其黑白牌者爲最陳最佳比别牌銷售較廣因人人知之人人愛之且人人樂而購之泰西各國每逢讌會等事皆用此酒英國君主及官紳等皆喜飲之凡席間倘無黑白牌爲司格酒以敬客則此席不能稱爲上等之酒席也江西路念五號嘉泰洋行特白 
[（浴堂召盤）]  
寳善街滿庭坊新發園浴堂爲因各東志圖别業特將全副生財召盤如欲意者請向本園櫃上接洽可也新發園啓 
[華通紙烟公司招盤]  
啓者敝公司有彈絲製烟車兩部烘烟滾筒車兩部鍘烟車兩部磨刀車乙部引擎機器全部爐鍋全具并一切應用器件以及財各物自愿召盤如欲頂盤者請至該公司面看估價可也特此佈告 
[啟新洋灰有限公司廣告]  
啓者本公司係承受唐山洋灰公司老廠另購外洋最新式機器旋窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾寄由德國國家柏林及日本關東都督府上德薛爾惠君各化驗所驗得灰質之細勁力之日增月加凝結之遲速合度超出英國各工程司於西一千九百零七年六月所定之成色單實與外洋最高等之洋灰相伯仲用能信用口廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之缸磚花磚洋灰瓦水溝管砰子土等項無論躉零交易均可本公司總經理處設在天津海大道英租界並在北京奉天大　烟台牛莊青島上海漢口南京鎭江各埠均設有經售處如蒙　賜訂大批値價從亷受貨不悮期限所有洋灰及各種磚瓦等件重量式樣大概用法另刋有華洋文廣告　光顧諸君請向本公司索閱面議一切可也 
[（止血止痛）　玉樹神油]  
本窩玉樹神油專治湯泡火傷刀傷跌打及時行疫症霍亂抽筋絞腸腹痛筯骨酸疼手足麻木風濕脚氣無名腫毒一切雜症將油搽擦立刻全愈大瓶一元小瓶五角另售各種藥酒價亷物美諸君光顧請認上海二馬路畫錦里口廣東壽仙窩啓 
 
 

Page 17

 
 
資政院院章箋釋　一册二角 
此項章程介於議會非議會製度之間較之諮議局章程尤爲創製此書剖釋條文尋繹疑義趣味豐富洵國民必讀之書 
世界新輿圖　一册七元 
此圖參考各國地圖不下數十種較其異同輯成此圖銅版精印顏色鮮明校對精當 
初等小學女子國文敎授法　第三册　三角 
是書前出二册頗承學界許可迭書催促現第三册已出版仍分豫備敎授應用三項按課編輯明顯周密極便敎授之用 
高等小學簡明國文敎科書　第五六册　每册二角 
高鳳謙等編○是書接續本館前編初等小學簡明國文敎科書而成凡國民之道德智識無不完備現已出至第六册 
中學國文讀本　第八册　一角五分 
林紓評選○第一二三四五六七册前已出版此第八册專選六朝文詳加批語指示義法足供模楷 
英文新讀本　卷四軟面一元　卷五硬面一元二角 
美國安迭生者新寗鄺富灼校正○此書取材悉求合於吾國人之性情風俗而尤以振起其國家觀念爲目的其前三卷先已出版 
實用英語階梯　一册　三角五分 
是書專供練習英語之用而悉以文法爲主都爲八節每節分爲若干課每課又分爲若干類一曰會話二曰文法三曰習練 
學堂表簿說明書　一角 
本館特將各種表簿擇要印行以供各學堂之用凡敎務類十四種庶務類十三種衛生類二種共二十九種撰就說明書詳述用法 
國語韋註補正　四册　每部四角 
吳曾祺著○此書採輯諸家之說而折衷於舊說多听訂正間亦獨出已意以發明其義藴此書出而國語無難讀之患矣 
少年叢書第五編　大彼得　一角 
林萬里編○本書前已出（哥崙市）（華盛頓）（訥爾遜）（俾斯麥）四册現更就大彼得一生事蹟編成一册詳加批評挿入圖畫洵爲學生校外必讀之書也 
童話第二集第二編大人國　一角 
孫毓修編○本館前編童話第一集已出九册第二集已出一册名小人國今又出大人國一册設想之奇趣味之妙可稱雙絶 
義俠小說遮那得自伐後八事二册　五角五分 
[附告本館每月朔日刋登]  
新書廣告專載前月出版之書其歷年出版之圖書將及千種另印 
書目提要欲閱者可向本館或分館函索當即寄贈 
[包醫白濁梅瘡]  
誦清堂藥室○包醫毒門○王道妥當○住二馬路石路西○鏡中天照相館東首 
毒門各症市上所售各種丸散甚多往往一無效騐若用輕粉升提害人非淺本堂惟○胡蒓香醫生在申臨診多年遠近信服無論危險重症如久年淋濁以及楊梅結毒透頂落鼻也家所不能醫治者均可包醫包愈出立保單永遠斷根照常生育如有的保可以愈後受謝並非霸藥欺人者可比也　門診四角○包醫面議 
[崔製媧皇補天丹遺精救命無價之寳]  
認明崔氏瓣香廬牌號○若患遺精之症救汉愈早愈妙若至精竭則性命危矣○另製遺精必愈膏按貼命門能攝精不洩每張七角 
人身性命之根原全賴精血故精血充盈則身體强壯氣宇軒昂塞署風濕因之不受若精血虚耗則面黃肌廋腰酸骨痛耳鳴目眩神思倦怠百病叢生現値種族競爭世界吾輩當尙武精神故本廬求得道家修眞固精秘方專治夢遺滑精薄精冷精陰虚陽虚血虚氣虚及交嫌忍精不洩以致精窮不固或少年悞紀手淫以致腎經衰敗或因陽虚多寒或因陰虚多熱或命門火衰心腎不交等症功能塡精鎖髓振弱扶衰補先天之不足培後天之戕伐此係王道正品並非宣淫霸烈可比須連服半料則面色豐潤氣象光昌諸恙悉平陽堅耐戰弄璋之喜操劵可必眞有回天再造之功出神入化之妙近因世風不古每有大言欺人毫無實驗惟本主人有各省治愈謝函裝訂成册以憑披覽每盒洋二元每料五盒收藥本洋八元附近假冐格外小心認明瓣香廬牌號在根德里内方係的眞若悮購僞藥貽害非淺上海盆湯弄絲業會館北山西路寗波路口五開間門面崔氏瓣香廬藥室 
[上洋泰錩興記號新到鐵床藤椅綢被面比衆公道]  
本號開設三茅閣橋北首棋盤街坐東朝西門面便是自運外洋鐵床黃黑籐椅異樣木器物繡花漳絨床椅各色俱全另備西式籐椅千餘隻專門出租如蒙紳商賜顧格外克已以廣招徠　泰錩興記號告白 
 
 

Page 18

 
 
第二張第二版 
譯件 
[日本議會之一面觀（續）（陀）]  
　　十八日午後二時又新會更開代議士會於議院休憩室河野氏報告進步黨交涉顚末松村恒一郎起言曰紅葉館開會時合同中須加入大同派云云者係小川君一人之主張席上諸會員多未提及且甚不願與大同派連合也進步黨旣以此爲言何不再商辦法河野氏曰此事之破議不在大同派之加入與否而在兩黨主張之不同進步黨主與我黨合而不嘉他黨攔入之我則主與各黨聯合而不規規於兩黨之合同也與大同派何與大竹貫一氏曰吾聞諸進步黨者與報告小異進步黨之意不欲與異已者同其行動非有一定之主義綱領存耶河野曰主義綱領云云者遁辭也彼我之分歧點在各黨大合同與兩黨小合同之辨耳言至此會員中有阪本者怫然起立曰又新會欲與大同派相提携余甯死所不忍見也余决意退會嚮與諸君善今後爲諸君之敵亦正難料若翻前議不與大同派合則幸甚不然甯退會小寺謙村松恒一郎等繼之謂各黨聯合之大合同不過空想揆之實事斷難如願與伺人鼻息據以爲政見之某黨相聯合則異日之分裂必能左劵母甯早去之爲愈余積此意已非一日至此則忍無可忍諸君須諒我也西村丹次郎等和之入江武一郎濱田國松藏原惟廓佐佐安五郎鈐木力佐野春五阪本金彌合之共十人連署退會即連袂至紅葉館發起一會曰無名會復至議院訪大石正已氏於休憩室申明來意求入進步黨大石氏遲疑未决謂須與幹部商量再决許否而又新會則從此分裂矣 
　　十九日正午進步黨開代議士會於休憩室由犬養氏報告又新會交涉顚末國井庫氏等起問又新會之所謂大合同者何故覆絶之亦有說乎大石正已曰合同之說原由本黨提議主義所在原欲與又新會合因彼之主義政綱皆與本黨相近似也而又新會之答意則合大同戊申諸派欲成一大合同而置政見於不問恐再召去年之失敗故婉辭覆絶曾與島田氏磋商數四堅以大同派附入爲言知此事必無望也後述無名會員入會事件應請公决衆以此事宜决之常議員會午後一時半散會 
　　又新會各會員中頗有非幹部之所爲者其言曰官僚派（卽政府黨）之跋扈已達極頂若不同心協力共期裁制則民黨之滅亡旦夕間事耳際此時艱斷不能標一已之清譽以遠去爲高須聯合同志砥柱中流庶有豸乎乃由櫻井田川兩氏發起一會講調停之策奔走於無名又新進步三派之間二十日開懇親會於尾張町松本樓來會者約三十餘人席上演說類皆激昂慷慨自吐胸臆並不議及他事然舊情重温頗有三派合同之望 
　　又新會之積習每苦幹部之專横各會員重足側目者久矣此次合同事件之破裂羣起責難勢甚洶洶河野氐早知此著便欲退會以避其鋒二十一日櫻并氐往訪河野微露退會意以相要挾島田三郎復往訪趣早决奪河野曰事已如此夫復何言余退志已决不能强也午後更開會於代議士俱樂部各會員之反抗幹部者愈形激烈島田一人亦無所爲計乃請大竹山口兩幹事出席謀與會員協力去說河野而黨派分歧已不可收拾有主解散者有主調停者其素與大同派通聲氣者力主大合同不肯稍讓紛紛聚訟不知所决後有陸續逃席而去者議以明日午前十時更開正式代議士會遂匆匆散會 
各省籌辦地方自治 
[江蘇（崑新）]  
　　崑新城廂自治職業經遵照籌辦處定期選舉嗣以訴訟未决故未發表刻奉籌辦處批准將犯消極資格者扣除二人以次多數升補現定於初五日舉行互選正副議長並選舉總董董事所有當選姓名開列於下 
俞守先李鵬王仁彦邵汝纘洪長楨李毅杜師愈杜元善錢鎏陳觀瀾（以上甲級當選）唐恩保姜胡鼎王頌文邱樾王瑞虎孫邦俊潘廷棟金墉王兆祺鄭清彦（以上乙級當選） 
[又（華婁）]  
　　初三日華婁城廂自治議事會選舉總董董事名譽董事照章分三次選舉總董錢銘銓選青正陳憲章菊生陪董事吳前楣伯庚名譽董事陳憲章菊生楊兆椿蔭安夏允麔听渠林增鑑錫田 
[又（川沙）]  
　　川沙廳議事會第一届開會議事録 
[二月初二日]  
　　一監督訓詞二籌備城鎭鄉自治公所所長黄炎培報告三籤定議員席次四互選議長副議長（莊以蒞十二票當選爲議長徐經鎔七票當選爲副議長）五公舉自治規約起草員六提議自治公所地方（决議就城内至元善堂設立而以城隍廟西園爲議事會議塲） 
[初三日]  
　　一公决議事會旁聽規則六條二公决董事會選舉細則六條三公决議事會議事規則四十條四公决議員互選議長副議長細則六條五提議總董董事薪水（决議總董薪水每月銀十六元董事每月銀十元兼任他項職務者酌减）六提議文牘庶務員員額 
 
 

Page 19

 
 
及薪水（决議議事會文牘及庶務暫以一人兼充每月薪水銀六元） 
七選舉總董（黄洪培十四票爲正艾文煜十一票爲陪按照董事會選舉細則第四條俟總董遴定後即以其正陪二名中之一名爲董事呈請地方官核准任用）八選舉名譽董事（陸文信十票陸炳鱗八票孫鷗八票用决選法再選得勞文勳十二票各當選 
本埠新聞 
[軍台廢員訴寃]  
　　前浦東總巡花翎同知銜候補知縣謝鈞因庇匪營私吞没罰欵被前江督端制軍奏准革職發往軍台効力贖罪在案乃該革員到台日久忽於日昨專丁赴蘇以被參冤抑等情具禀伸訴並求奏請開復原官不識各大憲若何應付也 
[黄浦江中之怪劇]  
　　滬北四馬路源昌洋貨店夥劉順林由鎭江乘坐大阪公司之大利丸輪船於昨日午後抵滬時有江北帮划子船户周小老海卽曾小老海招接擺渡劉將行李什物交周搬去迨由輪船跨上划船時見有甲乙二人先已在船劉認是渡客不以爲異詎划至中流延不傍岸旋復盪至大船擋内由該二人向劉借洋五元否則須將皮掛脫下如若聲喊定即推入浦中劉因孤掌難鳴不與計較任將衣包兩個携去旋有吳徐氏之划船行過劉始將餘物雇吳船渡至久大碼頭登岸即赴工程局禀控當由裁判員傳到吳徐氏詰明情形立飭管帮張二拘周到局詳細研訊周供劉雇小的之船載送行李同船尚有二人一名阿四一則不知姓名該二人俱在浦東碼頭爲野鷄扛夫伊等恃强勒詐小的確係目覩惟因伊等素性野蠻不敢聲喊尚求鑒諒判飭探帶至浦東二路一區禀請汪正巡官加派幹役補拏該二人到案研究周之划船交管帮着管劉着退去候示 
[處置妓女遺産之批詞]  
　　滬道蔡觀察批公共公廨寶讞員禀云據禀已悉查中國律例固有所生子爲嫁母出母持服定制却無享受遺産明文有事應由官準情酌斷廨判妓女花奇玉身後財産歸其子楊溢華其弟胡梅溪其婢春香分受及酌提充公用意尚屬持平惟間有未合者楊潤之父子籍隷西洋耳按西籍男子祇准有一妻無所謂妾設於正妻外復有第三婦者作苟合論爲西國法律所不認况花奇玉早經離異卽已復歸中國户籍國際主權所在無論花妓有無遺囑萬不容異邦人民爭受我國婦女遺産之理所有擬給楊溢華一分産業應一併提歸公用方爲允當其餘仍照原判勿庸更議仰即遵照復訊妥辦具報母稍違延切切此繳 
[縣令研訊妬姦釀命案]  
　　公共公廨函解妬姦釀命之男婦到縣經田大令訊究李錢氏供開小客棧歇夥沈阿大向婦人借洋三元不遂於正月初三夜將婦人戳傷一刀逃逸初七夜沈又來棧行凶寓客施金標帮同攔阻被沈戳死婦人並不與二人有私求鑒沈供與錢氏妍合二年不取工錢上年錢氏與施有染時將小的凶毆歲杪復被逐出小的因有新棉袍一件被施穿著向索不還以致小的不克質洋回籍向之理論施竟出刀亂戳小的情極奪刀還戳事實有之大令喝責三百板始認出錢七十文買一小刀將施戳斃判沈釘鐐與錢氏分别還押候再訊究 
[謀殺親夫案六誌]  
　　划船婦陳石氏之孫和尚被未婚妻之姘夫灌醉謀斃迭紀本報昨日由縣復訊姦夫朱阿六諉稱陳和尚自被船繩絆足以致落水大令喝責二百板鞭背五十下跪鏈時許朱仍狡滑如前又訊見証陸金寳供三人同吃夜飯復一同回船其時朱阿六陳和尚在前小的在後見朱將陳掮在肩上陳即倒墜頭撞護船木上陳喊阿娘一聲即已落水朱囑小的不許聲張小的懼亦被害不敢聲喊大令又向陳盤詰良久遂供與陳之未婚妻石氏私通是夜酒醉將陳擠落浦中身死求恩超豁判仍分别押候再訊 
[待質所幾成大烟館]  
　　本縣田大令昨至待質所察看見所内上下兩號押犯大都開燈吸烟吞雲吐霧無異烟館大令大爲震怒即傳管所家丁嚴加申斥烟具一併搜出銷燬 
[資遣難民回籍]  
　　滬道蔡觀察批難民周相成等禀云准由本道給資發縣代購半價船票遣送漢口回籍仰上海縣查明人數遵照妥速辦理所需票價若干具領呈候核放發回湖北沔陽州護照一紙並卽查收轉給 
城内 
[深夜攔輿]  
　　前晚二鼓時滬道蔡觀察乘輿返轅行經東城脚突有湖南人余某將輿攔住喊稱妻子被某姓强行姦佔反被毆打求請伸冤觀察諭飭護勇將余帶回道轅聽候發落 
[赴省緝盜]  
　　曹家波某姓家近被盜匪搶去衣飾銀洋各贓約值洋數千元盜匪得贓之後均各下船向蘇州河逃遁刻被捕頭徐文查知遂即帶同幹夥往蘇訪緝 
[照磨得差]  
　　滬道蔡觀察昨日札委候補府照磨朱炳辰管理公人公廨押所差朱參軍即至道署禀謝 
[尋獲學徒]  
　　通州人李聚元前日將盛振興扭至一路巡局禀稱小的通州人向開剃頭店前年領陳小金爲學徒去年四月間忽然逃逸不知去向前日有人關切因此來滬在城内太平街盛振興所開之紙牌店内尋見向領不放扭案請究盛供學徒陳小金由姜金藏所薦吳金元作保當時付洋五元托吳代買衣服求鑒吳金元供取洋買衣是實惟不知私逃訊之陳小金姜金茂供詞相同判着李聚元交還洋五元給盛收領學徒陳小金飭李領回完案 
[小孩迷路]  
　　巡查巡長左榮熙查至大東門内見有迷路小孩在途啼哭帶回一路巡局由游正巡官訊問旋有鄭振英投案禀稱該孩係小的之子名阿翠年祇五歲求請給領巡官察係無訛諭鄭具結領回 
[游勇爲賊]  
　　淞滬巡防四營拘送竊賊賓初咸及所竊某鄉人家之銅杓到縣審訊賓供當勇被革因貧犯竊判押改過局一年 
[是誰之過]  
　　工程局函送看守封閉元源莊之瞿咸全王小寳到縣訊究莊主沈上之遣丁沈榮投案請追失竊錫事件各物瞿供元源莊上年倒閉發封故差薛桂派小的等在莊看守除夕啓封所有各物點交莊主無錯由莊主自雇小的仍舊看守正月初二又令小的添雇王小寳帮同看管小的時到宅内煮飯十七日始知失物不知何時被竊訊之王亦推爲不知判各交差候再訊究 
南巿 
[私佔公路]  
　　城内西馬橋凌秋濤家所造房屋佔礙公路被總工程局路政處查知因飭九舖地甲傳知赶緊拆除又查得該處附近王姓之坑厠及包姓所結竹笆亦俱佔及 
 
 

Page 20

 
 
公路昨又諭飭該地甲一體傳諭限令拆除 
[失火即熄]  
　　昨日午前十六舖楊家渡弄内慮長林之成衣店因吸烟遺火幾釀燎原之禍幸由隣居帮同撲救不致蔓延 
[匪黨横行]  
　　昨有高郵女子李阿狗懷抱小孩在泉漳會館塲閑玩被匪將孩帽銀練剪去交由其黨吳阿福接贓而逸旋將張阿根一名追獲送至工程局訊實判戒責二百下押一月 
[追還貨欵]  
　　李泰興繩索店主李秋濤昨將東溝同業人顧海榮扭至工程局控被積欠貨洋八十元由陳副裁判訊供屬實命將在顧身畔抄出之洋十一元交李具領判顧交保餘洋先還一半限至端半節還清 
閘北 
[必非好人]  
　　三路五區解送形迹可疑之周春和姚宗懷吳阿四吳阿春梅根濤錢福　等六名至巡警總局審訊孫裁判以周身藏利刄顯非善類諭飭押候查辦姚等交保開釋 
[限令交人]  
　　陳喜在邢家木橋租賃房屋開設煮熬土渣棧由巡士將其夥亷慶三解送總局昨日提訊判亷交保赶緊將陳交案再行訊究 
[自相矛盾]  
　　奚國順前日將蔡陸氏扭至四路一區控被誘拐伊女阿二請爲究辦昨經董正巡官研訊氏供領女出外並非圖拐判女交奚領回氏戒責一百下交保開釋 
[婦人無賴]  
　　王慶生扭妻季氏至四路一區控氏私嫁於張阿保請爲究辦氏母季沈氏亦控其女與張串賣伊媳劉氏經黄正巡官提訊張與季氏均狡賴不認判氏掌頰一百下一併押候查明核辦 
英租界 
[咎有應得]  
　　廣東婦人談吳氏與夫談煥章及夫弟談顯章在南京路駐足閑談被老閘捕房三千零二十二華捕誣指雉妓拉客已誌前報兹經捕房查明該華捕實屬鹵莽咎有應得遂即報告張正巡官降級示儆並至談姓家道歉亦可見捕房辦事之毫無偏袒矣 
[鴇婦鎗花]  
　　百花里鴇婦葉駱氏因與其姊莊駱氏串販人口並容留幼女秀蘭由探一併查獲解奉公堂分别收押在案昨日復訊該鴇串令老婦張陸氏冒認秀蘭爲孫女投案朦領並延律師侯魯公上堂聲稱葉駱氏向住安康里係屬良婦並不開設妓院應請察核中西官以葉鴇尚有串販王吳氏之女翠娥及外孫女愛寳一案迄未訊結判秀蘭暫留濟良所葉鴇與張陸氏一併押候禮拜三再訊核辦 
[狎客義務]  
　　雉妓王老六鴇婦張老六被老閘捕房七百六十九號華捕指爲拉客曾經傳至公堂訊供不認諭候查辦在案昨日復訊該妓倩狎客陸惟山周醫生等上堂証明該捕誣指情形判即將案註銷 
[賣良爲娼]  
　　李銀泉控張福順誘拐其妻陳氏至杭州押入拱宸橋某妓院内化名陳月霞爲娼一案前日由探赴杭將陳氏移提來滬昨晨解廨訊實判張押西牢二年期滿逐出租界陳氏交其夫領回 
[與人何尤]  
　　老閘捕房五百六十九號暗差華捕劉榮根控二房東土陳氏與其妻弟施子洪誘匿其妻施氏一案昨由捕房將王陳氏傳至公堂請究氏供劉捕姘識雉妓與妻不睦施氏因自行逃至南巿陸家石橋南堍　弟所開之永豐泰蔴袋店内與婦人無干求察劉捕供稱施氏已屢次私逃請爲嚴究判王陳氏交原保候移提劉妻到案再訊 
[凌虐婢女]  
　　粤女大根前日在山西路徘徊啜泣由捕查見送至公廨昨經官媒帶案請訊女供在虹口武昌路同德里對面某粤人家爲婢因時遭主人虐待是以逃出求恩作主判送棲流所留養候核 
[我馬瘏矣]  
　　馬夫王阿寳違章將病馬駕車由捕傳至公堂罰洋五元充公馬送醫院醫治 
[屢違烟禁]  
　　楊阿二在楊樹浦賃屋私賣洋烟被捕查獲昨解公堂訊得楊屢次違章私售判罰洋十五元充公如無力繳洋改押兩禮拜烟具銷燬 
[定貨欠銀]  
　　德商克魯森洋行控包榮生定貨虧銀一案昨由差探將包提至公堂押候訂期會訊 
[私用銀錢]  
　　馬會平控張元生私用銀兩一案昨由包探將張傳至公廨過堂候訊 
[因賭起釁]  
　　張阿福控被陳阿二月刀戳傷一案昨經公堂訊係因賭起釁判陳收押五天 
[學徒走失]  
　　迷路小孩唐小寶昨由捕房送廨據供在唐家弄唐春山木作内習業判候派差送交其師具領 
[遞解老賊]  
　　過犯汪小林復來租界竊取李阿大家衣物由探拘解公堂請究中西官姑念汪已年老從寛免押遞解安徽原籍 
[尚有同黨]  
　　美最時洋行控王阿二竊取外國紗六疋值洋六百元銷贓於胡但順等情由探將二人查獲昨解公堂訊得尚有同黨逃匿浦東判一併押候移提人証再訊 
[曾否竊取]  
　　湯寅生控楊俊泉竊洋一千八百五十元一案昨由捕房將楊解廨復訊仍無確供判押候禮拜三再訊 
[過犯復來]  
　　過犯吳金壽陸巧琴均逐出復來由探一併查獲昨解公堂訊明判吳押西牢半年陸押三月期滿仍一併逐出租界 
[串竊洋元]  
　　金龍生偕見証徐連生控侯瑞生夏良甫串竊大洋十九元小洋九十二角昨由捕房解廨請究侯夏均不承認中西官以夏係過犯判與侯一併押候查明再訊 
[搶匪收押]  
　　張高榮搶取曹成全緞帽被捕追獲昨解公堂訊實判押三禮拜示儆 
美租界 
[吸烟兆禍]  
　　昨日上干十一句三刻　茂海路五百十五號江北小工某甲家擱樓上因吸烟遺火致釀回祿燬去平屋一間 
[印人追租]  
　　某印人昨扭粤人陳玉田至捕房控陳積欠房租捕頭諭飭該印人赴廨控追 
[醉漢毆捕]  
　　某西人昨在海甯路一帶乘醉滋閙四十九號西捕阻止不服反遭毆打旋即拘送捕房押候究辦 
[因何被毆]  
　　住居伯頓路六百九十三號之李阿能昨至捕房控被張貴榮兇毆受傷捕頭飭李退去候查 
[故態復萌]  
　　過犯陳得發昨至海甯路廣東戲園内圖竊由探拘入捕房押候解廨訊辦 
[包探獲賊]  
　　王阿虎昨竊某木作之木料由探查獲拘入捕房押候解廨訊辦 
法租界 
[亷恥何存]  
　　葉子林昨至公廨訴稱商人前次出門後被尹茂康即殷西林將妻姦佔賃屋同居迨後回申偵知阻令斷絶尹硬欲償還房金商人因不欲钦事遂自寫十六元之票據一紙給尹領去詎仍藉斷絲連時與商人之妻陳阿寳約往茶館啜茗前日又至同發客棧内續舊因此報捕將棧主洪連生一併獲案請爲究辦質之尹供葉欠小的欵項向索被誣葉妻陳阿寳供子林並非丈夫前日因事邀同至棧甫經坐定葉即喚捕到來指姦誣控計圖索詐棧主洪連生供三人一同來棧稱是夫婦餘不知情聶司馬以葉等事涉噯昧一併斥退不理 
[提究姘夫]  
　　陳洪生偕同妻母曾王氏投廨控稱妻子出外帮傭夜間住宿母處現在人忽不見訪知與卜金臣姘識曾王氏亦曾知情求請根追判各退去候提卜金臣再訊 
[傭婦捲逃]  
　　夏杜氏投廨控稱前雇某氏婦爲傭一日有事出外該傭頓起不良將房中所儲之金戒兩枚及皮袄等物蓆捲逃逸至今查訪無蹤故將薦頭朱祝氏扭捕送究朱稱該傭婦係由同福客棧主擔保判朱交保限七天交人 
[偷竊橡皮]  
　　潘少卿向福安公司租賃橡皮東洋車一輛前日將車停放門口被張永福竊去橡皮一套潘即訴知該公司管車人施文卿報捕拘獲昨解公廨訊究張認竊不諱判押捕房一月 
[償還當本]  
　　王雙喜行竊陸少卿　被兩條皮掛一件質洋十三元報經包探緝獲解廨訊究判枷號一月押半年着陸償還當本將贓領去 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[督辦鹽政處會奏督辦鹽政酌擬章程摺（續）]  
　　第三章鹽官職務第十條運司鹽道專管所轄區城内産鹽運鹽銷鹽以及督徵課項經管庫欵各項事宜並節制所屬鹽務官吏第十一條運司鹽道及經管鹽務之各總局所管各項事宜凡向應詳報鹽政衙門者均應詳請督辦鹽政大臣核辦仍一面詳明該省督撫查核第十二條運司鹽道及經管鹽務之各總局應將該管範圍内一切利弊應行改革事宜隨時考查擬具辦法詳候督辦鹽政大臣核辦其該處鹽務産銷情形及所辦各事成績應按年編訂報告書詳送督辦鹽政大臣查核第十三條運司鹽道及經管鹽務之各總局應將該處産鹽銷鹽數目及課釐加價等項數目分别編造表册按月詳送督辦鹽政大臣查核第十四條各塲官應隨時巡視塲竈池井攷查産鹽清形按旬申報該管官查核第十五條各塲官及各關卡局所應將産鹽銷鹽各數目及課釐加價數目按旬申報該管官查核第十六條未設鹽務專官省分應由該地方官將兼管鹽務事宜遵照本章程第十二條第十三條第十四條第十五條辦理第十七條運司鹽道及經管鹽務之各總局應擬訂辦事章程詳候督辦鹽政大臣批示遵辦 
　　第四章任用官吏第十八條運司鹽道由督辦鹽政大臣遴選京外合格人員出具切實考語豫行保荐請交軍機處存記如遇有缺出開單請旨簡放各省督撫得遴選此項合格人員咨商督辦鹽政大臣核准彚案預保其新簡運司鹽道未經到任或本任運司鹽道調署他缺應行派員署理者由督辦鹽政大臣會同該省督撫奏明派署第十九條運司鹽道須有左列資格之一方爲合格一諳悉鹽務通曉治體者一辦理鹽務著有成績者第二十條各關棧局所總辦由督辦鹽政大臣遴選京外合格人員分别奏咨派充其任用資格照第十九條辦理各省督撫得遴選此項合格人員咨商督辦鹽政大臣酌量委派第二十一條運司鹽道以下分發到省各項班次人員由該管之司鹽道將銜名履歷詳送督辦鹽政大臣曁該省督撫查核並加具切實考語擇尤預保遇有缺出由督辦鹽政大臣分别奏咨酌量補用其委署委差各員得由該管官遴派詳候督辦鹽政大臣核准仍報明該省督撫查核第二十二條運司鹽道以下各官其任用資格如左一辦理鹽務才優守潔者一精力强壯辦事勤敏者 
　　第五章各官考成第二十二條凡例定鹽務各官産鹽銷引征課等項考成均照舊辦理由該管運司鹽道詳報督辦鹽政大臣核明咨部第二十四條凡運司鹽道年終密考應由該省督撫先期密咨督辦鹽政大臣核定由督辦鹽政大臣會該督無銜具奏運司鹽道大計及鹽務各官大計甄别應舉應劾由該省督撫咨明督辦鹽政大臣核定由督辦鹽政大臣會該督撫銜具奏第二十五條凡行鹽省分各州縣遇有關係鹽務事項應禀承運司鹽道切實辦理每年年終由運司鹽道分别功過出具考語詳報督辦鹽政大臣及該管督撫查核辦理如該州縣有勒索欺飾玩誤等弊即由運司鹽道隨時據實禀揭詳請督辦鹽政大臣及該管督撫嚴行參處 
　　第六章各官交代第二十六條運司鹽道並以下鹽務各衙門局所及以地方官兼管鹽務者遇有更替均應造具詳細交代册結詳報督辦鹽政大臣核明咨部並照造兩分一由督辦鹽政大臣存案一由該省督撫查核其地方官兼管鹽務交代向係歸入地丁案内併報者應將此項鹽務另册詳報督辦鹽政大臣查核咨部並照造兩分一由督辦鹽政大臣存案一由該省督撫查核 
　　第七章各項奏銷第二十七條凡例定各項奏銷及其造報期限均照舊辦理應由運司鹽道等造具清册詳由督辦鹽政大臣核明加具印文送度支部查核並照造兩分一由督辦鹽政大臣存案一由該省督撫查核其奏銷摺件按本章程第六條辦理 
　　第八章撥解欵項第二十八條各省鹽務無論新舊正雜一切欵項應由運司鹽道及經管鹽務之各總局詳請督辦鹽政大臣核明咨報度支部候撥外省不得擅動其各省動支鹽務欵項先經奏咨核准有案者得由運司鹽道及經管鹽務之各總局詳請督辦鹽政大臣核明照舊撥解仍咨報度支部查核各省鹽務向係捐助地方義舉等欵應由運司鹽道及經管鹽務之各總局報明督辦鹽政大臣查核第二十九條在外官公費未經核定以前所有各衙門鹽務規費仍由運司鹽道及經管鹽務之總局詳明督辦鹽政大臣酌量辦理 
　　第九章附則第三十條督辦鹽政大臣應於京師設立督辦鹽政處遴派人員分廳治事其詳細章程另行擬訂奏明辦理第三十一條運司鹽道及經管鹽務之各總局遇有公事應行報明督辦鹽政大臣及請示核辦者均得逕行詳禀其各局公事向由運司鹽道核轉者仍照舊辦理第三十二條運司鹽道及經管鹽務之各總局遇有應行報部事件均詳由督辦鹽政大臣核明轉咨第三十三條各省鹽務官制如有應行更改之處由督辦鹽政大臣酌量情形奏明請旨辦理第三十四條本章程如有應行更改之處由督辦鹽政大臣隨時奏明請旨辦理第三十五條凡關於鹽務事宜有爲本章程所未載者均仍照舊辦理 
[又奏議覆奏銷事件應否廻避判稿請旨片]  
　　再臣部例載到部報銷錢糧事件如原報衙門即係在部堂官兼理者由部議覆時該堂官廻避劃稿等語現在臣載澤奉命督辦鹽政所有各省鹽務奏銷均應由運司鹽道等造册詳由臣處核明奏咨是原報衙門即係臣載澤兼理其由臣議覆之時查照例文臣載澤自應廻避判稿惟臣部具奏事件向以尚書領銜衙務奏銷關緊重要嗣後議覆此項銷案臣載澤應否照例廻避之處理合聲明請旨定奪謹附片具陳伏乞聖鑒謹奏宣統二年正月十六日奉旨毋庸廻避欽此 
專件 
[浙江藩司擬籌辦全省地圖節略]  
 
 

Page 27

 
 
[第一籌辦大旨]  
　　按此項地圖係奉大部奏定辦理如照以下規定可爲興辦一切新政必不可緩之舉其性質原爲政治地圖故與軍用地圖有别而辦法亦異至其成功之速省欵之鉅亦較軍用地圖不止倍蓰圖成以後凡關於全省自治警務學務實業交通等要政旣可藉資利用而於將來測繪軍用地圖時亦可爲參考之底木 
[第二繪圖方法]  
辦理此項地圖如專從實地測量著手則曠日持久縻費甚多而所繪亦未必十分詳確故不如就舊有之全省地圖放大縮小作爲底本然後參用實地測量法就該底本中添註改正庶幾成功旣速而易求詳確去年直隷測繪全省地圖即用此法現已報竣查浙江前印之全省輿圖水陸道里記其州縣地圖可以取作底本兹擬將該圖放大比例作二十萬分之一繪成白描地圖先印刷若干分然後選派測繪人員各攜該圖分赴各廳州縣查勘測繪如法添註更正必能收事半功倍之效 
[第三籌辦期間]  
　　籌辦期間應自三月開辦四月間繪成底本印刷若干分五月初分派人員每廳州縣選派二人持圖親測限七月交齊八月初彚輯校定合繪全圖一面印刷至十二月底大約全省合幅總圖及一覽圖荒地圖可以印齊 
[第四養成人才]  
查省城高等巡警學堂速成班去冬畢業者約二百餘人曾兼習測繪其程度已有可觀現尚有三個月研究時間如藉用此項人才就其研究之期再加以測繪應用之學以補其不足并使實地練習期滿以後擇尤選派俾分任此事可省專門造就之繁又能節省經費且此項警務學生畢業以後原不能一時派出今以之辦理之事旣可免投閒置散又能增長學識而全省地圖即藉以成功實爲一舉兩得 
[第五設立局所]  
　　辦理此事端緒紛繁必須設立局所方有統一機關其局中部位應分三種如左甲繪圖所專任繪圖之事乙編纂所專任編纂圖說之事丙印刷所專任印刷裝訂之事 
[第六選派人員]  
　　此等局所原非常設則所用人員當作臨時選派以節經費今以職務必不可少計之應需人員如左一管理員其名稱額數臨時再定專任總理局中一切事務督率各項人員分任其職一駐局測繪員開辦之初暫定六員七月以後事務旣繁再增設八員此項人員常川駐局專任辦理地圖底本及合繪全圖并兼辦編纂圖說之事一分出測繪員每廳州縣各派二員由五月初起至七月底止計每處實測三個月可以完竣七十八廳州縣共需一百五十六員此項人員專任攜帶紙本實地測繪并調查圖說資料之事一編纂員設專員四員餘以駐局測繪員兼充此項人員專任編纂圖說事并辦理文牘一書記員暫設六員臨時添設專任填寫圖中文字并繕寫圖說及各項文件事一會計員設一員專任經理局中經費存置應用器具并管理公役等事其庶務員則以駐局測繪員兼充辦理採買各項器具紙張等事一工匠暫設八人七月再增設八人專任印刷裝訂圖表等事一公役暫設四人以應指揮之事七月以後事務較繁再酌量增添（未完） 
小說 
[官塲小說玉樹花（二十九）]  
　　第八回　迷離撲朔一箭雙雕　倒鳳顚鸞左資右挹 
　　又聽得那以前說話的人。笑着駡道。你這個東西眞是個逆種。好容易安靜了兩三天。没有敎訓你今天又來招我生氣。你把我老人家這般取笑難道不怕天打雷劈的麽。幾句話說得衆人哈哈大笑。許多人的聲音。七張八嘴的混在一起。聽不出說些什麽來。胡甲生起先聽得他們說到他自已身上。便立定了脚。把耳采貼在沿街的墻上。仔仔細細的靜聽。那門房的墻。原是臨街的。聽得十分清楚。只把個胡甲生氣得遍體酥麻。渾身發抖。心上又慚愧。又懊悔。又氣忿說不出來的酸酣苦辣。一齊攢上心來直聽到這個時候。大家混閙起來。又夾着許多人的笑聲。聽不清楚。又聽得有幾個家人。在裡面說說笑笑的。直走出來。胡大令恐怕被他們看見。連忙轉身便走。一路走着。還是氣冲冲的。一直走到房内。想着方才那班家人俏皮他的話兒不覺心頭怒發。暗想我也是個清白出身。爲什麽一時失計。做出這樣的事情來。想了一回。究竟胡大令是個男子有些丈夫氣概。不甘受辱。想要立刻把吕太守委的這幾個差使辭掉了情願没有差使。在家餓死。想到這裡。又轉一個念頭道。如今事已如此已經跳在渾水河裡。一萬世也洗不清的了。像如今這般的世界。那一個是有品行愛聲名的。我出來做官。原不過想弄幾個錢就是了。又何必這樣的認眞。聲名和品行的兩件事兒。是不能當錢用的。想着。便又將就過去。一回兒又想起方才的事來。那愛廉恥的心腸和愛名利的思想。在心中方寸之地交戰起來。交戰了一回。畢竟廉恥的心腸戰不過名利的思想殺得大敗而逃。胡大令心中暗想。他們雖把我這般取笑却究竟當面不敢這樣放肆。我只要當作不知道。不聽見就是了。胡大令定了這個主意。漸漸的老辣起來。到了後來不但不怕他們在背後俏皮。就是當面取笑。他也只作不聞不見。衆人倒也無可如何。過不多時。吕太守的過班加銜奬案部覆回來了。就換起二品頂戴來。吕觀察更覺得意。就是他手下的那班人物。也都一個個手舞足蹈。高興非常。 
國外新聞 
 
 

Page 28

 
 
[坎拿大海軍議案已决]  
　　初二日倫敦電云奥太桦電稱坎拿大興造軍艦議案經下議院討論數星期之久現已第二次宣讀贊成反對黨首領巴登君提議請貢奪雷諾脫式戰艦二艘於英國海軍及將坎政府海軍政策宣告國民贊成其議者七十四人反對者一百二十九人 
[美國巨商受窘]  
　　初二日倫敦電云美國棉花壟斷家裴登君近赴孟哲斯脫滙兌會公幹爲讐者閧出裴君無奈乃避入某店由警察保護始得乘車逃脫 
[英國堤决肇禍]  
　　初二日倫敦電云英國維爾斯郡郎達河之堤壩猝然决口衝毁某鎭房屋多椽並斃人六名 
[英國擬築海軍油地]  
　　初二日倫敦電云聞英政府將在乾塞姆對面米特威河濱興築油料屯積所以備各軍艦需用 
[德國國會近事]  
　　初二日倫敦電云德國中央保守黨商定之選舉權議案雖經普魯士國會左黨議員全體反對卒經議員多數採納該議案係維持間接選舉法及於豫選議員時創行秘密投票之法云 
[德相擬赴意京]  
　　初一日柏靈電云德相擬在羅馬消度復活節並定期於西三月二十二號覲見意皇 
[巴爾幹之和平氣象]  
　　初一日柏靈電云土政府宣稱西維亞外務部大臣游土之後土西兩國已在豫備締結商約事宜仍擬維持政治現局西維亞並不欲與俄國或巴爾幹他國聯盟云初二日柏靈電云土爾其已有公文照覆布政府謂布君於西五月間來游土京土國自當盡禮歡迎云 
[赴美俄工求回故國]  
　　大阪朝日新聞載舊金山消息云近有俄國工人四百名由夏威夷移民局送至舊金山命充種植甘蔗工役該工等因工資過微不願從命現已公禀駐美俄使請設法遣送回國（以上譯字林報） 
[滬甯火車開行時刻表]  
[滬杭火車開行時刻表]  
 
 
 

Page 29

 
 
   
 
 

Page 30

 
 
[敬揚仁風]  
諫壁焦樂山翁經捐助賑英洋一千元阜寗東北鄉八灘鎭勸募賑災經理人程云三季龍伸王以昭季龍圖楊國藩謹啓 
[好立克麥精牛乳最補飲料無上食品]  
經理處上海仁記路二號文達羅洋行 
本公司所製之麥精牛乳久已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
[上海鞏華製革廠經理嚴月波敬告同胞續招股份啓]  
竊以中國皮革出產富饒每年生貨運出千數百萬製熟又復運入行銷軍警商學各界爲數日增利原外溢固不待言惟以極大之中國不能製造固有之物產尙須仰給於人未免貽請近年朝廷勸辦實業講求練兵迭見明詔力圖富强凡在商民果能各任一事實力舉辦亦足有裨時局此良沛創辦製革廠之緣起也查革廠在中國爲初創在商業爲最新如購機建廠選料練工研究藥品顏色參考模型附屬等事無熟手可問無陳迹可循頭緒紛紜次第經畫自光緒三十二年秋由東洋回滬甫議開辦今届四年其間締造繁難籌辦困苦文牘紛繁銷行穿礙事無巨細辦理責在一身加以蜚詞橫議紛至沓來更多棘手良沛獨力支持一無依賴不慮名利兩夫惟患效果不彰致令中國公司大局商業前途由良沛一人而阻塞是以矢志堅持愈難愈辦旁觀非笑藉作箴規此辦廠之大略情形與實在宗旨也革廠資本極重至少七八十萬元方可周轉試辦之始原擬先集股洋三十萬元良沛任其半招股一半奈往年製革風氣未開僅集得五萬數千元其時廠事未有眉目遂决計停止招股先由長沛獨任其難俟辦有實效左劵可操再行布告同胞以求　擎共舉蓋未成與已成不同有效與無效又不同必確有十分把握始可以言擴充始足以徵信用興辦一事首重預算先位於不敗之地乃可到有餘之時以目下革廠論雖辦事　度未能完備有待布置改良之處尙多惟所可恃者廠有二端一曰貨品精亷上年南洋大臣考驗後咨送各項造件赴陸軍部農工商部考驗又呈請民政部學部將警學各界用品考驗均經批稱貨精價亷製造合用在案農工商部派員調查陸軍部派軍需司專員到廠確切查明逐一比較業蒙兩部通咨各省督撫將軍都統各憲一律購銷有案此可恃者一也一曰銷路暢通如禁衛軍近幾督練處及直𨽻江寗江北江蘇安徽雲貴廣東等均經購用大宗無不豓稱切實可靠足抵外貨自三十四年五月發行至去歲底計二十月銷數五十餘萬元皆在陸軍部農工商部未咨以前上年冬間兩部通行後各省批准並派員來廠查驗者已有數處蓋旣爲國家認可之廠由公家提倡去路銷信自可倍蓰此可恃者二也本年亟應放手推廣添造工廠房屋置辦製靴機器多練工匠加製熟貨此外藥品顏色物料附屬一切應增之數尙多通盤籌畫須招集五十萬元以十萬元爲優先股按十二萬攤派餘利儘舊股東認入不足者歸新股東以十萬元爲特别股惟陸軍海軍及警界中人得入此股除與優先股一律攤派餘利外凡持有此項股份向公司採購個人用件者按照定價减收五釐東西各國無論何項商民對於軍隊異常優待所以爲强國計革廠尤於軍界有極大關係更宜聯絡一氣惟拾萬元爲數有限恐不敷各鎭協認入尙有尋常股三十萬元俟開招後酌量來數多寡再行如增以期普及自二月初一起開招七月底截止每股十元一次收足周年官利八厘每年三月付息不收洋股其餘各項章程按公司定例辦理另刋有總帳略預算表及各部各督撫批剳以備舊股東與入定新股諸公索閱遠埠本埠願附股者儘二三月先行掛號開明籍貫股數及詳細住址函寄上海新閘池浜橋北本廠賬房爲荷伏念良沛以書生經營大業平時與富商旣少聯絡且家非素封力如棉薄數年來竭力担任除實收原集股洋念萬元外設法押借活欵以作行本極多時將至二十萬元以後墊本更重斷非獨本所能舉辦良沛力量不足無庸諱言富世明達之士亦不至以此見笑招股原因蓋由於此往年不言廣集股份者不敢以他人血本供我嘗試也直待今日處處著實不類空談以前之官利一日未缺後以之餘利轉瞬可期算定如何結果始敢詳細宣布總期挾資而來者不慮以有用金錢擲諸消耗之地庶此心可以自安足以對人而無憾良沛先世循吏公諱作霖以義聲聞大下遺訓有言立身行世當辨明義利分清公私之界限不才緬懷家敎津已務嚴即籌辦此廠四載非但車馬飲食私用不支雖爲廠辦案籌銷往來酬酢一切用欵皆未開報誠以公司經費省一分而後股東利益多一分願損一已之私財以成一種之公益此則區區之心可以大白於人者也良沛財力固不足而才力又不勝爲山九仞亟願同志助成海内熱心諸君子不乏知音必有俯念已成之局以革廠關於事需商業急起投資出而任事大助一臂之力俾可底於完全者謹陳顚末伏惟公鑒 
[上洋新開恆大綢布染坊廣告先行交易擇吉開張]  
本坊開設英租界三洋涇橋北塊本主人爲改良染色起見不惜工本精選上等靛料延聘著名藝師專染綢緞紗羅冬夏布疋以及各種時式印花無不精惜求精力圖進步至于資料之眞確工作之精當成色之鮮艷與耐久尤具特色實有様様皆精色色俱備之妙凡蒙　仕商賜顧紅票照實價八折以副雅意　　　本主人謹識 
[新開楊萬興土棧]  
本號開設英大馬路左首望平街口坐西朝東石庫門面自運大小洋藥各種川西雲土零躉照箱批發精　清陳公烟比衆公道已于元月十三日先行交易諸公光顧者請認招牌庶不致悞信局寄購原班回件 
[盤店聲明]  
泗源號生意今已滿庄各東志圖别業會議所有泗源號所存鋪底生財貨帳一切均歸關樂庭名下承頂當經立據爲德今依限於二月初一日由關樂庭手將泗源號各東資本餘利一概照帳核算如數交還各東繳銷合同一律清楚自二月初一日起出關樂庭手改爲泗源全記另行集股開張貿易此後泗源全記生意盈虧均與前泗源股東無涉特此佈告　泗源號泗源全記謹啓 
 
 

Page 31

 
 
   
 
 

Page 32

 
 
   
 
