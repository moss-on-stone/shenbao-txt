# 1922 - 255 - 4917808

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[奮鬭（冷）]  
　　十年以前國事之敗壞在人人不肯奮鬥至於今日國事之危殆在奮鬥者之不知有所擇别 
　　奮鬥自賢於不奮鬥然世間事原有左右皆可以行者今乃執於奮門之義遇有不如我意者悉奮鬥而至死不變兩方皆存是想於是左右皆可行之事卒至於左右皆不能行矣於是其事廢矣近年以來可以進行而有益之事廢於此種情形者不可勝計故曰奮鬥者不知有所擇别之咎也 
　　且也所謂奮鬥者當以勤勉之精神加於積極之實際然後方能見效不能僅以咆哮狂暴得也世而眞有奮鬥之人者當許我言 
[命令]  
　　九月十八日大總統令代理部務財政次長張英華呈福建鹽運使趙毓煊請予免職另候任用趙毓煊准免本職此令 
　　又令任命侯蔭培爲福建鹽運使此令 
　　又令代理部務財政次長張英華呈秘書孫雄傅增育陶容程錫庚梁家義范惲桂呈請辭職應照准此令 
　　又令代理部務財政次長張英華呈請任命張殿壐祝毓英張傅易李鑒鑾步其誥孫秉淸爲秘書應照准此令 
　　又令代理部務財政次長張英華幣制局總裁徐佛蘇呈請任合楊兆泰兼山西晋勝銀行監理官應照准此令 
　　又令署航空署署長潘矩楹呈請將署技正董鴻謙免去署職應照准此令 
　　九月十七日大總統令署陸軍總長張紹曾呈准鑲藍旗滿洲都統定成咨參領景春懇請辭職應照准此令 
　　九月九日大總統令茲制定市自治制施行細則公布之此令 
　　又令任命王典型爲陸軍部總務廳廳長此令 
　　又令署司法總長張耀曾呈請任命張育海署秘書應照准此令 
　　又令署司法總長張耀曾呈署山東高等審判廳推事張倬另有差委請予免職應照准此令 
　　又令署司法總長張耀曾呈署吉林長春地方審判廳推　唐榮喬因病懇請辭職應照准此令 
[國内專電]  
　　北京電　巧日午前九時黎參國會閉會式閣員因國會未通過均未參預顧維鈞以來賓資格到院黎頌詞稱本日爲二期國會閉會期國步多艱人事代謝今者重光盛衰有數非諸君毅力安有今日前事不忘後事之師願共矢忠誠樹萬年不拔之基旋攝影散 
　　北京電　今日護法議員在南横街開會發表三次宣言製大旗數十面書吳景濓等不法及非法議員竊據議場等字將大舉游行 
　　北京電　昨日酉刻王入府見黎黎以曹保劉夢庚電示王謂頂好由君兼財政免生枝節王亦悲觀今日閣員在王邸小聚再决新閣應否卽行發表（十八日下午三鐘） 
　　北京電　洛吳電王財長貴公正不在内行有經騐者會做把戲志窮財盡何堪再摘黄台之瓜此與保薦劉夢庚旨趣相左難煞王寵惠 
　　北京電　昨傅財長又落在自兼身上因曹錕篠電黎如王不逢兼不必屬羅文幹請以劉夢庚升財長否則仍請王兼（十八日下午三鐘） 
　　北京電　王寵惠向黎辭組閣又電保洛謝組閣以財政無辦法故 
　　北京電　篠日㈩㈦黎讌鄂議員劉成禺借酒駡座謂吳景濓欲組千三百人大黨抬曹爲總統吳黨不服破口黎命左右將劉成禺扶出退席黎甚不懌謂湖北人連吃飯亦不會（十八日下午三鐘） 
　　北京電　兌換劵續發須至來年四月兌現恐市上抑價因董發之劵在來年一二三月兌換者市價僅六折（十九日下午二鐘） 
　　北京電　我欠烏蘇里路運費八萬金盧布决由崴政府欠我收容遣送俄兵費項下扣除崴政府同意 
　　北京電　使圑息某國主張崴政府存在及東三省自主俾遠東多設緩衝小國使紅色主義不入黄海 
　　北京電　大連會議因基本協定日俄主張懸殊暫停（十九日下午二鐘） 
　　北京電　靑島市暫行條例草就外部約關係各部會商農部派秦瑞玠張安蔭與議（十九日下午二鐘） 
　　北京電　梅爾斯函交部滬杭甬續行借欵一事敝公司可代發行一百萬鎊請卽决定俾定期面商至令該路募集銀債劵一節與借欵合同不符（十八日下午三鐘） 
　　北京電　財部覆交部承詢吉會濟順高徐滿蒙各路日金墊欵收支日期及用途賬單查該項墊欵當時撥付軍政各費庫賬浩繁一時實難詳細開送（十九日下午二鐘） 
　　北京電　英商公會函英使京綏路欠英債爲數亦鉅太康合同所訂辦法不得損害英商權利及償給欠欵優先權（十八日下午三鐘） 
　　北京電　津省長截電報電話局欵部電愼重兩局請部與曹使商定辦法（十八日下午三鐘） 
　　北京電　黑河道電瑞豐金廠所存金砂金條爲匪搶掠一空院電吳督部電王崇文水陸嚴剿 
　　北京電　蔡成勳擁李廷玉長贛先接印後呈請任命府院無辦法明日閣議討論此事一方贛議員大憤（十八日下午三鐘） 
　　北京電　閩電李厚基臥床不問事聽幕客擺布凡反對薩鎭冰及派兵壓迫王永泉均由左右主持 
　　北京電　昨夜通縣到大幫匪搜查各村綁票亦兆警備東路司令李壽庚南路司令李文標带隊往剿 
　　北京電　今日軍需學校斷炊教職員全體辭職部派軍需司長往勸無效（十八日下午七鐘） 
　　北京電　韓國鈞電院派袁希濤入京代陳海埠市政計畫並規定界務辦法（十九日下午二鐘） 
　　北京電　院擬飭張孝若聲明未借債欵並不撤銷其考察日本實業使命（十九日下午二鐘） 
　　北京電　川劉成勳與府院有例行文電往還保洛商定苟劉成勳能統一川局北方决不助劉湘楊森但望劉與保洛訂一種關係 
　　北京電　王毓芝劉夢庚劉恩源赴保疏通閣事（十九日下午二鐘） 
　　北京電　將有令派張維鏞爲考察全國實業大員（十九日下午二鐘） 
　　北京電　外圑對李廷玉長贛謂李雖爽直但以逆取之則謂竊柄 
　　北京電　津息徐樹錚遷大來飯店黨客盈門將有宣言發表新交系安福擔任籌欵（十九日下午二鐘） 
　　北京電　沈崇勳電列寗病後健步日行十俄里工作兩小時將繼續就蘇維埃政　府領袖（十九日下午二鐘） 
　　北京電　鍾世銘案情極微保釋回寓（十八日下午三鐘） 
　　北京電　黄郛今日到院接洽財政會議進行手續（十九日上十鐘） 
　　北京電　參陸處電馬福祥綏區匪勢此勦彼竄終非根本辦法請與寗夏陜北各鎭妥籌會勦之法 
　　北京電　洛訊吳佩孚因張作霖頑强不化請政府勿與接洽王占元由奉回京疏通奉張交還車輛無效（十九日上午十鐘） 
　　北京電　外部請施肇基展期回國 
　　天津電　巧日㈩㈧省會開會因行政方面對於議會咨請辦理事項大都敷衍故議决設一常川委員會以資督促又邊守靖辭職案提出議會暫擱（十八日下午十一鐘） 
　　蘭州電　官銀錢號紙幣商會查騐共有四十餘萬官廳擬一半焚毀一半留用以此票價漸漲 
　　蘭州電　隴東鎭守使張兆鉀在平涼籌辦銀行不日開幕 
　　蘭州電　地方自治協進會蘭山道分會連日開會㈠派調查員分赴各縣考察按期實行縣自治㈡促設縣自治講習所㈢成立縣支會（以上十七日下午九鐘） 
　　漢口電　巧㈩㈧午後風勢漲武漢輪渡仍阻上游金口堤决九口淹没田園房屋無數皓㈩㈨曉平息聞宜昌沙市篠㈩㈦夜亦被風損失頗鉅 
　　漢口電　節前軍政費須二百萬元以上鄭焯連日向銀號錢邦哀求援助均無頭绪巧日通電各局縣限電到七日内墊解一月 
　　漢口電　張允明派樊副官巧來省請餉盧金山亦來巧電索餉五萬 
　　漢口電　謝石欽巧日謁蕭拒未見各界定號㈡㈩日在抱冰堂開鄂民拒謝大會（以上十九日下午四鐘） 
　　香港電　陳炯明巧（十八）回海豐祝母壽公事交熊略代拆行翁式亮篠（十七）由惠返省 
　　香港電　總部昨開維持紙幣會議衆主將鹽稅收現金每月提回十萬存總商會凡存欵滙豐者滿百卽給一號單用抽簽法每月抽出四十萬抽得者向總商會兌換現金卽將紙幣焚燬又繳納稅餉以紙幣加三補水亦焚燬統計年可燬紙幣千餘萬 
　　香港電　桂師長劉震寰定巧返桂 
　　香港電　湯廷光巧日就浥河督辦職（以上十九日下午臷鐘） 
　　香港電　盧壽在桂闰河面截獲譚浩明接濟林俊廷之軍械計無煙槍千五枝彈二十萬（十九日下午九鐘） 
　　無錫電　皓日㈩㈨美商次長等十人參觀申新紗廠（十九日下午二鐘） 
 
 

Page 5

 
 
   
 
 

Page 6

 
 
特約路透電 
[南北政局所聞]  
　　十九日北京電　國會定十月十一日重行正式開會十月一日起將非正式辦公 
　　十九日北京電　據奉天未徵實消息稱長春會議日代表已允將存於海參崴之大批戰品交與遠東民國 
　　十九日北京電　閩外人沙息許崇智與李厚基所派閩第二旅已在閩省西南開戰聞李厚基現與廣州接商以期合拒許軍 
　　十九日北京電　蔡成勳來電謂何剛德病請另舉繼任省長並力保李廷玉堪勝此任 
　　十九日威海衛電　收回威海衛之中國代表圑主任梁如浩已偕隨員人等於今晨九時三十分抵此 
[長春日俄會議進行記]  
　　十九日長春電　長春會議休會兩日復於星其一日討論草約今日已商定經營工商業權利此國人民僑寓彼國境内之職業商業與航業之自由開辦郵電交通修改日俄漁業條約取銷前加於外人之鑛林等業之限制各條欵草約條欵議妥者已約三分之二 
[國際聯盟會中之兩問題]  
　　十八日日内瓦電　今日國際聯盟議會開會時瑙威代表龐耐維女士提出第五委員會關於鴉片貿易之報告報告中促請各國政府從速採納出入口執照制並引述九月十日末萊博士提出之决議案又建議各政府應儘速報告每國國内銷用之鴉片確數政府應說明估計數額之辦法及供給每十萬人銷用若干俾便比較報告中又言調查世界合法用數之舉應儘速實行並希望暫定之豫算及計畫得於明年提交議會又美國旣爲製造及運入國最得要者之一美政府當派員一人加入委員會此項辯論展期九月十九日舉行 
　　十九日倫敦電　薛西爾勳爵提出各國縮减軍備互保安寗之建議朱兆莘頗贊助之朱爲國際聯盟縮减軍備委員會會員朱並竭力贊助費歇氏縮減海軍之修正文中對於海軍軍備不足之各國徨别注意朱維擁護華會條約規定現局之原則但提出保留案即中國海線甚長將來得建設足保之海軍是 
　　十八日日仙瓦電　國際聯盟議會今日一致贊成許匈牙利加入聯盟 
[丹麥改組銀行]  
　　十八日丹京電　丹麥蘭特曼斯銀行財政窘迫不能支持今由國家銀行東亞公司大北電報公司等會商後决議改組該銀行管理部由國家銀行等認購優先股一萬萬克朗該銀行問題未切實解决前政府擔何由國家銀行暫行墊欵明日將召集國會核准此項計畫證劵交易所現已停市以等國會表决改組該銀行問題 
[英國對於靼韃海峽之出兵]  
　　十八日倫敦電　喬治·克松印吉爾·艾文斯·張伯倫及參謀大臣海軍部航空部要員今晨在唐林街相邸開内閣會議討論中立區域及海峽之防禦事件士麥那傅來之最近電訊並未證實雅典方面所傅關於生命喪失之驚人消息不過死於炎者確不乏人而阿米尼亞人似亦被殺不少耳美國紅會現每日以食物供給尙未遣回之難民萬五千人聞士麥那意領署及英法鐵路皆未收損 
　　十八日倫敦電　據可恃方面消息英國各級軍隊皆已奉命開往韃靼海峽唐林街相邸續接巴黎來文衆料英法共同行動一層當不致有重大困難 
　　十九日倫敦電　每日郵報載稱陸軍將士告假者均經電召回職彼等之聯隊均奉命凖備急發 
　　十八日惠靈吞電　紐絲綸首相發表一文表明政府出兵之决議已由内閣全體通過並謂希望戰事可免但爲維持和平計不得不以堅毅態度應付時艱吾人誠不欲戰然責任尤不可不盡吾人必須保全帝國無論遇何事件英國與殖民地人民當羣起赴之云云 
　　十八日倫敦電　澳相休斯電至日内瓦澳代表囑將近東爭端提交國際聯盟會但在此電未到之時瑞典代表南森博士已斌聯盟行政會向各交戰國斡旋以保障各國和平 
　　十八日塞爾那電　澳洲報紙大都贊成出兵但盼望戰禍不作據官塲消息澳洲軍備視一九一四年爲完善現正籌議事亟時迅速出發之法證劵市價現已低落 
　　十八日託朗土電　加拿大政府尙未議及出兵近東之問題衆料加拿大必派兵相助現已有曾任兵役者若干人凖備自請從戎並有人建議宜派飛行隊出發並預料飛行隊一星期可集成 
　　十八日哇太華電　加拿大内閣今晨討論英政府請出兵韃海一事未有决議而散首相稱英國來文未載充分之消息致無可憑以决議之證據政府現請英國詳告一切 
　　十八日倫敦電　晚報皆謂英國政界現以鎭定態度籌計時局並信戰事不至發作蓋以基瑪爾將軍雖發恫嚇之空言未必果侵入中立區域致促成戰禍也國人見此論調爲之一慰衆料召集大會一事數日内可佈置妥協届　解决之途當愈接近近殖民地兵士未必調出惟至基瑪爾侵略行爲至忍無可忍之地位時始須調遣殖民地軍隊内閣今日午後集議兩大時克松動爵將赴巴黎與法政府討論 
　　十八日倫敦電　星期六日半官文告所造成之惶慮已此起有責任方面之宣言據謂英内閣並不欲施行新戰爭性質之事件亦未籌備海陸軍之新戰略今所的問題不過以英法意兵力保護海峽中立區域之問題並非對任何方面作戰也如基瑪爾不侵犯中立區域則無戰事可言如基瑪爾竟有此行動則非退讓卽與抵抗此外别無他法云云現確悉基瑪爾將軍到士麥那後即向英代表聲明渠並未認自己處於對英作戰之狀况英相喬治現電致澳洲與紐絲綸兩處首相略謂出兵一事荷即覆允深爲欣感英國不甘犧牲其子弟在東方舞臺勇敢奮鬭卒告成功之結果 
　　十八日倫敦電　勞動界漸有贊成以談話解决近東時局之趨勢工黨領袖對人發言論開戰之危險謂戰事一作則兵禍勢將蔓延回教徒必四處落難現亟宜依據善知識之原則召集會議重定土國疆界獨立工黨財政員愛倫氏稱勞動界將反對新戰爭之發端將出其全力阻止軍械與兵士之出發使戰爭不能進行云 
[法國不願以兵對土]  
　　十八日巴黎電　半官界對於九月十六日英國之文發一半官性質之答復謂駐法英使今日將由法總理普恩賫接見如英使欲正式將文中所載計畫通告法國則能否得普恩賫之同意乃一極大疑問普恩賫昨照會英國聲明法國已遵守條約維持海峽區域中立之意其言外之意蓋謂協約國所已行對於基瑪爾之連合交涉業已充足若出兵干涉徒激怒土人而增時局之困難也半官覆文又謂駐恰萊克之法兵數隊在近數日業已撤回故法國寗願恃外交之結果而不願出兵意國與論與法國同南斯拉夫國與羅馬尼亞國將以不欲開戰之意通告倫敦至於希臘則已完全敗績於小亞細亞欲其擔任保衛海峽斷難辦到綜之法國不欲參與協約國方面之軍事行動但欲繼續其和平計畫云 
　　十九日倫敦電　克松勳爵今日赴巴黎與普恩賫氏會商近東問題英法關於近東危局意見更相接近之希望胥伏於此蓋衆信克松勳爵對於法國論點之意志較其國内同僚更形和緩也聞英閣員商定今萬難同時扼守博斯波魯斯海峽南之中立區域全部及韃靼海峽與瑪摩拉海今聞法國已决議撤退恰萊克之軍此足證協約軍將退出小亞細亞及中立區域惟英閣員力主何全海峽自山儘力以談判成之苟不能成則英國無論如何必求達此目的縱單獨行事亦在所不避衆意土耳其攻擊之危險似已逐時减小今唯恐基瑪爾氏雖愼重將事而其部下興奮之徒將迫令進攻惟協約國所布關於海峽堅决之宣言已於君士坦丁發生良好之影響又土耳其與小協約態度牴牾而法國則頗欲結好於小協约以故徘徊中途今衆皆注意此端 
[土希戰後之情狀]  
　　十八日柏林電　聞七瑪爾將軍電致刻在柏林之俄代表齊吉林謂渠全遵條件行事安戈拉政府依約辦理僅可與協約國會同莫斯科政府談判近東問題 
　　十八日孟買電　印度回教徒現慶祝基瑪爾軍勝利並應回教教會之請以昨日爲禱謝上帝日孟買回教徒萬區張旗結彩結隊游行各街道歡　基瑪爾萬歲手揮土耳基國旗昨夜燈火燦爛禮拜寺中滿集祈禱者 
　　十八日倫敦電　雅典電稱據報紙消息希臘内閣已决定增厚塞接斯之兵力希臘陸軍大臣通諭陸軍格　奮勉以保全國家之榮譽與威望希臘内閣决議暫時徵集一九○八年一九○九年級兵士以增警察之力 
　　十八日日内瓦電　南森博士今日向聯盟會第五委員會聲稱希人與阿米尼亞人從士麥那避難逃出者共十萬零三千人又從白魯薩逃出者十七萬人皆已行抵君士坦丁云委員會决議請聯盟會准用南森博士所組織之機關辦理賑濟事宜並請行政會撥給津貼以充開辦賑濟之經費 
[德國對付賠欵]  
　　十九日柏林電　德意志銀行總理夏文斯丹氏在倫敦與英倫銀行會商後昨日回抵此間據夏報告政府德意志銀行現願收受六個月期之國庫劵即二月十五日及六月十五日到期者德政府乃决議以此事照會比國德政府已以一千萬金馬克付協約國淸算所以抵到期之二千八百五十萬金馬克 
[荷國近事記]  
　　十八日海牙電　荷屬東印度國際橡皮種植家聯合會今日在此開會紐約台維斯氏解釋組織國際大公司鞏固橡皮業之計畫該會議未有切實之决議 
　　十八日瑙威京城電　瑙威皇今日以聖哇拉夫大十字勳章贈荷女皇女皇以獅十字章贈丹麥皇太子 
[交通大學無線電]  
　　日内瓦電　國際聯盟行政會决定明年五月召集萬國稅關會議 
　　倫敦電　芝加哥講壇報稱士麥那焚燬四分之三死亡約三萬八千人損失逾三十五萬萬佛郎 
　　芝加哥電　裁判官威克森稱關於制裁鐵路罷工人之禁令一案共有六百起供詞但其中約有半數不能 
於法庭判决陳訴之際認爲有效 
　　美國傑克森電　美國礦務局工程師臂卡德氏從傑克森工礦第四千二百坑道發出電話謂未查見曾有礦工入此坑道之痕跡俟上層坑道開掘時此層當即起造撑壁細查礦火並未透入第四千二百坑道似被活埋之礦工尙有生存之望云 
[公電]  
　　北京國會報告閉會電　各報館均鑒兩院第二期常會業於今日届滿閉會特聞參議院衆議院巧印 
　　李廷玉通告奉蔡成勳令就省長職電　各報館均鑒頃准蔡督理公函以何護省長旣經離職各公民請願迫切事關任命一省最高行政長官權在中央本督理向持不干涉主義惟省長虚懸關係重大倘竟置之不理誠恐枝節横生擾及城廂秩序除據情呈請中央聽候解决並分飭軍警勸導退散合吀函請帮辦速行兼護江西省長以維現狀等因准此伏念廷五此次南來本爲贛人堅請疏通軍民誤會乃正値蔡總司令奉督理江西軍務善後事定之命以廷玉曾於癸丑南潯一役辦理善後係屬熟手責以帮辦善後義無可辭正在（中脫八字）民聚集數千人游行演說勢巷迫切何護省長年老多病迭經辭職覩茲情狀去志益堅遂於十五日倉猝離省蔡督理鑑於地方行政無人主持尊重民意函請廷玉兼護省篆惟省長一職任重責大任免之權操之中央豈能遽徇公民之請率爾受　事然地方安危關係中復甚鉅權衡輕重不得不暫以帮辦善後名義維持現狀决不敢以職權所限稍涉因循致有負鈞座厪厪念民瘼之盛意及人民望治之苦衷祇以才輇力絀甚盼另有賢能俾得早卸仔肩以遂初服此則私心所企禱者也謹此電陳伏乞埀察李廷玉叩篠印 
國内要聞 
[北京通信（亦栖）]  
　　鄂魯皖贛四省代表之大結合 
　　月來各省代表晋京請願於府院國會間者絡繹不絶此在外人觀察靡不謂係中國政治惡現象以之歸罪於政府當局本身之不良及其措施之失態而在政府視之則以人民代表爲好事請愿之厭煩於是乃有日昨國務院限制請願條欵之規定其條欵内容㈠在限制請願事件㈡限制求見請願人數及次數㈢特定一種請願文書方式㈣候批示此種規定聞係出自新任院秘書長吳佩潢所主張者其意若謂堂堂政府袞袞諸公豈容此輩代表日夕喧鬧擾我政躬者其不認請願事件卽爲其政務之一端又自在意中也庸詎知請願代表一面消極的不理會其所謂限制而一面仍爲積極的行動以與軍閥及與此軍閥卵翼下之政府作最後奮鬭乎不信請觀鄂魯皖贛四省請願代表大結合之形勢先是鄂代表爲鄂省長問題來京請願月餘不得要領方且痛惡政府而日昨忽出現上述限制之規定遂益憤激因分頭聯絡魯贛皖三省代表於本日（十六）下午二時假江西會館開一聯結會列席者有鄂代表馬逐塵李聖言徐炯林炳炎王漸櫆簡陽明等魯代表魯佩璋張茂楷董星五王際唐等皖代表葉光宇范培柯呂顯會王亞程等贛代表易烈振黄祖度李紹忠章國華等合計四十餘人其中省議員居多報界次之律師商界教育界俱有當公推鄂代表馬逐塵主席略謂同人皆因各本省軍閥專横箝制人民意志所以來京請願又因中央政府庸懦無能或竟助桀爲虐致不得良好結果所以到此集會其形式叵懇親其意志在自决其目的則午在彼此互助合成爲一大勢力以備將來或組織一强而有力之國民自决會議蛤此係個人意思不審同人以爲有結合之必要否當有簡陽明發言今日原爲結合而來當然有必要蓋各本省所受痛苦雖不同而其根原於軍閥之作惡則一請各省代表先報告各省此來之訴苦情形主席謂如各省代表同人已認爲有組織成會之必要時可否以本會宣言通告全國草定大綱並定開會地點贛代表易烈振主張先組織後宣言魯代表魯佩璋提議組織綱要第一在表明宗旨第二研究組織方法可以推出二人擔任起草經費由各省分擔第三對外表示（甲）消極的在北京請願（乙）積極的向外進行第四組織範圍不限於此四省他省有表同情者卽任其加入此外時間問題亦應斟酌要以從速組成爲妙主席謂每省推出二人趣草何如徐炯謂起草人數不在多每省一人足矣「宗旨」二字不如定爲「主義」二字覺較新異有力通常爲創辦一事直接爲建設行爲者乃標明宗旨此 
會則带有先破壞而後建設之性質故以「主義」懸示之似覺較强嗣就簡陽明說請各省代表各報告其痛苦情形首由贛代表李紹忠訴告要略謂陳光遠時代虧空千八百餘萬蔡成勳到後軍隊數目由三萬餘名增至八萬餘從前每月軍費尙只四十餘萬元今則爲百萬　外是以後之虧空尤鉅余等此來目的㈠罷戰但已不能挽回蓋余等入京時尙未停戰也㈡撤退客軍㈢核减軍餉以二三十萬爲極數㈣民政歸還贛人省長民選次魯代表張茂楷訴述㈠罷免田中玉並數其最著之罪狀（甲）縱匪殃民竟有綁四五歲之小子女以勒取贖金者（乙）黄河决口不治當去歲夏間黄河决口八十餘丈其時儘有籌欵修隄機會而乃置之不理現在從濟南起一千餘里遍地災民本省已無籌欵之可能然後以黄河口爲名始從事於借欵而實在圖飽秋囊（丙）把持選舉包辦費去年曾由省庫提出三十餘萬（丁）任用好侫與民爲敵（戊）箝制輿論動封報館㈡撤換魯案督辦王正廷謂初以其巴黎和會之虚聲魯人頗歡迎嗣察其引用親日派不調查卽交涉且其所謂調查亦不過根據日人之售有調查而已開會時凡日人提案不分别拒絶一律接受談判凡此種種魯人對之極不滿意㈢根本上取銷威海衞接收之梁如浩任命蓋威原爲無條件交還者嗣鄂代表林炳炎主張將各省代表請願書互相交換一份以爲討論組織之根據四不必往下一一訴告徐炯謂本日還以繼續報告終了爲好俾先印入觀念於是皖代表葉光宇繼續報告許世英紊亂財政累及人民負擔振災欵項不發遇事復放棄責任認爲無能力故須換最後鄂代表徐炯訴告㈠湖北有亡省之痛不重在湯薌銘到任問題㈡軍餉洛陽月索一百四十萬元軍隊約達二十萬名㈢官票增至一萬四千萬串多過中交票㈣蕭耀南藉大軍閥之力奪取省長目無中央現蕭又以漢灄地畝抵押四百萬以供给吳氏敝同人此來目的則爲㈠罷免並查辦蕭耀南㈡取消兩湖巡閱使官制㈢促湯省長接印同時撤退駐防式的客軍云云嗣復謂總統受軍閥卵翼國會爲軍閥豢養望同人本自决方針而爲精神結合至於起草宗旨一項本人以爲應標明鏟除軍閥發揚民治注重外交等字範圍則取廣泛主義以便各省皆得機會加入現在時間已晚可否卽推舉起草員又每省推出一人是否相宜衆謂一人已足常推出鄂代表林炳炎贛代表李紹忠魯代表張茂楷皖代表葉光宇四人共同起草組織大綱俟草就後再定期開正式成立會遂散時已五鐘（十六日晚） 
[北京通信（）]  
　　軍閥内閣與國會 
　　此三日内所得消息以關於内閣及國會者爲多茲先就内閣言之 
　　吾人對於王寵　個人固無間然但言及王内閣實有木滿人意者京中報紙謂王内閣爲軍閥内閣實則爲内閣之靈魂者尙不在軍閥而在軍閥之走狗王氏僅爲傀儡而已數日前有人勸王氏謂出處不可不鄭重勿偏聽軍閥走狗之指使王氏一笑置之自唐内閣同意案經衆議院退回後孫丹林與王寵惠等在某處密議分配閣員問題王意署閣閣員除盧信外餘均仍舊盧出閣後亦有相當位置孫謂榕西信公同爲吳使所不喜去則同去爭執良久王頗不懌然以孫爲洛陽方面之人卒從其言而張耀曾聞之大怒一方提出單獨辭呈一方間接警告王氏現王將以大理院長位置耀曾而孫丹林又不謂然故今午尙未决定羅文幹本爲不贊成王寵惠於此時組閣者對於司法尙在遜謝中農商財政教育亦未確定餘如孫丹林之内務顧維鈞之外交張紹曾之陸軍高恩洪之交通均無問題李鼎新之海軍與湯薌銘之能否就鄂長職有關係吾人爲保全新聞信用計寗謂其未定也 
　　至於國會内部所謂民六民八問題仍無解决每至開會時終有民八分子在兩院鐵棚門外喧鬧不已惟南溝沿六十九號之俱樂部（民八分子所組織者）門前冷落已不若前數日之盛洪憲君子楊度除六補人之主張（其通電早見各報）兩院中亦有贊同者聞尙鎭圭等已擬 
 
 

Page 7

 
 
　提案稿先將劉恩格等二三人除名如能通過再圖擴充但至今尙未提出蓋兎死狐悲在所不免有除名之恐慌者將聯合一致以謀抵制故稿已擬就而又擱置 
　　此外稍堪注意者爲參議院正副議長改選問題議長王家襄尙謀蟬聯而競爭此席者益友社爲趙世鈺·政學會爲楊永泰韓玉辰·研究系爲籍忠寅·超然派爲湯漪此外尙有未來之張繼邊守靖以余所聞王家襄已於請客時表示意思議員中有以王氏色彩不重贊成其蟬聯者趙世鈺韓玉辰籍忠寅希望甚少楊永泰有以某種手段拚命競爭之說湯漪現任起草委員會長其於議長一席亦係近水樓臺且無黨派色彩議員頗有贊助之者然爲敷衍南方計或以此席與張溥泉（張繼字）而財勢雙全之邊守靖亦未可藐視鹿死誰手今日尙未敢妄斷也（十五日下午發） 
[外人解决北京財政之意見]  
　　主張監督用途 
　　字林報九日北京通訊云往年北京財政緊迫之時期轉瞬將至昔日政府破壞分崩之預言亦已禍在眉脻去年洞悉財政情形之西人曾有政府至末日之言今年此種論調且已出諸中國官場之口自今日至年終倘謠傅中之奉起戰爭不成事實者則各項政事殆將完全停項政府所討論將不出財政二字之外今九年内國公債不日届抽簽之期但此必將展緩舉行以鹽務署雖爲擔保曾無的欵存儲而年終所得之關餘諒亦不能用於此途克里斯浦與英法兩借欵之到期付欵約四百萬元將由鹽餘中撥付此外尙有中秋節各官員各軍隊之欠俸欠餉十二月三日到期之湖廣鐵路債欵一百七十萬元以及年關之種種開支俱無着落往年華官遇此種地位輙作樂觀論調以資宣傅今則宣傅中已带有悲觀之音並將財政危險情形繪聲繪色以期借此籌欵頃閣員復發表一饒有趣味之告貸書略謂中央政府倘無友帮之援助將無所逃於破產與對外信用喪失之境日本前干涉中國政務軍事未有所獲目下頗利中國財政破產藉此可監督財政漸及内政以遂其侵略之野心故百方阻撓中國之借欵倘各國不察聽信日人之言適以墮其計中中國政治前途尙非完全無望廣東雲南皆有歸附之意四川尤爲顯著云云此種論調其意無非在於借欵蓋北京政費距加稅實行期尙須五六月每月需一二百萬元不等然謂此六箇月内統一可以實現裁兵即日着手進行一年之後各省解欵可復舊觀殆無人能信自華人方面觀之借欵毫無眉目誠極可悲之事中國政府尙未向銀圑正式提議而銀圑亦未向中政府議及此事然外國銀行於借欵問題固不無多少之同情但若中政府預備向各省索取一定稅欵並願將月二百萬元之開支受外人臨督固不難借得每月一百萬元之墊欵以半年或一年爲期否則縱有口辯亦難得外人之信任也今日中央政府之困難全在不願向各省索欵以阻其向附之心且又不敢提議利用外人以監督各督軍倘目下財政困難無從解救中政府果完全破產者則此輩督軍能否各出私囊聯合以救國難抑將聽其自然受外人之監督亦饒有興昧之試驗中國許多良友之心理莫不爲此種試驗頗有價値宜暫時不與財政援助以觀其究竟倘中國能穏渡此難關是尙足以有爲誠有援助之價値否則宜由外人監督以免受破產之痛苦至其信統一定可實現中國渡過暫時之難關前途希望尙好者對於此種試騐自必痛詆其不可行而此問題今日北京方爲激烈辯論記者尙不敢贊一詞也 
[兩院閉會與民八議員]  
　　參衆兩院第二期常會今日（十八）上午九時舉行閉會式黎總統亦親自蒞止聞預擬開會時由參議院議長王家襄致閉會辭其文曰維中華民國十一年九月十八日爲第二期常會閉會之辰參議院衆議院議員齊集禮堂舉行盛典爲之詞曰維我國會舉世屬目廻顧十年絶而復續靡不有初鮮克有終職責弗舉獻替無從幸賴多士不撓不屈天佑吾華翳消日出危基再振法統重光自行集會濟濟蹌蹌憲典草創引爲己責審愼周詳惟善是擇歐美良規我則效之芻蕘有言我叫采之大業未成國難未已暫息塵勞豈曰中止春秋代謝歲月常新况吾國會軌轍常循」此次參觀劵限制極嚴聞民八議員昨日（十七）在南溝沿六十九號秘密集議决定於衆院舉行第二期常會閉會式之前全體出發直赴衆院出席若受軍警干涉則分爲二組一組攔截總統必求當面解决法統問題一組横擋衆院門口自由演說不許議員入院此項主張多出於謝持一派意見謝持鄒魯等抱有一大犧牲之决心其目發之時間甚早俾使軍警當局猝不及防徐淸和一派擬是日在院内亦舉行示威　動以作洛鐘之應並聞昨已致電上海法統維持會請留滬各議員迅即電邀議長林森北上以便在兩院閉會時間乘時開會解决一切 
[八校學生招待兩院議員]  
　　求表同情於讀書運動 
　　昨日（十七）下午二時二十分國立八校學生讀書運動會代一在美術學校招待國會議員劉兆陽主席首謝國會議員蒞會之盛意次謂今日之要求於各議員者（甲）請提案彈劾摧殘教育不顧信用之高恩洪（乙）請求於憲法上規定教育經費獨立一章（丙）請求嚴重質問政府何以不發教育經費王家襄發言讀書運動國會議員無不表示贊同政府對於教育有維持責任乃閣議通過不議案彼此互相推諉政府實不能辭其責學生方面所要求之三點亦可簡單言之㈠質問政府國會早有此意卽日可以實行㈡彈劾高恩洪一俟議員提出卽可達到諸君目的㈢教育經費規定於憲法内當向國會方面互相傅達此意總期有一確切可靠之規定以副諸君讀書運動之苦心教育經費所以屢次動搖而呈饑荒現象者其原因完全在政府不將一定預算提交國會兩院對於此點當用相當之方法警告政府云云丁象謙發言本人到京不久不明悉京師教育情形見諸君發起讀書運動甚爲詫異以爲旣有八校何致無書可讀國家對於教育太不注意必致破產學生諸君所希望之三條吾人極表同情將來兩院同人必能一致進行各國對於教育經費無不有辦法者今中國乃要學生起來運動實在不幸之甚望諸君拿出五四運動精神來然後才能得到讀書之樂處云焦易堂發言諸君要求本人認爲緩不濟急因每次質問書政府答復每至一二日之久憲法一時恐難成功若迫在眉睫之學欵非速謀獨立方法不可鄙意可由國會指定一種可靠的收入作爲議决案咨達政府照例决議案與法律有同一效力政府不執行則爲違法此辦法與諸君之目的較爲有利軍隊譁變政府害怕學生譁變政府置之不理故學生須拿出五四精神來對付萬惡政府駱繼漢發言兄弟亦爲八校教職員之一當然作同情之援助國家收入除用之實業外自以用之教育爲最正當而我中國讀書尙待運動此實至可痛心之事學生諸君所要求之三項規定教育經費於憲法一項一定要實行至高恩洪個人實無查辦之必要因彼並未取得正式閣員資格云云李慶芳發言國會閉會在卽第三届會期尙有時日個人意見請兩院議長召集一談話會催政府速發經費陳銘鑑發言教育爲國家根本憲法爲國家根本法教育經費規定於憲法内自無疑義張樹霖發言教育經費需欵在卽請王議長與吳議長個人速向政府接洽速發經費但現時之財政必俟統一後始有辦法然統一必先對軍閥加以攻擊㈠由彼等個人覺悟㈡國民運動第一點是無望的第二點則希望學生諸君自動的發起焦易堂發言㈠由兩院議長催政府速發欠薪㈡用决議案指定一種確實欵項作教育經費並請由王議長於今日上午開一緊急會議專議教育經費事項作一議决案王家襄表示事實上來不及至决議案下次開會時一定可以提出最後則規定於憲法中分一定之次序作去焦易堂發言過一禮拜可開一臨時會也可增進國會之聲譽我認爲專爲此事開一次會議也可增長國會聲價鄒魯發言政府輕視國會已成習慣卽有决議案亦視爲具文希望學生於讀書之外還要作大大的運動推倒軍閥云主席遂宣告散會時已六時十分 
[民六議員致孫中山電]  
　　民六民八之爭目下仍無解决之望自護法議員鬧院後孫中山曾致電曹吳歷述民六議員拒阻護法議員出席國會之不當昨聞民六議員陳銘鑑等二百零九人曾致電孫中山原文如下上海孫中山先生鑒民國成立十有一年憲典虚懸邦基弗固茲幸天心厭亂法統重光舉國同胞咸翼憲法速成奠定國本自八月一日國會繼續民六開會以來審議憲法成績昭然方期憲典早成慰我國人不意九月五日竟有曾在廣東非常國會之少數候補人闖入議塲破壞制憲此本院内問題不難由國會自身解决惟報載先生曾致曹吳兩使電内有與我共難功高之護法議員竟被拒絶出席兩院未免不符諸公恢復法統之初意文恐眞僞不明法律仍無解决之望對此民八民六雙言之爭執應作公道正義之處置等語細譯電意純爲舍法徇情之談夫國會依法而組成議員亦依法而取得非可以意爲去留也廣州開會祇能認爲護法手段不能認爲適法行爲猶之十年四月七日先生在廣州以二百十八票當選爲非常總統自認爲革命不認爲護法也查國會組織法第十五條兩院非各有總議員過半數出席不得開議議院法第六條新到院議員應將當選證書提出本院審查第十三條議員缺額由院通知國務院依法遞補廣州非常國會當初開議時即未依組織法第十五條之規定按之違法行爲自初無效之原則不但解除議員職名不生效力卽民七民八國會之名義法律上亦不能成立至其遞補分子旣無當選證書又非依法序而越次冒替瑕疵極多根本上即不能認爲有議員資格遑論其他又查組織法第六七兩條規定兩院議員任期至爲謹嚴廣州非常國會自六年十月起迄十一年六月止連續開會計已四年零七個月益以北京民二民五兩次開會十九個月均已滿六年以上若非從黄陂復位撤銷民六非法解散命令時接算不獨衆議員任期三年早經届滿即參議員任期六年者其議員資格亦不存在更何有恢復之餘地乎要之護法有功一問題依法取得議員資格出席國會又爲一問題二者性質截然不同不能因護法有功遂謂未經依法取得議員資格者亦可到院出席也不然南中護法將士爲數甚夥豈可援例要求耶竊以爲對於護法同人之未能依法遞補到院者由政府另籌位置優加禮遇即爲公道正義之處置倘弗遵法規横起干涉致國會於破裂敗憲法於埀成是以護法始者以毀法終恐非手創民國如先生者所願出也傅曰無偏無黨王道蕩蕩又曰差以毫釐謬以千里先生明達諒不河漢斯言謹貢芻蕘幸埀鑒察陳銘鑑（以下名略）等叩 
[張英華之蘇公債談話（平心）]  
　　蘇籍國會議員又開緊急會議 
　　江蘇旅京同鄉會幹事會前經舉定代表四人爲蘇省七百萬公債事赴財政部與張英華接洽所謂四人者卽丁錦張汝霖顧名楊年是也昨日（十五日）下午四時四人晤張氏於財部會客廳首由代表詳述蘇省七百萬公債之緣起與不能存立之理由就法律事實兩方面立說表示蘇人反對之意請求財部勿予批准張氏答稱部内對於此事純依法律手續辦理如不合法律不合手續無論如何部内不能辦並言現在凌次長也是江蘇人諸位有事儘可與之商量代表謂今日在中央公園已與凌次長談過某君謂久耳先生名恨未識荆今聞先生之言眞是異常光明如不依法律不依手續貴部即不辦此是蘇人此最滿意的不過聞某君言昨日曾見過貴部凌次長知目下貴部有不能不准之勢蓋因江蘇有力方面除文電催促外並派有代表與先生接洽恐怕面子轉不下去罷張氏答稱此語何謂吾頗不明白某君復詳述蘇督代表到京趕催發表之事並言先生恐怕轉不下面子來張氏連搖其首謂絶無其事那有代表來有何面子可說我曾爲他擋過駕的還有什麽面子講呢此事務請諸位放心我可鄭重聲明負責一日絶不能違法核准貴省公債不過有一句話應請諸位注意的就是七百萬欠債中有二百萬是軍餉倘軍餉久久不發地方治安軍隊秩序行　系統能不發生變化嗎代表某君答稱此事可無慮恩齊蘇督是個愛名譽的人現正從事接洽南北統一將欲做長江中心人物可斷言决不至做出此等事來若說各處軍隊自由徵收稅欵破壞行政紀綱我想齊督也不會有此事因爲齊督又是最愛講秩序的人若是他的手下軍隊如此做去他有何面子呢張謂不過偶言及此耳代表復言前日旅京蘇人同鄉開會議决三件事㈠查賬㈡公債不能以物貨稅爲擔保品㈢核減　費三百萬不能減行政費對於查賬一層認爲十分重要因　蘇省當局所印册報内中頗有可疑之點卽如截留中央稅欵一項卽未列入所以查賬一層萬不能不辦必待賬目查淸以後乃可定公債是否能發張氏謂查賬一層却有一點困難如說中央派員到江蘇去查豈不是成了對待局面嗎似乎感情上不大好說或者去調查調查不落十分痕跡尙可代表謂無論暗查無論明查皆是對於蘇省財政而發其實是一個樣子希望貴部無論如何必俟查賬以後再伫准駁張氏答稱此層可以做到復經代表一再聲明希望貴部非如此辦不可並言批准之際亦須容納蘇人意見三條㈠以後不得再發公債㈡以後不得再截留公欵㈢須核減軍費三百萬不得減行政經費張氏均答應並向代表爲最後之聲明謂我在職一日卽一日對於公債事抱定不合法之核准不依手續辦不核准的宗旨且絶不受何方面利用與迫脅云云各代表遂興辭而出此昨日事也 
　　今日（十六日）下午三時蘇籍國會議員爲南通借欵復開緊急會議於蘇省館　員俱樂部首由胡君報告同鄉會幹事會議定呈電各方面與舉定代表四人分謁府院情莆由某君說明同鄉會所推定之代表爲張蔚西謝筱愚胡詠生丁慕韓四人某君謂四代表中已有議員三人不妨卽請此三位代表兼任本圑體代表好在是一件事衆贊成一時對於此事大加討論結果議定先去電問南通有無此事再定辦法當場推定起草人將電稿擬定大意先述日報所載次述西報亦有同樣記載末謂使該報所載蜚誣是借欵其名合辦其實危險孰甚執事素主愛國似不至言行相悖惟東西報紙旣言之鑿鑿不能謂爲盡出無稽應請明白表示以釋羣疑云云此事遂告結果嗣復由某君提議七百萬公債問題略謂現在張部長已允查賬不查賬卽不批准並聞財政廳報銷册到部頗不完全此事不可不注意經衆議定先行函請韓省長毋爲人受過當推定某君起草卽日繕發關於查賬事某君主張在閉會期内舉定數人赴寗去查某君提議推陶沈兩君任查賬事謂陶君在寗久熟悉寗垣各方面情形沈君係省會舊人明白本省財政狀况衆無異議並議定明日同鄉會幹事會開會時出席報告開會商推舉代表公同查賬辦法（十六日夜） 
[學制會議籌備之經過]  
　　教育部召集之學制會議關係教育前途異常重大其中内幕頗有注意之價値頃據深知其經过之某君述之甚詳特將要點誌之如左 
　　（一）該會議發生之原因教育部現行學制頒布已久（所有各項重要規程大半發布於民國元年經臨時教育會議議决者）業因時勢之變遷亟須改正去年各省教育聯合會在廣東開會時多數會員提出修改學制案今年夏間中華教育改進社在濟南開會時關於改革學制議案亦有七八件之多在野教育家旣多主張修改學制教育部亦不得不順應趨勢爲自動的開設會議召集部内外研究學制者共同討論以便產生新制當時教育總長爲高恩洪高不知教育爲何物其主張設立此項會議者實部中之參事司長也 
　　（二）該會議章程之内容會議事項之最重要者僅有二端㈠學校系統㈡地方教育行政機關此與民國元年所辦之臨時教育會議不同當時會議不但討論學校系統且涉及學校課程及其他無關根本法之細則蓋民　元年朝野之士皆傾向於中央集權而教育家亦不免囿於此習故不論規程細則均希望教育部訂定以收全國畫一之效乃行之數年諸多窒礙故此届開會力矯斯弊專議教育上之大本大法所有課程細目將來可由各省參酌地方情形定之 
　　（三）該會議組織人員共分六項㈠由各省及特别區教育行政機關各選派一人㈡由各省及特别區教育會各推選一人㈢國立專門以上學校校長㈣内務部民治司長㈤教育部參事司長㈥教育總長延聘或指派者十五人聞延聘者有汪精衛·黄炎培·袁希濤·許崇淸·張壽齡·蔣夢齡·胡適·陶知行等其各省教育廳及教育會推選人員亦多素有經驗之士 
　　（四）該會議籌備情形學制會議章程發布後即派部員二十餘人爲籌備員預擬提案其籌備委員會於七月中旬成立公推首席參事湯中爲主席决定分組討論第一組討論學校系統其主任爲參事鄧萃英第二組討論地方教育行政機關其主任爲司長陳寳泉當時部中雖無總次長主持其事而籌備員仍積極進行時常會議業已草就議案三件㈠學校系統改革案㈡縣市鄉教育行政機關組織大綱案㈢省區教育行政機關設立參議會案聞不日將提交大會儘　討論 
　　（五）該會議正式開會日期該會議議開會日期原定本月十五日嗣因報到者不足法定人數延期五日頃聞報到人數已達四十餘人二十日準可開會現已决定二十日上午十時行開會式聞總統將親自出席頒示訓詞届時當有一番熱鬧也 
[關稅研究會討論附稅用途]  
　　十六日下午三時關稅研究會仍在財政部會議廳開會到會者有商會代表十七人農商外交財政等部曁稅務處財政討論會各機關委員十餘人計三十餘人由會長李景銘主席報告免釐加稅提議案中之切實値百抽七五一案關於該案應即分期漸進不能一次加至一二五並將因容辦法分數項說明如下（一）實行日期間題（二）用途問題（三）條件問題請大衆公决當經商會代表張維鏞王文典王介安等先後發　對於用途問題爭持甚烈大意主張加二五原爲抵補釐金之用决不能移作他項用途政府代表李景銘等主張將加二五作爲三種用途（一）整理外債（二）中央必要之政費（三）教育及一切公益事業之經費討論二小時之久尙無結果嗣由副會長王治昌發言謂此案　大如將加二五用作實業等事項其最大障礙即爲裁釐後之一切善後問題如將加二五移作他項之用則實業又無發展之望故本席認爲今日不能解决亦不必付審查留待下次開會討論經衆决定於下星期二（十九）上午十時至十二時仍在該部開會繼續討論至五時散會 
　　又聞關稅研究會副會長張維鏞代表王文典昨晋謁總統陳述連日討論釐常兩免情形及政府所交議之各種案件曁此後應定之方針黄陂頗爲嘉許並面囑該副會長等通知各省代表凖於十八日下午三時到府延見並請游覽三海該會長退出後即於昨夕發出公啓一通其原文如下逕啓者早間奉總統面諭訂於下星期一日下午三時在公府接見各省總商商代表兼派員招待游覽三海用特函達台端希卽查照並定於是日先將在石駙馬大街工商日報籌備處齊集以便會同前往是爲至盼 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[接收威海委員已出發]  
　　接收威海衛之委員圑巳於十六日由京出發一行共二十餘人除督辦梁如浩及秘書吳應科吳佩洗靳志等外尙有隨員十數人大約十八日即可抵威二十日開始會議至英國方面出席總代表爲吉爾士參贊人員有威海衛政局長濮蘭德·海軍副司令高凌士·及經濟領事等又聞旅威英人對於交還威衛一事頗爲注意曾於前日開會討論當議决下列條件向英國代表請願㈠英國在威海衛原有軍港不能廢除當作爲夏季英人避署之地㈡中國派警察保衛威海衛其警士須素與英人有好感情及其經驗者㈢中國如在威海衛境修築鐵路須 
由英人首先投資 
[奉天通信㈠（旡我）]  
　　張作霖最近之態度 
　　整理軍民兩政之詳情 
　　自直奉戰爭而後張作霖痛恨之餘時欲爲勾踐第二於是報仇雪恥之風聲遂日盛一日幸災樂禍者流又製造空氣故意挑撥不曰已在某處增兵即曰新從某國購械一若奉直第二次戰爭即在目前也者其實謂張毫無復仇之心雖三尺童子不能相信然如近來各報所載似乎奉直戰爭大有迫在眉睫之勢亦不盡然何以言之長辛店戰敗之仇張作霖固無時無日不思有以復之然當奉直未戰爭以前張作霖乘中原多故崛起遼東年來因一帆風順遂致恃勝而驕彼以爲三省健兒可無敵於天下故敢率衆進關打擊直系孰意長辛店一戰而敗八千子弟幾難生還至是始知天下事誠不易爲而馬弁式軍官（從前奉軍軍官皆由各師旅長馬弁擢升）綠林中將帥（張作相張景惠等司令皆馬賊出身）不足與謀敗乃公事所以幡然覺悟特於奉直和後查明臨陣而退與平日貪贓罔法之軍官斃者斃撤者撤若鮑旅長（子揚）賈旅長（正國）許圑長（久香）均槍斃汲師長（金純）張旅長（奎吾）鄭旅長（殿升）均撤任及營連長等分别斃撤者不下四百餘人一面納其子學良之建議所有各師旅大小官佐一律以陸軍學生擢用對於戰爭有功之軍人如李景林（第一師長）郭茂忱（第八旅長）等均優禮有加異常信任一改其平日驕傲自矜嫚駡呌囂之態度禮賢下士臥薪嘗膽志在復仇而不急於復仇必待軍民兩政整頓就緒與各方聯絡均巳成功一旦有機可乘再行率兵晉關而爲勾踐沼吳之舉此張作霖最近之態度也至軍民兩政現正積極整理軍政完全由其子學良及總參議楊宇霆作主民政則仍由王永江主之其整頓軍政之計劃以奉軍軍官旣缺乏軍事知識而敗故特設東三省陸軍整理處羅致各方人材以期收得人之效如副監姜超六總務處長王茲棟等皆日本士官學生前陸軍次長韓麟春本砲科畢業則令其督辦兵工廠與軍事最有關係之測量局則畀之楊宇霆此外又設陸軍學生教練所招考中學畢業生授予各種軍事學科以資造就而便速成對於軍隊之訓練亦特别注意日來派張學良王茲棟等分赴綏中興城錦州北鎭營口等處實行檢閱優賞劣罰毫不寛假一洗從前上驕下惰之惡習而飛機隊之練習亦時時翺翔於空際他如民政方面自王永江回省後先將省署不職之人員嚴加淘汰復以年來省内外畢業於大學法政實業與師範中學等校之學生日多其中不乏眞才特舉行文官考試以爲任官唯賢之計並通令各縣凡有一長足錄者准其據實保薦又以教育爲立國之本當經令行教育廳通知各縣選送辦理地方教育人員來省開一教育行政會議研究所以興革教育之計現在各縣人員業均到省已於前日開會矣其餘東三省自治法之草定自治籌備處業經成立關於自治事宜正圖積極進行從前黨人之在外者如趙鋤非輩皆延攬回省俾得各展所長以收集思廣益之效此又張作霖整理軍民兩政之詳情也因其整理之情殷遂大遭吳佩孚之注意蓋吳以奉張雖敗於關内而在東三省特殊之勢力仍難削除慶父不去魯難未已且觀其近來種種之行爲雪恥復仇之心亦已昭然若揭是以鄭州與洛陽會議均相繼發生而奉張亦遂急急有所預備所有關於雙方縱横捭闔與軍事上之種種行動非本篇通信範圍所及俟下次通信再爲詳述 
[漢埠所傅湘中局勢（漢口通信）]  
　　湘中局勢情形甚爲危險此間所傅尤爲特甚頃有自長沙來者述及湘垣近事甚詳所言雖不如外間所傅之甚然亦可見湘局之不安矣先是寗鄉周某旣覬觎湘省長兼總司令即自漢遣人入湘組織定湘軍謀逐趙自代九日晚間之事原異常秘密布置亦已完全其計劃擬先行放火擾亂軍心然後再分途撲攻軍警各機關期易得手又約定以元首爲秘密口號以手纏白布爲黨中標幟不意黨人之中有希圖富貴者竟以彼黨秘密計劃報之某司令部由該司令部轉呈總部立派衛戍圑長蔣鋤歐分派官兵按段搜捕於是各秘密機關悉被破獲黨人之被捕者及百數十人甫自廣州到省之陳洪範甫由漢埠抵湘之李某吳某等亦均被拿獲陳洪範且即於是晚被殺但圖湘黨人極衆雖已失敗而尙不肯遽行罷手故十日及十一等日仍舊謠風大起社會極形隉杌因外間仍有於晚間放火起事之說故省城仍特别戒嚴即一般商民亦深恐夜半火起不能解救遂多有通宵不寐者情形之紛擾可謂極矣至於湘南問題雖似已解决然據李協和與駐湘某領談話則此問題尙了而未了渠謂陳部進攻湘南似屬湘省局部之事然陳旣正式加入北伐則自應認爲西南問題至湘省軍官傾向不一與陳氏表同情者亦大有其人此次陳軍之退出零陵初未經過戰鬭蓋彼等曾經協議以此時尙不必接戰應俟省長决選後之結果如何再定辦法是决選之關係湘局殆已至重且大聞湘省省長决選業已於九月十日舉行各縣於十日及十一日電結果者已有一十九縣譚趙所得票數總計譚僅一百九十一票趙則共及五百七十一票兩相比較竟爲一與二之比則將來結果何若已可想而知又聞十九縣之中全投趙氏者有芷江寗遠兩縣全投譚氏者則無一焉惟長沙縣議員五十人投譚者竟有四十六人此則出於趙派意料之外耳 
[蔡成勳保李廷玉長贛]  
　　假託民意 
　　江西省長謝遠涵已預備赴南昌接任而蔡成勳忽來電保薦李廷玉爲江西省長隠庽拒絶謝氏之意黎總統以此事恐生枝節對於蔡氏之保薦業已正式拒絶並電促謝氏趕緊赴任聞贛人對於黄陂此舉極表同情茲將蔡成勳兩電錄下㈠昌密現據江西公民魏調元等一千一百十三人呈稱贛省軍事現已告結淸鄉善後百端待理省長一職尤非素富經騐卓有聲望者不足當此重任將軍府將軍李廷玉三蒞江西輿情允洽對於地方風俗民情極爲諳練此次南來贛人期望尤切以爲得畀以省長之職不難措置裕如公民等情急危亡痛深水火除電呈大總統國務院懇即明令李廷玉代理省長外並懇督帥專電中央明令李廷玉刻日就任以維庶績而重輿情不勝迫切待命之至等語據此查該公民魏調元等所稟各節自係因省長一職關係地方福利是以迫切陳請以李廷玉代理成勳素以民意爲重旣據環懇轉電中央自未便壅於上聞是否之處伏維鴻裁蔡成勳元印㈡昌密現據江西紳商學報各界趙惟哲等省議員王寛等呈稱竊以江西軍事告終淸鄉善後百端待理鈞座指揮若定固可措置裕如惟年來水旱洊臻近復重遭兵燹流離瑣尾滿目瘡痍舉凡勞來安輯休養生聚非得賢明省長相助爲理决難收效查現在江西省長何剛熏年力已衰意志昏庸護理三月莫展一籌以言財政則仰屋興嗟以言教育則坐令破產第知按旬索取公費實其私　趁此徧布鄉人示其私惠以支離破裂之江西長此遷延行見元氣日消莫可救藥公民等本民國主權在民之　集議救濟僉以謝省長行蹤未悉接任無期現將軍府將軍李公廷玉精明强幹軍事民政經騐均富前官贛省卓著成績人民俱仰現因贛事買暑南來多數贛民極深感偑以之代理民政必收速效除逕電府院請求特任李廷玉代理江西省長並警告何護省長不得懸棧外伏乞轉電中央以明令發表一面敦勸李公就任省長不勝企禱等語據此查前次江西公民魏調元等懇請以李廷玉代理江西省長當以民意所在曾經轉電中央茲趙維哲王寛等呈請各節事同前情自應一律上聞以順輿情而免隔閡是否之處仍乞鴻裁蔡成勳元印 
　　另據南昌消息云十五日下午一時有自稱公民之靐昺炎（住樟樹下二號）鄭銘勛（住磨子巷五十三號）蘇浩等數十人手執紙旗向軍務公署請願至東轅門時由外號房傅達招呼齊入轅門排立場内首由代表鄭某向各人叙述在内接洽情形畢乃由鮑副官對公民演說云蔡督理近日政躬稍有不豫未能親自與公民接見私心頗爲抱歉所有各位公民請願盛意業由貴代表在内接洽妥協由藍副官長轉禀蔡督理當蒙允納公民今日意思照辦在李將軍原定十三日起程回京乃因日前接到公民歡迎李公長贛函件甚多故蔡督理特爲公民等留住李將軍現李將軍已遷　署内總之蔡督理以容納民意爲主旨將來此事定有圓滿解决諸公民今日請即暫散云云鮑演說畢各人乃陸續鼓掌紛紛而散 
[陳炯明遲遲復職原因（廣州通信）]  
　　陳炯明自各軍官擁戴復職後已表示願任軍政並俟省長舉定即會商辦理善後務以最短期間恢復秩序近陳席儒接事已旬日而炯明遲遲尙未復職總部亦未規復外間遂有謂陳席儒之任省長粤軍將領中有反對者對於炯明頗致不滿因而炯明態度亦甚消極此雖推測之辭然陳之遲遲復職亦實有難言之隠近有定於十六日舉行就職典禮之說未審確否但總部人員已停止發薪每日祗發給伙食數百元又似有解散之勢此則令人可疑者也聞炯明復任總司令對於部下之配置殊感困難其原因有二一軍官支配之難此次推翻護法政府葉舉實首先發難而在前敵出力則翁式亮洪兆麟楊坤如陳炯光等不下十餘人均屬有功陳氏酬庸之黄自不能有所厚薄但葉舉自任總指揮後已目空一切其他軍職均有願幹日前擬委以軍務處長而葉辭近復擬設一陸軍督練所以葉任總辦而葉竟浩然返惠現炯明已派金章鍾景棠赴惠挽留是則葉之位置已爲一困難問題且其餘將領多以葉以一旅長驟膺大任頗抱不平論功行賞其前敵出死力者又將何以處之故日來各軍官多表示辭職炯明調處其間頗有左支右绌之勢其二則軍隊收束之難陳席儒就職後殷殷以軍民分治爲請擬將駐省軍隊調回原防或移駐郊外以副粤人之望不知實有難焉者現粤局雖號粗定欽廉巳報肅淸黄明堂亦遁往安南惟許崇智在閩擬圖大舉近日潮汕防務極爲吃緊省垣重地自不能不駐紥重兵以備不虞且粤軍向𨽻總司令統轄一旦分而爲二其警備隊則隸屬於省長試問誰可爲統御者陳炯明雖熱心民治而當此危疑震盪之際殊不願以軍權分之他人故今日而談軍民分治似覺爲時尙早至軍民分處固屬當務之急但積欠軍餉久未淸發分處問題未得各軍官同意如必操切行之則追討欠餉激成譁變亦屬意中之事頗聞炯明對此兩問題日來正在研究期得一解决之法其躊躇不敢復職者實以此爲大原因云 
[蕪湖近事]  
　　蕪湖警察餉項已有數月未發致各區警士均以借債賒米度日所有衣服早已典質一空目下各米店以欠欵過多不肯再欠頗有無米爲炊之勢警察廳長胡佩齋特召集各署長及各科長在廳談話提議減少署長科長薪俸以便發給各警士籍維現狀聞各署長科長對於此舉頗不滿意並聞胡廳長蒞任後所委諮議顧問之乾薪分文亦未發給警費支絀於此可見一斑 
　　安徽全省水利局以行駛内河之小輪往往將燒過煤炭沙屑隨時抛棄河中積之日久勢漸淤塞特呈請省長飭行蕪湖關監督會同稅務司出示嚴禁以重慶田而保水道蕪關監督奉到省長訓令後即會同偉稅務司出示禁止矣 
　　蕪湖籌募宣蔽涇縣災急振會昨接績溪縣公民程春甫胡小蓮等快電稱續本貧瘠之區民生凋敝已極旣苦兵事供給更遭水患頻仍十室流離呼號遍野計自六月下旬連遭三次水患沿河各處損失頗鉅尤以八月三十等日大雨傾盆蛟水暴發受災尤惨所有揚水乳水登水三河流域附近村莊盡成澤國稻田悉被淹没人畜亦遭溺斃調查店户損失財產當在十萬以上即通衢跨河之石橋如下三里曹渡橋十里岩孔靈等處又均衝塌工程浩大似此奇災前所未有同人等深慚力薄無術點金惟有奔走呼籲於我同鄉諸大善士之前尙祈慨解仁囊俯襄義舉或公同勸募集腋世裘不勝引領待命之至 
　　此間錢義和莫祥盛各木行前在前在涇縣太平石埭三縣採辦之木料價値數萬金紥簰運蕪不料駛至灣沚附近地方被蛟水冲散除撈獲外尙少皮木六百餘根松板六百餘塊松樹一百除株損失約計二千餘金 
[杭州快信]  
　　浙西鹽觔加價案已奉令緩辦現磢石崇德等處各灶商仍有私增情事杜運使已嚴飭許村場知事切實查辦 
　　浙省採米護照全屬皖米惟須運經蘇省憑照騐放現蘇省長恐奸商朦運蘇米出境嚴定取締辦法藉杜弊混已咨浙查照 
　　此次台屬水災初僅臨海仙居天台寗海等縣臨海最重省署特撥振欵五千元餘縣共五千元在省同鄉又開游藝會募集二千餘元前日台州旅滬同鄉會假體育專校開會提議分配詎黄岩温嶺兩縣又遭波及臨時派代表晉省乞援現定二十四日續開大會表决 
　　淸理舊温屬各縣場官營產事務所本月十一夜被風雨　損辦公房屋現尙在瓦礫泥水中淸檢騐案卷已移辦公處於九柏園頭地方所長王渡昨已電報到省 
[南京快信]  
　　全國商會聯合會本届第四次常會定十月二十日在漢開會寗總商會已推定蘇民生赴會列席 
　　關稅値百抽五聞十二月一日起可望實行 
　　曹錕昨又派孫發緒來寗謁齊督有所接洽 
　　靳雲鵬派彭則林來寗謁齊督有所接洽 
　　馮玉祥電商齊督酌派徐州陳旅協剿豫匪 
　　財廳委張金壽赴阜寗葉韻萊赴興化等縣勘風災 
　　實業廳昨通令各縣知事徵集蠶繭出品 
　　教育廳昨將省視學費玄韞調任本廳一科科長所遺省視學委林懿均接充 
　　海軍第二艦隊司令卄聯璈昨由上游乘艦來寗 
　　内部訂定縣議會彈劾法四項昨咨省暑查照轉令所屬遵照㈠縣設縣議會㈡縣議會對於縣知事認爲有違法時得提出彈劾案於省長省長依法查辦之㈢縣選民十分之一以上得提出不信任縣議會案付全選民總投票表决如過半數可决時縣議會應即自行解散㈣縣議會解散後縣知事應於一個月内執行縣議會議員之新選舉 
地方通信 
[蘇州]  
　　晏成中學近事謝衙前晏成中學前日招考新生報到者一百二十餘人聞因校舍不敷故錄取槪從嚴格該校新近聘請滬江大學文學士馮家聲馮教凖·東吳大學文學士陳渤·南高師範畢業龔子英·及蘇州一師畢業高蔚章等分任教科並任該校畢業生駱宗江王宏業助理庶務會計等事西人方面則有顧佩蘭女士算術部主任并新闢生物學試驗室數間以備學生試驗云 
　　發現男女裸體浮屍閶門外廣濟橋城河内昨（十八日）晨大風中發現由上流汆來田女浮屍各一具兩屍均全身祼體惟手足有粗蔴繩捆紥並均用荷葉裹頭察其年齡均在二十歲左右一時觀者如堵咸莫測致死原因亦無人打撈任其向下流順勢尒汆去 
　　水利局新輪試車蘇浙太湖不利工程局王督辦前以該局利澤小輪窳敗不適用夏間曾向上海求新廠定造吃水三尺馬力三十匹速率三十英里之小輪一艘現巳工竣於前日由滬駛蘇停泊胥門外大碼頭經該局騐收後仍名利澤昨日並由王督辦偕同工程師華搏雲等數人乘坐新輪開赴楓橋横塘一带試車並順便勘視附郭一带雨後水勢云 
[無錫]  
　　美同部次長蒞錫參觀記美國商部次長賀思敦君爲調查中國實業起見特來華赴各地參觀先至北京十五日抵滬後大受各界歡迎賀君因聞錫地實業發達特於十九日由滬乘頭班車來錫先期由上海護軍使總商會急電無錫縣公署縣商會預備招待上午十點十分賀君等乘花車抵錫由縣商商正副會長王克循單聞上海商業銀行華藝三及唐水成榮鄂生吳日永並新聞記者數人縣署衞隊一排警察第一分所長带警一排在車站迎接賀君等下車後即至大洋橋下大有棧碼頭轉乘楊家畫舫用汽油船拖带首往西門外申新第三紗廠參觀由該廠榮鄂生君引導參觀畢在船上午膳午後復往黿頭渚梅園等諸名勝游覽當賀君等下船後有機械工程師杜萊君在岸上開映活動影片以留紀念船過北塘時賀君見商務繁盛即鉤全邑有若干人口由王會長答以約八十萬左右於此可見賀君關心實業矣茲錄到錫諸君姓名如下美商部次長賀思敦君美衞生局長伊文思君馬海武船主麥克密萊君副船主李海而君機械工程師杜萊君醫官滿萊君副官史德而君美駐華海關稅官黑胡君美駐華商務參贊安諾德君又該署文牘員等十人云 
[常州]  
　　籌設中國分銀行前日下午無錫中國銀行分行行長唐少舒君爲籌設分行事宜來常由錢業劉堯性許順康兩君招待一切並同赴大街西瀛里一带選擇地址尙未得有相當房屋云 
　　廳委承審員到常武邑縣公署本有承審員孫瑞元張寳康兩君張寳康前因事停職姚知事遂委第一科助理員陳杏初代理又奉令停職孫承審員前日又奉韓省長電召赴省調查某案以至署内民刑案件無人審理姚知事遂呈請高審廳委人承乏高審廳於昨日特派浙江人徐式昌字眷臣）來常暫代徐承審卽於當晚來常任事矣 
[松江]  
　　考試吏警紀聞縣署於十八號上午傅知現役承發吏二十四人司法警察三十七名到署候試届時承發吏到者十一人法警到者三十一名承發吏由藍承審員命題筆試司法警察因不識字者居多故由温知事當面口試承發吏之筆試題目係擇承發吏職務綱要中列舉條答至法警口試祇問年歲及任職時間然後令與承發吏合攝一影諭候錄取任用聞縣中預定錄取名額祇有承發吏八名司法警察十二名故各吏警於投考之後多懇有力者代爲函荐計截至下午五時爲止縣署已共收數十封之多 
　　寺僧夜行遇暴城内馬耆寺地處荒僻一至夜間即少人跡前晚該寺住持僧海明因在倪姓誦經回寺突遇一短衣客音之人以盤查夜行爲名將該僧畔所藏之倪姓經資四元刦奪而去聞該僧因所失無多不願報緝云 
　　警所厲行賭禁縣警察所因奉省令禁賭故於已經查明擺設賭檯之城鄉各茶肆及俱樂部等於十八號上午重發印諭嚴禁一面即通令所屬各區實施查拿故一區境内卽於是日在大吳橋等處拿獲賭案兩起旋即解所罰辦 
[金山]  
　　畝捐問題之來往公函㈠韓省長復國會議員姚文枬等函疊荷電函聆悉種切義務教育爲目前當務之急上年教育行政會議請以籌辦各縣畝捐充義務教育之用早經省令核准通行金山一案前據財廳報稱核定七分以爲數較多復經廳委會縣集議折中减半呈經前省長令准在案此項畝捐事關通案若一縣有此頓挫則他縣必相率效尤經費之哀集無從教育之進行 
 
 

Page 11

 
 
何輓民智不普非特民治之障礙亦國命之所由替也執事鄉邦領袖對於學務夙佩熱誠敢希鼎言調護勉息爭端地方幸甚韓國鈞謹啓九月九日㈡國會議員秦錫圭等駁復韓省長函九日函悉教育行政會議非法議加畝捐前省長貿然以省令核准通行此等違法行爲本非人民所當承認公係蘇人不思力矯其失乃竟認畝捐爲通案且謂一縣有頓挫恐他縣之效尤一若非殃及全省而不快者以增加人民負擔之案不交省議會議决果據何種法律浙之關化縣以辦學議加畝捐一再咨請財部核辦豈蘇省獨無政府耶公前此按蘇横加省稅三角然猶聲明賦重各縣永不再加今豈自忘前言耶教育固　進行加賦尤宜鄭重如稍顧民意請即停止通令依法交由省議會議决如必弁髦法律罔恤民艱則非同人所敢知矣再布區區即希裁答參衆兩院議員秦錫圭陳中沈維賢等十四人 
[鎭江]  
　　十七日之風雨聲本月十二三等日所受風雨損失已紀前報茲於十七日午後七時又有颶風暴雨相繼而至水陸總巡局長恐各項船雙不及防備發生危險當派隊士知照沿江上下游各種貨船急卽停止行駛各路航船以及瓜鎭義渡仙六各班小輪亦均行停班幸値小汛江潮未大漲是日風勢雖大不若上次之甚惟防備不得不週是晚招商局之駿祥小輪本泊江口因颶風忽至擬開往金山内河以避波濤之險詎行至鐵路馬頭左近誤擱沙灘水入炎艙沉没江中救起五人淹斃一人損失頗鉅此外沿江各處田間禾棉摧殘殆盡秋收絶望農民覩景心傷惟有掩面而哭城廂米價十八日又漲起四角云 
　　許所長過鎭赴壩新委江北蔣壩稅務所所長許從周於十七日由寗乘午班火車過鎭暫駐行旌十八日改搭長班小輪過江赴壩接差 
[揚州]  
　　又有狂風驟雨揚城於十七日天氣忽如盛夏人民均着夏衣傍晚陰雲密布又起狂風斷即大雨如注由東北吹向西南至十八日中尙未息云 
　　湖南難民過境十七日晚有湖南難民三百餘人分乘帆船六艘由瓜州來揚停泊鈔關由爲首者進城分向同鄉請求川資擬經此間上達淸淮謀食維時該管駐在地警官恐滋事端特派警到塲彈壓藉維現狀 
[南京]  
　　汕頭風災籌赈游藝會實况下關「汕頭風災籌振游藝大會」已於十六七兩日舉行連日天朗氣淸赴會者人山人海警察廳特派軍樂隊到場助興秩序整肅各幹事及男女學生賣物枵腹從公毫無倦態游藝中如武術圑諸大力士演習技擊靑年會國樂雙簧百代公司災區影片俱極可觀豉掌之聲不絶來賓參觀者頗爲滿足共售出入塲劵七千餘張另江寗道院韓永淸捐助大洋五百元商餘同人捐助大洋五百元陶廬同人捐助一百五十元嚴孟繁捐助大洋一百元莊瑞伍捐助大洋五十元蕭稚泉捐助大洋五元吳仲炎民五公債票二十五元周雲甫民五公債票十五元又戲院内樂善堂包厢大洋二百元廣東同鄉會包廂大洋二百元潮帮萬豐莊包廂大洋二百元煤業公會包廂大洋二百元潮汕同鄉包廂二百元南洋兄弟煙草公司包廂大洋二百元統計收入不下萬元不日彙集總數匯交潮汕籌賑處趕往災區散放矣 
[淸江]  
　　大雨中坍堤慘聞連日此間大雨如注狂風並作牆倒屋塌者不可數計四鄉低窪之區多水深尺許最可慘者爲水門外橋船北岸有搭棚怪住之洪姓擺設窰貨攤爲生於十五日夜屋被暴雨冲倒連同一切窰貨全行流入運河損失甚巨無以爲生省議員喬國楨君甫自寗歸來爲體卹計特請商會長王斗符君及福順公司經理解囊撫助未知能否首肯也 
[嘉興]  
　　乍浦設閘有期平湖乍浦設閘案曾由地方士紳建議官廳經沈省長赴乍親自察看並派測量員到乍測繪嗣又經少數士民立說反對故興工因此延期現省署已認爲有急需設立之必要故已籌備妥洽决於日内派員蒞乍舉行興工典禮以带工程 
　　修葺文廟之進行舊嘉秀兩文廟年久失修殿宇已多坍經章鑾等發起修葺曾於日前在圖書館開談話會决定設立籌備修葺文廟處於濟生分會並推張熙民爲主任定陰曆八月初四日在秀學明倫堂開會討論修葺事宜及籌費辦法已通告各界人士届時蒞會矣 
[安慶]  
　　工專招考新生省垣工業專門學校係留英工學士劉式庵所創辦現已訂於十月一日先開預科兩班日前招考尙未足額聞日内擬在上海續招新生該校所聘定教職員多係歐美留學富有學識經驗者一切學科俱照大學程度教授故預科定兩年畢業本科四年畢業本科擬先辦機械土木兩科一俟經費充裕再行擴充 
[香港]  
　　梧州電輪被刧之西訊來往梧州之電輪安順號（譯音）於星期日上午五點開行離梧州約四十里遇有三板五隻滿載海盜夾岸尙有盜賊多名用槍射擊當時安順電輪拖有貨船一隻滿載貴重貨物遂向後逃逸但在三板之海盜將拖纜斬斷騎刧該貨船而去順安電輪向下流駛去見有粤軍乃將該事報告粤軍軍官遂率二百人下輪前往剿攻當即斃男子三名婦人一名及起回一切貨物但該艇艇主及婦人四名失踪安順電輪船身受子彈擊中者有三百處惟未有一人損傷雜評一 
[李廷玉長贛（默）]  
自鄂蕭攫奪省長之後糾紛未解又有贛蔡攫奪省長之事雖一則攫以自兼一則攫以予人不無稍異而實則皆不外乎攫爲己派所有置中央任命之省長於不顧且蔡之手段一抄蕭之成法故以贛局言將從此多事以中央言將從此無任命省長之權能矣 
　　直派之所以必欲得鄂省長者以鄂富裕搜括便足爲直派之餉源也然僅有一省之財力不足以供給大軍於是不得不再闢一窟穴以爲第二之餉源而贛省之富裕雖不及鄂猶可供敲吸就直派首領之眼光視之直可謂爲最適當之第二外府此所以不顧輿論之攻擊而毅然襲用攫奪鄂長之故智也 
　　鄂省問題鄂人至今尙向政府請願此外一無他法贛人早不滿意於蔡亦已迭向政府請願撤蔡茲事起後亦不過多派幾起代表多上幾次新華門而已又安有他法以抵抗之乎然而政府又何能爲政府之權力一紙命令耳命令旣不爲軍閥所重視則此外更有何能鄂贛人但欲於請願中求生活不亦愚哉 
 
 

Page 12

 
 
   
 
 

Page 13

 
 
本埠新聞 
[稅則修改後之實行問題]  
　　委員會本月二十二日晚宴··二十五日會務告竣 
　　實行問題··政府表示照華會約··尙待友邦表示 
　　修改稅則委員會設立本埠以來各國代表列席開會已數十次現定於本月（九月）二十五日在總商會開末次會議全部均可議畢二十二日晚八時中國委員蔡廷幹君將設安於禮查飯店爲各國代表餞别該宴中將不談會事但盡賓主之歡暢叙一切也該會會務當然可卽完全告竣惟有一問題即「稅則修改後之實行問題」甚覺重要現尙未能决定其限此問題雖與該會有關但純應由我國政府外交當局接洽此事最近雖已見報章專電知我國政府已表示照華會議决案與諸友邦約自本年十二月一日起實行此事但諸友邦尙未有表示據各方面情勢推測諸友邦亮均可照華會之約與我國政府同意於十二月一日起實行也 
[總商會催派太平洋商業會議代表]  
　　致銅行公會等各圑體函 
　　上海總商會昨爲本年十月美國在檀香山舉行太平洋商業會議時間已迫而我國代表祇穆藕初君一人故將經過情形及多派與少派代表之關係分函銀行公會等各圑體請議酌推人員一同出發茲將原文照錄如後逕啓者本年十月美國在檀香山開太平洋商業會議先期由該會幹事福德邀請吾國商家派員與會敝會因茲事關係至鉅急應就各業專家中妙選通材連翩赴會以收集思廣益之效曾於本年第十期常會時議决此項人選應先通函本埠各商業圑體定期開會公推詎各圑體接信後届期並未赴會亦未表示主張敝會不得已始於第十一期常會時公决推舉穆藕初君充任代表届時赴會並先函知該會在案嗣後京師總商會春農商部之命函商辦法又復以此次檀香山之會在各國均視爲非當重要而吾國僅滬會派有代表一人未免相形見絀請其就近商由北京全國商會聯合會加派數人一同前往一面並分函津漢粤各商會請其派員參加去函多日亦無應者寓滬美人輿論均謂吾國此次代表人數實太寥落屢於會晤之際殷殷以多派數人爲囑彼友邦且如此關係而吾人反處以淡漠敝會心餘力絀聞訊之餘汗顏無已查吾國在太平洋沿岸實占有商業重要地位此次檀島會議除美國本係發起之國赴會人數之多爲吾國所難比擬暫勿置論外日本一國聞卽派有十五人之多而吾國僅有代表一人且聞政府方面亦未另行派員即委託穆君兼充是以一人而兼兩項代表較之日本望塵莫及即較之上年檀香山教育會議報界會議吾國方面尙派有代表數人者亦屬瞠乎其後非但有礙國際之觀瞻抑且關係商家之聲譽此敝會所引以爲慮者一也此次檀島會議所定議事日程早經各報公布所列問題包羅萬有利害不止一隅關係不僅一業如果一經議决於吾國即時發生影響穆君雖係富有學識經驗但爲棉業專家對於各業之利害一人精力有限究難悉心研究賅括無遺且到彼以後尙有酬酢交際之時間如遇各項問題開專門審查會時吾國並無各業代表加入分股審查之列一遇大會惟有依例畫諾是有參與之名而無參與之實且事後反多一層束縛際此商業競爭之時遇有争身利害一經放棄後悔已遲此敝會所引以爲慮者二也用特將此事經過情形及多派與少派之利害反復開陳於各圑體之前如蒙俯採芻蕘務祈迅予籌議酌推人員於開會期前一同出發俾免坐失事機實深禱盼此致銀行公會華商紗廠聯合會各輪船公司機器麵粉公會茶業會館絲綢業各圑體振華堂洋布公所出口各業公會洋貨商業公會 
[福德氏今日由菲抵滬]  
檀香山聯太平洋會總董福德Ａ　Ｈ　Ｆere氏前次來滬邀請我國推派代表加入太平洋商務會議後即於本月八日乘輪赴小呂宋本擬在彼處勾留一日即須回滬以便在聯太平洋會年宴時發表意見不意所乘之輪因颶風覊延不克准期踐約現該輪克利扶倫總統號定今日下午四時可以抵埠當晚有楊小川君在聯華總會設筵宴請福氏以聯交誼云 
[美商務次長赴杭作罷]  
　　今日即須赴菲 
　　本報昨誌美商務次長賀思敦Ｈ　Ｃ　Ｈuston氏定於昨日赴無錫考察絲繭情形並定本星期四赴杭一節茲悉賀氏因行程怱遽無暇久留赴杭之議作罷故昨日乘早車赴無錫略事考察後當晚即返定今日乘其自有之輪舶直往小呂宋云 
[上海總商會宴請英新領事]  
　　上海總商會於昨晚八時宴請新任英國駐滬總領事巴登君及總領事署之職員與外賓如茄司頓·鮑克旁·梅特·史密司·葛蘭德·馬錫·麥凱·索開爾·胡特·施可德等諸君並請會審公廨之會審官關炯之·李萼贡·俞奠孫·張逵卿·陸仲良諸君及謝永森張籌雲君爲陪客由宋方二會長及交際會會董洽卿·袁履登·石運乾·趙晉卿·諸君等招待至八時八席由宋會長主席致辭畢由巴領事答辭茲將主席之辭錄下今日鄙人代表上海總商會歡迎英國駐滬新總領事巴登君承巴君不棄惠然光臨得以面申誠摯之忱曷勝榮幸鄙人與巴君會晤此係第三次覺巴君之態度坦白直率相見以誠令人欽企無已吾人身處上海相需旣般相助爲先現有普通事件多項一國人民之利益倘受影響其他諸國人民之利益亦有連带之關係惟眞心誠意通力合作此公共租界之命脈實利賴之上海之進步旣速且鉅我華人以主人之地位所得利益當然較客民爲多而客民之中實以英人所佔者爲最大部分竊信巴登君任總領事於此凡我華人咸有所期以爲後此倘有未解决之問題吾輩得一諍友矣巴登君自前次離滬居京凡十二載此次舊地重游當知滬上一埠實依舊處於商業空氣之中初不若北京之單度政治生活此兩地畛域之分也巴登君於滬埠情形知之最稔凡互相諒解協力動作吾人所厚望於巴君者巴君必能以熱誠出之至於中英商人之問誠信友誼之關係實隨光陰之流駛與日俱進益臻鞏固此鄙人之所樂道而欲爲巴君告者吾尤願巴君將來之進行諸事順遂咸底厥成是所至祝 
[勸導各商店改用新式簿記]  
　　總商商附陳補救困難之二意見 
　　上海總商會因接農商部訓令爲商店改用新式簿記事合該會轉爲勸導該會復照令加入意見數則分函各商業圑體先事預備原文如下逕啓者本月十五日奉農商部第九二零號訓令開查公司賬簿組織及其記載之方法與公司業務之成敗關係至鉅新式簿記記載精密明了計算確切迅捷旣使登記復易檢查用於大規模之營業最爲合宜現在國仙各銀行雖漸已採用而各項公司仍多沿用舊式長此以往不但於表彰信用發展事業上多所窒碍即於編製表册報告與一切會計整理各手續亦多有不便之處本總長蒞任以來凡認爲有利於商民者莫不力爲提倡以期改良合行令仰該商會勸導各公司速行採用新式簿記俾昭確實而利進行本部有厚望焉等因到會敝會查改用新式簿記利益孔多誠如部令惟困難之處亦有二端一則各商店原有店員未必盡諸新式簿記而另行延聘又慮多糜薪金一則新式薄記紙筆墨水皆取給於舶來此項支出較之舊日不啻倍蓰商家向持節省主義自未免長慮郤顧由前之說則各業圑體似應先設一種補習夜校招致同業之店　令其專修簿記學科以爲日後改良之凖備由後之說則本年銀行週刊中林君斗南曾載有改良簿記之商榷一文大致改照外國簿記之原瑾而仍用本國堅潔之紙張執兩用中頗有參考之價値敝會以爲改良簿記誠屬要圖而改良手續要非一蹴可幾用敢提出上列兩義共同商榷究應如何入手辦理之處應請邀集同業妥議酌辦爲荷 
[公司註册手續預防錯誤辦法]  
　　上海總商會昨爲農商部補救公司註册手續艱難辦法分函各業公所公會茲將原函錄下逕啓者本月十五日奉農商部第九一九號訓令開查公司註册最貴迅速凡有呈請到部者本部無不尅日核辦以期簡捷惟呈報文件往往因和式不符或因附件不合或因有其他錯誤之點致一再飭令修改未能立予註册輾轉需時殊多妨礙亟應設令補救嗣後各公司呈請註册一切文件可先商由當地律師或熟悉法律之人代爲擬訂庶於法定程序免多抵獨此項辦法較爲妥便諒多樂從合行令仰該商會切實勸勉各商民一律遵照此令一律遵照等因到會相應備函奉達即祈通告各同業一體週知爲荷 
[外報論收回會審公廨事]  
　　昨日星報文匯報均載有社論論中國建議收回會審公堂事星報謂中國建議凡關於華人之案件槪由華員審訊不由外領陪審新與訂約取銷領事裁判權之德俄人民亦由華員審理並建議設上訴法庭就現勢而論前二議尙須大加研究但就表面言之中國持之有理未可厚非惟應設上訴法庭一節則已無疑間目下會審公堂之陪審員及讞員斷案公直或能孚衆望其援引之法律華洋參雜而無爲衆所公認者每日早晚兩堂審訊之刑事案不知凡幾强半屬於瑣細間亦多有關於長期徒刑及死刑者懲兇雖嚴而犯法者仍衆故公堂審訊各案不得不求迅速束則囹圄將無𨻶地矣職是之故審判之案難免無欠愼之處故持械行刧之犯往往審訊數分鐘後卽判押解護軍使署槍决且此種重案多列於同日審訊之四五十案中若在英美審訊此種案件多有占一全日或數日甚至有延至數星期者由此觀之足證今極宜設上訴法庭俾有欵竇之重案得由上訴法庭從容研訊免有寃屈文匯報云中國固應有權收回會審公堂照一九一一年前之情形辦理但外人之知常時狀况者必切實要求中國具充分之擔保不使舊日之秕政再見於今日會審公堂經外人接管後成績昭著無庸贅述中國建議收回公堂已非一次此舉遲早必成事實但往日之建議不含有德俄人民案件歸華員審理之一節今原議已大經修改此外人所不能不注意者也華員於近十一年來所受之經騐或能收回該公堂善加維持果爾則亦足爲最後取銷治外法權之好口實第吾人敢謂今日中國司法尙未有充分之進步中國之監獄制尙不許吾人無極嚴密之保障 
以德俄人民交舉華員之手 
[航業要訊]  
　　上江輪擱淺之滬聞 
　　中國號遲到之原因 
　　大宗麻雀牌之運美 
　　紐約水脚價之變更 
　　華商懸掛法旗之聚福商輪公司有福源號江輪一艘約八百噸左右其註册則爲五百六十三噸在揚子江上游線内列入甲級輪中今次該輪在距離小孤山三英里之淺灘上擱沙一時不能脫險至本月十五號日淸公司之長江輪瑞陽丸由九江開出行經小孤山相近聞該輪乞援信號當經船長長中直平氏令往援救無加擱船處水勢甚淺不能靠近一再設法方以鋼鐵鍊拽拖至十六日八時四十三分始將其拽出但聞福源輪因遭擱過重船身受創甚巨云 
　　中國郵船公司之中國號輪由香港開來本定十九日上午八口當日便須離申放洋詎船抵吳淞口外洋面時報請領江入口當時領江西人深慮發生大風或致船身遇驚乃不允登輪領入須俟風勢平定再予領進港口由是中國號祇可就吳淞口外抛泊現已展期一天改定本日上午八時領進吳淞停派於招商局之北棧即定午後二時出口赴美上海之赴美旅客中有留美學生許逢熙·譚書麟·高眞常·吳達模·及沈平齡·周某等六名卽乘此輪放洋至於出口貨有茶葉二千箱雜貨二百件 
　　花旗郵船公司之克里扶倫總統號原定十六日由申往舊金山以前次遭擱修船延期赴港遂改定十九日出口乃昨日仍不及由港至申現聞須明天進口至此會之出口貨共有湖絲四百八十餘件茶葉三千數百箱礦砂蛋黄等五百噸此外最多爲轉運出口之桐油云 
　　中國麻雀牌一項美國人酷嗜者甚多明天克里扶輪總統號赴美上海有大宗麻雀牌一百三十件運去每一件中座雀牌五十付或一百副一次輸出已有若斯之多其銷塲之廣可知矣而且美商在滬並有專辦此牌出口之公司其運費頗爲廉短每噸祇敗美金十五元 
　　本埠英日美之商輪公司凡行駛紐約線輪之十家近爲運費水脚之變更前日特開會議除茶葉·革品·毛皮·荳類以外其餘各貨至少每噸需運費八元又雜貨水脚每噸議定十元在會與議各公司即日均一律照新價實行 
　　中國公司之尼羅號郵船此次來申運到大條銀由中孚銀行購入者計九十四條餘爲香烟一千零五十一箱屋頂紙蓋七百四十件雜貨三千件刻下已往香港矣 
　　日本派駐上海之行政委員松本提二民現定本日乘日郵社之山城丸歸國云 
　　大英公司之杜哥拉輪自倫敦來華昨得該輪來電在本月之二十五日可從哥倫布駛出開赴上海船中有本月一號前之英國寄華郵件大約在十月十二日抵申又有孟買班輪西雪利亞號本月亦可從哥倫布經過將於十月六號進口 
　　法郵船盎奇斯號自馬賽駛出後原定十八日到申乃昨接該輪電報以沿途行程稍遲至十八日方抵香港故須延期三天進口改至二十一號到申船内有八月十一日前之法國寄華郵件此輪到滬後將停泊於南滿洲之黄浦碼頭云 
　　近來長江各埠之雜糧新貨已經登塲故此間之各公司所派長江班輪來貨已較昔爲增日商中村組茲亦添航長江船巳派定永代丸一輪從二十五日起開始航行云 
[海密觀潮專車往返時刻]  
　　滬杭甬鐵路本年海寗觀潮專車定於十月七八九號（即陰曆八月十七十八十九三天）開駛專車往返三天業已呈奉浙江盧督辦沈省長核准在案連日車務處會同機務處預爲佈置一切事宜略誌本報茲悉届期潮來時刻已經該路吳曉峯總巡官飭由黄教練官前往海寗預尙明確呈報該管局長飭下車務經管員司訂定該三天之專車行駛時刻茲特採錄如左想游客必以先覩爲快也「第一天八月十七專車時刻」上海北站開上午六點十分梵王渡開六點二十五分徐家匯開六點三十一分新龍華開六點三十八分松江開七點十五分嘉興開八點三十分斜橋到九點十五分（回程）斜橋開下午四點四十分嘉興開五點三十五分松江開六點四十五分上海北站到七點四十七分「第二天八月十八日專車時刻」上海北站開上午六黠四十分梵王渡開六點五十五分徐家匯開七點一分新龍華開七點八分松江開七點四十五分嘉興開八點五十分斜橋到九點四十五分（回程）斜橋開下午五點十五分嘉興開六點十分松江開七點二十分上海北站到八點二十二分「第三天八月十九專車時刻」上海北站開上午七點十分梵王渡開七點二十五分徐家滙開七點三十一分新龍華開七點三十八分松江開八點十五分嘉興開九點三十分斜橋到十點十五分（回程）斜橋開下午五點五十分嘉興開六點四十五分松江開七點五十五分上海北站到九點一分並聞今年八月潮汛較諸往年更有可觀蓋因預測所得恒以七月潮汛爲標凖本年入秋以來風雨頻仍江海水漲七月潮已較往年增高故知八月潮當更有可觀届時該路當有一番盛况云 
[鐵路測量支線之函復]  
　　上海縣知事公署前以龍華新站至黄浦江一带有人測量支線曾具函質問滬杭甬鐵路管理局任局長詳情已誌前報茲悉任局長飭該路總工程司查復　據稱工程處刻正自龍華新站·又自龍華站各向黄浦江洋灰製造廠測一支線以便於建築時比較酌　此項測量目前早已竣工等因任局長當經據情函復縣公署查照矣 
[飭運軍衣之浙電]  
　　滬寗杭甬鐵路管理局任局長奉浙江沈省長電浙省警備隊現發第三區灰布單棉軍衣褲帽裹腿布篷布鞋一千三百六十一套篷布雨衣一百三十三件灰布棉大衣五百四十八套第五區灰布單棉軍衣袴帽裹腿布逢布鞋一千一百六十七套篷布雨衣四百八十三套由杭用車輸運到滬再由輪關赴台温兩屬分發應用除塡護照飭送外希轉飭杭站妥爲裝運云云 
[滬閔南柘汽車築路工程近訊]  
　　滬閔柘長途汽車公司自漕河涇至閔行鎭之馬路及兩旁之人行路均已一併造成路面舖塡之煤屑亦已塡平惟路身尙未堅固因恐汽車行駛壓陷故由該公司新購三噸半重之滾路機器運往閔行雇用工師　馬路逐段壓平又滬閔汽車路線經過之北橋鎭市面繁盛汽車越過該鎭中市恐其擾禍特在鎭中建造旱橋一座長有一千三百餘英尺面寛三丈以備汽車經過行人即由橋下橋洞通行計寛三丈業經造竣昨由該公司派員前往騐收又沿途經過河道換建之新橋除旱橋及裏日暉橋外計共九座爲漕河涇橋橋洞寛三十尺張家浜橋橋洞寛二十尺春申塘橋橋洞寛三十尺華涇港橋橋洞寛十尺關港橋橋洞寛十尺長浜橋橋洞寛十尺六磊塘橋橋洞寛三十尺平石塘橋橋洞寛十尺俞塘橋橋洞寛三十尺於今春飭匠分别趕造皆用鋼骨水泥材料堅固結實業於前日一併竣工一俟路基滾堅即可開行試車 
[華僑被騙鑽飾紀]  
　　新加坡華僑巨商藍來喜君因伴送其公子回國求學带有走馬綠鑽戒鑽釧等物在滬發賣藍君因人地生疏無從銷售故託華僑聯合會總　事胡道南君設法銷售不料忽有寧波鎭海一范景春　聲稱有某銀行總理太太及某小姐欲購此等鑽飾胡君乃親自將各種鑽飾送至白克路公平里六十號觀看兩次以售價不合皆將原物带回及十七日晚六時范又往胡君處說定價目言明銀貨兩交因時値晚膳之際范言買主飯後當即交欵故將貨物带去迨八時左右范又打電話通知胡君謂本日係星期不能如數凑足准明日下午一時送來决不延誤貨物仍可存在我家請你放心等語此時胡君適應友人之招在都益處晚飯至十時左右胡君回庽後得知此消息卽擬前往無奈天適有雨致未果行至翌晨往覓范某則范景胡夫妻一家已全行逃走似此詐術無論如何老誠亦將爲期所騙想胡君回國數年素以誠實見信於人安有不被欺朦之理當此華僑回國興業之秋忽遭此痛苦凡有保護之責者皆當竭力探捕俾獲案究辦方不致使華僑灰心内向也 
[道覆金山烟賭公行之省長令]  
　　滬海道王道尹前奉省令密查金山縣民陳德新呈訴烟賭充塞一案當經密查後具文呈覆茲奉江蘇省長公署指令云呈悉該縣烟賭如此公行該道尹平時毫無聞見殊屬失察除指列欵目訓令該縣知事分别查禁外仰即隨時察訪如再縱容烟賭被人控告定予　懲該道尹亦不得辭其咎切切此令 
 
 

Page 14

 
 
[潯同鄉會反對李廷玉長贛電]  
　　本埠九江同鄉會前日開會反對李廷玉長贛昨特發出兩電云㈠北京黎大總統國務院參衆兩院各報館鈞鑒報載李廷玉運動長贛不勝駭異李氏籌備兵災善後當應以災務爲前提詎料别抱野心不顧羣衆災黎私營個人位置斯人尙復有何心肝一事之行即可以推其後李氏從前在贛禍惡昭彰在人耳目如其謀贛有成卽吾贛人生命告終之日且中央政府已命令謝遠涵長贛贛人無不歡迎共感政府許以贛人治贛之機今謝省長以事覊身一時未克到任此亦人情之常况護長有人更無以起覬觎之心李氏之謀長贛無非惟利是徒直視兒戲政府可以玩弄贛人抵死不能承認政府爲顧全命令威信計諒不受李氏運動之請求而置贛民於不顧贛氏聞此消息惶恐無措務望迅速電促謝省長到任以杜絶野心家之陰謀贛人幸甚㈡南昌省議會江西八十一縣各公圑均鑒李廷玉圖謀長贛極端反對務望羣起力爭一致進行若有以個人名義擁護李氏者此均個人之舉動不能代表全省顯係受有運動贛人當羣起共棄之諸希鑒察九江旅滬同鄉會叩巧 
[友華銀行滙市報告]  
　　昨日友華銀行報告云十八日倫敦大條銀價近期縮一二五紐約銀價縮至六角九分二五倫敦紐約間匯價爲四元四角一分七五昨日倫敦銀價雖縮而今日此間市况反形堅定英鎊尤甚開盤時銀行售出英鎊九月份三先令五便士六二五十月份三先令五便士六八七五十一月份三先令五便士七五有人售出美金九月份七十六元六角二分半十月份七十六元八角七分半遠期七十七元照此滙價稍有成交但以銀行多願售出市况驟堅午餐後英鎊售開價九月份三先令五便士七五十月份三先令五便士八一二五十一月份三先令五便士八七五十二月份三先令五便士九三七五美金售開價九月份七十七元十月份七十七元一角二分半十一月份七十七元二角五分遠期七十七元三角七分半下午市况微平購進多照此價售出較縮○六二五今日日金需要視前較俏銀行極願以英鎊購買日金其價爲三先令二便士銀行定價英鎊滙票三先令六便士半美金滙票七十八元七角五分佛郎匯票一千零六十枚昨日倫敦銀市成交甚少以近來爲交易中堅之印度不復購進以是銀價見縮紐約市况穏定 
上海商業市况彙錄 
[金融]  
　　昨日銀幣上午市價爲七錢二分二釐七毫半下午收盤仍同南京浙江兩廠共運來現洋二十一萬元釐價比上日小去一毫二忽五 
　　銀拆午前市價爲一錢九分至午後收盤爲二錢一分比上日大起四分各錢莊曾向東亞銀行拆出銀十萬兩華比拆出銀十萬兩華義七萬兩息價皆一錢七分兩天期匯豐銀行收欵五十萬兩麥加利道勝花旗等收欵三十萬兩中孚由花旗裝來大條九十四條今日息價或可回小云 
　　江南小洋早午兩市皆六錢二分一釐五比上日小去半釐廣東小洋早市六錢一分五釐半午後收盤六錢一分六釐較前日大半釐銅元二百四十七千文衣牌一千七百八十五文角坯一百五十二文貼水二十五文皆無變更 
　　昨日中國銀行杭州來洋十六萬元交通銀行南京來洋五萬元中孚銀行花旗來大條九十四條卽轉入中國銀行滙豐銀行囑泰亨源等銀爐烊去大條二十五條各銀行進出倉尙多有花旗銀行出倉銀三十萬兩進倉洋五萬元華比銀行進倉銀十萬兩中國銀行進倉銀五萬兩進倉洋十萬元各錢莊多存銀五萬兩多存洋十萬元交通銀行進倉洋五萬元住友銀行進倉銀四萬兩懋業銀行進倉洋三萬元大英銀行出倉銀二萬兩 
　　昨晚止各銀行共存現銀四千零二十六萬兩現洋三千三百四十一萬元大條四千二百二十三條 
[公債]  
　　昨日公債平穏金融公債較疲金融現貨前市開四十八元一角至收盤跌至四十七元七角較前日跌小五角期貨價亦跌九月期收盤四十八元較前日小三角十月期四十五元三角五分較前小四角整理六釐較爲平穏無甚漲落現貨收盤三十六元八角較前日小一角九月期三十六元八角較前日小五分十月期三十六元九角五分較前日小三角五分十一月期三十七元二角較前日小三角整理七釐交易淸淡價四十一元七角與前日價相同七年長期市面穏固價格上漲計三十四元較前日漲高三角五年大票略有成交價四十二元較前日小二元二角實爲跌落最巨者五年小票無交易三年公債開八十八元五角較前日漲高六角償還八釐債劵市面疲軟開盤價二十五元二角後步趨下降至收盤跌至二十四元六角較前日小一元六角綜昨日各種債票有漲有跌飄忽不定今日市價恐尙難立定云 
[國内匯兌]  
　　昨（十九日）京津洛靑俱無電報餘幣行市大都趨疲計漢口洋例低二錢五分爲一千零三十一兩二錢五分銀元降一元半爲一千零五元　半九江南昌銀元各跌一元爲一千零五元半蕪湖銀元縮五角爲一千零五元安慶銀元亦低半元爲一千零五元半蚌埠銀元跌一元爲一千零五元其餘如宜昌宜平仍爲一千零三十四兩銀元爲一千零二十元南京蘇州鎭江揚州無錫常州常熟等銀元各爲一千零一元半徐州温州銀元各爲一千零五元淸江海門銀元各爲一千零四元宜興南通銀元爲一千零二元杭州寗波嘉興湖州紹興餘姚等銀元各爲一千零三元蘭谿銀元爲一千零四元半福州銀元爲一千零十元厦門銀元爲一千零八元哈爾濱銀元爲一千零十一元成都九七平銀爲一千零二十二兩半銀元爲一千零十二元五角重慶九七平銀爲九百八十七兩五錢萬縣九七平銀爲九百九十兩重慶萬縣銀元則同爲一千元云 
[外幣]  
　　昨（十九日）外幣市况平平價格無甚上落僅香港票低去二釐買價爲一元零二分三釐馬克因存底單薄買户略多以致無貨應售求過於供故價又好起二角買價爲三元四角　分英金票買八元零一分老頭票買八角六角三釐新嘉坡元買九角一分荷蘭票買六角七分價格各無增減受主尙有羅卜各票及法郎等銀錢業進出交易均稀價因標金尙穏故能站定計羅卜千元新票仍買三兩二百五十元票買一兩五百元票買七兩二錢五分五元至二十五元票買七兩法郎買一角四分五釐俱與前日市價相同云 
[金市與滙價]  
　　昨日星期二大條近期縮一二五遠期縮去二五標金開盤三百零四兩八錢最高漲至三百零五兩三錢先令揭曉弗動祇有德匯大五十馬克餘均未動標金是時爲三百零五兩即小至三百零四兩五錢先令市况與前日相彷惟美東匯則轉緊銀行賣出十一月份先令價三先令五辦士六八七五買進三先令五辦士八一二五又賣出十一月份美匯價七十六元八七五買進七十七元一二五又賣出十一月份東匯價六二六二五買進六二三七五斯時標金略回高數錢嗣後市况轉硬銀行賣出十一月份先令價三先令五辦士七五至三先令五辦士八一二五買進三先令五辦士八一二五至三先令五辦士九三七五又賣出十一月份美滙價七十七元至七十七元二五買進七十七元二五至七十七元半又賣出十一月份東匯價六二半至六二三七五買進價六二二五至六二一二五以致標金步跌至三百零三兩五錢嗣後買者無多兼之花旗銀行買進現標金三百十五條價三百零七兩五錢　所以標金漲至三晨零四兩一錢收盤烚赤做過三晨十二兩七五午後標金開盤三百零四兩一錢最小至三百零七兩七錢先令弗動標金爲三百零三兩九錢市况後又略平銀行賣出十一月份先令價三先令五辦士八一二五買進三先令五辦士九三七五又賣出十一月份美匯價七十七元二五至七十七元一八七五買進七十七元半至七十七元三七五又賣出十一月份東匯價六二三七五至六二四三七五買進六二一二五至六二一八七五是時花旗銀行又買現金一百零五條價三百零六兩以致標金最高至三百零四兩六錢後爲三百零四兩收盤先令等成交者計正金銀行賣出本月份大連東匯五萬元價六二六二五華比銀行賣出十一月份先令二萬鎊價三先令五辦士八七五友華銀行賣出十月份先令五千鎊價三先令五辦士七五大通銀行賣出十月份先令五千鎊價三先令五辦士八一二五臺灣銀行賣出九十月份大連東滙七十萬元價六二三七五道勝銀行賣出十月份大連東匯二十萬元價六二六二五至六二三一二五朝鮮銀行買進十一月份先令一萬鎊價三先令五辦士九三七五又買進十月份東匯十萬元價六二二五三井銀行賣出十月份大連東滙十萬元價六二半三菱銀行賣出九十月份大連東匯十五萬元價六二六二五東方銀行買進十一月份先令五千鎊滙豐銀行買進五千鎊價均三先令六辦士三井銀行賣出十月份東匯五萬元價六二二五大通銀行買進十月份東匯十萬元價六二一八七五交易尙稱暢旺云 
[紗花]  
　　昨日星期二大阪二品紗來電近期跌去四元九角遠期小去四元美棉電報現期小十個鎊音遠期小二十個鎊音印度孟買花朋搿而小去一羅比粤浮辣小六羅比勃洛去小三羅比各交易所標凖近期小一兩七八錢遠期小一兩三四錢市上客帮現本紗自上午至午後收盤共較上日小去五錢至一兩日紗小去一兩五錢印紗仍無市面四川萬縣帮買進二十支本紗一百零五包十支本紗三十包其餘牛莊威海天津漢口江西蕪湖野鷄等帮共買本紗二百餘包日紗三百餘包公會小包交易仍然寥寥成交祗數十包寳成廠開出十支如意三千包大包價一百二十二兩現出扣佣其餘廠家未有開出大和洋行售出十六支日光日紗大包八百包價一百三十七兩凈盤其陽歷十十一月出淸三井洋行售出十六支豐年日紗現出大包二百包價一百三十九兩五錢凈盤市面觀測棉花市價看小而日商亦皆售出有看跌之心思兼以客帮不動故紗價仍居軟弱之勢 
　　昨日美棉印花電報均跌棉業交易所標準花價較上日亦小去二三錢聯合會報告日華紗廠購買火機花一千包西十月十一月送廠價二十八兩又緯通紗廠買進太倉花二百包現貨送廠價三十一兩五錢鴻裕紗廠買進通州花五百包八月初十以前送廠價三十兩零二錢五分與前日售價尙無上落大勢尙擬看鬆云 
[絲市]  
　　昨日廠絲交易雖較前日减少而市况非凡堅硬成交惟電轉外上等牌子討價均較前日高起三十兩而各洋行雖有進胃因廠家漲性太快來價不符况匯票如此堅定故不敢即行下手然照目前市况下次來悵非再加大十念兩必難成交也昨信昌廠圖牌特别條份開出價一千四百十兩較前漲起三十兩培耶牌特别條份亦漲二十兩計一千三百六十兩餘如海鷗牌特别條份售價一千三百二十兩得勝牌ＦＬ牌長壽牌等特别條份均售一千二百九十五兩價較前漲十餘兩綜計交易一百四十擔 
　　白經交易仍旺市况依然豐俏花旗貨銷場甚形發達市面尙有趨漲之勢各絲商已紛赴内地搜索存絲故内價亦已大跳日後市面當被带漲昨日所開各牌行情大有參差因小價均是從前發電照轉並非市面傾跌所致梅牌售價漲起二十兩雲麟雙馬牌漲起十五兩麒麟跑馬牌價漲五兩獅秤羊旗牌亦漲十兩餘如康杜金洋鈿等牌價亦漲起五兩至十餘兩不等統計成交四百十擔 
　　灰經昨日交易仍形盛旺價亦如前聞得安東烟台等處來信下星期即可採繭本年收成大約預計當較上年可多五六成故絲商抛貨又形活動售價仍七百兩然市况仍屬堅固昨惟固益抛進九十擔連納怡和各五十擔云 
[茶市]  
　　昨日洋莊茶市路莊綠茶去路極暢珍眉因到貨少洋商需要甚殷較他貨尤俏成交八百六十一箱婺源北鄉金竹之貨如警珍婺　牌號之茶售開盤價七十兩頗爲洋商所歡迎他如冠珍靝香等牌號之茶售盤六十八九兩亦爲市上優等之貨市價均較前提高二三兩珠茶消去三百六十一箱係由怡和保昌等行買進高莊貨售盤漲至六十七兩市面頗呈穏定之象貢熙去路全滞幸土莊茶棧尙多購進人心得以安穏針眉成交二百四十二箱售盤在三十兩左右仍未見提高秀眉消去一百五十三箱係由天祥惠利等行買進交易雖屬暢消但售盤十四五兩亦無何等上落湖州平水大帮與路莊大帮市上久無交易一般茶商不無焦急昨聞錦隆洋行已有開辦之動機云 
[米市]  
　　北市蘇州河畔昨日所到米船計有常帮毛仁仁徐金壽陶根壽石根籌等錫帮蔡長松馮阿培吳應廷等蜆帮趙小毛王金華等十餘艘來貨仍不少交易稍活動緣前晚天雨又有北風因此人心又懷疑慮行家買進者略多蓋米店須月底過後方有發動也以是各貨均加起角許 
　　昨晨滬南河下到船有楊老觀等七八艘皆由同里裝載新粳羊秈白元等貨來滬市面因天時關係人心即轉消路雖月底將至而買進者皆暫執在手以待月初出脫各貨中惟白元略軟角許粳燫皆好起一角至角半不等 
[雜糧]  
　　昨日北公會上各油廠粉廠辦去不少計洋莊辦去武昌白蔴二車亳州白蔴一百二十包碭山白蔴九十包又江北帮買大連苞米二車安東苞米一車油廠家辦徐州黄豆四車漢口早黄六百九十包黑豆一百二十包頴州黄豆一車粉廠家辦進明光水溪口小麥大利集麥二千包粉坟家買九江蒃豆二車漢口蒃豆四百包廣帮辦九江遲豆七百包七街辦亳州瓜子七十包浙地本街各業辦小絞洋米蕪湖機米南關米三和米共二千七八百包市面九江遲豆小一錢亳州白蔴小一錢六分碭山白蔴大一錢洋米亦疲去一角至五角惟小麥因到貨缺少而各粉廠進胃頗活以致價格高起六七分云 
[糖市]  
　　本月（陰曆七月份）月底已届在前買賣成交之貨均在今日交割大多以現棧單爲轉移間有數家因空抵進故現貨大里八號之價爲七兩一錢半據别一消息則云鎭江帮大做空頭以故現貨之價跌至於此靑赤毫無成交實已被銷場不靈牽坍矣白粗砂有七·○○○袋見到以致市價陡跌至七兩二錢矣 
[呌莊]  
　　昨日星期二爲公平洋行輪値拍賣各種疋頭之期共排列三百二十八件計一萬三千九百七十疋比較上星期少二十件計八百六十疋拍進者仍以本街各號略多客帮均不甚踴躍且花色無多故市價適中而市布及紅標且較上届爲跌也 
[合併商界兩總聯會之近訊]  
　　北山西路唐家弄兩商界聯合會自主合併兩總會後響應者全埠一致復在東亞酒樓柬邀各會討論辦法均極融洽除根據四原則鄭重表决外又經大衆公舉交際員八人負合併專責正在積極進行該會風聞貴州路總聯合會有籌備選舉之說昨特致函該總會云（上略）總會由分會而成故總會行施職務須以分會多數之主張爲依歸否則違反衆意即屬非法徒見其自墮信用耳敝會建議合併兩總會進行以來頗見順利迭經兩　會中堅分子之竭誠贊許或由文字宣言或經當衆聲明均願犧牲虚名權利以是各聯會之表法贊成者風起雲湧全體一致可見至誠感人爲力最大邇來風聞總會又有籌備選舉之說明知總會諸公光明磊落必無是事然市虎杯弓不能不預爲聲請也務希格外注意爲盼云云 
[推行義務教育之入手辦法]  
　　上海縣勸學所昨致各區學務委員函請逕啓者案准江蘇義務教育期成會函開本會於八月十八日臨時大會會員提議各地方先行劃定學區實行學校普及案經到會會員詳加討論僉以推行義務教育應先從劃區設校入手每一學區之範圍應以九方里爲度其有特别情形者得酌量變通之即經一致議决查此案在教育法令上之根據即本國民學校令第五條自治區設立國民學校時得於本區内畫分學區之規定而調查學童設立學校皆可依此標凖着手進行其在都市自應以户口聚居就學便利爲畫區　之凖不必　面積方里爲制限至鄉村地方假定以九万里爲一學校區設學校於適中地點則區内就學兒童即距離最遠之四隅亦不過二里村居疏落者可設單級學校以救濟之其繁密者可合區内各村設置多級學校使教學上管理上經濟上均得多方之便利除因地勢上特殊狀况不能悉依九方里爲標凖者得酌量變通外自可依此設校畫區之原則川沙南滙皆以九方里數爲畫分學區之標凖正在進行此次議决恰與相合相應錄叙議决案并申述理由函請貴所參照辦理等因本所當於本月十六日開第三十九次教育行政人員談話會時提出討論當經議决由各學務委員就以前所定計畫會同經董重行整理分别市鄉各繪一學校區圖註明已辦待辦各校地點並說明每區所轄村莊之數於下次開會時交出商定之因卽錄案知照務希查照辦理 
[再紀西人毆華商事]  
　　美人斯開倫氏被控痛毆華商葉潤園案昨晨在美領事公堂開審　原告葉潤園請梅律師辯護被告律師爲許理律師並有葉友某氏及當日拘捕該美人之閘北警察到堂作證被告否認行兇謂毆葉者乃當日偕其同乘汽車之英人華克氏施傅華克氏訊問華供稱因原告扼其頸喉故擊原告之面而閘北警察復不能指定何人行兇兩造律師辯論良久卒由問官判决因證據不足將案註銷　　尙有本埠新聞等轉入後頁 
雜評二 
[潮（豫）]  
　　潮之在今日可謂多矣入秋以來風潮疊起損失不知凡幾此天　之潮無法以弭之尙有可說若因政潮之起伏工潮之澎湃學潮之陡發而無形中之損失尤難勝數者則人爲之潮也獨不可以已乎夫潮之起其勢忽微浸淫不絶而其影響遂中於國家獨不思國吾之國也吾愛之不能鼓動潮流以混亂之也而竟有鼓動潮流以混亂之者是何種心理耶 
　　雖然政潮工潮學潮猶江面之明潮耳而江底之暗潮尙多雞蟲得失可爲浩嘆夫安得强弩五千射潮使退如吳越王之故事也者以回復我固有之和平乎 
 
 

Page 15

 
 
本埠新聞二 
[全國司法會議昨訊]  
　　全國司法會議訂定於本星期日開成立大會茲將該籌備處　日報到代表來往文電以及法圑提案分别誌下（一）「　到代表」上海法學研究會金鴻翔·杭縣律師公會許壬·浙江公立法政學校　景偉·上海法學研究會王開　上海律師公會張一鵬·神州法政校友會孫鑑·開封律師公會傅凌雲東吳法科陳霆欽·杭縣律師公會阮性存·羣治法政學校羅傑·湖南公立法政學校任紹選·湖南達材法政學校馬續常（二）「來往電文」『福建法醫學校來電』上海律師公會轉全國司法會議籌備處鑒來示悉查敝會會員已達八十餘人核與杭公會所定草案相符當經開會議决加入並公推沈孝祥爲代表遵期前往與議可否之處希即電復爲荷福建法醫學會叩『福山律師公會來函』逕啓者前准貴會函開前經杭縣公會發起原定五月一日集會嗣以到會人數太少改定於九月十七日開會等因准此查會期在即理應派遣代表遵期前往參與會議惟以敝會會員太少欵項難籌派遺代表諸多窒碍茲經開會議决囑濟南律師公會代表兼代表决一切除備函囑託外相應函復貴處請煩查照云云（三）「法圑提案」『杭縣律師公會提議案』（甲）廢止刑律補充條例案（乙）司法官應加棒給案（丙）廢止出版法案（丁）速定公證人章程　（戊）第二審與其用有名無實之合議制不如暫改單獨制案（己）廢止科刑標準條例案（庚）第二審審判衙門應設巡迴審判推事審理相距較遠縣分之刑事第二審案件案（辛）改輕訴訟費用案（壬）廢止檢察廳即以原有經費及優秀人員爲推廣審判廳之用案 
[塘工局呈上海縣署文]  
　　放寛路線收用契地向無給價 
　　浦東塘工局呈上海縣知事文云爲浦東規劃路政放寛路線利便交通振興市面收用契地向無給價復請仍照前呈分别轉呈核辦事竊奉鈞署第四七四號訓令内開案奉交涉員訓令内開前據該知事轉據浦東塘工局董事日宣呈稱英册六千四百三十九號契地内應劃留公路請函英領飭商轉知掛號業户遵照一面分行浚浦局不得於該契出浦左右塡泥升科曁令行會丈局查照訂期勘辦等情並附地圖到署當經分别函令並先指令在案茲准英總領事函稱據該租主稟稱塘工局之目的擬於會勘之後將他人之地放寛馬路惟塘工局如能出相當之價値將該地作爲公衆有益之用者則可提出商議至會勘之時本商不能到地因須先至塘工局劃用他人之地能給價格若干如果劃用路地而不能給價則極端反對蓋此地早經轉立英契中國官塲自不能將此地再行有所舉動應請保護等情前來相應據情函請查照轉飭等山准此合亟令行該知事仰即轉飭塘工局查照具復此令等因奉此合行訓令仰該局董即便遵照詳細具復以憑核辦此令等因到局奉此遵查英册六千四百三十九號契地坐落浦東二十四保二十三圖張家浜岸查沿浜祗有浜灘公地非浦江漲灘無升科之必要當時保無朦升串轉情幣租契批明本契南面沿張家浜有東西大路一條寛五尺至十五尺不等不得阻塞等語董局籌辦路政放寛路線利便交通正爲振興市面亦即保護之意契主何能反對至築路收用洋商契地向無議給價値各國領署曁交涉署俱有成案可考總之此項契地多數升照轉契根本已不正當路政公益照章收用各洋商議結各案均以公益爲重劃　留出浦東内地未便聽該租主獨持異議奉令前因理合具復仰祈察鑒傅賜仍照前呈分别核轉函致英領事轉飭該商查照辦理一面請咨淞滬警察廳轉行該管分署查照起造　程實爲公便謹呈 
[閘北水爐業爭執巳涉訟]  
　　閘北水爐業限制問題紛爭已久尙未有　實解决辦法茲悉徐錦記方面業已以其壟斷營業向縣公署起訴矣 
[瑞典總領事離滬之祖餞]  
　　字林報云上星期六本埠瑞典著名僑商假座上海總會爲不日離滬之瑞典總領事阿克海姆男爵餞行首由愛德華氏舉觴致祝並稱男爵努力發展瑞典在華商務卓著動勞其餘演說頗多莫不盛譽阿氏之深得僑衆　仰云 
[紀日領事署昨晚之宴會]  
　　駐滬日本總領事船津於昨日午後七時在西摩路宴請本埠行政長官淞滬護軍使何豐林滬海道尹王賡廷江海關監督姚文敷上海交涉員許沅上海縣知事沈寳昌等十餘人許交涉員則因尙未返滬未列席云 
[各工圑援助鄂工界]  
　　國聞通信社云本埠各工圑聯席會議昨復湖北各工圑代電云湖北全不处工圑聯合會鑒拜讀大示祗悉種切工人罷工本爲環境所迫善處之不難寢息與必須臨以武力方能解决者逈相懸殊乃粤漢鐵路之武岳段全體工人因要求更換舞弊營私虐待工人之員司二人起而罷工問題本非重大當事者如以該員司等可換則換之可也如以不可換亦祗有向工人方面說以不可俾之理由以求工人之諒解詎該路局長計不出此竟欲以武力殺服工人致工人死傷於軍警槍刀之下者達百數十人其未死傷者猶復拘禁軍營私刑吊打至軍警之藉端罪行搜刦更無論　嗚呼我親愛之工友乎殺機動矣可奈何吾人遠處滬濱總木能參與救援以爲該路工人之後盾惟望貴省各工圑本互助精神一致奮鬭到底若不打破此種環境誓不罷休至敝埠各工圑能力可逹之處若有騙使當唯命是聽除電陳北京交通部及鄂省督軍蕭　南力爭外謹此奉聞希爲諒察並視勝利上海各工圑聯席會議叩又東百老滙路轉曁里中國勞工同盟會因疊接湖北工圑聯合會函電數通特於前晚七時半再行召集全體職員開會討論主席吳若無宣佈湖北工圑聯合會拍來各函電歷陳各工友被歷迫痛苦及罷工後被軍警慘殺情形次山陳安鮑德載關民生何中民梁明等相繼陳述意見均謂應予量力援救議决由各會員量力捐輸主席付表决全體贊成散會已九時矣 
[破獲私招偵探騙錢機關續誌]  
　　松滬何護軍使日前派員在本城破獲私立淞立淞滬義務債探圑一節已誌本報茲悉該國正主任張楙號愓泩又名張然號克新平日自稱内務部僉事·農商部註册課課員在外招搖撞騙今厬冒充梁士詒秘書在滬組織淞滬義務偵探圑以招用職員名義向各界騙得會費洋二千餘元租賃房屋私立機關訂立簡章三十二　刊用關防現何使對於此案異常注意已飭科將所獲張周曹等三人釘鐐收禁並將抄獲文件詳細研究以便跴緝餘黨澈究 
[蔡郭氏投繯殞命]  
　　母屬以被姑虐待所致 
　　住居雲南路六百零四號廣東潮州人蔡茂萱之妻郭氏前日雉經亡身經老閘捕房捕頭得悉派探往將屍體舁入虹口斐倫路騐屍所昨午由公共公廨關讞員會同美雅副領事驅車蒞所騐明屍體升座公案捕房將一干人證傅齊請訊首據屍夫蔡茂萱供稱我於去年十一月間與郭氏成婚後極其和好日前因婢女　臭藥水潑翻妻命婢將地上藥水揩凈當時母親蔡周氏以臭藥　有益衛生何必揩凈故婆媳曾起口角前日午後妻十遂背人解下褲带自縊於床攔之上比明釋下已經氣絶乃報捕房我在共舞臺爲夥每月祗賺七八元家用悉係我父在汕頭貿易寄錢來家開支等語時甘維露律師聲稱伊代表屍屬查蔡之兄嫂均係自縊身死蔡即辯稱我兄弟四人長兄已病故其妻再醮次嫂去年七月間因病死於仁濟醫院可以調查云云又由七十二號西探將郭氏自縊之褲带呈案並稱屍母族方面有人欲陳述一切問官命將其人带案據稱名張德芝死者係其甥女自蔡娶甥女爲妻後蔡母周氏平日待　甥女異常凌虐每日不許飽食甥女每因腹饑難忍故將貓食剩之飯背人而吃若周氏得悉必加痛毆本日十八日我往渠甥女曾將一切苦楚向我泣訴杳蔡周氏爲人兇悍凡旅滬之潮州帮中人幾無一不知適茂萱供其嫂有一係病死但以我所知則亦係另行改嫁蓋緣難受惡姑磨折我得悉甥女吊死之信卽往察視蔡周氏竟不肯開門因有以上種種情節請求伸雪云云質之蔡周氏及氏女三金婢女春香成衣匠陳芝明等供詞閃爍該氏並延律師辯護中西官訊畢判曰騐得已死蔡郭氏委係自縊身死並着屍夫蔡茂萱領屍棺殮其中有無别情由捕房詳加調查禀候核辦 
[道路會董委聯席會議紀]  
　　通過九案··環租界築馬路案在内 
　　全國道路建設協會於本月十八日下午六時半假靑年會開董委聯席會議到會者有名譽顧問徐謙·執行董事陳維新朱愷儔謝介子戈公振吳山·委辦劉士琦吳志靑朱勵公戴居正諸君·會長郭秉文副會長許秋颿史量才執行董事李英石洪伯言陳勇三諸君因事未到亦均派代表到會史量才副會長請吳山主席其議决各案如下（一）續議刷印最新道路建築法合同案總幹事吳山報告修改字句情形宣讀各條文訖洪景平朱愷儔兩君提議於第二條第三項酌加字句陳維新君提議先組審查會審查此書内容　何再行付印遂由洪朱兩君推舉陸人希劉士琦戴居正三君爲審查員先由戴劉兩君審查評定再送陸君核閱大衆　成通過（二）續議執行董事會議規則案由審查長洪伯言君之代表景平君宣讀條文訖將第本條酌改字句衆無異議通過（三）續議委辦會議事細則案亦由洪景平君宣讀條文衆無異讀通過（四）續議公推各部職員案由朱君勵公將改編次序並照前次會議分别各部主任及幹事台銜逐朗讀畢大衆贊成通過（五）提議徵求會員通則案（六）提議第二届徵求大會簡章案以上兩案分别討論後公推陳維新洪伯言朱愷儔朱勵公四君爲審查員副會長許秋颿之代表劉君雲舫爲審查長定於本星期五午十二時仍在靑年會開會審查全體贊成通過（七）笔顧問建議提倡籌築環租界馬路理由書案主席請徐君發表意見徐君乃即席演說云「現在可注意之事有三『一』從前洋涇浜木不屬於租界現已非我所有『二』蘇州河而亦係華界範圍現亦歸外人當　『三』虹口過去之華界與閘北一带亦均關緊要尤非趕緊建築環租界馬路不可路成外人祗能行走而主權上不至損失上海華洋薈萃之區若不早日加以限制將來租界愈推愈廣更難限量亡羊補牢未爲晚也云云」入衆鼓掌贊成僉謂此事關係領土主權若仕侵估太阿倒持國權民格剥脫殆盡首先由本會調查然後聯絡本埠各界協力進行先組籌備處從事測繪編訂預算招股開辦乃能有成否則徒事空談反貽笑柄而侵掠華界者必更肆行無忌討論結果大衆贊成先從調查著手然後協同各界一致依序進行（八）公推費吳生等爲各部名譽顧問案衆議根據從前所舉外國董事人名再行酌聘禮拜五併交審查會審查費吳生君熱心會務應先行由會肅備公函證書敦請擔任名譽顧問餘候審查再核衆贊成通過（九）王席報告奉天愼昌洋行經理蕭樹軍君函請在奉組織道路分會業已查確蕭君係靑年會幹事熱心公益穏健可負重任可否由會請任駐奉籌組分會代表衆贊成請任爲代表十時半宣告散會 
[四明醫院工程將竣]  
　　認捐常年經費之踴躍 
　　本埠四明　所在法租界愛來格路新建四明醫院氣象矞皇爲中　中藥證院之倡近聞工程將次告竣一俟佈置就緒而須擇　開幕該公所自己未迄今先後興造南北兩廠增設浦東分所規模日益擴大而醫院施診給藥經費尤繁爰就中元建醮各業各會齊集公所時籌募常年捐欵以濟需要當有長生會首先認捐洋一千元公濟同益會認捐洋五百元餘亦爭先樂輸極形踴躍甬人義氣圑結於此可見一班 
[旅滬浙同鄉籌賑消息]  
　　紹屬寗紹災重欵絀日前兩同鄉會開聯席會議向走流寗航線之寗紹·招商·太古·三公司請求附加水脚自大餐間至統艙每客加收一成時期一年爲限三公司業已應允照辦日昨紹屬籌振會開議事會討論此項問題田世澤·王曉籟·　孝天·三君主張一成附加捐祗可向大餐間·官房艙·之乘客抽收統艙客貧寒居多未便照加一至贊同舉定宋漢章·徐乾麟·兩君爲代表會同寗波同鄉會領袖再向三公司接洽云又該會頃接信通銀行來函謂本年紹屬水災浩大良用惻然茲敝行諸同人願將中秋　筵資洋伍拾元移振災黎云云 
　　金屬浙東洪水爲災蔓延金華舊府屬一带居民流離失所詳細災情曾誌前報茲悉金華旅滬人士特組織籌賑機關定名日「浙江舊金屬水災上海籌賑會」業經開會成立假廣西路報本堂爲事務所推舉陳雄甫爲理事長釋瑩照爲總務主任諸葛泰爲財政主任朱少章爲宣傅主任王悅山爲交際主任日内即將大手募捐按金華八縣此次被災區域甚廣被災人數達百餘萬誠罕見之浩刼滬　慈善家諒必慨予援助也 
[銀行夜校開學]  
　　銀行夜校業於前晚八時舉行始業式首由施圑羣氏登臺聲稱馬君寅初因在京服務今晚不克來此參與典禮施氏旋謂銀行夜校與銀行與社名爲二個獨立機關在實際上有密切的關係因夜校的學制及進行方針都經學社社員討論公决就是夜校的管理及教務亦由社員義務擔任那末一天夜校存在就一天能表演銀行學社爲社會服務的精神繼山施氏介紹教員周啓邦·王祉偉·黄勤·朱彬元諸君於諸生末由上海銀行楊介眉君演講「歐美銀行業務之發達」云 
[紀勵志圑之義務夜校]  
　　勵志宣講圑通俗教育部諸君近組設一義務夜校於英租界牯嶺路餘　里業已推定顧世經君爲校長徐望先君教務主任項爲悲·周少葵·徐援人·陳錦儀·吳竹庭諸君爲教員純係義務性質有志者可往報名開學之期定於中秋節邊云 
[美海軍靑年會徵求書籍]  
　　美國　軍靑年會因十月内將有水兵三各人到滬在滬約有三星期勾留會中對於消遣雜誌及書等甚形缺乏特發出通告徵求書籍凡有舊雜誌及書籍等願贈該會者可送至愛多亞路六號該會查收或將贈書人住址姓名函告該會該會當派人來取云 
 
 

Page 16

 
 
[金銀俱樂部成立會記]  
　　中國通訊社云前日上海金銀業工人俱樂部開成立假中華職工教育館爲會場到會者一千六百餘人首由主席張靜泉君報告開會宗旨畧謂今日爲上海金銀業工人俱樂部成立大會我們這俱樂部是一個聯絡工人的機關進一句說就是保存我們無產階級的生命的機關以後我們的生活問題都仗着這個機關做我們的保障所以我很希望同志諸君努力做去把這個俱樂部大大的發展次由來賓高尙德演講略謂「我到上海一個多月了逢過很多次數的會但這些會都不是工人類無產階級的會今天得與許多工友們同聚一個地方覺得非常高興諸君今天成立上海金銀業工人俱樂部我趁着把俱樂部組織條件來說一說社會中有兩種階級一種有產階級是資本家一種無產階級就是我們工人現在雖然有許多職業工人已有組織但我希望同志們要放開眼光做到產業聯合組織！！世界工人組織上去』云云次由俞秀松演說略謂『今日是上海金銀業工人俱樂部成立會也是兄弟得與許工人相會的第一次我今天所講的有二一階級覺悟二工人圑結力的能力望諸君努力』云云阮大時金永剛梁茂康潘　生金以鳴等相繼登台演講全體大呼金銀業工人俱樂部萬歲勞動萬歲復至該校大操塲攝影而散時已鐘鳴五下矣 
[武術會徵求會閉幕之秩序]  
　　武術會第四届徵求會訂於二十一號晚八時假靑年會舉行閉幕已紀前報茲將閉幕秩序錄下（一）開會（二）主席報告（會長王一亭）（三）三弦拉戲（陳道中張賓來）（四）演說「武術爲强國之要素」（張溥泉）（五）崑曲（黄應中）（六）揭曉各隊成績（總隊長李英石）（七）國技「表演各種软硬工夫」（大力士陶飛）（八）火棍（體育家姚繼唐）（九）散會聞陶君爲中外人士所歎服向在南洋一带能飛釐走壁　具有驚人技藝不可不看云　 
[明星公司開演新片]  
　　貴州路明星影戲公司所攝制之『卓别靈游滬紀』一片已經製造完畢准定本星期三假座夏令配克影戲院開映任人觀看不取分文欲觀者可往索劵云 
[暎相公司開幕誌]  
　　北四川路白大橋塊近山某君創一暎相公司於昨日開幕歡迎參觀聞該公司聘請美國依省攝影大學光學專家李瑞貞主任所用攝影放大等機均係歐美最新發明與舊式逈别並聘名手修飾底片故照出之相維妙維肖至圑體大會則備有十六寸搖頭快鏡能攝五千餘人其光綫之合宜冲晒之得法參觀者同聲稱許即裝裱卡片一事亦用電機熨軋其帖服耐久較舊日之慬用膠水黏糊者有别云 
[市上發現僞稅證]  
　　江蘇印花稅駐滬辦事處郭坐辦近查得經銷稅證各店户所銷稅證上所蓋經銷圖章有所不符遂將此種稅證蓋有上海總商會經銷圖章者送請總商會詳細察核據復並無此種圖章諒係假冒無疑除派員分投淸查外並將所蓋上海總商會圖章之稅證眞僞多種分送經銷稅證各機關請爲注意核對圖章之眞僞以示區别 
[呈請續辦中西區淸潔捐之批詞]  
　　商人潘乃昌投滬南工巡捐局呈懇續辦中西區淸潔捐昨奉姚局長批示云呈悉該商承辦中西區淸潔捐尙無欠捐及貽誤情事據稱賠累各節尙屬實在情形茲經呈奉松滬護軍使准予續辦一年　資熟手而示體恤仰即繳其認保切結來局聽候給諭繼續辦理查此項淸潔關係地方衛生該商務須恪遵本局取締淸潔規則管理倘有玩誤定予撤究此批 
[盜匪王家興在所胡閙先入獄]  
　　前有大帮盜匪在下海浦地方爲水警廳探警查悉往捕該匪開槍拒捕當被槍斃多名溺斃數人即經各警分投拘獲盜匪孫金曉等數名解送營部除馬才九在押斃命外其孫金曉·五家興·劉小三子等發送上海地方審檢廳迭次訊明判决孫王兩犯各處死刑劉無期徒刑據情詳報上級各機關請示施行嗣奉江蘇軍民兩長批回以本案其中不甚明晰令飭高等廳轉飭上海地方廳重行審判地方廳奉諭後當由陶刑庭長會同推檢各官復提孫王兩犯至案詳細研鞫以該兩犯犯罪纍纍依法每犯應得八個死刑案無遁飾仍照原判各處死判該犯等如行理由准於五天内提出隨文詳復軍民兩長候示在案但本案自地方廳稟復後迄今未奉上台示下孫金曉王家興二犯與劉犯均收押於看守所中王家興迭次胡閙且向同號押犯索詐洋元經被害者告知竇所長據情而稟車檢察長請爲究懲昨午車廳長備文飭警將王家興一犯提出乘車押送漕河澤鎭第二監獄收禁候上台示下再行執行 
[包車夫猝然斃命]  
　　昨日下午五時許有包車夫某甲拉車行過四馬路忽發舊疾倒仆於地經老巡捕房九百五十一號華捕前來雇車送入仁濟醫院醫治及抵院已氣絶斃命經捕稟明捕頭將屍車送騐屍所候請示公堂辦理 
[張壽保因傷斃命之檢驗]  
　　虹口兆豐路晋濤里四百二十七號門牌屋内於本月四號經衆葉資起建太平公醮並搭台供奉神像當時有流氓阿憨等多人欲扒上台觀經謝全林·張才寳·（即張壽保）蔡洪寳等阻止致起毆打阿憨敗走詎至十七號阿憨糾黨二十餘人向張才實等尋仇當將張才寳蔡洪寳戳傷甚重迨經滙山捕房中西探得悉馳往緝拿奈兇手早已逃去當將受傷人送入同仁醫院療治張才寳因受傷過重不及醫治延至翌日身死由院通知捕房將尸舁送騐尸所昨午報請公共公廨關讞員與美領雅君蒞所檢騐騐得已死張才寳委係因傷身死着尸兄張和尙具結尸棺殮候嚴緝兇犯務獲究辦云 
[陸家嘴浦面發現受傷男尸]  
　　海關水巡捕房昨在陸家嘴浦面查獲無名男屍一具年約三十歲身體白洋布短衫褲和尙頭部有傷痕數處當即報告梅捕頭立用電話通知救生局前往拖去核辦 
[彭道生在押覓死]  
　　湖南人彭道生因欠債　償被控於公共公廨無從覓保拘留押所已有三月昨日天將黎明五時許彭忽萌短見解带自縊經管所之八百二十一號華捕查見將其釋下稟明駐廨捕頭旋於九時半解至刑庭經中西官訊得彭之尋死除因無法料理債務外並無别故遂諭以後不准輕生仍回押所違則究辦 
[電車肇禍]  
　　昨晚六時三刻某甲於新閘路　園弄口奔過馬路適有三路電車自西往東疾駛而來不及停止致將某甲撞倒碾傷要害當由新閘捕房三晨十四號印捕前來抄錄司機人號碼另雇車送受傷人往仁濟醫院未及醫治即氣絶斃命由捕頭另行派捕車送屍身往斐倫路騐屍所候騐 
[惡鴇虐待妓女之科罰]  
　　法租界小東門一林春街婦人王氏所開之花烟間邇因將烟妓吳 
小花連凌虐爲探查悉將氏及吳小花連一併带入捕房昨解法公堂請究先由捕頭上堂稟明前情詰之吳小花連供稱女子由胞兄囚貧押與王氏處爲娼已有年餘近因身愚疾病鴇婦尚欲逼令接客不遂所欲一味毒打不堪其苦請求超豁質之王氏供婦人不敢虐待餘供支吾中西官判王氏罰洋二十五元充公吳小花連送普育堂擇配 
[川邊劵開奬紀]  
　　昨日爲第五次川邊正劵開獎之期按照新章舉行連開三次茲將開出三次五大獎號碼及經銷各票號錄下第一次頭獎三萬四千七百三十六號杭州義利源二獎四萬四千一百零四號本埠善中三獎四萬六千四百五十五號本埠廣滙源四獎二萬三千五百二十二號漢口振華公司又四獎二萬九千一百九十三號松江廣源祥五獎四萬五千四百七十號本埠廣滙源又五獎二萬六千零七十三號本埠萬利源第二次頭獎一萬九千一百八十二號杭州義利源二獎七千六百五十五號本埠葉宏茂三獎一萬六千一百零一號紹興福泰祥四獎一萬八千五百號本埠廣滙源又四獎一萬二千五百六十三號本埠善中五獎二萬一千八百二十一號本埠善利全又五獎一萬四千二百九十一號漢口中華胡第三次頭獎二萬二千五百七十九號本埠大善元二獎二萬四千二百四十三號嘉興大利公司三獎一萬四千零八十二號本埠有利源四獎二千二百七十三號松江廣源祥又四獎三萬五千五百五十九號富陽久昌公司五獎二萬四千四百二十號本埠大利元又五獎四萬五千零零二號本埠廣滙源 
[失女在途巧遇]  
　　西倉橋附近婦人張奚氏之女杏竇年十八歲舊曆本月二十五夜九時許將家中鈔票現洋金戒練衣服等物捲去逃逸無踪該氏情急立托親友四處找尋嗣悉爲住居附近在某劇塲拉胡琴之金順卿誘拐到車袋角地方藏匿當赴該處找尋已被避往他處昨晨該氏因事在廟前街忽與伊女及金途遇遂鳴警拘送警署當以警廳有案飭將兩方併解警廳訊辦 
[公共公廨訊案彙錄]  
　　昨晨公共公廨民四庭由俞襄讞會同英包副領事訊理華人民事訟案如次（一）邱渭卿延禮明律師訴陳椿權不理擔保施沐天押欵案禮明律師稱此案去年即已判决乃陳椿權迄未遵判將田產變賣償還實屬有意拖延應請將陳拘押結果再寛限陳椿權兩個月内償淸否則押追（二）沈定章訴石大生張根全抵押方單糾葛案結果再函催上海縣於兩禮拜内答復再核（三）石林生訴張根全抵押方單糾葛案張延甘維露律師代辯結果改期候沈定章訴石大生張根全案上海縣復到再核（四）同餘莊訴陸銘之不理擔保押欵案結时陸銘之請求復訊駁回着交二千兩舖保仍照八月二十六日堂諭執行（五）婦人張徐氏訴與其夫張羽鳴離婚案結果准原告免繳堂費（六）豐大銀行聲請派員理賬案結果准改期三禮拜後訂訊民三庭由張襄讞會同俄員儀君訊理俄僑訟案（一）格利五擺軋延許理律師訴華人鄧英不理押欵案結果旣據補付洋五百七十九元零一分着原告具領完案（二）齊利夫克夫訴彼克羅夫不理貨欵案結果候宣布堂諭（三）施鐵林訴達羅夫欠欵案結时改期再訊 
　　又午後民四庭由俞襄讞會同日副領事田中氏訊理（一）神州信託公司聲請理賬案結果准公示申新兩報七天着限十四天内如無多數股東反對應予給諭辦理（二）林木本訴嚴韞玉不賠保費案原告代表高露玲律師請求提前排訊結果照准（三）嚴炳生訴嚴金祥不交方單案被告代表傅盛勛律師聲明原告請求改期並不反對結果准改期兩禮拜再訊（四）　正葆延律師訴趙德麒租屋糾葛案趙亦延甘維露律師代辯結果由本廨檢察處派員會同兩造律師查看屋内分閭情形具報再訊（五）徐蔭希訴林補靑欠欵案結果准被告具結出外於兩個月内設法先還一百元餘欵俟有力時分期拔還（六）高建鎬訴傅才瑾（即傅琢卿）不還借洋案結果着被告償還原告洋一百八十五元三角並堂費 
[誌謝]  
　　昨承銀行週報社惠贈第二六六號「銀行週報」一册又商務書館惠贈第四期「兒童書報」及第十四卷第八號「教育雜」雜一册誌此併謝 
公布欄 
[江蘇高等審判廳]  
　　批示　律師高文麒呈爲加入公會請令知吳地廳由呈悉查律師加八公會廳俟公會轉報本廳核明後轉令地方廳知照該律師加入吳縣律師公會尙未　轉報　來現已調收該公會律師名册一俟調到即予核明轉令仰即知照此批▲律師陳奎棠呈爲加入公會請令知吳地廳執　職務由呈悉查律師登錄後非加入公會不得執行職務故在吳縣地方廳成立前核准登錄之律師本廳均俟其加入吳縣律師公會後再予令廳知照該律師加入吳縣律師公會尙未　該公會轉報前來無憑審核本廳現已調取該公會律師名册一俟調到即核明轉令可以此　（以上九月十七號） 
　　民庭判决　張耿氏與徐阿狗因典　找價涉訟上訴一案（判决主文）本件上訴廳由吳縣地方審判廳爲第二審判▲陸廣元與林文泰　欵項涉訟上訴一案（判决主文）本件上訴駁斥第三審訟費由上訴人負擔▲王元慶興陳廷奎因田畝涉訟不服第二審判决上訴一案（判决主文）原判廢葉本案發回江寗地方審判廳更爲審判（以上九月十九號） 
[江蘇高等檢察廳]  
　　批示　黄培賢據訴已悉候調卷核　此批▲高俠志狀悉候調卷核　此批▲沈金發追加上訴理由呈遞一案業經本廳查閱候呈送總檢察廳核辦仰即知照此示（以上九月十九號） 
[上海地方審判廳]  
　　判决主文　（刑　）一件裘升啓侵入竊盜俱發一案（主文）裘升扈侵入老寗紹输船竊取童永良物件之所爲處三等有期徒刑三年褫奪公權全部終身侵入大慶輪船竊取殷瑞祥物件之所爲處三等有期徒刑三年褫奪公權全部終身侵入新綸和輪船竊取沈寄可物件之所爲處三等有期徒刑三年褫奪公權全部終身侵入瑞安輪船竊取吳祖詒物件之所爲處三等有期徒刑三年褫奪公權全部終身應執行徒刑四年六月褫奪公權全部終身未决羈押日數以二日抵徒刑一日▲一件鍾三等共同竊盜一案（主文）鍾三共同竊盜之所爲處五等有期徒刑二月褫奪人軍藉之資格終身未决覊押日數以二日抵徒刑一日石三共同竊盜之所爲處五等有期徒刑二月褫奪入軍藉之資格終身未决羈押日數以二日抵徒刑一日談三共同竊盜之所爲處五等有期徒刑三月褫奪入軍籍之資格終身未决羈押日數以二日抵徒刑一日▲一件王小三子强盜嫌疑預審一案）主文）王小三子係犯新刑律第二十九條第一項第三百七十一條第三百七十三條之罪應予起訴▲一件王根生傷害一案（主文）王根生致人輕微傷害之所爲處拘役十二日未决期内羈押日數准以二日折抵拘役一日訴訟費用歸王根生負擔▲一件朱老淸鴉片烟案（主文）朱老淸吸食鴉片烟之所爲處罰金一百五十元未决覊押日數准以二日抵罰金一元烟土一塊計重十三兩没收之▲一件馮慶林等鴉片烟案（主文）王增厚吸鴉片烟之所爲處罰金十五元開設烟館供人吸食鴉片烟之所爲處五等有期徒刑三個月併　罰金二十元應執行金額二十五元與徒刑三個月併執行之未决羈押日數准以二日抵徒刑一日烟土一小塊烟膏少許烟具十四件没收之馮慶林吸食鴉片烟之所爲處罰金十二元未决羈押日數准以二日抵罰金一元羅其金吸食鴉片烟之所爲處罰金十五元未决羈押日數准以二日抵罰金一元劉阿元吸食鴉片烟之所爲處罰金十五元未决羈押日數准以二日抵罰金一元▲一件朱行木傷害人致死案（主文）朱行木傷害人致死之所爲處三等有期徒刑三年又二個月未决羈押日數准以二日抵徒刑一日▲一件徐良記過失致人死案（主文）徐良記因過失致人死之所爲處罰金一百元未决覊押日數准以二日抵罰金一元▲一件薛長標竊盜一案（主文）薛標侵入竊盜之所爲處四等有期徒刑一年褫奪公權全部終身共同結夥侵入竊盜之　爲處四等有期徒刑二年褫奪公權全部終身應執行徒刑二年二月併覊奪公權全部終身未决期内羈押日數准以二日折抵徒刑一日訴訟費用　薛長標負擔▲一件殷正才即殷老五亦即小牛繫脫逃一案（主文）殷正才即殷老五共同聚衆强　脅迫脫逃之所爲處一等有期徒刑十年褫奪公權全部二十年未决期　羈押日數准以二日折抵徒刑一日與前科執行未了之刑期併執行之訴訟爲用歸殷正才負擔▲一件　太祥片烟一案（主文）本件　　駁斥▲一件王小二子竊盜　（主文）王小二子竊盜之所爲處四等有期徒刑一年又竊盜之所爲處四等有期徒刑一年廳執行徒刑一年未决羈押日數以二日抵徒刑一日▲一件王勝梅鴉片烟案（主文）王勝梅吸食鴉片烟之所爲處拘役十五日未决羈押日數以二日抵拘役一日烟膏一小盒龍頭水一瓶没收之▲陳家訓侵入行竊案（主文）陳家訓共同侵入行竊之所爲處五等有期徒刑四個月褫奪入軍籍之資格終身未决羈押日數准以二日抵徒刑一日▲一件董彬生等共同詐財案（主文）董彬生共同詐取施阿盤周文元財物之所爲各處五等有期徒刑三個月褫奪入軍籍之資格終身廳執行刑期三個月又十日并褫奪入軍籍之資格終身未决羈押日數准以二日抵徒刑一日楊和尙共同詐取施阿盤周文元財物之所爲各處五等有期徒刑三個月褫奪入軍籍之資格終身應執行刑期三個月又十日并褫奪入軍籍之資格終身未决羈押日數准以二日抵徒刑一日吳金生共同詐取施阿盤周文元財物之所爲各處五等有期徒刑三個月褫奪入軍籍之資格終身應執行刑期三個月又十日并褫奪入軍籍之資格終身未决羈押日數准以二日抵徒刑一日（以上九月十八日） 
 
 

Page 17

 
 
   
 
 

Page 18

 
 
自由談 
[座右銘] [  朱熹]  
　　凡人立身斷不可作自了漢 
雜說 
[麻木] [  薛雨孫]  
　　客有患麻木疾者搔之不癢剌之不痛蓋血不流通肉已死矣善醫者以刀割之乃愈 
　　今之政客蠅營狗苟奪利爭名雖有大聲疾呼者亦充耳無聞夫亦等於麻木之症耶噫安得如許良醫爲之一一割治哉 
遊記 
[無錫兩日半記（二）] [  程小靑]  
　　公園中之佈置中西參事有水泥之亭閣數事亦有舊式之水榭荷池夾道山樊修剪整齊似依西式而埀楊欹斜老松婆娑則又純粹中式也此外尤有草地一方及網球塲一疏朗可人惟園之一角有小池一方時値薄暮婦女數輩爭就池洗滌便器游客面池而坐者一覽無餘殊殺風景予等大奇訝旋知池本公物鄰近乏水道居民乃多就池洗滌茲池雖圍入園内而仍不能禁居民之取用此雖無可如何在究屬缺點予甚願錫人士有以改善之也 
　　予等繞圍一周旋息於園左之叢樹陰中偃臥而品茗焉蓋有商人售茗於園中特設籐椅備客坐臥予等袒襟臥椅上目數游客各等皆備有富商士流亦有跣足草履之農工小販尤有夫婦聯袂者有獨步緩行者乃皆知恪守公德初未見有攀花涕吐及佔據公座而鼾睡之人惟有形似私娼之婦女雜　往來時弄其賣俏之醜態則殊可憎耳 
　　鄰予座之旁有一年少客梅茵與之交談盛稱道之客知予等自蘇往則謙曰無錫一縣城耳何足擬蘇州省會之繁盛予雖非蘇人然旅蘇旣久不無香火情聞客言爲之恧然蓋以資格論蘇州誠老矣第以老資格之蘇州欲求一小小公園如此者亦不可得思之能無汗顏耶 
　　未幾趙陳二君聞信尋踪至乃大歡樂旋赴崇眞寺前之飯肆中晚餐有脆蟮及油渣麵筋酒醉蝦三事爲錫地之特品洵不虚傅惟口味略嫌太甜太鹹因預囑侍者烹調時减輕糖鹽則味較可口矣 
諧著 
[關於姓名之滑稽問答又一打] [  繡君]  
　　問古人姓名誰是一字式答項籍字羽劉邦字季袁盎字絲朱雲字游顏之推字介（聖門多一字不備錄） 
　　問古人姓名誰是三字式答張天錫字公純嘏崔弘度字摩訶衍（高歡字賀六渾斛律金字阿六敦皆係譯音不可爲常故不贅） 
　　問古人姓名誰是四聲式答司馬定國斜夘愛實 
　　問古人姓名誰是反切式答于謹字巨引孫程字稚卿 
　　問古人姓名誰是改變式答范睢改稱張祿范蠡改稱陶朱第五倫改稱王伯齊梁鴻改稱運期曜 
　　問古人姓名誰是自製式答武后自製聖字名劉儼自製龑字爲名 
　　問古人姓名誰是不類名字式答馮野王張開地李百藥吳武陵劉黑　習鑿齒（以上不類名）竇嬰字王孫張宗字諸君施延字君子斛律光字明月（以上不類字） 
　　問古人姓名誰是以字行式答孫伯樂劉孝標殷開山高敉曹房玄齡秦叔寳徐有功武平一 
　　問古人姓名誰是名字相同式答殷仲文字仲文汪德藻字德藻任孝恭字孝恭蔡興宗字興宗（已見蓼花室漫筆如孔安國等不錄） 
　　問古人姓名誰是兩人卽一人式答郵無恤即王良士會卽范武子藍采和卽陳陶白玉蟾卽葛長庚陶穀卽唐彥謙問古人姓名誰是筆畫絶類式答田甲李季 
　　問古人姓名誰是男女相同式答昭君王嬙字王莽時方士亦名昭君開明蜀王名王莽小妻亦名開明孟光梁鴻妻蜀先主時亦有孟光（繡按商報館寃死之女書記席上珍與古人姓名完全相同者有二一四川進士一雲南舉人暇當别著爲篇） 
　　上次關於姓名之滑稽問答第二條牛方大誤朱方大第十一條欒黶誤欒壓特更正 
小說 
[社會小說人間地獄（二○六）] [  娑婆生]  
　　第二十九回　舊燕飄零夕陽尋故壘　伊人憔悴遙夜聽疎鐘晴雲道妹妹弗來阿姊來代堂唱也是應該的三少也値得這樣客氣說罷又和蓮孫談了幾句别的話蓮孫抽出表來看了兩次晴雲道忙著看表還要趕第二處檯面嗎蓮孫道今天只有這一處晴雲道旣這樣更可以不必急急散了可以同走過去等秋波罷大槪那時候他們也該回來了姆媽和秋波全没吃飯呢蓮孫道有人約我去談幾句要緊話你來時我正要走呢你們那裏我停一會兒再來罷晴雲道你有事早說了我也不坐這般長遠了說罷便立起身來蓮孫道你高高興興的剛來我好意思催你走嗎晴雲笑道自家人說說老實話也没什麽要緊客氣了耽擱你的正經事那到不好說到這裡晴雲又掩口微笑道時候已經快十一點鐘了還有誰約你說要緊话嗎一定不是好路道停一歇我要替你告訴秋波呌他盤問你呢蓮孫道告訴你也不要緊是姚嘯秋姚二少喊我去我也不知道有什麽事秋波回来不信可以打個電話到姚二少的報館裡來問一聲瞧我是說謊不是晴雲抿著嘴笑道你也眞算怕秋波了說罷带笑的去了蓮孫忙謝過賈大人也怱怱的坐車子向嘯秋的報館裡來蓮孫是常來的客人報館裡茶房全認識不必引道遂登登登一直跑上三層樓的主筆房來只見嘯秋坐在那裡靠在寫字檯上右手搦著一柄東洋镀鎳的長剪刀左手却按著一張報紙不動兩隻眼睛從挺厚的托力克眼鏡裡透出光來直向攤在面前的一張報紙上上下亂射好像是尋找一段什麽新聞似的蓮孫走進來嘯秋並未覺察蓮孫先問道嘯秋你今天怎麽這般忙法找我來有什麽事嘯秋道要不忙我還不找你呢你來好極了快替我帮一帮忙蓮孫問什麽事體嘯秋道我們館裏那位管第二張各省新聞的主筆魏先生他黄昏正要往報館裏來的時候忽然接著他無錫家裏一封電報不知說什麽人病危他匆匆的走了却送了一封信來通知我茶房也不管什麽以爲是普通的投稿便往我檯子角上一塞一等等到八點鐘排字房見魏先生不來外埠稿子不見發下很爲著急便和管本埠的一位甘先生說甘先生也著了慌走到我檯子上一看見魏先生有封信來曉得魏先生是告假了馬上轉轉灣灣打電話給我催我就來我一到見外埠還没有動我想我一人决計管不了兩張我便想著你費心請你來代庖幾天罷横竪外埠新聞也有不少的訪稿訪稿不彀再用剪刀剪外埠的報不銷一兩個鐘頭就完了稿子發齊了費心還要一隻評說罷便順手將那柄剪刀遞給蓮孫又檢出一疊的訪稿信一併交給蓮孫蓮孫道剪剪粘粘還容易這隻評有些討厭呢 
[隨便說說] [  瘦鵑]  
　　纏繞不淸的内閣問題世界中無論那一個民主國君主國凡是有内閣的對於更迭内閣的事總是非常愼重從没有像中國的内閣變換得這樣忙的不見歷年的内閣一年上總要更迭一二十次直好像變戲法人手裏的紙牌一樣眼睛一霎已變了花樣了一般做内閣總理和閣員的似乎都害了頭眩病一會兒接任一會兒辦交代一會兒代咧署咧實授咧兀自纏繞不淸正和無錫人所說江尖子上圑圑轉差不多像這樣席不暇暖的鬧下去還要望他們施行些福國利民的善政出來可不是大海撈針麽如今我要勸勸政府快快產出一個良好的内閣來便使他壽長些不要弄得一出世就夭折以後也可好好做事再不要像池塘蛙呌般閣閣惱人了 
 
 

Page 19

 
 
   
 
 

Page 20

 
 
常識 
[讀墨經（續）] [  老圃]  
　　經說曰尺前於區穴而後於端必夾於端與區内此所謂尺即綫也所謂區穴即空也蓋綫必在端與端之間端之外則爲空故尺必夾於端與區内前於區穴而後於端猶言前爲區穴而後爲端耳 
　　經曰窮或有前不容尺也其說曰窮或不容尺有窮莫不容尺無窮也蓋綫有長而無廣長有所限故曰或不容此尺之有端者也長無所限故曰莫不容此尺之無端者也凡物皆尺有窮宇則尺無窮 
　　經曰攖得相也說曰攖尺與尺俱不盡端與端但盡尺與端或盡或不盡蓋言兩綫相交仍兩綫兩點相交成一點綫點相交成一綫相得者相交也但盡者偏盡也 
　　經說曰仳兩有端而後可次無厚而後可是仳指綫而言次指點而言也經曰仳有以相攖有不相攖也蓋仳而爲不並行綫則延長相攖仳而爲並行綫則延長永不相攖經曰次無間而不相攖也蓋兩點無間本相攖相攖而成一點則相攖而不相攖 
　　以上釋尺 
經濟 
[國貨須減輕成本] [  筱峯]  
　　昨讀景宋君勸告商界提倡國貨一節余頗韙之但是商人是一種營業性質往往惟利是視余前日到内地鄉鎭視察國貨銷塲情形見京貨店陳列者大都劣貨適遇有廠布跑街先生向各京貨店兜售廠布彼所持樣本完全係仿造洋貨疋頭店肆見之頗爲稱美但云現在東貨充斥價極便宜進用廠布殊不合算竟却而不用余爲之歎惜彼跑街先生又云此店肆對待尙好還有一等店夥更爲可惡竟謂廠布是一種代當差貨無利可圖現在執事先生吩咐不進廠布連得樣本亦不翻閱走了幾個碼頭大都如此余聽了這位跑街先生的話想到這種商界如何能勸得醒他們提倡國貨如果各布店眞眞不進廠布則廠布一不銷行布廠就要停頓布廠一停頓則舶來品更源源而來利權外溢固不必說一輩工人將何以生活推想到此狠是可怕若要等商界來提倡不如各廠家自已想法了剛纔店肆的話其不進廠布原因在廠布價昂恐不能獲厚利各廠家旣要銷貨祇有减輕成本一法至於减輕成本祇有除積弊省開銷兩種辦法現在布廠家最大弊病係耗損材料往往失於稽察視爲故常一年之中耗損不貲其次在糜費廠用苟能於此二者注意實力整頓則出貨成本就可减輕我們欲暢銷國貨與劣貨奮鬭祇有這個法子尙可做到還請同業者一研究之（乙種酬） 
[商業問題之研究（續）] [  吳東初]  
　　零購學（八十八）貨物保管與記錄（十）整理貨物（續） 
　　貨物不論置放何處切忌置而不問更不當視公司貨物於店友本身無關係也店友之責任非特宜保管店中貨色不使遺失更當設法使之不損壞也蓋店中資本强半用於置辦貨色如貨物少賣或賣不及半或無利可言反而虧本則店中勢難久持不敗而店友地位亦將不保是萬事極當視爲己事處心積慮使店中獲利不少店友本身又何嘗不受其益乎 
　　商店生意非終日忙碌而絶無少閒大槪淸晨店門初起或完全上午並不十分忙碌則店友本分每日首事在將貨色整理一番學徒及店司隨同帮忙每於生意完畢貨色不無翻亂者或賣缺者則次日未開市前宜理齊與補足之此時買客不多無外界之攪擾正可利用其空閒時間從事於貨物之整理店友之勤惰於以見之勤者不待店主或經理督率而自動的布置一切惰者遇可推諉無不推諉之不過店友之升進與否亦即以此而定誰謂好歹别人不得而知乎衣店之衣宜常刷鞋店之鞋宜常揩磁器店之磁器須時加洗刷無非各爲保存各貨之原狀勿使污損致難銷售耳其中尤有不可不辨者衣服之侵污若經久不洗刷即難滌除淸潔如每日保管得法所費時間與精力不多而結果鮮有不能除之污損也是故不論何貨貴能保存其新鮮狀態而其保存之法莫善於逐日留心毫不疎懶則於事始有濟矣惜店友多以其事繁瑣而不願十分盡力抑知在店主爲血本關係在店友爲責任問題身受店主之託何可自負負人稍有天良者不敢不盡厥職明首此即能眞以店内之物當作本人之物無有不細爲保管者矣貨物保管得法原爲一種極緊要技能不過性情怠惰或習於疏懈者終不能見長于人非特此也恐不免淘汰而去也 
衞生 
[孕婦衛生] [  中國衛生會]  
　　照料孕婦之妥愼與否小之關於本身之安危胎兒之生死大之關於種族之隆替國家之盛衰誠非細事故西　有云欲求健全之國民必先注意於孕婦茲將孕婦衛生要則擇尤譯錄數條以供世人之採取焉 
　　㈠腎爲排毒機關而在孕婦尤甚蓋須爲胎兒代司排泄也是以受孕之後每月須騐尿一次五閱月後更每星期行之以視賢臟果能勝此重任否若或毒質藴於體中將爲致病之源殊屬可懼 
　　㈡孕婦起居與常婦無别柔軟之運動不妨時常爲之睡宜酣足食宜豐而匀娱樂之事亦不可少而身心以寗靜爲主不必鰓鰓以胎兒爲慮自視如病人惟受孕已歷數月不可作太勞力之事免遭傾跌或受必身上之震驚 
　　㈢胎兒旣長一身營養兩人故飲食宜豐餐數亦不妨加多小食尤妙否則於飯時多飲牛乳亦佳開水最宜於孕婦日飲七八杯尤見功效 
　　㈣孕月旣深常宜就醫診視預防嬰兒產前後殀殤或月瘋抽搐等症蓋上述種種其原因不外體中藴毒所致故第一條所舉切須注意也 
道德 
[可憐之老人] [  王斌賢]  
　　日者偕友人陳君出游路經吾鄉一最寛且闊之馬路路上往來行人旣衆而交通亦尙稱便本康莊坦途也因經久失修路旁有低窪水坑尺許者多處行路者　不有戒心是日見一龍鍾老人亦蹣跚此道鬚鬚皤皤目已眩瞶蓋年已逾古稀矣衣不甚襤褸惟手持一竹杖每行輒以杖先爲引導戰戰兢兢若不勝其憂者忽稍不經意竟跌入一水坑内鞋俱爲之濕狀頗狼狽年高力衰不能自起過路者無一援手救且或責之曰老頭子自已不小心偏要走此路那還問他又有坐壁上觀者捧腹而笑漠然視之也余覩此狀急趨前援手救起並詢老者家在何處老者曰距此尙遠余友陳君曰前路遙遠危險正多君不能長隨之終不免再跌誰復救之歟余乃出銅元十枚爲老者僱人力車呼之使去陳君復又問爲今之計善則善矣然君可定此老不再出行乎後無人力車坐又將奈何余語爲之塞默然退閱者諸君請爲我答曰謀路政之改良時加修造則老者行之自無傾跌之虞求教育之普及社會道德增進雖百十老者傾跌路旁求之者必不乏其人此爲根本上救濟之法也（乙種酬） 
法制 
[法律上買賣彩票之刑罰] [  張一琴]  
　　買賣彩票其性質與賭博無異其方法較賭博爲特别其輸贏較賭博爲尤巨而其流毒社會誘起一般人之僥倖心則又較賭博爲易普及而難於禁止法律於此詎可漠然視之而不過問我國新刑律對於買賣彩票一事分别發行者媒介者購買者特定罪名以示别於通常賭博而成爲獨立之罪凡發行彩票者則處以四等以下有期徒刑或拘役併科二千元以下之罰金凡爲買賣彩票之媒介者則處以五等有期徒刑或拘役併科一千元以下之罰金凡購買彩票者則處以一百元以下之罰金其因而得利者則處其價額二倍以下價額以上之罰金若二倍之數未滿一百元則處一百元以上價額以上之罰金罰發行所以遏其來源罰媒介所以杜其流傅罰購買所以斷其銷路法意所在可謂周至數年以來天災疊見地方多故一般牟利之徒假託振濟慈善諸名目發行彩票者大有在坑滿坑在谷在谷之勢滬上一隅幾謂若輩之賭博塲而與賭之人則布滿於國中以視開場聚賭集合多數人於一室者其範圍之廣狹殆不可以道里計近今中央頒布明令嚴行禁止竟有設法展期之風說一若買賣彩票在法律上不負何等之責任而可以爲所欲爲其視新刑律第二百七十九條第二百八十條之規定爲何如乎曷不取而仔細讀之（乙種酬） 
科學 
[曬藍紙之製法] [  陳言]  
　　當今工業戰勝時代製造家鬭心角智競尙新奇物質之發明愈多計畫之圖樣亦愈繁曬藍紙之應用遂日益浩大焉但吾國所用者多屬外貨雖價値無幾每歲所費不貲利權外溢良可浩歎倘用者得明其製法依法配製非特漏巵稍補且可於靑黄不接之時藉供急需誠一舉而兩得也茲將其法述下用者盍共起而試之 
　　㈠原料 
　　（甲）亞檸檬酸鐵"Citrate　of　lron＆Ammonia"水 
　　（乙）鐵鉀衰氱"Ｐotassic　Ferri　Cyanide"水 
　　（丙）白圖紙 
　　㈡配和先取甲乙二種原料各相配合其成分爲亞檸檬酸鐵一分與水五分鐵鉀衰酸一分與水五分（配合時感光亦不妨）然後將該二種等量配合溶液再行混合惟和時不能見光故以淡光或暗室中爲妥 
　　㈢塗液由上述配和之溶液用驼毛刷或海棉塗紙面於淡光或暗室中塗時驼毛刷或海棉向紙之縱横纎維方位拭刷之者約三四次迨旣匀後掛之乾捲之成卷則晒藍紙成矣 
　　附錄由上海製成之晒藍紙用時須曝日光下五分鐘方可得適當之色度若欲速使感光可多加亞檸檬酸鐵至晒法如何茲不加述焉（乙種酬） 
雜錄 
[冬靑與女貞之别] [  柯]  
　　冬靑二字玩其意義乃常綠植物經冬不凋之謂英文之Ｅvergreen卽此意也至於樹名冬靑不過爲常綠樹之一種並非通名也常人乃有多稱女貞爲冬靑然則將何以名冬靑乎蓋此二者旣非一物又不相同故未可以混稱茲將二者簡要之區别略舉於下閱者諸君如能正其名而辨其實 
則幸矣 
　　㈠冬靑學名Ｈex　Pedunculosa，Ait·屬於冬靑科多數爲喬木葉互生花離瓣萼片三或六花瓣四或五花開於葉腋成圓錐狀花序果實長圓而色赤 
　　㈡女貞學名Ｌigustrum，Iucidum，Miq·屬於森犀科多爲灌木葉對生花合瓣通常爲四裂花開於枝梢成聚傘形布滿樹上微有香氣果形圓而色黑 
　　由上觀之則知冬靑女貞二者判然不同矣吾人如仍嫌其辨别之煩不易得其要領可僅就其葉之互生對生與花之離瓣合瓣而觀之當益易得其槪别矣（乙種酬） 
 
