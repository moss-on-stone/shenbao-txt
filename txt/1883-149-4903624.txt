# 1883 - 149 - 4903624

 

Page 1

 
 
[本館告白]  
　　本舘並擬將光緒八年分頒發之　諭旨按日彚齊敬謹恭錄刋行以便各官紳隨時循　現已工竣每部釘成一　收回紙紏印工洋一角五分準於　月十二日出書本埠申昌書畫室　各外埠之賣申報人均可向之價購也 
[論中法大局]  
　　中國與法蘭西通商立約蓋亦有年矣兩國皆以輯睦爲懷我無爾詐爾無我處不特中國不願與　輕啓　端卽去人亦何樂與中國驟生嫌隙持盈保泰相安無事中國之利益法人得以均沽法國之利益中國則雖亦有一律均沾之約而實未嘗有所沾潤也法國自大敗於普國之後意必有臥薪嘗膽亟　　振之志　以爲法敗於普則其所欲尋仇者惟在於普而與中國則初無所涉也諺云受氣於室人而作色於其父意法人必不若是然天下事竟有出人意料之外者普自敗法之後德意志威名赫甚而時时有防法復仇之念先時法人原氣未復亦初不甚加意現在兵費還清法國生聚教訓數年以來已漸復其舊於是德人思　預防聨合意大利奥地里亞爲合　之策以備法人三國之縱旣合斯法人亦恐常山之蛇擊首尾應擊尾首應擊中而首尾皆應斷不克　其　　亦不得不强忍以待而其開疆拓土高　遠矚之意乃移而之安南夫安南蕞爾之國耳勝其兵不足爲武取其　不足爲強　法人乃駸駸乎必欲得而甘心者正以安南為中加藩　藉此可以挑中國之釁也故西貢一带久已　之法人而復裕師於海防耀兵於海內侵及南定必欲據有東京前者中朝曾加請涸而彼答詞悖謾以爲法自與安南爲難無與中朝之事彼其意中蓋未嘗不知安南之爲中國藩服也特旣已知之則彼之肆其憑陵恣其侵侮者殊有碍乎萬國公法夫是以故作不知耳但安南之爲中國之屬歴年久遠疇不知之法人卽欲爲掩耳盗鈴之討而其寶終不能掩　亦祗特其衆所謂雖以無道行之其誰敢違法人之意如是焉而已中國向以度量自高不欲輕開釁隙雖曰寬客之德實亦因此而示弱於人前者臺灣之役絕不與日人較琉球之滅又不能爲之地伊犂雖已規復而中俄交界之地仍不免時　事　法人從旁窺伺直以中國爲不足畏故決然肆志於安南而無復顧忌卽聽其保護安南而惟令安南照常　責於中國兩法人不之允也聽其保　安南惟雲南與安南接界之區０隙地一區彼此置爲閒田不相優越兩法人又不之充也寶公使與總理衙門前巳　有成說而法廷以爲不然且欲召回公使所來已發兵萬二千至東京又遣使臣至安南勢必欲将東京歸法管轄迫令安南王簽名其與外邦交涉事件則悉由法官主持安南所有捐税則盡歸法国收取則是安南雖不卽夷滅以視政由甯氏祭則寡人殆有過之此安南所以心不自安而遣使至華爲秦庭之哭也然爲中國計如見安南之危如朝露而竟不爲之設一策一若琉球之夷爲郡縣似乎有傷國體若因安南之故而遽爲之出死力勞師糜餉以與法人相爭無論勝負之數不可預决而中國之大局将不免於騷動兩者均未能盡善盡美不亦進退维谷乎目下中朝命李傳相經　兩廣滇南三省軍政大約以該三省與安南接界經制該三省則卽可以策安南故命募兵十萬结營二百餘座似此情形則大有與法国干戈從事　意吾甚惜夫中法多年和好之誼因此而輕绝也夫安南雖久屬中國而先时法人經營西貢由國以内顧未邊不及兼籌置諸不问說者謂法人之處心積慮巴匪伊朝夕至今日由西貢而蔓延東京中國乃欲與言其势已晚則不若棄安南而不问之爲愈而法人之所欲者倘其祗在安南則亦不必挑釁於中國但得稍有　口則中國亦不願故事苛求兩面俱圓名實兼到而中法之好仍不至於中绝此則兩國民生所同深望幸者現在寶公使仍留中華不復回國或者法廷己見及於此亦未可知奮戈止戈黷　偃武是全賴兩國秉鈞之人善爲惜置而巳矣 
[本館自己接到電音]  
　　○本館於昨日接到在津友人專發電音到本館有四月初六初七日　諭旨七道謹敬譯登○四月初六日奉　旨恩棠補授國子監祭酒欽此同日奉　上諭江蘇常州府知府員缺着桐澤補授欽此同日奉　上諭甘肅西寍鎭總兵員缺着譚上連補授雲南普洱鎭總兵員缺着何秀　補授貴０古州鎭總兵員缺着蕭肇富補授欽此○初七日奉　旨欽天監左監副員缺照例将閻綬曾轉補所遺右監副員缺着擬正之朱呈瑞補授欽此同日奉　旨兵產給事中員缺着榮桂補授江南道監察御史員缺着王麟祥補授江南道監察御史員缺着龔履中補授欽此同日奉　旨左翼監督着奎润去右翼監督着符珍去欽此同日奉　上諭陜西漢中鎭總兵員缺着戴宏匀補授欽此 
[越使求援]  
　　○越南兩使臣來津前已列報茲聞兩使臣屢接郵音知越南與法軍關仗三戰三北危如累卵因思在津乞救尙非善策日内擬束裝晉京将效秦廷之哭也 
[埃將戡亂]  
　　○香港西字报載有三月三十日倫敦發來電音言埃及將軍名希克司率埃兵攻剿亂黨亂黨五千人爲將軍所敗云 
[止兵登岸]  
　　○前報言招商局之永清拱北兩輪船載兵至漢口一節兹悉兩輪船抵漢因適值齋匪滋亂之时故不令兵士上岸令再將船開進俟亂平後始准登岸也 
[潯陽近事]  
　　○上月二十八夜四更时城内小教廠有草房數間不知如何失愼烧去房屋數重幸此时風靜不致蔓延男婦老幼均在夢中驚醒僅顧性命而已其衣物器具則悉被祝融氏捲去云○今年城鄕婦女之揀茶者較往年多至一倍現在頭茶上市而婦女麕聚已不下數千人上月杪新壩口某揀茶棧甫當開揀之日而婦女等均於五鼓後齊集棧房門預備搶板直至晨餐後街道依然壅塞有棧房對門之某雜貨店主謂各婦女云爾等且稍　開小店好做生意該婦女等大怒哄進店房將貨物等件打碎該店主無奈只好叩頭謝罪娘子軍洵可畏也○又各茶棧招聚婦女揀茶流弊多端盖婦女麕聚时妍　旣判良賤修分雖良家子子循规蹈矩者固屬不少而小家碧玉裝飾艷塵以希司事等容悅亦多有之而茶棧司事之狂暴者於發票收茶时見俏者則先之容之甚至穢語以狎之見陋者則用之相之甚至惡言以詈之以致各茶棧常有鬥毆之事上月三十日後街永和盛茶棧有一貌陋村嫗領票旣落人後收茶又 
 
 

Page 2

 
 
受人欺致與棧內司事齟　始則舌鋒相敵斷則拳棒交毆嫗受傷倒地奄奄一息隨經嫗之家人舁嫗往縣衙報案金邑尊帶仵作前往騐得上身無傷當責嫗家誣控不期嫗回家卽斃或云嫗下身傷重以致殞命也凶手之辦理與否尚在未定而茶棧主之用司事總宜用謹愼之人勿用浮薄之輩倘釀成姦拐命案建累棧主悔無及矣 
[巡司自縊]  
　　○蘇州府震澤縣平望司巡檢吳二尹莅任已久此缺尚非瘠苦亦無不了之案忽於上月念三日自縊身故現由震澤縣詳報已經首府委員代理是缺云 
[蘇垣秋審]  
　　○本年蘇垣秋審前奉撫憲牌示定於四月初二日舉行玆悉是日撫轅各執事員役分班派定整肅無譁計過堂者有四十八起犯約八十餘名內有女犯四名亦押解過堂有某氏女犯正在妙齡白晳可愛聞係江北姦案人尤泩目焉 
[京口郵音]  
　　○前任常鎭道沈彥微觀察卸任後在公館部署行裝聞於初五日已登舟北上云 
[京口火警]  
　　○京口西門外丹陽碼頭有潘合興染坊者于本月初二夜二鼓時失愼盖緣該坊有某甲持洋油燈照物一時失手將洋油潑出遂致蔓延不可嚮邇嗣經各水龍聞警馳至併力灌救風伯亦未助威火始熄滅是役也計燒去潘姓瓦屋一間而各家托染之布均成灰燼約值洋蚨千元有零恐日後不免唇舌也 
[叅戎瓜代]  
　　○京口姚叅戎於初三日解任前往金陵而新任常叅戎卽於是日接印云 
[甄別續聞]  
　　○寍郡月湖書院經宗太守扃門甄別巳列前報茲聞太守因各童府考合校多塲文皆出色因再將府考統案所錄取之童除已入學者歸入生課外餘按原列名次以二十名爲內課三十名爲外課五百名爲附課未經列課者仍准隨時投考如內外課均未應點照章將前列之人提補不必另行甄別蓋以名童之就館居鄉者多免致曠功跋涉也 
[寍郡辦志文會四月分課題]  
　　○漢學　釋周易朋字例　釋尙書又曰字例　楊襲考○宋學　孟子不言易說　王霸辨　述浙中程學○史學兼掌故　酺說　吳蜀通好論　論安溪望溪學行○天文兼算學　中法測影重冬至測影重二分論　問太陰二三均以距日爲加减而新法緯度又有距日加分之算卽西人攝動之理否試詳言之　問長方堆積四百九十五尺長比闊多二尺每邊及高幾何截去最下二尺每邊及積幾何○輿地　鳥鼠同穴考　遂人匠人溝洫異同考　春秋地名盂者凡五試臚舉而詳辨之○詞章　漢元始中徵天下通小學賦以各令記字于庭中爲韻　東洋近出古書問　儗韓昌黎山石詩用原韻 
[維揚瑣聞]  
　　○廣儲門外瓦寶塔地方孫姓家畜猪四頭一老母猪孕已十六月前日產下一小猪高約尺許不及半時便與常猪同旋見氣吼自死或曰此象也初生時苟以刀劃其膚自不至漲斃也○揚州營鎗隊兵某年少多膂力娶婦貌殊艷卽俗所謂黃魚也夫婦極相得兵故知婦非貞然入門後並無劣跡居平喜諧謔自以爲閨房樂事也前日酒後調笑兵謂汝偷和尙我將砍之婦謂我現有和尙在汝能砍耶兵謂且俟我搜獲取葫蘆灌酒也隨手將牀圍一揭豈眞有一僧在床下兵轉驚退數步奪壁上刀來砍而和尙亦槍得洋鎗來迎兩人在房相持洋鎗究不苦刀之靈便和尙乃身受數傷奪門而逸兵追出而和尙已回叢林兵急回而黃魚亦逃歸母家兵於是據實先禀本營主面後控於有司正不知賢令尹如何核辦也○揚人因苦雨不休遂揑造謠言不一其說上月二十三夜大雨南門外一僧謂行蔣出蛟於是隣衆皆驚有號叩城門者有冒雨升高屋者有奔上客舟者立時鼎沸而雨勢更猛人聲雨聲幾如昆陽之戰屋瓦皆飛馬頭上萬艘齊開聞有小船為巨舟擠覆城中不知何故兵弁皆冒雨登牌遙望直至天明雨住而人聲亦息計點岸上人水上船所傷實多誠可發一大據也○南門外齊家庄上月二十六日黃昏時忽陰雲四合一聲霹靂震死一七歲小孩頂上有線香大之枯斑流黃水餘皆無甚形迹也○今春雨水太多江朝陡張是以麥苗皆　前日四鄕交老約三百餘人皆執香跪道投府縣哭訴太守黃觀察甘邑尊劉明府卽據情通禀並會同江都縣謝邑遵擇於月之初三日齋戒求　爲民請命出示嚴禁屠幸雖僻遠村鎭圩堡一律凜遵如有違諭有職銜者重罰無者重責不貸已傳各鄕保甲人等入城具結並密派妥人巡查云○孫某以小經紀起家近來資本約有數十萬其妻舅某甲因孫而亦得小康嘗謂二子云我可死矣惟未見次子生孫不無懸念耳今年二月次子舉一男甲喜甚前月底忽謂家人云我須回去望望人疑其回江洲也甲又云明早卽行後日汝等自得信衆亦不疑次早携傘而出初一日外間相傳南門響水橋淹斃一叟地保已棺葬矣兩子疑之一奔回江洲一至南門外打聽地保出一腰帶相示謂此尸我已禀理留此以待認者子視之果父物也急往啓視面目如生遂慟哭棺殮噫嘻此叟之死眞令人不解也如謂遇邪逢祟何以三年前已蓄此志歟○廣儲門內錢四充保甲局勇嗜吸洋烟日前見妻有一百六十文以紅紙包之錢欲擕用妻謂我母後日六十歲此我洗衣積成將歸以爲壽汝不可動錢不顧定欲攫去并毆妻倒地妻憤極痛哭雉經頭已入圈忽一人大呼自床後出號衆救人四隣始集錢四亦奔回見是人問之曰汝何來其人默無以對衆見牀後有一穴不禁狂笑其人欲走錢四拜而止之向衆湊五百文贈之去 
[米價大昻]  
　　○揚州自正月初七日以來苦雨連綿米船皆阻滯不進遂致米價每担抬高三四錢且謠言四起人人皆慮凶荒於是各紳富皆買米囤積官又催補倉穀所以米價愈貴貧民頗受其累也 
[白門近事]  
　　○金陵所用制錢近來忽有新砂攙和三七四六橫絕於市而洋價又不見漲貧民之吃虧如彼市儈之射利如此有地方之責者果何術而可使弊絕幾清也○上元楊明府與江寍桂明府先後柑繼履任兩君一在廿泉一在銅山皆以賢能爲上游所識賞此次調署殆欲使有脚陽春得徧大江南北耳○四象橋居靑溪九曲之一與桃葉渡相近亦過眼烟雲中之勝境也春潮暗漲門留畫舫之　聲潭月空明人醉玉樓之花影前日客有借一椽以棲其梅鶴者房廊精潔花木蕭疏主人性躭書史輒以曹倉鄴架自娛不輕與人相接人亦不與之相接也因顏其廬曰緑肥紅瘦之館更以欹枕夜聽桃渡月捲簾朝看蔣山雲十四字張之楹帖亦可見其襟期之涵落矣孰謂城市囂塵中不足與誤林下深致耶○朱家山一頑石山耳從事開拓者莫不畏難而斂手左侯相獨毅然闢衆說而通之委官數十調兵數千集貲數萬程日數百現在用炸藥轟炸克奏膚公直指顧間事耳○　千萬保虫之長于層簷疉桷之中失愼之事不此而卽彼現在兩首縣新政先以整飭水龍局爲首務聞該局章程素稱妥善局事皆以地方勤謹之士掌之間有議其陽奉而陰違者未　人言之果韙想諸董事必以有則改之無則加勉爲實獲我心者矣○十字街頭新舊招貼輙有以走失小兒女爲仁人君子之籲告者珠還與否尚不得知然有父母斯民之責者其先以此爲木鐸之徇也可○城北許家巷有一井旣甘且冽可供數十家烹飪浣濯之用前數年閧傳井水無故自動投以桶輙有聲聲聞于外然從未見其確有何物也輕薄少年遂附會謠言以怖汲者汲者皆婦女益信臨流照影或爲支無祁之苗裔　懾於是井　不食者幾十年俗尙以清明先後淘井有某甲素負胆壯且膂力過人思以活火新泉惠我隣里一日約其友三四人先將井水　乾三接長梯盤旋而下再設轆轤於井上以修綆墜筐於井內卽擊 
 
 

Page 3

 
 
巨鈴於筐繩之末約有不測搖其繩聞鈴聲便力曳使出庶可無虞詎三人纔及梯之半則見井下僅一巨魚別無他怪該魚以坐井觀天不慣見人潑刺更甚三人遂掬魚於售內如約出之井上人初間鈴聲咸大驚至不敢窺視且有遠立以避害者迨見魚則又大喜麕聚於旁手指口講兼以示異又忘其井底之人人情倉卒大抵如是然從此杯影弓蛇喚然冰釋矣○泰西格致家指雷爲有聲無形人物之斃斃於電氣所觸然中國則有所謂雷鑿雷楔甚至有尖嘴利爪若鷹狀者旣角穢而與烏同止於屋豈信之則神不信則無神耶距城二十五里之盤里村者亦東南隅之小鄕鎭也兵燹後人頹而地廣前後山又多臣木濃影千章參天蔽畝村人以其陰勝多遘疾病而無法以除之有勸其烈山澤而焚之者則又以殃及池魚爲慮居于此者鬱鬱非一日矣月初大雨纔止聞空中有硫磺氣甚烈繼見阿香與列缺繞其村樹者數十匝衆屏息不知所爲咸伏戶而不敢出時張氏婦剛臨蓐分娩子甫下收生者心懼持盆適庭未及　失手傾穢于地雨旣霽忽有如巨鷹者集於張之屋脊目烱烱視村人知其爲雷也建三日清　以禳之尚躑觸不能舉一夕風雨再作遂失所在震之次日有相距十五里之村人言該村麥內死一巨蛇身焦黑不知何　殆所擊者卽此惟所穴之老楓已閱百餘寒暑火三畫夜不熄且爆且臭人不欲近使蠕蠕有有知當云吾族無瞧類矣此四月初一日事係金陵友人所述○抱初生小妮子於襁褓之中撫養成人卽作吾家新婦名曰養媳此等事處處有之然因隔一層肚皮往往待之不及自生兒女虺蝎婦人心固不僅習氣使然也乃鐵作坊竟有凌虐男孩一事孩爲某甲于纔三歲喪其母甲恃藝自食其力念呱呱者累朝夕之撫視因托其友乙飲之食之教之誨之乙亦心許然乙妻悍而虐膝前僅一十歲女始猶同視爲掌上珠未數月則甲孩巳若眼中釘矣乙見孩之羸瘦也怪問之女密以情告乙噤不能聲猶恐胭脂虎之生變不如徑招甲領歸負罪尚小前日甲巳官鄉間回想此一塊肉不致受虐於他人之手矣○淮揚道已將供出匪首王古佛在逃之道士解到金陵由發審局識問尚無出入昨因研及所搜獲之符　一書道士矢口不認并將以前供詞一概翻異論者遂在欵信參半之間且有咎清江發端未免孟浪者 
[騐放水雷續聞]  
　　○前報列三月十四日左侯相親詣下關閱放水雷玆悉此水當係由上海某洋行經手購辦非金陵機器製造局所請閱也是日安設電線水雷三具每具裝棉花藥一百磅均未發響安設撞雷一具末敢裝藥在江岸上用棉花藥一磅擺平地上仿代雷法用電線穿上撞雷引試其聲甚烈　拉電線者係曹統領所派之勇也 
[服禮了事]  
　　○前報某甲携春過溲其妾徐佩蘭爲某洋行夥協捕要截玆聞甲係蔭生其妾實係林德仙其在上海上船情形本報曾經述及當在津被行夥截飭時跟去之相帮方欣欣然有喜色同到工部局謂被欠三百金乞恩追償俄而行夥自知理屈將人送還此相帮乃垂頭喪氣而返已搭淘定船回滬嗣經旁人調處行夥願購花紅鞭砲等向甲賠禮卽已了事而甲亦携卷晋京矣 
[錢遇騙]  
　　○俗謂財命兩字似屬相連然比羅重輕則命重於財盖財可自無而有命不能死而復生也不料竟有破財而以命相殉者天津聚豐錢舖開設在北門外樂壺洞舖主陳某以積累起家平日　算持籌積銖累寸方有今日該鋪一河之隔便是河北大街多逆旅五方雜處一日有裘馬甚都者投宿旅店稱有公務從京師來口操京腔居然貴介舍舘旣定卽持銀兩過河向聚豐兌換數雖零碎却不較量錙銖彼此往來遂相稔熟一日傍晚復赴聚豐換錢稱有要需當兌千兩我已函取寶紋計期於日間可到然路程迢遞魚　逾期刻己向街頭間卜據云稍有阻滯然不出兩三日總可到也談次已報晚餐陳遂留與共餐餐未竟有一臧獲狀者同一人來行色怱怱塵垢滿面懷中取出一書呈客客閱未竟笑逐顏開稱日者之言殊不謬妄陳間寶紋何在客稱在旅店中成色若何對以衛寶陳謂如此大佳旣需兌換何不送來估看耶客卽着僕協同來人將銀送到翹邊細絲果然衛贊秤明分兩累黍不差客稱需大票陳卽照市價每兩捺付十數文將票點給客之住址陳固知之其姓名則詭託者也少間復有兌錢者論價爭秤耳赤面熱曰汝等市井中人眞所謂見蚊　不見泰山者適間遭騙千金殊不覺察今爲區區竟與我臺釐計較耶客固非用假銀者特經手人不無弊實僕與其同寓故稔知之陳以其言異急取銀細審果是贗鼎趕遣兩夥過河覓客至則依然在店未整行裝夥語以故客稱銀有下家可以掉換所幸票紙猶在卽有動用不過數十千文隨於行篋中取原票歸趙所少若于以銀找足夥喜甚銀兩細騐不悮票紙亦點認無差孰知客已拔趙幟易漢幟矣夥回告舖主相與欣喜嗣將票兌換始知又受其騙前此假銀不過半筒至此則全係假票分文不值矣重赴旅店人己杳然陳因此鬰鬱成病未幾遂死 
[南潯通電]  
　　○中國電線於四月初六日設至震澤鎭初七日浙省監察委員劉頤伯太守潯局總辦吳仲耆觀察專辦朱督梧鹺尹各駛輪舟先後抵潯設局東棚督工大員王錦堂軍門暨洋工師馬臘高爾亭免綸西督率銘軍電工二百餘名冒雨前進自卯刻起安設桿綫一百三五根極樂寺水線一道酉刻直抵潯局初八日安設機器畢立卽傳電到滬申報工成隨由電詢報價電匯銀兩片刻之間互相往還十餘次遂定初十日開局售報本報告白列有價單行見電函絡繹恍如面譚於湖絲塲中尤爲便利也 
[麥棉有礙]  
　　○本埠自春正分來雨多晴少現在時將刈麥而田間積水頗多麥根恐或霉爛且棉花早宜下種亦以水多未能種植據鄕人云能自此老晴一禮拜庶幾水可乾涸而棉子得散播田間至於分袂種稻現雖爲時尙早然亦須天晴日煖方可有事東疇也 
[疏通溝道]  
　　○皖垣西北倚山東南逼近大江故大街小巷各陰溝概與官溝水同流出江乃年來私溝官溝各有淤塞春夏間大雨滂沱水卽湧積久欲疏濬民間籌欵不易現聞省憲委李二尹逐叚醒勘飭匠估定工料行將興辦云 
[宜昌多疫]  
　　○傳得宜昌城廂內外近有時症患者多係寒熱始而頭疼寒戰繼而麻木轉熱或瀉痢不止小兒尤其往往三四日卽不可救醫士亦皆束手云 
[鴛鴦同死]  
　　○三月念四日　禁城西華門內　御河喬下漂出男女二屍如比目之魚相倚而不相離打撈上岸始知男子左臂與女子右臂有同心帶綰住經仵作解騐知爲投水自盡者嗣聞人言男子某甲向在賭局謀生女乃靑樓之舊妓也兩年前妓鍾情於甲遂委身焉繼因賭禁綦嚴甲謀生無路屢勸妓仍蹈故轍效分飛之鳥自謀飲啄妓置若岡聞誓同生死今歲甲生計日蹙忽他出月餘未歸妓鍵門以待之三月甲歸依然故我惟日日作楚囚相對而已念三日甲將屋內餘物席卷售出令妓治具約素識之乙丙丁等豪飲妓亦在座飲罷乙丙丁等各散了知是夜有男女投河而死者卽甲與妓也次日識甲者來觀備述其事咸以甲與妓固不愧情種云 
[印王赴東]  
　　○聞印度某王已于今晨秉坐三菱公司輪船前赴日本又有西戲士夏思美夫婦亦坐此船同行云 
[蘇省撫轅抄]  
　　○四月初七日籖掣江蘇敎習試用知縣王國楨江西人禀到　府經歴周國桐禀知奉委蘇城絲捐差　縣丞卓從又禀知奉　首府委代理震澤縣縣丞事卽辭起釬　候補府楊　禀知辭奉委赴揚州公幹　○初八日六品銜兩淮候補知事姚體源領解兩淮餉銀來　從九祝祐之禀知辭奉委赴新陽催漕差　白福元禀知奉委赴常熱縣提　項差　前江蘇候補道吳雲澤於四月十九日領帖二十日出殯 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議設總會]  
　　○近聞有某甲等六人紏集鉅資在四馬東首老巡捕房對門設立華人總會凡一切琴棋書畫中西酒菜無一不備或欲借以會客及商議公事亦無不可名爲上海仕商總會此舉若成又添一遊賞之處矣 
[整設行轅]  
　　○本埠官塲聞李傳相繞道吳淞之信黎邑尊卽飭差在廣肇公所及製造局兩處預備行轅惟屆時傳相或在吳淞經過或至漉瀆小住則尙未定也 
[跌傷續聞]  
　　○前報匠人跌傷　節玆悉受傷之四人現可無恙惟當時跌下共有十餘人內一匠名俞毛毛者年十五歲初時未知受傷　忽痠痛難忍知傷在于內故前日又送至同仁醫館求治云 
[藥不對方]  
　　○江北人某甲以船爲家其妻子在船作箕帚而已則　箕挾帚入市求售藉以餬口甲有一孩尙任襁褓爲二　所困甲乃抱孩至老閘西首長春堂藥舖內之某醫處請爲診治醫生寫方與之甲卽交藥舖配藥而去詎意孩竟服藥而斃甲向檢藥渣謂該藥舖誤配藥味通草則誤配竹葉甘草則誤配勾籐藥不對方非醫生之咎而藥舖之咎也隨將藥方藥渣向藥舖評理藥舖主係寡婦某氏寍波人也令配藥之夥照方對藥並無錯誤故置諸不理甲又將死孩抱置藥舖櫃上某氏見之立卽報捕經捕房派捕前往令某氏與甲同投英會審公廨申訴由　太守訊得兩造各執一詞始不准理詎甲出外後仍將死孩拋棄旋經隣人解勸令某氏給甲錢五百文甲始抱死孩而去噫服藥豈可誤哉然世之誤服藥而反愈疾者亦所時有甲孩之斃豈不曰命實爲之而猶斷斷焉於通草竹葉甘草勾籐辨別眞僞又何懵焉 
[好善可風]  
　　○滬北棲流公所各善士助捐者源原不絕昨接該委所司事來函云近有陳枊氏助洋二十四元粱鳳西二十元浙湖汝記二十元蘭芬允記二十元吳琨甫五元鄭李氏四元鄭封翁四元無名氏五元特囑本館詳誌芳名以伸謝悃 
[英界公堂瑣案]  
　　○丁曉樓稱在虹口善堂爲司事昨持捐簿在英租界正豐街經過突遇短衣小袖者六人將我扭住聲稱索欠然我與彼並不相識又未欠洋竟被拉至訊春處茶舘百般恫赫又被拖來址去致將捐薄內听夾之票洋二十元秉間攫去幸巡捕到來拆梢之人一併拘案旋據鄭金六馬金觀馬阿二張品生馬陽方等同供因友人張聞鄕被丁欠房租洋二元向索無着以致爭執我等係在旁解勸者張聞鄕供與同陳太守謂丁所控被鄭等拆梢事非無因失去票洋一節殊難憑信鄭等聚眾拆梢情殊可惡飭押候過當各責二百板再行發落○朱瑞昌稱昨夜在三馬路作姿門口小溲被該作塲內之人聞芝山崔景春誣指爲竊拖到裏面私刑吊打幸巡捕到來始得放下今蒙一併送案聞崔二人同拱在作塲守更因連次失竊木料作頭要我等賠償是以格外防守昨夜朱來行竊西國紅木一塊已被拖出再口卽將人贓並獲捕禀我聞咕聲往看見作塲內私吊朱姓而朱則指聞崔二人誣竊行凶故一併拘案門外並不見有紅木陳太守謂閱崔二人指竊無憑豈容私刑吊打殊堪痛恨判各責八十板○鄉人郞三奎稱桃竹芛担沿街喊賣有婦人向我言明價值揀買我竹芛一斤已經錢筍兩交我卽挑擔欲往別處甫　一間門面該婦又來令我停担欲退還所買之勞我尚未允該婦卽用我之扁担打我以致左額受傷由捕拘案張金氏供買伊之筍皆是蛀者故欲退還因爭毆而致誤傷陳太守騐得郞三奎受傷屬實判罰該氏洋三元給郞養傷 
[法界公堂瑣案]  
　　○有張榮甫者昨至法公堂遞呈而捕房又解到男女兩人男名施竹鄉女卽張之弟婦張陳氏也太守閱禀之下知張榮甫有弟名張煥章業己分　於本月初五日領其所生十三歲之女出外而張陳氏於初七日通報及往弟處查看忽裏面走出一人互丁答問張榮甫疑有別情當卽嗚捕將此人與弟婦一併觔案太守詰張榮甫據稱年四十七歲弟名煥章年四十五歲本習衣莊生意現在賦間收買字紙母氏年老故住在我處而弟會取弟婦祗生姪女一人今年已十三歲矣太守詰其因何分居答稱老母與弟婦不治故另住在西馬路八仙橋相近處弟媳之母家則住於雙鳳樓附近太守廚之張陳氏供稱于歸張姓傘已十六年矣因家計甚窘故申天招友施竹卿到家合住藉以貼補房租我夫婦並無間言今於初五日夫將棉被卷作舖盖未曾取去狗拿單被一條及小女褲一條領女出外不歸故我至大伯處告訴翁太守詰及施竹鄕據供住在遵前十九鋪地界與張煥章爲友我做洋行生意進出不便故躭擱於張處太守閱張煥章出外之事爾可知否答稱自禮拜五日去後當晚卽有其友馮姓信於寍波會館後面者曾到其家內囑張陳氏放心二三日卽能回來等詩太守詰張榮甫馮姓可認識否答稱從未會面弟婦却不常到我處我亦不往弟家太守謂然則爾弟兄亦不甚和睦也着將施竹鄉張陳氏分别管押着法包探將馮姓傳到再爲研詰○法巡捕拘到瘋人一名據供名童春生寗波白沙人撑船爲業今年到申詰其可有親戚答稱南市洽興街楊子清是其親串翁太守着送縣發堂醫治○徐二寶呈稱今年十九歲習成衣生意去夏父母相繼去世而趙阿大寫就假信稱是原籍嬸母寄來囑爲扶樞回鄉尚有恒產可以收管云云故我同姊妹及姊夫等回去詎料不見納并有孫阿六徐錫士李永泉同趙阿大將我妹藏過曾控於上海縣衙門奉諭傳到徐錫士研訊嚴比訪悉趙阿大在租界着爲扭交昨日適與途遇扭送法捕房解案翁太守詰之趙阿大財言語支吾旋有其母趙謝氏堂史趙阿春詣案欲爲分剖太守詰原告此兩人可牽涉否答稱不于兩人之事太守謂旣經縣署有案着將趙阿大送縣歸案辦理徐二寶着自行投到趙阿春趙謝氏原告旣稱無涉着令退出云 
[王君善書工琴與余忘年友二梅胡君爲莫逆交二梅以舊雨重逢賦詩誌喜并索拙和卽次原韻務希粲政]  
　　○驚神泣鬼筆堪誇書畫淵源本一家　事琴樽隨逸興壯游牛斗泛汕渣江城唱和慙佳句海國流傳重墨華　謂王君善書胡君善畫曾同游日本　安得絲桐頻洗耳芝蘭競發素心花　時王君寓申江之芝蘭室 
　　海上忘機客遂生兵待定草 
 
 
