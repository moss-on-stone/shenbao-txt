# 1911 - 301 - 4913916

 

Page 1

 
 
   
 
 

Page 2

 
 
上諭 
[九月十二日内閣奉]  
　　上諭袁世凱着迅速來京魏光壽未到任以前湖廣總督着王士珍署理欽此上諭第二十鎭統制張紹會等電奏奉初九日上諭仰見朝廷實行立憲以與大下更始三軍感泣惟内閣一日不成即内亂一日不平息並憲法由議院制定等語係爲維皇室靖亂源起見覧奏具見愛國之誠實深嘉許内閣總協理大臣及各國務大臣昨已具奏辭職均經降旨允准另簡袁世凱爲内閣總理大臣組織完全内閣所有大清帝國憲法着即交資政院起草奏請裁奪施行用示朝廷好惡同民大公無私之至意欽此監國攝政王鈴章奕劻那桐徐世昌署名宫門抄 
　　十二日召見慶親王　那中堂　徐中堂　趙濱顏評論 
　　意想以外之時局（無名） 
自武漢時局出現以後各種事機 
迭湊。往往爲以前預料所不及。茲特略述其關係之鉅者如左。　　一袁世凱袁世凱者。以前政府視爲野心家者也。與現今之政府積不相能。因而罷職蟄居。人均逆料。有現政府。决不有袁世凱。有袁世凱决不有現政府。不意今乃現政府以全權奉托袁世凱。而袁世凱亦以全力保衞現政府　　一新舊軍人新軍者。現政府所訓練。以防衞革命黨者也。而不謂所設革命軍者。即出於新軍之中。舊軍者。現政府所存留以防新軍者也。而不謂投合新軍。以帮助新軍者。即爲舊軍　　一資政院資政院議員者。政府所痛心疾首。以爲反對政府。推翻舊政。去年政府深自懊悔者也。不謴現今政府反藉之以爲抵抗革命軍之用。而資政院議員。亦願出死力。爲之宣布德意解散人心。以擁護現政府 
　　一張之洞張之洞者。平日以頑固見稱。所以與動。皆以忠君守舊。爲新學派所吐棄者也。不謂其所培養之人才。經營之事業。如湖北軍隧。如漢陽兵工廠等。均爲革命軍之預備。使革命力量。頓增數百倍於疇昔。 
　　尙有一事之可異者。平時謹愼之人。莫不鼓勇前進。贊助革命。而平時放言高論之徒。則皆顴望中立本埠特别紀事 
　　昨日五點鋪革命軍得滬軍營五點一刻攻製造局八點鐘占領上海城民間毫無驚擾 
　　先是三點鐘時有民國軍二百餘人排隧過滬軍營兩方兵士各舉手加額爲禮未幾營中即扯民國軍旗 
　　民國軍旣至製造局有敢死遂一百二十人先行種入身穿白色軍服袖鑲紅線並無軍械徒手進攻先由敢死隊領袖一人將炸彈擲放門内甚臣旋由民軍向衆演説彼此均係同胞並不傷犯幸勿見拒並謂張某已允讓出等語詎局中防駐之礮隊營及巡警兵等出爲抵抗立放排槍民軍未有準備致受槍傷入人敢死隊領袖施放炸彈時亦自傷手臂現已送往上海醫院醫治聞防兵亦受傷多人是時民軍知不可理喻遂用死力攻擊將局圍住體復退至望道橋地方徐圖進攻適李平書君乘車而至聲言已有官軍大隧從龍華而來極力勸阻革軍始退復至自治公所借用軍械再圖攻打所董答以並無軍械出借革軍即去聞現定黎明五鐘再行攻打務達目的云 
　　昨日午後五點鐘時有民國軍四五十人戎服佩刀列隊進小東門即在各城門及長生橋堍電桿上懸掛告示一道巡警等均不敢攔阻其文錄下 
[上海軍政分府示]  
　　照得武昌起義　同胞萬衆一心　凡我義旗所指　罔不踴躍歡迎各省名城恢復　從未妨害安寗　上海東南巨埠　通商世界著名一經大兵雲集　損害自必非輕　今奉軍政府命　但令各界輸誠茲已紛紛歸順　俱見敵愾同情　惟顧親愛同胞　仍各官分營生洋人生命財產　切勿乘此相侵　轉瞬民國成立　人人共享太平　　晚八點鐘又有民國軍一隊約二十餘人荷槍列隊入城持紅色白色民國軍旗各一面（上列十八星與前報刋印者一式）紛向四處要道粘貼安民示文城門上亦一律懸挂白旗及軍旗當時城内并無抵抗者故秩序甚安靜市間各店亦仍照常交易毫無驚擾而上海城失守矣茲將示交錄後 
　　上洋巨埠　保護華洋　免受兵火　獨立主張　凡我商民　切勿恐慌　照常營業　痞棍宜防　如有閙事　軍法照行　本軍府示各各傅揚　中華民國上海民政長官李囗囗發 
　　上海城失守時滬道劉襄孫預得警報先已逃避租界其眷屬已久住洋務局上海縣田寳榮尙在城内將仍爲縣令道縣兩署皆由民國軍派人把守各區巡局一律懸挂白旗及九句半鐘道署後面起火十句鐘縣署亦起火先經民軍關照各店户一律關閉不必驚慌决不延燒民居 
 
 

Page 3

 
 
以是各救火隊亦不往救聞因銜恨滬道不肯維持市面之故但預備龍頭如果延及民居再行撲救而各街市則由民軍巡邏城内肅靜無譁尙無搶掠之事聞城門上懸旗時人民撃掌歡呼之聲如雷此亦可見人心之一斑矣 
　　民國軍旣占城即推定李囗囗君爲民政部長故安民告示皆署李囗囗發字樣 
　　又聞民國軍擬推虞洽卿君爲交涉使虞不允又擬推爲上海道虞亦堅辭惟值此大事初定且爲市情緊迫之時不免愈形恐慌而本地各紳商以虞向爲商界領袖且與各領事各外國銀行均極接洽目下妥辦交涉維持金融二事最關緊要恐非虞君無人能勝此任且前辦大閙公堂案及前今兩年維持市面恐慌皆以虞君之力爲多故羣情殷殷屬望大約衆望所歸恐虞君亦未能固辭到底云 
　　乂聞昨日傍晩上海縣署前突來民人數千聚噪轅門田令聞聲便服出至衙前勸令散去忽見照墻旁站有嚴裝武士數十人槍劍明亮耀目時有龍門師範學校敎習某君進至田由身旁暗掣其衣田令隨之怱怱入内於是革命軍卽進署檢查一切 
　　又聞下午三點半鐘有截髪不改裝者二人至蘇路車站尋訪執事各人四點時又有革軍六人乘車而至（四西裝二軍裝）抵站後即在站上建立民國軍旗而去故蘇路現已懸挂白旗旋復有民軍馬隊百餘人過站向吳淞進發并有數人在站演説勸居民不必驚恐聽者甚衆 
　　閘北巡警總局巡警隊本定於昨日午後五句鐘起事至一點鐘時預防隊巡士請領槍彈不獲羣擁至儲彈室見室已空大噪偵探長汪雨人嘵嘵置辨有人批其頰兩下汪逃巡警向天放槍二響時適貼鄰某民居火起局長姚捷勳以爲革軍起事即逃出後門而去局中一空馬巡吹呌鞭繞局馳一周各區巡警聞風而集袖中各出白布緣圍於臂頃刻皆革命軍矣整隊出巡街市五點鐘時回至總局建立光復旗幟公舉預防隊管带陳漢欽爲首領出示安民市面如常革命軍以起事之前被汪雨人激變致姚局長避逸特懸賞格二千圓購拿汪雨人 
　　昨晚民國軍政府照會上海商務總會文云本軍政府爲光復袓國拯救同胞起見不得已而用兵軍兵軍興以來東南各省以及魯晉陜汴次第響應痛飮黄龍指日可待上海爲華洋巨埠兼之市面緊急深菵惹起意外本軍政府用特收回自保要使中外僑民安如磐石久稔貴會爲商界之總機關務望在各商家徧给傅剴切曉諭維持市面須知此次起義爲弔伐而來師到之處一草一木秋毫無犯商仍爲商工仍爲工幸勿虚事張皇致碍貿易無任盼禱　　晩十點鐘時有投書本館者内云總司令李爕和派巡警總部管带陳漢欽先佔總局後即發命約同水陸各軍響應高懸光復旗同時吳淞高昌廟水陸巡警及砲台各軍皆應命上海縣已失守市面安靜惟與製造局有小戰革軍獲勝 
　　小東門外法租界與華界交义處刻皆駐有民國軍隊惟新舞臺顴劇之人仍極擁擠似不知有變情者亦可見市面之安定矣 
　　又特派訪員報告云昨午後一時先有新招預防隊四十餘人守候姚捷勳（巡警總局長）未幾姚乘馬車蒞局甫下車預防隊卽要求發给子彈並稱革命軍今日四鐘必到不發子彈何以抵禦姚一味敷衍時有偵探員汪景龍一味以官勢壓制突有一人將汪批頰三下又有人連發空槍兩響姚汪均乘間逃避於是閘北警界左袖已各裹白布斯時總局後埭忽報起火而局中科員等早已逃逸一空於是馬隊等亦荷鎗先後馳至其時火已燎原消防隊本爲救火而設此時不施救附近店鋪除有一二小茶肆急行閉門外餘均由民國軍勸令照常營業勿必驚擾故皆安堵如恆彼時記者見閘北粗定卽至滬寗車站調查見站中巡警並未袖裹白布頗以爲異鐘鳴三下見有馬隊二名荷槍馳至與巡警相語袖上亦已將白布撕去意者時機未至暫時解散矣 
　　傍晩聞江南製造局有變於是閘北警局又復響應公推預防隊管带陳漢欽爲臨時代表而各路各區均挂白旗巡警亦各袖裹白章矣 
　　滬寗火車夜車照常開駛車站亦由民國軍保護往來行旅安靜無黨 
 
 

Page 4

 
 
　　公共廨逼近閘北華界恐有意外已由寳讞員商請匯司捕房派印捕二名在門首荷槍把守 
　　又聞孫文昨乘兵輪行抵上海同行者頗多且聞有四烟囱兵艦一艘昨晩停泊十六舗江面上懸民國軍旗氣槪甚盛 
專電 
　　革軍計劃自二十一日至二十五日在九江會集黎都督亦將到大約在此數日内必有大舉 
　　十一日官軍又用全力猛攻漢口革軍抗戰甚烈官軍用開花砲横肆轟撃全鎭均火市房燒去大半大智門全毁紅十字會欲救傷兵無從下手　　袁世凱以太原軍扼守石家莊絶其北上歸路日來望與革軍議和甚急屢次遣人講解均被黎都督嚴詞駁拒 
　　袁世凱以革軍不允議和故在前敵布散流言謂黎督已具議和條款以懈决死隊及革軍之心但在漢口晤見黎督之洋人均信議和無望 
　　聞孫汶已先派一兵艦載運炸彈軍火及華僑助戰員留學生等駛來漢口並有軍餉二百萬 
　　北軍十一日京運輜重糧食十五車欲解送大營已爲太原革軍半途截留 
　　官軍大砲已到屢在漢口市外向漢陽遙撃但距離太遠屢撃不中革軍亦姑置之外間傅言攻奪漢陽者以此 
　　革軍重得漢口後以全市均被官軍焚燬趕築臨時堡壘三處以資屏蔽 
　　初六日之戰革軍傷恊統一人湘籍名何錫蕃勇猛善戰今廢一足人皆惜之（以上漢口） 
　　慶親王密陳大勢危急乞假外力助援恐資政院起而攻撃故業舉宣言並無此事 
　　吳禄貞張紹曾兩軍奉諭移駐奉天（原派赴太原迎敵者）改調毅軍由崑源統带分赴前敵助勦 
　　某御史奏朝臣近日紛提現款移存外國銀行又内務府大臣繼續積資千餘萬請飭令報效軍餉否則革職示懲 
　　度支部撥出現銀三十萬救濟京師錢當各業 
　　八旗議辦商圑限制旗直兩籍各圑董現擬面謁民尙以南商資本較鉅宜無分畛域合力籌防以維危局 
　　那桐眷屬避往天津 
　　朗貝勒力辭軍諮大臣不願再行署理 
　　傅聞宫廷如遇事急將入某國使館暫避已得該國政府允認 
　　雲南安徽皆有電告急 
　　聞天津濟南二處皆已不保 
　　北京現象甚緊迫恐有變（以上北京） 
　　南京新軍又與旗兵衝突新軍大喧擾大局岌岌（南京） 
　　今日（十三）官發鈔票五十萬勒令通用不納厘税錢漕商情大憤將罷市 
　　貧民聚衆搗毁全城米店秩序大亂危極（杭州） 
　　雲南正式宣告獨立市面安靜（雲南） 
　　九江鎭總兵李某現爲民國巡防營統領又新招一千五百名以馬某爲前標標統（九江） 
　　日本糖業及織物業各人現已組織圑體來華調查亂事之影響（東京） 
　　官兵今日仍在放火焚燒漢口華界革軍由武昌開砲轟之租界並未受害（三十一日漢口電） 
　　據北京電稱政府已召袁世凱即回北京資政院已電請黎元洪停戰一面竭力調停各黨之爭點（十三日倫敦電） 
　　官軍現緩緩前進已占據漢河上游之車站現在戰地者爲陸軍第二鎭昨日官軍統領通告漢口華界居民謂將放火焚燒民房今日四周已爲焚燬大智門被燒凈盡惟留禮和公司之屋外國租界尙安靜外國商行所用之華 
 
 

Page 5

 
 
員均避於楊邏躉船之上（十二日漢口電） 
　　資政院秘密會議已將灤州兵士要求之十二款贊成十一欵内有維持满洲朝廷大赦黨人及頒行自由國會憲法等欵其反對之一款爲召集國會凡一切重要之决斷須先由陸軍承認 
　　保定府陸軍投降革軍者已有二百餘人將斷廕昌後路 
　　調赴山西之官軍不聽命逃散者頗多 
　　政府現議剪去髮辮罷黜親王給以年俸並採用陽歷 
　　資政院今日會議研究編制憲法數小時之久議决條件多 
款並討論消除满漢畛域一事 
　　安慶府雲南府均已失守 
　　廕昌已抵京（以上十二日北京電） 
　　南京今日（十二日）巡防營與旗兵又起衝突幾釀大變三十六標新軍大譁多不聽命下午四句鐘後兵士遊行街道者頗多已有亂象旗兵恐有變動防守極嚴 
　　天津昨日（十一日尙靖今晨（十二日）商會開會將革命旗懸掛並電促招商局輪速赴津居民頗爲驚慌（十二日烟台電） 
　　美國外務部已飭駐京美使如清國皇上事急出逃可留其在美國使館暫避並諭豫備一切以防北京满人讐殺漢人（十二日華盛頓電） 
　　各報謂蔭昌戰略荒謬絶倫其結果惟慘殺國民耳此外尙有數報謂政府之退讓無異布蛛網以邀蠅者每日郵報謂革軍雖稍挫仍能掃除满人聞有满人一隊圖行刺黎元洪漢奸江西學生李某實爲之首（十二日倫敦電） 
要聞 
[漢口戰報（本館特派顴戰員來函）]  
　　初七日中國赤十字會於午前九時登岸以郵政總局爲病院以美國聖經書會爲事務所預備療治一切事務 
　　是日清晨北軍與民軍卽在車站附近開戰民軍小勝奪獲過山砲一尊 
　　北軍敗時聞得某國人之暗助將北軍前隊放入租界故民軍未能窮迫北軍遂得逃去 
　　黄興於初四日乘瑞和船由滬啟行初七日到漢口午前十時入武昌是日並未親臨戰陣 
　　是日午前薩鎭水宣告外人午後三時兵艦當以礮火攻撃武昌所有租界大小商船人等囑其一律遠避租界内如受損失由蕯擔保賠償及兩軍開戰兵艦果亦開砲助撃民軍由武昌砲臺發六英寸口徑砲還撃海琛海籌二艦均被撃一巨孔傷水兵數十人 
　　初八日東方未明即聞砲聲自朝至暮隆隆不絶於耳目有數處火起紅光天民房燒去數千間係北軍所放 
　　午中黄興親自率隊出 
戰大獲勝仗午後黄興再带炮隊步隊馬隊攻撃北軍勝敗未分 
　　晩間七時旗兵放火數十處火光照耀如晝至天明未熄 
　　是日沿江一带只見外國兵艦其中國兵艦多已駛避下遊蹝迹不見 
　　武昌城内民國軍多預備出戰接應前隊此輩俱係精練之兵惟是日並未奉調 
　　革軍勇於北軍數倍但皆係新招成隊尙未歴練故無次序北軍善避危險進退甚速以是傷亡較少 
　　初七日北軍之目的以爲初八日必能奪得漢口但至初九日晨仍未逹其所望 
　　初九日天明時又砲聲隆隆北軍意欲攻打漢陽然爲革軍抵死撃退不能前進 
　　北軍子彈將盡是日所闻砲聲槍聲大半係革軍所發 
　　北軍死亡兵士均用火車載運北上革軍死者則由漢口天主敎會耶穌敎會中人埋葬 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[資政院惓惓之愚忠]  
　　資政院將内憂外患本標兼治以救危亡案議决後日前已繕摺入奏略謂方今時局内憂外患日迫一日四川湖北風鶴頻驚大局幾爲搖動臣等以爲欲遏亂萌必先勤求治理用是仰體先朝庶政公諸輿論之意望我皇上網開一面之仁立本以植萬年之基治標以濟一時之急敬爲我皇上披瀝陳之所謂治標以濟一時之急者道在寛猛之各當耳今郵傅大臣盛宣懷主張鐵道國有不將鐵道國有法案及鐵道公债條例奏交臣院議决徒以一紙朦奏今川粤諸省商民咸憤政府失信以至四川肇變於先湖北繼亂於後而四川總督趙爾豐先時極意贊成保路同志會旋誣陷保路同志會誘拘諮議局議長及保路同志會紳商川民疑懼激成事變又已革湖廣總督瑞澂於未事之先毫無防範且首先棄城遁船武漢遂以不守之三人者或則視議院如弁髦或則視人民如土芥或則視職守如傅舍罪魁禍首輿論譁然擬請乾綱獨斷按律嚴懲以謝天下而明國典以猛治標之大略也鐵道國有必有精明之籌畫公平之處理定爲法案然後觖望不生猜疑盡釋應請一面於資政院會期中飭下郵傅部妥擬鐵道國有法案及鐵路公债條例迅交臣院會議一面特頒明詔釋放四川諮議局議長等促令照章開局議事以慰人心至於川鄂亂民按諸法律自應嚴誅然該亂民皆係朝廷赤子黨羽衆多勦不勝勦擬請諭令各該大臣多方招撫設法解散以示寛大而廣皇仁此皆以寛治標之大略也所謂治本以植萬年之基者道在一與誠而已矣内閣爲行政根本内閣若無統一政策則各省行政勢必日見紛岐擬請朝廷斟酌情勢迅速組織完全責任内閣以一事權而明責任并於明年提前召集國會共籌大局俾人心有所維繫凡此皆以一治本之大略也内閣國會爲行政立法之根本而憲法尤爲行政立法上根本之根本關係綦重與其以少數人意思編纂憲法使天下之民不能諒聖朝實行立憲之苦心致將來不免陳請改正互生猜忌曷若伤照泰西立憲各國通例准議院得以協定擬請飭下纂擬憲法大臣將所擬憲法初稿卽交臣會議廣集王公士庶悉心討論縱有不能仰賛高深之處仍可隨時交院覆議恭候欽裁總期君民一心悉臻善美而後已凡此皆以誠治本之大略也議員等内察輿情外覘大勢忠愛所迫不敢稍顧忌諱緘默不言如左右之人或以處變過寛致長浮囂之氣或以憲法協議以侵君主大權熒惑聖聰莫回天聽誠恐人心一去時局愈難挽回事變所極有非臣等所能逆料者矣 
[廣州又一髮千鈞矣]  
　　政府日前接粤督張制軍加急電一件略謂自鳯山被炸彈後人心異常慌亂甚有閉門不開市者而省中謠言四起此遷彼移一若兵臨城下倍昔實屬可危臣惟有處處鎭靜除商請龍濟光將新編九營分段嚴密防堵藉資暗中偵緝外並督飭司道會同紳商廣爲勸導冀息變端但目前人心惶惑事變之來更有非意料所能及者臣惟有竭盡心力繼之以死而已云云觀此則廣州之危已成一髮千鈞之勢矣 
[杭垣恐慌種種]  
　　杭垣受鄂亂影響商民驚懼各省倡議獨立紛紛響應諮議同留省議員業於前數日談話會中秘密提出格於多數及陳議長之反對事未果决前日忽又發現法比外债指江浙閩三省母財作抵電音到浙羣情憤激除縣電内閣抗不承認外續又召集密會重提獨立問題贊成者較前次驟增兩倍奈陳議長及杭議員勢紳陳漢第虞媚官廳籍詞北軍屢勝亂事可望敉平極力抗議爭辯數小時終以依違人多表决無效而散至湯蟄仙被與爲全省民圑總長力辭不就某巨紳自知資望不孚秘密請於大吏特電奏保賞給四品京堂由滬兩電内閣籲請收回成命未獲許可增中丞又急電催歸始於初十旁晚快車到杭增帥立刻命駕往拜閽者辭以未返怏怏回署十一七時湯京卿趨轅晉謁密談數小時民圑總長一席現已承認籌辦惟滬事未畢須自往清釐允於一星期内回省視事開辦經費亦已預籌備撥省會人民聞此消無不額手相慶云 
　　杭垣人民訪聞旗營佐領貴翰香主張糜爛主義倡言屠殺漢民又被空砲一驚謠言蠭起紛紛挈眷遁 
 
 

Page 11

 
 
逃萬人空巷自初七迄今約去十之七八至西湖南北山各鄉區滿坑滿谷後來窮民無隙容足竟至借寓厝屋者以至匪盜生心糾黨夥劫如桃園嶺金魚井半山小和山等處自治會各懷戒心創議赶辦鄉圑籍資自衛前日凈寺前圑勇獲盜五名送往地方檢察廳藉口無贓拒而不纳各鄉大動公憤現　嗣後獲盜槪用土法懲治以懾膽又聞靈隠五市橋張議員振朝爲西湖合鄉首富因辦圑領勒捐食力小户致鄉鄰公憤圑事因此顴望有擬向府署禀控者 
　　陸軍測繪隊前月出發分居西湖沿岸人數衆多昨今兩日沿湖諸山如天馬峯獅子峯玉屏山南北兩峯等最高絶頂均樹立紅白二色大旗一面臨展被鄉民瞥見羣聚警譁謂民軍確已到杭遍占各山險要預備架砲轟戰一般匪棍從而造謠謂已親到山頂探察確有大炮等件風聲傅播數十里避難僑民狂駭驚擾立刻携裝搬回城内有沿山而逃過錢江者兒啼女哭慘目傷心事爲增撫訪聞立飭督練公所分派陸軍警察馳往查辦逢人解说云 
[湖防幾釀兵變]  
　　湖州於初十下午四點鐘各紳正在右文館集議民圑事宜忽有人以湖防兵變相報各紳即各回宅屬在座之圑長汪子安派人查探其時已近六鐘但見飛划營前蟻集勇丁二百餘人探問原因知爲閏月迄今放餉每延至下月十五六日此次又延至初十日不放而棉軍衣尙未發給更欲每名預先扣洋一元五角因之各兵士以月得五元六角之餉除火食每月計派在三元之外已無餘資可作零用且九月之餉必至十月望可放更欲續扣棉軍衣費洋二元（每付共定價三元五角）從此三朋無錢可用由是激起變果當各兵擁擠之間有倡言速取軍械子彈上岸以免被其收回坐而待斃一面砍斷電線以阻消息紛紛擾擾不一而足西城一带居民咸皆黨懼緊閉門户至八點時由飛划營王管带飛報劉　領允即連夜放給不扣軍衣費轉諭之下並由各該管哨官互勸而散各绅士家即由汪千總誠耀分别通告原委始各安靜是晚劉統領一面令各該管带連夜算餉一面派人密查槍械子彈各船有無缺少云 
[贛垣失守前情狀]  
　　贛省署提法使警道張檢在潯督辦江防初二日夜間忽聞起火軍隊大變槍聲連響全城震動搜殺關道保恆九江府璞良燒毀道府衙署張法使驚倉皇逃走出坑在途喚搭輪船於初四日黎明抵省民裝上岸赴院禀知潯城失守事宜馮撫一時慌亂召集司道上院會議即出示安民並派軍事參議官張道季煜會同陸軍協統吳道介璋親赴新軍營隊多方演説養兵大義頗爲懇切　　贛省官銀錢總號發行紙幣爲數過多現因亂事日張市面極形窘迫一般人民持票赴號兑取銅元者日以萬計初四更爲擁擠官府因財政困難已違極點無法籌欵維持勢將待斃人心不固變亂可虞 
　　贛省初四午後聞新建縣屬吳城鎭地方雖有防軍袁道平統領在彼駐紥一時亦難鎭定惟恐省城變亂眉睫所有官府眷屬業已秘密遷居矣 
　　贛省諮議局業於九月初一日開第三次常會選定副議長陳永懋次日互選常駐議員預備照章議事忽於初四接得潯陽失守警信即行停議而一般議員隨即搬運出局云 
　　贛省金融缺乏市面極慌錢典兩業均已縮糧食頗少且百貨居奇大局不堪設想聞馮中丞初五日在院柬請富紳巨商籌欵保護地方開辦圑防夜巡頗爲嚴密 
[審判廳平反冤獄]  
湖北人李大花子李小化子李六李喜安李毛安李才安六人駕一船捕魚爲業於閏六月二十日夜到蘇垣過閶門外寒山寺左近之高板橋地方時正晚間該處泊有本地人王叙堂陸德泉魚船兩艘又有飛划第一營搶划二只亦泊該處不知如何互撞致起釁端卽經飛划二船隊長杜昌榮嚴福星出爲干涉因見湖北人船上祗有男六人形跡不無可疑遂開槍恐嚇竟將湖北人李喜安鎗斃該飛划隊長等知已釀禍遂與本地漁船之王叙堂陸德泉商妥揑造該湖北人等六人黑夜到本地漁船上搶劫經王叙　喊救由飛划營出爲捕拿該匪等開鎗拒捕營兵還撃致斃盜匪等情堂將李大花子等五人及槍斃一人連各漁船一併拖至葑門禀明王統領轉請蘇城地方檢察廳相驗後禀明程撫將李姓等五人及王陸二人解送地方審判廳審訊昨經審判廳預審庭迭次提審已將實情究出李姓確係良民並非强盜飛划　長槍 
 
 

Page 12

 
 
斃平民亟應從嚴懲辦因係軍事範圍審判廳未便審訊現經禀奉程中丞札飭飛划統領王道將隊長杜昌營嚴福星二弁解送提法司衙門審辦矣 
各埠通信東三省 
[大中公報續刋]  
　　奉天大中公報因登載川鄂亂事曾出號外被官府查封交地方審判廳聽斷各節已誌前報至於判決之理由要不外該報立詞遇激有妨治安按律併科該報發行人及編輯人各銀二百元並停刋七日茲聞該報重整内容大張旗鼓已於初五日照常發刋矣 
山西 
[平陽霪雨爲災]  
　　平陽府南數縣自七月至今陰雨連綿煙葉棉花麻豆俱行霉壞榖亦不能成熟現在地内泥濘尙未乾洞云 
直隸 
[京張路兼辦煤礦情形]  
　　宣化府屬鷄鳴山一带礦苗甚旺將從前商辦者給價收回統歸京張局兼辦自上年起每日出煤約四五十噸惟浮面一層煤質未能盡合火車之用今冬當可深透大洞日出之煤以供該鐵路局取用或可有盈無絀所有歷年動支行化銀四十七萬餘兩即作爲該礦成本由郵部奏請立案等因以垂久遠而給取求云云 
[示禁米糧出口]  
　　天津各商董事張文淇等請禁產米出口以濟民艱等情禀由商務總會轉禀督院批准札行藩司天津道出示禁止米糧出口並候行海關道查照等因查小站葛沽軍糧城等處均爲產米之區應如何扼要議禁業由天津道移會屯墾總局轉飭該委員妥議禀覆並會同藩司示禁在案已將示稿抄錄照會商會查照矣 
山東 
[節經費以籌防務]  
　　魯撫孫中丞以防務緊急經費支絀特通飭各屬員文云爲札飭事照得現在時局艱難　辦防　爲必不可緩之圖而餉項支絀異常本　院夙夜焦勞罔知所措惟有設法撙節勝挪稍資挹注應自本年九月初一日起本部院曁四司五道首府公費均减二成支發院署雜支每月减銀二百兩憲政科民政科原各二員應各停支薪水一員軍政科薪水一併停支濟東道原係商埠局監督所有該局事宜應賣皮煕道兼管該局總辦一差即行裁撤洋務局事宜本簡巡警道潘道曾充該局總辦多年應即歸併該道兼管該局原設之總辦會辦帮辦均行裁撤余道莊道陸道均改爲隨辦洋務各月支薪水銀一百兩河工三遊會辦運工會辦均行裁撤田道朱道玉道潤道均改爲隨辦河工各月支薪水銀一百兩此外各司道局所學堂員司均着各主管官察核情形妥爲歸併所有裁節各欵均須另欵存儲以充軍餉此本部院萬不得已之苦衷凡我同寅定能共體時艱曲爲原諒除分行外合亟專札通飭札到該員即便遵照辦理毋遧切切此札 
[採辦大宗糧石]  
　　兗沂道吳顴察接到孫撫電諭奉旨東省採購大米麥麵共萬石解豫濟軍查東不產米已電奏應即採辦麥麫希督同曹州府在曹郡設局飭各州縣截留下忙糧銀分投採辦源源轉運亦不拘定萬石云云吳觀察奉飭後當即督同遵照辦理 
[棉花减價原因]  
　　魯省棉花今秋本極昂貴茲因鄂省革軍起事上海漢口等處銷路大受影響所有海商槪行停止因而產棉各區向之貿易家爭先恐後者今皆嚢資而歸現時每百斤已由十八兩五落至十六兩而無人過問矣 
安徽 
[池州創設圑防]  
　　池州府以該處人心恐慌值此冬防吃緊之時尤慮宵小乘機竊發擾害閭閻亟應預爲防範現擬於府城創設圑防悉照從前保甲辦法一俟成立即飭各屬一律仿行惟此項圑兵僅敷本城防護其四鄉巡緝仍請飭派防兵前來分駐以保地方 
[懷遠縣請兵駐紥]  
　　懷遠縣宋令毓衡以該邑頻年荒災盜賊蜂起搶案迭出前經禀請朱中丞札派左翼防營前往彈壓旋因宿州不靖該營拔隊前往至今未回現在懷邑守備空虚况值冬防吃緊之時加之鄂亂謠傅四起竊恐匪徒生心乘機起事懇請飛飭該營管带回懷駐紮以資鎭攝而保治安 
福建 
[橘捐將歸自治會]  
　　福州澤苗鄉張步杵聯絡上中下三江各橘廠與德隆釗記競爭橘捐餘欵茲查去年小年出橘子一萬楻應抽萬餘元之捐欵除耗貿外剩八千餘元今年大收該縣縣自治已會議將此捐欵提爲經費矣 
[查烟苗員過厦]  
　　現當種值煙苗之時松督恐各處私種昨又札委數員來厦分赴泉州同安漳州查禁煙苗以期拔除毒卉云 
浙江 
[海面撈物之查復]  
　　英商花旗公司亞細亞輪船在洋失事一案訴由領事轉詳浙撫謂浙洋水師巡防隊洪管带濬川撈歲該輪貨物經撫憲增中丞札道飭查曾誌本報觀察接札後即派員前往密查得悉洪管带是日坐第二號方管駕之船在大陳洋面救護並第五六兩號巡船帮同拯救雖有漁民貪小撈取勢所不免而該管带代爲截留均以繳出轉送公司至黄岩某出資購買之絲酒等亦已勒令搜出繳送矣其餘居民並無藏匿亦無遵漏據實具覆察核云 
[甬商通用銀銅幣之原呈]  
　　寗波商市一律通用銀銅各幣業經官長示諭茲聞此事先經諮議局議員慈谿柳在洲君具呈道府略謂國家設廠鑄幣所以抵制洋圓而國寳自貴流通省分何分畛域查光緒三十一年户部奏遵議銅圓不分省分不論官民一律通用奉旨依議宣統元年本省諮議局　决通用龍圓議案撫院劄准公布施行其第三條自本案公布施行後無諭官民再有不收龍圓之事發生以違法論而我寗郡狃於錮習依然自爲風氣於銀圓則用墨西哥於小龍圓則用湖北於銅圓則用浙江拘執一偏不稍通融以銅圓之用浙江或謂尙有重視本省之意然已限制之無謂而小龍圓何以又不用本省而獨用湖北銀圓何以槪不用本國而專用墨西哥試問有何理由眞是無從解説非特貽笑外人實屬窒礙商務溯厥由來羣謂甬市錢莊有意挑剔藉關刻扣因而各業效尤相沿成習際此銀錢奇荒故升貼浩大市面愈形呆滞近日各報載江南新幣運滬四百萬圓香港新幣運滬百萬圓以資接濟而我寗以新幣不通行未沾分毫利益其流弊已可槪見無論他省無此惡習即我浙江亦惟我寗波爲然以海口通商巨埠獨此自爲風氣頑錮不通旣商民之交困亦社會之貽羞夫商情信用恆視官收爲準則苟得地方長官實力爲之提倡則風氣自不難轉移爲此呈請察核查照公布施行通用龍圓議案第一條第二條辦理外一面札飭府廳縣照會商務總分會曁城鎭自治會勸告各商民破除錮習一律通用以資流轉而符定章 
[浙江銀行之荒謬]  
　　日前杭垣電報局收發處貼有紅條一紙以興業銀行鈔票昨付浙江銀行退回嗣後興業鈔票槪不收受等字樣現悉大清興業兩行以市上現洋奇缺全頼鈔票流通以冀補助於萬一今該行等不顧大局妄思破壞不獨市面受害等情陳請總商會函致增撫飭下電報局曁浙江銀行遇有鈔票一律行用不得稍有歧視聞該會已據情函請中丞矣江寗 
[地方臨時保衛公會成立]  
　　鄂省事起寗垣人心浮動經紳商學界組織臨時保衛公會以謀地方治安已於初九日開成立大會其辦法如左（一）宗旨本會以無事之時維持市面有事之時保衛安寗爲宗旨（二）職員（甲）會長本會設正會長一人副會長三人（乙）幹事本會分圑防經濟慈善文牘庶務五部每部設幹事員若干人（三）會務（甲）調和金融（乙）維持生業（丙）籌辦圑防（丁）臨時各種慈善事業（戊）凡本會如與地方辦事各橋關有交涉隨時派員接洽（四）會所在南京省城中正街 
蘇州 
[民圑開辦有期]  
　　蘇垣籌辦民圑業由潘杭諸圑董分路招募略紀前報茲悉各路報名應募者已經逾額禀奉巡營道總辦札委朱小汀叅戎爲統带定期於十三日點驗挑選先發小口糧靜候編練分路支配即於二十五日一律成軍出巡防守並由司庫籌撥開辦經費銀三千兩發交潘绅濟之具領轉發各路圑董分别領用 
[商圑准撥搶械]  
　　蘇垣體育會以近日防務戒嚴操練尤宜加勤添設支部名額槍枝不敷所用特由會長陸紳鼎至旗紳艈麔鄒紳樁如禀請添撥廢槍以育操演日昨奉到程中丞批准撥槍二百枝毎枝照章繳官债銀十兩行知商會轉飭陸紳等照　領矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[寳塔牌水門汀]  
本公司駐滬總批發所原訂八月十七月十七日遷移兹因房屋修理日遷移兹因房屋修理未竣改期移居黄浦灘四馬路南卽四川路三十六號大洋房内届時凡有購買水泥諸公請惠臨新居接洽可也特再廣告 
[上海萃豐綢緞衣莊翻新奇樣巧製新衣廣告]  
本莊向在根盤街南首始創四十餘年專做綢緞四時男女衣服選製蘇杭名機定織上等金銀庫緞摹本甯綢羅紗線春新樣花素線緞顧繡朝服蟒袍别出翻新巧製各種異樣衣襲挑剔優等縫工好手精造一切艶色定貨以副●貴客賜顧歡愛尤屬雅緻耐用價物較前亷美克巳本主人不惜重金每赴京師採辦各種細毛皮貨早荷●仕商嘉許咸稱價值之公道貨物之精良巳蒙環球同悉毋庸贅述如蒙賜顧認明本莊請移玉趾至棋盤街北首平和里口高大洋房不悮○電話一千九百六十八號 
[包醫白濁梅瘡]  
誦清堂醫藥室○包醫○白濁○横痃○楊梅瘡○住二馬路石路西鏡中天照相館東首 
花柳病者（白濁下疳楊梅瘡）乃花街柳巷中之一種傳染病也凡初患者每多貪速求效妄服輕粉覇藥刦毒入内不顧他日復發有身命之危險是何異飲鴆止渴乎惟本堂○胡蒓香醫士研究花柳病學頗有心得純用王道藥品正本清源在申臨診多年凡透頂穿鼻一切黴毒重症醫愈者不下千百人其愈後之效果頗覺完善是以遠近信服無待本堂爲之贅述焉○包醫斷根出立保單爲證○如有的保可以愈後受謝○誦清堂醫藥室啓 
[表揚參茸廣嗣金丹回天再造]  
瓣香廬主人驥雲先生雅鑒啓者舍親朱姓年逾四十子息猶處因年少失調以致陽痿遺精等症漸皆發現屢醫乏效無法可施客歲有友由申回湘持贈○貴藥室廣嗣金丹服未及半居然黍谷春回諸症皆愈且伊妾巳有孕數月喜慰異常皆贊丹藥之靈兼感○閣下之德於無旣矣兹因敝族從弟亦患陽痿等症較伊尤甚囑僕由郵局匯寄洋銀兩元卽請發廣嗣金丹一缾祈由郵局寄下是所盻禱專此順請台安委辦淮關下一舖稅務委員鄭創畇拜上上海盆湯衖走遇絲業會館寗波路口轉角五開間門面崔氏瓣香廬驥雲氏總發行所抄登▲附價每餅洋兩元每料一觔計十六缾只收藥本洋二十八元 
 
 

Page 18

 
 
本埠新聞 
　　以下各新聞均係五名鐘以前勛稿所有民軍佔領滬城及閘北巡警響應詳情均刋第一張本埠特别紀事欄閲者鑒諸 
[警務處之布告]  
　　本邑城自治公所警務處昨日午後突聞警信謂革軍在閘北起事風聲所播民情恐慌更有搬家預避者爰立即布告云爲通飭事照得鄂亂未定牽動滬地今日閘北又釀變故南市一隅恐亦有擾亂之象已通諭長警如有匪徒搶物放火之人准予格殺倘我長警有因此事傷廢者優恤半餉终身不測者優給全餉從優爾長警須知巡警有保衛地方治安之責當此地方不靖之秋必當恪遵命令竭力保衛是爲至要切切毋違 
[從此薩兵接濟斷矣]  
　　駐泊漢口蕯鎭氷各兵艦前因米煤缺乏由江督電飭滬道購買接濟等情已誌前報此項米煤已由製造局張總辦等購米一百五十担煤六百噸車油五十簍先派通濟運漢嗣因商輪不願承裝專雇船只運送上水逆流裝費極大而且有稽時日滬道爰電禀督憲以後軍需米煤請在江西採購旋奉張督回電有九江湖北失守電報阻隔恐西省輸運不靈仍須由滬購運等語故由張總辦吳統領商議仍在南市永祥甡茂兩米行購米三百担計價每石七元八角有另該欵由滬關墊發業於前日交由駐滬海軍艦隊事務所吳統領運送漢口接濟 
[民圑分叚駐巡]  
　　城自治公所及同仁輔元堂招集之民圑本定昨晩出防嗣因午後突聞閘北警信人心皇皇恐有土匪流氓乘機搶掠爰由警務長穆杼齋君立發電話知照各圑長卽刻整隊出巡各圑長携带槍械備有子藥派定地叚分撥駐巡竭力防範 
[上海學生圑之發軔]  
　　郵傅部高等實業學堂唐監督聞各處紳士有電飭各府中學以上統辦學圑之議爰於實業商船兩校倡設學圑并請該校體操敎員魏旭東君爲圑長庶務齋務長陸勤之陸規亮兩君爲總幹事員茲將章程抄錄如左 
[學圑編制簡章]  
　　一本圑以本校學生志願入圑者組織而成 
　　一本圑爲實習軍國民敎育地步以練各生膽識勇氣爲宗旨 
　　一本圑分甲乙兩隊甲常簡隊（一）組織法隊分三排排分三棚棚有十四人（共一百二十六人）（二職員隊長一人排長三人司務長一人司書生一人吹號二人（三職務平時守衛値更（盡一棚爲限夜兩棚爲限輪班更替）聞號立時齊集乙豫備隊不限班數常備隊出發時有代理常備之責 
　　一全隊操練時間午前七時半至八時半午後三時至四時 
　　一本圑成立之後一律常服操衣圑長魏旭東君總幹事員陸勤之陸規亮兩君 
[陸家石橋照常往來]  
　　昨日午後三時突聞閘北巡警總局警信人民大恐謠言四起法捕房捕頭即命將小東門外陸家石橋栅欄關阻阳禁止行人袛許過橋往南不准朝北並派巡捕在各處橋梁嚴加防守一時地方大譁後經自治公所董事及警務長親自至法捕房商議請將陸家石橋橋栅開啟並准令行人照常往來不必阻止以安人心而免擁擾捕頭遂即允開行人心始定 
[警務長之告示]  
　　自治公所警務長穆杼齋君除通飭長警一體實力梭巡保衛地方以保公安外並又撰發四言簡明告示張貼通衢其文曰城外巡警共有六百彈壓匪徒均有鎗彈搶物放火准予格殺通告居民切弗自亂 
[北京輪船之租價及償金]  
　　江督因裝載兵士由滬道向各公司商雇輪船均以兵險不愿出租等情已誌前報茲悉劉觀察已與英商匯德豐商訂合同租定北京輪船以三禮拜爲期每日租價銀三百五十兩先由滬關代付該輪約可裝載八百人業已開駛赴寗泊在金陵招商局碼頭所需保險亦由劉觀察商由新關税司擔任如遇不測償銀五萬兩具有保單經駐滬英領事查閲交存匯德豐公司作憑 
[文華大學校生之精神]  
　　武昌華大學校爲美國聖公會所設章法完善早已譽滿江南此次鄂亂該校本欲照常上課奈多數學生年齢太幼鎗林砲雨中未免警遑不得已暫時停課現來滬者已有四五十人昨夜均在四川路青年會叙會以旅居海上虚擲駒陰甚爲非計公議立一文華旅滬學會附設英文夜課由敎習及高等學生擔任義務凡文華大學校及文華預備中學堂此次因鄂亂來滬學生均准入會已承青年會中西執事員慨允撥借房舍並准文華學生享會中一切應有之權利入會者每人每月袛收會費一元别無他項用費由衆公舉韋君卓民爲會長吳君輝明爲副會長桑君祖望韋君啟明爲書記譚君炳文爲會計已定十二日爲該會成立及夜課上課期顚沛之中猶不墮愛羣求學之志該校學生圑體之堅於此可見一斑惟聞此次來滬者不止四五十人該會不能徧加訪問滄海遺珠亦一憾事也 
[東溝紳董商留防勇]  
　　淞滬巡防隊梁統領近日擬將駐紥浦東東溝口之第五營勇抽調他處防堵該處紳董謝源琛等以邇日武漢警耗頻傅民心甚爲惶急且東溝口有海關炸藥棧兩所南北僅距五里危險非常且沿浦廠棧林立各典止當食力之輩均無隔宿之糧飢寒所迫或肇祸亂所駐之兵正慮單薄豈可於鄂亂恐慌之際再行抽調之理已商請梁統領仍留該營駐紥以資保護東溝一带廠棧矣 
[不理票欸案之宣諭]  
　　英商永年人夀保險公司控寳康洋貨號主戴嘉寳不理票欵一案詳情迭誌前報前日午後復禀公共公廨寳讞員會同英康副領事升座研訊先由中西官宣諭略謂此案屢經堂訊查呈案莊票並未註明爲保證票字樣以致無從分惟戴候訊明後亦應分其責任以便同時宣佈堂諭原告代表郝門律師聞諭起而言曰旣堂上諭令該莊等担任請下堂諭准原告憑票向被告限銀且查該莊等紹興地方尙有存欵請即宣佈堂諭並 
 
 

Page 19

 
 
　　據三莊代表愛理司聖文兩律師聲稱堂上以票面上並未塡明保證票字樣惟此票付出時於借據上塡明以作保證之用如堂上擬斷憑票付銀被告心不折服定須上控云云旋由博易律師代表戴嘉寳譯稱戴因病不能到堂俟戴病愈再行復訊至此項莊票戴萬不能擔任等語中西官得核遂將擬斷此案宗旨略述一遍判將一千人證分别交保還押候下禮拜一訊明戴案與三莊案同時宣佈堂諭飭遵 
續聞 
[城内]  
　　小白菜翻控李丫頭○蟻媒姚康氏綽號小白菜引誘李丫頭之妾唐氏與盛二爺姘　潛逃無踨經李控由自治公所訊押移送到縣請究曾經田大令提案訊飭交保帮尋在案詎姚康氏保出後逍遙法外置若罔聞經李一再禀催康氏知事不了唆使伊夫姚鴻甫昨投上海縣翻控李丫頭賄給所丁姜木洋五十元倚勢詐擾勒保交案寳遭冤誣求將案卷一併移提到縣訊究等情當由值日差人禀内署奉田大令諭飭明白補詞呈候核奪 
　　發回監禁○本縣改良監獄翻造已竣前寄隣縣各犯陸續發回監禁昨日華亭縣又將龔三郎盛寳生錢招榮陳才寳唐德裕奚海朝金鶴昌等七名派勇押解發回當奉田大令諭飭一併收監矣 
　　所謂庸人自擾○本城仁壽橋附近地方近有三四十人均無髮辮租賃該處新造屋内口操客音該處居民議論紛紛以爲革軍驚恐異常擇地遷避者幾於十室九空實則係某學堂學生來申僑寓者 
　　道批○捷運公司經理韓勳禀批案准蘇藩司來咨該公司以大包赤糖朦運小包且敢促令小工將車不候秤驗玩違定章禀稱新來夥友誤用派司明　飾混之事應照章充公示儆等因在案據禀前情候彙案咨請蘇藩司查核飭遵着即知照 
　　道轅紀事○前儘先補用副將馬英萃昨日到道面禀要公 
[閘北]  
　　巡警總局批示三則○孀婦徐陳氏禀批仰司法課飭傅被告顧寅基見証李桂法等到案質訊查斷以杜松端此批○孀婦劉熊氏禀批仰司法課剋日傅訊核奪勿遲此批○民人姚成明禀批候提案訊明核辦母庸多瀆 
[英租界]  
　　不服判斷○宜興婦人高王氏近因原籍水荒帶同十四歲養媳陳瑞容來滬謀生因無用度向同鄉婦人曹潘氏借洋十元將女留養氏家自已下鄉詎女走出在塘山路迷途啼哭由是處三十九號門牌所居之西洋婦人將女留入問知來歷送入捕房轉送公廨訊判暫留棲流所候移傅其姑來案再核在案昨晨女姑高王氏與曹潘氏同投公廨訴明前情求領王襄讞得供諭謂女因恐爾價賣不愿隨回本委令女在西洋人家帮傭三年准爾領回與子完姻王氏堅稱子已長成務求恩准領回襄讞不以爲然遂商之英翰副領事判女交西洋婦人具結留養三年期滿仍交其姑領回王氏聞斷大哭倒地亂滾大呼如此判斷惟有死而已旋被西印各捕拖下見者莫不酸心 
　　大呼冤枉○楊萬豐控包車夫王阿七與吳阿坤張阿蘇串竊值洋三百元之白絲銷贓與專收竊贓之程栢順孫老天孫沈氏蔡吳氏等一案昨奉公堂復訊惟蔡吳氏與張程二人不認餘均供認不諱王襄嗣會商英領判吳阿坤押西牢一年王阿七與孫沈氏分别各押九月孫老天押三月張開釋程仍交保查明另案再核蔡吳氏押女所三禮拜氏以並未收贓亦大呼冤枉號哭下堂 
　　串拐男女孩○粤人林甫與陳梁氏陳高氏串拐姜玉興之十歲男孩阿大八歲女孩小寳價賣被姜控請捕房將林與兩氏並女孩一併獲解公堂　判分别押候補提人証再訊在案昨由捕房將林之同黨姜老玉拘解公廨訊據姜供原告之子被住居浦東之衛老九得洋價賣與人等語奉判女孩小寳交其父領回餘人分别押候提齊人証再訊　　串賣親生子○倪吳氏控夫倪增寳與趙俞氏阿金姐周利元等將親生之三歲男孩方龍串同價賣一案由廨訊判倪與俞氏收押周交保限交金姐在案昨晨由周將金姐交案訊據供稱與趙俞氏等各得中金洋二元是實奉判周開釋倪與兩氏仍分别押候將孩交案再核 
　　補拿同黨○陳金生王阿三因與陳阿大等將潘錢氏之領女仁蘭拐賣與浦東某鄉人爲妻茲復將女誘滬押入雲南路鴇婦王小寳所設之雉妓院内爲娼被氏頂悉報請捕房將陳金生王阿三與王鴇並女一併獲解公堂訊判王鴇開釋女與陳王分别押候補提人証再訊在案昨奉寳讞員會同英康副領事訊明判陳王兩人各押兩月女交其母領回仍飭補拿同黨解究 
　　西人無恥○西人某甲寓居英租界圓明園路一號門牌某西旅館内前日甲沽飮酩酊雇坐鐘阿三之橡皮車回寓令鍾登樓領取車資詎鍾隨入即被甲拖至房内將其衣袴脱下硬欲鷄奸因倔强不從被甲用繩縛住兩手鍾仍不從甲即出刀將鍾髪辮割下以致額角後腦均被刀傷鍾又呼救復被毆打因聲逹户外經巡街捕得悉畏甲蠻横不敢往捕即奔訴總巡捕房捕頭立飭中西包探前往將甲與鍾一併带入捕房詰悉前情飭將受傷人送仁濟醫院醫治於昨將鍾與該西人一併解至英按察署請究經按察使班君提訊鍾投訴前情並由中西包探禀明調查實情訊之該西人延德雷司律師力爲辯護堂上以鍾受傷　實判該西人罰金磅五個充公並貼鍾金磅念五個爲醫費了案　　詳查起火○前日午後英租界河南路第一百七十號門牌德興水菓店後樓忽爾火發即經救火會西人立驅皮帶車前往澆息計延及比隣一百六十八九號尤順興皮箱店一百七十一號異授堂醫室一百七十二三號信大油坊等各家樓面一百六十七號陸稿荐肉庄亦受有水漬事後捕房恐有别情飭中西探恊往詳查起火之由禀候核奪 
[美租界]  
　　被壓斃命○前日下午扛夫徐碧挏在楊樹浦順泰木行内扛運木料被壓斃命昨送驗屍所飭地保報縣請驗 
　　慶賀天長節○昨日爲日本明治皇誕辰揚子路日領事署懸燈結綵駐滬各國領事均往道賀 
[法租界]  
　　免追了事○陳小根魏仲喜汪金南等吞沒何少唐火車絞手巾押櫃洋一百七十元一案經公堂訊明後判魏交還洋一百元汪還洋五十元陳還洋念元一併押候着交迄已在押許久分交無繳茲經中西官會商以魏陳等旣貧困無力姑予恩典從寛判魏押一月汪押兩禮拜陳押七天以示懲辦免追了事 
　　私姘被押○蕭福生之妻俞氏於上年七月間逃出至今春尋回詎仍不安於室與陸介眉私姘前日爲蕭撞見拘獲送究陸供在某律師處帮辦筆墨蕭妻託小的繕寫撫恤禀紙前往取禀稿是實司馬謂旣取禀稿爲何當時進捕房不即呈出作証迨今到堂始呈禀底顯見飾詞朦禀今姑寛判男女各押七天以示薄懲迢氏押滿再給本夫領回 
[海上閒談]  
　　吾聞九江之失守也。居民皆在睡夢中。翌日晨起而始知其城。已爲革命軍占領 
　　今上海之失守也。且不以夜而以日。以三十餘人執旗入城而大局已定覓縣令則已奉讓矣詢道台則已出走多日矣。于是革軍徧貼告示。市面安靜如常。若不知有改革事者。 
 
 

Page 20

 
 
　　嗚呼。自有失守以來。未有如此之易者也。 
雖然。對于守官一方面則曰失守。而對于民心一方面則曰克。 
　　復。故今日之失守。非可與尋常失守同日而語者也。。 
嗚呼。民心所歸。傅檄而定。全國且然。何有于上海一邑。 
　　參茸珠术海狗腎汁壮陽廣嗣金丹 
　　凡購此藥務須認明崔氏瓣香廬牌號附近冒切小心○附送奇藥包治陽痿神妙莫測比衆不同　 
　　海上壮陽種子之藥在坑滿坑在谷滿谷所難得者王道而兼神驗也本廬自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第樂本昂貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出而問世蓋本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年悮犯手淫或後天戕伐太過以致腰酸腿軟耳目昏眩神思恍惚百體委頓等症服之壯陽煖腎固精滋陰益命門之眞火療氣血之虚寮寒腎經旣固諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娱且儘可保險身體轉弱爲强更有比衆不同者如諸君服無功效儘可將原藥退還情願原洋奉璧惟請留心假冐須認明藥纸包上有驥雲氏肖像五開間門面方是的眞每兩實洋二元每料一觔收工本洋廿八元雙料治老年久痿每盒五元遷設上海盆　過絲業會館寗波路口五開間門面瓣香廬總發行所驥雲氏啓製藥所仍在北京路根德里内照常交易外埠來信須寫明寗波路第一百十五號批發格外克已如無消路包可退還ｂ４８９１ 
　　亨康洋行特電運申　 
　　牛汁精膠 
　　預約大贈品 
　　滋補上品　十日爲限　幸勿錯過　免餓防飢 
　　本行於戰事初起之時急電本國赶運此最滋補牛汁精膠功力偉大最合軍營臨戰宜備極佳之乾糧臨陣飢渴之時口中含化一二片晝夜臨戰不覺飢餓能精神健爽筋力有加日服此膠雖旬日不食他物亦决無飢餓疲倦之苦緣此膠乃將最壯健之嫩黄牛純肉揸取精汁上蒸汽機用精細之法始得煉成膠美味透鮮功力偉大體弱病後者當認爲滋補品中無上之妙品精神不足胃納有限常服此膠立能體壯身肥或每日服之數片或冲化作湯則透鮮美味大可行胃非但補脾健胃且調補先後天妙在品物小隨身可带最便於旅行隨時口中含化可免飢餓體倦之苦在此多事之秋此品不得不備購備一箱可保一身購備一打可保一家所費有限獲益良多持電由鐵道快運來申不日可到准約於望日始可發行有志衛生欲得便宜贈品者請速來定購凡今日起先向本行定購一小箱洋二元當付定洋一元者即贈再造血一小箱値洋一元二角於望日付第二次洋一元之時再贈牛髓粉一罐若定洋於第一次付齊則二種贈品亦可於第一次並贈若購大箱計洋四元贈品照加贈送期本埠二十日爲止外埠以郵局印爲憑月底爲限 
　　再造血牛髓粉 
　　提煉爲精功力五倍專壯心經多血液滋腎生精凡體虧血少吐血瀉血以及一切五勞七傷等患均可見效功用詳於仿單每瓶洋一元二角 
以牛髓煉製爲粉腥臭絶無清香甘甜大可適口日常冲服二三分功能補髓益腦滋陰健陽固腎益精久已馳名功勝參蓍每罐洋一元 
　　開設英大馬路東轉角江西路口三十九號普魯華洋行後面即亨逹洋行東首 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[代罪人赴東辭國表（建）]  
　　已革兩湖總督奴才罪人跪奏。爲乞師東鄰。挈眷去國。恭摺仰祈聖鑒事。奴才自武昌失陷後。此身本應與城同碎。特以君父恩深。涓埃未報。兒女情重。捐棄未能。故爾割鬚棄袍。披蓑帶笠。暫避兇鋒徐圖後効。始退至九江。繼退至上海。非過惜此七尺軀。實欲得一當以報朝廷也。爾乃徬徨四顧。殊少救國之策。惟念日本。近與我國頗敦睦誼。或可爲將伯之呼。遂即日攜重資。挈弱妾。附輪東渡。効包胥哭秦之舉。解朝廷旰食之憂。惟人多疑奴才爲盡室偕行。適彼樂土者。用敢再吐一言。以塞衆口。蓋奴才此次在事前則叱咤將弁。搜捕革黨。事變後又呼號軍民。奮勇殺賊。以致氣竭聲嘶。僅存一息。爾日喉間作痛。不能發音。恐詣日後嗚嗚飲泣。不能動聽。徒勞一番跋涉。是以洯眷同往。俾助哀號。世間惟女子最爲善哭。且最能動人憐憫。况賤妾姿色可人。工颦巧笑。嚶嚶啜泣。大能蕩人情志。奴才在槍林彈雨中。必負之偕遁而不肯抛離者。正爲今日之用也。今使之匐匍丹墀。嬌啼宛轉。彼日皇雖鐵石心腸。當亦爲之感動。故奴才此舉。實寓有無窮之妙用。非僅爲破岺寂。恣娱樂計也。抑奴才更有請者。昔申包胥以堂堂楚國大夫。而其痛哭秦庭。尙七日而始奏效。今奴才旣無官守。又無事權。倉皇出走。幾類逋逃。勢實較包胥爲難。乞朝廷不限時日。必誓得請而後已。倘日廷終不赴援。則實彼國之不顧鄰誼。而非奴才之不竭綿力也。奴才本驚弓之鳥。漏網之魚。亦將就蓬萊三島間。乞一廛爲氓。以延殘喘。實無顏返國。再効馳驅矣。近悉朝廷不諒苦衷。有飭江督拿解之旨。奴才係滿洲世僕。代受國恩。本當束身歸朝。以膏斧鉞。奈罪孼如是深重。恐轉有汚淨土。以此轉輾思維。不若遠適異國之爲愈。現已束將就道矣。惟恐君門萬里。尙未深知。有勞四緹旖出。故特冐昧上陳。伏祈聖鑒。謹奏。 
[時事五更] [  （坤實）]  
　　一更一點月升東。革黨舉總統。呀呀的會。呌做黎元洪。軍務精通賞罰公。眞英雄。逢開戰呀十回九成功。呀呀的會。實頭眞威風。 
　　二更二點月光明。無用是官兵。呀呀的會。個個怕傷身。聽見砲聲望後奔。喊救命。弄到底呀。投入革命。軍呀呀的會。回打自家人。 
　　三更三點月正清。端澂眞倒運。呀呀的會。薙脱鬍鬚根。窮人衣裳着上身。逃出城。嚇得來呀。賽過小鬼能。呀呀的會。躲避在兵輪。 
　　四更四點月西阑。革職盛宣懷。呀呀的會。也算俚倒霉。存款弄脱三百萬。名聲爛。亂事起呀。才爲仔俚耐。呀呀的會。百姓恨得來。 
　　五更五點月已沉。内閣王大臣。呀呀的會。日夜不安寗。電報失脱多化城。討救兵。革命軍呀。將要到北京。呀呀的會。急斷肚腸根。 
海外奇談 
[索猪啟釁（欽）]  
　　昔有某國王。函致鄰國王。謂送余一猪。須身藍而尾黑。或他：：無結束語。鄰國王接函後即答覆曰。余無此種猪。若余有：：。亦無。結束語。國王得覆。怒甚。即與鄰國宣戰。戰經數月。未分勝負。兩國皆願議。和鄰國王於是質問某國王曰。汝函内謂或他。是何意見。某國王答曰。此無他。所謂或他者。或他色亦可也。但汝覆函謂若余有。下爲何句。鄰國王答曰。此亦無他。余意若余有之。即送呈也。於是兩國國王疑圑冰釋。 
尊聞閣詞選 
[秋柳二律] [  選青]  
　　零落長條又短條。秋來積恨幾時消。不堪回首歌金縷。更有何人過畫橋。風度乍驚張緖老。腰肢無復小蠻嬌。縱逢春日舒青眼。隔歲光陰。歎已遙。 
　　漁洋舊有四詩留。同此詩心同此愁。送别曾開數聲笛。先零又是一年秋。孤邨流水征人路。古道斜陽賣酒樓。消盡黄金狂不得。歌臺舞榭黯然收。 
[古劍歌]  
　　寳劍不識何年鑄。欲拔未拔鍩已露。拔出揮來風蕭蕭。光怪偪人水一條。泥塗偶辱豈終古。時發吟聲作龍虎。奇才别有奇遭逢。碌碌。 
 
 

Page 27

 
 
庸材羞與伍。不偕食客聽歌辭。甘與俠客共安危。雄心誓把佞。臣斬。入手興同健僕隨。白戰將軍真知已。刀槍隊裏同生死。三尺曾當百萬師。轉戰幽燕數千里。酒酣斫地勢飛揚。當筵對舞繋興亡。赿經摧挫赿鋒利。盤錯相遇知堅剛。無如材大難爲用。自歛精華自珍重。千磨萬撃不消沉。長久直興天地共。鋼經百鍊繞指柔。　助忠孝報大　。有人識我隆心求。仙時飛上讐人頭。 
[過隱者居廻文] [  （洪劍青）]  
　　西溪碧水映紅霞。矮尾茅籬半種花。啼鳥飛時驚客夢。凄凄影照夕陽斜。 
[秋夜眺望廻文] [  鳳子韶]  
横天一色月明明。曠野嗚蟲秋夜清。更報樓頭城撃拆。情傷又見雁南征。 
[萌水星樓三絶] [  （問津漁人）]  
　　高出全城望太長。憑闌無限感滄桑。王孫潦倒歸來日。猶有閒身戀夕陽。 
　　載得閒愁個裏消。不堪王粲賦今朝。秋風歷歷驚鴻爪。尙有餘音破寂寥。 
　　極目城頭舊景非。哀鴻百里起閣扉。仙源頓換洪荒刦。斷棟斜陽燕子飛。 
瞎費心思 
[上海地名不解] [  （松隱廬）]  
　　盆湯弄不見盆湯。不解。棋盤街不見棋盤。不解。帶鈎橋不見帶鈎。不解。鐵馬路不見鐵馬。不解。青龍橋不見青龍。不解。偷鷄橋不見偷鷄。不解。花草浜不見花草。不解。四牌樓不見牌樓。不解。（待續） 
[小兒説存亡] [  坤寳]  
　　某小兒自塾中歸。謂其父曰。清朝將亡矣。父怪而詢其故。小兒曰。我今目讀三字經。中有二句云。不再傅。失統緖。今國號豈非宣統。前非光緖乎。旣不再傅。則必亡矣。 
心直口快 
[袁世凱不過如是（愛）]  
　　初擯於國門之外。繼竟忝顏復作鷹犬。袁世凱之志氣。不過如是。 
作功狗而忘同族之義。根本未明。袁世凱之學問。不過如是。 
　　初意其不出山。今意爲虎作倀。戕害同類。袁世凱之蘊蓄。不過如是。初爲有名無地之總督。繼爲候補内閣總理。袁世凱之希望。不過如是。 
　　誘騙小兒之立憲。欲藉以挽回天下之人心。袁世凱之擘畫。不過如是。 
　　初六日使人詐降。得小勝初七八九等日。仍復大敗。袁世凱之戰術。不過如是。　　當其未出山。祗湖北一處起義。旣出山。天下響應。袁世凱之威望。不過如是。 
　　初以兵力嚇革軍。繼以和議哀革軍。袁世凱之技倆。不過如是。　　初則欲復武昌之土地。繼則難保京師之治安。袁世凱之力量。不過如是。 
　　見革軍書。未答一詞。下罪已詔。未置一議。袁世凱之才華。不過如是。若被擒而降革軍。不被擒而遇　彈逃山野。袁世凱之結局。不過如是。 
　　附戰吏而遺臭作功狗而爲頭。袁世凱之身後。不過如是。 
戲攷[  （吳下健兒）]  
　　嘆皇靈。徐楊與李良爭埶之後。徐退回朝房。獨自至先王靈前。伏地痛哭。將李后昏憒。權奸纂國。徐楊忠心謀國。后反不諒。目爲奸黨。一片苦衷。訴之冥冥。忽聞人馬喧嘶。徐恐李良之劫已也。大驚。後見楊波帶領子姪及衆將。來護皇靈。乃大喜遂傳進皇靈。撫慰衆將。獎以。義勇。勗以忠貞。以共保王室。斬除奸佞爲主義。衆將深感老成謀國之忠。俱心悦誠服而出。前見劉永春演此戲。出塲唱正二簧一段。激昻慷慨。悲壯蒼凉。苦詣孤衷。曲曲傳出。聽者如聞子夜悲歌。低徊欲絶。至於檯步之從容。　調之雄厚。猶其餘事耳。 
小説 
[短篇小説（續）] [  （淵淵）]  
　　漢子隔坐。有一男子。是俠兒之同黨。俠兒方欲呼喚。男子見俠兒來。便舉手。示暗號。令彼勿道破。 
　　俠兒自思。此漢子必囗囗是矣。故有人縱跡其後。他竟先我來上海歟。我何不坐此。以觀其變。遂坐於漢子後座。 
　　斯時漢子恒注視男子數回見俠兒。俠兒及男子亦時時左右流視。六目相矚視線交戰。 
　　未幾。又來一少年。衣衫楚楚。精神活潑。意揚揚。氣昂昂。眉宇間露一種英雄氣慨。然右額上有一疤痕。如刀削者。左額上殺人紋路時起。是最易惹人注目處。而俠兒與男子。竟不留意。漢子時時顧盼。似甚留意。然少年則若不聞不見然。 
　　少年甫坐定卽呼堂倌至。代買麫喫。堂倌與少年極親熱。似常來熟客。 
　　少頃。又有賣報者來。漢子買報讀。俠兒由背後偷視。見漢子。讀至。（革命軍戰紀）即雙額蹙起。似重有憂愁　。抛去不讀。俠兒自喜曰是矣。！是矣。！無疑。 
　　漢子付茶錢訖先起。下樓去。少年見漢子去。亦起。遂下。樓去。 
　　少年去後。男子起。顧俠兒伸手作勢。未知遞何暗號。亦下樓去。俠兒自思。居此無益。又下樓去。 
　　俠兒甫下樓。忽見少年前向。漢子曰。（你！來了麽）我在上海等候你多日。今後二千元之賞格可除去。漢子瞬息。將被攫。 
　　漢子急逃。少年急追。男子俠兒亦急前進。從其後。 
　　遙尾斯人。！追踵斯人。！ 
　　淵淵曰。俠兒神龍耶。見首不見尾。我生不辰。恨未見少年。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[TOGETITSBENEFICIALLFFECIS 
ALWAVSBUYTHEORIGINALANDGENUINE 
SYRUPOFFIGSANDELIXIROFSENNA 
MANUFACTUREDBYTHECALIFORNIAFIGSYRUPCO]  
卡罅寛尼無花菓汁 
加配𠲖力沙仙拿藥品 
本公司之無花菓汁爲通天下利大便之聖藥專行腰腎肚三經擅洗臟腑積滯凡人大便結實或見頭痢欲睡發冷發熱皆因腰腎肚受病食本公司無花菓汁自然精神爽利又吃鴉片人腸胃燥結每一　便痛澀難忍食本公司無花菓汁滋潤調和自然腸胃通利並不損傷臟腑家人婦子均宜堂食近日中國多以戒食洋烟惟食洋烟人之五臟經巳多受烟膏之毒故凡巳戒斷煙癮者須要食此無花菓汁以便陸續清除五臟之毒本公司每年售出約百兆樽各醫生極爲讚賞此無花菓汁係用百藥製成加工選料獨步單方天下馳名用藥旣精製煉又復小心故能味道極好功力不覇婦人孩童食之無損　人食之亦不致阻滯時候别家瀉藥雖好但易傷五臟此無花菓汁則無是弊每日食一匙羹或半匙羹自見功效也 
指引食法 
大人食半檯羹至一檯羹約六點鐘一次如不見效則再食如人常見大便結每晚臨睡時食二茶羹老幼量人服食别樣瀉藥一瀉便了若無花菓汁則人有功效小童嬰兒亦量其年之　小服食或半匙羹每四點鐘一次但食之時將該樽摇匀乃食　妙 
小心提防 
無花菓汁别公司亦有得賣但不如本公司之泡製得法藥性和平名爲卡罅寛尼無花菓汁凡買者必須認真面皮上有卡罅寛尼無花菓汁字樣爲真如無即是假僞 
各大藥房俱有出售上海總經理茂生洋行啟 
[陵特洋行新發明]  
耀明公司疊木凡能去油漆藥水 
此藥水無論銅質鐵質以及五金木器住宅船上等類所漆之溱數分鐘能　去底藴頓見出白如新假使如遇厚漆之件每加倫又另外加粉五包可品水六加倫薄漆者可品水十加倫試思旣有此極靈極例之品較之刮鑤其繁簡不啻霄壞倘荷各界惠顧請來行當場面試方信予言之不謬也上海仁記路A字一號本帳房謹啓電話二千五百十三號 
[本埠經理處]  
英租界 
泰昌外國木器店代月公司 
美泰洋行 
萬和外國木器店 
美租界 
泰亨外國木器店昌昇泰京貨店 
源泰京貨店 
法租界 
正記京貨店 
外埠經理處 
鎮江昌昇泰 
南京泰隆公司 
蕪湖晉泰號 
漢口昌昇泰 
寗波葆山號 
威海福泰號 
老永和名酒 
[（廣東彭壽堂聲明假冒）]  
真一分時止血止痛玉樹神油 
本堂秘製玉樹神油其奏效之神速無出其右專治牙痛頭痛腹痛腰痛心胃氣痛風濕骨節諸般酸痛立見奇功而治水火滚油燙傷刀槍跌打損傷一切瘡毒外症尤有藥到病除起死回生之功每晨搽服少許能治疫痧喉症瘧疾傷寒及暈船嘔吐不服水土諸患治愈疑難怪症數以萬計衛生者預置一瓶勝延良醫在家近有奸人用薄荷樟腦等油冒充此油到處混售然僞油色綠性　不能内服真油性和易服色黄而香較之自分真僞大瓶一元每打十二瓶十元小瓶五角每打五元上海抛球塲南首河南路三層樓七號洋房廣東彭壽堂啓 
[廣東鹿芝館蠟丸]  
鹿芝館馳名參茸白鳳丸 
此丸以參茸烏骨鷄爲君佐以上品料　配製爲丸耑治老少婦人諸虚百損心悸腹痛頭暈咳嗽塞熱往來骨蒸瘦弱臨經疼痛赤白帶下心悶嘔吐等症無病婦人亦宜常服其功屢捷靈效無比一品頭每丸一元加料雙料每丸二角○單料每料一角○茸參坤寗丸雙料每丸一角單每丸丸五分○婦女玉液金丹每丸一角○經行腹痛丸每丸一角○鋪在上海老巡捕房對門分枝杭州清河坊分枝蘇州閱門中巿 
[滙通保險公司廣告]  
英國士葛治佑寗火險公司資本金規元四千五百萬兩前由公信洋行經理巳三十餘年賠欵迅速久蒙紳商嘉許現歸本行經理倘惠顧祈移玉五馬路本帳房接洽可也　總經理英商華田合謹啓 
[聲明]  
今遺失票益康支丹陽謙大莊九月十五期龍洋一百元一千四百五十五號支蘇仁和莊九月十五期龍洋一百元一千四百五十六號在途遺失向該莊掛失票以作廢紙登報聲明　福隆祥告 
[GHNERAL　ELECTRIC　Co　of　NEw　YORK]  
慎昌洋行廣告 
啓者小行現經理英國電器總公司一切事務奉天行經理此佈圓明園路五號 
[船牌燭最名於巿無可與匹]  
白禮氏洋燭公司經官註册别人不得冐效 
[惠羅有限公司廣告]  
南京路十三號 
新到各色绒布用以製衫最爲合宜門面闊四尺二寸每碼價洋九角 
 
 

Page 32

 
 
   
 
