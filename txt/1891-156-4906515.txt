# 1891 - 156 - 4906515

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[竹素堂文集澄懷園語合印告成] [  申報舘主人啓]  
　　桐城張氏簪纓世胃望重江南文端文和父子蟬聯早登相位人咸羡其文章勛業世莫與京而不知戡特躬涉世之間實有切實周詳爲他人所不可企及者本舘覔得竹素堂文集及澄懷園語二書伏而讀之覺大而齊治均平小而周旋動作無不語長心重切理饜心以之作家訓觀可以之作治譜觀亦可洵乎心有所得不同紙上空談也因亟付之手民以公同好印以新鑄鉛字校儲裝釘亦均格外精工每部核定碼洋一角五分諸君子有欲讀先正遺書者請臨本埠三馬路申昌書室或就近向各處申昌及分售申報處購取可也 
[二百六十四號畫報告白] [  點石齋啓]  
　　日前四馬路有滬人朱子青翩翩裙屐被一尼牽衣行走扭結不解觀者譁然亦罕聞之事也至若屍骸之變石鍾馗之游街游僧之喜竊弓鞋無賴之自上匾額海隅忽有異鳥桑貴不可棄蠶佳人有薄命之傷故鬼有求婦之異隨題摹繪足豁胸襟所附山水人物各册頁及輿地圖等悉循襄例惟於初六日出售再本報亥字號數已滿自下期起擬以八音等字仍按十二本挨次分編一字以醒眉目合併附聞 
[醒世芻言]  
　　天地之間無所不有凡蠕動蠉飛跂行喙息之類無不蕃滋生長各適天機其生也孰使之其斃也孰致之循環代嬗無非元氣之鼓盪有以日闢其機耳惟人秉五行之秀知識最靈知茹毛飲血之不適於口也於是乎有烹飪之制知穴居野處之不適於性也於是乎有棟宇之制知毳裘卉服之不適於體也於是乎有衣履之制君臣之分定則上天下澤冠履不敢淆也父子之恩著則喬俯梓仰天性不敢違也夫婦之道立則瑟奏琴調伉儷不敢乖也昆弟之誼明則鴒原雁序同氣不敢傷也朋友之情洽則戴笠乘車盟誓不敢背也推之冠婚喪祭之事往還贈答之間莫不彬彬乎有文秩秩乎有序盖造物之生天也獨予以最竊之性其出以鄭重也可知斷非若蠕動蠉飛跂行喙息之隨意生長也而人之受賦於天者旣知天之獨厚於我而予以最靈之性則宜葆此天眞無使汨没庶不負彼蒼之簡畀而不與蠕動蠉飛跂行喙息者同泯没於天壤間也普天下人類亦正不一矣約而計之則不外士農工商四者而已本内聖外王之學措安上全下之規以稷契爲已任致君民於堯舜此士之翹然特出者也下此則半畝之宮環堵之室聚徒講學誸識琅然亦不可謂非士也良田彌望沃壤連阡呼亞旅以耕耘擁倉箱之千萬此農之席豐履厚者也下此則日出而作日入而息終歳胼胝一身飽煖亦不可謂非農也工之傑出者或擅運斤成風之妙或有發縱指示之能用力不勞獲利獨厚下此則聽命於工師呈能於爾室旅進旅退經之營之者何一非工乎商之殷實者設肆通都輦金遠道富或過夫猗頓策且勝於陶朱下此則僕僕於關津營營於日夜爲人作嫁所入無多者何一非商乎以義理爲性命者士之常也以耕種爲生計者農之常也以操作爲衣食者工之常也以貿遷爲恒業者商之常也使士而不談義理則失其爲士農而不務耕種則失其爲農工而不勤操作則失其爲工商而不事貿遷則失其爲商此固爲士爲農爲工爲商者之所知也乃若義理非不談也儒雅其躬者或不免鬼蜮其行也是而非有名無實此士之蠹也耕種非不務也常時勤懇者或不免偶爾荒嬉舍我田疇隨人飲搏此農之蠹也操作非不勤也依人餬口者或不免聚衆把持市肆胡行茶寮評理此工之蠹也貿遷非不事也以有易無者或不免居奇罔利賤夫登壟奸儈飲羊此商之蠹也則固爲士爲農爲工爲商者之所不　　也夫爲士爲農爲工爲商之不願有蠹也明矣而卒不能禁蠹之不生此何故哉推其致病之由不外孔子之所謂三戒三戒者何少之時血氣未定則在色及其壯也血氣方剛則在鬥及其老也血氣旣衰則在得色字一關自古迄今英雄豪傑大率未能打破楚重瞳喑嗚叱咤氣奮風雲而垓下被圍時尚不免與虞姬悲歌泣下蘇典屬奉使不屈吞氈嚙雪不愧好男子而尚不免與胡婦生兒其他何論哉天下獄訟之多鬥殺之衆大半由色字而起雖壯者老者未必盡能勘除色障然浪子都係少年則戒色亦惟少年尤當致意若論鬥則當專屬之壯者而少者老者不在其例也匹夫攘臂直前往往因小忿而釀大禍甚至身敗名裂蕩産傾家鹵莽於片時遂致抱憾於畢世後雖悔之嗟何及乎同此血氣同此膂力以之公戰則爲義民以之私鬥則爲亂黨此誠不可不善其用也更以末一字言之世風不古利欲日開一介不取者能有幾人然分内之財我所應有者也得之無傷於廉分外之財我所不應有者也得之尚得曰無傷於廉乎彼問柳尋花之年少鬥雞走狗之壯夫或以好色好鬥之故未暇於此字深致研求一至桑榆景迫後顧方長自念此生於世已矣欲好色則髮秃頭童豈復能博佳人之一笑欲好鬥則筋疲力軟豈復能當壯士之尊拳尚幸心計素工趁此優游晚景時累寸積銖求田問舍好自爲之庶不使後人笑我拙也此其人方孜孜焉維日不足而不知其已見棄於君子也凡此三者看似老生常談然天下之所以多事大率不外乎此苟能守此三戒則士不失爲良士農不失爲良農工不失爲良工商不失爲良商卽非士非農非工非商之輩亦皆改行易操安心守業不失爲盛世之良民非然者率性而行任情而動不知禮義廉恥爲何物其與蠕動蠉飛跂行喙息之類相去能有幾何豈不大可慨哉豈不大可慨哉 
[九江續信]  
　　日前聞九江有閙事之說後接電音知事已敉平本館當經錄報以釋羣疑兹又接訪事人信言之校詳合再述之據云初一日有匪人在城内煽播謡言謂城外閙教堂又在城外謡傳城内閙教堂以致五邑與考生童及潯城内外居民聞言驚恐紛紛擾擾往來不定法國鐵甲兵船停泊江干弁兵見此情形立卽安設礮位并用遠鏡升桅瞭望九江鎭道府縣以及江防府遊守千把總等卽調新勁選鋒等營隊伍分投彈壓羣情始定所傳閙教堂則子虛鳥有之談也煽播謡言使人疑懼彼得乘機下手此係匪人之故智敬告居民但當持以鎭定勿爲謡言所惑匪人之計自無所施見怪不怪其怪自絶古語洵不誣也 
[蘇信照登]  
　　蘇解葑門天師莊向有天主教堂西人每逢夏令相率買棹携眷避暑清幽之處略洗塵俗胸襟 
 
 

Page 2

 
 
本月初三日薄暮教堂中人正在搬運什物且又節逢重五各學生解館歸家羣將檯凳遷移以致路人物議沸騰僉謂西人恐遭蹂躪故挈眷運物先避兇鋒霎時間愈聚愈多幾類蜂屯蟻聚西人亦以蕪湖爲前車之鑒見此情狀未免心寒當卽遣人禀報地方官洎首府三縣及各武員至塲彈壓而若輩早已散去無蹤矣 
[印閙卽平]  
　　印度葛拉結搭地方有一富翁購得一地地上本有回人所建之廟意欲毁之回人堅持不允富翁乃控諸地方官諭令回人於十五日中自行遷去回人乃抗不遵斷至第十六日逆知富翁必欲收地乃先羣聚地上擬與富翁爲難巡捕知之馳來驅逐回人聲勢甚盛反將巡捕逐回少焉捕頭到來而回人已聚至二千餘名又將捕頭驅逐無奈調齊巡捕數百得始驅散衆回人洎地方官率兵士到塲途遇捕頭告以事已平定遂卽折回說者謂各國匪人亦時或聚衆滋閙然一經彈壓每立時瓦解冰消奈何華人之閙教堂竟爾蔓延無際此方肇禍彼又興戎上貽廊廟之憂下觸遠人之怒然則欲謂非匪徒之桀驚其可得哉其可得哉 
[宋師莅潯]  
　　江西學政龍大宗師在南康府試畢卽於四月二十四日起馬按臨九江科試此已紀諸前報兹悉文宗於廿四晚泊舟石鐘山廿五日午後九江府鮑太守江防府盛司馬德化縣張明府乘舟出境恭迎至申刻遥見紫電官輪拖帶大紅船抵龍開河碼頭一時九江水陸各營列隊江干砲響珠連軍容鼎盛鎭道府縣遊守等員投遞手版文宗分班接見後卽乘禄呢大轎用全副儀仗呵殿入城至考棚降輿而入二十六日循例謁聖下學講書閱闈放告二十七日考五邑生童經古二十八日考九江六學生員正塲其餘分日考期容俟續錄 
[潯江瑣語]  
　　四月二十五日龍開河有魚船數艘聯尾停泊是日網得河豚甚多携筐入市未能銷盡漁人掘土作灶架鍋其上擘蘆爲薪大炊大煮此所謂河水煮河魚旣多且旨火候旣到爭先取食狼吞虎嚥飽而且醉中有年少才倚艇而睡夜未半忽呼腹脹衆不虞其中毒也尚不爲意未幾腹脹益急氣奄奄僅一息視其腹已颟頇如五石瓠有人爲之覓得一種草搗汗灌之始愈諺云拚命吃河豚其謂是歟○養蠶家專在天時寒煖卜蠶盛衰今年隂雨致多氣候又冷以故繭薄而絲不豐祀馬頭娘者未免雙眉蹙損矣 
[揀茶惡習]  
　　九江來信云今年茶市頗旺城廂内外以及隣邑婦女麕聚郡城内外藉揀茶以覔蠅頭其中荆釵布裙幽閒貞靜者固不乏人而蕩婦妖姬往往抺粉塗脂迎風賣俏澆風大熾竟同濮上桑中焉有某氏婦年約二十餘杏靨桃腮一笑百媚雖蓮船盈尺而腰肢裊娜亦覺飄飄欲仙茶棧司事某甲見而悅之宿翠眠香揮金如土一日狂且某乙挨近身旁調笑甲大加呵斥遂至互毆又某日有姊妹花兩枝艶服濃粧長眉入畫正在安排雀舌用麻姑纎爪揀之不期某司事乘醉而來恣行輕薄遽以乾糟紅鼻微嗅吹彈得破的臉兒二女忿火上炎嬌聲詈薦哄動諸婦女羣興間罪之師一擁而來扭司事而連批其頰並言欲送保甲局請懲棧中人見事不諧爲之緩頰令司事負荆請罪向女菩薩叩頭如搗蒜諸婦女始紛紛散歸噫冶容誨淫古有明誡何各茶棧竟任用輕狂年少以致若是之閑檢全無革薄俗而挽淫風是所望于保民如赤之賢父母 
[賭負輕生]  
　　金陵東牌樓人某甲向以負戴爲生其子素有樗蒱癖屢戒不悛上月二十三日摇得一會計錢四千五百文甲恐其又入博塲代爲收管其子不允爭吵不休甲不得已給以青蚨一千翼子必欲如數取去甲置諸不理至晚其子購阿芙容膏吞服次日高臥不起入室視之毒已大發立卽報知救烟局多方施救然歴時已久吐瀉俱難延至午時溘然而逝語云自作孽不可活此之謂歟 
[鎭江禱雨]  
　　入夏以來鎭江一帶未得時雨不但田疇龜坼播種爲難而且井泉枯涸汲取亦非易易瀕江居民食用所需尚可取給於江水距江稍遠者得一勺清泉眞不啻瀛洲仙露蔣邑尊俯順輿情虔求膏雨於四月三十日起禁止屠宰在郡廟設壇祈禱想蒼蒼者必當鑒此裏誠速霈甘澍也 
[焚如死如]  
　　四月二十九夜鼉更四轉鎭江小街某姓家因遺火積薪中炎炎直上加以風姨助虐勢同拉朽摧枯曾不逾時草屋十餘家已成灰燼各水龍聞警馳救先將毗連之屋拆斷始免蔓延有劉某者向以絞米包爲業其子已二十餘身有癱疾不能行動當火熾時家人各自逃命未及救出遂致葬身火窟次晨在瓦礫中檢出屍骸則已短縮異常面目不復可辨吁慘矣 
[瓊浦漁歌]  
　　留寓日本長崎之江蘇人程泰豐近患瘋癲自尋短見者屢矣某日投井遇救至次夜忽入厠所撈糞食之大聲曰好滋味好滋味適其堂兄所見爲之洗凈然後閉諸空室中次晨視之已長逝矣哀哉○寗波人某甲寄寓長崎租界中以縫紉爲業兼作小貿易客囊充牣固不愁餬口無資也素僱日婦作權妻眉黛遠山晨夕相對漢武帝微時故劍久矣腦後置之其妻獨處無郎時涉冥想日前竟附公司船來訪尹邢不及避面以致醋海興波甲左右爲難權妻去而復回者再妻終視爲肉中刺眼中釘暗吞阿芙蓉膏以爲挾制地步中恐釀成人命央鄰右延西醫救之猶幸服毒無多不致殞命而連日河東獅子時作吼聲權妻知廡下不可久留遂卽退避三舍云○郵船會社各輪船向例必於禮拜日由長崎開往上海前次忽早到一日且午後一點鐘抵埠三點鐘卽開行蓋因金山某公司信函託日人轉逹由美人貼以郵資務須及早齎送故也 
[烟臺近事]  
　　市景雖甚清寥而土木之興無時或已所需石料皆由小船自他處運來日前有一運石船被匪人刦去據云匪人七八輩俱携槍械似是遊勇之流果如所言則水程又恐多事矣○守港之某差輪船日前因公赴利津河一帶一去不回日來風勢甚狂民間喧傳有傾覆之信市中有虎惶急異常旣而此船鼓浪遄回訛言始息○客冬某姓婦失去一七八齡女孩報縣緝查杳無下落日前有拐匪拘案訊出曾拐得一女售與某號主帶回粤東所供年貌聲音與某婦所失者咸脗合邑尊勒限提至俾得骨肉重圓婦近已結想成痴至此竟涕淚交頤不辨是悲是喜矣○張朗帥於上月十四日由登州莅烟臺簡閱卒伍先一日路經諸嘉村一帶順道閱嵩武軍并調烟臺海防練軍前往校閱○歴年春夏之交各村莊必迎神賽會上月十四五兩日世回堯鍾家村二處咸舁偶像來烟時適雨澤久逢儀仗旌旗皆有柳枝高挿盖以寓祈雨之意也會中人眞善於弄巧哉然而何益之有○上月十六日微雨竟日至晚乃止雖未旣霑旣足而禾麥亦已稍見青葱若得續沛甘霖則收穫尚有可望耳○上月十六日張朗帥冐雨赴旅順口聞候李傅相戻止會騐船塢工程然後折回威海口騐視砲臺形勢云○小錢入市視若固然雖有禁令高懸亦已弁髦等視矣一日某鋪因換小錢與營勇口角營勇理直氣壯欲扭鋪夥赴公庭賴市中人爲之排難解紛始得無事說者謂勇固屬兇横而此鋪亦咎無可辭也 
[憲示照登]  
　　欽加二品頂戴分巡蘇松太道聶爲再剴切曉諭事查法租界及徐家匯一帶前有匪徒匿名揭帖誣衊教堂情事業經申明例章出示諭禁並移行營縣嚴密彈壓保護訪拿究辦在案乃近來外間謡言仍未止息因思滬上商民與名教堂教士歴久相安素無猜忌第恐外來游民藉端生事希圖乘間搶刦爾百姓罔知利害隨聲和附逐隊觀者一時皂白難分必致誤拿波累追悔無及合冉出示曉諭爲此示仰軍民諸色人等一體知悉自示之後務各安分營生勿爲謡言所惑并約束年輕子弟遇有匪徒滋閙不可出外多事隨波逐流自罹法網平時亦不可任其前往教堂窺伺釁起嫌疑本道思患預防不憚諄諄告試無非爲保全爾等身家性命起見其各凛遵切切特示五月初四日 
 
 

Page 3

 
 
[佳節停公]  
　　昨屆端陽佳節榴紅蒲緑風物宜人鋪戶居家相與開樽暢飲藉賞芳辰而仕籍中人往來道賀輿騎紛紜一律停辦公事英法兩公堂因此此停訊一日循向例也 
[行人猝斃]  
　　前日下午四點一刻鐘有一鄉人年逾四十衣衫藍縷行至法界新開河地方忽患急痧倒地而斃當由捕房報知同仁輔元堂給棺收殮送往義塚埋葬挿標召認人生如朝歳信然 
[雉雊]  
　　野雞妓女在茶樓烟館勾引游人最是傷風敗俗前經江海關道憲照會領事重申禁令本報屢著論說深望此舉之成迄今爲時已久而禁令尚未頒行泄泄其羽者依舊對客嬌啼向人掠翅謔浪笑傲無所不爲不特少年子弟魂飛魄蕩卽素號老成者亦不免見獵心喜旗槍隊裏烟霞窟中有此一羣妖島尚復成何世界夫射雉如皋艷妻展笑惜今世無賈大夫其人耳不然則挾矢而來張弓而恃斷不任其鼓翼而飛也 
[巡查嚴密]  
　　前日關道憲聶觀察飭令各城門汛弁每晚九點鐘卽行下鑰不准擅自開放觀察又與上海縣袁大令幫辦總巡朱明府及各處巡防局員率帶差勇赴城廂内外巡查烟館客棧遇有深夜行走之人盤詰甚嚴如言語支吾立卽帶回訊辦似此防範嚴密匪徒當不敢肆其伎倆矣 
[滬濱道聽]  
　　前晚上海縣袁大令會同總巡陳寳渠太守帮巡朱森庭明府曁提右營守府城汛各武員巡哨城廂内外每至巡防局則暫駐片時復往各處巡緝行經巷口則必放槍示威誠有備無患之意也○昨晨鐘鳴八下忽來砲船三號下椗董家渡碼頭少頃又來二號有知其事者謂係提標水師營奉命而來保護地方彈壓匪類云○近日本邑南市恒有不僧不道之流口操湘楚音三五成羣至各店家行乞非給以青蚨一二百翼則必嬲之不休而董家渡天主堂四圍尤爲若輩淵藪又前日有二老嫗坐在堂前堦石上問以故則云流落此地求助川資驅之堅不肯行乃喚營勇逐去○有名阿祥者向以機器製襪爲生某嫗以洋銀二元具脯脩從而學業學成欲自購一機器阿祥曰我當爲汝覓之嫗信以爲實不之疑也越日阿祥向嫗曰某薙髮店有好機器一具祗須價洋十五元盍往購乎嫗如數付給阿祥卽一去不來先是阿祥已與薙髮店主議定價洋十元至是祇付八元謂購主不肯照付如之奈何店主不允正在議論間嫗已尋蹤而至阿祥急摇首曰汝毋譁請卽以我之機器舁汝嫗曰汝之機器已壞安値十五元阿祥曰機器本由汝弄壞尚謂不値錢乎言畢卽以老拳從事嫗怒扭阿祥至十六鋪中局呼寃局員提訊之下兩造各執一詞問阿祥曰此副機器如倩人修理需價若干供稱須洋五元局員謂然則依爾之價償還五元尚須交出十元遂着如數給嫗延干比追 
[火不爲災]  
　　江北人某甲向爲小本經紀家住滬城西門内翁家弄地方前晚因煮角黍偶不經心遺火積薪中霎時濃烟直冐甲見之大聲呼救幸左右隣均係鞋底作諸人聞聲齊集七手八脚取水灌救卽行熄滅是亦幸矣 
[拿辦流氓]  
　　著名流氓陶金榮卽流過頭金榮屢在英法兩界肇事逮案嚴懲已非一次該流氓亢悍性成釋出後遁跡滬南依然怙惡不悛每日三五成羣横行市肆閭閻受害不一而足前日上海縣袁大令密傳幹差薛貴捕頭柴樛入署面諭一切該差等遂帶同通班夥役往董家渡南碼頭一帶立將陶及陳咸咸山金仔李祥祥陳阿狗章金和羅意仔章炳等八名拿獲解送至案薄暮時大令升堂提陶研詰供稱小的係浦左投家巷人家中尚有母妻子女從前小的肇事皆因受人愚弄所致去年陸大老爺訪拿小的到案訊問之後蒙恩交保小的現已改過製備渡船二艘撑駕度日實不犯事求恩明察大令曰爾劣跡多端本縣已查訪明確豈容抵賴卽着重笞一千板又提陳咸咸等至案供稱小的係本邑人亦以駕船爲業山金仔供稱籍隸揚州今年二十六歳向爲划船生理母親年已六十八歳尚在家中小的素來安分實不犯事李祥祥供稱爲猪作生意陳阿狗供今年五十三歳在滬南開設烟館不敢犯事章金和供稱在沙家石橋開設小茶館度日羅意仔供鹽城縣人現駕小舟爲活章炳供稱年四十歳開設茶館度日並未犯事大令飭將陶等八人收入自新所聽候覆訊此數日前事也至昨日該差等又獲大小流氓十餘人押解至縣奉飭收所候訊 
[上海縣署瑣案]  
　　前日下午有錢子卿扭張海龍至縣袁大令升堂提訊錢訴稱係本邑人今年二十九歳向在扇店營生同治二年張將房向小的抵錢五十千至光緒十五年憑中理勸還錢二十五千尚有二十五千屢索不還今日往索竟被行兇將長衫扯破手指咬傷不得已扭案喊控求恩嚴究張海龍供稱在邑廟内開設扇子店用錢子卿爲學徒同治二年因有急需將房向錢母抵錢五十千嗣因錢母患病由小的前往照料未幾病故亦由小的出資收殮至光緒十五年張漸入下流屢向小的纒擾旋經友人理勸償還錢二十五千有收清票爲憑今日錢又來吵閙小的不依爲此互扭來案求恩明察大令觀錢舉止形狀與流氓無異此事難保不由訛詐起釁諭以本當重辦姑念初犯從寛辦理着具安分改過不再滋擾切結始准開釋張叩謝而退○去年日生信局被盗案内之王阿囝由捕拘獲解送至縣袁大令提訊之下王堅不承認飭令釘鐐收禁前日薄暮大令升堂研詰王供稱係本邑人去年十一月曰八日起廿三日止此數日内小的並不在申求恩明鑒大令飭令還禁候核 
[英廨瑣紀]  
　　妓女花月芳因欲從良被龜奴張文奎覇阻禀請超豁旋有男女傭人投捕房訴花月芳借洋圖賴一面由包探提大姐顧金秀吊到衣飾聽候過堂覆訊此已列諸前報嗣幫審委員宋莘樂二尹於晚堂集訊男女傭人李阿金等及租傢伙之顧掌生等各訴前情請追借洋租洋顧金秀供花月芳囑將衣飾寄存秦少眉及妓女文林等處現已交出自有衣服一包亦被起案花月芳供稱屬大姐將衣飾取出意圖質洋料理零星欠欵二尹問李阿金等控爾欲嫁羅姓有之乎答稱並無其事二尹問然則爾欲嫁何人答稱尚未擇定當意人求發善堂暫行安置二尹飭將該妓暫發棲流女所顧金秀開釋又諭男女傭人爾等被借之項須待伊擇人而事然後酌償該妓之衣傭暫行存堂或給還該妓或變價攤償靜候核示○尤子鈞投捕房訴稱被無錫女子吳薛氏盤踞滋擾請爲提究捕頭聞之卽派華捕往拘該氏移送英公廨帮審委員宋二尹研訊之下據該氏供稱小婦人所生之子被尤領去已閱多年兒子年已長成尤爲之娶媳並未通知小婦人現往索償養瞻資不敢多事二尹諭將該氏交保央人調停如調停不妥再行質訊 
[法捕房瑣事]  
　　義隆藥行執事人裘炳耀虧空甚巨經行主查知日前在法公廨遞禀具控葛同轉准詞後立出信票飭令包探往拿前晚在英租界尚仁里某妓院中尋見當卽拘入捕房以待解案請究○僧人某雖已剗去八千根煩惱絲而尚未能懴除一切前日在八仙橋相近小烟館内吞雲吐霧突被小流氓所見以出家人不應在此厮混勒惠烟鈔三十六文翌日又在此處相遇流氓以爲可欺竟欲抄襲舊文某僧不效菩薩之低眉忽作金剛之努目兩相口角經巡街捕查知將流氓扭入捕房聽候解訊○某甲素以拾荒爲事前日將喪事人家之棉被及紙錠爐等竊取行至中途爲捕所拘送入捕房管押○某甲在百尺樓上將甘蔗皮憑空擲下巡捕見而喝阻若弗聞也者反作申申詈駡遂被拘押捕房○某甲向在伊叔所開日新盛烟館爲夥屢閱星霜嗣因伊叔物故店中諸事均由嬸母主持因甲用空青銅三千餘文遂下逐客令甲旣失枝棲又在英租界某烟館供奔走之役嬸母知之往索前欠甲因阮囊羞澀言懇逐月拔付嬸母堅執不允將甲扭入法捕房押候解訊 
 
 

Page 4

 
 
[分發人員騐看名單]  
　　新海防例掣籖分發郎中楊世興江蘇員外郎鍾棫正紅旗主事蔡學淵廣東内閣中書蘇志貞廣東詹事府主簿馬慶來山東○鄭工例指省分發通判饒士炳河南山東○新海防例指省分發道花翎三品銜章蔭安徽江蘇知府安廷桂山西江西直隸州知州劉竺保浙江直隸鹽運司運判許承宗浙江兩淮通判丁翰年浙江安徽孫震河南山東張愷康安徽北河花翎四品銜余振芳順天福建知縣王汝煥順天山東姜渭璜湖北安徽周昌隆安徽四川宫其震安徽陜西翁長森江蘇浙江同知銜張廷𣙾浙江河南王汝霖順天浙江六品頂戴楊向霖貴州四川鹽大使慶銜廂白旗長蘆州同曾紀壽湖南廣西府經歴翁恩煥湖南四川臺昌熙山東直隸趙修龢直隸山東林森福建浙江句逹江蘇浙江余鴻賓江西湖南章壽康浙江直隸縣丞沈瞻雲順天湖北陳曾霖順天山東李洪琦湖南山東孔繁昌山東東河皮永存正白旗山東吳繼彪安徽浙江李品芳雲南福建丁道源安徽廣東鄭亢宗河南山東宋人龍湖南山東江錫齡順天浙江鹽運司知事秦守經廣西兩淮縣主簿向德鈺湖北北河府司獄朱景章湖南廣東鹽巡檢蔡起龍江西兩淮蔡起凰江西兩淮巡檢徐士芳直隸山西黃效忠湖北湖南文定祥湖南福建郭增山西江蘇陳燾湖南廣西喬澍山西山東周斆江蘇山東程光楹安徽北河曹雲亭河南湖北王國耀浙江江蘇徐文偉浙江湖北從九品王燿順天廣東王詠順天江蘇裘文寛江西廣西張駿業四川廣東典史鍾澍春順天河南王炳蔚直隸山東徐棣順天四川馬錫麒順天山西周炘湖南四川丁敬慈湖北四川黃國梓湖南江蘇王宣祐山西四川何炳燾安徽直隸阮希咸江蘇浙江陳樹藩浙江山東稅課司分司大使汝光祖江蘇浙江未入流於敬中浙江直隸○海防例指省分發通判錢銘鍾江蘇浙江從九品閻佐周湖南江蘇○籌餉例指省分發同知林德均廣東廣西縣丞蔡潤暉湖南江西巡檢陶錫三浙江廣東典史孫儒珍直隸河南○勞績掣籖分發直隸州知州花翎知府銜傅恩榮雲南知縣兼襲雲騎尉徐致遠江蘇監翎羅延慶四川○勞績指省分發同知曾森溎湖南江西知縣袁翰元直隸山西藍領五品銜陳樍璜湖南直隸熊瑞生江蘇安徽巡檢劉端培浙江直隸從九品張開溥安徽江蘇未入流孫瑨順天吉林○國子監教習掣籖分發知縣郝秀楠山西○截取呈請掣籖分發同知張碩士山西○應補呈請指省分發○通判錢士彬江蘇直隸知縣同知銜楊才煒四川山東從九品李樹庚山東奉天徐承祿江蘇福建陳燦文直隸廣東未入流于光耀順天山東魯澄浙江廣東趙宗仁江蘇浙江 
[筵資移賑]  
　　浙湖楊景亭善士福田灜眷遷居承親友厚貺本應備筵伸答適値新絲登塲具有心緒俯念直東沈災未澹特助英洋一百元委解拯濟爲羣公造福隂隲文云欲種福田須憑心地名實相副親朋無不樂從喜叶鶯遷情逾燕衎可爲好善者進一籌焉上海北市絲業會舘籌賑公所愚弟施善昌謹誌 
[情殷濟世]  
　　竊謂天下之窮民而無告者固屬可憐若復染患疾病無藥無醫尤爲可憫全賴好行其德者或贈以朱提或助之醫藥庶幾遇死逢生現　夏令疾病易生凡食力之貧黎尤易感受時疫故敝堂創立施醫贈藥並分送各種丹丸以資挽救聊盡愚衷兹蒙潤德堂藥號助來川樸二斤臥龍丹三百瓶黃氏助痧氣丸三百瓶全亨寳號助八寳紅靈丹六百瓶痧氣丸六百丸拜領之餘莫名欽感仰見仁心仁術橘井恩濃咸欽壽世壽民杏林德厚三槐隨植王家屢救貧難五桂庭芳竇氏素憐艱苦善心獲報敬爲好施君子預賀焉謹誌報章以資觀感上海虹口元濟善堂同人謹啓 
[助賑請符]  
　　謹啓者頃奉到王益甫仁翁交來福州洪竹卿大善士爲足疾助賑洋五十元請符求治當此順直災區青黃不接之際今以助欵相濟所謂救命之錢洪君用意之良祗領之下莫名欽佩善念定邀神佑勿樂可占吉人自有天相符到病除恭篆靈符備函奉謝外請登報續謹楊仁風[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[善局請符]  
　　謹啓者寗郡城内絲行弄仁安公所係張君曉日創設凡施醫恤嫠給衣修路代葬各善舉無不實事求是認眞辦理院内外科各醫生亦復精通脉理前曾函致敝堂請給各種治病愈符俾資濟世敝堂經寄去一千道嗣悉求符者源源而來未能徧給因續寄四千道各項病症皆有專符患病者可就近向該公所領取虔誠化服符到病除病家免藏涉郵寄之勞該公所亦得助醫藥所不及將來善舉擴允蒸蒸日上吾爲寗郡庶民幸并於該公所有厚望焉[  上海六馬路仁濟善堂董事施善昌謹誌]  
[上海六馬路仁濟善堂經收施醫給藥咸有一德册捐四月初一至三十日止第九次清單]  
　　徐石士翁交來榮記九八規元五十七兩六錢二分九厘福記九八元三十一兩四錢四分八厘古巴總領事署譚乾翁九八規元廿兩世澤堂病愈還愿不報名高率叔三戶各洋廿元張生源延記洋十五元無名氏洋十四元徐子翁募夾三十三戶洋十三元五角豫恕堂沈代募洋十二元六角李善士求錫麟兒應子守求子外症速愈陳世德堂畢廷　張氏求病速愈蛟川綿力居士求先父母冥福蛟川綿力居士求合宅人口平安洪氏求平安李愼遠堂求老年平安羅幼村求合宅平安許爲政御書堂陳潤夫十三戶各洋十元程宗恩洋六元敬事堂朱洋五元六角香溪逹記求病愈朱松溪求平安樂安主人徐德晃雙善錢莊李錦堂海山居士葉兆雲八戶各洋五元鄒黃氏求保令家平安陸兩華求平安周子泉求産平安林仲記求病速愈僥倖人包鴻林安心記書忍堂張八戶各洋四元紀蘭堦無名士楊隱名袁偉玄四戶各三元無名氏二元四角無名氏求病愈隱名氏服符病愈陸順生求小兒病愈張氏無名氏陳鳳鰲周善慶陳子雲乃記趙經綸懿德堂無名氏沈裘記十三戶各洋二元毛捧繳堂李潤生二戶各本二元林隱名鄭溪丁笛生周松峰楊六性陳省齋靜安氏秦湧官柳珍祥陳業生鮑鴻漁忠恕堂謹愼主人無名氏十四戶各一元翁文明槐記茂桂三戶合洋二元廿戶合六角不書名代祖祝福五角不書名求病速愈四角裕順興三角俞錦庭紫記佑記伯記四戶各二角朱學昌善記萍記戰記秋記五戶各一角無名士銅洋二元徐子翁三十三戶紀蘭階二戶各銅洋一元高易來蘇仁章錢九千文懷古軒錢一千八百文盧行修堂錢一千五百文汪冠羣承啓堂張小娘伙三戶各錢三百六十文巧姐王劉氏二戶各錢一百文共收九八規元一百九兩七分七厘英洋三百九十二元二角銅洋四元錢十七千七百八十文 
[上海六馬路仁濟善堂籌賑公所施少欽經收順直山東賑捐四月廿一至三十日清單]  
　　順直　城王大善士匯來洋二百九十九元銅洋一元朱勤生善士來洋一百元隱名氏洋五十二元張毓賓貢節侯二善士各洋五十元朱萬氏洋廿元畢邱氏病愈完愿洋十四元最樂堂洋十二元海陽隱名氏完愿孝思堂求合家平安無名氏求平安朱玉廷四戶各洋十元沈培祖求妻病愈不留名二戶各洋五元朱樹常求父病愈錢李氏求病速愈姜聽生三戶各洋四元吳　彬求三兒身强力壯洋三元銘記求妻病愈陳子雲求病速愈無名氏王永珍潘式榖怡生厚生虞記燮丞善慶章氏儀亮平陽氏古愚生鄭燕侯碧弟錫齡品三章蓮記凌愛記巫鳳記徐篆香廿二戶各洋二元程漱石無名氏童鴻賓羅玉軒鄭碧姬玉英乾元無名氏孫四五九戶各洋一元無名氏洋五角許香圃爛板洋三元黃澤能許忠記二戶各爛板洋一元許芳圃等十一戶爛板洋二元不留名銅洋二元徐起之銅洋一元吳葆生病愈完愿九八規元廿兩十錢四分九厘共收英洋七百十五元五角九八規元廿兩九錢四分九厘爛板洋七元銅洋四元山東愼遠堂洋十元 
[滬北文昌惜字會清單]  
　　正月份共收月捐洋三元四角錢六千二百文收分捐册洋三元八角收暫填洋十五元五角共付支用洋十三元五角錢十八千另八十九文○二月份共收一文緣洋五角錢十七千一百六十八文收月捐洋四元四角錢五千八百文　　填洋四元錢八千八百文共付直用洋十四元錢廿二千另十七文○三月份共收一文緣錢十九千一百九十一文收月捐洋四元四角錢五千六百文收分捐册洋十元共收支用洋六元錢廿五千四百九十一文又付暫填洋四元錢二千五百文○四月份共收一文緣錢廿一千四百十二文收月捐洋八元一角錢五千六百文收總登册洋十七元共付　用洋十元六角二分錢廿九千八百八十四文又付暫填洋十五元五角又付外存小錢一千文○又諸大善士樂助建造册收數○葉杏村擴字捐自助洋四十元張守東道字　經捐洋二十元李　鶴興字册自助洋二十元梁兆坤大字　自助洋二十元徐春園信字册自助洋十七元龔朝榮自助洋十元以上共收洋一百廿七元正合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年四月二十八日京報全錄]  
　　宮門抄○發抄硃批五道○署江督沈奏運漕出力各員懇恩分别給奬摺○護皖撫阿奏甄别知府片○署江督沈奏請畿卹片○大臣托奏代請續假片○護皖撫阿奏知州勞績請賞還頂戴片○署江督沈奏通判請奬懇恩給予　封典片○護皖撫阿奏撤散員弁懇恩收標片○又奏調署知縣片○川督劉奏暫募營勇片○又奏甄别人員片○四月二十八日推班○恭王等謝賞紗葛恩○麟書等抖晾實錄覆命○召見軍機○發抄劉瑞祺奏夏縣令穆長春與曲沃令曹鑅對調奉硃批吏部議奏欽此○又通判衛家琪等期滿甄别奉硃批吏部知道欽此○又鹽大使李兆勣期滿甄别奉硃批吏部知道欽此○又前署清水河通判榮昌虧短交代暫革勒追奉硃批着照所請該部知道欽此○剛毅奏解固本京餉奉硃批戶部知道欽此○○署理兩江總督安徽巡撫臣沈秉成跪奏爲查明江北河運漕糧出务各員籲懇天恩分别給奬恭摺仰祈聖鑒事竊江北歴屆辦理河運出力人員均經奏准給奬今屆光緒十五年分江北河運漕糧於光緒十六年閏二月二十八日開行七月二十五日挽抵通壩八月初三日全數兌竣所有在事出力各員據該司道開單詳請具奏前來臣查上年漕船開行後運河底水甚少汶水來源亦弱節節淤淺該糧道督同勷辦押運各員設法趨進經五花橋亨濟等閘多添人夫竭力絞挽䟎行沿途迭次遇淺又値東平縣下汛中心堡决口三次堵而復潰煞費人力始抵十里鋪新閘相機入黃至陶城埠等處溜停淤塞晝夜催儧僅將頭二起船磨過淺處其餘各帮因淤墊過甚萬難前進查勘舊河尚有清水堪以浮送不得已由决口繞隄而進嚴催各船赶緊䟎放一律挽入運河經過河城等處河身淤墊尤高勉令加夫縴挽栽犁關絞始克全抵臨清灌送入衛早抵通壩父收無悮在事文武各員奮勉從公備嘗艱苦洵屬異常勞勩謹擇其尤爲出力者擬請援照成案分别給奬除出力稍次武弁另行咨部給奬並遵章飭取文職履歴咨送吏部外理合繕具清單旨呈御覽合無仰密天恩俯准一體給奬以示鼓勵謹會同漕運總督臣松椿江蘇巡撫臣剛毅恭摺具陳伏乞皇上聖鑒訓示謹奏奉硃批該部議奏單併發欽此○○阿克逹春片再勞績保歸候補道府人員應於到省一年後察看考覈出具切實考語分别繁簡補用歴經循辦在案兹查有在任候補知府布政司經歴汪湘自光緒十六年三月初一日到任作爲該員到省之日起扣至本年三月初一日止試看一年期滿例應甄别據藩臬兩司加考會詳前來臣覆查得該員汪湘廉明篤實有守有爲堪以煩缺留省補用除咨部查照外謹會同署兩江督臣沈秉成附片具陳伏乞聖鑒謹奏奉硃批吏部知道欽此○○沈秉成片再金陵木厘局差遣委員分省補用知州禹金聲於光緒十六年十一月奉委赴鎭江一帶查騐各分卡木厘捐收情形是月十四日行至黃天蕩陡遇颶風全舟覆没登時淹斃沿江舟撈屍無着據江寗布政使瑞璋等禀請奏卹前來臣查定例官員因公差遣在大洋大江遭風漂没身故者准照例議卹等語今該故員禹金聲因公在江覆舟殞命屍身無着情殊可憫核與請卹之例相符合無仰懇天恩俯准勅部將分省補用知州禹金聲照例議卹以慰幽魂除飭取履歴咨部查核外謹附片陳請伏乞聖鑒訓示謹奏奉硃批着照所請該部知道欽此○○托克湍等片再前據三音諾彦部落盟長王特固斯瓦齊爾等呈報本盟札薩克台吉札木色林札布呈稱竊職素患腰疾近又加以嘔吐神迷等證雖經醫治難期速痊誠恐有誤要差呈請照章給假兩個月等情當經奴才照章給假奏蒙聖鑒在案兹復據三盟盟長呈稱本盟札薩克台吉札木色林札布假限已滿病仍未痊呈請照章再行給假四個月經資調理等情呈報前來奴才等伏查該札薩克台吉假限已滿病仍未痊自應按照新章再行給假四個月令其調理除檄覆遵照外理合附片具奏伏乞聖鑒謹奏奉硃批該衙門知道欽此○○阿克逹春片再候補直隸州知州苗厚田前因委辦鳳凰頸分卡厘務不甚得力經前撫臣沈秉成將該員撤差另行遴員接辦一面附片奏請摘去頂戴以示薄懲在案兹查該員白奉文摘頂後深知愧奮益矢愼勤上年冬間因巡防正値喫緊之際曾派該員在省城内外會同地方文武周歴梭巡嚴行緝捕自備資斧徹夜巡杳冐雪養風不辭勞瘁閱時三月有餘始終未嘗少懈臣與司道隨時留心體察該員年力富强心地明白洵爲有用之材旣經感奮愧勵自應不没微勞合無仰懇天恩俯准將該員苗厚田賞還頂戴以觀後効之處出自逾格鴻施謹附片陳請伏乞聖鑒訓示謹奏奉硃批着照所請吏部知道欽此○○沈秉成片再准部咨核覆光緒十二年分江北海運漕糧出力各員請奬案内四品銜江蘇試用通判蔡濟安李西銘二員所請加銜均未聲敘何年月日奉旨行令詳細查明覆奏再行核辦等因轉行覆查去後兹據江寗布政使瑞璋江安督糧道馬恩培飭據該二員查明係由江北河運請奬案内保加四品銜嗣奉部查履歴經前督臣曾國荃奏准部覆於光緒十四年四月初五日具奏奉旨允准在案今該二員均擬請仍給子四品封典詳請附懇天恩俯准飭部查照原請給奬以昭激覆謹會同漕運總督臣松椿江蘇撫臣剛毅兩片陳明伏乞聖鑒謹奏奉硃批吏部議奏錢此○○阿克逹春片再查兵部奏定章程内開軍營還撤員弁例應收標者卽行咨部註册呈保舉推選各官並副叅應行廻避本省人員必須專摺奏明奉旨允行後方准收標不得率行咨部註册以昭愼重等因遵照在案兹查花翎儘先推補副將沈位勲安徽石埭縣人咸豐十一年後効楚軍隨剿髮捻回匪出力遞保今職該員在營年久轉戰數省屢立戰功從前保案未經奏留省分久置閑散殊爲可惜合無仰懇天恩准將儘先推補副將沈位勲留於安徽收標補用以資造就出自鴻慈除飭取該員出身履歴清册咨送部科查覈外謹附片具陳伏乞聖鑒訓示謹奏奉硃批着照所請兵部知道欽此○○阿克逹春片再本任廬江縣知縣蔣斯彤報捐雙月同知呈請委員署理所遺廬江縣篆務自應委員接署以專責成兹查有准補懷遠縣知縣楊霈霖精明幹練堪以調署遞遺懷遠縣篆務查有候補知縣王萬牲練逹有爲堪以署理又貴池縣知縣劉錕調省察看所遺員缺查有石埭縣知縣顧懷壬勤政愛民堪以調署遞遺石埭縣篆務查有候補知縣許金綬穩練精詳堪以署理該員楊霈霖尚未到過懷遠縣調任並無承緝叅案該員顧懷壬前在石埭縣本任内亦無承緝已起四叅案件據藩臬兩司會詳前來除分檄飭遵外謹會同署兩江總督臣沈秉成附片具陳伏乞聖鑒謹奏奉硃批吏部知道欽此○○劉秉璋片再臣於本年二月十八日接據建昌鎭劉士奇寍遠府唐承烈會禀正月杪傳聞雲南元謀縣知縣傅炳墀被匪戕斃及祿勸縣知縣周祖賡之眷屬全行遇害當派弁勇往探旋據署會理州知州文芳具禀探得祿勸元謀兩縣會匪盤踞山上搶殺據捉該兩縣處處與州接壤隔金沙一江深恐竄川爲患復據弁勇探回核與州禀無異查該匪等戕官紏黨逼近會理一經省剿辦萬一搶渡竄川勾結邊夷肆擾勢必蔓延請調兩營赴滇以資防禦等情臣查川中防營分佈各處均關緊要無可抽調且距建昌窵遠緩不濟事當此批飭該鎭等暫行募勇一營協同兵圑分駐要隘毋令竄入並行司局籌撥餉銀軍栻解赴建昌道收儲俾得隨時就近支領應用一俟滇匪盪平所募之營卽行遣散以節餉需是否有當除咨明戶兵二部外理合附片具奏伏乞聖鑒訓示謹奏奉硃批此案前經王文韶等奏現已諭令該督協拿逸匪卽着迅速搜捕毋留餘孽欽此○○劉秉璋片再查通行内開嗣後道府丞倅州縣等官無論何項勞績保歸候補人員以到省之日起子限一年詳加察看出具考語分别繁簡補用又例載大挑分發各省試用一等舉人於到省後該督撫切實甄别詳加騐看其有果能堪膺民社之責者卽以知縣用其拘執無能或年老者分别以佐貳教職改補令該督撫隨案咨部備核入於年終彚奏各等因兹查有同知銜候補班補用知縣江仁葆候補班補用知縣冷春晟又大挑一等試用知縣史金聲徐鴻儀均各到省一年期滿應行甄别由藩臬兩司造具該員等履歴清册填註考語會詳請奏前來臣查該員江仁葆年力正盛冷春晟人尚安詳均堪以本班留川照例補用又史金聲書生本色徐鴻儀才具明晰均堪以知縣留川補用除册送部外理合附片具陳伏乞聖鑒謹奏奉硃批吏部知道欽此 
 
