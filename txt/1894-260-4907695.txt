# 1894 - 260 - 4907695

 

Page 1

 
 
[聲明漢口售報處] ［Ｚ>申報舘主人啓在漢口經售本報之人自八月十六日起另換新手經理賜閱本報者請向漢口黃跛街太平巷口江左漢記石印書局購取可也此佈 
[原底繪圖列國出書並申明翻印] ［Ｚ>點石齋啓繪圖列國係洗紅舘托點石齋石印圖繪工緻紙墨精良承海內諸君所稱許不脛而走矣詎無恥之徒累用原書照印以圖影戤射利紙張惡劣墨跡模糊使人見而生厭另有鉛板將原圖石印混充者種種朦蔽售主易受其欺茲點石齋復印書面加光緒二十年秋七月重印另盖雙極書屋鑒定印章末頁盖原圖原書翻印雷殛火焚一戳如無此二章記卽係贋鼎賜顧者請詳察出售處棋盤街申昌本分局掃葉文瑞醉六龍威各書坊外埠點石分莊購取可也 
[新印繪圖繪芳錄告成] ［Ｚ>三馬路申昌書室啓繪芳綠一書歴叙才子佳人之事描情寫景細膩風光雖體例不說章回而妙筆奇思有非他人屐齒所能到者更延名手繪成圖象冠諸卷端頰上添毫栩栩欲活誠小說中生面別開者也茲已告成分裝八本價洋一元二角諸君子謂移一　　　申昌書室購取一觀或亦的供酒後茶餘之談助乎 
[書本報紀藩王入貢事]  
今年朝鮮東學黨之亂倭人借保護其國之商人使署爲名調兵至韓誆入韓京恣行無禮毀中國之使署拒我大兵蟠踞韓城挾制國土幽禁宮中擅易其大臣政令甚而至於以大院君爲王又不使主持國政凡有舉動盡出倭人之意地方遭其蹂躪百姓受其驚惶雖屢敗於牙山平壤倭兵之受戮於　天朝斧鉞者亦以萬計而其蟠懮者如故非得我軍水陸並進長驅直入悉將倭人掃除净盡韓人斷未能一日高枕而臥也說者謂此時朝鮮方且自顧之不遑雖懷恭順之心未必能行其志故今年皇太后六旬萬壽朝鮮祝嘏之禮恐有所缺卽我朝亦方且委曲原諒之憫恤之不腵又何忍過於督責也乎乃昨日接北京郵簡謂朝鮮國王雖受倭奴　辱依然戀闕惰殷特命陪臣押解貢○物表文於本月初七日乘火輪車至天津取道入都朝賀見者謂陪臣兩員皆緋袍紗帽隨帶員役約有一二百人按朝鮮入貢例有一定路程向不由津經過此次所以歴山海闕而至者蓋以外患未靖故改途易轍是亦通權達雙之道所以防不虞也然而朝鮮之乃心中國勿忘恭順其心益可見矣其情益可矜矣或有謂此時鮮王已爲倭人所幽則貢賀之使爲何人所發豈身則被幽而號令猶能行於其下乎抑豈此禮本有定例該國官不俟王命照例奉行乎又豈出於倭人擁立之大院君所使乎若果爲大院君所使則是無異乎倭人所使也倭人而爲大院君發此使進此禮則是倭人之恭順於我也卽大院君自爲政而倭人聽大院君發此使進此禮則是倭人亦明知中國之禮應恭順也倘疑倭人設心叵測行蹤狡獪或假貢賀以爲名串通鮮人僞充貢使隨役等項人混入京城乘慶賀之時爲意外之變預伏內應以俟外合此亦不可不防然上下共不過三百人又何足以爲患且京都重地豈有不嚴爲設防者吾知當慶祝期前後數日之中其防範必將格外加意又何鬼蜮之足慮倭人雖口出大言謂必欲兵至京城以爲要挾恐未必有此大膽然則此番貢使之來自是出於國王之命也日前有友人爲余言當倭兵逼勒韓王之時該國大臣亦有勸王决計者王曰朝鮮藩屬於中國雖亦無甚大益而亦旣三百年矣中國之必不貪我土地其心則可知也若日本則眈眈逐逐者實在於我之土地若舍中而從日則社稷不能保宗祐不能延土地不能守人民不能安故决不爲也由此觀之朝鮮國王亦未嘗不明於去就特其平時不能自振委靡因循絕不講求政教全不整頓武備以致有今日之禍至於今日通國之人皆恨倭人而切齒望中國援兵之至如大早之望雲霓盖其傾心於中國者不特國王一人已也而倭人乃欲橫恣以逞逼勒國王不得爲中國藩屬而許歸倭中保護無論該國王誓死不從卽使暫時面從又豈能遽使心服所以當此道途隔阻國有兵燹朝野均無寍宇之時尙且遙祝華封間道入貢表賀此豈可以勉强者論者謂此一舉也韓王實不啻遣中包胥爲秦廷七日之哭乞援之意有見於不言之表者顧吾則以爲中國援師若猶未出則該國王此舉意固如此今則中國援韓剿倭之師已集於韓境且已見過多陣馘斬倭人不可勝數不日可以廓清三韓露布之傳該國王亦必有所聞又何必冉爲此畫蛇之添足故知此次貢使賀表之來實出於朝鮮國君臣之本心而中朝之入人者深於此可見矣雖然韓王之恭順如此而中國統領水陸兵將之諸大帥若不早日爲之掃蕩將何以副該國君民期望之心哉收拾山河交還故主非種者鋤而去之此其時矣 
[諭旨恭錄]  
　　八月十五日已正三刻內奏事口傳奉　懿旨著添派朝鮮正使李承純副使閔泳喆聽戲在祥亨之次卽刻至保太門欽此 
[本館接奉電音]  
　　昨由京友電傳上諭二道敬謹澤登○八月廿一日奉上諭理藩院尙書著啓秀補授壽陰著調補盛京兵部侍郎欽此同日奉上論左翼總兵著英年補授欽此 
[電傳貴州鄉試二塲題]  
　　易日中爲市致天下之民聚天下之貨　書五曰司徒　詩　黻衣繡裳佩玉將將春秋三月鄭伯使宛來歸祊庚寅遂入祊禮悉數之乃留更僕未可終也 
[勝倭續電]  
　　二十一日神戶來電言及本月十八日華軍與倭奴在附近鴨緑江之海中大戰倭奴張大其詞謂爲獲勝以我考之兩國兵船於是日上午十一下三刻時相遇至十二下一刻時華軍開砲轟擊計華船鎭遠定遠靖遠致遠來遠經遠威遠楊威超勇廣甲平遠幷水雷船六艘倭船共十一艘爭持於洪濤巨浪之中至天晚致遠經遠沈入水中超勇揚威被火所焚急駛至淺處救護倭船有三艘被華軍擊沈此外比叡艦則驀地火焚松島艦則擊至粉碎赤城艦傷勢亦重比叡艦知不能敵立刻展輪逃避用水龍救滅燼餘至沈下之三船倭人秘而不宣不知若何情狀是役也倭奴所派統領等武員共死九人水手死三十人受傷者自統領以下共一百六十人按比叡艦長二百三十一尺寬四十尺九寸帶甲厚四寸半入水深十七尺四寸二千四百九十匹馬力載重二千二百墩每點鐘行十三海里容煤二百八十墩船上有十七生的口徑六寸五分重三墩半之克虜卜後膛礮三尊十五生的口徑六寸之克虜卜礮後膛六尊赤城盤長一百六十四尺寬二十七尺入水深十尺七百匹馬力載重六百五十墩每點鐘行十二海里船上有二 
 
 

Page 2

 
 
十四生的九寸半口徑克虜卜後膛砲一尊十二生的四寸六分口徑克虜卜後膛砲一尊連珠砲兩尊松島艦已記昨報不復贅言要之以上諸船皆倭艦中最堅利者今已悉行毀壞則其餘木質之艦益覺技無所施其覆亡也不誠可立而待哉又聞倭兵受傷者幾不可以數計醫院中撕裂裏紥之布昕夕不遑倭后亦親臨襄助此亦足見倭奴之大受創懲矣 
[倫敦電報]  
　　聞怡和洋行接倫敦來電云英國外部大臣已告知日廷擊沈高升輪船一事須令日本賠償 
[朝鮮近報]  
　　昨接本館派赴烟臺訪事人來函云近有人自朝鮮附英兵船回國據云彼處自七月以來寂無動靜華民之暫焉托足者不過十餘人皆以買賣爲生計看守店鋪匿影藏形無敢出門行走者偶與倭人遇彼卽持刀睨視作戕殺狀華民以虎狼之穴未可久居欲乘輪內渡而陸路行走又有倭兵到處爲難幸由英人保護同行倭奴始不敢肆其橫暴得附兵船歸國皆英人之賜也至若小本營生及無業華人則其橫被摧殘更不知若何矣可見倭奴酷虐凶殘實爲有生所共憤想狗彘當亦不食其餘矣○近聞我軍與倭人相距一水各有重兵屯紥我軍尙未渡河日前有倭人誘串不知順逆之鮮人作爲間諜願入大營作鄕導實則欲誘我入伏並至有水處將不利於我軍也幸事機敗露不至墮彼彀中倭人之設計陰險大率類此然我苟有以燭其奸而破其計則出奇制勝之方卽於是乎寓上九天而下九淵是在用兵者神而明之耳 
[行程迅速]  
　　烟臺訪事人來信云湘撫吳淸鄕中丞奉命剿倭自南而北於十二日行至烟臺閱視口外形勢卽赴威海口閱視防務中丞來往不動聲色故烟臺官塲無一知者及中丞至威海而烟臺始接電信行程迅速如此然則抵鮮之期當不遠矣 
[方伯接印]  
　　署江蘇藩憲黃幼農方伯交卸江海關道篆後卽於十八日抵蘇駐節滄浪亭行轅筮吉二十一日申刻接印已紀前報茲悉是日午後由藩轅掌印官用黃亭舁印信至滄浪亭一路鼓樂喧闐方伯親自出迎供置大堂逾時砲聲大震知吉時已屆方伯朝服而出望 
闕行三跪九叩禮旋易公服升坐接印任事一時文武各官詣轅道賀者馬足車塵甚形擁擠 
[運載軍裝]  
　　楊州來信云連日有載兵船隻由長江進口往來揚河中絡繹如梭所裝係福壽等營至十八日大隊將次過竣又到裝運軍機之船首尾相接聞亦係陳廉訪營中所用者每日用小火輪兩艘輪流拖帶至普善墩以上立卽返棹再帶他船緣此處河流激溜又無縴道故須用小火輪拖送也過此卽直達運河浪靜波平逕抵清江由陸路而至天津然後赴高征剿 
[詳譯英將論中國海軍情形]  
　　前報紀中國前海軍教習琅威理軍門曾論及中國海軍之强茲接英京來函錄其全論所言較爲詳盡爰照譯之其函曰近緣中日之戰呂打電報代理人曾往倫敦謁見中國前海軍教習記名提督琅威理軍門詳詢中國海軍情形軍門乃掀髯而言曰據余所知者而言則中國海軍實有不能輕視者蓋其操練也甚精所演之砲極爲有准而營規亦殊嚴肅若與日本海軍相較則中國幷未嘗或遜於日人前當余在中朝任事之時則以中國之海軍與日人交戰是固無庸怯懼且不但能戰日本卽與歐西大國爭戰其力亦覺綽綽有餘蓋中國海軍訓練最精無爭戰之事則全視主將爲歸今中國海軍統領丁禹廷軍門韜略素嫻爲海軍不可多得之名將倘使諸將領均如軍門之幹略則不但其軍士可保無慮卽余藐躬自顧亦願執鞭弭以相從也夫中國海軍素稱勁敵倘其將與兵聨爲一氣將能知兵兵能信將卽可以橫行天下今以中國兵軍而論則以山東及江蘇兩省之人爲最蓋其勇敢善戰莫與比倫惟中國海軍各省之人均有之其籍不一卽以福州及天津兩處之人而論則已所差甚遠恍若英之與法各有不同是緣地土出人其强健耐勞與否有不可同日而語也惟有一事尙覺不無略憾因中國考試海軍之道較諸英國則似稍濫所尤惜者中國文官每每小視海軍將弁以爲此赳赳武夫何足與論其心中已有一種輕之之槪而日本則不然其視武員實爲甚重且常有親王子弟宗室近支亦且投入水陸軍營効力者而中國世祿之家則每不喜入於軍籍以此相較則中國亦有不及日人之處雖然中國海軍在四年前其力已稱充足時余正充教習之際常於深夜與其中軍官猝鳴警號試爲操練諸將聞警無不立時而起各司所事從容不迫鎭靜無譁此其有用之處可知矧華人之性聰頴異常試觀中國海軍其練習也尙非甚久然於演放砲位及施放水雷等事均無不異常純熟卽如前日英國兵盤水操之時不幸域多利亞鐵甲座船因會操時偶被他船誤觸遂至沉溺不知此等陣法中國海軍固常操演且其陳勢極爲精熟旋轉自如斷不患有此等意外之憂故余於中國海軍實有不勝敬慕也[  此稿未完]  
[江右試事]  
　　江省本屆鄕試頭塲初八日申刻點名畢待至酉刻不見有考生到來監臨及提調監試各大憲始行封門少頃忽有考生陸續奔來不下二百餘人皆不得其門而入悵然而返聞有考具試卷皆在塲內而身在塲外者亦有挾卷在外名登藍榜者大都黑籍中人名爲逐隊觀塲實則於功名二字不甚措意也○十一日二塲申刻點名畢各大憲格外體恤待至戌刻始行封門諸生得以從容而入不復作門外漢矣惟頭塲犯貼者百餘人衰老及患病者約千人二塲到者一萬四千餘人○二塲春秋題戰于長岸之于字塲中多書作於收卷官某明府當士子交卷時囑令少待查出有悞卽命改正其有已出者則代爲改正不肯以小疵貼出愛士情殷於此可見 
[粵試零述]  
　　粵東文闈二塲於十一日寅刻開門點名至上午已一律點竣是日因有事或染病不到者共有二百餘人監臨成方伯於封門後親至號舍巡查故闈內執事各員不敢稍形懈怠比之上屆塲規格外嚴肅方伯又諗知科塲常有走生傳遞等弊但作弊者交卷必遲方伯遂示諭諸生限以申刻交卷不許繼燭如繼燭後交卷者槪行束置高閣不發謄錄 
[闈商抗玩]  
　　粵東信云代辦監臨成竹銘方伯於未入闈之先札飭善後局轉諭闈姓商人限於初八日截收免滋弊竇詎各廠陽奉陰違至初十日尙未止截方伯聞之赫然震怒立飭南海縣派差前往查禁乃有廣同順廠於差役到時仍以收未滿卷爲辭欲圖延緩差役遂將該廠司事數人鎖押回縣禀請大憲懲治 
[離經畔道]  
　　粵友信云南海人康祖詒號長素係癸巳恩科舉人原任廣西藩司康方伯國器之姪孫也博學多才著作甚富而性情乖戾專好狎侮聖賢所作之書無一非毀聖之語竟有謂孔子非聖人者其號曰長素亦以孔子爲素王自謂聖於孔子其荒謬如此近因其書傳至京師爲某待御所見怒其狂妄遂具摺上陳請旨查禁聞已有寄諭到省飭令大憲查辦大憲請各書院山長查覆而康已自知罪戾立毁各書板逃遁無蹤矣 
[醫局失火]  
　　粵垣來信云城西四廟醫局於十一日申刻失愼烈𦦨飛揚不可嚮邇幸各街水龍聞警赴救得以立時撲滅僅燬薘廠一座餘皆無恙 
[宿將登程]  
　　前湖北提督程從周軍門在安徽毫州募勇八營金陵募勇二營共計十營其中挑出二營爲砲隊刻已成軍十八日軍門拜會劉峴帥商議軍務並向在城文武告辭乘坐江安常平兩兵輪於十九日起節由京口瓜州而至淸江然後換車北上旗幟鮮明鎗砲森列望而知爲節制之師○江蘇臬憲陳舫仙廉訪招募湘中子弟四千名赴高麗前敵早已成軍屢紀報章兹聞營務處浙江候補道陳觀察統率三軍於前日起行由淸江陸路赴津廉訪回蘇料理任內一切經手未完事件於事竣後起程劉峴帥已飭管帶一壺輪船之周游戎國祥赴鎭江迎接卽送至淸江營帶威靖中營砲隊之朱游戎寳忠已於十八日禀辭十九晨拔隊先赴鎭江會同程軍門陳廉訪北上 
[梨園聲價]  
　　營口訪事人云各廟演戲酬神常年不絕行號中多喜徵歌選舞興往情來往往就帳房高貼排單許諸夥輪流觀戯不必請假儘可暢懷蓋亦風氣使然未可謂其踰閑蕩檢也○上年山東班演成新戲名曰殺子報初次在雙廟子開演戲臺倒下壓死多人廡後西本 
 
 

Page 3

 
 
門外小廟塘亦復釀成事故道憲諭令嚴行禁止於是王徐氏得免凌遲之苦而衲雲僧亦不復能引逗春情矣上月初九日山東濟孤祠重演此戲戲牌一出舉國若狂蟻聚蜂屯萬頭攢動班主恐又肇禍立卽摘去戲牌觀者始怏怏而散初十日會戲已畢班主與各茶寮各點心鋪合夥自演一天先一日遍貼巿招准演殺子報全本茶價遂加漲一倍食物亦昻貴異常甚矣人情之厭故喜新也 
[紗廠小火]  
　　大純紡紗廠在織布總局之東相距約有里許共有平房二十餘間十六晚二下鐘時因客堂中誤將火油燈潑翻烈焰熊熊廠內預備皮條汲取自來水灌救奈盃水車薪無濟於事幸總局內備有水龍聞警馳往竭力施救幸卽熄滅計焚去平房六間餘皆無恙 
[馬車傷人]  
　　前日下午六下鐘時有轎式四輪馬車一輛自南而北其行如飛行至虹口老船隖相近適有某甲躑躅中途避讓不及致被撞倒將手臂碾傷馬車已加鞭疾馳而去甲經人喚東洋車送入同仁醫院療治未知能免作新豐折臂翁否 
[查禁鬥蟲]  
　　上海縣黃大令前經出示嚴禁開塲鬥蟋蟀現聞小南門內喬家浜蔣姓家頗有半閒堂之遺風經黃大令訪聞飭差查明諭禁 
[吞物被控]  
　　前晚三更時九鋪民團局飭勇押解一干人送縣値日差詰問情由據云有某氏向在某姓家爲乳婦因病身故其夫向爲轎班聞妻逝世卽至某姓家索取所剩衣服詎已被荐頭人取去其夫復至荐頭人處索取荐頭人意圖吞沒以致口角兇毆値日差遂將情禀明黃大令飭暫看芝聽候訊辦 
[交董收管]  
　　前有朝鮮人金增國金仁貴由揚州地方官派差押解來滬又有李秉衡由蘇省解來又有金長春裝作華人式樣與日本人爲伍由英公廨送縣請訊均登前報前晚黃大令飭差將此四人帶案金增國金仁貴李秉衡均供在各碼頭販賣高麗參金長春供販貨來甲銷售向在客棧居住黃大令飭差持片送往天保棧交朝鮮董事李君承鳳收管資遣回籍如一時不欲回籍祗好在客棧住居惟不可出外游行因恐鄉人誤認日本人致肇事端也 
[拐匪歸案]  
　　南匯人王文高之妻張氏前被人誘拐王控諸南匯縣請爲查緝經汪大令飭差訪提後經王將妻尋獲由差解案供明被徐子卿誘拐至滬轉售與張鑑爲妻徐住上海南巿王家碼頭汪大令得供派差來滬赴上海縣投又請派差協同移提黃大令接到來文立派幹役薛貴往王家碼頭業將徐子卿拘獲解赴南匯歸案訊辦 
[貼償搬費]  
　　英商德臣控稱在陸驛梅處買得地皮一方丈量後照契上之數短少三尺且地上尙有骨罈一個並未移去請將陸傳案訊究昨日將陸驛梅之子頌和傳案問何以丈量時短少答稱此地當時已面同地保圖董丈量局員等當面交楚應由洋人自理不于生員之事通剌商之薩副領事謂此事俟本委向丈量局詢明究竟然後再訊但地上尙有骨罈爾意作何料理陸頌和答稱惟略貼遷費可也詢諸德臣則稱情願貼銀廿五兩陸稱須銀一百兩通剌謂陸曰爾係讀書人應知大體今爾欲爭搬費以致遷延時日轉使朽骨不安亦非所宜至洋人已願貼銀廿五兩似覺太少據本委意見令洋人貼爾搬費銀五十兩可乎陸躊蹰至再始稱遵斷通剌遂商之薩君亦以爲然乃令德臣書一字條交陸收執可於骨罈遷去後至德臣處收領陸稱此條可交原中周蓮塘生員願於二禮拜內遷去向周處收取以免周折通刺又謂所少之地尙須問明再行訊該兩造皆遵諭而退 
[船主送廨]  
　　日前臺灣後路糧臺運兵之吉安輪船在溫州洋面悞觸暗礁失事已登前報兹有在該輪船遇救回滬之人言及此事實係船主粗鹵太甚以致觸礁前日升任浙臬督辦臺灣後路糧臺聶仲芳廉訪聞該輪船主朱寳隆業已來滬立卽飭差將朱拘獲發交英公廨訊辦値日差詢明情節禀知宋通剌著父差收管聽候核奪 
[硏訊巨竊]  
　　高行鎭朱宦家本月初六日失竊鉅贓一案前經黃大令札委縣丞呂慶堂二尹履勘飭緝旋據朱宦遣丁朱增送形跡可疑之莊殿華掌掌父子兩人到縣供出木匠薛永昌掌生父子又有張桂金桂等供尙游移大令飭分別收所立出堂單提供出之人到縣訊究均紀前報縣捕奉飭卽往該處按名拿　並在薛掌掌家內搜出原贓小皮箱兩隻袱包三個偕抱呈朱增將薛等及贓物一併解縣黃大令於前晚升坐花廳先問朱增曰搜出贓物尙少幾何答稱衣服不少惟首飾尙少三十件又有三十元借票一紙五十二圖之三畝田單一紙乞恩𠪚究又問捕役此項物件在幾處抄出答稱都在薛掌生家內房間地板下抄出袱包皮箱當時檢點首飾缺少頗多再四盤詰據言有首飾放在屋面瓦檽內及取出推金圈一對已當十元小的代爲贖出薛永昌金桂處亦已抄過均無贓物惟張桂住在朱宅巷門外栅口亦曾盛問堅稱並不知情因伊家相距甚遠故未去抄薛拿生與父分居兩處因素性不端其妻常住母家大令卽提薛掌生至案供川沙縣人與朱望衡對宇此處係上邑川沙交界處小的年廿五歲素爲木匠贓物是莊父子寄與小的處亦是莊殿華上樓行竊小的在下接贓大令曰贓物全在爾處不必推卸卽使莊父子所竊何以贓物全在爾處伊祗分得金飾三件可將因何起意糾合幾人及行竊情形從實供明免致受刑薛供上月廿八日上樓裝窓因見皮箱衣服與莊殿華父子商議莊决意偷竊小的初尙不敢至初五夜言及此事約定至初六三更後掌掌開門用扶梯竪在牆邊上樓將樓窓卸下取小箱衣服用繩墜下莊父子接贓供至此忽又游移指莊起意勒令小的做成此事大令怒曰爾供時時反覆實屬逞刁喝責籐條二百下供認小的起意與莊父子共三人夥竊並無別人小的上樓將物縋下莊恐物件被人看破放在小的處容後瓜分飭提莊掌掌到案供稱父親莊殿華實不知情小的與薛永昌掌生金桂共四人同竊小的與　掌生金桂三人在下接贓掌生上樓將物縋下伊三人用竹梢扛去次日向小的言箱內無甚物件給小的金如意幾圈兩件大令問掌生曰莊殿華究竟知情否供知情後面門鎖由莊殿華領取鑰匙託言掮木開鎖後將鎖盧按仍將鑰匙繳入是以夜間出入自如莊殿華供並無此事聞鑰匙係伊父薛永昌領出與小的無涉大令問抱告朱增曰究係何人領取鑰匙答是薛永昌所領又問薛永昌供是楊義生向太太處領出因欲掮木故也小的當時不知至十七日台差拘獲始知掌生有分小的今年六十一歲向爲木匠在朱家數十年工作從無不端事長子名德德人尙安分次子掌生不聽教訓專習下流小的並不與聞其事莊掌掌稱此事同薛父子及金桂共做父親已睡確不與聞薛掌生供同莊父子三人共竊父親金桂實不知情此事若向父親說知必將小的打駡此事斷做不成確是莊殿華起意後來小的聞東家控官究辦欲將贓物全還莊殿華不許祗肯將田單捐照略放金飾包好由莊携到朱家放於墻門內莊殿華供初實不知後爲掌生給小的金荷花瓣一隻囑勿漏洩風聲小的囑伊將物交還伊祗肯交出徵物訊詰良久各執前詞掌生供與莊父子三人同作掌掌供與薛父子及金桂共四人合夥大令問朱增曰莊殿華來做幾時答稱有四五個月問平日行爲如何答尙稱老實又提張桂供高橋人廿四歲在朱家作短工住在外面北栅口當時伊等從南首塲地而進餘不知情大令問現在爾知何人所作供聞係薛掌生莊殿華父子三人小的並無分贓情事問爾知金桂有分否答不知又提金桂供川沙人三十七歲以木匠爲生由薛永昌喚至朱家傭工二十餘天夜間領二歲姪兒早睡此事實不知情大令飭與掌掌對質則指定在內幷稱是夜薛掌生在前金桂在中薛永昌在後相將進內金桂堅稱冤枉硏訊至此已更漏三催大令飭朱增先將起案物件領回諭以到鄉留心緝訪薛永昌莊殿華張桂金桂等素來行爲如何來縣禀明朱叩謝領贓而退大令著將薛掌生暫收外監莊殿華仍還待質所莊掌掌還自新所薛永昌張桂金桂交捕帶候再訊 
 
 

Page 4

 
 
[流氓應笞]  
　　有朱阿桃者高昌廟一帶流氓也前日至吳了頭所開小飯店中拆梢吳亦不肯低首降心各逞詞鋒相持不下正在紛擾之際吳媳某氏欲逞娘子軍威風遂亦上前助陣究以裙不能敵鬚眉大受損傷左右隣咸抱不平一呼百集將朱拘送該處巡防局請究局員魯二尹訊供之下以朱係著名流氓不得稍事姑容喝令重責三百板以示薄懲 
[英界公堂瑣案]  
　　瞿文坤前因犯竊解回江北原籍今又來滬仍操三隻手生涯前日行竊徐阿炳布衣三件由包探孔阿才緝獲送究徐投案申訴前情並請領贓瞿文坤供在籍無資餬口是以來滬謀業不料爲疾魔所擾不得已仍操故業今旣獲案惟求恩宥宋通刺商之薩副領事判將瞿文坤仍遞江北毋許再來贓還失主○女子袁阿彩行竊張陳氏衣服三件報捕後由包探黃四福緝獲送案且禀稱此女屢經犯竊前經大老爺懲辦張陳氏訴稱袁與小婦人爲隣時來閒玩不料伊乃作賊之人此次失物方疑是伊所竊今旣由包探查獲求將原物給還袁阿彩認竊求恩通刺謂此種女子不得容留滬上著交捕房送回寍波○十九號西捕房拘送馬夫陳紅喬奚阿毛到案請判通剌訊得陳係與人爭先著罰洋五元奚溜馬違章著罰洋一元一併充作某善舉○包探唐淸山拘解粵婦邵陳氏到案禀稱此婦於去年因犯賭案曾經遞解回籍今又來滬是以拘案請判陳氏稱因女兒患病來滬探視俟病痊後卽欲回粵氏女亦投案稱因患疾病故接母來家通剌以氏女尙非重病著邵陳氏於一月內自行回籍不得逗留如敢故違一經查出仍須遞解著具限結備查○盧阿三在藍烟囱輪船上竊取元布棉袄一件經包探唐淸山拘獲送究通刺判將盧管押二天○林阿銀竊取沈銀福白布帳蓬一頂並買檸檬水之木盤等物經沈尋獲扭交四百三十六號華捕通剌略詰情由著交捕帶回候吊齊贓物後再行判斷 
[正字]  
　　昨日本報後幅登有誆立期票併止付票洋及禀請關提緣由告白及字誤排反字合亟校正 
[招認幼孩]  
　　啓者本月十七日由捕房送英公廨發來迷路男孩二口女孩二口一男孩身穿靑布衫花布袴淡紅色鞋子據稱年六歲名桂林父呌王仁卿做襪問其住在何處惟知在學堂隔壁又一男孩問其姓名住址槪不知對惟稱年六歲名瑞園又女孩一口年十五歲麻面小脚名阿桂父呌王阿二住潮陽樓橋堍茶館對門又女孩一口姓氏父業皆不能答惟稱年八歲呌阿王廣東人察看四孩皆本埠居民子女爲此暫爲留養錄請貴館登報俾該家屬得信覓保來所認領此啓[  滬北棲流公所司董謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[催和敗興]  
　　漢界五露春對門同安里看門人名小　昨扭房客某甲至捕房請我追　　　　久租是實但　至　底自應照　旣欲先付亦無不可遂央人保出將房租給付看門人又勒出看門錢一百文甲稱爾旣有司　之責我家尙失物件理當竊何看門人一聞此語遂率同悍婦登門問罪一時哄動街鄰聚而觀者甚衆旋經巡街捕拘入捕房値班捕頭以房租旣　不應多事將看門人申斥一番並諭以後不得動輙尋事一幷麾之使出 
[法捕房瑣事]  
　　昨禮拜五係法捕房發落之期葛同轉命將積竊張子香趙小保及竊車照之顧阿小在老　茂酒店圖竊未成之張如生各犯解案著照原斷張笞責八十板趙掌頰四十下顧笞責八十板張如生笞責一百板責畢又經同轉再三申斥諭令　過自新倘再到案重懲不貸○在東洋壳雷生煤船行竊時辰表之趙王氏著照原斷掌頰一百下還押候交保出外限五日內繳洋五元六角然後釋放○毆捕之王阿德王陳氏昨亦到案飭將王先行荷校一個月期滿責釋王陳氏掌頰二百下判令還押覔的實保人具改過切結　案備查又竊袴之朱阿元著先行枷號示衆期滿責檡○新昌泰報關行主高桐軒禀控已歇茶房榮阿容藉端滋擾及聚衆賭博一案昨日原告帶同見証之茶房沈倫順及抱告朱見齋投案原告供稱榮於七月間早已辭歇同轉謂旣經辭歇何不令其將鋪蓋搬出沈供榮阿容不聽棧主之言以致口角行兇小的目擊情形同轉命提榮阿容到案其兄湘泉代求恩施同轉以見証供詞鑿鑿著將榮掌頰一百下還押諭令湘泉具保並著榮具改過切結呈案備查○李維照訴稱五月廿二日被顧阿生等糾同無賴軋至醬園弄嗣經鳴捕彼此分散至本月十二日又在一枝春茶館强指爲牌九司務將小的攢毆受傷甚重幸卽倩醫調治將瘀血吐瀉傷勢稍輕求請究辦顧阿生供家中尙有父母妻子向住城內與李素來認識前被李設計賭博輸洋五元以後又賭牌九尙欠小的洋一元是日向索洋銀並無扭毆情事同轉以此輩結黨成羣實堪深惡著重笞五百板還押李斥退侯傳案備質○野鷄挑夫王阿茂在三洋涇橋北首拾得珠花一枝衆流氓欲向分贓爲法包探拘獲已紀昨報昨日同轉提案王供在四馬路東首照相樓轉角處拾來小的住小東門城脚王關寳所開之引勝園茶館內同轉謂爾旣從英界拾得應投報捕房領賞不應私自押洋王稱不知規矩求恩明察同轉判將王開釋珠花及洋四元存候待領 
[虹口捕房紀事]  
　　廣東人郭阿四向操錢業托同鄉同業之阿五者在虹口電燈公司相近租賃房屋一所忽有名阿桂者從中阻梗致不能成郭忿甚卽邀阿桂理論口角之餘適巡街華捕至一併拘入捕房捕頭姑恕初犯從寛免究諭以此後不准多事麾之使去○小竊蓬頭阿二前日至虹口下海廟尼庵內伏於榻下至初更時衆尼各上禪床領略華胥夢境阿二悄然而出檢視物件苦無所得惟存棉被一條負之而出衆尼聞啓扉砉然急出外追捕已不及矣豈知賊運不佳行未數武忽見包探唐靑山迎面而來無從兎脫當被拘入捕房押候解辦 
 
 
 

Page 10

 
 
   
 
 

Page 11

 
 
[光緒二十年八月十四日京報全錄]  
　　宮門抄○諭旨一道錄前○粵督李等奏委辦本年籌備飯需銀數摺○又奏匯解直固本餉項片○晉撫張奏委解京餉　○漕督松奏請簡員署理漕篆摺○雲撫譚奏調署府州縣等官片○又奏委員辦理厘金善後兩局事務片○東撫福奏叅虧欠交代銀兩之知縣摺○又奏委署知府摺○浙撫廖奏鹽塲大使廻避片○又奏調署知縣片○八月十四日推班○　允升等塲內專摺請安○德隆假滿請安○召　軍機○皇上明日卯初升太和殿閱視表文卯正至慈寍宮進表文○○太子少保頭品頂戴兩廣總督臣李瀚章頭品頂戴廣東巡撫臣剛毅跪奏爲籌解奏撥甲午年籌備餉需第三批銀數委員起程日期恭摺具陳仰祈聖鑒事竊准戶部咨奏撥甲午年籌備餉需一摺單開廣東省銀二十萬兩等因當經行司籌解嗣據籌銀十萬兩分作兩批先後飭委候補知縣彭本河等卽用知縣李錫庚等領解赴部投納業經奏報在案兹據廣東布政使覺羅成允詳稱此項餉需關繫緊要自應赶緊籌解現於藩庫各欵內竭力湊撥銀五萬兩作爲甲午年籌備餉需第三批照案發交商號日昇昌百川通　泰厚蔚長厚新泰厚匯兌至京遴委候補知府多齡試用縣丞郭紹汀試用巡檢喬宣猷領齎匯單於光緒二十年六月十九日起程由海道進京支取銀兩赴部投納等情詳請奏咨前來臣等覆核無異除咨明戶部外謹合詞恭摺具陳伏乞皇上聖鑒謹奏奉 
硃批戶部知道欽此○○李瀚章剛毅片再案照同治五年欽奉上諭直固本餉項前經諭令廣東按月解銀六萬兩著仍照原定數目攺解部庫文納等因欽此久經遵照辦理查此欵向在洋藥厘金項下支解嗣因藥厘改歸稅司辦理每年劃留銀八十萬兩隨准部咨固本餉銀前經奏定每月籌解銀一萬兩應令無論動用何欵赶緊接續報解等因兹據廣東布政使解羅城允詳稱光緒二十年分應解固本餉銀一十二萬兩現向商號訂借銀八萬兩作爲光緒二十年正月至八月固本兵餉先後飭委候補知縣彭本河等試用通判沈贊淸等領解赴京交納詳奉奏明在案兹再向商號日昇昌百川通蔚泰厚蔚長厚新泰厚訂借銀四萬兩作爲光緒二十年九月至十二月固本兵餉仍交該商號等匯兌至京俟籌有欵項再行歸還遴委候補知府多齡試用縣丞郭紹汀試用巡檢喬宣猷領齎文批於光緒二十年六月十九日起程由海道進京支取銀兩赴都投納等情詳請奏咨再光緒二十年分固本餉銀一十二萬兩業已全數解淸合併聲明等因前來臣等覆核無異除咨部外謹合詞附片具陳伏乞聖鑒謹奏奉硃批戶部知道欽此 
○○張煦片再前准戶部咨光緒二十年京餉奉撥山西省地丁銀四十五萬兩又續撥銀五萬兩共銀五十萬兩限本年五月前解到一半十二月初間全數解淸等因當經飭司籌動銀二十五萬兩分作三批先後委員解赴戶部交納在案兹據布政使胡聘之詳附現奉海軍衙門會同戶部籌撥北洋的欵撥山西地丁京餉銀二十萬兩行令赶緊解交北洋大臣兌收等因伏查晉省本年添撥永定河工程銀五萬兩江海關應解神機營銀十萬兩內務府常年經費銀二萬兩雖經分別籌撥現在甘肅新餉又須赶緊籌解兹奉前因自不得不先其所急遵卽在於司庫本年地丁項內提動銀二十萬兩作爲第四五批京餉差委候補知縣黃承琳大挑知縣魏元熙會同管解於光緒二十年六月二十五日起程前赴北洋大臣衙閂交納等情請奏前來臣覆查無異除咨戶部曁北洋大臣查照外謹附片具陳伏乞聖鑒謹奏奉硃批戶部知道欽此○○頭品頂戴漕運總督奴才松樁跪奏爲奴才遵旨進京祝嘏應請簡員署理漕運篆務以便交卸起桯恭摺仰祈聖鑒事竊前准部咨光緒二十年正月二十一日內閣抄出十八日奉土諭朕欽奉慈禧端佑康頤昭豫莊誠壽恭欽獻皇太后懿旨予六旬慶辰各省文武大員情殷祝嘏業經降旨於各省將軍督撫副都統　鎭藩臬內每省酌派二三員來京慶祝漕運總督松椿著於十月初一日以前到京恭候屆期隨同祝嘏等因欽此祇耹之下欣感莫名伏念奴才自光緒十五年秋間蒙恩簡放漕運總督十八年任滿循例籲懇陛見未邀兪允黽勉供職茌苒又及兩年犬馬戀 
主之忱久而愈篤兹値璇闈集慶海宇同歡慈恩准令奴才進京祝嘏馳驅願效幸隨鵷行鷺序之班拜舞躬親共上日升月恒之頌昌期伊邇嚮往彌殷屈計中秋以後漕河事務較簡奴才卽當束裝就道趨詣闕廷跪聆聖訓所有漕運總督篆務相應請　旨簡員署理抑或援案派令淮揚海道謝元福暫行護理俾奴才得以交卸起程恭候命下遵行查淮揚海道謝元福在任數年於地方河工一切情形均甚熟悉委辦總營務處遇事講求整頓緝捕頗爲得力其平日持躬端謹勤愼耐勞用能輯睦戎行表率僚屬深得合力同心之效如蒙聖恩俯准派令暫行護理漕運總督篆務必能措置裕如是否有當理合繕摺具陳伏乞皇上聖鑒訓示謹奏奉硃批另有旨欽此○○譚鈞培片再署澂江府知府凌應梧調省遺缺查有署臨安府事准補該府知府胡錫銓應飭赴任遞遺臨安府缺查有補用知府大關同知周瑞璧堪以署理又署武定直州知州周衍鑛據報丁憂遺缺查有署平彝縣事准補南甯縣知縣賈汝讓堪以署理遞遺平彝縣缺查有署尋甸州事補用知縣韓再蘭堪以署理遞遺尋甸州缺查有試用知縣陳丙森撲實穩練堪以署理署雲州知州周興謨因病請假遺缺查有准補該州知州蔡茂秩應飭赴任石膏州知州許之載准調石膏井提舉應飭赴新任遺缺查有雲南府經歴在任補用知縣陳維新堪以代理署河西縣知縣劉向榮調省遺缺查有准補祿勸縣知縣鄭崇敬堪以署理據藩臬兩司先後會詳前來除分檄飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○譚鈞培片再查滇省善後厘金兩局事務紛繁責任重大向係奏委司道會同辦理兹新署糧儲道李肇錫業已到任自應委令會同原派司道辦理兩局事務除分札飭遵外謹會同雲貴總督臣王文韶附片具陳伏乞聖鑒謹奏奉硃批知道了欽此○○尙書銜山東巡撫奴才福潤跪奏爲知縣虧欠交代銀兩潛行回籍請旨革職嚴追恭摺仰祈聖鑒事竊查前任新城縣丁憂知縣雷毓春交代案內短欠藩庫正欵銀一千三百十七兩二錢一分八釐雜欵銀一千五百四十兩二錢七分七厘捐欵銀二百九十七兩七錢四分九厘屢次飭催未據完解經藩司委員守提乃查該員早已潛回原籍實屬大于功令除捐欵例不計罪外所欠正雜銀兩爲數較鉅若不從嚴叅追何以重庫項而儆藐玩據藩臬兩司會詳前來相應請旨將前任新城縣丁憂知縣雷毓春暫行革職該員係湖南零陵縣人並請敕下湖南撫臣查傳委解來東以便勒追欠欵倘敢避匿或延不完繳再行嚴叅查抄家產備抵除咨部查照外謹恭摺具陳伏乞皇上聖鑒訓示謹奏奉硃批另有旨欽此○○福潤片再查前因武定府知府德椿俸滿卓異併案請咨引見當經飭委候補知府　志恂代理篆務嗣准吏部咨光緒二十年五月初四日奉上諭本日召見之山東武定府知府德椿兩耳重聽著以原品休致欽此所有武定府知府員缺業經歸部銓選尙未到省應將代理斯缺之藩志恂改爲署理以重職守據藩臬兩司會詳前來理合附片陳明伏乞聖鑒謹奏奉硃批吏部知道欽此○○廖壽豐片再查定例外官有關係刑名錢榖考核糾叅者不分遠近係族中俱令官小者廻避鹽務官員有應行廻避之親族俱照地方人員辦理又廻避人員俱令廻避鄰省另補其原係報捐指省之員准其另指一省各等因兹查有曹娥塲大使廖壽鏞現年五十歲係江蘇嘉定縣附監生於光緒十六年十一月初六日到任供職臣奉命簡授浙江巡撫兼管鹽政鹽塲大使有關考核廖壽鏞與臣係同高祖兄弟自應查照定例以該大使開缺廻避該員係報捐指省之員仍請於浙省新海防案內報捐指省廣東歸入廻避卽用班內補用所遺曹娥塲缺應咨應留查照此次通行內開雜項所遺之缺毋論內選外補均以奉旨見缺之日爲斷俟奉核復見缺後再行辦理兹據該員詳經運司惠年核明詳請具奏前來除飭委員接署並咨部查照外理合附片陳明伏乞聖鑒謹奏奉硃批史部知道欽此○○廖壽豐片再署理太平縣知縣陳汝霖調省差委所遺之缺本歸輪委今因該處有應辦要務照章提出暫　　　以期遴選得人兹查有正任縉雲縣知縣陳其昌堪以調署太平縣知縣缺據藩臬兩司會詳前來除檄飭遵照外理合會同閩　　　臣譚鍾麟附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒二十年八月十五日京報全錄]  
　　宮門抄○諭旨一道錄前○江撫德奏九江　洋稅收支數目摺○又奏　　　　　　銀片　　　奏委解地丁京　　　　　奏委解釐金京餉片○將軍希奏閩海關年貢漳絨袍褂炕墊改織補進緣由　　　督李　奏委員匯解粵海關京　　　　　　○漕督松奏防營更換管帶片○八月十五日推班○鄭王等搜檢覆命○崇　門呈准　　○召見軍機○皇上明日　　　　中和殿受禮升太和殿受賀○○頭品頂戴江西巡撫臣德馨跪奏爲九江新關第一百三十四結洋稅收支數目　　　　　摺具陳仰祈聖鑒事竊查案准戶部咨鈔奏內開各海關洋稅收支數目辦理未能畫一以致無從稽核應請飭下通商　　　　關督撫將軍監督一體遵照前次奏案卽將徵收洋稅及收支數目按結開列淸單奏報一次仍按四結奏銷一次一面造具　　　　曁支銷經費銀兩淸册分送戶部曁總理各國事務衙門以憑核銷等因同治十三年七月十九日具奏本日奉旨知道了欽　　　歴經查照辦理在案兹據九江關監督誡勳詳稱查九江新關徵收洋稅以英月三個月爲一結前經截至光緒十九年十一月一　　日第一百三十三結止業將徵收各數開單詳奉奏咨今自光緒十九年十一日二十五日起至二十年二月二十五日止第一百三十四結期滿共收各國輪船及招商局輪船並夾板船正半子口各稅共銀五萬九千八十一兩四錢四分九釐共支解銀五萬一千九百三十一兩九錢五分九厘又上結支欵不敷融借此結銀十七萬二千二百八十九兩五錢二厘實不敷名國輪船稅銀十三萬二千四百十六兩一錢四分商局輪船稅銀三萬二千七百二十三兩八錢七分二厘其本結支欵內扣解部庫存優四成各國輪船稅銀一萬三百四十八兩四錢八分一厘內除奉文每結提解加放俸餉案內銀六千兩外實撥賸四成稅銀四千三百四十八兩四錢八分一厘又扣解部庫存儲五成二厘商局輪船稅銀八千九百三十一兩二錢八分四厘又應解總理衙門三成罰欵銀五十三兩七錢三分容分別　入下結提還及詳員批解淸欵等情具詳請奏前來臣復核無異除分咨戶部總理各國事務衙門外理合恭摺具奏並緒淸單敬　御覽伏乞皇上聖鑒謹奏奉硃批該衙門知道單併發欽此○○德馨片再臣承准海軍衙門咨查海防新捐所收之　奏毋均歸海軍衙門應用所　各直省報收銀兩業經另欵存儲候提現在待餉孔殷亟當照數提解以濟要需咨行查照卽將十八年十一月起至十九年十月底止所收海防新捐銀兩限於本年七月前全數委解本衙門幸勿遲延等因當經轉行遵照委解去後兹振藩司方汝翼詳稱查江西新海防捐輸自光緒十五年十二月十二日開局第一次收捐起截至十八年十一月十一日第三十二次止共收捐銀九萬六千五百四十兩八錢先後解赴順天濟賑曁海軍衙門交收各在案所有十八年十一月十二日起至十九年十一月十一日止列爲第三十三次至四十次共計收存捐銀一萬九千七十四兩六錢今奉提解自應全數批解應用兹於二十年六月十八日如數發交領解第四批地丁京餉便員大挑知縣陳燕昌搭解由陸路前赴海軍衙門交收詳請具奏等情前來臣覆覈無異除咨明戶部曁海軍衙門外所有委解新海防第三十三次至四十次捐銀緣由理合附片陳明伏乞聖鑒謹奏奉硃批該衙門知道欽此○○德馨片再查光緒二十年分京餉撥江西地丁銀三十五萬兩厘金銀十萬兩行據藩司先後籌撥地丁銀十二萬兩分作三批又動放釐金銀五萬兩飭委試用知縣羅毓樁等先後領解赴部交收詳經臣附片奏報各在案兹據藩司方汝翼詳稱於甫據各屬解到光緒二十年地丁項下動放銀三萬五千兩隨解飯銀二百四十五兩遴委大挑知縣陳燕昌領解作爲第四批地丁京餉於二十年六月十八日起行中路陸前赴戶部交收詳請具奏等情前來臣覆覈無異除飭續籌委解外所有委解二十年第四批地丁京餉銀兩起程日期緣由理合附片陳明伏乞聖鑒謹奏奉硃批戶部知道欽此○○德馨片再查光緒二十年分京餉撥江西地丁銀三十五萬兩厘金　十萬兩又續撥地丁銀四萬兩行據藩司先後籌撥地丁銀十二萬兩遴員委解赴部交收均輕臣附片奏報各在案兹據布政力汝翼詳稱現於釐金項下動放銀五萬兩遴員委大挑知縣李鏡銘領解於二十年六月十三日起行由陸路前赴戶部交收等情詳請具奏前來臣覆核無異除飭迅籌續解外所有委解二十年分厘金京餉銀兩起柱緣由理合附片陳明伏乞聖鑒謹奏奉硃批戶部知道欽此○○福州將軍兼管閩海關稅務世襲一等繼勇侯奴才希元跪奏爲閩海關年貢漳絨袍褂炕墊現經遵照改織花樣補行呈進恭摺仰祈聖鑒事竊照閩海關衙門年例應進漳絨袍褂炕墊及各項果品方物於上年十一月備辦齊全正在派員恭進間接准內務府咨開欽奉慈禧端佑康頤昭豫莊誠壽恭欽獻皇太后懿旨本年福州將軍呈進漳絨仍屬質地粗劣不堪應用著將進到漳絨發交該將軍查看並改織花樣至該將軍呈進方物係該省應進方物理宜揀選絲斤加　織作方昭敬獻之意嗣後該將軍於呈進之物務宜親爲揀選勿以例貢之件委之辦差人員草率從事將此傳諭該將軍知之欽此等因前來奴才侯奉之下惶悚無地當將年貢之福橘福橙燕窩蜜柑氷糖藕粉福圓膏各等品先行派員呈進所有漳絨袍褂炕墊遵卽派員前　漳州府會同龍溪縣嚴飭機戶揀選絲斤加細改織旋據該員等聲稱漳州自遭兵燹後上等匠藝率行逃往江南營生現在工匠手藝實屬平常再令改織誠亦仍難適用奴才詳加訪察係屬實情伏思呈進貢品疉奉懿旨諭斤自應另行採辦以期適用因復派員前往江甯省城按照巿價改織花樣一律辦齊奴才親自查騐花樣尙屬鮮明質地亦頗細密除另繕貢單派員恭進曁咨內務府查照外合將十八十九兩年例貢漳絨袍褂炕墊一並改織補進緣由謹恭摺具奏伏乞皇士聖鑒謹奏奉硃批該衙門知道欽此○○太子太保頭品頂戴兩廣總督臣李瀚章頭品頂戴廣東巡撫臣剛毅粵海關監督臣德生跪奏爲粵海關籌解第二批京餉等欵銀兩委員起程日期恭摺奏報仰祈聖鑒事竊照光緒二十年分京餉戶部奏撥粵海關洋稅銀十萬兩新增盈餘銀六萬兩又本年東北邊防經費奏撥粵海關六放洋稅銀十二萬兩又光緒二十年籌備餉需奏撥粵海關四成洋稅銀十二萬兩六成洋稅銀二十萬兩又各關應解抵閩京餉改爲加放俸餉案內粵海關四成洋稅每結　銀六千兩又京官津貼改爲另欵加復俸餉每年粵海關應解銀四萬兩又內務府廣儲司公用每年額撥粵海關稅銀三十萬兩例分四季起解以上各欵銀兩均應提緊籌解以濟要需查粵海關應解各欵銀兩向由西商先行借墊勢難起解現銀光緒十年四月間奏准仍行匯兌在案兹光緒二十年分第二批京餉等欵銀兩經向西商志成信協志乾銀號借銀一十四萬七百六十兩先行墊解隨後由稅收歸還以資周轉飭據廣東布政使覺羅成允遴委候補知府多齡等領解光緒二十年分第二批京餉銀二萬五千兩另加平銀三百七十五兩飯銀七百二十五兩又新增銀餘銀一萬五千兩另加平銀二百二十五兩飯銀四百三十五兩又東北邊防經費銀三萬兩又　備餉需四成洋稅銀三萬兩又加做俸餉銀六千兩又光緒十七年分另欵加復俸餉銀一萬兩又光緒二十年夏季分廣儲司公用銀七萬五千兩另加平銀一千一百二十五兩新增　公加平銀一千八百七十五兩抬費用項銀六百兩共銀七萬八千六百兩內除　怡和銀號第五期本息共銀五萬五千六百兩外實解銀二萬三千兩統共銀一十四萬七百六十兩飭令該委員多齡等領齎匯單文批於光緒二十年六月十九日由海道進京支取銀兩前赴戶部內務府分別交納除分咨查照外臣等謹合詞恭摺具奏伏祈　皇上聖鑒謹奏奉硃批該衙門知道欽此○○松椿片再防營更換管帶應行遵旨隨時具奏兹管帶淸淮右營左翼馬隊　補副將顏瓊林管帶淸淮正營左翼馬隊補用都司高廷寅均欠得力業經撤回所遺右營左翼馬隊查有升用遊擊熊長春堪以管帶熊長春原帶親軍中營右翼馬隊查　　　蓋　魁堪以管帶蓋占魁原帶親軍中營左翼馬隊查有遊擊龔萬金堪以管帶龔萬金原帶淮海水師右營查有補用叅　　　　　堪以兼帶除分檄飭遵外理合附片陳明伏乞聖鑒謹奏奉硃批兵部知道欽此 
 
