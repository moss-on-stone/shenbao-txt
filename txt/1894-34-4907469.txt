# 1894 - 34 - 4907469

 

Page 1

 
 
[辭年小啓] [  申報館主人拜手]  
　　白日催人靑陽漸逼關心七十二候又度一年屈指三百六旬纔餘二日烹羊祀竈聽竹爆以聲喧飮蜡吹豳泛椒觴而客醉餉徧精藍之粥凍雪晨飛祭將瘦島之詩綺霞夕朗本館萬言日試一紙風行寄象遙通聊續荆楚歲時之紀譚龍著錄敢效汝南月旦之評値迎年餞臘之紛來未能免俗向卽墨管城而暫別暢好偷閒欣看世界大千共盼熙春之樂謹擇良辰初四再賡獻歲之詞肅修片牘敬請年安惟希愛鑒 
[綜論癸己年上海巿面]  
　　今日之世一中外通商之世也上海之地又中外通商之地也生乎通商之世居乎通商之地猶泥乎德者本也財者末也之說而謂士與商不可以相通斯亦迂闊而不近乎人情矣卽以德本財末而論乃就德與財並提而言諺所謂信義通商信義德也本也通商財也末也若專就通商而論其中亦有本有末因通商而計及於富國強兵則其本也因通商而但知夫裒多益寡則其末也然而不從裒多益寡中算起則其本亦不可見本館每至年終必綜覈一歲之巿情而著爲定論正欲齊其末而揣其本也夫上海本海濵一隅之地乾嘉時海道未通生意淸寂自道光季年與泰西各國通商自此日盛一日至於今日已五十年矣非但爲中國之極大埠頭卽海外諸國通商之處亦未盡駕乎其上然西商貿易均以仙令爲準無論進出各貨皆須划淸仙令匯票而合價仙令價之縮則莫甚於今日據言自有仙令票以來從未有如此之縮者目下仙令祗三個辨土零每磅須合上海規銀六兩三四錢照前七八年之價已漲倍蓰金價旣漲進口貨因之抬高出口貨亦得善價然西商年來各貨轉運更難生意不免收縮矣試以今歲合巿各業言之進口貨以洋布洋藥爲大宗今歲洋布大漲至二三分之利業此者咸可大獲然其中亦有虧耗向來與洋商定貨本論申地行情今則仙令上落太大間有定貨須俟貨到後划仙令而合價以此有貨價盈餘難補仙令之虧折者如洋藥一項行情較往歲亦漲然頗有上落至於拋盤買空則盈虧不一此則不能列於巿情者也火油洋廣貨等亦緣仙令價縮來源旣艱頗難獲利至於出口貨以絲茶爲大宗絲價較往年本已抬高內地進價亦貴春間價漲時絲客拋售萬包尙稱得利此後價亦平平雖不致虧折然已徒耗銀利若照仙令價划來絲價本可飛漲今仍盤旋其間聞係外洋銷路不暢所致倘照往年之仙令則不免價賤而虧折矣湖絲到滬約五萬出口約四萬存餘萬包此外如山東川漢及絲吐頭等均有虧折盖內路之進價旣鉅外洋之銷路甚艱也至今年茶巿紅茶本在春間三四月中漢皋大帮交易數年來惟聞折閱未見賺錢滿望今年獲利稍可補虛詎知仍一敗塗地聞須虧二百萬金因其仍蹈故轍入山採茶搶價而進抵漢祗半月巿面受洋商欺抑賤價出售致有此大虧鄙人屢已論及惟望業此者速定妥章極意整頓或可挽回否則外洋產茶旣多中國利權悉爲他人所奪良可惜也徽茶尙稱得利平水茶則亦虧耗赤金一業自仙令價縮行情飛漲去年底金價每十兩售銀二百四五十兩今則三百餘兩運至外洋有數十萬兩行情聽仙令而行日有上落兼售拋盤此業可謂盛矣花業歲尙豐收本係鄉人軋凈售與行家今則日本軋花機器盛行行家進子花自軋銷路雖暢然亦難獲利南巿號家因北路年歲豐稔生涯頗佳木業則以山價甚貴銷路欠佳聞須虧折綢縀等業生意尙可其餘如油豆米銅錫鉛鐵等亦均平平至於錢莊一業爲百業之總匯合巿之關鍵今歲各業得利者多而南北五十餘家錢莊亦得均沾利益今歲外洋進口之現銀不下千萬洋　約四五百萬而各埠及內路運去不少垷存之銀約二百八十萬洋蚨約七八十萬統觀今歲中業巿景與上年大致彷彿倘貿易中人皆能小心將事生意當不難蒸蒸日上惟滬地繁華已極浮費亦鉅恐不免人岔世富之歎惟願講求商務者去奢華而務儉樸持臨深履薄之戒兢兢業業惟日孳孳此則區區所深爲　幸者耳謂余不信請觀諸來年 
[本館接奉電音]  
　　昨由京友電傳上諭二道敬謹譯登○十二月二十六日奉上諭禮部奏遵議吳大徵奏已故撫臣建祠立傳請旨遵行一摺已故山東巡撫陳士杰於咸豐年間在湖南本籍率團剿賊累著戰功捍衛桑梓著准其於湖南省城及桂陽州本籍建立專祠列入祀典事跡宣付史館立傳其隨同剿賊之已故分省知府顏　蕃並准其一併附祀該部知道欽此同日奉上諭給事中洪良品奏請嚴禁科塲傳遞之弊以除積習等語著禮部議奏欽此 
[鳳城臘鼓]  
　　戶部爲知照事所有本部奏請更換張家口監督一差於十二月初十日帶領引見相應知照貴衙門傳令應行引見之保送官刑部郞中覺羅明照內務府員外郞莊山宗人府副理事官宗室靈照步軍統領衙門員外郞長恩俸深官刑部郞中常凱內務府郞中廣義等於是日穿紅靑褂佩帶對子荷包手巾赴景連門外本部茶房報到以便帶領引見勿悞○已故郡王銜多羅貝勒奕絪薨逝扣至嘉平五日百日孝滿所遺爵例應承襲惟貝勒長子載環早年物故長孫溥頤雙目失明自應以曾長孫毓崑承襲已由該門上咨呈宗人府覈辦宗人府尙須援案貝奏應否仍襲貝勒抑或降襲貝子之處請旨欽定俟旨下方可帶領引見○吏部爲知照事所有揀補江南道漢監察御史一缺本部於十二月初十日帶領引見相應知照貴衙門傳知記名在前之刑部郞中李念茲刑部郞中王綽吏部員外郞孫朝華等三員於是日五鼓穿天靑褂備帶補褂佩帶對子荷包手巾赴左翼門外本部茶房書到聽候排班帶領引見萬勿遲延因用印不及先行白片○禮部掌祠祭司印員外郞斌副郞儒垷放殺虎口監督所有祠祭司滿掌印應卽派員接署經春官各憲諭派祠祭司帮印候補郞中齡昌署理是缺○嘉平七日爲俄羅斯國一千八百九十四年正月一號駐京各國使署是晨咸掛綵旗總署堂司各憲皆以名片往賀俄公使等亦以名片答謝禮也○駐藏辦事大臣升恭勤公歿於藏地其靈柩由西藏扶運回京已於嘉平四日用六十四人獨龍大槓舁入阜成門迤邐至舊鼓樓大街本宅內停柩二十一日延集僧道唪經數棚冉行送入佳城安葬入城治喪乃係非常曠典非恭勤公之功蹟卓著何以得此○侍衛處爲知照事初八日奉旨朕於明日辦事後卯初二刻出順貞門神武門走西隨墻門至大高殿拈香畢仍走隨墻門進神武門順貞門還宮用膳召見大臣午初出啓祥門至中正殿拈香畢至壇成前送 
 
 

Page 2

 
 
洞禮看跳布札畢仍進啓祥門還宮欽此○蒙古王公年班進京朝賀元旦定例於十二月初八日以前到京初八日由理藩院代奏請安皇上優眷藩服自初八日起每日召見五六人七八人不等詢及蒙藩本旗事務以示眷寵而聨情誼○左右翼監督例應於謝恩日奏派隨同辦事委員一人常川入署稽徵稅課茲聞新任左翼監督長石農榷使麟擬派步軍統領衙門員外郞海福爲奏派委員按海遠帆副郞曾充前任左翼監督敬子齋榷使奏委經徵稅課極爲認眞茲者復充奏委俾收駕輕就熟之效並派右翼正翼尉德雲禮部候補主事景樞二員爲堂派委員襄辦一切○管理太常寺事務禮部尙書臣宗室崑岡等謹奏爲題奏請旨事恭照光緒十九年十二月二十五日孝莊文皇后忌辰應行遣員恭詣昭西陵讀文致祭謹按臣寺祀則應由陵上守護公等中題遣一人就近恭往主祭准宗人府將守護公光裕意普等銜名開送前來臣寺照繕題本進呈恭候欽遣一人俟命下之日再由臣寺轉行遵照謹此題奏請旨十二月初六日奉旨遣奉恩輔國公光裕行禮欽此○總理欽天監事務禮邸諭訂於十二月初九日午刻在監舉行京察闔監官員過堂以憑分別保留出考列等册送吏部覈辦由主簿廳知會本監大小官員是日咸穿補褂進署預備過堂○戶部爲知照事所有奏補本部滿洲筆帖式缺於本年十二月初二日帶領引見奉旨戶部滿洲筆帖式二缺著嵩斌琦麟補授欽此初三日述旨奉旨是欽此欽遵到部相應知照吏部查照 
[冠蓋分馳○新授浙江臬司蘇松太道聶觀察淮揚海道謝觀察先後至江寍前報已紀其事迄今祝嘏事畢所有緊要公務亦復勾當淸楚謝觀察於廿三日禀辭回淮聶觀察亦已回滬矣 
[倚重長才]  
　　新授蘇松太道魯觀察持重老成久爲兩江總督劉制軍所器重簡放此缺後例應飭赴新任以專責成現據宦途中人云制軍擬奏留觀察暫緩攝篆因省中洋務局有要事會商留此諳練之才以資臂助傳聞如此確否未敢預知竊以爲滬濵重鎭交涉之事紛然較諸金陵洋務局需才更亟奏留之說恐未必然姑志之以觀異日 
[小火兩誌]  
　　宜昌東門某甲居於茅屋中某夜煮飯遺火積薪遂將室廬化爲灰燼當此臘鼓聲殘突遭此患其何以堪又沙巿有某姓亦住茅屋作小貿易是夜主人外出有友四人欣然入室作葉子戲不知何時遺火引燃茅屋烈焰飛揚四人幸皆逃出而某姓眷屬一家四口均已熟睡不及驚醒遂遭焚斃迨主人歸家但見荆榛瓦礫一片荒蕪悲從中來不可遏抑見者憐之 
[雪夜火災]  
　　杭垣自十二月二十夜復降瑞雪至廿一日傍晚始止是夜五更時分忽見紅光燭天與雪相映儼如白晝旋聞警鑼四起知爲塔兒頭地方失愼該處爲淸波門內一大巿面鋪戶林立頗少墻屋故滕六之力終不能勝祝融之虐當火發時文武官員急帶本署洋龍飛馳奔救緣此處與府縣衙門相近去藩署亦不甚遠護撫憲親自出轅督率兵丁救護霎時間各義集水龍均至比及天明火始告息計焚去巿房三十餘間西至道院巷口某公館墻垣爲止東至螺絲巷口二分埠閂首埠夫咸集與各水龍勇丁將屋拆去不致蔓延查起火之由係該處熱酒店內爐中冷灰復燃致兆焚如也 
[度歲停工]  
　　金陵機器局向例度歲之期停工數日俾各匠人優游於爆竹聲中梅花香裏誠一年中不可多得之時也總辦郭觀察現定於臘月二十六日停工甲午年正月初八日開工通濟門外火藥局亦然 
[淸德可風]  
　　本月二十二日爲兩江總督劉峴帥嶽降之辰文武屬員有附近省垣者均於數日前麕集預備祝嘏前報已紀其略矣茲聞峴帥遣巡捕官傳諭各官所有壽禮槪不收納免勞饋送屆期亦不見客以故督轅前冠盖紛耘車馬絡繹不過循例呈遞手版而已雖八州都督威震建康而一片冰心廉如淸献屹然重鎭久垂保障之勛無以酬恩敬献岡陵之頌而已 
[慶賀懸牌]  
　　本月二十四日撫轅牌示照得慶賀事恭照光緒二十年正月初一日元旦令節是日五鼓應穿朝服齊赴萬壽宮慶賀其自十二月廿八日起至正月初一二四五等日俱穿蟒袍補服掛朝珠 
[䢴江見雪]  
　　䢴江望澤綦切地方官迭次設壇祈禱月之十八日續得甘澍二寸有奇已列前報連日陰霾不散雲羃低垂至廿一日天氣驟冷寒風凜冽刺骨砭肌夜過半忽聞風窓上颯颯作響推枕起視蓋滕六君已枉駕多時迨天色平明則見屋瓦堦除俱已平鋪薄絮雖厚不及寸然實爲揚城今年見雪之始故誌之 
[情殷報効]  
　　明年恭逢皇太后六旬萬壽薄海臣民莫不情殷報効藉抒獻曝之忱兩淮鄂湘西皖四岸運商公議報効銀四十萬兩禀由淮南總局轉詳運憲茲奉憲批略云據稟明年恭逢皇太后六旬聖壽四岸運商公籌鉅欵並分辦叚落共備銀四十萬兩請照歴辦捐輸章程分成派認等因查岸銷引數尙未復從前極盛規模乃該商等情殷報効共籌鉅欵以效衢歌巷舞之忱殊堪嘉尙旣據禀稱此欵出於至誠仰俟淮北及食岸各商俱禀一律詳請督鹽憲核明具奏可也各商捧誦之下頗覺欣忭非常云 
[店夥騙銀]  
　　本館派往金陵訪事人云同康錢莊被人摹仿某票號憑票誑去銀五百兩前已錄登大槪情形矣茲悉事因莊夥舞弊先是莊主逆料門外漢無從知其顚末因嚴禁各同事不得回家另派心腹夥暗中稽察半月來杳無蹤跡惟見一夥舉動大異平時坐則凝神臥則太息偶與談論輒所問非所答因借故令其他往暗遣一夙不識面之人尾之以覘虛實甫出門怱怱西去至某處尋人不遇又轉而之東來往奔波似甚緊要轉將東人之命置諸度外未幾覓得一華服翩翩者耳語良久同至某茶肆啜茗華服者出朱提四大錠以畀夥夥以爲未足絮絮不休若請益者然又不敢大聲疾呼華報者始終未增毫厘拂袖逕去夥乃繞道至家俄頃復出將莊主所囑之事勾當淸楚然後回莊復命日中而往時已日昃問何以濡滯若此夥詭辭以對及偵夥者歸訴所見益信夥爲事中人次日邀薦者在旁歴舉各節以相詰夥滿面羞慚默無一語此時莊主已訪知華服者之住址往尋其人一見面似曾相識旣而思之卽曩日取銀時同來照票者遂扭彼髮辮令從實招認華服者不得已備訴緣由蓋華報者皖人也與莊夥素善夥依樣葫蘆畫成僞票一紙囑皖人來取又不逕赴同康本莊轉向他莊兌換番餅來同康照票之夥亦黨羽也有意將票遞在夥手問是某票號親筆乎夥曰然於是持票回莊將番餅付訖其不來本莊兌銀而至他店者緣兌銀非倉卒所能辦時久恐露破綻照票則無庸稽延一寓目而已其設計亦巧矣哉原議得銀瓜分夥取十分之六自莊主禁不出門此欵無從過手焦灼之容日形于面及奉命他適乃敢覔取銀人索回阿堵物而又所得未滿所欲不覺勃然與之爭論也初不料鬼蜮之蹤已一一在人目中然則夥之計雖巧莊主計不尤巧耶現聞此事已禀控江寍縣請追並懲辦串騙各夥趙大令提案訊供將各夥收諸外禁以身試法宜其身罹罪罟也何足惜哉 
[主簿仙逝]  
　　丹陽縣主簿陳以恭到任以來民情頗洽忽於上月間被二豎所纏遍延名醫診治無如藥石無靈延至本月二十後某日遽爾撒手西歸當飭家人赴省稟報所遺員缺卽經藩憲於二十四日牌示以遇缺先主簿徐嗣元請補 
[逃犯已獲]  
　　江寍府學季廣文之子殺斃查太太一案牽涉沐陽縣某甲正派差拿辦時甲已聞風兔脫此事業經登報茲聞某甲已由沐陽邑尊緝獲到案嚴訊數堂實不知情當由親族保釋在案其兆禍之由緣甲居鄉素稱貧乏有甑底生塵之歎不得已浪跡金陵爲餬口計求人薦與廣文充當家丁查太太未殺之前半月請假回里途間購銅絲穿籐手鐲一副計靑蚨九十三文揚揚得意謂鄉人曰我在督署當頂馬差 
 
 
] 

Page 3

 
 
頗有蓄積諸君不信請觀我金絲手鐲卽此區區已値洋九十三元矣鄉人知甲隨廣文食苜蓿飯未聞有督轅當差之說見其驟富將信將疑亦姑置之無何風傳季禮齋廣文二子串同廚役謀財害命考其時日正甲歸鄉之前數日也於是疑甲亦與其謀恐人覷破機關故詭以督轅當差彌縫其迹好事者神其說遂謂金絲鐲爲查太太之物巷議街談徧於一邑沐陽縣宰訪案至鄉備聞其說上省時告知上元縣王大令又面稟上憲此飭差拿解所由來也及騐明銅鐲取保釋放而茅屋三椽已空如懸磬矣一銅鐲之微幾罹大禍信口開河自貽伊戚夫復奚尤 
[彝陵雜錄]  
　　本年各洋行查看進出貨物較之往年實少三分之一且各行堆棧存貨無多近日輪船裝貨來宜每不滿載卽有數百十件總非一家所辦或一家三五件六七件不等來貨旣少扛挑食力之人亦不及往年擁擠說者謂因棉紗運川極少之故不識來年能有起色否○近日城內外被竊之案迭有所聞有賊至某甲家將鋪門撬開匍匐而入正値櫃內有人安睡桌上燈光猶明賊旣入門卽將燈吹熄濳身桌下店夥以燈無故自滅天又寒冷懶於起視未幾卽深入黑甜賊守至四更餘乃將錢櫃錢票及架上貨物席捲而去黎明始經街面行人呼起查點貨物錢數約失去七八十弔之譜報官查緝未知卽能破案否○本年各項生意一律淸淡往年賣肉於醃戶者每斤貴至百文或九十文上下本年冬至時節肉價尙如往歲近來賤至七十文上下買戶亦不多四鄉人家或因肉價太賤不肯宰賣惟家無儲蓄者不得不賤售以應急需又聞北鄉小溪塔地方肉價賤至四十餘文亦向來所未見者幸河下米糧每擔僅三弔數百文冬令晴明謀食者尙易於糊口也○某甲在河下開設熱酒糟坊兼售菜肴甲與人合夥開設資本不多加以添辦家具外面欠帳百數十弔一時不能周轉遂於前日關閉○前日街面晾晒貨物有倍子黨參木耳杏仁等各藥材查係某旗船在川中失事撈起之貨重晒上梱木耳有被水浸壞不適於用卽拋人水中略可用者卽發小貿易挑往後街各鄉戶變賣 
[貧民受惠]  
　　杭州同善普濟兩堂每逢年終分給貧戶米票每人三升爲度歲之資向由上中下三城各叚董分給叚董中急公好義實力奉行者固不乏人而事不躬親假手他人致實在貧戶反仍抱向隅者亦往往有之本年分給米票之舉先由紳士知照各叚請其稽查戶口造立花名淸册再由紳士派人抽查然後給票庶冐濫之弊可絶而貧民得霑實惠故往年米票於廿一二日早可發出今年須遲至廿四五日可見辦理之鄭重矣 
[賭徒保釋]  
　　杭垣下城有賭攤數處經總巡葉司馬訪查枷號示衆已列前報此皆係無知窮民藉此小賭以騙行人究與慣於誘賭者有別現屆封印期內是以局憲特開法網令各地保取具甘結一律保釋幷責成地保隨時查察如有仍蹈故轍者立卽送局嚴辦地保徇情容隱除革役外亦當枷責不貸 
[蘇臺小誌]  
　　蘇州衙署內書吏陳某於本月望後奉命至常熟鄉陸家墅地方收得田租洋六十元又某錢鋪洋票一百元封固後託鮑某航船帶至梅里鎭交信局寄往蘇州不料駛至中途被鮑夥某甲竊取乘間逃逸遍尋無著只得向該錢鋪說明作爲廢紙然現洋六十元已化爲烏有矣○二十三日午後有某圍手持搭聨袋一隻內貯靑蚨七百翼行至胥門穴城畔某缸甏鋪選購磁器正在論價之際忽一乞丐彳亍而至向該鋪募化甲微覺身畔一擦慌忙檢視則所帶之搭聨袋已不翼而飛當將該丐拉住該丐見事已敗露恐遭毆擊隨手將袋拋擲缸甏空隙中傍有某乙瞥見遂俯身拾取而去該丐以贓証旣無大肆咆哮不肯于休旋經旁人勸解令甲再出靑蚨五百翼爲該丐遮羞事乃寢說者謂甲旣失七百於前又失五百於後惟有頓足悼歎而乙無意中得此儻來物不可謂非幸事也○護龍街某姓婦於本月二十三日上燈時懐抱幼孩至門前閒玩一轉瞬間孩手上所帶之銀釧忽失其一抬頭四顧則見一人在前飛馳當卽大聲呼救向前追赶詎該匪亦隨聲附和太呼捉賊且喊且奔至小弄口倐忽不見該婦無可如何痛哭而返○金陵人盛某向在某署當長隨偕二三同事賃屋於大石頭巷前晚不知何故遽以阿芙蓉膏三錢背人吞服逾時毒發呻楚床頭同伴赶卽設法施救初竟無效繼經人延某公子用西法灌救得以轉危爲安誠大幸也 
[名園祖餞]  
　　出使英法義比大臣龔仰遽星使蒞滬情形屢列報章本埠印委各員探悉星使欲回維揚度歲遂於昨日假天后宮北首嚴小舫觀察別墅肆筵設席欵待星使陪座者關道憲聶觀察幷聞星使散席後卽乘輪上駛至二分明月中餞餘寒迎淑景其瀛眷已先在待杏花時節重來滬上出洋履新 
[委員勘地]  
　　昨日十一點鐘時會丈局委員宋莘樂別駕及夏子谷司馬乘輿至美界三元宮會集小憇片時帶同地保人等勘視廿五保頭圖寳源祥公司經手孫四福及劉蓬山倪張氏互控之地勘視良久至一點鐘時始乘輿而回 
[敗葉飄零]  
　　妓女鸞金秀原名金秀芝前在長三妓院聲價頗高後爲湖南某公子出資脫籍入門之後以不見容於大婦含悲斂怨苦泣工顰公子不忍坐視令其復回滬上再作良圖妓聞命欣然如鸚鵡之脫樊籠及抵滬仍作賣笑生涯不意門前冷落車馬稀少虧欠各傭奴洋一百五十元前日雇坐東洋車至法界找尋所眷之客各龜傭恐其逃逸欲扭入捕房控告旣出火炕復陷泥塗卒至避債無臺點金乏術公子聞之能無酸鼻 
[拔刃尋仇]  
　　老閘北首小茶寮主曹岳象年已五十有六昨晚七點鐘因事赴頭圖地方某新茶館啜茗忽來南翔人賣京貨之王阿四與曹有仇邂逅相遇不覺怒髮衝冠王遂扭曹出外持刀直刺曹大呼救命巡街捕　聲馳至將兩人一併拘入新捕房捕頭騐明曹腿受傷八處送入仁濟醫院據醫生言約兩禮拜可愈王阿四管押捕房候解公堂判斷 
[工頭被毆]  
　　江北人小鹿子張紹亭向在外虹口通運馬頭爲扛棒頭目廿四日率同扛夫曹德林馬大全小張胡鹿等四人赶作夜工諸人倔強不依初僅口角俄而小張掌小鹿子頰兩下鹿思寡不敵衆隱忍而止至昨晚七下鐘時在淞園茶肆散給辛工餘人俱已散去惟以此四人不作夜工將辛工扣留四人大怒羣起毆之當經旁人勸散有頃小鹿子張紹亭二人在西華路昇和飯館晚餐四人心有不甘守候門首乘二人餐畢出外攔路行兇張額受微傷血溢淋漓經巡街華捕聞聲馳至一併拘入捕房黎副捕頭將四人呵斥一番因釁起細微從寛交保 
[醵銀償物]  
　　昨有甲乙二人至滬南王家碼頭根寳所開粥店中領略雙弓米風味忽相口角各奮老拳正在扭結不解經小船帮中之丙丁等爲之排解根寳將丙丁阻住謂吹縐一池春水干卿底事丙丁答以排難解紛例所不禁爾何得強阻遂遷怒於根寳扭住攢毆並將雜物搗毀一空根寳不肯干休喚小船帮之船埠頭前來調處斷令丙丁出洋一元賠還毀物如寢其事 
[投案領銀]  
　　英租界西棋盤街許三寳股開之榴園烟館虧欠各債戶銀兩在上海縣涉訟將許管押旋由許措繳洋銀存在案中前晚有陳鳳池江二及許某投案先由陳訴稱被許三寳虧欠生財洋銀江訴稱被三寳虧欠代燒洋烟及土價洋銀今由三寳將洋交案小的等以年關在邇特來具領大令曰今日爲時過晚案卷已封爾等可於明日來案陳等遵諭而退 
[安揷乞丐]  
　　吳二卽何二拘押英界新巡捕房將無名乞丐毆斃並帶傷數丐報由上海縣黃大令相騐訊供飭將僧丐清海道丐陳漢二人交差幼丐胡四新王德山王阿林等六人交丐頭暫行看管何二釘鐐收禁候再覆訊已紀前報前晚三鼓時大令在花廳訊案忽據丐頭沈 
 
 

Page 4

 
 
春投案稟稱胡四新等六人自大老爺訊供後諭交小的看管小的卽送胡等至南門外粥廠中安置每日每人給粥二碗並由小的每人貼白飯一碗胡等飽餐後竟於今晨串同各丐掘墻而逸幸小的覺察甚早當塲拘獲爲此來案稟明可否求恩將胡等轉發善堂留養大令問曰爾可知胡等是何處人答稱本邑人及外路人均有大令曰爾明日將胡等帶來候本縣發給地保收領沈叩謝而退 
[不准交保]  
　　英租界棋盤街萬倍利呂宋票店今春二月間遭王炳奎種火焚燒上海縣黃大令在英公堂會同蔡太守提訊王直認不諱及大令將王帶回迭次過堂忽然翻供大令遂從寛發落將夏阿慶笞責王罰洋五十元償還巡捕家資並著枷號發北門示衆一切細情早登前報前晚王之父王金如投案訴稱紹興人兒子炳奎前在家中時素有瘋病此次舊病復發並非有心種火現蒙恩斷洋五十元小的卽向各親友措借祗有洋廿元今特呈案求恩將兒子交保餘洋俟明年正月底交案大令曰巡捕家貲共値洋銀一千餘元被爾子種火延燒幾乎以性命相拚今本縣斷令爾子償洋五十元已屬格外體恤巡捕尙未允從本縣尙須向伊開導爾父子不知好歹尙欲拖欠耶所交之洋存案尙有三十元著赶緊交案所請交保著不准行 
[不認犯奸]  
　　孫朱氏控顧鑑卿與養媳張氏通奸並被藏匿一案由十六鋪巡局送縣訊辦帮審委員葉司馬提訊之下將顧收所候緝獲張氏再訊已詳前報茲悉張氏業已尋獲孫朱氏偕夫孫金榮投案候訊前晚黃大令在花廳提訊孫朱氏訴稱本邑人今年四十二歲祗生一子現爲錢業養媳張氏今年念歲於十一歲時過門童養本月十三日小婦人有事出外迨回家天色已晚見媳婦房中忽有一人細視並不相識立時鳴保媳婦忽然逃逸不得已送局解案媳婦在伊伯父張阿玉家尋見叩求訊究孫金榮供稱小的現在案下充當提船埠頭並與友人股開協興昌烟茶館本月十二日小的因公出外十六日得信赶回不料十五日我妻因羞忿吞烟當蒙鄰人施救得慶更生叩求明察張氏供今年二十歲父母均故祇有伯父名阿玉小婦人在孫家爲媳擇於明年四月十九日完姻與顧鑑卿因買物認識十三日顧令小婦人製水烟袋套尙未坐定婆婆適回家小婦人情急逃出住在前爲糧米頭目之吳琴堂家中後至伯伯阿玉家中並未與顧犯奸張阿玉供稱無錫人爲鐵店生意姪女於二十日前來小的卽欲送去忽被巡勇拘拿十二圖地保顧調梅十六鋪地甲裘鎭均投案候示顧供稱爲油酒生意孫朱氏卽阿招向駕划船旋與孫金榮姘識開設烟間茶館阿招係女中之流棍與小的所開之店相去不遠常令小的估看銀洋是日又邀小的前去估看甫入門卽被阿招扭住髮辮誣指與伊媳張氏有奸勒令小的出洋小的不允致被送局轉送案下大令一再研訊各執如前大令判將張氏交孫朱氏領回顧還押餘人斥退聽候覆訊 
[覆訊水手]  
　　德國水手刃傷木匠楊阿來傷重斃命由上海縣黃大令相騐後與英界讞員蔡太守會同德國副領事訊供已列前報茲悉黃大令訂於昨日午前仍與太守至德領事署覆訊太守飭知各捕房停訊一日所有各案併歸今日發落並聞英公堂今日訊案後卽行停訊俟明年正月初再行開堂問案 
[緝私送案]  
　　巡鹽勇丁朱阿發董道和見湯阿三有私鹽六擔當卽拘獲欲解至引翔港地方巡鹽水師統領處發落及行至老閘地方互相爭鬧由巡街捕帶至捕房捕頭命包探何瑞福將各人移送英公廨蔡太守飭候訊辦 
[瘋子闖衙]  
　　瘋人楊子仁於昨日下午闖至英公廨大堂胡鬧値日差禀明蔡太守飭將楊子仁暫押俟查明有無親屬再行核辦 
[妓女交保]  
　　夏阿壽控被妓女謝紅玉借洋不還呈票請追蔡太守准詞差提謝紅玉到案旋有人出爲調處求請將妓交保出外以便料理 
[含糊了事]  
　　法界一枝春街蘭芳里對門戚子泉成衣店及王阿大客寓失愼互相推諉經葛同轉迭次訊供尙無端倪茲以年關在卽不便案懸莫結命王阿大交到羅才元周合元楊阿三卽昨供之小江北等三人同轉嚴加訊鞫據羅等供臥樓上窓口天色將明但見烟霧迷漫滿室皆是從隔壁滾入同轉謂爾須實供尙可原宥羅等又供伊家寡婦鋪下均有　柴火實從此起以後街上人都來小的亦　走　　見寡　不及穿衣携一小孩卽拖伊出外將被頭庶蓋搬取物件小的並不帮同羅供小的走出室內已無人問樓上住幾人供樓上十二人樓下五人命提陳阿二到案問是否此人供稱此係同寓之人帮同搬樹惟小和尙在旁觀看排門卸下均係成衣店自已夥計所爲又問尙人羅春　綢寍　馬甲等料在被頭內取出此係何人之被供不知命提戚子泉到案謂昨日所供之三人均已到案爾如何失物戚供在被內搜出又　楊阿三火究從何起供在隔壁冐進命提在押之陳金榮等到案問爾在捕房供認見取衣包出外當時包探查過並無見包戚又供當時但見客　中人　卸門板樓下有閣上內有稻柴同轉謂起火之由在此矣爾等兩家屋內均有烟痕必係遺火於內又問馬甲料在何人被內取出王阿大供不知請問戚司務之學徒旋據戚德桂春山投案供稱小的走出後有三四十人進內一人看守被頭見料卽在被內搜出尙有白米亦係店內之物又據李三報投案供稱取出之時小的目見問被係何人供稱不知但帮同店主婦搬出又問被頭究係何人所用因何將馬甲料夾入此係緊要　鍵遂商請祁繙譯因年關在卽著將一干人從寛斥釋找尋取馬甲料之人到案衆皆叩首稱謝而退又謂戚曰照此情形起火之由爾亦當自知之又諭王阿大曰爾不應違犯租界章程開設呌化客寓著罰洋兩元充公案遂結 
[協提人証]  
　　馬繁苞騙取孫公館洋銀一百廿元詐稱捕房使費葛同轉以此事有關名節未便姑容迭次研訊以馬供詞狡展定欲　到孫楊氏質對昨據孫楊氏遞禀聲稱八月間以兒子口角起見被押捕房馬向小婦人取去洋一百廿元保出兒子同轉謂爾子禁押片時卽行釋放捕房中並不要錢孫楊氏供小婦人亦知受愚又供先被借去珠花一對後又取去金表一枚値銀一百餘兩金鋼鑽戒指値銀五十兩馬　婦同來樓上取去八月十六日借去洋三十元糾合小婦人同住同轉命帶在押之馬繁苞到案謂爾將開發捕房之一百廿元實在情形迅速供認本委尙可從寛馬一味推諉同轉命與孫楊氏對質馬依舊狡展不承孫楊氏又稟尙有見証旋據孫元生投案稟稱一百廿元小的親見取去詐稱開銷捕房又金表及金鋼鑽戒指抵押楊阿木處同轉謂衆供確鑿尙敢狡賴著拖下先行掌頰一百下馬連呼冤枉同轉謂爾詐稱代人存案託葉同齋經手騙取洋四十元揑作批語實屬贍大妄爲孫楊氏又供小婦人急於應用馬經手兌去金鐲一付計洋二百餘元除去應付之外尙餘洋五十六元亦在馬處孫元生供十月十四日往楊處抵押尙有紅木匣子同轉又謂爾尙有筆據豈容狡賴馬供願求寛限明年正月理　訊至此同轉飭探帶同孫元生楊升二人持洋至山家園巡防局協提楊阿木並吊到各贓飭將馬繁苞還押孫楊氏斥退候明日投案備質 
[法捕房瑣事]  
　　小東閂瞿長順酒行控烟妓搶帽一案經葛同轉提訊著將陳扣子春才枷責復提到鴇婦羅張氏烟妓蔡羅氏因不將玉紅交到著押候掌頰已紀前報昨據包探禀玉紅因遭凌虐徧體鱗傷恐大老爺發堂不敢到案同轉命提羅蔡到案著照原斷羅張氏掌頰　百下蔡羅氏掌頰一百下押候具結交保限明年正月初六日自行回籍不准逗留○又提吳寳昌控竊烟槍之郭已泉根究郭仍供實被誣指　槍由雇挑行李之客人先行竊去同轉謂昨供先出今又供後出顯見不符著笞責一百板卽予釋放吳寳昌不應擅自毆人着罰洋一元繳　　公 
 
 

Page 5

 
 
[壽筵助振]  
　　本館協振所昨接蕭娛初善長函云家嚴八十開一壽辰蒙諸親友惠賜壽幛拜領之下不勝感佩本應備筵酬謝每閱貴報知順直一帶待賑孔殷因將筵資洋念四元移助賑濟代諸親友造福本一念之肫誠作萬家之生佛是誠一舉而二善備者行見善氣所蒸休祥　萃天之報之者正未有艾箕疇五福華祝三多當可操劵而俟合綴數語以誌欽佩 
[上壽助振]  
　　盛杏蓀觀察爲封翁旭人老伯年屆八秩精神步履康健如常特助英洋一百元由朱虎臣先生交來委解順直鶴算緜長數刀逾於絳老鴻施優渥歌自起於黎民兆啓期頤定能償願矣[  上海北巿絲業會館籌振公所施善昌謹誌]  
[金陵恊賑公所勸辦順直賑捐第六次淸單]  
　　勉善齋善士助銀十六兩江主防崇文書院諸位文童十一兩三錢三分方祿記蕉夢子各十兩三省堂韋記九兩九錢七分十二齡童子六兩一錢賦高松軒沈二兩陳桂生五錢五分施翁五錢蘇雲亭札老爺各三錢貴全老爺祥仁山塔文軒桐曉濤祥雲生佛千總壽仁齋七戶各二錢惜梅書屋李景釗恩深量福速三王子穀常老爺蘇老爺吉老爺吉千總榮耀廷炳明軒源生老爺十二戶各一錢綏福堂洋一百元白馬廟莊洋八十元錢五百十文藝源並同人酒席洋六十元無名氏於啓泰號各五十元毓桂軒主求合宅平安藝永當酒席移賑同善堂世根氏劉陳氏五戶各四十元揚州源豐當諸同事省折席資藝永當同仁各洋三十二元諸大善士飛濤山舘陶耀庭上元江寗兩縣醬園雜貨二業合助四戶各三十元漢邑典當業二十八元李爵卿求病病愈福泰號秋節冬至年節報本堂齋鈺溪宋文茂號五戶各廿元懐德堂洋二十元銅洋五元歸太邱經懺移助鼎記各十五元鐵厰機器總局衆善土洋十三元錢三百四十文無名氏十三元大厰老機器局衆善士周詒安堂各十二元機器翻沙厰果善士合助金陵興善堂保嬰會撥助無名氏求母病愈邳州錢席毛霽雲求平安昇平橋無名氏永萱氏謝子受大人守拙主人興善堂血婺會撥助雷江世隱雲海樓沈育胡潔修章希瑗端泰昌過幼淸許創基陳紹記號江泰祥號吳厚卿東瓜旗公記徐孝記鄧譚記典記華記內三省堂楊德潤堂折桂堂世澤堂繼善堂崇善堂徐德蔚堂蔣務本堂劉明德堂吴從善軒三十四戶各十元朱蔭堂七元六旗公記周燮翁各八元誠求保李介卿翁江雲翁曹同人大豐石岩無名氏無名氏八戶各六元泰州韓石生十五位合助韓松濤棠義和盛文彬劉雪塘同生福永益公典程隨緣室查信和查怡和郞川氏萬順仁和欄干公所不書名傳義和楊子穀衡靑萍主人勉力子善隱子姜王記陳紹記復記合記宋願學堂陳堯記六一元存心堂長慶堂黃勤餘堂陳樹德堂三十二戶各五元曹怡大王少白朱榮興龍尾硯齋愚學齋德泰永鄭繼康翁陳子翁愼餘書屋生記公記陳廷記送禮力人王吳江復昌正泰恆昌評事街無名氏無名氏海昌陳李張氏陳懐葛堂周瑞麟堂錢淸芬堂陳修古堂陶惜陰堂季商山堂蔣務本堂老廣和堂留耕草堂三十一戶各四元承德堂求母病愈張石夫等五人合助何相記萬蘭園升恆豐陳間笙沈怡和瑞豐錢莊王義源靑雲子查信和各同事蔡乾盛源雲溪釋子公無名氏公善堂四知堂翕和堂焦三照堂日昇正昌震大孫氏柳雨田翁王靜延翁王壽者翁王子久翁廿七戶各三元恆生東恆生南恆生西和記福源永彩生號王祥發七戶各二元二角二分張賓記二元錢二百七十文百川通寗泰和永昌信大興陸瀛生海昌張易禹疇李福興陳三和江師臣凝輝軒謝祥甫計德泰聚興和易字模林德椿裕泰昌陳崑和徐子芬海瀾波太原郡謝良丞湯達夫王永發太爺廖恆昌孫左軍文翰卿李少勛侯仲益寡尤氏哈錫記陳雪記仁記星六少爺儒雅堂寗遠堂倪鋤經堂梅賦草堂高峰過客義泰染坊瑞記絲行同大源泰義和泰和丙字王秋月章東白堂無名氏無名氏無名氏無名氏無名氏無名氏根茂五十六戶各二元此單未完容後續登上海六馬路仁濟善堂籌辦順直賑捐施則敬謹誌 
[上海六馬路仁濟善堂籌賑公所施少欽經收順直山東賑捐十二月初一至二十日淸單]  
　　蕪湖無名氏規銀五百兩荔城恊標左右兩營諸位合助四十二兩一錢八分馬蘇盦仁翁來孫叔農令親完愿十一兩一分壽萱堂二兩無名氏七錢四分種德堂悅秀堂鈺意堂好善堂怡怡堂陸壽掌積德堂始興堂怡怡堂樂善堂積厚堂文得堂汾陽堂隴西堂不願得潘炳光湯宏植湯勝祺湯佑生湯徐氏趙廷舉李瑞記廿二戶各五錢徵記廣源糖行來無名氏江西福裕堂三戶各洋一百元頴川氏靑浦不留名各五十元媚養生四十元鎭江帮糖業三十八元二角惠都轉大人三省齋主人各三十元張滇叔求父口痛速愈陳欽雨爲長子病求愈李敦昌完平安愿劉沈氏保生母康健鮑趙氏保病全愈徐方氏求病愈丹徒延陵敦厚堂甬東邱雨香孫不留名有心無力人十戶各二十元蕪湖巨昌號十四元天馬山莊保合家平安張高桂各十二元王炳烈外症求愈李敦昌痰塊求愈葉遠蔭保平安勉力驚醒子朱鼎求祖母病愈洪子翁外症求愈磻溪後人五十生辰閨女艶潤芳求病愈頤壽主人保平安梅東村爲妻完愿武林王文馨完愿陳鴻壽保身健又助保妻身健台北電局壽慈氏溧陽雙琴主人蓉鏡軒主人鍾藹庭休寗吳子筠祈安居士張春和保安子弓長宋胡氏　朱氏平安氏無名氏廿五戶各十元查沛然爲慈親去世資冥福洋十元又承親友奠分計開詹悅庭洋二元福泰莊純泰莊范益山詹佐臣范益山汪絢福詹仲書七位合七元金陵求岸道人爲祖母冥壽公事平安十元　洋四元補居士保康健逢吉本洋八元新巿同益當諸位喜筵移助八元毛少九資父冥福又助求母康健臣記鄧尉山人雙木氏五戶各六元楊尚志堂五元九角趙隆升初二搖會違章罰欵勉力子生丐有心無力子求病愈無名氏無名氏均求父病愈陳同生袁順生均神佑完願韓濟康十硯齋均保平安古歙居士澍記服符病愈人立本氏季又紳胡佩之李九思十六戶各五元陳瑞華五元銅洋三元陳竹圃子外症求愈黃儒藻爲子十齡初度胡琦美繡資移助求病愈趙煇子病求愈頴川氏庶母病求愈沈汪氏無名氏無名氏八戶各四元陳漢卿保子來春花事平安陳金谷妻病愈完愿邵孝林頭痛求愈錦善堂祈平安蓉錦軒主人蘇州無名氏繼龕氏餘慶堂程榮懋九戶各三元袁蓮笙保母子平安棉力子爲子病愈完愿江西無名求久病速愈徐秦酬病愈願徐桂馨母傷風求愈徐枝珊咳嗽求愈王畢氏四子病求愈志經堂祈平安海寗待閑山人爲父奠分移助葉長春祈平安許蘊山畫家潤筆范子金經手不記名姓靑浦署諸位松江燭照堂敦睦堂呂貽經堂陳謙夫郭王氏隱名氏無名氏二十戶各二元西門外巡防局爲楊金罰欵移賑洋一元八角無名氏病愈完愿陶福昌諸隱名均子病求愈黃蔣氏程衡山均求病愈求病愈人勉力子不書名曾隱名隱名氏顧王氏十一戶各洋一元隱名氏八角胡增淦求父病愈六角劉茂林徐汪氏各洋五角郭裕盛四角無名氏三角乍浦同隱氏求母妻子病體强健洋十元兪光明經募洋二元五角和豐號等經募四十二戶錢二千二百八十一文恆孚銀樓桶內另㪚戶八百十五文槐韻書屋二百文隱名氏銅洋廿八元湖州雲溪同志軒銅廿一元無名氏銅五元廬州隱名氏隱名氏各銅二元買昭甫朱順源各銅一元以上共收洋一千三百十九元三角銅洋六十八元規銀五百六十六兩九錢三分錢三千二百九十七文 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
