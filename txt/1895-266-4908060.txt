# 1895 - 266 - 4908060

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印二十四史價口] [  圖書集成局啓]  
　　本局前印二十四史字跡明朗書式精良較他家之細若蟬頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[論天人相感之理]  
　　自來有國者將欲永保河山鞏於磐石使生其際者熙熙而往攘攘而來井里晏然桑麻沃若致四境乂安之治立萬年有道之基果何由而致此哉其見於載籍者如曰天視自我民視天聽自我民聽如曰天處高而聽卑皆有天人相感之理得此理則天道永昌民情翕服失此理則是非顚倒措置胥乖其所關繋顧不重哉觀近日本報疉紀臺灣事而可恍然於天人相感之故矣臺灣一島壤地褊小不及日本之廣人民有限不及日本之衆城堡無多不及日本之固糧餉易竭不及日本之豐顧自棄臺以後兩下相爭在日人狃於去年在遼東一帶戰勝攻取幾有得心應手之勢以此相例則稍岀兵力以取臺灣不啻探囊取物耳何以棄地數月日兵屢岀全力以與區區海島之民相搏一則敗仗屬傳一則捷音疉報大不必勝小强不必勝弱詐不必勝正暴不必勝仁此則天人相感之故固可歴騐方來而可决其歴歴不爽者也試綜計之臺軍之得大眷者有三順民心者亦有三曷言乎得天眷者有三也日人素知臺南一帶風浪甚洶湧至每年八九月間則風始稍靜浪始稍平兵艦可以乘機進泊此次日人已預爲進兵計屢以巨艦連兵赴臺劉軍門素習此處風土自能未雨綢繆兩下各自準備正擬决一大戰初不料天心狡獪忽變常局近日大風忽起急浪騰空不特窺伺臺南諸艦無從問津卽運兵之麑島丸裝兵赴基隆顚簸異常所載之兵將窓緊閉事後始洞開户牖則已悶斃多人矣所載之馬數十匹皆被掀入海中此得天眷者一也臺日兩軍同在臺灣有時自南而北有時自北而南往來不定遷徙磨常然不論義軍客軍馳驟往來在深林密箐中力健於猱身輕似燕從未有疾疫顚連死亡相繼屍横蔽野血溢成渠計自用兵數月以來日兵之死於戰死於疫者流離相望臺兵雖不免稍受傷殘然尚不若此之甚此得天眷者二也臺灣屹峙海中地雖不廣然爲南洋之關鍵西國之經營遠略者莫不眈眈注視若非劉軍門之雄才大略遠駕長驅作中流之砥柱則勢等彈丸危同累卵乃不謂可喜可慶之事每岀於意計之外捷音傳至足令聞者爲之歡呼雀躍想蒼倉者必有爲之默佑者此得天眷者三也曷言乎順民心者亦有三也日本之視臺灣本擬岀手得盧取之毫不費力當開戰之始尚不遽縱兵擄掠蓋欲以煦仁孑義作收拾人心之計也及至事機棘手所至輙阻自知民心之不易羅致地方之不易卽取遂大放手叚反其道而施之凡於貪縱殘掠之事無不忍心害理而爲之遂使海島義民咸有切齒飲恨之心以視劉軍門之恩威普濟飲食教誨保抱扶持懃懃懇懇如家人父子一般者眞有天壤之别此順民心者一也圖治者不論幅　之廣狹政令可以張弛文誥可以粉飾而惟人心之向背斷不可以强致古昔聖王宰制六合其所以漸仁摩義者不外固結民心霸國規模狹小然爲籠絡一時計不得不以誠意固其忱以厚澤結其信近聞劉軍門所募雄師計駐紥安平者一千六百人駐紥臺南府者一萬餘人土兵之在嘉義者八百名又訓練兵五百名苟非練習有素何能衆志成城此順民心者二也又距臺北府城一里許有吳得福秉性忠貞前聞割臺之舉卽奮袂而起糾約同志謀剌日本在臺諸將然後奪回所失之地先後共集同志八百餘人在後事雖未成然英名俠氣已照耀一時矣此順民民者三也君子觀於治亂成敗之故而知天人相感之所關大矣 
[本館接奉電音]  
　　昨由京友電傳上諭一道敬謹譯登○八月初七日奉上諭鹿傳霖奏特叅貪劣不職各員等語四川候補知縣沈忻習尚鑚營聲名狼藉署大邑縣任内盜案甚多諱匿不報署冕寗縣候補通判倪守良貪酷虐民縱容家丁藉端唆削怨謗　　均著卽行革職候補知縣韓廷會性情貪詐聲名平常交代取巧迤延不結候補知縣張茂森膽大　警不安本分均著以縣主簿降選該部知道欽此 
[白門火警]  
　　金陵訪事人云本月初二日午刻水西門回龍街悅丙炎家方作午餐忽聞門前喧嚷之聲遂拔擾岀視不期火星飛入積薪之内霎時　轟轟烈烈上徹重霄江寗縣翁大令一聞報警之鉦卽督率本署洋龜逐電追風而至卽而各水龍紛紛畢集所借水道稍遠以致回錄君益復采烈興高直至保甲局委員飭勇丁携取撓　拆斷火路始得漸漸告熄然已焚去三家矣○初三夜四鼓時新橋十字街口馬鈺興鴨店學徒矇朧睡起煮湯　鴨將洋油傾潑柴内霎時火勢上炎徒被嚇不敢聲張　門逃逸迨火延及屋頂主人始從夢中駕覺赤身　體挈其妻從後樓窓躍下以致跌仆受傷是時各路水龍皆風馳軍撃而來竭力施救江寗縣保中局以及文武卡員均到塲彈壓無如封家　助之爲虐各水龍無力可施吳回氏遂自北而南自西而晃大肆淫威異常跋扈直待東方旣曰始捲旗息鼓而回事後查悉焚去居民二十八家保甲總局委免謂火塲察視知東首焚至韓姓水爐西首焚至李茂林襪鋪南首焚至存心堂藥店北首焚至王宏興肉莊其間有大小銀號八家馬怡順南貨店生財貨物約值三萬有奇盡付楚人一炬噫慘已 
[皖省官塲紀事]  
　　安慶訪事人云署理安處除和道聨仙蘅觀察調補廣東惠潮嘉道遺缺經大憲委候補道辦理營務處潘作卿觀察署理觀始奉札後　吉本月初二日在營務處公館接篆視事所遺管務處一差仍歸觀察兼辦至聨觀察交代後卽當馳赴廣東新任○前看營製造局委員馬君病故現奉辦理軍械所委員札委候補典史劉君文炯代承其乏○藩轅牌示新選含山縣教諭崔瑞谷飭赴新任○委辦中梅别厘卡候補直隷州吳則藩直剿禀到候補縣本任阜陽縣丞楊二尹鈞俸滿　省候補典史包振慶奉營務處札委赴上海探磺　准補歙縣街口司巡檢土乃徴禀知奉委賑捐局文案支應局委員候補巡檢何學銘禀知奉憲札兼　監印差　候補道彰觀察祿禀辭候補知縣楊兆琛大令由皖北勸捐回省候補遁判孔廣　别　禀知奉委解甘肅餉銀候補巡檢丁士沂禀知臬憲札委查小南 
 
 

Page 2

 
 
門城差另補縣朱大令文蔚禀知奉委赴建平縣會查公件候補道王觀察樹蔭禀辭回籍候補知府龔太守鎭湘奉委赴霍山縣查案府照磨　念增禀謝超委一次 
[海巿奇觀]  
　　烟臺訪事人云有客自登州來人言及數日前到有白色兵船三號濱海居民誤認爲日本船一倡百和奔避不遑防營中亦一律戒嚴以防叵測嗣悉此船係美國巡艦翼日管帶官至各教堂洋會民心始梢安○霍亂一症業已漸平近又有患痁者初冷若履水處執如熾炭頭痛欲裂瞑眩不堪安得誦杜工部子章骷髏血模糊手提擲還崔大夫之詩俾瘧鬼退避三舍也○三年前某姓家火災時失去某嫗及一鄰女事後經官騐得僅存枯骨數條屍主卽具結了事近日鄰女之兄忽由某處將嫗及女找回詢之始知女有曖昧事故縱火焚燒乘間逃逸也○春間糧價騰貴至今仍未復原夏間淫雨連旬菜蔬亦一律加價旣饑且饉小民其奈之何 
[白傳青衫]  
　　九江訪事人云升授湖南巡撫德靜山中丞奉　命赴湘撫新任行抵鄂垣接奉電旨著栘節西江因卽轉輪望江右進發初三日辰刻行抵潯陽關道誠果泉觀察總兵宋頌臣鎭軍率領文武印委各員至江干迎謁飛虎選鋒新勁等營勇皆烈隊燃砲以表敬忱英領事雷夏伯君稅務司馬根君亦皆往見未刻中丞入城拜客并閱看砲臺隨有南昌派來之紫電祥臨二官輪船下碇江干伺候中丞遂卽啓　赴省擇日履新○安　臬司趙廉訪爾巽赴皖履任用吉安官輪船拖帶官舫於初三日辰刻抵潯文武各官以次迎接○九江江防廳兼洋務發審委員曾葆麓司馬森溎履任後於初二日往拜英領事雷夏伯　雷夏伯君旋卽答拜司馬欵以果品暢談良久而歸○初三日黎明九江關道誠觀察總兵宋鎭軍郡守尹太守江防廳曾司馬德化縣王大令前營遊撃周遊戎後營遊撃傳遊戎守備丁楊潘王西守戎府縣儒學劉程謝劉四廣文府經歴黄叅軍典史熊少尉恭詣文昌宫致祭 
[潤州秋月]  
　　鎭江訪事人來函云前臺灣巡撫唐薇卿中丞於上月二十九日自上海乘招商局江永輪船行抵潤州各官聞信卽飭辦差人在招商码頭結綵懸燈恭迎憲節　九點鐘時水陸各營健兒咸赴码頭排隊恭迎象山各砲臺亦鳴砲數響隆隆之聲如雷震耳闔郡文武官員先後登船投剌中丞一一傳進略叙寒暄興辭而岀至鐘鳴十下始啓輪赴金陵蓋以八月初二日爲南洋大臣張香帥嶽降之辰中丞故特往祝嘏也聞小作勾留卽當重返滬瀆然後赴杭州爲公子完姻○常鎭通海道吕鏡宇觀察前赴姑蘇賀趙中丞新任之禧旋回至上海弔奠奎中丞太夫人之喪事畢後於七月二十八日薄暮由上海乘招商局江永輪船上駛二十九日之晚行抵京口鎭江府彦太守丹徒縣王六令以次印委各官均在六吉園棧恭迓迨輪船下椗寳蓋山新兵前營各勇排隊而岀齊赴江千鵠列升砲鳴鎗聲震山谷有頃各官登船呈遞手版觀察接見後卽命駕登岸由小門入城遄回道署○邇來江水泛漲兼之風雨不時江中駭浪驚濤弁騰澎湃長年三老偶一疏虞卽覆入江心人貨俱没上月晦日有一湖船滿載秈米由瓜州行至鎭江求售滿帆高掛隨大江東下行至六濠江面忽黑雲如墨風狂雨暴浪湧如山舟中人無力支撑船爲之覆所載之米悉數隨波逐流船户某甲夙諳水性見吳淞裝米輪船近在咫尺急泅至船畔求救經水手坐小船洋划用鈎撈起得慶更生尚有三人打撈無著想已與三閭大夫爲伍矣當颶風大作時有船户王八子者由鎭江載客至邗江空船而返將近蒜山旋被風浪激沈洎救生紅船駛至而王已蹤跡杳然划船帮中有知其居址者奔告其家母若妻驚聽之餘疾趨而至惟有臨流痛哭而已吁慘哉○蕪湖米巿今夏由南洋大臣張制軍奏定續禁一年歸併鎭江一埠其時適值鎭江各米行歇夏之際目下金風送爽溽暑全收大江南北秋成頗稔各處新米紛紛運來於是江干各米行一律於八月初二日開斛重張旗鼓放價收買日内所到臺灣嘉興福建太生蘇州各輪船停泊江串一望林列數日間各米行所收秈米約計有二十餘萬石之多以致米價爲之頓漲刻下廬州三河一帶上熟貨每石約銀二兩一錢若皖南廣建寍太等處之米每石約銀一兩八九錢江北裏下河上等秈米每石約銀二兩二三錢中等者二兩一錢左右最次者亦須一兩九錢攷其所以廣購米石之故緣去歳日本與我華啓釁粤東福建農民多有隷名行伍者以致農失其時榖米不敷食用必須在江蘇購辦若干萬石爲之補助故也○鎭江小码頭西首爲流氓麕集之所拆梢打降之事無日無之若輩見有婦女之踽踽獨行者必品足評頭蜂喧蝶閙以致名門弱質無不視爲畏途日來地方官奉道憲札飭查辦流氓甚形嚴密本月初一日著名流氓周毛子王三虎經丹徒縣差役拘獲王明府提訊之下飭各責一千樞荷以巨枷發頭門口示衆俟一月期滿然後收入自新所遠近聞之無不鼓掌稱快○前月之杪忽一惡丐年約三十餘口操合肥音至西門外山巷某雜貨鋪乞錢鋪東夥皆厭之未償其欲惡丐怒甚始則駡不絶口旣而手持鐵籖長約尺餘由口内穿通左腮釘在櫃檯之上血流如注街鄰勸鋪中給資若干仍未滿其壑鋪主無可奈何喚地甲至將惡丐解送水利廳署管押候究 
[讞案彚誌]  
　　津信云今春長案客棧開在紫竹林寗安居茶樓之下係在法國租界地方其屋宇闊不及兩椽深不至兩進每月租金二元棧主名曰張洛蓋從寗安居同姓不宗之張十轉租者張十於六月間將茶樓轉售於徐三王榮泰等改開飯館全樓上下每年租價無多而張十轉租祗係樓下兩間每月得價已十二元核計則樓上岀租無幾爰向徐等增租每年議定津錢一千千徐等以水長船高亦擬向長安棧稍增價值否則收回安置鍋灶以免局促詎張洛從前係做拍賣生涯已有虧空春間改張客棧蓋係孤注竊以去年紫竹林生意惟客棧自屈一指也不知去年中日有事現已時值承平情勢自不相同且招牌局面均不如人由是遂難獲利然支持該棧猶可爲避債之臺也又經逐客進退無門遽於七月廿八夜白明短見在棧懸樑而死張有兩子習晨驚救當已氣息全無王在河北大街亦以飯館爲生張子甲乙兩人以父仇不共戴天同往覓王未面當投該鋪大有搥碎黄鶴樓踢翻鸚鵡洲景象物件幾空回覓徐三徐係在紫竹林賣肉者時適上巿購肉畢坐東洋車轆轆岀東門與張子值徐尚未知張之自縊也張子忿不可遏呼徐下車甲遽以刀當頭劈下徐亟以肱抵禦刃傷手臂血岀如濡乙以徐祗護頭顱又亟拔刀斜刺肋下車夫恐釀人命從後抱乙使手不得下旁觀者從而勸解徐得坐車而回屍子亦同地方報案請騐屍身午後天津縣趙明府到塲會同法副領事相騐仵作喝報死者目張舌岀項後繩痕八字不交委係自縊身死飭傳屍子訊問未縊之前已縊之後一槪情形屍子供稱係被徐王逼勒曾與徐三王榮泰兩人鬥毆詢問左右鄰不知有互鬥情節而屍又無一傷痕當飭屍子具伊父自行縊死甘結領屍傳訊徐三請騐臂傷王亦供稱被毁鋪中物件邑尊交差看管隨與領事先後各向租界委員公廨拜會此租界之命案也 
[寗波辨志精舍乙未秋季課題]  
　　漢學雖旬无咎義疏吳行人儀考遽伯玉論○宋學强恕說於坎言心說黄隠毁三經新義論○史學兼掌故班超論問漢珠崖之罷明交阯之棄得失策東三省邊防議○天文兼算學問金星在最高視差小於水星在最卑視差大於水星其故何歟問太陰視差較多於諸曜試詳言其理數離中毗中二力試詳其說并繪圖以明之○漢志句章渠水考問開礦與濬渠所獲之利孰多問輿圖之學或用量法或用量法其所得之數孰近於是○詞章彭祖觀井圖賦以面井覆輪背樹纜繩爲韻張翰論廣寒宫記擬宋之問明河篇 
[示諭醫生]  
　　揚州訪事人云郡城各醫生絶少精通醫理者往往貧而無業之人略記湯頭歌訣便覥然操和緩生涯所最可惡者富商顯宦之家偶有一二病症應手卽自命不凡以爲盧扁不是過也從此身價頓高向之徒步者至是必乘輿向之請封百文著至是必增至八百八十文如朝暮專請必更倍之而貧民小户苦矣每有可治之症無力延醫輾轉遷延卒致不救沈太守訪悉此種惡習深以貧病爲憐特岀示剴切 
 
 

Page 3

 
 
曉諭云杳揚城醫生自擡身價勒索看資致貧苦小民無力醫治曾經前府示禁在案本年夏秋之間瘟疫盛行攖此疾者往往朝不保墓延醫診治病家心急如火醫者反以此爲利藪或故遲其行或草率開方或預議醫金展轉而時致病者往往不及醫治而斃殊失習醫行道之義合亟示諭爲此示仰闔屬醫生知悉此後凡遇病家延請務必隨時前往不得故意延挨其貧苦小户致送醫金無拘多寡尤須格外减讓略示矜恤不得勒索板價苦人所難亦不得飾詞推諉不往坐視其危至極貧之人至醫家親診携帶藥錢百文或數十文均應認眞診視不得因其數微草率開方誤人性命等語一時見者咸謂太守於示禁之中猶庽規勸之意操歧黄術者若稍有天良定可知所愧奮矣 
[吳巿秋馨]  
　　姑蘇訪事人云初三日爲紫陽書院月課輪應督糧道吳儲憲命題適憲駕已押糧北上乃由蘇州府桐太守代課是日仍在試院散卷與試士子均衣冠齊集伺候點名文題此文王之勇也合下一節詩題賦得清琴凉月照高秋得琴字同日平江書院童課輪應元和縣葉大令命題文題以不忍人之心行不忍人之政詩題賦得叢桂花開滿故里得開字○桂芳松林兩人未詳其姓察院塲某南貨店夥也某日薄暮正在携手閒行忽遇正元麫館甲乙丙丁四夥迎面而來不知因何口角旋至扭毆南貨店中人聞之咸往救護甲乙見勢不敵乘間奔逃内丁則被扭至南貨店中指交地保看管擬俟翌日送官究辦後麫館中央人岀爲排解想不致匍匐公庭也○胥門内伍子胥廟住持僧錦庭籍隷維揚素精拳棒某日晨起有偷兒闖入禪室竊去僧帽僧衣錦庭見之飛步窮追偷兒遂將贓抛棄旋被錦庭追獲奮力兇毆并拖至來遠橋意圖吊打偷兒伏地哀懇錦庭尚不肯效菩蕯之低眉以麻繩穿入偷兒髮辫中連一足弔於巷栅適長洲縣王大令鳴騶而至詢知情節怒謂岀家人慈悲爲本此賊卽罪有應得亦應縶送官衙何得擅用非刑至於此極因飭差將錦庭及竊賊一併帶回聽候審辦 
[多言肇禍]  
　　揚州訪事人云板井某姓女郎花月其容冰霜其性幽嫺貞靜允稱林下風期上月杪某日偶在門前小立不知因何被鄰婦某氏誣以穢語女忿甚向婦曰汝再信口污衊吾當死於爾家婦笑曰小妮子欲以死禁嚇人耶吾何懼哉女回房後愈思愈忿潛購紫霞膏背人吞服佯至婦家頑耍比毒發臥於婦榻不起婦情急倩人救治業已無及未及片刻卽已玉殞香消女母聞之立卽興師問罪旋經人岀爲排解令婦從豐棺殮延僧齋醮事始得了 
[格致書院乙未秋季特課題]  
　　今年格致書院秋季特課題應由南洋大臣兩江督憲張香帥命題課試以爲多士矜式頃由電傳題目三道兹列於左其一振興商務條議其二萬物皆由微點結成試引譬而申論之其三各國鐵路軌轍寛窄式樣各殊中國修造纎路以何者爲宜試詳考之夫商務爲當今要事富國之基實由於此算學爲格致之一端苟欲入門非此不可鐵路之行實所以便商利民有事之秋可以聨絡邊防載運兵士泰西講求商務别有專書幾於汗牛充棟算學實能探討源流推求微細已造乎其極築造鐵路所有章程法則愈變而愈精竊以爲無取乎過奇當先於平正通逹處下手行於通商各地則有養路之資可期久遠香帥識貫古今學通中外每至一省必以興文教取眞才建立書院爲先務用以樂育賢能造就後進爲國家儲應時有用之材嘗謂學校者人才之根本也格致者學問之根本也商務鐵路者富强之根本也書院肄業士子於西學西法考稽有素必有以副香帥之明問焉今自岀題之日爲始限至九月二十日截止仍至格致書室交卷逾期不收 
[上海官塲紀事]  
　　福山鎭總兵韓總戎晉昌於日前來滬現已公畢作日命駕入城赴文武各衙門辭别大約日内卽須啓行矣○上海縣黄大令探悉兩江總督張香帥之夫人將次來滬特飭辦差丁役整備郊迎○昨報紀黄大令勘視馬路工程一事前日勘至久大码頭爲止昨日又會同姜二尹周司馬及堂董曹寄耘帶同亭耆地甲由久大码頭勘至海運局薛家浜盡處○今日爲上丁釋菜之期上海縣黄大令預飭差役備辦祭牛委典史蔡季卿少尉於傍晚時至學宫行祭牛禮 
[英廨晚堂瑣案]  
　　前由二百八十六號巡捕送被鴇婦毒打逃岀之女孩馬阿英請判前晚屠别駕升堂訊究阿英供稱年一十有四浙江台州府黄巖縣人家在東門外離城數十里之毛鎭塲小李橋父親范照向以負販花帶爲生母親李氏弟名阿末某日上街購物被歹人誘往石門縣至上海賣與棋盤街某姓倡院偪令習學彈唱鴇母悍潑性成時時毒打并用烟籖燒紅　傷手臂等處疼痛難忍不得已而乘間逸岀　途悲啼幸有巡捕到來帶入捕房轉送案下别駕命官媒騐視旋據禀稱小婦人騐得此女遍體鱗傷幾無完膚手臂等處尚有烟籖烙傷痕跡别駕令送交棲流女所留養再行核奪○前者捕房送失路女孩陳愛寳至案經前讞員宋通刺送交棲流女所安置待家屬來案給領迄今爲日已久别駕查閱接管卷於前日飭差役持名片至所將愛寳帶案覆訊愛寳供稱年一十有二蘇州人本姓沈父親棄世後母親再醮與陳某挈之而往遂改姓上年母親亦已棄世時被後父毒毆痛楚難忍不得已私自逸岀别駕問爾現愿回家隨後父否供稱不愿别駕飭仍送所中留養○洞　山人席迪甫控長源小客棧主許子其處茶房竊去洋銀八十四圓别駕訊供之下判令許央人保岀自向席料理旣而理處未妥前日差役解請覆訊席訴稱監生因有要事急欲回籍叩乞究追許供稱前奉訊供後小的已倩友人向席商懇先還洋銀十圓并岀票據十圓尚有六十四圓俟尋獲竊逃之茶房某甲再行料理席堅不允從以致中止有已歇茶房錢阿祥事亦可疑日前尋獲時在身畔搜岀棧中先曾失去之水烟袋質票一紙故現亦扭案求究錢供稱小的前在許老板所設客棧内當茶房業已歇岀席客人失竊之事小的實不知情惟前者棧中失去水烟袋一枝係小的所竊别駕判令掌頰一百下著許具限結先還席洋銀二十圓尚有六十四圓陸續料理 
[法公堂案]  
　　羅星衡遞禀控陳竹卿胡博如卽小坡等設計合股開設金鋪侵吞銀七百餘兩求提究追鄭大令准詞岀票提到胡小坡陳光桂并原告羅星衡一并解案請訊陳光桂供主人陳竹卿現在蘇州已發電咨照卽日可到胡晶頂煌煌自稱職員在信昌珍珠鋪爲執事謂此店由陳竹卿雇用汪鳳生爲執事糾合職員入股羅不應控及職員羅與汪乃莫逆交且又換帖嗣因虧折經汪鳳生邀同在股各人理算職員並不在塲本擬赴案具控此事實由汪姓糊塗所致羅姓可控職員亦可控又呈遞合同一紙請騐汪現在英大馬路物華銀樓請提到案究訊大令准之著將胡小坡交保候岀票移提汪風生並帳簿等一併解案聽候核奪原告斥退候傳案備質○野雞妓女王黄氏卽花月仙倚門賣俏將堂倌朱阿四拉入同夢巫山向索夜度資以金戒指質洋致啓釁端爲巡街捕拘入解經鄭大令訊供飭查已紀前報昨日堂期包探禀復戒指實係朱阿四所置尚有發票呈電大令閱視着將戒指交還原主王黄氏稱戒指雖係朱阿四所兌小婦人與伊姘識時已據爲已胡矣大令以該妓無恥著押候從嚴懲辦以端風化○包探禀稱招商局屢次失竊京銅現在查得爲朱春桃等所竊售與小東門各店兹將收贓之店主施增寗店夥岳俊才王成春以店主避匿將各夥解案請訊施供收買銅九斤岀洋一元七角包探禀稱此銅價值甚鉅朱春桃供賣銅十一斤得洋二元六角王阿狗供售銅廿五斤得洋七元二角又五斤半得洋一元岳王二人同供此貨由店主收買小的等實岀不知大令問贓在何處供已改供物件大令得供著將施等三人押候交岀銅價照章科罰竊銅之張阿小著枷號二個月責三百板李春桃王阿狗陳阿二張泉林徐家生各枷號一個月責二百板○十號華捕禀稱在火場上彈壓引毛頭硬欲入内喝阻不理互相口角解案請訊張毛頭供爲扛夫度日因火塲内有親戚欲入内照料問親戚爲誰張一時語塞著禁押七天以儆○包探禀稱積竊王阿和在新開河畔竊取停車缷裝之洋標二疋約值洋六元當塲拘獲人贓解案請懲大令著押候枷號一個月責二百板贓存捕房待領○瞿榮先禀稱上月廿八日將白蠟裝上江裕輪船被扒竊張阿小等竊去十六斤五兩計價約值銀廿七八兩兹查得此貨爲屠中庸賤價收買送案請究大令與祁君會商以屠不應收買竊贓著罰洋三十七元以廿七元給 
 
 

Page 4

 
 
還失主其餘充公○莊文星　李金榮欠洋五十元屢索不還求請提追大令准詞飭提到案金供已向原告商懇情願分期歸還大令問如何還法供稱分作五期莊稱岀票時言定到期歸楚大令衡情酌斷著於本月十五日先付一半其餘限至月杪歸清李交保兩造各遵諭而退○小康門陳德豐客寓主陳阿炳控其弟陳春揚强佔客棧勒逼岀外等情鄭大令飭提到案昨日堂期陳阿炳投案伸訴前情陳母王氏挈其次子春揚並孫寳林投案遞禀稱阿炳忤逆游蕩不務正業包探禀稱此棧屢次容留竊盜阿炳勸其弟莫留此輩因此挾恨逐岀阿炳與春揚二人在堂嘵嘵爭辨大令謂爾等係手足理應和睦如再容留匪類房屋發封將爾等遞解回籍陳王氏又供阿炳烟癮甚大阿炳亦供稱春揚烟癮尤大大令謂此是家庭細故著岀外安分營生不得自相矛盾命一併退岀○包探禀稱幼孩王阿定年八歳寗波口音迷失路途經巡街捕帶回捕房解案請爲安插王阿定供父名士之住寗波江東籍教讀爲生大令與祁君商飭探送至寗波會館交董事收領傳家屬領回 
[美捕房紀事]  
　　美界南潯路某烟鴇與阿大姘識覓得烟妓數輩公然開設花烟間前日下午該鴇欲與阿大拆姘大動干弋經巡街捕一併拘入捕房捕頭　悉原由以此輩不安本分立飭送至英公堂請辦○寍波人劉寳廷因犯竊由捕拘送英廨判令遞解回籍前日下午捕頭派包探金阿狗送至法界附北京輪船解往原籍又陸雨山前因竊取某甲烟鎗一枝由包探拘送公堂判令解回原籍前晚經捕頭遺包探金附狗帶至公和祥码頭附福各輪船解往九江原籍○浦左新码頭一帶駁岸由孫少卿向洋東我攬孫住居虹口朱家木橋繼復轉包與工頭張載元督工興築工旣竣其值均經孫收取付張時吞没洋三百數十元向之索找孫一味恃蠻張不得已於昨晨投圓通寺巡防局喊控王壽華二尹詢悉其情立飭局差喚同二圖地保奚坤寳咨請黎副捕頭飭探協拿孫少卿到案訊究○鄉人徐銀發現充工部局小工頭目昨晨率領各小工至西華德路德飾馬路忽與居民唐瞿氏啓釁唇鎗舌劍之餘互相格鬥氏子寳生躍岀助戰徐頗受虧辱遂喚巡街華捕將該氏母子拘送捕房捕頭詰問之下兩造供詞各執令將唐瞿氏唐寳生暫押候飭探查明再核○前晚二點餘鐘有周長林者手携棉被一條行至美界漢璧禮路巡捕疑爲竊賊拿送捕房周稱被由家由私自取岀欲質錢使用捕頭令覊押至昨晨周父投捕房認領並求免究捕頭准之若帶回自行管束○浦東人某甲在裏虹口恒來酒坊充岀店之役前晚挑陳酒三罈元麥若干至老虹橋喚杉板船欲返浦左經坊内執事人嗚捕將人贓拿送捕房捕頭詰問之下甲不認行竊遂命押候飭探查明再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火災續述]  
　　法界火災已紀昨報迨救熄後經包探將十六號　客英界吉祥春大餐館主董盛卿同居陳佑宸張小宋陳氏及十七號房客玉露春　館店主鮑悅山一并拘入捕房昨禮拜四堂期解請　　　祁　譯會判據陳佑宸等同供火由十七號内焚起張絁式供住十六號樓上十七號烟囱旁及曬臺小婦人自見火由烟囱冐岀延及樓板董供家有小孩六七個一聞起火赶緊領孩而岀陳又處呈圖樣　十六十七號曬臺接連火實由十七號焚起鮑悅山供開玉露春茶館家眷住十七號屋内烟囱在大墻旁側不致起火當日十六號内雇裁縫做　因吸紙烟偶不經心將呼剩之紙烟擲於柴内以致起火陳施氏供向用硬柴决無延及之理陳等三家各呈保險單請騐并稱保僅四日大令得供著將鮑兌山押候交保查明起火情由傳案判罰 
[海縣署瑣案]  
　　林干氏控被張錫卿等毆傷黄大令倩夏明府升坐花廳提訊供稱丈夫已死多年家住新閘因無子息撫某姓子爲嗣業日娶媳張是夫兄之贅壻串同氏之義子及媳强將田畝變賣得錢花用小婦人有祖遺田一百十餘畝陸續被伊等賣去一百二十畝計價值每畝銀一百兩共計銀一萬二千兩揮霍迨盡所剩十二畝爲氏養老之資不准伊等再賣不料伊等皆人面獸心欺氏年老無用克欲再買小婦人不許致被毆打推跌于地墊傷腰際供畢連連叩首明府飭仵作察騐傷勢屬實令回家自行醫治候提張等到案訊究○盛炳奎偕妻盛張氏呈控趙祥雲趙關坤父子掯贖田單黄大令准詞飭提到案前晚由夏明府提訊盛訴稱小的種田度日家住治下新閘咸豐　年將租田三畆零抵押於祥雲處得銀四十五兩言定十年期滿備價取贖至期無力稽延直至光緒十年間備齊原價向贖伊一味延約意圖刁賴至去年小的定欲取贖伊曾央人向小的私勸情願每畝加銀五兩小的因欲取回原地安葬祖父棺木是以未允今求大老爺公斷祥雲　稱盛並無抵押田畝之事憑空拆梢三畝有零之地由小的叔父克明賣與韓姓迄今已三十六年矣其餘實無田畝岀入明府問盛曰田地以憑據爲証爾爲何不將抵據呈案供稱已遺失明府查核咸豐四年至今已有四十餘年援例三十年爲限逾期不准取贖况無証據情節頗覺支離不予准理諭曰爾供去年有人勸過儘可再託人調勸○游勇蕭有才曰奇桂鮑玉香在金山衞搶刦女郎都四寳來申捕獲解縣候訊前晚夏明府提訊之下四寳供稱年十九歳已許字與人現住金山衞西門家有父母兄弟上月二十六日探親回路遇婦人阿翠與之談心假意殷勤約同至舟中游玩及到舟被蕭留住開駛來申船中被白强姦一次到申後住在治下某客棧歴二夜卽被賣與某輪船水手得銀六十元當時大聲疾呼經捕役查獲解案求大老爺作主訊至此有某甲者投案訴稱小的是四寳之從兄求准領回交父母收管明府曰伊有父母及胞弟如何不來爾係從兄未便准領白供稱小的湖南人前在臺灣當勇遣散來此在金山衞留滯許久無業可圖故與友人同買一小船載渡客商爲衣食計此次船夥招接蕭客帶同婦女兩口雇船來此小的疑伊等是家屬故不隄防蕭供稱小的亦湖南人前在金山當勇阿翠與小的私姘因欲來此游玩故帶同鄰女四寳附舟至西門外日輝港登岸被鮑欄路行刦將小的所帶衣箱等物悉行搶去鮑供稱小的亦湖南人前在金山衞當勇現已裁撤所領恩餉早經用盡進退無路某日在西門外閒行見蕭等帶同婦女形狀慌張知其來歴不明上前喝阻意圖藉端訛詐並未搶物刼人明府問蕭曰阿翠是爾姘婦現匿何處供稱已被鮑刼去矣質訊良久兩人執定前供明府著四寳認明究被何人姦污四寳指認被白姦宿一宵明府喝將白重笞一千板蕭笞五百板鮑笞三百板分别收所四寳暫發普育善堂留養 
[英界公堂瑣案]  
　　倡婦王月娥之姊胡孫氏以妹子被人誘入娼寮投捕房聲訴捕頭令包探陳阿九往傳龜奴方小弟唐阿二强行阻止旋由四百四十號華捕爲之帮助始得將方唐二龜及王倡拘入捕房昨晨解送案下胡孫氏遞禀訴稱月娥係小婦人之胞妹被人誘岀賣娼屠别駕令一併留候過堂訊判方唐二龜押候懲辦○包探杜雲卿禀稱日前某氏婦以銀洋二十元寄存薙髮匠薛鳳山處業已清還由馬阿金爲中岀立收清票昨日馬忽糾同董阿大　薛强索謝儀薛遂投　捕房今特解請訊辦薛投案申訴前情馬董同稱小的等曾經理勸此事不敢索錢别駕飭具以後不再至薛處滋擾切結○包探杜雲卿解張儀卿至案禀稱此人竊取王阿卿家東洋車一輛質錢使用經小的查獲送究王申訴前情張供認行竊惟求恩典别駕判令笞責一百板贓給還失主○包探陳阿九禀稱周阿囝竊取泰來洋行地毯一條由行中岀店追獲人贓送交捕房今特解案請訊泰來岀店人某甲投案申訴前情周供稱小的係浦東人向在某洋行當細崽地毯實在介記弄中拾得小的向來安分尚乞原情别駕令交人保岀○一百十六號印度捕解賭徒王巧珠至案禀稱王等十餘人在虹口一帶望風兼拉賭客昨日巡綽至此王揮令他往并扭住攢毆兩臂及背脊均有傷痕曾至醫院求治據醫生言須閱二禮拜方得告痊今特將王送究　供稱小的係本地人不敢犯賭亦未毆捕實被悮拘别駕判令笞責三百板枷號一月○包探倪順泉解顧阿榮至案禀稱昨日此人在天后宫北首將葉徐氏調戲並攫去銀簪一枝由小的拘獲解請究懲葉徐氏訴稱伊等流氓在此處向女流滋擾顧供詞一味含糊訪事人不及照錄别駕判令笞責二百板○包探倪順泉解陸小娘施桂氏至案禀稱施桂氏向在某絲廠工作陸續竊取繭子十餘斤倩小娘岀售經小的查獲解请訊追絲廠夥朱雲卿訴請嚴懲别駕判令將小娘枷號兩禮拜施桂氏交人保岀○竊賊周寳生前曾犯案解回崇明原籍今又來滬竊取某姓家銅杓經包探黄四福拘獲送究周供稱小的係崇明人行竊該死尚乞施恩别駕判令仍解回崇明請地方官管束○昨日馬阿坤向金仁德船上冐收船捐錢一百六十八文金告以曾在捕房納捐馬遂强取篙櫓而去經包探顧阿六拘解至案金甲訴前情馬供稱小的不敢冒收船捐别駕判令枷號一月示衆 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
