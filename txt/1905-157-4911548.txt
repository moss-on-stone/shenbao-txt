# 1905 - 157 - 4911548

 

Page 1

 
 
[電傅宫門抄]  
　　五月初九日召見軍機陳璧 
[諭蘇州收回當五銅錢]  
　　有毒人之心而沽愛人之名借愛人之名而仍行其毒人之計狡哉未有如今日之官吏者也 
　　方鑄當五錮錢之初不過欲分銅元局之餘利耳故其鉛重而砂多工　而質薄不問其能行使與否而惟厚利之是圖然必美其名曰救錢荒維市面以爲塗飾耳目之計及乎發商行用阻格不通一日之間私鑄充斥夫私鑄之人無多敷之爐灶宏大之工廠可以爲其公然鼓鑄之地則雖竭數什百人之力亦未有如是之速捷者也其爲該局 
之員司與鑄錢之工役串通自鑄己可概見故局員因商民之不肯行用乃下諭單以迫勒之飭差保鳴鑼衢市以警嚇之而於私鑄從未顧問不過囂囂然曰吾將救錢荒維市面爾小民毋得抵抗而己則所謂有毒人之心而沽愛人之名者吾非敢以此誣今日之官吏也 
　　末幾春帥蒞蘇聞松常各屬當五錢之風潮疉起因勒令該局停鑄局員迫於上命不得己令各錢莊報數備收其餘零星小數則於初二三四三日在總捕署收兌是時小民喜色相告以爲官吏未嘗不知斯民之疾苦故其愛人之心有如是厚愛人之計畫有如是周且密者乃如期住兌則檻穴以入之鞭撻以逐之似乎持錢赴兌之人己各有其犯上應得之罪名甚且錢數稍多有因加意挑剔而指爲私鑄者有因稍與辯論而指爲閙事者刑責覊押實繁有徒務使相率裹足而後己不知煌煌收換當五之告示所謂體恤民艱不願使民受累之種種甘言何至是而忽相背謬若此也則所謂借愛人之名而仍行其毒人之計者吾不能不爲官吏咎也 
 
 
 

Page 2

 
 
　　雖然吾國官吏之於百姓亦久以犬馬蓄之草芥視之矣則彼既存此貪得之心何不逕行勒捐若干而必沽此補救錢荒之美名使巿面反受種種之影響且既己行用矣雖奉憲諭逼令停鑄苟使不再收回亦孰敢起而抵抗者乃必借此體恤民艱之美名使小民反受無端之責押揣其用意不過曰官之所爲固始終愛民者耳然惟其愛民則先因迫勒行用而受騷擾之害者今又因設櫃收贖而受責押之害矣哀哉吾民誠何不幸而遇此愛人之官吏乎 
　　記者曰是亦民有罪也當五銅錢民之害官之利也不得己而收換非官所願也明知非彼所願而猶欲争先恐後以冀收回此數十百文之利權則其受責押也不亦宜哉噫 
[湖郡集議電阻美禁華工新約湖州P ] 
　　湖郡士商廣發傅單定於本月初二日在濳園集議禁用美貨復以美國苛待華工及各種僑民情形詳述刊印分送并擬電致外商二部力阻美禁華工續約簽押署名者有百餘有之多（復） 
[江督切電外部轉商英美公使阻止越界立樁金陵]  
　　工部局前派洋人至青浦縣境勘路立樁圖築馬路接通佘山教堂己詳前報兹聞南洋大臣周玉帥己據滬道袁觀察青浦縣田大令先後禀詳切電外務部轉商英美公使飭阻矣（巽） 
[俄運艦又來滬上]  
　　初八下午四點鐘又有雙桅雙囱俄運船一艘來滬道憲袁觀察當即照會俄領事限令二十四點　出口如逾限即照前來各船辦法歸中國拘留約束一面函致葉桐侯軍門轉飭各兵輪嚴防私裝違禁物件（鼎） 
[日本允派大臣議和]  
　　昨日字林報接東京來電云美總統調停日俄議和一事現日本己允派議和大臣會議此事矣 
[俄兵唱雪恥歌北京]  
　　前有俄兵多人在東交民巷空地練騎抛球等情早誌本報近來俄兵在該處較前倍增練習尤爲認眞時唱高歌聲頗壯烈有通俄語者能辨其詞曰專心嫻習兮誓弗忘死各任勞辛兮勿忘國恥（訟） 
[端撫升調之傅聞北京]  
　　據政府中人云近日政府議商擬將湖南巡撫端午帥奏請升調閩浙總督惟未悉能否定議也（訟） 
[南洋添設水師總督之異聞北京]  
　　擬設長江水師總督一事己紀四月初十日本報既而政府電商南洋令詳細議覆以憑核辦本館又紀其事於五月初九日報端兹又聞政府會議擬於各省督撫内揀選熟習水師人員調補兩江總督其添設水師總督一節大有停辦之意云（昃） 
[兩江派委考察茶土各員己過香港慶州]  
　　兩江派員赴印度研究製土製茶己紀四月初七日本報兹各該員己乘法公司輪船至香港由原船起程向新加坡印度洋進發聞　辦爲鄭道世璜（浙江慈谿人）洋員爲頼勿洛（英國人）繙譯爲沈鑑（江蘇青捕人）文案爲陸瀠（江蘇常州人）此外尚有茶司工三人僕從二人（昃） 
[山東鐵路新定規條濟南]  
　　濟南前因鐵路公司西人每在内地滋事政令村民受屈經省憲照請公司嚴定規條通飭各車站一體遵守現該公司己議定規條如下一鐵路公司所用洋人應常帶執照用德文華文爲寫并須有鐵路公司及中國路礦局鈐記遇穿號衣如巡捕令洋人以執照交騐者即應交出以憑查驗惟洋人中有穿上等特别衣式或戴有上等特别帽子者不必騐照二穿號衣之巡捕勸公司所用洋人在鐵路界限外或爲彈壓或爲免口角閙事該洋人須得順從惟巡捕所爲與行車章程不合該洋人亦可不聽三若有鐵路公司所用洋人在鐵路界限外閙事或持槍驚嚇民人巡捕理應勸解若洋人不聽即可將洋人送到該管上司處發落若閙事重大可送到領事處按德國律例究辦四鐵路公司所用洋人如無緊要緣故打傷中國人民應按德國律例懲辦若受傷至有性命之虞公司應將洋人立刻革退永不復用五若公司所用洋人强進中國房屋及在房内閙事或强進菜園傷害瓜菜及各種禾稼應即送德國領事衙門按德律罰賠六不許洋人在村莊街上放槍并不許用槍打狗打猫若洋人無故帶著兵器威嚇民人應送領事官處按德國律例罰辦七公司所用洋人不許虐待中國民人及車上坐客及中國巡捕等該中國民人及車上坐客及巡捕等亦不得失禮慢待鐵路所用洋人八若鐵路所用洋人在鐵路界限内拿住竊物賊匪或拿住違犯鐵路規條各罪犯應將該犯送到附近之中國巡捕局或送縣衙究辦中國衙門即可將該罪犯按中國法律辦理仍須告知鐵路公司該罪犯係當得何罪受何責罰九分司所用各把頭及當用之各工人總應帶一容易辨識之記號十中國民人或附車各客如嫌鐵路諸色人等作事不端或願公司改革某事儘可禀明公司其禀報之法或自行函禀或託路礦局代逹經鐵路公司查明核辦後定行回覆其由路礦局代逹者亦即回覆路礦局（露） 
[西域鐵路將成]  
　　倫敦每日報云據聖彼得堡電自歐俄東部奥倫堡至土耳其斯坦塔什干之鐵路工程將於西六月中一律告成（露） 
[房山水患天津]  
　　直隸房山縣屬之長溝峪煤窰極多居民稠密上月二十七日夜半大雨如注黎明山水暴發冲倒民房五六百間淹斃四百餘人浸没煤窰數十座房山縣畢大令己飛報府尹派員查勘矣（露） 
[嚴飭整頓江防漢口]  
　　湖廣總督張香帥近接兩江來電謂俄逃艦逼近長江恐有意外之虞遂飭沿江下游各埠一律整頓防務至田家鎭砲台防守尤爲嚴密（家） 
[柯中丞致軍機處電（爲赶造印花聨票派員]  
 
 
] 

Page 3

 
 
[分赴各局試辦土書統捐事]  
　　北京軍機處鈞鑒宙逢時行次常德准湘撫咨奉派管理八省土　統捐之命事體繁重深懼弗勝當由長沙折回武昌與湘鄂督撫妥議并電商各省會籌辦法於十八日始由黔撫遞到財政處咨文謹刊木質關防一顆文曰欽命管理八省土膏統捐事宜關防即日開用宜昌距各省太遠開辦之初諸多不便鄂省原設總局擬即暫駐武昌赶造印花聨票派員分赴各局試辦計需時日始能就緒未盡事宜及各省收支欵目容查明擬議奏咨除咨呈財政處外謹請代奏逢時叩（履） 
[軍機處擬咨政務處繕寫説帖清摺北京]  
　　聞軍機處王大臣議商擬咨政務處迅將奉　旨交議各事所有各衙門堂司官員遞具説帖詳細列表繕寫摺件咨送本處以備恭呈御覽（訟） 
[鎭撥銀助京師習藝所經費鎭江]  
　　京師開辦罪犯習藝所由外部電商各督撫關道撥解經費常鎭道郭月樓觀察己至解銀四百兩電覆外部矣（孚） 
[覆奏廣東海防善後報銷並催飯銀北京]  
日前兩廣總督岑雲帥奏請報銷廣東省海防善後案内并兩廣電報八成報費收支數目一摺現經户部核議覆奏略謂臣等督飭司員按照原册逐一查核計舊管新收兩項共銀三百七十九萬二千一百六十三兩零除撥支同文館提存節省恊助廣西月餉八旗學堂等銀與報部原案數目相符應母庸議外其餘各欵共銀三百三十萬二千二十二兩零本部案卷燬失無存應按欵開單行文該省分别查明報部開除支給八旗官兵習練洋操内河外海陸路巡防欽廉防務各營海防善後緝捕軍械文報洋務保甲圑練農工商務發電製造水魚雷電報等局水陸師學堂各署委員弁勇兵役教習工匠人等一切薪水口糧公費等欵内悮開銀六百二十兩七錢應删除銀百五五十八兩六錢零應令更正歸入下年舊管項下聲明報部並令查照奏定章程將應解部飯銀照數按限速解其餘减平銀兩詳細咨明到部聽候指撥云云聞己奉旨依議擬於日内行咨粤督矣（訟） 
[歸併寺署罷議北京]  
　　前有某大臣議將大理寺奏請歸併刑部昨經政府王大臣議商謂大理寺掌平天下刑名原爲愼重民命起見且常年經費爲數無多所有歸併刑部之説暫且罷議（訟） 
[南苑將開隨營學堂北京]  
　　前因練兵處奏請海陸各軍營内添設隨營學堂每於操練之餘添課國文算學兵書等項己誌本報兹聞駐紥南苑姜軍門所統之兵業己定議添設訂妥章程五月中旬即可開學（訟） 
[陸師小學經費難籌之故鎭江]  
　　京口都統奎統制前准練兵處咨設陸軍小學當即與蘇省學務委員王雷夏大令熟商繼又飭練營常備續備兩軍管帶會議聞其難於措置之處在蘇省銅元局月給之學費二千兩儘數中學堂及四小學堂與工藝織布局各項開支而管帶所定陸師學額竟至八九十名之多意欲多分學費反致欵無所出該管帶覺願大難償而王令亦不欲擔此重任故擬通詳蘇撫憲暨藩臬兩司核示辦法云（非） 
[加收商捐以充興學經費漢口]  
　　漢口各官紳商辦學堂甚爲注意惟苦於經費難籌日前關道繼蓮溪觀察邀集各紳商議擬於原有之商捐内每年加收一萬串以作學堂經費云（泰） 
[考試留學生出身之優北京]  
　　學務處定於本月初二日考試留學日本卒業生己誌前報兹悉考試章程出身均照經濟特科加優當咨送回國時先由出使大臣出具切實孝語今復試以專門之學以期拔取眞才廷試則尚未定期云　（坤） 
[調查金華學堂規制金華]  
　　浙省學務處近曾遵奉撫憲札飭各屬頒發學務調查表計分十條惟金華府海鶴汀太守己塡録呈報因特訪録如下（一建置）查金郡中學堂前府繼守良奉飭創建齋舍尚屬宏敝惟所定章程大致不過考取生童住堂肄業按名分給鹽米錢文既無堂長監督亦未延有東西文及算學各教習本府以其名爲學堂實則書院因即會集紳董妥議改章（二地址）查金郡中學堂坐落郡城之西南土名東岳殿前由前府將麗正書院改建因濟舍不敷拓地添造本府到任後又修改體操場等數處（三年月）查金郡中學堂係光緒二十八年正月動工四月工竣禀報有案本府抵任後添聘堂長監督中東西文及算學等教習招選學生於二十九年七月初一日開辦（四章程）查堂中課程教法欽遵奏定章程間或因地制宜參照浙省大學堂章程辦理業由本府刊刷成本呈鑒（五經費）查常年經費係前府繼守良禀准在金屬金蘭義永浦五縣解存留備穀價項下截留一半共錢二千九百十七千五百文又撥麗正書院經費洋一千五百二十三元七角二分一釐此外並無活支之欵全年堂用尚須借墊本府現復籌增推廣另案具報（六執掌）查堂中聘定堂長監督一員監督一員東文西文算學教習各一員中文教習二員司事一員書記一名姓名藉貫另住清摺又廚役夫役把門等共十六名（七名額）查學生額定六十名本府復以考列備取二十名令一體肄業作爲額外隨時升補均係金屬名籍（八選録）查堂中學生係飭各縣選送由本府考取入堂非自小學堂升入（九學級）查學生修業年限以及學科均詳本府所刊章程中惟自二十九年七月改良後風潮屢起隨時進退學級不齊應俟本年年終嚴核程度另報（十教科）查官私中小學堂金屬究有若干己飭各縣查明另案詳報（頤） 
記者按以上呈報各條均祗就中學堂而言何獨於教科一條忽 
 
 

Page 4

 
 
將金屬官私中小各學校混言之且此係調查教科而非調查校數疑必有誤 
[責成仕學館總辦妥議章程蘇州]  
　　蘇撫陸春帥現因遵旨整頓吏治在省垣設立仕學館派委江蘇候補道陳遹聲爲總辦月支薪水銀一百兩夫馬銀五十兩並派候補知府張壽鏞爲提調月支薪水銀五十兩夫馬銀二十兩均由善後局給頃並責成陳道等將一切章程妥議禀候核奪（　） 
[江督札飭驗放銅元出口金陵]  
　　甯省銅元出口如照數相符並有轉口字樣各關概予放行己由南洋大臣札飭鎭滬各關道遵照辦理矣（巽） 
[天津重禁行用外省銅元天津]  
　　前因各省銅元入口甚多於銀元局利益有礙奉督憲札飭關道示禁等情己誌本報兹悉前日銀元局又具禀督轅略謂近來天津市面通用外省銅元奸商私運入境仍不能免請飭本縣出示凡納税釐錢糧等俱用本省銅元不准夾雜外省銅元以維圜法而保利權等語己奉批准飭縣示禁矣（升） 
[派銷備抵公欵之彩票金陵]  
　　鎭江通商銀行買辦尹稚山虧空鉅欵由盛宫保委員赴揚州會同江都甘泉兩邑令將尹姓家産鹽票油坊房屋等查抄備抵及將各産編作彩票發售各情己紀本報兹聞此等彩票己發交甯藩司黃言伯轉發甯屬四千張蘇屬五千張鹽務三千張並聞蘇撫陸春帥变允照辦惟鹽務由恩運司主政己由江督周玉帥電令恩運司設法照銷並聞官塲中人云尹産油坊鹽票房屋等件均在淮揚若爲鹽務中人得彩尤爲相宜此票定於下月即照湖北籖捐票號數開彩云（家） 
 [P振興隄岸之異想廣東 
　　東隄一岸計地一千六百八十餘井現有商人議全行認領在該地建造戯圃一所花園一所大酒樓七八所娼寮一百間其餘分建洋貨雜貨等鋪惟估計地價約二十則萬建造費約四十餘萬須設一大公司每年報効巡警費若干將來娼寮酒館如有事端與業主無干不得封鋪并請永禁城西娼寮不准復開等情商諸隄岸委用趙大令大令以岸地異常冷淡藉此或可振興故略採其議摺呈善後局遂奉核准云（暌） 
[豪紳庇匪被擒廣東]  
　　順德縣屬盜匪猖獗經該處富户捐集鉅欵招集圑練以資自衛日前圑練局指控紳士譚時遜尤鑑古尤濟潼等庇匪分肥現己拿獲解交營務處審辦矣（暌） 
[飭查書辦舞弊蘇州]  
　　江陰縣秋審斬犯李老么悮擬情實一事兹己探悉臬司衙署原造送呈督撫兩部院册内本一律聲叙李老么應擬緩决嗣經辦書吏舞弊私與撫房書串通將册取出改換情實字樣以致督撫兩册兩歧現督撫兩憲均己行文飭查懲辦聞臬署某幕反因此辭館而承辦書田某則非但不聞發縣追究且照舊供役書吏之神通廣大可不畏哉（蠱） 
[照會領事力争公廨權限P ] 
　　英美等國公共租界公廨自捕房將狎犯帶回管押之後在廨差役竟無所事事現捕房應送公廨管押女犯亦不解送日前讞員屠司馬據情禀知上海道袁觀察尚未批示昨日司馬又照會值年德國總領事暨英總領事請飭知捕房仍照設立洋涇浜會審公廨章程辦理毋庸更改未知各領事如何回覆也（木） 
[互争公廨罰欵]  
　　向來租界雉妓違章拉客所出罰洋均繳公廨近被捕房收取殆盡會審委員屠司馬與之力争言頗不遜司馬爰於昨日禀請道憲袁觀察核辦（鼎） 
[伊犁將軍馬亮奏請集股創設皮毛公司片]  
　　再奴才前因伊犁邊瘠頻年用欵全頼仰給於人亟思籌開本地利源藉紓各省恊濟之力是以於光緒二十九年奏請試辦官茶以濟民食而裕國課原冀甘商撤號己久無碍茶務課釐由此設法興商必能增籌公欵詎意甫經辦有成效督臣崧藩仍飭甘商來伊以致事廢半途貽譏商賈莫由報効愧怍滋深因不敢畛域稍分現己另案奏明撤局第當此時勢艱窘若不早思變計徒拘成法萬難自亦不獨邊地民兵遇有緩急立見坐因抑且迭奉諭旨振興商務强復成爲具文奴才仰荷聖恩膺兹聽寄素餐尸位心實難安念自新疆改設行省以來土地人民概歸巡撫管轄興利除弊自有撫臣設籌其奴才所豁滿蒙各營沿邊數千里苟有出産亦是生産查伊犁滿蒙各營比較各省駐防迥别間散人等向以耕牧爲生近來牧廠兵屯業己逐漸開辦惟商務未立利權不免外移奴才派員查察蒙古哈蕯牧牧馬牛羊隻歴年所收皮毛兩項向均售與外來商民每年外來商人前赴遊牧收買多以茶布雜貨互相易換重利盤剥蒙哈愚蠢時受欺朦商人購獲各項皮毛轉售俄商出卡貿易得利較厚計不若官爲設局興立皮毛公司招商集股由奴才派委熟習蒙哈情形之員總司其事蒙古部落即選總管佐領老成稳練者分旗發價收買哈蕯部落即選千百户長殷實可靠者分部發價收買定期交局如法選製轉發商民販運售賣約計每年出産皮毛值價不下數十萬金現在籌欵維艱擬先招商集凑股本銀十萬兩公中即以茶價所獲餘利之萬金收入股本開局試辦以辦茶之餘利作公司之本金於公欵無慮有虧將來收獲盈餘各股主攤分並開支局費外其餘既行按年報明儲備本處緩急急用似此辦理在蒙哈既免受奸商之剥削論商務並無碍督撫之利權商人販運總歸公司發聲隨時公議定價亦無壠斷之虞風氣既開地方可因利而利盈餘較厚税課亦不征自征如蒙聖恩准其試辦即請敕下部臣議復一俟奉到諭旨再將一切章程另擬具陳以免徒託空言致蹈辦茶覆轍奴才爲振興商務廣開利源起見並非好爲苟難是否可行理合附片奏請伏乞聖鍳訓示謹奏光緒三十一年五月初二日奉硃批該部議奏欽此（需） 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鹽船變通併載揚州]  
　　淮鹽出江西向例由商各自雇船而甲商之鹽不准與乙商之鹽併載所以杜影射也兹有鄂岸運商禮和堂與詒祉堂因鹽船招雇不易多方設法仍未配齊而鄂岸又需鹽甚亟因具禀淮南總避乞暫變通併運以濟銷市當奉局批據禀本難准行因念鄂岸需鹽正急鹽船雇配甚難姑准變通照辦此後各商不得援以爲例（剥） 
[杭屬開考杭州P ] 
　　陳蓀石文宗前試嘉湖己經告竣於上月二十九日回轅所有杭屬各州縣八旗及四所商籍文童准月朔取齊開考惟學堂各生照章不得預考故雖届塲期殊覺冷淡云（復） 
[常鎭道派員查賭鎭江]  
　　常鎭道郭月樓觀察訪悉城廂内外賭風甚熾爲害地方因嚴諭丹徒縣警察總巡各局員一體禁止並派幹員分往徒陽兩縣各鄉鎭嚴密查拿一面責成各圖董汛弁指交賭棍以憑懲辦（觀） 
[牧令笑柄蕪湖P ] 
　　前歙縣知縣鄧予賢大令本紈袴子而又癖嗜阿芙蓉膏春間晉省謁見皖撫誠中丞時與同班挨次列座乃忽烟癊大作深入黑甜中丞詢以公事充耳不聞但聞鼻際酣聲如雷中丞因不再下問未幾即以嗜好甚深列入彈章奉 
旨革職（恆） 
[懸賞緝盜揚州]  
　　如臯縣許家莊高甲標家於前月某夜被盜且將鄰人許樹魁轟傷經邑宰胡大令勘驗後通詳緝拿迄今未獲因懸賞格并備文移請鄰封各縣一體恊緝（剥） 
[局員慘殁紹興]  
　　百官鎭釐捐局員劉海平大令永安曾於前月濳回金陵原籍久不復至衆皆異之刻始得悉己在元和輪船慘殁當由紹釐總局詳報省憲奉委彭大令汶孫來越接代業於五月朔日蒞差惟查劉故委虧短公欵甚鉅彭尚須爲之設法也（頤） 
[命案駭聞漢口]  
　　前月二十七日清晨太古公司貨棧隙地忽有男屍一具年約三十餘歲遍體傷痕兩目及睪丸均己挖去當由公司報知夏口廳臨塲蒞驗章拿兇手（泰） 
[學界蟊賊武昌]  
　　圻水縣某大令辦理學堂頗具熱心其縣學堂委陳慶慈廣文及周畢諸紳工襄辦一切亦井井有條乃劣生王某等以不能染指財政誣控督轅謂大令授權教官紳士日以新民叢報爲教課其意蓋欲中傷之也幸鄂督洞燭其奸未遂所欲嗚呼如該生者非學界之蟊賊哉（履） 
[盜案速破號]  
　　揚城甘泉縣衙門相近太平巷内王姓家於前月二十七夜被盜失物不貲王即開具失單赴縣呈報甘邑宰以城内重地縣署咫尺盜黨披猖若此胆大己極因傅通班捕役各予重賞限日捕獲旋於念八日在本城獲盜一人念九日又於徐凝門外獲黨一名經邑宰訊得此案共七人同黨四人携帶贓物己往鎭江遂復遴捕至鎮拿獲三人押解來揚歸案訊辦（剥） 
[澈查擅决逸犯金華]  
　　東陽縣獄中前曾逃逸要犯九名楊屏珥大令因獄所人犯己屢次脱逃勃然震怒勒役跴緝旋即獲到三名大令因幾爲之獲咎立命親兵將三犯分别斬决詎皆未經訊實定罪者邇由親屬上控府尊熊太守奉札派員赴東提究大令擬每名給恤三百元改爲拒捕格殺未識能舍糊了事否（頤） 
 [P站籠坐犯揚州]  
　　揚城有嚴小五者犯案纍纍現充甘邑捕快以爲護符前月二十日又因争風將人毆斃經巡局拘送甘署白大令研訊之下即將該犯發入站籠而頭不套枷聽其坐於籠内己歴兩日不知大令是何用意也（益） 
[父子重逢蘇州]  
　　吴江縣平望鎭向開紙鋪之周某生有一子於五年前被某營勇拐至湖北售與某伶人學習演劇取名千盞燈歌舞場中頗蜚聲譽今年己十七矣上月某日經人挈之來蘇正胥門外某戲園演劇月得包銀二百元本月初一日適其父同某來蘇至園觀劇見粉墨登塲者即其十年前所失之掌珠也因至某茶肆倩人喚至細述前情父子遂得圑聚其歡喜可知矣（隨） 
[一夜七案揚州]  
　　揚城捕務廢弛己逹極點盜案則改爲竊案竊案則官不究辦民亦不敢復報然未有一夜出六竊案一刧案者劫案即甘署前王均家被盜劫去巨資一案己登用報甘署旁又有甘招書殷姓家江署旁糧書朱天祥家運署東圈門巡警局旁臧蘭舟家臧之鄰孫姓皆住官署相近此外又有不近於官署之北門長春橋尼菴疏里道東隅尼庵均於同夜被竊惟失贓多少不一最可駭者臧蘭舟家被竊時天己明亮將房門撞倒奪去首飾匣及卓上自鳴鐘等事主聞聲追至門首見門外站立者似係巡勇門内行竊者黑衣高領爲本地青皮揮刀相向奪門而出噫城内官局各署前猶盜賊横行若此可慨己（益） 
[羞忿自盡蘇州]  
　　蘇鄉横經鎭某姓婦因不 
 
 
] 

Page 10

 
 
　　守圖道由夫輾轉售賣己歴甲乙丙三人近與某丁私染内知之又擬轉售於丁詎丁不敢任受婦因之羞忿文併竟於本月初二日潛吞阿芙蓉膏斃命聞女族尚須赴縣禀控云（隨） 
[隠匿關單送辦烟台]  
　　前月初八日日本商輪永田丸由營口開至黃縣龍口攬載乃該船買辦宫某隐匿關單希圖取巧爲税局委員查獲宫某復到局滋閙當經局員將宫扭送黃縣申解東海關道署候辦（損） 
[上海官事]  
　　南市工程局總辦翁子文太守綢捐南卡委員魏元濟明府昨均飭丁到道轅禀請給續假五天○江西軍裝局文案候補通判陳小舫别駕伯文近奉江西巡撫委赴來申採辦鎗彈等件别駕到滬後住於北市福興棧午後到道轅禀知○江督周玉帥昨日札委丁憂知縣李耐奄明府大年來滬考查造紙之法以便返省時仿照製造○南北洋統領葉軍門製造局總辦魏觀察江甯候補道劉觀察昨均到道轅拜會袁觀察晤商要公○上海縣汪瑶庭大令川沙廳左念兹司馬寳山縣王偉辰明府金山縣蔣瀾江明府江蘇候補縣顔凝閣明府候補府經歴關叅軍斌江蘇丁憂候補知府那子言太守昌湖南鑄錢局委員試用巡檢王世臣少尉等昨均因公先後到道禀謁（金） 
[法員遊獵]  
　　法總領事署副繙譯蘇烈君昨日赴吴淞口一帶遊獵約一二日内回滬（水　） 
[傅知祝壽]  
　　昨日警察總巡朱森庭特飭知南市各巡防局員以初十日爲上海道袁海觀觀察壽誕届時務各衣冠詣轅晉祝（土） 
[殯儀志盛]  
　　昨爲匯豐銀行經理席正甫觀察出殯之期經過英大馬路四馬路時人多於鲫幾無容足地捕房恐其肇事多派中西各捕逐叚梭巡其中執事如鑾架彩亭馬執事刀乂隊洋槍隊逍遥傘等類無不應有盡有並有某學堂學生數十名身穿操衣排隊相送觀者異之）木） 
[録送盜供]  
　　本年二月間後馬路宏久銀爐被盜劫去洋銀後經無錫縣拘獲是案盜匪陸松亭又由英界包探李星福拿獲首盜江寳順等解奉讞員屠興之司馬會同英德副領事迭次訊供將無辜之胡德木等四人開釋判將江寳順丁大寳子四犯還押捕房候會商辦理現司馬以各犯罪名在枷杖以上未便拘專己録供禀請關道憲袁海觀觀察批示遵示矣（木） 
[嚴諭差役謹愼從公]  
　　前日公共公廨讞員屠興之司馬面諭各廨差謂現在捕房將人犯帶回管押本分府禀請道憲並照會領事設法挽回爾等務須潔己奉公不准向人婪索分文如有陽奉陰違一經察出立予斥革不貸（木） 
[包探拘賊仍照向章]  
　　英美租界捕房包探拘拿賊犯向不先請牌票緣若待請牌票而行勢必賊人遠颺也刻因鞋作縱賊毆探案内哈華托律師有劉探不應不請牌票提賊之説捕頭因飭各探暫停提賊俟議妥後再辦兹因此案將次訊結昨經捕頭傅諭各包探仍照向章辦事務須謹愼從公　密查緝各探己遵諭辦理矣（木） 
[設局施醫]  
　　滬南馬路工程局總辦翁子文太守以南市地方災民極多值此夏令疾病叢生無力延醫殊爲可憫爰在老白渡賃屋設立醫局擇期本月十二日開局施診（土） 
 [P迷孩待領 
　　滬城警察東局巡丁胡炳榮前日見有女孩周新寳迷失路途因即解至局中郁二尹判發普育堂留養候領（金） 
[安插病民]  
　　昨日捕房飭捕送病民周壽慶朱德森李全實等三名又瘋婦某氏一口至公共公廨讞員屠司馬立即飭差送入棲流所妥爲安插（木） 
[招認孩屍]  
　　昨日上海縣汪瑶庭大令發出招認孩尸告示一道略云據念三保十三圖地甲辛允成於四月念日到縣報稱圖中蓮塘河中氽一孩尸當經往驗委係溺斃飭堂候認在案兹將該孩年服開明出示招認計開該孩年約十二三歲面白黑麻身穿藍布夾襖藍布衫褲赤足無鞋如有親屬與所聞相同准即來案認領毋違（金） 
 [P據例駁斥> 
　　怡和洋行元和輪船在通州失愼焚斃多人各情己詳本報兹聞有唐鄧氏之夫唐某亦遭斯厄某律師於前日遞中西禀詞各一扣至公共公廨請將唐之家産諭飭唐姓掌管讞員屠興之司馬查照成例駁斥不准（木） 
[呈控索欠毁物]  
　　前日烟聞主沈順生扭專放印錢之陸掌全到縣控被索欠毁物至晚汪大令提訊陸供沈順生於去年借去洋銀二十六元並代韓姓借去十三年除年底收還三十元尚少本利洋二十三元向索不還並未毁物質之沈供稱祇借三十元己於去年一併還清今又來詐擾來究大令核供判沈折還洋十元一併斥釋（金） 
[印人被人謀斃]  
　　前日傍晚南市水巡捕在浦江中撈獲印度人屍首一具手足均用麻繩縛住頭上傷痕甚重似係被人謀斃後抛入江心者當即載往虹口斐倫路工部局驗屍室中昨日午前由工部局西人騐明後即備棺收殮一面嚴查兇手（火） 
[小婦嗚寃]  
　　嚴吕氏投上海喊寃縣主汪大令提訊之下氏供十七歲時嫁與嚴培生爲妾向住蘇垣閶門外生有一子嗣與長房又生一女年己五歲丈夫出外貿易久不歸家現被大婦凌虐不堪其苦故於本月内來滬尋該姊姊不遇無處棲身爲特來縣喊寃乞宥大令核供判發堂留養備文移回原籍交夫屬收領（金） 
[控誘撫憑]  
　　前日警察北局函解女子張秀寳及蔣寳生等到縣至晚大令提訊張秀寳供年十七正幼在張姓爲童養媳丈夫出外習業夫妹年近十九前被蔣誘匿今姑患病在家小女子在途遇見爲特扭局解案請究訊之蔣供並未誘拐實被誣控大令核供以張所控無憑一併叱退（金） 
[請追己閉鐵行欠欵]  
　　招商北棧洋人投公共公廨控周壽生等將棧内之鐵二千多擔私與熾大鐵行交易情爲追究讞員屠 
 
 

Page 11

 
 
　　興之司馬會同德麥副領事提訊判還押趕緊理楚昨日午後司馬又接麥君照會以熾大曾向德商利源洋行定買各鐵欠銀二千六百餘兩請即發封今熾大己倒閉並提行東及執事等人到案嚴追司馬准即簽差分别發封飭提聞熾大倒逃華洋各商之欵約有二十萬金云（木） 
[南市捕房紀事]  
　　昨晨南市志成小錢莊學徒姚妹明在十六鋪新興麫館果腹因與甲乙二友争付麫資致桌上所置洋銀五十五元被旁桌之馬阿狗姚金奎王少卿等藏匿比及回顧己失所在當向堂館顧阿元理論顧指明爲馬所匿馬不肯承認扭控捕房捕頭令押候移解馬路工程局禀請訊究○寳順水果行夥農阿金昨扭楊金發至捕房控被欠洋五十元八角求爲追給捕頭令交保出外調處（土） 
[法租界捕房事]  
　　前晚鞋匠許阿六等六人至新租界張姓家以磗石擊碎玻璃窗並將火油燈擊破張出外向論許等一擁而入將張妻手上金戒三枚一并攫去因即報知捕房將許等六人一 
并拘入押候堂期解請問官究懲○孫阿赤前控妻金氏與范金榮有染經公堂懲辦有案日前范與金氏又在王周氏家續舊竊孫知悉邀同親串湯茂生前往理論擊毁物件周氏扭控公廨奉大令訊供以周氏不應庇奸著押交范金榮到案訊究昨有周多戚串某甲投求交保出外尋范到案捕頭准之○流氓申乙丙三人在護城河浜强攫途人所持之扇爲包探拘獲解入捕房搜其身畔有利刃一柄捕頭命押候解堂嚴懲（水） 
[美租界捕房事]  
　　前晚某俄兵乘脚踏車飛馳於百老匯路一帶適馬夫劉阿方駕四輪馬車迎面而來不及退讓致被撞毁玻璃由某印捕將俄兵拘送捕房後因自願賠償洋銀三元從寛釋放○前晚有酒醉俄兵在百老匯路一帶向人行兇由巡捕遇見雇車將其載入捕房押候酒醒再核○昨日甬人袁德喜無端將小孩陳銀狗扭住兇毆受傷甚重由巡捕一併拘送捕房捕頭令將陳送同仁醫院醫治袁押候解送公堂禀請屠司馬懲辦○昨日婦人張袁氏在兆豐路六號洋房門首恣行滋閙由巡捕名送捕房捕頭令存洋若干交保釋出自投公堂質訊昨晨偷兒王壽生丁木生掩入公和祥碼頭某西人家行竊對時表等報由包探沈阿岳拘入捕房押候解辦（火） 
[杭省官報]  
　　四月二十日杭州府宗候補府郭之楨知縣瞿世琥洪禧縣丞楊天爵巡檢杜惟禾金煜元程秉鈞典史黃際襆均禀見准補烏程縣但禀辭赴任知縣吴寳鑑禀奉飭知存記差委仍記大功一次叩謝廿一日運憲信親拜前署麗水縣黃士懋禀辭赴處郡候算交代廿二日候補道雷心仁親拜候補同知彭没孫禀奉憲委百官厘局差叩謝通判趙廷幹仁和海甯州桂步鑾青田雲和均禀奉憲委催糧捐差廿三日候補縣姚元霖禀奉憲委催海鹽糧捐差典史譚崧禀奉飭知留辦上五叚警察分巡差廿四日候補道徐十霖楊崇伊均親拜乍理事同知柏禀奉憲委赴諸暨採辦黃茶差瞿倬禀謝給咨赴引廿五日候補同知方駿禀奉憲委前長嵊興縣松陽等縣糧捐鹽課欠欵差知縣袁玉煊禀奉憲委催前書昌縣具令欠欵差海甯州郭禀辭赴任廿六日理理事同知柏禀奉憲委赴諸暨採辦黃茶差　補縣侯康田禀奉憲委守提張令欠解西安厘捐差廿七日杭州府宗前温州府啓續候補府周錫璠尹良正任泰順縣朱候補巡檢程　鈞均禀見候補同知彭汶孫禀辭赴百官厘局差知縣鄒鎔叅謀胡遠芬庶務均禀奉憲委教練處課長差孫啓泰禀奉憲委赴南洋考察練兵辦法差本照磨張誦樂禀奉憲委江厦厘局差縣丞屈賡雲禀知泰温處厘局楊守委辦票根差廿八日候補府蕭文昭禀請憲駕請臨高等學堂開學劉冕禀知本日赴山蕭一帶巡防差張其昌禀奉憲局加扎仍辦東文繙譯差廿九日候補縣穆克德春禀見候補縣陳廷澍禀奉憲委查提參燕詔捐餘差候補府蕭文昭禀奉運禀委敷文書院點名給卷差主簿趙宗道禀奉飭知開辦警察一年期滿蒙記大功一次常功一次叩謝三十日杭道崔拜會候補同知周延祚知縣何亮垣程肇元傅師閎徐致軍大挑縣王遹善候補巡檢程秉鈞均禀見嘉善縣主簿曹鑑清專丁來省禀知奉到飭知准補西安縣丞缺叩謝 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
　　龍恭摺具陳伏乞皇太后皇上聖鑒訓示謹奏奉硃批兵部議欽此 
宫門抄二月二十日外務部欽天監侍衛處值日無引見克王續假五日桂伯請假十五日侍衛處奏派補進内大臣班派出色楞額掌儀司奏二十六日祭奉先殿濤貝勒行禮召見軍機 
河南巡撫陳奏爲紳民獨力捐助學堂經費鉅欵援案懇恩給獎以昭激勸摺　 
河南巡撫兼管河工事務臣陳夔龍跪奏爲紳民獨力捐助學堂經費鉅欵援案懇恩給獎以昭激勸恭摺仰祈聖鑒事竊據南汝光道朱壽鏞稱現有信陽州在籍五品銜湖北候補府經歴高明遠仰承先志獨力捐建該州高等小學堂共用工料銀五千四百九十五兩七錢六分復以所置田畝捐助該學堂常年經費原置契價二千零六十串按市價合庫平銀一千七百十六兩六錢六分又因該道創建豫閩普通師範學堂捐繳庫平銀二千兩以充經費計共捐銀一萬零二百餘兩實屬鋭意興學急公司嘉伏查湖北江夏縣紳士高文濱偕其子候選府經歴高廷傑捐助學堂經費一萬兩請將高廷傑以知縣即選又山東臨清州紳士孫毓璣偕其堂姪分缺先選用府經歴孫振文捐助學堂經費銀一萬兩請將孫振文以知縣即選均經各督撫臣奏奉特旨允准在案該職員高明遠事同一律據該州知州徐佐垚禀懇援案獎勵主道覆核轉禀請奏前來臣維開通民智爲自强之始基祇以官欵無多各屬興辦學堂每憂支絀若得地方紳民引爲己任各自爲謀庶幾學校如林旦夕可以集事豫省風氣未開不免安於樸陋近年以來雖漸知學堂之宜設間有樂輸欵項者而獨力捐建之舉則固閴然無聞今職員高明遠慷慨解囊仔肩盛舉洵屬深明大義足爲闔省紳民觀感之資查京師大學堂奏定章程本有一人捐資較鉅奏明給獎之語綜計該職員所捐銀數己逾萬兩核與定章相符且各省紳民捐助學堂鉅欵均經奏請優奬奉旨俞允有案可援合無仰懇天恩俯准將五品銜湖北候補府經歴高明遠免補本班以知縣仍留原省遇缺儘先補用以示鼓勵出自逾格鴻慈所有紳士捐助學堂經費援案請獎緣由理合恭摺具奏伏乞皇太后皇上聖鑒訓示謹奏奉硃批著照所請該部知道欽此 
川督錫奏爲川省光緒三十年冬季調署委署代理實缺到任回任各府廳川縣員名彚開清單摺 
頭品頂戴四川總督奴才錫良跪奏爲川省光緒三十年冬季調署委署代理實缺到任回任各府屬州縣員名彚開清單恭摺仰祈聖鑒事竊查道府出缺例應以遞次應署人員署理其一時乏人准以隔品人員署理實缺内不得其人准以候補人員署理首府首縣缺出以正途人員署理或人地不宜以各項人員署理實缺人員如無事故不得久留在省丞倅等官缺出委員暫署試用州縣委署員缺按季具題實缺州縣調署别缺隨時具奏州縣缺出本班人員酌量委署每届三月彚奏一次各等語從前川省委調員缺向係彚十數員或數員附奏一次嗣經前署督臣岑春煊奏明按季開單彚奏在案兹查光緒三十年冬季分所有府廳州縣調署委署代理及實缺到任回任各員名理合循章彚開清單恭摺奏陳御覽伏乞皇太后皇上聖鑒謹奏奉硃批吏部知道單併發
欽此 
川督錫奏爲川省洋務局必得熟諳外交之員片 
錫良片再各省設立洋務局必得熟諳外交明逹大體之員方足以裨助一切川省年來商務教案交涉日繁近復駐渝各國領事時常來往省垣商榷事件該局至關重要而蜀疆僻處西陲本省人員于約章素鮮考究遇事實費周章深恐貽誤兹查有候選道陳玉麟才敏年强交涉明練堪以委令會同司道等總辦洋務局事務以期益臻妥善除檄飭遵照外謹附片陳明伏乞聖鑒謹奏奉硃批知道了欽此 
宫門抄二月二十一日商部鑾儀衛廂黃旗值日無引
見甘大璋服滿到京請安長庚徐世昌前往北洋請訓閩浙總督升允到京請安色楞額謝補進内大臣恩誠全請假十日兵部奏派考驗軍政之王大臣派出那王孚琦倫貝子灜貝勒恭王堃岫希璋文璞召見軍機長庚徐世昌升允 
四川總督錫奏爲籌解光緒三十一年頭批京餉銀兩以應要需摺 
頭品頂戴四川總督奴才錫良跪奏爲籌解光緒三十一年頭批京餉銀兩以應要需恭摺仰祈聖鑒事竊查前准户部咨行奏撥來年京餉一摺鈔録原奏清單恭録諭旨飛咨到川查黏單内開厢届京餉均係每年冬預撥一次現届預撥光緒三十一年京餉之時　三十年原撥數目指撥繕單請旨飭下各督撫鹽政轉飭於奉文後赶緊分批起解限來年五月前解到一半十二月全數解清計四川鹽釐銀十五萬兩按糧津貼銀十二萬兩重慶關洋税銀十二萬兩等因當經轉飭赶緊籌解去後兹據布政使許涵度鹽茶道黃承暄詳稱京餉待用孔殷遵即竭力籌畫動支鹽釐銀六萬兩津貼銀六萬兩共銀一十二萬兩作爲川省光緒三十一年頭批京餉飭委試用知縣陳象離承領於二月初八日自川起程解赴户部交納應用等情詳請奏咨前來奴才覆核無異除分咨查照外理合恭摺具陳伏乞皇太后皇上聖鑒謹奏奉硃批户部知道欽此 
川督錫奏爲籌解本匯豐銀欵以應急需摺 
頭品頂戴四川總督奴才錫良跪奏爲籌解本年匯豐銀欵以應急需恭摺仰祈聖鑒事竊查川省前辦鹽斤另價及裁減各局費用共得銀四十三萬兩每年二月籌撥匯豐銀欵銀三十六萬兩業經奏解至光緒三十年爲止所有三十一年二月應解銀三十六萬兩經奴才仍照上年數目分飭速籌去後兹據布政使許涵度鹽茶道黃承暄滇黔鹽務局補用道趙藩詳稱本年鹽斤加價尚未收有成數仍照前案墊辦於鹽庫籌墊銀十萬兩局庫籌墊銀十五萬兩司庫各局節省项下撥銀一萬兩尚不足銀十萬兩各庫均難籌墊仍向各商號暫行借用湊足銀三十六萬兩於光緒三十一年正月二十三日發交天順祥等商號承領限令於二月二十八日解赴江海關交收所需匯費照案支給作正開報等情詳請奏咨前來奴才覆核無異除分咨查照外理合恭摺具陳伏乞 
 
 

Page 16

 
 
   
 
