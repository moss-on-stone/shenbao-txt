# 1890 - 75 - 4906076

 

Page 1

 
 
[集腋社彩票引言] [  申報舘協賑所謹啓]  
　　啓者本舘前承諸大善士陸續捐助珍物一時未能售罄因製成彩票一千二百張每張售洋一元兹已售去千餘張務望早日購完定期開彩俾災區黎庶同沾活命之恩此則本舘所翹跂以望者也 
[新印分類尺牘出售] [  申報舘啓]  
　　尺櫝雖小道然蓮幕中人爲逹官顯者捉刀必胸有積軸腕有好筆方能指揮如意咳吐成珠意則不亢不卑詞則不支不　江都王蕊仙先生　有分類尺牘備覽其中多係名人手筆千狐之腋合成一裘洵足使童蒙拾其香草飽學資其沾漑本舘特用新鉛排印每部十四本價洋八角卽日出售賜顧者仍照曩例　 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[說電] [  此稿未完]  
　　古今上下以來電氣究屬何物斯人皆不能知今博士紛出考究精微始知無論何物中皆有電氣見之而不能見權之而不能權且其隱藏於萬物中者有陰電陽電之别亦非牝牡雌雄之謂不過二物彼此相反耳陰陽二電同居一處如消滅然彼此俱無若一分陰陽斯大力發顯旣分後如陰電都驅至一端則陽電必又在一端若陰電盛於陽電則一端爲陰電所迫陽電又被驅退處於一端夫陰陽有一定之理凡相同之電如陽與陽遇陰與陰遇則電皆相離而不能相合曰逆電陽與陰遇陰　陽遇則電　相合而不相離曰順電其世人之所以能知電氣者在西歴六百年前有希利尼人查得以琥珀用綢磨之能吸紙片鷄毛各輕物六百年後羅馬博士伯利尼偶以手指磨熱亦能吸起輕物如磁石然後英國以利沙伯女王時在一千五百六十五年有醫士名嵇而伯忒細細考求知吸力不惟琥珀有之卽以玻璃硫磺火漆磨擦亦生吸力此西國知電之作俑中國則雖有電之名而未知其確說文云陰陽激耀也埤雅云陰陽以回薄而成雷以申洩而爲電說卦離爲電電火屬也陰陽暴格有火牛焉其聲曰雷其光曰電載籍所見略而不詳蓋中國無試騐考察之功故所言似是而非也雖然泰西人知電氣之學亦無幾時近八十年中學問益進精更求精驅用電氣創造一切奇物淺陋者不知大用往往驚以爲神或更入於果報誕妄之說此謬甚也夫取電之法有三一摩擦壓力劈分格物之法也二空氣之學亦能取電也三强水金類均可牛電也其磨擦若何試以綢磨玻璃一根使熱或以法蘭羢磨火漆使熱皆能生電先以架座竪一竿竿長約四五寸上半尖而細作彎弓形竿端懸一燈草球大如豆卽以磨熱之玻璃或火漆吸之能引球使之近復能驅球使之離又能以擦熱玻璃引球使近以火漆驅球使離盖球中有陰電以玻璃之陽電吸之陰與陽合則近若驟以火漆之陰電近之陰與陰不合則離博學家卽以此法製尋常磨電之具用木柱兩枝長二尺許植架座柱相離二寸許中置玻璃輪輪逕尺許左右上下以皮墊夾緊墊上塗金類之物柱之中腰橫二銅條上密排銅齒如荆棘又以大銅管二橫套銅條架於另植之四小柱柱以玻璃爲足使電不能下管之末另以稍細短銅管長四五寸者連之接於兩管短管中腰矗銅管一節名曰尾管玻璃輪有柄以柄搖之則輪轉於皮墊磨擦輪生陽電墊生陰電又以鐡綫一一端屬墊一端垂地俾陰電入地陽電由銅管至尾管以指試按尾管卽微有爆炸聲而發火星因人身陰電合銅管陽電故也如另取銅管一一端按尾管另管之陰電與尾管陽電合尾管之陽電將另管之陽電驅至執手之一端此法可以用具試騐取玻璃瓶一口塞以銅連一銅條通瓶底條上分貼金箔二頁然後持瓶將銅塞頂按陽電則銅條金箔自能分開如振翼若再將銅塞頂按陰電則箔復迸矣此卽一端有陽電一端有陰電之明證然電具上聚電無多又有蓄電之法以玻璃瓶内外均貼錫箔口用木塞塞中貫銅針下通瓶中繫鐡鍊一上出塞外連一銅球頂以銅頂按電具尾管上則陽電收至瓶中陰電　在瓶外錫箔上不散若以一手執瓶一手用指按塞頂則身軀震動而麻若針剌或一人右手執瓶又一人以右手握執瓶人之左手再以一人右手握執第二人之左手如此衆人次第交握最後一人以左手指按蓄電瓶塞之銅頂則衆人握手者無不麻震可至一千四五百人皆然蓋電力多則震者亦多也聚許多蓄電瓶將瓶頂聚而連之瓶外錫箔亦交連之後以外之陰電與内之陽電相合則電聚旣多電力愈大行電報放水雷燃電燈皆是此法電燈之明卽陰陽電相合如以指按電具尾管而生火星不過火星電少電燈則電多耳 
[諭旨恭錄]  
　　二月二十一日太常寺題閏二月初四日祭歴代帝王廟奉旨遣魁斌行禮兩廡遣松溎文興恩棠鳳鳴各分献欽此又題閏二月二十三日祭先農壇奉旨遣載勛恭代欽此 
[本館接奉電音]  
　　昨由京友電傅上諭一道敬謹譯登○二月三十日奉上諭李瀚章等奏請蠲免鎭平縣錢糧銀米一摺廣東鎭平縣地方上年夏間雨水過多被災甚重若將應徴錢糧銀米照常徵收民力實有未逮加恩着照所請所有鎭平縣應徵光緖十五年分地丁銀二千九百六十八兩零耗羡銀四百九十七兩零民米七百四十五石零屯米二百一石零均着全行蠲免以紓民力該督等卽刊刻謄黃徧行曉諭務使實惠均霑毋任吏胥舞弊用副軫念民艱至意該部知道欽此 
[螭㘭載筆]  
　　本年閏二月二十六日淸明節例遣王公詣東西陵致祭兹經太常寺具奏派出王公銜名照錄於後致祭昭西陵遣和碩鄭親王凱泰行禮致祭孝陵遣奉恩鎭國公溥齡行禮致祭孝東陵遣奉恩輔國公麟嘉行禮致祭景陵遣奉恩鎭國公榮毓行禮致祭泰陵遣奉恩輔國公載㷇行禮致祭泰東陵遣奉恩輔國公意普行禮致祭裕陵遣奉恩鎭國公桂豐行禮致祭昌陵遣奉恩輔國公奎瑛行禮致祭昌西陵遣奉恩鎭國公光裕行禮致祭慕陵原擬和碩莊親王載勛攺遣郡王銜多羅貝勒載漪行禮致祭慕東陵遣奉恩輔國公溥豐行禮致祭定陵普祥峪定東陵原擬和碩禮親王世鐸攺遣貝勒銜固山貝子奕謨行禮致祭惠陵原擬和 
 
 

Page 2

 
 
碩肅統王隆懃攺遣固山貝子毓橚行禮致祭端慧太子園寢遣不入八分輔國公溥元行禮致祭莊順皇貴妃園寢原擬和碩莊親王載勛攺遣郡王銜多羅貝勒載漪行禮欽此○新請刑部右侍郎淸吉甫少司宼安檡吉二月二十二日已刻到任先期由同務廳傅諭各司官員以及吏阜茶役人等届期齊集署内謁見勿違○某日經步軍統領衙門右營官兵押出明火執仗行刼彰儀門外松壽當　之從犯孟小玉等二名解送刑部經當月司飭交南獄收押循例交江西司歸案訉辦○管理滿洲火器營事務禮親王爲咨覆事印房呈稱准廂鹽旗滿洲都　文稱現有公中佐領一缺咨取本營人員送放等因查本營鳥槍副護軍叅領文秀係廂監滿旗洲愛興阿佐領下人現年四十八歲綏遠城等處由兵二次應行保送入放本旗公中佐領相應咨覆貫都統查照辦理○張家口監督宗人府理事官宜榷使烈將届一年差滿預報户部更換户部行文宗人府五部理藩院等衙門將理事官副理事官郎中員外郎一等資深兩項保送一二員開造履歴卽日咨覆以憑揀擬　領引見○太常寺爲奏聞請旨事照得二月二十九日致祭旌勇祠例遺散秩大臣一員前往致祭現准侍衛處開送銜名前來臣等謹繕淸單進呈御覽伏候聖敖訓示遵行謹奏奉旨遣散秩大臣候立瑞欽此○原任褔州將軍善大帥慶曾於皖省安慶一帶勦平逆賊迭著戰功紳民追念不諼禀請沈仲復中丞奏請建立專祠以隆報享并懇列入祀典毎歲春秋由地方官致祭奉硃旨着照所請該衙門知道欽此○鴻臚寺爲咨行事本寺鳴贊現縣六缺應卽咨取各項人揀選引見相應咨行各旗營於舉貢生監親軍校前鋒校護軍校三品廕生恩騎尉藍翎長領催親軍前鋒護軍等擇其聲音洪亮者務於十日内造具履歴保送過寺以慿訂期揀選 
[上相赴京續述]  
　　直隸總督李傅相由津赴京恭辦陵差前已　電音及訪事人來函先後列報兹接天津友人信謂傅相於上月廿五日首途天去黎明時練軍五營親兵前後兩營水師親軍各出全隊由北營外紥至西沽恭送行旌曙色初分合城可道府縣印委候補各員及統兵將領紛紛　至迨鐘鳴八下憲節出轅護以前營中哨親兵及馬小隊至玉皇廟茶座聽鼓各員以次站班憲駕小憇旋卽登程兵丁施放槍砲聲若聨珠現任司道府縣及現辦要差之道府人等送　莆口而回是日憲節於莆口打尖蔡村住宿翌日在碼頭打尖張家灣住宿二十七日入京縣牌示諭轅下員弁人役日則照舊當差夜則輪流值宿不得玩誤如違由行營中軍禀究不貸 
[甌江大閱]  
　　浙江巡撫崧振靑中丞於上月二十日午刻節抵温州先時闔屬文武官員及水陸弁勇咸鵠俟于望京門外官馬頭旁及憲舟旣抵江干　紛紛遞呈手版中丞接見後隨入城暫駐行轅是日恭遇孝哲毅皇后忌辰是以不鳴鑼不升砲一路惟見旌旂蔽日戈戟凝霜整肅威嚴令人望而生畏二十一日辰刻中丞排道詣大教塲升坐演武廳各官依次叅見畢卽傅令開操先演大陣次長槍籐牌次官弁打靶殿以步箭一時矢飛電迅砲發珠連布陣而曼衍若魚龍對壘則驍雄如羆虎中丞大加稱賞犒賚頗豐時適風伯雨師相約而至各營弁勇類皆拖泥帶水混透征衫中丞遂於亭午時命駕而返至二十日淸曉復閱視水操旋於十二點鐘時由太史馬頭登舟赴處郡各官咸恭送如儀 
[交卸述聞]  
　　江寍縣陸春江大令調任上海早已由蘇藩憲飭知赴任現在遞任斯缺之趙小帆大令卽日可到故陸大令准於閏二月初一日交卸云 
[春明夢動]  
　　禮部前將新舉人覆試日期奏請展至閏二月十五日舉行一時行文各直省俾公車北上者得此信息可以緩整行裝現在上兀江寗兩縣揭示通衢具述前因春雨杏花征鞭乍拂各士子咸紛紛結伴諏吉登程聞上届兩縣公車費每人可得八九十金本届竟不及其半大約經　以一年一度孳生不逮故欲試春明好夢者無不慮長途跋涉無人調護自去扶持相率携可典之春裘密安排長安居大不易耳 
[暫止標]  
　　金陵友人來函云城守協劉都督光才以在標候補武弁太多差委無期生計益困殊非體恤屬員之意因禀請宮太保援文職停止分發成例亦將此項投標學習人員無論大小班一槪停止俾前來者積年累月或可望其疏通後來者躣馬彎弓不至伊於胡底現經批准　自本年正月爲始以後不准投標再在標人員每月在小教塲内按班次考鎗一次此係沈文肅公奏定章程初時由制府親自考騐中靶中心非常鄭重嗣後漸委候補道往代人各有能有不能平時不知銅帽鉛彈爲何物臨時又安知肄習之生熟等第　高低現亦禀准以後此項月課專歸中協城守協兩衙門主政不再委候補道新章臨點不到者扣考三個月考三次超等者卽拔委一次以昭公允惟目下投標人員以千把兩項爲最多究竟該弁但憑一紙保札由原籍地方官起文而來地方官亦不知其確係何等汗馬功勞不過爲成就現成功名起見照例畫諾核其年歲儘有得保之日此人尙未出世抑或僅在髫年千把雖係微末然一經分有汛地便居然與州縣畫疆而治若以流品不端之人濫竽充數殊非所以澄叙官方聞將來仍須再加删汰庶軍政可肅武備可修也 
[一夕數驚]  
　　漢口五方雜處江湖匪類匿跡其間胠篋探囊令人不及準備雖官憲稽察嚴密而耳目究有難周二月二十四日晚間新碼頭一帶被竊者數家查明匪類蹤跡皆在屋頂往來名曰開天門是夜兩三點鐘時竊取某店帳房銀洋因攦箱櫃有聲被人知覺一時大聲呼喚夥伴從夢　驚起協力驅逐遂無蹤影俄而更夫又見有賊在黑暗中行走不敢上前掩　驚之使走天將曉該竊復竄　　聚源藥號自上而下掩入帳房内將貴重藥材及銀票等物竊取一空依然關箱閉户從容逸去該號夥初未知覺待早膳時查檢貸物始知失竊立　鳴保報縣當經邑尊飭差查緝親自履勘形跡以更夫疎於防範笞責數十板次夕各官會集沈家廟復傳喚保甲更夫等重加笞責飭令仔細訪查限日破獲如敢玩視更當重責不貸 
[僚屬奉公]  
　　鄂省自張香帥蒞任後闔屬文武怵於憲威無敢暇逸稽查保甲者更形嚴密盖恐督憲微行親訪也烟室客寓以時閉歇有人乞火點燈不敢擅行啓關一日地方官拘得抹紙牌者二人根查賣牌之人予以枷責經人力保方准釋放省垣火油之禁本嚴現復重申禁令無敢懈弛不拘何店若敢點用當將燈及油一併收拾衙裏去漢陽縣爲繁劇之缺詞訟最多現經朱惠之明府出示每案止准取堂費一千六百八十文漢口巡司署亦仿而行之上行下效捷於影響督撫認眞辦事僚屬有不奉公守法者哉 
[火災疊見]  
　　江西省垣訪事人云二月中旬三次失愼一爲磨子巷某裱匠鋪其主人在樓上用薰籠烘被池偶未小心燃及棉被沿燒板壁其光熊熊旋經隣舍取水澆熄事後附近各鋪户以受驚殊甚議罰該裱匠建醮禳之一爲北營坊其姓居民於某日午炊遺火薪中焚及芧舍回回紅燄上燭層霄幸隣近右營兵弁見之立卽拆毁廚房火始滅熄一爲城隍廟側某姓錢土店悞吹烟灰於包土紙内餘火未息遂卽上炎賴店中人手衆多登時救息 
[日本火災]  
　　西三月五號午後二點鐘越四十分時日本東京三田同朋町八番車夫橫山松五郎家陡遭回祿時適西北風甚烈以致火乘風勢分外披猖一霎時直燒至海岸洎鐘鳴五點回祿神始稍霽淫威是役也全燬者八百三十九户半燬者二十户焚去棧房十八所土藏二所學校神社巡查分局郵便分局各一所亦可謂巨災矣 
[語兒鄉諺]  
　　前報紀兼理嘉興縣事周　尊訪悉東門外花網船糾人聚賭爲害地遂飭差役拘拿以侍懲辦當將船户混名狊胡桐　 
 
 

Page 3

 
 
花者拘住未及解官訉究已被脫逃邑尊復派秀水幹捕往拘該船已知風遠避矣甚矣除莠安良竟若此之非易乎○宗太守訪得禾中賭風較前更甚往往有世家巨室房深徑遂不便拘拿喝雉呼盧日夜不息因標硃諭派差微服暗訪明查然至令仍未查獲一名說者謂賭徒俱係有勢力之人差役不敢問鼎若然則堂堂二千石當必另籌良法以處之也○嘉屬撫恤局所設各處振局日内已挨次給發春振錢米并聞在籍之許竹篔著作郎金苕人觀察使與諸紳士會議以去歲被水冲坍之蘇杭兩官塘實係往來要道擬令是處鄉民挨叚認修以工代賑現在杭州塘已開工計分　叚每叚派有司事一人皆以紳董之子姪輩充之按月給以薪水洋十六元○連日陰霾峭寒侵骨二月二十五日晨鐘乍動忽然六出花飛至午後始止二十七日晴光大放始覺煖透緑紗矣 
[連米述聞]  
　　去歲江浙災祲全浙漕粮攺由輪船海連以節糜費今歲運粮之浙寗船隻當如廣陵散矣江蘇漕米之由沙船運津者亦只十七萬餘石來船不過一百廿五艘較之去年已少三分之一如海若効靈不日當可抵津聞有寗船九艘攺裝雜貸來津利涉大川祖鞭先着有兩艘於廿一日停泊天津碼頭矣 
[鹺尹仙游]  
　　前任兩淮泰州分司丁谿場大使許菊𤲅鹺尹大溶素有痰喘之症今春復發醫藥無功延至二月初二日午時在東臺公舘中騎箕而逝定於閏二月十七日領帖然後擇日扶櫬回杭州 
[監司來滬]  
　　昨日正任常鎭道謝觀察元福自省垣來滬本邑廳縣各官咸詣老閘碼頭　迓 
[縣試示]  
　　昨日上海縣裴邑尊發貼紅諭略謂現奉府憲恩轉奉學憲楊札開照得本年係科試之期　屬各縣准於三月二十日考試文童等因想各文童摩厲以須不難在風檐寸晷中脫頴而出也 
[圑操遇雨]  
　　每年春季寓滬西商圑練兵必按期操演或二三十人或四五十人務使步伐整齊槍砲嫺熟然後由統帶示期會操數次以便香港督兵官親自按臨或派員來滬調齊大閱昨日係第一次會操之期午後三點鐘時各兵咸集河南路老巡捕房空塲上隨卽排隊由大馬路往西金鼓喧閙刀槍銛利軍容之盛莫與比倫不料甫至中途忽逢大雨無可操演傅令折回惟見各圑兵濡染淋溜渾身是　雙肩瘦聳幾疑落水之雞而作樂者亦咅調叅差如聽無腔羯鼓矣霽　諒必續操旦俟到期再錄 
[詳查屍屬]  
　　牛奶　車夫徐阿男撞倒江北人模樣之某甲傷重身死當經裴邑尊相騐訉供其詳已見前報某甲死後尙無親屬承認邑尊以甲手持木提桶在小菜塲地方行走想伊住處當不甚遠因諭地保詳細查察禀覆候示該地保奉諭後四處探間仍無着落以甲狀甚窮迫或係持桶欲至六馬路施粥廠取粥亦未可知盖施粥廠每日淸晨遠來乞粥者頗不乏人也該地保因又往新老雨閘北細查未知果有相識之人否 
[上海縣署瑣案]  
　　浦東人趙長茂控族姪根泉誘拐寡媳姚氏避匿王阿囝家前晚裴邑尊提集一干人升堂訉究長茂訴稱兒子病故後寡媳守志在家不料被根泉誘至王處叩請究懲根泉供稱姚氏自願再醮與干事與小的無涉王供稱小的中根泉說合娶姚氏爲妻姚氏供稱小婦人本不願失身實被根泉煽惑邑尊判將根泉笞責三百板五責一百板一併枷號頭門示衆姚氏鎖交長茂　回管束○趙張氏控湯錦堂强姦女兒一案已紀報章矣前晚裴邑尊飭提訉究趙張氏訴稱女兒守節在家從無異志去年五月初十日因抱女孩入臥室錦堂竟潛身背後恃强逼姦其時家中人均在田間未經知覺嗣後女兒卽維防謹愼不許錦堂入門不料斯時被姦後卽有姙至今年二月初忽然生産錦堂聞信倩人將孩奪去淹斃溝中復起意强娶女兒實屬性同豺虎錦堂供稱小的不敢强姦實遭誣累邑尊飭枷號頭門示衆○朱子偉上控莊楊氏覇阻妻子等情經上憲發回訉辦前晚裴邑尊訉究之下朱供稱妻母莊楊氏尙無覇阴之心此事實由莊念祖起意邑尊謂爾屢次脫逃情殊可惡喝令掌頰四十下候傅莊楊氏訉辦○陳雲生毆傷玉器作學徒任大經裴邑尊拘案訉責荷枷前日復提作主袁仁山袁雨霖劉聚生研訉袁劉同稱陳與夥伴口角任理勸不依反遭毆擊邑尊謂學徒口角作主自應喝阻何致聽其兇毆乃飭將袁劉分别掌頰交人保出陳仍荷枷候受傷人告痊再行訉核　 
[英界公堂瑣案]  
　　包探唐寳榮緝獲行竊東洋車之徐步雲蔡太守飭候吊贓核辦已列前報昨據該包探禀稱徐前次因竊東洋車送案懲辦釋放出外又竊東洋車二輛將車拆卸分投藏匿今已起案失主王氏等投案請領原贓徐步雲俯首求恩太守　徐步雲發捕房管种一年車交失主分别認領○沈松濤稱被王德順竊取棉被一條由捕緝獲人贓送案今請給領王供飢寒交迫初次犯竊蔡太守判管押十四天贓交沈松濤領去 
[法界公堂瑣案]  
　　本邑小東門外洋行街瑞祥范德盛兩家互諉失火等情曾登前報當時葛同轉着各邀隣人禀訴情由再行核辦昨晨范德盛夥吳阿堂邀同隣右太古元棧主謝建全源泰北貸號主徐少雲投案先由瑞祥主顧南濤伸訴前情同轉問謝曰爾是否與顧等比隣謝稱顧所居之屋向我棧租去吳之住屋則係已産問是晚失火約在幾下鐘時謝稱二點二刻同轉謂徐曰爾於何時與之隣居爲何失火之時尙未知悉耶徐稱當晚失火卽行澆滅及至黎明時始聞知隨問謝曰爾係房主理應知其底細謝稱當晚知有失火事情出外查看顧與吳卽兩相推諉是以辨不淸楚徐稱此中轇轕現在可以調停矣問爾等均係鄰居自應將情節供明不可廻護謝等同稱寳在未知其詳同轉謂徐曰爾稱可以調停未知如何調停法答稱令顧遷往他虚問顧願遷否答稱目下已遷動矣謂爾旣自顧遷移豈非虚情顯露乎徐等稱顧租期已滿其人向爲極大生涯斷不致有縱火之事同轉曰顧初至公堂時稱是晚吳家正在賭錢房内放有火爐幾具究有其事否徐稱屋係范德盛主婦之臥室並無火爐同轉曰如此則顧之所言不實矣今務將起火情由根究徐等一再叩求免究同轉曰邇來租界中常有種火之事不可不懲今雖據爾等求情顧終不能逍遥事外隨商諸祁繙譯官着將顧暫押捕房謝徐哀求開釋同轉謂明日爾等可將放火情形至捕房禀覆再行核奪可也○元亨洋行某西人偕司帳華人陳升及同興德記外國帳簿店夥周阿虎投案先由包探土榮培禀稱有向在該行當細思之吳阿華卽張阿五侵用西人洋欵經西人查出函請捕房拘案請訉周稱西人曾欠帳簿價洋六十餘元除陸續交張付下外尙欠十八元三角昨日向西人收取顧稱早已交張被張侵用隨訴請捕頭將張提至捕房迨後由張妻將洋如數措交吾店此帳業已淸訖矣同轉曰爾已收淸須繕收禀西人稱前次行内失去小呢一疋今見張作事不端諒必是伊所竊同轉一再研詰張供稱小呢實不知情帳簿之洋亦非侵用實因有病不能親往交付同轉謂祁繙譯官曰張侵用帳款本應重辦姑念今已還淸可從寛宥遂判管押捕房半月○日前陳景記司帳人王瑞華遞禀公堂控稱周　珍租屋開吉星公小客棧由三茂醃臘店中人嚴長林保租契上蓋有三茂圖章至去臘共欠租洋八十九元私自將物搬空避匿不面今請將保租人提案究追葛同轉諭令包探李雲發傅嚴候訉昨晨該包探禀稱小的奉大老爺諭飭提嚴據云往南市買貸未歸限今晨十點鐘時投案今日小的至捕房前與王相遇問及此事小的據實告知王竟將小的扭住爲難求賜訉究旋據周偕三茂店夥劉錦齊投案供稱棧屋本由小的租下 
 
 

Page 4

 
 
後因生意不佳盤與别人開設一時不及將保單取出准當時曾登申報吿白數天同轉詰王曰據周稱此棧已盤與别人與伊無涉矣王稱總須由陳景記收租同轉謂爾旣來控欠爲何毆扭公着王稱不敢毆差同轉判將王管押捕房至晚上七點鐘時開釋周劉暫行交保候核○月前湯東海遞禀控稱蔡叙挺爲妓女馮文林贖身借去鷹洋一百四十餘元當時立有期票現在逾期已久向索恃蠻意圖乾没時朱森庭明府方代理讞務訉明情節看交保出外限三日内自行料理禀覆銷案迄今已半月蔡竟避匿無蹤前日湯復遞禀淸提昨日包探王榮培禀稱大老爺飭小的提蔡據稱有事往寍波因將保人彚成煤炭店夥李和卿提案葛同轉問蔡在何處笞稱回寍波營窀穸卽日可來問日前由爾店主保出今日爾店主爲何不來答稱有病不能投案同轉謂再限三天可將蔡交案答稱求寛限至五天同轉准之諭以屇期如再抗違定干提究○嘉興人沈御靑之女大寳被匪人刼至滬上售入妓寮包探將經手之蟻媒等人先後查獲葛同轉着押候上海縣簽差提解等情已詳前報矣昨晨縣差胡雲投文公廨禀請將在押之一干人交嘉興縣來差方坤帶去歸案辦理同轉曰此案共有四人而來差祗一人何能照顧胡禀稱據來差稱不必添派矣同轉轉詰方坤方禀稱日前小的未悉案犯共有幾人是以請免添派目下旣有四名口務求大老爺另派數人同去以免疎虞同轉卽諭胡雲曰爾可回去據情禀覆　大老爺本公堂當看包探另選夥役兩人卽日押解至彼交代也○某號西捕禀稱昨日巡至吉祥街見有一人將東洋車夫亂毆向詢緣由突被其人掌頰兩下爲此拘案請究車夫吳錦棠訴稱此人由黃浦灘乘車至吉祥街分文不給向其索取舉手卽毆幸西捕到來拘拿送案葛同轉曰爾見此人掌西人之頰否答稱見之同轉怒謂爾是何人胆敢拒捕供稱姓黎名利在某大人處當書辦是日醉後無知懇求恩釋同轉飭包探王榮培將黎並車夫送　所供某大人處據情禀訴　自行料理○蕭益成烟　主控陸芝卿竊取烟鎗旋經某包探查獲昨日投案具領陸供稱小的吸烟三分後喚添烟無人答應爲此携鎗而出葛同轉着押候掌頰二十下贓給烟館主領去○寡婦趙姚氏控夫弟趙忠臣來家吵閙欲將女兒變賣忠臣偕妹謝　氏從姊夫王盈記投案候訉葛同轉問忠臣曰爾等從前曾在公堂涉訟否供稱　年前小的因發瘋顚經妹謝趙氏送案蒙前任大老爺解回寗波嗣是卽在家内耕田直至前月二十四日始來申暫居寡嫂家内問爾瘋顚可愈否答稱愈已久矣詰謝趙氏曰爾可知其中情節否答稱兩造均係一家人小婦人不能定誰非誰是惟據寡嫂言賣女之事斷非人類所爲比次因忠臣來申欲將兄柩扶回寍波安葬寡嫂之意則欲運回蘇州以致兩不投機來案互控同轉謂趙姚氏曰爾已嫁寗人理應將爾夫棺木扶回寗波安葬着各具切結完案 
[江督轅門抄]  
　　二十日委署如臯縣莫炳琪見謝委○二十一日通判李士彦奉委府發審差藩轅牌示署桃源縣汪紹賢將届期滿禀請交缷遺缺查有候補知縣翁延年署理○二十二日新授淮揚道謝元福辭赴任候補道蔡鈞叩謝部文歸留江蘇補用萬中培謝委府發審差萬靑選謝委高郵厘捐局差並　城外保甲總局發審差○二十三日秦基謝委代理六合縣事候選同知直隸州程煥謝委江西督銷總局提調差○二十四日委署桃源縣知縣翁延年謝委○二十五日候選同知直隸程煥辭赴江西督銷局提謂差 
 
 
 

Page 5

 
 
　　美國邦羅補益斯製藥貢水 
　　專治肝勞肺癰癆瘵飲食停積胃口果滯心悸多諸君賜顧請向上海四馬路中西大馬驚四肢酸軟身虚體弱隂損陽虧宗筋舉氣血衰敗路晋隆洋行寳善街晉隆分行曁良濟房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦烟癮新斷精神恍五角原箱十二瓶價目格外公道批拆另議偬傷寒症初愈軟弱以及五勞七傷等患服此皆效美國佛羅斯醫生謹啓　 
　　黔硝通商 
　　黔省土美物肥向出五金又産硐硝一種其硝秉賦土地自然之氣而凝結非若他處之别土换壁　造而成也故其硝性猛烈潔白如銀抑且堅燥非常施之於配造軍火置用銀爐花炮樂材熏醃等事其利用之效遠勝他出業經○貴州撫憲潘○於光緒十一年○奏請開辦通咨各省並詳立章程内載外來商販准其赴發賣局照牌示價值完交承買之後聽其運赴各處銷售現奉○○諭旨此項硝磺除就地完厘外許照滇銅京鉛例各省關局暫免厘稅由局刋刻四連串票呈盖院司印信載明斤重以杜夾帶應先詳請咨明各直省將軍督撫通飭關隘地方遇有貴州運解硝磺過境一體驗票放行以免留難阻滯各在案兹經章玉泉司馬廷藩程愼安大令寳炎赴黔禀辦領運硝觔行銷卾皖江浙各省發商包銷聞己如禀批准奉飭在黔之下游各府覔礦開辦兼設局收買矣並聞靑　鐵礦業己開爐其質勝於洋産從此地利繁興而黔省礦務自必蒸蒸日上矣 
　　天仙茶園 
　　閏二月初三日演 
　　萬花獻瑞吟詩脫靴學堂遊園驚夢打子放逃燒香水鬥斷橋失街亭空城計斬馬謖打子教歌 
　　閏二月初三夜演 
　　黄金臺鍘美案三岔口三娘教子鳳鳴關跳墻着棋伐子都前人本新戲頭魚 
　　丹桂軒 
　　閏二月初三日演 
　　龍門陣樊城長亭十八扯赶會佘塘關取榮陽三矮奇聞五花洞安良傳 
　　閏二月初三夜演 
　　趙家樓　糧登殿雙跑馬二進宫伐子都汴梁圖翠屏山三進士金山寺雙姻緣 
　　一仙　　　上　 
　　廣東鈞天樂名班 
　　閏二月初三日演 
　　正本客串西廂記卽晚連下西廂記夜廂記夜演齣頭紅拂女私奔 
　　靑蓮居 
　　特選名班 
　　于閏二月初三禮拜日一點鐘開演天雨停演杏記啓 
　　天成園 
　　閏二月初三日演 
　　白水難戰蒲關遺翠花空城計少華山董平府下河南四進士烈女旗白馬斬顔良 
　　閏二月初三夜演 
　　烈女傳曾豆巿胭脂虎戰樊城長亭會文昭關新排燈彩新戲紅樓夢閙江州 
　　禮拜一拍賣 
　　兹於初四日二點鐘在董家渡船厰拍賣舊大爐子四隻舊鐵單等不計其貨輪船卸下如貴客欲意者届時請至豐裕碼頭仝趁小火輪志該船厰面拍可也此佈壳件行啓 
　　燧昌自來火局告白 
　　啓者本局現在因所製自來火中加入上等不怕潮濕之料以致成本昂貴定於閏二月初一日起每箱售銀十兩另五錢請於潮天試之知並無别家可同其佳妙賜顧者請認明燧昌牌號爲要此佈 
　　禮拜一拍賣 
　　准於初四日二點鐘在本行拍賣三王藏羽毛馬頭飛英蜜蜂新飛英色呢信和魚牌色羽毛雙工紅嘰雙工色呢飛馬索洋藍而八磅八磅十二藍八卦藍飛馬洋標十磅十磅另半紅狀元巿布八磅藍綠甘露布公信藍水車藍人紅飛英八四布泰隆印花面巾太平戲法１００２００竹布裕興美人色洋寗綢洋紅袱色花標二四藍人標等稍漬破義源人鎗三　細布代代兒孫粗布餘貨不計此佈安得利行啓 
　　禮拜二拍賣 
　　初五日十點半鐘拍賣八四藍龍輪船人馬藍大英紅魚翁紅人象　布七磅輪船原布八磅七磅銀龍輪船二號人馬棕布等貨此佈老太古洋行啓 
　　禮拜二拍賣 
　　啓者於初五日兩點鐘在江表輪船内拍賣寫字間大菜房内一應器皿什物大小鏡子藥水龍火爐鐵灶水櫃桅燈帆布繩索螺絲鋼板錨鏈彤板各色鐵器什物不計欲買者請至該船面可也此佈永發行啓 
　　禮拜三拍賣 
　　准於禮拜三十點半鐘在本行内拍賣舍利匯水合酒牛奶數十箱缸絲床塾新色檯景花草不計隆茂行啓 
　　禮拜四拍賣 
　　啓者禮拜四卽本月初七日十點半鐘拍賣路燈船牌九老羽毛人鎗小呢船牌九者羽綾　嗶嘰十一磅彩三元十磅十二彩人鎗十磅紅萬壽紅三元紅人鎗藍人鎗十二磅人鎗九獅市布八磅四彩三元五子登科紅三元彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人採浦原布八磅彩三元藍獅七磅紅三元彩人鎗藍獅挺巿洋標八磅松鼠細斜紋十五磅老人頭十四磅雲獅粗布紅金星白三元七十二線紅　路燈六十四金三元藍雙路燈洋房毛光市漂布等貨此佈聞閏二月初二元芳行啓 
　　禮拜四拍賣 
　　准禮拜四二點半在黄浦路十七號内拍賣彈子檯打彈應用器具俱全大菜間房間書樓廚房一應木器什物不計此佈隆茂行啓 
　　妙妙妙 
　　余失足花柳受毒頗重屢醫不效前月幸友人指示英大馬路虹廟西首朝北門面徽州醫局孫麗川先生診治外用拔毒止痛八寳膏内服搜風解毒各藥丸不满廿日毒盡收功○按此膏之獨奇者天炎酷熱下疳腫爛處换膏時從未洗過穢氣全無如有○患下疳楊梅屢醫不效者盍往試之方信余言不謬也脱慮人謹啓 
　　新開 
　　廣裕泰土棧 
　　本號開　上洋英大馬路抛球塲北首濟陽里對門坐東朝西自運大小洋藥照箱批發精製各種因膏貨價宣童叟無欺承蒙賜顧者請認本號招牌庶不致悮擇吉於閏二月初七日開張 
　　輪船往釜山過拖粗喜馬元山 
　　啓者本行約各哈麥麥魯輪船船主名司委因於禮拜五卽閏二月初八下午三點半鐘開往長崎埠於十一換搭克及哥麥魯輪船往釜山過拖粗喜馬元山埠如各寳號欲裝貨搭客者請至面訂可也此佈日本公司啓 
　　房屋地基業廣公司 
　　啓者本公司董事現欲請人翻造房屋係在虹口黄浦路德國公舘間係空地上造西式房屋七所其式樣大小可向有恆打樣行取看其價大小任憑董事是有權衡其承造之信外面寫明在黄浦路承造房屋送至本行等字樣其信收至二十九日正午爲止此佈經理本公司事務之仁記洋行啓 
　　輪船往烟臺仁川釜山　 
　　元山琿春埠 
　啓者本行海哥麥魯輪船於禮拜六卽閏二月十六上午十點三刻鐘開往烟臺仁川釜山元山琿春埠如各寳號欲裝貨搭客者請至面訂凍氷章程須開明於提貨單之上乃要日本公司啓 
　　新開仁和源茶號 
　　開設上洋南市王家碼頭朝南雙間門面本號向在各山採辦異品官禮名茶岩毫雨前龍井銀針君眉雙窨珠蘭六安香片雲南普洱黃白菊花加工剔選照山批發荷蒙貴客賜顧格外克己擇於閏月初七日開張五天内照碼滿百八扣 
　　湖南新到 
　　祝由科白水神符專治諸般疑難怪症内症符到病愈外症不用刀針卽能移去當面奏效倘蒙惠順到壇自帶香燭只取號金一百六十八文相邀到府醫金面議寓二馬路石路口復順興棧内 
　　英三月號單到大彩誌喜 
　　頭彩本埠源祥號周君得二彩桃溪鎭陸書常翁得三彩寗波卞君得餘彩甚多請來兌洋○英四月票華閏月念日開彩半張二角全張四角頭彩三千元買三張送果報集一部○紳商賜顧請至上海四馬路中市聚豐園斜對門局力自給 
　　輪船往東洋等埠 
　　啓者本行約各哈麥麥魯輪船船主名司委因於禮拜五卽華閏二月初八下午三點半鐘開往長崎西門舍革神户横濱等埠小包收至初七正午十二點鐘爲止搭客票出至開船之日下午兩點鐘爲止在船買票須照定價加十分之一如各寳號欲裝貨塔客者請至本行訂定可也此佈閏月初三日本公司啓 
　　分條六角 
　　四月票全半照巿零萬批拆一例代勞函購立奉紅票例　 
　　附送吕宋開彩圖 
　　英四月票全張六元分條七角零躉批發價照香港紳富信購指明上海法馬路 
　　逐月吕宋票批發 
　　大彩屈獲各省馳名英四月票全張六元分條六角倘蒙賜顧寄上洋棋盤街中 
　　新開人和衣莊 
　　法馬路第一家 
　　精選杭省重料寗綢紗緞羅紡顧繡　袍京陜皮貨良工精製四季時式衣裳價亷物佳格外公道以圖久遠馳名貴客光顧請駕法馬路中 
 
 

Page 6

 
 
　　召租 
　　兹有老旗昌業過泰安坊内朝南庫門樓房二宅合意者請至北京路本帳房或至二馬路寳順帳房面議可也道逹洋行啓 
　　吕宋票行 
　　英四月票全張半張分條六角仕商售購原局回件上洋抛球塲西 
　　代步香港 
　　本行自運逐月吕宋票批發今分設在上海英大馬路大寳來票行内先行交易紳商賜顧者移玉面訂吕商恊同發 
　　英三月號單己到 
　　中彩巷多請來兌洋今售四月票全張六元裁條七角附送大張花草人物精花草人物精細月份牌上洋源源新記票行啓 
　　分條六角 
　　英四月票華閏二月二十日開彩全張六元半張三元紳富賜顧指明上洋四馬路中巿 
　　德昌質滿衣出售 
　　本典滿衣概行出售價可格外從亷照碼每兩七角劃一不二童叟無欺倘蒙賜顧請至麥　圈尚仁里口便是 
　　皮貨在大减價 
　　本號在上年存貨冬積今正　始减碼出售并有頂好眞灘皮袍掛其價更賤如蒙賜顧請至城内四牌樓何祥雙啓 
　　分設上海永興洋行 
　　本行由法國京城分枝上海寗波專辦出口各貨恐未週知特此佈告在英界長樂里間壁廿三號門牌便是 
　　易中票行 
　　大彩屢獲今售英四月票全張六元分條六角半批發零躉格外公道外埠信購指明上洋棋盤街 
　　新開廣泰土棧 
　　上洋三茅閣橋北朝西門面自運大小洋藥照箱批發精製淸膏每洋兩四陳膏還灰二兩四分膏二兩八冷籠三兩二熱等三兩六平外加仕商賜顧請認 
　　四月頭彩四萬五千 
　　英四月份票全張六元○條頭六角三分内在上洋棋盤街北長豐綢莊對門 
　　告白 
　　啓者寗波李某與夥友向在九江合開同春和過侢棧今李某不合開張己拆出以後各寳號往來與李氏無涉特此告白 
　　洋灰鼠 
　　本行到有頂好頭等洋灰鼠皮數箱顔色極好價亦便宜欲購者請至抛球塲東首本行寫字房面議爲盼咪吔洋行啓 
　　分條六角 
　　英四月票全張六元零躉批發格外公道收兌紅票比衆克己信購指明抛球塲西同得 
　　曰然居 
　　現聘名廚精製京蘇大菜嘉湖酒席奇巧點心隨意小酌各式大麵掛爐猪鴨馳名美酒物美價亷早晚常便滿漢戲筵可以預定設上海大花園裏 
　　請得頭彩 
　　英四月票全張六元半張三元分條照巿紳商賜顧指明上洋抛球塲北首 
　　遺失 
　　兹遺失去年十一月廿六日裝華利輪往漢第三百十七次提單一支計顔料十件今己向該行關照作爲廢紙此白南順記 
　　小輪船往杭　 
　　今蒙吳紳偏定本行小輪准初四日往杭如欲附往請至法界大馬路東首晉和里内咸吉票行兼可便帶拖船 
　　基地出租 
　　兹有基地一塊在法界西首褚家橋南塊約計十畝如有人要租者統租分劃均可請至本帳房面議可也黃浦灘十七號瑪禮孫洋行具 
　　同豐永金鋪 
　　本號開設上洋大馬路抛球塲向售十足條錠葉金精造滿漢首飾今添售靑赤金箔定價劃一恐未週知特此佈告 
　　逐月吕宋票批發 
　　全張六元半張三元分條七角萬　云追專收彩票克己外埠賜顧函購上洋棋斃　永生祥蓮記 
　　增彩新章 
　　英四月票全張六元分條七角零躉批發格外公道信購原班回件指明上洋棋盤街北 
　　增彩新章 
　　英四月份票全張六元分條七角零躉批發格外公道信購原局回件上洋棋盤街北天源　記啓 
　　分條六角三 
　　英四月票全張六元半張三元外埠指明原莊回件上洋棋　街北首萬有豐　得來 
　　上海第一家老行 
　　英四月票零售照巿批發比衆公道紅票申足函購原　回件附送月份牌 
　　感德 
　　余於去秋患温病危篤諸醫束手蒙劉正泰參號請羊月樵先生診治疊投清心化熱數劑居然回春今先生復遊滬地仁心濟世余不忘先生之妙手特登報庶乎海内共知且患病者問津有路矣羊君仍寓三洋有路矣羊君仍寓三馬路水慶里大春號内此佈隆棧林　亭啓 
　　魯意師摩洋行謹啓 
　　啓者本行歴來經理買賣呌貨向來格己久蒙華洋巨商深信今因新换殷實買辦更立新章逢期拍賣限定當日現銀出清如果代客貨銀准三日結帳向本行收取無悞此佈 
　　新開晉祥衣莊　 
　　開設上洋棋盤街南首自運杭省庫緞寗綢羅紡湖縐顧繡蟒袍原典估衣加工選料蒙仕商惠顧速　　來搆辦顧見便宜先行交易擇吉開張 
　　廣東陸配南氏 
　　包醫限曰全愈 
　　專治白濁下疳横弦楊梅結毒各項雜症寓上洋大馬路興讓街南首寳眞堂丸藥店内 
　　洪利公司洪利 
　　本公司設立已久素昭信實外埠皆知紅票各處均可收兌按月批發並不閒斷全張一元分條一角外埠信購原班回件杭州上海鎭江嘉興洪利仝啓 
　　匯兌銀兩批發吕宋票　 
　　本號承兌粤東佛山陳村香港澳門吕宋匯票並批發吕宋票收兌紅票今售英四月票全張半張分條均可外埠賜顧原局寄奉不悞上洋棋盤街協安號啓 
　　英四月票出售 
　　票設四萬五千號頭彩得洋四萬五千元准華又月廿日開彩全張價洋六元半張三元條頭七角凡蒙遠處函購原班回件祈認各行信式圖章是要此佈老廣豐萬福來仝新廣豐萬來仝新廣豐萬　來啓 
　　復源鏞老店遷移　 
　　本號專運大呢羽毛各種洋布俱全向在上海大東門外開張數十年今於庚寅年遷移英大馬路抛球塲口朝南門面交易誠恐逺近未及通知特此登報奉聞主人謹啓 
　　英正月花旗號單己 
　　英二月花旗票出售全張一元半張五角函購指明各行卽班回件○開期例無電報對號單約閏月初到申兌洋上海必得來天來福鴻福來仝啓 
　　誌謝譚寳宦齋白濁丸　 
　　弟因身體濕熱染得赤白淋濁之症久矣小便短痛腫碎面黃骨痛醫藥無功特托申友速至盆湯衖買譚寳宦齋白濁丸三料服後果騐如神弟心喜甚登報揚名漢口黃撅波謹啓 
　　頭彩四萬五千元 
　　英四月份票全張六元半張三元分條七角閏二月廿日開彩外埠寄買認明各號回件信式圖章 
　　上海自來水有限公司 
　　啓者本公司現在議定分派各股友利息舊股每股派得英金一磅新股每股派得十三先令九辨士定於閏二月初一日支付特此佈聞　經理本公司事務之德興洋行啓 
　　失票 
　　今遺失南　萃隆莊支四千五百十五號愼餘莊票元五百兩又震澤張震昌絲行支一千三百　三號成順泰絲棧吳少卿先生票元五百兩均又二月初二日期又南潯久昌土行支鴻豐絲棧第四百七號票元二千兩又二月十一日期又第四百八號票元一千五百兩又二月十二日期己向前途說明作爲廢紙望各寳莊切勿收用鴻豐絲棧代南潯久昌啓 
　　應效時症藥 
　　啓者近來雨暘不時寒煖不匀故患時症傷風者目下甚多遂致頭痛腦脹喉痛骨痛不堪言狀如下卽爲調治尤恐變化别症更爲滋蔓難圖今本藥房不惜工本虔製應效時症藥不特善治傷風並且寒熱等症服之靡不奏效此藥弗視爲等閒請卽購取仕商賜顧者認明本藥房招牌庶不致悞上海英大馬路老德記藥房啓 
　　劃一衣庄 
　　本莊運售原典估衣專倣四季時式新衣照碼每兩折洋七角劃一不二如嫌價貴包退包換今有戤冲劃一甚多貴客愼之受欺然小莊並無出外抖售如信顧者祈請棋盤街北首便是祥豐衣莊 
　　譚寳宦齋貨眞價實 
　　專治雀斑油光黑氣潤顔嫩面香粉 
　　擦之斑點盡退每匣三角固齒擦牙粉二角包醫白濁腫爛上洋盆湯衖寳宦齋啓 
　　盤店聲明 
　　啓者英石路街大馬路口開設北延齡公記烟膏店緣因無人照料今將店底生財盤正記管業自閏月朔日起往來帳目概歸正記經理與公記無涉特此聲明北延齡公記具 
　　大得其利 
　　英四月票全張半張照巿分條六角三批拆公道信購原班寄奉上洋抛球塲 
　　大花園 
　新到綵綢公仔 
　　本園新到廣東新式綵綢公仔六套懸掛各廳以供游客玩賞該綵綢人物生動異常廣東亦不多覯特此奉佈 
 
 

Page 7

 
 
   
 
 

Page 8

 
 
　　二彩聲明 
　　英三月份二彩第二萬三千七百廿四號由本行售與本埠英大馬路恆興　王君半張得洋六千元又京江棧四川客　寳臣劉子雲二君合得洋六千元雖諸君鴻福小行亦與有培耳現售四月票全張六元分條六角半賜顧寄上洋棋盤街北必得彩仝啓 
　　三天濁效 
　　奇哉奇哉余淋濁症屈指十年屢醫不效今春幸閱報章知有上洋盆湯衖内廣東譚寳宦寳齋馳名三日愈白濁丸驗靈非常鳴謝不一寄購一元用之其丸未盡三天濁效何奇神也感其妙藥之靈特登告白頌揚俾同患者週知亦行方便耳該號白帶丸内人亦經試驗並書以揚之嘉定董其暢啓 
　　著手生春 
　　吾鄕詹筱仙先生名下士也文章品行久重膠庠多藝多材岐黃尤著來游滬上全活甚多余子陡患癲症諸醫束手先生一診而安非三折其肱曷克臻此同人公勸懸壺先生亦心存利濟兹擇本月廿九日開診患沈疴者幸勿失此機宜也寓小東門内花草浜奚家橋西首送診五日新安查沛然啓 
　　鎗上戒烟膏靈騐 
　　閱前報告白滬北中和里内詹誠德堂精製發四草戒烟舍每兩價一千二百八十文可裝在鎗上呼吸戒烟極好其氣淸香並無惡味且吸此膏就不須另吸别烟僕患烟累十餘年一旦而釋重担速登申報以告同病相憐者胡敬齋啓 
　　止帶神靈 
　　滬北盆湯衖内譚寳宦齋出售三日愈白帶丸招貼通街試購半元家人服之護效銘感大德登報謝揚南市馬茂隆啓 
　　連中吕宋四月票 
　　批發公道零沽全半照市分條六角半收兑紅票曁各路銀洋匯票遠處信辦一律克已上洋法大馬路中啓 
　　召租 
　　西門外榮昌自來火厰後路北西至浜有地十餘畝刻欲起造倘紳商要定造棧房厰屋卽繪圖照樣起造需定年期均可英界西新橋德源里五開間廂披天井晒臺俱全二宅合意者移玉面談錦名行 
　　上海鴻　來聲明 
　　二彩連上附彩 
　　英三月吕票二彩拆與同　轉售本埠恆興號金又川客劉各十張上附彩亦拆同業轉售大北電報行洋人以上共得一萬二千五百洋號單到查又中五六小彩甚多分條售出名繁不贅遠埠函報外候速兌洋雖中外得主之鴻　幸小行大彩綿果稱鴻福而齊來財星正旺望中外同志早購錦　皆大發財是鴻福常來之盼禱矣 
　　罐頭荔枝波　發售 
　　荔枝爲嶺南土産蘇東坡云日啖荔枝三百顆不妨長作嶺南人可知荔枝爲嶺南佳品然而鮮菓時食不能常有令人思蓴蒓者不可多得惟我本號獨得秘要兼能泡製原味不失爽脆非常四時皆備且能歴久不變此等貨物本公司創造親督監製不惜工本用能登諸上品不但宴會塲中可以羅酒遣醉辦送官禮尤爲新奇雅趣况價甚相宜更有蓢古波蘿亦是泡製原味淸香異常凡有官商賜顧請認飛鷹招牌紙爲記庶不致悞鋪在粤東澳門木橋橫街開張現寓上海虹口廣東街廣益店代售廣福安主人謹識 
　　批發大票 
　　英三月份對號單已到現售四月份票零躉批拆兼收紅票價皆大市紳商惠顧函購原局回件庶不致恨此佈上洋廣揚興廣惠和廣泰祥仝啓 
　　果然三日立止白濁 
　　因閱貴報有鳴謝盆湯弄譚寳宦齋三日愈白濁丸靈騐之汪君想其人得恩莫忘報之念弟染此症六年信買半元服後果然三日立止名不虚傳焉金勝祥具 
　　無價保眞丹 
　　廣東保和堂無價保真丹 
　　夫福壽康寧固人之所大欲然苟失於調　安能身體康泰百病不生乎是以培補一道善人身者不可緩也本堂精製無價保眞丹專治一切勞損諸症每服三錢淡　湯送下無疾服之諸恙不生遇病服之膏　立見常服則面目光潤返老還童飲食加增陽堅腎足冬月手足不冷夏月身體不熱不燥不烈自可益隂以扶陽又能種子而保壽屢試皆驗每兩洋一角廣東保和堂分設上海河南路三馬路口 
　　廣東杏林軒精選 
　　走馬胎膏 
　　此膏出自西粤之南　原以生藥十餘種同熬數天復入藥末其膏始成專醫風癱半身不遂手足酸軟四肢無力筋骨腫痛困倦難堪脚疾不能行動等症患者服之必驗經救多人夫風癱乃最頑多人夫風癱乃最頑之症也非此膏不能療之本軒心存濟世不惜萬里跋涉購而藏之以備世用大盅洋一元小盅五角温酒冲　　蕩平髮逆圖記 
　　是書詳載髮逆顚末並將先後克復情形逐一繪圖披閱之下歴在目每部碼洋一元六角法馬路文匯舘發兌 
　　减價出售 
　　啓者本行今有新到六寸八角木鐘價每只銀一兩八錢五分又八寸八角木鐘價每只銀二兩一錢五分如各寳號欲賣者請至小行面議可也豐裕洋行啓 
　　中西大藥房 
　　再聲明戒烟梅花参片 
　　本藥房創製無雙戒烟梅花參花於兹三載通行各省遐邇馳名戒烟方中推爲第一藥用王道不入覊品故戒時毫無所苦精神反强飲食倍增此係歷屈古仿造疊出深恐遠近主顧難分眞僞特於庚寅年二月初一日爲始仿單另加紅墨聲明一則庶不謂魚目之混今於閏月起門市現錢朔望九扣賜顧者請認明四馬路中市大洋房内上海只此一家並無分局遠處局寄更須洋明方無後悮此啓 
　　上海泰來洋行謹白 
　　啓者本行經辦德國什好厰魚雷船係中外各國賞鑒第一利器又復利夏厰新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行已三十餘年久著誠實上年特添設天津分行以便南北各省官商就近採購今并請有熟悉各種機器之洋匠能打圖樣代爲安置如蒙賜顧交易各價槪從克已此啓 
　　頭彩聲明 
　　英三月份頭彩係本號售與寗波英記廣貨莊一條壽全齋藥鋪一條宏茂洋貨行一條榮大南貨鋪一條萃昌棧一條王翁二條定海俞廣豐烟店一條太和米行一條鳴鶴塲萬興染坊一條共得洋三萬元欲購者請至寗波天后後街王文正筆鋪廣豐祥啓 
　　合豐衣莊 
　　開設上洋棋盤銜歴年馳名向蒙仕商光顧各省原典估衣定做時式新衣各色俱全因近年衣莊甚多價目上落拆扣不一貴客難免受虧是係本號新立章程於己丑元旦起照碼每兩售洋七角無扣貨分高低價値克己劃一不二誠實無欺承蒙賜顧須認明招牌不悞倘不合包退回換 
　　何謂薩波料 
　　薩波料者係堅硬之肥皂除衣服外洗凈各物無出其右一經試用卽知其妙其妙何在譬如人家有髹漆之器用薩波料洗之可使舊者如新油布汚穢用薩波料洗之可使汚穢悉去檯桌地板及各式木器用薩波料洗之可使與新者無異盆碗鍋子常有油膩用薩波料洗之可使油膩全除大餐所用刀义及各式馬口鐵物用薩波料洗之可使光明如鏡洗面澡身之盆及廚房各物用薩波料洗之可使白亮如新製之針如購一塊試之卽能知其佳妙聰明之當家人諒必喜於試用也薩波料作只此一家在美國鈕約克地方如欲用者須小心購取勿爲僞物所欺 
　　慶豐土棧批發 
　　上洋打狗橋自運大小洋藥照箱批發精製清膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
　　閏二月初二日錢洋並匯銀票行精列左 
　　新匯劃收巿七錢二分八厘本洋無巿銀拆二錢洋拆二錢洋拆無巿洋找頭七錢二分九厘錢找頭一千文巿錢一百三十九千文卡錢一百三十八千文衣牌一千零二十文 
　　閏二月初二日進口船禱拜六 
　　富有輪船由寗波招商局海晏又由天津招商局江裕又由長江招商局豐順又由天津招商局廣濟又由烟臺招商局武昌又由天津太古公司杭州又由汕頭太古公司馬思波又由香港大英公司木逹又由香港新寳順 
　　閏月初四日出口船禮拜一 
　　萃利輪船晚往長江麥邊啓新南升又晚往福州怡和啓北直隸又晚往烟臺天津怡和啓揚子又晚往香港省城禪臣啓忌連壓又晚往神户横濱怡和啓江裕又晚往長江招商局豐又晚往天津招商局宜昌又下午三點半往寗波太古公司重慶又晚往福州太古公司臺灣又晚往烟臺天津太古公司高升又下午往寗波怡和啓 
　　閏月初五日出口船禮拜二 
婺源輪船早往神户横濱和衆公司寳清又晚往漢口和興公司上海又晚往長江太古公司富有又下午往寗波招商局廣濟又晚往烟臺仁川招商局 
　　閏月初六日出口船禮拜三 
　　　喀爾又晚往長崎春恊隆啓泰和又晚往長江怡和啓 
　　閏月初八日出口船禮拜五 
約各哈麥麥魯輪下午三點半往東洋釜日本船山過拖粗喜馬元山埠公司 
　　閏月十六日出口船禮拜六 
　　海哥輪船上午十點三刻往烟臺仁川釜山元山琿春日本公司 
 
 

Page 9

 
 
　　上海屈臣氏大藥房發售 
　　至寳肥兒藥散此散能消積進食固氣培神小兒服之最爲盡善盡美誠兒科至寶之料也化痰止咳飲丸此丸專能理氣除痰無論熱咳寒咳稠濁爲痰稀點爲飲皆能治之最爲奇驗培補小兒氣血此藥水王道不覇性藥純和能補小兒氣血或病後欠補一切身體虚弱等症香味紅口唇羔此羔芬芳滋潤善療口唇焦燥爆裂男婦均皆合用能辟穢冬令尤宜去腐肉解毒油專治一切手足潰爛遠年腐肉難於埋口等症兼能辟螆止癢善解諸船惡毒和粉修容香水此香水精工秘製以些少和粉修容最助閨粧之鮮麗且其香撲鼻經宿不散極品玫瑰香油此油與衆不同其香最能耐久其價雖似稍昂而用者自知此物之所值也以上各欵用法及服法價銀均另有仿單詳列尚有無數藥料容後續登 
　　附送工細人物月分牌 
　　英四月大票批發零售照市分條七角賜顧指明棋盤街萬有利 
　　鎭江得利票行只此一家 
　　今售英四月呂宋票全張六元半張三元分條六角八零躉批拆收兌紅票格外比衆克己自運廣東趙同春堂老鋪各種丸散膏丹發兌蒙仕商惠顧祈指明洋關後街庶不致悞 
　　分條七角 
　　英四月份吕宋票出售全半照巿零躉拆兌劃一公道函購立奉上海四馬路 
　　普魯華洋行 
　　今售英二月份票全張一元半張五角如欲躉批祈早來定價須本帳房面議上洋英大馬路老旗昌隔壁 
　　新開天豐洋貨號 
　　開設上洋大東門外大街中市坐北朝南門面專運哈喇大呢嗶嘰羽毛花素羅絨時式漳絨寗綢摹本各色咈布等貨一應俱全凡仕商賜顧格外克已先行交易擇吉開張特此佈告 
　　參號遷移 
　　本號向在上洋抛球塲開張自運高麗野山别直兼辦吉林人參東西洋參官燕鹿茸貨眞價亷素蒙仕商推信今遷小東門外鹹瓜街口第一家洋臺門面交易恐惠顧未及週知用特佈告廣大啓 
　　英四月票批發 
　　並代附廣東文進士闈姓 
　額設四萬五千號英四月票零躉批拆匯兌紅票門售全張六元分條七角信購指明上洋棋盤街 
　　新開萬隆土棧 
　　本號開張上洋寳善街親自採辦大小洋藥批發精製淸膏每洋一兩二陳膏還灰二兩二公膏二兩六冷籠三兩二熱籠三兩六平頭外加仕商賜顧請認盆湯衖萬昌大馬路萬豐老號仝啓 
　　新設信局 
　　隆運信庽在外虹橋西乎隆森漆店　件不悞 
　　新設奉化各鄉售客諸公有信往來交小號寄遞準閏二月初爲始每逢月初開班無阻奉邑康財 
　　廣義祥土號 
　　本公司在港香於去春分設上洋石路中街二馬路口揀選大小洋藥照莊批發精製清陳公烟加煎冷熱各膏分兩前報再明比衆相宜倘蒙賜顧原班回件斷無負悮 
　　拍賣車糖 
　　本行准於每逢禮拜三早十點鐘在本棧不限價拍賣Ｂ唛四呍半糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
　　聨發土棧 
　　本號在寳善街口開設多年蒙四海見信今春重振新兹擇於二月初六日開張提莊大小洋藥照箱批發佳製各種烟膏味美價亷比前公道仕商光顧請認招牌不悞 
　　林光昌松記啓 
　　布牌聲明 
　　本號問設潮州汕頭埠有年精選經昌等牌號廣藍竹布親自督染不惜工木久巳四遠馳名近聞有無恥之徒將次貨假冐本號招牌魚目混珠情殊可惡貴客賜顧請向上海抛球塲同和里鄭恊大布號購取幷無别家分售特此佈告 
　　圖書集成收單遺失 
　　啓者本堂前購申報舘圖書集成股份第一次第一千三百七十五號收單一紙業於光緒十年五月赴瑞金任所舟過吉安因書箱落河遂致遺失至今尚未撈着現向申報舘說明如兩月内無人將此單送來則當另出新單此單卽作爲廢紙此佈光緒十五年十月二十七日文承慶堂啓 
　　必得亨 
　　頭彩附彩誌喜 
　　英三月票頭彩二萬一千三百另一號並上附彩均本行售　得主候號單到申明今售四月票全張六元分條照市上洋棋盤街北 
　　大花園馬車火船游例 
　　每日准演女小班 
　　另有内河小輪船出租 
　　本國特請李紅玉女小班每日在園唱戲逢雨不演特備馬車在二擺渡三和里口另設小輪船泊在四馬路招商局碼頭每日十一點一點三點五點鐘開江大花園十二點二點四點鐘回申現由外國新到奇異鳥獸世所罕見各様陳設雅麗宴客代辦酒席每菜五元起碼另堂彩二元飯菜燈油茶烟在内園貧閲獸另惠並有内河小輪船出租如欲租往蘇杭各處者請到老太古帳房面訂比衆加倍相宜此佈 
　　送月份牌開彩圖 
　　咸吉 
　　按月吕宋票批發全半照市分條七角附送開彩圖月份牌各一張兼收大小紅票外埠賜顧指明上海法馬路晋和里咸吉 
　　松江鴻寳來 
　　寄運吕宋大票批發全張六元半張三元分條七角仕商賜顧寄售各處便近購辦請認招牌是要英商鴻寳來啓 
　　靈效如神 
　　咳嗽起多原於痰痰之生雖有寒熱之别究其實乃氣之所致故古之善治痰者必先治氣蓋氣順則津液流通痰消肺安咳嗽卽止矣此丸倣古法製性格平和不拘咳嗽久近寒咳熱咳晨咳睡咳或連咳數十聲甚至咳傷肺膜聲短音嘶痰涎壅盛繞滯喉間咯血嗽血將成陰處等症每服一錢立卽見效每瓶洋二角此丸耑治遠年痰鳴喘急喉如牽鋸不能坐臥或老積頑痰凝結肺竅風寒牽引卽能發作自少至老屢醫不效以致中氣漸虛形體瘦弱百病叢生投以此丸如湯沃雪每次只艱丸八枚痰喘卽消永不再發每瓶洋二角半遠處函購信局帶奉廣東鹿芝舘分設上洋老巡捕房斜對門 
　　廣東趙同春堂蠟丸號 
　　此丸名曰赤脚大仙卽仙方種子丸也其方乃眞人憐雲南周姓老而無子授之使服十年後周姓連舉七子壽至百齡遂得奇方而藥肆中售此丸者固不乏人然訛傳者亦復不少本堂岐黄世業幸有眞傳求子者效如響應明蒙逺所馳名屢服屢驗專治男子老少氣 
血兩虧先天不足暈眼花腰酸足軟夜溺頻多受室多年不　皆腎冷精寒常服自能固精益髓滋腎壯陽種子廣　大補元氣狀體延年功難盡述也每兩洋八分加附桂洋一角廣東同春堂趙宗濟鋪在上海老巡捕房對門開張鎭江得利　杭州大井巷鴻昌號蘇州養育卷德記無錫北門德記發售 
　　上海荷蘭水厰 
　　啓者本廠設在寗波路第七百八十二七百八十三號門牌甜淡各様荷蘭水每打價洋三角五分如買多者可以另行商量本廠係用外國人管理各様荷蘭水皆係上品如不將原瓶退遷每打須洋六角此佈梳發洋行啓 
　　廣東普仁堂應騐戒烟丸 
　　夫洋烟一物産自泰西人皆知之初來原爲藥引有益無損迨後聰明之人熬作烟膏設爲烟燈烟鎗或借以消遺或藉以叙談積累遂成痼癮欲戒無由此非並無官方其實未得良藥者也余因被洋烟所累巳十餘年屢蒙友人贈送戒烟丸服之均不見效適前年特往化州賴家園採辦橘紅忽然烟癮發作奈園内並無烟具苦不堪言偶值該園主賴封翁到園看見途之神氣疲倦知爲烟癮所迷乃着工人將橘紅花沖茶令余啜飲立卽吐出殘痰廓然神定在當時仍未覺此花之功大也及回寓細思橘紅係除痰聖藥其花乃亦同性凡烟癮實爲痰塞肺 
竅所致每逢有癮分入經絡因與名醫友人將所得秘傳藥引叅訂一方以橘紅花爲君配入麗參鹿茸牛黃龍涎香等藥製煉爲丸服之不半月而烟癮盡除精神加倍容貌光昌皆由不入烟灰故得永無後患提神益氣正本淸源誠戒烟第一良藥也其法以每癮一錢服丸三分由次漸减本堂此丸屢經應驗多人請嘗試之便分優劣眞有回天再造之功焉○每瓶丸重五錢價洋五角分設上洋棋盆街開張 
　　趙同春堂馳名衞生丸 
　　同春堂馳名衞生丸 
　　此丸統治男女老少身體虚弱先天不足後天虧損等症其功補先天培後天有病除病無病常服壯體延年婦人服之調經種子男人服之延壽補元本堂選料精良泡製盡善雖放十年之久其肉尚軟入口而化氣味純厚直透丹田眞乃壽世金丹衞生調元之至寳也一品土木人參每丸洋一元雙料參茸洋五角參茸衞生二角半參茸衞生小丸每兩洋五角廣東同春堂趙宗濟鋪在上海老巡捕房對門○分設杭州大井巷　昌號○鎭江得利行○蘇州養育巷德記○無錫北門内德記發善 
　　粤東廣福林丸藥 
　　○衛生丸爲養生聖藥但藥品貴重苟存心射　則同一藥而功效懸殊本號俱係選用上等參茸不惜工本務求實效男子服之能火裕元氣婦人能　和血脈每洋四丸　料二丸回料一丸○白鳳丸爲婦科聖藥最能培補坤元漾養眞陰　經種子保產安胎血崩帶下諸般盧損等症每洋十嫬丸加參茸四丸雙料二丸加料一丸上洋老巡捕房對門賽福林字號 
　　新開源大昌洋布號 
　　開設上洋法大馬路興聖街口坐北朝南門面專運哈喇大呢羽毛嗶嘰花素羅羢時式璋羢寗綢摹本各色咈布等貨一應俱全凡蒙仕商賜顧格外克已先行交易擇吉開張特此佈告 
　　鎗上戒烟三香膏 
　　戒烟方藥如林終無盡善之法夫人吸烟上癮亦非一日若一旦戒烟放下烟鎗而服丸藥雖有靈藥難免心癮之慮也本堂本人濟世心切凡中西格物醫理莫不精究用十鎗之苦心費千百之金銀挅藥草於深山乃爲創製鎗上戒烟三香膏之法方成效矣此膏和入烟中調匀呼吸非但無心癮之慮且保不生他病兼能愈百病人皆喜用之歴年以來精益求精銷路甚廣射利之輩眼紅紛紛效尤魚目混珠或稽獨出心裁或云方傳外國昔南客問於予曰鎗上戒烟之法人皆知係寶號所始創在申已將十年歴年巿上忽開忽閉之店紛紛出售此藥其方可與寶號同否予曰本店所製三香膏雖子姪兄弟亦不得聞其法豈肯傳方於外綠該膏内多貴品誠恐不肖者妄减藥味非欲居奇計也○每日吸烟一錢需三香膏半兩多則照加不吸烟多少限三十六天戒脫每兩二千五百六十文足串起碼半兩戒法另詳○發四草戒烟丸每兩一千二百八十文一錢癮用丸三兩斷根凡公事出門不能吸烟者服此丸毫無難過且倍精神上洋英老巡捕房對門廣東詹誠德堂啓 
　　新到傳話機器 
　　今有美國愛的生厰寄到奇巧機器傳話箱倘有要言密語機密軍情或歌唱曲調均可隨意講入箱内傳遞遠方開箱傾聽聲音瞭亮絲毫不錯最奇者雖路隔萬里或藏之數十年後音仍宛然不减當年眞千古未有之奇物如合意者請至本行面試其價亦可面議豐泰洋行啓 
 
 

Page 10

 
 
[光緖十六年二月二十一日京報全錄]  
　　宮門抄○諭旨二道錄前○發抄硃批三道○將軍定等奏查勘福陵東西配殿膳房省牲廳等處工程擬請興修摺○江織造文奏查明前織造經發各欵並存庫銀兩及織局機張花本等欵數目摺○又奏派解前織造經辦添派縀綢片○又奏請暫留庫使片○大臣英奏揀補膳房拜唐阿差缺摺○又奏伐除回乾樹株數目完竣摺○皖撫沈奏道員遵遺訓捐賑循例建坊片○二月二十一日刑部都察院大理寺厢藍旗値日刑部引見十二名○伯王假滿請安○明安謝充侍衛班長恩○奈曼王續假五日○侍衞處奏派管理鍚伯甲派出托倫布希朗阿○召見君機貴恒沈源深薛允升○發抄曾國荃奏借撥巨欵派員赴江浙放賑奉硃批覽奏均悉該督籌辦賑務不分畛　極爲周妥卽着督飭印委各員核實散放　恤災黎欽此○又候補道吳炳祥捐賑給奬奉硃批着照所請該部知道欽此○卞寳第奏閩省撫者吏役工食等銀分别裁停奉硃批户部知道欽此○○奴才定安阿克丹跪奏爲敬謹查勘福陵東西配殿膳房省牲廳等處工程情形較重勢難延緩擬請興修恭摺彚奏仰祈聖鑒事竊奴才等前據福陵掌關防常陞報稱東配殿五問頭停滲漏瓦片脫節兩山墻甎塊酥鹻東檐墻並正脊岔脊間有歪閃吻獸墜落四面飛檐木植𡮦朽滴水瓦片墜落銅幪損壞廊柱油爆落鋪地磗塊鹻爛條石走錯西配殿五間頭停滲漏瓦片脫節兩山墻甎塊酥鹻西檐墻並正脊岔脊間有歪閃吻獸墜落四面飛檐木植𡮦朽滴水瓦片墜落銅幪損壤廊柱油節爆落鋪地磗塊鹻爛條石走錯膳房三間頭停滲漏瓦片脫節後面飛檐瓦片墜落木植𡮦朽銄幪損壤房内棚壁紙張墜落椽望柱木門窓坎框均有𡮦朽鋪地磗及座台烟筒等處磗塊酥鹻台堦走錯省牲廳三間頭停黃瓦全行脫節中間坍弱瓦片墜落四面飛檐滴水瓦及獸面扣瓦脫落岔脊歪閃吻獸炸裂銄幪損壤廊柱油節爆落門窓坎框木植𡮦朽座台磗並鋪磗酥鹻房内棚壁紙張脫落炕皂堵寒條石走錯等情詳報前來奴才等當經會派司員前往逐細覆勘屬實恭查各工均逾保固年限情形較重勢難延緩核對成書本年方向相宜亟應赶緊修整以昭愼重兹准盛京工部咨稱詳細查丈東西配殿各五間俱應拆卸頭停添換木植椽望拆砌金剛墻條石歸安黏補綱罩油飾彩晝見新修理照例核算共估需物料匠夫銀六千九百三十八兩一錢五分膳房三間應揭𡧗頭停添換木植椽望拆卸金剛墻條石歸安黏補綱罩油節彩晝見新修理照例核算共估物料匠夫銀一千一百零八兩八錢三分七厘省牲廳三間應拆卸頭停添換椽望重砌金剛墻油節彩晝見新修理照例核算共估需物料匠夫銀九百七十八兩六錢二分查同治十年正月二十四日内閣奉上諭嗣後着仍照舊章三陵應修各工估需銀數在萬兩以上者奏請派員承修如在萬兩以内者由盛京將軍會同工部侍郎辦理毋庸聲明請旨欽此欽遵在案今以上各工共估需物料匠夫銀九千零二十五兩六錢零七厘自應遵照舊章由盛京將軍會同工部侍郎敬謹興修如蒙兪允請旨飭下欽天監於本年二三月選擇吉期奴才等遵俟行知到日再行飭令承修各工委員敬謹修理其東西配殿省牲廳應需琉璃料件由盛京工部飭令燒造運送所有工料銀兩按照奏定折减章程以一半制錢二成五實銀二成五票銀由盛京户部庫存項下動支除將估計淸册咨送工部查核外謹將查勘各處工程情形較重勢難延緩擬請興修缘由理合會同恭摺具奏伏乞皇上聖鑒遵行謹奏奉硃批另有旨欽此○○江南織造奴才文佩跪奏爲查明前織造經發各欵並庫存銀兩及織局機張花本等欵數目相符恭摺奏聞仰祈聖鑒事竊奴才恭膺恩命簡放江南織造於本年十二月十一日接印任事當經專摺叩謝天恩奏明在案兹查前織造嵩山任内由江寗藩庫解過添派大運縀綢料工銀一萬二千三百二十四兩八錢一分三厘福方灑金絹徽墨等項銀六千八百十二兩五錢三分二厘均經支放完竣又藩庫解過本年已丑大運料工銀二萬五千兩亦經發購絲斤搖染經緯發局開織其餘欠解銀兩應由奴才咨商兩江督臣轉飭江寗藩司籌欵找撥陸續趲辦以期無誤部府用需所有織造庫内現存正項銀七百三十二兩四分六厘一毫四絲及歴任移交花本線未銷銀二千七百三十九兩二錢五分並動放已丑　運料工銀内照例扣存見分申餘銀二千二百五十兩關庫内歴任移交存欵銀二三十兩八錢六分並織局機張花本等項奴才逐一群查均屬相符理合恭摺具奏伏乞皇上聖鑒謹奏奉硃批知道了欽此○○文佩片再查前織造嵩山經辦添派縀綢計上用倭縀三十疋縀一百五十疋紅綢六十疋縀一百疋宮縀五十疋紡絲三百疋又遵辦上使描金龍硃紅福方六百張見方一尺九寸五色灑金絹五百張長六尺寛三尺徽墨五百錠每錠重二兩均已一律齊全未經起解現由奴才敬謹裝盛　固選派承差於十一月十二日由江寍省城起運解京呈交除將動用銀欵代爲造册報銷外謹附　陳明伏乞聖鑒謹奏奉硃批該衙門知道欽此○○文佩片再奴才衙門所屬可庫筆帖式庫使等員向例五年任滿呈報内務府揀員更換兹查庫使德慶前於光緖十三年九月内五年期滿經前織造廣英附　保留二年在案扣至十年九月又届期滿應請更換惟現値本年已丑大運儧辦方殷正在需員照料之際伏查各前織造任内迭將當差得力之司庫筆帖式庫使等員隨時附片保留均蒙允准在案該庫使德慶期滿雖奴才未及三月例不加考可否援照前織造莊山到任後暫留筆帖式佛保之案仰懇天恩俯准將庫使德慶暫留二年出自高厚鴻慈謹附片具陳伏乞　聖鑒訓示遵行謹　奏奉　硃批着照所請該衙門知道欽此　○○奴才英廉跪　奏爲循例揀補膳房拜唐阿差缺恭摺仰祈　聖鑒事竊查嘉慶五年六月欽奉　諭旨　東陵　西陵所有應行送京引見之茶飯香燈拜唐阿等俱係微未逐差道路遙遠往返不無糜費嗣後遇自缺出着交各該管大臣揀選奏補不必送京引見以示體恤等因欽此欽遵在案兹　孝東陵出有膳房拜唐阿一缺奴才揀選得蘇拉恩壽堪以擬補又　景陵出有膳房拜唐阿一缺揀選得閑散拜唐阿鳳圖堪以擬補俟命下之日奴才照例分咨户　部内務府查照辦理謹循例恭摺具陳伏乞　皇上聖鑒謹奏奉　硃批着照所請該衙門知道欽此　○○奴才英廉跪　奏爲伐除回乾樹株數目完竣循例奏　聞仰祈　聖鑒事竊查嘉慶十二年軍機大臣奉　旨議奏嗣後紅白靑椿界内回乾樹株令該管營汎隨時查報該管大臣詳騐將各色樹若干株造册咨報禮工二部及承辦衙門備查遇修理撥房栅木橋梁量取此項木植年終分别咨題其不堪應用者俱作爲　祭祀燒柴一併咨題核銷以杜弊混等因奉　旨依議欽此欽遵在案查光緖十五年分據左右兩營及鮎魚關大窪老廠溝靑山嶺黃崖將軍　曹家路牆子路黃花山各營汎呈報共貼記回乾樹千七百十五株當經委員查驗造册咨報禮工二部嗣准欽天監擇吉前來隨卽分飭各該汎員弁親視伐除所有圍墻内外伐除回乾樹九十七株修搭橋梁使用二十七株下賸七十株均鋸截不滿三尺木叚共秤兌八萬九千七百三十六斤分作　祭祀柴薪八萬二千斤下腃七千七百三十六斤作爲圍墻内外各堆撥防夜更柴又内火道六關汎及曹家路墻子路等處所除回乾樹一千六百株添換橋梁栅木紅白椿使用所賸枝稍併換下朽木分作更柴黃花山所除回乾樹十八株均作爲該處　圍寢祭柴現已伐除完竣奴才委員分投查騐嗣據各員呈報均屬相符除造册咨部外謹將伐除回乾樹株數目敬繕淸單恭呈　御覽理合循例恭摺奏　聞伏乞　皇上聖鑒謹奏奉　硃批該部知道單併發欽此　○○沈秉成片　再據辦理賑捐局司道詳稱安省上年廬州府屬旱災賑撫案内查有合肥縣人江蘇蘇松太道龔照瑗遵其故曾祖父一品封職龔致敬曾祖母高氏張氏楊氏聞氏故祖父一品封職龔大覲故祖母阮氏楊氏遺訓捐漕平銀三千兩解交廬州府兌收濟賑據該府黃雲報由該局詳請奏奬前來臣查該員龔照瑗仰承親志輸捐巨欵救濟災黎洵屬慷慨樂施勇於爲善所捐銀兩核與建坊之例相符合無仰懇天恩俯准該員龔照瑗爲其故曾祖父一品封職龔致敬故曾祖母一品命婦龔高氏龔張氏龔楊氏龔聞氏故祖父一品封職龔大覲故祖母一品命婦龔阮氏龔楊氏在於合肥縣本籍自行建坊給予樂善好施字樣以示旌獎謹附片陳請伏乞聖鑒訓示謹奏奉硃批着照所請禮部知道欽此 
 
 

Page 11

 
 
[光緖十六年二月二十二日京報全錄]  
　　宮門抄○諭旨一道錄前○分缺單○發抄硃批四道○江督曾等奏搶辦揚州府屬運堤出力員弁擇尤保奬摺○又奏遴署總兵片○又　奏保奬運使等片○又奏攺奬直州片○又奏對調守備片○又奏揀補沿河要缺知縣摺○又奏議卹知縣等片○二月二十二日工部鴻臚寺八旗兩翼値日兩翼引　見九名○厢紅滿六名○直隷提督葉志超京請安○四川叅將胡定淸謝　恩○工部奏攺派管理溝渠河道○派出潘祖蔭海緖○召見軍機葉志超胡定淸○光緖十六年二月分缺單小京官翰林院孔目劉寳南未騐看翰林院待詔韓毓珍丁○知州廣西永康康逹爵不及廣西永安李常霮故○通判湖北武昌鄧壽萱有疾江西臨江朱景沅不及○知縣雲南祿勸周袓庚丁江蘇宜興陳與同故山西陽城賀松蔭河南封邱陳秉信俱不謹甘肅西和賀蔭湖北宜都王冠男長陽龔榖陜西延安王鎔金江西泰和高廷楨河南陽武邱逢源雲南新平甄慶蕙江蘇震澤張大任新陽周鐔俱不及湖北恩施劉鑑浙江餘杭路保和俱罷軟江西鉛山程肇鑄雲南思安榮昭俱浮躁廣西宜山霍景熙不謹浙江於潜石維堂不及布經四川周文藻丁　府經山西潞安湯莘之河南汝寗鄭嘏卿俱年老廣西潯州曹輔英不謹縣丞江蘇江陰程雲不謹山東萊陽王維愷年老江西安福章元益罷輭江西贑縣曹富榮不謹浙江平陽俟瑤琨不及吏目山東濮州左延齡捐升德州黃汝志江蘇邳州姚黻麟俱不謹巡檢山東日照張德漙不謹江西南安俸朝龍浮躁浙江鳥程張麟石罷輭湖北江夏朱錦庚不謹鍾祥謝士傑浮躁雲南尋甸周良鑑不謹廣西宣化郭乃賡浮躁典史浙江靑田陳金鑑丁湖北監利鄭祖營無下落廣東乳源蔡延河近河南延津王光燦浮躁江蘇上海許占梅不謹甘肅山丹樊金年老兩當龎篤浮躁安徽蕪湖邵景堯雲南江川張志黼湖北榖城查漢章湖北天門沈嵩祥俱不謹直州判湖南澧州李德新升○發抄卞寳第奏補用都司喩先發補授浙江漳浦營都司奉硃批兵部議奏欽此○又叅將周士得升補順昌協副將奉硃批兵部議奏欽此○又通判姚嘉値還欵請給還頂戴奉硃批着照所請部知道欽此○又廣東候補守朱上泮攺發福建補用奉硃批着照所請該部知道欽此○○兩江總督臣曾國荃漕運總督臣松椿江蘇巡撫臣剛毅跪奏爲揚州府屬運堤搶辦險工在事出力員弁遵旨擇尤保獎恭摺仰祈聖鑒画竊修築塘壩挑濬河道均屬應辦之件經吏部奏明一槪不准保獎在案臣國荃莅兩江後修防堤工已歴五届仰體朝廷鄭重名器之意未敢率行請獎本年秋前大汎上游來源湧旺水勢盛漲已逾放壩定詰而裏下河各州縣及各鹽塲蕩地田禾均未成熟不能不堅持固守而險工因之迭出所最險者邵伯鎭石工陡塌子嬰閘石底跌塘維時民心惶惶相率遷徙幾於十室九空幸頼在工員弁竭數晝夜之力拚命搶修始克化險爲夷保全甚大經臣等附片奏請擇尤保獎十一月十三日欽奉硃批着照所請欽此仰見我皇上鑑空衡平於尋　工程則循章以符定制於搶險要工則破格以獎有功凡屬臣僚靡不勃然思奮兹據堤工局司道開册請奏前來臣等蕧加碍核均係當時搶險出力員弁其在工修守而不與斯役者一槪剔除人數旣少亦無遞層請保之員寔屬毫無冒濫合無仰懇天恩勅部議　以勸將來每届修守不得援以爲例其出力稍次之弁由臣等循例咨部給獎堓運堤爲裏下河各州縣及鹽場保障例歸淮揚海道曁鹽運使經管事關地方鹽務交涉是以地方鹽務一律請將以免偏枯合併聲明除將各員弁履歴隨摺分咨吏兵二部外所有運堤搶險員弁擇尤保獎錄由謹繕淸單合詞恭摺具陳伏乞皇上聖鑒訓示謹奏奉硃批該部議胡單併發欽此○○曾國荃片再江西南贑鎭總兵　廣武遵旨入都陛見應行交卸起程所遺南贑鎭總兵篆務自應遴員接署查有奏留兩江記名督楊文彪謀勇兼優熟悉營務堪以派委署理除檄飭遵照外謹會同江西巡撫兼提督銜臣德馨附片具陳伏乞　聖鑒訓示謹奏奉硃批知道了欽此○○曾國荃片再此次運河水勢洶湧長隄二百餘里險工迭出竟能守至秋後未啓一壩裏下河普稱中稔雖江蘇浙江災象極重而猶頼此數州縣米谷挹注糧價不致陡昻因係在事出力員弁之功亦由隄工局司道督率有方查布政使銜兩淮鹽運使福裕升任福建呆司前淮揚海道徐文逹現署淮揚海道二品銜江蘇候補道郭階調度搶悉協機宜會辦隄工局三品銜江蘇候補道丁葆元聞險赶赴工所晝夜辛勞始於不懈均天便没其微勞擬懇天恩將福裕徐文逹郭階交部從優議叙丁葆元賞給二品頂戴以昭激勸又二品銜江蘇補用道吳修　委辦隄工業經六載力求撙節涓滴歸公此次搶險時親駐河干目不交睫者數晝夜竟能轉危爲安厥功　　該道魄力沈毅守正不阿於河工尤爲熟諳洵屬不可多得之才可否交軍機處存記擢用之處伏候　聖裁理合附片陳請伏乞○聖鑒訓示謹奏奉硃批福裕等均着照所請　勵吳修敱着交軍機處存記欽此○○曾國荃片再運同銜候補同知正任東台縣黃丞暄前因壽辦山西賑捐出力經臣於山西巡撫任内彚案奏保俟升補同知後以知府用先換頂戴光緖六年二月初九日奉旨交部議奏欽　嗣准部咨該員所請獎叙係層遞豫保覈與定章不符另核奏明請獎等因維時該員尙未補授東台縣且因服官省分與原保省分路途窵遠致未陳請攺奬現查同案奉駁之員如湖北保康縣知縣熊戀等禀由服官省分督撫奏攺者經部核准有案黃承暄事同一律據禀將光緖六年山西保案攺奬以直隸州知州在任前先補用請奏前來臣核與例案相符理合附片陳明伏乞聖鑒勅部核議施行謹奏奉硃吏部議奏欽此○○曾國荃片再升署狼山鎭標内洋水師通州營前哨守備陳麟籍隸通州例應廻避經部行令揀員對調以符定制等因兹查有内河水師鹽城營中軍守備潘得貴係江蘇儀徵縣人與内洋情形亦甚熟悉堪與該守備陳麟互相對調均屬隔省核與定例相符拿無仰懇天恩俯准通州營前哨守備陳麟與鹽城營中軍守備潘得貴互相調補以符定制而收人地相宜之效如蒙兪允該二員於補缺案内均未給咨送部一俟部覆至日卽行分起給咨送部引見給劄各赴調任除飭取該二員履歴咨部查核外謹會同漕運總督臣松椿江南提督范譚碧理附片陳請伏乞聖鑒訓示謹奏硃批兵部議奏欽此○○兩江總督臣曾國荃江蘇巡撫臣剛毅跪奏爲揀員請補沿河要缺知縣恭摺仰祈聖鑒事竊桃源縣知縣傳觀光請假回籍修墓於光緖十五年七月二十五日奉旨後五日行文應扣至八月二十四日作爲開缺日期歸八月分截缺所遺桃源縣知縣係煩疲難兼三沿河要缺例應在外揀員調補該縣地當孔道政務殷繁必得精明幹練之員方足以資治理臣等於通省現任知縣内逐加遴選非現居要缺卽人地未宜一時實無合例堪調之員惟查有卽用知縣任懋琨年四十一歲山東歴縣城人中附生中式本省鄉試舉人光緖十二年丙戍科會試中式貢士殿試三甲朝考三等引見奉旨以知縣卽用欽此原掣縣川親老告近攺刻江蘇光緖十三年二月到省復查該員操守兼潔熟習河工以之請補桃源縣知縣實屬人地相宜洵堪勝任與例亦屬相符據江寍布政使計振褘等會詳請奏前來臣等往返函商意見相同合無仰懇天恩俯念員缺緊要准以任懋琨補授桃源縣要缺知縣於河工地方兩有裨益如蒙兪允該員係卽用知縣請補知縣銜缺相當毋庸送部引見亦無腼須查造叅罰會同漕運總督臣松椿合詞恭摺具陳伏乞皇上聖鑒訓示謹奏奉硃批吏部議奏欽此○○曾國荃片再搶護險工員弁現經臣等擇尤保獎而於搶險後積勞在差疹病故者已荷聖慈准保而身前未獲恩榮齎志以終尤屬可憫查有同知直隷州用江蘇候補知縣許善同五品銜保升知縣江蘇候補縣丞黃冠軍或充提調或委監工該故員等於風雨交作之際晝夜不寐搶護險工辛苦而加以驚惶心力交瘁迨工程平定而病卽乘之竟致殁於差次實爲積勞所致合無仰懇天恩俯准照軍營立功後積勞病故之例交部從優議卹以慰忠魂理合附片陳請伏乞聖鑒訓示謹奏奉硃批着照所該部知道欽此 
 
 

Page 12

 
 
[光緖十六年二月二十三日京報全錄]  
　　宮門抄○發抄硃批四道○東撫張奏特叅叅疎脫解審斬决盗犯籖差護解各官交部議處摺○又奏州同等捐賑循例建坊片○又二奏已故封職捐田贍族請旨旌表片○又奏主事遵遺捐賑循例建坊片○黔撫潘奏調署府縣缺片○又奏揀補叅遊各缺摺○江督曾奏同知捐賑仍懇開復原官銜翎片○二月十三日内務府國子監侍衛處値日無引見○溓勒由東陵回京請安○奎英假滿請安○裕理由籍回京請安○儘先副將張錫先謝恩○侍衞處奏派補進内大臣班派出熙敬○掌儀司奏二十六日祭奉先殿澤公行禮○召見軍機八額駙崇光○發抄卞寳第奏陳一經補長樂守備奉硃批兵部議奏欽此○又沙縣令任宗泰等署屏南令等缺奉硃批吏部知道欽此○又楊雲生補太平營守備奉硃批兵部議奏欽此○又儘先都司祝嘉褔補杭州城守營都司奉硃批兵部議奏欽此○○太子少保頭品頂戴山東巡撫臣張曜跪奏爲特叅疏脫解審斬决盜犯籖差護解各官請旨交部議處恭摺仰祈聖鑒事竊前據代理茌平縣知縣黃玉成禀稱光緖十五年七月初八日准聊城縣遞到由府審解商唐州盜犯李馬圍寄禁縣監於初九日由該縣派差王海橋謝得盛移營撥兵吳鳳儀酈雲祥協同高唐州長解艾貴劉子玉轉遞下站長淸縣交替詎行至長淸縣胡官屯因雨後槓水未消吳鳳儀陡患腹痛行走落後謝得盛先往前途探路正海橋酈雲祥艾貴劉子玉並車夫李德招車過水不期失足滑跌將車翻入水坑當將　馬圍負送路旁高阜處所留艾貴看守王海橋等仍往招車艾貴蹲地出恭詎李馬圍卽乘間扭斷刑具由高粱地内逃逸立時分投追捕無獲報經該縣會營勘訉押解兵役實係一時疏忽並無賄縱情弊艾貴劉子玉跟追未回長文係艾貴隨身携帶案由無從查悉當申經東昌府鈔發李馬圍原案綠李馬圍籍隸荷澤縣因糾刦高唐州事主吳立凡銀物案内審依强盜已行但得財者不分首從甚斬律擬斬立决由府解司審勘之犯請通飭截拿等情臣因該縣等接遞解審斬决盜犯並不愼選妥役小心管解致被中途脫逃殊非尋常疎忽可比押解兵役亦難保無鬆刑賄縱情弊當經批司轉飭勒限嚴緝照例詳叅一面飭令東昌府行提兵役至郡嚴審究辦迄今犯未報獲據該管道府報由藩臬兩司詳揭前來應請旨將簽差不愼之原解宮高唐州知李桂攀護解官代理茌平縣知縣黃玉成交部照例議處以示懲儆仍照例自犯逃之日起限一年緝拿倘限滿無獲再行從嚴叅辦理合恭摺具陳伏乞皇上聖鑒訓示謹奏奉硃批着照所請該部知道欽此○○張曜片再臣據直隷候補道沈能虎安徽候補道任錫汾禀稱有廣東南海縣人州同職銜霍繼光遵其故母五品命婦霍劉氏遺命捐製棉衣一千件又浙江鳥程縣文童邵乃梖遵其故母四品命婦邵吳氏遺命捐製棉衣一千件又浙江慈谿人知府銜指分江西補用同知馮祖憲之繼妻四品命婦馮楊氏捐製棉衣一千件解東助禀請具奏前來臣查賑捐定章士民捐助棉衣每件准作銀一兩今霍劉氏等各捐棉衣千件核計銀數與建坊之例相符相應請旨俯准各在本籍照例自行建坊給予樂善好施字樣以示旌獎謹附片具陳伏乞聖鑒訓示謹奏奉硃批着照所請禮部知道欽此○○張曜片再據章邱縣詳據在籍紳士五品銜候選知縣王宇鈞户部主事王乃賡附生王守琠等禀稱故交四品封職候選府經歴王其柘少習彝訓長懷利濟咸豐年間因捻匪窜擾出資建立土　保護鄉里厥後重修宗祠創設家塾捐置義田又施銀三千兩發當生息每年所入地租息銀除完賦祭掃等用外悉以養贍族中孤寡曁培植子弟讀書所立家塾名爲樂善堂延師課讀凡闔族貧寒子弟皆得肄業其中文理優者並給膏火用示奬勵遇冠婚喪葬之無力者亦均隨時周濟立有章程擇公正人經理其事迄十有餘年族中頼以成全者不少懇請咨部立案以垂永久等情臣查士民有等捐田贍族核銀在千兩以上例得請旨建坊族表今章邱已故四品封職候選府經歴王其柘置地捐銀並設家塾養族中之孤寡恤子弟之貧寒洵屬誼敦一本好義可風相應請旨勅部旌表立案以維風化除將送到章程淸册咨部查照外謹附片具陳伏乞聖鑒訓示謹奏奉硃批着照所請禮部知道欽此○○張曜片再據賑局司道詳稱户部主事沈籍遠遵其故父二品封職沈啓豐故母二品命婦沈楊氏遺命捐助京平銀一千兩寄交山東助賑當經臣飭發賑撫局兌收散放查該主事仰承先志捐施賑欵實屬好義急公核與建坊例相符仰懇天恩俯准該主事沈紹遠爲其故父二品封職沈啓豐故母二品命婦沈楊氏在於本籍自行建坊給予樂善好施字樣以示旌奬謹附片具陳伏乞聖鑒訓示謹奏奉硃批禮部知道欽此○○潘霽片再遵義府知府余上華大計卓異調取引見遺缺查有候補知府余雲煥老成練逹堪以署理又　安縣知縣陶懋恭調省遺缺查有祖署谿縣知縣張偉堂勤幹有爲堪以調署又署婺川縣知縣鄒臨俊調省遺缺有並定縣知縣劉齊賢謹愼從公堪以調署據藩司史念祖署臬司黃元善會詳前來除檄飭遵照外謹會同兼署雲貴總督臣譚鈞培合詞附片陳明伏乞聖鑒謹　奏奉硃批吏部知道欽此○○貴州巡撫臣藩霨跪奏爲揀員請補叅將遊擊各缺以重職守恭摺具奏仰祈聖鑒事竊照儘先副將羅斛營叅將高德元准補遵義協副將所遺員缺應用揀發人員請補又古州鎭標左營遊擊楊開祥與平越營遊擊張家瑜先後病故均經題報並聲明遇缺扣留外補以上各缺應卽揀員請補以實營伍查黔省並無揀發人員照章以應升人員抵補臣於實任遊擊人員内逐加遴選查有記名總兵歸化營遊擊張興國曉暢營制果敢有爲堪以擬請升補羅斛營叅將員缺又查有留雲貴儘先補用副將劉點宏熟悉苗情遇事奮勉堪以借補古州鎭標左營遊擊員缺又查有副將銜叅將用儘先補用遊擊譚元輔不畏艱難勇於任事堪以擬補平越營遊擊員缺該員名次雖屬在後因查名次在前之張懷德係平越州人已於克復下江永從各城案内保以叅將儘先補用又李鴻文係安順府人亦於克復安南等城案内保以副將儘先補用該二員業經過班且與此缺係在五百里之内例應廻避又劉國超石占雲二員均未在標無從查考例得聲明請補當此整頓營伍之際該員張興國等均係久歴戎行熟諳營制之員請補各缺洵屬人地相宜合無仰懇天恩俯准將張興國等升補羅斛營叅將各缺實於營務有裨如　兪允一俟接准部覆卽行給咨送部引見以符定制除張興國等簡明履歴另繕淸單恭呈御覽並咨部科查照外謹會同兼署雲貴總督臣譚培貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏單併發欽此○○曾國荃片再已革花翎知府銜指分江蘇試用同知顧壽喬於蘇州安徽賑捐案内捐助棉衣一萬件照章合銀一萬兩核與鄭工曁賑捐减成新例報捐銀數有盈無絀經臣奏請開復原官銜翎欽奉硃批着照所請該部知道欽此嗣准吏部咨顧壽喬因在上海招商局司事有浮扣需索情事據直隸督臣奏叅革職所稱原案批准銷結之處未據該督奏報請旨撤銷在案兹查該革員被叅之案經北洋大臣派委江海關道提案審訉訉得招商局北棧司事係顧壽喬與其弟顧敬齋二人充當顧壽喬因兼管他務令其弟一人駐錢坐辦應領工力錢文因棧用不敷於向扣九五外又扣九五均登收帳内並未入已至貼費一節係　夫頭隨時酌給棧夥與司一事無干顧敬齋虧挪銀兩已據如數繳淸槓夫頭因事撤退心懷不甘卽以顧壽喬等浮扣需索揑詞聳聽已據該夫頭自行供明復由東海關道調帳提案復審明確詳經北洋大臣於光緖十五年十月有奏結欽奉硃批核部知道欽此是該革員實無浮扣需索不准開復情節據勸捐委員鈔案禀請具奏前來臣查該革員上年隨　蘇州安徽賑捐協助本省及奉天山東等省頗稱得力又復慨捐鉅欵其効力固不可没其好善尤有可嘉今原叅案旣奏結合無仰懇天恩勅部仍准其開復原官銜翎以示激勸理合附具陳請伏乞聖鑒訓示奏奉硃批着照所請該部知欽此 
 
