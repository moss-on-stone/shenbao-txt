# 1912 - 347 - 4914312

 

Page 1

 
 
社論 
[俄蒙交涉檔案（十）（一）（無名）]  
[二十五俄國之野心庫倫獨立後俄國之輿論及態度如左]  
　　第一倍尼遜伯爵之演說伯爵倍尼遜於前歲四月親赴蒙古逗遛二十閱月今年二月歸自庫倫四月二十五日在聖彼得堡國民俱樂部演說蒙古現狀及解决法錄其結論如左 
　俄國今日不宜袖手旁觀宜就蒙古建設實在加以援助使活佛於一切行政克如其意無或阻碍指道維持責無旁貸正不祇築路通電整軍經武已也（中略）吾俄旣於蒙古北部據有特權則東南蒙古之利權不能讓諸日本云云 
第二國民俱樂部之决議國民俱樂部提倡俄羅斯主義以將軍安德烈夫梅羅福等爲當魁其所主張雖爲一部政治家所反對然於民間極有勢力此次因倍氏演說該部對於蒙古决議五欵如左 
　　一承認蒙古獨立 
　　二修正蒙俄及中俄邊境使西比利亞俄國間之交　於軍事上安全無患　 
　　三俄國與蒙古直接締結通商條約 
　　四輔助蒙古行政 
　　五俄國於北部滿洲雖不能實行吞併宜耍求以下各項權利（甲）黑龍江烏蘇里松花江雅魯克尼河四處不准中國及他國航運（乙）自一千九百年至一千九百零六年俄國在黑龍江右岸曾經占領之地方應重歸占據（丙）中國非得俄國同意不准在渤海灣頭敷設鐵道以向俄國國境（丁）限制中國在北滿洲之軍隊（戊）不准中國在俄滿交界處建築耍塞 
　　第三外務當局之演說陽　四月二十六日俄外務大臣沙遜納夫於其議院議院發表政見滔滔數千言於蒙古問題約分數項摘要如左 
　　一内蒙古之東部與南滿鐵路相連與日本有利害關係故就地理上及行政上言之幾可作爲滿洲之一部 
　　二外蒙喀爾喀此次脫離中國自行獨立俄國當此頗覺爲難將斷然占領之抑任令華人侵入 
　　三就俄國利害言惟冀近邊蒙境於軍事關係上無倔起强國爲之阻撓故吾俄對於蒙古惟冀其保持獨立克行自治並無吞併蒙土之意如此辦法旣足以尊蒙人之權利而仍無傷中國之友誼俄國之自的仍可得逹 
　　四俄國對蒙方針爰定二種如下（甲）中國與蒙古如有協議應由俄國參預（乙）俄國爲保持喀爾喀之財政及秩序起見應助以相當之兵力或導以行政之智能 
以上所揭國民俱樂部曁倍尼遜伯爵之提議猶係私人意見若外務當局之演說則固公然在議院宣布其足以代表政府表示方針爲異日實行之根據無疑顧乃昌言無憚不惜舉内蒙古以畀日本而自擁喀爾喀以抗中國其言咄咄逼人至若俄人在庫舉動歷詳以上各節中本無可諱俄國之腦維烏蘭密報中於六月十五日復自行揭載大略如左 
　　蒙古獨立吾俄雖無公式協助然非公式之應援則固無時無地無之俄國有多數無名政治家參預其事立國最初首需經費則爲之借欵以充軍費及雜用矣立　元素必頼軍隊則有私人武官數名爲之任軍事敎育矣僅費兩月之功練成蒙古最初之戰　部隊其中可造之士不讓俄軍現方陸續拙練以爲他日編成四個中隊之地云云 
庫倫獨立後對俄之交涉如左 
　　去冬十一月俄國要求五款（一）中政府須認俄人自庫倫至俄邊境有建築鐵路權（二）中政府須與蒙古訂約如下甲中國不得在外蒙駐兵乙不得在外蒙殖民丙蒙人自治受辦事大臣管轄（三）中國所有治蒙主權改隸辦事大臣中俄交涉仍由兩政府協商（四）俄飭領事官協助擔保蒙人對於中國應盡之義務（五）中國在蒙如有改革須先與俄國商酌以上五欵如中國地理上及行政上言之幾可作爲滿洲之一部　　二外蒙喀爾此次脫離中國自行獨立俄國當此頗覺爲難將斷然占領之抑任令華人侵入 
　　三就俄國利害言惟冀近邊蒙境於軍事關係上無倔起强國爲之阴撓故吾俄對於蒙古惟冀其保持獨立克行自治並無吞併蒙土之意如此辦法旣足以尊蒙人之權利而仍無傷中國之友誼俄國之目的仍可得逹 
　　四俄國對蒙方針爰定二種如下（甲）中國與蒙古如有協議應由俄國參預（乙）俄國爲保持喀爾喀之財政及秩序起見應助以相當之兵力或導以行政之智能 
以上所揭國民俱樂部曁倍尼遜伯爵之提議猶係私人意見若外務當局之演說則固公然在議院宣布其足以代表政府表示方針爲異日實行之根據無疑顧乃昌言無憚不惜舉内蒙古以畀日本而自擁喀爾喀以抗中國其言咄咄逼人 
至若俄人在庫舉動歷詳以上各節中本無可諱俄國之腦維烏蘭密報中於六月十五日復自行揭載大略如左 
　　蒙古獨立吾俄雖無公式協助然非公式之應援則固無時無地無之俄國有多數無名政治家參預其事立國最初首需經費則爲之借欵以充軍費及雜用矣立　元素必頼軍隊則有私人武官數名爲之任軍事敎育矣僅費兩月之功練成蒙古最初之戰鬬部隊其中可造之士不讓俄軍現方陸續抽練以爲他日編成四個中隊之地云云 
庫倫獨立後對俄之交涉如左 
　　去冬十一月俄國耍求五款（一）中政府須認俄人自庫倫至俄邊境有建築鐵路權（二）中政府須與蒙古訂約如下甲中國不得在外蒙駐兵乙不得在外蒙殖民丙蒙人自治受辦事大臣　管轄（三）中國所有治蒙主權改改隸辦事大臣中俄交涉仍由兩政府協商（四）俄飭領事官協助擔保蒙人對於中國應盡之義務（五）中國在蒙如有改革須先與俄國商酌以上五欵如中國能照辦俄允代爲取銷蒙古獨立政府拒之 
[（二十六）俄使廓索維慈赴庫後情形]  
　　十四 
日俄派特使廓索維慈赴庫倫議密約所出條件甚苛蒙王公均有難色贊成者惟杭逹多爾濟圖什么二人政府得信復去電報敦勸並白北京蒙古王公聨合會章嘉丹珠兩活佛及喇嘛沁王等分電活佛曁杭逹王等嚴詞勸阻俄使在庫百計運動每晚召集各王公會於逆旅力言中國革命大不利於黄敎曁中國内部種種變亂以爲離間之計以威嚇以利誘卒於十月二十一晚簽字庫倫　 
時評 
[今後時潮之推測（無名）]  
[中國人之心理]  
　　大借欵之大局已定賠款又復可以延期於是中國之經濟界又可以苟延殘喘俄蒙之交涉旣無進行之方法而又不至一時决裂國民之氣己稍稍歸於淡忘於是中國之外交界亦必暫時歸於平靜 
於時國中對外之心理必又一轉而對内各地省議會衆議院大總統之選舉依次而來全國之有志家必有傾其全力於此互相運動互相排斥互相競爭之中而數月來之所謂黨爭黨爭之時名暫時濳伏者又必應時而現矣 
　 
 
 

Page 2

 
 
專件 
[北京電]  
　　敦改定借欵條件電告政府一取消稽核用途二九二扣分六期交清三劃鹽區爲十區區用洋員一人四五年之獨占權改爲二年 
[北京電]  
　　大借欵駐京六國代表據倫敦議决大綱連日與財政周總長磋商條件細欵恐陽曆年内不能簽押先交墊欵之議亦難辦到 
[北京電]  
　　大借欵須於舊歷年底成議賠欵已允展期惟須將革命後外人所受損失一併除去 
[北京電]  
　　克利斯浦團代表與財政周總長磋商取消借款合同條件曾議定兩衙一明年二月應交之二百萬磅提前於年内交付其餘五百萬磅停止募集二中政府應提出十五萬磅爲取消合同之賠償金原定上星期二簽印嗣因事中阻刻又續議仍未商妥 
[北京電]  
　　日前俄使到外交部續議庫倫事件對於中國所提出之條欵槩不承認反責中國無誠意協議故陸總長今日於國務員會議時磋商嚴詞駁覆之法 
[北京電]  
　　庫倫除派頭等台吉策林多爾濟赴哈爾濱訪各國領事親送照會轉請各國政府承認外又派達木丹根畢沙等六人聨絡哲里木盟錫林郭勒盟昭烏達盟伊克昭盟卓里圖盟烏蘭察布盟以便與中國抵抗 
[北京電]  
　　鹽專賣案十五條運鹽公司條例十條均將提交參議院議决 
[北京電]  
　　六厘公債六千萬案已經參議議院通過均照政府原案惟償還期限改五十年爲三十五年 
[北京電]  
　　敎良范總長决意辭職嚴修不肯代擬任楊度 
[北京電]  
　　章太炎爲籌邊事不日 
東行黑省來電反對 
[北京電]  
　　前晚駐京英法德美奥各公使集會於日本使署内商議對華事件惟内容未詳 
[北京電]  
　　京奉苦工求免站捐被斥現已罷工各貨堆積甚多 
[北京電]  
　　内務部批沈懋昭組織全國商團義男勇隊文云事關軍事政府自有主持非私團所能干涉仰即勸告同志勿荒本業 
[廣州電]  
　　龍濟光不日進京聞將條陳對庫事件 
[奉天電]  
　　省中抵制俄貨風潮仍未平靜商界尤甚 
[南京電]  
　　財政部電請程都督調查外人在蘇省所設銀行家數及現在情形迅即報部 
[南京電]  
　　程都督昨奉陸軍部通電謂海陸軍勳章令業經公布此後各都督勿再以因功獎官爲詞以免酬勳之弊 
[南京電]  
　　程都督昨接徐寳山電該軍裁併事竣計裁去一萬二千餘人現存一師一營 
[南京電]  
　　應省長已電請上海商會轉告各商凡俄國紙幣一律照常通用 
[南京電]  
　　新　駐寧英領事塔爾君昨由秦皇島來寗任事 
[南京電]  
　　聞程都督擬於日内赴蘇暫駐以資鎭撫 
特約路透電 
[北京電]  
　　中政府請各國將庚子賠欵再緩一年接收仍以總稅務司愛格蘭君最近之說爲根據蓋據愛格蘭君云政府若能撥出鹽課收入之一部分則彼願担任還清明年應付庚子賠欵之總數中政府現已準備按照愛格蘭君之說辦理 
[北京電]  
　　近有法國資本團擬在中國設立實業銀行團每出資五千萬佛郎該行團俟得中國特許狀後擬以英金數百萬磅供給中國現在此團頗占勢力惟將來此項計畫恐難免失敗 
[成都電]  
　　據各報載稱鄕城華軍近爲藏人乘夜襲擊戰敗之際失關槍六架裏塘以西沿路之屋均爲藏人所毁成都當道已向軍士收回來福槍此舉蓋爲防亂起見嗣後僅於需用時始行給發 
[南京電]  
　　皖督與江督之運鹽爭端已由中央政府斷决須令每担補稅銀一兩五錢始能准其運往臨淮運鹽商人已請皖督認付此費若干運鹽之船仍被扣留已付其賃船逾期費 
[武昌電]  
　　星期日有趙司令部下之兵千名由當道給資遣散每人給洋六十元軍衣一套功憑一張以後並准領恩餉九年黎都督及民政使與孫武等均諄勸兵士遣散之後當各安分營業維持國家安寧卾省之舊兵現由政府淘汰幾盡 
[香港電]  
　　中國内地煙禁綦嚴洋藥礙難出售故土商現皆不依定貨合同辦理損失之數值洋二百萬元此問中國土商已禀請港政府致電英國藩部大臣哈考特君懇其代向印度政府索賠損失 
[倫敦電]  
　　今日媾和會會議一小時半之久由塞維亞 
某代表主席土耳其代表並未執意要求接濟亞特里亞洛爾泊糧食旋由主席提出媾和條件土耳其代表謂各條件須由余等詳細研究一時難以作答該會乃延會至星期六日續議 
[倫敦電]  
　　土國議和代表今日已在媾和議會將不允與希臘代表會議一節作最後之取消路透電社得悉巴爾幹各邦提出議和條件載明土國當與各邦劃定界線以瑪摩拉海羅獨斯多以東爲起點至黑海之瑪喇德拉海灣爲止凡此界紙以西之地土國須盡行割讓土國在愛琴海各島亦須割讓所有土國在格利德島之權亦須一律放棄至阿爾巴尼亞問題則聽列强處置 
[台爾布電]  
　　印督哈定其之頸項及臂曾爲炸彈所傷移入醫院後即由傷處檢出碎鐵三塊其冑上亦有螺釘甚多炸蟬飛來之後彼即告其夫人謂諸皆無　並合儀使照常進行惟卽覺涉履踉蹌弱不能支巨象之座已炸成齋粉哈定其經醫檢出碎鐵後即由醫院入總督私邸現頗安好兇手尙未拘獲惟已懸賞一萬二千羅比以購眼線緝拿矣 
[東京電]  
　　有名中野者年二十五歲身懷七首夤夜入山縣公爵私邸布圖入公爵臥室而剌之因未達目的乃於天將破曉之際呑嗎啡以圖自盡後爲守衛爵邸之警士撞見此人正因藥力無效　以短七猛剌喉際遂報東京市警局嚴查之後始在大門階上搜得遺囑一紙當係兇手服毒時所書者 
譯電 
[北京電]  
　　財政總長要求六國銀行團於本月之前須付英金一千萬磅倫敦以歐洲金融市面緊急已拒絕此請故借欵問題復起頓挫 
[北京電]  
　　聞克里斯浦公司籌商繳付借款餘 
賸之數頗形爲難故中政府現擬付予賠欵取消第二批借款英金五百萬磅六國銀行團之談判雖銀行家皆緘默無所宣布聞日來進行頗爲順利 
[北京電]  
　　烏里雅蘇台某當局電告總統謂蒙人現爲俄人恣意虐待華軍到此蒙人當　誠歡迎 
[天津電]  
　　據確實消息現於軍界中發現仇視袁總統之重大要案今料袁總統必用其向來之手段以鎭靖之 
[雅典電]  
　　據希臘陸軍大臣宣稱自上星期四後伊皮納斯之土軍曾三攻希軍皆爲希軍擊退希臘已大增前敵兵力以便早日估取茄里拉 
[倫敦電]  
　　據泰晤士報君士坦丁訪事電稱摩拉斯的爾士耳其殘軍之統將特茄維特提督與其參謀總長近在茄里拉附近督陣中彈殞命是役土軍卒戰勝希軍 
[台爾布電]  
　　印督乘象由火車站赴特已預備舉行新都落成禮時經過著名之章特里曲克街忽飛來炸彈一枚擲彈者處於屋頂印督持傘之從者登時殞命尙有一人受傷八處其炸彈爲最烈性者印督夫人坐於象座並未受傷惟已大受震動該象御者並未受傷故即止象前進旋有某病院看護婦數人蒞場施救傷者並備　與一乘印督經人扶入汽車駛入病院其夫人亦乘汽車駛入督署當時即有警察圍住擲炸彈之屋窮搜兇手拘獲數人目下城中各路均愼加守衛 
要聞一 
[大借欵之最近交涉（四）]  
北京特約訪員一葉子 
[格款取消]  
[草案之内容]  
倫敦會議自十三日以來當接續關議然其結果如何殊不可測論其根本方針列國似於今日不必有所協議然如字數上之細目或微細之條件亦非僅僅一二回之會議可丁此際急務中之尤急者在中政府與格利斯浦財團之交涉一事蓋倫敦議會縱有一瀉千里之勢而格利斯浦之關係若依然守其舊態而不變無論以如何之力量决不能挽回也北京政府因此之故遂注全力於格利斯浦團之交涉 
[協議大體决定]  
　　中政府初則對於格利斯浦財團强求第二借欵之承擔已失敗矣次則請求餘額五百萬磅之售出而又不能成功最後乃以承認賠償金而消滅此借欵 
第一第二之政策所以失敗不能但爲格利斯浦財團識破中政府之計劃在格利斯浦財團亦自知四國之事情及一已之勢力有不能抗逆大勢而獨力進行實其最大原因也故無論自中政府一而言之自格利斯浦財團一面言之以第三法賠償金消滅其借款之全部表而上雖極可異然兩方之情實早知其不得不如此也以内部之關係如此中政府交涉之進行乃適反於外界之杞憂而獲成功於意外至最近則格利斯浦財團至對於中政府第三法已有覆電矣其文如左 
　本團准放棄第二回發行額五百萬磅之　發行權且許北京政府之請求以第一回旣發　行五百萬磅中之未付二百萬磅於年内支付以應義和團匪賠償金之用云云惟其允　對於其取消爲以支付賠償金爲條件者質言之即格利斯浦團承諾以賠償金放棄其第十四條之優先權更換言之卽議妥賠償金額之多寡外無問題也 
就賠償金額中政府約以十萬爲程度格利斯浦團約要求二十萬磅内外在格利斯浦財團一面頗有多多益善之槪而自中政府一面言之則雖　極度之賠償亦不過自實收之八十九與售出價額九十五之間所有相差百分之六一數卽使全然爲政府之責任而認全部之賠償亦無出於三十萬磅之理且其餘額猶未出賣於巿場尤無逹於三十萬磅之理故推測今日兩方交涉之程度則應可以十五萬磅了之雖不中蓋不遠矣 
[借款草案之内容]  
　　六國財團就與中政府口議而成之借欵草案恐條件一經洩漏於格利斯浦財團以至另起波瀾亦未可知故以極端之秘密主義處理之今北京政界頗洩其大綱焉（一）金額金額一時稱爲二千萬磅或二千五百萬磅中政府之所要求者則爲二千五百萬磅所以傳爲二千萬磅者因當時中政府有若格利斯浦借欵餘額五百萬磅能允許提前發行則以二千萬磅爲已足之意故草案中將有二種之說但格利斯浦財團旣放棄第二次餘額之發行權則二千五百萬磅爲確定之金額 
（二）先付金格利斯浦問題果能如願了結倫敦會議卽可卽日决定然自本契約簽押公債售出以至將現金匯到無論如何迅速終須一二月之久而北京政府之急迫如斯無論如何不可不於契約簽押前後先收若干之先付金因此請求先付一千萬乃至二千萬磅乃契約草案中一重要條件也 
關於此項先付之金額所以爲實際上之難題者即以所謂年内之短期内雖如何運用六國之財力其果能成就與否不能無疑近來巴爾幹各國以籌辦善後事宜發行公債常有有利條件之公債溢出於市場因之中國公債之遲滯可推而知格利斯浦財團得於豫約期内滙到二百萬　則支付團匪賠償費之難關得以過去同時卽無提早先付期日之必要然格利斯浦財團五百萬磅之售出半爲經手人所承受不能如第一批之匯到迅速敬㨗蓋亦甚明惟尙有一線之生機者卽爲不問先付金計畫之成否若六國借欵確定成立則與團匪賠償金有關係之十一國可由六國政府之意向略展緩其時日故在協議之基礎不定就借欵成否六國尙抱疑　之時代尙不無可　也 
（三）用途監督權契約中之最大要目爲交涉中之第一難關者卽此監督權與擔保及其保證方法是也 
（甲）置四總局兼担保與用途之監督在京設（一）鹽務局（二）公債局（三）借欵局（四）審計處以分任其一切事務（乙）政府之管轄以上四局悉直轄於政府六國團不有何等直接支配權故表面上不得謂以監督權歸諸六國之掌 
握者 
（丙）合辦的組織表面上雖屬政府直轄而各局之稱爲總務司等職員者則以一中國人一外國人組織之其任命雖由中政府命令惟須于任命前先發通知於六國團以上條項所最可注意者因此通知而中政府之任命乃悉被拘束實際則不過以六國團之推選由政府任命之而已而中外兩總務司以皆有局内之全權故監督業務頗能十分得力至關於業務之實行與其報告之實力則與銀行團之代表無異 
次則就右項四局之性質言之 
（甲）公債局因整理公債務而掌偝欵一切之關係調查收支之所　一種財政監督所也 
（乙）借欵局或銀行局主管本借款之收支計算亦即　時六國團所要求之用途監督權之變相也就與銀行　所有借欵現金之授受及其支付而行其監督中政府本有國家銀行案欲他日隨其名目以此局爲中央銀行（丙）審計處此局以政府之法律而設立之者對於以上三部之收支計算以行最後之監查與各國會計檢查院同然此最高機關亦皆爲六國團之代表洋員所掌握是與曩時六國團置最高財政顧問或監督官之主局無異也 
以上四部之組織六國銀行團於担保權之保證與用途監督可謂收其實權而毫無遺憾者矣（四）擔保與行政權（甲）先公全國產鹽地爲十區（遵從前之鹽制）各區由政府任命中外兩國人員掌區内一切鹽政之事務且總括之以設中央鹽務 
 
 
 

Page 3

 
 
局鹽務局總辦總攪　等十區之行政故曩時六國團所謂仿稅關而監理鹽政之方法有使中國官吏在中國政府管理之下以掌行政之請現在草案形式上雖加以修飾而實質上無以異也 
（乙）試騐期間與各省分課金使以組織爲有效　否重要新案有一規約在即實行政權（鹽政）之試驗時代置有一特定之時期易言之卽借欵成立同時以其年度爲試驗時代驗其成績如何若無成績而不能實行則更求他法苟其有效則隨之進行是也蓋即其試驗時代中或據其試驗之路果成績不良則將來支付借欵之本利由各省分任賦課金如前清時代分擔海軍費之辦法焉 
[結果如何]  
　　草案之内容除最後之試驗時代與各省賦課金方法此外不過爲相互不得已之讓步而已惟所謂試驗時代果表示如何之意曦與各省對於自已直接無利益之借欵能奉中央政府之命而趨承之與否則有不能言者此等在倫敦會議已一再籌之後與中政府入於大體協議則該草案恐未必能遽行通過須有幾次之改正修改可逆料也而尤以設各國洋員於各省管理鹽政爲最確實之方法以防禦將來借款中所生之惡果爲最星研究之大問題六國團之内情大槪如此 
[參議院六釐公債案之大]  
[討論] （續）（駐京訪員率公） 
　　議題之元年六厘公債姚華謂元年已盡似應改爲二年表決少數彭允彛謂此係六厘則與南京政府所發之八厘不一律政府委員答言南京所發公債共一千七百數十萬元息重期短已截止秦瑞玠謂議題旣不標明内國公債又用無記名債票是否形式的内國公債政府委員答言公債無妨外國人應募故可不必爲實際的内國公債於是議題上别無討論第一條討論之點爲第一欵撥充中國銀行資本第三欵整理各省從前所發紙幣戰雲霽謂各省從前所發紙幣政府理由書僅據前清度支部所調查是否確實且二十二省中僅十省報告所報告者是否可信且未報告之省約須若干數額吉黑兩省官銀錢局濫發無藝究竟如何整理收回楊策謂吉林官銀號濫發過多究竟以現欵收回抑卽以公債票抵換政府委員答言收回紙幣本有兩注其一由各省國民銀行欲發行紙幣者卽以紙幣購買公債票爲準備金惟現時未定採用國民銀行制度與否或以現金收回亦可秦瑞玠謂各省紙幣財政部旣未收回根册且理由書中留有各省續報之地步是尚未截數所派調查員又係各本省人豈足爲據卽如廣東每年本有數千萬兩解京之欵今不惟　着且轉三四千萬發出之紙幣究着落何處其人私囊或用之於地方者是否應由中央償還豈財政部慷慨做一大東道主遂巿信用今財政部於整理收回方法語尚游移不如姑將第三欵删去而悉充中國銀行資本以中央新紙幣收換各省舊紙幣江辛反對謂删去此項最大之用途是直無須募二萬萬之公債也政府委員項驤亦謂中國銀行係另一私法人現定由商辦收回紙幣須由國庫負担故應分作兩項用途本欵不能删彭允彛謂第一款撥充中國銀行資本是爲營業資本抑係整理幣制資本政府委員答言整理幣制係另一事此專爲營業資本彭謂然則以三千萬元作資本究以若干爲發行紙幣之準備叚宇清反對删去第三款謂足啓各省之恐慌湯化龍反對原案第一條謂中央銀行借公債作資本世界各國所無何以政府採此最特别之制度此其一中央銀行之資本尚須取給於公債而即使經理公債之發行試問於公債之信用何若此其二若於此次公債再不愼重以後永無能發行公債之一日請明白答復項驤謂中央銀行旣定歸商聊而驟難招股足額又不得不即開辦是以先墊官本俟募得公債即以之償還此本不得已之辦法也李肇甫謂整理各省紙幣並不反對惟如何整理之法項驤答言原案不言收回而言整理正爲尚有種種方法非直卽收兌現今不換紙幣過多票價跌落必須維持其價格政府於其跌價者稍稍收買令回復原價整理之法如此秦瑞玠謂此種整理仍須收買一面收一而發隨發隨跌有何窮盡且收買者爲不換紙幣　所不解不換紙幣本爲無利息之公債何必多此一轉折而凾凾收回孫鐘反對謂整理方法何若另一問題不能因方法不善而遂不圖整理曹玉德亦謂此欵係公債之最大用途若删去則政府可濫用矣彭允彛謂此無妨可悉充中國銀行資本李肇甫謂整理紙幣總尚須根本解決劉崇佑謂政府所謂整理紙幣全係欺人之談與財政部之說帖亦不合必須將整理之切實方法說明否則亦須由本院妥定整理方法始可李素謂政府本未有辦法令彼何從說明劉謂然則不能糢糊就此表决金鼎勳又出而與委員辯護至此宣告討論終局贊成删去第三欵者少數遂照原案通過第二條本無討論將付表决劉崇佑急止之謂第一條旣表决本員尚須加入第二項文云整理紙幣方法另以規則定之汪榮寳又改規則爲法律二字提出後别無討論贊成者多數於是始不負此一番之大討論而劉崇佑之手腕靈敏亦可欽佩已 
商人剥奪選舉權之公憤 
　　此次選　法中納間接稅者未曾規定故第一次調查時商界多未簽名嗣因商界全體要求已經内務部允可並經選舉監督通知將調查日期展緩北京商界始得選舉權宛平一區商人紛紛向報處簽名自十六日爲省議會初選之期各商人入場投票時管理員忽謂名册未曾造齊商人不能投票於是數千商人之選舉權皆被剥奪全體公憤由商會致書質問選舉監督及議事會董事會全體以公權被奪不能不爭現已擬定對待方法一依據省議會選舉法爲選舉訴訟二質問選舉監督二十日衆議院初選舉時有選舉權之商人能否投票三如有選舉權之商人再不能投票届期當以武力對待 
中央學會之選舉思潮 
[難乎其爲敎育部矣]  
　　中央學會之組織原以研究學術增進文化爲目的其得選舉叅議院議白不過會中之一事乃近日舉界專以選舉事羣起紛爭茲爲紀之如下 
[高等學校之運動忙]  
　　中央學會法第二條第一項規定在内外國在學或高等專門學校三年以上畢業者有會員資格係指高等專門及大學畢業者而言乃北京之大學預科及各省之高等學校僅爲升入大學之一級當然無此資格乃近日大學預科生極力運動此事並將聨合各省高等學校與敎育部抗議而參議院議員吳景濂劉　訓等且聨名爲之具函質問敎育總長欲爲將來取得議員之地步其亦　於法理甚矣 
[各界之競爭熱]  
　　又中央學會法第二條第三項規定有專門著述經中央學會評定者有會員資格而一班舊學派人自以爲在保存國粹之列亦欲加入近日紛紛致函敎育部謂中央學會會員何以但取由學校畢業者竟將向來研究中國古學者一概抹煞偏欲引用第三項之規定取消會員資格而工商各界人又有紛紛詰問敎育部爭欲參入中央學會者該部日來爲此事幾於應接不暇 
[敎育部之辦法]  
　　敎育部以中央學會法及其選舉參議院議員暫行規則俱由參議院議决其會員資格及選舉規則均已明白規定近因各處紛紛要求類多出於範園以外現擬將内外國在學及高等專門各學校調查明晰詳爲指定以釋羣爭絶不絲毫假借云 
雜評一 
[借欵與年關之關係]  
　　借欵問題迄今尚在迷離惝怳之中今日曰克團之優先權可取消明日則又曰不易取消今日曰十五萬之賠償金已議定明日則又曰仍未議定今日曰明年應交之二百萬可提前交欵明日則又曰不允提前今日曰借款條件已商妥可即簽押明日則又曰尚難簽押今日曰墊欵可於年内交付明日則又曰年内不克交付今日曰庚子賠欵已允展期明日則又曰不允展期一日之間消息千變愈盼借欵之成立而愈若遷延愈若阻滯年關在即需財孔亟當局者當預謀後盾之方愼毋恃爲年内必成至届時山窮水盡而徒喚奈何也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中美銀行之發軔]  
中美交誼近來日漸融洽因而有中美銀行之議發生此事關係中美兩國間經濟事業至爲重要茲將近日情形榮錄如左 
[銀行組織之動機]  
　　工商次長向瑞琨兼辦南洋勸業會時美國實業團達納君以下二十餘人來寧觀會兩方感情融洽彼此均欲發生國際經濟事業以增進中美兩國民握手之　緣當時在上海會議議决三大事業一爲中美輪船公司一爲中美商品陳列所其一則中美銀行現輪船公司已由沈敦和輩組織完善由漢口開船直達美商品陳列所亦將擇地開辦惟中美銀行一項原訂資本金二千萬兩兩國各任其半開辦之初暫定千萬兩亦兩國各　其半中國擔任之五百萬兩原擬僑商與内地資本家各任其半今僑商一方面已有張弼士獨力自認百五十萬兩其餘百萬亦由張君招足内地資本家所認定之二百五十萬亦由沈仲禮等担任募集入股者甚爲踴躍云 
[銀行職員與支店之分配]  
　　該銀行總理將推定張振勳協理推定美國者　團團長達納君卽舉向瑞琨君爲　經理本店設在上海並擬在倫敦設第一支店紐約設第二支店北京設第三支店漢口設第四支店支店在外國者支店長用美國人在中國者用中國人但均受上海本店之支配向君現臥病在牀聞俟愈後卽往南方經營此事云 
[中央商學會之大活動]  
　　北京所設之中央商學會均係一時商學名家組織而成該會近來頗呈活動之象　所聞者　下 
（一）設立商約研究所該會以中國商約又將值改訂之期中國種種吃虧非豫先研决無以知其得失利害之所在現擬與華僑鉅子張弼士君等　同設立研究所以籌抵制之策 
（二）商業名詞審訂會會員中以商業名詞中國習慣與外國術語多不相　於實務上及敎授上諸多不便現擬設會審訂以期一律 
（三）中央商學會雜誌現已組織完善主筆者皆商學辦商科大學云 
[浙省漕南改征抵補金方]  
　　法 
　　浙財政司長張詠霓　朱都督文云案查本年漕南改征抵補金一案前奉鈞府核定辦法四條電達財政部提拿參議院議决一面由司通令各屬將征收事宜預爲籌傭在案茲奉鈞府行准部電抵補金已由參議院議决改爲三角部飭可否仍照四角經征以一角認爲附稅即由司籌議具復等因奉此除由司代擬復電函請鈞府核定拍發並將　否征　稅一節通令各屬提交縣　會議决外所有抵補金征收方法茲經由司擬將規則十二條理合繕摺備文呈請鈞府察核迅賜批示俾便通飭遵照此呈浙省征收抵補金規則如左 
第一條本規則對於法定　南兵米改征抵補金者適用之第二條征收抵補金以縣知事主任對於財政司負完全責任第三條抵補金征收期間除依法定自開征日起以兩 
　個月爲限外其征收開始日期規定如左（一）屬於由漕改　征抵補金各縣須查照向例開征日期辦理（二）屬於南兵米改　征抵補金各縣得由縣知事酌定但至遲不得逾征收法令到　達後之十日 
第四條征收抵補金之塲所附設於縣署糧櫃不　另設專櫃以節經費但屬於抵補金之册串簿籍等項務須分劃明白不得混　 
第五條關於征收抵補金應需辛工刷印　張解費及其他一　切　用由縣知事實用寳銷但至多不得過征起抵補金額數百分之五 
第六條征收抵補金各縣如帶　附加稅其征收公費應在抵　補金與附稅項下按成攤扣 
第七條小銀元銅幣按照市價進出一律逐日懸牌不得抑勒 
第八條抵補金完納之遲速應分别奬勵飭催　處罰以資勸懲如左甲）奬金業戶如於開征後十五日　之内全數完清者按照該戶完　給以百分之二之奬金此項　奬金於規定百分之五征收費内支銷不得動用正項至聞征　後十五日止　將所發奬金敷目即日截數專案呈報工（乙）業戶如於開征一月後尙未完納者應由縣知事飭　催（丙）罰（一）菜戶如逾法定兩個月期間而不完納者　援照地丁滯納處分暫行法按照該戶應完抵補金額加十分　之一處罰（二）業戶如於法定期間滿後遲延不完至一個月以　上者授照地丁帶納處分暫行法案該戶應完抵補金額加十　分之二處罰 
第九條向在地丁一串併征南米各縣本年改征抵補金者應　准照舊辦理外除已在本年下忙帶征如因地丁已征在先碍　難單獨征收者或征額零星收不敷支者得由縣知事另擬辦　法呈報財政司核定飭遵如回係另串征收及征額並非零星　者不在此限 
第十條縣署所收抵補金責成縣知事將逐日收數開具清摺　按旬專案呈報並將收欵儘數按旬解清不得匿延第十一條各縣如有帶征附捐者應將每斗征附捐數目於　串票上加蓋戳記 
第十二條本規則自奉都督批准之日發生效力如有應行修　正者由財政司呈請核准施行 
[甬路開車誌盛]  
本月二十二號爲浙路甬叚開車之期天氣晴明自何家弄至車站一帶旗幟晃漾軍樂喧閙道旁觀者如潮如海會場高搭彩棚柏葉聨綴設有正副理事廣男賓廣女賓廣各軍隊駐點各商轉駐點各學校駐點布置秩然交通部浙　督曁各司及浙江旅滬學會均派代表蒞會甯波旅滬諸公乘輪來赴乾西賓參觀者男女來賓之觀禮者不下二千餘人本部軍界則有常統領願旅長及各軍隊自治界則有縣　會城自治會諸君商界則有商務總會各商團及各　代表警　則有陳警察長江北分署余巡官學界則有各學校敎職員學生九時行禮由王東園君司令齊呼浙路萬歲民國萬歲總統萬歲先由正理事湯蟄仙先生宣開　詞次由公司代表孫福階君報告甬路之進行次由交通部代表張思仁君浙都督代表張兆辰君各司代表黄越川君先後演說大致以實業之發逹必根原於鐵路今日甬路發軔實爲忻幸云次由顧旅長演說云鄙人向在杭州僅見一拱宸橋極短之鐵路未幾而杭嘉告成未幾而　滬告成推原其故皆由拒欵風潮所激而成今者甬線開　客貨運輸甚便足見湯先生之辦路確有經驗又云俄之西比利亞鐵路爲極東軍港而設今象山軍港亦爲最要地點由此進有即爲我浙軍行鐵路之先聲當今民國時代尚望各資本家竭力扶持添集股本則浙路不難尅日成功軍隊瞬息可通始可以言禦外議論頗警關聽者動容次由常統領顧旅長委林瑞甫君致祝詞次由鄞縣沈知事演說略謂凡事必由阻力始發生毅力浙路之挫拆幾於不振諸君須知經若干之風潮始有今日且浙江爲中國南北洋海岸線之中叚故我浙鐵路不但爲浙江計卽爲中國計其關係非淺今日之歡迎非爲湯先生一人非爲浙江一省實爲人人各有切近之關係次由總工程師濮卓雲君演說全國鐵道之規畫甯波爲重要點之一杭廣杭嘉杭滬諸線總滙於寗波寗波爲鐵路之中點也無疑語均扼要次由浙江旅滬學會代表王清夫君演說云今日爲全浙鐵路行開車禮余爲代表全浙旅滬學會浙江鐵路杭嘉通車時余曾請湯先生行開會禮先生以千風萬潮無興味之可言諸位須知浙路爲兩浙人民保全疆土起見每經一次挫折卽增長一次進步滿清奪湯先生以去今民國成立湯先生任事未久而甬路開車不日可以通車曹娥因浙路拒欵之風潮引起全國革命股東皆爲光復偉人惟爲山九仞功虧一簣故浙路全賴諸父老維持譬如造寶塔祇少結頂幸共努力莊諧　作簡要明通拍掌如雷次由寗波旅滬同鄕會代表陳錦　君致祝詞次由各商團代表王冰生君演說大致以今日浙路開車與商界大有密切之關係我商團幸躬逢其盛云旋因時間局促各團體祝詞不及遍致復有崇敬小學校毓才學校唱歌商團奏軍樂求是學校唱歌次由湯正理事委出澍霖君代致答詞至登車奏軍樂已十一時二十分矣先後開一列車兩乘十二時至章橋車站早有陳設到者爲靈陽鄕自治會章橋商轉商　章橋馬涇洋墅警察民團集成崇备東匯龍江四學校開會歡迎十二時三十分抵洪塘慈谿音樂樂會全部在車站歡迎由公民會諸君招待至洪氏宗祠小憇至一時開車回江北沿路鳴砲脫帽歡忻鼓舞實爲千載一時之盛云 
浙路公司以甬叚已於今日開車其營業發逹獲利當可操劵惟尚須籌募公債百餘萬藉資趕築以促進行當由顧旅長常統領沈知事呂統領曁就地士商盛省傳君等十五人發起募集浙路公債會其知單緣起云全浙鐵路發起公債劵信用卓著茲因甬段開車需欵孔凾餘上兩邑踴躍購募我寗爲交　大埠尤廣爭爭樂輸以盡　梓　務同人等爲維持路事起見爰定陰曆十一月十五日午後一時假座商務總總彚議届時務希駕臨勿却云云想寧波多熱心家當必踴躍爭先也 
湖州中學校長遇險 
　　吳興中學校校長張孝曾前經合　學界公舉呈請敎育司委任接期僅數閱月　於本月二十二晚九時突被形似軍人者十餘人　路截刦幸巡　馳救尚未傷斃頃已電呈都督各司封略稱孝會昨夜九時因事乘轎出校至青雲屏巷　　遇身穿黄色黑色軍衣十餘人持刀執棍亂擲火石轎夫受傷危重孝　身受數創除報吳興縣知事檢事長外謹電聞第三中學堂校長張孝曾叩養 
[湘都督調停留學風潮]  
　　譚都督令敎育　文曰案照湖南選派東西洋留學生前經本都督令行該可榜示彚送旋據賀寅午袁家元等呈請取消復經本都督剴切批示明定辦法除起義有功奔走國事烈士子孫留學高材三項外暫行緩送核實辦理各在案查此次　送各生本爲妙選材賢儲爲國用甄錄所及初無成心然人才甚多名额有限卽以上開三項資格而論湘省歷年運動革命以及去年光復青年學子實居多數槪行選送勢所不能卽烈　之堪造就留學之負資望正不乏人亦難　及本都督再三寗愼特就前令榜示各生詳加考核擇其合於上項資格者其一百十三人分别注明籍貫履歷定爲咨送西洋四十五人咨送東洋六十八人令行該司傳集塡注願書早日遣送此次仍有遺漏候調查確實再行隨時補送至前次榜示諸生除此次令開各名外尚有一百六十二人皆程度夙優自當彚送惟各校承學之士學級相等者尚屬血多概令向隅不足　衆查十月二十四日該司呈文本定有考驗辦法應卽辦理由該司定期召集上用諸生及各校高材生一律預試以定甲乙再行分别咨送庶使報功優賢之意與求才尚學之心并行不悖以昭大公叩孚輿論 
[粤議會請澈究潮東關陋規]  
　　廣東省議會咨都督文云案據潮商代表陳公安等曁潮商楊寶臣等先後請議潮州東關勒收陋規兩案本月十三四五等日又迭據潮嘉商人船户電稍被東關勒抽陋規扣留貨船懇咨請電飭放行各情當於本月十六日恲案討論僉謂查粘抄案據此案先　各商呈奉陳前都督曁財政司李煜堂批行將該關陋規及加紋水槪行豁免迨謬司長任内偏聽許子立朦禀又批准規復帶收之陋規政令歧出已可駭異然查所謂帶收者只有帶收火耗加平紋水厘頭及担頭錢五款此外並無别項名目而此五款亦非百貨皆須帶收不過魚紙稅有加平火耗紋水厘頭四欵雜稅有加平火耗邊水厘頭四欵瓦碗過船每担有担頭錢四文而已其他皆無有也今該關總辦許子立竟聽蠧書夏琴生等扶同舞弊於魚紙魚紙稅百兩竟帶收至一十一兩五錢四分七釐五毫於雜稅百兩竟帶收至一十九兩八錢二分八厘帶收之重已爲全國所無雖洋關收關平紋銀亦不過百兩加十三兩五錢而潮關乃以種種名目加至十九兩八錢有奇尤爲駭異不獨此也該總辦又於每擔瓦碗帶收担頭錢　文者竟收至七八文且百貨過關無一不蒙混征收担頭錢其爲罔上行私罪難宥况敢藐抗上官批示於所有已經豁免有案之陋規如寫揮錢銷揮錢紅包錢秤手錢門頭錢担頭錢上河錢仍沿舊規分途勒收總計數目逾於正稅數倍又復瞞禀上官陽假涓滴歸公之美名陰行侵呑中飽之慣技其　比爲奸罪尤難宥竊維本省光復以來凡錢糧厘稅屬於羡餘耗費者均已化私爲公儘征儘解其他苛細及不正之供全行豁免政府對於商民坦言示信對於征收員司優給薪食宜乎頌聲載道跡躍輸將矣乃實而按之怨咨交作且詈爲甚於滿清之苛政者非眞今之苛政甚於滿清實由一班貪污員司巧朘威剝離省愈遠　暴愈甚利歸於下怨歸於上有以致之然使無人告發猶可諉爲不知今如許子立夏琴生等迭被告發有據若不認眞整頓使商民益疑政府之庇縱竊紏政府必不爲二三苛吏而致失民心　貽我粤之叢患應請都督查照原案一面電飭該關迅將扣留船貨放行一面行司出示將魚紙稅碗担帶收之欵酌適中數目分别聲明著爲定章令商民照章完納并將寫揮錢等項陋規七欵逐欵揭出永遠革除印發多張分貼潮嘉地方體周知一面撤提許子立夏琴生等到省自接辦之日起將所收陋規詳細核明照數追繳充公并處以相當之罪布告全省以爲貪污員司之戒卽以剖析怨歸於上所由來經多數代議士贊同表决相　錄　咨請貴都督查照辦理見覆施行此咨 
[粤路工程近狀]  
　　粤漢幹路路軌已築至英德刻下僅有一橋尙未竣工來年正二月間便可通車至英德縣至黄沙車頭之總軌開車多則需地必闊連日已加工添築魚欗步頭之勇廠向爲濟軍所紮日昨亦已搬遷騰出鋪築路線而總公司之設在黄沙車務處側者竣工在卽春初便可由寳華坊遷出矣 
[嗚呼安東警權]  
　　安東縣署前街溝西沿一帶久爲日人租買内有居民二百餘家向仍編入警區茲日人忽要求自管尙未發表十一月二十七日興鳳首王永江已查知日人將爲此地與我交涉自知不易應付不如逃走爲上乃於二十八日托故乘安奉汽車北去聲言有要公禀商都督其實欲以一逃了事也駐安日領事喆出氏果卽日向熊令交涉言詞頗厲熊令被嚇不知所指遂一一允其要求日領乃又限令卽日將該處巡警分駐所調歸縣暑讓日警察移入熊亦唯唯聽命傳諭區警立即備車將衣裝軍械等物移放别所不料日警察已一閧而來僅允我警士垂手而去物件等類不令挾帶我警士無奈請示熊令向其要求給回熊令曰且候新道憲朱荷宜蒞任自有辦法警士等乃各憤怨而出 
[南京禁烟局之瞻前顧後]  
　　江寗禁烟局具呈都督府文云竊查本省禁烟期限前奉都督指令以本年十二月底爲吸烟斷盡之期現將　滿所有南京烟民實數及吸量總數並士膏各店所存烟土數目業經督飭禁烟處查明分别呈報在案一俟禁期旣滿當亦不無成效之可言第南京地面遼闊人戶衆多人類亦復不齊期滿之後若不將禁令繼續進行竊恐私賣私吸等弊仍復不能凈　是非籌一善後之法不可查湘省禁烟定章以陰暦本年五月底爲吸烟斷盡之期而禁烟公所則定於陰曆明年二月底裁撤誠以禁烟事體甚形繁重不能於短促之時間收受全功尤不能因經費之支絀遂事苟簡茲擬倣湘省例將禁煙處暫時不撤俾資辦理善後事宜惟查該處一切用項係仰給於土膏牌照捐欵現就現存之欵與禁烟期内未行收人之欵約爲預算僅足敷年内之開支自明年元月分起卽無絲毫收入而善後事宜又不能不設法辦理現由本局擬就辦法八條所需欵項計籌辦戒烟所開辦費銀三百元製做戒烟藥丸費銀七百元　司薪俸等費每月銀一千五百九十七元五角三共銀二千五百九十七元五角較諸上前開支亦屬無甚出入擬請飭由財政司撥發以資應用所有擬將禁烟處暫時不撤自明年元月份起由司撥欵應用各緣由是否有當理合開摺列表備文呈請都督鑒核示　 
地方通信 
[江寧]  
[歡送送芝許]  
　　二十二日午後　時甯垣陸軍同　社　座四象橋浙江會舘開　别大會並歡　王鐵珊軍　北　門前懸旗結彩會場秩序整齊軍界同志到會簽名者五百餘人茲記其要點如左（一）摇鉿開會（二）奏軍樂（三）都督府　　　長　正平若　告開會大意（甲）陸軍同胞社組織之歷史（乙）本日開特别大會之宗旨（丙）王軍長輿同胞社之關梓（丁）歡送王軍長北上後之希望（戊）請公　社長及推選幹事員四王軍長演說五都督府軍務司長章梓君演說六憲兵司令茅廼封君演說七王軍長發議舉章梓君爲社長全　贊成八章社長發表任務之意見九　賓葉志龍君演說十趙正平君宣告社長舉定後進行辦法十一奏軍樂十二摇鈴散　 
 [L蘇州 
[法廳要電]  
　　北京電云高等地方審檢各廳　電悉昨經電令鄭法司俟江廳長閉會回蘇後乃行交代是監督機關並未停止羣情何得惶惑現江廳長閉曾卽行未聞意存推讓望各該廳長官善爲解說倘仍有人乘機摇動定即依法查辦司法部箇法司曁高等審檢廳歲始給假已見院令司法官事同一律除緊要事件仍照常辦理外其餘尋常事件應自正月初一日起至初三日止停辦三日司法部箇 
泰縣 
[國國名單泰縣衆議院初選當選人三十七名]  
　　王運謀陳懷章蔣炳耀程嵩齡朱甲昌王輔臣單毓元滕詩虎嚴鴻書戈鎭平王翌猷凌恩錫蘇澍黄芳李炎伯凌文淵陳桂儒閭洪國張殿田周紘順王堃錢祖訓陳覲文林桂榮陳致和葉澗濱韓潮王錫光錢葆任湯惟宗陳執敬陳銘　孫澈孫甦郭彭庚吉華清李艮 
安徽 
[薰蕕器]  
　　中央敎育部令第二條内有女學校可特製襟章頒給學生佩於襟前以爲徽識之語故皖省各女學校奉令後各製襟章與敎職曁學生佩帶以示區别大抵銀色者爲敎職員所用金色者爲學生所用用意何等鄭重乃警察廳長近竟允准公娼皆掛襟章且以黄金色者爲第一等娼法籃色者爲第二等娼白銀色者爲第三等娼似此　砆亂玉實屬污辱女學現已由各校女生提議開會不日卽將上書質問云 
雜評二 
　　異哉近日政府之用人 
　　章太炎文學家也忽焉而使之駐節長春膺籌邊使之職熊希齡政治家也忽焉而授以熱河都統之任 
邇者逆庫鴟張蒙氛不靖長春熱河二地扼蒙邊要衝爲奉直門户不令一二知兵者折衝禦侮藉以綢繆於未雨而横使文豪政客啣命前往意者坐鎭雍容或可却敵耶不然其亦以革命文豪賦閑京華忽焉而有驚心動魄之措施籌邊使之命明以慰其夙昔之勞實隱以戢其未來之雄心至理財專家則因倫敦小借欵大遭六國銀行團之忌嫉出之熱河殆以保全借欵之大局乎 
 
 
 

Page 7

 
 
本埠新聞 
[雅片貿易之末路]  
　　字林報云目下雅片問題所關至鉅凡直接間接與雅片貿易有關係之商人均大受虧累蓋此項商人所積存貨已達三萬箱而印度政府尙擬於明年發賣一萬六千五百八十箱但現在各省禁煙嚴厲殆無一省准許雅片入口故烟業總會已議妥不再定貨且俟已定之貨售罄後再作計較 
[研訊軍人搶刧案]  
　　軍人王培標等糾衆至西門外長生庵搶刧銀洋經滬西商團協同巡警將王等八人拘獲並抄出原贓洋三十八元解由商埠巡警局移送地方檢察廳派員預審各情已紀前報茲悉此案已由檢察廳起訴同級審判廳昨日午後經刑庭庭長鄭寳菁會同推事汪綸及起訴之李檢察官等開庭研訊該菴住持僧開如訴稱僧人係南匯人今年五十七歲前在普陀山出家至今已有三十一年本年舊暦十月三十日上午九點三刻時僧人坐在臥室内忽聞門外有人扣門當喚香夫出視詎在盜匪王培標等一擁而入初則逼問儲藏銀錢之處繼則將我毆打王係爲首之人最爲凶横僧人所留之鬚本已長過胸前此次被王之同黨陳信女齊根拔去所剩無幾僧人房中櫃内有洋四十八元悉被攫去現已抄出三十八元尙少十元求請究追又據王裕卿張金林同供在長生菴爲香夫庖人是日盜匪來刧卽由開如屬我二人出外報警餘供與開如略同又據巡警吳南森供是日據該菴香工前來報告當即往捕見大門口有身穿軍服之周松林鮑如皋等把守巡警望見内面尙有多人知必不敵包鳴警笛協同他警及商 
團會友人内拘獲八名又據巡警祝益貴供是日奉派在紅房子一帶站岡旋聞警笛聲即奔往長生菴查察其時吳巡警已經入内巡警亦即打開大門三首而入見有王培標遽出手槍向我轟擊當由我上前奪下未被所害又據滬西商團代表王增山訴稱是日與衆會員操演回來道經長生菴門前知其中有盜行刦當即恊同巡警入内拘獲王培標等八名並在各盜身畔抄出手槍兇刀當票銅元等物又在陳信安身畔控出原贓洋二十元後至西區警局復在陳信安處抄出洋十八元應請嚴究訊之盜匪王培標供年二十九歲寗波人前當營兵現營商業素知開如和尙於普陀出家之後即赴定海縣元通菴爲僧嗣因犯案私帶洋七千七百元逃逸無蹤經該縣訪拿未獲此次被商人偵知在上海西門外長生菴爲住持且有私設煙榻留人吸烟及種種違法情事是以糾衆前往搜出煙鎗各物並非行刧陳明紀供年三十九歲寗波人姚洪生供年十七歲本地人周松林供年二十七歲鮑如臯供年二十八歲胡雲培供年三十七歲均是台州人陳信安供年二十歲象山縣人並同供俱在陸軍某營充當目兵是日 
放假出外在途遇見王培標王囑我等同去拿一和尙因即同往長生菴至起案之時表金戒各一件及銀洋六元七角均係自已之物並非搶來陳金海供是日持銅元一百九十文出外買菜先與王老板吃點心後遇素識之陳明紀合我同去游玩遂致受愚求恩鑒諒問官曰爾等旣爲軍人應歸軍營自行處治惟據爾等營長夏國樑來函稱已於陽曆十二月五號將爾等一律裁撤故本廳有權懲辦無須轉解是時陳明紀等堅稱並未裁撤並稱是日適逢星期放假出外以致誤犯問官一再駁詰王培標等仍各執前供問官以王培標糾衆持械白晝刧物證供確鑿罪已成立遂令與各盜分别還禁聽候判决治罪吳祝兩巡警均命回區供職王裕卿張金林交開如帶去候示 
[曹行鎭請兵無效]  
　　西南鄉曹行鎭公民曹鳳苞等以該鎭地瀕浦江素爲梟匪出没之處且自入冬以來盜竊頻聞實難安枕爰請混成第三旅步兵一團第一營添撥兵士一棚駐防該鎭籍資保護惟聞師營長以本營派出兵士已有七處該鎭所請添兵駐防一節不能照辦業已訓令原駐曹行鎭之羅排長勤加巡緝弭匪患矣 
[抵制大連油商]  
　　滬上油業各商因牛莊封河荳油少到曾向大連購定以應市面詎至期竟不交貨迹近空盤即其已經到滬者貨甚低次不能適用以致各商號多 
受虧折業經南市油荳業同人再三集議自後不再向之定購以爲取締云 
[濟渡社暫緩停辦]  
　　上海市政廳内附設之濟渡社開辦以來資送貧苦客民回籍者已達三百餘人原議於陽曆本年年底截止惟請給川資者刻尙絡繹不絕爰經該社各職員於本月二十三日開談話會决議延長一月至陽曆明年正月底截止惟需欵甚巨全賴捐助現又分投勸募矣 
[分劃高昌市區之阻力]  
　　域分西南兩區現擬將滬南高昌廟市政區域各半劃分卽將高昌市區名目取消並由西區推廣市政至日暉港爲止茲爲高昌區商董任重邊繼孝等所悉當於前日函致市議會姚議長云高昌區地叚從前管轄甚廣北至徽州會館東至滬軍營南至日暉港西至小木橋此舊有之界址也而大小商店近因逐漸繁興高昌一處據種種觀察應另成一市區方爲正辦詎去年光復後市政廳並未商量議會亦未議定而城外南區貿然設立分辦處於高昌廟地方捐車捐每月收入約有四五百金而道路崎嶇並未修過一段居民已嘖有煩言今聞城外西區近且有推廣市政至日暉港之議明知高昌一區將爲南西兩區所瓜分董等絕對不能承認務請會長從長計議明白宣布俾高昌廟一區成爲完全市區不勝盻禱 
[製造局砲廠議定包工]  
　　製造商陳督理擬於明年砲廠開工之後責令於一年内造成七生五口徑管退砲三十尊已由工匠承認遵辦經紀前報茲又由陳督理悉心研究以手藝工人論日給資往往故意緩延不如包工論件爲合算故又於前日傳集炮廠匠目邵德林夏三等商議於明年開工爲始製造砲械一律改爲包工每造七生五口徑管退炮一尊除材料外每尊給予工資洋一千七百五十元（以前論工每星期亦需此數）並由該匠目等預算每一星期造就一尊統計全年能造五十尊業已議定實行矣 
[木工不受脅迫]  
　　木工郭順卿張仁卿等前在地方檢察廳控告徐企文等唆使停工任意要挾等情當經該廳派員預審因原告所控並無確實證據將案註銷在案昨日又據郭順卿等七八人邀請律師投廳稟稱徐企文楊松泉徐阿連等聚衆脅迫不堪其擾並在外分發傳單煽惑人心爲此粘單呈閱請求提起公訴陳廳長諭候批示辦理 
[西探不認得賄]  
　　英美工部局控老閘捕房十三號西探羅區得賄庇賭並呑没香粉弄賭場抄獲之現款等情業經卜總巡飭將該西探拘解英臬司署判交人銀並保候訊在案昨經英臬司署檢察官司的克奈姆君開庭研訊先由工部局代表侃克律師上堂聲稱該西探在捕房辦事已有十二年向稱穩當近忽先後得賄洋五百元包庇華人開賭又於十一月廿二號率同華探捉賭時在賭場内抄獲現洋鈔票約有一萬元迨至捕房祗賸六百元餘被呑没殊違警規應請澈究旋據代理西探目强生禀稱上星期四奉諭至老閘捕房詰問被告據稱並無現欵當在其身畔搜出鈔票洋六百元又在其臥室内抄獲銀行存據及股份單等件並由山東路七十一號敎授西人華文之見證華人上堂證明羅區曾在巴利西飯店與胡姓接洽庇賭之事旋於十一月五號給伊鈔票一百元聞七號復給鈔票四百元囑其保護餘不知情訊之被告羅區延德雷斯律師辯護並據羅區自供　華人胡吕臣確係相識因據胡告知伊等領有總會捐照祗以小賭消遣其語意墾爲照顧後悉其輸羸頗鉅前往查見是以拘捕並不得賄庇賭檢察官以此案有關捕房名譽拘須詳細研鞫遂判被告仍交人銀並保候下禮拜二午前復訊核奪 
[再誌攬權納賄之結果]  
　　法署繙譯徐仁才攬權納賄被法領事查悉拘禁密訊等情已載前報茲悉此案發生實由鴻昌煙膏店失火案而起因該店主徐永卿失火後拘押捕房徐稱祇要存銀五百兩作保即可釋出徐之家屬信以爲眞如數交付詎永卿仍押捕房有六禮拜之久後由公堂訊明罰洋四百五十元開釋至是永卿始知受愚索回保銀徐仁才則一味恫嚇後祗認還一半相爭不下事爲領事訪悉密傳永卿証明即飭拘禁前日復訊徐仁才延蒲石律師辯護徐永卿亦請達商律師爲代表請究當奉判斷徐仁才罰法郎一千枚押西牢一個月並令將案情刊登華字報數種以告大衆仍交還鴻昌銀二百五十兩了案 
[製造局遣散工匠]  
　　製造局陳督理所裁工程處員局業已准給用資分别遣散所有該處招雇之水木砌街打靶油漆各工匠亦於前日一律加給工資四星期令向别處另謀生計 
[增修稅率之通告]  
　　上海稅務所所長孫君出示云案奉都督訓令據武丹稅務所長呈請將烟葉一項不分上次酌中改定每百斤稅銀分角五分棉子一項行銷洋莊應改雙全稅每担洋三分又應增兩種豆算灰爲製彩蛋之需每担應收全稅洋一分二厘又錫箔灰每百斤應收全稅洋六角等情除指令並分别修改增入稅率分訓令轉飭一體查照嗣又奉訓令錫箔灰一項准以百五十斤爲一担仍征稅洋六角各等因奉此除通知各分所查照辦理外合亟示仰該商等一體知照務各遵章完納　得違抗 
[水木工業熱心敎育]  
　　滬紹水木工業董事顧蘭洲張效良江裕生李國卿張曉卿等與辦私立水木工業兩等小學校於西門外打鍛洪西乎歷有數年成蹟昭著茲又曾同該校校長敎員等議法决定校名爲私立迪惠小學校自二年度始擴充學額添設商業科并擬於新北門内硝皮弄該業公所内增設初等小學以期普及 
[伶界聨合會紀事]  
　　十二月二十三日下午三時伶界聨合會特開臨時職員會於城内東馬橋新屋到會者連伶界商團共有一百九十餘人首由會長夏月珊提議本會自組織以來閱時八月濈未開成立大會目下房屋旣經落成自應定期開會查陽歷正月一號爲民國紀元二年元日擬用是日嗣後卽作爲伶界永遠之紀念日云云經衆贊成次執行部長潘月樵提議　　培本北京正樂良化會會長此次來滬與公衆籌商伶界進行事宜又北來伶界同人旣屬同志均應歡迎擬即於開成立會時一并舉行衆鼓掌贊成後又由夏月珊提議會戲及改選正副會長與各職員辦法經衆贊成遂散會 
[老嫗被毆受傷]  
　　江北老嫗張卞氏前日持銅元一百六十枚至浦東爛泥渡鎭榮盛煤炭店除還舊欠錢三百文外餘則兌煥洋銀一元該氏守候良久向之取洋店中人稱已由爾之幼女取去該氏不信在店滋擾即被店主毆傷多處後由巡士許錦榮到來將店主蔡竹君帶至一區轉送第四安級檢察廳交保候查嗣因蔡稱被巡士毆辱集衆會議擬請商埠巡警局長飭查澈究故由該區員將原彼人証移送地方廳請爲訊辦 
[城内]  
[縣知事批]  
　　（蘂珠宫住特康浩增禀批）禀悉前准葉姚兩紳代請給償屋價本知事業已照允旣據陳請預懇姑准從優酌給銀圓四百元着卽來案具領惟查蘂珠閣田單一紙爾應先行檢出呈案不得藉匿試思此項貼欵係屬逾格體恤仁至義盡倘再妄生希兾即干未便併卽遵照母違 
[地方審判廳民庭批]  
　　（朱紫卿請求展期批）查本廳承准高 
等審判廳照開第二項臨審不到事後改期者應令担負本堂訟費其訟費以本案全數之半爲衡此案定期十八日開庭該商以二十日呈請展期據稱該商之父在家病危聞信回籍致悮庭期難保非飾詞規避仰即提出憑証再行核辦（王黄氏訴繼子游蕩已交陳德芬領去批）據呈該氏之子永田游蕩性成已交其表母舅陳德芬領去願作兩絕等情此非空言所可傭案仰卽邀同公正親族公同議决可也 
[地方審判廳刑庭批]  
　　（羅陳氏因媳有病請求保釋批）爾媳 
如果有病儘可呈由該管看守所長撥醫調治至案情如何所訴是否屬實姑候開庭質訊再行核奪 
[串匿婦人]  
　　江北人陳二在浦東第四初級檢察廳控告及龍海周陳氏陳周氏等串匿伊妻經該廳派員迭訊未結昨將人証併送地方檢察廳訊究 
[戳傷小工]  
　　小工吳子明昨午在浦束淡水輪船上做工嗣因爭扛貨物與管船人莊合口角爭毆被莊用刀戳傷肩背等處當由巡警拘送第四初級檢察廳轉送地方廳訊辦 
南市 
[不戒於火]  
　　昨日午後一時梅園街二十九號門牌周姓成衣店因遺火木花堆内頃刻冐穿屋頂　去樓房兩憧旋由巡士將該店小主周小牛帶入東區移送第二初級檢察廳訊究閘北 
[第三初級審判廳批]  
　　（全善忠呈訴王譚氏王周氏不肯遷坆批）此案倍卷業經查到裁判所原判確如爾狀所稱應卽飭令王譚氏王周氏趕速遷讓惟爾亦須遵照原判再繳價洋五十元給王譚氏王周氏具領完案母任遷延（陳阿連辯訴陳湛卿呈訴不實批）仰候飭傳陳湛卿携帶帳簿到案集訊可也 
（雷善榮呈訴李阿榮欠租批）准予宣示假執行可也 
[令人難堪]  
　　木匠許金福住美租界愛爾近路本月十二憑媒迎娶來安里張亭岳之女寫妻有張之郲人鍾阿林先在女家吃喜酒已經大醉復隨花轎至男家閙新房臥於新床上不讓許等向之婉商鍾忽大喊我與新娘姘識業已數載許聞之大怒將鍾痛毆縱之使逸前日張接女婿回門鍾又趕至張處以茶碗向許抛擲幸未擊中互扭之下撕破許之衣服後有三區岡巡到來一併拘局解送警務所聽候訊辦 
[火警續誌]  
　　新閘路一千七百六十號倪阿龍所開之花衣店忽於前晚上時起火已略紀昨報茲悉當時延燒源記烟紙店怡同昌絲線店共樓房四幢後由捕房查得起火之家保有火險一千兩源記亦保險三千兩恐有别情特飭中西包探查明詳情再行核辦 
公共租界 
[督同算帳]  
　　華美布廠周頌武與艶記紗號花鑅因互定洋紗布疋紏葛在廨互控前晚傳訊華美布廠延担文帮辦律師偕該廠主朱樨初上堂質證花亦投案候示當經王襄讞略訊一過以兩造帳目未清未便訊理判各邀請公正人並候本廨派人督同兩造將帳算明禀復候核 
[限期理楚]  
　　蘇鄕木瀆鎭著名富商嚴蟾香因在申股開鎭昌錢莊曾於前年橡皮股票擾亂市面時受其影響故以所置之蘇鄕田產挽金殿輔担保向森康錢莊押銀三萬二千兩以資接濟茲因逾期不贖經森康莊控奉公廨將嚴及金殿輔傳案於前晚復訊原告由禮明律師代表上堂請追並請准將所抵田產變價抵償訊之被告嚴蟾香延哈華托律師到堂聲請展緩一個月向原告料理金亦延梅吉言律師到堂辯護孫襄讞判展緩一個月自向原告理楚逾限卽將所押田產變價備抵保人金殿輔仍著帮同理處 
[娶妾紏纒]  
　　紹興人葉月仁之女花姑被施葉氏串同陳錫敖之妻誘拐來滬賣於某銀行司帳戚小齋爲妾近被葉偵悉控上虞縣知事移文公共公廨查提究辦昨由捕房將戚傳至公堂訊　供稱我親戚徐文楨在滬南市政廳爲帳房曾於前清宣統三年七月間憑媒陳薛氏出洋二百三十五元價買沈榮至之姪女卽兪金邦之　妹香姑爲妾由沈等立據簽字兩不往來並非商人所娶賣據抄呈請察關讞員商之美領海君判戚交保候函致上虞縣知事復後再核 
[復訊騙案]  
　　鄭仁記藍義隆豐餘源大鴻泰等土行與老介福大綸等綢莊同控騙子王福春將宏大莊假銀票騙取貨物爲數甚鉅業已由探將王與收贓大土之邱吉堂一併拘解公堂訊供管押在案昨晨由廨復訊各原告上堂求追訊之王供認不諱邱延哈華托律師辯稱被告所收之土係照市價買來不能指爲收贓應請將案註銷中西官會商之下判邱開釋王押西牢兩年起案之土分給各原主領回 
[拐子宜懲]  
　　北山西路五百九十七號住戶王張氏控賴金實王阿四朱實生徐周氏周沈氏等串拐十歲男孩炳生賣於寗波昨由捕房將賴等男女五人併解公堂請究原告投訴前　並由盧曹氏投稱伊家六歲男孩阿再亦被賴等拐賣求請併究訊之賴等五人供均刁狡中西官會商之下判被告五人分别各押一年如能將孩交出准予减罪 
[自投羅納]  
　　崇明婦人王徐氏前拐江北女孩張巧金賣於高姓嗣因該女被虐受傷送回氏見病勢垂危卽將該女棄於麥　路荒地上以致斃命被捕查見往拿氏已逃逸即由包探將氏子王順福等拘解公堂訊實管押在案茲氏以事隔多日濳行回滬前日被探候阿寳查獲昨解公堂經孫襄讞會同美蓋副領事訊悉前情判氏押女所一年示儆 
[横行不法]  
　　虹口睹棍沈阿福前日紏黨陳阿三等在兆豐路華洋交界處攔住行路鄕人徐友生顧進才等各出白刃恐嚇剝取衣服並攫取袋内現洋十餘元逃逸事後徐等報請美捕房派探張子卿將沈陳二人查獲昨晨解送公廨經中西官訊實判沈押三月陳押一日並飭補提在逃同黨併究 
[無賴拆梢]  
　　無賴王小弟前日向韜朋路小茶館主婦周張氏拆梢洋三元被氏報告捕房於昨日派探將王拘解公堂訊供屬實判王押三天以儆 
[期票無效]  
　　楊國襄控張少卿不付期票洋四百元昨日由捕房將被告傳至公堂請追判交保過堂候訊 
[西國節期]  
　　今日俗捕爲耶穌敎主受難之期明日爲復活之紀念日旅滬西商以及各銀行洋行一律休假各國領事署均停辦公事公共廨亦由西官照會關讞員停辦讞政兩天 
[工匠觸電]  
　　斐倫路電燈公司工匠曹友生係浦東人前日在愛而近路電桿上修理電綫觸電身死由捕房車送驗屍所昨經中西廨員騐明卽飭屍妻陳氏收殮 
[姘夫不情]  
　　婦人章順氏住居元芳路三百二十三號昨報捕房云被姘夫陸阿福將衣物典質浪用向之索討反被毆傷等情捕頭諭　醫院療治一面派探查拿究辦 
[不省人事]  
　　昨有車夫冷永發載一某甲在途詎甲忽然暈去不知患何病症常報捕房飭送同仁醫院醫治再行查核 
[索債衝突]  
　　陳永生金阿初二人昨在北四川路因索債起釁口角相毆由捕一併送入捕房經捕頭訽明分别斥釋 
法租界 
[不認作弊]  
　　電車公司查察西人查知售票人陳榮万有多收票資情弊故即送捕解廨請辦據陳供稱給票時錯悮所致並非有意作弊判押捕房七天以示薄懲 
[親戚失和]  
　　王福泰因與管金元細故口角遽啓爭毆致將管之喉間用刀砍傷由捕拘解公廨請究管自願醫治並不到案王供與管係是兒女親家互扭有之不敢行兇况刀係管妻之物揑詞誣報求察聶讞員以管旣不投質從寛免究開釋 
[咎有專歸]  
　　新開河浜魏悅與家失火一案昨由捕房將魏及同居劉長發一併解廨訊究魏供並不保險所有餘屋係轉租與劉居住此次失火乃是劉之不愼劉供因烝粢飯遺火釀成是災聶讞員商之李副領事判劉押七天以儆 
雜評三 
[金錢議員]  
　　此次選舉新發現一種運動術曰以金錢購票購初選票價廉者銅元兩枚貴者小洋一角兩角不等覆選票則昂甚省會票每張十元二十元國會票須在五十元以外今聞有某者願以百元購之預備出其官囊四千金購四十票則議員可操券而得 
寄語初選當選人此奇貨可居也盍稍待諸 
來函 
[紹興旅滬同卿會復公共公廨函]  
　　敬復者二十一號接奉來示内開　美捕房解送向洋人求乞之田實生到廨訊據供稱紹與人前在南京陸軍學堂　書現因訪友謀事未成流落窮途等語合將由實生一名送交敝會安捕等因奉此遵卽詢明來歷略助資斧送交伊戚陳润昌收　設法矣合行具復 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[吃醋考] [  了青]  
　　世稱兩女爭一男兩男爭一女爲吃醋繹醋字義者并有廿一日酉時三禮拜六點鐘之說蓋妒忌之别號而拈酸之換言也是說也不知昉自何代有謂指微生畝乞醯事者然此乃慷他人之慨與爭競意相背殊不足信間嘗攷之昔人稱貧士爲窮措大有某措大貎甚美妻妾爭媚之同乞寵於措大故謂之乞措此一說也又云有甲乙二人面貎相似甲遠出乙冐其名與甲妻爲夫婦者數載甲歸訟之官以在外得口吃病置辨不得直妻亦以是不認遂至錯配故謂之吃錯此又一說也然皆聲音相似之誤其兩字相同者則謂酒肆有兩女鄰生通焉一夕踰牆赴約失足墮酒缸死時值夏令酒化爲酸兩女爭飲之遂相傳爲吃醋云然又有謂吃醋兩字實隙錯之誤其意但指尋仇與男女交際無涉者蓋前明某御史夙與某尙書有隙尙書私嫟一妓御史訪得之密令兵卒往捕適某尙書不在錯捕他闊老故謂之隙錯更有謂二字專屬女子與男子爲難者西國某報錯載某女豪傑事女豪傑以其措詞不實挫損雌風欲吃牢司法衙門科以錯載之罪責其措詞之失償其挫損之名譽蓋意在吃白食也故或稱爲吃錯或稱爲吃措或稱爲吃挫然此則近乎附會矣想當時 
必實有其事故傳說如此要之皆穢褻行爲不足登大雅者耳三 
[滑稽詩餘] [  瘦蝶]  
　　大江東去用東坡韵調民國某偉人 
星旗展處平添出多少共和人物革盡同胞螻螘命流彈射穿村壁天保城邊漢陽江上白骨堆如雪健兒死矣生存都是豪傑試看灶養羊頭滔熖皆是欺世狂言發醇酒婦人沈溺慣早把雄心消滅攘利爭權黨同伐異國事棼於髮金錢鐵路昂頭待問明月 
　尋芳草用稼軒韻贈某都督 
做慣風流夢肯負了象牀鴛被想及時行樂應如是娶英皇伴儂睡艷福正無涯那堪被黨人調戲道黨規没有雙妻意抹煞了君名字二 
海外奇談 
[女子絕技（譯巴黎劇報）] [  頌斌]  
　　以黎大戲圍近又添加一種馬戲能令馬人立而舞纖腰女子能於馬上跳躍更能於逐電追風疾馳長驅之際一人持圈立於旁而女子從圈中躍過仍立馬背而馳觀者莫不歎其技之神也 
[浮水三輪脚踏車] [  一愚譯]  
　　美國有製造家名米責耳者近日新製一浮水三輪脚踏車車之上方悉如陸行脚踏車形下部車輪處分作三小船形每船長一邁當半船板塗油漆水不能入内藏機運水第一次試驗米君自行演踏頗爲衆人稱道然米君自謂尙不合預算車行之速度因請著名善行脚踏車之某女士試用女士允之約期於某城内湖上試行届日觀者不下八九千人車一下鐘能行九基勞邁當有餘（合中國十六里）觀者喝采七日後女士及試行於某海面上衝風破浪更著艱難而女士得安然回岸此浮水三輪脚踏車之法將來加意改良必能爲通行之航具也 
尊聞閣詞選 
[寒風哀] [  天白]  
　　寒風吹月凄復清木葉落盡蟲不鳴貂裘未暖氈帳冷天涯何處猶砧聲我聞邊事尙未已大徵海内戰士起陰山雲黯已經年樽盤玉帛相周旋乘秋胡虜竟南牧旌旗直指黄河曲西風絕塞萬馬來烽火驚心野哭哀江南萬里隔消息歌舞昇平盛猶昔獅夢沈酣可奈何鳴嗚歌起悲風多波蘭亡國滅遺種寧惟积棘生銅駝天竺佛語久歇絕女皇碑石何嵯峨我聞父老說遺事黄巾殺戮猶同類即今白種獨天驕寧不慘痛更絕異津沾往事猶目前春城草木無炊烟况今瘡瘐猶未息故壘荒營衰草没平沙一望白茫茫征馬不歸埋戰骨那堪重聽鼓聽音凄絕城面戍婦砧良家十萬北征去秋風易水吹蕭森鐵衣凍裂角不語曉霜殘月　征旅米知天意竟如何能手强弓碎此虜 
自由談話會 
　　邊事亟矣外患迫矣一般熱心志士或演說或發電激昻慷慨風靡一時試問如子文卜式者能有幾人 
詩曰兄弟鬩於牆外禦其侮方今外患正亟而國内政黨之爭尙未稍息可嘆 
入者主之出者奴之一人才身一家之說而是非毁譽頓然不同可嘆 
無一定之政見無决然之目的人云亦云隨波逐流居然亦自命政客可嘆 
好名之士能喪千乘之國雖然使其人而果能好名亦未嘗不可取方今之士往往自詡好名果能好名乎吾徒見其惟利是視耳可嘆[  儂]  
秩序未復庫貧如洗而欲用武力解决蒙事誠哉其難也當局主張和平未始非是然陸總長談判五次而俄使一味强横徒費唇舌毫無效果觀十七條之密約内外蒙古已盡人俄人之手於此可見和平不能了事矣倘當局者再不變計一味爲姑息之外交一再遷延吾恐蒙古不返而滿藏亦相繼去矣吾望在上者勿畏首畏尾在下者肯毁家紓難背城一戰勝負猶未可知否則民國前途朝撤一藩夕去一屏瓜分之禍可立待也 
刳胎殺天則麒麟不至其郊覆巢破卵則鳳凰不翔其邑此何故者蓋惡傷其類也鳥獸如此而况人乎今强俄　我外藩欺凌民國吾同胞激於義憤相戒不用俄幣抵制俄貨亦勢所必然也政府亦安可禁遏哉 
國事危急千鈞一髮正志士仁人臥薪嘗　之秋　然而吾觀於今日之參議員往往告假不到不能開議國事因此延宕抑諸君一到北京遂染朔方之寒氣一變爲冷血動物而　國家觀念耶誠若此豈不有負代議士之天職我同胞之期望乎[  配寒]  
小說 
[政治小說鐵血男兒（十五）] [  常覺　獨鶴]  
　　愛復謂黑曰爲目前計無論如何當阻烏突於歸途黑聳肩含笑意已流露愛卽曰汝能任此事者以五千磅相酬可也黑首肯時車聲得得已近使館黑恐與愛偕蒞署前爲人屬目因啟車門而下復顧謂愛曰必當盡力以報言已趨向人叢中去范老處自愛行後餘客俱先後散尼亦不見樂聲悠揚中惟烏突與范黛叙談黛謂烏曰今茲遠離儂殊不能不爲之黯然烏曰僕甚望姑娘作此語别後斷不忘此日也黛曰君遭際非常雖足驚魂動魄然素性好奇正可另建一番新事業藉展胸中抱負欽慕之至烏曰姑娘能來西奥司否僕當預備歡迎黛笑曰君宜商諸老父渠性喜遨遊必樂從君意惟朝儀素非所習異日覲君定難得體渠不問誰何相見時只知握手而已烏曰是何害他日重逢儘可握手道故姑娘須知西奥司禮制决無英國之嚴蓋其幅員挾小尙不如英倫一省僕意欲周遊全國自等齊民尙望姑娘惠然肯來倘於殿廷之上重作球戲不亦快乎黛微哂曰國愈小愈拘禮節君雖脫累形迹而爲繁文溽節所縳恐斷不能進美國商人於朝時相握手並與之作遊戲事也吾父女卽履貴國亦惟有遠望儀從無復言笑相親如今日矣烏曰如蒙光臨餘事可不必論使因一旦爲王便疏友誼豈非僕之大小幸哉 
時綠陰濃翳中有弄堤琴者音韻凄婉作離别聲黛本傷離聞之益增悉緒自念平日祗知歐立爲好友乃化身爲烏突爲西奥司王從此驛路迢遥堂簾高遠交情久别雖密亦疏思之令人不歡因注視臺階默無一語正涉想間略一轉側胸前金 
針忽墮地烏俯拾之將重爲懸上黛止之曰儂敬以此四葉胸針奉贈祝君佳運此不足爲加冕禮聊當紀念品而已烏乃置金光閃爍上綴寳石之胸針於掌上謂黛曰紀念固不在品物惟蒙姑娘見贈僕覺舍此無以爲寳當永遠珍藏之也語至此尼忽至立二人側黛見尼來乃謂烏曰君盍往尋吾父乎渠當與二三知已談笑正歡也烏乃去二 
[哀情小說筠孃小史（十三）] [  秋庭]  
　　筠孃遭斯大故深痛夫微雲之變天亞之死半悮於筠之冐昧從事萬里來美不禁縱聲長號痛不欲生哀動梁塵悽裂金石庭樹棲鴉園池警鶴皆爲之呀然嘎然代寫其　激楚之音况避居徂約舉目無親仲南與傭婦雛婢皆爲之惶急無措玉兒桂兒姊弟孩提褓抱更依其母而作乳鴉雛燕之哀啼眞有天地爲悽草木爲悲之况筠孃不得已勉節哀思命仲南通電梁使曁故里翁姑等處一面籌畫附身附棺之需要品按故國喪制辦理天亞身後諸事一無遺憾政學工商各界素知天亞者皆來致奠梁公曁留學監督署僚友哈爾大學愛華諸姊妹亦皆遄赴紐約襄理一切筠孃盡哀盡禮恪愼將事美人士之來致弔者亦莫不竊竊欽服故當扶觀西歸時美學部與警吏優加矜異即威克敦亦自悔其舉動之孟浪斷送薇雲身世波及他人爲之鬰鬰不懌亦親往紐約一奠並致薇雲末日之慘痛遺幀以誌其愧悔之忱焉筠孃筠孃眞可謂之爲能經能權之女杰矣 
然而禍變之來正未有艾秋風高潔古木蕭森邗之北效某上方哀聨諛詞琳瑯滿壁束側廳事二柩停焉藍幕高懸明燈凝熖中貯小影三方風格端凝精采煥發作學生之裝者曰李君天亞都麗其容嚴肅其度嶷然而邈然者曰吳氏筠孃長身玉立拳曲之髮作金絲飄拂而一種英爽明潔之氣逼人眉宇擎鎗而自裁者曰美州之薇雲密司蓋筠孃實繼薇雲天亞而作最傷心最痛慘之结局也（三） 
 
 
 

Page 11

 
 
   
 
 

Page 12

 
 
   
 
