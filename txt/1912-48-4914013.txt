# 1912 - 48 - 4914013

 

Page 1

 
 
評論 
[民國發行軍需公債問題（任筱漁）]  
　　公債之行東西各國已數見不鮮矣我民國之軍需公債則爲第一次之發行當此新舊交替之秋瘡夷未復之際萬不可不審愼以從事鄙意欲公債之成立其必不可缺之條件有五 
　　一爲臨時政府財政上之信用必孚於其民所謂財政上之信用者在財政之計晝得宜財政之基 
政府必無破産之虞而所借出之欵决不至本利無着有資財者與其冒險以營他業毋寗貸與國家安坐而享其息是故應者若騖其信臨時政府也信之於財政上信用而非以一時募債之有作抵與否爲斷也此不可不審愼者一 
　　二爲公債行政纎悉必臻完備所謂公債行政者各國之發行公債其募集登錄派息等皆有種種機關凡全國之銀行全國之郵政局皆效其用務使債權者極其便利否則以各地之不便利處爲經理發行公債處竊恐當局者於公債行政無絲毫之學識經騐又未嘗有公忠之心以任此事以債權者爲芻狗而已此不可不審愼者二 
　　三爲廣開公債利用之途所謂公債利用之途者何也凡物必有效用然後價值乃生此生計學上一大原則也狐裘誠美持以入熱帶羣烏則無人過問宋板書誠精持以入蟹文諸國則一錢不售何也以其無用也無用則無價值無價值則不能爲生計上交易流通之一物品夫歐美日本諸國之公債實生計界交易流通之一物品也彼其生計社會必須公債以爲用之處甚多故其商民之視公債如布帛菽粟之不可一日離苟政府一旦將所有公債而掃數清還之則全社會之機關且立滯故民之購買公債者其目的非待政府之還吾本也姑收薄息而利用此物以爲商業上種種便利計耳若不需用之時則適市而售之不患無人承受而現銀可以立得彼國之所以薄息而能募多數之債者皆此之由不此之察而徒恃厚息以廣招徠竊恐國民以此現銀在本國營業或以貸諸可信之人則何處不可得此八釐之息此不可不審愼者三 
　　四爲有流通公債之機關凡人民持有公債票者若忽焉需用現銀則必須立刻可以轉賣或可以抵押然後爲事便利而無所阻滯欲求轉賣之便必賴有股份懋遷公司欲求抵押之便必賴有銀行苟缺此兩種機關則公債利用之途决不能圓满而無憾也此不可不審愼者四 
　　五爲多數人民有應募之資力蓋公債之爲物實國民資本之結果也人民一歲所入除仰事俯畜所費外而猶有赢餘則貯蓄之以爲資本以圖生利而此種資本或以之自營農工商等業或購各公司之股份票或購公債票自營業及購股份票獲利或可稍豐而折閱亦時所難免購公債票息率雖微事最穏當民人成趨彼或趨此惟其所擇 
　　尤必賴國中有資本之人居多數然後惡募乃得踴躍當此商務彫疲之秋國步艱　　　　多數人民並衣食且不能自給安所得　　　應募公債此不可不審愼者五 
　　五者廢其一則公債不可得而舉也而現行之公債章程其能於此五者俱備乎吾甚願執行斯權者三致意也 
[專電]  
　　粤軍姚司令擬將宿州軍隊全部移駐徐州訓練浙軍第二聯隊准於明日由宿州開囘南京駐紮其餘各部隊則擬移駐臨淮鳳陽等處實因宿州地瘠民貧軍隊給養異常困難之故 
　　宿州西北方白水站一帶有土匪千餘人肆行搶掠人民紛紛遷徒粤軍司今已派兵赴勦 
　　蒙城一帶土匪充斥浙軍某參謀官乘馬赴附近偵察情形途遇土匪多人阻止進行該參謀以手槍擬之始一閧而散 
　　民社南京支部今日（初九）下午一時在顔料坊開發起會到者二百餘人以陸軍人員居多議决陽曆三月十號再開成立大會宣布政見 
　　（以上南京） 
 
 
 

Page 2

 
 
　　北京外交團力勸袁總統從速組織政府藉防各國野心家以無政府爲詞有進兵攘地之舉 
　　袁總統面告基督敎代表某西人謂俟政府成立以後决當除去宗敎上障碍各事（以上北京） 
　　本溪湖煤礦巡警因防民軍侵入開排槍示威擊中日人三名一已死一受重傷 
　　奉天日本官員向地方官抗議謂鐵嶺巡警將有排日舉動 
　　（以上奉天） 
[公電]  
　　武昌黎副總統電南京孫大總統鈞鑒鄂省沙市宜昌江漢三關年收稅欵三四百萬兩雖由漢黄德荆宜兩道監督而徵稅皆假手外人自卾省起義所有關稅銀兩均歸外人掌握毫未繳出查三關稅欵内向認有外人賠欵若干萬兩此由民清戰爭尙未結局外人留此欵以爲洋欵地步亦屬情有可原惟稅關主權我國所固有外人祇有經手徵收權並無管理欵項權况此項稅欵抵還洋債外爲數尙鉅竟聽外人掌管旣失權利復損國體前經電請辦理未奉復示茲又接蜀軍政府來電商問重慶關稅辦法情形與卾一轍卾亦無從答復此事已否交涉究應如何辦理統希電知禱切盻切元洪叩陽 
　　又電上海紅十字會沈仲禮君鑒頃准孫大總統電開箇電悉查民國軍興以來各戰地將士赴義捐軀傷亡不尠均賴紅十字會救護掩埋善功所及非特卾省一役而已文實德之茲接電示以該會前在武漢設立臨時病院救傷葬亡厥功尤偉復經日本有賀君妥修會章已得萬國紅十字會公認囑予立案等由該會熱心毅力誠無可表德之處應即令由内務部准予立案以昭奬勸等因特此奉聞元洪廿六號印 
　　鹽業恊會電南京實業部張江蘇都督莊鈞鑒松江産鹽向歸五屬商收突於二月廿一號被鄕紳勒令緝私前營到各厫檢點倉屋查封存鹽驅逐辦事人出厫持蠻强佔引商危急請查辦以抒商困而重國稅鹽業協會叩 
　　浙江蔣都督電吉林撫台鑒據光復總會電稱前烈士熊成基靈柩尙在吉林請派員遷葬等情查熊君發難安慶就義遼東功績顯然而遺骨遠在吉林殊不足以慰忠魂而昭矜式現在民國成立南北一家亟應遷葬務懇將烈士靈柩迅速查明派員妥爲護送敝處即日派員來大連接運擬以遷葬西湖俾國民毋忘先烈之功而下走亦得遂馨香之願請覆浙軍部督蔣尊　 
　　桂林陸都督電急南京大總統各部院長武昌昌副總統福州孫都督各省都督鈞鑒孫都督評電敬悉所建各條謀晝至深敝省極表同情請中央政府採擇施行以慰海内願望桂都督陸榮廷二十五號 
　　又電急南京大總統各部長參議院武昌黎副總統各省都督均鑒廷於二十五號出省赴平梧潯南各屬辦匪所有軍政府事件委軍政司長陳炳焜代拆代行謹聞桂部督陸榮迁叩二十五號印 
　　浙江軍界維持會電申時各報轉同盟會本部部鑒浙本無事因少數敗類勗以同盟支部名義生事誣衊以致各界槓慌敝會同胞多係同盟會員爲大局起見不得已出而維持並非意氣用事請勿念所有挾持私見牽動大局之少數會員當如何懲責之處并請示辦法以盡扶持之誼大局幸甚浙江軍界維持會叩 
　　南京陸軍部黃總長電各報館鑒閱昨日報有電稱蔣方震君爲漢奸一節殊爲失實現在南北統一人人盡力民國斷未有甘心向虜者前有小愆亦在所不咎請登報申明以彰公道更盼浙省同盟會諸君急爲查究有無挾嫌誣陷情節以保本會名譽黃興叩有 
　　海州第二三區電各報館曁旅滬寗蘇諸同鄉鑒華重彝禡號到浦住船漾號何公奉蘇督轉陸軍部電華重彝冒充部派軍實使赴海募兵籌餉招摇撞騙藐玩法紀希就近密拿解省黨羽妥爲解散軍械勒繳等語此案幸由何陳段三公會同捕獲華姓及隨從多人并搜獲陸軍部假印一顆軍械若干地方安靖隨從被捕者同鄉甚夥多半爲華所誘當日一併解州同人擬禀請何公分别釋放惟聞華姓係孫慶臣勾結而來海州第三国區公布 
　　旅滬寗山西同鄉電孫大總統黃總長黎副總統各省都督各報館鑒袁總統被舉以來首欲取消齊晉兩省民舉督安挿前清官吏不和用意何在前次議和期内清軍違約攻陷太原姦淫焚掠無所不至後加派軍隊作惡如前晋代表要求孫大總統曁伍總代表一再電請撤退駐晋清軍始終未允忽於廿廿日袁總統電請政府令晉都督閻鍚山取消軍政府以李盛鐸督晋晉人不勝詫異且晉民軍起義時已舉閻君鍚山反正以來艱苦磋跌中外同知民心共仰今忽以李易之恐三晋大局將不堪設想統祈堅力維持至盻旅滬寗晋同人叩 
宿遷民政長電各報館鑒聨軍總司令孫公禹行此次統兵來宿嚴申軍紀曲顧民生戰守籌維賢勞備王地方轉危爲安同登袵席本日啓節旋浦仍留勁旅駐防羣情感戀特布謝忱民政長陳杭率公團叩宥 
要聞一 
[外交團承認中華民國之大會議]  
　　北京外交團對於正式承認中華民国一事極爲注意刻正連日開會冀解决此重要問題据可靠消息多數公使對於承認一舉已無違言而法公使尤抱熱忱大約俟各公使將决議情形報告各該本國政府後列强一致正式承認之期當不遠矣惟現今外交團與外務部往來文件則尚不用正式公文云 
[南京政府近聞紀要]  
　　解散聨軍參謀團 
　　逮捕參議院議員　　前日聨軍參謀團發公電主張政府地點應設北京嗣陸軍部聞之大不謂然遂下令解散參謀團團中呼統將羣起不服旦申言此項部令應不承認云 
　　司法部次長呂志伊函致黎副總統以卾省叅議員劉成禹（卽提議質問政府擅將漢治萍磺招商船局抵借外欵者）在議塲稱清政府爲本朝實屬大逆不道本應卽予逮捕姑念鄂爲首義之地從寛函請將該議員撤銷以示懲戒等情黎副統復電嚴駁謂議員在議場之言論對外不負責任卽有失檢有議長指導無用局外干涉嗣爲參議院所知以呂志伊旣不明議院法並不知司法部是否有逮捕之權實違法因提出彈劾案請總統立予斥後有人調停欲令呂自行辭職不知若何了結現叅議員陳聦怡楊廷棟二員因目覩參議院之無可爲已具書辭職矣 
[軍隊統一聨合會暫行辦法]  
　　北洋軍隊統一聨合會發起以來不及一月軍界同胞莫不紛馳去電共表同情現已舉定叚祺瑞軍統爲臨時會長會址暫就北京擇定待各團體派員集合後先將本會成立俾處分會得以一致進行茲擬暫行辦法如左 
（甲）隧伍地點擬在北京場所續定 
　　（乙）開會日期按照各省派員抵京日程計算擬在陽曆三月下旬 
　　（丙）每省各派代表二員内外蒙古作兩省前後藏作一省新彊伊犂作一省共作二十五省代表五十員但到會人數有全會會員三分之二以上即可開會（丁）會期約三個月會期中各員食住等費均由本會供備日警察亦干涉慶祝共和矣 
東京電信云前日神户華商因慶祝中華民國之成立舉行提燈會乃行列正在進行日本警察忽出阻止彼此互有爭執華商旣一允停罷日警亦不肯讓步卒至强行干涉而散於是華商大憤旋集會議决由旅日華商電達世界各埠華商嚴行抵制之策 
[荷官虐待華僑開始交涉]  
　　北京袁總統電南京王外交部長上海華倁聨合會華商聨合會民國公會電悉念三日即由外部電知駐荷劉使向荷政府交涉并派員往詰駐京荷使據云荷官未接荷蘭政府承認公文是以攔阻掛旗或當時彼此小有衝突亦可知并非反對意思其詳情當卽電詢等語廿四日迭接各電當再派員往詰荷使伊援前未承認葡萄牙之時葡船掛旗亦不准進口祗允電荷詢問總之華僑遭厄自必竭力援拯惟現在政府尚缺統一交涉各事每令人輕視棘手極多俟覆電後當再設法袁卅凱徑 
　　光復軍李司令電南京孫大總統王外交總長鈞鑒泗水華僑爲慶賀共和升旗燃炮事被荷人慘殺多命又復横累無辜拘禁百餘人封及書報社在滬僑商切請設法伸理伏念民國初基共和開始華僑旣被虐殺關係至爲重大務請速電荷政府嚴重交涉尊民族而伸國權無任感禱李徵五叩 
　　華僑聨合會會南京孫大總統外交部及各部總次長鑒泗水來電云連日搜擄已逹千數無法維持望即懇大總統速電華荷兩使轉電瓜哇荷官速釋以保僑商云云此案不獨海外各華僑受其影響其關係於民國前途實大泗水華僑待命迫切如何解困乞卽電覆華僑聨合會叩 
[陜亂將先撫後勦]  
　　清帝遜位之詔旣下趙爾巽升允長庚等抗不奉命升且與載漪載瀾等協謀立大阿哥爲帝佔據山陜新伊聨絡蒙回哈纒以圖苟延殘喘現袁大總統已調周符麔恊統往討奉天並電陸軍黃總長請轉飭陜都督張鳳翽以全力對会升允黃總長以陜西兵本單弱又値殘敗之餘未易制勝爰商袁黎兩總統擬由鄂派軍往陜協勦黎總統正擬飭現紮襄陽之北伐左軍尅日開往西安應援乃昨准段軍統祺瑞電商升允長庚之徒釜底游魚皆不足慮惟回民狡悍素思蠢動戰端一啓新伊萬里兵連禍祮恐無已時刻値各省財僞匱乏豈能再籌戰費渠願覔請與升長至好之員往西安力勸其歸附以期和平了結而免陜民重受兵戈之禍如事不成再張撻伐務期華夏廓清虜寇滅跡云云黎副總統得電以用兵則必糜爛秦民殊覺不忍故亦極表同情當即復電請其火速遴員前往令升退出西安交卸兵柄以防將來别有他變一面飭討虜左軍仍駐襄樊暫停前進茲將陜西告急電文併錄於下 
　　南京交通部于右任鑒今午接陜督二十二號電升允聞清帝退位激而愈兇已破醴泉現攻咸陽省城危急萬分請公電袁總統速爲援濟豫晋秦隴協會叩 
　　　京袁大總統鑒聞公已飭叚芝泉君撥濟陜省餉械感謝但昨陜都督漾電云升允已陷醴泉進迫咸陽武漢援軍尙不能至西安危在旦夕由京撥械仍恐援不濟急祈電飭击符麟君就近撥濟餉械陜西幸甚大局幸甚豫晉秦隴協會公叩 
[汴省民軍非土匪也]  
　　湖北襄陽與河南南陽壤地毗連前因清帝尙未下诏遜位襄陽軍政分府長黃仁菼司令官張國荃與荆襄招討使季雨霖議定進取南陽以爲北伐之起點陰曆臘月二十日曾遺一支隊由雙溝攻進南陽所屬之蒼苔街旋即退回茲黎大都督接汴撫齊耀琳來電則又指爲土匪用錄電文如下 
　　武昌黎宋卿君鑒據南陽鎭謝總兵敬電本月二十日有襄陽境内雙溝土匪冒充民軍襲我蒼苔街大擄而去電問襄陽軍政分府總司令黃張二君請其派兵勦辦毋任蔓延致貽民患旋接季招討等覆電謂將率領民軍合北伐聨軍與我决戰飛電請示前來現在國體改建共和業經奉旨宣豓亟應代除南北界限力保和平果如該鎭電稱或係未知大局解决之故當飭該鎭趕速派員往商阻止以期共保公安并請執事速電襄陽軍政分府及季招討停止前進免碍大局盼復爲幸 
[海外共和憲政會成立]  
　　吾國留法學生朱世全錢儀來諸君等在清帝未遜位時已聨合留學同志在巴黎組織共和會以促祖國共和之進行近又組織中華共和憲政支會於該處與原有之共和會聨絡通力合作並由朱君等隨時譯著關於共和政體之論說寄至上海總會志在集思廣益採歐美之所長補我國之所短以福吾國民數日前該分會已派錢君儀來囘國與總會商議一切不日即可抵滬矣 
[日本名士之意見]  
日本國民黨首領犬養毅君玄洋社社長頭山滿君（頭山君係日本浪人會領袖）均於新曆二月二十三日到寗現寓總統俯顧問員寺尾博士之宅聞犬養氏在日本瀕行時曾發表意見云孫大總統之辭職雖可稱爲南京政府之策略然孫氏實高潔之士毫無何等野心此次辭職實出至誠讓榮職於袁而自甘退隠殆如華盛頓然至南京政府推袁爲大總統非謂舍袁氏外遂無可料理國事之人物惟事 
實上不可不先推袁即如日本當今日國政之衝者雖多而必擇西園寺爲首相也共和政府現當草創之際雖不免有幾許波折然結局終歸統一平和不至再見大亂至東三省則滿洲王公等陸續遁奉天雖不知果望獨立與否惟其勢力徵弱恐終難抗大勢耳 
[南都新紀事]  
　　財政部因勸募南洋公債呈請大總統委任總副理前往當經大總統令委湯壽潛爲南洋勸募公債總理林文慶爲副理各給委任狀附令頒發矣 
　　北京袁公慰庭聞有電致徐總督謂民國之所以成立黎公實爲首功現共和成立南北統一仍舉爲副總統民國前途實有舞量幸福並謂我公維持秩序無任欽佩云云 
　　和議未成之先有廣東義士四十名由粤起程現已抵滬多日由該團首領任君電致徐總督請示現行辦法昨聞徐已電招該義士等來寗編入海軍陸戰隊以備任使故今日已全隊抵寗矣 
　　黃總長興前二日赴滬聞係爲財政事項與張季直先生向某國議妥借欵現已由滬擕銀三百萬兩回寗 
　　陸軍部有學生軍數營現改爲人伍隊尙須添補品質純美之學生千名入伍民國一般後生人人有尙武精神以禦外侮而作干城 
　　大總統咨參議院設立稽勳局文云蓋聞勸揚之典莫要於賞功服務之官必望其稱職是故官惟其才賞惟其功截然爲兩事斷未有以官爲賞功授職者也溯我民國自造謀光復稱兵統一以來殉義與積功者旣已不可殫數夫在個人私願盡分子之勞决非市賞然準建國通法造公家之利必當酬庸此賞恤之規制未可不定况賞恤之制未建軍興之際將佐官屬雜以有功與有才者兼任國人之觀聴易 
 
 
 

Page 3

 
 
淆必有以爲旣樹建國之勳例應得官故有立功而已官者更望因功遷擢其盡命而不及官者亦議按事贈廕如此則帝王以官賞功之流毒不塞竟可以不止現在統一之局大定干戈待偃國家之設官有限而論功者衆借官爲酬與有功不錄皆傷國本是以急咨貴院務請速行建議在臨時政府時代特設一開國稽勳局俟所議通過即委任專官領受局事對於開國一役調查應賞應恤之人分别應賞應恤之等詳訂應賞應恤之條再咨貴院議决施行届時稽勳局卽應取消其給賞給恤之曹司可議另隷於内部經此鄭重措置庶於南北新舊紛繁錯綜之事實能盡得頭緖而各有歸束於是議賞議恤可以不漏不濫任官與賞功之界限亦得釐然分析卽目前本總統與行政各官屬皆裁併軍隊批答恤欵之際當有所依循是又足爲臨時維持秩序穩固治安部補助也 
要件 
[全國軍界統一會章程草案]  
　　第一條本會以聨合全國南北軍界同胞代化除私見團結實力一德同心它行下開之三大綱以盡軍人之職務維持軍界之秩序爲宗旨 
　　（甲）宣布共和後俟中央統一新政府成立時務須全國一致服從統一政府之命令 
　　（乙）擔任恢復各地方之安寗秩序 
　　（丙）擔任保護外人之生命財産 
　　第二條　本會定名爲中華全國軍界統一會 
　　第三條　本會總事務所暫設於北京 
　　第四條　本會應聨合全國軍界同胞不分畛域共同組織凡中華國之軍官軍佐贊成本會宗旨者均得爲本會會員其非軍人而贊成本會宗旨才亦得入會稱爲名譽會員 
　　第五條　本會對於目前秩序未經回復各省分調查情形審别性質隨時補助新政府分别解散撫慰以保治安之責 
　　第六條　本會如有應行條議事件俟聨合成立後公同討論擇取衆長呈由統一政府核辦但條議事件限於軍事範圍以内 
　　第七條　本會對於全國軍紀秩序有調護匡扶之義務各會員遇有以上情節除由該會員設法辦理外仍通告本會協力維持　　第八條　本會對於民國軍事前途有調查研究開除利弊芭供軍界同人參考之責 
　　第九條　軍界同人於民國軍事前途有所心得呆隨時函知本會倘有撰述並可寄稿本會代登雜誌以收切磋互進之效　　第十條　本會開辦經費由發起人暫行墊支其餘各項費用俟本會成立時公同决議辦法 
　　第十一條　本會議事規則開會手續及總分會聨絡辦法曁各事務所辦事細則隨後續行議定 
　　第十二條　本會係爲目前過渡時代急謀統一軍界共圖完全建設而立大局平定新政府之組織已經鞏固之後應即宣布解散另行組織囗囗同社專爲聨歡講學互相扶助之機關 
　　附總事務所編制　　第一條　本會北京總事務所應設總幹事一員幹事無定員分設各科如左 
　　一總務科掌文電收支案𦢌及一切事務所内之雜項曁不� 
隷於兩下科事件 
　　二調查科掌調查中外軍制軍學軍械及研究一切改良事 
務 
　　三編纂科掌纂輯撰述及發行印刷物以備研究之事　　第二條總幹事及幹事暫由發起人公推總務調查編纂三科事務均由會員擔任每科由擔任員中推舉主任一員 
　　第三條　各科主任由總幹事於軍界中選任其煤職員由京外各軍隊衝署學堂人員中選任或另請專員擔任 
　　北軍贊成　姜桂題段祺瑞馮國璋張勳何宗蓮叚芝貴哈漢章章選骏曹錕李純王占元吳鼎元慮永祥陳文連汪學議王治國唐天喜倪朝隆慊榮殿劉學信蔣廷梓鮑貴卿周符麟朱廷燦張鍚元王金鏡李厚基何豐林張樹元潘矩楹伍祥楨范國璋禇恩榮劉洪順柴得貴賈德耀崔需康宗仁徐邦傑王懹慶葉長盛趙倜吳光新徐樹錚曾毓雋陶雲鶴馬繼曾于有富蔡囗幹曹汝英葉公綽吳宗　施從濱袁乃寛分俟愷啓雷振鏞陳鏡心王汝賢高文貴劉自成劉金標李　揚張國仁崔承熾張聨芬作孝剛江紹元李炳之程夔李玉麟丁文寳吳中英趙德韾李祖植噶勒炳阿玉珍江壽祺趙鏡清態炳琦師景雲趙瑞龍翟殿李穆文善尹扶一孫永龔尙義歐陽忻高鶴尙志米才棟 
譯林（蘇譯） 
[風景如畫之瑞典（續）島無聲譔]  
　　摯情之親王乘鳥愛卡艦而冒險航海之海軍少尉候補者非他乃瑞典國君之弟當年從諾而代休而脫大佐冒險航海後戀戀於某伯爵家之女公子自請脫族降爲臣籍遂與伯爵之女公子結婚改名爲司波爾克伯於港内之一小島營幽雅之别墅焉夫棄介弟之尊縱情於悠悠之歲月委身於文藝之 
塲卒成爲著名之畫家其高尙之風殆超然世外矣 
　　埠頭之王宫　　入司脫子克花而姆者不問其由海路由陸路必先見王宫之高大蓋王宫建造於近海之岸其面海之處有庭園樹木雖稀頗覺瀟灑庭園左右兩側有石階可登石階之下有衛兵一人看守王宮以内之庭園雖不見佳而港内遠近之風景即可爲王宮自然之庭園王宮前之廣塲爲埠頭有克司達夫三世之銅像立焉其側有起重機汽船橫泊貨客往來殆爲船舶出入交錯之埠頭而馬車自動車亦絡繹不絕與巴諾那姆映照王宮呈自然之風景直不啻人世之天然圖畫而王宮之風景亦可想像矣未完 
[清談（東吳）]  
　　中國而改共和某國所不願也以袁世凱爲總統尤某國所弗欲也由是多方運動多方挑撥使我國不幸而多事則彼可安坐以享漁人之利此其言非一人之言此其事固共見之事也 
　　宗社黨挾螳臂之威以擁戴皇室爲名謀在東三省獨立若輩朦無智議墜彼彀中猶可說也南言諸君子日窮世界之大勢身繫國家之安危乃因一時之憤使譖潤膚愬之詞亦得乘間而入以搆成南北意氣之爭則竊爲諸君子不取者也 
經云兄弟　於牆外禦其侮今　牆之戰禍方終而外侮之楚歌四迫袁項城有言政府尙缺統一各項交涉往往令人輕視危哉諸君子縱不思防止外侮之策豈猶可招致外侮之來乎 
小說 
[俄王之偵探（十二無名）]  
　　余又與黑汲生說及小輪上私藏軍火的事黑汲生笑道此何足奇大凡游船上有的多余問要他何用黑汲生道以備上岸求水求食時或遇土人或入蠻地之用余又道及船室内破照事黑汲生道這或船中有相爭的事因相爭之故而將照片扯破者余說不是以余猜度似係私自扯破者黑汲生道可异那碎照片你没有收着余點頭答道那照上的照相店號我郤記得黑汲生道此呈誠奇我須將此事實情報告於英國倫敦及蘇格蘭船廠因近來亦有一事與這事相彷余問何事黑汲生道有一游船爲海盜滿裝所將之物不敢卸下現正在各處訪查唯我料想决非卽此綠蠟船因那船上海盜早在美國鈕澳利擒獲據海盜口供他的遊船已沉諸太平洋中也黑汲生又道這事我明日即須報告英倫因英人如有異事領事例須速報說時火車已到賴方兩人告辭分手到明日余又住領事署交代代理事宜又助黑汲生收拾保險箱中物件黑汲生見箱中物件散亂向余說道那竊賊早已將箱中所有涿件細查余道不知他究查何物黑汲生道誰知道他我想能知他的唯有上天而已此時代理領事開文亦已回來開文爲人身長面瘦也坐在保險箱旁料理箱中印花這印花比尋常郵票爲大係領事館寄往使館用者每一枚上自六辨士至一磅 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[裕蘇虧款案的聞]  
　　蘇省裕蘇官銀錢局虧空鉅欵一案經前清撫藩飭坐辦李薇莊及經理金姓街夥孫梅伯等先後傳案押追後李薇莊籍故保出金孫又挺押不交案遂擱起上年蘇城光復後清理押所程都督因此案虧欵甚鉅未便含糊仍行照案押追近孫梅伯等因見李薇莊保出浓遥運動協興等莊以出外追討欠欵爲詞禀請都督府將孫梅伯交保當經莊代都督嚴詞駁斥詎恊興等莊又續行具禀並加具保結堅求保釋仍奉莊都督指駁不准並將保結發還茲將指令錄後 
　　該莊等具結請求保釋裕蘇街夥孫梅伯始終以清理欵項必須出外追討爲詞語似近理果有把握則欵項旣免虚懸私人亦可釋累豈不甚善無如該街夥經手挪用各欵數復甚鉅緝獲到案後清理舊賬處迭經傳問並無切實辦法此即前令所謂挺押自甘也今若遽卽保釋難免不仍前延宕且該莊等所具保結自謂負有責任而是否殷實可恃本府無憑取信呈尾以恤商艱踐共和爲藉口尤屬誤會孫梅伯有挪欵之咎復携眷設計偕遁前清購線獲案本都督核其情節較重仍飭拘留以便追起虧項清理欠欵正所以恤商蔞若如來呈所云豈共和時代便可不守法律取總之孫梅伯如確能尅日清賬認期繳欵商會能爲之完全担保或可爲原情之舉該莊等空言屢瀆爲人謀已忠其如孫梅伯之不知自愛何所請胗未便遽准此令保狀仍發還 
[商民未便借廠鑄幣]  
　　商民王維鏞等以蘇垣市面銀元缺少當此民國新建亟應另鑄銀幣以期流通具禀蘇都督府請暫借蘇城銅元廠由商自行籌欵開鑄發市行用昨奉莊代都督指令略謂幣制關係重要應由中央政府釐訂以昭劃一業經財政部於行查蘇廠機器文内咨明在案所請由該商籌欵借鑄之處未便准行 
[鎭江議事會爭執之結果]  
　　丹徒縣市議事會因議員缺額欲行補選而柳君肇慶等堅欲照章改選當場爭閙意見至將投票　打毁現該公民柳肇慶趙漢欽等以城議事會營私植當等情赴蘇都督府具控而民政長亦將此事議細情形呈請都督核示莊都督以各屬縣自治市鄉自治未届改選之期春議員本均繼續有效無論缺額多少祗須補選該公民以缺額已多謂應改選尙非確當之論惟該市議事會已届改選之期應令按照市鄉制選舉章程辦理改選至柳肇慶等因詰問齟齬以致爭執翻毁票　究有不合所控各節應母庸議已訓令民政長及該公民等遵照矣 
[江北軍事記]  
　　潰兵搶刦張勳兵隊在徐宿一帶潰散者現已竄至海州各屬搶刧財物姦淫婦女及掳人勒贖之事不一而足日昨又有多人結隊竄入鹽城西鄉高家溝地方連刦二十餘家居民異常驚惶紛紛遷徙淮北巡防營聞警馳往痛勦奮不顧身聞潰兵死者甚多傷亦不少 
　　　嚴防海盜江北東台縣屬何垜塲日前由蔡繆二紳等創辦逢衛團領備快鎗訓練純熟與海盜對敵兩次幸皆獲勝茲聞該盜等復行糾集千餘人布圖報復揚言非得蔡紳等首級不足以雪仇恨現蔡紳已聨合鄰近之豐利各塲共籌對待之法 
　　勦辦梟匪興化阜寗兩邑素爲梟匪叢集之區光復以來仍多未靖茲江北北伐軍司令正長徐寳山君接得興阜兩邑土匪滋擾警耗特派緝私砲艇十五艘及義勇隊一營拔隊開往相機勦辦以駬匪患而安良善 
[杭州之聞聞見見]  
　　浙東鹽務凋敝積綱纍纍前政事部長以本省歲入鹽爲大宗勢不能任其腐敗曾經遴派妥員分途調查計廣信弋貴常玉等地係派前諮議員聶日培君担任已迭據報告因當時軍書旁午久擱未題現禇司長又據聶君報告瀝陳廣信局積弊及官商合謀侵課病民各節並謂各地商人於光復後抬價病民每鹽一斤售至六十八文每包仍售銅幣八枚不稍減讓且廣屬八縣洋價每元槪兌制錢一千二百另惟獨鹽商故意抑勒至千一百三十文長此叢弊民力何堪聞禇司長業已據情照會鹽政局澈底查辦以恤民艱 
　　浙都督自實行新官制財政司人員如科長課長下及書記寫生等應行淘汰者幾逾十成之六聞被裁各員因一朝被擯遷怒於虞代理司長昨日糾約多人面加詰問一言不合卽恃蠻揮拳虞君憤恚塡膺立刻晋謁都督力求銷差一面電申請高司長回杭接辦聞都督以滋事各員目無法紀擬俟高君到杭嚴行查辦 
　　前甌海關道賀元彬虧欠公欵銀二萬六千四百五十餘兩已據某某告寗電飭温防統領梅占魁調查確鑿以該員匿居上海昨經財政司呈明都督請電滬軍政府照會法領事會拿解浙追絑繳以重國帑 
　　自民軍起義浙省東西留學生因學費告罄勢將輟學迭經同鄉會函電湯前都督允予接濟惟度支竭蹶又値舊曆年關未能撥給現財政司續奉軍政府催解因極力張羅於日前湊集洋一萬二千元照送到府聞蔣督已電咨該學會查收尅期轉滙各國矣 
　　駐紮兩級師範學堂之學兵隊係由學生軍改編日前因有窖糞被民人誠守德等盜竊當卽扭控民事長署詎該署司法科以此案發覺屬於軍人照審判權限應歸軍法科審訊特呈報軍政府請示當經蔣都督嚴詞駁回略稱果如來呈所云 
則似凡軍人發學者應歸軍法科管进設將來土匪盜賊各犯已被軍隊拿獲而案情又與軍隊毫無關係其裁判權究應屬於軍法科乎抑應屬於縣知事乎似此解釋未免過寛嗣後幸無誤會推諉以重專責云 
　　杭州熱心憲政志士張行簡君等前在該處組織中華共和憲政支會茲悉有北伐同志會高爾登童杭時樓守光金泯潤唐世鑑錢壽彭童濟時王黼裳盧鍾嶽唐維藩姚國蘭錢端諸君等因共和告成無事北伐故特改弦易轍將該會改爲中華共和憲政浙江支會并將北伐同志會及法政學會經費一槪并入憲政支會現將由會中名義設立共和法政學堂一切均已與總會接洽并派 
代表赴滬領取徽章 
[蕪湖之風聲鶴唳]  
　　蕪湖司令吳振黃君奉孫都督轉中央陸軍部電取消蕪湖軍政分府改設駐蕪司令委陳策君前往接辦等情已記二月二十五日本報茲接皖垣訪函云近蕪湖北伐司令劉祺九致主孫都督電云據偵探報告黎宗嶽自云奉黎副總統命令帶兵來蕪意欲希圖分府人心頗爲震動等情當經孫都督電請陸軍部速撥兵隊一營兵輪一艘令陳策星夜赴蕪近日傳聞蕪湖兵隊已起釁端市面大受影響二十五號兩方面並有開戰情事刻孫都督已派先鋒隊三營迅速赴蕪彈壓籍資鎭攝云按二十五日本報載孫都督致吳振黃君電有黎宗嶽率兵來蕪之說準情酌理必無其事云云觀此則起釁開戰必係風鶴之虚謠閱者請參觀前報可也 
[皖都督嚴禁軍人冶游]  
　　孫都督以軍人資格最爲高貴自應恪守軍律保全名譽史民國新定尤宜臥薪嘗膽振作精神以備他日爲國馳驅乃聞各軍士遵守紀律者固不乏人而深夜私行治游者亦復不少因特佈告軍界嗣後務須嚴守軍律母得私出冶游倘再深夜出外一經查明屬實定按軍律懲辦云 
[皖學界恢復學堂之規畫]  
　　皖垣自光復第迭遭變故所有各學堂儀器書籍及傢具等項或由公家借用或則散失民間現在南北統一自應首重敎育以期養成共和國民之資格前日學界同人禀奉都督核准在府門口曾公祠内設一辦事處並布告民間凡收有學堂器具書籍等項者一律送至該處估價給領倘若收藏不交一經查實定即呈請都督懲辦不貸 
[川省變通糧捐之公牘]  
　　去歲東南各省光復後多以豁免丁糧藉蘇民困卒致財政竭蹶主計者率有仰屋之嘆惟川省辦理此政頗能變通合宜茲將其公牘錄左財政部爲呈明事案奉大府批據邛州知州張至德禀兵燹以後糧捐各款如何徵收請示飭遵一案奉批該州頻遭兵燹元氣大虧自當量爲體恤所有糧捐各欵應如何量爲變通之處希財政部查酌情形札飭辦理總期偏壤小民普受實惠是爲至要禀抄發等因奉此查省城自遭變亂庫儲一空端賴各屬將應徵錢糧設法征收源源接濟方足以濟急需而維大局在該州甫遭兵燹民力固屬艱難第成都爲全省總滙之區不有各屬互相維持無米之炊勢難持久且本年附省各州縣之遭兵燹者幾於無處無之應徵之欵如果一處量予通融則紛紛效尤何能爲繼應請仍由該州照芬征收分别從速批解倘有微糧小户實屬異常困若者應由該州先行核實清查本年先將地丁津貼如數照收其應完新常捐則緩俟來年帶徵然總須正糧在四錢以下而又實遭兵燹之户方能如此辦理其他不得援爲口實如此量予變通窮民旣可略緩擔負公家亦不致仰屋徒嗟是在該州勉爲其難耳除行知該州照辦外理合備文呈明現已奉都督批示如呈辦理矣 
[蜀多義士]  
　　前清綿州知州熙耀廷素爲州人士所感佩自云歲七月民變以來各府廳州縣類绵滿目瘡痍獨熙君籌練鄉團保衛城廂中秋節前曾有大股匪徒環攻該州熙直剌督團對擊匪等卒俷勢屈逃遁冬月又有潰勇數百道經該州亦由熙君慨捐鶴俸遣散兩次獲保綿城州人士因極感之現聞熙君於光復後退意甚决該州失一賢牧大可惜也 
　　邛州火并漕蕭君雖富有田産而素行樸實粗衣糲食芧屋草廬皆在所不計故不知者往往以慳吝目之去年秋同志軍起義蕭翁捐租穀數百石又以省城多亂財産蕩盡軍費無出復慫恿鄉閭捐助義資除一家衣食外槪行捐助噫如蕭翁才眞可謂嗇於私用勇於公益者矣 
　　四川陸軍標長張各尊與安撫員可君述先日前在郫邑會同紳商三十餘人在該縣縣會倡議募捐以助軍政府軍需先由張何二君倡捐而該縣紳商等亦頗形樂從未及二小時即陸續認捐至二千餘金而該縣鹽商裕川公號東尹君次　（號俊洲）更形慷慨以一人而獨捐千金俾資倡導并代募二千餘金實屬急公好義使皆如郫邑之熱心愛國何患民國之不鞏固耶 
　　成都近衛第一鎭砲隊一營護目蔡陽春素行好義自任斯營護兵三有餘月領餉銀若干除用度外現存龍圓九十四枚又因十八日之變在外間拾得散漫之龍圓三百枚兩項全計共三百九十四枚刻因軍餉空乏願將此銀一併捐助噫毁家纾難前代有之而軍人好義如此則歴史上所未前聞也行武中之卜式可佩可敬 
[黔人爭加議員]  
　　各省自光復後均開臨時議會惟貴州尙未舉行且各屬議員祇限二人黔人頗不滿意茲將貴州十三府同鄉聨合會照會立法院書錄左 
　　爲照會事竊本會於前月日呈請樞密院召集各府廳州縣代議士經樞密院認爲切要照會貴院議决增加臨時議員每屬額定二人其資格以前滿諮議局章程所規定者爲標準其選民認滿清時所調查者爲有效統限臘月二十日到省云云辦理直捷欽佩奚似惟其中令人大惑不解者厥有數端不知貴院亦曾慮及否黔省雖稱山國和途不一遠者往返經月限期到省能否辦到此不可解者一又云文到三日後卽行通告選民限七日内開選迂緩者不克如期把持者或逕由城議董事會舉出二人聊以塞責此中情弊誰能保其必無此不可解者二浙江反正之始即行召集臨時議員每屬以四人爲準貴州雖小亦七百餘萬同胞生命財産所寄茲僅限以二人此不可解者三又廣東省於各屬增加選舉之外復由省中各團體各舉出若干人共同辦理詳見愼報聞昨樞密院提議及此被貴院駁覆此不可解者四要之省議會者各屬國民權利義務之所在少而精何如多而溥况少者未必精多一人即有一人之智識乎惟每屬確定人數之公文已布時期已迫似難再議增加日昨本會同人等開全體職員會議磋商至再於不可再加之中得一變通盡利之法移請貴院從速提議以便赶辦貴院諸公原我十三府人士前所舉而來者不欲爲各府前途計則已如其關懐時局各鄉之情形諒亦素所深悉自滿清僞行新政以來一般優秀人物實多薈萃於省垣此次各屬選舉返棹與聞者十無一二恒人之情貴近而忽遠倘各屬冒昧從事俾凡被選者非大鄉正團首卽學識毫無經驗缺乏者流迨至議塲開始方知此舉之失當同人等近切桑梓之利弊遠採鄰省之成法擬於各屬增加二名外就現在各屬留省中人每府平均酌加三名以上其選舉手續仿照章程辦理夫馬費酌免事關全黔安危同人等期達目的而後止想貴院當不河漢斯言諉以無地可容或俟各議員到後再議見郤也合移請即日開議照會樞密院早日施行須至照會者 
[補紀雲南北伐軍出發情形]  
　　元月二十八號爲滇省北伐隊出發之期是日各界人士在南城外一帶送别異常擁擠女子愛國恊會列隊於八省會館前女子師範學生列隊於三元宫前再上則有大同學校師範學校焉相公堤上則學政司臨時省議會雲南報界圖書館博物館實習科英法領事交涉委員郵政總辦在焉堤以外則商團農業學校中學校高等學校各區小學校依次排列逶迤至老人房前後旗幟隊伍排列兩行衛戍司令部湯君聘伊馳馬往來指揮巡警整飭秩序十一時後有軍樂隊出發次軍官數人次騎兵次步兵及唐總司令次砲兵陸續出發精神昂昂軍裝整肅女子愛國協會及臨時省議會各贈紀念方巾一幅將校軍士皆纒之左臂宛如徽章沿途脫帽點首鞠躬者時起時伏相望於道各軍官或舉手或摇刀還禮不迭最終則總參謀韓君鳳樓等至臨時議會敬酒三杯由議長李君增恭致祝詞呼萬歲各部部長次長各司司長副司長局局長皆往送别而各界旗幟尤大書特書曰不平胡虜勿生還城内外市街各户國徽高懸隨風飄展亦若含最大希望於此行也者可謂盛矣 
[滇省兩怪物]  
　　朱家寳滇人朱家寳爲前清安徽巡撫時毫無片長南軍各省光復時朱迫於大勢勉聴皖人獨立皖人認爲都督詎朱心懐兩端致潯軍到皖監視朱懼而私逃又復熱中利權隨與張勳倪嗣冲等互率清軍十五營入踞毫州冀進佔皖省現經滇人查悉不勝仇恨以朱如是行爲實貽滇人羞頃有多數志士擬往寗州將其家族殺滅房屋燬以快人心以謝皖省 
　　雞足神昭通城内城隍廟東廊前有雞足神夫婦二偶像雄者其形兇惡難堪在前作鄔令時城中男婦誤呑洋烟亡故者日多一般迷信家以爲雞足神作崇禀請地方官除之鄔令即令差役將土偶抬至縣内坐堂訊之觀者甚衆嗣後抬解至北校塲外斬决男婦稱快不置不意白衣財神土偶已頺遺跡久荒本應置之不問而今乃有人捐銀十兩重行修建噫可笑亦可憐矣 
[湘省馬砲混成標成立]  
湘省軍務參謀兩部前經呈明都督請將原有馬隧砲隊各一營另行編練已奉批准飭即移會陸 
 
 
 

Page 7

 
 
軍第二鎭趙統制春霆卽將該鎭第一第二等營目兵詳加挑選共若干人以補原數之不足共編爲第二鎭馬砲隊獨立混成標刻下已經成立遴派方君統帶以資調練至所需馬匹尙需添購二百有奇因關外一帶道路梗阻擬特派專員前往黔兩省分别採購 
[厦門近事談屑]  
　　公債票之暢銷厦門財政困乏迭紀各報近以支出繁多當道大爲棘手月前派員出洋招售以債票聞華僑十分熱心共認三百萬左右惟何時繳欵尙難預料來日方長餉需重要說者謂若不速籌的欵以備開支恐將來不堪設想云 
　　商會之拈各省商會經費大都由各行商店捐助而厦門商會則異此向來全仗南洋照費數歲約五六萬例由洋稅司收儲匯豐銀行由商會備文提用自光復之後此項照費洋稅司堅守中立分文不付商會遂無欵開支聞新總理葉君已特向稅司商借二萬元請銀行作保約期歸還以救眉急 
　　洋紗稅之包辦厦門一埠近來洋紗盛行全年銷數不下一二百萬以前進口歸厘局納稅現有厦人吳鼎三向廳道二署禀請包辦歲繳一萬元作地方辦公經費刻已設局開辦矣 
[閩軍政府職員一覽表]  
　　都督孫道仁軍事參議官林仲墉秘書官劉通 
　　政務院長彭壽松副院長林斯琛鄭祖蔭秘書官長陳承澤叙官局長劉通副局長黃光弼法制局長林萬里副局長李倬統計局長邱任元副局長劉以茀鑄印局長林曉副局長陳景 
承公債局長李恢副局丰蕭敏船政局長林永棨副局長沈希南提調楊廉臣 
　　民政部長高登鯉次官陳與年地方科長阳與年副科長盧初璜土木科長王鴻滋副科長（缺）實業科長楊允昌副科長邱起元禁烟公所總辦鄭韾 
　　外交部長陳能光次官林馥村外交科長李啓藩副科長（缺） 
　　財政部長陳之麟次官李恢會計科長李迪瑚副科長陳鴻泰稅榷科長王子懿副科長李榕藩田賦科長劉支敏副科長莊攷文理財科長陳秀榕副科長劉以芬國債科長林謀昌副科長郭則壽鹽政處監督劉鴻壽副監督何崧齡吳適造幣廠長（缺） 
　　軍務部長蕭奇斌次官沈珂總務科長沈珂副科長卓高堅軍事科長吳景震副科長李兆愷人事科長林志棠副科長陳必芹軍需科長楊漢濱副科長張聿經理科長鄭貞俊副科長葉在瑛醫務科長方擎副科長劉功宇執法科長（缺）副科長江古懹 
　　司法部長鄭烈次官梁繼棟總務廳長蕭敏民政科長邱存元刑事科長范景恭典獄科長黃士恒 
　　交通部長黃乃裳歇次官鄭清灖郵政科長程拱辰副科長（缺）電信科長楊廷玉副科長（缺）路政科長黃廷元副科長林衡可航業科長鄭逸西副科長陳可潜南台電報局長林爲楨城内電報局長（缺） 
　　敎育部長黃展雲次官劉以鐘專門科長鄭貞文副科長施明普通科長黃土復副科長王振先 
　　警務部長翁浩次官熊有福司法科長陳世彬副科長陳承昭行政科長林騤副科長高翔偵探科長王孝總副科長陳承壽敎練科長鄭建消防科長（缺）高等巡警學堂（缺） 
　　參謀部長王麒次官林肇民外事科長（缺）運籌科長（缺）調查科長（缺）測繪科 
（缺）（未完） 
[浙江軍界维持會之投書]  
閱貴報二十一日專電載今日（二十）將校團假行宮開秘密會議晚間同盟會亦卽寗議互籌抵抗兩方爭執劇烈勢將決裂各機關異常戒嚴等語同人等因維持大局爲軍人天職前次少數黨人藉端破壞是以有維持會之組織先經發佈公啓標明宗旨並無秘密舉動如彼黨之所爲者自敝會成立後省城謡言漸熄各界亦已安　貴報所載之語恐滋閱者之疑請將敝函照登以昭實在 
本埠新聞 
[馬範捃應歸華官訊究之理由]  
　　前清閳北巡警總局材料科員馬範九因與前局長姚繼之（即姚繼枝）串擬賬據侵呑翻造新閘橋經費以及公私各款逃匿租界經滬軍政府查翻咨行交涉司轉咨公共公廨將馬拘押追究等情已迭誌本報茲經本邑市政廳查得新閘橋係上寳嘉三邑往來要道與租界接壤當時因年久失修恐有危險由城自治公所（卽現在之市政廳）提議通過迭請前清蔡劉兩滬道籌欵改建故馬所呑之欵係華官公欵即浮橋渡船等費亦係地方商民捐集况此議案發生於華界而馬又爲滿清官吏綜核種種理由與租界均無關繫自應解歸華官訊理爰由市政廳議長陸文麓（即樓流所董事）到廨證明前情並禀明滬軍政府及審判廳等處請卽飭廨將馬移解都督府澈究聞公廨關讞員業已奉到滬軍政府及審判廳咨文即與陪審此案之美副領事海君會商辦法候復訊後再行核奪 
[五誌閔行鎭之大風潮]  
本邑西南鄉閔行鎭鄉民因賭起衅與兵警衝突詳情已四誌本報茲經民政長至市政廳裁判所會訊因爲首鳴鑼縱燒警局學堂之莊壬生曹雲山兩人供詞含糊即於昨日移解檢察廳請爲訊辦尙有續獲之左福堂左小葉子左福桃左福裕等四名亦經市政廳警法理事員逐一盤詰並將各人行李當塲檢閱旋在左福堂所帶衣箱内查出鴉片烟兩盒約計十餘兩及銅元數百枚詰其來歷語多支吾遂命將左福堂扣留移送檢察廳歸案訊辦其餘各人因無證據諭令釋放 
[重申軍米出洋之禁令]  
　　上海縣民政長吳君出示云奉代表江蘇都督莊第五十一號府令内開據民政司稱本年蘇省秋收歉薄民食已有缺乏之虞矧値軍興餉稰尤關緊要程前都督迭經嚴禁造酒用米並禁運米出洋通令各在案茲訪聞本省産米各地方仍未免有奸商販米出口情事祗圖一已之利岡顧大局之害實深痛恨合再通令各縣民政長仰即出示曉諭重申禁令嚴密稽查倘有奸商違禁私運卽行扣留具報嚴予懲辦母稍寛縱切切此令等因奉此查運米出洋本干例禁本民政長視事以來迭經示禁在案茲奉前因除照會米業董事查照外合亟出示曉諭重申禁令爲此示仰商民人等一體知悉自示之後倘再有商販營利之徒販米出洋一經查出定卽遵照府令嚴予懲辦决不寛貸爾商民人等切勿以身試法凛遵毋違 
[滬軍營借用小輪船]  
　　滬軍中營楊管帶因須裝載兵士现棚前赴崑山防護特於昨日向製造局借用綜鴻小輪一艘俾由水道開往崑山聞因軍隊携械經過租界捕房未經允許故有此與 
[預防兵民齟齬]  
　　滬軍第一師第一旅步兵第二團第一營傳營長昨日出示云照得本營長奉師長札委管帶是營現已編練成軍日兵夫役不下六百餘人星期曁平時於本營附近各舗購買食物及零星物品誠恐各該舗希圖漁利兜攬賖欠或該目兵因欠帳便利任意購售若不嚴行取締殊非愼重之道合行出示諭仰該舗民目兵等一體知悉自示之後倘敢藐抗不遵除將該目兵按照營規從嚴懲辦外定將該舗民送交地方有司嚴行究罰本營長言出法隨决不寛貸其各凛遵毋違 
[力勸貧讀書]  
　　通俗宣講社於陽曆二月二十五日午後二時在大南門外貧民半日學校開第十五期宣講會到者頗衆由顧翕周君登檯宣講人民雖有貧富之分而讀書乃人事之本不可偏廢貧民天生困窮可憐若不讀書他日不能自立更爲可憐故勸貧民讀書即爲將來一身利益不可錯過云云聞者感悟至四時散會 
[游擊隊之多事]  
　　游擊隊兵士馬金標與二區長警衝突已兩紀本報茲悉該隊曾管帶以此事自應澈究除將滋事兵士革辦外復將副目顧文彬及特務長童超凡行長王福林等一併撤差以示儆戒一面禀奉旅長陳漢欽君命令著將所遺缺額先行考取擇優派充曾君遵卽傳諭四隊隊長於各隊中遴選程度品行俱優者各保三人以憑面試詎有右隊正目劉子英因未列保意欲邀衆抵抗事爲曾君覺察將劉看管旋又乘隙脫逃業已派人四出跴緝矣 
[警務科長之誥誡]  
　　民政總局警務科長蔣君昨出牌示略云本月二十一日接准總長照會委權警務業經函知各區長知照在案查閘北地方處處毗連租界稍一不愼輒起爭端凡我同人應協力同心共相贊助仰各長警等切勿再沿故習負我諄諄本科長已重訂稽查規則隨時考察幸各互相戒勉各保名譽有厚望焉 
[鄉愚無知妄作]  
　　鐵路北首西王家宅觀音堂内前日邀集鄉愚大開佛會有彼等尊爲師父者數人各垂髪辮頭載晶頂纓帽佛檯上高供皇帝萬歲牌當被巡邏隊巡士查見立將萬歲牌紅纓帽帶回一區請示核奪區長碭旭以若輩愚魯無知免予深究 
[滬軍都督禁賭示]  
　　照得民國新立親愛莫如同胞各宜勸善規過不可專事無聊上海五方雜處良莠本屬混淆時有開場聚賭常常達旦通宵中華正朔雖改陰曆舊慴未銷每届新年開幕大家歡喜囉嘈不顧街坊鄰舍大聲喝六呼么甚至男女混雜其中醜態難描卽使富有家産何必以賭爲豪况且貧民小户一家待哺嗷嗷弄得傾家蕩産可憐老少號咷嬴和每思再賭輸家常想翻梢賭乾執迷不悟看者捘癢難熬試問天下賭客何人得滿懈况在上海租界外人容易見嘲笑我中華民國人民程度不高偶因鬭毆爭攘每至持斧弄刀一被捕看見扭去送押西牢卽被民軍查獲豈能法外逍遥奉行告諸色人等竭力同僚有益身心諸術何事不可遊遨例如文明遊戲抛球競渡體操旣可保存錢物又能練習勤勞所有骨牌賭具從速一把火燒大家洗心革而在切莫再做一遭一片婆口苦心切勿厭我嘮叨倘敢故違禁令自有軍法專條特出簡明韻示以期一體明瞭 
瑣聞 
[城内]  
　　都督府批示○倪思九呈批來呈及抄件均悉交通抵押欵項及仁和申莊轇　各情旣屬賓主舊誼自應和平清理况該商與商界中頗負時望務望兩造各全體面迅速了結不必再行起訴商人顧鍚元呈批呈悉案關盜騙非在本科裁判範圍之内始念該商人旣願以追出各欵充作軍餉自應迅速清理除一面咨請上海地方檢察廳准照來呈辦理外仰即前往該廳照章購狀呈訴可也民人鮑樹安呈批查唐宗愈案内該民人並未具名來呈所稱想係誤傳所請摘釋之處應母庸議 
　　被告何在○朱佐輔延巢堃律師控告丁葵生避債不面奉審判廳批批狀及粘件均悉此係保全訴訟業已由本廳派吏假處分在案仰速探明被告所在從速清算如果無從清算限於五日内來廳正式起訴可也 
　　招考承發吏○地方審判廳昨出牌示云爲招考事照得本廳前取承發吏業已挨次傳補無遺現應續行招考茲定於二月二十九日卽壬子正月十二日上午十時在本廳考試如有後開資格者迅卽親至本廳典簿所報名屆期聴候給題考試幸勿觀望自悮特示計開一年在二十五歲以上五十歲以下者一身體健全者一品行端謹者一家計殷實或有殷實舗保者一文理通順一向無一切嗜好如有以上完全資格考取後情愿按照章程穿用制服恪遵命令者希卽邀同殷舗保來廳塡具保証志願各書聽候挨次委派 
[南市]  
　　以賭消遣○舊曆正月初五夜商團公會會友聨隧出巡偵知裏鹹瓜街某公所内有人聚賭當即進内查看致起衝突該會友等即將賭具帶至商團公會呈請總司令朱少沂君察核旣由該公所備函聲明謂係新年消遣並非鉅賭朱君卽免予根究將案取銷 
　　查明竊案○英租界泰安棧寓客某甲去臘在開平公司碼頭上被賊竊去大皮篋一隻内儲緊要公文及衣服等類當由茶房吳筱祿報各捕房及軍政府派探查緝在案茲經偵探查知係積竊孫毛囝所爲孫已另犯他案禁押市政廳所有各贜寄匿洞庭山碼頭船婦王張氏處昨日禀由陳都督派探至市政廳水巡隊禀明情形當卽提到王張氏及孫之寄母姚張氏同証人孫金寳一併帶回軍政府訊究 
　　烟灰何用○太平碼頭仁者壽戒烟丸店主鄭顯庭至市政廳控稱去　被封時被執事樊心田之弟樊海水在棧房内私取烟灰一箱重五百九十餘兩値洋數百元已在陳源興招牌店内起出原贓詎反不服糾衆吵鬧請爲訊究判樊陳一併交保一面令 
鄭將違禁之烟杰如數交案候再查明核辦 
[閘北]  
　　不認拐匿○浦東馬巡梁春實控春戚　年發串同楊信一拐匿伊　一案前日由總局劉科長覆訊　　等均不承解判押候再查究 
[英租界]  
　　煙賭齊備○賭徒徐仁生費錦珊李增甫孫正元金紹林李培元陸寳生邵　卿余福林陳菊生陳菊山楊少伯羅來橋（即羅美橋）徐言雲陸來卿王桂林王金生吳衣生載渭高等數十人前晚在福建路一面九十七號客棧内聚賭抽頭並私售燈吃被老閘捕房捕頭偵悉率同中西包探前往將以上各人連同烟賭具帶入捕房昨晨併解公共呇堂經聶襄讞會同英翰副領訊明以戴尙年幼從寛開釋爲首聚賭之徐仁生判罰洋二十元如無力繳洋改押兩禮拜餘人各罰二元一併充公無力改押二天烟賭具銷燬又賭徒張阿二前晚紏合同類金阿招孫阿毛王阿大王阿桂方寳生陸定才金成卿等在三馬路八號屋内聚賭售烟亦經老閘捕房捕頭查悉密飭中西包探將各人連同煙賭具一併帶入捕房昨解公堂讯明中西官以金成卿陸定才各存捕房洋五元保出未到着將保洋充公張阿二罰洋二十元餘人各罰洋二元一併充公烟賭具併燬 
　　管束過嚴○廣西路福臨里二百三十八號門牌花烟問龜奴陳金山與妻陳劉氏因其十六歲女兒三九子與某馬夫私識時 
出不歸前日用鐵練將女鎖住並將髪　剪去事爲捕房查悉以其不應將女凌虐當時陳夫婦與女一併拘入捕房押至昨晨解送公堂訊悉前情中西官以該女係陳鴇親生姑寛着罰洋十元充公並着具不再虐待結將女領回 
　　贜証未齊○甯波路裕記棧寓客賈仁卿控該棧飯司何其發串竊値洋二千五百元之金飾各物並拐婢女臘梅一案昨由捕房將何之同黨吳海泉董李氏並該棧賬房楊炎榮與婢併解公堂訊供一過判楊交保餘人分别押候補提人証並移吊原贓再行訊核 
　　犯婦圖遁○婦人陳王氏因犯拐案曾經公堂訊實判押女所再年茲因患病送請廣仁醫院醫治詎前日夜半該氏忽　去憲板躲入厠所内　逃當經伴婦查悉通知院中人尋獲昨送公堂經中西官訊供不諱判氏加押三月以儆 
　　帮同算帳○新閘順利押店主鄭幹卿控經理許緝熙串同妻弟曹勝華捲取値洋五行元之金飾逃逸一案昨經公堂復訊一過判許還押諭限保人翁阿桂於一禮拜内帮同原被算明帳目再核 
　　本夫捉姦○無賴王奉春林與引翔西街住户韓世勳之妻王氏姘識已久前晚又往續歡適韓回哝撞見喚同鄰人將男女雙雙提獲送入捕房昨解公當訊無實據判將案註銷一併斥釋 
　　地保到案○未根生控沈玉峰掯單不交案内之地保楊鹤樓昨由捕房傳至公廨過堂候訊 
　　自願離異○馮阿才控妻王氏用刀圖害等情前經公堂訊明氏素有神經病判留棲流所醫治在案茲已醫愈昨由該所送回公廨請示馮卽報案禀稱現在不愿具領先繳赡養費洋十元請爲發堂關讞員商之英康副領事以馮旣愿離異着具切結存查王氏送棲流所留養 
　　男女吵閙○鄧根甫王張氏前日在公平碼頭吵閙被匯山捕房九百六十三號華捕譚士卿查見向阻不服反被扯破號衣當皍禀奉捕頭昨將鄧與張氏一併拘解公堂訊胆判各罰洋五元充公如無务繳洋各押一禮拜 
　　原告放情○陳鳳翔前所與潘志馨等在西棋盤街四十二號么二妓院内爭風打失妓女蘇台英金鐲一只潘等曾經公堂訊辦期滿開釋陳逃逸未獲茲經捕房拘住解送公堂訊究中西官以原告不到陳斥釋 
　　追獲流氓○流氓吳竹生在海寗路攫取葛聶氏金押髪由捕追獲昨解公堂訊實判押四月 
　　釋放病犯○竊犯蕭和由廨判押西牢一年在案茲因在押病劇昨由捕房解案請示經中西官驗明痌勢匪輕姑寛開釋自行醫治 
　　怙惡不悛○某西人控沈阿福沈福生串竊衣物等情昨由捕房將兩沈拘解公堂訊知均係過犯判阿福抑西牢二年福生押一年半期滿仍一併遂了租界 
　　限期繳還○英商高德洋行控朱蘭若不付電燈價銀昨經公堂傳訊判朱交人銀並保限一禮拜繳銀蓮干未便 
　　軍人違章○軍人俞仲生鄔阿根均帶佩刀經過租界巡捕以其違章帶入捕房存刀人保出昨經公堂傳訊判俞罰洋二元鄔罰一元一併充公刀發還 
[美租界]  
　　工人跌傷○前日下午電話公与工匠沈阿四在北四川路修理電線失足墮地跌傷甚重由捕車送同仁醫院療治 
　　洋東難治○劉新發昨報捕房云在北四川路某西人家爲厨司無端被洋東歇退向索工資反遭毆打捕頭諭赴該管領事署控告 
　　出賣兒子○新記浜路一百七十七號住户祝俞氏昨控其夫祝阿毛欲將五歲男孩了賣向阻被毆捕頭諭氏鳴捕拘案再核　　塌車傷人○張紹坤昨推塌車至西華得路撞倒人力車夫劉尙山碾傷足骨由捕車送捕房捕頭諭張償劉養傷洋三元了事　　抛棄孩屍○北四川路廿七號洋房後面弄内昨晨有人抛棄男孩屍體一具年約六七歲由捕房送至驗屍所報請中西廨員騐明因病身死查無屍屬飭保收殮 
[法租界]  
　　各有不是○馬鴻記前雇作頭丁順記包造住宅工未及半遽即中止由夏友階接造完工惟夏接辦時並未另立合同以致完工後算賬不清在廨纒訟茲經中西官一再磋商於前日傳集兩造及丁順記等到案宣布堂斷謂丁順記訂有合同不應中途抛工夏友階旣是接辦理應另立合同方可有據可証馬鴻記旣顧代夏肩任賖料亟應將丁所立之合同取銷方爲正辦核諸情形與原被三人均有不合姑令將案註銷完案 
　　何能劃抵○福昇洋貨號主沈玉蘭不還祝張氏甘李氏胡何氏存銀三千餘兩業經公堂迭次傳訊因沈未到未能定讞茲又復訊沈供存銀確由費鴻生交來因費有股欵紏葛故將存銀扣留並非不還聶讞員以旣有存摺未便藉口判限兩禮拜向原告商理 
　　料理貨賬○嘉興火腿號經理王維琴控萬有全火腿店主唐漢章虧欠貨洋三千餘元業經公堂訊判押追在案現已有人在外向各原告理妥禀報公堂請爲銷案中西官准即將唐開釋　　小孩迷路○男孩葉自明迷途啼哭由捕送憝廨詰其住址年歲均不能答判送善堂留養候認 
來函 
[尚賢堂啓事]  
　　敬啓者本堂原訂於舊曆正月十二日開中外商務聨合會由南洋孔天增君提論南洋華僑情形現因孔君已有事赴東本堂特將此會改於正月十一日禮拜三下午五句半鐘舉行由美國全山商務總理大來君提論振興中國商務之策大來君爲美國商界巨擘本爲歡迎華商游美而來屆時務請貴紳商等撥冗惠臨法界寳昌路尚賢堂以擴見聞而聨交誼至爲欣幸尙賢堂敬訂來件 
[發起中華織呢有限公司說帖（負生）]  
　　民國成立易服問題决不能已循進化之公偷例推之必趨向於大同的企合於衛生的將來製衣之材料其必有取於呢絨也可以决然無疑顧持國貨問題者莫不惕惕焉爲國貨前途憂蓋恐因易服一事惹起國民在濟上莫大之恐慌增外溢之漏巵其愛國之心良云懇切周至矣然綢緞雖爲中華優美之特産將來易服而後其果適用與否尚待改良其能抵制外貨與否亦未可必欲求正當之抵制辦法健全之國貨問題非從根本上解决組織極完美之織呢公司自織良好之呢絨不可前見周浩君之評語及洞垣君之易服與國貨問題解紛篇不禁有觸於中不自揣量敢發起茲事縷陳意見於諸愛國同胞之前有志實業者盍起而共圖之 
　　一吾國織呢廠除日輝而外　然無聞然日輝所出亦僅光呢一種其花樣亦少今欲抵制外來之毛呢非設法自織不可此爲目前我國獨擅之投機事業其獲利當可操劵 
　　一民國新建實業一事必竭力提倡本公司應運出現爲光復後第一實業機關實爲國貨問題最正當之抵制法凡屬愛國同胞當無不踴　附股從前股份公司雖爲不肖紳商敗壞無餘地然此後商法改良公司辦法亦必較前進步决不可以從前人之投股心理阻礙共和國民實業前途之生機本公司當依據妥善之辦法冀勿蹈襲時之覆轍此發起人所當與同志互相討論者也 
　　一軍興以來百業疲滯國民生計前途至爲恐慌經營而恢復之不可一日緩日前資本家方苦存貯爲難窖藏無計如以之改買本公司股份他日獲利旣可預卜兼可流通市面當亦擁有資財者所懽迎也 
　　一蒙古西北諸地産毛至富苟設法採運之以資織造其成本當輕於外貨國民必樂購用公司營業定必發逹 
　　一或謂聘請工師問題最爲困難然吾國近年留學外國習織染科者不乏其人如謂織呢之法外人秘而不宣吾國斷無自造毛呢之一日則尤非吾人所信在物色其人耳 
　　一當籌足資本一百萬速行建廠開辦 
一如蒙同志贊成請通信上海英大馬路虹廟對門惜陰公會潘鞭岑君集議發起 
 
 

Page 8

 
 
自由談 
游戲文章 
[觀傀儡戲感言] [  愛]  
傀儡戲又名木人戲有牽線爲之者有支竹爲之者有實手爲之者實手者以紹興嵊縣爲最有名名曰孩兒戲舉動能仿人形見之乾譽不絕口江北人所爲爲最下乘雖布置各别巧拙不同然無不號之曰傀儡者也無不藉線索支撑始成爲人形者也無不藉人力爲之前後左右始能成其爲戲劇者也余客長沙時見該處有演傀儡戲才其木刻人物較江浙爲長大約如三五歲之嬰兒演時設豓幔傀儡登塲拜跪起立行動戰鬥與人祗遜一着蓋演傀儡戲之工似無逾於湘人矣同觀友人請余曰世上多傀儡昔時官託事於幕幕乃牽線官乃傀儡也君託事於相相乃牽線君乃傀儡也愚夫問計於盲卜盲卜乃牽缐愚夫乃傀儡也娼妓聽命於婢僕婢僕乃牽線娼妓乃傀儡也外人攫我大利假我有政權者以行外人乃牽線吾國握政柄者乃傀儡也余曰此言是也然尙有進於此者蓋傀儡之受牽線指揮無不如意獨所謂官也君也愚夫也娼妓也有政柄也有時雖有牽線者而牽動之彼却頑冥不靈不能如牽線者之意向而能逹其目的則生人直不如木刻傀儡之靈活矣如人傀儡果靈於木傀儡也則報界直如世人之牽線何以時至今日尙沉湎酒色不能振刷精神大興實業一與西人爭競富國强兵之 
道了耶 
[戲颖拐騙學堂廣告] [  冷笑]  
　　一宗旨本校以養成拐騙人材爲宗旨　　一目的各學生在本校畢業後能在婦女身上及四處拐騙爲目的 
　　一科學本校學科分爲三種一鬼話科一調戲科一四處練習科 
　　一資格程度不拘須要人品風流並知婦妇性情年在二十左右者爲合格一畢業畢業時考列最優等者得賞金牌一塊牌上有中西官員會銜卒業生胸掛此牌在馬路上任意調笑拐騙中外巡士見之槪不干涉　　一校舍本校在七馬路半號洋房内　　一考期本禮拜九爲考期有志者速來報名發起人沈錦河吳見光劉之生黃松年同白 
海外奇談 
[術士被騙] [  頌斌]  
　　法國巴斯登地方有某星士者終日危坐街頭自詡風鑒名流騙人銀錢前月下旬勿來一人囑書家報二通某泚筆直書洋洋數百言立就其人約 
翌日酬謝而去次日果來持三法郎置桌上以爲潤資且云昨晚回舍讀君手翰精妙絕倫惟弟竊以先生懹才不遇爲可惜耳某以落魄餘生無人推　爲言其人曰弟執事大關今適需書記一人如肯俯就北願說項某喜極稱謝斯時二人交情之密有如膠漆移時其人仍取桌上三法郎謂術 
士日爾我旣稱知已務須掬誠相示此三法郎恐非全銀須同往銀舖估看某曰然乃擕手同行一路情談甚洽行至鞋肆其人入内買革履一雙値銀十六法郎謂店主云余有契友在某處願携以示之瞬息即回無妨也術士亦曰無妨無妨我在此任其擕去可耳詎候至竟曰其人竟不返術士始知遇騙乃實告始末當偕店夥同報捕房查緝無蹝於是人皆謂江湖星相之流向以術騙錢而不虞又爲人騙殊堪發噱也 
尊聞閣詞選 
[俠客行] [  越南叢桂山人]  
　　當路見不平憤氣衝斗牛夜半昆吾脫匣出破壁飛取仇人頭追風逐電去頃刻鐵衣如山求不得神龍變幻綱外逃還來東海鈞巨鰲金鑪玉鼎煎瓊膏姓名上列飛仙曹下視塵世知鴻毛 
[感懹]  
　　野草東風戰血多六龍宫闕泣銅駝鈞天夢罷成烏有易水歌殘喚奈何去國烟光空爛熳題橋名姓欲消磨誰人更理臨江楫十載如今一鈞箋 
[冬至懹琴公] [  澹廬]  
　　料峭前宵雪葭灰凍不飛有身無可掩逢節盍思歸樂事江南少郵書海上稀願聞天下定萬古一戎衣 
[次韻和王十三丈歲暮感懹]  
　　莫間中原事茫茫百感增孤猿窮變幻萬馬疲奔騰老我書三篋磨人墨幾升鈍根何處懺同是哑僧 
[逆境廬隨筆] [  句章天恨]  
　　太虚上人余方外交也號悲華自署虚白生浙江海昌人年十五覺娑婆濁世無復可戀乃忻然出家剃度四明天童慨然有大志不肯以庸僧自居杖藜瓦鉢採藥雲遊無持信定所各尙好吟詩以消遺無聊之歲月每一吟詠寄庽甚深其書有感云不堪回首大江東覇業空餘氣象雄千古廢興歸野哭九州吹息盡雌風腥羶未許靈波滌大地終敎毒霧蒙一片湖山殘照裏好看無奈不禁紅（其一）海雲湖山兩蒼茫細草寒烟亦可傷衰世屈原憎造物窮途阮藉泣殘陽江山歴歷經醒眼今古悠悠入寂場獨感華嚴彈指頃東洲西島幾滄桑蒼涼悽慘不忍卒讀所謂傷心人别有懹抱豈可以詩僧目之 
古　王定洋先生字亭揚清同光間人工詩名噪大江以南彭剛直謂其筆有英氣如干將莫邪難與事鋒著有鏡水堂詩文集行世友人穆郎持先生之集見贈余讀過业通見其抑鬱牢騒激昂慷慨撫時感世情見乎詞按作者懹才不遇特寄託於詩文耳其詠貧士歎一首摹寫貧士狀態雖極窮困而志趣自高詩曰欲乞嗟來食登門喚不應厨空貓學佛粮盡犬爲僧埽地憑風掃看詩待月燈夜間悉更急衾薄冷於冰予亦貧士子故酷愛之 
紙上空談 
[駐顔粉] [  鈍根]  
光陰迅逝如白駒過隙故曠達之士感謂及時行樂端在少年而男妇愛情深閨樂事亦非少年人不较過此錦樣年華則雞皮鹤髪相對欷歔雖欲强顔歡笑而味同嚼蠟矣有少年名梅　者與愛蘭女士爲伉儷少年夫婦思愛非常然兩人救世心切誓願犧牲愛情分投求學少年學法律女士學醫科十年而畢業一爲名相一爲良醫全國倚 
賴之如嚴父慈母者三二年梅旣罷相蘭亦輟業家居伉儷相得一如少年時惟此擲果丰姿沉魚風貎非復曩昔頗引爲憾女士乃别出心裁益以郎君之襄助遂發明一種藥粉傳之面容華驟發膚之枯而皺者忽柔嫩滑澤如彈指欲破者然相與鼓掌大笑曰孰謂駒光不可駐紅顔不可復哉因名之曰駐顔粉 
心直口快 
[七情] [  滌骨]  
南北統一五族一家我喜敗羣之馬沐猴而冠我怒爭權攘利意見紛起我哀脫離專制享福其和我樂招兵容易散兵惟難我恐政府建設南北互爭我懼愛國愛家功成身退我欲 
[碰和聲中之二打煞] [  冷笑]  
　　跑進妓院烏龜呌客人上來眞眞闊煞娘姨大姐扶梯上拉接到房内大少大少呌煞西瓜子咬咬笑話說說開必煞大少說了要碰和先生心中得意煞寫了幾張請客票害得烏龜跑煞娘姨大姐取牌搬眞眞忙煞張三李四葉五陸續來了四人相見客氣煞四只檯角點了四根洋燭亮煞先生坐在旁邊唱了一齣眞好聴煞張三做了一付清一色万子好看煞李四和了三百和莊家急煞葉五輸了銅錢没出氣處將牌　磅劈拍亂碰聲音脆煞五十塊底輸了三底心中懊　煞别人家要出大牌莊家沈出快活煞打錯了牌被人說煞吃包帳怨煞八圈蔣眞正快煞贏的朋友心中喜煞輸的朋友回家被家主婆駡煞愛賭錢的人到底吃盡當光眞正苦煞後來養家不活害得家主婆弔煞好好的共和國民不要做偏要做賭鬼阿要摓煞我在家無事作滑稽談閒煞諸公看了笑煞 
小說 
[苦情小說鴛鴦涙] [  樂君]  
　　余友牛君字映霞姑蘇巨家子也少得椿萱之庇廕衣被文繡食厭膏梁翩翩濁世佳公子也同邑有張某者世家子也家已中落有女一曰貞姑掌珠獨秀珍惜逾恒張某心羡牛君富思欲攀附蔦蘿藉作他山之助倩媒論婚願以貞姑室映霞牛君父母亦耳貞姑名乃許之二姓遂締百年之好方以爲雀屏中選東牀坦腹行且爲塞舍光也不期吳天不吊世事滄桑牛君父燭涙風殘忽焉駕鶴牛君呼天愴地悲痛至極乃不匝月而母亦駕言西逝牛君頻遭顚沛伶仃孤苦命之不猶曷勝浩歎兼之族中餓虎饖鷹復尋釁而起牛君懦弱鳥能不爲爼上之肉乃造化有意弄人祝融肆威可憐田房文契盡付一炬 
　　牛君乃棲身無所不得已借枝岳家張某心大不 
懌然一時亦無要托辭遂以東廂處之而心則常存悔親之意貞姑雖青閨深瑣而於牛君事亦微有風聞每逢風清良夜益覺别有傷心處也牛君住岳家轉瞬一載乃謀得爲豪門書寫不過噉飯而已一歷兩載則牛君年已弱冠而貞姑年亦及笄人生難得少年時豈肯負此大好韶光遂不耐枝頭春閙挽冰人詣張處議親迎事矣 
張某始尚夷猶繼乃毅然决然謂氷人曰先生聴之兒女婚烟大事烏可草率行之前日之約特戲言耳豈得作爲口實冰人陡聞是言不禁心驚色變半晌始曰君病狂耶此事何事胡出此言文定婚約彰彰有據烏得謂之戲言耶張某知前約不可悔乃轉言曰禮幣納彩古之道辄牛氏果欲委禽者請以二百金爲聘禮冰人曰是誠有意難人哉映霞今非昔比安所得此巨款張某忽作色曰旣無聘禮前之捪約即歸無效可無庸多議也冰人大怒返告映霞以狀映霞憤極幾不欲生欲控諸官勢又不敵乃挽某嫗使達已意於貞姑卽得報曰嘗聞烈女不事二夫君好爲之父苟强我有死而已其也不敢聞也後張某另受某氏聘貞姑聞之報映霞曰期至矣請於泉下待君遂爷藥死牛君聞之痛不欲生以單傳不果死至三十不娶人或勸之則曰我無以對貞姑氏也有以無後爲言者乃始納一　婢焉今生子矣樂君曰貞姑深於情者也牛君亦深於情者也貞姑爲牛君死牛君爲貞姑不娶貞姑之死不處矣然亦未嘗非吾國婚律之不善有以致之也 
 
 
