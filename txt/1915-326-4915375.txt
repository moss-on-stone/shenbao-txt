# 1915 - 326 - 4915375

 

Page 1

 
 
   
 
 

Page 2

 
 
時評 
[國際間信義（冷）]  
　　中國所謂世界至弱之國也中國之民所謂世界至弱之民也方今歐戰正酣各國之於國際間類皆用其縱橫權術以相角逐所謂强國與强國且無信義之可言况於中國乎况於中國之民乎 
雖然所謂戰者有平和之日也所謂弱者有强盛之時也即使中國而終弱中國之民而終弱而於感情之間往來之事有非强力所盡者其關係於日後者正復非淺是故余謂今日各國之對待中國如有遠識者必當於信義重加注意不可輕弄權術蓋權術無益近事而信義與否我民雖無力而尙耳有聞而目有見也 
[命令]  
　　十一月二十六日大總統申令　據雲南巡按使任可澄呈釁劾屬吏請予分别獎懲等語准補昆明縣知事洪念江諳練通達有守有爲署蒙化縣知事陳興廉興學辦團輿情翕服署綏江縣知事湯希禹治匪勤能用刑謹愼署保山縣知事田人龍盡心民事措施咸宜試署鄧川縣知事李炳堃折獄治匪成績昭然均著給予五等嘉禾章調署大理縣知事虞越久膺繁劇廉幹有爲署順寗縣知事唐爾銘政治廉平輿情愛戴均著以縣知事留滇任用� 
調署昭通縣知事錢良駟老吏幹才書生本色著以縣知事分省任用署昆明縣知事周安元才長守潔署楚雄縣知事王嘉福政平訟理署永北縣知事秦康齡盡心敎養署普洱縣知事周汝釗樸質勤愼署他郎縣知事熊朝樑　斷勤能均著傳　嘉獎巳撤石屏縣知事周聲漢剛愎自用顛倒是非巳撤永善縣知事曹永鍚優柔　預縱脫要犯前署龍陵縣知事朱黼淸縱僕爲非肆意婪索巳撤馬關縣知事景浚不知振作巧於文過均著付文官高等懲戒委員會依法懲戒交内務部查照此令 
　　又令　交通部呈准文官高等懲戒委員會議决巳撤津浦鐵路局長趙慶華依照文官懲戒法草案應受褫職處分等語趙慶華著准照所議即行褫職以示懲儆此令 
　　又令　内務部呈准文官高等懲戒委員會議决前察哈爾墾務局員都統署總務處處長李權捐欵舞弊一案應受褫職處分等語李權著准照所議即行褫職以示懲儆此令　 
　　又令　内務部呈准文官高等懲戒委員會議决貴州按使呈劾前婺川縣知事唐鴻逵現代理婺川縣知事鄭重禁烟懈弛一案依照知事懲戒條例應受降職處分等語唐鴻逵鄭重均著准照所議卽行降職以示懲儆此令　　 
[專電]  
　　北京電　推測運動中國加入協約其說有三　（一）中國策士利用忠告團眼光暫移於他項問題以便間接實行帝制（二）英國希望俄法用强力要求中國排斥德奥（三）有人欲離間英日親善 
　　北京電　最近韓人移住滿洲總數約二十五萬有餘一因滿洲土沃一因日人在朝鮮壓制過甚 
　　北京電　拱衛軍將改名近衛或禁衛編制定爲兩師以現任之拱衛軍及模範團全部并北洋各師中選調若干充之該軍軍長有派廕昌消息 
　　北京電　憲政協進會昨邀集新聞團討論立憲要義各記者均挾擔任對於實行立憲竭力鼓吹 
　　北京電　袁總統定豔日召集參政諮詢最近各要政 
　　北京電　五年度預算確巳成立收入支出總額各四萬五千一百九十四萬六千一百五十元　　北京電　駐俄劉公使有調回另用簡畢桂芳往繼之說 
　　北京電　淸鄂提督張彪有起用消息 
　　北京電　昨晚九時中央公園碧紗舫失愼燒房屋五間 
[特約路透電]  
　　東京電　日皇己於日下午四時三十分回抵東京　　　 
當時景象與皇前赴西京時相同國會定本月二十九日召集十二月一日行開會禮首相大隈因在西京過於勞動足疾復發大約不能與會（二十八日） 
　　北京電　鄭汝成將軍之靈櫬置於先農壇致祭者甚衆數日之後將安葬西山（二十八日） 
　　成都電　市蕭條商民抱怨糧價日昻民衆對於當道信任日弱今冬氣象頗爲不佳（二十八日）　　貴陽電　南寗學校去年焚燬今巳重建需費洋二萬餘元本年收成頗豐但糧價仍有增無巳民衆對於恢復帝制一事均守默從態度（二十八日） 
[戰電]  
　　其一（英人路透電） 
　　羅馬電　駐塞協約國公使巳抵孟國安特里維特（二十七日） 
　　蘇里區電　據德國傳來消息觀之德國似巳由西境陣地調大軍赴塞凡各鐵路有新軍屯駐之處均斷絕尋常交通（二十七日） 
　　倫敦電　路透電社得悉德奥兩國於數日前合請羅馬尼亞准其軍艦沿多瑙駛至布國水面以外羅政府不允敵軍此舉其志顯在侵逼里尼及比薩拉比亞南部數地點聚集之俄軍（二十六日） 
　　倫敦電　薩洛尼加來電　法飛機一隊轟撃斯特魯米柴頗獲效果布國各報宣稱布軍占據塞屬馬其頓後不願再爲阿爾巴利亞人有所犧牲阿人對布頗盡友誼云（二十七日）　 
　　巴黎電　今晚公報謂全陣線有砲火亞貢最爲劇烈該處德軍子彈庫一所中彈炸毁菲勒芒特境有炸彈戰事該處法軍占據一地雷炸成之巨穴（二十六日） 
　　亞姆斯丹電　奥公報謂哥里西亞經意軍屢次轟撃後巳成瓦礫之場又謂柯索夫平原巳全入中央國之手（二十六日） 
　　亞姆斯特丹電　今日德公報承認俄軍在波羅的海諸省繼續取攻勢且謂塞軍後衛仍在抵禦甚至在米特洛維柴境進攻云（二十六日） 
　　倫敦電　德人所稱奪獲里加南數英里之白斯芒特一節未經今日俄公報徵實俄公報僅謂咋該處兩軍終日交鋒未分勝負公報又謂全陣線之戰事頗形沉寂惟羅夫洛與魯士克　哇萊加鎭西面之敵軍分兩路前進俄軍以包圍之行動迫令敵軍退至出發之地點（二十六日） 
　　倫敦電　路透電社得悉俄國重要陸軍使臣巳抵倫敦其領袖爲海軍參謀總長羅新海軍大將隨以參謀部軍官多員吉靑納貴族前曾宣言願與俄國更相親近故俄特派使臣至英與英政府會商作戰方法協約國之同心　力從未有如今日之甚者俄國軍火之來源巳大有進步此後將日見其佳（二十六日） 
　　紐約電　英國復在此訂用六個月期四釐半息借欵抵付所辦商品之價以英國公債劵爲擔保品共借美金洋五千萬圓擔保品値美金一千一一百萬鎊（二十五日） 
　　華盛頓電　據確實消息謂外間凡有運動召集中立國大會以調和戰爭者威爾遜總統槪不願與聞（二十六日） 
　　坎拿大芒特萊爾電　警察稱有人擬轟毁著名支那運河以期米穀不能取道大湖而出但此謀己被查覺警察在運河兩岸查見烈性之炸彈及砲彈（二十六日） 
　　倫敦電（由北京團）德奥在塞境得暫時之勝利遂與突厥相通然此不過略增德奥在亞洲之約勢非可久有者也使一年前德奥軍隊人數佔優勢之時而能派兵南下貫通土境則其影響於協約國者或至重大但在今日則巳不然德奥維持極長戰線巳日見困難此爲德奥虚弱之唯一原因觀其巴爾幹遠征隊兵力之不裕巳可知其戰士之缺乏矣或謂敵國不難在亞洲土耳其境内招練新軍以厚兵力要知此說簡直不成問題蓋招集充分之土人而練成有效力之新軍非數月不爲功即使練成勁旅然亦僅能用之於土國戰地而難以收效於他處况協約國聯絡之兵力刻方日增月盛當敵國新軍未成之時協約國兵力將巳處於先佔勝着之地位乎小亞細亞經濟上之價値非一時所能發見而其立時可供應用之財力亦頗弱小本地之出產僅敷本地之需求即有輸出品然在今日旣不能大有益於德國而在將來更不能使德國所需之原料變缺乏而爲豐盛亞洲土耳其固能輸出米穀羊毛但爲數無多且油脂之類爲德國今所急需者尤爲不多不足裨益德國若謂德國所最需之橡皮則竟未嘗有也俄國聲威日起其軍需軍火亦日漸充裕其南軍今巳前進矣埃及内變之說殊無根據實則埃人之向英國表示同情者不可枚舉自蘇丹以下以至平民如回敎敎長等莫不傾心於英國近籌募紅十字會欵英員一呼全境響應慷慨樂輸鉅欵立集此可爲埃人忠實之一證埃及文報紙常有勉勵國人之文章謂大衆對於英國加諸埃及之恩惠應表示感激之忱至於蘇丹亦爲衆人所愛戴德人謂印度因戰事之影響今巳叛變此說亦絕對無據今印度之内狀安謐如常此次戰事與印度無政治上之關係所可知者惟各社會各種族各宗敎効忠之表示因戰事而發生及少數激烈家屢思激起反對英政这缺望而未成者其勢力亦因戰事而更弱耳西南邊界自十月初以來並無戰爭前遊民曾侵入該處但巳大敗而退此種掠刧行爲乃該處習見不鮮之事每逢遊民忘却英軍兵力之時即思竊發此乃無足爲異者也（二十八日） 
　　其二（德人德文報專電）　　柏林電（由塞維爾轉）十一月二十六日德軍大本營公報云塞尼加及米特洛維柴敵軍後衛之留於麥剛森元帥陣前者巳爲德軍撃退（巴爾幹戰况）俄軍圖在浦爾泊渡米塞河未果　俄軍進攻白斯芒特及杜拉堡西面之陣線均遭失敗（東境戰况）法境陣地有砲隊戰事（西境戰况）（二十六日）　 
1 
 
 

Page 3

 
 
　　柏林電（由塞維爾轉）十一月二十七日德軍大本營公報云奥軍巳廓淸米特洛維柴西南境内之敵軍至格里拉始止米特洛維柴境所俘之敵兵共有一千七百餘人德軍占據斯特尼加河（穿黑鳥平原而流）左岸泊里斯蒂拉西面之高地俘敵三百人　布軍巳越過哥爾斯斯蒂姆拉伊塞爾斯及特里尼柴南之魯白江陣線（巴爾幹戰况）（二十七日） 
　　華盛頓電　駐美奥國大使署宣布十一月二十四日維也納公報云意步隊進攻戈爾士橋端砲臺爲奥軍撃退　意軍在桑米琪山北面攻入奥軍陣線旋爲奥軍全行逐出　意軍進攻桑米琪爾山及伊塞山者均遭失敗　意軍在柴哥拉附近抛擲毒氣炸彈　意軍發砲轟撃加達湖之里伐車站及舊營舍奥飛機以炸彈擲撃亞拉之兵房（奥意戰况）奥軍巳在泊里巴琪附近渡過林恩河　澳軍在洛雜巴柴南面向孟邊進發（巴爾幹戰况（二十六日） 
　　柏林電　維也納各報謂俄國所傳占據恰土里斯克消息乃屬子虚恰土里斯克今巳焚爲平地俄國愛國人民希圖渡過斯蒂爾河者均爲奥軍撃回故該河西岸全無俄人　二十二日布軍大本營報稱法俘謂彼等之軍官曾言布軍中有食人之野蠻十一月十九日布軍在菲狄克附近撃落敵水面飛機一架　君士坦丁電稱斐洲亞熱王亞白杜爾米里克召集阿刺伯各部落開神聖戰爭以拒法人各酋長響應者頗衆衆意各部落必將全體助該王作戰西班牙帝國報亦載有坦若爾消息謂摩洛哥部落曾攻撃克魯比之法兵營房　昨夜中國使署曾開宴會與會者有華僑及大學與高等工業學校之敎員多人華斯曲博士宣讀一文題曰普魯斯借欵歷史（二十六日） 
　　柏林電　德國第三次兵債巳收之欵至本月二十三日止共有一○○九一兆馬克占全數百分之八三·四借欵銀行代墊之欵本月十五日由四九○五兆馬克減至　四七八兆馬克（二十七日） 
[東方通信社電（日本人組織）]  
　　東京電　關於引誘中國加入協約問題因列國之意向巳稍分明故石井外相特於日昨前赴大磯訪問山縣公爵協議日本所取之態度聞該協議尙未確定惟將戰局牽入東洋想或有反對云（二十八日） 
　　北京電　英國公使勸誘中國加入協約方面一事先是英國公使以平素與中國政府當局交際親密以非公式探詢中國之意相約嚴守秘密中國以茲事體重大遂致陰洩於外現中國之反對此事旣經明瞭假令變更該問題之形式亦不能見其進行云（二十八日） 
　　東京電　英國大使葛林氏奉本國政府之命於二十七日至外務省訪問幣原次官聲言目下英中同盟之風說非常之盛然英國非與同盟國日本協議之後决無與中國政府締結政治上的性質條約之理云云（二十八日） 
　　東京電　國民黨代議士大會之宣言曰我黨要求之處係在政治之革新與國際關係之改良若行如是内閣我黨當力援助否則反對現内閣之内治外交均遺國家長久之禍根是以我黨勢不得不反對之云云（二十八日） 
　　東京電　中正會昨開代議士大會就來議會對政府之態度加以討議衆議一致决議援助政府（二十八日） 
　　東京電　政友會幹部改選之結果元田肇·床次竹次郎二氏被選爲院内總務（二十八日） 
　　東京電　日皇前幸京都舉行大典事畢於今日午後四時三十分返蹕東京奉迎之盛爲未曾有如市中之交通午前即巳停止日皇於萬歲聲裏安然入宮（二十八日） 
　　東京電　米田子爵昨日薨逝（二十八日） 
　　濟南電　山東救國儲金近巳勢成弩末經當事者會議之結果决定採取繼續進行與發還兩法乃頃北京之儲金團忽來勸告繼續進行風聞有將儲金挪爲帝制運動費之說是以一般人甚望此際將儲金團解散巳納之儲金發還（二十八日） 
[公電]  
　　北京來電　申報館並各報館均鑒本會前推鄧君孝可游歷南洋考察華僑商務爲振興全國實業凖備絲毫不含有政治臭味中華新報所登當局密派鄧孝可云云實屬誤傳應特電請貴報館曁各報館據實登載免致誤會並請中華新報更　以昭核實北京商務總會敬 
要聞一 
　　德博士台爾白洛克之戰局譚（績）　　一八八八年德國始創海軍蓋無海軍則世界大事德國不能與聞列强分割斐亞德國僅可坐視而德國日漸發達之海上商務亦將無從保護也詎知海軍甫興英國絕大之妒忌巳從此起矣近一百五十年間英人常處於敵師壓境之恐慌地位擾其淸夢而使之不安者始爲西班牙次爲法國又次爲俄國今則爲德國英人不知德國大興海軍之用意　　過慮以爲德國定有攻撃英倫之心否則何必造此大艦隊以作玩物哉德國容有一二夢想征服英倫之人我人可無庸辨其必無而德國精練海軍其志不僅在於捍衛海疆此亦事勢之眞相然我人從未曾存攻撃英倫之意我人所欲者乃使英國以及他國共知德國在各大國之間當占一正當之地位以適合其强大與威力耳今英法俄美日各在斐亞二洲獲取新殖民地德國詎甘始終向隅設使德國竟無海軍則安能保突厥之不被瓜分哉余曰德人上書首相請勿合併比利時間博士亦曾列名今德人對於此問題之態度究屬若何可得而聞歟博士曰上書反對合併者實居少數而贊成歸併比利時究佔多數但無論如何戰爭仍必進行須至救脫波蘭與波羅的諸省並獲取海上自由之後始可停止至是武力主 
義可以消除而各國軍備亦可減少如德國得烏根達奈基里亞及隸屬法比之孔戈境以作交換比利時及法國北境之物則以余意測之和局或可告成至於賠欵問題亦意中事余意英國當賠償德國兵費蓋若戰局再延長一年則其代價必遠過於今日議和之價値也余問曰博士適言救脫波蘭敢問德政府對於新得之波蘭諸省將如何處置耶博士曰波蘭巳被救脫將來必不復歸俄國惟處置波蘭一層誠爲大困難之問題大約其道不外以波蘭爲自治國或奉奥國宗主權而爲獨立國之兩種辦法比較兩說以後說爲近是余信德國未必以解决此事爲巳任以余個人意見言之余不願見德國以此己任也（未　完） 
[國體問題北京之種種觀]  
（特約北京訪負）　　一請願團之無聊　自籌安會發生後各省代表到京者不下數十人大都川資缺乏旅况艱難而籌安會又無特别津貼頗有失望之心但尙祈國體從速發表亦足爲大功告成或可得優越之獎勵無如各省投票行將到齊均推戴袁大總統爲中華帝國大皇帝而袁大總統登極之信仍渺焉無聞雖傳聞十二月二十九 
日終欲實行然審度時勢恐猶是未定之語因之各代表出京者日有其人　有一二未出京者則係力謀中央代表希　繼續爲國民議會會員也 
　　一政府之爲難　自各省發推戴電後凡文電致大總統者均巳改稱皇帝聖鑒末稱臣跪奏等字樣雖曾由政事堂傳諭禁行迄無效果近來各省鎭守使師長道尹等官以及各界勸進之電更形熱閙而左右有力之人亦復從旁催促以爲再不宣告解决將受無窮之害並使吾儕威信盡失云但反觀大勢正復與之相左則又不能不取委蛇態度因之進退兩難耳 
　　一各官吏之希望　查前朝舊制凡新皇帝登極不論大小文武官員均各加一級以示榮典聞此次新君踐祚政事堂己查照前淸謄黃舊例預備大賞因之各官吏咸抱樂觀並有預備爲祖宗請封典者而一般錄事大爺知奏摺之復興極力學寫大卷以謀出身統兵官又有發雙餉之好消息宜其喜形於色也 
　　一巡長之嚴密　自國體問題發生後各處謠言甚多近以刺殺鄭鎭守使之事因之北京更大受影響深恐有人在京破壞秩序故步軍統領衙門巡警總廳拱衛軍憲兵營四機　加派巡哨日夜梭巡而京漢京奉東西兩火車站稽查尤爲嚴密江朝宗有時親帶馬隊三四十騎親巡公府一周 
　　一大典籌備處之組織　大典籌備處由朱啓鈐周自齊等擔任組織先在舊刑部街現在天安門内其中分儀仗典禮文告等類辦事人員由各機關中以熟悉中外典禮之人充之聞將來事畢之後略有好處故各員欲運動進去典聞其事者實繁有徒 
　　一各工程之加工　自數日來前門樓工程與太和殿工程及南海沿湖邊馬路工程無不加工趕辦以期大典時壯厥觀瞻現南海馬路工程一星期可以竣工太和殿亦在一星期左右惟前門樓工程至速尙須三四個星期可以告竣耳 
編輯餘談 
[日本人之美日戰爭談（六）（王衡）]  
　　是役也共計一小時半美艦雖有精壯之砲手然我艦之砲手更精壯每一發砲必中其的美巡艦勃洛克林號（ＢＩookiyn）發砲多時十九多落水以是糜費軍火甚多旣見喬治號被毁大驚而退避速率固佳惟爲我艦壹坐麥丸（Ｌxnma）與阿坐麥丸（Ａxnma）所困左右夾攻負傷遂　甚美艦阿哀台化號（Ｉdaho）見之出其死力以救之兩軍奮發砲火戰爭之大觀至矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[帝延期中之各面觀]  
　　外交與政潮　近日日本政界之暗潮及元老由縣公對於政府對華外交之意見　譯日報聞此次日本議會開會貴族院之向背頗爲現内閣運命之重大問題大隈内閣正腐心於操縱之術據連日日報消息山縣公一派暗中飛躍藉對華外交爲名猛烈攻撃形勢愈益重大在山縣系勢力甚大之貴族院初因對華問題故於政府尙無不滿今見山縣公寺内伯對於現内閣頗的抱惡感乃大動貴族院議員之心由縣系一派之策士巧於鈎引彼等爲猛烈之運動幾巳風靡於貴族院日政府於今屆議會期忽逢彼等之大反對彼邦政局或攪起意外之波瀾未可知也 
　　討論與檢查　據北京某西字報載稱前日早晨政府邀集某某等參政開茶話會對於帝制延期之事爲非正式之討論其討論之結果即爲由該院最後檢查各省投票之後果使爲五國友誼的勸告及中國與歐洲大局起見有必須延　之處則展期之事亦自應經過參政院之一番手續代理國務卿陸徵祥以現無向參政院說明之必要故不出席該院 
　　　加賦與借欵　明年預算案巳於昨日提出參政院聞出入不敷相差過甚當局正思亟求彌補之策以免臨時竭蹶聞財部之意以爲田賦一項之徵收較之他稅總有把握若稍增加即可得鉅欵是以彌補明年預算之不敷因擬酌量增加特將此項意見面陳於總統總統則以比年來各省偏災屢見宣休養生息以疏民困且國體改革之際更宣發政施仁以敗拾人心當諭以明年預算出入不敷應另籌他項完善辦法或擇巳擬定而未施行之各新稅中有益於國庫而無害於民者試行舉辦亦無不可田賦一項現在萬不可再行增加云云然而江蘇漕糧巳加五角矣 
　　俄國生活新聞載北京消息云中國國家銀行曾有與日本資本家磋商借欵之事後因日本資本家以中國欲變更國體日本巳與各國協商一致向中國政府提出勸告請其從緩解决故現在　等亦與中國國家銀行停止磋議此事 
　　防務與軍隊　政府以國體未定各地方施行訪務事宜不可不　格外嚴密此事久有所聞茲悉巳擬就特别防務辦法施行於北京天津吉林奉天黑龍江長春濟南江寗上海烟台漢口武昌長沙南昌九江福州安慶杭州廣州桂林等二十處又日前陸軍檢閱使蔣尊簋中將奉命赴湖北湖南兩省檢閱陸軍事竣巳於十八日歸京茲聞蔣中將覲見總統時報告所檢閱各師團軍隊之狀况盛譽曹琨統率之第三師及王占元統率之第二師爲最優 
　　明電與密電　國體變更問題各省之國民代表投票巳漸將竣事茲聞各省將軍巡按使除　巳明電勸進外連日又有密電呈　統大略以目下情勢　早正大位爲宜昨晨總統特召　某某兩要員到辯公室聞即係就此點詳爲商榷結果巳有密電分復各省將軍及巡按使 
　　行政與司法據司法界傳出消息將來國體變更實行之後現行司法制度之組織從根本上變更政府巳有定議而其變更之要據聞係廢去檢察制度各級檢察廳一律撤銷而審判之事仍定爲四級最上級者爲中夬之大理院仍舊存在第二級則將各省高等審判廳改組設督法使一職第三級由各道道尹兼理司法與現在之地方廳相當第四級爲各縣知事之兼理司法即第一級第二級審判事宜尙具司法獨立之雛形三級四級則純以行政官而兼司法事宜矣 
[賀振雄忽變主張之自辯]  
十九日順天時報載署名湘南者論國人對於國體改革之眞相文中責備賀振雄氏先反對而後贊成謂其爲窮極無聊廉恥道喪者　生之手段大旨略云其先反對也非眞因愛國反對也直欲藉此敲數十百元之竹槓而巳其後贊成也亦非眞因愛國而贊成不過作數十百元報酬之代價也吾嘗謂此輩只須二百金卽可買其爲奴隸今嘗於報紙東言愛國西言愛國以欺人耳目眞無恥之尤者道德堕落世風澆漓一至於此令人言之不禁涙落云云賀氏見文後昨（二十三日）亦作書答辯略謂當籌安會發起之時振雄以事關國體前途至重且鉅苟有内亂外患即蹈印度波蘭之轍故不計一身禍福上書彈劾原期上啟政府之警愓下求國民之反省同聲一致鞏固共和免亡家國此振雄區區愛國之愚可以共質諸天下也孰料言者津聽者藐藐數月以來上書彈劾除鄙人及李誨李彬梁覺周震勛聶辛鍊增祿龔星翼等不計生死應難涕泣陳詞外無有一人爲吾等一助即足下亦未嘗爲吾等一表同情也至於内而卿士大夫外而將軍巡按無一以余言爲是愛及國家慮及後患隨聲附和咸趨君憲變更國體問題巳由理諭趨於事勢帝制之成指日可待余亦以爲天與人歸無所疑義徒怨吾人空勞泣血以反對也孰料好事多磨出人意外竟有鄰邦出而勸告爲之一阻掃人淸興余遂不得不效顰東施與將軍巡按代表同申贊成之意其跡雖與人同其心實與人異明眼人自能諒之閣下此等論調未免責人太苛伹閣下愛國至切言由憤出不愧忠義男兒當今日國家危險之時閣下果有上策以解决此疑難之問題能使民國保守共和而不爲君憲能使將軍巡按各界代表中止勸進能使鄰邦而不爲勸告以後之干涉振雄當斷頭刮目以觀其成若徒托空言與世無補與國無益責人也重責己也輕稍有仁恕斷不爲此今日縱無上策但有中策可補救時艱振雄當肝膽塗地赴火蹈湯誓効前驅萬死無悔雖然今日之中華民國奄奄日暮直謂無策不可救藥余先抱積極之主義尙思挽狂瀾於旣倒今則抱消極思想甘爲亡國遺奴　　不辭書曰時日曷喪予及汝偕亡振雄之心敢爲天下　 
[楊壽枬將長鹽署之風說]  
　　龔心湛次長旣奉督　經界局之命於是財政界中人頗有一種　說謂龔氏旣膺特任之職其本身之鹽務署長不久將另簡楊壽枬氏充任然龔氏所受策令明明係兼署字樣而經界局之運命亦决非能永久獨立者　氏當　願舍彼就此之理後經調查乃知此等傳說所由來實因山東財政廳長楊壽枬氏日内適行在京面起據熟於政界者言楊氏此時决不肯自投於四面包圍之財政難局也 
[滿蒙範圍與庫倫善後]  
　　遼西地方不在滿蒙範圍之内而日本人强欲雜居致起轇轕巳誌各報茲聞雜居錦縣之日本商店該處官吏勸令遷移日商堅執不允十八日兩方而忽生爭執情事而某日報詆爲受我學生及多數官吏敎唆所致并咎中國醫生不爲之醫傷而以馬交涉員及地方官吏不解新條約爲遺憾故滿蒙範圍若不確定恐日後責言之至正未巳也 
　　赤峰開放以來日人到者漸多因此各項交涉事件頻頻發生茲聞熱河都統姜桂題日前電呈總統請設置交涉員總統接電後巳交外交部核議矣 
　　中俄蒙交涉問題當時所傳爲圓滿解决者也今庫倫活佛又不受册封顯係違背成約外交陸總長日前曾訪問駐京俄使商議善後之策未知此項外交將來又開出如何局面也 
[日人經營魯滿之新計劃]  
（懐瑾通信） 
　　靑島滿洲之連絡輸運　大連汽船會社爲遵照新約調查開闢新利源起見曾詳加查察知山東之與南滿洲於貿易上實有種種密接之重要關係若欲利權獨握則非先從舟車連絡輸運減輕運脚利便交通爲入手辦法不可故特發起連絡輸運研究會曾將種種調查所得情形繕具說明意見書分致膠濟南滿兩鐵路管理部長内容大致謂安東木材輸入膠濟本年巳達六千噸靑島高梁輸往大連本月巳達二萬擔山東膠濟沿線所產高粱年額有二十萬噸現在膠濟沿線如濟南周村靑州濰縣膠州等處輸運高粱一種至靑島每日巳達三千擔若照目下市價高粱每擔不過二元九角運往大連加入運脚納稅等費不過三角合計每擔亦祇三元二角至如安東木材紅松市價三十七元杉松三十元次號杉松祇有二十一元若大連汽船會社與膠濟南滿兩路聯合輸運酌定最低運費若爲聯票照定價再減收以八折計算則山東南　輸運貨物一節勢必盡被我吸收而入我勢力範圍之中故聯合運輸實在目今時勢上所必要之舉將來操縱商戰爲集權於日本之第一步至木材高梁等物不過舉其一端故聯合輸 
運實爲要着云云膠濟管理部長藤田虎力氏首表贊成現南滿管理部長亦表同意但俟議定章程妥訂聯運價目辦法完竣即行詳呈日政府核准舉辦即可實行 
　　淄川煤礦之經營近况　淄川煤礦自經日人經營以來漸入盛况近據膠濟線礦山課長坂口新甫氏報告採煤近狀云第三礦穴每日平均可出煤五百五十噸第一第二兩礦穴每日平均可出煤五百噸兩共每日平均可出煤一千零五十噸以上而全部修繕工事巳經完功至礦穴續再掘深則第三新礦穴每日可增至千噸以上是則併計每日平均可望出煤一千五百噸以上較諸德人時代出煤最多量巳可適合計自九月十五日開始分設煤棧輸運販買以來愈增佳况計十月份共賣出該鑛之煤巳達二萬噸以上現分該礦所出之煤爲大塊煤小塊煤未煤三種郵船上槪行使用該鑛之煤現在從事淄川礦員計增日人共六十七名華工亦增至三千七百六十六名合計共有三千八百三十三名之多云 
[昌樂又有日人被害之交涉（懐瑾通信）]  
　　十一月二十日午前四時膠濟鐵路昌樂車站相近有日人川口留治身携鈔票洋二千元借庽該處某鄉人家門房一間冀收賣制錢以圖轉販獲利是日天尙未明忽聞有人扣門聲喚該日人於睡夢中驚醒急披衣開門應聲而出即行被人用利刃刺死並將票洋盡行搶去隣人聞狂呌聲情知有異急各開門察視則該日人早巳血流滿地倒臥而死凶犯亦巳不知去向凶刀則抛在屍旁當即找喚地保報告昌樂縣知事及坊子日本憲兵隊會同檢驗屍身計心胸等處受有刀傷三處及檢視凶刀察得爲日本所製尖頭牛刀鋒利雪亮似非華人所有且據隣證均供扣門聲喚之凶犯所操口音實爲日語似係同爲日人云云目下中日該管官員正在各自分頭偵查搜集證據以便交涉詳情究屬如何容俟續聞再誌 
[湘省之田賦問題]  
　　漕糧緩加之陳請　財政部爲增加正供收入以裕財政起見特通告湘省仿照浙寗等省辦法一律增加丁漕收率具報備查在案　聞沈使巳招集廳長道尹等於日前大開政治會議公同議决以湘中民生凋敝擬將地丁一項暫免加征以示體恤漕糧一項自明年上忙起每石加收洋三角以紓國帑刻巳將議决理由咨報財政部查核矣又聞湘陰縣屬濱湖大屋畝口葡萄等圍今年七月被水潰圍田禾淹没收成歉薄巳由該縣知事李介春查勘被災地方　欵賬　並詳由沈使咨請中央蠲緩錢糧以示體恤茲經内務財政兩部核准會覆來湘沈使即飭該知事查照辦理 
　　調查田畝之進行　湘中全省田畝責令各知事分區調查茲間嚴廳長因調查田畝事務煩劇且期定六月斷不能稍事延誤恐西南邊境各縣知事辦理不善省中鞭長莫及之虞故特詳由沈使核准在辰沅武陵衡陽三道尹署各設淸理田畝分處一所就近監督各知事辦理進行每分處以道尹爲處長以科長一人爲主任另設雇員四人月支薪俸及辦公費共一百四十元在道轄各縣征收調查費餘款内開支昨巳通知各道尹查照籌設矣嚴廳長又以淸查田畝部定期間太促此項調查手續又甚　雜田畝較多各縣恐不能如期竣事故擬將田畝在二十萬畝以上各縣一律加帮辦委員一人分班襄辦一切昨巳詳由沈使核准飭令妥遴人員詳候委充薪水月給六十元在調查費收入項下開支調查田畝以調查員（即區董）責任爲最重要嚴廳長特明定條件於昨日通飭知照（一）調查員應先將區内劃定小叚按叚排定日期分班調查先期由鄉警傳知（二）調查時業主檢驗契約如未驗末稅調查員即令赴縣納稅（三）調查本區田地須隨時册造表按頁加蓋圖章送知事審查（四）調查員對於業戶應盡指導之義務如田畝報告不淸即詳明指示不得煩厭或威嚇（五）查明田多糧少田少糧多者立即更正（六）調查員如有招搖需索滋擾圖賄者查明照刑律嚴辦　 
[廣東最近之防亂]  
　　粤巡按使迭接統率處電告在日黨人潛回謀亂請飭注意防範後當以現値冬防吃緊之際而黨人又以勾結土匪爲目的且據原電本省機關業巳成立自應嚴防以遏亂源特分電各路統領各道縣各就管轄境内督率團警設法認眞偵緝務將此項機關破獲懲辦如有查拿不力釀成事端者定惟該境文武弁警是問龍將軍則以國體在過渡之間本省秩序亟應極力維持查東江惠陽一帶常有暴徒混跡非多設偵探機關難　得力昨特委定第一師第三團長李恩賜爲惠屬偵探總長俾與淸鄉督辦李嘉品互相策應李團長奉委後巳擇定大石街十二號爲總局地址日間即行開辦 
　　駐防三水縣警衛軍統領陸蘭淸報稱日昨偵悉縣城附近有黨人馮循等私設機關圖謀擾亂治安當即親率衛隊馳往圍捕惟祗擒獲馮循一名其餘悉被兎脫嗣後并在該屋内搜獲僞公文一束及僞委任狀等物押解返營陸統領以事關重要恐有疎虞特親將該犯及搜獲之物一併押送來省呈解軍署訊辦 
　　日來港輪上省查搜綦嚴而禁品偷運依然未絕昨香山輪船上省有狀類鄉老者一人手携食物二罐匆匆登岸關員以該物重量逾恆不類食品正欲趨前查搜該客知巳察覺即將食物暗擲船艙中關員拾起啟視則鐵罐上蓋以花生糖其下全爲手槍碼子正審視問該客巳混入人叢中遁去祇將碼子送交　廳發落 
　　新會縣知事顏　璋昨午親率所部游繋隊十名擁押犯人一名詳　軍署訊辦沿途異常戒備嗣查悉此犯係名譚阿龍本該縣之大盜邇復交通黨人授有僞職四出煽感故爲顏知事緝　并在該犯屋内搜出黨人僞狀及文件徵章并打單　記擄人勒贖信函等物 
　　憲兵第二營長　元武前日在番禺縣屬羅岡洞鄉破獲黨人機關搜獲炸藥七箱昨日又在該羅岡洞鄉續行拿獲一人并搜獲洋鎗二桿紗紙捲二大羅及洋毡洋遮等物刻巳概行解回軍署嚴密審訊查搜獲之紗紙捲粗若蔴繩且經用油炸過必爲代燭照路而行之用惟聞尙須派員查驗恐係危險物之變相云 
代理陽江知事奉到上將軍巡按使電開以黨人龐亞漢譚亞博李儒家李陳氏李亞想李鳳高等六名旣據供認謀亂不諱應准就地懲辦以昭炯戒該知事道奉電令於九日將該犯等綁赴市曹鎗决 
[蘇垣酒業捐稅之暗潮]  
　　蘇屬仿照浙省章程改辦酒捐派員設局開辦詳情巳紀前報茲悉吳縣所屬各市鄉酒業商人以公賣與酒捐係屬重複捐稅（酒捐按　貼印花公賣亦貼印花）且改辦酒捐較前次坐賈門銷稅增加一倍有餘商力實難支持旋經原辦坐賈等捐董事現充黃酒公賣支棧經理吳幹卿遍發公啟邀請吳縣城廂及各市鄉酒業釀戶等於十一月二十三號在事務所（元妙觀内）開會籌商對待之法是日到者一百三十餘人公同商議大致以公賣甫經開辦又須增加酒捐商民擔負過重實難承認若上禀邀求亦屬空言無補旋有人倡議停釀各釀戶等以我等早有是意惟有歇業最爲上策當將停釀一節繕就公啟令到會各人簽字當場全體簽允字畢遂提議上禀之事因爲時巳日晚約定先行起草緩日再議遂即散會 
　　蘇常酒捐局長張承德以此次改辦酒捐係財政廳長詳奉財政部飭辦未便任聽反抗特飭派本局巡船四處嚴查偷漏數日以來閶胥婁齊各門城外之運送黃酒高粱燒酒各船被扣留者有七八船均指爲偷漏酒捐將船貨鎖住報局候示酒業同人即與原辦酒捐董事吳幹卿等齊集胥門外醴泉公所開會以此次改辦酒捐係就原有坐賈門銷等稅改辦而坐賈等稅向分四季徵收本年春夏秋三季之捐巳由吳董向蘇城稅務公所完納領有印照運單是此次被扣各酒均經完納捐稅在先即使改辦酒捐新章果能實行亦須從明年釀出之酒辦起今酒捐局指爲漏稅殊屬違法當即公舉代表數人赴寗上禀財政廳巡按使核示而酒捐局張局長亦巳赴寗請示辦法矣 
　　第三區公賣分局開辦後紹酒業爭設分棧一時未能解决當先繳送押欵洋二千元後屢次請領印花而唐翼之局長以所繳未足額不給印花即經紹酒業公禀殷道尹飭縣查復迄未解决前日唐局長飭派調查司事在觀前宮巷查見有店夥某甲挑送老萬全酒兩罎指爲偷漏公賣稅當即扣留唤同崗警解送回局經唐局長備文轉送吳縣知事署請收 
 
 
 

Page 7

 
 
　　　孫知事即軍話知照商會轉告紹酒業　　將某甲先行保去然後商辦而紹酒同業即在本業事務所會議以我業行貨公賣稅早經繳納二千元屢次請給印花分局不給今該局反扣留紹酒指爲漏稅有是理乎當時衆情憤憤咸以被拘之某甲任聽收押我等决無往保之理議上禀各長官聽候公斷唐翼之局長亦巳赴寗請示矣 
[地方通信蘇州]  
　　限期　繳納保證金　内務部擬定之報館保證金新章蘇垣尙未實行前日（二十七號）崔警廳長飭令北區署長王孟龍通告 
蘇州日報蘇醒報新新報等三種報紙按章限月内繳齊保證金洋三百五十元現該三報之經理人石雨聲陳壽霖孫品儒等巳設法措繳矣 
　　宫界瑣聞　殷道尹以時值小雪冬防吃緊恐有匪徒混跡特飭各屬加意防範並擬就六言韻示千道粘貼各屬　浙江高等壽判　長王天木因有要公於前日由滬乘車來蘇拜會蔡徐兩　　並調查蘇省司法事宜　吳縣知事公署購辦緝私巡船於昨（二十五日）工竣縣知事派第二科長王同夫驗收工程擬配齊軍械於（十二月一號）出發各鄉遊弋 
[揚州]  
　　公挽小學校長　兩淮公立第五小學校長黃宗覇前以縣視學報告該校缺席太多飭行整頓黃恐有撤換之事特於日昨報由陳　委詳請辭職江淮各校校長敎員均以其平日辦理學務頗爲認眞特聯合詳請挽留　可邀准也 
　　　水警保衛　隍　迎神賽會本干例禁瓜洲鎭河東西鄉神會之多更難枚舉如大王二王三茅城隍等會不一而足一般鄉愚往往因以負累爲賽會傾家者巳數見不鮮蓋賽會一次必須廣延親友置辦酒肉以供太嚼至少亦須數十元凡稍悉情形者莫不深嘆地方宫亦不加嚴禁詎今日愈出愈奇有茅家塢某姓家　行城隍會鑼號喧天炮聲不絕門首雁立水警巡士十餘人戎　荷槍著爲王駕侍衛者游行街市時復分班作前後衛旁觀者　嘖嘖稱異云 
[鎭江]  
　　船　估價變賣　鎭郡荷花塘大口門小閘口金山河等處均各船戶停泊之所係純粹官產現丹徒官產事務所己奉江蘇官產處曾處長通飭即日估價變賣以裕公帑　 
　　飭禁散發傳單　鎭江　潔所成立後業經正式實貼通告遍發傳單屢紀報端詎有人意圖反對以灰　同業公共名義刋發傳單散布街市謂該所佔奪權利事爲該所所聞特於日昨函請警察事務所示諭嚴禁巳由王警長通飭各區一體拿辦矣　 
　　沿途截刧駭聞　鎭屬揚中縣近來盜竊之案層見疊出日前又有沿途截刧之事新洲橋鄉民王某來城借洋一百元歸時行至王家村後突被盜匪截刧繋傷頭頗銀洋　被搜去跟蹌回家又張家村鄉民周某從二村歸携有衣包一件行至周家莊旁被匪　倒攫包而去 
[安慶]  
　　烟酒公賣之困難　皖省烟酒公賣自聞辦以來毫無起色而各烟酒商均以稅則過重不願擔負多來省懇求　減稅如桐城湯鎭則更起有搗毁支棧等種種風潮近又聞九江日商某洋行買辦日人山本以安徵江西烟稅過重每價百元收稅三四十元無人來買因在該行設立大棧由該處領事在關完納子口半稅每價百元完二元五角專收江西安徵兩省烟葉曾經公賣局詳請財政　阻止乃日人堅執不允稅局亦尙無對付之策並聞蕪湖日商亦有設立烟棧之說云 
　　三縣民人之患盜　皖屬舒城廬江合肥三縣地方均近巢湖盜匪充斥搶案迭生現交冬令居民更難安枕日昨三縣公民王之臣等來轅禀懇密拿帮匪以安地方當奉李使批飭舒廬合三縣知事迅速偵查明確如果屬實即行嚴拿懲辦 
　　内國公債票到皖　四年内國公僨票現巳領到存於安慶中國分銀行并經財政廳公債處曉諭通告凡由本廳經募及各機關所募速持中國銀行原發收據來廳核算本息以便給單赴銀行支取債票轉發應募人庶免損失周轉市場之權利其執有本廳收據者即執據自向原收債欵機關支領債票幸勿自誤 
[杭州]  
　　中央舊稅協欵之撥解　財政部因各省解欵時有延欠等事通電各省財政廳長凡未解之欵應於本月二十五日以前滙京刻聞浙省本月分應解中央舊稅協款銀二十五萬五千元除扣解英德金欵銀十二萬五千餘元外尙應找解銀十三萬元業經吳廳長如數動撥交由中國銀行滙京矣 
　　定海　商之詐財案　定海商　延不開秤前經委員面禀運使即經飭知岱山場調查情形場知事旋即詳復略云奉飭後即派員前往該嚴調查據稱委員先至該　見大門鎖閉　焉無人正在查問間厫中夥友趕至據稱該商江鏡堂等先時設厫之初一味大言哄人一般人民被其所欺紛紛集資作爲押櫃之用是以厫中所用之人上自員司下至茶房均出有押櫃不料押櫃旣經付出並不派事但令伊等終日駐厫現巳兩月有餘從未發過薪水中有數人其所出之押櫃尙係告貸而來現在進退維谷懇求委員設法委員當令各人將所出押櫃洋數開單送核約計有二千餘元該商空設機關詐欺取財形同局騙應請嚴懲以儆商　蠹云云茲開胡使昨巳飭定海縣知事將該商拘拿到案歸入刑事範圍治以詐欺取財之罪矣　 
[濟南]  
　　膠濟之沿線炸彈聲　本月十六日下午四時膠濟鐵路早快車自靑島開行駛至　水車站相近忽聞炸彈爆烈聲震動遠近機關車長立即扳機停輪下車巡視察得該站一帶鐵軌均無捐壞痕跡惟轉瞬即巳日暮昏黑莫辨乃即將車開慢緩緩而行迨抵明水車站即會同站長電告管理部乃憲兵隊前往該處查辦未識檢獲確證否聞此炸烈聲浪甚大全車其聞該處又無鄉落居民深爲奇異是日快車抵省致遲至九點始行安抵省垣 
[靑島]  
　　日犯起解回國　前在東京被憲兵逮獲之冒充中國革命黨實行架掠燒殺綽號白龍及天鬼薄木益三并早崎貞次等以下竊盜等犯共四十名巳於十一月九號經軍事法庭分别判决十五年十年三年一年等懲役茲於二十一日派委憲兵曹長及憲兵上等兵十名各日犯押上天艸丸郵船送往日本小倉分監收禁以待恩赦中酌減處置云　 
[雜評一山東（默）]  
　　吾人前所惴惴於中日交涉之結果今皆將一一實現矣滿蒙方面且勿諭即以魯省所受影響言兩國人民交涉之屢起與南滿同也鬍匪乘機勾結之爲患與南滿同也日人經營　業之猛進亦與南滿同也試觀近來種種調查報告日人戶口之突增如是稅收之暢旺如是礦產之發達如是各種營業之踵起如是無一非彼經營之成績返而觀　我國則在在增人感慨徒見衰敗墮落之景象而巳最近日人之計劃在以南滿與靑島貫通一氣如聯絡運輸減輕水脚爲　奪權利之計視我山東之地位爲何等地位固巳不言而喻而其眼光遠大不斤斤於目前之便宜尤與我國人相反是故今日之中國振刷精　極力與之競爭猶恐望塵弗及而况乎一切唾棄不顧坐視其從容展布乎日本某實業家諭　滿而及於山東之將來曰好機曰努力吾讀之而汗不禁涔涔下也　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會聯合會臨時會紀事（五）]  
　　昨（二十八）爲全國商會聯合會開臨時會之第五日於上午十時二刻開會表决副會長更替問題及討論商事條例烟酒公賣章程如下 
　　表决副會長　昨員到會者各省代表四十五人陳林兩司長亦出席仍由向淑予君主席報告副會長員潤生君因事不能兼顧堅辭會務等情經全體起立表决以前日投票選舉次多數朱葆三君補充 
　　商事條例案　此案由向君提議各處意見書計六件上海江蘇銀行滬總會義董張知笙滬南商會顧履桂蘇本炎條議修改上海錢業會商處擇要加以討論正陽關總曾李光辰增廣條例該會會報社擇要修正　第二席起言　此項條例之不能適用者都用外國名詞以欺商人誠如江蘇銀行議莫中所謂歐洲各國之本國文字目爲國粹各自寳重從未聞以鄰國之文字治本國之商民今中國往往反是廳呈講飭令一律删改陳蔗靑君起言此項條例在一年前起草發表今巳移送司法部　　諒能改良二席四席均起言法律人人應當守者惟大部不應以　名其妙之外國文字以治本國民今請改淺近之語我商人不遇自謙之意即以普通之中國文字吾人亦能明白現此事不必多討論即以江蘇銀行之議案呈部請爲修改由向君以　議付表决衆均起立江蘇銀行議案錄後 
　　查閱農商部擬訂之商事條例係以敦信用貴確實尙敏活爲要立意亦頗妥善所擬條例第一章總則係言商事行爲普通辦法計條例四十一條第二章往來結算係言商人彼此常時往來交易定期結總淸算及以債項互相抵還之法計條例九條第三章附資夥合係言自願出資附入他人營業訂結契約之法計條例十三條第四章買賣係貢賣主對付買主事後違約翻悔及一切交貨提貨保存發賣之法計條例十條第五章居間係言並非常受委託而向各家行店廣爲介紹之法計條例十二條第六章買賣經紀係言凡爲他人打算而以自巳出名買賣貨物營業之法計條例二十二條第七章運送經紀係言凡爲他人打算而以自巳出名託付海陸運送人運　貨物爲業之法計條例二十六條第九章堆棧係言預備房　寄存保管他人貨物爲業之法計條例二十六條第十章保險係分兩節一言損害保險計條例四十二條一言壽命保險計條例十三條第十一章附則計條例二條　共十一章二百三十條自係爲保障商人起見惟考察現在各省商情及歷來習慣其中窒碍難行似尙不一而足茲就管見所及略舉數端以供採擇夫條例之設必使人人知曉方可通行而　流弊非比名山著作可以誇門博奥也前項條例多用外國名詞文　　中國普通文牘大相　殊字句新奇詞意　滯雖有通才博學亦難盡解其餘更無論巳中國各省商業除省城及通商鉅埠外至於他縣城鄉市鎭及僻遠處所開設行店之人不過粗諳中國文義其由學堂出身萬不獲一而欲使其盡解外國名詞文法之條例是猶責令跛者以趨　者以視斷斷有所不能然欲事事詢諸省城商埠各商會非特不勝其煩且恐　遠之區更屬鞭長莫及即如我國新刑律多用外國名詞文法行之數年詬病叢積甚或謂以不識不知之愚民受不明不白之宣告判决巳了而原被茫然均不甘服立論甚爲沉痛商例之設將來得毌類是查歐美各國之本國文字目爲　粹各自保重未聞以鄰　之文字治本國之商民中國反是亦可異矣伏讀大總統批示殷殷以防扞格爲要旨意至盛也愚以爲商事條例中之最爲扞格者莫如外國名詞文法似宜呈請飭令一律删改另用我國淺近文法俾使人人盡解自無扞格之虞此其一也中國向無商律各處營業之人大率以信用爲主近來人心不古詐欺誑騙之事誠所不免今採東西各國成法定爲條文原欲明示凖繩共資遵守然五方風氣不同人情各異宜於此者未必即宜於彼即如第八章之運送第九章之堆棧均未提及保險顧在内地運送堆棧固屬無從保險至於通商巨埠及輪軌交通便利處所若不按照習慣分别保險必有　　之虞又第一百五十三條補給存單亦未提及登報顧在外縣鄉僻之區存單遺失固可憑有擔保補給至於省會商埠繁盛處所斷非先行登　聲明不可此皆由於所處之地不同而習慣之辦法以致互相岐異舉此數端可以隅反是宜於内地者固不能藎宜於商埠宜於商埠者亦不能　宜於内地况欲以外國成法而施之中國商民耶伏讀大總統批示有云各省各埠情形互異習慣懸殊該條例是否能一律通行亦應詳加討究云云是巳燭照及此無如各省内地商人於該條例文法多未了解無從討究即屬無可議覆未免有負大總統之盛意或者謂主此者利於各省内地商人不明解釋無可研究議覆遲二三年之後即可以各省别無異言呈覆此等臆揣之詞固不足信然愚以爲正當辦法必須俟此項條例改爲中國淺近文法再交各省商會庶有討究之資此其二也商例者國家之法典商人之身家財產繫之必須確定而不可易古來法律家首戒抑揚文氣所以　流弊也茲條文旣甚简括語氣又多抑揚即如同一商事行爲而妥善法意及有惡意者辦法各殊究竟如何始謂之妥善法意如何始謂之實有惡意未經標舉明晣又第五十九條第二項遇有不得巳事故隨時廢約所謂不得巳者應以何者爲標凖亦未　　　 
載明均令人無所適從其餘類此者更難枚舉内地商人不諸法理平時旣不能警覺提撕知所顧忌遇有控訴事件勢必悉憑律師愚弄刁棍欺凌保商之法不幾成爲罔商耶前淸部吏每遇事在疑似可否之問有巳准之成案有巳駁之成案得以高下其手然而例有明文者固不能　弊也今者可輕可重載在條文竊恐流弊所致將數倍於前淸部吏矣愚以爲此等抑揚文法宜請量爲删改或詳加註明以杜影射此其三也中國商人以鉅資營運者甚少以小本經紀者較多大都以有無通融多寡調劑爲宗旨宋蘇文忠公所謂或先期而與錢或後期而取値多方相濟委曲相通此等情事無處無之今一切繩以定法固爲杜弊而設然前淸官吏處分極爲嚴密人謂大小官員無日不在處分之内於是賢者日形困難不肖者反得有所趨避商與官名稱雖異情事相同殊不能不深爲盧也况情僞無窮條文有限立法防弊往往弊即生於法中即如第八條商人於商行爲所約定之違約罰雖數額殊甚過當者亦不得因違約人之聲請由官廳酌量輕減之等語試思貿易之人惟利是務誰肯甘心喫虧旣稱數額殊甚過當則是過異平常如非受其迫脅欺騙何致情願定約乃雖據聲請亦不最爲酌辦非特難昭平允且恐别滋事端又如第十四條常時相與交易之要約不速拒却即爲承諾等語似與十二十三兩條不無矛盾至所云要約並未分别重輕萬一常與交易之人委以萬難辦到之事亦將因其拒却稍遲而即視爲承諾乎且拒却之期至速以若干日爲限又未明定將來彼此爭執流弊必多又如第三十三條有價票劵之債務人無調查該票劵執有人及其署名蓋章眞僞之義務等語倘或有人在存單内揑造簽字應作如何辦理能否據以付給未經聲明又如第四十條第二項於扣留之取償須對於其所有人取得執行權始得以之公賣等語倘或所有人始終不給與執行權應作如何辦理抑或任其狡延亦未指明均屬無可遵辦（未完） 
　　烟酒公賣案　繼付討論者爲烟酒公賣案竟見書計六件通崇海泰總商會杭州總會逐條駁議正陽關總商會正陽關商會李光辰一部分評議蘇州總商會詮詿章程宿縣商會陳宗謙要求減稅　第四席起言中央所訂此項章程之人均未知烟酒之營業不過爲謀差發財之地步以鹽爲比例產鹽之區尙有洶蘿准人民零賣政府寛大何致家釀而嚴加限制况家釀係自飲者并無買賣行爲今烟酒稅苛極矣蘇省巳一律停釀他省亦多一律停止營業而某圖人在東三省招人四五百名在彼釀酒我政府旣不能收稅而對於國内之酒商巳摧殘盡矣今中央搜括民膏昨陳司長所謂部中愛莫能助爲今之計惟有以有膽略有價値之電文向大總統直接陳其利害或可挽救否則　内之酒商朿手待斃而外人乘此取我之利矣向副會長欲推審查員俟審查後再行拍電各議員均以無須審查爲言遂於午後先擬電稿拍發十二時散會 
　　周道尹宴客　此次全國商會聯合會開臨時會各省各僑埠及中央司法農商兩部均派代表委員與會茲聞滬海道尹兼特派交涉員周金箴君定今日（二十九號）下午七時就本署宴請與會諸君昨巳分别東邀矣 
[三誌黨人與積竊同寓]  
　　黨人林仲泉因與長江積竊金玉堂同寓於江西路鴻發棧内金騙取林洋九十餘元圖遁被林用剪刀戳傷金之頸項等處由捕查見一併帶入總巡捕房當在林身畔搜出手鎗一支及某黨魁之照片等物將林解送公共公廨經中西官判林押候金傷愈再核在案茲悉捕房於前日將林帶至寫字間詰據林稱近由居英國之某黨魁委任來滬聯絡同志等語現巳錄取口供以便解請公廨澈究 
[槍斃朱耀南]  
　　前由淞滬警察廳四區二分駐所緝獲之黨人朱耀南一名解廳轉送軍署經軍法處訊據供認實有圖刦警區軍械定期擾亂情事擬定判處死刑經楊護軍使詳奉馮上將軍核准巳於昨日（三十七號）午後四點時押赴西砲台槍斃矣 
[圖刦匪徒分别判决]  
　　盜匪王玉龍鄭德高前均身帶手鎗鎗珠潛入法租界圖搶爲探目黃錦榮包探韓邦達方福林程芝卿拘獲經捕房盤詰初不承認後拘到知情之梁克琴質證始各供認前日錄供解送法公堂請訊王供阜寗人在江北與潘老榮認識上年某月間由潘邀同入夥前往泰州劉家莊搶刦某雜貨店分得贓洋一元銅元兩千旋即分散於本年二月間來申謀事先在又袋角做小工今與鄭德高遇見欲圖同鄭往某處搶刦是實鄭供鹽城人向在鄉間打米爲所有鎗珠托梁克琴向潘老榮船上購來來來申未久日前在涂與王玉龍遇見欲與王同往江北等處搶刦是實梁供與鄭同鄉故此相識鄭等爲非之事民人雖然知悉實無同搶之事中西官會商之下判王玉龍鄭德高兩名申解護軍使署照律懲辦梁克琴管押六月期滿永遠逐出租界 
[私藏僞造湖南銀行錢票案之結束]  
　　法捕房探目黃錦榮包探韓邦達方福林程芝卿於前月偵知法馬路昇平里二十五號門牌屋内有人私藏僞造湖南銀行每張一千文之錢票當即前往拘獲沈有仁周金標馬正中三人抄出僞票一箱解經法公堂訊供押究等情迭詳報現又續解公堂請訊據沈有仁供在益記棧爲厨司此項僞票實係棧客李少泉携來寄存被周金標所見借此索詐後由戚榮桂相勸給周洋二十元將票銷毁周不允又由馬正中出而排解不服口角爲探拘獲李少泉現匿何處實出不知求宥周金標供認向沈索詐不諱馬正中供向沈等相勸欲圖分肥是實　讞員商之法副領事德君判沈押三年周押二年馬押一年僞票銷毁 
[勸用國貨會紀事]  
　　本月二十七日爲勸用國貨會報告常會是日到會者計七十餘人由陳良玉君主席報告（一）本會以新加坡展覽會尙無明白覆信特於日前又函致該展覽會會長詢其華僑對於各出品之心理如何（二）王國珍之意見書大意在改良　業以挽利權報告畢由鍾衡臧君講述寫留路特製法謂欲製寫留路特宜用棉花漂白去其脂肪以濃硝酸及硫酸相和隔宿置棉花其中成弱火棉再置火酒中成哥魯弟恩與提凈之樟腦相和再壓榨之即成寫留路特矣鍾君講極詳備此僅大要耳講畢各會員討論進行事件（一）擬在會中組織一工業夜校以便有志工業者得所造就（二）會中擬辦一國貨陳列所俾各界有所觀縻（三）擬組織試驗工場准於本星期四下午七時召集有志實業諸君計劃進行方法衆均贊成又聞該會辦理國貨證書事務業巳多日聞現巳就緒證書亦將次印刷凡國貨出品家欲領證書者儘可向該會報名也是日散曾時巳鐘鳴六下矣 
[國貨維持會之歡迎會]  
　　咋（二十八）爲國貨維持會歡迎陳司長　　議周道尹之期陳楊二君均親自蒞會周君因事委張樂君君代表該會會員及國貨展覽會出品人到者甚衆午後二時三刻開會先由王文典君報告國貨維持會得有今日之發達皆出自楊前道尹提倡之力此次國貨展覽會結果如是之優美亦由陳司長與楊君等合力進行所致周道尹蒞任以來巳囑張樂君君來會數次極力聯絡今日開會歡　以期今後進行等語次由陳蔗靑司長報告國貨展覽會籌備時間不過月餘而各省出品爲數甚多以全國而　北京與上海爲數最多以上海而論十分之九均由貴會徵集貴會之能力對外在南洋嘉年會巳有莫大之信用對内如現在展覽會亦頗爲國人所欽仰全國出品論者謂美術品多於應用品而剌繡一業均有退無進其餘綢緞布疋大半售罄今部中爲聯絡官商起見請兩副會長擔任諮議陳司長言時即袖出聘請書面交兩副會長次王介安君起立再三謙辭次楊參議起言政府爲聯絡官商提倡國貨二君於諮議一席萬不能辭鄙人到會時恒言請各處組織支會推廣國貨月報此二事之進行我國貨發達與否可以此卜之次張樂君君起立宣布周道尹提倡國貨之方法次趙鏡淸君起立討論至鐘鳴六下而散 
[麥總巡注意治安]  
　　英美總巡麥高雲君以邇來公共租界内盜匪充斥搶刦頻仍殊礙治安且滬西華洋交界處所地多僻靜匪徒易於出没時届冬令防範尤宜嚴密爰特諭飭各該捕房捕頭務於邊境多派中西探捕日夜分班按段巡邏務使匪徒無所托足以保公安 
[獎勵長警之出力]  
　　淞滬警廳徐廳長昨日發出通傳各區署隊文二道探錄於下　　（其一）照得滬上黨匪迭謀擾亂地方異常吃緊幸賴各軍警　夜加班不辭勞苦前奉上將軍飭派何副官長到滬查悉各軍　實屬勒勞電請上將軍優予給賞以資鼓勵昨奉上將軍巡按使會賞陸軍隊洋二千元長警洋二千元當此財政困難之際得蒙優賞仰見上將軍巡按使馭下恩厚絕不負該長警等之苦勞茲將領到賞洋二千元按照各區署隊長警名數均匀分配傳仰各該管官長即照單列數目到廳具領按名發給（下略） 
　　（其二）案查本廳長前以本廳禁烟出力人員詳請巡按使分别給獎奉批署長姜滙淸隊長潘恒言二員應均給予一等金色獎章巡官孟廣銘馬恩起趙連耀焦嘉圖四員應均給予二等銀質獎章以示鼓勵業經分别飭知在案茲奉巡按使飭發獎章六座到廳奉此除分發外合行飭仰該員即便遵照具領佩帶　 
　　又一訪函云蘇省齊巡按使准統率辦事處咨稱奉大總統令以上海鎭守使鄭彰威侯因往駐滬日本總領事署道賀日皇加冕典禮行經虹口禮查西菜館地方乃被兇匪謀害當時上海住居華界之居民頗爲驚惶而淞滬警察廳長徐國樑於變生倉猝之間督率所屬長警嚴加防範維持地方秩序得以安靖如常深堪嘉尙所有該警廳長以下之警察正佐巡官署長署員等均應查照警章一律給予獎章其各區署之巡長巡士人等無分階級每名各給獎洋八角以示鼓勵應由省公署籌款飭發淞滬警廳分别獎賞等因故由齊巡按使備齊獎洋於前日飭發到廳昨經徐警廳長特將此項賞洋分發各警區署及各分駐所按名發給　 
[鎭署人員之獲獎]  
　　鄭故鎭守使在任時曾將署中出力人員擇尤密請獎勵昨由統率辦事處函復開奉大總統批准分别獎給動章由楊護軍使傳知各員遵照補造履歷進呈云云茲將得獎勳章各員錄下　參謀長趙禪五等嘉禾章　副官長陳宇鈞五等文虎章　二等參謀張鍚琛一等副官吕夢符二等副官廖守忠六等文虎章　軍需處長馮汝　一等法官鄧振　六等嘉禾章　繙譯賈增洽軍需科員許人俊張開第七等嘉禾章　差遣員　堯齡劉同調查員雷應春七等文虎章　管庫員李文彬收發員泰文　譯電員朱邇英岳式沂一等錄事沈蔚章劉熙明八等嘉禾章　三等參謀孫占元請補步兵上尉 
[釋放撃鬭案内之巡兵]  
　　前浙鹽棧緝私小隊因不服奉令解散開鎗抗拒肇禍一案曾由駐滬憲兵營當場追獲開鎗之馮新龍等六名解送鎭守使署訊究在案茲悉新任楊護軍使查得此案巳由鄭前使訊明結案現禁本署之馮新龍錢得朱阿三周本根方再發張錦祥等六名自應開釋故於昨日提出馮等六名派員押往浦東交由前該小隊領哨趙正方分别送回原籍遣散矣 
[體育傳習所添設旁聽額]  
　　本埠西門外江蘇省敎育會受省行政署之委托附設體育傳習所於十一月二十九號起上課各縣派送學員到所肄業者巳達五十餘縣此外通學生及自費生亦頗不少江蘇學界之熱心體育於此可見一斑所有各縣未送到學員限於十二月四號以前報到過期槪不收錄現因要求旁聽者紛至還來聞巳特别通融額設旁聽二十名隨同聽講但無實習功課每人收費十元有志體育者勿失此機會遲恐不及云 
 [P贛省泰和縣災情之詳報> 
　　贛省吉安萬安泰和臨江四縣同遭不災哀鴻遍地本埠紅十字會前接該省戚巡按使來電乞賑巳派員前往調查茲據該員詳報泰和災情照錄於下　泰和縣北至南六十餘里東至西五十餘里　東鄉二三五六都報災查勘十分漂没共計一百四十五村計五千數百家又田地約計五千六百二十餘石又房屋約計五千家男斃十一名女斃十九口牛二千餘隻猪三千隻田禾種植均遭淹没　南鄉五六七八九圖查勘十分五都四圖七分漂没共計一百八十餘村合計八千餘家又田地約計九百五十餘石又房屋約計五百五十間男斃三名女二十二口牛一千隻猪三千隻一西鄉一六七八等圖查勘災情十分漂没共計二百三十九村合計八千數百家又田地約計九千餘石又房屋約計九千餘間男斃十名女十七口牛一千隻猪四千隻　北鄉一六都　　 
查勘災情十分漂没共計八十九村合計五千餘家又田地約計三千餘石又房屋約計五千餘間男斃十八名女二十八口牛八十隻猪二千隻　以上四鄉遭災六百五十三村房屋二萬五千間（草棚不計）田地二萬三千數百石牛斃四千八十隻猪斃一萬二十隻男斃四十三名女斃八十五口該會以如此巨災正望各善士解囊捐助以拯災黎想好行其德者當必慨然樂輸矣　 
[修志局調查會審公廨歷任讞員]  
　　公共公廨關讞員前日接上海縣沈知事函稱現上海修志局修編邑志請將英美會審公廨歷任正副讞員姓名籍貫職銜以及交替年月詳細調查列表函送以備編入志書等因關君閱函後即飭承趕速辦理矣 
[道署科長遄赴新任]  
　　道署内務科長吳曾源經江蘇財政廳委充鎭江釐局長曾誌本報茲悉吳君巳於昨日搭滬寗早車前往接事矣 
[寳山縣知事來滬]  
　　寳山縣知事張允高因公來滬昨晨分謁護軍使署道尹公署及各公事機關面商要公 
[警員互調]  
　　淞滬警廳徐廳長查得三區二分駐所署員施鐸當上年防務吃緊之際於該管境内不及十日發生刧案兩起迭次勒限並未破獲今年地方較上年尤爲緊要故特將本廳二等督察員王簡文與該署員互調以固防務昨巳分别任事矣　 
[朱局長行將假滿]  
　　上海工巡捐總局長朱壽丞前因丁母艱呈請上台給假一月治喪當經前上海鄭鎭守使委任莫子經代理局務在案茲悉朱局長假期將滿而局中經手各項重要事件及各處路工進行非賴朱君親自籌盡殊多棘手是以由莫代局長函致朱君請其迅行來滬以便交卸聞朱局長定於今明日即可來申云　 
[二輪船上連獲大帮拐匪]  
　　開赴汕頭厦門之財生輪船前晚停泊虹口怡和碼頭未啓椗之之前由救濟會偵探何連寳鄔錦庭協同水巡捕房偵探何阿春等上輪搜查當在艙中查獲大帮拐婦汪許氏李吳氏王唐氏劉陳氏墨羅氏吳王氏李王氏陳羅氏及拐匪吳阿三等所拐得男女小孩九名口年齡均在四五歲六七歲左右又被拐婦人邊方氏姚洪氏等二口各拐匪巳聞風逸去該探等旋又在飛鯨輪船上查獲常州拐婦王杜氏寗波拐婦嚴祝氏蘇州拐婦吳楊氏廣東拐婦陳蔣氏等共拐得男女小孩五名口均解入水巡捕房　由梅捕頭於前日下午飭探將各拐匪各小孩一併解送上海地方檢察廳經林檢察長派員預審之下判令將各拐匪分别收押各小孩發送救濟會留養聽候示召家屬認領　 
[拐匪監禁一年]  
　　拐匪王大林前因誘拐小孩王阿四正擬乘輪帶往他埠販賣爲救濟會偵探查獲解送地方廳訊供收押候究小孩王阿四發送該會留養候領在案前日下午由堵樓推檢兩官開庭研詰王犯一味俯首求恩問官會判處四等有期徒刑監禁一年以儆 
[龍華癩頭男孩待認]  
　　淞滬警廳留養迷路男孩一口年約八九歲係龍華人癩頭姓名住址均不明白昨特出示招該孩家屬到廳認領 
[查獲私售燈吸]  
　　湖南人趙子橋近在滬南高昌廟附近賃屋私售洋烟前日爲該管警區查悉飭警前往將趙拘獲又獲烟客趙恒祿顏正福等二名並抄獲大小烟具多件解送警廳司法科轉送地方檢察廳預審之下判令分别收押候究烟具等存案 
[禁泊柴船之允弛]  
　　滬南薛家浜陸家浜兩處向係稍草船停泊之處近自船戶魏當大遺火後經該管一分駐所宋警佐飭警禁止各柴船不准停泊是以各鄉柴船來滬不得駛進浜口竟無停泊地點一般柴販遂乘此高抬柴價居爲奇貨居民頗苦不便遂公推地方紳董請求宋警佐弛禁茲聞宋警佐巳允所請傳諭是叚守望警察自即日起免予查阻矣 
[私藏硝磺之被獲]  
　　江蘇硝磺局委員曹昌言查得本埠城内外各處花砲店俱有購藏硝磺情事並不遵章領照赴局領銷殊屬有違禁令曾咨請淞滬徐警廳長飭知所屬各區署嗣後凡遇硝磺局委員到境查察前項花砲店有無違禁私藏硝磺者希即隨時派警協助進行在案茲該委員等巳協警實行查察昨查得王家碼頭德順花砲店藏有硝磺四桶並無執照旋向詰問時該店以富利公司發票　塞當將查出證物帶至一分駐所暫存繼又在薛家浜徐永記花砲作查出硝磺一桶亦即帶至該所候併傳該兩舖主詰明核辦 
[賭棍與同類齟齬]  
　　潮州廣東寗波三帮賭棍近與靑紅帮匪併合在本埠華洋各界僻靜處所分設花會機關廣遣黨徒四出誘賭騙取婦孺錢財前經閘北五區二分駐所破獲潮州財棍鄭柏淸（即鄭淸禮又名鄭老五）之機關後鄭處誘賭各人（俗名航船）咸趨至靜安寺附近華洋交界處賭棍馬阿榮所設機關内故馬日來每開聽筒輸赢有數百金之巨茲被鄭得悉以馬不應用其航船招徠故糾衆與馬爲難各賭棍恐肇事端不能安享其利邀有力者出爲排解始得寢事 
[竺松山跌中身死]  
　　揚州人竺松山住居閘北永順里前晚由家出外行經某處失足跌仆中風不起山捕雇車送入醫院不及醫治而死當將屍體車送驗屍所咋經屍屬投捕房請求免驗自行收殮 
[汽車碾傷小孩]  
　　江北小孩董生子昨日行經海寗路被某號汽車撞倒於地碾傷左右腿骨由四百四十一號華捕雇車載入捕房捕頭命送同仁醫院醫治再核 
[莫局長維持風化]  
　　代理工巡捐局長莫子經查得話雨樓茶肆主容留無賴在彼開唱寗波灘簧甚至更衣紥扮男女混雜在場演唱殊與地方風化大有關係且違警察定章自應嚴加取締故於昨日移咨警廳請轉飭該管第一區警署派警查明眞相禁止扮演祗准照章坐唱如有不遵即將執照吊回仍宜嚴行處罰不稍寛貸云 
[公共公堂之錢債案]  
　　袁欽堂在公共公廨具控郭德記不理抵押公債票一案前日上午聶襄讞會同英領卓君升座民庭復訊據原告代表律師上堂譯稱被告屢次傳訊不到奉諭登報廣告俾令投　在案茲巳登報　久仍不到案應請缺席判决中西官　供判被告照原告 
 
 
 

Page 11

 
 
所控數目還洋 
　　美記行控周志琦欠銀二千餘兩不還一案前日上午經聶卓兩君復訊之下以此案曾經判令被告還洋不應抗違判周押繳　　周厲氏控阿五媛不還木器價洋等情由廨訊判限繳在案因被告延不淸理前日由廨傳案復訊之下判被告先還洋五十元餘欠寛限一月理淸違干押繳 
[虧欠貨欵之辯論]  
　　　向在南市萬裕碼頭開設徐順興磚灰行之徐子雲控陳永記水木作經理郭和甫拖欠貨欵一案前日午後經地方審判廳施推事官開庭審理徐投案訴稱本年舊曆五月間爲始與郭交易貨物陸續共被欠去貨價一千餘元至今總結除收凈欠洋九百十七元向索延宕求請追究等語質之郭和甫供稱欠洋是實惟徐之貨物與市價大有不合且民人係是經理現在作主陳炳鶴返寗病故一切帳目均在主婦之處須待主婦到申方能了理求恩寛限間官得供遂諭辯諭綠結聽候送達判詞郭交保原告令退 
[洗衣作主違章]  
　　　巡捕房四號副捕頭查得威海衛路二百二十三號門牌洗衣作主王長生三百七十六號門牌洗衣作主陳祥記均因容留夥友臥於洗衣板上有違工部局定章即請廨出單分别傳訊 
[雉妓拉客違章]  
　　雲南路五百二十號門牌雉妓院妓女王愛　浦安金均因深夜在馬路拉客違章被捕查見先後拘入捕房轉送公廨押候解究 
[氣候報告]  
　　（上海徐家滙天文臺天氣測候報告）　　巳過者之報告　十一月二十七日湖南與山東間有反旋風　菲律濱南部之深低度向西進發　海濱一帶有冬季信風　上海天晴　二十八日上海天晴而冷仍有西北涼風氣壓上升　二十八日下午四時前二十四小時内上海氣候温度至高五六·六至低三八·八去年同日至高五五·八至低五○　 
　　未來者之推測　二十八日下午四時三十分豫測菲律濱南部之低度或向印度支那海濱巴達蘭左右進發·臺灣海峽信風頗大　北方有不定之涼風　天氣晴朗 
來函 
[莘莊商務分會來函]  
　　謹啓者敝處爲營業發達旅客便利起見由同人等集議函懇滬杭甬鐵路總管副總管及管理局局長將七號貨車至莘暫停二分鐘改售三等票旋蒙總管烈德君及鍾局長先後函復内云前奉惠函備悉種切所擬等因　　貴會留心路務惠顧行旅之至意即經飭知車務處斟酌情形妥籌辦法去後茲據復稱七號貨車至莘暫停二分鐘改售三等票之辦法於事實上尙無窒碍業經通告全路准於本月（即陽曆十一月）十五號起實行等語前來專此函復即希查照書紉公誼云云接讀之下莫名欽感但莘莊雖素號交通而鄉僻市鎭一時恐未遇知除由敝會遍貼佈告註明每日下午五點三十五分可由莘站買票赴滬外用再函懇貴報登入來函門内以俾週知　莘莊商務分會緘啓　 
[雜評二體育之潮流（訥）]  
　　今日敎育界風發潮湧之一事何事乎體育一事是也體育之應重視亦旣知之有年而皆敷衍　循如故忽一旦勃然興起詎非敎育界之好現象耶然而有始無終爲我國普通習慣苟提倡者激於一時感觸辦理者動於一時興趣而無恒久之心力持之則不旋踵又將淡然忘之矣 
體育非一時事也我祝敎育界之感念與興會百年如一日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[太監擬上請願書宣言] [  劍秋]  
　　各位老公公鈞鑒竊自籌安會發起以後一呼百應各省各界呈遞請願書者日必有數起若官界若商界若學界若車夫界乞丐界風發雲湧舉國若狂即女子界亦相繼而興猗歟休哉何其盛哉獨我太監界則寂寂未有所聞此則令人不解諸君須知太監之與皇帝關係至爲密切其在於古若十常侍與桓靈若黃皓與劉禪其在近代若江彬與正德魏忠賢與天啓是故皇帝者正吾太監所日夜馨香禱祝而求其與天地相終始也慨自辛亥革命淸廷遜位我輩之勢力遂一落千丈或閑散無事或雖有事而衣食不給其曾在前朝括有貲財者則挾其嬌妻美妾（前淸太監往往有妻妾者）歸家享福回溯從前李蓮英公公在日督撫拜乾兒尙書侍郎執贊稱門生何等顯赫曾不數載竟一敗至此更閱數十寒暑我輩恐將絕種以數千年歷史上之人物乃與皇帝同歸於盡不亦可痛哭流涕長太鳥哉茲者恭逢明運國體變更有日我輩遇此千載一時之會若不繼各界而起上書請願得不爲乞丐車夫所笑且今之贊成君主者亦旣男界女界全國一致而獨於我輩不男不女之界嘿不一語豈非自外生成况又有至密切之關係乎同志諸公公盍興乎來　發起人前淸總管太監小德張啓 
[納妾宜徵奢侈稅說] [  濟航]  
　　我國之大弊在人無生利之能力而多奢侈之習今者財政部擬徵奢侈稅巳飭部員擬草法案矣（見本報十八日專電欄）旣可以借此挽回頽風且與前此大總統告誡官吏崇儉之命令相符也惟各國徵收此項稅則大槪不外車馬稅犬稅婢僕稅髮粉稅俱樂部稅等余謂我國除此數種外納妾一項最宜徵稅蓋奢侈稅者謂非日用必需之品而徵其稅也我國除專制時代皇帝有妃嬪外一夫一妻之制自古巳然晚近世風丕變納妾之風盛行此奢侈之習所由起也就製造國民而諭則人娶一妻即一年一個小國民亦綽約有餘可見一人一妻即巳足用納妾純爲額外開支非奢侈而何再就用度而諭人娶一妻衣食住等費費用究　無多若納妾弱須築金屋以免醋海風波此外如衣飾費花粉費觀劇遊園等費耗費必多稍一不給則時加詬誶其奢侈何待言哉此宜徵奢侈稅之理由一也且今日納妾之風幾遍全國以官吏言之内而總長次長外而將軍巡按無論矣即下至縣知事或縣知事之橡屬亦鮮有不納妾者民間如豪商巨賈富戶紳衿納妾者尤指不勝屈况帝制復活大人老爺將更大出風頭爲新朝之元老升官必賦小星感舊日之多情得意何妨納妾是將來姬妾之多有不可預計者財部苟能於奢侈稅法中擬訂專條則收入之豐可操左劵質之財政部以爲何如　 
詞選 
[西窗燭寄丁修甫文] [  徐仲可]  
　　枊條無力暗織愁絲芳心空付流水巢疫休誤新來燕問憶否雕梁舊紅曾繋恁涙珠滴不成圓慵向天涯緘寄　斜陽裏紫陌簫飛餘寒猶禁闌曲花開未便敎此後東風凖怕蝶醉蜂酣綠窻憔悴忍思量似水年華慣負鸞銷駌綺　　 
筆記 
[醉靈軒瑣話] [  小蝶]  
　　王次回嘗眷一女曰阿姚别後頗懷　綣因作夢辭十二首香温玉　不啻小游仙也詩云天種情苗暗吐芽温存性格女兒家同心　綣鴛鴦鳥並蒂芬芳姊妹花促膝易傾粧閣酒牽情牢繋故園車春光滿眼渾閑事羅綺叢中度歲華世外良緣别有情錯疑仙女散瓊英紫囊佩解親投贈金盒香封共誓盟未必傾城皆薄命可知好事本天成紅閨心跡曾何似花樣芳菲玉樣淸綺閣瓊樓思渺綿臨風一笑亦嫣然年華碧玉誇三五心事紅銷寫萬千歛袖倩人纏玉釧兜鞋誑我拾金鈿桃花紅上如花面最好春光三月天落花窻外影披離繡閣晴和亦自宜紅豆情懐剛入手黃梅風味欲攢眉夢中得句題箋　醉後彈棋夜刧遲縱是如年天氣永歡嬉又是夕陽時妝成一樣競時新不抺讌脂要率眞繡屧踏塵蓮瓣細珠鈿貼額蘚花匀晴堦鬭草輸羅帕綺室薰香坐翠茵近日柔情渾似水肯因薄醉費逡巡抄過埀楊畫閣西銅鐶輕叩訪幽棲記將前事瓊槳惠緘得新愁錦字題細索夢痕盟活蝶暗通心曲透靈犀幾回並立埀楊下定許柔荑手並携五雲樓閣幾來尋一種娉婷春不禁乍促坐時猶意澀瞥相逢處最情深怕歌秋思憎團扇似訴春心託綺琴别有情懐無可說一番歡笑一沈吟堂堂歲月去悠悠底事經年事遠游嚙臂有盟商後約留歡無計惱歸舟天孫乞巧雙星夜漢便乘槎八月秋砧杵萬家聽不得蕭蕭落葉惹人愁唱徹陽關字字嬌歡場此際最魂消深情翻易成孤另密約終難破寂寥祖帳盤餐無賴酒寒燈風雨可憐　百般慰藉都無當分付愁懐與柳條銅壺聽罷漏丁冬咫尺蓬山路萬重容易吟筇扶夢去斷雖　墨寫情濃雲山到眼來時意風月關心别後蹤未必天台了無分桃花紅滿最高峯莫將别涙任輕彈相别時難見不難月地評花雙影瘦宵窻臥雨一燈殘魚書緘恨尋瘦語犀管描愁續墮歡臨發開封成底事尾聲兩字勸加餐人生端底幾春光回首前塵肯渺茫遇合未容徒草草情緣如此太堂堂鴛衾冷落人何處虬箭凄淸夜未央合把隆觴追欵别莫敎常負杜蘭香巳而阿姚來歸兩情洽然次回乃盡删前稿重作續辭夢十二首先語相思之苦末言聚首之歡美滿之意溢於言表並肩人立盡樓東芳訊風前款欵通雲軃鬚絲波影綠花分釵股兩邊紅錦屏倚遍廻身疾繡幕牽開避面工不信驚鴻竟如此釧聲餘響　玲瓏黃姑渺渺隔天河一種俜伶喚奈何花放水流春淡蕩柳搖風過影婆婆信通　　難爲路夢遂鴛鴦儻有魔料得瓊樓高十二波飛新燕自傞傞一番凝盼一廻腸油壁香車兩渺茫消息靑鸞憑問訊音書黃犬費猜詳桃花艷　眞妃而栁色春捎宋玉牆生小年年依阿姊兩離相見劇心傷偶繙鴛牒暗矜持瓊樹生成連理枝天半玉簫吹短夢江南紅豆種相思黃蜂釀蜜心常醉彩蝶迷花意總癡裂額舊題羅一幅合歡簡得半兒詞商量往事未全迷小字如　信手題淺逗芳心融粉　仳撩春色露瓠犀踏殘新月雙弓窄覆往香雲一剪齊始信相思不無益飛鴻漫道雪邊泥華年碧玉已苗條把袂温言百　　細訴柔情蛛結網密商佳會鵲塡橋銀蠶慵整新條脫金鳳愁拈舊步搖恩分未能免羞怯不堪良夜正迢迢口角聰明擅性靈淸談對坐鬱　
 
金屏風懐况復諳文字情節眞難判影形一點蘭心偏宛轉十分軟語付叮嚀愛河新浪濃於酒醉倒柔腸未許醒緣深緣淺總前因何事思量費苦辛盡舫烟波來日路紅樓燈火意中人重幃幕　深藏豔窄袖葳蕤暗鎖春好在水晶簾子下爲伊端合喚眞眞將離作合太殷勤頻把佳期細細論絮語一般情鄭重香閨五夜夢温存嫁衣燈下含羞製别酒燈前帶涙呑却强歡顏解郎意惱人風雨又黃昏漫將錦瑟問年華艷福而今未可誇月滿關山游子意雲藏樓閣女兒家三春歸思離離草一闋淸歌緩緩花會跨靑鸞問瑤島乘風飛渡碧成霞金雀珠麟一色鮮氈毹貼地錦纏綿紅鸞喜報三生牒靑島銜書五色箋賓鴨香和情其熱銀蟾月共夢同圓仙人若個口孤另修到雙仙即是仙月華才調逈超羣占得芳姿勝幾分紺雪作膚融暖玉碧羅倚酒帶事雲迎來桃葉春深渡拜倒石榴艷奪裙探喜良朋狂不巳宏農樂府敢云云 
小說 
[奇情小說秘密汽車第十二章（續）] [  東埜譯]  
　　在秋羅眼光中看來達而登的爲人除出年歲相差略遠外其餘性情學問竟没有一件不中東床之選的達而登問煖嚧寒鑒　辨色待得時機巳經成熟就花前月下向他求婚居然一說便合兩人旣訂婚約一種親妮情形更不消說得了後來達而登有事回倫敦向秋羅說乘便購買結婚戒指不消幾日就要求揣他同赴禮拜堂成禮的秋羅信以爲眞就是達而登當時也不料後來竟變爲假所以秋羅送他登舟之後回到家裏每每看花無語對影懐人春水綠波望伊人兮何處天涯芳草慨王孫之不歸起初時有信札往來說摒擋俗務巳畢便當一棹遄歸後來歷時愈久音問愈加稀少最後竟是雁杳魚沉渺不知其所在了這件事情秋羅固失於知人之明致抱終天之恨然而窮源竟委栁仙也有不是處他當時向秋羅告貸川資羞說艾期威迫利誘之事只言往英倫訪友謀一職業强似在家裏坐守所以艾期的品行事蹟秋羅無從曉得倘使柳仙在秋羅面前預先把艾期的假面具揭穿了這慘劇也不至於開幕了秋羅久不得艾期信恩未免積思成疾錦衾角枕滿貯涙痕秋月春花更添愁緒他弟弟多方勸解并且替他在倫敦幾家有名的報紙上登載尋人廣告不多幾天以後居然接到兩封從倫敦來的信札看那封面一封是艾期的手筆狂筆如蚓一封却是柳仙的字蹟韶秀如花柳仙信上說自己在英倫一個敎會學堂中做帮敎雖然所入不豐却還可以將就度日只因近來心緒欠佳同故人久疏音問了想起以前同窻握手花前讀畫月下拈鍼巳經變成陳迹好不可慨又問他何故結識艾期這一回登報尋覓又爲何事艾期那厮以前曾到他家糾纏過的自己所以離鄉背井遠適他方也只爲　不過他哥哥和艾期兩人所以出此下策俗語說家醜不可外揚那時分袂不便明言如今讀着廣告只恐自己至好的朋友也入他圈套不能不說破了信上又說艾期那厮以前只料是個無賴如今據耳目所及竟是社會黨魁達而登的變相眞算得是咄咄怪事呢　 
勘誤　二十七日游戲文章第七行末兩句應删去合亟更正 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[著作權法]  
　　第一章　總綱　 
　　第一條　左列著作物依本註册專有重製之利益者爲著作　權　一文書講義演述　二樂譜戲曲　三圖畫帖本　四照　片雕刻模型　五其他關於學藝美術之著作物 
第二條　著作權之註册由内務部行之　關於註册之程序及　　規費以敎令定之 
第三條　著作權得轉讓於他人 
　　第二章　著作人之權利　 
　　第四條　著作權歸著作人終身有之著作人死亡後並得由其　承　人繼續享有三十年 
　　第五條　數人共同之著作權歸各著作人共同終身有之各著　作人死亡後並得由各承繼人繼續享有三十年　 
　　第六條　著作人死亡後承繼人將其遺著發行者其著作權亦　得享有三十年　 
　　第七條　以官署學校公司局所寺院會所之名義發行之著作　其著作權亦得享有三十年 
　　第八條　不著姓名或以别號發行之著作其著作權得享有三　十年但於期間未滿以前改正眞實姓名時適用第四條之規　定 
　　第九條　照片之著作權得專有十年但附屬於他著作物者不　在此限 
　　第十條　從外嗣著作適法以國文翻譯成書者翻譯人得依第　四條之規定享有著作權但不得禁止他人就原文另譯國文　其譯文無甚異同者不在此限 
　　第十一條　著作權之年限自註册之日起算 
第十二條　第四條承繼人之著作權自著作人死亡之翌年起　算　第五條各承繼人之著作權自各著作人中最後死亡者死亡之翌年起算 
　　第十三條　編號逐次發行之著作或分數行之著作均應　　 
　於首次註册時預行聲明嗣後每次發行仍廪禀報 
　　第十四條　編號逐次發行之著作其著作權之年限自每號禀　報之日起算　分數次發行之著作其著作權之年限自最後　部分禀報之日起算但該著作雖未完成其應行繼續之部分　巳逾三年尙未發行者以業巳禀報之部分視爲最後之部分　　 
　　前項之規定若於第一次註册時預行聲明繼續發行之期　限者得不適用之 
第十五條　著作人死亡後若無承繼人其著作權即行消滅　第十六條　著作權之移轉及繼承均須註册 
第十七條　在專有著作權年限内將原著作重製時修改章句　或插入圖畫者應附具樣本禀報於原註册之官署 
　　第十八條　數人合成之著作其中如有一人不願發行者其著　作之體裁如可分割　將該著作之一部分提開聽其自主如　不能分割時應由各發行人酬以相當之利益其著作歸各發　行人公有但其人不願列名於該著作者應聽其便 
第十九條　適法蒐集多數之著作編成一種著作者編輯人於　其編成之著作得依第四條之規定專有著作權但出於剽竊　割裂者不在此限 
第二十條　出資聘人所成之著作或照片其著作權歸出資者　有之 
第二十一條　講義演述雖經他人筆述或由官署學校印刷其　著作權仍歸講演者有之但依契約之所定或經講演者之允　許時不在此限 
第二十二條　就他人之著作　發新理或以與原著作物不同　之技術製成美品者均得視爲著作人享有著作權 
第二十三條　左列著作物不得享有著作權　一法令約章及文書案牘　二各種善會宣講之勸戒文三各種報紙載關　於政治及時事之論說新聞　四公開之演說 
第二十四條　依出版之規定不得出版之著作物不得享有著　作權 
[第三章　著作權之侵害]  
　　第二十五條　著作權經註册後遇有他人翻印仿製及其他各　種假冒方法致損害其權利利益時得提起訴訟 
第二十六條　著作權之轉讓及抵押非經註册不得與第三者　對抗 
　　第二十七條　接受或繼承著作權者不得就原著作加以割裂　改　及變　姓名或更換名目發行但得原著作人之同意或　受有遺囑時不在此限 
　　第二十八條　著作權年限巳滿之著作視爲公其之物但不同　何人不得加以割裂改良及變匿姓名或變更名目發行 
　　第二十九條　假託他人姓名發行自已之著作者以假冒論　第三十條　不得以他人未發行之著作物作爲債權之抵押但　經本人允許者不在此限 
　　第三十一條　左列各欵之著作物不以假冒論　一節選衆人　著作成書以供普通敎科書及參考之用者　二節錄引用他　人著作以供自己著作之考證註釋者　三仿他人圖畫以爲　雕刻模型或仿他人雕刻模型以爲圖畫者　前項第一欵第　二欵之著作須註明　著作之出處 
　　第三十二條　著作權之侵害經著作人提起訴訟時除依本法　處罰外被害人所受之損失應由侵害者賠償 
第三十三條　數人合成之著作其著作權受侵害時不必俟餘　人之同意得逕行提起訴訟並請求賠償一己所受之損失 
第三十四條　因著作權之侵害提起民事或刑事訴訟得由原　告請求法院將涉於假冒之著作物暫行停止其發行　前項　之訴訟若由法院審明並非假冒其判决確定後被告因停止　發行時所受之損失應由原告人賠償 
第三十五條　著作權之侵害若由法院判决其並非有心假冒　得免處罰但須將被告所巳得之利益償還原告 
[第四章　罰則]  
　　第三十六條　翻印仿製及以其他方法假冒他人之著作者處　五百元以下五十元以上之罰金其知情代爲出售者亦同　　 
第三十七條　違反第二十七條第三十條之規定者處四百元　以下四十元以上之罰金　 
第三十八條　違反第二十八條第三十一條第二項之規定者　　處三百元以下三十元以上之罰金　　 
第三十九條　註册時禀報不實或不依第十七條之規定禀報　者除將著作權取消外處二百元以下二十元以上之罰金　　　 
第四十條　未經註册之著作於其末幅假塡註册年月日者處　一百元以下十元以上之罰金　　 
第四十一條　依本章處罰之著作物没收之 
第四十二條　第三十六條第三十七條之違犯經被害者告訴　乃論但因違反第二十七條之規定原著作人巳死亡時不在此限 
第四十三條　關於本法之公訴期間自註册之日起以二年爲限 
[第五章附則]  
第四十四條　本法自公布日施行 
第四十五條　本法施行前巳註册之著作物自本法施行之日　起得受本法之保護（巳完） 
 
 
 

Page 18

 
 
   
 
