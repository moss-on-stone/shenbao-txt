# 1917 - 348 - 4916114

 

Page 1

 
 
   
 
 

Page 2

 
 
時評 
[暫擱（冷）]  
　　停戰令又暫擱矣然而曹張等又不出師矣所謂又入戰又不戰和又不和之景象也雖然主戰與出師自外表觀之一事也蓋主戰必出師而出師乃眞主戰然而自内情言之實二事也蓋出師所以對西南而主戰乃爲對内閣况乎主戰乃曹張爲傀儡而出師乃曹張爲主人故自今以後我知主戰之説必不息而出師之事殆不實現也 
然則停戰令暫擱出師事亦將暫擱而已 
命令 
[十二月二十日大總統令]  
　　任命郭瀛洲爲陸軍第二十八師步兵第五十六旅旅長此令 
　　又令　財政總長兼鹽務署督辦王克敏呈請任命曾宗鑑爲吉黑榷運局局長應照准此令 
　　又令　陸軍部呈陸軍衛生材料本廠廠長薛宜琪調部任用請免本職應照准此令 
　　又令　陸軍部呈請任命梁文忠爲陸軍衞生材料本廠廠長應照准此令 
　　又令　陸軍部呈請任命安玉珍爲綏遠陸軍混成旅第二混成團團附王錦堂爲步兵第三營營長均照准此令 
　　又令　陳之驥晋給二等文虎章此令 
專電 
[北京電]  
　　停戰令暫擱後主戰派又鼓吹出兵且嘲弄王總理欲其去職馮眞意對陸唐先行妥協對國民黨仍主武力 
（二十一日上午十二鐘） 
[北京電]  
　　停戰布告仍主緩發段芝貴本定今日就職因和戰不决改期（二十日下午十一鐘） 
[北京電]  
　　李純來電反對出兵長二千餘言頗激烈（二十一日上午十二鐘） 
[北京電]  
　　張作霖已表示不出兵（二十一日上午十二鐘） 
[北京電]  
　　段芝貴已到部就職（二十一日上午十一鐘） 
[北京電]  
　　張懷芝電請任命何鋒鈺爲行軍兵站總監 
（二十一日上午十一鐘） 
[北京電]  
　　馮諭參陸處電曹錕張懷芝兩省軍隊出發後地方匪患須加注意或傳曹等奉諭後决定中止出兵（二十一日上午十一鐘） 
[北京電]  
　　府派到哈之何宗蓮張宗昌偕施交涉員徵日美英三領同意發出最後通牒交霍總辦轉過激派各領袖速解散滋事軍隊並除武裝退出哈境限四十八小時答復我軍由吉派到十七營準備武力彈壓該派攝於我國軍威已露就範意現正談判中（二十一日上午十鐘） 
[北京電]  
　　中東鐵路部派顔世法接收閣議請任畢桂芳督辦一説施肇基有望（二十一日上午十鐘） 
[北京電]  
　　政府將復設中東鐵路督辦以畢桂芳施肇曾爲有望（二十一日上午十二鐘） 
[北京電]  
　　段祺瑞將任梁啓超徐樹錚等爲參戰委員 
（二十一日上午十二鐘） 
[北京電]  
　　頃曹汝霖李士偉各乘汽車經交民巷互碰受傷均入法醫院（二十日下午十一鐘） 
[北京電]  
　　日使决乘年假應召歸國定二十五日首途約兩星期還京（二十一日上午十鐘） 
[北京電]  
　　日使定二十五日被召歸國昨謁元首詳談中日關係及山東民政署問題等 
（二十一日上午十二鐘） 
[北京電]  
　　英使對新訂湘省運銻納税辦法向外部提出抗議咨行農部答復（二十一日上午十一鐘） 
[廣東電]  
　　龍軍在雷州登岸復進陽江扣留商輪莫督宣布海軍艦隊即日赴雷防禦（二十日上午九鐘） 
[廣東電]  
　　龍濟光通電就任後當道已宣布禦龍（十九日上午十二鐘） 
[廣東電]  
　　滇師長方聲濤篠（十七）夜在路被匪鎗傷李烈鈞通電謂李厚基所使（十九日上午十二鐘） 
[廣東電]  
　　善商各團體巧（十八）日請伍廷芳唐紹儀程璧光徐紹楨茶會請調和南北 
（十九日上午十二鐘） 
[廣東電]  
　　南北和局粤督贊成岑春煊爲西南總代表（二十日上午九鐘） 
外電 
[北京電]  
　　漢口電稱川省之滇黔軍已於十五日佔據納溪縣永川壁山二縣防兵甚弱勢殊可虞中央政府接南陽鎭守使電謂襄陽黎天才已宣布獨立黎稱彼因荆州石星川宣布獨立襄陽與荆州接界故不得不出此以避戰爭云（十七日） 
[北京電]  
　　中央政府對付南方之意志極爲混沌馮總統與陸榮廷直接及由李純居間之談判仍在進行一面復派曹張率兵南下曹兵取道漢口張兵取道寗贛現已佔用火車數百輛運輸軍隊北方商民大爲不便天津尤甚煤斤將因以大缺（十九日） 
　　以上路透電 
[北京電]  
　　政府發表停戰佈告須取北方各督軍之同意方能决定今日已向各方面發電諮詢（二十一日） 
[北京電]  
　　馮總統直接電陸榮廷開示左列三條件（一）召集新國會（二）南軍撤退湘南北軍撤退岳州（三）黄陂之辭職當取决於國會（二十一日） 
[北京電]  
　　新任陸軍總長段芝貴昨日國務會議雖未出席後因停戰案未通過乃於下午三時就任（二十一日） 
[漢口電]  
　　王督軍因襄陽黎天才確已宣告獨立特電告中央政府請示　否討伐（二十一日） 
[漢口電]  
　　王督軍决計討伐荆州定三路夾攻之作戰計劃如左（一）湖北第三混成旅及第十一師之一部從新堤進攻（二）河南第一混成旅從德安應城進攻（三）令在宜昌之吳光新部下李炳之所率第十三旅溯江而下衝荆州之背後（二十一日） 
[漢口電]  
　　預備派駐岳州之第十一師第四十二第四十四兩團已開始輸運鎗彈一百萬發砲彈五千發亦已運往岳州（二十一日） 
[漢口電]  
　　王督軍電請中央政府先褫奪石星川之官職勳章再行討伐荆州（二十一日） 
[漢口電]  
　　王督軍將駐德安之湖北第二旅改爲湖北第一混成旅旅長劉佐龍仍任爲混成旅長（二十一日） 
[重慶電]  
　　滇軍奪回叙州後已有願和之意若中央要求停戰卽將提出四條件如下（一）令滇軍一師黔軍一旅駐紥叙州瀘州重慶三處（二）善後費全部由中央擔任（三）任命唐繼堯爲雲貴四川巡閲使（四）任命四川督軍須先得唐繼堯之同意（二十一日） 
[濟南電]  
　　張督軍昨日由天津回濟南與前日由徐州抵濟南之張敬堯商議出兵事宜 
（二十一日） 
[濟南電]  
　　聞兗州鎭守使施從濱所率之一混成旅將奉命至浦口以爲魯省南下軍之先鋒隊（二十一日） 
[南京電]  
　　馮總統特派顧問黄書霖來寗勸李純勿辭調停之任務（二十一日） 
[南京電]  
　　聞山東督軍將調第五師全部南下援贛閩兩省其第九師已抵浦口現正在待命（二十一日） 
[東京電]  
　　日本政府任命坂口新輔氏爲南滿洲鐵路理事（二十一日） 
　　以上東方通信社電 
[戰電戰京電]  
　　德國外交大臣　爾滿男爵奥國外交大臣塞林伯爵電稱明日可抵白里斯特里土夫斯克已請美克齊美爾黨外交總長特羅資氏亦至該處俾開始議和美克齊美爾黨之機關泊拉達報登載莫斯科戰俘開會紀事該會議由美克齊美爾黨之希克洛夫斯基氏召集與會者用德奥等語演説後經通過議决案聲明此次血戰徒利於資本家而有害於工人與農民云該報又稱美克齊美爾黨委員已致哀的美敦書與烏克蘭限四十八小時内答覆内謂烏克蘭如不停止協助加里定將軍則美克齊美爾黨將向烏克蘭宣戰（十八日） 
[倫敦電]  
　　每日新聞俄京訪員電稱德國於休戰條約所得主要條件爲貿易權利現信德人將圖組織俄國鐵路及運輸事宜而與俄國重定商業關係德人或將改編俄國陸軍以拒烏克蘭聞烏克蘭人現圖與高加索及西比利亞結合而推米恰爾大公爲君主（十八日） 
[丹京電]  
　　德國首相外相現駐德軍大本營與德皇及興登堡上將等會商一切德國聯邦議會各政黨領袖明日開會討論俄德和議獨立社會黨領袖向未參與比種會議今亦將列席（十九日） 
[巴黎電]  
　　半官公報徵實西境共有德兵一百五十四師之説敵罼今仍在從事由東境陣線調年輕之兵及炮隊飛機與夫各種戰品以固西境陣線惟協約軍現於各方面均占優勢且利用苦寒大雪之天布置一切俾得抵禦敵軍之攻擊及奮力從事回攻東境現有敵兵一百十三師德兵占其七成九月間則有一百三十七師東境之兵多屬老弱絶少價值（十九日） 
[倫敦電]  
　　英軍大本營路透訪員電稱戰地積雪凝凍運輸頗艱大戰或不能成事實惟敵軍仍極活動（十九日） 
[倫敦電]  
　　公報云昨夜敵飛機襲擊隊共有十六架至三十架之多一架中彈墜落海中大約墜落者尙有一架倫敦區域内死者十人傷者七十人他處傷者尙有五人物質損失不甚重大惟各地點曾起火數次凡有陸海軍關係之處均未受損（十九日） 
[巴黎電]  
　　海軍公報云舊巡艦夏托勒洛號近改爲運兵船十四日晨間爲德潛艇轟沉船中之人除有水手十人失蹤外餘均遇救敵潛艇亦被毁（十九日） 
[巴黎電]  
　　英法意比四國已承認葡萄牙之新政府（十九日） 
要聞一 
[歐洲參戰之籌備]  
　　昨日京兆徵募局長趙理泰上一極長説帖於王總理大意謂中央申言參預歐戰而實際上並未籌備恐轉滋協方面之疑慮且出兵事件法使曾有訪問此際莫若實行徵兵以爲預備至徵兵方法宜爲有統系的手續方能一致趙氏並提出意見如下（一）中央設徵兵總監（二）劃定京兆大名保定淮泗河洛河北徐海等十道區每區設區長一人（三）各道區所屬之縣每縣設一分局或兩縣設一分局平時籌備户籍　募時召集壯丁退伍時管束退伍兵兼任清鄉事宜此項説帖事前已呈於段祺瑞閲看並得王總理張士鈺次長之同情巴黎經濟同盟胡使已有供給糧秣之表示前日國際政務評議會爲第二次之討論結果參陸辦公處中定於明正籌備一種的欵向産麥地方及産雜糧地方先行購買儲爲起運之準備並擬規復積榖倉成法一以備荒歉一以供戰需又一消息云政府現以遣兵赴法事體重大所有籌備運輸餉項種種手續均須切實研究聞已派定唐寳潮中將爲委員長與法國使署之軍事隨員德某組織特别委員會以便討論一切 
　　星期一特别閣議决定以段祺瑞任參戰督辦一節已誌昨報兹聞此事决定王聘卿總理於是日上午九時親至府學胡同謁段申明議决參戰督辦之意段氏初意欲却而不就嗣經王總理一再勸説當即承認王總理遂馳至國務院辦就命令於下午二時送府蓋印發表 
[南北時局之迷離]  
　　大陸報十七日北京通訊略云南北時局今更迫急總統仍不願武力從事惟北方督軍則一致主張用兵據今晨華字報云總統昨諭曹錕張懷芝速即率兵南下與南方决戰今晚總統府則切實實否認此事第保定傳來消息謂直隷軍隊已乘車赴漢矣使北軍果已南去則督軍團直欲强迫總統行其所不願行之事也督軍曾以靨力加諸總統迫其採用强厲態度以對南方惟總統始終抱定苟有轉畏餘地南北總宜和解之主張近曾提出南北不傷顔面之調和辦法但雙方皆未就此範圍其最相持不下者爲召集國會之問題總統個人對於舊國會之恢復固表同意或不反對但欲雙方解决自不可不研究北方軍人派之意見彼北方軍人於恢復國會一説决不容絲毫之討論此乃總統所深知者是以總統建議舊國會不宜恢復爲對於北方之讓步但依據約法召集新國會爲對於南方之襄步此種調停之策北方軍人能否滿意尙有疑義蓋依據約法召集新國會則北方軍人所産出之臨時參院當然不復存在北方軍人殊不願見其誕生未久遽即夭折再北方軍人以爲自一九一一年十月以還中國各問題全講調停大爲債事今日已届奮鬭到底之時機且以湖南失利已大傷北方軍人之威武今若接受調停無異自認失敗故自都人視之南北和解殊不易也 
[臨時參院開議兩法]  
　　昨日（十八日）下午一點臨時參議院開會正議長王揖唐請假由副議長那彦圖代理主席議員出席者寥寥兩次延長時間至一點四十分始足法定人數計出席者爲九十一人宣告開議先報告辭職議員胡鄂公楊曾炳二人諮詢大衆以胡因事出京可以照准而楊雖因病辭但楊病已痊愈碍難照准遂照議事日程開議大總統提出修正國會組織法參議院選舉法衆議院選舉法請政府委員逐案説明修正理由委員就演台云吾國國會組織選舉兩法不良故政府修正之但仍採取兩院制蓋兩院制已成爲近世各國關於國會制度之原則而採一院制者祗有德國所屬之數小邦瑞士之數小洲而已惟旣採兩院制上院必須據有特殊作用而後可收緩和立法和政兩部衝突之功能查原國會組織法參議院祗採代表地方性質與衆議院並無歧異中國非聯帮制度國家故不宜代表地方制度須改正如左（一）參議院之規定上議院組織本爲統一共和國至難之問題其修正乃採行别歧異辦法以調濟立法行政兩部之衝突（二）修正衆議院之規定乃加入特别區域選舉及減少議員名額爲三百五十二人（三）須明定會期（四）須删去憲法起草及議定以趨穏重等語委員説明畢胡鈞質問政府委員對於政府修正案有三種疑點（一）　修正案所謂特殊勢力者乃指中央選舉會而言但此等議員旣取代表各方面勢力然祗定十六名未免太少况學術代表一項祗有高等大學敎員得有博士學干學位以爲係相當學術操高等事業者而無新聞記者律師鑛師等不知操此等事業者與社會極有密切關係其資力勢力正與敎員同何以並未列入（二）對於七項之疑點係以爲規定現任高等官吏尙不如規定卸任官吏爲宜且外省等官有此權利中央反無之殊失其平（三）參議院議員分期改選有失上議院保守精神至對於衆議院無異義但加入特别區爲事實問題而已阮毓崧云本案現在初讀應照議事細則十和九條付審查俟二讀再付討論陳銘鑑請將本院修正案及政府提案一併交全院委員會或特别委員會審查克希克圖請變更日程先報告本院修正國會組織選舉兩法案以便併案審查主席付表决多數贊成鄧鎔王大貞均有意見書請一併交委 
 
 
 

Page 3

 
 
員會委員長陳銘鑑登台報告修正理由云參院　舉法加入中央選鑒會乃廣義的規定衆院選舉法係根據原狀修改滅去三分之一因内務部人口調查表亦不完備今舉一事可以證明之即如吉林省面積人口之少而人口竟較最大之四川省之人口多二百餘名之多其無標準可知他如國會組織法十三條一項之問意案同一會期不得爲一次提出下加但宣戰媾和不在此限以爲外交變化無常不熊不留此活動餘地也阮毓崧云現在時間尙早究應如何審查請討論黄雲　請交全院委員會主席以併案交全院委員會付表决贊成者多數克希克圖動議當日選舉全院委員長主席付表决多數贊成鄧鎔厲聲曰本席提案何以不待説明即付表决遂由主席宣吉併付審查乃指定阮毓崧李慶芳吳文瀚克希克圖等八人爲檢票員於是發禀用無記名投票法投票主席報告結果劉恩格得五十八票當選爲全院委員長其餘梁善濟得十六票羅綸得六票陳銘鑑三票孫潤宇楊增炳均各得一票報告畢散會時三點四十分 
[蕪湖快信]  
　　倪督軍出兵兩師援閩攻湘計劃業已確定刻正籌備三個月雙餉一百八十萬連同出發費非二百萬元不可前日會同黄省長通電各縣知事在錢糧項下籌解一百萬元限於本月二十五日以前解交半數 
　　正陽關監督倪道烺代表赴天津軍事會議尚未回皖 
　　安武軍第一路統領馬聯甲日前由蚌埠赴徐州與張敬堯接洽刻已回埠惟返蕪尙無確期 
大通皖岸榷運局局長寗祖武接事後卽赴蚌埠見倪督軍 
　　安徽公益維持會日前召集各縣分會正副會長到省爲裕繁鐵礦事討論多日仍無結果 
　　蕪湖某商號近接漢口函云該處自荆州獨立後金融大起恐慌先後倒閉錢莊十三家雖中交兩銀行及官錢局放欵百萬維持仍無濟於事又武漢兩埠自王督軍及張財廳長眷屬遷入漢口租界昌年里後人民更起驚恐商號貨物移存洋棧者居民遷居租界者不知凡幾租界房金較前已增至五倍如晒台一座上蓋蘆棚亦須索租金四五十元云 
[杭州快信]  
　　會稽道尹劉邦驥堅請辭職省長擬以錢塘道尹王守恂調任遞遺錢塘道尹因新任沈致堅尙在川省暫由省署内務科長張鼎銘代理不日發表一師童伯吹師長昨（二十）至省署謁齊省長及沈政廳長密商要公 
　　溫州第六區警備隊統帶戴任省署决定撤換遺缺將以諮議官洪士俊接替 
　　平陽勸學所長游鳴鑾呈稱蘇省南通無錫上海等處敎育事業設施完備擬請專往參觀以資借鏡昨奉齊省長照准並咨蘇省轉飭各校届時導引齊省長昨咨水利局以浙西水利議事會照議决案應修之水利工程終了後當然取消至工程事務所專爲承辦議事會議决興修之浙西各項水利而設並非常設機關此外浙西區域内同時遇有應修水利工程自應照咨准人民隨時逕呈行政官廳核辦 
　　省垣施粥廠分東西南北四隅准二十八日開廠 
[南京快信]  
　　岑西林代表耿毅擬日内由寗乘江輪赴鄂贛督陳光遠代表任壽祺今日（二十一）早車赴滬晤岑西林孫伯蘭接洽一切 
李開侁昨來電已由京漢車抵鄂 
海軍部軍務司長何質玉昨晚車已赴滬　　李督最近對各方面一切應付多取决於陸建章施愚二人每日三人縱談時局深晚始寢　　李督聘常恒芳充軍署顧問杜潛充軍事參議 
　　省議員施從模沈素生劉坤元馮士奇沙希沌王壽喬等昨亦提出沈惟賢議長資格消滅案 
　　吕調元昨啣某要人密命來寗向李督軍接洽住下關瀛洲旅館 
　　開駐浦口之安武軍十餘營即將乘輪運閩刻正待欵出發 
　　津浦鐵路因運兵滯積客貨無算商業頗受影響寗商會擬電交通部維持 
　　施從濱來電准今午由蚌乘專車來寗 
鈕永建來電即日由粤起程來寗接洽一切 
魯督張懷芝派宿參謀來浦設立兵站 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京塵擾攘中之曹張出兵聲]  
　　張督軍於十六日抵天津前昨兩日會議决卽開拔要求中央明發聲討命令並尙定有最後辦法係以十五省區出名此項辦法關係異常重大局外無從探悉僅聞代表多有不敢簽名紛電本省請示者至昨日方始决定又聞張曹兩督要求明發命令之理由路謂現在前敵軍心不得謂爲十分鞏固若兩督親行出馬而不克立建奇勳則與國家與兩督個人均有重大關係故須明令聲討使軍心鞏固而總統方面則謂南軍圖鄂攻閩等説雖有種種探報不容忽視然防範則可若下戰令勢必先將與西南及李督等所接洽者概行取消而後可果如是出爾反爾寗非兒戲故縱欲出師祗能作爲贛鄂之後備與討伐性質絶不相同是項命令惟有請兩督原諒不能輕下云云又聞中央自决定出兵鄂贛即急電曹張兩督火速開拔一面飭財部就本月所收鹽欵項下儘先籌撥開拔等費一百二十萬立卽解出一面飭印鑄局趕鑄第一第二兩路總司令關防一面電鄂贛二督籌備駐地及營房等等鄂省已復電擬以孝感縣爲大軍駐紥地點贛省則尙未有復電並聞政府連日與陸榮廷唐繼堯通電頻頻王士珍託人一度電召鈕水建未得復昨已再電敦催潮汕失後閩危已達極點政府復李厚基督軍電中允派倪軍赴援仍格於李督浦口之兵不能飛越故近日尙無一定辦法據前日某公傳述當軸之言謂曹張諸督雖然主戰究竟是否能赴前敵尙未可必姑先許令開拔俟能開至前敵中央再定辦法可耳云云然則政府最近方針似尙未定也又據當局某要人云曹張出師確有其事第政府尙未指定其何時出發現聞湖北黎天才業已獨立王子春督軍一再來電請兵中央昨午曾致電曹督卽日由保定先派一旅赴鄂援助此旅今日或卽可由保起程南下云云又一消息云聞陸軍部已將部存小鎗子彈百萬發撥交張曹兩司令其他砲彈則暫用各師現存者不另由部發給又因津浦京漢兩路車輛不敷用遂由交通部令京奉鐵路局預備於所有貨車二千輛内撥津浦路四百輛京漢路四百輛以便運送軍隊京奉路之貨車因之告罄刻豐台天津間之貨物堆積如山天津貿易遂大受影響並聞南下軍隊已於此項貨車宿營矣 
　　山東張督軍電至中央詳陳出兵一節連日已與曹倪兩督軍將各種計畫以及分路進行諸事宜一再籌議已有頭緒回濟後即將所部軍隊部署妥洽除先令施鎭守使從濱率所部開赴浦口外懷芝亦隨即率隊出發特先電聞惟行軍費用務飭財政部源源滙寄以固軍心軍機重要尤望隨時指示方針以資遵循云云奉諭交參陸兩部並財政部查照辦理又據某要人消息福建督軍李厚基昨午又有急電到京請中央改派他軍赴閩救援並聞馮玉祥態度不明不必倚賴該軍援助以誤潮者誤閩等語元首披閲後比即覆電告以另由安徽派軍前來援助并望其苦力支的寺目前狀况 
　　據菜方面消息熱河都統姜桂題篠日（十七）所發通電一件其文云現察南方近况决非空言所能解决應請籌備兵力積極進行然聞北軍日見退却且有潰變亦宜加以防制在湘潰退之軍兵心已離實難責以用命卽屬倉卒添募多營亦匪糜餉債事川省軍事旣已得手宜就該省得勝之師酌予加添飭令規復重慶必能得力各督軍救國情殷擬請大總統准令命將出師並特派威望大員居中調度各軍有臨戰不力退縮失機者即按軍法懲處以勵士氣而振軍威似於事不無裨益桂題遠戍邊陲未悉前方眞相默念危亡分裂之禍怵自驚心謹就愚慮所得馳電上陳統希卓裁爲叩姜桂題叩篠印 
[天津會議之個中消息]  
　　天津會議之個中情形京津間言人人殊兹據亞東通信社消息謂近承與會之某君告以該會議之經過情形爲錄如次某君曰天津會議之發生有三原因而曹王陳李四督軍之巧電實爲其大關鍵先是巧電未公布之先時局已極渾沌奉天張督軍特電直隷曹督軍徵其對於時局之意見以便取一致之行動曹復電有討伐無調停語及巧電發布張巖電責曹以爲不獨國家大事不應如此兒戯即朋友私交亦不可如此無信曹於巧電實未與聞接電後意憤不可名狀遂决欲主戰以謝張督此第一原因也巧電之發出實由江蘇李督軍派員赴津與曹督軍接洽表示調停意見徵曹督軍同意曹循例答以極表贊成而李遂發出巧電曹於事先實未聞知而各方接洽者多至寗而不至津曹尤憤李故爲别樹一幟計而有天津會議此第二原因也直魯兩督於前日間先後來京會晤時即彼此談及時局曹表示主戰張尤憤激兩督言語極爲投機即同車赴津召集會議此第三原因也本月三四兩日在津開會議時中央特派段香岩陳督良責元首親筆手書往津中列意見三條而大意不外有備無患先禮後兵八字前四字是與主戰派説話後四字是與調停派説話而津會主戰已有决議七日奉中央電令曹爲一路司令張爲二路司令係參陸兩部名義拍發者奉令後本擬即日出師而以調停派之作梗中樞又左袒調停派曹張各督深慮露師於外而軍實不繼遂决請中央發討伐明令中央迄未報可因之停頓者數日至本月十五日張督自濟南赴津二次開會一致主戰而中央電派曹張出師之令亦適於是日到津此令係大元師令而由參陸兩部用正密電拍發者電中並無轉達字樣因此作戰計畫遂定張督本擬即日回濟惟以尙須在津與曹督商定出師計畫故暫駐津站專軍中現尙未回濟又天津會議與會者實有十二處除直魯兩督親蒞外其他各處代表姓名列左一奉天楊鄰閣二安徽倪炳文李席珍三浙江吕兆熊四福建李炳安五黑龍江張正峯六河南胡堯卿七陜西張仲仁八山西張直君田子琮九徐州張懷五十上海盧小嘉石小川 
[北京取消一元兑現]  
　　昨日財政部有公函致警察廳凡各區及各辦事處之商民一元兑換自今日起一律取消聞政府方而消息此事本係前經國務會議議决之案以政局變更迄未實行現以票價日落故决計將此項兑換一律取消揚言兑換資金改充匯兑據財政當局者云商民一元兑換之制係中國銀行開始兑現之後不能繼續兑現者擁擠不堪乃改發籌子持籌兑現嗣以仍復擁擠於銀行營業有碍乃改在各辦事處及警廳二十區各區兑現各處兑現每日均有限數每日兑現人數以各處合計之約有五六萬人超過兑現之數於是人人爭先恐後至晚間十二時許已坐守近處風霜雨雪均不之顧三時後警廳派人發籌得籌者即可兑換至天明警察押隊遂赴各辦事處及各區兑換至十時許了結兑換之苦慘不忍言故眞有一元鈔票者均不願前往兑換凡兑換之人均係小資本家出資雇用窮民代辦每日小資本家派若干人分隊管理每人給予鈔票一張俟兑到後以現洋一元繳還小資本家之押隊人此押隊人給予銅元十數枚復以警廳和每晚扔人發籌等事過於繁瑣因每户發給執照持據前往兑現實則眞正窮民每日所得不及一元其稍勝者尤不願吃夺往兑故此項執據仍歸奸商前往收買要之一元兑換其於金融毫無影響固不待言於小民亦並無絲毫裨益坐令奸商從中漁利且使窮民以賺十數銅元之故飽受饑寒現復天氣日冷必有凍死之患且每日數萬人聚集於途亦屬不成體統從前有人主張取消反對者謂於票價有影響因而中止乃近來票價竟跌至六零幾可見取消不取消並無關係云 
[龍濟光取消兩粤自主]  
　　近日北方消息盛傳陸榮廷電告取消兩粤自主又傳龍濟光已電桂粤兩省令即取消自主陸榮廷是否有取消兩粤之電本報尙未徵實惟龍濟光則確曾以兩廣巡閲使名義分電桂粤督軍取消兩省自主並曾通告各省兹錄其電文如下各省督軍省長護軍使鎭守使鑒濟光致粤桂督軍文曰天禍民國變故迭乘人欲横流國紀潰裂外交孔亟内訌徒紛及時補救尤慮弗遑若再爭持難圖苟活濟光知有國家向無黨派欲化蟲沙之刼應釋鷸蚌之爭迴思陸幹老迭次宣言祗在改造内閣並非反對中央磊落光明羣情共諒現應體合肥息事寗人之意以副幹老顧全大局之誠宣佈取消自主刻日罷兵聽候大總統明令解决於國體克保尊嚴於西南能維現狀設雙方尙有隔閡光當擔任疏通斷不願仍走極端延長兵禍而不察者竊議我公轉加責備夙叨摯愛敢貢微忱至巡閲兩廣之命迭次力辭未得如請中央促弟就職出巡昨已電聞諒邀鑒察等語謹此奉聞濟光叩元印 
[武漢劃出戰線外之問題]  
　　南北和議刻下尙無成局岳州兩軍日來仍在積極備戰武漢人士深虞再遭辛亥之慘迭電南北要人請求將武漢劃出戰線以外現因兩方均在言和對於此事自不便承諾馮總統覆電且謂爲過慮然商民鑒於兩方均有極力主戰派咸以戰禍一開岳州北軍苟敗武漢即爲糜爛縱使北軍戰勝而荆州石星川爲援南計亦必與王督以干戈相見坐觀大勢之黎天才究爲南系出身此時雌伏不動者一則以段閣已倒已有媾和之機一則以王督本爲調人南北又已休戰若襄陽獨立則南方勢張和議必難成立愈陷時局於混亂將來南北如果　戰黎氏恐未必久處旁觀黎民一動則德安黄州之劉旅謝團可與聯絡一氣未有不合力以圖武漢策應南軍者故岳戰一起無論北軍勝敗湖北之糜爛武漢之兵火必難幸免此刻之移徙婦孺搬藏貨財岌岌不可終日看似無識之紛擾無謂之恐慌須知來日大難禍到臨頭倉卒不及矣按此説似亦不爲無見惟記者默察大勢遥囑前途和議必可望成功卽使天不悔禍繼續决戰竊以武漢或竟可達到劃出戰線以外之目的亦未可知今試言其理由何以謂和局可望成功蓋今日南北兩方穏健派均趨嚮和平其未能正式磋議條件者則由兩方之各派意見未能一致現聞馮總統王總理已與長江三督之赴京代表秘密議定總以和平爲目的以停戰爲先决以疏通主戰者爲手段以預備武裝爲後盾馮王與三督之眞意實屬如此而鄂贛對於主戰派均以保境安民不能出兵相助爲詞尤足使彼輩喪氣知實行作戰之難今王督已將鄂中所有北軍調離岳州前方戰守已無人能負完全責任虚席以待曹錕張懷芝之來曹張其果來乎能弗知難而退乎至南軍方面陸榮廷譚浩明確守持盈保泰之旨以粤桂湘旣餉糈缺乏（湘中聯軍就食於商民確爲實事）龍濟光乘虚而起又大可慮望和之急甚於中央世人以粤省出兵攻閩爲和局之障礙不知是屬於民黨一派之主張與陸無涉也今日又聞一説云南北和局與外交上發生關係其原因則爲德俄媾和成立協約方面擬請中日出兵壓迫俄之親德派即由滿蒙進兵所需軍費器械屬於華軍者可由英美法擔任日本對於此事已表示可以承認吾國則因内訌未定業由三督准總統密電轉商南方要人如以爲機不可失即抛除意見移兵外向藉以收回外蒙喪失於俄之權利並盡其參戰之任務此説如確則和局之成指日間矣兩方之主戰者儘可往西比利亞一帶大盡其興也兹更言武漢劃出戰線問題何以可達到目的此事當分兩種觀察（甲）王督主張調和不妥專重鄂防不管岳戰卽世所閧傳之中立主義也中立者不遭侵犯武漢自應可免禍亂至王之實力除石黎二師外有王金鏡第二師王懋賞之第十八師劉曜龍之第二混成旅盧金山之第三混成旅孫傳芳之第二十一混成旅又省防軍兩團警備隊三營自吳光新失渝王金鏡離岳（現設司令部於蒲圻）以後王之各軍均已盡集於鄂即令黎石二師不贊成王之保境安民主義自行捲入戰渦王尙有兩師四混成旅其勢豈可輕侮縱不能保全全鄂之安寗然效法局部中立祗保武漢一隅而以荆襄爲南軍北伐之通道夫豈不可此爲假設北軍戰敗失守岳州後事也况岳失北方主戰者必喪膽王以武裝中立的調人再向兩方議和定可得一讓步何至兵連禍結至於武漢乎且岳戰勝負焉能懸揣南軍今日驕氣極盛大有敗徵北軍一戰而勝反旆長沙亦意中事王督旣以中立聞石黎豈肯逕擾武漢破壞中立以遭民怨况南軍一敗石黎尤無從并援救之理也（乙）辛亥之役漢口洋商損失綦巨嗣只賠償有形之直接損失凡無形之間接損失概未照賠今洋商因市場敗壞已大受痛苦不待岳州交戰即經運動領事公使相機勸告長沙領事不受程潛用省長名義之文書外交方面對南之態度已可想見現外人皆盼望和局速成極力設法阻止戰禍蔓延設不幸王占元不能守其中立爲主戰派逼退或部下爲人運動參戰南軍藉詞長驅火車由岳窺武届時外人方面難保不正式要求南北軍不得於距漢口二十里内交戰武昌距漢口租界只五里漢陽僅隔半里寛之小河如實行此要求武昌漢陽皆在不得交戰區以内至各國在漢海陸軍力頃已查明日本砲艦三隻每隻員兵約二百人現聞日内尙有大艦一隻載陸戰隊一大隊來又駐紥抛球廠之守備隊約兩營（即兩大隊）步騎砲工俱全臨時並可以日僑民增編一營餘英國砲艦二隻每隻員兵亦約二百人有一隻已往宜渝（聞現在渝）陸軍則有商團義勇隊一百餘人美國砲艦一隻員兵一百餘人法國砲艦未來領署有衞兵二十名安南兵及捕五十名商團二十餘名俄國領署有衛兵十餘名兵艦未到現在漢口襄河口内距租界甚遠已有日艦一隻下椗此爲向來所未有者孫傳芳警告石星川云外艦已駛入内江想必指此辛亥之役日軍渡漢陽守龜山保鐵廠前車不遠苟南北南方而不欲再貽惡例者則對於爲商業中心之武漢必不肯捲入戰渦也 
[北軍退湘時之痕跡]  
　　大陸報十二日湘潭通訊云北軍後隊退出湖南之際沿途留有毁壞公共産業之痕跡而以電線與鐵路被毁爲尤甚湘潭之西數英里電線被北軍最後一隊割斷以免追軍得以傳遞消息電桿之被鋸斷者數處故電信暫時不通但北軍旣去電局即派人修理擊線於樹電報交通遂即恢復至鐵路之損傷則較重大北兵一小隊在長沙南二十英里許之一家灣車站搗毁火車該站月台高及火車之地板車客出入頗覺使利月台之邊砌石而成北兵先將石塊拆鬆傳可用以撞車後乃匿于車站之後以待車來未幾有一煤車疾駛過此當其相距不足五十碼時北兵擁出忽投巨石擊毁路軌一轉瞬間煤車全毁北兵且開鎗轟擊洞穿汽機擊斃車上三人裝煤之車係以鐵爲之故受損最重者僅爲最後三輛南軍爲此所阻不能利用鐵路以逐北軍除長沙北兵七八千人繳械投降外今湘中所有北軍皆已退出駐於岳州苟無外交手叚而使北軍撤退則洞庭湖畔終未免有一場大戰耳昨晨譚浩明行抵湘潭頗得湘人之歡迎各界公民及各校學生皆執旗奏樂以迎之譚駐衡州已數星期今始啟節赴長沙譚爲粤桂湘軍總司令其所赴地點或不僅長沙而已蓋南方似有貫澈其主張之勢也至於湘督一席湘人所傾向者爲譚延闔氏渠曾兩次督湘對於湘人利益尙能保持故湘人願其復來也 
[江西歸客譚（南京通信）]  
 
 
 

Page 7

 
 
余友某君歸自章門昨日晤余所譚贛事綦詳其消息頗多重要亟錄之以供　者 
[軍界方面]  
　　駐贛十二師之紀律據商民所談較第六師頗爲整嚴以故市面安謐近日隊伍皆厚集萍薌方面所以防湘並監視潰散之安武軍也城中所餘軍隊約近一團數日來因受武昌影響警備隊有兩營不穏之謡故陳督密飭戒嚴司令加意防範暗布偵探然表面尙形鎭靜也陳督對於大局問題始終主張調停聞前次致中央某電請速下停戰洋洋數千言各方利弊論極透闢近因德俄單獨媾和日本又有假道出師之説外交緊迫國内爭戰尤非從速解决不可因　託省議長任壽祺赴滬向各要人疏通一切贛西鎭守使方本仁原係李秀督之參謀長其對大局主張與李陳兩督同聞某晚湘軍無故在醴陵開槍冀察動靜方君立命本軍退却以避衝突次日派員前往接洽始知彼方上官未有此命乃渙然冰釋設非方君明燭大體則江西戰禍立起矣 
[民政方面]  
　　贛省長戚揚被國會查辦議會彈劾而猶得延其運命者因時局關係也前與李督交情甚厚深得其庇嗣陳督到任戚又極意謙讓雖平行機關而自處若僚屬故陳督近亦頗稱贊之惟戚氏經議會彈劾後仇視民意機關之心時刻不忘彼又查悉議員爲舊國民系佔最多數因月出千元津貼進步黨變相之某社助其發達冀以傾軋國民系及省議員改選令下又飭各縣知事專派某社人爲調查員以操縱選舉江西財政困難之原因略分爲二（甲）田賦短收（乙）税欵中飽田賦自光復後即然以五六年來催索不力也税差人員多有來歷故比較短絀只澈差而不辦罪是以人人中飽而棄不費本錢之官如敝屣本年財政支絀已託中行向臺灣銀行承借百五十萬年内勉强可以敷衍若明春無法可設難關尤不易度矣 
[議會方面]  
　　議會要求開僵喧擾之聲已近有餘而省長戚揚均以部令爲辭藉爲阻抑致起談會之惡感其實戚氏不願開會之内容亦有二端一因議長任壽祺兩次請求李陳兩督主張開會致生醋意又恐議會開會後發生第二彈劾案而以未通電反對復辟及私借百五十萬元外債爲攻擊之資料也 
[政團方面]  
　　江西舊有黨派原分國民進步兩大系自二年解散國會後類皆音沉響絶至去年二派相繼恢復國民系之變名曰羣治社有分社六十餘以議長任壽祺爲首領穏健者多集之其次曰合羣社以歐陽莘爲首領有十餘分社急進者多集之進步系之變名曰讜言社有分社三十餘以黄大壎宋育德爲首領 
[交通方面]  
　　江西最難解决之問題莫如南潯鐵路用欵千萬而外債占十分之七工程尤未完竣自省議會請收歸國有未成事實後無日不在危險中總理李盛鐸協理劉穉樵皆終年不駐局前次千呼萬喚之股東會人皆冀有所補救乃張佩衡貪圖總事一職利用崔笑靈許森等大搗特搗並取銷董事會至今陷於無主腦之地位明年六月日債期滿如無救濟方法恐路權非我有矣 
[商務方面]  
　　余遊贛爲日旣少與商人接洽尤少故商界事不甚了了但聞王鶴記到閉事影響頗大云 
[社會方面]  
　　天津水災助賑本屬慈善事業乃官廳旣發行公債各機關復提倡助捐而警廳又發起演劇其觀覽票按户勒派地方紳董不敢發言致以慈善事業變爲弊政嗚呼災黎嗚呼贛民　開捐爲一種政策而禁娼乃一時作用所最莫名其妙者爲江西禁娼東區驅逐轉移西區南區馳逐遷居北區兒戲政令警署已蒙無能之誚甚至流氓惡少冶遊不適報告朝呈警察瞬至若有第三者爲之説項則又從而釋之爲人情顚倒失法律依據則警察又流氓惡少之奴隷矣偶遇禁令嚴切如藏匿富户朱危等宅則更無人敢問某報雖屬江西有價值之報有記者萬某爲之包庇則亦不加攻擊是以江西禁娼不過表面文章而此次散派戲票居然以娼寮爲銷路則又明禁而默許矣 
[皖省近事]  
　　皖省敎育廳業於十六日成立盧少劉廳長昨召集各科職員會議規訂辦事權限第一科專任普通敎育並敎育行政訴訟第二科專任專門敎育海外留學敎育會學術研究會圖書館社會敎育第三科專任廳務及不屬於他科者此外擬設師材研究所以師範畢業者肄業藉以研究師資人材爲將來整理國民小學之準備 
　　援湘安武軍借道回省一節業由倪督復派代表陶鎔與贛督陳光遠磋商允分批撤回現第一第二兩批先後到皖奉倪令仍塡駐原防 
　　頃有王某童某自稱與倪督至戚四處招摇詐騙被人告發經倪督電飭警廳緝拿昨該廳已將王童兩人拘獲嚴訊聞鑽營差缺者多受其騙 
　　滁縣地處平原沃壞百里畜牧最爲適宜該處前設農林畜牧場二所辦理尙稱發達黄省長昨特派森林局長孔慶人前往調查以便推廣孔局長擬日内赴滁 
　　太平縣崔某前清時曾將産業向裕皖官錢局押有鉅欵民國以來官産處累次催繳迄未還欵財政廳以案懸日久擬將崔姓押産没收特呈請省公署咨部核辦現財政部來咨以没收押産係屬行政處分准予所請黄省長已轉令財廳遵照 
地方通信 
[無錫選民册造竣宣示]  
　　省議會第二届初選事宜無錫全縣十七市鄉　舉人名册業於前日繳齊由楊知事　報總監督外特定二十一日起按區將選民册宣示公衆如有錯誤遺漏即於宣示之日起二十日内取具憑證呈請更正至全縣十七市鄉選民總數共爲十一萬三千六百八十二名云 
[警備隊調回常州]  
　　常州移駐無錫之警備隊一連現經統帶于有富呈准省長調回常州蘇州朱鎭守使以現届冬防期内無錫商務繁盛應卽派兵塡防爰飭蘇軍七團一營張亞聲營長將駐紥滬寗路南段第三連尅日開赴無錫擇要駐紥所遺保護鐵路橋梁任務另飭第四旅蘇坤三旅長派兵接替業已准備分别出發 
[税所長更調先聲]  
　　無錫税務所長梁素文本屬江蘇任用道尹以善於理財由財政廳委令小就初到任時商界中人頗多詬病疊次控告然省署信任未常少衰刻届任期將滿據政界傳出消息梁所長經收貨繭兩種税欵比較短收三萬六千金省署擬將梁調任大勝關釐局而以現任大勝關釐局長　某調任無錫一俟新正任期滿後當有明文發表云 
[揚州省令拿匪]  
　　李督軍現據報告江泰毗連之界溝鎭著名匪首蔡飛勾結愚民希圖擾亂特密令兩邑防軍嚴拿解省昨巡緝統部及縣公署業奉此令派員前往查拿 
[知事接篆]  
　　新任趙邦彦知事業於今日上午九時在縣署正式接篆頭門大堂均懸紅燈用松栢紥成牌樓綴以國旗花球以資點綴 
[城内竊案]  
　　缺口街聖母堂本係外人傳敎之所日前被賊竊去衣物現該堂神父已函請縣署追緝 
[鄉民被盜]  
　　霍家橋胡某家昨夜被盜衝門入室搶去財物爲數甚夥聞胡已來城報案 
[鎭江令設證劵交易所]  
　　丹徒縣署現奉齊省長訓令徒邑籌設一證劵交易所倪知事奉令後已飭第四科（即實業科）訂議章程函知商會集議核復後再行辦理 
[城廂增補選舉人]  
　　丹徒縣省議員初選舉人名册業經造齊解送省署嗣城廂各董以調查時期迫促恐不免遺漏通告於宣示期内得向董事辦公處補報兹已期届聞所補之數有一萬餘名趕卽彚報縣署以憑造册補報 
[道尹注意禁烟]  
　　金陵道尹俞紀琦因陽曆十二月三十一號爲中英禁烟條約限滿之期乃查各縣境私賣案件仍日有所獲與禁煙前途關繫甚鉅昨特通飭鎭屬五縣知事曁各警察局轉諭所屬查煙員嚴密查拿毋稍疏忽現聞丹徒縣倪知事奉令後已飭屬遵照 
[松江判罰無帖行商]  
　　財政廳因縣署經辦牙行帖税不甚得力特委專員來松專辦帖税登錄現該委員查得西外妙嚴寺内有正盛泰張福昌周協和小猪行三家及坊一圖源泰興地貨行一家均未領帖特函縣署請照整頓牙行帖税章程第十六條飭令補領牙帖並處以五十元以上五百元以下之罰金已由縣署將正盛泰張福昌周協和三家傳拘到案各判罰金五十五元並勒令補領牙帖惟地貨行源泰興僅令補領牙帖並未拘案判罰外間以其辦理未平頗滋非議 
[服毒慘斃一命]  
　　城内小倉橋　向業首飾之福元偶以細故與妻爭執被妻辱駡一晝夜遂負氣吞服紅砒服後又一晝夜始行覺察急爲救治已屬不及聞福元生前曾虐前妻致死此次轉爲後妻虐斃人皆謂報應不爽云 
[蟲荒糾葛未已]  
　　本邑各業户自舊曆十月二十日開倉徵租以來因五庫楓涇各佃藉口蟲荒同盟抗租完者寥寥已由公民周作孚等連電省署請求飭縣提追現尙未奉電覆周等擬靜俟一二日後再電請示又電省控告楓涇警察區員尹祖　匿繳荒册之五庫鄉董王尊達現被該鄉紳士朱似若等訐發其嗾使鄉民集衆閙荒已由縣拘案看管並傳尹區員到縣以便對質 
[九江商會電請速决和局]  
　　潯商會以時局糾紛解决無期商業實受影響九江地接武漢金融停滯益甚本月十七日行電懇政府迅予解决俾安商業電文如下北京大總統國務院南寗陸巡閲使鈞鑒天禍吾華國内搆戰工商停滯經濟困第下蹙民生上損國税何南何北誰是誰非乃停戰仍須備戰相見不識議和並未實和相持太久外交上之風雲日急内政上之生活垂枯瞻念前途靡知所届公等爲民爲國敢乞迅予誠意解决時局俾資蘇息無任馨禱九江總商會叩 
雜評一 
　　停戰令（庸） 
　　政府將頒停戰令之説傳之久矣陸唐請之李純王占元等亦請之各省人民尤力請之然而政府之停戰令則猶靳而未下也今政府又傳已得陸榮廷取消兩廣自主之電（京津消息）兩粤旣肯歸順中央是對南益無用兵之餘地蓋用兵之目的原所以抑制抗命若一方旣已輸誠一方卽欲黷武亦且無可措詞况屢屢告人以希望和平之政府耶 
　　是故依今日西南之情勢苟以常理觀測南北直將不戰又何止停戰然而日傳發表之停戰布告至今尙未聞有發表之確期也嗚呼好戰哉北方 
[磨士醫生印度草根丸滑大腸清血毒平肝健胃療治病原]  
定價大洋每瓶五角每打五元上海總經理北四川路武昌路口大同春藥房各埠藥房均有出售上海經理處中英藥房　五洲藥房　良濟藥房　易安華英藥房　中法藥房　集成藥房　茶居總發行香港金士鐸公司通信處香港信箱六四九號啓 
[哮喘氣急者鑒]  
夫精生氣氣生神精氣充盈則百病不侵人過中年以後精血漸漓眞氣不足故有哮喘氣急之患如少年色慾過度精髓內虧先由咳嗽漸至喘急更有小兒天哮食哮莫不面如菜色肢體孱弱以上所述若不早為醫治無有不促其天年者是哮喘症之鋮愉甚矣本廬有鑒於此虔修哮喘氣急救命仙丹久已口碑載道中外舉楊無論男女老幼內傷外大吃一驚新起久患服之功能益精潤肺快膈胸　降有餘之邪火保受傷之肺金止久咳嗽平氣壅之勞之喘急並治傷風咳嗽等證百試百驗功難縷述鳴謝函件不勝登載惟市井惡習著名之品假冒必多購務宜格外慎重千萬千萬附價每盒大洋一元每料六盒收藥本洋五元起碼試服每盒三角不靈加倍受罰 
上海盆湯弄寗波路口崔氏瓣香廬總發行所啓 
[冬季應用珠蘭香蜜]  
本公司延請藥學士徐錫驥先生為製藥主任採辦新鮮珠蘭用化學分析提取精華並佐以滋潤肌膚之藥品製成珠蘭香蜜凡患冬瘃凍瘡以及皮膚燥癢等癥將此蜜晶晶搽之即無此患並治面上雀斑粉刺酒刺油光煙容頑癬以及腋下孤臭等類此蜜搽之漸能消除每瓶售洋六角 
總分以行上海英界大馬路盆湯弄口杭州清河坊巷內大井卷口大生製藥公司 
[存濟局周文卿大醫士治小便腫爛白濁刺痛魚口橫痃聖手]  
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇於前竟然毒入下部兩旁突起橫痃便毒腫痛異常日益加重百治無效蒙友指示六馬路朝陽樓茶館對面存濟局周文卿先生毒門擅長請爲包醫當服　先生秘製丹藥內服外敷立刻止痛未經一星期下部漲肉新肌立生橫痃魚口遂漸退消險症可畏全愈何速　先生真當世名醫也良用欽佩蓋滬上醫家林立丸飲繁多試之竟無寶效惟存濟局周文卿先生功效如神可推海上第一名醫　先生祖居滬上九世於茲臨診長久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠珀下疳散每罐一元　珠黃掃毒丸每料二元　珠珀立止白濁丸雙料四元　單料一元　橫痃魚口內消丸每料二元　橫痃魚口立消膏每張一元要皆神效無比也　本埠後馬路錢業鄭鑒清謹謝 
[自來血治愈多愁多病身]  
五洲大藥房優蛋鑒鄙人素性孤戇落落寡歡所謂多愁多病身殆鄙人之誤用也然鄙人亦涉獵岐黃即峻補溫暖之劑無不餌服殆遍誰知一無功效卒至精神困頓不可收拾後陰友人惠贈自來血勸鄙人妬試服之不可重違友人盛意於是即傾一杯服之次日晨興似覺口味頗開坐臥之苦似亦稍減此時素不信西藥之心不得不轉而欽信之敬佩之矣自是連服一旬日之間諸疾大減嗣即向河口鎭五汴藥房購服兩打日來精神倍長一個多愁多病身變為魁偉雄糾之軀我生幸福不意竟為　貴藥房之人造自來血所鑄造成也感激不已無可為報爰詳顚末謹乞登入報章俾世之不信西藥者可以信鄙人為鑒戒百同病諸君亦得所問津焉肅此鳴謝敬頌　臺安　二西河口鎭石塘街善文聶悅書上言九月初十日付郵 
人造自來各大大瓶兩元每打二十元小瓶一元江角每打十二元　總發行所上海四馬路和五洲大藥房照原函錄登 
[上海三馬路　慎泰五金木器號遷移廣告]  
本號開設以來已歷二十餘年專造歐美新式木器精製西式紅森房間並自運鋼磁鐵各種裝潢品物以及鋼鐵床覽府房浴室等一應俱全至製造之精美價目之公道早蒙各界人士所讚許母待資述今因原處房屋不數屢布特在靜安寺路九號即新世界斜對過蟬聨營業如蒙惠顧不勝歡迎 
電話一七一〇 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[已飭停止攻閩之粤督覆電]  
　　旅滬粤人團體迭次電請南北息兵均紀前報昨日廣肇公所等接廣東莫督軍復電云唐少川伍秩庸兩先生廣肇公所潮州會館嘉應同鄉會大埔同鄉會鑒會所寒電敬悉已飛電前敵司令准閩軍退回閩境不再攻擊足紓錦注特復莫榮新叩巧 
[訂立租船合同之研究]  
　　上海總商會致函各會董云逕啓者頃准交通部租船監督處來函以政府允許協商國租用之敵船正擬與大達公司訂立租船合同果於合同中凡可以裨益華商市面者擇要提出切實商訂已將航路噸位船脚各節函商大達公司辦理照錄原函請即研究經與接洽商辦等因並附抄致大達公司函稿一紙到會查閲交通部租船監督處提出商訂各節係爲華商貿易力圖補救起見惟照所擬辦法能否即收桑榆之效相應照錄原函及抄件送請尊處研究如有意見希即詳細復會以便函致大達公司於訂立租船合同時切實商訂俾免華商向隅是爲至要 
　　照錄交通部租船監督處函葆三聯芳先生台鑒自歐戰起後外洋船舶來華日少船脚飛張國貨停滯爲華商貿易與市面金事計亟應力圖補救設法維持現查政府允許協商國租用之敵船正擬與大達公司訂立租船合同果於合同中凡可以裨益華商市面者擇要提出切實商訂則收之桑榆尙未爲晚就鄙見所及提出航路噸位船脚各節函商大達公司辦理惟所擬辦法慮有未周執事爲商界鉅子於維持華商利益之方又悉研究有素正可與大達公司接洽商辦也謹將原函抄送即煩執事查照爲荷敬頌公綏薩福懋六年十二月五日附交通部租船監督處致大達公司函稿逕啓者查所有押收敵國各商船業經政府允許協商國租用其於航行地點雖無限制然自歐戰起後外洋船舶來華日少裝貨水脚旣已飛漲出口國貨因而滯銷現趁協商國與貴公司正擬訂立租船合同之時亟應設法與協商國代表切實磋商務於便利友邦之中寓有維持華商市面之意兹將應行提出商訂各節開列如下（一）現在出口華貨停滯之故實緣來往歐亞船隻稀少故協商國於承租各船務須以一艘航行於歐洲與中國口岸以一艘航行於太平洋（二）協商國承租各船無論航行何處惟第一次出發時裝載出口貨物務須注意於中國絲茶兩項應請與協商國代表妥商留出噸位若干專裝中國絲茶（三）承租各船於裝載華貨之船脚不應按照現時市價索取（四）承租各船無論由歐洲或美洲駛至中國時須留出噸位若干專裝供給華人需用之外國物料其船脚亦不應按照市價索取以上各節固於華商貿易及市面金融皆有裨益然歐美各邦現時需用華貨甚殷華貨出口旣多彼此實蒙其利當亦協商各國所深表同情者也相應函達即煩台端查照辦理爲荷此致大達公司 
[西報所記租用敵船事]  
　　文滙報云聞英領署與大達公司磋商租用敵船一事已有成議昨日太古洋行代表英國航務大臣劉厚生代表大達公司在英領署簽定租約許英國承借之船爲德利抹號（即華丁）喀帝號（卽華已）細克司太號（即華辛）希林尼號（即華癸）共四艘德利抹號歸意政府遺用不日將裝貨開赴意國基諾亞口岸喀帝號交法政府應用大約將在横濱或上海裝貨開往法國馬賽口岸而細克斯太號與希林尼號兩艘則由英人管轄往來於中國海岸至於美日兩國承借敵船之約數日内亦可簽字美國所租用者爲支那號（即華甲）與亞來西亞號（即華乙）兩艘日本所租用者爲波希米亞號（卽華丙）阿爾本加號（卽華戊）與掘拉姆夫（即華壬）號三艘 
[搜查新北京輪交涉之近訊]  
　　寗波獨立失敗後盧護軍使以太古公司之新北京輪由甬駛申載有黨人及潰兵乃以電話通知太古公司請將該輪停駛以便搜查該公司不許後該輪過淞時卽有中國砲艦令輪下椗該輪不允即由該砲艦發射空砲兩響該輪始停卽由稽查員等上輪搜獲嫌疑潰兵二十四人迨該輪駛抵太古碼頭該船主即據情報告英總領事謂爲蔑視約法侮辱國旗提起嚴重交涉要求中國長官道歉並要求將查獲之二十上人交由英公堂訊問等情已誌前報兹悉此項交涉曾由薩交涉員據情禀由護軍使核示後盧護軍使曾於日前將法廨呈報訊問嫌疑潰兵情形函復並謂當時搜查開放空砲係出誤會特爲專函道歉云云 
[組織捕獲審檢廳近訊]  
　　政府自對德奥宣戰後經國務會議决定設立捕獲審檢廳並定設高廳於京師設地方廳於本埠已委莊景珂爲廳長其餘如評事檢察各官亦由外交海軍司法各部遴選定妥已於日前先後來滬擬以西門外王家關路新造之地方審檢兩廳爲廳址惟該廳自竣工以來因審檢廳未奉法部核撥欵項置備器具是以至今仍在舊署辦公未能遷入此次組織捕獲審檢廳一切裝設器具又須次第設置故莊廳長因此赴京請示而地方審檢陸林兩廳長亦以舊署屋宇破舊不堪亟欲早日興遷故擬再呈法部請撥的欵以便從速遷入辦公 
[北京商務會議展緩之電告]  
　　農商部前因國内外戰事發生以來各省商業凋敝故擬召集各省總分商會會長及商界要人赴京開商務大會議共同討論各項實業維持方法及歐戰期内提倡工商推廣海外貿易等事提交國務會議决定年内舉行已分令各省總分商會長赴京與議在案近悉農商部以會期已届赴部報到者尙少而此次會議關係全國商務進行及推廣對外貿易頗爲重要非尋常會議可比故决定展緩准於七年一月内舉行除分電各省查照外並於昨日電致本埠南北兩商會正副會長一體查照準期蒞京參預會議 
[赴閩新兵假道淞滬九誌]  
　　福建李督軍呈部核准添招之新兵一師派員分往津魯等處招募已陸續過滬赴閩現在尙有李副官等續招之新兵三千餘名到滬以後駐於龍華新操場及南市滬軍營操場兩處守候輪船赴閩而李督軍近以防務日緊亟欲以新兵防守省垣是以迭次電令招兵各委員趕將所招新兵附輪送閩現由李副官覔定招商局海晏輪船載送新兵准於二十二號將龍華滬軍營兩處之新兵三千餘名一併裝載赴閩昨先電告李督軍查照 
[建安兵艦駛粤巡防]  
　　本埠海軍司令輪機處接海軍部電令略謂現在廣東潮汕失守閩省吃緊飭令速派兵艦前往閩粤洋面巡防等因當由該司令處王齊辰處長撥派建安兵艦裝足煤炭於昨日起椗開赴粤閩巡防 
[派艦保護軍廠]  
　　駐泊浦江之兵砲各艦及水魚雷艇向由海軍司令處調撥駐泊分行防守現該司令處以時届嚴冬水陸防務亟應加嚴滬南兵工廠爲製造軍火重地昨特飭調張字等二魚雷艇分泊龍華灣保護龍華製造兵工各廠以固水道防務 
[陸軍部飭解快砲]  
　　上海兵工廠承造民國六年分陸軍部額造之過山陸路兩種快砲四十八尊業已一併告成試驗合格裝箱存儲兹聞該廠接陸軍部電令略謂現需撥濟軍用滬廠本年額造之快砲除陸續解部外尙有未解快砲共計若干尊迅速查明配齊零件皮帶裝箱派委妥員一併解部以備飭撥軍需至七年分該廠應造前項撥定砲械所需各種材料着令於年内配置完全以憑明年製造之用勿得延悮云 
[飭查浦江兩岸之匪徒]  
　　鈞和遊巡艦長董仲發前日接水警第二廳趙廳長電令略謂上海浦江爲通達浙省杭紹嘉湖等處流域之要道船隻往來較多所有自滬至茅港之浦江係屬蘇境計長一百二十餘里沿途浦江兩岸之鄉村均無軍警駐防當此冬令該艦有梭巡浦江之職應於出巡之時沿途經過各鄉村由該艦長督率士兵登岸巡查倘有形迹可疑之人窩留鄉村者自當訊究果係匪類卽行就近送交該管縣知事及警察區所懲辦以弭匪患仰將出巡往返日期及巡查經過鄉村處所隨時報查云云 
[飭查集會結社之機關]  
　　閘北四區姚署長前日接淞滬警廳長徐國棵訓令略謂現值冬防戒嚴之際境内共有集會結社機關若干處此項團體是否正當曾否禀請官廳立案亟應澈查尅日詳報凡不正式之團體卽行查明封究等因姚君已轉飭各分所署員一體遵照辦理矣 
[道視學一律裁撤]  
　　滬海道尹接省署訓令云案前准敎育部咨以各道道視學無設置之必要請爲裁撤等因當以各道道尹有考查所屬各縣知事辦學之責道視學一職應從緩裁撤咨復在案兹准部咨以各省敎育廳已次第成立將來各屬敎育行政之考核應劃歸敎育廳長主管道視學實無存在之必要請酌定期限一律裁撤以昭劃一等因現在蘇省敎育廳業經成立本學年第一學期亦漸終了爲力顧部咨劃一辦法起見應自七年一月一日起將各道視學一律裁撤惟道尹對於所屬縣知事立學成績仍不得不設置專員以資考核道視學裁撤後應於道尹公署暫設道敎育行政委員一人以時視察除咨復並分令外合令該道尹遵照辦理仍將所設委員姓名履歷呈報備查此令 
[裝貨直達通車之函復]  
　　滬寗鐵路管理局復上海税務所所長函云接准大函以奉江蘇財政廳電詢報載敝路貨車直達滬寗路通車裝貨何時實行查明見復等因准此查前准貴廳長函詢前因卽經飭據車務處查復業由地字一三八號據情函復在案兹准前因復經查據車務處復稱該貨車雖經規定從本月五日起可裝直達兩路之貨但究竟何日有直達之貨尙難預决果有直達之貨提單亦必　　至其餘一切辦法應照原議草合同辦理函復前來合亟函復卽祈察照 
[准撥北站土工用欵之部令]  
　　滬甯路局奉交通部令云五一一號呈悉該路北站汽車廠後面土工係用滬杭甬路叉袋角船塢挖出之土頓使低窪之地易爲平坦其結果則純益於滬寗産業所有該項工程移置於北站之土工用欵改歸滬寗資本項下撥支查尙無不合之處應即照准 
[手工棉織物准免税釐三年]  
　　税務總公司高所長接江蘇財政廳訓令云奉江蘇省長齊令開案准財政農商部養電開查本國土布及其他手工棉織物關係貧民生計邇來天災流行失業者衆亟宜予以矜恤兹經國務會議决各省區土布及其他手工棉織物所有内地税釐自明年一月起一律准免三年並由部核定免税單式通行遵照除海關及五十里内常關税由部與税務處另案辦理外希即令知財政廳轉行所屬遵照辦理等因合行訓令該廳仰卽轉令所屬遵照等因奉此遵即通令各税所一體遵辦云云高所長遵卽抄錄令文轉知土布業認税代表查照一面由所預備免税單以便届時守行塡發 
[南市錢莊之懲前毖後]  
　　自外鹹瓜街瀛豐莊日前被盜刦去大小銀洋金戒等物一案發生後南市各錢莊咸有戒心刻經錢業代表邀齊同業集議預行防備之法除請該管警區在錢業繁盛之處多撥崗警每夜在各段巡邏保衛外一面提議將營業時刻略爲提早結束賬欵如遇同行有找頭銀洋應改於上午遣送以免盜匪覬觎 
[緝私隊長缉拿梟匪]  
　　浦東上南交界陳家橋港内近日到有大帮梟匪一百多人匪船二十餘艘並在白龍港沿海一帶裝運私鹽數百擔開往陳家橋港内停泊販私聚賭纯兩浙緝私第二營第一隊某號艙長巡查經過陳家橋查見上前兜拿距該梟匪竟敢持衆開鎗拒捕該艙長因寡不敵衆回申報告第一隊隊長王廷珍遂於昨日上午駕駛鎗船十餘艘用鵬飛小快輪拖帶開往浦東陳家橋港内緝拿 
[老西門至南車站將通電車]  
　　華商電車公司在老西門外至王家闕路直通滬杭甬車站一帶接通路線鋪設軌道興工以來現已告竣惟車站至高昌廟一段因缺乏材料及路線阻隔不及同時完工現聞該公司規定先就老西門達滬杭甬火車站一段於陽曆七年一月一日起它行通車並定價二分云 
[鏡湖小輪被撞續紀]  
　　新關河泊司鏡湖小輪被濬浦局利民小輪於十八號午刻在楊樹浦江面撞沉一事已紀前報兹悉威税務司以本關鏡湖輪船係爲巡查浦江而備今被撞沉損失巷巨除設法打撈外所需修理等費用自應索賠現已飭查該輪造價以備函致濬浦局要索賠償 
[救濟婦孺會五周年大會預誌]  
　　救濟婦孺會成立以來已届五年定章每年開大會一次報告會務兹定於陽曆十二月二十三日（陰曆十一日初十即星期日）午後三時在江灣留養院開第五届周年大會是日午後二時並備專車由滬開往江灣招接來賓會畢仍由專車送回上海昨已由該會會長朱葆三王一亭柬邀各界届時前往參觀 
[花邊公會定期開會]  
　　浦東花邊公會自成立以來各公司陸續加入者已有五十餘家現定本月二十三號假陸行鎭都川學校開第一次常會商榷進行事宜兹將各公司牌號地點錄左（祝家橋）劉天和 
沙）協廉藝新（青墩）競新合記合　東亞公司　昌和記（小灣）華昌（新港）衛瑞記振新（奚家碼頭）拜華（王家港）久記振新（龍鎭）潤昌大新集成大成競新（　鎭）文明協昌華美大通茂昌滙新（顧鎭）新泰信昌仁昌餘興乾昇（徐鎭）和盛振新（高行）美盛協和德盛同福施永盛華盛新藝增泰（張能橋）大昌寶盛正昌福（張江相）龔建剛（金家橋）協盛（第二塘）永泰（陸行）文茂華新（洋涇）振柬公美興 
[寰珠學生會消息]  
　　寰球中國學生會今晚八時開歡迎新會員會秩序如下（一）主席余日章致開會辭（二）守眞學校諸女士奏音樂（三）朱少屏報告　求結果（四）周砥青君崑曲（五）守眞學校諸女士奏音樂（六）鍾拱宸演幻術（七）賀芳高紀二君説趣話凡是會員均可與會 
　　又該會自舉行演説競爭會以來已歷三次北聞第四次演説會定於一月二號午後二時假江蘇省敎育會舉行並於開會之前一日在靜安寺路該會會所開甄别會業經通告江浙各學校聞報名與會者較前數次尤多 
[袁鍾祥北上]  
　　卸任地方審判廳長袁鍾祥迭奉財政總長王克敏來電聘爲中國銀行條例編輯主任袁君已於今晚首途北上 
[已故襄讞定期舉殯]  
　　已故英公廨襄讞王肇之君靈櫬現停於愛文義路宅第定於本月陰曆十六日出殯一切儀仗該正在宅籌備並將經過路由函請工部局給發照會聞已經允准由愛文義路至泥城僑大馬路直達外灘折入四馬路週游一匝然後至平江公所寄厝其發引時刻訂在上午十時公廨全體人員届期咸擬前往公送 
[巡官調查慈善機關]  
　　閘北四區姚署長因境内迭次破獲假慈善機關故對於慈善團體非常注意前日特飭陳巡官至共和路廣仁體善堂調查當據禀復查得該堂係前清禀准上海縣立案開辦堂内設有義塾現有學生四十名施衣施米亦已開始發給主任諸德泉向爲紗廠營業云 
[長至節停止辦公]  
　　今日爲舊曆長至節公共公廨循例停理讞政一天昨日預由關讞員分别照會輪應陪審之日副領事林君義副領事羅君查照又地方審檢廳並縣知事公署等均於昨日示期今日一律停止辦公一天南市工巡捐局各科人員亦經杜局長知照停辦公事一天 
[四誌絲廠失愼後之查究]  
　　絲繭總公所之查覆 
　　上海閘北救火聯合會因協記絲廠失愼函請江浙皖絲廠繭業總公所調查眞相昨日接到總公所復函云逕復者昨接大函囑爲調查錢少峯絲廠等因本公所於本月十六日黎明得信立即派員張心如逐日前往調查並無如尊函所開云云今據錢少峯函稱本届在閘北長安路所設絲廠廠名恒利非協記也本月十五號半夜於一點餘鐘起火先由爐子面子烘有絲頭湯繭大約炙枯生火延燒屋架此屋架與車間房屋接連致難撲救且思廠内同事因爐子間工作畢後隨時上鎖内中　事無人得知迨至屋頂顷及冒穿更夫見而報告廠内住宿同事聞警起喊車間之房屋已延及廠内本有警察一人常川住宿由其告知崗警電至警署直至車間火透屋頂然後始見閘北一隊救火車到已在兩點餘鐘敝絲廠繅絲車二百六十部内中分租與李百祿五十二部廠名公信現計全廠房屋機器原值銀四萬八千兩保險僅三萬兩恒利貨物值銀二萬五千兩保險僅二萬兩公信貨物值銀九千兩保險僅五千兩統計值銀八萬二千兩保險只五萬五千兩虧乎不虧不辯自明况恒利公信兩廠均由義商皮陀納（譯音）經理所有保險均歸皮陀納接洽將來收得保險銀兩匀入皮陀納之手歸還皮陀納借欵當時四區二分署巡長巡士在場目覩情形火熄後少峯親赴二分署報告並具信知照復具結備案今讀救火會函中詞旨一則曰縱火圖賠之案數見不鮮再則曰難免不涉縱火圖賠嫌疑各等語不知何所根據而將臆測之語公然形諸函牘伏思名譽爲人生第二生命豈可含沙隠射寓於言外不能不請救火會指明事實俾有質證若以救火會爲義務機關可以隨便損人名節敢問救火會器具建築開支是否由我商人補凑而來然則商人自養機械以戕其身此後閘北商人各宜愼之應請總公所查明事實追究緣由詳細見復俾有遵循等情到所查該廠向有警察一名住宿廠内如有意外舉動豈無 
 
 
 

Page 11

 
 
聞見一也該廠係租廳氏基地機器房屋生財均係自置與租賃全廠者情形不同核計保險所虧甚巨二也該廠向爲義商皮陀納經理錢少峯不過一華經理而已如有不端皮陀納豈肯爲其隠　三也跡此三端似不可以意料之詞損人名譽總之虚者自虚實者自實不久眞相自露似不必急急爲言究竟貴會與救火會所取者何義乎尙有以救火會聞信之時即作爲起火之點亦未免置詞太過請詳察之云云 
[幼稚敎育研究會定期演講]  
　　江蘇省敎育會幼稚敎育研究會昨發通啓云逕啓者本會定於下星期日卽本月二十三號下午三時開研究會請編輯幹事黄學梅女士主講暫擬三國「家庭敎育與社會敎育之消長」「今後幼稚敎育方針之宜定」「一年中幼稚敎育之經騐」黄女士爲博文女學敎員素具特見上列諸問題誠亟須研究而主講者又爲有經驗之人届時務希撥冗降臨并請隨意指敎又啓者本會叢刋第二期早已準備付印惟嫌材料太少擬再徵求數篇一同插入約於陰曆年底出版知念附聞 
[閘北慈善團添建寄養所房屋]  
　　閘北慈善團所設之惠兒院寄養所收養男女小孩及被拐婦女是多一日原有房屋不敷容納由該團議董部開會議决籌集捐欵添蓋樓房若干幢以免挨擠而重衛生此項工程前日已由各作頭投標承造當場經各董開標檢閲以孫文記標價最廉卽令該作頭取具妥保於陰曆初七日開工建築 
[楚有艦修理工竣]  
　　海軍司令處前以楚有兵艦機器水鍋年久銹壞值此防務嚴緊之際亟應趕緊修理特詳奉海軍部核准於九月間駛入江南船塢修理現已竣工出塢暫泊浦江聽候騐年調遣 
[石湖蕩停車之通告]  
　　滬杭甬鐵路運輸總管發出通告云爲通告石湖蕩停車事自本年十二月二十五日起百零七號客貨四等車准在石湖蕩站停一分鐘以便乘客上下仰各關係人查照此佈 
[税務所長催認墊欵]  
　　上海税務所高所長前以各商業現當冬季營業上市之際各認税機關對於收税亦屬旺月應於十月至十二月三個月内體此國家多故公款支絀之秋各存保効之心設法於認税項下先行籌墊一二成以濟公需等情經紀報端兹聞此事現由商會轉觀各業代表遵辦現設法籌措者已有數業尙有數商因時局維艱營業凋敝籌措爲難故又經高所長函請商會切實籌勸迅行籌畫俾擔任之後即可於陽曆年終如期彚解 
[領回被拐女孩]  
　　江北婦人張吳氏甬婦吳張氏與忻阿初串拐虹口西華德路三福里口一千四百二十一號門牌居人徐邱氏之五歲女孩銀珍價賣於白克路四百五十號門牌寗波人應子文家爲婢經女母偵悉報請滙山捕房於昨派探將被告男女三人與女一併獲解公共公廨請究經中西官略訊一過判女交其母領回縬吳兩氏與忻分别收押買主應予文退候復訊再核 
[甯波男孩待領]  
　　寗波男孩徐阿生年年十一歲在閘北五區二分駐所轄境之龔家宅路迷路且發羊顚病爲崗警查見帶所問明住居南市十六舖新舞台後面某弄内家有老母等語當即送由一區署派警帶往指認無着仍帶回飭送新普育堂留養候牌示召其屬人認領 
[驗明學徒委係病斃]  
　　滬城顧家弄孫晋達木作學徒萬順坤因病身死被尸父萬阿錫尸伯萬生林等指爲毆斃由孫協同二十舖地甲投報地方廳請驗已紀昨報昨日午後四時由熊檢察官沈檢驗員等蒞場驗明委係因病身死並無别故塡明尸格判孫備棺收殮責令尸父等將棺領回浦東塘口埋葬如敢滋擾按名究懲 
[抛棄孩棺之薄懲]  
　　浦東陸家嘴香烟廠左近荒野中前晚十一時有甬人馬二存莊鳳標在彼抛棄孩棺經游巡第四隊巡邏警李思榮馬林山查見當將馬莊二人拘解三區警署經解警正訊據馬莊供稱棺係鄰居亡孩托爲抛棄等語當以爲等沿途抛棄孩棺有碍衛生本應解究姑念苦力中人從寛拘留二日又崇明人蔡丹郎樂榮福二人亦在該處抛棄孩棺被游巡四隊醒獲解署判拘留二日示儆 
[私帶烟土案不准覆訊]  
　　甬人陳金榮私帶紅土兩包地經虹口百老滙路被四百五十五號印捕查獲解送公共公廨經中西官訊實判押西牢年半烟土送海關銷燬在案兹悉陳之家局以此項紅土係友托爲代帶並非販賣心不甘服特延代表律師函請公廨知照捕房於昨將陳解廨復訊即據陳之代表律師上堂聲明該紅土係友囑爲代帶非私販可比實係代人受過應請堂上鑒原准予復訊等語俞襄　核共商之英白副領事以案經定斷未使翻異判陳金榮仍照原斷還押 
[註銷奥人被控騙欵案]  
　　美國人可培在英公廨刑事科控僑居海能路十號門牌之奥人第克斯騙取羅卜票洋四萬元並挪用銀五百二十五兩洋四百元又向義順利雜貨號私收銀一千六百十兩等情由廨迭次訊供詳情已誌本報前日午前十一句鐘由王鬆生襄讞會同美博副領事升座復訊即據被告代表律師辯稱原告可培以刑事起訴被告究竟根據何種理由法律而起原告所供十月杪到滬找尋被告無着之説實則原告到滬後即與被告同至亨茂隆等洋行接洽事件顯見所供不實前次被告代辦咖啡及糖精等情均因接原告電報而代辦所有四百元之欵被告預備代付運貨水脚之用義順利經理亦知被告係原告十餘年之心腹人故買五萬元之金鎊其市面漲落均係被告留心注意代勞因此盈餘銀三千六百十兩之多惟收原告之羅卜票悉數掉換銀票滙寄原告而買存之咖啡五十包皆因原告之欵尙未交付所致且兩造係帳欵糾葛並無刑事性質應請將案註銷旋據原告代表律師起而聲稱原告所控被告之案分四起一切證據均已全備第一項即四萬元羅卜票被告用去無力歸還而第二三四案亦屬相同是以控究經中西官核供會商之下以原告所控證據殊欠充分判令將案註銷被告開釋 
[購買跑馬票糾葛又訊一次]  
　　羅傑律師與王肇林合買本届秋季跑馬票紏葛一案由廨迭次訊供各情已誌本報前日午後經李萼仙襄讞會同美博副領事升座復訊先據見證西人海司克（譯音）上堂聲稱在羅傑處爲帮辦購買賽馬票之事我亦知情其時王肇林前來與羅傑講話我與羅傑同在一桌等語繼據羅傑律師上堂先將自已歷史聲明繼將購買跑馬票情形詳述後經王之代表律師葛福來向羅傑逐層駁詰良久中西官得供會判退候復訊再核 
[流氓搶飾被獲]  
　　無錫流氓張阿七昨日下行在天潼路攫取婦人王戴氏值洋十餘元之金耳環一副飛奔圖逃經氏在後大聲喊捕適滙司捕房包探奚德安迎面而來帮同將張攔獲搜出原贓帶入捕房押候查明解廨請究 
[匪徒串搶珠花]  
　　匪徒俞小毛前日在漢口路串黨攫取行路婦人值洋五十元之珠花一朶質洋化用昨經包探李明泉偵悉將俞獲解公共公廨請究經中西官訊供一過判俞押候查明失主並補提同黨到案併究 
[誠濟里口械鬭續誌]  
　　混名火油箱黨流氓於十八號晚在法新租界華成路誠濟里械鬭一節略誌前報兹悉該流氓又稱箱片老虎黨卽青毛黨專向新開店及拆造房屋等處索取陋規是晚因羽黨向某店素取陋規分肥不匀彼此口角有朱四子突出刀斧將同黨王長生亂砍致王之右足受有重傷適爲巡捕瞥見到來一併拘入捕房諭飭朱管押王車送醫院醫治昨日捕房先將朱解送法公堂請訊據捕頭上堂禀稱王右足受傷甚重現在醫院醫治一時難以醫痊請核中西讞員判朱還押候王傷痊再行訊辦 
[尋回四年前之逃妻]  
　　無錫婦人薛朱氏於民國二年間背夫私逃來申與何成和私識現爲本夫薛子清偵悉來申尋獲解經法公堂據原告聲稱髮妻逃逸被妻母在無錫地方廳具控迄今案懸未結日前交保來申尋獲現民人已具禀原籍地方廳卽日備文到案移提歸案訊辦朱氏供稱實被秦安道誘拐來申後因貧乏故又轉賣與何成和是實判朱氏還押着何交保限交秦安道到案候訊並候原告具訴朱籍官廳備文到案再核在案昨已届限傳訊無錫地方廳飭派法警梁炳華持文投案聲請移提何成和供稱秦現匿何處實出不知故一時難以尋交中西官判何斥退朱氏交警帶去歸案訊辦 
[夫婦重復完聚]  
　　江北巡人徐潘氏前被無賴某甲誘拐來申希圖賣與某妓院爲娼被探查見將甲與氏拘解法公堂訊供屬實判甲禁押西牢潘氏因無人認領故着送堂留養在案昨有徐金桂投法公堂聲稱潘氏實係民人髮妻於今年春間被人拐來上海今悉由案下發堂求請給領中西官查察無訛判潘氏交伊夫領去完案 
[青帽黨索詐新開肉莊]  
　　昨日午刻有青帽黨混名砌街阿六糾衆向小西門外大興街新開肉莊勒索洋十元不遂致起衝突當爲崗警查見將阿六拘送二區警署轉送警察廳訊辦一面命該店主自行投廳備質 
[發封繡雲天房屋]  
　　湖北路福州路轉角繡雲天游戲場營業失敗虧空甚巨積欠房租銀一萬二千九百兩被經租高易律師呈控公共公廨給諭於前日午後派令駐廨西捕島協同老閘捕房中西包探往將繡雲天游戲場及福新旅館一併發封備抵 
[私收賬洋案理勸了結]  
　　王文林前在南市胡炳煒店内爲夥因在外私收賬洋被胡察悉王即避匿法租界由胡控郷法公堂訊判王交保限理詎挺押至今尙未保出昨日胡炳煒投案聲稱現由王之親友出場理勸先還現洋若干元餘欠出立筆據拔還求請銷案中西讞員判准如所請註銷完案 
[圖匿器物之判押]  
　　膠州路十六號洋房西人台佛司指控寳山人王土生將其桌椅等物私行移置附近草地希圖藏匿等情昨由捕房將王獲解公共公廨經中西官訊供不諱判王押西牢三月示儆 
[過犯搶攫金耳環]  
　　匪人張阿大前日在廣東路攫取王李氏金耳環　逃經氏鳴捕追獲贓已抛棄遂將張拘入捕房昨晨押解公共公廨經關讞員會同英卓副領事訊明以張何過犯判押西牢九月示儆 
[道署批示兩則]  
　　蔣維熊等呈爲鄰縣警佐緝捕勤能保衛地方環求轉請從優升奬由　據呈上海縣警佐王崇善迭獲隣境匪盜卓著勤能深堪嘉尙所請升奬一節應呈由該管縣知事查案核明呈候核轉以符定章仰即知照此批 
　　沈魯生呈爲惡捆刁詐豪役黑暗有理莫伸哀求剖析由呈悉查此案前據周阿桂以圖董仗勢弊欺壓捆等情求道呈控當經令據上海縣知事以業令圖以董查明捆業田畝分别多少邀集妥議等情呈復前來該民自應靜候圖董議復由縣核飭遵行毋庸躁瀆此批 
[淞滬警察廳批示三則]  
　　　子龍禀批呈悉查薛炳生等侵入該公司拖船聚賭事在浦江發生以管轄而言應歸水警受理惟吳巡官擅自釋放未免處分不當前據該管分所呈報到廳業已咨請水警第一廳查明核辦矣在吳巡官將賄資洋四十元送交孫翰才收受亦必有指撥公用之處吳爲水警官員當不能私相授受毋得任意用言徒逞意氣於一時該經理深知賭博而風俗營業之障礙將來船户毋再以僞賭騙錢受船户朦蔽也此批 
[應葛氏禀批]  
　　查此案前經到廳以夫婦反目事出一時應能文雖暴戾乖張或終有悔禍之日是以本廳不厭反復勸解以期相和在案兹據來呈稱應能文不遵庭諭反加兇　似已决絶十分萬無有圓滿之希望惟人事訴訟應屬該管法庭範圍以内應能文由廳交保在先諭求傳案諭飭靜候以法律解决亦持有理由姑准飭傳候訊當庭諭知遵照此批 
[胡桂堂嚴毓禀批]  
　　查高福一與傭婦王陳氏私議同居涉於刑事本廳因親告人不顧涉訟之聲請改將高福生處以拘役寛典之邀已屬格外所請開釋着不准行此批 
來件 
[金山縣公民黄端履上齊省長書]  
　　省長鈞鑒聞之表不正者影必邪源不清者流必濁議會之爲世詬病久矣非代議制度之不良實議員分子之龐雜而究其　雜之由來則以選舉人非眞確故選舉人曷言非眞確當編製人名册時辦理選舉人員不能依法調查但知如淮陰將兵多多益善浮濫虚搆不可究詰始基敗壞而欲求良好之效果詎可得耶民國元年吾蘇舉行國會省會選舉各縣浮報選舉人數幾如一邱之貉初選投票其冒名替代或一人而投數票者無論已寢假各黨派互相密約自定當選名額繕成大宗選舉票於投票所將閉時躉數入匭所謂形式上之管理監察各員匪一氣而朋串爲奸卽知情而隠忍不發初選旣有虚造票額之原因複選遂得金錢運動之結果兹值省會改選各縣調查初選選舉人據報章所揭載道路相傳聞較之元年已事益復浮濫虚搆變本加厲微特乳臭之兒没字之夫竈養走卒窮丐游民一體倖邀入册甚至並無其人其産而張五李六二元五百元嚮壁虚造積籍厚尺許故選舉人之增加以視第一届調查率倍焉或數倍焉即使莩生蕃衍而相去僅五稔國民生殖力之發達斷不若是之速且多又查省議會議員選舉法第五條不識文字者不得有選舉權吾國識字者之多寡雖未有精密統計然敎育未普及國民能識字者合城市鄉村計之十人中恐不及一人况選舉法規定婦女應去若干未成年應去若干然則識字而得行使選權者固已屈指可數乃聞各縣調查區之所得選舉人數按諸該區居民總數竟得什之二三焉或竟得什之四五焉藉非浮濫虚搆曷克有此今距初選之期尙遠各縣選舉人名册亦未宣告確定搜剔而紏正之綽然有餘暇也謹陳救濟方法如下　一請訓令各初選監督分令各區調查員於選值人住址項下塡明某街某村如已釘有門牌並須詳記門牌號數不得渾寫區保都圖　一請遴委幹員或一縣一員或數縣一員馳赴各該縣會同初選監督親往各調查區按册抽查倘竟無其人或雖有而資格不合卽行撤除如發現多數不實應另委調查員重行清查並予原調查員以相當懲戒　一請訓令各初選監督於宣示人名册後有人以選舉人資格不合或其他舞弊等情實行告發一經查有確據應依新刑律一百五十八條分别處斷　一請訓令各初選監督於初選投票時應委任與該初選區或該投票區絶無關係之人爲初選管理員自投票開始至移交開票所時管理員不得離票匭一步　一請訓令各初選監督於初選投票時應以甲投票區之人爲乙投票區監察員倘實有窒礙亦須以甲區監察員之半數與乙區之半數交換監察　依上五端之請求核與選舉法各條似無抵觸而於前述人名册之浮濫虚搆及私繕票紙等弊或可補救於萬一　自運會遞變道德淪亡赴會作僞之術百出而未已設非從　取締國家最重要之選政　破壤而不堪收拾此次省會改選果不獲鄰重别事則將來之成績仍蹈民國元年之覆轍吾民眞陷於萬刦不復之地矣履爲本省選政計爲民國前途計爰抒管窺　測之愚聯作土壤細流之助是否有當謹懇酌核施行實爲公便專肅祗頌崇綏 
來函 
[王克誠來函]  
　　日前報載江華輪船買辦包辦一則克誠昨自杭歸始得　誦克誠於七月開因病請以從子遵襲代理船務董事會稔知病狀遂改派遵襲接充舍弟克敏甫於十月奉大總統任命爲財政部總長視事之日距克誠罷免江華船長時日相去甚遠至云以銀行兼總長一語舍弟所任者爲中法銀行總裁買辦一席屬之姚君自民國二年該銀行成立至今初未變更揆之事實亦屬訛舛至江華包與張姓一節克誠以舍姪年幼未更大事因責成沈君鶴亭管理運輸貨物改聘張君逸孫管理客脚帳務沈張二君均執有遵夔簽名之委託書有無包辦字樣儘可調取覈對近來解繳招商局脚銀欵回單簿上所書數目猶係克誠親筆設使業已包辦則事權旣經讓渡又何勞克誠之越俎且江華船長於九月份已屬之舍姪遵夔克誠卽老而熱中又何須包船而後始可爲官耶種種舛誤不敢不言藉明眞相卽祈諸君子編入來函一門爲幸專頌均祉王克誠敬啓 
雜評二 
[莫榮新覆電（步陶）]  
　　粤局近頗迷離難測今閲莫督覆電乃知粤事固自有其分際也夫閩督之告急與曹張等之聲言出兵表面上雖若聲情十分激越而從實際觀察粤兵如未實行攻入閩境雙方調和之餘地要自依然存在蓋陸馮直接電商之説蘇督居間調停之進行道路傳聞迄未稍息在主戰派方面則近偕自主取消之好題目未始不可爲場面之敷衍在粤省方面則潮汕已實行收復亦正所謂得罷手時且罷手也是故莫督此電以閩軍回閩爲不再攻擊之條件而對於同鄉會等則以准之一字特表其軍威與尊重與情之意且細推其言外之意一若戰事乃閩軍所牽率而非粤省所自願者雖然此僅就樂觀一方面言之耳若另轉一念以爲觀察則粤省必腹中有一龍濟光之新起而活動要亦此番停攻閩軍之最大原因也嗚呼莫氏此電其樂觀與否寗獨粤省一隅之關係而已哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[儗窮議員乞預支三個月公費文] [  自强]  
　　閲報載湖北議員開茶會藉口時局不靖要索預支七年份三個月公費作回里資議長祗允給一月費戲作此文 
　　竊以節届三冬正卒歲需資之候糧無三日尤窮人想法之時本議員生居三楚職限三年忽散忽招頗似三眠之柳無依無靠宛同三尺之桐爭約法之三章全歸無效吹梅花之三弄更復何心然果平平穏穏得過三春亦且碌碌忙忙混居三館無如傳來警耗三湘之烽火連天聽到潮聲三峽之星河摇景人人遠避家三户而亦空處處難容地三遷而未善幸三徑之未荒返里尙存白屋措三銖之并乏搜囊絶少青錢三年耕而一年餘平時恨太無蓄積三旬居而九日食近日竟同此情形甘出在分之利息典當亦少衣裘空爲三日之號呼涕涙徒沾胸臆計惟有持三寸管修三樞書網願宏開夫三面索無必待於三番竊比遣歸之散卒得放三個月之恩銀倘同獨立之軍官可得三萬元之番佛果其如願以償尙可算爲三生之幸即使酌量而處無再少於三折之頒謹三薰三沐上呈（五） 
家庭常識 
[竹製水鎗] 　 
　　仍用内外二筒外筒取圓徑二寸許之毛竹二節餘上端去節下端節下留寸許節底細鑽四五孔底上用圓牛皮一塊視外筒稍小以能自由上落爲度牛皮上約寸許之處用二竹釘如十字架式使内筒不至到底一面使牛皮不浮上中端一節則用刀鑿光令無節痕内筒用荆竹或烏株竹最適宜高視外筒長七八寸徑口視外筒略小七八分内筒上端留節中鑽細孔底端之外用布紥緊以貼近外筒之内沿爲度中端幾節鑿穿其效用與銅製水鎗同 
[炒假山雞] [  平沙]  
　　將精肉切成骨牌片浸之酒和醬油中數小時以武火煬鍋使極熱將前肉傾入鍋中匀炒片時加以醃菜或冬菜晚菘之類（味皆香美）併炒（菜須預先細切）臨了用芡粉調水中之將鍋蓋掩蓋少選取出卽成鮮美之小菜矣 
[包風魚] [  翟醒園]  
　　包風魚味美無倫吾鎭人士（灣沚）多喜食之法以重約四兩之鯽魚將肚挖一孔去盡内臟用水洗凈浸於鹽水中約一星期後取出嚗於日中以三四日爲限再加以猪油花俶（須　和）塞入孔中外以紙封之掛於有風處兩星期卽可食惟食時須蒸於鍋中以油出爲度 
詩囊 
[虞江二叔以士女圖見示戲成三絶選二] [  陳本立]  
　　病眼朦朧障霧輕看花笑我未分明何須細辨媸妍色略帶糢糊倍有情 
　　畫圖開處見明粧便喚眞眞喜欲狂可惜圖中無我相畫工偏寫别家郎 
[咏錢]  
　　未必精金百鍊成略施文字便知名有時易鼓鬚眉氣無此難通骨肉情 
　　推重久經兄作號相權長願子多生銅山徑捷人爭赴笑我終年困管城 
[冬夜雜感] [  漱石女士]  
　　霜風逼户夜驚寒如豆燈光已半殘多少人間煩惱事一齊兜上兩眉端 
　　憐我一身容百感無端痛哭自難禁茫茫苦海終何補精衛徒勞啣石心 
　　可憐遼鶴無歸地苦惱叢生到此身更有人間眞鉅子低頭一例困風塵 
　　秃笨淋漓獨寫心寫心未已涙沾襟一篇文字糢糊甚付與知音着意吟 
集益錄 
[再答第七十問] 　 
　製造塞門汀爲世界大工業之一其原料係青石（又名石灰石即燒煆石灰之原料）與泥土製法極爲複雜非數言所能了吾國製造者已有三家一湖北大冶華記水泥廠一直隷唐山啓新水泥廠一廣東廣州士敏士　其銷路均日漸推廣足覘吾國建築術之蒸蒸日上如有志開辦此項工廠宜先與製造塞門汀專門家商議並至出産青石地方實地考驗庶不致誤至建築上而用塞門汀若係大工程則應請工程師（土木工程師多能之）代爲計畫督造至於家常零件建築物其配全與建造法則當述於交 
　　（一）塞門汀之性質 
　塞門汀見水經時即堅結如石可代磚石以供建築惟純用此物殊不合算故須和以沙與碎石或全和以沙（今春浙江海寗塘工局議改用塞門汀建築海塘該處紳民以恐塘工局攙入河沙極力反對蓋不明塞門汀之用法耳）其在建築上之優點頗多如（一）價廉（二）顔色清秀（三）牢固（四）易於建築凡磚石土木等建築材料均無一能及之者 
　　（二）成分 
　塞門汀和以沙與碎石成爲混凝土其配合之成分視用途而别無一定之規則可循但記明「和沙石愈多則愈不堅實」「和沙石愈多則所費愈少」二句亦易有自行斟酌今畢家常建築物所用之成分如下（一）階沿小路（如花園中之小徑及巷弄等）水溝（如階前之陽溝）農場（用以曬榖及餇畜猪牛家禽之廣場）網球場天井灶基等用１：２２：５之成分（其解説見後）（二水庫（用以蓄水）水井鴨池鷄房屋基（指小屋）垃圾桶小便所等用１：２：４之成分（１：２：４意卽塞門汀一分沙二分碎石四分此爲表示成分之通則惟所云分數係提積體而言並非重量）（未完） 
長篇小説 
[二成風雨錄] [  英國卻而司常覺小蝶迭更斯原著天虚我生合譯] 　　 
　　卷中第七章（一） 
　　楷萊入銀行之書記方埋其白首於紙堆中聞有步聲卽從目鏡銀匡之上舉其目曰楷萊汝於洛培尼大理院當稔知之楷萊曰然吾曾一住曰汝亦識勞雷乎楷萊曰吾於夜中且識之何况白盡書記曰佳汝可將此信往大理院卽覔勞雷於證人席中以此授之楷萊曰豈今日又審僞簽支票之人歟書記曰否此爲另一事汝但以書往勞雷自知之楷萊聞語大疑則自搔其首曰果何事哉需回信乎曰無須唯勞雷在彼或有需汝之處汝可待之不必即歸言時緩緩摺其手中之信署封面畢更以生紙吸而乾之及付楷萊楷萊納信於懷鞠躬出並戒其子而後行當此之時刑場距大理院尙遠故新門一帶尙無凶穢之狀然監獄終爲萬惡之門一入其中即爲善者亦且薰陶而成巨慈而種種疾病之　亦莫不由其中醞釀而成一旦隨犯人而登公堂則病菌立散布於空氣中傳播於法官律師之身無或倖免故每當死因判瘊之時此戴黑冠者亦無殊自宣其死刑其死期或在犯人之先也故洛培尼大理院者直無異於陰陽隔界之門面爲地獄旅行之驛舍至其地者無不惴惴然有戒心焉楷萊旣抵其門即以懷中信投入門中請關者驗蓋當時洛培尼觀審者興彩之高不下於劇場未及開審而座客已滿各門皆閉啓者唯矮門兩扇狀如狗竇用以備犯人之出入而已楷萊信入半日始見門開一線有人探出其頭曰汝何覔曰吾覔勞雷在證人席中其人知不誤乃更啓門一線容楷萊捱身而進門即砰然復闔楷萊曰朋友今日審何案人多乃爾其人曰國事犯也犯人蓋爲間諜楷萊愕然曰間諜然則罪將裂尸矣其人曰剮也其法先以縛之木架俟半死而後釋之以寸許之刀細割其肉而剖其腸肉喂狗而腸飼鷹也楷萊曰慘哉其人豈已罪無可逃耶曰死必矣雖然汝信何在吾爲汝傳奉證人楷萊曰否吾需自往曰然則從吾行耳二人遂擠入人叢備歷艱阻始見勞雷坐於證人席上其旁有戴假髮之律師二人蓋被告之辯護士也其一年可三十許文件堆滿其前方逐一　檢狀至勞乏其一年不過二十以外衣履不整狀頗落拓塞兩手於衣袋中仰面而望承塵似其全副精神盡法於屋標之上有所思者 
 
 
 

Page 15

 
 
   
 
 

Page 16

 
 
   
 
