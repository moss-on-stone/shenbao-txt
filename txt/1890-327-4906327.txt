# 1890 - 327 - 4906327

 

Page 1

 
 
[賑物求管] [  申報館協振所啓]  
　　本舘辦開賑袞以來　海内諸同仁捐助各種貴物隨時　價彚解災區茲又承助下文刻　意一方歴代服制者愿三十部每部二角五分銅　　　隻花翎藍翎各一支隸有五十都每部六角石印小耕石齋畫譜廿部疫痧草六十本每本洋八分倭刻和渙三才　　一部感應錄要廿本每本一角豹皮一張白象牙笏一方玳瑁邊墨晶眼鏡一付碧玉三聯扣帶一付眞磠砂二粒宮式白玉鐲一付白玉監兩個鍍金點翠時辰表六隻翡翠帽正二對法帖兩册前朝近時名人字畫中堂對聯扇面另物繁多不及細載現當順直山左水災汪洋數千里飢民朝不保暮待哺嗷嗷禇君子有情殷匡救者速臨本舘　購庶幾裘成集　責惠早沾乎 
[二十四史第一次出書告白] [  圖書集成局啓]  
　　本局所印二十四史墨必選擇上品可保年久决不　色紙則一律用雪白違史略不參差本可早日告成祗以精益求精不免稍延時日茲已　　二十餘史第一次　出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二本與股者如找足　銀三十元卽可持票前來提取并付第二三次書票各一紙其第二次至本年十月二十左右可出史記前漢書後漢書三國志新唐書新五代史舊五代史遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務　速來　取否則全書告竣後當另定價洋也其書分盛木箱三口大小一式製極工雅惟取書時每口須另加洋　角此布 
[論武]  
　　嘗聞天下之地莫要於城天下之力莫雄於人天下之器莫慘於兵天下之事莫危於戰據要地馭雄力操慘器行危事運之以變詐凝之以信義聲之以鼓角爛之以毒𦦨遇者死當乾碎是故天下之權莫重於武務莫大於武而其用亦莫神於武仁者武之塗也孝者武这核也慈者武之原也敬恕睦婣者武之膠漆也道者道此者也德者德此者也凡善云善惡云惡者皆以此爲準而建之名者也通天地亘古今自目前之近而推之六合以外五大洲之遠握權勢執網領統其要括其全而能安固且久者其唯神武之用爲不可及乎儒者或云治日用文亂日用武此徒觀文武之形而昧於其理胘於其史而不察其實者也必如其言則綱常彝典必廢於亂日而城郭甲兵有復設於治日也有是理乎何謂文武之實以物言之則禮樂这謂文刑政之謂武文以攻其心武以攻其形以用言之則以生治生者文也以殺止殺者武也以理言之文武一而已矣上用这而治下用之而亂文之教以武而立武之事資文而行文猶武也武猶文也古君子材　德備道具於一身斯用布乎天下譬之華實所貴於華者爲其有實也然不華不可以獲實知華實之不二則知文武之爲一矣而世之淺科徒見其形但觀乎外以雍容可親者爲文以凛烈可畏者爲武其尤甚者則以褒衣博袖爲文胡服尖韡爲武　歌投壺爲文馳馬試劍爲武輕裘緩帶爲文突𩯭蓬頭爲武遂曰治用文亂用武何其謬也且夫治亂之事一人用武則天下治一人用武則天下分分則爭爭則亂亂之極則用武者一時或數十百人天下之廣可知矣用武者乃有數十百人其爲武亦不小矣至極治之世一人垂拱而萬里肅然令行禁止莫不如志以傳數百年之久天下莫復誰何可謂用武之大者矣乃儒者云武用於亂日偃於治日者何也使天下一日有可據之城則人無不據也使有可　之地則無不取也使有可殺之人則人無不殺也使有可奪之財則人無不奪也惟其所以有據不取不殺不奪者無他　在上故也而能用武友臨之也叛者必誅是以無叛者惡人必刑是以無惡人故方上之能用武天下之人人人皆有白刃在頸搖體則觸之而不全是以俯首貼耳老死於牗下而弗疑也天下之人豈皆伯夷姦雄殘賊何地無之今也困黃巢於三綱之中縛李雄於五禮之間不惟不敢爲慝作非又驅迫之以善聖人神武之用惟是時之爲盛而儒者輙云冶日晃用武者非惑之甚耶父之權可以殺子而子不得以讐父父子之武也夫之權可以加婦而婦不得以怨夫夫婦之武也家庭之事父子夫婦之間猶待武以爲安而况廟堂之務乎周易不云乎家人嗃嗃悔厲吉婦子嘻嘻終各嗃嗃武也故有嚴君之稱嘻嘻文弱也故曰吝惟嗃嗃不可無悔厲悔厲則吉家庭用武之法如是推之天下亦莫不然故寛必以猛濟柔必以剛克是故亂日用武治日尤宜用武睦鄰柔遠皆以武爲之經文爲之緯大用之則大安小用之則小安不用則危不能用則亂不得用則亡以是觀之兵可千年不動武不可一日不用夫有干戈然後有玉帛有甲胄然後有冠裳有剛毅殺伐然後有慈祥愷悌有黃帝涿鹿版泉之戰然後堯舜可以垂衣裳而治天下故用兵爲武而止戈亦爲武用之於鋒鏑則易行之於揖讓之間則難以武行文則易以文運武則難文武相濟難易兼克聖人这能事畢矣試觀天下之鳥至多矣而其不存者獨鳳天下之獸至多矣而其不存者獨麟豈有他哉不用武故耳若夫虎狼之搏噬蛇蝎之毒螫其不仁也甚矣物莫不受其害此宜爲天地之所不容而其種至今猶未絶乃麟鳳二靈偏不行久存鳴呼觀於麟鳳虎狠之事用武者可以鑒矣然則武安可以一日不用哉 
[本館接奉電音]  
　　昨由京友電傳上諭二道敬謹譯登○十月十六日奉上諭李鴻章奏藩司因病呈請開缺一摺蒯德標着准其開缺廣東布政使着成允補授欽此同日奉上諭松椿奏節逾霜降各廳汛一律安瀾一摺　年伏秋大汛湖河增漲險工迭出經松椿督飭在事人員設法疏濬竭力防護仰賴神靈　佑工程一律平穩目下秋成豐稔實深寅　着發去大藏香十五枝交該漕督祗領虔詣河神廟敬謹紀謝以答神庥餘着照所議辦理該部知道欽此 
[上林寒雁]  
　　孟秋　日爲皇太后萬壽聖節是晨皇太后由南海先詣壽皇殿列聖列后前行禮畢進内　升慈甯宮寳　受　畢還南海於純一齋聽戲由總管李蓮英傳旨所有應行導引扈從以及跟隨關防各項官員侍衛入等是日寅刻在德昌門外伺候經内務府知照各該衙門照例傳派預備○親郡王貝勒貝子公之子弟年未及十七歲以内者例應考試馬步射才能出衆者給以翎縀蓋我朝以弧矢威天下世裔勛臣雖在幼年亦當隨時練習以示不忘根本現經宗人府謨貝子定於本月十四日辰刻在宗人府内先行考騐咨明各門上卽令應考翎縀之各王公子弟届期自備弓馬赴府以備考騐一俟考騐畢再行奏請欽派大臣秉公考校○塔爾巴哈臺城建有風 
 
 

Page 2

 
 
神廟近年遇有水旱偏災以及時疫流行經官民於風神前虔禱災癘頓　立卽轉危爲安洵屬靈應夙著塔城民蒙人等感戴殊深籲請頒給匾額勅加封號以答神庥　駐劄塔城伊犁副都統查該祀典内開地方正神實能禦災捍患功德及民准其奏請勅封給匾今塔城風神靈應實屬功德及民仰懇天恩頒發御書匾額一方　領懸挂並勅加風神封號等因專摺馳奏於本月初七日呈遞本日奉硃筆着照所請頒發匾額餘着禮部議奏欽此○内閣准吏部咨開明年適届辛卯京察大典理合黏錄京察章程通行各衙門於本年封印前造具考語履歴淸册咨送過部以憑覈辦等因由典藉廳供事通禀額恩張福徐中堂去後刻經額相國等諭知典　廳將内閣現任旗灌侍讀典籍中書等履歴詳細開明並將上届京察列入何等逐員於履歴後註明並將旗漢候補額外各中書履歴一併開明分造淸册以備臘月初　過堂考騐註考分等咨部查覈○八旗各營兵丁借支庫銀按月由應支正餉内劃扣利銀而每析臘正兩月應扣利銀預由户部奏請加恩展緩兩月以示體恤現届冬令經户部陜西司掌印飭吏將本年八旗兵丁借支庫銀應行展期免扣利銀兩月奏稿限於五日内繕妥以便呈堂簽押後具摺入奏○黑龍江漠河金廠前歳經總辦李觀察購置機器鍋爐開採金砂事當創始不過小試其端此處礦砂甚旺金質尤佳數載之後採煉得法出金愈多未始非裕國富民之一助總辦李觀察今夏已歸道山大帥聞信後深慮該金廠數載經營隳於一旦除切囑在廠員商實力經理外己派齊齊哈爾火器營綽叅領哈布前往漠河會辦廠務以期利源較前興旺云○吐爾扈特盟屬札薩克親王車林拉布丹前經患病乞假調理詎料藥石無靈於七月間病故經該盟呈報到哈除該王世爵另行循案辦理外惟查例開内外蒙古王公以及福晉夫人遇有病故應行奏明派員賜祭一壇以示優眷經額副都統奏請飭下理藩院查核辦理○初十日皇上辦事召見後出德昌門西宛門進西華門至永康左門降輿升黃幄少坐請皇太后　慈甯宮寳座率王公等行禮畢仍由舊路還海所有應行執事各項人員均穿蟒袍補褂於夘正二刻預備○皇太后萬壽聖節傳集南府優伶曁南府教習之同春等班角色穆子楊猴子小福孫處等於初九初十等日赴南海純一齋前水榭戯臺演戯一時妙舞淸歌爭妍鬥勝幾疑此曲祗應天上有皇太后皇上於每齣演畢時特賞五錢重壽字小銀錁十數個經内監傳賞該優伶祗領後卽於臺間向上碰頭謝恩並聞榮壽公主莊邸太福晋醕恭福晋漪瀅謨偷等貝勒貝子夫人相公夫人曁命婦均入海内叩賀萬壽皇太后賜以筵宴並令隨侍觀劇○廂藍滿世管佐領玉不務上進甘與土棍交游稍拂其意卽糾衆行毆有高德者向爲皮匠曾爲斌玉帮凶毆人不一止一次刻下高落魄無聊乞貸於斌斌厭之初六日又赴斌家乞借靑蚨數十千以作資本斌故意避匿不見至初八日高往宣武門咭内哩胡同寳局尋斌求借斌謂不欠汝債何以屢次饒舌高謂汝今日反面相向豈忘毆人求助時耶由是兩相角口遂致用武高力敵有住急取利刃向砍斌欲以手遮架詎右手已被砍落高復向頭上砍二刀斌卽倒地鮮血迸流移時殞命高卽持刀赴廂紅官廳首報廳官以案關人命立將高解送提署訊辦按斌係四品正印職官不知守分一旦爲人所戕可謂咎由自取然高下此毒手亦爲王法所不容想當照例按抵也○户部爲片行事雲南司案呈所有八旗文武在京官員應領本年秋季俸米折銀按册稽覈相符移付銀庫照放本部定於本月十二日辰刻開放爲此片行貴旗派員於是日赴庫支領○東西瀛在京使臣以本國旣與中朝立約修好幸際皇太后萬壽聖節自宜伸慶祝而篤邦交卽於是晨將本國彩旗懸於使署竿上各欽使率叅贊繙譯等官咸具紅柬往總署道賀總署各官亦以名片答復禮也 
[民不能忘]  
　　兩江督署自初四成服後儀門以内孝幃以外一白如銀上下人等一律素衣素冠趨蹌奔走主喪者爲襲伯爵承重孫慕陶部郎居倚廬每日方伯親臨一次江甯府則早晚親臨兩次初五以後吊者祭者絡繹不絶方伯每日請道班三位在院支賓又派同通五位爲一班共列五班州縣三们爲一班共列十班每日各輪一班到院伺應周而復始署内日行公事排日包封存儲由司委候補知縣桂正華專司包封之事宮太保遺摺於初五日由驛馳遞一俟奉到賜祭恩詔卽安排壇位大開孝堂受四方之來竭誠敬者現在閒雜人等均不准入内瞻仰支賓儀汪入署則素服出署則吉服陪上司入孝堂則素服送上司下官廳則吉服靈前懸　太保遺像英姿颯爽拜者恍見文潞公精神如破貝州時也幃下賛禮者四位皆湖南同鄉之官斯土者四壁懸祭幛甚夥惟輓聨不甚多意者諸鉅公以宮太保功德在人賢者識大不賢識小不待人言故人亦遂不敢言耳因念昔南朝　太傳亦以功德巍巍言者不能盡遂無人敢著一字殁數百年没字碑猶崇峙墓前意今之有哀思而無哀語者殆亦猶是乎乃亦有不盡然者據署中人傳述一二氣象壯闊頗與題稱如沈觀察退庵輓云偕文正公再造江南花蕚勛名千古遭逢誰比盛與少司農同歸天上竹林慘怛　九重震悼迥非常瀏陽舉人劉華甲輓云恩德布兩江爲國爲民何天不憗遺一老聲名振四海難兄難弟我邦有誰嫓二公馬觀察漢卿輓云以一書生冠中興將帥平吳平楚憑褒語益著非常允宜無夏無彝望西州門白叟黃童齊墮淚後文正公總半壁河山難弟難兄論勛業並垂不朽况復同胞同位躋紫光閣袞衣赤舃更聨輝以上皆鐵中錚錚人中佼佼者可見天下不乏作手譬如不入五都之市未知五色陸離之名焉知五色陸離之貴此外蒼琮黃璧俟寓目者爲之補錄可耳 
[翹跂旌麾]  
　　兩江總督曾忠襄公薨於位朝命以安徽巡撫沈仲復中丞署理金陵得信後瑞方伯卽商同籌防局總辦派輪船兩號隨同督轅文巡捕汪二尹武巡捕許都閫前往安徽迎接新督憲另派通判李宗似祗候憲節東下一面派候補知縣汪鵬翥監修奇望街之行臺以備襜帷來駐聞中丞下船卽見客故并就下關馬頭支搭接官亭云省垣聽鼓閒曹久苦桂薪珠米無可解嘲至是急望轉機一如涸鮒之望激西江不知人所應有已不必有人所應無已不必無人生之得失窮通一聽造化决諸東則東决諸西則西未見智巧若幻者可借翼以升天椎魯如鎚者思卓錐而無地也月之十二日上燈時候忽奉電音傳來上諭一道兩江總督着劉坤一補授未到任以前仍着沈秉成署理欽此翌日民間都知劉峴帥復來人心愈形慰悅緣江南自曾文止公再造以來戡亂者有年制治者有年地方旣定以節餉故不得不遺兵歸農一時如虎如貎之士非無籍可回卽　於閒散徘徊瞻顧計無復之昔時招之不來今乃散之不去引朋呼類遂嘯聚於沿江數千里間巧立哥老等會名目自相固結沿江各埠無一處無若輩巢穴卽無一處無若輩聲援其人率皆百戰驍雄婦豎亦號知兵揭竿於門倚劍於市過者至不敢正視祗以各安各業與鄉民雜處於竹籬草舍間承平日久彼此相安如蛟龍魚鼈之相忘於江湖加以督兩江者皆係當年統帥昔則同甘苦於行間今卽無郭令公單騎免胄之事而香火情依然如昨偶有反側不過一舉手之勞不待崇朝而遺孽已靖矣故遠近聞峴帥重臨咸舉手加額以爲從前未竟之功至是可一抒其偉抱焉仰見廟謨宏遠千萬里如在堂階算無遺策宜乎海宇昇平我小民同遊浩蕩之天而莫知郅治之所由然也有知峴帥者謂目下雖由湖南巡撫代爲奏請起假尙未出山計原籍寳慶付距長沙十日程該處未通電線想朝命一到趣駕卽行亦須臘尾春頭方及俶裝就道現在峴帥春秋六十有二精神非常矍鑠前年天又錫玉麒麟以嗣明德此來造福江南蕭規曹隨益張盛烈不禁額手頌之 
[麋臺小誌]  
　　姑蘇夏侯橋北圓通尼𤲅於初十日傍晚忽來女檀越數輩均操異方音虔爇一瓣心香向蓮花座下深深拜倒旣而隨喜上方佛殿歴徧曲廊洞房尼見其舉止大方以爲必是名門眷屬欵以烟茶殷勤備至少頃興辭而去尼送至山門及回忽見禪房洞闢鎖鑰自落箱未啓而已空物不飛而高去相視駭詫細爲檢點所失甚鉅當卽開單禀報蒙地方官允爲嚴查飭捕跴緝未知能否獲案識者曰此卽所謂鐵 
 
 

Page 3

 
 
算盤也豈其然乎○楊大宗帥考試蘇屬業已竣事卽於初十日起馬按臨太屬蘇城各官均至河干祖䬻而新進諸生皆雀頂藍衫恭送憲駕意氣揚揚甚自得也○蘇屬自秋徂冬雨澤愆期雖有時得微雨然幾陣廉纎未能洒遍郊原滋生百卉久晴之後天氣燥熱疫病叢生或喉症或傷風咳嗆或寒熱呻吟床褥者十居六七醫生藥店無不利市三倍安得蒼蒼者天卽沛甘霖以蘇民困也 
[遼東夢跡]  
　　營口各紳商公製德政匾萬民衣於本月初五日送請章幼樵司馬賞收一時鼓答籥聲和衣冠座滿本街士庶觀者盈門○本月十一日節交小雪例得凈河而輪船尙泊有十餘艘夾板沙甯等船亦復不少天氣異常　煖入冬後惟得雪一次是以市中預備運南之貨尙高積如山日内廣生西安兩輪船開回上海水脚一律加漲而各貨猶不彀分裝大約須再放一二艘來營始能裝畢云 
[庚寅科武殿試題名錄]  
　　一甲一名張憲周山東一甲二名李承恩四川一甲三名陳邦榮直隸二甲一名譚鰲湖南○花翎吉陞廂紅張宗藩河南林桂榮江蘇齊義福河南富亮廂紅馬中選河南孫有慶安徽宋明都河南楊琦璇山東劉臣良山東常連三河南周炳元江蘇張健貞山東朱懋昆直隷郭樹藩四川申琴堂直隷王治國安徽荆鴻恩河南○監翎葉鴻鈞安徽梁之楨直隷王恩元直隷劉鴻章直隷劉鳳儀廂藍王登科直隸蘇凌藻山東馬文煥直隸嚴桂章安徽王陞官直隸呂國銘江蘇王耀斗直隷王流三河南楊志信直隷孟藩銘湖南陳運超廣東沈汝麟江蘇杜同春直隸康方正河南倪贊淸直隷韋文蔚廣西李鷹揚廣東王鵬舉山東宋品元江蘇蕭錦湖南秦振熙江蘇樊衛棠廂黃李榮標廣東王國鼎四川孫士英河南馬奪魁安徽李國標廣東任金灝四川林冠軍廣西蔣明海四川陳雲安福建周春彩雲南甘大鋐湖南吳朝高福建劉松源山西曾紹儀廂藍何樹基陜西張一元山西彭鴻陞江西李萬魁山東郝樹屏山西莊家龍廣東何炳烈四川毛霖熙廣西唐迪光四川李九成山東王虎臣浙江薛玳山西葉穿楊湖南王家斌雲南王榮芬江西柳獻廷江西吉人傑陜西祁斌山西李宏輝雲南曹携陜西周俊英廣東袁世佐陜西賈　庚浙江陳玉良四川李長星山西許連芳浙江詹慶麟福建孔憲武山西潘琮琪浙江鄭應輝福建林捷三福建黃定魁江西宋一淸浙江李玉麟山東趙三台直隸王振魁山東和潤廂紅鄭春江直隷唐高林湖南潘金山安徽丁耀武直隷○衛用徐　奉天陳慶龍廣東郭希曾福建玉祥正黃宮琦山東韓道益湖北張功成貴州羅經發湖南呂鎭鎧廂紅葉國琛廣東潘春魁福建黃國鈞廣東涂連元江西熊炳元江西劉克三湖北梁翰章陜西張廷松貴州陳朝威廣東馮之繡江蘇杜大鴻安徽周鼎甲安徽張殿元江蘇張飛龍浙江潘登雲湖北鄭允承廣東王懋章福建徐鳳標浙江劉祥瀛廣東楊慶元雲南趙大魁福建謝嘉猷雲南林金鏡福建何錦钱廣東蔣達杰廣西陳兆麟廣東趙宗晉廣西韓有起陜西江佐畿廣東徐騰熙湖北柳獻祿江西叚春茂湖北岳興貴貴州楊冠英福建彭興邦江西 
[使星過滬]  
　　出使日本大臣李伯行星使由津乘坐招商局新裕輪船來滬於昨日午前十點鐘時抵埠停泊法租界金利源碼頭本埠道營廳縣及英法兩公廨會審官均往迎接聞星使並不登岸卽擬換坐輪船往蕪湖一行盖其令叔稚荃觀察在蕪湖仙逝星使前去祭奠以展哀思然後復至滬瀆筮期東發云 
[縣訊命案]  
　　任有福卽吳有福踢斃呂秀金一案前日晚堂由帮審委員宋二尹升堂提訊屍父呂阿二投案求請伸寃吳有福供是日向呂阿二購菱因換錢口角伊將小的毆打伊等人多小的一時情急踢傷秀金肚腹事出無心祝雲山許松山張達多供詞推諉並稱均被悞拘求請恩宥王李氏供我婿張逹多業已到案叩求將小婦人開釋二尹得供卽將各人分别收所聽候覆訊擬辦王李氏訊明無干當堂開釋呂阿二退去候示 
[歇夥呑烟]  
　　金陵人王長根在滬城四牌樓開設協盛股皮作雇用同鄉人崔朝忠爲夥本月初二日因事將崔停歇至前晚崔又至店中王見其神色有異知已呑服洋烟當卽灌救迤無效騐延至昨日黎明時斃命因崔在滬上並無親屬卽經王偕頭鋪地甲榮文投上海縣報請檢騐昨晨適値陸邑尊下鄉勘河未及詣騐一俟河道勘畢鹵簿言旋卽當前往騐視也 
[地保受笞]  
　　上海縣下忙錢粮業已陸續繳齊惟浦東廿四保十三圖地保嚴敬堂抗欠條銀一百廿餘千之多前日由差傳案陸邑尊於晚堂提訊據供銀被花户拖欠求恩寛限措繳邑尊以其有意抗延殊屬可惡判笞一百板收所限於五日内赶緊繳齊廷干嚴比 
[勘視河工]  
　　浦東高家行左近東臺浦河道年久淤塞近由該處鄉董禀請開濬陸邑尊准如所請卽於昨日黎明時帶同書差人等前往履勘以便擇日興工云 
[詰問鄰人]  
　　輪船水手任有福卽吳有福因購菱口角將呂阿二之子秀金踢傷身死昨經上海縣陸春江大令莅仁濟醫院相騐情形業已詳登本報兹悉邑尊騐屍畢卽偕法廨讞員葛蕃甫同轉乘轎至法界新街肇事地方履勘旋飭包探王榮培等將左右鄰人傳來訊問該隣人以人命攸關意存畏避不肯以實言相告復傳剃頭店主句容人喬小山詰間喬初時不肯直說邑尊怒喝曰吳等在爾店門首打架爾豈得諉爲不見若不直言當帶回縣署用刑究問喬始供稱當時見有二三人在門前扭打因觀者如堵未能認明面貎邑尊親至魏正興水烟袋作内勘騐復令將住居三十七八號这鄰右並三十六號内　管門人楊丫頭等傳到詰問吳有福之羽黨均住此處否楊禀稱吳有福肇釁之日小的適因事出外所以不知詳細此處左右房屋並無吳之羽黨亦無湖北人居住邑尊謂嗣後如有吳之同鄉人來此尋釁准爾卽時鳴捕拘送以便從重懲究并不許湖北人在此處賃屋居住楊遵諭而退邑尊乃呵殿回衙 
[竊案彚登]  
　　姚信山至英公堂稱被陳子福行竊馬褂一件水烟袋一枝報由捕房包探緝獲人贓送案今請給領陳子福供認行竊包探禀陳子福從前曾經犯事宋二尹判陳子福笞責一百板管押十四天贓交姚信山領去○陳世金稱失竊衣服二件由捕阻獲人贓知照前來認明確是失贓爲此投案請領華捕稱見王阿福手持衣服向質鋪質錢使用情有可疑爲此拘拿王末福供失業無聊初次犯竊以後不敢再犯宋二尹判王阿福笞責一百板贓交陳世金領去○楊李氏稱被贓闖進門内行竊衣服四件報由捕房包探拿獲人贓爲此投案請領瞿桂章供認行竊惟求恩恕宋二尹判瞿桂章管押十四天以示薄懲贓交該氏領去○包探唐寳榮稱李李紀闖至費錦山家行竊銅壺一把當被知覺獲住人贓　至捕房今特解案請訊費錦山投案請領贓物李阿紀供初次犯竊務求恩恕其母上堂訴稱兒子阿紀年幼初犯行竊求請免辦感恩不淺容小婦人帶回家中嚴加管柬語畢叩頭不已宋二尹謂李阿紀犯竊原應懲辦姑念爾母再四叩求從寛交保如再犯竊定當加等治罪銅 
 
 

Page 4

 
 
壺交費錦山領去 
[控欠無憑]  
　　方兆章向夥張益山索欠口角邀同張之荐保人費小弟理論不明扭至捕房解送英公堂方兆章供向開柴行藉博微利由費小弟荐張益山爲夥言明不給工資使張出外兠攬生意每百元交易提洋五元給張詎張祇做一月有餘兠收帳洋七十餘元一去不回今得尋見向索前欠一味支吾邀費與之理論仍不認欠務請追究帳簿呈閱張益山供十年前曾爲方兆间兠銷樹柴確有欠帳後我自開柴行與方往來扣淸前欠之外反被積欠洋元不料方近日突至我處將我鋪盖搬去乞恩公斷費小弟供前荐張益山在方兆章處爲夥後張辭歇自開柴行事隔多年方忽言被張欠洋張不承認且稱被方欠洋我不知兩造細情宋二尹問費當時方曾否知照爾張有欠欵答稱並未知照又問方曰爾所呈之帳簿乃係總結漫無稽考旣稱張兠收帳洋一去不歸自應有細帳載明經銷若干應提若干某户之洋被其收去方可憑信答稱事隔多年我輾轉搬塲細帳業已失去二尹謂細帳旣已失去總結帳簿難以爲憑且張不認欠爾銀洋反稱被爾欠洋爾將何詞申辯又問張曰爾稱被伊欠洋有帳簿否答稱被欠無幾並無帳簿我本不與計較惟求將鋪蓋追還二尹諭方兆章曰爾控張益山欠洋旣無憑証張益山所稱被爾欠洋亦無實據均難准理着卽交還鋪盖完案所呈總結帳簿發還 
[法捕房瑣事]  
　　小竊某向八仙橋附近小烟舘中竊取烟槍一枝當被店主婦瞥見人贓並獲扭送捕房押候解案請究○老虎灶主某失去作裙一條疑被相識之某甲所竊前日將甲揪住當在身畔搜出押票一紙一併送入捕房管押候訊○剪綹賊某日前在某牛乳棚門首竊得途人之對時表一枚持至質庫押錢五百文後往法租界被包探拘獲在身畔搜出押票查問之下直認不諱卽送捕房管押○甯波人林泉世前與某甲合開零剪店後因生意不佳林恐受虧折突取銀洋一百數十元不告而行來往甯波數次又在法界護城河畔與人合開舊貨店經某甲偵知向追前欵林置不理甲遂在法公廨據情禀控同轉准詞出票昨經包探將林拘押捕房以待解案請究 
[樂善不倦]  
　　金陵三山街介福昌東號諸善長來函承俯賜續募善士十五户規元一百八十六兩八錢六分英洋四十元銅洋四元由元源庄交來委解順直散放竊思需欵孔亟艱窘異常得諸善長剴勸多方集有成數彼號寒啼飢者得以霑惠其積德良非淺也上海北市絲業會館籌賑公所施善昌謹誌 
[武淸來稿]  
　　今年順直水災以武淸縣爲最重山東捐助銀一萬兩頤壽堂捐助銀八千兩叢桂山莊捐助銀五千兩瑞鼎堂捐助銀五千兩嘉惠齋捐助銀二千兩又棉衣五千件由東海關派昌頤棻等於七月初六日前往武淸按照義賑章程擇災重二百四十八村分别極次貧查户散放共計折實大口七萬二千五百二十一口於九月底一律放竣現有黃愼之修撰劉蘭階直判接放官義各賑正可補救不足除將户口淸册分報順直督尹憲及撫賑局並頤壽堂等捐户查閱外此次所收義捐僅有數户而爲數較鉅武淸災民得賑最先昌頤等當爲該邑十數萬災黎感謝鴻施用彰大德辦理武淸義賑盛昌頤徐棻等謹誌 
[蘇省撫轅抄]  
　　初十日四品銜知州用儘先前候補理問吳炳服滿回省禀到候補府經歴王石麟禀辭赴吳淞江河工差○十一日候補知縣賴豐熙由上海領運硝礦回並禀知奉委吳淞江河工差縣丞鍾國賢禀知奉委藩轅監印差巡檢劉樹銘江北緝捕回指發江蘇試用從九品朱瀛江西人由京騐看來省禀到前署臬憲朱之榛大人之老太太　封　品　夫人趙氏于本日已刻在金太史塲公寓仙逝擇于十三日已時大殮長班來轅禀報江蘇候補縣丞甘耀森于十月初八日子時在盛家浜公舘病故十一日已時大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戒烟局來稿]  
　　謹啓者敝局　經本年春夏雨季收數登　前報　將秋季收　各大善　　　銀　　　捆　客捐助　　　　　　　　　　　　　　　　　　　　道憲聶月助秋季戒烟局經費洋一十五元又領得山東登萊靑道盛觀察月助秋季規銀三十兩又收王勤紹堂捐助洋　元八月戒客張　　　　　　　　洋四元　　　　　海李文靜汪裕福各捐洋三元九月分戒客陳文星范迎春各捐洋四元周秋棠趙海舫王彩寳吳鴻賓謝發貴各捐洋三　其餘王金　等四十八　　　　　不取分文　　　　信錄亦查敝局辦理三載一無遺悞誠如盛杏孫觀察有云異方得自津門實苦海中之寳筏誠能多　一人卽免一人沉溺是以敝局如已沉已溺　法　　以成鉅欵　　　　　早呼將伯禀蒙前升憲龔示勸各業常捐已屬子虚用敢佈告在敝局斷烟癮諸君盡悉敝局用藥誠心謬晝夜照顧股勤惟局用藥食浩繁早在　鑒　　　已拯八福田　　　　解囊金或逢人說項源源惠濟以繼善舉獲　豈有限量哉謹此附叩[  上海培元堂戒烟局董事顧福基楊靑啓]  
[申報舘恊賑所十月十一日至十五日止經收第七十五次淸單十一日無名氏爲母求壽並求産中平安洋五元十二齡童子厚安求保慈親分娩]  
　　安捐棉衣洋五元有心無力子洋一元心餘力乏洋一元力薄子洋一元無力子洋一元無名氏洋一元王義和洋五角陶乾泰三角李　盛三角張生和洋一元一角餘茂所洋一元許嘉培洋二　汪大佑洋一角汪觀佑洋一角唐敦厚堂洋一角無名氏洋十元張永瑶洋一角張永甲洋一角張永宜洋一角將長生銅洋一元○十二日鼎昌綢莊洋四元謝福記洋五元徐善榮洋五元沈少記洋一元○十三日李杏堂洋三元延州來季子求霍去疾洋一元恩啓堂洋五元無名氏銅洋一元金陵章洪源洋十元○十四日同編昌莊王陳炳奎翁棉衣一百廿件植蘭堂紋銀六兩自立堂紋銀二兩黃季華紋銀二兩斗南堂紋銀二兩雙桂堂紋銀七錢五分蘇覺堂紋銀一兩二錢五分以上六户來現銀十四兩○十五日無名氏洋九元六角無名氏六元無名氏銅洋一元沈翊記洋五元喬友三錢一百五十劉仰山錢四百喬倬雲錢一百六十朱紹伊三百文以上四户來洋一元總共收洋七十五　六角現銀十四兩銅洋三元棉衣一百廿件 
[上海北市絲業會舘籌賑公所施少欽經收順直山東賑捐九月十一二三日第二千六百十一二三次淸單]  
　　湖郡坦夫居士求病速愈洋二百元顧丁氏求病愈由南市同康莊來五十元穴胡昆玉求佑生意興隆漢平足紋廿兩招城牧　子洋十元銅洋九元杭州喜聞善子求福洋十元　名氏求　二元和州源昌典無名氏八元祝平安八元勉力子五元栗陽鄭福泰號鄭嘉𣣫文孫　歲　親友賜物移助代孫消災惜福五元常州劉晴　募棉力氏求病愈四元又劉　記求平安一元揚州程惕甫因求名利順遂三元又求　患卽愈三元甬上古雪氏二元金沙鹽棧和梅吟舘求福周鍚記求病愈各二元將就主人求平安一元招商漢局陳乾生求平安二元如願軒主二元銅洋一元廣東子誠氏求嗣由漢鎭榮茂號寄來洋一元又求平安一元王汝福小洋十角九江榮順號　輔臣求合家平安二角廣得利求利戴森堂求病愈各一角無名氏求壽銅洋二元不留名銅洋一元○毘陵詒安堂潘晋芳募詒安堂求平安錢一千零八十五文董德善求順遂五百文顧三　求平安三百文陳須郎求福周和尙求祿屠榮浩求壽唐和尙求名劉啓新求利五户各二百文不書名曹求祿一百文共九户合洋三元○平湖胡然靑求壽隱名氏求合家平安各洋一元力不從心氏求消刧史鳳虞求名胡少槎求壽三户各二角孫潘氏求福姚錦娶求祿富二觀求利史鶴汀求順遂四户各一角共九户合洋三元以上十一日○杭省無名字祈母病速愈父身安健洋一百秦汝丹病愈酬願由梁溪達源莊記南市同康莊匯來洋九十元秦梅修翁募隱名氏十四元浙寗恆豐紹酒棧廿元嘉定省吾居十求病速全廿元無名氏保身體康健十二元鮑柳夫求平安十元甌城曾矞西病愈完願十元屠鎭無名氏求妻徐陳氏病愈十元太倉繆朝芬募蔣恩錄症痊完願十元百勉氏求功名順遂五元陳袁氏求病愈五元鄞邑不留名求肝疾愈五元武穴春祥典同人五元杭州吳寳讓募汪趙氏四元無名氏保合家平安四元孫錫昌求　孫毓淸求名各二元朱紹福求嗣陶翰卿求平安朱紹福求平安魏逸筠求嗣陳邦賢求平安陶相周求平安六房各一元周浦仁和典蘇煥章病愈完願二元無名氏二元隱名氏二元楓涇黃門蔣氏求病愈一元吳淞周渭川募還心願人求諸友順遂一元嘉定隱名氏一元鎭江海不書名一元蘇州泰隆昌無名氏有心無力人各一元無名氏五角又求平安五角珠家角彚思過勉力子求消刧一元黃炳章求利五角陳幼餘　南周均求平安各二角半新倉鎭同和典同記求利紫陽渭記求病愈挂芬書屋求消刧和記程子記求平安五户各一元芹香散人求病愈五角匯康銅洋十二元免過齋銅洋二元○溧陽署朱鶴鳴求福任景祺求順遂彭祖植求平安新燕堂謝四　各洋一元孝悌慈　二元任雲犀錢六百文儲毓藻　平安求平安吳光宸求順遂各五百文任韻虎求祿彰福揖求壽各二百文共十户合洋八元彭祖德求　銅洋一元以上十三日○杭愈子翰求病翕由李巽甫先生交來洋一百元安定氏棉衣捐廿元嘉定廖烈記十元靑村場署同人將開征筵費移助求諸事平安八元張克蕃求平安六元通州邪永順五元蘇城採辦局無力子募五元甬江洋廣局無名氏四元沈翔孫求女疾速愈四元蛟川　凝堂陳有　來狗鄉鄰看中出資移助二元又求子病愈延壽二元南匯陸洪森睦鏡溪一角沈芝亭爲妻病愈孫芍朎病愈完願各二元無求氏無可求不書名三户由泰亨源來各一元無名氏一元鴛湖金王記由揚州寄來一元寡過未能求平安五角羅店風雨淸吟舘主人令郎肇端節省糕資銅洋二元錢二百文三飲痴人膏火二百文蘭禪舘主膏火餘一百文○正棧募陳愼餘堂求順遂洋三角彭麗生求消刧陳瀛　求平安同心堂求順遂彭合意求平安四户各二角彭善慶堂求利一角共六户合洋一元二角以上十三日 
[上海四馬路麥有圈仁濟醫舘施少欽葛蕃甫黃春甫經手代收京都梁家園圓通觀合賑周粥廠賑捐十月初一至十五日止第二次淸單]  
　　恭壽堂洋二元錢塘孫文彬孫葉氏各一元新塲來十户力不從心二元康泰來五錋徐旬　四角顧夢梅沈心秋錢少珊不留名名各二角嚴芝塘周馥山唐翰臣各一角○楊經記續　洋一百元合肥來四户李同泰一元又銅洋十三元同泰諸友金治臣各本洋二元程福卿銅洋二元仁記銅洋一元施雲泉施冲記施彚源安吉生員好善氏嚴慕琴朱雙記顧雲記　　連輝方　鉄十户各洋一角○安徽延月主人五元蘭溪來十户同善會二元無名氏一元壽椿居酏宛記俞春茂各五角楊忠才鄭子記力不從心葉蘭記柳渭記格三角○溧陽寳隆莊來四户洪謙益堂三十元秦定庵秦高氏各二元宋積善堂魏頌記二元小臁古閣萱安居酬愿人各二元揚州許子宜續助集公舘各五角彭修源一元彭麗生陳愼餘　各二角無力氏陳瀛光敬德堂各一角○江陰程祥記來三十户程守庭十元和豐號四元程吳氏求病卽愈程朱求病速愈各二元六角王瑞蟠二元五角吉恆豐二元順泰蔣林　程王氏楊恆泰朱仁甫楊丁氏求病卽愈張李氏求病卽愈各一元李漢如五角李長盛李長裕邵長發各四角邢煥廷何仁山各三角陸淸文胡文星季梅溪許松林汪嘉榖金麗生薛文明邵長寛無名氏各二角陶聘　吳祖根各一角常熟來七户紅蕉主人四元借梅居德助屈錫記各一元屈錦記五角綵子留子柔子各二角○潘聯奎六元無名氏四元不列名隱名求安各一元無名氏一元禮如帳房三元○江陰程守庭求合家平安續助順直災區五十元程沛求病卽愈合家平安五十元揚州嘉吉堂一元陳梅庭十元譚伸翁一元梅香書屋四角　芬室三角聽吟舘　角無名氏一角○仁和吳恭綬祈濕瘡卽愈四元又生辰續助二元吳趙氏祈病愈一元又生辰一元吳門花女祈痰核卽愈一元又生辰一元鴻記一元南豐補過氏李一元有心無力子一元無力一元無力氏一角○彤豐土行銅洋二元蔡如記潘惠記　雨記海天春各一元無名氏四户各二角無名氏二户各一角○景德鎭隱憂子二元又助二元無名氏祈諸事如意一元九角二分蘭溪廖樹滋一元復本堂三角○○以上共收英洋三百六十六元一角三分本洋四元銅洋十八元○敝舘前接京　梁家　圓通觀合賑局翁　夫太史來函在趙村六圈分設粥廠以賑被災災黎囑將捐啓登報敝舘代收彚解刻因疉接來函粥廠經費浩繁難经持久封河在卽亟須赶寄想各省大君子好善心同尙祈早解慨囊卽交敝館代收彚解不禁爲億萬災黎百叩引領也 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年十月初二日京報全錄]  
　　宮門抄○諭旨一道錄前○發抄硃批五道○大臣奎奏報　服當差日期摺○護新撫魏奏審明定擬摺○大臣沙○奏旗緑官兵班　遵照部　章程　尤酌保　○又奏科布多緑營換　官兵班滿請變通辦理摺○又奏科布多滿營戍守換　官兵期滿照案　　　換補摺○又奏請准擇尤酌保片○十月初二日理藩院變儀衛光祿寺正藍旗値日無引見○恭王專摺謝賞神肉恩○　中堂尊摺謝賞神糕恩○莊王立侯各假滿請安○誠俟致祭明陵回京請安○察哈爾總管貢果爾扎布到京請安○芸化信侯各續假二十日○侍衞處奏派主宴之大臣派出　貝子○景運門奏派交冲之大臣派出尙昌懋秀吉奕功芬車○　見軍機嵩申貢果爾札布皇上明日辰正進南海至皇太后前請安畢至紫光閣看馬步箭畢還宮○發抄李鴻章奏赤城令謝炘到省學習奉硃批吏部知道欽此○又奏天津府鄒振岳爲其故父母捐賑建坊奉硃批着照所請禮部知道欽此○又奏署正定鎭潘萬才丁憂俟布置稍定再行給假穿孝奉硃批兵部知道欽此○又奏東明黃河搶辦平穩照章添撥經　奉硃批該部知道欽此○又秦鹽山縣謀殺捕役案審擬奉硃批刑部議奏欽此○○奴才奎瑛跪奏爲奴才釋服當差日期恭摺奏報仰祈聖鑒事竊奴才本生繼母於本年七月初四日病故當經具摺請假並請將奴才所佩印鑰暫交奴才意普佩帶奏奉硃批該衙門知道欽此隨卽接准宗人府傳知應照降服例喪服六十日並承准文稱准軍機處交出奉旨奎璜所佩印鑰着意普佩帶欽此各等因奴才遵卽委員將承辦事務衙門廣恩庫等處印鑰移交奴才意普接收今九月初四日奴才六十日服滿遵例卽於是日當差理合恭摺具奏至奴才所佩印鑰應否仍交奴才佩帶抑或卽令奴才意普佩帶之處未敢擅便一併奏聞伏乞皇上聖鑒訓示遵行謹奏奉硃批仍着奎璜佩帶印鑰欽此○○頭品頂戴護理甘肅新疆巡撫新疆布政使臣魏光壽跪奏爲姦婦别故拒姦致被姦夫故殺身死核明定擬恭摺具陳仰祈聖鑒事竊和闐州回民克拜與纒婦足木然通姦多年因足木然别故拒絶致被克拜起意故殺刀戳足木然咽喉登時身死一案據署和闐州知州劉昭南獲犯騐訊議擬解署喀什噶爾道向邦倬審明咨兼署鎭迪道兼按察使銜饒應祺核轉前來臣覆加查核緣回民克拜籍隷和闐州光緖四年在散都拉家傭工並無主僕名分散都拉之妻足木然習見不避是年冬不記月日克拜乘足木然獨處調戯成姦以後遇便行姦不記次數並未給過錢物本夫散都拉及其翁姑均不知情光緖十五年六月克拜到足木然房中嬉笑經屍姑艾則子窺見禁止足木然以後不准再與克拜來往八月二十一日夜散都拉赴水磨未歸屍姑令孫女艾以推然本與足木然作住是夜克拜探知散都拉外出濳來續舊由天窻翻入房内適足木然驚醒因有女伴睡恐其看破再三推辭克拜定欲行姦足木然生氣斥駡克拜赶　撲毆足木然扭住克拜胸衣不放喚女喊呌翁姑快來捉拿克拜恐被捉獲臨時頓起殺機抽出身佩小刀向足木然咽喉很戳一下登時殨命克拜開門逃逸屍翁等聞喊趨視足木然已被殺死投保報騐獲犯訊供議擬解道咨兼按察使銜核明轉詳臣覆核無異查律載先經和姦後因别故拒绝致將被姦之人殺死者俱仍照謀故鬥本律定擬又律載故殺者斬各等語此案克拜與足木然通姦多年此次拒姦乃因有女在側恐其窺破係屬他故拒絶致相毆扭克拜故殺足木然身死自應按律問擬克拜合依先經和姦後因别故拒絶致將被姦之人殺死者俱仍照謀故鬥本律定擬又故殺者斬律擬斬監候先行刺字秋後處决足木然與克拜通姦罪有應得業已身死應毋庸議無干省釋屍棺飭埋兇刀案結銷燬是否允恊除全案供招咨送刑部外合將姦婦别故拒姦致被姦夫故殺身死核明定擬緣由恭摺具陳伏乞皇上聖鑒飭部議覆施行謹奏奉硃批刑部議奏欽此○○奴才沙克都林札布魁福跪奏爲旗緑官兵班滿遵照部議章程繕單繹尤酌保以資鼓勵恭摺仰祈聖鑒事竊奴才等前於先緒十四年間因旗緑兩營遠戍寒邊異常勞苦援照鳥里雅蘇台奏案每届換班之期擇其當差尤爲出力者酌保一次以示鼓勵等因具奏奉硃批該部議奏欽此旋准兵部議奏查該大臣所奏與前杜嘠爾請奬之案情事相同自應准其比照鳥里雅蘇台奏案辦理所有三部院酌保之候補筆帖式及委署　帖式並巡捕委署驍騎校各弁均令於届滿換班時擇其尢爲出力酌保數員至緑營官兵五年期滿亦准其於出力各弁内酌保數員准給升階加銜至多不得過十員之數其次出力各弁兵由該大臣酌給六七品頂戴功牌不得遽給外委官階以示限制等因議奏奉旨依議欽此欽遵咨知在案兹届期滿換班之時查該官兵等遠戍寒邊　論充當何項差使均能不辭勞瘁始終岡懈不無微勞足錄奴才等自應遵照部議章程將此項旗緑官兵擇尤酌保敬繕淸單恭呈○御覽籲懇天恩鴻慈除將其次出力兵丁由奴才等酌給六七品頂戴功牌造册咨送兵部查核外　有旂緑官兵班滿遵照部議章程擇尤酌保以資鼓勵緣由謹恭摺具陳伏乞聖鑒訓示謹奏奉硃批兵部議奏單併發欽此○○○奴才沙克都林札布魁福跪奏爲科布多緑營換防官兵班滿懇請變通辦理以免勞兵費餉而裨邊務恭摺具陳仰祈聖鑒事竊查科布多緑營戍守換防屯田官十員兵二百二十四名每届五年期滿官員等照數全行更換兵酌留一半教行新換防兵耕種屯田以期得力其餘一半奏請由直隸宣化鎭山西大同鎭更換等因歴經遵辦在案兹查此項官兵自光緖十二年十月初一日到防收伍之日起連閏扣至十七年八月初一日止已届五年班滿例應照案先期奏請更換惟查此項應換之兵均屬年力精壯當差亦甚勤奮奴才等相商擬將此項換防兵一百一十二名留駐一班俟下届期滿再行照案更換倘有差操不力者隨時斥革更換其屯田官二員仍請照案更換如此變通辦理旣免勞兵費餉且於防有裨相應請旨飭下直隸總督山西巡撫按照册開官員數目更換以資接替除造具換防官員淸册咨送外所有緑營換防滿官兵懇請變通辦理緣由是否有當謹恭摺具陳伏乞皇上聖鑒訓示謹奏奉硃批仍着照例更換不得輕攺舊章欽此○○奴才沙克都林札布魁福跪奏爲科布多滿營戍守換防官兵三年期滿照案請勅換補恭摺具陳仰祈聖鑒事竊查科布多額設滿營帶兵驍騎校一員兵十七名每届三年期滿除將堪留之兵酌量頂補外其餘應行更換者照案奏請由綏遠城更換以補原額歴經遵辦在案兹查此項官兵等自光緒十四年八月二十一日到防任差之日起連閏扣至十七年七月二十一日止已届三年期滿自應照案先期奏請換補查此班應行更換者帶兵驍騎校一員戍守兵二名相應請旨飭下綏遠城將軍照數擇派通曉滿漢文義或能書寫奏摺現當乏人之時必須一人行一人之用卽照案造山專送科布多並飭該官兵等就便押解科布多餉銀由驛迅來充補原額以資當差委用除將應行換補官兵造册咨送外所有照案請飭換補滿營換防官兵緣由謹恭摺具陳伏乞皇上聖鑒謹奏奉硃批知道了着卽知照綏遠城將軍照數更換欽此○○沙克都林札布魁福片再查科布多自光緖十二年規復舊制所有額外調留辦事各員均忆悉數裁撤而三部院一切公務比这昔年諸多倍增人員旣少事務仍規深賴額缺章京以及筆帖式等數員踴躍從公不辭勞瘁尙無貼誤之虞且自十二年間辦理規制事宜裁兵撙餉淸理積案京均賴賛勷查該員等遠戍萬里寒邊十飭年之久始遞陞章京这缺實係勞苦異常升途壅滯奴才等蒞任數載於兹目覩情形不無辛勞足錄杳緑旗換防官兵前經奴才奏請期滿換班時酌保一次蒙恩允准在案該章京等係辦事人員辛勞尤加若必拘泥成案轉不能仰邀奬敘未免向隅實不足以勵人心奴才等再四籌商惟有據實籲懇特恩俯准於三部院額缺章京筆帖式内按照尋常勞績擇其辦事尤爲出力者酌給虚銜頂戴以資鼓勵之處出自逾格鴻施如蒙俞允再行擇尤核實開單奏請奬勵奴才等爲激勵人材維持邊務起見是否有當謹附片具陳伏乞聖鑒訓示謹奏奉硃批兵部議奏欽此 
 
 

Page 13

 
 
[光緒十六年十月初三日京報全錄]  
　　宮門抄○諭旨一道錄前○發抄硃批四道○東撫張奏道員病請開缺摺○又奏保舉主事請奬片○浙撫崧○奏委署知府片○將軍定○奏報出巡校閱練軍先往黑龍江緣由片○護新撫魏奏審明定擬摺○十月初三日吏部翰林院廂藍旗値日無引見○徐中堂等讀卷覆命○福建總兵羅大春謝恩○召見軍機羅大春皇上明日辰初至御箭亭看弓刀石○發抄楊昌濬奏副將劉璞借補督標左營叅將奉硃批兵部議奏欽此○又甘省被災大槪情形奉硃批知道了卽着飭屬妥爲撫恤毋任失所欽此○又練軍支扣餉項銀數奉硃批户部議奏欽此○李鴻章奏候選守黃寯翰捐賑優奬奉硃批該部議奏欽此○○太子少保頭品頂戴山東巡撫臣張曜跪奏爲湖南道員在途患病呈請開缺恭摺仰祈聖鑒事竊臣據湖南岳常澧道崔穆之禀稱穆之現年五十七歲山東茬平縣人由翰林院編修荐升工科掌印給事中光緒四年七月蒙恩簡放湖南岳常澧道九年大計保荐卓異因在任七年俸滿遵例併案請咨赴部引見經湖南撫臣發給咨批於本年三月初九日由水路起程沿途感受風寒頭目眩暈兼在湖南十餘年積受潮濕骽足時常酸疼六月初行抵濟寗州病益增劇延醫調治據醫者云風濕簾骨歴年已久必須從容調理急切斷難見效伏思本任岳常澧道員缺緊要未便曠職呈懇奏請開缺俾得安心調理一俟病痊卽當赴部起病不敢自耽安逸等情至臣當經就近飭委署濟寍直隸州知州蹇念猷騐明屬實加結詳送核轉奏請開缺前來臣覆核無異除將繳到咨批分别咨送部科及湖南巡撫查照外所有湖南岳常澧道崔穆之行柢山東途次患病呈請開缺緣由謹恭摺具陳伏乞皇上聖鑒訓示謹奏奉硃批另有旨欽此○○張曜片再臣自光緒十一年冬奉命查閱河工遵旨遴選隨帶人員咨明工部飭派主事梁廷棟隨勘河道許歴山東黃河及南河故道往返河壖經數千里該主事隨臣詳細履勘考究源流不辭勞瘁迨臣調撫山東復經奏留辦理河務並請免停資俸奉旨着照所請該部知道欽此嗣經吏部奏駁仍停其資俸咨行到東臣於十二年十月籌布工程奏委該主事會同司道稽核工和料物五年以來凡有應辦工程盡心勘估合龍搶險靡役不從贊畫多方深資臂助其冐暑衝寒胼手胝足猶餘事也臣每於論功之時均經逐案聲叙勤勞久荷聖恩洞鑒若以在工人員計功論賞久應荐保升階惟因近年扣章攺奬外秩槪歸部選而選班壅　得缺無期該主事供職工部已閱十年若使久歴曹郎循資按格則實授升轉要皆進取有階徒以宣力河防轉使久停資俸以致内無補官之日竊維人臣效忠盡職原無内外之殊况河務關係民生在工部職掌尤重我朝定制京員學習河務一經諳練向准奏　道廳　誠熟諳需才原不拘泥常格今工部主事梁廷棟服勞於外閱時已及五年計其功勤更非一事一時所能增飾該主事才猷練達　心職事洵屬有用之才可否仰懇天恩俯念四品銜工部主事梁廷楝歴年宣勞異常出力特加擢用俾得及時自効出自鴻慈愈格抑或先行送部引見之處伏候聖裁臣爲愛惜人才策勵賢勞起見謹附片具奏伏乞聖鑒訓示謹奏奉硃批梁廷楝着交吏部帶領引見欽此○○崧駿片再衢州府知府榮堃丁憂開缺欽奉上諭着保順補授等因欽此惟到浙需時應先派員署理以免曠悞查有新授金華府知府畢棠現已領憑到省尙未飭赴新任衢州政務較金華爲簡應請卽以畢棠署理衢州府篆務俾資歴練據藩臬兩司會詳前來除檄飭遵照外理合會同閩浙督臣卞寳第附片陳明伏乞聖鑒謹奏奉硃批吏部知道欽此○○定安片再奴才定安督辦練兵事宜曾經周行三省巡環校閱以期實事求是上年因兼署軍篆未克分身是以奏派盛軍總統護軍統領豐陞阿代往本年交卸軍篆後當將盛字營練軍妥爲部署並會同將軍裕祿閱看大操陣式業已奏報在案自應照章馳往吉林黑龍江校看吉齊兩軍練兵俾資整飭惟查黑龍江現在添練防軍有與齊字營交涉之事應卽先赴該省以便親爲布置兹擬於九月初九日由奉天省起程取道昌圖長春兩府地界就近先往黑龍江除盛字營練軍遇有緊要事件飭令該總統等咨商將軍核辦外所有奴才出巡校閱練軍先往黑龍江緣由謹附片具陳伏乞聖鑒謹奏奉硃批該衙門知道欽此○○頭品頂戴護理甘肅新疆巡撫新疆布政使臣魏光肅跪奏爲胞兄强姦弟妻未成被弟事後尋論毆傷胞兄殞命審明定擬恭摺具陳仰祈○聖鑒事竊拜城縣纒回尤奴斯因大胞兄玉素普强姦伊妻塔姐比比未成得信後往尋不依玉素普避匿尤奴斯受雇挖銅不能久延將妻寄回娘家佯言退休以免玉素普纒擾嗣工竣回歸尋兄理斥反被恃尊詈毆尤奴斯忿激回毆適傷玉素普偏右越日殞命據署拜城縣知縣楊廷珍訊議擬解該管州道覆審咨鎭迪道兼按察使銜恩綸核轉因案情支離二次批駁該縣州道仍照前供具覆又經恩綸詳本任撫臣劉錦棠咨部行令轉飭確審妥擬等因遵卽接署拜城縣知縣李淩漢亦因纒回言語不通當未審出明晰口供經署温宿州知州江遇璞隨同署阿克蘇道陳鈺名調原審知縣李淩漢到道擇諳練通事細心推鞫委屬强姦有據忿激適傷越日身死等情議詳臣以案關倫紀仍恐不實不盡提省發審兹據署迪化府知府黃丙焜審擬詳兼署鎭迪道兼按察使銜饒應祺轉解前撫臣親提研審緣尤奴斯籍隷拜城縣傭工度日同胞兄弟四人已死玉素普係其長兄分居另住式好無尤光緖十年尤奴斯娶塔姐比比爲妻十一年八月初一日玉素普來家見塔姐比比獨處調戯圖姦塔姐比比支吾走脫次日尤奴斯外歸塔姐比比向其告知尤奴斯因關顔面囑令隱忍九月間尤奴斯赴廠挖銅玉素普時常來家笑謔十月十九日中午玉素普又復來家見其同居之二胞弟夫婦均已外出僅塔姐比比一人抱住求姦塔姐比比力拒玉素普行强將塔姐比比掀按炕沿搇壓身上塔姐比比哭喊値二弟妻梅子拉漢回歸聞聲進房玉素普始行跑出塔姐比比告訴前情梅子拉漢以家醜不可外傳用言勸慰塔姐比比不甘寄信尤奴斯歸家一一哭訴尤奴斯比尋玉素普不依詎玉素普避匿尤奴斯受雇挖銅不能久延隨將塔姐比比寄回娘家佯言退休以免玉素普纒擾仍赴銅廠十二月二十九日夜工竣歸家次早探聞玉素普在依恩拉木舍黑家稔知其家向有惡犬路過隣村塔依爾牛圈順取木棍防犬行不數步遇玉素普走來尤奴斯卽以不應强姦弟妻行同禽獸之言向斥玉素普駡其誣賴舉拳撲毆尤奴斯忿激順用木棍回毆一下適傷玉素普偏右玉素普樸攏扭按與尤奴斯一同倒地經尼牙子赶攏拉開將玉素普抬回調治罔效延至十二年正月初一日因傷殞命報騐訊供議擬解該管州道覆審咨兼按察使銜核轉因案情支離駁令覆訊復又詳請咨部行令確審妥擬等因接署拜城縣知縣亦因纒回言語不通尙未審出明晰口供經温宿州知州隨同阿克蘇道調署拜城縣知縣到道審明委係强姦起釁忿激適傷越山身死等情議詳臣以案關倫紀提省發審由迪化府解兼按察使銜審轉臣親訊無異再三究詰矢口不移案無遁飾查律載弟毆兄死者斬又例載有服尊長强姦卑幼之婦未成被本夫忿激致斃係本宗期功卑幼罪應斬决者無論登時事後均照毆死尊長怀輕之例夾簽聲明各等語此案尤奴斯因胞史玉素普强姦伊妻塔姐比比未成事後尋論反被恃尊詈毆一時忿激回毆適傷玉素普偏右越日身死查玉素普係該犯尤奴斯胞兄倫紀攸關自應按律定擬尤奴斯一犯應照弟毆兄死者斬律擬斬立决先行刺字惟玉素普强姦弟妻未成實屬淫惡篾倫尤奴斯初次往論未遇後尋理斥反被恃尊詈毆尤奴斯忿激回毆適傷致斃釁起强姦毆由義忿與無故干犯者不同例應聲明再尤奴斯犯事係在光緖十五年三月十六日恭逢恩詔以前均應聽候部議玉素普强姦弟妻未成罪有應得業已身死應毋庸議塔姐比比被兄强姦當卽喊救並無不合應與阻救不及之尼牙子均免置議無干省釋屍棺飭理兇棍案結銷毁是否允協除全案供招咨送刑部外合將胞兄强姦弟妻未成被弟事後尋論毆傷胞兄殞命審明定擬緣由恭摺具陳伏乞皇上聖鑒勅部核議施行謹奏奉硃批刑部速議具奏欽此 
 
 

Page 14

 
 
[光緒十六年十月初四日京報全錄]  
　　宮門抄○發抄硃批五道○台撫劉奏台灣遭風被水情形摺○又○奏請卹積勞病故員弁片○浙撫崧奏助賑紳士請旨建坊片○又○奏助賑善士請建總坊片○又奏請准建坊片○又奏請給善堂匾額摺○晋撫劉奏請開復同知片○十月初四日户部通政司詹事府八旗兩翼値日兵部引見前十名○英信假滿請安○肅王請假十日○召見軍機皇上明日卯正二刻升太和殿傳臚○發抄曾國荃奏江蘇安徽捐賑銀數奉硃批該部知道欽此○又道員劉麒祥等期滿甄别奉　硃批吏部知道單併發欽此○張曜奏補用副將陳大勝派管濟字等營奉硃批兵部知道欽此○許振褘奏外委劉承恩等侵呑工欵請卽　職奉硃批着照所請兵部知道欽此○又埽工補廂加廂奉硃批工部知道欽此○○太子少保兵部尙書福建台灣巡撫一等男臣劉銘傳跪奏爲台灣各屬漕風被水情形恭摺馳陳仰祈聖鑒事竊台北府城本年六月初一日辰刻驟遭颱風大雨勢甚狂猛直至本日亥刻始漸止息城内衙署民房均有損壞倒塌此外所屬之基隆淡水新竹各廳縣並劃分台灣府屬之苗栗縣均於初一日同時遭風被雨台灣府屬之台灣彰化雲林各縣於初六日同時遭風台南府屬之安平鳳山嘉義恒春各縣直達台東州於初五日同時遭風此次颱風徧起兼以大雨傾盆有至五六日始息者以致内山山水陡發奔流橫溢近山各縣低洼處所水驟高至丈餘沙石隨水滾流積壓田園甚多間有村舍被冲成溪傷失人口所幸早稻業已登塲晚禾尙未下種積水旋卽消退不致成災飭據各屬查禀經臣批令將遭風雨倒塌民房與被冲村舍淹斃人民分别妥爲撫卹並將情形最重之台灣恒春二縣分别籌欵賑撫毋任失所各在案據台灣布政使沈應奎台灣道兼　察使銜唐景崧會詳請奏前來除仍批飭各屬將水冲沙壓田園督率農佃赶緊設法挑復其有實難墾復者確查禀候委員會勘辦理外所有台灣各屬遭風被水情形謹會同閩浙總督臣卞寳第恭摺馳奏伏乞皇上聖鑒謹奏奉硃批着卽查勘賑撫毋任災黎失所欽此○○劉銘傳片再台灣自光緒十五年八月以前所　積勞病故　弁經臣隨時奏奉恩卹在案查自十五年九月以後據各營陸續禀報叅將王化祥已保副將銜叅將劉禹卿叅將銜遊擊盧開玉遊擊吳廼成已保　擊賀福來　擊銜都司張振榮已保遊擊銜都司强應南守備劉東山卞文義陳永隆都司銜守備常建寅保升都司守備王同德已保安備劉志高毛漢鄉衞守備王仙璋守備銜千總向大發已保千總李尙鄭碟謝文煥劉天祥余嘉寛把總陳攀雲已保把總張炎森彭詔斌余師陳殿修五品軍功外委賴繼曾外委徐文舉已保直隷州知州孫渥同知銜知縣趙豫培六品銜知縣劉懷殷縣丞葉森程樹芬滕炳崑徐士銘升用府經縣丞從九品林森從九品郭貫綸花夢齡五品頂戴巡檢許世源巡檢謝宗福胡　湘江英華州吏目蔣登瀛典史陳懋祖均係剿撫生番出力年久感受瘴癘在營積勞病故先後禀請彚卹前來臣覆核無異合無仰懇天恩俯准勅部將王化　等四十四　名分别從優議卹出自逾格鴻施除飭取各故員履歴咨部外所有彚案請卹緣由理合附片具陳伏乞聖鑒訓示謹奏奉硃批着照所請該部知道欽此○○松駿片再上年浙江省水災較重賑撫極繁當經奴才督率司道官紳設局廣爲勸募以濟賑需並將捐銀在千兩以上者奏請建坊各在案玆據湖州府烏程縣知縣張覲光詳稱據紳士三品銜候選郎中沈鑄遵伊故祖父沈榮爕故祖母沈閔氏沈張氏遺命捐助棉衣褲二千二百件又四品銜候選員外郎劉鏞遵伊故父劉渙章遺命捐助棉衣褲一千套又員外郎銜中書科中書邱炳垣遵伊故父邱其樑遺命捐助棉衣一千件又員外郎銜候選主事邢基遵伊故父刑烺遺命捐助棉衣褲一千套又五品職員陳富年遵伊故父陳維嵩命捐棉衣一千件均經解局分撥災區散放援案禀請轉詳給奬等情分案具詳請奏建坊前來奴才查各該紳捐助棉衣棉褲合銀均在一千兩以上核與建坊之例相符相應請旨俯准將沈鑄爲其故祖父沈榮爕故祖母沈閔氏沈張氏劉鏞爲其故父劉渙章邱炳垣爲其故父邱其樑邢基爲其故父邢烺陳富年爲其故父陳維嵩各在原籍地方自行建坊給予樂善好施字樣以昭激勸理合彚案附片具奏伏乞聖鑒訓示謹奏奉硃批着照所請禮部知道欽此○○崧駿片再浙江省上年被水成災賑繁欵絀經京外各省勸捐濟賑曾將各省捐銀數目奏報並將捐銀在千兩以上者請予建坊各在案兹查山西省先後匯解賑欵銀三萬兩均由籌賑局兌收濟用現准山西巡撫臣劉瑞祺咨山西省勸辦恊浙賑銀擬照蘇浙賑捐請奬惟其中所勸紳民捐欵一萬兩按户分計銀自一二錢至數兩錢自二三百至數千不等皆係零星湊集而成雖捐數已逾巨萬而捐户實屬繁多旣不能分别奬叙又難没其好善之忱今據冀寍道俞廉三擬請於山西省城建一總坊將紳民及各營兵丁捐銀無論多寡槪書其上毋庸另請奬叙奏請給予樂善好施字樣以昭激勸等因前來伏查山西省捐助浙賑爲數頗鉅内有紳民公捐銀一萬而核奬爲難擬援照士民捐銀一千兩以上准予建坊之例建一總坊備書捐户姓名辦理甚爲周妥合無仰懇天恩俯念山西士民公捐浙賑准於山西省城建一總坊給予樂善好施字樣卽將該省各州縣紳民兵丁姓名捐銀數目一一書刊其上以示奬勵而昭信實理合附片陳明伏乞聖鑒訓示謹奏奉硃批着照所請該部知道欽此○○崧駿片再據藩司許應鑅詳稱據嘉善縣詳據承襲恩騎尉世職許秉樞禀稱故嗣父世職許承澤嗣母周氏克勤克儉積有餘資並買糧田八百四十八畝零計價银二萬五千一百二十五兩又祠屋基地二畝六零計價銀六十五兩九錢零議在縣屬肆中區捐立義莊詎意事未果行相繼去世今秉樞仰承先志在於基地建造宗祠旁設義莊將前項捐田永作義莊公産所收租息放給贍族月米並資助無力讀書考試喪葬婚嫁等項費用造具義莊規條田畝字號册結由司核明詳請奏咨前來奴才查嘉善縣承襲恩騎尉世職許秉樞仰承故嗣父許承澤嗣母周氏遺志捐置義田建造祠莊瞻給族衆共輸銀二萬五千餘兩之多洵屬誼篤宗覩後先繼美核與歴辦請旌成案相符合無仰懇天恩俯准照例建坊旌表以昭激勸除將册結咨部查照立案外謹附片陳請伏乞聖鑒訓示謹奏奉硃批着照所請該部知道欽此○○浙江巡撫奴才崧駿跪奏爲浙江省城同善堂紳士勇於爲善籌辦賑濟不遺餘力籲懇賞給匾額以資觀感恭摺仰祈聖鑒事竊照上年浙江省水災旣重且廣仰沭恩頒帑項飭籌賑卹設局省城之同善堂彚集民紳和衷辦下百萬鴻嗷咸登袵席查該堂爲原任大學士前浙江撫臣左宗棠捐廉興建由在籍公正紳士管理其事凡設粥廠以濟飢寒建義倉以備荒政以及創立義塾施醫掩埋各善事不勝枚舉數十年來規畫盡善利濟同深溯自山西河南直隷山東疉遭水旱恊勸賑欵不下數十萬兩悉由該堂紳士主持縷晰條分實事求是上年浙省辦理災賑在堂諸紳倡捐賑欵　竭悃忱查辦各災區賑務皆能盡心綜覈勞瘁不辭奴才　資群　群力幸免愆尤今賑務告竣該紳士等任勞樂善之懷未敢壅於上聞合無仰懇天恩俯念同善堂爲浙江省衆善所歸實給匾額一方以昭激勸而垂久遠俾在事各紳益加奮勉以仰副我聖主嘉惠無窮之至意理合恭摺陳請伏乞皇上聖鑒訓示謹奏奉硃批着照所請欽此○○劉瑞祺片再前署歸化城同知試用同知炳玉虧短交代正雜各欵銀一千五百五十兩前日二叅限滿未據完交經前護撫臣潘駿文於光緖十六年閏二月二十日奏叅將該員摘去頂戴勒限四個月如數完交限内　完卽請開復旋准吏部攺議將該同知照例革職奏奉諭旨行令遵照等因當經行司飭勒交去後兹據布政使奎俊詳稱該革員炳玉原叅虧短銀一千五百五十兩已於四個月限内全數措齊先後呈交司庫暂行收儲檄飭現任歸化城同知領　分别批解造具細同呈請開復前來臣查已革前署歸化城同知炳玉虧短交代正雜各欵銀兩被叅之後遵照勒限如數完交尙知愧奮相應請旨　　　歸化城同知試用同知炳玉原叅革職處分准予開復以昭激勸除淸册送部查照外理合附片陳明伏乞聖鑒謹奏奉　　　照所請該部知道欽此 
 
