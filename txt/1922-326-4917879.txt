# 1922 - 326 - 4917879

 

Page 1

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *   
 
 

Page 2

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *   
 
 

Page 3

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *時評 
[汪閣說（冷）]  
　　自王閣倒後有高代閣說有張組閣說有顏組閣說今皆未成而又有汪署閣說 
　　前王稱爲洛閣王倒而洛亦無聲繼而起者有直閣有會閣有府閣直主張誰國會主張誰又公府主張誰今若汪閣果又誰屬之閣耶苟知其誰屬則今後反對之或擁護之者即可知其由何方面而起矣何也蓋已有滿意與不滿意於其間也 
　　雖然汪閣果否能成所有閣員果否願就今日即欲評其前途之如何抑亦早矣 
[國内專電]  
　　北京電　汪大燮署閣王正廷外交高凌霨内務李根源農商許世英司法彭允彝教育財政由汪自兼陸海交三部均留任（二十九日下午十一鐘） 
　　北京電　王正廷呈府華會條約所定應議各端次第議結如保留財產則極力核減外其碼頭倉庫則要求移歸公產如礦山减輕公司負擔如鹽業確定輸出案件如郵電則分靑佐海線所難决者土地權及補償價格土地問題農地備價收回租地適用埠章所有權一項日持永租定爲懸案另議償價如公產郵電碼頭鹽業日讓至千七百萬中國初允給千二繼增至千四百萬元日已允收庫劵酌給利息膠濟路評價統德舊產及日新增日指索四千五百萬中允給銀三千二百五十萬元相差尙在千萬現距接收期近鐵路可從容議商他項先速解决當政潮迭起内閣無負責之時幾無可以商承指示之餘地若遷延誤期將來結束更形困難應否在上開條件範圍内簽字請示 
　　北京電　命令已停四天昨領袖公使訪外長問時局顧以病由沈次招待交民巷咸謂已入無政府狀態有許多西洋學者勸王寵惠硬著往下幹與不正當勢力宣戰縱焦頭爛額亦名譽的今示弱引退太不名譽王不納（二十九日下午一鐘） 
　　北京電　艷㈡㈩㈨魯案開會第一部完結中日委員雙方簽字 
　　北京電　魯案第一部現中日改定陷日（三十）簽字（二十九日下午八鐘） 
　　北京電　今日魯案一部開五十次會議海底電完全解决公產及鹽業補償總額爲一千六百萬元國庫劵并定年息六釐第一部問題 
全部解决定三十日簽字 
　　北京電　昨夜保電主提顏組閣黎今晨徵同意並派王芝祥赴保接洽閣員名單某派議員謁顏要求津貼爲通過條件顏尙遲廻昨夜張高李三閣員集議以外交空氣不隹决拉顏組閣並電保請勸駕（二十九日下午一鐘） 
　　北京電　昨法庭在羅文幹宅檢出與英美銀行接洽某項借欵英文密電多起羅去電不要回扣英美銀行覆回扣例所應有執事不要可收入國庫（二十九日下午一鐘） 
　　北京電　昨吳景濓求馮玉祥拍通電助威馮言容考慮並謂國會應當尊重予之地位不便說話 
　　北京電　昨議員見黎詢十月二日簽字之比國購料保證金合同曾否批准黎曰余僅批呈悉此令四字乃九月四日事此并非借欵合同（二十九日下午八鐘） 
 
 
 

Page 4

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *　　北京電　津方正在羅致交高罪案並有人仿照比欵合同開有節略先開攻擊（二十九日下午一鐘） 
　　北京電　盧永祥截留鹽欵稽核所調停每月照撥十五萬 
　　北京電　頃顏惠慶門前大熱鬧議員數帮入謁（二十九日下午一鐘） 
　　北京電　靳雲鵬不願組閣黎想起孫寳琦王正廷兩人但亦恐難成 
　　北京電　王景春電告中東路形勢危急請飭吉黑兩省出兵聞王有辭意東路督辦將歸朱慶瀾 
　　北京電　許世英電皖省軍費世英祗承認院部核准之四百二十萬馬督要求七百二十萬不能承認 
　　北京電　張福來電所屬官長均係行伍出身無合格人員堪送大學聽講（二十九日下午三鐘） 
　　北京電　張福來靳雲鶚均電告豫匪漸次擊散聞匪擾豫南豫西均已飽颺分頭匿伏確山方城之多山各縣未易肅淸（二十九日下午三鐘） 
　　北京電　蔡成勳電閩省軍事日有進步前請軍餉五十萬槍彈百萬砲彈一萬發迄無覆音殊屬不解現周留兩司令急須出發仍希查照前電速辦（二十九日下午三鐘） 
　　北京電　關於中比兩國之京綏鐵路借欵合同最近衆議院議員向政府提出質問書但聞該合同係十月二日成立尙未曾提出閣議未經總統批准（二十九日下午三鐘） 
　　北京電　庫倫無線電局二十五起收發商電俄人請京張津滬各無線局一律通報現張口電局請示交部核辦（二十九日下午三鐘） 
　　北京電　參陸處電奉吉黑俄新黨藉口搜索鐵路附近舊黨擬由滿站綏芬兩路進兵卽請嚴密防範 
　　北京電　近來電信極不自由京滬檢查雙方勾改中外人士咸謂中國已入於無法律時代謂方之華府會議時中國巳不知退去若干步願當事者注意毋逞私見爲人民所厭棄（二十八日下午七鐘） 
　　北京電　朱兆莘電外部央皇蒞新國會宣諭㈠承認愛爾蘭憲法㈡制定預算㈢救濟失業工人㈣依國際聯盟會辦法借欵維持奥大利㈤近東會議與法義取一致態度免再發生戰事（二十八日下午七鐘） 
　　天津電　正太鐵路工人因反對工頭王純聯合請願頗爲激烈 
　　天津電　黄陂昨電促劉冠雄赴閩 
　　天津電　此間法界某要人宅連日車馬盈門聞係於倒閣及選舉總統事有所籌商（以上二十九日下午十鐘） 
　　天津電　曩從北京日本兵營出走之安福禍首朱深在天津晤段祺瑞後带段密旨於數日前經由大連往奉天與張作霖有所接洽昨日業已歸津（二十九日下午三鐘） 
　　漢口電　商聯會儉日（二十八）電黎對於羅案請依法辦理 
　　漢口電　萬國公民大會儉日派密爾士等與商聯會代表蘇羅包諸君接洽對於不得接濟軍械及借欵兩層允告各國並云不日赴滬與商聯會所推之聶雲台黄任之等會商一切 
　　漢口電　商聯會續到代表四人蘇王介安直凌星樓湘楊體仁魯徐仲良連前共九十八人（以上二十九日下午一鐘） 
　　漢口電　駐崇通胡念先第二旅全部均於感（二十七）儉（二十八）兩日由趙李橋乘車來省集中徐家棚日内附輪赴贛援閩崇通防務由咸寗五十旅接替 
　　漢口電　第二師四旅長張俊峯及各軍官儉日乘快利輪到省其各部隊由民船裝軍下駛孫派副官長白寳瑛先赴武穴辦理一切 
　　漢口電　豫匪分四股竄擾一竄魯山葉縣一竄蕭城鎭虆璂店一由泌陽竄唐縣内鄉新野聲勢均浩大惟由光息竄伏雷山一股稍不振吳以豫軍不敷分配電令孫傅芳派二師騎兵營赴信陽游擊潰匪張福來在汴開皖豫陜鄂剿匪會議蕭派旅長陳嘉謨往列席 
　　漢口電　川劉電鄂聲明川軍圖鄂說係謠傅請仍照約聯防 
　　漢口電　蘇齊派副官長師光仁來鄂商長江防務 
　　漢口電　武昌宜昌新堤三關監督及印花稅處長劉楫烟酒局代表朱鳳岩儉夜赴洛開鄂省財政特别會議 
　　漢口電　孫傅芳儉午在漢宴蕭及軍政要人 
　　漢口電　豫議員劉元龍李耀來漢聞促徵魏聯芳長豫意見 
　　漢口電　李開侁派舒宗宜李開敏王見恒周奠安爲漢口禁烟監察員（以上二十九日下午五鐘） 
　　蘭州電　省議會感日㈡㈩㈦開會張維當選爲正會長 
　　蘭州電　當道派委專員分赴各縣調查貧民生計 
　　蘭州電　陳能怡將牲畜皮毛雜稅改爲商包定投標法公商兩便 
　　蘭州電　吳佩孚代表范某抵蘭各界均表示歡迎（以上二十八日下午七鐘） 
　　蘭州電　陳能怡設銀行籌備處 
　　蘭州電　當局收紙幣十萬定期焚毀（以上二十八日下午五鐘） 
　　香港電　漾㈡㈩㈢晨沈鴻英部向柳州自治軍韓彩鳳等攻擊至徑㈡㈩㈤早破城昨南寗之陸雲高等反攻入柳州最近沈部由桂林增兵圖再佔柳現激戰中聞劉震寰乘彼兩方奮爭實行收拾桂局 
　　香港電　林俊廷擬在邕規復廣西省立銀行發行軍用票正籌備梧州商人因沈陸各軍無窺梧意又滇軍徑㈡㈩㈤日起陸續退出濛風雲平息昨一律復業 
　　香港電　當道儉㈡㈩㈧再開維持紙幣會議决定三種（一）以最短促時間由商會封存紙幣五百萬政府將値三百萬上之公產交商會拍賣用以陸續抽簽還封存紙幣實還七成或八成銀毫還完卽將紙幣焚燬（二）發行公債九百萬以紙幣百元購入額面借七十或八十元債票指定鹽稅爲抽還之用還畢亦燒燬（三）稅捐槪加五收將加五燒燬 
　　香港電　梅蘭芳定陷㈢㈩晨乘俄國皇后輪北上（以上二十八日下午六鐘） 
　　香港電　臧致平代表梁海如李茞與陳炯明商妥各事宥㈡㈩㈥離粤返閩當道擬派代表赴閩報聘 
　　香港電　儉㈡㈩㈧各高級軍官在總部開議以紙幣日低軍餉緊急一致主張開賭但陳炯明尙持異議無結果 
　　香港電　聞拔蘭打電粤貨幣借欵第一批因該國閣潮請展限六十天交付（以上二十九日下午十鐘） 
特約路透電 
[北京政局之停頓]  
　　二十九日北京電　吳佩孚之參謀長李濟臣（譯音）昨晨抵京調查時局晚即回洛華人希望李之報告可引起吳佩孚之切實行動京中雖無内閣安謐如常惟政界要員則覺國際交往之停頓隨時可引起惡劣之時局華字報咸稱曹錕主張在顏惠慶組織正式内閣前應由高凌霨代閣汪大夑亦有組織說 
　　二十九日北京電　半官消息稱王寵惠於十一月二十五日提出辭職呈文早衆院提出彈劾案兩日王於就職後屢欲引退迨羅案發生宣布迨案决即退今以此位不能一日居乃乞總統准其告退並矣於羅案未結前不離北京 
[中日魯案之簽約]  
　　二十九日北京電　中日魯案委員會今日開第十五次會議解决下列各問題㈠靑島佐世保海底電線事完全解决㈡鹽田公產賠償費定日幣一千六百萬元以六釐息國庫劵交付㈢第一委員會範圍内之各問題完全解决並决定移交靑島行政之條約於明日午後四時簽字聞外人在靑島所置地產問題將另行擇日討論 
[希臘前閣員槍斃與英希絶交]  
　　二十八日雅典電　希臘前閣員與司令因希軍在小亞 
細亞敗績致被查辦一案今日審畢前相戈那里斯氏與史特拉杜斯氏前財政大臣泊羅士巴巴台基斯氏前陸軍大臣索土基斯氏前外交大臣巴爾太齊氏及哈傑納斯狄斯將軍皆被判决死刑而海軍司令戈達斯氏及史特拉狄戈斯將軍則被判定革職監标終身前相戈那里斯氏自一九二一年四月起至一九二二年五月止擔任相職此後由史特拉狄斯氏繼之戈氏因患傷寒症故最後審訊未能到堂諸大員除被判定死刑外並被判罰巨欵衆聞此判决大爲傷感據倫敦方面有責任者云希臘軍界極端派之行爲將大有損於希臘因將喪失各大國精神上與財政上之贊助也 
　　二十八日雅典電　被判定死刑之前閣員諸人業已槍斃 
　　二十八日洛桑電　希臘前閣員執行死刑之消息使洛桑會議各國代表圑皆大震駭即希臘代表圑亦爲之訝異聞駐希英使現離雅典 
　　二十九日雅典電　英使照會希政府謂英國與布臘絶交英使今晨起程出境國際財政委員會英代表邊定克氏將留駐雅典 
　　二十八日雅典電　軍事裁判所宣布前閣員等罪狀謂被告有意朦蔽國人使不知前皇康士丹丁復位之危險雖希臘背棄盟約而被告猶决計極力擁護康士丹丁以冀固其祿位且以壓抑方法箝制輿論致召小亞細亞失利之禍旣不以退位之必要忠告康士丹丁反與哈傑納斯狄斯將軍商定佯改君士坦丁之計畫哈氏依計而行適引起敵軍之反攻小亞細亞陣線乃大崩潰遂以大批軍械有意資敵依照軍法及刑法之規定被告實犯大逆不道之罪云云 
　　二十九日倫敦電　希臘前閣員槍斃事晨報一致斥爲殘忍野蠻惟英希絶交是否適當則各報不一其詞據雅典消息軍事裁判員於定案時皆主張死刑無異議者前閣員等六人於宣布死刑後閱五小時即予槍斃行刑前哈傑納斯狄斯將軍所穿戎服上之徽章被兵削下佩劍亦被擊斷以示褫除其職行刑後屍身移至公塜交其親屬領葬英使於最後時期猶爲前閣員奔走乞恩昨晚兩赴外部午夜直謁革命軍領袖但卒無效 
[洛桑會議八記]  
　　二十九日洛桑電　經濟委員會昨日討論時希代表維尼齊諾氏稱如土國必欲要求損失則希臘將要求佔領經費並爲被逐出境之希人要求賠償以希人被逐出境之損失而言其數目之大遠過於土國之要求雙方旣皆無償付之力則雙方之要求卽應撤銷云伊斯美將軍請會議承認希臘必須賠償兵燹區域之原則法代表巴萊爾氏稱協約國擬考慮減少佔領經費之要求伊斯美將軍在原則上已承認重行支配土國債務 
　　十十八日巴黎電　洛桑會議之愛琴海問題股員會今晨集議午後經濟委員會將開第二次全體會議土代表伊斯美將提出土國要求之詳則俄代表否認報紙所載俄軍集於羅國邊界之說美人與土人亦否認美政府與安戈拉政府現談判商約之謠言 
　　二十八日洛桑電　協約國代表今晨集議俄牒要求以平等地位參與會議各種問題事聞已决定請示各政府然後答覆傅說意代表贊成俄代表參加各問題之討論 
　　二十八日巴徐電　君士坦丁安戈拉代表哈密氏已抵巴黎昨與總理晤談一切 
[法議院之航空豫算案]  
　　十十八日巴黎電　衆議院今日辯論航空預算案議員方克氏說明休戰後航空之大勢謂法國費十四萬萬佛郎於軍事航空而對於民事航空則費四萬萬佛郎前任航空議長佛蘭定氏謂法政府宜儘速研究航空路線俾法國與法屬西斐相接然後再由西斐接至南美與巴西阿眞廷等相連庶南美郵件於五六日内可達如是則法國工商業定可得大興奮法國航空所費較諸英美不逮遠甚人有謂法國密備有力之航空軍以期摧殘鄰國者其實乃爲讕言惟軍用飛機之建造實爲要圖即商用飛機之構造亦須可於有事時改爲軍用飛機德國能造成偉大航空隊如德國不表示其和平之意則應限制其飛機數云云 
 
 
 

Page 5

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *   
 
 

Page 6

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *特約路透電二 
[法國厲行賠償及佔地之傅言]  
　　二十八日巴黎電　昨日内閣開會由法總統主席福煦上將及賠償委員會會長巴爾都氏均列席考慮對德施行强迫計畫厲行賠償要求事其計畫之内容官塲雖尙無消息聞擬深占來因土地以擔保煤斤之按其交付如比京會議仍不能得適當之賠償解决則即擬實施上述之計畫 
　　二十八日巴黎電　政界切實否認昨日外交部會議乃討論占據魯爾流域三分之二連愛森及波郡在内並兼併來因河左岸占領地事 
　　二十八日倫敦電　今日下院開會時有人起問法國即將占據魯爾流域事波拉勞氏答稱政府未接此項消息 
[美議院商船津貼案之爭端]  
　　二十九日華盛頓電　衆院今仍在爭論商船津貼議案修正文參院今亦捲入一複雜之爭端民主黨昨日阻撓會務四小時後知照共和黨謂如大多數力圖通過戴益爾氏禁止私刑議案則民主黨仍將阻撓會務之進行民主黨屬於黑人集居之南部各州者共有多人 
[英國之失業與商况]  
　　二十八日倫敦電　閣員若干人今日在唐林街與各鐵路公司代表會商爲失業工人謀工事辦法上星期内英國失業者增加一千八百七十人 
　　二十八日倫敦電　斯托克頓爵士今日在孟郤斯德工業專校演說棉業狀况及外國競爭之影響謂渠惹印度狀况漸有轉機可具多少之樂觀中國及近東亦有漸復舊狀之象價貴之貨陸續銷脫是二處所存英國織品爲數無多 
　　二十八日倫敦電　粗橡皮昨日漲價一先令一便士半多由美國製造家不急於抛賣遠盤所致 
[英日之大宴會]  
　　二十九日東京電　東京英日有名人物所組合之不列顚會社今日舉行常年宴會名流到者頗衆前駐英大使珍田伯爵曁其地人亦與其列英使艾里哇爵士舉觴爲珍田伯爵夫婦壽時稱揚伯爵曆來之事業珍田答謝如儀並極言英日國民有維持友誼之必要又嘉讚英國及其殖民地人民之忠勇末由前大使加籐子爵演說暢述不列顚會社有益於兩國人民之各端 
[瑞安輪船搶案之索償]  
　　二十九日香港電　總督已派委員會查究瑞安輪船盜案港粤澳輪船公司聲明擬向中政府要求賠償瑞安船遇盜所受之損失乘客可開單送入公司俾彙齊提出 
[各國近事紀]  
　　二十八日巴黎電　據丹京電稱前希皇康士丹丁擬在烏基斯土夫購產寄居 
　　二十八日巴黎電　葡總理薛爾伐氏已組成新内閣内有舊閣員數人 
　　二十八日倫敦電　奥國會已接受國際聯盟所定以金克郎恩六千五百萬貸與奥國充善後經費之計畫 
　　二十九日華盛頓電　國務部宣稱美國建議十二月十日在海牙舉行之公法家委員會會議應容荷蘭加入 
　　二十九日德里電　内外時局幾完全沉寂全境平安秋收颇豐春熟希望亦佳政局安靜不合作運動似漸　滅 
國外要聞 
[菲律賓通信（文初）]  
　　華僑教育過去及現狀 
　　西班牙管轄時代華僑適此土者貿易商與勞働者各處其半是及僅略具都市形式衞生大不講究華僑中携眷來此千百人中無一二亦無所謂教育機關故娶有外婦者所生子女皆送往西僧侶所設學校肄業西僧在政治上具有絶大勢力一言一行皆爲菲人絶大信仰對於華僑素懷妬忌之心其教育華僑客生子女也第一謂華人爲六畜中猪所轉輪故頭上有尾第一謂華人種種不淸潔尿道中蓄有多數微生蟲若自承認爲華人是無異自認爲不淸潔畜類轉生於人世以天眞漫瀾之兒童先入爲主遂生鄙棄華僑之心不再傅遂諱言乃祖若父爲華人現在菲島中含有華人血統之優秀分子其勢力滿滿於政商各界皆數典忘祖即當時我華僑無遠大計劃對於客生子女教育及習慣聽其與菲人同化有以致之也 
　　美人入主菲島頒行禁止修例商人子必於未成年時來菲他時始克承襲其舊習慣上僑商公舉之甲必丹制變爲政府委派領事制第一任領事陳紫衍（滿淸時進士）即末任甲必丹陳謙善君之家嗣（陳君以一勞働工人駐菲四十餘年不識漢文其辦事具有天才剛决明斷是其專長西國王宮内之寵臣彼亦輾轉與交際歷任菲督對華僑欲行特别法律須與陳君商量得其許可然後施行如對待華人廢除死刑亦屬陳君力爭而得其所據理由謂中華無槍斃之刑不得以此施之華僑比較政府所委任領事官其勢力爲如何他日當爲專傅以有心南僑軼史者）在領事署中附設華僑學校惟當時我國猶行科舉制度未有小學校章程其教科取材於四書五經及尺牘完全私塾制度也如此者繼續三四年丙午以後學校附設於善舉公所我國内地亦有小學教科書出現由是變爲私塾改良制并多聘一英文教員漢英兼課俾中西學校名副其實焉 
　　民國紀元前一年計美人治菲十有二載菲人程度進步一日千里昔日百位之乘除不能明白者今則知持籌握算矣昔日任我居寄者今則知合圑體與我競爭矣獨立聲浪旣時震於耳鼓經濟革命亦乘時勢而磅礴徒恃十九世紀式勤儉能力誠難競存於此新民氣發揚之市塲抱有遠大眼光者知欲保存華僑商業上勢力其惟一急務在振興教育故議改組中西學校首在脫離善舉公所而獨立次由各商户擔任三年經費凡年長失學者於日課外更設夜學以收容之華僑教育至是始肇其基礎無何辛亥革命第一爲外人所訕笑之豚悔一律除去商界中人漸與居留地政商各界交際往還羣衆心理益知與人相形見絀華僑教育之不容更緩無何三年限滿所有商户擔任經費亦將告罄董事會中有議招集會員爲維持現狀者斯時有二三大商家出爲提倡謂華僑教育正在萌芽時代徒事維持現狀難言進步非計之得也即倡設教育會議自建築校舍以圖根本上堅固開華僑大會一日之間認股者十三萬餘元惟常年經費亦一重大問題欲視爲慈善事業以捐欵爲辦法則挨門逐户難言把握教育事業何以言夫擴充經數度之會議决抽營業附捐爲教育經費（菲政府條例各商家營業一百元者須納政府一元每三個月結算一次謂之營業稅）菲政府亦贊成是議以釐務局爲代收機關省却許多手續惟約明是項專作教育經費不得移爲他項用途所有出納收據須呈交政府查騐計納政府一元者加納二仙每年約可得一萬五千餘金（計算此營業捐納諸政府者每年八十餘萬是華僑一年貿易數在八千餘萬此特就岷里剌一埠言之合菲島各埠計算祗及其半華僑商業上之勢力可見一斑）其常年經費之堅固取之於商業亦最平均堪稱爲南洋各屬空前盛舉此則不得不服我華商眼光遠大而美人扶助之力亦不可忘也（未完） 
國内要聞 
[北京通信（野雲）]  
　　羅案擱淺中之内閣問題 
　　羅文幹旣由懷仁堂復移地檢拘留所已成一船滞沙灘移動不得之勢所謂法庭宣告免訴之說暫時旣難成事實而偵探手續更非短時間内所能辦完只好將此重大案件暫行擱置一邊如鍾世銘之故事近兩日來各方所集中之焦點已不在羅案而在内閣閣員中王顧湯爲一組孫高爲一組此兩組以利害之公同現已聯合成一氣惺惺惜惺惺非一日矣海軍李氏本一無可無不可之人照氣味上說似與王等相接近此外與王等對峙者則爲陸張農高此所謂保派者也羅案未發生彼等已不能稱水乳近則更成冰炭矣惟高張雖同派而意旨却又不盡相同蓋陸張之組閣熱較盛於常人屢次不能償所欲憤懣幾不可言狀高則比較爲穏練自顧能力終不敢輕於一試而據一般人士之推測則又莫不謂王閣旣倒則代之而興者非高則張而高之較 
張尤有十分把握也 
　　其實内閣之更迭何與於國事一般老百姓早覺司空見惯無論張三李四隨便登台其爲仰鼻息於軍閥號令不出國門一步則一而已矣第以國聞所關又不能不剌探一二消息以作新聞之材料茲欲爲較有統系之叙述可先就根線上一言此次倒閣之計畫與其重要人物次再述最近内閣問題之趨勢天津派與吳景濓結合而爲倒閣運動此固人人能言之者然而此猶其表面文章也如邊守靖如曹銳雖然鬧得轟轟烈烈可說得仍是第二等人物其爲此次主要之靈魂實在三張三張者何一張紹曾一張志潭一張英華也張紹曾之欲爲總理非一次自命恢復國會有大動勞於國家閣揆一席似有捨我其誰之勢偏偏洛吳不做美故意爲彼拆台啞子吃黄連已屬有苦無處說又來幾位學者閣員咬文嚼字更與彼氣味不能相投迫不得已乃與吳景濓相結合而爲之暗中策畫者則張英華也張英華之被擯於王閣在彼實認爲莫大之恥侍瑕蹈𨻶以圖報復自在意中其在天津一方面表面上雖有邊曹輩鬼鬼祟祟實則張志潭周旋於津保之間最爲重要分子張志潭非必與邊曹等眞正沆瀣一氣蓋彼之所捧者乃爲曾作國務總理之靳雲鵬也不過以暫時利害關係偶爾相聯合耳近來靳氏在津雖日以馬將消遣閑散之歲月但其處心積慮實未嘗一日忘政治生涯襲者保曹奉張接近之說事非無因而爲之引線穿針傅達一切者非他人靳氏也張志潭夙有智多星之止靳實倚之如左右手入則爲之定計謀出則爲之達欵曲在津則聯邊曹在京則聯張吳其步步爲營之計畫稍明其中内情者固能鑿鑿言之也 
　　今則王閣旣倒在彼等自可滿志躊躇一償所欲然粥少僧多艱於分配於是又不能不發生問題矣其第一步成問題者則黄陂之對於洛方不能一筆抹煞也就表面言有保曹爲黎保駕直系將領已有一致主張之電發出洛吳孤立似不至另有枝節發生但在黎氏仍不能不存一雙方兼顧之意日昨特邀高凌霨向孫丹林高恩洪兩人疏解其疏解之條件究爲何若外間尙難詳知有謂請由孫高兩人自行商量於新閣中留一人以全吳氏面子者有謂請孫高兩氏俱退者依愚觀察似乎以前說爲近是洛吳答覆黎氏梗電之電已到並有通電逹全國設辭極靈空内有本貢獻嘉謨之意抒愛護元首之心空穴來風乞勿誤會忠言入告幸鑒此心等語幾無一句着實有謂觀吳氏此種表示似乎已經軟化者有謂吳氏係用緩兵計另圖動作者總之無論彼之心理如何而黎氏不敢視之若無物則可斷言也然在保方之意果何如張紹曾能容得孫高兩人安然無恙乎湯曹輩能容得孫高再列閣席乎旣不能則眞難煞菩薩矣其第二步問題則爲總理問題張紹曾之摩拳擦掌亟亟欲過閣揆之癮不待言矣而國會方面如吳景濓輩復極力加以慫恿謂敬輿如能擔任則我可保險在國會通過但在津保兩方則又意在高凌霨而不在張紹曾因張雖屬保派而與邊曹究不能眞正如一人且總理只有一席輕重相較自不能不捨張而高據開昨晚保定吳毓麟曾有電達高氏請其暫擔任代閣高氏則决心堅辭其理由一謂由顧無組屬之才二謂國會方面旣已多數贊成張敬輿當然是敬輿出來擔任的好已將此兩項說法完全回覆保津兩方矣至黎氏一方面爲張爲高尙無一定主見惟其詞意之間似乎希望高氏較重並聞已向高氏勸駕過兩次高氏答詞一與答覆津保同 
　　現在所謂或張或高者皆係指代閣言之也日前由津門傅來消息則謂靳雲鵬組織内閣之醖釀已非一日且有漸形咸熟之趨勢意在請由高氏代理數日以備騰出疏通國會之時間而在北京一方面所傅述國會中人之意旨則又有吳景濓已允益友社可以贊成靳閣之說果爾則大欲難償之張將軍眞有李廣數奇不封侯之恨矣代閣人物除張高已有呼聲外此外復有二人焉一顏惠慶一李鼎新顏之暫難成事實與靳同蓋代理一席彼旣未必肯幹而署閣亦恐難得各方之同情李鼎新代理之說不知何由而來有謂純係出諸黄陂個人之意者因張高旣成兩人相阨之局且恐令洛吳有所難堪而顏靳之說此時更談不到轉不如就現在閣員中任一人以任命之反覺順水推舟省却多少麻煩而閣員中稱和一派自莫李若故特以此邀之惟李氏受寵若驚絶對不承認已經一再陳述苦衷謂期期不敢聞命矣今日下午懷仁堂特開會議據友人電話謂有决定高凌霨代理之說未知確否總之如此一榻糊塗之政局有閣亦與無閣等耳（二十七日晚） 
[公府會議代閣問題]  
　　黄陂於昨（二十七）日召集王寵惠等入府商議過渡内 
閣之代理總理顧維鈞孫丹林高恩洪三人託故未到外餘如王寵惠張紹曾李鼎新高凌霨及財次凌文淵法次石志泉均列席上午十一時在府内開午餐由是時起至下午四時止爲長時間之會議黄陂先發言仍請王寵惠維持現狀至羅案正式解决時爲止王寵惠比力陳不能再幹理由言之至爲懇摯黎乃以代表總理一節商之於高李張三人壛不肯擔任總統謂亮疇辭意旣如是堅决無可挽留惟希望其餘各部閣員及代理部務者槪仍舊維持現狀各人對於本部部内事務負責閣議可暫時停止國務院事務由在職各閣員輪流主持亦屬無辦法中之一辦法代理總理或内閣另組問題則俟余數日之考慮然後决定云云高張李等未置可否惟財政次長凌文淵力言不能負維持本部之責任請總統另覔替人司法次長石志泉亦再三懇辭其理由則因辦理羅案前途棘手之處甚多萬難勝此重任黎均再三慰勞各總次長唯唯而散此一場會議表面上似無結果然黎似已有以汪大夑代理總理之意此事大約今明兩日可以見諸事實以上關係於短時期内代閣消息至正式内閣吳景濓等堅持非張紹曾不可然張紹曾組閣大爲曹錕之所反對其原因（一）曹本來不信任張之爲人（二）張爲洛吳所最反對曹不願令張組閣以激動保洛之惡感曹對顏惠慶向來比較的表示好感舍張而外自以顏爲適宜但顏氏本人又宣言决不上台其原因（一）對於羅案辦理之棘手（二）取王而代有近於報復之嫌（三）國會方面實無絶對把握以二原因中尤以末一因爲最重要蓋吳景濓等抬張旣力自然不得不極端排顏也故顏閣一層恐亦未能順利實現現在吳景濓因其抬張之主張與曹使不合又棄保定而聯絡黄陂將於新閣中許黄陂自己亦得位置一二人黄陂則日内旣借保曹之力而厭迫洛吳復恃國會可爲己助故對曹亦給以一個軟釘子冀蓋其已往違法逮捕閣員之失内閣問題將純聽吳景濓氏之指示其與張紹曾最近亦極親密非但對於内閣有計畫即對於某項問題亦希望借吳張之助以中止其進行此爲内閣問題所以如期處置之内容眞相也 
[洛吳關於羅案之兩電]  
　　漾電　萬急北京國務院王總理鑒昌密頃上大總統一電文曰財長羅文幹被逮一案關係中樞威信甚鉅海内傾耳屬止羣欲一觀究意佩孚始終以爲此係完全法律問題應依法解决頃聞羅財長已由鈞座派員接進公府確否尙不可知惟此事發生以來報紙紛傅莫衷一是求之法律勿論結果如何必有尸其咎者今此案是滞水落石出懇請將經過端末通告照示全國以釋羣疑並按之法律事實似非此不足以解元首責任而恢復政府尊嚴也愚見是否有當敬請鈞裁等語並抄奉閱卽希鑒察吳佩孚漾印 
　　宥電王總理鑒昌密頃復曹仲帥一電文曰漾電祗悉國非法不立法依程序而行前以中央未經法庭程序逮捕財長羅文幹有損約法保障人民身體之權稍滋疑義茲奉漾電節開羅文幹身爲閣員喪權誤國新訂奥欵合同名爲取消實則進加利率添算複利抛棄定銀濫加所得稅發行九折新票層層剥削其本金不過一百八十餘萬鎊𨺗增至五百七十七萬餘鎊國家損失已在三百萬鎊之鉅又以奥國債權移轉義商不經國務會議通過及國會同意擅定合同謂非利令智昏其孰信之旣經拿交法庭應請大總統毅然獨斷組織特别法庭或移轉審訊澈底根究期無遁飾毋令徇縱以彰國法並請迅令取消所訂合同以固國權等因捧讀之下疑義豁然情虚彌流咎有應得摘好發伏益佩高瞻國庫絲毫之增加何莫非人民血汗之負擔今羅文幹僅顧私利不惜犧牲一切而悍然出此罪有主名不容含混是否因贓舉弊應請依法辦理毋稍寛縱庶可伸國法而儆官邪至於改訂奥欵合同一並提交國會如有不盡不實損害國權之處應卽議决取消凡我同胞應爲後盾等語謹抄奉閱卽希亮察吳佩孚宥印 
[衆議院通過查辦王顧案]  
　　昨日（二十七日）下午一時衆院第三期第十號當會開會議長吳景濓主席三次延長時間至二時三十分在場議員二百九十九人已足法定人數主席報告國民大會代表請願書已付審查依院法應列入議事日程因時間匆迫不能編入但與議呈日程中之三四五各案性質相同可否即由請願委員委長出席報告併案討論馬驤發言謂議事日程中三四五條各案同爲查辦賣國賊之要案可併案討論至於請願書爲國民公意之表現不能與查辦案共同討論主席報告第三案議員張益芳等提議「併案查辦派署國務總理王寵惠連同羅文幹喪權禍國納賄凟職案」第四案議員王任化等提議「請將羅文幹案共同舞弊之派署國務總理王寵惠併案查辦案」第五案議員齊守樸等提議「爲派署國務總理王寵惠擅權凟職袒黨婪贓提出查辦案」與議員錢崇塏提議「查辦派署國務總理王寵惠派署外交總長顧維鈞案」諮詢可否併案討論均無異議通過旋請各提案人出席說明理由張益芳出席說明云此次羅文幹擅簽奥欵展期合同國庫受五千餘萬之損失派署國務總理王寵惠一再通電强稱國務總理批准與事實完全不合又另付支票三張顯係納賄確證與刑律三百八十六及一百四十條均有觸犯之處其不自檢束越權違法在在均有併案查辦之必要現在内閣未經國會之同意法理事實兩方面不能承認其爲國務員故依約法第十九條第十欵與國會組織法第十四條第三欵提出查辦案云云主席請王任化出席說明提案理由與張說大致相同主席又請齊守樸出席說明齊守樸頭戴緞帽出席塲下大鬨齊徐脫帽說明提案理由與張王意旨相同錢崇塏出席說明云此次奥國展期借欵王寵惠曾預聞其事其撮成又出於派署外交總長顧維鈞一人之手無端送掉權利據報紙所載事實照然故本席主張將王顧等併案查辦云云馬驤發言謂三四五及錢案性質相同可併案討論其標題修正爲「提議併案查辦派署國務總長王寵惠派署外交總長顧維鈞泊署財政總長羅文幹喪權禍國納賄凟職案「咨文内可補充羅文幹盜用部印一段胡兆沂發言謂按法治國原則責任内閣係屬連带關係閣員發現納賄情事他部自不能脫 
 
 
 

Page 7

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *然無累查辦應不限於顧維鈞一人其他之閣員亦須全體查辦駱繼漢發言胡議員之提議極有關係不過今日之案事關緊要須先就王顧羅合併查辦其他閣員可另案討論王源瀚丁超王劉盥訓對於提案理由均有所補充主席請各用紙面書明交付秘書廳張伯烈發言謂四案可合併表决由秘書起草原提案人共同參預駱繼漢本胡錢之原案提出修正案提議併案查辦派署國務總理王寵惠派署外交總長顧維鈞及其　有關奥國借欵經手人員夥同派署財政總長羅文幹喪權禍國納賄凟職案主席以三·四·五·及錢案合併付表决在場三百零一人起立二百六十二人多數通過主席又請請願股委員彭漢遺出席說明審查國民大會請願書事件彭出席說明彭漢遺發言謂國民大會請願書有議員五人之介紹法定手續甚爲適合其内容係請願組織特别法庭平審羅案陶保晉發言特别法庭係根據約法四十一條對於特别身分之大總統始有此項特别之處置國民大會請願書中之特别法庭一語似應删去褚輔成發言謂請願爲國民一方面之意思旣經院議務求不背乎法律可由本院修正後咨達政府施行駱繼漢發言謂特别法庭適用於大總統而請願書所云各節顯與約法抵觸若本院遽行修改亦似不當可由請願股與請願代表協商使其自行修改然後再送交本院辦理馬驤發言謂特别法庭僅適用於總統則請願書内所云當然不能由院議决定依院法第七條七規定請願股對於請願書認爲不合時可以退還故本席贊同駱議員之提議李載賡徐象先等對於請願書修改之件各有主張爭執甚烈塲内大鬨主席以冠議員修正後之請願書付表决李燕文質問議長修改國民大會之請願書何所根據馬驤謂此時非請願書之收受問題乃請願書之修改問題其是否合乎院法第五十三條之規定應請議長特别注意主席怱怱以「國民大會請願書咨達政府」付表决在場三百名起立二百零四人多數通過時已五時二十分遂宣告散會云 
[憲法起草委員會紀]  
　　昨日（二十七）憲法起草委員會開分類委員會第一類委員討論增加國權一章前日起草都爲十六項已經表决者至十四次茲分列於左 
　　第某章國權（一）外交（二）理財（三）國籍法（四）幣制及國金（五）度量衡（六）關稅鹽稅印花稅烟酒稅（一）及其他間接稅（二）及其他依法律所規定之租稅（三）及其他依法律應畫歸國有之租稅（四）及其他消費稅及全國應行劃一之租稅（七）國債（八）郵政電報及航空（九）國有鐵路（十）兩省以上之水利（十一）刑法民法及商法（十二）刑事民事訴訟法（十三）專賣特許（十四）國家文武官吏之考試任用及保障（十五）戒嚴法（十六）全國户口調查及統計第二類委員討論地方制度問題關於省之地位均主張維持審議會之議决即省之地方爲地方最高自治圑體兼國家行政區域關於省憲通則問題以黄元操褚輔成等所提出（省自治各機關之組織以適用民選爲原則）得多數贊同次討論縣制大綱討論亦分縣之地位與事權兩項關於縣之地位沈鈞儒等主張縣爲地方自治圑體陳家鼎主張縣爲省之地方行政區域兼爲自治圑體雷殷贊成之討議甚久主席張樹柟宣告下次繼續開議並謂俟縣制大綱與省憲法制定程序决定後卽行草擬條文再爲具體之討論即提出議論第四類委員對於其他應行增加各問題之彈劾案銓試問題亦有討論惟尙未得有何種結果統於明日繼續開議云 
[對日要求損害賠償之失望]  
　　當歐戰之初日本對德宣戰由膠濟路進兵圍攻靑島我國人民大遭蹂躪各項損失頗屬不資當時我國政府即巳宣言保留他日要求損害賠償之權利華府會議席上我國全權代表已曾對日本代表要求未得結果現在魯案細目之交涉瞬將結束故我國政府復於日前擬就公文向日本公使提出欲得此損害賠償之要求案在委員會解决日本方面迄今尙無答復而二十四日大阪朝日新聞東京電話則云北京政府以日本對德戰爭之結果山東人民所受之損害須要求日本賠償已向小幡公使提出公文書擬將此事附諸開會中之魯案細目協定會議解决惟外務省則尙未得正式電報查此問題中國政府在華府會議時中日兩國交涉魯案之際亦曾提出要求解决日本全權代表以因日軍行動而起之地方人民之損害已由日軍賠償認此問題業已解决若中國方面仍不滿足可作爲外交問題在北京與日本公使交涉爲詞不允解决惟日本爲攻略靑島要塞旣在中立國之中國領土行動如於中國人有損害自應負賠償之義務然中國方面如欲貫澈其目的自有下述兩種辦法即㈠將此事訴諸普通裁判要求損害賠償㈡經由公使之手要求損害賠償此二種方法中任取一種固屬自由但當靑島戰役之際日軍並無以大砲或槍彈傷害及殺害中國人之事縱有破壞土地之設備及蹂躪耕地然此業經日軍賠償損害即行强制徵發之時亦已適當支付代價並未以不法之行動而加以損害或者中國政府認日本賠償或支付爲不足而更要求其差額亦未可知惟欲舉證其事守殆不可能中國政府突又提出此問題或爲交換的欲减少日本要求亦屬應有之事但證據旣不充公結果惟有自怨自艾而已不能成爲問題也云云 
[魯案交涉之雜聞]  
　　日人堅持土地永租權 
　　魯案中日聯合委員會自依照條約規定開會以來已閱五月有餘現距此案應行解决之期（即十二月二日）僅有數日其中一切進行大要已由魯案公署公布茲所記者乃公布外之零碎消息也自魯案委員趙靑濟一带實地調查歸京以來委員會即連日開會而我國方面之魯案關係職員亦自十一月一日起開始夜班每晚至十一時半始行散値大會則每日午前午後各開一次每次會議時間均約達三四小時分委員會則在晚間開議雙方爭持甚力聞雙方委員長均各眼赤聲啞已數禮拜不得好唾如王正廷氏因此案即將結束日夜辦公遂致形神消瘦云至於會議中雙方爭持之點除海關外如鹽田郵電公產礦山鐵路前雖爭執頗烈今漸已大體接近正在討論細目之中現在雙方爭持最力者厥爲公產項下之土地問題日本方面初則堅持土地所有權繼則堅持土地永租權大會及分會討論此問題已達十數次之多我國迄無退讓之意會議形熱遂頗險惡據個中人言如日本依舊如此堅持會議或不幸而至破裂亦未可定云以上爲魯案委員會本身之事此外如膠澳商埠督辦問題亦爲世間所注目之事據聞競爭膠澳商埠督辦者現已有候補者十餘人之多除去王正廷氏已預先聲明不幹並見正式呈文外目前最有希望者爲趙爾巽氏趙爲山東人中之老輩辦理外交及地方行政亦有相當經驗其次則爲現任省長熊炳琦氏熊氏呼聲亦頗高惟於魯人中以資望言則不及趙且聞魯人以督辦一職表面上權力過大有主張廢除督辦制度改用局長名義者此外如鐵路礦山電燈電話等現在已由魯人分别支配云當此魯案達於最後五分鐘之時突然發生羅案尋又發生内閣風潮於魯案之接收遂大受影響據聞公產鹽田酌量備　贖回者因財政部鹽務署均無人負責迄今未能進行恐將貽日人以口實至細目最後協定本應先經國務會議取决者今因内閣變動中樞負責無人恐届時尙無政府故擬即行報告於國會請由國會取决云 
[十七國承認中國新稅則]  
　　大陸報北京電云聞有十七國家已承認中國之新稅則此項通告已由各該國駐北京代表通知中國外交部其日本瑞士二國亦允儘月杪有物復惟意大利政府則堅持以中國所没收之奥船交由公斷爲承認新稅則之交換條件聞外部已駁复文致意使館矣 
[辛博森遺失外交文件（四續）]  
　　六月二十九日坎相莫恩出席公然發言謂英日如查續盟者不經殖民政府之批准殖民地不受該約之限制澳大利亞首相竭力主張續盟兩國意見甚是分歧故英國政府主張取得日本之同意將盟約延長三個月以便坎澳盡力發表意見英政府此時所處之地位頗覺困難一因美國之不表同情又因鄙人之竭力反對鄙人深知喬治爲人精幹不難變更政策如有機緣可乘必至棄日而不顧開會之第十日喬治遂請英國最著名某大律師出而帮忙該律師稱去年交付國際聯盟會關於英日聯盟之啓事不得取消聯盟故該約按第六項之規定仍須繼續有效云云當時泰晤士報登載攻擊帝國會議秘密開會兩週毫無結果之事此論刊發後美國電訊紛至沓來參議員伯拉主張英美日三海軍强國共同召集會議此議案業經兩院通過但政府方面除許斯外均漠然視之鄙人探悉駐英美國使館已接得鄙人所予許斯之公文七月三日鄙人向衆議院蘭克色爾省議員及商務委員會演說述明凡討論關於遠東問題實有與中國磋商之必要並須修改商約以增進中國之地位鄙人又謂英日續盟如不通知中國抵制英貨之舉卽將發生等語七月四日每日電報社經理伯阿姆氏宴請鄙人同座者倫敦重要新聞記者多名飯畢鄙人演說中國與聯盟之關係並請倫敦各報予以援助數日後英國政府益覺困難蓋坎拿大反對續盟條約美國亦持異議中國又間接反對卽日本亦有不願延長盟約之表示七月六日工黨宴請鄙人席間鄙人攻繫英外交部之政策不遺餘力七日鄙人赴衆議院獨立自由黨之宴席間鄙人力述英國政府不能了解中國地位之事並請當場人員竭力援助以達中國之目的七日英外交部發出通告反對鄙人之行動當時各報均向鄙人徵意是否將此項消息發表鄙人允其登錄但後附鄙人之簡略宣言謂鄙人爲中國之政治顧問英外交部前曾設法擬將鄙人驅逐出境但未辦到其原因不外英政府不願人民對於中國案件有所知嘵鄙人之简單聲明經各報登載後外交部對於鄙人之惡感較前尤烈反對派各報均謂鄙人爲中國政府之代表自有向英國人民宣傅中國政策之權衡倫敦方面至今始悉帝國會議開幕後之複雜情形七日晚鄙人往訪泰晤士報經理北巖氏卽將外交部對於鄙人之態度向其詳細說明北巖聽畢當卽通電該報主筆將外交部之公文置諸廢紙　内一面又飭主筆攻擊克贊外交大巨翌日鄙人又往該報社謁見北巖及主筆有所談論七月十三日該報登出社論攻擊外交部措詞極爲激烈致使外交部與北巖間之關係决裂至於國會方面關於英日聯盟種種之質問總理答覆時均謂一俟美英中三國有所表示後再爲進行等語但公文誤將上述之句脫落致一時頗爲震動然此語已爲各報探悉並電致美國國務卿許斯氏許氏聞之當卽拍來一電謂關於此等事宜美國定無答覆之必要故此項問題益趨秘密但英國人民深知政府頗擬在倫敦召集太平洋會議以解决太平洋及日本聯盟問題前者英政府之請日本允將盟約延長者職是故也但此時美國方面亦願召集太平洋或海軍會議故英美兩國對於此舉競爭頗烈以取得優先權英國用意係因殖民地首相均在倫敦一面再請美日大使中國公使參更特别遠東會議美國之用意係因美政府已贊成議員伯位氏之海軍議案加以擴充邀請重要國在華盛頓參與軍備縮小及太平洋會議七月十日下午喬治與殖以各首相在其别墅會議彼時美國大使乘摩托車來此携有許斯氏邀請英國參加太平洋會議之電一時喧傅喬治對於此會業已表示贊成翌日喬治赴國會演說略謂鄙人（喬治）曾於上星期四在衆議院聲明今日來此演說太平洋遠東問題外交大臣已與美日中三國代表開始談判故等候各該國之答覆鄙人（喬治）昨晚接得美國之意見此種表示極爲滿意中國政府方面亦甚得利但日本政府迄今尙無若何之答覆英國對於太平洋及遠東之政策曾於帝國内閣會議討論此事與英日聯盟中國之前途均有莫大之關係夫日本爲英同盟之老二十年存在之條約不惟有利於雙方並有利於遠東之和平中國人口甚衆與吾人頗稱友善中國之利益吾人亦欲尊重之增進之美國人民向與吾人之目的及觀念稱親密故吾人甚欲與美人公同磋商和衷共濟吾人所抱之目的在使三國同抱一政策進行减少太平洋浩大之海軍費用之危險剷除一切弊政以謀遠東各國正式利益之發展吾人須首先調查英日條約之眞實地位是否有廢除之通告蓋此約非至廢除時則不能取消效力廢除通知後十二個月即當取消今英日均不欲此約與國際聯盟條約有所相反美國總統之意見已於今早由美政府發表想同人現已聞知哈丁總統前已設法召請列强參預華盛頓方面不日舉行之縮小軍備會議並擬關於太平洋及遠東問題事前應先召一預備會議凡關心太平洋及遠東之列强均可加入吾人對於哈總統此種計畫極表歡迎世界各國均望美國出而提倡此舉想貴院亦必加以贊成者也云云喬治演說畢某議員質問討論太平洋前途問題時中國是否以主權國家對待之中國代表能否代表其政府發表意見喬治答稱應以獨立國家對待中國吾人致中國政府之公文與他國無少差異云英外交部對於此事竭力主張在倫敦召一預備會議因殖民地均有共同討論太平洋問題之必要惟美國對於英國之主張並未予以贊同（未完） 
[鹽餘借欵圑之三項要求]  
　　鹽餘借欵圑昨致財政部公函云敬啓者日前以鈞部函 
催敝各行將領得之償還内外短債八釐債劵按照九折及八四白結價等因當經鹽餘借欵各行全體開會議决礙難遵辦業經詳覆計邀亮察遷延經旬迄未結束用特再將鹽餘借欵關係各行亟待解决各節鄭重縷陳之㈠八釐債劵八四作價（中交九折）一節萬難承認也查八釐債券自公布條例以來鈞部與各行曾訂有總括合同原經約定以七千萬元償還以鹽餘作抵之短期内債不作他用並於按月在放還鹽餘項下切實照撥基金乃荏苒經年分配償還之數旣未足額鹽餘逐月流用基金虚縣以致第一届息欵愆期失信不得已仍由敝各行凑墊足數勉强付出綜厥數因以致市價奇跌每百元僅値二十五元左右（據最近市價）論合同則鈞部愆約在先不能强責商民片面拘守論事實則八四與二五相差懸隔商民血本豈容任意犧牲重以鹽餘停撥經年各行資金坐困涓滴未還轉瞬决算届期萬難久懸不决爲此公同議决切實聲明請以本年陽曆十二月底爲期如届時鈞部對於此項債劵本息基金尙無確切辦法并市價不能確實逹於八四折時敝各行爲自衞起見惟有即行按照陽曆十二月底市價將所領存之八釐債券如數售出得價列收鈞部借欵本息之一部分俾資結束此應鄭重縷陳者一也㈡各外幣借欵契約應切實維持也查鈞部向敝行訂借各外幣借欵本年四五月間因償債委員會有否認原訂合同改作原實繳現洋數目計算之議敝各行等曾經分别籲懇府院及鈞部備述萬難毀約之理由及各條資金坐困之痛苦請予維持原約照償本息等情四月十九日奉大總統批令交鈞部體察情形迅速酌量辦理在案數月以來復行一再聲述舌敝唇焦最近蒙鈞部諒察頗聞有體察確切爲難情形並斟酌償債委員會意見折衷辦理之議敝各行等以爲此等借欵契約係經正式訂立合同且有業經照約按期償還本息早經淸迄者若竟推翻契約則事關國信瀋籬一抉後患何堪若謂此等外幣借欵取利過重尤係萬難承認竊有數說縷陳務請鈞部勿拘成見悉心考察查原訂各借欵合同利率大抵多則月息一分七八少或一分四五未有超過二分者至折扣匯水原係内外銀行與大部歷届訂借或出納欵項之成例若謂敝各行此等借欵折扣匯水係取重利之一種則試稽前此借欵各擋案何以獨無異議又試稽後此鈞部關鹽等欵之出納何以亦並未否認且鈞部昨今兩年以來不嘗迭發鹽餘庫劵首試按賣繳之數計算月息是否在三四分以上何以又照常辦理不聞有指摘之者至外幣賣買損益尤不能與利息併合計算其理至明民九民十兩年之中歲入不敷甚巨鈞部所賴之以支持軍政各費穏渡年節各關非皆此等商民之膏血乎各行借給鈞部之欵超過資本額數倍亦師金融枯竭究其來源莫非從他埠吸收而來其時適値津滬等處交易所投機狂熱之會市間折息奇昻各行出高利轉借而來貸給鈞部所得幾何客冬鹽餘停撥迄今分文未還各行不能以鹽餘未撥對於貸主置諸不理遷延暗耗所得又復幾何凡此各節在當時償還委員會尙有未盡考量之處事實具在無可諱言現在業經奉有批令務請鈞部根據批令平心考量尊重國信俯念商艱確切照約履行俾資結束否則殊不足以昭公允而服人心此應鄭重縷陳者二也㈢借欵餘額亟應確實履行也查敝各行原訂借各欵依照合同均係以鹽餘指抵現在無論已經領存之八釐債劵能折價若干要其餘欠之數均仍係鹽餘抵還之欵申言之此項鹽餘均係敝各行債權擔保之標的一年以來鈞部陸續流用商民滴滴來站國民之政可爲寒心若易地以處或易爲商民相互間債商關係此等事實早受民事制裁敝各行仰體時艱一再呼籲務請迅予結果將餘欠債額依約照撥鹽餘以紓商困此應鄭重縷陳者三也綜上三端特此懇切函逹敬希查照並請彙查敝各行迭次聲述各函迅予辦理不勝迫切待命之至此上財政部鹽餘借欵聯合圑啓十一年十一月二十六日 
[奉直和議消息]  
　　據接近直奉調人者云直奉和議業已漸定鮑貴卿此次入京即可告成其議和手續先在天津由奉直雙方代表及各調人等將條件協定繕具草本然後經曹張核閱同意再在保定訂立正式和約届時張作霖擬親往保定與曹錕握手重修舊好張氏則以東三省裁兵督辦畀之並任三會辦以孫爲吉林會辦吳爲黑省會辦張學良爲奉天會辦三省督軍缺即正式裁撤唯又一消息謂中央擬任張作霖爲東三省鎭撫使以張學良任爲奉天軍務會辦吉黑二省亦改爲會辦以昭劃一至保曹方面聞昨日電府云關於直奉和議一事近日漸趨妥協茲派陸錦王毓芝常川駐京專爲接洽和議上一切事件鈞座如有交諭之處亦可隨時傅見云云又鮑袁各調人日昨至電奉張報告謀和近情奉方所提之各條件保曹亦已諒解除廢督鹽稅車輛問題由中央辦理外至廢督及收束軍務願與東省取一致之行動此後直軍决不出榆關一步至戰時損失亦無例外要求允即籌備天津議和大會以憑解决一切俟津會閉幕後即會同各代表二次赴奉正式報告云又直奉議和條欵在奉天决定後張作霖先簽字日前鮑貴卿袁金鎧親携此項條欵原文面呈黄陂核閱並定於日内携之赴保俟曹簽字當完成直奉議和之形式云張作霖前日又召集各官長討論天津和議開會時奉方條件應行修改之各項及東省變更自治之辦法結果根據前次所提之條件二次電覆保曹大致謂奉方所提條件係以民意爲歸並無私意等語聞雙方業已擬定下月在天津開會奉方代表爲張學良袁金鎧直方代表爲王毓芝陸錦至王承鮑斌貴卿則爲居間調停人並聞張氏擬於三省之農商工各法圑中添派代表二人届時赴津參預和議云至奉直媾和要求條件（一）恢復其在東三省之地位之名義（二）關於義大利軍械平均購買平均分配（三）直隸軍隊容納東三省中下級軍官不得稍分畛域（四）對於蒙古收復東三省仍完全擔任（五）東三省不干涉行政之用人關於此項提案曹氏認爲可行業於日前特派專員赴洛與吳討論據聞吳已大致贊成惟　二第三兩項則否認云 
 
 
 

Page 8

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *   
 
 

Page 9

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *   
 
 

Page 10

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *國内要聞二 
[豫南剿匪聲中之近聞（杉）]  
　　豫匪老洋人等大鬧豫南連破縣城如入無人之境直豫當局近因豫人連電呼籲外交圑嚴詞質問曹吳張會商結果乃以第十四師師長靳雲鶚爲剿匪總司令豫陜各軍均廳節制已設總司令部於駐馬店致院部晶密電報一通報告情形兼索餉銀原電云國務院陸軍部財政部鈞鑒昌密豫省連年荒旱財盡民窮今夏趙氏無故稱兵潰軍土匪勾冲躉延凶燄日張未能殲滅月前巨匪東竄曾經職師痛剿遠颶皖境詎料飽掠思歸分股回竄復經職師迎頭截堵卒以匪衆我寡幅員廣闊繫此竄彼仍聚魯寳老巢並有佔據南陽再圖大舉之風說比來陸軍張總長曹吳兩巡閱使電令委鶚爲河南剿匪總司令受命之下惶悚莫名自頋輇材難勝艱鉅惟念分屬軍人以身許國爲民除害義不容辭遵經就職視事刻正調集駐豫剿匪各軍集中伊汝郟寳葉魯方面一带合圍痛剿以期一鼓盪平俾拯豫民於水火惟是職師餉項久未奉發核計不下一百五十萬元官兵困苦不堪日來迭經激戰均能用命轉瞬進剿尤賴努力當此一髮千鈞之際若不設法接濟何以慰兵心而鼓士氣除派參議郝鼎彝晉謁面陳外仰懇予籌發餉欵三十萬元以资關放不勝叩禱待命之至河南剿匪總司令十四師師長靳雲鶚叩養印 
　　靳氏擔任剿匪旣如上述聞張福來張鳳臺對於各鄉失城之知事及守城有功之知事亦發一通電要之不外分别獎懲而已 
[國務院顧問諮議之索薪會議]  
　　昨（二十七）日下午二時三十五分國務院顧問諮議諸人在鐵門安慶會館開會討論索薪到會者七十餘人公推孫少元爲主席首作簡單報告謂同人等薪資積欠至二十個月所有歷次推舉代表要求發放等情形周凌卓知之甚悉請周報告遂由周凌卓報告歷次索薪之經過略謂國務院顧問諮議薪水在段内閣時尙有的欵發放靳閣以後遂挪移無定不能按期發薪鄙人等旣爲代表曾歷次謁見王總理吳秘書長均無結果現在内閣動搖同人等可逞此機會當組織圑體一面對於國家有所貢獻一面伯進行索薪事宜於國家於自身兩有所裨云云繼吳燾起立聲言贊成繼羅正緯發言略謂薪資之能否發放政府視同人態度之强硬與否而定同人等宜推舉代表二十人作有力之索薪運動云云衆極表同情時主席孫少元因有要事申明退席衆復公舉吳燾爲主席繼續討論最後由郭引源發言略謂組織内閣諒爲同人所贊同目下宜舉出籌備員二十人俾有負責之人可以着手進行遂由主席以組織圑體及推舉籌備員二事一一付表决贊成者多數當推定羅正緯顧澄周凌卓吳燾吳宗濓孫少元等二十人爲籌備員籌備進行事宜時巳四時許遂散會 
[馬許互訐之皖垣要訊（吉兮）]  
　　馬聯甲索餉過額 
　　許世英意態堅决 
　　皖省裁兵問題正在着手進行忽然發生馬許互訐引起政治上爭潮馬聯甲漾電謂皖省擔負新舊安武軍兵餉共計七百四十萬元今後縮减至五百二十萬元張前督自動裁兵許世英不籌兵費此次又復故意刁難竭力攻擊不留餘地許世英敬電卽就兵費一層大肆辯駁社會方面極爲許氏帮忙咸以稍爲退步則將來兵費之擔負比未裁新軍以前尤重按皖省舊安武軍改編五混成旅每年每旅額支七十萬元合共三百五十萬元再加督軍公署開支年額三十萬元統共三百八十萬元新安武軍餉項僅由聶憲藩長皖時代承認半數每年由皖擔任七十萬元新舊兩軍總計皖省每年祗應擔負軍費四百五十萬元現在馬氏係將新軍全數列歸皖省支付以後新軍酌裁舊軍不减每年共需餉額五百二十萬許世英即就此層辯駁并根據馬氏前此宣言舊軍每月有二十一萬元即可維持現狀之語爲口實昨日許已電京辭職事關政局特訪省署某要人謂此乃許氏一時憤激之言當茲閣潮未定决不能成爲事實若此時辭職正中馬氏之計所以許氏今日已變態度有某君晋謁而詢是否辭職許氏曰予非聶偉臣一電可以驅逐　　　兵臨城下予不畏也云云言次非常憤慨惟馬氏之發難不無線索可尋耳 
　　據聞蚌埠方面到有三届省議會非法當選人不下數十人日日設法挑撥該當選人直接與馬氏談話亦不易遂間接求左右爲之介紹聞馬氏最親信者祗有三人此外無論何人决不能進言其三人一爲參謀長曲巖一爲監察裁兵大員李玉麟一爲舊軍第五混成旅長史俊玉曲係齊督推薦李係保方派來史係馬之舊部向駐省垣自隨馬至蚌迄未回省該當選人等得曲等之力現均慶幸大功告成省垣之風說王達之長皖似乎日内即到人多謂該當選人希望死灰復燃已入魔境誠不誣也聞該當選人向馬氏措詞謂倪丹帥督皖時辦公益維持會費如許金錢收買議員僅及半數今完全一省議議督理一舉手成全百零八人豈不全數爲督理用乎將來何事不可辦是以馬氏被餌寳行倒許矣 
[旅京蘇同鄉會幹事會紀（靜觀）]  
　　江蘇旅京同鄉會前星期在北半截省館曾開改選幹事大會當由各屬選出五人並當場推定六人尙有九人因爭議推選或票選問題一時未能解决以致擱置今日（二十六日）下午二時該會特召集第一次新幹事會以便分配職務籌畫會務進行到會者約四十餘人入席後推定年長之陳君爲臨時主席由某君提議謂前次大會尙有幹事九人未得選出今日幹事會是否卽能正式成立應請加以討論一時發言者紛紛約之可分兩派（甲）派主張今日卽議出救濟辦法俾未選出之九人早日選出其理由㈠懼外人之指摘㈡完成本會之分子（乙）派主張籌議救濟辦法爲一事分配職務成立幹事會爲一事並引國會爲例謂如第一届國會其中本有中央學會選舉一項但此項議員迄今未能選出而國會仍復照常成立本會幹事會以全數七十人論照章只要有三分之一人數到會卽可開會今日到會人數頗多當然先將職務配煊俾幹事會得以完全成立斯時主張（乙）說者頗衆且多引伸其義謂幹事會機關不容一日中斷旣須對外活動卽不可無負責任之人於是遂議决先行分配職務然後再議救濟辦法此問題乃得告一結束當議及分配職務時乃又發生自認及公推問題蓋照該會幹事會辦事章程分定文書編輯會計庶務調查五股各幹事職務均由幹事自認其理由㈠因各人各有所長非盡爲他人所知且職務性質又與各個人之職業有關係故自認較爲自由㈡每一次新幹事選出其中間有不相熟之人互選頗多有不便之處惟依以前兩次慣例自認以外非無公推者如會計一項關係銀錢人人皆有遠嫌之思决無人肯明明白白自認擔任會計者故必由同會中人提出數人經衆承認而後本人始肯就職此亦事實所在不得不然也當時對於此項辦法有人以爲不一貫者有人以爲無妨礙者雙方所論各有理由因此乃發生修正章程問題惟照章程規定須經全體三分一以上之提議過半數之出席及可决始得增修今日僅議應加修正尙未提出應議改某某修文蓋因章程存會無多勢須先行刷印分配俾同人加以研究乃可按條提出於是遂議定修正章程爲一事分配職務又爲一事今日之會先將職務分定下星期開會再行討論章程問題爰照簽到簿由各人自行寫定某某職務結果認文書者十二人認編輯者八人認調查者十四人認庶務者四人尙有未經認定而已退席者數人會計由衆推定瞿王兩君瞿君讓而後就復由瞿君提出于君公同擔任衆亦贊成職務旣配定乃議及分别接收辦法議定由許陳兩君向舊文書幹事接洽由瞿君向舊會計幹事接洽庶務朱君連任除各自接洽外或須自開小會籌議一部分事務之整理與進行悉聽其便復由某君報告以前編輯同鄉錄及調查在京同鄉經過情形希望新認調查編輯諸君對於此事協同辦理俾同鄉錄得以早日出版斯時天色漸暗退會者漸多欲議及補選幹事九人問題而法定人數已不足於是遂宣告散會（二十六日晚） 
[全國菸酒事務署拮据之寫眞]  
　　照解者止京兆一處 
　　紙烟捐又秘密抵押 
　　全國菸酒事務署外間咸稱爲闊衙門應收稅額每年預計約得二千餘萬無如被各省扣留幾盡其照解省分則已透解透支故該署一遇有籌欵問題發生止有向各省打幾個電報說幾句堂皇宮話能有効力與否殊無把握此蓋中央威令不行所致也按菸酒上所收稅欵計分公賣費菸酒稅牌照稅三種此外尙有菸酒增加稅係每正稅二元二角加征三角謂之三釐增加稅當民國四年公賣成立各省所收公賣費完全解交中央至菸酒稅則以各省情形不同有歸本省財政廳撥用者有留以抵借欵者如直隸於民國六年馮前都督即以該稅全部抵借奥欵然皆咨明中央商承辦理從未聞有自由截留情事民國八年菸酒署再度離財政部而獨立維時西南各省如川滇粤桂等已非勢力所及其他各省信仰中央之觀念亦大不如前然如鄂之局長殷錚魯之局長陶鉷均與督辦張小松氏有親戚故舊關係對於籌解稅欵尙能勉力應命直隸之菸酒稅向係全數撥留本省此外公賣費牌照稅菸酒增加稅雖例應解交中央年來殆成虚話幸局長查爾崇爲徐東海私親有時局於徐之情面亦代爲籌借以應急需至去歲湖北山東先後以本省菸酒收入抵押借欵或十萬或二三十萬不等督軍獨行獨斷各省局無可如何僅以合同呈報備案未幾皖亦效之湖北更經財政部核准以該省菸酒收入月撥高等師範一萬軍署兩萬於是此三省之解欵遂完全停止浙省稅收爲全國之冠然歷年以來已成軍閥私產卽用人行政中央亦無權過問去夏該省局長許引之調任實業廳總署欲以第一廳廳長李祖年外放未能實行卒以督署私人王吉檀升充其與中央之關係蓋可想見蘇亦如之政府所簡任局長鄭焯至今未克接事現任局長李廷棟完全爲軍閥所卵翼故提用稅欵一任軍署自由此外若贛若陜亦復相同此兩年來中央所恃以挹注者僅山西及亦兆二處然均已寅支卯糧卯支辰糧報解之欵大率由息借而來每月收入以之撥抵前欠猶時虞不足除此而外則惟黑龍江甘肅二省尙能點綴一二惟匯兌上折耗太巨黑省約耗十之三四甘肅竟至十之六七迨今夏戰事發生山西首改變態度閻督第一次截留十八萬又兩次各截留四萬共計二十六萬之巨以致此數月中該省對於總署竟一文莫名至黑甘二省一則以獨立關係一則借軍餉問題解欵亦均完全停止總署此時蓋如困守孤城外省接濟俱絶惟憑京兆一處羅掘以應迫不得已前月曾向晋局五次去電婉商通融始允設法息借二萬電滙來京空谷足音闔署色喜息金之如何吃重則非所計至於紙烟一項中央爲擴張收入計於去歲籌設專處派總辦以董其事當開辦之始總辦汪瑞闓因與督辦張氏有拜兄之誼曾報解五萬元以後則分文未繳今夏董財長兼任督辦汪氏被控營私舞弊多欵經署派員赴滬澈查計一年以來該處收稅一百十六萬而開支卽去三十六萬又臨時費六萬此外七十餘萬則如鴻飛冥冥化爲烏有當向汪氏查詢據汪云已分解某某二督及某某機關但皆暗眛不明其有着落者僅某督借用之四萬元有賬可稽若某某二處不但拒絶查賬并拒絶易人中央明知汪之種種舞弊意無如之何聞汪近又報効保定五萬元其位置益穏如磐石現督辦王毓芝以該處旣無欵解京而總署亦又不得不求眉急乃秘密將是項紙烟捐息借六十萬元英美烟公司及南洋兄弟烟草公司各任其半卽以是項產銷稅劃歸該兩公司作抵於十一年十月實行已經簽字交欵關防極爲嚴密該署中人多有未知者此消息記者乃得之公司中重要人物當極確實可靠也現在該署内容雖異常支絀而外間猶視爲闊衙門各方多有擔負尤以保定爲重心王以督辦仍兼保定秘書長往來京保間平時每一週駐京一週駐保當由京往保時署中如有存欵必囊括携去或五萬或二三萬不等然皆零星小數終虞不足此次紙烟捐借欵乃勢之不得不行今馮軍移京聞該署又月擔軍餉十二萬責任愈重而來源日枯正不知其何所出也 
[北大籌備二十五週年紀念會（雲）]  
　　此次國立北京高等師範於改組大學之始適値圖書館 
落成特開十四周年紀念大會展覽游藝頗得都人士之美評觀感所及人爭爲善於是國立北京大學乃亦有二十五周年紀念大會之發起籌備緣北大高師兩校年來在都門教育界皆屬新文化中心位置隠隠之中頗有彼此競爭以期各出頭地之槪高師旣已博得美譽於前北大自不能默爾面息於後回潮北大成立以後之歷史計已達二十五週年而其生辰則在十二月十七日距今雖有一個月期間但欲求空前盛會之成功勢不可不有充分之籌備爰由該校職教員組織一籌備委員會專司其事日前（十五日）已在第一院會議一次委員出席者有蔡元培蔣夢麟胡適之等二十餘人當將各項辦法一一議定計分學術講演展覽游藝三大部㈠屬於講演者由會排定講題及講演人姓名先期十日公布講題範圍限定最近二十五年來學術史由各科教授講師自行認定擔任如講者較多可延長時間於一星期内但開始講演時則爲十六日（即紀念日之前一日）凡校内外願聽講之人皆須先期報名領取聽講證將來講演錄編印成册即作爲二十五周年紀念册凡曾聽講者皆得以半價購取逆料届時講者聽者爲數必多一兩日間斷難竣事該校假紀念大會之時機謀大學教育之普及足使全京學界爲之一新耳目㈡屬於展覽者共分四部份（一）歷史部材料爲研究所國學門所整理之淸代内閣擋案及考古室之古物金石類各品（二）美術部材料爲前書畫研究會各種成績又臨時徵集本校教育學生之書畫等美術品（三）出版部材料爲徵集五四以來本校教職員學生個人或圑體之書報雜誌（四）地質部材料爲地質研究會所採集之各種標本及報告除（二）（三）（四）部外如（一）部所陳列各品直可謂爲海内所罕覯之物不僅供來賓之游覽足使擴其眼界且可供學者之研求爲學術上之考證此誠各大學中所欲求之而不可得者也㈢屬於游藝者暫定次列各種（一）音樂演奏（二）運動内有足球隊球籃球數種（三）烟火燈色此其大略也展覽游藝兩項均於紀念日舉行地點在該校第三院届時於大禮堂側支搭蓆棚大禮堂内則充講演塲十七日上午開紀念畢舉行全體大茶話會聞日前會議結果所有各部籌備員並經分别推定學術講演部爲胡適之羅惠僑展覽部歷史爲沈兼士馬衡美術爲錢稻孫出版爲李辛白蘇甲榮地質爲李四光游藝部音樂爲蕭友梅運動爲白雄遠烟火燈色佈置全場等爲沈士遠 
　　以上所述係學校一方面其在學生一方面者現已有黄日葵龍業　等五十餘人公同發起意在趁此紀念良辰組成各種游藝以表現學生之精神而依學校所定之範圍則限於表演稍带學術性質之事且地點須集中時間須連續不宜分地同時舉行至於學生展覽一部分則有第一第二平民學校成績之陳列該校對於此次二十五周紀念大會積極籌備力求完全則届時定能爲都門學界放一異彩或者所博得社會之美評將超乎高等師範以上亦未可知焉此事關係文代發展殊不小用爲預爲詳紀以爲海内外留心北大諸君子告 
[鄂西軍隊移駐消息]  
　　孫傅芳有任援閩總司令說 
　閩省自小徐他遁後局勢雖稍和緩顧許王等仍未肯就範保洛終不願廢棄其武力定亂之主張日來援閩聲浪愈唱愈高除常德盛一師已出杉關進窺延平外鄂省所派援軍胡念先部第二旅亦准備由崇通開拔來省集中徐家棚後即乘輪赴贛相機入閩至援閩總司令一席前本有孫傅芳之說嗣因某種障碍改擬常德盛但陸軍第十二師師長周蔭人又不甘受常之節制致未發表而孫僕僕京洛極思得一較優於鄂西之地盤督鄂旣無希望督贛又未至時機空手返鄂頗爲怏怏中央以孫吳感情頗洽而孫之實力又不可忽視遂想出一調停辦法以孫爲長江陸軍檢閱使兼下游警備總司令率其所部第二師移駐武穴檢閱使體制較崇孫若得此位置亦可慰情於萬一參陸兩部電孫徵其同意孫已表示贊成曾與蕭督面商移駐武穴各事蕭亦允爲贊助孫因原駐武穴張克瑤旅業已往潯武穴防務空虚急應派軍接替遂命二師留省砲圑於二十三日先行開往又電令二師三四兩旅准備開拔並派副官馬某至武辦理前站刻所部第四旅軍官眷屬均於前昨兩日返省第四旅步隊兩圑已僱定快利固陵兩輪卽日由宜下運孫以該旅將到二十五日派劉鳳山孫振卿黄谷山等爲行軍兵站委員先赴武穴採辦各項軍需以免臨時擾及百姓是孫氏升任檢閱使已確定不虞其有他也據最近消息洛吳對於中央此項辦法絶對否認業已密電來鄂仍任孫爲援閩總司令率其所部第二師援閩所有援贛之當周兩師統歸孫氏節制周蔭人前日來漢昨二十六晚十一時怱怱赴洛卽係奉洛電令前往協商援閩軍事孫部第二師仍照分批開拔計畫陸續下駛至長江上游警備總司令業令第八師師長王汝勤升任所遣荆宜鎭守使一缺卽以第十八師長盧金山接任並有密令王盧等先行到任後再疏通任命之說盧金山繼孫而爲長江上游警備總司令在三數日前呼聲尙高今忽易以王汝勤未免令盧失望至孫部三四兩旅旣將開拔援贛所有鄂西防務必有一番變更據軍署消息蕭督與孫氏前已擬定二師離宜後興山一带防務歸張允明所部第五旅擔任巫溪以下至硃砂土茶店子等處由宋大霈部第三旅擔任秭歸巴東南北兩岸及野三關高店子大支坪等處由盧金山部十八師擔任至施鶴兩邑歸趙榮華部第十八旅負責建始利川咸豐來鳳各屬則歸楊森部新編之混成旅駐防現在盧金山旣調任荆宜鎭守使則原定盧部擔任之防區或改由王汝勤部第八師長軍接替矣（十一月二十七日） 
[外報觀察軍事會議後川局]  
　　字林西報重慶通信云川省於月前在成都召集各軍官會議名曰善後會議川中各將領除熊克武外均一一列席會中進行事務多所秘密因之謠方亦甚熾如謂總司令一職行將裁撤全省將由省長統治又謂某某數將領將退隠軍隊將加裁減然至後則聞總司令仍兼堂軍民兩政軍隊之編制雖有變更然其結果仍係暗中增加並不能眞正裁減現軍事會議已告閉幕劉成勛仍爲總司令兼省長而各軍則仍各守防地熊克武腿疾已漸愈業前往成都重慶已委鄧錫侯駐守當軍事會議進行之際此地一般人咸延頸以待省中消息川局是否能趨和平抑或重行破裂急欲一聞顧同時重慶商業忽有崛興之象輪船運費亦大行漲價甚至照原價漲至八九倍各貨皆相率不敢裝運此種並不能謂好現象蓋除川政府有澈底之解决或永久之和平外終難望其改善也云 
[皖縣自治聯合會請恢復縣會]  
　　皖省縣自治聯合會通函云竊以共和國家首重民意民意之表現則在議會縣議會爲人民直接代表機關尤不可一日停頓吾皖各縣縣議會於民國三年被袁政府非法停辦民國五年國會省會相繼恢復縣會獨付缺如敝會曾聯合各省請願國會經參衆兩院議决恢復咨達政府在案乃政變忽生國會又遭解散縣會恢復問題遂至延擱近來中央迭頒促辦自治之令然僅一紙空文掩飾耳目本省官廳雖設籌備機關亦成績毫無徒糜鉅欵况民國八年所頒之縣自治制根本旣不合法内容實同官治各省均不承認當然不生效力國會現雖提出縣制討論然屬憲法範圍國會本身問題未决完成尙不知何時故目前欲求自治機關不再久延與法律又無違背惟有將各縣縣議會一律恢復繼續行使職權各縣縣議會成立於民國元二年間任期未滿中途停頓民氣銷沉於今九稔恶吏專横劣紳蹂躪人民呻吟於疾苦之下有目共見有耳皆聞元二年之縣議會監督行政頗合民治精神縣知事敢公然違法者實不多覯今若恢复不獨有符法案樹立自治基礎抑且民權伸張脫離積年痛苦且吾皖省會旣遭頓挫全省無立法機關有此合法之縣議會回復一切民意對於政治之主張皆有所取决現江蘇省議會已通過縣會恢復案實行在卽吾皖自當急起直追免落人後惟茲事體大非羣策羣力難期有效務請全省父老兄弟協力進行俾達最後目的不勝翹盼謹此奉佈竚候教言皖省縣自治聯合會謹啓 
[蘇議會紀事]  
　　談話會及第八次大會情形 
　　本日（二十八）下午二時蘇議會爲對付省令問題先開談話會於休息室議員到五十五人徐果人報告交涉情形及省署派人送來解釋文稿謂「前據寳應縣民張鼎荃呈請通飭示禁等情到署當經通令飭遵在案現據江寗縣吳知事面陳請再解釋前來本省長復核前項令文係對於冒名假借者預杜弊害起見各該知事身膺民社自應尊重輿論不厭諮諏如因地方政務有所商榷議席諸君發抒民隠輔導行政在本省長方虚衷採納各該知事應亦樂聞詎容認爲干預致有誤會合再明白解釋令仰各該知事一體遵照共喻此恉毋忽」云 
 
 
 

Page 11

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *云屠宜厚謂照此文字有須修改處王景常謂現在尙說不到修改文字究竟省長對於本會提出三條件能否一一做到張援謂省長旣如此解釋明白本席認爲滿意就事論事可以過去至於文字祇要大意不差不必枝枝節節代爲修改夏光翰朱積祺馬甲東等咸贊成張說屠宜厚謂以如此挑釁之政務廳將來人民吃虧必大且本非蘇人所謂蘇人治蘇者何在蔡鈞樞謂此層可由本會同人另行提出主張胡允恭謂此次擬省合稿者聞係秘書馬某湖南人可函省長請其撤退主席謂據省署消息省長已有將馬某撤退之說此一段交涉至此遂告結束時已三句鐘乃搖鈴開大會議員陸續到者共計一百零七人徐果人主席依程宣布議案㈠錢基厚等提議蘇省災歉善後公債不合法定手續應電銀行界勿予承銷或押欵緊急動議案錢基厚說明理由并謂此項公債應認爲國債主張依法辦理華彥銓馮世德等均主請財政廳長出席說明有無發行之必要朱鏡明主付審查賈先甲董增傅等均主請省長出席季通謂以事實論公債是在必行即使通電銀行界恐亦無用不如將此案先交審查如大家對於審查員懐疑可由全體議員公開審查而後公共組織一查賬委員會朱紹文贊成季說謂爲切實辦法張福增亦贊成查賬龔廷鶚謂以事實論本省並無發行公債之必要但法律問題未解决現尙說不到事實張援謂本省財政現狀若此本席主張分兩層說對於過去當注重查賬對於未來當趕速組成財政委員會以行使監督權至於季議員主將此案交全體審查本席以爲無此辦法祇須交特别審查蓋無論何項審查會議員均可出席發表意見固不拘定審查員也高鐵珊贊成張說結果交付特别審查由議長委任六十人組織之㈡吳廷良等提議將蘇省漕糧特稅實行劃出國家預算並將原歸國家支出之本省警察水警警備及水利商埠等經費一併列入省地方預算緊急動議案一方面吳廷良正在說明一方面不耐久坐之議員紛紛自由退席在塲已不足法數遂宣布散會 
[浙憲審查會紀]  
　　十一月二十九日上午七時浙江省憲法審查會續開大會審查員出席六十餘人由副審查長韋以黼主席報告吳克煜李培鍔等請假日期畢第一席副審查長沈定一到會遂由沈氏主席五廷烈發言制憲經費預算案聞省署業已駁回本會應否有所表示主席云省署復省議會文第一層理由謂制憲組織法沈省長未經公布第二層理由謂國憲地方制度不日可議决公布省憲應從緩議惟查制憲組織法省議會議决後曾經函送省署彼未正式公布至省憲緩議一層前由寗波律師公會電請國會浙籍議員有此主張本會對此問題究應取何種態度馮晋楚云國會制憲十年勿成省憲問題不能待國會解决某席云本會經費無着自應先爲商榷顧紹鈞云制憲經費不必在大會討論主席諮詢本會經費應否函收憲委員會籌議救濟辦法柴常春云本席係兼充委員對於經費問題恐委員會亦無辦法旋决定俟省議會討論後再行表示態度次討論草案彙編手續陳德新查人偉顧紹鈞王序寳等約略討論或主將草案分三組或主將審查員分三組未及表决人數不足而散 
[浙省會續開緊急會議]  
　　浙江省議會十一月二十九日下午二時續開緊急會議由沈議長主席報告省長咨復本會制憲經費預算案俟國憲議决公布後再行查照辦理蔣玉麟云此案關係重大應俟印配後再議沈定一云今天審查會開會已先知省長咨文以本會有無制憲决心亟應表示鮮明之態度因依照支給規則明日即須發給公費葉向陽云此刻先議參事會條例制憲經費預算亦認爲非常緊急今天開夜會解决顧紹鈞盧旌賢亦主張此案迅速印配今天開夜會討論許祖謙反對開夜會以參議會條例儘可緩議先解决制憲經費鄭邁云此案不必印配大家意義明瞭本席主張即時解决此項制憲經費先向銀行借墊將來在省稅項下開支蔣玉麟云此種緊急事件不但應開夜會并且應開早會陶毅提出討論終局之動議衆贊成由議長付表决在席九十二人贊成今晚八時開夜會討論制憲經費者六十二人多數可决次參事會條例二讀對於選舉參事員沈定一主張另定選舉規則任鳳岡主張分區選舉吳鑑主張仍原文不必咬文嚼字葉向陽亦主張仍原文議長方欲付表决議場發生喧擾情形沈定一許祖謙任鳳岡於畏三張原煒陳惠民等均退席在席尙有八十二人議長先以另定選舉規則付表决起立者二人少數否决次以分區選舉付表决起立者四人少數否决遂照審查報告通過許祖謙復入席謂省長委任之五人應行删去無人附議打消張鴻材云刊行收支月報并公告之一項可以删去衆贊成許祖謙云第十一條可删去因省署交議案自有政務委員陳述意見不必參事員出席衆贊成全文十四條二讀通過陶毅請接開三讀王侃云參事會名稱與中央公布省參事會條便牴觸請仍改爲參議會丁仁朱章寳以案經表决不能推翻前議遂由王侃撤回動議全案三讀通過王培燏云本會已辭職議員請議長報告大會以便候補人遞補衆無異議遂振鈴散會 
地方通信 
[松江]  
　　售產構成命案新橋鎭飯館主陳氏祗生一女曾招陳才生爲贅壻陳氏尙有夫弟蘭生亦無後係開剃頭店生活異常窮困陳氏與蘭生共有基地五分經蘭生商由嫂氏同意售賣並經該氏允許不分用其地價當經蘭生覓得買户計長生論定絶價洋八十元於古曆本月初五成立賣契尙未領價詎有住居該處附近自命爲莊董之周某及張某等得悉前情以爲有利可圖卽慫恿陳氏贅壻陳才生謂田係公有賣契應共同繕立價格應共同分用買户計長生不應以共有財產聽由一人繕約成交自可要求買主亦支八十元之地價蘭生以如果似周等所爲勢必促成廢約是以親向周等告以賣地之先曾得才生岳母同意請勿爲難乃周等以爲才生係與買主交涉與爾無干却之蘭生遂跪地叩頭痛哭哀告詎周等仍不爲所動致蘭生怨憤交迫即購嗎啡一元三角吞服斃命警局馬巡官以案關人命即報縣著派委尹警佐往騐 
　　覆船溺斃人命續紀金山縣屬横羅涇附近覆没張堰來松划船一節已誌前報茲據該處鄉人來松述及謂該船搭客九人俱遭滅頂而據船户聲稱　搭客祇有在張堰收取菸公賣稅之松人陸秋泉及普陀僧人兩名除船户四人因識水性俱得泅水登岸外陸與僧人確已溺斃現在陸屍巳得僧屍未獲惟陸係解公賣稅洋六百元來松而洋元亦無分文撈獲故陸之家屬以船户不即來松報告頗多責難而船主兩人亦經當　警局拘押並報縣派員勘驗矣 
[蘇州]  
　　重建臯橋已興工金閶市民公社社長宋友裴發起重建閶門東中市臯橋估計工費至少需一千數百金曾函請蘇州市公所撥欵協助卽經蔣市董函覆核准並撥給修橋經費三百金前日已雇匠與東中市泰伯廟橋同時動工拆卸橋石停止通行估計工程至速約需三星期始可全部竣事云 
　　商事公斷處之當選者總商會商事公斷會選舉評議員前日（二十八）開匭揭曉計當選者二十七人茲將姓名錄下林椿亭韓稼梅吳子平戎法琴程平若龐天笙王莘漁程金聲施筠淸謝瑞山李澄遠劉森祿薛永齡唐少起蘇稼秋陳貫三劉允餘鄒章卿汪淵如潘萃靑王鴻賓周鴻卿沈詠樓湯恂如陳子範童瑞泰金家悅又候補當選宋友裴沈束璋徐允卿等九人 
[無錫]  
　　出售游民債券被拘漢昌路快得利票號前日懸牌出售上海游民工廠債券被縣署所聞飭警拘店主到案訊辦因尙未接省令通飭保護之文告諭令該店主將票存案候核昨日南門外立中票號亦在出售被該管警所拘案令將券存所聽候報明縣署核辦於是北門外一带經售該券各家聞耗祗得藏匿暗售云 
[常州]  
　　錢業公會開紀武進錢業公會爲保安救火會改組等問題於二十八日下午三時召集全體同行經理及保安會全體隊員到者五十餘人由劉堯性主席議决事項如下（一）派通泰經理錢泉霖提出不管理保安會意見書公議仍請繼續管理賬務至年終爲止明春會商輪管方法届時如無辦法由劉堯性負責（二）公决保安會即日改組散票選舉正副會長結果正會長王健常得十五票選副會長錢泉霖得十七票當選繼卽公推劉堯性蔣權蓀朱頣壽謝鍾豪夏闌生周奎生胡勤生談允康顧壽泉唐覺民蔣怡庭等十一人爲評議員（一）杭州水災捐由同行合認洋五十元（一）夜巡局要求添外套十八件應即添製以資鼓勵散會已五時許矣 
　　水利會復測澡港武進水利研究會决定於今冬開浚澡港土方曾經太湖工程局派員測定計有二十餘萬水利會主任龔瑞莫以該河開浚非得土方精細之實數不足以確定經費之多寡特又派員復測昨已竣事土方之數約可較前略减不日設局籌備開浚事宜至該局經費向省署所借之四萬元已派員具領所存各錢莊典之捐欵亦須卽日提出以便支用 
[鎭江]  
　　槍斃盜犯六名丹徒縣署偵緝隊前次邏獲盜犯呂老么王振宗王海山彭金山蕭祥順喻玉山六名解至縣署經張知事訊據供認結黨百餘人持械行刦東鄉大路鎭圑防局米店布店錢店典當等舖解贓不諱二十七日晚張知事奉到兩長電開飭即就地槍决翌日上午十時驗明正身押赴刑塲一併執行槍斃 
[揚州]  
　　人力車夫反對加租揚地人力車夫率爲淮海客民良莠不齊經江知事嚴定限制編製車上號頭車夫號衣以千輛爲度已於十一月起實行詎各車公司利用機會忽增加租價舊租每日每輛二百八十文者改爲三百六十文舊租三百二十文者改爲四百文各車夫一致否認並於二十八日淸晨假康山某公司内會議對付方法並以罷市爲後盾云 
[淸江]  
　　保圩公會呈請備案之道批淸江河北紳商王登雲等前曾集欵興修淸江北圩業經竣工嗣王等爲永遠保存圩工起見創立保圩會於淸江河北娃娃并米業公所並訂簡章多條呈請道縣兩署備案茲奉道尹批示云呈及簡章均悉河北土圩告厥成功紳商人等設會保存自係熱心公益惟察閱簡章第六條内載凡圩内住户店舖均分等捐欵且須按月收取是否行之不嫌煩擾兼可歷久相安至圩隍圩溝向有何種天然物產能否一旦悉數收入爲圩務上之永久規畫事前正不厭詳愼候令淮陰縣知事會同警察局長核議呈復核遵 
[南通]  
　　呈請保護行輪大逹公司鹽邵班飛駒輪被刦商旅咸爲震驚前由張退庵嗇庵電請督省二長曁淮揚鎭守使飭屬勒限破案該公司現又呈請官廳設法保護其文如下公司近年飛雲飛鴻等船迭被盜刦失贓累萬當此時局未靖又届冬防吃緊之際盜賊最易叢生滋爲商旅之害前於民國九年飛雲被刧案内曾經稟請鈞署飭下南通如皇泰縣江都東台鹽城興化阜寗等縣凡有小輪經過之處由該地軍警常川派船沿途梭巡俾資保衞乃因日久玩生以致盜焰復張今又發生重大刧案似此盜匪横行在公司營業上固受莫大損害商旅往來又有戒心爲此呈乞鈞座鑒核迅賜令飭江都高郵兩縣會同該管軍警勒限破獲追贓給領盡法懲治勿任鬆懈並乞俯照前案令行各縣撥派師船輪迴梭巡扼要駐防保護以靖地方而安商旅云 
　　商會選出會長通崇海泰總商會於二十八日改選會長周坦得五十二票當選爲正會長馬文炳得四十五票當選爲副會長是日接開會董大會討論設立商呈公斷處等案均得圓滿之解决云 
[南京]  
　　東大工科歡迎會國立東南大學工科現已聘請茅唐臣傅士主持博士係美國卞納其工科大學工學博士歷任唐大教務主任及副校長等職東大同學特於二十七日在該校梅庵開歡迎大會首由主席報告開會宗旨次爲學生代表致歡迎詞繼爲茅博士答詞略講辱承歡迎非常感激鄙人此來頗思積極辦理個人方面雖稍犧牲亦所不惜但未審學校財力何如能否達到初衷常思我國不圖立國則已不然工業之發展不容一刻遲緩鄙意本校除原有機械一系外應再添設電機土木二系而土木工程一系範圍廣大宜先辦急於需要而爲我國所缺者數組如道路營造市政及衛生三者蓋建設全國道路非先造專門人才曷克有濟學校造圖書館非先有精密之計劃何能成功市政衞生關係更加重要不先謀身體之健康何能望事業之發展倘財力寛裕當再逐漸擴充至於詳細辦法日後再行報告最後復將工程與文化之關係及工程教育之重要發揮盡致同時該科教授楊季璠李拔峨楊杏佛劉潤生諸君亦都有極懇切之歡迎詞席間備極歡愉繼用茶點攝影散會 
[徐州]  
　　小學教員聯合會成立銅山全縣小學教員聯合會於二十五日假第一高小學校開聯合會成立大會各市鄉及縣立小學教員到者一百餘人當經議决取委員制分評議執行二部隨即公舉評議員三十人時因天晚即散會次日下午一時仍在一高開評議會經評議員公推各部幹事員十六人即分頭進行加薪事宜以期早日解决云 
　　蔣教廳長抵徐江蘇教育廳長蔣維喬本擬於秋季來徐視察教育槪况嗣因淮屬發生學潮逕往視察旋即公畢返省現於二十六晚來徐寓大馬路迎賓旅社勸學所長楊勉齋縣視學張又之及省立男女學校校長等均於翌晨前往謁晤十時往三女師第七師範視察定下午視察十中又開全縣教育界因畝捐不成擬往見蔣廳長報告一切請加維持云 
[天津]  
　　石家莊大興紗廠開幕石家莊屬直隸省之獲鹿縣據京漢正大鐵路之孔道爲軍事上要隘山西之棉直𨽻之煤咸集於此交通旣便商業日繁尤爲實業界必爭之地張君英甫等集合實業鉅子購地設置大興紗廠自籌備以迄成功爲時僅九閱月出品已暢銷遐邇查該廠原定計劃以紗錠五萬布機千架爲標準本年先設紗錠二萬漸圖擴充於本月二十六日先行開幕茲將該廠實况錄下㈠廠房廠在車站東南佔地一百八十餘畝廠屋及其他建築物佔地約二千五百英方之譜多係鐵筋洋灰之避火建築係由上海南洋建築公司製圖佈置合法光線充足㈡機器機器係由華昌貿易公司承辦紗機「係塞克洛回而」廠製造取與國内多數廠家一致俾招集工人較爲便利發電機及推平爲西方電汽公司之凝汽式以祈省煤靈敏鍋爐爲「辦勃攷克」式統觀原動及紡紗各機均甚合用而筒紗着水全用自動機水蒸汽注射法尤能免紗之染污而絶夏日之穢臭㈢原料紗廠之原料曰棉曰煤該地附近本棉麥兼產之區而正太鐵路運輸便利晉產粗絨亦以此爲會集之地故棉價較他處爲賤加以臨城井陘相距咫尺煤價尤廉於原料上最佔優勝㈣人工紗廠之於石家莊本爲首創故熟手工人非由他處招來不辦當地婦女類多纏足舉步旣艱遑論工作故該廠伹用男工 
雜評一 
[破產危言（萍）]  
　　嗚呼中國已瀕於破產矣向日之不能應付者祗在財部尙賴交通各機關以資挹注今則并交部亦無術應付矣是中國之所謂財政祗有付之一嘆而巳 
　　然而軍閥之養兵也如故不日减而日增雖廢督裁兵騰爲口實徒使國民咨嗟嘆息而莫可如何外債日迫於危機而武人方自恃其擁兵政策以耗竭財源考之民國之歷史其始也總統恃交部爲外府繼則中央政府事事仰其鼻息而將以爲不涸之府藏一若民國上腴舍此莫屬今幾何時竟與財部以俱盡無術應付外人之供求然則過此以往交部之所謂交部更可知矣語曰覆巢之下無完卵吾蓋觀於交部今日而益信 
 
 
 

Page 12

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *   
 
 

Page 13

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *本埠新聞 
[新稅則展緩實行之布告]  
　　華府會議贊成我國增加關稅故我政府於滬開一修改關稅會議委員會邀集各國代表評定各項物價改正新稅則定於十二月一日實行近以此項新稅則經列席會議之各國批准正式通知我政府者尙祗英美兩國餘多游移故已不克如期實行北京總稅務司業已通令各海關展緩江海關賴稅務司奉令即於前日發出公告云爲布告事查本年新修稅則奉令定於十二月一日實行前經本關公布在案茲奉總稅務司令以此項稅則與有關係之各國政府尙未一律承認所有前定日期未便實行應俟改定後再行令遵等因到關奉此合即布告華洋商人一體知悉此布 
[墨商會徵索絲綢貨樣之近聞]  
　　應者祗錦雲絲織廠一家 
　　駐墨使館商務隨員李君曾代墨西哥商會函請本埠總商會索取中國絲綢出品以期在墨推銷國產業由該會轉交商品陳列所辦理該所已迭函各出品人索取而應者祗錦雲絲織廠一家該廠所備綢緞樣本出品均極優美該所已將該品送交總商會備函答覆矣按墨商會此舉實一推銷華貨於外洋之絶好機會乃商家視若無覩坐失良機甚可惜也 
[兩英輪擱淺消息]  
　　格林茄里號在香港附近 
　　夔州號在天津附近 
　　本埠怡泰洋行經理之格林公司摩托商輪格林茄里號二十六日由滬裝貨還英駛至將抵香港之黑岬地方適値水退該輪吃水甚深加以此次所載之貨甚多致遭擱淺進退失據輪機亦失效能船身下淹泥中該輪裝有無線電立即報告上海公司滬行重此警報遂商准本埠拖駁公司尅速派大噸位之拖駁船兩艘一曰雪姆森號一曰聖代密克號馳赴格林茄里之遭擱地點將各艙内之貨物起出俾得減輕重量使輪身浮起再行設法拖出輪身今拖駁輪業已開往大約明日可得確息矣 
　　太古公司之香港烟台威海衛天津班輪取道上海者現有兩輪一名梧州一名夔州上次夔州輪從香港經汕頭赴津回航南行卽遭擱淺聞其擱淺原因爲駛入水淺處所致後經該輪電報港公司即由香港公司滛駛輪至其失事地點設法拖救出險惟擱沙甚重輪身已受重傷非大加修理不能應用當經拖還香港入塢修建聞旅客船員等均皆平安云 
[中美航業之新消息]  
　　㈠藍烟囱創開南洋中美郵船上海至紐約刻下尙無直接往來之載客郵船今年八月内曾有中美公司之孟貿夫號輪開行旋卽消滅故上海往紐約之旅客祗可在舊金山西雅圖或温哥武轉火車而往現聞英商藍烟囱輪船公司爲擴充中美間之載客航業計特與美國紐約之芬煦愛笛伊公司訂經理新闢航路之營業由紐 
約大西洋經蘇彝士河（另有一路則經巴馬拿河）取道泗水三寳壟巴達維亞至上海及日本之神户横濱爲止上海則由太古經理此項南洋中美之特殊航路在滬實爲創見現已經雙方議妥藍烟囱公司將於十二月份起開始派輪行駛此新航線矣 
　　㈡昌興之檀香山路暫緩實行昌興公司本擬從坎拿大皇后與澳大利亞皇后號兩輪開駛香港直行線時即兼駛檀香山一埠以與本公司之澳洲坎拿大班輪聯絡嗣因兼灣檀島須在太平洋内多走一千六百餘海哩所定十五天内由滬抵温哥武之期限恐難逹到現太平洋内各輪公司方在考究速率增快行程之際恐實行後與輸運湖絲上有妨故坎澳兩輪之香港直航班已開而兼灣檀香山班則暫緩實行姑照現狀駛航也 
　　㈢提督東方公司之橷猷提督改組以來施旦雷大來君已開始投下美金五十萬元辦理新公司事宜大來君駐在西雅圖刻已接任總大班職務並調大來洋行之勞盤君爲新公司副大班而原任副大班海尼斯君照舊供職對於减短太平洋郵船班期不待明年一月即從十二月九號約斐遜總統號由西雅圖開出時便卽實行並將由美開來之商輪亦將改速行期也 
[俄艦改懸施幟]  
　　大陸報云停泊浦江之俄義勇艦隊輪船兩艘業已改懸蘇俄旗幟而香港之義勇艦隊輪船前本懸法旗者今亦改懸俄旗本埠所懸之蘇俄旗色純赤角上綴有Ｒ　ＩＧ　Ｓ　Ｒ諸金字兩輪泊滬已二年曾因欠欵在會審公堂涉訟多時而俄國各黨爲圖得兩輪故亦屢起爭端云 
[租界電車之大擴充]  
　　無軌電車添駛十路 
　　中國通信社云公共租界交通日益發達乃不得不將無軌電車加以擴充計擴充之路凡十條㈠北京路（自河南路至四川路二段）㈡福州路（西藏路至江西路）㈢四川路（北京路至北蘇州路）㈣江西路（愛多亞路至北京路）㈤西藏路（北京路至蘇州路）㈥又西藏路（愛多亞路至福州路）㈦麥根路（新閘路至戈登路）㈧吳淞路漢璧禮路新記浜路東有恒路兆豐路（白北蘇州路至岳州路）㈨塘山路（漢璧禮路至麥海路）㈩西藏路至卡德路最後三路須明年初夏始可竣工福州路江西路四川路三段今年恐亦不能竣工須待明春始可通車此項工程浩大上海工部局工程處除在各該處修換陰溝鋪平路面外并擬將石子路悉改爲水門汀路以便交通此亦上海　通上之好消息也 
[調查保衞圑商圑之省令]  
　　滬海道尹接江蘇省長公署訓令云案准内務部咨開查地方保衞圑條例曁商圑組織大綱業經通行各省區查照施行在案惟多數地方關於此項圑體是否已經舉辦尙未報部其已經報部者迄今時閱數年現在辦理情形與前有無變更亦多未准續報本部爲調查起見應請貴省長迅予轉飭所屬查明何縣已辦地方保衞圑何處地方已辦商圑以及最近辦理情形若何分别詳細彙復以資查考除分行外相應咨請查照辦理等因准此查各縣辦理保衞圑及商圑事宜現辦情形如何與前有無變更旣准部咨調查自應切實查明以照實在茲由本署頒發調查表式兩種合行令仰該道尹即便轉飭所屬詳細查明分别塡註務於一月内由道彙齊呈送來署以憑轉咨勿延切切此令計發調查表式兩種 
[施肇基到滬後之歡迎訊]  
　　駐美公使施肇基博士已於前晚十時搭提督公司極克遜總統號抵滬同來者有秘書二人卽下榻外灘聯華總會已誌本報昨日往訪者甚衆除戚屬至友外均未接見昨晚七時即乘滬杭車至嘉興再搭輪船返籍准下月十日或十一日來滬十一日赴本埠軍政界之宴會十二日晚六時赴本埠各公圑之宴會地點在總商會加入歡迎者有總商會寰球學生會銀行公會省教育會縣商會納稅華人會復旦大學中華職業教育社上海贖路委員會靑年會全國協會等十餘重要圑體届時將有各會會員二百餘人列席歡宴十三日將赴美領事克銀漢之宴會十四日即須乘車北上云 
[又一歡迎諾彝斯之宴會]  
　　上海日報公會昨晚假南京路大東旅社三樓宴請美國共同通信社社長諾彝斯君來賓有前美商會會長藍門密勒氏報鮑威爾及鮑君夫人美商會書記羅惠司路透社唐納文滙報羅惟一大晚報李君泰晤士報記者等由汪漢溪主席致歡迎詞次諾彝斯君答詞次余日章君曁前美商會長藍門君各有演說至九時許賓主盡歡而散 
[浙江興業銀行發行鈔票]  
　　十月一日起 
　　浙江興業銀行成立已久信用变佳茲擬於下月一日起發行鈔票昨該行特致總商會函云敝銀行兌換劵曾於前淸光緒三十三年由度支部農工商部分别核准復於民國十年一月六日奉幣制局批准繼續發行並奉財政部核准各在案現經印就十元五元一元兌換劵三種定於本年十二月一日發行所有發行凖備金與營業凖備金另舉存儲完全劃分凡持有敝行兌換劵者可隨時向敝行照兌現洋茲送上十元五元一元樣本一册即希察存如尊處收到敝行兌換劵需兌現洋請隨時專臨北京路十四號敝行照兌云 
[紗廠聯會對花價頻漲之公函]  
　　致交易所 
　　華商紗廠聯合會以本埠棉業紗布等交易所所定通州花標凖僅限於通州不能統解易受壟斷家操縱故於本月二十八日特開董事會公决函請各該所自十二月一日起停止通州棉花新買賣另訂一種細絨棉花統解標準以劑供求而維棉業茲將該會致商華棉業交易所等函稿錄下「逕啓者近月來紗市日疲花價頻漲說者論花漲之原因謂始感外棉影響繼受壟斷家之操縱始發生此種變象窺諸本所國内棉收及近來棉銷市况道路傅說不爲無因查去年九月間敝會以通棉𨺗漲函請貴所改訂一種統解棉花彯凖當蒙贊同第所更動者僅另增通陜等標凖而獨系之通州棉并未停拍循至今日在貴所固感受不便在全國紗廠同業於直接間接中亦感莫大之痛苦敝會爲維持全國棉業計應續請貴所自本年十二月一日起停止通州棉花新買賣另訂一種細絨統解棉花標凖最好自通陜起至火機申花止分别等級價格庶求供兩方岂劑於平並請於三日内切實答復全國棉業受賜匪淺」云云 
[航業消息彙紀]  
　　花旗公司之配曲立克亨利號輪從紐約開來載來美國棉花一千四百件火油二萬一千四百四十五箱機油等五千零五十桶雪花粉三十五箱鋼條四百十九件 
　　此次法郵船奥忙佩克號還國上海載出湖絲五百五十一件絲頭七百八十五包茶葉三千六百箱中國烟葉六百十件綢子皮貨等三十四件草帽蛋黄等等三百零四件 
　　星期六出口之英郵船卡瑪拉號刻下已有華茶一萬餘箱報裝運歐而湖絲亦有五百件左右報運矣 
　　亨美公司之巴羅森號自本月五日由盎凡爾駛出後昨有電報到滬謂二十日已過蘇彝士河十二月十八日抵申此輪在中德郵船線内爲最大之新輪有頭等艙位六十間云 
[閘北區域爭執中之責難者]  
　　閘北與吳淞商埠局區域爭報已屢誌本報昨有閘北市民錢保錫潘軼羣等以閘北方面市政本身窳敗如有餘力不宜舍已芸人爲詞具呈韓省長何護軍使請爲整頓其文如下 
　　閘北市廛日繁住民日衆徵收捐稅已極煩苛益以市債之發行市民負擔之義務可謂重矣乃市内道路崎嶇惡劣行人咸有戒心巡敬崗位無多居家時遭竊盜衞生則穢氣熏騰易滋疫　教育則失學兒童觸目皆是實業則祗聞販地包土驟致巨富不 
見正當商業有所發展與租界僅一河之隔而文野判若霄壤公民等正切懷疑不知市民所納捐稅之欵與所借之債究屬爲誰 
使用近見報載本市自治籌備會徐懋等請改閘北市爲特别市呈文方知我市民所納稅捐之欵與所借之債並不爲閘北市民經營建設求本市市民公衆之福利而於本市區域以外江灣引 
翔殷行彭浦眞如大場各地方開闢大道舍己芸人貽人口實不知當局者是何居心公民等難再緘默用陳閘北市亟應改著者五端條列如後呈請省長軍使飭令該工巡捐局立籌改善以慰市民不勝迫切待命之至（一）閘北道路與租界銜接處應飭工巡捐局即將沿蘇州河南北各縱路悉改方石堍路其市面較盛之寳山路等處改築柏油路并將路身曲處改直狹處加寛爲有程序之規畫以利交通（二）淞滬警察經費在此七八年内一再核减聞由七十餘萬元减至四十餘萬元以致市面儘量拓展崗位不能增添搶竊之案層見疊出省署曾令以閘北地方捐欵撥助警費該局以自用不足爲　迄未遵辦現旣查有市外用欵應即飭局遵令移撥警費以維治安（三）街道淸潔租界最爲注重近已於馬路中埋設下水道即出糞道今之閘北垃圾糞擔充湯街衢應飭該局信照辦理以重衞生（四）閘北失學兒童觸處 
皆是專以檢拾柴草竊取農產爲事至爲可憫應責成籌設貧民學校俾便嚮學（五）該局歷任局長從未將收支欵項明白公布今局長許人俊身兼軍職離局時多大權旁落一任局員爲所欲爲查南京馬路工程局及捐務處所有收支欵項按年按月均有預决算及收支計算書送由省署核咨議會議决解除責任該工巡捐局事同一律應飭照辦並將歷年收欵支消開列淸册宣示公衆以昭信實 
[閘北區域爭執中之緊要人物]  
　　手訂三市鄉區域合同之錢允利 
　　寳山之閘北市接壤滬界情形複雜現經董錢貴三君兼受兩縣委任於此事中似極有關係閘北自治籌備會前請上寳兩縣知事署立案時縣令經董查復錢君未置可否此次界址交涉錢君亦列名於工巡捐局董事致許局長信中（見昨日本報）現淞市處以所定界址與閘北市界毫無抵觸爰將拓界圖說詳細開送錢君檢閱錢君曾任民國二年閘北市長手訂三市鄉區域合同二方均屬接洽將來對於此項圖說有所表示當可爲解决此事之關鍵也 
[江灣各圑體質問嚴經董書（續）]  
　　附錄民國二年十一月三市鄉變更區域合同四條㈠寳山縣江灣彭浦兩鄉爲顧全閘北對外土大局起見遵照省令將鐵路以東迤北至靶子塲馬路極端止鐵路以西自閘北現劃路線上寳交界處起迤邐至長生北公所折至海界橋貫寳山路口至鐵路止自民國三年一月一日起歸閘北接收㈠閘北市爲維持江灣彭浦二鄉自治起見仍從習慣將兩鄉原有境界内之忙漕附稅契稅中筆費及典捐船捐等永歸兩鄉自治機關收納充各本鄉自治經費其他市行政事宜及應征特稅槪歸閘北市管理㈠所有劃定區域界址另繪詳圖六分除呈送上海寳山兩縣知事署並轉呈省行政公署備案外三市鄉各存一份以備稽考㈠此項合同共繕六分加蓋三市鄉自治機關圖記並田閘北市長江灣彭浦兩鄉鄉董議長署名蓋章除呈報上海寳山縣知事並轉呈省行政公署備案外三市鄉各存一份爲兩方永遠遵守之證據右列合同當時會議者爲江灣鄉董陸顯周議長吳序恩彭浦鄉董凌企曾閘北市長錢允利證明者爲已故前寳山縣知事錢淦前省議員王樹榛寳山縣參事會參事員吳充鼎縣議員嚴恩棻等 
[席上珍案開審有期]  
　　下月二日 
　　商報館女書記席上珍自殺身死案内牽涉之湯節之業經上海地方檢察廳預審明確即以詐欺取財起訴審判廳請爲公判在案茲悉此案審判廳刑庭推事堵福矅定於十二月二號開庭審理昨已派警往傅屍母席方氏等届期投質 
[影戲院西人被人暗殺案三紀]  
　　被刧在五萬金以上 
　　兇手現尙未獲 
　　國聞通信社云維多利亞影戲院協理西班牙人戈爾登堡被人暗殺一案其詳情已誌中西各報昨據死者親友及其院中同事多數人之探測皆謂此次戈氏被禍原因現時雖未能確證然其主要原因可决其爲謀財而起因據昨日之調查除戈氏所御之二鑽戒確已被刦外尙有另藏箱中之二鑽戒亦同時被刦單就此四鑽戒估値其價已在萬金之上且戈氏收藏之某項貴重股票其値約在三萬金亦已被盜此益可證兇手之蓄意所在且戈氏平時旣無宿仇亦無心病故仇殺及自殺二說决非事實云之家屬本定前日（二十八日）行葬禮嗣因西班牙領事以戈氏爲西班牙之禮面商人决意復騐以明寃案故曾親往覆騐其葬禮遂延至昨日舉行氏旅滬年久昔曾創辦祥成肥皂廠等中西交游頗廣是以昨日除西人外華人執紼送葬者亦頗衆惟此案眞相至今尙未明瞭捕房現正在嚴密偵查中當局對於此案非常注意預料不久卽當破案云 
[紅會電請保護浦城分會]  
　　本埠紅十字會總辦事處昨日發出一電云南昌蔡督理杭州盧督辦廣州陳總司令福州王總司令大鑒閩事未靖各路軍隊進行恐不免仍出一戰茲在浦城設立紅十字會分會籌辦救護以重人道敬乞迅令前敵軍事長官飭屬一體保護是所禱切中國紅十字會總辦事處楊晟 
[南洋烟草職工會今日成立]  
　　南洋烟草公司之工人於前月與行罷工要求各種條件卒得完全勝利之解决其條件之第一條卽由公司撥屋捐欵另組南洋烟草職工同志會茲悉該會籌備已經完竣訂於今日下午一時在百老滙路南洋製造廠（即該會會所）舉行成立大會其秩序如下㈠宣佈開會理由㈡全體向國旗會旗行三鞠躬禮㈢各工友敬贈總代表紀念章㈣新職員就職禮㈤祝詞㈥答詞㈦演說㈧茶會 
 
 
 

Page 14

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *[桂省戰事又起之警訊]  
　　紅十字會方面之函電 
　　國聞通信社云邇來桂省戰事甚急紅十字會巳分别派隊救護茲錄該會總辦事處收發函電三通如下（一）桂林分會致總辦事處函云（上略）桂省目前又復戰雲密布敝分會已照舊預備各醫隊救傷查桂林沈總司令已至平樂屬昭平離梧不過三十里粤軍陳總司令大隊已抵梧城南寗林總司令黔軍盧總司令滇軍楊總司令已抵藤縣屬之濛江墟藤至梧不過十餘里敝分會適居其中懇鈞會迅轉各總司令切實保護而免悞會再此次災情浩大會欵極窘合請轉知桂林肇慶南海各分任爲盼專此飛告敬請鈞安伏維埀鑒分會長麥應滄理事長秦子綱謹啓（二）總辦事處致粤桂各軍電云梧城粤軍陳總司令黔軍盧總司令滇軍楊總司令昭平沈總司令大鑒聞桂省戰事又起甚念茲由桂林分會出發醫隊照章救護以重人道敬乞通令前敵各軍事長官一體七實保護至爲禱切中國紅十字會總辦事處楊晟勘（三）又致桂林分會電云桂林分會麥分會長鑒粤東西及黔滇各軍戰事又起哀我遺黎罹茲浩刼良堪憫念所請分電各總司令切實保護已照行希接洽總辦事處勘 
[籌募浙賑會延期開幕]  
　　十二月三日舉行開幕禮 
　　華洋義賑會籌募浙賑大會本定十二月一日開幕徵募茲因籌備不及改於三日開幕該會委員會舉行開幕禮是日本埠有電燈汽車招貼等三項廣告同時出現於熱鬧馬路以引起社會之注意云 
[法捕所拘潁州船搭客已解港]  
　　文匯報云法捕房所拘之潁州輪船搭客十四人業於今晨派探押登贛州輪船解回香港此十四人雖無夥刦瑞安證據但身畔各藏大洋二十元詢其來滬事由又俱以小販對據法捕房意見黨會中往往匀分錢財若輩带有數目相同之銀錢必係同屬一黨云 
[中法專校風潮將解决]  
　　中國通信社云中法國立工商專門學校罷課以來已逾旬日昨日學生又派代表四人往見盧查辦員盧君於南大辦公室接見代表問以報部咨文曾否發出盧謂鄙人辦事向主公開報部呈文及調查問答即請貴代表閱看代表等見調查問答内所載與實際尙無出入其呈文内容約分三層㈠與教職員接洽情形㈡與全體學生接洽情形㈢謂查該校設備課程一切及考試題卷教員履歷等確係高等專門學校希望交部依照新學制改組大學以宏造就云云代表叩以何時發出答謂明晚（即昨晚）即可付郵約下月二三號可抵京貴校駐京代表可於日内向交部查詢盧君又詢代表對於繼任校長有何意見代表答以根據最初宣言中法教育界素有聲望之名流方可盧君允以此層添入呈文謂不日交部即有電復一星期内當可解决云代表等興辭而出該校學生改組校務會代表往見總幹事向君叩以法校長近日態度據云法校長對於改組之着急正與諸君相同已致電交部請速解决不日當有電復請諸君靜候云 
[李協和抵滬]  
　　聯合通信社云在港養疴之李協和氏於前日午後由港乘輪抵滬暫寓虹口萬歲旅館一面在法租界馬斯南路某號部署新居日内卽將遷入據接近李君者言李君舊恙巳完全治愈此次在港與粤當局陳竸存氏曾有信往還李氏對於聯省自治之主義亦曾表示贊成之意云 
[張作霖在滬定購無線電機]  
　　奉天張作霖派吳某到滬向某洋行訂購無線電機約價二十八萬聞已雙方議妥訂定承攬限期交貨一面由該洋行致電外洋將應用材料從速起運並聞吳某昨已電奉接洽矣 
[鐵路職工保障法細則已訂定]  
　　滬寗滬杭甬兩路領袖職員前奉部令委訂鐵路職工保障法各項細則呈部彙核施行茲悉各項細則目下已經各該委員訂定聞係關於職務升降薪工加減年終雙薪離職獎金養老金儲蓄金房金醫費例假事假等等皆依現行章程從優辦理以符保障之旨俾得安心服務並聞此項細則昨已彙呈該管局長任筱珊由任氏審核後再行呈部云 
[奥僑事宜向駐津奥領接洽]  
　　駐滬和總領事達念恩照會江蘇特派交涉公署略謂案查奥僑在華事宜自一九一七年八月逕由本國駐華使領各署兼行代表茲接本國政府訓令該大奥民主國現已任命天津Ｍr　Paul　Bauer爲駐華領事今准該國政府之請求所有本國駐華使領各署之前項代理事宜着即停止等因聞奥國派駐華領事許特派交涉員已早接到外交部令知今准和領照會嗣後交署遇有奥僑事宜自當向駐津奥領接洽巳照復和領查照云 
[商會設立調查部之提議]  
　　總商會昨致葉惠鈞馮少山電云有日常會提議由各商會設立調查部將天產人工品分項詳查交商聯會彙編刊布此舉爲振興工業要圖因閉會期迫特摘要電達請就近製成議案提交大會自編商律案昨已通過併聞云云 
[批駁抽收毛巾機捐之呈請]  
　　中華全國工商協會日前快函江蘇省公署財政廳請求批駁嘉定縣呈請抽收毛巾機捐其文云呈爲請求批駁縣知事呈請抽收毛巾機捐事頃准滬嘉毛巾公會總會函稱近見報載嘉定縣知事呈請抽收毛巾機捐撥充義務教育經費省長曾令財廳核議復奪在案茲聞嚴廳長以學欵固屬應籌而民力亦須兼顧惟應先由該縣召集各市鄉董事開會議决再行具呈察辦已據情呈復省長等語竊查嘉定織巾機户原係家庭小工藝銷貨暢旺之時全縣機數僅開千餘淸淡之時不過數百地方上有此一項工藝於平民生計不無裨補若以徵捐故阻碍民生殊非地方之福應請貴會據情轉呈本省長官批駁不准以免苛虐小民阻碍生計等語到會用亟據情轉呈即祈省長（廳長）俯念地方疾苦力予愛護嚴詞批駁不准抽捐以維工業而保民生實爲公便謹呈江蘇省長韓（江蘇財政廳長嚴）云云 
[關於汕埔育善堂產業案復函]  
　　仍照原案辦理 
　　粤省汕埔育善堂產業一案前經大埔旅滬同鄉會代電廣東陳省長請求卓裁茲據省署復函云逕復者頃接大函敬悉一是查汕埔育善堂產業一案近據財政廳呈復業經核准仍照陳前省長核定原案辦理無　派員復查令飭轉行在案專此奉復順頌時祉廣東省長陳席儒印 
[友華銀行滙市報告]  
　　昨日友華銀行滙市報告云二十八日倫敦大條銀價近期縮三一二五遠期一八七五紐約銀價跌至六角三分七五倫敦紐約間滙價爲四元五角二分一二五今日本埠滙價掛牌英鎊縮至三先令一便士美金縮至六十九元七角五分日金漲爲七十兩二錢五分餘亦隨以俱動開盤時市况有見軟之勢後稍回堅英鎊開盤成交價十一十二及一月份三先令一便士五六二五美金開盤成交價七十元七角五分其每十一十二月份英鎊成交價長至三先令一便士六八七五遠期美金成交價長至七十一元二角五分大約購進多照此價收盤時英鎊售價十一十二月份三先令一便士六二五一月份亦能照此購價長○六二五美金售價十一十二月份七十元八角七分半遠期七十一元購價長一角二分半日金售價十一十二月份六十八兩七錢五分購價六十八兩六錢二分半銀行滙票定價英鎊滙票三先令二便士三七五美金滙票七十二元七角五分佛郎滙票一千零六十枚昨日倫敦銀市中國美洲歐陸印度俱售出收盤時市况穏定紐約以電報遲延市况未悉 
上海商業市况彙錄 
[金融]  
　　昨日銀幣市價又跌早市爲七錢二分八釐八七五下午收盤釐價爲七錢二分八釐一毫二五比較上日小去一釐七毫半市上需用見缺杭州略有運申云 
　　銀拆昨日早市價爲二錢七分午市收盤爲二錢三分較前日大起四分滙豐銀行收欵四十萬兩花旗麥加利道勝等各銀行收欵亦四十萬兩 
　　昨日銀洋大條進出均旺有大通銀行由中國郵船公司來大條一百三十九條滙豐銀行香港來洋三十八萬元交通銀行杭州來洋十五萬元去銀十五萬兩南京來洋四萬元去銀三萬兩又去長春洋二十萬元中國銀行去杭州大條一百三十九條又來洋十萬元又去銀六萬兩又去南京銀十四萬兩來洋二十萬元又寗波來洋二十萬元各錢莊去嘉興洋十萬元麥加利銀行進倉洋十萬元滙豐銀行出倉洋三十九萬元正金銀行出倉洋三萬元東方銀行出倉銀二十萬兩花旗銀行出倉銀三十十萬兩出倉洋十萬元華比銀行出倉洋十萬元中國銀行出倉洋七十萬元各錢莊多存銀十五萬兩少存洋十萬元交通銀行進倉銀五萬兩懋業銀行出倉銀二萬兩出倉洋二萬元安達銀行進倉銀二萬兩 
　　昨晚止中外各銀行共存現銀三千七百八十萬兩現洋三千九百二十五萬元大條三百五十八條 
[國内滙兌]  
　　昨（二十九日）京津銀滙如前餘滙各漲二元五角北京公砝爲一千零五十二兩五錢銀元爲一千零九元天津行化爲一千零六十兩零五錢銀元爲一千零八元濟南濟平跌一兩二錢五分爲一千零五十二兩銀元縮一元爲一千零十一元靑島膠足遜去七分爲一千零七十三兩半銀元仍計一千零十一元五角烟台烟估高四兩七錢五分爲一千零五十二兩銀元同增六元計一千零六元漢口洋例跌一兩半計一千零二十四兩半銀元不動仍爲一千零十一元五角蕪湖銀元高五角爲一千零八元半安慶銀元同漲半元爲一千零九元蚌埠銀元爲一千零七元較前日好起一元蘭谿海門銀元久無變動迨昨日各漲半元計蘭谿爲一千零五元海門爲一千零四元半以外如宜昌宜平仍爲一千零三十兩銀元爲一千零十八元九江南昌銀元各爲一千零十元南京鎭江揚州無錫常州宜興銀元同爲一千零二元蘇州銀元爲一千零一元五角南通銀元計一千零二元半徐州淸江各爲一千零六元杭州寗波嘉興湖州紹興餘姚等銀元均爲一千另三元奉天爲一千零十二元哈爾濱一千零十四元重慶九七平銀爲九百七十五兩成都九七平銀爲九百八十五兩銀元同爲九百九十五元萬縣九七平銀爲九百九十五兩銀元爲一千元各與前日市價相同云 
[外幣]  
　　昨（二十九日）各種外幣市况依然活動英日坡票三種各商頗有需要故價格繼續向上英票買八元七角五分較前日提高五分日票漲二釐買九角三分九釐坡票漲高五釐買九角九分半德票買户寥寥市上存底豐富故價格又趨疲弱買價計一元零五分較前日遜去一角荷票仍買七角三分港票買一元零二分二釐法票計一角三分七釐美票買一元九角二分半均無上落羅卜票亦無變動計一千元票買三兩二錢二百五十元票買一兩五百元老票及五元爲二十五元票買六兩五錢惟售主甚稀少 
[金市與滙價]  
　　昨係星期三大條銀近期縮去三一二五遠期則縮一八七五標金開盤三百三十四兩五錢小至三百三十四兩三錢先令揭曉縮半辦士印滙小四羅比法匯大十五法郎美滙小半元東滙大一分二五嗬滙小二盾半新滙大一分德滙大三百馬克惟祗香滙俄滙未動是時標金爲三百三十四兩八錢銀行賣出元月份先令價三先令一辦士五六二五買進三先令一辦士六二五又買出元月份美滙價七十一元買進七十一元二五又賣出元月份東滙價六八七五買進六八半所以標金最高至三百三十五兩八錢嗣因市况稍硬銀行賣出元月份先令價三先令一辦士六二五買進三先令一辦士六八七五又賣元月份美匯價七十一元一二五買進七十一元三七五又賣出元月份東滙價六八六二五買進六八三七五標金因此最小至三百三十四兩四錢後因市况與初開相等故標金回高至三百三十五兩一錢收盤烚赤做過三百四十一兩及三百四十兩零二錢五午後先令無市標金亦無漲落開盤最高價爲三百三十五兩最小爲三百三十四兩六錢後爲三百三十四兩九錢收盤 
[紗花]  
　　昨日星期三大阪三品紗來電比較上日小去二三元美棉午前無電報午後電現期漲起三十個鎊音遠期涨二十七個鎊音印度孟買因該國節期無電報告交易所取引所均爲月底交割標凖無市拍開市上客帮買價與前日無異日紗亦然川帮仍無交易牛莊帮稍見起色購買本紗七八十包日紗百包左右十支印紗二三十包威海衞江西廣東汕頭蕪湖野鷄等帮共買本紗一二百包日紗二百餘包公會小包成交十餘包市價略鬆二錢五各廠皆未開出市面銷路有限故難望起色云 
　　棉花市價近日異常堅昂查本年通州崇明海門太倉各產地收成均屬不惡大致爲月底已到投機者抬高價格以圖壟斷是以廠家皆因紗賤花貴多日未購原料祗有恒豐紗廠買進現貨送廠陜西棉花二百析震享售出價三十三兩 
[絲市]  
　　昨日洋莊絲市惟廠絲續有交易市况依然平定而法莊又値滙率入長故一無成交横濱日絲市價昨又跌小三十元以致本埠買户仍只怡和一家購辦百擔售價較前尙無漲落計購進錫山牌特别條份二十擔價一千四百五十兩又買進ＹＺ牌三十擔穗益牌十擔金寳塔牌天昌牌各二十擔均屬特别條份價扯一千四百三十兩亦屬相同云 
[茶市]  
　　昨日洋莊茶市洋行家搜買各路紅綠茶珠茶成交二百八十六箱同孚洋行購進十分之八怡和亦有少數成交婺源高莊之貨售盤四十七八兩較前數日稍堅土莊蝦目珠茶售盤二十八九兩實際尙未回高大帮中拆出之寳珠圓珠上莊茶棧頗多需要但成盤不過二十四五兩茶商仍多不願脫手婺源大帮昨由永盛昌公福隆兩茶棧售與惠利洋行計一百七十二箱售盤二十六兩五錢至二十七兩因摘回正貨甚多扯價尙不弱路莊土莊兩路之秀眉市上所存之零碎近週已爲英法行家搜買凈盡日來土莊棧家雖多製出然市價較前業已提漲三四兩昨由拈孫治洋行買進七十箱售盤自十八兩至十九兩五錢極爲堅俏路莊珍眉市底無多故無交易土莊改製之貨昨由茂興洋行購進四十八箱售盤四十八兩五錢較前仍無漲落土莊紅茶市面仍在穏固中昨由恒記茶棧售與怡和洋行計二十八箱售盤四十兩較上星期約漲二三兩日來一般土莊茶商鑒於紅茶市面之復活仍多搜買店莊毛茶改製洋莊出口興致異嘗蓬勃云 
[呌莊]  
　　昨係星期三日輪値英商怡和洋行拍賣之期排列羽毛羽綾嗶嘰呢泰西緞羽綢寗綢斜羽綢尺六元絨毛布原布市布漂布等各種疋頭一百十六件計五千零十三疋拍成九十二件計四千一百九十三疋比較上届少十四件計四百九十二疋未呌者二十四件計八十二疋各客帮到者以靑島牛莊濟南天津等帮拍進略多本街次之市面仍屬平穏 
[國民保航會籌備會宣言]  
　　國慢保航會籌備會昨發宣言云國民保航會者將集國民之全力保航業之獨立策航務之健全者也曷言乎保航業之獨立中國之航業歷史不亞於他國而領海内河外帆林立主賓錯處久已不競且航業經營其事不同於他業營業所資爲國家之領水假若短視政府假國有之名義收航權爲官辦値此需欵孔亟之際又誰能保其不落於外人之手此國民對於航業應以全力保其獨立者也曷言乎航務之健全中國之航業公司歴來許私人之經營然商貨輸運行旅安全息息與航務經營之良窳有關經營得其宜則航務自身固日益繁榮而商旅交通亦享其便益經營不得其宜則應興者不興應革者不革航務自身且日頽日廢而至於不支航務自身之不支自有公司股東負其損失然因是而使商旅蒙意外之苦痛而外航得乘間以相侵國民所當起而過問者也此國民對於航務應以全力策其健全者也自查辦招商局案發生以來政府與公司各執一詞公司以純粹商辦爲理由拒字力非法之侵入政府以整理航政爲名自護其干涉政策之正當吾人以國民之地位平心觀察本案覺政府今次之舉動以手續言爲不當以動機言爲可欵而所以授政府干涉之𨻶者則招商局股東平時之放棄責任使局務不能如量發展亦難免外界之責方今問題焦點集中於官辦商辦之二面道路傅聞且有政府將乘機攫爲國有以抵借外欵之說夫航業是否應歸國家經營此問題姑置不論然以我國歷來國有事業之成績以現時執政者之處處假託國家史義偕權逾分則以關係公衆便利之航業託於今日之國家機關吾人實認爲不妥是以吾人主張國民應以全力保護招商局商辦之面目勿使官力有絲毫侵入而同時主張以國民資格督促招商局股東乘此時機亟起整理内部之局務務絶外界之責言而杜政府之口實蓋國有民有商營官 
營利害得失應視周圍情勢而論定故招商局須知航業由公衆便利有關舉凡澄淸弊害杜絶覬觎宜以發揮航業任務爲前提不當僅主維持股東之利益面國民當國家政務一切未入軌道以前亦不能聽政府假何名義攫商辦之航業爲官營爲今之計對抗非法侵蝕保全商辦航業爲治標督促商局股東力謀航務健全爲治本標本並治庶吾國僅有之航權不至發生意外同人本此旨趣發起國民保航會於滬上唯茲事體大非邦人碩彥相與竭誠輸力則弗克有濟是用先設機關綜司籌備正式大會寛 
以時日世有君子援桴鼓以相應所厚望焉云云 
[木業棧司籌備公所]  
　　中國通信社云南北木業棧司公所於昨日七時在天津路該事務所開籌備會討論一切進行方針到會者有祥泰木行棧司久記 
木行源順木行　昌木行德泰餘木行等代表十餘人公推鄒德良爲臨時主席報告開會宗旨謂上海各業均有公所或聯合會一則互相扶助二則聯合感情惟吾木業尙付缺如不無隔膜處目下之潮流不得不問結圑體况且吾們組織公所并不對外專爲目前謀幸福起見應請諸君將設施討論旋由蔣意增起謂吾們公所之組織主席已言之詳察惟設施一層待籌有的欵再釐訂章程先由發起人於陰曆本月初一日起向各該行棧司按月將送力工資（即所謂折釐頭項下每釐略扣五分再行着手逐漸做去次李桐茂謂待本埠各木行棧司一律加入後將捐欵收下暫存殷實行家待積有成數即行建築公所及創辦醫院施材給寒衣以及一切慈善事業倘行中有老弱殘廢者或有不測之事由公欵撫恤其家屬使得人人沾惠云云金鴻春謂今日吾們先推定職員分頭勸導衆贊成即用舉手法推舉鄒德良爲籌備正主任蔣意增李桐茂爲副主任餘皆爲籌備幹事員一致通過現定十五日向各木行棧司處收費議畢散會已鳴鐘十下矣 
[輪船相繼減價濟災民]  
　　中國通訊社云上海至定海石浦海門之航路向有寳華永利永安等輪往返行駛其原定水脚統廂每客一元迨舟山輪船開駛後新寳華因鑒浙災綦重爲惠及災民往返便利起見首先减價每客五角貨物各件一律減半永利永安等輪亦相繼跌價茲値天災流行之際一般窮民咸思出外營生均沾利益云 
[道路會消息彙誌]  
　　工程測繪兩部開會中華全國道路協會前接貴州袁省長電請代聘工程師赴黔築路開河事即定今晚六時半假座靑年會召集工程測繪兩部工程師磋議選派前往並歡迎袁省長委託與該會接洽之馬悅川君赴會共商一切云 
　　徵求會員之樂觀該會第二届徵求會員業於二十四日開始本外埠每日入會者紛至雲集而名譽會長王儒堂在北京尤爲努力該會昨接王君來函略云已託魯案署内外朋友分頭辦理如各部總次長各衙文武長官各界領袖等均徵求入會而山東之軍民長官及各重要人士亦請爲會員并請代爲徵求云現聞該會每日接到各省區及海外華僑兌欵入會者絡繹不絶足見國人之注重路政也 
　　各界之熱心贊助該會爲徵求事出外與各界接洽之事頗多現蒙中央滬太兩汽車公司各允借汽車一輛供該會徵求期内之用分文不取又該會昨請中華留日友愛會主任梁永堅君爲駐日代表專與東京神户横濱門司各華僑圑體接洽徵求入會赞助梁君昨日已放洋矣觀此種種消息該會前途殊多樂觀云 
　　尙有本埠新聞等轉入後頁 
雜評二 
[閘北區域之爭（怡）]  
　　辦理市政自治事業也住何區域之人民即有辦理是區市政之義務貴實行而不貴空言是以範圍宜小而不宜大蓋區域過廣則佈置難周而人才與經濟皆將有所不濟故眞心辦理市政者祇專心於本區域之整頓而不暇及於其他區域焉蓋其他區域之市政有其他住民辦理之不必越俎而盡其義務也 
　　方今自治未能實行辦理市政委之於官住民不加顧問是人民自放棄其義務也人民自放棄其義務而人民自己之區域致有他人起而爭執焉故此次閘北區域之爭實所爭區域人民之咎也欲解决此問題祗須問所爭區域之住民住民而有所表示則他人之爭亦無用而此問題卽可解决矣 
 
 
 

Page 15

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *本埠新聞二 
[法廨訊判順興客棧刦案盜匪]  
　　山東盜匪李棟奎李發之及在逃之楊某等於本月九號晚持械至法租界愛多亞路順興客棧内搶刦棧主朱海榮女兒朱桂金手上金鐲而逸李等又在英界搶刦源昌成珠號現屬英租界捕房包探將李等拘獲解經公堂訊判已誌前報茲由法捕房探目韓邦達包探梁大寳吳炳泉等前往將李等移提至法捕房昨將李等及嫌欵人許安吉一併解送法公堂請究先由捕頭上堂稟明前情繼由原告朱海榮之　王氏偕同女兒桂金投稱是晚婦人等正在晚膳第一被告即李棟奎持槍入内向婦人等嚇禁聲張當被强搶去金鐲一付而逸臨行時連放三槍擊斃茶房王老二今蒙拘案請求重究詰之李棟奎供認搶飾開槍傷人不諱李發之供民人在外把風並未入内搶刦求宥許安吉供民人在英界某洋行充當看門捕是晚經過該處被探誤拘到案與李等素不相識請求查察聶讞員商之法副領事葛君判李棟奎送護軍使署按律懲辦李發之押西牢五年許安吉永遠逐出租界 
[望志路發現被害女屍續誌]  
　　法新租界望志路荒地上發現被人勒斃高麗婦人女尸一具由捕查見報告捕房將尸車至同仁輔元堂騐尸所候騐已誌昨報茲由捕房包探陶得勝查得該女尸係高麗妓女名許明珠當即稟明捕頭一面由韓國民圑事務所派楊濟憲至同仁輔元堂將尸棺殮聽候緝兇到案究辦 
[平安橋堍刦案續紀]  
　　滬南南碼頭平安橋堍義興昌烟兌店被匪徒闖入店堂出示手槍單刀嚇禁聲張刦去洋銀鈔票五六十元報警追捕未獲現正四出緝拿已紀昨報茲聞此案共有匪徒六人以四人入内二人在外把風四人中之三人各穿藍布短襖一人穿黑色短衣褲狀似小工惟口操北省音尤似革警之類當該匪等進内時迫勒指出藏洋之所該店店主蘇寳華與夥友等不敢與較祗得任其搜括計鈔票四元現洋五十八元小洋四十六角銅元三十一千一併攫取得贓後大踏步而出均向達昌里衖内往南而遁並悉是處係南碼頭出浦之要道店舖較前數年尤爲增多惟警察崗位尙未設置每晚僅有巡邏隊巡警經過故竊盜易於潛踪迨是案發生後經該管一區一分駐所蕭署員　情申詳淞滬警察廳請爲通令所屬一體協緝務獲究懲云 
[僞造洋酒案中之行夥開釋]  
　　文滙報云德商徐愛才前因僞造法酒案破被逮旋以竊取僞造等七欵控行夥英人馬克氏於英領事警務公堂當經預審數次以馬氏於其中三欵不無嫌疑解往英按察使署覆訊等情迭紀前報英按察使署自解到此案後迭次傅集人證開庭研審今日復由問官覆詰一過馬氏供稱所有僞造法酒粘貼假商標等徐氏槪皆同謀至其與白魯門賽爾氏交易亦係白氏知情同謀所辦軟木瓶蓋等亦爲公司購買旋以陪審員聲稱馬氏無罪遂由堂上宣告開釋 
[勸學所定期會議新學制施行標準]  
　　上海縣勸學所昨致公立各小學校公函云案奉江蘇教育廳函開 
查學校系統改革令業奉大總統教令公布茲奉教育部令飭斟酌地方財政及教育人材學校沿革曁其他特别情形擬定華準備期間及施行標凖其準備時期以文到日起算滿一年爲度倘能行者固所切望即須展期者俟届滿期近亦得聲請展長要點在早按照新制分别推行注重内容切實辦理以收革新教育之效等因當經本廳將學校系統改革令刷印成册令飭該縣公署轉發在案所有新學制施行標凖自應從速規定以期早日實行惟此事關係重要非徵求各方意見恐閉户造車未必出門合轍用特通函徵集　見務希即日見復俾得集思廣益酌中採納擬定標凖無任企盼等因並發發校系統令改革令到所查學制改革於教前　關係重大討論不厭求詳茲奉前因特定十二月二日午後一時起開會集議務希撥冗駕臨是荷 
[郵局發給認知證之規則]  
　　上海郵務局昨發通告云爲通告事本局現有一種認知證出售其發給之規則如左（一）認知證之發給祗限於中華國民其有外僑欲購者應向各該國聲請（二）認知證每張售銀四角（三）無論男女年滿二十歲或二十歲以上有公民資格者均得請購此項認知證（四）請購人於請購時必須呈繳照片兩張俟檢證一切無訛後除於認知證上親自簽名蓋章外另須妥覓確實可靠者二人爲之擔保（五）認知證得用於郵局所辦各須營業作爲憑證該持證人得免郵政章程第二百條及二百八十三條規定之手續（六）如因認知證遣失或被人竊用或冐用以致發生各項轇轕者應由持證人負責（七）郵局對於交付郵件或兌付滙票如經證明確係憑證辦理者郵局便不負責（八）此項認知證自發給日起有效二年在該證有效期内倘持證人容貌有所變更與證内所貼之相片或所開之情形查有不符情事則該證雖未届期滿亦須呈請更換（九）認知證如遇遺失持證人必須立時通知本局候核 
[檢查印花稅紀]  
　　今届冬季印花稅大檢查業已開始實行先從南市第一區警察署境内向各商舖檢查淞滬警察廳委派科員顧祥和會同一區總署李申兩巡官带領長警連日檢查以來計查獲漏貼或貼不尼數之各該店舖簿據併錄如下保昌煤　棧簿據一本恒祥記油蔴號一本立大米行一本益成寳成春記三家水果行各一本裕記酒行一本森泰洋瓶店一本公成紙烟店一本大成衣莊一本協成乾洋布號四本德源協記衣莊恒吉衣莊各一本德生昌紙烟店一本同泰榮號一本當場將查出各簿據一併带回一區總署存候分别飭傅各該店主執事等到來照章繳呈罰金然後將簿據領回依法補貼足數云 
[吳中弼呈控電話局長]  
　　上海公民吳中弼以上海電話局長顧廷寳嗜好甚深措置乖方臚列七欵具呈北京交通部請爲撤換原呈甚長從略 
[雜糧行會議劃一取佣辦法]  
　　米麥雜糧同業各行號以滬寗火車運來雜糧售賣與客帮行家所取佣金向有一定章程近來有數家行號取佣參差破壞條規故經司月召集同業於前日特開會議商議佣錢劃一辦法經衆議定嗣後（一）凡火車來貨由行家售與各客帮如每包計算者加佣二分如每百斤計算者加佣一分半現銀交易（一）凡車站卸入駁船運至輪船交卸應由客家先向保險行保得駁船水險否則或遇意外不測之事行家不負責任（一）凡駁船裝貨當日有不及過裝輪船在駁船内候裝凡貨過夜者駁費應照加云云立將議决辦法通告各同業照辦 
[續誌浦東靑年會之火警]  
　　浦東花園石橋靑年會被人縱火幸未成災已誌前報昨經三區曾署長飭將該會茶房劉萬才傅署研訊據劉供稱揚州人年三十七歲是晚九時我即安睡不料夜半一時許講檯下忽然起火經巡警打門我始驚醒旋即撲滅嗣在灰燼内檢獲碎洋瓶數十塊花衣圑數個線香半枝嗅有火油氣味是實曾署長詰問是晚有無進出之人答稱只有對門福新汽油公司小主在樓上飲酒至十一時始去問靑年會保險否答云曾經滬西總會職員宋福華先生經手在英國皇家物產保險公司保有火險銀二千兩曾署長諭令劉暫行退去候查明核奪 
[茄勒路火警續誌]  
　　法租界茄勒路康陸氏家於前晨失愼昨由捕房將陸氏解法公堂請訊詰之陸氏供實係婦人點香燭不愼遺失木板上所致中西官判罰洋五元充公以儆 
[汽車傷人四則]  
　　九百十號汽車於昨日上午十時許駛經斐倫路有恒路口撞倒行人沈阿生碾斷左足骨由虹口捕房一千五百五十號華捕押令汽車載送同仁醫院醫治一面歸稟捕頭請究又有某號汽車於　下午二時許駛經黄浦灘撞倒本地人邱大頭部等處跌傷由老巡捕房三百三十六號華捕到來抄錄汽車號碼另僱車送受傷人往仁濟醫院醫治又昨日下午三時許江北人孫榮在中虹橋行走被五千二百十二號汽車撞跌碾折大腿骨經虹口捕房一百六十六號華捕前來押令汽車送入同仁醫院醫治一面带汽車夫人捕房候示又昨晚八時許有某號汽車駛經南京路撞傷行人毛四德首臂等處經老閘捕房九百六十五號華捕送入仁濟醫院醫治 
[汽車碾斃小孩之驗訊]  
　　住居歐嘉路江北人蔣通元之十一歲子蔣小長子前晚手携銅吊出外泡水穿過馬路突被殷銀福所駕五千一百三十四號運貨汽車撞倒碾傷要害當經九百十七號巡街捕查見將肇禍之汽車夫殷銀福拘押捕房並將傷孩蔣小長子車送醫院因傷重不及醫治斃命由院通知捕房派探將屍舁入騐屍所於昨午刻報請公共公廨陸襄讞與英米副領事蒞所檢騐得蔣小長子委係生前被汽車撞倒碾傷身死遂塡明屍格升座公位捕房傅同屍父見證人等將殷銀福带案即據蔣通元供稱死者係我兒子今慘遭汽車撞倒碾死要求伸雪並據見證李金林投案證明死者穿過馬路被被告之汽車撞倒碾傷情形中西官得供會商之下判曰蔣小長子委係生前穿過馬路遭汽車撞倒碾傷身死着屍父具結領屍棺殮汽車夫殷銀福交三百元舖保仰捕房查明汽車夫是否照章開駛再行訊核 
[孫啓山跳電車跌斃之檢驗]  
　　江北人孫啓山前日十一句鐘乘坐電車駛至北浙江路界路附近車未停機孫即躍下失足跌傷腦部當經巡街捕查見將受傷人送醫院醫治無效旋即斃命由院通知捕房將屍舁入騐屍場於昨午刻報請公共公廨陸襄讞與英米副領事蒞所檢驗得孫啓山委係生前自躍電車跌傷身死當即塡明屍格升座公位捕房傅同屍妻孫俞氏屍弟孫月山及電車賣票人朱阿德到案由中西官略詰一過遂判檢驗得孫啓山委係自躍電車失足跌傷身死着屍屬具結領屍棺殮 
[擊斃金山案關係人分别押儆]  
　　淸江人金山前被在逃之裴小順子開槍繫斃一案現由法捕房探目韓邦達楊振富許福慶包探梁大寳吳炳泉等將帮兇王學位及是案有關之蔣蘭連陳小根子金鴻祥郭嚴氏等一併带入捕房昨解法公堂請究先由西探上堂稟蝗前情詰之王學位供淸江人向業織地毯生意金山係民人之姪婿向在淸江馬玉仁鎭守使部下當排長裴小順子係著名土匪因其師傅趙二先生被金山捕獲槍决是以裴小順子來申代爲報仇至民人家開槍將金繫退而逸現逃何處不得而知民人深恐累及故此將屍移至花田内是 
實薛蘭連供民人住在王之後樓是晚聞得槍聲即下樓見金已倒地當時王學位令民人帮同將屍搬上黄包車是實陳小根子供民人住在王之附近是嚴王學位囑我將屍車送至徐家滙荒地抛棄究係如何擊斃不得而知金鴻祥供民人住在王之貼鄰是日由王囑民人帮其將屍搬上黄包車求宥郭嚴氏供婦人與王學位姘識已久是日目見裴小順子開槍將金擊斃等語聶讞員 
商之法副領事葛君判王學位押西牢十八個月薛押一年嚴氏押三個月陳金兩人各押二月以儆 
[輪船撞壞貨船]  
　　船户杜如生之碼頭船於前日午後一時許承裝泰润雜糧行黄荳二百包擬運往滬寗車站交卸駛經浦東同春福碼頭附近適有日商三龍丸輪船開駛出口該駁船避讓不及致被攔腰撞成兩斷所載貨物盡傾浦中舟子四人亦同時落水當經附近划船救起海龍三寳等三名尙有一人隨潮流至楊家渡碼頭救起四人雖未溺斃均身受傷痕輕重不一事後由杜投報海關水巡捕房請求向該公司索賠損失現壞船移置張家浜碼頭外灘已不能修理聞造價約在二千元左右云 
[浦東之黑籍寃魂]  
　　　去妻拏而縊斃 
　　前晚十時許浦東其昌棧地方陳福興烟紙店門首凉棚下發見縊斃男屍一具年約三十餘歲昨晨經該處二十四保十六圖地保曹錫華投報上海地方檢察廳請求相騐車廳長於午後四時委派鄭檢察官毛檢騐員及錄事法警等渡浦蒞場相騐當據鄰居婦人朱戴氏供稱死者姓葉名伯根年三十五歲通州人本年春間因逃荒带同家屬來滬謀生未遂即將八歲長女賣與陳姓家内爲養媳繼又將妻馮氏賣與李某得洋三十元尙有三歲男孩亦賣與滬西某處惟死者吃食洋烟日暮途窮背人自縊身死是實訊據妻馮氏所供與戴氏略同鄭君飭將屍體放下經檢騐員反覆察騐週身並無傷痕委係生前縊斃屬實旋據馮氏投稱無力收殮遂判地保轉報善堂給棺收殮發封厝壇迨鄭檢察官等返滬已鐘鳴五下矣 
[張勳被控案之判詞]  
　　義商盤納在公共公廨狀訴張勳代表劉文揆李慶恩違背所訂合辦中義公司合同不將所認股本七十五萬元繳付請追損失一案被告飭傅不到由廨訊問原告口供終結聽候宣判已誌前報此案現已由陸襄讞與義副領事費洛氏製就判詞於昨宣布其詞云本案原告因被告不履行一千九百二十一年一月八日所訂合同中條件致受損失銀三十萬兩起訴求償查是項合同業經以在義領事署所訂之新公司章程替代該新公司章程係由美國公堂批准對於上述合同中之條件已完全實行故本公堂認該合同業已廢棄不能再生效力原告起訴救償殊有未合即使上述合同尙屬有效當知合同中並未訂明原告將所開之洋行併入新公司乃係訂明義國資本圑須將盤納洋行歸入新公司是爲圑體的交接原告應赴義領事署對于新公司起訴果有損失當按股分擔任至華人方面所執之股份應併俟義國領事署判决勝訴後再赴北京地方審判廳訴追此判 
[不付期票銀兩之判還]  
　　奚新記木作塲之奚根新因不付出蕭文華本票銀三千七百五十一兩被控於公共公廨昨晨由張襄讞會同美經副領事續訊被 
告代表律師稱此票非被告所出係已歇賬房崔金芝所出今已將崔邀案證明旋由崔上堂承認本票確係伊出堂上以本票共有五張因向崔詰問原告爲何不命爾將所欠之數打作一張而必分爲五張是何緣故崔稱分期拔還之事係原告與奚接洽故命我分作五期但兩造賬目我均算過所欠屬實云云原告代表甘維露律師起稱被告前供原告多取銀洋並貨色價目不符今據該見證所言是賬確已不錯故被告供詞顯係希圖賴債今原告並能證明此項本票爲被告親手交給情形即據蕭文華訴稱前年年底向被告索欠被告以無現銀故出木票五張與我將賬算淸届期往取不付是實中西官訊畢判應着被告償還原告銀三千七百五十一兩並繳堂費本票五紙附卷 
 
 
 

Page 16

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *[男女拐匪在輪就逮]  
　　揚州男婦拐匪張繼堂陳　張氏前由蕪湖拐得二十歲少女馮月寳來滬圖賣未成乃於前晚換乘江順輪船往他埠賣娼當爲救濟會偵探高金林余長林登輪一併查獲於昨押送地檢廳訊辦由檢察官預審之下判張繼堂陳張氏分别收押馮月寳發送新普育堂留養候究 
[胡新寳發濟良所留養]  
　　江北女子胡新寳現年十八歲被人拐賣與法租界小東門外某花烟間爲娼近被調至大世界後面某雉妓院内因九夜未有狎客前日遭龜鴇等凌虐潛逃出外投入濟良所求援昨晨由所將胡女解送公共公廨經中西官訊明判發濟良所留養 
[鴇婦違章罰鍰]  
　　公共捕房專查妓院之西捕摩亞與一百八十八號華捕查悉西藏路三十九號門牌雉妓院鴇婦吳黄氏縱令妓女陸桂寳至馬路强曳狎客並將陸妓虐待稟廨出票於昨將該鴇與陸妓一併拘解公共公廨經俞襄讞會同英包副領事訊悉前情判陸桂寳發濟良所留養吳鴇罰洋五十元充公如無力繳洋改押女所兩禮拜以儆 
[科罰花會賭徒]  
　　虹口吳淞路一千零八十四號屋内設有花會大廠之廳筒機關前日花會賭徒陳温小郭阿娥蔣雨林何紀才姜根榮王連江胡阿莊等二十人咸往購買經該管捕房捕頭訪悉督同中西包探往將一干人拿獲抄出花會字據昨解公人公廨中西官質訊之下各科以罰金三元充公字據銷燬 
[冒名索詐行兇之拘究]  
　　篾竹街源興烟紙店樓上爲鎭江人盧文炳所居同住者係一常州婦人李氏年二十五歲據盧言係其姘婦前日下午有王德全等六人闖八盧室自稱爲護軍使署調查員指盧係販賣婦女之流向之索詐不遂出示手銬恐嚇並擊傷盧之頭顱正在爲難之際由隣人鳴警前來將王德全李幹卿陳成之三名拘獲餘三人乘間逸去押送一區三分署連同盧及李氏申送警廳轉解檢廳訊究 
[調戲行兇押半年]  
　　滬西麥特赫司路三十六號門牌李姓家傭人張阿金控安徽人張老七調戲伊之妻妹葛秀紅不遂向論反被用刀砍傷頭部一案昨晨復奉公堂提訊原告偕葛秀紅上堂廩明前情並云傷未全愈要求將被告嚴究訊之被告供認行兇不諱中西官核供以張老七不應調戲行兇殊屬可惡判押西牢半年示儆 
[承辦南市公厠之批示]  
　　滬南工巡捐局爲商民王鼎文呈請承辦南市公厠一事昨經該局莫局長批示云呈悉查南市公厠售賣草紙一案曾據商民呈請承辦當時因恐發生流弊未經照准所有各公厠淸潔事宜責成淸潔所隨時糞除歷經辦理在案茲據該商呈稱各處公厠因管理不善以致穢污狠籍自屬有碍衛生所請經管兼售草紙果能歸於淸潔有裨公益衝情尙可准予試辦惟南市公厠計有四處應需電燈若何製設冲洗用水若何取給草紙每份售價若干管理用何手續糞穢是否仍歸各區淸潔所挑倒均應由該商詳列規條呈候核奪此批云云 
[公共公廨訊案彙錄]  
　　昨晨公共公廨民四庭由關讞會同美奥副領事訊理（一）賀來貴等延禮明律師訴莫正聚朱純愚魏友棠合股糾葛案被告延許理律師辯護結果給諭被告本案未訊結以前不得將矛興西旅社轉移或變賣改期訊理（二）徐　生訴趙醒民損失案被告代表許理等律師請求改期結果改　七天訊理（三）陳仲强訴王友棠欠欵案結果登報十四天傅達被告到案候訊（四）李榮林訴洪錫麒欠欵案結果同上 
　　又午後民二庭由俞襄讞會同英包副領事訊理（一）逸善堂代表姚芝庭訴林稚周等爲靜安寺廟產糾葛案結果佑尼干律師代表參加人具狀參加應予照准姚芝庭代表牛門律師請求開支墊欵應由高易律師事務所代收該寺財產房租項下撥付洋一千五百元着該原告開支細數列表具報丁律師十一月二十九日之請求改期再訊（二）李徵甫聲請給諭執管遺產案結果旣登報無人反對應准給諭李徵甫將其已故祖父李勷廷所有遺產全部執管諭單當庭核發報紙附卷（三）吳李氏聲請執管遺產案結果旣登報無人反對准給諭吳李氏將其故夫吳勤軒所有遺產全部執管諭單當庭核發報紙附卷民四庭由李襄讞會同美經副領事訊理（一）周徐氏延許理律師聲請給諭執管其故夫周乙珊遺產案結果着間日登申新兩報各十四天如親族無人反對准其給諭執管房屋及綢緞二百疋暫先保管（二）合豐電料號主樂春舫延博良律師聲請破產案結果准間日登申新兩報十四天呈堂賬簿七册交理賬員收並派臨時理賬（三）鄭筱舫訴李富餘擔保會洋案結果被告欠欵連同堂費交付原告收領完案（四）王小品訴羅祺違背租約請追罰金案結果被告飭傅不到原告証據充分被告存案保洋給原告具領完案（五）談恭夫訴韓阿左欠貨洋案結果原告請求銷案應予照准 
[誌謝]  
　　昨承海關造册處惠贈「民國十年出口土貨產銷總册」一本又承周瘦鵑君惠贈第五期「紫蘭花片」一册又承商務印書館惠贈第十二卷第十一號「少年雜誌」曁第十九卷第十九號「東方雜誌」各一册誌此併謝 
社址上海西門外方斜路三四八　 
[上海啓明染織廠招收職工消息]  
　　本社接上海啓明染織廠來函略謂該廠製織各部近方力事擴充但優良工人一時不易招集爲謀根本造成一般熟手職工起見擬招收年齡較爲幼少者以十五歲至二十歲爲度其體格壯健者十三四歲亦可但須有國民學校二年以上程度托爲照上列資格設法募集名額暫定五十名期限以本年年終爲止云云茲將待遇辦法八條附錄如後凡各小學如有志願應募之學生請逕行備函保送上海南京路日新里該廠事務所可也 
[上海啓明染織廠招收職工待遇條件]  
　　一初來廠张二個月内爲學習時期學習時膳宿均由廠内供給二個月以後其能力足以自給者廠中祗供宿膳食則由自理或由廠供給在工資内扣算其能力不足者得延長期爲四個月四月後仍難自謀者則追回膳費作爲解雇 
　　二工資之給付按其作成之數量與成品之優劣在月終時給付之 
　　三學習期滿後每月自其所得工資中扣去膳費外提出五分之一作爲儲蓄由廠中代爲存儲按月生息以儲滿五十元爲度是項儲銀在解雇時發還之 
　　四第日除日間工作外夜晚由廠中設立夜校强迫授以相當之 
教育 
　　五凡遇疾病不能工作時其醫藥等費當按照本廠慰濟會章程救濟之（本廠設有慰濟會專爲救濟職工之疾病醫藥以及教育衞生各項慈善事業） 
　　六前項職工暫時規定先學織毛巾次及布疋漂染以及其他關於染織範圑以内之工作（本廠漂染以及織布工塲均在上海斜橋而毛巾工場則分設嘉定該項職工初次到喜旅費槪須自備俟日後調滬學習漂染織布時則由本廠供給） 
　　七前項職工一經廠中栽培成爲熟手後其在廠服務期限暫定爲三年三年後仍願繼續者聽不願者即行解雇 
　　八前項職工來廠其保證人以所在肄業之學校或其他適當之機關爲限 
來函 
[南洋大學學生會之請願書]  
　　爲唐山大學解散事各報館全國教育會工會各學校各學生會曁其他各法圑各組織公鑒竊唐山大學接近開　礦地日前礦工以不堪忍受資本階級之高壓態工掙扎顧工人旣無宿糧生計焉以維持唐山大學學生目擊斯慘不忍坐視於是有十二日請假出外募捐振工之舉斯誠互助之表示抑亦人道所當然詎事後該校長俞文鼎昏眊不察突將學生代表五人革斥是其倒行逆施無可諱言唐校同學當即向俞氏理論奈俞氏乃官僚遺醜延不見面又復旋鬼蜮伎倆派兵進校於是雙方走狗奮其餘勇以士子爲敵國目代表爲過激呌　　突大肆淫威竊俞氏本多劣績同學每以隠忍如此不德焉以長校於是羣情憤激不得已而有罷課之事一面呈部請撤俞氏以維校務乃交部事前旣不審愼當事又以突兀於十八日令行該校解散巨浸决於涓滴迅電不及掩耳摧殘教育可爲寒心同時俞氏勒令同學頃刻離校軍警爪牙助紂爲虐萬方迫脅五内俱焚跟　上道狼狽可知又復沿 
途軍隊惡聲怒目便衣警探多方監視尤可痛者俞氏飭將五代表拿辦任憑軍警蹂躪唐校同學迫令星散刻尙不知下落也代表何辜受此奇寃稍一涉想可爲痛哭綜觀當時實情俞氏旣屬兇殘助虐又復多人摧殘教育辱没人格締聽之下旣撫　以太息復觸目而驚心良以此事非唐山局部問題而爲學生界人格所關教育界前途發展所關若不急起力爭則士氣民意將爲官僚及軍閥斷喪以俱盡學界人格之謂何至於唐校之横被解散猶其比較之小焉者也本會根據實情以第三者之地位爲唐校同學請願之文特爲迫切之呼儻荷同情之寄深知屈抑在一時公論自昭於永久舉動非狂謬實績不致於沈埋尙望各界銘之於心證之以實唐校同學之援助礦工是東過激俞文鼎之弱職而以軍警爲爪牙是否爲稱職與夫煌煌之部令解散是否爲合理爲國民人格計爲教育前途計爲維持唐校二十餘年之成績計與以同情主持淸議冀以互助之精神各爲分内之活動警醒當局懲制兇慝唐校恢復問題隨之以决是豈特唐校同學之銘感而已學生界教育界與有幸焉慷慨陳詞不勝迫切待命之至交通部南洋大學學生會叩 
[中洗通惠工商學校來函]  
　　逕啓者此次敝校爲改組問題發生風潮將來如保解决俟部委查覆後再定茲有學生楊定家長來函囑爲轉登中外各報用特另紙錄塵希即登入大報來函欄内至楊君原函敝校暫爲保存中法通惠工商學校學監室啓十一月二十五日「附楊君來函」中法通惠工商學校梅校長張校長曁學監舍監總幹事齋務長諸先生大鑒啓者鄙人對於子弟入校讀書向不准其干涉課業外一切之事故鄙人所有子女前在中小學時代均絶未參加校潮本年小兒楊定考入貴校肄業亦經切實告誡如敢干涉非分輕則施行體罰重則斷絶接濟登報驅逐鄙人防閑子弟之規律亦不可謂不至矣乃聞貴校此次發生風潮小兒楊定竟有充任本班代表之事不勝憤恚正繕函詰責問接其來信云係被迫欲辭則有武力後盾圑以毆打相脅不出席則每次須罰銀三角並有勒捐一元三角以充電費及提膳費爲校務改良會費之舉等語種種情形眞僞無從懸揣而先决問題則楊定此次參加校潮究係被迫抑係違誡妄爲也敬請諸先生詳加體察代爲處置（一）楊定如係違誡妄爲甘任代表則鄙人當立時斷絶接濟並登報驅逐請貴校即予開除勒令出校鄙人從此不認其爲子聽其流落而爲丐爲盜均非所恤也（二）楊定如係被迫則鄙人旣以子弟送入貴校即希望貴校能盡護之責如何便鄙人之子從容求學不受危險之處伏候尊裁并乞賜覆至羣衆派捐問題鄙人絶端否認自問生平無絲毫不正當之收入故亦不能有絲毫不正當之支出况除入校時應繳各費外所交於楊定零用者僅三元耳現已告罄何敢更有餘資足供校務改良會之勒索如敢擅提膳費使楊定就食無資即當以詐欺罪向巡捕房訴追敬請諸先生代向管理膳費之學生嚴重聲明俾免彼此有不完美之結果總之楊定年尙輕無自立之能力不能脫離家庭即不能不受家庭之束縛而學生入校亦祗有受校員之支配不能受學生之處分也務請賜覆並希望將鄙人此函宣布於中外各報之來函欄内爲荷專此順請教安楊定之父楊梓欽上十一月二十日再者倘承賜覆請寄台州臨海城内舊府署可也 
[殷行江灣兩鄉董來函]  
　　本日報載閘北地方自治籌備會開會討論淞埠劃界問題有江灣 
殷行各市鄉公圑代表列席與議等語查淞埠劃界係寳山城市等有關係各市鄉協議而定與閘北市區域毫無接觸之處至滬北工巡捐局對於隣鄉築路不照規約與敝鄉公所商同鄉理正在訐問乃該閘北自治籌備會開有敝鄉代表列席非揑造謠言即僭竊名義應請貴報登入來函以正觀聽爲荷殷行鄉經董李文浦江灣鄉經董嚴恩棻同啓 
公布欄 
[江蘇高等審判廳]  
　　民庭判决魏士榮與王品三因贖地涉訟不服第二審判决上訴一案（判决主文）本案上訴駁斥第三審訟費由上訴人負擔 
　　刑庭判决吳子祥爲竊盜上訴一案（裁决主文）本案上訴駁斥之▲劉松濤爲誣告上訴一案（判决主文）本案上訴駁斥之▲强得勝因帮助販賣鴉片烟上訴一案（判决主文）原判關於强得勝罪刑之部分撤銷强得勝幫助意圖販賣收藏鴉片烟之所爲處四等有期徒刑一年併科罰金五十元未决期内覊押日數准以二日折抵徒刑一日罰金如無力繳納以一元抵易監禁一日烟土六包共重三十二斤四兩没收之 
　　批示過戴氏呈一件呈請發還原卷以便執行由呈悉該具呈人與過唐氏因房　涉訟一案卷証業於本年十月十六日令發無錫縣知事查　辦　矣仰即知照此批（以上十一月二十九號） 
[江蘇高等檢察廳]  
　　批示　錫琨狀悉據訴如果屬實　向該管第一審衙門呈訴本塵未便受理此批▲孫榮生狀悉候調卷核辦此批▲姚志仁狀悉查該民是否觸犯刑事固屬另一問題至原縣勒令該民所辦新揚報館停版乃爲警察官署一種行政處分本廳未便受理此批▲楊妙松狀悉准將原狀呈送檢察廳核辦此批▲狄寳楨狀悉候調卷核辦此批▲錢圑華狀悉前據王大經呈訴業經本廳派員查明該案確有刑事卷宗所請應毋庸議此批▲王義得狀悉業已發還原廳執行所請若毋庸詆此批▲李松山狀悉候送審核辦此批（以上十一月二十九號） 
[上海地方審判廳]  
　　批示一件李文斌狀請傅案押追由狀悉准予傅案訊奪此批▲一件楊志江狀請查封並交查封費由存候核辦此批▲一件王金慶等狀請銷案由狀悉准予銷案此批▲一件張俊　等狀請執行由狀悉仰候依法核辦此批▲一件邱崗狀請繼續假處分由案經函縣仰候覆到核辦此批▲一件劉泉係狀領欵洋由准領此批▲一件陳其昌狀交案欵由准交此批▲一件張桂炎狀保王子祥由准保此批▲一件陸禹洲等狀爲聲明退保由狀悉此批▲一件袁炳文狀領賬簿由准領此批▲一件丁良仙狀請傅保嚴追由候傅案追交此批▲一件鄭啓成狀請執行由准予傅追此批▲一件徐佩華狀保王維峯由准保此批▲一件卞周氏狀請將案註銷由准予銷案此批▲一件張阿弟狀交案欵由准交此批▲一件王茂生狀領賬簿由准領此批（以上十一月二十九日） 
[上海地方檢察廳]  
　　公告本日提起公訴案件共九起㈠竊盜案齊海泉㈠雅片烟案蔡仁覺㈠鴉片烟案王春波㈠和誘案陸金榮㈠嗎啡及鴉片案薛俊生等㈠傷害案王金榮㈠侵占案張佳根㈠鴉片烟案李成福㈠傷害案盧錫兆（以上十一月二十九日） 
　　批示陳吳氏狀悉兩夫聲請易科業經審廳駁回在案所陳停止執行原因於法不合未便照准此批▲夏滕氏狀悉來訴所稱糾衆逼逐各節是否另有别情姑准傅案訊奪此批▲蔡阿四等狀悉該案究保寳情姑予傅訊此批▲奚全林狀悉案已起訴候送同級審判廳辦此批（以上十一月二十九日） 
[淞滬警察廳]  
　　批示張潤夫批據呈逃夥陳學堃照片姑准存案准予通令嚴緝可也▲王陳氏批據呈各節案關强姦幼女殊於風化攸關候派警拘拿趙阿弟等一干人証到案訊轉法辦可也▲欽洪生批准予嚴飭該管警區及債緝隊上緊查緝務獲贓証解究可也▲鍾炳全批查糾吃請茶本干例标准予給示諭禁可也▲劉少菴批候發交四區一分駐所查明核辦可也▲張金洲批仍仰報告該管廳區查明拘辦毋庸越凟▲周介繁批已飭科從嚴追贓盡法懲辦▲陳慶平批呈及合同均閱悉仰候據情　呈可也▲孫蔡氏批彙已飭科嚴懲所請應毋庸議▲保祿保批業已期滿開釋仰即知照▲徐學林批呈悉准予開釋 
 
 
 

Page 17

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *本埠新聞三 
[天發祥號之昨訊]  
　　入科以來冬季用品頗見暢銷其中尤以皮貨爲最但因商競劇烈故售價亦不同如抛球塲天發祥皮貨號上等狐皮統子每件售價自三十餘元至八十元灘皮袍料自念六元至念九元同州羔皮自十四元至十七元同州灘皮僅售十五元聞美國某商家欲在滬收購小毛羔皮二萬件現已成交者有一萬件因之出口之毛皮即次等之小毛皮每件亦須售十一兩長毛羔皮每件價格已至十二兩半矣故預料皮貨價格尙須看漲又聞天津久記皮毛莊亦在託天發祥辦貨云 
[冬季化妝品之調查種種]  
　　雪花膏玉蘭霜等類 
　　河南路中國化學工藝社之三星牌大號雪花精每瓶三角二號雪花精每瓶二角三號雪花精每瓶一角大號雪花霜每瓶四角五分二號雪花霜每瓶三角大號香雪每瓶五角二號香雪每瓶三角五分香蜜膏每瓶一角玉容化妝乳每瓶二角五分藍瓶潤膚膏每瓶二角五分磁瓶潰膚膏每瓶五角扁瓶四兩香蜜每瓶五角扁瓶二兩香蜜每瓶二角五分 
　　南京路及交通路廣生行之雙妹牌大瓶雪花膏每瓶四角小瓶雪花膏每瓶二角半大瓶紅雪化膏每瓶五角小瓶紅雪花膏每瓶三角大豔容霜每瓶三角半小豔容霜每瓶一角半潤容膏每瓶一角大玫瑰蜜膏每瓶三角小玫瑰蜜膏每瓶一角半磁盅香蜜膏每盅三角 
　　南京路香亞公司之二兩裝雪花每瓶五角一兩裝雪花每瓶三角五分大號雪花每瓶三角五分二號雪花每瓶二角三號雪花每瓶一角大玉蘭霜每瓶五角小玉蘭霜每瓶三角五分 
　　南京路先施公司之虎牌大號白梅霜每瓶冰角半二號白梅霜每瓶三角半三號白梅霜每瓶一角大號白蘭霜每瓶五角二號白蘭霜每瓶三角二號紅玫瑰霜每瓶二角半大號雪花膏每瓶四角半二號雪花膏每瓶二角半三號雪花膏每瓶一角半云 
[昨日之菜市]  
　　天和···菜廉 
　　昨日法租界菜市街因天氣轉和各菜之價稍廉價如下 
　　湖葱每斤一百二十文薺菜每斤六十文蒿菜每斤六十文鮮龍頭魚每兩五十文鹹香瓜每兩四十文白菜每斤一百二十文菠菜每斤八十文芹菜每把四十文蝦每斤四角鮮蟹每兩五十文鹹蟹每兩四十文小黄魚每兩三十文大黄魚每兩二十五文靑魚每兩四十文鹹蛋每只四十五文鴨蛋每只三十五文鷄蛋每只三十五文河鰻每兩四十文海鰻每兩三十文大豆菜每斤一百二十文雄鷄每斤三角雌鷄每斤三角六分鴨每只九角鴿子每只二角五分甲魚每兩四十文鯽魚每兩五十文牛肉每斤二角四分羊肉每斤洋二角八分猪肉每洋三斤蛤蜊每斤二百八十文蘿蔔每斤五十文冬笋每斤二角二分萵苣笋每把四十文蚶子每斤二百四十文鮮带魚每兩五十文烏賊魚每兩四十文靑菜每斤六十文鹹带魚每兩三十五文葱每斤一百二十文大蒜每斤一百二十文班魚每兩四十文鯧魚每兩五十文 
　　又昨日天氣和暖南市各菜市價較前日稍廉前日尙有冰荳腐入市昨日已無昨日各價如下 
　　大黄魚每兩二十二文小黄魚每兩三十文靑菜每斤三十文芹菜每把三十文鮮带魚每兩四十至三十文鋼盆魚每兩三十五文白魚每兩十六文鯽魚每兩四十文菠菜每斤四十文鷄蛋每只三十文鴨蛋每只三十二文雄鷄每洋四斤雌鷄每洋三斤半鹹带魚每兩三十文薺菜每斤八十文班魚每兩三十五文大豆菜每斤七十文靑魚每洋三斤四兩花靑魚每兩二十五文元菜每斤四十文河蝦每斤五百文甲魚每兩四十文鹹烤蝦大者每兩六十文小者每兩三十文萵菜每斤五十文草頭每斤六十文猪肉每洋三斤半羊肉每斤二角牛肉每斤二角搶蟹每兩三十文鮮蟹每斤一百文鹹蟹每兩三十文塌棵菜每斤六十文天津菜每斤一百文毛蚶每斤五十文汕頭蚶子每斤二百文鹹香瓜每兩三十文大蒜每斤八十文葱每斤八十文　魚每兩二十文冬笋每兩二十五文海鰻每兩二十文河鰻每兩三十文 
[各商行之新建築彙誌]  
　　滙豐··麥加利··怡和··内門··字林··中孚 
　　本埠自去年起規模宏大之新建築甚多著名者如滙豐銀行外層悉用白石屋内之種種亦均堅固且基礎之堅爲上海所空前者大約明秋或可工竣次如麥加利銀行亦在黄浦灘共有六層有四大理石柱在四角形狀殊壯亦正在建築中已告成者如怡和洋行等均爲極偉建築以上數家均係德羅洋行承造有極大之起重機爲上海建築史之特色者也其他如卜内門洋碱有限公司在四川路現將告竣字林西報館新屋有八層高達百四十呎牆以水門汀凝結而成亦將告竣中孚銀行在仁記路口之新屋一部份業已工竣全部不日亦可完工矣 
[復旦大學中國公學將賽籃球]  
　　下月一日····在吳淞舉行 
　　復旦大學籃球素負盛名自本學期劉君季仙爲隊長後日事練習較前益形進步該隊將於本星期五（十二月一日）往吳淞中國公學作一度友誼之比賽想届時必大有可觀云 
[西人籃球會定期開始比賽]  
　　下月五日 
　　字林報云西人籃球同盟會將於十二月之第一次星期二（即十二月五日）開始舉行比賽云（今冬該同盟會共將比賽六十次歷十二星期之久已誌前報矣） 
[武術會之籌建新屋消息]  
　　建築委員會昨晚會議 
　　年内將先開游藝會 
　　昨晚六時中華武術會假東亞酒樓開建築委員會首由總幹事吳志靑報告開會宗旨並歡迎何俠君就名譽會董之職何君起立答謝表明贊助之誠意次推舉謝强公君臨時主席當塲推定各職員委員長藍璧如君吳潤生滕克勤二君副之總幹事吳志靑君會計陳勇三君文牘蔣梅笙君書記謝强公君並請李德恩樊發源劉士琦三君爲工程顧問次議定建築圖樣計畫悉照李德恩君原本由劉士琦君參加意見次議定投標手續次議籌建築經費全　房屋預算約萬元年内先開一游藝大會除該會表演武技外徵集全國新奇藝術以餉滬人售得劵資悉充建築經費不足則明春捐募特别捐欵以濟之議畢分任進行而散 
[滬江金陵之辯論會定期舉行]  
　　下月十四日 
　　南京金陵大學學生定於十二月十四日來滬與本埠滬江大學學生比賽辯論地點在滬江大學禮堂題目爲「將來西洋實業引入中國害大於利」云 
[艾迪展期離滬]  
　　約在下星期三赴廣州 
　　美國演說家艾迪博士及其弟勃魯友人瓊斯等來滬後連日在各大學及靑年會演說頗受歡迎已誌前報博士本定於昨日離滬茲悉尙須勾留一星期擬在上海作較長時期之考察及休養對於他處邀請演說將予以拒絶約在下星期三乘輪赴廣州云 
[昨日承天學校之演講會]  
　　艾迪博士講題爲「靑年與誘惑」 
　　昨日下午七時艾迪博士在承天英華學校第二次演講由該校校長周志禹介紹博士登台靑年協會幹事敷能愚譯述其演辭略如下 
　　友愛精神可止息國際戰爭公正意念可解决勞資衝突人類不能革除利已心世界不能和平靑年爲國家之寳居最高尙之地位當尋求眞理建立德行靑年之環境滿布誘惑猶深坑在前偶一不愼即欲墜入最易喪德敗行戰勝誘惑之唯一方法即爲决志家庭之貧富境遇之順逆皆不能爲吾之阻奮鬥一生不畏艱難必能達成功之途也 
[勤益女子公學之新訊]  
　　校名·校董·學額·等均有改進 
　　美租界愛面近路善慶里上海勤益女子公學原名公益女子學校創立迄今已歷三載成績卓著茲有近聞種種如次 
　　前校長周俊文女士以積勞致成肺疾不勝繁劇於暑期内商請陳淑英女士擔任校長職務陳女士允諾就職惟該校創立至今常年經費俱由原創辦人負擔絶未捐募故陳女士接辦時將舊欠各項約需一百數十元如數墊出淸償並請周君秉鈞擔任校董便於指導輔助力謀改組期臻完備周君對於校董名義尙在辭却輔助義務已允擔任現在首先更易校名爲上海勤益女子公學改訂章程編制學級擴充學額籌措經費兼收義務學生均在着手進行擬請各界名人擔任校董組織校董會本學期添聘黄愛芳陳素英陸梅芳袁鳳美諸女士擔任各科教授各級學生達百數十名云 
[英國婦女會之縫紉展覽會]  
　　下月十一日舉行 
　　大晚報云英國婦女會縫紉部定十二月十一號將該部會員在家所製之各種針識品在總會部發售且發柬邀請美國婦女會會員往觀並在該日下午三時設備茶點招待來賓凡携有幼童者則另給食物並置聖誕樹一株以應時節此外又有洋囡拾籖部中彩者可得美 
麗之洋囡一份云 
[西婦之廚司被拘交涉]  
　　因廚司正將爲其治午餐被拘乃滞阻餐事之故 
　　大晚報云今晨（即昨晨）總巡捕房電話鈴鏗然大鳴聽之則爲婦人聲且含怒意與婦人談話者爲一警官即收押該婦人之廚司者因婦人曾命其廚司赴菜市購物不意廚司因事拘入捕房於是婦人之午餐卽爲之滞阻且此婦適欲請友人與餐故尤其憤怒婦人在電話中對警官曰余需食并需我之廚司愈速愈妙而警官答以汝之廚司因與一電車查票員爭辯故現在公堂陪審官極願與彼一談一但無論如何一時不能卽返若能遣人來此則可將所購之食物携回以便速製午餐云 
[籌設撫育工兒院之進行]  
　　第七次籌備會情形 
　　婦女節制會爲撫育工兒院事於前晚八時在該會事務會開第七次籌備會到者陳勇三陳維新吳山歐彬夫人石美玉石非比女士等十餘人陳維新主席㈠梅雲英報告各隊進行情形㈡實收現欵及認捐數目㈢討論進行方法㈣閉幕與展期㈤工兒院簡稱㈥第四次揭曉秩序議畢散會 
　　又該會收五洲大藥房捐欵五十元項松茂君五十元胡笛欄君 
十元陳瑞記席嘉蓀公裕號廣茂和各五元胡興科四元李佩德二元勤善堂黄茂生馬培元各一元云 
[閘北轄境全圖之測繪]  
　　滬北工巡捐局對於此事積極進行 
　　滬北工巡捐局向吳淞商埠局咨調測繪員數人從事測量閘北轄境全圖現已呈奉省長護軍使核准先由軍工路楊樹浦虹鎭等處與租界毘連者入手測量除布告外並函請上海縣令行鄉董及各圖圖董隨時接洽又恐鄉民誤會撥除標桿又函淞滬警察廳飭屬保護云 
[大同醫院昨行畢業禮]  
　　第一期實習生畢業 
　　戈登路大同醫院爲大同醫藥總會所公立送診施藥甚多現第一期實習生於昨日舉行畢業禮來賓甚衆各有演說及院長訓詞禮畢由習藝所軍樂隊奏樂歡呼而散 
[教授國語者之經驗談]  
　　宜審察職業俾合實用 
　　昨據在滬西公社教授國語者述其經騐所得之意如下教授國語當斟酌學國語者之職業情形授以少數需要之漢字如能再略授英文更佳不可專授注音字母此處學者指未曾讀過漢字者言已讀過者不在此例如學國語者爲一木匠除教注音字母外當授以木作上之需要等字如各種木料之名稱及高低長短因自己雖知注音字母自己之顧主未必人人皆知注音字母又顧主未言限於純粹知中文者也云云 
[寰球學生會之消息]  
　　朱少屏君年底可返滬 
　　寰球中國學生會前總幹事朱少屏君赴歐美游歷已久現聞在德國再遊歷一二星期由德起程大約今年年底抵滬云 
[寗波同鄉會昨晚開會]  
　　通俗教育之幻燈演講 
　　寗波旅滬同鄉會於昨晚七時半起在二樓會塲開通俗教育演講會用幻燈演講由第二科主任烏崖琴君主講末眏中國影戲以資餘興云 
　　（尙有本埠新聞轉入後頁） 
 
 
 

Page 18

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *籌振京劇赴蘇開演預誌 
　　開演者···雅歌集之同人 
　　蘇州寧波同鄉會現爲水災籌振事函致芝罘路雅歌集請其全體赴蘇串演義務戲兩天該社以事關善舉當即允准定期於舊曆本月二十一日起程藉襄盛舉緣該同鄉會訂於本月十八日開幕並請有滬上各舞台名角先演三日雅歌集到蘇卽行接演兩天所排戲目均係各人拿手一切車資旅費槪爲社員自備殊見熱心到時該處職員准在車站歡迎矣 
[新愛倫今晚將映之佳片]  
　　片名····「奇怪人」 
　　海寗路新愛倫影戲院今夜將開演「奇怪人」影片其中機關靈巧異常以最新發明之電學作用攝入影片此片尙爲初次毛立拿扮演偵探武術確爲上乘其最奇特之點在數十丈深之地底建造華麗精緻之房屋出入無不從機關而下誠爲奇觀云 
[廠行木工聯合會之組織]  
　　已推定籌備員 
　　本埠木廠木行一百餘家木行在前晚特開一會議籌備組織一廠行木工聯合會當塲推定裕生久記中國進出二公司之廠工頭爲籌備員云 
[象棋比賽大會之召集]  
　　因靑年會會員善此者衆 
　　靑年會會員中善着象棋者頗多該會交際科因特組織一象棋比賽大會以揚國技凡願加入者可向該會事務所簽名并註明通信處以便定期召集最優勝者得鐫名銀牌懸掛會中永留紀念云 
[集會表]  
　　陽曆本月時期　　地點　　　　　　　　　　召集者　　　　　　　　事由 
卅日　　　　　　　　九江路望平街四三三號　　中華儲蓄銀行　　　　　第二期短期　舊劵開簽 
卅日至十二月十六日　南火車站南　　　　　　　牛淞園　　　　　　　　菊花會 
卅日下一時　　　　　寗波旅滬同鄉會　　　　　皮鞋業公會　　　　　　週年大會 
卅日晚　　　　　　　梵王渡　　　　　　　　　聖約翰大學體育部　　　足球預勝音樂會 
卅日晚八時　　　　　四川路　　　　　　　　　靑年會　　　　　　　　英語研究會 
十二月一日　　　　　寳通路中華公學　　　　　中華公學　　　　　　　週年紀念會 
一日　　　　　　　　城内石皮弄　　　　　　　中醫學會　　　　　　　週年大會 
一日　　　　　　　　江灣　　　　　　　　　　復旦大學　　　　　　　辯論會 
一日　　　　　　　　華洋義賑會　　　　　　　華洋義賑會浙賑徵募會　開幕禮 
一日　　　　　　　　約翰大學操塲　　　　　　金陵大學與與約翰大學　比賽足球 
一日下二時　　　　　南京路貴州路口　　　　　生大銀行　　　　　　　臨時股東會 
一日晚九時　　　　　南京路市政廳　　　　　　上海萬國商廳全圑　　　發給本圑各隊三年獎品 
二日上九時　　　　　海寗路　　　　　　　　　愛國女學　　　　　　　校友會議及廿一週紀念 
二日　　　　　　　　南洋大學操塲　　　　　　約翰大學與南洋大學　　第一次比賽足球 
二日　　　　　　　　永濟航業輪埠有限公司　　永濟航業輪埠有限公司　創立會 
三日　　　　　　　　陶沙塲　　　　　　　　　市化學校校友會　　　　補開秋季大會 
三日　　　　　　　　西門方斜路　　　　　　　公共體育塲　　　　　　與海關西人比賽足球 
三日　　　　　　　　巨額達路　　　　　　　　愛國公學　　　　　　　　親游語會 
三日　　　　　　　　江灣復旦大學　　　　　　合作聯合會　　　　　　第三次籌備會 
四日　　　　　　　　北四川路六十九號　　　　微微公司　　　　　　　開幕禮 
四日下午　　　　　　水手總會球場　　　　　　西人籃球聯合會　　　　藍隊與白隊比賽籃球 
四日下午三十分　　　水手總會球塲　　　　　　西人籃球聯合會　　　　斑紋隊與公學隊比賽籃球 
四日下午四時　　　　滬閔南拓路　　　　　　　普育學校　　　　　　　紀念幸落成禮 
四日至五日上十時至下七時博物院路亞洲文會　　英國干史女士　　　　　雕藝展覽會 
五日下午　　　　　　靑年會　　　　　　　　　西人籃球聯合會　　　　熊隊吳美國學校隊比賽籃球 
五日　　　　　　　　法蘭西俱樂部　　　　　　法蘭西俱樂部　　　　　演英文滑稽劇 
五日　　　　　　　　英大馬路石路口　　　　　織成綢緞局　　　　　　開幕禮 
六日上九時半　　　　崑山花園五號　　　　　　中華佈道會　　　　　　第十六次執行會諦 
七日　　　　　　　　法蘭西俱樂部　　　　　　法蘭西俱樂部　　　　　演英文滑稽劇 
七日晚　　　　　　　靑年會　　　　　　　　　西人籃球聯合會　　　　西童公學隊與藍隊比賽籃球 
七日晚　　　　　　　靑年會　　　　　　　　　西人籃球聯合會　　　　熊隊與白隊比賽籃東 
八日　　　　　　　　南洋大學　　　　　　　　南洋大學言語部中語股　中語演說比賽 
八日下午　　　　　　水手總會球場　　　　　　西人籃球聯合會　　　　斑紋隊與西童公學隊比賽籃球 
九日下二時　　　　　靜安寺路哈同路口　　　　中華書局　　　　　　　第十次股東常會 
九日　　　　　　　　滬江大學操塲　　　　　　南洋大學與滬江大學　　比賽足球 
十日下二時　　　　　東橋南首恆豐里　　　　　三友實業社　　　　　　臨時股東會 
十一日下午　　　　　水手總會球場　　　　　　西人籃球聯合會　　　　白隊與黨國學校隊比賽籃球 
十一日下午　　　　　水手總會球場　　　　　　西人籃球聯合會　　　　藍隊與斑紋隊比賽籃球　　 
十一日下二時　　　　法租界大馬路鴻運樓　　　民國競賣塲淸理處　　　股東大會 
十二日晚　　　　　　靑年會　　　　　　　　　西人籃球聯合會　　　　西童公學隊與熊隊辯論會 
十四日　　　　　　　楊樹浦滬江大學　　　　　滬江大學與金陵大學　　辯論會 
十四日晚　　　　　　靑年會　　　　　　　　　西人籃球聯合會　　　　熊隊與藍隊比賽籃球 
十四日晚　　　　　　靑年會　　　　　　　　　西人籃球聯合會　　　　美國學校隊與西童公學隊比賽籃球 
十五日下午　　　　　水手總會球塲　　　　　　西人籃球聯合會　　　　白隊與斑紋隊比賽籃球 
十五日　　　　　　　上海進德會　　　　　　　上海進德會　　　　　　年會 
十五日　　　　　　　無錫學宮　　　　　　　　江蘇全省學校　　　　　第六次演說競會 
十七日　　　　　　　約翰大學操塲　　　　　　約翰大學與南洋　　　　第二次比賽足球 
十七日　　　　　　　暫定爲小南門　學會　　　各公圑　　　　　　　　追悼伍廷芳博士之會 
十七日下一時　　　　天津塘沽永利製鹼廠　　　天津永利制鹼公司　　　第二届股東年會 
十七日下二時　　　　愛多亞路三十六號　　　　通易銀行　　　　　　　第二届股東常會 
十八日下午　　　　　水手總會球場　　　　　　西人籃球聯合會　　　　藍隊與美國學校隊比賽籃球 
十八日下午　　　　　水手總會球場　　　　　　西人籃球聯合會　　　　白隊與西童公學隊比賽籃球 
十九日晚　　　　　　靑年會　　　　　　　　　西人籃球聯合會　　　　熊隊與斑紋隊比賽籃不 
廿日至廿一日　　　　南京路議事廳　　　　　　全城音樂大會　　　　　全城音樂大會 
廿一日晚　　　　　　靑年會　　　　　　　　　西人籃球聯合會　　　　熊隊與美國學校隊比賽籃球 
廿一日晚　　　　　　靑年會　　　　　　　　　西人籃球聯合會　　　　西人童公學隊與斑紋隊比賽籃球 
廿二日下午　　　　　水手會球塲　　　　　　　西人籃球聯合會　　　　藍隊與白隊比賽籃球 
廿三日　　　　　　　浙江　　　　　　　　　　浙江美術會　　　　　　美術展覽會 
廿三日　　　　　　　南洋大學操塲　　　　　　東吳大學與南洋大學　　足球比賽 
廿三日　　　　　　　約翰大學操塲　　　　　　約翰大學與復旦大學　　比賽足球 
廿四日　　　　　　　旅滬香山同鄉會　　　　　旅滬香山同鄉會　　　　開幕禮 
卅日　　　　　　　　未定　　　　　　　　　　滬江大學與南洋大學　　足球比賽 
卅日　　　　　　　　靶子塲後江灣路　　　　　籌備遠東運動會各學校　第二次野外賽跑 
卅日至卅一日　　　　新舞台　　　　　　　　　南洋大學義務學校　　　演劇籌欵建築校會 
十二年一月一日　　　南市竹行弄　　　　　　　城東女學校　　　　　　卄週紀念會　 
四日晚　　　　　　　靑年會　　　　　　　　　西人籃球聯合會　　　　美國學校隊與藍隊比賽籃球 
四日晚　　　　　　　靑年會　　　　　　　　　西人籃球聯合會　　　　西童公學與白隊比賽籃球 
五日下午　　　　　　水手總會球塲　　　　　　西人籃球聯合會　　　　斑紋隊與熊隊比賽籃球 
十一日至十三日　　　菲列濱之馬尼剌　　　　　東方國際律師會　　　　第三次年會 
三月廿五日　　　　　日本長崎　　　　　　　　中日教育展覽　　　　　中日教育展覽會 
五月廿一日至廿六日　日本大阪　　　　　　　　遠東運動會　　　　　　第六次遠東運動會 
[今日之氣候]  
　　天晴··風和 
　　昨日徐家匯天文台下午四時三十分氣象報告云天晴風和濱海各區俱有時令風本埠温度在下午三時前之二十四小時内最高六四·九最低三一·一去年同日最翯五八·三最低四七·三 
 
 
 

Page 19

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *自由談 
[座右銘] [  蘇洵]  
　　凡事之不近人情者鮮不爲大姦慝 
雜說 
[陰謀] [  劉長靑]  
　　大丈夫之　世語言須公忠而不宜詭譎舉止須正大而不應陰險貴存良心尤重道德陰謀從事君子所不取也 
　　夫今人之爲事每好陰謀言詭計秘周文其面莽操其心觀 
年來政潮之起仆戰禍之頻仍未始不由於陰謀家爲之祟國家之元氣日傷人民之生計日窘是故陰謀家者實吾民之蠹亦國家之殀孽也中庸云國家將亡必有妖孽信哉 
游記 
[淮壖瑣記] [  金君珏]  
　　勺湖草堂本顧氏别業背城臨湖水閣軒窗小具花木昔日文酒頗盛顧氏父子宦遊京師一官瓠繫僕僕名利場不復更憶故鄉遂使草堂寂寞惜哉 
　　劉伶墓在東門外斷碣殘碑足供憑弔伯倫當日荷挿目隨曰死開埋我達矣我猶以爲多事然則是墓也伯倫自埋耶否耶不可知矣 
　　龍光閣高踞龍堤若龍驤其首或云下有龍穴故建閣鎭之策衛出南門沿㵎河行從驢背東望荒城一角長堤龍臥樹木森森勢頗雄闊登臨一望東南平疇村落可數俯視西北全城如在掌握顧謂受生曰使吾用兵於淮必踞是閣受生笑頷之守者爲一道士皤然老矣且聾自言幼嘗讀書壯年爲劇盜縱横燕齊乃醉以酒叩其少年事則歷舉所經無足記者繼指壁間字詢之則瞠目不能對意者道士知吾輩書 
生好事故爲是以博一醉歟或曰道士不聾聾者僞也 
　　湖心寺之僧紫霞宮之道皆淮人所謂風雅者也余嘗目之爲兩怪僧曰慧之自言嘗爲官厭塵世煩遂來此究無知者然所交游多縉紳之儔每出必輿瞑目手一書則儼然官也道士曰三峯自號曰東郭閒人能琴以詩名入其室則某大令之札某太史之詩觸目皆是一日爲元徵奏琴一曲未終元徵鼾聲大作聞者大笑謔者遂諡以催眠琴云 
軼聞 
[飛鴻記雜記] [  薛雨孫]  
　　某孝廉 
　　相傅淸初有擔糞某孝廉者初爲擔糞農夫性愿厚於世事不甚諳一日至城擔糞歸適縣宰乘輿回衙不及避讓手足失措傾倒其一污穢滿地肩輿者亦沾餘潤焉宰怒甚喝令將某推翻重責以板責後某甚情恚思彼不過一縣官耳竟有責人之權欲雪此恥非立志讀書不可由此日則作工夜則誦讀苦研數載竟游泮俄領鄉薦遴選爲某省知縣歸鄉省親時前縣幸已故於任某乃至其靈位前跪拜曰　公之責余焉有今日公作成之德不敢忘也因厚餽其家人咸以爲忠厚之報余謂乃立志之果故先哲云舜亦人也余亦人也有爲者亦若是誠哉 
諧著 
[現時政舞台要角考] [  此生]  
　　北京的民國政舞台已經演子十一年把戲愈演愈奇妙越唱越新鮮好看戲本十色五光眞令我們目爲之眩看了之後又令我們出驚可歎哈哈十一年來在這個舞台落力演技的精巧角式太多了一時不易指數出來近幾天所演這本驚天動地的「最高問題」内中有幾位重要角式如今且把他們稽考稽考博大家一笑罷 
　　（吳景濓）景者景仰濓者宋濓考宋濓在明初做了好幾年的吏部尙書尙書和現在的總長差不多近幾天北京通信說吳景濓想倒閣而攫内務總長一席又孫丹林對四位護法議員說「吳景濓之欲捧張敬輿組閣而自取得一閣席者久矣」吳先生想過總長癮自然是要和宋濓的尙書榮銜比美這就是景濓的意義 
　　（黎元洪）元者首洪者洪福洪量菩薩深隠津門消聲匿跡久已無人參拜無端端幾個軍人捧他出來做一國元首這不是很有洪福的嗎如今議長要他拿人他就拿人閣員要他放人他就放人議員要他不接見某次長他就說「我就不見」若非洪量那有此涵養工夫黎先生可謂名稱其實了 
　　（王寵惠）寵者承寵惠者賜也王先生是一個法律學者他平日的學問道德很可以令我們仰慕的如果不混入政途不是一個很乾凈人嗎只爲承某大將軍之寵做了幾月總理倒被國會惠以「彈劾」「查辦」又被天安門的國民大會惠以「共犯嫌疑」的惡我中這種承寵蒙惠眞眞不値得 
小說 
[社會小說人間地獄（二六二）] [  娑婆生]  
　　第三十五回　壽宇宵開遙瞻牙蠹影湘人靜竊聽腕鈴聲 
　　柯蓮孫道我們小時候在杭州也逛過夜湖逈没有這般熱鬧那時候只有燒香老太婆的蹤跡黎宛亭道如今的杭州不比從前了正說到這裏遠遠見三潭印月那一邊一片粉紅色的荷花燈約有二三百盞隨波逐流飄盪水上一盞荷燈映入湖中幻出兩三盞的燈光遠遠瞧過去不知道有幾千萬盞麗香見了拍手道今年的夜湖眞算得熱鬧了忙對宛亭道我們這隻船可以搖到那邊去瞧得淸爽點宛亭點頭遂吩咐舟子搖到三潭印月程仲梅忽地笑對姚嘯秋道你聽見嗎我們船上是誰带了一隻哈叭狗來嘯秋一時摸不著頭腦道船上那裏來有狗麗香也道二少不要說笑話船上只有人那裏有狗程仲梅笑道旣没有哈叭狗爲什麽一陣陣有丁零零小響鈴的聲音呢麗香聽罷笑著振起粉琢般的小拳頭伸過來要打仲梅嘯秋莫名其妙子細一看原來麗香腕上带著一雙手釧釧上鑲著四五個玲瓏巧小的金鈴只要麗香的手一搖動釧上金鈴便丁丁作響嘯秋道不是仲梅說出哈叭狗來光還不明白呢趁勢攔住麗香隨手握住了他的手嘯秋搖了兩搖果然鈴聲細碎如敲金戞玉埩瑽可聽嘯秋道這到狠有趣呢麗香道好白相鑲在上面的程仲梅道不見得罷恐怕走失了所以拴一個鈴在脚上罷麗香道二少專門尋人的開心說着船已搖過湖心亭但是愈靠近三潭印月那荷燈愈少只賸殘燈點點搖曳在菱花蓮葉之間麗香道怎麽不到片刻荷花燈就少了這許多程藕舲道你没瞧前面許多小船嗎他們拚命在那裏撈呢一面放一面撈自然愈來愈少麗香道阿要作孽好好的荷花燈不讓他放在水裏給大家看却要撈了去作倽黎宛亭道這就是逛夜湖的人惡習慣年年有人放荷花燈年年有人撈了去程仲梅道不必談荷花燈了前年你和黄家預備了五百盞燈在湖心亭點放放一隻便有人撈一隻我和黄老二看了氣不過拚命的駡可是撈燈的人依舊是拚命的撈你想有什麽法子難道還爲這尋樂的小事和他們打架不成因此氣極了去年今年黄老二也不願意放燈了今年的燈聽說是香烟公司放的船頭上一個板槳的舟子聽了插嘴道二少爺這香烟公司那一批燈在平湖秋月放早已放過了燈也不多做得也不好一丢下水去便沉了這一批是臧家八姑大太放的程仲梅道八姑太太自家出來放嗎那舟子道是自家放不是自家放我可不知道了船後拿舵的一個舟子道八姑太太的船搖出西冷橋有好半天了此刻恐怕還停在三潭印月呢程仲梅催着舟子道那末快一點划過去說罷伸手在船内抽出一柄短槳帮着舟子划船麗香含笑道二少怎麽忽然的這般起勁起來黎宛亭急忙伸過一隻手來扯了麗香一把麗香冷不防的被他這一扯嚇得叫了起來身體一閃船身便忽的往左邊一側程仲梅急忙用槳撑住總算没有船底翻身大家已是大吃一驚程仲梅道要不是我全要請你們下水了 
新詮解 
[拖未完新解] [  顧欽]  
　　吳人稱拖債爲拖未完未完二字含有不易了結之義余因此得一新解 
　　天氣乍寒畏冷者輒早拖皮襔旣拖上身便成習慣縱稍暖亦憚於脫下余謂拖皮襔者拖未完也拖上容易脫下難皮襔與未完非惟音肖事亦相類矣因拈此義以告世之性喜拖債者 
　　負金錢債曰拖未完負筆墨債变曰拖未完 
　　報章刋布之長篇小說往往一面刋布一面猶待繼續稿尾輒註以未完二字是長篇小說之著作者亦一拖未完之人也長篇著作易於拖長難於結束其性質亦與負債同也 
　　長篇稿尾又有不註未完而易以待續二字者矣待續者待贖也文人賣稿絶似典押心血結晶品待贖待贖呼聲日高其恐慌亦不亞於拖未完也 
 
 
 

Page 20

 
 
第一萬七千八百七十九號;中華民國十一年 西曆一千九百二十二年十一月三十號
星期四 * *常識 
常評 
[是非] [  覺]  
　　莊子有言此亦一是非彼亦一是非至是之是無非至非之非無是今日之政潮但見有至非之非而未見有至是之是此所以國是永無解决之日也 
　　孟子謂無是非之心非人也易言之謂人則必有是非之心耳若良心旣喪之人則以是爲非以非爲是口舌之是非愈多而良心之是非愈泯無諸己而求諸人有諸己而非諸人天下紛紛乃漸成無是非之景象矣 
　　孟子又謂賢者以其昭昭使人昭昭今以其昏昏使人昭昭此亦就是非之心推衍而言之所謂以其昭昭使人昭昭者必先洞見己之是非自處於有是無非之地位而後乃可責人之非俾之去非以從是也而今之以政治爲生活之徒則大都以其昏昏使人昭昭者蓋由良心之是非先泯而後口舌之是非愈多佛氏之所謂無有是處正今日政象之謂矣特不知昏昏者何時覺悟耳 
道德 
[吸紙烟與公德] [  萍沚]  
　　吸紙烟之害人徒以爲耗金錢傷生理僅及於個人而已殊不知有妨公德者實大 
　　日前余因事搭乘電車坐之左右鄰均口啣烟捲烟氣燎繞嗅覺不適腦爲之暈余雖惡之無如之何及半途余忽於所禦之簇新棉袍上發見焦洞數處四周烟灰纍纍心固怫然惟以損人者非出故意亦不之責詎料鄰坐吸烟二客自覺不安爭各洗刷反相與呶呶不已車中之安寗因而不克保持吸紙烟之妨碍公德有如是然此猶極其小焉者耳 
　　去秋泮浦道中火車失火貨物不計外焚斃搭客二百餘人傷心惨目談者至今爲之色變後查得肇事原因有某搭客將其吸餘紙烟頭誤棄於車内電料處致延燒而成是空前之奇災 
　　客冬浦東某紙廠不戒於火雖幸未殃及貨棧然工塲全部盡付一炬房屋機器損失巳不下三十萬金聞係引擎間紙烟頭所釀之禍 
　　尤觸目驚心者則如最近海門駛滬大昇輪船之失愼起火之由言者鑿鑿初亦僅紙烟頭一個落於棉花堆中耳而是役也搭車之焚斃者百餘人逃生落水因而溺死者又數十人吾友施君亦罹斯難楊樹浦邊哭聲震天誰無父母誰無子女如此浩刧誰爲厲階 
　　一捲紙烟可釀成莫大之慘劇想非吸之者之意料所及然則紙烟之有關於公共道德也若是重大已吸者固宜急自戒絶未吸者亦宜互相勸告矣（不受酬） 
[趕驢小孩] [  藴]  
　　我昨天在臨淮關回來因去的時候足力甚疲乃雇驢而行驢走很快趕驢小孩那得跟上呢到了九里埠我便下來休息遙望那個小孩擔一個擔子後跟一個白髮老年人當時我以爲這個老年人是雇他擔的及至鳳陽府北門刊驢小孩不多時也就到了即時我給過他的脚驢價那個老年人便向小孩說道我今天是很感謝你的若不是你替我擔我此刻那能便到這裡呢我給你幾個錢買東西吃罷一百說着一面向口袋内摸錢給那小孩子孩說道我替你老人家擔這點物件我看你老人家若大的年紀像這樣的勞苦我心裏有點不忍我豈是想要你老人家錢的嗎我是不要的乃牽驢子進城去了像這個小孩年紀不過十三四歲說出話來能如是之慷慨我心裏是很欽佩的嗚呼钜風日下而一個趕驢小孩不惟能自食其力并能助人是亦靑年之模範也故誌之以爲世諷（乙種酬） 
經濟 
[商業問題之研究（續）] [  吳東初]  
　　商賬討論（七）商業信用（六）債項名稱 
　　貨債又名貨賬乃債項中最常見亦最普遍者也貨賬大都指批發商許零售商之掛欠而言故往往時届年終各店多有派遣夥友向客户收討欠賬之舉 
　　吾人於貨賬之外仍可就其他債項而分别言之約有數種其最普通者如個人對個人之私債銀行之放欵政府或國家之發行公債以及抵押所得之欵項等要皆爲尋常通行之債項名義也 
　　第貨賬爲本題範圍内事而亦爲商業上習久沿用之慣例故當進加以較爲詳細之研究也 
　　商業上貨賬一層本不易解决之事但亦爲最不能不謀根本解决之方法者通盤計之貨賬放出後大槪月底月半或三月三節淸賬近年商店雖亦有貨到後三五日内繳欵者要皆於售買經過時未付現欵也吾曾聞人言謂貨債平均佔生意總量額百分之九五亦即只有百分之五爲現欵交易此言常人多有懷疑然詢之批發商則事誠有之良因不如此則資本將無以流通營業那不能十分發展商業本身亦將無立足之餘地矣 
　　關心商業問題者有二事不可不特别注意即一債務人之名譽與才能是也美國支加哥城某商欲創設銀行資本定美金一百萬元登報招股結果認購者超過原定數三四倍至今該銀行營業非常發達按該商招股之如此其易者全由平日名譽與才能大有過人之處商界同志久仰其人一旦登報招股故無不爭先恐後反觀吾國商業中招股亦有容易與非容易者無非視發起人之名譽與才能如何耳 
　　招股人本身不論有無資本而能獲得他人之相信與以股本聽其所爲其關係不啻債權人之於債務人也 
衞生 
[飲食器具用鉛製品之害] [  星叔]  
　　前日報載松江西門外某孤兒院數日間猝病而斃者三人經醫生檢查發見該院所用茶具爲鉛製因斷定死者爲中鉛毒余每見尋常家庭及學校中用鉛製湯壺鉛製飯勺者甚多爰爲述其弊害望社會一注意及之也 
　　考鉛與鉛之化合物皆有毒性使人受毒極易故有鉛化Ｌoaded之目意即爲鉛所化也中鉛毒者有急性有慢性愠性症狀初起時四肢無力頭痛甚劇食量銳減奇渴胃痛欲嘔呼吸不良膚色淡黄起居飲食均失常度争性則除緩性各種症狀外大小便均甚艱苦不能暢泄受毒深而久者四肢酸痛手指顫動關節腫脹爲其特徵然中鉛毒者大都慢性爲多必經若干時日症狀始能顯著亦有强壯之人其抗毒素甚强能不受其害而體質孱弱者則甚難逃免也 
　　舊說或謂鉛毒由皮膚吸入輾轉而至内臟今已知其不然除皮膚破裂者外斷無吸收之患其吸入内臟之途徑仍不外借道於口腔或鼻管其至胃中時因胃液之溶解鉛毒乃爲内臟所吸收故飲食器具萬不可用鉛製愼勿以爲普通多有用之者而遂漫不加意也（乙種酬） 
法制 
[普通法與特别法之區别] [  壯悔]  
　　就不地律效力之廣狹而有普通法與特别法之稱其區别標凖述之於下 
　　依法律關係而生區别 
　　普通法與特别法可從法律關係相異之點而區别之即從法所行之事實爲標凖如適用於民事全體之民法爲普通法僅適用於商事之商法爲特别法此其例也但此區别爲相對的非絶對的蓋普通法有時又成爲特别法如商法對於民法則商法固爲特别法而公司條例對於商法則又爲特别法因公司條例屬於商事法規之一部商事法規旣不僅限於公司條例即適用商事之法規亦不盡適用公司條例也故爲相對的區别 
　　依法所行土地範圍而生區别 
　　施行於全國者爲普通法限於特别區域者爲特别法例如我國各行省現行之法律普通法也蒙藏現行諸法律特别法也又如英國本國及殖民地施行之法律曰普通法殖民地專行之法律曰特别法 
　　依受法適用之人而生區别 
　　適用於一般人民者爲普通法僅限於特别身分階級者爲特别法如憲法民法刑法適用於全國國民不論身分職業如何皆有遵行之義務者普通法也陸海軍刑事審判條例官吏服務令須由海陸軍人及官吏遵奉之者特别法也（乙種酬） 
雜錄 
[看常識之利益] [  奫奫生]  
　　我狠喜歡看報紙因爲自已學問淺薄想從報上得些利益上海的報紙多得什麽也似的一天到晚專門看報恐怕也不能夠看遍所以不得不選擇幾種我最願意看的就是當識一張我自從看了之後得着許多利益如今寫幾椿在後面給諸位瞧瞧 
　　我從前很歡喜賭博吃烟和别種無謂的事看了常識便曉得這些舉動都是有害無益的立刻拒絶不做把虚費掉的光陰研究學問譬如國文咧英文咧算術咧和别種功課我照這樣做了一年我的學問慢慢的進步了許多那不是看常識的利益嗎 
　　我見了朋友的信常常去拆開他先看了一遍纔交給朋友前星期我在常識的法制門内瞧見拆信一件事非但是犯法的并且還損人格所以從此以後不敢再拆别人的信了每天早晨我起身得很遲并且一些也不講衛生因這層原故所以在做事的時候終是毫無精神顯出萎靡不振的樣子外加恍恍惚惚似乎在夢裏後來在常識上屢次瞧見諸位的勸告漸漸的覺悟了把數年的積習不到半個月便改換得無影無蹤我的父母也很是奇怪猜不透裏面的道理常識呀你眞是我的益友我狠感激你呢 
　　以上三椿事都是我的實事一些也不說謊如今我雖然受着常識的利益但是和我一般的靑年世界上多得很咧奉勸你們從速買一份申報看看常識所費旣是不大還可以省下虚擲的金錢買有益的書籍讀讀對於學問一方面將來必定很有進步一舉數得你們又何樂而不爲呢（乙種酬） 
 
 
