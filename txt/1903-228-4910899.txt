# 1903 - 228 - 4910899

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業巳出書正集每部實價洋銀六元四角續集四元八角合購兩集共計十元批發克己此佈 
[新印大字遼金元三史出版] [  點石齋啓]  
　　遼金元三史爲　時極要之書大小試塲命題皆兼及三史局　繁重價值又昂海内寒儒每苦力難購置且三史中地名人名之類率皆嫯牙佶屈記憶難淸臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平　用功旣屬不費目力而携帶則尤極相宜裝訂廿八册價極克巳祗收回工本洋銀四元八角欲購者請臨英大馬路本齋三馬路申報館申昌及各書坊購取 
[論國家自棄其民之害]  
　　嗚呼吾觀於占今來亡國之故大致不外二端其一强敵相逼日肆憑陵蠶食鯨吞馴致覆滅此外患之足以亡國也其二斬木揭竿匹夫起事星火不滅釀成燎原此内訌之足以亡國也而吾以爲二者皆不足以亡國其所以亡國者皆由於國家之自棄其民何則强敵　逼國已危矣然我苟修明武備固結民心則列國雖强我尙可謀抗拒也此外患　雖足亡國而國未必遽至於亡也若是則外患可懼而猶不足懼匹夫起事境不安矣然我苟整齊政教除莠安良則烏合雖多我尙可圖剿滅也此内訌之雖足亡國而亦未必卽至於亡也若是則内訌可懼而猶不足懼然則國家之最可懼至於亡其國而尙瞢然昧然不自覺其何以至此者其果何在乎曰惟在自棄其民而已夫民非君不治國非民不立故民也君也國也三者連爲一體者也三者旣連爲一體故君之視民也如其子民之視國也如其家天下有子而不思愛之護之者乎無有也天下有家而不思愛之護之者乎亦無有也乃吾觀於近日之國家則君之視民也不能如其子民之視國也亦不能如其家且非徒君不能視民如子而思愛之護之反因而摧之傷之非徒民不能視國如家而思愛之護之更從而摧之傷之欲求不亡亡可立待論者每歸咎於民以爲民之無良辜恩負義而吾以爲非盡民之無良辜恩負義也蓋欲民之視國也如其家必先君之視民也如其子今君之視民也旣不能如其子則亦何怪乎民之視國也不能如其家不責之君第責之民民弗服也必更從而說之曰民之所以愛戴其君而兼及其國者以君能飲食之保衞之也今旣不能飲食之保衛之且更摧傷之是君已棄民矣君已棄民則民何愛乎君而更何愛乎其國此吾所以謂亡國之原由於國家之自棄　民也雖然今國家之自棄其民吾於何見之乎因災而施振遇荒而蠲租恩澤所加時及百姓安得謂國家之自棄其民然而不自棄其民者非此煦煦爲仁孑孑爲義之謂也必君與民有息息相通之意湯之一夫不獲時予辜也文王之視民如傷也皆所謂不自棄其民故雖殺之而不怨今政教不修紀綱失墜上下蒙蔽官吏貪殘民情渙然相率解體於是蠢愚而强暴者以君爲不足戴乃聚而結黨拜會夫結黨拜會不必其盡爲匪也不必其盡作亂也亦祗以君之不能衞而思自衞之也此卽未足爲國之大患而人心之漓則已於此可見矣至於人心日漓則外患未有不乘之而起内訌未有不因之而興吾故謂國家之亡不亡於外患不亡於内訌而實亡於自棄其民吁可悲哉可懼哉及此而思收拾之則人心雖已渙散尙可冀要結於萬一焉有國者瞿然知所懼惕然知所儆破碎山河或尙可爭殘棋之一刼乎閱者幸勿以危言而罪之 
[電傳宫門抄]  
　　昨日午後京師友人專電告知本館云六月二十九日皇上召見軍機大臣及周儒臣是日並無明發上諭 
[俄人之言]  
　　土耳其國近有亂事俄國聞之卽派兵船十餘艘駛赴土國此事前已譯錄報端兹閱某西報謂土政府以俄艦無端入境向之詰問俄人答以前者駐土俄欽使爲土人所害土廷自知不合允償欵息事免啓釁端兹故撥艦來土欲令速將此事了結餘無他意也 
[廉州軍務]  
　　汕頭嶺海日報云廉州勦辦會匪糜餉勞師迄未平定先是五月初六日振新副後營管帶藍君肇棠探聞投誡復叛之匪首陳作幹匿在烏筍凸村因卽拔隊前往圍捕自未刻與匪交戰至酉刻將陳匪擊斃並推獲匪婦一口奪獲槍械馬匹等件官軍亦傷勇三名初六日振新正右營管帶康君鴻又聞匪衆匿於欽屬羊石嶺一帶因於四更出隊會同三隆廣隆兩局圑丁往勦初七卯刻至大嶺脚遙見開又嶺有旗二桿爰卽奮力進攻匪出迎敵自卯至午擊斃匪數名生擒一名又有股匪匿於石穴地方各勇轉往進勦槍砲兼施至申刻始將匪巢攻破斃匪十餘名生擒匪首黃大脚六指頭及先鋒梁得明陣斬首級六顆耳記十二副奪獲馬二匹槍械甚多勇傷四名十三日康君又聞欽屬沙塘一帶有匪屯聚星夜督隊前往天明抵彼處匪出拒捕哨弁陳君奮勇前敵被匪槍傷並斃勇丁名傷數名是役也當場擊斃小匪首張老朋一名斃匪十餘名陣斬首級一顆割取耳記四副生擒匪黨十餘名奪獲馬匹刀械等件及匪敗竄各勇分路窮追至酉刻然後收隊回營十五六七等日又有匪匿於靈山縣屬之那案村及宋泰據屯有村等處振新正前營管帶張君大發聞報拔隊　同靈勇圑丁往剿連日交戰擊斃小頭目李十一名斃匪五名斬首級二顆生擒四名二十一日振新正左營管帶潘君勝龍探聞有匪數百聚於靈山縣屬之龍頭陂等處遂於五更時拔隊前往卯刻馳至匪巢匪聞官軍至然高拒敵槍傷潘君左膝戰至已刻擊斃小頭目趙亞三一名斬首級二十餘顆生擒四 
 
 

Page 2

 
 
名是日靈勇亦飛馳助剿生擒匪三名陣斬四名二十六日振新營勇丁在路上擒獲小頭目莫同新一名解回營中審辦 
[勘路齟齬]  
　　湖南友人來函云潭醴鐵路現已興工六月初二日有洋工師至湘潭縣境易家灣覆加察勘由選鋒水師哨弁率勇沿途保護旋因勘丈時踐踏新稻農人齊聲吆喝洋工師悮會其意以爲藉端阻撓哨弁勸令暫歸洋工師堅執不允哨弁遂馳往縣署面禀情形請劉大令同往彈壓大令邀同選鋒營主某君馳至彼處查訊農人固無他意因一面善言開導一面婉謝洋工師直至三鼓後始邀之回署大約現已調停妥善矣 
[私販難寛]  
　　福州訪事人云前者南臺上杭街禮記行主張良官所置某輪船私帶軍火經地方官查知拘獲數人迭次研訊終以張避不到案無從定讞迨鎭閩將軍兼署閩浙總督崇右庭留守嚴飭澈底根究張懼浼有力者多方緩頰而憲意卒不可回六月二十日飭閩縣羅大令會同海防同知吕司馬先將禮記行房屋標封所存貨物交地保看管司馬不能將張遵限獲案摘去頂戴以示薄懲 
[查案風聞]  
　　杭州采訪友人云聞之官塲中人謂浙中某大員被言官所劾奉旨命廣東巡撫李勉林中丞查辦中丞欽奉廷寄卽由粤省遴委某觀察携帶隨員二人易服改裝來杭密訪刻已回粤銷差矣 
[遺珠無憾]  
　　前者東省當道以庫儲支絀擬於本届鄉試時仿照前次辦法准監生報効銀二百兩免予錄遺詳經督憲岑雲帥商諸學憲朱古薇宗師覆稱須俟由電奏准方可施行此已錄諸前報矣兹接廣州訪事人來函知此事業已奉旨俞允上月某日當道懸牌曉諭曰廣東海防兼善後總局廣東布政使司爲牌示事光緒二十九年六月初十日奉署廣東巡撫部院李札開光緒二十九年六月初七日本部院會同岑督部堂曁朱學院聯銜電請外務部代奏本年廣東鄉試擬仍援照上年辦法凡捐納貢監每名報効銀二百兩准咨送學政錄遺入塲所收之欵留歸本省地方公用一案兹於六月初九日接准外務部佳電内開來電已進呈奉旨照准欽此合就黏抄原奏恭錄札知札局卽便會同布政司移行一體欽遵查照仍由局出示曉諭并刊備三聯收照分别呈核塡用勿稍違延切切計黏抄原奏一紙等因到局奉此伏查遺才報効咸豐辛酉科及光緒二十七年辛丑科鄉試均經舉行有案本届癸卯科已奉院憲會同電請奏奉諭旨照准自應欽遵辦理所有捐納貢監報考遺才曁向由書院錄送者均每名仍報効司碼平洋銀二百兩准其咨送錄遺一體鄉試除呈報及札委開辦并電飭各屬就近出示曉諭外合亟牌示爲此示闔省貢監諸生知悉本届癸卯鄉科學院考遺在卽爾等有志觀光情殷報効務須迅速來局繳銀二百兩以憑塡給收照彚册詳請院憲移咨學院錄送入闈准其一體鄉試無庸由縣學起文以免周折愼勿遲廻自誤切切特示 
[首府得人]  
　　姑蘇訪事人云蘇州府知府向子振太守前奉諭旨升補廣東雷瓊道缺即擬束裝赴粤履新嗣以省中正當創辦警察軍未便遽易生手經撫憲恩大中丞專摺奏留三月兹已期滿將次交卸篆務六月二十七日署藩司效述堂方伯牌示以松江府知府許子原太守祐身調署蘇州府篆遞遺松江府員缺卽以奉旨簡放江蘇遺缺知府丁太守之栻請補業已分别飭知矣 
[會辦到閩]  
　　福州訪事人云會辦閩省船政大臣魏季渚觀察已於六月二十一日行抵省垣小駐林内穆果勇公祠隨卽謁見鎭閩將軍兼閩浙總督崇右庭留守禀商一切事宜 
[求通民隱]  
　　紹興訪事人云去歲桐廬分水等縣濮匪肇亂時經黃峙青太守督率所部剿撫兼施地方賴以安謐近奉藩司崔磐石方伯委署嚴州府缺太守於受事後首先求通民隱就大堂設一缿桶凡民有疾苦擾累未及上聞者准詳細繕詞投入桶内每日由太守親自取閱酌核辦理以杜胥吏阻抑索費諸弊端一俟辦有成效卽當詳請大憲通飭各屬仿行誠今之良二千石也 
[誨爾諄諄]  
　　長沙友人來函云日前湖南巡撫趙大中丞甄别工藝學堂親自爲諸生告戒其言曰爾等所居之工藝學堂卽各國所謂實業學堂也本部院此次親臨甄别見諸生所學雖有淺深之異然開辦一載以來均能究心實業奮志上進尙無浮囂習氣各教習亦循循善誘訓迪有方甚屬可嘉諸生旣學實業亦知業字之義乎業之字從並從業說者謂象木板多缺之形蓋古人每行一事則刻木板以爲記與竹簡書契之義相同是文與藝古者本無甚分别後人不察動援德成而上藝成而下之說以爲工作非士人所宜爲實係大謬不知德者指仁義禮智綱當倫紀而言凡有血氣之倫皆宜講求是德爲衆人之所同非士之所獨擅至藝字則所包甚廣射御書數詞章記誦之學與百工之手技皆謂之藝非謂德屬於士而藝屬於工也明乎此則知操斧斤引繩墨不足以爲辱而掉空文事呫嗶不足以爲榮諸生但當教品勵行開拓知識以造成可貴之人材萬勿以工藝爲可恥而先自餒其志氣也夫古人不但不賤視工且甚重視工中庸列百工於九經周禮補攷工爲冬官聖門以遊藝爲科學子夏曰百工居肆以成其事君子學以致其道百工與君子並舉此皆重工之明徵也迨及後世區分滋甚文人旣不屑爲則爲工匠者無非粗鄙之徒不學無術之輩使之墨守舊法猶且不能尙安望其出新機創新器乎陵夷至今器物益窳流品愈雜世之鄙夷工人蓋亦有故在閉關自守之時尙可假崇實黜華斵彫爲樸之說以自掩飾一旦海禁大開洋貨灌輸大敵猝遇優勝劣敗大而舟車砲械細而布帛鐘表下逮油燭針皂用物之微烟酒糖點食物之細莫不取給於外人土貨銷塲因之日蹙歲歲輸出之金錢以鉅萬數而不知底止膏血旣竭生計立窘以此圖存世界雖寛將無厠足之地矣士與工分其流弊亦至此極可不懼哉可不或哉夫戰塲之上以格魯森小口徑相衝擊者此有形之戰爭其爲禍也顯而淺若無形之戰爭覆人國家滅人種族而敵不知其爲禍也隱而烈舉國人士奮志嚮學新理日闢民智大啓是謂學戰戰勝者霸豪商巨賈協力同心聯合公司以事居積是謂商戰戰勝者强廣立機廠製造器物角巧爭奇投人所好是謂工戰戰勝者富東西各國偉人碩士不憚擲金錢耗心血以求之者皆爲此耳然則工藝一端荀能竭力研究精益求精上之可以富國挽回外溢之利權下之可以興家享受無窮之利益諸生旣有志斯學又得明師之指授烏可以不自勉乎今之工藝與昔之工藝異昔之工人手一斧操一矩卽足以從事今之工學精深博奥機巧不窮必博攷圖籍深明算理蒐集材料聯合智能方足以造遠到之才否則文理未通雖有師傳不能領悟極其效騐不過得一匠目之材而止耳蓋非士與工合必不能探賾索隱推陳出新以與他人角逐爭勝也諸生勵學有素圖籍書算久經講貫足爲各科工藝入門之基尤須虚已請益孳孳不倦勿自滿假以阻進境勿稍固吝以失同羣譬諸盃水所容不過數勺若陂若池則容積較大若江若河則能容諸小水至於滄海則大地之水莫不容蓄諸生苟能具滄海之量虚懷領受不擇細流庶幾集環球世界之智慧以爲當代工藝之偉人今之輪船鐵路横絶於五洲蒸汽之力至於此而其始乃起於壺水之漲縮槓桿輪軸林立於機廠重學之用至於此而其端乃發於垂果之淺理電線電燈照耀纒繞於全球其功用之大至於此而其原因乃肇於琥珀之磨力造端甚微致用甚鉅天下之理詎有窮期諸生其各殫慮精思認眞講習毋震其神奇而勇於自畫毋目 
 
 

Page 3

 
 
爲淺近而掉以輕心也以我湘省礦藏之富厚物產之精美人民之勤樸又適居天下之腹鐵軌輪帆往來交錯他日必爲海内之大市場苟及此時精究製造廣建工廠不特美利可操左劵且可抵制洋貨保我利權闢湘民無盡之藏基國家富强之業將在於此諸生勉之本部院有厚望焉 
[寳山盜案]  
　　客有來自寶山者述及前日夜半時有盜匪數十人分持利刃快槍擁至虹口迤北寶山縣境江灣鎭南市吳恊泰油坊破扉直入時坊主吳少巖及各夥均未入睡鄉驀被盜黨縳住詰以藏銀之所吳等答以坊中並不存銀盜黨不信翻箱倒篋將錢若干千及各夥衣物席捲一空呼嘯而去當事急時坊夥某甲出外鳴鉦巡防局各勇從夢中驚醒各持軍械窮追至一里之遙將次追獲盜黨將所劫之物抛棄道旁飛奔而逸或曰盜黨行劫時鄉民某乙在鄰近觀影戯而回路經坊前聞有呼救聲入内探視被盜扭住用刀背痛毆直至遍體鱗傷始得釋手是亦無妄之災也 
[閩垣火警]  
　　福州訪事人云六月二十一日之夜更魚四躍東街某紙店不戒於火霎時延及天寳銀樓直至太陽巷口廣窳穹圍牆始止被災者多至三四十家 
[神京載筆]  
　　京師訪事人云前因恭備西陵大差曾在永定門外火車道旁平治地址支搭席棚迨事竣業已撤去現在京鹽公櫃商人擬將此地改爲卸鹽官廠禀明順天府府尹陳大京兆蓋造房屋凡鹽包由火車載運到京卽在此處卸載每日派巡丁常川巡察以備不虞○客歲琉璃廠南沙土園設立官醫院借某會館房屋暫行開診現經當事者覓得附近興勝寺廢基鳩工庀材尅期興造業已一律告戒本月十六日卽賦鶯遷之句蓋規模固煥然一新矣 
[甬江雜誌]  
　　寗波訪事人云鄞邑櫟社地方裕春典當被盜行劫所失頗巨事後鄉人紛紛持票贖物典主以各物大半被刼擬照昔年甬江晉泰當定章按三折賠償鄉人心滋不悅羣向滋擾典主恐人衆釀事禀請縣主周少軒大令派差彈壓○數月來甬江紙價日見其昂操自業者進貨旣不敢多生涯卽由漸減色矣每届鄉試之年當道例有决科之舉此次由寗紹台道惠觀察舉行所有應試各卷評定甲乙取超等六十名冠軍王紹翰奬以洋銀十二元 
[札逐客民]  
　　蘇州府屬常熟縣境近有客民結隊成羣託詞墾種荒田滋生事故經縣尊某大令嚴行驅逐并恐此逐彼竄貽害鄰封因禀請蘇省大憲通飭各州縣如遇此項客民到境卽會合營汛圑防一併協拿訊明嚴逐毋許逗留兹由署藩司效述堂方伯署臬司朱竹石廉訪通飭所屬各州廳縣並頒發示諭曉諭客民速回原籍安分耕種不得在外任意滋事致干嚴辦昨日上海縣知縣汪瑤庭大令已接奉札文遵卽辦理矣 
[備文解梟]  
　　會匪頭目鄧貴子係浦左北梟鄧海青之叔久寓松江城内日前由華亭縣陳仲陶大令拘獲解請府尊許子原太守派勇押解至滬申請蘇松太兵備道袁海觀觀察核辦觀察飭發上海縣署寄禁獄中昨日縣主汪瑤庭大令奉觀察之命飭吏繕備公文以便解赴金陵請兩江督憲魏午莊制軍核辦 
[僞鈔案定]  
　　日本人某甲前持俄國道勝銀行僞鈔票至虹口百老匯路萃昌申錢莊混用繼又赴鄰近萬泰錢鋪向之兌換現銀被莊主察出扭控日本總領事署昨經總領事小田切君傳集訊問判將甲管押七月以儆 
[兇手已招]  
　　閏五月二十三日兇犯蕭正雲在法租界蘭芳里戳斃甬人吳福生當經上海縣主汪瑤庭大令將蕭及帮兇之劉三仔拘拿訊鞫供稱尙有許阿四李阿寶在塲因卽分别禁押飭役補提許阿四訊係被蕭劉誣累立卽開釋前晚復提蕭研訊蕭供認誣攀大令著鞭背五十下叱令從實供明蕭稱小的係湖北某邑人在治下南門内某扇骨作謀生閏五月初狎蘭芳里妓女小紅小紅先與吳福生親暱至此吳遂懷恨於心二十二日之晚小的在小紅房内吳來惡駡不已經人勸解而去次晚九點鐘時小的復往遇李三仔李阿寶言吳在里口守候小的畏懼約與劉等同行不料吳已聞聲赶至拔刀行兇經劉扭住髮辮小的奪其所持之刀向背上連戳兩下以致殞命尙求明鑒大令飭還禁獄中聽候擬辦 
[法界火警]  
　　昨日天將破曉時忽聞警鐘亂鳴旋分五下知火起於法租界中急起訪之則小東門外大街長源飯館已熊熊烈燄上燭層霄延及左鄰同興酒店衡泰魚行及後面小弄内各花烟館共計焚燬樓房二十餘幢旋經英法兩界各洋龍及救火會西人帮同救熄事後捕頭查究起火之由將飯館夥某甲拘獲押候解送公堂禀請讞員魏蒓塢大令訊究當火熾時某花烟館有甲乙二狎客聞警奔逃怱促間跌斷足踝亦可謂樂極生悲矣 
[護惜名花]  
　　惡鴇花香雲卽錢仰雲購一幼女字曰桂寶在英界福州路觀盛里開設野鷄娼院稍不遂意立肆鞭笞呼號之聲時聞於外事爲捕頭訪知特於昨日派令包探張寶成將花鴇及桂寶拘入捕房轉解會審公廨襄讞委員魏蒓塢大令研訊之下花鴇供桂寶由小婦人買來另一親生女孩已因患疹而斃桂寳懾於七十鳥之威一味含糊以對大令見其骨瘦如柴實係凌虐所致商之德總領事署麥繙譯官判令將花鴇掌頰一百下責手心二百下桂寶發幼女會留養俟長大時擇良婚配 
[願宏胞與]  
　　日前本館協振所承蕚輝堂主人交來匯票洋銀四百五十元内開梁溪章大善士承志助三百元章大善士煜培祈身康健助一百元蕚輝堂助五十元又邗江怡和盛寶號交來洋銀六十元内開病愈還願人助二十元求病除根人助三十元求資冥福人助十元以上三月皆囑彚充廣西振欵又周硯承氏大善士因伊祖母及母妻與兩女去世後少修佛事將追薦費移助振欵交來洋銀四十元又周硯丞氏大善士遵亡妻遺言爲先岳父母六旬冥壽欲修水陸佛事移助附薦費洋銀三十元又守拙廬陳大善士求合家平安助振捐洋銀三十元又協源局交來蘇城筆耕主人捐助龍銀三十元囑解災情極重之區又上元幼童劉大善士存誠因閱申報知皖東粤西等省災况可憐願將歴年所積壓歲洋銀二十元助充振欵求病速愈身體康强又蔚盛長票號交來河南淅川廳署錢大善士經根捐助四川振欵汴平銀二十兩合九八元二十一兩四錢求保生產無憂大小平安又金大善士德乾交來不願聞名人捐助小龍銀五百角又吳馥堂大善士助洋銀三十元又席大善士裕淇求父病速愈助洋銀五十元之數君者皆本民胞物與之懷爲博施濟衆之舉慈祥愷悌澤及災黎詩云樂只君子福履綏之竊願爲諸大善士操劵預卜焉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[調簾述聞]  
　　福州訪事人云本届豫行癸卯恩科鄉試業經福建藩憲周子迪方　檄調　　縣白大令　責及平潭同知　司馬騰衢充當簾差一面委劉大令永棠代理　浦縣篆務晉司馬恩代理平潭同知篆務已於日前懸牌示知矣 
[辦匪咨文]  
　　聞之廣州友人云日前廣東陸路提督程從周軍門將辦匪情形咨呈粤督岑雲帥其詞曰爲咨呈事　　木提督接辦清鄉迭經飭據各路分防營哨並標營汛弁以及各約族紳者先後拿解著匪共一百餘名均交發　局委員姚令英分别提訊内　　　　　匪犯陳李華朱連彪等二十一名訊據供認拜會謀叛及糾衆强搶得贓各情再三研詰矢口不移由該委員綹關供單呈請核　　　　　　　商同惠州府能署守悉心覆核各案犯均屬恃强掠劫兇暴衆著亟廳從嚴懲辦以寒匪贈而快人心已於閏五月二十三日飭令　　　　　法以昭炯戒另據駐防三多祝振武軍右旗莊管帶長勝禀稱疉獲著匪陳金潰等三名已訊據供認夥衆搶劫得　等情不諱並　　　　於閏五月二十三日批飭就地正法以免久稽顯戮除俟彚錄犯供另文咨移一面督飭發審委員迅將在押各犯逐一訊明禀辦並分别咨明外　應抄錄已辦匪犯各供單先行備文咨呈爲此咨呈貴部堂請煩查照施行 
[運憲關防]  
　　揚州訪事人云兩淮運司恩新甫都轉蒞任伊始卽發出關防告示一道略謂本司歴任監司自慚凉　　競業業力戒　靡隨帶僕從嚴加約束惟兩淮風氣浮囂雖經程前升司切實整頓而舊習未除難免不於本司蒞任時藉端嘗試合亟出示曉諭爲此示仰在淮現任候補文武大小各官知悉自示之後凡三節兩壽一槪不准　送禮物并不得以土儀藉詞來司呈送隨帶僕從均經酌給工食所有門包小費一切陋規槪行革除當此時事艱難僉省持躬尙虞叢過豈容稍越範圍苞苴致誚凡我同僚均當格外勉勵廉隅除由本司隨時派員密查外如敢故違一經覺察定行予受同科 
[提運北鹽]  
　　揚州訪事人云日前淮鹽總棧蒯禮卿觀察以十二圩棧存北鹽無多因商同新任兩淮運憲恩新甫都轉將丁酉秋　北鹽六千引提前委運儲備棧銷除會委各員分赴清江領運並報明督鹽憲魏午莊制軍查照外特於某日札行淮南局員轉諭皖岸承運北鹽各商一體遵照 
[黃陵晚]  
　　宜昌訪事人云邇來水勢盛漲江中所泊各船類皆不敢揚帆飛駛某日有一貨船冐險前進行近老黃陵突被江潮衝覆船上貨物盡付東流急倩小划船打撈所得已不及十之三四矣○目下宜地各貨價尙公平上白米每石僅售錢四千文蠶豆二千文左右灰麫每百斤二千四五百文且川土每箱减收釐金三十兩故價亦較前略平 
[逃婢又逃]  
　　日前滬南二十三七鋪巡防局　韓仲甫二尹函送迷路女孩周毛兒至城内普育堂請留候家屬認領至前日毛家弄左近南貨店主某甲赴堂認明實係在逃之婢正欲投局禀請給領二尹忽接堂董來函謂此女又被脫逃現已限令門丁赶緊尋覓甲遂悵然而返 
[上海縣署瑣案]  
　　前者浦東張家浜倪姓等家被盜行刼報經縣主汪瑤庭大令飭捕拘獲盜犯何老三訊係聽從萬老么夥劫前繩又提復訊忽爾翻供且稱實被獲案之邱臘梨仇攀大令飭提邱及張老五兩犯質對邱供稱何老三實係同往搶劫小的並不仇攀張供稱小的　在漢口某營當勇被革後於今年四月某日來滬在打狗橋左近某茶肆中遇素識之萬老么糾往行劫同行者共有十餘人何手執木棒萬手　腰刀越屋開門引衆入内小的則惟在外望風大令核與前堂供詞相符命將何掌頰五十下笞臀五百板飭仍不實供乃令分别還禁候再研鞫○高昌廟巡防局函送賣藝滋事之袁文一名到縣大令訊問之下袁供稱小的係嘉定縣人前在某兵輪船充教習近由原籍來此借寓高昌廟附近親戚家前日偶與鄰友略演拳法地保圖詐不遂朦禀局員老爺拘解來案大令飭交人保出自行回籍 
[上海總巡局紀事]  
　　昨日上海城廂内外保甲總巡朱森庭明府以邇來天氣炎勢疾疫叢生蕩垢滌瑕實爲要務特飭各鋪地甲見有污穢之物立卽雇工挑去不准堆積街頭並著傳諭居民　間　得貪凉露宿○沈悅祥控萬裕碼頭蔡長發及某舊絮行主蔡蘅山積欠房租錢九十餘千遷延不付等情總巡朱明府諭候飭差傳案訊斷 
[馬路工程局紀事]  
　　本邑南市馬路工程局總辦翁子文太守查悉沿浦馬路所築术駁久未修葺朽壞已多因飭水巡捕前往查明開單呈核日前已飭工人大加修理以壯觀瞻矣○前者南市馬路工程局總辦翁子文太守以修路經費竭蹶不堪申請蘇松太兵備道袁海觀觀察轉飭江南彩票廣濟公司籌借銀兩以資挹注當經公司中人籌撥銀一千兩昨日解至局中由太守查照收受 
[英美租界公堂瑣案]  
　　偷兒顧阿福行竊董仁記木板爲司閽印捕所見上前拘拿顧用刀將扑戳傷報由包探張天林拘請嚴究襄讞委員魏蒓塢大令以顧尙有同黨在逃飭押候拘獲後一并嚴懲○包探劉光震解偷兒康道良到案禀稱伊行竊楊坤榮家衣物故由小的拘請究懲大令判責二百板 
[法租界捕房瑣案]  
　　積竊曾少堂前經讞員魏蒓塢大令獲案訊懲驅逐出境日前又至某處行竊被包探拘獲解奉大令訊明昨著重責五百板發改過所監禁三個月○楊方氏被張長生竊取首飾十餘件報經包探緝獲解奉大令訊供楊方氏投案籲求免辦大令俯如所請著將張責一百板○偷兒王阿三行竊余姓家皮箱一口被余拘獲解奉大令訊供著枷號兩個月期滿責釋○偷兒林先發竊得衣服若干件被陳阿寶陶金華冐充探夥向之勒索經包探一并緝獲解奉大令訊供將陳陶交人保出林責二百板 
[美租界紀事]  
　　前晚美界吳淞路第四百五十三號門牌某姓雜貨店内偶不留心撞翻火油燈霎時烈烈轟轟幾釀燎原巨禍幸卽設法救熄不致成災然四鄰已飽受虚驚矣○昨日五百十號巡街華捕投美界捕房報稱吳淞路萬陽樓茶肆後倒斃一無名男屍衣衫襤褸狀類乞兒並無屍屬前來認領捕頭令保速報請某善堂備棺收殮舁赴義塚掩埋 
 
 
 

Page 10

 
 
   
 
 

Page 11

 
 
   
 
 

Page 12

 
 
久幸爲俄兵攻入官兵繼之始得收復乃訥蔭事前旣疏於防範事後又未將通賊之兵澈底查究反將署中所失公私財物及修復衙署一切費用皆勒令新城商人按户攤賠如義來成一家竟罰捐至一萬九千吊之多餘者以次遞推致商民怨聲載道呼籲無門試思縱賊入城伊誰之咎乃商民於賊擾之後不加安撫反迫以追呼是旣困於賊又困於官豈朝廷設兵衛民之意耶現當强鄰偪處全在固結民情冀可相安無事似此任意妄爲不顧利害設人心一去則爲叢驅爵後患何堪設想總之該副都統心地糊塗昧於遠慮若久任巖疆恐非地方之福臣職司糾劾倘知而不言是謂曠官臣罪大矣爲敢據實上陳伏乞皇太后皇上聖鑒並求特簡大員前往吉林切實查辦以儆官邪而安邊境大局幸甚臣謹奏 
[吉林將軍長奏遵旨查明副都統被叅各欵據實覆陳摺十二日]  
　　奴才長順跪奏爲查明被叅各欵據實覆奏恭摺仰祈聖鑒事竊奴才於光緒二十九年三月初九日承准軍機大臣字寄光緒二十九年二月二十八日奉上諭有人奏伯都訥副都統訥蔭僨事虐民請飭查辦一摺前據長順等奏伯都訥有賊詐入新城勾串外匪燒搶副都統訥蔭已撫復剿事出於不得已於疎防賊匪入城行劫者不同可否免其置議是以降旨准如所請兹據奏叅該副都統平日操防廢弛賊來不能抵禦部下兵丁通賊致將衙署倉庫搶擄一空反按户勒派商人罰捐巨欵怨聲載道等語該將軍再行確切查明據實覆奏不准稍有廻護原摺著鈔給閱看將此諭令知之欽此遵旨寄信前來奴才伏查伯都訥賊匪上年九月間詐降入城收撫後復行反側始派隊悉數剿滅已將各處所報情形於十月十八日詳細具奏並將該匪等初意本係投誠况有俄人列前不便攔阻究與疎防賊匪入城行劫者不同可否將訥蔭免其置議等情隨摺聲明奉硃批著照所請欽此當奴才拜摺後卽於十月一十七日准訥蔭咨報續獲餘匪李幅泳張得盛馬松林曲連奎王甸沅張吉祥劉得才等七名究出該城義　成執事人孟廣福有窩賊寄臟情事一面將李幅泳等正法一面提孟廣福審訊等因經奴才覆令研鞫確情照例擬辦嗣後准訥蔭以訊明孟廣福窩留賊匪李幅泳張得盛等寄存賊臟有屬實在義來成櫃上出城贓實銀兩錠小元寳兩個牌一塊銀元合市錢五百吊正在擬辦間卽據該城鋪商福和當豐泰厚等號十餘家聯名呈保孟廣福本係守法良民此次窩留贓匪迫於畏懼所致現已返悔無及情願罰修官署贖罪副都統已從寛批准估計修復焚毁官署工程需欵市錢一萬九千吊孟廣福匀付四限交　惟從前將起出賊贜撫卹陣亡兵勇尙不敷用業由公欵内提出五千餘吊爲各隊卹賞之用擬俟此欵交到首先照數提出歸公各等因先後咨報前來當經奴才以孟廣福窩賊寄贜情實可惡本應照例懲辦然旣經該副都統因各商呈報免其科罪而金作贖刑經有明文况時艱餉絀該城兵燹之餘一切撫卹修建之費需欵孔多籌措爲難是以從權覆准在案欽奉諭旨飭查前因遵卽選派恊領富蔭准補雙城廳通判阮忠植前往該處嚴密認眞訪查去後兹據該恊領等將查明各欵回省據實禀覆奴才詳加叅考如原奏内稱去年九月有賊匪闖入伯都訥新城一事實足駭人聽聞此起賊匪祇七八十人而副都統訥蔭所部駐紥新城額兵千人其數十倍於賊何至爲賊所乘無如平日操防廢弛加以尅减口分兵丁不敷騰飽不肖者甚且勾結賊匪故一朝竊發如入無人之境一節查奴才前次奉報賊匪詐入新城情形係據各隊陸續呈報並派員探報各情參核聲叙並非僅憑該副都統一人之言該城駐紥隊兵僅止五百餘名分發各處要隘城内實無多兵言者謂額兵千人自係傳聞之誤旣據委員查明訥城所設捕盜隊統計官兵五百十六員名除分佈浩色遜札保社哩陶賴昭等站長春嶺查罕吐莫塔呼各處駐紥官兵二百三十一員名統領德亮於九月十三日帶赴三岔河剿賊官兵六十七員名委叅領西良阿帶赴哈爾濱護送俄人木排官兵二十二員名委叅領富景隊帶領出探官兵二十一員名委防禦勝羣委饒騎校貴當阿護餉官兵二十五員名又除病假並營哨書識及留守看營者五十七員名盜至之日在城官兵止九十餘名又經分派護守倉庫監獄巡街各項差使守城之兵本屬無多其分佈各處防兵並差遣各弁兵均經報明省中營務處存案並非無故擅自調遣該隊旣爲捕盜而設零星散佈難以調集合操祇能於巡防處所隨時操練容成未能整齊所需餉乾每月由省承領到營由統領眼同營哨各官按名散放隨時有領結存查現據該委員等取有統領等切結並抽提兵丁到案查訊供出一轍是口分一層該副都統並無尅减情弊尙屬可信至該匪入城實因兩省會剿勢甚窮蹙由水道分竄至訥初意本係投誠嗣因夥黨不和又見城内空虚遂起意挾制焚搶經該員等查訪衆口僉同委無兵丁勾結情事又原叅内稱訥蔭爲賊所縳求免一死遂將署中倉庫公私財物盡爲賊有衙署賊毁已半繼復將倉庫商富紳户窮搜搶掠滋擾慘不忍言盤據十日之久幸俄兵攻入官兵繼之始得收復一節現據委員覆稱此事訪諸輿論並集訊商民僉稱盜匪入城時始而求降繼而不肯繳槍向副都統挾制事誠有之委無綑縳情事此股盜匪係去年九月十五日進城分居各鋪户以餉無所出勒令公議會商捐市錢三萬千匪首張國畛等並令會中向副都統求降保不擾害地方公議會各商無奈應允當交過市錢一萬千下餘二萬千尙未交付該副都統知城内空虚故與委蛇允其投降以保居民一面暗調城外各隊嗣因另投夥匪不和搶掠焚燒自相殘殺經官兵等將火救熄張國畛旋疾各處兵集因而驚疑持槍挾制副都統出令退兵適各處官兵齊集城外俄隊亦至遂於二十三日會同進城將匪痛剿纎除事後查明倉庫無失業經該副都統取有管理各員切結存卷並勘明所燒房屋僅止大小鋪户十家並副都統署内臥房九間等語核與奴才前奏大致相同如果該匪入城先將副都統綁縳形同反逆豈有再求衆商說降之理如果該匪先行淫掠燒搶何求不得亦無須向鋪商勒捐錢文言者旣得自風聞自是告者之過又原叅謂訥蔭事前疎於防範事後未得通賊之兵澈究反將署中所失公私財物及修復衙署一切費用勒令新城商人按户擬賠義來成一家竟罰至一萬九千吊餘者以次遞推一節據委員等訊取孟廣福供詞與副都統訥蔭前次咨報情形相符惟查孟廣福供稱李幅泳所寄之贜係交公議會轉呈副都統查收李幅泳與張得盛如何逃在伊家藏匿維時伊患病在櫃先不知情迨經官兵在伊家住宅後閒草栅内搜獲送官始行知曉又稱原議罰一萬九千吊後經求准　去二千吊實罰錢一萬七千吊四次並交等語似與副都統前咨稍異在孟廣福之寄贜或係畏賊所致情尙可原至其家窩賊而　 
 
 

Page 13

 
 
先不知情殊難深信蓋在其家搜獲之李幅泳等即係在櫃寄臟之犯查明義來成與孟廣福住宅相距尙遠旣爲寄存銀兩迨官兵追拿際急李幅泳等何以適相巧值復到其家藏匿此中情事不問可知該副都統准其罰錢贖罪於議定不敷以後又從寛减辦理尙覺持平且罰欵止此一家業經委員等傳集會商十三家到案隔别研訊明確此處闔城大小鋪户並未攤捐分文又訪諸百姓訥城兵丁實未聞有通賊情事以上各節係經派去之員周諮博訪詳細推求均屬實在情形奴才檢卷覆核亦尙相符竊查此次伯都訥賊匪入城盤踞幾及十日降復擾擾復降其事本足駭人聽聞副都統坐鎭其間自是難逃指摘惟此案總以是否兵備廢弛所部通賊及事後有無按户勒派爲緊要關鍵現在查明該城兵力本自單薄派出緝捕分防要隘之兵復十分之八在城更屬無多賊匪聲言投順事出倉猝實非意料所及至罰欵由於窩賊况止孟廣福一家並未累及旁人是兵丁通賊之謠又安知不出於受罰者之口蓋孟廣福爲賊所陷害而怨及兵備之空虚亦屬實情平心論之該副都統事前疏於防範咎固難辭若謂其所部通賊明知故縱而又藉端勒派以償失物亦斷非專城大員所敢出此惟奴才前已將訥蔭疏忽情形據實奏請免其置議已荷恩允此次被劾各欵雖查明係屬虚誣第應否予以處分之處伏候聖裁理合恭摺具陳伏乞皇太后皇上聖鑒訓示謹奏奉硃批訥蔭著交部照例議處欽此 
[奉錦山海道靈奏報到任接印日期摺十二日]  
　　調補奉天奉錦　　道兼按察使銜奴才靈椿跪奏爲恭報奴才接印任事日期叩謝天恩仰祈聖鑒事竊奴才在山西歸綏道在内奉護理山西撫臣吳廷斌行知光緒二十九年正月二十五日内閣奉上諭靈椿著調補奉天奉錦山海道兼按察使銜欽此遵於四月初六日交卸歸綏道篆務起程閏五月初十日行抵天津北洋大臣袁世凱行知飭赴新任六月初三日馳抵錦州准署奉錦山海道李席珍將關防文卷等項委員齎送前來當卽恭設香案望闕叩頭祗領任事伏念奴才滿洲世僕台省微員蒙拔擢之優加竟監司之忝列初簡口北愧巡省之無方冉調歸綏尤涓埃之莫補正深戒懼彌懍冰淵兹復仰荷温綸量移遼海自天聞命伏地增漸查山海道移駐營口以來居南北之要衝統華洋而兼理關稅亟重庶政尤繁在平時已才力之難勝矧日前值接收之始際下車而問急苦民間之元氣宜培攬轡而志澄清宿昔之蠧奸務去工商最要必思有以振興交涉綦難當求日久敦睦凡兹善後之要務皆關中外所矚瞻自慚綿薄詎濟艱難惟有隨事禀商北洋大臣盛京將軍奉天府尹悉心經理以期仰答高厚鴻慈於萬一所有奴才到任日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
[吉林將軍長奏陳明准補同知緣由片十二日]  
　　長順等片再准補雙城廳撫民通判在任候補同知院忠植現年三十九歲係安徽合肥縣人由一品廕生於光緒十八年間經兵部帶部領引見奉旨阮忠植著以通判用欽此在天津振捐局報捐鹽提舉陞銜嗣於北洋海防各營五年期滿案内出力經原任北洋大臣大學士李鴻章彚保俟通判得缺後以同知在任候補二十二年吉林奏請揀發奉硃筆圈出阮忠植著以通判發往吉林差遣委用欽此二十三年五月二十四日到省繳照二十七年二月初四日委署伊通州州判二十八年正月請補雙城廳撫民通判二月十六日奉硃批著照所請吏部知道欽此查該員原保升階係俟得缺後以同知在任候補現經請補雙城廳撫民通判旣經奉旨允准應請卽以光緒二十八年二月十六日奉旨補准雙城廳撫民通判之日作爲候補同知到省日期據吉林分巡道文韞詳請奏咨立案前來奴才覆查無異除取具該員履歴咨部查照外謹附片具陳伏乞聖鑒恩准飭部立案施行謹奏奉硃批吏部知道欽此 
[吉林將軍長奏甄别同知留省照例補用片十二日]  
　　長順片再查前奉部咨嗣後各項出身人員凡係補缺應行具題者試用期滿由該督撫詳加甄别專摺具奏又查則例内載在省候補曾經騐看分發人員勞績保舉補缺後以陞階用者報捐免補本班以捐案核准之日作爲到省日期兹查有分發吉林勞績候補同知宋春霆報捐免補通判以同知仍歸原省補用之員係於光緒二十六年二月二十六日奉部核准應以是年二月二十六日捐過本班作爲同知到省之日起連閏扣至二十七年正月二十六日一年期滿時因該員奉差外出飭取履歴未據開送以故未及甄别兹據吉林分巡道文韞詳請具奏前來奴才查該同知朱春霆勤幹有爲堪以同知留省照例補用除將履歴咨部查照外謹附片具陳伏乞聖鑒謹奏奉硃批吏部知道欽此 
[湖北巡撫端奏報各屬常平倉榖數目摺十二日]  
　　頭品頂戴兼署湖廣總督湖北巡撫奴才端方跪奏爲各屬常平倉額儲榖粟麥石數目恭摺具陳仰祈聖鑒事竊湖北省各屬常平倉榖粟麥石等項例應按年造册奏銷歴經遵辦在案兹查得湖北各屬常平倉原存正額增額榖粟包米大麥並小麥折榖統共一百九十萬九千九百五十六石九斗一合八勺内除江夏等州縣衛及長樂縣縣丞早經因公動碾以及被賊刼掠焚燬等項各細數已於節年奏銷册内分晰聲叙統俟年豐分别動項買補還倉再行入册造報外所有光緒二十八年舊管實存榖三萬六千百一十三石斗八升一合九勺粟榖一百九十七石一斗八升小麥二百石折榖四百石新收鶴峯州徵收光緒二十八年分鶴常莊旱租包榖易換稻榖一十三石一斗　升六合七勺管收二項共榖三萬六千六百二十六石四斗八合六勺開除無項實在存榖三萬六千六百二十六石四斗八合六勺粟榖一百九十七石一斗八升小麥二百石折榖四百石據各屬册報存倉備振等情由湖北布政使瞿廷韶核明造册具詳前來奴才覆核無異除册咨送户部科查照外理合遵照新章改題恭摺具奏伏乞皇太后皇上聖鑒敕部核覆施行再湖廣總督係奴才兼署毋庸列銜合併陳明謹奏奉硃批户部知道欽此 
 
 

Page 14

 
 
[雲南學政吳奏報接辦科試一律完竣摺十二日]  
　　雲南學政四品銜翰林院修撰臣吳魯跪奏爲恭報接辦科試一律完竣仰祈聖鑒事竊臣於上年十月間按試迤東之澂臨廣曲四棚至十二月二十七日回省業經專摺奏報在案正月十七日由撫臣林紹年會同考試滇省高等學堂及出洋遊歴各學生二十一日發榜二十二日臣卽封門考試雲南府省棚二月十二日仍由撫臣會同覆試各學生十三日各塲完竣臣遂於十九日出省接試迤西之大理楚雄兩棚所有考試章程悉照迤東辦理封門後臣仍終日坐堂以防越號傳遞之弊此次考試大理察出傳遞二名搶手一名考試楚雄察出換卷舞弊二名均交提調訊明確情分别懲辦廪保訊　通同作弊情事均予免議文風以雲南之　明大理之太和爲最上其餘亦多清通之士均取進如額發落之日仍勉以立品讀書講求有用之學以副朝廷育才圖治之至意所有接辦科試一律完竣謹繕摺具陳伏乞皇太后皇上聖鑒再臣經過迤西地方雨水調匀民情均極安　惟交涉之事日形棘手業經督撫臣妥爲辦理合併聲明謹奏奉硃批知道了欽此 
[湖北巡撫端奏擬員更補簡缺知縣摺十三日]  
　　頭品頂戴兼署湖廣總督湖北巡撫奴才端方跪奏爲簡缺知縣照例擬員更補恭摺仰祈聖鑒事竊照湖北武昌縣知縣陳瑞瀾革職遺缺前經請以候補班前先補用知縣黃廷松擬補接部覆准正在轉行間卽據報該員黃廷松先於光緒二十九年二月十五日在竹谿縣署任内病故照例仍作爲陳瑞瀾叅革之缺請以軍功候補人員更補查有候補班前補用知縣張南瑾年六十二歲湖南湘潭縣人由從九品銜隨同剿滅任賴捻股案内出力保以從九品留於湖北歸候補班補用又因隨剿張總愚捻股案内出力保奏同治九年四月初二日奉上諭著免補本班以縣丞留於原省歸候補班前先補用並俟補缺後以知縣補用欽此又於查明後路台局出力保以知縣仍留原省補用經吏部議奏改爲補缺後以知縣儘先補用光緒十一年十二月十七日奉旨依議欽此嗣補江夏縣縣丞二十年二月二十日由吏部帶領引見奉旨著照例用欽此是年四月初三日到省　准吏部咨以該員原保係補缺後以知縣用今旣補授縣丞實缺引見回省例應歸於候補班前班内補用查該員張南瑾安詳歴練資序最深且係軍功勞績人員與例相符所有武昌縣知縣員缺應請以該員更補該員係候補班前補用知縣請補知縣銜缺相當毋庸送部引見據湖北布政使瞿廷韶按察使李岷琛會詳請奏前來除咨吏部外理合恭摺具陳伏乞皇太后皇上聖鑒勅部核覆施行再湖廣總督係奴才兼署毋庸會銜合併陳明謹奏奉硃批吏部議奏欽此 
[江蘇巡撫恩奏拿獲鄰境迭刦盜審明分别正法並請奬出力人員摺十三日]  
　　頭品頂戴江蘇巡撫奴才恩壽跪奏爲拿獲鄰境迭刼盜犯審明分别正法擬將出力人員照例請奬恭摺仰祈聖鑒事竊　金匱縣先後禀報事主曹王氏翁錫璜曹華氏嚴家鴻等家被劫失臟各一案節經批飭會營嚴緝旋據長洲縣知縣蘇品仁禀報緝獲盜犯袁狗郎孫老三徐阿汰蔡川福陳錦福施福郎吳慶生七名並起獲盜械船隻及原臟洋鐘衣飾等物訊據各犯供認行刼金匱縣事主曹王氏家孫老三陳錦福袁狗郎入室搜贜施福郎吳慶生在　看守蔡川福徐阿汰因病及别故不行各等情不諱並究出孫老三袁狗郎二犯另有夥劫事主翁錫璜曹華氏嚴家鴻等家得贓三案陳錦福一犯另犯夥劫事主曹華氏得贓一案將犯監禁關傳事主曹王氏到案認係被劫原贓當堂給領因獲犯衆多解審恐有疏虞禀經批司飭令該前縣方臻峻携帶各卷來省會審卽據報袁狗郎在監病故委騐訊明批飭核辦方臻峻復騐曹王氏等傷均平復旋卽卸事接任縣張寶瑔抵任准交隨檢齊各案卷宗至省會同長洲縣蘇品仁　據孫老三陳錦福各供于光緒二十八年二月二十三日夜夥同監故之袁狗郎行劫金匱縣屬馬塘橋事主曹王氏家得贓該犯孫老三另認夥刦事主翁錫璜曹華氏嚴家鴻得贜三案該犯陳錫福另認夥劫事主曹華氏家得贓一案施福郎吳慶生在船看守蔡川福中途患病徐阿汰在途伴守各據供認不諱當以該犯孫老三陳錦福與監故之袁狗郎疉劫多案情罪重大禀經批飭蘇州府提犯復審明確照章先行正法並將監故之袁狗郎一並戮屍梟示歸于彚奏辦理蔡川福等四犯發交張寶瑔押帶回縣歸案擬辦旋據該縣審明擬由府解司將現犯審明議擬詳經核咨在案所有長洲縣蘇品仁拿獲鄰境斬梟盜犯三名擬遣盜犯四名例得奏請送部引見兹據江蘇按察使效曾詳請具奏前來奴才復核無異查與二十六年署金匱縣知縣孫毓驥拿獲吳江縣盜犯馮芥議等三名先行正法請奬勵之案相符應請旨將不論雙單月在任候選道長洲縣知縣蘇品仁准予送部引見以昭激勸除咨部外謹會同兩江總督臣魏光燾恭摺具陳伏乞皇太后皇上聖鑒訓示謹奏奉硃批著照所請該部知道欽此 
[陜西布政使夏奏報交卸陜藩篆務起程赴贑日期摺十三日]  
　　頭品頂戴署理江西巡撫陜西布政使臣夏峕跪奏爲叩謝天恩恭報微臣交卸陜藩　務並由陜起程迅赴署任各日期恭摺仰祈聖鑒事竊光緒二十九年閏五月十三日閣鈔奉旨江西巡撫著夏峕署理欽此當由撫臣升允電請軍　　以應否陛見抑卽赴任等因代奏請旨十五日接淮軍機處咸電内開奉旨夏峕著迅赴署任欽此欽遵恭錄咨照到臣並由撫臣升允檄委按察使許涵度署理藩司篆務當將藩司印信文卷移送接收卽於二十四日自省起程由龍　審一路遵　　　以期迅抵署任伏念臣備藩三輔倐閱兩年自膺菲材初無治狀舉凡用人行政率皆禀承撫臣差免隕越卽水利一端面奉諭旨　注極殷亦復甫植其基未宏厥效正漸無墜露輕塵之益負此下車廼過蒙高天厚地之施進而假節受恩愈重　　彌　江右當庶政次第俱興之時復爲通商往來最衝之地新政多則用人理財皆急務交涉繁則綏中輯外爲　　　　如　庸審勝任惟念靡盬之公義極當不俟以赴官夢寐瓜稜旣未獲親聆如綍如綸之訓委遲周道竊願誦不遑啓　啓處之詞所有微臣感激下忱並交陜藩篆務起程迅赴署任各日期恭摺具報叩謝天恩伏乞皇太后皇上聖鑒謹奏奉 
 
