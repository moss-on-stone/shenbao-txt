# 1916 - 115 - 4915521

 

Page 1

 
 
   
 
 

Page 2

 
 
時評 
[獨立不獨立（默）]  
　　現今全國所先欲解决之問題退位問題也各省之獨立不獨立則爲解决此退位問題之前題也退位不退位之主張異則獨立不獨立之表示亦異 
然而未宣布獨立之馮將軍其最近通電中已婉轉聲明退位之主張矣主張退位則與已獨立者同其主張也與己獨立者同其主張則無異於獨立也嗚呼此之謂不獨立之獨立 
然而巳宣布獨立之屈都督其最近通電中又婉轉聲明惟馮馬首是瞻矣瞻馮馬首則與未獨立者同其主張也與未獨立者同其主張則無異於未獨立也鳴呼此之謂獨立之不獨立 
[專電]  
　　北京電馮國璋以袁總統尙未明白宣布退位甚爲不豫聞最近有電致叚國卿請其代爲陳説從速凖備退位手續至退位後之如何擔保由馮氏一力擔任　　北京電昨項城爲京師治安特召軍警領袖人見密籌辦法擬施戒嚴令 
　　北京電段電蔡等剴切聲明一内閣成立實履行南軍要求一對政治上確負全責一前背共和之點汰盡一國會俟和議成即組 
　　北京電交通中國兩銀行現爲維持銀行信用起見不肯應各機關之通融四月薪水各機關本有存欵者尙可敷衍如無存欵發放無期聞統率辦事處政事堂向係二十六七日發薪頃據個中人説亦無消息 
　　北京電財政當局昨開加徵鹽雜兩税會議 
　　北京電夏詒霆親往各使署解釋媾和理由 
　　北京電段分電倪張勸各辭兼職仍復原任 
　　北京電某某四省將軍聨電到京密報軍隊趨向及繼續戰鬭問題請舍武力免全國糜爛 
[譯電]  
　　北京電魯直晋閩蘇秦隴七省將軍巡按聨名致電袁總統謂願輸欵協助政府（二十九日） 
　　北京電拱衛軍新兵兩旅猶未足額仍在續招拱衛軍與模範軍現仍由袁總統指揮段祺瑞擬擴張上海德州之製造局及設海軍船廠於烟台（二十九日） 
　　北京電張作霖報稱二十七八兩師現駐奉天戒備一切（二十九日）以上德文電 
　　香港電石龍附近有戰事昨日廣九鐵路暫止直接通車亂事純關一區蓋由某當舖收當時未遂兵士之願而起該當舖巳遭焚燬廣州曾派兵鎭壓火車今已通行（二十八日） 
　　香港電上海葡人被逮一案已由葡政府電命澳門檢事長凡加君赴滬查辦（二十八日）以上路透電 
[東方通信社電（日本人組織）]  
　　北京電安南轉來雲南電云唐都督接到馮國璋張勳等具名來電開示條件勸告妥協其條件大要如下一袁總統之地位不動惟縮小其權限二速開國會行立憲政治三各省將軍五年内儘如現在不加更動四南下之北軍及雲貴軍均撤回原駐地方等欵先是滇省巳得北京同志密報謂該電報實係政府方面隨意起草並非馮張等之眞意假令該電出於馮張等之眞意亦非袁世凱實行退位無論如何條件均無考慮之餘地因即返電拒絶同時並分别轉電貴州廣西廣東各都督（二十九日） 
　　北京電據某外國顧問談北京政府財政之窮乏已至其極四月分除發官吏俸薪及軍餉外無少餘裕目下正在苦心籌畫惟事勢如斯借欵若不能成立又無特别收入則來月財政之支持尤爲困難云云聞政府應急之策有發行不換紙幣之議（二十九日） 
　　東京電北京來電有新政治組織之進步及段祺瑞馮國璋兩氏之接近均巳進行之報惟據都人之觀測以袁氏之退位未確定以前及新内閣未與南方合同之後仍未能成爲收拾時局之中心云 
　　濟南電張勳之軍隊奉命保護津浦鐵路北段因於濟南德州之間派駐一營濟南泰安之間派駐約三營並於兗州設司令部聞將以十五營分布山東省内津浦鐵路沿線上述張勳之派兵元出與張有親密關係之蔡巡按使計策以此牽制靳將軍之山東獨立運動惟山東省民非難之聲甚高（二十九日）　　東京電日本因軍需品貿易情况甚佳之結果本月下旬日本正貨數達五億一千八百萬元（二十九日） 
　　東京電據由美國之報道上院委員决定將移民法中日本抗議之部分修正（二十九日） 
　　東京電英國禁止鐵料輸出問題對日本之交涉已經英國政府正式回答謂以力能供給爲限應日本之需用惟果能供給若干不明則須特别取扱無論耳（二十九日） 
戰電 
[其一（英人路透電）]  
　　巴黎電今晚公報云末斯河左岸亞伏柯爾愛斯萊庫米愛萊砲火甚厲右岸　軍猛轟進攻兩次均爲法軍砲火所制不能離其戰壕陣線餘處頗形安靜伏村砲臺前擊落德飛機一架星期三夜法飛船三艘及飛機以炸彈擲擊敵軍車站數處（二十七日） 
　　彼得格勒電近數星期内敵軍轟擊伊克斯庫爾橋端特文斯克境天空戰事仍頗活動俄國大飛機一架擲炸彈於德軍陣線後起火數處俄軍在羅夫洛至柯凡爾鐵路某村激戰獲勝德軍在巴拉洛維基取攻勢爲俄軍擊敗俄軍擊破防守比特里斯南面山地之土軍（二十七日）　　彼得格勒電俄軍於西南陣線佔據克洛米亞柯夫村此僅爲一區之牽制行動使敵軍不能重行集合（二十八日） 
　　倫敦電海格將軍報告英軍陣線之戰事謂英軍襲擊加洛瓦德軍戰壕獲勝德軍大受損失昨夜今晨德軍進攻七次今晨兩次先發煤氣及以重砲轟擊均爲英軍擊敗敵軍負創其重德軍在英軍戰壕四處得有立足地卽經英軍回攻逐出（二十七日） 
　　倫敦電公報云戰艦羅塞爾號在地中海觸水雷沉沒（羅塞爾號載重一萬四千噸每小時行十九海里有將士七百五十人裝十二寸口徑砲四尊六寸口徑炮十二尊一九○二年造成）續電云救起軍官二十四員兵六百七十六人不知下落者一百四十二人該戰艦乃最舊之一爲海軍少將佛里滿特爾之旗艦該員亦遇救（二十八日） 
　　倫敦電公報云東海濱擊沉德濳艇一艘俘獲軍官一員兵十七人（二十八日） 
　　倫敦電今日午後愛士葵在下院稱政府詳加考察知遣往愛爾蘭之軍隊已足鎭定大局政府刻方竭力恢復秩序蕩平亂事政府當盡其責任研究此次亂事之原因愛士葵又謂加爾森與萊特曼之宣言已證明亂黨並無切實之後援世人皆知愛爾蘭及商國他處有責任方面對於此舉不表同情（二十七日） 
　　倫敦電地方自治部華特郎今日午後在下院提出軍役案以實行根據昨日愛士葵所言之政府徵兵計畫爲宗旨華特朗稱軍役限期已滿之兵士爲陸軍之優美分子今延長其役期誠非得巳但政府將特别優待之升其官級厚給保護金政府召集年届十八歲壯男之前當予以寛限一月之通告政府將開　國内新防務以訓練凖備軍俾兵士於未出發之前仍可謀生軍事會以領土軍　補他軍空額乃事實上必要之辦法云云議員加爾森氏力詆此案謂所擬條件乃不公允之强迫軍役法而役期巳滿兵士之地位尤屬難堪政府宜提出普及强迫軍役案否則本議員等决不贊成（衆拍掌）全院皆不以此案爲然而對於延長期滿兵士之役期一節反對尤力各議員請政府删除此種細節另擬大計議員格里菲資氏建議撤銷此案另提普及軍役案愛士葵答稱一時不能决定但議員旣多反對則此案呆展緩提出當與同人公議下星期二日再行宣告意見云（二十七日） 
[其二（德人德文報專電）]  
　　柏林電德軍大本營四月二十八日公報云德軍戰於凡爾美萊東面俘英兵四十六人内有隊長一員獲機關槍二枝炸彈砲一尊末斯河境戰局未變上星期敵軍猛轟德軍陣線後各處殃及居民婦孺死者尤多德軍擊落敵飛機三架德飛機一隊以炸彈多枚擲擊聖末勒化爾之敵營及火車站（西境戰况） 
戰局未變德飛船一艘轟擊拉巨才姆之鐵路及軍火庫德飛機一隊以炸彈擲擊俄飛機站數處（東境戰况） 
　　維也納電奥軍大本營四月二十七日公報云伊森沙河陣線砲隊戰事甚爲活動其他數處夜亦有炮戰敵軍猛轟奥軍奪回塞爾士東面之戰壕桑米琪爾山曾受大小各砲轟擊土爾滿橋端及北面之奥砲隊猛轟意軍陣地奥軍在羅姆邦逐走防守扼要地點之敵兵俘獲若干人鐵洛爾陣線戰局未變 
　　柏林電海軍部宜稱英軍艦一隊内有鐵甲艦驅逐艦大小汽船於四月二十四日出現於佛蘭德斯海濱之外顯欲撈取水雷汽船則安置浮標示明轟擊地位德國魚雷艇三艘迎拒數次阻敵從事工作敵艦雖發砲回擊甚烈德艇均未受損敵艦繼乃退離海濱（二十五日） 
　　柏林電海軍部宣稱德飛機三架於四月二十七日以炸彈三十一枚擲擊俄國戰艦斯拉夫號中的者數枚艦中因以起火敵軍雖發砲猛轟未能損及德機（二十八日） 
　　柏林電德首相明日可由大本營回抵柏林豫備答覆美國牒文（二十七日） 
[公電]  
　　唐都督覆馮將軍電范靜生陳叔通鈕永建藍志先谷九峯拍烈武殷鑄夫諸公鑒頃致馮上將軍齊巡按使張巡閲使華密沁電文曰前准華老領銜卅電當具覆道意未審是否得達比見三公巧日通電老成碩畫佩仰何窮國危至今凡有人心詎不以息事寗人爲急惟事有非得已者即有急於息事而轉以多事者此不可不察也愚慮所及謹申其説頂城仍爲總統二庵前有此議桂黔與滇並力拒之此非好爲已甚爲國家亦爲項城也蓋此次發生帝制實項城一念之差今已自悔鑄錯顧取消帝制自道德言誠爲晚蓋而自法律言要難輕減有法而等於無法國尙得爲國乎此即勿論而項城資格之取得由國會之還舉然自下令承認帝制之日巳喪失原有總統之資格今欲復任總統豈惟項城不得自爲恐亦非吾輩一言承認所能有效也顧或曰此當視事實勿談法理則更自事實觀之元首監臨一國所恃威信而已今項城之自視何如國人之視項城又何如不重不威無信不立其無爲邪則易之其有爲邪則疑之項城此後更有何事可爲民國亦何貴有此總統以此爲國未見其可不第此也今日國際團體中猶有倡爲某某不去和平不保之説者我不自謀人將起而謀之不幸至是又當若何故愛國之士舉謂項城宜自引退顧猶有恐繼承之難其人與兵事財政之未易收拾者抑知繼承何人約法具在凡屬國民疇敢異議若實力所寄則芝泉東海提衡於内諸公執持於外何事不集蓋項城一去諸事立即解决否則絶無解决之望夫項城取消帝制旣羣諒其悔禍之心更以一退息四方之兵則國人去後之思如將不盡更誰肯以苛議繩其後爲國家計爲項城計均無逾此語曰君子愛人以德細人則以姑息彼帝制首禍諸人旣以鹵莽滅裂誤項城於前我輩忍更以姑息誤項城於後乎諸公今所主張誠知苦心自别有在惟恐項城不加深察或終制於左右遷延不决遂欲藉爲口實則甚非諸公出此之心抑豈國家前途之福故輒忘其愚敢詳論之惟諸公有以敎之堯等夙愛平和稍悉事變今茲之事亦豈得已而不已惟念國　不堪屢誤民聽未可終淆不敢苟安於目前期無蓄禍於異日區區之心如是而已臨電翹企不知所云等語特聞堯澄感 
　　四川護國軍總司令劉存厚電北京袁前總統鑒民國肇造僅及四年公乃破壞共和自爲皇帝滇黔首義猶無悔心復遣數萬虎狼之師蹂躪我川境官軍所至雞犬不寗存厚不忍桑梓之邦慘遭荼毒爰從蔡唐諸君子之後攬　執戈同申大義頃者桂粤相繼獨立人心已去大勢可知勸退之聲喧騰衆口猶不解去政權靜候公判徒以一紙空文取消帝制尙欲竊總統之號以自娛侮弄國人直同兒戲夫禮義慶恥國之大防公爲一國元首乃背棄禮義蕩蔑廉恥縱國人忍辱含垢退處無言而外交壇坫之間尙復何顏相見况帝制可以空文取消因帝制發生國人直接間接所受損害能隨帝制而取消乎天下洶洶徒爲公一人縱 
欲耳今事旣不成引咎自退猶不失爲磊落之丈夫國人諒其悔過之誠或可稍寛宥罪之典若必逞忿忘身鋋而走險則路易斷頭前車可鑒公縱不爲一身計獨不爲子孫計乎意短言長惟察不盡四川護國軍總司令劉存厚 
要聞一 
[馮國璋勸請退位之原電]  
　　江蘇將軍馮國璋氏近有勸請退位電到京曾由英文京報轉述大意本報昨已爲譯載茲見二十七日京報又將原電全文披露爲再錄之以存眞相其文曰元首統馭民國四年於茲雖政策施行未臻盡善而中外耳目所屬咸以保邦制治望之一人乃帝制發生未及數月一時輿論大變從前原案雖已撤銷初無裨於毫末豈羣情趨嚮轉移無常實緣威信旣隳人心已渙縱挾萬鈞之力難爲駟馬之追瞻望前途不知所届國璋對於元首具有特别感情以私言則舊隸旌麾以公則職司專閫效忠報國分所宜然特以耿直性成未能隨時俯仰他人肆其讒擀不免浸潤日深遂致因間生疎因疑生忌倚若心腹而密勿不盡與聞責以事功而舉動復多掣肘減其軍費削其實權全省兵力四分統系不一滬上一隅復與中央 
 
 
 

Page 3

 
 
直接使急難之頃舍國璋向日舊部外無一可用之兵設非平昔信義能孚則今日江蘇巳早爲粤浙之續言念及此感觸何如顧國璋屢上手函以及席前敷對誓言竭力襄助鞏固國家今雖全局紛紜仍未少易初志近以政府電知川省協議和解條件與國璋用意略同方且擔任調人冀回劫運是一已抱定宗旨終始不渝元首能否袪釋疑團初未嘗置之念慮也惟報載陳將軍所致中央一電聲明蔡鍔提出條件後滇黔於第一條未能滿意桂粤迄未見復意見龐雜和解無期惟有聨合寗鄂等省共同擔承再商善後等語而此間接到處轉陳電似將首段删節値此事機危迫猶不肯相見以誠調人闇於内容將從何處着手國璋雖巳照電川省商論開議事宜雙方未得疏通正恐煞費周折默察人民心理怨誹猶多語以和平殊難壓望蘇爲國璋轄境自當設法維持至於大局安危實覺茫無把握竊意大總統本一代英傑於舉國大　諒巳洞燭無遺頃者段　軍離奉人京未見明令倪將軍調防湘省湘又拒却中樞已漸廢紀綱官吏將不循法度至財政之困窘軍心之懈怠外交之困難物議之沸騰事實昭然無可諱飾大總統果能舉此數者胥以旋乾轉坤之手段整齊而操縱之地位保存片言可决若察時度理見爲無術挽回無寗敝蓰尊榮亟籌自全之策庶幾分聞可復危險無虞苟長此遷延棼絲不斷漸流橫潰防禦終窮各省牽率動搖寖至交通斷絶必羣陷於獨立欲振拔而末申國璋縱具有天良不忘舊誼獨以擁護中央相號召亦恐應者無人則大總統孤立寡援來日殊不堪設想五中煎急情見乎詞諸公誼屬故人近參機要萬望造膝請謁痛切言之並請以國璋電文上陳省覽臨電激切　盼復音國璋 
[屈眏光惟馮馬首是曕]  
　　馮將軍等巧電發表之調和辦法人條滇黔桂粤對之均尙未聞有何表示惟聞川湘已續作戰備粤桂巳着手會師而浙江獨於二十七日以屈都督名義致電馮將軍等文中雖略有辨難而大旨則惟馮馬首是瞻是亦與滇黔桂粤四省獨立之精神上不無異同之點也其文云南京馮將軍齊巡按使徐州張將軍鑑旋奉巧電承示擬定辦法大綱八條並經密商徐段黎王蔡諸公已得同意等語大局解决已有端緖老成謀國其有苦心至深佩仰映光富即召集將吏詳悉討論僉謂列示辦法八條酌勢凖情實爲確要大致自無異議惟節目尙有可商願貢所懷以供採擇電文第一條承認項城仍居民國大總統地位云云界説未明尙待解釋是否退位以後承認爲退職大總統之身分與以相當待遇抑或承認以後仍爲中華民國之大總統由前之説則約法具存無待縷舉由後之説則是退位問題仍不解决無以饜國人之望即使果如來電巳得蔡公允可勉强成議而民心一日未愜即大局一日不安似不如採用敝省通電專就退位一面辦法提出研究如何而交替期間不生障碍如何而近畿軍隊得保安寗如何而組定合民意之眞正責任内閣立替政權如何而確訂退位後之安全保護條件免滋疑沮順從巳決之衆志以審着手之樞機此事一有端倪其餘自能迎刃此應先决者一也至第二條所云愼選議員重開國會自屬一定之手續但欲定愼選之法規必先有產出此法之機關倉卒之間何能集事爲今之計惟有兩端一則仿照民國從前辦法由各省推定若干人组織臨時議會暫取國會之職務列　緊要條件先行决定餘事待之正式國會一則召集從前參衆兩院議員擇定適中地點回復從前之國會亟宜擇定一説以便積極進行此應先决者一也抑尙有陳者吾　幅𢄙廣袤風俗異宜無論何等强有力� 
政府决不能綜全國之政府其結果中央徒騖總攬之虚名各省並乏進行之實力見　利則内外相攘有責任則彼此相諉推形勢　乖動多牽制不良政體適足亡國我公銑電固已詳哉言之以後似宜採用地方分權制度使各省得自盡能力以謀地方之福利於中央權限則列定國家行政範圍純守統治分治務使責有所歸政不相擾則政治前途庶可養成實力此其應先决者又一也至法律制裁者本　正當之犯罪自無開赦之可言自宜一體回復公權解除約朿至其餘各條皆目前應行正軌自無可議等語映光詳加審核確表同意願從衆志以矢一心肅布下忱祇答明問我公東南砥柱薄海具瞻伏懇鼎力主持爲民請命執宗盟之牛耳示全國以决心博採衆謀力斷大議千鈞一髮繫於片言敢率六麾以瞻馬首浙江都督屈映光沁印 
[段祺瑞與新内閣]  
　　字森報二十四日北京通訊云新内閣已成立矣觀其表面不過與數年來北京政局有關係之舊人物重行登場而已雖然重要之事件或將從此發生今以解决目下政治上困難之希望屬諸新内閣固不可視爲不近情也第一要看在移去國會解散後總統所操之專權而轉隸於内閣此意雖已見於組織責任内閣之明令惟命令中措詞離奇僅謂國務員宜互負責任且謂爲組織責任内閣之先聲而於内閣對之負責之國會絶不提及第推測其旨其所謂内閣負責者當指對於國會而言並以籌備國會爲内閣之職務耳綜之令日要點不在命令而在事實若命令措詞若何要皆不足輕重袁氏爲大勢所迫不得不交卸大權故大權之移讓乃重要事件至於移讓之手續則固無足道也段祺瑞前毅然辭職不與帝制派同流合汙實爲大員中反對帝制者之第一人今得反對帝制者之同意出而任事不贊助袁氏而接收袁氏之大權若統治全權旣歸内閣則袁氏不過成一裝飾品而反對帝制者起事之目的巳達到矣此後袁氏是否留任無關重要惟爲防備死灰復燃計袁氏完全脱離政局關係之要求或終不能免也新政府能否得此統治全權乎抑得此全權後能否駕駛政局乎此爲目下之問題其中要素之最可注意者有二即軍隊與財政是叚爲總理並長陸軍　遣軍隊權力可及凡可恃者調入京師其不可恃者則遣之他往此在事實上當爲段氏所能爲者果爾則段氏能使袁氏毫無權力而解决上第一要着已告成就蓋袁氏無反對黨之領袖卽可連袂入京無虞危險而國會亦可召集袁氏不克再干涉之矣至於國會有何作爲而國會所選出之政府有何建設則爲另一問題信欲管轄軍隊先須有財政之接濟始能爲力今長財政者爲孫寳琦氏孫固不贊成帝制而得伯爵者也雖非理財專家然當可以財政部之全力供陸軍總長之應用交通部新總長爲曹汝霖記者知其爲男爵向辦外交或不宜於商業性質之交通部惟該部所入當亦可爲陸軍部之後援故段氏苟智能羅致軍餉力能駕駛陸軍則袁氏個人之治權即巳完全移讓於段之内閣矣惟時局如斯正不易爲外省接濟不至國庫幾已空虚蘇皖湘鄂蜀燕東三省之軍隊多直接効忠袁氏若欲移其感情則必善爲優待再粤省等處黨派不一不盡能推誠相諒凡此省段氏所應對付之困難也叚氏任事之有成效與否半繫於段氏自所發抒之才能半繫於起事諸領袖之擁護若反對袁氏者轉而贊助新政府則全國秩序不久即可恢復而財政難題亦可減輕矣 
[中央政策巳改變]  
　　京津泰晤士報四月二十六日北京通訊云國務卿徐世昌之忽然引退與叚祺瑞之起而爲代且兼任陸軍總長也外間多不明其故今由可恃方面探悉如下一因徐與南方領袖調和之失敗也徐於三月二十二日復入政府任國務卿後即向袁縐統建議互相讓步以得和平解决其意蓋欲一方面保留袁之總統地位一方面以政治及軍政大權讓與南方領袖也政府聽之故如阻止召集立法院無形消滅參政院罷用楊孫等諸人皆爲欲達和平調停之目的也然西南革命軍領袖仍堅持總統退位之説是則當局因徐氏之勸告而取消帝制徒强革命軍之手腕及失袁總統之威嚴耳二因徐氏政策之失敗也聞當上星期新内閣組織法未宣布時公府屢開重要會議討論安定時局總統退位問題某某數大員主張袁氏宜退位暫由黎元洪代之候由未來之國會按照臨時約法選舉正式總統聞徐亦主張此議叚芝貴倪嗣冲（二人先數日來京蓋有用意）等謁力反對謂袁總統無論如何决不能退位於是徐爲束手無策惟有辭職以讓叚祺瑞耳段祺瑞旣繼徐任矣而乃以曹汝霖長交通周自齊督辦中國銀行是爲政府更變政策之明徵苟革命軍領袖不明大局眞相不滿意於政治之讓步如組織責任内閣召集　會恢復省議會與地方自治黜退帝制黨大赦政治犯交讓軍權種種而仍主袁總統退位之説則西南省戰事之復作當不遠也政府今巳驟變政策彼李經羲徐世昌趙爾巽等大約均將離京回里黎副總統亦不願斡旋議和談判項城退位問題目下尙未議及故未來之發展猶多吾人姑拭目以覘之可也 
[澄事之和解與善後]  
　　和解之情形澄江事平之消息巳見前報當二十三日無錫常州兵到時邑人深懼地方糜爛央請西敎士華慕兩君携同張吳薛馮諸君乘敎會汽油船冒險前與雙方調解以期和平不意方司令及蕭弼臣是日均未獲面僅與無錫蘇司令接洽旋聞已衝突而回二十四日華慕兩敎士自願前赴兩方冀達和平目的仍未得要領二十五日兩敎士復携地方代表祝丹欽君同赴方軍與方司令商懇和平并與蕭弼臣及砲台兵官會議自午至夜分蕭君雖强硬尙可斟酌忽有人出而阻難會議幾至不成及敎士官紳下台後已下午十鐘猶在縣署同蕭議商條件未有結果二十六日晨砲台忽然堅主武力後在山用電話傳達縣署要求現銀十萬否則開戰商會聞之大恐求其稍緩以待熟商允許兩小時答復商會旋與砲臺所遣之吳巡長（即縣警巡長）接洽擬先交二千五百元不允後由地方代表祝丹欽君增至三千元仍不允收受時巳十二鐘忽聞砲台連開大砲兩聲屋瓦飛震當此之際縣長及祝君出西外歡迎方軍人民惶恐非常其間之禍間不容髮後竟能硑商就緖固爲幸事蓋屢次幾至决裂調和諸人誠煞費心力然獨立則從此取消矣 
　　善後之意見事定之後於是商議善後之法地方士人發表之意見有可紀者亟錄如下（一）砲台遺害江邑殃及邦（靖江無錫常州）自光復後巳屢見不一見如吳祖裕被害郭兵焚刧二次革命等均係恃有砲台之故無益國防而有害於地方此次則幾至釀成巨禍應請代表此次赴滬赴寗第一以削平砲台爲莫大之目的　會議時可用善辭發表意見尤須會同常錫兩邑代表設法請求張　老黃　公代達將軍省長一而儘可由代表等用正式公事面詳軍巡兩使竭力要求削台如果一時未便毁去台基亦應先請拆卸砲閂繳省銷燬（二）江邑土匪素多此次變起倉猝即有土匪乘間而起搶刦鄉民幾於四十餘鄉均遍自變起至二十六日刧勒日聞數起損失應以百萬計此後防除土匪應請代表用正式公事請求巡使以後江邑錢漕應以十分之四作保衛團費由官紳招安分居民練辦以期地方小亂由發生并應聘請正當士紳親任偵察探訪之事 
江邑砲台如果削平則駐兵一千人已足啊好築一軍用鐵路由江達錫則江邑駐兵雖一營可也保衛團辦妥雖無駐兵可也云云 
[澄事之無錫消息]  
　　無錫通信云澄軍取消獨立一事昨日無錫各界早已紛傳確未見正式通告迨本日（二十八）無錫軍政界已出示佈告各機關亦接得江陰來電大致謂自二十六日黎明四時開戰至午後四下鐘完全收復據官電似盡由力攻而得然地方傳述實收功於有人調和不盡係力取也當時地方秩序尙未大亂省委江陰縣新知事陳思本寓無錫惠中旅館因聞澄城收復卽向商會借到汽船開赴澄城接事矣 
[常州通信]  
　　武進無錫常熟三路進攻江陰等情略紀昨報茲悉方更生旅長自到焦設立旅司令部後隨即調集大軍會合張金甌團長於二十六淸晨由葫橋進攻與澄軍激戰多時澄軍稍退旋復在君山砲台附近奮力鏖戰澄軍擬開放要塞大砲聞被美敎士及澄錫商會在内竭力調和獨立軍亦顧全人道始允遣散方軍乃得佔領君山砲台江陰遂於前夜四時完全收復昨日下午本邑軍政各機關已得確實報告矣 
南京將軍巡按使前曾續派安武軍來常協防昨聞第一路第五營張子俊管帶特撥兵二營到常已駐東門外天寗時玄妙觀等處以資防範（昨報定武軍實係傳聞之誤）常州各鄉班信船近來因封船情事均避匿不開城鄉交通阻塞殊與市面大有關係昨武進商會及公益事務所特函禀縣署咨請江蘇警備隊駐常第一團將各項班信船免予封差縣署刻已出示曉諭嗣後各鄉來往航船遇有兵役准免封差務將各航船立即開行以便交通 
著名帮匪嚴紹卿（即嚴福福）係戲班班頭宜與金壇等處黨徒幾有二三千人昨日率同前在逸仙戲園之案目俞正卿在大浮橋昇平樓茶室品茗被圑本部偵悉當經派人拿獲由張團長訊知係造謠煽惑之犯並聞當時嚴身上搜出手鎗等物立即押赴西郊大碼頭斬决暴屍示衆張團長已將罪狀宣布矣 
[蕪大間之軍事消息]  
　　字林報二十六日蕪湖通訊云兩星期前張勳部下五百兵行抵蕪湖而原駐軍隊則奉命開赴上游作戰瀕行之際狀殊怏怏幾與新來之張軍决裂到大通後入營駐紥未幾張軍一隊亦赴大通遂起衝突重傷多人且有良民八名無辜被殺張軍乃退今尙要求皖軍賠罪否則又須開戰蕪湖尙安靖惟星期六夜獄囚脱逃迨衛卒知之擎鎗握刀亟來堵截則僅捕獲八名餘五十二名已鴻飛冥冥不知所往兵士倉皇出隊終夜鎗聲實則胡亂射擊並未見有敵人幸旋即鎭定兵士要索得銀三萬兩始各滿意張兵猶垂豚尾狀貎獰惡中國砲船泊於蕪湖者刻有三艘今日有兵千人開赴南京江陰 
[南京快信]  
　　浦口現集有軍隊約五千人下關駐有張勳軍亦不下四千 
馮將軍電請張勳派兵兩營駐防泗陽縣境嘉定太倉地勢重要馮將軍飭朱師長迅派重兵前往駐防 
金山縣知事已改委詹亮疇馮將軍撥禁衛軍一營前往防守 
維揚劉潤田鎭守使已督第五混成旅來寗鎭使缺暫由馬玉仁統領代理 
江北土匪蠭起張勳派傅民傑帶兵剿辦馮將軍准海州鎭守使白寳山添招新兵八營倪嗣冲定下月一號赴皖安豐兵輪昨日安慶開來現停泊下關聞將送倪赴皖接巡按使印 
張勳駐皖之軍隊將全數調回 
中央昨電齊使照去年募内債例每十日解欵一次四個月爲限 
財部昨電齊使量力設法協助軍需執法處昨又在南門外雨花台前鎗斃黨人二名罪狀均未宣布 
[許州站斷橋下之炸彈]  
　　英文楚報云星期一日晨間北京赴漢之郵件火車將抵河南許州時因聞前途斷橋一座故　暫停查橋下共置華人自製之炸彈十八枚圖毁該橋但僅轟發兩枚所損不重故趕速修理後即可通車是日火車抵漢較平日約遲八小時 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新内閣之各方關係]  
　　項城之悔語昨聞公府某武僚對人談及新國務卿段芝泉氏於前日（二十四）上午八時許在居仁堂謁見項城拜命國務總理之職段氏氣魄沈重極力謙謝有深恐不能勝任致負倚畀等語項城此時神色頓失常態照例敷衍數語並謂予（袁公自稱）年老昏瞶對於庶政措置乖方辱國喪權無可諱言加之西南稱兵出發將士不服調遣苛虐人民怨聲載道撫躬自忖掃興極矣此後决心願將行政權讓與内閣並擬將陸海軍權亦併於内閣兼任以便籌劃而資弼助當時段國務卿領論之後隨卽退出 
　　南方之對付此間新内閣成立後即將情形電致四川陳成武將軍轉達南軍諸首領聞南軍以袁公此項舉動與退位問題無關仍堅持前日之主張并一致决定如所抱之目的用和平手段不能達到即用武力貫澈有此原困兩日以來公府曾疉開密會議聞爲和議問題已無希望自行退位又難照允現復統籌軍防預備再用武力以决勝負惟未獨立之各省其態度難明者比比皆是近雖略有備餉亦不足一個月之動支且近頃湖北全省防務又復加緊碍難殊多現聞有先行密派予假在京養疴之奉天鎭安將軍段芝貴赴卾與王襄武將軍會商辦法後再定大計 
　　各省之責難新内閣成立後未獨立各省區之軍民長官等均有來電電文多有責難之語大略多稱時局危迫不可終日請速特定相當辦法以成和局而謀統一政府之早日成立至對於項城退位一節則意態尙不一致大致主持退位者爲多數否認者爲最少數餘則均爲極圓滑之語意 
　　官僚之異同日前新内閣成立各部總長更換大半政府外表似覺一時刷新茲據探聞中央政變以來各部次長以下諸僚屬頗有驚惶動搖之態同時多數人物對　新任之長官用種種方法精心運動或謀遷陞或願新任其求官之熱衷刻下已達最高程度至於前次運動帝制之一般人物除一二大有力者爲黑幕之潛躍外其表面之奔走者多已陸續下臺謀所以自保之策並有組織政黨以爲將來立足之地者 
[段祺瑞之新内閣譚]  
　　美國聨合報駐京訪員四月二十五日通信云新國務卿段祺瑞氏由總統授以全權組織内閣將中國政府改絃更張段氏熟悉中國情形年六餘在軍界已三十餘年日昨余往謁之段氏論及總統决意將軍政民政大權轉移與内閣其言云現在中國軍隊中之軍官爲余之學生者十之七余與之相處旣久相知旣深當不至與余爲難外人懼中國軍隊擾亂一層實不足慮余所求者爲和平秩序余必竭力以謀達此目的吾人當先謀和平然後再謀中國之發展今日南方所提出者頗有無理由之要求（其意蓋指要求退位）然余頗有希望可與南方全部得圓滿之解决余深信雲貴兩省必願調和蓋蔡鍔爲明達之人南京將軍馮國璋現正竭力與揚子江流域各省磋商亦必能有濟惟廣東一方面較爲困難目下惟廣東確有戰事各黨首頒似不能同意云云段氏又論及彼所以出而组織責任内閣云此後内閣不復在總統府會議即移至禁城外之舊内閣　址内閣統理國務惟國家最重大之問題方與總統商議軍隊全由陸軍部管轄蓋兵權完全由總統掌執實非國家之福也至於宣戰則當然開内閣會議後由總統宣布此次新内閣不過臨時之組織將來議院正當召集新憲法頒布後當建設永久之内閣參政院中各員約有五十人皆由總統委任該院已失其資格目下中國實無何種立法機關内閣不久即行籌　由人民選舉之議院此事當在三個月内實行議院將頒布憲法云云段氏又謂憲法之性質若何不能預定蓋須决之於將來之新議院若南北調和後大約不外就獨立各小與北京政府所定之條件制定叚氏爲新内閣中　这堅人物又頗能與多數抱有舊思想之人物融洽蓋彼爲改革家又不至如毁偶像者之甚也段氏絶不掃除中國可寳貴之舊物惟欲使之適於近世之用焉余晉謁時初由段氏之書記梁君招待余與梁君談片刻段氏即出會見言論直爽似慣任大事之人席間由梁君作通譯梁君操英語甚佳談畢段氏循華人習慣偕余至門首始握手作别 
[蔡鍔否認留袁之覆電]  
　　英文京報載四川將軍陳二庵氏日昨拍致北京一電轉蔡鍔十八日覆電詞意甚婉切沉摯其文曰帝制撤銷後二庵派員持條件來商首　仍戴袁項城爲總統再以他條防㣲杜漸冀可從連弭禍維持調護深佩苦衷國勢至此若可以寗人息事萬不忍再滋紛擾耿耿此心盡入而同惟茲事體大有應從長計議者以法理言項城承認帝位時已有辭退總統之明令是國會選舉之效力已無存在此時繼續舊職直無 
根據世豈有未經選舉之總統此而囫圇呑過尙復成何國家以情勢言項城身爲總統不能自克及承認帝位又不能自堅一人之身數月之間而號令三嬗將威信之謂何此後仍爲總統縱使指天誓日亦無以堅人民之信則種種防閑之要求自爲理所應有上下相疑如防盜賊體統何在政令難行此徵諸内情而决其不可者也帝制之議初起五國同起警告東鄰實主其謀今帝制撤消彼國自詡警告成功輕蔑愈甚現已倡言袁氏忽皇帝忽總統擾　東亞和平中國若仍認袁爲總統彼國必出而干涉等語項城與彼國感情旣惡今又無事自擾予以可乘之隙在彼處心積慮求之不得萬一我方推戴彼竟干涉此時英法各國又無力牽制我將何以對付此徵諸外患而决其不可者也故以二庵條件分頭電商滇黔桂粤各省皆嚴詞峻拒海内外名流函電紛　　尤激憤人心如此項城尙何懲乎今有議者皆謂項城宜退遵照約法由副總統暫攝再召國會依法改選此時更公推東海芝老華老分任樞要各職於法理事勢兩無違碍計今日大事所頼於項城者黃陂東海芝老華老諸公亦優爲之其致疑於項城者黃陂諸公舉皆無有是項城退萬難都解速弭禍亂之法更無逾於此者人生幾何六十老翁以退而安天下尙復何求緬懷讓德常留國人不盡之思追念前功猶爲民國不祧之祖若復眷戀不决坐待國人盡情之請彼時引退則逼迫强制終累盛德不退則冉動干戈　爲戎首二者必居一於此爲國家計爲項城計並懇諸公合詞規諫勿昧先機鍔於項城多感知愛惓惓忠言蓋上爲天下計亦下以報其私惟諸公鑒察等語特轉 
[粤事和平解決之詳情]  
　　議定解决法粤事於二十日在肇慶陸都督行營商定其大致仍本於月之一二兩號桂粤兩省商定解决之大網先是粤省將獨立時在桂平陸都督行營叙會一次又在粤省將軍府開軍事大會一次所議結果一阻止北軍南下二驅遣北洋兵艦三聨合桂粤兩省會師北伐四敦請岑春煊及諸要人齊集省城組織四省軍政府此外附列各條件及一切進行手叚皆根據於此隨時酌核辦理其第一二項巳有人擔任妥辦後即由龍都督宣佈獨立并電陸梁兩公來粤籌策進行不意十二日海珠事變發生局面爲之一變旋經張鳴岐譚學衡兩君親往肇慶陸都督行營晤　函電往來疏通意見始行就緖仍照前議辦法於二十一晚夜半確定旋即互相通電遵照而大局即定此解决粤事之大槪情形也其詳細辦法聞先由岑君春煊與陸君榮廷接洽從詳商議均得同意乃往肇慶提出三條件要求龍都督一以岑春煊爲都督限十日内交代清楚二　備欵項二百萬元以爲軍餉由龍都督率師北伐三所有退伍濟軍由龍都督遣散回籍龍都督接此條件後經巳爲滿意答覆該三條件一律承認惟第一條必須俟岑君到粤當面交代不能以岑君名號卽索交代又不能以十日爲限岑一日未至粤即一日以原有職任維持治安第二條亦極爲贊成惟編練軍隊必須月餘民黨正可以此　間籌備餉項餉項一到即當出發不少逗遛至第三條則第二條旣已承認此條自無反對之理蓋濟軍各官長有家眷在粤者必須遣回兵士中有不願從軍北伐者亦須遣回部下各兵弁滇籍桂籍者居多桂籍之兵遣散回鄕時由陸都督保護其滇籍之人則請先電唐都督俟各人回籍時爲之保護一俟電到即令從軍將士先將家眷送回俟編配北伐軍時有不願北行者即在此時再遣回閉龍都督答允後各路民黨均以目的巳達救挽粤局自可一致北伐無不欣然志滿表明自己確無權利思想故對於地方無不力任維持治安以待岑君至粤蒞任聽候命令　其事權統一容易進行又聞二十日肇慶行營軍事大會時各路護國軍重要人物均列席議至推舉岭岑春煊攝理粤事皆喜躍贊成并宣誓如岑君抵任必於三日後將各屬治安規復河道照前通行如有逾限甘當軍法 
　　槍斃蔡乃煌海珠事變之罪魁如何懲辦一層陸梁亦有雷提出要求然初不欲過於深究惟以蔡乃煌背叛民國實爲粤省罪人廣西獨立後復電袁氏請派北兵前來以禍兩粤實在罪不容誅堅請仍照前電辦理聞龍都督接電後邀請紳商會議以蔡係粤人探詢意見某商等以蔡罪如何不能諱飾應犧牲一人以顧大局云云旋即議定由龍都督於昨日下午四時飭軍隊將蔡用三人肩輿抬至長堤官煤局馬頭即將蔡在輿内鎗斃拖出馬頭示衆聞當行刑時由譚督辦親臨監視隨即照相存案又聞押蔡出行時有人在長堤遇見蔡在輿内衣藍單縐長衫側首而坐以手托腮鬚亦剃去一若防人認識者共尸身昨晚仍未收去外有鶴絨被白珠被遮蓋并由五區二分署派警前往看視龍都督當出佈告宣布罪狀略云民國公敵蔡乃煌前清以上海道値光復之時捲欵潛逸緝拿未獲遂席豐厚諂事袁世凱獵取三省禁烟特派員上年籌安會發生蔡乃煌奉中央密命來粤監察本都督舉動自愼黔桂相繼獨立該犯偵伺左右晝夜不離以致吾粤義旗遲遲未舉皆該犯摧陷共和壓抑民氣有以致之四月六日之事迅雷一聲不及掩耳首將該犯拿獲天網不漏罪貫巳盈天下之惡皆歸擢髮難數國人皆曰可殺無律可科亟應明正典刑以謝天下茲將蔡乃煌一名綁赴長堤市曹執行軍法槍决該處往來輻輳萬目睽睽觀聽所存與衆共棄云云當日由鄧兆吕君致電各路民軍其文云順屬吳羲如黃會陳洪就南屬陳純張震飛嚴敬堯番屬郭英張伯持等鑒即日龍督巳將蔡乃煌槍斃足表拒絶袁氏之眞心大快民志現當产北方未靖正宜戮力同心銷除意見仰各軍長　束部下力任公安一俟赴肇磋商騰出地點調遣調練以備北伐鄧兆吕印 
[大通獨立始末紀]  
　　大通對峙之和悦洲人烟稠密商務殷繁兼皖岸榷　局水釐總局中國銀行及各錢莊陸地警察衙署均在洲上四圍帶水港紛歧自粤浙相繼宣告獨立影響所及謠諑朋興忽於本月十七夜三時有黨人代表稱皖軍第一總司令蔡春山財政余漢卿張品三等在大通住某旅館運動陸地警士及榷運局衛隊約百餘人手持炸彈以張品三名義行文大通總商會聲稱借用鎗械子彈宣布獨立時値夜關人靜會中執事均已回舍會丁見勢不可却即將原有商圑之五響毛瑟二十桿並子彈若干交付張　張得槍後復到榷運局與該局衛隊直入適局長熊賓是晚設宴酬客未終熊驚惶無措蔡等謂宣布獨立須有餉糈熊即書以一萬一千元兌票一紙令向中國銀行取用（銀行與榷局隔壁）黨人乃赴中國銀行謂有緊急事相商行長沈惠　疑有公文取欵着開後門黨人取欵後抬入榷運局天尙未明蔡春山即赴對江大通之參府衙内謁定武軍第三十五營張盛林營長要求獨立張營長佯爲唯唯允可迨送蔡出營門由其背後擊以手槍然後梟首示衆於是民黨憤甚羣由洋棚乘划船渡江至五里亭時東方旣白槍聲忽起激戰數十分鐘即停黨人代表余漢卿特到商會聲明此次係奉柏文蔚命而來我等舉動文明决不騷擾請商會速行維持財政各機關歸商會代表軍政則歸該代表承認并謂與張營長停戰求速出爲維持俾免糜爛地方云云 
大通商會正在改組期間新會長旣未進會舊會長又未交職際此風鶴頻驚人人畏葸不前後推胡煥臣查森平翟作梅代表渡江陳説詎料乘划過江張兵開槍亂擊代表比回船登岸而張營長又忽招以紅旗代表遂復冒險得登彼岸軍士將代表徧身搜檢後始令入營張營長勃然大怒誓必以武力相决代表等比請其保全和悦洲商業精華詎代表回洲未二句鐘張營長忽以升和小輪載運家眷未幾砲聲又作一刹那頃張營長即率隊退至靑陽迨十八夜黨人偵悉大隊將至始行他去時土匪乘　糾衆搶刦銀行現洋數萬餘金十九日晡時楚觀湖鵬兩兵　巳由下游上駛來通湖口定武軍陳統領部下齊哨長亦帶兵兩連到洲土匪四散當場拿獲數人二十日定武軍第六路吳吉臣統領偕營務處吳桂森到通撫慰人民張盛林營長聞援軍至奔回大通旣遷怒於商會而軍紀又不嚴肅市面屢被騷擾經吳統領一再勸告並派隊巡邏一面通知商家如受兵士損失歸伊賠償一面提餉千元給與逃回三十五營兵十以安其心免致地方蹂躙不堪 
銅陵縣知事祝松年連日在商會籌畫善後事宜　垣警務處亦派翟其灼　通充警察專局局長並率巡士二十餘人恢復秩序人心稍定聞商會又須賠償張盛林營中兵士遺天被服鞋襪等項不下二千金幸錢莊布號未曾被搶尙易　措然張無理要索恐難令人折服也 
[蕪湖快信]  
　　蕪湖水警署員鄧海秋受黨人運動並領欵二百元及勃郎林手鎗一支擬在蕪勾結本地人圖謀起事二十六日下午因到署逼迫署長程子和獨立程署長即以　話密告定武軍第三十六營李捷三營長李營長親率軍隊詣水警三署當將鄧海秋捕獲並在其身畔搜出最新式快槍一支其妻弟彭正卿出爲抵抗旋被鎗斃署前 
是日適駐蕪第一路安武軍二五兩營開寗地方兵力甚單是以有黨人於即晚起事之謠定武軍李營長得密報遂下緊急戒嚴令各街巷要道皆有兵士荷鎗站崗八時斷絶交通若無口令不能行走 
是晚八時定武軍李　長派隊在徽州公學檢查並拘去敎員四人聞係偵探報告云該校内設有黨人機關檢查良久尙無違禁物品被拘敎員四人次晨一律保釋 
此間安武軍第一路兩營二十六日開寗聽候馮將軍調遣倪將軍復電令駐省第六路安武軍兩營來蕪塡紥二十七日晚間該軍已到此登岸蕪湖道尹何松坪已電請辭職李巡按使委派皖軍執法處處長祝從恩來蕪接署政務廳長裴景福有補任蕪湖道尹之信 
宣城縣金知事於二十三日在該縣廟埠地方捕獲黨人九名迭經鞫訊内有六人情節較重二十六日辰刻會同定武軍王行逮帮帶將夏慶雲夏玉山洪世福李希榮劉子卿金標等六人一律鎗斃惟内有夏慶雲一名行刑時口稱前供乃假姓氏眞名係苪金山云 
[補紀太倉一霎那之獨立]  
　　江蘇太倉城内自民國二年駐有蘇軍防營數連歷久尙安上年奉調赴浦東後地方防務僅　第一連數十人城中警察約不及百人其中間有湘產者近自受浙省獨立影響謠言日起縣知事以保護地方端賴軍警非預爲聨絡不可即籌集躉欵奬給軍　兩界各若干乃風聲愈趨愈惡黨人運動逐漸進行知事見軍隊態度略有不明即電請軍　加調兵隊防守即於二十四日自滬開撥第十連軍隊到太官紳商界方在犒賞歡迎詎二十六日午後驀有昔曾駐太之某營長偕同民黨數人到太即飭舊部之第一連軍士劃定軍線將縣署圍放步哨禁止出入並將各城門一律關閉一面商竪獨立旗幟並要求縣知事宣佈獨立時圑長唐翼林適應朱師長之招自蘇返太見此情形立　召集軍士宣布宗旨諭以利害並謂如此何益於大局并何以對地方各軍士始君相遵命立將獨立軍旗幟撤去並收回步哨一面　電省中聲明事實一面查拿首領揭帖安民告示復籌銀數千元犒賞軍警合計不過三小時然人心巳契驚不少秩序亦不同於從前矣 
[崑山通信]  
　　蘇屬崑山一縣東通常熟太倉爲滬寗鐵道必由之路自江陰吳江相繼獨立以來風聲鶴唳一夕數驚日前謠言黨人將派某某等來崑運動獨立云云 
縣知事　壽朋廣東大埔人氏因澄錫戰事本邑謠風甚熾商業呆鈍特囑警佐何展鵬隊長孫子昌添練警備隊三十名保護縣署水警署長王士琳亦囑文嚴李同舟起稿飭各鄉巡官加緊嚴防土匪搶刦 
崑屬之茜墩菉葭浜二鄉前晚被搶十二家損失頗巨縣知事巳委邱陸兩君下鄉查看矣 
本邑仁濟醫院院長秦川　　士本係紅十字會會員 
 
 
 

Page 7

 
 
在崑行醫巳　三載今見各　不靖將原有之醫院作爲紅十字會臨時機關應需經費由該院長獨力擔任 
本月二十五號忽傳兵隊抵崑記者出朝陽門即見軍士約二連分乘大船七艘詢之始悉向駐浦東之蘇軍第八圑三營之二連營長爲林紹愈亦在船上據云係奉馮將軍之令抵此駐防惟船中婦女小孩甚多聞係該軍官佐眷屬因浦東　方不靖隨軍同來次日内有一連開往常熟太倉駐防矣 
[吳門軍務近事紀]  
　　蘇常鎭守使署内部　員前次殷鴻壽組織成立時盡以道公署人員曁各軍官兼職各給津貼不支薪俸係屬撙節經費起見自殷使離蘇朱師長奉電兼任後其内部職員亦各懷去志紛紛　退兼職雖師長均朱批准然本月底卽届更代之期昨日朱特與本師副官長參謀長等會商另行組織物色人員之事聞使署參謀長一席决計請劉諮議官嗣榮承乏餘尙未妥并聞今日有電報省垣請准招衛隊八十名一俟覆電到蘇即行開募所有署内之弁目差遣昨日悉數更換師部内人矣 
江陰與常熟亦爲毗連之處孤山地處衝要係入澄要道近聞江陰獨立軍前曾派一混成旅佔據擬進窺福山謀奪常熟警報到蘇乞兵援救朱使以蘇垣軍隊不多近又分防各處殊無餘軍遣派會議後以調駐無錫之浦東蘇軍二三兩營前往而第八圑之林康兩營長於奉調無錫時遂雇南匯船八艘運裝兵士用小火輪拖帶甫抵崑山何知事即知照林紹禹等未以朱師長來電召還蘇州面授要事乃將兵船暫泊崑山兩營長親至蘇州謁見師長令其開赴常熟防止獨立軍並令進攻孤山林營長等以所屬步兵名稱兩營實際並未足額澄軍佔奪孤山稱有混成一旅何能抗拒要求師長加添軍隊方可開調朱師長輾轉思維所禀確係實情遂電達馮將軍請示辦法一面令林紹友營長等暫行候示進止 
進攻江陰之際無論何方面敗　必有逃兵向蘇而來齊巡按使昨有電飭吳縣知事孫少川君責成其於逃兵入境時勒令繳械歸公安插逃兵辦法則由馮上將電飭各軍營補選入伍以免流爲盜匪如果各逃兵杭不遵繳即照治匪盜條例以軍法從事孫知事奉電後一面出示曉論一面謁見憲兵營　會商堵截辦法 
地方戒嚴即爲軍務時代一切普通法令均失效力統歸軍法辦理大抵憲兵之責任職務爲最重蘇州自吃緊以來主客各軍林立惟憲兵僅祇兩連設有軍民交涉在在不敷分佈現經王營長詳請南京憲兵司令官陳調元君迅行添招一連調防蘇州 
蘇州第二師之第三旅長張振勛率領所屬各圑駐守南通一切調度駐防就近與通海鎭守使管雲臣接洽辦理朱師長因連日見報載通州一帶黨人周廳時要求獨立消息迭次去電詢問前日並電召張旅長來蘇垂詢詳情開張已於今日到蘇地方通信 
[鎭江]  
　　商會安慰商民鎭江商會吳總理昨發通告云　奉葛司令面論與地方官協商治安　策深信時局無論到如何地　鎭郡旣有大兵駐紥咸　保全百姓生命財產爲前提决不生有戰事請各商號照當營業勿聽　言致千重戾再施放爆竹本干禁令自今日起日夜不得燃放並此知照特此通告 
　　戒嚴中之禁令要塞掩護隊葛同令以戒嚴期内所有商民人等務須照當安業無庸驚慌並飭警察局明白曉諭倘有違犯下列各條者一經覺嚴懲辦計開不准容留匪黨不准造謠生事不准地痞滋擾不准集會結社不准於晚間十二句鐘後任意交通 
　　源大火警續誌前日下午二時鎭城天主街源大夏布莊失愼一節已誌昨報茲悉該莊在某保險公司保有火險六千元而目下火燬之貨共値二萬元之多聞外人傳説該莊房屋乃某姓產業行中兩　元之貨全係客家所存此次雖遭火災　行並無損失而反可享賠償險金六千元之利益云云傅聞如是眞相如保容探明再誌 
　　巡官離差記過鎭江商埠警察局章局長以現届防務吃緊曾經通飭内外部各職員不得擅離職守如有事請假須候批准後方能離差詎有七區巡官黃受孝於日前因妻病甚重差片赴局請假並不候局長批准率行離職回家章局長爲整頓警規起見特將該巡官先記大過一次以示懲儆並通飭城内外各分局區長巡官一體知悉嗣後警局内外職員如有不候批准擅離職守者定卽撤差云 
　　撥兵保衛鄉鎭鎭江軍隊近日防備益嚴分駐紥象山者共有二千餘人日昨章知事查悉南門外黃泥壩爲鎭江巨鎭地勢險要盜匪時常出沒亦應派兵防備故特函請要寒司令葛旅長撥兵一連帮同該處民團共同保衛 
　　袁警佐注重防務鎭郡警察局袁警佐於昨日午後又傳各區長巡官等到局會議面諭各區嚴密防範巡警不得離崗互相保護秩序夜間十時一律停市遇有行人均嚴　盤詰 
[嘉興]  
　　小學校最近狀况嘉興敎育經費向歸自治員支配每年所收除捐欵外以附税爲大宗去年蠲免附税致經費有限各國民學校每月至多不過數十元收支相抵不敷甚鉅近以浙省獨立金融恐慌各項捐欵收取不易城區自治委員陸耀卿屢陳知事請求維持茲經知酌議變通辦法本月份各校經費照原額減半給領以維現狀各校長得此消息咸以每月所收支出已屬勉强若減半給領實難支持且各項雜費曁校役工食斷難減半支出爰將種種困難情形函達陸委員轉請知事設法維持經陸君竭力籌措三月份始允照發惟須搭發東三省小銀元三成之一或銅錢三成之一（此項聞係收自茶酒捐欵）已於日昨由各校長具領矣而下月經費已歸無着聞陸君定於本月三十日（星期）下午三時請各校長在自治辦公處會集談話共籌方法以維學務 
[湖北]  
　　漢口近日之戒備漢口日來謠言愈甚日前京漢長票車到漢較尋常遲數小時外間遂謠傳北京生變或謂河南境内鐵軌被損其實係車行過許州鍋爐損壞重換車頭所致連日華街　民　避者絡纆卽租界商民亦有轉徒回籍者各商　保安會　有組織商團練隊一千名巳禀准將軍俾資自衛之議無如經費支絀現方着手勸募不知何日成立而人心恐怖則不可終日現各團聨合會已通知各團會於二十四夜起有商警者以該警列隊巡查無商警者則由在會會員列隊校巡並於是夜起將各街水門裝好救火水袋督率救火員役准備率全以便遇火卽救俟團練隊組成再解除會員巡查義務惟目前軍警仍疑忌商警等不肯告以口號每夜巡查輒被軍隊阻難將來領得槍械尤恐易起誤會當局者不可不設法以調和之也 
　　悦來棧破獲黨人機關二十四日下午三時警察四署在糧道街廣二堂對門悦來旅館内破獲黨人機關一處當由四署長帶同二師巡查隊前往搜出皮箱一口手鎗一支炸彈數枚信件十餘封並拿獲黨人二名均係身着華服年約三十許當捕拿之時檢閲信件内有一函興糧道街郵政支局供事彭君極有關係隨由巡查隊在郵局將彭某帶獲並將黨人二名用繩捆縛一併押解過胭脂山出武昌路往軍法處而去觀者人衆據云係黨人首魁云 
　　武昌分監之越獄案邇來省垣緊急戒嚴於拘留看守各所模範軍法各監均駐有大批軍警嚴密防範不意二十二夜武昌分監竟有囚犯越獄之事發現該監典獄長趙樹榮因父喪請假一月由高等廳調委模範監第一科長代理職務而督察囚犯責在看守長二十二日半夜時該看守長疎於點查致犯人由牆脚挖開土洞逃去要犯曹松林楊運喜張天喜等三名該牆外人烟稀少地勢偏僻潛匿頗易迨天明查知派隊跟緝已杳如黃鶴現已經該代典獄馳報高等廳通咨武漢各法院及留防軍警一體協拿矣 
[山東]  
　　膠即兩縣之恐慌膠即兩縣地隣靑島黨人出入該境内致居民紛紛遷徒曾誌前報近聞膠縣城内逃避幾爲一空惟官署尙存縣知　負有守土之責莫能逃脱耳而即墨之景象亦無以異是聞該境内有周噇村者内有富紳李保初家貲財富有足爲膠東之冠而是村寨纍亦極堅險頗堪以守寨内儲積凡精械利器甚夥防禦之力亦不弱今聞　寨已爲黨人據有云 
　　連日鎗斃者姓名濟南衛戍司令部於二十四號午後四鐘綁出朱明成一名係於去年拿獲供認夥同多人在平原縣李家莊搶架李姓勒贖銀洋分用之案犯六句鐘軍政執法處又綁出王毓葵（即王公爽又名劉敬義）邱方竹王玉柯江世禮李家季李玉甫吳鴻坤易國倫等八名二十五號午後四句鐘又綁出王西文劉訓林馬受仙陳洪亮等四名以上均係膠東屬人供認各持證據聚衆潛赴濟南希圖搶掠一併押赴南關山水溝槍斃矣　評一 
[時局之預測（一子）]  
　　時局之變幻誠有不可預料者當滇黔起事之初不過一帝制問題耳乃帝制取消而退位問題又連帶以生今者去退位之事實近矣退位而後應無他問題矣然而默察現象似將又有一問題連帶此退位問題而生特未至退位時其眞相不露耳 
問題愈進解决愈速則去眞正之共和人愈近此吾之樂觀説也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[北軍收復江陰續聞]  
　　江陰砲台獨立後於二十六日下午爲北軍收復已紀昨日報端茲得友人來函略謂昨有自澄來者爲言江陰自獨立後由蕭光禮督隊進規無錫二十三日於靑暘附近發現北軍即開始攻擊南軍僅五百人北軍約有三倍鏖戰二小時北軍乃向無錫方面退地却南軍奮勇前進追至無錫城站擊斃北軍多人奪獲小輪一艘機關槍兩架步鎗二十餘支子彈二十箱嗣因北軍增加生力軍三營用過山砲射擊南軍援隊未到遂漸向靑暘退走北軍約一混成團追襲均被南軍擊回退至雁橋雷塘橋一帶駐紥二十四日南軍適生内訌靑暘之軍退歸澄城當由尤民維持城内章武坐鎭要塞惟軍心巳亂無可收拾二十五日晨蕭光禮忽下命令各營於八時繳械十時放餉一百四十九團乃全行潰散而一百五十團及章武部下之士卒則分據各要塞以謀抵抗九時北軍約兩混成團前來襲擊南軍即迭開大砲擊斃北軍甚多相持至下午五時北軍乃分三部退却一部向靑暘方面一部向茅山一部退至城内兩方暫爲停戰至下午八時北軍兵力　增加數倍分七路由小山頭黃山港君山橋頭小石橋黃山角大校場等處合攻砲台南軍各要塞同時開大砲射擊無如時在黑夜探海燈電料用罄射繫目標失其效力北軍遂節節進攻南軍要塞掩護兵士祇有二百餘人勢難抵禦至十時北軍撲近砲台鎗彈横飛短兵相接南軍守兵不得已向山後大灣退却乃距離五里之君山方面突有砲彈飛來南軍受傷者衆且有投港盡義者惟所有黃山各炮之撞針砲閂緊要機件已悉被南軍燬棄十二時各要塞完全陷落尤民被獲即被斬决北兵將其首級提行街巷示衆章武因前一日至滬請援未及於難至蕭光禮亦曾暫避來滬現聞又將往澄襄辦善後云 
[恢復滬杭交通之佳音]  
　　上海商會昨接杭州總商會復函云接准大函備聆種切滬杭火車停止開駛以後杭城各商號因商業阻滯難免受無形之損失迭乞轉請維持卽經敝會陳請本省長官函商滬杭甬路局將滬杭火車迅卽照常開駛並經函陳楊護軍使曁吕鎭守使請將前拆軌道分别修理以利交通嗣又公推敝會協理王湘泉君往謁楊吕兩使而商一切是杭省各商盼望通車與滬地情形正復相同昨接奉都督府函開頃得特派委員自滬來函杭滬通車事宜巳擬定辦法六條雙方妥洽不日即可照常開車惟時間略須提早等語應特備函奉復敬祈台洽 
日來滬浙兩處時有專員往來會商兩省邊境治安問題聞浙江都督特派交涉員溫世珍及杭州商務總會代表協理王湘泉與軍官二人昨晨竭見楊護軍使磋商所銜各事向午始出由旅滬浙紳陸某欵宴於某外國飯店旋即回杭 
[又有北兵過滬]  
　　北洋鹽務巡緝隊兵士共計四營由北省調至閩省駐防昨晨由火車載滬因運兵船隻未經妥洽須暫候天故由該營長禀明楊護軍使以三營兵士暫駐南市陸家浜圖書公司舊址以待船隻定妥再行拔隊起程 
又聞福建護軍使李厚基因所部步砲各隊兵額不足詳奉陸軍部核准派員前往山東招募新兵茲已招足六百餘名即日可抵上海惟此項新兵初入行伍未諳紀律故由楊護軍使於昨日飭知步兵十五團部一俟新兵到滬着派老練士兵一連由滬搭輪伴同赴閩藉以敎練 
[海濱防務空虚之可慮]  
　　川沙縣境之白龍港與南滙沿海灘之滙角皆係浦東緊要門房茲聞駐滬各機關因接據探報偵悉近有形跡可疑之人日在該處海灘窺探地勢且有欲在該處起運軍火之謠所有原駐該處之第二師步兵第三營士兵一連適已開差赴蘇防務空虚殊爲可慮爰於昨日函致水警由二廳飭行第三分署迅派師船數艘開行白龍港等處嚴密梭巡以資鎭攝 
[取締住居防線内之貧民]  
　　駐滬憲兵營長連長以高昌廟沿浦灘荒地上素有江北貧民搭蓋草棚雜居其間或充小工或爲小販若輩人數甚衆良莠難分惟該處適在防禦線内當此戒嚴之時恐有當人勾結行賄代藏危險物件特於昨日飭派憲二名會同警區巡士至望道橋外沿浦灘一帶調查草棚共有若干所居之江北貧民均令覔保主許居住並禁阳容留閒人住宿違干嚴辦云 
[法總巡察看防堵工程]  
　　法捕房石總巡前因華界戒嚴深恐一日開釁敗逃之人竄入租界故在斜橋十六舖民國路華法交界各要隘開掘濠溝並用蔴袋内裝泥土等物堆築泥城諭飭各探捕不分盡夜嚴行防堵在案現石君以泥城濠溝築成後春雨連綿恐被雨水冲坍故親至各要隘詳細察看所有損壞之處即飭工人趕緊修整以重防務 
[嘉定報告之張大其詞]  
　　嘉定方面發生鎗聲一節已由該邑旅滬同人證明並無其事是必報告者之故意張大其詞以聳上官之聽冀得才堪應變之美名而地方人民之驚恐不顧也茲揭共報告如下竊於本月二十六號晚八時忽聞西北方面鎗聲四起値此謠言不靖恐有意外當卽立下戒嚴命令嚴加防禦一面督率員警循聲迎敵直至天明未得要領想係匪衆知有警備業巳遠颺除仍嚴加戒備查明情形詳報外理合報請察核是否應酌遣軍隊以資協防出自鈞裁 
[破壞中國烟禁之大妖魔]  
　　大嚴報云本埠中西當道近探悉有奸商籌集巨資組織機關私運波斯土銷於上海等處爲數甚夥聞積藏上海之私土共有十餘噸之多故數星 
期來曾協力嚴查今已略有端倪豫料數星期内即可破其機關擒其首要此事内容頗駭聽聞據從事查緝之偵探聲稱主其事者並非華人内有美人四名俄人及他國人數名今彼等亦有所覺曾以揑名信致擔任調查之人加以恫嚇曰如不停止進行擬即斷送爾命云洋藥公司聨合會理事兼工部局董事伊士拉君現亦親助中西　道從事調查以期破獲機關向例凡洋藥皆由洋藥公司聨合會售與洋藥公會再由公會售與各土店近來各土店購貨甚少而門市貿易甚爲發達價亦削減季吾民膏店即以此故而被查覺銷售私土已由法庭判罰銀五千兩矣他店之私售者如被發覺恐亦難免受罰也聞此項私土悉購諸波斯由西伯利亞火車運來從事輸運者共有四五百人之多彼等資本充足神通廣大即被查覺可恃金錢之力化危爲安大連爲私運者北方之機關彼等旣至該地乃以毒品分運各處其法甚爲周到故目下如下速加捕除則明年禁售鴉片後吸者仍不愁無烟過癮而中國禁烟之功將全爲破壞矣 
[税務處查詢售往外國之絲價]  
　　上海總商會接北京税務處來函云查我國絲茶兩項向爲外輪之大宗近年來有遂漸退化之狀亟應設法整理以維實業除茶葉銷路前巳減税爲補救外其絲業之補救亦未可視爲緩圖惟思補救之方應以調查價格爲初步查絲之種類我國外輸者有白絲白絲經白繅絲黃絲黃絲經黃繅絲野蠶絲野蠶繅絲蠶繭亂絲頭爛繭殼分以上各絲類近年售與外國商人每類以擔數計連税釐一併在内每擔各須售價若干方敷成三而有餘利應由貴總商會詳爲調查將各類外售價格分别註明彙列清單函寄本處以憑核辦相應函達查照迅爲辦理並希見復 
[滬埠通用之度量權衡]  
　　上海總商會復福建勸業會函云前准大函以我國度量衡制度至爲不齊各省各地習慣相沿自爲風氣貴會擬訂福建統一權度器規則七條業經詳奉核准發布施行惟各地方現用舊器之種類及其輕重長短非詳細查胆逐一爲之比較不足以表明新器之實際屬將敝處現今最通用之度量衡切實查復等因事關統一權度自應詳細調查以副尊囑茲將滬埠通用之度量衡分别種類列表送陳即行察核爲荷　 
度海尺量衣布用每尺長於營造尺八分營造尺量田地用每尺長於魯班尺一寸二分魯班尺造屋用每尺短於海尺二寸英尺租界丈量用每尺長於營造尺四分（十二寸爲一尺）短於海尺五分 
　　量海斛米糧用每斛重斛重最合天平秤八十斤廟斛關山東豆用每斛小於海斛十分之一漕斛漕米用每斛小於廟斛百分之一棗斛此種巳廢 
　　權衡通用天平秤每斤十六兩又會館秤每斤小於天平秤一兩六錢司碼秤洋磅折合每斤重於天平秤八錢萊陽秤萊陽貨用每斤小於天平秤三錢二分拆兌秤北貨業另拆用每斤小於天平秤七錢 
[錯認私鑄銀幣之機關]  
　　英界捕房中西包探昨至四區警署報稱閘北新疆路汝南里十六號門牌内有人私鑄銀幣當經姚警正派撥探警協同往拿見該屋係唐阿生之住宅查無私鑄銀幣形迹因將唐傳至警署訊問一過即行開釋 
[保護繭商之條陳（續）]  
　　本埠江浙皖三省絲廠繭業總公所總協理沈聨芳場信之等因内地不靖禀請三省當道保護繭商銀貨往來其所上江蘇省之條陳已登錄昨報茲將上浙江條陳續錄於後 
一保護洋商赴内地辦繭最重者現銀茲將運送現銀程途舉其大要者如下紹興嵊縣新昌上虞會稽等縣由上海運至寗波更換火車運至百官鎭諸曁蕭山等縣或由杭州運往或由紹興運往餘姚奉化等縣由寗波運往鄞縣杭州臨平海寗嘉興嘉善平湖崇德海鹽等縣由上海運往或由杭州運往吳興長興安吉武康德淸孝豐等縣由湖州運 
往餘杭新城富陽昌化於潛桐廬分水等縣由杭州或上海運往 
二保護時間紹興嵊縣西南各鄉上虞會稽諸曁肅山杭州臨平海寗餘姚新城富陽昌化於潛桐廬分水以上各縣陽曆五月九號起至陽曆五月二十九號止此二十天爲現銀運送之期新昌嵊縣東北各鄉餘姚奉化嘉興嘉善平湖崇德海鹽吳興長興安吉武康德淸孝豐以上各縣陽曆五月十四號起至陽曆六月三號止爲現銀運送之期其乾繭成包裝運到廠大槪以陽曆六月二十三號凡此四十五天爲全省繭商請求保護伏祈分飭各縣知事曁水陸防營警察隨時隨處妥爲保護 
三保護事宜分爲五節第一節繭商由上海裝銀至寗波鄞縣奉化及再由寗波火車裝銀至百官鎭卸車雇用民船弉至嵊縣新昌上虞會稽等縣凡沿途經過章家埠三界等處均有繭行隨處起岸伏祈飭知寗波旅長在寗波地方預派軍隊赴滬輪碼頭曁車站地方卸輪裝車以及沿途護送均請妥爲保護再由百官鎭雇船運至章家埠三界嵊縣等處由繭商自赴該鎭洪統領處請派軍隊護送亦求預飭洪統領查照凡遇繭商請求准予立即施行第二節繭商由上海裝銀至杭州再由杭州分運蕭山諸曁桐廬分水富陽昌化於潛新城餘杭海寗海鹽臨平嘉興嘉善奉化平湖崇德吳興長興安吉武康德清孝豐等縣伏祈酌派軍隊分駐省城内外各車站及江口拱宸橋等處輪埠會同警察隨時保護並求預飭各隊官如有繭商面請分撥軍隊沿途護送務請立　施行送到後隨即回省銷差川資等費由該繭商給發免得臨時　請另派致多停頓第三節繭商或由紹興府城裝銀至諸曁新昌嵊縣上虞會稽等縣伏祈預飭紹興軍警嚴密防衛如有繭商面請分撥軍隊護送務請立准施行川資等費亦由繭商給發第四節產繭各縣知事署軍警兩界曁舊時府城如嘉湖寗紹各處輪車通行地點以及錢舖銀行均有銀貨往來伏祈通飭各地方官廳不論盡夜嚴密梭巡以資保護第五節淺水兵輪伏祈飭知於保護繭商期内分調各船赴上海南黃浦直達嘉湖等處往來遊巡以防小輪拖帶現銀中途途盜刧自五月十號至三十號止此二十天爲全省繭商運銀之期最關緊要非由兵輪梭巡護衛難期按謐 
四各縣知事就地軍警均有保護之責伏祈通飭各縣知事曁軍警兩界自五月九號至六月二十三號凡此四十五天内爲各國商人銀貨往來時間無論沿途轉運以及繭行儲欵地點查照第三條各節不分盡夜悉心嚴防保護繭商即以消弭外患中外商人莫不感激五各縣產繭地方均已設立繭業公所遇有緊要事件隨時由繭董面商知事或軍警兩界准予立即施行間有少數地方尙未設立公所逕由繭商自向接洽伏祈飭知一體准辦理以免托格 
六凡有鄉僻之所向無軍警伏祈預飭各縣知事查照調撥本署警察前往照料如有不敷分派或向隣縣借用或禀省署請撥均須預先籌備免得臨時張皇致多危險凡有軍隊駐紥之所均由知事擇定要隘借屋安頓免有地方供給諸多困難 
七繭市時間短促每有借販繭爲史糾合數十人至繭行行强掗賣乘勢發生不法行爲伏祈飭知各縣知事論令警察人等常駐繭行妥爲彈壓如有小販白拉露天經紀掮皮箱等名目從嚴禁止以杜亂萌以上各條除抄錄另禀外用再印刷十張一并附陳伏祈通飭遵行如有未盡事務隨時由各繭董面請地方官廳准予施行實爲公便（尙有上皖省條陳明日續刋） 
[軍署處置盜案之文牘]  
　　公共公廨昨接松滬護軍使署公文一件照錄原文如下案據該公廨詳解據虹口捕房提解上年九月持鎗夥刦西華德路盈詳錢莊并擊斃莊夥之盜犯顧三孫大陳友裕陳子祥陳五陳錦春并見證吕文林等七名并抄供詞到署查核各犯在廨訊供均未承認夥刦係由被告見證吕文林供稱由顧三起意夥同孫大陳五等十餘人持鎗行刦西華德路盈祥錢莊得贓并開鎗擊斃莊夥等　當經發交軍法課審訊據顧三供上年因尋覔走失女孩與吕文林口角經孫大解勸分散此後孫大途遇吕文林謂女孩尋着囑孫大約該犯至海寗路去看卽被捉住實係挾仇誣　并　糾搶之事訊之孫大所供相符提訊陳友裕陳子祥陳五陳錦春均極口呼寃不認有夥搶之事陳錦春并稱與蔣阿林有借貸未遂之嫌提訊見證吕文林不認與顧三等同謀爲盜情事盡翻前供謂在公堂所供係蔣阿林敎令僞證其時虹口捕房西探及包探蔣阿林因公來署在旁聽審該吕文林直指蔣阿林謂其如何敎供如何許給奬賞保其無事等語查審判盜案以贓證或供詞爲據此案獲送各盜旣未搜獲原贓及兇器證物迭訊各盜始終無一供認該廨原訊吕文林之供詞今復根本推翻是此案毫無憑據殊難審訊應將全案人證發還該廨仰卽查收復訊核辦爲　飭　該廨　照辦理毌違冉正核辦間接警察廰來函謂該吕文林前在警廳偵探倪振標處報告拿獲鹽城盜匪蔣小貫子宋林章二名現經訊明實係該線吕文林誣告圖害巳由該缐具結認罪請於此案訊結量予懲處等情茲將原函附發併卽由廨酌予懲辦具復切切此飭 
又奉批示云詳悉解到李長生一犯飭訊狡供不認查該犯前在捕房及該廨均據事主陸陳氏指證確實即爲本案之正犯惟并無傷害行爲情節非重已援據適用法律劃一辦法送由檢察廳按照普通程序辦理矣仰即知照供詞存 
又淞滬警廳咋奉護軍使批去詳悉解到劉德藻一犯并贓物各件發交軍法課審辦訊據供認聽從逸犯郭二等糾約夥衆搶刦民財實犯刑律三百七十三條第一二兩欵之强盜罪惟據供在外把風且未得贓亦無持械傷人之事情節較輕當經依據適用法律劃一辦法將該犯并贓物一併移付地方檢察廳按照普通程序訴辦茲准該廳函開訊明劉德藻共同强刧之行爲巳按律判處二等有期徒刑六年依判執行矣抄供函復前來爲此批飭該廳知照仰仍飭緝逸犯郭二楊三等務獲解究此案獲盜出力之長警由廳酌予記功以資激勸此批 
[紗布廠工人亟待維持]  
　　工巡捐局朱局長批裕通紗布廠男女工人禀云來禀悉該工人等因廠工暫停餬口無資請求該廠開工以維現狀自屬實情惟事關商業應由該工人等逕請商會設　維持仰各遒照 
[滬市米價平減]  
　　連日客秈由寗滬火車　來者共有五六萬石之多故目前米價有跌無增貧民受惠不少 
[靑年會半夜學堂之同樂會]  
　　二十八號星期五晚七時半中國靑年會半夜學堂特開同樂會男女來賓約在千人以上先由校長卓鏞詩宣布開會宗旨次請徐可陞演説大旨謂滬上夜學林立不過皆從智育上着想而本學堂則不僅灌輸學識且能使學者三育並進成一完全無缺之國民云云議論風生合座鼓掌此外則有風琴獨奏拳術雙演文明音樂滑稽新談殿以悲　失足恨活動寫眞等散會時已鐘鳴十一下矣 
[靑年普益社宣講紀要]  
　　二址七日晚八時靑年普益社夜校校長包傳賢特請實業家錢新之演講商業之常識謂商人之宜結合團體尤宜保持信用於世界大勢政治關係亦不得不略加研究而英文爲灌輪商業智識之媒介尤不可不讀言畢衆皆拍掌次由包君報告社務乃閉會而散 
[滬寗新局長到差]  
　　滬寗鐵路局局長鍾紫垣由交通部飭知與寗湘路局長孫多煜對　曾見前報茲悉孫局長已於前日來滬履局視事矣 
[川沙縣知事調任]  
　　川沙縣知事范鍾湘在任三年瓜期已届現由省吏調任某縣繁缺所遺川沙一缺委候補知事趙興　署理刻已預備交替矣 
[警廳長派員發餉]  
　　今日爲陽曆四月三十日淞滬各區警察發餉之期昨由徐廳長派員定於卽日辰刻赴南市第一區及各分駐所點名發餉並向名長警慰諭一切 
[河工捐繼續包收]  
　　工巡捐局昨日出示曉諭云照得肇河河工捐前由商人馬錦元禀　包　收繳歷經辦理在案該商人現因辦期届滿自願每月加認捐欵禀請繼續承辦當以蒲肇河毗連租界徵收捐欵尤須妥愼辦理該商人承辦以來尙無貽誤旣據加認捐欵應准續 
 
 
 

Page 11

 
 
辦以資熟手卽經飭據預繳三個月捐欵並出具認狀保結前來除給諭並詳報巡按使護軍使道尹察核備案外合行出示曉　爲此示仰各該船戶知悉所有蒲肇河　工捐自本年五月一日起仍歸馬錦元包認收繳此項船捐欵係撥充河工經費各該船戶務須遜照向章踴躍捐輸愼勿藉端違抗致干究罰倘承辦人有額外詬索情弊一經察出亦卽重懲不貨其各凛遵 
[毆斃車夫案之結束]  
　　黃包車薛長萬被周海峯兇毆致斃當地方廳派員往驗時尸父薛德友等吵鬧尸場並與檢察官爲難而周則串出僞證桑小桃子到案朦混已經該廳派員訊明判令押候擬辦在案昨日午後又由堵樓推檢兩官開　飭提周等到案詰問周一味求恩桑供貫係受周之愚無知誤犯叩求恩宥問官得供即命書記官宣讀判詞略謂薛長萬於今年二月二十七日被毆受傷延至三月初二日身死當薛被毆後次日周即請醫前往治傷足見周海峯此次逞兇實無致死行爲本應按照三百十三條第一項辦理今姑從寛依五十四條減等處斷判周海峰監禁三年僞證桑小桃子姑念鄉愚無知從寛申斥省釋薛德友在押多日亦判令開釋了案 
[電車撞倒小工]  
　　昨日下午四時一刻有小工王德生背負米包行經法界黃浦灘被九號電車撞倒頭面略受微傷尙無大碍 
[女子被人毆打]  
　　昨有年約十餘歲之女子在西華得路未識何故被一不相識之人扭住毆打經華捕查見一併解至捕房請爲核辦 
[伶人行兇受罰]  
　　英美電車公司賣票人　伶人劉小香在湖北路九江路口將伊從八十二號拖車上拖下兇毆受傷昨由捕房將劉伶拘解公共公廨請究原告偕證一千一百三十四號華捕及電車公司西人等上堂證明被毆情形訊之劉供不承認中西官以旣有見證到堂證明未便推賴判劉罰洋五十元充公再貼原告養傷費洋五十元留候繳洋開釋 
[行兇攫物之懲儆]  
　　住居河南路棋盤街之榮金若於四月二十號至閘北永順里探望其妹甘榮氏至晚十一時由氏伴送出外突被陸阿根王阿四王根江唐龍小等扭住行兇澆潑硝鏹水乘間　取金戒兩隻逃逸榮即報告滙四捕房前日派探將陸等一併查獲昨晨押解公共公廨經兪代襄讞會同德領密君研訊明晣以唐無干開釋判陸根生押西牢一年王阿四押八月王根江押一月分别示儆 
[流氓攔路搶刦]  
　　李談氏至法公堂控稱婦人有事出外行經新租界被流氓張春炳上前攔住强將耳上金環攫去以致耳受微傷業巳報捕拘獲請究張供搶圈之事實係同黨所爲喊亦被同黨取去逃逸現匿何處實不知悉求判張管押一年　儆 
[不認攫取小洋]  
　　公共公廨男押所傭人林鶴鳴控梅三興李阿毛在愛面近路行兇攫取小洋七角昨由捕房將被告兩人拘解公共公廨經中西官訊供不認判均開釋諭後安分 
[補提搶匪同黨]  
　　匪徒郁阿珠曾與已被總巡捕房三十一號三道頭西捕　斃之揚炳坤及在逃之某甲在漢口路永保棧門首持械搶刧揚州婦人劉張氏値洋二百七十元之金鐲並沿途拒捕開鎗逃逸業經捕房將郁緝獲解送公共公廨判押在案昨晨復由捕房將郁解案即據中西包探上堂禀明前情請爲訊究王襄讞商之德師副領事以尙有同黨未經提到判郁仍帶回捕房候補提同黨到案房下禮拜六訊究 
[翻戲局騙之毒害]  
　　著名翻戲傅濟川（即傅子恒）曾於去年三月間與在押之李幹卿孫子雲（即沈子潤）等局騙趙子信現銀五千兩貨銀一千三百五十兩逃逸業經總巡捕房探目李星福將傅查獲解至公共公廨訊供管押在案昨早復訊據李探目禀稱原告被騙巨欵後已成神　病其妻亦因之自縊身死查被告有銀一千元存於江西路源祥布號内請爲訊核訊之被告供詞含糊中西官判傅押候函致江西南昌縣公署將傅所存之欵提滬候展期兩禮拜再訊 
[假包探借端索詐]  
　　住居法租界之陸之　因走失小孩分投英法捕房報請查緝未獲前日由陸自在閘北　孩尋　詎有王阿三冒充法界包探在四馬路昇平樓茶館内向陸索詐尋費洋四元被捕查獲昨晨解至公共公廨經中西官訊明判王押西牢三月示儆 
[母女專事誘拐]  
　　住居閘北大統路之黃阿掌前日扭住居安祥里之蟻媒王白氏至四區警署控稱伊妻黃賀氏被該氏串同其女阿桂誘逃無蹝請爲究追旋又有住居公益里之王孫氏投案聲稱伊女阿大阿二亦被王白氏母女誘拐併請追交等情經姚警正訊間一過判今收押候移送檢察廳究辦 
[兩婦拐賣兩女]  
　　蘇州拐婦姚王氏拐得十六歲崇明女子王愛卿又常州拐婦張王氏拐得十七歲女子劉阿囡均於昨日乘通州輪船前往天津等處販賣該氏等登輪後即將二女子藏匿二號房艙内旋爲救濟會探員余杏　王偉文虞占順等先後上輪調查因見形跡可疑向之詰問言語支吾遂將二氏並二女一併拘送地方檢察廳訊究 
[投浦遇救續紀]  
　　皖人朱　仙因貧不聊生在南京路碼頭投　　盡由捕救起帶入捕房暫留昨送公共公廨請示朱供向爲成衣匠因來滬找尋親友不遇川資用罄是以出此下策中西官惻然惘之除當堂賞給洋二元外並爲代買船票派捕送上輪船回籍以免流落 
[要求復訊之效果]  
　　英美工部局電燈公司式老夫馮竹洲因私收新蘇台鼎新兩客棧電燈費銀九十兩被該公司報告捕房飭探將馮拘解公共公堂訊明判押西牢一年在案茲馮不服判决延請律師投廨聲請復訊前日午後由兪代襄讞會同英領卓君升座將馮提案據代表律師聲稱被告與新蘇台旅館金姓賬房向有銀錢往來此項電燈費係被扣抵勒令被告簽據故不能認爲私收請求從寛判斷旋由捕房代表牛門律師譯稱被告前已供認出立收據即爲私收業奉堂上判押一年應請仍照原判執行中西官以馮對於本案情節尙輕判押滿半睥開釋 
[客棧違背烟禁]  
　　福州路（即四馬路）一百十四號門牌鼎陞客棧内私設烟具多副容留外人吸食洋烟被總巡捕房捕頭查悉兩日派探王松濤前往查獲烟具昨將棧主王星樓傳至公共公廨經中西官訊實判王罰洋五元充公烟具銷燬 
[索討往來欵項之糾葛]  
　　陳景鰲延穆安素律師至法公堂訴稱陳開設烟葉行有有業楊善康於壬子年間向陳商借銀兩往來至甲寅年止核算結欠本利銀三千四百五十兩向之索取延約不付請爲訊追等情楊亦延蒲石律師判堂辯稱被告與原告往來銀兩實有其事惟收銀之時有烟葉提貨單交於原告作抵烟葉堆存太古棧中後因棧内失火貨被焚去原告應擔責任照此核算除去欠銀外原告尙須找還被告銀若干兩請堂上察斷陳稱楊確有提貨單交來商人代伊報關之後其中貨物有已經售於客帮者即將提單送交購貨之人其無售主者提單亦當時交楊收回並無提單抵押之事求察楊稱前右提單七紙由鮑楊二司賬兩次送至陳之行中交陳收取因係當面交付故無回單憑證我於上年七月間又還過銀一千五百兩取回提單一紙尙有六紙仍存楊　所有被焚之貨自應由陳如數償還亦請訊追聶讞員判各清各欵限楊善康於十四天内繳銀提單一節亦着楊於限内另行起訴 
[商會算清賬目]  
　　陳太庚前延穆安素律師至法公堂訴稱陳前與李煥初合開雜貨店現被李將陳之股份拆出所有股本及歷年盈餘尙未分派兩共計銀二千餘兩向論不理請爲追繳等情後因兩造各執一詞判送商會算明賬目再行定斷現巳算清李應找還陳銀一千零五十兩移覆到廨故傳李到案判限三天繳銀 
[租用影片之虧負]  
　　戲公司控吳幼宜不理租用影戲片價洋一千七百餘元由公共公廨訊判吳交三百元人洋並保在案昨經中西官復訊原告延海德禮律師上堂代表請追訊之吳亦延　斯律師到堂代辯判吳仍交原保候冉訂期訊理 
[串竊案尙須上訴]  
　　肇周路益智里電馳黃包車公司主婦程李氏家於去年十二月二十四日被包車夫王阿二與公司内鐵匠顧長根串通張楚恒王洪生劉元生等行竊鉅喊嗣將阿二及顧張等拘獲吊出原　由警解送地方廳押候查緝王洪生等到案訊究在案茲因 
生屢緝未獲此案未便久延爰由端木推事官與宗檢察官於昨日午後開庭飭提顧張王三犯到案訊詰供多推諉問官曰檢廳預審時張已供明分得贓洋四十元且原贓時鐘等亦已認明在張處吊出在逃之王洪生等亦由顧長根等勾引串竊前已供明今日何可抵頼遂判張監禁三年又七個月顧監林三年王阿二監禁七個月以儆惟張楚恒等不服判斷當庭聲請上訴問官准其提出理由方准上訴判畢飭令分别帶下收押 
[滬海道尹公署批示二則]  
　　姚餘慶禀爲奉飭抗違案懸不結請派委履釘由禀悉查此案准爾禀請飭縣催釘已閲半年之久何以仍未履行殊屬玩延抑崇明縣知事勒傳糧書蘇少軒强制履釘歸還該民管業毌再玩延致滋訟累切切所請派委履釘應毌庸議此批副禀發 
　　裱糊茶箱業首人朱延存禀爲續呈請准立案給示由禀及抄粘均悉旣據聲明舊章仍經各店作東夥全體允洽遵守姑准立案給示此批 
[緝獲黨人續誌]  
　　前日報載江蘇水警廳駐滬偵探吳福森緝獲圖謀無錫獨立之黨入董錩麟解歸水警廳訊辦一則茲悉此案緝獲地點係在西門外之竹行弄即舊名義弄某號屋内並非南市之竹行弄合誌之以二昭核實 
雜評二 
[今後之希望（訥）]  
　　今日國人之所希望者欲建設眞正之共和國也欲建設眞正之共和國因而發生兩希望一希望達退位之目的一希望退位後大局能維持而不糜爛苟退位後而又橫生枝節者則糜爛可以立見大局旣糜爛能達最後之希望乎 
論者　退位已不成問題然則所謂問題者在退位後之手 
續若何而能人使枝節不生耳願全國人注意於此點 
來函 
[松江管獄員尹鴻賓來函]  
　　二十八日貴報第三張新聞欄内載有電告松江反獄情形一則所載與事實不符蓋二十五下午敝獄監犯圖逃之時祇有判决徒刑十二年之盜犯趙元祥一名因首先衝出是以經警所那警佐當場格殺致全監犯人並無一人逃脱貴報所載格斃許有林等兩犯脱逃王小弟等五名云云不但無　事抑且監中並無如報載之人况知事與司令曾電報告一節亦與事實不符爲此函請更正俾免誤傳而昭核實 
[無錫商會來函]  
　　閲貴報二十九日要聞欄内登載江陰收復之外訊一則（字林報云江陰獨立軍遺代表赴無錫商借巨欵此爲無錫附近發生戰事之起點商會一面虚與委蛇一面電寗乞援於是混成隊千人遂從南京於二十二日乘車抵錫矣獨立軍探悉後卽派兵由江陰出發迎敵二十三日午後兩軍相遇開始攻擊北軍喪兵數名及船一艘乃即抵回無錫二十三日北軍之援兵續至戰事復作獨立軍不勝退至距無錫二十里之靑陽北軍尙陸續來錫不久當可有四千人無錫秩序已復商舖皆開惟聞張勳將派兵赴錫之説居民遂大起恐慌今得最近消息據謂江陰已取銷獨立亂事已靖云）事屬子虚不敢不辯按敝會並無江陰護國軍代表前來何有要求借欵之事至馳電乞援更絶對未曾與聞（有電局可查）事關敝會信用敬祈貴報速即登入來函一門以昭核實無錢商會謹啓四月二十九日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由游戲文章 
[沉洲某番菜館戤亞商廣告（燕）]  
　　厭古喜新爲時人之道病趨炎附勢實俊傑之行爲本館自歐戰發生舶品幾絶滇兵擾世來日大難幸有賣國奴介绍得戤亞商重行組織經紅重碧佐西女之餐彩　飛金盡東家之業一聲霹聞者驚心四鄰搬遷見者動魄將見官僚齊集士商絶綜斯則本館所深幸也附今日時鮮各品於後 
炸蛋血片湯帝猪排紅槍鹿肉霹　　溜裸蟲腿狗屁亡八蛋糟乳淋魚 
[自由談先生傳贊（慶夢）]  
　　先生姓談氏名曰文　國募西方自由之風更名曰自由又見面人之姓名顚倒也則亦倒置其姓名曰自由談自是以後人但知自由談而不知談自由矣先生擅文章兼通中西善游歷足跡半地球顧先生勿自足其所自以爲得意之事則發明姓名倒置之法爲中國空前之創舉也 
贊曰譚老板之同宗兮譚談無分有　君與同名兮今之偉人學西人之腔調兮　之倒之姓與名 
塵餘觚剩 
[鈕大爺（劍秋）]  
　　光緖初年邑諸生李某赴金陵應秋試雇地划子一艘由蘇州解纜泝運河上共載者三四人皆同學友也李故富家子此行志不在功名特爲游覧計所過若常州若無錫輒隨意停噸流連一二日始去并市酒肉以犒舟子船主人王二淮上產也待客極周至無妻子僅有一女年十七八以來姿態甚妍雙跌綑如蓮瓣日必至諸客坐臥　汛埽三四次必使淨無　塵始巳或問其故則曰吾父好潔不如此恐遭　責也有挑以游語者俯首不答唯見李則時以目示意間或徵喟李以爲女之榮情於彼也亦頗戀戀絶不疑其有他一日舟行丹陽道中以熱甚（應秋試者率於七月中旬起程）暫息大樹下李亦登岸閒眺忽見一少年彳亍而來肘兩蓋背靑布袱至船側　視久之即揖李請附載自言爲靖江諸生欲赴而貲斧不　故徘徊於此冀有人憐而載之也李性故伉爽又見少年衣屢　潔吐屬温雅遂慨然許之旣登舟少年再三稱謝李亟止之曰客毌然爾我皆讀書人何介介爲於是解維遂行少年健於談長途無率輒與李討論文　於自滇以來文章之源流派别辨析至徵能發前人所未發李益敬禮之待之如上賓餘人亦皆相見恨晚故事舟至鎭江行船者必購香燭牲　就船唇而祭之求江神庇佑而民餘福犒水手是夕船主與水 
手飲肥魚大肉羅列滿案且飲且以　語相問答少年微露驚異色出倚篷背聽之點頭者再李問彼　云何少年曰我亦不知想　船家慣用之術語耳夜深矣吾輩軍就寢明晨當早起看金 
山色也於是衆皆就枕比醒而船已出長江十餘里所謂金焦者巳在背後隠隠如兩點螺黛而巳少年　然而起汲汲梳洗呼舟子進早膳旣撤去乃低聲語李曰君知船主爲何如人曰不知也少年歎曰君等眞聵聵此人蓋殺人越貨之盜也水手則其黨羽耳君等身入死地性命即在呼吸而猶夢夢耶衆驚問曰君何以知之少年曰今且勿問事急矣若輩巳摩厲以須諸君將如何衆朿手無策有泣下者少年笑曰君等勿憂某雖不武么麾小醜自問足以了之决不任其猖狂也衆疑信衆半姑默識以覘之（未完） 
宣南劇話 
[耕塵舍劇話（續）（瘦碧）]  
　　梨園所演武松西門慶潘金蓮事原屬子虚烏有殊不可考不意俗人傳訛　諺有出於意外者如香祖筆記所云兗州陽榖縣西北有塜俗呼西門塜有大族潘吳二氏自言是西門嫡室吳氏妾潘氏之族一日社會登台演劇吳之族使演水滸記潘族謂辱其姑聚族大閙互控於縣縣令大笑各扑一二人荷枷通衢硃批曰無恥犯人某某示罪然二氏終不悟也　則正如西遊記描寫孫大聖神通廣大而五羊城竟有齊天大聖廟香火稱盛非伹足供談笑已也 
春腔徽調二派中人各不相能互相水火如講舉家之有朱陸二家斷斷然勢不可合實則雖所學不同而性質則一苟能聨絡接洽互相獲益當非淺鮮近秦腔日衰而崔靈芝等能立於不敗之 
地者亦惟能破除陳見和衷共濟不以一隅自封耳秦腔多塵俗不可耐而崔靈芝楊娃子郭寳世獨否斯爲可貴靈芝富有經歷能編戲雖多可議處然當諒其爲學識所限也場娃子即楊寳珍爲秦腔鬚生其盛名迄今已二十餘年在玉成班時老想九霍曾倚爲臺柱工森羅殿探母等字正腔圓足發聾振瞶近久不見前在京演唱卒卒未暇往未知年來藝術如何郭寳臣可謂秦腔鬚生中集大成者也臺步雍容風雅唱白激昻淸越潯陽樓臨潼山滾釘板等爲人所不能爲空城計一齣尤别饒風味寨腔至此嘆觀止矣今之好徽調者輒斥秦腔是猶門戶之見未除且未見其至矣者也 
詩選 
[答劉三（鵷雛）]  
　　靑篇揚子知原少丹篆昌黎識較難一樣解人難索得不如蠧簡任磨乾西施着垢原難浣倩影新裝好自看不見枕流孫武子勸君何事惜柔翰 
[五日書感（前人）]  
　　去年今日眼中人王貢雷陳各自親一夕震驚起江海餘生　顇又風塵打頭茅屋從遣日照影吳波供慘神回首觚棱寒舊夢深杯大句向誰陳 
詞選 
[西河姑蘇懹古用片玉韻（葉玉森）]  
　　金粉地吳宫舊史應記西施一夕帶顰來萬千愁起杜鵑解語捧心人年年芳草無際碧梧樹誰　倚屧音夢想空繫靈巖只有亂螢多謾尋燕壘瘦魂眷蝶話蘿村低　　瀉鉛水斷簫怨咽尙幕市黯凄凉羅綺鄉里欲問落花身世怕寒山拾得無言相對月黑楓橋鐘聲裏 
　　高陽臺楚　泛舟分湖尋午夢堂遺址不得作分堤弔夢圖以寄慨爲題此解（亞子） 
午夢堂空疏香閣　芳蹤一片糢糊衰草斜陽涼風搖動菰蘆深閩曾者蕉窗夢到而今夢也都無最傷心鏡裏波光依舊分湖披　遙億當年　記一門屢雅玉佩瓊琚一現　華無端零落三珠孤臣况又披　去莽中原哭逼　蕪剩伊人弔古徘徊感慨　途 
[自由譚屑]  
　　常人能見之理而俊彥之所惑者欲淆之也常人所循之徑而俊彥之所避者氣乘之也舍欲與氣然後洞囑力行如快刀斷亂麻矣 
舉世紛紛以爲利欲果爲利欲而巳則何不直截痛快以爲牟利遂欲之事業而必曰我爲利國福民也鳴呼悖矣（鶴　） 
小説 
[哀情小説頑石（續）（胡寄塵）]  
　　第二天的夕陽時候又有一個女子也是帶着一個丫頭走到我身邊來也深深跪在地上向我磕了一個頭一頭磕罷便是號　大哭哭了一小時的光景綫説道六哥我也知死死生生都是前世注定的事你要早死是無法挽回的倘然你生前不和陳家狐狸精有了瓜葛我自無恨這回你分明爲他而死敎我如何不理怨你丫頭説道小姐不必如此横直人已死了難道還哭得活麽你便哭死了也是空死一回斷沒第二個人來哭你况丫頭曾聽見小姐説有了姑爺在前他旣沒得錢供你使用親戚宗族也没人問你的信倘他死了大二房伯伯少不得要照應你那時候反不慮少柴缺米豈不是反得過安樂日子麽這話是小姐親口説的今果然姑爺死了丫頭方暗暗替你歡喜以爲從此以後小姐的運氣到了誰知小姐却要這般痛哭女子聞言叱他一口道死丫頭你知道甚麽難道你將來嫁了丈夫丈夫死了你反歡喜麽丫頭道小姐眞正奇怪姑爺不死你偏咒他死他死了你又要哭他死不知咒是眞的哭是假的還是咒是假的哭是眞的女子道不要胡説了你冉如此可小心你的骨頭丫頭道丫頭不敢多嘴了但這時已近黃昏小姐也應該歸去罷女子無言收拾眼涙而去 
看官我頑石聽了他們兩人的話始則猜疑不定繼則漸漸明白其中的曲折聽到後來幾放聲一哭幸虧我兩個眼眶是久如枯并不然眼涙　要滴下來了還有一件他們二人齊聲稱我六哥究竟六哥是我不是我我自己也不明白或者便是我前生也未可知看官諸君一定猜着六哥是我前生了 
光陰迅速忽忽又過了幾天天氣陰晴不定知道是清明時節到了有一天忽然有個人來拿一串紙錢掛在我頭上我猛驚之下子細思景纔悟我這塊頑石不知何年何月被人家拿來做了墓門的碣石兩女子所説的六哥便是墓中人了 
咳我一片無情頑石聽了兩人的話也覺得心裏難過不知他墓中人聽了却又如何 
咳偏偏不湊巧我這塊頑石偏做了這墓門的碣石豈不是天公有意弄人麽 
萬石無言一向頑荒夕照下蒼苔不知何預先生事化作申公説法來鴆雛戲題 
東園先生損書敬承歉仄何似下走對於詩詞一種選擇務嚴力汰冗雜寗缺毋濫當爲高明所諒至於近人名作　眼琳瑯或已災梨或已見報下走孤陋初未接當世聞達之席亦不欲以依附爲榮况天下之大何地無才以走所見樊易之外作者衆矣近日所載晦聞鈍艮才皆絶世所作殊不後人 
先生或謂然也嗣有所見仍希明敎不盡鴆雛頓首 
 
 
 

Page 15

 
 
   
 
 

Page 16

 
 
   
 
