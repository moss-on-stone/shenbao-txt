# 1904 - 307 - 4911336

 

Page 1

 
 
[續錄松江府田太守議復查禁槍船章程禀]  
　　查槍船體質輕小駕駛便利其製必創始於水師營中以爲緝捕盜賊之用蓋緣蘇松常鎭太等處地屬水鄉汊港紛歧爲匪類叢集之區卽爲匪類潛藏之窟忽聚忽散忽来忽往蹤跡靡定清治維艱惟此槍船足爲緝捕之利器也乃久之而鄉民知其便利而仿製之又久之而盜賊亦知其便利而竊用之故槍船之製日益多而盜賊之患日益甚是昔之用以治盜賊者今轉爲盜賊用諸凡爲竊爲盜爲搶爲賭以及擄人勒贖販賣私鹽藉以肆行無忌聞拿即逃者無不恃槍船之便捷是槍船之爲害實有不可勝言者卑府前因騐收華亭塘工之便各處稽查匪類見有槍船停泊查詢屬實議章禀請飭遵亦實有見於槍船之爲害欲藉口以箝制之也松郡土匪紛擾以去冬今春爲尤甚加以教堂徧野藥庫在城動爲彼黨挾制恫喝之資故此間辦匪旣不敢徒事張皇亦不敢過爲操切全在平日稽查防範聞風卽捕有犯必懲以期逐漸澄治卑府責重憂深抵任以来節經訪查槍船游弋并分飭各縣嚴密查拿自金山泖灣格斃格傷土匪多名拿獲匪首次第就誅匪徒稍爲斂跡嗣因餘孽未盡卑府禀請憲臺曁撫憲提憲飭催孫鎭来松禀商飛划各營分紥處所協力搜捕均經奉批遵行並由各廳縣提捐犒賞銀洋議定各營獲匪有賞以期緝捕勤奮故自春至夏外帮匪首如魏家園吳小四等經駐松之鹽捕中營吳管帶及飛划左營王管帶恊力驅逐不准仍留松屬境内故外匪之大帮己去内帮匪首自凌沈投誠以来先後拿獲小才根高阿虎瞎眼阿榮等禀請正法其黨羽大半逃匿故内匪之大帮己散松屬近時得以稍安者以此然外帮之匪無不有船則去者亦易来内帮之匪雖不盡有船而各居本地氣息相通則散者亦易聚故欲清匪源除認眞舉辦保甲圑紳以外則查禁槍船尤爲切要之舉奉飭前因卽經遵飭抄錄前撫憲丁嚴禁槍船章程分行各廳縣議辦去後旋據川沙廳華婁金上青五縣均以境内并無私蓄槍船現飭各董保嚴查如有槍船分别查禁改造編號并據奉賢縣以飭書查明凌沈兩哨官共有槍船三十四隻業經一律呈繳改爲飛划營巡船之用船梢上書有飛划副左營右哨編列號碼第一號起至十七號止此外實無餘存船隻取具凌沈切實甘結禀復又據南匯縣以該保等均以鄉間并無槍船私蓄如有私蓄槍船勒限一月自行改造逾限不改照土匪辦船隻鋸毁示衆并責成董保隨時嚴查各等情先後禀復前来據此查每縣之内鄉村零落水道紛歧本屬散漫難稽據稱無槍船者居多第其問窮鄉僻壤曲徑小港之處安知不有槍船隱匿潛来潛往卽無槍船亦應作有槍船認眞辦理現由卑府遵照前撫憲丁嚴禁槍船章程就各該地方所禀參酌今昔情形酌擬章程八條開摺禀陳除有未盡事宜隨時斟酌妥辦禀復并查孫鎭批示内開凌沈兩領哨自備槍船二十八隻核與奉邑所禀該兩哨官共有槍船三十四隻船數不符再行分别禀查札查核辦外是否有當仰祈大人鑒核俯賜批示祗遵并請札飭各水師統帶所有槍船一律清查編號俾可識别而便稽查曁請咨明浙江撫憲轉飭與蘇省毗連之嘉湖等屬恊同一律查禁合併聲明附批據禀并摺均悉江浙交界一帶伏莽滋多人心不靖捕務廢弛盜賊縱横厝火積薪隱憂方大亟應大加整飭嚴密查拿以期消患未形所擬各節均尚周妥具見盡心民事仰蘇臬司督飭所屬振刷精神認眞辦理不得敷衍粉飾視等具文一面移行水師各統帶將所有槍船一律清查編號勿得弊混爲要仍候咨明浙撫部院飭屬一體查禁并由司移行上海道知照曁候撫部院提督批示繳摺存 
[本館接奉電音]  
　　昨晚三點鐘時京師友人飛電傳来上諭三道敬謹譯登○九月二十八日内閣抄奉上諭湖南學政吳慶坻因病懇請開去差使一摺吳慶坻著准其開去差使欽此同日奉上諭江蘇江安糧儲道員缺著裁缺湖北督糧道譚啓光補授欽此同日奉上諭恩壽奏霜降安瀾一摺本年伏汛期内湖河並漲沂泗宿泉驟發南河下洲兩岸隄工頗形吃重仰賴祥靈默佑搶護平穏普慶安瀾實深寅感著發去大藏香十五枝交恩壽祗領恭詣大王各廟虔誠祀謝用答神庥餘著照所議辦理該部知道欽此 
[電傳宮門抄]  
　　昨晚三點鐘時京師友人專電告知本館云九月二十八日皇上召見軍機大臣及恩鎭安成 
[署督接篆]  
　　昨晚三點鐘時金陵友人来電云署理兩江總督江蘇巡撫端午帥己於二十八日清晨由蘇蒞寗卽於午刻接篆 
[追述迭攻旅順情形]  
　　昨午駐滬日本總領事小田切君以本月二十五日由東京發来之電見示乃自西八月一號至十月二十九號日軍逐日圍攻旅順情形也兹照譯於下八月七號至九號我軍將敵人驅退遂奪得大孤及小孤兩山而有之九號我海軍發砲遥轟旅順之鎭市其彈適擊中俄國戰艦名利脫維生者同時有汽輪兩艘載軍二千墩者亦被擊沈十四十五二號兩軍鏖戰甚猛我軍右翼當將水師營迤西之山頭兩處佔奪十九號我軍列隊進攻詎敵人抵死抗拒惟我軍仍奮力攻擊卒獲全勝遂鼓勇前進恊同海軍人員發砲猛擊且彈亦無虚發焉二十二號我中軍之兵與敵人惡戰奪得彭隆山東西兩面之砲臺各一座是日後敵軍不時潛兵襲攻意欲奪回此　砲臺但俱被我軍擊退九月十九二十號兩軍亦有猛烈之戰此次之役我軍奪得水師營東北之苦洛拔托金砲臺并迤南之堡壘多座及此處西面之堡壘二座二十八號我軍恊同海軍用大徑砲連綿轟擊敵之戰艦殊爲凖確見有俄艦數艘艙面頓時著火嗣知乃一名巴而塔滑一名褒司味脫一名利脫維生三艦也而末一艘據云受損更形不堪此外苦洛拔托金砲臺附近之蓄水池一所亦全被我封鎖矣是日我軍曾欲鑿挖溝路一道敵軍乃罄其全力以阻止之但雖設盡 
 
 

Page 2

 
 
方法或擲藥球或施他計我軍卒能不顧險難以成其事[  此電甚長容俟續譯]  
[旅順近聞]  
　　華歴九月二十七日日本東京来電云刻下旅順情形並無十分更動惟攻擊二龍之役則殊爲岌岌也本月二十三日港中所泊各俄艦内有數艘己明見其沈没至有全船入水不露毫末者且於次日復有砲艦一艘亦行沈没其在背羽山之棧庫及砲臺似己轟燬矣 
[證人之說]  
　　華歴九月二十七日英京倫敦来電云北海肇事一節當訊問時其見證人堅謂波羅的海艦隊砲擊各漁船時並無魚雷艇在内 
[俄諜被拘]  
　　華歴九月二十七日日本東京来電云有一寓居横濱法國客棧之英國訪事員名考林司者於此晨被捕蓋疑其爲充當俄國間諜也 
[遣使代賀]  
　　華歴九月二十六日英京倫敦来電云英王衞護大臣老森參將詣日本使署代英皇愛德華致詞祝賀以是日爲日皇誕辰也 
[左江匪勢解散]  
　　廣州時敏報接南寗来函云左江太平土漢二十餘屬上思新寗忠州鳳皇山十萬大山欽州王光馬篤太平等山自三月經丁衡三軍門親督大兵掃蕩一過著名悍匪如王五肥黄有才江金生鄭五陳則黄三彭十二許松山等其餘大小著匪首要六十餘名悉數殲除奪獲快槍千餘枝　斬以數千計同時畏威反正數萬寨刻下左江一帶己一律肅清商旅暢行無阻丁軍門前月又親率多營出剿思恩現己將賓州貴縣匪首侯西陸八王春林先後擒誅勦撫互用思郡民心正爲悅服從前脅從土匪多有潛行反正歸農者聞日内即可移師上林次及遷江節節布置掃蕩並聞嚴檄所部在沿河一帶扼紥調卡不使柳匪竄越然後進軍剿辦柳慶大股云 
[右江官兵挫敗]  
　　廣州時敏報接南密来函云柳州兵變督憲岑制軍馳赴桂林徵兵調將不遺餘力近月以来聞黄鎭軍忠浩龍觀察濟光先後挫敗實由前敵各軍旣無一將材又無一統率調度之人殊爲可慮然幸東西毘連之十萬大山等處匪源己斷故丁軍門得此次從容出勦思恩否則柳警遥傳到處響應目前己不堪設想矣左江肅清實於粤西全局大有關係也 
[地價定章]  
　　蘇州訪事人云蘇省各屬荒地現經農務局核定章程計分六等凡民間願購者上等每畝價錢三十五千文次等十八千再次十二千再次八千再次五千再次三千繳價後給以憑照准其永遠執業如願種而無力償價者准二年免賦至第三年始照章納糧日前長元吳三縣主己奉到憲札飭查各鄉荒地共有若干畝限一月造册呈報蘇郭李三大李己飭各圖地保遵照辦理矣 
[仙節登程]  
　　蘇州訪事人云署理兩江總督兼南洋大臣端午帥隨於本月二十六日交卸巡撫篆務午後卽啓節登程是日適逢日本國皇壽誕日本領事某君卽在盤門外二馬路公館中肆筵設席恭請午帥宴會藉送行旌飲畢興辭至胥門外大馬頭登舟時護撫憲效述堂中丞織造榮尚衣臬司朱竹石廉訪以次文武印委各員咸詣江干恭送府尊許子原太守則率同長元和三縣主乘舟送至寳帶橋始叩别而回 
[星使蒞寗三誌]  
　　金陵訪事友人云欽差查辦事件大臣鐵寳臣星使抵省後本定於十六日閱看標防水陸各營操演陣圖嗣以陰雨連綿事遂中止十八日晴光稍放星使卽派二隨員分投水師陸師兩學堂查閱大概情形旣而署兩江總督李勉帥大星遽隕閱伍之舉因之暫緩二十三日星使親蒞水師陸師兩學堂查攷一切辦法旣各學生丙塲工課隨示期二十五日閱學生外塲工課至校閱營操聞須侯護督端午帥来省接篆後再定日期也 
[樂平案結]  
　　南昌訪事人云江西樂平縣匪人釀亂情形己迭誌本報兹悉查辦是案之瑞莘儒觀察己將所查實情禀陳大憲其兩次閙事罪魁夏病意卽綽號混天麻子在逃未獲初懸賞格一千元後奉中丞批飭加賞一千元務獲懲辦其初次起釁首犯蔡嘉謨解送饒州府管押己經弼太守訊明供認不諱餘六犯亦經委員在樂平訊明一一供認尚有未獲首要各犯現在分别勒限紳土及各家屬送父一面飭勇嚴密查拿一俟獲案提同確訊錄供禀辦至地方善後章程現由瑞觀察就近督同印委各員詳細訪查妥籌辦理不日當另有禀覆也 
[賭商認餉]  
　　廣州訪事人云西征餉項全靠東省接濟日前督憲岑雲帥又電飭東省善後局諭令承辦西關緝捕經費賭商補繳三個日餉項并令認借二十萬以應軍需如不遵照則另易新商接辦嗣因該商僅認借十五萬隨有商人楊某電禀雲帥仍照原承餉八十五萬元另認借二十萬於明年由餉扣抵官督局以新商允借之數較舊商多五萬應遵照憲電准新商接充業己懸牌示知該商人亦己將應繳之餉呈繳以憑給示開辦矣 
[皖垣興學]  
　　安慶訪事人云皖省高等學堂係將前求是學堂改建上年以齋舍狹小不敷布置擇地另建揀宇寛宏近將工竣因田總理出示招攷學生略謂高等學堂原設額三百名因齋舍不敷尚未攷補足額今新堂年内可以報竣本籍學生擬補足二百名另設外籍四十名查舊例招攷學生均由各屬保送今仍循舊辦理準於明正二十日考試所有保送公交截至正月十八日止逾限概不收考至於外籍學生每名每年應貼修膳費漕平銀一百兩亦須由同鄉印官保送本學堂爲體恤寒士起見所定攷期决不更改 
[學費難籌]  
　　安慶訪事人云前者三祖鐵佛兩寺住持僧廣參以不守清規經懷寗縣紳士馮孝廉等禀請驅逐將寺產撥充同尚志小壽堂經費等情嗣以僧神通廣大雖由縣而府多方禀控終未能如願以償迨後具禀撫轅撫憲誠果泉中丞批飭安慶府詳覆旣而孝廉等又具禀學務處當經批飭懷寗縣詳覆久之亦無動靜孝廉等乃遞禀兩江督轅督憲李勉帥批示云據禀己悉酌提廟產撥充學費事屬可行惟查閱該舉人等所稱現辦之民立尚志小學堂設在何處開學幾年學生若干人現有經費若干及鐵佛三祖兩寺產業幾何均未詳細開列仰安徽學務處詳細查明妥議禀候核奪勿延等因於是學務處見懷寗縣鄭大令屢札不理乃札飭安慶府督令該縣查覆今者勉帥己騎鯨西去不知此事能免變端否也 
[學堂易地]  
　　蘇州訪事人云撫憲端午橋中丞擬將城中北　地址建造大學堂己於本月某日興工矣不意甫閱數日忽令中止人皆竊竊私議莫測其由嗣有知其事者謂午帥以是地不甚合宜故有是命近日工程師某君偕某委員至各處查勘蓋亦遷地爲良之計也 
[蘇省官場紀事]  
　　蘇州訪事人云撫轅武巡捕杜都戎武階蒙上憲保升游擊補用己於本月二十四日頒到飭知矣○管帶南洋續備橷勝水陸各營游擊徐寳山都戎於本月二十四日由鎭江来蘇謂見撫憲端午橋中丞面禀要公○續備右營管帶楊把戎榮勝於本月二十四 
 
 

Page 3

 
 
　中　　陳本来省公韓○湖南候補道趙觀察從炳現因廻避改省江蘇本月二十五日由江西珂里買掉至省垣隨詣各憲轅禀到○撫轅法文委員候補知縣岳大令昭燏現奉撫憲端午帥札委高等學堂教習己於本月二十三日詣堂主講矣○金壇縣訓導缺前經上憲札委宋廣文雲階署理嗣廣文因病不能赴任遣丁来省繳札藩憲效述堂方伯遂改委婁縣試用教諭程廣文信上署理己於本月二十三日懸牌示知矣○撫憲端午帥發出牌示云爲慶賀事恭照光緒三十年十月初十日慈禧端佑康頤昭豫莊誠壽恭欽獻崇熙皇太后七旬萬壽是日五鼓應穿朝服齊赴萬壽宮慶賀自十月初一日起至三十日止俱穿蟒袍補褂朝珠 
[上海官塲紀事]  
　　刑部主事沈衡山主政鈞儒製造局提調李平書明府鍾珏萬航渡保甲巡防局委員楊聘候二尹建珍龍華保甲巡防局委員沈秋孫二尹祺年昨日均至上海縣署拜會○吉林將軍札委候補恊領藍翎佐領海博仁佐領興卢補筆帖式恩弼臣筆政權至滬採辦物件昨日海恩二君持文至縣謁見縣主汪瑶庭大令○天道菴保甲巡防局委員李浩然二尹昌準前日因患感冐遣丁投蘇松太兵備道轅禀請病假六天○松海防同知黄小霽司馬川沙廳撫民同知陳桓士司馬前日均至道轅禀亂蓋將因公赴蘇也 
[添員核帳]  
　　路礦大臣盛杏蓀宮保前奉上諭理算鐵路帳目兹奉商部派王京卿清穆楊京卿士琦赴局查算嗣因頭緒紛繁一時未能算清故聞商部己添派某能員来滬帮同核算矣 
[詣勘築路]  
　　本邑西門至大南門城根現擬築一馬路昨日縣主汪瑶庭大令帶同亭耆丈量書等命駕出城詳細勘丈然後禀知道憲袁海觀察聽候核示 
[爭界判詞]  
　　滬南徽寗商船兩會館因爭界址纒訟有年昨經上海縣汪瑶庭大令親往覆勘後旋發出判語云查思恭堂卽徽寗會館與商船會館紳董互爭地址一案節經前縣並本縣勘丈屢請同仁輔元堂紳董調處兩造各執甚致上控迄今五年官經四任相持不下迭奉憲催勘斷兹經本縣統核全卷邀集各紳董親詣覆勘所爭之地界在徽寗商船兩會館之間形如摺扇丈見計地一畝三分九釐三毫本係空蕩思恭堂以所業老升新升地少糧多商船會館地多糧少此項蕩田應歸思恭堂管業商船會館以老升執業完糧己久新升糧畝相符不應思恭堂獨有其地雖經戴前縣勸令思恭堂讓歸商船會館九尺本係委曲勸斷未經根杳實在以致兩造未能甘服各執其說爭競不己查光緒八年思恭堂新升地十九畝八分六釐一毫完蘆課銀二兩七錢二分七釐商船會館新升地五畝四分三釐三毫完蘆課銀八錢二分地多而糧亦多地少而糧亦少此新升糧畝無甚軒輊毫無牽混也惟思恭堂所管老岸基地五畝八分八釐五毫完蘆課銀八錢二分九釐商船會館老岸地二十六畝三分一釐三臺完課八錢是其地較思恭堂爲多而糧反較思恭堂爲少故指該蕩地應爲思恭堂管業界内商船會館紳董則以地非老升不應思恭堂獨有訂立界石致啓訟釁但核對全書所載第四等科則每畝完銀三分與商船會館老岸糧畝尚屬相符思恭堂老升五畝八分八釐五按九等科則科算均難符合自稱原岸八畝零而以郁田耕七畝零升科單爲憑旣非思恭堂的户遍查徵册並無郁田耕户名難以憑信况原岸老升係乾嘉年之事咸豐初年滬城淪陷册藉燬失無可稽考且所爭之地界在新升地内與老升隔别新升在光緒八年老升在乾嘉以前相去年分久遠各是各地不能新老牽併此理甚明本縣揆度其情該地旣界新升地中當日兩造報升因係水蕩彼此均未繳領而升科局視爲低窪水蕩亦遂剔出未經召變則爲官地可知公家之地兩不應爭卽將該蕩田一畝三分九釐三毫人官遵照府憲札飭歸思恭堂商船會館各半繳價承買如不願分受永作公地亦不准他人繳升免再滋訟卽此定案仍舊照會原勸同仁堂紳董傳知兩造出具允服息結送縣詳請銷案兩會館董事無非搢紳先生深明理讓之人彼此衡宇相望共事一方常川晤面交識有年所爭者因屬爲公而公事公辦務宜以爭爲讓就此釋嫌罷訟和好如初切勿再事尚氣終訟無益於公徒滋私隙爲明哲所不爲亦爲公評所不取此本縣曲代調停用是諄諄排解倘仍訾爲不公未能甘服此等地產微釁數年之久未能議結自愧不敏惟有據實禀陳上憲聽候派委明正賢員復勘察斷孰得孰失非本縣所敢知矣此判 
[秋賽尾聲]  
　　昨爲本埠西商秋賽之末一日計賽七次第一次十馬共賽克明代平和洋行勝第二次十馬共賽蜜可灘乃勝第三次七馬共賽麥格里格勝第四次十八馬共賽公平寫字人代小柯子勝第五次八馬共賽跳浜公平寫字人代小柯子勝内有二西人由馬跌下幸未受傷第六次九馬共賽老公茂鉛步代馬禮司打樣西人勝第七次十一馬共賽沙遜士也之馬夫麻皮阿生勝 
[法界火警]  
　　昨日黎明時法租界中八仙橋萬和油酒店樓上某甲所開之烟間内不戒放火霎時間烈燄飛騰冐穿屋頂延燒鄰居樓面五楹及門面二間瞭望臺鳴鐘報警英法兩界各洋龍及救火會西人先後馳至帮同救熄事後查得萬和保有火險銀二千兩烟間雖未保險疑有串同情事當將兩店主一併拘入捕房捕頭命押候解送公堂請讞員陳楚生大令訊究 
[令嚴除暴]  
　　前者蘇松太兵備道袁海觀觀察訪悉本邑浦東一帶流氓充斥擾害良民札飭上海縣汪瑶庭大令嚴密查拿業己拘解數名訊明懲辦近日觀察恐若輩仍不斂跡因復札飭浦東保甲總巡謝岳松明府城廂内外保甲總巡朱森庭明府一體查緝務獲究懲 
[呈控同謀]  
　　著名巨棍范高頭之羽黨陳阿妙近因與范有隙被范誘至吳淞口外用手槍轟斃抛入海中日前陳之家屬雇林慶全之船至吳淞口倩人將屍首設法打撈未獲旋以范黨沈根福有同謀情事於昨日投上海縣署喊控木知縣王汪瑶庭大令將如何辦理也 
[馬車肇禍]  
　　昨日正午時有某宦之轎式馬車自漢口路由西而東行至大新街韁繩忽斷馬受驚之下帶車飛馳至石路震大燭店門首突有某西人乘東洋車從石路自南而北馬車適與之相撞西人受傷車亦撞壞當由巡捕將馬車與東洋車及西人一併送入捕房捕頭令將受傷人送仁濟醫院療治馬車夫等則押候今日解送公堂禀請黄司馬訊辦 
[控被毁攤]  
　　昨日奚朱氏投美租界捕房控稱在頭壩路某弄口設攤賣食物爲生忽有五百七十三號華捕藉端勒借洋銀不允致被行兇將攤上物件全行擊毁心不能甘請爲究辦捕頭詢得情由令某包探前往查明再核 
[滬南瑣志]  
　　本邑城廂内外保甲總巡朱森庭明府前曾查獲貪載渡客之甲乙兩船户訊明懲辦近恐日久生玩因於日前派差嚴查以儆效尤而安商旅○本邑清道局委員陳召亭明府前因經費不敷議向城廂内外各鋪商按月加捐二成以資挹注昨日己派令差甲向各户查明實數以便酌量照加 
[奉揚仁風]  
　　敬啓者敝所收到老閘巡捕房罰欵洋一百元老巡捕房罰欵洋五十元汪姓捐助洋十元同興米店捐助蔴袋一百只拜領之下勝感謝爲特登報以揚仁風[  滬北棲流所謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漢臯雜志]  
　　漢口訪事人云日前上海招商局總辦徐君由申蒞漢附坐少市輪船赴湖南之長沙府查勘一切蓋因該局擬於明春在鄱陽湖行駛輪船期與太古怡和兩公司相抵制此行殆將布置開辦事宜也○黄陂縣望魯書院圯廢己久兹邑尊董幼維大令籌集巨欵重行改造擬在内設立初等小學堂以資造就○漢口日報自改官辦銷路不甚暢旺日前督憲張香濤宮保改委沈大令寶樞爲坐辦紀菽芝大令爲主筆己於本月十五日接辦矣○新任江漢關道憲桑鐵珊觀察因漢地警察各局不甚得力日昨特傳洪蔭之孫揚祖王金城戴潤川諸大令到署面諭一切各大令唯唯而退觀察又擬設立警察學堂一所以備延聘洋員專心教習○本年漢陽府屬黄陂縣境所出棉花甚爲暢旺初時每斤價僅五十餘文嗣以各路販客雲集爭先購買故目下價值己略爲增漲矣○湖北仕學院派赴東瀛之游學各員己於本月十六日鼓輪東渡當未啓行之先督憲張香帥一齊傳見面諭各員潛心學務務求實際切勿沾染惡習有負本督期望之意各員均唯唯遵諭而退○關道憲桑鐵珊觀察自奉嚴防梟匪之諭遂飭警察各員督率勇丁不分晝夜認眞防範併派包探及線人暗往茶寮酒肆烟館客棧嚴密刺探如有形跡可疑之人卽行拘案訊究 
[龍眠曉色]  
　　安慶訪事人云本月十五十六兩日藩憲聯方伯臬憲濮廉訪各爲其哲嗣完姻省垣文武各官踵接道賀者馬龍車水熱閙異常○有艾某者在南門外設館課徒鄉曲冬烘聊圖温飽本月十四日艾因事外出其徒某甲忽與乙齟齬甲年十五乙僅九齡爭扭之餘乙力不能敵致被推跌牆下牆倒被壓受傷甚重次日竟爾殞命當經報明懷寗縣親臨相騐艾懼急央紳士向乙父母竭力排解願以番佛數十尊爲和事老聞己允洽不至别起風波矣 
[鐵甕濤聲]  
　　鎭江訪事人云邇者省中大憲慮各屬梟會諸匪到處滋擾爲患地方爰檄委駐防鎭郡之新勝營管帶徐寶山都戎兼統江北内河緝私各營並添募勇丁以資巡緝都戎奉札後即於九月二十二日乘舟赴蘇垣禀謝○日前常鎭通海兵備道郭月樓觀察以時將冬令宵小繁興設局巡防亟宜籌辦一切爰商准江南武威全軍統領魏榮斌及南洋續備新湘全軍統領徐瀚臣二鎭軍各撥勇丁二百名分駐各要隘以衞閭閻誠鋤莠安良之善政也○調署江蘇撫憲端午帥蒞任以来剿辦梟匪不遺餘力近復通飭所屬各州縣遇有梟匪流氓聚衆賭擾等事立卽會營嚴拿儘法懲治毋稍寛縱等因日前署丹徒縣兼護鎭江府知府張星五大令奉文後己遵照辦理矣 
[上海縣署瑣案]  
　　縣尊汪大令查得日暉港松江航船上有私和人命之事飭傳二圖地保沈俊卿到案訊問沈供本月二十五日清晨有人來喚小的及起身將欲出外復又有人来稱事己了結毋須前去小的親至日睴港查得有金山紳士王姓因在上海客棧有病經親族送至船上時氣息奄奄旋卽身死船己開去並無私和之事潘長林供前在車姓哨弁處當差現在日暉港耕旌度日前日因有王姓病危舁至船上載回金山下船之後卽行身死當下船時曹在車哨弁船上經過是以命小的至松江船上查問根由並非私和求察大令得供判各退去候飭差查明再究○萬晉源火腿號遣抱告徐文朝投總巡局控丁錦芳霸佔房屋由總巡局送縣請究汪大令於前晚提訊丁錦榮供有祖遺大東門内住房一所小的與兄各半管業去年十一月間憑中將房屋價贖與萬晉源號計價洋銀一千三百元立契兩張收過洋銀一千二百元尚存一百元擬俟兄錦芳移遷出房再找詎兄覇不遷讓以致價無從收徐供購買丁姓房屋立有賣加絶嘆等契爲憑現己日久錦芳覇不遷讓求請押遷丁錦芳供房屋確己賣去小的前收屋價己經用盡現下無力遷房原中等理勸許給遷費洋銀一百元延不付下是以未遷大令喝令重責丁哀求始免判限五天遷出除賣價外不准再索分文 
[馬路工程局紀事]  
　　前日窰貨認捐董事李某以巡船户孔春華因事停歇膽敢糾人詐擾扭送捕房轉解馬路工程局總辦翁子文太守倩襄讞委員黄衡堂二尹研訊之下喝令笞責孔再四哀求始命交保向李服禮了事○南市馬路工程局總辦翁子文太守以近日各船户承裝各行棉花停泊浦江每於深夜時乘間行竊殊爲商業之惠爰命水巡捕陳向榮嚴行查緝務獲究辦以儆效尤 
[英美等國租界公堂瑣案]  
　　前日甲乙丙三西人分乘胡阿二劉小二曹金昌之東洋車至楊樹浦下車而去不名一錢胡等向索無著卽拾取磚石擊之適爲彼處捕頭所見因卽拘押捕房昨日午前派包探陳金標解案請究甲乙丙三西人亦未投案胡等供詞抵賴襄讞姿員孫耳山明府商之德總領事署繙譯官麥令豪君判將胡劉各責一百板曹從寛免責各枷號兩禮拜○三百三十八號華捕解陸森大林星保徐毛弟金見森胡阿德等五人至案禀稱前日伊等在虹口西華德路二千四百九十五號門牌屋内將木工邵子塘肆意蜂毆經小的上前拘獲尚有二三十人己一鬨而散解請訊究邵投案供稱小的在劉張氏所開製造小車店執業是日陸等向店主婦調笑口角之下遷怒於小的致被糾衆毆擊叩求究懲陸等同供不敢行兇明储察得陸等並非善類判責陸二百板林等四人各責一百板○吳阿茂掩入威海衞路顧蘭洲家行竊木植由包探王阿巧拘獲解案請懲明府判責一百板押捕房兩禮拜贓給顧領去○陳阿天至新閘路某店整容忽失嵌寳金戒指訴知包探錢少蘭查係學徒徐阿大所竊拘案請究徐俯首求恩明府判責手心一百下戒指給陳領去○曹巖慶投案禀稱商人在五康公司經收屋租近以虹口有恒路一帶房屋興工翻造特讓去一月租金囑各房客一律遷移不料江北小工龔阿泰龔阿益膽敢糾衆爲難横被兇毆後經洋東到来始得拿獲兹由包探陳山林解案請爲究懲二龔同供不敢行兇明府以其不應逞蠻判責阿泰一百板枷號三日阿益五十板具結著探押遷○一百九十八號華捕解馬夫張福元至案禀稱前日此人駕車至漢口路加鞭飛駛有違租界定章請爲懲辦張邀同業呈遞公禀聲稱漢口路甚爲狹隘安能疾馳事緣此捕前曾發帖斂錢不遂所欲致被挾恨尋釁諸如此類己非一次尚求查究捕稱前者發帖斂錢之事係在公共租界與小的何干明府判罰洋銀五元所控各節候查明核辦○前者虞成吉控劉阿八行竊田單勒索洋銀一百四十元等情司馬訊供稱田單係馮和隆所竊因著押候提馮到案再核昨日包探徐榮珊將劉解案禀稱小的查得馮並無下落原告之單早己收回而劉管押日入是以捕頭之意請從寛免究俟馮獲到再行訊辦明府准之著將劉交保開釋 
[英美等國租界公廨晚堂瑣案]  
　　祝蘭舫控胡德生假冐韓春發將僞田單騙去洋銀一萬元等情前晚讞員黄耀宿司馬飭提德生之父胡金榮及德生之婦嚴氏到案研訊金榮供稱小的年六十有七家住西鄉生有二子長者尚安分次卽德生百幼遊手好閑不務正業當伊一十一歳時經小的驅遂出外所有田廬均己分晰次媳早世嚴多係於三年前續聚雖與伊家近在咫尺然德生並不回家祝姓之事小的實不知情前被德生將宅基方單騙去抵押銀二千二百兩後同族以此係六家公產羣向滋擾至本月十三日始由嚴氏將軍歸還求鑒胡嚴氏供小婦有自嫁胡德生後迄今己閱二年餘伊行同無賴五月間被取宅基方單向翁姓抵押銀二千二百兩約定一月爲期嗣以其届期不贖翁姓前来 
 
 

Page 10

 
 
吵閙因復轉押楊姓此係六月十三日之事迨九月十二晚德生至祝姓處取得洋銀次日卽將單贖回交翁收執司馬詰串騙之事供稱九月十二夜小婦人己入睡鄉德生回家將小婦人喚起令同至祝姓處取銀妄指小婦人爲叔母小婦人不出一言迨祝姓將鈔票檢交德生遂同小婦人至和康里姘婦處住宿交日午後德生將宅基方單交與小婦人携回餘不知情當德生至祝姓處時同注者五六人中惟一阿芳相識其他皆莫識姓名今亦不知伊等匿跡何處司馬著將金榮與嚴氏分别還押聽候覆訊○六百十四號華捕送迷路女郎沈大妹到廨請爲安插當晚司馬提訊沈大妹供小女子無錫人年一十有二生長滬上老北門内早失怙恃在某姓家爲童養媳丈夫誣小女子行竊領出城外棄之而去是以流落至此司馬著暫發棲流所留養 
[法租界捕房紀事]  
　　著名八個黨竊賊錢六仔迭次犯案奉讞員陳楚生大令訊供判押改過所三個月現己期滿山局送回捕房捕頭命押候解堂請示○前晚流氓張阿四在菜市街某店强搶衣服二件爲巡街捕拘獲送入捕房捕頭命押候堂期解請研訊 
[萬國紅十字會經收棉衣捐欵清單]  
　　啓者本會昨承蘇州仁和莊倪錫疇先生交来經募棉衣捐洋三百十六元銅洋一元按倪君急公好義無厭無倦本會自開辦至令屢荷募助己非一次兹復以冬賑甚急倡籌巨欵語云修德必獲報天佑善人必有厚酬本會方殷殷仰望于倪君昨蘇友来信聞倪君己一索得男弄璋有慶鳳雛麟子相送至請善袞袞生公候竊敢爲倪君頌之兹將其經募棉衣捐欵各善士芳名附登貴報伏乞○公鑒○計開方汪氏洋九十九元又銅洋一元無名氏洋五十元無名氏洋五十元補過子洋三十元善與人同洋十元另五角顧懷玉永蔭子洋各十元潘志瑢洋念元魯星記潘蘭生洋各十元無名氏又無名氏洋各五元耐塞居士洋四元王子賢洋三元上海萬國紅十字會同人謹啓 
 
 
