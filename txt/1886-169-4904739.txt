# 1886 - 169 - 4904739

 

Page 1

 
 
[御定歴代賦彚開印告白] [  點石齋主人啓]  
　　歴代賦彚一書自漢唐以迄元明蒐　各大家傑作纂緝而成分類三十部編次一百四十卷又外集二十卷逸句二卷補遺二十二卷計賦四千一百有奇坊間向無　本有志者憾之兵燹後益不可多得兹有雙梧書屋主人購到桐城方氏珍藏御定初印本子属本齊照袖珍本精　　　卽日開工約於六月中成書特此預啓 
[日知錄集釋成書啓] [  點石齋主人啓]  
　　顧亭林先生日知錄一書閎博瑰麗上下古今黄潜夫先生爲之集釋此書益極大觀惟是翻刻日多譌謬日甚本齋特覓善本精　　校付　石印縮成四本外用錦函定價每部二元准於廿四日出書談經世之學者此書實枕中鴻實也尙望諸君從速購取特此預啓 
[七十九號畫報出售] [  點石齋主人啓]  
　　近來拐匪之多層見疊出書不勝書省中官憲遇有此等案件經審實後卽裝入站籠傅示犯事地方以昭焵戒本齋照慕入圖但願若輩觸目驚心知所畏懼淞應漫錄圖説一則仍附畫報之末准於十六日出售此布 
[信局船改用小火輪議]  
　　信局者所以便商賈之往來慰門閭之倚望與夫行情長落銀票交關靡不藉信局以資便捷咸豐前雖有而未甚暢行一切音書大率恃航船爲轉遞迫髮匪旣定各路之僑居滬上者類皆安土重遷成家眷雖歸上海仍留市業于是信局愈推愈廣城鄉市鎭無不通行欲其神速則雇用行走如飛者尅期無誤而西鄉澤國港汊紛歧往往無船可渡不得不用脚划船瞬息可行數十里貪圖快捷未免黑夜遄征而劫盜之風遂層見而疉出焉從前信船失事各局主聨名具案未經破獲先行賠墊三成官場復禁止夜行於冬令尤爲嚴密奈匪徒出没亦有不卜夜而卜畫　在船户則以畫報而旁觀擬議必以爲食赶夜站使然以致大憲飭遵嗣後信局包送信物洋銀如敢違禁夜行致有失事者無論水陸責令照數全賠今而後開信局者不綦難哉且夫盜賊之公行不獨信船也不獨黑夜也前月下旬有客載米百石赴灟求　行至嘉興下塘羅時方下午突來快艇口稱緝私五六人過載搜尋復一船至謂鹽藏米下須盤米而鹽乃見不由分說將米盛過空船放洋槍耀兵刃一聲孟浪兩船俱去兩岸農夫恐其凂已相率作壁上觀該客押運在船咨嗟向已倘使公庭對質客人日黑夜船人日白畫兩相爭執其何道以處此有議者出信札之由局取其速耳欲速則夜　勢所不免謂其齋以獻盜固理之所必無而失事全賠亦似蹊田而奪之牛罰嫌太重方今小輪船行於内地者甚多官宦行旌藉資拖帶旣免波壽之厄復無宼盜之虞曷若各信局公議雇定小輪兩　於江浙各碼頭一來一往後仍拖帶小舟以便分投市鎭聞各莊號之雇裝銀貨者已歴有年使信局仿而行之聲威共壯風雨無愆每日祇開一船不准加多庶於民業亦無妨礙是説也頗爲切當尙其斟酌而力行之或以信局之藉划船爲餬口者實繁有徒一旦遽易輪船此　將何以覓活不知各郡縣小鎭非輪船所能徧及如浦東三面及江浙各水鄉安得處處繞道除有名城市暫　停泊外具餘仍雇划船令其分送路途旣近不必夜以繼日其往反直片刻耳又何劫奪之堪虞如此一轉移間信局旣處其安划船仍收其利亦何憚而不爲變計哉或又以雇用輪船其價必昻勢且加及酒力恐人情之不合焉然獨力者難支衆挚者易舉一局雇一船卽信資加倍亦嫌不給合衆信局共雇兩艘不過專用數人登記各局包封隨塗發送况划船之費畢竟大减損彼以益此其間無甚低昻正不必另議增添徒多規例也溯輪船所經行之路由上海南王松江由是而青浦而崑山以逹蘇垣更西至於淅境計一日約走三四百里或書夜趲行更能及遠否則今日赴淅明日赴蘇否則於淅於蘇各行其一要在妥爲籌議以期積久彌光耳雖然信局之易划船以火艦不過過欲求安靖而於地方之捕務仍宜加意認眞也使謂行舟被劫諸人皆其貪赶路塗自不小心之故凡經報案唯以比捕懸緝粉飾於一時以致散勇私臬橫行無忌莫釐縹緲兩峯間汪洋三萬六千頃時有匪人出没若盡歸其咎於太湖水師未足以服武弁如　南管八槳船四隻委以巡防宵小其地叚延袤七八百里何能照料必周稽查必及特冀其無事便覺相安此非不自奮興寔則無能爲力云因信局事而略述之亦已見時務之不易放言也 
[諭旨恭錄]  
　　五月十六日奉旨正紅旗漢軍副都統着安興阿補授欽此○十七日奉上諭曾國基奏　 
靈顯應懇頒匾額一摺江蘇海州板浦鎭龍土廟向著靈應光緖十年十一年夏間大氣几睛河水淺涸經該官紳等虔詣祈禱立霈甘霖鹽艘賴以暢行灶地亦轉歉爲豐實深寅感着南書房翰林恭書匾額一方交曾國基祇領敬謹懸挂以答神庥欽此 
[本館接奉電音]  
　　昨日本館駐京訪事人電傳本月二十一二十二日上諭四道謹敬譯登○五月二十一日奉上諭廣東學政着汪鳴鑾去欽此○二十二日奉上諭陳士杰奏總兵舊傷舉發懇請開缺一摺山東兗州鎭總兵全祖凱着准其開缺欽此同日奉上諭安徽巡撫着陳彝補授未到任以前着張端鄉暫行護理欽此同日奉上諭安徽巡撫吳元炳由翰林効力戎行洊擢潘司晉膺疆寄在江蘇巡撫任内迭署兩江總督旋補漕運總督嗣任安徽巡撫於地方吏治營伍均能認眞　辦克稱厥職兹聞溘逝悼惜殊深加恩着照巡撫例賜卹任内一切處分悉予關復應得卹典該衙門察例具奏伊子試用道吳春淦着俟服闋後留於江蘇以道員補用用示篤念藎臣至意欽此 
[楊制軍奏稿]  
　　奏爲臺事需欵甚亟籌撥維艱據實瀝陳仰祈聖鑒事竊臣於二月間乘美富輪船至厦門澎湖巡視海口校閲營伍并繞道基隆與撫臣劉銘傳晤商一切業經先後奏報在案所有臺灣改設行省車繁且重不厭詳愼先據在省司道會議條欵咨經撫臣飭行署臺灣道陳鳴志總理粮臺前貴州藩司沈應奎覆加覈諓並咨取新疆設省成案是以會奏稍稽撫臣于臺事竭力經營不辭勞瘁與臣面商布置意見相同大致購砲築臺練兵製械先固海防爲首要再設電線以速軍報置驛路以便往來以及開山撫番清理田賦修建城池衙署等項次第　頓需費不貲户部前議以本地之財供本地之用毋庸臺灣協濟内地各省亦毋庸内地各省協濟臺灣始爲經久之計等語足可期於異日難以行諸目前現經撫臣詳晰覆奏委屬實情臣至基隆面議由閩海關每年照舊協銀二十萬兩經撫臣咨請署福州將軍臣古尼音布嗣後由厦關征撥解臺其閩省各庫局年解二十四萬兩並擬會同奏請于粤海江海浙海九 
 
 

Page 2

 
 
江江漢五關每年協濟三十六萬兩共成八十萬兩以五年爲度除防軍月餉外餘卽以次舉辦各省通力合作臺事乃可有成　關每年各協濟銀七萬餘兩亦屬輕而易舉閩臺本屬一家唇齒相依尤不敢稍分畛域惟臣抵閩値集爛之餘百廢待舉庫藏如洗上年客軍雲集譁　堪虞萬不得已奏借洋欵以應眉急還磅之虧貼息之重均屬逼於無可奈何今用剩洋欵提解東三省練兵之需内地海防捐輸遠不及臺地所恃税　一欵每年至多不過二百餘萬兩奉撥京協各餉籌還新舊錢息洋欵及東省防軍兵餉製造通商一切要欵歲需三百三十餘萬兩其數難預定者尙不在内統計出入不敷甚鉅從前積欠臺餉皆因釐税入少　多所致並非該欵不解現在撫臣購砲辦防于前議協欵外尙需缺八十萬兩已另片奏請借留洋欵二十萬兩以付定銀其餘極應如數籌撥乃日與司道悉心商酌委因羅掘早窮無從籌此巨欵五中焦灼仰屋徒嗟而購置巨砲實爲辦防第一要務惟有如撫臣所奏仰懇天恩勅另籌撥給以濟要需臣不揣冒昧據實瀝陳伏乞皇太后皇上聖鑒訓示謹奏 
[八閩客譚]  
　　離西關數里某鄉有農民某甲者犁雲鋤雨終歲勤勞年來望慰篝車不煩操豚蹄以祝以致沾塗之暇不免佚則思淫鄰婦某氏搔頭弄姿日夕倚門献笑久之遂與有染星前月下時相往來婦有少女許字甲子爲室原冀葭莩親密得以掩人聽聞不料婦女放誕風流早受　幃衣鉢結褵之後游蜂浪蝶時時暗逗花心　砧見之因與口角某日晚女竟與奸夫約乘其睡熟將鐵釘刺入額　繼復砍以利斧遂卽身亡阿家翁非眞痴聾者始欲綑送到官繼思帷薄不修實　本身作則一經供出有何面目對人因任該媳詭稱發痧身故逼訃親隣　殮之時同族某乙見死者額角有孔塞以絲棉試拔之出血湧如泉遂遺人赴縣報案後經奸夫及媳之母家百計彌缝得以幸逃法外○新到流犯五名兇悍異常屢滋事故始經地方官發在西關外舗該犯每鋪丐錢日二三次付給稍遲輙遭奇辱閩俗凡靈柩出郭必以錢文散給麻瘋軍流等人犯竟百端勒索不滿其欲不止地保恐釀事端急禀邑宰移置城内然桀驁成性易地皆然一日在逹明里沿門强乞某鞋店靳不肯給胆敢恃其兇燄扯住某夥奉以老拳并將店内零星摔毁滿地及守望聞風而至犯始奪路奔逃追至北門后街拿住一犯綑送府署張太守飭差管押候懲○閩垣地棍俗呼爲仙股或日野仔恃强潑詐無惡不爲較之滬北氓流尤爲可惡自經張太守嚴拿究辦若輩始匿跡銷聲近以法網稍寛復編成利字口號見婦人之姿色頗佳者輒以利稱之嘲謔詼諧無所不至閨中弱質遭其凌辱往往敢怒而不敢言日前首府張太守因公過某處瞥見有挑菜少婦亍彳中途某惡少連呼利利太守惡之飭役拿住詰問再三拖向街心笞責始供未利笞至四百板惡少叩頭日小人和去吴太守隨飭枷號示衆枷上硃標發出犯人利去了一名見者莫不掩口葫蘆○福州石竹十排等鉛礦前經奏明設局所以未卽興工者因礦師未到耳兹大田縣程大令邀請礦師化師各五人於初九日到局開工○南臺都閫署前夜有盜從後衙踰墻入凡上房箱篋衣服席淃一空飭捕密拿尙無影響官署尙如此何怪民間失竊之案十不一破也 
[盡心籌振]  
　　金苕人觀察奉傅相委辦子牙河堤工並往山東賑撫災民經列前報兹悉招商局怡和太古麥邊等輪船公司於輪船艙位每客加銀五錢招商局督辦盛杏蓀觀察等先行籌墊銀三萬兩禀請傅相委派大員往東散放傅相因飭天津籌賑局添撥銀五千兩札委金苕人觀察一同帶往散放苕人觀察業經首途傅相亦附片出奏片摺照錄左方李鴻章片再據上海籌賑公所紳董盛宣懹謝家福等禀稱山東濟陽惠民章邱齊東濵州蒲臺利津等處黄水爲災百姓蕩析雕居情形極苦屢接先往辦賑之南紳嚴作霖來函告急現經盛宣懹等就招商局與怡和太古麥邊各洋行輪船公司商議於搭客略增水脚俾助賑濟先行籌墊銀三萬兩請派大員前往辦理以期功歸實濟等情臣查直隷候補道金福曾歴辦各省賑務情形熟悉賢惠及民應卽派令酌帶司事前往並飭天津籌賑局　拮据萬難之中添撥銀五千兩一併帶往妥爲查放以資救急除檄飭遵照外理合附片陳明伏乞聖鑒謹奏 
[軍門接篆]  
　　署江南提督滕茂亭軍門涓吉本月二十二日辰時接篆是日李質堂軍門將王命關防火牌文卷齎送公舘中軍門拜受訖隨安排香案望闕謝恩五營將弁以下依次叅見午後卽排道入轅 
[來信照登]  
　　日前本報所紀松郡全節堂將易董事云云館中惟據訪事人來函錄登於報並不敢數黑論白妄肆筆鋒乃事隔數日忽有尹君鋆惪遠道貽書略謂堂中諸事井井有條行之數年實無不便之處若照所云是千百孤嫠同賴尹君以飬活不特姚太守高懸明鏡斷不疑其有他卽新任恩太守莅松亦當委任之不遑烏得遽易他董哉因缀數語并將原信照錄左方○閲十七日貴報有姚太守以全節堂辦理不甚合宜擬請姚陸兩太史接辦等語不勝駭異請將斯堂約略述之夫全節一堂接辦於道光二十一年辛丑七月本名恤嫠局甫接之始嫠額不遇五六十名每月給發嫠粮不遇十餘千文接辦而後易名全節堂議定卹嫠規條以三十歲之内守節合請旌例者爲卹字號月給恤資四百文三十歲以外夫亡子幼難以度日分極貧者爲濟字號月給三百文次貧者爲貧字號月給二百文設額一百二十名上有邁姑下有弱子月加給二百文又於清節給祭掃費二百文中元十月朝每節給祭費一百文每届十月合卹濟貧三號按名給厚絮藍布襖一件除隨時補册必給寒衣外定五年一發年終又統給白米一斗陸續加額至丙午年增至三百名恤號嫠子有志讀書端午中秋年終三節給發束修至庚戌年又遞加至七百名極貧苦嫠婦死後無措給發棺木於咸豐二年辛亥二月遷堂於郡城西關内張侯故祠原儗仿省城清節堂建造號舍留飬貞嫠因乙酉年大水爲災民不聊生集資非易僅遷堂兩止仍分恤濟貧三號按月給發嫠粮嫠婦報名到堂卽由司察往查應補之婦分恤濟貧三號置籖掣補以昭公允每年兩次查察於三四九十月間將已補各嫠逐一到門清查以杜渾腎又添設矜字號凡嫠婦病故子女無依與貞女不嫁毫無依靠者均歸入矜號分别給發至辛亥年增至一千名凡嫠婦苦節迥出尋常者必於學憲按臨時探錄事實呈請給奬咸豐十年嫠婦殉難者於同治三年五月初二日由忠義局題奏又於五年九月將已蒙憲奬節婦由學呈請撫督學三大憲題奏均奉旨准建旌坊于十年辛未冬建造號舍十一年壬申冬舉行留羲年在三十歲内之節婦查明進堂至今内堂留飬鰲婦連所帶子女已有九十餘名外卹增至一千二百名每年各項經賢總在支一萬二千串左右所有支用各數每年刊刻微信錄分送以昭核實溯自接辦以來已歴四十七年堂中規制未嘗攺變不甚合宜之處於何騐之耶且辦事之人同心協力失愼失勤未敢稍邮迨時遭多難年老就衰復請公正之人主理其事以迄於今未知近數年中於何時何地見不宜之形跡也况不宜云者卽不善之謂某等反衷自問何事不可盟天日何事不可告同人而轉被貴局訪事人任意譸張顚倒黑白乎全節非某等所必欲辦惟願得有替人相維持於不敝斯堂幸甚甇嫠幸甚爰書數語請登貴報以質天下之有心世道者松郡尹鈭悳氷叔甫識 
[定期考試]  
　　天津武備學堂禀定章程每八閲月大考一次分别去留自開堂之日起屈指至今各生到學雖有先後不齊然大率巳經期滿兹聞於十四日由總辦楊貽芳觀察會辦柯受丹太守示諭定於十五日考後學堂兵法砲臺算學測繪十六日考前學堂毛瑟鎗地與算法俟試有成效再行禀請傅相委派大員另考評定甲乙所有總辦示諭錄後總辦武備學堂楊柯諭各生知悉照得弊業考諭滿寓甄别人材之意功令森嚴月内擬請中堂親臨考試恐各生規矩未諳成功課未熟本總辦定於十五六日先行面試業經曉諭在案合再諭知仰後學堂各生於明早七點鍾衣冠整齊斂聲息氣聽候點名入堂除筆　晝嗣器具外不准携帶平時課本將素所記誦者答如所問各書於卷毋得交頭接耳致 
 
 

Page 3

 
 
犯堂規其前學堂各生卽於十六日聽候考試各宜凛遵毋違特示五月十四日 
[四明瑣記]  
　　甯郡於十八日以前天氣甚凉早晚可御薄棉衣服十九日南風括地潮溼薰蒸静坐斗室中猶覺揮汗如雨雷聲隱隱急雨催詩二十日熱尤甚寒暑針升至九十餘度説者咸謂天時寒燠不常居民必多疾病云○本月十四日黄昏時大雨滂沱泥淖没足舟子某甲刺船大廟前正在推篷閒眺忽聞水聲砰然一人墮落波際急脱衣入水援至江干則身軟如綿腹未膨脝氣已不屬矣旋召屍親來認得悉死者係近處花園弄人姓卲名申生並無寃抑大約失足墮河因憶去年此日是處曾溺斃一人嗣是每於日落虞淵或東方未白時見有蓬頭跣足者踞坐菰蘆中因咸疑水鬼求替孤身行客不敢巡過其間愚人信鬼誠可笑也 
[古滬叢談]  
　　前日鄉人某甲牽耕牛一頭赴滬北八仙橋左近某茶寮求售適巡防局員鄧君散步遇此牛卽雙膝跪地涕淚交流鄧君見而惻然出鶯餅十枚購取當飭家丁牽回牧餋閲兩日牛卽倒斃鄧君飭勇丁抬赴鄉間埋葬若鄧君者眞可謂愛人及物者　○日前金華人陳某由漢口購辦藥材來滬箱中帶有現銀四百三十五兩行至中途灣泊某埠開箱檢銀則已鳥有惟見碎石充牣其中旋于前日抵滬庽居鹹瓜街某客棧垂頭喪氣痛不欲生同棧友勸解再三陳終愁眉不展云 
[信局違章]  
　　信業公所司事陳濤司年全盛局等具呈投上海縣署控有邱紹瑞擅開恒豐順崇明信局並不遵照行規又無妥保叩請提訊莫邑尊飭差傅邱到案由帮審委員李司馬庭訊陳濤等到案申訴又有王正發等投案聲稱恒豐順信局係我等股開曾央人到公所具保不依並非違章等語邱紹瑞供與略同司馬判日查信局本有受寄客商洋銀貨物之實干係甚重該業曾奉定章如有新開信局必須同行五家互保切結以昭愼重而杜侵逃今邱紹瑞之恒豐順信局旣係新開自應查照舊章辦理不得推諉獨異於衆着將邱紹瑞交保限令十日内趕緊覓就地殷實鋪户五家互保切結交由公所歸帮再由公所連環具保禀請給示開張如敢抗不遵辦延不覓保歸帮定行押比以杜侵冒王正發等開釋 
[蓮出污泥]  
　　前日有妓女汪蓮卿在路同母汪周氏爭閙由捕解至公廨暫押候訊昨晨蔡太守庭訊汪周氏供常熟人現欲挈女回鄉擇配詎女不依在路倔强由捕拘案汪蓮卿供初被母親抵押在妓寮繼又賣絶在後常來　　不得已每月貼洋四元近因曾取帶擋并欠男女傭人之債在福仙堂爲夥以期料理各債擇人而事無力再給母洋詎母又來拖我雖言擇配實欲價賣决不願從母情順發堂該氏稱女係親生並未抵押價賣汪蓮卿又稱受買之鴇及開窰之本家均在可請質訊太守隨飭將妓發堂俟堂董擇配知照該氏酌收財禮從此一朶靑蓮脱離濁水孰非賢太守之賜也歟 
[水手逞兇]  
　　前日十六鋪局員呂君之長隨某甲因公出外回時路經鹽碼頭偶與福建九號兵輪水手某乙相碰手持紅焗一對墮地而壞向之理論乙非但不肯認差反紏同伴五六人蜂擁攢毆旁人恐釀禍端竭力勸散甲狼狽回局禀之呂君呂君怒飭勇偕中赴南市某姓小烟館中拘到行兇人林登洲研鞫之下林竟大肆咆哮呂君以林異常刁猾未便寛容飭送交上海縣辦理一面令甲投縣候質 
[頌揚德政]  
　　本邑北鄉沿港一帶民田邇年逐漸坍塌紳董者老人等節經赴縣環請豁免錢粮莫邑尊據情申群大憲業奉批准所有各業户坍塌田畝應完上下忙錢粮槪子豁免鄉民情深感戴公置萬民傘一柄德政牌二對于昨日由諸紳董送至縣中邑尊接見之下稍叙寒暄旋卽一揖而别 
[嚴防滋事]  
　　美富船與鎭東船相撞一節已列昨報兹悉美富船係由福州載勇一千八百而來該船屢次裝載遺勇曾經閙事故此次管帶官格外認眞下船之時先將各勇箱籠等件逐細查看不得私藏軍械等物船中遍貼告條諭以倘有滋事立卽正法並另以兵五十名在船彈壓現聞到滬之後卽於昨日啓輪前往漢口矣 
[行竊未成]  
　　前夜虹口乍浦路某西人家有胠篋者入室行竊已將物件安置街頭巡街捕見之卽行呼喊西人赶卽出外原物尙在得以取回而偷皃則已兎脱矣 
[英界公堂瑣案]  
　　蔡二源太守昨到公廨會同美繙譯易孟士君發落捕房各案節列左方○華捕稱昨見華阿元駕馬車撞傷李阿和拘華時並無車照後遺人到馬房取别車照來今將華送案李阿和供在路行走被撞左肩膀受有微傷華阿元供將車照藏肚兠内到捕房時交閲碰撞李阿和係伊不聽呼喊之故蔡太守謂車照釘在車上以便捕房查察華阿元豈得不知隨間易君該車應需捐照洋若干易君曰計洋園元太守隨判華阿元繳洋五元以四元補領捐照一元給李養傷○華捕稱昨下午有施阿二之駁船駛過老大橋撞壞橋脚拘施送案俟巡捕頭告知工部局酌估修理費若干再行禀覆施阿二供在和益駁船公司爲夥昨過橋時潮水驟漲以致碰撞蔡太守商之易　譯着施阿二交保俟工部局估修價目再傅公司主究償○日本人太田利利人稱有二賊來竊草帽由包探拘獲人贓送案探王阿二禀稱積竊陳阿福同初犯竊之胡阿林串竊日本人之草帽由我拘獲蔡太守隨判陳押兩禮拜胡押一禮拜贓交失主○吳阿四稱向陳和尙買桃子論價被毆由捕拘案陳和尙供伊言定價目忽又翻悔致與爭執並未毆伊蔡太守騐得吳阿四並無慯痕且事甚細徵卽將陳和尙開釋○　春戯園之管門華捕稱夏金山來看白戯爲此拘案夏金山供爲裁縫昨夜在該園門口大便被拘並非看白戯蔡太守謂爾在人家門口大便亦有弗合判押三天以示薄懲○包探王阿二稱西洋人一司太拉報失洋傘毛刷洋刀等件言値價洋五元由我查得係曾在伊處傭工王阿大所竊當將洋傘售與路人毛刷等件賣與擺舊貨攤之張和尙計得錢一百五十文爲拘王張送案西洋人申訴前因王阿大供父是西洋人母是華人均已去世我曾在伊處爲小侍者言明每月工洋半元及做半年祇給我一元停歇後索資不付私取伊破舊之件變價所得無幾張和尙供誤收竊贓已經轉售情願賠贓蔡太守請易繙譯間西洋人毛刷洋刀價値幾何答値洋六元太守謂該西洋人失物値洋五元除去洋傘計算如何反言六元隨着張和尙賠洋一元王阿大掌頰二十○邵瑞生禀稱開西式裁縫鋪五六年前曾雇江西人張安爲車夫歇後屢來借擾後因犯事由縣遞籍今又來聲言欲借洋十元竟將我車拖去幸卽知覺追獲交捕送案張安供曾在邵處爲車夫被欠工資反被控縣遞籍今又來滬懇給銀洋伊不允故取其車蔡太守謂卲不致欠張工資卽使果欠儘可向索何必拖車飭將張安管押再候覆訊○包探秦少卿稱張阿毛專騙人家小孩住宿客庽竊取孩衣今將張拘獲詰得沈發高之衣服銀練條被質錢八百文當卽吊贓尙有錢阿桂金桂生兩孩之衣典押滿期無從吊贓沈發高等三孩均由父領案申訴張阿毛俯首求恩蔡太守隨判將起案衣飾交沈發髙領去着還押鋪半本張阿毛管押十四天○張阿三稱推車餬口咋有吳其仁雇坐我　 
車言定十六文及到祗給十一文與論遭毆左額右腰受傷由捕拘案吳其仁供在意大利公舘爲傭昨雇車言明十文後欲加價已添一文尙被辱駡爭論時洋傘碰伊致傷阿三堅稱傷重蔡太守謂車夫極苦不應與彼計較五六文判罰吳洋二元給張飬傷外再着覓保始准釋放 
[藥局延醫]  
　　本埠利濟藥局聞請凌約軒儒醫設案有力者診金隨送並不計較貧病者門診出診槪不收錢已另登告白於本報後按此局藥片旣平價發售今又延醫便人俾貧病者延請到家並不收取診金眞不愧名爲利濟也已 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十二年五月十五日京報全錄]  
　　宮門抄○諭旨一道錄前○發抄旨三道○接錄臺撫前稿○川督丁奏爲叅革知縣夾片○大臣杜奏爲查明鳥城地勢屯墾情形摺○豫撫邊奏爲擬俟秋間出省查閲營伍片○閩督楊奏爲甄别州縣片○陜督譚奏爲添募防兵片○五月十五日工部鴻臚寺廂紅旗値日無引見○寳森謝准其開缺恩○江甯協領訥爾洪額謝恩○内閣奏派騐放之王大臣派出怡土麟書薛允升徐用儀○吏部奏派考試漢廕生之大臣派出奎潤童華廖壽恒○工部奏派承修橋梁工程之大臣派出麟書孫毓汶○召見軍機訥爾洪額○發抄蘇元春等奏遵查前保各軍獲勝人員分别聲覆照奬攺奬奉旨吏部議奏單四件併發欽此○鹿傳霖奏臨潼藍田雹災賑撫情形奉旨覽奏被災情形殊堪憫惻著卽飭屬查勘認眞撫恤毋任失所餘依議欽此○又欠解交代之前吳堡令暫革限追奉旨袁啓豸著暫行革職餘依議該部知道欽此○○接續前稿歴時已久蔡麟祥等察其情形一意抗延希圖挨至夜間脱走地步黃玉衡氣忿再三跪求願捨兩子性命請官卽時剿辦該莊族衆亦以黃敏等兇橫將來必成大患不惟闍族受累更恐擾害地方懇求俯從黃玉衡之請作速進兵拿辦衆口一詞蔡麟祥同周嗚聲等當卽整遂進攻並莊民亦帮同攻打詎該莊竹圍甚爲堅固該匪等放鎗抗拒多時遊擊陶金魁首先率勇十餘名鳬水過溝砍開竹圍隊伍隨後直入該匪等猶復抵死抗拒兵勇一齊開槍匪勢不支當塲格殺積年著匪曹貓倉及匪惡黃敏黃貓黃汶丁黃汶庭黃汶伐黃汶將七名奪獲鎗刀二十餘件拿獲曹進賴旺二名當將匪巢折毁弁勇受傷三名莊民受傷一名其餘各匪黨紛紛竄散因天已昏黑追拿不及致被脱逃黃玉衡之子黃坤元黃坤連二人年尙幼小當兵勇攻破竹圍時該匪等卽連砍黃坤元兄弟項頸數刀官兵進内倉皇之際不及置之死地業已押出交其父黃玉衡領回醫治尙未殞命蔡麟祥等隨於本日夜收隊解犯回城查黃敏同胞兄弟六人平日倚恃丁多與匪爲伍以搶擄爲事屢經密拿未獲黃猫並黃汶丁黃汶庭平日助兄爲惡尙有兄弟二人係屬安分在外營生不與同類黃敏與黃玉衡雖係無服族姪究屬一本至親輙敢紏黨靑天白日前往紥厝焚燒擄搶肆行無忌寔屬行同化外台地從前每有兇悍之徒不論同族外姓稍有不合動輙紏集黨衆燒有房屋殺人性命覇人妻女産業名曰紥厝最爲慘毒黃敏兄弟竟敢復蹈前轍若不從嚴懲辦効尤日衆黃敏等兄弟四人立時格斃黃姓十餘莊無不同聲稱快至曹貓倉爲積年著匪各前任屢次懸賞購拿未獲此次一併格殺自應照律勿論除再隨時查拿各夥黨到案究辦並將現獲曹進等訊明另行錄供詳報外合將黃敏等紏匪紥厝抗拒官兵當塲格殺情形先行馳禀等情此嘉義彰化兩縣自夏至冬疉次先後拿辦土匪之情形也此外尙有署台灣道陳鳴志訪拿哥老會匪首王春華易子林二名鳳山縣先後拿獲起意紏搶情勢兇惡之楊漏英楊戇高發林菖盧笨黃鵠頭昭等六名又紏衆紥厝拒捕殺勇之林克賢一名淡水縣拿獲搶刧耕牛殺害事主之胡泉一名均經各該縣訊明錄供通報由臣覆核俱情眞罪當毫無疑義批准就地正法梟示在案伏查台灣民情梟悍嘉義彰化兩縣幅員廣闊伏莽尤多歴年拒捕搶殺巨案未能緝獲一兇土匪橫行暗無天日地方官因循日久民不畏法若不雷厲風行不足以挽頽風自上年五月後臣卽嚴飭各屬地方官淸結積案嚴拿土匪申明賞罰不准匿報搶劫案件有犯必懲凡有因循不職之員立予撤委現署嘉義縣候補同知羅建祥署彰化縣事試用通判蔡麟祥均到任未久各能勵精圖治羅建祥自四月到署任後淸結積案至一百五十餘起拿獲積年巨匪四十餘名闔邑紳民翕然稱頌蔡麟祥於許添丁黃敏聚衆搶殺之案立卽捕滅辦理甚爲妥速該二員勤能敏斷均尙奮發有爲雖屬地方應辦之事究係異常出力合無仰懇天恩將知府銜福建試用同知羅建祥補用同知試用通判蔡麟祥均請交部從優議叙所有在事　力之已革總兵王九齡擬請開復總兵銜叅將丁映昇擬請開復叅將原官都司銜候補守備鍾水淸守備用澎湖水師千總汢兆榮均擬請補守備後以都司補用守備龍殿颺擬請加都司銜候選教諭張步蟾擬請賞加中書銜廪生黃星華擬請以訓導歸部選用以示激勸臣爲整頓地方鼓勵人才起見是否有當出自逾格鴻慈所有台灣迭次拿獲土匪先後訊明正法並請奬勵出力地方文武官紳各缘由謹會同督臣楊昌濬恭摺由驛具陳伏乞皇太后皇上聖鑒謹奏軍機大臣奉旨覽奏均悉羅建祥等均着照所請奬勵該部知道欽此○○丁寳槓片再查四川候補知縣姚紹崇素行卑汚不知檢束聞其同鄉官多所不齒此等人若使久在川省候補必壤風氣且不足以昭勸懲自應將該員革職並逐出川境以飭網紀而肅官常謹附片叅奏伏乞聖鑒謹奏軍機大臣奉旨着照所請吏部知道欽此○○奴才杜嘠爾車林多爾濟跪奏爲查明鳥城地勢屯墾情形恭摺覆奏仰祈聖鑒事竊於本年正月奴才杜嘠爾准户部咨開會議御史汪鑑條奏屯墾摺内聲令於沿邊相度地勢查明某處可以舉辦於此次接奉部文三个月内專摺奏覆等因前來伏思與屯墾荒實爲天地自然之利然必須寒暑得以應節東作旣興則西成可望查鳥科庫沿邊一帶烏城爲最高之區地氣多寒冷之日冰泮雨後雪澤霜前雨雪旣無常則寒暑不能應時播種則收穫漽霜雪早則實難足是以定邊以來屯田開墾於科屯粮兼濟於烏地勢之所限人力之難施蓋非今日也前於光緖六年添練蒙軍經前將軍春福等查明推河等處屯地荒棄年久河道遠移查得烏迤四博爾豁地方草地數段較惟河等處似易試墾經奴才杜嘠爾等復派員詳細查勘丈量雖能開渠引水而河道相距三十餘理擬先試墾兩屯並聲明收穫勢難豫科成數先後奏明在案遂於七年練軍撤歸復經奴才杜嘠爾等將烏城屯墾利病逐細奏陳奉旨暫行停止欽此欽遵亦在案令若勉强試墾開渠引水建蓋屯所不過工資較重人力可以展施至于能否收穫實非人才所敢豫料奴才等熟商至再誠恐鉅欵虚糜邊事無補事設中止咎將誰歸應否試辦非奴才等所敢擅專請由户部核議所有查明屯墾地勢情形據實覆陳伏乞皇太后皇上聖鑒訓示祗遵再新任叅贊大臣祥麟尙未到任未經列銜合併陳明謹奏軍機大臣奉旨户部知道欽此○○邊寳泉片再接准兵部咨奉上諭本年輪應查閲山東河南江蘇安徽江西五省營伍之期河南卽派邊寳泉等因欽此欽遵咨行前來伏思查閲營伍爲講武鉅典自應及時舉行惟出省閲伍撫署公事向委潘司代拆代行南北兩路往返約須三月之久方能竣事豫省兩司均係者事人員臣甫經到任地方一切情形尙未熟悉正須逐一講求次第淸理必待稍有頭緖方可出省且四月内辦理秋審例限攸關未便遲緩所有本屇閲伍睪宜擬俟秋間再行出省查閲庶於營伍地方均無延悮理合附片具陳伏乞聖鑒謹奏軍機大臣奉旨着照所請兵部　道欽此○○楊濬片再查定例捐納分發各官必俟到省試用一年後方准題咨補缺又准部咨嗣後無論何項勞績歸入候補班人員以到省之日起予限一年詳加察看出具切實考語分别補用等因遵辦在案兹福建試用同知郭乃煕補用知縣周有基先後試看期滿俱應照例甄别據藩臬兩司會詳前來查該員郭乃煕吏事精求堪以同知留閩周有基才堪造就堪以知縣留閩分别按班序補除將各該員履歴咨部外臣謹附片陳明伏乞聖鑒謹奏軍機大臣奉旨吏部知道欽此○○譚鍾麟片再甯夏鎭標原額兵六千九百二名裁减案内議留四千三百二十二名現在存兵一千九百二十名尙不及議留兵額之半而轄境遼闊均關緊要祗以防營未撤餉祗此數驟難增兹據藩司詳稱准蜜夏鎭總兵馮南斌咨自上年試辦練軍抽挑步隊三百六十五名馬隊一百二十三名團紥訓練外僅仔一千四百三十三名分防營堡三十餘處實屬不敷分布請酌議添募等情前來臣已批飭暫行募補一百五十名俟防營漸撤陸續添補足額除咨部查照外謹附片陳明伏乞聖鑒謹奏軍機大臣奉旨該部知道欽此 
 
 

Page 12

 
 
[光緖十二年五月十六日京報全錄]  
　　宮門抄○諭旨四道錄前○陜撫鹿奏爲審明謀殺胞叔重案首從各犯分别定擬摺○陜督譚奏爲查明叅員實無劣跡懇恩仍以原官補用摺○又奏爲揀補知縣摺又奏爲知府到省卽飭赴任片○河督成奏爲本届第一起漕船挽入黃林庄日期摺○川督丁奏爲請奬道員夾片○五月十六日内務府國子監正藍旗値日無引見○耀年假滿請安○奎潤等考試漢廕生覆命○順天學政許應騤到京請安○漕運總督盧士杰請訓○恭鏜謝署黑龍江將軍恩○文暺謝調盛京禮部侍郎恩○緩遠城協領音得泰謝恩○崇禮請假五日○文珮預備召見○王文錦請假十五日○兵部奏派查齋之大臣派出致麟恩全慶福明秀桂祥色普徵額長善吉恒○召見軍機盧士杰音得泰文珮○○頭品頂戴陝西巡撫臣鹿傳霖跪奏爲番明謀殺胞叔重案首從各犯分别定擬恭摺仰祈聖鑒事竊查前據長武縣知縣張國本具報民人尙億舜挾嫌商同賈碎銀子謀殺伊胞叔尙同智身死埋屍减跡一案當經前撫臣邊寳泉批飭審解旋經審擬由州解司因案情未確發委審辦兹據西安府知府李楹審明議擬由臬司張煦覆審解轉前來臣親提訊鞫緣尙億舜賈碎銀子籍隷該縣尙億舜務農爲生賈碎銀子素不務正已死尙同智係尙億舜胞叔同居各炊賈碎銀子與尙同智鄰居熟識先俱無嫌尙億舜與賈碎銀子交好往來賈碎銀子之妻賈尙氏見面不避光緖十年十月不記日期尙億舜乘間向賈尙氏調戯成姦後非一次賈碎銀子初不知情旋經撞破尙億舜允許帮助衣食賈碎銀子貪利隱忍尙億舜　往續舊陸續給過錢物無數迨後賈碎銀子住房倒塌尙億舜遂將賈碎銀子夫婦移至其家同住其妻賈尙氏先勸不聽從此醜聲外揚隣里咸知尙同智聞知屢向尙億舜斥禁毆馬尙億舜遂漸因訓成仇十一年二月初六日尙同智復將尙億舜賈碎銀子賈尙氏一併逐出尙億舜屢懇鄰佑石福等央求尙同智收留尙同智堅不應允尙億舜無處安身憶及屢被毆駡驅逐愈加忿恨起意將尙同智致死以便再將賈尙氏等搬回居住長久姦好五月初四日尙億舜往向賈碎銀子密述前情約令帮同下手賈碎銀子畏懼先未廳許尙億舜再三懇求聲稱有事伊一人承當賈碎銀子亦卽允從是日三更後尙億舜携帶柴刀麻繩賈碎銀子徒手一同前往尙億舜見門關閉濳由窗缝燈光下窺見尙同智仰臥炕上鼾睡用刀撥開巷道大門與賈碎銀子同進後院探聞尙郝氏亦正睡熟尙億舜右手持刀上炕先尙向同智偏右狠砍一下尙同智驚醒聲喊挣扎尙億舜隨用左手按住其口賈碎銀子順取炕頭枕磗毆傷其左太陽右眼胞右身尙億舜鬆手查看尙有氣息復用麻繩挽成活套由其項頸套入咽喉分携繩頭用手拉勒尙同智當時氣閉殞命尙億舜起意埋尸滅跡商同賈碎銀子將尸抬至磨房用鋤挖坑掩埋時己天明尙億舜將炕邊地上血跡用灰掩盖先後分逃次日尙郝氏查獲屍身通知石福等看明投約報騐旋經該縣訪聞獲犯騐訊通詳審擬由州解司因案情未確札調該縣張國本押解人証來省發委確審供認前情不諱詰無起釁别故及另有同謀加功之人供証確鑿案無遁飾查例載謀殺期親尊長已殺者凌遲處死爲從加功之犯擬以絞候請旨卽行正法各等語此案尙億舜因與賈碎銀子之妻賈尙氏通姦被其胞叔尙同智毆駡驅逐挾嫌起意商同賈碎銀子將尙同智謀殺斃命實屬凶惡蔑倫白應按律問擬尙億舜除與賈尙氏通姦及埋尸不失輕罪不議外合依謀殺期親尊長已殺者凌遲　死律擬以凌遲處死賈碎銀子聽從加功致釀逆倫重案亦應按律問擬賈碎銀子除縱妻與人通姦並聽從埋尸不失各輕罪不議外合依謀殺期　尊長正犯罪應凌遲處死者爲從加功之犯絞例擬以絞監候請旨卽行正法均照例先行刺字賈尙氏與尙億舜通姦係本失賈碎銀子貪利縱容訊無知情同謀情事惟因姦釀出重案若僅照縱姦本律科斷亦覺情浮於法賈尙氏應請於縱妻與　通姦之婦杖九十律上加一等擬杖一百酌加枷號一个月係犯姦之婦杖决加贖仍離異歸宗尙郝氏查知投約報案先不知情應毋　議賈碎銀子所得尙億舜錢物訊無確數免其着追無干省釋屍棺飭埋除全案供招咨部外所有審明定擬緣由理合繕摺具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○頭品頂戴陝甘總督臣譚鍾麟跪奏爲查明叅員寔無劣迹被議後在營出力籲懇天恩俯准仍以原官留甘補用恭摺仰祈聖鑒事竊臣前據司道詳稱遵查甘肅已革補用知府候補班前遇缺卽補同知余甫勛在靈臺縣任内被叅各欵實無劣績歴任環縣安化皆有政聲經臣奏請開復原官留甘補用奉旨　照所請吏部知道欽此旋准吏部覆稱叅革人員原叅督撫離省後任督撫據禀飭查奏請開復恐此端一開紛紛效尤應將臣奉旨着照所請之案請旨撤銷等因臣亦何敢置辯嗣准奉天將軍臣慶裕咨據統率甘軍辦理關外防務提督雷正綰呈稱會辦營務總理文案余甫勛十年八月隨同督率各營開赴奉天馳驅數千里備歴艱辛在營辦理營務文案籌晝一切深資其力兹因妻亡子幼請假回籍省親可否留甘差遺轉咨查照等情復據雷正綰續稱該員被議後在金順軍營出力已奉覆准開覆而赤貧如洗無力湊繳捐復銀兩從此廢棄殊屬可惜等語臣查獲咎人員棄瑕錄用此聖朝寛大之仁不以一晉廢其終身况余甫勛原叅之案據司道確查本無劣績公是公非臣不敢雍於上聞故請就本案開復其被議後歴在軍營出力亦屬著有微勞可否仰懇天恩俯准已革甘肅補用知府候補班前遇缺卽補同知余前勛仍給原官留甘補用並免缴　復銀兩之處出自逾格鴻施臣爲人才可用起見謹繕摺陳懇伏乞皇太后皇上聖鑒訓示謹奏軍機大臣奉旨着照所請吏部知道欽此○○頭品頂戴陝甘總督臣譚鍾麟跪奏爲揀員請補知縣員缺以裨地方恭摺仰祈聖鑒事竊據藩司臬司詳稱文縣知縣米協麟調補平番縣已准部覆所遺員缺由甘揀補查前奉章甘肅　調補缺變通辦理部選各缺道府以至未入流亦照請補要缺章程無論何項缺出擇其人地相宜之員請補等語今文縣知縣缺查有大挑試用知縣鄭業啓年四十一歲湖南長沙縣舉人光緖庚辰　 
科會試後　挑一等揀發河工以知縣用領照到豫奉差來甘經前護督臣楊昌濬派充營務委員嗣委署禮縣知縣奉部核覆照章改留甘肅以原官原班補用查該員鄭業啓才具明敏辦事細心以之請署文縣知縣實堪勝任會詳請奏前來臣查鄭業啓才識明通公事穩愼仰懇天恩准以該員試署文縣知縣洵於地方有裨如蒙俞允銜缺相當毋庸引見仍俟試署期滿另請寔授該員並無叅罰案件謹恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○譚鍾麟片再新授凉州府知府陳才芳現已到省繳憑應卽飲赴新任以專賁成除飭司給委外理合附片陳明伏乞聖鑒謹奏軍機大臣奉旨吏部知道欽此○○頭品頂戴河東河道總督奴才覺羅成孚跪奏爲本届河運江北第一起漕船挽入東墳黃林莊日期恭摺具陳仰祈聖鑒事竊奴才接准漕臣崧駿咨稱江北漕船十起共船五百隻裝運正餘米十三萬七百餘石江蘇漕船四起共船二百隻裝運正餘米五萬二千八百餘石均經受兌開行於三月二十四日全數挽過福興等閘連檣北上等因查運河各屬應挑淤淺河道應修堤閘各工先經嚴扎頻催提前赶辦及至上年抵濟後勘騐各工因均撥欵維艱間多停工以待在東省　庫支絀固屬實情而運河要工煩多尤難容緩隨經奴才函催撫臣飭司籌撥接濟一面督同道廳及在事文武各員弁先儘緊要工程無分晝夜竭力嚴催儹辦以速補遲當將工煩欵絀一切籌辦情形附片陳明在案現將南路各工催辦就緖卽飭運河道馳赴該處督同淞河廳照章啓放湖口壩鋪水下注以濟漕運一面派弁持令前往迎提催儧北上現計緊要各工雖賴有司撥接濟得以次第催辦完竣無悮漕行而籌辦之難實爲近數年所罕有兹據該道廳等禀報江北第一起漕船五十四隻於四月十五日未時挽入山東嶧縣黃林莊境後帮各起亦可循序跟艄前進等情除仍嚴飭司漕各員併力催提上挽迅抵十里鋪候汛渡黃並咨東撫一體飭催外所有江北第一起漕船挽入東境口期理合恭摺由驛馳陳伏乞皇太后皇上聖鑒謹奏軍機大臣奉旨户部知道欽此○○丁寳楨片再臣等於光緖七年三月二十日會同前任成都將軍臣宗室恒訓具奏官軍剿辦雷波夷務邊境肅淸請奬一摺七年四月初四日奉上諭剿辦雷波夷務尤爲出力之道員黃錫燾着歸候補班補用詰部知道欽此嗣准吏部咨查照章程尋常勞績槪不准保歸候補班補用今黃錫燾所請核與章程不符行令另核請奬等因覆查部定章程尋常勞績原准保奬虚銜封典今該員黃錫　辦理夷務出力未便没其微勞自應遵照另核請奬合無仰懇天恩俯准賞給該員黃錫燾二品頂戴以示鼓勵之處出自逾格鴻慈除咨部外謹附片具陳伏乞聖鑒訓示謹奏軍機大臣奉旨吏部議奏欽此 
 
 

Page 13

 
 
[法界公堂瑣案]  
　　太古洋行管碼頭之甲乙二西人同稱本行輪船抵埠及開放時有爲小生意者麕聚碼頭之上甚且登輪唤賣致搭客時有失竊事情因于昨日起不准此等人上船詎有數十人出言詈駡欲與我等爲難遂拘三人送押後又有二三十人前來尋釁解案之蔡阿來王阿寳陳阿坤同供我等唤賣枇杷度日不敢駡人蔡稱我被洋人毆打翁太守謂爾等作小經營何必定在碼頭之上駡人本應懲責姑念已被棒毆從寛管押一日甲復唤一西人到案訴請祁繙譯官飭捕房日派一捕至馬頭照料祁君允之○前報列陳寄發扭沈阿六至捕房當　訊時陳偕王天桂龔裕堂蕭還雲供稱沈來拆梢褫去衣服質錢翁太守以陳前曾犯竊責懲遂着將陳管押王龔蕭交保候查嗣因王在押染病送請仁濟醫院施始昨日解送公堂太守謂爾等四人本應懲辦今姑從寛一槪釋出可各自遄回原籍不唯逗遛若敢不遵　案嚴辦四人叩謝而出○積竊孫步洲前竊某輪船報時鐘等物解送公堂懲辦未幾又竊張生茂之物小竊金大阿金分肥不遂暗中知照包探將孫拘住吊賊昨日復解公堂包探將各贓呈騐翁太守判責二百板送縣返回鎭江原籍金從寛免責諭令嗣後須改過自新不得再犯金叩謝而退旋有小東門外同仁昌魚行主孫蓮甫偕張生茂投案領物復有兩押店夥請給押本之半太守謂本公堂定章押本須向賊追償如不能償將賊嚴辦今旣辦賊本從何人追償爾之所言實屬混帳着令退去○包探王榮培解西崽王阿秀至案禀稱此人傭於領港洋人家昨日洋人報失自鳴鐘等物捕頭着往查看據云鐘在大菜房中外人不能出入明係内賊所爲及至天井中見遺有襪及套庫各一隻查係王物據王稱亦失長衫但王之臥室與大菜房相隔甚遙大菜房中尙有别物不取而獨取西崽房之物遺在天井内實屬情有可疑洋東言是該西崽所爲故特將伊拘案翁太守研詰再三王不承認太守謂爾不失物尙可推辭今爾亦失去長衫顯見有心裝作本分府不謂爾行竊惟東人物件被竊爾亦理應查明隨着將土交保出外限兩日内查到原贓 
[兩廣張督憲照覆法國領事文]  
　　爲照覆事案接貴領事官文稱日前廣東省各屬教堂被搶被燒之案當經飭令教士將各處情形逐一詳細列單共計三十三張相應照送貴部堂查照惟此次教士教民被害共失去銀三十八萬三千三百八十八元三毫四仙皆光緖十年十一年卽法國一千八百八十四年八百八十五年之事亦因各地方官未能實力保護是以遭此慘毒雖經屢奉大淸皇上保護之旨無如各官不能實力奉行是以各處百姓將教士教民任意欺凌無可安生此次旣被擾害又失鉅欵深爲可憫素仰貴部堂髙厚廣大爲襄定爲本　　事用心速爲將案辦結仍希飭知各屬一體保護以敦睦誼或由貴部堂派委明幹公正之員會同本署領事所派之員商量秉公妥辦亦可至應如何辦理之處希卽照覆爲此照會等情附送法文一張並中法失單三十三張本部堂均已閲悉查中法自去年定約敦睦如初所有前年七月貴前領事官離粤　後至去年六月回粤以前一切事件本部堂實以爲無可議辦去年七月初四日接師前領事來文業于七月十一日照覆文内曁七月三十日答覆函内明白指陳在案意謂師前領事必當恍然大悟深悔立言之失貴領事官亦必不至再爲沿襲師前領事之錯乃此次來文核與師前領事去年文件大意相同殊甚詫異貴領事素來深明公平道理備悉各國交涉章程不應又生波瀾爲此不合情理之請本部堂不得不更與貴署領事切實論之來文所稱教堂各案約分三端一日教堂一日教士一日教民粤中各屬法國教堂有事時則官代爲之封固看守事平後則點明交還保護之道不過如此此教堂之無可議辦者也教士出境則送之留粤則衛之保護之道不過如此此教士之無可議辦者也以上二節前此照覆文内均已詳切聲叙現在無庸覆説至於教民一項其人雖習法教仍係中國子民領事離粤期内粤省教民之事豈非復行追問是不啻十預中國保護子民之權矣此尤教民之無可議辦者也總之前奉諭旨保護法國官商教十乃係我國家格外浩蕩之深仁棄捐小忿眷念舊盟厚誼故雖當兵事紛紛而高天厚地徧覆涵濡曾無小異粤中文武百司宣奉恩命爲之泯仇釁爲之衛行旅爲之保室廬具時人情洶洶數百里内外傳書聚衆必欲得敵人而甘心見有敵國之人無論官商敵國之物無論錢貨誓不少留于境内貴前領事曁教士人等何一不親見何一不深知經本部堂再四通飭曉諭聲明法國官商教士不因爭戰而來本與法兵有别嚴飭諸將約束各營明示密防費盡心力始有今日之安夫以衆怒所萃之物業而居然幸獲瓦全卽小有遺落僅如繊芥所仔於法國者寔大且多法國官商教士將去時無傷生之恐及去之日無失路之悲復回之後得捿止之所其所仰賴　天恩者至優極渥而粤省地方官睦誼之重禁令之嚴粤中之民遵旨守法格外厚道亦甚可感激　處本部堂之意以爲師前領事回粤之後必當轉述貴國國家與夫將相大總臣及教士之意善詞盡禮道歉道謝以答我兩廣百姓以後格外謙和格外謹歛不爭不競以期民教永遠相安則貴領事官斯爲善於奉行西教維持商務者也今來文不知感謝地方官不知慰答衆軍民乃謂保護之旨各官不實力奉行誣爲欺凌詆爲擾害試思若果當時不寔力奉行則當義民百姓虓怒沸騰之際恐於貴國師前領事官業已不利　尙何論區區之教堂什物乎現在玉帛重敦言歸于　以前之事自應置之不提來文所謂失銀三十八萬餘元請爲將案辦結等語查此等皆開戰以後議和以前之事無可歸結如果各屬教堂於去年七月教士回堂之後别有被搶被燒之案一經照知自必按約飭地方官持平妥辦亦不必另派商辦之員也再者去年撤兵立約以前之事本部堂本不欲言及致形見小今來文旣屢經紏纏前事則本部堂亦未便默然不言查中國自光緖九年辦埋海防以來以至十年六月鷄籠開戰而後耗費銀欵各路用兵之費及税厘短收之項爲數甚鉅然此係國家欵項斷不屑與鄰國計較卽以商民虧損而論兵端旣啓生理　礙福州台灣鎭海等處兵燹擾攘士農工商船尸漁尸損傷人口物業財貨船隻不知凡幾然此尙係别省姑置勿論卽專以廣東一省而論擄廣海之渡船封北海之商口省潮廉瓊道路梗阻貨物停銷商工船漁俱受虧折統算廣東省各口捐耗銀數約計三百八十餘萬兩按照萬國公法自應以舉兵至人之國生釁者認其咎貴領事官須先言明將此欵銀三百八十萬兩若何查辦若何歸結籌有妥善切實辦理與本部堂議明辦妥再爲查辦教堂損失零星物件可也至廣東省籌辦海防正需經費現擬籌備銀四百萬兩購買船砲尙未措齊貴領事官友睦爲懷如能代爲用心籌助尤所欣悦者耳接悉前情相應照覆貴領事官查照順候時祉須至照會者 
[校蓺認眞]  
　　金陵鍾山尊經兩書院肄業者不下數百人人每數卷蓋緣膏火甚厚寒士賴以爲生八口之家靡不取給於是故以毛錐子角勝負者皆願如淮陰侯之將兵多多益善焉劉峴莊制帥督兩江時深悉此情思有以俯順之適今太僕趙粹甫京卿守江甯仰體憲意酌定於課期次早繳卷俾各盡其所長亦嘉惠士林之　端也無如日久弊生竟有遲至已午之交者是以上月鹽道田熾庭觀察特飭淸晨提卷解署本月初二日輪應首府主課孫太尊力加整頓先期示諭遵例扃試猶恐諸生以枵腹藉口又捐廉預備埸飯届日躬自監試黎明卽已入場時禮書尙未至四顧寂然太尊大怒逾刻禮書來各笞責二十下以示懲儆點名後復榜於堂曰守至三更卽帶卷出場倘有不遵超等降特特等降壹　少姑貸云云諸生咸凛然遵循罔敢踰越至午散給粥飯並按名給鹹鴨蛋一枚約計需米五石有奇蛋一千餘洵屬體恤周至是日鍾山題爲　者三友損者三友友直友諒友多聞詩題賦得二十年來食官祿得年字尊經題爲益者三樂損者三樂樂節禮樂樂道人之善樂多賢友詩題賦得領郡慚當潦倒年得年字夜三鼓時已繳七百餘卷太尊當卽登輿旋署其後繳之卷不過數十本及案發果皆令出惟行按太尊起家諸生曾文正首克皖城以文藝課士太尊名冠軍由是契賞辟置幕府歴保至守牧所在務以振興文教爲任甄拔眞才爲先殆亦不忘其舊之意耳 
[拐匪疉見]  
　　無賴匪徒誘人小兒女頃刻間可以絶人祀斷人支往而不返更不知其作踐爲何物而又智者無所施其技勇者無所効其能搶地呼天甚或情急自盡此等匪頪卽如四其御史之所謂抽其筋剝其皮穈其肉粉其骨亦不爲過然則父母斯民者何能坐視無睹乎金陵東嶽會最熱閙遠近之求豁眼界者往往扶老携幼傾巷而來會所過處人山人海肩不及顧足不旋踵已可望而不可卽故每歲以　貽悔　鄉里人居多而小妮子更甚焉今歲賽會時花牌樓一老嫗坐路隅向人哭訴謂孫女不知去向旋有由大行宮來者云街石上坐一垂髫女　雙淚盈睫嫗亟往視果其孫女合浦明珠去而復返喜出望外相扶而歸競渡曅忽哄傅夫子廟前有一江北婦將爲三閭大夫之續者詢之則稱主人宦游在此年半百矣膝下僅一女公子視如掌上珠是日以鍾愛故特飾以金項圈百家水田衣履頭珍珠纍作胡蝶命我與一男僕同來看龍船見得月臺隔壁某茶室有長凳在簷下乃扶坐其上是處多籠鳥問價者擁擠不堪女公子意欲購一籠歸我方左右顧忽失所在因念出門時兩主人叮囑至再旣出而呼回者付託又再今若此尙何面目見主人乎且主人亦不得獨活我不如先死我與主人相依十六年不若男僕可以徑避不歸衆方挽其袂袂幾絶乃令地甲拽之去聞當下出賞格送來者酬洋二百元報　者半次日聞已珠還未知的否此　五事也越數日又有珠寳廊某宅一六歲小孩坐門限上見一人携一小籃内置洋鐵方盤盛糖果紅白相間問孩欲食否孩未答已納一枚於其手令置口中孩咽未曅又以大者益之孩卽隨之行過一短巷賣糖者便負孩於背向北直趨出神策門孩已口不能言忽於門甕中遇一戚索麥租回見孩駭甚大 
 
 

Page 14

 
 
聲呼其名不能答惟招以手戚知有異急上前持孩手匪棄孩乘間而逸孩跌傷左腕血沾襟袖戚抱至北門橋灌以薑昜孩始號哭自聲乃爲人述所遇狀并言匪黨有五六人相隨在前後云前日張府園有一九齡兒寄名蓮花座下爲弟子者嘗就食僧舍僧愛之如已出每日隨僧識　陀羅經字性頴悟其母止此子僧以皈依一脈並以儒家者言爲假弟子課因此不出就外傅詎是日燈旣上猶不見兒歸乃遺老嫗詣菴問故僧曰日在菩提樹頂便去矣何此時尙未還家耶於是追呼終夜竟無消息次日鳴鑼者已至中正街始聞此事然究莫知其蹝迹因思纔浹旬而竊發者三又皆在鬧市然則拐匪之黨羽遍布於闤闠可知矣蒿自時艱曷勝浩歎 
[邑宰善政]  
　　鄞縣朱友笙大令自到任後政令一新如花會串客地匪土棍以及窩賭窩娼一切犯禁之事無不出示嚴禁而於著名土棍尤爲痛恨聞已明察暗訪以收除暴安良之效至於詞訟案件隨到隨結旣無積壓亦無寃抑苟有請託等事絶不徇情是以甬上士民咸有來暮之歌也 
[鄂垣官報]  
　　五月十三日候補同知薛華城候補知州張瑞墀奉藩憲委解第四批京餉赴兩院禀知大挑縣文恩光赴兩院銷假奉前臬憲委發審局額外學習禀知藩憲牌示枝江縣知縣員缺飭准補之陳富文赴任應山縣平靖關巡檢事務詳委候補班遇缺補用巡撿蕭國禧署理十四日調署天門縣丞伍紹慶赴兩院禀辭赴任署臬臺武進見謝二品銜行咨湖北鹽法武昌道江觀察是日抵省垣於十五日早晨十點鐘進城往全皖公所十五日委辦宜昌川鹽局候補縣袁福瀚來省禀到候補巡檢辟金梧奉藩憲委調來省禀到督造船廠聽差禀知 
[鄂省决囚]  
　　本月十五日下午四點鐘時撫署接到釘封文書立傅城守營江夏縣預備一切旋在縣獄提出三犯一係胖子花白鬍鬚兩皆中年其一消瘦異常當堂綁訖由城守左哨干總王千戎押至北城外湖邊處决聞俱係襄陽劫案内之犯云 
[哭葛隱耕孝廉]  
　　淸淚才乾又哭君洛卿死未旬日離魂落葉共紛紛雄心枉作空羣馬好夢難爲出岫雲書斷經年緣臥病尊殘业日孰論文舊遊已恨多零落從　高歌更不聞半生文字幾知已與子暌違經六秋學到張華能博物體如吳質本工愁斯人斯疾古猶惜此筆此才今已休回首當年棲隱處傷心不忍問龍湫[  濳園主人張夢龍拜稿]  
[回文詞二闋調寄菩薩蠻]  
　　寒衣雪夜深殘漏銀燈挑盡芳蘭透香影篆紅紗窗池落細花楊絲輕蘸绿寒悄啼鶯撲亂雲凝曉風微雨小樓紅梅窗碧雪深苔徑一痕雲影留香定風信鴈歸遙天邊水拍橋霜烟浮遠樹湘客孤愁誤啼鶯催急聲絃管玉人情湘鄉曾廣鈞重伯未定草 
[失題]  
　　霜痕深淺認楓丹滿地斜陽白袷寒簾捲西風人背鏡怕看秋色入重闌雨絲風片洞庭波祖帪秋風酒不多千疉雲山萬重意不勝淸怨唱驪歌臨歧珍重寫　箋别後空教憶惘然明月蘆花深泊處𣝔聲如雨夜如烟亡國聲中玉樹歌定王臺下曉風多漢家城闕銷沈盡祗剩靑山數點螺[  湘鄉女史曾廣珊未定草重伯憶錄]  
[題吳縣藜牀舊主悼紅吟]  
　　從今只讓月圑圓獨抱悲懷痛九泉花落香消春去也　寒枕冷夜凄然緣慳五夜難尋夢夢續三生未了緣縱使　生能再會茫茫空證九重天人去樓空玉化烟蕭郎　古恨綿綿早知此日成長别應悔當初締好緣仙苑於今添淑女香閨從此少才媛綵雲易散玻璃脆空向春江哭逝川毗陵吳善述子堅氏稿○前題新詩讀罷淚交流觸我深衷萬斛愁奩鏡塵封神欲黯屋梁月落色難求紅絲旣綰緣何短白首思盟願酬好月難圓花易落與君長恨幾時休回憶當時賦悼亡三年形迹虚堂簷鈴風動疑晨偑窗月花移誤晚妝玉杵不聞秋夜擣金蟬空囓夏時長人生修短皆由數莫繫深情枉斷[  腸蘭陵唐維和一鳴氏艸]  
[上海三馬路與昌絲棧陳竹坪經募山東賑捐五月十八日第三百九次淸單]  
　　杭州福潤局交來第一萬五千零九十九册又一萬七千另一册萬承志堂續募痴情使者洋五十元樂善堂洋十元愿化好月圓人壽年豐主人洋廿元惜陰居士洋三十元維三主人洋二元無名氏洋一元痴道人錢六百文不書名栩錢二百文二日各錢一百文二户各錢五十文又萬承志堂另預墊洋一百元以上二册計十三户共來洋二百十四元錢二百文○蘇州正和永號募樂安書家錢四百文無名氏三百文壺隱書屋崔鳳岐顧禎祥燕廣書屋紫陽世家汝南草處各錢二百文二户各一百文二户各五十文以上十二户共洋二元○蘇州僅香舘主人洋二元○蘇州福來康續募吟香溪舘福來康各洋三元崇德堂王退步思勉力子隱名氏省過氏無名氏各洋五角無名氏洋一元又錢二百文以上十户共洋八元錢二百文○蘇州濟亨典晚翠閣各洋一元醉樂居士白嶽山入各錢五百文瑶源山人癯仙居飬心室各錢三百文友竹居錢二百四十文九户各二百文四户各錢一百文以上廿一户共洋六元○蘇州英記經募廿二户各錢五十文共來洋一元○蘇州萬成莊募陳雲韶洋二元貴欽雷似梅方執之林又山姚衛卿吳愛堂各錢四百文華士美南山下民各錢三百文不書名沈念屺麗泉南山居士各錢二百文以上十三户共洋五元虚對一个○益溙洋貨號募瑞記洋一元又各友洋二元又册守記吉席移助洋十元楊氏洋五元愼記洋一元二册計五户共洋十九元○方萬生洋一元又諸友二户洋八角又二户洋六角一户洋二角五户洋五角六户錢一千二百文十户錢一千文二户錢二百文以上廿九户共洋五元一角錢一百文○祥茂公棧張梅亭募彭祥發公各洋一元張馬各洋二角俞錢五百五十文金聶合錢三百三十文李錢三百文夏童彭夫徐王各錢二百文李吳張余王楊金二户各錢一百文温銅洋二元以上廿一户共洋二元四角錢二千七百八十文○安徽從安局同慶堂募吟香室主洋一元四齡童子錢五百文燕貽堂雷基寯各錢四百文宣一祥錢二百文徐陳氏錢一百五十文五户各錢一百文七户各錢五十文以上十八户共洋一元錢二千五百文○漢口慶裕義號程明甫續募程孫氏二户錢一千三百文永盛元錢五百文胡旭光錢三百文張福順乾元正曾宮錦天錦不書名篤慶與人同仁德全順北永盛大崔吉臣四盛永同昌同記棧謙履亨隆盛祥孫友堂各錢二百文以上廿二户共洋五元○彭善士募隴西氏洋三元三角○虹口恊記髙長春各洋五角陳生記洋四角李朝會洋三角徐武稼梁全來各洋二角以上六户共來二元○萬康施挺羣各錢四百文施莊氏錢二百文黃施氏陳各錢一百文以上五户共洋一元一角○石門灣厘局經募求安生洋二元環翠山房錢一千文許筱名渠石山房樂安居士各錢五百文公記錢三百文四户各錢二百文二户各錢一百文以上十二户共洋五元錢五百文○石門灣無名氏洋一元又隱名氏求家康泰銅洋四元以上均塔册○隱名氏張病愈完愿洋十元正和信局洋三元王徐氏洋一元○常熟張松谷爲次子病痊完愿洋五元○本日共收英洋三百另一元銅洋六元處對一個小洋九角錢六千二百八十文合併聲明 
[揚州皮市街東賑捐局經收第三次賑欵淸單]  
　　蘇州府常熟縣錢明府移送殷献臣籌助英洋四百元吳縣馬明府移送揚六十五號募册程紳藻菴經勸程燕詒程斯三等兩户各英洋十元詠勤洋貨公所英洋二十元揚字六十一號募册朱葆初英洋十元平江書屋王俊記華少記等三户各英洋二元海寶樹畫章厚山海寶樹繡海寶樹谷海寶樹十海寶樹二海寶樹屏海寶樹條海寶樹海寶樹司海寶樹馬海寶樹繡海寶樹谷海寶樹四海寶樹季海寶　花海寶樹卉廣平書屋談桂記王翊記伊少記求過堂陸孫松記燕貽堂陳等二十四户各英洋一元海寶樹五海寶樹代海寶樹同海寶樹堂海寶樹甘海寶樹羅海寶樹鶴海寶樹齡海寶樹雀海寶樹梅海寶樹桂海寶樹花海寶樹雄海寶樹雄海寶樹貓海寶樹蝶葆初多事祈保萱等十八户各英洋半元萬濟舟翁由高販頭寄來英洋十元 
[上海北市絲業會舘核奬籌賑公所施少欽經收山東賑捐四月十八九日第九百九十六七次淸單]  
　　完願人由蘇州侍其巷宅寄全盛局來洋十五元扶風忍受士求室人病體脱身由浙紹山陰西郭門外安昌鎭西市寄全盛局來洋十元潤生堂王求妻顧氏痄腮病速愈洋四元萱壽室由湖州老福潤局來洋三元無錫乾源號以四月望日城隍神行會節省燈燭費用移助由無錫通裕局來洋三元王立本爲女特眞病求痊由蘇州元昌公　劉梓先代寄通裕局來洋四元杭春記英洋三元銅洋一元京另不另子求伯父肝胃氣永不復發由瀏河全盛局來洋二元蘇閶王榮生代無名氏求病愈由蘇州鴻源局來洋二元汪祖培求自病卽痊洋二元無錫可園楊叔𢋐手以東亭鎭五五四園衆姓求免融天提撥醮費助賑由無錫全盛局來洋三元勉力子由乍浦琛記號託公昇號寄全盛局來洋一元潢涇顧賡颺由悦昌號寄致大局來銅洋四元燕湖乾泰康行銅木洋三元銅英洋一元不書名銅洋二元無名氏洋八元還願人洋一元二户由無錦唐時長寄通裕局來洋九元沈子文周秉臣二君書畫潤資四月初一日至十七日共錢一千零六十文○顧又珊募救灾圖説祝同心先生勸募册同字一次二千七百九十三號逸名女史遺洋六元顧際盛不書姓名唐玉九稱心如意人四户各洋一元顧懷良不書姓名二户各銅洋一元共七户合來英洋十元銅洋二元○蘇州胥門外吳萬順紹記號寄寶順局來　　同登昌字一千七百九十一號册無名氏求病不發洋二元○洲河衡昌泰募救灾圖説祝同心先生勸募册同字一次七千九百四十號王恭壽衡昌泰無力買書人三户各一元王茗居五雲山人湯粹甫杜鳳昭王信順盛運進六户各洋半元蔡鳴臯錢二百文共十户合來洋六元錢二百文以上十八日陳氏保平安由益記洋貨號交來洋四十元周錫璋錫琛奉父母遺命完愿洋二十元錢愷求病速愈洋二十元稻香居王求子病愈由甬江東勝街公興紙行寄浙甯恊興局來洋十元黃恆興求母延年益壽由廣和糖行來洋十元九江祥發元同人節省端節酒資由本埠裕春和糖行胡品泉來洋十元紅豆書犀洋四元陳世培求子病痊洋三元古潤小氓求子病速愈洋二元琴溪思此生因友人送先　奠儀業已安厝今移助洋二元慈竹山房由敬吾兄交來洋二元平安補過子洋一元○平湖恊大局寄來塔册一萬八千四百九十五號彭振鏞徐士英王慶三三户各洋一元佘九睦唐立本不留名三户各錢五百文沈祿泉錦源泰二户各錢四百文金補庚錢三百七十五文王三槐時子香黃彚泰三户各錢三百文魏日泰佘思敬錢光裕陶洽和潘公成沈秀雅佘肖雲沈秋泉王友福佘桐記十户各錢二百文陸士記錢一百文共廿三户合來洋八元○沙溪致大局來救灾圖説祝同心先生勸募册同字一次五千一百十五號雙　桂洋一元壽春山人洋一元同心居洋半元三户共合來洋二元錢五百四十五文○本埠盤記棧交來漢口寄到救灾圖説祝同心先生勸募册同字一次七百九十九號大升全錢　千文聚亨號錢三千文同盛和羅雲五無名氏三户各錢二千文德星聚號蔚隆昇號聚成升號有心無力人留餘堂同德義號廣生祥號蔚昌祥慶餘厚求缺生繪先堂十一户各錢一千文邱春華錢五百文以上十七户共錢廿五千五百五十文六八合九八規元十七兩三錢四分○全盛局來救灾圖説祝同心先生勸募册同字一次七千四百九十五號周莊同裕分典同人節省端節酒資洋六元○新安同人經募救灾圖説祝同心先生勸募册同字一次七百七十三號公積堂九八錢十千文補過氏九八錢五千四百文吳厚夫九八錢五千文項介堂九八錢三千文容德氏九八錢二千文永生號九八錢一千六百文不書名保父平安二户各九八錢一千二百文金氏環谷居力不足不書名留餘氏無名氏項玉書無名氏八户各九八錢一千無名氏九八錢三百文與人爲善九八錢二百十文共十八户由漢口全盛局來洋三十四元○看竹齊以西歴一千八百八十六年六月分呂宋票第二萬零二百零三號四開一張由杭州永泰豐局來○書帶草堂主人以西歴一千八百八十六年六月分呂宋票第二萬零一百九十三號四開一張由鎭江全泰盛局來以上十九日 
 
