# 1934 - 208 - 4908725

 

Page 1

 
 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　　　晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋經橋緯文閣發售 
[新印本草備要醫方集解告成] [  圖書集成局代啓]  
　　本草備要一書爲休寗汪訒菴先生所輯舉金石草木禽獸麟介之人藥品者别其性質攷其功用徴引繁博詳　無遺後附湯頭歌訣一編尤爲習醫者所不可不讀首冠圖説亦頗筆墨精工披覽之餘殊覺爽心豁目茲由掃葉山房書肆倩本局排以大字用佳紙精墨印成每部三册碼洋六角醫方集解亦先生所箸向推童氏刊本爲最精碻茲又得武進名醫費晉卿先生評點釜覺應有盡有無美不臻每部亦三册馬洋六角是二書也　聨璧合久已名噪醫林世有欲種杏成林者盍各購置案頭爲簡練揣摩之助乎 
[答客問聲明一則]  
　　夕陽甫下清風徐來溽暑全消心目俱爽執筆人自朝至於日中昃手揮萬字墨瘁紙勞至此方得片刻清閒以息一日之力携竹榻於北窓下科頭兀坐延爽納凉命獠奴剖翠瓜啖之凉沁心脾煩渴頓解古人所謂一服清凉散無以逾此忽閽者報有客至急延之入則舊雨也數日不見各道契闊畢乃相與促膝而坐披襟當風娓娓清談論及近事客曰前數日見貴報簡端登有聲明一則敢問何故歟執筆人曰此爲某署有餽送節儀之事而本館在事諸人類皆潔身自好從不在外收受分文故略述數言以剖白之也客曰某署餽送節儀而託之於唐宦所謂唐宦者果何人歟其名亦可得聞焉否耶執筆人曰唐宦之名僕不必舉但其人在滬固振振有名外間呼之若有一二品頭銜者試問滬上一隅之地如唐者能有幾人子豈猶不悉其名而煩僕之詳告乎客撫然有間曰嘻夫夫也而亦爲此不知廉恥之事乎吾聞唐富有資財區區節儀失之固如九牛之亡一毛得之亦如九牛之益一毛耳何足輕重乃不知自惜聲名貪得此不義之物况又以貴館爲名坐收漁利豈和嶠之夙有錢癖歟夫冐託他人之名騙取非分之財物此無賴小人之所爲也乃如唐宦者外間呼之頭銜煊赫儼如一二品大員豈以其人素有小人之實而反言以稱之耶禮云臨財無苟得彼此種儻來之錢貴館在事諸公廉介爲懷不屑自污而偏爲唐宦冥然取之於暗中此眞意想所不到之事然以唐而猶有此行則下此者之招摇撞騙而外人之爲所愚弄者蓋亦不想可知矣執筆人曰子因唐而推及於招摇撞騙之多此言可謂切中然如唐者亦正不必重視而以爲不應有此種事也慨自世道衰微人心不古多錢善買之人其視錢也往往較貧窶者爲尤重故鄙瑣齷齪之爲凡人所不屑出此者多出之於富人而慢不知恥彼此事特其一端耳凡類於此事者正不知有幾彼唐宦特其一人耳凡類於唐宦者又不知有幾子何所見之不廣而以爲異耶客曰子言旣聞命矣然報館於各衙署中皆有節儀向嘗聞之今貴館不肯同流合污介然以風節自厲何耶執筆人曰報館之有節儀陋規也所謂陋規者亦甚多端或因賄囑而揄揚或因受賂而誣衊事不徴實一味胡言大抵多得陋規節儀特此中之一耳余當未入報館之前聞人言藉藉亦頗疑及有此及爲本館延主筆墨始知前説之皆屬子虚蓋報館創自四人本館悉照泰西報館體例但主紀事不敢信口雌黄妄興謡諑至於朝廷大政獻可替否苟有一得略貢芻蕘蓋知聖明之世詢事考言天子自有盛德也而或肆口誚讓妄事譏評則同爲中國子民苟有人心何忍出此若夫善善從長惡惡從短則執筆人素讀詩書未忘聖人隠惡揚善之訓一切穢詞褻語有意污人或造作浮言或牽連前事非但不足以污我之筆亦以日報體例不應有是也世之不知者猶謂可以賄行一若高下抑揚能出若干錢卽不難從心所欲殊不知本館諸人操守謹嚴一介不取斷不能以錢役使也大率狡黠者借本館之名以肆其詐騙之術彼唐宦今日之敗露亦出於適然其類於唐宦類於託送節儀者正復何限特皆爲本館所不知故無從一爲剖白耳故敢佈告數語俾天下之人咸知本館在事諸人類皆嚼然不滓而勿爲庸夫俗子所愚斯本館之意也客聞言唯唯而退乃詮次問答之語付之剞劂氏以弁報章 
[俄弁量移]  
　　西字報云俄國所派黑龍江軍管叅謀次官陸軍少將司撲氣氣氏現奉俄廷諭旨著調任沿海州軍務知事 
[輪船失事]  
　　日本報云七月十四日午後三點鐘越三刻時神户大阪商船會社新製輪名臺北丸者由英京倫敦海面回東道出葡萄牙國境利司薄痕冲與某輪船相碰以致沈没幸船中人無罹厄者按此事前已登報兹得其詳爰再譯之 
[西報論茶]  
　　廣州博聞報云中國之茶銷售外洋者日衰恐不久全失其利矣而印度之卡路吉打與錫蘭山二處産茶遞年增多西報曾苦諫中國急免厘金以挽回茶利惟華人不以爲意若饕餮之徒寗殺肥鵝而烹食之不肯寛待而常拾其所産之卵也英商之集於中華茶巿者由衆而寡顯爲此事之証華人豈不知之然全不介意者豈反以英商不來而快於心乎中國茶務之將亡必矣不特華人不以茶務漸衰爲慮而徴税之員明知茶税昔多而今少　不以爲意此輩但知教茶農考求種茶製茶之法而不思茶税之重爲第一弊試取華茶之銷於英巿者論之光緒二十二年由中國直往英國者祗得二十一萬九千四百零九擔其上一年則有一百萬擔相去幾至五倍今年春九江漢口二處出茶較上年爲盛第一稔所收者約得五十五兆磅前英商買茶遞年减少者俄商增多而補之惟聞俄國所存茶藥太多今年能自中國添買者不過上年之半尚餘二十七兆五十萬磅須銷流於英美二國然上年二國共銷華茶不過一十八兆五十萬磅今年出茶過限十兆餘磅若不大减其價則難脱手但茶價賤而厘税又不稍减茶農之不傷本者鮮矣又厦門英領事官傳冷卡士君嘗將各處茶務詳覆英廷其言足令聞者感傷彼云光緒二十二年厦門烏龍茶共得一兆二億磅比其上一年减少百分之五十五猶恐今年減少更甚焉過今年之後更恐不復成茶巿矣此處種茶之郡縣多已抛荒而茶田更有全壞者卡士君又指出其弊之由蓋謂製出一兆餘磅之茶值銀不過一十三萬六千圓厘金抽至二萬圓出口税抽至三萬五千圓兩共抽銀五萬五千圓已居茶價三分之一至其鄰國日本明於先見去年將臺灣之茶税减作每擔抽税一圓一角二分而中國仍固執其五圓八角一仙之税此爲中國之失策夫閲歴深則知識進鄰國强當自發奮而中國獨不然將來茶利俱亡悔將何及矣十年前厦門共産茶二十七兆二億餘磅距今二十餘 
 
 

Page 2

 
 
年例當增多十數倍不料反减十數倍卡士君又述識時務者之意曰中國茶務之弊非天下最巧之機器所能救除必將厘税全免又兼用機器或始有濟耳譯香港西字報 
[梧埠税章]  
　　澳門知新報譯　七月一號香港士蔑報云梧州立約通商建設洋税廠所有征收進出口貨税應如何抽今已與各國明定税例九則其一自外來洋貨如貨經報税運入西商行棧卽歸西商隨時發放其二外來洋貨無論西商華商販運到埠報號納税後卽要從該埠發賣不得私運别起其三四人旣在此通商所有巿面貨物任西商買賣如常運載貨件就地雇賃船艇起築鋪屋就地雇招人工均不得阻抑外埠總公司有欲辦貨到此發賣任其建立棧房賣貨如有商人在該棧買貨後亦準其復在該地轉賣埠中小船承西商運載貨物必領憑單使知此貨係某西棧貨物華洋互巿華商不得故作巧僞以行欺騙其四所立巿塲租界目下西商不能越限侵佔俟將來巿道繁旺始行增廣洋貨旣經西商到廠納税轉賣華商不得復勒收税項其五華商運販洋貨到埠納足個半税便可歸棧發售其六如有由梧州運載洋貨往别埠所過税廠必要再行納税其七梧州土産貨物如西商欲購運出外必要向該廠報納出口税其八商家輪船到埠不能亂次灣泊各守界限西人賣洋貨與華人必要謹守通商條約其九如有由廣東運洋貨至梧州由梧州運土貨至廣東均要報齊進口出口税不得走漏此税則從西歴一千八百九十七年六月二十六號訂立 
[賓興改章]  
　　天津訪事友人來函云歴來舉辦賓興原爲各院肄業諸生而設監生亦在其内近來弊竇百出竟有於各院甄别時並未投考借他人監照朦混入塲希圖元卷路費近由院董查知禀明道憲擬將元卷路費銀兩先行寄京俟該生購卷時查明卷票再行發給使寒儒得沾實惠意甚美也無如各院肄業諸生均係寒士非此項發給不能赴京應試兹聞三取問津輔仁三院肄業諸生在運署遞禀據稱生等俱係寒士若此項元卷銀兩必俟到京給發恐有因貧窘不能赴試者若求一律發給又恐碍於實事求是之美意祈將現時在院肄業諸生在津先行提發其監生及寄寓生並未甄别各生仍請照現定　章在京發給等語語刻尚未經批示也 
[大興土木]  
　　天津訪事友人來函云京師永定門外馬家堡向係荒烟蔓草之區自京津鐵路功成設立車站於是中外商賈多於此地斬荆榛闢草萊建造樓閣鱗排櫛比燈火通宵人烟繁盛居然成爲京南一巨鎭但該處地址自豐台起至黄村止其北卽木商積存木排之處佔地頗多欲蓋房屋不能暢所欲爲聞某巨紳占奕家之先著在曹家溝畔另闢巿廛建造洋樓數間預備巨商大賈作洋行之用更建棧房十餘座其旁蓋造巿房若干間擬於秋後大興工作現已將溝身開闊十數丈以洩河水其挖出之坭土卽爲塡高地基之用將來火車四達商務盛興是處之繁盛直在轉瞬間耳 
[天津官塲紀事]  
　　天津訪事友人來函云候補道張翊宸觀察柯欣榮觀察昨奉督憲委辦海防營務處差使接扎後卽赴督轅禀謝現已入局視事○黄公度觀察曾充新加坡總領事頃奉旨補授湖南常寳鹽法道現已出都抵津以海軍公所爲行台候輪南下榮履新任○會辦籌賑局兼辦水利局候補道任毓華觀察之騮昨奉督憲札委兼理會辦支應局差使○新授通永道沈子梅觀察能虎前奉部催到任今聞將上海招商局務交代清楚已於月之二十一日乘輪抵津詣督轅禀謁並叩謝飭知到任○會辦鐵路總公司黄花農觀察因病請假回籍就醫所遺差使督憲委前户部員外郎陳夢陶部郎接辦已於日前謝委任事○候補道李文石觀察奉督憲札委帮辦籌賑局事務當卽赴轅謝委日内已到局視事矣 
[金陵火警]  
　　金陵采訪友人云某日城東堆金橋畔某姓家呼婢作晚炊偶不經心致火星飛入積薪以致吳回怒發比至鼉更四轉忽地烟霧迷漫時隣人見之立卽鳴鑼報警迨家中人驚醒急取缸中蓄水盡力狂澆並邀集多人升屋撥救火卽告熄然已驚駭非常矣 
[冒緝釀命]  
　　鎭江訪事友來函云上月廿六日新河口泊一私鹽船傍晚忽有小船突然而至聲稱緝私鹽船上計共六人慌卽鳬水逃遁有一人不諳水性以致命喪　宮五人上岸後方知並非巡船當將小船扣住與之理論旋有魯仲連其人出爲排解鹽船上人自知販私有干例禁旣已有人調處遂寢其事 
[茶樓拘匪]  
　　漢口采訪友人云上月二十四日斜照銜山鳥倦知返突有橷甸司署公役會同漢陽縣捕役公差約共數十人各帶器械至漢口涵萬茶樓將一口操蔡甸音之大漢縶之以去有知之者云此人前在蔡甸曾犯殺人放火巨案故有是舉也 
[販夫遇刦]  
　　寍波采訪友人云某日天將明時郡城北門外有一販夫肩挑竹簍中置錢數千文往江厦販貨路經北門城下突遇二匪人將簍中之錢悉數刦去販夫大聲呼救居民聞聲出外匪人已杳如黄鶴蹤影全無矣販夫乃怏怏而返 
[要案將結]  
　　奏革典史蘇慶生刑斃民人夏錦洲一案前已屬志報端昨接金陵采訪友人來函云江寗府劉嘉樹太守已將原告陸江氏見証馮姓訊明申詳上憲援照濫杖平民律徒二千里傳聞如此未知確否 
[猺匪宜防]  
　　廣州采訪友人云高廉土匪業已殲殪殆盡大吏遂將各軍分别撤歸近日忽接連州綏猺廳禀報猺人蠢動計嘯聚至數千名刼掠鄉村大爲閭閻之患大吏擬調駐紥砲臺之楚軍往剿因中軍曾與猺匪對壘匪黨皆畏之如虎也聞猺匪一聞大捕馳至卽深入山中藏匿官兵亦不復窮追特恐防範稍疏又將出而肆擾可奈何 
[北固晴雲]  
　　鎭江采訪友人云此間亢旱已久鄉農望澤情殷地方官各竭悃忱爲民請命設壇郡廟朝夕拈香並示禁屠牲以昭誠敬至六月初八日午後狂風大作走石飛沙屋瓦皆飛無異昆陽之戰於是犂雲鋤雨者咸額手稱慶以爲碧翁翁普降甘霖矣乃曾不逾時而風靜雲開依然杲杲日出天氣炎熱汗下如漿于是向之笑逐顔開者至此又悉眉雙鎖迨夜半夢回枕上微聞鴛瓦有窸窣聲逾時卽止聞之父老云是晚約得雨一寸有奇雖未旣霑旣足然得此亦差强人意也○鎭江營叅將鄭叅戎國祥瓜期已滿卽須入都引見所遺篆務經兩江總督劉峴帥檄委彭蘭軒叅戎署理彭叅戎奉檄後卽詣督轅謝委禀辭上月初九日午前雇定官舫帶以小火輪船順流而下初十日正午駛抵京口泊舟小閘口碼頭鎭城文武各官咸出郊恭迓叅戎接見之下互叙寒喧旋命駕入城赴文武各衙謝步○小碼頭西首爲遊人萃聚之區男女混淆無異桑間濮上其中茶肆專留蕩婦狂且啜茗每至晚深時節妖姬艷婦挈伴而來燕語鶯聲互相嘲話諸少遂如蠅逐臭如蟻附羶蕩態淫詞不可言狀歴經府縣及保甲局出示嚴禁終未能痛抉根株某日水利廳張少尹以肆主不遵禁令因飭差拘至局内飭笞臀四百板以示之懲於是各茶肆咸凉栗于心属遵憲諭凡有輕羅小扇珊珊而來者以婉辭却之不復使嘗玉川風味矣 
[時疫流行]  
　　揚州訪事人函云近因天久不雨加以蒸熱異常礫石流金人多鬱悶因之時疫倐起患者類皆斑疹居多初起時似乎感冐醫藥偶一不愼卽致斃命速者數時至遲亦不過二三日黄家園某姓家一日之間連喪二人東關街巷上月十四五兩日中患疫死者亦有數人其餘患疫者更不知凡幾操和緩術者皆高坐飛輿非常忙迫説者咸歸咎於亢旱所致幸日前已沛甘霖或者時疫可從此安靜矣 
[會訊第十九次租船案]  
　　昨晨十點鐘時蔡和甫觀察偕英總領事韓能君升座先據原告所倩威律司由繙譯曹吉甫問恩納司保扯曰八月廿五號有電報打與制台衙門爾記得否答記不清楚問信上是爾簽字否答是問信隆日記簿上八月十四號寫信與道台何人簽字答 
 
 

Page 3

 
 
非我簽字亦非白納簽字問華又信函何人起稿答先由我起洋文稿然後譯成華文問黑去白何時所用答五月底問查過聲名好否答查過甚好隨將新福建洋文帳呈堂並將大寫日記簿觀閲係八月廿七號起細觀華文信函與原底洋文稍有錯悞候詳細譯成再呈問洋文内係六月廿一號修理該船如何修法答未悉問信隆行欲向徐姓將船修好取償修費有何憑據答信隆行有拷卑印成信底内有鉛筆塗去數條不作爲憑問何人看過修船之事答祥生廠西人見証如要來卽可傳來問黑去白筆跡認　否答認識訊至此請蔡觀察將武寗日記簿發下閲看問簿上所寫各事見過否答未曾問武寗船機器壞時爾聽得否答聽得祗知壞去一乘機器問修機器有帳否答有在節略内註明爐子等件定要修理之語問修好卽送下否答就送問其時船上有客有貨否答都有問機器壞時當卽知照徐委員否答立刻知照徐郭二人旋據被告所倩担律師由繙譯羅誠伯傳語問恩納司保扯爾來中國幾年答五年在上海做過何事答做巡查進口各事問與行内有多少股本答半姘問巡查進口各貨是何處之貨答皆歐羅巴貨問以前做過輪船事否答做過問可有裝載及賣買各事答没有問未來中國所做何事答在英京行内問來中國後初在何處答在源豐順問源豐順何時出來答一千八百九十五年後半年問何時合股答在一千八百九十六年二月間問與白納做事有何權柄答極多問後來專做何等買賣答或裝兵或運軍火問所裝軍火可是卽租來之船答欲將一船專辦官塲之事另有一船專走上海寗波温州問所云官塲可是中國官塲答是問爾可有中國官家憑據答有問代中國官塲是何人答不定問與徐姓何處認識答在南京問何處商議租船事答在上海問議後一切照辦否答照辦問與徐商議船事約有幾時答五六個禮拜以前問來往商議何人答與白納徐姓三人問租船有草稿否答有問後來互相辯駁否答彼此辯駁問合同簽字時有錯否答相去不遠問租船合同未簽字以前見否答未見問所租之船專走何處答一裝客走南洋二走上海臺灣江寗問各船爾知何用答知係差船問運船是否專裝軍火兵丁所用答是問運兵船改作商船須修理否答要修問裝貨一樣否答一樣問合同内有准改商船字樣否答永爲商船問改換商船一切費用要償否答要償問合同上指明官塲償還何款修費答一應説明在先問合同内何以並無此條答確有此條問改換商船費用曾説明否答早經説過如果不修不能改作商船問兵船改商船是否改交爾答是問爾將此條指出實在證據在何處答因徐委員悔議是是以並無專欵訊至此時已一下鐘中西官互商退堂訂定禮拜一上午再訊 
[潮水損船]  
　　昨日十一點半鐘潮退時虹口港中水勢甚急中虹橋北首泊有常熟米船四艘各裝白米一百數十擔爲潮水冲斷纜索以致互相碰撞各受重傷頃刻間水由船底漏入將次沈没舟子無能爲力大呼救命幸經岸上人設法援救將所裝之米搬於旁泊之大號碼頭船上得免漂失然已耗費不資矣 
[反目輕生]  
　　寗波人胡杏生回業書坊携妻顧氏僦居虹口蓬路德榮里第六百四十六號屋内前日下午偶因細故致占脱輻之爻胡母助子將婦辱詈婦羞忿交加無可伸雪因於夜半時自縊身死迨胡母知之急卽解救知已玉殞香消返魂無術矣卽遣人訃知母族恐不免有一番饒舌也並聞死者年纔十七而遽蹈揚太眞馬嵬之轍亦可慘已 
[獄犯受笞]  
　　上海縣署獄犯周大才糾合在監人犯十三名互相拜盟約爲兄弟意圖越獄脱逃典史蔡少尉察知於昨日午後四下鐘時揚案嚴訊各犯互相狡展不肯直承少尉大怒叱令各笞責一百五十下 
[上海縣署瑣案]  
　　張銀隆扭控馮文容圖賴所借洋銀前日黄大令倩蔣刺史提訊張供稱小的係鎭江府屬某邑人操整容業去年收得會欵洋銀四十圓借與馮用立有借據屢索無著不得已扭案求追馮供稱小的係常州府屬某邑人以笙笛爲業去年張摇會得洋銀若干由司証人借出寫立借據叩求恩准出外清理刺史限十日内交人保出清理如延追比○前者顧杏林呈控袁祥林藏匿妻子黄大令倩蔣刺史訊理前日又經提訊顧訴稱小的留心偵緝妻子寔被楊湘帆王阿興等人賣去得洋銀二百餘圓至賣於何處尚未查明袁供稱顧妻實被楊等賣去小的並不知道何朱氏何三和同供顧妻被楊王二人賣與何人小婦人及小的並不知情楊何氏供稱顧妻當時住楊家至小婦人處午膳旣而又至秦尚德家借宿數夜旋由王楊二人領去楊供稱顧妻並非由小的價賣惟來家住過數天而已刺史判令將楊發水利廳看管候提王到案再訊○江海關道劉康侯觀察發竊取某洋人鳥槍之姚毛毛至縣前日黄大令倩蔣刺史研訊姚供稱小的向操衣業家住城内梅家弄兹在浦東某洋人處當西崽及洋人回國又至别處服役本年五月間向主人索取工資主人屢次延約後竟以行竊見誣可否恩准出外向主人清理剌史著交人保出限五日内理明如違收押 
[上海巡局瑣案]  
　　前日有閔金華者偕陳福生至南巿青龍橋畔某姓老虎灶茶肆抺牌爭奪輸贏互相口角繼復揮拳格鬥以致閔身受微傷扭結至二十三七鋪巡防局控告局員姚殿卿二尹升座研訊閔訴稱小的等賦閑無事相約至附近小茶肆抺牌爲戲與陳互爭勝負以致被毆傷錢手臂陳供稱小的惟口角而已並不與之打架二尹判令將陳從重笞責四百板閔責手心八十下著各具改過切結存案嗣後如再犯賭定干重懲○本城大東站妯昌洋布店被人騙去荷蘭布十匹控諸十六鋪巡防中局局員蔡蓉卿二尹拘獲串騙之挑夫藩晉卿卽殷晉卿訊取口供限交騙子張姓本報已迭紀情由矣前晚地甲將潘解案二尹提訊之下謂前次堂訊時爾稱可將張尋獲何以至今一味玩延若不交張爾可認賠洋銀十圓否則五日一限限滿比責潘供稱小的無力照賠叩求恩斷二尹諭令具呈限狀限十日内如數繳案○日前流氓王子堂在大東門外泉漳會館左近與成衣匠吳晉生邂逅相遇突向吳曰踏破鐵鞋無覓處得來全不費工夫僕奉訪多時矣誰知君竟在此散步乎盍赴茶樓一談衷曲言已復舉手折其肩吳固知其非善人不與較王追上拽其裾將短衫攫之而遁吳忿甚扭至壩基橋訴知其師朱榮榮帮同扭控十六鋪巡防中局前晚局員蔡二尹升座研詰吳投案歴訴緣由王供稱小的原籍鎭江府屬某邑人年三十有二向在治下某麫店執役嗣以悞犯不端被店主逐出遊蕩在外已歴多時矣與吳素識刻因囊槖蕭然向之告貸吳指爲訛詐被控案下二尹判令從重笞責一百板諭以如再生釁定予嚴懲遂著具改過切結交人保出○浦左爛泥渡二十五保二十四圖崇明客民林全郎與著名流氓羅掌寳有仇前日途中相遇羅糾約同黨數十人各持刀械將林扭住兇毆并出利刃戳林致傷及陳妹郎沈昌郎見而勸阻亦遭曰刃事後林妻顧氏子有根福福舁受傷人至上海縣請騐黄大令飭差役馳往浦左拘羅差役恊同地保葛月樓先投巡防局禀訴局員劉穆亭二尹派出勇丁數名前往兠拿未獲旋訪知羅匿跡十六鋪大碼頭萬福茶樓因會同地甲前往見羅正在高談闊論旁若無人遂乘其不及隄防拘至十六鋪中局局員飭解送縣署歸案訊懲○楊樹浦巡防局委員李葆初二尹訪明被送之唐松泉卽唐雲卿尚無拆梢精事因卽從寛判令交保具結釋放已紀本報釋出後有引翔港四十二個黨流氓陳煥祥者與唐尋仇前晚正帶領羽黨多人在大純紗廠左近與唐相遇數語之餘卽欲用武適勇丁巡至當將陳唐二人一併拘送巡局禀請訊辦李二尹立卽訊問唐供自蒙大老爺釋放卽有著名流氓陳煥祥尋仇刻被糾集黨羽攔路蜂毆幸巡勇到來拘送案下求請訊究陳供本邑人年二十有八不敢糾黨毆人而供中仍牽涉楊湘湘二尹知非提楊對簿不能了案乃令將兩造分别看管候飭拿楊到案訊核○崇明船户周周郎汨舟楊樹浦　方以賤價買得花衣若干斤寄存蔣金壽所設柴行内蔣偵知此物價值無幾欲與分肥因此爭論爲巡勇所聞知其所買之花來歴不明因將周蔣一併拿送巡局禀請訊核李葆初二尹飭差查得此項花衣由某某二女工在華順大純二紗廠中竊出價賣與 
 
 

Page 4

 
 
周復飭往蔣金壽家搜查共有花衣若干一面令將周蔣一併交差看管查明銷贓之二女工到案訊辦 
[英界公堂瑣案]  
　　包探秦少卿禀姚金堂將已轉道契之無用田單向胡崇生騙抵洋一千二百五十元爲此拘案請究并起到現洋四百廿四元姚供另有友人囑押餘供支吾翁明府判將姚仍交捕房帶回管押兩月並追繳洋八百廿六元起案之洋先給原告具領○飯司閔春子閔信法刁金留在途拾得金戒指一只押洋分用失主妓女花瑞芳投報捕房請緝由包探韋阿友查獲解案明府判各押追當本從寛免究○木工周晉生在新閘潭子地方爲某西人造屋鈈　因何與西人爲難由西人交捕送案明府訊得周行兇屬實判責二百板管押三月○包探趙銀河禀陳阿蘭前經犯竊遞籍兹復來滬竊取　毛毛洋一元拘案請究明府判押三月遞回杭州原籍○包探顧阿六禀王阿甫周阿有行竊某廟衣服十五件及銅器等解請訊究昵府判各責二百　○華福生禀被沈阿三將所挑酒筵一席撞倒飛逃追獲請究沈供事出無心求恩寛宥明府着賠洋十元○烟妓葉陳氏以李雲全乘醉尋釁控請訊究明府判將李笞責一百板 
[贈藥鳴謝]  
　　本館前承諸善士惠送暑藥已登報鳴謝今又蒙廣益善堂惠贈痧氣丸臥龍丹各一百瓶加興北栅大有典惠贈紅靈丹四十瓶痧氣丸六十瓶同德堂惠贈天中茶二百包元濟堂惠贈痧氣丸紅靈丹各一百瓶濟生散一百服天中茶八十服萬應靈丹三十服惠濟藥房惠贈急救霍亂藥水十瓶凡此救災之事皆　績德之基拜領之餘曷勝銘感敬誌厚貺於不忘爰登報章而伸謝 
新昌人参號發兌○丸中如無眞人参眞白花蛇合就者神明共鑒 
竊惟售藥求眞購藥求重均屬應分之事本不足爭奇不過照近世人心而論而欲求其心口如一者實千百人中難得一二卽如再造丸天下藥肆售者雖多試問其肯用眞正老山吉林人參爲君者除本號而外恐絕無僅有者矣自維三十年專業人參每年生意進出何在此區區丸藥交易因念世之所謂再造丸者徒有人參之名而無人參之實爲之慨然自思業在其中用参極便何樂不爲藉此方便以創世之未有此本號獨製眞人參再造丸之所由來也至於用藥之眞之極靈製煉之精之認眞苦心孤詣六載於茲想早在諸君洞鑒中也業已馳名毋庸細述惟假冐甚多購者留神茲將應治各症開列於後○一治中風中寒各種險症○二治久年癱瘓不能行動○三治文武痴顚五畜癎症○四治小兒急驚山嵐障氣等症治病甚多餘載仿單神效敏捷比衆不同每丸定價一元一無折扣開張法馬路東首小泉洋行對門永興里口問存濟堂亦知信力自給遠方由申局寄購請看本號每月逢一登出淸單於報社弊之法莫妙於此以後諸君購藥儘可放心交局寄帶勿悞也 
 
 

Page 5

 
 
   
 
 

Page 6

 
 
英七月廿六號由老太古洋行浦林美詩呀士船進口哈味行有　３３５６，８嘜地毯三包此派司已遺失經向海關聲明作廢　利興告白　　　 
 
 

Page 7

 
 
啓者現有大料眞香川楠獨幅壽板三副壽器三具如有貴客欲辦者請移玉至生義碼頭長源震木行面議可也 
 
 

Page 8

 
 
仙台丸　　早晨四點三刻開往烟台仁川長崎釜山元山海參崴　郵船株式會社 
西京丸　　輪船　早晨五點鐘開往長崎神户橫濱等埠　郵船株式會社 
 
 

Page 9

 
 
[法界公堂瑣案]  
　　工部局收捐西人巴吉畜有北馬一頭以其性甚跅𧿇向馬夫沈福元另易他馬作價三十兩言明二閲月内若有不妥可向前途理論立有保單爲據詎料此馬病足不良於行巴吉因向沈追問沈不理爰投公堂控訴鄭大令出票至王家庫提沈到案昨日庭訊沈供稱此馬由小的向龍飛馬房折賣得來與巴吉調換貼銀三十兩言明二閲月内無病大令謂現據巴吉稱此馬患足病爾不得飾詞唐突沈供稱小的不諳法語調換時由庖丁傳述當時巴吉試騎並無言語大令問巴吉原有之馬何在供稱已交馬販賣去得銀二十兩大令與何繙譯官會商之下著沈調還良馬沈供稱小的馬棚内現有馬四頭請巴吉揀定應找若干照數核算可也大令准之著交人保出隨同巴吉揀擇○包探禀稱流氓朱長生卽小老槍方阿毛卽小油炸檜皆惡丐陳子明之黨前日向吳阿煥訛詐洋銀三圓五角又在護城河畔中洗澡夥役喝阻不理反遭毆擊是以小的傳同吳辭二人解案請訊吳訴稱在萬聚茶樓方等糾同流氓將所穿紡綢短衫官紗馬甲褫去質取洋銀　圓將票給還小的復硬索洋銀四圓薛阿海禀稱小的前在郁包探處當夥役伊等挾嫌尋釁孫阿海禀稱小的現充包探夥役方等在河中洗澡小的奉捕頭之命向之喝阻伊等竟敢扒上城垣持刀恐嚇大令判令押候各枷號二月期滿後各笞責二百板然後送改過所監禁○沈阿木訴稱小的在英界後馬路設縫衣作與治下烟倡楊金珠相識前日之晚往續舊歡有自稱營勇之流氓陳錦齋糾領羽黨多人擁至浦灘喚舟渡往　泥渡百般訛詐聲稱此倡由伊出洋銀四百圓買得定欲小的償還此欵小的無可如何不敢與校被伊等褫去紡綢短衫攫取洋銀四圓七角後又擁至南巿新碼頭同春茶樓索去洋銀二十圓由方錦元經手先付五圓其餘約至月杪付楚陳供稱小的在提右營某號砲艇當勇與楊倡有舊並未褫去沈之衣服包探禀稱陳拘入捕房時官紗馬甲尚在身上其高領頭今已拆去金珠供稱小婦人係鎭江府屬某邑人被父親送至龜子王雙喜所設花烟館賣倡沈陳二人均是熟客此事實因含酸而起大令與何君會商之下著押候再核○周興德訴稱在大南門外開設德大印花染坊本月初一日之晚被賊竊去花布二百二十餘匹報請巡防局查緝今知此賊已在治下破獲是以投請領贓竊賊楊福生供　此布小的由蘇帶來包探禀稱此賊先在西門外西來當押去布十二匹得洋銀四圓五角現存十一匹持至獲城河畔某押店質錢爲夥役拘獲聞蘇州青陽地某布店新開被盜搶之布匹無算不知是否伊等所爲大令著押候嚴比贓存捕房待訊明給領○張義訴稱小的在治下設山東餅攤雇楊四爲夥一言不合致被擊碎頭顱投訴捕房後蒙捕頭送某醫院醫治今傷勢已痊捕頭令包探解楊請辦大令著將楊押候笞責一百板交人保出○包探禀稱嫖賊王竹堂竊取某花烟館内某烟妓衣服首飾經龜子追獲拘入捕房捕頭令送案請訊王供稱小的係湖北某邑人初次來滬因被烟倡取去洋銀向索不還故將衣飾作抵大令者押候覓人保出○十五號華捕禀稱車夫袁阿元拉無捐照之車入租界中小的喝阻不依反被糾衆逞兇扭小的至四明公所迤南任意兇毆幸十一號落差華捕帮同拘獲報知捕頭解案請訊袁供稱小的不敢行兇大令著押候荷枷半月發犯事地方示衆期滿後笞責二百板 
[美界捕房紀事]  
　　昨日上午御者曹煥全駕四輪皮篷車疾馳至吳淞路將某姓家之牌門板撞倒壓傷一九歲男孩經四百十九號華捕拘送捕房捕頭飭將孩送同仁醫院求治曹本擬解送公堂訊辦姑念事出無心從寛斥釋○錢阿茂竊取天潼路七十六號屋内之錫　臺一對爲包探洪阿寳拘入捕房押候解送公堂訊懲○王阿三屢次犯竊遞回寗波原籍兹又來滬設攤天后宮内誘人賭博昨經四百七十號巡捕拘入捕房押候解送公堂究辦○前晚有某西人飲酒過醉偃臥於百老匯路某姓　簷下經三道華捕送入捕房捕頭令暫行禁押至昨晨酒醒始行釋出 
[金陵官報]  
　　六月二十四日總理兩江營務處水師學堂補徐州道桂鑄造銀　制錢局候補道惠均傳見城守恊楊見代理儀徴縣尋辭赴任○二十五日儲材學堂候補道楊到由滬回陸師學堂候補道錢候補道歐陽霖李維瀚松麟知府柯逢時總兵唐玉才謝委管帶南字中軍右旗前代文字馬隊營丁大文同知鄭孝胥到上海來借　平望營都司遊擊祖飛熊代理東臺縣閻懋曾辭並銷北二叚保甲差知縣楊激雲謝委北二叚保甲差又游毅之張祖翼楊覲主秦興營守備張鳳梧鹽巡檢蔡珙世職史蔭祖謝述祖均奉示騐看均見遊擊王俊德彭桂堂蕭光輝均傳見巡道胡支應局候補道吳樹器局候補道郭均禀謝籌餉案内議叙候補道章蔭張庭杰李光瑜均謝委文闈恊同點名知縣劉沛霖銷解清江淮餉差又戴光奉司委分辦四川賑捐又白承頤到楊州來州史目吳星耀内供給縣丞熊雋江外供給均謝委文闈差委署溧陽營高湻汛外委余廣勝叩謝江蘇學院武巡捕守備胡保定辭○二十六日同知鄭孝胥傳見儲材學堂候補道楊禀知同文館並入儲材學堂候補道志鈞謝委文闈恊同點名直候補道林志濳到直隸來知縣楊激雲禀知到北二段保甲差主簿王樹田巡檢張松喬均謝委文闈内供給差督轅　示孟河營都司陸占魁病故遺缺本部堂查有兩江督標儘先都司　光輝堪以委署○二十七日洋務局候補道徐木厘局候補道王均謝委文闈點名差前代文　馬隊營丁大文傳見清江城守都司余府斌到見叩謝請補提前營遊擊補用守備事德文到上海來○二十八日知府唐光照奉委下江錄遺提調同知宋振麟泰示察看又　　銷漢西門稽查差知縣孔　　禀謝奉委文闈内簾收掌差候補道周家駒謝委文闈恊同點名 
[蘇垣官報]  
　　六月二十六日同知何希曾正委知縣胡智澄副委均禀謝奉委待質公所卽日到差又錢國選由常熟公幹回銷差並禀謝奉委南路總巡差典史倪文晶解首級赴吳江回銷差撫轅文巡捕縣丞恩厚補缺後以知縣用又主簿王　　　　後以縣丞用均禀謝二十年分海運案内保奬管帶新中水師飛划營遊擊銜儘先都司胡昌寳由江震一帶查哨回○二十七日統　蘇防等營候補道杜俞辭　　松　同　　文堉禀知奉委勸辦湖北賑捐差知縣謝謙禀知奉委蘇防水陸鹽捕各軍營務處提調又許溎祥禀知赴十里亭稽查火藥新庫統傾新湘等營補授湖北鄭陽鎖總兵陳基汀統傾　湘等營副將章其俊均由江陰來中鎭叅府仉志鵬由松江回管帶蘇防　營准補城守中軍守修吳廣升禀知隨同統領杜道往各屬醒哨卽辭○二十八日刑部郎中譚人翔由廣東來吳縣賴　日禀知下鄉勘案並查團練回吳江縣方禀辭靈澤縣許禀到代理常熟縣郭重光代理金山縣陳其壽均禀辭赴任通判沈翰禀銷錫金厘局差又姚詩戲禀知委解餉銀赴　寗卽辭又魏士鴻禀辭赴海州清理案件又曾　祺禀請江北措賢假卽辭坐催四川償欵委員鹿潯理禀銷偵探重慶關商務差並禀知秦蘇松太道憲札委赴四川　　　　縣丞　明道禀知奉委文闈執事差巡檢吳樹德由松江來禀謝委署丹　縣高家司巡檢事管帶新中水師飛划營遊　銜儘先都司胡昌寳禀知出巡查哨○二十九日震澤縣許禀辭知縣莫鎭疆由車坊局釐來正任震澤縣縣丞程柱禀謝奉飭回任卽辭委署丹徒縣高家司巡檢吳樹德禀辭赴任 
[邗江官報]  
　　六月十五日宣分轉兆　辭回淮北任分轉文瀾由省回張　尹　銷黄泥港從九趙少尉經綬禀知奉保甲局委城内回叚巡查○十六日周　尉　辭赴淮北分發巡棆劉鹺辭暉江西人禀到○十七日許分轉由十二圩來揚公幹笪鹺尉鈞委淮北聽差○十八日劉　尹鍾祥辭赴栟角稽收張鹺尹應瑞辭赴瓜洲二叚保甲差○十九　陳鹺尹壯猷辭赴楊莊卡○二十日高鹺尹崧委西鹽查艙○二十一日戴鹺尹珊銷周莊卡分發　事錢鹺尹　浙江人禀到○二十二日前澤州府知府周太守天　　揚徐鹺尹瑞芬邵鹺尹宣周許叅軍之琛程少尉寅江鹺尹寳年均委押　北監○二十三日　鹺尹齊巘銷稱角稽收唐鹺尹必彬委南製監秤○二十四日曾大令祖梁陳大令王麟均抵揚公幹 
啓者今庚蠶汛歉收且洋莊絲銷塲日旺以致吾業綢緞各貨價昂前曾登報槪加五厘錢現接各路報盤合來成本仍難敷衍是以議得七月份起湖縐每兩再加銀二分餘者一例提加以兾稍補不足謹此用再登報奉聞　　緒綸公所啓 
 
 

Page 10

 
 
上海萃豐衣莊内設源記綢縀抄莊　本莊近又新到新式外國綢縀紗絨現做成時樣男女衣服格外便宜各色綢縀照春盤均不加價 
本莊在棋盤街中市數十餘年馳名久矣深蒙遠近　仕商嘉許誠實無欺專做四季時式男女各色新衣揀選重料格外加工道地本莊去冬杭省添設機坊親自督辦上等加重新織各色綢緞專織源記本機抄莊現由上海本莊一家發售兼選京莊廣莊上等時花新式各種紗羅綢緞一應俱全批發零剪價目此綢緞莊家格外公道因申江綢緞莊開銷浩大不得不出於買客名下小莊不圖厚利照杭省機坊批價讓與主客便宜以廣招徠特選金銀庫緞九串杭寗袍套鴛鴦緞袍套漳緞漳絨五彩絨織金庫緞外國珠緞各色閃緞金銀刁絨建絨熟羅杭紡春紗線春官紗實地芝地鐵線庫紗各色緞袍補服朝衣朝裙印花繍花一應俱全提選各種細毛皮貨銀鎗紫貂海虎元狐窩刀干尖靑羊白狐火狐原當口貨分别全備倘蒙　仕商賜顧請認小莊招牌庶不致悞　光緒二十三年三月吉日萃豐衣莊源記綢莊主人識　 
 
 

Page 11

 
 
自運五彩蘭珠洋金銀線時式碎花朶批發格外克已船牌洋燭每包一角三分每洋八包每箱三洋諸尊光顧請至四馬路中市 
 
 

Page 12

 
 
啓者本廠歴來自製礦强水硝强水鹽强水及各種藥水發客又有洗衣洗面之肥皂賜顧者請至本廠面議可也　 
 
