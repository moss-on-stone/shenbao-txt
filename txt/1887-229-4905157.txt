# 1887 - 229 - 4905157

 

Page 1

 
 
[中西紀事出售] [  申報館代啓]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴敕十年之久始得中外爲一家誠千古以來未有之創局也蹇叟身居戍幕目擊情形因一一筆之於書以成信史知足軒主人得其原本託本舘印以聚珍菽以公同好諸石具書分訂八本每部價洋六角本埠外埠槪由申昌書畫室經理惟是所印無多諸君子先覩爲快請就近速購可也 
[石印殿本直口康煕字典出售] [  點石齋主人代啓]  
　　康煕字典一書縮印創自本齋比年踵起者甚衆早巳四海風行現本齋復得殿板初印一部精美齋整洵爲罕世奇珍因仍縮印中號直行每部分裝六本碼洋二元五角悉數售與懁記巳於本月卽日出書零躉購者請至逢源里愼記面議可也 
[新出石印試律時宜出售] [  點石齋代啓]  
　　是書廣搜近時舘問試枯佳作各省試牘曁新出稿本積數十種之多精選四千首分春夏秋冬四集附以四時總集其題皆關時令而兼天地人物之廣飛濳動植之繁亡而朝政下而民俗以至名勝古跡無所不有詩取新警工雅凡庸舊者不錄編法題末一字分韻爲次最便檢閱其精選工鈔詳校尤爲有目共賞現託點石齋石印訂五本裝綾套定於本月望日出書每部價洋一元躉售從亷賜顧者至三馬路申昌書晝室面議 
[與客論洋藥]  
　　鴉片之貽患中土也人無不知美其名曰洋藥意鴉片可以治病乎然其可以治病之苴人鮮知之豈惟人鮮知之余亦疑信叅半焉盖此物其氣芳香其性惡毒人若服之必至胃爛腸斷而死今西醫偏謂鴉片實究治病豈所謂以毒攻毒之遺意乎懷疑己久剖晰無從素知種榆山人胡君悅彭精於醫學曾著醫論一書爲海内所稱許比聞山人不獨精於本國醫書卽泰西各國以及日本朝鮮等醫書亦無不熟覽於胸中久欲往問以釋疑竇一日山人訪余於寓齋偶談中外醫學大相逕庭余卽問鴉片之能治病與否請爲分晰而詳明之種榆山人曰嗚呼鴉片之流毒中原也書不勝書鴉片之利益中原也絶不一見雖能治肝氣頭痛泄瀉等症初吸之似覺病减迨吸之久病雖暫愈而烟癮巳成後復病發雖加重吸之巳無效騐從此結成痼疾不可救藥今歐洲各國醫書以及新舊約書皆云鴉片實有治病之功用與中國之七方十劑可以頡頏我則以爲旣有治病之功用其初西商販至中國何不曰鴉片一物實治病之妙藥能補能瀉效如影響若一經吸之雖有清香適口消遣忘憂久吸成癮則無藥可救并將廢事失業破家亡身之事諄諄告勸則華人决不食比且華人最喜新奇若果有去疾之妙用除病之靈騐則利源决不减於今日豈不名正方順光明磊落首其先不曰治病妙藥但知陶情消遣遍傳天下無不知鴉片之新奇可貴共喜染指迨十餘年後始有泰西醫書内載鴉片治病之功效晚矣晚矣要知鴉片卽鶯粟花之汁融化而成鶯粟花産土耳其國者爲上其次則波斯印度等國皆有之莖高二尺子在囊中囊之形圓而扁徑二三寸子無功力囊之殻有汁將熟時以刀自下至上淺割小口夜晚有汁流出凝結成粒黏附殻外收取再　間日割一次可割六七次收取之汁積聚器中融成大塊卽鴉片土也其囊新嫩色緑者汁尤多亁老則汁少汁在殻不在子故割宜淺勿令穿破汁色曰似牛乳晒亁則變棕黑色其味苦其臭甚惡入油醋酒中皆易消其功用能補火補腦補精神令人身安欲臥止痛止瀉實爲第一有功用之藥近今西醫全用鴉片治病功力倍於諸藥之上華人但知消遣罔知治病殊爲可惜今略述其槪一法鴉片膏八錢桂皮未丁香末各一錢淡酒一斤浸十四日濾去渣每服二十五滴至四十滴能止痛安臥或用鴉片膏一錢樟腦二錢濃酒一斤浸濾如前法每服一錢至二錢能止𠻳止痛或但用鴉片未一兩濃酒一斤濾去渣欲補火者每服二十滴或三四十滴欲止瀉者加入兒茶酒每服二十五滴或四十滴或與鉛粉桂皮末蓽撥同服能暖胃止痛止瀉凡人趺仆或被毆打痛劇者服鴉片膏二三厘能歛血止痛不應者再服一二次發狂不欲臥者用鴉片膏四五厘服二三次肺病欬𠻳瀉痢霍亂風濕疔毒癩症輔助他藥大有功力風濕用鴉片膏酒與酸醋連合搽擦良牙痛用鴉片膏酒外面搽擦能止痛鴉片入藥服過度或不合者令人脉浮數身熱頭痛舌亁應食凉藥勿更服鴉片多服鴉片令人不欲食大抵功力能令胃弱故有癮者食必少鴉片多服人卽死如能吞藥尙可挽救卽用西藥精錡嘔散二分或胆礬一分或芥末甜瓜蒂皀角之類熱水和服之後一刻助以温水數碗令卽時嘔出嘔愈速漸漸出清水爲吉徴大槪服鴉片一時之久尙可醫治若嘔藥不能吞咽卽將嘔藥貯水節前裝軟長管自喉射入胃復將胃中毒水抽出漸能吞咽則吉凡救返時應食樟腦水濃茶次日大便秘結者服萆麻油等潤腸鴉片在胃中昏迷時宜扶掖行走不宜安臥以上皆西醫之言也其治病之力是否效騐不得而知諒明者自能辨别惟救死一法最爲穩妥今滬北陳竹坪大善士有急救吞生鴉片一法亦卽此意數年以來遇救得生者不下數千百人矣今世人不乏好善之士何不仿而行之俾城鄉僻壤無枉死之人未始非仁術之一端吾則以爲鴉片之治病終不若害人之信而有徴也 
[本館接奉電音]  
　　昨日清晨接得本館駐京訪事人電傳本月初五日上諭四道至午後又接電傳本月初六日上諭一道均卽敬謹譯登○七月初五日奉上諭李鴻章奏永定河隄工漫口分别叅辦並自請議處一摺本年入伏以後永定河水勢盛漲險工迭出六月二十二日南七工西小隄四號被水漫溢刷寛口門四十餘丈該管各員疏於防範實屬咎無可辭東安縣主簿曹鵬著革職留工効力署三角淀通判唐應駒永定河道塔奇魁均著革職留任李鴻章着交部議處該督務當督飭在工員弁將漫口赶緊修築期臻完固其上游各汛並着嚴飭認眞防護母得再有疏虞餘着照所議辦理該部知道欽此同日奉上諭直隸永定河道員缺着方濬師補授欽此同日奉上諭李鴻章奏永定河道塔奇魁人尙樸實惟河工情形生疏辦事遲鈍不勝河道之任等語塔奇魁着開缺送部引見欽此同日奉上諭李鴻章奏潮白河漫口情形據實參辦等語本年入夏以來北運河上游因雨水過多河水增漲邊外諸山之水同時大發六月十九日通州平家疃新工以下之北寺莊東小隄並老隄刷塌百數十丈奪溜東趨通永道許鈐身略於防範咎無可辭着摘去頂戴仍著李鴻章督令該道迅將漫口設法盤築裹頭並飭派出之員會同勘籌堵築事宜實力興辦以通運道餘着照所議辦理該部知道欽此○初六日奉上諭希元等奏副都統患病懇准開缺一摺寍古塔副 
 
 

Page 2

 
 
都統容山着准其開缺回旂欽此 
[會黨互門]  
　　暹羅報章言近來寓居暹羅之華人又有結會情事一日有兩會會黨不知何事忽然爭毆各持刀矛棍棒兩陣對圓如逢大敵彼此互有夷傷死者計數人暹官率兵出爲彈壓捕獲數人聞須嚴訊重辦也 
[日本大火]  
　　長崎訪事人云西歴本月十一號清曉四點鐘時日本鹿兒島裁判所失愼是時封家姨正在跋扈飛揚一見祝鬲氏降臨遂公然助之爲虐以致火乘風勢風助火威頃刻之間延燒四百餘户直至次日八點鐘始息焚死一人又本月七號羽前國嚴上郡新庄金山町村百五十七番民人喜多松方家火發時適風狂似虎列燄遂直上炎炎延燒西北一帶郵便局警察分署等數百户土藏十七間小屋五十五椽電桿六枝馬一頭殉焉是役也起自一點鐘息於六點鐘亦可謂非常之禍矣 
[閩嶠延秋]  
　　有林某者青青子衿也其子弟出就外傳薄暮回家忽有一婢年約十二三隨與俱歸林詰其住址曁主人姓氏婢茫乎不知所對始悉其誤入迷途而不知返也林卽於次晨揭帖通衢招人認領旋經其主人得信入城領去贈林以金不受聞者咸服其高義○福州錢巿之壞極矣現在巿面行用之錢每百攙和小錢三十城内人鋮鋪鑒前車之失不敢虚出票張而小錢鋪之散出票條者率開張於旗下街蒸蒸日盛緣小錢未禁故也六月二十八晚新隆小錢鋪席捲而逃約倒去票張八九百千惟此等零星之票多出於貧苦之家凡持票而來者莫不空手而返小民受累不堪言狀各小錢鋪均有摇動之勢一切票條街面俱不通行擾害商民莫此爲甚地方有司旣不能立法於出票之先以垂限制又不能嚴辦於倒票之後以警效尤又何怪乎壠斷牟利之徒反以虧倒爲得計耶○客有從泉郡回閩者方孫庚堂軍門蒞泉以來營規整肅於軍民交涉之事尤能認眞辦理旌麾所至秋毫無犯百姓有孫青天之稱標下建威中營練軍孫君得友上月奉檄接事合營出郭恭迎民間咸排設香案以迓前驅父老扶杖而觀喜動顔色緣孫君前數年曾統帶其軍故能使軍民致敬如是也○福州五聖廟内供奉鍾張劉史趙各瘟神俗呼爲五帝閩人每當秋夏之交請出神像巡遊城廂并製造綵舟護送俗呼爲出海現在各處五聖廟紛紛出海省垣以倉王廟澗殿爲最出色約每年迎會動出公欵四五千金前日循例出海十分熱閙好事之徒扮裝臺擱故事并延妓女爲馬上行雜以絲管唱和其間又扮裝十二三歲小孩教以遊西湖等曲站立諸壯漢肩上演出諸狀淫態無恥狂徒從而尾之以百數十計一路喝采唩烀借媚神諛鬼之端作蔑恥導淫之事其於世道人心所關誠非淺鮮不能不望賢有司之整頓矣 
[風灾志異]  
　　豫章上游百里許有地名巿汊者其旁某村爲梁姓聚族而居歌於斯哭於斯百數十家入巳安之若素矣大月二十三日黄昏後大風陡起走石飛沙屋瓦震震有聲人皆懼而濳伏旋有黑風一道疾捲而來祈過之處屋宇盡被掃去人亦壓死甚多有一家磚瓦椽柱捲去其半如分劈然家中眷口十七人皆隨屋而去次日查之僅二三人死於數里外水田中餘并屋棟之半迄不知其所之箕伯之威竟如是哉事後遠近爭傳有鳥龍下降予謂龍之爲物固載諸經史而西人則謂無之蓋以其鱗爪首尾非人所能歴歴目覩也然則是事也輣之黑風可矣何必以龍神之哉 
[停止鑄錢]  
　　户部行咨各直省用幾器試鑄制錢浙省早經開辦嗣衞大中丞通盤籌算終嫌工本太鉅勢難歴久而購取觔尤非易事所出之錢色雖黄亮可觀然細察之其中銅實有限兼有未能合式之處遂飭提調郭太守式昌將局務料理一清於六月二十九日停鑄其舊日之充爐頭者咸望大憲之舍新法而仍用舊法俾得稍獲蠅頭云 
[都中近事]  
　　六月二十間通州屬乎家難因連日大雨傾注將該口决關其村莊田禾被淹者約百餘家聞通永道許觀察巳委屬員詳細在騐大約卽由李傳相具摺入奏矣傳聞平家灘去秋决口情形甚重曾經傳相委通永道許觀察督工築壩直至冬令始得竣事以工堅料實保固十年入奏目下决口之處係屬舊堤壩與保固之處無涉云○前報廣東香澳六廠常稅經總理衙門擬令稅務司代辦一節兹續聞張香濤制軍奏請務令總署籌議章程預防流弊並請將預發護照一律停緩刻聞總署會同户部擬定章程數條大約不日當入奏矣○前報沈俞氏叩閽控告前署南路所周君東山杖斃伊夫一節刻聞刑部己將此案審明具摺覆奏六月二十間刑部將沈俞氏交南城坊派役解送本籍周君巳革職發往軍事効力贖罪而周以多病告貸親友將欲呈交臺費以贖罪戾聞該員須交銀九千餘兩之多云○步軍統領衙門於上月二十八日桃選緑營兵缺適值大雨傾盆遂停止操練各兵紛紛散去刻提憲諭令五營叅戎五月分兵缺與六月分者皆於二十七日挑選聞是日人數甚衆幾將該署撐破云○京師世家子弟近年多有學演二黄戯劇者往往家有壽事邀諸子弟登塲唱演其裝扮之態直逼優伶傳聞六月二十六日有某太監恭賀皇上萬壽乃敬獻諸子弟戯劇一日聞演畢蒙賞綢緞活計各物甚爲豐厚○湖北黄岡縣邱文斗者善柳莊術兼精演禽法推人休咎異常靈騐六月二十間自天津入京蒙某大僚函荐投謁諸王侯公卿府第聞近日貴胄咸各佩服名乃大譟傳者謂邱推算己往之事竟如目覩而未來之事亦頗有騐聞邱今春在旅順口得餽儀一千餘金天津得餽儀兩千餘金大約京師亦可得數千金云○前門外迤南香廠有鐵商李姓者其妾六月中旬暴殂棺殮己畢停放内室將延僧禮懴旋來官役甚夥將李鎖帶刑部而隣右親串皆不知其故咸各驚駭嗣至二十六日忽來刑部司員與中正司官率領仵作隱婆將棺劈開詳細相騐旋經仵穩二役聲稱騐得係吞服阿芙蓉膏而死者當卽塡明屍格該二司員乘車回署至如何究辦尙未得聞傳者謂李妾之吞烟緣李意在隱匿不報詎被妾之母家聞知竟於地面宫所首告耳 
[疹症宜防]  
　　立秋以後天氣仍炎熱異常居人之患吊脚痧者靡日不有大抵旦發夕斃醫藥無靈略述所聞俾衞生者綢繆于未雨焉帶銘橋北堍某寗人金昆玉友皆托業于某洋行朝出暮回頗相友愛前日甲忽患痧由乙延醫施救旋乙亦沾染無奈招親戚到來爲之商榷及至而甲乙均己斃命矣遂由親戚爲之料理棺衾午刻蘇州人某丙又患急痧服藥無效將晚遂溘然而逝由隣人湊助錢文備棺殮瘞同日英廨差夥無錫人某丁在堂站班代紅班行杖至晚回親戚家安睡至昨日黎明忽患吊脚痧勢甚沈重親戚聞其呼痛急請挑痧人到來察得症己垂危不敢針剌某丁求之迫切始略與針剌而去少頃病更不支命在頃刻又請蘇人許某前來視之問曾否針剌則稱巳針三處許曰幸未多剌尙可救治蓋急痧切忌針剌云隨先給末藥令以開水送吞又開一方囑迅速配藥煎服之旋得蘇醒可保無虞蓋業挑痧者類皆粗魯人不知病原不識穴道亂加剌針卽無病者亦所難堪况己有病乎君子觀許醫數言當亦知所審擇己 
[法使來申]  
　　法國駐京欽差恭思當刻己秩滿將返巴黎遂挈其夫人出京由天津乘太古公司武昌輪船南下於昨晨九點鐘時駛抵太古碼頭上海法總領事德君繙譯官祁君及副領事書信館主預期鵠俟江干船甫停輪卽次第渡登脫帽握手爲禮副捕頭謝而諾督率西捕華捕各四名在碼頭站班伺候并雇定雙馬車一輛至九點一刻時請欽差偕夫人乘至密采里西飯館暫駐法公堂因此停訊一期 
[舊案翻新]  
　　去年臘月金陵人張錫華投法公廨控洞庭山人吳子卿卽三寳取去金剛鑽索之無着請賜究追時翁子文太守正在公堂讞獄准詞將吳提案交保料理至本年正月二十五日料理清楚當未曾告發之前張屢向索取一日在邑廟桂花廳茶肆遇吳索之甚急有吳 
 
 

Page 3

 
 
之同鄉金志雲代立筆據交張收執案結時比據未經收回五月某日張物故至日前張妻李氏及子勝潮將吳扭入捕房解案後王司馬向之研訊吳供訴前情吳兄少卿亦經投到司馬查閱堂簿燭知底藴着吳將金傳宁訊明吊據存堂吳卽釋去張李氏不依在捕房吵閙不休捕頭飭管押一宵昨晨向之詰問諭以如不吵閙卽可釋出該氏稱我今須赴縣署控告請縣尊向公堂索回借據捕頭置之不理揮令出門 
[不認私鑄]  
　　日前派駐日本大臣徐孫麒星使電知蘇松太兵備道龔仰籧觀察言有寗波人陸雙才等在日本私鑄銅質小洋拿訪無蹤知己逃回上海請爲緝獲照例究懲觀察立飭上海縣拘拿解案蒯大令訊究之下陸供小的並未私鑄銅洋實有同鄉人樂杏良在東洋僞托小的之名私鑄銅質小洋行使求恩明鑒免累無辜大令飭押令交樂到案昨日陸在押挽人將樂交出帮審委員吳端甫司馬升堂研究樂稱小的未經鑄造銅洋實係同鄉人張紅毛私鑄張現在寗波求卽關提質訊可也司馬飭將樂亦管押勒令從速將張交案 
[上海縣署瑣案]  
　　前報載趙雪村投縣控范金堂等侵佔園地蒯大令飭差提范等訊辦云云昨日原差將原被及二十三保二圖地保錢師竹等解案帮審委員吳端甫司馬升堂集訊趙伸訴前情范稱小的耕田爲業趙前曾租朱姓地開賭經英公廨蔡大老爺會同英領事官查拿究辦斷將朱地充公後趙因窮迫無聊託朱昆元向小的稱貨小的不允伊遂投案誣控乞恩明鑒可也朱子正祥供稱父親臥病在家遣小的投案備質趙前在四七圖管廟後經開設賭塲自經英公廨拿懲以至一貧如洗伊稱租周地種菜實係胡言查圖内並無周姓田地實因借錢不遂起見求恩明察二圖地保供與朱同並稱小的圖内自經英公廨拿辦後並無賭塲司馬謂趙曰爾可實供究有周姓地否趙供詞含糊司馬怒飭掌嘴十下謂爾等之意惟藉控告以遂訛詐之計耳縱使佔周田地亦應周姓來控斷不容爾揷身本當嚴辦今姑從寛可卽指交周姓訊辦諭畢將范朱叱退錢保着具圖内並無聚賭切結○前報載南巿十六鋪地甲裘福因不將枷犯陳炎炎押在大碼頭示衆經蒯大令笞責交差着交正身計錄訊辦云云前日裘將計交案大令問爾旣充正身如何傳喚不到實屬藐玩飭令暫押候核裘叱退○前日有醫生王清泰卽王鳳山投縣控隣人鄭三才誘匿妻子趙氏等情值日差開明節略禀請帮審委員宋莘樂二尹升堂研訊王供稱小的現居法界向以行醫爲業妻室趙氏於六月廿四日借燒香爲名一去不歸後小的在後新街遇見當卽拉回邀集親串向之盤問據云被鄭誘去小的以家醜不可外揚祗得隱忍前日忽又徧尋無蹤爲此情急投案叩求提鄭究追二尹謂爾之爲人本委巳經深悉尙有何人敢誘爾妻乎旣云逃去自行尋覔交案訊究可也 
[發亶待認]  
　　昨晨八點鐘時小東門捕房巡街捕至留園街見一人倒地查問知爲發痧當卽舁入捕房卽送仁濟醫院施治詎延至下午三點半鐘時因病身死當卽通知法捕房捕頭飭法包探李雲發知照同仁輔元分局收殮發壇標記待認據云死者姓張名少祥年三十五歲鄞縣人做過水手云 
[英界公堂瑣案]  
　　姑蘇人霍阿二向在妓院爲傭卽俗所稱燒湯大叔也近從鄉間邀妻郁氏來滬郁水性楊花不安于室久之與北益泰堂棺李阿水有私商同逃去霍訪明匿在六馬路馮小福家向之探問馮稱不知後又探明屬實遂報捕房派捕入查則鴛鴦顚倒綺夢方融遂喚令披衣而起一并帶至捕房立送會審公廨蔡太守庭訊之下霍奉母某氏上堂申訴前情并稱本月初妻己從李逃至老閘碼頭下船適經小的撞見彼卽飛步奔逃其時小的以事關顔面忍氣吞聲惟知照北益泰主人將李辭歇而己不料今又同逃請辦以儆其妻郁氏無可抵賴惟稱去年來滬時己與李私今此重來曾續舊好現小婦人有病求賜寛容李俯首求恩太守喝笞百板管押候懲郁氏本應掌責惟察得確係抱病暫發官媒候提馮到案覆訊核辦此前晚讞詞也昨晨馮自行投案聲稱小的爲鞋鋪生理租有餘房轉租與李每月得錢三百文至其留宿霍妻小的實未知覺太守謂據霍供曾向爾問爾竟諉爲不知隨飭差看管俟傳霍到案質訊○烟館主翁同德訴稱葉洪順來吸烟乘間竊匿烟鎗當向索還隨有費阿六王阿正二人以小的誣竊滋閙圖詐爲此報捕拘案葉供小的與翁係老主顧偶因嬉戯藏匿烟槍費王同供翁因失烟槍與葉爭執後將烟鎗尋得旁觀者咸謂翁不應誣指平人行竊蔡太守以葉行竊有據判押七天費王不應揷身多事各押三天○張益祥訴稱小的在怡和洋行管銀房西人處爲細崽西人時時失竊無處根查昨日王阿華來竊東洋車上坐墊小的以事屬細微釋之使出王堅不肯去爲此報捕拘拿車夫持坐墊到堂王供紹興人向爲洋行生理現因失業又患病以致流落無依昨至友人處貨錢路經西人家向車夫問信車夫見小的衣衫藍縷指爲圖竊揮拳毆擊與論復毆小的心不能甘故不肯走車夫遂取坐墊放在小的面前喚捕到來指爲行竊小的雖窮困决不能甘受賊名蔡太守察得王貧病堪憐飭送棲流公所收養坐墊交車夫領去○一百十一號華捕禀稱昨見陳阿二手持布衫褲等形狀慌張顯係竊贓爲此拘案陳供浦東人向日駕船爲業現因患病又吸洋烟以致流落昨向船友王阿四貨錢不得乘間取其衣服被捕阻獲如今情願交還蔡太守飭該捕將人贓帶回傳失主到案再行核辦○前日西人愛禮司偕買辦邱信山訴稱昨雇江北小車裝運顔料有陸阿太之車共裝八箱及到棧祗交六箱盤詰支吾交捕送案陸堅不承認蔡太守飭包探陳阿九將陸帶回捕房細查昨日該包探禀稱小的將陸究詰陸仍不肯認小的言如果說明保弗懲辦否則當永遠管押捕房陸始言中途卸下二箱遮以破衣然後將六箱推到棧中交卸畢折回取二箱寄存新北門内戴阿二老虎灶小的卽往吊贓愛禮司稱棧中雇人運貨雖有人經管總難周到此事若不能破案須令出店賠償豈非累人不淺乎務請重辦以儆陸供實因小的吸食洋烟所進不敷所出致生不良之心以後决不敢再犯太守判發捕房管押六月以儆贓交西人領去○華捕禀稱昨日巡至大同印書局前見施啓賢等六七人扭住朱汪氏向之喝阻竟作拒捕之勢遂將該氏及施一併送案大同書局夥某甲投案聲稱施係局中夥友該氏時來吵閙故令出外並無拒捕事情該氏供稱小婦人前開烟館用施司帳被冒收洋四十元逃遁無蹤嗣得尋見伊又以失業無錢今知在書周營生是以往索曾有人調處還洋四元小婦人尙未允從昨日又往致被扭打兩足受傷蔡太守謂旣無拒捕事情姑飭該氏及施暫退俟發落畢再行訊斷俄而太守命帶案問施冒收洋銀在何時向何人冐收該氏答稱事在光緒十年是人現在蘇州太守謂是人是何人可有帳簿答稱是人姓陳帳簿一時頗難稽核太守謂然則索洋有何憑據答稱憑據全無故未控告太守謂施在大同書局爲夥非局主人也爾如何竟敢到局吵閙又問施究竟如何糾葛答稱該氏向開小遊仙烟館及公陽里妓院小的曾偕友人陳益堂至伊處玩耍陳欠洋四元該氏欲小的賠償致幾處生涯被伊閙壞太守問爾何處人向來作何生理豈有友人欠洋要爾賠償之理答稱洞庭山人向在復昌祥洋貨鋪習業陳係同事後因荒唐失業被父親逐出現己攺過自新又遭該氏擾累該氏稱我女爲葛老爺胞弟之義女業己去世如何誣指爲娼太守諭該氏曰爾索欠毫無証據本難准理惟施不安本分可想而知飭差送歸大同書局央原勸人調停爾不許到書局尋釁 
[招領棺木]  
　　啓者六月十九日大東門外楊家渡大順金客棧送病重之吳祥順來所詢之湖北漢陽縣人年二十八歲家有老母來滬貿易在棧患病恐有不測故願投請醫治當卽倩醫診治藥不見效曾經病人交出洋一元錢四百文并由棧主交來洋兩元洋針十一包高麗參五枝黨參一紥鴻源當票三紙計當本錢六千九百文由所暫收延至廿九日卯刻病故報知該棧覆稱並無親友懇爲棺殮當由敝所將吳生前寄存及棧主交來者共洋三元收充經費代爲棺殮現厝義阡除將餘物留待該親族領柩時交還外請登報俾吳之親族見之卽來領柩云上海新閘棲流公所司事啓 
 
 

Page 4

 
 
上海文報協賑公所與昌協賑公所高易籌賑公所催捐起解第四十批山東賑捐啓○啓者敝三所甫於六月二十九日起解三十九批山東賑捐庫平銀五千兩匯交金苕人觀察兌收登報布聞後忽接金觀察來電云昨至開州見金堤以北河堤以南水圍四十餘里災與壽張相等全村被冲不少倒屋十有七八較上年倍童弟欵太少可否再撥五千等因災情重大賑欵艱難金觀察與敝同人等固己煞費躊躇谷告糴而無門矣惟事親目擊情實可憐一息尙存此志不容少懈用作不情之請再求四方君子早賜發棠俾敝三所於七月十五日以前續解第四十批五千金以應急需無任急切延企之至[  三所同人九叩謹啓]  
[讀書偶成]  
　　領略讀書趣於今己十年横陳矮榻上寢饋古人前坦腹行將曬橕胸不值錢何當成脉望食字竟升仙世俗漫紛擾何如且讀書縱横經與史辨晰豕兼魚默默心能會醰醰味有餘千秋開一席我亦愛吾廬[  太痴生俶稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[勸閱報者敬惜字紙并勿以艶體詩登報說]  
　　丁亥立秋後暑氛未靖酷熱異常悟蝶子正擬盪一葉舟尋納凉處適故人吳門小隱過訪延入雙珠仙館削藕剥酌先雪酒清譚小隱見案頭申報一紙披閱一過起而言曰申報開創以來人多喜閱上而士大夫次及商賈等而下之担夫販豎以及閨閣佳人方外逸侣但稍識幾子者莫不皆然一見報章不忍釋手忽一朝間斷鬱鬱終日何令人癖耽若是　悟蝶曰今日之報章如俗語所云秀才不出門能知天下事矧有典謨訓誥之言仁義道德之論搜騷人墨客之璣珠維名儒才人之錦繡說鬼說神誌怪誌夢如蜃樓海巿縹緲奇峯愈出愈奇愈行愈遠用以祛長夜之睡魔不必女良說劍用以銷千秋之熱血不必學士談禪聞人所之未聞見人所之未見是以風行遐邇不特亞洲流傳殆徧卽泰西各國亦莫不欲繙譯成文先睹爲快有不癖耽者哉小隱己如子所言報章固有益於人矣子閱報後留之與棄之與悟蝶曰無論報章多有益之言開人茅塞長人學問卽字跡亦理宜敬之惜之焉敢棄之乎　之閱報見其中有裨世道人心之作錄之並逐日彚齊裁訂成册寘之書廚每於白晝情宵閒暇無擾之時卽檢閱舊報以遺旅懷古人有云讀未見書如逢良友讀巳見書如對故人報章何獨不然又何忍散藥歟小隱不勝歎賞遂言曰子敬惜報章字紙不啻視若孔孟書釋伽文矣豈知竟有反子所爲者余嘗見他人閱報當一紙飛來爭先恐後不讓傍觀寓目囫圇一過隨手抛棄任憑裹物糊窗包書捲畫抺枲拭燈燒爐引火任意踐蹋毫不爲怪且以洋報無足敬惜爲言殊不知卽西國字紙尙不可褻瀆况中國文字豈得輕視若此耶大抵若輩並非讀書種子焉得望其子孫成名光前裕後乎更有可笑者一種沽名釣譽之人自命多情才子風雅詞人跡其生平未嘗咿唔八股咀嚼六經趨庭承先阩帳啓後略知平仄濫厠騷壇或繾綣一妓或邂逅一伶形於詞章全不爲耻其淫詞艶語慘緑愁江痴生情女惜玉憶琴種種醜態敗傷風莫此爲甚更有賃一樓租一閣亡一妾喪一妻亦必吟詩登報徴求題詠風雲月露悼玉憐香幾於連籌纍牘輙無虚日試問此等詩歌何益之有不解報館諸君以有用之篇幅登此無請詞章母乃不憚煩耶悟蝶曰聽君侃侃之言若輩聞之能無愧悔交集乎僕嘗游海上作寓公數稔矣固知報館諸君心存厚道　求必應加之好名之徒婉轉求乞辭色可憐諸君旣不忍　其來意又何計其詩之工拙也君不　牛溲馬勃隨所用而兼收蟲臂鼠肝不以微而見棄申報館卽用其意耳雖然若爾人者有此才華當思有裨經濟不應作此造孽詞章無益詩艸自促其年自困其境孟子曰盆成括小有才未聞君子之大道則足以殺其軀而己矣曷勿鑒諸小隱乃浮一大白拂衣而起曰大風刮倒梧桐樹自有傍人說短長我輩伊必效豐干饒舌乎悟蝶亦鼓掌大笑視天色尙早遂相將出雙珠仙館仍棹小舟泛乎七里山煻以避酷吏迨銀箭金壼漏水三滴欵乃一聲停橈古渡始各揮手言旋[  來稿]  
[皖垣官報]  
　　府經史昌治辭仍回蕪湖關差遣安府同知毛俊臣龍王廟工竣回本任當塗縣金耀奎當塗勘圩堤回署廬州府經李宗培辭調辦鹽河厘務知縣馮繼昌卸辦羅昌河厘務回省本任石埭縣陳濬源辭赴池州府候補縣胡壽祺辭解錢赴京縣丞丁文照到奉鳳頴道委支應局餉銀來省署英山七引司戴森署寗國　史張執恭准補穎州府經徐晉蕃涡陽義門司宋超無爲泥汊司林炳樾均辭 
[天后宫施醫局啓]  
　　啓者昨蒙徐敬煕經募仁記慨助藥資洋三十元李成揚二十元錢位記十元春記八元陳侯氏元譚練氏一元又張鵬飛經捐王文孝助來棺木十具均己分掣收單用特刊登貴報以申謝悃虹口天后宫施醫給藥局司事謹啓七月七日 
無愁果有愁曲惜紅贈愛影樓主詩中齒及拙句前懽昔夢頓觸於懷自謂人面桃蓊巳忘崔護不意春風弓鳥彈指三年燕子雖空樓名如故零香墜墨尙護紗籠誠句閙之韵話也然而僕更有感適縷馨見示爲棠君擬義山北齊曲因卽仍其體均以證惜紅敢謂異曲同 
[工亦自寫幽衷云爾并塵夢畹正可]  
　　琴溪澰灧爭苕翠溪上芙蓉逞秋媚曾是琅環舊侍書頰窩知暈瑶池醉罡風吹墮吳淞江半空珠釧聲琤瑽天絲絆住太常蜨閟恨緘愁鏁緑牕大好春光花十八珍叢粉隊秦宫活纎腰乍舉憐嬌嬈生手欲探戒儇健愛影樓頭夜誧餘頓令歸夢忘姑胥銖衣似雪玉肌滑鏡屏朝揷雙紅蕖漿未飲結成凍枳棘何曾棲彩鳳仙梯縹緲俗緣輕石梁雲鎖天台洞蘭姿蕙質傾葳蕤國香亂逐春風吹劇憐凡艶殉秋老惟有拒霜寒不知織錦機邊抽苦緒飄燈院裹聞私語可嘆香臺並蒂花不如南陌采桑女娶妻何必皆生陰况乃我輩情難縣藥一去不相見青天碧海徒傷心[  太痴生稿於挹翠菴　]  
[答評花生石君友梅卽次見貽原韻並乞賜題湖海記遊草章臺記豔集勿吝珠玉]  
　　月入斜牕候懷人思黯然可憐孺子憨常憶曼卿賢蝶夢三更醒魚書千里傳吟鞭新着處追到祖生先[  太憨生徐慶齡稿於龍川官廨]  
[上海四馬路高易公舘内籌賑所李秋坪經收順直山東六月十五日賑欵清單]  
　　十五日陳書昌募萬來生佛康字七於九百三十一號册求母平安陳十元黎栢軒二角黎以炤以銘以輝以旺各五角黎玉寳八角共洋一十三元○又壽字四千二百八十二號册無力子典衣移助洋一元○又康字一千四百二十四號册感愿氏洋兩元○又康字九百八十九號册各友節省西反洋一元○又康字七千六百六十三號册桐韻書屋洋一元○又康字六千三百八十九號册隱名氏一元銅洋一元頴川氏一元無力子一元白新增銅洋十五元共助洋三元銅洋十六元○又康字四百一十口號册勿負仁心子兩元○無名氏兩元○又靈字册無名氏兩角○又康字六千將零二號册力不從心形昇庄各一元字志軒至照軒常免心急心靈智巧各半元共助洋四元○又康字四千六百五十四號册羅石氏羅方氏各半元○又康字七千九百七十八號册陳可良十元吳春池十元○又康字四百三十八號册崇德堂兩元○又靈字册松雲堂二元○又康字四千三百九十一號册萬泰公棧募唐何亭一元譚甫周少卿陸再生侍萱平安子沈菊舫勉力子各半元高　洲徐巽甫各四角董靜嵐無名氏各二角施榮塘葉菊亭楊炳記各一角共助洋五元五角○又康字三千八百五十六號册胡順金鄧僉記各二角○乂康字八千一百五十八號册張耕業堂一元○又康字五百五十九號能慶裕一元坤臣氏無名氏漱記各半元子樓氏子記陳李氏無名氏藕航氏各一角共助洋三元○未詩習壁有一元○又康字册無名氏無力子各錢一百文○又靈字册許元禧許路各一角有心無力二户各錢一百文○張生洋三元○又康字九千三百二十二號榮安子求保平營洋二元○又康字八千一百九十五號册成泰號洋兩元無名氏銅洋一元○又康字一萬零六百零九號册八虚子一元五角虞山氏五角共洋兩元○又康字四千六百四十號册洪元昌二元永豐泰留餘氏隱名氏無名氏各二角共助洋二元八角○又康字五百二十號册無名氏一元○又康字一百七十七號册保平安錢千百玉笥山人硯桂生陸鴻生舟子各一百共錢六百文○义康字六千一百九十七號册胡康相五元徐斐然二元張翰鄉汪錫蕃有心無力人募逸氏程子芝屈冠雲味梅屆菘畦一元共助洋一十五元○又康字四百九十號册王來卿平安氏無氏各二角○無名氏洋一元○又康字三百八十號册無名氏洋一元○又森記糖號募字一萬零二百九十九號册周子芬無名氏丁沙記不留名各半元張何記萬景記童雅所無名氏各二角五分共助洋三元○無名氏一元○又康字一萬零二百零一號百鳥山房主人賀儀移賑洋五元○○是日共收與洋一百零二元九角銅洋一十七元錢一千文 
[上海四馬路文報局内協公所收賑捐七月上旬清單]  
　　初四日受福册公字二百另二號松江華婁公堂交來武陵馮受祐善士爲奉故父遺命减念經愷以資冥福四十元　作善降祥册霞谿樓子交來隱名氏病病完願三元○又册上虞全盛信局交來蔣舜記祈張氏病愈二元○救災單石門善長典募石色衣業慶昌絲行二户各一元　善子一千六百三十一文錢濟氏五百文隱名氏四百錢自愧無力子慚愧勉力人勉力子三日各二百錢不書名二百四十五錢休城隱名一百念六錢依善生三户海昌隱名二角合過子一角實收洋六元○使君受福此柳塘居善士求病愈五元○本埠慶元决紗緞庄交來吳曹沂善士求雙親康健二十元○君徽善士爲求病速愈二元○無錫電報局企領班智琪募昆陵氏求室人患病　痊四元○蘇城楊厚記五元○無力子二元○湘鄉曾邵棠曾煬炖求身康各助一元○桐城無名氏二元○無名氏一元○林城嚴衙衖朱公舘交來養晦軒爲白猫患病求速愈一元○本日共收英洋九十五元 
 
 
 

Page 12

 
 
   
 
