# 1919 - 274 - 4916754

 

Page 1

 
 
   
 
 

Page 2

 
 
   
 
 

Page 3

 
 
[時評]  
新舊兩節（冷） 
　　中秋爲舊時之節雙十爲新國之節今兩節之間適有今日其爲新舊過渡之日歟 
　　舊節天序也新節人事也今天序之節以財政之關係而視爲難關人事之節以國家之紀念而名國慶難關過而國慶將至宜乎北京外表頓現好象也 
[命令]  
　　十月六日大總統令兼署内務總長朱深呈准浙江省長齊耀珊咨請任命來偉良試署浙江外海水上警察廳廳長應照准此令 
　　十月四日大總統令陸軍總長靳雲鵬呈請授孫臣升張果年張錫琛爲陸軍步兵中校馬得清爲陸軍砲兵中校石漢輔張光復穆文田黄炳祥李秀山爲陸軍步兵少校洪百永韓瑞祥劉藝林王振山葛紹棠郭金聲加陸軍步兵少校銜李奪魁加陸軍騎兵少校銜均照准此令 
又令陸軍總長靳雲鵬呈准察哈爾都統田中玉咨請以福凌阿陞補參領應照准此令 
又令陸軍總長靳雲鵬呈准察哈爾都統田中玉咨請以潘德呢瑪陞補公中佐領應照准此令 
[專電]  
　　北京電岑復靳電唐已切留但又來電詞尤决絶非撤北總代無轉圜望（八日上午十鐘） 
　　北京電王揖唐隨員來電王有要公與李面商擬回寗一行安系去電力阻（八日上午十鐘） 
　　北京電靳電岑南總代旣辭軍府派何人繼任復仍留唐（八日下午一鐘） 
　　北京電顧維鈞來電促和謂若再遷延恐外交上發生變化聞王正廷專電粤政府爲同樣之警告（八日下午四鐘） 
　　北京電府院接有南北軍人公啓力詆南北政客破壞和局主速開會議（八日下午四鐘） 
　　北京電王芝祥昨午回京入府報告在滬代王疏通迄未奏效不便再往兩粤（八日下午四鐘） 
　　北京電國院函教部節關謡言盛起勸各校學生勿出散放免滋誤會（八日下午一鐘） 
　　北京電拘留警廳之請願代表須俟津潮平後方予發遣（八日下午四鐘） 
　　北京電安福黨魁改戴皖倪内部推曾毓雋全權主持（八日上午十鐘） 
　　北京電靳與張弧合組新已未系志在吸收他系人物（八日上午十鐘） 
　　北京電過節經費總數逹七百五十萬原定以鹽稅餘欵鹽稅準備金三百五十萬及小借欵四百萬充用因銀團意見不恊小借欵中止節費無出李思浩致向東海辭職東海乃召中交鴢副裁入府面商維持遂由中交鹽滙四行合墊四百萬昨早方决定軍政各費至昨日下午一律發放（八日下午一鐘） 
　　北京電周自齊經手之借欵數祗三百萬以五年公債作押（八日下午四鐘） 
　　北京電周自齊在津經手之小借欵昨晚携條件回京入府至夜半决定今晨赴津簽約（七日下午六鐘） 
　　北京電本日天晴各處紛懸燈綵巿面氣象頗好文武赴府賀徐避不見在小樓約樊易諸人吟詩（八日下午一鐘） 
　　北京電頃過天安門正紥彩牌備祝國慶惟對面列營帳無數卽南苑開來軍隊歡樂中乃現森嚴氣象（七日下午六鐘） 
　　北京電國慶日停止閲兵明日京中各報補行秋節休刊（八日下午四鐘） 
　　北京電靳明日起接見東西各報記者宣布政見（八日下午一鐘） 
　　北京電前電汪大燮使日茲悉實因胡使歸國推汪使法汪以交際多繁力辭不就（八日下午四鐘） 
　　北京電外部爲駐日法使餞别（八日下午四鐘） 
　　北京電吴炳湘改辭爲請假半月公事由常耀奎代行（八日上午十鐘） 
　　北京電内務總長徐意决另簡（八日上午十鐘） 
　　北京電日本單獨借欵仍在進行中並聞草約已調換報載日人否認乃係表面（八日上午十鐘） 
　　北京電閣議延期還本之五年 
公債决明年二月第一次開簽（七日下午六鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電北京滙豐銀行昨日知照華隆洋行謂有人持華隆洋行署名之支票計五萬元來行取洋華隆行主聞信後即赴銀行稱此票爲僞造查此票係由與陸軍部有關係之某員先付入某華人銀行以償其透支之賬欵華人銀行乃送至匯豐銀行取洋現華隆洋行之某僱員已被拘禁該洋行支票簿底被人撕去空白支票兩張今所發見之僞票卽其一也（七日） 
　　路透電 
　　北京電　靳雲鵬張弧等着手組織新已未系 
　　北京電　周自齊在津商小借欵已有頭緒昨入府密商今往定議（以上七日） 
　　廣州電　參衆兩院因此方久不撤王是議和已無誠意特於今日開兩院聯合會向軍府建議撤回議和代表速定主戰方針並請電各省一致主張（六日） 
　　以上平和通訊社電 
　　北京電　譚浩明電賀靳並盼速和靳復電希望和平同抱决心祈疏通各方俾早日開議 
　　北京電　倪皖督已由京抵蚌 
　　北京電　奥約全文已譯就日内送軍府一份備考　　北京電　王揖唐電和議暫取緩進主義對於唐氏辭職意見請電示 
　　北京電　中央擬定全國實行減政收入門設法增加將提和會解决以維預算 
　　北京電　總統派張元奇往請黄陂赴滬疏通 
（以上八日）以上中華通信社電 
　　北京電　國會臨時會核議總預算案擬節減軍費一萬五千餘萬元已得政府同意 
　　北京電　唐繼堯電政府藏番蠢動牽及滇邊已派李中黄爲司令馳駐鄉江鹽津一帶鎮懾 
　　北京電　莊景珂報告與駐日瑞士公使商定換約手續交外部核行（以上七日） 
　　北京電　僑法華商公電院部請促巴黎我國專使向法政府力爭西貢等處設領問題 
　　北京電　鐵路恊會定有日舉行第七次大會 
　　北京電　公府發出龍州急電聞因西南主戰聲日緊和局勢將决裂請武鳴維持 
　　北京電　庫倫褚部西北邊防軍奉派向恰城進發防禦謝米諾夫 
　　北京電　宜昌上游總司令部電報鄂西近情吴光新出京遄回防次 
　　太原電　全國教育聯合大會雙十節假此間陳列所正式開幕各省教育代表均已簽到 
　　杭州電　嘉湖寗台等處鎮使先後到省聞以閩象日險奉督軍召有所會商（以上八日） 
（以上中孚通訊社電） 
[中美新聞社電]  
　　三日華盛頓電威爾遜總統之病狀雖視爲十分嚴重且使全國大爲憂慮惟總統府醫官格來生氏今日午後宣稱總統病後頃已第一次容受醫藥上之療治並已進若干滋養品云醫官不許總統接見除家屬及密友以外之任何人 
　　四日華盛頓電　據參議院决定稅則及國内收入案之討論須俟諸和約問題解决之後云 
[路透電]  
　　六日巴黎電　美國媾和代表哈何斯氏昨夜由巴黎啓程回國日間曾謁見克勒滿沙氏哈氏語美國報館訪員謂凡爾塞和約實行後兩星期内國際聯盟議會將開第一次會議蓋和約中曾規定一欵不得不開此會議畫定薩爾流域煤礦之界限也哈氏又稱美國如爲批准和約之第三國則該議會大約尚將討論其他問題 
　　六日倫敦電　海外包件現開始寄遞 
　　六日巴黎電　聞法國國會選舉將於十一月十六日舉行 
　　六日紐約電　鋼工罷工今已入第三星期數廠業已開工惟雙方均望在華盛頓開代表大會由工部總長主席俾規定資本家與勞工恊和之基礎　 
　　六日倫敦電　據希爾新福電稱莫斯科共産黨委員會開會之際有人投入炸彈兩枚死傷多人後有二女子舉殯之際復有人向人叢中抛擲炸彈致死過激黨十人傷二十八人過激黨即施報復計畫下令將彼得格勒與莫斯科之教士逮捕爲質 
[國外要聞]  
日英美之生活程度 
　　中美新聞社東京通信云日本某大商行近製成一英日美三國生活程度增高之比較圖表以示自一九一四年歐戰以還東京倫敦紐約生活價增進之度大致一九一四年六月三處生活程度均假定爲一百分至今年（一九一九）六月紐約增至二百十一分倫敦增至二百二十九分東京增至二百五十六分以日本爲最高該表所列數目均根據正式報告於公衆及商界均極有價值而尤足爲商界决定工價及薪資之標準又以作工及賴薪資爲活者亦可自知其目下與戰前生活情形之比較而向雇主要求加薪各國領事館人員將尤受此圖表之益此等領署人員在戰前所受之俸金大多菲薄且以金鎊付給而鎊價連年跌落以金換銀損失甚鉅並須照國内之收入稅率納稅負擔尤重故戰事之結果此等人之收入直減少百分之六十以至七十茲就東京東方經濟報倫敦經濟報與紐約百拉德斯脫到脫報所載材料編一戰時此三處物價之比較表計包括鹹肉牛肉牛油乳酪鷄子火腿猪油猪肉麵包麵粉米大麥黄頭小麥糖茶絲棉花羊毛絨布菸草煤木材皮革各項生活上必需之物應有盡有至房租一層無法比較然觀東京各報告白即可知房價之增進實與他項物品同一步驟也 
　　東京　　倫敦　　紐約 
六月（一九一四）一○○·○一○○·○一○○·○十二月（一九一四）九八·三一○九·八一○五·六十二月（一九一五）一三八·八一四二·六一二六·一十二月（一九一六）一五六·六一九二·五一五八·六十二月（一九一七）一九四·三二二九·三二○七·五十月（一九一八）二五一·三X二四三·六二二○·六十二月（一九一八）二三八·七二三六·三二一四·三一月（一九一九）二三四·八二三七·四二○六·九二月（一九一九）二三七·○二三五·三一九八·六三月（一九一九）二三三·六※二三二·三二○二·六四月（一九一九）二二七·八二三四·七二○二·○五月（一九一九）二四四·三※二四三·三二一○·七六月（一九一九）二五六·一二二九·四二一一·一　　上表中有X符號者爲休戰前最高之點有※號者爲休戰後最低之點有※號者爲休戰後最高之點 
由上表觀之從一九一四年六月起爲一百分是年後半年日本生活價曾略跌迨一九一五年十二月則已超過紐約視倫敦亦相去無幾自是日本生活價逐步增高與英美同其步趨至一九一七年年底東京情形較勝增高之率爲百分之九十四·三而倫敦則增百分之一二九·三紐約則增百分之一○七·五迨戰事告終東京生活價又陡漲超過倫敦紐約兩埠此後雖間有變動迄今仍居於最高地位又一九一八年十月東京物價獨飛漲當時正德軍最後挫敗之際迨休戰約訂後三處價皆跌至一九一九年春季發生反動各處物價又增高東京尤甚於倫敦紐約至本年六月乃逹最高之點又有一層堪注意者當本年六月間英倫物價漸跌紐約價亦不動而日本仍繼長增高日本生活問題之特殊即在於此半年以來英倫物價逐漸減跌有恢復原狀之勢而日本物值之增進曾不少衰寗非異事本年日金一元幾等於一九一四年之日金四十錢此乃重要事實非速設法救濟不可欲使一九一九年之收入與一九一四年之收入效用相等至少必須增加一倍因物價之增已逹一倍有半惟望物價此後能逐漸跌落庶可劑於平至目前恃薪金爲活之人所受半倍之損失惟有予以暫時之津貼聊作調劑耳 
[國内要聞]  
天津英美商會之公論 
　　天津紫竹林英國商會上月開全體大會對於此次中國要求歸還青島在法律上本極充分又基於宣戰時中國曾有由參戰以取銷敵國所有條約之聲明且曾通告各國當時日本對於此事亦無何等之抗議此次歐洲　平會議　於山東問題竟有不圓滿之迤過卒使中國拒簽德約實爲世界和平一大遺憾况青島一歸日本則英國商業上受極大之障碍故具情電陳英國總商會對於保留山東條件與以良心上之援助昨聞已得該國總商會覆電大略謂倫敦輿論現正激昻將來必有美滿結果云云是以天津美國商會亦有同一之電報將行拍發本國痛陳山東問題之利害關係將來國際聯盟公平裁判或有轉機之希望皆英美友邦之恊助也 
　　中美通信社譯美國孟尼脫倫敦通訊云倫敦商會刻接天津英國商會來電稱該會决議倘英美兩國不即設法使日本將山東之主權完全交還中國則中國必覺爲歐美友邦所賣將被迫而與較强之日本携手果爾則英美在華商務必大受影響即不然而從前德人所據有一切商務上之利益一旦歸日本掌握英美亦必受打擊該商會謂此種情形不獨危害英美在上海之商務且及於中國中部各埠與其令日本獨占無寗將中國北部各項利益如鐵路商埠等由各國均享並在青島建設公共租界勿令某國獨享特别利益云云惟日本在中國北部所占利益較他國爲多上説恐未必能實行然中國方面已設法將此主義實施於各租界而外人輿論主張掃除勢力範圍者以該商會之决議爲嚆矢此項决議曾由該商會電逹英外部由外部轉行全國各商會知照矣 
[日本單獨借欵之新消息]  
　　路透社七日北京電云日使署昨告路透訪員謂日人不致有未會同舊銀行團而以債欵借與中國情事惟華人方面則謂日人曾切實允每月借欵四百萬元以六個月爲度路透電社詳加調查敢信西園所代表之日本銀行團曾有此項提議藉口於中國在此時有借債之必要此説已由半官場方面證實但據今日可恃消息此項借欵之磋商今已停頓　中政府不願接受日銀行所要求之條件也 
　　天津益世報云昨有某君晤銀團某代表訪問日本單獨投資二千四百萬究竟成功與否某代表曰日本於前月二十三號内閣决定如各國無方便之欵日本願籌此數仍以銀團名義行之但此説係日本窺探英法之意嚮作用現聞英法方面對此舊銀團墊欵二千四百萬仍持冷靜態度日本方面亦不好積極進行因聯合國對於中國投資曾有約束在前故中國方面尚不能認此欵爲已有把握近日南方代表辭職又上海公團電告使團中止援助關餘而天津會議亦於此際發生故各國對於投資於中國認爲不合時機中國雖百喙言决不重啓戰端然前敵錢一到手卽恐不能自主總之借欵於和議之前各國均不放心若借欵於和議成後恐無論何國亦將爭先着手矣某代表所談如此 
[敷衍節關之財政]  
　　中央財政困難已逹極點李思浩向各銀行籌商小借欵陰曆節關已可敷衍前日李曾面謁總統詳陳一切惟節關以後用欵尚待進行昨又向銀行團商議大約鹽欵問題停交之説不無轉圜餘地又聞靳雲鵬對於財政問題極爲注意曾派郝鵬赴津與某方面各要人接洽大致已有端倪業於昨日午後乘車返京當即向靳報告一切聞某方面允於中秋節前籌墊一百萬元以資急用 
　　另一消息銀團允交之鹽稅準備金嗣之某種關係上星期内未能撥付當局因節關需欵孔亟復經一度交涉乃得銀團之諒解定昨日將該欵全部二百萬元在上海實行交付又上月分鹽稅餘欵三百九十萬元銀團亦允於同日在上海天津兩處分交昨晚交民巷某銀行接到滬電據稱上列兩欵業已劃撥就緒 
年公八債爲龔心湛對中央財政之救急辦法嗣經各方面反對迄今尚未能發行日昨報載自本月起各省區機關人員薪俸及軍隊一律搭放該項公債若干成計第一個月可以支配一千五百萬元各節項探悉此事恐未必遽能辦到當龔心湛長財政時擬定搭放公債辦法支薪一百元以下者不搭滿二百元者搭二成滿三百元者三成滿五百元者四成財政部人員曾經照此辦法搭放嗣以該公債發行窒碍尚多業將已搭債票收回矣 
[主張紛歧之和訊]  
　　東海方面接李純來電内稱唐紹儀辭職雖經軍政府殷殷慰留惟唐君已認和議絶望故擬日内離滬以示不再過問和局之决心東海得此報告焦灼異常刻正籌畫挽留唐君之法又聞東海拍致南通張審一電懇其迅速出山斡旋和局否則和議旣無進步執事前上和議條陳亦難發生何等效果云云惟張氏亦爲反對王揖唐者之一份子恐東海此種電文决難得張氏同意也 
和議消息依然岑寂近某方面接上海某某要人電稱有人主張雙方總代表同時更換另派人員開和議之新局面而爲和平之捷徑某當軸得此頗爲躊躇蓋南方未必肯就此許唐少川辭職而北京政團亦不必肯犧牲王揖唐故結果僅有此主張而尚未到有辦法之時也 
東海昨接王芝祥來電云頃接西林復書對於王揖唐之任總代表無論有何理由絶不承認公意如此未敢違拗等語除面逹一堂外謹聞又據府院方面消息云西南反對表面雖爲人的問題究其實尚不祗此緣西南分子複雜各自爲政漫無統率中央迭請長江三督及在野各調人從中疏解仍無效果現在政府鑒於往事之難於奏效圖一扼要之法專注重於西南之强有力者切近磋商較有把握對於其他之反對及要求認爲無價值者概不答復可免延宕而於桂系政學會大爲當今政府所注重昨東海有密電兩件分致岑西林及陸武鳴據聞致岑者要請分勸西南各界抛去對人關係務須使唐少川與王揖唐晤面中央必有相當退讓致陸者請其迅將桂系與中央接洽之件向西南各界推廣 
某分代表昨密電府院云刻下南方激烈派對於長江三督軍及在野有力調人極不滿意自三日起曾陸續發電嚴責各該要人其所指摘之處調旣負調停時局之責即應根據護法正義今不出此徒以敷衍手段應付顯然受有北方運動更謂此後甘作旁觀尚稱全人否則南方必因調人與北方决裂云云 
南方總代表唐紹儀向軍政府提出辭職書後中央對於和議雖抱悲觀惟未便直接電勸唐氏取消辭意乃將希望唐留原職與北代表開誠言和之苦衷分逹在野著名人物聞馮河間刻下確願以私人名義致電唐氏請其打消退志迅速擇期開始謀和此外並欲再派惲公孚張燮元兩人分往滬寗疏通一切更將此種辦法間接逹告東海矣又聞河間由津來京已有數日日前並經東海在府招讌會商時局問題日來因疲於酬應頗擬返津休息據稱一二日内即當去京回津 
公府消息東海昨曾拍致上海梁士詒一電囑其尅日赴港再赴廣州疏通西南各首領電末謂唐君辭職問題發生和局形勢益趨險惡務希執事迅速前往以期共挽艱鉅聞原電僅一百七十餘字 
岑西林派來之代表李曰垓二次來京後疉與當道接洽和局乃迄今並未得有要領是以李氏除一面將此情形電告岑西林外並一面仍以毅力與府院當軸交換促和意見是以日内尚不能南返 
全國稅務督辦孫寳琦日前南去除辦理招商局事件外關於和局問題亦有所斡旋現聞孫氏由南返都後昨已晋謁東海面陳在滬與南北總分代表接洽情形及與南京李督交換促和意見所得之結果此外尚報告江寛案結束辦法良久始作辭出府 
[安福與已未]  
　　安福俱樂部定昨日（六日）下午兩鐘開重要大會據聞一因曾毓雋與靳雲鵬素有意見今兼國務總理勢必受感情上影響故特蒞會委婉陳詞謂本部所戴者爲段合肥靳與合肥相善今兼總理大家務要捐除私見母存否認之心云云在會份子一致稱善但後此靳氏呈何態度吾人不可不刮目相看耳一爲軍費前者預算委員會議於八年度預算起裁減二成乃屬一種敷衍政策故非安福派之議員鮑宗漢等提議務減三成以輕國民擔負安福則一致主張維持原案否認鮑等提議此亦商榷之一事也 
中央方面黨系最占勢力者首安福次已未故新國會成立以來安已議員意見齟齬攻擊特甚乃錢能訓下台後宜布脫離黨籍已未系金錢之來源已絶離經少數壽員自圖維持終非易易孰意於此無着無靠之時忽有安系領袖姻親某署長出而收拾羣衆仿安福議員普遞津貼成例每人每月給資三百元一般黨員得此消息大爲活動外間盛傳又有安福支店開張者殆以此也 
[西藏問題近訊]  
　　藏務問題關係重大迭經交涉尚未有緒目下政府已經電令甘青藏川等省派員來京參預會議昨據交部方面消息云外交部刻已預備一切一俟各方面派員到京之後即在外交部開一藏事聯合會分兩步討論（一）爲防務問題（一）爲界務及交涉問題此種會議須一月始能議畢然後可與英使開始交涉 
西藏問題起後滇唐繼堯川熊克武先後電爭最近軍府七總裁亦電京詰問外間並有滇省已派兵赴邊恊防消息詢之當局據云尚未得確報 
西藏調停員鄂羅勒默紥布郡王昨日專電政府略謂川藏未正式劃界以前暫以察木多爲臨時界線在察城設調停員辦公處在察木多以西之川藏軍隊自十月一日起三星期内撤回原駐地點以待解决 
藏邊交涉停滯日久旋因英使接得本國政府來電囑其在北京與我國開議直接交涉以故有近日會議之説茲據某方面消息熊克武以西藏交涉與四川有最重要之關係該省必須與聞其事頃有電致政府要求由川省派委員一人晋京參列此種會議聞政府復電允其所請並令從速派就尅日來京矣 
[京華短簡]  
　　歌日庫倫陳毅轉到恰克圖佐理員李垣支電云謝米諾夫赴奉黑之結果言不顧行於本日統帶布里雅特兵一千六百名陸續到恰更將赴庫其軍中又有某國士官多名藉口於中國之出兵蒙古不聽勸阻如何對付請示等語請即核辦聞已交邊防關係各機關核議矣昨日陳都護又來電報告謝米諾夫軍隊已進恰克圖擬急入庫情勢萬急除飭嚴防外乞示機宜參陸處電覆略云謝米諾夫及布理雅特人已抵恰克圖務宜嚴防勿使入庫於此可見蒙事之重大矣 
砲艦入龍江交涉案迄今尚未辦結該四砲艦現寄椗廟街漸届秋末封江在即廟街經度寒冷異常淺水砲艦船質薄弱萬難受凍聞該江防籌備長王崇文近電吉黑兩督請促中央迅速解决此項交涉鮑督等刻已轉電至京請即限期解决矣 
靳代總理以財政萬分支絀致積欠軍餉不得已而緩付竊恐各軍隊因此或生誤會决計派軍事大員赴湘閩陜贛等省各軍隊駐在地方從事安慰並宣布積餉未能卽付之苦衷深望各軍隊體諒此意 
東三省巡閲使職權早經院部參照兩廣成例擬出草案惟至今未發表者則以省長任免之權限問題頗難解决在政府當然採取中央集權主義而張使方面則以巡閲使旣負三省之行政責任即不能無用人之權此事目前尚未解决故前定草案亦未提出閲議 
前吉督孟因遠到京分謁當局並與各要人往還茲聞孟氏業於昨日下午搭乘四點四十五分京奉快車出京回津到站送行者有東海特派指揮徐邦傑及軍政兩界要人 
京師警察總監吴炳湘近日因他故忽萌退志辭呈業於昨日遞入並聞當局之意仍擬不准所請 
參謀次長陸繡山以部員控訴關係行將免職次長一席尚未覓得相當人物在張懷芝之意推薦熊炳琦政府方面則欲將此席畀前陸次張士鈺現尚未定 
閩南形勢吃緊聞政府昨又接福建李厚基又電略云陸防緊急業經電陳在案現據探報近日來除粤滇兩省軍隊仍有北謀之舉外現在金門島坦嶼西浦定台灣銅山港等處實有南軍軍艦出没雖無作戰舉動察其來意亦非無意外之謀特懇致電南方從嚴詰責以重陸海防區而免發生戰事 
孫烈臣來電現在龍江一帶疫氣仍然盛行防禦尤不能稍懈查有海倫醫官崔憲法醉後誤斃人命而醫理頗爲精細擬請將該員發往救護將功贖罪迅懇核示遵行 
[塞行郵音（鴻）]  
　　兩親家稍有意見關外之匪事談 
　　日者盛傳張作霖有糾劾鮑吉督之舉而將以孫黑督督吉吴某督黑云云街談巷議一若已成事實者第又有一説則謂鮑吉督以吉軍善後頗形棘手一切用人亦多所掣肘因之目疾復發故已提出亂呈不願蟬聯由前之説確爲張心坎中之計畫惟刻尚未至逕行此計畫之時期由後之説亦是鮑督之本意惟亦當稍遲數月以顧全面子也總之張鮑兩親家今日之情形已不復前此水乳而漸入於冰炭之域矣推究其原無一非權利問題之關係要知張費盡心力摧倒孟氏者祗爲貫澈其大東三省之主張耳當日之以鮑調吉原爲易於過渡起見爾時即非張之本懷不過假鮑之手攫孟之席問接以行其志如此下著固不輕率然鮑亦素爲左右私人所利用督黑二年怨聲載道張豈不知之因急於去孟遂不暇計以暴易暴之歉而鮑自蒞吉後又率意逕行一意圖伸張勢力其最不滿於人意者爲錢法之毛荒永衡大洋票本可值現八角今則六折已打破矣竊獨怪孫督履黑即能使江票價值增漲（前須四元餘換一元今已低至二元五六）面鮑督所到之處錢法即隨之而低落也現黑省行政極力與奉取同一之進行孫每有所興革必派員向張請示而後施諸實事相形之下頓覺鮑之不受覊絆而統一東三省問題一時尚難貫澈張之心裏愈不愉快外間傳聞雖係推度之詞然恐數月之後必成事實也謂余不信請拭目俟之 
關外居民大抵遷自直魯以負販而家於斯者半以墾荒而家於斯者亦半惟黑龍江省尚有各處流配之人棲止其間省别較爲複雜然總以直魯人居大多數民風素稱强悍匪警視爲平常曩聞東三省爲盜匪世界及今親歷其境如知其言之不謬竊獨怪當局者年年增添軍隊而於匪患不能稍戢且愈演愈烈幾至星火燎原之境觀於近日綏化一帶官軍屢爲匪折而于團長（江省騎兵團）有招降大帮嚮隊之轝即可知鬍匪之勢燄矣記者不敏敢將四月來調查所得個中真象筆之如下（一）鬍匪常爲外人利用擾亂我境以圖擴張其勢力當局因國内變亂無暇及此至近來過激派有招集匪賊將不利外蒙之事始稍稍注意其在奉吉之間且有濟以軍械者因之匪膽愈壯前此張孟交惡時期中徧地匪聲幾乎一發不可收拾猶幸吉事解决得快其禍僅及於三姓五站（吉屬）綏化巴彦（黑屬）等地然而民間受累已不堪矣（二）當兵不如爲匪關外士兵月餉定銀四兩奉省錢法較好可以實得現洋六元若在吉黑則紙幣毛荒漲落無時以現洋合計步及奉省之半伙食之需能餘幾何故往往有携械潛逃而入匪籍者匪勢猖獗此亦其一大原因也大約匪之衝鋒陷陣者都係行伍出身且聚衆愈多將來之希望愈大闖禍愈烈招撫時之官職愈高爲名爲利爲匪實勝於當兵萬倍也（三）烟苗爲産匪之原料種植烟苗有干律 
禁頃有人焉爲之保護始可不受第三者之損害具此保護之能力者允推一鄉之惡覇換言之即爲胡匪彼輩平時以烟土爲生命鄙意應更名爲土匪庶與南中之鹽梟相輝映而名副其實也夫欲保護他人爲違背禁令之行爲自不能不先鞏固其勢力於是團結之風盛而所謂嚮隊者成矣官兵不痛剿而又有人資助之遂至肆無忌憚爲所欲爲票民（拘綁鉅商或官吏或大糧户要求之金錢贖罪謂之綁票）拒捕患在腹心然此皆烟苗階之厲也（四）民與匪有聯帶關係大帮胡匪之聚處大抵在深山之地故剿之不易然各地皆有眼綫散處民間而民家復多樂爲匪役以免爲所滋擾匪與民之不能區别者在此又關外以匪勢熾盛民皆可購置軍火以自衛而即以此資匪用者亦甚夥匪與民旣若此兵與匪復若彼幾何其不爲鬍匪世界哉故居今日而談肅清匪患之策第一在禁絶烟苗而使失所根據第二在約束軍人嚴行痛勦而俾無幸免招降之舉最足以啓其貪暴之心可一而不可再也然我言此我尤願當局者研究於生計問題也 
[廣東檢貨風潮之各面觀]  
　　官廳方面　廣東省會警察廳因檢查風潮現尚無解决辦法特於昨日邀請廣州巿男女各學校校長總商會長董事及各報記者共一百餘人在警察廳教練所研究善後辦法首由委邦平將此次檢查風潮之經過情形詳述一番後并申説其對付檢查之意見謂愛 
 
 
 

Page 7

 
 
國與不愛國可不必問但學生在街巿上與物主爭持即爲違犯警律當然由警廳制止此爲鄙人之唯一職權但今後不能不求善後辦法至善後辦法如何鄙人身爲官吏不敢參加意見故請諸公從長研究秘書長陳恭受言此次檢查風潮雖然閙大但警廳初非有意逮捕學生實因日前商會會長等到廳面稱請派游擊隊到商會制止學生一切行動警廳當時派往後更因學生種種行爲均不合法故執行必要手續從事逮捕事雖如此但今日仍當求補救之方某國民學校校長陳舜明起言學生救國行動雖然未免過激但吾人應予原諒鄙人主張即組織一有系統的大機關從事檢查較爲妥恊且當並求其他善法使此風潮早日平息蓋三公司現存某貨三百餘萬吾人亦應代爲設想如何銷去不可徒責人太難也教育會長陳其瑗起言研究善後辦法應從學生商界兩方面着手不能徒責一面鄙意對於調停辦法厥有四種一取消聯益會二要求三公司將現存各某貨及現定之某貨宣佈於衆由人檢查三由公司自行組織某貨陳列所四由各界組織監督調查團體此爲治標方法至治本方法則宜另設一大製造場然後始能得最後之完滿解决蘇守潔起言今日研究善後辦法其前提當注重於商會前此之宣言蓋學生檢查某發係根據商會公式行動始行着手今欲解决此事自宜由商會員一部分責任苟商會宣言之有私問題尚未了决不應先爲三公司設想如今程序不分未免屬於私意行爲潮州中學校長周功商番禺中學周棠均有發表意見亦認以官力壓制學生爲不合關楚樸謂學生檢查某貨係根據商會所承認之規約商會爲粤省商民之代表其承認之規約當然有拘朿部人之效力學生檢查旣係執行規約之處置非警廳職權所及如果商會自認不能代表全省商民則要此商會何用祇有改組商會另訂規約以謀善後關翼周亦提出關於規約效力之質問惟商會中人及陳恭受均不能答覆也商會會董左仰祺起言商會前此議决規約係由各界假座商會會議商會不能負責盧伯朋擊桌憤言謂商會如此推諉成何説話商會爲法定機關行動應有代表全廣州巿商界之責今如此滑頭何足以對國人公立法政校長張乃璧及關天錫二君亦有主張發表關君主張由各界良心制裁自行各箇集議抵制一如上海之先例如此必無再生風潮並謂鄙人主張不必再多討論再有攻擊之言論否則反誤事機蘇守潔起言兄弟對於關君所言有兩疑問不必再多討論一語則甚贊成但攻擊一語其意旨似係指新聞記者頃間所言而言此則不能不辯新聞記者之地位除慈善愛國兩事外其他何事均處於超然監督地位從不加入但商會此次以負責任的滑頭手段詐欺學生實屬罪無可逭故不能不言且解决商會宣言實爲善後之先决問題報界同人旣認此爲主點除此均不加以意見現在時間已迫我記者同人請就此退席魏邦平起謂再暫待征時各記者復就席坐後林澤豐發贊仰報界學生愛國之言論謂不應加壓力宜以善意謂處爲貴鄧警亞起言解决檢查辦法應先問官廳通氣不通氣如通氣始有研究餘地否則兩處極端無論如何必無善果甲種工業校長黄强謂政府中人祇知擁兵自衛不惜任意蹂躪人民生命財産是先不守法又安能責學生事事如法故學生舉動應加原諒羅少翺謂現在雖經各方面許多討論惟尚無確定辦法鄙意主張先由學界商界兩方自行妥商今後之進行方法如此較有把握陳其瑗對於此事亦有意見發表但仍無結果最後由魏邦平口頭宣佈謂未得良善辦法以前本所對於檢查一事如有溢出常軌當然執行警察職權不問其他某君謂警察職權固應執行但民氣亦不宜過壓否則於愛國行動實有妨礙魏邦平略有辯論但自二時以迄四時五十分鐘經數十人之討論再三爭辨至終仍未有所謂善後辦法决定也 
省長公署通令各學校云現據省會警察廳廳長魏邦平電稱近查有人任意檢查商場貨物及擅行勒罰商店情事經本廳遵奉督軍訓令布告嚴禁在案（中略）等情據此事學生爲社會所尊崇愛國本國民之天職值茲國勢艱虞各學生應如何遵守規律祇礪姱修以自身爲鑄造社會之模型以學術爲强固國家之根本豈可荒廢學業踰越範圍致行政之職權社會之裁制發生衝突自茲以往各校學生須守本已之分位爲愛國之實行各校校長有整飭校紀之責如學生有流於偏激軼出常軌之行爲必須隨時糾正以免貽誤青年一面督率管教各員勤加訓練務養成學生重規律守秩序之習慣母爲一時之客感與外誘所動摇整肅學風即以維持國本據電前情除令復并分行外合行令仰該校長即便遵照并存諭校内員生一體遵照此令人民方面粤籍國會議員孔昭晟蘇祐慈唐寳鍔陸祺李清源彭建標謝英伯李炳焜林伯和楊夢弼何銓繩易仁善李洪翰何士果郭寳慈符夢松黄明新李自芳沈智夫日昨宣言自九月二十八日起相戒不入亡國公司買物宴會茗談看影戲照相并發通函云我國積弱久受人侮生死關頭全在國人有無自覺心與奮勉心此次排除某貨運動凡有血氣者不特極端贊同且日以到底堅持相朂勉蓋以至貧極弱之國舍此别無救亡之道乃吾粤有先施大新真光三大公司勾結少數商店專輸入某貨以圖私利並藉官廳勢力拒絶檢查此等亡國射利之徒吾人若不深惡而痛絶之後患正未有艾茲特於惠愛昌興路二十三號門前（卽大新公司後面）懸國會同人相約不入亡國公司之旗幟藉以警行人之心目而望該公司迅速之悔悟仍盼愛國諸君一心一德永矢弗諼幸甚幸甚彭建標李自芳沈智夫等十餘人同啓省會議員梁爕勳鄭里鐸等致報界公會函云省議會同人互相勸勉不入亡國公司親簽名者已有四十人將繼者仍復不少）名單從略） 
中等以上學生團檢查某貨日來再接再厲一號下午一時有調查隊五十餘人前往粤海關將進口各貨照常調查查悉同興街某商店有某貨十餘種共分六箱運來經已抵步詎該船夥伴察知該隊學生已到不敢起卸上陸卽從海面僱艇起貨欲將全數運出沙面暫行貯倉俟夜後再行登陸旋爲學生探悉立僱快艇將其截回該船人等以貨已被截無可如何詢以商店字號堅不吐實無人承認現已將其扛往總商會妥爲發落矣 
中等以上學生聯合會自前月二十七日聯合各界巡行示威後仍積極進行連日召集各校代表會議僉以三公司近復有聳動官廳設法壓制學生之舉動實屬喪心病狂苟非嚴行對待不足以促其覺悟當即分派各校中堅分子一面組織十人團派充偵探以查該商之舉動并决議每校每日輪派五人擔任調查進口貨五人於晚上分往繁盛地點分頭演説以期振發民氣一致進行并擬組織誓倒亡國公司團分部舉員擔任由各生每人糾合費用聞某内容分演説説帖圖畫等部實力鼓吹故街巷當眼之處日來發現各種圖畫説帖甚多 
現商界中繼起者已有十數行尤以洋貨疋頭茶居銅鐵酒茶傢私皮草洋服銀業等行爲激昻以其設立聯益會慫恿外人干涉内政至使尊嚴可貴之學生受辱自損國威故願一致對待以爲學生後勁且各行夥伴日來有因偶過各該公司門前誤被拘拿解押不釋尤爲憤怒已有人發起借總商會大開會議而鹽業兆和祥悦和安昨亦在南關太平沙組織小團體提議抵制三大公司如有入公司購物者罰銀一百元宏仁通俗講演所及漱文女生亦各相勸誡不入三大公司 
公立醫藥學生黄復顔自抵制事起即奔走呼號足無停趾嘗鎮日植立演講於炎天烈日之中因熱血噴湧昏迷痰厥者屢次至夜間又復編撰傳單或週報幾至廢寢忘食自後即聲嘶力竭身體日漸羸瘦至九月二十三日因三公司借外力欺壓同胞又復被官廳拘禁同學多人遂益悲憤填膺疾漸增重數日絶粒至二十七日全省學界大游行君猶扶病强起隨行數十里是晚因憂勞過度嘔血數升以致不起聞君臨終時絶口不言及家事只招同學生榻前朂以誓死救國謂死後亦必爲厲鬼以撲滅奸商君開平縣人云 
　　公司方面　三公司自遇風潮後自朝至暮營業寥落以故昨日下午六時許各該公司一律閉門熄燈所有特務警察等亦不見一人又據各該公司中人言見各總理擬暫行停業七天以避風潮并於此數日中盡法調停以冀挽回另一報告云三大公司連日會議决定無論何事均一致進行並擬將日貨檢出當衆焚燒及密查滋事夥伴開辭有香山孫仲瑛君提出意見書略謂漳洲陳總司令擬將關稅餘欵建立護法大學南洋烟草公司已允捐助二十萬元若大新先施真光三公司各捐十萬合南洋二十萬爲基本則風潮可以略息但據公司中人意見以粤省教育之不振爲中學人才缺乏有普通學識之中學以上程度能考陞大學生者尚非多數以之辦大學不如開较貧民工藝廠振興實業以救貧民若慾望過高財力似難辦到云云此種思想亦非根本辦法也 
[粤聞紀要]  
　　南方議和總代表唐紹儀現以和會開幕無期故特派黄光甫帶回總代表關防曁辭職書來粤向軍府辭職黄已於昨日抵省即晋謁軍府各總裁叙述一切聞其辭職書内大意謂北庭不恤公論一意孤行以主戰首領硬充議和總代表若與開議何異與虎謀此默察北方近情議和决非誠意書末更有奉職無狀空貽戀棧之議各語昨軍府已將唐氏辭職一事列入政務會議當經决定由軍府加派專員恊同黄光甫將總代表關防咨送回滬竭力挽留又聞國會方面亦擬電滬勸唐勿萌退志以期共濟艱難 
莫榮新電云廣州軍政府鈞鑒頃接吴師長佩孚豪電直魯公民以濟南鎮守使馬良槍斃代表一事赴京請願横被逮捕請合力維持等因查此事報紙喧傳久爲國人公憤代表爲直魯人民所公推而請願亦非大逆不軌之行爲乃北庭不恤人言抑壓過甚庇一二國賊之私置大多數民意於不顧無辜被逮横肆摧殘應請鈞府電致北庭嚴重交涉爲吴師長之後援以警兇頑而伸民氣莫榮新叩 
雲南來電云廣州軍政府參衆兩院鑒日公感電如公銑電均悉北庭與日本私締吾國條約原未經正式國會通過我西南决不承認堯前於巴黎外交失敗時曾痛斥因借欵而斷送國權搆結密約作繭自縛以致釀成惡果諒邀青察誠如日公所言若不提請取銷則情同默認各公擬請由軍府正式宣布中外一律否認嚴電北庭設法取消藎慮周至均獲我心事關國脈存亡請由軍府聯名正式通告并即電北庭較爲妥捷諸公卓見諒有同情特此奉商統賜裁察繼堯漾印 
葡人填築青洲海坦一案自警告後經當道飭由梁交涉員提向澳門政府嚴重交涉當未解决以前兩國政府均不得於該處海坦建築先期施工其已興工者亦限文到十日内一律停止以待正式解决惟聞該政府接文後仍將沿河石壩開工勘砌且增雇沙泥艇六十餘艘連日傍岸泊處搬土運石建築兵房形如保壘去月底并有洋工程師數人帶同測繪器具馳至關閘東岸丈量距離該處四十勿逹之沙墩尾亦已圈入填築範圍徧行植立標誌 
[湘省金融之難關]  
　　湘省自去春以　金融即已枯竭萬狀然其時湖南銀行台票尚可爲現金之代表雖匯水日益增高猶能賴以周轉且農作物出口如榖米茶麻之類爲數尚多可以換入現金流通巿面故斯時商場現象未嘗有若今今日之艱窘者自後以受軍事上影響農作物之出産大不如前面湖南銀行又已倒閉其票幣旣不能代表現金復無實物出口吸收現金回湘商家採辦貨物復運出現金不少於是金融界之艱窘乃益甚然本省商場往來尚有數家巨大商號所出之手形可資周轉以其信用昭著不啻現金也詎夏閏中比益陽仁和錢號又忽擱淺影響所及其他錢號所出之上票亦異常停滯兼旬以來一般商人日處愁鄉以秋節轉瞬即屆無一不需現欵過付而拆息之高更駭人聞聽普通息率雖祗四分有奇但照此息率以求則百無一應因之暗中加漲由五六分七八分至十分不等甚有至十分以外者爲此現象經商者遂非確有現金不可以雖有田房産業及糓米等等實物亦絶無受主因握有現金者以拆息利益之大可至倍蓰無一肯承買産業及囤買實物也現在一般商民以中秋在邇危機四伏非迅即設法維持巿面不堪設想因紛紛集議初擬請弛米禁限定運出榖米數目藉以換回現金減平拆息旋以茲事體大手續紛繁非先徵各方意見由全體有力紳商可决再行呈請省長咨部核辦不可爲日旣久緩不濟急乃更定辦法請商會印製一種上條需欵之家但有不動産者即可將契據抵押商會請領上條照抵押品之所值自行填注銀錢數目作現金流通巿面如或倒閉即由商會將抵押品拍賣賠償如此辦法庶可度此難關聞商會對於此事亦以爲然但以其與錢商有密切關係非要求通過不足以杜弊端昨已通知錢業公所請卽護復矣 
[湘人反對張敬堯押礦電]  
　　北京徐菊人先生鑒據確報張敬堯將吾湘全省礦産託英工程師葛某抵押洋三千萬元訂約二十條等語查湘省迭遭兵燹公家旣將破産私人已竭脂膏將來生機全恃礦産爲命脈張氏盜押全湘礦産不啻斷絶全湘生命此種抵欵私約湘人誓不承認萬懇電令廢除以保湘産而全國脈不勝呼籲待命之至湖南國民大會叩廻印 
　　廣州軍政府各總裁參衆兩院公鑒據確報張敬堯將吾湘全省礦産託英工程師葛某抵押洋三千萬元訂約二十條等語查湘省迭遭兵燹公家旣經破産私人已竭脂膏將來生機全恃礦産爲命脈張以局部長斷無處分湘産之權且種種違法本會屢次電請聲罪致討牽於和局未蒙採納今張利此時機盜押全湘礦産即斷全湘生命狼毒險狠萬難任其久留務懇請公一面拒絶抵押一面檄師聲討張去湘存非僅礦産迫切陳詞泣血與俱湖南國民大會叩廻 
[皖省近事]  
　　皖屬壽縣知事邱銘勳屬被控告省署迭派員密查事實昭著聞將撤任又已被控撤任之秋浦縣知事王人鵬現復委任署理來安縣知事已履任 
赴非律濱考察之馬仲五趙綸士丁曼岑今日首途 
董教育廳長於昨日由省出發先赴蚌埠繼至晋省赴全國教育會議並考察該省教育狀况以爲借鏡 
省議會昨茶會集議開會日期擬再展至十五舉行八年公債省署令財廳飭縣勸募全省共四十餘萬城内馬聚盛洋貨店近販運大宗某貨爲檢查所查獲昨日檢查所開會該店帶領店夥多人擁入會場滋擾繼經警署將爲首滋事者拘署訊辦衆憤始平 
[蘇議會反對八年公債電]  
　　致北京政府電　北京大總統國務院鈞鑒八年公債各省人民迭請取消未蒙採納近日報傳更有抵押某國之説虚實未詳第發行公債約法自有規定之手續至以田賦爲擔保實爲世界所無一入外人之手後患何堪設想蘇省田賦更居全國六分之一土地主權人民不敢放棄羣情激昻可爲長慮用敢代表民意籲懇政府迅以明令取消藉保主權而安人心不勝急切待命之至江蘇省議會議長錢崇固副議長鮑貴藻孫儆叩陽印 
　　致中交兩銀行電北京中國交通兩銀行總裁鑒八年公債報傳將歸貴行承受轉抵某國虚實未詳第公債發行約法自有規定之手續至以田賦爲擔保實爲世界所無一入外人之手後患何堪設想蘇省田賦獨重土地主權人民皆有愛護之責貴總裁服務民國諒必同此心理目下羣情激昻責難議會合應電詢乞示覆以釋羣疑錢崇固鮑貴藻孫儆陽印 
　　致齊省長電　省長鈞鑒查省議會暫行法第二十二條常年會每年一次由省行政長官召集之又第十六條列舉省議會之職權均關重要現距八年終了之期不及三月應請貴省長迅行召集明示日期以符法律而重民意不勝盼禱江蘇省議會議員孔昭晋宋銘勳金樹芳馮世德等虞 
　　致議會同人電　各報館轉江蘇省議會諸同人鑒查省議會暫行法第二十二條常年會每年一次由省行政長官召集之現距八年終了之期不及三月鄰近如皖浙等省均已依法定期召集獨我蘇未聞有召集信弟等於虞日致省長電其文曰（中略）合亟奉聞孔昭晋宋銘勳金樹芳錢鼎馮世德 
[杭州快信]  
　　督署准院電本年雙十國慶奉諭現值國步艱屯母庸鋪張繁文惟事關典制仍一律懸旗慶賀已由副官處通函各機關查照至各界發起提燈會聞亦傳令禁止杭州各學校組設之社會服務團今日已分頭出發演講主旨在勸用國貨 
王克敏昨由滬乘早車來浙寓西湖楊莊 
昨日（七日）特别快車抵杭時到有北分代方樞江紹杰（現寓清泰二旅館）駐嘉興站管司軍用電話之朱排長誤爲總代王揖唐來杭電致杭站飛報督署立派范參謀長安副官長率同軍樂隊及兵士一連詣站歡迎警務夏處長錢塘沈道尹及蔣運使等以次文武俱同時蒞止比下車方知誤會 
浙江吏治研究所第十二期月課昨經省長評定計甲等知事湯邦榮等十五名乙等向繼賢等七十五名甲等縣佐潘佶芬等三名乙等黄培椿等十二名 
杭垣義源金舗今日正式開幕金價減盤每兩計開念六元不收工資且加贈品信源乾源兩舖亦同一定價熱閙異常上午該三舖門售金銀首飾計數已逹二十萬元以上 
[地方通信]  
松江 
　　學界預備慶祝　縣立第一第二兩高小校長昨在勸學所集議本届雙十節慶祝儀式决於是日舉行執旗游行大會屆時兩校學生齊集勸學所向國旗三呼萬歲然後聯合出發環行巿街一周巿立各國民學校亦已决定援高小例舉行執旗惟省立第三中學校則由各學生於七日開會公决行提燈慶祝式已請准於揚子侁校長並函請第一第二兩高小與之聯合惟兩高小校長以晚間提燈學生易受風寒故已婉辭謝却其餘商民團體則有各界聯合會亦於日昨開會議决届時舉行提燈與三中聯合云 
　　青邑開辦平糶青浦縣頻歲螟災今歲又米價騰貴故城區已於舊曆八月初一日起開辦平糶限期一月誠嘉惠窮黎之善舉也 
[蘇州]  
　　光雲錦游覽姑蘇名勝王揖唐之秘書長光雲錦於前日山滬乘車來蘇假寓間門馬路惠中旅館當經間區警察署得悉立飭該管第五分駐所王巡官加派警察在惠中旅館一帶巡察以資保護各機關人員聞信後亦紛紛前往拜會昨日該秘書長特雇坐大號盡舫前往天平山等處游覽名勝聞尚須在蘇勾留數日始行返滬 
　　通俗教育館籌備慶典　舊皇宫吴縣通俗教育館定於陰曆中秋十六兩日下午舉行講演大會屆時請有名人講演並有餘興聞十七日雙十節該館會同教育會舉行國慶典禮現正預備化裝游戲並向南京省立通俗教育館商借影戲機械來蘇開演云 
[鎮江]  
　　金壇縣知事推廣植棉金壇縣婦女於紡織一事能者頗多但以棉花購自他處獲利較微以故日見退步近聞該縣知事以去年試種棉花成績頗優擬定推廣植棉辦法欲使人民所用之棉皆取給本縣並以機器古拙不適於用勸令富户及工藝局採用新機以資提倡云 
　　秋節商業狀况本年中秋節届各商店結束賬目如洋廣貨各布店生意異常清淡其餘雜貨茶食鮮貨各業門巿交易頗爲發逹各種北貨均銷路呆滯大非昔比錢業一項頻年巿面平稳倒賬絶少莫不獲利三倍惟鳳祥天寳寳盛文華新慶和各銀樓因金價驟跌門巿擁擠不堪較之往年生意增至數倍此外各茶樓菜館及北貨各店放出賬欵節下收進不過五成之譜頗抱悲觀云 
[揚州]  
　　更改淮鹽稅收　鄂湘西皖四岸運銷淮鹽之稅率自民國二年更章後每百斤在揚納稅一元五角抵岸完稅三元現鹽務署又更爲揚收三元岸收一元五角除咨稽核造報所核收外並電令淮運使飭商於十一月一日實行商人方面以此後運本加重殊難承認云 
[南京]  
　　省議員函詢八年常會召集期江蘇省議員田霞等五十餘人因省署迄今未定期召集開會特函詢省長民國八年是否依法召集常會茲探録原文如下霞巖省長鈞鑒敬啓者查省議會暫行法第二十二條常年會每年一次由省行政長官召集之又第二十三條常年會會期以六十日爲率其有必須連續開議者得延長會期二十日以内細繹條文意義上曰常年會年必一次其召集權操諸省行政長官且限制會期不得逾八十日此暫行法所規定也現距年關僅八十餘日霎東等迄今未奉貴署召集殊深欵慮用特函詢民國八年常會是否依法召集務請明白表示以釋羣疑臨頴不勝屏營之至 
[嘉興]  
　　學校籌備慶典雙十節慶典刻由第二中校秀州書院發起通告全城高小及國民學校於是日上午八時齊集城中公共運動塲演説畢然後依次游行現正籌備一切届時必有一番熱閙也 
　　提倡社會教育禾邑勸學所頃接徐小石君函請各區學董於每區設立通俗閲報社四五處以開民智並注意露天講演等語現第七區已宣告成立餘八區刻亦着手進行城區所設公共閲報地點擬於四門設立四處由金學董籌辦不日即可成立 
[杭州]  
　　杭州學生燒貨紀　本月四日下午杭州學生會開評議會時有會員報告謂頃有大批某貨由滬蓮到云云該會主席黄維時即將他案暫擱急速討論嗣由全體公决分往各路調查至保佑坊某布莊門首查獲新到某貨數十箱箱面書明某國字號進詢該莊經理倪某直認不諱查該布莊七月間曾與學生會訂有不再進某國貨物亦無預先定購願書因而調查各員以數人留守該貨一而即由該會評議長黄君向總商會長聲明請其邀請該經理交涉乃竟以前時定貨相推諉該會評議長等以該莊旣經訂立契約當然照約執行但因抗辯甚烈卒由學生會與商會長訂定翌日下午二時開箱檢查再行核奪並連夜開會議决次日請各界人員認明貨物共同判斷五日下午二時學生會請商會會長與各界人員共同勘騐以便解决不料敦請再三無人間聞於是學生會始將某貨搬運湖濱公圍請大衆解决瞬息問觀者數萬僉云非盡燒燬不足以儆效尤學生等俯順輿情遂將該貨付之一炬將來有無反響尚難預測但該會聞已籌有相當辦法矣 
　　畫梅科畢業名單　杭州卷石山文學補習所開辦已十餘年内分國文部詩社畫梅科數門其畫梅科現届七年畢業茲録其名單如左　畢業二十四名乙等一名徐駿丙等二十三名陶陽傳煥丁基周耀陳熡周驥李咣胡央王新嚴曜王斯嚴　陸駒張鼎邵煊徐彛姚奚女生李麋貝靳盧鼐陸昭孟侃吴郁修業十六名丁等八名朱綦金　盛倛傳睦彭莫傳潛周胡祺戊等八名陳烜林曠周曈唐麒吴皓陸沅女生傳壞康玠 
[寗波]  
　　甬總商會會議公單收現紀　寗波總商會爲錢業函請討論江廬公單收現事於五日午後一時召集會董曁各業等開會計出席者八百餘人先由會長費冕卿報告開會宗旨並宣布錢業原函請各業討論糖業王介卿請錢業報告江處辦理情形錢業俞佐庭略謂江處加入同行係受官廳訓令錢業有不能拒絶之苦衷應請各業原諒但公單收現之後各業似非縮小範圍不可還希各業預籌辦法藉免臨渴掘井在錢業希望總以兼籌並顧使巿面不起恐慌爲主旨各業以過賬爲良好習慣如果實行收現於商業上殊有窒碍錢業嚴康懋云錢業之所以擬改現者因與中行再四磋商頃已力竭聲嘶迄無效果故不得已擬於明年爲最後期間改革過賬若各業議有妥善方針使錢業可以仍舊過賬則錢業亦無弗依從各業代表僉云錢業之擬廢除過賬由於公單收現而公單之收現由於江處加入錢莊致令錢業金融窒碍各業受其影響今各業爲自顧起見惟有拒絶江處加入同行並妥求主席邀請官長蒞會共同籲懇嗣經知事出席先囑各業報告討論情形洋布業朱蓮生云本埠向係過賬且中行並無設立分店之規定務請取消江處仍照舊日莊規辦理以維巿面鮮鹹業馮子枚云中行設置江處公單收現影響全巿羣情憤激恐激他夑惟有要求知事據情電省取消江處一面並請商會電呈要求知事答謂上級官廳命令在於革除現水今實行一載有餘現水革而未凈江處之設置亦由是而生知事對於上級長官命令初無抗違之力惟各業果有磋商辦法知事或可稍爲轉闢盛省傳云錢業最後之通告無非爲江處公單收現力難應付今觀察知事意旨亦深寓保全巿面之至意惟碍於長官命令力與願遠各業似宜稍事變通或擬仍按舊日莊規辦法公單有現解現無現廳拆云云各業以錢業果能照常過賬使各業安居樂業則無不依從嗣經各業議决（一）暫行散會（二）以本會 
名義邀請中行長陳南琴磋商辦法（三）各業公推代表二十人與議盛省傳馮子枚孫軒蕉朱蓮生徐鏞笙梁藜青樂秀全翁仰青翁濟初俞佐庭李毓卿蔣蘅卿徐源祥周蓮青王介卿郁穉庵江安瀾徐祖彭張雩春朱莘青（四）七日後再行召集報告各業 
[雜評一]  
言行不相顧（默） 
　　言行不相顧普通之人且不可而况身執國政者乎北方要人之言行不相顧者多矣吾且勿論若南方之莫督軍近方爲查貨事大捕學生致激起偌大風潮而其爲北方拘捕直魯代表請軍府力爭電則云北政府不恤人言横加壓抑庇一二人之私置多數民意於不顧無辜被逮大肆摧殘以此責北方固甚當然返之自身所行之事不亦甚當乎莫督其思之已身言行之相顧何如 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
慶祝雙十節之各方面預備 
　　再紀慶祝秩序　昨報所紀雙十節國慶紀念秩序尚有缺略茲爲再紀如下（一）行慶祝禮（升旗）（國歌）（歡呼）童子軍及商工學界全體行之由童子軍總隊長司令（上午九時）（二）游行（順序）（一）軍樂隊（二）救火聯合會（三）童子軍全隊（四）各校學生（五）各路商界聯合會及其他各團體會員（六）各工團團員（路由）由公共體育場出發往北方斜路轉東往北民國路一直往南朝西進方浜路（即小東門）一直往西朝南民國路朝東肇浜路（即老西門）一直往東朝南中華路往西一直萬生橋方斜路往南一直回公共體育場（三）演劇（下午一時）（國讐記）第二師範學校換幕時揷入名人演説（波臣腥史）浦東中學校同上（約）（三口黨）第一商業學校同上（青年鏡）民治學會同上（四）崑曲羣學會（下午一時）（五）武術武術會（下午二時至三時）精武體育會（下午三時至四時） 
公共體育場技擊部（下午四時至五時）（六）幻術武術會（下午三時）（七）影戲商務印書館英瑞公司（下午六時半）（八）熖火華僑聯合會（下午九時）是日不用入場劵各界得隨時入場參與盛典 
　　閘北　閘北各團體各學校預備慶祝雙十節已誌前報茲悉是日上午十句鐘閘北慈善團舉行升旗典禮各團體先期齊集該團公學前操場上屆時舉旗升砲奏國樂禮畢並由該團童子軍偕各校學生排隊出發游行各馬路沿途高唱愛國歌又閘北商業公會昨日遍發傳單通告各商號於雙十節日一律懸旗掛燈上午各會員參預慈善團同行升旗禮云 
　　南巿　南巿縣商會除通告境内各商號店舖等於是日一律升旗懸燈外並在該會門首綴以鮮花匾額東西弄口搭牌樓兩座上綴各種鮮花及燈彩稅務總公所烟酒聯合會棉花檢查局内地自來水公司華商電氣公司滬南工巡捐局並第一區警察總署及一區一分所等均各布置彩景届時懸旗張燈同申祝賀 
　　上海學生會　上海學生聯合會通告云本會雙十節晚間提燈經過路綫如下由老西門排隊出發走法華民國路進新北門朝西走侯家浜朝東走廟前街在舊縣前轉灣朝東走肇浜路出大東門朝南走中華路至老西門散隊希各分會會員於是日六時前齊集西門集會地（有人在彼指導）出發此布 
　　武術會　上海武術會主任幹事吴志青於本届雙十節排定武術之節目支配演員之名數編成臨時游藝團其演武之節目共有五十餘種如彈腿鐵聲小昆崙燕青捶信義拳六路砲七蹚紅拳歷周朝關東二十四式鐵虎窘羊棍虎頭鈎燕翅蹚六路防身劍青龍劍一貫拳關公十八刀馬彌使三刀春秋刀敵槍風魔棍青剛劍敵槍大極拳五行連環鈎鐮槍敵槍頭路查槍等其演員中之教師如馬華甫王占坤楊奉真韓凌森等學生如蕭敦詩王壽祺楊桂彪熊菊生樓半逸等 
　　商界聯合會　昨晚八時各路商界聯合會爲籌備慶祝國慶事特開會議計到會之代表一十五路由王才運報告雙十節爲我國共和成立之日凡我商人自當一體休業升旗慶祝我國之現境外侮内患哭且不暇何慶之有但吾輩今日勸告國人慶祝者實表示商人愛護共和之决心并使世界友邦之人士知我華對於共和寳愛有如此則損害國家之敗類見之當亦有所覺悟次有各路代表先後發言决議各路商店於雙十節（即陰曆八月十七日）一律休業一天懸掛國旗燈彩於是日午前八時半齊集新世界共同至西門公共體育場向國旗行禮後聯合各界照籌備國慶大會所定路程游行一週對於公共之秩序由各路主任照料并聞該會業經致函交涉公署請爲先期知照英法租界之捕房聲明是日上午八時半各路商人在新世界齊集由西藏路一直南行過法租界逹公共體育場云云　河南路地方商業會通告云本路各商號於國慶日一律休息營業一天懸旗掛燈共伸慶祝並告十號上午八時半準備齊集西門外公共體育場向國旗行禮畢共同聯絡游行以表商人擁護共和之意法租界商業聯合會通告云本會於雙十節國慶紀念提燈事宜均經佈置完備屆期幸希本會各寳號升旗誌慶晚間五時各派員齊集本會事務所同到體育場會同各團體舉行提燈勝會是日尚望休業一天用　　護共和熱忱尤所欽盼 
　　各學校　本屆雙十節北浙江路華安坊私立萃英學校除懸旗張燈外令全體學生向國旗行禮並演講當日武漢起義事路再令各學生手執自製五色國旗游行街巿　閘北寳山路頓福里培本小學校是日校門外懸旗掛燈又令學生於上午八時齊集禮堂恭行慶祝校長朱企民演講八年來之史略且備有各種餘興下午一時起該校學生各執自製五色紙旗上書國慶紀念民國萬歲等字樣游行巿鄉各處由寳山路出發經虬江路轉北宋園路迤邐以抵宋園爲止其目的爲引起路人之熱誠啓發鄉人之觀念並使學生修習天然之學術云同孚路求是兩等小學男女兩校是日適值一週紀念同時於下午舉行懇親會以誌慶祝茲將開會秩序如下（一）振鈴開會（二）報告宗旨（三）全體學生唱國歌（四）演説國慶歷史（五）來賓演説（六）報告一週年學生成績（七）向國旗行禮（八）學生行相揖禮（九）茶點（十）攝影（十）（一）主席致謝來賓（十）（一）散會 
　　各團體　國慶日滬北公私各校及各團體舉行游行及提燈會等事青年會童子部於是日特設招待所以便各團體游行隊經過四川路時暫作休憇昨日中華國民愛國會發出通告云陰曆八月十七爲雙十節國慶紀念日凡本會會員應於是日同往西門公共體育場與各界共伸慶賀以表國民擁護共和之真意并誌民國成立之大典中華全國工界恊進會通告云謹啓者陰曆八月十七爲雙十節國慶紀念日望本會會員於是日上午八時至西門公共體育場到本會會旗下齊集共伸慶祝屆時務祈惠臨爲盼上海商業救國恒心團昨致全國團員函云本月十號（即陰曆十七日）爲國慶紀念不可不有慶祝以表示我國民擁護共和之誠意特請本團全體團員於是日上午八時半齊集西門公共體育場向國旗行三鞠躬禮並遊行各路届時務望各團員佩帶徽章賁臨共襄盛舉是荷 
　　會審公廨　公共會審公廨關正會審官以本星期五係我國雙十國慶紀念日例應停理讞政一天以申慶祝故已函咨是日輪應到堂陪審之英副領事卓包二查照並飭知代理檢察西員史賓斐氏條示頭門仰所屬各捕房曁闔署各科辦事人員一體知悉 
　　軍界　代理陸軍第十師王師長以雙十節國慶紀念所部各官佐士兵均應停止辦公給假休息一天各士兵應給犒賞每兵一名各賞銅元十枚昨已將部匯賞欵分發各旅團營轉給矣 
　　兵工廠　上海兵工廠謝總辦以明日爲雙十節國慶紀念之期各廠員司工匠均應給假一天藉以休息昨已分令各廠長傳諭各工匠一體知照 
　　江灣鎮　江灣鎮教育會救火會寳山縣立第三高等小學校虬江東江西江等國民學校曁紳商各界　雙十節舉行國慶紀念大會地點在本鎮大寺場下午一時開會預定順序如下（一）開會（升砲）（二）童子軍行升旗禮（歡呼）（三）唱歌（國歌）（四）演講（五）游行（唱國慶紀念歌）届時並通告各商家一律升旗以誌慶祝 
[紀中秋節日之景象]  
　　昨日爲中秋節本埠行政司法及軍警各機關皆停止辦公一天城内外各工匠亦皆休息午後齊詣邑廟豫園游玩一區二分所王清和警佐深恐人多肇釁除委派各長警　廟巡查外又函請保安第二隊各長警帮同照料其五老峯東轅門並邑廟大殿頭門等處緊要地點添派雙崗站巡華商電車公司各電車均揭國旗搭車者自晨至暮頗形擁擠 
閘北公私巿立各學校均放假一天警廳司法科亦停訊瑣案四五兩區各署所署長署員先期諭知在差長警對於商界收賑夥友格外注意保護一面由偵緝隊員派通班隊士沿途巡邏以保安寗 
昨日公共租界内各處工廠及各商號皆因中秋休息故自晨至暮各馬路游人較常增多戲館游戲場茶寮酒肆人均爲滿入夜尤甚英美副總巡張生氏深恐人類不齊或有宵不乘機竊發滋生事端特於清晨通諭各捕房捕頭加派中西探捕分赴各要道嚴密梭巡以保公安 
上海兵工廠謝總辦以高昌廟所駐軍警保謹廠中材料甚周照料尤頗出力茲屆秋令　軍警各士兵自當酌量奬賞以酬其勞故於昨日特備猪肉每連一送鮮肉三十斤均經送請各該長官代爲犒賞 
[各界聯合會代表會議]  
　　本埠各界聯合會爲組織全國各界聯合會及慶祝國慶討論重要會務於昨日午後七時在法租界霞飛路漁陽里事務所會同天津湖北烟台等處之代表開全體職員大會到會職員計三十五人公推劉正羣主席當由主席報告宗旨並宣讀各代表來函畢即請各代表發表意見公推湖北代表施洋君陳述此來任務説明全國各界聯合會之必要及不容緩之理由復由主席付討論結果暫推已由各團體推出之本會幹事員劉振羣馬少奎湯立宋成彰申魯世張慶鴻施開智張廕鶴邱稼禾周新初等十人爲召集全國各界聯合會臨時籌備員會同各代表即日設籌備處次討論會務進行（甲）决定召集評幹兩部職員會議决十二日下午二時召集幹事會同日下午七時召集評議會討論各本部事宜（乙）認定舉辦經費仍照原議各撥助五元以上即日繳齊（丙）討論國慶提燈事宜議决各團體屬本會份子旣經佈置完備本會無容過事鋪張只添本會旗一對燈四對藉誌盛典議畢散會已九時半矣 
[松黑江防軍艦交涉未决]  
　　海軍司令公署昨接松黑江防處處長王崇文來電略謂江防軍艦交涉一事因被某國聳恿沃政府提起抗議出而干涉致各軍艦泊於逹逹島口該島僻處邊境採辦年需水菜煤觔頗不易得以致各艦艦員兵士備嘗困苦現各該軍艦已進泊廟街地方雖軍用水菜煤觔較逹逹島稍勝略可採辦但交涉迄未解决終非久計現在秋汛已過恐潮退水涸各艦艇有擱淺之患亟應向該政府迅速交涉早日解决以便進行除命各艦艇椗泊廟街守候外爲此電請尅日指示方針俾有遵循等情代理總司令何參謀長得電後當即召集本署各課職員曁浦江各艦艇海軍官佐會議之下即電呈海軍藍總司令請示核辦一面電復松黑江防處王處長分别轉知各艦艇長員兵安心守候靜待解决云 
[王揖唐將宴護軍使署官員]  
　　北總代表王揖唐來滬後見和議續開無期遂日日從事於酬酢之舉且以妓館居多茲聞王氏現將宴請松滬護軍使署内參謀長各課長於秦樓云 
[内地無線電台材料已到滬]  
　　大陸報云中國内地起築無線電台三座與發電機之材料現已到滬而倫敦馬可尼公司代表道克萊氏亦隨之俱來原擬用飛機將各機械運至新疆蒙古茲聞此議作廢將改用駱駝與騾車運入内地道克萊氏將監視起築工程現庽上海禮查飯店不久將赴庫倫其地爲三處電台中之路途最近者也中政府曾與馬可尼公司另立合同裝置無線電話三百處今該公司所派之專員羅炳森氏亦於本星期從倫敦到滬機械不用飛機運送之故尚未探悉想因目前中國缺少飛機所致馬可尼公司本擬利用飛機故每一電台所需之機械雖共重三百餘噸然各件係特别製造可以拆開其中最重之件不過四百鎊耳鋼台雖高三百英尺然亦小件合成現有兩電台之全副機械暫存吴淞餘者業已運往張家口俾可轉運至庫倫據道克萊氏云此行將用騾車數百輛政府已允派兵保護工作者全用華人至於機匠等則在大口岸招僱第二電台在烏魯木齊距庫倫一千一百五十哩第三電台在新疆距西藏邊界不遠道克萊氏估計自騾車出發日起算約需一年機械始可運到新疆之喀什噶爾此爲中國重物運輸中之最鉅而最久一事約計三處電台材料運費需英金三十萬鎊烏魯木齊與喀什噶爾之旱行路程將從豐鎮鐵路開始如天氣相宜二月間即可起程但須視雪中困苦是否能受爲定各項機械旣逹目的地後建築完畢尚須六個月左右電台合同規定能日夜通電至少可逹一千哩之遥將來通電能逹幾何距離今固未能斷定但可决其必在千哩之上或逹數千哩亦未可知此後中國雖未設陸地電線之處亦可消息靈通轉瞬即到矣裝置軍事無線電話之羅炳森氏因尚未與北京當道接商故今未能發表如何裝置之意見但謂他日在京將有一番忙碌向官場及大衆表演無線電話之作用云 
[美日均擬再設太平洋海線]  
　　字林報云美國近有安設太平洋第二海電線之計畫商務委員會以爲此事不易舉行因馬來島樹汁膠不可多得之故並有人説明太平洋商務電報公司未必　得必要材料之供給但最近舊金山某報載有下述之新聞一條似材料困難已不成問題矣該報接九月五日倫敦消息云太平洋商務電報公司副總理華德氏因辦理製造太平洋第二海電線事前來倫敦今告共同通信員謂磋商已有頭緒第二海電線可由舊金山直逹日本此事與美日兩國政府及商界皆有極重大關係想日本當可恊助而允許海電之在日本收發也如日本早日同意則電線之製造即可從速着手電報公司不欲請求美政府或日政府之擔保或金錢上扶助但僅請求在岸經營電報與維持電線之權利耳據英國製造海電線者云樹汁膠等原料爲製造海電線所必需者今供給有限而最近四年來世界各處皆定造海電線是以目前最關重要者即爲日本立即給予同意一事蓋公司得日本同意後方可着手進行也云云以上爲舊金山某報所載之消息查七月二十五日東京電稱日本亦有安置太平洋海電線之議日本重要商人已决定組織公司籌集資本二千五百萬元以充安置美國與日本間海電線之經費日本亦料美國商人必贊助此舉云 
[英國停止檢查電報]  
　　文匯報云駐滬英國總領事布告公衆謂駐京英使接本國外交部電稱英國電報檢查員已於七月二十三日起停止檢查電報自此日起無論明碼暗碼及各國文字之電報均可收發 
[禁阻售賣紗廠之廳電]  
　　江蘇實業廳張廳長昨致上海總商會曁紗廠聯合會快郵代電云頃接姚子讓君等歌電開（見六日本報略）等因查歐戰以後華商鋭意擴充紗業正苦機器不易購置廠屋不能速成現成之業豈忍失之即使無力續辦亦應售與華商以商業道德論在租界且應如此以法律條約論在内地更不得不如此合亟電請貴會迅即查明情形務用全力禁阻並希見復是盼江蘇實業廳虞印 
[學生會不受籌備國慶助欵]  
　　昨晨先施公司因籌備國慶事捐助全國學生聯合會與上海學生聯合會各二百五十元該兩會均却而不受茲將原函分别録下 
　　先施公司致全國學生會函幹事長賀芳先生鑒閲報載貴會籌備舉行國慶典禮一節披閲之餘不勝鼓舞敝公司亦國民一份子豈有不樂從諸君後特奉呈洋二百五十元藉襄盛舉祈爲察收並希隨給收條交原人帶返再敝公司於國慶日休業一天原冀與君等參同慶祝也此上敬頌台安司事人黄煥南歐林上言（致上海學生會函同） 
　　全國學生聯合總會理事長狄侃復函上海先施公司司事人黄煥南歐林兩先生台鑒頃奉惠函敬悉貴公司因敝會籌備國慶典禮慨助洋二百五十元急公好義欽佩莫名惟敝會係全國學生聯合會之總機關對於國慶事除通告各地學生聯合會鄭重舉行外並不需何項用欵所賜恕不敢受茲將原票奉還到希察收賜復專此鳴謝順頌公安理事長狄侃啓 
　　上海學生聯合會復函敬復者頃奉大函承贈敝會洋二百五十元具徵熱誠愛國良深欽佩惟敝會籌備慶祝所費無幾此欵不敢領受特托尊使帶回即祈查收倘貴公司能於敝會宗旨切實贊同則拜賜良多較之助欵尤勝萬萬也專此卽頌公綏上海學生聯合會啓 
[上海學生聯合會消息]  
　　昨日上午十句半鐘上海學生聯合會評議部召集選舉職員會議由臨時部長何世禎主席結果東吴法科代表當選正部長復旦大學代表副之被舉書記者六校計滬江大學聖約翰大學南洋公學聖馬利亞神州女學中西女校等六校復由新選出代表代表本部赴各界聯合會出席嗣滬江大學代表沈將　提出辭職由會衆通過重選結果同濟代表當選青年會商業學校代表提議設法取締各種私人團體等假用本會名義在外託辭募捐等事全體通過咨調查部派人查訪並一面登報聲明遂宣告散會 
[少年宣講團國慶日舉動]  
　　特别大會開會　少年宣講團近因籌議某項重要　題乘此十月十日國慶紀念全體攝影之便特開全體特别大會討論進行定十日午後一時假南巿陸家浜省立第一商業學校舉行已誌前報茲聞該團除通告外又派交際員分頭面邀矣 
　　少年售物處開幕　該團附辦之少年售物處擴充　定國慶日開幕發售學校家庭應用物品對於國貨竭力推廣聞該售物處規模雖不甚大而經營法極完備國慶紀念品均有發售云 
[省立第一商校五週紀念會]  
　　南門外陸家浜江蘇省立第一商業學校昨日舉行五週紀念會男女賓到校觀覽者數約千人校前牌樓下懸以國旗校旗兩方佐以軍樂預經黄校長函致一區三分駐所劉樹棠警佐派有巡長萬仲奎陳永發曁巡士六人至校防護校之内外有幹事招待員分任指導左爲女賓右爲男賓兩入口處佐以童子軍照料故秩序井然上午九時校長與各级教員並全體學生齊集操場行慶祝紀念典禮繼師生行團賀禮禮畢遂轉課堂後之隙場演臺上報告奏樂開會由校長登台述五週紀念並詳述該校創組至今經過狀况與嗣後籌備之方針次由别科畢業同學曁現在本科一三年級全體及預科生全體先後祝詞時已傍午休息午餐午後一時有省視學章伯寅與前任武昌高等師範教務長現在南洋高等商校教務主任姚孟塤並閘北醫院主任顧霖周相繼演説復有牙簽工場代表任矜蘋學生聯合會代表蒞校致祝詞並贈以爲國儲才銀質一座時已下午遂演幻術新劇演畢晚餐繼以隙場上影戲熖火以娱來賓至十時散聞今日該校尚須開運動會 
[餞别美總領事之宴會]  
　　大陸報云九日本埠之巴黎飯店開餞别美總領事薩門斯之筵會各國領署代表咸將與宴云 
[新任美總領事下月初來滬]  
　　漢口美總領事鏗寗漢君調任上海總領事擬於十一月初偕其夫人啓程赴滬漢口美僑定於十月二十日在賽馬俱樂　設讌恭餞 
[工部局議董之更易]  
　　公共租界工部局議董英人懷德氏已辭職返國其遺缺由工部局函請英人蘭白氏擔任蘭已允就爲警務與衛生董事 
[工部局借用意國機關槍]  
　　意政府以機關槍兩架借與工部局供團練隊中意國隊員之用計有條件六條（一）意政府之借給機關槍與英政府之借給十五磅砲同一辦法（二）此項機關槍由意國團練隊員應用（三）此項機關槍配以用人拖曳之輕便野戰車（四）機關槍子彈由意政府供給每月二百枚以供訓練並儲存萬枚以備意外需用（五）槍與子彈皆存團練隊總事務所由商團總司令管理（六）意國團練隊解散則機關槍送還意公使雙方對此皆已同意故本埠意領事已於九月二十六日將機關槍兩架送交工部局日後意領署並將以來復槍五十桿供給意國商團之用云 
[工部局馬夫請加工資]  
　　字林報云跑馬總會所用之馬夫近曾加給工資二元昨日工部局馬夫亦欲援以爲例罷工要求加資計有垃圾車水車馬夫約一百五十人及掃街夫若干停止工作在河南路某茶館集議决定請加工資每月二元查現有工資平均約在九元與十元之間當令馬夫頭目向工部局提出此項要求雙方磋商其結果係馬夫等先行上工容工部局研究其請求馬夫等舉動尚有秩序 
[漆匠議加工資續誌]  
　　本埠漆業全體工人因米珠薪桂入不敷出曾經各夥工一再面求各店東議加工資均被拒却爰公舉代表徐進三秦榮坤金國祥張酉生華子林莊得龍陳龍海王阿榮等將困苦實情具函林蔡張三業董及各大店主齊至福園共同會議届時均未蒞止復於初十日由全體工人印發傳單請求南北巿各店東於節前擇定日期地點雙方會議亦置之不理因此　工夥昨日下午又在福園開會籌商方法到者三百餘人當由代表報告經過困難情形即有工人王某等主張店東旣不顧夥友生計一味抑勒惟有全體停止工作以待解決經代表徐進三等勸告謂此次要求照泡立水加價及豁免以前宕賬實因生計問題並非無理之舉萬不可操之故急如有人提議停工之事代表立即自行告退請大衆另舉可也後經前輩工人徐某等贊成和平辦法仍請代表將生計困苦情形呈請官廳訓令業董勸令各店東照泡立水工資議加云 
[水利恊會請浚太湖呈文（續）]  
　　獨黄浦兼受浙來之水足當潮汐然淞口以上之泖湖亦高過上游澱山湖水近丈是以一遇大浸十日可以成災近五六年兩省官官綢繆未雨亦嘗鳩欵施工酌開要口卒無補於今夏之災今夏梅雨連旬天目山水萬流齊下又值東海颶風皖北蛟水江湖高漲倒灌黄浦浦水頂托泖澱泖澱以上之水頂托太湖太湖中土客私築圍田數十畝俱被浸塌嘉湖一城淹入水中水中災况至慘然而災者非病病之現象乃爲災　太湖實際病原癥結至巨蘇省近雖迅闢吴淞泖湖浙省議開湖漊非獨無欵且係治標之策根本大計惟有大湖中拓出雙洪引茅山天目之流東下泖澱以出黄浦疎通江浙運渠廣修水竇鐵道格水之處殿托橋樑上游墾山之地改造林業使清水建瓴東下足以抵制渾潮首尾兼顧脈絡費通如是上　浚浦之局所頻年計劃測量者不啻根本解决暫勞永逸顧此事非兩省合辦不能有功獨辦抑且無欵某等籌商再四以爲江浙七屬受太湖灌溉之利天産地寳爲國家無盡之藏者垂跨千年苟緩急求助於中央中央必不忍置諸度外卽如今年之災國計民生以至少之數計之受損當在千萬元以上來日大難詎堪逆計爲此援照直魯江北運河之例合詞懇請大總統特派籍隷蘇浙之大員一人爲兩省太湖水利工程督辦再派兩省經騐德望公論素孚人員二人爲會辦一切等議測量工程欵項即由督會辦吾請核准施行事權不分工欵有着情形旣熟疾病相關蘇浙幸甚國家幸甚除分呈國務院全國水利局江浙兩省長外環請大總統鈞鑒不勝待命之至 
[稅局停收查騐費之部令]  
　　海關監督公所昨接財政部訓令云案准外交部心字第三八一號咨開准美芮使函稱據本國駐重慶領事呈稱其來洋行由四川雲陽縣溯長江運桐油至宜昌縣領有江漢關所發三聯單沿途經過稅局依然徵稅其徵收違章稅欵即係巫山縣稅局此案已照會四川督軍允爲發令取消此稅惟至今尚未停徵該行所僱華船裝載貨物在長江有多處稅局飭令停船查騐雖不徵稅仍索查騐費等情查稅局徵收查騐費係欲查騐有無應稅之貨究竟此費出在貨上亦係違章辦法查中政府發給三聯單時即係擔保内地土貨不再徵收他項稅款是以函請查照速爲設法將巫山縣稅局所收之稅并長江各局所徵查騐費概行停止等因查内地各稅局查騐子口單抽收手數料前次英美兩使已爲晋省各局抽收此費提出抗議本部以所得之數甚微應行豁險俾免外人有所藉口商准貴部令行停止在案此次美使所稱長江各局向美商三聯單貨抽收查騐費事同一律似應通令停收以符成案其巫山縣稅局有向美商三聯單徵收稅欵美使并请飭停徵一節應另查明辦理咨行查照核辦見復以憑轉復等因到部查民國六年十二月間曾准外交部來咨以英美兩使對於山西娘子關釐局查騐子口單填給運照向收手數料指爲違約徵收請通令豁免免煩交涉等因當經本部以徵收子口三聯單貨手數料雖非釐稅性質然與約載沿途概免重徵之規定究有未符英美各公使旣有違言應即一律停止通令各該關廳遵照在案茲美使所稱長江有多處稅局仍向美商抽收查騐費如果屬實自與成案不符應田各該關廳切實查明轉飭所屬各關局卡嗣後照案一律停收免滋外人 
 
 
 

Page 11

 
 
口實除分行外合亟令仰遵照辦理云云該公所已轉令各常關局卡一體遵照矣 
[無錫未准設煤油池之復函]  
　　滬寗鐵路管理局任局長昨接無錫縣公署復函云逕復者案准貴局長公函開案據敝路洋總管函稱亞細亞煤油公司擬在無錫租用本路餘地建築油地經該公司經理人林梅卿呈明無錫縣知事領得告示准在該處路地建築煤油棧擬即以該經理人爲租借人與本路訂立合同附呈告示抄稿一件請爲核示等情查閲貴縣告示抄稿所叙該經理人原呈節略内稱其地本爲滬寗路局所有業向該路局租定基地允由商號建築棧房之用等語而按之事實則該煤油公司擬向本路租用地畝甫經敝處洋總管轉呈請示尚未核覆是該經理人租定基地一説已屬不實又查該經理人原略及貴縣示文均以建築棧房專爲堆儲裝箱煤油之用而敝處飭據洋總管查覆該公司擬租此次路地確爲建設油池一所在内此中又有不符查建築油池與地方人民居處極有關係本年三月間美孚煤油公司擬在錫站租地建池曾函准貴縣函復以與約章不符且多危險未便准予照辦在案此次亞細亞公司經理人又欲租地設池敝局未便遽允此案究竟如何其建設油池一節曾否經貴縣允准該經理人曾否向商會聲明相應照譯洋總管源函並照録告示抄稿函請貴知事查照核辦並希見復等由並附抄件過縣准此查敝署給示原案係准無錫縣商會轉據無錫錦源煤油號經理林梅卿略稱以該商號現在貴局租定基地建築棧房一所專備堆儲裝箱煤油及各種貨物恐有宵小乘間偷竊等情請縣給示保護以爲地已租定在先故准給示並無亞細亞公司擬請建築油池之事核與貴路洋總管譯函所稱各節事實全然不符是否該經理人有意朦混殊爲可疑該亞細亞公司係屬洋商按照約章不得在内地開設行棧况車站附近居民衆多設置油池異常危險事與美孚公司相同亦未便准予照辦至於該商號開設内地經銷亞細亞公司煤油等貨亦未便任其與該公司有所牽混致背約章准函前由相應函復貴局長即希查照辦理爲荷 
[航務消息併紀]  
　　大陸報云昌興公司輪船蒙梯格爾號本星期日上午可由温哥武行抵吴淞此船不駛往香港所載往香港之貨品將在滬起卸然後即開赴横濱蓋奉英政府之命也抵横濱後即改爲運兵船俾裝載海參崴之坎拿大兵返温哥武前在上海購定乘坐此船赴温哥武之船票今已一律取銷至於是否由滬載客赴横濱則目前尚未决定又昌興公司輪船俄羅斯皇后號於十月二日由温哥武開出載頭等艙客三百四十一人二等五十六人三等六十人散艙二吉四百八十一人共計二千九百三十八人約本月十七日可抵上海 
中國郵船公司頃接電信據稱該公司之輪船南京號已於十月二日開離舊金山約本月二十五日可抵上海定十一月八日由滬開赴美國不入横濱口岸 
[客帮採辦國貨]  
　　土布　浦理一帶婦女生計在十數年前大都以紡織爲生出品分稀布小布手巾三種行銷東三省一帶近年來被日商起而競爭此項出品漸歸失敗婦女生計垂絶因而漸次改變女紅此項織布肆工在沿浦一帶已屬罕見乃自抵制潮起東三省各商埠商人皆擯斥劣貨近購國貨此項土布銷路驟見發逹然出品無多且不能加以改良欲其持久恐不易得也 
　　毛巾　浦東毛巾廠發逹之處當以川沙縣境爲最光復之初川境毛巾廠多至七八十家嗣以經營者缺乏學識致不能與外貨競爭不數年漸歸失敗今所存者僅十餘家皆係刻苦維持而有經騐者自抵制劣貨以來外埠客商來滬採辦國貨絡繹不絶本埠三友實業社等出品有限供不敷求浦理貨遂爲客帮採辦之的故各廠正在極力擴充工作以應需要洋涇鎮商人潘鏡若等集股開設現方在籌辦之中 
　　彈花　本埠彈花業分粤帮浙帮（即蘭溪帮）本帮（即浦東帮）三帮營業粤浙兩帮專做本地零星生活而本帮則多有接攬客帮大宗營業者此項棉花經人工彈過故名曰熟花客帮營業在東三省一帶近年來日商起而競爭日貨係以機器彈製價格較賤故華商莫與競爭停止出口者已經數年近因抵制潮起本埠東順記内哈爾濱威海衛等處客帮連日向本帮商人購進花衣已有五千餘包之譜故該帮營業已有重振之象 
[德僑由浙返滬之咨照]  
　　旅居杭州之德國人都司脫（譯音）等現須返滬呈由浙省長核准定於十一日乘車來滬昨由浙江齊省長咨請松滬護軍使署轉飭隨車憲兵届時如遇該德人乘車務當妥爲護送 
[關於賑災之函稿]  
　　吴江旅滬同鄉會復仁濟善堂函云頃奉大函並承撥助敝縣災振銀圓一千元正值此災區旣廣勸募爲難之際乃荷蓋籌碩畫惠撥鉅金具見先生等存心濟物一視同仁念笠澤之飛鴻哀嗷遍野洒楊枝之甘露枯瘠生春敝會祗領之餘母任感佩謹代吴江災民國風九頓首除即日分别轉給災區外專此復謝敬請台安 
湖屬水災籌賑會前爲請帑蠲賦會同嘉屬旅滬紳商函電北京錢前總理請爲援助茲得覆函云慕蓮冠南聰甫拙存友笙信　激如萊臣聯芳一亭田莘先生均鑒頃奉宥電敬悉一是嘉湖各縣今歲被災甚重至深懸念蘇省呈准發帑一方山同鄉官陳籲一方仍據省長電吾同人當即電逹照巖省長請其電逹府院以便援照蘇省呈案辦理旋得復電大致謂災區賑撫蠲緩應歸秋勘案核辦復經同人電逹乞將被災尤重各縣專案呈請免徵其他有災各縣本届實行蠲緩近日往復各電茲特録呈台覽專復敬請均安錢能訓敬啟 
[求是學校添設商業義務科]  
　　滬西靜安寺路同孚路求是兩等小學男女兩校本學期添聘南洋女子師範學校畢業趙慎一女士南洋路鑛學校畢業馮漢揚等主任教務該校校長陶雪生爲提倡平民教育注重商業學術起見本學期添設義務科專修科每科額設二十名男女兼收學費不取凡有志向學不限年齡可於陽曆本月二十日以前報名准時上課過期不收云 
[施材會籌備衣米]  
　　虹口梧州路上海聯益施材會施材瘞葬收殮路斃辦理以來成績卓著近聞該主任陸文中因念虹口地方窵遠窮黎繁多現在籌備衣米以便冬季散放惟經費艱難籌備匪易願各慈善家有以共濟之 
[護車使署軍官聚餐]  
　　代理松滬護軍使王如見定於今日（九號）午刻在本署設筵柬繳使署曁本師司令部全體各官長員司會集聚餐 
[浙督代表祝蘇督壽]  
　　昨爲蘇省李督軍壽辰浙江盧子嘉無暇赴寗慶祝特派吴淞防守司令部二十旅旅長榮道一爲代表於昨晚乘坐夜車赴寗慶祝 
[新任襄讞員分謁官商]  
　　公共公廨新任副會審官陸紹宗君仲良於昨晨九日乘坐馬車分往謁見王代護軍使楊交涉員滬海王道尹上海縣沈知事曁駐滬各國領事及滬北各商董直至午刻始行返寓 
[控訴棄妻重婚]  
　　寓民公共租界長浜路二百六十一號門牌洋貨業甬人曹澄川因將髮妻葉氏抛棄復與陳氏重婚近被葉氏偕其父葉瀛川具控公共公廨准飭捕房於前日派探將曹澄川提解公堂請究據原告代表律師上堂譯訴被告無故棄妻重婚違犯中國現行刑律第二百九十一條所定凡有配偶而重爲婚姻者處四等以下有期徒刑拘役其知爲有配偶之人而與爲婚姻者亦同請爲訊核云云訊之曹澄川亦延律師至堂辯護聲請准被告交保候訊經關讞員核供商之美丁副領事判曹存洋三百元保出聽候傳訊 
[控告匿欵案提齊人證再訊]  
　　錢業商人楊松年在公共公廨呈控河南路三十五號門牌某洋貨店主李學暢及陳其觀匿欵不交等情由廨派捕將兩被告傳案訊悉李係總商會會員免予另覓舖保俟開審時商會擔保到堂陳着交保候訊在案前日午後傳訊原告楊松年延律師上堂譯稱因有楊慶桂倒欠原告等巨欵逃匿經商會召集各債權人爲之清理賬目本案兩被告亦係列名之債權人後楊慶桂被城内檢察廳逮捕訊據供稱有洋二千七百九十元銀二百兩分存於本案兩被告店中此語爲本案原告得悉後往商會查閲兩被告所報被楊慶桂欠欵之賬内皆未列入楊朋存欵復由本案原告詳細調查楊實有欵存於兩被告處是被告等顯然報告不實隐匿存欵請爲訊究並由楊松年上堂證明前情而兩被告亦同延律師代爲辯護之下張襄讞與英包副領事以人證未齊遂諭候分别函致商會移吊案卷檢廳移提楊慶桂到堂再訊 
[判給妻女贍養月費]  
　　皖南歙縣人張三吉前在杭州　戴姓女爲妻育有一女併帶來滬張傭於廣東路汪裕泰茶葉店與揀茶　工某氏姘識置妻女於不顧氏乃具呈公共公廨請求追贍養費銀前次庭訊張因抗諭判罰洋三十元充公候再訊核在案前日經俞襄讞會同英卓副領事飭捕傳齊兩造質訊之下以張三吉不應抛棄妻孥不顧判着按月給原告贍養費洋六元違干未便 
[拐案辯論終結]  
　　崇明人王文華控婦人陸黄氏誘拐伊媳王李氏價賣無蹤一案經上海地方廳將陸黄氏陸根福夫婦拘案由檢察官提訊之下判記氏收押陸交保將案起訴審判廳前日下午由周推事官會同許檢察官公開第五庭辯論原告王文華投訴前情請求追究伊媳李氏到案給領質之陸黄氏供稱與王李氏並不認識實遭寃誣求鑒問官得供謂曰爾夫陸根福前在檢察廳早已供明王李氏係由爾帶出價賣今日爾當實供王李氏究在何處從速交出尚可輕辦該氏始稱丈夫現在外面設法訪尋請求寛限等語問官得供遂着令該氏趕將王李氏交案旋以今日爲辯論終結陸黄氏還押王文華退去候示 
[指索女兒之衝突]  
　　婦人顧黄氏家居滬城道前街馬家弄生女雲弟現年二十一歲於去年九月間憑媒嫁與小南門外陸某爲妻近因陸失業致雲弟於五月間歸寗母家舊曆本月初八日雲弟忽失所在顧黄氏各處找尋無着茲已查悉雲弟實被住居附近引線弄中之施金生勾引出外藏匿乃急向施金生理説囑其將雲弟交出詎施不認互相衝突並由周立生出而帮助當經旁人喚警到來將該氏並施周一併拘入一區三分所訊得案涉刑事乃於前日下午函送地方廳經檢察官提案預審一過判令施等分别收押該氏退去聽候調查實情再行核辦 
[失竊羅卜票之追還]  
　　台州人朱老二販售茶葉爲生此次由舟山乘永利輪船來申携帶羅卜票四十張每張一千元共計洋四萬元藏在衣包内前日該輪抵埠朱正在檢取行李間衣包已不知去向朱立向永利輪船公司報告轉報警廳飭探將竊匪丁有發拘獲並抄獲羅卜票原贓解送到廳轉送地方檢察廳預審後判丁收押羅卜票存案候領前日下午朱得悉前情立投地檢廳具稟請求給領當經檢察官提訊之下判將羅卜票四十張交由朱老二先行具領丁還押候辦 
[指控影戤北忌肥皂商標之覆訊]  
　　英商祥茂洋行在公共公廨呈訴亨利肥皂廠經理馬秉忠製造比忌洋行肥皂混充原告所製之北忌肥皂影戤商標漁利損害營業等情由廨將馬傳至公堂訊供交保在案前日由廨復訊即據原告英人極姆斯與經理西人姆爾上堂譯訴北忌肥皂係中國洋燭公司惠廉柯賽治在英國肥皂廠製造由商人等經理之祥茂洋行代爲經售曾在英國曁中國政府農商部立案各省海關註册得受各官廳保護行銷中國各行省已有二十餘年營業發逹至今春查得被告將所製比忌洋行之肥皂影戤原告北忌商標混售漁利迨至四月十三日由行夥歐建亭在南巿王家嘴角向亨利皂廠主華冠臣定購肥皂二百塊當付定洋十元事後又囑出店孔東林至廣東路順泰昶分銷虚買得比忌洋行之肥皂一箱均有發票爲憑業已呈案云云並延律師到堂聲稱被告影戤原告商標損害營業請爲訊核又據歐建亭到堂證明前情訊之被告馬秉忠亦延律師到堂辯稱亨利皂廠係華冠臣所開現華因事往杭州未回被告乃係經理此項肥皂並非亨利出産實係蘇州所造被告不過代銷而已請爲訊察復由兩造律師辯論良久經俞襄讞核供商之英　副領事判被告仍交原保候再復訊 
[控告滋擾毁物案註銷]  
　　凌麗堂前延律師至法公堂控陳家奎不理擔保車資向索不付反糾同李瑞福李貴生等到原告家中滋擾並將家中物件搗壞請求訊究奉判聽候宣佈堂諭飭遵等情已誌前報昨日將原被傳至法公堂先由法副領事德君將西文堂諭朗誦畢繼由陳代讞員諭曰原告控訴被告等至家滋擾搗壞器具等情曾經本廨迭次研訊毫無確實證據應即將案註銷判畢原告律師稱此案雖蒙判决惟恐被告出外再有滋擾情事應請着三被告出外不得再有前項之事當由陳君向三被告諭曰如果查得汝等出外再有滋擾情事提究不貸 
[拆梢黨分别禁押]  
　　流氓朱阿五朱錫榮王德來楊小弟等四人日前在法租界自來火行街向章全根拆梢金戒一只大洋一元圖逸適爲包探張阿三苗永興巡緝到來聞悉前情當將朱等四人一併拘獲連同原贓帶入捕房昨解法公堂請究先據原告章全根投稱是日商人行經該處詎有朱錫榮坐在門口將左足义出以致商人誤碰伊脚朱等一擁上前將商人兇毆後拖入弄内强欲拆梢銀洋若干元當時商人身畔祗有大洋一元給與朱等詎尚不允旋即强捋商人手上之金戒故此商人大聲喊捕由包探到來始將朱等拘案請求訊究詰之朱等供認拆梢不諱中西讞員會判朱阿五押西牢一月朱錫榮押二禮拜王楊兩人各押五天以儆贓給原告領去 
[冒騙羅緞之察破]  
　　恊大祥洋貨店主昨投法公堂控稱日前有沈阿森冒源豐盛洋貨店名義持單前來店中冒騙羅緞十疋後經商人察悉假冒當即喚捕將沈人贓並獲請求訊究詰之沈供實係朋友李寳金起意令民人前往冒領李逃何處不得而知求宥中西官判押西牢一月以儆 
[搶布禁押一月]  
　　陸維新昨投法公堂控稱日前商人囑令學徒至法大馬路某洋貨店購得本布十餘疋掮在肩上回家行至法新租界僻靜之處被無賴王阿華從背後將布强搶兩疋圖逃當爲學徒尾追喊捕始有巡捕到來將人贓追獲求究詰之王供認與在逃之某甲同搶不諱判押一月以儆 
[查獲茶館内賭徒]  
　　閘北四區巡官李壽山前日在譚家橋某茶館内查獲聚賭牌九之黄陽林黄阿三陸吉升戴阿寳顧金濤陸佩福朱阿大等七人連同賭具解入警署顔署長諭令押候訊辦 
[誌謝]  
　　中華童子軍月報國慶號出版内容爲中華民國國歌沈心工童子軍歌國慶感言與童子軍談適用的文藝思潮童子軍是道德的救星衛生天文念救小説等每本銅元五枚總售處華童公學代售處南洋公學復旦大學約翰大學昨承惠贈兩册又銀行週報第一百十九號亦已出版昨承贈兩册書此併謝 
[來函]  
南北巿報關公所來函 
　　頃閲貴報本月八日本埠新聞欄内載有報關業之有初鮮終一節閲之不勝　異查敝業自五四風潮發生以後曾由敝公所召集同業全體議决拒裝劣貨訂有罰章永遠遵守迄無變更而前日敝公所開會一説尤屬絶無影響應請貴報更正俾免各界質間寳深企禱 
[吴有容致中華民國學生聯合會總會請通告各省學生聯各會普及平民教育函]  
　　啟者教育貴普及重平民早爲世界學者所公認而歐戰以後總核事實尤見確鑿無疑故戰後歐美之新教育莫不注重平民主義焉吾國處數千年貴族制度積習之下一變而爲民主政冶今又當世界新潮之衝則舍普及平民教育當末由應付證諸此次外交失敗吾人所感之種種困難可嘹然矣雖然頑劣愚昧如我國政府羅掘俱窮如我國財政普及平民教育安望其能見諸事實乎此不待智者而後知也吾輩受教育幸而爲先知先覺者矣天職所在是不可不引爲已任也不揣謭陋爰於前月擬就補救簡捷辦法提議於本會第一届評議會當時經全體討論通過在案現署假已過各校均先後開課此種辦法亟待施行爲此謹將原案及江蘇省立第二師範學校學生分會所設龍門平民義務夜校實例録上敬請理事會諸執事察核迅速付印分發各省各縣學生聯合會教育會轉各學校斟酌地方情形釐訂章程從速積極進行民國前途庶有豸乎此請公安留日代表吴有容上十月一日 
　　普及平民教育簡捷辦法一全國各學校附設平民義務夜學專民中年及少年貧困失學之店員及藝徒授與修身國文（應用文）算衛（珠算）簿記等科教職由學生分任若高小學校則與教員共任國民學校則由教員任之二全國各學校附設通俗講演團講演員由學生與教員共任之總會或者聯合會酌給白話出版物或由各校自撰自印上列兩端費儉工省簡而易行於學業毫無妨碍且有相長之益幸勿以其省儉簡易而忽之此外完美辦法或限於經濟或限於時間非在學學生所克從事者不贅及 
[來件]  
南翔義務小學呈教育廳文（續昨） 
　　至謂該鄉學董擬因此而停給補助云云尤滋惶惑學董之對於本校旣不在呈控之列又不爲查復之人不知該學董此項主張究以何種形式提出於縣署乎今姑舍是勿論試問教育經費之支配學董是否有停給與否之權且其所補助者非義務小學乎無論高等程度一學級之變更與否義務小學固依然如故究竟言於何項停給之規定而公然爲此主張乎乃詳繹縣令初不以是爲斥而以不停給者示惠於本校其否則云云又將以停給者恫嚇本校此又蘇民等所未敢承者也抑猶有説焉蘇民等勞思傷財年年託鉢者何所爲乎曰衡宇之間莘莘總總者非我子弟則我親戚故舊之子弟焉耳誰無子弟誰不望其子弟之成材所謂縣立學校者其經費固出諸我民也縣立學校而優良奚患子弟之不得其所如或不良我民當起而改良之然而事權所屬誰能抗爭偶一主張羣詆爲黨見矣故寗冒二重擔負放棄其就學於縣立學校之權利而别絞血汗以自謀其子弟之教育機關從而推幼幼及人之心盡其力之所及而止撫心自問不敢言功亦庶幾可告無罪乎如曰此猶爲罪則雷霆萬鈞之下其又奚言封閉惟命没收惟命係累我子弟惟命要皆縣長力之所能爲蘇民等惟自懟其爲嘉定人而已又敢誰懟細繹鈞廳指令内開姑准如擬辦理等因固知仿隅下情自無由夙邀洞矚而權衡至當尚有待於方來用敢縷述本校詳情籲求派員迅予查辦一而電飭嘉定縣知事暫緩執行俾無辜兒童免蒙剥奪教育之罰衷懷憤激凟冒滋多不勝惶悚待命之至謹呈私立南翔義務小學校校董許蘇民李樹勛毛杖華陸祁福張承基吴承志王承釗金琭章施祖鏞顧仁鏡 
[雜評二]  
籌備慶祝（訥） 
　　政府舉動事事與民意相反國人正以今日國事艱難欲借此大舉慶祝以喚起全國之人心而政府反以國事艱難不許稍涉鋪張推其意不過恐激動人心或致多事耳觀於北京布置國慶日之戒備可見一斑矣 
然而慶祝之鋪張與否在人心非政府所能强壓也但我有一言爲國民告者此次之大舉慶祝須存奮恥兩種之觀念若僅圖快樂此一日視雙十節如今日之中秋節者然則誠不如不慶祝之爲愈矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
周謹淇 
　　自由談三字皆用當代名人字跡每星期調換一次今日係周鍾琪先生手書 
常談 
[（）隨感録] [  靈園]  
　　昔歐陽公在翰林時適與同院出游偶見奔馬踏死一犬公曰試書其事或以有犬臥於通衢逸馬蹄而殺之對或以有馬奔於街巿臥犬遭之而斃對公曰使子修史連牀累架不能盡也曰　則内翰云何修曰可書逸馬殺犬於道觀於此當知歷史上之記述尚有不能不用簡練之文言者在稍識字義之輩讀之自可明瞭必無誤解故罔論中　勢難盡取白話文字以代文言理淺蓋易曉也 
俗之自命爲城巿者每恃其見解之高輕視鄉村人然彼城巿人見解之高又曷嘗不爲通商大埠人所笑而通商大埠人還將見笑於旁則信乎中智輕下愚上智笑中愚輕其所輕吴其所笑輕笑無定量未可便加輕笑矣 
貧苦子弟其熱心向學勉力求上之心較常人爲尤切閲歷富經騐足能勞苦忍耐多心忐堅定其所成就必　爲政府社會効　然在今日中國政府社會旣　貼費獎勸之方任其半途　輟而需要羅致又半以學校畢業程度爲標準或　取重於推薦於是彼所謂貧苦子弟者祇　沉没下位聊謀衣食此所以今日見真才之缺乏間聞一般老成類皆歸　前清科舉時代　津貼膏伙辦法謂其猶能多得真才也靈園則嘗希冀今日千百勤工儉學之留法　了將來學成返國真得効用於政府社會而政府社會終　待和平統一以後對於貧苦子弟爲謀貼費獎勸之方庶幾真才　愚然今日遇渡時代中之學子則又難免一時哮怨矣 
舊家庭教育每誤　（父嚴母慈）四字父嚴則使子弟生畏厭乏興味阻其自然向學之心失於過朿縛或聰頴者不尚可覺然稍魯鈍無有不使之腦筋受病母慈則使子弟長嬌惰習閒蕩更無自然向學之心失之過放任魯鈍聰頴兩皆受害此兩方面誠　　早改良者要惟兩方面各用嚴慈並濟之道耳 
提倡職　教育之主旨固在救濟日下普通教育不切實用不能自謀獨立生活之缺陷然若偏重於此而不施以適當之美感教育則必將　成彼等之陋兩目的僅爲個人一家的生活困乏興味之調劑而成習厭因少理解之判斷而少進取是又其弊所宜教育家預早爲之代慮袪除也 
劇談 
[東籬軒雜綴] [  柳遣]  
　　余今春游京津寗轉徙而奉而吉而濱江而龍沙計行六七千里費時十日所過必小憇而歌台舞榭問輙有余之足跡焉苦中尋樂旅懷爲歡獨惜無佳劇翼我奢懲良用悵惆耳關外梨園類皆舊式且均男女合演而秦腔寳盛大凡民智　塞之地必崇尚梆子若以坤佮演之號召尤易君子觀　於微戲劇雖小道試以風尚所趨覘之即可判定其人民程度之高下矣目下京滬間已無復有秦腔存在之餘地郭寳成崔靈芝輩尚失却其立足舞台之根據其他則又何説茲之所恃以不絶如線者僅少數姜姿色之坤角而已然恐亦未必能長此不衰但在關外之命運至少須在十年之上以余所歷之各　園言之全場十餘齣中秦腔必居其半即座客之歡迎剥剥之聲較之皮簧似覺過之山而其所謂願曲家者人太爺居十之四氣燄之盛不可一世偶觸之如遇煞神小則驅走大則痛毆此爲關外之特産奉吉間事同一例近惟黑龍江能約束軍士絶跡梨圍故頓覺德魁（龍少沙戲園名）之空氣獨佳然爲顧恤商艱計爲維持巿面計爲軍人名譽計爲軍紀整肅計則丘八爺之蹂躪戲園所當急爲取締者也 
常識 
[辟醬油發生白花法] [  默郎]  
　　吾家六口恒備數日之食料故購買醬油海欠至少五斤然久則發生白花不特氣味轉劣且食之有礙腸胃每引以爲苦偶見海蜇揾餘之醬麻油越數日其色不變味亦如故心頗怪之試於新購之醬油甕中傾入蔴油一杯久而視之果無白花且其味益美不敢自秘因以告家庭之治餐者 
雜録 
[中秋談屑] [  瘦鵑]  
　　番禺詩人黎美周創爲花底拾遺寫關閨韻事名雋無匹後有作者亦不乏人予襲嘗捃其數則成月下致語一組示友人碧梧有云愛月夜眠遲囑郎先睡月下調紅嬰武教唱檀　詠月詩月夜擘　絲穿茉莉花蝴蝶倩郎簪鬢月上捲湘簾放花影入座月下與郎比影對月花前恐風露侵　　郎早睡指天邊　　中國公使館前之新氣象 
　　新大陸美景之九 
　　居中者爲維倫街一八六八號1868VERNON 
SLRET中國駐美公使正門（戊午三月）（一之） 
新月間郎較眉樓何如明月映帶中覺字字有色字字有香字字有味 
秀水　樊桐有明月詞云　載從戎冷鐵衣秋來知潰幾重圍可憐一片關山月長照征人夢　歸玉宇沈逃漏點長陰蟲凄切漏　　羅幃亻隔玲瓏影照過沙場照畫梁吾不知歐戰中生還之軍人望天際明月復令一讀此詩將作何感想也 
曲院中聯語多有誤月字者如月娥云今夕止可談風月此中不信有嫦娥月仙云不知明月爲誰好修到神仙亦有情又云月夜又逢橋廿四仙山不隔路三千十五云蟾光却愛團圓夜鸞韻分拈上下平素香去素心何如天上月香意不减春前花均極工妙人旣如月月復如人故當以佳句寵之 
梅畹華之歌劇嫦娥奔月久飲香名去歲來海上賞演於天蟾部予得一見之華燈乍上四廂人如潮至蓋皆爭觀活嫦娥來者畹華劇本聞出樊山老人手故自雋妙劇中歌舞妙在兩兩相切觀其每作一姿勢無不恰合詞句益以畹華之姱容嬛態掩映於紅氍毹上尤足令人神殢已結尾借用義山嫦娥應悔偷靈藥碧海青天夜夜心句一波三折不同凡響久不見畹華耳根嘗留此尾聾迄未能忘當此中秋佳日尤廻　不置 
小説 
[緹騎外史（二十五）] [  春醪譯]  
備晚來掛燈其上以街中亦决無電燈之朗列足資耀眼夾道之房屋大半以泥土和木材爲之不川磚瓦屋亦不高分爲二層而樓士尤陋劣當門旣無庇雨之臺則臺階一下已至街心泥濘之内來往蹀　街心之泥復隨足入室純至街室同汚而後已此街上人之職業咸治薙髮也街中有一板屋爲下流人品茗之所並雜貨之小肆肆旣穢陋顧直并天下馳名之物一一臚列有　麻油窗上之鉸　油漆以至上色五光兒提以玩具隔壁即爲烟肆並開燈售鴉片别闢一室供烟客之舞蹈烟舖近鄰均娱樂之處實則來者均鵠面鳩形不勝其苦安有娱樂之心更前則爲貨米貨煤並傢其之店而店中大都竊贓之貨蒐萃俄京之罪案舉集其間銅店中尤有大禮拜堂中燭奴之一廉價作售街上之最物如此則瀕街之人家可知而虚無黨即庇此一椽假一煤店之樓頂舉行聚議此店之煤亦不似列廛中之煤塊均零星者堆積一隅自地上之於平頂而平項正有秘户通諸天花板此天花板上即虚無黨總會矣每日集會所及足以平治區宇革新國命大都經緯彛憲之言而會塲之陋與所談訊者正促背道理髮街上之人均爲官中所不齒此亦非俄國之民旗聽其生聚成一劣等之氣候質言之此間非有力地震者亦决不能削平改造使　奠進化之基而機械之力漸漸應人而興則革新之樞已見特勢在漸緩不亟亟耳天花板上整治頗潔雅異樓上之店肆有一桌數椅錯蹤位置並一銀製之油燈懸諸屋脊此燈亦大禮拜堂偷竊而來也桌上初無長物人之來者角心神之力圖占勝着則亦無謂案頭之陳飾僅列槍械均歐洲名廠所製造此槍即備不虞之時足以奪門外向覓一生路樓下貨米貨煤之人續續來往正有冒入者即轉至背後覓隐隐登樓須臾來者已十四人圍案而坐似止候主者之命令令出即行來者均衣皮裏其頂頸或駱駝之圍巾並加而具此時來者雖坐均不發一言彼此相矚似有機要之事待時爆發一分鐘後忍有起立者言曰弟兄吾儕宜留意此中有一奸宄言次人人下其面具獨有一人不下衆人則競矚此人此人尚無動起立之人又似有言其人即曰爾將何爲我不其盡繳暗記耶主者曰此接黨律爾尚何言曰惱哉惱哉我知者似較爾爲廣於是衆人紛紜集語片晌忽有一人曰死刑耳應者遽曰然此人必死此應者即伊文盧洛夫也其詞曰此人爲密諜並前日紅椅之罪案渠强之坐焉有不預知之理今日開議議及其人罪案正有確據非同僞響少息復曰今更侯五分鐘觀其答辨吾今日領銜即爲審判庭庭長此人先入叛我弟兄自岸上來宜往水中去此時聞者大抵股慄被罪之人猶不知手足所措之地數分鐘間人衆雜聚忽有此者引掖其人而後尚有尾隨之者衆中一人出案下之巨斧向地板一端屢鑿之一鑿去板再鑿已得錢環引環而上復現秘户户啓洞中之風催寒至緊伊文曰此爲氷穴穴中結氷似不甚厚可待爾入融之言此時其人之容色已敗萎不堪其苦向伊文乞情伊文殊置之不理而羣人已起縛其身褫外衣塞絮其口其人即踢去足邊之椅而椅去復有人引腿縛之其人仰望亦無如之何凡事已竟有人復出一布蒙其頭面移其身於氷窖之次伊文一手舉其雙膊並虚無黨人恊助之但聞氷聲乍裂其人已委命氷海 
[自由談之自由談] [  不冷]  
　　凡事凡事至臨時而侷促者必無能之輩至臨時雖不侷促而苟且塞責者其能亦有限若至臨時雖不露侷促之狀故示從容而其實一無屐而則無能而又欺人之徒也 
 
 
 

Page 15

 
 
   
 
 

Page 16

 
 
   
 
