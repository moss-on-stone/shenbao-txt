# 1895 - 92 - 4907886

 

Page 1

 
 
[彚解] [  申報館拜啓]  
　　西國紅十字　申人體上蒼好生之德共漙仁慈不分畛域在烟臺營口等處療治華兵之受傷者自開辦以來一經　治無不著手成春保全不可以數計惟是藥餌飲食在在需資此本館所以不忍坐視代爲將伯之呼也屢承遠近諸大善士源源接濟今以洋蚨五百圑交本埠應豐銀行匯至行營醫院惟是纊竹之恩已共銘於此日發棠之請尙有望於蔣來肅布葵忱統希荃鑑 
[臺灣全省地圑出售] [  點石齋啓]  
　　臺灣自○○聖祖收入版圖海島孤懸天然形勢屯兵積械誠用武之雄城也今倭奴水陸交全臺戒　　　尤爲急務本齋特託西人悉心繪出府縣及小地名並全臺險要盡釋出并備洋文以便中西仕宦留心世務者採購分染顔色更屬　如　　　幅價洋四角祈向上海河甫路棋釐街分　申昌并廣東福建等處購取此佈 
[論有礮臺之城]  
　　昔時武備有以礮臺城爲險要者城内駐防守之兵能衝出而斷敵軍之後路所以前時用兵之事以圍城爲要着而逐去圍城之兵亦爲要着近時修改軍法而移兵之事極爲靈便繞過敵國敵臺城而留兵以守之不令其有斷後路之險分軍人少卽在本處得軍糧前往緊要之處擊敗敵軍而城亦在其掌握申矣由是以觀呆守數大城卽乗去多兵之力甚屬無用不如以守城之兵改爲遊擊之師其用較大雖然城之造於要害處者亦足以抵禦攻軍此種堅城敵軍欲圍而破之必用多兵旣用多兵則進攻之軍必因分而太少防守之國能以其暇時聚集其兵此爲有堅城之利益然而城藉軍而立軍不能藉城而存惟善用兵者可恃其城而多得防守之力雖造城築臺架礮諸費并從軍内分佈守城之兵不無難處而較之無城處用兵用礮之難處更小因城之堅者不能猝攻而破之城中所積軍裝糧餉卽可爲後路大軍之駐於近城處者卽得近後路之便利後路旣近卽可任便移兵若城外約四千碼之處週圍加築礮臺而其閒可以移動大軍則城之用處更廣總之造城之事有二要理一造城之處占踞形勝而敵軍不易破之二旣有堅城卽有利於守軍而有害於攻軍所以城必造於天生險要處使天人之力交合而其謀始全若欲得移兵之益而又可攔阻敵軍卽必在數大路之交點處造城若欲防守過嶺之處而造一城此事郤無大益因城内守兵不易得軍糧而城外之路敵人可用數兵塞其要隘而路卽難通城内之兵因絶糧而投降者有之敵人之大軍可繞過其處而從他路進兵故造城於過嶺之處無濟於事必不得已山上用小礮臺防守過嶺之路而不必造大城若於各路之交點處造城而有江河者須立城於河之兩岸而城内之軍可攻過河之敵兵如敵軍有圍城之事必分其軍而圍河旁兩岸之城如此則敵人有分軍之險輿造橋之難且所造之橋倉猝而成不甚堅固恐水流衝激或有他種不虞之事毁壞其橋則兩岸之兵不能往來若河之左岸或右岸有礮臺城卽可以守過河之橋因礮臺上所置之礮較大於陸路之礮其彈力更遠可用以守橋如其礮臺城跨於河之兩岸如騎馬之形者則較之在一岸者更穏若過河之處未嘗造城卽可造守橋之堡具中守兵不多而堡内之砲較大於陸路之砲而先過河之兵可先聚集於堡内而後與續到之兵同出成軍面以免先鋒之被敵所擒也過河之兵欲其便於聚集故守橋之堡不宜太近應離橋約一里有半其堡之墻或相連而成或不相連而數堡合成弧線形各堡内駐兵一隊或數隊另作一大堡一面障蔽其橋敵人之砲不能到一面有砲可護各堡而敵兵不能奪取若敵人不用大軍攻取此橋可照守橋之法堡内屯兵一營或二營若時已急迫無暇造大堡卽造一尋常土圍亦可但無論造堡之法若何必以聚合兵丁易從堡中出而列陣爲要事設有不利可退入堡内而穏便過河若兩敵軍前行之路内有河横當其衝河之左右各有砲臺城如騎馬之形此爲守橋堡之最佳者若以此河爲護界卽蚵造二堡於護界之兩端或於護界之中叚造一堡而守其堡者有移兵之益因軍面與軍旁皆有堡護之處敵軍進攻不得不謹愼從事如欲過河必另設防守之法卽使能過河亦不能有急速進攻而求得擊勝之妙處由此可知凡砲臺城跨於河上而其河與敵軍前進之路平行則其城之用處必大如其城在兩河會合之處卽另有便利之事因防守之軍可藉此河而得益敵兵難攻防守之軍其城亦不易圍困因圍困之軍必須有橋三座設有大水或他故壞其一橋則圍城之軍不接連此爲無用或言砲臺城之近河者可分爲三等第一等城守兵一萬二千有餘第二等城守兵六千至一萬二千第三等城守兵三千至六千此等砲臺城爲最緊要處如欲防護之法分外詳密則應擇要害處加築數城所設武備院製造廠養贍病兵之房皆爲不可少者若本國與敵國之交界無天成之險阻而且相通之路多卽造堅固之砲臺城數座護其直路敵軍進攻必分派兵丁阻其城内之守兵此爲不便之事或走遠路而繞過砲臺城亦爲不便之事防守之國以守兵作戰兵而阻當敵軍爲便利之法統兵大員用此等堅城非惟躭誤敵人之進兵卽本國之軍亦可乘敵軍之不便而用攻法以破其軍以上所言之理爲防守之軍所不可不知者其彼此互助之砲臺城再約爲三端以明之一先度交界之情形敵兵難至與否砲臺之大小若何方能阻禦敵兵如爲敵兵不易到之處大約小砲臺數座已可抵禦如無險阻必造大砲臺而加之營壘此不可在交界之處須酌量進内若干里以便本國之軍可在砲臺之前而移兵如以大河爲交界者其砲臺城卽設於河邊二若本國之都城離交界甚遠卽在交界近處砲臺城之後再設砲臺城亦必加營壘以助之凡各大路通都城之處亦須立有砲臺城之營壘而彼此相通所設之處必須酌量遠近并度地勢易守與否三都城設砲臺防護若都城離交界不甚遠卽應在國中另擇一緊要處設立砲臺城上三事於防守之將軍甚屬便宜因可藉此而攻敵軍之旁或逼敵軍舍直路而繞道行走或竟分隔其軍凡欲設立砲臺城而期有實效者又必熟悉地勢與行軍之理則不致虚設其砲臺而爲敵所乘也防守之事豈易言哉 
[諭旨恭錄]  
　　三月初二日奉上諭此次覆試各省駐防繪譯鄉試舉人考列一等之李威等二名二等之愛施布等七名三等之依星阿等九名均著准其一體會試欽此同日奉硃筆稽察正白旗蒙古旗務著寶安去欽此○初三日奉上諭張家口監督明照奏差滿回京齎交盈餘銀兩並請减成賠繳虧短盈餘銀兩一摺所得盈餘銀三千九百四十三兩零著交廣儲司其所請减成賠繳之處著戸部核議具奏欽此 
[醫傷再誌]  
　　日本來信云李傳相傷處尙未痊愈鎗子入内不知至何處始止法國使署醫生騐視傷勢甚重 
 
 

Page 2

 
 
且言欲查鎗子打至何處頗非易易須細視多日尙不知匪查明否也倭齎本擬用刀割開以便將鎗子取出而德國使署亦派醫生往視與法國使署醫生及傅相所帶劉醫不允用刀謂須查明鎗子確在何處方可奏手倭醫亦以爲然遂不用刀剖視昨日又聞某西商接日本電報云李傅相左頰受傷因血不運動頗覺麻木不仁不知痛癢云 
[臺澎近耗]  
　　西字報言倭人將犯臺灣駐京英國欽使發電告知寓居臺南打狗兩處之英商遷至安平如有警報卽可由安平乘坐輪船遷至他處目下英國有兵船二艘泊在安平又　當倭攻彭湖時有華兵乘渡船回安平據言華兵僅放砲十五門 
[譯西信述奉省戰事]  
　　營口西人來信云倭兵之在奉天約有四萬人其第一第二軍已合而爲一其撲犯營口係於三月初十日正午進兵是早營口西人已聞倭兵將至出西門瞭望見倭兵數名在橋上吸紙烟泰然若無事者想係先鋒之在前偵探者未幾倭兵大隊至華兵及商人皆渡河而遁華兵不去其旗倭兵復渡河追之俟其去遠始捨之回倭兵之在營口者約有一萬二千至下午焦統帶與營關道帶兵三千逃至營口西南隅之砲臺畔倭兵定於下午往攻華兵已在砲臺相近處安放地雷見倭兵至立時轟發倭兵死數人傷十數人遂退回擬於次早進犯倭人退後爲時已晚華兵遂退至天莊臺倭人乃於次晨往據砲臺其時天莊臺由宋祝帥帶兵四萬扼守至二月十三日被倭兵撲犯宋軍又退倭人旣得天莊臺縱火焚之又將河中所泊船數百艘付之一炬作壁上觀者但見烈焰熊熊上騰霄漢當倭人攻入時有華兵多名因已受傷不及逃避盡爲倭人所戕另有多兵逃入民家倭兵追及不暇辨别將逃兵及居民肆行殺戮殘忍酷虐爲有生所共憤事後往視城中空無一物惟見雉堞依然屍骸徧地有無數惡犬吸其血而啖其肉殊覺傷心慘目也 
[譯營口紅十字會致謝募費並述近狀書]  
　　營口紅十字會醫院戴力君致書於經勸紅十字會經費諸西人略言敬謝滬上各友出力勸捐助成善舉俾我等有所藉手保全無數生靈曷勝感謝醫院於西歴去年十二月開設是月内到有傷兵五十名係在金州爭戰受傷至今年正月又到傷兵二百名係在蓋州爭戰受傷至二月距營口之東約廿餘里有大戰事到有傷珍六百名宋祝　於戰後雇車多輛裝載傷兵至醫院就療别起傷兵皆不能全數赶到有行至半路而就斃者此次用車裝載趲程旣速且無跋涉之勞卽受傷甚重者亦得就醫人數旣多醫治者爲之應接不暇其時天降大雪平地積成山阜寒暑表已退至最低處近聞將有大戰遂預備房舍以待傷兵之至惟傷兵之多少不能預定因近日宋祝帥移營向西不必至營口也英國斐禮勃倫兵船醫生名班尼自願力任其勞爲傷兵療治是時共有醫院四處送讓一院俾之掌理班君請兵官二人水手六人伺候傷兵頗能悉心經理也 
[臺防吃緊]  
　　臺灣自防務戒嚴後署撫憲唐中丞日與欽命會辦防務楊西園軍尙書將臺南北中及澎湖等處統籌全局所備一應戰守事宜本館屢接訪事友來書縷晰登報固已詳而且盡合戰守兩途可以無往不利乃二月望後傳聞憲轅屢接警電唐中丞以名臣而兼名將昔年法越之役備嘗險阻贍識以歴練而愈出一聞是信從容不迫已於基隆滬尾前敵各營孰則派爲先鋒孰則派爲後勁孰則爲左右接應之師條分縷晰成竹在胸一面又將後路軍械砲火預爲存儲基隆有火車轉運瞬息千里滬尾則在大稻埕河于預雇小火輪兩艘他若夫役辦差人等亦已傳齊伺候並面諭地方府縣等官敵船一至設法安慰人心君等之賁至身臨前敵督隊衝鋒余當爲諸君倡請詞慷慨聞者咸爲之踴躍不已楊西園軍尙書自正初出轅赴基滬等處閱伍已歴月餘之久雖迅雨疾風不辭勞瘁憲駕方欲回轅適聞倭欲犯臺復日與在基諸統帶激勵弁兵曉以忠義大有滅此朝食之意臺防旣有智勇兼優之帥復多猛鷙善戰之將倭奴貿然而至當令其片甲不回耳 
[粤勇防臺]  
　　昨接本館派駐臺灣採訪軍情之友人來函云臺灣自防務戒嚴後陸續增兵至百有餘營今正署撫憲唐中丞因北地倭氛甚惡恐一旦轉舵南向不得不爲未雨綢繆之計已迭飭關渡統領李文卿都戎行營中軍黄恊戎義德先後赴粤添募勇丁十營以粤省水深土厚其人亦多猛鷙善戰故羅致之以資禦係也日前已由斯美快輪載到千餘人餘勇亦陸續將至現因上月十八至廿二三等日所接内地各屬電音似臺防異常吃緊又從粤省聘到健將何黄吳諸君擬令再往續招勁旅十營星夜來臺聽調聞此數人皆昔年出没海洋比諸緑林豪客能於驚濤駭浪中泅伏多日當彭剛直公視師粤東時曾招致麾下予以官秩使之効力其手下亦多精於水戰之勇聞召卽至據稱雖千萬人旬日可以齊集臺防得此復何憂倭奴之妄自稱雄哉 
[南崁防倭]  
　　臺北離府城數十里有名南崁者地處海濵最爲險要前有土勇一營駐紥防守二月望後傳聞撫憲唐中丞忽接他處軍電謂有倭輪十數艘意欲攻臺當卽飛調中路義勇五營而以在籍工部主事邱君逢甲統領諸軍急往南崁駐紥近聞中丞以中路與臺北相距較遠尙有數日路程邱君奉札後雖星夜親赴中路督隊趲行恐抵郡之期尙緩急飭向當軍械所委員莊大令紹喬速赴滬尾將新從廣東招至粤勇及所駐關渡某營暫行調駐南崁一俟義勇到防再候核示軍書旁午之際相機應變從容不迫中丞可謂調度有方矣 
[錄津信述倭人停戰事]  
　　倭人與中國議和大臣訂立草約停戰三禮拜前報已記其詳兹接天津訪事人來函述及倭人所以暫允停戰之故亟錄以補前報之闕來函云議和大臣李傳相於二月廿三日節抵馬關隨赴廣島呈遞國書與倭國首相伊藤外務大臣陸奥等互議聲請先生停戰然後商議和局倭相答以戰之與和兩不相涉必待和局已成然後停戰其蔑視我國爲有生所共忿傅相曾發電全津謂和同難成倭人必犯京津嗣於二月廿八日午後在馬關會議卽回行館駕至中途被倭人小山槍傷顴骨實在頰際廿九日電傳各埠歐亞兩洲人皆知之其巨商顯宦向與傅相氣味相投者紛紛發電慰商均代傅相不平而初一日西人又接電傳悞爲海外下坡各懷義憤羣起而詰責倭奴電報絡繹不絶倭知干不是且抱不安於是俯首降心暫允停戰以爲掩飾一時之計然和議係自我開停戰係自我請倭非勢窮力竭且素無信義和之成否固未可恃戰之停否亦未可知卽使停戰非誣議和不梗和局之成亦終可恃而不可盡恃也至於傅相傷痕由自帶行營醫生醫治倭主亦派醫生相助爲理吉人天相漸當平復如常矣 
[祁口屯兵]  
　　欽差大臣前廣東水師提督曹藎臣軍門克忠奉旨督辦鄉圑嗣招津勝三十營駐紥小站以固吾圉鄉口距小站數十餘里開河以前風聲吃緊軍門以責無旁貸陸續開差現在小站津勝全軍已悉行開去由大站石橋紥至祁口以防倭虜倭　雖有停戰之說然不備不虞不可以師軍門其得此旨也夫 
[軍符在握]  
　　祁口設防旣密由欽差大臣曹藎臣軍門獨當一面北塘與蘆臺接壤直隷提督聶功庭軍門駐紥蘆臺卽由所部新募功字各營舊有虎旅八營督同通永鎭馬步各營防堵其在關内駐紥吳軍門宏洛所部六營陳軍門鳳樓所部五營以及蘆勇定武軍各四營均歸曹軍門節制作爲接濟之師至於大沽亦有協標各營以及鄭誠齊軍門等所部棋布星羅不留罅隙倭奴雖悍其敢自來送死耶 
[紀厦門近日情形]  
　　昨接厦門訪事人來函云西商之旅居臺灣南北者均携婦女小孩附輪回厦以鼓浪嶼爲樂地蓋深恐臺地交仗時或有意外之虞也然在鼓浪嶼之官員富紳反先自遷移或往漳州或至内地上海等處因此闔厦居民爲之寢不安枕相率遷徙提道憲會銜出示勸令不必搬遷倘或搬移途中有匪徒乘勢槍刼準予格殺弗論○鼓浪嶼爲西人旅居之地各國領事及商人深恐倭人或犯厦島土匪卽不免乘勢搶刦擬調兵船到厦撥洀兵丁在嶼保護以安家室而免擾害○十途紳商以去歲所招圑勇當此海疆有事仍無實用十八保居民祗 
 
 

Page 3

 
 
得各保地叚各雇民夫看守栅欄隘門冀免匪徒搶刦○厦門接電知倭奴已得澎湖誠恐擾及厦門不能不預爲之防黄芍巖宫保卽電請省憲添撥立字兩營來厦助防因厦門防兵不足三千不得不爲將伯之呼也○二月二十九日科麽沙商輪由淡水開回厦門所有旅居臺北淡水各西商卷屬均附之而來廣福泰茶棧將前寄淡水採茶洋八萬餘元又某錢莊及某洋行匯淡採茶洋八萬五千餘元均附科麽沙船載回厦門誠恐淡水將有戰事不免貽累誠不如早爲收拾也○二月二十九日午後一點半鐘時有法國鐵甲兵艦一艘駛至厦門向例不論商輪兵舶在口外三十里卽　升本國旗號并西商行號之旗俾升旗山遥望卽可升旗通報此次法國兵船並不升旂迨行近青嶼大担口守砲臺之兵恐係倭船攔入升紅旗詰問法兵船始升本國之旗升旗山見之亦卽升旗通報而法兵船已停泊矣聞此來乃添裝煤炭採辦牛肉雞魚鮮菜等食物不足異也○厦門於去秋開辦圑練招勇三百名分住各廟原爲有事時鎭遏土匪而設嗣因管帶傅紳之公子唆使楊弁傳集練勇在江西流娼才寶家報仇　斃土娼家中傭人楊污事發後傅紳革退卽由廣合和茶棧與地方官恊辦毎月分給口糧並不操練近日正當有事之秋練勇亦無所事事惟徒手空拳毎晚到各廟住宿半夜以爲如此已可塞責而去秋籌集房捐萬餘金徒供此輩烟酒之費然則何必博圑練之美名而浪費巨貲哉○道署於去冬招募楚勇數十人爲衛隊親兵由保甲局朱叅軍管帶兹聞澎湖失守局員赶將勇額檢點日夜住紥道轅以資護衛 
[澎湖失守餘聞]  
　　澎湖失守情形本報已屢紀之矣兹接閩中訪事友人函有補前報所未及者合再述之來函云倭宼犯澎水陸互戰連日經我軍拚命死戰砲聲若雷彈丸如雨擊沈倭艦兩艘轟壞兩艘倭兵之斷頭折脛呼號畢命者不可以數計旋卽退遁閩人士咸額手稱快不料倭艦去而復來從山上岸攻我不備我軍禦之失利某統領殉難某鎭廳未知下落澎湖遂於廿九日失守湖線已斷消息難傳瞻望南天愴懷曷已 
[福州火警]  
　　福州西字報云二月廿八日福州大火造糖局悉付刦灰局旁有房屋廿餘間是日天將明時烟館中起火延及糖局不出數點鐘時已化飛灰此局係十年前創設其中造糖機器無不精巧齊全因管理者不得其法局務廢弛遂到中止將門關閉以房屋改爲紙棧堆積紙貨高如山阜有劉姓囤貸最多約有十萬元均被祖龍攫去良堪浩歎 
[委辦營務]  
　　閩浙總督譚文卿宫保以倭輪南下旣得志於澎湖勢將分趨鷺嶼急宜先事設防以遏宼氛而固邊圉特札藩臬兩司總辦閩浙營務處並委督辦保甲局道員楊觀察爲會辦營務處另委陳太守同書總辦保甲局事務想袞袞諸公當有奇謀秘計討不庭也 
[營口官塲紀事]  
　　署營口同知范司馬高也於二月初四日接印視事王朶園司馬卸任後歸道班候補現寓洪西亭住宅以待請咨赴部引見海關道善星垣觀察升授奉天府尹遺缺以霸昌道廷觀察雍調補旋經北洋大臣電委錦詶府奎太守署理瀋垣懸牌奎守經北洋大臣委署海關道遞　錦州府缺以候補知府福澍芝署理福太守向辦營口厘局上年倭人起釁營口戒嚴太守奉檄會同道憲辦理防務戢暴除奸以故營口一隅之地雖與敵氛咫尺而商民安堵如常實太守之力也今者榮莅錦州在太守固可以大展所長而營口商民失此長城不免有奪我使君之慨矣 
[松試五志]  
　　江蘇學憲龍文宗於初九夜魚鼓初敲後升坐大堂飭發上四學一等生案兹將姓氏照錄左方○府學陳兆麔戴鳴鳳朱祥黻宋經湛張祖熊張作楫周紹彝何承楷夏景仁朱宏敬沈昌鳳陳鳴謙顧潤蟠李其祚金鑑張茂章項文瑞梅開福沈惟明張紹賢張爔陳修琦顧德棻夏家駒○華亭張祖蔭施爾常張葆馨蔡勤恪葉人騄顧錫建王貞元周仁堪張葆芬沈琨吳前楣周鉞姚貞義俞華璋金佐宸葉其蓁楊文鳴曹觀甲許成周以南○奉賢莊禮柔莊仁鴻汪桂馨蔡惟恭錢承濟瞿志鵬鄒士琦寥光裕蔣道腴瞿昻雲吳士璋朱贊臣羅輝祖郁文盛○婁學倪宇梁沈和敬杜葆璠范豫樟孫觀瀾張聨芳俞一夔杜炳鍔張永祥錢葆田楊文蔚張錫謹孫士璋許綆修陳邦樞朱錫祺杜元驤侯鎭藩丁昌霖張公璵張葆元○又前報生經古案古學末名黄家驊誤書孫性理張紹賢誤書維合亟正之 
[禾中試事]  
　　嘉興訪事人云本月初六日府試各邑文童嘉興首題申申如也秀水夭夭如也嘉善恂恂如也海鹽侃侃如也平湖誾誾如也石門與與如也桐鄉愉愉如也通塲次題夫子莞爾而笑曰詩題賦得清明前後峭寒多得明字性理聖人定之以中正仁義而主靜論孝經居則致其敬養則致其樂論至晚初更各童多有向堂上納卷者太守遂飭放頭牌迨凈塲已將五鼓矣○嘉興秀水兩縣主牌示本月十八日考試武童弓馬想童子軍中不少挽强命中之士也 
[載客違章]  
　　本埠沿浦一帶設立官渡義渡鱗次櫛比各渡夫貪多務得毎因載客過多致有失事之虞歴任道憲有鑒於此特設義渡局派員稽查並爲之酌定章程大號渡船只准載廿五人中號載二十人小號載十五人如敢違章多艻一人立予笞責枷號各渡夫初尙禀遵憲諭不敢違犯行旅同聲稱便邇來日久玩生所載人數何止倍蓰毎遇風狂浪湧時扁舟一葉簸蕩中流偶一疏虞卽不免與三老長年同赴水晶宫稽首龍王座下安得賢長官重申禁令爲蒼行造福不禁跋而望之 
[節會例誌]  
　　昨日爲上元令節好事者舁城隍神及四司出巡雖經劉觀察黄大令嚴申款令若輩仍視爲具文居然發牌點卯籖掣路由昨日自晨至暮少年裙屐焚香膜拜者幾無挿足之地本縣黄大令保甲總巡翁明府巡防東局委員王二尹以及四鋪民圑局均派差役勇甲等前往彈壓免致無賴之徒乘間攫物尋釁滋事也又有卑田院中人毎見婦女入廟圍繞數匝任意强討殊屬可憎午後各會首以次齊集廟中恭迎神像升輿三點鐘鳴礮出巡適當忌辰遵不聞道除旗牌傘扇執事外更有王命馬對馬執事馬共五十八匹青衣會藍衣會解餉官粗細樂花十錦逍遥傘萬民寶盖大鑼班隂皂隷劊子手八名長軀凸肚逐隊隨行清客三班彈絲吹竹聲韻悠揚會至厲壇經黄大令委典史蔡少尉前往致祭西門外巡防委員蔡蓉卿二尹亦率勇照料以期安靜是日麗宇無塵和風撲面璇閏麗質畫閣名姝莫不掠鬢掃眉呼姨挈姝夾道縱觀殊形擁擠肩販小民因此獲利數倍 
[當頭棒喝]  
　　寗波人名小虎者在裏虹口某絲棧掌烹飪之役昨晨與司閽之某甲爲細故口角忿不可遏互相格鬥甲突取門閂　小虎頭上搗去因用力太猛應手而倒關絶良久爲棧内西人所聞急出藥水灌救得以漸蘇復將傷處敷治諒可無碍惟甲已畏罪避匿矣 
[撞船請勘]  
　　松江航船前晚開駛來申行經南黄浦經港口有蔡阿南之磚貨船迎面駛來不及避讓竟被撞沈船中搭客二十餘人船夥七人盡入江心力壯者以游以泳尋彼岸以誕登力弱者載沈載浮逐流波而共逝幸經别船行過極力救援始有多人得慶更生惟一人撈起後業已四體如冰氣息不續船主王荷香於忙亂之時尙未查明溺斃者僅此一人否卽奔投縣署禀稱撈起搭客屍身一具不知名姓亦未查明溺水共有幾人先將蔡阿南送案報請蒞騐黄大令飭候詣騐訊辦 
[巡局瑣案]  
　　划船戸陸小何關兩人各撑划船在南市大關碼頭因排檔起釁彼此爭論各逞雄鋒兩不相讓遂致互有損傷遂扭至十六鋪巡防中局控訴局員李蘭史二尹正在升案訊究間旋據魯仲連其人向兩造再四勸導力阻涉訟兩人均已允從遂禀稱小的等皆自知不 
 
 

Page 4

 
 
合以後改過求請免訊二尹以兩造旣愿免訟准如所請著交該船管帮沈阿三具結保釋○糞牙余東生投十六舖巡防北局控稱糞船戸張阿九紊亂行規向伊理論反敢行兇請賜提究局員祝翼雲二尹准詞提訊張阿九婉辭乞宥且稱以後照章而生不敢違犯祝二尹以旣愿遵章姑念苦求不予深究著具結釋放 
[令節停公]  
　　昨係清明令節法讞員葛同轉預飭包探咨照捕房所有應行發落各案停訊一期 
[美捕房瑣事]  
　　昨晨八點鐘有鄉孩一口年甫十齡肩荷筐籃内置金花菜欲至租界求售行至伯頓路忘却歸程東奔西竄痛哭失聲經巡街捕帶至捕房捕頭飭送英公廨請爲安挿○江北人潘長高拖東洋車一輛未領照會冐充包車昨晨在北河南路拉客被巡街捕拘入捕房捕頭飭將東洋車充公潘則押候解送公堂究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
啓者本藥房開設上海英大馬路第十六號門牌又設分鋪于中國各處計香港小吕宋等埠零躉出售各藥并代客定辦外洋各貨本藥房所有各藥皆向英國倫敦一處辦來因此各藥較東方各鋪格外便宜且皆上等之貨貨眞價實與衆不同不比他家之價亷而貨亦低也今可代客辦貨用錢不多而貨皆上品如貴客現錢躉購折扣可分外從豐茲有安眠藥出售係陌法崙思迷司等所製本藥房逕向有名製藥師處購來並不托人轉手所以服之可保無虞倘貴客欲託辦此藥或來購若干均無不可惟此藥有危險之處故必須擇提清眞質毫無他物攙雜者如不留神購用低藥服之必致壤人蓋此藥如攙雜僞物非明于化學者不能試騐而知故進貨時必愼擇誠實可靠之家始敢購致本藥房尋常醫病各藥便于應客外另有提金提銀諸藥并照相所用最上藥料照相玻璃片本藥房更經理外洋英爾鏗所製鎔化金銀等物之罐現在大小各式均有留存合意者請來選購可也如貴客欲閱藥單及欲知本藥房買貨折扣章程請臨英大馬路第十六號門牌面叙此布 
 
 

Page 8

 
 
   
 
 

Page 9

 
 
[英界公堂瑣案]  
　　包探顧阿六禀稱陳隆福竊取顧敬齋許炳生等家絨毯馬褂皮毯綢褲等件報捕後經小的緝獲人贓送請訊究並呈查出之當票三十紙顧等遣人投案領贓陳隆福供紹興人實因失業無聊不得已學作三隻手生涯通刺問之薩副領事以其中尙有絨毯一條當在源大當此物該當不應收受且有馬褂一件何以寫作短襖其中顯有情弊著令具結以笔不准如此寫上當夥以小袖褂向寫短襖嘵嘵置辯通刺怒其倔强判令押下候當主來案再核陳隆福行竊多贓情殊可恨判笞責二百板押候遞解回籍○包探孔阿才拘解在途拉客之野雞娼婦王阿金王瑞寶張阿秀及傭婦潘周氏陳王氏等到案請判是時油頭粉面絡繹堂前或供因家貧難以度日或供由鴇婦逼令爲娼或　因丈夫不務正業爲娼拉客均出於萬不得已如蒙大老爺恩典則生生世世戴德不忘矣通刺以王阿金等身爲下賤尙敢出外拉客洵屬無恥之尤判令赶緊自行回藉不得逗留干咎○包探黄四福禀稱馬阿三竊取陸春和布皮馬褂一件經小的緝獲人贓送究陸投案請領失贓馬阿三供認行竊惟求恩典通刺訊得馬阿三係屢犯積竊未便從寛判令笞責一百板押候遞籍○周桂福竊取莫春甫布衣七件正欲逃逸過爲二百六十號華捕所見解案請究通刺研詰判令管押一禮拜○包探沈金隆禀稱潘桂忠竊取洋人台未王文軒王阿生等家木鐘二架綢馬褂一件報捕後由我拘獲人贓送究台未等投案請領失贓潘桂忠供廣東人向在漢口營生來滬尋友不遇川資用罄無以果腹不得已而爲此通刺得供以潘桂忠貧困屬實判交捕房管押三禮拜期滿遞回原籍○包探秦少卿禀稱庖人胡阿法至洋人才利處吵鬧當經該洋人喚捕拘解請究洋人才利投案訴稱胡前在商人處司庖業已停歇昨日復來吵鬧爲此喚捕拘送請訊胡阿法供洋人之侍者係小的所薦昨因該侍者有事來喚是以前往並未吵鬧通刺以胡阿法旣經停歇何必復往著具以後不再至洋人處切結存案備查○包探秦少卿禀稱陳德成在益生輪船爲水手該船進口昨經買辦蔡同善查得失去草帽邊八十把報捕後經小的在陳處查獲七把故連水手頭目陳生貴一併拘解請究陳生貴供在益生輪船爲水手頭目德成係小的所和至伊竊取物件小的實在不知陳德成供爲水手所竊之草帽邊七把已由包探吊出其餘有所不知此事亦與頭目陳生貴無干通刺以所失不止此數著將陳德成押候再核陳生貴暫令交保○竊賊曹順山屢經公堂懲辦近日甫經釋放昨又潛入吳三添家欲肆其胠篋探囊手叚適被窺破當卽扭交包探竇如海昨晨解案吳投案申訴前情曹順山供並非圖竊實欲找尋彭先生吳稱小的家中並無彭姓其人通刺以曹順山屢犯行竊豈容强辯姑念圖竊未成着押候家屬來案領回管束○二十五號西捕拘解在途爭毆之陶阿金馬謂仁范桂堂到案請究陶阿金供無錫人在香粉弄開設成衣店馬范二人借住小的處昨日小的與妻坐在樓下伊喚小的出外啜茗小的不去卽被扭住兇毆馬范同供雖與爭執並未毆伊通利謂邀爾啜茗係朋友之常情何故忽欲毆爾究竟其中有何情節陶供寶丙妻子起見通刺判令押候過堂復訊○包探顧阿六禀稱金仁林行竊人家皮馬褂詢明失主住處及往傳案領贓失主已搬往别處故朱傳到請爲訊究通刺略加研詰判交捕房管押一個月贓交捕房待領 
[法捕房瑣事]  
　　小東門外甲乙二人爭設肉攤巡街捕上前喝阻置諸不理反與爲難致被一併拘入捕房捕頭以事屬　　　罰洋五角釋放○昨有五齡女孩一口因迷失路途在彩視街啼哭巡街華捕見之恐入匪人之手帶回捕房請爲安挿旋據失孩之家投捕房　領捕頭准之 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年三月初一日京報全錄]  
　　宫門抄○諭旨一道錄前○大臣恩等奏奬剿匪人員摺○漕督松奏回署日期摺○監督王奏報藥土稅銀摺○江撫德奏解金陵營餉片又奏解南洋銀兩片○三月初一日吏部翰林院侍衛處值日無引見○恩公稽察中左門覆叩○卓公曹鴻勛陸寶忠各請假十日○薛允升玉書各續假五日○巴克垣布續假十日○吏部呈進月官卷○太常寺奏派東陸西陵查禮派出慶福常明○召見軍機長萃○閱卷大臣派出額中堂松溎溥顧○○奴才恩澤富爾丹跪奏爲伯訥烏拉屬界教匪起事謀叛派兵剿滅擒　首逆業經分别懲辦在事尤爲出力人員懇恩奬勵用昭激勸恭摺仰祈聖鑒事竊照伯都訥烏拉屬界教匪勾結謀叛當飭全營翼長富順慶祿撥派隊兵前往搜捕旋據慶祿率兵拿獲蕭泳清等二犯據供黨羽極多果有謀叛重情訊明後批飭將該犯就地正法並勒緝在逃教首孟幅山等務獲懲辦曾於光緒二十年十二月十三日奏請添兵摺内陳明要案奴才一面多張示諭解散脅從嚴拿首逆必使無處托足其甘心從逆之賊相機剿辦勿任竄擾節經分飭去後嗣據靖邊親軍前營營官補用佐領驍騎校保全呈報十二月初十日奉派在五常憝東山以内搜捕盜匪深入險阻十餘日多有斬擒旋偵知教匪張九令等聚集三百餘衆起事謀叛業經竄至吉林府屬之官街並烏拉屬曰旗屯地方焚脅抄殺居民紛紛遷避因率帶所部勇丁於十二日偵蹤追至十六窩栅接仗而賊逸於溪浪川裹脅逾衆列陣對仗一時之久槍斃逆匪十數名後開放小鋼砲三出賊遂不支餘衆均乘坐馬爬犁行駛如飛敗入樺皮甸子天合慶商號該商號圍牆異常堅固四隅建有更樓逆賊將門閉塞率衆登樓槍砲齊施抵死抗拒我軍始有一百餘人四面環攻猝不能拔是以禀由省增益兵隊詎時已深夜幸隨剿之哨官鳳祿孫長勝等帶兵百名並委防禦德豐阿帶領馬隊馳至飭令分兵圍攻因復開砲轟擊仍難得手攻　寅刻星月將落該逆乘時啓門衝出兇猛異常尤幸我軍各各拚死敵禦奮勇上前賊不得逞遂乘時殺入其該匪有由西北牆下穴洞逃竄者經官軍殺斃六十餘名生擒五十餘名奪獲僞木印一顆僞黄令旗二面號坎號褂四十餘件抬槍鳥槍並土砲一百餘件騾馬八十餘匹兵勇受傷者僅四人訊據獲匪供稱僞元帥張九令已經被此次官軍殺斃尙有僞主朱承修僞軍師孟毓奇卽幅山僞總兵岳神教首陳汲幅等分匿黑林子天成街一帶統候偪脅入教各匪到齊之期攻打省城等語營官保全飭令認明張九令屍身梟示遂飭哨官孫長勝等分途搜剿竄匪旋據哨官鳳祿率兵追至天成街獲孟毓奇並具子孟阿然解至法特哈邊門聽候示辦適翼長慶祿飭據委營總穆隆阿委防禦慶祥等恊同民圑復在黑林子地方將僞總兵岳祥　首陳汲幅畢士英于汲升李廣碌曹鴻德一併拿獲而朱承修因聞官車獲勝陳斬其僞帥僞將我名而僞軍師孟毓奇等又均已就　知事無成復爲戚族所逼無處逃生遂爲兵勇緝獲備述孟毓奇妄言運會推伊爲主共謀大事質之孟毓奇供亦無異並其宗師劉　由張家口令其來東三省分道傳教沿途已放教首一百六十四人責令各領一盤毎盤三五百人不等其能收至加倍者或爲總兵或爲元帥以天地雲三盤爲據等供翼長慶祿遂將該逆首等並盤圖邪書飭解到省經奴才等發交讞局委員會同刑司吉林府覆訓相符當因該犯等逆迹昭彰未理久稽顯戮隨卽批飭綁赴市曹斬决梟赤犯事地方以昭炯戒其擒獲陳汲幅等五十餘名委派分省　用知縣程國鈞會同翼長慶祿就近於法特哈門地方訊明陳汲幅等四十二名或係充當教首鼓惑鄉氓或係甘心從逆抗拒官兵均屬罪大惡極法難寛貸亦已批飭正法至沙海方等十二名同續獲之趙泉等八名訊係隨時裹脅並未入教從逆取具妥實保結開　以定民心仍飭各文武嚴拿從逆竄匪續據委營總雙成拿獲李汶生等五名委驍騎校依陞阿委章京永林拿獲教首牛長崑牛春元二名署吉林府知府員啓章拿獲李金等五名又經批交司局確審禀辦在案奴才等查逆犯孟毓奇爲關内外總教首造作讖語妄　運會聽信逆師劉明分竄張家口奉天吉林黑龍江三省誘惑至數萬之衆推朱承修爲僞主張九令岳詳等爲僞帥約期謀事逆跡　著驚報到省民多惶惑烏拉總管伯都訥等處告急文書毎日數至省中所餘兵隊本自無多而練軍各有防所調遣殊形棘手幸奴才由琿春帶來新募親軍一營預先遣往五常廳搜捕盜賊而全營翼長慶祿亦係鸹期派赴雙城廳查辦事件得以飭令就近剿辦若少事遷延必至裹脅愈衆則蔓延爲患實難免爲朝陽之續今各該員等奮勉回功迅赴戎機旬日之間逆首就擒凶匪斬滅邪氛潛消民賴以安此皆仰仗朝廷威福將士用命方克臻此實非奴才等初意所及安全地方洵非淺鮮此次異常出力人員相應請旨破格恩施從優給奬以示鼓勵而昭激勸查全營翼長副都統銜記名副都統花翎協領富順奉飭調遣隊兵不迷所向擬請賞給頭品頂戴全營翼長副都統銜花翎協領慶祿迅赴戎機得獲首要各逆安全民生尤多擬請以副都統記名並請賞給勇號營官補用佐領驍騎校保全奮勇勦賊不辭險阻卒能攻拔堅堡再戰而邪氛悉平實屬異常出力擬請免補佐領以恊領儘先補用並請賞給勇號其餘出力人員可否容奴才等查明分别請奬出自逾格鴻慈除將僞帥令旗立卽銷毁各犯供單咨送刑部查核外所有剿辨教匪擒獲首要各逆審明分别懲辦及在事尤爲出力人員先行懇恩給奬緣由謹合詞恭摺由驛馳奏伏乞皇上聖鑒訓示謹奏奉硃批另有旨欽此○○松椿片再奴才於光緒二十一年正月初六日由清江浦起程赴省與署督臣張之洞面商海防一切事宜已經附片具奏在案兹於正月十八日回署除商辦海防情形隨時具奏外謹附片陳明伏乞聖鑒謹奏奉硃批知道了欽此○○二品銜安徽鳳頴六泗道兼管鳳陽關稅務臣王定安跪奏爲徵收藥土稅銀一年期滿據實奏聞仰祈聖鑒事竊查鳳陽關洋藥稅銀向係專欵解部光緒二年復關之時前監督臣胡玉垣以洋藥一項質輕價貴最易走私長淮水路向無大宗往來陸路又易繞越由關稽徵必致百無一報卽經詳定章程責成行戸認納稅銀不經胥吏之手歴經循辦在案十一年奉文加徵洋藥稅厘皖省議由蕪湖關通商口岸按毎百斤統收銀八十六兩隨其所往毋庸重徵等因當經前護監督臣顧樹屏查明皖北各屬所行銷者土藥居多卽或間有洋藥皆自上海鎭江零販而來旣經領有海關運單照章不能再徵詳明專徵土藥報解亦在案惟此項稅銀向係不分洋藥土藥一律徵收今自洋藥一項歸蕪湖關統收之後鳳關專徵土藥計自光緒十九年十二月初一日起至二十年十一月底止一年期滿共徵藥土旱稅正銀一千九十九兩自應遵照新章專欵解還海軍衙門經費正稅之外例有隨解部飯旣加平銀兩亦仍隨正批解卽以雜耗銀兩作爲前項平飯曁傾工火耗之用不准書吏人等從中染指除循例呈請撫臣查核具題一面造册報部並委員依限起解外謹將一年徵收藥土稅銀數目恭摺具奏伏乞皇上聖鑒謹奏奉硃批戸部知道欽此○○德馨片再查兩江督標南字六營奏明由江蘇安徽江西三省蕃庫毎月各恊銀六千兩又准戸部咨前督臣曾國荃奏裁營竣事布置移紥情形並江蘇安徽江西恊餉咨請仍舊按月協濟各等因業經行司陸續籌解嗣南字營改爲煦字營又續改爲老湘營所有前項軍餉銀兩自光緒十年六月起連閏解至二十年九月止隨時奏報各在案兹據布政使裕昆詳稱動放光緒十八年並各年屯糧屯丁存留屯糧曁雜項等欵共銀一萬八千兩以爲奉撥金陵南字等營改爲老湘新湘等營光緒二十年十月起至十二月止三個月軍餉遴委卽用知縣王作綍領解於二十年十二月十三日起程由水路前赴督辦金陵防營支應總局交收詳請具奏等情前來臣復核無異除咨明戸部並咨兩江督臣查照外所有籌解金陵老湘新湘等營二十年十月起至十二月止軍餉緣由理合附片陳明伏乞聖鑒謹奏奉硃批戸部知道欽此○○德馨片再查光緒十二年分海軍經費奉撥江西厘金銀三十萬兩按八批應解銀二十四萬兩當于十二年解過海軍衙門　五萬兩旋准總理海軍衙門咨前項銀兩除已報解外下餘之欵就近儘數撥解南洋兌收又經先後十次共籌解南洋銀十五萬兩均經隨時奏咨在案其餘未解銀四萬兩現准南洋大臣咨派委湖口掣騐局江蘇候補道松峻來江守催兹據布政使方汝翼詳稱設法騰挪厘金銀一萬兩以爲奉撥光緒十二年分海軍經費改解南洋第十一批銀兩于二十年十二月二十三日移交來員松峻領解起程由水路解赴南洋大臣兩江總督衙門交收銷委等情詳請具奏前來臣覆核無異除飭續籌撥十二年分海軍經費改解南洋第十一次銀兩交委領解緣由理合附片具奏伏乞聖鑒謹奏奉硃批該衙門知道欽此 
 
 

Page 13

 
 
[光緒二十一年三月初二日京報全錄]  
　　宫門抄○諭旨三道錄前○兵部額奏遵旨議處緣由摺○江撫德奏新海防捐輪請奬摺○又奏解漕折銀兩片○又奏藩庫並無餘存銀兩片○署江督張奏報金陵製造洋火藥局支用經費摺○又奏江蘇省籌解旗營京餉片○江撫德奏添設腰站摺○署江督張奏飭狼山鎭回任并委員護理九江鎭片○三月初二日○戸部通政司詹事府鑲黄旂值日無引見○阿克丹稽察中左門覆命○巴克坦布因伊子以主事用謝恩○睿王松安文廷式各請假十日○明安敬昌張仁黼各請假五日○召見軍機熙敬張蔭桓○閱卷大臣派出徐中堂孫毓汶徐郙長萃廖壽恒陳學棻李文田徐樹銘汪鳴鑾啓充○○經筵講官太子太保大學士管理兵部事務臣額勒和布等謹奏爲遵旨議處具奏事軍機處交出光緒二十一年二月十二日奉旨此次賊竄牛莊湘軍初次接仗輙卽敗退吳大澂身爲統帥徒托空言臨敵疏於調度致損軍威宋慶以牛莊失守率軍回救田莊致賊乘虚襲踞營口宋慶吳大澂自請嚴議均屬咎無可辭姑從寛改爲交部議處以示薄懲等因欽此欽遵到部兵部查定例海賊登岸殺傷兵民失事地方提督聞報不卽帶兵進剿者降二級調用私罪又例載派往出兵及駐紥大臣官員遇有議處之案應降級調用者帶所降之級仍留軍營効力暫停開缺俟事竣之日兵部將前案具奏請旨吏部查定例凡公罪私罪俱按照本例議處其例無正條者方准引律又律載凡不應得爲而爲之事理重者杖八十係公罪降二級留任係私罪降三級調用各等語此案賊竄牛莊湘軍初次接仗輒卽敗退吳大澂身爲統帥徒託空言臨敵疏於調度致損軍威宋慶以牛莊失守率軍回救田莊致賊乘虚襲踞營口宋慶吳大澂自請嚴議欽奉旨從寛改爲交部議處自應照例議處應請將幫辦軍務四川提督宋慶照海賊登岸殺傷兵民失事地方提督聞報不卽帶兵進剿降二級調用私罪議以降二級調用係屬私罪毋庸查級紀議抵該員現在出片應照例帶所降之級仍留軍營効力暫停開缺俟事竣之日將前案具奏請旨吏部查從前軍務省分統兵文職大員剿賊失利僅止以調度無方奉旨交部議處者經臣部按照不應重公罪降二級留任例議處今吳大澂徒託空言疏於調度致損軍軍未便按照公罪辦理自應引律按私罪核議應請將湖南巡撫吳澂照不應重私罪律降三級調用例議以降三級調用係私罪毋庸查級紀議抵所有遵旨議處具奏緣由是滞有當伏乞聖鑒訓示遵行再此摺係兵部主稿會同吏部辦理合併聲明謹奏請旨○○頭品頂戴江西巡撫臣德馨跪奏爲江西勸辦新海防捐輸第四十七次開單懇恩奬叙以昭激勸恭摺仰祈聖鑒事竊照案准戸部咨具奏停止鄭工捐輸接辦新海防事例仍由部庫及各省藩庫收捐一摺光緒十五年十月十八日奏奉旨依議欽此計原奏内開此次之捐改爲新海防事例所收捐數仍由各省按次報部請奬銀兩另欵存儲按次知照海軍衙門聽候提解又十九年十二月二十二日接准戸部咨海防新例捐輸於三次展限期滿再行接展一年各等因行司遵照業將光緒十五年十二月十二日開局收捐之日起至二十年十二月十一日止先後四十六次開單奏請奬叙在案今據布政使方汝翼詳稱自光緒二十年十二月十二日起至二十一年正月十一日止收捐實官一名按照定章折收實銀二百一十二兩八錢除將前項捐銀悉數積存藩庫聽候撥用外合將捐生年貎籍貫履歴三代造具清册列爲第四十七次詳請奏咨奬叙並請將副實收咨送戸部並咨吏部塡發執照來江轉給等情前來臣覆加查核所捐銀數及請叙實官與例章相符合無仰懇天恩俯准奬叙以昭激勸除將清册副實收送部曁咨海軍衙門查照外理合恭摺具陳並繕清單敬呈御覽伏乞皇上聖鑒勅部核覆施行謹奏奉硃批戸部議奏單併發欽此○○德馨片再江西省光緒二十年分漕糧體察情形仍難起運本色應請循舊折徵經臣據實具奏奉硃批著照所請戸部知道欽此欽遵並將催完光緒二十年分漕折銀五十五萬兩分作十一批札委試用同知胡上襄等先後領解赴部交收迭經臣附片奏報各在案兹據督糧道劉鼒詳稱現催完光緒二十年分漕折銀五萬兩作爲第十二批札委試用知縣韓經衡領解於二十一年正月二十五日起程查照舊例仍由湖北安徽江蘇山東直隷等省正站行走解交部庫等情前來臣覆核無異除照例分别塡發勘牌撥兵護送飭令該委員小心管解星速遄行確探前進曁咨移部庫並咨前途各督撫一體撥護以昭愼重一面嚴催赶徵續解外所有起解光緒二十年第十二批漕批銀兩緣由理合附片陳明伏乞聖鑒謹奏奉硃批戸部知道欽此○○德馨片再藩庫實存銀數例應毎年奏報一次以備籌撥兹據藩司方汝翼查明光緒二十一年春撥册報截至二十年年底止司庫實存銀兩除經奏明借給及留備應用各欵外并無餘存銀兩堪以報撥等情具詳前來臣覆核無異除咨部外理合附片具奏伏乞聖鑒謹奏奉硃批戸部知道欽此○○署理兩江總督湖廣總督臣張之洞跪奏爲金陵製造洋火藥局支用經費第十案造册報銷恭摺具陳仰祈聖鑒事竊金陵設局製造洋火截至光緒十八年十二月底止支用經費業經列爲第九案造册奏銷在案兹據該局道員蔡世保詳稱今自光緒十九年正月起截至是年十二月底止舊管上届實存庫平銀二百四十二兩有奇新收金陵防營支應局撥欵湘平折合庫平銀四萬九千五百九十九兩有奇開除各欵遵照部議報銷章程各歸各部核銷計應歸戸部核銷銀一萬二千五百四十七兩有奇兵部核銷銀二千七百五十七兩有奇工部核銷銀三萬四千二百六十八兩有奇統共請銷庫平銀四萬九千五百七十二兩有奇實存庫平銀二百六十九兩有奇歸於二十年分舊管項下滾接造報造具總散各册詳請奏咨前來臣覆核無異除將送到清册分咨總理衙門曁戸部兵部工部核銷外謹會同江蘇巡撫臣奎俊恭摺具陳伏祈皇上聖鑒敕部查照施行謹奏奉硃批該衙門知道欽此○○張之洞片再江蘇省籌解旗營京餉銀兩經前督臣等奏明自光緒十二年起毎年解銀三十萬兩江寍蘇州兩屬各半分認按春夏秋三季批解業已解至二十年夏季分止在案所有秋季分江寗應解銀五萬兩在江安糧道月解金陵支應局充餉欵内提銀四萬兩金陵厘金局提銀一萬兩共銀五萬兩發交號商志成信領解於九月二十八日匯解起程限十二月二十七日到京交兌又蘇州應解銀五萬兩由藩司分别籌湊足數發交號商天順祥匯解仍飭取起程日期另行咨明戸部查照據江寗江蘇兩藩司先後詳請具奏本任督臣劉坤一未及核辦移交前來臨蕧核無異除咨部外理合會同江蘇巡撫臣奎俊附片陳明伏祈聖鑒謹奏奉硃批戸部知道欽此○○頭品頂戴江西巡撫臣德馨跪奏爲江西有驛各縣添設腰站馳遞軍報以期迅速恭摺仰祈聖鑒事竊臣准兵部咨光緒二十年十一月初十日軍機大臣面奉諭旨近年各省驛站遞送文件往往遲延實屬廢弛著兵部通行各該督撫等認眞整頓所有人夫馬匹務當一律精壯遇有一切緊要文報迅速馳送不准稍逾時刻其有軍報經行處所並著酌派馬撥以速郵遞欽此欽遵咨行到臣當經轉行遵辦伏查江西南與廣東北與湖北等省接壤南北通衢文報絡繹誠恐各屬驛遞公文遲悞經臣隨時督同臬司嚴飭認眞整頓並屢經委員逐站挨查馬匹人夫務須精壯足額在站伺應往來文報隨到隨遞不准壓前等後片刻稽延當兹海疆多事軍報尤關緊要亟應迅速馳遞免悞事機現經飭令於湖北入境江西首站之德化並有驛各縣及由廣東入境江西首站之大庾等縣各於該縣適中之處添設腰站卽在各正站内選撥壯健夫馬隨時伺應遇有軍報到站立卽馳遞按站接替倘輏站額設夫馬不敷分撥准其酌量添雇專遞軍報所有添雇經費在於留縣公費内撥給不准開支正欵俟軍務告竣卽將添設腰站一律裁撤以節糜費據署按察使繆德棻具詳請奏前來除咨戸兵二部查照外謹會同署兩江總督臣張之洞合詞恭摺具奏伏乞皇上聖鑒謹奏奉硃批該部知道欽此○○張之洞片再署狼山鎭總兵記名提督朱洪章現經統帶防軍駐金山衛一帶所有該鎭篆務應飭本任狼山鎭總兵曹德慶卽行回任以專責成又署蘇松鎭總兵本任九江鎭總兵朱淮森當海防吃緊之時遞請給假迹近規避經臣電奏奉旨以副將降補所遺署缺查有儘先副將該鎭中軍遊擊滕代勇堪以暫行護理其海澄鎭東等營卽飭令兼帶除分檄遵照外理事會同江南提督臣譚碧理附片陳明伏祈聖鑒謹奏奉硃批兵部知道欽此 
 
 

Page 14

 
 
[光緒二十一年三月初三日京報全錄]  
　　宫門抄○諭旨二道錄前○吏部張奏道員廻避查明請旨摺○豫撫劉奏彚報委署員缺摺○大臣德奏提欵撥給送馬官兵經費片○將軍裕奏查明知府被叅各欵摺○大臣德奏遵旨調撥盛京練軍馬匹摺○三月初三日禮部宗人府欽天監正黄旗值日無引見○會章假　請安○張家口監督明照差滿回京請安○恭王澤公裕德各請假五日○興伯續假五日○帛公全公各請假十日○福中堂奏請開缺○禮部奉派恭進耒耜派出長麟○召見軍機錢應漙明照○○大學士管理吏部事務臣張之萬等謹奏爲奏明請旨事據甘肅寍夏道世杰呈稱竊職道於光緒二十年十二月二十一日恭讀上諭甘肅布政使著曾鉌補授欽此伏思職道之母學曾鉌之母係屬同胞姊妹按例母姨之子同在外官令官小者廻避理合呈請查照例案辦理再職道因俸滿卓異赴京引見奉旨後請假修墓尙未起程是以在部呈請合併聲明等因前來查定例外官有關係刑名錢榖考核糾叅者外姻親屬中父之姊妹夫母之父及兄弟母姨之子俱分屬至親同在外官不能無所瞻顧亦應令官小者廻避至現任外官如督撫兩司及統轄全省之道員有至親應廻避者俱令廻避另補又應行廻避另補之員如係有總督兼轄兩省三省者本省雖無可調之缺其所轄之鄰省亦准酌量改調各等語查世杰内務府廂黄旂滿洲廕生現任甘肅寍夏道今據該員呈稱恭讀上諭甘肅布政使著曾鉌補授欽此伏思職道之毋與曾鉌之母係屬同胞姊妹按例母姨之子同在外官令官小者廻避理合呈請查照例案辦理等語臣等查甘肅布政使統轄全省有考核糾叅之責今甘肅寗夏道世杰旣係新授甘肅布政使曾鉌母姨之子分屬至親照例應令官小之世杰廻避以總督兼轄省分之缺對調惟查寗夏道係請旨簡放之缺自應以陜甘總督兼轄之陜西新疆兩省請旨簡放實缺人員内揀員對調理合將陜西新疆兩省簡放實缺人員開單進呈請旨簡員與該員世杰互相對調恭候欽定遵奉施　謹將臣等查明請旨緣由繕摺具奏伏乞皇上聖鑒謹奏奉旨已錄○○頭品頂戴河南巡撫臣劉樹堂跪奏爲遵章將委署知縣員缺按三個月彚報一次恭摺仰祈聖鑒事竊准部咨各省州縣缺出委署班次並出缺日期應令毎届三月彚報一次知州委署名次比照序補之例酌委知縣要缺亦照舊例酌量揀委其知縣選缺應以正途勞績試用三班爲一輪按照出缺先後輪流委署至裁缺撤回留省廻避各員亦照序補之例酌委如有因差勤給奬者仍於本項到班時先儘委署各等因通行遵照當經前撫臣飭司叅酌豫省舊章議請嗣後知縣應選缺出先酌委正途外奬一人次酌委試用外奬一人次酌委試用外奬一人再委正途班一人勞績班一人試用班一人各歸各班以三缺爲一輪按出缺先後輪流委署並因候補同知通判知州均係缺少人多本班之缺輪委無期各准各班挿委知縣員缺又知縣正署到班遇有叅撤之缺應在各班人員内酌量挾委以期得人如遇同通知州挿委到班亦於同通知州班内揀員挿委倘不得人另揀實任人員調署卽以同通知州頂署所遺之缺若仍揀委知縣本班人員抵署續有缺出仍委同通知州一人均經歴次奏明辦理在案兹據署布政使桂霖將光緒二十年十月起至九月底止委署知縣員缺造具清册聲明並無越次攙委等情詳報前來臣覆核無異除册咨部外理合恭摺具陳伏乞皇上聖鑒謹奏奉硃批吏部知道欽此○○惪銘片再查奴才衙門向來派委官弁解送軍營馬匹核計路之遠近發給盤費銀兩歴經辦理有案此次補解吉林副都統沙克都林扎布軍營馬五百匹爲數尙少當已分爲二起毎起派委官一員護解兵七名今解送督辦東三省練兵事宜大臣定安等軍營馬二千五百匹爲數甚多當已分爲五起毎起派委官二員護解兵十名以上共官十二員兵六十四名所有應解領盤費銀兩自應照章由生息項下發給以資路賈惟查此欵現在無存奴才再四思維寶無另欵可籌擬請由奴才衙門庫存茶馬厘捐項下提撥銀一千五百兩以作送馬官兵費之用事竣併案報部核銷以重餉項除咨部查照外理合附片奏聞伏乞聖鑒謹奏奉硃批著照所請該部知道欽此○○奴才裕祿跪奏爲遵旨確查候選知府雙綸被叅各欵據實覆陳仰祈聖鑒串竊奴才於光緒二十年十二月二十日承准軍機大臣字寄光緒二十年十二月十三日奉上諭有人奏候選知府雙綸隂險貪鄙以丁憂人員充當定安營務處差使並未回旗守制凡更換營官挑補兵丹均有納賄情事等語著裕祿按照所叅各節確切查明據實覆奏不得因係定安任用之人稍涉徇隠原摺著摘鈔給與閱看將此諭令知之欽此當卽按照所叅各節詳細密訪伏查雙綸係盛京錦州駐防滿洲正黄旗人由二品廕生候選直隷州知州歴保以知府候選光緒十四年六月間經定安派在東三省練軍行營當差十九年三月初四日聞訃丁父憂報經吏部飭令回旗守制去年因三省練軍調赴前敵防剿事務經繁乏員差遣定安以該員曾在練軍當差情形較熟卽於去年九月間咨明海軍衙門將該員留營差委嗣因軍械所委員富明等派委赴京請領軍火卽委該員署理軍械所事務東三省練兵大臣本係行營向在省城租賃房屋爲辦公之所有該營支應營務文安案等一切委員我在公所隨住辦事該員因在練軍營當差故亦隨住公所查非定安招致且住居公所者亦不止該員一人至三省練軍　有營官缺出向係定安自行遴派其餘各項差使則係該營總幫統翼長於隨營各員内開單呈請定安點派各營所出兵丹缺額係由各營官在各旗傳騐挑補該員所派差使僅止管理軍械原非重要之事而於更換營官挑補兵丹非該員所能經手卽官員補署詞訟案件均屬地方公事该員在練軍營内當差亦非該員所能干預原叅所稱更換營官挑補兵丹多有納賄及情託官員補署地方詞訟商民交怨物議沸騰各情原摺旣未指有實跡徧加密訪皆無確據無從懸究以上各節現均逐細詳查據實覆奏斷不敢因係定安所用之人稍爲徇隠飭查雙綸本係錦州駐防爲前任三姓副都統文格之子人尙安詳體面素無劣跡自光緒十四年卽在練軍營内當差十九年丁憂後報明回旗穿孝去年九月間值奉天辦理軍務練軍營務差委需人經定安以該員係屬旗員百日孝滿原可在營當差而當軍事倥偬之際差遣繁多因將該員咨明海軍衙門留營當差似與未經回旂穿孝及尋常無事時可比惟究係丁憂人員旣招物議自應行定安飭令仍回本旂守制毋庸留營其署理軍械所差使應由定安另行遴員接管所有查明覆奏各緣由理合恭摺具陳伏乞皇上聖鑒訓示謹奏奉硃批知道了欽此○○惪銘跪奏爲遵旨調撥盛京練軍馬匹派員管解由口起程日期恭摺具奏仰祈聖鑒事竊奴才於本年正月初五日寅刻承准軍機大臣字寄光緒二十一年正月初三日奉上諭定安等奏吉林黑龍江練軍改步爲馬大凌河牧羣馬匹不敷挑選請由察哈爾改撥一摺著惪銘於商都達布遜諾爾曁兩翼太僕寺各牧羣内挑選戰馬二千五百匹迅速派員解交定安等應用務須一律臕壯毋得以疲乏充數致誤戎機原摺著抄給閱看將此由四百里諭令知之欽此遵旨寄信前來奴才欽遵之下當卽飛飭商都兩翼太僕寺牧羣各總管等照章分成挑選臕壯馬二千五百匹限日進口以備速解該營應用等因於正月初十日附片具栓在案兹據商都達布遜諾爾兩翼太僕寺牧羣各總管等先後報稱遵將調用馬二千五百匹派員於本月二十至二十四等日全行進口當派各該羣值年主事承泰主簿斌英會同解馬官弁等逐細查騐旋據禀稱現值春初雪凝地凍青黄不接所有馬匹臕分非青草茂盛時可比等語奴才復行親加查騐後面餫解馬官弁等沿途加意餧養妥爲管解今商都應解交馬一千五百匹兩翼太僕寺應解交馬一千匹共分作五起毎起添派口内駐防官二員帶領兵丁十名以資照料頭起商都馬五百匹該總管派出解馬之護軍校桑寨札普委翼長綳蘇克等帶領牧長等管解並添派口内駐防三品頂戴花翎防禦阿芳阿六品頂戴藍翎委官巴圖孟克帶領兵丁十名携帶器械於本月二十一日由口照料起程其餘四起逐直出派官兵等均間隔一日依次起解妥爲前進除咨明該大臣定安等軍營查收騐收並遵照部定章程分别咨劄沿途文武各衙門妥爲辦理所有遵旨調撥盛京練軍馬匹派員管解由口起程日期緣由理合恭摺具奏伏乞皇上聖鹽謹奏奉硃批知道子欽此 
 
