# 1891 - 264 - 4906623

 

Page 1

 
 
[二百七十五號畫報告白] [  點石齋啓]  
　　本届江南鄉試首塲未封門前有某縣考生領卷至明遠樓下取卷展視忽一鷹從天而下將卷攝去生窘甚泣求監臨補卷不允被擯門外不知此中有何寃孽嘻奇矣至若婦人喬扮而　夫武員思淫而肇禍　井之名泉忽湧漁舟之石卵偏奇老童貽誚於考塲羊羣頋陷於沙傾校書碎玉以試郎心孕婦臨盆竟生鴒卵及所附山水人物各册頁並輿地圖等准於二十六日出售此佈 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史舘秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售罄兹復排以　鉛印以潔白紙張每部十本碼洋六角卽日出售有欲討論堂故者請向本埠申昌外埠申昌及經售申報人購取爲盼此佈 
[闈中果報說]  
　　棘闈戰罷襥被歸來暫息勞塵又逢筆債有客敂尊聞閣而問曰子向持阮瞻無　論從不肯以神道設教取問闈中果報之事果信有之乎抑皆好事者之附會乎則應之曰奚而不有曰然則世上果有寃鬼何地不可圖報復何必定於棘闈中報之曰平時亦何嘗無報復之事特人皆散居各處不能共見共聞一至闈中而上下江二萬餘士人同處矮屋之内得一奇事頃刻喧傳故世所傳寃鬼題詩仇家壞卷登諸藍榜屏不終塲較他時之鬼宗糾纒同歸地府者益覺淋漓盡致描繪逼眞耳曰我嘗見小說中往往載考生遇鬼信筆題詩大抵悱惻纒綿詞旨哀艶春蠶作繭猶有餘絲秋燕歸巢終多膩語意者出自文人點綴未必果爲才鬼所題卽如昔年申報載一詩云一二三四五明遠樓上鼓姊在房中臥郎在塲中苦古音古節如讀子夜讀曲歌又某說部載七絶云薄采慈姑留别怨苦吟益母寄相思臨歧互割羅衫袖珍重啼痕好護持一片哀思足令人廻腸蕩氣某科浙江闈内有人書三絶句於卷云繡鞋踏遍幾回尋重証當年未了因記否紅闌明月夜樓頭偷占一枝春自憐弱質太情痴消瘦腰圍力不支恨殺侍兒傳密約雲天雨地寄相思欲把情緣一念　錦衾獨旦總生寒昨宵醉夢朦朧甚睡醒紅潮半未乾此則錦心繡口淫艶絶倫幾如竹垞太史風懷詩令人綺情縈繞獨戊子科江南某生自到號舍中殮時見號板上有一詩云苔階露　繡鞋寛幾度尋君一見難記否深宵鴛枕畔刀光飛濺血花寒則幽氣森森令人毛骨俱聳然要皆絶妙好辭也夫人苟粗鄙惡俗宜乎天良盡昧甘爲禽獸之所爲若夫錦繡才人不櫛進士旣知理義宜守範圍何致生　旣失節敗名死後更復讐索命于耳目昭彰之地自露才華以致通國皆知傳爲笑柄哉曰人惟蠢同鹿豕斯不敢蕩檢踰閑獨此輕薄少年平日專看院本傳奇熟于兒女苟合之事一遇邪緣牽引自然廉恥俱忘至於繡户嬌娃緑窓靜女苟得深明大義則截髮守志割鼻明心佳話流傳芳徽永著若夫粗知字義略解謳吟所閱者惟野史盲詞所聞者惟淫詞艶曲宜其情絲易縳悮失其身洎乎穢行彰聞無顔立於人世紅絲三尺鳥烟半甌了此餘生重泉齎恨有不仇人相遇欲得甘心者哉而尙何疑爲出自文人點綴哉客曰然則彼盜人之財傾人之産害人之命壞人之名者亦爲事所恒有何不各向闈中索命而獨此風流罪過必齗齗然不肯輕饒哉曰是亦有之聞之先輩有在卷　畫一刀者矣有在卷上畫一人頭者矣有大書我來了三字者矣有繕成狀詞歴訴已之罪狀者矣以彼所有隠慝固未嘗宣示於人然以意窺之大抵不外盜人之財傾人之産害人之命壞人之名者近是天網恢恢疏而不漏報應之捷如影隨形一念及之有不如冷水淋頭令人不寒而慄者乎曰然則同一遇鬼也何以有僅壞其卷使不得成名有心索其命使同歸於盡豈鬼亦有善惡之分乎何報復之不一致也曰佛說有之種花得花種果得果我不害其命彼亦不害我命我旣害其命彼亦不饒我命報復之理如分而施鬼亦何分於善與惡哉曰然則人苟自知有隠慝則不下塲可也何必逐隊而來以致當塲出醜哉曰是亦不能鬼旣心存報復則隨處可以下手何必定俟棘闈惟報復於闈中人自顯而易見報復於平日人或有所不知耳否則人苟終身不下塲鬼卽終身不能報復天下豈有是情乎曰又嘗聞之塲中於點名前必懸掛黑曰旗召鬼入闈報恩報怨有是說乎曰此則齊東野人之語爲大雅所不談塲中懸旗所以催水也水旣足則懸黑旗以止之水不足則懸曰旗以催之凡在塲中執事这員孰不欲考生安穏安有召鬼入内俾于作文時牢牢紏纏者哉客曰敬聞命矣盍書諸報牘使閱者咸觸目警心乎則又應之曰諾 
[本館接奉電音]  
　　昨由京友電傳上諭一道敬謹譯登○八月二十四日奉上諭李瀚章臚陳提督戰績懇恩優卹一摺已故廣東水師提督方耀於咸豐元年帶勇剿匪疉解城圍嗣由廣東轉戰廣西江西福建等省克復各城殲除巨逆同治年間於署潮州鎭總兵任内創爲選舉清鄉之法除莠安良並籌辦善舉升授水師提督捕獲要匪保全地方遽以猝病殁於營次深堪軫惜加恩看照提督軍營立功後積勞病故例從優議卹生平事蹟宣付國史館立傳伊子方廷珍着俟及　時交吏部帶領引見以彰勞勩該衙門知道欽此 
[京師道聴]  
　　南横街冥衣鋪掌櫃劉某因其義父誕辰代辦一切慶賀禮物所需銀錢俱由劉某墊付事後通盤核計除將親友分貲劃抵外尙少銀五兩劉某一貧如洗無計彌補自念債臺未築不若赴泉下以避之潛杏紫霞膏逾刻毒發殨命西城指揮某君聞報帶領仵作前往檢騐委係吞烟自盡於人無尤某指揮遂飭房書填寫屍　供單禀詳城憲以待城期訊結○和義當鋪因前門大街某茶社小主人雷三帮同楊某尋釁辱駡呈禀中西副署拘傳楊某曁雷三之族兄雷某收　候審未幾副指揮酈君因雷三業已投案遂將雷某釋放當日審訊得實雷三楊某胆敢手持石塊索當銀兩吵鬧萬狀顯係不法匪徒飭役各重笞四十並令赶挽中人央求和義當鋪准令爾等負荆請罪待城期帶往城署具結完案 
[蕪事誌聞]  
　　蕪湖教堂一案會辦委員丁六皆司馬張庚三大令節前各回省垣禀商情形嗣於十七八等日先後回蕪將所奉督撫兩大憲面諭與彭受臣觀察悉心酌度觀察當卽派俸靜山大令於二十日下午同丁張兩委到堂會議所談各節具有端倪聞係仍照前月廿一日原議辦理其　兒山及領事署西南山角教士聲稱結案後堂中欲 
 
 

Page 2

 
 
卽刻起造圍墻所有各家墳墓由地方官出示限三個月一律搬清交堂執業又請各委員將今日所議情形先立一案稿交執俾昭信實各員答以統俟禀商大憲核度方可照辦云○中秋前一日江永輪船上水行抵蕪湖查輪員弁在船拿獲扒手一名解局訊辦此已紀諸前報嗣經供稱姓談名漢卿湖南人落魄無聊出此勾當局員問是否會匪答稱初曾入黨尙未升堂然若輩亦間能認識一二果蒙赦宥當効眼線局員俯如所請交查輪武弁饒翼卿守戎挈帶每日上輪伺蔡檢認十七日大通輪船下水抵埠果有會匪王春亭一名貿貿然來略使眼色饒君卽上前拘獲解交總局周翊廷司馬親提訊鞫該犯初尙狡賴繼見大刑森豎知不能免卽自供認入會有年專在輪船行竊不諱並招出仝黨多名居長者稱曰大爺次曰二爺又會中旂式共有幾種及一切隠語歴歴如數家珍司馬當卽錄供面禀道憲飭交蕪湖縣會同再鞫總使將鬼蜮伎倆盡形呈出然後卽可一網打盡其隠語聞有摇湯闢油相不吃相引馬上槽等囈語固不值一笑也又究出該犯係住江口長發客棧棧主不先舉發咎有應得乃卽發封一面嚴拿餘犯俟有續獲再當錄報○前報大通拿獲巨匪何老小一名解至蕪湖嚴刑訊辦刻下供詞仍復游移其夥犯曾老五亦善熬刑迄無要供緣該犯向在蕪湖案積如山每次購拿無不漏網今忽入彀想未能再倖免也○南陵與宣城交界八團地方有團董萬愛亭者名雖亭長　則陰聯會匪今春宣城捕役某申被匪黨戕害事後拿獲兇手二名供出係萬主使並稱萬乃彼黨大帥邑令陳明府得供通詳緝拿詎已聞風遠颺至前月上浣始經訪悉匿在徽州某深山中隨卽籖差往拿一鼓成擒解回研鞫其供詞傳者未悉其詳然證跡則已究明伏奔如引其多袞袞諸公果何術而能剪滅殆盡耶 
[私販被拘]  
　　美生私販軍火等情前報已詳紀之兹聞兩江總督特派委員來滬控美生於西官前日經英刑司飭差提美生先至捕房後繋監獄約於今日訊問至供詞若何容俟續錄 
[量地增兵]  
　　越南國現設有同文日報昨承以一紙見示不特文義古奥兼足以知交圵時事爰亟錄之良將善用兵猶良醫善用藥察症重輕量方加减惟以中病而已北圻列省前减奇兵以增使兵大省奇兵一百中小省只畱八四十當此羽書旁午言防不足謂勦難支列閫空拳應敵終有縮手袖間之嘆今貴全權大臣商同經略大臣諸沿邉要轄旣隷兵官中州各省公使兵量减而各省奇兵則倍數增之總計全圻省兵增至四千零均給歌羅丁勁砲交南官管領有事防守則省官號令伸縮自由是事也兵額比前有增而兵費較前又减其善兵也哉其善醫也哉諸揭文條禁列後○太子少保兵部尙書欽差大臣北圻經略使延茂子黄爲揭示事盜賊不輯何以奠生民兵衞不修何以鎭羣動故兵不可忽而政本在人苟承行之下未得其人雖萬隊貔貅亦將安用承行之責非守令其誰恭照我本國例定諸罕縣刧發燒殺重情至三次者其府縣員勒限在外捕犯限外不獲炤律科擬當初條律何等嚴明乃北圻諸省年來宼盜充斥燒掠屠戮日甚一日每有發出何所或動指摘守令輙以無有兵衛爲辭地方官亦曲爲回護甚至不守城池且置不辦所以人情日懈盜賊愈滋民生不安職此之故今春本差經商貴統使大臣增撥各省奇兵設次巡輯此回雖未一律清夷而僞渠節次就戮收獲黨砲數多現情稍帖近承新全權大臣軺抵北圻深以戢盜安民爲念隨事經理取次施行仍主於恪遵我朝廷成憲扶植我南官體統一事現擬增給中州諸省奇兵肆千以資委派其兵籍由總里耆役揀結强壯良民充填厚給月餉至如砲彈訓練一如習兵交地方官分派府縣附防使守令得以管派巡輯倘臨辰勦拿力有不敷聽由省官商呈貴公使官加派習兵會辦似此措置諒已周詳爲兵丁者可以安心戎行而府縣亦足以資箝制矣夫以我界我疆我師我旅情勢素熟體統相承以彼三五逋誅小輩狐潛鼠伏於百里之間想亦無他長技而彼猶能乘間竊發誰之過歟合行揭示嗣凡諸省地方官要宜申飭各府縣加心防勦著力搜尋耡莠草於未萌無使惡荄之復孽庶幾盜絶萑苻民安鴻雁以起蒸黎積瘼顧不偉歟此後若何轄發出匪刧燒破重情至三次而無拿捕寔狀者除不力之府縣員革職外至如地方官不能督飭亦有處分斷難寛假蓋前者府縣習於熙恬平居穏臥一有竊發聽其自來自去及其禀省隨事支吾一則曰住兵希少差派不週二則曰屯官愼密商派稍遲自有衙門套語兹則各有奇兵不患其不週矣得以管派不患其稍遲矣不知此外尙有何辭幸各凛遵各勤厥職當如何可以鎭羣動如何可以奠生民以無負貴全權大臣護國安民好意是本差所厚望也須至揭示者右揭示全圻官吏遵知成泰三年七月十九日○太子少保兵部尙書欽差大臣北圻經略使延茂子黄爲揭示事炤得各省奇兵原額節經裁省凡防派諸事專由習兵兹貴全權大臣一初抵莅特急籌擬防剿事宜本差經商貴統使大臣呈請增鍊諸省奇兵有差厚給月餉以資防派至如砲彈訓練一如習兵且奇兵從前俸餉無幾兹倍給廪餉已覺優厚爲兵者可以安於行伍要宜一乃心力以圖報効至如砲彈係是關重禁物條禁綦嚴其提領管率所應加心訓飭以辰檢點保無遺礙若一經踈誤卽按行律重治斷難寛假所有約束諸條計列於後須至揭示者右揭示各省奇兵提領管率等週知一兵籍揀遴强壯物力自年二十至三十歲要有總里耆目結認方得填替至如鼎替錢文並行禁止一兵貳拾伍名束爲一隊置率隊一每名各給砲一杆每四隊設爲一奇設正副管各一提督領兵管顧之一訓練演習一如習兵規式其所帶砲彈日常　刮要得精銳管率一日二辰立兵點刷砲彈及演習如式其在省或派住何屯地方官每月派檢一次若有踈遲至砲杆塵銹者其分執這砲之人罰監三日管率各問革留一所帶砲彈何名確係私帶逃往從匪與暗賣吉卒資匪自一九以上除伊犯拿獲問决外至如結認伊兵之總里耆役親屬均問流有差每砲一杆價銀一百元每彈一丸值銀一毛據伊家産籍賠欠者據親屬社民責收充數分檢不嚴之率隊與結綛耆役同罪餘正副管奇問革交會同座究擬標長之提領分别降級有差每砲一杆罪加一等何係不謹遺失究係寔情臨辰酌擬量减罪名至如籍賠亦同一臨陣兵丁所帶砲彈遺失除當塲與匪交攻身被重傷不能行走其砲彈確爲匪所奪另擬酌减外餘何名棄砲彈單身走回確係退縮卽將伊名問斬立决存分督之管率問革交會同座究擬籍賠亦同每砲一杆罪亦加一等何名陣前退却不肯向前帶砲而走卽將伊名射斃以肅軍令地派住何府縣屯所每三月一换以均勞逸一附住何府縣屯所若縱掠鷄豚淫脅婦女與夫索取猪米羅捉平民一經發出除的犯者問决外如至管率均問革交會同座究擬一在行兵丁不得擅離屯住管率不得擅許回家如在省伍有緊切事願回省探聽呈提領給限三日再就公務仍不得帶將兵器回家一年内只得貳番若擅逃拿獲何係現從征者卽行斬决何係在伍罰監六月一管率兵丁派往府縣屯住不得擅將妻室隨行違者管率卽行問革兵丁罰監三月一兵丁月餉係届領期齊會當面給發若有科歛及剥削並擅買取月房者一經覺出卽將管率交會同座計贓科罪管奇每員月俸五十貫副管奇每員月俸四十貫率隊每人月俸三十貫隊長並兵丁每名月餉二十貫自管奇至兵丁仝年衣裙各支銀三元成泰三年七月二十一日 
[擬興鐵路]  
　　仰光遞來信息云去旬某日英國家批准商人建造新鐵路由緬甸境内取道山國直達中國邉界一俟招集股份當卽問辦又聞英京籌設公司將有成議其資本先集三百萬磅倘日後欲闢支路及接至别處則再行添本以勷厥事又有西人名德美前曾遊歴山國遍覽地方情形並勘定建路程途可以按照辦理現擬由仰光文地里鐵路之東北隅接築至吉隆花利計長二百八十五英里約需銀三千五百萬元每一英里約需銀十二萬五千元比路有成則由緬甸來往中國倍爲迅捷矣 
[絲茶瑣記]  
中國茶葉甲於天下近來印度亦有種植是以有分道揚鑣之勢查西歴一千八百八十八年漢口福州茶務運載出口者 
 
 

Page 3

 
 
共五十三萬七千九百零四担遞年則有廿七萬八千五百六十六担又遞年有三十四萬六千零三十四担若今年則有三十六萬四千二百五十五担焉上海羊城絲綢運載出口者於西歴一千八百八十八年共有五萬五千九百七十九擔遞年則有五萬三千六百七十四擔又遞年有五萬七千三百三十六擔若今年則七萬三千七百一十六擔焉綜而計之茶務自一千八百八十八年日形减色然於减少之中而仍有增加之處至於絲綢之暢旺則未有艾也 
[柔佛茶餘]  
　　李君子垣好奇士也僑寓柔佛有年昨彚集該處時事郵寄星報因照錄之漁翁某駕小舟在河捕魚舉網得一石卵瑩潔如玉向日照之則河中宮殿　臺之影悉在其中而俯視湯湯流水中無所謂臺閣者心知其異方把玩間忽而狂風驟起波濤壁立蛟螭幾　圍繞其前漁舟幾覆漁大驚投石於水風浪頓　○有某甲者性好獵一日持槍入山彈烏雀日已啣山猶棲遲林際迨夜始返時正上弦微月爲浮雲所掩故途路依稀略不辨認陡聞林間有聲趨前視之遥見人影高與林齊心知其鬼然甲素以瞻勇自負故略不畏怖俄而鬼聲嗚嗚羣影交至大有欲撲之勢甲急燃槍撃之轟然一聲諸影盡散大抵鬼爲陰氣得陽火以爆之則散此治鬼之良法彼巫者袪邪奈何不用此法○張○粤人也向在柔佛内山種植椒密爲業兼畜鷄鴨有老鴨一頭已畜三年餘矣○月忽腹大異常産一大蛋較之尋當約大三倍異而藏之後用火焙法育雛鴨三頭裂殻而出亦無他異○閩人某諱其名向在柔佛内地種椒密計其航海南來○十稔於兹矣今春其妻偕子由閩中附航而至十年不見欣慰殊甚詎意偶因一言不合頓成反目日夜詬誶妻不安於室乃偕其子附輪而去某亦任其所之略不挽留吁如某者誠忍人哉十載暌違一朝相見乃因齟齬輒起猜嫌是豈獨無結髮之情乎○潮人吳子祐居住山園前月十五時已夜深衆皆安寢吳因内室酷熱移臥具露宿門外時皓魄正滿晴空無雲俄見萬道金光起於空際與月相傍有如虹霓者數十條若垂縷然五彩交輝奇光奪目不可逼視吳錯愕大呼及人起時倐然盡　天際寂然惟見素娥當空而已吳向衆備述其狀或曰此月華也未審然否但磊空之物爲衆目所共矚乃諸人不見而吳獨見之吾斯之未能信 
[江湖妙技]  
　　有美國名國名施瓜者素精　學遐　馳名常挾術以遊四方所至之處無不盛博一時之譽近游助地遂於初六日下午五點鐘之際乘坐四馬高車一輛至舊監前之曠地中卽在車上演奏風琴以聚游人觀聽因覔一穆拉油人與其通語卽在此曠地中說法以高竿竪立火球二　　立其中諸人聚觀施因演說其生平妙技因言現在初抵助中并無一人相識然諒他日言旋之際則好友應遍於助地百人中必有九十人與余爲友者并言其於醫也能使立時痊愈與尋常醫道不同并設各藥以售與人時適有穆拉油人名下見美甸者素患足痛之疾已謁多醫歴年不愈杖而後能行施見之卽許其醫治遂將其杖奪去爲敷刀圭之藥不逾刻促之走該穆拉油人卽果能疾馳其病若失一時觀者無不稱神卽紛紛與其購藥未幾施復與諸人爲脫牙補牙等事而其脫牙之技更有甚精盖其取牙也無事用鉗惟以藥一粒閃鑠有光如電火然置人額中而其人所患之牙遂脫洵　未曾有之奇法也時至九點鐘之際所獲已二百餘金爰取銀紙置於身中其銀元銀盾等物　行抛棄以俟諸人搶拾云按此所爲向未曾見若果其斯本領則尙何愁世路之難哉但迹其所爲類似中國走江湖者流不意江湖之技西國亦竟有之是可見中外同風原無異致也 
[粤試紀聞]  
　　每逢大比之年士子之賦槐黄而踏省門者車轂撃人肩摩市面頓形生色惟今年各項貨物均覺滯消日間所售之銀未足鋪中支用而書坊尤爲寂寞年甚一年大有江湖日下之勢彼持籌握算者不免愁眉雙鎖矣○中甲乙兩生籍隷瓊州來應科在小南瘦内稅屋而居初八晚入塲只留火夫一人在寓看守不料火夫頓起盜心乘主人不在竟將衣服銀兩席捲而逃迨甲等回寓見門户虚掩闃其無人查檢各物則已空諸所有不禁懊惱欲絶然追悔已無及矣人心不同如其面凡出門作客者可不加意防維哉○鄉試頭塲尙稱安靜只斃號軍三人至士子則均獲平安中有不能完卷及違式者約二百餘人現經受卷官逐一標明懸示頭門外將其扣考朱衣未點藍榜先登命耶運耶不可知已○監臨劉大中丞措置有方關防嚴密塲中槍替傳遞等弊爲之一空至早晚所派粥飯中丞必一一親嘗杳稱靑精均堪適口八百孤寒同聲稱頌不置○南海曹某學足三冬才高八斗卜榜花者咸推爲投時利器頭塲題帋旣下振筆疾書三藝均甚得意迨交卷時人多擠擁偶不小心誤墜於地被人踐壞以致名登白榜一時聞者無不代爲惋惜也○每當進塲出塲時貢院一帶行人如織而妙手空空兒往往混跡人叢施其狡獪○倆有某生被匪竊去對時表一枚某生驚覺向前追捕該匪胆敢拔出利刀以示恐嚇某生遂畏其兇暴不敢窮追惟有躑足嗟歎○已○南海某生因鄉中鬥案　　控告經學憲批准立卽除名不准應試頭塲開點時某生仍向點名官案前求請給卷點名官惡其冐昧多瀆飭令差役逐出某生知無計轉圜垂頭喪氣而去 
[佞神三志]  
　　嘉興府宗太守以時疫盛行死亡相繼督率官紳耆老舉行大醮七天就郡廟及北門外靑閘施王廟城内元妙觀分設齋壇始於十八日至二十四日止每日午刻太守親赴各壇叩禱極虔○羽士相傳八月十九日爲嘉興府城隍夫人壽誕届期府轅書吏公差資雇樂工及三牲福禮糕桃菓品恭申叩祝○八月十九日塘匯鎭人之好事者舁温元帥偶像出遊謂可驅邪逐疫由北門至集街復由舊路回鎭沿途觀者頗不乏人 
[米珠薪]  
　　前紀揚境各鄉蝗蝻遺孽兹聞經各鄉農昕夕力捕地方官不惜重價廣收刻下田由亦不似前此之盛矣第蠕蠕工内仍不能　絶市廛柴米遂因之如性如珠計自節後起上白堆籽每担須洋三元四五六角緣各鄉早稻雖間有刈穫而晚稻甫經結實多有爲蝗蝻將穗嚙斷江灘各柴洲亦被嚙食不少故近日柴薪每担亦須二百四五十文並聞豆花近亦遭其蹂躪據個中人云今歲北路豆亦歉收來源必少冬令豆油騰漲誠意計中事嘻此三項爲開門七件首需窮苦小民平時已餬口維艱至是不更有長安居之慨哉 
[宜昌近事]  
　　往年八月半城内鼓樓正街等都紥天花板懸燈結綵以慶中秋今年因前月匪徒滋事府縣已出示曉諭不准懸燈結綵以免匪徒滋生事端現在城内生意清冷之至並不似往歲之熱閙矣○前謡傳英國兵船來宜後因水淺不能行駛以爲不能來矣乃昨十四日夜該兵船已改雇益利輪船裝載兵丁來宜以資保護現已泊在河下以爲久駐之勢云○某號由川運來洋糖二百餘包每包重數白斤不料一出夔爾接連沈溺所幸人丁無恙而船貨已○流水矣○寳塔河左近地方有樹一株在萬壽橋邊有過路病人偶爾求神默佑竟得全愈以爲該樹神之力於是傳播遠近紅男緑女執香往禱者不一而足邪說之惑人其易如是○現在天氣暢晴芝麻已多收割西鄉棉花多有軋　皮花肩挑來市易錢者據云尙未大上市也大約秋收已可操得半之效矣○某甲直隷人携有眷屬欲入川遊宦者前日寓某棧陡染時疫一病不起其眷屬慘不忍言當卽草草椬殮而客囊亦甚羞澀千里謀生如斯結局可慨也已 
[平湖秋月]  
　　邇來杭州子午痧盛行染者十死八九當病之初起也上吐下瀉腹痛難熬勢甚阽危若將殂斃則投以藥餌尙可回生若初起欲吐不吐欲瀉不瀉病勢似不甚緊迫者則瀉一二次後卽人情恍惚無藥可醫矣寄語衛生君子尙其節飲食愼眠起切莫恃體質强壯致爲二豎所侵陵○學憲潘嶧琴宗師錄取辛卯科優生定於八月二十五日在試院會考○風聞秋試首塲試卷已於八月十九日一律謄竣撫憲 
 
 

Page 4

 
 
崧振帥於二十二日暫出棘闈○十九日下午有甲乙兩人頭戴粽纓帽身穿白夏布長衫混入貢院中護院楚軍見其形迹可疑且身畔並無腰牌懸掛卽行獲住送縣究懲嘻衡才重地關防何等森嚴乃敢出入自由以身試法謂非自貽伊戚而何 
[煉土受驚]  
　　滬南北施家弄口益泰土店係大捕人某甲所開前晚九點鐘時店夥等在晒臺旁製煉僞土因爐火過熾延燒燈籠其光熊熊左近鄰人見之大聲呼救幸人手衆多得卽撲熄然受驚已不淺矣 
[騐明自縊]  
　　昨報登城内硝皮弄口夾弄中有人自縊爲周老桂所見報稱請騐等情兹悉昨晨九點半鐘袁海觀大令率帶仵作書役人等命驾往騐北三鋪地甲瞿愼預備屍場大令升坐公案卽據該地甲禀稱昨晨有蔣立渭家收租人顧德俊知照小的據云租户周志桂家厠旁有無名男子自縊身死小的前往察看見屍旁遺下衣包一個雨傘一把柄上刻王益康字樣查無親屬求請鑒察周志桂訴稱小的租住蔣姓房屋已閱多年租户共有五家昨日黎明時小的啓門大便忽見此人自縊於厠近前視之氣已絶矣顧德俊訴稱昨據租户周志桂報稱伊家夾弄内有人縊死遂知照地甲來案報騐大令卽飭仵○如法騐視旋喝報騐得死者年約三十餘歲脚有瘡痕委係自縊身死並無别故大令離座親視無悮卽着善堂給棺盛殮封候認衣包雨傘帶回儲庫大令遂焉鳴騶回署 
[提人未獲]  
　　陽武縣人邵德九在陽武縣署控妻顧氏被潘陳氏誘拐由縣提訊各執一詞旋由顧氏族人顧仁龍知照邵德九謂顧氏在上海虹口地方花烟館爲娼現托親戚水六在彼看管邵德九遂據情禀明縣尊求請關提縣尊准之備文派差帶同顧仁龍來滬至英公廨投文蔡太守派差張福協同來差前去指拿據陽武縣差言同顧仁龍來滬關提恐投文後洩漏風聲或致先機避匿遂與顧仁龍先至虹口查明不料顧仁龍忽言顧氏不在虹口實在英租界二馬路地方胡四所開花烟館内顧指明胡四門口旋卽他去張福同來差到胡四家查問並無顧氏其人張福及同來差找尋水六據水六言與顧仁龍有葭莩誼曾托伊代尋顧氏並無業已尋見代爲看　之說張福商之來差遂將水六解案訊供以便移覆 
[縣案彚錄]  
　　英公堂解送刨棺賊趙阿生至縣前晚袁大令升堂提訊趙供川沙人向作小本生涯　因衣食不給遂與孫阿四在浦東刨棺三具虹口地方刨棺二具所得衣飾質錢使用求從恩宥大令研詰至再趙堅執前詞大令判將趙收所聽候訊辦○楊茂和投縣喊控船埠陸炳榮勒索規費一案已見前報兹悉此案經袁大令查明陸劣跡多端遂於昨日諭將該船埠陸炳榮先行斥革不准復充 
[英廨瑣案]  
　　職員楊葆鏞遣抱呈陳簾水扭胡葆星至英公廨控被胡侵用銀兩代理讞員宋二尹飭將胡葆星押候訊供核辦○某甲者口操粤音因患瘋病在路胡閙由巡街捕帶至捕房移送英公廨值日差稟明宋二尹飭送城内普育堂醫治○華捕見王根○困臥道旁行將就木遂○車舁至捕房移送英公廨值日差稟明青由宋二尹飭將王根郎發棲流公所醫○俟病痊再籌安揷 
[蘇省撫轅抄]  
　　十七日藩轅牌示照得丹陽縣知縣查文清奉旨革職所遺丹陽縣缺查有婁縣知縣張紹文堪以詳請調補吳江縣李汾禀辭赴任委署常熟縣黄泗浦司巡檢江圖笙禀辭赴任○十八日准補常熟縣縣丞呂廷清禀辭赴任○十九日委署按司獄陳鍾頴禀知本日接印任事從九王桂墀禀知交缷署按司獄事○二十日辦理天津營務處並署直隸清河道朱福榮辭行回天津錢麟圖禀知奉蘇松太道委查騐官輪船差陳漣禀知交卸武進縣小洞司巡檢任事回省○二十一日通判郭廷沛禀知奉委查勘吳江縣荒熟田畝差○二十二日燕轅牌示照得丹徒　主簿倪煥章撤省遺缺查有候補主簿郝炳麟堪以委署鹽提舉銜指分江蘇試用知縣廖悼清湖南人由京領照來省禀到撫轅牌示於本月廿九日換戴暖帽 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　候補府史悠慶蒙給予外奬儘先酌委繁缺一次武同知長蒙給予儘先酌委優缺州縣一次禀謝本任崇陽縣陳彰五奉行知隨州任内錢糧加級禀謝候補巡檢張光沛奉臬憲委查襄陽府屬私鑄禀辭劉鶴慈奉委○辦輿圖局收管文件禀知兩湖書院監院羅田縣教諭　棠請假調署武昌府李禀謝委管理關委調補武城守叅將楊通純禀辭赴京引見卽用縣劉翰藻禀知與　局起學兼辦收支候補縣潘誦捷禀廣仁堂於七月二十六日開工分發試用典史胡恩榮禀到候補巡檢孫丕業奉委查新興五鋪差禀知候補道蔣奉委會督巡查江面候補按司獄巫國玉候補從九楊啓後俱禀謝儘先前揀委一次候補同知章嘉謀朱瑜俱禀見奉交代局行知○子儘先提前酌委優缺州縣一次調署　州事丁國楨候補府經歴唐錕帮查賓陽鋪差俱禀見謝候補巡檢曾啓傳奉臬憲委帮查前後所營鋪蕃憲牌示遠安縣知縣員缺飭新選之黨世瓊巴東縣知縣員缺飭准補之宗繼曾俱赴任 
[邦江官報]  
　　十七日繆分轉延恩委江甘五岸籌銷差○十八日高鹺尉承澤銷如皋南閘差○田分轉恩厚辭回船私局○十九日總局收支彭鹺尹鳳瀛總局發照盛鹺尉文櫺均接委留辦謝禀 
[壽筵資移賑]  
　　人當設帨良辰凡屬親朋往往贈儀伸祝恒情大抵皆然耳有時祝未伸而尤勝於祝則莫若濟世之一籌焉慈谿善女姚門李氏爲六十壽辰蒙親友貺儀理合設筵酬謝俯念山東○苦異常謹將答資洋七十元助振提躋周用話桃熟於德門户慰呼庚分稻香於災域兩全其美具見賓主同心矣 
 
 
 

Page 10

 
 
   
 
