# 1900 - 354 - 4909951

 

Page 1

 
 
[勸募濟急局捐欵] [  申報館協振所謹啓]  
　　拳匪作亂兵燹慘遭　我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[售書濟急] [  申報館協振所啓]  
鹽城陳惕菴孝廉玉樹文章品詣冠絶時流生平著述極富其毛詩異文箋十卷已由前國子監祭酒王益吾先生刊入南菁書院叢書中海内士林莫不珍若球璧兹又刊成所著詩古文辭十卷爲後樂堂集其識見則聛聣古今其議論則融洽中外誠當世之通儒近今之傑士也日前特寄來百部囑售資捐入濟急善會每部五册取値六角凡在儒林諒必以先覩爲快也 
[治賊宜先淸查押店說]  
　　滬上爲通商大埠鼠竊狗偷之輩棋布星羅包探緝之巡捕拘之屈指英法美三租界中每日解送公堂訊斷者必有數起操讞政者訊有贓証分别判令笞責若干板枷押若干月甚者遞解回籍不許逗留懲辦不可謂不嚴矣而此輩依然恣意横行不稍歛跡近且變而加厲者何哉蓋皆恃有押店收贓也押店與賊本通同一氮賊以押店爲出路押店恃賊爲生涯狼狽爲奸相依爲命故有時賊或無隙可乘飢腸轆轆則向押店借錢一二百文押店如數付之以濟其急俟有所得卽於押本中扣還故租界中竊案層見疉出不查贓則已查贓則無不起自押店豈眞結有不解之緣哉良以彼固與此中人相稔而又感其平日豢養之恩也春人至窮困無聊不得已而搜求藎篋持物付質孰不計及利之重輕當質各鋪按月收息二分其期限多則十八月少則十二月人猶苦其掊克况此等押店月分三期每期收息三分四閱月卽期滿人卽愚魯誰不樂趨當質鋪而就押店其甘之如飴者或自知形跡可疑當質鋪不肯收押不得不以押店爲變錢之地且物係儻來雖利至九分之多本非所顧也顧或謂自當質鋪一律准追質本鋪中人恃有失主爲之理償轉於付質之人不甚留心偵察是適足長賊犯之贍而竊案於以日多不知當質各商究皆衣冠中人故原其失察之愆准償其本若押店則昔爲軍犯所開今則人人甘冐軍犯之名而爲此者其行止可想而知且操是業者大都與公人結識恃爲護符公人之不肖者得其陋規力爲庇護獲賊則先搜其身畔見有質劵藏匿惟恐不及或恐其供出貽累則將賊縱之其送案者惟十之三四而已嘗有押店主某甲爲予言伊店從未經官查吊賊贓心竊訝之問諸某公人某公人出此店押劵厚寸許置案上曰此非汝店收押之贓耶不在我手所失押本當不知幾何矣於是始知開押店之秘訣固自有在抑更有說者捕房定章凡由押店起出之贓惟獲賊者不追押本否則不在此例故竊案報捕後如先獲贓鮮有再能獲賊者蓋獲賊則押本轉致無著公人不肯苛求也而不知賊轉因此而瞻愈大慾愈奢法外逍遙肆無忌憚向使無押店爲之收贓破案究沿易易故欲淸盜賊之源不先查禁押店吾未見其能奏效者或又謂竊賊得贓後無處不可銷售試觀近日收贓人之被獲逮案經官罰鍰者時有所聞何獨專咎夫押店不知他處卽亦收贓總屬寥寥無幾獨此押店望衡對宇密若繁星不啻爲盜賊廣營窩藏之所又何怪居民之夜不安枕哉蓋押店狡獪之技層出不窮其流水簿所登每多不實或故爲兩簿以欺人小竊持贓向押有不出票不錄簿者是不惟恐被查贓喪其押本亦慮賊或破案預爲掩飾迥護之計也更有偷兒竊得貴重衣物不敢持向當質鋪啓人猜疑則倩押店夥代爲轉質互相俵分可見押店中人無不與賊一鼻孔出氣此而不禁宜賊之猖狂無忌也雖然租界中開押店者皆向工部局納捐欵驟欲議禁勢難遽行竊以爲今日之計惟有嚴查公人峟庇之弊而凡屬竊贓一經查出槪不追給押本至慮押店中人不肯交出則俟獲賊後并治其隱匿之罪除將資本悉數充公外更從重懲之如此則後者知懼當破案往查時不敢隱諒矣質　　心民瘼者其能采及芻蕘否 
[罪有應得]  
　　日本報云頃得中國京師電報悉董福祥應得罪名歴經各國使臣議定照會欽命議和全權大臣慶王李相務請實力施行慶王李相大費躊躇不知如何作答也 
[俄兵假道]  
　　日本報云東歴十一月二十四日卽華歴十月初三日有俄兵一千九百八十三名由本國乘撲痕培伊運兵船抵長崎小泊一宵卽於翌晨駛赴琿春登陸 
[分司電務]  
　　京師來信云京律電線前歸本日武員經理然各國若有軍報亦可由電飛傳兹者英德俄諸國已自設電機另闢線路并將囊日拳匪所毁之電桿次第葺治齊全矣 
[英練華軍]  
　　天津直報云英廷簡駐威海衛都統寶君前曾派人至天津招募壯丁充當兵士業經足額開赴山東刻又在城内水月菴出示續募每日投營効用者不絶於途 
[夙夜在公]  
　　天津直報云頃得秦中來信知行在軍機大臣及滿漢頭二班軍機章京代遞在京朝貴曁各督撫摺奏繕擬諭旨幾於夙夜不遑蓋以諸員隨蹕西行者寥寥無幾也 
[情殷葵向]  
　　聨軍入京乘輿西幸上　服用　　闕如東粤諸官紳葵　情殷輸財置備方物齎赴行在稍　報　之忱上月二十九日湖廣總督張　　電致兩廣總督德靜帥云兩湖書院監督番禺梁節　太史頃來面稱廣東同鄉多人聞兩宫西　　　　　　念廣東爲忠義之邦當此國家多難　　敬備貢物奔問行在上報朝廷養士之恩下申臣民效忠之願番禺梁中書慶桂順德黎員外國谦新會陳道員昭常三君勸集最力辦貢最勞歴三月不懈黎君備二萬元陳君備五百元梁君甚貧亦備五百元　赴行在此外紳士備銀甚多約有二萬六千元之譜果見廣東人風氣篤厚忠於國家印於他省公治粤有方得此好百姓遠道奔赴當所深喜節　再三面懇弟電達公處速爲代奏摺内能切陳廣東人報國本意倘得優旨褒稱以後本省集欵更易并可爲各省之倡外人見我民心固結如此於大局不爲無補梁黎陳三君具呈轅下謁見望破格優待日内起程并祈給一結實護照行時妥爲料理不使洋關留難折損尤感弟治粤有年粤人於弟情誼甚親聞此創舉實愜於心故專電奉懇盼 
 
 

Page 2

 
 
復陶子方制軍十一月初起程由江西赴任并聞洞儉廣東紳士銜名五品銜内閣中書梁慶桂敬備銀五百元三品銜候選員外郎黎國廉敬備銀二萬元二品頂戴奏留廣西補有道陳昭常敬備銀五百元以　三員同奔赴花翎二品銜前江西督糧道鄧蓉鏡　備銀四百元員外郎銜户部候補主事易學淸敬備銀二百元翰林院編修潘寳琳敬備銀二百兩翰林院庶吉士黄誥敬備銀二百兩廣州駐防内閣中書楊澧敬備銀二千元内閣中書陳景周敬備銀一百兩户部學習主事楊裕芬敬備銀一百兩三品銜候選知府潘寳珩　備銀五百兩安徽候補同知龍鳳鑣敬備銀五百元揀選知縣舉人陳崇鼎　備銀一百　國子監典簿銜優行廪生番元敉　備銀五百兩 
[蘇撫行程]  
　　安慶訪事友人云月前官塲接上游來電知調任江蘇巡撫松鶴齡大中丞交卸江西撫篆後涓吉某日由南昌起節將次過皖連日文武各官紛紛趨詣江干伺候久之並未見棨戟遙臨傳電詢之始悉中丞道出潯陽接奉行在上諭著卽赴陜西請訓刻已由襄河西上矣 
[鎭軍蒞皖]  
　　安慶訪事友人云上月二十九日前九江鎭總兵調任皖北壽春鎭總兵宋佩珍鎭軍朝儒乘官舫至省暫泊南關旋詣各當道處拜會聞須赴金陵禀見兩江總督劉峴帥然後履新 
[調勇衞餉]  
　　漢口訪事友人云近日各省解往行在餉銀由黄孝一帶遵陸前進者絡繹於途轉運局總辦惲莘耘觀察以土匪亂民隨在皆有特函商漢黄德兵備道兼江漢關監督岑馥莊觀察札調防勇沿途設卡俾無意外之虞 
[諭燬匪票]  
　　紹興訪事友人云康梁二逆密遣匪黨散放富有匪票致興大獄月前兩江兩湖二督憲咨生到浙一體緝拿旋由撫憲惲中丞頒到告示多張分貼通衢俾知儆懼示中略謂如有悞買富有匪票者赶卽悔悟銷燬若再怙惡匿留一經被獲發覺按照成案正法决不寛貸 
[越東試事]  
　　紹興訪事人云浙江提督學政文叔平大宗師札行紹興府定於十月十八日舉行縣試府尊熊再靑太守飭縣移學豫行出示曉諭俾免愆期兹將正塲各題照錄於後已冠首題逸民伯夷叔齊至叔齊與次題及是時明其政刑未冠首題吾聞其語矣至其語矣次題以善養人通塲詩題賦得一月得四十五日得冬字五言六韻迨案出示定二十四日初覆題曰内塲四書文題豈不曰以位外塲四書文題然則治天下通塲經文題知人則哲至懐之詩題賦得多文爲富得多字五言六韻 
[蘇臺試事]  
　　蘇州訪事友人云本月初二日爲蘇州府長元吳三縣考試之期先期出示上月三十日取齊計與試者長洲二百六十餘名元和二百三十餘名吳縣三百五十餘名初一日傍晚蘇王田三大令鳴騶詣貢院三鼓後傳集各童點名給卷旋卽封門出题長洲已冠首題長民未冠雖州里通塲次題後來其蘇詩題未詳元和已冠首題元士未冠知和而和通塲次題我將見齊王詩題未詳吳縣已冠首題事吳未冠樂天者也通塲次題雨我公田詩題賦得南川粳稻花侵縣得花字五言六韻 
[修文赴召]  
　　京師友人來函云茸城莊瘦岑孝廉禮本天姿英偉弱冠文名籍甚試輙魁其曹旋登戊子賢書累上春官不第於是縱遊南北各省足跡所經逾數萬里山川磅　鬱積之氣悉發之於詩古文辭雄肆瑋厅幾欲入韓柳之堂而嘃其胾性尤豪俠好義有東漢季良之風前歲楚北歸來卽襥被入都下榻懐尚書塔布府第今夏拳匪亂起以執政諸臣之昧於處置不覺憂憤塡膺述事感時與其友疁西復儂氏撰成都門紀變百詠展轉抄錄流入東瀛譯成和文登之日報蓋不啻雞林賈人之心欽白傅焉迨七八月間忽得河魚之疾時値戎馬倥偬鮮得良醫延至閏八月下旬遽爾修文赴召今其眷屬已附救濟善會所雇輪船回里而靈櫬尚未南旋具此瑰瑋絶特之才而竟寂寂聲華齎志以沒何彼蒼忌才之甚哉嗚呼噫嘻 
[漢陽命案]  
　　漢口訪事友人云漢陽府治南鄉有黄某者庠序中人也月前因向佃户某甲索租將甲辱侮甲勢不能敵背人雉經事後屍親將屍舁往黄家詎料黄已預集多人將舁屍者毆擊受傷屍親情有難甘奔赴漢陽縣署禀控縣主何石萊大令准詞立卽臨塲相騐將黄帶案訊供 
[盜案何多]  
　　沙市訪事友人云馬公亮宫粉店小主人文定沔陽州人某姓女擇吉九月初旬某日入贅彌月後由沔陽返沙十月十一日舟抵長湖時已傍晚突有匪徒明火執仗一躍上船衣物妝籢空諸所有并將送親人刃傷馬家聞信奔赴江陵縣署禀呈縣主張芸生明府立飭差役會同團防局勇悉心𨁪緝某日又有鄉民某甲者行至丫角驛被匪徒將行李布疋盡行劫去因卽赴縣報請緝拿明府准詞立飭差役掩捕 
[嚴緝盜匪]  
　　紹興訪事人云大嵐盜匪迭肆掠刼道府飛禀省垣大憲委李鳴九觀察王雪廬太守督帶防軍分頭進剿旋查　此山綿亘深廣跨接寗紹台三郡及沿海等處深恐四散分竄貽害鄰封復由余瑞庭軍門札委鄭參戎督帶練軍等營前往勘度地勢自龍潭陸家埠以至姚坑北漁圩周公閘余家山一帶分别駐軍要截去路拿獲盜黨數名觀察恐山内居民良莠不齊未便槪行誅戮擬先招撫餘黨并著自行綑送盜魁到營亦可謂恩威並用矣 
[嚴禁花會]  
　　漢口訪事友人云賭博中有花會者盛行於廣東近更延及寗波漢陽黄岡間固未受其害也數年前粤人黎姓賃屋花樓一帶私自掛巴事經前漢陽府現署武昌府余堯衢太守查知嚴行示禁併將爲首者重懲此風遂爲之稍息邇者爲日已久漸有不法地痦與官署蠧役朋比爲奸醵集貲財開設花會漢黄德兵備道兼江漢關監督岑馥莊觀察訪聞其事特派公役嚴密拘拿似此雷厲風行諒當與官様文章有别也 
[禾中火警]  
　　嘉興訪事友人云本月初一日上燈時忽聞鑼聲鏜鏜然自遠而近急出探視知火起於城内元妙觀東首賣牛乳之甬人某姓家幸經洋龍水龍飛馳灌救得卽熄滅僅燬去草屋四間迨初三日之晚城内下塘樊公橋畔譚姓家祠旁陸姓家又以火災告隨經鄰近江北小民竭力救熄迨水龍馳至業已火滅烟消矣是日北門外吊橋畔湧盛京貨鋪不知如何遺火突兆焚如亦經鄰人爲之撲滅不致延燒嘻何祝融氏之不憚煩耶居家者所當愼之又愼也 
[沙市官塲紀事]  
　　沙市訪事友人云宜昌川鹽局總辦陳觀察兆葵由上憲調署荆宜施道現已交卸局務於十月二十五日由宜乘固陵輪船抵埠暫駐行臺涓吉二十七日受篆○江陵縣張芸生明府由上憲調署黄岡縣篆遺缺以開缺另補縣楊葆初大令壽昌署理日來本衙書役已預備一切供帳聞大令不日將履新矣 
[鄂省官塲紀事]  
　　漢口訪事人云近日漢上紛紛傳述鄂中大憲委員購取鄂王城外之地处紅關至靑山一帶綿長三十里前臨江岸後枕湖濵不知有何用處○湖廣總督張香濤制軍近委連大令炳押解荆州將軍俸廉及新軍餉銀大令奉委後卽趨轅禀辭束裝就道○漢口仁義司巡檢缺經湖北藩憲瞿賡甫方伯牌示以莊少尹允元署理某日少尹上院禀謝擇吉履新 
[長安日近]  
　　陜西省垣訪事友人云前耆省憲以天時亢旱委候補道姚觀察嶽度赴太白山取水以期渥沛甘霖至九月二十八日回 
 
 

Page 3

 
 
省設壇龍王廟延僧道誦經並製成元色小旗五上繪星象分植諸水中使童子十六人輪流默誦多羅心經每日由撫憲率同司道以下各官朝夕焚香禱告未識蒼蒼者能俯從人願否也○此間粥廠向在城内分設四處由保甲總局憲會商司道委州縣一員佐雜三員紳士三人於十一月初一日開辦本年旱魃爲虐顆粒無收皇太后皇上軫念民艱諭令提前一月著於十月初一日卽行開廠并在城外分設若干廠加派幹員按名給粥俾得實惠均霑嗟彼貧民果何幸而得此仁漿義粟哉○十月初一日夜之三鼓時滕六君翩然下降搓綿扯絮世界如銀約得雪一寸許○近來銀價每兩兌錢一千四百文麥每斗售錢一千八百麫每斤九千餘文 
[糜臺殘蘚]  
　　蘇州訪事友人云巡弁通梟已登前報是役也槍船勇丁槍斃鄉民三人梟黨刃斃鄉民一人雖經吳江縣宗大令履勘緝兇迄今尚未弋獲彼處董事以飛划營本有緝捕私梟之責今營弁非但不能緝捕反敢庇護私梟爰特聨名繕禀投蘇州府署上控未識府尊濮紫泉太守若何置措也○常熟縣治某鄉某姓子年逾弱冠近因家有喜慶父兄令來蘇購辦妝籨裘馬翩翩挾貲甚富著名賭棍某某等人聞之誘與賭博致所携洋銀悉數輪罄自思無面見江東父老遂於某日潛購阿芙蓉膏服之迨人知覺已魂赴泉臺矣吁賭之爲害烈矣哉爲人上者曷其奈何不禁 
[新界火警]  
　　前晚九點鐘時新闢租界王家厙格得路日新洗衣作後江北人某姓所蓋草屋不戒於火致兆焚如瞭望臺西人見之立卽鳴鐘告警救火會各西人急驅皮帶車分投施救幸卽撲滅僅燬去草屋四間 
[縣訊票匪]  
　　前日滬南日暉港安字營統領顔梓琴總戎派勇將所獲富有票匪頭目秦俊傑陳應軫二名解送上海縣署當晚縣主汪瑤庭大令升坐二堂提秦研訊秦長立不跪出言挺撞大令見所穿馬褂袖口綉雙龍戱珠花樣不禁拍案大怒喝令重笞二百板秦初尚大肆咆哮旣稱小的願供大令命跪下細加盤詰秦供小的年五十歲曾充某營什長原籍廣東香山縣遷居湖南湘鄉縣歴三十餘載家無恒產久入哥老會黨往來長江一帶糾合匪人月前友人招往徽州察看雲臺山地勢甫至半途意頗悔之因卽折回上海尋訪田譚沈諸友均未相遇昨偶至南馬頭突被勇丁拘獲大令問爾察看雲臺山形勢意欲何爲答稱不知問爾與康有爲梁啓超諸逆相識已歴幾年在自立會匪中派充何等僞職答稱小的與康梁諸逆素無交涉惟曾入哥老會黨而已尚有細情乞賜紙筆繕呈電大令允之秦在案前連萹累牘繕寫匪會中隱語令人無從猜測大令閱畢命卽釘鐐收押候再嚴訊及提陳推鞫供生員係湖南龍陽縣人年三十餘今年三月寄寓漢口被唐才常等誘入自立匪會四月初曾隨唐等至香港偵尋康梁諸逆未遇至九月由廣東到申欲回原籍嗣見各大憲頒貼告示諭令投誠免死因於九月十四日投安字營據實禀陳乞顔大人錄用未蒙允准旋由營中相識者囑充眼缐訪拿餘黨俾得將功贖罪生員正欲竭力圖報不料顔大人反拘送憲案生員一念之誤悔之無及叩求綱開三面俾得攺過自新大令問爾自立會匪黨散售富有貴爲諸票究欲何爲答稱嘗聞唐才常等言及目下皇上　外人欺侮勢頗難堪因倡爲保國勤王義舉並無他意大令蚩之以鼻問爾與龔超相識否供並未謀面大令將上憲發下之會首名單給閱謂爾亦在渠魁十名之内罪不容寛姑念爾供認不諱又願繳票投誠尚可稍從末减惟如何辦理之處上憲自有權衡爾在所中須安分守法本縣當爲爾禀求超豁也遂飭收押待質所 
[英美租界公廨紀事]  
　　前者女帽公所司事薛富榮姚杏卿投保甲總巡局控徐長壽王雅保任意行兇局員傅星崖明府查知徐黄賃居英租界因卽函請讞員張柄樞司馬飭差移提歸案司馬准之昨日將徐王提到諭令押候訊供○周泰興號經理人趙桂芳投公廨控恒順裕號主孫丹靑積欠往來銀一千五百兩張司馬准詞飭差將孫及其夥胡虎卿提到諭令傳原告質訊○前者盤記棧執事人某甲控王彩章收買管棧人兪潤增　竊白蠟若干件經張司馬訊明將王交人保出限四禮拜内淸理兹已逾限尚未理明昨經保人將王交案請追司馬諭令押候覆訊 
[正悞]  
　　昨報所登浙省官塲紀事係得諸杭垣訪事友人來函兹悉惲中丞札委接帶定字營之廖君雄瀚號碧堂實浙江補用知府非武員也 
[籌辦陜振三誌]  
　　奉岑中丞電云陜洊飢之後草根樹皮搜掘亦盡前月已有人巿今更死亡相繼除興安漢中二郡稍可自存餘災情一律西同延榆綏邠乾鄜各屬尤甚官中無銀無糧請欵不敷甚鉅會城之内飢民有攫飲食財物者果其聚而謀食亦正可危務望廣約同志迅籌鉅欵糧米速運來秦全陜幸甚大局幸甚無任焦盼睻○盛京卿復電支奉虞電後卽分行勸募皆因各省商務停阻兼以各督撫正在勸辦紳富捐更難雙管齊下幸蒙奏准給發實職空白部照當可稍有藉手惟勸捐不能速墊欵不能多而待振飢民刻不容緩擬請台端遴委賢能分赴各州縣先辦普振一次如能按照義振章程委員親查户口分别極貧次貧隨查隨放不假衙署書差之手尤霑實惠向來義振只能擇極重州縣提辦加振此次嚴作霖到陜已在臘月初帶欵無多人手亦少其勢只可提辦加振專恤重災切不可守候義紳義捐轉致延悞民命我公飢溺爲懹弟與施嚴諸同人無不仰體仁慈竭盡心力斷無推諉惟事關民瘼不敢不據實直陳宣霰○烟臺電云施子翁鑒電示敬悉燮已允捐千金福山李大令畹民在烟募捐容卽匯申爕叩○復電通商銀行萬霞翁承慨助千金并蒙李大令分募感甚仍求速匯續募則敬○周鼎臣觀察自汴梁來函云厚安聰肅自陜來函述及該處歲比不登災情極苦至今無雨春麥不能下種今冬明春更爲不子河南山西亦均形亢旱來示念已及此仁人用心曷勝欽佩倘有義舉願獻芻蕘謹以鄙見所及另紙開呈數條伏望擇而用之正繕函間奉到兩江總督行知以陜省連年荒歉奉旨派辦義振盛京卿司籌欵嚴佑翁司查放閣下嚴筱翁曁弟均司勸辦細譯字義勸乃勸捐辦乃查入也河南係有災省分勸捐不易弟擬前往陜西協同查放惟向有肝氣咳𠻳臂痛舊疾遇寒輙發一面赶緊醫治尊處欵項湊齊佑翁何日起程請示一電届時如病軀可以支持定必束裝西上以盡吾之所當盡鄙見振不必分冬春有欵卽匯欵到卽入以欵盡爲度好在奉旨刊示勸捐必可源源而來也該處錢米兩乏明年春運似不可少必須今年將米裝好明年春　卽行上駛庶幾不致躭擱義振勸捐若能准奬實官來路便可暢旺一面由尊處設法一面俟弟到陜後與聰厚諸君子熟商倘此例可以暫開所活災民爲不少矣周寳生頓首計開一宜移緩就急陜省歲比不登今年春麥又未入土民間窘迫巽常若待振欵募齊然後百入緩不濟急若能先用他款散放隨後以所募之欵歸補一轉移間可以多活無數災黎一捐册宜早刊刻分寄各省一陜省聞米糧甚少現錢匱乏斤麫白文兩銀不能易錢一千說者謂與其匯銀前往不若運米運錢更爲有益一汴省電局尚未設立現均由山東曹縣轉打若能設法令其捐送義振電報則南北消息可以靈便一義振捐欵將來准奬實官則勸捐便易爲力一南運由江達漢至陜西所轄之龍駒寨起旱一聞江南漕米現在臨淸進退維谷若能設法運至長安明棒大有裨益此事非義局所得與聞姑諭之以爲進言地步一寗夏素稱產米之區義振如能到彼採買由黄河順流而下十餘日可抵潼關較由江南逆流而上迅速多多矣但不知該處米糧足敷採辦否復電云汴梁周鼎臣觀察函悉公擬赴陜查振已禀請雲帥核示實官捐并頒空白照早經弟電禀請奏奉准此間捐墊十三萬金與公所議相符採辦振糧非易公能設法探明籌辦否振電向不收費則敬上海六馬路仁濟善堂盆湯弄絲業會館奏辦陜西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[海縣署瑣案]  
　　前者已閉裕成錢莊執事人蕭子餘控寳和煤炭店主　文英　保銀兩　不淸理前晚　主汪瑤庭大令提齊案中人升堂研訊周供張永生結欠蕭處銀一百九十六兩浼小的　　　　料理卽回原籍致被蕭控小的欠銀今已迫張到案求恩訊追張供小的欠蕭之欵求交保出外赶緊料理决不挨延大令問　日　肯保乎答稱僅可保人不敢保銀大令遂　將張交周保出限半月内淸理并令周轉倩人聨環具保諭以逾限不繳定干提比○前日季陳氏扭控王阿金誘拐伊妹縣主汪大令研訊之下季陳氏訴稱小婦人係太倉州人胞妹慈寳已嫁時姓本年正月二十六日與姑勃谿忿然而出至小婦人家過宿一宵翌晨卽有王阿金者來稱姊婿囑伊領至伊家暫住去後久不回來直至時姓前來探問小婦人始尋至王處知王冐名拐去今者王已不知去向小婦人來滬尋訪歴數月昨日纔得有途相遇向之盤詰言語支吾爲此扭乞究追王供小的亦太倉人季陳氏之妹慈　由岳父囑帶至滬上傭工後不知逃往何處小的不敢拐賣叩乞原情大令喝掌頰五十下笞臀五十板仍不供出寳情遂飭收入押中限交慈寳到案如違嚴比不貸○前者浦東陸家行鎭人陶嘉生投上海縣控已故未婚婿朱鑑榮之族人朱菊生糾同武生兪啓昌等夤夜持械入室將女兒阿娟赤身搶去欲佔以爲妾求提究辦等情縣主汪大令飭提未獲移請川沙　及英美租界公廨一體協拿在案日前原差金舁訪悉兪啓昌匿跡之處帶領夥役前往拿獲帶回縣署禀明大令大令飭小心看管仍著赶緊提朱菊生陶芝山等到案以便質訊嚴辦 
[上海巡局紀事]  
　　本邑南市二十三七鋪巡防局員邱友林二尹以近日境内竊案頻聞大抵無賴之徒專慣收贓窩頓以故破案殊難爰飭捕甲嚴密稽查據實禀覆以便按名拘案重懲○日前鄉人陳阿裕携棉被布匹等物至浦東董家渡突被朱炳坤指爲賊贓將物取去陳不服赴唐橋巡防局禀訴局員王芝仙參軍准詞飭差拘提訊究○瀏河人朱洪慶生之女糼時許字某姓日前忽被匪人鍾萬和誘逃旋復串令蟻媒陳順南許嫁南馬頭湯罐弄黄劉氏之子得受財禮洋銀三十六元正欲過門被朱偵悉將一干人扭送二十三七鋪巡防局局員邱友林二尹研訊之下怒謂鍾瞻敢拐騙糼女價賣與人實屬藐法已極判責二百板飭提陳嚴訊著將所得洋銀一併呈案以便給黄劉氏具領女則給朱領回從嚴管束 
[南市捕房紀事]  
　　上月之杪本邑南市新馬路太平馬頭某姓所開西式木器店内被人竊去鐵輪一具昨日店主投報捕房請爲查緝捕頭允之○昨日小販某甲在馬路中設攤售　實某號巡街捕斥之不服因之拘解捕房捕頭令押候解送馬路工程局禀請總辦葉孟紀司馬照章罰鍰以示儆 
[英租界捕房紀事]  
　　蘇州人徐錫卿僞造捐照持至四馬路一帶誘人入彀前經上憲訪拿昨日包探胡瑞　　知徐匿跡四百零五號門牌某烟館内立卽馳往拘獲帶入捕房捕頭令押候解送公堂禀請讞員張柄樞司馬訊辦○垃圾橋畔貽德里某姓 
家前曾被竊報捕緝查未獲前晚又被若輩所算失去衣飾甚多因卽投報捕房捕頭派某包探前往勘明允爲查緝 
[法租界捕房紀事]  
　　蟻媒楊吳氏誘拐陸張氏家女孩輾轉賣與寳山縣大塲鎭陸家橋附近某姓家案發經讞員杜枝園大令研訊明確押候備文移請寳山縣主金苕靑大令派差協暂前日包探赴寳山縣署投文金大令卽派差同往將六十四圖地保侯阿章及王阿二蔣杏生三人拘至縣署訊明供詞飭差押解來滬包探據情告知克總捕頭押候解送公堂禀請訊辦○前日駐滬法國某武弁行經八仙橋西道新闢租界頑童李阿榮將平日玩弄之小洋槍實以自來火向之開放法弁飽受虚驚回告捕頭捕頭倩某包探前往查明將阿榮及其父李友甫拘回交人保出俟堂期傅送至案禀請訊究○竊犯小崇明迭次犯案遞解回籍前日又至租界中竊取某姓家衣服若干件携至某押鋪質錢適爲包探所見拘入捕房捕頭令押候解送公堂禀請究辦 
[美租界捕房紀事]  
　　流氓錢開洪與同類張財生積不相能昨日午後獨行至燮昌自來火行之後突被張扭信拔刃猛刺傷及肩腿血湧如泉適爲包探劉光震所見將張拘獲連錢送入捕房捕頭見錢受傷甚重令送同仁鹥院求治張押候解送公堂禀請讞員張柄樞司馬訊辦○昨日午前有汉氓混名油嘴掌生者糾集同黨至吳淞路第二百八十七號門牌正元飯店向店主王阿銀勒索洋銀十元不遂所欲聲言欲曳至鄉間置之死地王懼急從後門免出奔至捕房據情聲訴捕頭令包探孫阿新前往拘獲押候解送分堂禀請懲辦○昨日午前剪綹賊張阿和在北河南路竊取張妙英所佩銀質對時表經張扭交一百二十九號巡街捕送入捕房捕頭令押候解送公堂禀請訊究○昨日淸晨有江北小竊綽號小老虎者濳至外虹口某馬頭畔所白某輪船上竊取洋針一包携之而逸旋經包探孫阿新拘獲送入捕房捕頭令押候解送公堂禀請究辦 
[救濟善會津局紀事]  
　　駐津救濟善會設立掩埋局由羅君甘嘗督率司事人等照章辦理自開局日起至十月十五日止所辦各事開列於後計拾埋碎骨七十六箱又裝大包三十七包檢全男骨六十一箱檢全女骨五十五箱檢裝板棺一十六具安埋破棺四十八具運回上海旅棺一百三十六具以上掩埋義地在天津白骨塔醫藥局至十月十九日止共治男婦内外科三百八十八名口惜字局至十月十九日止共收字紙廢書三千五百斤[  上海慶順里救濟善會總局錄]  
[金陵官報]  
　　十月二十一日甯都營叅將胡煦叩謝飭知赴任直州判朱德魁奉委帮審差補昨日寳　山絲金元愼辭二十二日善後局候補道趙禀知前往浦口騐修粥廠候選郎中張通典禀謝正任浙江衢州鎭喩俊明代武　右翼先鋒右路右營副將龍復均到威靖兵船王得　到由瓜洲　兵來直隷州崔鴻翥赴江北措資回署狼中營守何復勝河鹽大使姜祖勳辭回二十三日甯都營叅　胡煦辭上海貨捐局知府林文炳到前浙江通判鄭廷驤另補知　朱秉成知縣尹估湯署狼中營守何復勝見皖南池甯緝私知縣李芳到蘇撫轅文巡捕吳樹楷武巡捕杜步階均到由蘇來　松中丞江陰縣　諭秦毓　到由江陰奉瞿學憲派送關防來二十四日漢口轉運局委粥廠開缺福建興泉永道惲祖祁到總理兩江營務處候補道曾沙漫洲緝私候補道　　燽辭　　回任差委廣東候補道武　見又周家駒漢西門倪世熙聚寳門均謝彈壓差知縣尹估湯辭赴寳山淸理交代丁憂知縣楊元勳禀知扶柩回守　卽　水師　　左哨哨官李福春李寳珍又右哨哨官吳貴元黄友才到由湖北轉運局回卽辭回營　　孟國　請假赴江北措資善後局趙禀知浦口　修粥　　二十五日督轅牌示十一月初一日長至令節是日五鼓應穿朝服齊集萬壽宫拜牌候補道高元錫江東門那良通濟門謝委粥廠彈壓差高郵厘捐同知李文　到見比較盈餘叩謝留辦一年儀徵鹽棧候補道簨盛際到知縣何亮榘漢西門胡文　通海門張振聲江東門左秋周聚靑門禀知明日開廠放粥又胡葆　　　稽查浦口粥廠卽辭二十六日安徽候補道陳善到起服回省總兵倪開珩叩謝奏留兩江丁憂從九李　由滬來二十七日　轅牌示現准行在吏　咨奉上諭江西按察使若柯逢時補授所遺兩淮鹽運使着程儀洛補授欽此等因准此本部堂應卽節令各赴　任新授兩淮鹽運使程禀謝呈履　江　道監察御史翰林院陳嘉　親拜辭行赴湖北試用從九姚榮澤捐免驗看到省善後局　　道趙禀知今日五廠一律放粥 
[蘇垣官報]  
　　十月二十四日縣丞顔祐　禀知奉蘇松太道憲余札委巡洋發審差卽辭赴滬准補丹陽絲吕城司巡檢陶鴻授禀謝奉飭赴任遊　　榮盛禀知奉委管帶中營水師事三十五日都察院左都御史溥由京來到蘇出使德國隨員户部主　朱興泊浙江人差滿回華來蘇知縣王希　　知　　赴行在户部由西安回省縣丞東炳奎福建人由甯來陳昌先禀銷江震絲捐局帮辦差巡檢謝榮錦禀知　辦南路二叚圑防卽日到差未人　紹　由　江來禀謝委署無錫縣金史事卽辭赴任主　金馶　禀辭赴甯見竊憲護院　　今日　穿白出風狐皮外套　　本月分考試候補佐　月課給　二十六日知府王仁東禀知由典陵甄别回奉督憲札委上海兵輪支應所兼售變灘地事宜差知州趙　琪禀謝奉委盛　　捐局差縣丞何魁昌　知由甯回並謝　 
 
 

Page 10

 
 
　　京口河工　内記功蒙給歸勞　班酌委署事一次蘇州府照磨姚定信禀知奉府委監放長元吳三縣孤貧口糧甲午翰林院檢討江春霖福建人由京來　　　於二十　　卯時接蘇州關監督印城守叅府曾定於二十七日卯時接印又章參府卽於是日申時接中鎭參府印 
[江西官報]  
　　南城縣洪汝　禀謝准銷病假行知建昌同知陳毓熊病故遺缺酌委試用通判　志温署理雩都縣劉侖德請假遺缺輪委補用縣何文光署理陶鈞往上海邵　名缷辦硝石卡回典史朱用賓會昌催屯糧回朱　球由籍起服來江陳際淸缷辦横江渡卡回秦德垓聞訃丁母憂回籍守制候補府趙　年　　州分局候補縣李克　辦鄱陽正卡張曾詔辦良江厘卡鄭榜詔接辦釐局文案向世淸解第一批漕折往陜西陳國興玉山催地丁回指分從九陳文蔚禀到湖北縣丞　紀　由　來　　　新建典史朱式澐據報病故酌委分先從九馬守中署理 
[維揚官報]  
　　十月二十二日正任新興塲　鹺尹鴻勛謝飭回任縣丞衷二尹興愷公幹到揚二十三日吳鹺尹炳升銷泗源　卡新興　　　尹　　赴任二十四日總局戴分轉委勘估萬福橋工洪鹺尹溶銷淮北二塲稽收差 
[救濟善會淸單]  
　　敝善會承隱名氏還愿助洋一十元朱仲脩助洋十二元江西三益堂助洋三十元瑞裕祥助啼二十元敬五堂助洋十五元嘉定淑記助洋十五元　丙蒸助洋三元徐栗園潤資移助一元狎鷗潤資移助小洋十角杭州心求子完闰願助洋一百元虞友三經募洋二十三元六角吳楚　船局洋五元許　記　子之印助洋　百元謝君經募不要名助洋五十元　遠氏助洋五元杯水子助洋二元李益吾且洋二元[  上海慶順里救濟善會陸樹炳南丁紹芬等誌]  
 
 
