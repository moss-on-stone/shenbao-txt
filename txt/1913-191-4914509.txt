# 1913 - 191 - 4914509

 

Page 1

 
 
   
 
 

Page 2

 
 
[政府節儉策（無名）]  
　　留五都督併工商農部裁海關監督去交涉使與司法籌備處减各部人員裁軍隊此皆政府之節儉策也 
政府無財不能不用節儉策政府用羅政策之無效尤不能不用節儉策節儉之計劃發生於反對政府之國民黨政府尤不能不用節儉以乘時故節儉策之在今日固無有非之者也 
雖然竊有數言敢爲今日之言節儉策告者前清末季亦曾裁官惟裁於此而增於彼不惟加少反益多焉此今日政府之宜爲殷鑑也行政之部自宜裁汰立法之人亦嫌過多多一有識者足裨於事多一無知者議事益紛此今日議會之應行改良也 
政府議會苟誠以節爲心者其亦有體我言命令 
六月廿六日臨時大總統命令茲制定蒙藏王公等服制條例公布之此令 
任命張煜全爲外交部派江蘇交涉員此令陸軍總長叚祺瑞呈請任命張仁壽爲山東都督府軍需課課長應照准此令 
專電 
北京電昨午十時國民進步兩黨在衆議院開協商會國民黨主張改組內閣最多僅許海陸軍兩部總長留任總理推湯化龍並因奥欵事擬提彈劾案列政府十二大罪 
北京電警廳以雲南議員顧視高曾子書不繳徽證已將曾拘留吳景　請衆議院秘書廳函問答以顧曾兩人旣經大理院判决喪失議員資格部令强制執行曾不服從故拘留之北京電中央已確定分全國爲五大軍事區設五都督餘則撤裁 
北京電工商部開部議决定併歸農部名已實業部昨上國務院說帖略謂今日節流爲急凡非法定機關及仍清制設置之內外機關多可裁併商農本係一部財政無着部等閒設日以兩相關涉之事分隸反多牽製昨日國務院議决照辦不日交議院議此事該部久有此議近因借欵取消故益促成同時國務院會議時主將各海關監督外交特派員各省司法籌備處一併裁汰財政部主將該部員司裁三分之一爲各部先聲農林部主將農事試騐塲及該管學校歸部直轄近日中央主實行減政頗非虛語 
北京電昨日韓汝甲開中外記者懇親會於安徽館東西中代表各有演說希魯報代表謂華報界宜注重營業重營業之精神北京英文日報和海謂華報議論勿侵入司法範圍勸告政府須限於可能者且謂議論卽有異同記事不可曲筆報界同志會及新聞團各派代表演說並主張改良與聯絡當場决定舉代表籌辦中外記者聯合會 
北京電粤督辭職保龍濟光自代北京電雲南議員顧視高曾子書被拘警廳至今未放 
北京電昨日馬巡隊又在福州館拿獲抽丸黨王侃亦爲暗殺黨之别名 
北京電梁如浩九辭中國銀行總辦不就 
南京電津浦火車於二十七晨七時許行至徐州站南三四里之處因軌道爲大雨冲損翻車四輛受傷者四人中一俄人跌斷手臂受傷尤重 
南京電丹徒縣忙銀向征六成以年成之豐歉爲標準並非定例昨省長電飭該縣知事仍遵前令忙漕一律照原額減三征七以重正稅 
南京電黎副總統電薦吳紹璘爲第二師司令聞中央已允其請南京電程督現聞各軍中飽情弊與清季綠營無異擬俟各師編定後即派員赴各營點騐名額以昭核實南京電豫魯皖蘇四省交界處設立鎭守使聞陸軍部擬更名義改爲綏靖督辦 
南京電都督府現擬取締屬官辦法兩種（一）給半年餉逕行取銷（一）交各師營儘先錄用一俟决定即可實行 
特約路透電 
　　北京電國民黨機關報民主報因求節省行政經費起見主張工商部與農林部合併陸軍部與海軍部合併並倡議减少政府顧問蓋彼等月俸自三百至六百金不等糜費甚巨及裁海關監督而由最近之行政官兼理此任按近今預算案中所開之行政費一事已引起一般人士之討論說者謂自光復之後政界名目益多開支大增且五國銀行團所繳之欵至七月三日止僅足供償還庚子賠欵各省所欠五國銀行之欵及七月間行政費之用如預算案規定各節果係實數則五國銀行團所繳之欵將不敷用北京電此間日來討論選舉總統之結果衆頗注重聞贊助政府之黨人因所抱之目的殊爲不穩微有張皇之象反對黨之員則竭力謀排袁世凱各公使皆信袁氏似不致失敗且謂果遭失敗則外人對於中國前途之信任恐將搖動贊助政府之黨皆信全國國民必不允袁於今日告退蓋彼等知舉他人爲代難如袁之能得衆望也 
北京電各政黨現皆在秘密部署參衆兩院對於選舉憲法起草員競爭頗烈預料衆議院中贊助政府之黨可得全數三分之二參議院中反對黨將佔大多數 
廣州電粤省已十日無都督重要政務均爲停行粤民現有厭惡政局之意多謂粤人之有經歷者甚多豈無一能合都督資格者 
奉天電駐奉俄領事柯洛柯伏携眷告假回國昨晚由俄民設宴餞行 
奉天電張錫鑾赴京之際由民政長代理都督事宜 
東京電日本華族團已由華回抵此間對於華人之竭誠歡迎深爲感悅彼等每至一處輙與南北重要人物交換意見而對於日本皆有聯好之意此誠可慰南北意見今雖不和似不致以干戈相見且謂袁世凱俟大局安定後當取法日本以求國運之進步云 
東京電有名西洛萊爾者聞曾在横濱神户兩處行騙外人今已赴間島及其他各口岸 
譯電 
北京電據黑龍江都督電稱近在梅南坡（譯音）抄獲俄國來福鎗二千枝軍火三十六箱顯係接濟蒙人者 
北京電陸軍總長叚祺瑞已將蒙古邊界防務條陳呈交袁總統其辦法約略如下駐紥張家口之陸軍第一二三三師晋省陸軍姜桂題部下及內蒙各王公所統之軍悉應在邊界服役全軍歸綏遠將軍張紹曾指揮 
北京電進步黨已與國民黨同意請政府解釋奥國借欵問題 
柏林電俄國某報現促政府卽定辦法從事蒙古經濟之發逹及求蒙民之幸福 
倫敦電現悉英國皇太子曾於一星期前在方波羅乘陸軍飛船昇空漫游 
柏林電德國新發明之恩格飛船英政府現正與廠主商購該飛船式樣極佳較之其他飛船堅而且速上設馬逹七具可發八百匹馬力之氣力 
倫敦電路透電社得悉法國外務部大臣闢匈駐英法國大使康本已與英國外務部大臣葛雷次官里柯爾森會談甚久凡土耳其巴爾幹及關於英法兩國利益之各問題均經詳爲討論雖未簽定正式公文惟兩政府之意見已全脗合法國外務部大臣曾允路透代表入見該大臣極言法總統對於此行非常愉快且謂彼性能反覆陳述此行已令兩國協約爲之鞏固云星期四日法總統往遊温特沙宫旋至拂勞格穆亞陵寢親以美麗之花圈兩枚分置愛德華第七及維多利亞墓上繼赴開塞爾小遊歸時赴法國僑民茶會法國各報倫敦訪事皆謂法總統此次遊英所至勝利此三日之事績將紀入歷史諸訪事復極言英國歡迎之誠摯星期五日白金漢宫舉行跳舞來賓約二千五百人英皇英后皇太子等均在跳舞者之列誠一時之盛典也 
布京電據半官界宣稱塞京所傳斯萊托夫戰事消息實屬不確是日塞軍曾與布兵一隊交綏星期二日布兵逐走該河右岸高岡之塞兵七十名兩軍復於翌日開戰 
塞京電塞國國會開秘密會議聞反對黨全體除自由黨外已决意贊助首相承認將布塞爭端由俄公斷續電云塞國國會尚未承認俄國公斷輿情仍具悲觀 
倫敦電外間所傳布塞兩軍戰情皆失實 
公電 
北京來電大總統據安徽柏都督電稱據砲兵營長張永正電呈該營連長祁金城揑稱奉倪督辦 
 
 

Page 3

 
 
命令潛謀變亂事洩逃匿現拿獲僞參謀前充炮營司書年豐瑞排長井漢卿革兵唐有餘及脅從兵士張國樑張玉樑等並起獲僞示一案當飭軍法課提訊年豐瑞并漢卿唐有餘均供認前情不諱該犯等均係幫匪黨羽浩繁久覊囹圄殊爲危險現已將年豐瑞井漢聊唐有餘依照軍法卽行鎗斃張國樑張玉樑定爲永遠監禁此外尚有嫌疑犯數名應俟拿獲祁金城時質問明確再行酌辦惟首犯祁金城潛謀變亂罪已不赦復敢托倪軍長希圖聳聽查閱僞示並有奉陸軍總長命令字樣實屬居心險惡意圖破壞當此謠言蠭起異說繁興道路之言已虞誤會該犯祁金城假托名目尤於大局關係匪輕除由文蔚懸賞飭屬逮緝並通電倪督辦及各省都督民政長一體協緝外合亟電聞等語祁金城假托命令謀亂潛逃不法已極應由各省一體嚴拿務獲解究以懲悖逆等因合電遵照國務院敬印 
江西來電各省都督民政長鑒國昌奉大總統令護理江西民政長堅辭不獲鄉人士復以維持桑梓相責昌雖疲駑亦未敢一意固執遵於本月二十四日受事惟時地僻年荒諸多困難以昌輕材負此重任深虞隕越尚希不吝匡救俾得隨諸公後勉効馳驅母任感禱賀國昌叩印 
要聞一 
[已還之外債一束]  
　　財政部消息大借欵成立所有已過期之賠欵借欵由大借欵中扣還前由梁代理總長將應歸還之欵開具詳細清單呈大總統鑒核後已交由五國團按數陸續照撥計已償還者如下庚子賠欵二百萬磅係截至一千九百十二年十二月三十一號爲止之份六國銀行團第一次墊欵三十四萬二千七百九十二磅去年二月二十九號交付其期限至本年二月二十八日爲止前項之利息三千二百磅係由本年二月二十八號至大借欵交付日之利息利率爲七釐半六國銀行團第二次墊欵十五萬八千五百五十八磅係去年三月十號交付其期限至本年三月九號爲止前項之利息一千五百磅係由本年三月九號至大借欵交付日之利息利率同前比利時借欵第一批交欵一百萬磅係去年三月十四號交付期限至本年三月十三號爲止前項之利息一萬三千磅係由本年三月十四號至大借欵交付日之利息比利時借欵第二批交欵二十五萬磅係去年四月六號交付限期至本年四月五號爲止前項之利息一千六百磅係由本年四月六號至大借欵交付日之利息四國借欵墊欵四十萬磅係一千九百十一年四月十五號成立期限至本年四月十四日爲止前項第一次利息三萬三千一百三十九磅係由一千九百十一年五月二十號至去年十月十四號之利息前項第二次利息一萬二千八百八十七鎊係由去年十月十五號至本年四月十二日之利息前項第三次利息一千一百年係由本年四月十五日至大借欵交付日之利息六國銀行團第三次墊欵四十五萬五千二百三十六鎊係去年五月十七日交付期限至本年正月十六日爲止六國銀行團第四次墊欵四十四萬九千三百二十四鎊係去年六月十二日交付期限至本年六月十一日爲止以上合計五百二十二萬三千三百三十八鎊 
[內務部各省行政經費之商榷]  
　　內務部通電各省民政長文云民國二年度正式豫算本部所管內務行政經費各省册造如省道縣公署俸薪辦公雜支省城警察商埠警察水上警察工程典禮等項國家歲出經常各費禁烟防疫救濟等項國家歲出臨時各費省縣議會縣警察衛生慈善等項地方歲出經常臨時各費需欵浩繁僅就國家歲出一項計之多者計四五百萬元少者六十萬元除湖北奉天山西福建廣東廣西安徽貴州等省尚未造册送部前曾電催在案外現在國家財政困難已逹極點自改革以來商務停滯民力凋敝旣難議加賦稅不得不取量入爲出主義全國歲入除還國債外祇餘一萬四千餘萬元當經國務會議由財政部支配全國內務行政經費二千五百萬元除北京部廳及本部所轄各衙門學校局所約歲需費五百萬元以外除者匀配各省經費如下一各省民政長署四司在內省費共三百三十九萬二千四百元內約分大省全年十七萬七千六百元中省全年十四萬九千元小省全年十二萬零四百元一各省各道觀察使署以十五道平均約計經費共一百十二萬五千元內各省分三等由各省定之一等全年二萬七千元二等全年二萬二千五百元三等全年一萬八千元一各省縣知署以一千七百縣計平均計共一千四百八十二萬元內各省縣知事署約分三等一等全年一萬二千元二等全年八千元三等全年六千元其等由各省定之其餘各種佐雜官署概行淘汰一省城商埠警察廳經費官俸一項共五十五萬元省城商埠警察廳酌分繁地簡地兩等繁地全年一萬五千元簡地全年一萬元全國省城商埠約四十四處平均約計每處全年一萬二千五百元各省預算册省城商埠警察費有列入國家者有列入地方者有列入地方而國家補助者茲將省城商埠警察廳官俸劃歸國家其餘一切警察經費暫時劃歸地方以上財政部所支配於各省者如此本部查名省行政經費僅就已到預算各省覆核原額與財政部所擬標準相去懸絶事經國務院議决計非得已卽省城商埠警察經費前經本部提議表決定由國庫支出原亦僅備官俸其餘各項支出均擬劃歸地方者良以環球通例率先有官治而後有自治自反正以來各行省原有警察經費往往劃歸地方辦理所以財政部有此規畫然當兩稅未分之先所有警察經費無論已經劃歸地方省分與未經劃歸地方省分能否照舊辦理維持現狀以靖地方而維財政本部特電商貴民政長查照迅予詳核電復不勝盼切內務部　 
[中日間之新稅章]  
　　中日兩國會經協議改訂中日稅章已誌前報茲悉凡由安東之貨物如中朝鮮或通過朝鮮輸人滿洲以及由滿洲輸入朝鮮或通過朝鮮而輸出者皆可减稅其稅章之內容如下 
第一條由滿洲經鐵道向新義州以往各地之有稅貨物及由新義州以往各地經鐵道向滿洲之有稅貨物各課海關稅率三分之二之輸出稅 
第二條因由新義州更取鴨綠江水路向他方輸送之目的經鐵道從滿洲輸出及依該水路到新義州更經鐵道輸入滿洲之貨物不得受前次減稅特約從而由滿洲經鐵道輸出新義州之一切有稅貨物雖課國稅金額然限左列之貨物退還其三分之 
（甲）在新義州供地方的消費者 
（乙）從滿洲輸出之日起二年以內更經鐵道輸送新義州以往者 
關於前列（甲）之貨物以新義州稅關發給之輸入免狀（証輸入關稅付清者）又關於（乙）之貨物以於安東稅關識别其原輸出貨物爲必要卽以新義州稅關發給之運送免狀記載細目者認爲該貨物受關稅三分之一之退還具備必要之條件 
除本條第一項所記載外由新義州經鐵道輸入滿洲之有稅貨物附有新義州稅關整給之輸出免狀明記非由船道運至者課海關稅率三分之二之輸入稅 
於朝鮮稅關手續有何變更之際關於本條記載之貨物中國海關手續亦須變更 
第三條受三分之一之減稅特約赴滿洲內地各貨物之抵價稅爲海關稅率三分之一即旣納三分之二輸入稅之半額第四條受三分之一之減稅特約輸入安東次由鐵道赴滿洲以外之條約或中國本部各內地又由海路赴滿洲或中國本部之貨物非於中國海關納入旣減之額則基於條約之規定凡適用於外國輸入品之普通稅關不得處理 
第五條報告者除英文及中文之報告書外須提出鐵道運送狀副册記載左列事項 
送貨者姓名受貨者姓名發貨地（停車場名）運至地（停車揚名）品名容量重量包裝符號記號號數及其價格並鐵道職員之署名 
第六條朝鮮稅關及中國海關因防止害及各屬收入之詐欺行爲各承認共助主義西曆一千九百十三年五月二十九日在北京簽押日本國特命全權公使申集院彥吉總稅務司愛斯愛亞格倫印 
雜評一（無名） 
私運軍火近日發見私運軍火之案多與日俄二國之人有關係是其故何也私運軍火內亂之原日俄視我內亂何如也雖然奚責日俄必有求日俄人之私運而彼始運者廣東無都督廣東無都督已十日而大局如故然則都督固可去也江西亦無都督而大局亦如故然則都督固可去也雖然去則可不去而久懸之如廣東者非所宜也政府何故不速解决之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[胡陳更迭之裏面]  
　　駐粤訪員特别通信 
粤省胡陳暗潮已非一日前次胡漢民督粤倐然離去陳炯明繼任後裁兵勦匪大收功效粤人頗德之乃孫中山回粤復以粤督畀胡漢民當時陳雖退讓然心中不無芥蒂胡漢民長於口才全無膽力陳炯明則長於智術頗有氣魄二人於去年皆欲偕中央之力以自重故同拜梁士詒之門及遣派政事代表晉京胡派金章陳派鄒魯二代表晋京後鄒魯善於交　竭力聯絡而金章則因謁見財政長周學熙談論之間不能自得遂怫　而歸金氏歸後復在都督府充總秘書自是而胡漢民遂與中央離異矣從前中央電粤徵欵胡漢民亦曾解欵數十萬及聽金氏游說遂一雙方針財政部派員到粤調查財政胡擯不與接洽後政府又派委胡銘槃黄仁壽到粤胡更極端反對迨宋案借欵事件發生意見益甚其第一次電京反對函稿聞卽金氏手筆及奉中央申斥四督命令謂胡漢民或有誤會代爲出脫胡漢民亦不欲再駁惟迫於老同盟派之挾持謂　辨則須逼其解職金氏復從旁慫恿之於是再接再厲遂日以言論抵抗中央外間有謂其增兵購械謀之武力抵抗中央至省省有質問募兵之事其實非也募兵是陳炯明作主胡漢民實無此力量至奉中央命令胡漢民宣撫西藏陳炯明復任粤督胡自知失敗不敢抗拒目光所注遂集於財政數日之間向省庫硬提疑百數十萬內幕僚游學費約去十萬其辦報及賠償承商等亦十餘萬而最巨者則惟賠償南方革命運動費一百四十萬自經報界揭出粤人羣起而攻議員質問軍界責言善堂行商集議對待漢民竟無以答據某方面消息謂胡漢民之賠償革命費實係託名因去年國民黨競爭選舉胡曾挪移四十餘萬以充費用當時挪移此欵本欲日後彌　故日前有賤價變賣舊藩署府署一案其承　爲興華公司黎孝淵黎即孫中山秘書此案成立可以得數十萬以資彌補詎知爲省會所制　不得成籌畫盡成泡幻同時復須交卸此項虧空欵無所出故不得已借賠償革命費爲詞此其中許多曲折粤中報界固不甚知之間有知之要亦不敢言也胡漢民旣受輿論攻擊十九日遂邀陳炯明在都督府中集議其撥欵隱情陳炯明知之許爲彌縫而不允代負責任故令蘇　初鍾鼎基張我權三軍官向財政長廖仲凱責言蓋慮其以後復接續撥欵也現財政司告白設償還所招人承領言預備五十萬而復三軍官書則言已領去四十萬華僑遠在千里數日之間豈能盡行領　是　知其中內容矣自十九日會議後財政司廖仲凱則致電中央陳逹情形陳炯明亦電京代爲陳說明漢民則自言一人願擔責任聞亦有電致京惟省中輿論激昻商民極憤胡漢民恐其有暴動之舉急於解任二十日下午三時飭府中副官長李朗如賫印赴護軍使署面請陳炯明接署而胡漢民卽於是時出府偕眷屬乘寶璧兵輪赴港矣惟副官送印時陳炯明以現正電京商議須俟覆電方定行止不允收受飭將原印賣回遂由府中參謀長魏邦屏將印暫行收管陳炯明一面出示安民維持大局一面再電中央要求十事共最要者一都督至少須兼任民政長十個月以上以期得所整理此層不明言抵拒陳昭常而其微意可知二裁撤軍司令部護軍使不再派人以一事權此層蓋因前日中國報特電有政府派龍濟光爲護軍使之說陳龍素不相睦深恐復派龍以爲牽制也三由中央撥給現欵二千萬元來粤以爲整理紙幣之用此層則爲治粤之根本法欲以此收粤人之心也陳素擅權術觀其要求三事明眼人自可觀其微矣 
[粤省胡前督撥還革命運動巨欵之大風潮]  
　　胡漢民去粤時大撥公欵粤省公民因此大動公憤一爲賠償投買藩署商人損失四萬元一爲補助汪精衛創辦民國雜誌十萬元一爲資給督署銷差人員游學費數萬元尤以撥還革命運動費一欵爲大宗其數目不一或云一百四十餘萬或云二百五十餘萬社會輿論皆以胡督此舉爲不合紛紛滋議惟聞胡督已决意實行日昨已指令財政司設立借欵籌還所在南關通衢第四號門牌委任鄧仲澤黄隆生兩人爲正副總理茲將近日情形彚錄如左 
發還之理由廣東自庚戌新軍反正至辛亥三月廿九革命之役止連年運動軍費皆由募集而來其募自南洋美洲各埠華僑者尤以美洲爲多約占百餘萬此外南洋各埠亦不下百萬當募集時曾許以雙倍至四倍償還自民國成立海外華僑紛紛向經手者詰問該欵還期當南京政府初立時庫欵支絀異常經孫前總統復函婉答備言財政困難情形應俟政府籌得欵項如數付還曾託美州僑商黄之德君宣佈此意經黄君婉勸華僑仗義且登函於美洲各報詎各華僑追索益急函致孫前總統者已數十起現因胡都督交卸在卽勢難再緩故定議先在本省庫內籌欵撥還且函請借欵之華僑僅收回原欵勿論息金以紓政府之力而維持中國財政現狀等語查共內容借撥軍債之華僑所以急於追還此欵者係因運動革命時曾用美洲致公堂公產向美國銀行抵押鉅欵現已到期倘政府不還則此項公產必盡喪失實母以對海外同胞耳 
省議會之電阻自此問題發現後粤議會紛紛電京阻胡漢民提欵（其一）粤省庫欵奇絀胡漢民於瓜代時期竟借名革命運動費二百萬私人游學等費五十萬硬飭司提撥經黨人否認及省會各團體質問（中略）現陳督不敢接事任聽飽颺則軍餉乏市面慌大局危懇速電促陳督接任并飭扣留胡漢民追還撥欵清算舊數以救全粤廣東省會議員黄逢堯叩箇（其二）胡督漢民乘交卸之際忽提庫欵二百萬償還從前運動革命費及督幕游學費輿論譁然議員等曾致公函質問適在閉會期問恐無效力應請大總統 
迅飭胡督不得輕撥以重公帑并飭新督陳炯明速日任事以安人心廣東省議員陳鴻銓李國鈞馮相華陳念典王鴻鑑梁棒陞何逹動丘慶桐王平戎成苻孟叩固 
軍官之疑問粤省軍官鍾鼎基等致廖財政司長緘云吾粤財政奇絀逹於極點預算不敷甚鉅今更驟加此項經費無論人民負擔更重而目前兵餉若有竭蹶則恐慌情形卽懸眉睫當經會議以爲報載或有未確卽由電話詢問實情頃承貴司復稱此事確奉胡都督令撥已發四十萬元并蒙允許餘欵卽行截止支給等語惟查此欵未經會議决又值發生於胡都督卸任之時以貴司長通達事理當知責任所在應請迅賜確實答覆以定人心而堅衆信列名者鍾鼎基蘇愼初張我權 
公民之憂憤粤省公民與廖司長書云頃閱報章載有駭人聽聞數則（中略）至第四項撥還南方運動費一條縱當日有此事實亦係出自內地與華僑之熱心斷無償還酬報之見存且胡督前次離任時並未聲明卽復任至今已易寒暑亦無一言之提及今將交卸忽發現此欵兩百萬元之多眞令人百思不得其解省會爲立法機關有維持之責此等鉅欵胡督在任又未於會期內提出議案通過現雖閉會亦得召集議員開特别會議苟不然者則此事當然無效願先生明察焉粤省公民李泮仙羅展如陳藥懷劉士志等同啓 
各行帮之惶駭各行帮昨特分致九善堂總商會公安會公啓略謂華僑及在言各人或捐資或出力均屬有功民國不可不予以酬報言之誠是惟捐資以助革命事業當當日未必預計取償卽須償矣何以胡督在粤二年以來未聞飭司列入預算提交省會議决乃至該督交卸之日竟以廣東垂盡之財力如分家然如放賬然一似稍縱卽逝時乎不再之槪推其意一若不瀕廣東於死亡而不止嗚呼共和目的豈須人人逹到獲利而後已耶共和國民豈須日日增加以爲幸耶應請刻日備函質問財政司長及新任陳督及聯請省議會據情維持并電明中央政府聲明須待議會議决乃能承認等語并通告各報以徵公論三江帮米行土絲行疋頭行花紗行銅鐵行金行黄秉墇等叩陳督之政見陳都督以粤省近日各報對於胡都督償還華僑辛亥兩役借欵之舉極力攻擊昨特訓令警廳傳知各報界謂辛亥九月十九日以後省港商人所借之欵訂明借一還二元年三月間又續借訂明借一還一五六七月間又爲中央募集亦訂明借一還一五均已先後償還省港商人所借之欵則如數償還而對於華僑之借欵乃謂爲不當償還有是理乎且辛亥三月二十九日之役炯明偕胡都督同在統籌部灼見當時籌款實較反正時爲難萬倍及九月之役炯明亦與聞其事此兩役者微華僑之借欵不克集事及省港商人借欵清還之後華僑之請求償還者先後不絶美洲致公堂及各處華僑電報及代表呈詞可覆按也胡都督去任之先决心償還此項借欵實爲對於華僑義不容失信良非過舉炯明與胡都督始終共事備歷艱難此次粤庫支出一百四十餘萬乃陸續支付並非一次撥出且華僑得資仍投之內地經營實業亦非卽將金錢注之海外於粤省金融無大關緊主持輿論者不可於此爲過當之吹求也論者謂償還借欵未經省會議决然以前償還省港借欵亦未經省會議决蓋借欵到期當然償還非額外加添之欵亦非臨時可以肊造者且前財政司李煜堂於交卸之前償還省港借款今胡都督於交卸之前償還華僑借欵事同一律尤當相諒請照此書發登各報等因並以地方自治研究社函請維持當卽備函答復以胡都督旣具有此理由弟亦難以强阻粤中財政支絀人所共知何能爲繼已商之財政司將未撥之九十餘萬元停止續發擬日間召集各團體公同妥商如何辦法或以公僨票抵償務求兩方各得其平云 
廖仲愷之函覆廖財政司長復鍾鼎基等函云尊函敬悉敝司前奉都督指令飭還中國同盟會南方支部統籌部辛亥兩役捐借欵項總計一百四十餘萬元業經先撥五十萬元頃承由電話垂詢並辱手敎責難備至仲愷對於都督爲從屬奉令行事本職務所當然公等旣以軍餉竭蹶爲慮此間自可仰體尊意此後暫緩支撥俟陳都督履新再爲解决 
馮扶漢之剖陳馮扶漢以近聞胡督指令財政司支出運動鉅欵二百餘萬及該司招領告白昨特致函財政司以革命運動弟亦致力憶昔孫黄諸公在庇能埠演說三月二十九起義事弟曾在場與聞祇云籌欵十萬何今竟云二百餘萬且各華僑助欵祇稱南京敎育捐該捐册乃在庇能之光華報印刷捐欵者只簽名册中並無發還收單卽弟所捐亦然蓋此捐欵乃屬義捐性質並無討償之理卽捐者亦無求還之心况卽國家嘉念有功請給此欵亦不當從廣東一省獨自担任致逼成社會恐慌此事請足下熟思爲要 
僑商之表明昨有南洋僑商譚振漢偶閱財政司招人赴領運動革命經費告白特致函各報自言廣州新軍一役用去運動費港紙九萬餘元此舉純以義動絶非爲利而來今幸共和告成目的已逹斷無取償之理卽南洋諸同志亦未嘗問政府索償如有藉名冐領者實爲我同志所共棄也 
[沙洋兵匪謀亂未成]  
　　鄂軍暫編第八師步隊三十團向駐沙洋鎭有該團見習黄高陞一營一連連長徐明升三連連長任占標劉興漢等皆係襄陽人舊爲哥老會匪雖作軍官猶不改行洎乎同袍社成立黄徐等卽大露頭角在營中開堂放票聯絡軍官兵士入會旋黎公因哥老會人不能改行爲善反藉結社集會肆行爲非遂勒令同袍社取消黄徐等始稍歛抑近數月來三十團屢傳退伍解散之信終以欵絀未果實行而軍心已爲動搖適沙洋有哥匪蕭載危張立道等被唐隨一帶大肆擾亂之巨匪白狼遣人囑託其于荆門沙陽一帶倡亂以牽制鄂軍攻討蕭張卽商于黄徐在軍中散佈謠言謂各省多已獨立吾輩亦應結黨以佔優勢該團第二營長沈翼世聞而禁誡黄徐等竟紏衆脅其入黨近日該團解散在卽黄徐等秘謀起事益急然因人數有限且乏槍彈該團之二三兩營又出防鐘祥荆門未能聯合一氣故私議待團本部領到全團恩餉之時搶刦潰散并大掠沙鎭紳商幸該團長劉鉄探知其情密調二三兩營由鐘荆回沙各携全部武裝到沙之後卽發命令將一營槍枝收回並將徐明升劉興漢蕭載危張立道等立時拏獲惟黄高升任占彪陳玉山預聞二三兩營突然回沙知事不妙已先逃走所有拏獲之各犯並經抄出名册僞印徽章証據昭著當經劉團長電稟都督核准就地斬决該附和之兵匪見頭目已誅且慄於兵威銷聲匿跡莫敢如何劉團長一面出示安靜人心一面將一營兵士先行解散押送回籍矣 
[漢口租界搜查鴉片之交涉]  
　　湖北禁煙事務應於本月底告終所有各處專賣局均一律停閉餘存膏土定於七月十號在黄鶴樓公燒業已修築石台一座以爲此次燒煙之紀念惟漢口禁煙局總理黎誠以漢上輪軌交通華洋雜處人類至爲不齊所有私吸私販私藏私賣之在華界者尚可督率認眞查緝罰辦凡藏匿租界未能自由搜查辦理殊多棘手業呈由軍民兩府委派顧問石龍川與駐漢各國領事交涉請由禁煙局會同巡捕房嚴密搜查以清流毒現據俄法兩領事答復只許約定時日轉飭巡捕房會同搜查而德領只許派員查實後報知該領事轉飭巡捕查拿其拿獲烟犯不能交由禁烟局懲罰英領事則諉爲須俟公使命令辦理似此辦法互歧不特妨害法權抑且喪失國體况禁烟要政迭經萬國禁烟會催促進行漢口爲通商大埠如租界烟患未除大爲各文明國之羞諒各領事必樂贊助掃除毒種故民政長昨又派交涉員與各國領事嚴重交涉務逹隨時會同捕房稽查之目的以利進行 
[洛潼商辦問題之千鈞一髮]  
　　河南洛潼鐵路本係純粹商辦自去歲政府與比公司訂定海蘭路借款合同後該路同時亦發生國有問題股東大多數堅不承認惟二三股東迎合行政官意旨揑立股東聯合會收買股票意在將股票吸收過半數則該商辦公司自然取銷日昨省議會以該路關係河南人民生命財產與實業前途極有影響且財產營業人民本有自由之權行政官廳斷無任意逼勒之理特提出議案不讓收歸國有並將聯合會卽時取消聞原案業已通過咨請豫督查照辦理日前扶溝西平等縣股東已開會集議亦紛紛不認洛潼國有電請國務院參衆兩院維持商辦而舞陽鄧縣鎭平葉縣淅川等念餘縣繼之亦於日昨在該縣開股東會仍一致主持商辦各股東並慨然將已認未繳及繳而未完各股全行繳出以促進行聞亦電請國務院參衆兩院矣現政府以豫省民氣全體一致反對國有未便過爲拂逆且深悔誤中二三宵小之奸計極欲早日和平解决豫督以人民全體一致主持商辦已不敢過於壓制致與桑梓父老生大惡感據個中消息謂洛潼一叚當可仍歸商辦云 
[甘人之痛心疾首於趙督者]  
　　趙惟熙督甘時前署甘肅巡警道賴恩培挑撥軍隊幾釀大變已由大總統命令解職解京聽候懲辦自賴到京後帶銀十餘萬到處運動直有逍遙法外之望昨由甘議員提出質問書政府始將賴交檢查聽看守然賴與某當道有前清同年拔貢之誼某當道已許爲解脫不日當卽宣告賴某無罪之消息詎近日京華中央新聞載有各界甚盼趙督回甘維持一切等語甘省周之翰等聞之不勝駭異日昨聯合諸同鄉致函各報略謂查前署甘督趙惟熙在任時無惡不作罄筆難書縱容家丁肆擾閭里實行專制反對共和種種劣跡確有證據甚且剌殺議長推倒議會而又挑撥漢回惡感希圖破壞大局與其私人賴恩培通同作弊反間軍隊幸爲馬安民識破奸情敗露甘肅之不遭糜爛者幾希甘人恨之入骨雖五尺童子亦莫不欲食其肉而寢其皮謀欲去之幾經一年呼籲之聲無日不聞而中央政府裒如充耳雖由道遠傳異之故實由趙督善於逢迎之所致也豈知趙一日不去位甘人一日不安枕故輿論攻擊不留餘地趙督明知不容於衆自請解職甘民此時如釋重負如離苦海樂何如之而該督賊心不死賊智復生臨行時暗發軍火於私人吳炳　著名會匪田永楨囑其破壞甘肅爲報復甘人之計幸爲各衆偵知先事預防未受其害而人心激憤不可遏止故各界各團體聯電中央力請懲辦該督之罪各報均載此電則甘人之於趙督確有恨莫去之不早者萬無盼其復來之理該報所載顯係傳誤除聯名函請改正外並請將此函登之各報端以作我全甘父老伯叔兄弟鳴鼓之聲列名者周之翰王湛清文登瀛王定國張廷弼張國鉤丁豐沛李發春 
地方通信 
[蘇州]  
　　奉賢請設法院未准奉賢縣公民代表陶望侃廖天寥等赴司法籌備處具呈謂奉賢縣知事須按期輪駐南橋鎭是以縣知事兼檢察職務多有不便可否復設地方廳應需經費擬卽由青村袁浦二場撥給云云經代理處長批以組織法院應遵部章分年辦理該縣地方訴訟尚簡與南滙情形不同所請經費由青村袁浦二場撥給之處與現行辦法不合應母庸議 
[松江]  
　　營員逐鹿葆安水師第三營卽飛划第三營所改前清時管帶官卽沈統領光復後編隸松軍自改編水警之命下該營奉飭撥還飛划而另以滬水師補松軍之缺飛划統領鍾君卽委孫某來松接管詎同時沈統領亦保五營督隊官王壽良爲管帶昨奉都督批回卽以王壽良充任現王已擇吉接事孫聞之嗒然回蘇矣 
水師獲盜青境澱山河一帶爲羣盜出没之區葆安水師第二營中哨即在該處戍守昨見盜船四艘連檣駛過卽上前追截盜見兵少卽開槍拒捕弁兵併力迎擊斃盜二名傷五名獲一船解來松城訊明後轉解青浦云 
[鎭江]  
　　租户陰奪旗地旗民劉子成李廷選吳于氏三户有基地一方在華堂寺北租與劉世成等建蓋住屋日前有張某用陰奪手叚呈請縣知事謂該地空荒無主願領墾納糧云云知事當派公役調查復奪詎該役即勒劉等拆讓劉等不服沿街呼冤該地主亦拚命與張力爭不知如何了結也 
外人在內地經商之交涉鎭屬溧陽縣城內近有日人租賃房屋縣掛招牌售賣各項東洋貨物經該縣陳知事查悉以洋商向不准在內地開設店舖該日人實係顯違約章且恐愚民少見多怪滋生事端因卽函請鎭江交涉局與該管領事交涉云 
[揚州]  
　　李知事暫緩瓜代江都縣知事李鴻扶日前晋省辭職業經 
 
 

Page 7

 
 
省長批准茲悉揚州省議員王仁良姜克歧等因縣議會現正籌辦著遽更換知事必致阻礙進行有礙八月成立之期刻已在省商定俟本邑縣議會及參事會完全成立後新知事始行履任惟李自以前次報告省垣謂揚城險象環生請都督派兵鎭守此事大　各界所反對現已陳請病假以避指摘云 
故軍長舉柩預誌前第二軍徐故軍長寶山現已將届五七之期由師部擇定本月二十五日暫行殯於城北天寗寺以便各界追悼一俟鎭郡卜定窀穸即將回里安葬 
匯源賠欵尾聲東關街匯源典前於舊曆五月初一開賠迄今　逾賠償期限而未領票本各户仍復不少該典特東呈請縣知事展期至舊曆五月底爲止并請出示通告若再延悞逾期决不補賠云 
[武昌]  
　　震旦國民兩報同時停刋漢口震旦民報國民日報均爲國民黨之機關報素與中央政府反對詆駡項城黄陂尤不遺餘力近因震旦民報於兵工廠罷工事著論鼓煽工黨并誣該廠總理劉慶恩名譽被劉在英捕房起訴二十三號英領事遂勒令震旦報卽日停版遷徙而法巡捕房聞震旦事查得民國日報現又鼓吹破壞妨碍公安亦於二十四日晨勒傳該報經理總編輯至領　署諭令停版搬遷連印刷所亦不准設於租界該報遂於二十五日停刋聞震旦現已在華界另招房屋數日後仍繼續出版民　日報則不知如何 
方言校舍改設國立師範武漢居全國中心交通便利較勝燕京近中央敎育部擬就武昌開辦國立高等師範學校以便各省學子負笈求學業經范總長派普通司長袁希濤來鄂視察與民政長敎育司等接洽因開辦在卽且爲節省經費計擬就現成學校爲校舍前袁司長已與鄂敎育司長時象晉面商指定兩湖師範學堂前文普能學堂前方言學堂三處校舍請撥借一處時當允其於文普通方言兩校擇一撥用茲袁已回京具報視察商辦情形昨民政公署接敎育部電以國立高等師範已决定於暑假期內開辦急需暫用現有之校舍惟兩湖學校現正修理作爲鄂省自辦師範且已辦有附屬小學自無庸改讓據時敎育司向袁司長稱文普通及方言兩校如需暫用可擇其一等語聞鄂軍府所設軍官學校現有遷出方言校舍之說倘能暫用方言學校地較清靜以施師範敎育視文普通爲開展卽希酌定賜覆云云聞民政長當商都督允其借用方言校舍矣 
[安慶]  
　　柏文蔚保護違法知事懷寧縣知事余誼密前因笞押圩董經地方廳票傳到庭對質該知事亦願解職受理詎柏民政長以廣濟圩工吃緊仍責令該知事督率保護不許去職近聞參議院議員張塤何雯等來電謂余知事擅敢笞押圩董實屬違法查司法獨立行政官何得濫用職權應請入刑事範圍從嚴查辦以尊法律藉保人權未識柏督如何答復 
通飭緝拿謀亂連長皖省炮營營長張永正前密向都督府報告該營連長祁金城煽惑兵士希圖謀亂當經拿獲黨羽年豐瑞唐有餘并漢卿等三犯飭軍法科提訊直供不諱卽將三犯按律正法惟此案正犯祁金城尚在逃未獲自應通緝懲辦查該犯係頴州人年約三十餘身長面黑頴州口音昨由柏督電令該縣知事廳長一體嚴緝務獲解究 
雜評二 
　　都督民選問題自光後以來各都督之不容於公民者豫有張鎭芳吉有陳昭常甘有趙惟熙燕有馮國璋而尤以趙惟熙之情節爲尤重 
說者曰之數都督者大約以其非民選故漠視斯民之疾苦顚連而不能與之表同意耳然而返觀南省之民選都督則又何如（萍） 
鐵路國有問題鐵路國有民有之爭革命以還此聲不聞已久蓋以民主之國國家經營事業卽國民經營事業國有民有不過多數人所有與少數人所有之分無爭論之必要 
乃不謂粤漢之問題安然解決而洛潼之問題倐起爭端然我謂洛潼問題亦不難一言而决即問該路股東是否有擔負之能力也使有擔負能力則政府實不應以多數人而侵奪少數人之權利使無擔負能力則商人亦不宜以少數人而阻滯多數人之進行我望爭商辦者速注意於能力而不必齦齦於其他文字語言之間（我） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[李華田供認謀叛之消息]  
　　閘北騎巡隊長李華田因私藏炸彈發露由蘇都督電飭拿解江寧訊辦詳情迭紀前報茲得可靠消息李解甯之後即由程督論發軍法司研鞫初則推諉不認繼由嫌疑撤差之閘北偵探隊長祁性初投案質証李知難諱飾始長嘆一聲供認圖謀不軌並牽涉警界中人多名南市機關爲汪某郭某閘北爲雷某鄧某王某田某浦東爲張某等不諱聞軍法司業已將情禀覆程督以李身任警務胆敢附和謀叛擬卽從嚴懲治以儆其餘云 
[移傳徐案嫌疑犯之爭執]  
　　揚州徐寶山軍長被炸殞命案內之嫌疑人管復初李文清尤小溪三名經公共公廨傳案後西官因揚州並無的確證據呈出主張註銷嗣於本月廿五日復由捕房將管等解送公堂復訊經王襄讞崧生切商會審之英副領事允將此案暫不註銷俟證人到案證明該犯確有犯罪行爲方允解交各情已誌前報茲由關讞員會同王襄讞於昨日致函地方檢察廳長蔡君轉請揚州法庭速將證據移送來滬蔡君接函後以內地移傳人證公堂向無先行預審之例已電請司法部轉致外交部速商駐京英使電令駐滬英領將管復初等解交華官質訊母庸由公堂預審以符向章而伸法權未知能就範否 
[改組招商局之尾聲]  
　　交通部致袁海觀電本部現據曹錫圭等篠電報明新商决議停止在案復據羅瑞祺等請派員監督新舊公司交易核與曹電事實絶不相符查此事旣經原發起人聲明停止所有羅瑞祺等眞筱皓三電不能發生效力特行電逹乞卽轉知交通部徑 
袁海觀上大總統電前奉命令澈查曹錫圭等另組新公司有無洋股頃接交通部電曹錫圭等已自請停止樹勳無可澈查自應取消謹呈明袁樹勳叩感 
袁海觀復交通部電徑電聆悉前奉大總統令係澈查曹錫圭等另組新公司有無洋股一事曹錫圭等旣自請停止是無可澈查應卽取消羅瑞祺等三電絶未預聞尊電云不能發生效力當遵照轉知商局樹勳感 
南市電車改期開行 
南市華商電車公司本定七月一號實行開車茲因一切手續尚未完備改期七月十五號開行昨已將行車章程刋送各區警察署及分署等存查研究聞淞滬警察廳長穆君亦擬查照英法兩租界捕房取締電車行駛規則草定章程送至市政廳研究妥善切實施行云 
[取締海船之陳請書]  
　　上海市政廳議事會提議取締浦江海船卽沙衛船停泊地點一案茲經夏季議會决議由董事會呈請上海縣知事移請淞滬警察廳妥爲取締其文曰查浦江一帶木質海船向仍舊習擇衝要碼頭之浦面三五六七成帮寄　貪一已之便利不顧航路之阻礙歷年渡船之衝船檔觸錨纜而傾覆者筆不勝書一遇北風潮漲南風潮退如無大帮船舶阻塞浦心已有湍急逆流之可懼而况巨舶縱横毫無秩序因之增濤怒助波威小船過渡其間舟子偶一不愼雯時卽見傾覆雖不致全船之人俱遭没頂之禍而少數之人難免與魚鱉爲伍矣每一念及毛骨悚然試觀租界浦面海關河泊司擇空曠處佈置浮筒凡外來之戰艦江海之汽船皆遵章停泊不敢越雷地一步北浦渡船之少失事者職是之故成繢昭著何難步塵湖自創辦水上巡警以來成效可觀獨於海船成帮寄泊衝要浦面漫不取締設長此不顧大違創辦水上巡警保護航路之宗旨亟應知會淞滬警察廳長飭知水巡隊擇定南浦偏僻之所傳諭海船一律移泊以重民命而保治安 
[保護海面商船]  
　　程都督近查江浙海面往來商船時被盜匪持械搶刧殊與航業大有妨碍業於前日訓令江蘇水警第一廳劉廳長迅飭所屬各專署長派撥兵艦往來游巡以資保護矣 
[遊巡隊報告獲盜情形]  
　　水警第二廳李廳長昨據遊巡隊總隊長鍾堯階報稱據第四營隊官朱文龍等報稱六月二十一號在蘇州胥門外盆湯弄地方拿獲盜犯陳和尚一名又在胥門外牛屎弄地方拿獲盜犯王保生張阿大于守福三名又於六月十二號在胥門外拿獲盜犯陳德昌一名其供涉之夥盜顧文寶朱根祥二名亦已於十七日午刻在梅村落鄉一帶拿獲又在吳縣唐家橋地方拿獲盜犯謝金魁等二名訊據該盜犯等供認夥刧各處得贜不諱除由該四營湯管帶訊明錄供移送吳縣無錫等縣地方檢察廳核辦外理合呈報等語李廳長當卽指令云查該隊官隊長等屢獲盜犯多名而於地方緝捕頗屬認眞深堪嘉尚除轉呈總廳查核外仰即轉飭知照 
[改編遊巡隊之簡捷]  
　　松軍葆安水師第三營曾奉氷警第二廳李廳長編入遊巡隊又以滬防水師第二營改歸第一專署（卽葆安營）管轄茲因互相交接手續較繁故由李廳長命令以葆安水師第三營仍歸第一專署長管轄並以滬防水師第二營歸入遊巡艦隊已於前日分飭鍾沈二隊長遵辦矣 
[漁户遇害之疑案]  
　　漁户楊裕生同其老母楊楊氏（氏係啞子）舟泊西鬥外打浦橋畔本月十五夜被匪三人登舟將氏砍斃並將楊裕生雙目用石灰擲傷一目已瞎旋卽抛置河濱將船連物一併刧去當時禀請地方檢察廳派員相驗將氏棺殮楊送醫院醫治候緝究辦嗣據該氏之婿陸阿生禀稱有王關林者與楊有仇此案頗爲可疑現王逃匿青浦請爲關提等情蔡廳長以並無實據不允所請仍請警察廳嚴緝正兇在案茲又據楊裕生之兄楊梅村等至地方檢察廳請求迅提王關林等到案訊究昨經蔡廳長批示云狀悉此案前經訊問據爾裕生自稱當時僅耳聞口操土音者二人操江北音者一人驚惶之際不辨是否相識等語錄供在卷茲據呈訴各節核與前供略有不符案關人命固不容兇惡倖逃亦豈可輕許扳害姑候飭查明確再行傳案訊究可也 
[父母爲子訴冤]  
　　浦東二十四保副八圖艾家墳鄉民吳金發前被其妻吳許氏之姘夫劉毛囝在途砍斃當時報經地方檢廳將尸騐明並獲到男女各犯預審不認分别收押在案迄今已逾一年案懸莫結昨日又據死者之父母吳兆雲吳吳氏到廳禀稱兒子吳金發實遭劉毛囝等謀害茲有附近某甲等心不甘服自願到案作証請求傳案質訊以雪沉冤蔡廳長諭候調查全卷再行核辦 
[巡緝隊暮夜受賄]  
　　南市浦江水巡隊隊長張傾沅君查得本隊小輪船巡緝隊長同水巡馮菊成裘金奎與船上舵工火夫楊龍泉吳福根唐少卿唐阿三楊阿狗楊雲發等近在浦江內深夜查獲某船挾帶大圭六十枚當即扣留嗣該船情急暗中賄給洋四百元遂卽放之使去旣因分贓不匀彼此喧閙當將各人傳同詰問有自願凑繳者有已經用去者惟該隊長已聞風逃逸遂將各人一併送至司法科預審分别拘留候呈報穆警廳長核辦 
[穆警長察勘引翔港地勢]  
　　淞滬警察廳長穆杼齋君以引翔港一鄉亦在淞滬警區範圍之內該鄉西南毘連租界東臨黄浦北界寳山南北東西約有四十方里且該處三面受衝尤宜推廣警察以資保衛故於二十六號親自下鄉會同該鄉董事等勘察情形俾便布置及至回廳已鐘鳴五下矣 
[三誌移提兇犯之周折]  
　　山東人白玉山曾在西門外謀斃王仁路逃匿虹口嗣經前警務公所暗探夥馬孝存在嘉興路遇見將白扭入捕房解至公共公廨迭經中西官訊供明白以馬不應越界拘人判押一禮拜白押候函致警務公所轉致地方檢察廳飭令見證白王氏到案質訊檢察長以白在內地犯案且非租界居民一再函請公廨將白解回歸案訊辦因西官不允屢次函商迄未移解上星期二由捕房將白解案請示美領强君以該廳不將案證送廨白已在押日久竟欲開釋關讞員以案關謀害人命情節較重未便釋放一再磋商判白仍還押候函致檢察廳於一星期內飭令案証到廨候質在案茲悉蔡廳長以白在內地犯案且向居華界應歸內地法庭訊辦函復到廨由關君照會美領去後美領以會審公堂定例凡內地至租界移提人證應由公堂預審明白始行移解前清時代此等重大之案亦有數起可以援案辦理堅請關君轉致蔡廳長速將案證送廨候質否則卽行將白帶堂開釋云 
[逼勒釀命續紀]  
　　生和五金雜貨店主婦李彭氏控廣西路正孚抵押公司內之俞榮嘉又名俞筱軒（卽著名翻戲小俞）與河南路七號居人趙仲韜在該公司內威逼伊夫李干城吞烟斃命等情業已由廨將二人傳案訊判交保在案昨經公堂提訊彭氏投訴前情求請伸雪並延律師上堂請究據見證李延仲供稱湖南人與李同鄉陰曆五月初二日在明心園遇見李干城據稱因事至俞處未幾商人亦往見李向小俞索取衣價俞不承認趙姓又在旁向李逼索欵項李忽轉入內室書一冤單約言被騙祇書二行半情節不甚明晰因知吞烟當送紅十字會醫院醫治無效身死旋在袋內檢出趙姓托楊景斌律師致李威嚇信函兩封當時尚有朱姓在場等語旋由被告代表律師向見證重復盤詰一過聶襄讞以時已過午不及研訊商之德領衛君判俞趙仍交原保候下禮拜六再行訊核 
[西方庵案近聞]  
　　西門外西方菴前被滬西商團協警入內拘獲住持僧寶蓮女尼福清並婦人汪周氏張周氏李朱氏等起出賭具等物解送地方檢察廳派員預審判該氏等交屬領回寶蓮福清分别交保候調查該僧等有無劣跡再行交案訊究在案茲悉汪周氏等於前日投廳具訴聲明當時在菴誦經誤被拘案等情昨由蔡廳長批示云狀悉建設道場進菴參佛確係信敎自由於刑事上絶無責任但爾等深夜宿菴與僧對賭法律風俗兩無可原至此次賭博是否暫供娛樂未便輕信一面之詞候飭查明晰再行决定可也 
[王襄讞判斷十棧訟案]  
　　鴻泰土棧主潮州人郭輔廷控老鴻泰源元記土棧主姚賜元影射漁利等情迭經公堂訊判候再核示在案前晚由廨宣佈堂諭兩造律師亦各到堂候示王襄讞與觀審西官美領强君會商之下援筆判决如下訊得此案原告開設鴻泰土號已有二十八年被告於本年續行開設土肆亦用老鴻泰字樣迹近影射原被旣同售一物自應各立商標應判令被告將鴻泰兩字改換一字以免含混而示區别倘敢逾延准由原告隨時禀究判畢復據原告代表律師聲請結示保護以免再有影射中西官准之諭令先行登報一星期然後再行給示保護以免另有糾葛兩造均遵諭而退 
[懲戒陸軍學生之嚴厲]  
　　上海縣知事昨奉都督通令云爲通令事案准陸軍部咨開陸軍各項學校學生干犯校規照章閧革追繳學費及畢業執照等項者均經本部咨行在案日久以來查各處如咨追繳送部者甚屬寥寥殊與本部整飭校規懲一儆百之意不相符合自應備文通咨希將從前疊次應行追繳各生之件嚴飭勒追如數送部相應咨請貴都督查照辦理可也等因准此查蘇省各項陸軍學生前有開除曁逃亡者所有應繳之件迭准部咨轉行各縣追繳在案詎事隔多日遵令呈繳者實覺寥寥誠有如部咨所云者公物所關殊屬不成事體爲此通令卽仰各該縣知事遵照詳查各該縣有無前項未了之案立予催繳以便送部嗣後遇有上項情事一經令到卽宜嚴予勒追勿稍瞻徇以符部令而重公物是爲至要 
[陸軍部調查製造局存儲軍械]  
　　製造局陳督理近奉陸軍總長來電令將該局製成新式快鎗子彈及各式炮位炮彈共有若干着卽分别造册送部查核現陳督理已飭令軍火處委員詳查造報矣 
[尚賢堂之中外俱樂部]  
　　滬上西人俱樂部如跑馬廳外國公園等類皆特備音樂以供遊客清賞法租界寶昌路尚賢堂爲中外聯合機關是亦一中外俱樂部也該堂經理李佳白君以本埠西人賞心樂事華人每多向隅故特於今日（星期日）爲始特請美國太平洋水師最佳之音樂隊於下午五時齊集奏樂無論中外皆可自由往聽並由李君演說良知之作用以後每逢星期皆有此等音樂曁演說云 
[宣講聖經之趣味]  
　　萬國聖經研究會霍立思君昨日午後四時在張園宣講題爲（亡者何在）譯者能盡逹其意故聽者頗能滿意今日午後仍在張園爲第二次之宣講仍用中文譯述題爲（萬民之望）霍君謂聖經者實爲一種講義解釋近今一切政治社會宗敎上疑難　題故彼之宣講雖根於聖經非特爲基督徒得益亦足以供有識者之探討云 
[中法學校放假]  
　　法租界八仙橋東堍中法學校監院巴神父擇於前日起放暑假先將肄業各生四百餘名考試評定甲乙擇優奬賞當請法總領事甘世東君及副領事繙譯官並中外紳商蒞校觀禮並由各生舉行跳戲以娛來賓禮畢巴君傳知各生定九月一號照常開課 
[謝贈]  
　　美術家張守彝君與其夫人華璂女士組織之美術剌繡傳習所　　成立以來成效卓著茲因來學者衆開支益繁特商允其和中舞臺諸藝員於今日演劇集資補助昨承惠贈入場券二紙書此誌謝 
[城內]  
　　地方檢察廳批○（吕福儒請提全案集訊核辦批）狀悉此案迭經訊問據爾自稱江淮公所董司能知詳情及經函請查復毫無確據又據爾舉出証人張薰利張懷東等名屢經飭傳均不肯到案作證是非虛實於此已足概見惟案關誘拐自應不厭求詳本案並非却下尙在偵查審理之中爾何得一再瀆呈妄躁乃爾至稱市人咸謂訊官受賄縱匪一節着限於三日內舉出証人證據呈候澈究否則亦當按律懲辦以儆刁横仰卽知照 
地方審判廳民庭批○（陳輅青呈訴因病委任批）狀悉據稱因病不能出庭委任代理前來查該代理律師未經高等廳指定區域殊難照准仰卽知照委任狀暫存（丁雪生辯訴胡丁氏控訴批）茲據原告申請展期前來着遵另定期日出庭辯論可也（馮陸氏呈訴申明訟費批）狀悉查訟費業已預納案已飭傳該代理律師應向高等廳指定區域再行出庭仰卽知照（沈唐氏呈訴請求執行批）此案已經判决確定該被告延不照判履行殊屬可惡仰候本廳函知水木公所將該地房屋鑒定價值照數劃算後再行照判執行可也 
此推彼諉○禁烟局調查員王定銘朱守眞查得邑廟前四十二號門牌李錦春有私食洋烟情事禀奉嚴局長於昨日往查抄獲烟灰烟膏煙盒等物將李解至局中盤問據稱並無煙癮此項証物爲顧奉先所備卽將顧交局訊問顧稱烟膏煙灰等實係李妻吕氏所用局長命將李開釋顧及證物解送地方檢察廳訊明核辦 
劣保被拘○廿三保分十九圖地保張小四虧欠忙漕兩項洋百數十元由吳知事飭派催征吏前往拘提張竟行兇將吏毆傷該吏當卽回禀吳知事送至地方檢察廳騐明傷痕派警嚴緝詎張已逃匿租界昨日潛回引翔港家中當爲該更得悉立禀吳君馳往將張拘解到署送請警察署訊究 
[南市]  
　　有心訛詐○禁烟局調查員徐士文金大垣昨午恊同三百四十九號崗巡傅耀卿至大碼頭沈桂林（卽桂應）所開之荳腐店內調查私吃鴉片後在衣箱內查出烟灰一小包將沈帶區送由禁煙局暫留核示旣而沈妻萬氏同其姪女春華投第一區警察署報稱頃來查烟時失去首飾箱內之金押髮一支值洋三十元該箱係由巡士取出等語迨傳該巡士詰問茫然不知遂將沈提回該區詢問沈稱金押髮已寄城鄰家調查員與巡士等聞之以其有心冒詐請爲嚴究龔署長飭送司法科訊辦 
協同弔贓○虹口捕房查獲竊犯陳阿明解至公廨供認行竊新順記號內銅招牌兩塊直洋五十元銷贓於大南門內某銅作內得洋三元七角當卽派令中西探持函帶同該犯至南市第一區第一分署請爲協弔原贓遂奉派探提獲該作主王阿毛到案據供已轉賣於大東門內東街某銅作得洋五元遂將王移送司法科預審並着來探將犯暫行帶回候自投司法科請示 
[閘北]  
　　選留衛隊○駐紥閘北之粤漢鐵路衛隊已於前日下午一律遣散按名發給餉銀一個半月穆警廳長以該軍雖招募未久而形式尚稱整齊故特函致該軍統潘月樵選留二百名改編警察以資派遣 
其存其殁○婦人張李氏有一女孩寄養養韓之貞處每月貼洋兩元前日該氏至韓處領女詎韓忽稱女已患病夭亡該氏大駭撬韓赴三區警署告發經趙署長解送檢察廳訊究 
誘拐少婦○湯談氏投三區警署控稱媳婦小兒子被孫項氏誘拐藏匿請究由趙署長提案訊問一過判解檢察廳核辦 
勾引捲逃○前日有祁坤投三區警署控周志光拐逃伊妻某氏並捲去衣飾等物經趙署長提訊一過判解檢察廳訊辦 
拐賣婦人○無錫人錢林寶之妻陳氏日前來滬帮傭被老嫗馬徐氏誘至閘北醬園弄蟻棍胡松林家由胡帶往南翔託開人行之羅月富賣與陳阿階爲妾得洋一百五十元羅分七十元胡分八十元馬徐氏僅由胡給洋三元嗣因分贓不匀大起衝突馬嫗又至陳阿階處言明該婦本夫已來找尋阿階大恐偕同羅之親戚姚杏生將婦送還胡松生索還身價事經四區張署長訪悉飭警一併逮案解送司法科究辦 
[公共租界]  
　　掮客不認吞款○英商恒安保險公司因掮客錢庠元私吞保險費銀一千餘兩控奉公廨傳案於前日午後由關讞員與英領康君升座會訊先由原告代表律師上堂陳述案情請追被吞銀兩訊之被告供稱因仁源典當被火後保險銀兩願告不允照賠是以信用頓失所有保險之家大半退保保費亦不允照付以致無從收取並非私吞並延律師到堂辯護判錢交原保候再訂期復訊核奪 
商會尚未理明○梁梯生因與馮禮堂欠欵糾葛控奉公廨訊判移送商會理賬復到再核在案前晚由廨復訊兩造仍各延律師到堂代表聶襄讞以商會尚未將理賬情形函復到廨因與觀審西官裴君判被告仍交原保候再函催商會赶緊將賬理明函復以憑核斷 
馬夫不懂規矩○三馬路禮拜堂內附設之中西女學校定規嚴肅凡男子不准入內詎前日有馬夫張阿海王阿三駕車送永年公司買辦謝樹廷之女入校張等突然闖入司閽人張金輝阻止不服反被行兇遂被鳴捕將二人拘入捕房昨解公堂經關讞員會同德裴副領事訊明姑念無知判均開釋 
小孩怙惡不悛○劣孩王阿三前因騙取幼孩銀飾經公堂訊實判押改良所八月期滿逐出租界在案茲又潛來前日在梅白克路攫取安郁氏家女孩小桂子銀鐲被探拘獲昨解公堂訊實判押九月期滿仍逐出租界 
打碎醋瓶○蕩婦王氏本與姚木生姘識近又與靜安寺捕房華捕馬芳州有染前日被姚撞見向馬理論反被擊破頭顱投訴捕房於昨日派探將馬傳至公堂經中西官訊悉前情以男女均屬無恥惟馬不應行兇着罰洋三元充公再賠原告醫費洋二元藏垢納污○直隸路一興旅館因容留男女姦宿被捕房查悉昨將該棧主李奇玉傳至公堂請究判罰洋五元充公 
原告自誤○森和茶棧齊銘勳因王利卿不理欠欵控奉公廨傳訊適因原告有事赴閩由代表律師到堂聲請展緩奉判准予展期三禮拜趕緊函催原告來案再訊在案茲已屆期前晚復奉傳訊詎原告尚未返滬復由代表律師上堂請再展緩集訊即據被告代表律師聲稱前奉堂諭予限三禮拜飭令趕趕函催原告來案今已屆期原告仍不到堂應請照章將案註銷聶襄讞准之卽與觀審西官德裴副領事判原告兩次臨訊不到應准被告代表律師所請將案註銷被告王利卿卽予開釋 
秘密煙窟○徐鶴亭在乍浦路一百四十六號屋內私設烟榻售烟被捕房查悉於昨日派探前往將徐與煙客蔡宏山顧月香等連同烟具拘解公堂訊實實判徐罰洋三十元無洋改押一月餘人各罰洋五元一併充公煙具銷燬 
私售彩票○粤人胡二記前日在虹口天潼路兠售彩票由探查獲昨解公堂經中西官訊實判胡罰洋三十元無洋改押一月彩票塗銷 
誘拐無憑○浦東山林塘鄉人周桂山控李江氏金江氏金阿毛串拐其妻王氏伊妹周妹頭業經公廨訊判周妹頭暫留本廨餘人交保候查在案昨經中西官復訊明晰判周妹頭交其兄領回餘人並無誘拐證據一併開釋 
婦人自由○竹匠徐金生控妻金氏帶同二歲男孩私逃等情業已由廨將氏拘案訊供收押昨日復訊氏供與徐姘識並非正式婚娶而徐堅稱媒證桂英現在奉賢判氏還押候移傳媒證到案質訊 
被告候訊○德商派世控順興號主陳海明不理欠欵又德商禪臣泰來兩洋行控汝文軒定貨虧銀案內之唐來生昨日均由捕房傳至公堂請示判分别交保候訊又何鹿山李順昌同控茅麗仙不還借洋以及車價洋五百元又林封初控戎顧氏又楊浩芝控馮耀廷又朱奉生控謝企之均不理欠欵昨由捕房將被告各人傳案交保候訊 
罪犯病斃○吳榮生前犯拐騙案禁錮西牢近因患病送工部醫院醫治無效而死昨將屍體車入騐屍所由吳之家屬求免報驗自行收殮 
流氓攫物○婦人章張氏昨報捕房云在張家口路被流氓關生搶去金環一對請爲查緝捕頭准之 
不認通姦○無賴顧金記與百老匯路岳阿春之妻徐氏有染昨被阿春撞見鳴捕拘入捕房因顧不認通姦捕頭諭岳將氏領回管束從寛斥釋 
外國烟鬼○甲乙二西人向有鴉片烟癮昨日闖入天潼路五十四號劉姓粤人家硬欲開燈吃烟該粤人不允致被兇毆劉卽鳴捕拘入捕房押候究辦 
[法租界]  
　　追索舞弊帳欵○某號主吳金之前至公堂控稱將黄荳三百另七包之棧單交司帳人王榮之送往長和泰行中詎王私刋長和泰回單圖章將棧單托王連成報關欲圖出售幸得察知將單追回惟王尚在帳上舞弊俟查出實數再行控追奉判押究在案今吳又投稱查明王舞弊洋一千二百八十元銀十七兩保人雖允代爲料理尚無實在數目仍求追究王供私用洋銀有之求恩保出料理王連成供商人不知王榮之私取棧單故代報關實無串通情事聶讞員判王榮之交保限二星期交洋王連成罰洋十元開釋 
僅僅交還油衣○林春生前向陳裕昌租黄包車若干輛虧欠租洋並少去油衣什物共計洋三十餘元被控到廨奉判交保限交洋三十元尚未保出昨日陳又求追林交還油衣兩件據供實難措洋求宥判仍交保除去油衣價洋外限七天交洋二十五元典守者不得辭其過○電車公司派人到廨訴稱公司中一應物料晚上有人看守前晚忽然失去電線各物看夜人陸阿瑞雖無行竊實據惟看守不愼咎實難辭故送案請究陸供不知被何人竊去無力賠償判陸開釋卽以薪工洋銀抵賠失物 
苦力尚欲吸烟○車寓主王照文私設烟榻售賣燈吸有違禁令經捕房拿獲烟具三副解廨請究王供車夫吸煙者居多均係各車夫挑膏自吸並非私售求宥判罰洋二十元充公烟具銷毁雜評三（我） 
　　爲李華田辨護者尚有何說李華田已自白圖謀不軌矣我不知爲李辨護者尚有何說 
手槍之有無斷斷辯之顧辯者自辯而供者自供辨者祇能誣報載之不實而不能使李華田之不自白且不能使李供之不牽涉甚矣其疏也 
嗚呼我數牽涉者之姓名而恍然於爲李辨護之函之有由來矣然而無益然而令人益窺見其微 
專件 
[江蘇水上警察第二廳暫行編制條例（二續）]  
　　第二十條會計員受廳長之直接監督掌用具消耗品之出納檢查及不屬於第四科之會計經事務 
第二十一條書記員承秘書之命分掌公文之編纂保存及機要文件書類圖誌之管守並典守印行校對公文事項 
第二十二條交通員調查員差遣員隨時承廳長之命分辦一切事項 
第二十三條錄事承長官之命繕寫文件分掌庶務 
 
 

Page 11

 
 
第二十四條技士承長官之命分掌雜務 
第二十五條廳長以下俸餉數目依附表第二表（伹各專署游巡隊所轄人員之停餉數目另表定之） 
第二十六條本廳警備隊偵探隊之編詞俸餉依附表第三表第四表 
第二十七條本條例呈由總廳轉呈省行政公署核准以廳令公布施行 
來函 
[中華民生實進會總部通告]  
　　敬啓者敬會宗旨原爲全國實業振興起見久蒙各界諸君子歡迎樂爲贊許茲因敝會內地各省外洋各埠支分會均已次第成立本總部理宜開成立大會以副各界雅望今公同擬定陽曆七月六號即陰曆六月初三日午前十二鐘齊集開研究會下星期陽曆七月十三號卽陰曆六月初十日午前十二鐘齊集開成立大會四鐘攝影紀念均假老靶子路扆虹園地點届期伏冀各界各團體諸君子曁各國熱心志士賁臨賜敎敝會不勝榮幸歡迎翹切之至中華民生實進會總部謹啓 
[王臨照君函]  
　　敬啓者連讀初十日及二十三日貴報之本埠新聞內載虹橋拘獲煙犯案一則曰該處蒲淞市各議員非伹不禁反暗中包庇再則曰各烟犯恃某議員爲護身符結成團體公然違抗禁令云云殊足令人駭異竊敝市議員定額二十人臨照亦忝列其一且與虹橋較近平日東身自愛於煙賭各事尤所痛恨（中略）此事於敝市之爲議員者極有關礙未便含混希速將此信登入來函欄聲明虛實以免連累貴報一秉大公當不以鄙言爲嘵瀆也蒲市新橋議員王臨照謹啓 
[福康隆號函]  
　　前日下午四句半鐘被間壁十五號德和烟膏店晒　煎烟失愼正遇南風遭及小號十六號後樓二問四鄰咸知茲閱貴報載登小號後樓十七號內忽有火起殊屬不符况保有火險未免交涉務祈更正是荷三茅閣橋福康隆手呈 
 
 

Page 12

 
 
   
 
 

Page 13

 
 
自由談 
游戲文章 
[棄妻再娶案上訴呈文] [  東埜]  
　　再娶案被告人關瑞麟爲陳絢雲控告棄妻再娶一案對於會審公廳援據新刑律第二百九十一條條文宣布堂諭判定被告五等有期徒刑聲明不服提起上訴事謹照第五十五條第三項之規定依法上訴並照法定上訴狀之方式塡寫各項計（一）原審判廳上海租界會審公廳（二）原審判廳之决定原審判廳中美會審官宣佈堂諭判决本案被告人爲有罪受五等有期徒刑等語（三） 
不服之理由本案被告人游學美洲潔身自好旋以內顧無人原告陳絢雲又不能隨赴美洲侍奉枕席不得已娶美婦濤爾雪濤爲室祇令摺疊衾裯並未顚倒鸞鳳陳絢雲不察實情挾嫌誣告原審判官偏聽原告一面之辭卽行開審並援引不適用之新刑律第二百九十一條有配偶而重爲婚姻者處四等以下有期徒刑或拘役將依此定斷經被告聲明被告與美婦濤爾雪濤結婚之時新刑律尚未頒布查暫行新刑律第一章第一條本律於凡犯罪在本律頒行以後者適用之據此則新刑律對於本案當然不適用已無疑義乃原審判官宣佈堂諭謂被告在美重婚雖在新刑律未頒以前而犯罪行爲實繼續於新律旣頒之後合依第二百九十一條條文處斷酌減四等一等判定五等有期徒刑定爲刑期八十天被告得悉之下不勝駭異今試問原審判官所云犯罪行爲四字作何解釋查被告與美婦濤爾雪濤結婚地點遠在美洲結婚時期并結婚以後原審判官均在上海並未至被告洞房內外任看更之責被告犯罪行爲原審判官何從得知并何從知其繼續試問繼續之證據安在原審判官能指出否再查以前搜檢大觀園一案被告晴雯與寶二爺親暱狎褻相與共處至五年八月之久（見芙蓉誄）乃檢其行爲不過擔受虛名並無犯罪實據樂仲棄妻再娶一案後經調查明白樂仲至南海娶妓舜華爲室（見聊齋）白頭偕老不及於亂卽如最近翟愛喜尤二君狎暱麗繡儼然伉儷乃一經檢驗麗綃石臂宫砂依然如舊可知古今情種對於男女大欲劃清界限犯罪且不敢遑論繼續被告不敏請事斯語今原審判官祇知背誦法律未能分别情淫何得以已度人貿然定斷謂被告犯罪行爲繼續於新律旣頒之後乎須知法治國丙命令且不可變更法律豈猜測便能作爲證據爲此聲明不服於法庭上訴期間內提起上訴請求鈞廳主持公理依法裁判督飭原審判廳重開公判卽速判决此呈（四）上訴之審判廳上海申報館自由審判廳中華民國二年六月四日（鈍根按此作來已多日因稿多積壓迄今始得登出閱者恕其過時） 
尊聞閣詞選 
[自遣] [  佐彤]  
　　懶却彈棋厭聽歌少年樂事每蹉跎尋幽草剪横驚蝶學釣竿投慣濺波室小焚香非禮佛窗明讀畫勝遊河眉山當户初過雨添得闔人十斛螺 
[夏日問事]  
　　炎炎長夏事全休亂服科頭太自由萬個蟬聲摧落日一湖水氣逼妝樓偶翻艶玉吹歌笛爲覓羣陰放釣鈎人愛安閒儂愛動藕花深處蕩輕舟 
[夜坐有感]  
　　銀河天耿耿凉意透疎屋流螢逆風來皎皎繫庭竹君子疾無名而我同草木黨禍各紛爭難享共和福碧眼與黄髯奮逐中原鹿相彼好河山恢復仍異族一般志士死蓋棺肯暝目 
[有剌]  
　　函辭多露立洋台悶倚欄干手托腮一見伊人忙笑問爲何直至此時來 
劇談 
[論雛伶] [  玄郎]  
　　滬上一隅花旦一門最易號召座客花旦之外厥惟雛伶無論其爲鬚生也黑頭也武生也才不必出類拔萃藝不必養到功深祗投稿者佐彤 
陳桓彤别銘一恂又亞恨德字佐號彝字恂字東物 
須年齡幼稚金字巨大登報揄揚誇張備至必能轟動社會賣座備極其盛於是滬上劇界日以羅致雛伶爲爭勝之要着鑒於小福安之年輕技奇極博人歡也歌舞臺大舞臺遂聘七歲紅大戲院亦聘小王桂官小王桂花鑒於小楊月樓之年幼藝精備受歡迎也第一臺又一則聘請三客串再則聘請吳鐵菴常少享筱連寶座客對之亦多震其名奇其技津津樂道嘖嘖稱羡衆口喧騰趨之若鶩而對於孫菊仙貴俊卿劉永春李春來蓋叫天張桂軒等一般爐火純青之斵輪老手反弗屑稱道感情極見冷淡一若可以極視聽之娛惟有此三四孩童而已抑何好奇之甚也吾非不愛慕雛伶欽佩雛伶以年僅舞勺舞象之人而居然亦能袍笏登場引吭高歌皮簧板眼中節合律跌撲翻騰色色都能葉子觔斗動輒數十以如此之年華而有如此之本領不可謂不聰明不神奇特就人論戲洵足稱聰頴絶倫難能可貴而就戲論戲覺腔調白口工架魄力較之老伶工終有未臻純粹之處園主不察徒知博一已之利往往大言欺人名過其實致令此規模粗具之好雛伶不得見諒於衆人抺煞風頭不亦重可惜哉 
昨劇談（從殺施夜探演起）誤作殺死夜探說起合更正 
小說 
寫情小說 
[黄金祟（三）] [  天虛我生]  
　　箏兒旣去予殆如待哺之嬰兒忽失其乳姑時　吾母笑勿已母初憐我許爲覓之來繼而時時辦不休吾母斥我矣我乃哭於小曇之前小曇以指自抺其頰作態羞我我憤而以指點其頰不虞予爪鋒利乃損其膚小曇力絶予去對鏡端詳不勝自憐乃投鏡而哭予初意不至此乃深悔魯莽罄我生平所能央懇之辭丐勿惱我比小曇勿惱我而我又有惱小曇者矣一日爲予添衣渠亭亭玉立長於我身有半我仰首使扣頦下之領小曇偶嚏珠璣之沬噴我滿面予嫌之閉目張手而哭小曇笑不可止出袖中帕爲予拭凈我猶哭勿已必索水盥面而後已魯姆爲予盥面而小曇則已擲帕於地歸房而泣又一日方食栗栗堅　巨予倩小曇碎之小　顧栗而嚬蓋亦無如之何覓錘不得則以齒試嚙之彼加攫之口初不能容强容之爲狀至憨咇嚦一聲栗居然碎則破顰爲笑以之授予予嫌其口津浸潤而小曇猶爲我細剥以飼我我屏之則力擲此栗於地以足踐之爲虀粉呼貓食之貓亦嗅而弗食乃伏案狂哭幾失聲咄咄怪事予初惟知小曇之兀傲耳殊不知其傷心之處何在旣而知之蓋小曇者愛好天成彼憨笑之時雖多而其心中時抱一種幽怨渠本年前新嫁婦其夫無恒產以兩相愛悅而結褵結褵以後一夫之力不足以瞻兩口於是小曇入予家爲傭以其年齡與予家之婢相等遂居於婢之列月得傭金則以奉其夫其夫自食固已足此金爲多旣多此金則覺少一床頭人矣乃招小曇歸歸不三數月而金又罄於是又來予家或來或去二年於茲習爲常矣論小曇之丰貌苟非無目者當無不知其姣惟我與彼年齡相差過遠第覺小曇處處必以嚴肅窘我我殊不滿於心且以筝兒遠去撑腸塞肚何莫非悲憤之氣我偶言及筝兒小曇又必嘔我若欲掏我肺腑中筝兒之影浣之滌之使無形跡而後已者我安得不視小曇爲筝兒之敵者故我之於小曇往往有違心之行爲究之過後思量我亦殊愧對於小曇也如小曇者小獲與其惺惺相惜之可憐夫共　處而與我一喜怒無常壽無情趣之混沌小兒共起臥也夫豈小曇之願歟黄金爲之祟也（二） 
滑稽小說 
[錘馗（六）] [  瘦蝶]  
　　衆鬼無可奈何也只得各自安睡一宿無話到了初六清晨積伶鬼等起來梳洗過了就到黄泉樓泡了茶老等不多一刻那鬼竟成羣結隊的都來了尖鬼坐定便向促狹鬼道你們試猜鍾先生昨晚住在那裏地理鬼道我們都尋到了那裏還猜得着尖鬼道我倒打探得了鍾先生住在捕房裏呢色鬼和怨鬼都詫異道怎麽却住在捕房裏難道捕房裏頭有什麽朋友同他熟識所以留宿在那邊麽尖鬼道不是有什麽交情鍾先生是被捕房捉去的瘟鬼忙問道怎麽說要捉他爲了什麽事呢尖鬼道事情大呢我聽得人傳說什麽鍾先生與圖攻製造局徐企文有什麽牽涉所以官廳會同了捕房協緝的積伶鬼道那就完了鍾先生的僕人呆鬼還没有救出來正要想法豈知鍾先生又被他們捉去了他們主僕兩個倒和捕房有綠得很冐失君你去那邊看看報上可有這事冐失鬼就到那邊桌子上抽過一分鬼哭報來大家圍着看果見上面本埠新聞欄內記載得明明白白大旨與尖鬼所說相同積伶鬼當下就向衆鬼道鍾先生昨天遇難眞是意想不到照鍾先生以前殘害鬼族的行爲我們本也無須援救但是現在鍾先生實行鬼道主義文明得很若我們坐視不救未免不顧鬼局諸位何不大家討論討論援救的方法卽日救他出來纔見得我們平昔擁戴鍾先生的誠意當下衆鬼搔頭摸耳苦心冥索有的說打電給閻王請他下個特赦的命令有的說召集鬼界同胞舉定代表正式向捕房交涉也有主張廣發傳單爲鍾先生申辯也有主張拍電給鍾馗妹子請他到申商議辦法鬼聲啾啾各表意見積伶鬼道諸位的鬼計較果然都好但是緩不濟急就是電告鍾先生妹子也是正理不過鍾先生的妹夫是何姓氏妹子是何名字不要說世人不知道只怕我們這幾位也都說不出呢鄙鬼的意見以爲這椿事無論如何辦法總以先救鍾先生出來要緊可有什麽簡便法兒尖鬼道簡便法兒只有刧獄卽刻召集鬼界密密的商議妥了今晚動手你們贊成不贊成促狹鬼道不用刧獄我們只要去求五毒聯合會的會長山君代爲設法必可如願你們山君的勢力大得很有什麽辦不到冒失鬼道五毒聯合會的機關部現在九馬路但是派那個去聯絡呢色鬼和瘟鬼都道那自然是地理君去地理鬼道旣如此你們在此等一等待我去碰碰運氣看遂别了衆鬼獨自下樓去了約摸有一句鐘的工夫匆匆的走回來上樓向衆鬼笑道還好還好不曾坍台我叫了一部馬車如飛的到九馬路五毒聯合會內恰好會長山君剛要出門我就一一如一的說了山君對我說你說的鍾先生我也素來佩服得很的現在旣是無端被禁敞會亦萬無坐視的道理總要設法拯救以期不負重託但是我們的聯合會在外表看起來似乎統一其實却三分四裂我雖是個會長然而呼應不靈少刻待我與四位部長商議這椿事料想他們也都贊成的在我身上包你們鍾先生出來是了你回去上覆諸位叫他們放心我就千恩萬謝的辭别了回來衆鬼聽了地理鬼一番說話大家方始稍有喜色正欲起身只聽得冒失鬼在那洋台上拍着闌干笑道你們不要空忙了鍾先生不是好好的回來了嗎衆鬼聽得齊向洋台這邊來往外一望果然鍾馗在那邊跑來後面還跟着個小鬼手裏捧了一柄古色斑燭的古劍却像戲班裏出來的王道士斬妖精的模樣　 
 
 

Page 14

 
 
   
 
