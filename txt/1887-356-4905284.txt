# 1887 - 356 - 4905284

 

Page 1

 
 
[石印四書圖考　四朝元魁墨萃　試律時宜出售] [  點石齋代啓]  
　　宣州杜雲巖先生四書圖考一書仿江氏鄉黨圖考而作凡四字書中名物象數繪圖列表縷晣條分輯成一十三卷其考據精詳折衷至當實足與鄉黨圖考後先輝映苐原板毁於兵燹流傳絶少今味經堂主人藏有初印原本精校付諸石印分裝四本價洋一元六角準於年内出書　國朝元魁墨卒一書羅列國初至今歴科鄉會名作選校精詳字墨明顯洵揣摩善本也裝訂已齊每部兩套計十二本價洋三元　試　時宜精選近科佳作四千餘首分春夏秋冬四集附以四時總集精抄詳校訂五本裝綾套價洋一元以上二宗均已出書躉售從亷如蒙賜顧請至三馬路北申昌及鴻文書局面議可也 
[制藝聲調譜附格局一新告白]  
　　近來石印之文懷挾居多講揣摩者絶少揣摩以鄉會爲準繩而聲調格局尤足制勝按腔合折鼓吹休明則聲調尚焉萬人鏖戰易職而登則　局尚焉今輯時墨二種一曰制藝聲調譜因調製譜便於按折分類十八如推原高唱説理言情提空着議等類開講出落附焉一曰格局一新分格十二而每格中仍復條分縷析如點題格之兩股至七股分柱格之兩股至八股他如非字蝴蝶前後呼應連章側串等格仿此訂成四冊價洋一元　售上海南申昌南畫錦里朱卜朱痧藥鋪蘇州中街路朱卜年痧藥鋪外埠各申昌 
[書閩侯兩縣曉諭考童示後]  
　　考試之事爭名之事也應試之人皆爭名之人也而今之應試者往往欲於爭名之地自壞其名此豈非世風之變哉然其間由於士子之不肖者固多由於官長之釀成者亦不少每當縣府試之時每縣考童多者或數千人少者亦數百人蜂屯蟻聚會於一處恃其人衆横行無忌渺視官長目無王章弱者鑽謀槍替懷挾舊文以圖徼倖强者呼朋引類呌號讙呼甚或穴壁毁門駡官毆吏禁之不可勸之不聞士習之壤固堪痛恨然士之所以敢藐視夫官者半亦由官之不重視夫士耳縣府試之塲規本當與院試無異而從來縣府兩試莫不狎而玩之至院試則各相凛慄此其故何哉雖曰學憲之成不同於府縣然其爲考則一也苟府縣不以府縣而自輕考童亦安敢以府縣之考而相輕乃今之府縣兩考塲規皆寛較之院試相去天壤意蓋謂去取之權有學憲在故無用故爲多事耳然士爲四民之首府縣爲視民之官不能服士何以服民且士人學古入官身居民上一旦奉文考試膺撿才之重任涖文埸之大都分則師生義猶父子其因寛搜檢而没眞才重名次而啓微徼倖諸童生之病皆當日之所經也苟認眞搜剔豈有不能杜絶者而乃好好自居草草完事呌囂滿座則充耳不聞琳琅滿紙則熟視無覩輙欲藉官勢以壓士又何怪人之輕之乎猶憶越郡考風素稱刁惡縣試之時出題以後考童有寓居城内者皆穴墻而歸相沿成習不敢或禁去歲某大令深惡其弊力爲　囊聞有穴　者遂俟於墻邊提鑽穴者　笞之塲規遂肅士亦無敢怨者可見考生之滋閙非盡考生之喜事實亦由官長之長事也乃閲本報所列國侯兩縣曉諭考生一示不用　而用柔不以刑而以教不禁嘆賢父母用心之至矣閩侯兩縣以初覆封門之後文童有破門而出者故次塲遂將頭二門釘以厚板并造木栅以資防護委文員以資彈壓　料文童復破　門一擁而出將門再釘另出題目而文童復擁而入喝令拿人而差役某反被毒毆口鼻流血兩大令不之較引咎自責現身説法而出示以曉之大略謂本縣身居民上忝爲父師不能盡其道致子弟放浪侮慢一至於此我不能辭咎也惟　多士亦宜自愛重門不掩則珊網遺珠各守塲規毋致自悞此其用心不良苦乎夫閙考之事不特閩侯兩縣有也亦不特閩省有也辦理者冐昧則釀大獄畏葸則長刁風欲其相安正非易易今觀兩大令一示不激不隨矜平躁釋諉擅開大門之罪於閒雜人等而朂諸童以恪遵禁令不追旣往予以自新一紙示言實爲妙用顧吾思官長惡士子閙考之陋習而曰吾欲躬行以化之此言亦正非易矣夫今日之州縣求其能用刑亦足矣何論能教乎案日積而不之結民日　而不之治求一明察之吏已足以稱神明德教化民談何容易盖德教本如緩則治其本不若急則治其標今日之士習當治其標吾請試言治標之法考童之滋事恃其衆也而院試之時獨形安靜以得力於廩保也則治標之法當愼重於廩保之保結而使之各爲管束一經閙事惟廩保是間則諸童必有所忌憚而不敢放肆夫縣府院三者同一考也乃縣考之保結多係吏書代押廩生之名亦可以隨意塡寫點各之際亦不必到塲府試保結尚有盡押者而點名則亦可不到揆其所由以縣試之保結無費府試雖有費而考畢之後並無酬謝故廩生皆視爲　行故事而宫亦相沿成例並氣傳喚廩保親自唱保接卷之事不知此事其關鍵在廩生盖廩生旣出結畫押點名時又唱保識認卽使不在塲内而各童生亦當有所警懼恐官之傳廩保按結而稽名也故欲整頓塲規必先愼重廩保而後可今日之爲父師者但訓子　以讀書作文爲誑取功名之計而甫能作文又急急令其赴試以爲藉此可以熟知塲規殊不知其沾染積習已入於骨小試爲士子進身之階而乃恃衆妄爲恣唯暴戾　國家亦安賴有是人哉嗚呼考試滋事屢有見聞士風日下無人或挽司文柄者盍一計及之乎 
[本館接奉電音]  
　　昨接京友發來電音有本月十五日　上諭一道敬謹譯登○十一月十五日奉　上諭陜西按察使着曾鈢補授欽此 
[嶺南梅信]  
　　初五日船户梁亞妹在聨興街口與鴨欄工人因爭碼頭　泊遂致相門鴨欄工人恃其人衆將石亂擲勢頗猛迅梁亞妹不能抵禦當受殊傷駐守沙面之靖衛營勇聞喧閙聲馳往彈壓卽將逞兇之陳亞其孔亞昭馮亞琛王人拘獲送縣治罪以爲恃衆横口者儆○文明門外三大忠祠崇祀文天祥陸秀夫張世傑三人爼豆馨香由來已久但年代久遠風雨漂摇土木漸形凋壤張香濤制軍擬捐廉興修俾妥忠靈而光記典已委補用同知劉司馬忱估計工程想鳩工庀材當在指顧間矣○學海堂創自阮文達公專課經史詞章算學數十年來人才蔚起未始非文達公之遺澤有以致之也張香帥以振興文教爲已任特諭肄業各生童於初五日齊集堂内聽侯考試制軍本擬親臨面試是日適有要公遂委分省補用道王觀察代之各人交卷畢欵以酒食赴考者計共四十餘人博帶峨冠魚貫而入無呌囂擁擠之習○初六日晨刻遠間鑼聲登高瞭望見火光熊熊上燭霄漢俄而水龍四出兵勇紛馳擾擾攘攘道送擁塞事後探明係河南岐興里陳宅因煮茶以致失愼幸是處取水較易人手又衆得卽救滅鄰里皆無恙也○　内某公 
 
 

Page 2

 
 
館日前失竊當經番禺縣楊大令詣騐明確飭差查緝迄今月餘人贓未獲大令乃提差役地保比責並重懸賞格如有能將此案匪犯訪拿解案者賞銀五十元想重賞之下必有勇夫也 
[蕪湖火警]  
　　十一日二鼓時蕪湖北門外之北壇某姓家因燈火延及蘆壁遂致焚燒幸水龍洋龍頃刻馳至極力撲滅僅焚去民房四五家十二日二鼓時西門外長街石橋港下首某姓家又兆焚如是處茅屋居多一望皆黄蘆白葦雖經各叚水龍紛紛赴救而燎原之勢已不可遏焚至四點餘鐘之久被災者計有二百餘椽一時男啼女號其聲慘不忍聞所幸爲時尚早居人皆未酣睡得以逃命而出不致損傷而鷄犬之焦頭爛額者則已不可勝數祝融氏亦虐矣哉 
[九江府考述問]  
　　九江府崔蘭嶼太守湘示期十一月初三日五屬文童齊集郡城初九日開考已列前報連日五邑文童負書担囊絡繹而至城内各考寓幾爲之滿亦足見人才之衆矣至初九日黎明太守升座開點扃試德安湖口彭澤三縣頭塲廿一日扃試德化瑞昌兩縣頭塲聞太守監試時終日端坐堂皇儀容整肅是以各童亦皆恪守塲規無敢喧嚷鎗冐積弊爲之一洗士林無不稱頌也 
[地震傳聞]  
　　客有自武昌洪大鄉至九江者據云該處周圍六十里許地忽震動居民均有戒心如風鶴之驚老農言該處從無地震事固宜震動時人皆傳爲奇事云 
[鳩江瑣語]  
　　初三日爲周堂吉期蕪地迎娶之家實繁有徒前日河南某姓家因吉期後設席宴客爲歎未艾至客散時梁上君子乘隙混入俟閩家俱入華胥悄然開門邀同類數人將新人妝奩竊去忽遇某公館小僕至轎行呼喚諸夥遇見該竊一一獲住送至某姓某姓始知失竊再三酬謝鴛鴦之夢方酣狐狗之黨包去不遇某公館之僕豈能破獲如是之速耶○某甲家頗殷實食指又多遂自養剛　數頭以備歲時伏臘速舅娛賓日前在屋後宰豕正在伐毛滌垢忽爲各屠户所見卽邀數十人蜂擁而至將豕負去某甲告知團總地保與之理論而衆屠户七十餘家以其碍已生涯不肯罷休勢將涉訟而始甘心屠户心不近情理眞出意計外矣 
[非貞非節]  
　　女子守身不字謂之貞婦矢志不嫁謂之節乃有非貞非節如杭垣某氏女者亦可異矣某氏女前以賴婚致其婿受誣押於遷善局經　廉訪爲之平反於女之父母則薄責之於女之姑夫則重罰之俾女從一而終不貽羞於再醮婿則被誣亦雪得仍結夫姻緣固宜旁觀者齊頌廉訪之德政局中人永戴廉訪之仁慈矣邇者廉訪夫人念女自結褵後已逾彌月前時旣已成全今日不無記憶特遺人喚女來以詢其相安與否女至廉訪先問之女俯伏地上叩首曰女實不願從此婿願求憲恩施再造之德定終身之事廉訪聞言大怒立擬嚴訊旋念鄉女幼年烏知大義命之曰去去囑夫人剴切勸諭俾其心中明白詎女聆夫人教竟置若罔聞亟哀求夫人作主夫人亦怒命之去諭之曰天理人情不能違也况有國法在不能爲爾寛也女出逕返母家次日婿親到門迎女女怒詈之女兄遽出用武遂與婿兩相扭結女助兄毆婿致婿頭面受傷婿見勢不敵逃出奔訴臬轅立提女兄及女到案廉訪略問情由諭女兄曰本司因昭雪寃案故爲主持姻事法外施仁爾等身受尚不知攺悔乎今日本應重治爾罪惟旣成全於始總望和好於後姑再從寛可親往婿門服禮認罪速送女去勸其以後改過否則本司執法如山愼勿貽後悔于是咸叩首退此本月初十日酉刻事也 
[痞棍宜辦]  
　　泗涇某甲習青烏家言紳富家延之相地因得濫厠於衣冠然其心地奸詐毒於蛇蝎尤工刀筆能播弄是非顚倒黑白地方官皆側目視之奉賢陳鴻才大令素以仁厚聞甲以干謁被斥銜之入骨思中傷之會陳大令以地甲催科多致侵耗宫亦不勝賠累遂議鄉里之舉亭長者須有殷實户口出保始準充當乃此諭未下甲先揚言於邑中曰今有某孝廉某明經等將以本縣綑地情形聨名上控若挽某爲之緩頰猶能寢其事其意將以聳動陳大令也大令仍置不理甲乃覓里中之黠者數人徑往蘇省冐稱某孝廉某明經等面稟陳大合綑地害民上憲以事關地方利弊姑準其詞着松江府密行查覆恩詩農太守卽檄南匯邑尊就近往奉賢察訪其事南邑尊在奉邑鄉鎭訪得並無綑地名目而部民之頌陳大令者口碑載道初無異詞因將備細情由禀覆而某孝廉以新與甲有秦晉之盟恐傷和氣故不徑毁呈詞然事已水落石出甲恐難逃揑控之咎也夫奉賢地近海濱民風最悍日前南橋司以不恊於紳衿致被傾陷落職某汛弁亦以悞出牌票拘人致被勒詐洋蚨二百元此而不懲何以遏　風而登上理哉 
[捷音説]  
　　天津電報學堂正教習帮辦官局事務樸爾生君近仿泰西電線之製可附以德律風之法特製於津通大沽之線内以試之所最妙者同時並用於一線之内往者來者絶不棼亂洵屬奇製也樸君布置後爰於日前邀請中外官紳以試其法當試時津地之線樸君自行主之大沽之線則爲教習克魔鮮君主之問答清朗電詞無阻果極便疾咸稱妙用樸君試畢後遂將其法之始末宣言於衆曰　泰西奇巧之士指不勝屈得一新法必爾搆我思務當出人頭地期於至善此電線能附於德律風之法所由成也有西士曰裴爾者精邃電務嘗謂德律風之法雖善究未能致太遠之途或有問之者曰然則今能致遠若干曷勿再加電氣以足其力當能致遠矣然迄未得其奥而止後有美人曰愛特生者該國奇巧士也見德律風之未能致遠爰搆新法以製機器曰曼可爾風試之固便甚然究以電綫德律風之並用也其費過巨且置德律風之器件也價亦昻甚繼而思合併爲一之法然而用時電氣總有互觸之虞勿能盡善後有活來斯爾褒克者細揆其原删其未善遺憾毫無而臻絶頂然其機妙則仍在於機器之内故其綫卽細若髮然亦無阻礙也故現在泰西各國之兼而用之者已竟不少矣如法之巴黎斯京城通薄辣司而斯地方約英路二百里試之極便業已常用刻活君又在美國鈕約地方接至雪可哥計英路約一千里試之苟妙於用則當推而廣之又如秘國來華之子爵薛東君亦知斯法之妙曾言之矣且據薛君云現在歐東各國用之者總計已有一萬三千英里矣故樸君效法而行以試其妙庶中國知其益而用之不僅費之省且可以補電綫之不逮卽隔省之傳遞要音者亦不啻以口附耳而談焉是非便之之甚耶錄時報 
[縣令對調]  
　　甘泉六合兩縣對調已見前報兹聞六合呂明府尚未到揚須俟舒明府前往受事後方可起程揚州府宜太守遂委六七濠保甲總巡梁大令暫行代理於本月十三日已時接篆甘邑舒明府卽於是日交卸起程聞擇十八日履任百里侯一番交代差役吏書當不免則送之勞矣 
[禁售淫畫]  
　　每屆年終揚城運司街一帶販賣紙畫者多於束筍排列巿廛以搏蠅頭微利業此者以齊魯人爲多率皆暗售春册描摹醜態淋漓盡致專誘紈袴子弟曁少年學徒等故獲利頗豐而銷售亦速近爲甘邑舒明府訪聞出示諭禁略云年終販賣淫畫最爲風俗人心之害蓋淫書猶湏識字畫則無分老幼男婦見之未有不心動神移非惟風化攸關而地方姦拐私奔之案亦莫不因此而出兹售期將届用特預爲示禁等語舒明府調署六合交卸在邇猶孜孜以禁革澆風爲念是眞能在位一日卽盡一日之心者 
[西節停公]  
　　今日係西歴一千八百八十七年除夕明日係一千八百八十八年元旦適逢禮拜日駐滬各領事署以及海關銀行均停辦公事至華歴二十日卽禮拜二照常辦公本埠道營廳縣及會審官等均須至各領事署恭賀年禧循常例也 
[賭徒贍落]  
　　前日下午英捕房派三十號西包探紀林華包探楊阿炳及中西捕等持斧至虹口内鄉一帶捉賭各賭徒四散奔逃所有 
 
 

Page 3

 
 
賭栅盡行拆毁經此次滌瑕盪垢想各賭徒等當稍歛跡矣 
[將李作社]  
　　周土南前扭陸子生陸阿全陸亦琴投上海縣控稱髮妻杜氏遭伊等誘拐叩求究追旋經裴邑尊訊明由陸等將杜氏拐至鎭洋地方托王靜甫賣與王之外甥瞿松亭爲妻計身價洋八十元遂將王瞿移提到案訊押着交杜氏前日王瞿二人將杜氏交案邑尊遂升堂訊究原告周土南將該氏一看訴稱此婦並非小的之妻叩求明察該氏稱小婦人姓李幼時過繼與徐姓前由王靜甫爲媒賣與瞿松亭爲室邑尊又詰陸王諸人曰爾等種種謬妄殊屬可惡因何將李作杜來案朦混陸王諸人一味支吾邑尊飭將陸王瞿五人發自新所管押着官媒將李氏帶去詳細盤問再行覆訊周暫退 
[秃奴解案]  
　　前報列和尚爵鍰一節詎該僧福來因無洋措繳竟敢避匿由原差禀經裴邑尊傳到原告童士成士晉於前日集訊追繳罰欵張式齋稱小的奉諭繳洋廿五元實因無力設措求恩展緩日期今先繳洋十五元顧緑川稱奉斷繳洋廿五元一時不能如數今繳洋七元餘求寛限王寄餘稱小的奉斷繳洋十八元必須出外籌措叩求恩宥童士成士晉同稱福來乃紫霞殿之小和尚並未住持伊因奉諭罰洋五十元竇在無欵可籌是以逃避邑尊謂該僧胆敢藐玩避匿殊屬荒謬飭將童士成同顧張汪一併發待質所着原着押同士晉速將福來尋交至昨晨原差同士晉已將福來解候訊究若該僧者始以未除色障致罹惡黨之網羅終以不繳罰洋又受官差之勢縳佛法固不敵官法耶 
[查到竊贓]  
　　前報列失竊狐皮馬褂一案昨日王司馬莅捕房該棧夥胡寳琴仍偕張桂芳葛兆坡投案胡寳琴呈葛箱上取下之　　及鎖鍊等物法包探將楊金標身畔搜出之質票八張呈案據張桂芳稱十一日早七點鐘乘寗波船抵埠卽到福生錩客棧吃飯後開箱取注　外買物午後四點鐘回棧箱中狐褂被竊卽對棧家説棧中人謂房門鎖好箱子不開安有失物之理我無奈祇得囑伊等代查及我出外於十二點鐘回據棧中人説原贓查到人已送捕胡寳琴供張客開箱時據云楊客在伊門口張望張客出外後楊客於午後五點時出外於九點鐘回棧後又欲出外我將張客失褂已報捕房等語向伊説令伊不出外伊令小茶房沈阿三挑烟阿三出外見前住之客胡長泰在馬路向楊姓之房遥望明是楊客意欲抛贓以爲圖賴地步葛少坡稱於十月初二日到滬住該棧十六號房十月二十七八等日因親友家有喜事兩日未回棧及回棧開箱失去天青寗綢灰皮褂棉袍風帽馬褥等物當向棧主説明伊願賠償在後張客失褂查到時我正在北巿伊寄信前來我回棧見伊等到楊客房内查檢我亦進去見馬褥子是廻紋錦放在楊床之枕下王司馬詰胡寳琴何以知道伊抛贓答稱十一日楊客回棧知胡長泰搬出伊卽頓足大哭説有洋四十六圓作本出外弄賭贏得洋一百五十元各人分派在南誠信烟館匀分詎伊不但賭洋不分并將作本之洋四十六圓取去致我回去無盤川託我同楊到小東門捕房報過後伊又寫失單招貼説有人知胡長泰下落報信謝洋十元尋到謝洋二十元等語我曾説爾等是一起之人安有此事楊又賭咒豈有於夜間在窗口向上觀望之理王司馬着傳在押之胡長泰據供先在該棧十九號房内初十日搬到八仙橋茶業客人施姓家内住棧有五十餘天本從廣東來謀事因無事故早擬回去後遇施友搬住伊家王司馬詰其楊金標究作何事是何處人因何操湖北音胡長泰供據伊云是安徽人本在張統領處做差官現要到臺灣伊有用人現在回去取資是日到招商局陳雲錦處回時遇見沈阿三喚我進去裝烟與我極意應酬司馬着提楊金標據稱係安徽人於十一日到棧住二十號房胡長泰住十九號房内伊於初十日搬出我欠棧中房飯資伊向我逼索故遺家人回去取資伊又向我説令我向胡長泰借洋我謂素不相識豈可遽爾借洋故不允後又令我説伊騙洋同到捕房投報我謂不能憑空誣人在後伊等去報我不會寫字不知伊如何寫法是伊茶房去報葛客之物曾聞是正茶房陳興所竊胡寳琴稱當搜楊房間時胡長泰在扶梯邊攔在稱伊欠房飯錢我來代算不必查檢在後硬搜取到馬褂王司馬又着法包探王榮培帶胡長泰至棧將小茶房沈阿三傳到詰問供與胡寳琴相同司馬着胡長泰寄信出外託施姓來保楊金標還押胡寳琴恐有栽贓情事着暫押旋據法包探嚴頌眉禀稱有人言及見楊金標曾携灰皮褂向寳源押店付質恐卽是葛姓原贓司馬着卽吊贓觀看是否竊物嚴包探卽帶楊金標前往寳源押店查在前月二十八日付質押去洋一元錢四百文將贓吊到呈案葛又認明已物王司馬謂眞贓現在如今不能抵賴楊金標頓首稱馬褂實是伊茶房陳阿興賣與我出洋二元後爲無錢故質洋一元四百又司馬謂褂已查到尚有棉袍亦應問爾楊仍稱水知司馬着將楊還押狐褂給張領去灰褂暫留捕房 
[英界公堂瑣案]  
　　閔世生稱開薙髮店用朱利恭爲夥因其貪懶辭歇朱時來尋釁昨又劃破頭顱意圖訛詐爲此報捕拘案朱利恭供丹徒縣人曾在閔處爲夥辭歇向論並無不合詎閔將銅面盆向我頭上擲來以致損傷旋有别夥孫慶仁稱朱與店主閔世生爭執時頭顱已破並未擲銅面盆我在塲眼見蔡太守騐得朱利恭受傷甚微旣係自已劃破以圖訛詐情殊可惡押候備文遞回原籍○包探王阿二稱木作廚司陳恒泉投捕房訴因木匠沈銀桂將伊打傷由捕頭派我往拘沈銀桂送案陳恒泉現送醫院不能投質沈銀桂供與陳細故口角不敢行凶蔡太守飭將沈銀桂押俟陳恒泉投案再行核辦○前報西人可倫探疑侍者朱錦洪行竊衣物蔡太守飭俟查明實情再行覆訊一節昨據捕頭禀稱查明朱錦洪並未犯竊向索欠工洋是實西人可倫與朱錦洪各執如前太守商之賈副領事謂該西人疑竊無憑顯係爲圖賴工資起見賈君謂該西人係荷國商人太守隨着朱錦洪至該管領事處控追工資可也○周高氏稱有東洋車租與高和尚被欠租錢不付又言妻臨産急需費用我憐借給伊洋一元又借棉被與蓋不料高和尚租錢借項一槪不還反將棉被典質共計約洋四元避匿不見昨日尋見向索伊竟恃蠻爲此交捕送案高和尚供欠伊租錢借項并借棉被是實現在無力清還蔡太守謂高和尚旣欠該氏租錢又借銀洋棉被現未清還尚敢恃蠻殊屬非是押令繳洋四元給償該氏始准開釋○包探顧阿六稱屢次犯竊之金仁山前經遞回常州原籍今又來滬並無生理則其仍犯行竊可知爲此拘案至捕房未經拍照金仁山供常州武進縣人今年三十一歲前犯行竊原是該死現又來滬圖覓生理不敢犯竊蔡太守謂金仁已旣經遞藉豈容再至滬上隨判押候再行遞解回籍 
[法界捕房瑣事]  
　　法包探在江天輪船獲到竊賊阿法指出張阿友一案疉列前報昨晨王司馬提張阿友詰問押票三張是何物件據供馬褲單衫各一張尚有一張是銀鐘係梁三之物我與伊本不認識後在烟館吸烟相識烟資各會伊偷茶壺我不知司馬詰其錫鐲何來仍供出錢十五文在烟館中買得司馬謂爾無錢將衣當二百文安有間錢買錫鐲着掌頰四十下復提阿法據供銀鐲一隻在城隍廟前一隻在南巿養和樓前小兒身上捋下昨日領鐲之人實不是伊王司馬謂爾在英界尚有案件着將張阿友從寛釋去阿法送英公堂師案辦理○江陰人徐秋郎偕伊姑母劉徐氏媒人毛楊氏投案訴稱在臺灣大憲處當茶房去年八月有病請假回滬經姑母與我訂姻王子仙之女出洋五十元媒人洋五元於十二月十七日訂定今年四月初四接來住姑母處至九月十五日岳母去世女回去卽來自五七期去後至今不來爲此請爲提究劉徐氏供略相同惟稱已出洋一百餘元王司馬詰之毛楊氏供認做媒據女家云女兒在伊家實難度日堅不肯回司馬詰劉徐氏爾姪可曾成親答女年祇十四歲尚未合　司馬謂伊家住英界當赴英公堂控告徐又稱告過不理司馬着劉毛二婦前往領女倘不允卽赴英捕房控訴　　　王小庭肖堂兩世兄皆能詩見之喜甚然鄙意願其以文顯而不止以詩顯爰作兩絶句以勉之卽次小庭世兄讀書有感原韻□○正在 
 
 

Page 4

 
 
[新開文運石印書局]  
　　本局開設上海四馬路西首大興里内定　外洋精巧　器　印古今圖畫書藉紙料均選　潔墨色務求鮮明至　校之精詳裝訂之古雅以及照相錄石等項必使精益求精毫　　　以　　林具賞徜　海内諸名家欲將書　　本並圖晝法帖等件托小　代印者務新駕臨　　房面議印工格外從廉此啓○竊思機器石印創自外洋其精妙迅　較之木版不啻　壞是以海内風行藝林奉爲拱璧惟近時縮印各書雖便於舟車携覧而字跡過小割截舛錯諸弊在所不免以致好古之士及珍藏之家引以爲　本　　悉其情兹特　　　初印永懷堂古莊十三經　漢魏六朝百三家　　增廣金石韻府　舘同人唐宋十次家文集各種先後開印其版樣大小悉仍其舊更延名宿細加校勘務期　成全藍　　好古珍藏用家均無　　云　 
[石印鮑刻太平御覽啓]  
　　太平御覽一書宋太平興國中敕撰其時古書未亡搜羅多至千六百九十餘種南宋播還經　淪散獨賴是書所引尚存什一故乾嘉諸老校勘古籍搜採佚書咸以此編爲考據之淵藪至於故典維記爲詞章之學者尤有取焉是書以歙鮑氏仿宋刻爲最精兵燹後行本巳稀入巿購求非數十金不得本舘因以初印原本影照付印每部分訂四十八冊外加本匣統售洋廿六元預定者每部　十四元先收六先付收條一紙成書後再收洋八元取書一部准來年二月底出書將見家置一編無異琳瑯滿案也　上海蜚英舘　　　　催取佩文韻府　　本號訂印點石齋韻府前因書中問有誤處由點石齋聲明更正現已竣事敬告附股諸君未取書者速持股單取書已取書者來取更正一本惟取書之期限於本年冬月底截止如屆期不取所有本號原出股單作爲廢紙所收定洋罰去其書另拍賣幸勿久延爲望[  晋記啓]  
[石印]  
　　殿板淵鑑類函代售小題文府兼售各種書籍告白淵　類函一書乃庶熙四十九年廷臣奉○勑所撰計四百五十卷其體例本之愈安期唐類函而博採羣籍並蓄兼收益以唐宋元明詩文事迹愈覺繁富美備　古今類書之　　也今同局以殿板初印書本付之石印楮墨俱極精良訂爲四十八本用紅木夾板計裝六套每部定價洋四十元如加楠木箱其價另議小題文府亦係同文局石印每都定價洋十二元以上躉買自當從亷○仕商賜顧請至上海英界石路南懷仁里恊記及各書坊漢口小夾街萬和棧鎭江西塢街啓茂洋行購取[  恊記啓]  
[鴻寳齋四書啓]  
　　自前明以四子書命題取士一以朱子爲宗著爲令甲迄於末季則入語錄佛經以矜奇創而漢學幾無人問津矣　本朝雖崇尚理學而於訓詁攷据之功務深講究故乾嘉諸老　工於　　者莫不各有根柢之學近時文氣日糜專尚章句本齋懼古訓之失　將如顧亭林先生所云八比盛而大經微也爰延諸名宿旁搜博引彚宋漢而　其大成特先以四子書爲　異下　則專用上元金氏味根　一書以作制藝之準上截則薈萃羣言如漢之鄭元大學中庸注魏之何休論語集解梁之皇侃論語疏唐之韓氏論語筆記宋之邢氏論語疏孫氏孟子音　張氏論語解明之　氏論語詳解兼之　本朝之毛氏四書賸言四書攺錯大學證文論語稽　篇　氏四書釋地江氏鄉黨　攷龔氏四書客　　氏四書人物　考錢氏論語後錄趙氏四書　故錄陳氏論語古訓翟氏四書攷異江氏論語竢質任氏四書約　局氏四書典故辨正吳氏四書經注集證莊氏論語别紀曹氏四書撫餘西　氏　書典故　周氏四書釋疑之類復益以諸家之札記叢書之條論凡有關於實學者無不搜羅殆遍合書百數十種順序編輯俾讀者可以依次而未斯誠漢學之門徑四書之大　　此書由本　禀成故顔之曰鴻寳齋四書業已請善書者　寫完　竢校定後卽付之石準於年内出書現庽實和里三衖特此預啓 
[石印後聊齋詰異國説初○集空策分類彚編○書苑菁華] [  味閒廬啓]  
　　長洲天南　叟文　健　墨海　人是書爲渠極　意之作用　仿乎聊齋命意等於悦隆以數十年之　歴數寓里之邀遊所見聞之俠女高　　人老怪以至青樓妙妓白　　　凡有可　可　可喜可　之事無不曲意　　正所　長　不　長短章不嫌短實可與前　　　　先　美　特不惜工本鈔成楷書每　之前　有　一皆倩名手爲之同付石　　　　訂均　　　現已成書外用　　每都價洋二元○空　分　　是　搜　　　　有　策　　　一　用石印　成每部五角○書苑青華　　陳氏所著凡二十　　　　　六　　代書法　流以及各　品評　斷古來名人用　之處無不詳明洵足爲書　之寳筏後學之津梁也每部洋八角寄上海棋　　弱寳文閣書莊　 
[殿板石印念四史票啓] [  愼記和記謹啓]  
　　廿四史通行板本有新會陳氏及五省書局二刻或鏤印未精或考證未備遠不如○○○武英殿本之精美完善欲購殿本每部非千餘金不辦卽近時局刻亦非百金不可本號有家藏初印○○○殿本特付蜚英舘石印以公同好預定者每股實洋八十四元先收三十元掣取書票準於明年六月先出史記前後漢三國志新舊唐書六史如先取此六書再付洋廿四元批明股票或俟光緒十四年年終全書告成找付洋五十四元一併統取躉售價可從亷此書校對精詳印有樣本取閲屆期憑票取書如蒙○賜顧幸早○惠臨經書處在上海三馬路逢源里愼記和記本號並申報舘帳房滬報舘外埠申昌售申報處售滬報處鎭江奎光閣各省電報招商局及朝鮮電報招商局均可就近付洋掣取書票此照 
[石印士禮居叢書出書啓]  
　　是書爲吳縣黄蕘圃先生所刋其中美備久爲張香濤制府書目答問所推許經學家莫不奉爲至寳本號覔得初印原板仍舊製訂三十本行欵字體精美無匹每部碼洋三十元現已出書購票諸君務望早取刻已存書無多　賜顧者祈至上海三馬路逢源里愼記本號鎭江大口奎元閣京都天津分號均可就近付洋取書此啓[  啓愼記啓]  
[新出繪圖長生殿出售啓]  
　　泉唐洪裨畦先生康熙問以詩詞擅名所製長生殿傳奇一書久已膾炙人口奈坊間小本刋刻不精沿悞不一今覔得善本用工楷書就復增以詩圖付諸石印極爲精美將見徴影鳳之清歌艶聼開寳選驚鴻之曲本耻問金元現巳出書價洋一元二角談明皇佚事者想先覩爲快焉躉售格外從亷 
[催取駢字類編兼售各種書籍啓]  
　　又現出廿一史約編四本碼一元八角翰苑分書六本碼二元四角躉售面議　　本號定印同文局　殿本駢字類編早經出書惟售票甚多取書尚少恐購票諸君未能週知用再登報催取所有　京都直兩廣浙閩等省可附近至上海本號取書湘楚皖西　江一帶可附近至鎭江大口奎光閣取書山東卽在城内賑撫局取書淮徐一帶可附近至揚州多子街元發昌取書售票之外存書無多購票諸君務望早取又同文局楷抄石印　　十朝聖訓每部袋訂百本碼洋六十元預定者實洋三十元先交六元掣取書票後找洋廿四元取書　惠顧者早臨又　　　皇朝經世文編每部八元子史精華每部四元八角寫本二漢策要五元角山樓增補類腋二元四角中號字典二元五角詩韻合璧附檢韵二元四書典林一元六角圖繪牡丹亭一元六角八賢手札一元二角曾文正公家書附大事記榮錄哀八角字學舉偶三角均經出書外各種石書籍本號均可購取 
[石印十朝訓展期]  
　　本號石印○十朝聖訓本定九月杪告成祗因是書卷帙浩繁必得細心恭校務使一字　訛方昭愼重約展轉兩月期恐購票諸君延　特先甲　侯成書日再行佈告[  愼記啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
