# 1910 - 44 - 4913303

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
監國攝政王鈐章正月十二日内閣奉 
上諭二月初四日祭社稷壇遣載功恭代行禮欽此軍機大臣署名奕劻世續鹿傳霖那桐戴鴻慈假 
　　宮門抄○正月十二日召見軍機陳寶琛 
論說 
[蘇監督上張中丞改省南甯議（泗色中學堂監督蘇幹昌稿）]  
竊廣西省會。宜改建南甯。稍知時局者所共知矣。聞前督撫曾會銜入奏。闔省聞之。歡欣鼓舞。以爲廣西從此可望發達嗣以部議中輟。各府人民大失所望。某未見原奏。想必有崇論閎議不刋之論。此中義藴。非淺學所能窺。惟某濫竽南甯敎員。於講課餘閒。登城覽眺。見其山川之雄厚。水陸之交通。且觀現在時勢所趨。實具省會之資格。今不欲爲廣西謀幸福計安全則已。若爲廣西謀幸福。計安全。其提綱挈領之處。莫改省南甯若矣某之愚。以爲改省南甯。勝於桂林者有數事。請爲憲台陳之。桂林地處東北。僻在全省一隅。南甯則握全省中樞。上而太鎭泗色。下而梧潯鬱柳。一水相通。巡撫駐此察吏安民。整軍經武。有一氣貫注之功。無呼應不靈之患。此對於内政上勝於桂林者一。自安南歸法之後。法人鐵路已達文淵窺伺廣西。耽耽虎視。邊防形勢。趨重西南疆臣駐此。常則消患無形。變則調度靈便。以視桂林之遠處東北。鞭長莫及者。奚啻霄壤。苟不及時布置一旦邊關有警。則南甯危。南甯危。而廣西大事去矣。此對於外交上勝於桂林者二。桂林河道水淺灘高。陸路則山石崎嶇。巉岩峭削。舟車均屬不便故開省數百年。冷淡如故。若南甯則臨鬱水上游。握西江孔道。汽船旣可行駛。商埠又復開通。將來鐵路尤爲中心點。貿易興盛。可指日計。此對於商務上勝於桂林者三。一省人事之興替。恒視省治之得失爲比例。省治之得失。乂視人民之會聚爲比例。桂林旣爲省會。理宜廣西之人趨之若鶩矣。乃今觀各府謀生之。人趨桂林者落落如晨星。而桂林人之趨各府。各府人之趨廣東者。如魚赴壑。如蟻附羶。夫以本省謀生之人。不趨省會。而趨各府。不趨本省省會。而趨鄰省省會。則省會之不得地可知矣。廣西文明之不發達。實由於此若建省南甯。則道里適均。巿塲繁富。必無慮此。此對於生計上勝於桂林者四觀以上數者已可概見而游宦游學之不便猶後焉。夫改省南甯。則優勝如此。建省桂林。則劣敗如彼。是不但宜改。且宜速改。改遲而無補。不如早改爲愈也。乃無識者或以桂林爲湖南屏蔽。且以居高臨下爲言。夫桂林。固不足屏蔽湖南湖南亦不事桂林屏蔽從前閉關獨治之世形勢在内不在外以中原言之桂林固屬邊疆今者中外交通形勢在外不在内桂林已等腹地旣無屏蔽之可言更何高下之足論爲此說者眞不通時務之言也且夫省會者乃一省人民所聚會亦各省人民所交通非建於全省中樞則建於往來孔道是以四川之成都貴州之貴陽山西之太原甘肅之蘭州山東之濟南直隷之保定此建於全省中樞者也江蘇之蘇州安徽之安慶浙江之錢塘江西之南昌河南之開封湖北之武昌湖南之長沙陜西之西安福建之福州廣東之廣州此建於往來孔道者也即雲南之昆明雖非全省中樞亦不若桂林之僻處故省治之不得地未有若廣西者夫以一省聚會之區而建於難聚會之地處萬國交通之世而建於不交通之塲文明實業之阻礙何怪其然此尤講政治地理所最宜注意者矣抑嘗考之廣西建省始於元代桂林一郡尤遷徙不常查通考所載秦置桂林象郡其治在今鬱林境三國吳置桂林郡在今柳州之象州晉徙治覃中在今柳州宋徙治中溜在今潯州齊徙治武熙在今象州梁大同六年始移今治此雖一郡之遷移即可推一省之建置况今昔情事旣殊形勢自異未可泥守古制而部議所以不行者以爲改省南甯非數十萬金不可不知謀國之道當規其遠大以用爲省善省者也惜費爲省不徒不能省將來或過於所費與其吝費而貽事後之悔何如不惜費而謀磐石之安苟不未雨綢繆待他日時勢危急始謀補救其捐失豈止數十萬金哉論某職守所在本不應越職而陳詞然地方利弊士紳例可進言某亦廣西士民也故敢爲芻蕘之獻是否有當伏乞鈞裁 
專電 
[電一（北京）]  
攝政王與海軍大臣洵貝勒議定海軍部暫緩設立並擬在上海設一海軍衙門簡派大臣駐紥 
[電二（北京）]  
各御史聞皖撫朱家寳函致贛撫馮汝騤有母懼諫臺乞休之語咸抱不平决議聯參 
 
 

Page 5

 
 
[電三（北京）]  
德使因粤川漢鐵路借欵延宕不决藉口德商受損向外部索賠外部即商郵傳部以圖對付 
[電四（北京）]  
察哈爾都統溥良電告外務部比國人石梅往宣化私販炸藥幸即查獲請示辦理 
緊要新聞 
粤東兵變情形三誌 
[一開戰之從容]  
　　初三日未開戰時吳統領宗禹命親軍單騎馳諭各叛兵反正叛兵首領王占魁等亦馳馬出陣說令吳軍歸降往返凡四次吳旣曉以利害最後限半時回話否則開戰乃久不見答兩軍始從容傳令各歸本隊叛兵伏牛王廟前之兩小山脚持鎗直向大馬路之中吳軍有一隊從楊箕村進至黄崗包其後遂各開鎗約三四十分鐘叛兵即死數十人多棄軍械從兩邊山逃避其直趨燕塘逃回故壘者約二三百人有一兵負傷逃入茶亭前小屋爲屋主却之乃去據息鞭亭附近商店言各兵逃囘時已多無槍械過後四五十分鐘見各防營合隊追擊直至沙河上而止 
[二首領之就擒]  
　　吳軍到沙河時將入暮暫在該處駐紥輪流蓐食以備來襲九點時一標步隊營起火叛兵復出大隊用聲東繫西之法向吳軍直撲吳軍復猛擊之叛兵再敗官軍追至瘦狗嶺斬首三十餘級當未戰時叛兵首領王占魁易服到吳軍偵探意欲運動各軍入彼黨羽爲吳統領認識當即擒獲蓋王即在戰塲中答話之一人也 
[三周令之勸降]  
　　叛軍初至有一隊據廣九鐵路距離較遠專敵則無兵可分安撫則無人可派番禺周令遂毅然請行隨帶親兵四名僕從二名併一標步隊排長王某一名爲傳話行十里許至該處獨自馳馬赴軍安慰勉以爲國自愛許以代辯曲直嘵以各種利害該軍仍不允從周令囑舉代表則答曰人人皆是代表勸交槍械則答曰人在槍在鎗與人不能分離開導百般繼以下涙卒不能喻迨東面車道官軍大隊轟擊砲聲雷震僞指揮倪映典露刃示意者再周令始囘亦慷慨矣哉 
[四標營之焚燬]  
　　一標步軍營盤被火之處凡三大座其頭門及正面官長駐紥之所未經焚及惟左右兵房兩座及正座後之兵房盡皆焚燬祗餘危墻而已其離步隊營前數十丈之馬房及砲工輜各營亦未焚及聞該兩營之建築費凡三十餘萬今以一炬了之亦可謂不幸者矣 
[五叛首之强項]  
　　擒獲之首領王占魁當起解時有人親見其狀貌若非常人身衣黑緞軍裝體格高大目灼灼有神首不俯常直視年约二十五六歲同解之叛兵六人類皆弱冠之士亦絶無絲毫怯懼意各以筆自書姓名兹將供詞大略録下叛兵司令部王占魁湖北襄陽人係一標二營後隊司務長前在湖北建武軍當兵又在前二標統趙升處充當目兵王統領派充兵長嗣趙升在廉銷差當一標一營統帶即辭差來省趙派爲監習官後升此職初一日官長王佩令伊回營探查即不得出營初三年隨變兵大隊至沙河曾至黄旗下答話後回至花生寮與本部馬夫在一處即同來請罪并言此次兵變之由係革命黨首領楊鳳岐（河南人一標三營排長前模範隊畢業生）趙珊林（江南人一標一營排長南洋隨營學堂畢業生）江建有（一標一營右隊司務長）三人鼓動又云同黨趙某說不日有黨羽八船　港來省先殺將軍後將巡警殺絶云云 
[六叛兵之截獲]  
　　是役叛兵共千餘名除擊斃百餘名及繳槍歸降三百餘名外逃兵尚多現被防營兵輪截回一百餘名小坪高塘一帶亦截獲不少又有因乏食於初四日逃回城中經巡防營及旗兵先後盤獲數十名初四下午在將軍前盤獲一人身上携有炸藥又由水提親軍拿獲大漢兩名押回行轅未幾即在軍前正法又有多數解歸營務處審辦又遺下鎗械除即日拾回十枝左右外又由周協部下武弁崔銘森及黎弁會同該處紳士拾回快槍九十餘枝其軍服器械則多由外來防營取去在東門賤價出賣又東江各砲台初四日緝獲砲隊一營中隊正兵陳發權等五名是夜十一時又緝獲新軍營勇二十五名初五早續獲四十五名共七十五名已交鎭濤兵船解赴提轅審訊 
[七營官之枉死]  
　　新軍二標兵房建在北校塲初三夜有隊官二人因見一標已經兵變本標軍械雖已繳去而各兵仍時常鼓噪又兼旗兵在城上放槍時向該營轟擊彈如雨下故一時情急一則投井身死一則懸樑自盡其投井者業已死去懸樑者獲救未死遂即禀由標統電禀督憲咨會將　立飭旗兵勿向該兵房放槍始得略爲安靜 
[八官塲之恐慌]  
　　欽廉道郭人漳去臘電禀督院謂籌有三省防邊要策須親自回省面陳已奉電覆准其開春來省現因省中兵變恐欽廉亦受影響暫不果來又秦陸提接警電後本擬督師回城近由督院致電阻止 
 
 

Page 6

 
 
其餘在途各軍早已一律折回原處即外府州縣照例到省賀年者亦均由大吏電飭母庸來省以保地方 
[九官軍之文告]  
　　現官軍出有各種告示袁督李提會銜一示係諭飭附近居民如有檢得槍械牽回馬匹務卽報明繳還酌給賞銀否則查究李提一示係將叛兵已散實情佈告安慰民心督練公所一示係飭所有步砲工輜未便回營之官佐限兩日内赴講武堂報到以便照常辦公如逾 
[中國名畫]  
王小梅人物畫之二 
期不到以逃官論吳統領一示係嚴禁各軍不准私取營内物件又廣府嚴守一示係懸賞一百元購緝初三晚焚毁巡警六局之匪徒又袁督一示諭各軍人安心靜守勿再生事其初四日逃回獲回各兵凡非首要允候委員分别護送回籍毫無虐待又督練公所一示如有無知被脅者准其至督練公所或南關緝私局前報名自首派員員回原籍切勿畏罪隱匿 
[閩督電請截擊平和縣會匪福州]  
　　閩督松制軍接到平和縣會匪肇事警電後以該縣毗連粤省潮州如被竄擾四出爲患詎堪設想爰即電致粤督請飭各該鎭道截擊圍拿原電録下 
　　江漳道管轄之平和縣去臘二十七晚忽有會匪數百人持械撲城該縣令及游擊出兵抵禦致受重傷此地與廣東潮州饒平大埔相近應請速派大兵堵截以免竄擾 
[柯大臣奏請裁撤土稅各分局北京]  
　　督辦上藥統稅大臣柯逢時奏竊照江蘇安徽河南山西等五省前經度支部奏派四品京堂前帮辦土稅事務臣方碩輔親赴産上各區實行查勘據報禁種殆盡無土可征該五省所設土稅分局本可同時停辦惟西北各省所運土藥尚未盡絶河南爲南北要衝鐵軌四達上海蕪湖等埠輪運利便私銷私販不可不防本年十月裁撤江蘇分局即將上海分卡改爲查騐緝私局派委湖北試用道劉定榮駐滬辦理月支經費銀二百兩安徽分局亦令專司查騐原辦道員童祥熊禀請不領薪費酌留安慶蕪湖廬州三卡月支經費銀五百餘兩該兩省原設征收各卡一併停撤辦理河南分局道員胡翔林經農工商部調京差委即以該局提調分省試用道周錫綸接辦該省無要可扼不得不多留數卡飭將開支實力核减以免虚糜至山東山西兩局已於九月間停辦一面清釐欵目造册報銷與山東　臣孫寶琦往復電商酌留部局照花交山東籌欵局代辦此外查有收不敷支之浙閩兩局亦經先後裁撤咨部有案近年禁烟實行稅收銳减如有應裁應併之處隨時察酌情形分别辦理惟已經完稅之土領有部局照花運行各省無論過境落地未便别抽捐項致涉留難應請敕下部臣切實查禁以符定章奉硃批該部查核辦理 
[川省籌解藏欵之艱難北京]  
　　川督趙制軍去臘致度支部一電聞其内容略謂川省截留洋欵五十萬兩撥充西藏經費限至本年爲止經部奏准按期照解該欵另籌協濟在案惟查近年庶政待舉騰挪爲艱此項鉅欵一時殊難籌撥擬請暫予從緩方克籌解云云聞澤尚書接電以藏事緊迫業已電復囑其勿論何欵暫行挪撥以濟要需 
[議籌變通州縣佐貳辦法北京]  
　　樞府以明年各省州縣警察卽應大加推廣各地方審判廳亦將成立所有各州縣佐貳人 
 
 

Page 7

 
 
員職同虚設若仍舊設立不惟虚糜巨欵且多牽掣地政權限議由政務處憲政館會同吏部核訂變通辦法應如何改簡歸併之處即定於宣统三年實行 
西報譯要 
[日俄對於錦愛問題之態度]  
　　字林報載十一日倫敦電云俄政府對於錦愛鐵路所持之態度大都與日政府相同現候中政府以詳情示告再爲定奪初十日東京電云據東京報載稱日政府爲錦愛鐵路事答覆中國之公文要求借欵工程選聘工師三項均須與各國同一條欵如照目下情形則决議反對惟覆文中要求各欵如何措詞官塲均秘不宣布聞此事現已由中日兩國代表在奉天會商 
[英員論中國之前途]  
　　又載十一日香港電云滙豐銀行昨日開會集議議長葛蘭森君曾有演說評論亞東商業前途大概之進步並論及揚子江上流鐵路借欵一事深以該事阻於政治性質爲憾葛君復謂中國國民之生氣與夫日漸發達之愛國思想及國民種種堅毅之特性皆爲抵制各國重行勢力範圍政策之保障并爲將來國運進步之實証故吾人對於中國各事務須聽其自行解决余信解决之事必不致受横議惡評之催迫云 
時評 
[鄉人投票記]  
　　松江華婁地方自治選舉投票日。有鄉人某入所投票。執筆作躊躇狀從衣袖中取出黄紙一方。遮遮掩掩。擬襯在投票紙後模印。某監察員見而干涉。謂汝欲舉何人。書何人不准挾帶模印。鄉人乃將黄紙仍納袖中。復執筆沉吟再四。某監察員曰。汝何不書鄉人曰。余已忘運某監察員曰欲舉者旣已忘却。可隨便舉一人。鄉人乃書自已姓名。某監察員又曰。書自已姓名。應作廢票。他監察員曰。不必與他多論。作廢票可矣。於是鄉人起身欲出。某監察員欲知黄紙上所書之姓名。乃向鄉人索閱。鄉人初似不允。迫之。始徐徐從袖中取出。羣聚閱之。即某監察員姓名也。某監察員大窘急謂鄉人曰。余不識汝。汝黄紙何來。鄉人瞠目不對。他監察員急攙之曰。不必根究。立揮鄉人出。 
記者曰。某監察員。素有名譽。當不作此鄙事。意者無知之徒。欲藉以奉承某監察員。故用該鄉人爲傀儡歟。 
[碩學通儒議員]  
　　資政院碩學通儒議員。已通飭報送矣。其名譽較鴻博爲高。其 
權勢較諮議局議員爲優。不知我蘇有合此項資格者否。 
或曰。不必問資格之合不合也。翰林院清秘堂之故事可法。 
雖然。開送僅限文到五日耳。艶羡此項議員者勉之。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇提學飭屬選舉碩學通儒議員蘇州]  
　　蘇提學司兼署藩司樊方伯日前奉陸護撫札准學部咨總務司案呈准資政院咨稱本院會奏資政院選舉章程一摺奉旨依議欽此案經刷印原奏清單通咨在案查宣統二年係屬選舉年分照章應於前一年九月内行知兹届行知之期相應咨行貴部查照章程辦理於明年二月以前咨送過院等因前來查原奏内稱碩學通儒一項資格標準確定較難人數幾何調查不易互選之法勢所難行擬略仿從前保荐鴻博之例酌量變通寛取嚴用以蒐訪之任寄諸庶官以抉擇之嚴授諸學部等語是此項議員應由本部遵章辦理兹將原章八條並本部酌定保送簡明辦法十條分别刷印清單咨行京外各衙門依限辦理相應咨行貴撫查照迅將合格人員保送以便照章審查彚案辦理並轉飭提學司可也等因本護院准此抄黏札司遵照辦理等因到司合亟札行札府即便遵照如有前項合格人員無論合何項資格限文到五日内開具姓名年歲籍貫簡明事實清册連同所著書籍或所編講義一併送司以憑遵章審擇察辦事關部飭母稍逾延如無可送之人亦即據實具復切速 
[粤省宣示納稅多額合格人員廣東]  
　　納稅多額議員每省以二十人爲限其互選監督定章由各省布政使充任前日粤藩陳方伯據互選管理員查明合格人員造具互選人名册呈請宣示前來當即照章宣示略謂所有後開各互選人務須於宣統二年正月二十日以前齊集省城届期親到本司署舉行投票母違計開陳天申新甯年納正稅四兩六錢公益捐三萬四千五百零三兩四錢鄭錫仁增城正稅四十二兩公益捐二萬六千六百四十兩黄景棠新甯正稅二十一兩公益捐七千二百兩羅乃馨新會正稅一百兩公益捐四千兩王龍元增城正稅三十二兩公益捐三千六百零四兩陳頤新甯正稅一百零三兩一錢公益捐二千五百二十兩區澍羣南海正稅八十兩公益捐二千一百六十兩張應兆大埔正稅無公益捐二千一百六十兩吳光宇南海正稅五十三兩公益捐七百二十兩岑文英南海正稅十八兩公益捐一千八百兩岑文藻南海正稅十七兩公益捐一千八百兩戴培基大埔正稅無公益捐一千七百二十八兩陳念誥增城正稅九十八兩六錢公益捐一千四百四十兩李錫鏞新甯正稅五十九兩公益捐一千四百四十兩區鼎年南海正稅五百六十餘兩公益捐七百二十兩阮廷鈞新會正稅一百五十兩公益捐一千兩黄花農海甯正稅十六兩公益捐一千零八十兩黄品三南海正稅十五兩公益捐一千零八十兩余之壁新甯正稅一百六十五兩公益捐七百二十兩阮國器新會正稅二百兩公益捐六百兩 
[粤省大吏和衷辦事之覆奏（續）]  
一曰燕塘舊砲塲索歸新軍操塲查此事亦由臣樹勛據督練公所兵備參謀敎練處詳稱以新軍操塲勘定界址經禀明前督張人駿批准有案今旗營農業塲在界塲内插標與勘定操塲不相混淆此會商辦理者二也（按此叚恐有脫誤）一曰派員會勘閑田查此事先經奴才增祺等咨商臣樹勛當以粤省財政困難各處閑田正須及時調查俟稍有端倪再行會勘惟變通旗制在九年籌備清單亦屬最要旗民生計日亟自應次第妥籌以期融洽而資裨益已由臣樹勛飭司派員切實調查爲將來擇地會勘之計畫此會商辦理者三也一曰滿漢巡警局歸併巡警道查此事由巡警道以奉天等處均係旗漢同一警廳獨廣東旗漢同處一城之中而有兩種警務機關殊與定章不符應請歸併辦理分詳奴才增祺及臣樹勛在案查巡警道所請自係爲遵照定章統一職權起見惟粤省巡警創辦未久按照九年籌備清單第三年廳州縣始一律完備夫至完備之時則誠不能不謀統一現在旣未臻完備則就原有之駐　警察章程規則違警事項曁員弁兵役諸名稱先行照章劃定而粤省駐防巡警地界在城中不過兩區遇有民刑訴訟以及民人違警情事向皆分送地方官曁巡警道處理及調查户口亦按期移送巡警道辦理并擬援照本年四川奏案暫將滿洲漢軍巡警兩局均各改爲駐防警務公所以期循序進行俟八旗生計辦理就緒畛域融化之時再謀統一之效臣樹勛於接巡警道來詳即已籌慮及此今與奴才增祺等往返商榷所見正復相同此會商辦理者四也方今時事艱難朝廷尤以化除畛域爲籌備憲政之要圖惟事前多一切磋則事後少一窒碍將來如遇有應行變通之處仍當恪遵和衷商辦運諭旨以期勉副委任上答高厚鴻慈於萬一所有遵旨會商辦理各緣由理合恭摺具陳伏乞聖鑒諭示 
[統籌全省師範敎育實行辦法杭州]  
　　浙省兼署學司袁方伯通飭各屬略云奉撫憲札開本届諮議局議案業經議决呈由本部院批准公布施行者共計十有七件查會議廳第八次會議業經 
 
 

Page 11

 
 
議决浙江簡易識字學塾議案統籌全省師範敎育議案二件係屬該司主管事務行司核議等因查統籌全省師範敎育原案内開辦法第一條每府應照章設立初級師範學堂一所其學額暫以每府需用小學敎員人數定之限宣統二年成立如需用小學敎員較多亦可酌量地方情形量爲添設等因現据光緒三十四年統計本省初級師範學堂已設者共一十八所學生共一千二百八十八人内完全科四百一十九人簡易科八百六十九人若以全省小學一千四百五十一所敎員四千三百六十五人計算已足敷用原案第一條附說所開現用敎員十人必有師範學生一人以上之數又查三十四年敎員資格表小學敎員由師範畢業者已有六百六十一人是所謂敎員十人必有師範生一人者照現在調查之數已有贏無絀惟初級師範學堂各府雖皆次第設立獨湖州一府尚付闕如亟應飭令限宣統二年上學期組織成立其開辦常年經費各府皆就各地方自籌湖郡亦未便獨異原案辦法第四條所謂不足應由省城撥欵補助一節似可無庸置議至原案辦法第二第三兩條擬仿照日本師範簡易科期以二年畢業并由提學司通飭各勸學所速將此項師範學科程度及招考資格畢業服務各項辦法擬呈訂定各節自應通飭擬訂除札飭湖州府遵辦外合行通飭遵照 
分類新聞政界 
[飭屬照解新征水脚銀兩蘇州]  
蘇署藩司以各屬征辦宣統元年分新征除認運征白正耗米六十萬石外所餘漕糧循舊改折嗣奉兩憲准於起運項下緩運征米二十萬石候明年新米上巿如數補運京倉等因自應分别辦理所有新征米數一項現經本兼署司查照成案按各屬起運米　均匀攤派應即速同備帶各耗每石應解銀三兩一錢六分此外水脚等銀四錢二分八釐一毫由屬先行籌墊統限正月底掃數全完此項折征水脚等欵與正供無異急待湊撥立等解齊彚解母得任意遲悮至緩運米石查照成案均匀攤派以昭公允兹已分别札飭各縣立即遵照依限解足母違 
[浙藩電查漕書舞弊杭州]  
　　袁方伯致嘉興府英太守電云嘉興英守轉海鹽縣鑒據海鹽士紳周顧沈蔡等電禀鹽邑遭災奉照原額折減二分五釐漕書吳少廬仍照無折多收糧萬餘石欺公玩法請飭究等情漕糧天庾正供災蠲已定民旣不能少納官尤不能多收該紳等所稱是否實在希即飭查究報爲要藩印 
[請免官銀錢局收回紙幣廣東]  
　　日前袁督電咨度支部報告粤省官錢局所發紙幣已達七百餘萬元惟新軍餉需向恃此欵息項撥充倘遽收回所有虧欠餉需即至無著若延不停發則又違背部章相應商請大部核示辦法庶幾整頓幣制籌撥餉需兩有裨益 
[第一卯籌放賠欵數目杭州]  
　　浙江署理藩司袁方伯於初九日札委庫大使璧珽行開庫禮其第一卯（華二月份）籌放各國新賠欵計銀十二萬八千六百五十兩運司糧道杭關道三庫匀攤計運庫解四萬二千兩杭糧二道庫各解一萬五千兩司庫僅解五萬六千六百五十兩共合洋十八萬五千五百四十一元五角另加滙費銀二百二十六兩六錢即日逕交大清浙江兩銀行滙解江海關道衙門兌收察核巿價兌換金鎊如期納交 
交涉 
[英人承租汕頭鹽埕之爭執廣東]  
　　袁督前准駐汕頭英領事照稱美商德記洋行承租汕頭荒地鹽埕請飭刻日換照過户等因嗣經札飭惠潮嘉道查明禀覆該處荒埕係由德記行于光緒十六年間向澄海縣人李家合承租并無由官租與英商情事况鹽埕係晒鹽之地更未便租與洋人云云昨英領重復照稱該處荒埕係在水邊坪灘德記洋行租管經已念載請速換照過户袁督以條約所載各國洋鹽尚且不准進口免碍華民生計况中國引地餉需鹽埕爲晒鹽之地與尋常地畝不同豈可租與外人究竟當日李家合如何私租洋商何以該塲即遽辦稅印割户歷年執照契據等項有無聲明洋行字樣應即澈查明確禀復核辦刻已札行惠潮嘉道及運司查照矣 
[汕頭關前馬路之糾葛廣東]  
　　汕頭關前馬路前被洋關圈入及一切廠屋地畝糾葛情形當經委員馮牧詳禀督轅核示現大憲查該處所修馬路係在新關委員所填地畝界内原案聲明如果新關不拘何時欲收回應用均聽其便不必補還修路費用等語是汕頭馬路係各洋商借用官地修築均與洋關無涉綜核各案所有洋關一切屋地或動公欵購買或由官地撥給均是公家之産即使稅司實有需用之處自應呈候核明辦理不能由稅司擅專自是一定辦法惟海關現有地坪是否均在前撥各案地界之内稅司是于何年填築填築工本是在何處動支用銀若干特札飭關務處逐一查明並將歷次撥給海關官地界址及該關現有各地某叚是何案撥給繪具詳細圖說禀覆以憑核辦 
軍界 
[粤省大裁水師經費廣東]  
　　粤省裁節各營經費一事前經咨請水提切實裁併在案兹水提復將裁併營伍節省薪糧各項欵目細數備列清册移送督轅計共歲省經費銀一十八萬四千餘兩惟該提聲明此欵幾經籌畫始能定議裁减此外更無可以撙節之方云云 
兵警小衝突松江 
　　初十夜西門外一區分局巡士四人在護龍橋堍某寡嫗家小賭同賭尚有鹽勇一名營勇一名旋四巡士回局即糾同伴前往捕賭兩勇心有不甘挺身而出副巡弁陸文祥巡長朱某等勢成騎虎乃親解兩勇至普照寺總局隨有哨弁持片來保兩勇臨行指出 
 
 

Page 12

 
 
同賭之四巡士葉巡官遂飭將肩章摘下拱手請兩勇閱看於是該分局巡士十二人以捕賭而反受拘治羞再上崗十一日晨有六人繳還肩章稱將銷差不再上崗葉巡官傳詢時稱由副巡弁陸文祥指使乃將四巡士及尚有不願站崗者一人送入婁縣收押下午各紳董至總局研究自治事宜華婁張劉兩大令亦到乃會同升座傳陸巡弁朱巡長及各巡士研訊良久飭令查明主唆罷崗之人禀明懲辦 
[紳士禀控管帶官杭州]  
　　孝豐縣廪生陳景蕃現因該處防營管帶官陶昌權縱兵恣横任性妄爲禀訴撫憲增中丞叩請澈查更換當奉增中丞批示查是案前據該生等電禀當飭湖州府確切查明禀復在案應俟該守禀復到日再行核辦 
學務 
[女子師範學校成立南昌]  
　　贛省女子師範學校業由林學使派定彭藻才之夫人爲女監督文紳爲總辦汪紳爲書記兼庶務賃定朱姓房屋爲校舍擇於二月初一日開學 
[組織簡字半日學堂安徽]  
　　宣城縣附生吳楨糾約同志興辦簡字半日學堂其訂定規章以及敎授各科學悉遵定章辦理現該縣沈大令已據情禀請吳提學核示立案矣 
[敎育會開職員會松江]  
　　十一日敎育會開常年職員會研究敎育事宜並商量清查公欵公産之辦法 
實業 
[出品物産會定期開幕安徽]  
　　皖省出品物産會現已徵集各種天然製造品物擬於本月十三日舉行開幕禮其會塲假定府中學堂曰昨勸業道已出示曉諭招集食物販攤以及江湖賣藝等務於先期至事務所掛號以便指定處所 
[吳城鎭接通電信江西]  
　　贛省新建縣屬吳城鎭地方人烟稠密商務繁盛惟向無電綫消息不甚靈通兹經贛撫馮星巖中丞咨部派員來江勘量路綫札委梁總管督工照圖修築所有設棧樹桿一切工程現已告竣於客臘二十八日通報地方商民頗稱利便 
雜記 
[小工慘殺行人杭州]  
　　去臘念五日江干閘口地方有富陽泥水匠三人來杭收帳路經是處因天色已晚即在該處鐵路小工空火房内寄宿不料該處寄存木板屢次失竊是晚工頭見空火房内有人疑爲竊賊當即聚衆圍捕逃去一人其餘二人一被　出眼珠一被毆斃次日錢塘縣盛令聞報當即飭差將工頭提縣聽候懲究刻聞逃出之一人亦已回告家屬赴縣呈報未知如何辦理也 
[招撫華僑回國杭州]  
　　南洋華僑遠離故國辛苦經營積資累億者實繁有徒然猶不忘祖國凡遇各省水旱偏災無不捐資助振至再至三惟聞從前閩粤僑民倦游回輙遭官紳之魚肉因此視爲畏途有老死異域而不悔者浙撫增子帥有鑒於此特於舊秋照會甯波紳商嚴建等專赴南洋日本等處招撫浙籍僑民回華舊臘底該紳等回杭禀復兹奉中丞批示云來禀閱悉吳紳作鏌等於今春歸國有期殊深欣慰該紳等赴東墊用旅費已由田委員另册報銷應候該委禀到再行核辦仰勸業道照會該紳等知照 
[電請組織國債分會江西]  
　　贛省諮議局敎育總會商務總會均於客臘接到駐京籌還國債會同人來電懇即聯絡各團體選舉幹事赶設籌還國債分會以期普籌鉅欵清還國債 
文苑（劉恩黻） 
[齊天樂]  
曾經蘇小門前柳。絲絲做成秋怨。窄背翻紅。雛　翦緑。深住藏嬌庭院。西風漸晚。頓月冷霜淒。故巢空戀。綵鳳漂摇。近來身世鶩雞賤。芻尼曉檐訊遠。有人頻叩齒。清睡都　。古社靈旗。荒城畫角。越是黄昏悽惋。蒼烟數點。更休問昭陽。舊時團扇。唱入江南。夜寒吹翠管。 
金明池 
波　融霞。隄變偃月。唾碧裁紅滿鏡。西山好朝雲暮雨。窺妝嬾窈窕弄影。賭新腔競學吳歌。未肯讓西子西湖風景。傍壺嶠涼雲。摩訶香露不辨仙源凡境。小刦昆明灰未冷。過一度秋風。一番消凝。香塵暗青絲調苦。微波遠紅裙愁損。甚行人艶說乘船。怕太華宵寒還應吹醒。待頭白鴛鴦。歸來時候。指與芳洲敎認。 
雜說 
[歲首箴言（續）]  
在京之國會請願代表。宜速謀繼續請願之手續。 
各省公共團體。宜速爲國會請願代表之後勁。再各分舉代表進京。隨同請願以壯聲勢。 
各省諮議局。宜速呈催督撫剳復呈報之議案。及實行已經批准之議案。 
各省籌還國債　。宜带分途鼓吹。會集捐欵。以爲首次灘還國債之預備。 
各屬地方自治籌備公所。宜速選舉議董。組織議事會。 
各屬宣講所。宜速宣講速開國會及實行地方自治之益。并勸多輸國債捐。 
各屬勸學所。宜速籌多設初等小學堂。并廣設簡易識字學塾。 
各屬敎育會。宜速研究學校敎授管理訓練之方法。以爲改良敎育之張本。 
各屬初等小學堂。宜速實行單級敎授法。以節經費而廣敎育。 
各屬商會。宜速籌議振興商業之方法。各處商人。宜速研究對外貿易之方法。以期出口貨日有起色。 
各屬農會。宜速研究改良種植之法。以期農業日漸進步。几未設農會之處。尤應從速舉辦。 
各屬勸工會。各屬宜速設立勸工會。研究製造之法。以期改良工業。 
各處實業家。宜速　股創設公司。仿造日用洋貨。以挽利權。 
各屬出品協會物産會。宜速籌備南洋勸業會出品陳列事宜。 
各屬警察局。宜速改良警察編制法。務分治安警察衛生警察二種。以期日臻完備。各屬善堂等。宜速清理地方公欵。 
以上各團體所當注意者（已完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇（上海）]  
上海城廂地方自治甲乙兩級當選人於十一日選舉總董董事名譽董事兹將當選各董列下總董一人（照章舉正陪各一人呈由地方官申請督撫遴選任用）正李鍾珏平書年五十八歲三十一票上海人陪莫錫綸子經五十五歲二十二票上海人董事三人（擬定正陪總董二人内有一人即爲當選之董事合符三人之數）王震一亭年四十四歲二十八票浙江人顧履桂馨一年四十一歲二十二票上海人名譽董事十二人朱開甲志堯年四十八歲二十八票青浦人梅豫棖問羹年四十四歲二十七票上海人祁祖鎏冕廷年四十二歲二十一票上海人姚曾榮伯欣年四十歲二十票上海人施兆祥善畦年四十七歲十七票吳縣人（第一次選不足額投票再選）葉逵鴻英年五十一歲二十九票上海人顧徵錫松泉年五十三歲二十七票上海人　朱大經子謙年四十二歲二十五票浙江人毛經疇子堅年二十九歲二十四票上海人王寳崙行是年三十二歲二十三票上海人蘇本炎　尚年三十九歲二十二票上海人朱得傅吟江年三十六歲二十一票嘉定人 
[又（金山）]  
　　金山縣城廂地方自治於正月初六日舉行乙級投票初七日開票當選者十人　黄　玠　張良朔　陳貽芬　朱增禧　吳文銳　沈世駒張本載　丁彦翀　蔡德繩　黄端履 
初九日舉行甲級投票初十日開票當選者十人顧　駿　張作礪吳元釗　黄繼曾　李銘訓　阮景榆　吳欽業　丁瑞珍　劉昌富唐思齊 
[又（崇明）]  
　　崇明城廂應選議員二十名遵於初六日乙級投票初七日乙級開票初九日甲級投票初十日甲級開票每級各選出十人兹將姓名票數録左（乙級當選十人）倪成仁十三票樊沛霖十票張德瑛十票蘇雲章八票吳鍾麒七票沈誥七票馮閣模六票崔均六票黄廷棟六票張應榖五票（甲級當選十人　馮經芳二票黄厚生二票瞿慶榮二票陸璨昕二票昝兀愷二票黄寳銘二票龔其杲一票沈之俊一票嚴師盃一票祝康緒一票 
要摺 
[督辦土藥統稅大臣柯逢時奏開辦醫館情形摺]  
奏爲開辦醫館情形恭摺仰祈聖鑒事竊臣於緒三十三年奏請在武昌省城設立醫館四月初二日欽奉硃批該部知道欽此欽遵在案伏查醫學一門關係至重設立專館宜具規模當於省城都府隄地方購置基地鳩工建築本年五月間講堂齋舍一律落成經臣招生校試擇其學有根柢文理明通者取定四十名於十一月初二日先開講習館廣購經史有用之書搜羅醫家圖籍延聘老成醫士分别内外各科計日程功隨時講授循序漸進由博通而專門以六年爲期而責成於館長俟講習館開辦一年接開診治館隨證施診以戒烟爲先俾敎者有所發明學者藉資考騐復開修合館練習砲製别闢塲圃種植藥苗證以圖經區分品類刻醫書以明理開醫會以質疑庶幾通中西之局弭陰陽之憾於民生或不無裨益所有開辦之欵即在奏准留存經費開支常年所需續經咨部准撥私土充公銀兩發商生息不足者容臣設法籌措每歲綜其出入之數以達於部如有實效徐議擴充總期學有心得費不虚糜仰副聖朝懷保羣黎之至意除將擬訂規條及動用銀兩數月咨明度支部並咨湖廣督臣查照外謹將開辦醫館緣由恭摺具陳伏乞皇上聖鑒謹奏宣統元年十二月十五日奉硃批該部知道欽此 
[山東巡撫奏明年釐定直省官制謹陳管見摺]  
奏爲明年釐定直省官制謹陳管見以備採擇恭摺仰祈聖鑒事竊維析疆分治古今所同而分權集權義各有當各國地方官吏凡在中央集權之最重者皆受監督於内務大臣與漢之以御史中丞總領州郡奏事用意不殊而用法特密其在地方分權之最重者則直别立政府如元之行省規模擬於中書如美瑞之聯邦英法德之屬地或因歷史之發達而組織殊或因形勢之禁格而權限異類皆自爲制度儼具獨立自主之資格惟普國每省有省長代表内部其職獨尊常與國務大臣互調猶唐宋宰相之出領府州而其權則多用於非常特别之事諸司守令各有獨立責任權限分明不相侵越集權分權輕重最爲適均中國封域遼闊統攝甚難歷代成法每假方面之權以集事而遣巡方之職以詰奸控御則務指臂之相聯撫循但求安輯而不擾敎養之政放任實多今憲法將頒自治漸啓政府之於封疆官吏之於議會關繫迥與昔殊昔多消極之防制今爲積極之進行百廢俱興萬端待理出以漢唐簡靜之治恐抑社會發達之機而歐美各國之集權分權則又意有可師法難盡適彼縮四境於户庭我隔各省爲畛域旣不能以一部之精神周察萬里亦豈可委一人之節度專制百城允宜博釆中西之宜鎔成一代特别之制臣辱遭聖明忝膺疆圻受任以來悉心研考竊見今日地方制度之害莫甚於督撫虚擁泛博無限之權而每舉一事又輒支絀扞格無貫澈始終之實力集權分權兩失所當夫控御無萬全之策也唐宋之季内外輕重之勢其失各有所偏惟敎養兼修政和民樂而國本始固是富强之業尤當望之州縣親民之官漢唐令長之選最重而致治以隆五代令長之選最輕而召亂斯極臣愚以爲一省之權寄於督撫地方之政起於州縣二者實當並重故集權分權必以督撫爲機軸而歸納於中央國政民政必以州縣爲本根而裁成於知府督撫州縣兩官之權限責任旣明然後大之司道之類事 
 
 

Page 19

 
 
分職小之佐貳之補助其長一切據之以定界劃明年將釐定直省官制謹就臣管見所及擇其要義敢爲我皇上陳之（未完） 
本埠新聞 
[新卾督因病留滯]  
　　新任卾督瑞莘儒制軍於初十日乘坐楚材兵輪啟行履新已誌前報兹悉制軍登輪後因忽有感冒並未起椗昨以公共公廨襄讞員李蕚仙司馬修梅精於醫道諭飭隨節診治司馬奉諭後即至道署請假俾即隨往聞制軍須現定於今日起椗 
[縣令徒勞往返]  
　　昨日午後上海縣田春亭大令親詣公共公廨會同寶讞員與英副領事布君美副領事海君會訊奚國榮一案中西官在領事憇息處晤談良久嗣因人証未齊諭將奚帶回捕房候再訂期會訊 
[訪查學堂敎員之下落]  
　　縣署聽　吏林榮昨奉縣主給發諭單云奉道憲蔡札開准山東法政學堂咨開案查該堂前請敎員譚紹璋係湖南善化縣人自七月朔日起程來東坐敦我輪船到漢自漢換船再至上海至今五月有餘不知下落非有暴病即遇一切危險之事生死均不可知近接其子由家來函亦云杳無音信並將其臨行時所帶各物開單請代訪查兹由本堂派委差弁鄭有德一名前往上海並將該員所帶各物開具清單咨道請飭差役分往船埠客寓各處詳細查詢俾得知有確耗以便早日收領咨請查照等因到道准此除分行外札縣遵照飭差分投訪查具復核轉等因到縣奉此合行飭查爲此仰聽事吏林榮立即協同保甲並知照探役查照後開年貌分投查訪譚敎員紹璋下落務得確情限三日復縣以憑核轉計開敎員譚紹璋年近四十身高而瘦面黑而方 
[中國人之髮辮可危]  
　　王壽奎偕見証張永生控告匪人嚴茂生在四馬路清蓮閣茶館内偷剪髮辮由探查獲昨解公堂請究原告偕見証訴稱初十日被嚴剪去髮辮聞初九日已有人在電戲園門首被剪務求嚴辦旋據包探朱阿巧禀稱前日城内邑廟内有兩遊人亦被匪黨剪去髮辮曾經詢據該匪聲稱頭髮辮線均可售錢質之嚴供洞庭山人並無黨羽判押西牢半年並諭包探隨時查緝此等匪徒解案究辦 
[妬姦釀命案三誌]  
　　虹口華記路六百零七號小客棧夥江北人沈阿大與庽客山東人施金標妬姦將施戳斃已誌前報昨由捕房將沈與棧主婦李錢氏一併解至公共公廨請爲訊究德襄讞商之英廓繙譯官判仍一併分别還押候下禮拜二訊辦 
[病斃與傷斃有别]  
　　新閘成都路協和絲廠管車人沈錦榮將打盆女孩羅小順子毆傷斃命一案昨由捕房傳同見證婦人王小妹張小妹及沈一併解至公共公廨請究先據十圖地保禀稱該女因做絲不勤於去臘十九日被管車人沈錦榮責打前日身死已經上海縣騐明係因病斃並不受傷見證王張兩婦與地保所禀相同訊之沈供去臘十九日曾在女之背上輕輕打責一下女仍來廠做工至二十三日始行停工實係病死德襄讞商之西官判將案注銷沈開釋着酌貼原告撫恤了事 
[調查車夫頭目]  
　　總巡捕房五十號西探頭目安姆斯脫郎昨日傳諭各捕房華探調查租界内各項小車夫頭目幾人以憑傳齊攝影備查 
城内 
[紳董作保]  
　　辛長根於去臘除夕將嚴厚欽之髮辮剪卜經一路巡局枷示責押在案前日由王紳一亭飭丁持片到局求保據稱辛素患瘋癲現在南巿電燈公司爲接線工人並不爲匪此次因受人之愚心内糢糊所致游正巡官　交該紳保去以後若再違犯惟保人是問 
[拘獲竊賊]  
　　顧金榮偷竊梧桐弄趙寶生布號錫香爐等各物當塲拘住送至一路巡局請爲訊究又陶玉山掩入老北門内雲居庵左近王渭清家希圖行竊當被獲住送局押候訊究 
南巿 
[串放白鴿]  
　　鹽碼頭彈花衣店主朱廷載於去冬十一月間憑雕花匠顧海珍篐桶匠汪祥和等爲媒出洋五十六元娶孀婦王除氏爲室僧由氏之胞弟徐阿三將身價收去詎過門未久即行私逃昨將兩媒証扭至南區解送工程局訊知曾由城内某姓傭婦陳老太及某塾師說合判各交保限七天將人証查出再訊 
[是否負氣]  
　　浦東嚴家橋人陳計氏背夫私逃昨被其夫陳厚生尋見扭控工程局訊究氏供丈夫聽人唆使誣陷不端是以氣忿走出判移送浦東巡警局就近查明訊辦 
[賭博害人]  
　　法公堂移送竊賊顧蘭生至工程局訊據供稱因賭輸負在徐家匯伯父家偷竊酒壺付質求宥判戒　一百下押三天贓存局候領 
[出店行竊]  
　　昨日黎明時某花行出店肩負花衣一包巡士見其形迹可疑解至工程局訊究據供出洋兩元向某鄉民買來判戒責五十下逐出贓存局候認 
閘北 
[沉溺花叢]  
　　鴻順米地夥施兆生私收客帳洋二十餘元　匿英界東尚仁里張周氏妓院妓女金如紅處嗣由施之薦保錢某將施尋獲扭控四路一區收押在案兹由施父瑞昌將鴇婦張周氏及藉端索詐之徐洪舟扭控英廨移歸　局昨經黄正巡　提訊該鴇供施在伊處共耗三百餘金尚有金鐲一雙金押髮一支寄存伊處判氏與徐還押候缴到金飾再行核辦 
[拐匪宜懲]  
　　著名蟻媒吳朱氏屢經犯案日前又拐王如堂之子小二子被王　控四路一區昨經黄巡官將氏及孩提案訊實判氏還押候辦孩交王　回又拐匪周順昌（即周順卿蟻媒王錢氏屢犯拐案日前復串拐張小生之妻被張扭控四路一區訊供不諱判分别還押限交張妻到案再行核辦 
[積欠車租]  
　　永利　包車公司控郭海郭江徐三等積欠車租四十二角並竊去油衣一件昨經四路一區黄巡官提案訊明判一併押候繳洋再行核辦 
英租界 
[揑詞誣控]  
　　住居雲南路之江北人何阿四控胞兄何言渭與同姓不宗之何連根串賣伊妻陸氏昨晨由探孫岳廷將各人拘解公堂經寳讞員會同英布副領事訊係阿四自欲將妻賣娼揑詞誣控判帶回捕房候究被告二人一併　釋陸氏留候移傳其父陸喜根並夫叔何裕坤到案再核 
[客棧窩姦]  
　　船户周阿海引誘常熟鄉婦王戴氏至靖遠街　泰客棧内奸宿被捕一併查獲昨由包探傳同該棧主王新紀解廨訊明判男女分别各押三禮拜王從寛斥釋 
[串賣女子]  
　　鄉婦錢許氏與女姜妹前日在馬路上與沈王氏張宋氏互毆由捕查見一併拘入捕房昨解公堂經中西官訊得王宋兩氏有串賣姜妹情事已在警局被控有案判各押一天期滿併送閘北巡警局歸案 
 
 

Page 20

 
 
訊辦 
[無奇不有]  
　　朱王氏控被伊夫朱耀其咬去鼻尖昨由包探解廨經中西官訊得夫婦均受微傷各有不合判各具安分結開釋 
[賭徒罰洋]  
　　賭徒宋友標胡阿四錢阿二徐阿才江阿忠朱長林楊德順楊阿才朱妙夫施阿二馬友成袁德甫徐松林羅餘記等十九人在虹口百老匯路六百號屋内聚賭被探王寶生一併查獲並抄出大小銀洋數元及賭具等帶入捕房昨解公廨訊實判宋等十四人各罰洋二元再押兩天羅小寳朱金福張洪生汪阿大黄洪卿等五人未及到案著將保洋二十五元與抄獲之洋一併充公賭具銷毁 
[撞塲途人]  
　　東洋車夫武德法拖車不慎撞傷途人魯懷連昨由捕房解廨武供魯破機器車　傷判武交保候傳汽車夫訊辦 
[控告無憑]  
　　福利公司控陳根友陳德友冒售麵包昨由包探解至公堂訊無貫據將案註銷 
美租界 
[日人兇横]  
　　前晚有日本人某甲雇坐汪來仁之東洋車至西華得路不給車資反肆兇毆五百號華捕上前喝阻亦遭毆擊並被咬傷手指嗣凡印捕帮同拘入捕房押候解交日領事署訊辦 
[因何起釁]  
　　昨有婦人卞談氏投報捕房稱被丈夫卞掌掌以鐵器擊傷頭顱請爲究辦捕頭飭送同仁醫院醫治再行查核 
[婢女何往]  
　　住居伯頓路三百三十一號之粤人麥海泉昨至捕房報稱前晚走失十七歲婢女一口捕頭允爲查緝 
[女孩被拐]  
　　住居狄思威路三百號之夏阿三昨至捕房報稱有七歲女孩一口名龍友前晚被匪拐失請爲查緝 
[口角鬥毆]  
　　昨有王阿榮陳寳龍二人在禮查路口角相毆陳傷頭面由捕將王拘入捕房押候究辦 
[不顧公益]  
　　西華得路二千八百四十四及二千九百七十九等號十一户昨因傾棄拉圾違章被工部衛生局西人查見報告捕房飭探查明各户姓名請廨傳究 
法租界 
[盜匪解縣]  
　　昨日爲法廨開審之期捕房即將夥刦嘉興南潯等處之盜犯戴炳生　即戴老么　周耀亭陳寳生楊春江王炳生王春松等六人及犯婦二口解案請訊旋由縣捕徐文派副役協同寳山縣偵探投案禀請移縣訊辦聶司馬商之顧副領事准將男女各犯飭交該役帶回並派包探護送入城以免疏虞 
[不認搶洋]  
　　王潤昌控葉阿昌王銀才乘間　洋昨日由廨提訊王葉同供因賭互毆並不搶洋判葉王各罰洋五元充公 
[膏店隱]  
　　某烟間主湯桂生自禁閉烟間後改爲挑膏詎仍陽奉陰違設燈私賣兹爲包探杳見當將該店主及烟燈兩只烟鎗兩支解送公廨請究湯俯首求宥判將烟具充公外再罰洋十五元示儆 
[懲辦搶匪]  
　　湖州人伍日生於初五晚行經新開河浜石子攤畔突來匪徒王小毛等七八人攔住將喉义住繼將腰帶解下將伍之眼睛紮住剥去灰鼠皮緞子馬褂及緞子袍子伍情急　救又被用刀戳傷頭額手背兩處事後報　將王拘獲昨解公廨訊究王供詞支吾判枷示兩月押捕房五年原贓給伍領去李桂生訊無實據從寛驅逐出境 
[疏忽罰洋]  
　　永安街十二號蔴袋店失慎即熄已紀前報昨由公廨將店夥吳銀生傳案研訊吳供是夜小的睡臥時未將燈火熄滅致肇此禍後即自行撲滅判罰十元以儆 
[馬車溜韁]  
　　某號安南捕前日被龍飛馬房之溜韁馬車撞傷昨將馬夫朱阿才傳至公廨審訊據供在車旁小便以致肇禍判罰洋五元充公並　該捐醫費洋十五元了　 
[新聞畫]  
邇來時有匪徒剪人髮辮聞因有人收買頭髮運銷外洋之故前日復有甲乙二人至滬城豫園内游玩同被匪徒將髮辮剪去半根迨行至松鶴樓茶館門首始行覺察已無由追究甲以新年被人剪辮大呼悔氣乙則解之曰剪辮者不止爾一人何庸怏怏趁此改裝可也 
　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[南滿洲第二之高麗（續）（譯中國公論西報）]  
　　日本初以中國之救世主自居而宣佈其機會均等主義世界寛大之國民素未窺日本之眞者恒篤信之如大不列顚素以公平正大主意表彰天下之國且與之締盟立約同保中國危局而不知所謂東方文明之族惟醉心於利已之國民主義而乏道德之感孚故彼與英盟無幾時即利用此地位以達其素所注視之目的凡所作爲不僅與同盟國主義相反甚且中傷其物質上之利益以滿彼私慾近日流播最盛之讒謗所以害中國並直接害英國遠東之企業者皆以日本爲從出之源例如數月以來中國及他處報紙上謡傳各端卒使民間挾疑於英國者皆日本金錢之力有以致之此說之不謬雖無公牘文書堪以作證然事實上有可考而知者也日本深知北京政界中尸位素餐之輩可以利誘而報館又藉此輩以爲耳目於是賄賂而驅遣之使播有礙中英交誼之誕說報館拾而登之報端輾轉相傳瞬息遍於全國其影響於素以保全支那爲國是者奚可勝道然英國誠意之所在於個人平日交際上已可概見矣查日本行此政策之術有二一賴私人之陰謀一藉日本通報局之活動兩者交相爲用遂盡舉中國人而愚弄之使一見外國資本即引以爲大戒以爲捨此則外國之干涉不能入也夫中國人對於外國人無論其國籍如何皆視同一律莫之或信此其特性也日本不徒無以化之復從而納之於邪由政治家以至商人報館主筆等無刻不盛稱日英同盟亦無刻不慫動中國人對於英國資本之危懼務使滿洲無一錢之外資流入以絶其救亡獨一無二之機故凡受日本政府補助之報紙發行於南滿各地者或以漢文或用英字歷舉吸收外國資本以圖經濟上發達之危因而聳其詞曰外資入則土地失而國權喪雖日本亦利用政治商業以拓領地於中國妨人即所以自妨然而蚩蚩者愛國之愚忠一經煽揚遂如惡風怒潮捲揚澎湃於北陸以抵制日人以外之資本流毒所至眞不可以道里司已日本每於外交上力辯其對於中國之確無惡意然苟俯仰無怍安在其故爲此態也若夫門户開放已成列强執政者之套言自有此說以來不知星霜幾易絶無實效可見徒使中國有看守門户之責者堅信日人之口頭禪語以爲南滿洲鐵路滿期後該地必歸還中國至時即可行其排外政策以除日前之害而不知其受欺之至於此極也 
　　宇宙中稍有政治知能略通國際交涉之輩皆當以前述日本所施之政策爲下愚無意識之地爲然以中國行政變幻之多官吏冥頑之甚則其策之效如響斯應中國欲免此患非廣施敎育不可敎育之功又非一朝一夕所能見於是舉國上下無非愚昧自是不學無術之徒而又乏適宜之機會以脫除其弊害强而點者伺處其旁惟有竭盡智能以行帝國主義之實耳 
　　以上所叙即南滿洲之黑幕燭照而明察之是在有心世道者查日本頻年以來經濟窘乏國用不充數募公債以圖救濟彼知歐美國富之漲溢而憂中國巿塲之承其源而吸其流也乃横遮而强導之使盡入於已國一旦得此流動活潑之資本於是奮其聲勢以僭太平洋上之商權遷中國之九鼎則亞東全部將俯首帖耳惟强者之保護是賴况今兹各國恒爲彼甜言所惑以爲日本存大公無我之心以啓中國自然之利旣欺天下之人復得資本之助其旣得之權勢地位遂日以鞏固雖受欺之國近稍自悔其夙昔之愚然於遠東政治上占最高位置者尚在知覺未全之列故日本政策依舊進行而無礙夫日本以報紙等言論機關之力一面張其無偏無倚之虚聲一面佈其驚魂動魄之危詞使世界稱之華民信之迨其眞相一露則東方巿塲上之歐美商人已被拒於千里之外不復能與之角逐矣試觀高麗一歸日本保護即行關稅政策以固其商業藩籬倘並廢領事裁判權則日本設於高麗之勢力圈遂完滿而無缺今日本在中國之利益基礎日固而中國及各國之利益日墜南滿洲與高麗其命運一何相類耶此非無病之呻吟凡過所謂門户開放之地者皆能目擊之也按此論得失參半明眼人自能辨之 
專件 
[留日學生條陳農部改良蠶業文（杜用選肖璋稿）]  
一結社以圖技術之普及按日本蠶業上之技術普及皆賴結社之力今仿之擬爲共濟社社則附呈請主務官廳核奪許可 
二貸給公地爲試驗塲以便衆人之參觀實習按酉陽州城附近公地有州治北路紙房溪等乃因敎案被逐出境之張佩超充公地多歸荒廢據前州牧趙源濬雖以廢武校塲爲栽桑試騐塲究竟有名無實不知樹桑有何等學術在今只見其濯濯而已今擬仰懇四川督憲札飭地方官准生等承領作爲蠶業上之試驗塲凡本籍貧苦子弟來學者皆不取學費凡不爲試驗地已爲人佃耕者只責其遵守社則盡力蠶事有丁糧地課者仍照舊完納並飭禁止縱放牲畜而免踐踏 
三奬勵精絲出口而促收改良之效果按日本改良製絲社如甘樂社下仁田社確冰社等皆糾合各養蠶家婦女自繰之絲行共同檢查共同裝束共同販賣之術所以免粗製僞雜堅固商業上之信用其政府於戰後經營發布營業稅法亦不加之於彼社所以示奬勵之實而鼓舞農民改良之志趣也查我國近頃實有免釐加稅之文出口之稅亦有定則又聞朝旨奬勵實業凡著手改良而爲試辦者有减半稅之成案如此則生等結社著手改良製絲出口販賣宜請減半稅以示鼓勵四調遣技手以開邊荒而固疆圉按自英藏條約缔結以來西藏殆入於英國之勢力範圍四川幾有唇亡齒寒之憂惟爲之開闢利源則不惟可以厚結藏人之心並可殖我民於其地而分占其厚實欲闢利源尤莫如蠶業奏功奇捷而易易何則家蠶飼育若知桑樹速成法即二三年可以收效野蠶飼育更可利用其天然山林中之柞樹等而速收莫大之利益若仿製絲社之組合使彼各自缲出精絲行共同販賣等事或收集其絲爲染織會社以供给其需要其他實業亦必由是而勃興如是則藏人必感德而貼服於我且可使同化於我而相安無事我民因蠶業利大往者必衆亦不至視爲畏途日本經營北海道及朝鮮亦 
 
 

Page 27

 
 
利用此策且英國之政略於其屬地專以開發實業爲務我萬不可守舊自尊坐失機宜讓人經營而不顧也若生等試驗旣有良績社員已成技手謹當彚報勸業道聽憑調用以爲經營西藏之初基其他峨馬邊打箭爐等廳及未興蠶業州縣亦宜如此進步則奬勵蠶業及移民開墾之空文可以副矣 
以上四者揆諸當官責諸國民皆有應盡之義務應保之權利若擴而充之俾地無不毛婦皆蠶繅斯即蠶業一宗每年取償十萬萬圓以上金額於世界各國實不足奇且不必與列强兵戎相見我已居於平和戰勝之優勢彼已居於平和戰敗之劣勢是不僅積月累年之賠債可返而且川流海溢之漏巵可塞民困財竭之大患可弭内外渙散之人心可收拾遐邊荒服之版圖可安固誠上策也 
小說 
[官塲小說玉樹花（八）（春）]  
　第三回　愛餘桃南風不競　　刦銀樓白日行凶 
却說胡甲生正要和花祖雲說話。只見花祖雲正在那裡看著他。微微的笑。胡甲生心上十分詫異。便問你笑什麽。花祖雲道。我笑的自已心上的事情。與你不相干的。胡甲生便對他說道。你看今天這個事情。可詫異不詫異。我和吕太尊雖然是同鄉。却向來没有見過的。平空的叫人問起我的名姓來。這也是一件意外的事兒。更可怪的是方才那個差官。竟和我一個樣兒。一般面目。就是親兄弟也没有這般相像。你方才看見没有。花祖雲道。我早已看得清清楚楚的了。比你自已還要看得仔細些兒。那面上的五官部位。和身叚的大小。和你都不差什麽。仔細看起來。覺得他眉目之間。没有你這般秀媚。年紀也覺得比你大些。差不多也有三十歲的光景看他那個模樣。大約也是吕太守手下的一個紅人。方才吕太守見了你。向你一笑。又特特的叫他來問你的姓名住址。依我心上看起來他他他他。┄┄┄┄┄花祖雲一連說了幾個他字。覺得有些礙。口說不下去。只看着胡甲生的臉笑。胡甲生本來伶俐。聽了他這般吞吐的口氣。又看着方才那般突兀的情形。心上早料著了六七分。面上不覺有些紅起來。却裝著不知道的樣兒逼著他問道他什麽爲什麽一句話兒只說半句。有什麽話只顧說就是了。花祖雲聽了笑道旣然如此是你呌我說的你却不要見　。胡甲生聽了。心上更覺明白。却故意說道。你這個人。爲什麽這樣蠍蠍螫螫的。我們兩個人這樣的交誼。難道還怪你不成。花祖雲想了一想道。這句話兒說起來。話長得狠不是一句兩句說得完的。在街上說話也不便。我們回去細細的講就是了。我本來有幾句話。要和你商量說。著便舉步先走。胡甲生也便跟着他回來。到了胡甲生公館裡頭。大家坐下。 
國外新聞 
[滿洲商情近聞]  
　　十一日東京電云據哈爾濱電稱近因途中積雪甚深買賣貨品甚爲缺乏復因禁止五榖出口以故北滿洲之出口貿易現已中止現黑龍江撫台議將禁止五榖之令推行全省恐此策未便實行也 
[美國商會歡迎日工]  
　　十一日東京電云美國洛斯安格爾斯商會因日本工人經營加利福里亞農業最爲合宜故决議歡迎日工入境此舉與前加利福亞省議員海司君在下議院所呈驅逐日工之議案適相反對 
[法摩最近之交涉]  
　　初十日倫敦電云法政府已限摩王米萊哈菲於四十八點鐘内將借欵條約簽定如摩王不允法國將地其旨逼手叚云據唐其愛電稱有法國士官一員平民一人在薩維阿地方爲土人殺害初九日柏靈電云各國已在巴黎組織摩洛哥公司合力經營摩洛哥公家事業共籌資本二百兆（英金或法郎未定）法國出其半數德國出百分之三十餘由各國公出總理爲法人納邦君協理爲德人蘭脫君該公司之組織係出於各國要求云 
[俄國迎送外賓]  
　　初十日倫敦電云法國上議院及下議院議員之代表現已行抵俄京頗受歡迎同日柏靈電云駐俄奥國大使裴區蘇爾特伯爵已覲見俄皇奥國嗣君費迪南大公爵游俄之後將赴巴黎及各國京城一游 
[瑞典皇病體復原]  
　　初十日倫敦電云瑞典皇葛士塔孚割瘤之後御體業已復原 
[英將條陳澳洲防務]  
　　初十日倫敦電云澳洲曼爾邦電稱吉青納將軍報告澳洲疆防情形計畫甚屬遠大吉君之意澳洲須練兵八萬名以一半保守各處城港一半作爲生力軍以便有事調遣吉君並請按照英國西部之制設立澳洲陸軍學校學生三年畢業後派往印度或英國各處聯隊見習半年陸軍士官則須從豐給俸有功者破格擢陞綜計每年經費需英金一百七十四萬二千磅 
[英國政界近聞]  
　　初十日倫敦電云英國政界對於星期一日首相愛斯奎士君之演說皆存熱望自由黨各員咸信愛君届時必聯合各黨以與上議院爲抗云 
[福公司之新董事]  
　　初十日倫敦電云福公司新舉之董事内有蘇彝士運河局英國代表安斯特納塞君及倫敦道勝銀行總理印區倍爾特君二人 
[德國社會黨滋事]  
　　初十日倫敦電云普魯士各鎭有社會黨集衆示威反對選舉制議案内有不服警察干涉者遂與衝突警察拔刀與鬭死傷數人 
 
 

Page 28

 
 
[英國颶風爲災]  
　　十一日倫敦電云英島近遭大風傷失人口頗多意國商船西阿拍號在金山耳外海失事溺斃船員二十人 
[居留島地震近聞]  
　　初十日柏靈電云居留島近遭地震 
叢談 
[百似]  
脩蛇角而似龍。今之名士似之。狂鳥冠而似鳳。　今之美人似之。不育鄉婦裝身大。今運商賈似之。不卵牝鷄偏喔蛋。今之言官似之。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
