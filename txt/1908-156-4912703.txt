# 1908 - 156 - 4912703

 

Page 1

 
 
   
 
 

Page 2

 
 
上諭 
[五月十三日奉]  
　　上諭廷杰奏舉劾屬員一摺熱河建昌縣知縣陶藻華准補阜新縣知縣姚致遠准補濼平縣知縣李文昇旣據該都統臚陳政績均著傅旨嘉奬建平縣知鍈縣麟貪酷鑽營虐下媚上候補知縣叚光烈猥瑣無能沾染嗜好試用通判文瑞才具平庸操守難信均著即行革職請補豐寗縣知縣候補同知李錟性耽安逸遇事偏執開缺另補該部知道欽此奉 
　　旨毓隆著補授内閣學士兼禮部侍郎銜欽此 
　　旨翰林院撰文著程棫林補授欽此 
[宮門抄]  
　　五月十三日召見軍機楊文鼎 
論說 
[論海清借欵]  
　　江蘇路。一失於滬寗。再失於滬杭甬。重重繭縛。主權垂失。南綫巳不可。問。目前所差堪自慰者惟有江北殘餘之軌綫。海清讓歸官辦。鎭徐公司。自築。蘇人不堅執收回商辦。己至於萬分退步。然苟使官民同氣。分途並。築。則亦未始不可完半壁之功血張蘇人之氣奈何海清五十萬磅之借。欵。發現今日。又成一銀公司之交涉也。此路官辦緣起。實爲一運鹽問題。蘇公司自冬至春。往復函商。卒與運司訂立草合同早以外欵爲防。今日突然訂借實出蘇人之意外。故欲問此欵之當借與否。當先觀今春公司運司之合同。 
　　立草合同商辦徐省鐵路公司（下稱公司）两淮都轉鹽運使趙（下稱運臺）今因籌議築造海州至清　鐵路（下稱海清公同商訂辦法條列於下 
　　第一條海州至清江鐵路在公司規定路線範圍以内呈部核准有案今運臺以淮北運鹽艱難商請公司提前赶築公司以規畫路線緩急次第必須通盤籌畫未能尅期竣工彼此商量通融辦法由運臺籌撥欵項代辦訂立合同以便遵守 
　　第二條海清鐵路旣由運臺撥欵代辦在公司未經收回之前所有路務暫由運臺主持盈虧亦暫由運臺擔任 
　　第三條運臺所撥造路之欵項將來股東曾决議如有欵項收回此 
 
 
 

Page 3

 
 
路應俟全路告成核算造路成本繳欵收回或鹽務酌量入股作爲海清股本或公司别有規畫將海清路全然讓歸鹽務均俟公司開股東會議决辦法再定運臺並允切實聲明將來股東會所議决條件均可公同妥商俾臻完密 
　　第四條運臺允切實聲明所籌路欵晉歸鹽務籌辨惟不得輸人外欵以重主權公司亦應向各股東聲明以免疑慮 
　　第五條運臺與公司協商舉施省之觀察爲海清鐵路事務所總長主持該路建築工程事另由運臺派委收支所長專司銀錢帳目所有該路進出欵項及關乎工程一切事務均隨時報告運臺公司可另派人會同曾理收支將一切進出帳目等項隨時報告公司 
　　第六條公司呈部核定章程凡關乎路線規畫有所變更應由股東會公决是以訂此合同時聲明止能作爲暫時遵守俟公司開股東會後再與運臺商訂正式合同 
　　第七條此合同訂立後一面呈部曁督撫院立案一面即可測勘開工以期速成 
　　第八條此合同訂一正式两份由運臺及公司蓋印互換各執一份存查 
　　據此合同觀之。與篤信合同相比較則不可解者殆有多端。合同第一條海清路綫在公司範圍以内。通融辦法。由運臺撥欵代辦。今篤信合同。用两江名義訂立。不涉公司。若忘乎其爲代辦之性質者。不解者一。第四條運臺允所籌路欵。不重輸人外欵以得主權。今篤信借欵五十萬磅。明明。輸八外欵也。不解者二。第一條或鹽務酌量入股俟公司殷東曾議決辦法再定。今篤信合同江督運司貿然商借外欵並不令公司聞知。不解者三。第五條舉施省之主持該路工程。今篤信購料合同如車頭客車貨車鐵軌枕木橋梁等外洋材料。盡歸。承辦。而主持工程者退處於無權。不解者四。種種疑竇。不勝枚舉。概括言之。亦一銀公司之後起而巳我蘇人惟嚴拒之不暇尙何研究之與有。 
專電 
[電一（北京）]  
　　貽榖到京後極力挽人向某大員訴寃故尙未開審 
[電二（北京）]  
　　德人在青島設立德文大學堂禀請學部存案張中堂以 
[與學部定章不符議駁]  
　　按學部於去年曾訂有外人所設學堂一律不予立案之章程 
[電三（雲南）]  
　　滇督錫良議訂清鄉章程嚴飭各州縣認眞照辦一月 
後派員查察以定考成 
緊要新聞 
[海清鐵路借欵彚聞]  
　　蘇路公司致上海道函前按商務總會來函内開接准道函内開奉南洋大臣两江督憲函諭云云到公司查此項函件敝處並未接到。當將海清讓歸官辦之原委徑復該會查上年十二月敝公司接准淮運司趙都轉照會内有海清鐵路旣歸本司代辦則全路學費本司應力任其難以濟功用本司向不以借外欵爲然斷無覆轍自蹈之理等語敝公司與趙都轉訂立草合同内第四條載明運台允切實聲明所籌路欵皆歸鹽務籌辦惟不得輸入外欵以重主權。公司亦應向各股東聲明以免疑慮云云於今年所正月彼此蓋印互換二月間又接趙都轉照會内開奉督憲批詳摺均悉察閱合同各條辦法尙屬妥洽候核明奏咨立案等語是此項海清鐵路讓歸鹽務籌辦不得輸入外欵早經趙都轉詳奉督帥批示有案敝公司於股東大會亦巳將草合同宣告人人皆知今商會來函所稱借欵云。云並水附鈔合同敝公司竊有未喻。且以未奉函示猶不敢遽信乃今日申報載借欵合同及購料合同两則不勝惶然查借欵合同。係两江總督與篤信洋行所訂計借英金五十萬磅購料合同。則海清鐵路總局與篤信洋行所訂係應用材料約值英金二十萬磅。是二是一。不言可知。查公司購料均隨時訂立合同從無專向一洋行預訂材料若干約價若干之理共两江總督名義所訂之合同旣無牽涉鐵路字樣亦何煩敝公司及商會之研究。今購料合同旣同時發現明明以洋欵購料無疑日督帥簽出條文亦有篤信干涉材料之語固巳洞見癓結此次商會函述帥函本有衆議僉同再行辦理。之諭審愼周詳帥意可感但敝公司始終未接函示竊意承辦海清鐵路之員。必言猶在耳斷不肯上違憲意下拂輿情再蹈覆輸也。究竟如何情形用特函詢左右即希指示方鍼曷勝盼禱敬頌台安 
再致商務總會函前復一函計邀台察此事前承函示奉道 
 
 

Page 4

 
 
函轉督帥函諭將合同交商會及公司執事諸尹共爲研究等語乃貴會旣未將事同附到公司而敝處亦未接有道函昨今两日始於申報見合同底稿致股東紛紛投函詰問查帥諭旣有共爲研究之明文。且此事與敝公司一方面尤有密切之關係。今貴會旣不鈔示合同想貴會必巳加研究請即將對於此事研究之方法明白指示以便轉告股東大帥旣諄諄以衆議僉同相囑貴會必共此雅懷也專頌台安鵠候玉復 
蘇路協會上江督電南京督帥鈞鑒報載帥諭商務總會海清鐵路向篤信洋行借欵顯係外欵造路。與公司宣布趙運使合同所稱由鹽務籌欵不。輸外欵不輸外欵之語不符衆。情惶駭失措上次趙運使詳文大帥究如何批示。請迅使宣布以釋羣疑江蘇鐵路協會曾樸等叩 
　　補錄趙運司詳两江督帥文 
　　爲詳請事竊本司擬建淮北海清鐵路以利鹽運附呈章程一案前於上年冬間奉憲台批開禀報清摺均悉查淮北運鹽河道由板浦至西壩一帶節節險阻屢次疏濬仍無實效現當籌增出産之際運道通暢尤爲切要之圖該司擬籌集款項由海州至清江通築鐵路以利轉輸自屬一勞永逸所擬辦法亦尙妥洽惟蘇路有款准其路成收回一節自應與公司先爲議明現在接准蘇路以司咨呈亦議蘇路北綫由海州經徐州以達豫省現即選派工程司前往復勘分叚籌築自海至徐取道清江浦是該司擬辦之海清鐵路適與公司路綫相合尤須彼此商明俾免歧異仰即遵照妥爲籌商仍俟議定辦法再行詳復核明奏咨立案繳摺存等因奉經與蘇路公司往復函商此項路工仍議歸本司籌欵代辦現巳會同商定辦法訂立草合同准蘇路公司咨送前來本司詳加查核尙屬允洽自應就此定議以裨淮鹺查海清路綫前曾以規元三百萬两爲率分别　借總以不用外款爲主統計款項内奉憲台允准七十萬許道惲守經借一百萬本司旣總成其事應即設法籌足施道　曾爲總理工程所有此項鐵路應請憲台飭令該道先行規畫許道鼐霖惲守毓昌有籌欵之責應派爲購地籌款之員収支一事責任甚重查有蔡守宗翰堪以勝任其購地道路支用款項本司遠在揚州無從親悉底藴擬派孫直牧本懷前往稽查一切俾昭愼重以上各節均請憲台分别札委并請俯賜刊發官辦海清鐵路木質關防一顆飭由本司轉交施遣等應用將來路成之後一切用項仍應由施道核實報銷以專責成除將草合同二份會葢司印留存一份備案其餘一份移還蘇路公司外理合具文詳請并將草合同照錄清摺附呈仰祈憲台鑒核批示祗遵並乞奏咨立案深爲公便光緒三十四年正月二十九日 
雲南平亂後之佈置 
[三路防務]  
　　滇督自收復河口後以滇邊沿紅河一帶及蠻耗向西陸路各地皆與越地逼近擬一律舉辦對汛俾匪黨無由乘機再竄巳派出各營沿邊駐紮王正雅軍在河口中路龍裕光胡興各軍在西直至緬界爲止白金柱軍在東由紅河廣南開化至桂界爲止併將對汛辦法商定即分飭照辦現各軍巳分途前往赴防至後路所調之客軍近亦紛紛齊至蒙自錫督巳一律派赴關外河口各地恊助聞王軍日來搜剿餘匪兵力頗厚共約有十餘營 
　　 
[桂邊防務]  
　　廣西泗城府屬凌雲縣之烈墟西林縣之瓦村八達皆與雲南接界此次河口之亂凌雲縣張令西林縣楊令亦曾派兵探防至泗城府唐太守派雲字營黄管帶率練勇二棚駐防烈墟並札西隆州龔牧派兵駐防八達近唐守據情電禀粤督謂河口雖巳收復而敗匪圖竄防務不敢稍鬆張安帥巳電飭唐守督飭文武所有近滇各處一律加意巡防 
[議定軍用電線] 　 
　　滇督以河口克復後邉匪大股稍清續遣派各軍分路清勦餘匪及整頓沿邊防務尤應赶設軍用電報以便傅遞消息現定議先從滇邊辦起由思茅近邊直通至河口再由河口過廣南徑達開化巳派專員沿途測勘建築杆線俟修至開化再接線通至桂省歸順思恩以達龍州現巳將籌定各事電告桂撫查照矣 
[袁軍機力保唐撫人外部北京]  
　　唐少帥紹儀以外交得名項城督地時值庚子亂後交涉各事悉出唐手前年唐擢升外部侍郎得項城之力居多項城内用後堅欲荐賢自代惟屢次陳奏未蒙俞允近日項城又以差缺繁重懇請開去其一仍未邀允復請以外務部會辦尙書劃分爲二而以會辦授唐並謂交涉繁難非唐莫屬云云两宮頗爲之勸惟某邸不以爲然故尙未議决 
[楊度擢升帮提調消息北京]  
　　勞乃宣京卿無志仕進巳久怱奉特召來京予以崇階辭不獲命兹聞進憲政館後遇事唯諾承辦各事大半諉諸楊京堂楊則辦事認眞屢上條陳館憲亦均推許有攺派爲帮提調之信 
[電查夏家橋案公禀列名蘇州]  
[蘇撫致上海縣電]  
　　頃接江蘇在籍紳士聨名公禀一扣内係夏家橋寗軍鎗斃人命一案請持平辦理等語查此案前曾有人揑名遞禀爲征兵飾辯飭懸查辦有案此次是否揑名無從縣揣查首列之姚紳文楝係屬滬籍即由縣查詢姚紳是否知情首先列名電復核批撫院 
[上海縣復電]  
　　陽電敬悉姚紳文棟稱寗蘇两屬紳士聨名乞禀事誠有之禀由寗發等語即請勛安 
　　按數日前本館亦接有江蘇紳士公禀一件緣第三人列名者爲前沂州府知府丁立鈞叔衡先生曾爲菁書院山長創改高等學堂作古巳經七年故不將原禀揭錄 
 
 

Page 5

 
 
[蘇垣巡防隊大閙戲園三誌]  
　　蘇垣巡防隊打毁聚福戲園一事巳两志前報現悉該營管帶陳友珍仍不肯認爲該營中人肇禍其負氣交到之勇丁六名内有伙夫二名訊係無辜業己開釋其餘四名暫押刑房昨日長洲縣趙大令會同元吳魏王两大令及中路巡官陳大令併是日在塲受傷之朱紳以增等在元妙觀方丈内飭傅該戲園貼鄰四家會詢情形據四鄰供稱肇事之勇第一起僅十餘人第二起數十八第三起多至二百人左右均係巡防營兵並無地痞附和且有秃頂者一人手持令箭攫物喝打尤爲兇横等語縣委各官得供即據情禀知撫憲陳中丞嚴飭陳管帶將手持令箭及肇禍之弁勇悉數交縣以憑徽辦并聞是日有朱蔣二紳之輿夫二人受傷最重恐有性命之虞 
[皖北調兵防匪電文]  
[皖撫致皖北道電。]  
　　鳳陽毓道台洪據靈璧李令禀稱駐靈卓勝前營李分統以攺編新軍將原駐隊伍一律調赴鳳陽鄉民恐慌紛紛禀留懇請先調两哨俟編定後仍飭回鳳再將駐鄉三哨更換調往等因查靈璧北境盜賊横行該鄉駐有防營何以白晝竟出連刦二十四家重案誠不知該分統管帶等所司何事養兵不能衞民不如無兵言之不勝痛恨現在青紗帳將起地方緊要應由該道迅派得力馬隊三十名馳往靈璧北鄉一帶常川梭巡查拿以靖地方至該令所請分起調鳳以資兼顧之處仰即轉飭李分統審度情形妥爲辦理可也院陽印 
[皖北道復皖撫電]  
　　撫帥鈞鑒洪密陽電敬悉李分統調隊赴鳳靈民慌恐懇留情形前據該縣併禀到道當即商請李分統妥籌辦理兹奉前因除遵飭速派馬隊三十名馳往巡防並轉知李分統遵電審度情形妥爲辦理外知關帥厪合先禀復職道秀庚叩 
西報譯要 
[新法鐵路近聞。]  
　　字林報十二日東京電云日人反對新法鐵路近巳有文牘辨論此事略謂開放門户之策本不阻人開拓鐵路事業惟英俄美各國與中國所立之約亦皆不許另造競爭之線今德國旣享有山東鐵路專權則津浦鐵路必歸入英德勢力範圍而後巳據此爲例故日人不能不反對南滿鐵路云 
[俄敎士注意西藏敎務。]  
　　泰晤士報云俄國駐北京之掌敎現巳展長假期擬與達賴喇嘛會商西藏俄國敎務 
[厦門租界會議禁烟問題]  
　　字林報云厦門領袖領事德事曼十君擬 
於本月十六日在工部局會議禁煙問題兹將提議之事預錄於下一自出示禁烟後各烟館限两個月内閉盡其示由領事公會批准即當頒發二嗣後祗准限定之館領取照會售賣烟膏此種膏店於一千九百零九年西三月三十一號限閉其半限一千九百十年一律停閉 
[雲南華官向法人道歉]  
　　文匯報載十三日倫敦電云白華兵悞擊法兵後雲南邊界之華官均向法人道歉且允懲亂黨十二日柏林電云中國西貢領事巳代政府向安南政府道歉且允將亂黨懲治 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張二版 
要摺 
[連魁奏覆科布多情形摺]  
　　竊奴才承准軍機大臣字寄光緒三十三年四月二十八日奉上諭岑春煊奏統籌西北全局酌擬變通辦法以興本利而固邊衞各摺片著徐世昌袁世凱升允趙爾巽錫良唐紹儀朱家寳程德全恩壽曹鴻勛聨魁貽榖廷杰誠勳長庚馬亮延祉連魁錫恒穆特春慶恕聨豫體察情形各抒所見妥議具奏原摺片均著抄給閱看欽此嗣又承准軍機大臣字寄光绪三十三年五月初二日奉上諭前據岑春煊奏統籌西北全局各節業經諭令徐世昌等妥議具奏茲又據該督奏各邊擬設民官亟應變通舊例並錄呈左紹佐原奏各摺片查左紹佐原奏請設西北行省一摺經政務處議覆飭下直隸山西督撫熱河察哈爾都統體察情形奏明辦理至今尙未舉辦著徐世昌等歸人該督前奏一併妥議具奏原摺片並左紹佐原奏均莉抄給閱看欽此遵旨先後寄信到科奴才細繹岑春煊前後所奏舉凡建行省設民官闢榛荒固疆圉興學講武富民足財諸大政自係爲變法求强興利實邊起見周詳審愼亦具苦心當茲時事多虞整頓尤亟凡爲臣僕自應共體時艱力戒因循苟可遵行何敢違異阿爾泰山如何情形應由辦事大臣錫恒覆奏但就科布多言之奴才北來巳逾三載地方情形見聞較稔竊以爲蒙古游牧新政固宜統籌舊制勢難遽廢謹爲我皇太后皇上據實陳之查科布多自與阿爾泰山分治以還所屬蒙古現祇有開阿特額魯特札哈沁杜爾伯特共計四部落歸科管轄地瘠人稀均非繁富竊查蒙古習尙夙以牧養牲畜爲業不以農耕爲重方今世變日迫難循舊轍若不早爲設法提倡漸次開通殊無由以化錮習而啟新機現擬於所屬之杜爾伯特等四部落飭令各先設蒙文小學堂一所蒙文敎習各二員自行籌欵舉辦及照岑春煊原奏選各該蒙部合格者入學以冀默化潜移漸開風氣並擬隨時由奴才差派妥員分往查看將興屯試墾有裨蒙藩一切情形詳細勸諭俾各蒙古官兵人等瞭然於心一旦使之耕牧兼資自無難措之裕如其科布多城内舊有之蒙文學堂亦擬與該四部落現設之蒙文小學堂一體擴充凡科屬蒙旗子弟均爲從寛收錄認眞講習以啟蒙智而化顓愚將來稍著成效再照内省畢業章程奏明辦理烏蘭古木巴雅特均係本屬杜爾伯特牧地二處似宜屯墾而烏蘭古木地方昔年屯懇舊地亦尙可循特塞外秋先天寒最早七八月間即降霜雪殊爲可惜此外三路無可墾之區僅有科屬舊有之旱屯田四面環山地方稍煖而以布音圖河水灌溉較之烏蘭古木二處之地究爲上等若值雨澤調均落霜稍晚之年可以幸獲有秋惟現當興屯實邊之際稍有可以經營之地亦未便視爲緩圖奴才刻巳差派妥員馳往烏蘭古木地方詳細查勘明白開導將來查明如何情形應否就近即由科城暫移妥實人員駐紮該處以資辦理墾務之處容由奴才體察妥協隨時具奏請旨遵行此科布多之新政亟宜統籌者也又科布多爲防戍軍營逈殊内省地處極北漢民罕來所屬地方皆是蒙部漢文語言全不通曉雖有華商負販來城不過春來秋往來去無常非如奉天吉林綏遠城察哈爾等處漢民本多久成村落即新疆土著客民亦復不少與北路僅有蒙古者迥焉不俟本難慨論矧邊蒙習俗逐水草而居住四季挪移夏令在此冬季又移於彼今若遽議建省蒙性愚頑不以爲開利源反又爲奪生計勢必衆情聳動各懷不安况當彼族覬覦日甚而我沿邊各蒙方且設法牢籠綏馭覊縻之不遑何可轉駭蒙情萬一人心摇動難保不疑懼交滋别生枝節科屬台跕原有三路北台八跕東台七站南台六站每台相隔百里地曠人稀祇有每台額設當差蒙兵五名或十餘名以備遞送往來公文摺報運送例差迄無漢民在彼聚居縱欲議設民官其如無民可治何又况科城經費是額定此外别無一欵每欵擬辦一事無不以未定就地籌欵引爲内疚今若必須議攺舊章萬端締造全須仰給司農取諸府庫經費浩繁動須鉅欵攺弦更張事體重大言之匪艱行之惟艱誠如該督所云不必徒侈改制之名而當先盡振興之實不必大耗度支之力而當先謀生殖之圖此科布多之舊制勢艱遽廢者也至於邊務殷繁未容廢弛娭才亦非敢恝置故自奴才到任後力加整頓祇以邊事宜籌時艱亦不能不顧現己酌籌欵項奏請先行試設巡警以資彈壓地方繼擬設法添設巡防隊以備緝捕盜賊容俟籌有的欵即行議辦至若蒙古地方向少詞訟應請緩設埋刑之員其科布多額設之各局處以乃當差人員仍如其舊暫請毋庸攺議除區劃疆界變通宫制各節應遵該督原奏一俟熱河察哈爾綏遠三處舉辦有效漸具規模另由奴才察酌情形請旨遵辦外所有遵旨籌擬科布多情形各緣由謹恭摺據實覆陳是否有當伏祈皇太后皇上聖鑒謹奏 
[分類新聞]  
此界 
[蘇省諮議局開局情形。蘇州]  
　　蘇撫陳中丞札飭官紳在滄浪亭自治會中設立諮議局曾志前報中丞本擬於初十日行開局禮嗣以局中諸事尙未完備因攺期十二日開辦届期柬請藩學臬織造糧道及一府三縣各局所司道印委併合省在籍紳士到局宴會中丞於午前駕臨督同官紳行禮午後提議地方各要件旋經紳士等提議營兵擊毁聚福戲園一案若何辦理聚訟良久未得要領遂各散去 
[限查各屬竹種烟地畝。北京]  
　　日前浙撫馮中丞接度支部電開各省禁煙必從查畝入手查畝又係地方官專曹疉奉諭旨清查烟畝分年列表並經本部奏准倘有地方官奉行不力即由督辦大臣指名嚴叅現各省多未查報烟畝確數欽限甚迫希即委員切實查明尅期開報以憑辦理等因中丞即於昨日分電道府言浙省各屬禁烟僅據寗波夏守禀報象山程令去年曾將該縣境鶯粟律禁種所存無多本年無漿可定等語此外紹台温處各府種烟甚多均未據報禁仰迅查明從前種烟若千畝今年减種若干畆限二十日内切實列表具報如有揑飾定干叅咎倘能實力奉行亦准彚奬 
[飭查賠欵加捐總數。杭州]  
　　浙省前以新約賠欵爲數過鉅加抽 
 
 

Page 11

 
 
各項常捐如鹽斤加價粮捐房捐酒捐膏捐錢業當商各捐爲數不貲現馮中丞以財政困難究經某欵歲入若干某欵逐年解清某欵尙有延欠亟應澈查清釐逐年逐月造具清册候查核昨特札飭藩司查各屬經收以上各捐自開辦日起至上年底止分别巳收巳解懸欠多少分晰造具清册限半月内呈報察核 
交涉 
[英輪並未晉省。南昌]  
　　贛省於四月二十六日有英國賚定鈎兵輪由潯駛進湖口炮台升旗詰問據稱晋省謁見撫台力阻不聽曾誌前報嗣該兵輪上駛至鄱陽湖吳城鎭停泊次日又復開駛適因上游水勢甚淺萬難前進乃退回原處並未晋省越日下駛仍由湖口赴潯 
[蛇龍鄉民並未閙敎廣東]  
　　南海縣張明府接某領事函據神安司屬蛇龍鄉陳敎士函稱近日該處西約劉姓糾合同宗集議揚言三日毁堂閙敎請爲保護等情張明府據此立派差勇馳往隨同神安司大瀝汛前往彈壓先到敎堂據敎民鄧子佳鄧能伸等面稱該堂於光緒二十二年價買林亞五白地一段向安無異近被劉亞如等扛石界來竪巳投梯雲堡局紳勘處等語隨詣劉姓祠堂傅集劉姓人等據稱該堂係伊祖遺下被敎民佔去並無欲閙敎之事該巡司即諭以該地確係何人之業必須聽官處斷不可生事當即責成劉姓出具不敢閙敎甘結存案即將辦理情形禀復縣署 
[軍界]  
英山辦匪電文 
[英山縣禀皖撫電。]  
　　撫憲鈞鑒劉利貞由黄州提回之王毛頭即王老四王草魚即王雲恩两名經知州再三研訊王草魚尙狡展俟復讞王毛頭一名巳認刦獄等事不諱請示遵辦容後錄詳卑縣陽印 
[皖撫覆電]  
　　大冶轉英山魏令陽電悉王毛頭即王老四旣據訊認刧獄不諱實屬形同土匪如再復訊無異准即照章就地正法以昭炯戒仍錄供報查院庚印 
[松督不准保留營員。福州]  
　　建寗府紳士何履祥等禀留中營遊擊奉閩督松制軍批示謂紳士臚陳地方官長政績藉詞保留干預用人之權巳屬有犯例禁况查建寗中營遊擊陳泰和係因從容其弟妄預營政據署建寗周鎭禀經批准撤任尙向政績可言該紳等前因紅封呈遞不收茲復擅用官封混瀆殊屬非是特斥 
[電覆調軍回澄。南京]  
　　江督端制軍復浙撫馮星帥電云支電悉駐嘉杜軍承允先調一營回紮江陰公誼極感昨接杜統帶來電擬先調第二營回澄除電復照准外特聞 
學務 
　　 
[咨送名儒遺著。南京]  
　　江督端咨國史館文云竊照浙江巳故紳士前廣東高廉道陸心源博學多通潛心撰述著有潜園總集九百四十四卷類皆議論純正綜貫精詳足示來茲有裨世用本年二月初一日經本部堂奏懇天恩宣付國史館列入文苑傅以彰實學三月初九日差弁賫回原摺奉硃批著照所請該衙門知道欽此均經抄錄咨明在案茲由該故紳之子陸樹藩等呈送潜園總集二十二種計六百四十四卷前來據稱尙有两種三百卷正在付梓應俟梓就即行補送等情到本部堂據此應將所有送來之書先行咨送以備查核 
[電查潁州中學罷課事。安慶]  
　　吳提學爲潁州府中學罷課事致聨守電云據潁郡學界電稱潁中學堂國文敎員挾嫌唆脅學生妄攻監督巳罷課等因是否屬實乞查明妥辦盼覆同庚印 
[皖撫化除省籍之卓識。安慶]  
　　前署提學沈方伯具詳皖撫請將浙江旅學改爲七省公學一案經見前報現奉馮中丞批示略謂皖垣旅學始於江蘇旗奉繼之浙江又繼之據詳擬將浙江合两湖两廣贛閩爲七省公學自係爲化除畛域節省庫儲起見惟查所擬辦法仍與部章不盡相符學部通咨河南孔學司旅學章程但分高初中學不問省籍統名公學來詳雖屬化除畛域然仍留省籍之名不如以成立之先後定學堂之次第　蘇最先立爲第一公學旗奉次之浙江又次之第三另于此外剏設一所爲第四其辦法仍以公欵接濟捐欵以示與江蘇旂奉浙江三學事同一律其餘人數較少省分于數學堂任其選擇庶幾小背大公但經始之初不容不愼此議是否妥協仰該司會同署提學迅速籌商詳候核奪果其數省合併風俗習慣語言飲食毫無窒碍將合辦二十一省公學接續提議不厭求詳本部院並無成見但期學堂之有成效而巳至另詳就巡警學堂舊地攺爲七省公學一節若辦一第四公學自應如詳辦理若辦一七省公學于義尙有未安仰再詳勘議覆 
實業 
[浙路保存會紀事。杭州]  
　　初九日全浙鐵路保存會借白衣寺開第四次大會十一府代表評議員及勸股演說員均到是日會塲秩序一述開會詞二報告（甲）書記報告（乙）會計報告（丙）演說員報告（丁）各屬集股處報告三提議事件（甲）要求政府事件（乙）本届股東會應否派代表與會（丙）續籌會費（丁）續派演說員四會員宣布意見書散會下午一時由副會長俞寰澄君述開會辭並略述各屬勸股演說員之熱心曁認股踴躍情形時書記員因有宣布文件飭人往取暫請會計員先行報告本會成立經費係由會員臨時捐輸共計收一千一百八十三元至本日止共用去一千零三十八元次由演說員景韜伯君報告嘉興認股得五十萬元嘉善認股二萬元巳繳到一萬元平湖新認四千股巳繳至三萬九千元惟寗波一府舊年經盛紳炳緯在滬担任一百二十萬元嗣後商會又認六十萬元乃自合同宣布各界咸懷疑貳故未往續勸鎭海舊認十萬元現祇繳一萬有零慈溪原認優先股係由官塲經辦致一般社會誤認爲捐欵性質故此次勸認祇 
 
 

Page 12

 
 
得三千元幸該縣西鄉有公益社一區續認三萬元奉化經孫紳玉仙倡議遵照憲飭提取全邑廟産酌購路股當决定大廟認一百股小廟認一百股一俟調查　總必有成數可觀又次由俞寰澄君代表褚傅甫君報告紹屬演勸情形又次由景韜伯君報告杭屬集股計鹽務一部浙東約十萬元浙西約二十萬元商界現由總會催繳其數未定學校聨合會同府城約計九十四萬外縣尙未定言次書記員巳將文件取到因積牘太多由俞會長摘要宣布（一）衢州占紳來函言該府宮塲有禁止開會勸股之事（一）金華吳紳來函謂現值鄉農蠶忙要求展限其餘嘉湖等處要求展限者十有八九並宣布意見两條（一）飭查地方公産廟産廣購路股（一）刋用簡便股單廣購零股均經曾衆贊成又次嘉興旅杭同鄉報告繳股數目湖州旅杭商學公會繳數目高等學堂一部分繳股數目中文學　繳股數目其餘十一府巳經繳欵及外省繳在公司銀行等處者自四月底至今日止約計二百三十萬元以上各項報告既畢俞寰澄君提議要求政府寛定商辦年限謂浙人自合同宣布後抱定商辦宗旨不料中英公司於購買債票突發生官辦两字致輿論大譁爲本會勸股演說極大阻力甚至以吾輩勸認路股是否以匯豐銀行爲機關部等語見詰此爲第一原因其次即電報商股收歸官辦致生商界恐慌此爲第二原因現擬要求永歸商辦或寛定年限两問題其要求之法或國民聨合直接向政府交涉或呈請疆臣間接向政府要求或由鐵路公司向郵部要求請會衆公決有人言現在國會將開從緩移入國會提議現可不必急急俞君又言此項要求與政治上財政上有極大關係各立憲國鐵道章程無論國有民有均有彼此監督補助之責中國財政困難若欲收回國有決不能照外人之時值估價若欵無從出必且令日加何捐明日借外債仍係吾民脂膏故不得不合力要求永爲民有或寛定限期景君言國有民有一說不能言於吾呈國政府如電報一事本來無異官辦現收商股祗爲利益起見至規定年限一說舊年政府本有二十五年之議前次旅滬四明同鄉亦有六十年之說可援引要求核定嗣經曾衆一再駁詰决定函請蘇浙两公司酌定年限要求郵商各部規定浙路保存會則力任勸股從速規畫浙贛一線以爲公司之助全體均贊成又次提議五月十六上海股東大會應否遴派代表當舉定正會長胡藻青副會長俞寰澄又次提議續籌會費續派演說員两節旣畢散會 
[撤銷惠潮路線奏案之原委。廣東]  
　　郵部以廣厦鐵路係光緒三十一年由商部奏准開辦嗣以該公司請先築廣埔首段與廣九路線有妨上年由該部奏准飭攺築惠潮路繳然自奏准攺築惠潮以後又届一年陳尙書以商辦各路如福建江西安徽等省本部奏定如開辦三年尙無成效即須將奏案撤銷等語今惠潮一段巳逾期限尙無成效可觀應即將該公司奏案撤銷以重路政爰即照會原辦之考查外埠商務大臣張榕軒京卿將奏案撤銷 
雜記 
[籤捐局總辦赴京紀聞漢口]  
　　籤捐彩票局總辦鄒觀察履和因　　有要事面謁張中堂特於日昨乘車北上據官塲中人謂漢關道桑觀察有升調消息故入京運動是缺未知確否 
[鄞令禁售烟賭具寗波]  
　　甬郡各處開設竹牌烟具等店比比皆是昨爲新任鄞縣洪令所親見當飭隨從將烟具一律搗毁所有竹牌店之貨物一併携帶至署諭令以後不准再行售賣 
[台江競傷人福州]  
　　端午競渡閩俗以西湖及台江两處爲景本月初四日有某姓兄弟三人同舟遊賞時值台江水漲浪巨擊翻該船幸援救迅速拯起一人 
東京通信（譯）天台山僧愼柱東瀛遊記 
[天台和尙之東遊。]  
　　清國浙江省天台山華頂寺僧侶愼柱於五月一日隻身東渡。寓居前天台縣中學堂敎習野村傅四郎氏家。前日走訪下谷亡櫻水町天台宗太學講師大宮孝閔氏暢聚竟日主客甚歡。現由大師發起於二十八日在淺草之傅法院。特開天台宗顯揚會大會。歡迎。 
愼柱。 
[大宮孝閔之清談。]  
　　天台宗大學講師大宮孝閔氏之言曰。余於去年作印度之遊。歸途繞道清國之天台山。拜訪寺僧。暢談良久。該寺有青年僧名愼柱。欲與余同來日京。就學。其時余公務甚忙。未克償其志願。今愼柱竟厚蓄學資。篤志東遊。謂非吾佛敎中之佳子弟哉。 
[天台敎祖之古寺。]  
　　天台山者。即一千百零四年日本天台敎祖傅敎大師留學之地也。唐代堂塔伽藍頗盛。而今衰敗廢觀矣。敎祖留學之國清寺。在山龍間。愼柱之住寺名曰華頂寺。在最高峰中。皆極清凉佛地。今愼柱能遠渡海洋。篤志就學。其志固可嘉也。 
[愼柱和尙之議論。]  
　　愼柱衣灰色之僧衣。胸懸佛珠。走謁朝日新聞記者。並請野村傅四郎氏通譯。謂我國佛敎。巳達衰微之極點。昔貴國高僧。曾就學於我國。而余今復就學於貴國。思之殊堪自恧。余來京僅數日。今後願人天台宗大學。研究佛學歸醒吾徒云。 
[新聞記者之談話。]  
　　日本朝日新聞記者之言曰清國僧侶不學無術。類皆目不識丁者。若輩之大學問。金錢主義耳。知宗敎之要細心勉學者。恐全國中無一人也今。愼柱此次東來志不在求賢業政治。而篤志宗敎。誠天台山宗前途之太幸也。 
[飛娘傅（十）（四）（續）]  
　　福爾痕覩此情形。亦動其一種抑鬱之氣。泫然不知涕之何出。蓋福爾痕外無期功强近之親。内無父母妻子之寄。孑然一身。性亦孤卓不好結納故絶乏知巳之友。惟與飛娘情意最親。今見飛娘悲痛異常。不覺自動情感。不特將洛克行刺之事。頓然忘懷。卽飛娘離巳之疑。亦巳冰釋。惟覺胸中可悲可痛之事。恨不能立時脫離苦海謝絶人世。坐近飛娘身畔。一手爲其拭涙。口中忍涙解勸飛娘。飛娘終是不樂。福爾痕默念飛娘悲傷如此。若不爲之散愁遣悶。恐成沉痼之病。乃語飛娘曰。飛卿今日是星期。勃露布河公園中。風景殊佳。頗有山水花木之勝。近聞又新建　　歎處。更爲幽艶。騷人墨客。遊蹤絡繹綦　。今日天氣又佳。曷不往遊。以遣煩慮。此去路又非遥。不四五里。飛　能與我偕行否。飛娘初不允往。福强之再三不得巳乃偕往。至　。果然絶佳風景。惟飛娘心緒煩悶。覩此良辰。祇增號歎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（三十九）]  
　　西泠悟痴生譯 
忽見兵艦發一巨砲將其舵機擊壞。該輪遂横於海面。不能行駛。福正不解其何因。遽聞有人呼曰。福君恕予不及通知蓋予接君電後恐彼黨勢衆。我軍援少遂。轉達水師提督。蒙其電知駐泊此處兵官。令協力捕拿。予初到此。君等巳開戰故無暇預白。適見該輪逃遁。掠兵艦而過。急發砲擊之耳。福視之。蓋蘇格蘭之警察長馬丁及副捕頭攀透生也。於是衆軍畢集。先將鐵鉤鉤住該輪。四面圍得水洩不通。福等陸續跳上甲板。令先將愛姆生捕至。須臾由舵樓下搜出一人。擁至福前福一見即呼曰。噫此非愛姆生也。愛姆生遁矣衆爭視之。見其裝束宛然。面貎亦有三四分相像。馬丁怒詰之曰。汝爲誰。敢來厮混。花潑根曰。汝能告予以所在。即當赦汝。其人笑曰。予苟望生全。尙敢至此乎。君等休矣。各盡當行之義務可也。請勿復有言。 
　　福曰。愛姆生如此凶狡。予見其遁上小輪。即笑其巳入絶地。今果用金蟬脫壳計以愚予輩。在彼方以爲自得。然巢穴巳傾。羽黨又翦。雖暫時遁匿。亦不過釜底游魚。苟延生命。而予等復費一番腦力耳。然若非勞脫暗通秘信。波士倫護持雷君縱予等極盡能力。恐捕之亦萬分困難。以功論。勞君其首。波君其次。予等則各助一臂也。雖然。雷君受毒甚深。予弟可伴之回倫敦華。華生如全愈。即令代爲診治。並煩君等檢點我軍。傷損若干。彼黨就獲若干。造一清册蓋馬君旣達知水師提督此事即須上聞。而予猶有請者。則煩勞波二君。隨予登陸。窮搜巢穴。務獲巨憝而後巳也。　　勞曰使愛姆生不獲。固君等之憾事。亦予二人未盡之義務。惟其水陸二路。援應皆絶。更於何處容身耶。 
　　福曰其海岸之隧道。尙未搜捕。或遁入亦未可知。勞曰。以予意度之。渠必不敢入内。蓋隧道之總口。在於塔邊。垷巳上級崩倒。無數沙石壅蔽。勢不能由此進。至近岸處雖有一穴。倘以巨石杜其出路。則遁入其中無異葬身十窟。料伊必不出此。福曰然則猶有别窟否。君應無不知者。勞曰予於彼雖不見疑。而波君釋回。則猜忌殊甚。故凡有極要秘謀不肯盡洩。惟一人現尙漏網。或者彼爲謀畫。則未可决耳。福曰。此何人耶勞曰。即來旅館之勃郎克司而立也福曰。此人亦意産耶勞曰。否聞其世居倫敦之瑞拉尼。先代操舟爲業。福曰。謝君所告。此語頗有意味。然予不能因此遂生阻力。仍煩二君伴予上岸。一窮其究竟何如。 
本埠新聞要事 
[定期會議添闢城門]  
　　上海添闢城門一事前經督撫憲奏准後各紳董因籌欵維難議俟籌有的欵再行動工禀由滬道蔡觀察批飭相度情形籌核辦理母遽急切從事在案旋經該紳董迭次會議未决刻由公益會董事將奉旨准闢情形禀由滬道請即札縣會勞偕紳詳勘定奪當奉批飭總工程局邀集公益會勸學所研究會等各紳董集議開辦各會董巳定於十六日在局開特别大會公同議決 
[譯錄工部局上領袖領事書（爲巡捕爭界事）]  
　　字林報云工部局總董藍德爾爲華巡西捕爭界事復於五月初六日上書於領袖領事譯錄如下敬肅者前於二十九日上書論華巡西捕爭界衝突事今復有所陳者昨夜十一點四十分鐘時有界外中國警察局馬巡三人中有一人持刀自火車站向北浙江路疾馳西捕見之即上前攔阻該馬巡等乃向狹道馳去總巡捕頭以此事關係綦重函請設備携器出巡以禦日後再有侵界之事函中并謂華官不滿意於租界之治安故從而煽惑以與西捕爲難此事隨時可發爲排外之證其結局不堪設想云云本局竊思勃君之見亦未嘗過料若使西捕無所自衞冒險受人侵辱事之小合盡人能知故謹請貴總領事速將此事陳明道台除前請擴張租界外本局之意應請照會華官於此事未曾定局之時止派巡士再在該處巡邏 
　　按工部局上領袖領事書如此吾上海道亟宜妥籌對付之策不然將來爭界之衝突恐不堪設想也 
[定期會訊爭訊爭界要案]  
　　文滙報云中西巡捕爭界一 
案定於明日（十四日）在公廨由寳大令與英副領事會訊上海道允令被拘己放之巡警两名一并到堂候審至星期六所拘之馬巡一名覊押滙四捕房垷因有人作保故亦於今日下午釋放 
[滬道接收禀詞之規律]  
　　滬道牌示云本道觀察是邦求通民隱凡郵遞禀牘如係條陳公益公害事件原不妨通融收閱然必將姓名年歲籍貫住址逐一詳細叙明方可憑以傅訊核辦乃近來郵局遞到函章往往籠統書作紳商學界公具字樣或揑造姓氏查無其人固與匿名揭帖無異而究其事實大都挾嫌攻訐或竟希圖誣害此等惡習最堪痛恨惟有設法杜絶免致以僞亂眞良民受累所有郵寄禀函嗣後概不接收仍由道派委妥員每逢單日於一點鐘起至四點鐘止在本署大堂收受 
 
 

Page 19

 
 
呈詞無絲毫規費無片刻阻難爲此牌示商民人等知悉爾等其詞呈訴務須情眞事確開明名姓年籍住處覓具鋪户保結屆期親身投遞以便委員面詢情節轉呈本道批示辦理仍不得揑詞誣控致干反坐其向由號房及承發書傅遞詞訟禀此後概歸委員接納以昭一律各宜遵照母違 
[裝修砲臺機件。]  
　　鈞和兵輪管帶馬都戎前奉督憲委勘吳淞等處四路砲臺損壞之快砲電箱機器等件禀奉札飭江南製造局代購在案前日端午帥以飭購各件業據製造局禀復購齊惟此項電箱等件非由原勘之員裝配不能妥洽爰於日前札飭都戎迅即赴滬前仕製造局將所購各件裝由鈞和兵輪先至吳淞砲臺修配然後順道按臺配裝以重防務現馬都戎巳向製造局裝運矣 
[救火聨合會年會紀事。]  
　　十二晚救火聨合會開常年大會并舉行禁烟第一週年紀念到者約一百七十餘人公議常例二十日演龍地址議决在總工程局門前預請道營廳縣及巡警總辦各警局員蒞觀約定午後半時至一時半先集公益會齊隊出城至三時舉行操演先操洋龍繼操皮帶龍比較出水遲速推舉正司令冷子薌副司令姜咸五舉旂爲號紅旗出水白旗關水届時請由總工程局多派巡士北從關橋南至生義碼頭攔阻車輛行人並定十五晚邀集各社領袖公認職任及佈置一切十一時散會 
[創製汽輪。]  
　　美國人派喇司所製氣球别異於衆茲聞張園演放以後派喇司即在上海擬製造汽船一具飛行空中届時此船造成古詩所稱人在鏡中天上坐斯境殆得之矣 
[官物免稅]  
　　黔撫龐中丞前委候補巡檢沈爕堂來滬購辦鉛字機器等件業巳咨由蘇撫札行滬關一俟委員到涙辦就禀請給照飭即轉致新關稅司免稅驗放 
[盜黨翻供]  
　　工程局緝獲夥搶西門外丁裕生哨皮作之盜犯五名内有蔣永慶許小子盛榮華李慶堂均　局供認詎解縣後蔣許盛三犯供俱各翻賴襄讞李明府飭各跪鏈始據李慶堂供稱是日由蔣永慶糾結往搶小的與許小子在門外把風未曾分得贓物陳大供未夥搶實被悞拘明府喝將蔣鞭背四十下許責二百板仍各刁狡判俱發所分押候再審訊 
瑣事城内 
[取押逆子。]  
　　刻字店主柏子華因不務正業習入下流將家中衣物竊出當錢化用其母訓戒不聽反敢挺撞昨日送至一路一區巡警分局王華一味求恩游巡官判從寛收押拘留所候知悔釋放　 
[提訊門差。]  
　　前晚縣尊李大令提訊北五區巡局門差龔亭锺包攬詞訟一案龔供江西南昌縣人賞有六品軍功向在南京當差身畔抄得之禀單底稿三紙係李姓友人所寫大令判龔遠押候飭差到一路巡局移取抄出禀詞核對筆跡再行定斷 
[私售燈吃。]  
　　拒烟總會函致一路一區巡局謂城内小橋有浦阿大在家私賣燈吃旋由西區站崗巡士查獲抄得烟鎗四枚烟燈三盞轉解到局遊正巡官訊得私售屬實判罰洋二元烟具銷毁 
[保護沈輪]  
　　初十日新涇渡周太僕廟西首有瑞記火浦機器小輪失愼船中西人及管輪水手人等均跳入河中前日李大令飭傅該處地保沈點卿查得該輪巳盡行燒毁惟剩船底現由該行雇人打撈失物並無流氓滋閙情事大令諭飭妥爲保護 
[舉充捕役。]  
　　本縣李大令查得縣中捕役向章入名現祇六卯卽諭捕頭徐文遴舉副役投允在案昨據該捕頭查有副役侯勝緝捕勤能具稟舉充奉李大令常堂傅驗准其充補 
[官事。]  
　　前天津道吳筠孫昨日到道謝孝江寗實業學堂畢業生陳天僯委辦吳淞厘局委員試用知縣許寳綬試用知縣洪長褘候進同知锺進成昨均到道禀見公共公廨襄讞員王斯沅請感冐假三天正任太倉州糖捐局委員姚炳熊奉道憲委赴川沙查辦事件公畢昨日返滬到道銷差 
南山 
[收關勝。]  
　　船户莊關勝即張關勝前將某甲託帶之衣包在合順質店質錢被失主興泰衣莊認獲扭送南區解局訊押旋以患病奉發善　醫治在案延至昨晨在堂病斃巳知照家屬收殮矣 
[控雲亭。]  
　　胡光點控實昌柴行主沈雲亭同子桂山以南邑　田九十四畝及土邑南門外市房四十餘間抵去銀一萬五千餘金除抵過外尙欠銀九千餘金巳言明將租户抵息今被阻止乞究孫明府判父保邀原觀人理明 
[洋勢。]  
　　百官船蘆澤船管幫畢九餘控被章全元黃耀祖恃洋行勢力包庇船户霸阻清鄉造册陳參軍判交保赶緊造報船名交管幫呈案備查 
[丐黨。]  
　　李南生欠郭金福洋三十元郭紏丐坐索由區解案陳參軍判郭罰洋五元李先還十元餘限年底還清丐子黄金林范阿玉各戒責二百下押一禮拜 
閘北 
[巡警犯姦案。]  
　　閘北四路一區巡長鄧海藩張蓉亭並巡士夏桂楊姦　何楊氏財物一案昨奉聶司馬訊供不認　發交四路分局看管候核何楊氏暫發棲流所 
[誣匪黨。]  
　　葛松濤曹家興被寳山縣捕夥陳金才誣指爲匪拘解巡警總局訊押在案昨奉警法科聶司馬訊明被誣判葛曹交保准釋陳從寛開釋 
[賣人妻]  
　　沈杏卿控施王氏串同石林拐賣伊妻一案昨經查獲解奉聶司馬訊供不認判石押候傅原告復訊 
英租界 
[曾審火案。]  
　　廣東路鴻昌申報關行保險起火案昨奉公堂傅到號主沈芝卿並源豐咸經理虞雅琴夥俞瑞甫學徒王榮芳車夫胡阿三吳阿林協泰昇號主周露廷夥洪咸慶王坤由築訊據五十四號酉探馬克濤禀稱協泰昇向同安保險行保險銀一萬六千五百两存貨經瑞和洋行估價祇值銀六千餘两與所保險銀懸殊請究周延穆安素律師譯稱該探所稱係憑瑞和一面之說應請公正人查明照給險銀中西官傅沈芝卿等各人逐一研詰以沈縱火無憑判一併開釋著周靄廷交保各邀公正人查明賑簿下禮拜一再訊 
[會審定貨不出案。]  
　　英商拔維晏錦隆義記德商克魯森禮和波深文及英商寳興等各洋行控懋昌洋貨經理劉澣甫定貨不出訊判懋昌發封在案昨午後奉寳讞員會同英德奥三副領事傅集各原告曾訊劉延穆安素律師到堂辯駁中西官判劉還押函致商務總會限一月派公正人與魯意斯摩洋行估計貨物價值開軍呈核 
[縱火無憑。]  
　　章財法控竹匠張金月縱火圖害一案昨又覆訊張供實由章某索借起釁寳讞員商之英巴副領事以章所控縱火一節巳經勘明無據判原被各具安分結開釋 
[還珠有望。]  
　　張貽芳控李伯桐　去珠翠一案前晚奉王大令提訊張供珠翠值洋二千餘元求追李供珠翠係託施榮卿代甚巳交張五百元原物尙可贖還大令判李還押 
 
 

Page 20

 
 
候傅施到案再訊 
[果眞梟匪乎。]  
　　包探前解梟黨張寳山經公堂訊供不認収押在案昨又復訊張供在蘇州閶門外王勝奎所開之糖果店爲夥並不爲匪官判還押候查明再訊 
[是一賭徒也。]  
　　賭棍楊星齋爲道憲訪悉札廨查拿昨由探徐申慶緝獲解廨判送上海縣訊究 
[賣人子。]  
　　婦人李王氏將江北人朱慶寳之男孩賣於粤人王阿根得身價洋五十元衹給朱洋二十元爲朱妻高氏得悉與氏爭論由探一併解究訉判李王氏押限於下禮拜二繳洋失夫婦著各押两禮拜 
[奸人妻。]  
　　甬人　金金控同居張小章與伊妻周氏通奸昨由公堂提訊官以男女均屬無恥判各押三禮拜氏押滿准王領回管束 
[審盜。]  
　　盜匪胡德華搶刦謝家宅王銀桂小酒店銅元爲探拿獲昨又復訊胡盜直認不諱並供出伺黨盜犯四人官判還押候補拿同黨再訊 
 [P罰妓。 
　　李筱麗張三寳王老五三雉妓沿路拉客由探解堂官判各罰洋五元 
[濟良所送妓三則。]  
　　濟良所昨解西安坊妓女張二寳到廨請訊官判暫行留所候傅妓母章氏到案訊核小東門烟妓甘巧仙不愿爲娼投入濟良所昨晨由所解堂訊判發所擇配甬人郭陳氏因其夫郭阿友逼娼逃入濟良所解廨判暫留濟良所候傳該夫到案再核 
[錢債案]  
　　吳石泉控朱松泉沈石南不認股開利泰棧虧本一案前晚堂奉王襄讞提訊以原被供詞各執判移商會理處信大等錢莊控同豐洋布號陳雲峯欠銀一萬餘两亦經晚堂訊判陳押限一月交列名各股東到案瑞記洋貨店胡　　欠久大萬泰等錢莊銀洋前晚亦奉李大令提訊判胡還押候飭差查明欠户再核 
[竊案]  
　　探解竊賊胡月才訊判押西牢半年逐出租界虞交榮竊洋人衣服由探解堂判押西牢半年 
法租界 
[逃兵。]  
　　浦東三官堂防兵胡成德前日私自出營擬乘大通輸船逃走爲該營哨弁尋見在途爭吵由西捕一併拘入捕房捕頭飭押送渡浦候營官核辦 
[掮客。]  
　　張文奎行竊王安平之珍珠寄贓於俞松濤夫婦由掮客陸阿元售與高大昌破案後捕房將高拘押解經公堂聶司馬命將俞松濤交案贓洋十五元給高先行具領張應交還贓洋廿元仍判押追時高以原告不應偕探將其拘押嘖嘖辯詰且不肯出具領狀司馬大怒立命帶下管押高始俯首願具領狀司馬命將交案之珠給原告具領張枷一月押三月俟追出贓洋再行開釋 
[流氓。]  
　　流氓劉阿龍前日强搶陳梅枚家桌上之銀錢用刀戳傷陳之手臂昨日解究判枷一月押攺過所一年 
[華捕。]  
　　一百三十六號華捕上差時由醬園夥袁根生出具保單近因該捕行竊同事衣物逃避傅袁到案令將失贓照數賠償并限一月將捕交案 
[賭徒。]  
　　萬阿三前在劉金德家賭博口角卽奔入捕房控稱被劉紏同徐天福劉天青沈文如等行兇刀傷两腿經捕房飭探一併拘訊驗得傷痕不實惟劉家不應聚賭起釁判罰洋十元沈劉各押三天 
[贅婿。]  
　　徐永萬控年平三邀同徐阿長拆梢不遂剥去衣服經官提審年供徐永萬招贅時允貼小的養贍費今因女兒托故圖賴不睬故將衣借當有之徐供相觀是實判交保查核 
 
美租界 
[因傷致死。]  
　　李阿堂在西華得路被江裕卿馬車撞倒碾傷腰肋由捕送往同仁醫院求治無効斃命乃將尺舁人驗屍所飭地保報由上海縣李大令蒞驗委係跌撲致命身死大令卽飭屍妻李唐氏具結收殮江飭探帶回候過堂送縣懲辦 
[吞烟圖盡。]  
　　百老滙路八百六十二號居民李阿連報稱同居人聚忠不知何故吞烟圖盡捕頭飭兒往同仁醫院救治 
[沿途搶刦。]  
　　粤人李阿根田阿福等在途搶取某西婦皮袋及張阿生之銀表銀練綢衣等物昨由包探將李田二人拘獲押候弔贓送究 
[店鋪啓封。]  
　　義源紗廠控北四川路益新洋貨店欠銀由廨發封在案茲因該店巳由他人盤頂接開昨由廨差協探前往啓封 
[夫役搶物。]  
　　菜市街小販胡桂生報被宰牛公司夫役强取各物及銅元二百二十枚捕頭准飭中西包探往查覆核 
國外新聞 
[舉行紀念碑開幕禮]  
　　十二日東京電云日本在旅順建設俄國陣亡兵十紀念碑巳於今日舉行開幕禮除日本乃木大將蒞塲外俄國海陸軍两部亦各派代表前來瞻禮計陸軍中將两員海軍少將一員並有北京總士敎一人 
[船客染疫]  
　　十二日東京電云中國皇后郵船因船上華客染有疫症須在長崎拘留十日 
[摩皇行蹤]  
　　十二日倫敦電云摩洛哥新皇海連幕飛巳抵非斯儀從頗顯赫 
[戰艦遭險]  
　　十二日倫敦電云英國頭等戰艦益里雪斯勃爾於開赴英倫海峽會操時險遭覆没之禍緣於中途駛行之際水門忽爾大開水卽湧入該艦漸見偏側旋有小汽船數艘駛近盡力抽水始慶無恙 
[俄議員請建砲臺]  
　　初四日聖彼德堡電云俄國議院委員自西伯利亞歸來呈遞議案請於阿浦河及利那河两處建立砲臺以上譯字林報 
[美國黄白種之衝突。]  
　　十三日倫敦電云美國開利福里亞省洛斯安格爾斯地方有白種居民擊毁日人所乘之馬車一輛乘客皆受重傷日人圍看者白人亦以石塊亂擲受傷甚多現巳拘獲閙事白人多名 
[德后墮馬。]  
　　十二日栢靈電云德后墮馬受傷幸無大礙 
[英皇抵俄四誌]  
　　十二日栢靈電云英皇在里佛爾召見俄國首相斯托萊賓同時英國兵部大臣哈爾丹亦與俄外務部大臣伊斯華克會談良久 
[俄報評論俄印鐵路]  
　　十二日栢靈電云俄國羅斯報近論培路其斯丹當建一鐵路聨接俄印實爲迫不容緩之舉云以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
