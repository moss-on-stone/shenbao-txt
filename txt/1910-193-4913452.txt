# 1910 - 193 - 4913452

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章六月十三日内閣奉 
旨正白旗護軍統領印鑰著英信暫行佩帶欽此軍機大臣署名奕劻世續鹿傳霖假那桐吳郁生 
　　監國攝政王鈐章六月十四日内閣奉 
上諭所有新定宗室覺羅訴訟章程著俟新定法律實行及將來皇室大典並民刑訴訟法頒布後再行會同奏明實行現在宗室覺羅訴訟一切事宜著暫行仍照向章辦理毋庸指照新章更改該衙門知道欽此旨正黃旗滿洲帶領引見之記名三等侍衞松年着賞給二等侍衞陸軍部補用郎中松耆着仍以郎中儘先補用欽此軍機大臣署名奕劻世續鹿傳霖假那桐吳郁生 
　　宫門抄　六月十四日　召見軍機　禮王　肅王　順王　倫貝子洵貝勒　薩鎭冰　汪大爕　楊熊祥 
論說 
[論各部大臣之權限與責任]  
　　關於各部組織之。官制問題有二。一就其主管之事務全部所當裁并者。二就其組織之事項。一二端所當裁并者。第一問題。如吏禮兩部是。吏禮兩部。裁撤之議。由來已遠。近頃自行政綱目發表以來。其職掌已無獨立。之餘地。而實行裁并。已肇其端。惟其手續。如何議者不一禮部所管。大槪當於皇。室事務中。定之吏部除一小部分。應歸之内閣勳賞局。其餘進退。黜陟之權。悉由各衙。門行政長官自主之。必如此而後有得手應心之妙。用也。吏部之當裁。不特爲憲法上責任所不及。於鼓舞官吏之作用。亦甚汲汲焉。此其較著者也。 
　　第二問。題於一部組織之中。有一二端所當裁并者。案之各部情形。容或不同。至通各部而胥受其弊者。是惟各部行政長官之權限。權限不明即。萬事。隳敗。之所由來也。考之我國各部定制。凡屬一部事務。均由一部之。尙侍。總其成夫以尙侍總一部事務之成。則所謂長官者屬之尙書耶抑。并及侍郎耶。權限之。出入所關蓋非細故矣。今按之尚侍之權限。不日侍。郎。佐尚書以董率其。屬而曰凡部中之某某要務。由尙書侍郎率其屬以。定。議是侍郎之。地位隠然與尙書相抗而非如各國次官之。比夫行政官。之性質。在統一其所管之事項。柄其權而負其責。各國成例莫之能外也。故一部之行政。實一部之行政長官操之。行政長官不可無一。不可有二。所以一事權明統率。者蓋在乎此。至次官以下。雖對於所屬各官。有董率。之權。而對於其。長官。則仍處於補助之列。吾國舊制幾幾乎。混尙侍而一。之。此不可解者一也即以次官論。各國次官之制僅。以一人。上佐長官而下率僚屬。助長官監督之所不及。勢如輔車無取駢拇。制甚善也。吾國以。侍郎二人。爲尙書之贰實不啻以侍郎二人。分尙書之權維繫相需。物乃兩大此何爲者也。或曰英國各部之制。次官亦屬二人安在侍郎之制之。不可以踵其後也。雖然吾聞之矣。英國各次官之有二人一爲議院次官。一爲久任次官久任次官之外。復有一議院次官蝨於其間。此本爲英國。之特例而各國所不恒有者。吾何爲而效之此不可解者又一也。 
　　溯夫吾國之定制。國初尙侍之職。滿漢各有三人。近始稍稍變通。而數已銳减。更進而採次官一人之制。宜其不足以饜衆望矣。雖然官制隨世運。之變遷。而互爲消長。循百年而不變者。殆未之前聞。况創制之初。其所以紛紛焉叙秩而明等者。亦未必果。適於用乎。奚爲而必仍其舊制也。 
　　說者曰侍郎有監督全部之職權者也。部中多一監督之大員。實際即多。一監督之效果。督率至而指視益周。亦何爲而不可雖然。吾國之大患。不在監督之乏人。而在監督之多。人監督多人則非監督也。直牽掣而已矣。行政而以牽掣聞。如之何其可也。抑吾國之大患。不在無監督之人。而在無責任之人。以無責任之人。而行監督之術。勢且不可。况羣無責任之人。而各自行其監督之術也。又如之何其可也。（未完） 
專電 
[電一（北京）]  
　　各省每歲進出欵業已報齊進欵共二萬四千餘萬每年不敷共二千餘萬四川省最多年短一千餘萬度支部即電各督撫均須量入爲出澤尙書謂每年不敷果如此之鉅前數年如何支持此中恐多不實是必少報進欵多開也欵隨即電飭各省監理官嚴密澈查務得確數設竟徇情隱庇查出一併嚴叅 
[電二（北京）]  
　　某御史奏參鹽政處摺有云該處徒事集權搜欵不顧民困近來私鹽充斥梟匪甚多時易激變自應商民均恤惟現在入不敷出自以鹽欵爲大宗請飭切實詳查力求整頓 
[電三（北京）]  
　　禮部考試拔貢定十八日揭曉蘇省擬取三十八名 
[電四（東京）]  
　　僑寓布哇及火挪魯兩處之華人於西七月十七日與日本早稻田大學學生舉行野球競技華人得占優勝 
[公電（餘姚）]  
　　各報館鋻餘姚臨山衞前遭倪家路沿村迎神之禍十三日復拒捕鳴鑼統衆橫事馬紳家物盡毁又搗毁鳳山學堂請主持餘姚紳學界公叩 
緊要新聞一 
 
 

Page 4

 
 
[軍諮處與軍機處之權限北京]  
　　軍諮處王大臣因近日各省飢民土匪時常起事查軍諮處未立以前各省督撫往往電致軍機處請示從不知會陸軍部現在本處爲軍事最高機關凡各省關於調遣軍隊均負專責濤貝勒未出洋以前曾經提議及此謂嗣後各省軍報除一面電告軍機處外一面須立即電告本處以備計畫一切未幾貝勒出洋此議遂即作罷現値湘省飢民尙未解散山東萊陽又有民變之事軍諮處往往聞報在後於軍事上大有妨碍擬俟濤貝勒回國後重提前議將兩處權限劃分清晰以免窒礙而資利便 
[外務部又預備保和會議案北京]  
　　外務部日前又接駐荷陸使電陳保和會情形并促預備第三次議案以便届時開議并條陳關係海軍財政法律三項辦法電文甚長外務部接電後除將陸使所擬條陳通咨海軍處度支部修訂法律大臣查照核議外即飭丞參廳將關於該會中國應行提議之事從速預備議案以便俟海軍處度支部修訂法律大臣復到後即行彙訂第三次草案 
[鹽政處將開特别會議北京]  
　　督辦鹽政大臣咨行各省特調鹽務人員來京與議鹽政一節經誌前報茲聞澤大臣已將應行提議事項飭由晏總辦詳細擬定並聞此項議案共計二十餘欵其間關於公共之件七八欵其餘十餘欵均係各省單行事件俟各省人員到京後即開特别會議議决各項辦法 
[度支部電催邊省預算册北京]  
　　度支部查核各省預算清册業已陸續咨送到部惟川滇等各邊省及蒙古等處尙未一律咨到事關要政定限極嚴因於初三日分電各邊省并咨行理藩部嚴限催促至遲須於本月二十日前後咨送到部方不誤事 
[浙省彌補預算不敷欵目杭州]  
　　浙省預算宣統三年出入不敷欵目經載昨報茲聞憲政籌備處以度支部咨造預算清册原欲量入爲出今不敷之欵爲數甚巨非通籌核减不可業於前日會議一次茲將議案錄下（甲）預算不敷實數一原表不敷銀一百四十九萬兩零　二財政局誤收删銀二十一萬六千兩零前件内誤收各省撥補釐金二十萬兩誤删藩庫開支銀一萬六千餘兩以上共不敷銀一百七十萬零六千兩零　（乙）核減各項經費實數　一專使經費一萬兩　二北洋海防經費二萬兩　三浙西水利約六萬兩　四保甲費二萬兩　五巡署建築費三萬兩　六警局重開經費約九萬兩　七雜費約一萬兩　八自治會經費二萬兩　九協濟皖省軍餉一萬兩　十撫中營及恊城守各營洋龍弁勇薪糧二千六百五十六兩　十一官膏及牌照費約十萬兩以上共核减銀二十七萬二千六百五十六兩（ 
丁）新增欵項實數　一訴訟狀紙費約九萬兩　二整頓田房稅契約五萬兩　以上共增欵銀十萬兩　統計不敷銀一百七十萬零六千兩零除核减欵銀二十七萬二千六百五十六兩漏收欵銀十萬兩新增欵銀十萬兩實不敷銀一百二十萬三千三百四十四兩内有軍隊新增不敷之欵六十七萬現在軍隊預算案業由陸軍調查財政局另擬變通辦法則此六十七萬之欵已劃歸彼案通籌辦理外實不敷數五十六萬三千餘兩應由財政局於各項解欵項下酌量減解以資彌補 
[營員訛索鉅贜請旨正法杭州]  
　　　浙撫增中丞具奏略云紹河水師管帶陳奎龍串同哨長周耀庭嚇詐金葆森家得贓一案臣親加研鞫緣陳奎龍即炳榮籍隸江蘇海州周耀庭即杏春籍隸浙江山陰陳奎龍曾經奉飭在沿海口岸稽查私運軍火宣統元年四月二十六日周耀庭因聞會稽縣屬平水鎭金葆森在自已所開義恩當内雇銅匠王阿千修擦辦理本地巡防所用洋槍向陳奎龍告知陳奎龍稔知金葆森家道殷實忠厚可欺起意嚇詐得贜分用周耀庭允從遂即率隊往捕見有修擦未竣洋鎗十一枝陳奎龍以奉文稽查爲詞嚇指金葆森私藏軍火並指銅匠王阿千有私造濟匪情事將王阿千連同鎗枝帶回營中稱欲送究治罪金葆森畏累情急倩帳友嚴幼丹邀同監生兪蓉舫向陳奎龍等懇說陳奎龍藉口充公勒索巨欵金葆森無奈付給陳奎龍莊票洋一萬二千元付給周耀庭莊票洋二千五百元當由陳奎龍提出洋一千元周耀庭亦提出洋五百元送給嚴幼丹兪蓉舫作爲酬勞嚴幼丹等並未收受仍交金葆森收回王阿千並槍枝亦即分别保領陳奎龍得票洋過入炳榮記户内立摺仍存原莊周耀庭將票洋如數地取除分賞營勇並還償贖當等用尙餘洋一千二百元托素識之鄭当玉帶回家中被捲逃逸等語此案陳奎龍起意嚇詐得贓巨萬雖票洋仍存原莊惟旣經過入已户即屬贓已入手實屬恐嚇取財貪婪不法查陳奎龍奉飭稽查私運軍火係令其在沿海口岸巡查金葆森所住之會稽縣平水鎭係屬内地並非沿海口岸不在飭查之列與監臨恐嚇所部取財者不同自應按律問擬已革守備陳奎龍合依恐嚇取人財者計贓准竊盜論擬杖一百流三千里係職官應發往黑龍江充當苦差惟防營之設所以衛民該革員身充管帶不思除暴安良反在防汛地内帶勇騒擾訛索紳富贓逾巨堣情節較重實屬喪心昧良辜恩溺職僅予遣戍未免情重於法可否請旨將陳奎龍即在軍前正法以肅營伍之處出自聖裁已革雲騎尉世職周耀庭隨同嚇詐得贓應於首犯陳奎龍流罪上減一等問籎滿徒係世職歸標當差應從重發往軍台効力贖罪雖據供本生父年老丁單惟以情節較重應不准其查辦留養六月初三日奉硃批著照所請 
 
 

Page 5

 
 
[電請美總統優待華僑廣東]  
　　廣東自治會疊據舊金山華僑報告該埠關員種種苛待非急謀對付不能自治自治會以中美邦交素稱輯睦金埠關員不應施以苛例致傷感情爰於前日電致美總統請飭該關員改良優待電文如下華盛頓大總統鈞鑒金埠關員苛待華客各埠公憤對於貴國貨物力主貿易自由敝會事處兩難原不忍中美良朋互生惡感懇飭關員改良優待以釋嫌疑感極申國粤省自治會陳惠普等叩 
[萊陽民變風潮四誌山東]  
　　萊陽縣第二次風潮及其不可收拾之狀况已屢誌本報茲得該處特别通信較前紀情形尤爲詳悉函云此次之亂新令奎寳實不能自逃其責當上月初十官民議和之際調停其事者雖經城守王鳳苞富紳姜菊平等一百餘人往返磋商然力爲担任息事者惟姜紳一人而已故民衆要求各件姜紳未見朱令時即一一應允及見朱令又力言民無異志勸其一一照准迨調處妥協雙方又均詰責姜紳倘有反覆則如之何姜紳對民言官若反覆即將吾地三千餘畝爲抵對官言民若反覆即將吾之家眷爲抵故雙方皆認可此時奎令雖未蒞任然已抵該縣親覩其事詎接任甫二日卽偏聽王景嶽等一面之詞先也示捕拿曲詩文次出示徵收苛捐民遂齊向姜紳詰問奎令如何反覆姜紳謂吾適與縣主面商求其仍按前議辦理如必不允諸君即將吾之地畝變賣餬口可也民謂如君之言是不肯失信於吾等但君與吾等俱萊陽人也君所力爲担任者爲萊陽之民命吾等所力爲要求者亦爲萊陽民請命耳同爲吾邑之公事吾等何忍變賣君之産業以自相殘害此事奎令若必置吾等於死地吾等亦惟與之以死相持而已姜紳又力勸勿任意暴動遂晋城（姜居城北某村距城十五里）謁奎令詳言民衆慌恐之狀力求照前議辦理奎令執拗謂吾歷任文登寗海諸縣素知萊陽民性刁頑此事若不辦理何以警將來吾官可不作而稅捐必不可免吾頭可斷而曲詩文兄弟必不可不拿爾不必强管此事云云姜紳見奎令一味强硬絲毫不肯通融知必激起風潮遂放聲痛哭金令怒逐之出又暗使人將姜紳覊於城内不令與民相見越日民衆不見消息知必决裂遂派人四路監守不准糧草入城城中駐紥之兵馬無物供養大爲焦灼姜紳謂吾家糧草甚多可搬來暫用民見之疑姜紳與官勾結一氣遂將兵役搬取之糧草全行截去兵役返報民變奎令乃整頓兵馬與民宣戰矣此第二次激變之詳細原因也 
　　又上月二十六日曲詩文等聞奎令與已爲難消息知已勢成騎虎遂在城西連甲莊外約集民衆與官相持乃該莊富室呂某與曲係葭莩親召曲飮宴曲不意其有他欣然允諾席間呂之門客數人輪流把盞勸酒曲不覺大醉仰臥榻上呂遂反鎖其門馳騎晋城報信請派人前來捕拿其傭工某甲偵知以主人之謀告曲曲聞知情急將窗檻折之而逃及哨長某帶兵五十名前來捕拿見已烏有該哨長大怒謂呂誣造謠言戲弄官塲不容分說將呂殺死時曲派人濳伏路側乘其不備將該哨長擒去現在尙未釋放卽此可見官民積怨之一斑矣 
[葡軍大戰海盜詳紀]  
　　泰晤士報錄南清日報載初八日澳門訪函云自昨日發電後亂情如常葡軍决意勦滅匪巢並急欲速了戰事故已繕就愛的美敦書命士人傳送前往勸喩海盜於明晨十時繳械投降否則將仍開砲轟擊設此舉不能有效則將絶其糧食使成餓莩該島四周現有大軍圍困並有大隊礮艇周圍游弋以防有舢板船濳近該島載匪逃逸故匪黨現已無從逸也粤省水師提督李準及其礮艇隊之行動澳門各人大爲歡悅先是香港人士皆疑此亂之起係爲故設障礙阻止調停勘界問題後見李提督以所率艇隊一聴葡官調用凡有需助之處無不盡力於是始恍然悟華官之美意李提督所帶之艇隊共礮船十五六艘均備有各式快礮日昨余抵此間港内有華船九艘午後二時全行開往過路環是日下午復有他船由粤駛抵戰地合成十五六艘此外尙有小艇多隻滿載兵士由大船拖往過路環分駐各處惟並未登岸礮艇澳門號昨日開往該處開礮四百次海盜之村莊均爲擊毁並放火燒去村莊之一部分巡洋艦配屈利亞號則在島之他面故雖無英法德國礮艇之協助而陣勢已能完全設海盜不於夜中善自爲計則明日復將有事矣今辰十一點鐘時海盜抛棄所占村莊逃往山内藏於窟中然葡人多有知其處者葡軍因即占據村莊從事搜捕查獲婦女多名小孩八名老漢一名此人曾被海盜拘禁身上有受虐待之痕跡故羣人咸深感葡軍救命之恩今日礮火本已止息五點鐘時始復行開砲聞明日（星期五日）步軍將會同砲軍登岸進攻並由巡洋艦配屈利亞號協助一切豫料此軍必可奏功也海面交通現已全行阻斷由葡國砲隊小火輪及中國礮艇協助封鎖中國礮艇曾來此查視海盜曾否避入中國境内據傳海盜之逃入山中因突見巡洋艦配屈利亞駛抵之故葡兵現多有患寒熱病者今日已有病兵數名送入澳門醫院蓋兵士旣爲烈陽薰炙而過路環之水土又與歐人不相適宜葡軍陣亡之數尙無確報華人死數亦難查訪蓋海盜常携屍而逃也惟砲艇澳門號及過路環砲臺之炮隊所發之砲旣有四百門之多則海盜之死者爲數必巨並有島民多名由葡軍送往陸軍醫院醫治内有孩童數名因腹饖及受驚而病 
 
 

Page 6

 
 
　　今日外間謠傳華兵已在橫琴島登岸該島係在過路環附近中葡兩國開議勘界交涉時因互爭該島之主權曾大費唇舌者據澳督秘書官告余謂過路環島三分之一已爲葡軍占據海盜均已逃至山上惟尙未肯降服被殺之盜爲數甚衆而生擒者僅有一人現葡軍擬逐漸進逼以免多失兵士然其地多山廣約六基洛米突進勦頗爲不易近海盜爲數甚衆軍器甚足料必抵死抗敵云云觀葡軍之舉動似欲自行處置此事不令他人登岸預聞即中國軍官亦被擯拒蓋彼等謂華人徒有外觀云 
[京師近事]  
　　昨日吳大軍機面諭軍機領班章京謂近日樞垣會議各事外間知之甚詳以致京外各報紛紛登載嗣後務宜嚴守秘密倘再有洩漏情事定惟該領班章京是問 
　　鹿中堂政體失和屢經續假刻聞相國吐洩之症已經朱福銑治愈精神已較前大好此次假滿决意銷假入値 
　　雲南省城前錫制軍督滇時即自開商埠故法人迄今尙示設有領事駐滇辦事者實係交涉委員是以勢力猶難伸漲前月駐京法使與我外部交涉要求滇垣開放設領並允中國亦在安南設立領事云云當由外部電達滇督李制軍酌量情勢可否允行候覆定决茲聞李制軍仍以商埠業先自開設領礙難辦到爲辭 
　　漠河一帶金礦苗綫甚旺茲有駐哈俄領事俄珀君向于觀察駟興要求准伊國資本家招集資本開採並謂有英人亦願入股合辦等語于觀察當以不敢擅專俟禀上憲轉電政府核奪答之現政府已接該處來電未知如何作覆 
　　俄公使現至外部聲稱俄人在蒙古貿易時懼遭鬍匪刦掠應由俄人沿路駐兵自行保護外部以其爲無理要求萬難承認當即嚴詞拒駁 
　　陸軍部新設察哈爾兩翼牧塲係爲請求强健種類改良滋生起見現擬派員赴張家口會同統轄兩翼牧塲總管崑源將該牧塲滋生牧養應如何改良之處考查清晰以便設法改良 
　　郵傳部船政司因由通州至天津之運糧河屢有人在部禀請試行小輪以期推廣交通等情現該部以此事係屬振興實業已咨商直隸總督順天府查明該運河行輪有無窒礙之處以核辦 
　　度支部澤尙書因部内清理財政處於設立時係屬創辦故遴委多員襄辦各事俾資完善現在各事就緖所有各員辦理一切公牘似屬有餘故擬定將所有冗員槪行汰去俾省經費不日即將舉行 
　　學部唐尙書昨與度支部尙書澤公議商預算明年應用敎育經費約在一百六十萬左右其出洋留學之費尙不在内此欵實無所出能否由貴部設法籌備分期撥用云云聞澤公未經應允 
　　吏部尙書李殿林因分發人員投供多有冒替情弊現在考察甚嚴日前某員遺派家人到部投供當經部員查詢雖非冒替究屬有違部章故將該家人並供一併扣留呈堂辦理 
　　法部都事司司長陳棣堂部郎因辦事疎忽昨經廷尙書傳諭申斥記大過一次並罰津貼一個月 
　　法部廷尙書現將内城總廳司法僉事高祖培調回本部任用昨特派充地方審判廳第一庭庭長並有預保以廳丞記名之議 
[時評]  
　　其一 
　　度支部核算各省豫算册。某省不敷千萬某省不敷六百萬。某省不敷百萬。最少者亦數十萬。大都無一省無缺。欵之慮。而其總數則達二千萬有奇。 
　　爲今日計。欲求彌縫其缺。非取之於民不可。然而鄂督有言。國會未成立以前。國民無監督財政之責成。未可語以增加豫算。之擔負也。我因是不得不惜政府操術之左也。 
　　其二 
　　試讀各日報。幾無日不載有地方亂。事三四則而其次則爲種種。棘手之交涉。中國今日。可謂多事之秋矣。 
　　而政府所謂弭亂之策。對付外交之方針。則多擬議之辭什九無後文者也。 
嗚呼。以如是之政府如是之外交。如是之民情。中國安得而不。危 
　　其三 
　　一事也。其氣盛。其勢旺。則其一言一動。雖不必盡合乎情理。而當頣指氣使之餘。人亦仰望顔色而不敢動。 
　　今我中國。氣弱勢衰。種種外交上之失敗。固不能盡爲政府咎。也。第我竊怪政府諸公。十年二十年前何不養其氣蓄其。勢而致有今日之一日歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[淮徐海人不滿意於通志局南京]  
　　淮徐海三屬士紳上書江督云江南通志歲久失修且前修係安徽江蘇合志無江蘇一省之專書幸蒙大憲提倡於上鄉大夫響應於下設立江蘇通志局集三長皆擅之才成一代不朽之業誠盛事也竊有過慮者敢爲我大憲陳之修志之役首重釆訪不釆不訪何以纂修若僅取前修之書與檄取各府州縣斷而未續之志益之以調查局所有表册卷宗會萃成書則遺數十胥吏爲之已足亦何取博洽方聞之士也紳等愚以爲宜選擇各州縣識掌故通時事者一二人以充釆訪之任示之條目定以期會彙送志局施之筆削乃可以云通志也今不聞有此已屬稿盈尺各府有充分纂之人尙可通訊鄉里以訪以釆雖有掛漏亦猶賢乎獨淮徐海三屬不幸鄙遠旣乏學術又鮮聲氣固人地使然也然將來通志有偏而不全者矣伏查淮安府志修於光緖初失修者二十餘年徐州府志修於同治間失修者三十餘年海州志修於嘉慶中則失修更久其縣志或三數十年未修或百年外或止有抄本或竟無之是卽令淮徐海三屬人提筆自爲之尙恐無所依據也且淮徐海至今日可云多故矣變漕運改軍制開商埠築鐵道淮水阻塞海灘淤墊禁種土藥辦理荒政悉數之更僕難終而置電置郵學校工厰與他地相類者尙不計焉但憑官府一紙文書殆不足以言詳盡也明矣况文辭之屬有官書所不載者乎修全省之志乃令淮徐海三屬等於杞宋之無徵托於君子之蓋闕想大憲重視斯役亦必不願留此缺憾也紳等顓愚無識非敢妄參未議竊以當新舊交嬗之時人才難得値財政困難之會經費難籌若虚費時日浪擲金錢倉猝成書即云通志實有未安紳等爲求完全志書起見敢竭一得之愚恭候裁鋻倘蒙俯釆蕘辭於淮徐海三屬每州縣添派釆訪員一人或二人以收集思廣益之效紳等亦輕塵墜露之忱矣敬陳管見是否有當伏乞鈞示祇遵 
[墨爾根民族生計之艱窘黑龍江]  
　　江省墨爾根地方素稱瘠苦土著民族約分索倫達胡爾漢軍鄂倫春站丁五種而近年又益之以外來之商民按索倫達胡爾兩部本世世游獵於黑龍江北精奇里江之間自國初征服東海諸部平定羅刹於愛琿設置軍戌而嫩江上游之墨爾根亦同時駐兵建屯並設驛以爲後應凡内附者均令分編牛彔隸入八旗而使馬部之卾倫春則仍任游弋山内一以打獵爲生近數十年來奏添該部協佐等官分路覊縻然亦未有大效彼族每歲捕得貂狐輙以重價售之外人歲需鹽酒等項爲費至少然一槍一馬外别無蓋藏又有續行移駐之漢軍及同時設立驛站之站丁數十年前僅僅仰賴俸餉驛費恒不自給於是始奮力南畝逐漸墾闢以供糊口之需然墨屬天氣遲融早凍溝渠未鑿旱潦頻仍十畝之田歲收不過二石計境内熟地不過三萬响而每歲空歇之地又居十分之一近年俸餉停發全城旗站官丁二萬餘人遂悉賴此區區熟地歲收爲生活艱窘情形不言而喩然愚民無知素尙迷信每年十月各家均須跳神一二日多或三五日日費數十百吊不等有病亦不服藥輙曰請神便可治療以致祈禳之事終歲不絶一年事蓄之資消費於此者過半此風各屯站均盛行而以嫩江迤北達胡爾各屯爲尤加以外來烟土私挾分銷壟斷厚利以致烟膏接濟源源不絶吸烟之户毫不顧忌又墨城種地之户金融活動常在冬末而平時借貸無門不得不向商家挪借大約一月之息卽當一年子　相積盤剝一空以上三項皆爲墨城生計艱窘之由來茲已改設嫩江　治惟金融機關尙未設立該府近方呈請江撫飭由廣信公司及官銀號於本年酌量分設以資周轉 
[浙諮議局聲明收回寳石山辦法（續）]  
　　二莫干山雖爲違約在内地置産尙未經有人民禀控交涉有案而寳石山則調地之初旗營柏左司梁卽致函仁和錢塘伍束兩大令力爭錢武肅王後裔錢肇誠等亦以將臺山爲武肅王郊天之所寳石山爲武庸王祠産禀懇設法再議終以一再更易恐失外人信用遽由仁錢兩縣主議准調光緒三十四年冬間錢氏合族錢駿祥等復以梅滕更侵占祠産等情禀控列憲略稱保俶塔旁有亭爲錢氏所建宋初敕賜崇壽院現名龍恩院俗稱爲保俶寺向由錢氏子孫剃度者住持載在宗譜及西湖臨安杭州等志兵燹後本宗披剃無人始由公舉戒僧學德進院等語又塔基寺基歷朝敕封載在志書雖本寺住僧無租賣之權其他鑿開禁山毁平墳墓塞斷官道劖削名勝更僕難數云云嗣經撫部院飭派縣委詳勘界址宣統元年六月復由洋務局據約照會英領事文内有錢氏所禀各節事非無因等語此又寳石山事實所以異於莫干山者二也據以上事實是寳石山之案有前訂租契原約有錢氏禀控各節自應提歸專案辦理而其收回方法自不能與莫干山同日而語矣倘必持備欵贖回之說則梅滕更之違背契約與其藉此圖利之處應作何議未便聽其自由查去年自錢氏禀控以後撫部院批札始終堅持而洋務局往來公文亦從無償欵之說若如傳聞所言則外交之事非錢不可春秋弦高之牛十二犒師一商人委曲行之矣何國家主權之可言人民又何賴乎有交涉司哉應請撫部院詳核歷來辦理寳石山交涉各案由札飭交涉司提歸專案愼議收回方法以重主權等語本局經於五月二十九日協議會公同决議相應備文呈祈撫部院俯賜察核施行 
勸業會塲之見聞錄南京 
[廣東𦦨火之大觀]  
　　前日爲廣東湖南兩館開幕之期盛况已紀昨報是晚跑馬塲燃放廣東𦦨火四大盒高懸八丈竹棚之上忽而鳥獸禽魚 
 
 

Page 11

 
 
　　忽而高塔人物尙有小品𦦨火均屬五花八門光怪陸離奇巧不可言喩喝采拍掌之聲不絶於耳聞該𦦨火係粤省著名東莞張利益及省城花地廣華公司所製十二句鐘放畢人散丁家橋三牌樓兩處車輛瞬息一空幸火車特添開數次以便游客 
[廣東出品之暢銷]  
　　廣東向以工藝著名寰球每年出口貨之多足與入口貨相抵此次來寗賽會其出品約値三十萬元開館之日人山人海多以不及買物爲恨是日審查長正會長勸業道買去紅木大鏡大櫃大幅繡畫銀器玉朝珠快子紗綢香水星宕石器等件値數千元越日該館開門游客之攜現欵前赴購物者不下數十起現主持該館者以求過於供又須留備審查不敢盡賣業已連翩電粤趕將各種貨品迅寄來寗俾資接濟 
[繽華女藝院刺繡之特色]  
　　吾國刺繡工藝銷運外國爲出口一大宗惜無人留心研究配色及書稿等故近爲日入分利不少此次會内精妙繡品以廣州繽華女藝院之改良繡畫爲最特色台廣東敎育館内陳列之墨水龍孔子像紅禪耄耋圖等十餘幅見者驚爲絶技日昨廣東館開幕該女藝院之品有尤足驚人者如猛虎一幅長大八尺餘針法配色精妙實難言喩其神態活現見者色變已爲正會長購定其餘如張制憲像漂母飯信漁樵耕讀羣芳圖石綠山水花鳥屏等數十幅無不精美異常 
[研究會開始研究]  
　　張季直殿撰等發起之研究會分出品爲農業醫藥敎育工藝武備機械美術通運八部每部延請專門家爲專門書記及名譽研究員分類研究現已陸續到會從農業館起先行各個研究俟有所得然後趁各地研究團來寗之際假公議廳開共同研究會討論改良方法 
[雕刻瓷瓶之精妙]  
　　湖南館陳列醴陵磁瓶二個内外分兩層工作極爲精妙一外層粙下精彩雕刻菊花骨層繪以重陽景致烟兩迷離一外層五彩雕刻山水内層繪以芳草蝴蝶栩栩欲活昨日開幕時見者莫不歎賞其價値之廉人工之巧眞磁器中良品也 
[减輕特别團券價]  
　　會塲團體觀會規則照章收洋一角本以示優待之意惟學生軍人入塲向章用特别劵亦祇收洋一角若毫無區别何以示優待現已改定章程凡學生軍人團體觀會每劵祇收銅元六枚是亦特别優待之意也 
[分類新聞政界]  
[集議鎭鄉自治辦法無錫]  
　　錫城鄉各紳士以案照奏定廳州縣自治章程於本年五月内各廳州縣須設自治籌備所以督促鎭鄉自治之進行各處皆以籌欵維艱人才缺乏故遵期舉辦者十無一二擬於本月十四日借城中勸學所開會集議以定辦法 
[法律館禁止翻印法律各書蘇州]  
　　修訂法律館咨各督撫文云本館編訂現行刑律恭繕黃册進呈奉旨刋刻頒行查律例關係引用稍有舛訛貽誤非淺逈非他項書籍可比恐京外學界商界不知輕重翻印縮印私售漁利一字之訛害事至大相應咨行查照通飭所屬嚴行禁止如有印刷成書者立即銷燬以免誤人此外本館編訂各種法典陸續出書均應禁止翻版事關立法望切施行蘇撫准文後當卽通飭各屬一體遵照 
[皖商獨力承辦印花稅安慶]  
　　皖省印花稅局業經定章開辦惟困於官商隔閡之故次第推行殊非易易刻有職商王國璋具呈各憲擬懇獨力包辦當奉批准略謂該職王國璋旣據該縣查明取具紳商保結請發承售印花執照應卽准如所請先行塡發總發售人執照一張仰卽查收轉給並飭作速備價請領各色印花售票以資信用 
[浙省諮議局議裁杭衢巡道杭州]  
　　浙省諮議局議决以杭嘉湖金衢嚴兩巡道缺幾同贅瘤可以裁撤且每年可節省經費三十萬元其杭嘉兩處洋關事宜省垣旣設交涉使應由交涉使兼管具詳撫院倘蒙增中丞專摺入奏一俟奉旨核准即須實行裁撤矣 
[劉太史考察贛省警務江西]  
　　贛省警察開辦有年因經費因難粗備規模現考察憲政專員劉太史於初十日赴巡警學堂查察後擬即校閱通城警區巡警操法以致該當事趕備一切通宵達旦極爲忙碌 
軍界 
[蘇撫派委軍事顧問官蘇州]  
　　蘇撫程中丞以蘇省軍政關繫重要所有新練陸軍以及原有各防軍均應力求整飭須有練習陸軍人員以備諮訪特派委陸軍副參領艾忠琦充軍事顧問官每月支給薪水銀一百兩等情下札委充並分行各軍隊遵照 
[蘇撫傳見巡艦各弁原因蘇州]  
　　蘇撫程中丞因聞蘇浙内河淺水巡艦隊内容腐敗不堪特于日昨飭傳該軍右翼第一小隊翊麾砲弁羅有培旗手劉竹林書記雲逢年到院面詢情形次日再傳其餘砲艦各弁逐一察乍詢問以便切實整頓 
[粤海師船礙難裁撤之眞相廣州]  
　　陸軍部日前咨行來粤以粤省水師巡扒各船不甚得力似此有名無實飭即切實酌裁等因當由袁督咨商李水用併札行海防各鎭妥擬呈核現李水提查粤省所屬水師除各江扒船已經派叚巡緝礙難更動外其餘如龍門海安南碣各師船内南碣兩師船現分派巡緝欽廉高瓊潮惠各海雖不十分得力然粤省兵輪有限師船以輔兵輪之不及藉資週密如一旦裁撤則海防更形空虚應俟艦隊編成兵輪備足後再行分别酌裁以資鎭懾等情當即移會督院咨部覆核云 
學務 
[開辦圖書館之計畫無錫]  
　　學部前奏定分年籌備事宜案内本年各廳州縣皆須設立圖書館任人瀏鑒以廣民智錫金勸學所總董孫蔣二君擬遵照部章組織一所現正籌畫經費購置書籍及一切橱架等器具其地址聞即借勸學所後樓開辦 
[伍女士續開美術研究會常州]  
　　伍北華女士去歲暑假曾開美術研究會提倡女子工藝從游者頗不乏人今年該女士由滬返里本擬 
 
 

Page 12

 
 
　　作消暑計茲有程佩月等諸女士因其敎法甚好再三商請續開已荷允諾現定於十六日在大馬園巷翁宅開課專授刺繡摘綿諸科且上下午均授課（聞去歲僅上午授課）會費僅收三元想報名者必異常踴躣也 
[梓化女學遊藝會誌盛常州]  
　　常州粹化女學於本月十一十二兩日特開遊藝會十一招待女賓十二招待男賓節目共二十餘條所演各藝均優美可觀十一日之來賓演藝爲滌氛蒙養院幼稚生唱歌遊戲尤覺有興會云 
實業 
[贛路認股協會電部拒債江西]  
　　北京郵傋部堂憲鈞鑒贛路股欵僅七十萬昔借吳端伯百萬還期甚促南潯工程未成三分之一股東責任有限破産難償現又向大部及外人籌借巨債合省憤激反對自願協助認股速竣路工劉道景熙私用全省名義借欵乞諭止飭歸贛路認股協會發起人劉寳壽鄭元胡孚股束代表鄒凌瀚千六百人等公叩 
[組織台屬内地航業杭州]  
　　台屬濱海交通素號阻塞外海航業僅及海門其餘各縣迄今缺如近聞該屬學界張君文銘等發起擬紏約同志暫先集股二千元聯絡六縣船業組織永順輪船股分有限公司租用小輪兩艘專駛臨江海門曁各邑埠夜班拖帶航船日班單輪往來利便交通仍不妨害民船生計前經具呈勸業道奉批核准本日復經撫憲行查謂所呈各節自係振興航業惟該處河道是否直捷可行有無橋梁阻碍及種種不便之事未據聲叙章程亦未擬呈股本已否招足航船各户是否盡表同情仰勸業道速飭台州府查勘明確禀由該道核詳以昭愼重 
[商辦濛江森林公司之希望吉林]  
　　濛江州屬森林皆數百年天然物産昨有鴨綠江採木公司程譜荃君函商吉撫請由吉省設立森林公司一面保護一面雇工採伐由松江運輸内地獲利必豐等情茲已接奉函覆略謂該處森林前經勸業道派員調查水陸運輸情形已將所有利權報告在案第以此事官辦商辦修築輕便鐵路在在須籌鉅欵旣限於財力支絀復苦於人才難得經營擘畫時系衷懹承尊處調查有得遠賁方針應俟咨商督憲核辦以副雅意 
雜記 
[日商店希復開之變相杭州]  
　　杭垣日店違章營業釀成極大風潮停市盤貨磋商兩月破費三萬餘金甫經就緒重松首有復開之傳疑其餘各日店頗思效尤而一般貪得賃金背負鐵箱沿門兜售之輩初僅三四人藉爲嘗試詎各團體見怪不怪致旬日之間突加至三十餘副（據云每日每人不論貨之賣否例給工資半元售出貨價再給二成酬勞）適値城廂彩票店奉旨禁止紛然變計而改售日貨業已舖張實行者如聯橋東街珠寳巷大井巷等處已有三四十家其餘亦紛紛布置即日踵行尤甚者店主與日人結有密約當時貨價僅付洋一千元其餘作爲股本嗣後進貨無須現欵賣也還錢平分紅利以致一般希求紅利之輩無不代爲連動矣 
[巡警罷崗後公議處分辦法松江]  
　　巡官棍責巡士因而罷崗昨日商家集議以巡士因小故罷崗上風斷不可長將爲首三人送婁署各 
掌責四百下追繳學費斥革巡官應否用棍責打槪置不問一般與論咸抱不平云 
伊大令站懲拐匪示衆常州 
　　常州近年來拐失男女之事時有 
所聞竟未能緝獲拐匪稍加懲戒以致肆無忌憚日昨陽邑伊峻齋大令訪確境内有著名拐匪陳阿大一名當即飭差密拿到案審訊據供歷年拐案已不下六七次伊大令見其情形可惡當卽以站籠裝赴各閙市示衆不識其餘亦知所儆戒否 
[校書發起手帕觀光團江西]  
　　南洋開幕勸業會游人甚熾江西各界買棹馳往游玩者頗多而思遊覽者又不知凡幾現聞樟樹下名妓王寳寳發起一手帕觀光團邀集各校書同往觀會一星期以覽各女學之製品擴充眼界現已搭輪首途兼可藉此以訪遊客 
[鄉民無辜被累寗波]  
　　鎭海崇邱鄉林隘村林姓家日前被搶盜已遠颺失主忿無可洩遂疑鄉民勾串報縣緝捕該處耆民等不忍坐視擬往縣署保出詎失主大怒竟致衝突聞目下尙未解釋云 
清談 
 [P此風斷不可長> 
　　官與官　相護也。是非不必問。曲睦不必辨。惟兢兢焉口執綱紀以繩人。曰此風斷不可。長此風斷不可長。 
　　初不意今日之商人乃亦有踵而行之者。竊竊焉效官吏口吻曰。此風斷不可長。此風斷不可長。 
　　噫嘻。其斯以謂吾國商人之進步歟。 
[稍有舛訛貽誤匪淺]  
　　學部禁人編譯敎科書。法律館禁人翻印法律各書。推其意。皆恐他人攘我之專利。也然而必架一堂皇正大之題目曰。稍有舛訛貽悞匪淺。 
　　第不知部編之書。館頒之律事皆非所素習。人不必爲專家。設其中或有舛訛之處。則部臣館臣于此。又將若之何。 
　　然而部臣不問也。館　不問也。皇皇禁令。通行各省。若以是爲吾行吾素也者。奉爲專制。營業上不二法門。 
　　記者曰。立憲愈預備。政府愈專　其保護獨。立之營冀也亦愈發達。若該部該館。備僅其一端耳。 
稗史 
[東俄女武士（二）]  
　　大佐旣知其非騎士而婦人也。乃就詢之。並意其爲。想夫情切。急圖叙首。殷懃安慰之曰。夫人放心。須函琳中尉。平安無恙也。夫人對曰。是何言哉。吾夫安否。非妾之　急問。妾在瀋陽。聞鳩羅巴圖金元帥恨不能　送𠋠兵。於旅順之說。妾以此身在瀋陽。於軍國大事。毫無損。益决意投身入旅順口。服從適當之。軍事。以盡國民之義務。妾之所以不遠。千里而來者以此也。若吾夫之在與不在。尙非妄。所急問陶大佐勸之曰夫人可先入市街休息再籌義務夫人曰。妾希望在此處充當要。塞軍之一分子。倘不能爲戰士。則願爲一服。役大佐斷然拒之曰。余在此守備線内。有盤查行人　衛　密之責無收留婦人俾服軍。務之權。爾之所請决難聽從。話軍大佐卽將須函琳夫人。轉送於旅　口新市街。司米爾瑙夫總督幕下。夫人謁見司米爾瑙夫將軍時。亦再三請願也戰線且曰。將軍視妾之形。容爲何如。妾乃戰士也。　爲不許之也戰於。戰場也。現在旅順。非募集義勇隊乎。負傷兵卒亦許臨戰線。况妾實乃健全兵卒也。司米爾瑙夫將軍曰。且休息。勿徒裝作勇氣將軍勸之之意。亦與陶大佐同。殆皆視須函琳夫人。爲想望　夫情急。而表面　作戰士之勇。也者。乃令夫人就宿舍。當時須函琳中尉。正在守備海岸砲台。將軍馳使召中尉來晤夫人。叙會離合之歡。中尉歡地喜天手舞足蹈。晤夫人於宿舍。不意夫人乃拒之不見。中尉情慾甚熾。至欲闖入室内。夫人竟閉門不納。夫妻。兩人隔室闥而叙話。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[蘇州魘元吳城自治議事會議決案]  
　　長元吳城自治議事會自開幕以來延長十日至初十日閉會所有董事會交議各案曁提議各案業經分别議决備文呈報地方官查核一面備知會書移請董事執行茲將議决案錄下以供衆覽 
[一酌定公所房屋案]  
　　議决就元都方丈西偏劃割一部分設立自治公所以足敷董事會議事會會議塲休息所旁聽憩息所印刷所辦事室辦事人住宿室等用爲限 
[一詰問平糶折短升合案]  
　　議决平糶各局指摘衆多事關自治範圍以内備具甲乙丙丁戊已六說請董事知照經理平糶紳董查復 
[一收集無主荒地爲自治公産案]  
　　議决按照諮議局臨時會議决清查荒地案呈請地方官轉詳農工商務局無論城厢荒地一律即日截止報領先將城區荒地撥歸自治公所作爲自治公産其原有荒册一併移交以便照册立界收管其廂區荒地俟劃定後再行清查收集 
[一設立公園及保存古蹟案]  
　　議决蘇城因果巷薛家弄内有顧氏依園舊址荒地一區前由勸學所呈請農工商局撥用作爲公共體操塲在案茲查該地尙未呈領卽以之設立公園並附設公共體操塲均甚相宜其北首有梁妙嚴公主墓亦可藉此保護於衞生善舉兩有裨益 
[一注重衞生案]  
　　議决清道爲自治範圍以内之事亟應呈請地方官轉詳巡警道札飭各路巡警局將清道事宜改歸自治公所辦理即以原有之清道經費全數撥入自治公所以一事權而資整頓在未經改歸以前仍由局嚴飭清道夫另意勤奮打掃務令街巷一律清潔 
[一組織救炎聯合會案]  
　　議决知會董事會召集各龍社先行組織救火聯合會查明城廂水龍數止妥議分區施救章程並設置電話就近通知則救炎者不致徒勞出捐者亦無虚擲庶幾兩有裨益 
[一取締染坊遷移塲所案]  
　　議决呈請地方官示諭各染坊此後城内祇准閉歇不准添設一面由董事會召集各染坊妥商分年遷移之法以遷至城外河道寛闊之處開設爲宜 
[一清道事宜歸併糞業担任案]  
　　議决蘇城收糞一業原負蠲汚之責利息甚厚担負較輕現議清道事宜歸併糞業担任核與城鎭鄉地方自治章程第九十二條第二項勞力供給自治事宜相符以原有之勞力性質而加重其担負查與諮議局上年十月十五日議决自治經費案内規定特捐名目亦不相背合照城鎭鄉地方自治章程第九十三條擬具徵收勞力特捐簡章如左（簡章從畧） 
[一禁銷日本商品陳列館福引劵案]  
　　議决各省彩票由諮議局議决呈請督撫憲以六月底止禁止銷售福引劵事同一律按照城鎭鄉地方自治章程第三十六條第一項决議呈請地方官示諭本區城内各店舖不准代爲銷售此後凡有並非福引劵而性質類於彩票者一律禁絶 
[一改良移進坑厠案]  
　　議决呈請地方官會同巡警局限令城厢糞業各按地叚將所有坑厠牆垣僭出者移進低短者加高一律改造踏步高坑另門出糞逐日於黎明時洗滌凈盡並將繁盛處所必不可少之尿坑仍令糞業趕卽仿照觀前市民公社改築水門汀以蠲汚穢而重衞生 
[一掩埋浮厝棺木案]  
　　議决知照董事會知照經理掩埋及有殯舍之各善堂凡暴露棺木隨時隨地掩埋沿路倒斃應隨收隨埋不得停積躉葬其未漆之棺木由堂限制收寄至浮厝棺木查無柩屬及無力者由堂遷葬義塜 
[一拆除當街凉棚及撑水闥板案]  
　　議决呈請地方官示諭各舖户從本年九月底止所有當街凉棚一律拆除以後永遠禁止其撑水闥板已經朽壤者隨時拆卸自後新造房屋一律改用洋鉛水落以防火災而顧公益 
[一禁止攤售冰塊荷蘭水及凉粉案]  
　　議决呈請出示嚴禁令改他業並嚴飭站崗巡士自示之後見有設攤挑售者一律禁止 
[一清潔城河以防瘟疫案]  
　　議决呈請重申前禁嚴飭各路清道夫不准將垃圾掃入河中一面知會董事會雇用駁船夫役即日分投打撈河中瓜皮菱壳死畜等物裝載出城運至指定塲所於七月初一日起以兩個月爲限 
[一倒糞時刻並改桶蓋案]  
　　議决呈請地方官警局每晨倒糞時刻以日班巡士第二次上班前一律倒盡爲準如該班巡士上街時見有糞担立卽責令挑轉所有糞桶木蓋一律改用吻口其河中糞船亦須掩蓋倒竣即開不准逗遛 
[一區别公欵公産案]  
　　議决分爲五類第一類應屬府廳州縣全體者第二類應俟府廳州縣自治成立後析定者第三類確有本城名義不分屬鎭鄉者第四類不應歸府廳州縣及城鎭鄉者第五類原表名目漏未列入者以上各類均經另表分塡並附說明除第一第二等類不在本公所權限以内第四類與地方公欵公産性質稍異第五類漏未列入無從區别外第三類查與城鎭鄉自治章程及諮議局議决案均尙相符合行呈請地方官核准撥充自治經費再第二類中如續有專屬本城明文者查出後卽提歸第三類計開分類表（從略） 
[一移丐頭陋規公益捐案]  
　　議决乞丐一律收入殘廢院或習藝所必須寛籌經費應令各店按照原也丐頭陋規數目改爲公益捐移作救貧事業呈請地方官轉詳巡警道將前查丐頭陋規之册札交自治公所並勸諭城廂各店遵行照章由董事會徵收管理之核與上年十月十五日諮議局議决自治經費案内各地方如有已出之欵向歸吏胥董保所得而按諸性質可移撥自治公所之用者得由自治公所酌量地方情形呈請地方官核辦等語亦屬相符 
 
 

Page 19

 
 
本埠新聞 
[梟匪搶刧鹽捕營五誌]  
　　自初五黎明華亭漕涇鎭鹽捕前營被梟匪刧去槍械後松江府戚太守卽馳往該處勘騐赴滬赴省不遑安處旋復駐紥閔行鎭躬自調度巡緝事宜十二日傍晚始回松郡將所獲之王和沈榮華楊金發三名發交華亭縣釘鐐收禁蔣小弟一名收押待質所翌日委發審沈聯棣大令訊鞫該四犯均供認販私刧械一事則槪不承認 
　　十三日清晨太守又同鹽捕中營張帮帶酌帶巡船親赴江浙交界之楓涇等處巡緝蓋聞該處亦有梟匪屯聚也 
　　上海所獲之梟匪四名先奉戚太守札飭解松並傳獲梟之正役赴郡面詢一切田大令遂飭正役四人即日前往並將省憲飭將四梟解至省垣之電呈覽太守謂旣奉蘇撫飭解不必再解來松並以該四差捕梟出力大加獎勵現殷茂才張瑞才王兆岡左春林等四匪已於昨日清晨由滬押上火車解省矣 
[新定路名之標識]  
　　本邑西北城一帶自添闢拱宸門以來車馬交通人稱利便城内各處狹窄街道業由總工程局次第改築平路先後工竣所有該處各叚路名亦已議定取名大境路懹眞路萬竹路阜春路露香園路小九畝路刻已將路牌按叚竪立矣 
[法政講習所第三届畢業紀事]  
　　預備立憲公會附設法政講習所業已開辦一年本年係第三届畢業之期共計畢業生三十八人内最優等九人優等念九人又中等三人（姓名列後）十一日早晨在講習所舉行畢業式全體學生及敎員均列席首由主任鄭文虎君演說謂諸君畢業歸里須熱心公益不可自滿自驕次敎員林宣樊君演說謂諸君勿視畢業爲學問之終當視畢業爲學問之始虚心研究辦理公益則地方當受其益而憲政前途未始非可賀者也演畢授與文憑至十一時半散會 
　　最優等　梁震浙江黃巖　黃葆鋮福建閩縣　宣猷江蘇東臺　于宗敏江蘇通州　朱葆華江蘇武進　張榮琠江蘇江陰　程鍾裕浙江嘉興　李若谷湖南臨湘　張榮望江蘇江陰 
　　優等　金士傑江蘇南滙　伍鎔江蘇武進　張榮珏江蘇江陰　孫文奎江蘇崇明　高時淇福建侯官　謝繼江蘇武進　陸潤藻江蘇江陰　錢召棠浙江金華　鄭德淵福建閩縣　朱文緖江蘇桃源史　江蘇江陰　張慶雲江蘇桃源　高嚴福建侯官　王其諴江蘇桃源　鄭國章江蘇陽湖　吳鳴臯江蘇武進　吳翼平江蘇武進羅潤芳浙江黃巖　馬翔聲江蘇南滙　楊鴻藻江蘇上海　唐陸恒浙江嘉善　馮載清江蘇江陰　張爾延江蘇嘉定　李季裘浙江鄞縣　沈芹江蘇崇明　莊登雲江蘇奉賢　張時雨福建漢軍　韓德彰江蘇桃源　蔣茂　江蘇吳縣 
　　中等　楊樹源江蘇上海　施祖夔江蘇崇明　張普裕浙江嘉善平均點八十分以上爲最優等六十分以上爲優等均給畢業文憑四十分以上給與修業文憑 
[查獲設計行騙之匪徒]  
　　匪徒陳有山陳文卿陳德生劉修章朱學利等專在英美租界内以擲包術騙人財物前日被新閘捕房包探米順一併查獲傳同失主嚴紹鈞錢祥根等昨解公共公堂訊究嚴供在南市郎家橋德泰錢莊内爲學徒日前在山西路被該匪等誘入弄内將鉛餅掉去銀洋九十六元錢根祥供在無錫轉運公司内爲出店前在法租界被該匪等騙去金錠二隻求追訊之各匪供認騙取嚴之洋銀不認騙取金錠德襄讞商之英繙譯官雅君判將各匪一併押候查明於禮拜五訊明核辦 
[招搖撞騙之結果]  
　　職商王鼎三控顧成章不還代墊浚浦塘柴價銀曾由公共公廨判顧收押在案茲有詹仲梅者自謂熟悉官塲以運動保釋爲由三次向顧騙去洋三百十六元八角顧以迄無影響知係受騙控奉寳讞唄派差協探將詹查獲訊究先由原告見証王生裕趙榮桂王如見等上堂証明被騙情形訊之詹供詞含混德襄讞以詹招搖撞騙情殊可惡遂商之英繙譯官雅君判詹收押西牢一年並勒限於兩月内將所騙之洋如數交還原告如期滿不繳定行加押 
[再請移提騙子]  
　　常州人吳敬希（即胡仲喜）曾在滬上冒充官塲招搖撞騙去年六月間串同黨羽將不甚値價之磁器向住居泥城橋地方之馬蕙蓀騙洋一千六百元逃回常州原籍馬察悉後一再禀請公共公廨移提未獲昨晨馬偕見証汪某投案訴稱曾至常州陽湖縣控告詎胡反以藉詞訛詐等情朦訴縣憲得以保釋務求移提到案從嚴懲辦寳讞員商之英副領事康君諭馬退去候移催該縣提胡到廨質訊核奪 
[包探搜查客棧]  
　　老閘捕房捕頭惠爾生以界内各客棧大都藏垢納汚且有私設烟榻聚衆賭博情事前晚特派包探錢壽生與一百三十六號西探至大小各客棧挨户調查該探等查至廣東路一百八十二號門牌顧金和所開之長豐棧内見其私設烟榻售賣洋烟又比鄰一百八十三號門牌顧厚仁所開之客棧内適在聚賭當即回訴捕頭請廨出單傳訊 
[租界又出命案]  
　　昨晨楊樹浦路北首藍路大厠所後面發現男屍一具年約三十歲左右身穿白洋布衫褲不知被何人砍斷頸項以致斃命頸内且有蔴繩勒住當由巡街捕報告捕房捕頭諭將屍身車入騐屍所並飭該圖地保報縣請騐緝兇究辦 
城内 
[縣令滬]  
　　本縣田大令因公赴蘇已紀本報茲已事畢於前晚乘坐火車回滬 
[船户爭鬥]  
　　浦東總巡局函送舢板船主楊如夏及受傷之義渡局船户施阿發尹金玉張小金等四人到縣函稱浦東坟山碼頭本係義渡局之生意今楊如夏等紏衆向施等爭奪施等不服互相兇毆致將施阿發尹金玉張小金等打傷解案請究等語田大令命將行兇之楊如夏收押施阿發等候驗明訊究 
[遞解敎民]  
　　回敎民沙國祥前因不安本分悖亂敎規由董事馬干戎送縣懲辦在案茲奉田大令復訊判沙遞解甘泉縣原籍 
 
 

Page 20

 
 
[自不經心]  
　　普渡兵輪水手張少卿昨將邑廟花園内擺攤之張銀奎扭至一路巡局當晚審訊張供前日到張銀奎攤上買花露水正欲付錢詎所攜之皮夾已不翼而飛内有鈔票兩張每張十元又現洋四元求請究追張銀奎供伊自不小心實與小的無干判張小保也外帮同找尋 
[拐匪送縣]  
　　三林巡局函送拐匪王阿妹及誘拐之婦人陳王氏到縣田大令諭飭看管候訊 
[道批兩則]  
　　通利興泰公司周渭泉禀批此項捐票分移蘇浙稅關厘局輾轉查對不免需時現已飭令浚浦局查明照給以示體卹此後該公司呈驗捐票務將其關幾票其局幾票捐資若干分别清出開單附呈毋再籠統一起是爲至要商人周沛泉禀批宋亦生與宋寳善等爭地一案早已由道訊明斷結與該民控追借欵無涉如果宋寳善賴欠不還由縣另行訊追仰上海縣核案辦理可也 
南市 
[朦禀無效]  
　　蘇州班德興小輪船局夥陳榮濤前欠公裕煤炭店主吳雲寳煤價洋三百八十餘殛曾被扭至工程局控追押限理處在案迄已日久挺押不理昨忽揑病朦請省釋經湯裁判帶案斥其刁狡未便姑寛飭送上少縣訊辦 
[分期拔還]  
　　鹹貨業同和衡源等行執事張玉書李雲周同將利記報關行主于紹祥即少蓮提至工程局控被積欠貨洋一千一百餘元端節前付來衡源行支票洋一百五十元至期無著即經揚裁判訊實判于交保限月底先還洋三百元餘分四期拔還 
[無可圖賴]  
　　浦東順興磨坊主朱勝控王家嘴角麵筋店小主兪義狗前因虧欠貨價洋五十元閉店不理近又接開欵仍圖賴昨由工程局湯裁判訊實判兪交保每月拔還洋八元 
[查吊賊贓]  
　　道署偵探夥昨持蔡觀察名片帶同泸竊周義狗至總工程局禀稱該犯行竊數案其贓分質各質押店請爲協吊局中准卽派探同至振大質店吊也呢袍一件立成押店吊也拷綢褲一條又至南區境各押店查吊各贓一併由該探帶回發縣訊辦 
閘北 
[伊誰唆訟]  
　　江北人陳恆隆之媳許氏於前年门月初一日被人拐逃至去年正月間始在南潯地方尋獲領回後詢問該氏據云係被陶正高陶正明誘往該處前日二陶復來上海大义袋角被陳撞見扭入四路一區昨奉黃正巡官提訊陶氏兄弟供稱是年六月間小的與朱姓亦在憲局涉訟至七月間始行結案起程回籍此次來滬陳即　同多人向小的索詐不遂致被扭局誣控巡官以兩造供詞各執顯係有人唆使判二陶暫押候查明核辦 
[抑短洋價]  
　　前日下午有瞽者陳萬仁向西街鴻順押店取贖衣服與店夥倪寳林學徒吳端福爭論洋價互相口角巡士阻止不服一併拘入四路一區經黃正巡官集訊陳供每元祇作小洋十一角向論被辱並未滋閙巡官以該押店不應抑勒洋價斥令退去候查核辦陳即開釋 
[串通行騙]  
　　朱文玉控徐達夫王梅庭鄭春林等串騙洋九十五元昨經黃巡官提王研訊供詞推諉判押候先繳洋四十五元餘著交保清理 
[自取其咎]  
　　崇明小孩錢子高行竊北新涇胡銀如茶館小洋十餘角銅元百餘枚由四路五區移送一區訊究據供因被繼母凌虐來滬尋兄未遇借住該茶館内刻因帶來洋十六元已經用罄是以出此下策　責三百板枷號十天旋又據該區鄒副巡官查　該茶館時常容留來歷不明之人諭令封閉以示懲儆 
英租界 
[若何定斷]  
　　德商美最時洋行控泰和帆 
船主嚴國椿黑夜停船不點桅燈致被撞壤美利輪船一案昨日午後由廨復訊原告延佛威律師上堂請飭賠償嚴延費信惇律師代爲分辦判嚴交原保候會商堂諭飭遵 
[交保理處]  
　　丹商寳隆洋行延哈華托律師控告志興號股東盛志千錢根元不交定購羊毛以致虧損銀二千餘兩一案昨日午後由廨復訊判盛錢均交妥保限兩月清理 
[冒領工資]  
　　楊樹浦振華紗廠控趙德芳杜阿大私刻印結串同女工張蔣氏潘蘭子馬潘氏等冒領工洋昨由捕房將各人一併拘解公堂訊明屬實判杜押一月趙押三禮拜餘人各押三天 
[父女離散]  
　　湖北女子李銀兒被匪拐帶來滬寄匿羅金山家被探朱阿二查獲昨將該女與羅併解公堂請究女供年十三歲父名李文謨因遇水災與父失散被匪拐帶來滬訊之羅供女由王姓友人寄養不知來歷求鑒判羅交保女暫留棲流所候核 
[跳出火坑]  
　　濟良所昨　妓女李阿四到廨請　據供在杭州賣娼因不堪其苦逃至滬上女子尙有父親李阿習在常熟爲道士求恩援救判暫留濟良所候其父來案再核 
[拐案訊結]  
　　甬人虞阿桂控虞全生誘拐伊妻王氏一案昨由捕房將全生與王氏及案中關涉之虞阿卿虞鄥氏一併解至公堂復訊明晣判虞全生與王氏分别各押六禮拜氏期滿着其夫來案具領餘人無干開釋 
[幼女暫留]  
　　福州路四百七十一號雉妓院容留幼女張雲卿被探查　昨將該女與鴇婦王童氏一併拘解公堂請究女供家住法租界偶至該院内索欠遽被拘案求察訊之王鴇供詞相同判王鴇押女所三禮拜張女暫留濟良所候其生母來案再核 
[女孩被拐]  
　　女姟小了頭在途啼哭由捕拘送公廨昨日傳訊據供年十三歲漢口人被人拐帶來滬判發幼女所留養候核 
[欠欵被控]  
　　德商加利洋行控陳寳記不理欠欵昨由包探將陳傳至公堂判令交保候訂期會訊 
美租界 
[吹坍房屋]  
　　華記路一帶房屋年久失修前晚大風時吹倒五百八十九至九十二號房屋四間昨由捕房飭傳房主候訊 
[浮屍何來]  
　　前日傍晚墨克登路浜内浮來赤身男屍一具由捕查見歸報捕頭飭保查明收殮 
[洋人淫兇]  
　　董陳氏前晚至捕房訴稱前在武昌路某洋人處帮傭歇出後該洋人時來氏家欲肆無禮今又突夾尋釁恃蠻毆人捕頭飭令　去候查核辦 
[幸未燎原]  
　　前晚十二時半天潼路二百八十四號某姓家失火由衆隣帮同救息捕 
房昨飭包探查明復奪 
法租界 
[員慈善]  
　　杭州人張阿雲上月來申訪親不遇流落滬上前日貿然闖入洋涇浜八號洋房厨房内索討冷飯該宅庖人疑其圖竊扭送捕房解請公堂訊辦聶司馬以張年歲尙輕赤身裸體情殊可閔遂商之顧副商事准在公欵内提給洋一元飭探送往杭州小輪令其回籍 
[勿再滋擾]  
　　王德友前在烟妓陳鳳仙處與張連和妬姦將張戵傷控經公堂訊辦有案茲王憤尤未洩復以該妓覇吞領孩及衣服等情控奉公堂提案請訊妓供小孩係婦人所領靠此養老且自被王姦佔後銀洋衣物悉被騙去近又時來行兇詐擾務求恩斷聶司馬以王必非善類所控不理以後着照前斷不准再往滋擾如違究辦 
[控追房租]  
　　愛爾德洋行收租人投廨控稱房客潘潤德沈朱氏陳周氏楊要氏何陸氏陳杜氏等樍欠房金求提追究經聶司馬傳案番訊判一併交保限七天理清 
[扭控軍夫]  
　　周阿三前向嚴徐氏處租車一乘一去不回始於前日在途尋見扭入捕房送廨追究判周收押着卽將車送還 
[先追車租]  
　　馬建秋控車夫郭阿三虧欠租車洋十四元八角五分並失去油衣號褲等物昨經公堂提訊判郭收押著將車租先行交還 
 
 

Page 21

 
 
　　怡和呌莊六月十四日怡和呌莊行情列左 
（羽毛）桃紅人馬每疋十七兩七錢九分大紅人馬十七兩四錢天靑人馬十八兩深洋人馬十六兩五錢九分新綠人馬十七兩桃紅鵝牌十七兩二錢五分深洋鵝牌十六兩五錢一分大紅鵝牌十六兩八錢半（每碼價銀） 
（色呢）大紅單鳳呢七錢五分洋藍單鳳呢七錢四分大紅雙鳳呢不呌（西緞）彩福牌西緞四錢六分半有餘牌西緞四錢八分神童牌西緞四錢龍鳳牌西緞四錢四分半月宮牌西緞三錢九分半（羽綢）元色象牌不呌元色馬頭十四兩六錢五分元色雙鳳十一兩七錢六分元色虎牌十六兩八錢二分（嗶嘰）大紅馬頭七兩九錢五分大紅雙鳳七兩五錢七分大紅虎圈七兩五錢二分大紅虎牌六兩三錢五分大紅單鳳不呌（原布）六磅藍蟹二兩二錢二分七磅藍蟹二兩二錢七分半（市布）八磅四黑瓶布二兩四錢二分五八磅四紅蟹二兩七錢七分八磅四紅鐘三兩二錢五分八磅四僧帽三兩一錢一分八磅四藍雙鴨二兩六錢八磅四紅瓶三兩四錢五分半 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[新簡鄂藩王乃徵請就目前財力變通籌備憲政辦法摺]  
　　奏爲籌備憲政應就目前財力酌分緩急擬請變通原案辦法臚陳管見恭摺仰祈聖鑒事竊作法莫要乎順民變法莫善乎乘勢順民之令行如流水不强其所不欲也乘勢之效速於置郵不舉其所不能也伏維先朝以聖明之憲先天下而憂欲釆萬國之良規以建一代之憲典下不以要迫爲約下不以專制自利豈非誠求吾民維新望治之心而迎今世國家變革必至之勢者乎乃籌備以來歷經歲月進行之程每不如限有不可不立之半而布之條敎或非人所樂從有不可不辦之事而見之施行或非力所能任於是表册報告盡成具文糅雜紛紜罔識底届本欲以立憲固民心强國本而時局日危物力日敝亂機所伏轉覺積薪厝火在在可憂夫豈無因而至於此此臣所爲焦思過慮不能已於考索者也臣以薄植蒙恩一歲數遷雖天下大計非淺識所知而感激出於至誠遂披瀝效其無隱辭闕伊邇依戀倍深負先朝維新之盛意貽變法召亂之口實敢竭干慮之得以爲萬一之報謹就臣職守所司推論籌備次第與財政關係爲我皇下縷晰陳之夫九年籌備之期豈不以事體重大條理繁密旣非旦夕所能完成更恐散漫而無統糸因分事以專其責而刻日以觀其成以此總核名實宜因循推諉之技無所施矣顧百廢俱興何從得財以爲政費此豈空文督責所能辦者他日以無欵爲詞將坐視其因循推諉而不能問蓋難責以無米爲炊也夫因牽合九年籌備之期限明知財力不繼而敷衍以應之與因而勵行九年籌備之實事不問民力若何而搜括以濟之皆足失民心傷國本必不可爲者也然其勢固將至此何也朝廷不受反汗之名國家不勝擔負这重勢不得止步又不得改轍則敷衍與搜括必出其一甚或以搜括之財行敷衍之策而大局愈不堪設想矣與其刻舟求劍終至掩耳盜鈴何不稱體裁衣猶可得尺進尺但舉一事有一事之成績行一日有一日之進步即稍不符原議必能見諒吾民况變通辦法並非緩期限於成命何違於政府何責爲今之計惟有就財力之緩急以爲籌備之後先而政府以全力注重財政一切形式之法令繁碎之科條凡事無實效而欵無的源者暫罷勿舉然後取籌備案中所列事項分别估計其費額必須欵有著落乃能責以實行蓋理財之道不外開源節流二端而在今籌備之中亦不出爲事籌欵就欵辦事兩法考各國財政皆主量出爲入之義然必財政信用民利富饒其擔負之數恰與經濟程度相當其銷用之途多爲生發事業而起今吾國資力平均比較分數若何旣不可知則外國所恃爲入欵之大宗者如各項直接稅中之財産稅所得稅營業稅不特不能驟行即行之而其額不能確估一有虧短財政亦因而紊亂是量出爲入之義不可專用即爲事籌欵之法不可必行且彼以政策有統糸國會有擔當之故出入可以隨時增省虧缺可以隨時彌縫此盈彼絀可以隨時挹注故一切歸納總額之中從無拉欵辦事欵竭廢事之說今財政困難自非開源無以供新政之用而民力尤敝仍不能不從就欵辦事之策爲入手整頓之司蓋量入爲出者用之於行政而制三十年之通非僅計一歲也量出爲入者用之於立法而徵一國人之意非全由政府也今宜略仿外國提前設會計檢查院即欽派政務大臣及度支長官充之詳定會計法及簿計格式就現在用欵嚴加勾考先除浮冒挪移之弊而後以籌欵委之行政官政府乃舉核節之數與籌得之數通盤計算以定辦事之次第而財政機尤關應分任查各國行政官司主出納者不任規劃司稽核者不管金錢今籌欵用欵司計司金責任旣不分明指揮一從長吏挪移則屬官不敢問蔽混則長官不能知應以監理屬會計院專主稽核以金庫歸銀行專主收發庶理財之官得以專意財政之策總任規畫統一事權條理旣清弊竇自無從起而就欵辦事之最要者莫如移銷耗之欵以供生發之用查出欵以海陸軍備爲大宗新軍未成而亂屢出且海陸軍需欵浩繁斷非現在財力所能舉何不以次酌减改充實業之資本俟他年財力有餘再事擴充敎育經費近漸不支其誤在給費以招來學生而予官以獎勵學問人才旣不可得而人格日以卑下何不省大學高等各學之費以益實業及國民學校旣得養成人格亦可敎以技能他如冗員兼差之無定限薪水活支之無定章使能從實核减無名之費尙多卽節餘之欵不少而近年所辦新政在民政司治範圍者往往欵未籌定事已創始剜肉補瘡其後難繼此非持久之道也（未完） 
小說 
[言情小說玫瑰淚（十）]  
　　露第第謂華福尼喀曰果逋負至期者。此間之居室。値可千餘磅其餘器具約値一二百磅。清逋之外。且有餘贏。吾即在此間賃一小屋售畫自給。或有人延我爲敎習及保姆者。吾亦甘之。舉吾父遺我之居室。償吾父身。後之宿逋。何不可者君之盛意至可銜感。然吾今尙可自給。不敢承君之。賜。果他日處於至窘之地位者。吾亦决不矯情。辜君厚誼。華福尼喀無如之何。亦姑聽之。露第果立售其屋。與其屋中之器具。計得一千一百五十磅除清逋外。尙餘約三百磅。露第欲卽在惠爾文僦屋爲寓。華福尼喀力勸其遷居倫敦。露第始猶不願。華福尼喀尼之至於再四。露第重違華福。尼喀之意。遂於十月三號遷居倫敦之林鳥得街。與華福尼喀之寓所惠靈吞街相去不及一里。往來至易。充華福尼喀之意者。尙欲露第與之同。居。顧露第毅然不允。華福尼喀乃止。 
　　露第之居倫敦。雖至窘匱然露第竭力儉其日用。終不肯求助於華福尼喀。僅以售畫得少許之資。自餬其口。一日者華福尼喀適至露第。許見露第方力呵凍筆。俯首作畫。春纖之十指。乃皆有裂痕。朔風至厲。穿牗入户火爐至小。不足以袪此嚴寒之氣。露第見華福尼喀行已入室。立舍其畫 
 
 

Page 27

 
 
趨就。華福尼喀。與之握手。華福尼喀見露第狀至瑟縮。面有寒色。念及托。而根之交誼。不期至於墮淚。自語曰。吾乃不期托而根君之愛女。今日淪落至於如是。吾將何以對托而根君。露第見華福尼喀。淚凝於睫乃大感。動。淚亦續續而落華福尼喀右手力挽露第。左手則置其肩上。徐謂之曰。吾有一語。久欲陳諸密司之前乃遲回至於數十百度。終不敢一啓齒。今日必不能忍。當悉舉鄙人之意。謹以告諸密司。密司幸勿見怒。露第者。久識華福尼喀之意見。左右無人則笑答之曰。密司脫尼喀。請以君意告我。吾方至感君之厚意。何敢見怒華福尼喀至此。喜乃無極。腦筋瞀亂覺已。之一身蕩然如履雲霧之中。而不知其所届。驟擁露第之腰與之接吻。露第兩頰大赭。以手略拒之曰。密司脫尼喀何故如是。 
國外新聞 
[日本實行新稅則之籌畫]  
　　十三日東京電云西七月十七號日政府照會英德意比西班牙葡萄牙瑞士荷蘭丹麥瑞典腦威各國擬於一千九百十一年七月十七號廢棄現行之通商條約並擬於西八月四號照會法奥兩國至美日商約之期限目下尙未議定日本現擬即與各國開議新約俄國及其他諸國之商約因彼此利益相匀故仍照舊欵不復重訂新約外人購地律大約須俟新約實行後始能頒行官報已登有敕令宣布制定之新稅則定期一九一一年七月十七號實行列强之中尙無申請協定稅則之國至高麗之條約與稅務均視該處時局之情狀再爲酌定按此事已畧見昨報專電 
[蒙古輪船出險]  
　　十三日東京電云花旗輪船公司之輪船蒙古號業已浮起於今晨駛抵橫濱 
[澳洲火車互撞]  
　　十三日倫敦電云據澳洲曼爾本電稱有快車一輛由勃利登開往曼爾本在里區芒特地方與停駐之車互撞死者九人傷者一百十四人 
[英皇注重海陸軍政]  
　　十三日倫敦電云泰晤士報載稱英皇駕臨愛爾特畜脫足見皇欲復占君主於陸軍應有之勢力此行與愛爾特畜脫陸軍之統轄已大有效力皇擬於七月二十一號偕后出閱海軍並擬校閱聯合艦隊 
[英將報告坎屬防務]  
　　十三日倫敦電云法蘭區將軍已行抵倫敦泰晤士報軍務訪事員得悉該將軍之報告陳述頗爲明白該將軍確信坎拿大之民性愛天眞故將該地軍事缺點一一揭出昭示該殖民地官員 
[英法邦交輯睦]  
　　十三日倫敦電云英國洛塞姆登侯爵赴法通報英皇喬治第五御極於法總統法里厄斯謂英皇將永不忘其父所受法人禮待之情今皇亦爲所感動故兩國之交誼不特可望維持且將增進云 
[列國注重國家防務]  
　　意大利國會已允撥欵英金四十萬磅興造軍用飛船西六月間英國海陸軍大將有一百五十八員聯名上書政府請籌借英金一百兆磅整頓國家防務（以上譯字林報） 
 
 
 

Page 28

 
 
   
 
 

Page 29

 
 
[州洞庭東山葉氏修譜廣告]  
我族宗譜溯自國初經　長馥公纂修後迄今二百餘載支繁派衍各省遍佈若不亟爲續修深恐將來攷輯愈難爰集同志重修凡我同宗請將自　始祖逵公至六世孫　石林公後　孫何世分派及歷代昭穆婚嫁名諱生年卒月抄寄來所以便編人　自登報日起以一年爲期過限不收惟年久失修工繁費巨如承諸同宗熱心慨助固多多而益善請逕寄上海正金銀行葉明齋收掣取收票爲憑所派在外訪友僅供採訪槪不收募再如有鴻才碩學願任義務襄理其事或佐探訪或襄筆政即請賜函本所匡助不逮俾得盡善盡美恐海内諸同宗未盡週知特登申新兩報廣告幸埀鑒焉上海城内中唐家衖第九號門牌葉氏修譜總事務所同人公啓 
[上海新開同濟大葯房謹擇于六月初七日開張廣告] 　　 
本藥房專運泰西各國道地藥材研究萬國良方修合丸散膏丹水酒油露及種經驗靈藥凡西醫現開藥方立即記最無誤至於西醫應用一切器具以各閨閣助粧妙品各式玻璃器皿但與衛生密切關繫者幾無不備精益求精凡仕商學界惠顧認明本藥房招牌無誤零躉批發格外客已外埠定購郵費貴客自給裡白大橋北四川路二千零五十九號本藥房謹啓 
[治牙聖手]  
治牙一道萌牙於泰西我國近亦盛行上海業此者指不勝屈常有卽鑲後逾數日或數十日必復脫落又其甚者治不如法痛苦異常雖價亷何益景明先生長自泰西深得此中秘謬故自在上海治牙以來内而王公具子尚侍如親王倫貝子振貝子外而督撫將軍司道如張制軍端制軍恩中丞均曾延治或鑲或補並昏生妙賜額　揚先生洵治牙之巨壁矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染先生器具之精良洋樓之　敞尤合衛生宜乎有口皆碑與市上懸壺者相去天壤也惟僕等以社會中貧富相懸恐難普及請其價從略減先生深韙予言尤徵汎愛之雅意謹譔數語敬爲有牙患者告沈仲禮龎萊臣周金　朱葆三同啓 
[博山玻璃公司招股分票頭彩壹萬元] 　　 
　　本公司爲擴充實業起見禀蒙農工商部咨明　兩湖總督部堂在案援照股份彩票成例開辦博山玻璃公司彩票茲届開辦第三次六月份分票全張十條售洋一元分條一角按照湖北大票開彩號數得彩中式紅票均可就近核定本局分銷處北京萬福來天津富而貴又寳興吉林增升潤濟南化劫堂又東升陽又大得利萬利源長沙公益公司漢口陳子宜江西九江生記廣貨號安慶青雲室帋店又華英藥房蕪湖政大源南京裕興康萬寳通鎭江錦昌祥布號又同益號揚州小瑯環通州森昌號杭州大福來又廣彙豐嘉興陸萬成蘇州怡源祥太倉商會寗波立昌號温州益元銀樓福州中英藥房厦門廣來勤記又萬集號 
山東博山總公司及上海南市業盛里分局仝啓 
[上海保裕洋行廣告] 　　 
本行開設中國數十餘年矣分設上海江西路B字六號紅磚洋房專辦進出口貨今兼經理塔勒司派的克火險有限公司計資本充足專保華洋房屋廠棧行號店舗貨物家俱器皿等項如遇意外賠欵異常迅速現分設内地各埠開列于后○　杭州大井巷目立分公司經理陳寳泉君○杭州淸河坊裕昌莊分經理孟寳隆君○塘西義記莊沈祝三君○蘇州閶門外自立分公司經理傅昭昌君○無錫分公司錢均石君○常州城内局前街新羣書社王鴻年君○鎭江鎭屏街乾大參號鄭靜安君○温州府前中法藥房席善甫君○揚州○蕪湖○九江○南京下關自立分公司又城内評事街和大銀行分經理兪世臣君並轉分三牌樓勸業外和記錢莊○丹陽等埠均分經理蒙紳商賜顧者惠臨各分公司接洽可也洋總經理白達司麥干而驗員亨生　此華總經理嚴漢章協理朱献廷　 
[開平礦務有限公司分銷遷移廣告] 　　 
　　本公司分銷處前設在河南路三茅閣橋北堍現因煤灶推廣該處房屋太窄不敷辦事於西六月一號遷至仁記路一號洋房本公司寫字樓内倘各行號欲建煤灶買煤焦炭火磚火泥及修改煤灶者請移玉總公司二層樓上分銷處接洽可也 
家用塊煤每噸八蘿計重二千二百四十磅洋十元五角一號碎煤每噸八蘿計重二千二百四十磅洋八元一角以上價目連送力在内　德津風一千一百念一號 
[治小腸氣二日已愈] 　　 
　　僕患小腸疝氣十四年矣腫脹如瓜筋粗如繩醫藥嘗盡終無效驗近來病勢更重寸步難行眞有求生不能求死不得之苦幸閱貴報得悉上海河南路廣東彭壽堂出售各藥十分神妙函託王如蘭君代購彭壽堂疝氣膏四張疝氣丸二料内服外貼奇在頃刻之間立覺下部氣鳴脹消囊核逐漸縮小週身暢快妙難喻言不到三天竟將多年疝症平復如初不禁大喜過望早知有此妙藥何必空費多金徒求陳馬諸醫耶功同再造不可不報 
[伸明陶文潞被誣]  
日胞弟史瑞生所登淫棍訛醋一節閱之深屬不解後即回鄉明查暗訪始悉底藴所登之事全屬子虚事因傍晚乘凉陶董觀伊而貎彼時胞弟史瑞生以醉于酒故與口角次日卽冐昧登報鄙人因事關陶董名譽故率仝舍弟史瑞生登門伏理謝罪刻承陶董大量涵容寬其旣往理合再爲登報伸明更正此白史祥生謹白 
[奏辦湖北籤捐票大彩電報]  
六月十二日開第二十一會五大彩電報○頭彩一千四百六十八號○二彩三萬八千一百八十九號又八千零七十七號三彩七千九百五十號又五萬一千九百二十七號○四彩五萬一千六百八十四號又三萬三千六伯零一號又五萬六千五百十七號五彩四萬零四百四十三號又二萬七千三百四十三號又二萬八千零七十五號 
[楊廣興今遷至四馬路石路中擇於十三日開張]  
本號創設四馬路十有餘有今遷至北石路中市坐東朝西高大石庫門面親自督辦大小洋藥揀選川西雲土精製淸陳公烟零躉照箱批發貨眞價實比衆公道如蒙紳商駕臨格外克已以廣招徠外埠函購原班回件 
 
 

Page 30

 
 
   
 
 

Page 31

 
 
   
 
 

Page 32

 
 
[無往不便] 　　 
　　萬事必求其便·其不便者去之·峨冠·博帶·非不美於瞻觀·欲求其便·則易而爲短衣窄袖矣·陸行宜車馬·欲求其便·則易而爲汽車電車火車矣·水行宜舟楫·欲求其便·則易而爲汽船矣·急足傳書·郵筒遞信·因其不便·則易而爲電報電話矣·於以言便·何若去其不便·本藥房廣告旅行必讀一則·極言樹皮丸之便·諸君子應共鑑之·然猶有未盡言者·敢續爲諸君子告·諸君之旅行而得樹皮丸者·固無所不便·若居家而服補劑·即舍樹皮丸·似亦無所不便·然終有不便者在·則樹皮丸之便·誠爲環球第一品也·吾國人居家之服補劑者·以膏滋藥爲能品·近則有服牛乳者·有服牛肉汁牛髓粉魚肝油者·杜門不出·瓶罄不空·固未見其不便·然諸君子不有酬酢之時日乎·友朋戚?·慶吊相通·尊酒往還·周而復始·當此之時·平日所不可缺乏之補劑·徒以累墜不便携帶·即可以携帶·又嫌調服不便·坐是間斷·一日之時間·一席之周旋·尙且如此·其有大家喜慶·連旬匝月·始告讌畢者·可無論矣·由是言之·得毌與旅行諸君未得樹皮丸者·事同一轍·蓋樹皮丸一瓶·可供一人八日之用·可隨身佩帶·不論日夕讌會·或茶或水或酒·均可呑服·自不虞其間斷·樹皮丸允可稱爲無往不便之品也·諸君識之·如以膏滋藥牛乳牛肉汁牛髓粉魚肝油諸品爲不便者·盍舍此而取樹皮丸之無往不便○每瓶一元每打十元○總發行所上海四馬路五洲大藥房○各埠五洲大藥房及各大藥房均有出售○杭州總經理處在宗陽宮前百歲坊巷内 
[高田商會總經理美國威斯定好斯大西廠電氣廠之規模] 　 
敝行專辦内外軍械附屬品鐵路車貨車頭客車鐵軌電氣電燈工程紡織紗布磨粉榨油紙烟造磚瓦救火車水挖泥開荒打米鑄銀造紙印書鋸木製麫等各樣新式機器金銀銅鐵鉛煤等採礦機械船底防介塗料及各學堂用品科學儀器動植物標會等文明利器無一不辦開業旣久名馳内外價値公道品質堅固如遠地不能面議即請函告敝行亦可上海現有貨物○打米機器。救火機器。洗米機　製麵機避雷針。電話磁瓶等多數上海高田商會設在英租界博物院路第八號電話二四七二總局高田商會日本東京　　凶有樂　一丁目一番地支店英京倫敦美國紐育日本大阪等 
　　花柳結毒白濁節關痛 
　　神騐無匹驅黴靈葯 
　　大日本陸軍𠚤醫總監男爵松本閣下大日本陸軍𠚤醫正雪吹先生兩大家賛助練製大日本醫學大博士七大家合議方劑大日本官設五大驅黴院長經驗保證 
　　耑治 
楊梅結毒　魚口便毒五淋白濁　赤濁虛淋下疳横痃　尿後下血龜頭腐爛　濕毒五痔節關腫痛　四肢倦怠耳鳴花眼　滿身紅雲等諸症並因四季氣象變遷發症一切疾毒俱服此藥神驗靈妙奏效甚速夙已馳名中外眞爲天下無匹矣凡雖現無斯病之人常日照法服用之必能有排毒斷根强健膓胃補益血脈兼清腎之效 
毒滅　藥監督大醫澤田吾一大先生 
　　價目 
服二日量日金拾五仙服壹禮拜量仝　四拾五仙服貳禮拜量仝　八拾五仙服四禮拜量仝　壹圓五拾仙服八禮拜量仝　貳圓八拾仙 
　　毒滅虔製老舗日本大阪備後町　森下博大藥房各處馳名藥房均皆代售就近購取是　 
總經理上海河南路東亞公司書藥局 
[四明林渭川醫生精製毒科靈葯彂售] 　　 
近来市上所售毒科之藥繁多治療實少甚至專用倒提之藥貽害非淺余在永濟善堂施診毒症一科歷有多年凡就診者無不藥到病除然滬上紳商早已名馳毋庸多贅邇因外埠來函乞藥者日多一日惟其往返不便爲此特將經驗眞正靈藥發售俾病者可以自治庶幾對症施治奏功神速可早脫終身之害矣　　白濁痛則宜利書云白濁初起小便澀痛内有敗精宜利而不宜塞使其源潔流淸其痛不定而自定若驟用固塞毒邪未淸不患横　卽患便毒此丸功專於利照法呑服痛可立定名曰分淸利濁丸每盒洋一元附赤濁方　　白濁不痛宜塞書云白濁延久小便不痛敗精已淸宜塞而不宜利使其封藏不洩其濁不止而自止若分利過度腎氣耗傷不變滑精必變精濁此丹功專於塞照法呑服濁可立止名曰固元秘精丹每盒洋一元　　毒瘋眞可一瓶全愈凡世之患梅瘡下疳横　便毒無論已愈未愈或愈後一年半載忽而四肢骨節掣痛舉履維艱名曰毒瘋是乃内毒攻發所致非經書所謂風寒濕三痺可比故湯藥不應針炙不效迺滬上毒風殊多治療實少蓋因醫家不知其源之誤也此露係　先嚴遺方所製功專化毒追瘋照法飲服痛立止而屈立伸手能舉而足能履輕則一瓶全愈重則二瓶除根誠如養由基之射百發百中名曰化毒追瘋露每瓶洋二元　　　治毒勝金丹是丹内用犀黄珍珠貴價之品佐以生生　回鉛等藥合就煉丹無論男女如患白濁下疳黄　魚口便毒甚至上則破腦穿鼻咽喉痛爛下則下疳腐爛沿肛痔瘡周身班疹等症服之專解臟腑内毒藴結並化輕粉之毒迺世人皆謂瘡瘍主于肌膚何必問其臟腑誰知外生瘡瘍皆臟腑内毒藴結于中而發越于外　苟不治内而惟事外攻則内毒未散外毒焉能化乎故先解其内藴之毒可免終身之害且無絶嗣之患並非虚言欺人可請一試始知余言不誣也服法另詳仿單每大盒洋四元小盒洋二元○○○凡患下疳腫爛以及身面瘡瘍等症往往見市上所售之藥祇知一種能治百病但不知毒有深淺症有輕重應提則提應歛則歛本醫十定章倘或不便就診者須宜指明患處形狀按症發藥庶無貽誤藥資每症計洋一元如毒結于喉中吹藥計洋二元内服金丹外敷靈藥無不奏效 
　　寄售處上海三馬路美仁里口祥源昌上海法界永安街愼和　蘇州中街路花　岸西口豐記綢莊敎堂斜對面永濟堂内發售處上海三馬路胡家宅耶穌四明林渭川謹白 
 
