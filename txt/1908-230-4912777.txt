# 1908 - 230 - 4912777

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
論說 
[論國民宜速籌國會實行方法（涂）（山）]  
　　外患内憂。迭起而不已。我邦人士稍稍悟根本上之施設不善。遷就補苴之終底於無功。於是立憲之議始萌芽。近年以來。國民知識之程度益進而所謂蘇杭甬借欵問題。西江緝捕問題。及江浙匪事問題。復有以促之以是各省之國會請願書。一再直接要求政府。雖都察院擱不代奏。而繼起之齎書赴闕者。猶日有所聞。幾幾有愈接愈厲之勢。雖然。以空言要求之。不特政府無意於實行立憲而行將無效也。即政府希望立憲甚切。而所謂國會組織之方法。將何由而着手。亦苦於準率之無從。而增政府畏難不進之心。海上諸名士。月前已有國會研究所之發起。將一變空言請願之故智。爲政府設身處地。而行實地之研究。以備政府按圖索驥。順序而倣行。之不可謂非我國社會現象中之一進。步矣 
雖然。研究國會者。將以研究實行國會之方法。而非僅僅主張理論與學說而已也。故研究之宗旨不。不可偏於一部分與折衷之不見至當。余輩以爲國會研究所。其研究之範圍不。可不確定即。研究之範圍當。由兩方面觀之。一實行上之手續。一國會内容之規定是也所謂實行上之手續者如劃定區域。分配議員。選舉方式是。所謂國會内容之規定者。如議院之組織。與議院之權限職務各規定是。質言之。即研究議院選舉法等是也以事實言之。實行之手續爲急。而以利害關係言之。則國會之内容。其影響之所及者極大。二者皆當研究。不可偏廢。蓋不研究實行上之手續。則政府雖欲實行開設國會。而亦苦於取法之無從。不研究國會。内容之規定。則國會之得失利害。不能盡悉。將來恐不能得良結果。是皆我輩所不可不注意之點也。 
國會研。究所。認資政院爲爲上院。而放任其上院之組織方法。而但研究民選下院方法之一部。爲急於開設國會之資助。未始不出於希望國會成立之深心。雖然認資政院爲上院。可也而放任其上院之組織。絶不加研究之功。以解决上院内所必要之諸大問題。不可也。研究所當以上院組織之方法。加入於研究範圍之内。而爲之條分縷析以解决之。殆亦責無所旁貸也。即不然俟其研究民選議院旣畢之後。而徐爲研究之。亦未始不可。特任其上院組織主法之不完備一若無與於吾國民之事。以爲有今日之政府。而發生不完備之上議院。本在意計之中。而不屑屑爲之代謀者。此不但爲。我國民自。棄責任之咎。殆亦與研究國會之宗旨。適相左歟 
以故研究國會。當合上下兩議院而。互研究之。讓其一院之制度以。留爲政府措施之地微特不免有疏漏之譏也。而於研究之範圍亦嫌其狹。今我國民之思想。日益進步。昔以要求國會爲目的者。今且進而要求開設國會之年限。并開設國會年限之惟求其速。於此而嘵嘵於研究方法若何。範圍若何。或者轉以爲陋。雖然。欲要求開設國會年限之速。而愈覺研究之不容緩。蓋要求開設國會。與開設年限之速。爲國會外部之問題。而研究其開設國會之方法及内容。爲國會内部之問題。於一方面。由要求年限而進行。於他方面。由研究其開設國會之方法及内容而進行道不相悖。且足以釋政府之疑。而備政府之採擇焉。必謂研究其開設之方法及内容。足爲年限問題之阻礙。抑豈持平之論竊以爲我國世守專制政體已數千年。其立法事務。久己視爲政府之天職。而國民絶不能叅與其間。今雖朝野稍知自返。而立法機關猶未立。去歲滬上諮議局草案。起草者。非不詳審周密。政府恝置之。而惟新之是圖。則研究國會之議案僅托於理想。而無實行之望可知或者於將來政府採用之大原則。不至顯見 
 
 
 

Page 4

 
 
 ]HH [ 
矛盾。爲幸亦已多矣。而顧謂求完備之法。適以遲國會開設之年限非。特不敢任過。抑亦不敢居功也。今試以應解决之問題。列之於左。（未完）專電 
[電一（北京）]  
　　軍機處議派逹壽進憲政館 
[電二（北京）]  
　　陸軍部致電滇督錫良軍務緊要速練土著萬人崔祥奎准九月可到 
[電三（北京）]  
　　法部人云貽榖參案决議不翻擬發充極邊免其一死 
按此電與緊要新聞欄參觀 
[電四（蕪湖）]  
　　周昧西今日筵宴吳贊帥勸接皖路周願協理吳力辭 
按此電昨到己晚今特補錄 
緊要新聞 
[國會問題]  
　　都察院以政府方嚴治政社前所收受之各省請願書目前未敢代遞憲政編查館國會說帖昨己入奏聞兩宫宸斷有定期九年開設國會之說 
日前朗潤園會議某中堂某尚書曾有憲可立國會不可開之說兹聞二十二日會議時仍持前說并聞日内運動皇族及樞府中人甚力務欲推翻憲政阻撓頒布國會年限 
川督趙次帥日昨電致政府請速行召集國會并先期宣布年限以釋羣疑莫以民智不開程度尚低以爲延緩之計倘民心一散全局動搖中國前途將不堪設想云 
浙江請願書代表葉景萊邵羲蔡汝霖三人已於二十四日呈遞都察院領銜者爲在籍侍郎朱祖謀呈内列名者除耆民八百餘人之外又有杭州乍浦兩駐防旗民并有在籍各巨紳如濮子潼湯壽潜諸人 
[逹壽片奏先立内閣北京]  
　　考察憲政大臣逹壽三上封摺己先後錄入本報兹得附片一件内稱立憲政體雖云三權分立實則司法無關政策故獨立無妨而國會與政府常處於對待之地位有國會則必有政府有政府則必有國會世人但云國會監督政府而不知政府亦所以監督國會也有政府而無國會則政府無後援有國會而無政府則國會亦專制二才常相維繫亦常起衝突政界之紛擾政黨之競爭多由此起故立憲君主國家必置内閣者非欲使内閣專權實使内閣上對君主負其責下對國會當其衝而君主以大權調和於二者之間也然國會職權各國不一英法等國則國會干涉行政權日德等國則國會只有參與立法與預算决算權其所以不使干涉者由於未開國會以前凡定法律制預算政府行政機關整頓官職權限政府皆同心合意以一定之方針竭力爲之故不禁其干涉而實無可干涉日本雖於明治二十三年開國會而十八年先組織内閣者即此意也奴才竊聞今之請開國會者其意因近年政府於法律預算行政機關官職權限未加整理思先開國會代政府决定方針而使政府與地方執行之其意未嘗非顧全大局然一或不愼即流爲英法議院政治與奴才所考察者微有不同故今日急務莫要於先立内閣統一中央行政機關凡内外應興應革之事實力舉行無留人指摘之地庶足以保全大權政治否則政府憚於改革無一定之方針將來國會旣開興革之事議會以多數議决政府雖欲不行而不能則行政權永爲立法權所干涉其困難有不可勝言者奴才非阻撓國會之人惟不願使立法權干涉行政且職司考察旣有所見不敢壅於上聞七月十一日奉旨憲政編查館知道 
[學部奏撥分科大學開辦經北京]  
　　學部會向度支部奏稱竊查奏定學堂章程内開京師大學堂爲各省弁冕規模建置當力求完善以樹首善風聲早收實效等語現在京師大學預科學生本年冬間即當畢業自應遵章籌辦分科以資深造查分科大學列爲八科經學法政文學醫科格致農科丨科商科皆所以造就專門之人才研究精深之學業次第備舉不可缺一現在整飭吏治籌議邊防雦備外交振興實業若不養成以上各項人才則雖日言變法黽勉圖功恐事事乏才斷無成效臣之洞與臣載澤等再三商酌内顧物力之艱難遠維樹人之大計分科大學實難緩辦雖東西各國大學規模宏廓用費至千百萬計而就中國現在財力與部庫拮据情形只宜撙節動用徐圖推廣擬懇天恩准由度支部撥給開辦經費二百萬兩分爲四年撥給每年五十萬兩俾資應用似此分年籌撥應付或不至爲難而建築設備所需更可 
 
 

Page 5

 
 
以從容籌備逐漸擴充以仰副朝廷興學育才之至意七月二十日奉 
旨依議 
[學部又請撥地建築農科大學北京]  
　　學部片奏略謂大學分科明年必須設立查德勝門外校塲地方前經臣部奏蒙恩准撥爲分科大學之用當經派員詳細勘估以之建造經法文醫格致工商等七科均屬敷用惟農科大學應以附近林麓河渠之地爲宜該處地勢高曠林泉缺乏不甚合用臣部復經咨由步軍統領衙門派員履勘查有阜成門外望海樓地方葦塘官地約計十六七頃南北甚狹東西較長若就其地勢開濬溝渠堪爲農事試驗塲之用附近民地亦可設法購買建築農科大學惟該地叚係歸奉宸苑收租當經商明該管理王大臣堪以撥歸臣部應用擬懇天恩允准賞給臣部作爲開辦農科大學之用七月二十日奉旨依議 
[貽榖到京後運動四誌北京]  
　　已革綏遠將軍貽榖到京後情形迭誌本報兹聞某邸近日向法部說項部中以格於朝議未敢公然翻案聞所擬辦法議將侵吞各欵悉數繳出并仿照己革科布多叅贊大聞瑞洵成案請旨定奪果爾則減輕罪名運動之不爲無效矣 
[催解浙省滬杭甬借欵補耗]  
　　郵傳部致浙撫電杭州增中丞辰密浙省每年認攤滬杭甬借欵補耗庫平銀三萬兩迄今未准報解希迅將該欵逕滙上海交通銀行查收掣取收條另備文批咨部查核並先電示爲盼郵傳部印 
浙撫復郵傳部電北京郵傳部鈞鑒來電敬悉每年認攤滬杭甬借欵補耗銀三萬兩因庫欵支絀籌措爲難是以報解稍遲兹奉電催已飭藩運兩司設法挪墊逕滙上海交通查收另文咨報增徑印 
[今日緊要新聞仍接入第二張]  
 
 
 

Page 6

 
 
   
 
 

Page 7

 
 
准八月初一日上午十點鐘在老把子路八十二號住宅内拍賣書樓間大菜間臥室間厨房間以及雙人銅横擋鐵床銀器磁器玻璃器並上等木器另物不計届時尙祈貴客早隆是荷特此佈聞寶和洋行啓 
[壳件洋行禮拜四拍賣淨漬貨疋頭]  
准於八月初一日下午二點半鐘在本行拍賣稍漬祥泰紅塔布廿餘　紅馬十磅巿布六包磅藍人槍巿布十餘句稍漬祥記人面獅十支洋棉紗十支小白獅人面竹十支鴿子共廿餘包豐裕藍馬粗布十包良濟風雲會什色花羽綢五鳳樓什色絲光花羽綢四美圖元羽綢五鳳樓什色　法布等貨届期務請駕臨小行面拍特此佈聞 
[禮拜五拍賣]  
魯意師摩洋行始創自同治十三年即英一千八百七十四年 
准於初二日十點鐘在九十號北四川路拍賣書樓間大菜間臥房間浴間廚並一應木器磁料器自來火燈等物不計此佈魯意師摩洋行啓 
[禮拜五拍賣]  
奉英公堂諭懋昌洋貨號 
魯意師摩洋行始創自同治十三年即英一千八百七十四年 
准於初二日九點半鐘在棋盤街第五百零七號懋昌洋貨號拍賣礬石鐘車邊著衣鏡天文鐘玻照異樣擺式留聲機器臘片擺鐘掛鐘修表器具金山絨毯月華毯紅洋毯衛生衫汗衫絲襪洋紗巾香水香皂首飾盒香水瓶呢衣褲呢料花漆布磁茶杯盆夾金眼鏡洋紗邊蕩磁面盆痰孟磁料器吊燈小元鐘桅燈汽油燈洋燭檯燈梳粧鏡羽綢泰西緞羅緞花紗夕法布法蘭絨一應花名甚多不及細載並裝修生財廚窻跑馬橱電汽風扇方檯帳檯鐵箱等木器什物不計此佈魯意師摩洋行啓 
[禮拜五拍賣永江輪船不限價壳件洋行]  
准於八月初二日下午三點鐘在永江輪船上拍賣該輪一只其船泊在江南船廠相近長一百六十尺闊廿六尺深十尺每點鐘能行十海里引擎船身極其堅固每廿四點鐘燒煤十噸半拍後一切風險均歸買主自理届期二點半鐘務請貴客駕臨美最時碼頭備有小輪以便仝往該處面拍可也此佈 
[禮拜五拍賣]  
奉英公堂諭瑞和洋行 
准於初二日下午二點鐘在胡家宅廣西路第五百六十二號恆聚昌火腿店内拍賣火腿九十四只以及生財木器另物等不計此佈 
[禮拜五拍賣]  
瑞和洋行公平華記貨不限價 
准於初二日兩點半鐘在本棧拍賣公平三磅半至六磅人虎紅標華記三人玫瑰花花牌平果本邊四白邊絲光元羽綢華爾人龍元羽綢朱仙鎭色條太西緞元絲羅緞花牌元太西緞人龍金銀花羽綢克魯森拜月絲光元羽綢看相條子羢布惠大大得利一定發元羽綢乾興色彩花不嘰榮華色彩呢御果園象耕圖元羽綢德記五福平安元羽綢地亞十色花席法茂生色門簾布漂洋標老沙遜紡織圖色方巾花羽綢色花席法頂稍漬公平人鎗眞字細布豐裕十磅護龍圖靠天吃飯巿布布寶順十磅綠三魚巿布色芝蔴呢協隆花其細布太和花其　官粗布五十餘包餘貨不計此佈 
[禮拜五拍賣上等木器瑞和洋行]  
准於初二日九點鐘在本行拍賣書樓大菜間房間木器以及書廚寫字檯風雨錶彈子檯象牙彈子彈子竿等不計此佈 
[禮拜五拍賣馬車馬疋]  
魯意師摩洋行始創自同治十三年即英一千八百七十四年 
准於初九日下午五點鐘在本行拍賣騎馬拖馬車馬臘狗打馬槍馬車並一應零星什物等不計此佈魯意師摩洋行啓 
[壳件洋行禮拜六拍賣領港行風船一隻]  
准於八月初三日下午二點半鐘在英大馬路南京路碼頭拍賣領港行風船一隻長四十七尺六寸闊十一尺五寸半深九尺八寸吃水六尺十寸船身油木及梗木造成錨鏈蓬等俱全如貴客欲看圖樣祈請先行至小行觀看届期務請駕臨該處面拍特此佈聞 
[禮拜六拍賣]  
魯意師摩洋行始創自同治十三年即英一千八百七十四年 
准于初三日十點鐘在海四格路第拾五號住宅拍賣房間書樓間大菜間洋琴木器什物不計此佈魯意師摩洋行啓 
[禮拜六拍賣]  
啓者禮拜六即初三日十點鐘在本棧不限價拍賣各色海馬牛牌鹅牌黄馬褂獅牌無牌等呢各種八仙旗女洋紅標小霉四鳳洋標等貨此佈義記洋行啓 
[禮拜一拍賣]  
木器上等寶和洋行 
准月之初五日上午在爲司林路一號住宅内拍賣書樓間大菜間臥房間洗浴間廚房間及油木大菜檯房間式書樓式火爐鏡洋畫鏡雙人鐵床銅床銀器磁器等另物不計此佈 
[遷移廣告]  
啓者日信分行向在法大馬路中巿一百號刻因月底爲始遷回英界四川路即四馬路角日信老行倘蒙各寶號惠顧各種東洋火柴洋傘毛巾緞疋雜貨仍照前零躉批發仍歸日信分行名下尤恐貴客未及周知特此登報上海四川路四馬路口日信分行同啓者敝日信分行藥品部向在日信分行同門牌開張刻爲遷移英界四川路即四馬路口日信老行照常交易倘蒙各寶號惠顧淸快丸並各種靈藥仍照前價另躉批發恐貴客未及周知特此登報聲明 
上海四川路（四馬路口）日信分行藥品部 
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
接緊要新聞 
[山東保礦會致川督趙次帥書（續廿八日）]  
　　本會以爲雖誤之於前尚可爭之於後故近日雖德人要索五礦益急甚有復索全省礦利之說均付以絶對的否認惟有一面要求政府嚴拒有面召集國人自採而已全省紳商士庶呼號奔走創設一保礦會於濟南會員以各府州縣及旅京同鄉官所舉出之各該代表組成之四五月之問開會兩次籌得方法多件六月十三中丞袁海帥以此事所關非細傳諭諸紳急籌辦法語甚痛切本會同人遂於本月十六日開第三次會議僉以事關全體未便僅以在濟諸人擅决應候旅京同鄉代表到省時公共定奪又本會前次會議多數主張者大約四條（一）先辦五礦抵制之法不問全省以五礦之見諸明文者旣無効則無憑要挾全省礦地之說不攻自消（二）俟全體開大會之日起即算該合同無効之日（三）本省土地之利權以後不得分寸讓與外國（四）嗣後自採辦法除以山東人爲主體外凡全國人皆有集股開採東礦之義務及權利大略如此大會宣布後全省一致有死之心無生之氣務令收回自辦而後己凡旅外省同鄉會館宦外省鄉先生處均聯爲一體函請郵示政見藉資聲氣而廣見聞我公老謀碩望同鄉中萬里長城也各省之路礦問題諸多賴以解决矧誼切桑梓諒無不異樣關懷爲此函懇台端迅賜鴻裁碩畫示復本會俾資箸籌而作鄉氣並請一面奏逹天聽籲兩宫嚴飭外部峻拒一面函逹海帥慰其惠愛吾鄉之誠堅其主張拒約之志撫時局之艱難歎秋風其容易在同人揮戈東海誓落日之必回在吾公盡瘁四川諒宗邦之難忘懼望帝之失國思精衛以塡海遙望蜀道夢想爲勞翹企德音爲國珍重 
[西報譯要]  
　　塔孚脫對華政見字林報載二十九日華盛頓電云美國共和黨候選總統塔孚脫宣言美國應協助中國振興各項事業 
華民入美被逐字林報云日本郵船伊豫丸於前月二十三日自維多利開至日本上海等處共載貨物三千五百噸搭客中並無華人蓋廣東抵制日貨之影響迄今仍未止也該船下等艙内有日人四名華人三名皆被美國移民委員驅逐回國者内有日人一名染有瘋疾尚有一人因自坎拿大邊界越入美境遂被拘獲華人中有一短髮西裝者亦因越界被拘現己逐回香港矣 
印度洋藥人華計數文滙報云近十年來印度孟買出口至中國之洋藥歲有增减一千八百九十八年至一千九百年兩年之間出口數約有二萬五千箱一千九百零一年約有二萬四千箱零二年陡然减至一萬七千五。百箱零四年忽又增至二萬五千箱此後驟漲驟落零六至零七年之間减至一千三百箱零七至零人年復又漲至一萬七千箱是年增加係由價賤所致惟中英兩國及印度因欲限制曼爾華洋藥入華故己約定本年運入中國之洋藥其數不得過一萬五千箱零七至零八年印度洋藥稅共入九百三十五萬零六至零七年祇入三百三十萬耳 
德國保護土民問題泰晤士報云柏林消息傳稱英日法三國皆嚴阻中政府允許德國保護在華土爾其僑民聞英國之意一因阻止德國在華增長勢力一以不欲德國於印度回民得操保護回敎徒優權之前先有此舉日本協助英國之故則因忌妬德人企圖保護華人一部分之觀念也法國則操此保護權幾及兩民紀反對此舉理所必然 
分類新聞 
政界 
[鄂督電商川督征收鹽釐武昌]  
　　鄂督致川督電云前准尊電以此次部飭川鹽每斤加價四文其中應行匀撥産鹽省分一文由貴省自行征收鄂省只收三文等因當經轉飭道局遵辦去後兹據北鹽法道道宜昌川鹽局會詳稱查濟楚川鹽歷次加價均由鄂局征收原因川鹽道險運艱各商販所辦之鹽能否到岸售銷殊難逆料是以必俟運抵宜昌方能責其納稅兹川省將通加之每斤四文提出一文先行征收則以一案加價分爲兩案辦理不特迹近煩苛易啟商人疑阻且其間覆没淹消每年所計爲數甚鉅而川省不問其能否抵岸一概先行征收鄂省則不能于中途失事未經抵局掣驗之鹽責其完稅將來川鄂兩省征收之數勢必多寡懸殊辦理斷難劃一况川商本重運艱若於覆没淹消之中一律加征商力不逮引運即虞滯碍川楚不免同受影響應請仍照歷次加價成案四文統統鄂局征收至應撥川省一文由宜昌儘次年二月將征收數目報明川省在代征應行解鄂之沱課及鶴長等八州縣計岸加價項下抵劃如有不敷立即由鄂如數補解歸欵等情該道等所慮各節自係實情用特據詳電逹並希迅復至盼再川省減收一文在部定四文之内敝處并未接到部咨等因旋于七月十七日川督趙覆鄂督電云願電敬悉濟楚加價川收一鄂收三在川不過將産省應得一文自收並非一案兩辦迹涉重征昨據道局會詳己經咨部各收各欵用免由鄂代收抵撥展轉稽延致誤奏銷定限至謂途長灘險不免淹消川鄂收數不能劃一所慮固是然向來濟楚川鹽川收征欵鄂收鹽釐歷皆分辦各不相謀數雖參差遵行己久于商情亦無窒碍請仍照前電轉飭分别照辦爲荷計岸加價於部定四文内在銷本省者減收一文已准部覆大部彚奏後必咨鄂至出省者未減並聞諫印 
[浙省官界之醜態杭州]  
　　浙省某大員前被台州某令列欵上控索賄賣差各節嗣經某某等員極力解紛並允其保全功名必無後患詎日前參案揭曉居然名列彈章該令憤恨切齒現擬聯合被參各人赴京上控該令將當時由某道經手索賂原函拍成照片預備叩閽之兹覓錄於左 
□□姪倩同年大人足下日前暢譚頗慰飢渴頃回蘇得方伯望前來 
 
 

Page 11

 
 
 ]HH [ 
書深怪前函遲遲不復目下交卸在即意欲問足下借銀一草由僕作中如不能照辦即速函復萬勿含糊其辭如可照辦即日交僕轉運彼必維持調護日久相安僕受人之託未便自食其言特此奉聞即頌禮祺如念一日不得回信僕當以不能照辦復之矣弟名正肅十八燈下二十郵到 
[淮紳禀留承守不准蘇州]  
　　淮揚道吳觀察禀督撫憲電云聞淮安承守奉飭回鎭江本任頃接淮安紳學商界周鈞等禀以承守下車兩月以來調查利病切實整頓甫有頭緒籲請電懇上憲暫留承守數月俾得治淮竟功等情查該守治理地方頗能實事求是淮屬命盜案甚多該守聽斷亦甚勤明深資得力可否仰乞憲恩俯順輿情暫緩數月再飭承守回鎭本任伏候鈞裁旋得兩院復電以承守飭回鎭江本任寗蘇藩司已懸牌示淮安已委應守前往署理所請暫留之處應母庸議 
[查詢禁種烟畝期限安慶]  
　　皖省禁種烟畝一事前經馮夢帥嚴札飭查甫經各州縣先後禀復刻又接度支部咨文詢問種烟各處能否於本年下半年一律禁止飭令暫飭所屬速查報部等因繼中丞奉文後即札行巡警道妥速委員確實勘辦 
[飭究上控浮收漕銀案南京]  
　　海州謝剌史元洪近將海州征收錢粮情形曁係珩如等上控兩案禀求江督如再上控飭令回州備質以免避宕而杜虚誣等情當奉端午帥批云查該州征收地漕銀欵每兩連加一耗收銀一兩三錢三分六釐漕粮米欵每石連運費收銀三兩一錢三分又串票一項去年寗藩司詳定章程除定章每張五文及帶收學堂捐之外每銀一錢米一斗各加收錢十文忙銀自光緒三十四年爲始漕米自去年冬漕爲始暫行試辦是民完納錢漕及加收串票捐欵各有一定章程不容額外浮　現又據該州文生孫珩如等來轅續禀糧書郭巖生馮步雲等每征銀一兩收錢四千每米一斗收錢一千二百文串票每張收錢二百文當時並不給串該州不予深究反歸過於民不報完等語雖屬一面之詞惟查核該牧所禀圖書催完錢粮逾限即著經墊是書差藉端需索恐亦在所不免總之此案以書差浮收捐不給串爲緊要關鍵該州務須提集原被人証質訊確情實究虚坐照例擬辦母稍偏袒至於串票塡寫錢數一節該州向係征銀完銀串票由單自應塡寫銀數惟須將兌銀數目按照巿價逐日牌示櫃前使民照數完納不致啟高下其年之弊其楊嗣起周慶章誣電禁口一案前已批道飭州切實查訪究竟孫珩如是否實與楊嗣起同謀妄電亦復澈查究懲母得稍事含糊仰江藩司即飭遵照批飭各節秉公分别辦理訊明詳辦一面查照定章體察情形酌定以錢完銀價值詳候核定刊碑勒石以垂久遠而蘇民困仍由司移知淮楊道查照 
交涉 
[嚴杜洋人影戤稅契辦法南京]  
　　江督端午帥近札寗蘇兩藩司略云近來各國洋人在内地購置地土不動之産明知格於約章輒假托華人姓名投稅印契地方官照例准其過户及至告發即藉口地方官給有印契不允撤廢動費交涉即如崇明縣境花鳥島一案因此延宕四五年迄未了結流弊不可不防仰即會同各道妥籌嚴防影戤稅契辦法詳候核定以便通飭各屬遵守藉杜流弊 
[四國新闢公共墳園漢口]  
　　漢口租界内西人公共墳園地址極窄前由英俄法德四國駐漢領事勘有德租界後京漢鐵路餘地數百方可闢爲公共墳園當經駐京四國公使商之外部允由郵傳部讓售現漢口京漢南局提調王太守接奉郵部札文己將該地劃歸四國接管矣 
軍界 
[飛划營操練之計畫蘇州]  
　　蘇省飛划水師統領陳玉田遊戎以該營專任緝匪之責惟整頓之方必從操練人手而經費難籌碍難添設敎員爰擬從權辦法於各營哨弁中由各管帶分别遴選諳練新操者五人派赴五營兼充敎習如果敎練有方即當分别記功以示獎勵昨己札和各營管帶一體遵照矣 
[派員點驗軍裝安慶]  
　　上海信裕公司承辦安慶新軍需用行裝均已辦齊押送來皖當奉上憲諭飭陸軍正叅議宫叚觀察書雲等前往點驗查背囊四千二百五十個内損壞九個乾糧袋四千個内少二百十七個水瓶四千九百九十一個内少五個皮帶欠七根聞該參議等即飭該公司如數補換其餘驗收各件均點交軍械局存儲以備撥用 
[樊恊戎祝嘏之憂悶漢口]  
　　漢陽協樊國太協戎於七月二十四日七旬大慶是日正召集梨園子弟舉觴作賀忽奉鄂督札以該管馬兵余長勝私賣鎗彈事前漫無覺察咎亦難辭姑念登時獲犯尚知奮勉從寛記大過二次以示薄懲故賓主未能盡歡而散 
學務 
[留美學生請補官費不准]  
　　駐美伍使浙撫電浙籍自費生項驤于慶禧程其逹現習法政工程堪補官費乞示當飭遵章服務廷嘯 
增撫復伍使電華盛頓中國公使伍侍郎鑒洪嘯電悉私費留學生考入各國高專大學者准補官費雖有學部新章惟江浙兩省以人多欵絀未能遵辦所有浙籍生項驤等請補官費碍難照准增效 
[派委道中學堂監督漢口]  
　　漢黄德道普通中學堂監督楊君範甫於今春被晋撫寳湘帥調晋辦理學務遞遺之差久未委人接辦刻始經高學司移商漢關道齊照岩觀察檄委邱孝廉品三承充 
[禀請移撥學欵不准杭州]  
　　提學司批上虞縣候選同知袁鴻禀云該職之子郅馨捐助師範傳習所餘洋及置備圖書儀器一切物件旣經由縣開摺詳報有案便非該職所能擅動兹核來禀遽將儀器物件減價變賣連同前項餘洋一併移撥旅杭同鄉會此欵爲職子請獎根據似此取與自由漫無稽考試問獎案如何核辦亟應將前項餘洋器物呈繳歸官以符原案仍候該縣遵照前次詳批查覆到日再予察核詳請給獎愼母自誤 
 
 

Page 12

 
 
 ]HH [ 
實業 
[創辦沿塘農業公司杭州]  
　　仁和海寗兩属沿塘紳董公禀各憲略謂錢江南岸之蕭屬莫家灣地方舊有漲沙被潮冲刷殆盡而北岸西防廳所屬之六堡至十四堡石塘以外逐起漲沙隨潮灌注延長約二十里之遙寛廣一二里至三四里不等一望平坦已同平地惟新漲沙灘土性斥鹵非經雨潤日暴鹹味減退不宜種植今攷日本農學家言彼國有黑松一種最宜於沿海斥鹵之地以之試種最屬相當且海塘旣有漲沙外衛塘身自益鞏固更屬兩有裨益擬仿日本瀕海築隄拓地新法籌集資本五萬元先行試辦俟有成效當再呈請清丈照灘地例按畆升科惟十年樹木收息較遲應請飭屬立案予以十年爲限始行按則升科將來得收成效除開支股本官利外所有盈餘當提二成爲地方興學備荒等公用惟此時築隄建閘需欵尤巨現漲之沙雖六堡至十四堡止所得未必能償所失此後或有沿塘漲灘亦歸公司認領以償前勞試辦簡章八則摘錄如下（一）資本洋五萬元分五千股官利長年一分（二）定名塘南農業有限公司禀請各憲先行立案俟辦有成效再行報部注册（三暫於省城上珠寳巷設立事務所成立後擬在十二堡塘内擇地建屋以便就近督率（四）股本先儘沿塘商民招認如有不敷再行另招洋股不收（五）詳細章程俟奉准後再行呈明備案（六）公司總理暫由發起人内公推一人主持俟公司成立即行遵照奏定章程開股東會選舉總理董事並設董事會（七）樹藝畜牧等事均須於前一年冬間預備擬俟奉准後即行登報開收股銀限十日内必須開辦（八）沙地附近客民或有阻撓煽惑等事請飭地方官保護 
[開辦緯豐織布廠杭州]  
　　海寗小東門外祝橋鎭地方創設緯豐織布廠採辦頭等雙線雇工督染各色精織蛇皮斗紋斜紋天靑藍白柳條等布共計花樣一百餘種雖不能與洋貨比賽而挽回利權已不少矣雜記 
[巡警毆辱職官案之近情武昌]  
　　鄂省警察東同巡警毆辱張仲和大令一案鄂督飭臬司會同巡警道查明擬辦兹聞該司道已會委首府黄太守查辦太守又轉委熊家琪李宗澂兩大令出爲調停聞張大令以分巡委員王昌鴻旣已撤差巡勇程長發等又發縣收押若王委嗣登門服禮即可和平允息惟其同鄉中人不以爲然擬日内開浙江會館公禀各憲澈究 
[通緝逸匪名單蘇州]  
　　緝捕督辦瑞莘儒方伯現將未經獲案之著　梟匪訪明名姓開單通飭各營縣一體協緝務獲究辦兹將原單照錄如下　計開　老老窩子　徐老窩子　王老窩子　夏小辫子　徐三瞎子　李麻子　管大老板　李瞎子　錢儍子　孔祥瀛　孔祥發　劉其長　孔祥福　陳金生　李能升　丁三　衛三　張三（即前當飛划營前哨三號艙長之張信甫）陳四　王六　以上二十名每人各有匪船一艘顧公精（余匪帮内之經手）陸小姐（夏匪帮内之經手）二人前均私運軍火　施福三　顧福全　缺嘴阿龍　皮匠阿四　以上西名夏匪帮内之頭目　張阿小　杭阿龍　松江阿榮　孫祥雲 
喬大　喬二　和尚　以上七名均匪目　王老四　蔡老三　石老大　吳小麻子　以上四名前於報捷時己載奏稿　董小辫子　魏家元　何得富　王小四　金老大　王加義　余孟海　曹經和尚　殷麻子　靳其福　趙小獅子　老趙（三人傳聞皆飛划營趙領哨之徒）徐少卿　賈得功　殷小獃子　光福劉倬卿（即渾名小霸王）魏阿七 
以上十七名均領帮匪目現下該匪等均有船一二艘專在各處設賭行刦隠現自由陳統領奉札後以内有數匪與麾下某某等領哨哨弁有密戚之關係因嚴飭該領哨等限期獲解違干撤究 
[淸談]  
[于式枚第二。]  
　　逹壽奏請預定國會年限一摺。觀其標目。似以熱心。國會爲言。而繹其詞意。仍以宕延國會爲計。原摺洋洋三千言。揭其大要。總以先憲法後國會。組成大權政治爲結束。其用意之刻深。較之于式枚之頑固派。殆有甚也逹壽奏摺開端。首言議員程度已足。閱者將以爲即開園會矣。不料下文接筍處。無非以不能即開之言。熒惑上聽。若定憲法若查户口。若整稅法若先劃選舉區若先一語言若先謀交通若先製豫算若先擴軍備若先定官制若先定地方制此外復有領土問題治外法權問題臣民問題種種布。置事事妥貼然後可以開國會。果如其言。吾恐守至幾百年。國會亦永無出現之日也。而又請開御前會議。而又請秘密編制憲法。竊其量必至固守政權。使人民不一過問而後已。議院政治之說。去之愈遠矣。 
夫于式枚至德區而反對憲政。逹壽至日本而阻撓國會。一東一西。遙遙相望。此中國預備立憲之紀念。而亦考察憲政之怪象焉矣 
[新水滸]  
　　一人說道。正是朱三抬頭一看。認識是汪圭央。年紀不下三十餘歲。身上穿了一領白湔紗衫。外頭罩了一件黑外國紗馬夾。十分清潔。風韵絶佳。傍邊坐了一個男子。面上有數點白麻。年紀約有三四十歲。朱三一想。那只娼根。我聽見十餘日前。已經嫁了在某租界開設藥舗的陸。晉三。現在同坐的一個麻子想來必定是個陸晉三了。王婆道。必定是的李四道。滬上的事情。確也難說的。一語還未說完。只聽見傍棹上坐的一位說道。這也奇了。汪圭央已嫁了陸晉三。爲何今晚同了周加木坐夜馬車。在這園子裏遊玩。李四道。如何。被我猜得個十分透著。王婆道。休得倣聲再聽他們說話。又聽見兩人中一人說道。這個麻子。倒有幾個銅錢。在大馬路開了一家洋貨店。本來是汪圭央的恩客。他們欲坐坐馬車就坐坐馬車。欲游游花園就游游花園打甚。麽緊。一個說道。倘他的蓋老來看見。究屬不好意思。只聽見一人又說道。有什麽好意思不好意思。一個答道一領綠頭巾。人人不肯戴的。倘然你討了他。也許他在外頭弔膀子　　頭麽。兩人正在那裏你駁我　不肯罷休。王婆聽得不耐煩舉眼看見汪圭央與周加木两人交頭接耳的說得高興。乃站起身來對朱三等說道。我去走一遭。去玩玩便緩緩的走。了過去。偷聽他們的說話。王婆走近那裏。先聽見周加木問道倘這只藥活猻到來。撞見如何。汪圭央睜著兩眼說道。怕他怎的。我上了這只藥活猻的當待他到來我還要老大耳聒子打他一千下方洩得我老娘的毒氣。周加木問道。旣然如此。爲何你要嫁他。汪圭央道。這只藥活猻。不生眼睛。到要我老娘手裏來討生活。讓我也調個槍花先給他看看。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[逹壽奏考察日本憲政]  
　　然則立憲政體之所以必能厚國民之競爭力者則又何也夫立憲之國家其人民皆有納稅當兵之義務以此二義務易一參政之權利君主得彼之二義務則權利可以發展國民得此一權利則國家思想可以養成斯時也君主又爲之定憲法爲臣民權利之保障而臣民又得於國會協贊君主之立法及監督國家之財政上下共謀朝野一氣一休一戚匪不相關如家人父子者焉夫如是也以云戰鬭則舉國團結一致爲對外之舉所謂臣三千唯一心者是也而戰鬭力足矣以云財富主義則平日君主政府常藉國力以翼勵其殖民保護其貿易戰時則以國家之信用募集内國之國債而人民因欲保其身命財産也不得不先割其財産之一部以應國家之要需所謂百姓足君孰與不足者是也而財當充矣以云文化則敎育之事地方可以各出財力以自謀政府常爲監督而獎勵之義務敎育旣易於普及則進而上之爲文學爲宗敎爲道德爲風俗爲言語發揮其固有鎔鑄其新知聖學逐漸以昌明異端無庸於置喙寖假行於全國焉寖假行於各潘屬焉寖假行於本洲焉所謂聲敎迄於四海者是也而文化盛矣夫戰鬭財富文化旣爲帝國主義之要端而是三者則斷非不立憲之國所可以夢想而幸獲何也不立憲則其國家之機關不完其在上也不能謀國民之發逹而下之國民亦因被上之拘束不能自謀其發逹夫國民之不能發逹則其競爭力不厚競爭力不厚則不足以立於國際競爭之塲而於此獨謂能行其國家主義者此地球之上未曾有也昔奥大利曾謀久以專制立國結神聖之同盟卒之一敗於意再敗於普俄國爲世界著名之專制大國一遇彈丸黑子之日本竟至喪師今則普奥二國旣先後立憲矣普自勝奥勝法之後鐵血宰相之政略久足以懾寰球而俾士麥則亟亟於發布德意志帝國之憲法日本自募府歸政以來版籍奉還廢藩置縣中央集權日形鞏固亦何嘗樂於立憲哉然外有國際競爭之劇烈知非立憲而謀國民之發逹則不足以圖存蓋大勢所趨終難久抗祇因其見機之早故不必如歐洲列國之革命流血竟告成功此誠其大幸者也夫日本之立憲距今將二十年矣此二十年來世界列强政局又屢變不一而今日之亞東大陸適爲環球視綫所趨當此之日縱使憲政即行而事旣後於日本二十年機又危於日本數十倍將來成敗猶未可知况乎兵欲渡河猶作宋人之議論哉以上所陳皆立憲可以固國本之說也而奴才更謂立憲可以安皇室者又何也夫專制之國其皇室每與國家相牽連故往往國家有變其影響必及於皇室日本從前亦復如是觀其大室令之所載可以知矣自維新以後大改制度凡爲人民發逹有直接關係之事則移諸國家而於天皇有直接關係之事則歸諸皇室皇室國家之劃分純以責任爲標準有責任者天皇使國務大臣負之無責任者則命宫内在臣任之蓋政治之事依於國民之狀態而時有變遷國務大臣隨其變遷而逹政治上之目的而皇室之事則關係天皇永無改變並無責任之問題故以宫内大臣掌之日本宫内省官制凡涉及國家之事宫内大臣與國務大臣協議而行而令國務大臣負其責任所以然者蓋恐宫内大臣若對國家而負責任一有不愼或貽皇室之憂以是之故宫内大臣之職務全超然於國家政治之外宫中官吏有時被選爲貴族院議員者則祇許其擇就一職所以防國家政治上之風波影響及於皇室也几此區分名曰間接政治間接政治者謂依據憲法以組織施行之機關由此機關間接以行政治也蓋君主國體皇位本爲世襲其間難保無一二失德之主若非行間接政治則施發號令一拂民情便危皇位故一夫不獲時予之辜萬方有罪罪在一人在昔方引爲美談而其實以君主一人自任天下之重苟非堯舜則未有不危殆者吾國自湯武以來征誅之局成爲慣例者太率以此而現今立憲各國即内閣旦夕有更迭之事君主萬年無易位之憂責任所關可以睹矣或謂若行間接政治則君主所管者祇有皇室事務而國家事務全在大臣之手如是則君主不將徒擁虚位而大臣不將竊弄權柄乎斯言也奴才竊亦疑之及詳細考究而知其不然試引一例以言之今有一商人其先第就家室之内經營商業久之家政與商業相混於是家之存亡一係於商之赢絀後知其法之不善乃别設公司於外公司之中有理事有株主商人出居公司則居於理事長之地位入居家室則居於家督之地位公司有公司之章程家室有家室之規矩家政商業兩不相關如是則公司雖有虧折之虞而理事主人人有責彼商人之家室固毫無影響也惟國亦然皇室者家室也國家者公司也君主對於皇室所處之事務亦猶商人對於家室所處之事務君主對於國家所處之事務亦猶商人對於公司所處之事務商人經營公司可以居理事長之地位君主創業垂統自當握總攬之大權皇室則愈見安全權力固未嘗减少考諸憲法之實際足以徵信而無疑舊時憲法之精神在於三權之分立三權分立之說在昔孟德斯鳩木有誤解彼之所言謂國家立法行政司法三大權宜各設特别之機關而行使之互相獨立不受牽掣是說由今觀之不能無弊何也夫所貴乎國家者以有統治之權力也統治權係惟一不可分之權若其可分則國家亦分裂矣故擘分國家主權爲三事而使分任之者各自爲其權力之主體此種理論實爲國權統一之原則大抵近今立憲國家固以孟氏之論爲基礎然捨美國實行分權制度外餘則未有不曲加改良者其在日本則如司法之裁判所其法律本爲君主所定裁判官特以君主之名執行法律故裁判官直轄於天皇不受他機關之節制以此謂之司法獨立非謂裁判所别有法律雖天皇不得干預其事也此司法獨立之未嘗减少君權者一也至於立法之議會在日本議會不過有協贊立法之權耳其裁决决否屬天皇之大權至法律案關係重要者政府猶得用種種之方法操縱議員以求其通過而最終尚有命其解散或停會之權其議會提出法案雖亦憲法所許然其議决上奏者天皇可下内閣審議内閣若以爲有礙政府施政之方針則不奏請裁可於是議會提案遂以未經裁可不得成爲法律此立法獨立之未嘗减少君權者二也若夫行政之内閣則尤爲完全屬於天皇施政之機關自表面觀之内閣大臣事事宜負責任其權似較天皇爲尤大而實際則不然日本憲法國務大臣之負責任也非對於議會負責任實對於天皇負責任故天皇有任命大臣更迭内閣之權而關於皇室國家之事務其應如何區分一任天皇自由之判别天皇對於皇室之事固可自由處置而對於國家之事苟其不背憲法之條規皆得以命令其内閣内閣大臣對於國家之事務苟其稍涉重大則無一不宜奏請而後施行夫英國議院内閣也其内閣大臣權力宜較大於日本矣然千八百五十年宰相巴氏因未經奏聞擅認拿破侖三世爲帝女王維多利亞遂罷免其職英國如此日本可知此行政未嘗减少君權者三也君權未嘗减少而此間接政治旣可以安皇室又可以利國家元首爲其總攬機關皇室超然於國家之上法之完全無過此者以上所陳者皆立憲可以安皇室之說也今夫新陳代謝者天地之常經也因時制宜者帝王之盛軌也故寒暑互易萬物斯涵化育之恩泄沓相仍朝政安有淸明之望惟有聰明之主燭照幾先與父老而約三章人心自然歸漢開明堂而敷五敎天下始解尊周宸斷必待先抒乾綱乃能終秉非然者西河險固舟中不能防敵國之謀東晉風流江左何以弭强胡之亂伊川披髮患不必於百年文武無靈道將盡於今夜奴才所謂政體急宜立憲者此也（未完） 
本埠新聞 
[調查濬浦局問題續聞]  
　　文滙報云昨報謂辜鴻銘君赴寗謁見江督今悉辜君並未起程聞須俟好博森君將反對舉派委員意見繕書陳明再定行止昨日好博森君曾告滬道書記謂領事公會日内即有照會抗議派員調查之舉惟探聞領事公會亦並未集議云 
[建築火油池棧之成案]  
　　德商瑞記咪吔兩洋行前於光緒二十年間在浦東創設火油池棧聶前升道因恐油池洩漏灌入田河當經照會該管領事飭由該兩行各存現銀十萬兩於滙豐銀行倘將來田禾居民因此受害作爲賠欵兹滬道蔡觀察訪悉美商某洋行亦在浦東設立火油池棧查未報道立案觀察以該處係在租界之外美商旣欲仿設油池亦應援照該兩行成案辦理以昭公允聞現己商請美領飭遵矣 
[淫伶姦騙案之餘孽]  
　　淫伶李春來姦騙黄朱氏一案當未經斷定時曾有紹興人葛錦山葛錫山弟兄與李某等向李伶之堂兄李文成騙洋一千元代爲運動迨李伶判押西牢葛等即避不見面兹葛錫山忽被李文成遇見扭控捕房解廨訊押在案昨又復訊李偕見證投案訴明前情請追騙銀訊之錫山堅不供認襄讞王明府商之郭繙譯判錫山押限一禮拜再交其兄及同謀各人到案一併嚴辦 
[電車傷人案仍未就範]  
　　方龔氏母子被法界電車碾斃一案迭 
 
 

Page 19

 
 
 ]HH [ 
　　經滬道照會法領飭將該車司機李甘扣送縣懲辦兹因法領仍未允准昨又由蔡觀察抄錄領事來往函件札行法讞員景明府迅與法領磋商務將李甘扣提解到縣訊明詳辦 
[又須開辦公債票]  
　　總工程局經造大逹碼頭及翻造局所均己開工所需經費聞擬照前年開辦公債票成例業已會議傳知各團體定初三下午二時在局開特别大會議决章程分别派認 
[查無添建敎堂更換敎士情事]  
　　江督前准外務部來咨飭查各屬境内有無添造敎堂及更調敎士等事當即轉札各該管道府飭查造送兹據松江府飭由華亭縣查復境内所有敎堂並無添造亦未將敎士更換一切仍與前開册摺相符請爲轉復云 
[蘇藩驗收快艇]  
　　蘇藩瑞方伯由省來滬昨偕滬道蔡觀察至製造局船塢驗收新造緝匪快艇旋諭督憲派來管駕之水師畢業生分往承值以專責成移時即開赴内地各要隘防禦匪蹤 
[要求減收房租]  
　　法租界各店舗因邇來巿面清淡力難支持公函中西各房東酌减房租幾成一面聯名禀請公堂飭令照辦以舒商困兹讞員已允爲轉商各房東勸令酌減矣 
[吳江縣查復盜案]  
　　滬道前以吳江縣李令到任未及三月連出刧案嚴飭緝拿去後兹李大令查得到任以來先後據報盜案四起業己破獲三起祇有一起未獲特於日前將據報被刧情形及獲犯訊供各節禀報查核 
[格致書院課案課題]  
　　春季特課案　（策論超等）堃昇　程謨　毓蘇　陳恩銘　鍾祚 
張林　陳兆琛　丁逢甲　丁錫福　黄虬　王榮官　桂一（特等）劉邑靑　楊體仁　鄧登泰　單肇蟾　唐堯臣　吳聖贊　仲牟　程上張士衡　胡懷琛　（一等）　孟仁　朱培中　柳肇嘉　馮鯤　金祖貽　萬祖蔭　吳振遠　程永成　徐之錦　韓燾　張家鎭　趙建動賀平　東園　陸蕖　范鵬　畢大年　楊兆昌　鈺緣　高尚志其餘及平等一百五二名無獎不載（算學超等）石愚　魯傑　單闡　于以豐　黄山　沈葆善　汪素娟　春恒　李卿雲　黄志曾　單裕　丁福祐　錢榮　劉琳　安欽　魯忠誨　尹作霖　洪敏傳　黄淑儀 
包文成（特等）　戈韜　姜臣顔　胡仲明　費鳳濟　莊斯來　李光宇　陳城　張奇　徐九鏞　蔣葆洪 
八月份課題（策論）逹賴喇嘛現駐五台山聞政府促召進京而各國公使有乘先往謁其用意均何在中國開礦向垂厲禁今朝廷准商民開採而礦山雖多開採者幾百無一二揆其原因厥有數端其說可詳聞歟（算學）新數學序求中西月分之大小法（限匝月繳卷） 
[城内]  
　　搶洋行兇○王錫榮控張瑤瑤等搶洋由高昌廟巡局解縣訊究王供在北泥城橋寳泰錢莊爲夥昨至南巿收兌角洋路遇張瑤瑤等數人云高昌廟某店有角洋出兌小的信以爲眞爰即同往及至僻處將小的身畔之洋三十元搶去腿上被戳一刀控奉巡局捉獲張及石阿根二人解案求究張供由毛頭與占寳二人紏小的同往搶洋小的即被捉拿洋未分用石阿根供不干涉判張責八百板與石管押候緝拿餘黨追贓給領 
巡丁兇横○嚴岳氏控王榮林毆傷伊夫由浦東巡局解縣訊究岳氏供丈夫保元販賣蘆粟被王榮林毆傷求究王供在鴻源紗廠充當巡丁蘆粟係禁賣之物小的斥不准賣與之爭論失手誤傷判王交差速即延醫代醫再行訊奪 
逆子宜懲○鄔長安將父兇毆幾遭不測事爲本縣李大令訪悉飭拿到案旋由其毋投案乞恩判從寛頰掌一百下具改過結斥釋 
慣竊鐵錨○縣捕陳昌協同水更夫拿獲專竊各船錨鍊等物之呂麻子及趁船之劉補金並鐵錨一只解縣訊究呂供所竊鐵錨俱由管幫山百曉出賣求宥劉供趁船被拿並不爲非判劉交妥保呂責三百板枷號十六舗示衆一月再行追贓 
不認賣烟○漕河涇局函解私賣洋烟之葉孝章到縣訊不承認判交差候查 
在押病斃○裕甡南貨號主沈爽齋沈欣園弟兄倒欠莊欵由縣收押在案前日爽齋患病斃命即由欣園具結自行棺殮並覔人具保扶柩回籍 
警局批示○一路一區巡警分局批職監張子才等禀云該職監等前禀塡除火腿弄坑厠業經批飭地甲勒令塡除在案兹據稱該糞頭吳姓徒砌短墻遮飾並不塡除殊屬藐抗　候飭甲再傳該糞頭立即拆除可也又批顧若全禀云據禀租户羅三全欠租不付覇房不讓等情仰候飭甲查明如果屬寳定予提案究追租據并摺存查 
官事○江蘇藩台瑞莘儒方伯由蘇來滬昨日進城至各署謝步辦理清江下游浚河工程兼緝匪委員鍾元棣丁憂試用縣丞葛兆蘭上海縣李超瓊昨均到道禀見 
[南巿]  
猪行追欠○張源順猪行控大碼頭同和鹹貨行主張裕松欠洋二百三十四元延約不還經工程局孫明府提訊判張交保先還洋二百元餘限中秋節歸楚 
交還價洋○徐步瀛買進雜荳一百五十餘石價洋已付現因出貨不符將掮客朱少春扭至工程局控告判朱覔保交還價洋三百五十元了事 
小販攫物○小販孫金生槍取吳阿忠家小孩金耳環追獲人贓由南區解至工程局請究判戒責一百五十下拍照逐出贓給失主 
學徒受傷○祥和米店主杜贊燾因丁小庚將學徒陸福生擊破頭顱扭至工程局請究判丁貼還醫傷費洋兩元了事 
[閘北]  
　　竊取金洋○陳桂林竊取伊寄父陳志鈞之金洋爲陳查悉扭至巡警總局控告據供已兌換銀洋三百元陸續用罄判押候補提人証再訊 
傳訊押犯○巡警總局孫裁判昨飭四路一區分局將在押之王春南米玉餘蘇道餘等一併解局候訊 
[英租界]  
　　拐匪逃逸○男孩金阿明在新閘迷路由捕查見帶入捕房昨晨解廨據供年十五歲常熟縣屬小陳寺沈家宅人父名金錫臣在鄉耕田此次被蕭阿金誘拐來滬彼忽潛往無錫中西官判暫留廨候移請常熟縣查傅伊父來案認領 
學徒行兇○源昌機器店學徒郭永仁陸阿四陳培生毆傷吉和輪船水手童榮生昨由水巡捕房解廨訊明判陳開釋郭陸送縣各押一月 
私配鑰匙○王蘭生私配義和洋行洋箱鎖匙圖竊銀洋被洋人查獲送入捕房昨解公堂請究判押西牢十五月期滿逐出租界毁壞女帽○某洋婦控張中敏毁壞值價頗鉅之女帽中西官因訊無証據判張開釋圖佔妓女○濟良所昨解不愿爲娼之妓女王文卿即周胡氏到廨復訊據供被夫周蘭生押入香粉弄王巧仙家爲娼二月繼又押入大興里賣娼今年二月間將婦人賣於高陞堂么二妓院婦人即于三月内隨趙姓狎客濳居西門城外求恩作主氏母胡顧氏投稱女兒被趙誘拐三次請究周蘭生供氏屢次被趙誘佔去年曾赴案具控今趙圖串 
 
 

Page 20

 
 
 ]HH [ 
　　佔請爲澈究訊之高陞堂龜奴徐志堂傭婦周王氏供無價買周胡氏之事判氐帶回濟良所周開釋候商明堂斷於禮拜五宣佈 
押限理欠○大英醫院西人控趙中和欠洋九百餘元一案昨由公堂復訊趙認欠四百九十六元旋據張沈氐投稱曾爲趙作保求鑒判氏交保趙押限二禮拜理清 
養媳苦况○孫李氏與子孫金法控告養媳徐小妹私逃等情由探查獲昨解公堂訊明原委判孫金法母子具以後不准逼令徐小妹爲娼切結領回完案 
騙案訊結○日商攖井太郎控王仁甫劉家進串騙貨物昨由公堂復訊中西官以王無干判令開釋劉押限二禮拜交洋三百三十元 
公堂瑣案○德商地亞士洋行控萬元洋貨號經理陳菊生定貨不出昨日傅案交保候訊過犯張秋濤復至租界圖竊押西牢一年期滿逐出過犯王大吉逐出復來押西牢半年仍予逐出顧阿和楊根虎竊鄭渭江衣飾匿居蘇州由差探移提到廨判押候禮拜四訊究 
[美租界]  
　　觸電○前日午刻雷雨交作伯頓路八百零五號門牌某粥店圍牆觸電擊毁時有人力車夫某甲適在該處受驚仆地幸即蘇醒酗酒○前晚有一德人在有恒路一帶乘醉滋閙擊毁某絲廠之轎式馬車由捕拘入捕房訊明暫釋令馬夫自投德署具控 
調戲○前晚楊樹浦路有一印度人將紗廠女工周阿玉扭住亂摸由捕拘人捕房斥釋 
打架○孫錫記周方元張阿二等在小菜場將蔡載榮毆打由捕一併拘入捕房存洋保出候訊 
[法租界]  
　　潑翻火油燈○陸義記鐘表店失愼昨由捕房傳該店夥陸志才李琴生解廨訊究李稱因潑翻火油燈致肇焚如官問爲何木箱中木屑有火油氣味答是木質氣味並非火油判退去候下期再訊 
究罰快馬車○鍾純孝乘坐馬車自行拉韁在寳昌路加鞭疾馳巡捕喝阻不服拘解公堂請究判罰洋十元充公 
不守婦道○顧李氏與水手嚴榮　識被本夫顧春如控由公堂判發善堂留養在案兹已滿期于昨日提案飭顧領回管束 
復敢行竊○魏德生前充城内巡士因事斥革兹又行竊童金生衣物當場被獲送捕解廨判捕　兩月 
國外新聞 
[漢城罪犯越獄]  
　　二十九日東京電云漢城獄内有罪犯十九名監禁候審昨晨希圖越獄逃逸幸即察覺拘獲當時鎗兩名轟傷一名 
[波斯革命黨之要求]  
　　二十九日倫敦電云俄京聖彼得堡電稱波王已派代表與革命黨在台勃里交涉革命黨要求大赦罪犯即設國會而一面仍舊勒索餉需商業遂因以疲滯 
[澳洲兵隊陳兵示威]  
　　二十九日倫敦電云澳洲共和邦海陸兩軍共兵一萬三千名近日會同英美艦隊陳兵於雪黎森台里爾巴克地方澳督勞斯柯脫及美國海軍大將史潑利均往觀閱 
[西班牙王行抵英倫]  
　　二十九日倫敦電云西班牙王奥爾方索業己行抵英倫 
[候選總統大遭窘迫]  
　　二十九日華盛頓電云美國民政黨候選總統裴乃安近在萊勃内斯開省大爲人民所窘 
[俄國郵局大騙案]  
　　二十四日倫敦電人俄京聖彼得堡電稱莫斯科郵局近查得騙案一件失欵約有六十萬磅之多蓋有匪徒收買舊郵票以藥水去其痕跡重行出售之故以上譯字林報 
[美國巡洋艦隊出發]  
　　二十九日紐約電云美國太平洋巡洋艦現己自舊金山啟程開往穌門答臘島滅魚雷艇隊現亦預備出發譯泰晤士報 
[日本擬與智利國訂約]  
　　三十日倫敦電云日本委員已赴南美智利國擬與該國締結商約 
[俄法大臣會晤]  
　　三十日倫敦電云俄國外務部大臣伊斯華克近與法國首相克雷明柯在克斯培特晤談一小時 
[英皇將與俄臣宴會]  
　　三十日倫敦電云俄國外務部大臣伊斯華克將於明日在梅林培特與英皇宴會 
德意大臣行將會晤○二十九日柏林電云德國外務部大臣將與意國外務部大臣在褒基斯葛登會晤 
[法國對於摩僞王之熊度]  
　　二十九日柏林電云法國政府擬見摩王愛勃特爾愛齊辭位公文後始允承認慕連海飛爲摩國君主 
[土爾其大火續聞]  
　　法文報云據君士坦丁電稱土爾其斯丹巴爾大火焚毁木屋二千所或云六千所以上譯文滙報 
小說 
學界小說風流太史（十五） 
第四回痛風潮名士登塲肆嫚罵頑民梗學 
那天。袁大老爺同著兩個同志朋友。走過一個地方。只見一道長堤。兩旁種著幾十株柳樹。還夾著幾顆松柏。樹陰在地。淸氣襲人那堤岸兩面。圍著兩個大大的池塘。池塘裡頭。開著無數紅紅白白的荷花波紋蕩漾。翠蓋叅差。縞袂迎風。紅裳照日。好似那西川名士。伴著個南國佳人。敷粉郎君。携著個傾城靜。女的一般。袁大老爺自從午後出來。正走得一身大汗忽然到了這樣的一個地方。不覺心中大喜。便一步一步的。慢慢在那堤岸上走過來。霎時間早撲面的吹過一。陳晚風。覺得有。一種幽香。鑽入鼻孔。一時間不由得心曠神怡。好像耳目都清凉了許多。袁大老爺口中連連的贊道。好地方。好地方。一面說著。一面慢慢的走。早不覺走到那堤岸盡頭。又見一片草塲。三間矮屋。那矮屋門前。却有四五株。極大的梧桐樹風吹樹影。搖宕生姿。梧桐樹的底下。還有兩條靑石磴。却十分光滑。好像常有人坐。的一。般袁大老爺正走得有些脚酸。便同著那兩位朋友。就在石磴上坐下去。覺得這個地方。好像個避世桃源。别有天地。袁大老爺坐了一回便又立起身來往前走了幾步原來再往前去。就是人家的後墻不通别路的。靠著那後墻左首。還有一座小小的華光廟房屋却也不多。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[八旗國會請願書（續）]  
　　方今普及敎育爲立國大本朝廷銳意維新特設學部以綜理全國學務意至善也特通都大邑略有可觀而僻壤窮鄉晨星寥落此由於地方自治制度不行胥仰官家之提倡官家又豈能有若許資財使全國學校盡屬乎官立哉良由於地方自治制度不行却求敎育普及殊大難事而轉以爲爲今之計只有不三年而召集國會根本旣樹地方自治因以勵行敎育不期普及而自有普及之勢矣蓋必國民皆受完全之敎育而國家始能臻於眞實之富强此國會之需要者三也職等更就中國時勢上觀察開國會更有不可緩者二一外患問題一民氣問題是也夫自海通以還我國外交無往而不失敗甲午庚子兩役元氣盡傷今則四國協約成矣我國更處於被動之地位勢力均等門户放開形之約章暴之天下直以我有主權之國土各認定勢力範圍是豈數年以前所料及耶况彼强俄暫雖失志於遠東勢必别圖於蒙藏十年恢復艦隊之期瞬息將至若不預籌未雨綢繆之方必有噬臍無及之患而彼英法德日亦各逞有野謀不肯讓人一步華土神州幾何而不胥爲列强所宰割遠者姑勿論請舉最近不外交失敗而言若蘇杭甬鐵路問題間島問題二辰丸問題彼皆以强硬之外交手叚而爲擴張勢力之謀然此猶就己然之事變而言也若夫不測之災三年之内更必有掀天震地之慘劇實非□等之所敢言亦非□等之所忍言也自日俄之戰局告終而世界大勢之趨向亦爲之一變帝國主義洋溢五洲順之者興逆之者滅未有不以帝國主義而圖外交優勝之謀可以遠存於今日者也彼朝鮮者特當其衝致有今日之慘酷然亦非數年之前所料及此今則如是矣我國尤爲衆矢共集之的將來之禍變更有百倍於朝鮮者言念及之能不悚然蓋昔則國與國戰今民於民戰昔則以兵戰今則以農工商戰戰之不勝立就殲亡故今日之戰爭不能不以國民爲先提而謀外交之利勝然則以我國民與他族比較固同是人也惟以參政權之有無而判民力之强弱世界最强悍猛鷙之俄羅斯尚不敢逆此潮流幡然變計以圖桑榆恢復之舉矧我國之國勢則弱於俄失敗則倍於俄若不速開國會以救危亡中國前途何堪設想今年固猶是自主國也則明年即未卜如何决死生於旦夕保殘喘於垂危即今日召集國會已恨有日暮途遠之憂更遲之數年則恐神州非舊事變靡常雖欲圖補救之方恐列强將不我許矣□等以爲對於外患三年不可再緩者此也更以今日中國之内情言之比年以來内部之紛擾爲何如耶匪黨亂民伏莽内地革命排滿日有所聞若鄉萍饒平之亂安慶滇省之變皆髮亂以後未嘗有也雖賴天威所播獲首擒渠然一波未平一波復起愈激愈横愈演愈烈抱排滿之宗旨禍機深入人心以破壞之手段甘心居於化外若再任其自消自長大局將何以堪來日方長後患不可思議我列祖列宗經營締造皇基鞏固垂三百年我皇太后皇上上受祖宗之付託下爲萬民所瞻　際此國事多難之秋不能不求易轍改轅之計况今日之人心日趨政治改革之一點非由根本上解決必不足以弭禍患於無形固國本如磐石夫兵力足以定有形之亂而不可以弭無形之亂有形之亂在外無形之亂在心特今日之所患者不在有形而在無形若徒以兵　定之旣亂之後不求他策以弭之於未亂之先是猶救火而覆之以薪　盡而薪復燃治水而防之以堤水壅而堤必潰合二十二行省之大四百餘州縣之廣何在而不爲倡亂之淵藪即何在而不爲中國之隠憂抑不惟是方今要求國會之聲殆遍全國人民之視線皆集注於國會問題若再徘徊猶疑則彼請國會之人不難變爲反對朝廷之想當此之時國會一日不開即民心一日不定民心一日不定即國祚一日不安倘一日内亂紛生外患乘起四方解體全局動搖我皇太后皇上將何以對列祖列宗更何以對四海兆姓□等揆之事實徵諸輿論國會遲早之關係對内較對外尤爲切亟三年之期及今己覺其晚稍一展轉則又月異而歲不同矣時事之迫一髮千鈞期月之後不知事變如何故社稷安危决於今日□等以爲對於民氣三年不可再緩者此也以上所陳二利三要兩不可緩皆就現今之時事上觀察無所諱忌仰乞我皇太后皇上遠念祖宗之付託近懼覆轍之堪憂早定大計獨振紀綱不惑於左右之言搖於流俗之說以三年爲國會之期以國會爲立憲之本宗廟幸甚大局幸甚□等愛國厚恩義當圖報身遭國難目擊時艱苟有所知安敢緘默故不避斥鉞之誅效人民請願之例用竭愚狂惟皇太后皇上垂擇焉不勝惶悚切近之至（己完） 
賑務 
[蘇州沈許氏臣欵助振]  
　　啓者昨日又接順康莊來函兹代沈許氐解上五省賑捐洋五百元至祈台收彚解灾區擇要散放隨給收條等云除塡掣收條仍託順康莊轉交外仰惟垂念灾黎不惜巨金之助福田廣種即徵餘慶之符欽佩仁兹代申頌　 
五省籌賑會收欵處源通官銀號嚴義彬啟 
[招商局經收五省賑捐淸單]  
　　豐樂堂張捐勘粤省一百元又捐助皖省一百元又捐助鄂省五十元又捐助江蘇五十元又捐助浙江五十元共計三百五十元 
[商務德會經收顧咸慶捐欵第四次清單]  
　　江海北關 
助洋二元趙馥疇助洋十元期收洋六十六元同人助洋五十四元解鴻圖 
 
 
 

Page 27

 
 
   
 
 

Page 28

 
 
   
 
