# 1921 - 265 - 4917460

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[外交與內政] [  （冷）]  
　　外交與內政必相輔而行而後可以得善果苟其不能與其外交勝利而內政不修尚不若內政清明而外交失敗之爲愈也何則內政紊亂外交雖一時勝利而終必以內政不能自踐外交之言而仍歸失敗且復以是自失外交之信用而以後之外交更無勝利之望矣 
　　此次國際聯盟會中之禁烟問題中國代表之抵拒干涉雖不得謂之外交之勝利然即是以言中國政府與官吏苟不實力禁烟則代表所言者豈非自失信用乎他日領事之干涉豈能終免乎然則僅免失敗之外交內政苟不能輔之且終無益况乎勝利哉是故我於太平洋會之將來而心益爲之惴惴焉 
國內專電 
　　北京電太平洋會議委員團丶今夕八點行丶共七十五名丶昨美使館共發護照七十三名丶有二名已有護照丶（二十九日上午十一鐘） 
　　北京電連日各使電府院丶仍盼顏爲太平洋會議首席丶勿固辭丶妨時機丶徐據以催顏丶務卽成行丶 
　　北京電駐港探員電丶粵太平洋討論會丶刻舉汪兆銘鄒魯爲正副會長丶并推幹事邱哲梁明致張肇蔚等丶將發表一種宣言丶請注意丶 
　　北京電李景銘自述太平洋會議準備財政案丶（一）關稅自由丶（二）整理外債丶（三）新銀團問題容納經濟借欵丶拒絕鐵路借欵丶並謂現欠外債除路鹽關確有押品外丶尚有二億六千萬丶日佔一億八千萬之多丶 
　　北京電外部覆日本魯案文丶首述未簽字原因丶次述歷年懸擱之經過丶並謂節略有解釋不明暸處甚多丶此層或改爲口頭達出丶答覆方式丶亦用節略丶不冠銜名丶仍以非正式行之當事者主張送出後與日本商定同時宣布丶（二十七日下午二鐘） 
　　北京電答覆日本節略丶日內可交丶非拒絕方式丶係拒絕事實丶以對案看法亦可丶該節略首言拒簽德約以來經過丶次言小幡節略無誠意丶末示吾國意旨丶必須無條件交還青島丶並反對中日合辦膠濟路丶如吾無欵贖回該路丶提新銀團丶 
　　北京電陳籙電丶法國輿論丶對魯案甚冷淡丶蓋與彼無關係故丶 
　　北京電英倫朱兆莘電丶英報載魯案均袒日丶惟望將鐵路問題丶由日本再爲讓步丶則日本更公道等詻丶特電聞（二十八日下午三鐘） 
　　北京電施使電丶美報對魯案丶均詆日本侵略丶迷蒙未醒丶惟某報主張丶中國不必選擇任何方法解决丶惟多收回權利是務丶直接可丶仲裁亦可丶會外解决可丶會內解决亦可丶延至會後亦無不可丶（二十八日下午三鐘） 
　　北京電外部向美日抗議丶雅島上海間海綫丶與我有關丶非得我同意丶不能處分丶因此次美日磋商丶瓜姆雅普綫屬美丶雅普上海間屬日故丶（二十八日下午三鐘） 
　　北京電德使晤張煜全丶談井陘財產交涉丶俄員阿木松見朱鶴翔丶談優林將到丶暨松江航行會議之組織丶墨使巴拉思見顏總長丶答謝參賀墨國紀念丶并談中墨恊定換文手續丶均昨日事丶（二十七日下午三鐘） 
　　北京電小幡二十八日向外部抗議中美無線電台丶迭經質問丶華始終無正當答復丶今中美又訂附約丶無視三井優先權丶希速明白答復丶（二十九日下午三鐘） 
　　北京電靳日內可銷假丶謂左右予至多留兩月丶一面仍將交代辦妥丶說走就走丶（二十九日下午十二鐘） 
　　北京電王迺斌昨酉刻回京見靳丶謂張使始終留公丶極盼府院泯却成見丶共維危局丶並請尊重元首意丶使潘高蹈丶（二十七日下午二鐘） 
　　北京電潘復憑指令挽留丶昨電曹張丶謂尊處需欵丶已籌有把握丶日內多少必報命丶（二十九日上午十一鐘） 
　　北京電津海關督李書勳丶介紹富通公司借欵三百萬丶今午簽字丶利息一分八釐丶扣折九一丶期限兩年丶以十一年十月起鹽餘項下月提三十萬還本付息丶先扣利息一年丶三分之一交現欵丶三分之二交期票丶傳另有附件丶如屆時鹽餘無有丶以國院財部房產作抵丶 
　　北京電前電烟酒借欵千六百萬美金丶餘五百萬現洋丶合同載明專作整理烟酒收入用丶存美行丶不能挪作他用丶烟酒會辦美人衛立姆丶於本合同簽訂後丶卽到署行使職務丶合同附記此項烟酒借欵丶將來公諸新銀團丶（二十九日上午十一鐘） 
　　北京電營口碼頭及殖邊官股丶係抵二百萬於華法銀行丶前電（二）（十）（五）漏百字丶（二十七日下午三鐘） 
　　北京電馮玉祥請彈五十萬丶欵五十萬丶院覆欵三日內酌滙彈飭部運丶（二十九日上午十二鐘） 
　　北京電張聯陞兩電告急丶請增一師援鄖襄丶院電吳核辦丶 
　　北京電馬玉仁電丶淮泗匪已肅清丶捕獲僞營長查輔仁一名丶匪黨趙惟魯倪大林王金發韓恢丶現俱逃青島丶（二十八日下午五鐘） 
　　北京電齊督電丶徐屬豐邳蕭碭又有匪警丶院電速相機勦辦丶 
　　北京電陳炳焜到宜昌丶晤吳佩孚丶吳派諮議么佩珍陪陳到保定丶即日到京丶（二十九日下午十一鐘） 
　　北京電滬航站飛行塲地約二百餘畝丶原購價每畝八十元丶現將闢爲商塲丶地價增至十餘倍丶值三十 
餘萬丶（二十八日下午五鐘） 
　　北京電航署現爲撙節經費丶將駐滬辦公處裁撤丶年約省三萬數千元丶（二十八日下午五鐘） 
　　　　電優林昨戌刻到京丶謂此來再商商約丶如再無結果丶則惟有忍痛先與日本通商丶（二十九日上午十二鐘） 
　　漢口電寢（二）（十）（六）午後蘇趙兩旅丶由南津關進攻丶唐式遵率川軍抵禦丶激戰三小時丶鄂方另以一族抄出平善壩丶前後夾擊丶川軍大敗丶向秭歸興山方面退却丶鄂軍進克南沱丶感（二）（十）（七）曉杜又派軍艦助追丶午克秭歸縣城丶儉（二）（十）（八）正向巴東方面進攻丶宜都方面藍文蔚部丶宥（二）（十）（六）退走長樓丶鄂軍亦未追襲丶惟但懋辛部丶尚虎視荊門丶宥日與三十五旅戰於毛家集丶旋卽各返原線對峙丶（二十九日下午六鐘） 
　　漢口電督署武參議丶勘（二）（十）（八）由立電丶前方戰事自敬日（二）（十）（四）起丶我軍迭獲勝利丶敵軍刻已退至秭歸附近丶各隊項正急行追躡丶巴歸等處丶指日可肅清丶 
　　漢口電聞吳蕭派赴川議和專員丶已到夔州丶但雙有意見距離仍遠丶和平難實現丶 
　　漢口電吳在鞏縣兵工廠借槍彈四千箱丶砲彈一千箱丶儉（二）（十）（八）運到省丶即將解宜丶 
　　漢口電省議會感（二）（十）（七）電吳與湘趙川劉丶請體念國艱丶息兵謀和丶艷（二）（十）（九）又轉電各省丶謂太平洋會議在即丶請一致主張丶速謀統一丶 
　　漢口電傳湘軍擬反攻岳州丶蕭派蔣參謀赴湘視察情形丶並查鄂軍防務丶（以上二十九日下午八鐘） 
國外專電 
　　日內瓦電聯盟行政會關於鴉片之報告丶由委員會研究良久丶卒經顧維鈞疏通丶故克通過行政會之原議丶將鴉片貿易顧問會之第五條建議案丶展緩討論丶查第五條建議案丶主張訓令各國駐華領事干涉中國栽種罌粟吸食鴉片事丶顧以干涉內政丶國體有關丶亟請政府再申明令禁烟丶並派大員認眞調查丶禁令旣頒丶顧向行政會聲明丶中國現旣有切實辦法丶應將領事干涉一層丶暫時擱置丶七月初丶行政會遂有展緩討論第五條健議案之决議丶印度代表丶反對甚力丶謂中國今日種煙丶佔世界全額什八丶中國不能自禁丶故應實施顧問會第五條建議案丶顧答辯丶甚得體丶追叙中國煙毒源流丶鴉片戰役丶及一九一一年一九一三年停止印土貿易之契約丶一九一七年上海當衆焚燬值英金六百二千五萬鎊一千二百箱印土之事實丶說明種植罌粟爲國法所不容丶輿情所共棄丶並陳述中政府重申烟禁簡派大員分赴八行省二特區調查之最近辦法丶末復聲明中政府旣已有切實行動丶顧問會所條議領事干涉之策丶實非必要且干涉內政丶尤非所宜丶委員會集議九次丶卒照行政會原議丶暫不實行第五條建議案丶但規定中代表須保證中政府確已簡派大員調查烟禁眞相丶並保證中政府允將調查結果丶報告聯盟會丶至是貽羞國體之領事干涉一議遂暫時擱置丶亟望政府厲行烟禁丶勿稍疏懈丶（二十七日） 
公電--- 
　　巴黎來電十碼華盛頓會議丶開會在即丶（中略）代表人選丶最關緊要丶聞政府已委任施顧王三使丶施素悻悻丶任事不實丶以領諸使丶大不相宜丶且吾國內爭未歇丶選派不公丶必生枝節丶唐君紹儀丶望高而有氣力丶英美週知丶南北宜合推此公丶爲國一行丶施顧王輔之丶又此次會議丶關乎國命丶政團學會丶均極活動丶其首領人物丶皆負實力丶非向施顧等丶專爲外交官可比丶政府宜加派此次領袖數人丶同爲專使丶合組聯席會議丶决定大計丶惟對外正式發言丶前限定前四人而已丶內舉集思廣益之實丶外收舉國一致之效丶同人迭加討論丶末議如上丶乞鑒核主特丶旅歐國際平和促進會叩丶（九月十八日） 
　　皖南公民來電申報館轉安徽旅外諸同鄉父老鑒丶李兆珍離皖丶鑒於衆怒難犯丶自去之也丶非中央有明令以去之也丶計李來皖僅數日丶皖人犧牲丶已屬重大丶倘中央再有李兆珍第二之命令發表丶或故在皖籍中任一衆不贊同之人以長皖丶恐未來之危險丶殊難臆斷丶與其拒絕於後丶不若遏止於前丶就事論事丶宜一面公電中央丶請以明令程處長炎勳暫代省篆丶一面迅速組織省憲會議丶以最短時期丶制成省憲法丶公布執行丶以固其基丶諸父老愛鄉情切丶孹畫自是周群丶爾程等短於見聞丶僅以一得之愚丶貢諸左右丶是否有當丶伏希裁察丶皖南公民唐爾程吳英程鼎婁發義李文爕趙魯等代電公叩 
 
 

Page 8

 
 
   
 
 

Page 9

 
 
   
 
 

Page 10

 
 
公電二 
　　漢口張紹曾來電紹曾於儉日致孫中山先生一電丶其文曰丶廣州孫中山先生鑒丶比以連年兵禍丶民不聊生丶華府會期迫在眉睫丶國際共管之說丶旣久肆爲噴言丶國是未定之時丶寗可不决諸公意丶竊不自度量丶妄擬國是會議丶冀策羣力丶共挽淪胥丶計自冬電發後丶頗荷海內多數同情丶討論贊成丶函電紛至丶我公首創共和丶羣倫冠冕丶愛民憂國之心丶久已昭示天下丶計必有以提挈而指導之丶乃經歷浹旬丶稽奉德音丶意者慮會議別有作用丶及結果之不良耶丶夫果別有作用丶應設法以防止之丶結果不良丶應多方以倡導之丶凡在國民丶同負此責丶先覺如公丶寗忍放棄丶且我公素重民權丶斥絀武力丶而於國民會議聲中丶默爾而息丶毋乃與初衷相反歟丶乃者道路傳聞丶報章紀載丶竟有會師武漢之說丶悠悠之口丶亦何足據丶果如所傳丶計亦太左丶項城合肥往者何如丶縱公自信有其能力丶詎知外患已深丶已無施展之餘地與歲月耶丶噫中華共和我公創之丶尤望與國民共完成之丶倘務趨極端丶於國是會議不能容納丶國家前途丶更不堪設想矣丶再布悃誠丶竚候回示丶張紹曾叩儉丶特此舉聞丶張紹曾勘印丶 
世界路透電 
[國際聯盟會記事]  
　　二十八日日內瓦電瑞士代表諾太氏以討論俄國饑荒委員會之報告提交聯盟議會丶中謂俄國現局今甚阽危丶急待賑濟丶委員會已决議請助於私人團體丶並請各國竭力輔助丶 
　　二十八日日內瓦電國際聯盟議會第三委員會已從薛西爾氏之動議决議請近加入聯盟之各國勿於後二年內增加陸軍經費丶第六委員會已採納諾太氏提出之報告丶內謂各國政府如不供給賑濟俄災必要之欵項丶則國際聯盟不能諉卸後患之責任丶諾太氏請薛西爾氏勿堅主聯盟會應贊成南森博士與勞農政府所訂之條約丶各員於是辯論甚烈丶薛西爾氏乃提出修正文丶請勿涉及討論賑務之比京會議丶謂聯盟會應自有舉動丶南森博士宣稱丶如聯盟會不願負賑務之責任丶彼仍將繼續努力進行一切丶彼意聯盟會之辦賑丶較比京會議事此丶更爲切常丶薛西爾氏之修正文爲衆否决丶 
　　二十八日日內瓦電聯盟議會現正討論研究世界經濟財政現局委員會提出之報告丶貝爾福氏謂今日急迫之問題丶莫過於奧大里亞丶列强現正竭力使奧國恢復常狀丶奧國鄰邦應仗義協助辦理奧國善後事務丶 
　　二十八日日內瓦元電玻璃維亞代表附保留條件撤回修正玻璃維亞智利條約之請求後丶智利代表聲稱丶智利政府今擬與玻璃維亞談判解决爭端丶 
[奧匈爭地之調處]  
　　二十八日巴黎電今日開大使會議丶由法國閣員康本氏主席丶法政府聲稱丶因調處之結果丶現可望與奧國協定辦法丶而匈政府又表示願遵從協約國所决定各議案之意丶大使會議以爲奧國如於保留之下接受大使會議之决議丶而於上次通牒中限定日期內撤退所爭區域之兵士丶則奧匈間可締結條約丶 
[澳相之華府會議談]  
　　二十八日墨爾邦電澳相休士氏前赴倫敦參與帝國會議丶現事畢返澳丶澳人皆大歡迎之丶人有詢以澳洲可否非正式出席於華府會議者丶休士氏搖首而言曰丶是猶未得許入券而叩夫門也丶歐洲希望華府會議克告成功丶但在今日而言其成積如何丶尚嫌過早丶美國於國際外交丶猶係無甚經驗之書生丶當大會集議時丶美國政治家或將遇見許多出其意料之事件丶休士氏又稱英國之大選舉不久將因愛爾蘭問題而成不能避免之事實丶蓋無論政府之提議爲愛爾蘭接受與否丶政府終須商諸國民也丶 
[匈人之大豆論]  
　　二十八日倫敦電匈人白齊勒博士近從事於以大豆爲食料之試驗丶泰晤士報維也納訪員紀要談話丶據稱東方人民以大豆爲食料丶以示吾人以較廉生活之教訓丶我西方人民亟宜效之丶此乃在政治上大有關係之事也丶以歐陸之目前時局所可眞正改造問題者惟此而已丶大豆一物丶可製成三稱食物丶一麪包丶二豆粉丶三豆漿丶豆製麪包價值最賤丶味旣可口丶且易消化丶豆漿與牛乳甚相似丶而價僅牛乳六分之一丶價廉物美丶出產迅速丶用之賑濟俄災丶極爲相宜丶大豆食物銷用旣廣丶則烏克蘭境內將永遠種之丶此事與歐洲將來之民食關係匪細云丶 
[土希戰事記]  
　　二十八日士麥那電現悉希軍於八月間所取之攻勢丶曾大受損失丶其右翼於渡薩克哈里亞河時過於展長丶土軍乘機施擊丶希兵兩師紛亂退走丶失其咆隊之大半丶希軍攻至土軍第二陣線丶不能再進丶士軍乃以大批後備軍發展反攻勢丶希軍因力乏不能抵禦丶希軍參謀開緊急會議後丶决議退至薩克哈里亞河後丶估計希軍曾失二萬五千人丶土軍損失丶亦甚重大丶 
[法德近事記]  
　　二十七日巴黎電法國爲便利償付戰時損失計丶現於十月二十七日發行三千兆佛郎之債券丶分六百萬券丶每券五百佛郎丶計年息六釐丶免納所得稅丶每年四次抽籤償還丶 
　　二十九日巴黎電德國已接受關於協約國取銷經濟懲戒條例後管理來因邊界之條件丶法總理白里安氏今日通告德大使丶謂經濟懲戒條例將於九月三十日取銷丶 
　　二十八日末尼克電巴伐里亞議會已贊成巴伐里亞與中央政府代表所訂取銷巴伐里亞戒嚴令之條約丶 
　　二十八日柏林電馬克價格低落甚驟丶柏林各報皆評論之丶指爲危事丶謂此乃不愛國之實業家投機過甚丶亟欲購進外國匯票丶以抵付所購原料所致丶 
[各國近事記]  
　　二十八日維也納電外國資貸之計畫丶謠傳發生困難丶致奧幣克羅郎又暴落丶市價奧幣三十四枚合英國一便尼丶 
　　二十八日巴黎電萬國權衡大會昨日開慕丶由商務總長狄哇爾氏主席丶參與會議者共三十五國丶日本暹邏美國均在其列丶 
　　二十八日瑙威京電　勞農政府外交總長電覆南森博士丶否認曾將近解散之全俄賑務會會員四人處以死刑之說丶 
二十八日倫敦電聞錫蘭三百萬鎊之六釐公債刻在募集中丶實收九七丶 
　　二十八日巴黎電時報探悉英相喬治氏將否參與華府會議丶尚未决定丶大約將於回倫敦後宣布其决議丶衆信如英國政局安靜丶會議改期開幕丶財英相或將一往丶 
　　二十八日墨爾邦電倫敦泰晤士報主人北巖貴族定期星期六日由此啟程前赴東方丶 
　　二十八日華盛頓電參議員羅特氏下星期可抵華盛頓丶届時參與栽减軍備會議之代表將開始會商丶 
二十八日倫敦電英政府目下正與日政府討論英太子游日行程丶豫料英太子將於明年四月第二星期抵日丶 
　　二十九日丶尼刺電日本漁民二十人違法入菲列賓羣島丶爲柴巴爾斯警士拘做丶日領事現正調查此事丶 
　　二十八日巴黎電里昂市長已抵巴黎與外交部及中國使署磋商處置中國勤工學生辦法丶近因實業不振丶無工可作丶各生處境甚苦丶已有三四百人行抵里昂丶要求里昂華法學會資助丶 
太平洋路透電 
[中國之太平洋會議代表]  
　　二十九日北京電參與華府會議之代表團計七十人丶定期今晚赴滬丶於十月一日乘船放洋丶顏惠慶博士擬乘下一郵船出發丶主要代表加一伍朝樞丶已爲五人丶任伍之命令將於十月間發表丶 
[宜昌戰事記]  
　　二十八日宜昌電洪江輪船懸掛法旗於星期一日開往重慶丶在平善壩外大受轟擊丶傷船役兩名丶但仍前駛丶英砲船台爾號於星期一日午後由重慶抵此丶途中亦遭轟擊丶有兩人受微傷丶今晨該船開往上游南沱丶擬會晤川軍司令丶以期航行復可開通丶駛至平善壩以上丶南岸川軍發砲猛轟丶英船以六磅砲彈及機關槍回轟丶毀屋三所丶於是乃折回宜昌丶經過舊處丶復與川軍交轟丶隆茂輪船以爲台爾號已安然前進丶故於九時起椗丶惟已與台爾號同回此間丶江慶輪船今晨由重慶抵此丶途中未遭轟擊丶據謂川政府並未佔用該船丶惟加以抵制丶故稽延多日丶始得起椗丶 
[北方近事記]  
　　二十九日北京電許世英任皖省長已見明令丶 
　　二十八日北京電雲南英教士巴克氏爲匪所擄丶茲經救出丶詳情未悉丶 
　　二十八日北京電外電否認吳佩孚於近今湘省戰事决堤淹斃湘人甚衆之說丶 
　　二十八日北京電雲南來電謂廣州請滇省協同組織北伐軍丶滇當道固知此舉主動者爲唐繼堯丶志在恢復滇省治權丶恐未必贊成丶 
[日本之太平洋會議代表]  
　　二十七日東京電參與華府會議之代表丶除德川公爵加籐海軍大將幣原男爵外丶尚有外交省戰員二十人丶大藏省職員三人丶陸軍省職員七人丶海軍省職員十二人丶其中最有聲望者爲立法局長橫田氏丶外交次官植原氏丶歐美事務局長松平氏丶參贊林毅陸氏丶外交省通信局之某氏丶陸軍少將田中氏丶海軍少將加籐氏丶 
　　二十八日東京電政府正式宣布參與華府會議代表團人名後丶各報紛加評論丶加籐海軍大將與幣原男爵之被舉丶久在羣衆意料中丶維德川公爵之膺選丶絕非意料所及丶衆以德川公爵聲望甚高丶且熟悉西方之習尚丶深以首相得人爲慶丶某某數界豫料公爵之參與會議丶歸後必於內政上大爲活動丶下任首相丶或即屬公爵云丶 
[東俄近事記]  
　　二十九日海參崴電俄黨人往鳥蘇里向農民徵取糧食丶名爲救災丶實則自用丶已於九月廿六日爲軍隊逐走丶　　二十九日海參崴電共產黨今仍在雙城子烏蘇里斯克境竭力運動反對政府丶且於夜間張貼示文丶人民置之不顧丶 
　　二十九日海參崴電雙城子烏蘇里斯克消息丶近因天旱丶熊獸紛離森林丶至民居近處覔食丶 
　　二十九日海參崴電此間日文報載稱日兵將於明年三月間撤退丶日僑聞此消息丶大起恐慌丶 
國內要聞 
[北京通信] （般） 
　　代表赴美前之困難情狀 
　　太平洋會議期近丶我國代表團丶購定艙位丶定於十月五日放洋丶出京之期丶已迫眉睫丶然所謂二十九日起程者丶截至今晚丶尚是懸案丶據今日下午消息丶參隨各員丶雖已定二十九日出京丶而治裝費尚未領到一文丶大有不能起行之象丶蓋赴太平洋會議經費丶始定爲二百萬丶繼减爲百五十萬丶又减爲八十萬丶近日則擬先籌三十萬元丶而尚在拮据中也丶昨今報載八十萬業已籌得丶質諸與此行有關之人丶則知全爲不確之耗丶財部對於此項經費丶絕未籌出丶今潘復在搖動中丶更推開不問丶徐東海於數日以前丶曾召見周自齊丶令其籌借三十萬丶周答以北京各銀行方面丶如令立籌此數現金丶恐於市面即生影響丶上海方面丶爲政府借欵丶殊不易辦丶如在京籌得五七萬丶亦無益於事丶徐氏一再托周丶周始允以姑且設設法看丶而迄乎今日丶外交部仍冋周商量丶周仍無確實答復丶外部又另從他方面設法丶亦依然無着也丶 
　　代表人物之未發表丶固以英法日各國皆未派出丶我國未便趕先發布丶且以代表資格問題丶在各國間有須銖兩悉稱者丶必先看他國派何等人物丶亦通例也丶然顏惠慶是否出馬丶則忽而說去丶忽而說不去丶忽又說去丶幾在迷離惝恍之中丶前日顏氏謁徐丶實曾表示不去之意丶其表面之理由丶以內閣方在搖勸丶如靳閣果倒丶則本身須連帶去職丶後繼內閣之政策丶不知如何丶而爲時又不及待丶故不能冒昧前往丶然據知顏氏之內情者談丶則其所慮者丶全在赴美以後之問題丶劉式訓不甚負責丶則彼去以後丶國內將無爲己之後援者丶就經費言丶現在籌欵已如此之難丶即今果得三十萬丶而到美之後丶轉瞬即空丶財部旣不可靠丶此間又無爲之設法者丶將必如斷綫風箏丶不上不下丶就外交言丶顏爲西洋派人物丶當太平洋會議發生時丶親日派已有許多活動丶對顏之本身丶加以排擠丶至今日而未有已丶又恐赴美以後丶親日派得勢丶內外不一致丶則外交上之棘手丶將不能堪丶故顏對徐語丶曾囫圇言之丶謂設有蹉跌丶非僅惠慶個人名譽問題丶實我國體面及存亡問題丶故顏氏之赴美丶非俟彼出京丶不能斷定丶然今日已聞五日之船丶顏决不往丶有謂於十日出京十五日放洋之說丶又有顏不赴美丶派施肇基爲首席代表丶顧維鈞王寵惠副之之說丶蓋此項命令丶現尚有待丶顏氏實未能决往丶而以傾向於不往者爲占大部份也丶 
　　據外交界友人談丶顏氏不往丶而施正顧副實不妥丶當因施顧二人丶意見甚深丶顧之聲望丶又在施上丶恐將來內部意見之參差丶必不能免丶不如顏以外總資格爲正代表丶使顧施居平等之地位丶而顏且可以調和之作用丶消弭其衝突丶故今日紛傳顏氏不去時丶頗有於太平洋會議前途丶代抱危懼者丶而尤有危懼之事丶則大平洋會議有關係之國丶其代表雖未出發丶而宣傳者聯絡者早已至美丶競施其求利本國之手段丶我國經費丶旣至今尚無着落丶事前之宣傳聯絡丶旣少所着手丶即到美以後丶限於經濟丶迫於時日丶其宣傳聯絡之力丶亦必不如他國丶北京如後援會商確榷會同志會研究會等丶一切關於太平洋間題之團體丶非不甚多丶而對外活動殊少丶且即外部所聘之高等顧問四人丶以顏氏自身不高興之故其延聘之書丶至今尚擱置於外交總長室丶致此輩亦未能啟行丶以此種種丶就我國本身言丶可謂殊少樂觀云云丶亦誠吾人所當注意者矣丶（二十七日） 
[赴美代表團出發前消息]  
　　太平洋會議代表丶政府方面早經內定以王寵惠顧維鈞飽肇基三人爲全權代表丶頃聞政府爲表示南北一致起見丶又添伍朝樞一人丶共爲四代表丶昨日已由顏外長提出閣議丶業經表决通過丶不日即有明令發表丶又關於我國赴會之提案丶亦經外部彙集各機關意見丶編成草案丶內容計共二十一項丶昨已咨國務院請父　　公　丶至代表團隨員丶顏總長亦已呈請以明令發表丶名單如下丶祕書長刁作謙丶帮辦曹雲祥丶總務處處長主任秘書吳葆誠丶兼議案處處長主任秘書徐兆熊丶兼編輯處處長主任秘書黃宗法丶秘書路濬等十四人丶隨員劉毓瑚等十九人丶編纂沈寶善等十三人丶譯員沈覲等四人丶專門委員爲張煜全·施紹常·周傳經·錢泰·胡振平·王鴻年·（以上外交部）王揚濱·（內務部）李佩銘·賈士毅·（以上財政部）李鍾岳·（陸軍部）李呆曦·（海軍部）鄭天錫·（司法部）鄧萃英·（教育部）王治昌·周典·（以上農商部）章祐·顏德慶·蔡光勳·屠慰曾·陳鑾·吳昆吾·（以上交通部）等二十一人丶各員赴美護照丶已照會美便館請照給丶至行李單亦由外部電上海交涉署囑向美飯先日寄京丶代表團到滬住址丶亦經許沅籌備上海大東旅社丶特定頭等房間二十五間丶必爲代表團到滬後之住所丶昨有電報告外部丶又聞代表團中人員丶除前所發表者外丶尚有外國顧問三人丶爲辛博森福開森與馬世祿丶此外將來或再行加聘丶亦未可知丶 
[魯案外部將正式駁覆]  
　　外交界消忽丶政府對於魯案丶業將駁覆之文擬就丶內容大意丶㈠指明日使所提魯案節略九項丶均係無確實歸還之誠意丶㈡根據中國民意所堅持保全主權獨立領土完全之原則丶㈢含有詁問彼方不能了結之眞意丶聞此文已在修改中丶明日先行送府鑒定後丶再由外部正式送交日本使署丶 
前日北京各團體聯合會在中央公園水榭開會丶議定推舉代表四人丶向外部反對直接交涉丶昨日該會代表李景和·史熙敬·羅正偉·何玉書等四人丶於下午三時往外部丶謁見顏外長丶至五時由顏外長接見丶代表即將所具條陳書面交顏氏丶並述明山東問題丶旣拒絕簽字於巴黎和會丶則始終當貫澈此旨丶拒絕直接交涉丶並請於最短時間內丶即答覆日本丶並通告國內丶聲明不能直接交涉丶顏答謂丶直接交涉與否丶一視我國民意丶現觀國人態度丶均持反對直接交涉丶故外部已决定回答日使丶說明不能與其直接交涉之理由丶代表即謂回答日使不能直接交涉丶國人非常感激丶惟回答書中丶應帶似中國於巴黎和會業經拒絕簽約丶及不承認日本繼承德國權利爲本旨丶無逐條駁覆丶與提出對案之必要丶顏答謂何答書內丶並不提出對案丶至書內如何措詞丶當須愼重斟酌丶代表又謂山東問題丶將來取如何方針進行丶顏謂山東問題丶外部已大體决定提出太平洋會議丶惟究應如何提出丶及如何準備丶現正在考慮中丶繼由顏外長將近日關於山東問題國交上所來電文丶交代表等閱看丶並謂此次外交問題丶國民一致起而援助丶個人甚爲感激丶後因美使來部丶代表等乃興辭而出丶 
[京學界爲魯案演講]  
　　北京學生聯合會議决反對中日直接交涉丶第一步由各校學生分班游行演講丶此消息傳出後丶軍警即前日起無形戒嚴丶昨日（二十七）前門外有四隊學生手執旗幟丶在前門講演丶最初即被警察干涉丶乃漸漸移往南面丶並分赴天橋及新世界各處丶隨地演說丶聽者途爲之塞丶警察見勢不佳丶硬將聽講入驅散丶學生欲發之傳單丶亦被奪去丶並强行騙逐丶學生無奈丶遂各回本校丶 
　　又聞昨日下午北大學生隊出外講演丶計分兩隊丶一隊至燈市口大街丶一隊至東安市塲丶市塲方面聽講者人數極多丶約有二百餘人丶內中並有歐美人十餘名丶日人三名丶學生講演態度甚偽熱誠丶於是聽者愈聚愈多丶警察因有日人在內恐發生意外之事丶乃婉商學生暫行停講丶學生亦因時間已晚丶遂均携手言歸丶聞昨日在未出講之先丶警廳方面曾派有一王某及玉某兩人到北大丶請求謁見丶蔡校長派學生鍾少梅代見丶據玉某云丶希望學生勿再出校講演丶免致發生事端丶如必不得已尚有四事要求丶鍾訽以四事爲何丶玉云㈠講演之人丶以愈少愈佳丶㈡勿帶旗幟丶㈢勿發過於激烈之傳單丶㈣勿講過激之言論云云丶鍾答汝等希望我們不出去丶旣是一種希望丶則可以略而不言丶至於四項要求丶容爲解釋之如下丶㈠我們本三五人一隊丶人數絕不會多丶㈡我們所携旗幟甚小丶似無關緊要丶㈢學生主張向來和平丶㈣屢日講演丶貴應當有所聞丶是否激烈丶似不必辨丶尚請兩位轉致貴長官一切放心丶在學生本心丶但求提醒人民稍存愛國之心丶別無用意丶一切尚希諒解云云丶玉等遂去丶 
[紀北京龍泉寺孤兒院] （野雲） 
　　北京龍泉寺設有孤兒院丶於茲十四年矣丶院址在城南南下窪丶居該寺之東丶相距不滿半里丶其創始人爲和尚道興·斯時道興實爲龍泉寺方丈丶對於各方面雅善結納丶且又慈善爲懷丶憫京師孤兒無依者衆丶乃慨然發起是院丶初辦時僅就寺內分出閒屋十餘間丶以爲教室宿舍之用丶未幾乃就寺東菜圃丶建成新屋七八十間丶計十四年間丶無父孤兒丶受其撫養以成人者丶數及七八百丶當前年道興之歿丶各孤兒不分在院與不花院丶咸赴靈前不服伴棺丶哀泣不可仰丶出殯之日丶孤兒送葬者丶途爲之塞丶無不撫膺大慟丶如喪慈母丶至今京師人士丶猶津津樂道之丶道興旣歿丶現由其師弟心學成安兩人接辦丶心學爲院長丶任外部募捐事丶而成安則總管其內部丶此兩僧年亦皆六十矣丶尚能繼承道興遺規丶兢兢不失丶現在該院有孤兒二百餘人丶其中一百四十人丶授以國民學校功課丶六十人授以工藝丶教員二人丶工師六人丶工藝分織布織蓆石印製鞋縫紉刻字六科丶而織布科中附入染線丶石印科中附入裝訂丶該院初存高等小學班丶近暫停辦丶所有願習高等科而質地較聰頴者丶則由院送入附近之公立學校肄業丶其教育孤兒丶大率先使之入國民班丶畢業後願升學者丶則爲設法升學丶據聞現已有入中學及專門或大學者矣丶畢業不願升學丶或其資質較鈍者丶則使之習工藝丶藝成之後丶並爲之介紹丶就相當職業丶前數月一次送往天津織布廠者丶曾有五十除人丶孤兒在院丶一切食用衣屨衾褥丶均由院中供給丶計每月院中所費約一千一二百元丶其大宗收入丶則仰給於各方面之捐欵丶平均每月可得六七百元丶不足則由寺產收入內提出少許以補助之丶教員工師月薪均不甚貴丶少者僅十餘元丶多者約廿餘元丶孤兒在院作工所得售品費丶除去成本丶悉歸本人丶或持以本奉諸母丶或留院存儲丶任其便丶孤兒成人以後丶雖已半院就職業丶無不視院若家丶時來省視丶遇主辦之僧人丶則依戀不忍去丶即出而當兵者亦然丶工廠中以織布石印兩科成績最良丶織布機四十架丶提花及鐵機各居其半丶石印機亦有十餘架丶孤兒中問有畸形或五官不完者丶院中必設法器使之丶曾見有一矮形人丶年已二十四丶而身長不滿二尺丶以其不能作工丶則使之習寫算丶近居然能往賬房助司記賬矣丶其孤兒長成已經取妻生子丶就有相當職業丶或自行開鞋舖或工廠者丶亦竟衣冠整潔丶時來院省視老僧丶問安好丶並熱心代募捐欵焉丶今日（二十五日）該院特開十四週年成績展覽會丶除城內外各慈善團體及學界均來蒞會外丶其遠近已就事之孤兒咸集丶南橫街以南丶沿途車馬雜沓丶頗極一時之盛丶院內除學校成績品陳設備覽外丶所有工藝各科丶亦都有相當之陳列丶並有童子軍軍樂隊武術等當塲演習丶藉娛來賓丶夫以此等冷酷無情之社會丶乃竟有一種慈善團體丶發起於方外之人丶空谷足音丶眞令人起無窮之感矣（九月廿五日） 
[內閣問題與奉天會議]  
　　內閣問題丶府院方面丶亟盼王迺斌回來丶藉探張作霖眞意丶以便解决丶王氏已於前晚抵京丶當即偕同張景惠赴棉花胡同靳宅丶賫呈張氏書信一件丶大致對於靳氏係作附條件之挽留丶所附條件如何丶則外間無從探悉丶惟據府院消息丶靳氏辭意確已大爲活動丶並願犧牲潘復位置丶以示無所偏袒丶昨日閣議丶靳氏雖未出席丶而王迺斌則於上午十二時蒞止丶報告張氏維持內閣各項辦法丶閣員均表贊同丶擬即據情報告來東海轉請靳氏早日到院視事丶靳氏已表示意思丶以暫允二字自爲轉圜丶潘復去後丶李士偉如再不登台丶繼潘者大約即鈕傳善也丶 
　　據外人方面消息云丶最近奉天會議業已告竣丶其對於現時局上重要問題丶大致已有具體解决丶㈠對於靳閣决計維護丶惟對於財政易人問題丶仍主貫澈丶但奉天方面不保薦繼任人物丶以減輕靳氏爲難程度丶至其餘各部丶均主暫仍其舊丶以免糾紛丶㈡西北各省督軍省長丶由張曹二氏保薦丶請政府照前次名單分別予以任命丶聞甘肅爲陸洪濤馬鄰翼丶新疆爲馬福祥邊守靖丶㈢長江軍事丶由直軍擔任丶但奉軍自亦應出相當兵力丶以資協助丶㈣將來蒙疆經略使應請改爲蒙之藏經略使丶俾於經略邊務可期一致丶 
[北京銀行界之重要會議]  
　　昨日下午四時丶北京銀行公會因有重要問題丶特開會議丶開聞最重要者丶爲籌借太平洋會議代表用費間題丶因政府當局近與公會接洽丶請銀行界協借七十萬元丶爲太平洋會議經費丶當以此項經費丶與我國國際地位有重大關係丶自當合力設法丶會議結果丶决定先趕籌半數丶以備各代表出發之急需丶其次則有人提議丶謂昨日某報載有烟 
 
 

Page 11

 
 
　　酒借欵成立之說丶烟酒稅與金融公債基金等關係甚爲秘切丶徐恩元經手借欵之說丶不知究竟有無其事丶結果决定派代表四人丶向財政當局詢問其內容如何丶以便研究丶下午六時散會丶 
[陳威被毆之眞相]  
　　毅軍軍需官前日因領欵轕轇丶毆傷財部庫藏司長陳威丶已略紀昨報丶茲續據某方面所述丶情形較詳丶亟錄如下先是財政部給毅軍軍需官以支付命令共欵三十萬元丶先付十萬元丶嗣又在某處撥十萬元丶餘十萬元則給以定期之中國銀行支票丶已數次向中國銀行支取丶均以財部並未撥欵丶且未接洽丶不能照付丶前日上午毅軍軍需官帶同護兵赴行坐索丶未幾又添派護兵數名前往丶中行仍持前說丶囑向財部洽丶行中只司金庫丶有欵方可照支丶否則不便將營業部份之欵移用丶相持許久丶而該護兵等監視中行副總司庫李君丶不許自由丶（總司庫羅君適因太平洋會議事丶不在行中丶）聲稱非付欵不能出外丶中行無法丶乃與言派行員同赴財政部接洽丶不允丶即以電話報告部中丶而部中無人丶嗣知是日正午部員爲周子廙總長餞行丶在中央公園來今雨軒宴會丶然電話又呌不通丶迨總司庫羅君知情丶即往財部商量辦法丶正待派一科長與羅君赴行丶而已得行中電話丶謂庫藏司陳司長在行被毆丶可以不來丶至陳司長之赴中行丶係另有他事丶適逢其會丶毅軍軍需官一見陳司長丶陳不知情形丶仍以﹁無欵﹂﹁沒有法子﹂爲言丶某行員招陳赴室內談話丶護兵等以爲陳已潛逃丶追至門外丶行中聽差不知其將用武丶告以陳在室內丶遂覓得施以毆辱丶大家勸阻丶陳氏於頸項等處丶略受微傷丶尚不甚重丶然仍被圍住丶不能脫身丶此時慌張無法丶乃言惟有哀求馮總裁相救丶竟與軍需官護兵等一同上樓直達總裁之室丶勢頗危險丶馮氏只得以嚴正熊度應付丶言此事中行不能負責丶蓋給付支票者爲財政部丶金庫中旣無存欵丶營業部份之欵丶有關股東人民權利丶我有保護之責任丶萬萬不宜移動丶豈能因司長被毆而即付丶果開此例丶試問中行今後之業務丶如何維持丶信用如何鞏固丶頗以正言厲色出之軍需官聽此話無可批駁乃揮其護兵下樓丶而對於十萬之欵丶仍要求定一期限丶陳司長無法允以五日爲期丶勉强開脫丶此在中行方面之情形也丶財政部方面一聞此訊丶非常憤慨丶鈕傳善立致電話於毅軍司令部丶請其速將護兵等撤冋丶該司令部答稱丶撤冋固可照辦丶但欵還是要付丶鈕氏言此時已發生毆人及妨礙金庫問題丶不能談封付欵丶蓋司長乃財部簡任大員丶中行係國家金庫所寄丶本部若不能保護金庫職員丶將不能指揮金庫丶若不能保護部簡司長丶財政部豈尚成國家機關丶此事非從嚴辦理不可丶又潘復得此報告丶亦極憤怒丶主張立飭憲兵司令部到行逮捕行兇之人丶且與姜桂題嚴重交涉丶一面立備兩種公文一係報告情形丶一係總次長同時辭職丶總統府接前項呈文後丶一面慰留部長次長丶一面飭陸軍部查明從嚴懲辦丶咋日上午丶毅軍軍需長復至中行丶聲言前日毆辱陳司長之護兵丶姜老帥聞之非常震怒丶自當嚴加懲辦丶惟十萬元以五日爲期丶究竟行中照付與否丶中行答以如五日之內丶財部有欵籌撥丶自可照付丶否則仍不能負責云云丶此項風潮丶究不知如何解决丶財政部方面又能否以陳威一頓打丶而將毅軍欠餉抵銷丶恐尚不無問題也丶 
[直川兩軍之戰况] （漢口通信） 
　　目前情勢爲川軍失敗 
　　長江流入宜昌丶即折爲南北流丶宜昌城在江北岸丶附近有大梁山二梁山茶山鎭境山慈雲寺東三寺各險要丶與宜昌對岸爲江南岸丶安安廟磨子山等險隘皆在焉丶援鄂川軍丶自佔領秭巴後丶本月二日即分兩路沿江南北岸進襲丶首克南津關丶該關在江北岸丶一峯突出丶險峻無倫丶距宜昌十五里乃上游入宜之要道丶川軍攻克此關後丶兩路長驅直入丶南岸要隘丶盡被佔領丶北岸東山寺丶亦爲所據丶川軍佔此優勝地勢丶故宜昌瀕於危殆者數次丶自吳佩孚率領數萬雄兵丶精良武器到宜後丶鄂軍稍爲振作丶且又變更計畫丶移各軍於北岸各險要山頭丶以與南岸川軍對峙丶川軍雖佔住南岸丶但爲大江所限丶不能渡過北岸丶以逼宜昌丶此宜昌瀕於危殆而卒未爲川軍所攻克之故丶亦地勢使然也丶川軍見不得逞志於宜昌丶遂爲包圍之計畫丶在江北岸者丶延長戰線於枝江縣境丶在江南岸者丶延長戰線於宜都縣境丶成一大灣圓形丶鄂軍自荊沙以至宜昌丶適在川軍灣圓形中之直線上丶就雙方兵力比較丶川軍爲三師四混成旅丶鄂軍爲兩師四混成旅丶是鄂軍兵力較弱丶就軍實上比較丶即以砲論丶鄂軍共有陸路砲二十餘尊丶過山砲四十餘尊丶機關砲七十餘尊丶砲彈源源不竭丶川軍陸路砲丶不過四五尊丶過山砲機關砲丶均不及鄂軍四分之一丶砲彈亦甚缺乏丶蓋此皆爲曹錕張敬堯等入川之所遺丶固甚有限也丶其他如新式快槍機關槍丶皆不如鄂軍之多丶軍隊如藍文蔚潘正道顏德勝等部丶多係臨時添招丶遠不若鄂軍之久經訓練丶軍實上不敵鄂軍丶當無可諱丶然兩軍鏖戰於宜昌境內丶將及三星期丶而旅進旅退丶鄂軍不能立時驅遂川軍出境者丶一因宜境皆山丶鄂軍軍艦失其効力丶一因川軍詭計多端丶善自養精蓄銳丶故周旋三星期而力不衰丶自二十二日被鄂軍猛烈攻擊丶防線移動後丶軍械損失大半丶二十三日又因後方援軍馳到丶奮勇反攻丶奪回所失各地丶宜城乃爲之一緊丶當陽方面川軍丶同日亦抄至玉泉山界丶荊沙震動丶吳佩孚除令沙市第十五旅竭力防堵外丶又加派宋大霈三十五旅馳往丶以固後路丶二十四日晨丶吳親率二十四師四十八旅第三師一部丶向北岸川軍陣地猛攻丶盧金山趙榮華各率一軍丶分撲南岸各要隘丶另以楚振江貞兩軍艦爲陸路步砲隊掩護丶川軍在北岸兵力較薄丶血戰甚久丶漸形不支丶吳又親在陣前指揮丶有退後者即斬首以狗丶以是鄂軍分作六個衝鋒丶肉薄登山丶二十五日午前三時丶克復南津關丶北岸川軍失此險要丶南岸亦被牽動丶安安廟磨子山丶均行退出丶二十五日午前六時丶川軍復反攻南津關丶以大砲轟擊丶鄂軍亦架砲於山頭還擊丶四十八旅擔任正面丶十八旅抄攻右翼丶激戰六小時丶川軍砲火不繼丶地勢不佳丶仍行敗退丶鄂軍向前追擊丶進奪距宜三十里之平善壩丶東南北岸丶交通斷絕已三星期丶至是始回復原狀丶吳氏擊退川軍後丶立命宜昌交涉員魏宗蓮丶通告駐宜各外領丶宜昌已獲安全丶僑民勿自驚慌丶又電京省告捷丶二十六日丶尚發出通電丶略謂本月有日丶擊敗川軍於宜昌附近丶我軍現正追擊丶鄂西各縣不日可告肅清丶此與前次攻克岳州丶通電各省丶同一得意丶其喜可知也丶吳氏固今日軍閥中雄才大略之人物然丶然一遇失意丶則悻悻然見於辭色丶當十五六日宜昌吃緊丶督戰失利時丶其脾氣異常焦燥丶屢以細故遷怒於部下丶及二十二日鄂軍獲勝丶則又改變前態丶迨川　反攻宜昌仍危時丶故態復萌丶其致蕭電中丶有鄂事君自主持丶佩孚無能爲力等語丶顧雖抱悲觀丶而仍努力進行其計畫丶故川軍卒爲所敗丶據今日消息丶川軍已退至南沱丶鄂軍尚追擊不已丶川軍自此丶恐再難爲力也丶至當陽方面川軍丶抄攻荊沙丶鄂軍初由第十五旅抵禦丶頗爲失利丶繼宋大霈旅馳至丶荊沙即未被侵人丶刻吳又派第二師五團進駐當陽丶準備武力驅逐丶正面旣經失敗丶側面當難立足丶此外費東明親率川軍五支隊丶由川境招風岩丶攻鄂北竹山縣丶圖與陳樹藩部聯合丶二十三日亦被張聯陞派軍擊退丶陳樹藩部攻入鄖西丶日來無甚發展之消息丶或亦因受正面失敗之影響丶是鄂西鄂北丶形勢已漸臻平穩丶吳氏調兵運械丶尚甚忙碌丶川軍若尚盤踞鄂境丶秭巴施鶴一帶丶日內當更有較激烈之大戰事也丶（九月二十七日） 
[廣州討論太平洋之國民會議]  
　　廣州消息丶二十二號下午丶太平洋討論會丶假座教育會召集國民大會丶並敦請伍秩庸總長胡漢民韋慤兩先生演說丶一時政學工商各界人士丶愈來愈衆丶會中禮堂丶座位實不能容丶乃改在大操場露天演講丶首由伍總長演說大平洋會議之緣起丶由於去年巴黎會議丶源流甚遠丶并佈告該會預定重要議案十餘欵丶總長對此丶曾有樂觀悲觀兩種意見丶次由胡漢民先生演說丶略謂民國九年來之痛史丶皆爲一致對外四字所誤丶此次太平洋會議丶須將南北一致四字丶一刀剖斷丶方有討論餘地丶凡何種會議丶其標題無不堂皇丶內容無不詭祕丶我南方切不可爲一致二字所利用丶貿然派出代表丶與北方一致丶其次由韋慤先生布告丶從前日本大使衣冶與美國務卿連星所訂關於中國利權之交換條約丶及此次日本在檀香山教育會議中之活動丶其次由汪會長將以上演說作一總論丶謂此次會議丶我南方未有派代表之權丶又斷不能南北合派代表丶自入北廷圈套丶則上策惟有於數月之間丶移師北討丶由我政府遣派正式代表丶若其不能丶則我南方丶可以不聞不問處之丶北廷代表丶如不喪失權利丶我固無傷丶如喪權利丶我國民亦絲毫不曾參預丶可以公布於天下後世丶遂由鄒副會長提出北廷所派代表丶無論如何丶國民一致否認丶請當衆表决丶衆舉手呼贊成丶乃散會丶查是日環會場觀聽者丶多至七八千人丶亦一盛會也丶 
[龍州將下之形勢] （廣州通信） 
　　龍州已下之說丶日來喧傳甚盛丶總部方面丶雖未接有此項捷報丶然攻克之期丶當不甚遠丶彼陸譚餘黨丶以龍州爲天險可守丶狡焉思逞丶韓彩鳳譚聰清馬貞等丶曾於六日率十二營之衆丶突向崇善前進丶攻擊粵軍壺關敏善一帶之防線丶卒爲粵軍擊退丶陳總司令大憤丶乃佈告其罪狀丶出兵攻討丶略謂兩粵本屬一家丶軍民毫無嫌怨丶此次陸榮廷誤聽陳炳焜馬濟之徒丶勾結北方丶先來攻我廣東丶本軍爲自保邊境丶迫而出戰丶溯流西上丶直搗邕寗丶對於地方丶秋毫無犯丶對於陸系黨羽生命財產丶概予保護丶絕未查抄凌虐丶株累一人一家丶事實具在丶路人皆知丶猶且痛心兵禍丶亟圖早日恢復和平丶故對於龍州武嗚各地敵軍丶亦惟勸其收束丶不忍佳兵不祥丶乃陸譚餘黨丶不明大義丶不顧地方丶妄圖死灰復燃丶竟敢負隅作亂丶本軍爲桂省治安計丶不得不遣兵制止丶從前陸譚大部隊丶尚且次第悉　丶如今小醜跳梁丶豈足稍搖大局丶本軍向以尊重桂人自治爲心丶此戰尤爲地方人民起見丶合亟宣佈眞象丶俾衆週知云云丶陳總司令自太平府移節崇善後丶即下總攻擊令丶所有前敵正面左右兩方各部隊丶同時施以劇烈之砲擊丶桂軍傷亡無算丶勢已不支丶韓彩鳳部號稱敢死善戰丶然當高坡一役丶爲黃大偉擊退丶死傷在五百人以上丶復與黃軍劇戰於響水古派隆江等處丶亦一敗塗地丶現銳氣已挫丶無能爲役丶加以粵軍熊旅已入武嗚城丶繳槍不少丶雖欲爲馬韓應聲丶已不可得丶韓彩鳳部敵兵丶巳有數百人携械投降於洪師長丶桂軍精銳已盡丶而馬曉軍所部丶現復由百色進攻龍州丶桂軍作戰計畫丶方傾全力以對邕寗方面之粵軍丶而於百色方面丶則不大注意丶馬曉軍部將乘處而入丶且桂軍子彈缺乏丶糧食不繼丶勢難持久丶龍州肅清丶當在指顧間耳丶 
[江西教育界罷工風潮]  
　　中學以上職教員實行罷工 
　　西自八月金庫證券丶跌至六六折後丶（現漲至七五折）各區小學職教員丶即陳困難情形丶呈准官廳發現八成丶庫券二成丶中學以上九校職教員丶以同一辛苦事業丶援例要求發現丶計各校薪給丶每月總共不過二萬餘元丶官廳口頭允許維持丶職教員多不相信丶故十七日曾開聯席會議丶議决要求官廳依照部章丶每月二十五日發現丶否則翌日即總停職丶並函各校長速向官廳接洽丶限二十五晚答覆丶是日各校長因與劉財廳長談判丶不得要領丶遂逕謁楊省長請示丶楊謂薪俸無多丶當然可以發現丶惟近日料理換券事宜丶須過數天照發丶至遲月底可領云云丶各校長表示滿意丶轉告職教員丶但職教員以前此開會議决丶如二十五日不發現金丶二十六各校全體罷工丶遂不約而同丶是日皆不授課矣丶先一日北京贛學會聞悉此舉丶即電省教育會丶囑請調停丶謂總辭職犧牲過巨丶不宜輕試丶主張另籌積極方法丶學生家長以各職教員近來不甚勤務丶亦多責言丶其初各機關皆領庫券丶每元僅比現洋低價四五分丶各校會計因與銀行不甚接洽丶並不易現丶逕以庫券發薪丶職敎員持向錢店兌換丶以是零星少數丶價稍吃虧丶遂皆减省用途丶留券取息丶以爲儲蓄丶距前月價格大跌丶存券者皆大吃虧丶咸遷怒於官廳丶而實行總辭職矣丶 
[李兆珍被逐後之皖長問題]  
　　李兆珍已去丶皖省長一席丶繼任者究屬何人丶聞政府方面丶已容納皖人治皖丶京律同鄉丶曾開具名單丶請政府任命丶如江朝宗·李國筠·許世英·呂調元·龔心湛·王達·汪瑞闓·汪士元·（余楶因某項嫌疑未列入）凡皖人一般有省長資格者丶皆在其列丶近日喧傳許世英最有希望丶命令旦夕可下丶許因工於運動丶此席或竟爲許所得丶惟皖垣則盛傳張文生兼任業已成熟丶各公團以如果由張兼任丶不特打破軍民分治成規丶且與皖人治皖宗旨尤根本刺謬丶昨已去電阻止丶措詞極爲憤激丶緣蚌埠方面丶仍係倪系勢力範圍丶舊安武將領頗思擁戴倪道烺丶苦於道烺不能出面丶李兆珍現又失敗丶若以張氏兼任丶不啻李兆珍復活丶連日道烺圖謀最力丶各公團之電阻丶正所以丶先發制人也丶公民拒李大會丶自李兆珍去後丶業已收束丶現改爲後援會丶蓋因省長一日不揭曉丶則一日不能完全功成丶北京代表張東野陳乃疆臨行丶各公團曾假省教育會餞別丶請其轉懇旅京同鄉會丶對於繼任省長問題丶特別注意丶皖人兩字未免太廣丶務須擇皖人之賢者丶方能勝任丶並要求三條件丶（一）勵行民治丶（二）財政公開丶（三）教育經費獨立丶三者缺一丶則皖政仍無刷新之日丶張等到京丶必以轉告同鄉丶能否辦到固未敢必丶惟以目前潮流觀之丶省長當屬皖人丶則毫無疑義矣丶 
[抗州快信]  
　　省議會開會在即丶連日各議員之到省者丶讌會甚忙丶議長一席丶以黃羣呼聲最高丶至秘書長將以總務科秘書陳堃升充丶 
　　全國商會聯合會臨時會開議在即丶杭總商會提出加增印花稅案·施行所得稅案·裁釐加稅案·太平洋會議案·魯案拒絕直接交涉案·共五起丶今日由代表王湘泉謝虎臣等携帶赴滬丶 
　　前定海馮知事卸任時丶被警察所長王志超因事毆辱丶晉省哭訴丶現已將王撤差查辦丶另委金達接替丶 
　　新加坡華僑教育總會被封案丶此間各團體連日紛紛問會丶已分電外教兩部力爭丶 
　　省教育會評議部丶近來兩方暗潮甚烈丶會長許緘甫又抱獨立性質丶教育界頗悲觀丶 
　　江西吉州陽明甲種商校學生旅行團丶准重陽節出發江浙兩省丶參觀商校銀行公司工廠丶約二十左右可抵杭 
[南京快信]  
　　省議會昨簽到議員丶已有六十餘人丶開會後丶恐議長問題丶猶多糾葛丶 
　　農商部令蘇實業廳丶以後凡爲物品交易所證明之行廠商號同業公會或公所丶須成立一年以上丶並經呈報本部或地方官廳有案者丶方爲合格丶 
　　金陵關監督兼江寗交涉員溫世珍丶奉派爲太平洋會諮議丶（自備公旅費）鎭訌關監督兼交涉員賈士毅丶奉派爲太平洋會財政委員丶昨均稟辭軍民兩長丶以便到滬放洋丶 
　　馮夢華偕嚴財廳長丶昨乘晚車赴滬丶籌辦賑務丶 
　　邊守靖又由贛乘輪來寗丶即轉津浦車北上丶 
地方通信 
[松江]  
　　孔誕日之紀念儀式舊曆八月二十七日丶爲孔子誕晨丶松地大小各校丶均循例放假一天丶省立三中丶及縣立一二兩高小丶於上午舉行祝聖禮式丶松江孔教會支會丶則在縣學聖廟丶盛紮燈彩丶開第九次紀念大會丶 
　　體育團與三中賽球本邑公共體育塲新組識之體育團員丶函約省立三中學生丶於二十八日午後丶在體有塲比賽足球丶一時開賽丶兩方隊員丶互相角逐至三時停賽丶結果爲二與一之比丶勝利屬於三中丶聞體育團所以失敗丶因善球各員丶是日多數缺席所致 
[蘇州]  
　　縣警察改定服裝吳縣市鄉警察服裝式樣丶本不一律丶形式觀瞻丶殊不整齊丶昨日郭兼所長丶特通飭所屬丶將縣警察服裝袖口紋線丶一律改定丶計警正袖口三分寬二道丶二分寬一道丶警佐三分寬一道丶二分寬一道丶巡官二分寬三道丶巡長二分寬二道丶巡士二分寬一道丶聞此項式樣丶係內務部所定丶 
　　發給購米護照洞庭東山董事蔣某丶以秋潦成災丶農收無望丶遂發起籌欵購米丶以備平糶丶呈請縣署發給護照丶指定赴錫採購丶當經縣署轉請省長頒發丶昨己由省長將此項護照頒發來蘇丶由郭知事轉發該董事收執矣丶 
[無錫]  
　　歡送議員赴寗錫邑省議員錢孫卿華叔琴華衡卿唐肇農蔡君植等因省會開會在即丶二十九日赴省報到丶錫地各團體特於是日上午丶在火車站下商團公會開歡送會丶並贈序文丶各議員旋秉十二點零三分特別快車往寗丶各界人士多到站歡送丶 
[揚州]  
　　請放被阻麥船泰興各鄕民食丶向以元麥（即淮麥）爲大宗丶本年麥收歉薄丶繼以水災丶致民食缺乏丶經薛祥甫託由新莊蔣鼎泰行在江境白塔河一帶丶購辦三百石丶運回接濟丶詎行至中途丶被宜陵張倪莊人民攔阻丶並被搶去四十餘石丶經薛呈請該縣知事丶於二十七日快郵江都縣丶除要求澈究搶麥外丶並請給發護照丶以便轉運回籍丶 
　電飭運使解欵北京鹽務署現因要需丶于宥日電淮運使丶迅速提欵二萬元丶滙京濟用丶並飭將交匯日期丶及承運銀行先行電告丶　　春風報案上訴江都縣署據某紳函告十里春風報經理金一明丶通函敲詐長生寺僧人丶常即拘金到案丶由楊承審研訊丶比對宇跡丶判金有期徒刑八月丶褫奪全部公權五年丶並封其報館丶金以該寺接到之函丶旣非親筆丶又非指使他人所爲丶而問官硬指爲筆跡相符丶蹂躪人權丶摧殘輿論丶莫此爲甚丶已向高等檢察廳提起控訴丶懇請調卷秉公查辦丶 
[南通]  
　鄉民毀閘風潮縣境北鄉李家橋地方丶爲南通如皋內河洩水之孔道丶初僅有利民滾水壩丶水利會於民國六年續建利民閘一座冀多流量丶爲消减內水之計丶今歲通地大水丶復因上游盛漲丶水勢甚大丶爲往歲所未有丶即由駐閘之殷委員提去閘板二塊丶以放洩水丶上游晨民以閘壩流量通滯丶於新閘左邊泥坎丶開挖水道丶殷委員因水力冲刷丶必致倒毀閘牆丶遂馳報通如兩縣及水利會長丶均未深追丶仍飭殷委堵塞丶未幾該處鄕民丶又於二十二日將吳搪橋土壩扒去丶旋又有扒閘之說丶該區余巡官得信丶飛報瞿知事派員飭警分別堵築彈壓丶詎員警尚未到閘丶鄕民己扒毀閘旁燕尾丶（地名）分道而散丶時有扒毀者四人丶與員警相遇丶帶同赴城丶當爲鄕所知丶鳴鑼爲號丶一時人衆丶遂將警局及市董辦事處搗毀丶警董均被㩌毆丶商民亦相率閉市丶嗣由沙健庵沈廣庭向衆宣言丶許其四人準予三日內釋回丶衆始各散丶 
雜評一 
[龍泉寺孤兒院開會感言] （默） 
　　所謂責任心者一由放義務關係而生因義務所在不能不盡責任則其責任心容或出於勉强一由於親愛關係而生親愛發乎眞誠雖極千辛萬艱而自樂盡責任則其責任心出於自然而不勉强由前之說如僱傭夥友享幾分權利盡幾分責任一旦脫離關係便泛然等於陌路則所謂責任心者亦甚薄弱由後之說如家人父子互相親愛不問權利奚若而麗任之心油然自然縱一旦事實上脫離關係而此親愛之念始終無間則其責任心所生之效力甚大有不可以限之者矣 
　　是故地方人士無論辦學校辦工廠辦一切公益事業能知盡應盡這義務而負責任其事理能本此親愛之心以負責任則非僅事理且能盡量發展北京龍泉寺之孤兒院對於敎養孤兒眞能如家人父子之親愛故其成續斐然可觀各地方辦理慈善事業豈無如此方外僧人之熱心者辦理其他各事業豈無如辦理慈善事業之熱心者吾願全中國人皆本此責任心以各治其事庶幾共冇望歟 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[青年會歡迎羅基菲勒記]  
　　昨晚八時丶四川路青年會開會歡迎美國煤油大王之子羅基菲勒君丶中外人士到者丶如王正廷聶雲台季登輝余日章曹雪賡謝介子等五百人丶由駱維廉李啟藩湯仁熙費吳生等殷殷招待丶王正廷君主席丶並代表青年會致歡迎辭丶次由羅基菲勒君演說丶約至十一時始散丶聞羅君定於十月二日乘滬杭火車赴杭丶游覽各處名勝丶茲將王羅兩君之詞紀之如左丶 
　　王正廷君詞今夕青年會邀請本埠商學兩界重要份子及教會同人丶開會歡迎羅基菲勒君丶因羅君此來丶係代衣其父參與北京醫校開幕禮丶該校之設丶有益於吾國甚大丶且今夕之會丶亦可表示商業等與宗教之關係焉丶今試偶遇羅君於途丶殊不能遽信其富丶因其服飾一切丶了無殊異丶昔法國學者丶每謂捐助金錢與衆丶即所以自試己之能力丶蓋人必多能力而後可富丶不徒貴其富丶尤貴其能善用也丶羅君之父丶聞曾慨費五萬萬美金丶從事各種慈善事業丶今對於吾國北京之醫校丶正可見其古道熱腸之一班丶今夕在座諸君丶想皆深願聆羅君之演說丶現即請其發言何如丶 
　　羅基菲勒君詞今夕承青年會及商學教會諸君丶開會表示歡迎之盛意丶且感且愧丶頃聆主席宏詞丶對於個人固增慚悚丶對於吾父種種丶亦容有未稱處丶但欣感之念丶則彌豐耳丶吾父及余雅慕東方之基督教會事業丶如男子青年會·女子青年會等丶規模皆甚井井丶又如西方傳教之士丶遠離鄉土丶肆力東方丶亦良足嘉尚也丶余來貴國丶深覺人衆而教育及各種機會丶少發展之機丶見攫於少數人丶余竊深願衆志力行丶以如是富於人口及物產之宏都丶實有崢嶸發展之希望也丶自歐戰以還丶武力之不足以治世丶昭然若揭丶故文化之提倡及改良丶實爲急務丶尤有一事丶即自立性之足以戰勝强權丶已實試於歐美及他洲丶但西方之賢哲丶更努力於﹁爲吾願人之施於己者﹂之明訓丶藉爲律己淑世之南針丶雖然丶此非新發明之一生義丶在二千年前丶耶穌實言及之丶更能以身作則丶吾人思之將云何丶余離紐約之前夕丶稟辭吾父丶吾父今年八十有二丶生平未嘗誨余忍耐丶而屢見其遇事容忍丶橫逆之來丶終不與校丶吾父亦未嘗誨余避不正之逸樂丶或從事於儉約丶而竊見其自奉甚薄丶吾父亦未嘗誨余慷慨好善丶而余深感受其胞與爲懷之思與行之陶冶焉丶世人固無不足以影響於人者丶今有康强而純潔高尚之人於此丶則其羣亦興之俱化丶反是丶則其羣亦不得不受其影響也丶吾人宜自思如何律己·如何淑世丶愼毌忘己與羣之密切關係焉丶至於宗教之利益固偉丶即以商人日常應操之行言丶貨物於人丶必盈其量丶語顧客如同人丶示人如神在丶尤當視羣衆若弟昆丶助其衰者丶力扶正義丶俾共享幸福焉丶宗教以外丶各種物質學術丶亦均重要丶吾人當努力精求之丶惟念社會之惡魔丶爲力至堅丶吾人對此丶不能攻破丶將無一是處丶故宗教聯合精進丶實爲第一要務丶深願貴國人士丶努力於此丶浩浩前途丶幸福正無涯也丶 
[女靑年協會紀事]  
　　歡迎羅基匪勒夫人 
　　中國女青年會全國協會執行委員鄺富灼夫人丶於本月三十日下午丶在住宅司各脫路三十四號丶欵待羅基菲勒夫人及其同伴丶聞羅基菲勒夫人丶係美國女青年會全國協會中人員丶故對於中國女青年會事業丶甚爲注意丶是日下午茶話會略有討淪丶當開會時丶由協會長梅華銓夫人主席丶梅夫人表感謝夫人　於中國之盛意丶並贊助本倉得爲中國婦女服務丶繼由上海婦女青年會幹事湯靄林女士丶報告該會在上海所辦事業丶中國協會游行幹事范玉榮女士丶亦報告中國十二大城市中女青年會進行之狀况云丶 
[反對烟酒借欵電]  
﻿總商會　十一團體電㈠北京大總統國務院財政部鈞鑒丶近日報章喧傳徐恩元與阿卜脫密商丶以烟酒稅牴借美金二千萬元丶用途不明等語丶如果屬實丶國民誓不承認丶上海總商會丶江蘇啊教育會丶上海縣商會·上海縣教育會·上海錢業公會·華商紗廠聯令會·上海毆美同學會·上海各路商界總聯合會丶寰球中國學生會·中華職業教育社·上海救火聯合會·艷丶㈡北京美公使署轉新銀代表司梯芬先生鑒丶上海報載阿卜脫君與徐恩元密商敝國政府丶以烟酒稅抵借美金二千萬元丶用途不明丶由貴國芝加高商業銀行出面等語丶如果屬實丶不惟於貴銀團信用丶與先生平日不爲政治借欵之宣言不無遺憾丶且大傷中美兩國之感情丶敝國國民丶次不承認此項借欵丶願貴銀團從速明白宣示丶（此電用英文譯發丶具名團體與前電同丶） 
　　中國菸酒聯合會電北京大總統國務院農商部財政部全國菸酒事務署鈞鑒丶報載烟酒借欵二千萬丶由徐恩元介紹芝加高商業銀行出面丶不日簽字丶仿照鹽務署設稽核所等語丶查此項借欵丶徐恩元前曾提議丶與論大譁丶仰賴鈞座毅力阻止丶今又圖嘗試丶實置國權民意於不顧丶如竟實行丶則全國數千萬商民生計攸關丶衆憤所歸丶未敢膜視丶急迫電陳丶伏乞鈞座俯采與情丶阻止簽字丶中國菸酒聯合會叩艷丶 
[關於太平洋會議之所聞]  
　　經費問題代表問題 
　　茲據本埠外交機關方面傳出消息丶謂顏惠慶此次所以辭退總代表之原因丶一爲魯案辦理棘手丶幾方面多所掣肘丶未能貫澈其個人主張丶一爲太平洋會議代表經費問題丶此次經費丶顏原擬二百五十萬丶後裁减爲一百五十萬丶後又裁减爲七十五萬丶近則已得者僅三萬元丶而核計代表團出發費用丶至少須得十萬元丶此十萬元丶財政部雖已出有支票丶而中國交通兩銀行丶均謂無欵支付丶然代表團非得此欵丶不能成行丶現在尚在中國交通兩銀行丶磋商拚奏丶此亦爲顏氏辭職之一大原因也丶 
　　正式代表丶本定顏惠慶王寵惠施肇基顧維鈞四人丶後因全國銀行公會在津開會丶决定代表應與南方政府磋商丶即以此意丶向政府陳請不得已丶乃復加入伍朝樞氏丶顏已再三去函勸行丶詞極懇切丶謂果不便北行丶不妨在滬會晤丶至伍氏之能否容納丶尚未可知云丶 
　　國民方面所派代表丶全國銀行公會擬定三人丶已由交涉使訂定艙位丶惟代表之人丶因內部尚未能决定丶本埠上海總商會丶江蘇省教育會丶上海縣敎育會丶上海縣商會丶上海各路商界總聯合會丶紗廠聯合會丶歐美同學會丶織業公會等八團體丶所推定代表丶余日章蔣夢麐二君丶余已承受此項公函丶蔣則十月一號可到丶大約二人於十月十五日由滬放洋云丶 
[十團體請拒絕日使節略電]  
　　總商會等十團體昨日通電云丶各報館轉全國國民公鑒丶本日電北京政府文曰丶魯案反對直接交涉丶全國輿論丶早趨一致丶日使節略丶貌似讓步丶實仍根據二十一條之精神丶惟有立即拒絕丶並將拒絕理由通告友邦丶以伸公道丶盼速斷行等語丶請一致力爭丶上海總商會·江蘇省教育會·上海縣商會·上海縣教育會·上海銀行公會·上海錢業公會·華商紗廠聯合會·上海歐美同學會·上海各路商界總聯合會·艷丶 
[研究太會問題之聯席會議]  
　　組織大平洋外交商榷會 
　　討論魯案交涉與遣派代表諸大端 
　　昨日下午三時丶中華民國學生聯合會總會丶召集本埠各團體丶於法租界白爾路三益里十三號開聯席會議丶討論太平洋問題丶到者三十餘人丶先由陳肅儀說明開會宗旨丶次公推喻育之主席丶反覆討論丶卒决定組織團體丶定名太平洋外交商榷會丶並先舉起草員楊春綠孫鏡亞周霽光三人丶十月二日開成立會丶次議魯案交涉問題丶主席謂外間多生張請北政府拒絕直接交涉丶其實直接交涉丶早成事實丶目前僅成不成問題耳丶楊春纔主張却回日本說帖丶幷向小幡警告丶衆仍推楊春綠孫鏡亞周雲光擬電稿丶議畢茶點而散丶是日法巡捕房丶並派人旁聽云丶 
[交涉署預備接待太會代表]  
　　分兩批出京 
　　赴美參預太平洋會議之代表團丶於二十九號出京來滬丶已誌前報丶昨交涉署接京電丶此次赴美代表團丶共約百二十人丶分兩批出發丶首批計八十人丶即係二十九號出京者丶其二批約十月十五號前出京丶即希妥爲照料云云現該署已籌備接待丶並聞滬寗路已備專車丶在寗等候丶首批代表丶准於明日（十月一日）由專車到滬云丶 
[織布工人求加工資之衝突]  
　　工人求加廠主反减 
　　南市織布同業共一千餘人丶邇因米珠薪桂丶原定工資每日祇有三角三分丶不敷度日丶是以要求各廠主每日酌加二分丶以資津貼丶嗣因不允增加丶反將工資減少丶致各工人於前日（二十八日）一律停工丶聚集數百人丶在高昌廟後之砲廠牆外地方會議丶預備向鑫太織布廠求加工資丶嗣因雙方各不退步丶致起鬬毆丶適京師憲兵營第九連查街憲兵及混成旅第二團之劉稽責巡邏經過丶詰據鑫太布廠經理呂家才聲稱丶有無業工人王少卿韋品書殷之才韋先政王卓明周道清王少元李老三杜大衛有璜龍四海等丶近日發起要求增加薪工未遂丶煽惑各廠工人一律罷工丶今日又邀工人二百除名來廠滋擾丶並將東鄰裕豐工廠之黃崇明及王祥泰工廠之王振如頭部毆傷丶請爲懲辦等語丶旋詢據王少卿等則云求加工資丶實因柴米昂貴丶度日艱難丶是以一再婉商丶詎料廠主方面非但不加丶且將原定工資减少丶定章每疋應得工錢三角三分丶刻下减爲二角二分丶反减一角有餘丶何堪度日丶因此爭論丶今被兇毆等語丶當以事關在途鬬毆丶係爲警察範圍丶即將兩造送請高昌廟警區訊辦丶一面將閒雜無關係之各工人婉言勸令散去丶事後由二團王團長恐再有聚衆鬧事等情丶立派排長一員丶帶兵四名丶分別四出游巡丶以資彈壓丶而保治安丶 
　﻿又函云丶高昌廟鑫泰織布廠工匠丶每日約三百餘名丶該廠定章丶工人識布一疋丶發給大洋二角五分丶近來厰中因抽收他項捐欵丶即在二角五分中扣去六分丶凈給一角九分丶於是各工人大爲反對丶於舊曆本月二十五日一律罷工丶並舉出代表魏昌樹殷三才王阿四等三人丶同向該廠股東王裕如呂家才黃傳民等交涉丶討倫數天丶迄未解决丶前日下午丶該代表又在廠中與該股東等談判丶一言不合丶致起衝突丶彼此扭毆丶各受損傷丶該股東即鳴警到來丶將三代表拘送警區丶轉送地檢廳丶時適孔誕停止辦公丶由該廳輪值檢察官提案研訊丶因原被供詞各執丶且驗得雙方雖各受傷丶皆無緊要丶判將王呂黃三原告丶及魏殷王三代表丶分別收押丶候調杳實情再行核辦丶詎三代表收押之後丶全體工人大起恐慌丶昨午聚集二三百人丶擁至檢廳丶要求將該代表等悉數開釋丶事經檢察官善言開導丶勸令切勿聚衆暴動丶速向廠中執事理勸丶在押各人候本廳訊明省釋可也丶該工人等始唯唯遵諭而散丶 
[中法通惠工商學校消息]  
　　學校狀况並無變更 
　　中法通惠工商學校丶法國教員全體辭職丶曾紀昨報丶茲據該校中人消息丶該校係中法兩國政府在滬所創辦者丶近日該校法國教員方面丶稍有更動丶並非諸教員自行辭職丶學生方面丶亦未發生何種現象丶聞其眞實情形丶係因聘請該教員等時丶並未訂有合同丶近來該校編訂章程丶該教員等未能滿意丶遂由該校表示辭謝數人職務丶法總領事亦出任調停丶現聞接替該教席者丶已均有人丶一爲機械一工程師丶一爲房屋建築工程師丶一爲醫學博士丶一爲理科學士丶一爲理科碩士云丶 
[全國商會聯合會臨時會紀事（八）]  
全國商會聯合會臨時會昨日報到代表丶有浙江蘭溪龍游兩縣丶並義烏佛堂鎭商會代表林培滋君丶收到議案共有四件丶㈠鎭江總商會提出丶內分三項丶（甲）關於國際交涉丶國內統一及和平者丶（乙）關於修濬長江丶修改稅則丶抵制重稅丶截留振欵者丶（丙）關於鎭江商埠省丶㈡杭州總商會提出丶內分五項丶（甲）印花稅案丶（乙）所得稅案丶（丙）裁釐加稅案丶（丁）太平洋會議案丶（戊）山東問題案丶㈢山西太原商會提出丶一爲恢復當票貼用印花原章案丶二爲否認所得稅案丶㈣太倉縣商會陳紹樹提出丶係對於時局之一種意見書丶該會昨又接山東濟南總商會公函一通丶報告該省所派代表石紹光唐禮南兩君丶已啟程來滬丶下午開談話會丶到十八人丶議决將第一屆議事細則印出分送丶俟今日討論丶又聞該會因代表來滬者已衆丶原有應接室不敷應用丶故特商准上海總商會聶會長丶將該會三層樓之常會室丶撥出應用云丶 
[慶祝雙十節之籌備] 議决辦法三條 
　　前日下午本埠法租界商界聯合會丶東北城商業聯合會丶發起籌備慶說雙十節丶假座福佑路康園內討論方法丶已誌前報丶茲聞當時各團體代表丶到者甚衆丶由陳天生主席丶報告開會宗旨丶旋經議决辦法三條丶㈠組織各團體國慶紀念籌備會丶會址設康園內丶㈡開慶祝會丶晚間提燈游行丶㈢通告未到會各團體加入丶㈣推定籌備員十一人丶分頭進行丶㈤分組三股辦事丶交際股丶江醒齋·江錦春·董理璋·錢蔚萱·汪龍超·徐惠施·吳亮生丶文牘股丶陳肅儀·張靜廬丶庶務股丶陳天生·蔡明正丶其除進行詳細辦法丶當俟各團體同意丶再行開會討論云丶 
[江西自治促進會開會紀]  
　　旅滬贛民自治促進會丶昨日下午二時在法租界寳康里會所丶開評幹聯席會丶到者三十餘人丶郭木堂主席丶議决事件丶㈠議决以後本會開職員會丶均開評幹聯席會丶以昭愼重丶如職員有因事不到者丶應先通函本會丶或遣派代表到會丶免妨會務進行丶如不通函並不派代表者丶議决事件丶即作爲默認丶㈠議决公推孫君振亞爲學生聯合會討論太平洋會議事件之全權代表丶㈠議决宣布陳光遠在贛罪狀丶由文牘股起草丶㈠通過請廣州政府派代表出席太平洋會議電丶㈠通過致本省各團體及內外同鄉反對陳楊預徵丁漕及加追電丶㈠議决江西雜誌每月刊刻一冊丶其開辦經費丶已由本會會員擔任外丶公推郭木堂君向各界勸募欵項丶繼續進行丶議畢散會丶 
[譚延闓長湘說]  
　　聯合通訊社云丶湘軍總司令趙恒惕丶近派代表兩人丶一周姓丶一曹姓丶於昨晨趁滬寗夜車坻滬丶據云與前總司令譚延闓有所接洽丶請譚回湘主持民政丶惟旅滬該省同鄕丶頗爲疑訝云丶 
[日領發布長江領港取締規則]  
　　二十九日上海日報云丶本地日總領事館丶此次制定吳淞漢口間之揚子江水先案內（即領港）取締規則丶從十月一日起實施丶夫領港人在日本內地丶及臺灣青島等處丶早經發癸布取締規則丶而船舶業者及領港人丶對於楊子江之領港人丶亦希望制定取締規則丶自上年來關係各省丶互相協議丶卒於此次發布館令丶即外人方面丶亦早有制定領港取締規則之協議丶尚未實現丶故先從日本人方面實行丶就此規則之運用丶大體即準據外人提議之領港規則方針丶其主旨丶則將來使華人亦爲加盟丶俟一般領港規則制定之時丶悉爲加盟丶以資達楊子江航運之目的丶館令如左丶（第一條）凡營吳淞漢口間楊子江航路領港業者丶須領有上海日本總領事館所發給之領港執照丶前項領港執照之有效期間丶從發給之日起丶爲一個月丶但在右期間內丶得停止其打使丶（第二條）前條航路之領港費及領港人組合規約丶須受上海日本總領事館之核准丶（第三條）違反本令者丶處五十元以下之罰金或拘留丶（附則）本令自大正十年十月一日施行丶 
[華絲運赴歐美之減費] 十月一號實行 
　　本年絲貨出口丶以歐洲爲多丶美國次之丶但以本年絲繭缺乏丶運往歐美之湖絲野絲等丶亦不　　丶本埠太平洋各商輪公司丶欲思招徠運裝丶故已首先减費丶前定每百磅裝至舊金山徵收水脚費七元五角者丶今已减至六元七角五分丶而英法郵船兩公司丶刻亦議定丶將由灑裝赴歐洲之絲價丶從明日（十月一號）起丶特別减短丶大約較前可廉百分之十二左右丶茲將新定價格列下丶（以一百十二磅爲一件計算）（表以兩爲單位） 
　　（地別）（絲別）（前價）（今價） 
　　倫敦（白絲一二·七○一一·二五　　　　（黃野絲九·八五八·七○ 
　　里昻（白絲一四·八○一三·○五　　　　（黃野絲一一·九五一○·五五 
　　馬賽（白絲一二·七○一一·二五　　　　（黃野絲九·八五八·七○　　日內瓦白絲一三·三五一一·八○　　　　（黃野絲一○·五○九·二五 
　　巴黎白絲一八·七○一六·五五 
　　紐約白絲一六·五五一四·三○ 
　　莫斯科白絲一九·七○一七·四○ 
　　　　（黃野絲一六·八五一四·九○ 
　　直布羅陀白絲一二·七○一一·二五 
　　雷剛痕白絲一四·○○一二·三五　　　　（黃野絲一一·一五九·八五 
　　拉賴休白絲二一·三○一八·八五 
　　亞歷山大勒太（白絲一六·五五一四·六○　　　　（黃野絲一三·三五一一·八○ 
　　亞歷山特里亞（白絲一四·○○一二·三五　　　　（黃野絲一一·一五九·八○ 
　　蘇彝士波賽白絲一二·七○一一·二五　　　　（黃野絲九·八五八·七○ 
[航業悄息彙紀]  
　　中美運費率之變更太古港粵班之添船 
　　美輪注意滿洲航業 
　　中美間出口貨丶近來倍極缺乏丶其運往舊金山西雅圖溫哥武各埠之雜貨水脚費丶因亦减短丶前每噸須美金十七元五角　丶今祇收十五元矣丶又華茶往美之運價丶刻亦减析丶前定每噸占四十尺者丶需美金八元丶茲减去百分之二十五分丶祇收每噸六元矣丶 
　﻿銀子運美費之增加丶比較原定價幾增出二分之一丶蓋向來一萬元至十萬元每千徵收祇三元七角五分丶今驟增至七元丶五角丶此次議决增費之各輪公司丶爲提督·昌興·太平洋·好時·日郵社·大阪·東洋汽船·怡泰之格林·曉霞·及中國郵船等十一家丶惟須至十月十月十六日起實行丶但由中國運美之金銀至少丶據各輪公司云丶此項運費雖加丶承裝之機會極少丶且現在運赴歐）美各國之水脚丶無論何物丶時起漲落丶絕無永久標的之運費率云丶 
　　怡和洋行之吉和輪船丶昨日由漢口裝來小洋八箱丶計四十萬角丶又德和號亦裝來小洋四箱丶計二十萬角丶昨日又有招商局之廣利號丶由香港裝來本埠大德昌之小洋十八箱丶每箱三萬五千角及三萬角不等丶又本日太古公司之新寗號出口丶裝往香港丶有大德昌銀號裝至瑞吉莊之大條銀六十條丶裝赴永德莊之大條銀一百三十五條丶共有十九萬五千兩足銀云丶 
　　太古公司之港粵班輪船丶本年兩次增加四川·蘇州號二輸後丶已擴充至八輪丶其中以新寗·蘇州·爲直航班丶但兼走厦門一埠丶該兩輪由港到滬後丶不再開往青島或浦口矣今該公司於十月一號起丶於港粵斑之定期船內丶又復擴充兩輪丶一曰山西號丶一曰雲南號丶山西號向在南洋羣島一帶駛行丶刻已定明日（十月一號）起丶加入汕港粵兼往青島路內開行正式班期丶規定每距三星期往來一班丶雲南號則派定汕港粵至申之直駛班丶即定十月二號起丶山滬開正式班丶規定兩週往來一次丶此次如不及來滬接班丶將暫派鎭江號代行一期丶故該公司刻於滬港一路丶已有定期船十艘丶且於揚子江航務上亦有新定之擴張計劃矣丶 
　　美國西亞輪船（即怡和三井兩行合細理者）丶今年於遠東之華北線一路（大連青島天津塘沽）極力經營丶蓋其進口業之目的丶係在滿洲發展其勢力丶故該公司之來船丶未抵上海之前丶即逕往華北丶而進口貨之輪入者丶尤以滿洲起卸者居多丶今又有本年新造之三海輪來華丶即北京城·亞笛蘭提城ＣｉｔｙｏｆＡ＇ｅｌａｉｄｅ格勒斯哥城ＣｉｙｏｆＧｌａｓｇｏｗ號是也丶前兩輪於十月中均可從滿洲卸清貨物至申丶而格勒斯哥城一輪丶方於九月十四日由美開出丶現尚在太平洋中丶須至十一月內抵此丶至本年西亞船之經行滿洲者丶迄今已達十餘輪矣丶 
　　法公司之貨輪巴愛爾勃拿醫士號丶咋已由浦口卸清隴海鐵路材料還申丶今在黃浦碼頭起卸貨物丶此次共裝來玻璃丶一千垿八件丶顏料一千一百八十桶丶鐵管二千六百件丶洋酒二百二十箱丶香水一百二十件云丶 
　　昌興公司俄國皇后號丶由溫古武開來丶將於今日（三十號）晚間十二點鐘抵吳淞丶接客小火輪明日（十月一號）上午九點半鐘到新關碼頭丶該郵船再開往小呂宋香港丶送客小火輪丶明日下午四點半鐘離新關碼頭丶 
[鐵路消息彙紀]  
　　進出銀洋計數昨日（二十九日）滬寗路大通運銀公司承運中國銀行現洋三十五萬元丶又金城銀行餘大昌益豐潤餘惠興等莊現洋二十六萬元丶均裝至天律丶又中交二銀行寳銀各九箱丶五萬四千兩丶又鹽業金城大陸三銀行各一箱丶共九千兩丶均裝至南京造幣廠丶滬杭路同和公司昨日承運現洋一萬五千一元至杭州丶又現洋五千元至硤石丶昨日由杭來滬之早快車丶在抗州造幣廠裝來新幣二十五萬元丶分裝五十箱丶係交通銀行十萬元丶日夜銀行六萬元丶浙江地方實業銀行五萬元丶中國銀行二萬元丶鹽業銀行二萬元丶又滬嘉區間車在楓涇邢恒順運交金用宜現洋一千元丶以上共二十五萬一千元丶均運抵上海南站卸車丶 
　　杭路運求新花滬杭甬鐵路上海南站丶昨日（二十九）由滬嘉區間車在新橋裝來新花衣一百四十一包丶又明星橋裝來新花衣一百七十八包丶均交上海南市協興昌花行云丶 
　　媒火燒穿車頂前日（二十八）下午三時丶由杭開滬之一百零九號特別快車丶駛至王店相近丶該列車之龍頭煤火丶飛入九十九號三等客車頂上丶忽然冒烟丶燒穿一洞丶形似碗口大小丶經該車長覺察丶立即停車灌熄丶後在王店站解下丶所有該車上之乘客丶換乘他車丶該壞軍俟由滬開杭之貨車丶拖往閘口修理丶 
[碾米業議决增加斛力問題]  
　　照向章每石加二文舊曆九月初十日舉行 
　　上海機器碾米公所丶因同業各廠與南市各米行爲斛力攙肩等費丶糾葛六月之久丶茲經董事張樂君錢貴三等勸告丶於昨日將常會改爲特別大會丶討論解决丶午後二時丶到者正副會長張樂君錢貴三曾影毫曁評議司月等各職員外丶同業全體丶及米客之常昭公所董錢君華等均到丶開會後丶由張錢兩董發言丶以現成新米登塲丶雙方再不能堅持丶自應衡情度理丶每石照向章十文酌加二文丶所有雙攙肩張袋等名目丶仍照舊章丶經衆允洽丶遂擬函稿送至仁穀公所丶議畢散會丶函稿如下丶敬啟者丶增加斛力一事丶前因南市米行公會丶於本年正月擅加五文八文丶敝公會查照向章本係十文丶且以南北兩歧丶是以相持半年不决丶但事關雙方營業丶久持固爲非計丶敝公會曾於六月初八日特會丶並規定辦法丶函致南市米行公會查照在案丶茲經張樂君錢貴三先生磋商丶並再於本月二十八日大會丶敝同業公議丶允准於向章每石十文外丶酌加二文丶南北一律丶以資解决丶而免紛歧丶至於雙攙肩單攙肩張袋等項丶仍照向章丶歸行家出丶與廠家無涉丶事經張錢兩君切實擔任丶以上議案丶自規定之後丶不得再有變更丶訂於九月初十日實行丶除山敝公會通告各同業一體知照外丶爲此函請貴公所查照丶轉致南市米行公會爲荷丶 
[菸酒聯合會代紹酒商呼籲]  
　　菸酒聯合會昨致北京全國菸酒事務署督辦電云丶浙江 
 
 

Page 15

 
 
　　五區分局長沈灝丶自到差以來丶衆情不洽丶屢起風潮丶頃又據紹興酒業代表陳平瀾章顯卿等函開丶竊紹酒爲吾國特宗產品丶民國以來丶加征倍捐丶屬行公賣丶值百抽百丶歲輸百萬丶負擔之重丶甲於全國丶以致紛紛停釀丶缸額一落千丈丶本年五月丶現任第五區分局長沈灝丶由嘉興調紹丶挾紹商電拒到任之嫌丶撤銷分支各棧丶縱派私親痞棍三百餘人丶分設稽征所丶四出勒詐丶到處搜查丶各酒商備受蹂躪丶呼號罔應丶稅收銳減丶下冬造釀丶罎表兩項丶相率停進丶已成罷釀趨勢丶代表等受同業公推丶負切膚深痛丶除瀝呈京署請願查辦丶並列舉該分局長殃民蠧國·滅絕稅源各罪狀證據丶具呈控訴外丶伏仰貴會痌瘰在抱丶洞悉商艱丶爲此錄案帖陳丶敬祈貴會察核丶俯念紹商火熱水深丶迅賜主張正誼丶力予維持丶無任企感之至等情到會丶又據電陳丶知事升省丶局長恐地位搖動丶大查陳酒丶任意騷擾丶請電京署禁阻等語丶合亟據情電呈丶伏乞鈞座丶迅賜維持丶以安商業丶而保稅源丶實爲公使丶中國菸酒聯合會叩宥丶 
[彈花店議决加價]  
　　滬埠彈花店丶合南北市共五餘家丶自今秋風雨之災迭見丶棉花收成已大減色丶該業以原料缺乏丶價格飛騰丶且人工物價丶無一不貴丶認爲棉花漲價時機已屆丶故於九月二十號齊集大南門外三官堂該業公所丶議决於陰曆九月初一（即明日）起全體加價丶咋將新定價目單丶分發各店丶茲摘錄其價目如次丶上白花每斤五角六分丶二白花三角八分丶上白被褥每斤連紗六角二分丶二白被褥每斤連紗四角四分丶來花彈卷每斤工資一角丶自花彈被褥攀紗每條三角五分丶代加棉紗每兩九分丶踏卷每個八分丶以上價值丶均係洋碼丶該業並定於實行加價之日丶全體休業一天云丶 
[中美利國公司總董抵滬]  
　　美國芝加哥中美商人合組利國公司丶專辦進出口貿易丶美人中有芝加哥中央債券抵押公司總董赫斯特氏等人丶華人中有上海張嘉鑄·漢口姚東山·福州劉國屏諸人丶劉爲該公司絕董丶今日乘尼羅號輪船到滬丶擬赴各重要商埠佈置一切丶以利營業丶聞在華僅留兩月丶即須起程赴芝加哥云丶 
[南滙縣之籌振會]  
　　擬開幹河以工代賑 
　　浦東南川奉等處水災丶迭誌本報丶南滙李知事前日召集行政會議丶各市鄉經董及農商兩會長各公所經董本邑省議員等均到會丶議决先辦急賑丶以受災最烈之團區丶自蘆田以東爲限丶賑欵一萬元丶除省撥二千元丶李知事自捐一千元外丶向積穀項下借撥七千元丶當又公推傳佐衡爲籌賑會會長丶唐其寅陳檄爲副丶即日成立丶趕速進行丶隔昨有業戶楊鳳標等三十六人丶稟縣請開幹河丶以工代賑丶是日陳佐漢唐其寅等意見書亦大致相同丶李知事亦以籌募雖屬急務丶然杯水車薪丶緩不濟急丶究非根本辦法丶亦决意籌辦開河丶惟需欵一二十萬元丶擬向銀行借貸丶將來即於團田攤徵歸還丶地方上有此鉅欵流通丶一般有力工作者當司免作餓殍丶聞此外仍擬竭力設法籌募云丶 
[船戶染疫之可慘] 一家四口剩一週歲女孩 
　　西南鄉閘港口附近丶前日泊有空窰貨船一只丶中有王姓船主夫婦二名丶及十歲一女丶又周歲一女孩丶共大小四人丶詎王姓夫婦丶忽染時疫丶倒臥船中丶未幾丶先後斃命丶並且染及十歲之女丶立時斃於船內丶昨晨丶該處居民查悉丶報告地保楊繼勛往查屬實丶惟存幼女一口丶該保將該女抱起丶托隣村鄉婦代爲乳養丶一面查無家屬丶投報上海地方檢察廳委派張檢察官毛檢驗員等乘車下鄉相驗丶當驗得該屍夫婦及女周身並無別故丶委係染疫丶上吐下瀉而亡丶即由該鄉好善者願爲備棺成殮丶屍棺發交該地保看管丶該幼女仍命該地保代養丶所有空船一只丶連同船中物件等丶發交水警廳代爲收管丶 
[租戶拒絕加租函]  
　　白克路久興里房主丶近欲加租丶先經通知房客丶距該里租戶公同致函拒絕丶謂貴居停於去秋今夏丶兩次加租以來丶同人等業已勉爲承認丶以全陸誼丶今若有加無已丶實屬不合理由丶碍雞應允云丶 
[外人冒探行刦續誌]  
　　偵獲西威林狄斯爾 
　　本星期三丶有外人冒充捕房人員丶以調查暗娼爲由侵入北四川路某姓家丶刦取金飾丶已略誌昨報丶茲悉被刦者係住居北四川路二百七十號門牌之王桂英丶事後失主計算被刦金飾丶值洋二十四元丶當即開單報告虹口捕房丶捕頭飭令一百十三號西探協同華探吳如熊偵查之下丶以係寄居華界虬江路二十一號門脾之無領事管束西人威林狄斯爾串黨所爲丶當往該管警署會同巡官將該西人拘獲提回丶押至昨晨丶解經公共公廨中西官質訊案情一過丶以案關冒探搶刦丶着將該西人帶回補房丶候下禮拜四查明澈究丶 
[虹口破獲私鑄僞幣機關再誌]  
　　候訂期研訊 
　　本星期二下午四時許丶虹口捕房在七浦路破獲私鑄僞幣機關丶搜獲人證丶已譯誌咋報丶茲悉該機關地點丶並非七浦路丶係在北江西路一百五十三至五十四號半門牌風內丶當時虹口捕房副捕頭麥根泉氏得悉丶即帶同華探目王四福包探薛正昌侯阿寳侯松山孫阿慶等密往丶抄獲私鑄中華民國廣東省造之當兩角用僞輔幣若干丶製造機器五部丶以及模型藥水銀塊等物丶連同在該屋內之廣東人何昌法陳阿二陳何四屠招光陳元陳鑑李榮潘威杜林陳炳胡榮謝長學潘興陳威彭九陳根秋劉福周雲輝潘深明簡奕等二十人丶一併帶入捕房丶押至昨晨丶解送公共公廨第二刑庭請究丶首由麥副捕頭上堂陳述破獲情形丶被告方面延許理律師代表丶聲請展期丶經張襄讞商之美副領事奧君丶以案關私鑄國幣丶諭各被告還押丶聽候訂期研訊丶 
[上海醫院診費之確聞] 並未改章 
　　近來外間傳說上海公立醫院丶近因變更新章丶凡每日上午對於地方人民丶赴院求治病症者丶每人取號金銅元五枚丶自午後一時起丶即須每人繳納一元丶方可診治云云丶茲從可靠友人方面探詢丶據云該院向章丶上午施診丶號金銅元五枚丶送藥一日丶例診小洋三角丶下午至翌晨八時爲特別診丶診金一元丶行之數年丶並無更變丶每遇貧苦及急診丶隨時有酌公通融减收補繳丶或竟免收丶至淞滬警察住院丶一律作三等施診收費丶較地方善團及機關送往者丶多享特別待遇丶並云現在百物昻貴丶該院雖係公立丶所受公欵補助丶亦有限定丶不能無限施濟丶亦辦事者不得已之苦衷云云丶 
[承造美艦東方號試駛記]  
　　江南造船所承造美商輪四艘丶已造成官府天國兩圇丶先後航海營業丶前日丶又將第三艘東方號造竣丶報由海關派員至船考騐速率丶於午後一時許丶即就浦江開往試車丶駛往吳淞而返丶驗得該輪每小時能駛十四碼海里丶機器汽鍋均甚堅固丶是以即發船牌執照丶現定十月一日由滬放洋丶 
[少年宣講團續籌建築經費]  
　　少年宣講團建築團所籌備已久丶地址已在小西鬥口中華路購定丶繪圖設計丶乎續亦早完竣丶惟經費尚未足數丶艱於進行丶本年水木工料暴漲丶較原定頂算丶相差更遠丶茲該團同人共同議决丶繼續籌募丶特組﹁續籌建築經費大會丶﹂定十一月一日開幕丶三十日閉幕丶規正籌備一切丶並請熱心社會事業者丶擔任隊長云丶 
[關讞員贈送家庭寳筏]  
　　本埠公共公廨廨長關炯之君丶近鑒於上海淫風日滋丶青年之墮落者日益多丶乃取前人遠色戒淫諸說丶集成家庭寳筏一書丶以爲勸世之助丶此書川仿宋體排印丶連史紙四開大本丶內容精警丶刷印美　丶爲勸善書中從來所未有丶欲得者可向上海靜安寺路三十九號醫學書局丶或四馬路望平街口有正書局丶或愛文義路巡捕房對面佛教居士林面索丶外埠函索丶須郵票一分丶以爲寄回件之用丶 
[兩交易所本月交割紀]  
　　上海證券物品交易所丶於前昨兩日停市丶辦理本月期交割平宣丶茲將其交劉件數及扯價分誌如下丶（一）本所股四萬零六百股丶每股扯價一百三十一元丶（一）麵粉交易所股三千九百股丶每股扯價八十七元丶（一）南洋兄弟烟草公司股一萬一千五百股丶每股扯價三十五元丶（一）漢冶萍股十股丶每股扯價二十八元丶（一）民新銀行股七十股丶每股扯價二十三元丶（一）十年六釐公債千元丶每百元扯價六十二元丶（一）十六支棉紗雲鶴標準二千六百包丶每包扯價一百六十七兩丶（一）通州棉花一千六百擔丶每擔扯卅四兩丶又上海棉紗交易所於昨日交割丶十六支雙象標準五百五十包丶扯價一百六十八兩丶又二十支雙象標準二十五包丶扯價一百七十七兩丶又本所股四千八百八十股丶扯價六十一兩丶 
[聯益善會殮葬貧屍]  
　　江蘇揚州人李如耀丶年二十歲丶病死於英租界山東路仁濟醫院丶無屬收殮丶經該院塡付聯票丶至美租界梧州路中上海聯益善會丶請給材收殮丶該會當即飭令扛夫丶昇材前往收殮丶瘞葬於該會義塚丶 
[南市火警] 洋布店棧房被燬 
　　南市人碼頭老馬路北首同裕洋布店後面棧房內丶咋日午刻十二時半丶突肇焚如丶頃刻冒穿屋頂丶由各救火會將救火器具驅至施救丶至午後兩時始熄丶共燬該店棧屋四椽丶當由第一區警署王署長派警調查該店保有火險丶遂將司賬趙靜香帶署丶詰問起火之由丶據稱丶實不知火之來歷丶飭暫行交保丶候查明事實丶申解警廳司法科處罰丶 
[美界小火]  
　　咋日上午八點餘鐘丶美租界昆明路茂海路轉角某姓家丶忽然起火丶經救火會西人之駛皮帶車馳往取水澆熄丶計燬房屋三間丶事後捕房飭派中西包探前往詳細調查起火情形丶稟候核示丶 
[可憐女招家屬認領]  
　　寗波女孩陳辛根丶因母病丶在泥城外　隆醫院醫治無人照顧丶由醫生送至新閘捕房丶請爲安揷在案丶咋由捕房將女送至公共公廨請示丶即據該醫院女醫士投訴丶女母現已病故丶是以將女送案丶請爲安揷云云丶並據女供現年八歲丶母已病故等語丶中西官核供丶判女暫留醫院丶候登申新兩報布告兩禮拜丶招其家屬認領丶逾期無人投領丶准由醫院留養丶 
[虐妾案交保候訊]  
　　廣東人歐開根與妻歐許氏及妾陳阿然丶同居於虹口西華路二千零四十三號屋內丶前日丶其妾投該情捕房報告丶被夫主與大婦百般凌虐丶用木棒毆傷遍體等情丶捕頭即派中西包探前往丶將歐夫婦拘獲丶昨解公共公廨請究丶被告延律師請求交保改期再訊丶中西官判兩被告各存洋一百五十元保出丶陳氏不願回家丶着送濟良所丶暫留候展期訊核丶 
[屠戶那裹去了]  
曹家渡人屠戶姚金生以妻張氏阿妹丶與小販葉上達姘識丶匿居閘北太陽廟附近丶報經偵緝隊丶將男女一併逮獲丶解請司法科訊辦一節丶茲悉此案迭經段科員飭傳原告姚金生到案質訊丶詎姚不知因何避匿不到丶昨奉段君判先將二被告移送地檢廳核辦矣丶 
[用客賬者押西牢]  
　　美商協隆洋行式拉夫劉鏡湖丶因私用賬銀丶被控於公共公廨丶奉飾押候訊究在案丶昨晨由廨提訊丶據原告代表律師上堂譯訴被告曾代原告將機器一架丶售與蕪湖交通銀行丶計銀一千零二十兩丶其銀現經被告於上月三號八號二十九號三次將銀私收花用丶應請嚴追丶訊之劉供稱私收之欵丶現願找尋保人丶向原告料理等語丶經中西官核供丶判劉押西牢年半丶如能於限內還洋丶准予酌減刑期丶 
[吞貨欵者候再訊]  
　　台灣人黃玉樹丶在公共公廨呈訴江西路二百二十三號門牌某棉紗號主潮州人吳勉齋丶於本年四月間丶吞沒貨欵洋一萬零八百八十三元等情丶昨由捕房將吳提解公共公堂丶即據原告代表律師上堂譯訴前情丶訊之被告丶亦延律師到堂辯稱丶被告與原告並不相識丶何能吞用貨欵丶應請減輕交保數目云云丶經中西官核供丶判吳交三千元舖保丶並以原告係台灣籍丶訂期禮拜六日領堂期解訊丶 
[捲八百元押九月]  
朱桂生（又名張承賢）去年在廣東路同茂錢莊爲夥時丶捲逃現洋八百元丶經特別華探目張芝卿新近緝獲丶解由公共公廨押候訊究丶昨由中西官飭將朱提案質訊之下丶以其監守自盜罪已成立丶判决監禁西牢九月丶如能將洋繳出丶准予核減刑期丶 
[詐騙行李者被獲]  
　　袁少梅周鐵生梅東喜喜丶串黨至百老會路九百三十二號葉壽松家內丶用廳術手段丶向葉之家眷騙得舖蓋行李衣箱等件丶質洋分肥化用丶被葉控由捕房派探丶將袁等三人拘獲丶帶入捕房收押丶候解公堂訊辦丶 
[冒印錢票者敗露]  
　　寓居蕪湖路滿庭坊與治頋小客棧內之徐州人牛香亭丶於本月七號至西藏路中華印書館內丶定印徐州篤信昌錢莊千文之錢票一萬張丶而該館經理曹幹臣丶恐事不妥丶電詢該莊丶並無其事丶始悉冒名僞造丶於前日報告新閘捕房丶派令中西包探丶協往將牛與同黨甬人洪春山丁潤甫丶一併拘入捕房丶押至昨晨丶解送公共公廨丶即據西探高愛樂華探周少蓮相繼投案丶稟明前情丶以本案尚有人證未齊丶請爲展期開審丶經俞襄讞得稟丶商之美丁副領事丶判被告三人還押丶候查明後至下禮拜四解訊丶 
[吃飯虧找行兇之請究] 警廳軍樂隊之　橫 
小南門一家春飯館經理周宗秦丶昨投淞滬警察廳呈稱丶前晚即二十六日）有貴廳軍樂隊長某甲丶偕友八九人來店晚餐丶計食飯菜錢四千九百餘文丶甲祇付大洋三元丶小洋二角丶尚少錢一百餘文丶民店司賬向索不給丶反敢動手行兇丶將民掌頰數下丶口中出血丶崗警因見係同廳中人丶不敢上前干涉丶嗣經民店附近各商號執事出勸丶甲等始行釋手丶揚長而去丶查甲旣係貴廳中人丶不應恃勢欺侮商民丶爲特具呈請求澈究丶以安商業等情丶當奉徐廳長諭候查明究辦丶 
[牛皮廠小工自縊斃命]  
　　山陰人陳竹生丶現年三十九歲丶向在天通菴附近牛皮廠爲小工丶前晚不知因何丶人該廠坑厠中解帶自縊而死丶迨至昨日天明丶爲人瞥見丶告知地保丶報請地檢廳派員驗明丶判交牛皮廠主代爲棺殮丶 
[浦東米店被搶]  
浦東沈家弄東趙彬人所開之新協記米店丶忽於作日傍晚六時半丶被盜匪六人各執手槍丶闖入店堂內丶連放三響丶嚇禁聲張丶搶去大洋三十餘元丶小洋百餘角丶銅元八百餘枚丶携贓呼嘯而去丶當晚由該店主開單投報該管三區一分駐所丶經宋警佐飭派長警前往查拿丶該盜等已逃逸無踪丶當在該店內拾獲槍珠三粒丶帶署存案備查丶 
[法租界之煙案三則]  
　　客棧違章私煮料子設榻賣烟 
法捕房包探方福林苗永興偵悉愛多亞路費茂生所開之客棧丶私設烟榻丶容人在內吸食洋烟丶且不將旅客姓氏籍貫載明循環簿丶爰於前晚至該棧內將循環簿烟具等物一併帶入捕房丶諭令交保候究丶昨日傳至法公堂請究丶先由方探上堂稟明前情丶並將簿據呈鑒丶費茂生供認違章私賣燈吃不諱丶中西讞員判以費不應違章丶着兩共開洋一百元充公丶烟共沒收丶 
　　法捕房探目沈德福偵悉菜市街劉香廷私煮料子烟膏丶在市混售丶故於前晚丶稟明西探前往抄出料子烟膏一人罐丶連劉一併入捕房丶諭令交保丶咋日傳至法公堂請究丶先由西探上堂稟明前情丶並將烟膏呆鑒丶詰之劉香廷供認私煑料膏求宥丶中西官判劉罰洋三十元充公丶烟膏沒收丶 
　　廖阿貞不阿根在法租界私設烟榻丶容人在內吃食洋烟丶事爲法捕房探目沈德福偵悉丶稟明西探丶於前晚至該處搜出烟槍烟具等物丶連同烟客一併帶入捕房丶諭令烟客薄罰斥退丶廖等交保丶昨日傳至法公堂請究丶先由捕頭稟明前情丶詰之廖等供認私賣燈吃丶中西官判廖罰洋四十元丶罰洋三十五元充公丶烟具沒收丶 
[犯賭案一束]  
　　上海賭風之盛丶書不勝書丶據作日訪稿摘錄於下丶（一）閘北漢中路倪愛元·充當花會航船丶昨被崗警查悉杪獲花會紙條丶適愛元他出丶將其母倪吳氏拘區丶候訊丶（二）新閘北城都路四百十九號丶秦玉泉陳小五丶及新閘路大平坊五百五十七號王子年·婦人王黃氏·均因組織花會丶賭博被獲丶昨將男女四人丶解公共公廨丶判陳小五無干開釋丶王與黃氏及秦各罰洋十元丶一併充公丶賭博字據焚燬丶（三）江兆車夫王小么子糾同同類十餘人丶在滬寗鐵路車站附近之界路上丶就地賭博丶被一千三百六十五號華捕查見丶上前捕拿丶詎王等聚衆動䀄丶將該華捕扭住兇毆丶致該捕之號衣警笛練條等物丶悉被打壞丶由他捕到來丶將王拘獲丶帶入捕房收押丶候解公堂訊究丶（四）余忠德·在虹口頭壩路一百二十一號設花會大廠丶被中西包探將余曁與賭之胡金雲袁金來錢利號房壽才傅阿富王成章張林法王李氏烏俞氏等十人獲丶抄出花會字據丶拘入捕房收押丶候究丶 
[公共公廨訊案彙錄]  
昨晨丶公共公廨民四庭丶由關讞員會同英包副領事訊理各案丶併誌如次丶（一）朱德記訴曾澹如不理澹保張志堂繳納清潔捐欵案丶判决後曾不服茲延朱斯莆律師睛求復審丶﹁結果﹂被告律師請求復訊丶候查核全案供詞丶再行决定丶（二）曹蓮生延許理律師訴婦人曹雲氏售地不交丶請追定洋及損失案丶被告延禮明帮辦台維司律師到堂丶請求減輕交保丶﹁結果﹂丶被告等共交五百元保候訊丶（三）婦人王氏訴嚴某虐女案丶﹁結果﹂女孩王秀英准送務本女子中學校課讀丶並由本廨致函該校丶在署年各假期內丶亦須寄宿校內丶無論何時丶未得伊父允許丶不得私自出校丶如該校未能照此辦理丶即將王秀英改送清心女校肄業丶王氏保狀註銷丶此諭丶（四）孫松記訴謝芝園短交蔴袋丶請追己付價洋案﹁結果﹂被告律師請求復訊丶查無充分理由丶未便照准丶應着遵照原判履行丶並繳堂費丶反訴案並未證明丶應即註銷丶（五）吳加祥訴張仲英不理欠欵案丶﹁結果﹂准登報傳達被告於十四日內到案候訊丶 
﻿雜評二 
[太會代表之後援問題] （旡用） 
　　我國人好自處於不負責任之地位故遇事恒諉之於人初則熱情熾烈終則烟消火滅而事之結果遂不可復問例如舉派代表每以萬能目之其萬能目之者非推崇之而自圖諉卸也 
　　太平洋會議期迫北京代表將次過滬我滬上各界其抱如何態度乎酒食徵逐照例應酬開會送迎事所不免然欲代表之能不辱命記者以爲事前宜有縝密之研究何者應注意何者應預備放洋之後開會期中應否設立機關以資討論接洽蓋代表非萬能其勢力之大小猶視有無後援以爲斷後援而强代表之進退綽綽然有餘裕非然者迎送雖熱鬧華盛頓會議席上其不稍感絲豪影響可斷言焉 
公布欄 
[上海地方審對廳]  
　　判决主文（民一庭）一件判决陳元照與陳渭泉租房糾葛控訴一案主文本件控祈駁回本審訟費歸擦訴人負擔一件判决錢選清與楊守仁田土控訴一案主文本件控訴駁回本審訟費歸控訴人負擔一件判决俞林福與許振轅租房糾葛控訴一案主文本件控訴駁回本審訟費歸控訴人負擔一件决定朱順堂與朱秀寶姐因田產糾葛控訴一案主文本件控訴駁回一件判决陳大賓與蔡耕全爲欠租涉訟一案主文蔡耕全應償還丁三聚堂房租洋四十三元限判决確定日繳案給陳大寳具領本案訴訟費用歸蔡耕全負擔一件决定查濟　（即查子寬）與洪杰甫租屋涉訟聲明窒礙一案主文本件窒礙之聲明照准一件决定馬復祥與朱氏等離異一案主文本件訴狀准予註銷訟費歸原告人負擔（民二庭）一件判决凌富才周子全爲契約糾葛一案主文原告訴狀及被告反訴均准註銷本訢訟費歸原告負擔反訴訟費歸被告負擔一件判决周銀泉與王關本因贖田糾葛控訴一案主文本件控訴駁回本審訟費歸控訴人負擔一件判决戴耀南訴殷登甲因欠欵涉訟一案主文殷登甲應償還戴耀南洋五十四元五角四分八釐訟費歸殷登甲負擔一件决定鄭錦章與陳金生因票欵涉訟提供擔保聲請撤銷假扣押一案主文本廳民國十年九月二十四日假扣押之决定准予撤銷一件判决詹子忠訴方如堂爲欠欵涉訟一案主文方如堂應償還詹子忠欠欵洋二十元訟費歸方如堂負擔一件决定楊信發與黃景春租屋糾葛聲明窒碍一案主文本件聲明窒碍照准一件判决姚繼福等與姚裕龍因基地糾葛控訴一案主文本件控訴駁回本審訟費除繳納逾額之印紙費洋一角八分應發還外餘歸控訴人負擔以上九月二十九日 
　　批示一件張梅郎狀請給領由狀悉本案卷宗尚未奉江蘇高等審判廳發回應從緩議此批一件婁桂芳狀請執行由狀悉查本案卷宗尚未奉江蘇高等審判應發回所請應從緩議此批一件周益三狀保吳柏春由准保此批一件沈子雲狀請更正由狀悉查該證人供詞前經本廳當庭朗讀無異井據該證人於筆錄上親自署名畫押所請更正證言之處應毋庸議此批　　一件喬士清狀領證據保證金由准領此批一件洪吉甫狀請執行由狀悉查本案尚未確定所請應從緩議此批一件張志揚狀交訟費由准交此批一件曹承久狀請銷案由狀悉准予銷案租據等件幷准來廳繳證具領此批一件顧乃　狀請執行由狀悉查本案業據陸彥章提起控訴所請應從緩議此批一件沈季璜狀請給領由　悉准予來廳繳證具領此批一件胡錫南狀領動產由准領此批一件王張氏狀交欵洋由准交此批一件汪堯鄕狀請函傳由狀悉候函廨協傳此批一件沈廷練狀請勒　由狀悉若即行來案候驗此批一件諸瑞卿狀請暫緩執行由狀悉准予暫緩執行此批一件朱大章狀請銷案由狀悉准予銷案此批一件何月泉狀請銷案由狀悉准予銷案此批以上九月二十九日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[仙巖紀遊（三）] [  質庵]  
　　亭上石柱正側均鐫聯句丹戴啓文聯云飛瀑半天晴亦雨寒潭終古夏如秋雲苑王琛聯云梅爾一天麗石亭萬古秋江都郭鍾岳聯云濯足濯纓皆自取爲霖爲雨問何時佝有仰看九天落珠玉坐聞萬谷酣笙鐘一聯則署名漶滅不復可辨於此小坐足滌塵襟烟霞痼人其言非謬惜白雲留住不能黏我游屐生令紅塵不到之處僅得暫插足爲可憾也夕陽催去不復可留李謫仙卻顧所來徑蒼蒼橫翠微此際誦之低回不盡遂與從空作別不啻與山靈作別矣同游者毘陵沈君麟書候官劉君惕哉泉唐顏君道齋會稽張君仲剛陳君季孚黃巖林君緯文江寗陶君仲威錫山丁君式如凡九人即於是日燈下振筆記之心猶在松聲泉聲交作間也績得四詠附錄於後 
　　九獅一象自成羣若曾禪心靜不紛流米巖空餘幻跡慧光塔聳邈山君因緣聊向龕前結鐘鼓何由地下丶聞倘問寺僧何所贈嶺頭萬疊盪胸雲（聖壽寺） 
　　度梁躡磴徑紆冋纔見天工妙翦裁峭立雲根巖剖腹莽搖地軸澗轟雷蜿蜒珠自龍鬚下齮齕崖疑虎口開太古一池今未竭軒轅曾此煉丹來（雷潭） 
　　急雨輕雷蛟舞潛石亭恰對水精簾澄源豈止傾三峽素帛能教掛萬縑瀑似平沙奔怒馬磯　寒玉浴情鶼驕陽底事頹唐甚豈爲山靈故故謙（梅雨潭） 
　　百仞臺盤萬級梯後生到此總思齊當年都會嗟鬚鬢終古溪山剩雪泥惟見千株松鬱蔭料無一點杖然藜祠堂興廢尋常事我有瓣香方寸携（仰止臺） 
筆記 
[慘別記（四）] [  側帽逃禪]  
時慧姑狂喜不知所措曰得有今日（句）語未　自悔其魯莽讀者識之慧姑雖困於情然頗矜持况與萊青遇此僅第二次耳苟語以如斯得勿令人輕視萊青亦覺之特驚喜之餘無以自明乃呼衲增坐後置香茗慧姑就坐默無一言萊青曰女士幸恕狂愚數日不見乃清減如許得勿病乎慧姑日偶攖小極今愈已奉父命出游以艇浮岳墳令婢守之信步至此得遇先生幸甚幸甚萊青日果然得睹女士誠奇遇也時萊靑微啜其茗慧姑偷限視萊青觀其英爽之姿復含溫柔氣不禁大爾萊青亟仰其首慧姑羞慚於此隙也萊青得盡睹其芳容溫淑慈祥睟然視而蓋固不僅麗而已矣此兩人互相愛慕各訴諸心荀成佳耦此福更何量也頃之萊青曰女士小艇乃絕佳慧姑曰此吾家所製供夏日逭署之用萊靑曰乃如是者定名則尤雅不審何人所錫慧姑赧然日即我也萊青曰女士天性或亦富於美術思想耶慧姑謙遜萊街日女士在校中Ｄ文名糸店末即個繼開之｛盼偭 
乃知女士之固有本也慧姑曰先生何遇事譌謙吾爲文無裨於世僅編於　　方面之小說耳何足供人一盼先生善畫固一時驚海內也萊靑　然曰女士屬吾勿事譌謙今女士又何若耶慧姑亦以巧笑報之萊青復曰女士爲學之目標如何慧姑曰匪敢去目標僅自實其腹耳萊青曰諸國文字女士能幾種歟慧姑曰英法文强可迻譯目閱若德文僅粗識拉丁則以科學治之耳萊青曰女士畢業後將何以自治其業慧姑曰爲敎非吾願學無盡期則仍學耳特吾之學非書本之學乃自爲文以徵昔學之短長萊青忻然曰大佳女士所爲說部吾曩讀一二篇如母如披婀娜等發揮個性可稱妙手第不悉今後尚有何佳作足以饗吾人乎慧姑曰先生借獎逾量夫何敢承特小說甚難作能令人順眼看去便是佳著今人謂欲更新文學須先自小說始此語誠當於是一般小說家從事譯述近世西洋諸作尤以能達原著者之眞意爲主體而字句圈讀悉仍其舊於是不識西文者閱之乃大感困難尤有一般人即描寫中國事實亦必含有西洋色彩徒附會人之假形式而不復求我之眞精神此甚不當此余之個論未知先生以爲何如 
雜載　　 
罷課罷市求榮反辱易銓 
[秋思錄] [  禹鐘]  
　　丈夫在佺當及時建立功業以展懷抱若鬱鬱不遇終老江鄉坐使其大好身手閒散以死則其中心之范恨爲何如乎須知古人大器晚成一語究未盡然蓋人生一入暮年精力才智學不若壯盛之時縱一旦得志然爲時旣暫臨事又難盡濟杜甫詩曰長安卿相多少年當負應須致身早言之甚慨又讀彭秋士彭息翁傳曰飾小齋獨居几上一罏香一缾水晨莫鈔書然翁心雄恥下得及時有爲秋風起則驚撲筆起徘徊焉復鈔書竟老於家嗟乎男兒遭遇不偶抱殘守缺至以鈔書寄其雄心顧又未能遽息悵觸秋風驚心歲月其事誠可痛已 
　　入秋後暴風雨屢見决堤淹宅災潦巳形江浙士壤素號膏腴頻年各省水旱諸災江浙獨免省人得慶飽暖眞幸民也今者秋穫垂屆而忽遭風雨高壞低窪悉成澤國農民走告災荒接踵於道官民柬手憂形於色登天之薦瘥猶患其不公必欲使之普遍耶 
　　晉史庾亮傳曰亮鎭武昌諸佐史殷浩之徒秋夜乘月共登南樓俄而亮至諸人將起避之亮徐曰諸君小住老子於此興復不淺便據胡床與浩等談詠竟夕當時稱其坦率傳爲佳話余謂此等豪懷雖曰晉人給習所然然其樂究惟達官貴人有之若在孕感之秋士對此滿樓月色適足助其騷屑又胡能笑傲言歡耶 
瑣錄 
[小談話] [  曹文海]  
　　運來國事紛紜南北交門如在驚濤駭浪中而有一舟可供吾過渡者太平洋會議也夫此次美國哈定總統發起此太平洋會議者將解决各項重大之問題與我國安危存亡有密切之關係全國國民亟當注意奮興振作以爲國家外交之後盾不見束隣之國民生於佔取優勢之國家尚舉國若狂組織團體奔走呼號以助外交官之聲勢女界亦聯袂出發遠赴歐美諸邦宣傳其主旨冀得最後之勝利焉 
　　然觀我國當局銷沉寂寞如不甚經意今亡最主要者當速事弭平內亂刷新時局抖擻精神以求自存苟再失敗於太平洋會議則吾亡無日矣 
小說 
[劇賊胠篋記（十四）] [  一圭]  
　　第三節珠寶箱 
　　辣弗里司是不是個出類拔萃的罪人我雖不曉得但他定然是個打球專家他旣謀奪人家財物他自然是法律上的罪人他的處境就很爲危險但他仍舊安閒自在沒有一些恐怖的心理他每次到勞得去總帶上打球的器具有時贏他就很得意勝是輸了就悶悶不樂定要轉敗爲若纔肯罷休他曾向我說道打球與體質上頗有關係譬如球術敏捷的人他的體質一定發達我要發棕我的體質就不能不注重球術了在七月中第二個星期一妁那天他會和人家賭球辣弗里司自然又佔了勝利那時他正啣了一枝紙烟在球場上走來走去怎有一人向他道他在婦女室裏等你你願意就去麼辣弗里司道我很願意又向我道請你在這裏等我一會說完就和那人一同去了我聽得背後有人說道克勞尼就是去年的哈羅伊辣芬又有一人道我認得他他是個壞人先前那人道但是他於打球一道委實是個高手他打起球來幾有百戰百勝的氣槪當時我聽了這話並不留心後來不多一會辣弗里司就回轉來低低的向我道我替你向　密司梯老人介紹你可願意麼下一月裏他們有個球會會期很長大約是一個星期克勞厄也來與會那時定有一番激戰我們不妨都去打上一回我道我們麼我是不會打球呀辣弗里司道你不要多說了我易辣弗里司說這話時眼睛當中露出很動人的光彩來我料得他心裏定盤算甚麼事情 
餘瀋[  范存忠]  
　　暑中歸省晨夕待二老白髪與玄鬢相對瓜棚荳架間述異引歡娓娓談遺聞軼事身處是境覺亦無甚奇樂然閒來回憶其味醰然彌覺此樂爲不可多得深夜睡醒聞遠寺鐘聲輙思歸棹江鄉重尋膝下之歡孤燈煑夢夢乃無成轉輾反側至於明發 
　　是做凡芽之求這不得者愈覺其名貴無上及旣得之則亦視爲平凡而事過境遷偶爾回憶則又彌覺其可樂人能深知是說可悟境由心造而袪非分之念矣 
 
 

Page 19

 
 
   
 
 

Page 20

 
 
常識 
常評 
[說嘯] [  老圃]  
　　鄭康成曰嘯蹙口而出聲也此即西人所謂忽絲爾Ｗｈｉｓｔｌｅ古人嘯歌並稱亦音樂之一而今亡矣猶憶十餘年前在美國見善嘯者登壇奏伎彷彿蘇門山鸞鳳之音響乎巖谷乃知晋書所載阮藉遇孫登之故事固非處誑而成公綏嘯賦所形容者亦非舖張掦厲之辭此伎在魏晋最盛劉越石在圍城中月夜登樓而嘯胡賊聞之皆凄然長歎更吹胡笳乃起圍奔去其感人之深也如是石勒在洛陽倚嘯上東門王衍知其異人其見人之性情他又如是蓋動唇有曲發口成音所謂自然之至音非絲竹之所儗若陳留謂阮嗣宗嘯聲與琴諧孫登經宜陽山上峯行嘯如簫韶笙簧之音古人固擬之絲竹也拾遺記言西方有因霄之國人皆善嘯丈夫嘯聞百里婦人嘯聞五十里如笙竽之音此雖荒誕之說然吾聞西人嘯者間助以指其聲激嚁而清厲長引而憀亮雖慷概高歌者不能如是之遠聞也吾國自晋以後此法漸失其傳然唐人猶重之天寳末有峨眉陳道士善長嘯能作雷鼓霹靂之音聽者傾悚大理評事孫廣著嘯旨一卷有流雲龍吟深虎溪高柳蟬古木鳶巫峽猿諸名而其法不傳爲可惜也 
道德 
[處世箴] [  朱思忠]  
　　身入難關惟堅忍不拔之志可以出之　　已毀之名譽如覆水之難收 
　　勤儉爲富之母 
　　聽天由命帷愚者言之 
　　喜談人短者己必無一長 
　　能仆能起者方爲能人 
　　懶爲貧之始 
　　貪乃禍之源 
　　不知足者無富時 
　　建醮賽會無異擲金錢於汪洋中 
　　學者生知足心則永無進步 
　　本領即財產 
　　坐食爲社會之蠧 
　　事不三思必遭失敗 
　　求人周濟曷若求己節儉 
　　舉動投人者癱瘓即其弟昆（乙種酬） 
[商店業師對於學徒應負之責任] [  何振華]  
　　商店學徒即異日之店員亦國家商戰場上未來之商才也故不特關於一店人才之得失營業之安危商務之盛衰而於地方商業之振興與否國際貿易之發展與否莫不有密切之關係也彼商業先進國之培植學徒每於本店學業之外復令入半日學校或商餘補習所以養成可用之材其有鑒於此乎反觀吾國商店猶視學徒爲無足重輕除令做奴隸職務外對於商業學識經營方法多不悉心傳授安望其有商才輩出營業進步之日哉丁茲中外商戰劇烈時代吾願全國大小商店放大眼光急起直追培植學徒爲良好之店員供一店之應用備競爭之幹才國家商業前途寳利賴之茲將業師對於學從應負之責任略舉如左 
　　一選用學徒進店後爲業師者即有代其父兄負教育約束之責當先告以店中應守之規則學徒應盡之衣履務令質樸勿涉奢華間或稍有過失亦宜善爲開導勿遽加呵責心存奴視 
　　一書算簿記爲商人必需智識如當地有半日學校或商餘補習所應予以通學之時間使其按班肄業傳得學成致用是爲商人通例所規定否則若無補習學校之處每日營業終了亦當規定時間分別程序從而教授指導責其專心習學 
　　一各業有各業之技能各業之商品技能須悉心傳授使之時常練習商品應令學後識其種類別其優劣告以何處出產何處採辦來價若何運費若何整理保存之手續如何門市批發之定價如何種種情形均宜使之熟悉 
　　以上所舉固爲業師對於學徒應盡之義務但店中先進夥友亦有隨時指導其服務之責任如學徒初臨櫃面招待顧客接手交易師友均當從中輔助照應一切也（乙種酬） 
[西方格言（一九六）] [  謝介子選譯]  
　　驕者等於自噬（莎士比亞）（Ｓｈａｋｅｓｐｅａｒｅ） 
　　暴雨易過（意大利諺） 
　　法律有時而眠但永不亡（英吉利諺） 
　　愛君之犂君亦將受其愛（德意志諺） 
　　需要興實業（英吉利諺） 
　　有日之時當製乾草（德意志諺） 
　　不正之爭無眞勇（英吉利諺） 
　　初步皆爲艱難（法蘭西諺） 
　　毌以汚指指人之汚點（英吉利諺） 
　　預防優於補救（靠克）（Ｃｏｋｅ） 
衛生 
[蟲螫解毒法] [  焦桐]  
　　蜈蚣黃蜂等毒蟲皆能螯人人被從所螯肌虞立見紅腫而痛不可忍其故因毒蟲之毒針當螯人時恒注射一種毒液名曰蟻酸混入吾人血液中即感受其毒而覺爲痛楚也 
　　凡酸性物質與喊性（亦稱鹽基性）物質相遇即起化學作用而爲中和性之鹽類今欲解蟻酸之毒但須塗以强碱性之亞莫尼亞水（ＮＨPＨＯ）即中和而毒自消矣倘乏亞莫尼亞水或以人尿塗之亦效因人尿中含有多量亞莫尼亞故 
　　又毒蛇之毒甚於蜈蚣黃蜂等之毒其受毒輕者亦可以亞莫尼亞水或人尿塗之若受毒較重急以繩縛住受毒處之兩端俾毒液不至隨同血液周行全身然後赴醫院求治或用藥物治療或用手術剖割隨醫生爲之可也 
　　獨是人被毒蛇所螯甚爲危險吾人求治於已受毒之後不若預防於未受毒之前蓋蛇之有毒與否固可一望而辨別之譬如蛇頭爲三角形者必有毒蛇頭爲橢圓形者即無毒何以故曰毒蛇腦中包藏毒液甚多兩旁必突超故衛生家當知所避矣（乙種酬） 
　　芝蘭玉樹以玉弟爲玩物佳子弟佳子弟吳侍　 
[飢時飲食之注意] [  劉沛]  
　　人當飢餓時腹中腸胃縮小消化力亦停止作用及得食胃腸始慢慢擴張消化力亦漸次增强故當飢時飮食不可過速過速則不能細嚼食物積滯於胸腹之間必生奇痛不可過飽過飽則飢腸容量尚微猛然膨脤勢足以影響身體上之生活 
　　曾記前清咸豐初年敝處大飢有慈善家出振糜粥四方飢民聚食若鶩食畢立斃命者十縣人衆大駭以爲振災者有不道德行爲嗣經考驗始悉斃者數日未食今忽食之過飽一時胃腸容收不及遂至腸裂斃命云 
　　然不獨飢時之飲食所當注您即吾人日常飲食亦不可不細細咀嚼慢慢吞咽始易消化否則食後鮮不腹痛而生不快之感（乙種酬） 
法制 
[損壞公共建築物之科罰] [  朱思忠]  
　　世風不古人心澆薄公德思想淪亡殆盡每見公國之游人攀折花木損壞建築毫不顧惜以爲此物非屬於我無損於己詎不知己物爲一人之私有固宜愛惜之保護之而公物爲人人所共有更當共愛情之共保護之若徒知愛私而不知有公問心豈能無愧乎吾國人之缺乏公德心若此宜乎外國公園有華人與狗不能入內之禁也吾願國人及早猛省提出愛私之心移之於公庶可爲神聖高尚之國民而不爲外入所輕視如有任意摧殘違犯下列之一者應處二等或三等有期徒刑以懲罰之（新刑律損壞罪第一百八十六條） 
　　一損壞城鎭及其他人烟稠密處之建築物 
　　一損壞陳列儲藏多數宗教科學美術工藝上貴重圖書物品之建築物 
　　一損壞宗教或歷史上之貴重建築物 
　　一損壞儲藏哨磺或軍需品之倉庫及其他建築物 
　　一損壞多衆執業或止宿之鑛坑兵營學堂病院救濟所工塲寄宿舍獄舍及其他建築物 
　　一損壞多衆聚會之公園寺院戲館旅店游戲塲體育塲及其他建築物 
　　一損壞多衆所乘之舟車及其建築物（乙種酬） 
雜錄 
[彙訂常識增刊之利益] [  徐蘊輝]  
　　申報館自有常識增刊以來取材切於實用其增進吾人之常識誠非淺鮮顧余喜讀申報尤喜讀申報之常識增刋按月將常識增刊彙訂成冊閒時翻閱以供參考頗爲便利覺其利益甚多茲述其尤者如下 
　　㈠吾人偶欲參看某項常識時如衛生或經濟等欄便可一索而得較之散漫無序者便利多多 
　　㈡旅行時便於携帶舟車勞頓中復可作一種消遣之妙品較之披閱無益之小說爲益甚大 
　　㈢人每有將報紙包裏物件者甚可惜也如能將常識增刋彙訂成冊旣有上述兩利復可養成重視報章之良好習慣彙訂常識增刋吾行之將近一年覺其成效頗巨世不乏與余同好者盍仿而行之（乙種酬） 
問答 
[答鵝掌瘋治法二則]  
　　先君素患此症後自友人處覓得該方如左　　土槿皮猪牙皂石菖蒲土貝母 
　　青防風川草烏白夭蟲威靈仙 
　　白蘚皮枸杞子浮萍草姜獨活 
　　右藥十二味每味二兩用醋煎每日薰洗數次以愈爲度　　渺嵐生 
　　每於飯後置燒酒於洋風爐內薰之經月即愈友人吳君患此症如法治愈子廉君盍試之姚公亮 
[滑稽小說鄕愚遊滬趣史]  
　　鄉下人白相上海丶是最可笑的事丶鄉愚遊滬趣史一書丶是專描寫鄉下人白相上海的笑話丶全書約二十萬言丶無處不可笑丶無事不可笑丶無語不可笑丶諸君欲解悶消問丶萬不可不看此書丶諸君如欲在上海白相丶要不做鄉下人丶要想學點白相上海法門丶也萬不可不看此書丶全書四冊五彩封而丶定價一元二角丶外埠函購丶郵票九五折算丶寄費加一成丶 
　　上海棋盤街文明書局發行各省中華書局代售 
 
