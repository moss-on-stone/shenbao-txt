# 1913 - 148 - 4914466

 

Page 1

 
 
論說 
鹽之研究（二）（）遯庵投稿 
[第一煎熬法以下詳叙各法]  
　　用此法製鹽之地爲美國德國中國法國之一部分及日楝或等入海水於釜而煎熬之謂之製海法宜行交通不便柴炭謙賤之地方或於海水特别加人工一旦成濃鹹水再用石炭及其他然料以製鹽謂之濃厚鹹水法而濃厚鹹水法厥有四種 
[甲種鹽田法]  
　　使海水浸透於細砂曝露於日光蒸發水分爲濃厚之鹹水其採收之場所名曰鹽田而鹽田又分入濱法揚濱法二種 
[（子）入濱法]  
　　此法專行於瀕近内海鮮駭浪驚濤之地方其鹽田先以泥沙造地盤周圍築堤坊設水閘導水入鹽田之溝渠使浸透於泥砂問該鹽田之地層以適合潮汐之平均線爲通例於鹽田散布細砂則海水　毛管引力漸次昇　於砂面又　太陽與風力之作用蒸發水分獨留鹽分附着於細砂收集之而入於台或沼井（十州地方）或槽（北陸道地方）復灌海水以溶解其附着之鹽分使爲濃厚鹽水而滴下成鹽參看第三章第二節 
[（丑揚濱法）]  
　　此法恒施於海岸高峻海水難引之地方先固地盤撒細砂或卽於天然之砂灘激揚海水使入鹽田而曝之則水分蒸發獨鹽分附着於細砂掃聚面入於沼井或臺車復灌海水以溶解鹽分而採收其濃厚鹹水 
[乙種枝條架法]  
　　此種裝置以淡薄之海水滴落於枝條蒸發其水分而使濃厚在日本曾行於出雲之一部及山形縣千葉縣行德地方現今盛行於德意志其枝條長約千間高十　上部厚一間下部厚二間有餘 
[丙種鹽盤法]  
　　鹽盤法卽流動鹽田法其鹽田之構造有異尋常作平坦而堅之地盤使海水通過蒸發水分而成濃厚鹹水日本專賣之初三重縣大塜村地方以此法採取鹹水今廢止 
[丁種機械製法]  
　　近代科學進步顯促機械工業之發達類皆以精巧之裝置得良美之製品而機械製鹽法亦漸次發明因種種之裝置致鹹水之濃厚新法日出不窮於日本有鈴木式伏屋式等於各國有金輪式等之機械參看第四章 
[第二天日製法]  
　　用天日法製鹽之地如印度亞勿利加之法領伊大利法蘭西西班牙葡萄牙諸國皆然在日本則臺灣朝鮮國東租借地等處亦從無煎熬海水之事藉日光與風力使鹹水寖寖濃厚而誘致其晶結（參看第六章及第八章） 
[第三氷凍法]  
　　海水雖遭寒冷而結氷鹹水則不結氷故海水凍結之際僅其水分成氷所剩餘之部分成濃厚之鹹水漸次除其氷塊則愈益濃厚謂之氷凍製鹽法行於寒帶諸國用此法所採收之鹹水煎熬之使結晶鹽亦有於煎熬之前投入石炭以分解鹹水中所含苦土鹽類者 
[第三章鹽田製鹽法]  
　　第一節製鹽法之變遷 
　　日本古代之製鹽果用何法乎大率出海濱吸海水而從事煎熬今日尚可得其梗概試讀萬葉集及古今集之古謌内均有煑藻鹽篇可見上古有取海藻而煎鹽之事蹟現今鹿兒島縣大島地方猶有行之者髣髴往古之遺風其方法不必豫定場所出赴海岸以簡易之器具而煎煮海水隨時變更其場所有如太古游牧之族逐水草轉徙者然其煎熬之器編羣竹爲鍋形周圍塗以粘土謂之綱代釜惟此地有之他處未之見也厥日緣人智之進步撒布海水於濱砂而得鹹水是爲揚濱之濫觴更進而得劃區域築鹽田等種種方法讀　户田地方之舊記知文化紀年以前（去今百九年前）巳有揚濱鹽田嗣乃創入濱鹽田相地勢所宜有逕築入濱鹽田者亦有原係揚濱變更爲入濱者溯自海水煎熬時代進步而爲揚濱爲入濱迭經改革卽以現今之人濱法論其溝渠之位置沼井之構造器具之使用亦經多次之改良以有今日其事實固彰彰可攷也（未完） 
 
 
 

Page 2

 
 
時評 
[力行其言（無名）]  
　　我無奢望惟望今所謂大人物者能力行其言斯可矣 
　　斥人者盡曰爭權奪利稱巳者盡曰爲國爲民今試以人之言盡爲誣巳之言盡爲實誣者不之究實者必求其實行斯亦可謂天下之至恕者矣 
　　南也北也官僚也偉人也國民黨也進步黨也中立而任調停者也慷慨激昻之談也理直氣壯之言也痛哭流涕至誠赤怛之語也皆能如其言而一一力行之誰謂中國無人哉 
　　苟非是如其巳之斥人者而一一力行之則不忍言矣 
專電 
[北京電]  
　　王芝祥昨日到津即行入京謁見大總統爲調和南北紛爭事 
[北京電]  
　　駐京葡使近發長電報告本國政府詳述中華民國近况以及兩院制度 
[武昌電]  
　　黎副總統電令各屬將謀叛軍士嚴行拘捕 
[桂林電]  
　　趙炳麟有委任桂省民政長消息 
[哈爾濱電]  
　　俄人大軍在黑龍江邊界似有大舉 
[奉天電]  
　　張都督諭禁電局收發軍事電報 
[開封電]  
　　連日大風雨不止田野低處盡成澤國 
[南昌電]  
　　省議會表决邱漢宗提議取消彭萬程民政長又電參衆兩院謂李督於十五日宣布獨立事絶無影響 
[南京電]  
　　兩淮鹽運使張弧現籌畫鐵道運鹽辦法呈請財政部察核 
[南京電]  
　　電燈廠長因管轄通則窒礙難行請開行政會議未邀省長允准 
[南京電]  
　　内務司長馬士杰昨由揚返寗 
[南京電]  
　　都督府參謀一職久缺現有委任顧忠琛消息 
[南京電]  
　　統一黨寗支部昨開成立會舉定趙翰綸爲正部長陳福成爲副部長 
[南京電]  
　　進步黨現巳組織支部不日開成立會 
[南京電]  
　　衆議院議員陶保晉昨電應省長力保孫銘請予設法位置 
特約路透電 
[北京電]  
　　聞政府現議設法取消奥國借欵因奥人尚未踐行條件之故該借欵之條件今始得聞其詳似與中國有損無益外國皆謂六釐利息之借欵卽在五國借欵之後發行必將大碍政府之信用蓋歐洲之人似不致能估計該借欵抵押品之價值也現信奥國擬加入五國銀團以代美國則卽願取消該借欵云 
[北京電]  
　　陸軍部决議在各省設立審計處 
[北京電]  
　　聞張勳接黄興詰問之電卽覆電聲稱吳宋二人旣假尊名來此勸與政府斷絶關係據實報告政府乃其應盡之責云 
[哈爾濱電]  
　　據聖彼得堡電社消息東方會在俄京舉行常年會議時泊里阿穆爾省總督巳被舉爲由其發起之海參威支會名譽會員該督當卽起謝推舉盛意並陳明俄國遠東經濟政策之要綱據謂外間所稱日人肆奪遠東商業之說實屬無根之詞觀於阿穆爾省産魚各區近來漸入俄人掌握可見一斑至俄日交易商貨日見其多此固兩國之益繼又論及中國事務謂中國旣遭急速之變遷今仍須嚴加注意吾人必須研究中國經濟之要求蓋中國將來能廣銷俄品故也末謂今除與中國聯絡經濟關係外當急改變吾人與此强健政府之政治關係而以平等主義待之衆聞其言皆爲喝彩 
[漢口電]  
　　日本華族游華團昨夜由日領事欵宴今日游閱漢陽兵工廠明晨將謁見黎都督旋將由日本僑民宴請夜　擬啟程前往長沙 
[武昌電]  
　　黎都督復從袁總統之意會同民政長出示解釋宋案及五國借欵 
[武昌電]  
　　寗軍昨由水路開往南方荆州漢川襄陽黄州等處均由北兵駐守 
[宜昌電]  
　　近有北兵二千名開抵此間 
[香港電]  
　　前在某島觸礁之葡國巡洋艦亞達曼斯托號業巳出險拖入九龍船塢 
[廣州電]  
　　陳炯明宣言有毁謗政府者當處以死刑　 
[廣州電]  
　　澳門華人皆贊成舉袁爲正式總統 
[貴陽電]  
　　湘人現在銅仁開礦湘軍欲入黔境保護諸礦經黔省當道拒絶故此間近有貴州不日將爲毗連四省互分之謡 
[九江電]  
　　縣議會今日在招商局輪船公司欵宴此間美人申謝美國承認民國之盛意賓主各發演說盡歡而散 
[南京電]  
　　程都督應省長昨晚在交涉局欵宴美領事及旅甯美商慶賀美國承認紀念 
[東京電]  
　　日本銀行總裁某男爵宣稱五國借欵日本應付之一分將暫由正金銀行代墊日後併入外債之内 
[貴陽電]  
　　昨日當道在某山巨刹舉行佛誕紀念往年到者輒有千人去年禁止閒人前往本年則准女子於今日與會男子於明日與會 
[貴陽電]  
　　此間某客棧近查獲大批鴉片業巳充公 
[貴陽電]  
　　巡警局巳改爲警察局表面之上巳與陸軍劃分界限然仍任軍官韓某爲警務長 
[貴陽電]  
　　前任楊都督部下某員持刀與母爭鬥經當道拘獲鎗斃其妻自盡其母亦圖自盡 
[貴陽電]  
　　此間巳得雨澤人心大慰 
譯電 
[北京電]  
　　據國權報載稱外交總長陸徵祥昨日（十五日）與駐京俄使商定蒙古條約中國承認蒙古之自治並將派員永遠駐紥庫倫管理外蒙外交事宜此後中國不復移民及屯軍外蒙境内 
[倫敦電]  
　　據經濟時報載稱倫敦巳得巴黎及歐陸各處定購中國債票之函甚多故該借欵發行似可勝利大約無庸保險銷售 
[美京電]  
　　美國上議院女子選舉權股員會决議贊成上議院某議員提議修改憲法俾使男女有平等之選舉權一舉 
[倫敦電]  
　　要求參政權之女子焚燬桑特格特之屋一所今日倫敦火車之中發見炸彈兩枚内有一枚係　贋鼎現信乃出學童之戲弄巴街警察　有人送來炸彈一枚中實火藥書致警長收啟諸女子日者在聖里哇茄特排列隊伍時旁觀者羣起滋擾擲以麵粉鷄蛋等物並撕毁諸女子之帽因人數衆多警察無力干涉據内務部宣稱内務大臣並未聲明擬於女子參政報出版以前施禁之說惟須見報内有煽亂之言論則始將干涉云 
[開列福利亞首府電]  
　　據開列福利亞州知事宣言擬簽准取締外人購地議案該知事己致長電與國務卿白乃安君詳述該州人心激昻之原因且謂彼以爲簽准該律乃彼之天職云 
[土京電]  
　　土耳其與布爾茄利亞休戰條約巳展期至五月杪爲止 
[考夫電]  
　　列强封鎖亞爾巴利亞及芒台里格洛沿岸之軍隊業巳撤退 
[匈京電]  
　　匈加利巳按一八七八年土奥條約正式兼併達納白河鐵門附近之阿達克爾島蓋因巴爾幹媾和草約擬將自愛洛斯至米地亞以西土國之地悉屬巴爾幹各邦之故現恐某邦將出爭該島 
[奥京電]  
　　陸軍當道對於巴爾幹之大局未全滿意故將陸續遣散預備隊現僅准三分之一告假歸里德國外務部大臣今日曾入覲奥皇繼與奥國外務部大臣縱談時局當我復與同宴 
[柏林電]  
　　俄國國會巳將豫算案宣讀告竣據首相宣稱俄國當於一九一四年開啓新利源以便整頓國防 
要聞一 
[速記風潮之參議院]  
　　五月十二日一時半參議院開會議員藍公武曹汝霖等因前此速記錄記事有錯當由二君請秘書長平剛調閱第二三四次速記錄旋由秘書長調來第四次速記錄云第二三次巳付印遂得秘書長允許親至記錄科調閱嗣由科員張僧鑾送來前兩次速記錄則多變更且第三次速記錄中末節王正廷所說之話一字不載以非調閱速記符號原稿不可遂由籃曹兩君得秘書長之許可又赴記錄科令速記生將符號與記事錄對讀文句顯有不符如九十二號下某君發言有不咨送政府乃表决院内一種意見等語（符號簿中不記號數觀漢字速記錄及聞之議員則九十二號下卽爲湯　或王正廷語）而漢字速記錄中則巳變更此語正在對讀之際張僧鑾卽聲言稿須付印不能久待當答以對讀甚快祇須略候幾分鐘如科員不能擔責我去請秘書長來遂由藍君去請平君曹君在速記科内執速記符號原稿以待時張僧鑾卽拍案大罵將玻璃瓶　地挺身向曹君手中硬奪速記錄並揪住曹君手足踢曹君跨者三曹君卽大呼警衛時藍君巳偕秘書長平剛同來平在旁漠然不理藍謂平云此是秘書長責任何故不理平仍無言記錄科駡聲大作警衛亦來曹君卽向警長言此係現行犯他踢我三脚我卽交與貴處了張尚手指曹大駡你是賣國奴奴隷王八蛋我就打你怎麽樣正在喧嚷巡誓守衛長巳至曹向守衛長云此是現行犯交你看守守衛長允諾議員等聞聲皆出國民黨議員謂議員不應看守速記錄者並多袒護張某謂應打人於是議員大憤彼此爭論居正在速記科室復破口大駡欲用武劉成禹看不過謂居乃湖北之議員如此無理實貽湖北之羞兩方幾致决裂經人調停方住嗣　員中商議此事謂私改速記錄乃議場問題張某行凶毆打議員乃現行犯羣請議長卽送交警察辦理議長以事涉速記錄意存袒護一味敷衍支吾不肯按法辦理末云此事我有不得巳之苦衷恐不能照辦藍曹兩君復向秘書長索看速記錄偕至速記錄室速記科長抗不聽命大聲言如運動我尚可設法通融與看今如此不能看了秘書長無法向藍曹兩君商懇於明日來看藍曹兩君謂非看不可候至許久天色巳晚議員中有謂今日不看速記錄亦可惟遲至明日則符號恐亦將變更請秘書長蓋印保證秘書長無法只得允將速記符號蓋印則半紙巳撕破藍君謂我僅聽得讀二三十字其餘並未聽讀過請卽在此處蓋一印秘書長無奈只得蓋一印時四天色巳晚不能開會大衆皆散 
[兩黨關於大借欵之協商]  
　　日昨因大借欵案國民進步兩黨各舉代表協商以便國會將來主張一致解决此案不意協商仍無結果國民黨因此次大借欵政府不交國會議决通過遽行違法簽字不惟手續上錯誤且簽字之後並無明文交國會追認僅用咨文交國會查照備案面巳似此違法舉動國會决不能承認故主張政府須將此次簽字之合同取消從根本上解决另行提出借欵合同交兩院議决通過後始可簽字進步黨主張此次政府關於大借欵之違法簽約實爲手續上之錯　但能兩院一致提出彈劾案彈劾政府手續上之錯誤而巳其巳簽字之合同不必取消另交院議惟此後監督其用途而巳兩院因主張不能一致故協商仍無效果 
　　又開五國資本團昨巳將此次之大借欵提交二百萬磅矣 
[進步黨預備會之大略]  
　　十一日下午一時進步黨在磨盤院共和黨俱樂部開成立大會凡三黨議員職員均到會共計有千餘人二時後開會公推梁啓超爲臨時主席報告開會宗旨由主席推舉丁世　報告三黨經過過情形丁君登臺報告三黨合併籌備事宜丁君報告之後卽由主席咨詢黨章是否應逐條討論謂衆應由主席指定一人朗讀黨章全文如無疑義卽爲通過隨由丁世及孫洪伊前後朗讀黨章其中雖有爭論大致無甚關係惟將理事七人改爲十人以内其餘各條亦稍有修正之處章程通過後因時間巳晚所有應行决議之事尚擬續開預備會一次再行公决兹將草定黨章錄後其餘詳細情形明日續行宣布 
[進步黨黨章]  
　　第一章綱領第一條本黨定名曰進步黨第二條本黨黨義如左一取國家主義建設强善政府二尊人民公意擁護法賦自由三應世界大勢增進平和實利第三條本黨審察國中政象以時發表政見謀黨義之實行 
　　第二章黨員第四條凡贊同本黨義具公民資格者得爲本黨黨員第五條凡入黨者須填寫願書由本黨黨員二人介紹在本部所在地經理事長認可在支分部所在地經支分部長認可給以黨證第六條黨員欲脫黨時須正式通告本黨並繳還　證未脫黨前不得爲他黨黨員第七條黨員個人之行爲不得用本黨名義第八條黨員有違背黨規損壞黨譽者由職員會多數議决得宣告除名凡以個人行爲喪失公民資格者當然銷除黨籍 
　　第三章機關第九條本黨設本部於國都綜理全國黨務統轄各交通處各支分部及各通訊所第十條本部認爲必要得指定　點設交通處第十一條各省省會及内外蒙古青海西藏設支部各縣設分部本部得酌量情形每省設二以上之支部第十二條各縣重要或僻遠鄉鎮設通訊所隷於分部第十三條華人寄居外國各要埠得由本部酌設支分部 
　　第四章職員第十四條本黨設理事長一人代表全黨總理黨務理事長由本部大會公舉任期三年第十五條本黨設　事若干人協同理事長總理黨務理事由本部大會公舉任期三年第十六條本黨設參議若干人備理事長理事之諮詢參議由理事長理事公同推定任期三年第十七條本黨設政務黨務兩部其組織如左政務部專主調查政况研究政策分七科一法制科二財政經濟科三外交科四軍政科五敎育科六地方自治科七庶政科政務部各科細則别定之黨務部專主執行黨中一切事務分五科一文牘科二會計科三交際科四支部科五庶務科黨務部各科細則别定之第十八條政務黨務兩部各設部長一人副部長二人其各科各設主任一人副主任二人幹事若干人部長副部長曁各科主任副主任幹事均由理事長理事公同指任任期二年但政務部各科之分科得由各幹事自由選擇之第十九條凡職員皆得連任 
　　第五章會議第二十條本黨每年開代表大會一次决定本年國會主張之政策選舉總統年决定總統候補者代表大會以各支部職員及本黨現任前任國會議員現任國務員組成之各支部代表每支部以二人爲限代表大會集會地及集會日期由本部於開會兩月前布告第廿一條本黨每年開本 
 
 
 

Page 3

 
 
部大會一次報告黨中一切進行事宜本部大會以各支部代表本部職員本黨現任前任國會議員現任國務員及本部所在地之黨員組成之支部代表人數與代表大會同本部大會以每年國會開會前於本部所在地開之第廿二條本黨遇有臨時重要事件時由職員會之决議開特别會討論之特别會以本部職員及本黨現任國務員國會議員組成之第廿三條本黨每月開職員會一次决議一切通常事件職員會以本部職員組成之 
　　第六章支分部及交通處通訊所通則第二十四條本黨支部設支部長及副長由該支部黨員公舉經理事長理事認可委任之本黨分部設分部長及副長由該分部黨員公舉經支部報明本部由理事長理事認可委任之第二十五條本黨交通處設處長及副長及各幹事由理事長理事指任之第二十六條支部分部得設參議備支部長副長之咨詢參議由支部長副長公同推任第二十七條支部分部得依本部黨務部之組織分設各科幹事並得酌量情形增減之幹事由支部長副長指任第二十八條本黨通訊所設所長副所長由該縣分部職員會指任第二十九條通訊所得酌量情形設佐理員由該所長副所長指任第三十條各支分部對於該地方政務得自行决定方針但本部審察其事務應由本部議决時得將其議案提歸本部政務關係全國者支分部得建議於本部由本部議决之第三十一條支部有維持本部之義務亦得受本部之扶助分部對於支部亦同第三十二條各支部應將黨員名册每月報告本部其收支清册每年報告本部分部對於支部亦同第三十三條交通處支分部及通訊所詳細章程各自定之 
　　第七章會計第三十四條本黨經費以左列各項充之一入黨費每人一圓二常年捐每人每年二圓三特别捐自由應募第三十五條本黨每年出入欵項由會計科造具表册經理事長理事及黨務部長副長核定之 
　　第八章附則第三十六條本黨黨章由本部職員會提議或有支部代表三分之一提議時經代表大會過半數議决得修改之 
粤省會與官廳之大激戰 
[力爭議决預算權]  
　　五日粤議會開議出席議員九十九人議員梁捧陞何達勳提議仍照前議咨都督送交預算核議以保法權而釋羣疑案当議員陳述意見謂查省會暫行法第十六條第二項省議會有議决本省預算决算之權業經咨都督交議在案兹准覆稱本會前咨雖與暫行法相符惟因國家地方兩稅未經劃分仍難照辦俟劃分後卽行照章編送云云閱之頗難索解蓋所謂預算者乃即本省一年度收支而先爲統計之數也似不能因兩稅分與未分而轉移來咨以未分兩稅爲難辦俟分兩稅卽照交豈收支數兩稅未分前爲一種面目兩稅分後又别有一種面目乎然耶否耶咨内并無聲明難索解者一且本會請交議者本省今日行政費之一預算耳後來兩稅若何劃分若何標準若何支配亦不妨隨時增减如必限以兩稅分後始可交議此次暫行省法不必有如此規定若謂暫行法爲無足遵守胡爲本會釐定議事細則咨請察核施行旋駁稱該細則第一百一十二條内開云云核與省議會暫行法第三十條之規定不符請另修改等語可見都督示本會對於暫行條例不許或背本會請議預算亦根此條例而來何都督竟推辭乃爾果暫行法僅議會所當遵守而政府不必遵守乎難索解者二卽以國家政費與地方行政費而論國家行政費應由國會議决地方行政費應由省會議决違者則爲侵權特因兩稅未分行政費亦仍然混合今二項政費旣能混合提議於國會豈不可混合交議於省會此理之顯而易曉者也况兩稅雖分國家地方實均人民所擔負本會爲人民代表故法令特許以議决之權如任行政收支不交核議微特陷本會以放棄責任抑且無以對人民政府何心忍而出此難索解者三本省經濟困難巳達極點政費從儉諒政府必表同情正宜將本省一年度應需政費數送交本會公同研究可加可減貴求得中庶能表大公而昭信服雖無本會要求亦當自行交議况明明有法令可守迭經本會請交者乎難索解者四尤可異者凡開臨時會議必其期間突遇重要事件發生始能召集開會該預算必經政府平時預定非臨時發生者可比旣非臨時發生之事件自無臨時開會之理由在都督以爲否交議於前又不能拒絶於後因假定其期曰倘巳閉會卽召臨時亦屬變通辦法似不必過爲苛求揆諸特别會條例意旨母乃大相剌謬總之無論如何本會旣有議决之權政府應負交議之責斷不能以兩稅未分一語托爲緩圖或謂兩稅未分無可標準强請交議事它上窒碍難行殊不知財政部修釐兩稅法草案咨行各省其界限業巳劃分將來有否添改大致亦不外此範圍照此交議於事實上可以辦到而法令亦不致相妨本員責任所關不得不將覆咨極力質駁作爲議案提付公决如表贊同仍照前咨催請交議可也陳鴻銓謂預算案不交核議之原因都督所持理由則以爲國家稅與地方稅尚未劃分故不能交議但省議會暫行法則明明規定本會有此特權且江蘇江西浙江等省聞亦巳交由省會議决然則行政官廳之堅持不交核議實無充分之理由應請杜代表將理由詳細陳說杜代表起立陳述謂梁何兩議員提出追交預算案内列以爲不可解者有四端本代表可逐爲解釋其一以爲官廳所持不交議原因在國家與地方稅尚未劃分豈兩稅未劃分之前及旣劃分之後前後便易一種面目乎等語本代表以爲兩稅未分以前不過爲合成之預算旣劃分之後則何者爲國家稅何者爲地方稅判之瞭然面目確有分别此層甚易解救其二則謂官廳對於本會别案則適用省議會暫行法獨於議决預算案明爲暫行法所規定則不遵行遂以官廳爲不承認暫行法夫官廳辦事豈不依據暫行法但對於交議預算實爲權力所不能行法律有時爲事實所障碍似不能責備於官廳其三謂兩稅未劃以前旣可以交國會議决何獨不可交省會主持此說似可爭之於國會此　官廳無權執行不能持此理由與官廳爭辯其四以目下財政困難巳達極點官廳一方面正宜從速交議俾得從中研究何者應减貴得其平此說官廳尤爲期望蓋由議會議决預算卽議會帮輕官廳之責任人民之毁謗議會担之官廳卽可分卸其責豈有不樂從者乎至對於召集臨時會以爲無理由似亦未必因此時兩稅確未劃分本無交議之必要果使劃分以後卽特别召集本屬正當之理由行之似無窒碍之可言至政府前送預算案之咨文措詞原極單簡本代表今日得有機會再進諸君一言前案之不言交議只言參攷者此中有最大傷心之事一因財政部以最重之賠欵科派廣東計負拒賠債在十分之一試問廣東年入能及全國十分之一否二財政部欲將廣東全省歲入盡數提撥試問廣東將來自治進行一切所賴何欵必欲爭回最爲今日應有之義甚望各位在此研究至預算案之應議問題猶其小焉者也在官廳一方面非不能交議實恐交議議决之後官廳不能執行耳有謂無論國家稅與地方稅分與不分亦可先交議决但此可爭之於中央如國會果能解釋官廳　不執行符夢松謂本會對於預算案爲研究數次之久而一則持法律一則持事實法律與事實處於絶對相背地位實無從解决若再行催交亦不過一紙空文可决無效惟有電致國會請其解决於兩稅未分以前本會能否議决預算趙鰲和議王家浩起謂暫行法規定本會原有議决預算之權而官廳以事實爲不可交議閱報載江蘇等省預算巳交由省議會議决本會旣有此權限惟有從速咨催符朝松黄桂榮贊成張以銘謂若謂國家稅與地方稅未劃分則全屬廣東出入之預决算本會爲一省之代表何不交議曾國琮謂都督前送預算案到會僅言參考但議决爲本會之權應請更正議决二字送會核議便合黄蓉第謂國家地方兩稅尚未劃分豈獨官廳知之殆無人不知省會暫行章程十六條二項所規定顯見得係包括兩稅而言本會倘不實行是失去該條文之效力應照符議員所議電國會解釋陳榮謂國稅廳旣經成立國稅與地方稅亦將劃分待其解决始行交議時亦不遥但當此地方財放困難先行勾稽俾何者應裁何者應減亦爲今日之急務伍干簪謂國家稅與地方稅尚未分劃核議原屬甚難交來祇言參考二字如或各位有以爲提議者亦無不可今日惟有研究交來之預算案應提議否議長宣告討論終局遂以議案成立表决不能通過復以符議員提出致電國會訊問兩稅未分以前國家支出與地方支出本省會能否議决廣東財政預算案付表决多數通過 
雜評一（無名） 
[大借欵之發行]  
　　倫敦預料中國大借欵之發行可以足額毋庸保險足見中國之借債尚有信用於世界也雖然世界之信用中國者信用我政府歟非也信用我人民歟非也信用我地大物博之中國耳思之能無寒心 
[互相責難]  
　　國人之和恊也則兩相原諒國人之疾視也則互相責難相原諒則事事進行速以無阻礙也相責難則置事於不顧以其所爭者在事外也今之黨人政府日思責難以窘異巳安有絲毫爲事之心哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[前後藏競爭選舉風潮]  
　　西藏選舉一事迭起風潮巳誌前報現後藏同鄉選舉會會員旺浴爾等具呈總統以拘拿代表實爲前藏選舉會所唆使蒙局竟聽其所爲羣情憤激請速飭將拘留之代表釋放以免則起風潮日前該會又發一公啓文曰西藏居五大民族之一向分前後兩藏前藏歸達賴主持後藏歸班禪主持有史可考民國成立權斷前清不意前藏漢藏人民意見難融漢官兵商一律驅逐出境班禪力持大局百折不撓傾向之忱昭昭在人耳目爲道途鴛遠謁見維艱爰於去年八月由藏專派喇嘛彭錯賫送委任狀以卓尼納夏仲阿旺益喜爲後藏全權代表來京贊助共和並賫呈數種先是卓尼納厦仲阿旺益喜於前清光緒三下三年派委來京辦理後藏一切公件去年復奉派赴庫倫調查要事今年三月在庫接到前命正擬啓程適住京後藏同鄉因國會選舉事電促來京卓尼納遂輕騎兼程於四月二十一日抵都日前曾將代表公文印信及賫呈數種呈由蒙藏局轉呈大總統並請示謁見至於西藏選舉事前藏十名歸達賴主持藏十名歸班禪主持本不牽混曾經參議院通過大總統公布在案此次雖改在北京舉行不過地點變更並未變更法律不意蒙藏局批令代表等歸入前藏同鄉會辦理置班禪佛於不顧奪後藏全體之公權後藏人民以公權所係誓死不從疊呈國務院内務部籌備國會事務局蒙藏局有案乃四月九日蒙藏局突派局丁多人將後藏代表厦仲阿旺益喜傳去由文斌李說等百般威嚇勒令取消後藏代表歸入前藏同鄉會選舉其餘後藏人民一筆抺煞以遂其壟斷之選舉代表不從文乃立喚左二區巡警四名將代表圈禁於蒙藏招待所斷絶次通不准自由後藏同鄉往見者概被呵斥查該所管理員卽係自稱前藏達賴代表之于華亭假公濟私串同所員百般蹂躪現巳兩日代表飢寒交迫生存與否尚不可知哀哀蒼天專制復活我後藏代表本爲贊助共和而來卽爭選舉亦係人民應有權利並無不合乃蒙藏局如此野蠻蔑視約法内人民身體上之自由違背選舉法强後藏爲前藏附屬品以遂其一網打盡之計此等舉動實使我後藏人民寒心我後藏旅京鄉人數本不多摧殘甚易而扎什倫布數百萬人民豈能放棄權利置之不較耶鄉人等一息尚存雖赴湯蹈火亦所不惜除今日後藏同鄉會開會議决一面電呈班禪佛並向法庭起訴外諸公對於後藏或有合法之選舉權或關懷大局熱心維持或激於義憤所當爲或因法律所應護諸乞主持公道摧此魔王不獨後藏人民之幸實五族同胞之幸也刻聞袁總統以蒙藏局辦法其間不無失當之處特於十一號交諭國務院飭卽轉會該局妥籌辦法並謂此舉關係甚重該院應卽派員參預以期措置得當云 
[川軍查辦金堂縣烟匪戕官案]  
　　川省陸軍第四師步兵十三團第三營呈報胡都督謂金堂縣屬廖家塲煙匪滋事傷弊官兵一案前後奉令派出本營副官李希斌及第十連連長王桂臣十一連連長卿振邦率該兩連士兵馳往協緝其寄回報告均巳轉呈鈞鑒四月十號奉令飭派營長親馳查辦營長遵即於十一號午前七時隨帶士兵廿四名前往沿途訪問傳說不一至午后三時抵金堂縣面謁向知事及該縣審檢兩員詳細詢問當日情形與該連長等報告無異并協商現在辦法向知事力認將奪去槍枝如數收還首匪勒緝嚴辦卽同營長會銜出示曉諭俾安民心次日連次接見該縣參事議事董事各會并團防管帶各員一面告以禁煙森嚴金堂距省甚近旣經吳偵探長將烟搜獲該匪等猶敢紏衆抗拒殺斃官兵實屬目無法紀亟應捕緝嚴辦一面勸令帮同密查務獲首匪收齊槍枝各員等巳經允許十三號營長自該縣廖家場見各舖户雖巳開巿亦不過免强支持復又召集該場士民等告以此次奉命來此只拿滋事匪首收齊槍枝决不牽連株累亦勿誤會虚驚等語該場士民亦均了悉此意旋擬返省道經石板灘時巳午後六鐘卽在該場住宿十二號午前十二時回營營長竊查廖家場烟匪最衆滋事雖適逢場演　良莠不齊吳偵探長在范家醬園搜出烟泥一節如果該場總保張瑞廷在時確有定見張雲太張立生曾詳等何至紏聚多匪驚集民團衡情據理張瑞廷亦不無過又查該場現雖開巿其巿面尚屬簫條自本營前後兩連開到匪類業巳遠颺若仍兩連全駐不特匪難緝獲恐居民不名免疑心營長覩此情形再四籌畫當令卿連長於十三號將該全連士兵率領回省至李營副官與王連長亦於是日飭率該連士兵移駐金堂城内以便隨時援助知事協同捕匪并懇令飭向知事迅將首犯緝獲槍枝收還俾此案尅日完結云云胡都督批呈悉該營長此次督率查辦廖家場煙匪巳將所派士兵分别移駐調回辦理尚屬妥協所獲各犯應俟該縣廳訊供批辦并將前失鎗枝滋事匪首迅速查獲呈覆核奪 
[江省曾與警廳長之大激戰]  
　　黑龍江警察廳長翟文選前因搜查省議會議長孫蘭昇之宅辱及婦女經議會全體提出查辦案後宋小濓始行電請中央撤任查辦日前省議會全體又提出質問書略謂我江省自設立警察以來於今將及十載在人民心理原期文明日進地方胥賴以乂安不意自翟聽長文選任事後省垣商民大有一夕數式驚之勢卽如日昨率領警兵數十餘名均携帶軍械飽裝子彈闖入本會議長孫蘭昇宅内聲言有人報告來此搜查煙土甫至房内卽被孫聘卿瞥見丟在地下烟土一小包顯係栽贓而彼衆我寡不可理論似此强横汚衊則全省人民寧復有生路乎此不可解者一也迨至栽贜無效而該廳長遂出立院中强令警兵入内搜檢婦女一時院内觀者無不詫異該廳長且大聲疾呼曰快快執行縱搜而不得亦不過作一胡匪割此頭顱耳他何足懼似此强盜行爲喪人廉恥汚人名譽猶靦然任保安之責此不可解者二也吸食鴉片本爲法律所不容本會議長孫蘭昇向不吸烟盡人所知但未經本會議員提出查辦案時該廳長並未過問迨提出查辦案後不數日徧傳佈告辱駡省會且聲言一二日内必實行搜檢省會議長議員等似此挾讐尋釁蹂躪民權江省豈復有一線光明乎此不可解者三也再本會議長係法人資格查約法第六條第一項所載人民之身體非依法律不得逮捕今該廳長於搜查之後竟强令逮捕議長到廳以備審訊嗣經本會議員面謁貴民政長陳述理由經派内務司長于駟興總務處秘書王莘林等前來勸阻而該廳長仍復聲勢洶洶不可遏抑仍屢次迫令似此蔑視法權更何立法之可言此不可解者四也以上種種違法情事固爲有目共覩議會爲一省立法機關處監督地位議長對於本會負完全代表之責議長而可汚辱何人不可汚辱警察廳長如此蠻横更何人不可肆行省垣如此各屬可知際兹共和時代而有此怪現象可危孰甚本會再三討論非謀最後對待不足以昭人民信用鞏固立法機關爲此謹依省議會法第十九條先提出質問經全體公决咨送貴民政長限二日内答覆餘容續聞提出者省議會副議長劉瑞長宋連甲連署者省議會議員在會全數 
[鄂省會對於憲法上之主張]  
　　省議會接收臨時省議會移交憲法起草委員會一案於日前開正式會議討論簽謂是案關係重要宜由國會起草現國會巳成立憲法起草委員會之組織可俟國會解决至於憲法修正應得各省議會承認則合民定憲法之精神云云後議决先將修正憲法俟各省承認後方能公布一層通電各省如得多數贊成再行電請國會提議 
[湘省會反對公債案]  
　　本月十號湘省議會開會首議都督提交實業公債案副議長曾熙主席請都督府特派員報告此案旨趣該員報告後周廷幹出席云湖南實業幼稚欲圖發達則非擴充利源不可欲擴充利源不可恃借外債不借外債則非廣募公債不可吳靜謂此案之報告無一定之手續反正以來籌餉一項人民巳不堪其困苦若再募債於事實不能成立羅正緯謂籌餉公債巳有五百萬元實業公債又五百萬元試問政府能担任歸還否李元植謂本席贊成此項問题而不贊成此種辦法現在公司毫無信用政府果有確實章程詳加討論方可施行程希洛謂去年籌餉異常强迫今復舉行實業公債則委員借此騷擾民何以堪故此項公債萬難成立彭熙治謂此案當預算案成立後再行提議齊璜謂此案係由官商合謀事業聯絡而來從前祇有公欵并無公債今旣無法可設只得募集公債應請政府設一模範工廠嚴守信用以爲振興實業之基礎羅良幹謂今日募集他日確能償還信用自昭惟須財政司或實業司担負責任討論甚久反對者實居多數主席請付表决贊成取消此案者大多數遂摇鈴散會 
[湘省水災之慘象]  
　　湘省連日隂雨山洪驟發河水陡漲數丈上流自衡州醴陵湘鄉湘潭及各口岸下自省城西北門外新河口沙湖洲三汊磯靖港喬口湘隂蘆林潭凡沿河各處居民屋宇水巳齊簷男女老幼無門可走多埢伏屋脊而又天雨不止衝倒房屋淹斃人口不可以數計有全家數十口盡遭淹斃者有屋宇全棟隨波直流而下者水中屍骸及牲畜什物所在皆有譚都督當卽委員分途查勘其災情較重者擬卽散放急賑以救目前 
巡警廳昨據省河水警局報告該局駐在之水陸洲葉家廟地方原係義山古塜纍纍現因水勢洶湧致山地崩榻白骨抛露令人目不忍睹擬俟水勢退落卽當設法掩埋云 
　　長沙府屬新康它巿各鎮鄉因頻年水災居民流離困苦巳達極點本年秧種多由借貸而來不意此次又被水災田園屋宇全行淹没秧種巳兩次潰爛卽未被水各處亦因天雨過久秧苗因水溼生蛆日見枯槁鄉民束手無策聲言欲輪流吃食排飯故日來富者不安其居貧者亦幾無生理云 
　　麻陽上通黔省下達辰陽每年各處米販米船赴該縣購運者絡繹不絶去歲洪水爲患到處潰堤收穫減少十分之三價值巳經增漲近日因各處水災該縣存糧無幾每米一石驟增價值至十餘串且稍有存儲者亦多不肯出糶致各鄉貧民多有不能聊生之勢現在地方頗形驚擾云 
湘省近事紀要 
[内債外債之總數]  
　　譚都督前准財政部電開凡各該省外債内債應卽查明報部以期債務統一等因兹巳飭由財政司查悉計外債欠日本正金銀行銀二十萬兩年息八釐本年一月十一日以前息雖付清本尚未還又禮和洋行銀五十六萬兩年息七釐本年二月二十七日以前息巳付清本亦未還又禮和洋行礦砂定銀一百萬兩年息七釐原訂於砂價内扣還砂尚未交本故未扣元年十二月以前息銀巳付合計外債尚欠本銀一百七十六萬兩内債如鹽商借欵每票三千兩陸續交到計現欠一百一十萬兩之譜並無利息籌餉公債之額五百萬元收入一百四十五萬函現在合計收入折合銀元三百五十一萬元年息四釐大漢銀行原借三十萬兩本息均巳還訖至湖南銀行本爲湘省收發公欵機關光復以前舊欠該行銀一百萬兩有奇現截至本年三月止合新舊欠共五百四十二萬兩月息五釐合計内債尚欠本銀六百五十二萬兩銀元三百五十一萬元總共計内外債實欠銀八百二十八萬兩又銀元三百五十一萬元昨巳由司呈請譚都督電部查照矣 
[發現炸彈團之通告]  
　　湖南譚都督以稽勳局局長柳聘農家發現炸彈一案曾與軍事廳長曁巡警廳長磋議凡此等危險物必有一收藏或製造機關擬即嚴行查察應從客棧娼寮入手遇有形跡可疑之處必須詳悉搜查乃日昨都督府内接有郵遞匿名信函一件大致謂吾儕組織之炸彈團分布各處防不勝防前日之事特小試其技以驚醒一般貪迷者之春夢刻吾儕巳聯隊北上另有要圖此間當可靜謐毋庸嚴密搜查擾害公共之安寧特此通告務期注意云云譚都督對之亦無可如何也 
[宋先生葬地未决]  
　　宋鈍妆先生遺骸前經湘省西路士紳吳景鴻等議决歸葬桃源巳誌前報乃宋君旅滬諸同近日紛紛來電以宋君功在民國實爲民國公人非一鄉一族所得而私自應安葬滬濱其銅像亦卽建立該處蓋以滬上爲先生殉國之地又爲萬國薈萃之區先生又爲萬國欽仰之人葬滬之議所見較大故來電迭稱此議發生贊成者近二萬人云云惟西路士紳曁宋君家族擬仍主持前議必得歸葬桃源昨得宋維揚君來電謂葬滬一層揚以死爭不得等語似此則宋君靈櫬究竟葬滬葬湘尚在未定之天也 
洛潼鐵路交涉近狀 
[代表第四次謁總長]  
　　交通總長朱啓鈐對於洛潼鐵路收歸國有問題極欲和平解决曾委任鄭洪年迭次與代表等磋商用極柔軟手段未得結果昨日下午代表等又往謁交通部朱總長仍派鄭洪年與代表接洽鄭君云此時大借欵正在爭執朱總長亦國務員之一洛潼路事即爲極小問題諸君如肯答應收歸國有尚可以商量否則朱總長絶不更變從前大政之方針代表胡抱一質問鄭君謂大政方針原不可變何以不定於比公司立約之時而定於比公司立約之後不定於海蘭一案之中而獨定於海蘭一案之外去年參議院通過海蘭幹路之時卽大政方針巳定之時并未夾寫洛潼在内是貴部大政方針並無洛潼收歸國有之必要比公司訂約時參議院提議時俱無洛潼一段可見洛潼一段不歸國有并不碍貴部大政方針也明甚所云洛潼不歸國有卽爲改變大政方針誠不可解鄭君云政治手腕是極活動的代表張寅工云政治手腕可以對外靈活不可以對内靈活如對人民太活動則失人民信仰矣葛德三君發言備訴河南人民近日因此鐵路被官吏蹂躪之痛苦如不速行解决恐釀巨禍胡抱一言此次爲最後之談判如破壞鹽捐即是政府没收鹽股當然提起公訴代表等受父老兄弟之委托路存與存路亡與亡將來惟有遵照約法人民有請願議會之自由在議會中解决可也鄭君云諸君堅持志誠可敬且俟回報總長有無商量必期和平解决代表乃退 
[代表第三次上書]  
　　日昨潼鐵路代表又上第三次書於交通部云河南商辦洛潼鐵路股東代表張廷燎崔寅彤胡抱一張士衡熊兆岐莫惟厚葛成修劉果爲呈請事日前晉謁大部蒙總長面示一切據云洛潼款項半出鹽捐大權仍在國家又云前清光緒年間與比公司訂立合同如中國鐵路由河南府往西接展須先儘比公司又謂現在辦事須觀事實之發生不能專論法理總長諄諄勸導命令所在似關大政方針之表等竊謂鹽捐一項全係集股性質洛潼開辦始就河南全省食鹽内每斤加價四文以爲股欵保息之用就河南地面籌欵藉辦河南營業照臨時約法河南人民有保守財産之自由國家祇有保護之責斷無强取之理况海蘭合同由中央政府與比公司訂定之後巳明載將西曆一千九百零三年兩合同一律作廢即前合同之條件斷不能復生效力海蘭合同祇載明中國政府担任催令洛潼商辦鐵路公司建築工程配置物料經營行車等事代表等以爲事實在此法理亦在此總長謂但觀事實而不論法理其事實所在代表尚有未能明了之處敬懇明白宣示以釋羣疑不勒待命之至 
抗垣之恐慌未巳 
[戒嚴令未取消]  
　　杭垣破獲機關因之戒嚴一事迭誌前報兹悉都督府前因連日接到匿名信件及密探報告於十三號傳令第六師長兼衛戍司令官將衛戍地點一律戒嚴如城東之羊巿街清泰門城中之豐樂橋城西之聯橋一帶均派兵士站崗凡二鼓以後夜行無燭及形跡可疑者一概盤問准其扣留着軍服者必須問其口令查是夜確於城東灰團巷口新昌同鄉會獲到余炎興等十餘名十四日及在本城楊陵芝巷口獲到一名手鎗一支一併送由軍法課訊辦現聞所有被捕各犯訊無政治上關係而每日日哺時戒嚴仍如故云 
[又起獲軍火]  
　　裏西湖招賢寺於光復之時曾有人藏軍火於内迨時局大定所藏之軍火一併解交無遺詎邇來該寺僧人不知受何人之愚代爲私藏軍火於内隔昨被偵探得悉卽報告該管官廳派人往搜當起出軍火兩箱聞巳一併解送軍事廳矣 
地方通信 
北京 
[部員强搶妓女之趣聞]  
　　京師某部僉事沈某者南省人也向與韓家潭聚鑫班妓女沈紅如情好頗篤欲納爲小星苦於無資前夜忽率領多人至該班付給該妓身價二百元（或云五百元）卽强拉之上車宣言如敢違抗卽送往濟良所該班不敢聲張任其揚長面去現聞該妓爲沈匿於順治門外某會舘不日卽將金屋藏之聚鑫班主巳發電蘇州追沈妓之生母來京將來恐不免提起訴訟亦最过之風流佳話也 
天津 
[真是一場瞎鬧]  
　　前日下午四鐘餘西門外三角地董家店内聚集瞽者二百餘人因瞽者馬文治等組織曲詞改良科令衆瞽負納捐之義務伊等盡保護之責任衆瞽者謂馬巧立名目大起衝突勢將用武南二分署卽將衆瞽數人帶署轉送審判廳審訊 
[保釋綠林中人]  
　　中五分署查獲之太極國緑林會陳士孝等一案昨有竹林村商足劉起瑞等在營務處禀稱陳係招僱苦力懇請開釋營務處因併未聲明招僱苦力究係何用俟覆查明確再行酌辦故未允准 
成都 
[拿獲不法之軍官]  
　　川省陸軍第二師軍人多係爭路同志鄉軍編制而成日前有下級軍官數人秘密會議被師長彭光烈偵知卽將首要諸人拿獲現巳送交軍法局懲辦矣 
[金融界之恐慌]  
　　川省鈔票邇來每票一元只能折合現銀六角各錢商均不樂換紛紛停滯軍隊中人對於鈔票尤爲反對故政府異常焦灼巳於二十八號召集錢商在商會討論此事云 
鎮江 
[海軍巡查長江]  
　　海軍部以鎮江江隂長江下游一帶爲各省之門户防範尤宜周密前日電飭駐滬海軍司令部李迅即派艦梭巡李遵卽調派飛鷹魚雷艇一艘建威鏡清兵艦各一艘由滬開往長江各口往來游弋日昨建威兵艦巳抵京口矣 
[催舉學務委員]  
　　丹徒縣知事于定一君訓令上黨高資丹徒諫壁御隆長樂崇德順江焦東永固大豐等鄉公所云案查敎育部定小學校令第四條四項城鎮鄉鄉學校聯合得設學務委員辦理敎育事宜並改正江蘇巿鄉學務委員服務規程飭縣通行各巿鄉公所在案現時歷數月除城廂大港平昌等巿仁讓圌山辛豐育城等鄉舉定學務委員呈報立案外其餘各鄉尚未一律具復到署須知此項委員專爲辦理敎育事務而設責成甚重仰該公所迅速查照前頒資格三條委任辦理 
 
 
 

Page 7

 
 
杭州 
[檢閱軍隊後之大紀念]  
　　朱都督檢閱軍隊業巳畢事近以此次補助檢閱隨員及受檢閱各級軍官等不無微勞特分期邀集會宴以資鼓勵十五日與宴者補助檢閱官檢閱隨員曁受檢閱中等二級以上各軍官宴設都督府會議廳師旅司令部二十一二三各團次等一級各軍官宴設都督府會客廳十六日與宴者受檢閱各級軍佐宴設都督府會議廳受檢閱次等一級各軍官宴設會客廳十七日與宴者師司令部十一旅全旅次等二級以下各軍官宴設會客廳二十四團全團次等二級以下各軍官宴設會議廳十八日與宴者十二旅全旅（除二十四團）次等二級以下各軍官宴設會客廳騎炮兵團工兵營機關鎗連軍樂隊次等二級以下各軍官宴設會議廳併聞赴宴各軍佐蒞府時先至招待室簽名後始直入設宴廳云 
[報界公會開會紀事]  
　　浙江報界公會自組織成立以來前次巳舉定評幹兩部職員昨日下午一時開會由幹事部共五人）互選幹事長一人潘更生二票邵振青二票趙漢卿一票以潘邵二君同票數用抽籤法結果邵振青當選爲幹事長評議部互選評議長一人（共到者十二人）秦炳漢君當選爲評議長並將二部辦事人員分部擬定 
安徽 
[圩堤衝潰之善後]  
　　無爲黄絲灘圩堤前因春雨過多江潮陡漲以致搶修不及被水衝潰所有下八圩低窪之處勢甚危險各處圩董均紛紛來省禀報内務司田司長隨卽親赴災區調查一切督飭各圩董搶修湯家溝至觀寺港内堤以圖補救并請柏民政長電飭將黄絲灘生工之欵二萬餘串移作搶修内堤之用一面籌欵撫恤災黎 
[取銷軍隊之爲難]  
　　駐紥臨淮關陸軍第四師軍隊前巳奉令取銷惟因欠餉甚夥故取銷事宜至今未結聞所欠之數約有二十餘萬各兵士紛紛索餉故巳電請都督迅速籌欵以解此危局云 
湖北 
[科學研究會成立]  
　　鄂省自民國成立後敎育日形發達各項學會林立兹有副總統參議兼實錄館館長謝君石欽聯合同人組織一科學研究會業巳呈請民政長核准撥欵定於本月内出科學雜誌故該會於十一號在函三宫開成立大會公推謝君爲正會長段君樹楨爲副會長該會分爲七科每科亦舉定主任一人兹將各主任姓名錄下㈠文學科朱延鼎㈡格致科高建墉㈢美術科向炳焜㈣實業科汪翔㈤算學科舒鎮華㈥軍事科孫武㈦法制科沈桂華 
雜評二 
[兩院互責]  
　　國民黨責共和黨曰有正黨理由儘可當場辨論何庸避不出席致議會不能開議共和黨責國民黨曰有正當理由儘可口頭辨難何必動手毆人致議會搗亂而散兩方面之責備皆是也皆堂堂正正之言也而兩方面之舉動則皆非何以但能責人而不能責巳乎 
[三省水灾]  
　　廣東之水灾慘矣乃未幾而皖省亦起水灾未幾而湘省亦患水灾何三省人民之不幸若此也胡督柏督譚督其各以安輯人民爲第一天職乎哉（默） 
[西藏選舉]  
　　選舉者一族人民之公權而必兢兢焉爲同室之操戈斯亦異矣 
　　然使或者不察從而袒護一方以爲壓抑一方之舉抑又過矣 
　　記者曰蒙事巳矣而藏事尚在若存若亡之間然巳蜩螗沸羹駸駸焉入於盲人瞎馬夜半深池之一境使參衆兩議院選舉誠得其人或猶可繫千鈞於一髮以鞏固其五族之其和者 
　　寄語愛國諸君子尚其以大局爲前提母營營於個人之私利也 
[黑龍江警長]  
　　孫議長而果有烟癖也則何難按法定之手續以治理之而率領警兵而持械入室而任意苛贓而辱及婦女亦胡爲者 
　　今則巳矣竟以此惹起全體議會之憤激矣吾不知該警長於此抑何鹵莾乃爾 
　　吾於以歎邊省吏治之疏忽吾於以歎警廳長之無法學知識（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
宋案今日觀 
[提解應朱二犯]  
　　宋案要犯應桂馨及嫌欵犯朱蔭榛本擬於十四日由巡警一區押解入城交地方檢察廳看守所覊禁嗣因代理地方審判廳長張清樾君以該所窳敗恐有疏虞電請司法籌備處高等審檢廳另謀處置故未實行兹得確實消息此事現巳商妥應朱兩犯准於今日（十七號）上午十時提解進城妥爲看管 
[修葺第一看守所]  
　　代理審判廳長張君本擬將應朱二犯收禁模範監獄嗣因與律不符故仍將第一看守所趕緊修葺佈置完善俟今日接收後卽令送入該所看守 
[司法部催速審理]  
　　楊景斌律師担認爲宋案要犯應桂馨辯護曾經電請司法部飭速公開審判在案兹悉地方檢察廳巳奉部電飭速處理並令轉致楊律師知照原電照錄於下地方檢察廳轉律師楊景斌蒸電悉宋案萬不能緩昨巳電令該廳速行審理矣司法部元印 
八誌巿政廳與巡警長之激戰 
[吳知事將代爲道歉]  
　　南巿巿政廳自被穆警長因寄押普通罪犯關門大門後迄巳多日兹應朱二犯巳定於今日移送城内即可開門惟巿議會一方面餘忿未洩故由縣知事定期星期一卽十九號開談話會預發通告請巿政廳議事會董事會全體解職各員並各團體蒞俾會得會同縣議會議長莫子經君將穆君閉門理由明白宣告並代爲當衆道歉聲謝俾使兩釋嫌疑言歸於好云 
[對付穆杼齋之辦法]  
　　羣學會昨開公民會到者六十餘人四時開會由主席蘇紹良君報告開會宗旨略謂巿政廳爲全巿公民之巿政廳我公民當以全力維持勿使該機關有停滯因宣布意見計有維持方法四條（甲）我全巿公民自今日爲始指定該廳毛家弄之大門爲正門浦灘之門爲旁門（乙）議員董事皆我全巿公民公舉之代表我全巿公民應力勸各代表遵照省長電勸及縣議長縣知事之調停毋庸辭職一面由我全巿公民恭送各代表回廳辦事以策進行（丙）由縣議長轉請縣知事電覆省長巳遵電勸不再辭職矣（丁）巿廳旣指毛家弄爲正門警廳向由浦灘出入應速將中路堵塞斷絶交通以免别起衝突又謂警察爲保衛地方治安而設今警長穆杼齋不惜蹂躪我全巿公民組織之自治機關是卽蹂躪我全巿公民之治安地方巳失保衛之力人民尚有安枕之日耶我公民當出全力以善其後善後辦法約有三種㈠巿政廳應盡力籌辦自治警察㈡將穆警長閉門事實繪圖貼說與歷來辦事劣跡詳細叙明呈請省會核辦㈢穆以本巿民擾害本巿地方應除去其公民資格永遠不得回復是否可行請衆公决遂由大衆討論良久除旁門改爲正門之議從緩再商外餘均决定實行當推定楊景斌崔奇峯兩君爲起草員擬電呈請内務部速將穆警長究懲散會時巳六下餘鐘矣 
改組上海地方審判廳九誌 
[縣議會之緊急動議]  
　　縣議事會議員趙履信等對於高等審判總廳長楊蔭杭撤換地方審判廳全體人員另行改組一事認爲違法特於昨日在會場臨時緊急動議提出意見擬電司法部澈究當經公决通過兹將議案曁電部原文錄後（議案）查法庭爲人民之保障以其確守法律絶無偏倚設法官自行違法其如人民之保障及信仰何本邑地方審判廳長黄慶瀾由光復時艱難締造以法律維持秩序至今并能力爭主權昭昭在人耳目近以宋案發生法部迭電黄廳長留辦乃高等廳楊蔭杭違背部令擅行撤換不解一高等廳有任免地方廳長之權係屬何種約法不解二一日之中立逼交卸與取締違法之官等不解三擬電請法部澈究再前讀六十一期省公報内載都督通令各檢察官民政長有如臯律師張汝霖敎唆庇匪巳成刑事嫌疑犯毫無疑義等因本月十二日閱地方審判廳通告有高廳推事張君汝霖駐滬督促進行等語惟張汝霖是否一人前案曾否銷釋若不派員調查何以分皂白設前後竟屬一人則以一刑犯高踞法庭勢必是非倒置黑白混淆尚復成何世界爲此緊急動議請公决（電稿）司法部鈞鑒上海地方審廳長巳奉大部迭電留辦宋案乃高等廳違背部令擅行撤換立逼交卸人民欵駭請澈究以彰公理上海縣議會議長莫錫綸叩 
[葛檢察官之敷衍]  
　　地方檢察官葛益甫君自奉高等廳陳廳長委任代理廳長職務後卽經電致高等檢察廳請速派員接任原電巳登昨報兹悉葛君業於日昨接奉高等檢察廳復電囑令暫代另候派員來滬接任葛君以審判廳發生改組風潮機關停滯當事人巳受虧不少檢廳管理刑事檢騐逮捕在在皆關緊要非如審判廳之專理詞訟者可比若亦停止辦公更屬不堪設想故允暫時担認勉力維持俟後任到日再行交卸 
[商團擔任巡防]  
　　滬南商團總司令朱少沂君以近來謡言蠭起難保無匪徒從中煽惑希圖搶掠爰特議定以滬杭車站至高昌廟及南巿巿政廳一帶由基本花業城南及第一工商團等四商團担任巡邏並每夜發給口令以杜弊混 
　　又聞朱君以偵察匪類蹤跡尤爲緊要業巳會商各業商團在各團員内挑選謹慎耐勞者若干人另行組織暗探隊分投偵探刻巳由二十五團體担任選派暗探員二百零四名概盡義務昨巳出發並報告上海縣知事查照矣 
　　巿議員江確生君以商團公會担任保護地方實巳不遺餘力但該會經費向由各商團自籌並不捐募亦無公衆補助殊不平允現擬仿照租界萬國義勇隊章程在巿政廳捐欵盈餘内每月酌撥三四百元以資補助業巳報告巿議會請爲提議矣 
[再誌炸彈轟發之猛烈]  
　　西門外婦孺醫院對門慶安里二十二號門牌陸惠生家前日轟發炸彈震壞房屋巳略誌前報兹悉警察廳長穆君以此事危險殊甚且聞有彈由外間投入之說是以特請化學家賈儒鴻君協同第三區第八區陳錢兩區長於十五號下午二時詳細履勘旋由賈君勘得陸惠生之臥房係朝南樓次間與面東廂房樓接連次間内置有鐵床一隻床下藥水瓶甚多床後有格板一堂當炸裂時陸惠生之妻在隔壁客堂樓上獨坐閱報旋聞炸聲甚劇驚起察視見次問之洋式房門及格板與廂房玻璃窗均巳向外擊出鐵床亦巳毁壞牀下樓板及樓板之櫊栅木二根亦被擊斷樓面平頂板轟一磊洞大洞旁之平頂有鎗彈擊損之痕跡甚多此乃轟炸時子彈隨勢上升致有此象惟藥水瓶仍在牀下詢據該家屬聲稱因陸素有痔病此項藥水係爲醫治痔瘡之用當場由賈君取出化驗確係治病之藥且粧臺抽屜内喟有洗滌肛門所用之橡皮管一支是爲治病之確証旋又由賈君檢取藥水瓶一個携回考驗謂此項藥水性甚猛烈設或缺水灌養亦能暴發云 
[三誌扛運貨物之爭端]  
　　承包滬南寗紹大達兩碼頭裝卸貨物之小工頭陳阿三前日被巳革巡士張根全喬木生秦仲喜及混名小娘舅等糾衆爭奪扛棒夫頭由寗紹公司查知恐其肇禍報由第一區派出警探分投彈壓巳兩誌前報兹由偵探查得此事係秦仲喜爲首在外招股包攬爭奪計每股出洋二十元每日號召各碼頭流氓百餘人備帶鎗械佈置抵敵更有周明山經手在沿浦灘各茶館内發給各武夫飯食茶點等資預備劇戰該處商家聞此消息頗有戒心業巳禀由龔區長報告淞滬警察廳長嚴密查拿矣 
[拆遷城根房屋之期限]  
　　上海縣行政公署昨日發出第六十九號布告云案據南半城填濠築路工程處函稱城濠排溝即日動工所有小東門至大東門外之房屋有碍路線均須拆去應即日曉諭居户限日拆遷其遷拆費應援照北半城一律辦理等語查填濠築路工程重要北半城將次竣工交通便利巳見端倪南半城旣稱卽日動工在地房屋自應拆去所有遷拆費准照北半城辦法樓房每幢貼償拆費洋三十元新建或工料較巿者洋四十元平房每間貼償洋十五元新建或工料較巿者洋二十元向南半城事務所具領事關公衆交通渴望早日觀成爲此出示曉諭仰該處租地租房各户一體知悉自知照之日起限一個月内拆凈萬勿觀望延誤至干未便至城根出租地畝應俟城垣拆去量見畝數分等定價再行公布仍先儘舊租户承租可也特此布告 
[征收忙漕之艱難]  
　　浦東二十四保各地保前因拖欠辛丑壬子兩年忙漕迭經吳知事飭吏催繳一味抗延嗣由吳君委派姚展卿下鄉按户督催又經該鄉自治所各議董立時拒却卽由該自治所幫同清理在案不料延宕至今仍無起色是以吳君巳於昨日另派委員戴君帶同催征吏分赴各鄉挨户催繳矣 
[汽車碾斃婦人]  
　　某氏婦年近五旬於本月十二號午刻行經南京路浙江路附近被某號電車撞倒適有西人喬士自開之四百零四號汽車由東而西不及避讓以致車輪從該婦身上碾過旋卽斃命當經七百三十一號華捕俞永壽詢明該西人姓氏報告捕房飭探將屍舁送驗屍所禀奉公堂中西官蒞所騐明委係碾傷身死因無屍屬到場飭保棺殮厝壇召認前日午後由捕將開車西人喬士傳案經孫襄讞與英領康君訊據該西人及同坐汽車之西人裴林登乾姆司茄爾司先後證明該婦實被電車撞倒因不及避讓以致肇禍判各退去候懸牌並登報招該家屬來案領棺安葬 
[賭棍消息靈通]  
　　虹口武昌路八百四十六號屋内近有廣幫賭棍混名老廣東等開設賭場日夜聚賭輸贏頗巨前日經美捕房捕頭訪悉卽飭中西包探往拿詎若輩信息靈通早巳聞風逃避該探等遂將賭具等物帶入捕房據情回禀捕頭昨將該處管門人楊仁初傳至公共公堂訊據楊供該屋係鍾姓所租向設成衣店現鍾雙目失明不知轉租於何人並不知有聚賭之事孫襄讞商之英領哲君判楊交保開釋仍派包探查緝聚賭之人到案嚴究 
[紙業商團之進行]  
　　紙業商團司令部致函各會友云本商團常操改期舊曆四月十二日下午七時開操八時各會友云本商團常操改期舊曆四月十齊隊詣南鐵廠打靶十五十六日下午七時常操凡操衣於十二日起均穿夏季戎服鈕扣須擦亮鎗械務宜整揩倘有銹壞等事概不得臨場打靶以防危險如有同志臨期不及到操者須先時告假俾便調查 
[廳長不過是个遞信人]  
　　淞滬警察廳長穆君昨日訓令南北兩巿及浦東等處各區長文云案於本月十五號奉江蘇民政長應指令第六千五百六十四號内開内務司案呈據該廳長呈轉請以分署一等署員定名爲分署長等情查分署長名目爲現行畫一地方警察官廳組織令所無前巳於五千二百六十一號指令明白飭遵在案仰仍照前令较理所請應毋庸議此令等因奉此查此案前據該區長等聯名具呈前來當卽據情轉請在案兹奉前因除通令外合亟令仰該區長卽便知照此令 
[佛敎師範學堂驟難立案]  
　　江蘇省民政長批中華佛敎總會呈云敎育司案呈據呈擬就上海龍華講寺開設佛敎師範學堂請予備案等情並准都督交該總會並呈一件均悉查部頒師範敎育令第二條第四項私人或私法人依本令之規定經省行政長官報告敎育總長許可得設立師範學校爲私立師範學校該校是否依照部令之規定辦理未據聲明亦未將擬訂學則呈報無憑辦所請備案之處應母庸議 
[中法學校新屋落成]  
　　法租界八仙橋堍法文書館邇因學生衆多房屋不敷故在後面空地上起造三層樓高大洋房一所改名中法學校昨日舉行落成禮由監院巴神父柬請中外官紳到場觀禮午後法總領事甘世東君會審副領事李畢利君等均駕蒞書館先由土山灣音樂部奏樂甘君首先登檯演說次由巴神父及縣知事吳懷疚君相繼演說始各興辭而出聞現在停課三日准星期一遷入新校開課云 
[國貨維持會今晚開會]  
　　中華國貨維持會定於五月十七號星期六晚（卽今晚）八時半假二馬路寗波同鄉會樓上開第四十一次宣講會請美士丁義華君主講丁君久居中華深悉風俗人情且熱心社會助吾國家進行不遺餘力如禁煙一舉尤其著者近由北京過滬又多種種經驗届時定有一番宏論詳細發表聞是晚無論何人均可蒞會　講并備有禮服圖分贈來賓云 
城内 
[縣知事批]  
　　（商民王茂亭等呈批）領江關係交通應有部章規定兹閱來呈依習慣辦法且爲聯絡同業顧全公益起見附呈規則尚稱妥協姑准備案給示以資信守俟將來部定規章再行飭遵可也 
[地方檢察廳批]  
　　（李陳氏爲子李金寳在押請求保釋批狀悉准覔殷實舖店暫行保領仍着具限迅將董雙喜之女交出到案以憑給領（嚴德光呈訴被誣在押請求交保批）爾旣掮去赤荳一袋非行竊而何着將該赤荳交案聽候核辦可也 
[犯案纍纍]  
　　匪徒吳榮根前因拐孩案發由地方檢察廳拘案管押在案兹有婦人徐曹氏亦因拐案在公共公堂牽涉吳榮根等多人卽由公堂備文於昨日飭探到廳請將吳帶回歸案訊辦代理廳長葛益甫君以吳榮根一犯尚未起訴審判廳所請移提之處碍難照准立卽備文回覆 
[罪犯病斃]  
　　搶匪潘永林前由滬軍都督府送交地方審檢廳訊供判决發押罪犯習藝所一年在案兹悉該犯押期將次届滿忽於前日在押患病發送新普育堂醫治無效延至昨日病斃地方檢察廳長得報後即委楊檢察官帶同檢驗吏等前往騐明委係病斃遂由善堂棺殮發封厝壇 
[承認行竊]  
　　行竊九舖商團敎員金寳奎家贓物之竊贓陳順孝由商埠警廳解送地方檢察廳請辦前日下午由危檢察官提案預審陳供認不諱問官判將起案原贓先交失主領去陳押候起訴審廳判决一面仍飭法警嚴緝在逃之竊賊到案究追 
[押追忙漕]  
　　廿二保十七圖地保楊小全虧欠忙漕數百元迭次催繳置若罔聞昨經吳知事飭吏將楊拘案諭令收押限交 
南巿 
[藉端敲詐]  
　　崇明人張同芳馬長興前日在北巿購得大土三包乘大達碼頭之新甯輪船回里適在碼頭遇見無賴李秀林陸阿四三人卽被軋住訛詐不遂搜出身畔大洋十元張等立卽喊救始由碼頭巡丁與三百四十五號崗巡到來追獲李陸二人連同張馬解入一區張等同稱被若輩冒探詐洋請爲究辦當飭移送淞滬警察廳轉解第一初級檢察廳訊究 
閘北 
[女孩迷路]  
　　三四兩區蔣鄧二區長前日解送迷路女孩李阿香鄭發子兩口至司法科據李供自幼由父母許字李姓爲童養媳今被翁姑百般凌虐以故潛逃在外鄭供鳳陽人去年被父賣於津浦車站售票人帶來上海轉賣於某姓常遭主人虐待凌科長判一併送交寄養所留候查明再核 
[船户衝突]  
　　趙周福華阿根二船户前日不知因何起釁華以竹稿毆傷趙之頭面被七區徐區長拘解司法科長判移檢察廳究辦 
[累及阿嫂]  
　　前日有宋青山扭蕭趙氏至六區控稱該氏夫弟蕭西高以板橙毆傷伊子小三子頭面逃逸請爲追交當解司法科移送檢察廳訊辦 
[車夫兇横]  
　　滙芳黄包車公司夥賈阿四前日向車夫張德榮索討車租四角無着反被毆傷該公司經理王有才卽投一區報告張區長飭警將張拘解司法科移送檢察廳究辦 
公共租界 
[情虚畏避]  
　　漢口路二百二十一號住户沈仲林因將婢女沈蘭英凌虐前日被探查見將沈與該婢一併帶入捕房禀奉捕頭諭將蘭英暫留濟良所令沈存洋五十元保出候示昨經公堂傳訊因沈情虚不到着將保洋充公蘭英送請醫院醫治候愈再核 
[尚須質訊]  
　　住居泥城外路之王存之控其内姪許維鳳行竊值洋二萬餘元之金珠飾物並銀行存摺等情前日經總巡捕房捕頭查悉許寓居三馬路江蘇旅館内派探往拿未獲旋在四馬路龍昇旅舘内將許緝獲並在江蘇旅館抄獲原贓一併帶入捕房押至昨晨解送公堂請究先由包探禀稱查照失單尚少大清銀行存摺及金飾等物請爲訊究並由原告代表許幹臣投訴前情並稱被告是伊胞弟質之許持鳳供稱尚有存摺等寄於孫姓友人處王襄讞商之英領康君以原告本人未到判被告還押候原告到堂質訊 
[瘋灄胡閙]  
　　蘇州人華志均家居城内虹橋附近向有神經病前日至馬路上胡鬧由捕查見帶入捕房昨解公堂經中西官訊問一過判候函送地方檢察廳傳其家屬領回 
[店夥串竊]  
　　新閘派克路源盛押店主方普卿控夥吳桂生與葛小亭串竊值洋三百餘元之金飾等物昨由捕房將二人拘解公堂訊供一過判均押候補提人證到案再訊 
[合股紏葛]  
　　孫九齡等控王賢之不理股欵昨由捕房將王傳至公堂請示判交保過堂候訊 
[多妻殷鑒]  
　　日商戴生昌内河小輪船局主戴玉書之第五妾殷氏（卽殷鳳珍）向居北山西路一百十三號屋内近與蘇州人陳莘耕有染因戴進出不便於陽曆上月二十六日捲取值洋六百餘元之衣飾匿居新閘愛文義路一百十二號門牌前日被戴偵悉報請匯四捕房派探前往將陳與殷氏拘獲昨晨併送公堂請究原告延日本律師上堂代表請究孫襄讞商之英領哲君以原告係是日商判候照會日領蒞廨會訊 
[判斷拐案]  
　　拐匪陳阿三廖阿虎王郭氏與韓金吾馬占標串拐山東男孩王小海子王和尚楊長二施小吉等擬乘恒生輪船出外販賣由探查見巳將各人先後拘解公堂分别管押在案昨經中西官研訊明白以韓馬兩人無干省釋王郭氏係屬罪魁着押女所五年陳廖各押西牢四年四孩併留濟良所候登報招領 
[勒限清理]  
　　泰利洋行西人控鄉人何星卿陳松山陸文剛將假方單騙抵洋七百元由廨訊判何等押限繳洋在案昨經公堂復訊據何等供稱此項單契並非僞造且巳交洋二百元判三人併交五百元人洋並保限兩禮拜清理 
[母子不睦]  
　　住居西華德路之粤婦鄧馬氏控其次子鄧日祥違忤行兇昨由捕房將氏子拘解公堂訊係家庭細故爭執判令日祥押候其兄日金到案保出並諭以後不得再有違忤 
[調查册籍]  
　　李桂卿控周永泉掯贖抵地覇爲巳産等情前晚由廨復訊據二十七保十圖地保徐長生上堂證明該地忙糧係由李姓完納復據兩造律師互辯多時聶襄讞判周交原保候函致上海縣知事查明册籍復到再核 
[人證未齊]  
　　巳故之馮延齡在日與周笑儒同控泰和錢莊經理裴雲卿不理欠銀一案前晚由廨傳訊一過王襄讞判裴交原保候補傳人證再訊 
[逾期不理]  
　　寳昌新號控戴莘材不理角洋曾經公堂訊判限繳兹因逾期不理復於前晚傳案復訊嗣因原告未到判戴交原保候下禮拜四原告到案再核 
[工匠跌斃]  
　　海能咱工部局醫院因翻造廚房間前日下午有工匠金金生在屋上失足墜下跌傷斃命報經捕房將屍送入驗屍所昨請中西廨員蒞驗飭屍兄金榮生具結收殮聽候傳訊 
[婢女逃逸]  
　　莫政平住天潼路一百六十四號昨報捕房云逃走十七歲婢女名兆荷請爲查緝捕頭准之 
[形跡可疑]  
　　林阿二施洪生陳阿福三人昨携綢布衣服多件行經塘山路西捕見伊等形跡可疑拘入捕房押候查明核辦 
[妨礙衛生]  
　　小販陳阿二昨日在途喊賣糖青梅被衛生局西人查見謂此物有礙衛生租界内不許售賣拘入捕房押候解廨懲罰 
法租界 
[不准硬賣]  
　　法商納啞哈投廨控稱近向俞朝宗脚踏車店購得脚踏車一部計洋五十元先付洋三十元言明將貨送到如合意再行找訖詎送到後車巳損壞不能行駛退還不允求請追洋訊之俞稱此車係是寄售不能退還中西官以車實損壞着俞還洋三十元了事 
[拖累娘舅]  
　　余愷岑前控包車夫賈阿福有事回籍托伊母舅施阿六來做替工迨賈回來卽將使女一口拐去施亦逃逸報捕將施拘獲管押在案兹余又赴廨請求追究施供雖爲替工實無串拐之事賈原籍通州是否匿在家中不得而知判施還押限交賈到案訊追 
[索還小孩]  
　　楊蔣氏投廨控稱上年十二月間二房客張姓向婦人商借洋十九元將小孩作抵過期不還又欠房租四月反欲將孩領去故將張妻鍾氏扭案求追鍾氏供欠租有之並無借洋情事因欠房租故被將孩扣住是實中西官以控欠無憑着原告將孩交還 
[終難避匿]  
　　韓郎卿虧欠沈順記借洋一千八百元被控經公堂交保限交去後韓仍不理飭傳不到故將保人潘學林提案限交在案昨由韓妻投廨交洋一百元稱丈夫實患疾病並非有意不到判限十四天到案如違惟保是問 
雜評三纒夾 
　　居民房屋有碍路線自應拆讓乃蒙如天之惠賜貼拆費多至四十元小民之感激涕零當可想見雖然區區一幢房屋拆之甚易何須偌大貼費 
　　或問該居民等拆讓之後尚須遷至他處重建房屋否余笑應之曰君何慮之深也方今革命時代祗求破壞遑計建設該居民等苟無建設之費不如將拆下之水木料鬵以易錢計亦良得哉 
專件 
[中華民國世界語會消息]  
　　紀元二年五月十六第二四號中央事務所在上海西門林蔭路 
[會員題名]  
　　姓　　名　　號數　　姓　　名　　號數 
　　友圃君　　　七六　　何碩父君　　七七 
　　張傳霖君　　七八　　規梟君　　　七九 
　　林誠君　　　八○　　佩剛君　　　八一 
　　雲生君　　　八二　　少雲君　　　八三 
　　任異同君　　八四　　師復君　　　八五 
　　褚覺民君　　八六　　扈籬君　　　八七 
　　殷譜君　　　八八　　陳可鈺君　　八九 
　　通信處　　均廣州東堤二馬路本會廣州事務所 
[本會紀事]  
[四月二十七日]  
　　紹興鮑伯文君蘇州宗瀚章君等均報名入函授部 
　　南京汪玉如君等答函授練習題共十件 
　　南潯張惜餘君等索閱章程計二十件 
 
 
 

Page 11

 
 
南京胡寄方君常熟鍾有禮君均函索世界語彩劵 
　　（答）此項彩券原係代辦故如爲函取均須付足來回信資前巳登報通告請卽查照可也 
[二十八日]  
　　俄國世界語醫學報寄贈（醫師）第七期一册 
　　匈國世界語醫學報寄贈（醫師）第七期一册 
　　奥國巴海馬世界語報寄贈本年第三號一册 
　　法國格拉威君函詢世界語在中國近况 
　　日本何量波君函詢比國世界語彩券 
　　長沙周幹叔君等函取世界語彩券 
　　六合沈子達君等函索章程計四十二件 
　　無錫孫在豐君等交函授考卷共十九件 
　　寧波李秀章等答練習題共二十件 
　　漢口黎小風君本埠朱希白君周侣喬君等均入函授部 
[國内紀事]  
[世界語與南洋高等監獄學校]  
　　前得同志某君報告云司法部直轄之同洋高等監獄學校近亦添設世界語一科敎授全班學生云云該校此舉利便學者實匪淺鮮世界語之在上海備受各校歡迎其或有普及之望歟然收效端在高等小學校頗願與肩斯任者一商榷之 
[本會特别能告六]  
[版權所有不准翻印]  
　　函授部曁愛讀本會講義諸君鑒本會世界語函授講義出版以來謬承海内外同志歡迎者殆以本講義與尋常世界語書籍不同習問考試與面聆敎授者無異本部之設原以輔講習部所不逮志在普及不在謀利也倘有不肖之徒藉口普及翻印講義致礙本會之進行者本會定當訴諸法律不稍寛貸尚希諸君代爲調查報告本會當得相當酬報本會除將講義寄由敎育部存查外特此通告中央事務所函授部啓一年十月廿七日 
來件 
城固王久敬上大總統書 
[補救西藏政策]  
　　竊維藏氛不靖一稔有餘值内地革命之初百廢待興未遑西顧風雲萬變愈演愈奇遂造成今日不可收拾之現象遥望烏斯向之官兵駐於此者今則絶跡矣嗚呼噫嘻痛何如之西藏受我中國二百餘年之保護糜我帑藏千百億亦可謂仁至義盡矣胡蠢爾藏番乘母國之多事而起謀離叛果趨於世界潮流有獨立之能力歟抑受外界之煽動而然歟由前言之今非其時由後以觀亦非真象然則西藏之離叛果何因耶其遠因在達賴之出亡與夫處置厦札之不當（厦札梟雄有左右全藏之力鋤而誅之以絶禍根可否則應覊糜之以杜後患處置不當遠因之一）其近因則斷送於川兵之手發難以來海内士夫著論籌邊者固不乏人其藏吏報告狀態曁内渡條陳者亦接踵於道久敬不敏何敢摭拾陳言再塵聰聽然西藏者川滇之門户西藏亡川滇不保川慎不保中國必無能保之理動一髮繫全體此稍知中國現勢者類能言之及時籌補救之方尚非不能下手若長此觀望如積薪燄熾雖傾滄海水恐河伯亦無靈矣久敬仕藏七年職司秘書對於西藏之遠因近因略知巓末姑不贅論謹先就西藏現况應如何籌補救聯感情而責一得之愚焉㈠萬不能用兵力解决也西藏庫倫在表面觀之其離叛同在實際察之其離叛異庫倫宜用兵力解决西藏則萬不能用兵力解决何以言之西藏之離叛非全體離叛也乃種因於達賴之出亡厦札之潛煽耽耽者又利其機而助長之且非真欲離叛也乃被逼於川兵之刧掠燒殺拉薩一隅乃西藏之都會一望悉成灰燼傷心慘目誰無身家挺而走險是誰之過歟方今五族共和首以聯絡感情爲要西藏人心思漢與否姑勿論卽以達賴之電請派員會商論非如哲布尊丹巴之始終不悟此其彰彰兵者不得巳之後盾以之征討不庭可也以之示威於被逼離叛之西藏則不可㈠急宜派員赴藏溝通惡感也西藏一班人民對於漢人感情素好自川兵刧掠燒殺後藏人始生惡感逼令官兵繳鎗出境夫逼令官兵出境似與中國之關係斷絶矣而西藏之所以不宣告獨立者自知能力薄弱脫離中國必依賴外人保護外人雖能負保護之責然束縛自由奴隷人民較之川兵之刦掠燒殺痛苦尤甚藏人雖愚密邇印度聞之熟矣逼令官兵出境非拒中國也拒害羣之官兵以自衛也其實依戀内向之心尚未斷絶證以不宣告獨立電請派員商議二節可以測其趨向矣政府苟迎其機而利導之孰謂不就我範圍也說者謂派員赴藏政府早見及此奈川滇兩路節節阻滯欲假印度則交涉綦難由西甯前往荒漠長途非帶兵不可際此財政奇艱糧餉何措種種困難是以不果然則中國將坐棄西藏而不思補救乎如棄西藏則巳若以西藏爲不可棄非速派員赴藏溝通不可川滇印度旣不能進舍西甯其何道是由兩利相權從其重兩害相權從其輕藏事至此巳不可收拾一誤再誤吾恐中國退一步外人必進一步遲之又久藏人攝於外人之脅迫而變其方針明目張膽宣告獨立邇時將若之何庫倫其前車也與其事後而秣馬厲兵勞師耗財何若事前而設法補救完我邊疆一難一易存亡繫焉願我政府亟起圖之㈠派員尤忌帶兵入藏也若决由西甯前進祗宜酌帶兵隊沿途佈設台站一可護以進行一可遞送文報行抵藏境派員匹馬單行不可帶兵隨進以免藏人疑慮誤會致生阻力㈠川滇邊界均宜節節駐兵也官兵旣巳出藏難保外人不乘虚而入恩達以西尚有達木八宿三十九族以及波密均係漢屬（歷受中國官職）均宜酌量駐兵聯絡保守以固吾圉而作聲援萬一將來藏非我有亦可預占劃界地步惟川兵素無紀律深恐難資保衛務當嚴飭約朿勿蹈覆輒㈠向内僧衆宜飭達賴不得仇視也此次漢番搆釁後藏班禪極力設法調和布賚綳寺第穆寺僧均暗借兵餉資助糧秣達賴歸藏後苛罰班禪巨款並燬第穆寺第穆胡圖克圖逃匿布賚綳寺達賴勒令該寺交出將置之死地該寺不從勢將以武力解决我若不設法代爲轉圜恐强弱不敵班禪等勢必附託外人以自保則後患不堪設想矣㈠厦札諸人宜運動爲我用也藏事以達賴爲傀儡其總攬大權者厦札而外者扛（達賴之嬖人）學扛古桑子（僞噶布倫）布宜加（巿儈之尤蠧者）均占大勢力且爲達賴信任極專派員赴藏非於此點注意則漢番惡感不易融化語云車無轄不能行門無楗不能閉此言雖小可以喻大以上六條均係目前補救西藏之最要著實際上旣不宜用兵侈談撻伐不敢苟同至治藏之策言人人殊均屬解决後問題皮之不存毛將焉傅亦卑無高論可也領土存亡國民有責竊本斯意以共所知當否伏希採擇西藏幸甚中國幸甚 
來函 
[江蘇省長致上海總商會函巴拿馬開河紀念]  
　　逕啓者實業司案呈據交涉局長呈稱案於二年四月念五日接駐寗美領事函開西曆一千九百十五年舊金山萬國博覽會以爲巴拿馬開河紀念特此敬請貴局長一爲注意查巴拿馬開河在當世大事中異日必居其一亦工程家所建莫大之奇功其對於人類上較諸歷來人力所爲者或能發生積極的利益此河一開非特東西洋通商要道自可捷徑於萬國商務上增無窮價值且其效力尤能使中美通商互相便利易臻發達也此次博覽會乃從來未有之大創局其所以組織者原爲吾兩國人民於交際與商業上更形聯絡起見本署領事讅貴國政府代表亦於本會内先擇地點以備中華陳列物品足見貴政府對於此次紀念會有踴躍同謀之意也兹特函達台端其目的所在擬盻卽陳意見於都督似江蘇省可首先組織相當董事會並派應委之員爲中國有進步省分代表籌一超羣陳列比賽但無論何時本署領事於此一事能爲都督効勞深願藉以表明尊處與敝署之睦誼曁敦輯中美現有邦交是所榮幸等語准此查該會固爲巴拿馬開河紀念而設然萃集各國物品蔚爲巨觀洵爲提倡工商之一助自民國成立以後中美感情日形親睦駐寗美領極稱融洽遇事尤表熱忱蘇省爲開通風氣之區允宜先事籌維俾與會時獲占優勝准函前因除分呈都督外理合備文呈乞省長鑒核俯賜飭下實業司查照籌備等情相應函達貴會希卽查照籌備母任盻禱專此卽頌台祉 
比總領事致上海總商會函 
[比國京城賽會]  
　　敬啓者本年八月間比國京城開辦中國貨物賽會常會兹送上告白一紙卽祈貴會廣爲傳播並請轉請中國報館免費登載俾廣流傳是爲至盻順頌台祺比總領事薛福德謹啓西一千九百十三年五月十三日 
　　按比領事署告白巳載本月十四日本報 
[黄涵之君函]  
　　昨日各報本埠新聞欄内載有前上海地方審判廳黄廳長移交宋案卷宗中函電圖章間有不符頗多疑點形式似係錯誤等語閱之不勝疑異並聞代理廳長張清樾君亦曾對人語及更深駭詫鄙人當於今日親自到廳向張清樾君查詢情形張君將宋案卷宗逐一檢查鄙人所蓋圖章件件符合毫無可疑之點形式亦並無錯悮卽由張君出具證明書如下（刻查宋卷尊章未見錯悮明日檢查完竣當有正式公函答覆也此覆涵之先生鑒弟樾印）以上關於宋案卷宗圖章並無不符業經檢查並證明請登入來函一門以息謡言而釋羣疑此致大主筆先生鑒黄慶瀾啓五月十六日 
[調查學齡兒童通告]  
　　上海巿政廳學務科近爲推廣敎育起見特行咨請通俗宣講社擔任調查學齡兒童事宜凡人家子女年在十二歲以内者巳讀未讀均應調查填寫册内以便查考中區調查員袁頌豐敬告 
[旅滬客帮商務聯合會公啓]  
　　敬布告者竊本會成立伊始原爲我客幇至大之團體羣謀公同之利益所有爭持水脚一節成效昭　欲圖鞏固之基必籌擴充之法若恃以入會年捐杯水車薪終難濟事前蒙各幫諸君至再研究决定兩種辦法一按照貨件抽提一按計貨數認捐以充本會常年的欵經費並備建設本會種種基礎足見諸公維持公益熱忱在抱巳於本月初九日常會公决準定隂曆五月初一日一律實行按照認定之數由各幫評議員届期彚繳來會以期衆擎易舉集腋成裘從此本會之發達商業之强盛同人等有厚望焉敬告 
 
 
 

Page 12

 
 
   
 
 

Page 13

 
 
自由談 
游戲文章 
[戲擬隂司閻羅府致某法院引渡應犯文] [  率]  
　　隂司閻羅府爲移請事竊唯宋案發生以來頓起世界之逆潮舉國震恐民心惶惑輿論以之而乖張商情以之而阻滯此案一日不定匪獨中華民國之國基未能鞏固轉恐宋先生在天之靈亦將因此不安幸荷各界偵察之能外人協助之力事起未及一周兇犯應桂馨武士英先後就獲法捕房之口供文元坊之證據昭昭在人耳目固不待明白宣布而此事之原委巳瞭然深印於吾人之腦海中惟此案波譎雲詭牽涉多端當事者稍存瞻顧卽不能澈底窮究綜二十世紀中外暗殺案恐無有如此案之曲折而不易審理者子是當事者不得不多方遷延以爲含糊了事之地步解歸中國管理也費時若干日議組特别法庭也費時又若干日咨商膠督請將洪述祖交出也又不知將費時若干日永無開審之期寧有結案之望耶揆諸法律施行之手續不當若是之延誤本府不嫌越俎爰開法庭會議討論此案要點共同研究之結果决議將此案歸本府審治以期無所瞻徇庶可昭示大公月之某日巳遣牛頭馬面協同司法警察將武犯士英拘解到隂翌夜卽開庭預審并請陶公煥卿爲陪審官卽黄花崗七十二烈士亦均列旁聽席供據鑿鑿毫無遁飾亟須將應犯桂馨傳案質訊俾得早日定讞票傳數次抗違不到推原其故皆由貴法院將應犯生命防護周至致敝府牛頭馬面等無從實施逮捕爲此備文移請敬希貴法院俯念大局岌岌迅賜將應犯桂馨引渡歸隂以便歸案審辦至紉公誼望切須移㈡ 
[聶隱娘致女子暗殺隊長書] [  鈍根]  
　　女子暗殺隊隊長俠鑒自鑑湖女俠棄世我國女兒之具好身手者久無嗣響今幸得諸姊妹攘臂而起不惜犧牲一身快壻佳兒之幸福出生入死爲國家殲除元凶巨憝無任欽佩惟是藝術未精動輙失敗見聞未確貿然操刀騷擾張皇動摇大局商民騰怨輿論譏評隱娘不才竊爲諸姊妹惜之敢竭愚忱聊進忠告夫暗殺之術非可驟幾必先養心練目含垢忍怒服勞耐苦加以良師指導數年而後可用昔隱娘從尼入山日事奔走頗習勞苦一年後執劍剌猿猱虎豹三年能剌鷹隼無不中四年白晝剌人於都巿人莫能知五年而藝成爲破腦後藏七首用卽抽之師遣我歸相戒勿爲輕怒勿修小怨故隱娘未敢自滿韜光匿采惟恐不密然且見厄於空空生命之不絶者如縷自問生平未嘗輕殺一人誠恐其人有一可取殺之足以損德也今諸姊妹所欲殺之人果皆罪惡貫盈萬無可赦者否抑受他人遣使而遣使者亦未必盡善也諸姊妹逞血氣之勇倖倖然見於面衣服炫麗行李朋享無怪偵者之日伺其後矣且炸彈手鎗之爲物最易敗露而諸姊妹懷藏手挾多多益善未一施放徒以資敵車站之上旅館之中被獲者時有所聞暗殺家之本領豈如是耶自今以後尚望諸姊妹善自淬厲勿爲輕舉欲殺一人須真知灼見其罪惡尤須顧全治安勿取人怨使世界知吾輩暗殺家自有真識非彼　齪男子武士英輩可比也臨書迫切不盡欲言聶隱娘再拜 
自由談話會 
[好一齣新西廂] [  東埜]  
　　或問孫中山致電銀行團阻止大借欵銀行團不允依然簽押其事如何吾道你個挽弓酸倈没意兒賣弄你有家私 
　　或問趙總理寓德昌飯店有人携木箱過訪因有戒心旋卽避去總統府發見一形似水手之人禁衛軍因之戒嚴其事如何吾道吾從來心硬一見了也留情 
　　或問參議院正副議長至滙豐銀行門首探訪大借欵消息不得要領植立風露下天明始去其事如何吾道立蒼苔祗把繡鞋兒氷透 
　　或問洪述祖電京直認與應夔丞通函不諱但謂去毁一語乃毁宋之名譽非毁宋之生命其事如何吾道便與他個知情的犯由或問鄭師道想與唐羣英結婚好事未成先受磨折其事如何吾道你有心爭似無心好吾多情早被無情惱 
　　或問宋敎仁卒後各處紛紛開追悼會其事如何吾道這也是惺惺惜惺惺 
　　或問前日謡傳程都督被人軟禁在滬其事如何吾道勞你羅幃數重愁他心動圍住廣寒宫 
　　或問自由談投稿諸君興致如何吾道除紙筆代喉舌千種相思向誰說 
　　國庫如洗洋債外欵明知飲酖止渴實亦有萬不得巳之苦衷在也央政府之大借欵明知飲酖止渴實亦有萬不得巳之苦衷在也吾國民宜諒之 
　　爲今之計吾同胞且抛棄空言之爭執宜從用途上注意實行監督財政公舉代表審查政府用途如此旣可免外人之監督又足防政府之濫用一舉兩全否則紛紛擾擾反足引起大局上之危險甚不取也[  隱我]  
　　共和國之有議員原冀於國家大事有所建白乃吾國國會開幕二旬薰蕕雜沓叫囂胡閙危象迭吾從可知當時盲選瞎舉金錢威脅有以致之今幸兩院議長確定美墨等國即相繼承認一般愛國公民方欣喜之不暇不謂尚有敗類議員吹毛索瘢百計破壞是何居心[  蕺園]  
　　國會開幕巳多日各議員不顧四萬萬同胞付託之重徒爭同黨之權利演種種之怪劇置國事於不顧阻碍列强承認之進行啓各公團之責言真是民國大罪人 
　　巡警責在保衛地方乃聞某警局乘清明香男信女燒香之時派巡警數名分駐東西兩山站守廟户乃與寺僧分得香錢真不要臉[  海寗樵俠]  
　　自巳嫖堂子吃花酒反說他人嫖堂子吃花酒不配入政界吾不知其想到自巳之嫖堂子吃花酒配入政界否敢問 
　　今之熱心敎育者專開法律學校而不思開實業學校謂無辦實業學校之經費歟則豈幾個法律校之經費不足以合辦一個實業學校耶敢問[  憤]  
　　自蒙藏叛離以來幾經半載未聞政府有若何解决遷延歲月坐失藩籬吾不禁爲民國前途歎 
　　自宋案發生以來謡言蜂起人心惶惶牽動大局殊非淺鮮不知日後究侮如何結果也吾不禁爲民國前途哭[  陳留我公]  
　　武士英巳死洪述祖未來特别法庭不能成立雖有確鑿之證據恐此案終不易辦現在應朱皆患病萬一再死去一個則此案將永無水落石出之日何辦理斯案者猶徘徊而不前也吾爲急煞[  問津]  
　　鴉片一物國家懸爲厲禁犯之者必遁入租界從未見公然吸煙於本國境地者有之其惟當今兩大人物一爲國務總理趙秉鈞一爲宋案要犯應桂馨吾民國祗有此最上之總理最下之囚犯能享吸鴉片之特權小民偶吸必大罰而特罰也[  鳳朝]  
　　内禍至烈也外患尤至深也而人則熙熙攘攘懵懵然一若瞽者之無見聾者之無聞不解 
　　議員至貴也權利尤至可寳也而各議院議員則每議不肯列席惴惴然一若視議院爲畏途不解 
　　流言至惡也無故流言尤損人不利巳也而人則平地生波嘵嘵然一若以散布流言爲樂事不解 
　　鴉片至毒也禁令尤至嚴也而人則吞雲吐霧揚揚然一若無或畏懼不解 
　　牛馬至賤也牛馬之下部尤至穢也而人則拍之吹之欣欣然一若甚有趣味者不解 
　　投稿至苦也落第尤至可畏也而病魔則爭先恐後欣欣然一若不得入自由談話會爲大不快不解[  病魔]  
　　南京之釣魚港北京之八大胡同幾爲議員之議事廳寄語諸議員尚其趁此女權膨漲總統未定之際各舉意中所好之人爲共和時代之正式總統乎 
　　近十年來文學日就衰微國粹之不絶如綫自自由談發行後文人學士乃得藉爲鍊習之資其挽回文風之力不小吾敢晉而祝之曰申報萬歲自由談萬歲 
　　買絲繡平原鎔金鑄范蠡所以表一時傾倒之情也今自由談上之投稿者小影不啻無數平原范蠡文以人傳人以文傳足見鈍根表揚人才之盛意[  僕恨]  
劇談 
[續紀新新舞臺之奇寃獄] [  玄郎]  
　　周氏自張去後情益無聊遂屬意於祿兒令其搥腰按膝借端引誘此場脫胎于雙珠鳳中來唱做法形容調情處嫌太過火後宜淡淡著筆爲是適王女携家信呈周氏入房撞見大爲驚駭此場子和在外自忖一叚表白謂（遭此不幸之事說則醜聲四播不說則成何體統做小輩者殊難處置後又轉到長輩身上謂長輩爲小輩之規範長旣如此小輩亦何能整飭末復歸咎於家庭敎育之不振興而乃有此不道德之怪劇云云）探原之論有裨於世道人心不少周見事機不密爲女窺破乃佯作温語以媚之復深自引咎而囑其嚴守秘密以全顔面女頷之而出詎周復與祿兒設計欲姦汚之以絶其口中秋家宴灌醉女兒令祿兒入女頓驚嚷蓋佯醉以試之也祿兒見事急卽緊握其頸俄頃即死乃移屍入廚下僞以爲鬼所迷自縊斃命而報之媪王友于在幕府夢見女來哭訴寃情此段子和跪地而唱音韻幽咽如巴猿朝啼嫠婦夜泣與杜十娘中托夢一場彷彿悽惻動人友于醒而大駭卽朿裝歸家知女果亡大慟周即令備膳以充饑祿兒暗下毒藥友于食竟亦被毒斃媪則驚死五周席捲所有更與祿兒縱火焚家而誑控張四殺人放火於邑令令甚昏瞶卽提張逮案而嚴鞫之張不肯招令使用皮鞭重笞之鞭鞭見血出彩頗好後張母上堂探望張恐老母心痛遂誣服以免刑訊邑令申解臬司楊曾親見張之大打不平知係任俠男兒必不作此干法之事提周氏祿兒而澈究之始得水落石出置奸夫淫婦于極刑而張四乃出罪焉此劇後叚不若前段之緊鍊精采甚少 
 
[投稿者越癡] 姚光文字惺予年二十六浙江山隂人現寓南昌梧桐樹下 
小說 
政治小說 
[鐵血男兒（一百二十六）] [  常覺　獨鹤] 　　 
第四十三章 
　　白刃交兮寳刀折兩軍蹙兮生死决明日之夜土西又繼續鏖戰矣西奥司都中但見紅光隱隱燭宵漢並微聞鎗聲礮聲起自蘇利卡以南絡繹不絶人心大震謡風頓起或謂土軍巳入隘口或謂土軍巳進據蘇利卡城或謂兩軍方酣鬥未决勝負或謂西軍巳獲勝利人爲一談奔走相告莫衷一是街衢間攘往熙來皆當地居民四出探詢戰事消息更有聞風怯懼竟挈老携幼麕集車站謀遷徙逃避者霎時間滿城紛擾 
　　時政府出令盡購全城馬匹充作戰馬以故城内馬車巳絶跡城外方乘夜鳩工赶築深濠堅壘四鄉糧儲悉輸運入城凡諸布置俱備萬一前鋒失利土軍果長驅而進將以孤城爲死守計也更柝旣殘砲聲益烈有自誇耳聰者則語人曰墨克沁機關砲方隆隆然響震山谷戰當愈劇衆益驚懼須臾汽笛聲鳴火車抵站滿載傷兵自戰地來始稍聞真確消息謂烏王親督全隊開關殺敵士卒無不勇氣百倍雖勝負木分然敵軍漸次退後巳見不支西軍並奪獲大砲二尊士氣益壯衆得此言心始稍定 
　　范黛時任傷兵看護婦長天未破曉巳臨醫院見焦頭爛額斷臂折足者臥榻爲滿其被創略輕之兵士相對閑談俱謂蘇利卡巳成一戰事之中心點至烏王用兵神勇絶倫三軍將士莫不奉爲神聖樂爲效死土軍雖猛不難破也黛聞斯語一寸芳心略足慰藉㈡ 
言情小說 
[麗綃記（十四）] [  栩]  
　　喜尤旣别翟愛歸於其家懷想麗綃固所不名惟以小君籠愛之深輙亦因眼前之歡笑而偶中忘之日者方起盥沐即有嚶社之僕人來促其往嚶社者喜尤之别業也中置圖書報籍爲三數同志特别聚話之場所嘗與麗綃及翟愛約有書則寄嚶社所以防室人之謪也今僕人來知必彼二人者之書至矣因即匆匆赴社取而展讀則不禁啞然失笑蓋爲翟愛之書曰 
　　辱不見外乃托至貴重之麗綃於我明知實蹈嫌疑之機惟自信能以道義終始當不有負故人故　其來使之别院而居分案而食惟予寡嫂樸訥不善酬酢承其雅愛不以山荆爲陋時相過從藉談笑以破岑寂固宜然也僕則不得不退處外室聊以筆硯爲伴庸知其憨性天成與小兒女撲戲之不足輙復覓我以爲玩具僕當據案作書渠則俏步至予身後遽奪我筆以畫我面我以正色呵之則彼巳憨笑而逸一日午寢勿覺竟被塗抹脂粉幻爲巾幗而友人席顔過訪駭笑至不可仰自是僕惟有閉户屏之而渠又高布危梯自樓窓而來比及見予則狂笑幾墜又或預伏於室之暗陬比予扃户坐定則歘地躍出笑投予懷諸如此類不可勝述直令無術以鎮遣此魔又復偵知予家夙係共餐自渠之來予獨就書齋而食渠乃堅請規復舊制予固勿可則出其要挾之手叚居然絶粒兩餐且予内子近亦爲其所據苟却之者則寗勿睡僕乃不得不襆被讓之半月以來居然習爲故常且其窘我苦我之方法愈日出而不窮無論旁觀弗雅而僕則實不能堪此惡情魔也故於今日束裝赴滬聊盡我心惟兄爲繫鈴之人務希鋻我無端受此磨難之苦衷速爲收拾此魔以去俾我家人婦子得免離散是大仁惠也喜尤讀竟猶吃吃笑不可止顧念翟愛之爲人母亦矯情過甚麗綃之天真爛縵正其可愛之處而翟愛亦本爲多情之人豈必嚴重至此要之實相愛悅而惟恐我有間言故爲此說以覘我耳翟愛乎汝豈以予之前言爲戲之歟予愛麗綃固然然予誠不能爲之壻矣果使麗綃得快壻以遂其終身亦即予愛麗綃之固願也翟愛乎汝之景况大非予比則汝　何嫌此一人爲多哉今予且馳書以達麗綃爰筆　爲之書曰㈡ 
愛情小說 
[自由花彈詞（六十四）] [  天虚我生]  
　　儷簫笑道我道你有什麽話問我若說你那從前的事我是都己接洽的了我今日到此却有一句要緊的話待和妹妹商量愛蘭道姊姊旣然知道的了那便求姊姊許我則個便罷却又待商量个什麽儷簫道妹妹你聽我道來 
　　我是心如古井本無波無奈嚴親責備苛不許我綠窗終不字常把个東床選婿費嚕嚕虧煞我戀春表姐喬裝做頂着我弟的名兒說萬書他是逃婚來到此所以是裝成一个悶葫蘆我父親也不辨真和假只道是真个青年美丈夫女嫁男婚知不免因此上願將織女配黄姑 
　　愛蘭笑道真有這等事麽我却有些不信當初我把他錯認了男子那也怪不得我怎說連他自巳的舅父也會錯認了的儷簫道我姑丈夫到湖北將近二十年了我表姐和我表弟都是湖北生長的只有我表姊在這四年以前隨着我姑母來家住過一月我那表弟却是從未來過我家我父親也是不曾見過他的只聽我姑母說起他姊弟兩个面貌相同竟似个雙生兒一般所以前番他充做我表弟到來大家都道他是真的萬書誰却疑到他是因爲逃婚假扮子來的昵我也和妹妹一樣反他錯認做了男子雖然自家至戚不用避得嫌疑只我心裏終覺有些局促不安直到後來他悄悄地和我講明白了到敎我好生歡喜因想我與他宗旨相同情願終身不字的了倒不如將錯就錯做了一對假夫妻兒免得我爹媽費心豈不兩便因此敎他向我爹媽求婚果然一說便成只是我和他兩人都爲着自便起見那裏算得什麽真正的婚姻如今我和妹妹商量却是个一舉兩得的事只因我那表弟如今却是真的來了幸喜他姊弟兩个先在上海遇着商量妥了叫那真的萬書充做了戀春的堂房兄弟投到我家我爹媽見他一表人材十分憐愛昨日和我母親提起想給他定下一頭親事所以戀春和我說了說你曾有一番美意於他他當初自恨不是一个男兒如今喜的他兄弟面貌相同要求妹妹給他做个弟婦一則成全了本來的心願二則仍就是一處同居何苦夾在我們假夫妻淘裏做个妾婦我來便是爲此只求妹妹應允了則個愛蘭笑道這是那裏話來 
　　我是甘心願作假夫妻那接木移花的事莫提一任那徐郎才貌好我和他是愛情全没一些些但求姊姊能容我當做个疊被舖床的小侍兒横直是三人同一樣衾裯何必又居奇儷簫聽說嫣然笑說妹妹的心腸亦太痴旣是你自家心願意將來追悔莫嫌遲今朝暫與你分襟别且煩你自向高堂說與知我在閨中盼消息願聞佳語繫紅絲愛蘭自恃雙親寵說此事毋須費再思指望你倩人來說合但不可公然說破是女孩兒儷簫暗暗心頭笑早有个成竹胸中暫不提當下告辭回府去不知道將何言語告書痴且停片刻容休息待我在下卷書中說與知㈡ 
 
 

Page 14

 
 
   
 
