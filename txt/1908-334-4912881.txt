# 1908 - 334 - 4912881

 

Page 1

 
 
   
 
 

Page 2

 
 
[交旨]  
　　初八日交恭辦喪禮王大臣宗人府禮部内務府軍機大臣欽奉諭旨大行太皇太后初祭大祭次日之繹祭大行皇帝初祭大祭次日之繹祭著原派出恭代奠酒之員輪班行禮欽此同日交宗人府禮部内務府本日軍機大臣欽奉 
　　諭旨醇賢親王園寢四時祭享著於原擬派往東西陵致祭王公名單外另繕王公名單候圈出一員前詣行禮欽此 
　　初九日軍機大臣欽奉 
　　諭旨著南書房翰林恭擬文廟扁額字様呈覽欽此同日交理藩部本　　日貴部代奏皇上登極達賴喇嘛呈請朝賀並進貢物可否准行一摺奉旨無庸朝賀准其呈進貢品著理藩部查照成案酌給賞項欽此 
[論說]  
　　十五日上諭謹注 
　　自攝政禮節開議以來。先有閣部院之說帖。繼有政務處之會議。中經軍機處憲政館之修訂。人才參新舊。制度備中西。方以爲上合中朝古制。近參萬國憲政。必有斟酌折衷。而特成爲中國攝政之禮制者。而王則意存謙讓。一改再改。至今日而尙未發表。亦云緩矣。夫攝政爲國家非常之事。禮節爲中外觀瞻所繫。假以時日。從容裁定。庸非愼始之道。無如禮節不定。召見無期。則政務積擱。大權不行。非但不足慰兩宮在天之望。亦并無以安萬衆待治之心。十五日之諭旨。所以促。閣部院之妥速定議者。誠有故也。雖然。廷臣何以延不定議。想其中必有狃于舊習之處。故必先破其舊習。而後可速定禮節。 
　　一則當標明攝政之位置也。中國歷史。權臣專擅。往往借攝政之名以行事。故攝政之地位。都視爲高而極危之物。其實攝政一事。爲國家統治機關上所應有之職而東西各國。多規定於憲法。（見第二張雜錄欄）日本。 
 
 
 

Page 3

 
 
憲法。攝政於天皇之名行大權。言天皇有大權而不能行。由攝政代之。是主體雖在天皇。主動全在攝政。一切法律之裁可。勑令之公布。皆决之於攝政。是攝政名義。不得謂爲官長亦不得謂爲機關。其地位即與天。皇無異也。旣與天皇無異。則凡中國季世之權臣專恣。自不得以此。相對比。况今之攝政王。以生父之親權。握統治之機關。誼屬尊親。尤不得以威權震主爲後慮。試思周公攝政時。總百官朝諸候。明堂出治。君主。親行之大權。無一不爲所統攬。攝政主動。已開今日各立憲國之先例。然則今之各閣院則又何嫌何忌。而不以國家最高之機關。歸之攝政乎。 
　　一則當標明攝政之權限也。各國攝政權限。有與君主同者。有較君主小者。不一其。例而日本則憲法補則第七十五條憲法及皇室典範攝政不得變更。此條之制限。即其權較小之例也。憲法關于國家生存發達之事。爲政治根本之所從出。而攝政行使大權。乃於其政治根本之地。多所限制。彼中學者。類皆非之。中國當專制立憲過渡時代。旣未有一定之皇室典範。亦未有成文之憲法。正賴攝政王提倡于上。以促憲政之速成。不宜妄自菲薄。仿日本而自狹其權也。閣部院如泥此制。必致關碍憲政何若舍東取西。以君主權限所到之處。即爲攝政權限所到之處。無所虧缺。亦無所牽掣。俾九年中籌備各事。次第施行他日以君主名義。頒布憲法。召集國會。爲中國攝政創一歷史。即爲萬國開一新例。豈不。甚善。閣部院又何嫌何忌。而不早定大計乎。 
　　攝政之位置與君主同。權限亦與君主同。此今日議禮節。者所當知也。何也立憲國之攝政。本爲君主未成年時維持國家之法。政法學者。目爲國家組織之一機關。故論其位置權限。與其爲小。毌寗爲大。與其爲狹。毌寗爲廣。取一國之統治權。悉以奉之攝政一人之身。而後國家得維持於不敝。且中國籌備立憲之時。凡百政務。不僅在維持。而尤在發達。願閣部院其善。體此意也。 
專電 
[電一（北京）]  
　　添改攝政王禮制大略（己載昨報）續報如左攝政王代皇召見升養心殿居中虚設御座王於東邊南向立樞臣進内向御座行禮畢隨王至東煖閣就坐辦事三品以上各官召見謝恩者如樞制外國使臣呈遞國書攝政王升文華殿起立使臣進行一揖禮禮畢王坐使臣亦坐外部尙侍均坐攝政王稱皇上日皇帝奏摺中稱監國攝政王擡一格餘如請懿旨批章奏代祭祀及攝政王經费等條（見初六七八三日本報）均無更改 
[電二（北京）]  
　　攝政王禮制脫稿後經各御史紛紛奏駁江春霖尤力昨始改定畫稿日内卽可入奏 
[電三（北京）]  
　　德宗景皇帝梓宮今日（十六）已刻出乾清門奉移觀德殿 
[電四（北京）]  
　　今日交諭理藩部飭令達賴喇嘛迅速回藏聞達賴擬二十日前後啓行 
[電五（北京）]  
　　稅務處通飭各省郵局遇有外洋寄來分致京外各署局及軍學界之同式華文函件應卽拆閱如係悖逆即行銷燬禁止傳遞 
[電六（北京）]  
　　又通飭各省海關凡輪船進口一律嚴查以防革黨混入 
緊要新聞 
[查禁革黨函件之電旨北京]  
　　十一月初九日軍機處欽奉諭旨近聞有海外逆黨乘國家多難之際妄思煽亂肆意揑造謠言其誣罔狂悖直有使君臣上下所不忍聞者復敢刋印函單分致京外各衙署局所學堂淆亂是非多方簧鼓居心尤屬險惡著郵傳部迅電各處郵政局認眞搜查遇有自外洋寄來漢文函件字跡封式在五件以上分致上項各處者立即折閱倘語涉悖誕即刻一律焚燬其各埠外國郵信局應亦由該處地方官婉商仿行共保治安並着民政部步軍統領順 
 
 

Page 4

 
 
天府曁各省督撫隨時派員認眞查訪嚴禁傳送悖逆各函件勿得稍涉疏漏致悞大局此旨由郵傳部寄電各省埠一體欽遵欽此 
[郵部通電查禁革黨函件北京]  
　　郵傳部致各省督撫電云本月初九日軍機處片交欽奉諭旨（見上）傳知前來除咨由稅務處轉飭各郵局欽遵辦理外特此恭錄諭旨寄電照遵並希電飭貴轄關道及各商埠一體欽遵辦理仍將辦法見覆爲盻 
[增訂攝政王禮節續聞北京]  
　　攝政王禮節自經慶邸面諭憲政館提調寶熙擬議三易其稿方始定奪原定初七日出奏嗣因再三增删迄未定議在樞臣之意深恐體制不崇不足以資振懾而攝政王又過於謙讓未蒙允可故遲不發布聞刻下已增訂定議者如攝政王用杏黃四人轎直進乾清門至乾清宮台堦下下轎升文華殿王公百官均行一跪三叩禮近支之尊者得免跪叩至外國公使覲見時於殿中虚設御座攝政王於左邊南面坐各公使北面立行三鞠躬禮此外尙有細小禮節須再爲增减大約旬日内即可具奏 
[皖省兵變後近聞]  
　　内應首領之供詞二標二營管帶薛明甫於初十夜被余恊統騙入臬署臬司玉廉訪即於四鼓時在花廳内提同該營後隊排長郁長春質訊達旦親供錄下供云薛姓哲名壽州人年二十五歲五品頂戴充當二標二營管帶素日喜看新書因有革命思想犯官與熊成基本不認識因堂兄薛子祥前在二營充當司書生後因事辭出云與熊成基係屬知好常到犯官處代熊成基傳話聯絡犯官知是同志就彼此往來商量起事先向營内隊官排長演說漸漸傳到别營當時有贊成的有反對的因人數甚多記憶不清犯官與熊成基時時過江會議擬於十月二十左右太湖秋操時起事正在商量又遇國喪遂决意起事廿六日下午四點鐘在揚氏試館决議與熊成基田激揚（砲營事務長）范傳甲傳下命令（第一條）馬砲營搶菱湖嘴火藥庫（第二條）搶輜重隊東門外放火（第三條）燒關帝廟（在軍械所後）搶軍械所（第四條）二營開城門内應約定晚間十一點鐘放火爲號城外由熊成基爲首攻城城内由犯官領頭内應大家見面口號一說死一說戰吹叫緊急集合卽須站隊預備破城之後再行會議推舉總統往後事體聽候總統命令總之我們宗旨决不傷害百姓擬將藩庫儲銀搶出做軍餉乘秋操之時地面空虚直上南京爲根據地如此約定各散迨到晚間十一點鐘衞兵報告東門外火起犯官當至城上眺望但聞人聲喧闐知爲砲營起事旋又得查城報告西門外亦起火犯官曉得外間事己齊備當即吹叫站隊派兩隊出北門派一排至東門作破城内應犯官在營中等候許久未見動靜又親至北門催促開城不料事機敗露四城均有預備未得開城以致未能成事犯官當時變計裝做好人幫同守城希冀熊成基拿獲不到可以無事不想郁長春自行投首將犯官供出拿獲到案不敢狡賴所供是實 
　　鄰省防範之嚴密鄂督陳筱帥以皖省叛兵北竄舒廬一帶現經各軍隊會合浦口痛加迎擊難免不向西逃竄因特飭派三十一標第一營李管帶錦標率帶兵士兩隊馳赴羅田麻城一帶扼要防堵並咨皖撫轉飭鄰封各縣會同巡緝以免蔓延爲害 
　　臬司釋犯之寛典皖省連日所獲叛兵均由首府豫守提案研訊分别重輕定擬除先已斬禁各犯外餘均暫收府監十三日解送臬司復勘其情罪較輕及實被迫脅各犯如李源青高長樂周世黄張俟臣張澤陽丁會友王宜邵朝鳳王映西訾濟昌梅先華陳得勝黄榮亭張明亮潘家謀傳占標楊占奎張得勝鄧斌昂李蘭亭王立邦汪進洪等廿二名均訊非有心謀逆之犯卽經從寛開釋 
[國恤彙紀二十一]  
　　太皇太后大行皇帝梓宮尙未奉移近來仍每日哭臨三次慈聖梓宮在皇極殿每日黎明哭臨時喪務大臣均齊集於皇極門（第一重）並有喪婦二十餘人身穿白衣各持紙錠經咒亦集於皇極門守候其三品以上大員集於皇極内（（第二重）四品以下集於門外其第一重皇極門台堦之下設金花紅漆祭器十數事旗軍弓箭刀矛鎗戟等數十件執持者均穿紅色繡花衣所有平時應用之黃轎肩輿等十數件設於兩邊并有白馬二十餘頭駱駝二十餘頭圉人亦穿紅衣分班排立兩邊門之左設黃摃右立一竿懸以黃色金花長旛第一重門照常關閉第二重開左右二門約七點半鐘時啓皇極正中門喪務大臣前進喪婦隨後見殿中懸一黃緞繡花幛燃燭四對並有陳設多件喪務大臣進後站立殿階下喪婦進殿焚燒紙件先由妃嬪等分班行三跪九叩禮獻茶點畢恭代奠酒大臣進酒喪務大臣在殿外行禮皇極門内外各大臣亦行三跪九叩禮禮畢各退赴即乾清門至大行皇帝前哭臨禮節與慈聖略同惟黃旛立於門左無喪婦有喇嘛七八十人俟門開時分兩邊魚貫而進至午晡兩祭與朝晡相同 
　　近來凡進禁城者均穿白衣即東西闕門亦非白衣不得過路轎馬衣鞍均蒙黑布惟賞黃韁紫韁者仍照常用 
 
 

Page 5

 
 
　　向來凡遇國喪一品大員照例著穿百日孝此次一品大員除喪務大臣照例百日穿孝外餘均奉旨賞穿獨法部尙書戴鴻慈都察院總憲張英麟不在其列究因何故不得而知 
　　軍機處於日昨奉攝政王諭現遭國喪各部院等處恭辦大行皇帝太皇太后白差應領欵項庫儲奇絀亟宜通行各省將軍督撫海關各道飭將明歲一年應解之欵設法籌措務於月内掃數解清以濟要需 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[詳紀路礦公會開特别大會安慶]  
　　皖省路礦新總理周味西觀察於十二日抵皖省垣路礦公會特於十三日在明倫堂開歡迎特别　並提議事件是日赴會者百餘人三句鐘搖鈴闰會洪會長宣佈開會宗旨吳會長代表全體會員懽迎新總理之誠意次由周味西演說大旨謂學銘從未辦過此事第迫於家嚴之意命就京師諸君籌商不過紹介之意在京師曾請同鄉諸公籌商集欵辦法諸君一一委之於學銘則又不敢推諉致負諸君之期望學銘擬一意見書請諸君正之茲先就籌欵言之學銘之意只得出諸借欵一途而借欵又頗不滿於衆口頭借自外人其事險借自中國商人其事易商業銀行利息甚臣現擬直接向中國銀行商議保息一層茶釐歲値八萬米釐則尙在磋商擬先禀請兩江抽加鹽價以爲保息計有保息之費而後可以言招股有股東而後可以還借欵至向銀行商議一層願諸公檢察之次言路綫南路不急於北路然南路已有基礎北路尙無胚胎今日能南北並舉最爲相宜然欵項不足勢難如願不如先築南綫一面即簡員測給北路云云次由書記報告新總理鐵路條議並意見書再由各會員發抒意見研究路礦一切辦法後商定本會經費並各會員推舉查帳員始搖鈴閉會 
[江西商會恭賀登極電]  
　　北京商部堂憲鈞鑒嗣皇帝登極氣候晴暖雲爛星輝仰見天子當陽萬方用命之象攝政王入代天工勵精圖治先九載立憲之預備鞏萬年有道之根基中外傾誠歡呼舞蹈謹頌嗣皇帝萬歲攝政王萬歲立憲萬歲全贛商民望闕叩賀恭懇代奏江西商務總會曾秉鈺熊元鍠叩眞印 
[西報譯要]  
　　日本裁减北清戍兵字林報載十五日東京電云日本北清戍兵現已定期西十二月中旬開始裁减限西歷明年正月撤盡文滙報載同日東京電云北清日本戍兵現已裁減多名定期本月二十五日由天津啓程回國該軍將於西歷明年春季全行撤盡 
　　駐華美按察撤任風說字林報載十五日華盛頓電云山叶君聞將繼任維爾拂萊君爲駐華美國按察使按昨日本埠盛傳維君有撤任消息惟迄今並未接有官報此電確否姑錄以覘其後 
分類新聞　政界 
[府縣展期具結蘇州]  
　　蘇省禁烟公所於十五日懸有牌示云照得蘇省清查官界有無烟癮一案前經藩臬司衙門勒限牌示飭令各員來所出具保切呼結當將限内所收呼結造册申送嗣據銷假回省各員陸續補呈復經接續造送在案乃核對官册未經具結者尙有多員若非有意藐抗即屬久不在省應照章永停差委惟查補结各員率稱因病遲到是否實情無從查悉遽行一槪屏絕似非體恤之道茲經本司道酌定限期稍從寛假除丁憂起後回首及未奉初次牌示以前出差請假離省有禀牘簿籍可稽並新到省人員仍淮隨時呈遞各結外其餘候補無差知府以下未經具結各員統限於十一月二十九日以前邀同同鄉同官親赴本公所遵禀具結倘再輸限不到即永遠停止差委毋再觀望自誤 
[地方自治會紀事蘇州]  
　　蘇省地方自治會定十五日開職員會議各情已紀本報茲悉是日職員到會者約三十餘人當由蔣王兩議長宣告地方自治爲立憲之基礎一俟民政部章程頒發後即當推行各處鄉鎭嗣遂提議各職員於宣講所旣經認定宣講應請竭力維持不可始勤終怠後又提議年内應否再開大會當經公决定於十二月初五日開全體正式大會開會塲所並議定千將坊言子廟内 
[蘇省海運委員名單蘇州]  
　　蘇省本届海運委員業由糧道陸觀察派定茲將銜名錄下京沽局總辦知府萬立銳會辦知府王銘漸程鴻遇衡章直隸州陳龍晶會辦兼提調直隸州宋乃謙帮辦提調府經黃桂岩差遣委員直隸州汪廣生知州楊寳紳知縣葛誦棻王佑之張篤鼐葉漢霄廷治理問沈明爔按經夏敬鑒文渶縣丞朱爕堯莊炳勳鄭國賢郭闊志林葆憘張元炯巡檢張恩溥林先植萬婁祥閃崇仁李鎭端府經定棻府照磨鄧澤鑾高彦龢滬同總辦知府程良馭會辦張壽鏞同知蔣育棻帮會辦錫金釐局直隸州謝陶無錫縣伊立勳金匱縣袁世顯上海縣李超瓊松海防同知查燕緖提調知縣林韶貽差遣委員同知程慶章知縣陳元珖何聯芳魯寳清鄧雲卿曾渤直州同張漢彝屠善生縣丞張雨田王賢鄭業幹李作哲府經歷俞廷藩主簿蔡琮典史朱爾振 
交涉 
[大新輪撞沈後之交涉鎭江]  
　　大達公司大新輪船被祥茂公司之桼寗輪船撞沈一事屢紀前報茲悉常鎭道劉觀察聞信後當派水陸總巡周錦堂馳往黃山港查勘被撞情形並就該港設局打撈被難屍身刻己撈起三十餘具照相棺殮尙有八十餘人各處打撈終無下落並聞估量大新船身及所裝各種貨物約値五萬數千金該公司已延請高易律師向祥茂公司索賠預備交涉江督端午帥亦札行鎭關道轉飭理船㕔於日昨至失事地方會同江陰營縣查勘 
[日領事宣告日美恊約奉天]  
　　新訂日美協約昨已由日本東京政府電知駐奉日領事署飭派局員赴交涉司告知該協約之内容並備文將原約照會東督知悉 
 
 

Page 11

 
 
[撤銷歸化韓民告示原因奉天]  
　　臨江縣李令嚴示僑居帽兒山韓民一律歸化否則當遣回韓土等情已誌前報現聞該地韓民等自該示張貼後惶恐萬分即公舉代表五人赴縣署懇請寛免不知因何糾葛激怒大令立將代表五人拘禁韓民聞代表被拘即將此事禀陳韓國地方官研究善後辦法韓官即咨商駐安東日領事該領事接咨後即電駐奉日領事請與東督磋商俾得和平了結駐奉日領岡部氏接電後即赴交涉司與陶司使磋商現經陶司使禀明東督故欽帥遂飭臨江縣將該告示赶緊撤去至所拘韓代表五人從速釋放 
軍界 
[電請嚴防匪黨接濟軍火廣西]  
　　桂撫張鏗帥致粤督電云前據桂平縣搜山拿獲匪犯李四一名業經訊供電請懲辦嗣連接團報該匪確係前道憲龍飭緝之李猪骨油郭三幫中之坐統復經署府連日提訊據該匪犯續供郭三立羅夢與平樂營縣開仗逼碼缺少即令温良材帶匪六十餘人針鎗五十六枝過籐永交界行刦接濟火食並令温良材子名亞大往廣東香港買碼回山蒼籐二處熟識人多恐被拿獲商由封川經賀縣横過昭平令温良材在撫河一帶接運得便搶船令分兵力等語証以近日籐永匪情在柳州電報不爲無因除飭營屬加意盤察外應請各處一律防備安帥接電後即飭行所屬嚴密防緝 
[監軍官查察營務蘇州]  
　　蘇垣飛划水師監軍官賴楚枬副戎因恐各營勇額以及軍裝機械或有尅扣遇失情事昨特率帶師船巡緝並至蘇常一帶點驗查核以重營務 
[張統制考試軍官浙江]  
　　張統制懐芝閱操等情已誌本報茲悉十三日上午統制在協司令處調集一二兩標標統管帶以及各將校弁目兵士會考分兩講堂標統至隊官同一講堂命題兩則一戰鬥詳報之要件二野戰前哨與城塞戰前哨其布置之異同試詳言之 
[營弁冒匪擄人嘉興]  
　　西塘鎭西上甸廟地方於本月初四日有形似梟匪多人駕舟到鎭將紹籍客民陳某擄到下甸廟將其弔打經家屬賄洋四十元贖回一面飛報鎭防董管帶及飛划營吳弁往拿該匪望風奔竄當經追獲著匪蔣佬順一名匪船一艘搜出嘉防遊擊先鋒隊左營右四哨艙長陳國華之委札名片等多件即經解送徐統領澈究 
[添調陸軍消息奉天]  
　　東督徐菊帥因東省幅員遼闊需兵鎭懾特咨請陸軍部派調北洋第三鎭移駐東三省現已擬定將第三第分爲二協每協增添砲馬輜重等隊組織獨立混成恊每協兵數九千名分駐東三省之要隘以資鎭懾 
學務 
[學憲飭查學堂信件武昌]  
　　高提學致兩湖劉太守函云近日各堂聞有接日本匿名傳單立說雖異其爲乘機造謠煽惑則同務請嚴飭五路兩湖號房凡學生往來信件除家信外均須交堂長監學拆視凡有形迹可疑之信均請送交敝處 
[學司開導畿輔學生武昌]  
　　鄂省各學堂均准直隸學生附學名日畿輔生茲商業學堂畿輔生古祟綱等因飲食不適口與監學張某大起衝突並聯名在學署禀控奉高學司批云查商校張監學熱心任事不避勞怨本司早有所聞該生等不守規律經該監學嚴詞切責自應愧悔乃欲變白爲黑妄肆詆諆殊堪怪詫該生等須知師嚴道尊古有明訓昔宋胡安定設敎蘇州學規良密范大成以宰相子嚴守規約爲學生倡而蘇學遂以名天下王心齊旣受業陽明厥後言動詭異陽明思有以裁之及門三月不與見甚至長跪階下而不顧近時日本東鄉大將軍群目爲東鄉偉人者也當其初入海軍學校時苦功課繁難陰萌退志及見西鄉南州訴學堂待遇之苦西鄉大叱之語以學問及身心性命之事乃大悚然論者謂東鄉偉蹟皆西鄉一語所造成聖狂之分全在機括之一轉本司與該生等誼屬桑梓故不惜苦心誥誡該生等旣經此次開導當服膺古訓力矯前非倘仍怙過不改惟有按照定章嚴加懲儆 
[醫學研究所定期開辦蘇州] 　　蘇垣善長巷醫學研究所前經大憲札派沈旭初觀察爲監督何太尊剛德爲提調元和吳次竹大令爲監學各情已紀本報茲悉該所經費業經何太尊籌有的欵二千兩現已審訂章程並定於二十六日開辦 
實業 
[擬設女工織造廠廣東]  
　　署廣肇道李觀察具報粤督略謂竊照職道所轄藝徒學堂本年春間開辦數月以來頗著成效昨以粤東近來主張行銷土貨各埠講求織業藉以挽回利權即就毛巾一項而論從前全係購自外洋漏巵不知凡幾近年以來講求土織漸與洋巾並駕齊驅查肇城婦女多以春草爲業工資微薄於謀生一道殊覺障礙因公同商酌於藝徒學堂左側隙地另設女工織造廠一座專招本城婦女來廠習學由本校藝師中擇其老成靈敏者認眞敎授不逾旬日即可上機自織并由本堂配機架六十張揀選紗線每織一件照給工資多少照算來去自由每日織成若干即給工資工畢回家儘可料理家政似於婦女生計不無裨益而堂中得此溢利亦可藉資彌補當即督同該校員司擬定章程在籌備學費内先提撥一千雹作爲該廠資本卽日度地鳩工建造廠房六間現已工竣開辦除督飭該總辦等實力經理外所有擬辦女工織造廠情形禀陳察核 
[俄鹽與官鹽競爭黑省]  
　　江省官鹽俱由官設局銷售並准商家向局領鹽售賣惟價値除繳局價外每觔不得過一地十文餘利秤仍照市權十八兩爲一觔省東府州縣於呼蘭設總鹽局綏化及他處皆設分局綏分局係派周委員現寄設在地道街慶源店院内鹽價每觔定二百一十五文行使江省官帖官銀號銀元票若有持綏街市帖銀元條買者照官帖官銀元幣作價官銀元票每元現値一吊三百文官帖每百吊照綏市通例加綏錢六七吊現聞鹽局有擬不收市帖以省周折之說其所定鹽價民尙稱便緣前此商家賣鹽觔曾至三百六十文故此際鹽價猶覺從廉云近日俄商由海參威運鹽數十瓦罐在富拉爾基火車站出售每斤定價中錢九十文省中及各屯商民因官鹽價値太高均皆私赴 
 
 

Page 12

 
 
富拉爾基購運故該商之貨日見廣銷並有發給俄國執照之說 
[改築安奉路綫之着手期奉天]  
　　南滿鐵路公司擬改築安奉鐵路需欵已經籌備等情屢載本報茲聞該公司現已將改築該路之法議妥擬由陽歷明年三四月間起一律開工該鐵路工費約需二千四五百萬日元不借外債卽由該公司儲備金中撥用 
[改鑄銀元之計畫奉天]  
　　奉省銅元局於前月初二日照舊開鑄一節早誌本報現聞該局總辦沈功孫方伯以奉省銅元充斥流弊滋多若不赶緊停鑄則積儲愈多銷路愈滯特赴督轅禀明徐欽帥將從前留存破板無用之銀元改行銷鑄即蒙徐欽帥批准照辦沈總辦即於初八日督率各工匠機器師開鑪鼓鑄並聞在局各員司以停鑄銅元改鑄銀元其利更薄罔　歡忻鼓舞冀分紅利云 
[官民合辦延長油礦山西]  
　　山西延長之煤油礦産油極富油質極隹故爲各國人所垂涎屢向政府要求未准現由大部與晋撫籌商議决官督商辦官籌資本一半餘由該省紳民集股惟該處運輸不便出油成本較臣故近日又經度支郵傳農工商等部與晋撫議建輕便鐵道以便交通並已擬定辦法數條一聘留學畢業生中精於鐵路工程者一員主持建築輕便鐵路事宜二輕便鐵道路綫决經南三原縣以達西安府三該鐵路之地叚南至高陵縣轉東到渭河以小火輪船接運至潼關而與洛潼鐵路聯絡或由運河經陜州三門到底柱上陸再由陸路出洛陽以至汴洛鐵路遂由該鐵路轉運往南北各省四預算建設輕便鐵路之費每長一里需欵若干小火輪船信河船每艘需欵若干以便彙核辦理五建築陸路水道之起卸塲並設煤油池等 
官商維持開卯營口 
　　營口買賣貨物悉用爐銀按卯歸現自去歲東盛和倒閉後虧欠鉅欵震動大局致使卯期失信商業漸微前任沈道憲曾協力維持債案甫定與商會協議依舊使用爐銀以保信守外幫代表均爲認可擬定臘月初一日開卯存欠爐銀如數歸現每銀一錠作小洋七十三元存欠一律以昭公允現届卯期不遠聞猶有不肖之徒暗地煽惑希圖敗壞道憲乃移文商會詳細偵訪如能緝獲擬從重究治 
[籌辦鐵海鐵路近狀奉天]  
　　奉省紳商前議集資興建鐵嶺海龍城間小鐵路已記前報其後該商又擬改築普通鐵路重議辦理公舉鐵嶺商會總理入京具禀郵傳部核准該部陳玉蒼尙書特咨東督調查該公司之内容所定路綫有無窒碍復部核奪聞徐菊帥以發起者均非殷實之人擬復郵傳部批駁故鐵海鐵路之運命刻下尙在未定之列 
雜記 
[飭禁痞徒藉國喪訛詐武昌]  
　　巡警道近聞有等痞徒冒充在官差役遇有單身在途行走婦女輒以查看服飾爲詞藉端訛詐昨特通飭各警局巡官轉飭巡士巡勇人等一體隨時嚴密查拿以安良善 
[催訊匪徒確供長沙]  
　　湘省卲陽縣日前禀報省台拿獲匪徒王春生曾青亭一案迭經提訊仍復供詞狡展未得確情昨已出上台札飭該縣迅即取具實供錄詳核辦 
[盜匪獲案浙江]  
　　前月三十日秀水北鄉三店地方被匪連刦三家搶去銀洋衣飾約計千金據報到縣當由秀邑秦令備文移請水陸各營帮同緝捕於本月初四日經鎗划營管帶陳游戎在嘉善東門外拿獲是案首盜陳名餘童福林二名起出贓物甚夥現已移送該縣訊辦 
[失火虚驚武昌]  
　　鄂省平湖門外駐有砲隊一標初九夜七句鐘該營馬房側棚户失火一時喧傳砲營失火鄂督即飭中軍官飛馬探看並由電話傳諭各城門迅速關閉惟留文昌一門以便救火者出入第八鎭及第二十一混成協各級軍官及府縣均飛馳到塲彈壓計焚去民房約二十家幸砲營安然無恙 
紀事 
[女妬八續]  
　　夫人微笑曰。君之所言。令人怪異。余美國人。美國國俗。一女不得事二夫。事二夫則必爲士女所訕笑以爲大恥。士人亦然。不得妻二女。故以我論之。君旣有妻。不應再事君。以君論之。旣經妻我。不應再妻彼女。今日與君約。君欲親彼則離我。君欲親我則離彼。二者决不能相兼。君雖趨慕時流。招搖市井。尙自以爲光榮。余則不能再受他人之嘲笑也 
　　伯爵曰奇哉。豈有鬚眉丈夫。而受巾幗婦人覊勒。爾休矣。不必再言倘巴黎士女聞之。不更使人傳爲笑談。爾毋妄慮。我决不能踐爾所約。 
　　夫人復嚴容答曰。君果不能踐吾所約乎。是否爲君最後之斷决。有巴那華者。君亦嘗識其人乎。彼靜窺君之舉動熟矣。時輸親暱之言於我。我未之許也。（夫人語至此若有悔恨眷戀之色）今日與君約。明晨君無决定之詞畀我。則我夕在蒲爾納街巴那華之室。不復與君相見。 
　　伯爵聞言驚駭失色。魂魄爲褫。熟視夫人良久。莫能出一語。旣而顫聲曰。夫人妄言乎。抑瘋狂乎。 
　　夫人曰。何爲妄言瘋狂。世界平等自由之說。君豈龔瞶何以絕無所聞。余亦持平等主義者。君以此施。我以此報。我思之熟矣。 
雜錄 
[立憲國之攝政]  
　　自醇邸受攝政之命。各部院擬撰禮節說帖。有主本國制者。有主外國制者。有參酌中外制而彙通之者。稿凡十易。尙未定議。竊以爲中國今日。當專制立憲過渡時代。舊制固不可廢。而西制亦不可不採。敬掇取各國憲法條文。分列於下。 
　　日本憲法第十七條置攝政。以皇室典範定之。攝政以天皇之名行大權。 
　　意大利憲法第十二條國王未成年之間。從王位繼承之順序以最近之王族滿二十一歲者任攝政之職。 
　　荷蘭憲法第四十條國王當未成年時。有置攝政官之權利。又第四十一條攝政官依法律任命之。但以法律得規定國王未成年時置攝政者之繼承。 
　　丹國憲法第八條國王未成年時。或疾病及不在塲合。就行政務之事。由法律定之。 
　　普魯士憲法毎五十六條國王未成年。或有矌時之障害。不能親政時。以最近旁系之成年者爲攝政。此時必急速召集兩院。使兩院集會布告置攝政之必要。 
　　西班牙憲法第五十六條國王未成年時。由王父或王母行攝政若無父母時。依憲法所定從王位繼承之順序。以最近之親族任之。攝政在國王未成年之間執行政務 
　　葡萄牙憲法第九十二條國王未成年之間。置攝政。治理王國。其攝政者從王位繼承之順序。以最近親族年齡達二十五歲以上之成年者任之 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　浙江十月十四日浙撫致憲政編查館電據諮議局籌辦處禀諮議局議員選舉章程如初選不足額照章應再選舉倘複選舉不足額似應再選未有明文又選舉訴訟呈控及上控期間照章共計四個月而初選複選距離僅止兩月是否一面訴訟一面複選均請明示以便飭遵增韞元同日憲政編查館復浙撫電元電悉複選舉當選即爲議員議員額數本有一定一次投票不足應即再三投票至足額而止自不待言故條文從略至選舉訴訟本可一面訴訟一面複選若當選後被控確實者可作爲當選無效即希轉飭遵照憲政編查館咸 
　　十月二十日浙撫致憲政編查館電元電所示寄居人合格者是否專指諮議局章程第四條所謂外省人寄居本省者而言請速復飭遵增韞皓二十四日憲政編查館復浙撫電皓電悉複選舉被選舉人諮議局議員其資格之限制較之初選舉時選舉人被選舉人不同凡他省寄居本省人但以合於諮議局章程第五條所載寄居十年以上年滿三十以上之男子即爲合格與第四條無涉此覆憲政編查館個 
　　同日浙撫致憲編查館電們個電祗悉據諮議局籌辦處禀號電問元電所云寄居人三字意在凡侮此府㕔州縣人寄居他府㕔州縣者可否亦包含在内乞示復飭遵增韞漾同日憲政編查館復浙撫電漾電悉寄居人之義凡此府廳州縣人寄居他府㕔州縣者本包含在内此覆憲政編查館徑 
　　湖北憲政編查館咨覆湖廣總督陳文云准咨稱案據湖北諮議局籌辦處申稱准本處參事法部主事姚紳晋圻函稱諮議局章程第三條第四欵職官資格類以實缺爲斷而不逮於廢員此亦具有深意然自咸同軍興髪捻回疆諸役材官伍卒往往以苦戰累功積保至提鎭崇階或且賞有翖枝勇號並黃馬褂而終身並未一履參遊之實缺夫健兒性直逮年衰事定徒手歸田自儕舊侶苟非緣端發見誰識腰鐮杖策中乃有故將軍乎此類楚人至多方今國家正殷猛士之思顧令此輩名材垂老而不得與一曾經尸位浮沈之徒伍於理安乎世職一途名旣非官復與舉貢生員之應格者殊亦與軍人警士之停權者或異雖曾定爲入營入學这法而年時已過或家累難除蓋亦不能悉遵成例者此其家世可念似不能一槪屏之也調查之際偶相邂逅即位置無從棄之於事義殊乖錄之於定章不適似應將此議照前咨疑義隨時咨詢之文詳詢以得確據用便尊宪等因爲此申乞察核施行等情到本部堂據此查章程第三條第四欵曾任實缺職官云云旣以未被參革劃出界限似乎職官二郓意義内本含有文武候補各員在内惟旣以實缺職官相連而叙究未能斷定兼指候補至該主事專論武職提鎭仍嫌疎漏自應並文武各員統行論及是否文自七品武自五品以上候補各員即賅括於此條之内實缺職官四字分爲兩項抑係不得列入提歸一二三五各條核計其世職未經入營入學者應比照何項疑義旣未瑩澈辦理恐多窒碍相應咨呈爲此咨呈貴館謹請查核見復施行等因前來查諮議局章程第三條第四條所載曾任實缺職官專指曾在實缺之任者而言如署理代理等類尙可包含在内若尋常候補各員一槪不在此例其世職未經入營入學者應援用本欵武五品以上辦理至軍興時有保至提鎭崇階究非實任惟從前曾充統領營官者其職任與綠營武職五品以上無異至賞有勇號及黃馬褂者係曾在軍營立功與辦公益事務著有成績者一律均應准有選舉權其未充統領營官及僅賞有翖枝者不在此例似此辦理尙無窒碍相應咨復貴督查照轉飭遵辦可也 
　　江蘇蘇屬蘇省諮議局籌辦處前於未經呈報開辦選舉調查事務所之各應州縣已札委司選员前往催促茲又查有金壇縣亦未呈報開辦爰特添委試用巡檢卲祖雍飭令前往督催該員即於十一日禀辭起程 
　　江西江西諮議局籌辦處總協理前經商務敎育兩會於十月十四日投票舉定迄今當道尙未照派惟當時三司在諮議局監視開票後有諮議局創辦所庶務員張尙賢呈一紳界及法政學員選舉票箱請爲開驗三司以此次票舉係商務敎育兩會遵照撫憲照會辦理繼由文法和觀察胡明藴大令宣布此票作廢三司頗以爲然遂决定不開此事已逾二十餘日張君心終不甘乃聯絡法政學堂肄業學員懇請三司於十一月初十日蒞諮議局籌辦處會同將原票開視應以喻庶三爲總理張尙賢文龢文景清黃大壎魏元戴爲協理當由陳少石方伯將票數名單呈院核派是日到者以法政學堂學員占多數未知馮中丞能照派否也 
[士民動議調查]  
　　江蘇蘇屬（蘇州太湖廳）西山旅居湖南同鄉人數甚多如長沙湘潭常德寗鄉盗陽沅江沙市鹿角新堤湘陰等處皆有會館各同鄉平素均熱心桑梓濟助善舉近以諮議局調查選舉事除在本鄉切實調查資格外由總董羅君煥章電致湖南長沙會舘云西山靖湖廳調查選舉事宜凡旅楚諸公如願受選舉者開列姓名年歲村莊註明應選資格彙單寄示以便入册事關一廳議員權利幸勿放棄用特電聞並乞函知湘常寗益沅沙鹿新漢陰等館各同鄉接洽是 
　　又（松江上海）上海商務總會通造商界云諮議局調查事宜爲期已迫我商界一部份關係利害甚大應如何設法調查預備將來選舉及被選之處切勿自棄權利茲訂於十八日下午三時在本會集議解說届時務祈准臨 
[士民實行調查]  
　　江蘇蘇屬（蘇州長元吳） 
長元和選舉調查事務所紳董昨接長洲趙令函稱頃奉諮議局籌辦處憲函開投票匭投票紙兩種均應由本處墊欵置備頒發各屬長邑分劃 
 
 

Page 19

 
 
投票區若干希即先行報告以便照數置發等因查敝邑投票區現經劃定黄埭滸關陸墓湘城四鎭又本城无妙觀内一處共五區惟是地有廣狹遠近之不同人有散處聚居之各異必須適當其衝方不致有偏倚今所劃分之五區未識是否足資合用並應否擇要再行酌添一二區之處合亟肅緘奉商即希諸君子大才會議示復等情該所紳董即於日昨函復略云貴邑本城各圖投票區總設元妙觀内地處適中交通利便與弟等所見相同至佩藎籌至鄉鎭劃分黃埭等四處布置均匀諒資合用弟等意見似可不必再行添設仍乞大才裁定 
本埠新聞 
[滬道致北京蔡待電（爲晋益升票號倒欠事）]  
北京甘雨胡同蔡燕生侍御函悉晋益升欠道欵不過三萬弟何至欲取償於幼雲但控案纍纍均指爲股東當時拆股旣未登報又不換牌復不禀明立案弟非劉氏臧獲何從知其底藴據禀轉詳自日正辦幼雲不咎其從前之疏忽而反悻悻遷怒於轉詳之人弟雖闇弱斷不肯受今旣接到抄白議單當將情形告之控户至函内所云鋋而走險别生枝節則不足以動當官而行之上海道也乞諒煌删 
[蘇撫復張殿撰電（爲元源錢莊倒欠事）]  
　　電悉莫守事滬道電文内叙明確係股東不能不封産解滬如果先已拆股確有證據不難在滬陳訴至革追一層自當俟查究明由白道具詳再辦特此奉復 
[示期提訊元源莊倒欠案]  
　　滬道蔡觀察昨出牌示云照得元源莊虧倒鉅欵股東爭執一案茲本道定於十一月二十日清晨九點鐘親提鞫訊除行縣飭提沈上之趙松坪並傳股東莫梅城外仰劉守愼貽届期帶同證據來轅備質毋稍違誤 
[製造局請追被存欵]  
　　晋益升滙票號倒欠公私各欵尙無著落茲悉江南製造局亦被該號虧倒存欵八萬一千九百餘兩總辦張觀察因欵關購買機料要需昨特移請滬道飭廨查提該號經理熊石愚等到案從嚴追繳 
[江督派員查拿革黨]  
　　江督端午帥訪悉近有革黨陶劉二人由日本至滬因特札飭長江巡緝隊統帶米占元於前日乘輪來滬嚴密查拿以便帶回江寗訊辦 
[再請會驗租界命案]  
　　租界人命案件前經領事公會擬由中西各派一員相驗而滬道蔡觀察允將洋商所用華人准予彼此檢騐其餘華人命案不涉洋入者仍照向章由縣騐訊照覆領袖轉致在案茲領事公會以中西派員相騐原爲愼重人命起見自應不分華洋凡在租界居住者一律照辦現又函請領袖照會滬道要求一體照准以免歧異 
[著名地販復被拘回] 　　著名地販陸道生即陸鼎隆）因騙取淫婦王周氏運動費由廨訊明押逐出境已紀昨報詎陸尙有假冒官塲串同奚陳氏騙呑奚徐氏田單一案亦被告發由蘇藩瑞方伯移知滬道轉飭上海縣查拿嚴辦昨縣差協同廨役追至南翔鎭鶴陽樓茶館將陸提獲當即帶回寄押閘北巡警總局聽候解縣訊辦 
[鎭董請究販賣嗎啡]  
　　虹橋鎭董顧鏡清等致本縣李大令函云董等責任查烟居家日少近有人紛紛傳說咸謂敝鎭人及董之親族中有販賣嗎啡禁物者董等初不之信目下傳說愈甚董等一面躬往勸阻一面囑令鎭保顧某密爲查察詎於本月茉日有七寳鎭顧書金來鎭購買嗎啡二包被鎭保當塲查獲詰其從何處買來堅不吐實即令鎭保將顧書金押送至七寳鎭驅毒會請其詰究茲接得該會會長李芳鏞函復亦云顧書金所針之嗎啡實向貴鎭丁桂生處買來懇即禀究云云是丁桂生販賣嗎啡無疑應請憲台迅卽派差將丁桂生提究訊辦以除巨害地方幸甚至董等之親族間有販賣嗎啡者現未查獲實據倘丁桂生到案供攀應請照例提辦以昭大公 
[均益彩票展期開彩]  
　　山陽典商王肇慶虧欠各欵議將原籍房産售賣均益彩票照本年臘月湖北票對號單爲憑禀奉各憲批准在案茲王肇慶具呈商會以此項彩票銷路阻滯本年臘月不及截數開彩請展至明年三月分截數仍照湖北票開彩現商會已允如所請移文滬道查核矣 
[命案定斷]  
　　張根荃控鋸匠王瑞生顧良卿毆斃伊弟張根祥一案前日午後由公廨王襄讞與美巴副領事復訊王供實係無心推跌致斃顧供在塲解勸並不帮兇判顧仍交保開釋王押西牢一年半完案 
[示禁鄉民阻撓橋工]  
　　本縣李大令出示曉諭云據虹橋局紳士顧孝清等禀稱二十入保十九圖内有虹橋一座下跨蒲滙塘實爲南北通衢往來孔道橋傍有一小市集鎭以橋而得名橋因鎭而愈要向用木質風霜剝蝕行走頻繁不及十年必須重建近更年久失修勢將傾圮老弱已經褱足强强壯亦有戒心紳等住居臨近目擊情形殊塂憫惻擬易以洋檀橋面繚以鐵欄差塂經久招匠估價計工料洋一千四五百元除鹽捕營認捐洋四百元移送鈞案備用外不敷尙鉅紳等自行量捐並向城鄉各善姓廣爲勸募托缽沿門庶幾聚沙成塔一俟集有成數不日鳩工庀材諏吉開辦無知愚民迷信風水不肖土棍偷竊木料阻撓要工所在多有陳求出示曉諭俾衆周知並賚呈捐册謹請蓋印以昭鄭重等情到縣據此除將捐册蓋印發還外合行出示曉諭爲此示仰該鎭附近居民商舖諸色人等知悉須知重建橋梁係爲便利行人起見自示之後倘有無知愚民藉口風水以及不肖土棍偷竊木料阻撓要工情事一經該董指禀定即立提究懲該地保亦當常川照料稍忽致干併究 
城内 
　 [P弔銷諭單> 
　　船甲徐榮全三年期滿業由本縣李大令諭飭易人承充詎徐榮全竟將從前所給諭單匿藏不繳希圖索詐昨被李大令查悉立即飭差將單弔銷 
[道批]  
　　民人陳池榮等禀批昨據經潤山來禀業經明晣批示前據清查灘地兼會丈局復稱業廣公司價買王名揚等廿户地六畝零因田單零碎遺失禀請減價繳升查得業户衆多地亦零碎逐日傳訊言人人殊必待查明實舞紏葛方予轉禀等語着即知照 
[官事]  
　　花翖候補知府姚龍動丁憂分 
 
 

Page 20

 
 
省補用州同黃文泌昨均到道禀見新委江蘇海運滬鍚局總辦候補知府程良馭 
曾辦候補同知蔣育棻均到道拜謁新委代辦四路巡警分局正巡官孫濤清謝委 
綢緝南　委員兼縣署帮審知縣李光乾禀銷病假 
南市 
[定期開會]  
　　工程局總董定於十九日二時開會議事現已知照各董届時一體蒞會 
[伊誰失馬]  
　　總工程局巡士宋桂生前日在外馬路查獲小馬一匹當即解至當値留候失主認領 
[諭禁聚賭]  
　　南區境内各小茶肆時有聚鬥紙牌情事昨由區長出示諭禁如違重辦 
閘北 
[小孩失散]  
　　小孩楊大寳迷路啼哭由四路一區巡士帶回局中訽知該孩係海鹽人年十三歲父母住居浦東南橋鎭販賣牛肉茲因隨母來滬在途失散巡官飭留候認領 
[瘋子胡閙]  
　　瘋子張錦大在途吵擾由四路一區巡士解局訊得張身眫帶有大洋二元小洋四十六角巡官以其情有可疑飭候查明開釋 
新租界 
[何故尋仇]  
　　張祥生前晚行經愛文義路被魏阿順戵傷腿際當即投報捕房飭探查明請廨出單傳訊 
[失竊脚車]  
义袋角義泰當舖前晚失竊脚踏車一輛報捕飭探查緝 
英租界 
[倒欠莊欵]  
　　大慶錢莊等十六家環控閔柳亭倒欠巨欵昨由差探將閔傳至公廨請究諭飭闪差看管候晚堂訊追 
[流氓橫行]  
　　山西路萬源升綢莊主沈蘭舫前晚行至山西路漢口路附摙衍慶里弄内被流氓三有持刀恐嘛攫去値洋三百元之金表金練金戒等物沈即投報捕房派探查緝 
[旣賠又罰]  
　　何康泰因收買會德豐所失花生由探查獲傳至公廨請究判何賠償原告洋十二元另罰洋十元充公 
[仍未訊結]  
　　木作頭魏清記因監工不愼跌斃學徙姚阿二由廨傳案訊判交保在案昨傳復訊魏偕洋人投案由洋人爲魏代述王襄讞商之西官判候禮拜五再行訊奪 
[定貨不出]  
　　英商管禮司洋行控陳菊生定貨不出昨由公廨傳案判陳交保候訂期會訊 
[售地不交]  
　　姜渭濱控王杏生售地不交昨由差探傳至公廨判押候禮拜五訊核 
[婦女被拐]  
揚州人包正喜與妻金氏在蕪湖謀生詎被匪徒將金氏誘拐來滬由包控奉蕪湖縣飭差來申禀請公廨派差協探至法租界將金氏提獲押候補提人証再訊 
[拐匿小孩]  
　　譚楊氏控王連生王韓氏串拐伊孩昨晨由探解廨訊究譚楊氏供該孩被王等拐匿南匯縣境大團鎭請爲移提判王與氏分别押候函請南匯縣查明再訊 
[不認拆梢]  
　　鄔吳氏控王阿六藉端拆梢昨晨由探將王解廨訊不承認判押候查明再訊又吳海寳控陸阿福拆梢洋八元亦不供認判押候查究 
美租界 
[查究起火]  
　　東有恒路德興火腿棧前日失火已紀昨報茲捕房以該棧保有火險銀三千兩恐有情獘飭探將該棧司王星彩拘入押候核辦 
[訊究印人]  
　　小工宋阿四被印人推入浦江已紀昨報茲悉該印人係陳源泰蛋行所雇昨由捕房傳同見證人等併送英領事署審訊後仍飭捕房將該印人帶回押候再訊 
[大肆雌威]  
　　住居蓬路之王裕林昨與　妻周氏反目互毆被妻妹陳周氏用碗擲傷王之頭額由捕并送捕房飭赴公廨控告 
[請緝逃妻]  
　　陳阿祥之妻程氏前晚私取洋五十元逃逸陳即報由捕房飭探查緝 
[妨碍路政]  
　　元芳路西華得路居民金寳榮蔣榮甫等十五家傾倒垃圾有碍路政昨由捕房請廨出單傳訊 
法租界 
[探目辭差]  
　　捕房一號探目王金福禀請銷差麥總巡無法慰留准予告退 
[把持菜市]  
　　向來賣菜鄉民負担至滬每有無業流民名爲過秤勒索行用曾經捕房嚴禁在案茲又有黃春山者仍自備秤在小東門一帶把持强索事爲捕房查悉飭探拘入諭令覓保出外聽候公堂傳訊 
[一羣竊賊]  
　　張鶴生在立大輪船竊取　蓋朱友梅竊某棧絲頭吳來法掩入信孚洋行圖竊王阿二周阿柳串竊衣服均被拘入捕房押候解廨懲辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[東京通信]  
　　周監督人院醫傷陸軍監督周家樹因與陸軍學生齟齬擊傷事已誌前報茲悉周監督因受傷甚重已入東京病院醫治聞須靜養數旬方能全愈 
　　女學生之名譽東京速成師範學堂係康保忠所組織現在學生功課甚佳名譽亦優日本報章互相贊揚誠中國女學界之榮幸也茲將女學生姓名錄下楊希孟徐蕊仙葛文媛袁篤修鄧啓華黃淑卿祝賽貞齊輝余景蓉李世箴王紹蘭劉雲碧 
　　浙江學生組織調查局浙江留學生因省城已設諮議局籌辦處留東浙江同鄉會全體職員遂於昨日商請各府會各舉調查員一二名以備組織調查編輯局爲將來輔助本省諮議局之舉各府縣學生即日各開大會公舉職員紹興府會定於陽歷十二月某日開會於神田今川小路一百五番地之玉川亭 
　　湖北學生補充鐵道官費湖北學生新補鐵道官費生共十九名昨已由使署揭示云前次肄業東亞鐵道學校學生曾經李監督選額十五名領補郵傳部津貼在案現復由本處酌選十九名補額均案照各生成績三等差以定名次之先後其任瀛晏沼璵陳璞楊廉李葆華劉鍚　張燿光彭德裕李喬生張四明等十名係補此次推廣之額所有津貼銀兩經選定之後即行發給其何碧王炳勳汪宗堯高銳陳延成必鈞廖天涯許士諤姜宗泉等九名係補前次領補十五名中畢業之缺額其津貼銀兩應俟來年發給 
國外新聞 
[德國首相宣述政策]  
　　十五日柏靈電云德國首相蒲羅親王近在議院討論預算問題時曾向各員宣述外交政策謂彼對於土爾其青年黨深爲敬仰德國固從未讎視該黨土爾其變政以前凡就商於德德國必以改革爲勸德國固日望土爾其能鞏固國勢安維財政也至於巴爾幹半島問題德國惟持政見兩端一勿阻礙利益較大之國一維持聯盟國之和好此次奥國實行歸併巴斯利亞與赫在戈維拉兩地德國並未先有所知僅如竟俄兩國接有通報謂奥政府有歸併兩地之意而已近晤俄國外務部大臣伊斯華克曾告以歐洲大會之舉務須經奥承認始可此次晤談兩方面咸信德俄兩國當無改舊好至意國之政策則外務部大臣鐵托里固已宣言彼國固以三國聯盟爲重故深信意奥之齟齬不久亦可融解德法茄塞勃倫開交涉業經兩國和平議定且兩國於東方政策約言甚多 
[西十一月英國貿易情形]  
　　十五日倫敦電云據西十一月英國貿易報告入口貨共七百二十三萬七千六百五十磅出口貨共六百七十一萬四千七百六十一磅較之前月復形減少 
[駐韓日兵統帥起程]  
　　十五日東京電云近傳日本韓國戍軍統帥行將辭職一節該將軍已於今日由東京起程前往漢城 
[探險家定期離日]  
　　十五日東京電云瑞典探險家希定博士明日將由大阪起程取道高麗西伯利亞遄回歐洲 
[美禁黑人握政]  
　　十五日華盛頓電云塔孚脫君已批准南省請書不許黑人握有政權 
[英國海軍部近事]  
　　十五日倫敦電云前載英國海軍少將費立司於海軍大操之際曾派大軍七萬人赴斯考的虚海濱當時因有霧氣未見英國艦隊縱跡一節茲據海軍部大臣曼京萊君宣稱當時費立司少將並未派入大操員内况亦並無此舉費立司少將亦自行申明該言實屬訛傳曼君現正設法查詢此事以上譯字林報 
[美國國會開議]  
　　十五日紐約電云美國國會已於今日在華盛頓開會總統呈會之公牒定期明日宣讀 
[巴拉瑪運河購地局被控]  
　　十五日紐約電云民政黨擬在國會呈遞議案請詳查此次選舉運動時外間所傳巴拉瑪運河購地局舞弊情事羅總統曾致書印提那知事福爾克君詳述該局被控情形書内痛詆紐約太陽報虚構各說爲害社會美國各報無有較其更甚者以上譯泰晤士報 
[日本大將病篤]  
　　十五日東京電云日本大阪第四軍團總司令官井上男爵現患疾甚劇 
[美總統致國會公牘綱要]  
　　十六日倫敦電云美總統羅斯佛致國會之公牘業已發布其綱要如下（一）注重國治（二）復申對付拉脫斯政見（三）勸勵國民合股興辦實業牘中深賀日本進步之遠大及謝日人歡迎美艦隊之盛意又謂添造之戰艦四艘須從速竣工海軍員役亦須增添巴拉馬運河現已開築極速牘末並附寫眞甚多以顯中國北省森林日經採伐其荒涼之象不堪閱目云 
[近東大變局五十五誌]  
　　十五日柏靈電云土爾其政府已設法禁遏抵制奥貨之暴動據奥京維也納官塲宣稱英法俄三國在土京君士坦丁所議對付奥國之舉已無成効德意兩國並未附從云 
[各國歡迎德相演說]  
　　十五日柏靈電云德國首相蒲羅親王在議院宣述德國外交政策德奥英法各國咸各歡迎謂輔助巴爾幹問題和平解决云以上譯文滙報 
小說 
[探險實事北京巴黎間競車日記（四）]  
　　道經無數小土城。土語謂之爲寨其寨之門。其門出者人者。混雜莫辨。（西洋雖無城門然一公共之門必分出入兩道）門中亦有巨石余等苦之。有一塾師某。爲余等獻策。先以小石接之。由低而高漸與石平。復高而低下。至於地。其狀拱起如橋。車即由上經過。余等大喜試之良驗。後此經。 
 
 

Page 27

 
 
過之門。皆以此法行之。塾師忽問余之生辰余駭然。譯者告余。以中國有所謂星命之學。以生辰及時刻。能推知一生之命運。余以西歷無干支。卽無八字。因笑謝之。並酬以青蚨二千。塾師狂喜乃長揖告别。余等亦揖别。午膳於東坡寨之中國客店。有婦女數。人頭插紙花。其足纒若馬蹄。最可怪者。其褲脚束以紅綠色帶。若西洋兵士然。店主人賣技者也請試演藝。余等却之。但攝一影以爲紀念。 
　　夜宿侶土馬舖（四字譯音）至是已至内蒙古矣。土人繞店而觀。詫爲奇事。余等寢後。尙有多人自他處來者。余令譯人起告店主。請其演說我輩來意。說者倦而來者仍不絕也。 
　　十四號四時啟行。至鷄鳴驛道路之險。至是已極沿路盡爲高山。道狹而峻。方余等之行也。友人咸謂行篋裝置。不甚合法。余笑之。置不聞。至是顚簸震動。車中物多失序。因思友人之言。確有經騐。至雄帥鋪（譯音）午餐。道略平然皆沙石有車轍深至三四寸中國人力車之經過者必須由轍而行。謂爲省力。此車之制在中國已數千年於茲矣。 
　　十五號六時。所經山路較前尤險。兩面悉爲絕壁。道狹僅容一車。約數里許。始稍寛綽。車馬來往。須停歇此處。盡力呼呌。無有應者。始可通過。否者彼此相遇於狹道中。進退皆維谷矣。行時亦須高聲爲號。第山高音甚多。非久於此道者。不聽辨别。誠艱苦也。十時半至宣化府蓋自。北京以來。所過之城。以此爲最大。宣化府知府派兵數十人。列隊以迎余等。其哨官某邀余等至一大客。店言知府今日有祭祀不克親來。深以爲歉。哨官所佩之刀約五十生的米達長約一米度許其柄纒以繩線鞘係獨木雕成余等訝其遇重。彼乃舞以相示。此等技擊以之征二十年前之非州土人。可稱莫前利器哨官。又言現任知府能騎馬放鎗。唱京調。而不吸鴉片烟好官也。 
　　余等至宣化。始知中國北京客店之詳細。内容一院有房三起。蓋横於中。而左右各一。每起又分客房臥室兩問。此蓋普通之制。余等所居在院之左。土語謂爲東屋。其床以泥造成。其中鏤空。冬時置火。則又如竈。彼輩不知通空氣法。亦不知炭氣之能悶人於死也故冬時往往有死於臥者。 
[來件]  
　　長元吳敎育會勸學所開辦各學堂成績品展覧會啟吾蘇濱海名邦風氣開通最早自奉明詔興學公私各校林立乃數載以來調查成效即較諸接壤之錫金僻處之通州尙瞠乎其後揆厥原因約有四蔽而經濟恐慌人才消乏不與焉憎樸喜華吳人習慣一校之立房舍建築務臻崇煥圖具陳設必極精良當局者徒糜金錢以飾觀美考察者但眎形式以定殿最而敎員之熱心與否學生之勤課歟否均所不計厥蔽一吳郡民德渙而不群學界萌芽雖有敎育會勸學所極意聯絡而各校仍多自爲風氣故有同等之學堂而所用敎科書淺深逈别所定課程表繁簡懸殊欲求學風畫一不蓁難歟厥蔽二興學伊始人懐觀望招考通融但求足額於是有以初級學堂而收高級學生者有以下級學生而入上級學堂者由前則阻青年之進步内後則生敎授之困難一有不愼二者交病厥蔽三過渡時代新舊互鬨凡事皆然學界尤甚或主保存國粹而於科學之精深未喻或專醉心歐化而於祖國之文字轉荒出奴入主鮮克折衷厥蔽四凡此四蔽舉其縈犖因是充類自檜何譏嗚呼以如是之敎育如是之學術而與列强同處天演之盤渦冀占競爭之優勢豈不殆哉本會所恫學務之廢弛思聯同志共圖改良爰仿商業博覧之例并參工藝陳列之規待開三邑各學堂成績品皆覧大會凡在本會所範圍以内之各學堂成績品皆得送會備覧具餘高等專門各學堂如蒙分送亦甚歡迎俾敎皆得以收互證參觀觸類相長之益學生得以生絜長比短激厲愧奮之心庶幾哉優劣以比較而自顯智識以交換而愈廣吾蘇敎育振興跂足可待大雅宏達諒不河漢斯言章程節錄於左 
　　（一宗旨）本會以聯絡學界交換智識共謀改良力圖進步爲宗旨（一會所）本會暫設草橋南長元吳三邑公立學堂内（一送品無論敎育） 
會勸學所圍範以内圍範以外各學堂成蹟品不拘何科皆得送會陳列但須標明何種學堂第幾年級某學生某科學成績品以便易於識别（一送品期限）凡送成績品皆須於戊申年十二月朔起二十日止送至本會事務所隨掣收條爲憑並發縱覧劵以便分送各家屬（一開會日期）於已酉年正月初五日起十五日止爲開會日期（一還品日期）本堂如欲將陳列品收回者其期限自已酉年正月十六日起二十日止（一招待）各學堂敎員學生及學生父兄持有本會縱覧劵者均可會議到會展覧一切無劵者槪不招待（一報告）本會事畢當由各學堂敎員將本期各學科之趨勢於何項爲重於何項爲輕摘叙大槪登報宣告俾得折中改良力求統一再本城各女學堂如亦欲送品陳列自當一律辦理惟縱覧劵當以顔色爲别縱覧日期則以最後之三日爲期（即自正月十三日起至十五日爲止）此三日内男賓槪不招待 
[持平子來函]  
　　謹按臣民凡遇大喪百日不薙髪國制也今兩宮先後升遐尤應一體遵守有擅自薙髪者斥其無國家觀念固已然未聞定例治薙髮者有何等罪名茲乃於拘罰之外或以油漆或塗以煤灰種種怪象日來見於報紙者各省紛然並起而無一不出於警局巡士之所爲噫異矣將謂國體攸關一薙髪即無以見人民忠愛之忱而召外人之訾議然似此辦法其能免騰笑隣邦耶原設立巡警之意在於維持秩序保衛治安今若此不反有所擾害歟抑豈巡局之内容果皆辦理完全自立於無過之地故不憚吹毛以求庛也且王道不外人情欲　民閒之薙髮當酌給薙髮匠之工食庶百日内若輩得善刀而藏無虞枵腹耳謂梳辮亦足以餬口此官話則然而實不適於事實者也更有說者不作樂與不薙髮定制均限以百日就上海一隅言之租界姑勿論而南市新舞臺固明奉長官示諭准於二十七日後開演矣可唱戲不可薙髮其感情之哀樂爲何如也以意思爲命令斯其所以爲中國之法律歟 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
