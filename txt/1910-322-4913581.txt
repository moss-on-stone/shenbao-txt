# 1910 - 322 - 4913581

 

Page 1

 
 
   
 
 

Page 2

 
 
上諭 
　　監國攝政王鈐章　十月二十五日内閣奉 
　　上諭陳夔龍奏北運河旅遂鎭漫口大工合龍一摺北運河上游漫口冲刷三百餘丈工程極鉅經該督督飭各員相機進占併日程功現在大工告蕆在事出力人員不無微勞足錄署通永道竇延馨著仍以道員交軍機處存記山東候補道潘煜補用道鄭斆慈候補知府陸榮棨均著交軍機處存記鄭斆慈並着賞加二品銜候補知府沈寳賢着仍以知府補用俟歸道班後加二品銜候補知府吳繼盛着俟補缺後以道員用並加二品銜補用知縣裴晛宋著俟補缺後以知府在任候補北河候補知縣錢金生著以同知仍留北河補用北河試用縣丞程光楹著以知縣補用並加同知銜又片奏已革開復原官等語劉本清著准其開復原官該部知道欽此軍機大臣署名奕劻毓朗那桐徐世昌 
　　宫門鈔　十月二十五日　召見軍機　洵貝勒　薩鎭氷　那王　色 
凌那木濟勒旺寳 
論說 
[江蘇諮議局之黑幕（默）]  
　　大失信用之歡祝會 
　　三千三百元之書記長 
　　四元八角之議長 
　　嗚呼。江蘇諮議局。非素稱組織較完之諮議局耶。諮議局之議長。非裒然向爲各。界領袖。而其書記長。非赫然以民黨自居者耶。負諮議局之責任而無可逃。避者。非議長耶。總攬諮議局之辦事權。而指揮如意者。非書記長耶。自資政院開院以來。各省諮議局爲預算等事。皆發電力爭。而江蘇諮議局閴焉無聞。獨對於縮短國會年限上諭。首先發電致謝。并電令各團體舉行歡祝會。輿論譁然。羣相駭詫。資政院者。受江蘇諮議局電謝者也。乃非特。不領其盛情。而反爲易議員等大聲唾罵。北京某報館。爲各省諮議局機關。受江蘇諮議局貼費二千元者也。乃非特不稍爲隱諱。而反予以羞哉江蘇諮議局之徽號。然則。此事幾於通國皆知矣。記者又何必從而諱焉。而不宣布眞相。乎記者江蘇人。最希望江蘇諮議局爲最有名譽之諮議局也。此次畧述其眞相。非反對江蘇諮議局。正願江蘇諮議局翻然一改其從前颟頇與因循之積習爾閱者以爲然則請閱左述之近事。 
[大失信用之歡祝會]  
　　江蘇諮議局書記長何人。陽湖孟君森也。孟君自充書記長後。遇事獨斷獨行不與常駐員協商。所辦事件。往往有常駐員未知而已發行者。以故各議員已積不能平而寗屬議員尤甚此次縮短國會年限事。諮議局於未奉上諭前。先於初三日接北京某議員電。謂國會准宣統五年召集。代表則命民政部逼令出京。時諮議局適在當會期内。議員麕集。而書記長接電後。乃僅與局中最少數之一二人商議謂代表如此歸來太無面子欲裝代表面子。莫若此以縮短三年之功歸於代表欲國民知代表請願之功。莫若舉行歡祝會於是一面發電叩謝資政院。一面通電各團體舉行歡祝會。此電之起草者何人即常府議員。亦即請願代表之一人。于君定一也。蓋其電文。在作者之意。注重在代表請願有效六字以下天恩高厚感激涕零等語。不過叩謝之門面語耳豈知書記長等太顧代表一方面。其他均不暇顧及故此電宣布後。各議員卽紛紛向主持虎事之一二人詰責甚且有登報聲明不認此容易感激涕零之代表。而書記長等乃窘甚。諮議局傳知寗城各界後。無人起而奉行者。而書記長等乃益窘。且旣令各團體歡祝矣。則諮議 
 
 
 

Page 3

 
 
局自不能不舉。然欲舉行歡祝會。又恐和附者仍無其人。而書記長等乃窘之又窘。不得已乃於開會之日。由張議長登台宣布諮議局應開祝會之理由。謂國會雖未能即開然已縮短三年。不可謂非朝廷之俯順輿情。故理應歡祝。不料各。議員反對如。故有謂政府無意立憲。不過敷衍面目而已者。有謂江蘇諮議局。爲聯合各省請願速開之發起者。故各界可以歡祝。我諮議局獨不能歡祝者。爭辨良久。有謝議員起而言云。朝旨已許國會縮短三年。歡則歡矣。然未知宣統五年果能召集而一無阻礙否。故目前雖歡而可以不祝俟宣統五年果能籌備完全。實行召集。則我諮議局可。開一大大的歡祝會聞者鼓掌。張議長乃令起立表决。於是起立贊成開祝會者僅三人而已。而諮議局之歡祝會遂决然罷議 
　　記者曰。江蘇諮議局之祝會。罷則罷矣。然其始以諮議局之名義。電令各團體竭誠歡祝。而已反寂然不動。吾知各團體不知内容者。必曰諮議局愚弄我輩耳。否則必曰。諮議局受激刺而停止歡祝。我輩遵命舉行者。直代受諮議局唾罵耳。聞自諮議局通電各團體後。若蘇州若松江。若上海。皆已舉行歡。祝矣。倘各團。體反。詞以詰問諮議局曰。何不開會歡祝。試問書記長等。將何詞以對。嗚呼。諮議局之命令如此。信用一失。不可復收。此後之命令。不將等諸驪山蜂火耶。 
[三千三百元之書記長]  
　　各省諮議局通例。局内不准職員挈帶家眷住宿故。江蘇諮議局書記長陽湖孟君於諮議局圍牆以外。覓購地址一方建屋數椽。以爲安置眷屬之用。業已竣工。惟由其門首所築直達諮議局大門馬路一條。則尚未竣。各議員覩此美輪美奐。咸以此爲書記長置造。不之異也。迨此次審查諮議局决算建築類簿册内發現職員宿舍一項。載購地費。錢五百數十千文建築費洋二千八百餘元各審查員茫然不知爲何物。旋以册籍浩繁。不易稽核。退飭科員另造一表。因此該决算延未覈復。不料於此時間。已爲他議員知悉紛紛致函議長詰問。議長則代書記長申辨文牘往還。盈寸其議員詰問函中最爲剴切之處。有諮議局以官塲縻費痛加駁斥今諮議局乃躬自蹈之可爲痛哭等語。議長以事已閙糟。勢非經大會公决不可。乃將往來函件。交審查員討議。審查員始恍然於簿册内職員宿舍一項之所由來。遂將此欵簽出於開會之日。報告大衆。張議長起言。此宿舍雖爲書記長購造。居住家眷。然書記長曾出房租。且此項購地建築費。即在所限諮議局建築費十二萬以内開支。並未另有所糜費。我諮議局可視此爲一種生息之欵。如嫌職員宿舍名稱不合。不妨更改。於是各議員羣起駁詰有謂諮議局除我常駐員自籌經費建築庽所外。其餘職員局中皆有高大洋房可住。何必另建宿舍者。有謂我輩亦不妨另建宿舍祗須納租金已可者。有謂諮議局左近。係荒僻之地。此後書記長如遷去。能保必有人賃居否者。有謂諮議局建築費以若干數爲限者。謂用費不能超過所限之外。並非必欲用達若干數。而可任意縻費者。辨難至此。有某議員起而解决之謂。議長旣認此欵爲一種生息之用。則我輩可以不論。總之我輩心目中無職員宿舍四字可矣。又何須改易名稱於是各議員始默然無言。此議遂通過。 
　　記者曰。旣定名爲職員宿舍。則此宿舍明爲諮議局房屋。似無再納租金之理。旣定名。爲職員宿舍。則雖在諮議局。圍牆以外。似無可居。職員眷屬之理。於名義上種種。矛盾。不言而喻。今書記長以欲挈帶家眷之故。而用諮議局經費購建宿舍於圍牆以外。又恐旁人訾議。而納租金。自謂心廣體胖。可安居而無愧不在諮議局非建屋出租地。也倘果如某。議員言。各職員援例以請。試問江蘇諮議局。能購建幾多房屋。任人租借。又試問議長。何等職員。可租借諮議局宿舍。 
[四元八角之議長]  
　　此次江蘇諮議局决算審查員。審查年流簿册内。見有開支某員車錢數十文。某員鹹蛋數十文。某員茶葉點心數十文。種種雜支名目甚多於是各審查員商議。以此種不合規則之零碎開支。不便紏舉。然雖微細無甚夥又不便置之不問。乃議糾舉其欵項較鉅而其人爲局中領袖者。以儆其餘。適查得簿册内有張議長某項開支洋四元八角一欵乃遂簽出於開會日通過職員宿舍一案後。審查員復起而報告。謂此欵雖其細已甚。然議長却不應有此等開支或者庶務員誤開在内。亦未可知。請公决。審查員突然糾舉及此。議長乃徐徐起而言曰。以若大之諮議局。而議長有此四元八角之開支。在稍爲圓融者視之以爲議長用此戔戔者殊未過當當不毛舉及此。今審查員竟不稍徇情面足見我江蘇諮議局之熱心任事者。大有人在也。鄙人不勝欣慰之至。聞者粲然。記者曰。諮議局之公欵。江蘇全省人民之膏血也。上自議長職員。下至僕役。皆不當有分文之銷耗。更不當因尊卑而稍有寛嚴之差别。若以議長尊貴而可稍寛其格。則揆諸古人一介不取之義。已刺謬矣。審查員不嫌 
 
 

Page 4

 
 
繁。紏及此其細已甚之欵。理所應爾。初無情面之可徇。而亦非矯情以與議長爲難也。君子觀人於微。故古之大聖大賢大豪傑。於細行小節處。一絲不苟。今張議長旣不以糾舉爲惡。而以爲慰。是議長喜聞已過者。記者敢盡詞以告。或曰。議長當時。其詞雖深喜之。其實乃若有憾焉。爾然歟否歟。則非記者所敢知矣。 
專電 
[電一（北京）]  
　　御史廣德奏興復海軍人材缺乏海陸並重人材海軍無學堂奇才難遇亟應籌辦學堂培養人材奉旨籌辦海軍大臣知道 
[電二（北京）]  
　　張翼爲開平煤礦又上封奏仍主副約反對贖回奉旨着鈔交外務部會同度支部併案核議 
[電三（北京）]  
　　陸軍部前奏定陸軍審判章程百十三條昨特通咨各省遵照辦理 
[電四（北京）]  
　　美國借欵代表斯德列杜犖到京磋商財政 
[電五（北京）]  
　　庫倫辦事大臣三多奏革喇嘛商卓特巴歸案訊辦 
[電六（東京）]  
　　日本政府於西二十五日發行借換公債二千五百萬元鐵道公債一千萬元共三千五百萬元 
[電七（東京）]  
　　美國加州勞働界擬於西明年二月開會歡祝最近民主黨之勝利並對抗外國働勞界强固白人聯合之勢力 
緊要新聞一 
[内外行政公費預算之草案北京]  
　　内外行政公費前由預算股員會舉定特任起草員六人現已將草案擬定探錄如下 
　　京官一年度　軍機二萬四千兩　尚書一萬兩　侍郎八千兩　丞四千兩　參三千六百兩　候補丞參及丞參上行走不支薪水有主管事項者各以其事項開支至如衙門附設局所比照各司辦理　附列各司等級如左　一等二千四百兩　二等一千九百二十兩　三等九百六十兩　四等六百兩　五等四百八十兩　六等三百六十兩　七等一百八十兩　司長參事僉事在内多者照减不足者不加 
　　外省一年度　總督繁二萬四千兩簡二萬兩　巡撫繁一萬八千兩簡一萬四千兩　布政繁一萬兩簡八千兩　民政　交涉　度支　提法　提學　鹽運各司皆六千兩　各道繁五千兩簡四千兩　各府繁四千兩簡三千六百兩　州縣照原案不加修正　督撫司道各科員　科長月支八十兩　副科長月支六十兩　一等科員月支五十兩　二等科員月支四十兩　三等科員月支三十兩　繁局所長四人　員十六人　司事八人　書記三十二人　簡局所長四人　員八人　司事六人　書記二十四人 
[憲政編查館之大振作北京]  
　　憲政編查館因資政院屢次攻擊恐難立脚爰於十八日開大會議到者三十餘員會議至一日之久議决事件如左（一）速訂高等文官試驗章程（二）提前頒布新官制（三）奏改籌備清單凡一切籌辦事項限明年一律告竣（四）新内閣模型明年成立（五）明年年底撤館歸併新内閣此議决之大槪情形也聞開議之時發言最多者爲汪榮寳金邦平陸宗輿林炳章沈林一勞乃宣章宗祥吳廷爕顧鼇胡礽泰董康諸人大致皆與資政院有關係者其提調中則以劉仲魯發言最多云 
[東三省不可終日矣北京]  
　　日前東三省總督錫清帥又有長電到京約數千言極陳某國在東三省着着進行危險萬分其中共分十餘項如暗測三省險要地勢出重資收買馬賊以練勁旅增兵來滿保護商業等事並請政府迅速指示方針以籌對付 
　　又東三省友人來函云刻下某國人挾其席捲餘威在三省肆爲種種强暴凡遇買賣交易等事恃强圖賴屢有所聞或强買中國人貨而不給價或强迫中國人購買彼貨種種强暴令人難堪蓋實屬有意挑釁嗚呼三省情形如此危急我政府能稍紓東顧之憂乎 
　　請願國會代表王法勤張銘勳温世霖三君因東省强鄰逼處毗鄰順直牽動全國大局實屬岌岌可危特自備資斧親往調查現狀俾北五省聯合一氣互籌對待方法聞月初即出發成行云 
[海外逋臣與都中同志之關繫北京]  
　　同志會幹事孫洪伊等上濤貝勒書云曩叩起居備聆清誨欽感莫名吾國朝局自初三日上諭發表後振新氣象企望日進顧立憲機關誠在設内閣開國會然其所以成此閣會者勢不可不有政黨吾國民氣衰苶已極拔而起之非得朝廷舉舊時黨禁廓然解除深恐人民瞻顧回皇而疑沮之心未能盡泯矧戊戌往事四海痛悼主張變法實惟德宗時會中梗乃坐獄黨人誅戳竄亡士氣頓沮今所存者棲息海外拳拳忠愛未更初節閉户 
 
 

Page 5

 
 
撰述則鼓吹宗邦之立憲旅行考察則論列各國之政俗傳播内地詫爲異材夫是非不明功罪不彰此最天下痛心之事今當朝廷急促更新需才若渴之秋豈可遺賢異國坐枉受錮久不昭雪殿下明照及於四海伏望嘉謨入告解除禁網則羣生騰躍咸沐清化政黨之興行有日也夫事誠發之自上則人民距躍感激振厲十倍勝於下之陳請萬萬也惟殿下裁之少閒當再趨叩皇悚不備 
　　同志會又通告各團體云國會期限業經縮短政黨發生正在此時顧吾國民氣壅蔽遏抑更數千禩渙而不羣將欲凝散爲團一朝融合勢必先舉舊時禁網掃蕩廓除而後海内人心淬焉振厲翔躍清明四無障礙此先朝黨禁不可不請求開釋者也矧戊戍之役爲吾國維新開幕功在黨人義不容掩屬以時會所厄誅戮竄亡四海痛悼至今未息而逋臣在外始終一德拳拳忠愛日望興邦箸述餉人皆在國計鼓吹立憲其說風行豈可功罪不明長罹禁錮夫憲政萌芽時代時局孔艱需才甚殷正當招賢進能網羅陬澨則南海滄江政治學識卓然不羣並世論才誠不數數淪棄不用亦深爲國家可惜今當資政院開院期内擬上書陳請開釋黨禁昭示天下宏政黨之先聲廣賢能之登進朝局一新則庶幾舉國耳目易視改聽憲政進行爲效尤捷諸君子倘具有同情務望簽名寄示方當脫離專制捐棄忌諱之秋苟利於國豈可默爾不言坐是上辜君父下負人民利害昭然惟諸君子裁之 
[郵農兩部議覆借欵築路之意見北京]  
　　度外二部議覆東督借欵築路摺内容已誌前報兹悉郵傳部農工商部對於原奏之意見略有不同如郵傳部略稱鐵路分國防營業兩種原奏謂粤漢張恰伊黑川藏四路須同時並舉等語除粤漢一路或由各該省自籌欵項或借欵興築應另案辦理外其餘各路若以比之洛潼鐵路及川滇鐵路似可從緩議修總之緩急必宜斟酌應俟度支部妥籌辦法後會同辦理農工商部則謂原奏稱商借商還免起國際交涉等語本部已見及此正在擬訂章程至借債方法應俟度支部妥爲籌畫會同辦理並悉此摺係度支部主稿會同各部辦理云 
[資政院議員可以無憾]  
　　字林報載二十四日北京電云前資政院奏請將滇鹽加價桂省學務兩案歸本省諮議局議决今日奉旨批准該旨已在資政院宣讀故彈劾軍機大臣對付兩案違法之摺稿已經資政院取消現復另舉他員草摺歷叙軍機處成於乾隆之季洎乎今日其權乃無限制然軍機處須對於國民負有責任則始能容其享此大權否則當急組織内閣以爲之代云　又載同日北京電云資政院議員已同心贊成急即施行最完全之禁烟辦法並不主張另與英國締結鴉片條約云 
[資政院議員質問種種]  
　　高凌霄質問學部陸軍部　竊查東西各立憲國莫不寓兵於學其國民莫不負兵役之義務自二十一或二十五以上三十五或四十以下全國人皆爲兵役義務期間國家有事必應徵調我國各行省共練三十六鎭然已成鎭者仍較綠防練勇相去無幾鎭内變則有餘禦外侮則不足設有戰事何以盾後議員竊以爲不行國民徵兵制度必無由自强也據此理由敢申質問（甲）質問學部者（一）教育宗旨四曰尚武學部歷年章程文告興學方針何以不注重國民軍事教育（二）學部編訂教科何以諱言國恥諱言時變令國民不知身與國之直接關係無由激發愛國心（三）學堂體操僅同虚設終無實效何以不多方提倡柔術技擊力圖國民體育之發達（乙）質問陸軍部者（一）立憲國皆寓兵於民何以不奏請聖旨速頒定國民徵兵制度（二）敬讀欽定憲法大綱第二十一條臣民依法律所定有納稅當兵之義務何以不規定國民兵役義務年限請旨頒行全國（三）立憲國對於國家大政恒以演說電術痛陳危害多方激厲國民方今時局阽危胡猶文治太平不設法倡導國民敢死之氣　　廣綬質問法部　查刑事制度分立法裁判行刑三者同爲保護公益且達刑事之目的並無輕重之可分而就性質言則三者中不無區别立法裁判乃屬形式的性質監獄則屬實體的性質蓋刑名由刑法規定刑期由裁判所宣告而刑罰之執行則在監獄故無論刑法如何完備裁判如何公平使監獄不能改良則徒法不能自行裁判亦同虚設兹查各省關於監獄一端亦未實行其在省會及各商埠監獄之内容或用舊有之習蕶所稍事擴充或另關基址而規模狹小亦未盡合乎各國監獄建築之法其形諸奏章之所謂籌辦者不無徒託空言之咎吾國之所以急於將刑事制度改革者原爲减少犯罪收回領事裁判權之用若就現今各省監獄言之恐將來犯罪不能因此減少而收監獄之實益即外人藉口於司法制度之未完全不能服於吾國法權之下又查監獄階級有中央監獄地方監獄及支監三者中央監獄規模宜宏廠設備宜完全職員最多經費最鉅拘禁者皆係重罪地方監獄規模設備及職員經費較中央監獄减省拘禁者之罪亦較輕支監者卽分監一切槪從簡易拘禁者分四種一幼年二初犯三短期四未决其經費多由地方籌集職員即由本地紳士承充而改良監獄則分二種辦法若從羅馬式即從輕罪着手其法順而易以幼年犯罪之人並非習於爲惡一經化導則變爲良善此順 
 
 

Page 6

 
 
而易之說也若從白耳義式從重罪着手其法逆而難以犯重罪者其性質近於犯罪如水就下欲變化其氣質殊非易易此逆而難之說也日本監獄初用白耳義式後來因無成效盡改爲羅馬式現在中國監獄改良未知從何着手憲法大綱亦未規定明文不識法部或别有良策否 
[胡思敬差强人意北京]  
　　月初御史胡思敬上封奏一件留中未發外間皆傳其反對憲政以其人之迂滯守舊推之殊覺近似頃據同臺某群言及胡摺内容尚有差强人意之處蓋全摺分上中下三策其上策謂朝廷如能整飭紀綱杜絶倖進於用人行政諸大端一一運以精心始終不苟則實行專制政策亦無不可不獨憲可以不立卽國會亦可不開中策謂若保持今日之現狀政出多門賄賂公行朝廷無始終一貫之政策國家有朝不保夕之危機則誠不若即開國會與天下臣民共擔其責至若緩至數年之後再開國會斯爲下策云云觀此一番議論亦未始無一二語道着也 
[且看川路股東勢力如何北京]  
　　十六日四川旅京各界開會討論川路倒欵事宜羣以現在之維持川路股東會應與三十三年存案之議會合併爲一繼續立案以厚團體大衆贊成散會時適郵部所調編纂路律之施愚（施典章侄）到塲手持傳單一紙聲言川路股未集齊收未得半此時非是開工時期即非成都股東總會成立時期更不得有董事局將電川督勒令股東停會並列發起人顧鼇陳鍾信曾鑑張智遠謝緒璠曾維藩胡駿宋以仁施愚九人姓名另一傳單則直擯各界股東於局外當時會員易倩愚楊重岳等力與爭辯謂股東總會係屬奏案開辦已經二年現正召集何能解散且旅京各界均係股東何可抹煞施愚抗辯不屈並謂伊叔施典章以川欵二百萬收買股票營業生利係屬正當辦法無甚罪案且謂前京官七十餘人公呈伊九人未曾署名不是京官全體更自稱在郵部編纂路律凡前日趙熙甘大璋等先後兩奏及京官杜德輿鄧鎔等七十餘人公呈與資政議院員劉緯李文熙兩次質問郵部必使之歸於無效云 
[京師近事]  
　　憲法大臣倫澤兩貝子以各省不乏精通憲法人員惟多有因要差不克來京者擬添設諮議官名目隨時諮詢一切並聞擬派駐各國欽使爲調查憲法大臣大約將隨同奏調纂擬員摺一併具奏并聞兩貝子會商辦公之地擬即假意政編查館不另設立公所云 
　　浙路全體股東代表朱福詵等六人日前到京旅京浙人開會歡迎朱君演說此次來京宗旨一仍舉湯夀濳爲總理一將部定存欵合同作廢一將洋工程師辭退另選用華工程師先赴郵傳部當面要求如不得請則訴之都察院如再不得請則訴之朝廷云云另印浙路始末述略一册分贈各界俾知該路近日之眞相並聞將呈請都察院代奏開復湯之原職不知果能辦到否 
　　京師總董事會總董須總議事會舉定之後由民政部奏請欽派現聞内外城商議此項總董事會須於今年年内成立云 
　　日前廷尚書於奏覆查明吏部保案情形時特附片奏請將原擬黄祖詒罪名更正已經奉旨依議兹訪悉此次得邀殊恩之原因不盡在廷尚書之一片蓋原參御史趙炳麟日前曾上封章力言此案所擬罪名輕重失當原摺未經發抄當交廷尚書閱看故有此次之更正 
　　督辦鹽政大臣參革之福建鹽道陳瀏聞因陳道以鹽政處所訂新章碍難實行力爲辯駁又因晏提調與陳素日不合故有此結果云 
時評 
[其一]  
　　自初三日下驅逐國會代表之詔旨而樞臣對付代表之手叚遂愈出而愈辣通飭解散之不已又密查同志會之姓名以爲嚴厲處置之地步何袞袞諸公仇視請願代表之甚耶 
　　記者猶憶當代表團初二次上書請願之時某權要嘗自表同情某親貴且極意奬借如飴如蜜之甘詞固猶在代表團耳中也 
忽焉喣嫗撫慰忽焉努目戟指不圖政府諸老之面目善變至此 
[其二]  
　　資政院開院尚未兩月而樞府可怖可憤之眞面目已全現 
　　始也聞到院質問之要求則峻詞拒絶繼也聞上奏彈劾之提議則密謀解散 
　　不圖樞臣之對於資政院竟賤之如草芥又畏之如革命黨記者曰資政院尚如此則三年後之國會可知吾爲樞老憂吾又爲國民懼 
[其三]  
　　近來康梁運動起復之風傳方日騰於報紙而同志會乞憐濤邸借重同胞爲南海滄江作說客之通告書適於是時出現 
　　記者曰異哉吾欲一覘其究竟 
 
 

Page 7

 
 
[鳳舞臺大會串廣告]  
本舞臺名角爲主春仙等部諸名家及海上名花爲輔排演警世絶技新頴好戲滿臺新樣燈采隨劇佈景開海上未有之奇觀乞各界早臨共賞 
（●）廿六日戲目（●） 
沈翠芬　黑水國　小桂芬　魚藏劍　筱蕙芬小奎官　准演斷太后　洪倩倩　烏盆計　筱寳珊賽同來　○煩演○（獨虎營）　牛桂芬王克琴恩曉峰　七星燈●小榮歸●臨潼會　王寳寳賽飛珠小長勝盖靈芝賽赶三　三四本三笑姻緣 
（●）廿六夜戲目（●） 
韓孝峯　捉放曹　沈翠芬　十萬金　小寳珊飛來鳳　大泗州城　芙蓉仙館　空城計　花再芳　紡棉花　牛桂芬　八義圖　王克琴小蕙芬　（拾玉鐲）　恩曉峯　硃砂痣　王寳寳賽赶三小長勝賽飛珠盖靈芝○二本○南樓傳 
[大舞臺日戲禮拜頭等正廳三角]  
廿六日頭等正廳三角二等正廳二角三層包廂二角特别包廂四角 
金慶奎王子云許金寳　探陰山　伍月華　金殿裝瘋　小魁仙　刀劈五虎　應寳蓮白文奎王永利雲中鳳盜魂鈴　八戒唱小曲　何金壽萬盞燈納紹先呂月樵趙如泉沈韻秋小桂枝何家聲徐春發壽長殷春虎　十本三門街　周惠芳路三寳徐春發何家聲　人才●●駙馬雙沙河　何金壽萬盞燈呂月樵小桂枝范少山姜善珍楊壽長阿慶徐春發　翻新頭二本戲笑笑笑 
廿六夜二等正廳三角三層包廂四角頭等正廳六角特别包廂八角 
袁洪福　單陽平關　小魁仙　煩瓊林宴　納紹先　威鎭草橋　王永利殷春虎沈月來云中鳳應寳蓮劉坤華龔雲仙草上飛　四泗州城　萬盞燈呂月樵小桂枝何金壽水仙花楊壽長　鵲橋相會大轉無臺　小魁仙何金壽周惠芳趙如泉沈韻秋小桂枝何家聲諸壽卿金阿慶瑞卿吳鳳鳴　接演二本文武新戲漢臯宦海　路三寳　演鳳凰山　小桂枝萬盞燈呂月樵趙如泉白文奎何金壽　家聲三四少山二十世紀新茶花 
[法大馬路卜鄰里口鳳舞臺]  
念六日戲特請姑蘇春仙班並北里名花會串合演新串拿手日戲 
沈翠芬　黑風洞　小桂芬　魚中藏劍　洪靑靑　奇寃巧報　小惠芬小奎官謝小蘭　包公斷后　金翠英小寳珊王福全　獨拿虎活　林寳成賽同來飛來鳳　　營閻王　牛桂芬　孔明求壽　王克琴（賽飛珠）○○榮歸祭祖○○　恩曉峯（金翠芬）●●（臨　會）●●　小桂芬王寳寳小長勝蓋靈芝賽飛珠賽赶三王彩娟　連檯三四本新戲三笑姻緣 
廿六夜戲特請姑蘇春仙茶園邀請北里名花會串新排文武新戲 
韓孝蜂　捉放曹操　沈翠芬　寒窰探女　汪處　三義歸天　花再芳　夜紡棉花　芙蓉同館　（烏盆說話）　飛來鳳小寳珊小寳成　四虹洲橋　賽瑞云賽同來小桂芬牛桂芬雲裏飛小奎官　贈城珠搜孤救孤　王克琴小惠芬　●●雙拾玉鐲●●　恩曉峰賽小馥　●●硃砂紅痣●●　王寳寳賽赶三賽飛珠小長生小桂芬蓋靈芝五彩娟　姑蘇春仙全班四本南樓傳 
[寳善街丹桂雲記茶園]  
十月廿六夜戲外請超等名角合演拿手好戲 
金瑞寳　●孝忠牌　一聲雷　●草橋關　白玉梅　●紅梅閣　○○洪靑靑○○　烏盆計　張少瑞○　空城巧計　鮑飛云○　硃砂紅痣　陸菊芬○　夜紡棉花　（客串）金美鳳　●●馬鞍山●●　張文奎　十八扯　客串　謝遺失翠花　（客串）　花元春林小月　梅龍鎭　 
[石路中新開迎貴茶園]  
廿六日正廳洋一角特請京都眞正超等全班文武名角演拿手好戲 
張德祿張永祥　五雷陣　張鳳台陸鳳春孫寳奎　鎖五龍　三盞燈陳燕奎　夜行路　彩上飄陳嘉祥李春棠　新安驛　譚月明李少棠王瑞雲張云樵趙月翠高慶珍張長順劉全瑞張永祥叚三慶郝欄杆張春慶　賊咬一口　葛玉廷張和福王翠芬　四郎探母　四戒燈張德俊張云亭李德山福林　割髮代首 
廿六夜大减價正廳洋二角特請京都超等全班文武名角拿手好戲 
英春堂孫寳奎章佩振　龍虎鬥　張鳳台王翠芬李春棠　探陰山　譚月明王福林張永華　高冲挑華車　葛玉廷三盞燈四盞燈陳嘉祥李少棠彩上飄童子紅張和福高慶珍劉蕙蘭陳燕奎凌桂云　（三●本）雙珠鳳　周福全張德俊王瑞云高慶珍劉全福趙月翠李德山張雲樵張永華　四杰村　李少棠李春棠陳嘉祥劉全瑞四盞燈小才喜三盞燈張德祿彩上飄張玉林葛玉廷王德全　（四●本）雙珠鳳 
[商辦新舞臺]  
廿六禮拜日戲價目官廳包廂三有正廳三層樓二角二等一角 
小德喜　姐妹夫妻　許奎官張順來賽魁冠夏月潤小連生七盞燈夏月珊小保成馬飛珠李祥麟　特煩文武藝員全本新排連檯新戲黃忠十三功　林步靑夜來香　改良新曲賣草囤　索連仙邱蕊卿小黎靑薛瑤卿小雙鳳夜來香七盞燈夏月潤小連生小保成馬飛珠張順來許奎官　著名藝員新排文明情節新劇巧製異樣畫片花園亭擱絶妙佈景　全本情天慘史 
十月廿六夜准演三齣好戲附送三四本新茶花小照片一種 
小黎靑小雙鳳趙文連夏月潤小連生許奎官張順來馬飛珠　雙戰皖城勸嬸破曹投降盜戟刺典敗曹張繡誅嬸　賽魁冠小保成林步靑七盞燈夏月珊邱蕊卿毛仲琪薛瑤卿　煩演幻術全本奇彩新戲　目蓮救母　林步靑夜來香　改良曲新蕩湖船　賽魁冠趙文連夏月珊一盞燈夏月潤小連生夜來香張順來　文明三四本新戲　二十世紀新茶花 
[鳳舞臺廿七日戲會串廣告]  
（●）是日價目頭等正廳每位五角二層樓包廂每位六角（●） 
沈翠芬　寳全燈　韓孝峯　文斗鼎　筱寳珊金翠英小寳成　合拿高登　小蕙芬小奎官　（草橋鎭）　客串謝　烏龍院　客串劉　李陵碑　王克琴賽飛珠金翠芬　（賣胭脂）　陸菊芬牛桂芬　小放牛　王寳寳王彩娟賽赶三小長勝　三人同心想一人　（恩曉峰）　十八扯 
[法大馬路吉祥街口]  
歌舞臺今夜好戲 
十月二十六日戲全班名角合演 
陳榮山　清河橋　李吉才　殺伍府　王玉芳　雙帶箭　李順來彭春芳劉松樵李春利李金茂趙奎祿郝春榮　擒張任　李玉奎張鳳台　賣黃馬　李百歲李吉才郭少蘭想九霄阿木林　想發懨　李勝奎孟鴻羣奇來鳳一陣風彭春芳焦慶利　超等新頴特别佈景五老聚會 
十月二十六夜全班名角合演 
王福元　南北斗　李吉才　走雪山　李勝奎　賈家樓　王玉芳客串管張鳳台曹輔國王福元郭仙舟任長海陳榮山　新奇絶妙超等佈景（鼎盛春秋）　想九霄　富春樓　李百歲　戲迷傳　李金茂李順來李春利奇來鳳　煩演好戲余千救主　李玉奎　桑園寄子　郭少蘭三麻子李春利孟鴻羣李金茂李百歲郭仙舟想九霄　新鮮異樣特色佈景三本宦海風波 
[丹桂雲記茶園]  
念六禮拜日戲 
小桂芬　渭水河　繆文蘭　取城都　金瑞寳柯瑞芝　柳林池　客串○○小雙處○○失街亭空城計　張文艶白玉梅　初次煩演四郎探母　（客●串）小金鐘　（李陵碑）　陸菊芬金秀山紡棉花　張少泉　二進宮　張文艶張文奎汪云奎　泉●合●●演戲迷傳外加異樣小曲　 
戲資除一應開支外所餘樂助請减房租事務所經濟 
本園因承大熱心家發起於廿六禮拜日並念七夜特演拿手好戲所收戲資除開支外樂助請减房租事務所經費本園聞命之餘極森同情故本園所有頭等名角均排平生傑作以娛來賓而盡義務外復懇請京都眞正超等藝員筱雙處准演全本空城計筱金鐘准演李陵碑均於禮拜日登檯奏藝又加本部全體藝員各奏拿手好戲並請各名校登檯會串此眞珠聯璧合無雙唯一之盛舉也敬請　紳商學各界閨秀名媛惠然光降非但賞心悅目藉可共勷義舉專此通告諸希　賞鑒丹桂雲記園主謹告 
[歌舞臺大戲園]  
重排文明改良佈景新戲 
十六本宦海風波 
此戲著名藝員三麻子等前次在申演唱早經膾炙人口頗蒙各界歡迎毌庸多贅今本舞臺特煩改良新戲名家重行排演并將内中情節詳細研究删繁就簡始終無澥可擊配以外洋新到油畫特别佈景實乃空前絶後好戲計共十六本准於本月二十四廿五廿六廿七夜起連台演唱届時祈請紳商學界連袂偕來作周郎之願幸勿交臂失之爲幸 
[禮拜日拍賣]  
念六日十點半在珊家園中泥城橋鉛浜拍賣呢絨緞棉夾單衣服數百件勝家車着衣鏡絲襪數百打毛冷羽綢洋箱操衣帽洋廣雜貨等物當日出清公記啓 
[寳和洋行告白]  
啓者本行西歷十二月一號起歸石南山君接辦所有前經理一切各寳行號莊帳目往來等情槪歸前手理値與後經理無涉特此聲明寳和洋行啓 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[閩諮議局請開臨時會電文福州]  
　　閩諮議局致資政院電　預算案本局初十日始開議欵目甚繁延會十日即議决無覆議時日事關明年地方財政議員全體認爲緊要事件已照章呈督要求開臨時會督代理員當塲言督或電京請示此事實係重要且章程明定乞貴院主持速電閩督照章辦理福建諮議局呈咸 
　　閩督致資政院電　福建諮議局全體議員以地方經費豫算案現方分項審查計距閉會僅五日已滿延長期限於事實上恐不能議結且議結亦未必無箚交覆議之處豫算案爲自明年正月起實行事件不能延至下會期覆議等情呈請照章召集臨時會自十月二十三日起正式開會應否照准之處除電憲政編查館外乞速電覆夀銑 
[直諮議局爭議案兩則天津]  
　　直督核駁順直諮議局議决之關於本省實業學堂局所請歸官督紳辦一案該局日前覆議時全局議員均謂此案爲本省人民生計所關不能認官家位置私人貽害全省如再被駁當陳請資政院核辦聞閻議長爭持尤力 
　　津浦鐵路所抽之鹽斤加價在直隸爲每斤四文對於該路利益民商各得其半順直諮議局對於此事頗爲不平以此項加價出自民人擔負而鹽商何以享此一半權利去年即力爭被駁今年又繼續議爭復經直督批駁謂此事已在鹽政處範圍直督無權過問等語日前該局復議此案各議員對於此事異常激憤有提議照章請總督到局質問理由者最終决議仍呈請督院照辦如不核准則再陳請資政院到底力爭 
[中國法學會將出現廣東]  
　　近年各省各種法政學校林立習法政者不下數萬人即不入學校者亦復高談法政法學亦云普及矣惜無聊絡不羣共求深造機關故所得均屬皮毛甚或誤解法理殊非尊重學問之道現聞廣東法政學堂教習葉夏聲與江浙等省法政界同人商定在粤發起中國全國法學會各省皆設分會發行雜誌并開議論會以期法學日有進步且備有志研究者之顧問刻已由葉某草訂章程遍請法學界同志擔任發起一時法政警察各學堂職員教員紛紛簽名極爲踴躍聞不日即公布成立云 
[鄂路公司歡迎總理誌詳漢口]  
　　湖北鐵路協會於十八日在漢口四官殿事務所開鄂境川粤漢鐵路公司成立並歡迎總理任職大會是日湖北諮議局議員與憲政籌備會教育總會武漢兩總商會武漢國會請願同志會等各代表共二百餘人此外鐵路公司股東及協會會員約五百餘人上午九時新總理黎京卿大鈞衣冠詣會由會燃放鞭砲歡迎黎君入坐總理席後當由協會會長劉廉訪心源誦歡迎祝詞各團來賓聞者咸歡欣鼓舞次由黎京卿登台答謝並泣請各會員赶緊催繳股欵以便早日開工所有在會諸人均起承認並有當塲繳股者計得一萬數千元協會長劉廉訪復乘間提議公請總理禀請瑞督將總理舉定及公司成立與動工日期奏咨立案嗣經衆議先請瑞督將舉定總理及公司成立情形咨明郵部其開工日期俟股欵收齊擇有定期再請咨部此議决定後遂宣告散會時已午後一句鐘矣 
[東三省通信]  
　　東督錫制軍鄂督瑞制軍會銜請借外債修築全國鐵路一摺已經度支部議覆日昨奉天諮議局接資政院來電謂此事關係重大各督撫已多有反對者查借債須由民力擔負應視民意以爲從違事關大局務宜詳審迅即查核東省輿論如何擬定意見書送院核議等語現聞諮議局正在徵集各屬議會說帖以便彙復 
　　哈爾濱現有外蒙古人二名由西伯利亞鐵路來寓租界十道街口歐洲飯店内每日赴秦家崗俄國各武員處投遞信件華人有以俄語詢其來哈何事者佯爲不知及見俄人時所操俄語極熟而情形甚詭密詢之俄人始悉其爲外蒙古某某旗王爵似與俄人大有關係云 
　　錫制軍昨准外部咨開道勝銀行現改爲俄亞銀行并開大會據俄使照會請派員赴會可由東三省就近派員前往等語現聞錫督已電飭哈爾濱關道于觀察吉林西路道李觀察就近前往赴會並將該會中所議關於東省商務各事逐一調查隨時報告 
　　開原火車站有華工胡某在站工作數日未得工資因向日本工頭索要致觸包工日人松本之怒突用利刃將胡某猛刺數下登時斃命該處巡警聞耗當即飛報縣署縣令王大令據禀後隨帶檢騐吏前往相驗不料日警察竟上前攔阻王大令以事關人命情節重要未便稍失主權與之力辯該日警始無言而退惟相騐屍身確係刺傷斃命兇犯現無下落據日警云兇手已送交鐵嶺日官懲辦矣是否屬實外人無從得悉王大令刻已將案情詳報省憲與日領嚴行交涉 
　　滿洲大豆之行銷歐洲以英國爲最多去年底每布特長至七角餘本年秋間價已遞减僅舉四角六七之間然聞現時倫敦市塲每噸可值百四十詩令克後此販糧家或有機會可望　德國現亦注意滿洲之大豆向章入口稅每噸當納二十馬克近已裁去作爲無稅品且欲增廣入口之額凡德船航行亨寳美洲間之線路者俱停泊大連以備裝運並於大連開設糧廠兩處專爲接濟　美國政府關於滿洲大豆之入口現正設法提倡如免稅及減運費俱已實行與德之設施大同小異查大豆一物 
 
 

Page 11

 
 
各國所需如此其急不但有補食品且製油能刷機器與工廠最相宜將來挽回中國之利權或在絲茶上也 
分類新聞 
政界 
[各衙署嚴查書役私售烟膏揚州]  
　　揚州府昨奉蘇撫憲札開以訪聞各處衙署往往有不肖書差違章私買烟土熬膏消售藉圖厚利實屬顯違定章玩視禁令自應通飭查拿札行禁烟公所會同巡警道破除情面卽從本部院衙門起無論何人查有前項情形一體嚴拿究辦以重禁令果能如此辦理具見該道等任事認眞禁烟前途自當日有進步嗣後該公所訪有違禁人等除一面拿究外應卽將是何衙門是何姓名禀明核奪辦理倘再失於覺察一經本部院訪查確實定將該管官員參處不貸仰該府即日札飭各屬遵辦 
[札派籌議改辦統捐人員蘇州]  
　　蘇撫程中丞以蘇省釐卡各捐現議改辦統捐由各業分别認定包捐兹事體大亟應派員籌議開辦特派藩司陸方伯爲督辦並派帮辦度支公所孫觀察毓驥爲會辦已札飭赶緊會同籌商妥議章程禀請核辦 
[董事會要求管理捐項之結果保定]  
　　清苑縣議事會日前呈請直督將省城房舖商車各捐請飭交由董事會管理兹奉直督批云查此案前據自治總局詳復以保定衛生工程向由工巡局經理開辦數年早著成效應請照舊辦理惟該會限於城關範圍較小籌欵亦屬不易可否照天津縣議董事會成案每月由捐欵内酌給補助金若干以資挹注等情業經批飭財政總滙處會同巡警道核議具復飭遵在案據呈前情仍候行財政總匯處會同巡警道迅速核復詳奪至所陳調查該局歷辦捐務情形並飭司道查明詳晰具復并候行自治總局查照仰即遵照 
[四川考試法官業已竣事成都]  
　　四川考試法官一事由監臨川督趙爾巽督飭提法使江毓昌遴委監試提調等官遵照奏定考試法官暫行章程及施行細則妥籌預備八月初六日考官法部郎中張丕基陳棣堂襄校官法部主事銘廉吕慰曾同日抵省遵於初七日入闈初八日開考頭塲十一日接考二塲均係筆述應考員生計三百八十二名兩塲合計分數取錄合格者一百三十四中先行發榜九月初一日續考三塲口述不到一名剔除三名計取錄最優等五名優等四十名中等八十五名共取一百三十名初四日發榜出闈除將取錄各員姓名分數照章造册會同考官連試卷咨送法部具奏辦理外日前已由川督恭摺具陳矣 
[無爲州籌捐設立鎭鄉巡警安徽]  
　　無爲州土橋鎭人烟稠密市面富饒爲該州各鄉鎭往來孔道然土客雜處良莠難分前經該州遵章擬在該鎭設立巡警崗位招募巡勇站崗俾資查察至所需經費由該鎭紳士就地籌捐舉辦所捐之欵並不擾累商民兹聞該州牧已禀請皖撫核示祗遵矣 
交涉 
[寳石山交涉將次開議杭州]  
　　西湖寳石山土地收回問題疊經錢氏後裔聯合抗爭經地方官詳晰查勘確有侵佔証據詳請各憲青成交涉司向該國駐滬杭領事妥愼磋商均以梅醫生回國無從接洽等詞藉端推宕事關領土勢難稽延復經增中丞電禀外部照會英使催令該醫生從速來華以便會同擬結去後現聞梅君籐更業於日前到滬延請著名律師於念四日偕同來杭該醫院中西人士及所創各病院曁教會中人發起歡迎懸燈結彩並赴車站迎迓爭先恐後頗極一時之盛 
[天河小輪推廣航路之交涉廣州]  
　　粤督昨准外務部咨稱准英麻署使節略稱本國駐梧州領事據天和洋行禀南寗稅務司奉廣西大憲飭知該行代理人由南寗至百色往來小輪船祇准在下顔那波恩隆三處地方停泊該行小輪除稅關所准三處外另有上林隆安縣林鳳田州奉議州恩陽州六處亦願停泊經領事照會左江道以此項飭令與光緒二十八年中英條約附件續議内港行輪修改章程第八欵所載不符迭次函電該省大憲迄無效果詳請核辦前來應請將不准停泊小輪之令從速撤銷准該行於南寗百色之間所指貿易九處上下客貨以符條約等因本部查天和洋行小輪由南寗至百色往來行駛請在所指九處上下客貨據稱海關禀飭祗准三處停泊與約章不符究竟該洋行所指停泊各地方有無窒碍之處總須查酌情形辦理期於約章無背方免藉口相應咨行貴督查照轉飭查明核辦 
軍界 
[新軍演習秋操之籌備浙江]  
　　浙江新軍本届舉行第一次秋操聞全軍已於二十一日開赴筧橋行營如期出隊當由第二十一鎭統制官吕軍門函致兵備處略稱本届秋操在即所需糧秣舖草船隻種種亟應赶緊籌備以免貽誤計馬步砲工各營隊官長目兵此次出防當分别酌借薪餉以便接濟據正軍需官商同各統帶官等每營每隊擬先借支薪餉共計洋五千元之數即由十月分餉内扣還至鋪草船隻各費須按照出發各地點先期派員前往購辦所需價洋擬先借支洋二千元俟秋操事竣另行核實報銷並聞增子帥定於念九日由杭站乘第二次火車至硤石鎭即換坐小輪至茶院寺住宿晦日乘坐船到南皮橋上岸乘扒山虎至陸慕山上白龍庵休息下午閱操後仍坐扒山虎回南皮橋上船到茶院住宿初一日午前到六星山看八十一二標新軍砲工演習之動作約十二點鐘操畢赴海塘閱視公畢然後回省 
[紹籍議員電請嚴勦紹匪杭州]  
　　紹屬新嵊等縣迭被台匪竄擾而就地黨匪復又佈散謠言四出勾結人心惶惶一日數警疊經各該處官紳先後電禀請兵勦辦現届冬防人民愈形惴惴日前資政院紹籍議員王佐等聯名電致撫院文云增撫台鈞鑒上虞匪熾斃民刺紳請速易賢員妥愼勦辦北京王佐等公叩號 
[皖岸暫復槍划舊制揚州]  
　　兩淮運司增都轉奉會辦鹽政大臣札據皖岸督銷局員王念祖禀試辦添設華陽鎭疏銷私卡並暫行收賣鹽斤由本大臣批云查大能以上至宿松一帶江程遙遠僅有裁存舢板一隻緝務空虚私船遍地該守擬暫復搶划抽調舢板分駐各口提鹽發賣並添設華陽疏銷緝私卡暫兼賣鹽自係爲接濟民食起見應准照辦仍一面招商設店俟官引暢銷即將官賣停止以復舊制仰即遵辦 
學務 
 
 

Page 12

 
 
[札飭整頓各屬勸學所杭州]  
　　浙省署理提學司郭筱鹿文宗昨日通飭各勸學所云學部奏定勸學所章程第五條載各區勸學員應先於本城勸學所會齊開一教育講習科研究學校管理法教育學小學堂管理通則等類限兩個月畢業再赴本區任事以後每月赴城所會集一次呈交勸學日記由總董彙核商訂改良等語是講習教育實爲勸學所應辦事宜之必要本署司現查此項教育講習科浙省各屬多未設立勸學員於學務素少研安遽往各處勸道聽者固未必樂從即各學堂管理教授是否合宜恐亦無由得其眞相似此所謂勸學不過徒襲虚名安望進步改良更安望嚮學者之日臻發達合行通飭爲此札仰該總董迅將是項教育講習科限文到一月内查照定章籌設并將聘請講師及講習各員姓名履歷曁所講科學每星期鐘點先行列表送司備查一俟畢業後即由該總董分别詳派各處勸導庶不致再蹈徒襲虚名之覆轍期於小學教育日漸普及本署司有厚望焉 
[銅陵縣籌辦簡易識字學塾安徽]  
　　銅陵縣楊令以各直省府廳州縣籌辦簡易識字學塾爲本年籌備憲政期内應行舉辦事宜現特遵奉部章設法籌欵會集紳商議先行開辦簡易識字學塾四所所有一切規則悉遵奏定章程辦理刻已將組織成立各情形具禀省憲核示立案實業 
[杭商息借官欵維持全市杭州]  
　　本年錢市風潮重疊發現杭垣商會總理顧竹溪協理王湘泉諸君日前建議援照申市辦法息借官欵三十萬藉資維持業蒙中座核准特於二十四日下午召集各業董公籌分攤辦法計甲乙丙丁戊已六條支配各行計果業五萬元典業五萬元綢業十萬元布業四萬元紙業二萬元絲業二萬元衣業一萬元洋廣業一萬元共八業勻分以十一月十六日請領扣足三個月五釐起息至明年二月十六如數繳由商會解還運庫當塲擬定保結領結等四式俾便届期具領以維全局 
[揚紳興辦林業之規畫揚州]  
　　揚紳陳某等以甘泉西北鄉一帶曠土頗多有甘泉山一座周約二里昔時山上有泉故名今則遺跡無存俗習相沿有靈台一座若逢天旱官員詣台祈禱此外無人過問惟查該山後面較平勢如坡下開墾似易著手然土地瘠苦若非在山腰築陂開渠不能適用其餘山隴高下不一尚可栽植樹木援照奏定章程認眞籌辦農林公司刻已禀請地方官長切實查勘出示保護矣 
雜記 
[廩生條陳尚難見諸實事武昌]  
　　鄂督昨據廩生彭夏澤條陳興學振軍節費三大要素請核示立予施行等情當以所陳各節不爲無見而所見究不免於偏第一條廣設書局藉補教育之不逮固是要事惟現在教育經費支絀能否照辦應行提學司酌核辦理第二條綠營本有裁汰定章現更力籌歸併但謂裁盡綠營防隊即可練足新軍亦未確當至謂鄂省防練營隊較他省獨多尤屬無稽之談第三條裁盡長江水師查現在海軍巡洋及長江艦隊寥寥可數不敷分佈且水師名爲長江其實湖河港所在皆是一旦將原有水師廢去不知湖河港用何緝捕該生殆未籌及第四條裁撤驛站近者陸軍部已有奏章將驛站清形言之甚晰該生所見祗管窺蠡測耳特批示曉之曰天下事言之匪艱行之則有先後緩急之秩序解人難索該生將來置身政界自知其難此時尚不足與談也 
[女學服飾豈容妓女效顰長沙]  
　　湘巡道桂夢九觀察以訪聞各蕩班妓女每有故作女學生裝飾以爲新奇者殊屬不合蓋女學生之人格極爲尊貴豈容若輩冒其服飾以致無從辨别特於日昨嚴行禁止不准各妓女作女學生裝飾以維風化 
[小湖灘埂休想再要翻案蕪湖]  
　　小湖灘拆毀新埂一案南路巡防統領李葆林參戎蕪邑何敬敷大令道委唐伯華少尹遵皖撫札飭帶同兵隊前往拆毀該處湖民聚衆抵抗不服刻經當蕪繁三縣代表又公禀撫憲請飭營縣尅日照辦業奉批准勒令拆毀胡彩庭倘再阻撓由蕪湖縣拿辦 
清談 
[客述]  
　　金陵克復後僞小天王由城内逃出曾左至以此相齟齬亦中興史上一公案也然其逃出時事言人人殊幾無人能得其眞詮者有客爲述金保軼事於僞小天王逃出時事頗詳亟錄存之以備掌故家之探討焉 
　　金保南海人年二十從髮逆洪秀全起事廣西無役不從至金陵收復幸得竄出迨各省一律肅清穆宗皇帝大赦天下從逆餘蘖准其自新並頒貼謄黄還鄉歸農槪免追究保猶混跡贛省不敢返粤迨穆宗大婚再頒恩赦乃始歸家作賊十餘年人有問以賊中事者彼輒舉以告人不少諱一日人問以官軍克復金陵時如何逃出保言城中食盡知必不守僞忠王李秀成等與各酋密議下令盡撤守城兵各城皆不設備並禁城中舉火兵卒伏匿僻隘不許少有動移官軍見城無守兵登高瞭望炊烟凈絶初疑爲詐仍未敢入俟至三日仍無聲息意爲人皆逃去祇賸空城有官軍兩營率隊入城其餘各營未敢隨入官軍入城後見路無行人屋無居者遂愈入愈深伏賊突起肆行截殺隨即剝脫官軍號衣令各賊薙髮冐作官軍列炬夜出其未薙髮者隨之而逃圍城外各營官軍始見時以爲入城兩營軍復出不疑其他嗣見隨後衝出者萬人乃知其僞然倉猝間不能截擊故小天王幸得逃生保時已薙髮逃出後離隊潜遁間關跋涉苦不可言今得生還實意料所不及言畢欷歔不置時保近五十歳後在某寺披剃爲僧不知所終 
　　記者曰金保所言雖與當年軍報不無少異然當曾忠襄大功告成時報告軍情多不合于事實其時同事諸公部下諸將皆不能滿意蜚語横來引病告退焉知當日不有諱敗爲勝之事也耶孟子曰盡信書則不如無書吾于此役亦云 
雜紀 
[記馬來島橡木園虐待華工事（譯漢卜克德文報）]  
　　南洋馬來島橡木公司其國人所創設也一切傭工悉僱華工任之而華人之往是島者又悉被誘騙而去（粤俗稱之販猪仔）該公司所立招工章程雖未指明視華工爲牛馬而相待實牛馬之不若今將其招工及賃工之情形約略舉之其招工也由工頭（卽販賣猪仔者）在香港地方誘引中國不諳外情之人動以重利曰我有樂土願與汝偕汝往矣必擁巨資而歸且操作簡易飲食精美非中土所能夢想也於是無知者聆其言喜形於色絶不虞買已於死地也輒從之去去時給以定資十元或十五元並立合同一年爲期一年之内衣食皆由公司備給另予日用洋若于於工資若干川資若干則槪未之載未及抵島而前此收受之定洋已罄於是工頭貸與之言明他日工作扣還（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月十六日議事（續）]  
　　顧鼇答辨謂以繳保押費爲限制報館實是誤會且至减少之時不過繳五十元或百元之譜如何可以限制諸君今日應從保押費上著想若以爲可以不收則小報大報一律可以捐免何必限制小報且此保押費將來仍須還給本人諸君要替政府原諒諸君不必疑政府過甚且報紙只有文話區别不得以此爲免保押費理由陳樹楷謂若就法律而言誠如特派員所說應無免繳保押費理由我等以此報爲開通下等社會最有益者故不得不從時勢立言請付表决贊成易宗夔說多數 
　　李士鈺謂淆亂政體一語範圍太廣顧鼇謂照此條文解釋如本爲專制政體而主張立憲本爲君主政體而主張民主皆以此條適用邵羲謂今日旣非專制又非立憲如何顧鼇謂此只就詔令而言今日已頒布立憲故可謂吾國已爲立憲政體此時已四時五十分議長宣告休息廿分鐘至四時一分復入塲開議易宗夔不論有無事實一語旣不妥而修正條文亦無範圍如一學生不讀書雖一人私事而習染可及全校又如一官吏不上衙門此亦爲一人私事而有損公益此二者若本人以爲有損名譽皆可起訴現在新刑律旣未頒布何能於報律獨苛如以證明事實繁難應以舊律條文爲妥如以是非無標準亦非確論如一事非是即非非非即是故仍主張舊律萬愼謂宜加情節較重四字顧鼇謂我等須註重法律用意今日立法須想到將來施行困難處挾嫌旣無標準是非亦有種種有道德之是非有學問之是非有社會上之是非此須就法律言之易議員所謂無兩是兩非本無不可但須以法律認定至於顚倒一語究竟以如何爲顚倒此時陳樹楷欲發言而顧鼇以爲有人欲禁止之者歷陳已得議長許可諸君雖厭其煩須知本員實有答辨之責陳樹楷本欲質問顧鼇及以爲有人欲禁止之所謂疑心生暗鬼也陳樹楷謂此乃特派員自已揣奪之意顧鼇謂限制普通人有現行律對於報館有報律正是保全之意陳樹楷以損害他人名譽範圍太寛又謂舊律受人賄賂顚倒是非是重在上句舊律二語有範圍損害他人名譽一語毫無範圍也顧鼇謂損害名譽係指犯事而言即非親告之事也陶竣亦主張易說劉澤熙於易修正文更修正之改爲汚損他人名譽報紙不得登載易宗夔請以自所主張者付表决雷奮謂此是討論易議員之修正案抑討論審查會之修正案若併合爲一永遠不得表决隨以易宗夔修正文付表决贊成者僅八九人高凌霄亦有修正語李文熙以名譽二字太廣特派員旣指爲親告罪即將此三字加入正案否顧鼇謂以損害他人名譽報紙不得登載爲第一項前項規定除摘發隂私外若專爲公益起見而無惡意者不在不得登載之限吳賜齡仍以舊律爲佳閔荷生問隂私是那幾項籍忠寅主張此只應分公私界限不應以事實爲界限雷奮主張宜將摘發隂私四字删去籍忠寅謂有此四字尚有界限無此四字則界限毫無也李文熙仍主張宜加親告罪三字隨以顧鼇修正案付表决賛成者多數此時已五時半全院主張以速定官制及設立審計院不必討論先可審查遂由議長指定各十八人散會 
本埠新聞 
[各使對於查疫章程之審愼]  
　　本館昨從北京消息上海檢查鼠疫問題昨已由駐京各國公使照會外部允飭駐滬領事將查疫章程田華官磋商核定施行 
[王三與金琴孫案之關係]  
　　匪徒王三與英捕房九百五十八號華捕張傳和在滬犯案逃至靖江縣境被該縣拿獲函請公共公廨派差恊探將王張二人移提來滬已誌前報昨由捕房將二人併解公堂請爲訊究孫襄讞商之德師副領事判仍一併還押候下禮拜六解訊聞王三與金琴孫暗殺案頗有關係已在該縣供明仇殺情形寳讞員以案情重大業已飭承將該縣送廨之供詞抄錄一分以便送請卜總巡詳細研究 
[七誌婦人被害之慘劇]  
　　閘北巡警局馬巡孟長才將副隊官之妻周邱氏謀斃後逃往寗波前晚被派去之馬隊長警劉蕭二人在甬緝獲當即發電來滬總務科長姚司馬接電後特派偵捕隊官於今晨率領長警至輪船碼頭守候帮同解局訊辦 
[勸學所開選舉會]  
　　本邑勸學所於昨日下午一時開會選舉總恊董先由教育會會長賈季英曁所董吳畹久楊月如秦硯畦諸君報告一切繼即投票舉總董一百三十七票當選者劉君增祥視學一百七十九票當選者李君頌唐財政一百二十八票當選者李君焦軒 
[教育會對於烟禁之通告]  
　　本邑教育會會長賈豐臻王納善昨日繕書通告各會員略謂昨接禁烟分公所傳單並奉發詳定章程一册其辦事規則十五條學界爲文明之地理宜無犯無隱然白璧微瑕賢者不免更過皆仰似無庸分公所代擔責任若竟深自錮蔽是近朱而仍黑一經秘密訪查不敢視同秦越云云據此則禁烟一事於學界之調查特寛即於學界之責備倍嚴查教育會爲自治之首務吸鴉片者失選民資格今當選舉勸學所總協董之期適奉省頒禁令自應格外愼重凡我會員中如有吸食鴉片者固應立即退會即在戒未能除藥者亦應暫停與會爲此通告如有前弊幸即自舉庶免攻訐若知隱情糾摘幸無徇縱 
[補助臨時醫院經費]  
　　英美租界檢查鼠疫風潮平靜後業由華商自設臨時醫院四出調查惟此項經費爲數甚鉅籌措頗非易易今有鴉歌集社員鄒雅林等諸君熱心贊助定於下月初二日集合會員假三馬路文明大舞台演唱新劇所得看資除開銷外悉充該醫院經費聞届時演唱共有七齣内捐産急公一齣係將泰西近事譜成中國新劇此劇情節曲折饒有趣味内有小主人游學小主婦多情書童肇事各節尤爲情景逼眞且有裁判官辯護士通譯人及包探公差等種種角色業已排演純熟待時而動想届時樂善之士必爭先往觀也 
 
 

Page 19

 
 
[負心人結婚之怪劇]  
　　住居城内三牌樓圓子弄内之朱長生即朱谷生聘定大南門内俞家弄口鄒某之女爲妻昨日迎娶正在行禮忽有身穿孝服之年輕婦人施王氏手携女孩進内喊稱與朱拼命遂將香案推倒放聲大哭新郎新娘即逃入新房朱母徐氏怒甚賀客亦均不平將該婦扭住大肆兇毆旋經和事老出爲排解令將白衣脫去勸伊回去該婦不從奔至一路分局喊控經代理正巡官孫明府飭傳朱長生朱徐氏母子到案質訊先據施王氏供稱婦人係無錫人年二十七歳丈夫施良方已故五載生前向爲輪船買辦遺有六歳之女名阿林婦人曾被世明牽引與朱姘識後被騙去金練金表等物及現洋三百餘元今日得悉朱將婦人之資聘娶鄒姓之女爲妻因此前往意欲扭朱到案詎被其母兇毆求請澈究朱徐氏供兒子與該氏姘識之事實不知悉婦人不敢行兇質之朱長生供認姦騙不諱惟金表等物均已付質情願將當票交還另外償還洋一百元叩求恩宥明府姑准諭令當堂具結限三天繳案如違送縣按照姦騙例治罪施王氏亦有不合當堂嚴斥令於三天内來案領洋兩造遵斷而退 
[關於立豐錢莊倒欠案之批詞]  
　　滬道劉觀察批張修桂禀云此案前據滬南商會來函以該職名下兩股半應還之銀除内附左悅春半股另自料理外經泗涇商會出爲調處商勸折償鴻餘等已允先收現銀二萬並本年十月底期十二月二十期票銀各二萬兩共計六萬兩作爲該職名下之銀如數清訖由鴻餘等環具公禀送由前道批准銷案在案該職於第一次票銀到期之前輒稱應付爲難禀求追抵實屬有意逞刁應著按期措繳倘敢違延仍即提案嚴追毋再輕身嘗試至王錫五究竟有無合附股分經理左子榮有無串吞實據候行縣會同滬南商會調查銷去大小議單及立豐莊簿據秉公分别勒提究追其未經按股認派之于殳劉三股東並候照案催提追辦决不任其逍遙事外也仰婁縣錄批轉移泗涇商務分會轉飭遵照原禀抄發 
[會訊沈上之定貨不出案]  
　　德商克魯森洋行控南市已閉源元莊主沈上之定購靛青不出一案前日午後由公共公廨中西官會訊原告投案請追訊之沈延律師辯稱莊已倒閉一切帳欵均由南市商會理處惟此案原被帳目均未算明寳讞員商之德副領事裴君判沈交二千兩人銀並保各邀公正人算明帳目再核 
[會訊張秉鈞定貨不出案]  
　　英商怡德洋行控森泰號主張秉鈞定購顔料不出一案前日午後由廨會訊原告延哈華托律師與西人惠司買辦楊亮甫上堂請追訊之張供因數目不符故未照出且貨係該行式拉夫孫鳳來兜攬請察旋據孫投案訴稱定貨共二十五箱内有十箱係林魁記托定愿爲料理孫襄讞商之英潘副領事判張孫一併交保限十日内將定貨欵項理清如違令原告將貨變價虧損若干著張孫兩人認償 
[戲館手巾之價值]  
　　陳家采等前託粤人卓子琴謀薦春桂戲園絞手巾生意當付押櫃洋一千二百元由某報關行夥卓愛堂運動本行蓋戳擔保詎事旣無效洋亦無著陳以卓子琴避匿不理控奉法公堂將卓愛堂拘提解訊據供卓子琴之父國卿於九月内到過行内子琴並未來過不知避匿何處判令退去限七天内將子琴交案如違傳該報關行主嚴追 
[王司馬專理錢莊欠欵]  
　　滬道劉觀察加委王嘉熙司馬襄理公共公廨晚堂案件外間已傳說多日兹悉司馬係專追正元謙餘兆康三莊虧倒鉅欵此外案件槪不顧問仍由正副讞員三人輪流訊理 
[傅鴻昌無可飾卸]  
　　掮客魏耀江過文俊陳竹賢等控安泰昌傅鴻昌定購麫粉一萬六千包到期不耀江過文俊陳竹賢等控安泰昌傅人將傅送交法公堂訊據供稱過魏出迭紀前報兹因逾限不理復由保恩明鑒傅父亦投案聲訴大致與子等係是無業流民商人受其愚弄求至受欺本分府祗知按照憑據核斷相同聶司馬叱曰爾子並非幼孩何堂自有辦法毋得飾卸今姑從寛展如爾子將銀交案彼等無貨可交公經退保着押候另覔保人再行釋出限三天自向原告清理傅之保人旣 
[訊結出售芝蔴膏料案]  
　　廣東路新益公客棧寓客張玉堦因在租界内出售芝蔴膏僞土被靜安寺捕房包探陳永康查獲解奉公堂交保候查在案昨由捕房將一干人証併解公堂復訊先由捕房刑事檢查員侃克君上堂譯稱張私販僞土被探查獲時曾由其友蕭公文將金戒行賄並有新益公棧主湯少甫與夥丁敖抗阻行兇查得該棧並無捕房執照應請澈究訊之張等延哈華托律師辯稱被獲之物係芝蔴膏料並非僞土且在洋關納稅亦非違禁之物應准銷售至該棧係客商旅居之所毋庸領照蕭公文並不行賄湯等亦不行兇請爲察核德襄讞商之德裴繙譯官判將料膏發還湯罰洋十元充公餘人開釋 
[地甲局差串通舞弊續誌]  
　　十舖地甲張大勾通工程局差葉大私刋愼記板木行圖章朦保彭伯陶出外等情已紀昨報昨又由局提到張大供由塾師袁松亭轉託愼記蓋戳眞假實未細知陳裁判以該行並無書柬圖章足見朦弊串保姑寛罰去工食一月仍勒交供出之袁松亭到案澈訊嚴辦 
[謝劵]  
　　小東門内老學前貞元小學校定二十六日開學藝會昨承惠贈入覧劵兩紙書此誌謝 
[城内]  
[不准交保]  
　　滬道劉觀察批唐沈鎔禀云該商與經理李燧生同爲被控串吞之人現李在保潜逃迭奉憲飭移提未獲詎容率請保釋不准 
[縣批彙錄]  
　　陳少坤禀批顧有餘經理藥店稱伊族兄顧鶴村担保立有保據今顧有餘因虧欵潜逃且有偷貨盜賣情事自應責成保人着令交出清理惟保據現未呈驗無憑察核祗能自向保人責令清理毋得空言請提抄據不足爲憑揭還　王硯香禀批來禀一味偏袒足見沈順發所控唆抗不爲無因案已飭提著即投候訊究毋得飾凟特斥　夏子雲禀批該民人被隆盛等控欠至一千多元延不清理輒謂王順海帶洋避匿如果實有其事何以前次集訊並不供明且靖江美華利出盤尚係三月間事惟時滬地所開之至興泰尚未關閉若王順海帶洋來申不理各欠何肯點而不追禀詞支離顯係飾抵推諉不准特斥　邵秀林等禀批案已飭提爾如願備質即著挈同爾子邵同生投案候訊　王子山禀批木起莘如已收到保險 
 
 

Page 20

 
 
銀兩則保險行自必將單收回此時朱起莘何能將票交案可見呈詞不實至孔炳堯當時旣有身家並非無力爾何以當時不切實禀復直至五六年後始一再瑣凟實屬無謂應置之不理 
[官事]  
　　出使奥國欽差沈瑞麟日昨到道拜會　金山縣知縣嚴庚辛禀辭回任　硝磺局帮辦把總周甘鶴禀謝加札留辦 
[南市]  
[私逃已久]  
　　某飯店夥大場人沈阿福昨將伊姊田沈氏扭至工程局控稱沈氏私逃出外已閱三載今在新北門外撞見與嚴友亭同行求請究辦氏供夫故十一年因被夫兄强佔不從來滬帮工與嚴私識詰之嚴供認不諱判嚴戒責二百下押半月氏戒責一百下着沈領回交乃翁管束 
[交保理處]  
　　江北婦人姜薜氏控划子船户葛和尚圖賴借去之銀鐲一只洋銀一元經工程局　裁判提訊葛供祇欠會洋四元判交管帮保出赶緊理楚 
[匪徒攫物]  
　　鄉人趙榭生昨在小東門外購物行至中途被匪攫去竹筐内絨布一丈三尺絨衫二件報知工程局派探查獲積竊陳阿二解案訊據供稱絨布等物被同黨接去判戒責三百下押一月候補提同黨追贓重究 
[閘北]  
[鵲巢鳩占]  
　　陳南橋昨至四路分局禀稱姪子陳永奎前娶嚴王氏之女阿毛爲妾詎王氏今又圖詐洋二百元請爲究辦黄正巡官准即移請二區龔副巡官飭派長警至均濟里將阿毛提案訊據供稱前在妓院賣娼由倪姓價娶爲妾已生子女去年三月因有餘屋轉租於永奎居住遂被勾引成姦後被倪偵悉因遭棄逐現雖與陳姘識並未價娶且遭誣控乞察龔副巡官得供後飭送一區分局拘留候訊 
[地販狡謀]  
　　寡婦周曹氏前日至四路分局控被往居洪安里口之地販黄阿華以僞田單一紙騙押洋八十元逾期不贖求請究追黄正巡官飭氏退去聽候傳訊 
[婦人被疑]  
　　甬婦陳王氏前晚十二時手携棉被三條衣服一包行經閘北德生里附近被巡士查見以其形跡可疑拘入四路一區暫押候訊 
[騙子避匿]  
　　張少卿前向陳怡生騙取銀洋及金戒兩只昨被陳偵知匿居閘北遂投四路分局控告黄正巡官諭令退去聽候查明質訊 
[英租界]  
[押犯圖逃]  
　　匯山押房押犯嚴士羣前晚掘洞圖逃被看牢巡捕查見禀明捕頭昨解公廨請爲訊究並由同押犯人吳狗大上堂証明該犯挖洞圖逃情形判嚴照原斷加押一月期滿逐出租界 
[違禁受罰]  
　　天潼路三百八十五號門牌洪阿餘家私售燈吃又海寗路程子江家私設總會聚賭均經捕房查獲昨將二人傳至公廨訊明判洪罰洋十元程罰洋五元一併充公烟賭各具盡行銷燬 
[賭窟何多]  
　　七浦路湯品盤浴堂及北河南路陸史氏與百噸路陳桂華兩家小茶館内均因違章聚賭由捕將三户一併傳至公廨訊明判各罰洋五元充公賭具銷燬 
[勿再墮落]  
　　蘇州女子王阿媛因不愿爲娼由廨發交濟良所留養在案兹由女之姨母王胡氏禀准中西官將女送回原籍昨經濟良所將女送案留候備文移送長洲縣傳其生母具領惟以後不准來滬爲娼 
[追還田單]  
　　張文卿控許福堂騙吞田單寄匿觀音寺僧人增福處由廨將許收押在案昨晨由探將僧人增福傳案該僧即將田單交出判卽開釋許押西牢半年期滿逐出田單交張領回 
[因案牽涉]  
　　吳全福控瞿王氏等串放白鴿案内之范錦文潘沈氏昨由包探將二人拘解公堂請究孫襄讞商之德師副領事以此案係英領陪審判范典沈氏分别押候下禮拜一解訊 
[疑及司閽]  
　　北四川路華章絲廠失竊值洋一千元之白絲一百零五斤疑係司閽人徐阿雲毛阿二等所爲報捕派探昨將徐毛二人拘解公堂訊供推賴判一併押候查明再訊 
[婦人行竊]  
　　殷彩崗控秦王氏竊取值洋二百二十元之大土三只昨由捕房將氏拘解公堂押候補傳人証到案訊核 
[美租界]  
[男女圖逃]  
　　住居西華得路之陳阿囡昨至捕房報告前爲次女毛毛招贅陳餘生爲婿因女年幼尚未完婚不料餘生近與長女通姦欲圖偕逃請爲究辦捕頭詢赴公堂控訴 
[拐匿婦女]  
　　住居有恆路之夏阿二昨投捕房報稱姪媳劉氏前日被清江人大扣拐逃匿居華記路請爲提究捕頭飭赴公堂具控 
[硬借行兇]  
　　住居百老匯路之殷馮氏昨投捕房控被前曾同居之苗阿生來家硬借洋十元不遂逞兇請爲究辦捕頭命氏自行扭案控訴 
[洋兵兇横]  
　　車夫某甲昨在密勒路三百八十號西妓院向某艦兵索討車資無着反遭毆傷頭面甲卽投報捕房捕頭允爲查辦 
[法租界]  
[自悔無及]  
　　紹興人張某前晚在新劇塲戲園門前與七十二號華捕衝突撕碎該捕號衣由一號華捕帮同拘入捕房昨解公廨訊究張供自知不合求請成全體面判令賠償號衣洋三元並押七天以儆 
[積欠房租]  
　　收租人徐若式昨至公廨禀稱租户徐玉書積欠房租洋七十二元向索避匿並慫令伊妻劉氏出頭抗霸又朱金山亦欠房租六十元不還一併請追氏等同供一時無力全交求恩寛限判准欠一月餘限七天理清 
海上閒談 
　　上海女校林立春風所喣女界之開通者多而女權之發達亦遂不弱於男子凡男子所爲者女子必一一仿爲之是故運動會也演劇也男女校常有同一之興會獨此次慶祝國會男校則興高采烈如飲狂藥而女校乃寂寂無所聞何故 
　　意者女子無參政權對於國會無何等之關係固不若運動會可以强身體而演劇更可以募資財歟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院議案 
[謹擬統一國庫章程議案] [  （章宗元）]  
　　謹案今日世界各國財政機關皆分收支出納爲二收支機關即發命令收受支付之機關也出納機關即管理現欵遵收支機關之命令而出納之之機關也二者分立不可混合即有混合之時必以少數之銀錢爲限蓋使收支官吏卽有管理現欵之權往往易滋弊竇濫用挪移之習皆由此生吾國財政紛亂弊端百出其原因實由於收支出納之混合而不分欲救斯弊非特定統一國庫辦法别立出納機關不可查各國國庫制度約有三種一爲統一國庫制度二爲行政局部分庫制度三爲各官廳分庫制度統一國庫制度者以全國之歳入歳出總彙於統系相承之各種國庫爲原則其有於行政不甚便之處則設例外以補助之行政局部分庫制度者凡各種單獨行政事項之收支另設特别國庫以司之各官廳分庫制度者每一官廳設一庫以經理收支事務此三者中以第三種制度爲最劣第二種制度宜於郵電路礦等特别行政用之今東西各國多用第一種統一國庫之制度而以國家銀行爲管理之機關其辦法有二種一曰存放法一曰保管法存放法者以國庫欵項存入國家銀行銀行得察國庫收支之現狀預計日後之變動常備若干以應國家支付之需而以其餘貸諸民間使流通於市面保管法者國家銀行别設金庫專代國家保管現欵遵政府之命令以經理其出納事務此二法各有利弊存放法利三而弊一國家財政與民間經濟合爲一軌則市面銀根不致因國庫之收放而變動其利一國庫無死藏之貨弊民間增流動之資本足以助國民生計之發達其利二政府藉庫欵之流通而得息金其利三然當銀根緊急之際難保無倒帳之波及且中國銀行以信用借貸爲多不動産抵押之借貸亦不少銀根緊急之時一則欵項無着一則抵押之物不易變賣庫欵難免不受損害此存放法之弊也保管法利一而弊三當庫欵收放之際市面銀根不免因此而生漲縮之變動其弊一弊藏於庫市不流通其弊二常儲鉅欵不生利息其弊三然庫欵穩固永無不測之虞此保管法之利也綜此二法之利弊權其重輕若設有根基深厚之中央銀行以穩重之法存放庫欵則存放法實利國利民之策否則寗取保管之法今我國大清銀行根基尚未深厚若用統一國庫之制自宜用保管法爲原則而别設例外以輔之當庫欵有餘之際可由度支部酌量情形提存若干以生息似此損益折衷可期利較多而弊較少至於官辦鐵路輪船郵電礦務等業本宜列入特别會計者亦不妨參用分庫制度以收行政之便利謹本以上之理由草具統一國庫章程議案如左 
　　第一條　國庫種類統系如左 
　　京師設京庫一所 
　　各省城各設省庫一所 
　　各地方各設支庫一所 
京庫統轄各省庫省庫統轄本省各支庫其不設省庫地方之支庫則直隸於京庫（未完） 
小說 
[義俠小說盜俠（七）]  
　　麗榴曰。汝力刦弱女。入此堡中。又力要弱女。允汝婚約。吾今日乃知約翰親王之大將。其行爲舉動。乃皆如是。直卑鄙至於一錢不值。格蘭那極弗怒。尚鞠躬曰。吾敬聽密司之詈。密司即詈我至於唇裂舌燥者。吾亦無怒。今但問密司允我否。麗榴曰。我苟弗允者。汝將如何。格蘭那極曰。吾意密司果固執弗允者。非特於他人不利。即於密司亦未。必有利。麗榴奮然曰。然則聽汝不利於我。我之絶汝决矣。格蘭那極一聞此語。神色大變。凶厲如野人。力握其佩劍之柄。似欲立死。此女郎爲快。然仍鞠躬。面麗榴曰。密司聽之。吾意甚不欲無禮於密司。而密司乃迫我。至是。則狂悖之舉動。不能謂爲鄙人之罪矣。在理鄙人告哀至是。密司亦應發其仁。愛之心。密司當知一身在此堡中。爲鄙人權力所及之地。鄙人苟以壓制之手叚。臨諸密司密司將何策自脫。今密司不以鄙人之言爲然。毅然絶我。似迫我以不得不然。蓋吾之愛。戀密司。百死無恤即棄。擲吾之。生命。吾亦。甘之。萬不願視息人間。生受相思之苦。密司即不允吾之婚約。亦斷不能逸出此堡以外。鸚鵡已入籠中。胡能任彼抉藩而遁。語至。此少止。似待報章。然麗榴已力唾其面曰。汝僉暴之小人。吾决不允汝。汝欲以强力壓制者聽之。吾生之自由已失。更何戀戀此世界之繁華。格蘭那極聽至此。大湧。而起曰。忍哉女子。聽吾如是之哀祈。而竟驅我至於絶地吾。今亦僅能行吾專制之壓力矣。女子聽之。汝旣决不允我。吾必以强迫汝爲我之妻。吾今質直告汝。吾寗立死汝於此堡之中。不能聽汝之出此語一發。格蘭那極以爲麗榴必將震懾至於無地。乃麗榴聞此格蘭那極之語。侃侃然一不爲動。惟謂之曰。吾今已爲汝俘。汝欲死我者。聽汝無憚。吾雖不能保吾生命。然尚能以力唾汝腦門豆之僉人。須知汝欲死我一身。爲事至易。而决不能以力强我。得我一諾。汝能致吾於死。而不能挽我之心。世界之女子。雖至荏弱。然立志旣定。即堅如百鍊之鋼。縱有掀天撼地之力。亦無所用。吾完節而死。即死吾心樂也。苟蒙垢忍耻而生。即偷息人間。此心亦無一息。之安目不足以。對吾靈魂中之上帝。汝腦門豆之僉人。聽我。人孰無死。死之痛楚。不過一時上帝。立時將召我靈魂。入於清凉之境。吾棄此軀壳。爲理至當。卽以十死懼我。吾亦一不之懼。嗟夫。如是勇士。乃力迫女子。入於死網殊可耻也。 
 
 

Page 27

 
 
國外新聞 
[英國商會反對日本新稅則]  
　　二十四日倫敦電云英國各商會因日本新稅則徵稅過重而於棉織品一項爲尤甚故特派代表往謁外務部大臣葛雷君葛君聲稱此事現仍在與日本交涉今未便宣布實情以免與事有礙代表團乃與爭論云新定諸稅無不奇重英國棉織業勢必爲所敗壞急應與日締結特别條約最優國相待之議終屬無濟於事尚有代表數員起而質問曰夫以同盟國而增其稅率以損害吾英之商業獨更甚於他國其友誼何在葛君答稱彼意英人可以通告日人聲明英國之商業須受日本最謹愼之處待日本現極願曲從英人之請若謂日本現擬以舊稅則爲新稅則之基礎則將徒抱虚望惟日本對於英人曾表極惠愛之意且自認傷害英國之商業卽破壞兩國之感情故切願討論特别辦法以免累礙英國之商業云 
[巴西海軍叛亂續聞]  
　　二十四日倫敦電云巴西京城里畦特茄萊洛路透社通信員電稱巴西各軍艦兵士將統帶某弁及某兵戕害後即將各士官驅逐登岸並以無線電報通告總統福西茄要求救濟諸軍士之苦楚旋因總統並無覆電各軍艦卽於夜間開砲轟城直至天明始開出海外與砲臺交戰旣而重入灣内微向城中轟擊街中有平民三人中彈殞命現議院仍在討論大赦問題　英國巴西使館接巴西京城電稱奪雷諾脫式戰艦米拉斯其萊斯號之軍士均已叛亂殺死統帶官及士官三員叛兵要求增加俸給减輕工役旣而沙帕洛軍艦之軍士亦叛兩艦聲稱擬轟擊京城並開砲數響該電又稱陸軍則仍忠於政府城中殊爲安靜　同日鈕約電云巴西國奪雷諾脫式戰艦米拉斯其萊斯號及泊駐巴西京城其他三軍艦同時叛亂轟擊砲台城鎭有魚雷艇數隻前往抵敵均爲擊退旋復開砲轟城各判兵已承認巴西國會之約允多付俸給減輕操練此次亂事並無政治性質亂時遇禍者共二十五名 
（以上譯字林報） 
[土爾其與希臘之齟齬]  
　　二十四日栢林電云自居留島重行宣布與希聯合後土耳其與希臘復起齟齬土國内閣深望保護居留島各國干涉居留島與希聯合之舉如果聯合則土國必將因此開戰 
[比后病狀近聞]  
　　二十四日栢林電云比利時王后病勢仍屬可危 
[美國注重夏威夷防務]  
　　日本日日新報載十六日華盛頓電云美國陸軍部大臣狄金生君已出示招募新軍一千七百名前往夏威夷明年西三月將有步軍一聯隊海岸砲軍兩隊野戰砲軍兩隊開抵該處（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[商解百勒標麥精魚肝油]  
解百勒商標麥精魚肝油○名著環球○爲最有効之强腦○補肺○壯身妙品○其脩合之法○實爲醫學神功○以其能將可貴之鰵魚肝油○製成味佳如蜜之濃膏○○解百勒商標麥精魚肝油○乃鰵魚肝最純粹之油○和以肥壯大麥内之養　要素○功能滋補○强胃○助消化○止咳𠻳○又能使病者瘦陷之兩顂○漸形豐滿○凡患肺病○腦力衰弱○及種種之虛損勞傷等症○當以解百勒商標麥精魚肝油○爲最要之良藥○英京上海寳威大藥行監製○各埠西藥房均有發售○諸君索閱本行良藥仿書○請函致上海四川路四十四號寳威大藥行念五號總經理處可也○當奉回件○郵資不取 
[全昌目製金銀離鼻眼鏡]  
專售金鋼鑽珍珠寳石自製精巧光滑工細各種金銀眼鏡又新發明離鼻眼鏡可免壓鼻生痕鈎耳生厭種種舒服折脚眼鏡異樣玲巧簡便並經高明光學醫生考驗格致晶片黑白藍片近光老光平光均能保護目光如配鏡片有光線表校正其價格外克已若配眼光分文不取珠翠彈簧眞金耳圈每副十元翡翠紅藍寳石洋鑲眞金戒每只八元半眞金挖耳每支三元以上之價均是起碼各式鑽石珠寳洋鑲金銀首飾風凉頭針挿針等類一應俱全花色繁多不能細載眼鏡首飾均用本金足赤煉就倘有毁欄原金仍可收囘兌換如來樣定造無有樣式不能劃一不二老少無欺上海二馬路西跑馬廳電話一七零四分設蘇州閶門外馬路 
[最新式榨油機器]  
本廠始創於英爾境呼地方已歷一百三十餘年專製大小各種新式榨油機器價目每部自七百兩起至數十萬兩均可配置每點鐘可榨油半担至百担隨機大小立定現因中國各省油廠油坊林而所用之機均係舊式出貨遲少費時勞力亟宜改良惟本廠所製之機有五大特色○一出油加多○二餅身堅細不致霉變○三機器靈便不佔地方○四省用人工○五可用蒸汽煤氣電力手搖牛撁均能運動現有各油廠用本廠之機每年可榨四百餘萬噸况各國行銷之油日增月盛非改用新機難獲大利倘各　寳廠欲定上列各項機器或欲改良多獲利益者請　駕臨或通函敝行有工程師隨時可開帳詳細指示即知所製之優勝也因本行乃自出新法全球無比行銷印度埃及南美等國皆蒙讚美今特設分行于上海福州路念號并承定大小五金雜貨軍機戰艦挖泥起重造水泥紡織麵粉開礦火車電燈各種機器倘蒙賜顧定當竭誠報命以副雅愛特此佈聞上海福州路念號英商茂成洋行謹啓 
[江西路二十二號老公茂廣告]  
本行經售張士公司所製各種花玻璃樣新花奇各色均備貴客如要知其價目可向本行函問可也 
本行並經售英國夸東公司所製各種測量鏡水平器畫圖儀器測量杆以及鐵鏈鋼帶測高低器風雨表量雨表等件無不齊全本行備有目錄兩册以供貴客取閱 
本行並經售曼而經廠各種瓦片各種舗地所用之磁光瓦火爐前所用之耐火磁光瓦以及火爐邊所用之白磁光瓶欄杆等件各色俱全貴客欲知各貨價目請向本行函問可也 
[牛痘苗已到]  
東京牛痘館製中國總經理　 
上海東亞公司書藥局 
[（拔毒止癢）癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕跡大盒半元小匣角半上海抛球塲北首廣東杏林軒啓 
[（遺失匯票）]  
九月念九日由烟台福成發十天期匯票兩張計開六十六號六十七號每收裕和泰規元一千另四十五兩正今在中途遺失已向前途聲明作廢望各寶號切勿收用生昌裕白 
[龍牌水門汀]  
三井洋行經理德律風第二二零八號 
 
 

Page 32

 
 
   
 
