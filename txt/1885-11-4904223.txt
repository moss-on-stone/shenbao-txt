# 1885 - 11 - 4904223

 

Page 1

 
 
[第二十六號畵報出售] 　　　　　　　　　　　　　申報舘主人啓 
貢獻方物國有常經此次蒙古進呈駝馬到京投報上駟院騐收纍纍數百頭繪人畫圖頗堪娱目再此次禁軍合操皇上命王大臣數員恭代閱視旌旗色煥鈚鼓聲　視平時之操演尤爲勁整兩圖俱編入此次二十六號畫報准於二十六日出售後仍附淞隱漫錄圖說一則閱者鑒之此布 
[寄售環游地球錄] 　　　　　　　　　　　　　　　　　申報舘告白　　 
環游地球錄係金陵李小池先生圭所著初由海關用活字版排印早經售罄今夏李君在甬上重鐫原刻中間有訛誤者均悉心訂正兹交舘每部代售用白紙刷印仍　四本價洋八角欲悉海外情形者祈來購閱此佈 
[書條陳高事後]  
河間紀東甫别駕目　高亂情形擬就修陳欲以上之李傳相宏才卓論迥不猶人前由朝鮮友人得見其原稿郵寄前來亦旣錄而存之以快衆覽矣時有管窺室主人見之愛不釋手大有願書萬本誦萬遍之意其友知幾先生過之問曰子何服膺之甚也主人曰高麗之亂亟矣亂民訌於内鄰封搆於外大臣戮矣則與漢之殺陳　竇武唐之穀五王無以異所恃者不過中國之蔭庇有以保護而安全之設中國而不爲之顧則蕞爾高麗何以堪此然中國之所以處之者必提其綱挈其要而後可進可退可戰可和以張國威而奠藩　此其事不可不愼之又愼也紀别駕以向在高灑熟悉其情形默窺其意向採及輿論揆諸時勢發爲崇論　議此其識高於頂胆大於身可以窺見其一二卽如所譜俄人久有窺　朝鮮之意日人又有依仗法國之情倘乘此時而中國有以破日人一則可以絶俄人之覬觎一則可以剪法人之羽翼此數言也非所謂有胆有識者乎至於請還大院君卽以代高王之位使之爲主而王師從之足以服高人之心而免　日人挾高王以爲重此則尙在高王未經還宫恐爲日人挾之以去故别駕條陳有中此一說若刻下高土由華官統兵救護脫洪逆之虎口而仍回鳳闕則其情事旣異自當不執前說而其立論之奇闢則尤可驚可喜者也似此大文安得不令人五體投地先生何易言之耶知幾子仰天微笑曰立意之奇闢則果有之其果以爲有當於高亂則未也夫其修陳首言高王惑於日人之言此卽未見確此高王自前年漕亂之後大反從前之所爲聽中國之言以大開商埠與美立約與英立約與德與意皆立约勵精圖治昕夕不遑向中國購辦　秧茶苗准開各礦以興利源令大臣子弟來華習業此等舉動何嘗專注意於日本此次變亂由於黨人逞禍逆臣主謀高王豈皆與知苟其知之則亦何必令内使投華營以求援又何必親至華營以避禍星高王之意旨固有不直日人而求庇於中國之情形而顧謂其心向日本此未必然之說至其謂大院君本意欲向中國以拒日本故有前年之禍今若仍以大院君回國廢高王而立之則必有以服高人之心而大得其用斯言或亦未免稍過乎夫大院君面爲守舊黨中之魁其意在閉關謝客仍守舊規於日人固有所鄙夷而不欲與之通欵卽中國亦不過仍其朝貢之舊而未必樂與通商也至於英美諸國更無論矣高麗積弱之勢苟非改絃而更張其勢不能振作高王見及於此而幡然改圖未可以厚非也刻下中國旣派有通商使臣泰西各國亦旣次第立约則其風氣將有漸開之勢可知此次之變寳由於黨中又分門戶右中右日兩情冰炭故致肇禍非關開化黨人之又將變爲守舊也然則與大院君之意見仍不相合何足以服高人之心且大院君在保定安置中國待之極爲優渥較之在高時尤爲安享高國官商之來華者皆時有見聞卽大院君自亦安之若素顧此心則終不免以爲中國拘留爲憾今若因高麗有亂而縱之歸則彼且曰是以急而就我勢必仍行以巳意又安肯爲中國用乎若助之以兵則又兩不相習斷難得用若以大院君爲名而中國另以大將制其軍則又何益之有故知爲此議者亦不過創此奇闢之說以動人聽聞而已吾則以爲中國不乏智謀練逹之彦又安肯爲其所動也乎此時高麗之時勢與數年前不同前者尙可閉關　客目今則斷乎不能若中日兩國力持未下於高國有損無益徒以利泰西諸國而已吾恐俄人耽眈日久且將乘機而生覬視之志又安得絶其窺伺也哉僕嘗曰中與日宜和而不宜戰中與法宜戰而不宜和正爲此也若中日兵連卽使足以勝日兵於中國又何利焉子亦嘗念及於此否主人曰先生之言固足獨樹一幟而吾則謂别駕條陳究亦不失爲大言炎炎也先生顧少之乎 
[本館接奉電音]  
　　昨日在京友人專發電音到本館内有十一月十九至二十三日諭旨七道謹　譯登○十一月十九日奉上諭潘鼎新奏總兵在營瘴故懇請賜卹一摺記名提督貴州安義鎭總兵周壽昌前在江　浙江等處著有戰功卽經飭赴廣西軍營駐札關外染瘴身故着加恩照提督軍營立功後病　例從優賜卹該部知道欽此○二十日奉上諭奎斌奏特叅庸劣不職各員請旨革職開缺一摺山西候補通判李德鄰粗鄙貧庸聲名甚劣陽高縣知縣姚兆嗜好甚深縱丁擾累繁峙縣典史于繼鐏敢于欺詐不守官　陽高縣典史楊焯誕妄無知不安本分均着卽行革職鳳台縣知縣陳繼三操守尙謹聼斷粗疏　同縣知縣許貞元輿論未孚才難治劇均着開缺留省力補以肅官方餘着照所議辦理該部知道欽此同日奉上諭奎斌奏遵旨保荐循良一摺山西冀寗　馬丕瑶　太原府事蒲州府知府沈晉祥甯武府知府俞廉三解州直隷知州姚官澄代州直隷州知州錫良均着交軍機處存記單併發欽此同日奉上諭貴州安義鎭總兵員缺着陳嘉補授欽此○二十一日奉上諭御史恩肅奏修陳科塲事請旨飭議一摺着該衙門議奏欽此○二十三日奉上諭鴻臚寺卿着文晳補授欽此同日奉上諭吉林分巡道顧肇　着開缺來京交吏部帶領引見欽此同日奉旨正藍旗漢軍副都統著慶麟補授欽此同日奉旨載澤着加恩在御前行走欽此 
[津電譯登]  
　　昨日天津西友發來電報言傳聞法人議欲令中國賠還兵費銀二千萬兩而以其中一千萬兩爲中國興建鐵路尙有一千萬兩則願以軍械等件售之中國如能允從則仍當言歸於好而中國未之允也按此信仍與前此所議大同小異不知是一是二姑兩存之 
[學堂斯滿]  
天津水師學堂設已五年招集南北穎秀子弟人堂讀書爲異日水師干城之選隨又設一管輪 
 
 

Page 2

 
 
堂甄别等第分撥入堂學習輪機各藝原定章程係五年卒業五年以内除父母之喪外不得告假亦不得以婚娶分心現在水師學堂五年　期者三十人已經卒業經放歸家明年派事時再行調取尙留廿餘人未滿期限者在堂肄業招人補額亦於明春接　云至管輪堂則尙本卒業也 
[軍營設電]  
　　壽春鎭郭善臣軍門寳昌日前奉命駐防東西梁山兼保衛蕪湖通商口岸因梁山地居要隘軍報馳遞未能迅速爰禀經曾沅帥准由蕪湖電報局分設電缐直逹梁山防所軍門行轅在蕪湖西門外可沿近又以軍情秘密外間打碼　露風聲遂與監造　線委員阮司馬恩年督工自行轅内安設機器豎桿通線由河沿轉過西門口直逹二街繞出范羅山麓而至江口電報局内計分子線兩條一由蕪湖電局直逹行　一由行轅直逹梁山已於二十日一律竣工矣 
[嶺南近事]  
　　聞總署電致粤督張制軍謂東京迭挫法人臺圍斷難持久聖衷實深欣慰并聞皇太后以彭張二帥　兵　餉畛域無分着先交吏部從優議叙云○初十日有大砲四尊及各軍裝解往越南用以羅敵○前月抄王軍門孝祺統領淮軍三千赴越助勦馳抵粤四梧州後軍門見士卒勞苦意欲少停經　中丞貽書敦促軍門遂拔隊出關無敢延滯王事鞅掌可爲軍門詠矣○　防以虎門爲最重其餘焦崖等門亦　緊　前月大憲檄委多員將各港　查明以便設法防堵聞擬於淺水小河各設一高八尺畏一丈之大木箱内實以石泛於河邊一遇敵警卽行鑿沈使敵人不能飛渡并於各口岸派拖船數號嚴密稽查以杜漢奸接濟○提署本在惠州鄭心泉軍門接家後以　事多艱暫　省城經理防務現地方安靜宼盜不生軍門遂於前日回衙以重職守○翻攤陋規撥充海防經費一事早經錄報聞張制軍與鄧鎭戎商議此種稅釐祈可暗中抽收不能如闈姓之彰明較著賭徒若有滋　仍許稟官查封以重政體又日前有人禀請照闈姓辦理每年繳餉銀十八萬兩　已批斥不准行矣○閩人某甲捐自同通之職分發廣東前月携眷夾粤途中被匪行刼空諸所有抵省後寄寓河南親串家鬱抑無聊時效楚屈　行吟澤畔親屬見其去如黄鶴偵騎四出越二日在洗涌尋　屍骸遂卽棺歛了事　篆未懸玉棺遽下宦途苦况亦慘矣哉○十一日晚南海西樵鄕突遭回祿官山一墟被災尤重所有屋宇頓成焦土何祝融氏之不憚煩也○前日北郊外有某甲携一獵狗往山上游獵該狗忽發風　向甲　噬甲急拔利刃將狗剌斃則已噬傷數處性命堪虞矣世有好爲游佃者盍以甲爲炯戒○南海縣差在衙前庇匪設賭某旂人受其所愚紏人與鬥稱干比戈傷殘甚衆適邑宰回衙降輿彈壓袍帶皆染血漬立將各役重責并枷號署前以示懲敞 
[錢鋪倒閉]  
　　天津鼓樓北之萬泰成錢舖於初十日倒閉一時哄傳遠近鼓樓東之日興昌義德及城外鍋店街之允豐泰等鋪取帖者紛紛而至幸往來闊綽尙可支待不致銅山西傾洛鐘東應云 
[謀財害命]  
　　粤人吳愛向充福建其觀察親兵本月十一日觀察之少君回閩有一皮紞箱中置銀兩付吳擕歸吳見利忘義裌之而逃晚間投宿西門街雅洲巷剃頭店中店主不允其夥陳桂力勸從之約定每日房金靑蚨二百翼十二日陳代吳購鞋襪等件見其携有番銀衣服知必來路不明謀攘奪之翌晚商諸西廠團勇申國安遂串出莊志寳與某甲一同將吳謀害十四日黎明吳欲桂　肩輿送抵西　外五里　　鳥嶺古募邊衰草荒阡寂無人至陳等四人驀出凶器向吳奮擊吳昏暈倒地陳盡刼其物自北門回至小錦巷王詩藍家將贜瓜分時吳向未死移時甦醒匍匐抵城赴府喊冤頭顱鮮血猶淋淋然府准詞發縣縣中籖差拿獲剃頭店主訊出此事由陳起意遂飭役捕陳到案某少君自吳逃出後亦在遣人羅緝聞有是案往認失贜無訛因出資重賞獲陳之人邑侯盧司馬集犯堂訊供認不諱惟申國安稱陳約伊至中途搶掠壓花會人物件全不知爲謀財害命想邑侯明鏡高懸必能水落石出也王詩藍之母畏罪懼累已於前夜投繯身死矣 
[京師近事]  
　　十月中旬京師有一喇嘛乘輿出前門懐眞珠手串一挂計一百零八顆大如櫻實到珠寳巿一帶紅貨店中售賣各鋪以物太珍貴無敢問鼎者喇嘛歷數十家如出一輙心殊悵悵大有抱璞飲泣之意旋全廊房二巷松源齋紅貨店中店主人以九百金　妥售價約喇嘛晚間兌銀喇嘛暫往戯園看劇以待店主人俟喇嘛去後乃剪開珠串持向各金珠店中零星貨之或三粒或五粒不二十粒而本銀已足日將暮喇嘛復來主人兌銀付之聞此後該店將珠轉售共得價四千七百金該店主眞善於居奇矣○名優孫菊仙現辭嵩祝成班而搭四喜班又有春台班之老生小呌天亦同在四喜班演唱該班增此二優名譽大噪突駕諸班而上每日來觀者不下千餘人而嵩祝成班遂至響滅音沉嗜痂之癖舉世類然○邇日近畿防軍兵丁購買皮袄不下萬件售五羊皮者價值大漲較十日前增至一倍惟各種細毛皮衣價値如舊○上月杪順天府散布棉襖萬件給貧民之無衣褐者今年北方寒信較往歲爲早得此棉衣一襲無不歡騰挾纊矣○前報北橋灣永泰軒茶社之夥侯姓逃逸一案兹聞侯逃往天津後不十日而衣服典質一空因潜赴通州某茶社中尋其堂弟將拚擋川資作遠颺之計詎其堂弟已作質在監該茶社掌櫃見侯來婉留之密使人至州署送信侯遂被拿到案刻侯之堂弟巳經釋放將全案人証竤部審辦永泰軒茶社不知何故反被封　或謂兇犯到案供稱死者欠伊賭債因而牽累云○前數年李傳相因直隷災歉奏請將直隷燒鍋准減不增近來戶部因籌餉維艱奏請仍准增開燒鍋以裕國謝聞已奉旨准行亦餉源之一助也○今春倉棍王鐸被拿經部擬充軍夏間發配行至東光縣界被人搶回匿迹京師嗣經　御史封奏稱搶人者係太平倉役唐姓兄弟五人渾名唐家五虎與儲濟倉役馬春山又名馬四回回者刻王鐸復　拿獲步軍統領遂飛票拿唐馬諸人聞諸人皆　風颺去其家屬　收禁在監云○煤氣有毒盡人知之觀某媪之事尤令人寒心某媪者居東曉巿蘇家坡年六旬以外鶴髮雞皮皤然一老其孫女甫十二三齡愛之如掌珠上月杪遷居於某甲同院北地風俗以土爲炕寒天則生煤火地爐火氣逹於炕内人卽坐臥其上取其煖也當晚媪及孫女眠息炕上爐火逼新炕濕氣蒸騰同時熏死媪衣袖撲火爐上一臂焦爛次早隣人始知啓戶視之已不能救聞媪無兒　經隣人報官相騐後經媪之姪當堂畫供殮葬矣 
[閩嶠雜聞]  
　　閩中大吏嚴禁烟舘大街各鋪奉令惟謹而横路一帶則依然開設蓮漏三下猶見燈火熒然豈眞視禁令如弁髦耶若非衙役營兵得賄庇護其弊當不至此○隆昌小錢舗前次乘機倒閉受害者不知凡幾店主李壘　業經被拿到案祁司馬固飭帶枷游城鳴鑼示衆以昭炯戒以爲此風可稍挽矣不料北門通源小錢舗貢院前益源小錢舗均於十七夜報繼倒閉人之無良何前後如出一轍哉○船廠新造横海輪船業已下水經船政大臣張幼樵學士委都司　鎭冰管駕以專責成○知縣何紹堂馬世樑閔　樂魯衛奉大憲委考　北東西各鄕義學○梅花渚等處塡塞已畢同知柴棠縣丞楊繼文從九官德馨巡檢王冠南俱禀大憲銷差○知府蔣鳳藻自江西催餉禀到○閩邑瞽貧口　大憲委鹽場左元麟散給侯邑瞽貧口糧委鹽塲張松雲散給○同　龍景惇奉憲檄委辦泉州深滬稅釐局同知曹廷献委辦厦門稅厘局提調同知鄒舒宇委辦延平稅厘局通判左元成委辦建陽稅厘局通判李春輝委辦連江支應　局知縣張　　委辦洋口稅厘局○試用鹽大使馮德壇自籍起服請咨稟到○直隷州傳文光太守老成練　能以淸　自矢前署龍巖州缷篆時沿路商民焚香跪送其得人心如此兹奉憲　攝 
 
 

Page 3

 
 
理大田縣蒃宦囊羞澀百般挪借始得束裝就道傳君誠賢矣　宦况雖貧公論自午傳君勉旃愼勿謂淸官之難做也○督　牌示建威中營練兵事務查有候補總兵繆勝堪以委帶建威左營練兵事務查有候補副將陳玉貴堪以委帶○藩轅牌示厦防同知李邁平病故遺缺應以同知丁惠深署理興糧通判何恩綺病故遺缺應以通判徐星钤署理莆田縣袁學顯另有差委遺缺應以同知陳慶家署　○寗德縣吳榮鼎因案撤任察看遺缺卽以新選是缺逍士桐飭赴新任供職以專責成 
[吳淞近信]  
　　孫文也漕帥聞於明後日可以到淞○前晚九點鐘輪船營務處吳君微三接到南洋大臣五百里排單限三日内啓行至廣東調撥輪船十艘取道赴臺灣云 
[移提人犯]  
　　本年正月間有華亭人徐金松赴該縣控王三和串賣徐三觀一案供稱係福建人陳阿興經賣嗣華邑　查悉陳住　海租界因卽備文到滬關提上海縣莫邑尊接文簽差林潤持票投法公廨請法總領事簽字後赴捕房協捕將陳提到由法公廨過堂公太守略詰情由傳原差到案諭將該犯狎解進城以備歸案定讞 
[再訊鹽案]  
　　盜冒巡鹽一案疉次訊供早登前報前晚帮審委員王明府升堂　訊先問干香泉爾等究由何人怨意答稱小的並不爲盜實係捕鹽又問究係何人糾爾同去答稱自去年來滬卽在新北門外福興　茶肆饅頭攤爲夥日前在南巿途遇小仁寳稱往緝鹽乏人摇船約我同往我隨伊至萬瑞碼頭下船問爾等共有幾人答稱五人我僅識小仁寳餘俱素無一面明府謂爾旣不相識何妨直供且爾係摇船不干爾事如果　供本縣當從寛發落答稱實係十船緝鹽並不爲盜又問爾等可定一同上船稱皆己上船又　緝鹽確係公事何致該船呼盜答稱伊等謂裝載鹽包無須查騐我等硬欲上船伊等卽呼捕盜又謂爾等旣係緝鹽何以炮船來拘卽越水逃去　稱伊等施放洋鎗是以逃命明府謂不用大刑諒爾不肯招供遂令上天平架復加研詰堅　吐實又提小仁寳上堂供稱小的是夜在滬北我等鹽班捕鹽皆係本帮小的並未同往求恩明察隨詰徐金標陸小長李文明等三人同稱皆係小仁寳招往緝私及上船查問伊等皆稱裝載鹽包不准查騐我等硬欲往杳并欲將伊鹽船划至大碼頭伊等卽呼捕盜以致拘案又謂爾等旣係緝鹽何致私帶兇器戳斃焉姓答稱並未帶有兇器又謂爾等凶器現已繳案何必抵頼答稱不知何人所帶黑夜中殊難認明研詰至再各執如前正午訊供驀背浦東人宋阿榮上堂稱駕碼頭船爲活前晚剌船萬瑞碼頭當有鹽班小仁寳及河南口音人四名稱欲緝私鹽令我擺　我划到後伊等上船當由小仁寳給我錢二十文我隨掉舟而返浦東以後伊等肇事小的未經知悉明府謂爾因何到案答稱由捕頭令我投縣趙茂春供宋阿榮由小的着船捕頭交出故經小的交案並非自行投到明府謂再有一船可曾緝到答稱寛限幾天待小的再行查緝明府卽令趕緝延干嚴比錄供旣畢明府飭將該犯仍分别監禁小仁寳還押宋阿榮交船捕看管趙茂春仍交原保候緝到各犯再行覆訊核辦 
[研訊婢女]  
　　粤婦黄來富毒斃隣孩一案訊供各情詳登昨報前日　肇公所司董將婢女美玉送縣旋經莫邑尊升堂研訊美玉供稱年十六歲姓謝名勝有傭于淸雲里劉姓並非在黄來富家爲婢因我母時常出外傭工無人照料故暫寄黄家惟圖糊口並無工資邑尊而毒斃黄錫諸孩一事黄來富供爾在塲猪肺亦由爾送去爾可從實供出本縣富格外施仁答稱道肺雖由我送去然放毒　等情我確並未知悉邑尊謂旣不相干涉何致避匿答稱並未避　因前月初六日黄錫忽斃一孩我母在外風聞是孩中黄來富毒斃初尙未肯深信後黄阿招於初八日逃避始知實在我母恐我在彼處周折故於初九日將我領回又匪黄來富毒斃黄錫之女究竟有何冤仇答稱來富與黄錫借用木板黄錫不允以致懷恨邑尊謂借板小事何至下此毒手答稱授來富欲撫黄錫之女爲螟蛉黄錫未經應允以致並仇又問黄錫之孩斃命後黄阿招及來富有驚恐否答稱初八日阿招卽行逃避初七日來富一天未曾吃飯小女子實於此事並不干涉求恩訪查邑尊遂令原差於待質公所收拾空房一間將美玉管押并諭小心看管候查明後再行覆訊 
[跑紙記]  
　　昨日下午西人又在新閘地方舉行跑紙之戱共馬二十餘匹撒紙者爲上禮拜六得彩之恊隆洋行西人密司羅獲由祥泰洋行西人好友占先一籌是時細雨如絲濕人衣袂各西商亦遂興盡而歸 
[傳訊放火]  
　　德領事疊訊浦東耶松船塢分廠被夥放火一案疊經列報日前德領事又傳集該塢各人隔别研訊先訊管械人姚瑞祿供稱年三十四歲住在虹口在該廠管棧有年每日傍晚廠中工夥紛紛歸家惟更夫等輪流在塢問上月二十五夜火起爾何由得知答稱有山板船戶看見報信虹口我卽知照該西人激同姚立山趕往浦東火已大發不及搬取物件問姚立山是否爾之胞兄答稱是抱兄然巳　贅陸金金爲子問西人哀姆斯特郎於何時至塢答稱是日八九點鐘至塢我問其可有船修彼稱再緩二三日有船到塢哀如斯特郎遂上樓梭巡旋卽下樓問爾見西人如何式樣答稱見其站在火爐旁問何時出塢答稱三點鐘後回去問西人欠爾銀錢多少答稱確曾欠錢惟註在簿尙未結見若于現帳簿巳燬無從查核問西人所有物件値價幾何答稱不知問究竟如何放火答稱七月間姚立山曾言西人囑伊放火我卽勸阻且囑伊如果有此事爾可辭歇生意現此事實未聞知當日倘有所聞亦當禁止領事令退出然後傳支更人等逐一訊問僉稱是日立山與蔡阿坤値班起火緣由實所未知遂令一一退出限禮拜一赴英公堂候訊立山及蔡阿坤仍令管押老巡捕房哀姆斯特郎着暫釋明日禮拜一同赴公堂訊斷云 
[滬上雜聞]  
　　停泊怡相碼頭之兩枝半桅英國兵船于昨晨啓輪出口云○高橋人陳徐氏媳亦徐氏年三十二十月間忽背夫逸去蹤跡杏然日前陳徐氏率子來滬尋訪至虹口冶坤粥店覷見伊媳卽翩然而人避不肯面陳徐氏知人地生疎恐被誣訴乃赴英公廨具控請提云 
[奥員回任]  
　　奥國正領事夏君士近又來滬昨晨己至英公堂與黄太守會判捕房所解各案云 
[英界公堂瑣案]  
　　一百八十三號華捕稱有　輪船爲二副之美國人報失衣物約値洋二十元疑係徐　增所竊故拘徐送案失主尙未投質徐阿增供不敢犯竊黄太守飭該捕將徐帶回查明實據再傳失主到案候訊○西包探頭目麥根稱藥水廠内之西人失竊戒指一枚報捕查明係在廠做侍者之劉阿土將戒抵押在友人處計抵洋四元半已將　物吊到并拘劉解案藥水廠西人申訴前因并稱以前尙失表練及銀洋一百餘元報捕查無蹤　今因失戒指查獲原贜可見前失之物亦係劉阿土所竊請爲究追劉阿土供爲侍者戒指係替工人交我因有急需暫抵銀洋並非行竊替工人現不知去向黄太守裔之夏領事飭捕房將劉阿土帶回查明前失之表練銀洋下落再行解　○二百九十三號華捕稱昨見前曾犯竊之張阿五手持水烟筒一只盤問支吾顯係竊贜尙未查明失主今將人贜解案請究張阿五供並不犯竊水烟　係托輪船上友人從漢口帶來友人現已開船詎被巡捕拘案黄太守以張阿五供詞朦混殊難憑信姑判押五天以示薄懲水烟筒存捕房俟失主認領 
 
 

Page 4

 
 
○錢湖生稱開酒店楊阿良醉後擾釁被巡捕見之拘案爲此投案聲明黄太守以楊釁起細微已由捕房管押一宵從寛開釋 
[法界公堂瑣案]  
　　昨報列賣刷子人追捕小竊碰倒幼兒跌破頭額一案昨解公堂訊理原告蔡阿忠投案訴稱兒甫七歲被賣刷子人周仁德追竊碰倒現在醫館敷治包探嚴頌眉禀稱是孩跌破頭額送至醫院將線縫好據醫生云尙無性命之虞周供賊竊籃内鹽梅子及我知覺賊卽奔逃將兒撞倒我赶上拘住竊犯郁和尙供認竊梅小兒由周道趧碰倒翁太守再三研詰周仍不忍蔡阿忠又稱在吊橋　碰倒該處人均經眼見太守着將郁掌頰六十下周暫押法包探前往該處查明再核○徐仰之控張仁寳欠銀百兩有奇張遞禀伸訴稱曾欠伊銀七十兩按月一分二厘起息立有欠據曾還過伊時辰表十八隻每只價洋四元五角已經抵過向索借據掯不肯還其票實在外國人處聲言　須貼還十七元方肯將票擲還現串同外國人重索欠欵翁太守問徐票據何在答稱在匯泰洋人處張欠我本銀七十兩利銀四十兩零曾收過表十八隻作洋四十二元伊送表來時又取去川十價銀四十三兩張稱並未取土表在東洋字號瑞記内付伊徐稱川士亦在該處付交太守着徐於下期將票呈案張邀到瑞記號内人以憑詰訊○朱楚臣遞禀控稱在萬順銅錫店爲夥船戶周思南會將船向東人抵借洋二百四十元立　借據兩紙呈請提追翁太守閱畢提周研詰周供因裝送伊家靑鉛過周太僕廟厘卡被罰洋一百六十元因之借洋彌補此洋應該店承認太守謂誰教爾漏捐以致受罰今控追借洋鑿鑿有據何得拉址牽涉着交保出外分兩期歸還以年内及明年二月底爲期爾如不遵可將船扣留作抵○前有小東門外大有水果行之馬德福空稱家住洋行街昨晚　竊賊從隔壁空房内穿垣而人竊去衣　請爲緝追包探將該竊洪阿坤獲到解案翁太守研詰之下洪認竊不諱其贜於竊到後喚杉板船至十六舖將衣一件給作舟資上岸後適遇捕夥癩痢頭阿金將皮緊身取去太守以捕班專司查贜今竟得贜釋賊此風斷不可長隨飭包探將該捕夥傳案以便究詰咱捕房將洪解案旋據九十兩舖禁地殷全卽殷三　帶夥唐　卽癩痢頭阿金到案太守復詰洪所竊衣服放在何處洪照前供明唐取出腰牌呈騐并稱十月間曾獲到混名小餲餅洪阿坤　知租界有案送交包探孫寳生解案懲辦洪曾言嗣後破案必欲誣扳小的實未取伊衣服太守謂爾所言乃從前之事今問爾近時司與洪會面答稱近有夥伴李掌全同伊在天寳樓吃茶並無皮緊身之事翁太守隨詰殷三兒亦執定係洪誣扳太守謂洪初不認比責之後始行供出倘係挾仇自應到案卽說何必比後始言遂着將唐洪二人暫押又謂殷三兒卽使唐未得贜然失主確鑿報失洪亦直認行竊可知皮緊身寳是□偷並無揑報爾身充捕役緝贜乃分内之事限三日内將贜查到如無原贜有干未便殷請將唐交下以便帮緝太守允之卽着將唐交殷帶出 
[輪船來滬電音]  
　　三菱公司希魯西麥魯今日黎明由長崎開行來滬 
[陸小洲茂才以四十自壽詩介小樓主人囑和謹依原韻錄請同政]  
　　騷壇韻事盛於斯恨不當年一見知魯望羣推吳郡雋浩然正　鹿門時昔孟浩然隱鹿門山年四十出游京師王維爲畫像於刺史亭君以自壽詩乞王郎索和余因之謬叅一語曰笑道王郎情厚　不爲畫像卽徴詩行囊佩藥通神手書格簪花絶妙姿自古仁人多得壽雲　奉處百祥滋適吾齋主人張銘經○藉藉聲名說項斯慚余相契未相知圭璋品格眞超俗錦繡文章獨冠時堦滿桂蘭饒秀色門鼐桃李競芳姿躋堂共酌長生酒醉看南山瑞氣滋鹿門山人龐孝修○派衍雲間信若斯翩翩佳士結新知草中傳聖終珍世格外工愁屢感時栽杏成林神秘術負薪有後挺英姿瑶章索和頻酬答介壽賓筵樂倍　悟恒齋主人王昌遹 
[答單鋪卿茂才見惠之作再疊余逹夫茂才贈章韻]  
　　丰度翩翩屬雅人海濵邂逅豈無因杯同啜茗交如筆到生死意自新每假聨吟敦氣　更從暢飲健精神瑶章惠我頻酬答著作由來羡等身小樓主人初稿 
[江督轅門抄]  
　　十一月十八日署海州分司項晋蕃僻囘署○十九日署海州直隸州章壽麟見同知項晋釗楊鵬程通判涂嘉驥州同錢錫賓知縣張開鑅禀知奉粮道委河運差均禀辭赴汜水 
[浙省撫轅抄]  
　　十一月十九日候補縣莫甫新篁厘局差人來省禀知奉厘捐局飭知留辦從九品畢永濂禀知藩司委催前署烏程趙令短欠匠粮差○二十日卽用縣高　飛銷長興催提解欵回省禀見大挑縣榻炳灼　見銷封公相典解淸公欵辭赴嘉善厘局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東甌瑣錄]  
　　十三晨温州西門外大橋頭餅師某甲家遭祝融之虐燒死一小孩延及隣居四五家幸該處近水且多空地故易樸滅也○近日偷竊之案甚多無不報官請緝而未聞破一案賊亦狡矣哉○新任温州府李太尊於十六日抵甌是日在碼頭　接者寥寥數人而巳○温郡近到一平陽戱班其中脚色均幼伶演扮一小丑年僅八齡而北調南腔無不應絃合拍十三日在城隍廟登場奏曲遠近未觀者幾無立足地平陽歌舞宜其見重於人也○樂淸縣小門山地方鄭某與楊某錢債口角楊某雉頸而死其家屬赴縣請騐程邑尊立卽下鄕檢騐聞該處近海居民半以捕魚駕船爲業鄭某自遭命案已作黄鶴高飛矣 
[鄂省官報]  
　　十月二十八日候補同知史悠慶缷署通山縣事回省任内交代淸楚並淸理積案分數結案蒙記大功二次禀謝候補縣劉超元奉藩司委往武昌漢陽等府屬耿嶲梅往荆州宜昌等府屬俱淸查牙帖禀知二十九日專辦沙洋厘局候補同知黄　柄禀辭兩院回局湖南候補縣吳紹先奉湖南善後局委解程軍門餉來省禀見十一月初三日署武昌府李于初四日考試文童委候補縣汪瑞曾王祜點名又委候補典史陳廷芳搜檢初五日問津船管帶守備胡觀能濟川船管帶候選縣丞王震基俱隨制憲巡閱回省禀到十一月初五日總督卞巡閱荆宜施等府回省初六日署松滋縣陳彦綬見辭赴任候補縣陳福炘奉委會辦宜昌厘局禀見謝江峯奉臬憲委學律館提調差俱赴兩院禀知初七日候補道周綬奉撫院委往平江查明事件赴兩院禀知見湖南候補同知黄杰解白蠟進京並引見回省禀見湖南候補直隸州吳廷謀解京餉回省禀到候補縣劉詡奉藩臬憲委武昌府讞局學習試用縣郝鳳林奉藩臬憲委武昌府讞局帮審案件俱往兩院禀知初八日黄梅縣丞伍紹慶奉委調往沔陽州監修魏家垸月堤缷任回省同日藩憲牌示黄梅縣缺委儘先補縣鍾穀署理 
[邦上雙魚]  
　　新城古旗亭春泉浴堂日久失修磗瓦剝落一日三鼓時有十餘人在内沐浴其一起身出外舉步過重悮將池底一磚踏落登時熱氣上冲雲蒸霧沛浴者咸不能呼吸氣悶欲絶響門又爲氣閉牢不得開幸一薙髮匠見室隅倚有長竿急將天窓搗破始得透氣否則再緩須臾十餘人尙堪設想哉○近來贸易艱難人心愈險但求有利可圖不顧傷天害理揚城有一種頑氓專以剝猫爲業捕得烏圓倒拴四足以鉛錫等物鎔化灌人口中毛片則光亮而直竪徐剝其皮售與硝皮店然其法慘酷已極稍具人心者所不忍爲也刻經本郡諸生公禀示禁然一紙文書恐蠢爾愚頑未必卽能恪守必責成硝皮店具不再私買切結再時時明查暗訪或可絶銷路而保生靈乎○本月十九日午後揚城馬神廟前一行路者猝然倒地察其神情頗似吞烟毒發正在喧鬧之時突來一行脚僧見之曰果係夻烟老僧有返魂術可救好事者請其施治僧卽禹步書符口中喃喃良久曰活矣緩步而去衆視倒地者則仍一息奄奄無復生理遂卽哄然而散嗣經地保看守想當報案也 
甲申至後五日紫銓先生來訪約往酒樓適芋也剌史偕曾重伯易實甫黄夢畹黄瘦竹同過遂與寺田望南僉車至酒家小飲望南出示 
[東京留别詩卽席和韻望南於前四日至自日東與紫詮先生本舊交也]  
　　今宵擕客酒家過㶑灔杯中泛緑波游歴蹤隨雲外遠友朋感向酒邊多乾坤暗動茫茫歎江海惟宜浩浩歌一醉且休談世事壯心久已付消磨日本鹿門山人岡千仞未定稿 
[天寒欲雪與望南圍爐對飲讀紫詮先生所和四律輙作一篇仍步前韻]  
　　彈指光陰一歲過朔風吹雪晚揚波卽今大地兵戈滿自古傳人感慨多歸臥欲求千日酒遠游漫唱五噫歌擁爐不覺今宵永鄕夢無端到薩摩日本鹿門山人岡千仞未定稿 
[寄社第十八會詩題菊夢不拘體韻]  
　　睡魔不覺到東籬剌眼黄花景色奇非慕羅浮寒夜月爲尋彭澤晚香枝行經冷落知霜飽歴盡繁華悵路岐滿地金錢鋪欲得忽驚庭漏報遲遲松隱居士周逸卿初稿 
天南遯叟曰昨飲黄爐待客未至偶濡墨書舊作有在旁竊視者若有所會問知書識字乎則以能詩對出示所作斐然可誦詢姓氏則同姓字逸卿殆近代周靑士朱可石之流亞也吳獨游固縫工陳愚亭固薙髮匠俱能詩音司馬相如著犢鼻褌雜酒家傭保中操作而大人子虚諸賦流傳禁中致武皇恨不同時然則何業中無才哉彼甫得一知半解者輙輕視流輩其量不亦隘與 
[岡君鹿門寺田君望南以屆其國除夕招飲酒樓卽席分韻賦詩得燈寒眠三字]  
　　興味蕭然冷似僧庾樓今夕快同登異方排悶聊呼酒孤館無眠獨對燈擊鉢催吾鏖七字舉杯與子沃三升欲擕長劍屠鯨鱷海國波寒徹夜騰昨夕西風今日寒客中催得鬢毛殘殊方己見頒新歴異地相逢拾舊歡去國憐君尙僧籍還鄕老我誤儒冠樽前不盡千秋感一字吟成句未安歌聲忽地發鄰筵酒緑燈紅别一天除夕猶隣君作客紀游尙待我重編岡君著有北游草尙未脫稿酒懷跌宕思前事異域歡娱送舊年料得旅窗淸興永兩人歸去整無眠天南遯叟王韜紫詮甫待定草 
[上海北市絲業會舘籌賑公所施少欽經收山東賑捐十一月十一二日第五百零九次五百十次淸單]  
盧江縣署一百元由慎亨莊來奉賢有心無力子龔求母親消除夙疾健飯平安再助棉衣欵四元還愿氏一元○杭州蒙養書屋主人二元石門蔡旬伯爲妻病愈完愿二元俱由永和局來○蘇州太史第秦募萬善同登昌字十七號册榻省三三十二元由全盛局來○金陵朱君靜涵募昌字一千六百三十七號册顧榮昌二元賜書堂一元祈閤室平安錢七百八十八文趾記邦江半部堂邦上覲光堂温知堂承訓堂潘祝遐索記工科無名氏不須名積善堂忠武堂十一戶各二百文積善堂得一堂無名氏三槐堂四戶各一百文以上十八懚合洋六元由福興潤局來○廬江縣署募昌字一千三百廿九號而不書名錢五百文不書名勉四百文有心無力人賈姓劉姓高姓四戶各三百文不書名車姓徐姓李姓沈姓米姓無名氏黄姓陳姓張姓蕭姓十一戶各二百文不書名不書名不書名不書名四戶各一百文以上廿一戶應合錢四千九百文來洋三元由愼亨莊來○金君濬川募昌字一百七十一號册曾屺華五元葉梓芬三元德霖爲陸陳氏資冥福三元悟足子二元沈价記二元王恩桂宋錦銓談耀增楊順森錢鴻源黄梁鄒雲林吳仲甫無民氏唐脩凝堂無名氏陸三樹堂公記楊維周十四戶各一元陶貽淸本洋一元張慶華求病速愈宋順祥　祖韶孫關福尤德隆張子春周文泉馮蔭章徐萬興無名氏不留名林一氏心記董春山陸兆康不留名十六戶各半元馬堃祈病不發足對開一元以上三十七戶合來洋三十七元本洋一元對開一元由常熟寳順局來○陸君雲卿募昌字一千一百七十四號册陸門湯氏五元儲福堂慈悲庭歐陽鳳岡三戶各三元胡韻笙俞振庭寳記求子晏如居陸渭敬羅裕椿單光祖爲子求痘花平安胡門吕氏松蔭舘九戶各二元孫懷德堂梁錦堂潘子賢陸子律劉同軌同昌記汪卄甫萬豐歐陽信程恆裕無名氏胡三寳聞仁福小雲巢詒穀堂繆鳳牡潘介甫桑高氏慈雲庭周克甫二十戶各一元方廷棟韓新甫畢如記程仲萱汗蟾仙陸雲記宋義記歐陽純之樂善堂程容記無名士夢梅氏凝瑞記萬善童鄭廣記吳至德琴鶴書屋吳張潤卿齊杏坡歐陽麟書陸小彌禮和堂保慈堂史仁恩廿四戶各半元碧梧軒錢陸百文紅杏書屋五百文以上五十九戶合洋六十五元由常熟寳順局來○桐城裕泰程君克成印昌期募昌字二千二百三十一號册謝默佑答庥軒感斯通軒衛令儀親善軒都長生祝康强高三元邵常成九戶各本洋一百元方德蔭尉益信許救荒三戶各本洋八十元盛德長本洋六十元李彰義顧天眷愛仁廬勿怠堂周其急舒吾眉六戶各本洋五十元以上十九戶合本洋一千五百元○杭州貞一居士轉託明竹居士募昌字二千一百十六號册水竹居士十元閒散道人八元無名氏四元六橋吏隱四元寳樹堂三元笠道人凝香館求惜福齋嘉樂堂四戶各二元師竹主人一元五角修本堂一元無名氏一元無名氏五角以上三戶合洋四十一元又自募二千一百十七號册書稼堂九十老人九齡童子求保安無難三戶各十元修竹主人陸元西湖釣徒五元鶴道人四元頣杳齋三元槐蔭堂瀛仙居抱樸山人三戶各二元茶半香初館一元五角務本堂知足子桂林氏三戶各一元無名氏五角以上十五戶合洋五十九元又募二千一百十九廿號兩册無名氏求功名得遂無子人求速誕子息兩戶各五十元趙遥子二元無名氏二元無求子一元武林求福老人節壽筵費一百元又吳君安康募昌字二千一百十八號册紫籐舘主廿元無名氏廿元吳康記十元寳儉堂十元龍泉居士八十老人鋤經堂王林記秉彝堂五戶各八元雲林上人無名氏晚香居士三戶各五元不留名三元五齡童子吳王氏逸情上人吳利記四戶各二元許劉記一元鄭許記一元以上十九戶合洋一百廿八元合前共五册計洋四百三十三元由南巿大亨莊來○丁君崧生募周三錫舊棉衣先交一百件由杭同善堂寄綢莊船來○滬城保息局舊小棉衣一百三十件○電報滬局代發鎭江賑務報費捐助計洋四元八角四分○售出助賑彩票一張計洋二元以上十一日○皖南賈人醒菑氏前因兒婦産瘧許願立愈還願並兒媳輩自助廿元由漢口太古晉局來○江　丹徒知非子韋稍自贖罪規銀十兩又求子病愈規銀十兩由原孚莊來○錢韻泉求兒咳嗽速痊五元由蘇州裕號寄鴻源局來○常熟楊病愈完愿五元鎭江王氏求母病速痊五元○鄧椒記棉衣欵二元由無錫知仁莊寄通裕局來○談子春求父病痊一元○連艾村小棉衣欵十元○漢口黄君小舫募册福慈子四元仙源外贸子求老母淸秦一元又募昌字三千五十一號册祥興錢二千五百文世和福永和祥劉豫豐二成源四戶各二千文慶昌永允大福王恆昌無名氏芳溪氏無名氏吳韻山徐渭川陶仰之劉壽山聚茂厚錢質甫羅永泰乾號裕號福昌生慶隆祥十七戶各一千文恊興錢店周鳳墀任純齋三戶各五百文以上二十五戶共錢二十玖千文○又募三千五十五號册厚記廿三千文公和興寄蘋生周大德號三戶各二千文公義興吉森裕長裕和三戶各一千文以上七戶共錢十二千文○又募三千六十一號册永記四千文段記王冠千二戶各二千文曾記一千文以上四戶共錢九千文○又募三千七十一號册廣中和福盛號應昌福慶昌恆何義隆雲集恆六戶各一千文以上四册計五十六千文合來漢紋銀三十四兩一錢六分由江裕船來○鍾君慎齋募昌字四千五百七十七號册念脩堂助棉衣欵拾五件合洋十二元敦睦堂二元雲和堂咸泰當楊廣興李萼亭四戶各一元以上六合戶拾八元由錢淸廣大局來○冀北四如氏募昌字一千三百六十八號册四知堂二十元親兵後營龔親兵前營何二戶各拾元無名氏八元親兵中營黄親兵左營王二戶各陸元以上六戶合六十元○又募一千三百六十九號册樂善堂五元三槐堂前營生福堂二戶各四元副營中哨孫振雲前哨李信仁後哨張榮昌左哨趙孟琴右哨劉百勝正營中哨費玉燭前哨費定邦左哨陶占貴右哨韓榮春後哨黄瀛州中哨黄義門前硝姜永勝左哨黄裕庭右哨錢學成後哨查立和十五戶各一元王文發殷華起田會榮馬應來袁錫純蔣延川周長貴丁得勝晋楊趙師義康逹雲賀南軒十二戶各五角以上三十戶合洋三十四元均由恆利莊來○福和輪船嚴君昭明纜募昌字三百三十五號册大浹江樓十元又大浹江樓一元○源來典募昌字四千三百九十四號册洙涇大成典十三元○元亨洋行鄭君桂峯募册誠意堂十元三凝堂移冥壽資四元鄭育德堂三元鄭宅冥壽經資移助二元朱梅叔二元楊陳氏阿三一元金隣經君和甫募昌字二千三百六十九號册句曲楊春華一百元鹽城和豐號一百元○又募昌字二千三百六十七號册寳厚堂不留名松茂堂三戶各二元聚福堂一元五角守正堂振衣堂二戶各一元留耕堂五角○又募二千三百六十六號册楊讓臣齋移荐室人方恭人經資十元不留名兩元不留名一元不留名錢十千文○又另册恆隆募不書名錢十千文合洋九元以上四册共合來二百四十一元○椿蔭募昌字一千五百六十六號册留耕書屋一元無○錫榮祿第鄒舊棉衣一百五十件以上十二日 
 
 

Page 10

 
 
[光緒十年十一月初八日京報全錄]  
宫門抄○旨一道錄前○發抄旨五道○直督李奏爲請恩賜摺子○雲督岑等奏爲暫緩道員北上夾片○楚督卞奏爲武職大員請罷職歸宗摺子○署浙藩孫奏恭報接署藩篆日期摺子○署浙泉豐奏恭報接署泉篆日期摺子○直督李奏叅革各員勒限嚴追夾片○又奏請開廠放米濟貧夾片○湘撫龎奏爲道府等員各飭赴任夾片○晉撫奎奏爲甄别知縣夾片○十一月初八日理藩院鑾儀衛光祿寺正白旂値日無引見○豫王肅王等由東西陵回京請安○芸公假滿請安○漪貝勒等因伊子賞翎縀謝恩○桂全等各謝署缺恩○松溎等各謝管幼學恩○豫王請假五日○召見軍機烏拉喜崇阿○發抄希元等奏出征存營官兵名數奉旨該部知道欽此○又候補員外郎錫純暫留吉林差遣奉旨着照所請吏部知道欽此○又直隸試用從九品徐國棟留吉補用奉旨吏部議奏欽此○陳士杰奏被灾各屬現籌冬賑情形奉旨知道了欽此○又運河淤淺工段仍擬照常挑挖奉旨該部知首欽此○○大學士直隸總督兼北洋通商大臣一等伯臣李鴻章跪奏爲統兵大員之母年逾九旬籲懇恩施恭摺仰祈聖鑒事竊查光緒十年九月二十六日内閣奉上諭本年十月初十日恭遇慈禧端佑康頣昭豫莊誠皇太后五旬萬壽候旨施恩等因欽此仰見聖慈錫類慶典覃敷中外臣工同深欽感兹准統領盛軍湖南提督周盛傳文稱盛傳親母　氏現年九十五歲有子六人孫十九人曾孫二十一人兩次恭遇覃恩得受一品封典前于同治十三年恭逢皇太后四旬萬壽曾經咨請兵部奏邀恩賞在案盛傳駐防畿輔遠隔庭闈百歲承歡奉養久疏於愛日十年加長推恩又屆夫昌期荷自天保佑之庥靑暉永駐屬率土　驩之會闓澤均沾兾沐丹霄雨露之恩藉慰曰髮門閭之望籲請代奏前來臣查一品　婦周栗氏淑愼持家忠勤教子晉九齡而仍開五秩老景康强合四代而萃處一庭孫枝蕃衍得天獨厚長叩鼎養之隆行地無疆默恊坤元之運洵爲煕朝人瑞宜沐壽寓恩榮該提督係實任一品武職大員其母栗氏核與請旨施恩之例相符至如何特加賞賚之處出自鴻慈除籍　年歲姓氏另單咨送軍機處查照外理合繕摺具陳伏乞皇太后皇上聖鑒施行謹奏奉旨已錄○○岑　英等片再准吏部咨雲南迤西道熊昭鏡八年俸滿例應調取送部等因自當遵照例限辦理惟查該道熊昭鏡先於九年八月調署臬司任事年餘讞獄持平於刑案極稱敏練藩司剛毅到任後會詳設舘課吏相與督率講求未便更易生手且愼省實缺候補道員均有承辦要務接署亦實乏人臣等往返函商新授臬司史念祖冬末春初計可來滇接印爲時無多相應仰懇天恩俯准熊昭鏡仍留署任俟新臬司至日再行飭令交代淸楚給咨北上除咨部查照殿限外謹合詞附片陳奏伏乞聖鑒訓示謹奏軍機大臣奉旨着照所請吏部知道欽此○○署湖廣總督湖南巡撫臣卞寳第跪奏爲現任總兵呈請罷職仍懇復姓歸宗據情轉奏代乞恩施仰祈聖鑒事竊據湖北宜昌鎭總兵羅縉紳禀呈總兵前蒙奏請復姓羅氏業奉諭旨允准當即禀請代奏叩謝天恩兹准部咨定章軍營保舉武職凡由勇目武童監生軍功出力者無論已補缺未補缺概不准其復姓歸宗原爲嚴杜假冒不論官階大小今以賀縉紳職分較崇請復羅姓之處核與定章不符碍難照准等因總兵捧誦之下寢食俱廢伏念一介草茅隨征轉戰迭沐聖朝雨露深恩忝膺專閫犬馬餘生亟宜奮興圖報無如木本水源歸宗念切罪莫大於不孝忍莫甚於忘親前蒙俞允歸宗是已復爲羅姓之子今奉部議不准又何能仍爲賀姓之後撫衷自問抱恨終天伏思從前部定章程不准復姓歸宗原爲嚴社假冒重名器而設今總兵本羅氏後　前因髫年遇難改從　姓毫無虚揑乃竟限於定章致令忘親不孝生不足以嗣息人間死亦難瞑目於九泉再四籌維無計可施惟有禀懇奏請開缺回籍藉奉羅氏禋祀以盡人子之心庶無關乎名器卽不致有違定章等情禀情代奏前來臣查該總兵在任復姓有碍定章辭職歸家實關至性觀其情詞之懇切洵足感動夫人心自來王道本乎人情之正忠臣出於　子之門該總兵天性篤摰現時辦理營務事事講求推其不能忘親定能盡忠報國實爲將領中不可多得之員若竟令其解職歸田當國家時勢多艱人材未免可惜若不令其歸宗復姓該總兵居官蒞任問心何以自安合無仰懇天恩飭下部臣仍遵前旨准其復姓羅氏嗣後不得援以爲例出自逾格鴻慈謹據情瀆陳伏乞皇太后皇上聖鑒訓示謹奏軍機大臣奉 
旨羅縉紳着准其復姓歸宗嗣後不得援以爲例該部知道欽此○○署理浙江布政使按察使臣孫翼謀跪奏爲恭報微臣署理藩篆日期叩謝天恩仰祈聖鑒事竊臣於十月初五日奉撫臣劉秉璋札淮吏部咨開奉上諭許應鑅着補授浙江布政使等因欽此以藩司許應鑅　到浙尙需時日其藩司印務委臣署理遵於十月初八日恭設香案望闕叩頭謝恩接印任事伏念臣閩中下士識淺才庸臬事甫陳涓埃未報藩修晉攝競惕彌深查江省爲帶湖濵海之區藩司有理財用人之責設防籌餉况當時勢之多艱察吏安民宜秉權衡於至當臣之愚昧深懼弗勝惟有愼出納以重庫儲嚴考核而求治理一切禀承撫臣悉心經畫斷不敢以暂時攝篆稍涉因循庶期仰答高厚鴻慈於萬一所有微臣　理藩篆日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○二品道戴署理浙江按察使杭嘉湖道臣豐紳泰跪奏爲恭報奴才署理臬篆任事日期叩謝天恩仰祈聖鑒事竊奴才於光緒十年十月初六日奉撫臣檄委署理浙江臬司篆務於十月初八日准現任按察使孫翼謀將印信文卷委員齎送前來奴才當卽恭設香案望闕叩頭謝恩祗領任事訖伏思奴才蒙古世僕知識庸愚由中書供職慪垣迭荷隆施薦升郎中仰邀京察一等蒙恩簡放浙江杭嘉湖道前此兩攝鹺綱冉陳臬事涓埃未報兢惕方殷兹復奏署斯篆撫衷循省彌切悚惶伏查浙江爲繁庶要區臬司實刑名總匯舉凡詰奸除暴察吏安民在在均關緊要奴才自慚愚昧深瞿弗勝惟有失勤矢愼隨時隨事禀商督撫臣認眞經理以冀仰酬高厚鴻慈於萬一所有奴才接署臬篆日期並感激下忱理合恭摺叩謝天恩伏乞皇上聖鑒謹奏軍機大臣奉旨知道了欽此○○李鴻章片再直屬州縣交代前據藩司崧駿將光緒八九年並十年上半年巳未結各案開單詳奏聲明應交欵項各員勒限完繳在案兹據該司詳稱已故知縣凌陸海前在博野縣任内未淸内結正雜各欵銀二百九十七兩零己故知縣蘇玉前在高邑縣任内未淸内結雜欵銀四百五十六兩零倉谷十八石三斗三升零已故知縣祥譜前在平安縣任内未淸内結雜欵銀六十六兩零已革知縣邵鉞前在滿城縣任内未淸内結雜欵銀三百十一兩零已革同知任慶三前在完縣任内未淸内結正雜各欵銀二百二十三兩零已故叅革知縣郭功叙前在慶雲縣任内未淸内結正雜各欵銀四百十九兩零屢催未據完解詳請叅辦前來相應請旨將已革知縣凌陸海蘇玉祥譜均先行革職仍與已革知縣邵鉞已革同知任慶三已故叅革知縣郭功叙虧欵均勒限兩個月着落各該家屬並本員名下照數追完倘再逾限不完從嚴叅辦以重庫欵理合附片具陳伏乞聖鑒訓示謹奏軍機大臣奉旨着照所請該部知道欽此○○李鴻章片再保定省城每屇冬令於四關外設廠放米以濟貧民本年仍查明城關極貧無業之人挨戶分給米票按五日由廠發米一次大口日給三合小口减半其雖非極貧之家而口多業少實有困苦無依者每日量給大口二合小口減半以示體恤據藩司崧駿詳報自十一月初一日起遴派妥員會同府縣核實經辦仍飭藩司隨時認眞督察務使窮民得沾實惠俟明春察看情形再行裁撤所需米石在於採買賑米項下撥用其員役薪工運米經費由藩庫籌撥除咨戶部外理合附片陳明伏乞聖鑒謹奏軍機大臣奉旨戶部知道欽此○○龎際雲片再本任衡永郴桂道蔣啓勛前以舊疾舉發禀請回省就醫當經照准嗣來省醫治痊愈旋即銷假臣因時値募勇籌餉諸務維艱暫留該道辦理營務兼總理善後局事以資臂助臣業經奏明差委在案現在諸事漸已就緖地方緊要自應飭回本任以重職守選授寳慶府知府豫章業經到省亦應飭赴新任以專責成除分别飭遵外謹會同署湖廣督臣卞寳第附片具奏伏乞聖鑒謹奏軍機大臣奉旨吏部知道欽此○○奎斌片再道府州縣無論何項勞績保歸候補班補用人員到省後試用一年例應加考甄别繁簡補用歴經遵辦在案兹查有候補班前先補用知縣陳政詩候補知州李成章均到省一年期滿據署藩臬兩司會詳前來臣查該員陳政詩謹愼安詳李成章文理優長考以律例均能通嘵堪以歸人各本班照例補用除履歴淸册送部外理合附片具陳伏乞聖鑒謹奏軍機大臣奉旨吏部知道欽此 
 
