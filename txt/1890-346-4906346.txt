# 1890 - 346 - 4906346

 

Page 1

 
 
[集腋社第二次協振彩票] [  申報館協振所謹啓]  
　　本舘籌辦振務以來歴蒙諸君子慨捐珍物琳瑯滿目美不勝收曾於春間製爲彩票一千二百張售錢助振窮黎受惠銘感同深茲者順　山東沈災未澹又蒙遠近善士以書畫衣服珍寳陸續頒來合而計之約値洋蚨七百餘翼祇以災區需欵萬不容遲逐復製成彩票五百張將各物減作洋五百元計得彩者有二百張之多將彩物分别重輕悉心配搭頭彩値洋一百四十元二彩値洋八十元三彩値洋六十元共餘俱注明敬單登列本月初一日附張上一俟定期開彩當再登報聲明每張仍售洋一元諸君子善與人同請臨本舘帳房或交信局購取可也肅此佈聞伏維德鑒 
[咨請取書] [  圖書集成局啓]  
　　本局所印二十四史精益求精有目共賞其第二批所出之史記前漢書後漢書三國志新唐書新五代史舊五代史遼史金史計九種共一百三十本裝成一箱早巳告竣惟恐遠處未經知悉特再聲明謹請與股諸君及早惠臨提取可也肅此布達維兾共鑒 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻　三層淵鑑皇朝各直　塊圖十三　　　史策案火題觀海初二集小題觀海大題文府小題文府試帖三萬選試帖五鳳樓試帖宗海經餘必　八緊手札元魁　成增補角山樓先正事略新印瞿子冶先生墨寳五尺蘭竹屏八角市裱加七角○本齋種類繁多不及備載擇其尤者登報以儀海四文人賞鑒價當格外從産卽希光願爲盼售處一在三馬路申報舘東隔壁又設分局在二馬路柄街三層樓紅墻洋房内此佈 
[洋塲問答]  
　　有滑稽生問於綢繆子曰上海洋塲之有工部局何爲而設也對曰所以管理地方修除道路也曰工部局一切所用經費何自而來也對曰由旅居洋塲之人按季捐納者也曰工部局所管理者爲西人所居之地方乎抑華人所居之地方乎所修除者爲華人所行之街道乎抑西人所行之街道乎對曰上海爲通商大埠五方雜處不但西人居之華人之商於斯買於斯以及覊棲於斯往來於斯者多於西人且不止倍蓗然則洋塲旣爲華洋錯處之所凡工部局所管理之地方西人居之華人亦居之工部局所修除之街道華人行之西人亦行之又何分乎中西耶曰工部局之經費爲西人所捐者多乎抑華人所捐者多乎對曰工部局每年收捐幾何用支幾何皆繕成淸册以供衆覽無所掩飾觀其所載收捐之數華人多於西人者四之三子獨未之見乎曰然則華人所居之地方固無異乎西人所居之地方華人所行之街道固無異乎西人所行之街道也乃吾觀於幾處馬路數條大街固已一律平治絶無荒無而小街　巷之中則往往未能坦然且多穢物堆積水漬淋漓以視西人所居之處大相逕庭此何故也對曰洋塲地方固爲工部局所管理而房屋產業亦多有華人所置者凡小街僻巷之地當由業主修除不與工部局相干也　穢惡之堆積則工部局本設有垃圾夫每日駕馬車沿途挑載垃圾乃居民鋪户往往隨手亂愼潑水本有陰溝而居人双往往隨地亂潑此又居者之咎不能歸其咎於工部局也曰是則然矣小便之禁最嚴凡有在街頭便溺者巡捕得而拘之公堂得而罰之然必當于以出路今以街上不能小便之故往往在弄中小解不顧人家出入之處而淋漓晝致穢氣撲鼻抑獨何歟對曰此又往來之人不顧前後有己無人之故彼以爲當街則犯租界章程而便溺又不可忍惟有入　内而私焉而於人之出入無　計也是又安得爲工部局咎耶滑稽生掀髯大笑撫掌而起曰甚矣哉字之見偏也夫地方穢惡氣味薰蒸每易漸染成疫上海每當夏秋之間每日必死數人雖曰由於居人稠密之故然亦安　非地方穢惡之所致前時西人之染投者尙少今歲則西人亦多死亡可見疫氣之積由漸而盛設仍置諸不理恐將來穢氣愈積而愈多疫氣愈傳而愈廣華人固不免傳染西人亦將不克趨避此其事雖由於居人而所以禁治居人者其擢仍操之工部局也上海現有自來水工部局當與各業主議定每室皆裝自來水管於内不但取用甚便而且稍有星火之疎虞接上皮條立可放水以滅火而凡地中陰溝必使之時加通濬勿令淤塞俾居人之倒水者皆得由陰溝而出而後禁令弗許潑水於路上夫亦孰敢不遵至於垃圾雖有夫役挑載而小街小弄中夫役實所不到必於各處巷口置桶諭令居人凡有垃圾皆傾入桶中而諭令垃圾夫每晨必須將桶出空不得稍有遺漏若此則雖小街冷巷亦無不乾燥潔凈疫氣無自而生矣至於沿途小解固屬不可然行路之人偶欲小遺又不能强使忍住是當於各馬路特置一小便處使其得有出路羣趨於此不至向小弄中人家簷下出入要途肆然無忌是所以方便於人者又何如哉凡若此者皆工部局之權所能行亦工部局之力所能爲者也僕嘗見傭婦倒藥渣於當街面斥之則曰凡病人服藥必將藥渣傾於當路使衆踐踏之病乃易愈問此説從何而來則云相傳有此一説詢諸他人亦謂果有此説是眞所謂習俗之見牢不可破者矣今以西人立工部局以治中西人所居之地方收衆人之捐興衆人之利亦當除衆人之害竊願工部局於此事一措意焉抑又有進者閙市叢中人烟稠密如四馬路者實爲洋塲之冠街上馬車往來行人絡繹各書塲鑼鼓喧天令人耳爲之聾目爲之眩其尤甚者則如近日某書塲竟於樓上燃放烟火以娛聽客不顧偶然失愼貽害無窮昨聞蔡太守已飭差諭禁且知照捕房查察禁止吳然此等事華官禁之不若工部局禁之尤爲易便更願工部局之有管理地方修除街道之責者採及芻蕘焉 
[本館接奉電音]  
　　昨由京友電傳上諭二道敬謹譯登○十一月初五日奉上諭徐郙着調補吏部右侍郎禮部左侍郎着廖壽恆轉補錢應漙着補授禮部右侍郎欽此同日奉硃筆唐景崇轉補翰林院侍讀秦湗春補授翰林院侍講欽此 
[燕郊涼筑]  
　十月廿五日海防弁兵在齊化門外苗家地正白廂白兩旗教塲内舉行秋季大操預期欽派八額駙閲視是日淸晨八旗滿蒙漢兵曁帶隊官約共三千餘人試演一字長蛇方城花盆連環四陣整齊嫻熟肅靜無� 
譁八額駙交諭各兵每名賞給點心錢五百文由神機營給放報銷○正陽門外大弘廟旁鴻興齋鞋底局向來手藝不佳生意異常蕭索近忽倒閉他姓接開不覺主顧盈門應接不暇十月二十五日午後突有本汛巡緝官帶兵數名將甲乙二夥鎖錮而去好事者前往詢問始悉甲乙乃著名盜犯前經刺面充軍半途逃逸近復疉犯竊盜案訪察多日始得成禽云○某甲以騾䭾煤至某處交卸後其騾臥於門外偶忘看守被車夫某乙牽往隱藏中尋之不得愁急萬分乙哄 
 
 

Page 2

 
 
之曰適纔途遇一人牽騾東往我與素識當可找尋惟其人貧困不堪非得重酬不能璧返也甲出銀與之陸續添至五金乙始首肯將騾交還京諺云平地索餅虼此之謂也○禮部示頭傳咸安宮官學候補教習蕭文昭林道堂二傳覺羅官學候補教習余艮三傳宗室官學候補教習黃晉銘八旗官學候補教習盧煥之吳振勳限三日内赴部騐到備帶筆墨當堂塡寫親供核對筆跡毋違○前報錄正陽門内刑部街某木廠掌櫃孫某毆斃弟婦　送刑署云云兹悉刑署山西司屢經刑訊據實承招因調戲弟婦之妹被弟婦遇見是以將弟婦毆斃按照服制情實律擬以絞監候秋後絞决恭逢皇上二旬萬壽覃恩所有應决人犯一律停勾想可免於繯首矣○前紀三仙洞某鴇在合義樓砍傷某甲嗓子經中西捕役鎖往坊署候懲兹悉甲姓馮名套兒寓居前門東豆腐巷被傷後有人出爲説合將馮舁回家中令鴇延醫調治據醫者云食氣二管尙未受傷當可就痊不致殞命是以迄今尙未詳城云 
[詳述盜刼輪船事]  
　　得忌利士公司南澳輪船被刼一事前已譯列報章兹香港西字報又登詳細情形云是船於十月二十九日淸晨八下鐘時由香港開往汕頭中有五西人二百廿華人查華人中多在舊金山印度等處貿易得錢附船遄返者身畔携有洋銀至下午一下鐘時船主及附船之西人正在午餐大二三副及司機人則或餐飯或分投照顧船已行至平海突聞有洋槍聲起而視之則盜黨五六十人紛紛擾擾未及一分時俱身穿號褂十執刀槍分爲四隊一守　房一守機房一守大餐房一守大二三副及司機人房以致各處隔絶不克招少有一附船之西人向在海關司燈塔者因病不欲進膳偃臥艙面藤榻上盜黨連放四槍西人遂中彈而斃又擊死一中國水手將屍抛入海中隨向船主云我等欲刼客人爾可上來與之商議船主曰爾勿擊我我願與爾熟商盜驀放一槍彈中右胸立時踣仆猶忍痛匍匐入房中然後殞命盜旋一擁入大餐房各客手無寸鐵遂皆躱入臥房盜出火藥缾焚燒各處經船中人救息盜驅西人十名連船主屍扃入船主房中取木條釘其門守以四盜餘盜四出搜括見船上並無洋銀遂遍搜各西人行李將値錢之物刦奪一空然後袒索各華人次第驅入大餐房内勒命生火頭目某華人管理機器及舵行至晚上將及八下鐘時復折回平海斯時銀錢已經刦盡約共値銀二萬元貨物則分毫未動卽嗚嗚放氣忽有帆船六騪自遠而近輪船遂下椗羣盜將所得之物搬上帆船命機器房息火并將艙面小艇各鑿一大孔使不能用隨以次下帆船而去去後輪船上人重復生火放出所扃各人駛回香港於三十淸晨抵埠香港西人得信急調一兵船往追不知能追獲否惟悉是日共傷六人死三人據稱盜所扮搭客上船時俱口銜雪茄烟及亂作亦有焑銜在口中大約以吸烟爲號至盜首則係一年老之人云 
[署督行程]  
　　署理兩江總督沈仲復制軍筮期本月初一日由皖垣啓節道經鳩水前赴金陵蕪湖文武各員均至江干　迓水陸防營弁勇亦俱列隊馬頭擎槍志敬待至黃昏時節憲舟猶未到來次日仍杳無消息乃發電至皖探問始知憲舟已于昨午啓椗過蕪時已魚更四下其時江天月黑對面模糊制軍不欲勞地方官送　命卽鼓浪直下云 
[蘇州火警]  
　　上月二十九日午後馬大籙巷某宅柴間失愼遂兆焚如幸鄰近木作中有工匠數人奮力灌救或猱廾屋面或拆去屋椽火始不得蔓延漸漸熄滅僅焚去廚房數椽迨水龍聞信奔來則已烟消火滅矣 
[臺事撮要]  
　　全臺製造總局兼辦鐵路商務張瑾卿觀察在臺供職有年其太封翁僑寓金陵倚閭念切觀察遂禀請劉爵宮何賞假兩月内渡省親所有經手各差經爵宮保分别位置計鐵路事宜歸黨幼雲直刺承辦製造等事委本局提調薛小亭大令暫行代理商務局　隸駕時斯美兩輪船委蔡碧溪太守總理援照定例所收水脚銀兩每三月一次繳官云○西學堂設立迄今已經四載諸生夏絃春誦精進無疆前者電局需人由總辦孫蕚齋司馬禀請分撥九名歸局中調遣所遺額缺另選聰頴子弟補齊目今額數雖只五十名而各省乙願來就業者頗繁教習轄冶臣不忍屏之門外凡有可造者無不槪予成全堂中有帮教習二人一爲劉君鑄伯一爲馮君吉人尤循循善誘和藹可親由是遠近播傳有數人從新如坡來負笈從游願附李桃之列教育这廣亦可見已○日前撫署接得總理衙門電咨内開荷蘭國主作古應請照例辦理云云劉爵宮保因在病假期内面諭通商總辦朱苕元都轉於上月二十五日偕繙譯委員蔣君錫之赴大稻埕荷蘭領事署弔唁接見之次操法語叙談領事免冠致謝並備茶酒款之 
[懲暴安良]  
　　總辦臺北府保甲總局補用府卽補淸軍府陳爲出示曉諭事照得本分府奉大憲檄委總辦臺北保甲局務業經擇日開辦伏維聨保甲以弭盜賊聖訓煌煌普天率土欽遵奉行臺北設省以來人烟日見繁盛輪船往來商務亦愈推愈廣兼之島客出入游勇絡繹其間良莠不齊難保無匪類溷雜痞棍勾結實爲閭閻之害我大憲愛民保赤無微不至是以特設保甲總分各局專派委員經理凡以爲詰奸禁暴綏靖　隅起見本分府旣承委任事有專屬除遵照章程淸查户口客店遴舉董事造編問碑等事次第舉行各凡經辦一應事宜躬親督察不假胥役之手不取民間分文差勇家人嚴加約束不致稍滋擾累爾紳商士庶人等須知保甲之設卽古者守望相助之遺意實力奉行成效昭然務各父詔其子兄勉　弟齊心協力弭盜安良共享平康之福如有不肖之徒招引匪黨貽患養癰該紳董等隨時訪查確實報局嚴拿究辦大稻埕艋舺等處地面遼闊褊街僻巷尤易藏奸城内外客棧夫店來去無常良歹混處尤宜詳細飭查總期萑苻斂跡厖吠無警届兹冬令海外朔風凛冽火燭更且小心毋得苟且因循自貽伊戚以仰副大憲保惠乂安整飭地方之至意合行出示曉諭爲此示仰郡城内外軍民人等一體知悉其各凛遵毋違特示 
[川中郵語]  
　　四川雷波廳屬小溝補郎夷支風箥漁姑等勾結西昌　番作叛出擾一事已於八月間綴登於報玆又續聞四川軍督兩帥飛檄　廳施通判謝叅戎各帶兵役營勇往剿以防出竄並調達字營普安右營分守隘口次第進攻並調　營官帶達字左營姚營官帶長勝右營前往　　要隘分扎相機剿辦已於五月間相戰數次雖將匪擊退迭經乘勝惟叛夷各支因傷亡過多俟六月翦割羊毛之後擬傾巢内犯復仇經該官廳營馳禀前情軍督兩憲復調先鋒右營拔隊前往多帶洋槍以資助勦並准謝叅戎添募土勇三百人以作嚮導進攻之用並令節營官添募數百土勇扎於屏山以防後路嗣於七八月間又復勾結吳奇等支夷曁生番數千人大股分投撲犯經達字等營唐珊峯謝全鑑等分隊出擊接仗大施鎗砲陣轟逆匪無算生擒夷匪多名卽於陣前斬訖並用洋槍轟擊連獲勝仗斬馘甚多奪獲軍械我軍乘勝分蹈窮追該夷匪退伏老巢死拒心猶不服該务軍益加嚴行防剿設法進攻以期懾服天威經各營官會廳馳報獲勝各情經岐軍憲劉制軍仍飭各官軍赶爲剿辦務使該夷畏威就撫以靖地方並將獲勝情形馳達黼座矣 
[變通圜法]  
　　欽加鹽提舉銜特授淡水縣正堂加十級紀錄十次李爲出示曉諭事竊以地方受害由奸商販用小錢致市面難期起色雖疉經出示嚴禁仍多陽奉陰違嗟爾商民吃虧伊於胡底昨奉善後總局憲面諭以廣東省所鑄一開二至一開十小洋元騐明銀色甚足粤省已經通用民俱稱便臺灣攺設行省商賈雲集人民倍多每慮制錢不敷周轉小錢又貽害無窮前經委員赴粤購回小洋錢二十餘萬元亟應發出行用實於商民大有裨益旣可助制錢之流通且可絶小錢之攙用不特民間便於携帶卽買賣交易亦兩無吃虧此項小洋如作錢用卽照現 
 
 

Page 3

 
 
在銀價合算如以洋易洋卽照分兩平兑無增無减以昭公允飭卽示諭商民遵照行用等因奉此合行示諭爲此示仰闔邑諸色人等知悉爾等如欲領用小洋元卽赴協和信商號兑换一體通用毋得遲延觀望切切特示光緒十六年九月二十六日給 
[嚴禁臺基]  
　　蘇垣五方雜處人類不齊每有流妓土娼引誘少年子弟以迷香之洞爲銷金之鍋絲吐春蠶最易層層自縳情大慾海失足良便所尤　惡者爲臺基春色暗藏藉以漁利良家婦女因此而敗名失節者幾於僂指難終張爵廉訪蒞任以來首以整頓風化爲務見上海松江老太婆案發早已罪狀昭彰姑蘇地屬省垣安可有此種姦淫之藪遂頒發示諭高貼通衢並飭地方官一體嚴查如敢陽奉陰違定必按律重辦似此丰裁整峻猛以濟寛有益於世道人心豈淺鮮哉 
[松試下四學生題]  
　　金山王如好貨三句上海惟仁者爲能以大事小三句南匯王如好色三句靑浦惟智者爲能以小事大三句策問周代兵制賦得疾風知勁草得知字五言六韻初五日發經古案次取經學吳前楣華湯頤蓀婁凌貞鏞上次取史學秦錫田上鈕永建上金詠榴靑鈕永昭上次取古學姜世綸華倪宇淸婁陳承澍靑王家霖靑張士希婁郁文盛奉次取算學張爔華 
[名園大啓]  
　　本埠英工部局就二擺渡建一花園專供華人遊玩風竚月榭水閣凉軒鬥角鈎心别饒雅致刻已工竣定於今日下午兩點鐘時開園諸君子有喜隨柳傍花者盍聨襼偕來及時玩賞乎 
[碰船涉訟]  
　　日前有常熟米船户方金寳載米來滬舟抵塔港悞碰朱二觀之船朱飛棹追至南市九大碼頭向方理論並將方船扣住方遂投縣署控請提追未陸邑尊准理否也 
[押令殮屍]  
　　本邑二十四保十七圖民人張和尙投縣控張海坤抛屍圖詐陸邑尊飭差帶同和尙下鄉押令收屍已詳昨報兹悉該差下鄉後冋海坤一再開導海坤始將女屍成殮遂於昨日回滬禀覆情形兩造亦各投案下邑尊諭令看管候示旋有好事者願爲調處未知能息訟端否 
[會訊借銀]  
　　匯豐銀行延大律師梅博閣控稱去年十二月初六日元源長號主徐幹亭向行中借去洋銀一萬五千元交有匯票令至日本神户元源長執事人鮑子卿包茂之處照收并收源開鼎和兩錢庄擔保蓋有圖章現未收到洋銀請向源開鼎和追取源開及元源長延律師威金生辯稱此事與保人無涉時朱森庭明府方權理英公堂讞務會同代副領事愛君會訊兩造各執一詞此已詳登前報矣昨日是午二點鐘時蔡二源太守會同覆訊原告律師梅博閣倩繙譯曹吉福　元源長向匯豐借洋銀一萬五千元合銀一萬零七百二十五兩交有匯票令至神户元源長照收由源開鼎和兩錢庄擔保在匯票上盖有圖章嗣將匯票寄至神户照係不實隨向兩錢庄索銀兩錢庄言元源長有貨至神户卽可照付是以商令兩錢庄分出五千三百六十二兩五錢銀票各一紙合成一萬零七百二十五兩再行電致神户問其已收與否如沿未收卽持兩銀票冋兩錢庄收取神户匯豐執事西人誤傳電信以爲銀已收到上海匯豐買辦遂將兩銀票交還兩錢庄後知電音有悞再向理追竟爾置之不睬論匯票交易如神户無銀可收卽須向保人追取並無再發電音往問之理惟彼此交好以致悞發電音不料竟認以爲眞置諸不理其中情節已向神户中國領事署控陳領事蹇明府開堂集訊神户元源長執事鮑包二人均聲明上海元源長有貨到來卽可代付今無貨到不能付銀請將匯票退回向上海追取明府堂諭前已錄呈當日匯豐倘無兩錢庄擔保决不肯借與元源長蓋平日實憑信兩錢庄也况錢庄與銀行名雖有别生理無殊中國錢庄素有名望不知此次代保元源長匯票之事何以竟若此留難當借銀時惟知匯與神户元源長付給所取利息甚微並不聞其須貨到神戶出售始可付銀無貨卽不付設有險事銀兩無着總應惟保人是問至誤發電音之後銀票二紙雖已交還而盖在匯票上之圖章迄今尙未消去及知無銀可付向兩錢庄追償兩錢莊皆言旣稱電信難憑匯銀不付須將原票寄回以便向上海元源長追取現在原票已寄到如何尙可推詞耶况要原票一節兩錢庄有禀詞在憲案申明至匯豐行之副執事人因此事特赴神户匯豐行查得匯票到彼初時往照不實因函致上海匯豐向保人索償繼而神户匯豐接得上海匯豐信當卽再向照票均照章行事並無另有保人商緩各情惟銀旣未收務向保人索取現副執事在堂候訊據源開鼎各兩錢庄言祇保十天逾期不理且言银票已收回更可不涉然中國日本路隔幾千里銀票雖還尙有匯票上所盖圖章在外殊難推托查源開鼎和兩庄與元源長擔保元源長主徐幹亭另央保人向源開鼎和担保洎匯豐將票銀交還因之源開鼎和亦將保單交還轉保人然初次電信到來言未收到銀兩須向源開鼎和追銀源開鼎和皆以電信難憑旣稱匯到未經收取須將原票寄回始可轉向保人理説及至第二次誤發電音如何居然作準卽將轉保之單發還他人不思盖過圖章之匯票在外乎如果屬實亦屬源開鼎和兩錢庄自己辦事糊塗理合賠銀不能歸咎匯豐總之旣爲借銀用匯票之保人匯票上盖有圖章須付銀後原票掣銷保人始可無事否則保人不能脱累此案由華歴去冬迄今或因原告有事或因被告有事人証不齊以致躭延迄今匯豐之萬餘金尙落空請卽斷追以歸行本至源開鼎和元源長等各遞禀詞其中言語皆不規矩蔡太守檢閲源開禀帖果有欲觀原匯票等語滿副領事將情告知威律師所有威律師逐層辯駁其言甚長訊至四點三刻時中西官互商俟下禮拜一再訊明日報上當接登威律師辯詞 
[覆訊收贓案]  
　　英公司輪船因在船工人盜賣零星雜物皆由開同興洋貨店之寍波人劉同和爲之銷贓經巡捕房西包探瓊留心緝獲控官後兩造各延狀師辯論問官斷以先令公司查究監守自盜之罪再控收贓人如三個月内不復查究準將所起各贓　還劉同和銷案此皆詳登前報者也兹悉該公司已查獲盜賣之人禀經滿副領事函請蔡太守訂于昨禮拜三午刻覆審據公司輪船總管西人求在斯聲稱現已遵斷查出監守自盜憑據帶同見証到案請逐一查訊旋據該公司上海輪船船主到案聲稱查得我船機器艙之印度侍者曾在本年華歴六月初十日見劉同和到船問訊有無零貨情願收買印度侍者則稱此項牛油兩罐洋燭二包賣與劉同和訊之印度侍者則稱此項牛油洋燭係另有一侍者托我轉賣劉曾議及牛油兩罐値洋兩元半洋燭兩包値洋一元惟將貨携去後祇令伊店夥送到洋酒兩瓶約値洋六角蔡太守詰問此贓是否竊自公司船中答稱牛油洋燭竊自本船其餘難知底細又據上海輪船管事西人聲明劉時至公司船兠攬買賣我於九年前在别船管事卽見劉到船問有無貨物變賣我實未敢變賣蓋在船賣物必須竊自公司船中也又據巡捕房西包探聲稱見有白鉛七百餘磅棕繩三千餘磅皆有公司船所用纒絞黑線一根之憑據劉同和稱各物由公司船大副與我掉換貨物皆係白晝在船過秤駁軍到棧本非竊贓蔡太守再三盤詰總無實在証據担文狀師稱此案原斷本須公司先行提究監守自盜之人然後再問收贓人今僅有印度侍者承認亦非行竊原人示便任憑搪塞蔡太守遂商之滿副領事查問公司總理西人求在斯能否别有確據該西人稱船旣衆多一時難得實跡問官隨諭曰現在訊無實在盜賣得價証據原難定斷因令該公司仍照原斷在三個月内緝有盜賣確據再候訊斷 
 
[刑訊賭棍]  
　　寗波人陳姓卽鄭迪金被牌九司務周逸卿卽周逸文誘同局賭輸去洋銀遂向法公堂控告其中情節已列報章昨晨葛 
 
 

Page 4

 
 
蕃甫同轉蒞捕房包探王榮培禀稱小的奉諭飭拿賭徒蘇榮生及程姓兩人早已聞風遠遁同轉命提周至案問蘇等究竟濳蹤何處爾曾分用多少洋銀周供稱蘇等本住南市同興客棧上月二十後雇舟停泊洞庭山碼頭目下已聞風逃去小的在押並不知情問鄭曰爾向操何業由誰誘賭答稱向業報關行由周誘令賭錢問爾與周如何相識答稱小的於習業時早已相識問何日賭錢如何誘去答稱十月初三日周來言及另有股東欲開報關行小的信以爲眞同至城内伊遂紏合賭錢當日輸去洋銀九十七元後至永興棧復賭輸去洋銀一百餘元因無現洋被伊逼令繕憑票洋一百元始得脫身歸去問程姓是誰答稱祇知太倉人不詳其名字周供稱小的亦受蘇程之愚鄭自造元裕庄卽期票一紙計銀二百五十兩同轉命將程甥吳繼元帶案問爾母舅與蘇避匿何處爾與蘇等同賭幾次吳供稱小的自九月起與程蘇爲伴至十月二十八日始分散並不入局賭錢問周與爾母舅串同誘賭共有幾次供稱周與母舅不甚知已此次糾賭得錢後於二十日雇定一舟囑小的切勿告知周姓蓋已早存避匿之心矣問鄭賭時是否搖寳抑牌九答稱用錢數十枚隨抓一把騐數名曰抓灘輸去之洋由周等分用周供稱小的並不串賭亦未分用同轉喝令掌頰四十下問鄭曰城内火腿弄窩賭之家爾可相識答稱内有老嫗少婦男子各一不知姓名問同興客棧中賭錢由誰誘爾答稱周來言及爾已輸去洋銀百餘元今日可往翻本小的偕伊先至大關前某茶寮啜茗周去而復返邀同至棧見蘇程均在因卽就房内賭錢並無外人知道周供稱茶寮中由蘇來喚同轉着再掌頰二十下問爾騙鄭洋銀若何料理周供稱小的甯波家中尙有屋宇巳抵與業師朱正三惟留前面數間未經押去可以借錢料理問朱在何處供稱現在南市怡大亨藥材行爲夥問吳曰爾知蘇可有家劚供稱蘇家在城内西倉橋胡家宅有一姘婦同轉遂着將周吳還押鄭退去候示 
[英界公堂瑣案]  
　　包探黃四福禀稱小的於巡路時見東洋車夫王和郎手持約指一枚向押店質錢盤詰來源支吾以對搜其身畔尙有日本鈔票一紙計洋一元及鷹洋三元日本銅錢五十四枚據稱有人雇坐伊車去時遺下今特送案請懲失主何人小的並不知悉王供稱有客僱坐小的之車遺忘各物蔡太守謂坐客遺忘物件須交捕房俟失主認領時酌量酬謝不應擅目圖質遂判令管押三天洋銀鈔票約指均存捕房俟失主認領○包探黃四福禀稱翁阿寳將鍍銀銅簪釧向各質鋪混質某質鋪夥葉郎生察知其僞指交捕房後小的等查得受其愚者已不乏人今特解案僞飾附呈葉及福如長泰禮發裕昌洪興等質押舗夥投案各訴翁混押情形翁供稱僞飾由城脚下陳姓製成交與小的質錢瓜分使用蔡太守飭將人贓交該包探帶回着押令指交陳姓到案俟禮拜五覆訊究辦○吳錫文訴稱兒子年甫三齡在路閒行被張阿全驢車撞倒略受損傷由捕獲張送案請究某號華捕禀稱張駕驢車撞倒小孩加鞭奔避小的見而喝阻張竟飛駛而逃小的急出號呌吹之由他捕將張阻獲張供稱小的悞撞孩子原有不合以後自當謹愼小心矣蔡太守謂張撞孩之後不應加鞭脱逃判令管押一月以儆○高錦福訴稱小的在某處炒麫店爲夥湯正發醉後來食麫復向小的索酒對以店中並不沽酒湯卽大肆咆哮毁碎碗盞且又盤踞不去無奈報捕拘押捕房湯供稱小的係丹陽人以賣餅爲業昨夜偶因細故忿爭被高毆擊失去洋銀五元反被報捕拘押包探顧阿六禀稱小的查得湯前曾犯事由捕拘拿妄指捕曾毆擊蔡太守問洋銀從何得來在何處失去湯支吾莫答太守一再究詰始供稱八月某日收下放在衣袋中太守判令管押三天 
[法界捕房瑣案]  
　　周士林前將錢錫坤之女阿三售與龜子劉蕙方錢母馬氏投公堂控告葛同轉將周及錢妻王氏中人鄧玉和拘提集訊訊得阿三早經許字與俞姓爲媳兪曾出身價洋銀一百三十餘元遂着錢大婦交出身價周笞責荷枷並諭以錢若無身價須向俞懇情錢挺押不交昨日周枷期已滿同轉着帶案鬆枷問阿三身價由爾與錢王氏分用爾亦不能置身事外且錢女如何被　售去供稱小的本與錢同居後因失就無依時由小的照顧邇來經人荐至中和圍當廚子祇能自顧一身家中仍不能度日而小的局中生意亦已停歇餬口艱難錢王氏遂將親生女阿三託人寄名與劉小的一時糊塗代爲立據當時錢土氏得洋九十三元内有五十元給伊姑錢馬氏所剰四十三元早已告罄矣同轉着帶錢夫婦至案問錢王氏曰爾與周究竟有何轇轕供稱小婦人因家業寒微丈夫不能養贍姑令招夫撫養因於七年前與周同住嗣周生意停歇度日艱辛姑命將女孩託周出售得身價洋九十三元由姑取去棺木洋五十元其餘均經小婦人用去與周無干問爾女已售　恩義早絶矣後經劉　字與兪何得來此控告供稱從前之事由姑作主姑見小婦人寒苦故於去春出外今來控告小婦人實屬不知問錢曰爾幹得如此好事尙敢來案朦控乎錢叩頭如搗蒜供稱小的倘若此不端願甘笞外大老爺如不重辦亦必遭天誅地滅死無葬身之地問錢馬氏是爾之母否供稱係第三繼母所有兒女均由伊撫養長成問爲今之計爾思作何料理供稱小的覊押捕房不能出外幹事必須懇求姊夫劉丕嶼代爲料理若得銀兩卽將身價照償否則祇得求俞姓將女兒收養爲媳同轉着仍還押諭令赶緊料理周具結交保○王和尙因犯賭拘案葛同轉判令枷責示　　　　祥雲紙作中人龔阿虎投案訴稱王係店中夥友出外購紙悞被拘來同轉着候查明再核○磚木匠土阿木用自來水化石　經管水西人目見拘押捕房葛同轉着傳工頭來案訊核此巳詳紀報章矣昨晨工頭沈瑞銘投案訴稱工不知租界章程以致悞犯同轉判令罰　　兩元王枷號三天發西寳興里自來水管前示衆○陳阿新兇毆探夥蔡　堂葛同轉判以枷責昨日期滿着帶案鬆枷押候　保如無保人遞解回籍 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊振所十月初一日至初五日止經收第七十九次淸單]  
　　初一日孫文韶洋十元售去柳條女棉襖一件洋六角松記洋一元趙松茂洋五元售去紫毛外套一件　十三元六角六分○初二日寗波源豐號票洋三百元　　氏洋一元信昌泰湯餅移賑洋三元○初三日兩伯氏銅洋一元鄭企祿錢一千○初四日孫桂記洋二元侣呂洋五元李　　　　　一只　東　潮州府潮陽縣鄭門慈母趙仕智洋十六元集蓼子一元薛姓銅洋一元○初五日陳文炳一元楊敬恭五角善慶堂五角蘇周淸大德生洋一元硤石旋　子洋　元　亦愛虚洋四角任步月軒洋二角鄭爾爾居洋二角鄭仁榮堂洋二角徐杏春書屋洋二角汪滋德堂洋二角鄭信古堂洋二角鄭愛竹軒洋一角鄭深柳書屋洋二角　　　　堂洋一角沈忍性軒洋一元鄭洗心滌盧軒洋一元愼堂洋五角蔚秀居洋五角悼亡子洋三元胡鼎和洋一元無名氏洋一元無名氏洋一元靜得軒洋一元靑蓮巷沈公舘　二元安慶書屋洋一元吉玉岡洋一元同春布店尤恆釗妻符氏洋一元不知名眞珠四粒售洋五角桶敢不知名洋七元桶收散錢換洋四元桶收銅洋六元湖塘王氏洋一元山陰凌雲堂三元總共收洋三百七十七元二角六分銅洋八元銀表架一只錢一千文 
 
