# 1923 - 273 - 4918183

 

Page 1

 
 
第一萬八千一百八十三號;中華民國十二年 西曆一千九百二十三年十月九號
星期二 * *   
 
 

Page 2

 
 
第一萬八千一百八十三號;中華民國十二年 西曆一千九百二十三年十月九號
星期二 * *   
 
 

Page 3

 
 
第一萬八千一百八十三號;中華民國十二年 西曆一千九百二十三年十月九號
星期二 * *時論（本館特約） 
[整理財政問題] [  陸鼎揆]  
　　上海總商會之民治委員會最近有整理中央財政之建議而徵集意見於國中各界原夫數年以來財政之紊亂實爲國家糜爛之一大原因則民治委員會此舉誠可謂能扼其要矣顧今日而言整理財政着手方法尤貴在先察其結癥所在然後披窾導竅乃始可以迎刃而解而不然者則不至治絲愈棼亦必將徒訖空言而無補實際者也 
　　國家今日之府庫誠匱矣中央與各省勢不得不藉舉債以度日以視項城時代固有在淵之别即以視東海時代亦固瞠乎其後而每况愈下然而試一稽今日所徵租稅之種類則未嘗遜於前也其全國稅額之總收入亦未弱於疇日也加以新稅之興各省紛起公債之舉靡歲蔑有則是以今之所入較之於昔必有增而無絀明矣然而國之財政仍窮乏至此者則患非無財也無政而已矣昔之中央按月而有其國稅之收入中央與地方又各有其出納而不相假借中央量其入而爲出各省亦量其入而各自爲出斯中央與省皆足以維持而不壞也至於今則中央之收入旣已爲各省自由截留盡凈而武人不時之要求乃十百倍於前來源旣斷而費用日繁則捨舉債以外無他術足以自活矣中央窮矣而各省之財政又盡入於武人之掌中所謂出納之吏皆已成督軍私人之司賬予取予求更無標準收入之數雖或倍於前而誅求之數則更十百倍於前則各省又烏得而不窮耶率是道而不易固雖有劉晏韓滉之長銅山金穴之富猶將窮於應付旦暮而罄者矣故今日而徒就貧以言濟其貧則是投冰雪於洪爐委骨肉於豺虎未有能補救於實際者也治本之道莫若清中央與各省之界限分財權離兵權而獨立使收入有着落支出有標凖必須先具財政之規模乃望可以着手於整理耳實施之計劃則莫善於人民起而監督財政夫以今日軍閥之橫而欲求其拱手交出府庫之筦鑰以受人民之支配固有所不可若乘其緩急之際國中之金融界羣起而結成團體效銀行團之對付方法以債權人之資格取其收稅機關於掌中固亦非難事彼軍閥旣無望於外團之接濟又勢不能破其私囊以供費用若孫美瑤綁票之行此輩苟欲保其地位亦未必敢悍然出此則又惡見其不俯首而就範者哉逮其押品告罄之日即其財權盡去之時然後以吾預定之步序行整理之計劃未有不事半而功倍者也愚昔邂逅賈果伯於華會賈氏謂國家之患不在乏財而在無界限後諏訪史提反於密歇根史氏言中國之政治無辦法則財政亦無希望今之言國計者於二氏之言可以深省矣 
國内專電 
　　北京電内閣某方曾許六人以勸擁閣派議員投票則許張復職以獎籌備人則許高聯任以招致小孫派出席曾許孫洪伊以疏通外交曾許顏惠慶以策國會投票曾允吳景濓以勵奔走出力曾允王承斌但洛寗馮三方則頗同情於張紹曾近來洛寗馮頗有三角聯歡形勢即以反對國會延長案齊有電贊同吳主張馮玉祥亦有電致洛惟公馬首是瞻語此次選憲亟進三角聯歡反對延期電策成之力居多記者綜核各方形勢内閣之落着當以能於短時期籌借到鉅欵者爲適任如吳景濓組閣則財長爲賀顏惠慶組閣則爲王克敏王承斌組閣則爲潘復高派則不贊成吳組閣聯任不能寗畀顏與小孫吳派如大頭不克組閣寗與王承斌吳毓麟吳如組閣則三角聯歡必有反對表示高若聯任國會必萬分挑眼高與吳景濓似有俱傷形勢 
　　北京電陽（七日）申津議内閣問題王承斌不捨二十三師如巡閱不達目的願省長兼直督又馮玉祥將實行西北職權或須兼東北邊防以新疆方面給楊增新某策士主王懷慶軍隊穏順宜留京畿是否仍兼三區須决於曹就職後又議公府組織指揮使徐邦傑議留大禮官黃開文議留收支處議彭壽如袁乃寬出閣則此席屬袁陸錦或以侍從武官長兼帶九師以仍未大定（八日下午二鐘） 
　　北京電憲法今日開三讀會後吳景濓旁晚赴保送證書憲法二讀通過甚潦草昨發現生複條文擬删併又有牴觸點如二十九條後增加一條爲議員職務候次届選舉完成依法開會前一日解除與七十五條所載大總統於國務員受不信任之决議時非免國務員之職即解散衆議院解散時應即令選舉於五個月内定期繼續開會等語張伯烈增加二十九條後之一條實畫蛇添足憲法施行法雖須另訂究不能救濟此矛盾之基礎識者痛之（八日下午二鐘） 
　　北京電京站紮彩并黃土舖道至公府曹來三列車一侍從武官二坐車三衛隊今日先放花車赴保 
（八日下午八鐘） 
　　北京電張瑞萱陳策組政益俱樂部爲滇唐佈置副座保方示意苟唐能表示統一即開副選會吳景濓赴保送證書後順議此事（八日下午二鐘） 
　　北京電憲法頒布用黃絹騰寫懸諸國門又來衆院牆上亦公布一份 
（八日下午二鐘） 
　　北京電王正廷聘辛博森爲中俄交涉督辦顧問（八日下午二鐘） 
　　北京電英東方股長告朱兆莘對華素持和平主義護路事中國有照通牒辦理甚有益中政府不諒甚可惜 
　　北京電航空署續修航空條例定今日下午開會議交外兩部均派員（八日上午十二鐘） 
　　北京電交部函外部中美無線電合同英日丹各國藉口條約均提抗議此案情形複雜應否由有關係各部會辦抑由外部專責辦理（八日上午十二鐘） 
　　天津電陽（七日）早十時開保專車五輛係接曹晋京者（七日下午十鐘） 
　　天津電大選後議員纷紛來津反直派議員亦各回本部姚震問何故出席選會均不能答（七日下午十鐘） 
　　天津電曹當選後吳佩孚魚日發電致賀有爲華盛頓第二語（七日下午八鐘） 
　　天津電陽（七日）夜一鐘津王偕魯熊專車赴保此行係商晋京手續及報告天津會議情形 
　　天津電保曹决將直魯豫巡使等職裁撤以津王督直魯熊長直曹銳亦謀繼王恐難實現（以上八日下午十二鐘） 
　　吉林電外部電地畝處事與各方交涉將來可望和平了結仍按行政長官署定章移歸中國接收 
　　吉林電俄新紙幣名届渥列治分一元五元十元五十元百元五種流入東鐵沿綫甚多我官民一致拒絶 
　　吉林電外傳濱黑路先修呼海段不確（七日下午十鐘） 
　　哈爾濱電哈國慶初頗沈寂嗣以國慶與曹就任無關故已搭牌樓備慶 
　　哈爾濱電日來此間爲政局故金幣貴匯水漲（七日下午七鐘） 
　　漢口電路某代閩省辦軍服五百餘套定十日由江華輪運滬轉送前途 
（八日下午一鐘） 
　　漢口電蕭派勞炯光陽（七日）赴保賀曹　　漢口電五十旅長陳嘉謨由岳赴汨羅前線布防加派一營增防洞庭又將蒲通工兵輜重隊悉調前方 
　　漢口電湘訊譚趙停戰期元（十三）期滿意見仍難融洽戰禍未已 
　　漢口電洛電漢口巡署選派軍需副官六員赴岳協助一切 
　　漢口電漢警廳在榆蔭里黔軍駐漢辦事處破獲烟土六十三箱均貼有黔軍第四路槍彈封條傳係黔省前任財廳長某藉以籌餉並得某某兩方同意陽（七日）已急電袁祖銘電鄂發還（以上八日下午十鐘） 
　　長沙電謝國光電云我方應提之條件㈠服從大元帥之主義及其命令㈡省憲廢除㈢湘軍團結一致對外　　長沙電姜畬和會歌（五日）起開會中有請某軍退出湘境一條雙方對於主義及地位問題萬難接近譚軍備戰甚力和平恐屬無望（七日下午一鐘） 
　　長沙電美領乘汽船赴和會趙通知魯美領係非公式的接洽楊司長亦電魯述美領希望省城對河蔡軍開去易以我公之中立軍省座並容許不乘蔡軍開去遽行派軍渡河 
　　長沙電趙内定以賀耀劉鉶葉開鑫唐生智爲師長（七日下午三鐘） 
　　長沙電趙布告提徵十三年田賦限一個月内完納 
　　長沙電葉開鑫部騎兵團仍開回岳州駐防第八旅長李品仙第三旅長劉興第一旅鄭鴻海第二旅長劉重威第七旅長謝煜燾第十一旅長蔣鋤歐均通電就職 
　　長沙電趙布告省垣户口繁多潛藏奸宄稽查固應從嚴惟人民住宅商店非調查確有嫌疑不得擅入檢查倘敢假借名義希圖陷害一經訊實决以軍法從事 
　　長沙電魯歌（五日）電云此次戰事經滌等請求和平嗣得各軍贊成復經滌等擬定辦法業由雙方派遣代表開和平會議江（三日）日代表各有演說意極誠懇堅約滌等居間列席務祈和平實現滌等誼不容辭祇得勉强應允中間迭奉譚前督趙省長及各軍長官函電責令滌等極力進行其主要希望與各代表演說同是此項會議以情理測之必能得一切實歸結惟茲事體大來日何如務求盡力了茲浩刼滌平等决膺放踵何敢言功臨楮旁皇諸期省察 
　　長沙電講武堂長張華輔辭職照准該堂暫行停辦（以上八日下午三鐘） 
　　香港電李濟琛已由粤返梧鄭潤琦調駐肇所部第二旅赴梧抽撥三營駐藤縣聞黃紹雄部已進駐濛江陸雲高退桂平 
　　香港電林處劉志陸微（五日）由汕乘車赴潮安率各軍取道老隆援惠 
　　香港電胡漢民楊庶堪程潛伍朝樞徐紹楨葉恭綽林森支（四日）通電詆曹錕賄選即使依法選舉亦必釀成革命曹吳狼狽爲奸直皖奉直川湘粤閩桂黔各戰無不由其挑搆而成此輩不除必無寗日和平斷難實現冀大元帥與段芝泉提挈主持同伸大義（以上八日下午七鐘） 
　　厦門電台灣籍民自衛團與厦門吳姓衝突一案定禮拜二日由雙方派代表五人公平審理可望和平了結厦門電總部攫以厦門船塢向台灣銀行抵借二十萬該行要求發行紙幣商民反對甚力聞臧恐冒官廳强迫人民行使外國銀行紙幣嫌有取消息（八日下午三鐘） 
　　安慶電學生聯合總會開會决定雙十節各校全體游行反對賄選及鐵路共管等問題之示威運動 
（八日下午十鐘） 
特約路透電 
[中國之匪信]  
　　八日開封電擄達羅與沙浦二女士之匪突圍而出經過許州與郾城間臨頴京漢路線向二巢西竄 
　　二十一日成都電（遲到）藏民叛變巴塘西南數地已爲占據今且越界在華境徵稅並煽動土匪起事 
　　二十二日成都電（遲到）四川大同敎首領羅金銳豫言自九月二十四日起一星期内將有地震大水等災愚民信者甚衆而適聞日本大災消息因是益復震恐當道已拘羅及其同黨若干人如届時不騐將加處决按羅乃成都人 
[日本軍官慘殺社會黨人案]  
　　八日東京電社會黨人大杉榮夫婦及其姪爲某隊長被殺一案今晨由軍法裁判所公開審訊法庭防衛甚嚴律師有憲兵及便衣警察保護據軍法裁判官今晨發表之豫審報告稱大杉榮夫婦及其七歲之姪於九月十六日夜被捕當由憲兵盤詰時該隊長即一一殺之繼褫諸屍之衣投屍枯井後將衣焚燬旋死者友人查聞諸人下落始發覺此案兇手謂因恐大杉榮黨乘災舉事危及國家故出此舉彼之殺幼孩以爲乃大杉榮之子之故 
[英外相演說之評論]  
　　七日巴黎電倫敦星期時報批評克松之言論謂其詞旣未照人以光亦未示人以方向星期畫報稱克松謂德國應在三個月前投降然則九月十一日英牒中克松何以袒護消極抵抗乎如謂消極抵抗確有理由至某時爲止逾此則爲非法試問政府此說果能成立乎克松謂政府嚴守中立此言亦無根據蓋克松之態度固鼓勵德國之抵抗也云云 
[法總理演說德賠欵]  
　　七日巴黎電法總理普恩賚今日在兩處演說其詞皆係前數日預擬者故未言及英外相克松之議論略謂德國内閣風潮與法國無關無論明日德國執政者爲何人法國必繼續要求安寧之永遠擔保及賠償之全數俟確見消極抵抗終止而應解交協約國之物品按期照解後法國凖備考慮切實提議魯爾工業未可使之衰敗此乃德國利益故德國當然終必俯就範圍英相包爾温以爲英法見解未有不可融洽之處渠亦謂然法國計畫未有變更但若友好暢直之談話如渠與包爾温近所爲者果能常作以鞏固協約之維繫則大可左右法國計劃賠償問題雖極重要但英法所應共同辦理者不僅爲此問题近來因大使會議及國際聯盟會之合作英法頗能排難解紛否則歐洲和平將被擾亂渠希望關於法國賠欵之解决及協約國間債務之清理各方面之好意不久可成事實法國所以不稍懈其堅定態度者因欲得其所應得之滿意也云云 
[法德近事]  
　　七日法國開賀斯電今日萊細地方之戰事紀念碑由前内務部長瑪維氏舉行開幕禮時忽有保皇黨員一人趨前毆之衆大擾攘繼以槍聲後拘獲四人開幕禮得仍進行瑪維氏近始遄返法國前曾因溺職被逐出五年 
　　七日巴黎電佔領地當道驅逐與十月一日杜塞爾道夫亂事有間接關係之藍衣警察二百八十人出境尙有一百六人在被拘留中警察隊已被解除武裝愛森僱主與二人已議定合同每星期給工資三十萬萬馬克法人在柏林至柯洛業之通車中搜獲二三一○○○○○○○○○○○○馬克此乃柏林國家銀行寄交支銀行之欵藏於煤堆之下 
　　七日巴黎電柏林消息九月二日德國家銀行庫存現金共四六九○○○○○○馬克流行紙幣共達八二六七○○○○○○○○○○○○馬克巴伐利亞那嘉爾博士現禁止民主黨社會黨及工團之數種報紙出版 
 
 

Page 4

 
 
第一萬八千一百八十三號;中華民國十二年 西曆一千九百二十三年十月九號
星期二 * *   
 
 

Page 5

 
 
第一萬八千一百八十三號;中華民國十二年 西曆一千九百二十三年十月九號
星期二 * *   
 
 

Page 6

 
 
第一萬八千一百八十三號;中華民國十二年 西曆一千九百二十三年十月九號
星期二 * *特約路透電二 
[法德間之試探]  
　　八日倫敦電每日紀錄外交記者稱法國某著名新聞家奉命代表法總理於星期六日往見德總理告以法總理願開議賠償問題但非魯爾問題因賠償未全付時法人不能放棄魯爾也德總理史特萊斯曼博士對此呈請抗議頗力後詳述德國地位使之轉達法總理並希望普恩賚勿發言論使德國時局愈臻困難 
[各國近事記]  
　　八日馬尼剌電巨特倫海戰英名將傑里柯子爵之夫人偕其女於今日由澳洲抵此歡迎者甚衆夫人與其女即日啓程赴華 
　　七日倫敦電布克瑪斯基爵士將爲法學家委員會之英代表以决定國際聯盟行政會有無權力受理在會各國間之爭端 
　　七日巴黎電參與無政府黨大會之瑞典代表波克倫氏已被捕又瑙威及瑞士代表亦均被捕登時驅逐出境波氏之案現正在澈查中波氏刻仍覊禁巴黎 
公電 
　　開封張福來張鳳台電各報館均鑒去歲豫省匪患蔓延州郡危及外人律以常刑胥居無赦祗以災區無告待賑孔殷各國輿情責難交至矧彼失業呼嘯爲生或遭裏脅而坐株連故挾外人以求免死但使網開一面未嘗不可自新故以兼旬之力先行救出外僑進而挈其巢穴遺其部衆繳械歸農原爲蘇息地方恢復秩序不忍延長軍事重苦吾民也不意豫亂粗紓未幾而有臨城刦車之案又未幾而有應城擄刦梅神父之案月前魯匪　皖竄豫攻破西華復擄去外國女敎士二名一歲朱周層見疊出先後一致决非偶然夫愚民爲匪豈有仇外之心剿捕方嚴寗無懷刑戒顧乃賊性不改死灰輙燃此剿彼竄跨地數省無糧絶之虞拒戰抗官經時累月無彈盡之患焚掠不足　其欲誅戮不足寒其心專以脅擄外僑牽動交涉坐使國際信用喪失無餘迭據探聞稽諸事實主陰謀而行破壞者大有其人借寇兵而齋盜糧者亦有其人故匪蔓延日廣聚抗日久無　恃有外援爲之發縱指使充此輩蛇蠍之心雖人民盡膏原野州里悉化邱墟外人興問罪之師國家受割償之辱使庚子往事再見於今日赤無以洩其私憤促其悔悟自絶於國夫復何尤福來等治軍斯土痛念艱難國家猶人人之國家决不能聽其破壞豫民受切膚之痛苦尤不忍視其顚連除暴安良責無旁貸諸公憂世心切疾惡如仇尙望嚴究嗾亂主名合詞聲討燭其奸計警彼盲從有匪各省自當協力剿捕絶其根株内以慰吾民厭亂之心外以謝友邦責善之望撥亂反正實利賴之謹布腹心佇承明敎張福來張鳳　　印 
　　巴達維亞來電上海申報轉全國國民公鑒請一致否認曹爲大總統巴達維亞東山同樂會虞叩 
　　巴達維亞來電上海申報轉全國國民公鑒否認曹爲大總統巴達維亞（下署ＧＯＦＵＫＧＩＴＦＯＧＯＲＧＯ電碼疑有誤 
　　杭州浙民救國大會通電各報館曁各省國民公鑒曹逆鴟張天人共憤肆其武力驅逐錅公挾其金錢賄　大選叛國竊位厥罪何如兩院議員廉恥道喪利祿薰心不顧大局明知國賊舉爲元首人心何在公理何存歌電傳來人皆髮指爲民代表竟冒不韙非特助虐直負召亡慨自政變數月於茲國無政府盗賊滿山臨案發生共管警至民生塗炭法律弁髦誰生厲階至今爲梗曹氏逆跡罄竹難書民也何辜遭此茶毒在昔操莽尙知忌避最近洪憲猶假民意曹錕攘國議員骫法任所欲爲絶無顧忌此而可忍孰不可忍民心未死當有春秋綱紀蕩然成何國家天理絶滅人類奚存蛇虺在堂禍在眉睫被髮左袵在所不遠國家存亡匹夫有責不亟救正亡亦無日具有血氣能不痛心氣憤風雲舉目皆是志安社稷諒有其人環顧中原不無健者同心討賊出自天命凡我同袍應知筆伐各省將吏擁兵何爲爰舉義旗不爲已甚救民水火難忍須臾吾舌猶存頸血奚惜申明正義同此心源心所謂危未敢緘默愛國諸公幸採納之臨電雪涕不知何云浙民救國大會叩虞 
　　武昌蕭耀南電本日午前十時二十五分省署公役因晨炊失愼僅燬去正屋二進旁屋二進印信卷宗完全無恙恐傳聞失實特此電聞蕭耀南虞 
國外要聞 
[日本大杉榮事件之第一審]  
　　八日電通社東京電云甘柏憲兵大尉殺害大杉榮事件本日在第一師司令部法廷開始審判上午六時旁聽人即奔赴該處擁擠不堪步哨十數人逐出僅許三十餘人之新聞記者及一百五十人之旁聽者入席旁聽席人物爲私服憲兵警官早稻田帝大等學生八九人青柳早大敎授大井大將石光第一師師長菊池中將鈴木檢察總長司法内務兩部官吏十數人海軍部參謀等四五人社會主義者無一人出席僅山崎袈裟彌布施勝治等二人而已九時五分岩倉審判長以下審判員法務官檢察官就席同十五分甘柏森兩被告入廷即由審判尋問年齡姓名籍貫旋檢察官起立陳述起訴事實因被告素以社會主義爲國家之毒久有去之之意此次因憤激之館即將大杉榮以下三人殺害云以後須調查事實十時四十分休息又電甘柏大尉之審判上午繼續開廷由岩倉審判長審問事實大尉毫不躊躇以極明瞭之語答之現以澀谷憲兵分隊長兼麴町分隊長因近來日本思想界瀕於危殆在西洋歷史中須數百年研究者日本乃欲於五六十年間盡行移植至社會主義本爲吾人所應尊重者惟自日本之國體國情上觀之社會主義者之言動實破壞國家之秩序違反民族之特性大杉榮等有趁震災之際煽動鮮人謀亂之說故予不僅殺大杉其餘一般主義者將盡殲之審判長問逮捕大杉榮之目的何在答以殺害爲目的問殺害之意志起於何時答起於九月五六日問何故遣森曹長赴淀橋署答因聞淀橋署此事有須憲兵處置之說故派人調查問十六日同去者誰答我與森曹長平中本田兩上等兵問是日即有殺害大杉榮之意志乎答因大杉外出若遇於途中不便下手故早有意帶至憲兵隊再爲區處黃昏時三人自外歸即帶至憲兵隊問何故殺野枝及其小孩答野枝本爲主義者又不欲使其知人大杉已死問何故殺小孩答别無深意問殺大杉具有何種覺悟答自然有發覺之覺悟但殺大杉一人决不滿足凡有害國家者非盡殺之不可自到法廷以來所深引爲遺憾者尙未爲社會盡行驅除此輩耳滔滔陳辯理路整然似早已下决心者又電關於大杉榮殺害事件之記載已於本日解禁據三宅雪嶺博士談殺害大杉等之甘柏大尉假令非憲兵官員該事件或不至如是重大以憲兵而殺人實非常之事大杉夫妻因其係社會主義者尙有可說彼幼兒何辜而亦遭此毒手眞可謂慘無人道且因殺大杉之故而嗾使部下不獨國内即外國人亦當深致不滿軍人以絶對服從長官命令爲天職此時服從是否在命令範圍之内殊爲疑問世間一部人士謂甘柏爲可崇拜之人眞是荒謬以官吏而行兇而猶賞贊之人心可尙可問乎至殺害大杉甘柏自認爲獨斷獨行此亦恐與事實不符也又電甘粕事件公判於午后一時開庭就其謀殺動機作二三審問後乃訊問森曹長曹長述其拘至大杉等三人至憲兵隊至殺害時情狀與調查書大體相同惟否認大尉殺大杉時已未曾按住其足對森曹長之審問旣畢塚崎律師發言曰大尉以過於廻護部下而作不實招認實爲不合以素好兒童之大尉無殺無罪小兒之理裁判係以天皇之名行之望期熟思據實招認要求停息以使熟思於是休憇十分間後第四次再開庭甘粕大尉言曰我已有割捨已毌負全責任之覺悟今聞陞下之名無所包隠我雖殺大杉及野枝惟未與知殺其子事用菰葉包屍事亦未與聞森曹長對於檢察官之問亦推說未曾干與殺害其子事於是塚崎律師言殺大杉子犯人另屬他人以檢察官之搜查不完全要求再搜查檢察官加以反駁辯護人一邊請由辯護人衆搜查犯人次回公判决定十八日午前九時午後五時半閉庭八日東方社東京電據甘粕大尉殺害大杉案之豫審口供則該大尉於九月十六日在府下柏木要大杉之歸途將大杉大杉之妻伊藤野枝及大杉之甥宗一（七齡）三人用摩托車押解至麴町憲兵隊幽閉於隔離室當日晚間八時左右森曹長審問大杉之際遽自後方將大杉勒斃旋將野枝與小孩在别室勒斃當晚十時左右將三人屍骸以菰裹之投入隊内古井埋之三人之衣類及携帶品全部携至被燬房屋之遺址焚燬大尉言殺害動機並非屬於憲兵之職權而欲殺害大杉不過確信爲個人的行動有爲國家而殺害之必要云 
國内要聞 
[北京特約通信] [  去疾]  
　　選總會之眞相 
　　昨日總統選舉居然成會矣曹錕居然當選矣預製之證書以蜜包綾爲邊以古錦爲套以枬木爲匣居然於今日上午從兩院秘廳選一好書手敬寫曹名定於晚間送保矣（一說吳親往一說張伯烈往現尙未决）大選籌備人已邀約各督代表今晚赴保歡迎矣昨日閣議决定各部院各派一二人會同禮官處籌備就職典禮矣曹之喜可知直派之喜可知而反直派拆台派數月之忙未免目前暫告失敗今日直派機關各報特别標明合法當選蓋意欲以此四字抵制反對派也 
　　此事之急轉直下蓋有兩因㈠奉浙西南通電已出籌備諸人認定不疾速辦好則夜長夢多將有變局必趕於數日内做成㈠吳佩孚勘陷兩電反對衆院延長任期其中扼要之語即謂雙十節前合法當選可無話說一過雙十即不必選舉高吳諸人原以延任事請示保洛原不欲公布而吴氏兩電則反有促成之作用一可以公布延任爲如期選舉之交換品故四日午間議員方面包圍催促而次日選舉亦同時確定此中交涉吳景濓而外駱繼漢之力爲多二因吳氏謂過雙十則不要選津派諸人遂認雙十以後吳氏别有辦法彼等籌備之功將付流水不可不趕緊辦好以間執吳口此三十日以後紅羅廠大甜水井小蔴線胡同兵馬司迭次密商之結果而於甘石橋見之實行者也 
　　諺云有錢能使鬼推磨矧在見金夫不有躬之議員派人南下拉人又加以蘇督之協助當然議員多有北上者票價名爲五千元然實爲起碼數有八千者有一萬者所簽支票自邵瑞彭舉發之大有銀行以外有鹽業有勸業並聞有特别者則爲匯業麥加利之支票所簽之字潔記（邊潔卿）以外尙有蘭記（王蘭亭）秋記（吳秋舫）效記（王效伯）等等本月二三兩日頗有議員持票至銀行對照者然自邵瑞彭舉發而三四兩日之夜甘石橋大着忙將前發支票收回另換其他式樣之票且以不示人不漏洩爲條件且聞已書明日期至於昨日上午直派議員四出拉人亦有付現者又有五千元以外增價者並聞對於前拆台而昨出席之議員許以投票自由票價照付而兩院員役由秘書長以至打掃夫各另給薪工兩月由吳景濓發出共八萬元以爲犒賞此賄選之大概情形也 
　　昨日選舉會之表面情形各報已載茲不贅但此外有可述者則北起西單南至宣外大街三步一警五步一兵又有整隊巡行之保安隊象坊橋則自東口至西口軍警夾道排隊上午十一時後即斷絶交通非赴會者不許通過城堞上徧立瞭望之兵衆院門前徧張天幕無論議員職員參觀人均准入不准出入必搜檢女賓用女探爲之惟公使閣員及保津要人不搜對於議員則備餐兩頓（實只吃一頓以四時半已畢也）並在衆院隔壁之大中公庽設烟榻四烟槍八有癮議員得向吳景濓領通行證於軍警監視之下往吸而大中公庽則除吸烟外更有一大關係即甘石橋長案飯店之機關臨時移設其中閣員全體津保要人全體自上午九時始即至其中發號施令指揮一切也 
　　昨日之會與四日之憲會連屬而來四日憲會已於二日議定由議員二十三人分頭請不出席者到會且於出席者每人給額外津貼二百元故四日得以成會昨日暗定不定時開會足數爲度計包僱汽車數十有人於午前八時過石駙馬大街三號門首即見停有三輛即吳蓮炬等拉客之車十時以後分頭拉人計臨時出發者三十餘各拉一二人回出時吳景濓親簽通行證其事由爲請人二字以愚所聞曾大索王家襄符鼎升不得鄭人康於午後二時車載盛時陳家鼎二人來而抱病之張佩紳廖宗北梁善濟易宗夔則以榻舁至易不能入塲即持票至塲後請其自寫？此拉人之情形也 
　　簽到人數六百有零出席者五百九十此中有無不實不盡非局外所能知吳景濓於甫散會時即囑將簽到簿密鐍櫃中嚴戒秘廳人員不許漏洩簽到處及會塲執事職員均先期派定未派者不許在側而簽到處且許多大選派議員圍繞之有某議員語人在塲人數大約不缺惟我於同院人之面目不盡熟悉是否一一正身則不能出結云云簽到處會起鬨數次參衆各有蒙古議員一人非其人本身經某蒙古議員指出山西議員某到亦經人指出非本人江西某議員代同鄉鄒某簽到亦經其同鄉指出自彼等言之可謂異常認眞然此外有無未指出者則不敢知矣 
　　　昨日之未出席者晨報所載爲王家襄黃元操劉以芬及贛籍二人（其一即符鼎升）但聞王正廷張我華焦子靜等亦未出席有蘇齊運來之議員三十四人由浦口特掛專車預定四日夜一時半到京但專車到津時下車者三十人迄昨晨未來聞其中蘇籍議員不少中途脫逃此逸話也反直派之活動昨已無所聞然前日尙有四千六百元代價之說但聞拆台之運動者和固未出席而連日受暗探之監視甚烈昨日東交民巷各口均排列軍警華人出入異常注意意者台之不能拆其以此乎 
　　至於會塲之檢票員則大有問題議員人名之簽筒吳景濓特派專員數人司之密藏議塲後圓樓中昨日由衆秘長鄭林臯抽籖其抽出者皆大選派要人絶無南下復歸者惟曾抽出參院吕志伊衆院李肇甫其人皆不在京改派兩人仍大選派重要份子說者謂此中大有手法也檢票之時十六人圍守他議員不得上前廢票十二張内容更無能窺見者矣（十月六日下午一時） 
[北京通信] [  一鳶]  
　　五日大選之拾零今後軍事與内閣 
　　大選形勢經紀人之拚命奮鬥一部分拜金議員貿然來歸自命制憲派諸人亦犧牲主張於四日憲會告成後當晚即下苦功夫召集各政團會議决定翌早（五日）十鐘大選一方發出通知書一方鑒於前次流會更漏夜爲縝密之佈置東西車站及各緊要道口因防議員出京起見四日憲會散後即分佈便衣軍警防阻是晚及次早曾有少數議員欲微服離京均被截回衆院附近更張天幕六個院内外均加臨時汽燈準備日以繼夜非達到鵠的不已大選當局與攝政閣員復包賃衆院在側大中公庽組設大本營臨時安置電話多具議員方面除特種關係者自出席外其他即由有關係之議員曁軍警各一乘汽車分途爲押解式之迎接自十鐘以至下午一鐘汽車尙滿街飛跑好在預約之安系議員十餘人適於是時乘汽車趕到（此輩約定投票領欵後即行離京不宣布姓名）然一次兩次延長時間仍不足法數乃又爲最後之搜索雖病入亦用軟床抬入院内休息室其中凡屬著名之反直派迎到後必令入大本營與大選當局見面略談數語而後入院是殆當局要預留印記然因此種種直至下午二鐘半始凑足五百八十五人宣佈開會投票是日本許人旁聽各界男女前往參觀者尤衆新聞記者另有招待室但在開票前旣不許入塲又不准出院議員諸人雖亦同被困住在院内究竟有午餐茶點旁聽人則祗給兩個麵包果腹正爾嗟我嘆互怨觸霉頭間會塲宣佈開票旁聽人乃纷纷入場參觀 
　　開票結果曹錕以四百八十票最多數當選其他一二票以至十票三十餘票不等唐繼堯之二十票自以副座關係早有預約而廢票中有孫美瑤一票五千元一票三立齋一票是雖謔而又虐要亦足以形容一斑據個中人言此番票匭係用複底「狸貓換太子」一幕即在禁止旁聽時做手脚此則以種種反證似亦有幾分可信特不知局中人亦有以反證其非事實否 
　　昨日大選成功因得力於金錢與手術然反直派其初亦曾凖備最後之大拆台東交民巷之六國飯店御河橋旁之北京飯店均設有機關自六千元開盤以至一萬元收盤並先付半數現欵議員前往交易者固多至二十餘人然以前歷次憲會拆台用欵旣多臨時後方接應未會趕到且以直派用意甚深直至前晚始發通知書一方又復揚言將展至八日大選以是大受影響第一批前往交易之三四議員雖得着實惠後來者無以爲繼乃爲直派所羅致大拆台計畫遂歸失敗但據直派中人云邵瑞彭騙得支票出頭控告後郵局檢查員曾檢出姚震李思浩致邵一函囑令竊取大選議員名册許以四萬元酬勞當局聞此擬據以加緊通緝姚李云 
　　直系好夢旣圓從龍之士歡天喜地三個半月冷清清之公府人員如指揮處禮官處侍從處等等均漏夜偕外部所派繙譯人員赴保一方接駕一方招待外賓而達官闊人之前往道喜者亦絡繹於途吳景濓本定今日送證書赴保惟制憲派以大選旣成前日之憲會又將地方制度章通過不如索性連開兩日憲會將一部憲法完成儘下星期三（十日）公布憲選兩成俾新總統就職有憲法可守吳氏亦以爲然故昨日衆院大選開票完竣即粘貼「明日星期六續開憲法會議請同人務心出席」之通告但一般心理以大選旣已成交憲會代價不過二十元値不得犧牲以是今早尙在疏通解勸中據聞可以成會 
　　吳景濓保定之行中止比即電達曹錕請於雙十節前來京就職曹已應允其未就職前之行轅當局亦已計議以外交大樓高堂大厦頗爲適宜當選證書即待曹氏來京後在行轅送達曹氏接受惟主張愼重者則以先送證書赴保爲是大概吳之行止當在今日憲會成否决定 
　　一方成功一方失敗反直派必不甘休在大選之前兩日即有劍及屨及之概所謂月暈而風礎潤而雨事理固然而積忿待洩其時已届曹張通好費盡唇舌事實上旣做不到此番奉軍秋操用意又深而兵士各發三百個實彈更可概見南中之浙盧滬何當然另有計畫直派中人於軍事方面以對方形勢不佳似亦計及據聞洛吳除一方對南外曾有詳細計畫密電津保中人聞直魯豫巡閱使一缺仍由曹錕遙領由參謀長陸錦代拆代行王承斌調查直隷督軍以曹銳復直隷省長馮玉祥以西北邊防督辦名議移駐蒙邊一以防奉一以拱衛京師一說馮不外調將由王懷慶以熱綏察巡閱使駐熱但此係暫局倘反直派進一步發動時凡直系省分之疆吏將有大更調 
　　至於未來内閣問題依直系下之津保洛三派洛派當然談不到組閣惟津派與保派積嫌未消保派中除二十餘年老書記之王毓芝外高凌霨以近水樓台更欲進一步運動眞除津派於此殊不謂然曹銳以避嫌不便組閣而此次大選之成功以與津派合作之王承斌爲最出力論功行賞曹錕亦以非此王即彼王但王於軍事方面負有重大責任顧不及此好在王與吳景濓一方以姻親關切一方以原有定約賀得霖之過渡財次原爲吳閣之急先鋒吳亦志在必得不過一部分不以爲然高凌霨乃得暗中伸出一足而成爲三角之爭若顏惠慶則眼前無論如何萬輪不到然三角競爭中高氏一角殆已無甚希望王毓芝有讓吳退爲府秘書長之說吳閣似有七八分可成吳如組閣則財政一席以其自身與津派關係非張英華潘復殆必爲賀得霖王克毓雖亦附保派之驥尾目前固未必能奪得此席也（十月六日午） 
[北京通信] [  糾風]  
　　藍幕中參觀八時記 
　　五日之大總統選舉會原定午前十時余於先一日向某議員索一參觀劵服及九時許忽軍樂之聲入耳意以爲時至矣趨車亟往及至見議院門首搭有營棚三帳及預備之汽油燈多架汽車數十輛院之西首大中公庽熱鬧異常然不許人駐足觀望蓋大選籌備處之臨時發號施令機關也而院門内尙不熱鬧至此方知軍樂之聲爲保安隊列隊而至警備一切及騐證入院見東院操塲内蓋有臨時藍帳幕四座一爲外賓二爲新聞記者餘則一男一女斯時參觀入幕者已不少然欲覓一熟人叙話而不可得竊意此早到之參觀人適從何來遽集於斯迨仔細一望始知若輩多便衣偵探即女座中亦有女探七八人而對於新聞記席内此類尤多坐定一時後已逾十時之開會期而未聞振鈴欲稍爲活動以察動靜則輒爲人阻即厠所亦不許去（附近有臨時小便處）而遙望議事室附近警探密佈不許人越雷池一步余詰以當時袁世凱總統選舉日投票時亦不禁人參觀今何反是彼等答以爲預防安全計未幾美公使舒爾曼到參觀室視線集注意以外觀所係振鈴時至矣乃竟不然但見吳部健將三十餘人懸掛特别證内外忙碌出入自由當吳景濓來時共有汽車三輛前後爲警探 
 
 

Page 7

 
 
第一萬八千一百八十三號;中華民國十二年 西曆一千九百二十三年十月九號
星期二 * *吳　　中較　元洪爲總統時之出临警備尤甚但聞人言因人數未足須待天津到來之三十餘人凑上以始行開會斯時饑火中燒亟玢議員到齊賜叨餘光（院中備有西點此時尙未分賜）而觀察手表已一時許忽見有多數人秃子到來而蜄鈴聲發矣詢之熟議員有謂尙差百人有謂僅少十五人軟困藍幕中萬分焦急幸此時麵包已到口亦且安之自此每閱四十分鐘即聞振鈴一次至最後一次（在二時三十分）乃有已到五百九十人之消息竊喜軟禁可以開放矣詎遲之又久禁錮如故直至四點二十五分始許入内參觀開票乃邁步而入將唱票時吳景濓招呼凡無關緊要之單票可以免唱然而眼快手亮者已於十二紙廢票中見有孫美瑤梅蘭芳及果是曹錕吾復奚言等數票唱票旣畢曹錕四百八十票當選已是大功告成照例須照一影片紀念此時門禁已開任人出入回視議員座中已不及到塲之半數矣據吳部健將云天津所來之二三十人不願出面先時散去而反對者則謂吳景濓代表本部之七十四人並不有支票上形式完全爲吳一人包辦此數中有四十餘人不願出面而先散去究竟孰不願出面照相局外人不得而知然亦足見一般猪仔尙知愧怍也（十月五日夕） 
[北京賄選告成之别報]  
　　北京之總統選舉會經王承斌吳景濓等極力拉籠之結果昨日（五日）居然開成曹錕以四百八十票之大多數（投票總數五百九十）於金錢支配之下裒然當選以視民元之袁世凱民五之馮國璋均經决選始能產出尤爲生色金錢之魔力誠可畏哉四日之夜甘石橋之大選籌備機關通宵達旦浩動不休夜分門前猶有汽車六百餘輛該俱樂部中原有五大客廳卒以來者過多幾無立錐之地喧鬧終宵支票計發出六百零數張而大選派對於人數一層始略爲放心五日晨内外城各大街商舖即由警察挨户勒令懸旗慶祝順治門内外十步一五步一警荷槍實彈如臨大敵國會街一帶警備尤嚴衆議院門前有營帳數座是爲軍警休息之地制服軍警約有五六百人之多私服暗探數亦如之衆議院圍牆以外配置軍警偵探之數亦不亞于門前軍警當局如王懷慶聶憲藩薛之珩車慶雲等均親自蒞塲指揮監督足見其特别鄭重旁聽席中亦有偵探數十人往來監視而女旁聽席中亦有女偵探殊不能不令人歎服其戒備之周到也 
　　吳景濓爲大選元勳又爲選舉會主席昨晨八時半左右即驅車疾馳到院沿途軍警舉手爲禮吳微點頭致意其得意之色雖車如閃電疾馳而過猶令路上人一望而知之車旁附有警衛自不至發生意外吳到院首命秘書廳查點今日無請假議員有者即專函派人往迓不來則又繼之以同鄉或同黨熱心大選之議員專誠奉邀吳之苦心亦足以報曹錕特逹之知矣 
　　昨日旁聽者制限及搜查特嚴入門者必得介紹議員對面始准放入男女來賓共約一百餘人議塲東首操塲搭蓋蓆棚四間爲旁聽者休息之所唯人多地狹鵠立院中者不少旁聽者旣入門便不能再出故過午未餐者由院供給麵包以備充飢按照規則在開票以前絶對不許旁聽故早晨到者直至下午三時始獲入旁聽席聽其唱票亦未免太無聊矣 
　　直系要人之奔走大選三月於茲連日甘石橋之活動已得八九成把握然票數未揭終屬未安蓋議員中由津運回者雖日有十數人而在京領出支票之後又復潛行出京者亦頗不乏故昨日之會究竟有無成算即主其事者亦殊難斷定因是昨日特將衆議院西鄰之大中公寓（即楊永泰舊寓）包租一日並架設臨時電話數機以便應用高凌霨吳毓麟顧維鈞袁乃寬程克王承斌熊炳琦沈瑞麟劉夢庚等均於上午十一時左右相繼戾止該公寓頓成爲臨時大選進行機關每數分鐘必與衆議院通電一次籌商如何拉攏人數方法迨二時前後衆議院方面報告「人數已足」高吳等始安心縱談喜形於色投票揭曉彼等遂驅車赴國務院開緊急會議據人云高凌霨吳毓麟王承斌熊炳琦等數夜未曾合眼其埋頭選事有如此熱心者盡忠報主眞堪膺凌烟閣之選矣 
　　昨日外國公使到院參觀者祇有美國公使舒爾曼一人餘如英日德義荷那威西班牙各國外派參贊照例前來而已接待外賓自非熟諳外國禮儀者不能勝任且選舉總統何等鄭重故顧維鈞自告奮勇躬任招待之勞惜昨日顧夫人未到致招待女賓尙有遺憾據蒞院參觀之某外人談云昨日議員踴躍出席殊出意外而主張先憲後選或憤然南下者亦犧牲主張聯翩戾止尤見中國人不肯固執己見大非西方人所能企及云云是何意味祇得待議員自行解釋耳 
　　昨日十時左右即有大選派中堅議員相繼到院總統選舉會之通告載明十時開會唯議員按時到者寥寥無幾故臨時變更爲不定時開會以簽到足法數爲凖以免　日延長致爲法定次數所限不能不宣告延會十一時三十分簽到者僅四百數十人吳景濓頗形憂慮之色急派人分途接攏大抵皆由同鄉議員用同系議員各一人擔任邀請一名議員大選派中堅議員出入頻繁但見其驅車而出未幾即挾一議員而歸亦可謂賣盡氣力矣一時二十分簽到議員達五百九十三人（實際出席投票者五百九十人）院内外相走相報告吳景濓下令搖鈴開會議員聞鈴便魚貫而入議塲面皆欣欣然有喜色吳景濓就主席顧盼議塲意殊自得五十二分宣告開會吳報告簽到人數計參議員一百五十二人衆議員四百四十一人共五百九十三人唯現時出席者五百八十五人已足法定人數可以開會尙有議員梁善濟廖宗北張佩紳三人力疾到院允於投票時出席報告畢由秘書長抽定檢票員十六人（參衆各八人）其人名如下（參議員）黃樹忱郭步瀛婁裕熊王觀銘王伊文姚翰卿董士恩丁銘　（衆議員）鄭康聰趙金堂王雙岐馬驤易次乾謝翊元陳承箕克阿穆爾（此十六人者皆熱心大選之人又多爲吳景濓親信之人可謂用當其材）檢票員抽定吳起而說明寫票投票方法先由檢票員投票再由檢票員唱議員姓名挨次寫票及投票秘書散票並發五百九十張自二時投票至四時始畢照例將票匭封好招呼旁聽人入席當衆點票唱票據吳景濓報告票數與人數相符投票總數爲五百九十票四分三應爲四百四十三票曹錕得票四百八十票按照大總統選舉法當選爲中華民國大總統議員鼓掌如雷眞可謂賣力氣到底矣（昨日投票總數爲五百九十票除曹錕得四百八十票外其餘孫文得三十三票唐繼堯二十票岑春煊八票段祺瑞七票吳佩孚五票王家襄二票陳炯明二票陸榮廷二票吳景濓陳三立張紹曾張作霖陳遐齡唐紹儀汪兆銘王士珍李盛鐸谷鍾秀譚延闓盧永祥李烈鈞高錫符鼐升姚桐豫胡景翼歐陽武嚴修各得一票又廢票十二票聞中有孫美瑤一票五千元一票三立齋三票吳景濓秘不發表） 
　　昨日簽到人數五百九十三人實超過前日在京之人數其原因實由前晚（四日）由滬趕來者四人（本有十八人車到天津被截十四人）又昨午由津乘汽車趕到者又有十五人聞此十五人先至大中公寓與直系要人接洽後即到院出席依前數日形勢觀之出席人數似不至如此之多嗣經調查結果始知此次拆台最力之政學會議員竟有暗中北上投票者而主張先憲後選之憲法研究會議員亦多臨機應變棄憲言選故出席者得超過法定人數十一人又在京議員確實未出席者祇有五人王家襄劉以芬黃元操其餘贛籍二人姓名未詳又有周大烈者雖辭職未准亦未出席王家襄因外間攻擊甚烈故特缺席以示避嫌黃元操則以『心痛』二字請假語頗雋妙劉以芬之請假書原文如次敬啓者先憲後選爲弟夙所主張曾經布達諒蒙垂察邇者憲法會議業已開成地方制度經過二讀果能更盡一二日之力至少亦可將重要部分完全告成然後再行定期大選豈不兩全其美乃偏急其可緩致使垂成憲典不免稽延萬一他日又生波折誰尸其咎弟以根本主張不符本日選會未便出席特此陳明敬祈鑒及此上主席大鑒劉以芬謹啓 
　　吳景濓於選出錕爲總統後當晚即以總統選舉會名義咨達高凌霨等其咨文云「總統選舉會咨十月五日本會依大總統選舉法開總統選舉會舉行大總統之選舉列席人數五百九十人曹錕得四百八十票當選爲中華民國大總統相應咨請攝政國務院查照可也此咨攝政國務院」同時又致電曹錕報告原電云「萬急保定曹大總統鑒本月五日上午十時依大總統選舉法開總統選舉會舉行大總統之選舉列席人數五百九十人公得四百八十票當選爲中華民國大總統除即日由本會責送當選證書外先此電告總統選舉會歌印」一面並以個人名義偕同張伯烈馳電致賀以示慇懃其電文如下萬急保定曹大總統鑒十月五日依大總統選舉法舉行大總統選舉我公依法當選中外騰歡萬姓仰戴永奠邦基造福民國謹掬誠申賀順頌鈞缓吳景濓張伯烈叩歌 
　　昨日選出曹錕爲總統後高凌霨等即於下午六時在國務院開緊急會議議决三事㈠以國務院名義將新總統當選票數通電各省區知照㈡公推袁乃寬代表全體閣員赴保定歡迎新總統㈢責成内務部籌備新總統就職典禮又公府指揮處侍從武官處及禮官處官兵人等計共一百餘名昨晚已會同外交部預先選定嫻熟各國言語文學之參事司長乘專車赴保歡迎曹錕入京就職並招待賀客吳景濓亦定日内親赴保定致送當選證書並向曹錕表功云 
[曹選出後政局之外訊]  
　　字林報六日北京云據直系要人言曹錕將於九日深夜離保十日清晨抵京就總統任並同時公布憲法直魯豫巡閱一席將由吳佩孚升任惟王承斌或將任爲直督而以熊炳琦調任省長屏吳氏使不得居保定至總理一職直系諸人欲洛吳或蘇齊輩大軍閥擔任然料兩人俱不願組閣馮玉祥主張張紹曾回任但爲直系一致拒絶故馮氏甚覺掃興内閣當全屬津系張志潭將任交通或財政直系要人調遭这當　非因各方反對已消釋乃全國民意欲在一實力者之下聯合以謀對外之故昨日反對派猶以每人三千五百元之代價收買選票但議員不爲所誘耳又電云此間空車今日悉已開往保定沿路警衛森嚴哨兵滿佈各站均駐軍隊故羣料曹錕將於今夜來京王承斌今日赴津籌欵以備支付五千元之票價攝閣於昨晚决定通電各省宣布曹錕當選並擬全體赴保道賀專車業已預備乃成行時僅交長一人前往同行者有代表公府人員之禮官處黃開文承宣處徐邦傑現料吳景濓今日或將辧齋當選證書赴保國中方趕制憲法俾於十日前公布一部分 
[賄選成功後之外人觀察]  
　　曹錕作總統爲醜穢無比之事反直派未必有所動作 
　　字林報社論云據本報北京訪員吉爾般脫氏報告直系諸領袖聲稱國會議員之舉曹錕爲總統純出愛國觀念此言確否姑不具論然彼等所用之方法未免太不吉祥耳夫謠諑之詞恒含惡聲固也然綜觀國會之記錄實不能使一般人普徧之信心有所搖動信心維何即議員之突然歸嚮曹錕純爲賄賂作用彼等之唾棄曹氏敵黨之條件祇因曹氏出錢較多故耳此次選舉完全非法彰彰甚明無論曹錕爲恣意作惡之野心家如其敵黨所說者抑爲　葺無能之懦夫被其左右所挾持然其違法攫取總統之事實終不能有所變更彼之攫取總統之第一步爲用武力作一不要臉的暴舉而其最後當選則全中國之人皆知其係經數閱月與破爛齷齪污辱國家之所謂議員者講價還價而得之嗚呼事之醜穢誠無逾於此者矣 
　　中國其他領袖對於曹氏當選之態度如何今爲一般人所最注意距今未久衆信（至少北方人信之）倘曹錕自作總統者張作霖將立舉兵撻代之觀張氏之擇山海關爲秋操地點及通電痛攻賄選興兵之舉似在意中唯數日來之形勢又復一變似戰事不至立即發生據東方社電訊謂張作霖現取觀望態度將看曹錕如可舉動再定方針盧永祥亦曾發表反對賄選通電昨據本埠確息目下盧之態度與張氏同由是可知曹錕已被給以先出手之地步質言之彼若欲享和平者須先表示願以何物爲代價也此項對付曹錕之法信爲中國式者又據報告張氏對於前途之　向含有較總統一席更商之事物若此說果確則張氏目下撻代曹錕殊無所得因曹氏權位一經滿盈勢必自斃正無待於討且冬季將届作戰亦復不宜耳 
　　但有一點須明了者曹錕入北京作總統後無論被人攻擊或被人放任其所握實權必較在保定爲巡閱使時爲減作巡閱使之曹錕統治其所轄之全境且爲直系首領聲威赫奕大權在握今被人擁入新華宫無異作人傀儡其部下恃功而驕將不受節制昔之其他巡閱督軍爲彼之同僚今则實際上爲其上司彼今後所享權力之大小將一聽其上司所許守耳今有人挾一聊以自娛之幻想謂若得一强有力之人物作總統則外交團對於交涉之提案將得較多之實現機會其實任何省分對於此新總統之命令苟爲其所不喜者將决不服從之毫無可疑實在權力將仍分配於各省斷不因曹錕爲總統而異逆料直系自覺其地位安固後將即聲請列强履行華會諾責增加海關附稅（目下關稅短收北京欲增附稅之心必更熾）並請國際銀團即以附稅作抵借一巨欵故吾人對於上述之事實必須注意總之列强對於今日中國任何黨派不可假以金錢苟假以金錢即犯對中國人民直接不友睦之罪未任何領袖自願出錢買取官位此爲彼自身及其徒黨以及中國人民之事與列强無涉特列强及外國銀行家亦不應贊助此人致終有一日遭中國人民之算賬也 
[李鼎新向部員謝罪]  
　　北來充當調人之杜錫珪昨日（五日）正午十二時在金魚胡同海軍聯歡社宴請李鼎新及索薪團代有六人（即次長徐振鵬及各參事同長）（席間首由杜錫珪發言不外勸和之詞惟其中有可述者杜謂李總長年已六十也該積蓄些須諸君將來都有爲海軍總長之希望不應過於攻擊云云舉座聞之默然李鼎新即起向衆代表謝罪衆亦引爲滿意盡歡而散李下午到部即將全體部員所指名排斥之黃鄭高諸人均調派不重要之職海軍部中所謂李派已全失勢矣昨所更動之各員如下機要科科長黃道箖　爲法學科科長經理科科長鄭寳芸調爲稽核科科長庶務科科長高穰调爲調備科科長至所遗之機要科科長即以法學科科長池仲祐充任經理科科長即以稽核科科長嚴昌泰充任庶務科科長即以方阜民充任此外並升任林鑒殷爲編撰科科長聞李之親家海部秘書高稔亦將調爲參議日内即可發表 
[敎育部之近訊] [  蘋]  
　　敎部自彭沈相繼去職攝閣委該部普通司長陳寳泉氏代理部務陳以本部人員正在罷工索薪自己旣無調停能力遂始終未正式就職并先後提出三次辭呈攝閣於任命農商總長時乃稪提出前未就職外交總長之黃郛任爲敎育總長命令雖發表而黃亦一再呈請收回成命探其原因甚爲複雜並非黃氏矯情立異絶對不當敎育總長實因該部欠薪已達七個月之多罷工以後部印亦經全部封鎖任保人來職掌部務非先籌發欠薪若干不予開印黃郛來京未久籌欵能力未必能勝陳多少故在節關前敎部派人與黃接洽時黃即以實告此黃氏不能就職之原因一也黃郛所以能在京活動係由前總理張紹曾賞識而來現張旣下野黃郛之立脚點已不能十分穏固攝閣此次提出黃郛補敎長空缺不過敷衍張紹曾一派之手段黃氏深知其隠所以復上辭呈惟辭者雖辭而覬觎此席者如敎部編審員前曾代理次長之沈步洲氏前國務院秘書萬兆芝氏均尙在運動以次長代部但據該部一班之趨向對萬尙無所表不對沈則認爲人太油滑於是連日會商無論陳來沈來任何人來非有能力籌發欠薪若干不予承認又恐長此罷工部務停頓各方面必發生誤會除將罷工以内各處遞來各項重要文件一齊檢呈國務院核辦外并發表一種經過罷工之宣言 
　　敎育部曁附屬各機關同人公啓云溯自六月十三日以來内閣攝政瞬及四月而敎育部之無總長也亦怱怱已四月矣幾若與政府之無總統内閣之無總統相終始誠天下之至厅前古所未聞者也閣席虚懸百務停滯所收文件積若邱阜事關緊要者亦皆無從印發即如秋丁祀孔各執事官因無總長委派無法奉行至若東西各國留學經費直轄大中小各校經費亦以主持無人混亂廢弛達於極點而部員之呼飢號寒積欠俸給至七越月之多更無人聞問矣以全國敎育總樞在政府久置諸無足重輕之列而羣僚職守所寄在同人何敢存妄自菲薄之思故迭次推舉代表向國務院奔走呼籲冀有解决之法乃遲之又久特任雖已有人而受命者旣無負責之决心推轂者亦無敦促之誠意而代理次長之陳司長雖辭職未准復以久病不問部務似此情形敎部實等虚設外間不察責備紛來反謂同人等放棄職務貽誤要政而不知凡事無所禀承相顧祇增愁歎甚或因本部窮困太甚輕加揣測謂應加保存之公物將有抵押之舉同人等數月以來方以未盡分内之職責爲歉何致再有法外之行爲用是鄭重聲明以明眞相責任所歸應有公論謹布區區伏希公鑒 
[南昌近訊]  
　　造幣廠開工在即贛造幣廠籌備多日總辦蔡成燏會辦龔梅生包竹峯等以本省需用銀幣甚急不得不趕速開工前派工程科長赴滬採辦修理器材料現已辦齊轉連到省並辦有紅磚一萬六千塊爲砌嵌機爐之用至修理機器工程由電燈公司工程師承包修理議定兩個半月竣工業由該工程師在寗皖等處聘請技師多人日夜從事工作翻鑄機輪螺絲配置一切機用零件又預向章外韋公祠大昌煤爐公司訂定無烟白煤由其逐日包定若干噸供用 
　　南潯路改選動機南潯鐵路協理張肇達赴津後潯股東清查會即派代表李詹兩人來省向生事局接洽召集第十三次股東大會以便改選總協理董事局表示贊成故近日均在接洽進行中坐辦熊索村見環境不佳恐難應付已决定辭職股東方面有人主張本届改選先將公司章程修改將總協理制改爲董事制由產出董事中選舉董事長負全路責任並將總公司遷移南昌俾董事局得就近監督此項主張恐難實現然該路每届改選無發生風潮本届恐難逃免也 
[贛省自來水借欵與政爭]  
　　戴秉清助孫驅蔡官廳通緝危柏青 
　　國聞通信社南昌通信云自孫傳芳回閩派兵兩營入贛駐紮南城後贛省議會省敎育會省農會自治籌備處總商會曾於三十日聯名分電保洛閩請撤駐贛孫軍繼之者有律師公會工會之去電吾人見此事鬧得蓬蓬勃勃即知此中大有文章斷非因二營兵士即起如是之紛擾果也今日（四日）省議會忽開談話會第一議案即根據外埠報載省議長戴秉清與危柏青用開辦自來水公司名義向外人押借欵項一百六十萬元作爲助孫傅芳來贛驅蔡之用當即議决電滬（滬同鄉會）反對阻其借欵大意謂報載本會議長戴秉清以南昌自來水公司名義向外人押措鉅欵以地方之主權供政爭之作用爲禍桑樟不堪設想應請就近設法阻止以弭隠患再戴氏離會已久所有在外行動與本會團體無關合併聲明云云惟戴氏奔走京津滬漢固屬大有活動然即謂其有如此能力亦屬疑問危柏青在數年前即有以開辦自來水公司名義大借外債之計劃卒以扼于環境無形消滅且危氏現時極無聊賴如近日省垣之指官撞騙案均爲危氏製造而成致陷他人久繫囹圄故昨日官廳特通緝危氏歸案嚴辦或者因與戴氏所謀有關之故亦未可知第二届省議長龍欽海胡廷鑾亦會電滬反對戴氏借欵之舉亦足見現時贛人之日暮途窮也 
[滇黔援川軍分道出發]  
　　成都通信石青陽近接唐　堯由滇來電即日　兵援川其原電云　軍决定出師援川迭經電復萬無　更惟因調集補充各事小需時日致未克朝發夕至當荷諒原刻下第一軍集中黔邊行將陸續以入綦渝第二軍已達黔中不日即行分路進攻　　在邇現在北方形勢日逼切望諸公堅持作戰不作苟和俟與敝軍聲氣互通之時必收殺敵致果之效昨曾另電致熊劉但諸公申述鄙誠希共努力博此最後勝利目前要義必先合力逐盡在川之敵軍然後進能救國退能自保西南生死關頭大局一線一機均在此舉請代達錦禹諸公共鑒之 
　　另訊唐繼堯劉顯世之代表周瑞堂蕭正格日前已到成都聞已與熊劉接洽出兵援川各計畫結果頗爲圆滿無論如何滇黔援川聯軍勢在必來㈠因代川平定直黔兩軍㈡因唐不來川袁將回黔川省戰事如環無端未知何日方能罷休也 
[重慶通信] [  淵如]  
　　連日渝城附近之戰事 
　　連日紧來川陰雨緜延頗呈一種黯淡愁慘之氣象重慶上游距離十五里路遠之浮圖關地方發生戰事激鬥甚烈前夜昨晨（二十五）時聞斷續槍聲至夜大雨淋漓屋溜如注於十一句鐘時步槍聲大砲聲機關槍聲突然並作聲更宏鉅記者亟登高樓瞭望雖陣地離城尙遠戰况不可得見然攷量其聲之所出以渝軍方面爲多其爲省軍襲攻浮圖關而渝軍抵禦之也可知袁祖銘親出督戰至四更後始回志城拂曉五鐘時尙有槍聲然其音響漸遠似省軍已向高店子後方再退矣 
　　吳佩孚所派之趙榮華疾惡如仇匪盜氓多畏避之惟其人太無智識軍事學尤缺乏身爲統帥而毫無系統與指揮全部的能力致前敵各自爲戰後方餉糈不繼又時時與各將領鬧意見彼入川最大成績即加出街擺架子儀仗前導清道後行店舖居民或有坐而未起者目爲大不敬鞭笞隨之此爲川民深印腦海之一種紀念餘固無足述二十三日趙氏倉卒出走不知其本何原因其所部于學忠支隊長自擊退周西成後即駐紮渝城固未上陣應敵茲往下游勇退非關戰敗可知據其臨行通電謂迭奉巡帥電令飭駐萬縣保守後方開拔在即特此奉聞云云究竟吳佩孚如何令彼彼亦未將原電宣布以記者揣度之此次省軍突然猛攻浮圖關事出倉卒吳佩孚何從令彼退守度其出走原因一由北軍入川不諳山戰術過於笨拙不靈上陣輙敗一由趙榮華膽怯見合川已失慮省軍截其歸路故採三址六計中『走』的一字但趙如此皇急退走頗影響於渝城治安市面人心因之搖動後經袁祖銘極力彈壓時時出街巡行且劉甫澄到重慶後對地方治安亦有負責宣言故昨今兩日市面較稍安定矣 
　　袁祖銘宣布就援川軍總司令職後對於前敵後方各軍竭力規畫三次擊走周西成二次攻到合川大足銅梁璧山雖其才力尙能耐戰但對於勝負前途終無把握民國十二年來重慶城因戰事而彼此出入者多至九次上面之白市驛下游炎唐家沱對河之三百梯一聞發現敵踪無不倉皇出走因四圍之要隘已失故也月來周西成三至對岸之銅元局眞武山黃　埡省軍不但攻入老關口抄過白市驛現且進至浮圖關人民恐慌自不能免即此一點觀察四川戰事之延長固不待言矣 
　　此延長之四川戰事結果如何仍視中立軍之態度如何爲斷劉甫澄旣加入戰事劉文輝之必參加自不待論如果陳洪範劉眷藩等一致附和劉甫澄省軍雖得重慶亦必不能久守否則渝軍欲久守重慶亦戞戞乎其難現聞劉文輝以五旅生力軍從富順内江抄入省軍之後方再以一部入省則今日之四川究竟是誰家天下目前尙自難說也（九月二十六日） 
[藏邊不靖之外訊]  
　　字林報打箭鑪通信云英領事安格登於九月十日偕其家屬離打箭鑪前返雅州安於打箭鑪稽留兩月在此時期中曾極力向各方考察中華國界問題惟此問題關係中印藏各方綦爲複雜更以現在中國軍隊幾已完全撤退欲與此有關係各方接洽更屬不易且藏東各喇嘛復在擁兵互爭益使邊疆多難故安氏遂不再留當安氏成行之日中國官商隨赴雅州者有百人之多因由此至雅計程八日道路不甚安寗故稍有財物者均於此乘英領有重兵保護隨以俱行焉據内地傳來消息拉薩軍隊今集中於現在中藏分界隴巴竹地方如該軍隊此來係專爲維持藏東和平秩序則自受人歡迎否則恐反將妨碍中藏間之和平喇嘛於中國貨物之中其最不能缺乏者爲茶葉此物喇嘛等常從打箭鑪購取故中國方面若斷絶茶之來源藏民勢必終於屈伏矣 
[曹錕當選後之浙訊]  
　　浙民救國大會代表黃維時等十餘人八日上午赴省署由張　　　自　見黃等將救國大會意旨約路　　　謂對於違法賄選自　贊同惟鄙人因地位關係此時尙不便明白表示尙望諸君注意秩序就軌道内行動並謂本届省議員初選名册决定嚴厲調查倘再有如從前浮報情形定將縣知事及經辦人嚴懲以昭炯戒又謂現在浙省户口尙未查竣自治省憲無從辦起外界因鄙人未實行自治省憲頗有以頑固之名相加者實則時機尙未成熟耳頑固之名不敢承也言次適有他人入謁黃等遂興辭而出 
　　杭州中等以上學生聯合會昨日下午四時在省敎育會開會歡迎理事長樓兆　簽到高中代胡鳳翕等十六校公推鄭昌新主席即請樓君報告赴粤集會情形及粤中軍事政治社會等狀况嗣即討論抗曹辦法僉以曹錕盜竊名位自非奮起聲討無以保救國家擬即徵集各校同學及各界人士從實力做起一切方略須俟秉商盧督辦派員統率辦理至於雙十節向例舉行提燈是不穒舊籌備聞須各校各界意見交換後再行確定 
[蘇議員提議否認賄選]  
　　江蘇省議會議員蔡璜以國會賄賣大選應嚴重表示根本不能承認提出緊急動議案原文云民國不造巨蠧禍國實襲數千年纂竊帝王遺毒一輩狐羣狗黨復肆其攀龍附鳳汗行無所不極彼茫不知民國爲何物民主是何義縱一時魔瘴彌天稔惡適速其斃此起彼仆可作一例以觀而中央破産又屬不可避免事實苟一息民氣未亡禍亂終有已時政治自有上軌之日要置不足論國會爲最高立法機關名義上總屬全國民意所託乃公然賄賣人格掃地附羶螻蟻狗　不如於國法爲賊亂於民意爲悖逆不第骩法亂紀廉恥道喪已極若任此淪胥是四萬萬人心盡死眞萬刧不復矣衆院非法延長任期根本無存在餘地參院分子都由省議會産生當有撤銷權責應電兩院嚴重表示根本不能承認併通電各省議會一致主張姑勿望抽薪止沸可根本解决保全一綫眞確人心即至不忍言之一日尙有絶而復蘇之望請亟付公决 
 
 

Page 8

 
 
第一萬八千一百八十三號;中華民國十二年 西曆一千九百二十三年十月九號
星期二 * *自由談 
[一知半解] [  鐵野]  
　　人之指甲每日平均約生○○○一三八又九分之八分長 
[雕刻談片（上）] [  李寓一]  
　　西洋雕刻在古代希臘時代即有精緻偉大之作品如范娜斯像及勞康之羣像一係女神表示和愛之意一爲父子三人被蛇困之形此二像於中世紀發現於埋落斯島當時大雕刻家恩其洛已欽其爲不可思議之藝術 
　　其後經羅馬法王之專制十字軍之勞役雕刻方面浸漸衰微及至十五世紀文藝復興基督敎之洗禮堂成立於弗洛來恩斯市其最大之青銅門欲選能手雕刻有意人奇培爾鐵者被選自二十五歲着手及五十歲而竣事竭平生之力而製作一門我國左思十年之堅毅瞠乎其後矣宜其門至今稱爲世界唯一之門也 
　　當其時更有米格朗基者爲文藝復興三大傑之一其雕刻以偉大强烈爲尙復興以後罕有能及之者所作大衛像係一裸體男子駐立之勢筋肉緊張迄於極度又喜模倣古代作品曾作戀愛之神埋於地下謂爲希臘雕刻以驚人其泥古之處似甚迂拙然文藝之所以能復興者即在此也 
[理想中的新發明品] [  醉痴生]  
　　現在人類進化那『巧奪天工』的東西眞是日新月異我看將來科學發達到極點的時候有下列的新發明品亦未可知爰先據理想記了出來 
　　㈠輕身衣這衣製有兩翅穿了起來將機關一撥就可奮身高飛扶搖直上和飛鳥一般故又名飛行衣從此空中往來自由免却舟車之勞比那坐飛艇尤便利得多 
　　㈡避穀丸天下無如吃飯難一個人生在世上所忙的爭的都爲這『吃飯』問題現在却好了有了這新發明的仙丹一則可以節省經濟二則免却許多麻煩每服一丸可以一天不餓以次類推神效無比 
　　㈢駐顏丹做女子的最怕是老年華一歲歲的過去那臉上的縐紋便一條條的加上去眞是一件大煞風景的事所以自來美人都有『駐顏無術』之嘆市上雖有那美容嫩肌等藥也祗但顧目前難保久遠於是有大發明家特費數十年的研究才發明這駐顏丹分内服外敷二種雙方並進便可紅顏常駐永保少艾從此世上可沒有鷄皮鶴髮的老婦了 
[應當改正的言語] [  瓊生]  
　　有許多言語我們平時狠不以爲奇但是等到細細的研究一下子以後不禁啞然失笑了現在姑且寫出幾句來改正他 
　　大英地界呌黃包車的人第一句對黃包車夫說道「大英地界去麽」這句說話大錯特錯了上海是中國的地方沒有大英地界的祗有英租界的别國的租界要知道租界是租給外國人的並沒有送給外國人啊 
　　好氣啊氣是一件不開心的事體是一件不好的事體加上一個好字豈不是自相矛盾麽 
　　申報申報是在上海出版的一種報紙因爲他是中國報界老前輩所以大家都知道的因此我們口頭對於申報二字狠熟假使看見别種報紙口頭不知不覺的也叫他呌做申報了還有許多不識字的人見了别種報紙也叫他申報這是多麽差啊 
[上海獨有的生意] [  尹鐵冰]  
　　拾香烟屁股的這種商業大概以茶館酒店爲經營地大馬路小弄堂裏也有他的分號他們的資本不要多每人一只袋子看見有了這類香烟屁股的貨色便檢了裝進去有因此發財的這種生意倒是極嬴利的事業呢 
　　討銅鈿的這種生意上海到處都有不過以大新街和城裏爲最多大新街有一個面黃肌瘦破竹嗓子的却是一家眞正老陸稿荐他們的資本是一頂瓜皮小帽或者一個紙漏斗和一大串吉祥的話這一串吉祥話好似商界中生意 
[滿載而歸]  
經絡一背這串生意經那顧客的錢便到了他手裏他們忍耐性很大和做生意一樣甜言蜜語的哄着主客要是受了他一大篇恭維不來照顧他的生意他也懂得上海商界的惡習駡你幾聲他們很提倡女權用女職員那南京路的水門汀上就有很多的女同行 
　　小房間的掮客這班人的職業以晚間爲最忙我們祇要到西新橋的左近看就聽見這班掮客喊着「小房子要麽」的聲音 
　　下等社會的事業很多以上三種不過是外埠少有上海得以專利的罷了 
[笑話掇拾] [  朱辛初]  
　　甲乙二人同在影劇園裏觀影戲前排有一男一女也不看影戲兀自二個頭碰在一塊兒喁喁私語好不親熱乙儘管對他們瞧甲埋怨道呌你出來看影戲的你看他們做甚乙答道我也在那裏看影戲呢甲道今天是偵探長篇你如不看可白送了劇資却不値得乙很討厭的答道偵探長片我不喜觀我喜觀愛情片的 
[豈有此理的日記] [  魏謹]  
　　一星期一今天是我開始記日記的日子我對於日記一門完全不懂因此專誠向隔壁黃老先生請敎他說記日記並沒有什麽困難祇須多讀幾本拍拉駡同算術理科這種書籍包你一學便會 
　　二日星期二鄉下親戚阿大跑來送了我十個油煎柿子我亦回敬了一　白沙枇杷乾 
　　三日星期三接到日本東京朋友來信這位朋友是受着地震災難並且已經身死的信中大致說日本人自從東京橫濱二埠遭了震災以後已在二個星期之内完全恢復原狀五日星期五早晨起來覺着身體有點不適意走到對門棺材店裏爬進棺材去休息休息後來棺材有了購客連我也抬了出去我被他門驚醒就狂喊起來唬得幾個摃夫四面逃散我立起來一看好不有趣呀 
社會小說 
[人間地獄（一八六）] [  娑婆生]  
　　第五十六回雪夜度凄凊量珠換夢銀燈照憔悴射藥回春 
　　這一番話明明是嘉興老大激怒白蓮花的談頭那白蓮花雖是用駱駝絨毯子蓋沒了頭其實他何嘗是眞睡嘉興老大的話他一句一句全聽見曉得他這番口氣明明是說程藕舲不肯化錢程藕舲化的錢沒有戚志勇多因此他對於戚志勇便肯讓我給他恣情蹂躪程藕舲錢化的少他連晏堂唱全不許我去這不是和我作對頭這分明是瞧程藕舲不起程藕舲也不是沒錢的窮小子我明天一五一十的和他說個明白也叫程藕舲化些錢給他看看藕舲能再挣一口氣錢比戚志勇再化得多些給一些顏色與他到那時候我再問他到底誰看中的客人好料想他那時也要啞口無言了今天索性讓他擺足威風說個暢快主意打定嘉興老大尖言利語刺激白蓮花白蓮花縮在床裏不去理他嘉興老大說了半日也自倦了催着小阿妹道時候不早了你也可以睡了小阿妹見嘉興老大今日大發脾氣那敢違抗趕忙脫了衣服要往床上與白蓮花同榻而眠嘉興老大這時候心生一計忙對小阿妹道你到後房我那床上去睡我今天要在這裏陪你阿姊睏呢小阿妹聽了這吩咐曉得他是要實行監督白蓮花自己更不敢有什麽主張忙對嘉興老大道那末裏面的被頭可要搬到此地來嘉興老大道你將我那條靠身的絲棉被頭拿來别的不要小阿妹道枕頭呢嘉與老大道拿一隻小的來就行了小阿妹答應道進去搬被頭枕頭白蓮花聽得明白心中這一怒非同小可他向來最怕嘉與老同榻偏偏今天他要同睡心中眞是又急又恨竟在被筒裏急出一身大汗 
　　校正本回回目係雪夜度凄清量珠換夢銀燈照憔悴射藥回春前昨兩日誤作射回春藥係手民之誤合即校正 
三言兩語[  鵑]  
　　自賄選告成一般所謂議員的人格就拍賣定了五千元箇眞便宜得很我手頭倘有黃金三百萬時定要買他六百人來供我指揮喚他們對於他們的父母兄弟妻子以及列祖列宗加以有形的侮辱大約也沒有做不到的罷 
 
 
 

Page 9

 
 
第一萬八千一百八十三號;中華民國十二年 西曆一千九百二十三年十月九號
星期二 * *   
 
 

Page 10

 
 
第一萬八千一百八十三號;中華民國十二年 西曆一千九百二十三年十月九號
星期二 * *國内要聞二 
[濟南雜訊]  
　　錢商不合作之可慮濟南錢商不下二百餘家往日一切動作無不和衷共濟故銀洋價目流通紙劵自民國以來皆能相劑於平絶無意外每日早八時前各號派代表一人赴福德會館共議本日銀元價目名曰上關議定後各回本號懸牌定價凡有銀洋出納悉遵此議而行可謂法良意美自商會長改選期内各銀號有接近甲乙兩派之趨勢於是意見橫生漸不一致投票之日　子衡當選爲總商會長張氏爲號召計改定每早上關移至中州會館以覘人心向背其究也來數甚少（每日往者聞止有二三十號）大多數仍在福德會館早會於是顯分爲東西兩派（因中州地點偏東福德地點偏西故以此名之）此兩派外又有許多不東不西分子自命爲中立不倚者恐兩派不能相就將來必趨極端於錢業前途必生巨大影響勸兩方犧牲成見仍移在一處開會免得各號各市貽人口實而東派以會長所在當然號召一切謝絶調人事遂擱淺距東派活動者以該處上關人少漸漸又投入西派而東派人數愈少東派深恐失敗又欲與西派合作而西派以東派謝絶調停於前刻以勢孤言和又拒絶其請於是兩方遂各趨極端矣東派復於此時托人溝通中立者加入中州會館早會中立派中人有少數爲情面所迫前往中州上關者當有多數錢商因此兩不止關每日除打聽行市不買亦不賣金融之流通以此停頓不少年以近數月來各號之錢帖不甚爲一班人歡迎加以平市官錢局於前月倒閉凡存錢帖之家懲前毖後皆欲易現近來各號兌現欵者比往日加多將來東西兩派仍不相謀使有一派錢商周轉不靈發現擠兌或因以倒閉則他號必受影響恐因以倒閉不能支持者當不至一家也 
　　五中學生互毆風潮省立第五中學（校址在臨川） 
共有學生五百餘人以臨沂郯城費縣沂水日照莒縣等縣學生爲最多各縣學生因分縣界時起衝突大約臨郯費三縣學生爲一派沂水縣學生爲一派日莒二縣學生爲一派舊歷八月十四日新招丁班學生某（臨沂人）與沂水人口角其他沂水人往援同鄉并數臨郯費三縣學生之短該三縣學生遂開會於城隍廟討議對付方法晚八點回校在操塲叫駡沂水學生大恐乃蜂擁至校長室校長當時亦無甚辦法沂水人出校長院後恰遇臨沂人徐作棟遂痛行毆打臨郯費學生聞訊聚齊持械追沂水人幸該縣郵務局長（郵局與學校鄰牆出而調停未至釀成巨變次日校長將沂水學生朱勸業等五人各記大過一次臨郯費人意猶不足適當記過之五人於是時回校遂相率痛打之沂水團體持械相迎中立派學生（莒縣日照）亦出而援助沂水人閙至夜半方休兩方均有受傷者十六日校長又掛牌記臨沂學生王星琪大過一次該三縣人不服逼校長撤牌聲勢洶洶沂水人則懼逃不敢回校校長趙錄翰現已來省請示辦法該校已停課十餘日矣 
[川路董事請維持股欵電]  
　　北京大總統國務院交通部參議院衆議院保定曹巡閱使洛陽吳巡閱使湖北蕭督軍省長鈞鑒本公司以久不到職之董事向藩等串同代理總理張泰階假借外力威脅多年駐漢經理高鉞令將所有股欵文卷等項交張泰階兼管以便營私千里等聞耗以漢上數百萬殘餘股欵實股東命脈所繫向張等非法行爲連電誓不承認逆料涎欵者多知必陷於危境無如南北分裂成漢相距遼遠呼籲無靈迫不得已乃召集在省諸董事查賬人及股東紳耆開會討論辦法僉以鞭長莫及援救無法祇有查照上年收歸國有辦法仍　京漢所有殘餘掃數全歸之交通部藉國家爲保障絶覬觎之爭端一俟時局稍平遵即提前召集股東大會以求適法之解决等語即經分别通函京外徵求竟見幸均一致贊同隨於八月東日通電鈴轅諒邀鈞鑒詎已月餘末奉部覆月來紛接京漢股東來函歷陳向藩張泰階等種種非法行爲曾不三月損失股欵至百萬有奇駭異之餘令人髮指查向藩等不過董事中之一該張泰階則應受千里任免之人乃敢違法朋吞悍然不顧正擬飛電查辦撤換適接查賬人劉漢章親赴京漢調查眞相來函備言向藩張泰階等種種非法行爲是實並懇鈞座准劉督存厚電委宋光勳等來漢電請拿辦在漢總董向藩張崇文樂文韶劉亞覺張泰階等兼欲接收漢辦事處事務等情公司變故愈出愈奇光怪陸離眞足爲股東痛哭但其中各方面不免多所誤會尤不能不分别疏剖請爲鈞座縷晣陳之查向藩張泰階等溺職貪污損失股東鉅欵蒙恩拿辦不禁感激零涕至於公司及股東貲本人民膏血所搆成不比道路遺金可以任人取予且本公司股欵分租股購股兩種租股則自丁糧三錢以上者起徵凡在三錢以下者雖有糧而不得皆爲股東所以凡　川人皆中股東之妄言實不足據成都總公司造有股東名册纍纍數百册股票則自五兩爲一小股以至五十兩爲一整股又至十整股爲一大股共分十九種按千字文每字一千股挨次編號朗若列眉可覆按也必持有本公司股票者乃得爲本公司之股東安得以泛稱川人遂可攘爲已有此尤不可不切實聲明庶免誤會而貽笑柄者也劉督宋光勳等不知此例想必爲僉壬所欺朦除已巡電分疏外所有公司漢事處事務業已分别知照仍責成高經理鉞照舊妥爲保管其爲向藩張泰階等借貸侵蝕各欵亦已函致駐京代表胡駿曁新到京董事羅現璷查賬人劉漢章等會同分别澈查辦理務使股欵有着涇渭攸分爲股東保持一分法律責任鈞座德威遠播遐邇同欽爲國家藏富於民屬在僑欵尤爲地方元氣所繫務希大力維護飭令所在地方官廳加意保衛特予矜全披瀝胸臆無任主臣四川商辦川路總公司董事局主席董事康千里董事王珥瑜馮國昌邱本岑駐京代表董事胡駿查賬人劉漢章等同叩 
[杭州快信]  
　　雙十節各機關雖仍休假概不懸旗掛燈 
　　昨午後省垣大街遍貼内亂犯曹錕賄選總統浙人誓死不認之字條 
　　此間盧張兩氏態度决暫取守勢俟雙十節後默察現狀當有積極表示 
　　杭總商會八日下午開緊急會議討論應付時局對曹錕賄選誓不承認 
　　杭縣縣議會組織之厚生墾牧公司昨開籌備會實業廳派秘書章渠代表及杭縣陶知事均蒞席 
　　省垣同善堂昨午後召集各官紳籌議標賣龍翔橋二百間房屋（光復時棲止旗民者）尙確定辦法 
[南京快信]  
　　齊督駐京代表昨來電已偕各省代表赴保迎曹 
　　齊督接國務院復電四省剿匪司令部經費准由交部飭津浦路局按月支撥 
　　軍警近日檢查行旅甚嚴晚間各街市均加派雙崗　　軍署據探報近有黨人趙世昌潛往沭陽一帶地方勾結土匪千餘人擬雙十節在江北一帶擾亂治安等語特飭駐在各軍隊嚴密緝防 
　　齊督定國慶日在軍署設席宴各僚屬並宴請駐寗各國領事外寳 
　　省議會議員據最近調查在寗者逐漸減减少雙十節前已無成會希望 
　　敎實聯合會特派專員楊鄂聯黃懋勛分赴各縣調查職業敎育敎實兩廳長通函各縣知事接洽照料 
　　省公署昨將江南平面測量算及修正條例案咨交省議會議决 
　　泗陽縣知事李佩恩會審匪案委員沈榮馥會報獲匪魏從龍魏茂恒供認迭次搶擄不諱兩長電令將該二犯依法執行死刑以昭炯戒 
　　江寗市鄉聯合會縣農會因連年災歉農民舊欠賦稅實無力同時完納請令准予寬緩以示體恤省署當令財政廳查核辦理 
　　南京青年會吉禮泰夏曰瑚劉湘賢沈嗣莊等於十月十二日乘美國約茀遜船號赴粤開全國青年會 
地方通信 
[金山]  
　　敎育局開董事會十月七日上午九時金山縣敎育局開第四次董事會董事七人全體出席議决議案如下㈠第二高小校長函請追認用敎育局長名義向張堰儲蓄會商借銀一千元以充建舍墊欵案公議通過㈡師範講習科學生請撥參觀費案議查預算册預備金項下所餘無幾惟師範生參觀亦屬重要比照上届旅行費補助洋一百元㈢童子軍聯合會再請撥給團費案議本案業經前次議决准予照加聯合會費二十元茲再增加會費三十元至各團應否補助及如何撥給由聯合會視本會經費之多少察核辦理㈣崇實學校推廣學級案議查第四區經費異當竭蹶該校推廣學級又未得敎育委員之同意公議否决至第五届開會日期定下月四日 
[奉賢]  
　　國慶與提燈城市敎育會前日職員會議時以今歲雙十節適逢地方紀念日僉謂應利用時機提燈唱歌游行街市以期引起國家觀念聞該會刻已通知縣立一高女高城市一民三民諸校從事籌備矣 
　　年豐與演劇該邑入夏以來氣候適宜雨水調匀農產物除棉花因遭颶風稍受損失外餘如稻荳甘薯蔬菜等類均獲豐收故此次城廂地方紀念日（古曆九月初二）將有集欵演劇五天之舉 
[蘇州]  
　　二女師之新氣象蘇州第二女師範學校下學期來學校行政課程編制均大加改組新聘趙紫宸碩士王厦材陳兆　范承杰陸森雲諸學士爲敎員周碩誠君爲訓育主任俞慶棠女士爲敎務主任俞女士未到時請楊衛玉君暫代現楊君因敎實聯合會迭電催回主持職業敎育事業已告卸該校自行選科制後敎員學生校友會三方面組織文學數理藝術三研究會并隨時請名人到校演講 
　　道尹添委一秘書蘇常道尹蔡師愚委任吳縣知事郭曾基之弟郭曾堃爲本署秘書昨已飭科塡發委任狀正式委任矣郭曾堃字宏周福建閩侯籍奉委後次日已晋謁蔡導尹謝委視事 
　　錫器業議增工價蘇埠錫器業各小行因該業所發工資概以錢碼計算而所定工金極微該業全體工匠前日輟業一日邀集各大行集議增加工資改用洋碼問題議决蘇城内外錫器業各工匠工價各大行應於十月六日起一律照舊增加二成折作洋碼發給各大行並無異議故該業公所昨已刋印通告分發同業一致實行增給矣 
　　市總董辭職核准蘇州市總董潘𪸣芬前日具函吳縣公署略稱奉令恢復自治理宜返鄉組織以盡天職無如芬現任滬寗鐵路秘書一職辭不獲命對於總董一事勢難兼顧爰依市鄉制之規定聲請辭職聞郭知事昨已核准潘氏辭職矣 
　　女校游藝會開幕本城剪金橋巷縣立女子高小學校舉行畢業因値孔誕及雙十節紀念放假特開游藝會三門分劵任人入内游覽聞下午二時至八時由畢業女生演劇其庽意在警勸世人 
　　稅務所長更動說蘇城稅務所長茹慶琛字幹臣到差將及一載聞稅額比較不甚足額商業中人亦多誹議幸茹與韓省長本有舊交當不致調省另候任用惟外間傳說或須他調 
　　趙連璧將長警廳蘇州警察廳長李明遠調動之聲紛傳已久或謂並無其事或謂將成事實茲據南京消息謂繼任者爲趙連璧並聞趙曾充第二師副官（或謂諮議）與朱師長頗莫逆已得督軍之同意 
[常熟]  
　　敎育局董事會議紀六日下午二時敎育局董事會開常會到屈局長董事丁祖蔭蔣鳳梧王飲鶴孫遠顧思誠張鴻王仁鎔計八人此外二高陳校長鼐代表黃炳元當推定蔣鳳梧主席逐案討論一一通過茲將議决案覓錄如下㈠通俗敎育館案議决三機關分立各設主任一人地址暫時設圖書館其閱報所講演所另覓地點㈡縣立二高經費案議决實係不敷應在預備費項下支給二百四十元㈢第五公立小學經費案議决預算内未列臨時費應在預備費項下動支㈣東張三校開辦費案議决查核决算後派員調查再行核議㈤辛安六校請加頂首三百元抵償建築校含公債五百元案議决每月追加房租金三元㈥屈局長報告各市鄉學校預算册案議决漏列各數業已查照舊預算增列動撥㈦留日學生徐醉六被災救濟案議决准撥五十元㈧審查補助學生案議决補助學生塡報請願書除由局長核明不合規程業已剔除外餘推王飮鶴金味梅二君爲審查員 
[無錫]  
　　宜興駐兵之錫聞時局不靖謠言紛起各地對於軍事防務較平日尤爲注重前日有人自宜興來述該縣從常州調來警備隊一營駐紮南門外日内南京方面尙有陸軍一營開往宜興亦駐紮於南門外以資鎭懾　　商團對謠言之防務日來錫地謠言　起是以水警區縣公署縣警察縣水上警察等各警士對於水陸防務格外加嚴日夜梭巡商團公會長楊翰西君亦於前日（七日）召集全體團員在公會訓話並定今日（八日）下午在會中開幹事會討論防務進行方法以維治安 
[常州]  
　　商團實行正式召集武進縣商會於七日上午實行正式召集商團繼續操練到新舊團員四十餘人當即按名發給軍衣下午發槍械後即由敎練員程季枚率領至青果巷張王廟操演並宣布以後每日上午九時至十一時爲操演時間至正式編制須俟雙十節後實行 
　　敎育局董事會紀武進敎育局於七日下午開第四次董事會到陳研因等七人議决事項㈠提議汪詩禪請願備價領回何福記房屋案議决本會祇有保管敎育財產之責而無處分之權應由汪姓自行向縣議會請願議决後通知本會執行㈠提議本局購置器具預算議决俟縣議會通過後照辦㈠審查本局八九月份决算册議决照案通過議畢旋即散會 
[鎭江]  
　　縣議員提議整理賦稅凡徒縣議會日前開臨時會議由縣議員吳宇慶提出整理賦稅積弊案當經全體議員通過咨請丹徒縣知事執行其議决案如下（一）用活字版排印秋勘成色凖單分散各鄉區圖以杜書吏勾串賣災飛灑之弊（一）於征收截數之期令各承辦册書糧差開具未完各花户姓名榜示各該鄉區圖以免實欠在吏之弊（一）征稅給串本無納費之例而一般書役莫不收受串費此項爲數至鉅應請永遠禁絶以輕鄉農擔負（一）忙漕由單徒邑向聽書吏編造不易認識之字名曰　體宜照金壇由單用活字木戮加印銀米田畝數目等字以免影射含混之弊再查徒邑忙漕征收費定案七厘中稔之年不下二萬元應咨縣知事於承辦賦稅書役薪工核實酌加以養其廉云 
　　徵收廣告捐之實行鎭江商埠警察總局爲整頓廣告捐起見特將徵收辦法刷印佈告㈠道旁廣告每月每尺分四分六分兩種㈡牆壁廣告每月每尺分一分二分兩種㈢屋頂廣告每月每尺分四分八分兩種若紙質廣告長一尺寬一尺以下者每百張捐銀五角長三尺寬一尺半者每百張捐銀一元長五尺見方者每百張捐銀兩元五尺見方以上者不在許可之列自公佈之日起實行徵收如有故違應照値加三倍科罰 
[揚州]  
　　汽車推廣營業鎭揚汽車公司在前開駛無無快慢之分茲該公司業務部爲擴充營業便利行旅起見於昨日（六日）始添開次數分快慢車並於施家橋停車計逐日由揚開鎭七次開施橋三次由鎭開揚七次由六圩開揚十次 
　　省令保護商划省長近據高郵阜寗公泰典商同泰昌南貨號等禀稱商號每届輸運銀錢現錁及裝運洋票貨物由鎭揚而至下河道經興化鹽城等縣常川往來相安已久近因時局不靖匪警頻傳深感困難爰特公同集議自造堅固大划船一艘於高阜兩縣商撥警備隊六名由商等自備餉械隨船保護請准立案等情現經核准除委派差遣員崔長慶前往管帶外並分令江　　測量長江形勢揚子江討論會總工程師史篤培現組精確水平測量隊以李謙若爲隊長率領隊員由吴淞口起測迄於九江除給護照外並請省長分飭保護　　查獲輪船運土内河大達小輪公司鹽邵班昨（六日）由鹽來邵經警察員謝某查獲該輪水手張小朱子販運烟土十餘件連同人證一併帶所訊究 
[高郵]  
　　呈催屠宰稅欵本縣屠宰稅項下帶征敎育經費向由屠宰稅務所經理隨同正稅一併繳由縣署轉給劃撥濟用茲聞屠宰稅所結欠屢延現經敎育局以該項稅欵僅繳至十一年四月底所有由十一年五月起至今計十七個月分文未繳現當需欵甚殷未便任其延宕昨特呈請縣署迅予嚴催以濟急用 
[清江]  
　　縣警隊加緊操練滙陰縣警備隊營長王振鵬頃因四鄉不逞之徒又復蠢蠢欲動如距離縣城僅十餘里之小營以北一帶未及一旬疊出楊姓被抬張匪私運軍火及陳建業家被匪硬藏肉票等案爲思患預防計特將營部警隊兵士數十每日上午七時下午二時皆令該管連排長親率至城西門外嚴加操練今（五日）已實行五日至操塲地點則爲前勸棉塲門外空地云 
　　綢莊股東投河本埠東門大街恒隆永綢緞莊因本年八月間平市官錢局鬧擠兌風潮曾向該莊提取息欵洋三千元略有周折茲於陰曆八月節後該莊各股東會議店事公决各添新股若干詎有股東胡愼修者因伊所認大股（每股四千元）全係零星不股凑成不過用伊代表出名增加新股問題發生後各小股東一律否認又當開股東會議時伊與其他股東揚某略鬧意見以致不知去向者數日及至一日其家人（住城内空心街）始接得伊由淮安寄回之絶命書一紙謂已投河於是店中家中各派人沿運河尋找最後乃於寳應縣境覓得今日（五日）上午八時該屍身已由船運抵浦暫寄圩外吕祖廟中亦云慘矣 
[南京]  
　　平民敎育促進會之推廣辦法南京平民敎育促進會自成立以來未及三月進步甚速現在城廂内外已經創辦平民學校三十餘所男女學生已達二千餘人今聞該會擬廣集同志更謀推廣特於本星期六（十月六日）下午三時假中正街公共演講廳開第一次推廣平民敎育大會並由該會總務董事王伯秋報告經過情形及推廣計劃董事陶知行晏陽初演講平民敎育之精神及實施方法 
　　美專遊藝會預誌南京美術專門學校自成立以來已歷一載有餘創辦人沈溪橋對於校務之發展經營不遺餘力自本學期起除原有校舍外更在塘子巷添闢第二院增設女子部并新聘有名藝術家多人擔任敎授故各處學生來學者較前大增本届國慶適値該學一週紀念之期故特於九號十號在公共演講廳舉行遊藝會二天以資慶祝所演劇目爲摘星之女空谷佳人離魂倩女雙十夢等劇聞已排演純熟矣 
　　敎實聯合會調查職業敎江蘇敎育實業聯合會委託專員調查各縣職業敎育已誌前報茲悉此項專員業已出發昨敎實兩廳長復有通函致各縣知事略云本會爲謀職業界與敎育界溝通并爲學校學生職業指導起見特請專員楊鄂聯黃懋勛分赴各縣實地調查農工商實業情形及學校狀况俟該員到時希派妥員協同調查并希介紹各界領袖人員與之浹洽云云 
　　省自治會評議會江蘇省地方自治協進會聯合會於五日開調查會六日下午二時續開評議會計到各道縣分支會評議五十餘人公推吳孝侯爲臨時主席周壽田爲速記公議將分支會所提各案先作一度之討論聞是日討論結果認爲有舉行之必要者十案不關本會討論範圍者二案留待大會磋議者一案合共十三案均待七日大會公决 
　　該會又於七日下午一時舉行秋季常年大會計到分支會代表一百十餘人由會長徐果人主席副會長龐振乾報告會務並收支賬略評議吳庚鑫宣讀議案兼速記事宜議決二十二案畢已下午六時當即全體攝影並公同正會所舉行聚餐盡歡而散 
[徐州]  
　　十中罷課風潮省立十中學校自去歲遷入北關新建築校舍内學生日見發達惟校長張猗不孚衆望與學生時有齟齬昨午（五日）該校三四年級學生因在操場足球發生衝突旋復用武當有四年級學生多人赴縣署聲訴崔知事以事關敎潮應由該校長排解該生等乃憤憤散去今早張校長竟將三年級學生開除五人全校學生乃大反對以張辦事不公内多袒護理應驅除遂提出倒張議案聞已一致罷課即日印發傳單宣佈張之罪狀一面電請省廳查辦日昨縣敎育會已據實電告敎廳略云南京敎育廳長鈞鑒十中學生因足球鬭毆致起風潮張校長事前不予維持請澈辦　出縣敎育會叩歌另一通信云北關外省立第十中學校四年級生與三年級素有嫌隙屢生齟齬五日午課後兩級學生同在操場踢球課餘游戲乃因爭球相駡繼而相打兩級生各聚團體羣毆始猶用拳足肉薄詎愈鬧愈大四年級生内有數人竟入拳術器械室取出刀槍兵刃意欲逞兇三年級生畏懼逃出大門向城内飛跑（該校離城門里許）持兵刃者呐喊在後追趕及至城門看門軍警崗位始將持兵刃者攔住勸回三年級生跑到縣署要求縣長保護縣長派員送回校結果校長張猗某除爲首鬧事學生五人全部學生乃大起反對决計罷課云 
　　隨營學兵赴洛吳佩孚於前日（二日）派參謀李紀瑞到蕭縣招考隨營學兵二百名已誌前報今日（六日）午後由李率領所招學兵排隊回徐額數本定二百名因投考踴躍招至三百二十名年歲大者約三十左右幼者僅十三四歲各穿隨身衣服各持小包袱一件係短衫褲等物在舊商埠局暫住一宵明早（七日）即搭　海車赴洛陽 
　　同祥糧綫被匪闖刦昨（五日）晚八時許東車站北大馬路同祥糧綫正在算賬之際突有匪徒六人闖入大匪持手槍其餘皆執兇器當威嚇賬師及夥計等不許聲張留二匪在門外巡風餘匪恣意搜括約三十分鐘始鳴槍逸去事後檢點計刧去櫃内錢票及夥友衣服等約値數百千文現由該行主姚叢桂已禀請縣署嚴緝矣 
[嘉興]  
　　廳長蒞禾勘災嘉興四鄉田禾連遭蟲災今歲螟蟲滋生又盛致晚白穗遍野顆粒無收疊經地方團體電請官廳履勘現縣署方面已於前星期起派委赴鄉查勘而禾紳褚輔成氏又以私人資格柬請張財政廳長省署代表藍君及省會沈祝兩議長於七日上午九時半車蒞禾即由褚氏李頟事及縣議長沈陳諸君偕同至南堰地藏廟對岸君五莊地字圩一帶查勘果見稻多萎死秋收無望旋即至烟雨樓公宴張廳長演說謂蟲災竟若斯之甚當返省面請省長核減糧賦以蘇禾民一面研究除螟方法飭縣督促遵行以期來歲之秋收豐稔云云至下午四時張廳長等始乘車返省 
　　建造姚太僕公專祠嘉眞姚慕蓮君於西門内獨資建造姚太僕公專祠及宗祠義莊現已工竣落成於七日開祭軍政各界均派代表致祭滬上自來水廠職員救火聯合會職員均蒞禾與祭姚君以所收禮分三千餘元悉數捐充嘉興育嬰堂經費以惠嬰孩 
[嘉善]  
　　楓涇體育會表演國技楓涇楓溪體育會從新成立已誌前報七日該會爲提倡體育起見特請上海精武體育會會員四十人上海精社社員十餘人在本鎭南操塲表演國技十一時三十分精武會員等到楓由楓涇體育會全體會員至站歡迎午後二時齊集南操塲開會來賓達三四千人首由會長蔡匹志報告請精武等來楓表演之主旨並介紹兩團體之歷史次精武會員演說國技之價値與必要次精武會員奏滬樂及粤樂粤樂激昂高抗楓人多聞所未聞其後即由精武會員等表演國技有徒手有兵器有團體練習有對手搏擊等種種動作純熟精神煥發每節終了輒博全塲之鼓掌亦云盛矣 
[安慶]  
　　江淮中校風潮續聞該校係由黃問歧吳劍青徐樹芳方伯堂等四人所創辦訂有創辦人規約内載一切經濟事項概由該四人負責詎料方攬大權擅用私人賬目抗不公開致發生上年一度風潮自方被斥後羣推吳劍青爲校長以爲前途必有可觀乃竟招同事黃　二創辦人之妬於開學時與吳毁約吳初以爲彼輩見校中經濟困難恐累及若輩而孰知不然蓋黃暗中與某校聯絡鼓動學生思欲去吳則此校爲某校附屬黃並於皖報誣吳吞去校欵二千餘元之語以前學生不知其作用致誤起二次風潮現已識破陰謀不肯爲其利用矣 
來函 
[上海衆議院秘書廳來函]  
　　　逕啓者兹送上油印本院議員張則川周兆沅兩君函請本埠各報更正原函一紙敬祈查照登錄爲荷衆議院秘書慶啓十月八日「附張則川周兆沅原函」　閱八日滬上各報國内要聞欄内載京信謂大選會决定四日或五日晨可以到京出席者有張則川周兆沅等不勝駭異竊則川兆沅等自南下以來始終反對賄選態度昭然此間六日緊急會議曾經列席并簽名通電全國皆知此種謠言想係有人在京招搖全非事實恐淆聽聞特此聲明留滬鄂籍議員張則川周兆沅謹啓 
 
 

Page 11

 
 
第一萬八千一百八十三號;中華民國十二年 西曆一千九百二十三年十月九號
星期二 * *   
 
 

Page 12

 
 
第一萬八千一百八十三號;中華民國十二年 西曆一千九百二十三年十月九號
星期二 * *   
 
 

Page 13

 
 
第一萬八千一百八十三號;中華民國十二年 西曆一千九百二十三年十月九號
星期二 * *本埠新聞 
[議員代表赴浙接洽已歸]  
　　今日開會報告　 
　　國會兩院行政委員會前日推出代表四人赴派專謁盧督辦商議救國方法四代表中除張繼君因事未往外其餘潘大道劉重彭養光等三君前日搭車赴杭業於昨日乘快車於下午七時十分返滬據聞盧督辦對於主持正義主張極爲堅决至正式表示尙待各方商洽妥定現兩院定今日下午開會即由潘君等報告接洽情形云 
[常州前晚增兵之滬訊]  
　　開到軍隊二千人向丁堰方面駐紮 
　　國聞通信社云據交通方面訊常州昨（七日）曾由寗鎭方面調來兵二千機關槍及大砲數尊會同駐常傅團兵四百向丁堰方面駐紮該地人心浮動咸信宜興方面不日即有戰事發生云 
[賄選告成前因後果之滬聞]  
　　此次北京賄選告成頗出人意料之外蓋三四星期之前綜計各地議員人數反曹者雖不能居大多數然若始終消極抵抗尙可破壞津保賄選運動而有餘也迨至最後五日之前竟安然告成此中原因甚爲複雜昨日由津到滬之某君爲本報記者述其前因後果如下諒亦關心時事者所樂聞者也某君謂自陰曆六月杪至七月十五日左右兩院議員在津領欵凖備南下者約有六百餘人於此時期中先後赴滬者有三百八十餘人奉天方面約有五十餘人此時大選派莫不神傷志沮憂形於色曹錕夢思過度以致神經錯亂先後打破古玩約値十餘萬金吳景濓見大勢已去擬借拜王孝伯壽辰爲名預備出走是時適茅祖權在滬發快郵代電痛詆楊永泰於是已南下及準備南下之議員内部發生意見不能一致對曹後又有凌鉞通電通告受籌備主任職留滬議員憤其自擅而北來者有九十餘人在津領欵預備南下者遂意存觀望裹足不前大選運動遂復呈活氣嗣黃陂南下不能以總統名義號召各方大選派之勢乃益張然當時若無李根源之從中搗鬼則破壞大選尙有一線希望李氏挾黃陂到滬見無可作爲乃又擺布陣法大施手段對直派反直派皆大獻殷勤以期兩收實利彼向反直派曰現在内政外交皆無辦法老曹登臺必歸失敗何不順水推舟助之獲選而速其亡對直派則暗通欵曲願使政學系二十餘人出席投票促大選之成功大選派當然表示歡迎李氏賣票之條件甚爲苛刻謂此二十餘人到京投票後當准其立即返津彼等之名字不可宣布於外票價當加倍給付大選派一一允諾之此二十餘人乃於五日下午二時到京投票後即遄返天津賄選於是告成矣 
[簽訂皖浙公約之經過]  
皖紳余誠格報告簽訂皖浙公約之經過云今夏政變紛乘戰謠　起江浙兩省簽訂公約表示和平當時皖浙毘連之處如徽寗各屬湖州所屬之泗安各有軍隊調遣之風傳人心惶恐商業停滯兩省紳商心焉憂之互相接洽仿照江浙和平公約辦法分向本省要津陳說適徽寗旅滬同鄉余魯卿江漢珊曹志功許伯龍吕篙漁李振亞胡佩如等數百人發起弭兵會推定余魯卿吕篙漁二君爲代表余魯卿以年老不克遠行推薦王文藻代任其勞並由誠格備函連同草約四條向馬督理作一度之接洽馬督函覆贊同吕王二代表旋滬後誠格等商諸旅滬浙紳袁道冲先行赴杭徵求當道意見同時浙紳金甸丞陳藹士沈田莘諸君亦赴杭會同高白叔徐博泉王湘泉金潤泉顧竹溪顧子才祝星五王竹齋諸紳商面謁盧張兩長陳述兩省人民和平之希望當蒙一致贊成杭垣法團推定金潤泉祝星五二君爲代表來滬會商進行辦法由誠格及李伯行余魯卿金甸丞沈田莘陳藹士諸君柬邀金祝吕王四代表及旅滬浙皖紳商盛竹書王一亭方椒伯李偉侯徐積餘江漢珊袁道冲程永言諸君於九月二十九日餐叙於聯華總會議定進行程序浙省公推金潤泉祝星五陳藹士君皖省仍推原接洽皖方之吕篙漁王文藻兩代表及誠格三入同赴皖浙兩省請求簽訂公約誠格以滬事覊身命子余粢賫書代往先赴蚌埠與該處中國銀行行長湖州籍盧寵之君同謁馬督面呈公約當即簽字蓋章旋赴安慶吕省長立予簽印旋即返滬轉車赴杭並以沈田莘係原接洽之人在滬相約同往遂請盧張兩長簽名用印至是浙皖和平公約完全告成由兩省紳商公同宣佈同樣二份一存杭州總商會一存安慶總商會浙皖兩省當道對於斯舉均有極誠懇之表示欵待代表尤致殷勤其一種和藹雍睦之態度彼此亦具同情足徵酷嗜和平約經簽訂其保境安民之主旨益以昭彰而兩省同人先後奔走周旋各方竟逹到和平之目的其熱誠至可欽佩用述崖略爲浙皖父老兄弟告 
　　皖浙和平公約 
　　皖浙和平公約 
　　一皖浙兩省因時局不靖謠言紛起兩省軍民長官同有保境安民之表示但尙無具體之公約仍不足以鎮定人心爰請兩省軍民長官俯從民意仿照蘇浙和平公約成案簽訂公約保持兩省和平 
　　二皖浙兩省轄境毘連之處所屬軍隊各仍駐原防保衛地方免生誤會 
　　三皖浙兩省軍民長官負责不令客軍侵入或駐紮兩省區域防止引起糾紛 
　　四此項公約經皖浙兩省軍民長官之同意簽字盖印後由兩省紳商公證宣佈以昭鄭重 
　　馬聯甲吕調元盧永祥張載陽中華民國 
[護法國會議員開會紀]  
　　又將發表宣言 
　　昨（八日）護法國會議員在通訊處開會到七十餘人先推孫芳主席凌鉞報告赴浙代表張大　茅祖權　容德徐可亭四人於今日晨前往杭州與浙盧接洽解决時局辦法高振霄提出對移滬國會應發宣言當即通過遂推出高振霄陳榮廣李希蓮爲起草員立即起草趕行發展並議决發佈通告議員及各界於雙十節上午十時至下午二時在大世界共和廳慶祝共和紀念並公祭殉義各先烈由茅祖權張知本草就祭文又聞各議員以北京國會賄選曹錕實足爲國家奇恥大辱准於公祭時下半旗以誌哀云 
[雙十節公民大會之籌備]  
　　致軍署警廳函赴各公團之接洽 
　　前日本埠二十一團體聯席大會爲反對賄選議决雙十節下午二時假滬軍營開各省區公民大會詳情已誌昨報昨日（八日）下午各公團推舉之大會籌備員梅國楨等十七人假斜橋某處開籌備會由王亞樵主席討論各案㈠由王亞樵李振亞持公函赴軍署警廳接洽（另錄）㈡各公團代表於今明兩日内赴總商會敎育會律師公會各路商總會及各團體接洽㈢由籌備員分向閘北南市及熱閙馬路散發傳單㈣印刷大會泣啓請邀各公函代表開會籌備一切云 
　　致護軍使公函敬陳者民國不幸迭遭喪亂今曹錕不惜竭全國財力謀一己之私嗾使已失時效之衆議院議長吴景濓輩賄辦大選列等定價昏夜夤緣招搖過市儼若官常詎於微日選曹爲北京總統竊以國會何等尊嚴元首何等大事渠輩不自量力竟以少數猪仔兒戲出之可謂盡滑稽之緻並聞准於雙十節日擁曹登台腥聞中外辱及國民喪心病狂於斯已極公團等分屬國民難甘緘默特於十月七日開各公團聯席大會發起各省區公民大會定於雙十節日下午二時假滬軍營集合開會遊行講演發表國民公意以伸正義届時務乞鈞署派隊到塲並希令飭淞滬警察廳加派巡警沿途維持秩序俾免奸人藉口生事實爲公便此呈松滬護軍使何各省區公民大會謹啓八日 
　　致警察廳公函警陳者公團等本約法主權在民之旨對於目前杌揑現象不忍默爾而息茲於十月七日聯席大會公决雙十節日下午二時假滬軍營集合開會並遊行講演夙仰鈞廳愛民以德務乞轉飭所屬届時派警到塲維持秩序俾免奸人藉口生事妨碍治安是爲德使此呈淞滬警察廳廳長徐銜同前 
　　公民大會泣啓敬啓者國賊曹錕竟敢公然强奸民意使猪仔吳景濓輩賄辦僞選當選爲僞總統惡耗傳來薄海同憤國亡無日哀我國民直無死所爰發義聲圖大結合茲已由敝團體於七日聯席大會决定於雙十節（即十月十日）星期三假南市滬軍營大空地開公民大會爲有秩序之遊行講演凡我國同胞務希憤躍奔臨共商討賊大計組織民意機關幸注意焉 
[留滬議員今日開會]  
　　下午一時 
　　留滬兩院議員刻定於今日下午在湖北會館開會一時先舉行行政委員會三時續開大會云 
[贛桂國會議員之調查]  
　　江西昨日某機關調查江西議員之行蹝如下（始終未離滬者）張嶧鄒繼龍歐陽沂蕭炳章黃序鵷王恒（在津主持者湯漪（始終未出京者）賀贊元邱冠棻羅家衡歐陽成陳鴻鈞葛莊黃懋鑫梅光遠張益芳王侃黃緝熙熊正瑗李國珍符鼎升饒孟任（南下復回京者）鄒樹聲蕭輝錦彭學浚察復靈黃象熙劉景烈邱珍程鐸王汝梅戴書雲謝越石李安陸毛玉麟陳子斌王有蘭鄧元吳宗慈陳友青潘學海盧元弼黄攻素郭同劉濓（時南時北往返數次者）曾幹楨賴慶暉 
　　廣西昨日廣西議員俱樂部發出該省議員名單云「本省留京者」（參）林炳華雷哲明「來津滬領欵而又回京應大選者」（參）劉錦才黃紹侃劉景雲（衆）龔政龍鶴齡張廷輔王乃昌陳師汝程大璋詹永祺黃寳銘唐樹基梁昌浩羅增麒王永錫程修魯凌飛郭椿森「留滬者」（參）陳峻雲馬君武（衆）蒙民偉翟富文張鴻俊「在粤者」（衆）覃超「回粤者」（參）潘乃寳「去日本者」（參）雷殷 
[議員雷煥猷之自白]  
　　閩籍參議員雷煥猷因外間傳其赴京投票昨特登報聲明並以其個人意見告人謂一時之是非小千古之功罪大曹錕登台國家勢必大亂此人人所認定者况復毁法行賄以求之余之南下僅抱有一念以爲任議員多年本愧對國民此種毁法長亂之責任實分擔不起至於不肯受賄不足鳴高蓋鄉黨自好者所不爲故個人保潔白其事猶不也云云 
[鄂籍留滬議員之聲明]  
　　鄂籍國會議員昨致本省各法團電云湖北省議會敎育會武漢總商會各法團各報館曁全省父老昆季公鑒瀛等自今夏六月十三北京政變以後即相率避地南下期合滬上同人完成憲與以竟十二年未竣之前功詎事與願違誠不孚衆滬會制憲無望北京賄選以成國家體面何存議會尊嚴安在瀛等忝列議席頗知自愛人禽之辨不敢不嚴未能激江漢以滌濁污惟有全面目以見父老謹電聲明伏冀垂鑒中華民國鄂籍參議員董昆瀛彭介石周兆沅葉蘭彬韓玉辰衆議員汪　鸞張則川楊時傑范熙壬張大昕吳崑阮毓崧田桐鄭萬瞻時功玖劉爕元彭養光白逾桓鄂籍蒙選衆議員湯用彬同叩虞 
[全國商聯會昨發之兩電]  
　　勸曹錕勿應選反對議員延任期 
　　㈡保定曹巡閱使鑒奉讀陽電謙辭應選果能懸崖勒馬免除戰禍之延長全國國民實拜大德中華全國商會聯合會叩齊自上海發㈠北京吳景濓先生曁留京參衆兩院議員均鑒報載吳景濓陽電悲憤同深查衆議院議員任期三年國會組織法明白規定公等違反國會組織法議决延長任期至次届選舉完成依法開會之前一日爲止是爲終身議員是爲有心毁法世界立憲各國通例國會組織法即憲法之一部違反國會組織法即屬違憲行爲背叛國憲律有明條自公等議决通過毁法案之日起兩院之議决及一切職權之行使我全國國民誓不承認其爲有效本會江蘇事務所已於冬電切實聲明諸公明知延長任期之議决爲非法行爲故將非法條文納諸憲法之中冀以一手掩盡天下目諸公之用心誠巧矣其如國民不可欺何憲法爲民國根本大法公等自貶人格甘爲猪仔尙有議憲之資格乎望速將制憲之權還我國民全體期早制定光明正大之憲法永垂萬世嗟夫約法之爭十二年矣公等幸無再釀憲法無窮之戰否則民國國土無公等立足地矣掬誠奉告還請三思中華全國商會聯合會齊自上海發 
[商界請總商會發表時局意見]  
　　有將開會董會議消息 
　　國聞通信社云總商會從前對攝閣曾表示否認並聲明曹錕無當選總統資格今曹氏賄選告成反對四起該會尙無何等表示日來聞有多數熱心商人向各會董處詢問要求開會提議有不日召集會董開會公决辦法之說云 
　　總商會會員周佩箴君昨函該會質問云敬啓者此次北京賄選總統曹錕居然當選毁立國之綱紀墮人羣之人格穢德所播恥辱何堪因是各方聞訊莫不發言聲討所以伸義憤維邦本也惟本會値此劇變尙未有所表示各界紛相猜測頗致懷疑名譽攸關人言可畏本會職責所在仍未可默爾而息想本會爲商界法定團體宗旨素稱純潔對於政治問題向來一秉至公六月二十三日會員大會議决否認攝政内閣及曹錕有候選總統資格仗義執言有領袖羣倫之概今曹錕當選不但未合於法且又行之以賄各界爲整肅綱紀維持人格計聲罪致討夫豈得已本會爲滬商集合團體繫一般社會之望而反從容鎭靜行所無事繩以公誼其謂之何會員愛護本會硜硜之愚敢以直陳幸賜鑒納表明態度本會幸甚大局幸甚此致上海總商會會員周佩箴謹啓十月八日 
[今後三週中進出口船之調查]  
　　自本日以後至月杪止三週中各國來華及出口之郵船各二十艘茲特詳細查報如下以供各商家及旅行者之參考 
　　進口船出口船 
輪名來處進口日公司輪名去埠出口日公司麥爾淮倫敦本日六英亞廷寳享寳九日亨寳　菲遜總統西雅圖十日提督高爾提埃馬賽十二法郵克夫倫總統舊金山十一花旗惠爾遜總統舊金山十日花旗智利馬賽十三法郵大洋丸舊金山十二東洋天洋丸舊金山十四東洋塔夫得總統又十三花旗哈維倫亨寳十五亨寳卡摩拉倫敦十六大英賀茂丸倫敦十六日郵約克遜總統西雅圖十大提督克爾揚又又大英巴黎巴倫敦十七法郵伊預丸西雅圖十九日郵華沙亨寳十八美最時范佩耶亨寳二十天利白山丸倫敦十九日郵高麗丸舊金山又東洋加賀丸西雅圖廿日又格蘭總統西雅圖又提督北野丸倫敦廿四日郵亞洲皇后温哥武十九昌興盎　斯馬賽廿五法郵批亞士總統舊金山廿四花旗馬尼拉丸德古姆廿三大阪克爾杜尼亞倫敦廿五大英克扶輪總統舊金山廿七花旗品發爾士亨寳又美　時亞洲皇后温哥武又昌興亞菲利加丸德古姆又大阪約菲遜總統西雅圖廿八提督香取丸倫敦廿七日郵蘇旦孟買十二大英包島斯馬賽又法郵克爾杜尼亞倫敦卅日大英那安瑞倫敦廿八大英天洋丸舊金山又東洋 
 
 

Page 14

 
 
第一萬八千一百八十三號;中華民國十二年 西曆一千九百二十三年十月九號
星期二 * *[蔣觀雲主張討曹通電]  
　　昨日蔣觀雲特發通電討曹原電云曹錕以賄選攫總統位不然始於選成之日而始於逐黎之時智由已以不承認討伐兩義聲告國人智由國不畀一位民不選一事無討伐之力不得行討伐之事則惟有如孔子居魯齊陳恒弑其君則孔子告於魯君而請討之前以請討告今又繼之請討伐者再今之司兵柄者認曹當選贊賄選也是謂黨惡不承認之而不加討伐是恣曹分國而二之同於割地割地與黨惡罪之相去幾何若夫櫫言和平惟當斥懲賄選勸退曹氏不如是而猶言和平人孰不欲和平者而至阿比賄選敗道德淪廉恥以求和平則和平其何理之存至若以人民團體而無如賄身之議員何則中國之選舉必以賣買終而又何共和之有智由己以不同國矢之蔣智由齊 
[時局擾攘中之國慶紀念]  
　　松滬護軍使署茲准江蘇督軍省長來電内開本月十日國慶紀念祝賀典禮今年應循例舉行所有省外各軍隊機關均於是日懸旗誌慶並各放假一日駐在之軍政最高級兵官率領所屬亦應敬謹祝賀希飭所屬一體遵照辦理等因昨已由軍署通令本埠各軍警着於是日一體舉行祝賀矣 
　　淞滬警察廳總務科昨致各局署所隊公函云逕啓者頃奉督軍省長歌電内開本月十日國慶紀念祝賀典禮應循例舉行所有省外各軍隊機關均於是日懸旗誌慶放假一日並由駐在軍政最高級長官率領所屬警謹祝賀合亟電仰該廳並轉飭所屬一體遵照等因當經詳呈廳長鑒核茲奉面諭是日上午七時半内部科長督察長外部署長隊長各穿大禮服佩章内部科員書記稽查員各穿常禮服佩章外部署員隊員各穿制服佩章依時齊集本廳隨同祝賀其未備有大禮服制服者概穿常禮服所有各局署所隊一體懸旗結彩同伸慶祝等因奉此除遵照辦理並分函外相應函達希請查照爲荷 
　　南市高昌廟駐滬海軍司令部林領袖以本月十日國慶紀念所有駐泊本埠浦江之各軍艦均應於是日一律舉行慶祝各該艦均須懸掛滿旂以誌祝賀並令各該艦長於是日上午清晨齊集本司令部以便隨同慶賀而誌紀念昨令浦江海籌等五軍艦遵照矣 
　　松滬何護軍使以十月十日爲國慶之日各機關均於是日放假停止辦公一天各營士兵亦應停止操演休息一日惟輪値勤務曁站崗各項職務仍須照常辦理不得給假以重職責已令所屬各軍隊遵照矣 
　　南市兵工廠及江南造船所之工匠現奉謝劉二總辦傳諭着於本月十日國慶一律停止工作一天以示體恤而重國典十一日仍各照常進廠動工昨由各工頭諭知矣 
　　公共租界會審公堂明日循例停辦公務一天業經關廨長分函陪審各國副領事查照並由檢察處通告闔署辦事人員一體知悉現已置備燈旂届時懸掛以誌慶視云 
　　上海地方審檢兩廳亦停止辦公一天沈車兩廳長昨已出示布告仰民刑訴訟人等及本廳吏警等一體遵照上海縣沈知事亦令於是日停止辦公并飭吏雇匠在署前高搭彩牌揚旗祝賀云 
　　各團體國慶籌備處昨發通函云逕啓者茲經委員議决國慶日舉行提燈大會各團體集合地點定在法租界八仙橋敏體尼蔭路救國十人團門首時間在六時三十分鐘集合七時三十分出發已經商請法捕房允准務請貴會貴校准時蒞臨到集合地點時請即推派代表至十人團本籌備處领取領隊符號以資維持秩序爲盼茲附告路由自敏體尼蔭路集合時間十日下午七時三十分排隊朝南走糜鹿路朝東民國路朝北走天主堂街朝西直愛多亞路至八仙橋朝南走敏體尼蔭路藍維藹路一直進西門走肇浜路出大東門朝北進小東門一直朝北走舊校塲出新北門至民國路散隊乞希查照是荷 
　　中華救國十人團昨議决本届雙十提燈會决由會中紮　燈彩多種請各會員於是晚七時前　集出發惟因手續繁劇不再另發通告聽會員自由來會贊助至於齊集地點及提燈路由均以各團體所定者爲凖以期一致云 
　　法租界商業聯合會昨通告各會員云逕啓者十月十日係我國雙十節國慶紀念爰請貴會員於是日下午七時齊集本會隨同提燈游行藉表人民愛尙共和之至意萬望共襄斯舉云 
　　山東路河南路愛多亞路天津寗波路等七路商界聯合會國慶紀念通告云逕啓者接淮各路商界總聯合會通告對於雙十節國慶紀念日適値賄選僞總統曹錕登台之時依據市民大會公决是日各商號應休業一天並懸掛國旗粘貼否認賄選僞總統白旗以表示國民公意等語務請各商號諸先生台照 
　　承天英華學校昨發通告云上海各學校及各界同胞公鑒逕啓者六日上海市民大會有提議於國慶日令各界下半旗以表示反對曹錕賄選者業經大衆表决竊以爲直派之違法行爲固宜極端反對然國慶紀念乃國民擁戴共和之精神表示豈可遽下半旗以呈哀象特於今日上午開全體大會討論結果一致反對斯議其理由如左㈠國慶日乃締造共和告成之日亟宜懸旗誌慶雖有奸人竊據總統大位儘可另行聲討而莊嚴燦爛之國慶豈可因此而廢㈡若於國慶日下半旗則反對賄選之意旨尙未正當表示而堂堂國慶之尊嚴則已受莫大玷污矣㈢上海乃外人雜居之地若於國慶日下半旗則徒示多人以我國民頽喪之氣而騰笑友邦綜上理由敝校認爲國慶大典仍宜照常懸旗慶祝還祈各界一致主張爲幸 
[省議員提議修改縣市鄉制]  
　　省議員黃端履提議修正江蘇暫行縣市鄉制及選舉章程緊急動議案云本省縣市鄉各級自治經本會議决恢復後已由省公署明令公布而全省六十縣先後將元二年間縣市鄉自治機關籌備恢復發揚蹈厲民氣昭蘇誠盛事也惟查元二年間各級自治機關係根據暫行縣制暫行市鄉制組織而成此項單行條例由臨時省議會議决咨經江蘇都督府公布施行當日寗城甫下大局未安倉猝圖成未遑研討擬訂之條文率沿用前清府廳州縣及城鎭鄉各種自治章程竄面換形以濟一時之急雖經第一届省議會擇要修改而按諸民情國體或仍不免有忓格之虞况自二年修改後流光如駛又閱十年外觀世界潮流内審社會趨勢斷非十年前之狀態可比固不特一二名詞之相牴牾已也爰就管見所及提案修正若干條附具理由講候大會公决 
　　㈠江蘇暫行行縣制第三十三條（原文）縣參事會由縣知事及議事會互選之參事員組織之以縣知事爲會長會長因事缺席時得於佐治職中委任一員爲臨時會長（修正）縣參事會由縣知事及縣議事會選舉之參事員組織之有被選與爲縣議員之權者均得被選舉爲參事員但縣議員被選者不得逾參事員定額之半參事會以縣知事爲會長有事故時得於佐治職中委任一員爲臨時會長（理由）縣議事會與參事會各爲獨立機關其職任權限按諸本制第十八條四十條之規定又各各不同是參事員産生本不必以議事會議員爲限如爲謀縣行政之統一起見故規定互選然選舉之權旣操諸議事會則兩機關之意思自不患不能溝通殊無互選之必要且全縣人才斷不止如議事會議員之數限以互選未免示人以不廣寬其途以容納焉地方自治事業當益發展矣第三十四條第三項（原文）本條互選細則照第十二條規定（修正）本條選舉細則照第十二條規定（理由）前條旣改互選爲選舉本條第三項文字應即改正第三十五條第二項（原文無）（修正增加）參事員謝絶當選或於任期内告退悉照第十條第十一條之規定（理由）本制第三十三條原文參事員由議事會互選其議員本身已受第十條第十一條之拘束故能否謝絶告退無庸另行規定今旣改互選爲選舉對於參事員謝絶告退等事自應專條制限俾便遵守第三十七條第二項（原文無）（修正增加）補充之參事員由縣議事會議員被選而合諸現任參事員之由議員被選者已逾定額之半時應以名次在後之非議員之被選爲候補參事員者遞補之如無人時應即補選（理由）此條修正理由與第三十三條同 
　　㈡江蘇暫行市鄉制選舉章程第二節選舉等級第五條（原文）選舉人分爲兩級就選舉人内擇其年納直接稅較多者若干名計其所納之額足當選舉人全數所納總額之半者爲甲級其餘選舉人爲乙級第六　（原文）選舉人有所納稅捐之額介於兩級之間者歸入甲級　兩級之間有二名以上所納之額相同者以年長之人入甲級年同者由市董事會總董或鄉董抽籤定之第七條（原文）兩級選舉人分别各選舉議員半數其被選舉人不必限舉選舉人同級若議員全數不能平分者先按兩級各分半數其所餘等數由甲級選舉之若甲級選舉人數少於該級應出議員額數者除各舉一名外其餘額歸入乙級選舉之（修正）此節三條應全部删除而以第三節以下各條依次推算改正（理由）現時世界潮流趨重平民政治資本家與勞動家處於平等地位富豪專權足以激起一般人之反動而社會秩序不能保持安寗同一公民果選舉權有畸輕畸重之分殊妨害民治之發展况納稅多額者未必皆有辨識人才之能力如原文第七條第二項之情形甲級每人得各舉一名則被選者一票已足法數地痞土棍不難夤緣當選自治前途非常危險應即廢止選舉等級爲根本上之糾正第十五條第二項（原文）選舉日期兩級應分兩日先乙級次甲級（修正）該項應删除第二十五條（原文）投票簿應將兩級分别兩册紀載（修正）此條應删除第四十六條（原文）一人兩級均當選者應自知會之日起五日以内答覆應何級之選其逾限不覆者亦以謝絶論（修正）此條應删除第四十七條（原文）前二條以謝絶論者照市鄉制第二十條二十一條辦理（修正）前條以謝絶論者照市鄉制第二十條二十一條辦理（理由）此四條修正理由與三條同又查二年本會修正案已將暫行縣市鄉制及選舉章程各條中民政長字樣改爲縣知事都督字樣改爲民政長惟現行官制省民政長早已改稱省長應將原文各條之都督字樣又改爲民政長者一律再改爲省長以符現制此項議案由張葆培許銘範陸元萃等八人連署後已交省會提議矣 
[商品陳列所消息]  
　　化學工藝會明日開幕 
　　本埠總商會商品陳列所第三次展覽會（分門化學工藝）定於明日開幕十時在商會議事廳舉行開幕禮已遍請各界及各國領事參贊等觀禮是日爲馬君武博士演講並有各出　家贈送出品晚間有電影及演講等各種節目並聞該所開幕二星期中隔日延請專家演講分期請各界聽講此外復出特刋一種專於會塲中分送參觀人茲錄開會秩序如下㈠奏國樂㈡會長致開幕詞㈢所長報告籌備情形㈣各界頌詞㈤來賓演說㈥奏樂㈦導引來賓參觀 
[航業要聞]  
　　本埠南滿公司經理之大連汽船會社長順丸由日本載得大批中國難民來滬應於昨日到申詎該輪在途中忽爾擱淺今已由該社派拖駁輪馳往援救昨日本埠南滿公司接此船來電報告船身可以脫險所受損害尙少本月十二號可抵上海各難民亦未受傷云 
　　大阪輪船公司刻下在災地内被大阪府廳之徵用船以及橫濱自用船與兵庫縣之徵用船留顺災地内用者尙有㈠長沙丸㈡安第司丸㈢亞太爾丸㈣北京丸㈤名瀬丸㈥富士川丸㈦銀山丸㈧湖南丸㈨東晃丸等船故大阪天津線减去一輪而福州馬公及台灣線内亦减去兩輪 
　　美國之亞洲艦隊内驅逐艦之來滬者在此二旬中已有十餘艘之多悉駐浦中昨日又到二百二十六號之巴愛雷二百二十九號之曲羅遜吞二百三十號之寳羅瓊斯號三艘又有美國旗艦愛司勃爾號即將由申赴漢艦司令菲立浦即同往長江云 
　　中美之紐約缐航路内現行者有英商太古怡和天祥太子美商花旗提督大來以及日商大阪日郵等公司惟無法船今聞有法國富爾泰輪船公司ｆｕｌｔｏｒｓｔｅａｍｓｈｉｐ新創一特殊航路自美國紐約至中國之上海該公司開闢此線實爲法輪航駛中美間之創舉滬上及遠東之航務悉已委托天祥洋行經理其第一輪名ｃａｔｉｎａｔ刻已開始來華云 
　　大阪公司之馬尼剌丸此次到滬在美載來麥粉五萬六千六百六十八包又小麥二萬八千五百包香烟九百箱又該輪赴香港在滬代現方入塢修理之倫敦丸運載貨件赴港至往歐洲之貨除已托他公司輪裝去外尙有餘存在申者將歸十七號出口巴黎丸運歐故倫敦丸修好後當直接赴英法矣 
　　提督公司之約菲遜總統號由西雅圖來滬明日可至上海來滬貨有三千七百噸留滬兩天至十二號赴港 
[日災難民回國消息]  
　　山城千歲兩丸又來華 
　　中國紅十字會總辦事處昨接神户中華會館來電云中國紅十字會請轉義振會今有山城丸難民四十名來申又千歲丸有七百四十三人大半爲温州衢州勞工尙有七百五十餘將來云云聞上電所述之七晨餘人已爲最後一批待送之僑民此批之後遣送事務即可結束云 
[外省紛請調查留日學生下落]  
　　自上海總商會代人調查赴日華商及留學生下落事實披露報端以後外省各縣之有親友在日者紛紛致函該會請爲調查茲紀三函如下 
　　㈠江西弋陽縣商會會長崔文黃景元函請代查留日學生歐陽雲係江西弋陽人年二十五歲自民國七年下學期往東京高田村一五五六三崎館舊歲考得官費生送入東京高等師範肄業現寓小石川白山御殿一二七福廬館㈡湖北省立第二師範學生杜康年函請查其兄留日學生杜伯訓係湖北省光化縣人現年三十一歲肄業於東京高師暑假在千葉縣之安房海浴言於九月一日返京而東京地震適在此日迄今彌月尙無音訊請代探聽云云㈢陜西洛川縣公署王永佑函請調查其學友留日學生楊祥蔭字勵三又號芝生年三十歲陜西長安人於民國二年留學日本民國十年由早稻田大學本科畢業因便利繼續研究學業起見迄今仍旅居日京小石川區高田豐川町四十三番地關中方此次日本地震曾去函詢問杳無復音爲轉懇代一查云云 
[乘博愛丸來滬之學生]  
　　前日（六日）乘博愛丸來滬之第三次歸國留日被災學生並女眷小孩共三十九人勞工約五百餘人此外另有明治大學生關維翰（江西人）遺骨一具由羅理君帶回該學生等先由東京外務省派代表守島五郎曁日華學會代表山井顯之助等招待同乘上海丸送到神户並承神户造船廠長松方幸次郎招待會食中國料理各慈善機關亦有贈給毛巾肥皂藥件等物者學生團除留在神户及逕歸吉林數人外茲將到滬學生姓名開列如左王德建（安徽）戴尙文（同前）曾以　（福建）朱卓矣（廣東）吳少海（廣東）李家廣（同）吳家齊（四川）李仲仁（廣東）林懿岳（福建）黃海（同）蘇東波（同）徐釣溪（浙江）羅理（江西）諶亞達（同）史允中（安徽）胡文燦（貴州）趙澤宗（同）任韓氏（直隷）南夔（湖北）黃振英（江蘇）林玉霞又小孩二名（江蘇）蘇粒（江蘇）蘇玉琴外小孩一名（江蘇）童其昌（江蘇）何俊才（江蘇）何良外小孩四人（日女）趙士莊（廣東）李淑英外小孩一名（日女） 
[留日學生最近情形之調查（續）]  
　　直皖閩浙吉甘六省學生 
　　吉林省全燒者五人部分燒者一人失踪一人不明者五人 
姓名學校費别受災情形姓名學校費别受災情形王希文八高未詳全燒吳毓芳美術自不明孫宗堯醫專半官熖失千元杜桂貞女大官同趙春慶高師官損失百元莊餘珠慶大半官同王紹維預備自衣物悉燒吳漢濤帝大官同胡貴新美術半官衣物全燒王家楨慶大半官同祝敬之預備自一部損失王葆曾早大半官同　　甘肅省全燒四人部分損失一人無損者一人無恙者二人在災區四人全體八人姓名學校費别受災情形姓名學校費别受災情形黃國粹高工官全燒王贊高工官損失被褥朱表選高工官同周維藩高師官無損閻本公預備官同張家猷預備官無恙張永敬高商官同馬祥麟高等官無恙　　福建省無恙者七十四人（内八人不明）當舖中喪失者二人輕微損失六人半燒二人全燒六人全體共九十人姓名學校費别受災情形姓名學校費别受災情形高大瑜高工官物件全燒林葆駱帝大官損失不少鄭璣高師官同林葆驤一高官損失甚多黃莊鋆同官同林衍藩高工自同楊維銓同官全燒嚴以開日大自受損少許吳玉德同官同林長墉物理自同卓如文醫專自燒物無幾林鴻揮早大自同陳旭東日大官行李悉燒去陳培元未詳自未詳施秉惠女醫省行李都被燒陳寳璣同自同曾以鎏日大自衣服書籍在質店燒去張兆煥同自同華澤鈞鐵道自未詳林振成帝大官無恙林丙東美術自不明陳報鐸一高官同張載泗高師官直接無損莊奕馨六高官同張哲濬日大官同朱輔良東高官同林秉琮高工官無恙顧竹筠女醫官同陳建東同同鄧莘青同官同陳昭時同官鄭聰貽帝大官同陳昭奇同官陳永健東高官同林朝章高師官陳遂嬀高師官同陳天木同官無恙楊葆衡同官同陳松齡同官同高光遠同官林葆騰農大官同莫大元同官盧永康大學官同曾克熙同官盧永健帝大官同蔡文耀同官微受損失林雲騰大學官同王兆錯同官無恙李祖蔚千醫官同林榮年六高官同柯青同官同林鏡秋同官同施迪同官同劉雄岡醫官同王景祺同官同陳世雄仙高官同薛永魁一高官同張錫祺千醫官同魏貽春同官同陳世恩未詳自同趙修鼎帝大官同張振漢同自同趙修頤八高官同章鵬程同自同沈文華同官同林述經同自同董開繩帝大官同戴啓熊同自同鄭芹未詳自同楊文均成城自同黃模甫岩鐵自同林澳先鐵道自同鄭淑麟成城自同莊關永曉星自同江振早大自同翁侃女大自同江勉慶大自同陳憲濂東醫自同王丕文大高自同程鵬飛阪漁自同鄧萃芬明大自同王民婉女醫自同薛淵札農自同　孟武帝大官同丁偉橫高自同趙修普八高官同陳永貞東亞自同鄭籌松高官同盧小棠女醫自同沈楨錕長醫官同（未完） 
[呈復修改清丈章程文]  
　　上海縣清丈籌備處主任姚文枬副主任秦錫田沈周等爲修改表丈章程呈復上海縣知事文錄之如下 
　　呈爲奉令修訂清丈章程均已遵照辦理據實聲復事案奉鈞署第八四九號訓令内開民國十二年九月二十二日奉江蘇省長第八二二一號訓令内開查該縣籌備清丈一案前經令據特派交涉員滬海道尹財政廳會同核議并將該規程辦法未臻妥善之處加擬數則開摺呈送到署當經令行該知事遵照并將該交涉等會擬數則分别加入造具清册各二份呈候核咨去後茲據該籌備處將清丈規程各條分别修改加以說明並擬具丈量道契地細則摺呈前來本署詳加察核該摺祗將派交涉員等前次會議加擬之第一二三條加入而於第四五六條並未叙及所擬丈量道契細則究竟能否照行亦應詳加研究除將丈量道契細則抄錄令發特派交涉員詳加查核呈復察奪外合亟將原送章程令發該知事仰即轉飭該籌備處迅將漏列各條一并依次列入造具清册各二份送由該知事詳細核明呈送以憑轉咨此令清丈局章程一本隨發仍繳等因奉此合亟將章程令發該處迅將漏列各條依次列入造册呈送以憑核轉此令清丈章程隨發仍繳等因奉此查本縣籌備清丈一案前奉鈞署轉行省長令發交涉員道尹財政廳會核擬加各則當由籌備會一再開會議决遵照令指意旨分别增修擬示之第一則已訂入清丈規程第十八條並另訂道契地丈量細則擬示之第二則已併納於清丈程第十八條之内擬示之第三則已訂入清丈規程第十九條擬示之第四則已聲復業於清丈辦法大綱第七欵内規定嗣後自應遵照擬示之第五則亦已聲復準田與官荒性質各别前因官產駐滬辦事處有挖辦清丈令民業準田繳價升科地方羣起不平現旣奉令詳爲剖解嗣後自應謹遵辦理擬示之第六則已增訂於清丈辦法大綱内列爲第五欵擬示之第七則已訂明清丈規程第六條又令指田單應用存根騎縫蓋印以杜僞造一節亦已增訂於清丈規程第六十條之内業於本年九月二十二日開具清摺並檢同修改之清丈辦法大綱及清丈規程曁新訂之道契地丈量細則等件呈請鑒賜核轉此本邑籌備清丈一案悉遵指示意旨分别增修清丈各項章程之實在情形也至奉發清丈章程一本係主任因公而見省長報告修改情形時所遞須與呈請核轉之清摺細則大綱規程等相互參觀方見指示之四五六條並非漏列奉令前因理合具文聲復抑祈俯賜迅將本處九月二十二日呈送各件即予轉呈以備省長鑒考實爲公便再本縣舉辦清丈意在釐正經界鞏固產權整理糧賦以平負擔人民公意期早實施全縣田畝道契地僅屬極小部份擬懇代申民隠請求省長俯順民意准即立案以便開辦先從非道契地丈量若欲先取領團同意方准開辦深恐玩時愒日因局部而妨全體以洋商而阻要政似非政體所宜合併附陳謹呈 
　　尙有本埠新聞等轉入後頁 
 
 

Page 15

 
 
第一萬八千一百八十三號;中華民國十二年 西曆一千九百二十三年十月九號
星期二 * *本埠新聞二 
[全國敎聯會消息]  
　　全國省敎育會聯合會第九届大會本月十日在滇省舉行各省代表大都起程惟浙江代表李傑因耳病不克赴滇已改推雲南内務司禮制科科長浙人許寳根不近代表出席議案由雲南駐滬代表慶汝廉帶去慶君本定於昨夜十二時乘綏陽船起程後因該船駛行遲緩已改乘十二日花旗公司船前往到港日期反能較早云 
[籌備中之江蘇自治學院]  
　　江蘇自治學院之設立發議極早韓省長亦以舉辦自治首應造就人才因徇地方紳士之請决議舉辦本年度省預算已加入自治學院常年經費八萬元聘寳山張君勱氏爲籌備主任張君業已由京返滬著手計劃聞分爲四科省政社會市政財政等其地點初擬借南京公立法政學校但該校校舍不敷嗣欲附設於東南大學而郭校長以學院程度應較大學爲高似不相宜現已决定獨立由地方紳士公决地點定明春開院云 
[上海體育競進會開成立會]  
　　上海體育競進會於昨晚五時半在北四川路青年會會客廳開成立會到者有約翰大學沈嗣良第二師範楊肖軒同濟大學陳寳驄復旦大學阮志珍朱仲養南洋大學張孝安蔣鳳五中華武術會及澄衷學校張德平青年會郝伯陽葛萊同德醫學專門學校盧克希倪國喬十餘人由郝伯陽主席報告云去年各大學各中學有野外賽跑之舉本年以擴充爲宜俾商界與其他團體亦得加入又上年比賽共計四次約翰南洋均勝二次現將二校之名皆刻於銀盾上但以後如有二團體得勝數目相同當以得分數最多者爲第一名上年爲第一次舉行不足爲例又上年各中學比賽結果以南洋大學之附屬中學爲第一由萬國體育會贈予銀盾一架又謂上年中學比賽野外賽跑時有一滬江學生速率甚佳但因有一次未跑至終點致不能計算分數而落第以後深望參與野外賽跑者每次比賽當跑至終點云云繼討論本會應否即日成立衆贊同先成立再請各界加入後沈嗣良稱本會今日假定名稱爲華人野外賽跑會但本會於各種體育事業皆當提倡今祇舉行野外賽跑其他如田徑賽網球足球等皆當次第提倡故應易他種名稱爲宜乃由衆討論多時後表决定名上海體育競進會英文名爲ｓｈａｎｇｈａｉｓｐｏｒｔｓｃｌｕｂ繼又表决該會由個人所組織將來如有團體比賽可隨時舉行至會者皆爲基本會員云對於會費亦略討論後即選舉職員舉定會長郝伯陽副會長沈嗣良書記張孝安會計阮志珍並選定葛萊博士阮志珍楊肖軒三人爲野外賽跑委員次討論舉行野外賽跑日期及地點表决第一次於十月二十七日舉行賽跑距離計大學三英里中學二英里是後每隔一星期舉行一次關於地點則議定江灣路因上年所擇之路綫太灣曲與賽者頗覺不便末郝君代表萬國體育會將銀盾一架授與南洋大學附屬中學代表張孝安迨至散會時已七時云 
[華隊紮營給獎併紀]  
　　十六週年稱職紀念總司令發給憑獎 
　　中華隊十七届稱職紮營中第一二日情形已誌本報前日（七日）爲該隊紮營之末日上午除操練野戰等各課程外下午於操地佈設會塲舉行十六届稱職紀念發給獎憑並添派常備隊爲招待員二時大放營門歡迎來賓參觀一時車馬盈門頗稱熱鬧約計入塲中外來賓有七八百人之多均次第就坐於會塲圈外尙有商團總司令戈登副司令蘭生及參謀長葡萄牙隊長及該隊會董等列坐於塲内獎品檯左右二時由工部局軍樂隊圍坐在國旗下奏樂是日天色晴明日光影射於檯上所陳之各種銀器光輝燦爛更兼五色飄搖樂音幽揚頗有引人入勝之氣象塲内并有該隊員各項比賽之運動亦精武可觀迨鐘鳴四下由總司令戈登發給憑獎計得十五年稱職文憑者范松夫得十年稱職文憑者何豫初巢樸棠丁柘香以及五年者二員三年者十四員自十一年五月起至本年四月底止全年得各種獎獎品者共九十三人其中以陳如松干庭輝王衍慶爲最多給獎畢請來賓茶點分男女席甚有次序聞此次該隊紮營總司令對於該隊員服裝之整潔軍件之光亮及營中秩序甚爲滿意又該隊業於昨晨七時散營云 
[凱雷私販軍火第二案開審紀]  
文滙報云今農美按察使羅平吉氏開審凱雷氏私販軍火第二案由胡薩氏檢舉訴案主文業已略誌前報上午堂審幾全係證人羅士氏供辭略謂渠於本年一月十五日至凱雷處充雜貨部夥友任事五個月其間曾與凱氏談論販買軍火事多次當二月下旬凱告渠將令其往高麗一行與俄艦某將接洽販買軍火倘辦理順手渠與其他經手人可得巨額報酬嗣於三月初旬復在凱雷洋行當樊克令氏面前商定辦法確定令渠往高麗並告渠此事須趕速辦理一切往返路線已爲布置妥貼然直至四月三日祝賀凱夫人誕辰後始行起程該時諸人仍在凱雷洋行集議樊克令氏亦在塲曾授渠一紙内載俄將姓氏並命其接洽飛行家數人商議至滬飛航向外人抛擲炸彈事凱氏旋取出電報碼一册樊稱不如用保羅瓊司氏密碼爲佳乃商定暗語用山芋二字代來福槍牛奶二字代機關槍命渠先往查軍火數目俟得滬電再商價目凱又稱『可告俄人渠任浙江水警總司令船上俄人不難悉爲謀一位置』渠第一次往高麗時以鐵路爲大水冲斷折回上海因未奉凱氏命頗見斥責嗣四月九日凱又命梅彝爾氏往高麗此時又易電碼據稱樊氏合股美金一千元及價値十萬之金貨渠爲軍火事曾赴杭數次某次係打銷華人胡某所控之訟案内涉五千元之欵項翌晨即在某華銀行用凱雷夫人名義開一户頭存欵數目約在一萬五千至三萬元之間是日即接樊氏通知令往取俄艦來滬並給海圖一紙及支票五千元往高麗會晤梅彝爾氏其後以該支票往朝鮮銀行取欵未能取得胡薩氏起詰羅稱當時商定俄船開至馬鞍島附近後凱雷氏乘懸掛華旗之水警巡艦往接至是羅乃呈出凱氏樊氏所發之文電及海圖作證並稱凱許事成後酬以杭州自來水公司經理一職梅則酬以製冰廠經理船上各俄人亦各給相當位置五千元之支票現存聯華銀行此欵係作俄船駛滬時購煤之欵當朝鮮兩銀行不肯收支票時渠曾拍電凱樊迄未得覆及回滬後凱氏盛怒稱已另匯五千元往韓隨命其往杭報告浙省長渠見張後乃詳述一切經過及軍火細數請其撥欵張大驚謂屢次撥欵坟凱迄無效果現已付過三萬元非俟見貨不能再付最後張卒給渠一紙似係五千元之支票乃回滬交凱凱命交付銀行收入彼賬上此時凱始告以梅氏舉動可疑决意託樊克令氏前往調查接洽因即發電羅並呈出電稿作證又稱其後凱氏親往高麗旋洋行内某同事告渠因洩漏秘密凱氏有命辭歇且扣薪不給渠乃以此中情節報告意領事署與他國當道及捕房被告律師遂起而駁詰羅供凱允於薪水外酬洋五千元（此案猶未審畢） 
[工部局又控電車載客逾限]  
　　工部局控告上海電車公司違章多載搭客經英領事署警務公堂判决罰洋電車公司不服向按察使署上訴一節已誌前報近工部局復控告電車公司違章載客逾限計有三十三案之多昨晨經警務公堂開審經兩造律師辯論多時卒以上訴案尙無開審日期今所控之案不外仍照前判决如是徒增周折故堂上准無限期展緩開審 
[緩辦航政局之部咨]  
　　本埠商人凌季潭等因蘇省設立航政局與部定輪船注册章程及海關理船廳現行章程相抵觸曾呈請交通部轉行撤消在案茲聞交部咨蘇省長一文略謂船舶係流動性質行駛地點本無限制未便一省一區各自爲政蘇省此次所設航政總分各局並未咨部有案此項航局必須規定劃一辦法尤須收回海關附設之理船廳方免牽掣若徒設一糜費機關增加旗牌擔負似不如暫從緩辦等語並請蘇省長查照核復云 
[華洋絲商交易之昨訊]  
　　本埠華絲商自與百多洋行發生交涉後提議加訂交貨保障條件業經絲繭總公所與洋商絲公會一再會議假定一月爲期由立得爾會長（華商絲公會）邀集各銀行大班磋議加訂完善保障條件在未曾加訂以前由各洋行議定臨時暫行解貨付欵章程三條通告遵行茲悉各華絲商日來解貨與各洋莊除平日交易較巨信用素著之各大洋行仍照向章俟貨裝輪後往收絲欵外凡遇新交易之洋行無論零躉抛貨均照臨時暂行章程辦理將貨解交洋莊於兩日内搖試合格即將貨銀如數收清其利息按照每千兩按日三錢計算扣至裝輪之日爲止至各廠承抛百多洋行九月份之期貨約共一百餘包現均預備分批送交信孚洋行代收收條槪由麥地簽字負責寳泰等號所抛與之川鄂廠經昨日起亦已鈪 
分别交解云 
[職業敎育社徵求女會員辦法]  
　　中華職業敎育社本届徵求女界同志組織情形已誌前報茲再將該社發布之徵求啓及徵求辦法分錄如次「徵求女界同志入社啓」職業敎育包括農工商家事四種家事爲女子所有事而農工商則男女子共之本社成立六年對於農工商三者雖稍稍有所盡力獨於家事　如而調查各地職業敎育機關亦以此類爲較少良用疚心然女界之需要職業敎育未必後於男子或且急於男子本年八月中華敎育改進社在京開會其女子敎育組并有要求本社附設中華職業學校酌收女生或添辦女子部之提議一面另設女子職業敎育組以爲提倡研究之機關同人鑒於各方之促迫亟欲有所設施藉副各界之望際茲本社徵求社員之期爰擬特設一團專邀女界同志加入本社即以所收社費及特别捐專充倡辦女子職業敎育之用以十月一日至十一月三十日爲徵求期定國幣六千元爲標準數敢佈區區敬祈贊助至本社社員權利義務摘錄社章具如左方並附入社願書祗候簽題無任盼禱之至「辦法」㈠本社爲提倡女子職業敎育起見本年徵求社員特立女子徵求團㈡女子徵求團本届假定六千分爲標準（以一元爲一分）㈢女子徵求團徵得之分數專充倡辦女子職業敎育之用㈣女子徵求團由本社推請聲望夙著熱心職業敎育之女界同志爲名譽團長另分設若干隊其隊長由本社商請擔任副隊長與隊員由各隊長自行推定㈤女子徵求團徵求社員之地點如下京津南京蘇州上海杭州青島其他㈥女子徵求團徵求之期限如下十月一日至十一月十日各隊進行徵求十一月十一日至二十五日各隊報告徵求情形並寄繳收欵十一月二十六日至三十日全國徵求結束㈦本届徵求結束後對於擔任徵求之同志由本社分别表揚並致贈紀念物品以誌欽感 
[粤商醫院定期開幕]  
　　旅滬廣東同鄉發起組織之粤商醫院購地建屋業已工竣内容佈置亦已完備現定十二日舉行正式開幕禮粤商醫院新屋小影已由該院院長及値年董事陳炳謙簡照南勞敬修等具柬邀請各界前往觀禮該院在閘北嚴家角天通庵附近規模頗爲宏大云 
 
[粤商醫院新屋小影]  
[公共公廨嚴防盜匪]  
　　邇來公共租界西區方面盜案迭出而鮮破獲該區地處偏僻且極遼闊故盗匪每易伺隙而起麥總巡司現除通飭各捕房於未破各案上緊偵緝外復諭令戈登路等捕房捕頭於每日下午四時至夜十時加派武裝印度騎巡及中西探捕四出嚴巡隨時知照各烟紙店等舖户須將銀錢妥爲安置以免匪類垂涎並沿途施行檢查使盜賊不敢溷跡以維治安云 
[約翰同學會之歡迎宴]  
　　約翰大學一九一三年同學會於昨晚六時在遠東飯店開歡迎同級友章金芳君列席者十餘人觥籌交错至十時半始散章君今夏畢業於美國哈佛大學銀行科對於經濟一門頗多研究現任安徽寳興鐵鑛公司駐日代表兼湖南裕甡錳鑛公司駐日代表不日行將動身赴日云 
[友華銀行滙市報告]  
　　昨日友華銀行滙市報告云上星期六日倫敦銀價近期縮二五遠期未動紐約銀價落至六角三分三七五倫敦紐約間滙價落至四元五角五分一二五今日此間滙價掛牌均照上星期六日未動開盤市况穏定旣而大軟英鎊掛牌遂縮爲三先令零半便士美金縮爲六十九元二五日金長至七十一兩二五其他滙價亦隨以俱動晨初開盤英鎊成交價十月份三先令一便士○六二五十一月份三先令一便士十二月份三先令○九三七五美金成交價近遠期均七十元○二五後因照此價購入者頗踴市况轉弱收盤時英金售價不能過十月份三先令○七五十一月份三先令○六八七五十二月份三先令○六二五美金最佳之售價近遠期均六十九元七五日金售價近期七十兩○一二五遠期七十兩銀行滙票定價英滙三先令一便士半美滙七十一元二五法滙一千３ 
二百十五枚上星期六日倫敦銀市印度售出中國購入收盤市况不定紐約市况平 
 
 

Page 16

 
 
第一萬八千一百八十三號;中華民國十二年 西曆一千九百二十三年十月九號
星期二 * *[上海商業市况彙錄]  
　　金融 
　　昨日銀幣早市之價爲七錢二分一釐午市收盤又小爲七錢二分零八毫七忽半比前日收盤跌六毫二忽半中國銀行由杭州運來洋十八萬元又由南京運來洋三十三萬元交通銀行由杭州運來洋二十萬元各錢莊裝往濟南洋二十萬元中國銀行賣出洋二十萬元價七錢二分一釐至七錢二分零八毫七忽半 
　　銀拆上下午市價均爲二錢三分銀根表面鬆而内緊故較上日又回高二分中國裝往杭州大條一百八十條交通裝往杭州大條五百七十一條 
　　昨晚止各銀行及本街查倉庫存現銀二千三百二十六萬兩現洋四千一百三十萬元大條一千零六十八條 
　　公債票 
　　昨（八日）各種公債市况甚穏定多頭之家大都恐市價繼漲頗有補進者北帮亦稍購買故人心甚佳票價多趨漲高金融公債現貨千元票前市成交價常在六十四元七八角之間後市收盤縮至六十四元六角比上週末亦漲高二角十月期交易極旺開盤六十四元六角嗣後曾高至六十五元三角五分午後因現貨價略疲軟致隨而趨跌收盤六十四元九角五分計高六角十一月期漲落情形與近期相仿結果比上週末大半元收盤價爲六十五元三角整六現貨開盤四十九元八角收盤小至四十九元六角較上週末只好起一角十月期全市成交價常在四十九元八角至五十元之間收盤四十九元九角半計高四角十一月期結果比上週末大三角五分收盤價爲五十元零四角半七年長期祗收盤時做開一盤價計四十五元六角計漲二角償還八釐開盤十九元半比上週末行情漲一角午後曾漲至十九元七角最後又回縮一角結果計大二角五年大票計五十四元半進出兩稀故價少改變目下本埠多頭方面幾將完全補齊萬一北帮胃口停頓則市價仍難立定云 
　　國内滙兌 
　　昨（八日）國内滙兌據上海銀行公會報告各埠滙貼水雖簡有改動但爲數甚微京津銀滙比上週末小五錢洋滙好起七角五分北京公砝掛牌價爲一千零五十四兩銀元爲一千零十五元天津行化計一千零六十二兩銀元爲一千零十四元濟南濟平價掛一千零四十三兩較上週末大二錢五分銀元提高三元價訂一千零十三元青島膠足改長一兩價爲一千零七十兩銀元好起五角價爲一千零十三元半漢口洋例掛牌價爲一千零三十一兩比上週末退去八錢七分半銀元同跌二角五分價爲一千零九元二角半烟台滙兌已數日不通迨昨日始略有進出計銀滙比上星期三小三兩半價爲一千零三十九兩洋滙仍無滙費價計一千元其餘各埠滙欵甚少故價無改動云 
　　上海商業儲蓄銀行國内滙兌八日行市報告云今據津電報稱銀滙跌落五錢計行化每千兩合規元一千零六十二兩洋滙仍爲一千零十一元京滙情形略同計公砝爲一千零五十四兩洋爲一千零十二元漢電洋例爲九百七十一兩八錢七分五釐計每千兩合規元一千零三十一兩較上星期六縮去八錢七分五釐洋滙仍爲一千零零七元魯市各滙俱漲而烟台銀市獨跌計濟南銀匯未動洋滙漲二元爲一千零十元青島洋匯未動而銀匯漲二兩爲一千另七十兩烟台銀貼票今電價開十一兩計烟估每千兩合規元一千零三十九兩較前市跌落二兩而國幣滙價驟高起七元每千元須貼匯水十元英洋滙價每千元亦須貼水二元濟寗青州洋滙各漲二元同爲一千零十二元陜市洋匯見漲銀滙議平每千兩合規元仍爲一千零三十八兩洋匯與三原各漲十元計西安爲一千零五十元三原爲一千零五十五元此外港電未動番平每千兩合規元一千零零八兩廣東全毫銀爲八百四十六兩雙毫跌落二五爲六錢三分五釐餘市未有變動云 
　　外幣 
　　昨日各種現貨外幣市况尙稱堅俏中外各商進出交易因外滙略賤標金趨高市塲人心頓佳賣户綠以見减故票價大致改貴美票成交買價一元九角六分比上週末好起一分五釐英票漲起六分價計八元九角半日票買九角六分計高八釐坡票改大一分買價爲一元零三分荷票好起五釐價買七角三分港票買一元零一分半馬克計一元五分法票爲一角二分一釐進出交易兩鮮故價少上落羅卜大票買二兩二錢零票計七兩半五百元老票三兩五錢二百五十元票買一兩二錢亦與上週末市價無異受主仍寥寥無幾云 
　　金市與滙價 
　　昨日星期一大條銀因星期日倫敦休息故例無報告十一月份標金開盤三百三百三十五兩八錢高至三百三十五兩九錢未開先令時標金略有賣主故小至三百三十五兩四錢先令揭曉弗動惟法滙大十五法郎美滙小二五餘價均無變動斯時標金爲三百三十五兩七錢後即略小至三百三十五兩四錢各滙市况較上日爲軟銀行賣出十二月份先令價三先令零九三五買進三先令一辦士又賣出十二月份美滙價七十元零二五買進七十元零三七五又賣出十二月份東滙價六錢九分六二五買進六錢九分三七五所以標金乃高至三百三十六兩四錢後又稍小至三百三十五兩八錢人心頗堅故標金買者頗湧嗣後市况又較趨軟銀行賣出十二月份先令價三先令零八七五惟買進價則仍爲三先令一辦士又賣出十二月份美滙價七十元買進七十元零二五又賣出十二月份東滙價六錢九分八七五買進六錢九分六二五以致標金又漲至三百三十六兩七錢以後市况相仿標金賣買各户異常旺盛標金用小至三百三十六兩一錢又漲至三百三十七兩四錢移時略跌至三百三十七兩二錢後至收盤市况更形疲弱銀行賣出十二月份先令價三先令零七五買進三先令零八七五又賣出十二月份美滙價六十元七五買進七十元又賣出十二月份東滙價六錢九分八七五買進六錢九分六二五因而標金最高漲至三百三十八兩一錢後爲三百三十八兩收盤午後標金開盤三百三十八兩一錢未開先令亦稍有上下價三百三十八兩五錢先令揭曉仍係弗動標金爲三百三十八兩一錢後即驟跌至三百三十七兩六錢各匯市况初與上午相等斯時標金因買户仍衆故遂升至三百三十八兩五錢移時至二點三刻許先令忽改縮二五有印滙小一羅比半法匯小十法郎美匯小半元東匯大七五嗬滙小一盾半新滙大半分銀行賣出十二月份先令價三先令零六二五買進三先令零七五又賣出十二月份美滙價六十九元六二五買進六十九元七五又賣出十二月份東匯價七錢買進六錢九分七五以致標金由三百三十八錢漲至三百三十九兩四錢嗣因人心漸定標金亦稍有賣者故標金價略小至三百三十八兩八九錢後至各匯收盤價較前稍形轉平銀行賣出十二月份先令價三先令零六八七五買進三先令零八一二五又賣出十二月份美滙價六十九元七五買進七十元又賣出十二月份東滙價六錢九分八七五買進六錢九分六二五標金乃逐小至三百三十八兩後爲三百三十八兩四錢收盤計較上日好起銀二兩五錢先令等交易頗多均係銀行賣出爲多云 
[僞造贛省鈔票之拘獲]  
　　淞滬警察廳長徐國樑前接江西來文略謂上海閘北地方有人私造南昌贛省銀行一元鈔票擬在市行使擾亂金融請求就近查辦等因徐廳長派探往查知寳山路廣昌印刷所主王來峯有承攬印刷此項鈔票情事遂協同長警前往搜出已經印成一元鈔票二萬數千張上書南昌贛省銀行字樣又抄獲機器三部當將王及王夥吳小春周桂林學徒鮑榮生等一併拘解到廳發科訊供據王等同供承印此項一元鈔票係有陳道峯吕志誠等前來介紹奉判收押一面飭探嚴緝茲據各探警又將陳吕拿獲解案昨奉徐廳長備文飭警將王吳周　陳吕六人連同僞鈔票及機器等一併移送地檢廳訊辦 
[省敎育會催辦竊案]  
　　致淞滬警察廳　 
　　省敎育會昨致公函於淞滬警廳請速辦該會竊案文云敬啓者九月七日敝會失竊銀杯及金質獎牌一案經報由貴廳及二區總署派員查勘嗣以時久未得結果復於九月二十八日函請貴廳長尅日派員追查示復又迄未奉復查此案發生至今已達一月當貴廳及二區總署派員查勘時敝會即面將此項被竊物件之原印圖樣交付復將银杯上所鐫字樣詳爲說明以爲按圖索驥常不難指日追還而時隔一月非惟偵查者旣無片言致函報告貴廳長亦杳無消息地方發生竊案爲貴廳職責所在似此極易偵查之物品竟至遷延經月未有答復念及全市安寗將來實深憂懼用再專函奉達尙祈切實見覆爲幸云云 
[日暉橋西田中發現受傷男屍]  
　　頭部受斧傷無算···腦壳已破 
　　二十七保頭圖地保孫永章昨投上海地檢廳報稱裡日暉橋西首某姓田中今晨發現無名男屍一具身有刀傷查無家屬禀請相騐奉諭委派郭檢察官沈檢騐員等蒞塲騐得該屍年約三十餘歲赤足無鞋向秃頭身穿假嗶嘰呢夾袍褂下身無褲頭部受有斧傷無算腦門亦破委係因傷致命百死塡明屍格判令拍照由堂棺殮發封厝壇聽候緝兇究辦 
[懸賞查緝僞造湖北錢票首犯]  
　　僞造湖北官錢局假錢票案内之要犯許五王新三兩名業已由滬獲解龍華護軍使署收押在案茲悉湖北官錢局查得僞造假錢票之首犯爲余某迄尙在逃未獲案關重要未便任令漏網自應懸賞通緝爰特規定賞格如能緝獲該犯者赏洋五百元業已函致軍署請爲通令一體查緝務獲解鄂歸案嚴辦云 
[淞埠局招領迷路男孩]  
　　吳淞商埠警察局商崗警蕭寅建昨日下午在外馬路明遠樓茶肆下面查見迷路男孩一名當向之詰問據云姓李名阿毛年四歲寗波口音該孩身體肥胖面白頭頂留有小　頭上左邊生瘡身穿舊花布褂内襯夾襖下着黑柳條褲足上黑灰色洋襪黑布鞋淞地查無家族帶局留養候親認領云 
[日華紗廠建築圍墻之會商解决]  
　　浦東陸家嘴日華紗廠因建築圍墻妨碍交通曾經塘工善後局董朱日宣致函三區警署知照該廠主於本月三日偕赴滬南救火聯合會該局辦事處會議解决在案茲悉該廠未經董事部會議通過是日並未赴約復經朱局董訂於八號（昨日）仍在前訂處所公同商酌以便解决昨日午後二時該廠工場長比志島（日人）帶同翻譯李國士會同三區署長曾永奎前往會議未知解决否 
[汽車傷人兩則]  
　　昨日下午一時許某號汽車駛經江西路撞倒浦東人張阿桃腿膝受傷由老巡捕房一千四百五十三號華捕抄錄汽車號碼另雇車送受傷人往仁濟醫院醫台一面歸報捕頭候示又昨日下午四時有某號汽車駛經南京路撞倒無錫人熊炳根頭部等處受傷由老閘捕房一百二十三號印捕前來將汽車號碼抄錄另雇車送受傷人往仁濟醫院醫治即持傷狀單呈報捕頭候示 
[電車乘客急病殞命]  
　　前日下午七時半英美電車公司六路電車駛至廣東路（正豐街（某窰貨店門首時因車内有一乘客男子忽患急病故即停止將其扶出車外詎已氣絶該男子年約四十左右身穿藍布短衫褲似爲工界中人　由巡捕到來將尸體　往騐尸所候報官相　 
[緝獲縱火竊物案之單大金]  
　　去年二月二十二號上午三時許福建路一百八十八號屋内曾起火警並失去什洋數百元之衣服事後住於該屋之周達士查得火係所雇茶房無錫人單大金所放衣亦係單乘火打刦因報告捕房轉禀公共公廨出票飭緝當時單預先逃避故未獲案日前始由老閘捕房包探姚錫卿偵悉單匿跡廣西路六十一號門牌屋内禀明捕頭協同六十二號西探密往將單逮捕候查明再解公共公堂訊辦 
[强姦行兇之控究]  
　　小沙渡嚴福江之妻嚴陳氏向在紗廠做工前日工畢歸家突有同廠工人張阿二探知嚴福江尙在廠未回乃闖入氏之臥室向之求歡該氏拒却不從張怒取鐵棍將氏頭額痛擊受傷該氏極聲喊救當有該氏夫兄嚴福海姑丈徐小乾等聞聲趕往將張拘獲連同鐵棍一併鳴警拘送四區四分署於昨轉送地檢廳訊辦下午奉檢察官騐明該氏所傷無碍判令回去自醫嚴福海徐小乾退去張阿二收押候究鐵棍存案 
[救濟俄難民賑劵開獎結果]  
　　萬國救濟俄僑難民義賑券於昨午二時在法租界大自鳴鐘工部局議事廳當衆開獎頭獎三千四百七十五號係本埠大發公司承銷二獎四千八百六十二號係洋人姚國蘭夫所得三獎一萬二午一百三十四號係本埠大利元承銷四獎一萬五千一百二十三號係本埠永發公司承銷五獎二萬三千八百四十四號係紹興全號承銷當由中西紳商在場監視至五點餘時始散 
[銼刀擊人裝傷反控]  
　　理髮　傅恒元在西　路二百六十三號門　牌發雉頭店爲夥昨晨向店主紀得寳索討欠洋一元時紀尙在樓上安睡未起傅登樓即與衝突手持銼刀將紀之頭顱猛砍一下頓時流血不止傅見釀禍遽萌反噬之念自取剃刀劃破頭皮流血不許以手將血滿塗面部旋持銼刀投新閘捕房控被紀傷害有銼刀爲證捕頭即派包探居阿福協同西探馳往該店見紀臥床呼痛詢明原委遂將將紀送入仁濟醫院療治傅帶回捕房收押將於今日解送公共公廨訊究 
[燕子窠破獲罰鍰]  
　　法捕房探目沈德福唐雲卿偵悉居民張雨生私設燕子窠並秘密售賣烟土情事有違禁令爰於前日禀明西探同至該處抄出烟具烟土等物帶入捕房諭令交保昨日傳至法公堂請究先由捕頭上堂禀明前情詰之張雨生供認私賣燈吃出售烟土是實中西讞員判張罰洋一百元充公烟具烟土一併沒收 
中華職業敎育社通訊 
　　社址上海西門外方斜路 
[議事員與經濟校董會通告]  
　　本社議事員會議細則規定本日舉行常會茲以所議有與中華職業學校聯帶關係者特於是日中午十二點半在一枝香一號與經濟校董開聯席會議除先期專函布達外合再通告敬希議事員曁經濟校董諸君撥冗蒞臨爲荷 
來函 
[金業公會來函]  
　　逕啓者閱七日報載市民大會紀到會之團體一叚有金業公會列名之舉敝公會並未派人與議祈請貴報館明日披露敝公會否認其揑名情事爲感金業公會啓十月八日 
[上海雜糧油餅交易所來函]  
　　昨閱貴報商業維持會臨時會紀有該會會員李廣珍對於敝所交割交涉案經該會員據理力爭後敝所始允貼銀五十兩了事云云查敝所並無貼李廣珍銀五十兩之事請即刋入來函攔更正以昭實在上海雜糧油餅交易所啓夏曆八月二十八日 
[安徽含山縣知事來函]  
　　逕啓者敝縣有一拐案發生已將拐犯陳徐氏管押訊辦惟被拐女孩係浙江寗波人情形另錄供詞刻下女孩思家情切日夜悲號情殊可憫擬請貴報刋佈俾渠家屬見報來含領回團聚董澤潤啓 
　　附李寳寳供詞供稱年方十四歲原籍寗波七歲移居上海伯父處父母俱往東洋敎書惟有伯父扶持後隨胞兄李大官年二十一歲在北京師範學校讀書女在工藝廠學習手工不知廠名女於星期日出外遊玩迷失路途被人誘拐乘火車至南京在南京時每日约集多人來看女并不肯賣復返上海又到蕪湖有住草屋老太婆因拐女走老太婆前賣一女逃走故將女押在伊處後經陳山老太婆即將女賣在孫家巷孫仁發家於五月二十四日到孫家自到伊家每日打駡凌虐不堪現蒙被查帶所求恩送回北京以便兄妹團聚或往上海大伯父處及家婆處家婆住上海牛莊路開糖食店有娘舅二人見面即識得所供是實 
 
 

Page 17

 
 
第一萬八千一百八十三號;中華民國十二年 西曆一千九百二十三年十月九號
星期二 * *本埠新聞三 
[寳芳公司將開幕]  
　　南京路勞合路口新設立寳芳公司專經理百代公司貨品如留聲機器中西著名唱片及影戲機影片等地處適中房屋亦寬暢内設聽片間觀影片間佈置均極適合現正籌備一切開幕時擬請各界參觀云 
[泰豐發生新茶葉]  
　　南京路泰豐罐頭食物公司連年對於各種出品頗爲考究經理王君拔如近爲便利主顧採購起見兼售各種名茶其陳列各茶如羅漢奇種綠牡丹仙人掌玉芙蓉寳國水仙名岩水仙鐵觀音銀針貢眉雲南普洱等他若祁門寗州雨前龍井無不盡有且其裝置磅數大小不同由一磅裝以上售價甚廉云 
[江西磁器之運售]  
　　民國路新北門西首一三二號熊德懋祥磁號經理董君文卿營瓷業多年該號各貨均採江西景德鎭名廠仿製古維新時各式磁器東西大門均可出入左右中間特裝新式四面八方玻璃櫉陳列人物戲曲飛禽走獸之磁器備有禮券以便顧客送禮之用云 
[愼昌鐘表號舉行廉價]  
　　南京路盆湯弄東首愼昌鐘表號取價素廉該店舖張雖小但兜銷能力甚大凡大商號機關公館等皆有該店夥之足跡昨聞該店定明日國慶日起舉行廉價大競賣云 
[虎牌化粧品擴設南京發行所]  
　　先施虎牌化粧香品近年出品日愈精美白蘭霜雪花膏白梅霜三種尤爲著名現該公司爲普遍全國起見特分設發行所於南京下關二馬路可以接近各埠運輸利便南京發生所將於日内正工式開幕云 
[中德增聘女職員]  
　我國商店夥友近年亦漸改聘女子任職因女子性靜性又和靄在營業上對人接語絶無怨恨之色故歐美大商店雇用女子爲夥友成效極著惜我國商店不能一致採用此法昨聞南京路中德商店留聲機器部自遷入新屋後即聘任一西婦爲夥友後以不諳華語於我國人方面之營業不能發展故該店又添聘曾在聖瑪利亞女學肄業之邱女士故預料該店留聲機部營業必有可觀云 
[新凉减價之呢絨（二）]  
　　南京路各呢絨舖之大减價續誌如下 
　　信益號生毛雪花呢每尺售六角八分天條湖條灰條各種嗶嘰均售九角華達呢每尺八角電光緞八角五分洋絲葛四角五分中華緞三角六分 
　　新華祥絲條直貢每尺五角五分華絲葛四角五分雪花呢一元五角條子花線呢一元一角另有零頭料多種如格子嗶嘰五尺五寸售六元五角五尺九寸售五元二角 
　　永昇公司絲條嗶嘰每尺售一元一角方格嗶嘰售一元三角半黑地白條花呢一元二角七分 
　　裕豐仁頭號絲條嗶嘰一元二角半絲格花呢一元三角全毛夾絲條子花呢一元頭號之直貢呢一元三角半馬褂呢一元六角 
　　永昇昌綠嗶嘰每尺九角五分灰素嗶嘰八角八分條子直貢一元二角縐地全毛嗶嘰七角至八角全毛夾絲花呢二元一角 
　　和豐號頭號絲條嗶嘰一元零五分超等夾絲嗶嘰一元五角方格馬褂呢一元半全毛灰嗶嘰四角八分 
[大和洋行經理煤油洋酒]  
　　黃浦路二十四號英商大和洋行專做進出口洋總理爲愛勃斯努華總理金雨人倪子祥美國大陸油礦廠出品煤油雙獅牌日月牌即爲該行中國之獨家經理又經理法國蜂巢牌白蘭地及各種洋酒甚多云 
[易安居餐社新增美味]  
　　南京路易安居樓上附設之容膝餐社近因整飭營業對於各項餐品又特聘京蘇粤名技師數人故刻下所烹調之菜在在味美現在安仁及活大蝦等上市該社用特别煑法故異常適口而於一元餐及二元餐更大爲改良增添餐品又加精煑故益覺美廉邊爐菜亦不久將上市云 
[雙十牌牙刷之新贈品]  
　　南京路梁新記牙刷廠以雙十爲商標今年該廠爲酬答顧客盛意又値雙十國慶紀念即於是日起大贈品一星期購牙刷滿二角者即有贈品劵一張云 
[翻譯社添辦日德文部]  
　　四馬路外灘上海翻譯社爲袁家潢汪仲長汪景侃君等所創辦三君皆係國内外著名大學畢業得有學位并於翻譯中英法等文件者接踵而至茲聞已添聘社員加設日德文翻譯部以應各界需求并聞將組織各科函授學社不日即可發表云 
[出版界消息]  
　　虬江路絳園中學校長張孝友本其數年敎授英文之經騐編成「英文造句捷法」上册已出版内分定法提要注意表解而輔以漢文解釋每課後又有練習改正凡淺句英語繙譯及各種短句均分别清楚將於雙十節起廉價出售代售處有中華書局及民智書局云 
　　近有吕漢羣李伯英徐培根黃伯俾樵吳維賢高冠吾君等創辦武鐸雜誌鼓吹軍人自覺從事息爭運動改良中國軍制整頓國防定期雙十節出版内有論文十餘篇及坦克車飛機攝影等取材新穎内容亦富云 
[各方面之籌祝國慶忙]  
　　海屬學會海屬學生旅學滬上日漸增多曾有海屬淞滬學學友會之組織茲聞該會將於十月十日雙十節開常會並藉此歡祝國慶會址在大新街悅賓樓云 
　　辛酉學社東西華德路辛酉學社本年慶祝雙十節辦法已定九日晚在本社舉行叙餐會預祝國慶十日下午宣講部往江灣虬江學校表演化裝演講所設各部及公共閱報所義務夜校等均休息一日云 
　　安徽公學西門唐家灣旅滬安徽公學昨日上午九時開事敎務聯合會議出席者有校長李振亞職敎員陳肅儀許傑王以仁袁曉嵐童禹君李志星李時肩耿畏三學生自治會代表許文騄陳毓才等十餘人由敎務主作陳肅儀主席討論議决之事件如下㈠加入國慶日遊行㈡校中舉行國慶紀念慶祝㈢實行學力分組敎授喚起學生自動的研究科學以期多增知識㈣從下星期一起晚間須上自修課由訓育主任指導値日員輪値質疑簿㈤取消體操鐘點每晨舉行三十分早操下午課外運動㈥校旗定黃底紅字 
　　亞喬書院西門亞喬書院係蔣君瑞獨資所辦年來成績甚佳學生日衆近因原有大吉路校舍不敷應用已於上月遷至方斜路新校址上課闻該校男女日夜學多歡迎各界參觀茲將其表演節目錄下（一）開會（二）報告（三）國歌（四）演說（五）雙簧（六）絲竹（七）拉戲（八）滑稽等（九）趣劇（十）幻術（十一）正劇（新中國）（十二）茶點（十三）散會 
　　寗波公學七浦路寧波旅滬第一公學今日舉行豫祝國慶禮茲錄其開會儀式如下㈠宣開會詞㈡全體向國旗校旗行最敬禮㈢奏國歌㈣演說㈤唱國慶歌㈥游藝游藝節目有『十番鑼鼓』『哀曹錕』『幻術』『新加官』『雙簧』『新劇』等十餘種 
　　友聲游團新閘路一七○六號友聲旅行團日昨假座北四川路郇光女學開本年秋季常會討論一切進行事宜下午三句鐘開會由朱榮仁主席報告開會宗旨畢即按議事日程將團員提議之各議案付議㈠團所問題推定籌備委員六人專事團所地點之選擇房屋大小之分配及訂定預算表等㈡組織儲蓄股内分旅行儲蓄定期儲蓄通過㈢學校問題結果俟團所得有相當地點後再議㈣組織旅行股改星期旅行股爲星期旅行組推孫春生爲旅行股書記張鳳池副之㈤團員間應酬問題多數主張從儉㈥催繳團員影片决議凡本團團員均須將最近之四寸半身小像一張於陽歷年底前繳齊㈦修改章程推定修改章程委員十人於冬季常會前修正待議聞該團修改章程委員會已訂於本月二十日下午七時在海寗路松成里南離公學開會旅行股則於十日上午七時塔車赴蘇作國慶旅行並野外聚餐云 
　　洋務公會昨日午後八時愛文義路上海洋務職業公會開理事常會到者理事十五人首由主席報告該會附設華民學校經費案議决下次討論並先組織校董部以資貼補㈠會員陳新貴案先行調查後再由律師進行㈡會員請求律師案公决須覔相當擔保以昭愼重㈢理事常會决議每月二次㈣十日晚八時舉行雙十紀念並徵求閉幕式云 
[郵信截止時間表]  
　　來往地點火車或輪船平信掛號信德國（取道各埠）奥登堡今晨（九日）七時昨晚九時福州奥登堡晨七時六時半牛莊大連廣西晨八時半八時香港廣州（包裹）綏陽晨八時半八安東舟山晨八時半八時厦門綏陽晨八時半八時愛琿（取道浦口哈爾濱）火車上午十一時十一時俄國歐洲（註明由浦口西伯利亞墨斯科往者）火車上午十一時十一時西伯利亞（取道浦口赤塔）火車上午十一時十一時威海衛烟台天津奉天下午一時半一時安東愛生晚九時九時威海衛烟台天津景星晚九時九時馬尼亞　洲紐絲輪（取道香港）馬尼亞丸明晨（十日）九時九時香港廣州馬尼亞丸晨九時八時半香港廣州（包裹）贛州晨九時半九時汕頭贛州晨九時半九時日水（取道長崎）近江丸晨十時十時 
[「亂世孤雛」影片述評]  
　　亂世孤雛一片爲葛雷非氏導演之傑作甘熙姊妹合演之結晶是片其計十二分需時十有八月費資近百萬始克告成誠空前之巨片也是片原名ｏｒｐｈａｎｓｏｆｔｈｅｓｔｏｎｍ取材於二孤兒一劇内容略述法國革命軼事其時人民備受貴族虐待揭竿起義同時有二孤兒轉入漩渦幾喪其生末後卒能出死入生各與有情人成眷屬佑景之宏麗事蹟之哀艶無有能及之者茲就其精采一述之 
　此片主意在於描寫專制時代之淫威階級制度之流害故在貴族方面極言其荒淫侈逸反襯平民之受苦無窮唯貴族中非盡無心肝者故力摹華物雷之任俠好義厥後卒得善果當貴族宴會時有酒如海有肉如山略食即行棄去門口餓莩纍疊欲求一飽而不可得世事之不平等孰有甚於此者語云朱門酒肉臭路有餓死人眞不啻爲此詠矣宴會場中之裝璜窮奢極慾四壁紮以燈綵光怪陸離不可逼視一時男女雜沓笑語風生數女子赤身浴於香水池中男子在旁任意謔虐荒淫至此可謂極矣回顧平民則破屋一掾難蔽風雨苦樂之不均相隔霄壤又如貴族馳馬傷人時但問馬傷不及於人蓋平民之生命且不如一犬何况馬乎凡此種種均能喚起觀衆嫉惡之同情與後之民衆起義推翻貴族相襯映令人心胸一快此皆全劇之主意也甘許姊所飾之二孤兒活潑玲琍令人可愛當車抵巴黎時遇撥雷斯侯爵麗琳絜衣致敬桃樂賽亦依樣爲之的似村間小妮子態度及麗琳被刼桃樂賽捫壁不知所之驚極而哭描摹絶佳被逼爲丐誓死不從卒以苦刑難忍含淚允之可爲一嘆（炤）（待續） 
[柯賽玲之去除面皺談（二）]  
　　柯賽玲自幼即爲舞台演員及長改充劇塲音樂隊中之奏披婀拿員曾嫁保羅阿姆曲浪爲室閨房之樂甚於畫眉故數年中紅氈毹上絶小睹彼芳容即偶一登台亦僅屬客串性質而已詎好事多磨保羅忽離嬌妻而長辭人世遺孤一今已達就學年矣然因生計問題故不得不再重現色相顧此際各電影公司導演員正從事搜集人才柯賽玲之名本已久馳遐邇茲聞其行將重事出山遂竭力慫恿其改演電影並予以種種優待條件柯本存有厭棄舞台生涯之心至此遂亦欣然允諾 
　　柯之容騱態絶肖西班牙之國色眼髮均作黑色狀殊嬌艶然柯實屬愛爾蘭產生於美絶非西班牙產耳善詼諧偶作趣談聞者莫不爲捧腹所成影片亦莫不風行一世昔日醉心柯賽玲劇者今則俱移往銀幕上矣工作與游戲俱有一定程序絶不相混苟在攝演新片時則謝絶一切交際專心工作其在休假時則徜徉於倫敦紐約間其其唯一嗜好即披覽各項劇本耳（琴）（完） 
[地震影片映於新愛倫]  
　　海寗路新愛倫影戲院近日開演日本地震影片與卓别林之從軍夢等夜戲又加說武術長片「奇怪屋」第七人集四本所以連日賣座極盛云 
[卡爾登將映日災片]  
　　日本震災影乍前經大阪每日新聞記者携帶來滬曾在青年會等處映演數次茲有東京中國青年會幹事馬伯援君携來震災影片較前片尤爲詳細中多爲前片所未有現經上海中國留日同學協濟災會幹事與馬君商定借用定本月十日即國慶日是午三時曁夜間六時半假靜寺路五十號新卡爾登飯店大食堂兩次開演届時於必要之處或當加以說明除已分送入塲券與商學各團體外凡個人往觀者可於九日赴三馬路廣西路口明明醫院樓上該會事務所領取入場券云 
[中國大戲院明日換映新片]  
　　梧州路中國大戲院於明日雙十節開映「救火員俠史」及中國好片「陸軍敎練」此二劇頗多精彩而尤以「救火員俠史」爲佳濃烟橫舞烈火冲天被難者之危險救火員之豪俠其情節有尙武有冒險有愛情使觀者心神並馳此外又加最新滑稽笑片三大本云 
 
 

Page 18

 
 
第一萬八千一百八十三號;中華民國十二年 西曆一千九百二十三年十月九號
星期二 * *[薛君與黃女士婚禮誌]  
　　前晚七時魯意師摩洋行華經理黃式章君之女修眞與北京鹽務署薛廉讓君之子椿壽（爾宜）在一品香行定婚禮中西來賓二百餘人由劍橋大學畢業生陳梓全君用西文報告二人之歷史李嵩生君譯述黃修眞女十曾畢業於中西女塾品學兼優薛君於一九一四年負笈赴美爲時約七年曾在羅斯拉工業專門大學得土木工程碩士及工程科博士學位嗣在紐约之美國橋梁公司華特爾博士處共事實習多年對於建築材料等尤富研究薛君於去年回國現擔任六合貿易工程公司總工程師云云次青年協會范子美謝福生二君演說至十一時始散席 
[演講新訊]  
　　神州女學北四川路神州女學校向有講演會之組織每週敦請學者講演聞該校於五日請東洋大學文學士錢琴一君講演題爲「女性與心理」於女子心理多所發揮據　君主張一切婦女問題均須由心理解决所言頗中吾國婦女積弊講稿嘗由學生記錄不日即可披露云 
　　兩江女師虹口鄧脫路兩江女子體育師範星期演講部昨請女子法政校長沈儀彬女士演講「今日女子之責任」略謂女子責任約分家庭社會國家世界四層今之女子欲求獲得人權自由平等於此青年求學之際允宜鍜鍊體育俾資服務講求法律爭回政權云云又該校學生演講會每月照常例請海内會同敎職員評判一次前三名均由校給與獎品以資鼓勵昨晚特請戈朋雲君到校评判結果第一孫文英獎家庭表簿大全一册（敎員楊伯庚捐）二郭淑（戈朋雲書額一方）三黃達平國音字彙一本吳天倪捐贈云 
[球戰消息二則]  
　　青年會本埠青年會體育主任張天培對於球藝提倡不遺餘力曾於去冬發起上海華人籃球隊成效甚佳今年派赴日本參與遠東運動大會代表中國之籃球選手亦由該隊得最後錦標之人充任足見該隊組織之完善顷聞張君仍舊組織籃球隊已訂於十月十一號即禮拝四下午四時半在青年會體育部召集會議無論個人或團體有願加入練習者届時可派代表與會共策進行云 
　　滬江校滬江大學網球隊自馮氏兄弟畢業後今年大爲整頓頗有奪今年網球錦標之希望昨日（禮拜六）下午二時與本埠西童公學網球隊在滬江作友誼比賽結果爲四與三之比滬江勝本年滬江網球隊之人員如下陳乃新（隊長）黃保廉董承琳凌志揚凌憲揚又同日下午三時半滬江足球隊與本埠海關足球隊作友誼比賽地址在滬江雙方球員均屬不弱然滬江方面傳遞有方以致結果爲五與一之比滬江勝本年滬江足球隊人員如下黃克練（隊長）徐振東陳乃新黃錦濤鄂森楊守墨顧福源朱耀漢徐煥明卞松年玄正柱凌憲揚董承琳 
[程艶秋今晚表演「蘆花河」]  
　　丹桂第一台前晚之戲程艶秋演「紅鬃烈馬」此劇本自彩樓配　至大登殿止艶秋與郭仲衡均演武家坡算程艶秋之廬山眞面目糧大登殿榮蝶仙則演銀空山大登殿小楊月樓飾代戰公主特别打武代趕三關高百歲演别寒窰趕三關劉奎官則演誤卯三打小小寳義趙松樵侯喜瑞何雅秋梅春奎等均各演數場艶秋前所演「五花洞」「游龍戲鳳」等均作小家碧玉裝束「紅鬃烈馬」内之宫裝自屬益增娬媚且所歌更多表演復加長時刻可慰顧曲家矣今晚則將又演其佳構「蘆花河」云 
[集會表]  
　　陽歷本月時間地點召集者事由九日下午一時斜橋湖北會館參衆兩議員委員會九日下午三時北四川路二零一號女青年會茶話會九日晚六時十分新閘路一七六號友聲旅行團慶祝國慶及叙餐會十日四川路航海青年會新屋落成禮十日南成都路上海女學慶祝會十日天后宫總商會商吕陳列所展覽會十日下午二時四門體育塲復旦球隊與體育塲球隊比賽足球 
[今日天氣晴寒]  
　　徐家匯天文臺昨日下午四時三十分氣象預報云天氣晴寒黃海東海上有强烈之北風或東北風冲繩及琉球羣島南部因有太平洋颶風經過向西北或西北北進行故天氣惡劣風雨甚暴本埠温度在下午三時前之二十四小時内最高七八三最低五四七去年今日最高七九五最低五四○ 
 
 

Page 19

 
 
第一萬八千一百八十三號;中華民國十二年 西曆一千九百二十三年十月九號
星期二 * *常識 
常談 
[成功爲失敗之母覺]  
　　語有之失敗爲成功之母此謂凡百事業往往因失敗而得經驗可希望後此之成功也而獨至今日賄選之成功則人人皆以爲失敗之母 
　　當全國反對之日而悍然不顧竟告一時之成功在當局者喜可知矣而不知欲觀其失敗者正惟恐其成功之不速蓋以爲不如是則相持不下永無了期與其阻之使不成而藴毒愈深將成不治之症不如姑聽其成功而此無名之毒乃不攻而自潰也 
　　雖此人人意中之失敗不知須經若何之變化當此變化之時期全國人民不知須經若何之痛苦而驗已往及近今之歷史固有歷歷不爽者帝夢與復辟夢尚不如今日賄選之醜而成效已可覩矣 
經濟 
[節費助賑談] [  朱思忠]  
　　光陰像挿翔似的眨一眨眼第十二年的雙十節又飛到了這一天無論各界都要休業大家聚精會神籌備這國慶大典以表示我國民贊同共和的眞精神這也是未可厚非的不過有一椿事情可以省去什麽事情呢就是聚餐會每年雙十節我看見有許多人必定要設聚餐會於是酒肉雜陳狼吞虎嚼旣耗經濟復碍衛生且於國家方面毫無裨益這豈不是一椿極無謂的舉動嗎至於要討論國事共謀進取不妨設一個茶話會大家坐攏來談談何必一定設聚餐會呢 
　　今年日本的天災亘古未有休說親眼目賭就是報紙上瞧瞧聽人家講講也足驚心動魄現在哀鴻遍野嗷嗷待哺我輩旣屬同種豈可坐視何不把這筆欵子節省下來去振濟他旣可革除無謂的惡習復可拯彼垂斃的災民豈不是一舉兩得嗎現在這個日子到了我勸大家實行罷（乙種酬） 
衛生 
[家畜之弊害與防制之要法] [  顧琨]  
　　家畜與人類日往來於庭院之中親近附麗影響甚大人固知其利用正多而不知其弊害此衛生之大患也茲列舉於後并述防制之要法 
　　㈠牛馬羊等所發之脾脫疽馬鼻疽及結核病皆有傳染之性第蔓延於人類致起皮膚内臓諸病有致命之危宜愼之 
　　㈡牛乳中特多結核菌稍不自愼禍即及之宜煑沸後飲 
　　㈢貓犬爲愛畜家人常親近之甚者同器飲食同褥起臥而其污穢與病毒即粘附傳染宜戒之 
　　㈣貓喜捕鼠鼠若患百斯土病則其病毒粘附口角爪毛轉而傳染於人宜愼之 
　　㈤狂犬傷人其患殊多宜於發狂之初或撲殺之或監禁之以免後患 
　　㈥病鷄病鴨病豚之類我國人往往食之病菌傳染受害甚巨宜禁食之（乙種酬） 
道德 
[我對雙十節慶祝之希望] [  田先庚]  
　　光陰迅捷十二年的國慶又到了𢌞溯十二年間不是戰爭就是匪患不是私借外債就是盜賣國產種種劣蹟令人痛心疾首推厥原因其咎不專在政府和軍閥政客而在國民智識低淺也夫中華民國者是中華國民之中華民國也我全體國民應該負改造國家之責任若坐談救國不做實事總歸無效所以我對雙十節之希望就是從今日起我國民人人各行使自身應盡之責任有一分能力做一分事萬衆一心奮圖自救以謀國家逐漸發展於將來遇武人官僚政客有自昩良心事件發生須衆目一的監視攻訐勿再自甘放棄責任使重演十二年來可泣之事凡我愛國志士欲起貧弱之國家躋於富强盍急速謀之庶不負雙十節之慶祝也（乙種酬） 
法制 
[侵害著作權之罰則] [  繼盛]  
　　夫著作權者亦人民無形自由權之一種故侵害著作權亦有相當之罰則規定於著作權法惟世人不察對于他人之著作往往行種種之侵害或翻印仿製或割裂改竄或冒他人之名發行自己著作而不知是種行爲實爲侵權行爲與法律相抵觸而應受法律之處分者也爰據著作權法之規定錄其罰則於左以戒國人 
　　㈠翻印仿製及以他方法假冒他人之著作者處五百元以下五十元以上之罰金併沒收其著作 
　　㈡知情代售前項之著作者依前項之例處斷 
　　㈢接受繼承著作權人就原著加以割裂改竄及變更姓名或更換名目發行而未得原著作人之同意者處四百元以下四十元以上之罰金並沒收其著作 
　　㈣以他人未發行之著作物作爲債權之抵押而未得本人允許者亦處四百元以下四十元以上之罰金並沒收其著作 
　　㈤對於著作權年限已滿之著作加以侵害者處三百元以下三十元以上之罰金並沒收其著作（乙種酬） 
敎育 
[利用國慶日演講國民常識之我見] [  瓊生]  
　　光陰荏苒歲月易逝國慶日又將届矣是日也學校放假各機關亦停止辦公以示慶祝而吾國國民集合之機會又將至矣夫國民常識乃一國國民所應具而不可少者也然近來我國同胞恒漠然視之對於國民道德國民經濟以及關於應知之事項無一毫之常識因之國民之資格日形墮落誠可慨也補救之法首重演講蓋演講者直接貢獻常識於公衆并可以交換民智之利器也故鄙意以爲國慶日旣爲公衆休息之日則不妨借此機會各處熱心敎育者組織國民常識演講會於是日擇熱鬧之地聚集演講效力必巨一則使一日之光陰不致虚耗一則可以灌輸國民常識於羣衆一舉兩得又何樂而不爲哉（乙種酬） 
禮俗 
[本届雙十節應停止慶祝之我見] [  我心如水]  
　　十月十日爲中華民國誕生之日年年此日舉行慶祝固所宜也特是過去之十一年中一經回溯可資慶祝之事實不多覯每逢雙十粉刷太平猶是國民望治之心理提燈也懸旗也集會也慶祝也年復一年必有一番熱閙今則賄選方成金錢總統行將於十月十日就職凡隷於直系之人物曁一般猪仔名利兼收誠當懽忻鼓舞唯演此醜劇騰笑全球有史以來無此奇辱吾中華民國之體面掃地以盡撫心自問弔將不暇慶又何有余意本届雙十節各界應暫停循例之慶祝有特别之表示一以稍爭人格一以保全國體爰擬辦法如後 
　　㈠是日各界宜下半旗以示哀悼國會之無恥 
　　㈠是日舉行集會宜詳述賄選之種種醜史並議此後實力對付之方策 
　　㈠是日各學校游行宜易懽忻鼓舞之狀態爲整齊嚴肅之舉動沿途分發傳單宣傳各猪仔之醜態以喚起社會之注意 
　　㈠是日宜祭祀各先烈默禱在天之靈將萬惡無恥之軍人政客從早收拾凈盡免致國民再受無窮痛苦 
　　㈠是日凡屬關於國慶之種種設備一律暫時取銷商家若預備停業者門上應貼國會無恥停業紀念字樣 
　　或謂國慶者乃慶祝國家成立之紀念於總統個人本無關係比說誠是唯國家至於顏面無存人格喪盡建國諸先烈均在九京之下號咷大哭弔之不遑慶又何有（乙種酬） 
市政 
屠宰塲設立之必要[  綬章]  
　　我國向無屠宰塲之設置故自昔宰牛羊猪等物往往於街市中或人烟稠密之處行之以爲如此則其營業便利毫無損失殊不知此乃極不衛生不完善之舉動實爲我國市政上最大缺陷之一考之感美各邦無處沒有屠宰塲之設置於此一端卽可知外人之講求市政矣茲將設立屠宰塲之利益寫於下　　㈠設立屠宰場則便於檢查 
　　㈡因檢查之故凡一切有害衛生之肉類得禁止其販賣以免食者發生危險 
　　㈢便於檢查牲體可以防止獸疫之傳播　　㈣旣設立屠宰場則業此者在同一之地因相互間競爭及監督之故可以使價目一致並可使肉質改良 
　　其利益旣如前述而應注意之點有二 
　　㈠屠宰塲之位置當設立於離街市較遠之郊外使屠宰場内一切污穢氣體不致影響街市中之清潔空氣 
　　㈡屠宰場内當設立冷藏室以防肉類之腐敗使一般營此業者不受經濟上之損失 
　　於此吾人可以知屠宰塲應設立之必要矣關心市政者其注意之（乙種酬） 
雜錄 
[哀國慶日] [  嚴惠祥]  
　　嗚乎明日何日非民國十二年十月十日之國慶日乎嗟乎最不幸者亦爲今年十月十日之國慶日耳何哉蓋今年新造成一極可卑鄙之國恥紀念日距此國慶日不過五日耳（十月五日北京賄選告成）不亦大不幸哉故我願國民於慶祝此國慶日之時而同時亦不忘前五日之國恥紀念日當思所以一雪此恥庶民國前途或有一綫之希望（乙種酬） 
 
 

Page 20

 
 
第一萬八千一百八十三號;中華民國十二年 西曆一千九百二十三年十月九號
星期二 * *   
 
