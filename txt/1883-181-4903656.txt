# 1883 - 181 - 4903656

 

Page 1

 
 
[四書味根錄出售] [  點石齋圭人啓]  
　　石印缩本書籍創自本齋近復精益求精每一書出購奢爭先恐後四書昧根錄一書向無善本本齋特倩名手抄寫校儀遵照相石印法原書十六　　成兩本易繁就簡旣便舟車而字劃情楚又復逐句加圈雖　鍾短視一目瞭如較諸行稠字密注目熟視而難分行句者有霄壤之別現巳印訂成書　售於華商荷記准於四月十三日出書每部實價洋一元五角仍由上海申報舘間壁申昌書畫室發售外埠在發賣申報處並申地各書坊後馬路乾　　　蔣同泰綢荘分銷 
[招股縮印古今圖書集成啓] [  點石齋主人啓]  
　　國朝康熙年間　廷臣蒐緝載藉將以分門別頗彙成一編以爲藝翰之大觀五易寒署始藏事進呈　乙覽　賜名古今圖書集成仍　命國區　加　校越十餘年未就　正時復　詔慮山蔣文　廷錫督在事諸臣成之凡爲自四十爲卷一萬爲冊五千二十爲函五百三十二上自歷篆下至方輿以及明倫博物理學經濟靡不　備　則鏤銅爲板字用　內府珍藏乏銅活板排成共印六十部　頒賜諸王大臣外餘以分儲名由石室洵海內之鉅製也迄今諸友邦聞之均驚駭　歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者　此數十部茲巳事隔百餘年剝蝕消沈流傳漸少若再越數世恐祇存其名而盡歸磨滅豈非一大憾事哉因恩本齋現有照相右印之法攤將此書　小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再牧五十兩至出書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以咐公允售盞停止其售書之事本齋亦願經手惟每百兩取回用銀五兩耳現定於本年五朋初一日起掛稅大約越兩月可以開工至開工後不再收股欲入股老請先將銀五十兩交至申報舘當由申報舘點石　蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已較點石齋所印之康熙字典放大蓋取便於翻閱也如遠處諸君亦願入股其股銀可由禀號滙來收單上交原票號帶回轉寄當亦無悮也按刊印此書工本頗多近數百年內恐未必有天力者重刊則今之所印者數傳後必常視爲珍帙故海內藏書家茍欲爲鄴架曹倉增色伏祈早來入股爲盼再本查房印各書均選用極品之墨字跡能歷久不虐雖越千百年而墨色仍如初印外洋亦有古時石印書　流傳今取閱之徒無漶漫澌滅等弊盖石印書籍　照相理同而事異其中工料大相逕處故照相年久或有落色而石印書籍則可無此慮也誠恐諸君不察用特附及 
[駁法人議安南事一]  
　　中國在四洲之上立國最古其法令制度經歷代聖君賢臣因時制宜而出之時異勢殊事理變易獨於外邦交接之道畧焉弗詳以古例今不無缺憾蓋中國從前未有與海外諸邦往來通商之事自漢以來西北邊外時啓兵端中國盛則不敢內犯衰則蠢然志動議和之後彼此相安或爲平移之國或爲藩服之臣往來之跡不過朝貢而已卽有貨賄交易亦非今日通商之局大抵如朝鮮琉球每届貢使來時稍帶國中土物以易內地繒縀而去其他初無交易也挺如前明之馬市　本朝蒙古猶沿此例厥後峨羅斯分界立碑亦設買賣城葡萄牙以五百金之稅賺得澳門一區席悶通商之埠而自明迄今內地止有著名洋商數家載各貨往售每年出口稅餉例設定額不得逾限中國與外邦女易之道如此而已至其天旨不外威信兩端洎道光季年粵東啓衅在他國本意重在通商而中國懷疑恐其奪地因是兩相齜齬忽戰忽和議久而後决當事諸公皆因禾能深悉外邦情形故條約未盡妥善然自此通商之局日盛月新非復前朝之規制矣泰西諸邦皆以本境褊狹欲尋新地以爲外府此風起於宋元以來而阿非亞墨兩洲營造埠頭遷民實地葢在有明之初獨至中國則始於中葉以澳門發端其所以遲之又久者以中國久治之地不敢輕凱故也乃自　靖至道光越三百年而忽然得入內地始而五口繼而十三口由海而江而河漢凡屬大口皆掌利權此氣運使然非盡人事也然中國自與外邦通商所沾利益亦属不少因而將歷代交際之道更易變通以期利民而利國數十年來氣象迥乎不侔矣顾可變者能商之事理也若其國非外洋可比向爲中朝藩屬者則中朝待之自有一定之制度不必與他國等齊也法人砍得安南土地蓄謀己久特遲而未發畏中國之必爲安南也今旣毅然取之計必有詞可藉而後可觀法人之所議以爲某年某事中國不問也某年某役中國勿知也前此之事如彼則今日之事又烏慮其不如此耶而孰知中國自有行事之權非外邦所能窺測也法人意謂安南果屬於中則中國自應遺官以治安南撥兵以戍安南今習無之是非屬也非属則我取之矣不知遣官治事拨兵發戌此正泰西待屬國之例不能援以論中國也夫未有通商之事之前中國自有屬國卽有待屬國之禮原不必宣告外邦使共聞知也盖緣安南諸國弱小自安其力不能厠通商之列卽與泰西無所交涉不必使知也朝鮮初意閉關絕使不願通商中國卽不與聞其國事至前年忽知變計允議立約中國乃不得置諸度外去年內亂旣定一切經營皆經中國派員擘畫且設久戍之兵安南之事無異朝鮮法人多年媒孽尚無顯然攻取之跡卽其先鋸西貢一帶中國視之猶如英人之在緬甸西邊擇地建埠而已以爲通商之常故不遽詰間也且其時安南尚無願與法人通商之意也今旣有新約矣約立而行有未便致搆法人之釁而法居然有滅之之心是何異朝鮮黨亂激怒日本日本將有報怨誅讐之事而中國乃不得不爲代謀乎今法人將執萬國公法以相詰難謂中國於此事直無辭可對噫何其言之不知量也中國自有中國之政與外洋交易創成今日之局無非二十餘年間事而萬國公法一書乃西人士於各國相次事案中擇其最要之條目興夫和約章程通商事例譯而成書任西國視之雖或鄭重寶貴將來纂修國家律法取以考訂而在中國則僅等諸考据家之言藉以熟諳掌故焉耳而乃舉此以塞中人之口庸亦思中国千百年相傳所以待藩國之道固有情理兼至變通因時不貽他國以口實者豈爲萬國公法所屈耶 
[電傳風信]  
　　○徐家匯天文　能神父於前晚傳電報至上海云近日暴風起於南在臺灣琉球中間海面迤𨓦而往日　　此次風來離上海遠近幾何風過時作何情景則現在天交臺上之機器禾能測識也 
[追溯法國謀取越南原起]  
　　○法國目今業頓重兵　越境自去歲以來攻城奪壘之事繼起無窮近又特遣重臣齎約入越聞其約內所載是去越王自主之權凡其國中政令賦稅文事武功無不統歸於法之掌握法之執事自計若越不抗命尚可延其宗社之祀倘有違言欲奪螳臀則越王難免靑葢洛陽之辱事局已定有不可挽回之势但法之欲得志於越者非一朝一夕其　意者久矣玆特　其原赳面錄之以供留心當今時勢者之考察焉粵　西歷一干八百五十七年之際法有國人名流丕者時年二十五歲居於巴里其人警敏聽慧生而有大志不甘庸碌以了此生嘗思 
 
 

Page 2

 
 
出人頭地不與凡俗伍久居法京因無上進之梯帆遂去其本國附船而往埃及時正開挖蘇彝士河議定大工初興流丕至彼冀得機遇不料造化弄人蹇運未脫流居其間者　載孽子之裘雖敝而范叔之志未伸流丕以其地無可見長之處更思他往因計素聞東方有大國名中華者疆宇之廣闊人民之衆美物產之豐富皆稱天下之冠現與歐洲修好通商是可過而問俗以資觀覽焉於是乎决意東渡乘風破浪以至上海隨投居於大英水師提督好公部下時値中英天津續約告成將開立長江通商之口好公命駕內巡流丕因之得附驥而入揚子江旣至漢口見爲上流商貨之匯羨其繁盛因而留居流丕之客漢卽盡心竭力以習中華語言文字旣有所得能解音辨意卽訪風問俗披圖考方綠是面知中國賦稅之出物產之宜各要務無不了然於胸夫然後察悉西南川廣雲貴諸省地土沃而未闢礦產五金豐而未開所蕴萻可寶而中國又未之寶泰西官商之入華境皆取江海之便未目覩其利不至其區　遊歷之士亦因其西南隔　也徑崎區故廢然不往惟獨英商及傳教之士有自雲南騰越出入緬甸　赴英印者故流丕深恐他久之著我先鞭又知前時法廷曾遣官名伊格尼者赴越察探中越交界道里因被邊境土人阻撓不得入而旋流丕旣訪聞滇南之魯部河順流下達越南之紅河而入於海有此水程不知其淺深能供我舟馳騁否倘舟楫能通則可由南洋假道越疆逆流入滇是一大有可爲之區不可失其會也因卽决計親往察之隨於一千八百七十年流丕自漢皋起行由內地歷荊楚黔廣而至滇正値滇境不靖回苗倡亂督師動撫者爲馬公而逸其名官軍時當乏糧情頗窘迫流丕聞而得行其術卽請見馬公自陳願得假道之照由滇赴越之東京當得糧以濟軍食馬公告以內山土苗性野栽人如兒戯客意固佳恐難越具險也流丕請之再毅然自許願效此力不懼土苗之頑惡馬公嘉其志遣軍一隊衛之而行緣是流得探禀自滇入越之道路矣蓋中越交界處皆有軍官把守上國下邦之民無文照者咸不得越疆問途流丕以助餉說馬公得行無禁可謂智矣馬公遣衛之軍送至交界　旋是時流丕僅偕華民侍者主僕兩人輕裝徒步終日奔波於重山疊嶂之中但見萬山巾分一水瀠　其下詢之土人知爲紅河之水道也方其尋察水道之時足履不毛日所見者皆野苗之類飲食逆旅只得就其所有而流丕之辛苦備嘗非具堅忍之性者早已畏難而止矣流丕偕僕曉行夜宿不計時日筋力皆疲始覓得土人所駕之小舟一艘厚値雇乘由紅河以至西關地方西關者乃越南紅河中之　關也 
　　此稿未完選錄叻報 
[東甌瑣誌]  
　　○謝池巷阿靑烟館間壁某甲家一豕亦有烟霞之癖每日必須鴉片烟一箬方可過癮然詢其得癮之由中亦茫然不知噫若此豕者　古語所謂迸朱則赤近墨則黑者歟○柟溪四十六都蒼坡地方李其之妻因族人爭種田畝當塲受辱服毒身死其子巳于上月十七日赴縣請騐茲聞此事已有親族出爲理處矣○大南門外花柳塘楊大王廟今經八花察戶募捐重修而廟貌神像均屬煥然一新上月十九日開光演戲游人甚衆該廟向有龍舟以備水嬉今因修廟之費已有五六百千之多故各祭戶欲止競渡之戲謂且待來年然後書捐而一二好事者急不能待早將總管元帥等神供花廟門外由是意見相歧故八花祭戶業己懸牌通知各戶如今年再劃龍舟各舖戶不可徇情寫捐違則公同議罰云○今科會試温郡獲中二名徐君定超字班侯永嘉人余君朝紳字小泉樂淸人二君品學兼優素爲闔郡所推重而徐君除讀書外槪不預聞大有董仲舒目不窺園之概今果破壁飛去不特庠序中人羨之卽市廛中人亦莫不讚之以爲皇天不負苦心人也○東門外有開米舖者日茂賢其弟阿四平甘爲人經手借放銀錢而且賣買田產温人謂之銀田牙上月二十一夜二鼓時阿四肩負靑蚨數千文路經府城隍廟門口不意突來一人竟將肩上之錢搶奪千餘文時則陰雨路黑阿四雖一路喊追而鴻飛冥冥弋人不得而纂之矣查是處離道署不遠而匪人敢猖獗如此則僻靜之處尚可以夜行乎哉○永嘉石邑尊自赴雙鬥外輪船碼頭迎接新任太尊甫行返署卽有柟溪四十六都潘坑地方某甲手執紅禀攔輿喊報命案石邑尊以爲人命案件實非別項詞訟可比必須狀式保戳方可準收遂將紅禀發還着其另換呈词嗣有値日差役出爲保認始收其呈詞云 
[毒蛇殺人]  
　　○杭有某丐素以弄蛇爲業而未精其技每遇異種而不能識其名一日於三竺兩峯之間得一蛇首尖而身匾長約二尺遍體作黃黑斑雙目緊閉任人玩弄丐遂捉而置之籃中翌日上午至靈隱寺山門前置蛇於地自以爲奇貨可　也衆見其異觀者如堵有一蕭山人戲以手摩其頂旁有一老丐急止之日此蛇名烙銕蛇以其象形也終日閉目惟午時則開若遭其噬毒能殺人言未畢而蛇巳雙目膯視向其手掌中一口其人失聲呼痛陡然暈絕而手亦大如箕老丐急以油頭繩札之臂上央人至蛇醫求取末藥敷治不料藥尚未到而腫已至臂粗幾三倍據蛇醫云恐不能救若目中流血卽須斃命云 
[一陰一陽]  
　　○天壤之大何廳蔑有昨有南潯客來滬述及該鎭於本月初二日到有遠省發配軍犯一名年約三旬以外駐足於大僑之上大橋爲通鎭鬧市來住行人極多客亦注視見其人兩足一男而一女左足芒鞋尺二儘堪高視闊步右足則盈盈三寸固一步一蓮花也且穿繡花女鞋一時聚觀者路爲之塞無不駭　僅見來客目覩其奇似非鑿空之談第不知此人矯揉造作分具陰陽其意安在眞不可思議矣 
[搶親敏捷]  
　　○蘇州黃鸝坊橋某姓女許字城外某甲之子爲妻甲故貧富時憑媒議定聘禮若干甲於春間挪移拚湊如數納采將以擇吉往娶也詎女之母反覆爲難媒揣其意曰甲之貧也子所知矣非金夫　求玉女誠有齊大非耦之嫌不如子反其聘彼還爾柬另圖快壻可乎母曰子能行之乎曰能乃挾聘　雇　夫十餘名翌日携甲之子齊集伏於巷口媒至女家約母至茶肆敘談母以爲庚帖取回也欣然偕往母旣出時新郎偕轎夫入室鬨然扶女族擁登轎母聞信始知中媒計也然已望塵弗及矣 
[宜昌雑聞]  
　　○宜郡之茶以羅佃溪所　爲最其餘如紙坊舖菓園等處都出茶而色味終不及溪茶溪茶上品每斤七八百文中品每斤五六百文下品每斤三四百文另有一種貢茶者每斤約一串數百文若他庭所出每斤不過二百餘文極好亦不過三百餘文而巳今歲雨澤頻霑旗槍競放比上年之茶多出數倍然出路雖多而消塲則不甚廣云○宜昌府黃太尊今春忽抱喪明之戚於是乞病歸田新任周太尊已於上月二十日接印傳聞周太尊欲禁烟舘限以五日飯舘亦不准多開蓋恐匪人藏匿也刻下城廂內外已派巡查各官微服私行彼不逞之徒或稍斂跡歟○前任武別駕因病出缺新任多君已於上月念五日接篆矣 
[金陵瑣聞]  
　　○某甲者沙洲圩人也性極良懦務農爲業前年娶吳民爲妻妻父某乙籍𨽻楚北素非善類嗣以流落金陸開設烟舘又恐門庭冷落乃裝女爲餌以引烟客女適甲乙常招之歸家数月不返甲或遣人迎妻乙則託詞挽留之甲無如何亦姑聽之初不虞其有他變也乙之烟館設於水西門外所住來者多係軍籍近聞該營奉檄他調乙欲移家從之並擬挾女同去甲知其謀遂至岳家邀妻歸且言妻不歸吾不休也於是翁婿之間言語齟　乙忽轉念曰甲之爲人司以脅而制也遂以白刃相向甲果不敢與較垂頭喪氣而去鄰佑知其事代抱不平有好事者紏少牟數輩與甲偕來突出不意挾乙與女至江甯縣署前令甲喊控賣邑尊訊悉始末乃飭甲將萋領回嚴加管束乙則僅子薄責而不科以賣娼之罪聽審者無不服邑尊之大度也○四月念九日午後水西門內講堂大街萬隆梳篾店因午炊遺火於積薪之下當時未之覺也而店中 
 
 

Page 3

 
 
夥友又在外室遂致火勢猝發幸在日中各處水龍紛紛來救得卽撲滅不至延及四鄰該處市面繁盛貨物充盈雖禾成災而人心固已惶惶矣 
[訛傳加捐]  
　　○邇來滬地商人喧傳松滬厘局及沿途水卡有加捐厘金情事如或不遵立卽扣貨紛紛傳說幾於衆口僉同及訪察細情而知滬地並無加捐之事實傳者之悮會也揆厥所由蓋因徒前各水卡意在招徠减折收捐凡遇貨船過卡載十成之貨者有减至五六成者矣甚有减至三四成者矣於是商人之往來關津者皆願過此卡而不願過彼卡商人旣以爲便卡員亦得考成其初不過一二卡行之繼則各卡羣焉效之一律减捐商人安之者素以爲定章如是而孰知定章固不如是也且松滬一帶有船若干有貨若干止有此數卡員之招徠不過一時之權宜而總局統一歲以核捐數則不見其盈而但見其絀因此密訪知捐少之故由於减折遂出示曉諭各卡照章收捐不得有所折减且時派委員到卡訪查不能隱匿各商人等祇知今日之納捐較增於昔日而遂誤以爲加捐所謂耳食者非歟 
[本埠官報]  
　　○昨日午後黎邑尊探悉蘇撫憲將到滬瀆在觀音閣碼頭預備迎接矣 
[菜市重遷]  
　　○菜攤搬移各情昨經列報玆悉小本經營者摠以移至是處諸多不便故昨晨新設擺攤之地基上過者惟見滿目靑靑祇可領取菜根風宋所有　攤均罷市云 
[法廨停訊]  
　　○昨係法公廨訊案之期因翁太守政體違和己知照捕房將應審各犯統歸禮拜二解訊云 
[醫院瑣聞]  
　　○前日法界吉祥街口失火時有輪船水手某甲爲洋貨店代搬物件忽遽之際被救火西人拆屋之斧砍傷脚背鮮血噴溢當經西人送往仁濟醫院據醫生云一禮拜後方可痊愈又日前被鋼冒炸傷之銅匠梁廣裕陸全全二人傷勢頗重前夜十點鐘忽作囈語難保無虞云 
[鼎宜辨]  
　　○虹口公安押店夥某甲有事他往托某乙代理各事適有一人以金押髪一枝向押乙卽付洋十六元迨後檢視實係僞物店主勒令賠洋某甲只得認赔了事嗣闻各押店俱有此種假飾其押数則十　元二十餘元不等此種僞飾並非銅質鍍金乃半銅半金　拼而成者或前銅後金或左銅右金倘店夥磨見金色則其人可以獲剩而去倘磨處异銅則不妨携以他往人心叵测乃至此耶 
[英界公堂瑣案]  
　　○天和錢庄之董洪其控被殷才仁冒裕昌洋廣貨鋪之出店付到僞造之爾康庄票銀一百五十兩被收現洋一百元請追等因已列昨報茲由陳大守飭差傳到王維舟於前日晚堂庭訊董洪其與裕昌舖夥王兆行均執如前殷才仁仍不承認冒頂裕昌出店付去僞票收洋情事王維舟供向在裕昌司帳己有四年今始辭歇盖因閬苑第一樓主人邀我到彼司帳辛俸較裕昌略大之故現在第一樓之前司帳尚未交明帳目設未接手暫寓在自己股開之煤炭店中昨由王來云及被人冒向往來之天和庄收洋各節我確茫然毫無頭緒旋奉憲差傳案但不知何人控我云云太守間王兆行爾固疑及王維舟冒寫裕昌字條僞　爾康莊票之事係王維舟所爲而使殷往收銀洋者乎王兆行答稱並非我疑王維舟不過捕房包探揆度情形此種假票非熟悉裕昌之人不能僞托因此言及有前司帳王維舟而殷才仁又係王維舟之妻兄也董洪其堅　由殷交來字條僞票付去銀洋認明面貌無錯殷則極口稱寃立罰重誓太守又問王兆行曰王維舟旣在裕昌爲司帳有筆跡可騐所冒之字條及僞票是否王錐舟之筆跡答稱　非王維舟之筆跡太守又謂晉亨庄亦有人去冒收銀洋未付而送　裕昌已知冒騙然則晉亨夫和均收有爾康庄票随間董曾否問及爾康董答稱已經騐明僞票故未往問爾康莊大守謂天和莊自巳糊塗在先及後知覺係查間裕昌疑慮起見而後獲殷才仁者然旣不認且無確據姑令王維舟殷才仁均予交保着天和莊再邀爾康莊到案覆訊察究至前報之晉昌卽晉亨之誤附正於此○袁明盛與戴桂山合股墊本　爲　昌洋行之買辦袁通四語生意皆其出面今因袁墊之銀一千一百六十兩向洋東收取無着故已辞歇曾投英按察司署控究存案尚未提　然戴總以銀五百兩交付與袁而被吞沒向袁爭諭袁就訴捕傳戴由捕房一併解送英會審公廨由陳太守質訊戴供被袁誑騙合股做買辦立有合同議單呈閱然我巳囘袁不愿合做銀作借款請追云云袁供合同議單戴明　戴合股今因福昌行閉歇墊銀無着　請狀師投英按察可控追矣西狀司之信件及合同　單一併呈閱陳太守謂袁戴旣有合股之事面墊本無着由袁控告洋東理合俟追到銀兩再行攤償現戴不得向袁爭擾各呈之據分別發還○華補至英公堂稱昨因法國界大馬路之茶葉舖失愼延及鄰坊我等亦往彈壓見壽阿得手持綾緞綢縐官紗等十餘疋向北爲此陰獲盤誥來歷語言支吾并查得成章綢縀舖之失贓今將人　送案失主亦到案　成單之夥投案請准領贓　阿得俯首無詞陳太守判壽責一百板枷號一日贓交失主領還案結○五十九號華捕至英公堂稱號衣落差時脫在家裏詎遭賊竊當時知覺追赶未獲昨見王彥忠身上所穿者係我之號褂其外罩以馬甲爲此扭獲送案請辦王彥忠俯首無語陳太守判王管押半月贓卽交捕領去云 
[江湖貿易序倣勝王閣賦序體]  
　　○姑蘇故郡海門新府沙分上下地接通崇襟三港而帶七了控紫琅而引白埠泉流國寶生涯通海北之墟人湊財源夥計下店東之榻曰衣霧引紅帽星馳橋梁枕市井之交主顧盡村莊之美晏子交遊之舉薦書札遙臨陶公寄跡之遺風舖陳備駐三吳勝地買客如雲萬戶牙行商家滿座馳　貨殖端木氏之良圖把業經營　商人之流𣲖家君業薄難養微軀小子才疎習成生意時爲北序歲屬丁年詩書棄而鐵硯拋寫算精而行囊備攜箱籠以上路訪風景於崇川守櫃上之長檯坐店中之狹凳逢人拱手請坐類呼設法攀談裝煙屢次通名道姓掬面上之春風曲背灣腰按心頭之火氣批帳目算錢文東翁進而親迎新夥來而駭矚忙忙急急連聲物件之催碎碎煩煩欠找零頭之補翻謄捋臂包紥留心算盤與手指齊飛錢串共銀洋一色蓮花唱晚響窮惡討之徒樞板輕敲聲振強賒之輩吞聲忍氣應點隨機殘燈息而半夜眠早市開而五更起終朝辛苦頻拋食箸之驚向晚吱哇　逼寒衾之倦銀錢錯事宜差關體面於平時厪　虞於暇日天高地逈　體恤之無人興盡悲來嗟俸金之有數圖三餐於目下積萬恨於眉間衣衫垢而漿洗難枕簟寒而夢魂　鳥啼霜月誰憐客路之人鴈呌關山難寄家鄉之信懷　帑而不見奉父母以何年鳴呼時運不濟名途多舛年華易老衣食難豐寄蟻命於新沙身如浮梗覓蠅頭於海曲跡類飛蓬所賴知己吹噓良朋推薦三分靑眼頻加照顧之情一片丹心不懈扶持之志比傭工而不爽處異地而猶懽今歲非賒來年可接舊東難別新店堪圖千金推托空懷信寶之心百里相投庶免飄零之苦某數年覊客一葉萍蹤無路謀生等馮煖之彈鋏有懷糊口嗟阮籍之窮途歷寒暑於他鄉違晨昏于故里慕孟嘗之好客羨管鮑之分金昔日離家登山涉水今朝作客傍戶依門蘇季難逢撫空鬤而自惜馬周獨酌對美酒以興懐嗚呼際遇不常遷移無定半生巳矣垂老何爲偶寫羈愁恐貽羞於大雅歷呈醜態可借鑒於羣公敢竭鄙　恭疏小引一蔗已就四韻俱成　悽惶覊跡臨江渚服賈拋書罷歌舞客舍朝看秦嶺雲　房暮隔巫山雨閒來無事日悠悠言合情投助幾秋望雲動我南陔念眷戀庭幃淚暗流　　周星槎老人爲江南名宿工詩善畫尤好寫蘭咸豐中應某星便之聘遊歷海外者十數年眼界旣開枚胸次亦日闊近日倦游歸來隱寓漢上　雖年逾古稀　詩酒徜徉筆墨秀發不攺昔年常度是固壽相之徵不　雅人深致也此稿乃一時游戲之作本無成心然篇中語妙解頤如 
 
 

Page 4

 
 
如話亦足以窺見　班老樹著花無　枝止與王子安幼　擅長兩不相讓 
　　得閒不得不間之齋主人漁笙氏拜識 
[蘇省撫轅抄]  
　　○五月十一日同知吳𢗝解絲捐赴杭州回　通判張祥符禀知奉委發審局差　從九孫煦禀知奉委赴上海緝捕差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百四十七號]  
[光緒九年五月初三日京報全錄]  
　　官門抄○發抄　旨二道○署粵督曾等　奏懇　恩釋回官犯養親摺○湘撫卞　奏據情代奏摺○東撫陳　奏漕船挽入東境日期摺之署粵督曾　奏委署知府片○署直督張　奏請　旌表摺○陝撫馮　奏揀員請升知州摺○五月初三日禮部宗人府欽天監廂藍旗値日翰林院引　見七十四名○李端棻謝授侍講學士　恩○岳林請假十日○禮部奏派　定東陵恭代行釋服禮之王公　派出禮王○召見軍機　○發抄　何璟等奏請將欠解錢糧之原任福淸令黃榮惺革追奉　旨着照所請該部知道欽此○潘霨奏審明壬牛科舉人陳朝柱硃墨不符之處　無情弊並將失察謄錄對讀等官議處奉　旨禮部知道欽此○又拿獲匪犯何高發等正法請將景德鎭同知歐昌熾等議敘奉　旨歐昌熾等均着交部照例議叙𨓜犯樂正就等仍者該撫嚴飭各屬認眞緝拿務獲究辦欽此　○○革職留任署理兩廣總督一等威毅伯臣曾國荃廣州將軍奴才長善廣東巡撫臣裕寬滿洲副都統奴才尚昌懋漢軍副都統奴才宗室鐘泰跪　奏爲官犯母老篤疾兄傷成廢侍養之人謹援案籲懇　天恩釋回養親恭摺具陳仰祈　聖鑒事竊臣等據官犯永成禀稱現年四十一歲黑龍江廂紅旗人同治二年由委筆帖式迭次出師山東直𨽻河南山西兩江皖鄂及奉天吉林等省攻勦髪捻各逆復出關勦滅回匪先後十有餘年歷保花翎儘先卽補佐領協領霍伽本巴圖魯名號補授墨爾根城副都統吉爾洪額部下委帶馬隊叅領因隊兵譁潰經前烏魯木齊都統金順奏叅革職交大學士前陝甘總督臣左宗棠查明覆奏奉　旨吉爾洪額發遣福建依勒和布永成發遣廣東四年七月到粵依勒和布卽於是年病故核計永成到廣迄今已届五年惟永成尚有老母周氏今年八十有玉衰病　尋久缺奉養雖有胞兄永壽現年六十有餘咸豐初年出師江南山東各省因身受重傷已成殘廢不能奉母永成迭接家書思母情切近見已革副都統吉爾洪額同案獲罪發遣福建已蒙　天恩釋回養親永成事同一律禀求援案奏請矜释俾得回旗養母等情前來臣等伏维　聖朝孝治天下凡母老丁單之犯准其留養載在常例上年福建官犯吉爾洪額經將軍臣穆圖善總督臣何璟等奉請释回亦蒙　恩准在案玆查該官犯永成自發遣到粵已閱五年頗能安分悔過今據稱伊母年逾八旬嬰病在床伊兄又因打仗受傷巳成殘廢致垂暮之年𠙦焭孑立老病無依臣等體察情形實堪憐憫該官犯永成從軍十有餘載不無微勞足錄統帶古爾洪額已蒙　恩釋永成係管帶之員其情節似尚可原可否仲懇　天恩俯准將官犯永成釋回養親之處出自　逾格恩施臣等不敢擅使除咨部外謹合詞恭摺具陳伏乞　皇太后　皇上聖鑒訓永謹　奏軍機大臣奉　旨着准其释回該部知道欽此　○○湖南巡撫臣卞寶第跪　奏爲據情代奏事竊據前浙江提督黃少春呈稱少春於光緒五年在浙江提督任內請假回籍因兩親衰老家無次丁援例呈請前湖南巡撫李明墀代　奏開缺终養奉　旨浙江提督黃少春看准其開缺　親欽此六年經前浙江巡撫譚鍾麟奏請飭赴浙江辦理防務奉　旨黃少春前准開缺養親現在浙江防務緊要着迅速起程赴浙辦理防務等因飲此少春遵卽起程赴浙蒙　恩補授浙江提督十一月親父在籍病故卽於十一月二十七日在任聞訃丁難當經函請浙江巡撫譚鐘麟代奏開缺回籍終制終養嗣蒙　論旨着攺爲署任俟防務稍鬆准其回藉治喪省母俾遂孝思等因欽此七年因防務稍鬆仍申前請經浙江巡撫譚鍾麟會同閩浙總督具奏奉　旨少春　賞假五個月回籍假滿卽回署任欽此少春遵卽交缷防務回籍嗣因假期將滿母病未痊自顧報　國日長報親日短又經呈請前湖南巡撫李明墀代奏請開署缺以便　養奉　旨署浙江提督黃少春着准開署缺欽此今自光緒六年十一月二十七日闻訃　親父艱不計閏扣至九年二月二十七日服滿少春自念受　恩深重起復後理宜泥首　宮門求　賞差使乃因親再年逾七十痰凝氣促之症年甚一年委頓情形實難言狀調理醫藥家無次丁謹將少春一人相依爲命再四思維惟有於起復　仍援例請終養母稍遂烏私瀝情呈請奏懇　天恩賞准仍終母養等悄前來臣復加查訪該提督母老多病委係實在情形理合據情代　奏伏乞　皇太后　皇上聖鑒訓永謹奏軍機大臣奉　旨着照所請欽此○○山東巡撫臣陳士杰跪　奉爲江北漕船全數挽入東境日期恭摺仰祈　聖鑒事竊照本年江北漕糧仍辦河運東省南北兩路運河淤沙工叚均經飭屬挑挖並將陶城埠口門淤沙及埽壩各工一律擇要挑修以資浮送玆據泇河同知何師范禀報江北第一起漕船於三月三十日申時挽抵山東嶧縣之黃林莊在事員弁畫夜催儧迎提於四月初五日酉時全帮十起共船五百隻一律挽入東境等情臣覆查無異除飭沿河文武各員督催迅速前進不准片刻遲延外所有江北漕船全數挽入東境日期　恭摺由驛具奏伏乞　皇太后　皇上聖鑒謹　奏軍機大臣奉　旨知道了欽此○○曾國荃等片再惠州府知府李用淸巳補貴州貴西道所遺惠州府知府篆務應行委員接署查有軍功候補班儘先補用知府周恩慶明練安詳堪以署理又高州府知府鍾秀撤任察看所遺高州府知府篆務查有署雷州府事試用知府張慶雲精明勤幹堪以署理據署藩司龔易圖會同署臬司周星譽具詳前來除分檄飭遵外臣等謹循例附片陳明伏乞　聖鑒謹奏軍機大臣奉　旨知道了欽此○○太子少保署理直𨽻總督兩廣總督臣張樹聲跪　奏爲續報直省節孝貞烈婦女彚案懇恩旌表恭摺仰祈　聖鑒事竊查前據修志總局司道轉據各屬採訪節孝貞烈婦女業經五次奏請　旌表聲明係由局彚辦與各屬隨時自行採訪者不同是以攺題爲奏並免按名取結奉　旨均着交部照例旌表等因钦遵在案茲據修志總局司道詳稱光緒八年五月起又據各屬續行採訪節孝貞烈婦女孟李氏等三百二十二人均屬合例該婦女等庭幃盡孝養之心刲肝療疾始終守靡他之志教子成人更有未亡抱痛願殉節以同歸遇變完貞遂捐軀而明志凡此閨門之間氣實爲宇宙之完人自應籲懇　褒榮傳其姓民仍循案攺題爲奏免其按名取結謹　造總册並開單具詳前來臣覆核無異相應仰懇　天恩俯准　敕部將孟李氏等三百二十二人照例旌表以闡幽光除將該婦女等姓尺守節年分册單咨部核辦外理合會同順天學政臣孫詒經恭摺具陳伏乞　皇太后　皇上聖鑒訓示謹奏軍機大臣奉　旨孟李氏等均着准其旌表禮部知道欽此　○○陝西巡撫臣馮譽驥跪　奏爲揀員請升要缺直𨽻州知州以資治理恭摺仰祈　聖鑒事竊照乾州直𨽻州知州孔廣晉在任病故遺缺應以光緒九年二月初九日病做本日作爲開缺日期係沖繁難兼三要缺例應在外　員升調該州地當孔道政務殷繁一切彈壓拊循轉運招墾各事宜胥關緊要非精明勤幹之員不足以資治理臣與瀋臬兩司在於通省現任簡缺直隸州知州應調候補應補及現任同知府屬知州知縣應　人員內逐加遴選非現居要缺卽人地未宜一聆實無堪補之員惟查有卓異回任應升之甎坪廳通判徐教瀚年六十三歲浙江德淸縣監生遵例報捐從九品分發陜西歸捐班前先補用道光二十六年咨補𨿅南　巡檢二十九年廻避對調甘肅中衛縣巡檢咸豐二年調補伊　霍爾果斯巡檢五年因在瑪圖銅廠出力保以縣丞儘先陞用邊俸三年期滿請以縣丞留甘遇缺補用同治二年加捐通判指分陝西試用並加鹽提舉銜八年七月蒙　欽派王天臣騐放奉　旨照例發在欽此八月領照到陜十年　蕩平金積堡賊巢及中路官軍勦辦回土各匪疊欠獲勝案內出力保奏十月初三日奉　旨着以本班仍留原省不論煩簡遇缺補用欽此光緒元年准補磚坪廳通判二年六月到任三年期滿請銷試俸六年大計卓異七年閏七月缷事請咨赴部八年三月初十日經　欽派王大臣騐放准其卓異加一級仍註　回任候陞十一日覆奏奉　旨依議欽此五月十四日領照回省八月二十日回任在案查該員質性誠慤事理通明任內並無欠解錢糧積案展叅及盜劫巳起四叅之案以之陞補乾州直隸州知州實於要缺有裨堪以勝任查訓缺請陞與例稍有未符惟缺居煩要人地寔在相需例准據實陳請等情據潘司葉伯英署臬司善聯會詳前來合無仰懇　天恩俯念員缺緊要　勅部核復准以卓異回任應升之磚坪廳通判徐敦瀚升補乾州直隸州知州洵於地方有裨如蒙　俞允該員於通判任內甫經卓異引　見回任未滿三年今請升直隸州知州照例毋庸送部引見至所遺磚坪廳通判係要缺容俟奉准徐敦瀚准升部文另行揀員請補合併陳明所有揀員請陞要缺直隸州知州緣由謹會同陝甘瞥臣譚鍾麟恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏欽此 
 
