# 1911 - 98 - 4913713

 

Page 1

 
 
   
 
 

Page 2

 
 
上諭 
[監國攝政王鈐章三月十六日内閣奉]  
　　上諭兩廣總督着張鳴岐補授欽此軍機大臣署名奕劻假毓朗那桐徐世昌 
　　宫門鈔三月十六日召見軍機桂春志森 
交旨 
[三月初十日軍機大臣欽奉]  
　　諭旨貝勒載潤等會奏遴員派充陸軍貴胄學堂監督一摺著派布政使銜分省補用道劉恩源充陸軍貴胄學堂監督欽此 
論説 
[聞慶御史嚴參内監慨言（嘉）（言）]  
　　鳴嘑。自李蓮英死後。而地位不下於李。而承将來閹禍之足以中人國者。非它人。卽張蘭福是已。（小德彰）蓋自李死。其侄某宦。雖極顯赫。實則僅有總管之虚名而已。其筦宫中一切之事。於内務府有名册者。則前特賞四品銜。而爲今日隆裕太后之隨侍者也。（李前所居之某宫小花園今賜其居住聞一切皆承李之後云）日前聞御史慶福。曾揭參其種種不法行爲。有云。關於皇室用欵。侵蝕至六七百萬兩之鉅。又盜賣内庫金 
 
 
 

Page 3

 
 
珠寶物無數。乃嘆當此憲政成立之時。非革除奄。宦之秕制。則宫中府中。終不能廓清宿垢。灑濯清明。以蘄逹於郅治之隆也。傳曰。樹德務滋。除惡務盡。今以惡貫彌天之李閹。既得保首領以殁。則凡刑餘賤竪之流。臭穢腥腐。充塞内廷。有不顚倒紀綱。紊亂朝政者乎。其搜括兆民之脂膏。而戕賊天下之元氣者。其必自此輩始矣。吾所不解者。今日天子冲齡。正在典學之年。方期清淨無爲。恭默思道。宜與有道之士親近。而不宜與姦寺之徒狎暱。則又安用此蠶室之淨身。以蝨於其間。而亦因循不爲之沙汰也耶。夫皇室體制尊嚴。内府供奉。不能無專官以掌之固也。現周官之内宰。兩漢之大長秋。與夫日本之宫内省。以其事劃出於外廷官制行政範圍之外。此其制之所以稱善也。乃吾國之奄寺。明季魏忠賢之黨。多至十萬人。而日食不能遍及。蓋厰黨之風。莫此爲甚矣。吾朝鑒前明之禍。雖立法綦嚴。一變歷代册封妃嬪無度之莠政。然自慈寗乾清坤寗。立妃一人。嬪二人。而統計宫中内監已逹四五百人而不止。吾不知今日各國宫庭之制度。豈無可取法者。而顧保此世界所無之秕制。以玷立憲之良政體歟。抑若捨是竟無它法。可以防維給事之弊也斯。眞吾所不解也已。 
　　昔時宫殿修築。自仁皇帝諭户部减後。（光祿寺每年用銀十萬兩工部每年用銀二三十萬兩）總共平時。每年用銀不滿百萬。髪逆初平。一時關榷未能全復。如織造經費。且以它欵撥給。二百餘年間。恪守祖宗成法。非特不日增。且又日减。故從未聞以宫中用度。令部臣疆吏以籌額外之欵。而供天府之需者。穆廟以兩宫頤養之故。下議臣工修造圓明園。旋以帑項支絀。而遽罷其事。稱爲儉德。夫游幸之地。在東南擾亂之時。固不宜籌議興復。至重慶昇平。豈非一人之福。若降諭旨。志在必造。復舊制以愜游觀。藉伸孝養。固亦應爾。乃聖心克儉。而厪念痌癏。卒寢其議。豈非今之爲人主者。所當取法也哉。今自庚子拳亂後。歷年興築土木之費。不下數千百萬。值此帑藏空乏之時。慈聖以恭儉恪愼著稱。豈不念物力維艱。而謂以取之天下者。而用之一人乎。内府官吏。見近來省嗇過甚。不復能予取予求侈然以自盈其私槖。乃不得不。屢興工作。以熒深宫之觀。聽而冀復曩時之權利耳。國家定制。各省税關。不使悉隸户部。而有直接隸於内務府者。即隸户部。而徵收亦必分若干成以直解者。或由部間接以轉繳者。而不知國家費與皇室費相溷。歲入幾及數百萬。宫廷之用費。不能限制。而内臣貪墨之徒。乃得以飽其慾壑。而國家之財政。無繇澈底而澄清矣。今觀郎中操内府財政之權。爲乾没侵蝕之窟穴。每歲縻費。幾逹千餘萬。則總管大臣猶不逮其什之一。則内廷之積弊。又豈特此而已哉。嗚呼。今日立憲之國是旣定矣。而宫庭之尊嚴。安有餘地。以容此醜類。乃盈廷袞袞。無敢言之者。聞慶御史摺上。留中不發。權監因此氣燄愈高。把持愈烈。以至皇室經費。至今未能協定。職是之故。然則非特内府財政之清。理無望。而所謂立憲國之根本。當自宫中府中始者。亦不能顜然釐定。特不知日日預備此金箔之偶象。亦何益乎。間嘗觀歷朝之閹禍。不禁瞿然而抱履霜。堅冰之懼矣。 
專電 
[電一（北京）]  
　　各樞臣連日入值時間較長聞有緊要事宜秘密籌議因甚棘手莫不焦灼 
[電二（北京）]  
　　駐藏大臣聨豫昨又電奏印度鐵路確擬由大吉逹至拉薩請速飭部籌措的欵趕築鐵路遲則交通權恐歸外人掌握 
[電三（北京）]  
　　資政院議員請開臨時會慶邸以外交關係重大恐貽外人口實擬不准行 
[電四（北京）]  
　　攝政王昨諭樞臣年來屢有大員被剌官民感情之惡已可槪見應即妥愼籌畫免貽大患 
[電五（北京）]  
　　海軍部傳諭派赴英國之海圻兵艦管帶趕将船身妥爲修飾以壮觀瞻 
[公電（六安）]  
　　華洋義振會轉各報館鑒渦河水勢大漲壽蒙亳一帶衝斃飢民無數慘不忍聞春季如此夏秋何堪設想乞登報報告中外善士感切諧叩 
緊要新聞一 
[瑞制軍力爭總督公費]  
　　總督不如關道兩湖總督瑞制軍近有長電請樞府代奏探其大致謂前以資政院核减各省公費由錫良會銜電爭在案惟原電僅言司道以下而與督撫并未提及昨錫良又奏奉省總督公費照資政院核减之 
 
 

Page 4

 
 
數辦理此該督一人之見並未互商蓋各省情形不同繁簡各異自不能强使從同前者度支部奏定章程總督公費四千兩照九成支領每年共銀三萬六千兩江漢關道照九成支領每年共銀三萬六千兩其餘或二萬餘兩及一萬數千不等今照資政院擬定標準湖廣總督公費每年祗應支領二萬兩尚不逮關道實支領數十分之七兩相比較不免輕重倒置衡諸法制竊有未安然使果能有利國家亦何敢不力加撙節但合我國二十二行省督撫公費卽令全行照减綜計不過省銀三四十萬曾何裨於預算不敷毫末而種種弊端因緣以生此在今日不能不兼權利害者也瑞澂世受國恩力疾視事本無希榮爵祿之見更無累粟積珠之心惟念此事旣無益於民生徒有害於吏治所關甚鉅安忍緘口不言况似此辦理如遇廉潔自持尚能力行節儉勉效前賢設遇不肖者轉多藉口勢必設法取盈後患更不堪設想懇恩仍照度支部原定之數庶於國計民生吏治均有裨益云云聞原奏已交度支部矣 
[再紀趙炳麟不獲外放之原因]  
　　是監國之多疑也　非監國之多疑也　　御史趙炳麟奉旨開缺賞給四品京堂候補其確實原因已紀昨報兹又得一京函於趙侍御所以不放道府之原因尤爲詳晰錄其要旨如下趙炳麟旣得京察一等本可外放今仍授以京秩人頗疑之兹探悉趙曾謁見慶邸謂御史言事徒然開罪於人於事實上毫無裨益供職數年殊覺乏味若蒙外放則尚可稍盡心力勉求報稱慶邸允之言於攝政王謂趙炳麟例得外放請授一缺攝政王心頗疑之面諭慶邸曰近年合諫中人惟趙啓霖江春霖趙炳麟三人尚敢直言今趙啓霖江春霖二人早已被擠爾等又欲去一趙炳麟耶慶邸懼不復敢言此次例得外放亦無人敢請趙因仍應學部之保薦赴吏部報到請旨考騐遂由攝政王親自主張仍歸内用 
[資政院臨時會之大活動]  
　　且看世總裁意思如何政學會憲政實進會兩圑體所發起之請求臨時會一事刻已由孟昭常等将書稿擬定一俟開會通過卽可呈遞兹定於十一日下午二點鐘在八角琉璃井法政講演所開會决定書稿以便卽日繕遞届日由起草員讀請願書其請求之理由指定三項一爲外交二爲各省多反對去歲預算案三爲公債凡在京資政院議員表同情者均各簽名云 
[行政裁判所集議之異點]  
　　發言盈廷誰敢集其成法部尚書議設行政裁判所一節日前已與憲政編查館會商辦法彼此所採制度不同因之宗旨各異法尚所採者法制於每省各設裁判所一處而於京師設最高機關憲政館所採者祗於中央立一裁判機關而各省則從臨時委任憲政館以司法者皆諳法律人員行政裁判事必清簡若各省分立中國經濟又多一番因難法尚以司法官資格最宜尊重中國人民程度低下各地初設審判廳保無藉端誣陷者宜於各省就近裁判以尊法權而重安寗二者各有所是故尚未解决焉 
[閣制暫緩發表之眞相]  
　　吾儕小民望眼欲穿矣新内閣制未發表之原因大端有三（一）内閣成立後各部大臣之位置及責任問題廕澤兩尚與樞臣頗有爭議（二）朗貝勒向各大臣提議裁撤吏禮兩部必須在内閣改革之前其權責之歸併劃分均宜以明文規定（三）各督撫關於閣制意見及質問權責之文電尚未全行咨覆現政府諸老正在連日討論恐閣制奏頒月内已難辦到矣 
[滇南滿蒙交涉之風風]  
　　我退一步　敵進一步　　中英片馬交涉英人堅持勘劃界限須以彼國所據之地圖爲準並要求滇黔兩省路礦權利如果一一照准卽允先行撤兵政府意在遷就承認奏請監國寄諭滇督申明此次交涉之退讓實係爲保全東三省及西蒙各邊大局起見務須開諭滇民仰體朝廷爲難情形切勿輕舉妄動等因李仲帥奉到廷寄後又密電政府並不承認退讓各欵力詆外部之喪權誤國且謂政府卽欲敷衍了結而滇省民氣激烈斷難順從萬一釀成意外羲實不能任咎聞樞府得電又囑某章京擬稿電覆滇督稱據外務部左丞高而謙言片馬向在中國化外國勢如此務望平和了結某章京不允樞府詰問何以不肯擬答寗肯不作章京後卒令他人擬稿電覆現雲南京官聞之知事機危迫已迭開會議討論辦法云 
　　又聞片馬交涉一事日前英國公使朱邇典氏與外部商議辦法其條件如左（一）士司境内之損害英國調查後次第賠償但界線須以分水嶺爲根據全流以北應即劃清同時英國邊界别處以一區域讓與中國（二）分水嶺以東承認 
 
 

Page 5

 
 
爲中國領土但各夷寨（山中之部落）屬於土司不屬於中國（三）現在各夷寨不承認中國爲主國故此時宜依現在實情不可以昔日之書類爲証據（四）前任騰越英國領事烈敦所劃定之界線宜踏查之爲定界之標準外部曾據以電詢李督徵其意見聞李督回電頗爲强硬歷述不可承認之理由堅請外部逐條辨駁且主張以此事付之海牙會議請求萬國判决現正準備關於此項一切之書類云 
　　中俄中俄交涉了結後東省警報羽書迭接紛傳俄人在北滿添駐重兵日人在南滿添購軍械大局岌岌且我國運往黑龍江勦滅馬賊之軍装被俄人無端扣留並将運送官收押庫倫辦事大臣三六橋昨日亦電致軍機處云現聞中俄西北及蒙地各交涉已經議結而近日庫屬等處俄人舉動仍復如前危害蒙疆殊非淺鮮擬請飭外務部向俄使交涉請其速行阻止仍爲通好勿害地方免生意外俾安邊圉駐俄薩季謙星使昨有長電到外務部字碼甚長且係新密碼大致係密告中俄爭議了結後俄政府之對我政策及聖彼得堡官塲對於滿蒙政治上商務上之現状 
[借欵果今日之必要耶]  
　　借時容易還時　四國借欵一事現各國已允将顧問官問題暫從緩議先将各種條件解决我國政府以聘請顧問見諸條約有傷國體将於借欵成立之後自聘顧問一則可以堅債權國之信用一則可以免列國之干涉各國亦已承認大約日内可望解决矣聞此次借欸吳郁生侍郎及澤公均不甚贊成惟盛宫保堅以鐵路用欵不敷非借債不足接濟况開海清徐鐵路雖已開工而欵仍無着新幣鑄造亦無的欵倘不借外債勢必使一切要政均置不辦故竭力主張 
　　郵傳部爲擴充各處電線又向英丹兩國借五十萬磅息銀五釐九五扣其償還期限爲十八年聞已簽押矣 
　　鄂督瑞澂因償還練兵經費向英法德三國銀行借欵三百萬兩以二百四十萬兩爲償之用聞已奏明裁可矣 
　　此次正金銀行借欵其債額日幣一千萬息金五釐回扣爲九五以漕糧折價擔保期限二十五年償還限前十年付息由十一年起每年償還六十萬至二十五年期滿最後一年償還七十萬如中國政府欲提前清償則須有相當之賠補云 
[和國承認考查商務員]  
　　嗚呼華僑　嗚呼中國　　商部前派郎中趙從蕃專赴南洋一帶撫慰華僑美使首先抗議不允接待商部不得已乃議易名曰考查商務員咨請外部轉告關係各駐使去後昨駐京和使已有覆文到部聲明現接和政府電諭内稱中國所派赴各國考察商務趙部員等旣經中政府聲覆係專考察商務和政府爲敦睦邦交起見亦無異議等因特此照覆貴部請爲查照 
[東督舉趙爾巽自代原電]  
　　趙次珊尚肯爲馮婦否東督錫清帥因決意乞休舉趙次帥自代已見前報兹悉其致軍機處原電云竊謂外省官制現正協商釐訂論者僉謂邊省總督責大任重必須加重事權而東三省總督一缺所處地位關係尤爲重要非有聲猷卓越洞悉内政外交之大員不足以資鎭撫查現任四川總督趙爾巽魄力雄厚素著公忠前任奉天将軍日俄戰後收回主權創辦要政勳績昭著其才望實勝錫良十倍久荷朝廷洞鑒錫良爲東省地方重要起見謹本以人事君之義冒昧奏陳伏乞朝廷特降恩命俾令督東該督必能勝任愉快而錫良近因防疫事起元氣虧散萬難支持懇恩開缺稍事調養一俟痊可仍當泥首宫門藉圖報國 
[蒙藏改設行省之議復活]  
　　壽子年今日亦夢醒耶理藩部壽尚書日前在會議政務處以英俄風雲甚急建議整頓蒙藏之策略謂中國對於蒙藏徒以宗敎不同習慣不同而屏之爲外藩視之爲甌脱雖監督以官吏鎭撫以大臣而内政財政仍操之王公台吉逹賴各酋長則是酋長儼然有自主之權有自主之權則對於政府有可以服從可以分離之勢力有此勢力則後患堪憂不如仍從前議改設行省操其實權與内地聨爲一氣較爲得計惟各大臣以事體重大尚須從長計議云 
[中央銀行将出現]  
　　是亦改頭換而之一端澤公日前提議整理財政先從整頓國家銀行入手擬将大清交通兩銀行合而爲一改名中央銀行設總監督一缺秩視尚書副監督一缺秩視侍郎幣制局即附設該銀行同凡推行國幣收存各欵歸該監督辦理籌欵撥欵等項歸度支部辦理總監督卽請派盛宣懷兼充樞臣以此舉甚善惟監督已定有品 
 
 

Page 6

 
 
秩或改名爲財政大臣較崇體制澤公然其言不日即可出奏矣 
[京師近事]  
　　京師總議事會議員以預備選舉議長辦法集議於中一區自治公所已定於十二日舉行選舉而議員董伯坪宣言議長責任甚重必須先期議妥旋由陳重庭要請卽日投票以今日得票之多寡爲他日選舉之從違衆亦以爲可行董因先書一票舉陳重庭爲正議長而以祝椿年爲副逢人指示請其照錄甚至有已書某人而塗去改寫者事爲文君時泉窺破當衆宣布将票燒燬並将前議取消而散 
　　張侍御瑞蔭奏參法部設立裁判臨時養成所之非略謂司法獨立貴有眞精神使司法人員均遷就進用其影響於國家貽害於人民者不少應請飭該部儘先選用法律專門人員不得藉詞濫用致碍司法前途云 
　　京師法政學堂時有無恥學生運動免考兹聞自學部加入無論在京在外等語之後法部業已駁回在法部之意擬以京師爲限學部得覆又從而駁之意謂京内外官立私立法政學堂業經本部奏准一體看待免考與否自應歸於劃一若重視京師将無以間執外省之口且旣因法官不足始行免考恐但免三四班亦無補於事此外尚有種種藉口之處而法部以爲照此辦理必又驟添數千法官故現在有擬奏請毋庸置議之説云 
　　日前郵傳部有請派交通銀行總理等差一摺奉旨知道了現聞所派之總理爲周克昌協理爲陸宗輿并聞陸係澤公所特賞稱爲財政專家授意於盛尚書使之奏保俾負清理交通銀行之重任云 
　　督練禁衞軍大臣濤朗兩貝勒前日集議軍政當經濤邸提議謂法總統所贈皇上御用駿馬二十匹現在旣将運抵京師此次御馬到京時擬請交禁衞軍中演練喂養毋庸交上駟院免致貽悞聞朗貝勒亦甚然其議云 
　　學部年前編訂東洋留學女生酌補官費章程内並未訂有赴歐美留學補費辦法故唐尚書與左右侍郎及圖書局局長會議釐定在歐美留學女生官費章程所擬辦法大致赴歐美女生查其學力優長品行方正俟畢業歸國時足資啓本國敎育者由部選定補給官費至普通留學女生經本省提學使考騐果有學力與章程合格者亦准補給官費以期女學敎育之發逹刻正編訂細則 
　　中俄交涉了結後外部擬照會俄使以中俄條約上之疑點已解釋明晰嗣後兩國邊界應各愼選鶉嫻條約人員免致再生悞會并要請将蒙伊各邊戌兵酌量减撤以敦睦誼未知俄駐使肯就範圍否 
時評 
[其一]  
　　嗚呼樞府今日。猶欲秘密其交涉耶。猶欲以秘密交涉之手段對付吾國民耶。 
　　以事理言之。他人或可秘密。惟國民不可秘密。蓋國民者。與條約共生死。共休戚。而樞府實以保障其生命者。其在强國之外交。猶或可以秘密他人之故。從而秘密於吾民。至於弱國。則一條約之利害。而國民之生死繫之。宜開誠布公。宜集思廣益。而萬不可秘密之政策。對付吾民。 
　　何則。秘密必有秘密之理由焉。秘密必有秘密之事實焉。况在他人之秘密。必其利於已而不利於人者。必其利於一國而不利於他國者。苟成事前而漏洩之。則機牙立敗。匪特不利於吾國也。而或且以裨益於人國。積數十年之陰謀詭計。敗壞一旦此其事機之重大果何可不爲秘密者。不秘密之則吾民之權利。勢且不保。 
　　而試觀於吾國之交涉則何如。是片面的之交涉也。是利於人而不利於我也。是割吾民一部分之權利。以附益於他人也。而奈何猶以秘密二字愚弄吾國民者。 
　　記者今日竊敢以一言告政府曰。愈秘密。則外交愈失敗。國民愈猜疑。而愈動人民嫌惡其政府之心。故欲爲政府消弭黨禍計莫如以民氣爲外交之聲援。使敵國知吾尚有民氣之足恃而不敢肆行無忌。以求其所爲大欲於吾國。夫然後國民亦洞鑒吾政府之爲難。而不至以疑似之心妄行其揣測矣。 
[其二]  
　　旣知各省濫借外債之非計。則集權中央。借鑒前車。斯可矣。夫何必開宗明義。卽以大借外債。爲理財唯一之方針。 
　　旣知四國借欵之擔負甚重。恐釀劇患。則從民所望。辭而拒之可矣。夫何必請監國指摘損失各條。而以另行商訂。爲條約改良之手續。 
　　或者曰。前之惡濫借。非爲國也惡其大權之不屬於已也。後之慮釀患。非爲民也。慮其釀患。之歸咎於已也。 
噫嘻其或然乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[皖省巡警學生大閙初級檢察廳]  
　　廳官糊塗耶　學生鹵莽耶皖省高等巡警學生程壽祺全椒人在省肄業其叔程德荘近亦考入法政學堂均因各該堂不備膳宿分賃平心橋范姓房屋居住相處甚得范本係小家其妻常向該生之叔借挪後范聞其妻有暗昧情事未敢與之交涉卽托故向丁姓叔侄二人退租以寢其事詎范尚欠龍洋一圓壽祺之叔即向其追索挾嫌口角互相毆打壽祺見其叔被毆乃從旁勸解亦受微傷當卽扭赴三區呈訴區官熊應昌以面受微傷不予理處卽飭赴初級審判廳赴訴該廳檢察官陶忠杭尚未明悉理由卽勸以學生名譽攸關况一元細故何致涉訟後詢知中有暗昧情事當謂非調查實據不足以資判决飭令彼此聽候傳訊以昭公允壽祺之叔遂恨恨而返惟時已五句鐘適巡警各學生下課遂由丁寳瑩劉東之等六人約集同學至初審判廳檢察官陶忠杭辦公室與之理論謂同人被毆赴訴因該廳爲司法行政自應何護何得以細故置之不問陶見人衆其勢洶湧難以理喻遂謂該生等似此野蠻聚衆何不自至地方審判廳再請究辦一時旁觀大哄謂該廳送學生至地方審判廳究辦人聲鼎沸而各學生遂七手八脚将陶扭到地方審判廳一路隨聲附和拳打足踢幸經該廳及警察解救而陶已傷其目拔其鬚矣刻經該廳檢察長面禀撫憲并将爲該生代表之丁寳瑩等六人扣留警務公所聽候核辦今日巡警學堂各學生均已停課尚不知此事将來如何了結也 
[法商違章運售洋鹽矣]  
　　鹽運司左右爲人難法商月前在天津一帶運售洋鹽經長蘆鹽運使張鎭芳偵知即将法商曁鹽觔一併拿獲扣留電告外務部請向法公使直接交涉外部接電半月有餘並未覆電張運司以事關重大並駐津法領事屢次詰問如何辦法遂又電外部外部無可如何旋電囑其通融辦理勿釀交涉爲要張運司接電遂請鹽政處指示機宜澤公謂洋鹽不准銷售内地早已訂在條約今法商違章運售其曲在彼除照章扣留充公外應如何辦理之處速向法領事協商云 
[青島将來之地位]  
　　日人何注意乃爾日人近日最注重者爲德租之青島凡關於該島之動作日人莫不留心偵查之緣該島爲遠東之重要關鍵倘德人實擬修理膠州灣以爭中國東北岸之商務青島之商務必可日臻發逹據云近時青島之情形已較烟台爲優蓋烟台原爲山東商務之中心點自經膠州灣開港後已日漸失敗現在膠州灣可逕與天津爭勝負也然絶大之輪不能駛入北河故其所爭者惟商務耳查青島有海灣二大者四千五百條米突之寛小者亦約有九百餘米突其在大灣内可停泊極大之船隻倘将來津浦鐵路告成青島卽可與中國南方直接連屬矣又云德人現擬展山東之路線而接京漢之路如得逹其目的将來天津之商務亦歸於青島聞德人之意現擬将歐亞兩航路開通獨佔遠東經濟　之首位云 
[謀害訪事駭聞]  
　　三千預備金　一瓶硝强水杭州慶餘銀號經理孫茂臣黑倒數十萬延宕經年分文不給前被荘東查出舞弊証據確可指數者已有七八萬元當即控縣從嚴押追詎該經理不自悛悔飾詞向各憲轅辯誣牽連多人並揚言預備三千金翻控報復各語嗣被某某兩報揭發且爲增撫訪聞嚴飭道府縣按照破産律第五十二六十二等條從嚴追究以致案成鐵據無可倖逃該經理悔恨交集乃賄買死黨某某等於十四晚狹路尋仇携帶硝强水攻擊某報訪事致被潑傷胸頸各部幸該訪事見機飛馳逃赴西醫張葆慶處求救内治外敷傷勢驟减可無生命之危現聞受害人已赴地方有司控求澈究矣 
西報譯要 
[川漢鐵路工程眞相]  
　　字林報載三月初六日宜昌訪函云數月以前外間盛傳謂宜昌一叚鐵路業已停築改築重慶至成都一段之路今查此説並不確實該叚工程仍在逐步進行且汽機及火車來往之聲已熟聞於耳西二月二十五號該鐵路公司於川督趙爾巽赴京路過時曾具禮歡迎該督曾在該路及各工廠查閲一周並乘公司所備之專車巡看工程目下所築之路共長一百英里由宜昌至湘溪一叚共用工人五萬名幹綫之鐵軌重八十五磅此項鐵軌每條安置枕木十三根火車每日開行兩次由碼頭直至盡端以運遂材料現除兩溝未成外前二十里之路已可敷設其車站殊爲壮麗今将次告竣前造成之屋三幢現已用之辦公總事務所之屋在車站之後今尚在建築其堆煤處業已開工停放車頭之屋業已築成候用距宜昌五十英里之處有山洞約長六千二百英尺目下正 
 
 

Page 11

 
 
在工作已開穴口四處該洞工程因爲山中流水所阻異常艱難距宜昌二十五英里之處有山洞兩處均長一千英尺業已開工頭叚路中距宜昌十五英里之處有山洞長七百英尺早經鑿穿現已竣工頭叚之橋溝業已一律告竣二叚之橋溝今已預備開築現用石子車四十餘輛運送材料客車已在工廠趕造頭二等客車已製成備用機器廠所用之機器係由瑞記洋行代辦業已運到不日将安置於新築成之工廠内近復向上海瑞溶洋行定造五百匹馬力之拖船一隻載重二百墩之新艀船兩隻以便可由漢口多運材料前往宜昌並向美國鈕約製橋公司定購一百英尺之橋梁十一座又定三合土二十萬桶松木松板二百萬尺 
[俄人自稱拘獲中國間諜]  
　　字林報載十五日倫敦電云據莫斯科電稱貝加爾鐵路杜里爾車站拘獲華人多名俄人指爲間諜聞内有統将及士官各一員並兵三名身上所藏之圖案寫眞畫均爲俄官抄没 
分類新聞政界 
[蘇省土捐之敷衍政策蘇州]  
　　蘇省禁烟公所前擬開辦土捐土商聞之大爲反對兹悉蘇屬九邑土商郭經熙等具禀蘇省禁烟公所請代收吸户牌照捐按月彙繳等情業奉禁烟公所批准文云查本公所遵奉部章詳定稽核土店章程責成各土店代向購土吸户收取牌照捐每土一兩捐錢四十文並發給循環流水印簿逐日将吸户另拆與膏店批購分别登記以便派員按旬核收原爲稽查吸户實行限减起見據禀以塡簿另捐與商店似多窒礙且以上海租界藉口不知内地商人自應恪遵本省功令吸户購土只須逐日憑照出售據實登簿按兩收捐該土店果其毫無弊混有何窒礙至謂蘇屬九邑每月約銷洋土藥八十箱（聞蘇城内外已不止此數）旣係約舉大數顯見仍非確實且此項牌照捐係就吸户照載吸量於購土時按兩抽收本無庸統計箱數今該商等擬請按照月銷八十箱之數以四成作爲另售吸户銷數由洋藥公所代爲預繳牌照捐錢迹近統認甚非寓禁于征本旨原難照准惟此項牌照捐部章訂由土店代收今該商等請爲變通每月由洋藥公所先代吸户預繳似與代收彙繳之義尚不背馳暫准定以五成作爲另售吸户銷數仍自三月初一日起責成該總董将本月九邑吸户牌照捐錢限於十五日以前預爲代繳先行試辦一兩月一面由公所派員稽查有無弊竇再行核奪至本公所改訂發給循環印簿各土店仍須每日分别吸户零拆與膏店批購逐一登記以備稽考惟禀中所稱設有錯誤請免深究之處顯係該商等預爲地步但本公所查實情有可原自可酌予從寛倘該總董及各土店實有營私舞弊以多報少除照章從嚴罰辦外立将暫准變通辦法取銷仍照原訂章程辦理决不一再姑容也至外府各屬現仍飭照本公所原定章程辦理着即遵照 
[漢口各圑體聨合會成立漢口]  
　　漢口近年結社集會極有進步勢力日益澎脹惟各圑各自爲謀不相統屬連合於非常重大事端仍不能克底於成殊屬憾事今春泰安會劉少航諸君首先發起竭力運動聨絡各圑爲進行一致之計晝夜奔走苦心擘畵已蒙商界體育會賽馬會水土果帮自治會憲政同志會清眞自治會董家巷自治會商業補習所下段保安會上段保安會公立永寗社公益救患會銀行研究會商防平安會各大圑體之贊成得蕆聨合之志願兹於初十日在廻龍寺街各救火會藏器所内開成立大會首由詹大篚君演説聨合之宗旨及各種維持方法次由馬剛侯君演説時局之危迫端賴民黨之維持演畢投票選職員以馬剛侯君當選幹事長關少堯君副之張國溶君爲評議長熊煥章爲書記長其餘各職員亦皆選定名色多不備錄選舉事終復議各圑捐欵分月捐特捐二種量力助成以充用費或有當塲認捐者或有從後捐助者種種不一並議定嗣後聨合會開議事件每圑至多只准派代表三人入塲以劵爲憑以示限制議畢乃散會 
[清查全省屯衞限期辦竣杭州]  
　　浙省衞所屯田改歸坐落州縣征收實力清釐一案迭奉大部咨電飭催尅期造報即經增中丞札飭藩司會同糧道妥籌辦法酌擬簡章聨銜詳復當蒙撫院批准在案現由吳方伯備文通飭各屬在案兹奉撫批察閲所擬章程尚屬周妥仰卽通飭各屬遵照務於六個月内一律辦竣不得遲逾致干未便 
軍界 
[砲標變通退伍辦法武昌]  
　　第八鎭砲隊標統龔光明以目兵退伍本鎭尚無定章查本標目兵服役有至四年之久者自應予以准假期限藉資整飭而杜濳逃刻已禀准統制就砲標擬一變通辦法所有目兵入伍凡遇三年以上者准其請假惟每年分爲三期每隊只准假九名第一期五月朔第二期八月朔第三期臘月朔所有應准請假之姓名籍貫入伍年月及服役間情形之大要由該營隊用本標規定之紙繕寫清册於該期前之二十日内呈候核奪施行以昭愼重 
[標統管帶之小衝突武昌]  
　　陸軍二十九標二營管帶戴鈞南督率所部駐防漢口租界已滿一月例應派他營瓜代而該標統李君襄麟因有意與戴爲難竟不飭别營調換際兹春雨連綿軍人莫不嗟怨昨戴管帶特來省謁李標統詰問不換防之理由且謂該營在漢旣無宿舍復乏操塲刻下檢閲在卽若操課久疏誰任厥咎李以駐防租界之兵行将全澈毋庸再派多所耗費對諄囑該營靜守十餘日定行撤回戴謂租界槍斃人命交涉一日不結駐軍即一日不能退堅請照例換防李不允彼此大起衝突聞該標統已禀督提力訐戴不遵上官命令云 
[李水提限期册報匪名賞格廣東]  
　　粤省李水提前以盜匪披猖通飭各屬嚴緝并将詳定賞格章程給發其數目以匪情之輕重爲定應由各營縣委詳愼酌擬所有匪名案由均應報名立案在百元以下者准隨時酌定造册彙報百元以上應專案禀候批示以杜冒濫等因現查除新安營縣将該屬著名會刧匪犯文南及文南之妻安南婆即鄭玉蘭李跛手茂李大隻有李飛天連即麻雀連戴培許龍添江二家發共計八名擬定賞格銀數並摘叙案由呈請備移藩司立案外其餘各縣尚多未有禀報昨李提特再通飭各營縣遵照先今札飭事理限十日内将已查確 
 
 

Page 12

 
 
匪名先行禀請立案懸賞以後再有查確陸續具禀毋任再延干咎 
實業 
[鎭揚兩屬銀市之窘状江蘇]  
　　鎭郡市面自上海義善源揚州和大兩銀號相繼倒閉後内容非常危急十三日東塢街宏仁錢荘忽又擱淺調查該荘倒欠官商各欵計有二十餘萬兩之多因而受累者不計其數現在市上銀根愈形緊迫大小商家皆現恐慌之象日昨該荘管事李小齋已将帳簿押欵票據等件一併送請商會清理追收外欠先儘清償大清銀行及各署公欵次再攤償票面及各户存欵其揚州和大儲蓄銀行日前倒閉後計虧欠二十餘萬兩該行經理康星伯携眷濳逃不知去向連日各零星存户及持票付洋者扶老携幼望門號哭徒喚奈何路人皆唾罵該行之騙局不置 
[磁業公司定期發給股息湖南]  
　　湖南醴陵磁業公司以前在長沙湘潭醴陵三處所收各股僅發收據亟應換給股票爰於日昨通告凡以前收據須先交該公司事務所換取收條按照存根詳細核對以便塡給股票其於去歲收取而不及送來者十分之三兹特再行佈告所有長湘醴舊集各股請将收據即日送交事務所掣換收條以便核對塡給股票定於五月十五日起至三十日止發息一期幸勿延誤 
[駐蕪招商分局捷足无得之規畫蕪湖]  
　　駐蕪招商分局前日致函蕪關道略謂各洋商均在租界建築碼頭堆棧先後告成本局前勘定地址一百十方早經各前道立案並飭縣出示在案刻新關将近遷移上上客貨諸多不便且關國體請派員向徽寗木帮妥商以便刻日興工云云關道趙觀察當即答復做新關地址定後即行向該帮妥商云 
[皖路生機一綫之命脉蕪湖]  
　　皖路公司自股東會解散後再行招集尚需時日刻公司總理職員以茶股一日不復則路事一日不能進行若今年茶股再有梗議而米股米捐勢必藉口觀望寖使南線成爲不廢自廢之結果而已立之基礎必至隳於一日刻特派公司職員汪耘郭君代表赴徽面懇各茶商維持倡導復繳茶股由茶釐局代收樹宣屯集股倡導之先聲爲蕪宣繼續進行之援助汪君已於十二起程赴屯溪云雜記 
[漢鎭殺婿奇案湖北]  
　　漢陽月湖口胡益盛米店之女幼年許武昌李姓子友生爲室現李家中落友生投身軍界頗爲胡所鄙賤不允完姻日昨李友生親至胡家求婚不料胡懷毒意以酒醉之且留住宿至夜三更時胡忽操刀入房罵曰你要我女兒須做大官不然來世莫想友生見其來意不善一躍而起欲往外奔乃前後門均已鎖閉當在内大聲呼救而胡已趕至連以利刀砍李背受傷數下登時倒地該處巡警聞聲即鳴笛召集三人闢門而入内堂尚呼救命聲甚厲警等入内胡滿而殺氣斥巡警不該到此抽刀就砍一逃出二被傷回區報明巡官率全隊圍查将胡悃送警務公所並将李友生送請漢陽縣騐明傷良抬送醫院診治胡則釘鐐收押云 
[蕪埠刧匪獲案安徽]  
　　蕪湖金馬門外河沿周口記礱坊干上月二十三晚被盜並傷及事主一案皖撫朱中丞准蕪湖城區自治會議長等電禀當即電飭蕪地各官限十日内破獲巡防統領兼偵探隊監督除懸重賞緝拿外另派探士四出偵探初三日探夥某探得南門外杜義來飯店有形跡可疑數人當晚由偵探隊前往拿獲李開印徐傳山許其滿洪其發孫樹本五名並搜獲鐵銃木棍尖刀火藥等類並供認不諱初四日由警務公所司法員朱大令研訊錄供上詳十一日奉皖撫朱中丞電飭将所獲盜犯孫樹本等五名送交審判廳訊實以符定制並聞商務總會城自治公所已于十二日電禀撫憲請援照鄂省奏案将該案等照游匪例辦理以靖地方而遏盜風云 
[京山陡患地震湖北]  
　　湖北京山縣地方西至郢東驛東至皂市北至六十坊南至多寳灣各處同於本月初三日下午五六句鐘時忽然地震有聲於此數闪房屋樹木皆無恙惟略崩數處小山而已 
[湖省一塲大火長沙]  
　　湘垣於本月初六日晚十句鐘時湘省大西門外某油行因炒土菓以致失愼其時北風大作延燒上下左右至七八十家之多火光燭天不可嚮邇首府兩縣及長沙恊消防隊長善汛官皆先後出城彈壓各處水龍聞警亦齊集火塲竭力救護回祿君始歛容而去計此次被焚者南貨糧食兩行佔其多數雖未傷及人命而綜計所損失之數亦不下數十萬兩矣 
史乘 
[虎提督坤元]  
　　虎提督坤元。字子厚。四川人。中興驍将也。與父嵩林同時隸向忠武公麾下。軍中。以小虎目之。以别於其父。其父嘗犯法當刑。坤元。號泣跪向公前。請以身代。公惜其才。令立功贖罪。由是戰必先登。每戰好奪賊旗。選所親悍少年百許配以千。金駿馬。令背負紅旗各一面。遇賊輒亂陣。入旗爲風動。望之如火雲翻飛。縱横馳突。當者辟易。俄見鉅黄旗十數或數十。掩映紅旗間。横舞而出。則手搴於賊者也。以故賊望見。紅旗。軍輒曰小虎至矣。因倒卷其　以遁。其饒勇如此。咸豐六年。向公軍潰於鍾山。退次丹陽。時坤元方。駐師珥。陵張忠武公國梁殿軍至。遂與之合。日暮。張筵飲諸将。酒數巡。忠武公具冠服拜於階下。諸将大驚。爭膝至地。請命。忠武慷慨言曰。勞諸君血戰數年。良苦今一日糜爛至此。向帥又病東南半。璧視翌日一戰。勝固善。否者國樑必死於是。今與諸君别也。坤元遽推案前。擁忠武曰。過此半步死者非丈夫也。坤元請先之公繼後。呑此賊必矣。忠武笑撫其背曰。壮哉壮哉。雖然。前敵國樑自當之。君請繼。諸将亦涕泣誓死。翌日賊盛至。官軍甚少。才當十之一。逆前鏖戰。萬礮齊轟。崩崖頽谷。坤元隨忠武。縱馬直入中堅。諸将相繼齊進。剽疾震逿血肉。横飛鏖戰兩日夜。賊大。潰乘勝復進駐鍾山。坤元之功最多。又嘗以。千五百人。敗賊二萬。克名容。其後戰死秣陵。年才二。十許耳文苑 
[題黄秀伯觀察所藏周魯正叔銅琴。]  
　　曾聞禹鼎别妍醜。商盤洗濯繼其後彝器原關世盛衰。何况宫商早入扣此琴書法出周家。古文小篆相蚴蟉。作器者曰魯正叔。子子孫孫永用壽。徧體青綠雜紫藍。或似灰浸漢時琇。流水高山屬後來。廣陵散。好能追否。黄公子。是振奇人。海外歸來空。所有。保全老物出刦塵。寳號琴。歸良不。負尚苦。正叔考。無從讀書。不熟自。引咎。閨中。當有易安儔。薛氏遺書繙。得偶盤文。清澈将毋。同考訂詳。明足垂久。更以周。君注其旁。疑賣胥捐。似天牖。（君以正叔無考爲憾簉室鬘因女士因檢得薛氏鐘鼎識中魯正叔盤銘爲証且以周尺徧爲量注）如此韻。事固可傳。我更傷時屢搔首。古來重。器兼重人。人器相依兩不朽。今也棄材不知用。何異。黄鐘委畎畝。坐使。古樂同淪亡。豈惟凟器玷官守。願君他日歷樞要。第一求才急薪　。但令金甌長不觖。何致綺蘭嗟出走。紏縵遥追太古。音侏。　盡洗中。　垢長爲斯世視承平。風薰更使民財阜。雲間八十一。叟楊葆光古醖 
 
 

Page 13

 
 
   
 
 

Page 14

 
 
   
 
 

Page 15

 
 
[浦東爛坭渡潘永慶堂聲明]  
啓者家嚴慶華府君在日所爲各親朋交接擔保等事兹因家君於本年二月念七日作古余年幼力薄所有前項擔保之事概作無效特此登申新兩報奉聞　棘人潘杏亭啓 
[併股聲明]  
滬北美界吳淞路協泰烟燭店又分支亨利兩店向來周楊兩姓合广今緣周姓不欲憑中將原店生財貨物一切於本年正月間歸併楊姓爲業時核資本盈餘共計錢四千一百各文周姓六股核計錢二千四百六十千文當憑原中照數付周姓收訖其六股之店推併楊姓收管是併之後店中往來帳項錢一切概歸楊姓承理與周姓無涉特此聲明　協泰順記告白 
[招對棧單]  
今本行新換管棧　各寳號所執本行棧單務祈速來照對限本月底截止嗣後執有未照之棧單倘有錯悞等情與本行不涉幸勿自悞　禪臣洋行白 
[（兒科第一）萬應回春丹]  
耑治小兒急驚五癎痰厥瘈瘲抽搐寒熱往來氣喘傷風夜蹄吐乳臍風疳積等症藥到回春每丸一角上海二馬路晝錦里口鐵拐李爲記　廣東仙壽窩啓 
[廣東種德園新到雲南火腿]  
本號揀選雲南宣威火腿寄售貨色美味取價公道自製各種滋補衛生藥酒送禮合宜　上海老巡捕房對門種德園謹啓 
[（拷綢雲紗批發）]  
本號由粤自運揀選各牌名機紅莨過烏生熟各色雲紗及紅黑拷綢批發價值公道如蒙賜顧請　駕惠臨接洽可也　上海棋盤街均益號啓 
[謀得利分公司]  
照原本六折大减價十四天　八天上等表純銀　每只計實洋四元二角　　包用不壞 
自運英美德法各國上等金銀鐘表八音洋琴金銀鋼絲眼鏡學堂需用大小風琴軍營各項樂器加響唱戲機器各省曲片俱全價比别家格外相宜○仕商賜顧請至棋盤街北平和里口 
[匯通保險公司廣告]  
英國士葛治佑甯火險公司資本金規元四千五百萬兩前由公信洋行經理己三十餘年賠欵迅速久蒙紳商嘉許現歸下行經理倘蒙惠顧祈移玉五馬路本帳房接洽可也總經理英商華田謹啓 
[出借]  
銀一萬至五萬兩如有上等房產抵押請至圓明園路高易公舘接洽可也此佈 
[（一瓶斷根）心肝胃氣痛]  
此散不論何種心肝胃氣痛痛極難忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小瓶半元　上海英大馬路晝錦里廣東杏濟堂啓 
[渣普多補腦丸]  
腦爲髓海卽爲一身主宰其腦氣筋環繞週身四肢百體腑臟内外及耳目口鼻等處曲折皆到故全體皆賴運動無不從令其或腦筋力弱則疲痿麻木痛暈癲狂癱瘓等症在在難免如或腦力充足則聰明智巧才識學問康强等福隠隠自致蓋腦之關繫一生富貴祿壽者大是以泰西醫學家極爲注意有渣普多醫學博士攷查燐質一物益人尤甚凡腦髓中及背脊骨與紅白血輪内皆藏此質洵爲秘寳今經化煉之一如本體自行生成者并參用各葯研製成丸精純無匹男女服此最著奇效凡酒色憂勞之過度衰邁穉弱之各殊禀賦氣體疾病之虚而不足得此丸以培補之自然疾患消除氣力强盛精神發達一切功效筆難盡述矣歐西久已馳名服此丸而得補益實際者有歷年層疊之保證書可憑故敬爲腦血太虚腦筋無力腦氣不充欲轉弱爲强者告服法每日服四丸食前分服各埠中西各葯房均有寄售維亞兒藥房謹啟 
[寗波常關土地祠　施種牛痘老局聲明]  
本局自開辦至今業已五十餘年事關嬰孩妥愼施種未敢疎忽歷蒙各前道憲現　桑道憲均捐助給示批准在案承種家遐邇深信早已改用新法所種盡用牛苗現突有醫生應培元毒謀圖佔垂涎已久運動寗波醫學會出名挽出醫生數人揑禀　桑道憲以鄙人係用人苗傳漿有碍衛生等語殊不知鄙人早已改良承各界所咸知弗致輕聽爲此將前後各情詳細聲佈以明眞僞而伸寃情　鄙人袁九皋謹啓 
[三日愈　癩疥瘡藥]  
每匣二角不效還洋上海英二馬路晝錦里保太和啓 
[（英商禮安洋行辦房啓）]  
本行經理帳務收租輪船伙食士多煤炭買賣過户如蒙　光顧格多克已請到有恆路十八號洋房内辦房面議 
[立止白濁丸]  
每瓶三角雙料半元不效倍罰上海二馬路晝錦里東首保太和啓 
[老太古公司ＢＳ太古火險公司]  
倫敦崙格西火險公司柯里仁火險公司叭喇定火險公司雙司勞洽其火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[和興照相樓　告白]  
啓者前致眞照相機經公堂拍賣由小號拍得改名和興倘前致眞與各寳號往來賬目均與小號無涉小號聘請名師素精光學所拍之照無不維肖維妙今先行交易擇吉開張准一月内每拍一張奉送一張以廣招徠諸君　惠顧方信言之不謬也此白英大馬路郵政分局對門　和興照相樓告白 
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[法國釀酒工人暴動]  
　　十五日倫敦電云據愛配爾萊電稱愛鎭之著名酒行六家均已被焚内有一行藏有美酒三百十一桶悉被擊破酒流滿地深及足踝亂民均來往其中按愛鎭午萊姆斯之南瑪爾恩部之愛配爾萊縣内其鄰部哇白之民因政府不列之於香餅酒出産區域之内曾聚衆示威以抗政府同日倫敦電云瑪爾恩部之民因上議院有人呈遞議案反對将哇白部劃出香餅酒出産區域以故羣情忿怒釀酒工人排隊而出由軍官指揮紛赴各村鎭刦掠各香餅酒製造所並放火燒其房屋致愛配爾斯烈焰瀰天村屋亦多被燬 
[巴黎至倫敦之飛游]  
　　十五日倫敦電云飛船家泊利愛爾乘單葉飛船由倫敦飛至巴黎中途並無停頓歷時四點另九分鐘按一九零十年八月間瑪華桑脱君由巴黎飛至倫敦中途曾停歇數次洛爾斯君近由杜佛口過英倫海峽旋復回抵原處並未降地 
[墨政府将與革黨調和]  
　　據鈕約消息云墨西哥革命黨領袖瑪特洛将赴墨西哥城會商調和辦法墨國首相特贈護照一紙保其毫無危險 
[印度黨人謀毁火車]  
　　據倫敦消息云近有黨人屢謀毁壞孟加拉火車均未成功 
[關於英美公斷條約之近訊]  
　　據華盛頓消息云美國國務大臣諾克司君與美總統塔孚脱君會談日本擬修改英日盟約俾使英美結成公斷條約事宜聞塔孚脱君曾謂英美日法四國可望訂結公斷條約云又據倫敦消息云外間謠傳日本已允修改英日盟約俾英美兩國得以結成公斷條約英國外務部謂此種謠言僅屬忖度之詞惟外間咸信日英兩國對於英美公斷條約業已交換意見云（以上譯字林報） 
[駐日英使定期回國]  
　　十五日東京電云駐日英國大使竇樂爾君定期西五月六號起程回國參列英皇加冕禮（譯泰晤士報） 
本埠新聞 
[議定限制洋藥進口辦法]  
　　滬道劉觀察近接外務部來電略謂本部現與駐京英公使議定限止洋藥進口辦法五條如下（一）凡遇英國洋藥須貼印花爲憑方可進口（二）除英國洋藥之外各種外口洋藥一概不准進口（三）英國洋藥亦須陸續减少進口以便禁絶（四）如有洋藥運入中華應照章逐一遞加税厘（五）凡有洋藥私運來華責成各關卡隨時查辦 
[猪行肉店亟宜取締]  
　　駐京領袖公使函致外務部略謂中國猪行肉店往往将鮮猪鹹猪積聚一處穢氣薰蒸殊與公衆衞生大有妨礙亟應飭屬議定變通辦理並候復示等因業由外部電知各督撫札行各關道查明辦理具復察奪聞滬道劉觀察刻已飭縣查察矣 
[楊公子酗酒毆妓]  
　　前晚十二鐘時有少年六人在清和坊一弄某妓院樓上走下均已深入醉鄉適公陽里顧小雲到該處樓下侑酒顧妓之車停在門口六醉漢下樓卽将讠車挽推玩弄顧妓出門登車醉漢即大肆調謔妓謂素不相識何以如此囉唣不意醉漢登時翻臉謂何物妓女膽敢不識吾少大人不問情由任情毆打拳足交下妓女及妇傭龜奴皆受重傷顧妓金鐲金飾被攫一空巡街捕聞聲赶至意欲拘拿亦被扭毆急吹號呌召集多捕始得一一拘獲連顧妓等一并解入大馬路老閘捕房捕頭察看傷勢屬實詰問何以如此凶毆與該妓是否相識答以不熟及問顧妓亦謂不認識捕頭乃命拘押捕房彼遂大聲呼喊謂代予以電話招關烱之寳子觀速來捕房捕頭不理又謂予係湘撫楊大人之公子爾輩何得如此無禮捕頭告今日即便是貴國大皇帝之太子亦必照章辦理無庸多説後乃再三婉商始允存洋三百元暫行保出今日某太守在清和坊紫櫻軒家特召顧妓家屬婉勸勿再控告一面到捕房情商含糊了結聞捕頭已有允意惟顧妓腹際被皮鞋踢傷其勢頗重現有某商等以此種凶毆之事時有所聞旣是官家子弟更應恪守規矩不應如此任性妄爲将出而干涉矣 
[商圑會友條陳意見]  
　　南市全國商圑聨合會成立以來各會員條陳意見者實繁有徒昨又有鮑君公德上書會長云恭讀初五日上諭皇上親任海軍大元帥實行軍國民敎育凡屬國民莫不鼓舞正吾同志大有爲之日也惟現在商界中主任者雖不乏熱心愛國之儔而用專制手段者實居多數故凡吾同志急須要求會長力請商會将初五日諭旨及擬定章程通告各業圑體凡關於商圑之行動准作爲正當之職務應繳會中捐費均作正開銷庶足以堅同志之心發揚其精神以從事於敎育也兹将鄙見所及條列於后（一）各行號如有熱心志士自願投入商圑者居停及經理不得阻撓（二）凡遇操演及關於商圑上之舉動係屬正職務不請假不扣薪（三）商圑之創設原爲保衞資本家財産營業爲主動故於經濟一方萬無夥友個人擔任之理以後凡入會者之一切費用宜如何訂定規則作爲正開銷（四）現在外界激剌日深凡我同志皆宜實力進行會中經費宜未雨綢繆方能臨時應付能於各業公積中酌提若干以爲基礎設一工藝廠專製一應軍用品庶利源不至外溢並可營業生利補助會費以上四端係屬吾會最要之圖務乞諸同志提 
 
 

Page 19

 
 
議不勝爲未來之同志頂祝者也 
[三誌濫出荘票之騙局]  
　　近有大帮騙子在英租界寗波路仁美里及法租界吉祥街等處虚設永久賡裕等荘號七家濫出本票騙取貨物業經被騙各户報捕請緝在案兹悉尚有四馬路旋元綢荘被騙值銀三百餘兩之綢縐九江路介綸綢荘被騙值銀二百二十八兩之汴綢四十疋法租界某衣荘被騙綢衣十五件南市發合源興兩水菓行亦被騙去值洋三百餘元之水菓各物以上各户昨亦先後至總巡捕房報請查緝並悉該騙子等在北京路青遠里虚設之祥豐號内昨經黄姓房主查有向奚良濟藥房騙來之戒烟丸兩大包當卽送至捕房存候傳諭認領又法租界公益樟腦號主陳金林向協隆烟紙店主譚楚堂掉票糾葛一案昨經捕房解廨請訊譚稱陳将永久荘票洋三百七十一元令掮客林鸞喜持來掉去現洋詎永久旋卽倒閉實是串騙求究陳供此票由號中寓客交於掮客林鸞喜與商人無涉質之林供由陳囑往掉現豈能推諉原告又稱所掉之洋曾由商人同往該號帳房交代明白聶讞員商之西官判陳交原保林仍暫押候查明核辦 
[改良監獄将次告成]  
　　本縣改良監獄早已竣工惟一切佈置尚未齊備須俟下月方可将各犯回禁兹聞田大充以寄禁鄰監之犯如須覆訊頗多週折連日催令辦差人等趕将監内装修置備齊全俾得早日将犯回禁並聞此次所造之監獄較之舊式增寛五分之二約共可容二百人以後按照定章重犯各禁一室輕犯合禁一室以示區别 
[懲辦行爲不端之印捕]  
　　四馬路總巡捕房六十號印捕深夜闖入山東路（即望平街）天鐸報館内揭取已睡車夫陳阿三之棉被行爲不端經陳與該報主筆戴君報知捕房轉解公堂訊明判将該印捕帶回請卜總巡自行議辦在案兹悉印捕正巡裴立脱以該印捕實有不合擬将該捕下級升期降遲六個月以示儆戒 
[電車撞斃小孩]  
　　粤人鍾逹威住居北四川路洪吉里四百十號有五歲之子名林根於前日下午在馬路上被一號電車撞跌碾傷由捕房車送同仁醫院醫治無效至晚身死因該處係在寳山縣境内昨飭吉一圖地保報縣請驗再行核奪 
[巡弁經付罰欵之周折]  
　　城廂内外救火聨合會函致巡警總局略云頃據敝會中城利濟社函稱上年四月間陳朱氏希圖城北西馬橋地價昻貴擅将陶子麟棺木啓掘控經貴局城内一路四區蒋副巡官飭令繳棺並判罰洋一百五十元撥充敝會經費在案嗣由朱巡弁硯章先後交到洋一百五十元内有鈞康荘九月底期票洋二十五元一紙歷次往取延約不付請卽函轉等因用特據情奉佈仰乞貴總局查照轉飭該巡弁如數清繳以全公益 
城内 
[隊官獲盜]  
　　尚文門外砌匠王蘭堂家於前日夜半突被匪徒多人用石撞門入内刦去衣服十餘件携至斜橋西首徽寗會館左近聚集分贓忽爲該處駐防淞滬巡防隊鄧隊官偵知率勇追捕祇獲張得成一名餘均逸去該隊官因當夜爲時已晚即於昨日将張匪連同贓物一併解送到縣奉田大令諭飭押候訊辦 
[大放光明]  
　　城自治中區事務所各董事以城内未装電燈之處多用天燈黑暗不明擬即一律改換電燈昨已派員會同電燈公司工匠人等先從新北門内安平街盧家弄老街及廟園一帶查看一週即日動工 
[定期開會]  
　　西北城地方自治恊贊會定於十八日下午二時開常便昨已函知各會員届時蒞會與議 
南市 
[保衛行旅]  
　　滬南十六浦大逹公司寗紹公司各碼頭往來客商時常头竊雖有巡丁防護終屬無濟現由自治　所董事與兩公司商明擬請警務處撥派巡士添設　位按叚站巡仍由兩公司酌貼經費以衛行旅 
[推放公路]  
　　小南門城門由自治公所議定擴張已紀前報兹經路政處會同工程處諭飭十九舖地甲知照業主迅将該處吊橋西堍某茶肆之房屋趕緊拆去以便推放公路 
[賴婚成訟]  
　　法租界洋行街鼎裕海昧行夥寗波人陳金林於光緒三十四年憑其姊胡陳氏同鄭荘氏爲媒聘定南市協成南貨店同鄉人荘雲寳之女爲室擇定本年四月間完烟近被荘妻　女回籍希圖賴婚由陳兄寳林約同荘等至春在樓茶肆評理被荘搶去婚書控由裁判所傳集研訊兩造各執一詞判荘父子一併交保限七天交還婚書並諭媒証出外理勸 
[米店追欠]  
　　源豐米店主衛蘭亭扭控瑞雲小輪船庖了陳桂芝及司帳倪少山欠去米洋六十二元向討推賭經裁判所訊供屬實判令交保限十天繳楚 
閘北 
[藉端訛詐]  
　　寗波人宋福興生有一子年九歲名阿毛刻欲回籍故将其子寄養於高金標處詎有無賴林阿五疑係拐來訛詐衝突由四路二區崗巡拘局移送分局昨經蕭正巡官訊悉前情判林具安分結交保開釋 
[見証鑿鑿]  
　　崔子奎昨偕鄰婦張夏氏至四路分局控告嚴光才誘匿六歲男孩由夏氏眼見求請提究旋經蕭正巡官提案質訊嚴不承認判令押候查明覆訊 
[拔還車租]  
　　何三扭車夫史鴻仁至四路分局控被欠車租洋三元錢一千九百文屢討不還經蕭正巡官質訊一過判史分期拔還交保開釋 
[揑控搶刦]  
　　楊如貴在北川虹路開設小茶館聚賭抽頭因被楊三楊六兄弟二人搶取金戒銀洋控奉四路分局蕭正巡官訊得如貴與楊六同賭起豐揑情朦控復於前日将楊六提案與如貴分别收押聽候究辦楊三無干開釋 
英租界 
[總巡歸國]  
　　英美總巡卜羅斯君告假半年遄返本國已於昨日乘英國公司輪船啓行所有日行公事暫由帮辦總巡麥高云君代庖 
[西探調差]  
　　匯四捕房十八號西探因病請假遺差奉麥代總巡諭飭縐巡捕房愛理公廨傳提事宜之一百三十六號西探往代所有傳提事宜諭調匯山捕房一百四十一號西探代理昨已分别上差辦事矣 
[流氓爭風]  
　　鐵匠談阿寳前晚與流氓某甲在鷄鴨弄某花烟間内爭風经毆談因力不能敵奔逃出外被甲趕至法租界追獲即出利刃　談後背戳傷逃逸談痛極倒地由法捕房巡捕查見禀明捕頭即送總巡捕　轉送仁濟醫院醫治一面即飭中西包探緝兇解辦 
[小兒肇禍]  
　　天津路一百三十七號住户周張氏之子阿福前日因玩弄火柴遺火幾致不可收拾幸人手衆多當即澆息事經老閘捕房得悉恐有别情飭探查勘 
[押店收贓]  
　　北山西路昇裕押店主吳田光收當康腦脱路十六號洋人所失之金表被捕查悉於昨日禀請公廨出單傳訊 
[欠租封屋]  
　　松江路五百三十二號湖北路一百六十號雲南路八十八號等各住户均因不付房主程瑾記租金被控昨由公廨寳讞員准飭差探前往發封備抵 
[並非賊贓]  
　　徐喜祺昨携女衣及銀水烟 
 
 

Page 20

 
 
袋等物至南京路附近某押店内圖質被探朱阿巧查見以其形跡可疑拘入捕房經捕頭詢明係其嬸毋之物即令開釋 
[攫取金飾]  
　　粤婦石施氏前日傍晚在山西路購物被匪攫去金挖耳一支追捕無着即報總巡捕房派探查緝 
美租界 
[急求一死]  
　　西牢押犯陸阿虎前日因病送入海能路工部局醫院療治於昨晨乘間逃出奔至北蘇州路投河圖盡由水巡船撈起送交同仁醫院醫治再核 
[粥店聚賭]  
　　元芳路六十六號某粥店樓上每晚聚賭昨由捕房飭探查實候傳店主到案核辦 
[探捕捉賭]  
　　狄思威路二十八號鐵匠帮總會聚賭前晚由捕房特派中西探捕前往拿獲周關福馬阿生潘阿如胡金雲錢關生等十七名解入捕房各存洋五元釋出候傳法租界 
[火警續誌]  
　　興聖街大成祥東洋荘起火焚燒隣屋十數幢已誌昨報兹聞法總巡以該店保有火險一萬五千兩恐有縱火圖賠情事故於昨日親自履勘以憑澈究 
[婦人拔債]  
　　伶人張明言控歌舞台蕭國珍圖賴洋二千元一案曾經公堂飭提蕭妻訊斷除付過外再繳洋五百七十五元其餘一千元分立期票拔償兹聞蕭妻已交過兩次共計洋三百元尚欠二百七十五元限兩月内交案 
[巡丁獲賊]  
　　積竊余嘉祥在太古碼頭行竊綿花被巡丁查知送廨請辦判枷號一月押捕房四月 
[海上閒談]  
　　今之世界。非商戰劇烈之世界乎。我華商欲目立於世界上。則日日致意於提倡土貨。抵制外貨。尚虞不及。乃不意竟有但知近。利不顧遠害之奸商。若恐洋鹽之不能侵銷於我國也。竟濳赴外洋。訂購八萬磅。運華私售。此其人居心之貪黷險惡。與甘心賣國之焦滇何異哉。我恨不得製一極大之玻璃瓶。盡羅此等奸商之骸骨。用藥水浸製而陳列之。 
　　蘇撫訪悉邇有奸商購定白米五十餘萬石。屯積浦東。預備轉運出洋。販賣漁利。業已電飭滬道查察矣。嗚呼米貴民貧。已非一日。彼旣有若大之資本。則何事不可爲。而必欲賣我民食乎。夫國以民爲本。民以食爲天。賣我食即賣我民亦卽賣我國也。焦滇可殺。賣米奸商亦何不可殺。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[東三省總督錫良奏裁撤知縣敎佐各缺的欵作爲審判廳經費摺併單]  
　　奏爲裁撤知縣敎佐各缺騰出的欵移作番判廳經費恭摺仰祈聖鑒事竊准民政部咨自籌備立憲以來行政司法旣經分立地方自治已具規模若仍沿舊制則機關旣嫌複雜區域復難劃分所有各省同城州縣應一律裁併以省繁冗而免紛歧等因咨行到奉自應遵照辦理臣查奉省向無同城州縣僅有府縣同城之承德錦縣二缺原擬俟新官制頒布後卽行裁撤現查昌圖府等七處各級審判廳並開原蓋平本溪三縣城治審判廳均須於本年成立及提前趕辦經費驟增若不預爲騰出的欵恐不足以資接濟應請将奉天府之承德縣錦州府之錦縣即行裁併一切事宜均歸該府直轄管理復查審判廳旣經成立各屬舊有管獄等官幾同駢枝應裁各缺亦請一併裁撤庶騰欵較多以應要需洵爲移緩就急之道再各項敎職缺分擬援照吉林奏准成案遇有缺出咨部停選據民政使張元奇提法使吳鈁呈請具奏前來臣維司法獨立乃憲政之初基欵項宜籌尤辦事之先著但兹事期迫欵絀不能不通盤籌畫酌盈劑虚以紓財力至裁缺管獄各員凡係已立審判廳處所卽令交卸本年成立審判廳地方将裁缺人員先行改爲署理俟該廳成立之日再飭交卸以免貽誤地方其被裁人員擬請查照奉省從前五部司員裁缺辦法有升階者卽行歸入升階班内無升階者卽以本班均仍留原省儘先補用俾得及時自效以免向隅除分咨查照並将裁缺交接辦法飭司妥擬核辦曁将裁缺各印信鈐記隨時咨部查銷外理合繕單恭摺具陳伏乞皇上聖鑒謹奏宣統三年三月初三日奉硃批該部知道單併發欽此 
　　謹将裁撤知縣佐職各缺繕具清單恭呈御覽計開承德縣知縣一缺應裁錦縣知縣一缺應裁新民府經歷兼司獄事一缺應裁遼陽州吏目一缺應裁安東縣巡檢管典史事一缺應裁昌圖府司獄一缺應裁鳳凰廳經歷兼司獄事一缺應裁復州吏目一缺應裁錦縣典史一缺應裁鐵嶺縣典史一缺應裁開原縣典史一缺應裁蓋平縣典史一缺應裁海城縣典史一缺應裁興鳳道豐盛庫大使一缺事簡應裁宣統三年三月初三日奉硃批覽欽此 
要件 
[兩次批准保和會條約（十）（九）]  
　　第五條　軍用病院船外塗白色油漆加以約寛一邁當半之綠色横帶一條以爲標識本約第二第三條所指之船外塗白色油漆加以約寛一邁當半之紅色横帶一條以爲標識以上所指各船之舢板及堪供病院船使用之小船則各塗其本船之漆色以爲標識所有病院船均揭其本國國旗及日來弗約中所定之白地紅十字旗若係中立國者更於中桅上揭一歸其節制之交戰國國旗以爲識標病院船若如本約第四條所云而爲敵國扣留者應将其所揭之交戰國國旗撤去以上所載之病院船及舢板若於夜間欲保全其應有尊重之權利可商明所附之交戰國設法使其標識之漆色十分明顯 
　　第六條　本約第五條所載之標識無論平時戰時祗准爲保護或表示該條中所載各船隻之用 
　　第七條　如遇軍艦上有戰鬥者應竭力尊重其養病所養病所及其用物應依戰律辦理凡爲傷者病者所需之物不得移作别用但此項養病所及其物件在司令官權利之下司令官有處置之權若軍情必要時應先将其中傷者病者安排後司令官方之有處置之權 
　　策八條　病院船及船上養病所若用之以爲害敵之事則應得保護即行停止此等病院船及養病所人員若爲維持秩序或防護傷者而執軍械並船上置設無線電報等事不得因此而作爲理應停止其保護 
　　第九條　交戰國可請中立國之商船郵船或舢板船長以慈善之性質将傷者病者收入船中醫治凡此等船隻之應此請求者或船之自願暫行收容傷者病者或溺者均得享特别保護及一定之特權無論如何不得因此而受捕獲然曾有特别之約定而違犯中立行爲時則該船等仍在被捕之列 
　　策十條　被捕船中之宗敎醫藥看護人員均不可侵犯並不得作爲俘虜此等人員離船時准其将所有自置物件及解剖器具携去此等人員如有必需之處仍可從事職業至司令官以爲可無需時則可引去交戰國對於此等陷入權力之内人員當給以本國海軍對品人員相等之津貼及薪俸 
　　策十一條　凡海陸軍人及官派隨從海陸軍諸人在船上病傷時不論其屬於何國捕獲者當加以尊重並爲之醫治 
　　策十二條　交戰國軍艦得向不論屬於何國之軍用病院善會或個人之病院船郵船舢板等請其将收在船上之傷者病者或溺者交還 
　　策十三條　如傷者病者或溺者係收容於中立國軍艦上者當設法使其不能再預戰事 
　　策十四條　此戰國之溺者傷者或病者陷在彼戰國權力之下則爲俘虞該捕獲國可酌度情形定奪或宜收留或送至本國口岸或中立國口岸或逕送至敵國口岸若照末次辦法此等送回本國之俘盧戰期内不能再預戰事 
　　第十五條　溺者傷者或病者在中立國口岸上陸並經該地方官允准者除該中立國與各交戰國另有相反專約外應由中立國看守使其不能再預戰事溺者傷者或病者所有醫院居住之費應由其所屬之國擔承 
　　第十六條　每戰之後兩戰國爲無碍軍事利益爲限當設法尋覔溺者傷者病者及死者以便保護而免刦奪及各種虐待所有屍身先宜悉心檢騐無論土葬水葬火葬並宜監視 
　　第十七條　交戰國應将死者身上所得之軍中記章文憑及所收傷者 
 
 

Page 27

 
 
病者之情形從速送交該國官署或海軍或陸軍官署各交戰國應各将在其權力内之傷者及病者之留置移動入院並死亡等互相知照並應将被捕獲之船艦内所發見或在病院中傷病人等身後所遺留之一切私用物件並銀錢書信等類一律收集以備送付於與其人有利益關係者或其所屬國之官署 
　　第十八條　本約各條惟締約各國及各交戰國均在約中者方可援用　　第十九條　交戰國海軍司令長官必須實行以上各欵及其細節其未盡載明事宜可遵照本國政府之訓令及本約之大旨辦理 
　　第二十條　簽押各國應将本約之規定敎示海軍軍人或被保護之人員且當設法使其國民一體知悉 
　　第二十一條　簽押各國公同允准倘國内刑律有未盡之處應即設法或請立法官定律禁止人民刧奪及虐待海軍中傷病人等並於不受本約所保護之船舶而濫用本約第五條所規定之標識記章者作爲侵犯軍事徽章而處罰之簽押各國須将關於此項專律至遲在本約批准五年之内送由和蘭政府承轉互相通告 
　　第二十二條　凡遇交戰國之海陸軍戰爭時凡本約各條欵僅適行於在船隻上之各軍隊 
　　第二十三條　本約應從速批准批准文件存儲海牙批准文件第一批存案立一文憑由與議各國代表及和國外務大臣簽押爲據以後各批之批准文件存案須繕一咨文将批准文件送交和政府第一批批准文件存案之文憑上節所載之咨文及批准文件各抄件校正之後立即由和政府交外交官轉交第二次保和會與會各國及隨後入約各國或如上節所載情形該政府應同時将收到咨文日期聲明 
小説 
[言情小説投海孤兒（四十六）]  
　　又聞有人。大呼。迭克司知頭等客室中。僅有弗倫富士及其女馬利亞數人。聞鎗聲出於其下。則大震。以爲此守望之黑人。殆以鎗擊斃馬利亞矣自念苟馬利亞爲彼所殺。吾必十倍其身之痛楚。令彼徐徐而死。以爲馬利亞報仇。思至此。念及馬利亞一死。則已身之願望皆空。恐極不期而肢體欲僵血爲之冷。眼中似已見一馬利亞帶血之屍。槍口在其胸際。血液湧出。淋漓不止。謂之曰。汝死我矣。然我亦必死汝。汝必無良善之死法。吾尚欲於縊人架上。覘汝最後之結局也。此等幻相。不審卽爲迭克司惡慣彌滿之先兆耶。抑爲迭克司多行不義。心中常懷震懼之思。不期而見諸意想耶。則著者不敢知之矣。大抵時至今日。人人咸有文明進步之思。迷信鬼神。决無其事。然天道如環。人事循環而轉。種善因必得善果。種惡因必得惡果。猶之自環之起點。至環之極端。無論千變萬化。波譎雲詭。而歸宿之塲。必仍在起點之地。此迭克司者。平生爲惡。無一善行。其心房中兀臬之思。合此腦海中虚搆之象。兩兩相乘。遂現此可怖之景象。無所謂迷信。亦無所謂幻相。特殄戾之氣。圑結於迭克司之一身。成此凶兆。氣機所感。迹象隨之。往往且有奇騐。滋可信也。（此數語即爲後來伏線）此時迭克司之眼中。已見馬利亞之屍。奔越而去。又見一縊人之架。巍然直立於迭克司之前。凡此種種之幻影。皆霍然即過。不留餘影。若電光之一瞥倏忽不可捉摸。迭克司乃大震。植立無動。然目中已見克拉西大奔而至。恐極髮皆飛立。面白乃如死人。見迭克司手執巨捧。則立止其奔。張口而喘。乃不能出一語。迭克司呼曰。克拉西何事。克拉西哮喘有頃。始格格言曰。主人事變矣。頃密司脱富士。以槍逐而擊我。幸不能中。語至此。船主已趣步入室。蓋聞槍聲來也。迭克司不暇與克拉西語。亟呼曰。約翰。趣取槍隨吾行。客室有變。語已。立至床次。欲取枕畔之槍。而槍已不見。迭克司呼曰。吾槍安往吾。槍安往約。翰吾。被盜矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
