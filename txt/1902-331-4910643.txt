# 1902 - 331 - 4910643

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頣福咸豐朝東華錄實洋一元三角○五益吾咸豐朝東　續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演　　洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○痬醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲　者請移玉至三馬路申昌書畫室或申報舘帪房可也此佈 
[讀本日報端恭錄上諭謹註於後]  
　　變科舉取士之法改帖括爲策論可以得眞才乎可以得實學科未也何以言之曰以言取人僅能得其大凡莫由察其精詣皇上聖智之慮固已燭及隱微矣於是詔令自明年會試爲始凡一甲之授職修撰編修二三甲之庶吉士用部屬中書各員令入京師大學堂分門肄業必須領有卒業文憑始准送翰林院散館其分部司員及内閣中書亦必須有卒業文憑始准留歸本衙門補用至即用知縣籖分别省亦必入各省課吏館學習按時考核擇尤序補朝廷培植人才孜孜求治無非欲以有用之學激勵各官使所習皆所用所用皆所習而後能收得人之效備國家器使之資蒙竊以爲於此可以得眞才科可以得實學乎曰仍未也是不過因學堂初設成材尙需時日故爲此急則治標之計耳何也進士之始入翰林院也無論爲一甲之修撰編修二三甲之庶吉士皆三年而散館此三年中翰林院掌院學士教習庶吉士皆有課程督治之爲詩賦爲小楷功令所在固不得不爾也其家計貧窘者乃以京官清苦逗遛本　迨届三年始赴京師散館今朝廷命入大學堂肄業必俟卒業之後領有文憑始准送翰林院散館則從前之　課程爲具文者今固可免然三年中爲時有限而大學堂之課則甚繁無論年届二三十歲之人欲其學習外國語言文字必不能造精深即使擇一專科以冀卒業然祇此不足一千日之學門而欲其因端竟委探本窮源恐千萬人中亦不能選其一自非由蒙學以至小學由小學以至中學由中學以至大學挨次遞升所業必不能就况今至急之務莫如西學而西學非已壯將老之人所能習亦非藉一二繙譯之書所能窺其精奥童而習之久而期之乃始可以成就學業乃始可以融會中西是故朝廷而不欲得眞才得實學也則已　　欲得眞才也得實學也非重西學不可欲重西學非先植基於蒙學不可小學堂其後焉者也中學堂其次後者也大學堂其後之尤後者也迨至大學堂成而眞才得矣實學出矣國家一切事理佐治有人而後可以圖强矣至於修撰編修庶吉士以及所謂進士舉人秀才者不過科舉未廢姑存此格以平士氣以免自今以後二三十年無正途出身之官耳必欲於此中造就人才恐終扞格而不得耳或曰科舉既未能驟廢則使未散館之修撰編修庶吉士以及部屬中書入大學堂肄業稍習眞實之學不猶愈於不學乎曰此蒙所謂治標之計而尙非自强之計獨怪今之當軸者徒盡心於大學堂而不惜經營締造之至於中學堂則已爲後矣小學堂則尤爲後矣蒙學堂則更漠然無有顧而問之者矣此則蒙之所不解而聖天子亦未重申誥誡勸諭臣工使端本於蒙學以立自强之基斯則未免爲舍本逐末徒騖虚名已耳故因恭讀本日所錄上諭而推論及之 
[諭旨恭錄]  
　　十月二十日奉旨分發福建知縣葛繩正柏麟書湖北知縣金策先許壽田洪述祖施貽清馮奎文歐陽翹朱純經四川知縣蕭家駿駱本釗馮家偉姚恊襄趙漳陳樹勛廣東知縣劉思濓張楷蔭何煜恒王燿陶鍾福蔣鈐煒廣西知縣練毓璋謝寳森潘繼　雲南知縣申家樹貴州知縣曹斌達周綺福建鹽大使秦文錦楊文棟陳直方蘇銘鼎梁寶琛四川鹽大使松壽俱照例發往山東道監察御史著汪鳳池補授京察官工科給事中張兆蘭著毋庸記名俸滿保送刑部郎中宗室溥昂著外用保舉陝西補用知府惠登甲著照例用順天北路廳同知徐國楨著以知府用捐復前熱河補用知縣董文誥著准其捐復原宫仍發原省照例用擬補内閣中書曹中成吏部筆帖式永芳俱准其補授擬補兩淮草堰塲鹽大使徐鎔正江西布政司廣濟庫大使舒年俱照例用禮部郎中員缺著榮昌補授昌西陵禮部員外郎員缺著福厚補授奏留吏部額外主事孫光祖吏部繕本筆帖式保第俱准其留部明保刑部候補主事史履晉著於二十一日預備召見直隷遇缺儘先前補用道何產昇著於二十二日預備召見安徽祁門縣知縣夏曾佑著開缺以直隷州知州仍留原省補用已革二品頂戴江蘇候補道莫繩孫著於二十三日預備召見欽此 
[本館接奉電音]  
　　昨日午前京師飛電傳來上諭一道敬謹譯登○十一月初二日内閣　奉上諭儲才爲當今急務迭經明降諭旨創辦學堂變通科舉現在學堂初設成材尙需時日科舉考試策論固異帖括空疎惟以言取人僅能得其大凡莫由察其精詣進士爲入官之始尤應加意陶成用資器使著自明年會試爲始凡一甲之授職修撰編修二三甲之庶吉士用部屬中書各員令入京師大學堂分門肄業其在堂肄業之一甲進士庶吉士必須領有卒業文憑始准送翰林院散館並將堂課分數於引見時排單内註明以備酌量錄用其未留館職之主事分部並知縣銓選者仍照向章辦理如有因事告假及學未卒業者留俟下屇考試分部司員及内閣中書亦必須有卒業文憑始准留歸本衙門補用如因事告假及學未及格必俟補足年限課程始准作爲學習期滿其卽用知縣籖分别省亦必入各省課吏館學習由該督撫按時考核擇其優者立予序補其平常者仍留卒業再行酌量補用所有一切課程著責成張百熙悉心核議具奏隨時認眞經理期收實效欽此 
[宫門抄]  
　　十月十八日刑部都察院大理寺正白旗値日吏部引見八十員阿克丹謝署刑部尙書恩貴州藩司邵積誠到京請安趙汝翰假滿請安桂斌常山預備召見召見軍機及桂斌常山邵積 
 
 

Page 2

 
 
誠○十九日工部鴻臚寺正紅旗値日吏部引見五十四員内務府十四員嚮導處五員湖南辰州府知府劉若曾謝恩隆斌明喜豫備召見提督衙門奏拿獲結夥持械威嚇事主搶刼盜犯舒洪兒等三名請交刑部召見軍機及劉若曾隆斌明喜○二十日内務府國子監廂白旗値日無引見補用道府佛呢音布等謝恩祥祿廣綺預備召見掌儀司奏二十五日三十日祭奉先殿濤貝勒倫貝子行禮召見軍機及祥祿廣綺○二十一日理藩院鑾儀衛光祿寺廂紅旗値日無引見義州城守尉恒裕謝恩候補知府惠登甲謝恩史履晉裕祺明河預備召見召見軍機處及慶王史履晉裕祺 
[屢催歸地]  
　　日本東京某日報云中國政府屢次促令俄人將牛莊一地交還俄人答以須俟各國戌滬陸軍一律撤退然後將此事妥議章程 
[俄簡督臣]  
　　日本東京某日報云西歴十一月十五號俄廷簡陸軍副將司薄辣伊之氣氏爲黑龍江總督按俄人於西歴九月十二號令前任黑龍江總督苦洛笛誇夫氏爲叅議院議員而以其副配内烏司幾氏代庖至此始由司氏拜眞除之命云 
[俄藩回國]  
　　日本某日報云俄國幾利路親王游歴亞東奉召回國西歴十一月二十七日乘那黑以木夫兵艦抵旅順口繞出高麗馬山浦定於二十九日由馬山浦赴香港以便遄回 
[墨金漸旺]  
　　日本東京某日報云美洲墨西哥國夙以產銀著於時顧所產黃金亦正不少回憶十年前歲出一百二十六萬九千餘弗迨去年多至九百三十二萬七千弗其數視前約增十倍刻下尙有一千萬弗留存亦足見其利源之日旺矣至銀則每年所出自二千三百萬弗以迄四千萬弗云 
[評量物產]  
　　日本某日報云大阪市博覽會於東歴十一月二十八日午前十下鐘時開設中國江南商務總局送到江蘇各郡邑　產器物經叅理館中人互相評　計麻得三十點漆得三十點藍靛得十五點棉花棉實得十五點榖類豆類得百點油類得二十五點蠟類得五點豆餅得二十點茶得二十點藥材及染料得四十點獸皮得二十五點器骨及骨粉獸毛得十五點蠶繭得二十點生絲得二十點麻布得二十點綢縀及絨類得八十點銅器得二十五點錫器得二十五點銀器得二十點漆器得二十五點竹器得十五點紫檀木器得十點磁器得五十點筆墨硯及各項文具得五十五點紙類得二十點摺扇團扇得二十五點野蠶繭得五點織絨畫幅及竹製聨對得十點漢陽鐵政局所製各品得五點地產各物小樣得三十點 
[又分償欵]  
　　日本某日報云拳匪亂後日政府所得中國償欵前已迭次派給商人兹又以日銀六千三百九十六圓七角九分派給松村直二萬一千九百七十二圓七角九分派給福富銀行三百三十一圓八角派給望月東涯五百七十圓六角一分派給小寺梅長至酌償在京日官所失之貲計已故楢原陳政之家屬得三萬五千一百七十圓七角九分已故兒島正一郎之家屬得二萬二千八百九十四圓七角九分西德次郎得三千三百十七圓四角九分 
[蜀督入京]  
　　天津友人來函云上月某日前四川總督奎樂峯制軍由滬來津小作勾留旋至二十六日午前八點三刻時乘火車入京陛見護理直隷總督吳方伯率同文武官員往車站恭送 
[綸言旌孝]  
　　武昌訪事人云川督岑雲帥之長公子子恒太守至孝性成以誤投藥餌輕身殉母經本任湖廣總督調署兩江總督張香濤宫保會同湖北巡撫端午橋中丞奏請旌表奉旨列入國史館孝友傳上月二十二日漢黃德道江漢關監督岑馥莊觀察欽奉明詔感九重之恩寵悲猶子之云亡當用黃綾恭繕綸言迎至長春觀供奉太守柩前省中自司道以下均往設奠 
[委辦學堂]  
　　武昌訪事人云署湖北武昌府知府梁集菴太守奉護理湖廣總督端午橋制軍札文委充自强學堂總辦遂於日前遍拜堂中辦事各員惟尙不知何日到差治事也 
[鄂中學務]  
　　武昌訪事人云湖北兩湖經心二書院均於十月二十一日開學諸生於秋試後多有遄回故里者由提調行文各學催促登程至師範學堂則由撫憲端午帥於上月二十四五六三日在兩湖書院命題試 
[都轉回轅]  
　　揚州訪事人云兩淮運司程雨亭都轉於十月初四日赴金陵賀兩江總督張香濤宫保任禧并面禀兩淮近日情形至二十六日禀辭遄返當憲舟抵碼頭執事人役已先時在彼伺候都轉隨命輿而回屬下各員均趨轅謁見 
[揚城火警]  
　　揚州訪事人云郡城得勝橋南花局巷居民某姓家忽於上月二十七日之晚七點鐘後失火警鉦馳報鄰近各善堂水龍首先齊集地方印委各員亦陸續臨塲彈壓幸水井非遙汲取便捷得以立時撲滅僅燬某姓一家餘均無恙至起火之由聞因晚炊遺火積薪致肇此禍云 
[鄂省官塲紀事]  
　　武昌訪事人云湖北候補道陳佛心觀察奉上憲委令總辦官書局事業已禀知到差矣○均州知州汪刺史印度奉藩憲瞿賡甫方伯飭知赴任已於上月下旬某日禀辭履新矣○日前藩轅牌示江夏縣知縣飭本任是缺之陳樹屏回任當楊縣知縣飭本任是缺之賈綸和回任松滋縣知縣飭新選是缺之陳偉哲赴任咸豐縣知縣飭新選是缺之趙曾蕃赴任京山縣知縣詳委以試用知縣李堅署理通山縣知縣詳請以大挑知縣吳應丙署理 
[神京珥筆]  
　　京師友人來函云上月某日行經崇文門内見有工匠營造白石牌樓一座約高三丈許勢甚崔巍詢之云爲德國已故使臣克林德君立大約年内可竣工也○上月二十二日清晨崇文門迤東城下有外洋某國戌京兵試演砲位厥聲隆隆聞於遠近閱二十分之久始收隊而回○每至冬季朝廷特頒粟米交五城設立粥廠以濟貧民惟回教中人性最好潔恐官廠所熬之粥或不便於啜食故於彰儀門内教子胡禮拜寺及朝陽門外下坡禮拜寺叧設回民粥廠本年已擇吉十月初十日開杓凡在貧民同聲感頌○倉塲積弊歴久愈深八旗兵丁每月應得餉銀均按照七成給發加以剪費虧平諸事以致大受厥虧兹經榮仲華相國剔除弊政每旗兵一名給票一張令持至户部領取比及放米亦須自行持票赴倉决不准假他人之手○東城兵馬司指揮署原設崇文門花兒市大街迤北兹者大門匾額忽改書東城公所四字想裁攺五城司坊之說非無因也 
[淞水凉波]  
　　松江訪事人云上月某日傍晚城内佛字橋西首恊昌皮貸店忽有翩翩少年導一老嫗揀取皮袍統三襲云需携歸細閱 
 
 

Page 3

 
 
留嫗小坐店中店夥疑之正在設詞盤詰而少年已手携皮統突上佛字橋向南而去店夥急起追之杳無蹤影歸向老嫗責問嫗交出洋銀一封則纍纍佛面錢均係𧸛鼎向詰由來嫗言老身役於西門外某姓家少年係鄰人頃問途遇堅囑同來購物並不知其細情店夥爰偕往少年家理論由其兄倩某京貸店司帪人擔保約日淸償店夥始首肯而去或謂秀野橋左近邇有賭塲少年賭負無聊出此下策理或然歟○前者南鄉漕涇鎭左近楊西浦土棍翁關生戚阿四等五名由華亭縣捕役擒獲連匪船一號洋槍一桿解請縣宰林　生大令訊供收押未幾大令受代而去案尙未結上月下旬清某日新任陳仲陶大令飭提至貢院花廳質訊翁戚諸棍均狡展不承大令飭上挺棍並用竹梢共背始次第供認糾黨訛詐各情想不得免於懲治矣○新任華亭縣陳仲陶大令下車伊始卽撰成五言韻示頒發各圖大旨首禁擄人勒贖次及賭博窩娼告戒諄諄語長心重是誠可謂得求治之本矣○金山縣士棍王秀餘橫行鄉里間無作不惡縣中案卷幾盈尺許前年曾由華亭縣壯捕擒獲解歸金山繫諸犴狴後竟乘隙脫逃目下故智復萌膽敢糾黨强劫某孀婦逼令再醮事爲全節堂紳董宋守初孝廉所聞具禀府署府尊許子原太守批飭署金山縣立卽拿案懲辦以儆其餘 
[上海官塲紀事]  
　　出使美國大臣梁震東星使蒞滬後駐節天后宫側出使行轅道營廳各官咸往晉謁昨日午前星使命駕入城赴各署謝步至上海縣署時縣主汪瑤庭大令因事公出由家丁擋駕○太湖水師管帶歐陽子林叅戎因公來滬昨日午前策騎入城赴文武各衙門拜會至縣署時縣主汪大令飭丁擋駕○直隷候補知州錢伊臣刺史於昨日來滬行爿甫卸卽至縣署拜會 
[詳紀會騐情形]  
　　浦東和豐船廠小工賈阿榮被美國某兵艦水手戳傷斃命經工頭康永培投報上海縣署前日午後縣主汪瑤庭大令會同美總領事署繙譯官白保羅君往騐此已紀諸昨日報端矣兹悉是日大令既蒞屍塲先由四十三圖地保兪炳春及二十一圖地保王桂榮歴禀一切情由既而康供稱小的係山東人上月二十九日之晚有美國水手數人來廠閒遊寗波人賈阿榮阻之以致互相爭閙旋被水手戳傷斃命當揮刃時庖人陳金太小工宋四生趙惠生羅老劉出爲勸阻均被戳傷陳等四人所供大旨相同大令飭仵作與西醫會同察騐旋報稱死者頭項胸前共有刀傷六處委係致命大令飭書吏塡明屍格隨問白君曰刻下兇手已查明否白君答云已飭捕頭拘押請訂期會訊可也大令復騐得陳等四人刀傷輕重不等諭令妥爲醫治賈並無親族在滬因飭地保收殮暫厝義阡至昨日趨詣道轅將騐訊情形面禀蘇松太兵備道憲袁海觀觀察請照會美總領事訂其會訊核奪 
[會騐屍身]  
　　本邑英界厦門路雲龍軋花廠火夫王東生無端斃命報經上海縣主汪瑤庭大令照會日本總領事官訂期會騐隨於昨日午前十點鐘時帶同刑仵公差鳴騶蒞廠升座後地保陸畊山禀稱小的查得王東生在廠中執　上月三十日日本人名章章者向索雞蛋王無以應因之被毆翌晨遽爾身死旋由洪三郎投報捕房稱王被毆而殞捕頭因令小的報請相騐日本副領事官篠崎君都香佐偕譯員御幡君雅文帶同某日醫蒞止大令接見之後捕頭派包探方長華將洪解請詰訊洪供小的係甯波人向在雲龍廠與王同爲火夫上月三十日之晚日本人章章向王索雞蛋王靳而不與致被拳毆脚踢小的上前勸解章章不理遂往房中睡臥迨天將黎明有人説王已身死是以投報捕房大令問畢飭仵役如法相騐旋唱報週身無傷似屬病斃大令與日領事及醫生親視一周飭地保備棺收殮 
[大令騐屍]  
　　前日本邑南市高昌廟左近江南機器製造局生鐵廠後河中浮起無名男屍一具二十五保十四圖地保張春全查得死者頸間繫有麻繩頭上蒙以麻袋明係被人謀斃因卽投報上海縣署昨日正午十一點逾二刻時縣主汪瑤庭大令帶同刑仵公差呼殿而至張保禀稱小的查得其人並無親屬在滬求恩明鑒大令飭將屍撈至馬路畔命件役如法相騐良久唱報騐得死者年約四十餘歲足上無鞋上身無衣下身穿柳條洋布褲顋門擊破腦漿迸流腿際有鐵器傷一處委係受傷身死大令離座親視無悞飭書吏塡明屍格命張保持名片赴某善堂領棺收殮發壇浮厝一面飭差嚴緝兇手 
[命犯起解]  
　　前者本邑諸翟鎭民人諸勝全被其仇阮錫堂吳阿弟吳阿榮等人戳斃報經縣主汪瑤庭大令蒞騐後飭捕拘獲阮吳等三正兇研訊確實收禁獄中備文申詳上憲旋由上憲批飭解省勘招大令因於昨日發出公文選派差役民壯各六名將三犯解赴松江過府堂然後轉解至省 
[備豫不虞]  
　　昨日本邑保甲總巡朱森庭明府督率差役赴城廂内外稽查各　所設太平水釭見大半已無涓滴爰飭地甲赶緊雇夫挑滿以備不虞 
[凶占滅頂]  
　　前晚六點鐘時江北小工范天玉至外虹口招商局中棧馬頭某輪船上工作偶不留意失足墮入江心工頭某甲見之急倩人設法救起業已氣絶身死因即投報捕房一面訃知其人家屬後經捕頭派某包探前往查明令甲出資棺殮 
[暫留公所]  
　　上月下旬某日陳阿四王阿五鄧徐氏由滬携帶男女小孩五口附廣利輪船回粤瀕行時法界包探上船查緝以陳等形跡可疑一併拘入捕房捕頭令解送公廨讞員孫建臣大令研訊之下陳等呈騐諸孩賣身契據同供稱小的及小婦人擬將諸孩帶回原籍作爲子女並非販賣與人大令騐得契據五張出自一人手筆情有可疑爰商諸法總領事署費繙譯官飭包探將陳等男婦三人及五孩送至廣肇公所請董事查明核奪董事既得大令手函立即邀集各同鄉逐一致詰並將五孩詳細詢問因未究出實情暫留公所先令包探據情禀復 
[馬路工程局瑣案]  
　　日前太平弄附近愼泰糖行被火時歹人陳阿林乘機攫取某姓家布棉袍一件携至馬路中被三十五號巡街捕所獲押解工程局總辦翁子文太守倩　讞委員黃衡堂二尹研訊陳供小的係寗波府屬某邑人向業操舟近以賦閒無事在招商局金利源馬頭當小工棉袍實由友人桂生囑爲携取今桂生已不和逃往何處叩乞開恩二尹判責四十下驅逐出境贓存候失主具領○前日小販陸小毛金小六顏毛囝郭永泉在馬路旁爭奪攤基致相毆擊被二十四號巡街捕拘入捕房轉解工程局黃二尹研訊之下姑念事起細微申斥一番從寛開釋 
[推食食人]  
　　前月韓芸根正郎之封翁古稀大慶親友致祝爛其盈門正郎情無可欲禮宜設筵稱謝爲念一時虚與酬應何如惠濟貧人爰將筵貲洋一百元移作敝堂施米之費此其仁愛存心凡事黜華崇實諸君子披覽之餘必共嘆省一舉箸之萬錢已多給一家人之口食非惟爲封翁增福抑且爲諸君子造福矣又承陳君香如交來施米洋六元此亦視人飢如已飢者也敝堂敬謹收領並乞登報用誌謝忱滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暫停讞政]  
　　昨日禮拜二爲法界公廨訊案之期讞員孫建臣大令偶沾淸恙因飭家丁咨照捕房並禀知法總領事署费繙譯官暫停　政 
[上海縣署瑣案]  
　　英美租界公廨讞員張柄樞司馬移送竊犯王榮榮到案前晚縣主汪瑤庭大令升堂研訊王供小的向業荼食胞弟現在湯懋昌爲夥九月十五日行至老北門外拾得當票一帋及向友人借得金戒指兩枚質錢贖出則係玉如意一柄因帶至四馬路浼某玉器店夥携往玉器公所求售而在江南烟雨樓吸烟等候不料突被包探拘解公堂轉送案下某捕役禀稱小的查得王榮榮專慣身穿華服見人家有喜壽事混入其間行竊今年七月某日帽業公所建醮時被王竊去衣服經失主扭交小的正欲解案請懲公所董事念其初犯　令釋去不科次日又往竊取玉如意報案後訊捕已比責數次矣大令怒詰王曰爾尙能狡賴否王叩首乞恩大令喝令將所穿花縀坎肩羽綢棉袍褫下儲庫重責二百板押候再究○前者南市馬路工程局總辦翁子文太守移送馮壽生控隆昌鷄鴨行主宋石秋倒欠一案至縣並將宋妻褚氏解請訊追大令著褚氏速交宋到案迄已歴多日尙未交出前晚飭提復訊褚氏供丈夫宋石秋原籍通州金沙塢自倒閉後卽濳往他處小婦人實不知其行蹤至所欠各户往來銀現已將行中生財托人變價料理矣大令飭交官媒押交其夫到案究追○前日山東人曹英立投縣呼寃大令向之詰訊曹供小的來滬未久借住某客棧中日在街坊賣藥度日今日偶至邑廟無端被流氓毆傷叩求察騐大令騐得稍受微傷傳訊四鋪地甲嚴升禀稱曹在廟内賣拳售藥挑水夫某甲向之購取不知如何口角爭毆及小的到來已經散去大令著查明挑水夫姓氏諭令給曹洋銀兩元爲養傷費 
[南市捕房紀事]  
　　前日午後縫製麻袋工人余傳茂馮章趙鎭榮朱阿榮李順才陳林蕚孔順隆張阿根等二十餘名在十六鋪養和茶樓評論曲直喧聲達於户外被包探黃量海一併拘入捕房捕頭令押候轉解馬路工程局禀請總辦翁子文太守訊究○昨日船户熊長桂熊長生與潘和尙徐芹林顧林華彭阿毛爭論渡資以致格鬥一失手將長桂腎囊擊傷旋復推墮浦中經人設法救起一面將潘等扭入捕房捕頭令一併押候解送工程局禀請訊究 
[英美租界公堂瑣案]  
　　包探倪順泉偕三十六號西捕解無領事管朿之西人必得否到案禀稱此人飲酒過醉在途胡閙由西捕拘獲 
押入捕房隨又將押所器物任情擊毁捕頭因令小的送案請究讞員張柄樞司馬商之美總領事署白繙譯官飭帶回捕房押候將所毁之物追賠然後解案核辦○包探邊槐州解韋阿布到案禀稱伊原係積竊今又竊取謝發記等家衣物由小的拘獲解請究懲司馬判責五百板遞解回籍○包探顧阿六解羅阿友到案禀稱此人行竊劉鶴家衣物故由小的解請究懲司馬判責五百板押捕房一月○包探朱桂生解小車夫江福志到案禀稱伊竊取工部局鋪街石片故由小的送請究辦司馬飭押候查明再訊○包探陳金稱解某店夥王德和到案禀稱伊竊取店内銅十餘條故由小的解請究辦司馬判責手心二百下○包探倪阿炳解施再卿到案禀稱此人行竊其主楊吉暉家洋銀一百六十元故由小的解請究治司馬判責五百板遞回崇明原籍○包探石錦榮解林仁興到案禀稱此人掩入王阿炳家竊取烟槍一枝故由小的解請究治司馬判責二百板 
[美租界捕房紀事]  
　　昨晨妙手空空兒張阿榮不知在何處竊得衣服數件携至西華德路某押鋪質錢適爲包探陳洪德所見連贓帶入捕房捕頭令押候解送公堂禀請讞員張柄樞司馬訊辦○昨晨小竊梁阿二濳入穿虹浜左近某姓家竊取衣服携之而出適爲某號巡街捕所見拘入捕房捕頭令押候解送公堂禀請懲辦 
[蘇省官報]  
　　十月十三日通判吳家樞禀知奉委赴滬領運軍火差卽辭知縣王希禹禀辭面黃渡保甲差次霍鎔炳禀謝飭知廿五年委解旗營加餉京餉無悞給子勞績班酌委署事一次廖倬淸禀謝奉委復勘昭文白茆何工差皍辭范襄王國振縣丞李永淸巡檢李作楫均禀辭赴甯見制憲署小徴司巡檢吳恩福禀知交缷任事回省十四日戊戌貢士刑部主事張美玉江西人由籍籍來分發江蘇試用縣丞高松蔭直隸人由京騐看領照到省十五日廣東候補道王租慶辭行赴粤正任丹陽縣劉炳靑禀知奉部核准以道員在任候選盧懋善由上海貸捐局來運同銜直隸州用卽補知縣藍采錦禀知由京起復面省縣丞徐宗棠由滬見道憲回錢潮禀辭赴滬見道憲指分江蘇分缺先補用經歴吳澍謨湖北人試用典史張張裕賢浙江人均由京騐看領照來省禀到試用縣丞趙軾四川人禀知繳咨到省十六日知府胡王灜謝委調辦下游釐局差指分江蘇試用府直隸州知州黃淸芬湖北人由京領照來省禀到知縣許溎祥禀知交缷代理昭文縣事回縣丞曾渤由甯回十七日藩轅牌示照得署靖江縣知縣高繼昌　滿　缺查有輪委到班之試用通判許之珏堪　署理又署金山縣知縣趙樹楷年滿遺缺查有新選是缺之蔣淸瑞堪以飭赴新任又正任嘉定縣知縣章鴻森調簾差竣旋省應卽飭回本任候補道劉體乾由甯來知府田　禀知奉委今日考試課吏館監塲知縣錢浦上海綢指南局來陳鳳蔚禀辭赴甯見制憲指分江蘇試用知縣周葆煌浙江人由京領照來省昨日禀到藍翎五品頂戴指分江蘇試用知縣方時褧安徽人由京領照來省禀到巡檢缺黃晸隆由滬專丁來省禀謝飭知請補崑山縣石浦司巡檢並奉上海道憲委城内東局巡防差十八日新選金山縣蔣禀謝牌示飭赴新任巡檢李慶深禀知赴甯從九龍光淇由甯來 
[皖省官報]  
　　十二日霍山縣秦達章辭候補知府任廷枚知赴金陵公幹知縣馬文錦辭赴毫州辦硝李延慶知奉委赴蕪湖訊案吏目陳兪年謝奉行知註册十三日缷代理和州吏目李鑫到知縣孔慶晃知奉賑捐局委廣濟圩驗收堤工鄭知奉皖南道詳委大江口稅務布經廳陳毓岷知由江蘇昭信案内請奬藍翎縣丞徐鴻立知知奉委解長江水師月餉赴金陵十四日本任毫州宗能徴謝奉行知咨部註朋以知府歸部銓選代辦支應報銷局文案同知吳乃斌知到差知州方賓穆辭赴和州會辦汁工縣李延慶辭蕪湖訊案　十月二十日二十一日壽春鎭宋朝儒到指分安徽試用巡檢魏詩誠到江蘇人知縣董玉璋巡檢涂芳均謝超委一次十九日牌示補來安縣萬琅飭赴新任並奉府委大學堂閱課卷本任懷遠縣楊兆琛飭回本州任徽府同府知田芸調補鳳廬同知缷辦華陽釐卡知府何彬衡到中梅河釐卡知縣陳增瀾到指分安徽遇缺先補用巡檢劉景祺到江西人候補知縣鄭壽彝到解禀餉引見回十八日牌示本任全椒縣劉慶光調署歙縣望江縣何恩煌調補宣城縣試用訓導陳建中委署建德縣訓導典史嵇鴻委署太湖縣白沙司指分安徽分缺先補用巡檢梁黹程到江西人候補知府姚肇椿辭赴上海公幹知縣萬祖恕辭赴宣城料理墾務善後事宜費志超辭赴江蘇探　價直隸州同卓觀國知武備學堂管堂到差朱謙面試十七日代理宿松縣曾光煦辭本任　源縣方永昺辭赴宿渦鹽斤加價委辦溪厘卡本任安屯慶府通判張廷鑾專丁謝留辦半知差指分安徽試用縣丞冒家華到江蘇人巡檢吳鼎臣到江西人候補縣馬涇源到引見回直隸州判邵詠棠面試十六日委辦皖北土藥緝私委員候補府紅吳鍾灜到候補府文蔚知奉撫台委籌議公所提調差直隸州同卓觀國知奉撫台委武備學堂管　差十五日缷辦大通釐卡知府劉沛然到候補知縣方維濬辭委解京餉鄧英考察本任婺源縣方永知奉委赴宿渦鹽斤加價丁艱知縣陳楠辭回刷守大學堂籍敎習吏部卽補司務李聯璧知奉委商務局文案知到差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年十月十六日京報全錄]  
　　宫門抄諭旨均已錄前○豫撫張奏報接篆日期摺○順天學政陸等奏報順天借闈鄉試動用欵項摺○又奏查明鄉試年老士子未經中式姓名摺○滇督魏奏飭道員赴任片○又奏叅革守備片○署湖督端奏報鄉試揭曉日期片○護江督李奏副考官請假回籍修墓片 
河南巡撫兼管河工事務臣張人駿跪奏爲恭報微臣抵豫接篆日期叩謝天恩仰祈聖鑒事竊臣欽奉恩命調補河南巡撫當經具摺叩謝天恩光緒二十八年七月初六日交卸山東巡撫篆務遵旨入都陛見仰蒙召見三次聆聖訓之周詳益蕪忱之欽感陛辭後由京起程九月二十日行抵河南省城二十二日准升任撫臣錫良將河南巡撫兼提督銜關防一顆河南山東河道總督關防一顆曁王命旗牌書籍文卷派委署撫標中軍叅將文焃署開封府知府袁鎮南咨送前來臣當卽恭設香案望闕叩頭謝恩祇領任事訖伏念臣渥荷殊施頻膺疆奇涓埃未報方切悚惶寵命疉邀益虞隕越查預省中原綰轄巡撫表率屬僚舉凡安民察吏弭盜防河籌路鑛以惠工商愼交涉而敦睦誼與夫興學育材務農講武綜斯數事緊要攸關况當積薪厝火之時宜厪畜又徹桑之計如臣擣昧深懼弗克勝任惟有殫竭血誠破除積習遇事恪遵明諭與司道等悉心商榷認眞講求冀仰答高厚鴻慈於躉一所有微臣抵豫接篆日期並感激下忱謹恭摺叩謝天恩伏乞皇太后皇上聖鑒再臣經過直隷河南地方雨澤均霑民情亦甚安謐合併陳明謹奏奉硃批知道了欽此 
兵部右侍郎順天學政順天鄉試監臨臣陸寳忠升任熱河都統河南巡撫臣錫良跪奏爲順天借闈鄉試動用欵項專摺具陳仰祈聖鑒事竊前准禮部奏明順天鄉試借闈河南所有動需欵項由臣錫良辦理作正開銷奉旨允准在案臣寶忠到汴一切布置均已周妥所用欵項由藩司據實開報於九月十三日先行電請　機處代奏懇恩准開單具報奉電旨照准該部知道此臣等一面督飭藩司將各項欵目赶造淸單具報兹據藩司詳報前來聲稱此次順天鄉試借闈河南籌辦一切與往年豫省辦考大有區别緣代辦順天科塲一切購買均係照發民價所費業已不貲而内簾修造房屋八十餘間國子監到汴錄科亦代爲修理房屋置辦器具主考同考官又校本省多六分供給加以銀價較往年大减當經飭令經手各員撙節核實動用煎後共用銀六萬九千五百三十七兩六錢八分九釐直隸藩司曾撥解銀一萬零七百兩此外均由河南藩庫墊發除直隷藩司所解外其墊發銀五萬八千八百三十七兩六錢八分九釐臣等詳加覆核尙無浮冒等情應懇恩准作正開銷所有借闈鄉試需用欵項理合專摺具陳謹繕清單伏乞皇太后皇上聖鑒謹奏奉硃批該部知道單併發欽此兵部右侍郎順天學政順天鄉試監臨臣陸寶忠跪奏爲鄉試年老士子三塲完竣未經中式循例恭摺具陳仰祈聖鑒事竊惟書升論秀英才爲立政之基典重引年壽考振作人之化併兩科而取士共仰天恩届八秩以觀光尤徴人瑞查例載鄉試年老士子三塲　竣未經中式者由監臨詳查年歲分别貢監生員合例者於榜後開具清單陳奏由禮部覆核請旨賞給舉人副榜查此次順天鄉試三塲完竣未經中式年老士子江蘇豐縣恩貢生劉塏直隷長垣縣廪貢生李華祝東明縣附生宋芒蘭四川秀山縣監生楊之培四名均年逾八十其人入學年分並在三科以前其報捐監生年分在十科以前恩貢生劉　例應邀恩賞給舉人廪貢生李華祝附生宋芳蘭監生楊之培例應邀恩賞給副榜由臣確切查明並無揑報年歲等弊合無仰懇天恩俯念該生等靑年矢志幾經力著夫辛勤皓首窮經猶冀名登於乙榜聖恩優渥既不遺一介之微寒峻衰頽俾得償半生之願凡兹盛典出自隆施所有年老士子仰邀恩賞理合專摺具陳並繕淸單伏乞皇太后皇上聖鑒飭部查照例案覆覈施行謹奏奉硃批禮部議奏單併發欽此謹開具年老諸生淸單恭呈御覽計開恩貢生劉塏江蘇徐州府豐縣人光緒六年考貢生六十歲現年八十二歲廪貢生李華祝直隷大名府長垣縣人道光二十年入學年十八歲現年八十歲附生宋芳蘭直隷大名府東明縣人道光二十六年入學年二十四歲現年八十歲監生楊之培四川酉陽州秀山縣人咸豐七年捐監年三十六歲現年八十一歲曾經本省鄉試奉硃批覽欽此 
魏光燾片再臣前欽奉諭旨嚴飭雲省會剿游匪並著各派本省　營出境扼紥以遏奔竄等因欽此遵即派會辦全省營務處現署雲南糧儲道存記補用道魏景桐馳往開廣一帶察看軍情妥爲布置業經電奏在案臣查邊地既過袤延軍情貴在聨絡更需力行堅壁清野之策始足先固本圖非得知兵大員兼寄以地方之責難期得力適接電傳現署臨安開廣道陳燦奉旨補授雲南糧儲道應卽先行飭赴新任以重職守所遺臨安開廣道缺卽就近委魏景桐接署該道識卓才優辦理交涉　臻妥恊且於戎務尤有歴練並委令總統前敵團防各軍督辦防剿以一事權而專責任除分檄飭遵外謹附片具陳伏乞聖鑒再雲南巡撫係臣兼署毋庸會銜合併陳明謹奏奉硃批知道了欽此魏光燾片再據雲南營務處司道署布政使劉春霖等詳准分統綏靖全軍調補江西九江鎭總兵劉萬勝咨據管帶續備軍左營副將銜儘先補用都司開化鎭後營守備陳其耀禀稱該營後哨弁補用把總葉松興隱匿槍碼軍械等　迨經查究詎該弁糾約該哨勇丁一同拐帶槍碼逃逸嚴拿無獲詳請通緝前來臣查槍碼爲營中利器現値粤匪披猖尤　緊要陳其耀身爲營官哨弁葉松興雖由前管帶黃奇芳禀保委充該員係接帶之員葉松興能否留用何以並不悉心察看致令帶勇潛逃又未能當時弋獲實屬藐玩軍律咎無可辭除將補用把總葉松興咨部斥革並分咨原籍廣東及各省一體查拿務獲解辦外相應請旨將副將銜儘先補用都司卸帶續備左營開化鎮後營守備陳其耀卽行革職仍飭嚴緝逃弁葉松興解究並勒令先行賠繳以肅戎行所遺開化鎭後營守備員缺滇省現有應補人員容俟另案揀員請補外謹附片具陳伏乞聖鑒訓示謹奏奉硃批著照所請該部知道欽此 
端方片再查科塲修例内開鄉試揭曉日期由主考官酌定中省於九月初十日内不得匆促趲辦等語本年補行庚子辛丑恩正併科鄉試據正考官寳熙副考官沈曾桐咨稱本科當攺章伊始校閱須格外詳愼除詳定甲乙外搜查落卷事尤繁瑣擬擇於九月十五日揭曉等情咨商前來奴才伏念考試爲掄才大典惟在衡鑒精詳方不致或有屈抑康熙乾隆年間屢頒明詔寛展日期仰見鑑别眞才務從詳審之至意此次初攺論策篇幅較長若不稍展日期勢難從容校閱既　該考官商請展緩自應照辦即於九月十五日揭曉以昭詳愼除咨禮部外謹附片具陳伏乞聖鑒勅部查照施行謹奏奉硃批禮部知道欽此 
李有棻片再臣接准江南副考官鴻臚寺少卿黃均隆函稱均隆於六月二十二日蒙恩簡放江南副考官當卽星馳就道届期入闈九月十九日放榜試事既畢理應回京供職惟念先塋歲久失修擬懇天恩賞假兩個月自備資斧回籍修墓一俟假滿卽當起程來京恭覆恩命請據情代奉等情前來理合附片陳明伏乞聖鑒訓謹奏奉硃批黃均隆著賞假兩個月欽此 
 
 

Page 14

 
 
[光緒二十八年十月十七日京報全錄]  
　　宫門抄諭旨均已錄前○湖南巡撫兪奏提督大員單功卓著懇恩賜卹摺○護理山西巡撫趙奏酌擬晉省兵數餉力先練常備軍十旗並遴派分統管帶銜名摺○直隷總督袁奏開缺貴州提督疉著戰功仍以提督記名簡入片 
頭品頂戴革職留任湖南巡撫臣兪廉三跪奏爲提督大員戰功卓箸懇恩賜季以彰忠藎恭摺仰祈聖鑒事竊臣據在籍二品頂戴前福建汀漳龍道劉倬雲等聨名呈稱已故頭品頂戴分發湖廣差委奏調江南差遺遇缺題奏提督博啓巴圖魯張仲春湖南寗鄉縣人咸豐五年由武童投効湘軍隨同克復浦圻咸甯江城從擊建德永興竄賊旋隨軍入浙攻克遂安江山衢州及克復金華蘭溪湯溪杭州餘杭海寗鄉富陽湖州各府縣城池同治五年調赴河南委帶湘軍順字馬隊剿辦捻匪六年四月在陝西同州大獲勝仗積功保至花翎總兵銜儘先推補副將十一月克復綏德州城七年在河北直隸境内節次剿賊轟斃要逆屢者勳蹟經前陝甘總督臣左宗棠保奏六月初六日上諭總兵銜儘先副將張仰春著免補本班以總兵交軍機處記名遇有缺出請　簡放並賞給尙勇巴圖魯名號欽此是年剿除直隸捻匪奉上諭記名簡放總兵張仲春著以提督交軍機處記名無論提鎭缺出儘先題奏並賞給正一品封典欽此旋調赴陝甘剿辦回匪委帶恪靖奇營副白旗馬隊於蕩平董志源老巢掃盡平慶涇各屬餘匪案内彚保八年四月初七日奉上諭提督張仲春著交部從優議叙欽此旋經部議叙三年軍功加一級九年四月在甘肅靈州慶陽等處截剿陝回禹得產等股殲除殆盡奉上諭提督張仲春著賞換博啓巴圖魯名號欽此是年委統楚軍宗岳馬步全軍兼帶副白旗於克復渭源狄道城池擊退河州金積堡屢次竄逆剿辦岷州潰卒保奏奉上諭提督博啓巴圖魯張仲春賞給頭品頂戴欽此又奉上諭記名提督博啓巴圖魯張仲春著賞給三代正一品封典欽此十二年克復巴燕戎城橋擒獲叛逆馬桂源等及拿獲河州東鄉逆首楊瞎油什及夥黨康七個字等各案内節次保奏該部議給紀錄三次并軍功加一級在光緒元年四月請假回籍二十年請咨赴部六月初五日引見奉旨發往湖廣差委欽此先後委帶荆州水師鼎字各營復經署兩江督臣張之洞電調招募五營並奏歸兩江差遣委統兩江督標湘軍仲字等營駐防金陵下關該故提督自從軍以來每戰必先疉受重傷迨委帶防營盡心訓練晝夜巡防不和疏懈以致積勞過甚牽發舊傷於光緒二十一年十二月初三日在營病故伏念該故提督壯歲從戎功迹卓著兹因積勞過甚傷疾並作歿於營次情殊可憫開造履歴事實呈請援引奏懇優恤等情前來臣查已故提督張仲春從軍數十年轉戰江鄂浙閩豫直陝甘新疆十數行省屢立戰功經各統兵大臣節次保春有案嗣經署兩江總督本任湖廣總督臣張之洞以該故提督忠藎自矢諳練軍情奏明調赴兩江差遣委帶防營親督訓練不辭勞悴以致積勞成疾牽發舊傷歿於營次竭力効忠誠爲難得兹據聨名呈請前來合無籲懇天恩俯准將已故頭品頂戴遇缺題奏提督博啓巴圖魯張仲春照軍營立功後積勞病故例從優議卹以彰忠藎而勵戎行出自逾格鴻施除履歴事實咨部外謹會同湖廣總督臣張之洞恭摺具陳伏乞皇太后皇上聖鑒敕部核議施行謹奏奉硃批著照所請該部知道欽此護理山西巡撫布政使奴才趙爾巽跪奏爲酌擬晉省兵數餉力先練常備軍十旗並遴派分統管帶銜名繕單具奏恭摺仰祈聖鑒事竊照升任撫臣岑春煊於光緒二十八年二月奏請攺練常備續備各軍奉旨交政務處會同各該部覈議嗣於七月初六日報明常備軍左翼步隊一二三四旗右翼步隊二四旗馬隊第一旗業經成軍並裁撤防練各營又電請由晉省常備軍内酌帶兩旗赴川均先後奏邀聖鑒在案奴才伏查自强之本莫先練兵而練兵之端尤以肄習新操爲要務現在晉省防練全裁緑營行將汰盡爲整軍之計自須赶練常備軍屯訓練方足固京師之屏蔽陝豫之輔車惟查原奏常備續備各軍需餉八十餘萬以緑練各營養廉練餉米豆全抵外不敷尙二十餘萬軍火雜支等并未估計在内刻下晉省庫欵萬絀籌供兵費賠欵教案賠欵百計羅掘短絀仍多本年夏旱過深秋霜過早勘報成災已有多處正賦且難悉完籌餉更多窒礙若必竺認籌之二十餘萬已有著落再議成軍恐復稽延時日轉虚戎備查七月奏案常備軍共成馬步七營旗除調川兩旗　省止存五旗數與司道再三籌度以原奏砲隊係中外軍制所共重且爲命中制勝之本馬隊馳騁利便與步隊有犄角之勢均關緊要應赶練砲隊兩旗馬隊一旗補練常川兩旗合之原存馬步五旂共成十旗分隷左右翼計該兩翼所得步隊三旗砲隊一旗馬隊一旂衡之原奏規模粗具以山西幅員之廣卽照原奏之數尙嫌兵力不敷而以度支之絀卽照現减之數尙若餉力不支當在聖明洞鑒之中特是晉省洋操將領遴選殊難現查新軍旂數尙未設齊事務甚簡擬就原派分統管帶等及現行遴派者酌令兼攝其餘新軍一切差使亦愼選員弁量爲减少俟欵項籌足兵數設齊再由晉省酌度情形查照原奏分别辦理其分統管帶銜名一併繕單報明立案撫標親軍一旗亦飭卽行招募以資教練續備軍暫照升任撫臣七月奏案已設旗數分駐訓練綜計現有常備續備各旗共需薪公餉乾軍火雜支等項銀五十餘萬兩必俟緑營全撤悉以廉俸兵餉米豆抵支方能敷用其餘未練各旗俟續籌有欵卽續行添募以符奏案而重營伍等情由署布政使吳廷斌署按察使胡湘林署冀寗道吳匡會詳請奏咨立案前來奴才覆查晉省兵伍之疲弱營汛之散渙形勢之吃重振興之宜亟歴任撫臣奏内均詳言之刻擬攺練新軍原期一振疲惰漸進精强况當欵絀如此時棘如此尤非破除情面嚴加整飭無以肅軍紀而勵士心至籌欵爲練兵之本察看晉省本年情形新軍餉項措畫已久仍嗟仰屋此後能否集有成數實亦未敢預計總期立此時之基礎待異日之恢張仍一面傳知該分統等認眞督練實力講求宣布朝廷整軍之意曉諭晉省籌餉之難倘查有侵扣廢弛情弊卽當遵旨嚴懲以期漸收實效上副朝旨整飭戎行之意再議攺常備各軍奏案前准政務處咨覆已飭籌議容俟續行具陳合併聲明除分咨查照外所有酌擬晉省兵數餉力先練常備軍十旗并遴派分統管帶銜名繕單奏明各緣由理合恭摺具奏伏乞皇太后皇上聖鑒飭部立案施行謹奏奉硃批該部知道單併發欽此袁世凱片再開缺貴州提督梅東益淮軍宿將疉著戰功忠勇樸誠膽識兼裕自光緒初年統兵駐紥滄州分巡天津河間各屬彈壓緝捕均極認眞土匪監梟搜除殆盡保衛津南逾二十年及拳匪難作遐邇響應勢極披猖該提督以孤軍轉戰畿南畿北十數州縣之地辛苦備嘗不遑啓處屢摧巨股屹若長城全於約束教民聨絡洋將類能力持大體動恊機宜威信所孚中外悅服尤非淮部他將所能及該提督曾蒙聖恩簡放貴州提督前經開缺現在應調赴東而爲國宣勞志不少懈値此時艱方殷宿將消乏如該提督之才略勳望實爲近今不可多得之員合無仰懇天恩逾格俯准將梅東益仍以提督交軍機處記名遇有缺出請旨簡放以勵賢勞之處出自聖裁臣爲愛惜將才起見是否有當理合附片具陳伏乞聖鑒訓示謹奏奉硃批著照所請欽此 
 
