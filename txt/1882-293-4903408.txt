# 1882 - 293 - 4903408

 

Page 1

 
 
[訪購淵鑑續函曁經籍簒詁] [  申報舘主啓]  
　　啓者本舘現欲購淵鑑數函經籍簒詁各一部務須原版初印更須潔白棉紙如藏書家有此　可讓斬先將樣本寄示　記　交來面與議價均可此布 
[廣陵名勝圖暨孫子授先生楹帖出售] [  點石齋主人啓]  
　　廣陵爲江南名勝之地　翠華臨幸以來山川草木倍覺光輝海内游人共深企慕儀徵阮梅叔先生繒成圖四十八幅附論說極爲詳備覽斯圖者不啻神游於紅霞白塔間本齋用照相石印法縮成袖珍善本與原本無少差别刻巳工竣訂成一本收回工本洋一角五分又孫授先生手書八言對亦並印成白紙定價洋二角色紙二角五分已裱者另加裱工洋二角均卽日出售售處仍照　例諸君請卽賜顧爲幸 
[書日本海軍全部戰艦數目後]  
　　日本僻處東海孤懸無倚惟其西面與高麗隔數百里之洋面略足依恃故其經營於海中者亦以西境爲最急蓋南距大海東臨太平洋浩渺無垠雖有南洋諸島及太平洋内無數小島其勢皆不能聨絡不如西嚮高麗之帖近而又廣　也其國政教略同中國而明以前罕與中國往來中國閩粤人貿易於日本者多而日人則罕有至者以亞洲諸國言之日本與高麗略有大小之别然高麗地方約得中國江浙者二省日本則加一省而已足不甚過於高麗也從前自守其土封建而治俗近中國亦與高麗不相上下乃自泰西通商以後國中君臣奮然有爲盡變舊俗而行新法造船製炮出與宇内諸大邦　執牛耳之盟而一時躁進轉成外强中乾之勢其所爲不無可議第二十年中其兵船之已成而可以應用者已有此數目前高麗之亂違兵命將悉發其船以圖進取竟能與地方二十倍之中國爲晉楚爭鄭之舉則其仿效西法未嘗不有明效大騐自今以往四洲之上日本不幾成一强大之國哉所借者圖强則已有功而致富尙覺無術耳夫富强之道雜覇急功利之所爲而非聖王長治久安之策氣運乘除人事代嬗時至今日不言富强而拘拘於孟子仁義之說此迂論也顧强爲富之著而富爲强之基强而不富其强不足恃也譬如今日日人之赴高麗兵船若此其多而搜索府庫止備得軍餉銀圓十七萬微特其足用與否不待知者而始明卽此情形亦覺表裏不相符矣中國地方最廣物産又佳礦苗徧處而採取之法現在不過試行將來礦務大興五金充牣其富豈可限量顧自設局製造以來亦沂二十年而已成之船砲尚恐不足濟用必遣人採買於外洋而一旦有事調集兵船初亦不過二三十艘此豈故安　弱小哉蓋事　由漸致富之道尙須次第籌辦有一分之力量則營一分之事業目前内亂旣平外患不作正可從容而　無事急急也若如日人之所見徒矜外著之虚聲而忘内匱之實患所　進銳退速其終必至於一蹶故不敢躁舉妄動以貽後悔也或曰日人非不知此惟中國立意在保泰持盈故凡事可以徐而致人不乘我之隙我卽不自啓其隙而使人乘之日　所圖在損人益已故凡事不暇緩而謀人不伺我之隙我必能蹈人之隙而因而取之臺灣一役本屬無理取閙中國不以勝之爲武轉使償其所願而去琉球之事亦然且揆其前者聲罪臺番之意自相矛盾而中國亦姑　勿問卽此二事觀之中與日之所見相去幾何哉四洲之上立國最古之處已居大半此疆爾界豈至今日而猶可混淆以任弱肉而强食者日人亦計之左矣夫日之自命爲强徒以虚聲恫喝不足以當識者之一笑如其眞以開疆拓土爲務則如南洋荒蕪之島與阿洲炎徼之區各西國雖已管轄而其中未治實多原不禁他人之前往日人苟能經營則十年之外倚爲外府可也其所以不屑爲之者葢此等荒地建埠設戍開墾種作非有數千萬金之費不敢過問其自揣力量之不及不若高麗琉球之闢治已久不須鉅本而自獲姜利也嗚呼綜日人之行爲業已肺肝如見矣然歴年不遠而居　 
然有如許兵船亦可謂能自强者也若更善爲之繼力求致富之策將來所造正未可量顧吾因日本而尤有大望於高麗也目前亂黨解散從此力袪錮習整頓通商上下一心與民同利地雖小於日本而北境接連吉林與中國相爲唇齒據險設防易於合力以視日本北海道與俄東荒壤近隔海面者其形勢固自勝之内地礦金旣多民俗向來勤樸費十百而獲千萬利源正自難窮而又有中國幹練之員爲之經理如慈母之育嬰兒如良　之療痼疾多助寡助之間奚帝天壤哉故日人際此苟猶僅知自强而不知求富東海之上將有出而駕其前者吾生也晚甚樂觀效於二十年之後矣　 
[壬午科順天鄉試題名録]  
　　江蘇劉啓襄三十一曹充源三十三錢增勲三十八束傳元五十陶瑩五十三 
張頡輔六十潘志裘七十一潘崇福七十七李振鵬八十三陳觀圻九十八 
吳家修一百十二繆祐孫一百念二邵嘉來一百四十一蔡源深一百四十六馮芳澤一百五十六 
顧翰一百六十九周承曾一百八十四陸爾昭二百十六錢榮二百四十一汪鳳藻二百八十八 
張祖祺 
安徽徐德沅十四程承翰十八楊學洪三十二陳同禮八十四張華奎一百零七 
胡詒詔一百九十八 
浙江陶玉珂十七朱祖謇一百七十八錢宜福二百零五朱仁　二百五十九 
北闈於十三日黎明放榜天津離京城約三百里而題名録竟於早八點鐘到　墮將江浙皖三省之中式者由電局傳至上海其神速實得未曾自新貴諸君當必同深忭舞惟全鐘字數太多本館不及託電局逐名寄示頗爲歉仄尚 
[乞閱者原鑒一俟輪船抵滬接到千佛名經後當再照錄] [  本館附識]  
[電報録]  
本月十一日倫敦發來電報言現在埃王已允阿拉比延請英國狀師矣又云裴格所上整頓軍政各議埃王頗深嘉許也 
[福州近事]  
福州西字報云前數日福州巿面銀子頗形短少緣上海銀價昂貴故福州各錢莊亦覺支絀推原其故蓋因湖絲不能出售福州絲商之在上海者須福州寄銀應用因此現銀益見缺少也又云今年福州米穀豐收穰穰滿車農人咸以大有似此豐年該處蓋已數年不逢其盛今兹得此樂可知已又云該處有人捉獲小豹四雙擬以 
 
 

Page 2

 
 
[出售於人四豹索洋八十元而迄今尚無受主也]  
[日使抵津]  
　　天津西人來信云日本欽使榎本武揚已抵津門初六日往謁李傳相及天津道次日傳相與道憲答拜回禮欽使遂於初八日卽赴北京云 
[考生路斃]  
　　温州瑞安蘇生年逾花甲身經鄉試十三次今年試畢言旋於前月二十九日乘輿行抵桃花嶺之郤金館是日早晨上轎並無病態及晚　厦河而蘇君已歸道山矣當經偕行諸友湊雇一舟於初一日到甌並代轉雇内河小船連　將屍身徑送伊家　梢盛殮間此番鄉　温州諸生有死在省亡在塲者而蘇君猶得使家人親視含殮則較勝一籌矣 
[失慎卽熄]  
　　温州府城於上月二十五夜五鼓時饅頭巷夏元興雨傘店不戒於火其勢已及屋樑所幸後面臨河對岸卽是徐　記染坊該坊素有小洋水龍一具以備不虞是夜遂將洋龍停放河磡對岸灌救當　撲滅否則其　豈勝言哉 
[同衾同穴]  
　　某甲者江寍人也與妻年均八十餘兵燹時避地至　甲以小本營牛妻則在家主饋枯楊不育　無膝下之兒無米難炊屢剜心頭之肉歲忽忽其將暮情鬱鬱以何　去冬賃黄家山某姓屋聊以悽息今年夏間中患痢病魔屢優生計益艱前晚甲妻自外歸家隣人聞其哭聲甚哀次日大門不啓從門隙覘之則甲屍在蓆　僵在床老夫妻蓋已相隨泉下矣嗣　隣人募棺成殮同穴而窆　 
[女子無識]  
　　巧妻常伴拙夫眠　　俗語也然使夫果拙妻果巧則因實命之不猶致嘆遇人之不淑亦固其所若夫未必拙妻未必巧魚軒未迓鴉片先吞女子無識竟者是哉有某甲者年四十餘居皖之四方城邊抱布爲業有女年已二十赭宼之亂甲曾寄居離城數十里之某山斯時甲女尚幼山農某乙卽倩氷求婚　甲甲我之使委禽焉厥後女稍長知婿家貧困意頗不樂輙　人曰吾不能手胼足胝爲村農婦甲夫婦雖頗　女　然亦無可如何聽之而已前月杪乙由鄉至城與其戚某丙同至甲家餽以十物且間親迎之期甲疑待殷勤卽止二人宿盖前次避亂居鄉時與乙交慱頗稔故嬌女雖未結褵而　　不妨下榻也甲女在門隙窺之則所　良人者固與賈大夫等歸房飮泣撫膺自傷次晨遂密購阿芙蓉膏吞之甲與乙丙小飮閒談初未顧及甲妻唤女早餐遍覓不得入其房則身已僵而手已冷矣乙丙乃怏怏而去 
[優待貧員]  
　　金陵吏治局向例每月初十就下江考棚扃門考試或試以策論一篇或經史或時事膏火分七品以上爲大班八品以下爲小班列優等者奬銀十二兩最次者办奬洋五元小班列優等者奬洋八元最次亦奬洋三元每試大班約三十員小班一百二三十員嘗謂貧員之望試　更切　寒士之望闈榜蓋袞袞羣公大率不得已而爭此區區膏火也前月因闡事改於念八日補試至九月分試則仍照定章元又聞左匧相下車伊始卽擬設法有優待貧員之舉現經司議定爲大班月領津貼銀五兩小班月領津貼銀三兩由江寍府查核給發洵如所言則侯相之推恩誠爲無微不至者矣 
[馳騎傷人]  
　　本埠馬車傷人之事指不勝屈屢登於報揚州雖無馬車而好馳馬者甚多因不養控馭以致觸碍行人者報上亦不一書矣前月二十七日午　舊城北小街有一三十餘歲婦人係某家僕婦兩手左携茶壺右抱小孩行至　中不料後面一騎冲至避讓不及爲馬冲扑小孩跌出三五尺許頭面皆破婦仆地昏不知人騎馬者已加鞭飛逸衆人將孩婦救起孩雖重傷尚可救而婦已懷六月身孕因跌隨胎不能人主人之門只得搭　暫止忽醒忽暈　在垂危而馳馬者不知去向矣聞揚城騎馬害人事已數見上年曾經基生等公禀請示令馬皆帶鈴俾　 
知讓　乃行及年餘故態復作有地方之責者何不嚴禁而使永遵乎 
[吞烟遇救　]  
　　揚州新城彩衣街有皮匠王某者娶妻郁氏王雖攻皮之工而貌頗清俊郁亦美艶巿人有雙璧之目去冬王右手忽　皮刀所傷百治不效不能動工家本貧且失業　飢寒交迫夫婦共議遂令婦就某公館爲僕婦專侍一孀告主母而王一人就食於某公所爲看門者之佐忽有人議郁氏在公館與主人有染傳聞於王王雖不深信然不能無疑遂　婦所偶言及此郁雖美而貧性實貞烈聞此言水意辨遂約天於次日在夫之族兄家會王諾而去次日往郁已先在謂王曰貧賤相依者九年尚不知肺腑我如肯苟且汝温飽久矣今遭誹議無以自明請一死以表無他我有銀七兩餘可爲埋殮費也衆勸之未幾神色大變衆察知已服洋煙急爲乞藥救之至三更始大吐瀉而解郁誓不在外謀食本街有　畏　敬其烈憐其貧因設法俾其完聚焉 
[除莠安良]  
　　九江德化縣葉明府自涖任以來案無留牘庭有落花猶孜孜焉以興利除弊爲急務該處地當衝要每有無賴之輩藉端滋事大爲巿廛之害　府已拘拿十餘名在安俟查實劣蹟卽當嚴行懲辦此誠除莠安良之善政也 
[巿儈狡猾]  
　　九江江關外某錢店係沙河張某所開未及兩年將各店户銀兩盡歸掌握陡起不良于七日間三鼓後將該店縱火濳遁爲隣人所覺將火救息不致燎原縱火之前二日曾移挪土店銀二百兩店主聞張某縱火憂鬱成疾而殁中秋後店夥　　徒沙河索銀張某反　衆肆毆該夥受傷甚重卽報縣騐明簽拿凶犯張又潛匿他所而遂母至縣搪塞其詞並有污衊叚夥語現巠　　飭差速拿張某到案　究想明鏡高懸自不難水落石出也 
[海船沉没]  
　　天津海船統名悶碇子船之大小不等大率往牛庄載運糧食居多海天浩浩　浪重重一葉扁舟卒能來往自如而失事者曾不多見不料前月底有悶碇子一艘旣入内河就碼頭停泊陡焉沉下聞該船係田嘴姜某之　載有黑豆一千四五百拒回自牛庄是夜一江風靜萬頃波平不知因何水忽入船卽時沈下艙中之豆不能起上水浸出芽故近日津地街上頗有賣黑豆芽者卽此船失事之貨也 
[失票禀縣]  
　　皖人方某向在南昌木排貿易一日在排上發給工錢倉卒　　失手巾包一個内　銀槢一扣并廣潤門外和興錢店第三百八十七號計九三八平紋銀八十八兩九錢五分發票一紙當經邀同本行主張某向和興錢店關照曯令勿兌一面禀報南昌縣署呈乞立案木行主張某及和興錢店主亦赴縣具呈邑侯賀明府廉得寔情出示　諭通衢謂前　木客所失和興錢店銀票及銀摺等件如有人檢拾或係該木客自將前票性與别人統限十日内各人自首聽候辦理倘逾十日之外並不自行呈明卽當什爲　紙定飭和興店仍照數付給方令興具領切勿　悮云云此不獨見邑侯之料事如神亦以見錢財之得失有定　 
[直隸順德礦局八月十四日禀李伯相稿]  
　　　禀者竊　中外利源　重礦務泰西各國因之致富中國欲分其利權總以開礦爲先　近來開採煤礦漸有端倪乘此人心翕聚商情踴躍苟有可採不礦尤當悉心　　卑府前曾帶同礦師查勘順德肘屬之山礦徧踏諸山　　東華溝西華溝一帶均皆銅苗透露光彩異常詢諸土人僉稱並礦曾經私挖確有銅砂隨卽採取浮面苗石平準分兩眼同礦師當塲鎔化　　三分銅質旋因另奉差委未及禀辦此次道出滬上復將礦苗以西法鎔化實見頂上紫銅三分三厘滬上衆商覩此成色咸願踴躍凑股樂於　辦　　凑集投本二千股每股泒申規銀一百兩共討申規銀二十萬兩由卑府延請　　著名礦師定購外洋各項應用機器次第舉行素稔　堂 
 
 

Page 3

 
 
曲體商情無微不至卑府來湊集股分自當鄭重樽節　儉從　亦圖華商自强　不敢稍涉怠忽知譏速邦如蒙允　　雖商辦　領富　而日後開出銅紳自當酌納厘金於國帑不無裨益並擬請中堂俯賜鈞札賞　李質鈐記以便塡印股票而昭信守并乞札飭順德府又武　門派役揮壓轉飭一帶　方官一律妥爲防護所有應請　辦曁　幾彈壓人員除俟另行禀辦外先將議立條規繕呈清摺仰求訓　是否有當　候中堂社示祗遵再如須德一帶地方另行挖出鉛礦等亦塞由卑府厨中一手經辦合併陳明肅此恭叩爵綏　　崇鍳卑府寳華謹禀 
[議加烟捐]  
　　近日省垣及本埠各處煙禁墓嚴而租界則不在禁例故各烟舘得以行所無事現開工部局議加煙捐三成如向捐英洋七元者則需十元向　三元者則加一元虹口大小各烟舘已蘧議照加矣 
[富晉省] 　 
　　美副　事哲君已乘輪船赴金陵謁見左侯相聞欲辦論訪拿本埠甲乙二商之事不日卽可返滬也 
[南巿騐屍]  
　　本埠南巿洞庭山碼頭有仁和利朱杼其棧房卽在該碼頭上管棧人鐘慶雲係高橋人年二十五月初有鞋一雙賣樂與该行斛手　阿順欠找錢三百文初八日向索爭論　　互毆鍾慶雲不免飽嘗毒手中情忿極遂於初十日晚飯後至棧中自縊迨十一日清晨行中人以不見此人到棧查視始悉　末行主不敢將屍私行放下卽遺人報知其家死者之父鍾啓元及母沈氏於十二日早到滬逕投上海縣署禀控范邑尊於前日傍晚帶同刑仵人等前往相騐邑尊已到該處始據屍親廪請免相邑尊詢其如何起釁答稱因與劉阿順索錢爭執致被打傷忿極而縊邑尊因屍親有打傷語不准免驗旋　仵役報稱屍身無傷委係自縊並無别情着行主朱某備棺收殮并令尋到劉阿順解案候辦并聞邑尊回署時途遇一人攔　喊寃詢其何故則稱被人毆傷背脊云云觀其狀頗似　　卽着值曰　將此人帶回候訊云 
[小工壓傷]  
　　前日東洋公司輪船到埠雇用小工在艙内做工所載海帶則用機器吊起不料海帶之繩忽斷將艙底做工之福建人戴阿福壓　昏暈不語已送至同仁醫館救治未識能無恙否也 
[分期邀洋]  
　　原告張富庭庭禀稱在某錢莊爲夥素與殷秀元往來被欠洋一百七十八元八角請予追還張太守准詞卽傳殷秀元到案據供曾於去　算帳祗欠洋一百五十元三角今又加算利息致有此數懇恩斷令讓利所欠之洋愿争兩　繳清張富庭又呈合同議單一紙稱與殷秀元張小寶三股合開洗衣作冩明一年爲滿今已逾期愿將股分併與伊等我之資本除虧折外應找出洋七十元并將殷秀元所開之帳呈閱旋據殷秀元供稱共曷洋二百六十元前開之帳尚有四千件衣服未經列入張姓名下應收回洋三十三元三角三分連前欠共洋一百八十三元有零張太守以殷秀元自願作兩期分繳着　九月底先繳洋一百元十月底如數繳清張殷皆遵諭而退 
[英界公堂瑣案]  
　　婦人林德仙投英界公堂喊控聲稱向爲妓女曾被鄭岩初哄誘從良　知伊家有正室入門之後凌虐異常復遭屏逐所有衣飾盡被吞没求請提究等語陳太守着令明　具呈卽批候提訊至訊後孰曲孰直容再探録○公和祥買辦李選之投捕房控經管鐵養之羅桂臣私賣舊鐡一百餘拒捕頭將羅拘到於昨晟送案陳太守提訊羅稱在公和祥帮夥已有三載從無錯悮今忽被買辦誣指盜賣舊鐵而問　鐡　何來　　何處盜於何日賣與何人均莫可答竟被訴捕拘案求請明察陳太守杳原告李選之未經投質着羅交保俟傳李到案再行訊究云○巡捕解送在路爭毆之王三慶吴銀壽二名請訊王供蘇鄉野塲涇人因胞弟同妻來滬帮傭去夏弟死我卽料理棺殮而弟媳王朱氏則不知所向昨在上　　茶館見弟媳與吳銀桂同棹吃茶當將其二人扭出茶館伊等尚敢逞兇還毆適逢巡捕拘案請究吳供向在蘇州航船帮夥王朱氏時當趁船相熟昨在茶館遇見閒談詎王突宋兇毆拖扭實與該氏並無私情王朱氏供稱丈夫病故我已回鄉因無可度日又來滬上帮傭　口昨　茶館與船夥閒說而夫兄指爲有私　毆求明鑒陳太守得供遂飭王朱氏交王三慶具保領回着吳銀壽具結嗣後不准再與該氏往來案結○一校　桅夾板船主洋人至英公堂稱停泊浦東爛坭渡地方被賊偷去篷布約值洋三百元及水筒五只報由虹口捕房之地保　南　董家渡地方緝獲入　一併送案請辦地保禀稱緝得潮州人與福建人同竊篷布水筒在　家渡地方之荒塲旁草棚内起用原贓獲住該　潮州人翁阿洪　福建人已逃逸不知去向翁阿洪俯首無詞陳太守隨判翁押一月期滿遞籍贓交洋人領去再飭捕房緝拿在逃之福建人到案懲辦○華捕禀稱楊阿明駕車之馬瘦而多傷有違租界工部局章程故將人馬一併　案請騐懲罰楊供以後不敢再犯乞施思陳太守驗得馬瘦且傷屬實飭差將馬交公一馬車行喂養醫治傷痊始准楊阿明給償食料醫資將馬領回再罰洋一元撥充醫院經費 
[法界公堂瑣案]  
　　黄發茂酒店夥陳墨君至法公堂訴稱昨晚有五六人來店飮酒因與同伴爭扭以致　碎大洋燈罩并　椀等件爲 
此鳴捕拘許阿弟一人請訊碎器呈騐張太守詰許阿弟據供在小東門外上麟舘爲夥昨日在新街某花煙館爭論有五六人約其同往飮　評理以花煙館　禮勒令備　燭服禮嗣因伊等爭閙致損物件張太守問同往飮酒者爲誰答稱不過拆梢黨耳張太守斷賠錢五百文許阿弟遵諭繳四開洋三元太守着再繳錢一百文完案○法馬路瑞豐洋廣貨店倒閉一案其訊理情形疊列前報昨據該店夥劉豐亨同乾泰洋東密四别而發投案劉稱奉諭將店貨拍賣是以往託乾泰行東據云欲請公廨諭單一紙并自登告白且請示拍賣之期張太守着於一拜五卽本月十六日呌庄倘貨物太多一日不及清楚則俟下禮拜一三等日其後面所建房屋亦着變賣劉豐亨遵諭而退○蔣順卿控姨甥女阿秀被拐一案前已列報昨經張太守研詢朱順德供執如前法包深又禀稱已往押店查過銀鐲確係朱姓所質張太守以朱順德旣寄包裏又得酬負必知阿秀行踨着將林阿蘭楊葛氏朱順德三人一并送縣辦理蔣順卿及阿秀之母郭張氏着自行投縣○捕房解到在路搶錢之曹奎寳請訉旋據原告張老果投案請追并稱被伊等五六人在路攅毆復拖至天成昌弄致失鞋帽錢文曹奎寶則一味狡賴張太守着重責一百板以儆 
[校止訛字] 　　 
　　十三名新城縣應作新昌二十九名何楙借用懋三十六名沈家霦借彬八十六名洪曰淓借用芳副車四名徐暲借用章五名孫岳森借用　 
[元魁會友浙榜名次]  
　　四百七十二號陳君第一名一百七十四號范君第二名五百三十號朱君第七名八百廿八號鍾君第十名一萬六十二號吳君第十三名一萬九十三號李君第十六名一百十四號馮君第廿三名一萬一百八十七號陸君第廿六名一萬二百七十六號查君第三十一名九百九十二號吳君第三十五名五百九十六號沈君第三十六名一千另九十一號胡君三十九名三百九十二號馮君第四十名二百三十一號王君第四十一名一萬三十八號林君四十三名七百三十四號姚君第五十名二百四十七號何君第五十六名一萬八十三號陳君五十九名一萬四十二號吳君第六十六名四十五號錢君第六十七名一千七十三號何君六十九名一千五十五號徐君第七十名一千一百七十號陳君七十三名六百另三號葉君七十六名一千六十九號胡君七十九名一萬五十五號洪君八十名五百廿八號都君八十一名一萬九十四號王君九十名一千五十一號胡君九十二名二百九十二號何君九十五名一千七十一號楊君九十九名五百八十二號朱君一百四名○附啓者滬蘇雨處經收元魁會程儀共洋一千四百九十一元浙江居其半約得洋七百圓獲雋者解元一人亞元一人經魁四人孝廉二十六人所有程儀一項應照原章儘數匀攤解元約得四十餘圓餘可類推姑俟各省榜發再行核算登報同人公啓 
[施送疔瘡藥]  
　　此藥搽上有神速之功效若初起半日多則一日藥到者卽愈並不出膿在觀音閣碼頭汪萬利柴炭棧内致送 
[蘇省撫轅抄]  
　　九月十一日候補同知汪鼎禀辭奉委赴靖江履勘差黄承喧禀知奉委赴江西請領例書差畢衍塾禀知本日到城外茶捐差陳儒修銷城外茶捐差○十二日候補縣　在銘謝飭知留蘇差委萬福泰銷蠡口分卡差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年九朋初三日京報全録]  
　　宫門抄○上諭一道録前○發抄旨四道○閩督何奏撫恤琉球國難人摺○兼署粤督裕奏　解　餉摺子○大臣額奏請仍准再留知府一年槢子○大臣清奏請留員委辦文案片○廣東撫裕奏調署知縣夾片○九月初三日户部通政司詹事府正藍旗值日無引見○嵩申塲内專摺請安○慶福奕杕各假滿請安○廣西學政詹嗣賢請訓○雲南學政丁立幹請訓○記名總兵劉光明謝恩○召見軍機詹嗣賢丁立幹○發抄何璟奏延平守張國正等署福州等守奉信知道了欽此○又飮鹽道解煜赴任奉旨知道了欽此○又台灣台北大雨颶風被災情形奉旨覽奏被災情形深堪憫惻着該督飭屬詳細　勘妥爲無恤此外各屬有無被灾之處羹着一併查明分别辦理欽此○金順奏審明察哈爾領隊大臣哈爾莽阿中途被纒頭巴逹爾剌殺案請飭部定擬奉旨刑部速議具奏欽此○○閩浙總督兼署福建巡撫臣何璟跪奏爲琉球國遭風難人循例譯訊撫恤恭摺仰祈聖鑒事竊據福防同知王冕南詳據琉球國通事具報該國有遭風海船一隻漂至浙江寍波府轉護來閩駛到福寍府轄洋面收泊内官吏宏仁逹一名於本年四月十四日先行起旱到驛又難人監良仁等十名於五月二十五日進省當將該難人等並同隨身行李分别安插一面飭傳通事譯訊據供監良仁是船主宏仁逹是官吏牛當問是舵工記平敷等八名都是水手通船一十一人俱係琉球首里府人駕坐小海船一隻於本年三月在八重山開船來閩忽遇暴風飄至浙江寍泉府轄洋面蒙地方官賞給豬肉柴料派撥兵役護送在洋又遇大風吹斷篷桅四月初五日收泊閩省福寍屬洋面復蒙地方官給發錢文内宏仁逹一名先行由陸抵驛監良仁等十名候船修竣於五月十六日開船二十五日抵五虎門隨潮進口到驛安插等情由藩司沈保靖核詳請奏前來臣查該難民監良仁等船航海遭風情殊可憫亟應仰體皇仁各於安插之日起每人給米一升鹽菜銀六厘回國之日給發行　一个月並照例加賞物件折價給領統于存公銀内動支事竣造册報銷將來如何回國另行察看辦理除分咨查照外臣謹恭摺具奏伏乞皇太后皇上聖鑒再球人在浙所供各節間有未符現已譯訊更正至閩浙總督係臣本任毋庸會銜合併陳明謹奏軍機大臣奉旨知道了欽此○○兼署兩廣總督廣東巡撫奴才裕寛跪奏爲籌解光緒八年人京餉及内務府經費第三批鹽課等銀分别匯兌裝鞘委員解京謹將起程日期恭摺具陳仰祖聖鑒事竊照承准軍機大臣字寄光緒七年十一月初七日奉上踰廫部奏豫撥來年京餉擬在地丁鹽課等欵内指撥銀七百萬兩務於來年開印後分批起解另片奏光緒八年内務府經費擬撥廣東鹽課銀五萬兩於來年開印後陸續徑解内務府交納欽此並清單一件内開擬撥光緒八年分京餉廣東鹽課銀二十萬兩帑息銀五萬兩等因又承准軍機大臣字寄光緒八年三月十七日奉上諭户部奏請續撥京餉擬撥廣東鹽課銀五萬兩着該督撫將所撥餉銀連本年原撥未解京餉均於五朋前解到一半十二月初間如數解齊等因欽此均經恭録轉行欽遵籌解隨據廣東按察使兼署兩廣鹽運使龔易叶先後在徵收光緒六七年分省河鹽課項内籌銀一十二萬兩帑息銀三萬兩内務府經費三萬兩作爲本年奉撥第一二批京餉及内務府經費分别裝鞘匯兌委員解京詳經奏報在案玆據兩廣鹽運使周星譽詳在於光緒七年省河鹽課項内籌解京餉鹽課銀七萬兩帑息銀一萬兩並就餉鹽課隨解一五加平飯盒銀二千一百兩作爲本年奉撥第三批亦餉又在鹽課項内籌解内務府經費銀一萬兩並隨解平餘抬費等銀三百三十兩作爲本年奉撥第三批内務府經費共銀九萬二千四百三十兩擬仍查照起解第一二批京餉成案以起解現銀與交商匯兌兩者並在所有本年應解第三批京餉鹽課銀三萬兩帑息銀一萬兩一五四平飯食銀九百兩共銀四萬九百兩遵昭部行槪行裝鞘委試用通判李鳳山候補從九品張元均由内地押解到京前赴户部投納其餘京餉鹽課銀四萬兩一五加平飯食銀一千二百兩内　府經費鹽課銀一萬兩平餘胎費等銀三百三十兩共銀五萬一千五百三十兩兌交殷實銀號新泰厚百川通蔚長厚日昇昌元豐玖匯兌主京飭委候補直隷州知州曹椿江試用縣丞慶濬崇禧領齎匯單文　附搭輪船進京支取銀兩前赴户部　内務府投納據該委員等具報均於本年七月十九日在省起程合將籌解光緒八年第三批京餉及内務府經費鹽課　銀分别交商滙兌裝鞘解京以及匯兌商名委員職名起程日期詳請奏報等由前來奴才覆核無異除繕給文批飭令妥爲解運並咨明户部内務府分則兌收其餘未解京餉　欵銀兩仍飭陸續籌解外謹恭摺具奏伏乞皇太后皇上聖鑒再廣東巡撫係奴才本任毋庸會銜合併陳明謹奏軍機大臣奉旨該衙門知道欽此○○奴才額勒和布跪奏爲知府整飭地方著有成效仰懇天恩仍准再留一年以資治理恭摺奏祈聖鑒事竊承德府知府裕長留任一年期滿經奴才奏明以該員才識練逹勤政愛民懇請再留任一年以資熟手奉旨着照所請吏部知道欽此欽遵在案本年七月十四日吏部咨稱本部具奏熱河都統奏請將承德府　府裕長再留任一年核與歴辦成案不符應毋庸議奉旨依議欽此知照前來竊維設官惟期得人治民尤得守令守令爲親民之官果能任用得人則政無不行事無不舉然必久於其任方可以收治効而便民生昔漢宣帝以爲吏數變易則下不安久於其職則民服教化其二千石有治理効或增職賜盒或壐書褒美久任不遷當時吏安其職民安其業後世編循吏者以漢代爲多史册昭然可考查承德府向無附郭首縣訟獄錢糧皆由自理幅𢄙遼闊政務殷煩命盜案件多於内地最稱難治之區而定制邊　三年任滿遷調内地原以邊地苦寒用示體恤也然年限所拘難責成效凡初任人員諸事茫然迨經日久漸習方思展布而瓜期届滿又　遷調以致視官資爲傳舍未免存五日京兆之心不能實力整頓此口外吏治官方較遜内地者實由於此也奴才仰承恩命膺玆重寄亟思所以整頓地方撫恤邊氓而治民之道首在察吏入境之日卽沿途採訪鄉曲輿論皆以承德府　府裕長爲好官齊聲稱頌迨因公接見備悉該員才識優長沈毅果決身任知府十有三年究心吏治於民生利病莫不洞悉論事寛嚴適中具有條理查其平時理民率屬公開廉惠吏畏民懷實爲體用兼備才猷出衆之員前都統崇綺曾請留任一年謂其精明幹練爲守兼優洵屬知人善任衡鑒得實也本年五月又届一年期滿百姓聞其去任依戀不捨臥轍攀轅籲懇再留奴才因保留官長有違定制未敢上邀宸聰而留心體察民情愛戴實出至誠若非諸員實政及民著有成效曷克臻此奴才固地擇人欲收指臂之助故略陳梗槪奉請再留一年仰蒙聖恩俞允今淮部咨以與向辦不符行令揀員調補固願循照舊章辦經奴才曷敢再爲瀆請第思建官惟賢立法貴乎因時用人不妨破格溯查道光九 
年前承德府知府海忠三年俸滿經前都統成格查明内地並無堪調之員奏請簡放奉特旨以海忠整飭地主著有成効着再留任三年如果始終奮勉該都統據實保奏等因欽此仰見聖心垂念邊陲不拘成伺惟以久任爲冝曷勝欽佩今該員裕長在任四年整頓地方著有成効民情愛戴循聲政績寔有可觀似未可遽易生手奴才再四籌思邊地得人不易惟有瀝情冒陳可否仰懇特恩准將承德府知府裕長再行留任一年以順輿情而收治効奴才爲愛惜人才整理地方起見是否有當理合恭摺覆陳伏乞皇太后皇上聖鑒訓示遵行謹奏軍機大臣奉旨着准其再留一年嗣後不得授以爲例該部知道欽此○○清安等片再科城現在正值需員之際適有花翎鹽提舉銜安徽候補班前遇缺儘先卽補知縣王國楨由湖北原籍出關赴伊犁軍營投効道經科城奴才等查得該員諳練老成通曉文理留禾辦文案翼長以資臂助其月支薪水照章發給二十七兩自七朋起支領除札飭該員遵照並分咨外謹附片具奏伏乞聖鑒謹奏軍機大臣奉旨知道了欽此○○裕寛片再署高明縣知縣高曙雲　省察看所遣高明縣知縣篆務應卽委員接署查有卸豐順縣知縣趙培蘭樸實謹愼堪以調署該員任内並無盜刧已起四叅之案據藩臬雨司會詳前來徐檄　遵照外奴才謹循例附片陳明伏乞聖鑒謹奏軍機大臣奉 
 
