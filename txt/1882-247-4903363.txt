# 1882 - 247 - 4903363

 

Page 1

 
 
[論浙省水災] 　　　　　　　　　　　 
　　今年雨水過多蛟患四起風潮爲愚災象已成江陰沙洲皖　被水均已屢登於報　　士堨力籌賑亦旣無計不施無法不備矣而孰知浙省水金華衢州慶州嘉興湖州杭州紹興各　又皆紛紛告災辦賑諸君幾如入山陰道上目不暇給何天心仁愛而忽下此毒手也浙省懷海河　極多金衢嚴等處山重水複每遇春間雨多晴少則山水　發横　泛溢其勢猝不可禦其　山麓而居者往往易於遭災田稻亦時爲所害杭嘉湖紹四郡多係水鄉雨甚則河水横溢　淫　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
田廬凡若此者屈指靡歲不　人亦習爲固然葢以雖遭水患而死喪不多或可以補種則亦相安而不發也至今年之災則非昔日之比矣山溪之漲人畜溺斃者數以千計屋字冲塌者不可指屈其田中種植更無論矣河流泛濫竟有懹山襄陵之勢雖有廣廈巨宅高田堅圩一時冲刷殆盡人民蕩析離居哀鴻遍野淹斃之屍蔽江而下老幼男婦同歸劫數已覺傷心慘目顧死者　矣但得善人爲之打撈掩埋不至漂流無定葬於江魚之腹中巳不勝九京啣感而生者之慘尤有不忍下筆者欲歸則無家欲耕則無田欲借貸則親戚朋友同罹斯劫欲逃亡則道路衣食無所資壯者猶可苟延老稚則命在呼吸男子尚能謀食婦女則絶無生機言至此而不禁涙涔涔下爲之擱筆者數次蓋中丞報災之摺尚自未盡詳叙者然讀竟已不覺廢卷三嘆也吾因此而不禁爲辦賑諸君大費躊躇矣夫辦賑諸君以救灾卹隣爲念無分畛域竭力籌勸是亦義氣于雲誠心　日然籌赈之法雖一無遺策而輸捐之數則究苦無多晥賑方亟江陰江北又不能不略分餘潤今而浙災又如此之重諸君中不乏浙人遠籌皖賑而坐視桑梓之鄉流離困苦而不之救不亦覺其忍乎然卽以賑皖者移而賑浙則又未免人議其私左右爲難頗形棘手前數年晉豫燕秦同時遭災而諸君籌賑尚不若此時之難者蓋以爾時江浙兩省皆無災歉故也江浙爲財賦之區東南各省皆莫之比以江浙兩省之捐賑北地數省而有餘以他處數省之捐救江浙兩省而不足此理顯然不待燭照而數計者也今浙省之災如此其巨則前日　貲助賑之地現在皆待賑於人全賴江蘇一省而江北沙洲等處亦復紛紛報災大有自顧不遑之勢不亦無所方計　或者謂浙省雖　水災而未經被災之區尚不之慷慨好義之士若以浙省之捐留作浙省之賑而皖捐則另行籌辦似亦一策然他處之災浙省甞經捐助而此時浙省被災乃仍委之浙人而他處不爲生法豈恕道哉然欲分撥浙省則實苦於力有不及是以辦賑諸君莫不相對愁嘆無從着力旣不能聽命於天復不能求助於人鳴呼蓋至此而人力窮矣或謂皖省之災固屬　所當助然皖省不少巨當之家如肯毁家舒難則一人一家之力儘足敷救以皖省貴之皖中之巨富而以他處助款濟浙省之用則足以敷用並可兼顴江北沙洲等處是獨非善策乎然捐賑之欵當由本人樂助不得稍事勉强若坐擁厚貲而不肯自傾其襄戎袖手以去一任數萬災黎同塡溝壑而輟其賑款以移助浙洎吾知辦賑諸　亦不出此也且執是説也浙省中亦豈　鉅富者而何以尚待陳中丞之具奏各大憲之捐廉乎故吾以爲此　雖屬天災究不得不盡人事惟有竭力募捐　法勸助募得一分卽可救一分災民募得十分卽可救十分災民無論爲浙爲皖無分畛域酌量分惠以善氣挽回此則不　盼幬者爾 
[本舘自己接到電音]  
　　本舘於昨日接到在津友人專發電音到本舘内有七月二十五日諭旨二道敬謹譯登○七月二十五日奉旨崇文門正監督着麟書去副監督着穆隆阿去欽此同日奉旨此案着交卞寳第督同臬司親提人証卷察秉公嚴訊確情按律定　具奏原告民人何國彦該部照例解往備質欽此 
[埃事電音]  
　　倫敦二十五日發來電報云土耳其之兵目下已抵埃境在賽伊忒地方上岸又云有糧草輜重運至洽頭地方埃人思欲搶奪幸土兵設送者頗多卽將埃人擊退云 
[天津來信]  
　　日高失和一事中外各埠均有書函見示推行程有遲速之分致得信有後先之判昨又接津郡　日本兩處信息所述者皆大院君未獲以前之事足補本報之所未及者爰分别照錄如下高國山深林密紙用水師似不相宜是以防堵山海關之宋軍門慶現亦奉調統領陸軍甘營計兵萬人由陸路進發但高麗武俻久池如　定高亂　無須此水　勁旅想李傅相到津後當自有權衡也海定鎭東兩船日前將抵天津聞巳奉　飭仍須預備裝兵其帶兵官係統領　衛練軍各營黃軍門金志也帶有洋鎗隧三千名由天津開行前去以後尚有徵　聞招商局往來津滬之船隻除豐順碰　亟需修　外保大照常載客其除甞預備裝兵也 
[摘錄東報]  
　　長　報云本舘探事人由馬關發來電報言陸軍中監荒川乘九州輪船並載軍中食品具等物已於十七日開往仁川矣○又云現因高麗啓衅之事已發電音飭各府縣如有民人願從軍効力者悉數　留卽行轉逹日廷以便訓練○又鹿兒島地方有壯士二百五十名自成一軍若一朝與高麗交戰彼等情願首先建立戰功以洗從前附西鄉叛亂之恥○又云全國六鎭台各隊等官有懸缺未補者甚多今旣有高麗之事未便令虚額久懸故飭教導團將學習之生徒雖平時考騐次等者亦一概挑入各鎭台營中酌量補用○又接馬關電信言福岡縣官某氏乘英國弗來非司兵船至仁川與船主上岸風聞高麗官吏皆言刻下大院君業經通諭入道所屬官吏仍當與日本有和好不必防閑以後通商事務仍須留意奉行云○七月十三日午後七點鐘大坂磓工廠奉陸軍省電報飭令發小銃彈藥各二萬件迅速運赴馬關以備急需故該廠次日卽泒伍長一名兵卒二名將銃彈等件解　神户由便船轉送馬關矣○七月十四日井上大書記官由東京來矣馬關卽坐迅鯨兵船前赴仁川矣○新簡駐紥中國全權公使榎本現因日高之事未有定衡故暫畱國中商議一切聞該公使逐日赴外務衙門協議大約當先赴高麗與花房公使而商後再赴北京任所云○又云外務衙門近來事務繁冗住來電報日不暇給兹已分派官吏書夜住宿以司其事云○又云因高麗啓衅之故我政符租定三菱公司之高砂品川等輪船十一艘八百墩至千五百墩者除煤炭食用外每墩月付租金五元一角千五百墩以上者每墩月付租金四元半卽此一端以帋幣合算月費金八萬餘元所費誠屬不少也○日兵之駐　高麗者約數千人當此夏秋之際因天時地利均有未宜患病者誠爲不少兹經中川軍泒出醫官八員赶卽 
 [ 
 
 

Page 2

 
 
赴高以便診治○大院君近來改置五衛三軍禁卒飭令捕逮開化黨之逃亡濳匿者○七月十九日午後二點鐘馬關發電報至長崎言明治輪　 
船載水野太尉今晨由東京進港并運來建造仁川領事館木料等物載有工匠二十九名于當晚向仁川進發矣 
[西海郵聞]  
　　接十七日西海日報云此次朝鮮變起後大藏省一等属官偕土佐堀氏奉命收買韓錢同來大坂託商會　打　釜山目下韓錢之價赶緊收買該商社致書釜山分社查韓錢價値並豫定韓錢一萬五千贯查明治十年初欠通商之際韓錢一千文換金幣一元四角五分後逐漸貴至三元上下今因事變又漲二三角該社主梶川氏得信後卽於六月二十九日親往釜山大約初五日可以囘來云○陸軍省因朝鮮之事請大藏省發米五百石於初三日運赴淺草地方之米廪行卽轉運朝鮮又砲兵廠派鎗工匠五十餘名火工二十餘名及師乃駝魯鎗五千枝又村田銃三千枝運赴福岡縣又日夜赶造久路之夫彈予五萬村田銃彈數萬工匠人等殊覺應接不暇云 
[神户來信]  
　　神户來信云聞馬關辦理軍務局有止後軍不赴高麗之説揆此情形想日高之事可望言歸於好也又日兵之屯駐高麗者均未開仗而所到地方亦無肆擾等事日本帶兵官并出示以安慰高人其略云我兵來此非有他意因我國公使前在高京被亂民焚燬公館戕害從人是以我政府特派兵護衞公使前來原不欲以于戈從　也爾等各安生業萬勿惶懼也 
[日本新得島嶼]  
　　横濵有居民須田竹二郎者向以捕獵爲生去歲泛舟往石狩地方忽遇颶風吹舟至太平洋内漂至一島絶無人煙方慮餱糧已罄無以果腹幸島上果樹甚多摘以充飢因將所帶之日本地圖取出展玩見圖中所載並無此島以爲此島向來未經開闢今始尋得不禁喜絶遂將船上國旗張挂於島後卽乘風回國禀明府廳現已飭水路局派船前往測探以便將來取入版圖并聞此島耕熟之後每年可收穫三十萬石云 
[京都來信]  
　　北京西人來信云各國駐京欽使前四天時炎熱往高爽之處避暑目下已値秋凉英美德北四國欽使均經回署矣 
[皖垣官報]  
　　潘司盧　繁昌縣三山巡檢一缺檄委試用典史鄭灝前往署理仰卽遵照新選遺缺太平府知府聨守元應卽飭赴新任供職以□職守均另給飭知外合先牌示毋違特諭今歲江南鄉試輪應安徽巡撫監臨故裕大中丞定于二十四日起程乘輪船赴金陵入闈辦事聞闈事畢後順道校閲皖南營隊云又皖垣城外沿江一帶近日兵船過境者甚多係自荆州滿螢調赴金陸駐防弁兵上　買物交易均極公平撫憲派候補忠大令護送出境聞該船過關過卡遵將船隻投騐並無滋事情形該營官約束之嚴於此可見矣 
[鎭憲赴閩]  
　　温郡盧憲於十八日束裝赴閩是日午刻出大南門由白馬廟前登舟而四營游擊都守送出城此次怱怱就道究竟未知底細聞謠傳因奉制憲札調而未見明交究難作准俟探明續報可也 
[小票折本]  
　　蘇州上海等處有合夥紏股私售小票己非一次人多有信之者而弊端百出不可窮詰毎票售二角頭彩得洋一千元聞有二萬五千號月月售罄入多出少獲利甚豐詎八月分呂宋開彩後蘇人之領彩者紛集竟有兩人欲領頭彩盖該號製票窮極詭謀重號極多不意適遭决裂遂按號各兑去九折實洋九百元折耗已屬不貲人謂其作法自斃云 
[鄂省失火]  
　　是月初十日晚間湖北省垣望山門内火灾計被災民房數間緣楚俗七月家家焚燒紙帛是夕因風燃及篷屋霎時不可救滅幸人衆水便得臻撲熄漢口燕山橋亦因此失事習俗難移如此可勝嘆哉 
[客民滋事]  
　　余少從大父遊於嘉湖之間庚申後十餘載杜門不出家日落不得已謀食他鄉寅春由皖北之湖寓於長興會客民滋閙市面大減復由湖之嘉郡秀邑之新塍鎭鎭爲大父舊居停處故友極多因家焉邇年來合股貿易不利旋閉選於市梢小屋遷甫定又有客民滋亂之謠闔門驚恐更要他徙寒士何堪遭此特書不平以代鎭人之畏葸者鳴焉新勝鎭居秀水之西向多荒田自安吉孝豐武康餘杭等處客民滋事官長　逐　良者安焉而不肖者遁於嘉屬秀水等界串同門丁書吏橫行不法以原荒田開闢艱難不屑耔種奪土著孤寡之窮無告　一并犁去鄉人告狀嗚官往往縣中抺煞以至客民年復一年日聚日衆土著畏之如虎不敢與爭縣令畏之如宼莫之敢辦今年春大吏察知前縣懦弱悞公特委發審局幹員陳邑尊署篆秉公正直嚴間輕刑鄉民悦服而客民亦稍歛迹在客民種田之法較土著早插月餘苗長根敷水患幸免今歲土著歉收而彼榖刻已登塲價又較貴故稍存人心者固不滋事也内中遊手好閒亦復不少乘本地歲歉煽惑匪棍通同索詐在鎭滋閙本月已見數次一打飯館一打兩藥舖一打魚行均開店畏事隱忍過去駭於念四日午前竟有客民伊茂邦等向許乾泰醬舖强賖不遂打毁店面雜物地方衆怒不平因拏獲一人詎茂邦紏合羽黨百數十人手執刀棍向各店舖亂打自東栅至問松橋店面同時閉歇殆盡客民回至盛二毛茶店口稱造反狂言無狀經衆憤中之有力者協同營兵兜拿當又獲住四名汎官恐有他故卽派兵獲解至城時方傍晚客民在白雲橋一帶傳鑼聚衆集數百人有虎視新塍之勢人心惶懼均欲搬移各舖已閉二日聞縣尊今晚臨鎭余本旅人只得作笨鳥先飛也廿六日目覩傷時人啓 
[誤入天台]  
　　前夜十點鐘時有甲乙二人年約二十左右在英租界大馬路之某盆湯洗澡乘興而回途中見一美貎女子姗姗而來後隨一傭婦二少年見此姝麗欣喜欲狂恣意調笑盖不僅目灼灼相視而已向西而行至泥城橋相近地方少年尚尾隨之傭婦卽回頭向少年日欲至我家小姐處略坐否二少年喜不自勝卽不暇他慮往北行數武卽入其家甫坐定而彼美已不見矣俄見傭婦送烟茶來二少年亦不以爲異也忽有推門而入者口操寍音五六成羣大聲喝日昏夜入人閨闥意欲何爲少年莫知所對衆又日旣無甚事我與爾素未相旘應作深夜入人家非姦卽盜論又有從中解勸者二少年遂出洋十二元以了事夫租界之中鬼蜮伎倆靡所不有而無識者往往墮其彀中而不悟若二少年亦可謂咎由自取也已 
[大橋將建]  
　　裏虹口地方經公平洋行購地建造繅絲機噐局局後街道新築甚爲平坦近聞又欲起建大橋以便行人來往未識於何時動工耳 
[逃妾續聞]  
　　念一日本報載虹口大橋堍下有陸桂華認獲逃妾扭入捕房一則兹悉該妾已經人保去昨日陸姓又至公堂遞禀其如何訊辦情形俟探明後再當續述 
[食蛙宜禁]  
　　食蛙之宜禁盡人而知之本館亦屢經列報無俟贅言前載揚城善局禀明府縣查辦一節洵屬懲一儆百之良法無如積習相沿不可驟挽往往有禁之名無禁之實卽如本埠租界中鄉民之趁早市者一擔挑來千頭已斃而又剝其皮破　腹以供市人之饕餮此　遠庖廚之君子所不忍見也前年陳太守曾出示嚴禁鄉民已稍斂跡而近日又萌故態矣大馬路棋盤街等處尚不多見而虹口之小菜街實繁有徒每晨宰剝動以萬計然買食者率係廣東人而江浙人則食者寥寥説者謂食蛙之不能禁絶殆與私鹽相頡頏云 
 
 

Page 3

 
 
[舟子落水]  
　　法租界招商局之七里碼頭該處三年以來據云遭溺斃者已有七人矣昨晨又有停泊該碼頭之駁船户浦東人某甲在船頭俛而洗菜忽墜江内同伴卽用篙采撈未見冒起諒已與波臣爲伍矣并聞是船之主因家内有事故託甲在船照管璄遭滅頂不知如何完結也 
[廟會遇雨]  
　　滬俗以昨日爲三官大帝誔辰南頭本有三官堂香火極盛每逢神誔之期兼有竹木各器及紡車軋車犁靶農具等類皆攤列荒地以求售近來并有大小釘鞋任人揀買而點心水菓詣担亦均赶市交易十分熱閙午刻時大雨淋漓燒香者遊玩者買賣物件者均須躲雨南門外之酒肆茶坊座上皆爲之塞滿云 
[南人信鬼]  
　　蘇　人之在滬才皆敬奉東嶽大帝因滬地　無東嶽廟故道　北首瞿家灣之火神廟權作行宮每年七月下旬有舉行數賑之事本年以前日爲期會中人向各處多募紙錠先於正殿設筵敬神至午後四點鐘時各會首齊集殿上下堂案者晶頂藍翎高　　　餘人兩面分排畢卽有禁卒軍皂等亦均兩旁齊立有擎棍穿東西角如衙署排堂之式　名畢然後發牌各鋪分散錠帛南至高昌廟北　　　城廂内外約計二三十起肩錠沿路焚化名爲賑濟之祀孤魂諒以補城隍神散賑之不足也南人信鬼於此益見 
[私虐小工]  
　　老北門外吊橋北堍楊泰記房屋現在翻造前晚法捕房訪知該作塲内作頭王鳳來之姪及外甥等將小工陸　私行吊打卽着捕將所弔之人及在傍照看者兩人一并拘入捕房昨晨轉解法公堂請訊被弔人稱名陸桂芳翁太守見其左右兩手臂繩痕深黑起泡實係　傷　身均被磚石打傷卽詰其因何起衅據陸桂芳稱日前自鄉問携出伍十疋賣得洋五元藏於身畔前夜有棉被一條取來差用王鳳來之兩姪稱是偷來之物將我吊打以致身畔之洋失去吊打一夜半日幸捕房到來得救等語翁太守將傷略騐　　下跪兩人何事陸桂芳稱彼兩人卽帮同吊打者太守詰某姓名一名王阿全一名張小狗稱帮同绑　乃被王鳳來之姪等逼勒所致太守詢陸可知王鳳來之姪是何名字答稱不知惟見面則認得太守着將王張兩人暫押捕　陸桂芳送仁濟　舘蜀痊再辦 
[飾控强姦]  
　　蘇婦王沈氏至英公堂稱丈夫薙髮爲業住居香粉　昨因十四歲之幼女阿金時常呼痛啼哭詰之始知前夜三點鐘被丈夫同業之王靜友强姦致傷爲此訴捕拘王送案帮辦王阿金供與母同并云王靜友入我房强姦欲呌口被掩住挣脱又遭掌頰痛不可忍母詰始吐陳太守謂時已深夜王姓何得進爾之房行姦爾母豈不在耶旣姦之後何又隱忍而待母詰始吐乎王阿金答稱房屋一幢共住四家或者别家尚未閉户至我與母之床舖係用板壁隔開並非同在一房旣被姦污恐母責而隱忍王靜友供與女父同業向來認識前幾日與女言明給洋三元並非用强女稱並　得過伊洋陳太守謂揆度情形所控强姦顯有不實惟王靜友誘奸巳眞着押候女傷醫痊再行究辦 
[酌給川資]  
　　昨日法公堂據捕房解到余思賢一名係安徽人在浦灘欲投水自盡巡捕見而救之拘進捕房轉解公堂請爲安置翁太守詢其覓死之由據供家在安慶府離城有二百四十里之遠因有友人在滬地貿易三年前曾有信相招因無要事故未至申現因親族託買物件故藉此到滬一游藉以訪友隨帶洋銀三十一元除去路費外到　後身畔尚存洋十九元前日在小東門外見衆人聚在一處看木人戲我亦駐足暫觀豈料身畔洋蚨早被人摸去而所尋之友毫無影響以至囊中不名一錢進退維谷是以怨恨交集擬赴淸流翁太守詰其何日到滬住居何處所尋之友是何姓名在滬作何生理答稱於本月二十日抵埠住吉祥街客寓中友人名劉萬才在滬作小本經紀太守謂現在由公堂送汝囘安慶汝心願否余思賢當卽叩謝稱輪船資須洋三元七角實難設措太守謂此不必慮卽商諸于繙繹在公堂罰欵内提洋四元着法包探以三元七角買定船票其餘作爲安慶至鄉一蹈盤　待輪船開卽當送往云 
[詳訊租地]  
　　醬園弄租地一案疉次訊理情形均登前報昨日朱阿明投案呈買房銀票數紙并帳一紙呈請察核到案者計有八人翁　 
太守卽逐户詢詰先是蔡内生户下朱阿明開列九幢而蔡丙生稱有十幢并聲稱昨日朱去點房並不先行知照不然可以逐間點交再有靠西一間平房彼亦未經點入太守謂此可同往再點其餘各户之披屋朱阿明則均未算入以爲旣造樓房總有披屋而各户以有披無披乃屬兩樣何能一例混算兩下又隢隢不休旋經翁太守定斷凡有披屋三間作平房一間照算兩造均已遵斷蔡丙生復索給前交之定日太守詢朱阿明則稱未曾帶來翁太守謂各户日前此由何人所付卽應各出收條至所呈銀票現旣加有披屋則數目不符仍交朱阿明收回更換夭 
[烟妓送縣]  
　　法捕房昨日解訊小東門外花煙館閙事案一起一男兩女翁太守並不訓詰將鴇婦趙蔣氏所呈禀詞閲竟卽詢趙蔣氏可是本家答稱是又詢一婦可是賣娼者徐周氏亦稱是太守又詢男子爾可是領妻到花煙館者徐得標供認不諱太守謂三人俱已認寔着一併送縣辦理 
[英界公堂瑣案]  
　　開廣豐呂宋票號之奥國某商人投該管領事署訴稱邇來各信局每有假冒牌號私刻圖章等事今查得森昌信局内之鄭咸春用廣豐圖戳印在信封上售票與各埠今已尋得信封爲憑等因夏代領事照會陳太守飭差傳鄭到案於昨晨庭訊廣豐洋東申訴前因並將信封呈閲鄭供湖州客寄信前來託買呂宋　我向通順信局之　姓處買來實係另有廣豐號非此洋人所開之廣豐號陳太守隨飭着交到吳　再行核辦呈閲信封存堂夏代領事謂鄭若不將吳姓交到　罰　洋二十元太守允諾廣豐洋東又稱我　中時常失　雪茄烟紅酒等物查無蹝跡兹據出店張阿根目覩細崽王春　取雪茄烟卽至細崽房内搜得雪茄煙二百五十枝紅酒等件一併交捕請究見證張阿根亦投案請訊張稱並未見王行竊王則俯首無詞夏領事謂該細崽行竊業已獲贓出店先作見證及到公堂又敢翻供請分别懲辦陳太守隱判押王一月張押半月贓　洋東領去○曹阿和訴稱　業木匠專造東洋車前日做工時失去肝兜内有銀洋九元而該處並無外人進來祇車夫金阿林王阿慶二人出入諒必金王二人所竊爲此扯交巡捕送案請追金王二人同供並未行竊平空被誣等語陳太守以曹控竊無據應不准理卽將金王二人開釋 
[桃同人經收皖賑附沙州捐七月中旬淸單]  
　　所有七月十六日起申報登列敝同人經收六月下旬淸單實係七月上旬淸單理合更正○蘇字册正心崇善局募二百四十五册念五户三十一元二百四十六册三十九户七十元徐小邨幕三日廿一册七户十七元督銷局來三　　三册四户四十五元三百三十八册廿三户八十三元三□三十九册廿四户四十三元三百三十三册廿八户四十元三户三十七册洪采翁募廿元四百四十六册十三户三十四元三百廿五册三十五户七十六元三百三十六册馮□□十元且安室募六百三十四册十四户廿七元朱琢齋募三百五十三册廿九户六十七元二百廿文震澤張巳山募六百七十二册九户廿元江陰厘局敖募二百七十七册廿一户三十五元孫□□募三百四十八册十六户廿五元二百文三百四十九册十五户十六元七百七十五文三伯五十册廿三户十一元七角五分一千六伯文黎里衆　堂募三十八册十七户四十元吳沐三募四十六册七户八元南匯保嬰局募七伯二十六册三十九户十元七十文句　山人募四户七元七伯四十六文　仲翁募七户廿一元金匱署募十八户實紋十兩一錢五分四十五元錫金　樓范柏年募五十二户二伯五十元保赤局募廿三册兩户四十元錫山濟順典募九户七元松江輔德堂募華亭鼎豐典三十元恆記三十元方□善廿元天和典大　典□元典適安居黃于明遠鉄　　齋　知止齋寒香别墅趙八户各十圓詒燕樓趙十五圓語花室趙十五圓□源余天成日泰通惠陳阜成張同泰王子才七户各四圓日豐祥泰裕□□□孫廣豐四户各三圓錢中子信來日升義豐師竹居周胡協成六户各兩圓乾成不留名章知足居孫鉄山鄭正泰萬成伴霞居陳異投堂孫八户各一圓鹽公堂募延生氏五十圓　趾室五十圓 
 
 

Page 4

 
 
　長利十四程　記陳懷德項鵓記蘇樹德四户各兩圓震西河林徐懋記夏德記夑記信通汪　記夢錦書屋　吾　　記湖濱新病卽愈人一八四三號一八七十號一八七二號　桂軒對山樓消衍齋病愈了願王定生慶平安同泰祥邱芝泉寳善堂一九八二號種德生芝手無名氏讀梅花舘　記大市橋桶捐吉金記程濓記　頴川王氏常物求女　愈一千廿八號興記義成三十四户各一圓有心無力人蔡永長松蔭居嘉福莊楨記樂安居三槐堂永思堂雍睦堂　修堂無名實鄧心齋許維記徐　記一八六九號王　臣邱平書有問求平安硯田集腋一次無鍚大市橋桶捐了愿氏黃幼帆許維淸何庭華映薇病中　省醫藥資校經草廬何　梅二千二號二千廿六號恊生江姓三十一户各兩元乾　　同入王葱堂一八七一號蔣漢坤手一八九十號二千廿九號茂萱　包錦珊九户各三元延德子安懷堂一七七一號施又卿求病消除范祝生吳亮　寒安東路保甲　邱玉書募求病愈滸　典節省中秋席費陳太鶴售漢魚洗劉河朱德成交來求恙　無力卻痎氏十二户各四元意同氏肯堂吳沈二南一七九一號月儒記　　佶　記無　北城門　捐八户各五元愈病子　　人母病　還愿恆德堂胡徵熙　手無名氏五户各六元滸關典衆友八元　影山房禮和堂一六另五號周立豫主人吕六元平安居李安甫三子急呼卽愈太　　張氏　　　嘉記東方至太　五陸氏卽愈鄰記汪浩南來緰記求益子陸靜淵祈息安雲間　芝主人醫藥典質章少山胡　記念一户各十元省祝子十二元惜陰　塾十八元金匱學來　　　　　耿善　萱子　愈人四户各廿元江蘇撫極左營營務處官長廿二元德記三十元無鍚北城門桶捐三十七元悔遲子四十元一七六八號五十元報　時環　五十二元顧王氏目　子　卿求愈六十元求安室一百元平陵敦本堂一百元知仁庄來一百三十元美　時禮和兩洋行各漕紋廿二兩一錢七分公義局鍚箔二千四百文姚裕發六　文陳紀美　百七十四文陳　　四百文梅花舘一千文　　居二元二百六十文耕記二元四百文恩義堂盂蘭餘十三元五百五十文桂記七液丹七百服保産回生丹三十丸陳偉卿　酥丸一千瓶此稿未完 
[浙省撫轅抄]  
　　七月二十日蔣汝翼主簿胡有燦未入流黃瑢俱銷海運差○二十一日童光澤天津回省　見銷海運　辦差　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸助元魁奪標會説]  
　　元魁奪標會一法旣救災民並賙寒士仁心妙術得未曾有蓋士子於中式之後報路學書會同年刻硃卷以及公車之川　老師之褺儀隨在須錢需費甚鉅在貧士則不啻反增一累因不得不轉輾托人廣分硃卷以冀掠些程儀此雖爲境遇所迫與强索而巧取者似　有　然無處而餽君子弗受今以漠不相識之人而從而索其餽　與丐乞何異科名者乃士子進身之階今以發軔之初而卽行丐乞之道而　其他日居官能以潔淸自矢廉隅自飭也其誰信之竊謂近日於泒硃卷一事雖已視若固然卽賢者亦有所不免然可决其必非大受之器志在天下後世者當不如此今元魁會一法不啻爲貧士開一方便之門可以保全其多少名節惜不獲科科有此一舉俾貧士之上公車者得以有所資助不至有低顔求人之憾余於今屇適不赴試因不獲與此盛舉意謂各處應試士子當必踴躍輸將爭先恐後矣乃近見蘇州電報局所列收數僅得三百會出而問　親友則未與此會者十有八九焉　異哉彼之所以未與者得無慮他日取彩時有所捺阻耶抑謂無此一元閒欵耶不然其以欲募此九旡而不得耶夫使謂取彩而有捺阻也彼籌賑諸公之所以能集事者惟恃此信義以孚於人耳豈有以虚言誑人自招疑謗之理故謂其他日取彩時不能如數者容或有之而謂其他日　有意捺扣者固斷斷無容慮者也如謂旣係貧士安得有此一元閒欵然卽以江南論自外府至金陵應試者一二十元之費夫孰不要用一二十元之中何在不可省此一元之欵且彼之來應試也果不望中乎則一二十元俱係多費者也彼而有望中之心也則亦思旣中之後將何以濟其用旣費此一二十元此一元又安得而省也如謂募此九元之難也夫士雖甚貧賤孰無數家之親戚孰無二三之朋友孰無一二之生徒以爲己之心爲災民以借債之心募賑欵區區八九元何求而不濟且借債而見拒未免令英雄短氣募賑而見拒不足爲志士羞顔何憚而不爲旣中之後未必可以不向人叨光叨光於後日其力費而人且或鄙之叨光於今日其力省而人不過迂之何昧而不思嘻異哉人之所以未與此會者吾誠不解其何心也雖然吾尤望與試者之親戚朋友各體其與試者之心而先爲之助也助之而彼不中我積我之德也助之而彼若中不但積我之　　　所得之彩不啻我以與之也抑又有請焉每見鄉試之時各處之贈送卷費者比比皆是今苟有人捐洋數百元置於賑寓中以作贈送士子程儀之用令士子願與元魁會者不必自輸祇須勸募募得九元者作一會募得四元者作半會其不能募者則不得贈也如此則在貧士旣可省一元之費在捐洋者則數百元可抵數千元之功亦善舉中一大便宜之事昔人云救災恤隣行道有福又日周濟寒士必生貴子姑懸此言以爲之鵠以俟夫具大智慧有大善綠之人也冷而熱腸人稿 
[節母賢郎]  
　　前報登楓涇畢節母矢志靑年苦撫黃口今夏節母喜已抱孫其哲嗣恬宜居士奉節母命節省湯餅筵費洋三十元囑付災區於以見懿訓可風也 
 
 
 

Page 10

 
 
   
 
 

Page 11

 
 
[光緒八年七月十七日京報全錄]  
　　宮門抄○諭旨四道錄前○發抄旨五道○晉撫張奏籌墾荒地請寛起徵年限摺○又奏請嚴禁種植鶯粟夾片○又奏設局辦理科塲裁
免行户支應緣由夾片○川督丁奏纂集鹽法志成書進呈摺○晉撫張奏參降副將夾片○皖撫裕奏委署知州夾片○七月十七日刑部都察院大理寺正黃旗値日撫引見○召見軍機○發抄裕寛奏東安縣民楊庭瑞因酒醉　傷親母身死案定擬奉旨刑部知道欽此○又試用守張眏葵等期滿甄别奉旨吏部知道單併發欽此○又本年鄉試派藩司姚覲元代辦監臨奉旨知道了欽此○又廣州遺缺守蕭韶署韶州守奉旨知道了欽此○又瓊州守朱炳壽等署潮州等守奉旨知道了欽此○○山西巡撫臣張之洞跪奏爲晉省未墾荒地尚多請稍寛起徵年限以勸耕作而維正賦恭摺仰祈聖鑒事竊惟爲國家理財之道莫如核經賦足經賦之道莫如無曠土闢曠土之道莫如養民力若視同秦越但急催科土著無力客民不至地之不毛賦於何有溯查光緒五年查勘荒地其時上司責令委員及州縣草草藏事屬吏迎合意指往往以荒報熟其實眞正新荒不止所報之數故至今紛紛呼籲種種棘手以後催徵事體爲難尚多至於當日辦理招墾全不知稼穡艱難一味操切一味惜費有名無實現飭善後局查開已報之有主無主荒地未墾者共一萬頃有奇緣曩年餓莩過半流亡不歸比年雖稍稍來歸而丁少工昂蕪深貲薄復畏賦後之累契税之徵相率觀　查光緒六年三月原奏查明新荒地畝共二萬二千七十六頃七十畝垥有主者三年開徵白光緒五年爲始光緒七年爲滿無主者四年開徵自光緒五年爲始光緒八年爲滿竊思例定升科之條當以開墾之日起限原奏統白光緒五年爲始不問其已墾與否伹以三年四年爲斷一律升科辦理殊未盡善此時若不亟爲聲明將從前奏有案各州縣荒地籲請特沛恩綸則小民怵於催徵期迫必致仍前裹足數年以後寖爲豪民隱占鄰里侵沒馴至如陜皖江浙已事淸查之官吏無從淸缺額之正賦終於缺臣博釆羣議今日墾荒之道有先化無主爲有主一法合無仰墾天恩俯准晉民困苦開墾艱難明降諭旨所有陽曲等五十四州縣荒地除已墾者仍照光緒五年奏案分别有主無主於光緒八年九年上忙開徵外其未墾之一萬一百八十三頃六十四畝零自此奉旨之日起無論有主無主荒地均以實在開墾之日起限三年後起徵臣一面督飭善後局司道赶緊開造淸册送部查核並嚴飭各該州縣此等新開荒地升科以前槪不得派及差徭其實在無力者禀明酌給牛種之資所有給發認墾執照紙筆印紅等費由局發給不准需索一文將來該民人執此印照卽作爲管業契據無庸另税契州縣勸墾數多者優獎膜視荒蕪者重　如此缓其賦役杜其優累資其物力小民灼見墾荒之有利無害必將踴躍爭趨□圖占業一二年間可盡化無主之地爲有主田土旣有著落 
正賦自不終虧此則稍寛目前之追呼而實所裕久長之本計者也其實係已者仍當督飭藩司責成地方官認眞稽查依限起徵不容里長糧差私收匿報所有籌辦勸墾荒地情形理合缮摺具奏伏乞皇太后皇上聖鑒謹奏奉旨已錄○○張之洞片再晉民好種鶯粟最盛者二十餘廳州縣其餘多少不等幾於無縣無之曠土傷農以致畝無糧家無儲粟丁戊奇荒其　實中於此然而覆轍相尋不知迷復議者或持不宜禁之説大率一由見小一由畏難然臣謂以地以時有不可不禁者四晉地磽瘠産糧　多早年本恃外省接濟自爲鶯粟所奪蓋藏益空卽如前此大祲垣曲産煙最多餓斃亦最衆近日種烟之利以交城爲最盛而糧價亦以交城爲最昂賊民害稼確有明証此時若再不遏其流設有偏災豈堪設想此必禁者一也晉省山農多水利少種植鶯粟之功倍於蔬卉偶有山溪水滸可資灌漑悉以歸之鶯粟此物最耗地力數年之後更種他穀亦且不蕃僅有此區區難得之水利而養此毒民之物此必禁者二也晉省吸烟之癖官吏士民弁兵胥役以及婦人女子雖皆沾染大率鄉僻居其十之六城市居其十之八人人尩羸家家晏起怠惰頽靡毫無朝氣在官者不修其職食力者不勤其業循此不已貧者益貧弱者益弱數十年後晉其危乎惟種之多者故吸之便此必禁者三也洋藥税爲海關大宗今日方議重徵藉禁外販以爲坊民正俗之謀若内地不禁聽其蕃滋何以關遠人之口此必禁者四也查晉省鶯粟之所以不能禁者一由於上官之禁弛不一朝令夕更一由於官吏之視爲利源圖收畆税袪此二弊必有成効可顴臣愚以爲禁之有方行之有漸先膏腴而後磽硝先腹地而後邊廳責之於鄉保毋徒付之於吏胥遏之於播種之先毋徒毁之於揚華之後力禁苛擾嚴定考成感民以誠未有不動雖不能遽絶根株而少一畦之鶯粟卽多一口之餘熐矣至於官生將卒臣已多方勸戒現仿李鴻章天津所設之戒烟局延醫購藥以冀廣起沉疴屬官中有嗜好廢事分别撤任停委勒限戒斷許令自新弁勇勒限戒斷不悛者汰黜學校諸生由學臣隨時董戒冀以漸摩觀感徐收移風易俗之功謹附片奏陳伏祈聖鑒謹奏奉旨已錄○○張之洞片再山西省文武鄉試向歸陽曲縣承辦所需食用各物皆省城行户及附省州縣民間支應總行科之於零販甲長歛之於農工灑派有追呼之煩交納有　留之苦甚至深山極僻之靜樂供鉄千里以外之蒲州供紙行户藉口支差從中漁利科塲之年百物□踊不止三倍因以累及赴試之士在省之居民首縣每遇科塲輒稱賠累緣監臨提調監試以下文武各官位皆出首縣之上各衙門之家丁吏役百端需索勒取使費承辦者堪誅求以致食物泛濫闈舍敝漏疾病叢生故承辦知縣支應之工商農民入闈之官員士子皆以爲苦而市儈衙蠧則利焉計文武場一次實用不過二萬餘金首縣賠累至三四萬金騒擾奔命者省内外十餘州縣此時晉省官民交困必應優恤本年壬午科鄉試督餘司道另籌公款將民閲各項支應一律汞□遠除免禁止行户藉口抬價查江南浙江湖北諸省戡定以來科場事宜皆是設局委員經理其法甚善兹特設科塲供給所遴派候補知府周天麟爲總辦並正佐數員帮辦差委百物必求豐潔價値必求核實浮華靡費痛加禁攺各色陋規全行裁除應用各物刊單定數鈐蓋監臨提調關防張貼各所額外勒索者徑禀監臨立卽懲辦惟藩司胥吏及陽曲縣貢書向來據爲利窟最稱騒擾此次改章已經優子津貼難保不意存無饜藉端挑剔已責成藩司嚴查各該吏如有勒索誤公者從重懲辦至貢院年久失修圍墻庳下屋宇　圯實不足以重試典現已籌擬修理務令整嚴完固並於大門外創建兩廊七十餘間以備士子止息所有設局辦理科塲裁免行户支應各緣由理合附陳伏乞聖鑒謹奏軍機大臣奉旨知道了欽此○○太子少保頭品頂戴四川總督丁寳楨跪奏爲纂集四川鹽法志成書敬謹繕册恭呈御覧仰祈聖監事竊臣前以四川鹽務爲川省第一大政因向無鹽法志頒發遵行以致官吏商民恃無遵守任意紊亂百弊叢生敗壞至於不可收拾是以奏明纂集鹽法志書俾資率循欽奉諭旨允准伏查鹽法志　從前雍正二年户部以長蘆山東鹽法志纂輯告成具題請旨飭下淮浙兩廣河東福建四川雲南等省管鹽督撫一體遵照纂輯奉旨依議欽遵通行在案是鹽法志實爲鹽務省分必不可少之書兹經臣督同前總辦官運局新授雲南藩司唐烱四川鹽茶道崧蕃等悉心考究稽古準今編輯成書現已完竣謹繕具黃册咨由軍機處恭呈御覧仰祈飭部核明覆議具奏候旨定奪飭下以憑欽遵刊發各屬敬謹遵守用肅鹺綱所有纂成鹽法志進呈緣由謹恭摺具奏伏乞皇太后皇上聖鑒訓示謹奏軍機大臣奉旨户部核議具奏志書併發欽此○○張之洞片再前據署太原鎭總兵馬陛咨稱署潞安恊副將候補副將茹春華任性妄爲不守官箴私行科派開單列欵咨請查辦當將該副將撤任並飭路安府知府何林亨再行逐欵確查兹據該府查明禀覆前來如原咨該副將派令本營弁兵各街鋪户製送萬人傘向各營索要乾禮各節查無確據其間中軍都司提俻公項一節查係俻支俸薪除此數欵應免置議外惟把總鄭祿來省領餉該副將適奉委署之札向其借銀七十兩言明撥歸應領俸薪項下扣還該副將到任後卽令鄭祿回鮑店汛本任又曾向把總張繼先等各借銀兩又札飭各營汛書寫緣簿修理關帝廟銀尚未交又因私事屢次派兵丁出差令營中攤扣盤費又該副將謂襄垣外委姜書田不恊民情將其謂署存城把總均經該府查訊明　查該副將屢次借貸銀財指神勸捐攤派營中差費以不恊民情之外委反令謂署把總種種違例物　繁寔属鄙瑣近利任性妄爲相應請旨將　補副將茹春華以守俻降補以肅軍紀理合附奏伏乞聖鑒謹奏軍機大臣奉旨着照所請兵部知道欽此○○裕祿片再滁州直隸州知州文庚現據報聞訃丁母憂所遺員缺應卽遴員往署查有試用直隷州知州袁慶存老明練堪以飭委署理據藩臬兩司會詳前來除憿飭遵照並將文庚丁憂開缺日期循例恭疏題報外謹會同大學士兩江總督臣左宗棠附片具陳伏乞聖鑒再所遺滁州直隷知州員缺安省現有應補人員應請留外遴補合併陳明謹奏軍機大臣奉旨知道了欽此 
 
 

Page 12

 
 
   
 
