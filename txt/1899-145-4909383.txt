# 1899 - 145 - 4909383

 

Page 1

 
 
[中澤哀鴻] [  申報館協振所謹啓]  
　　皖北各屬自去歲慘被水災屋宇田廬均遭漂没小民蕩析離居災慘情形雖鄭監門流民國亦不能彷彿萬一本館協振所從諸君子後承辦義振募捐之牘乞振之書旣已歴登報端蒙海内諸大善士惻隱爲懷陸續　捐巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐飢餒餘生不免流爲　　良民旣厄於飢寒又迫於兵刃言念及此可爲痛心所望諸君子節日用之資爲行善之舉慈暉所布自能感召天和　日福壽綿長公侯萬代匪特百萬哀鴻所禱祀以求亦本協振所所馨香拜祝者也肅此布陳伏維垂鑒 
[讀史方輿紀要告成] [  圖書集成局代啓]  
　　本局前代二林齋排印顧祖禹讀史方輿紀要本約上年　月告竣又顧炎武天下郡國利病書本約本年三月告竣嗣因悉心警校致　　　　曾登展期三月告白刻下讀史方輿紀要已告成准於四月初十日出售每部卅二本月潔白上等連史紙印釘格外精工是書原由二林　　　股票請附股諸君憑票找洋向經售處取書至郡國利病書本年六月初准可告成此啓 
[述醫]  
　　自　農嘗百草以療民疾實爲醫之濫觴嗣是而元化稱爲神仲景稱爲聖一以湯液著起死回生之妙一則刀　奏伐　洗髓之功道雖異而效則同歴千百年而内科外科各奉爲鼻祖焉洎泰西通道一切瑰奇珍異之物凡向者目所未觀者咸得附航而至羅列巿廛而西醫亦挾其技以來游中土西醫者其法不知昉於何時至近代而益精然猶復鬥角鈎心各矜所獲之新法新理箸書立說推闡深微大抵以全體學植其始基必使全體洞明而後　結乃瞭如指掌故習　者先以剖解屍骸爲要務必於此道有所心得然後爲骸骨爲臟腑爲脈絡爲皮毛雖至細若牛毛亦可明於覺　由是病之所在略無遁形聽以聞症筒覈以温寒表擊胸切脈縷晰條而病乃不致有遁形藥自不憂其悮用雖然用　亦豈易事哉同一瀉也而巴豆油萆麻油辛拿瓜沙大黃藤黃　養硫養旣微瀉重瀉水瀉之各别而又分爲或瀉大　或瀉大小腸或兼瀉胃腸同一補也而桂拿龍瞻草鐵硫養酒硫酸水贓魚肝油葡萄酒鐵燐酒或補胃或補脯或補血或補骨或補全身效旣各殊卽用亦不能紊亂同一壓熱也而桂拿安替比鱗氷水或於壯熱時用之或須俟熱退後用之一悮用焉卽有性命之虞外此如引吐取汗解毒殺蟲消炎軟堅種類旣多斯辨别宜愼况乎藥有相　而得其益者卽有相反而敗其功者世皆知熱之與凉不能混合而不知酸之與蛤蜊力一經並用卽致兩傷若是則業醫者其於化學之功可不研求攷核乎夫西人之於醫學旣如此其知詳愼其學成　世必歴數年功苦然後能試可而得文憑宜若非華醫之所能望其項背矣顧華人每少見多怪一遇西醫之治而無效則多方诋諆之及有效則又指爲　道而多方阻撓之誠亦思醫之治疾猶兵之克敵但得一戰而捷卽係奇功豈有三軍之中可舍霸功而言仁義道德者然則醫惟求其却病而已誠何有於霸與王之分哉抑謂西醫爲霸功則宜若華醫之獨得士道矣乃以僕所見華　治疾則有旣不能王又不能霸而任情杜撰足令人軒渠者一日遇一醫家自言善治　　治之之法須於　上奏刀　　出而　夫肺居最高之位華醫當亦知之卽曰成膿亦與腿如風馬牛之不相反如何能　而出之然尚托之空書未及見之　　也至去冬戚串家一女孩左目下生一小塊如彈子大按之軟色微紅而不熱亦不痛一　　趁之曰　　　有　　　用之可使立平遂以小刀横部之納鹽數粒於其中而以薄貼封其口孩痛極幾昏暈而塊則歴數十日　　　子質之予曰此積血也血積在脉管則按之略跳西醫名爲跳血囊兹則磧於廻血管故按之無跳動形血去則塊自消爰用刀剌入分許血溢出作紫黑色不數日結痂矣一友年二十餘嗜鴉片已數年近忽患大便秘歴五十日未更衣　　進以瓜蔞火麻仁杏仁大黃之類無一效者一醫自負小聰明謂嗜烟者不吸則腹瀉隨之盍暫停吸烟使其　　而洞湛乎友信之及癮大發胃呆腹痛面色若紙錢灰乃叩子曰子亦有良法乎作曰有特患子懼而不敢誠耳友曰僕　無所懼也乃以激水機注萆麻油激入肛門閱片刻納鐵匙挖之出如是者四五次便通而胃亦旺乃欣　　　而歸　以上二人所患者皆非難治之症且子亦素不以醫爲業而一用西法無不著手成春人奈何指西醫爲　功而　怯不敢一試耶或曰西醫果佳則西人官無病死者矣何暇時散步通衢亦時見有西人出殯者乎則應之曰　醫病不醫命命盡則醫之技亦窮子胡强辯爲或默然而退爰筆之以弁於報端 
[本館接奉電音]  
　　昨日午後京師飛電傳來上諭三道敬謹譯登○四月二十日奉上諭長順著前往吉林稽察練兵事宜欽此同日奉上諭興廉奏假期屇滿病仍未痊　請開缺一摺庫倫辦事大臣興廉著准其開缺欽此同日奉上諭御史賡颺奏頒賞兵丁糧米請嚴禁折價發放一摺前因京城糧價昻貴特將兵甲人等每名加賞米一石原爲體恤兵丁赴倉領米自應恪遵向章不得故意邊刁藉端滋事該倉塲侍郎亦應嚴飭監督等督飭花户揀選乾潔之米照章開放方於兵食有濟至各旗承辦章京尤當按照人數核實支領散放不得串通倉役抑勒折價自此申諭之後如有米色不堪通同折價發放或兵丁任意挑剔等事定當分别嚴懲不貸欽此 
[丹艦東徂]  
　　南洋新加坡叻報云前者喧傳丹國有向中朝索地之意未幾歐洲來電言丹廷請議院籌欵派戰艦東徂於是言者咸謂丹國果欲割據中國之地兹得確實消息云丹廷派巨艦名飛因者展輪東渡遊弋亞洲各處以維商局並非專意來華先是丹廷將此事商諸議院中人諸議員咸謂國中稅欵不多無從撥給此項費用嗣由丹商之旅居亞東者力籌巨欵以助國家議定此後每歲派一戰艦東巡此次所派飛因原擬赴太平洋游弋嗣以暹王前歲游歴歐洲之際曾直丹國一行暹廷所用顧問官又多出於丹國故特命此艦先往暹京小駐以答隆情 
[甸魚書]  
　　仰光來信云仰光一埠處甸下游自西歴一千八百五十四年劃入英國版圖遂隸印度總督管轄然爾時祗以敏蠟爲界其上甸猶樹孔雀徽章歸王自主固依然大清國之藩籬也迨光緒十一年十一月二十八口英人稱兵入都有叛臣姓伏礁者刼王獻英營英統兵大臣遂併其妻孥送至印度於是甸全歸英國攷甸自南而北共二十八萬七千餘英方里約合我華四省之大教化未啓生　不繁民人不過八百萬左右土　以米豆爲大宗内山有惹産木雲母石紅寶石玉石棉花兒茶樹膠之類自歸英轄英人極力整頓商務日新目今　　已開至滇邊離騰越只數百里大抵今夏火車必能直逹滇疆矣 
 
 

Page 2

 
 
[協守巖疆]  
　　金陵訪事友來函云日前南洋迭接浙撫劉景帥來電略稱三門灣旣有意大利國兵船停泊近日浙省洋面又有各國兵艦往來本省兵力太單不足以禦外侮咨請速派重軍星夜來浙恊力防護劉峴帥因派去年會剿渦陽土匪之衡軍統領某副戎督率所部五旗迅速前往浙江會同防守副戎奉檄後傳諭各勇卽日束裝起程 
[電促出山]  
　　蕪湖訪事友來函云前四川總督劉仲良制軍秉璋籍隸皖省無爲州自前年解組歸田緑野平泉久已優游養望本月十五日忽李傳相傳電勸駕謂當今聖明在上一意起用老成務祈出山報國次日又有某京僚致電爲道傳相翹盼之殷並謂此事出自慈恩切勿泉石膏肓置蒼生於不顧云 
[計臣璧畫]  
　　京師訪事人云户部某堂官飭北檔房綜計二十一行省出入各欵數目現查得每年所入的欵共銀八千餘萬兩出欵共需銀九千萬兩有奇每年虧銀一千萬之譜深慮積累過重不得不開源節流因傳諭各司將所管省分册擋於入欵可增之處出欵可滅之處限十日内查明禀覆以便具摺入奏請旨施行連日各司員書吏稽核簿籍十分忙碌又聞户部用欵浩繁庫欵支絀圓明園大工已停奏請將原撥工程銀兩撥回百萬以應部庫要需業經奉旨依議矣 
[委查教案]  
　　杭州采訪友人云本月中旬某日台州府屬臨海縣匪民有拆毁教堂之事府尊高瑞卿太守聞報立卽會同賀協戎吉祥督率勇丁前往彈壓一面飛禀撫憲劉景韓中丞中丞委請補武康縣程幹臣大令飛馳往勘旋又由藩憲惲方伯札委候補從九品談少尹隨同前往 
[領事量栘]  
　　蕪湖訪事以來函云駐蕪英領事樂民樂君甫於客臘蒞蕪卽奉英廷調補上海英副領事所遣蕪湖領事以麥適莫君補授來君業已銜命啓行約西歴六月初旬卽華歴本月下浣戾止日來樂君已料理行裝矣 
[儲憲過揚]  
　　揚州啔事友來函云江安糧道吳儲憲重憲每屇季春之杪例須護運漕糧由運河北上兹憲駕已由省起程本月十七日晨馳抵　揚郡尊沈碧香太守率同所屬文武各員赴河于迎迓儲憲一一接見旋命輿登岸入城至各署答拜並順道至運轅拜會江都轉都轉迓人花廳茗談良久而出及回舟卽傳諭起椗聞憲節擬至汜水小作勾留然後揚帆而北云 
[游戎調署]  
　　蕪湖訪事友來函云日前無湖水師遊擊陳桂林游戎麟書經長江水師提督黃芍巖宫保檄飭升署金陵水師營叅將所遺蕪湖水師游擊以本營左哨都司劉藎臣都戎署理 
[兇伶擬罪]  
　　上海淫兇不法伶人高彩雲因姦揮刃幾釀巨案經上海縣王欣甫大令釘鐐收禁以待嚴懲事爲上憲所聞檄飭解省發交蘇州府彦詠之太守訊究本月十七日午刻太守升堂推鞫高伶供稱小的係直隸天津府屬某邑人當在京唱戲時卽與妓女顧彩林相識月貼洋銀一百圓及顧妓至滬賣娼小的仍在京都兩地暌違久疏音問至去年小的航海赴上海隸名天仙園本年正月初八日小的演劇時瞥見顧妓在卒不禁棖觸舊情遂於卸妝後伺於門外洎顧妓乘輿而出小的卽尾隨至其家適其夫金清鑣出外未歸顧妓因招之入室重拾墜驩未及片時聞金回家小的遂飛步奔逃某夜顧妓又遣傭奴招往事爲金之大婦所聞遣車夫尤阿三促金回告以故金卽偕尤登樓聲勢洶洶大有滅此朝食之意小的不得已揮以襞金仆地方得乘間逃歸事後金揑詞誣控致被縣主士大老爺收禁今旣到案叩求大人網開三面俾小的得有一綫生機太守怒曰汝持刃行兇偪寫休書罪惡滔天尚思狡賴耶高伶堅稱小的並無其事太守訊以刀從何來答稱小的實未用刀太守大怒喝責大板二十下繼上天平架良久始供稱小的一時情急拔出身畔所帶小洋刀祇圖伺隙脫身並非有意恣横太守乃飭押入長洲縣署刑房翌日飭提覆訊供詞無甚大異至十九日晚堂始供認掣取東洋刀插桌上意圖金將顧妓休退太守飭發府獄收禁聞已擬定科以四千里軍罪然尚未見憲批也 
[愼江夏諺]  
　　温州訪事友人來函云温州鎭劉吉園鎭軍赴閩省拜祝許制軍壽辰後復折赴杭州謁見撫憲劉景帥禀商要公旋於本月十二日由滬乘招商局豐順輪船回署○本月初三日爲户部主事徐班侯主政之太夫人八旬華誕主政在京供職文孫翰青二尹徵召菊部酌兕稱觥地方文武員弁皆往祝嘏○鎭轅幕友某君失去一皮相因卽懸賞以求兹悉此箱由某甲竊得藏匿東甌大廟神廚下廟中老嫗一見賞格卽投轅報信中軍胡遊戎囑某君偕往認明適鎭軍公出因將甲送交永嘉縣署縣主奏大令擬卽備文遞解回籍○小南門外虞師里四明公所年久失修棟宇剥蝕董事集資修葺并添造後殿刻已落成筮吉本月二十日徵召梨園演劇酬神○每屇端陽競渡龍舟數以百計往往因而釀命經前升任道趙觀察勒石永禁今年收成中稔各村民復擬作競渡之舉府尊潘太守聞之援案出示禁止○本月十一日英國新任駐甌領事官阿連以君乘大轎赴道轅拜會王觀察觀察以茶點欵之翌日卽往合拜 
[上海官塲紀事]  
　　前日傍晚時江蘇藩司聶仲芳方伯與升任臬司陸春江廉訪由金陵抵滬昨日午前先後命駕入城往各衙門投剌至縣署時王欣甫大令飭丁　駕○貴州候補知縣廖子尉明府映旭奉大憲檄委督解京鉛昨日道經滬上命駕進城至縣署拜會王大令請派民壯往舟次照料 
[備迎憲節]  
　　上海縣王欣甫大令探悉新任蘇松太兵備道兼江海關監督黃花農觀察將次蒞滬卽派家丁將敬業書院灑掃清潔以便暫作行轅 
[札留郡守]  
　　直隸候補府鄭陟山太守煥偶櫻小極請假來滬就醫日來已占弗藥之爻正擬回省銷假經督辦鐵路大臣盛京卿委留滬上襄辦鐵路事宜 
[札提備質]  
　　前者上海縣署待質所押犯方子林被同押瘋犯錢四榮擊斃屍妻方沈氏赴臬轅控縣署帮審委員李葆初二尹得受原告方榮峻之賄將伊夫久押所中以致死於非命朱竹石廉訪准詞札飭松江府濮太守親提訊斷日前太守提到原被告以此案旣經控及承審官納賄自應到案質訊爰札飭上海縣王欣甫大令速將二尹解府大令奉札後杳得二尹現辦稽查改過局及江蘇海運局監兌差因卽備文移知著卽赴松備質 
[議辦漁團]  
　　上海縣王欣甫大令前奉大憲札飭遵旨興辦漁團聯絡保甲當經照會漁團董事黃蔡二尹籌議章程昨日黃蔡二君擬就章程十二條開摺呈縣請轉詳督憲核示遵行 
[奥員瓜代]  
　　駐滬奥國總領事史穆克君蒞任有年現屇瓜代之期由奥政府簡派畢士格君前來接任已於日昨蒞申大約卽須接任視事矣 
[愼防舞弊]  
　　官長升堂訊案向不准書役從旁插口辯白是非蓋所以防舞弊也近來英界公廨每遇庭訊時各書役往往任意多言　員翁笠漁直剌惡之特書硃諭一通黏貼差房革除此弊如再不遵立予究辦何物蠧差其尚敢以身試法乎 
[解犯過站]  
　　南匯縣前解搶木刦獄案内沈宗約張勤光張考山陶福棠四犯解省勘訊現已審實發回前日道經滬上上海縣王欣甫 
 
 

Page 3

 
 
大令加備過站公文派差轉解南匯交代 
[求免船捐]  
　　昨日午刻江北划船户聚集男婦約二百人手執線香投上海縣署籲稱小的等所駕划船日得船資甚微本難餬口今者工程局按船派捐百餘文不等繳捐稍遲卽被將櫓取去用特環求作主加恩免捐縣主王欣甫大令升坐二堂略詰情由諭令退去候與淮揚公所董事商妥再行出示曉諭一面飭差役薛貴前往埠頭傳諭將櫓一概給還 
[展限理處]  
　　崇明縣舉人蔡霽峯因售沙田與谷寶瑞涉訟於法界公堂疉經朱森庭明府何繙譯官會訊以兩造供詞各執飭探帶至城隍廟設誓以明心迹蔡允之谷以恐扭至縣不敢入城辭昨日仍皆原中顧耀卿等投案候訊洋商蒂羅到堂聲請中西官展限一禮拜俾得妥爲調處中西官准之 
[訊追騙木]  
　　日前意大利國領事計細君函致英界公廨内開　繙譯鄧文道之表兄周治三卽次三現開永泰和木號此次運木來滬被南巿泰記木行主戚增三及瑞記保險行買辦江積佑串同讓勛臣馬永發等將木騙去請卽提究讞員翁笠漁直剌接閱來函卽派差恊同包探地保按名提到惟江新入西洋籍未便往提前晚直剌倩帮審委員張司馬提訊永泰和木號主周汉三供湖南府屬桃源縣人年五十三歲去冬十一月從原籍運廣木三船共計木植五千七百餘株來此銷售曾倩馬永發代爲照管旋由馬指引瑞記保險行買辦江積佑來購每碼價銀十兩零五錢計共銀一萬一千四百十四兩有奇至去年臘杪陸續收過銀二千八百兩尚欠八千六百十四兩議定今春二月内付清聞此木已由江倩掮客讓勛臣轉售與戚增三今春正月内監生屢次向江處索取初尚延約後竟避匿不面監生無奈囑馬將此木嚴加防範不得被江運去至前月尋江不遇馬亦避匿監生知已受騙查閱木料祗剩三分之一不得已託表弟鄧文道訴知計領事函請提案求恩訊追讓供小的係湖北漢陽縣人年四十九歲去冬順泰木行主周治三運木來滬托馬代銷馬卽轉托小的售與瑞記保險行買辦江積佑議定價銀倩小的作保立據事後江言願保薦小的往漢口營生小的信之立卽前往豈知徒托空言迨　江等早已避匿戚供寗波府屬鄞縣人年五十五歲在南巿開設泰記木號去年讓稱江有廣木三船先由長順源將兩船運滬押去銀四千兩後一船由中富運至押銀二千七百兩由周繕立押據憑讓勛臣　松琴唐冾瑞爲中保旋又將木作價出售價已付清馬永發林志雲均知其事至前月某日周忽誣控小的拐騙殊出意外馬供小的係鎭江府屬丹徒縣人年三十五歲周將木抵押戚處小的並未知情惟聞讓說及係瑞記保險行買辦江積佑之貨不數日卽有人持周之票據來取木小的見票照付不料周忽向小的索銀今又來案呈控求恩訊斷張司馬謂讓旣爲薦保豈能推諉馬旣受周囑托不應任人將木運去姑著將馬押交江到案訊明核辦 
[上海縣署瑣案]  
　　上海縣王欣甫大令啔悉浦東二十二保四十三圖與五十圖毗連之巿橋有土棍錢勝法弟兄糾黨行兇惡迹昭著因飭差前往拘拿錢氏弟兄聞風遠逸僅將同黨倪八八倪金山兩人解案前晚大令委縣丞劉二尹提訊金山供二十八歲八八供十八歲又同供小的等均與錢同村畏其兇燄曾隨同出外訛詐兩次尚求寛宥二尹判笞責二百板其改過切結交人保釋飭差赶緊查拿錢勝法到案嚴辦○劉長勝戳斃妻姊夏顔氏一案迭經縣主王欣甫大令研訊因犯供刁狡飭差傳到伊妻劉顔氏及見証劉周氏質訊劉顔氏供年十七歲上年由父母贅劉長勝爲壻後卽遷出另住月初胞姊由原籍來滬十五日午後小婦大回母家與胞姊聚晤至黃昏時丈夫來領答以留宿一宵明日當回卽被扭住掌頰兩下母親及胞姊力勸得脫小婦人卽避至鄰家不料丈夫將胞姊刃斃迨小婦人回胞姊已斃命如何行兇實未目　劉周氏供夏顔氏是表姪女是晚七點鐘劉長勝來一言不合卽被批頰伊岳母及小婦人並已死之夏顔氏均向之勸解劉突從襪内拔出利刃先戰伊岳母兩下繼將夏顔氏連戳數下小婦人駭極而呼劉卽携刀逃去俄而表姪顔昌遠歸來夏顔氏囑投案鳴寃旋卽氣絶二尹命與劉對質　始供認刀由家内帶出妻子不肯同回掌頰後又被逸去是以拔刀亂砍致將妻姊砍斃共砍幾刀無從記憶小的逃至望逹港將刀抛入河内匿於蘆葦中今被拘案尚求超生二尹謂顔昌遠曰劉旣刃斃爾姊理應抵償惟與爾妹無涉爾可領妹回家毋任年輕年所昌遠兄妹含涙叩謝二尹飭將劉釘鐐收禁餘人概予省釋聽候申詳上憲候批示遵行 
[馬路工程局紀事]  
　　前者候錦生陳桂生兩人在十六鋪橋左近串竊某號東洋車上油布八號巡街捕見之拘解捕房捕頭解送馬路工程局司徒貽芬司馬提案研訊判令各責一百板○寗波人李阿旺竊取某姓魚攤上黃魚數尾三號巡街捕見之拘解捕房轉送工程局司徒貽芬可馬判責二百板飭捕驅逐出境○恒生馬頭流氓張駿發卽小金發向不安分受其害者指不勝屈前日十六鋪地甲協同包探黃量海韋三德拘解捕房捕頭解至工程局經司徒司馬提訊張供本邑人並不滋事實被悮拘地甲等禀稱前晚指南白玉樓茶肆流氓打架張亦在塲司馬判責一百板枷號一個月發沿馬路遊行示衆候期滿再行核辦 
[美界捕房紀事]  
　　外虹口順泰等各碼頭所用更夫皆係廣東潮州府人若輩自恃人衆拆梢訛詐無所不爲前晚九點鐘時若輩糾合流氓數十人在元芳路東桂芳弄調戲良家婦女適爲李瑞林李仁成所見以正言斥之若輩大怒肆行毆擊並出利刃將瑞林面部剌傷血流如注因卽奔赴捕房聲訴捕頭遺包探金立生前往拘拿若輩膽敢將金兇毆並褫去衣服金回捕房訴知捕頭遣四十三號西探率同洪費沈林金各包探及印捕華捕多名前往將爲首之林順昌林利生陳阿好周阿大朱阿炳鄔長明周來利何阿利等八人一并拘入捕房押候解送英界公堂禀請翁笠漁直剌懲辦○前晚藍副捕頭查悉逢路西華里一沁園茶肆主招集無業流氓在内彈唱攤簧特遣飭包探費阿銀沈阿鶴前往將小金生王阿二兩人拘入捕房押候解送公堂禀請究辦○前晚小竊朱阿二混入虹口某姓家行竊衣服等件爲包探劉阿炳所見拘入捕房押候解送公堂禀請究辦○昨晨偷兒楊福生闖入吳淞路某姓家乘間竊取衣被爲巡捕所見拘送捕房押候解送公堂禀請　辦○前晚十點　時有向業皮鞋匠之流氓數十人至外虹口元芳路向佛華公司經收房租入孫錫卿借端訛詐爲巡街捕所見上前拘捕始一哄而散事後孫心不甘服奔赴捕房聲訴捕頭允卽遣包探查明拘捕 
[皖災四電]  
　　奉安徽撫憲鄧小帥電開頃據童令寶善電禀初四到太和求電請滬義振續欵等語查該令在省領解振欵去後飭同　紳查放蒙太兩縣今察所禀自必待欵仍殷並各屬災區年前未種麥者夏季無收待秋間穫有秫菽方資口食現應查明擇要加振一次以全民命仍祈鼎力籌畫並轉懇嚴楊席諸大善紳協力匡扶續解太宗應急善 
請仁施伏祈垂鑒[  上海北巿絲業會館籌振公所施則敬謹誌]  
[添醫初誌]  
　　啓者敝堂施診各醫正月間首經敦請内外專科十二位乃一交夏令病者旣絡繹而來醫者亦應接不暇每期人數多至五百餘號兹復敦請内科倪君銘三陳君曉滄林君石根外科施君鴻飛李君竹君針科陸君銜心按期到堂施診喜和緩之接蹤神乎其技哀瘡痍之滿目各奏爾能庶醫者得悉心以盡其餘長而病者亦循序而樂於漸進但經費浩繁藥材昻貴勢不能不求助於他山耳伏望各埠諸善長勿待有餘之日而始解慳囊勿因無厭之求而吝兹餘蓄源源接濟世世公侯書曰皇大無親惟德是輔諸君子當不河漢斯言也請誌報章以當左劵[  滬北天后宫前廣益善堂司董嚴信厚葉成忠施則敬唐榮俊等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[海底電燈]  
　　日本太唔士報云美國由波斯埠置德律風線逹間沙埠二處相距一千五百英里爲德律風線之最長者近又有海底電燈乃耶路大書院學徒巴迪及苛路二人所創曾在布碌崙船政廠試之有效聞此燈浸入水中燭照甚遠其法將燈藏入密氣玻璃之内人在街上一望卽知其燈有二機一爲玻璃球頂底皆空一爲二玻璃球一内一外内者密氣外者開通然内者亦非全密不過外氣略不内侵俾炭精可久用不敗蓋以玻璃球包護電燈也至巴迪之法更能令外球全不忌水此事甚難蓋常欲開通以更換炭精故也且旣封妥仍須設法令燈内之炭條下移以接燈嘴始可發光刻已在紐約試騐其燈能入水二十五尺但平常用以修理破船不過二三十尺耳前者曾有多人試造而不得其法今已成之其益可謂大矣 
[拿獲賭匪]  
　　寗波訪事人云寗郡東鄕花會大開鄞縣畢大令奉札嚴拿訪聞開設花會之賭匪在東鄕定橋毛洋一帶雇船藏匿爰選派幹差會同營弁督率兵丁前往佯爲猜壓各賭徒深信不疑遂得拘獲葉意福蔡阿四郁助銀陸鴻生姚阿唐姚載清等六名未知大令如何訊辦也 
[南巿捕房紀事]  
　　前晚三鼓後包探黃量海韋三德巡至鐵錨弄見王長生李阿仁兩人將舊鐵白餘斤售與王錦川家上前詰問初尚支吾窮詰再三始稱在虹口公和祥馬頭棧房内竊得因一併拘入捕房捕頭令押候解工程局禀請司徒貽芬司馬訊究○前日陳義豐米行夥吳世芝扭挑夫賈坤發至捕房訴稱行中向有章程凡在馬頭上起卸貨物皆由籮間夫帮同過秤前日有落花生油數件意欲過秤而賈延遲不到因喚行内出店人陸雲瑞扛去賈任情霸阻是以扭請訊懲賈稱向章各米行之貨均歸羅間夫承挑行中不得自行挑運捕頭以各有不是不子准理○前日豬販沈炳全泊舟祥記馬頭適利記水菓行工人孫阿福挑枇杞至某航船沈向之索食孫不允沈怒將其擔掀翻因而互相扭毆沈略受微傷喚四十二號巡街捕將孫拘解捕房捕頭令自行理處○前日湖南人蘇海鴻扭金義才至捕房訴稱去年妻子某氏在籍逃出訪知被金誘匿今日途遇向問支吾是以扭請追究捕頭倩包探查得有蔣昌記者與蘇妻私識去年七月二十八日偕弟妻賃居泉漳會館後久大藥材行之餘屋甫數天卽被金聞知函告蘇之岳父及蘇來滬找尋已不知所往捕頭以其情甚支離著金出外帮同尋訪 
[英界公堂瑣案]  
　　包探倪順泉禀稱匪徒林掌生葛兔子將張氏之女名阿妹者誘逃出外藏匿西門左近張氏查悉向領不放投報捕房經小的前往拘獲連阿妹解案請究張氏投案申訴前情阿妹供稱自被林葛刦去卽欲逃回無奈被伊閉置一室以致無計脫身今旣到案求恩重辦林葛同供小的等小本營生不敢犯法張氏之女自願相隨並無誘匿之事襄讞委員張司馬商之白繙譯官判將林葛各責二百板管押一年○包探費阿銀金立生解流氓周來利陳阿利林利生陳阿好周阿大朱阿丙林順昌鄔畏明等到案禀稱前晚周陳二人不知與何人不洽糾約同黨各持刀棍前往肇釁誤毆李瑞林之弟致受重傷報捕後經小的等拘獲一干人起出木棍二條短刀一柄今特解案請究李投案訴稱小的之弟樂林夙與伊等不相識前晚不知何故竟被毆傷現在醫院敷治故由小的投案備質小的聞弟言及此事由周來利陳阿利林利生爲首人餘均聽其指使求恩嚴辦周陳林同供自知不是　乞恩寛陳阿好周阿大朱阿丙同供小的等隨聲附和不敢行兇林供小的惟在旁指點鄔供小的與各人均不相識實被誤拘司馬輣聚黨行兇情殊可惡判將爲首之周陳林各責二百板枷號一月帮兇之陳周朱各責二百板林責一百板鄔無于釋出○某包探拘解流氓馬小馬到案禀稱前日此人將陳仁桂扭住誣指竊錢四百文陳略與爭辯卽持斧向砍適經小的查見故拘案請究陳供小的安分營生旣被誣竊又欲行兇實出情理之外馬供被陳竊錢四百文故向索取不敢行兇司馬判責馬五百板管押一年○包探沈阿鶴禀稱曹金生前因演唱花鼓淫戲經前任大老爺枷責今者故智復萌糾同王阿二假曹金高所開一沁園茶肆重張旗鼓經捕頭查知倩小的往拘今特送案請究曹供小的開設茶肆曹來借此說書適因生意清淡姑爲應允藉博蠅頭尚求恩宥曹供本地人向以說書爲業不敢彈唱淫詞王供小的由曹雇令帮助並非起意之人司馬判將費責三百板枷號一月曹與王各笞責一百板○包探洪阿寶禀稱賭棍趙阿寶張正甫張阿如顧阿二張三寶等在天后宫擺設二十一門賭攤經小的拘獲送案請究司馬判令將趙及二張各責一百板管押一禮拜顧阿二張三寶枷號一禮拜賭具存候銷毁○包探趙銀河禀稱周丙州竊取王錦益家牙骨扇及衣料經小的拘獲送案請究王投案請領失贓周供流落申江出此下策司馬判責一百板○包探竇如海禀稱積竊李阿三濳至元和輪船上竊取某姓搭客所携銀表一枚報捕後經小的拘獲起到原贓送請究辦司馬判令笞責二百板管押三月贓存候失主具領 
[法界公堂瑣案]  
　　上期公館馬路葉全泰水烟袋店主葉榮遞禀公堂控英界後馬路某茶棧主徐致堯騙取珍珠首飾值銀三百餘兩圖賴不還讞員朱森庭明府准詞出票提徐昨日包探傳同原告將徐解案請訊葉榮投案呈出筆據徐致堯供安徽婺源縣人現在後馬路開設茶棧與葉素有往來明府與何繙譯官會商之下諭令交的實人保出限十日内理楚○南巿晉康錢莊主張國恒前控項子京結欠往來銀六千六百兩延宕不還經朱明府提案訊供交保出外勒限理處項保出之後玩延不理迄今案懸日久原告慺次求追明府著保人交案項叩求寛限明府著押候嚴追○吳阿全前控朱万氏誘匿聘妻李阿翠經朱明府迭次訊供交保出外赶緊找尋日昨原告又偕妻兄李紀茂寡姊史吳氏投案請提朱方氏及同居人小鶴之姘婦某氏阿狗之妻某氏到案質對明府飭探帶同兩婦至英界香粉弄詳細查明禀覆核辦朱方氏仍交原保人保出展限五日將阿翠找尋到案如再玩延押候嚴比○張松林前控汪徐氏欠會欵洋銀三百十七元經朱明府訊供諭令交的實人保出勒限理明禀覆核奪汪徐氏懷孕四月禁押捕房恐干未便然竟無人具保因之暫准釋出倘分娩後依舊不理仍准原告扭請押追○吳玉堂吳阿長范子莊趙阿狗禀稱騙子葛福寶將西人抛棄之西字單詐稱可持此至繅絲廠工作每人被騙洋銀二三元不等前日在清芬堂烟館遇見鳴捕拘案請追葛福寶供認騙取洋銀不諱明府著押候重責四百板○包探禀稱昨日某局夥某甲被賊竊去土布一疋有葉清觀者聲稱此布係八個黨某賊所竊交還當票索取酬儀報捕後查獲同黨胡阿大朱寶林解案請辦明府判將胡朱各責二百板葉清觀交保出外限三日内將竊賊交案○包探禀稱王阿發在英界屢次犯案兹又來本租界中圖竊未成由探夥拘獲自願交出賊黨某甲解案請訊明府限二日内交案○包探禀稱環和里某茶棧連次失去茶葉報捕後查獲竊犯王阿大解案請辦明府判枷一個月期滿笞責四百板○包探禀稱金湯氏手抱小孩行至某處被扒手趙子祥攫去手釧一枚當塲拘獲連贓解案請辦明府判枷一個月責四百板○包探禀稱偷兒陳應福濳至某姓家以鐵鑿撬門圖竊當塲拘獲解案請辦明府判責三百板○包探禀稱扒手邵雲甫專在菜巿中乘間竊物當塲拿獲解案請辦明府判責一百板 
 
 

Page 10

 
 
[皖省官報]  
　　四月十一日按照磨黃承祿知奉臬憲委帮辦銅陵保甲典史羅啓鈞辭奉營務處委赴江西探磺價○十二日頴州府同知周心培辭委辦皖南土　局兼商務局提調知縣劉籌到候補知府楊奎綬知奉撫憲札委兼澄清營長慶軍提調並辭赴寗國府會訊案件通判李開藩到赴太湖建德查驛站回知縣李文翰知辭奉臬憲委赴贓江訉案縣丞嚴恩培辭赴六安差遣巡檢孫雲騫到由和州帮辦冬防回周振祥從九胡長盛均知銷秋審典史襲思沂辭赴建德帮辦保甲○十三日候補知府准補廬州府同知卸　和州石鎭到交代清楚回署懷寗縣顧懷千謝卓異委署祁門縣張奎漢到由皖北放賑回李文斛辭奉臬台委赴桐城訊案陳守先到由宣城公幹回楊載堃知奉臬憲委帮辦頴上保甲○十四日候補直隸州左承伯知奉委解京餉知縣程恩晉辭赴湖南探磺價縣丞汪孝銘辭解水師月餉赴金陵從九黃壽昌合肥巡檢趙惟賢廣德嚴慶餘來安夏仁澍六安典史范守正滁州均辭委解秋審發回人犯差○十五日巡檢姚源辭委解秋審發回人犯赴建平典史李炳生辭委解秋審發回人犯赴宣城○十六日知縣俞炳章知奉臬司委赴含山訊案按照磨黃承祿辭奉臬憲委赴銅陵帮辦保甲巡檢任坤山辭奉府委解秋審發回人犯赴蕪湖周振祥辭奉營務處委赴湖北探磺價 
[邗江官報]  
　　四月初五日通分司凌分轉樹模卸事來揚謝委調署泰州分司鹽捕營劉都戎辭赴下河巡哨賀尹家保辭赴西壩卡○初六日劉尹鍾祥赴皖岸聽差○初七日儀棧提調任分轉杰到揚公幹鄭分轉琦由蘇省回汪　尹圻銷儀河差丁觀察葆元抵揚○初八日正任江都縣朱大令江禀知卸事詹鹺尹樹森委六閘提溜差任分轉文瀾辭解京餉起程 
[上海六馬路仁濟善堂經收咸有一德施醫給藥一文愿册捐三月初一至三十日清單]  
　　明善堂大善士洋五十元張氏爲夫毓岐求病速愈望月軒主人久患肝氣求佑脫除宿疾各洋二十元愼安堂黃鐘山洋二十元王柱臣洋二十元明聖經一百本眞州無名氏洋十二元孫胡氏紅蓮廣潮澄海知足子各洋十元奚鴻烈求父病愈洋七元潘書　堂梁文謙各洋五元仙鎭台捐過壩局漢口無名氏盛若謨吳輝烈心餘子隱名氏六户各洋四元無名氏小洋四十角德豐木行三元三角瀾慶氏子病求愈董守拙軒各洋三元無名氏保平安源盛號吳僧記薛金桂愼德堂應慶堂聚陞齋小補齋主人金陳氏無名氏隱名氏十一户各洋二元周先魁程鍊青裴松林陳德興簡綺棠丁釗生四微子花蕚軒法玉溪汪貞祥王煥林了經宣甡泰益豐洪昌肉莊泰來號揚州玉芝堂免過能文主人鄭增記求愈氏榕垣無名氏無名氏二户無名氏隱名氏不留名廿五户各洋一元醉經軒寄塵子各洋六角李煥亭許棣芬洪開林楊世榮德隆信宋道壽福泰昌德昌信大有義大有祥振裕泰大昌履豐泰和代辛子無心子錫光氏十七户各洋五角郭裕盛徐鶴年董用甫林採慶郭善卿五户各洋四角羅黃氏洋三角潘文林長興庽居步程氏各洋二角無名氏銅洋十三元王隱名成憶興各銅洋七元三靜堂銅洋一元吳公館錢三百六十文以上總拱收洋二百五十五元七角銅洋二十八元錢三百六十文 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年四月十一日京報全錄]  
　　宫門抄○諭旨一道錄前○皖撫鄧奏爲補行計典核實舉劾摺○湘撫俞奏遵旨查明湖南辰州各屬上年收成歉薄及現辦平糶接濟民食摺○燕督裕奏懇恩起用獲咎人員片○四月十一日吏部翰林院侍衛處值日吏部引見八十名○李殿林謝授兵部右侍郎恩○甘肅臬同何福堃到京請安○良培續假十日○文元預備召見○召見軍機文元何福堃○○頭品頂戴安徽巡撫臣鄧華熙跪奏爲補行計典核實舉劾遵旨恭摺具陳仰祈聖鑒事竊查道光三十年九月内接准吏部咨欽奉上諭嗣後各直省督撫於大計舉劾及平時預保并叅劾之員務將該員應舉應劾實跡詳列具奏不得從空言塞責用昭核實而飭官方等因欽此光緒二十四年分大計因藩司湯壽銘甫經蒞任未能依限赶辦經臣會同兩江督臣劉坤一循例奏請展至本年三月辦理奉●硃批著照所請吏部知道欽此欽遵在案兹據藩臬兩司秉公察訪合之各道府開報得才守兼優允符卓異者知縣以上五員有干六法者四員開具履歴事實考語欵蹟前來臣覆核無異除分别加考照例恭疏會題外所有舉劾核實緣由謹會同兩江總督臣劉坤一安徽學政臣徐至祥合詞恭摺具陳伏乞皇太后皇上聖鑒訓示施行再此屆保薦州縣以上缺額一員教職佐雜缺額二員下次仍請照依原額保送合併陳明謹奏奉硃批吏部知道欽此○○頭品頂戴湖南巡撫臣俞廉三跪奏爲遵旨查明湖南辰州府所屬沅陵等縣上年收成歉薄及現辦平糶接濟民食情形恭摺覆陳仰祈聖鑒事竊臣於光緒二十五年二月二十一日接准總理衙門電開奉旨有人奏湖南沅陵縣上年久旱災荒情形甚重現當青黃不接亟應振濟等語著俞廉三查明該處災情如何應否籌賑之處卽行電奏欽此仰見朝廷軫念民依仁周保赤之至意當將大概情形電請總理各國事務衙門代奏在案臣查湖南辰州府所屬沅陵瀘溪辰谿叙浦四縣均在萬山之中嶺坡高峻平疇罕覯陂堰無多但有溪流灌溉之區卽缺沃壤若依山鑿磴墾闢成田則專仰雨澤濡潤偶值暵旱輙慮失收至於山地多植雜糧上年夏秋之交雨澤衍期高亢田畝收成减色加以冬晴過久雜糧布種較遲長發未能暢茂且近年鄰省來湘採買榖米者絡繹道途以致糧價未能平減臣深慮交春以後民食維艱業於覆陳來春接濟摺内將如果青黃不接之時或遇糧價騰貴應行酌借籽糧及平糶賑撫屆時由外酌核籌辦等情奏明在案隨札飭該府縣各將地方情形詳細查明以便及早籌畫旋據先後查覆前來臣詳加體察瀘溪沅陵二縣缺糧較甚辰谿溆浦次之沅陵縣除常平社義倉榖外尚有辰州府經管義倉榖一萬七千餘石其餘各縣常社義倉榖石多寡不一現出辰州府知府斌儒率同署沅陵縣知縣王紹鈞督勸紳富集資採買榖一萬石瀘溪縣知縣朱國華倡捐銀兩督勸紳富捐集欵項循環採買辰谿溆浦二縣亦由該縣就地籌捐均各買榖平糶臣復札飭各該縣先行動碾義社常平倉榖並飭藩司於省倉撥出存榖四千石分發瀘溪辰谿各二千石另撥公欵錢四千串文由府酌發沅陵瀘溪二縣各一千五百串辰谿溆浦各五百串所發錢榖將來如尚不敷准其再行禀請續發曁委候補知縣何德懋張惟馨王藩前往帮同將平糶接濟及將借籽種等事核實辦理務令實惠及民不許絲毫浮冐該府地方近接川黔爲往來孔道近年以來遊民日衆生計愈艱往往流而爲匪撫綏約束誠未易言因而時出搶刼案件雖經遇案嚴拿重辦總難盡絶根株上年冬間辰沅各屬忽然訛言四起居民至有遷移者經臣飛飭該府縣親各往轄境周歴巡查此風始息沅陵縣屬之大酉溪柳林索素産金砂貧民淘挖藉資餬口值此糧價增昻之時未便一律禁止但人數繁衆良莠不齊誠恐宵小溷跡其間生事擾害前經札飭統帶毅字旗總兵顔武林會同地方官密訪嚴查已據拿獲會匪蕭谷正馮桂亭等解交各該縣研訊確供照章禀辦其被誘入會之人准赴團總族長處報明代爲繳飄首悔不必親身到官以釋其顧慮之懷推廣自新之路仍督飭整頓團練清查保甲使匪徒無從託足良善藉獲乂安惟小民輕於犯法多由飢困而然該府地方山高水寒播種較晚現在節候甫屆清明收穫之期爲時尚遠臣惟有督飭地方各官商同紳耆富户殫竭心力設法維持以冀貧民得所境宇敉安該守令等儻敢因循怠忽卽當隨時撤叅如紳富有仗義捐資買榖接濟者擬請核明銀數援照振捐章程給予封典虚銜以昭激勸是否有當出自逾格鴻施所有查明沅陵等縣收成歉薄及現辦情形理合恭摺具陳伏乞皇太后皇上聖鑒謹奏奉硃批知道了卽著督飭該府縣將平糶事宜認眞辦理餘依議欽此○○裕祿片再查現在直隸熟悉河工人員人數不多而北洋設立農工商局紳民禀請創辦工商各務風氣漸開能於辨識考察之人亦不多覯兹查有降調道員候選鹽提舉竇延馨前於光緒二十年十二月間因在署永定河道任内被叅經前督臣王文韶查明原叅貪劣把持勒索尅扣各情委無其事惟僅派委親姪赴工防汛不知遠嫌並失察家丁需索規費亦屬不合奏請交部照例議處部議降三級調用以鹽提舉歸部銓選又已革花翎五品銜直隸州用江西候補知縣王書臣前於光緒二十一年五月間因在江西撫署充當巡捕被叅經前署兩江督臣張之洞查明原叅攬事舞弊并無爲惡實蹟以卑陋迎合不知立品請以從九品降補奉旨革職查該員竇延馨在直隸服官十餘年於永定河水道情形修防事宜最爲熟諳才具穩練精力尚强王書臣才質明敏於外洋工商之學素所研究頗能辨識年力正强均尚有可用之才其獲譴原案皆無貪婪爲惡實蹟現值河工洋務需員之際人才難得如將該二員留於直隸差委似於修治河防創興商務等事可資臂助惟前經吏部奏定章程各督撫於降革獲咎人員調往軍營應令出具切實考語送部引見仍於摺内將該員獲譴原案詳細聲叙候旨遵行其邊防海防及黃河大工等處請留請調人員亦應照此一律辦理等因該員等係獲咎人員自應遵章出具切實考語奏請送部引見如蒙俞允其應否留於直隸差委之處引見之日恭候諭旨遵行謹附片陳請伏乞聖鑒訓示謹奏奉硃批另有旨欽此○○新授甘肅肅州鎭總兵官奴才陳元萼跪奏爲恭報奴才接印任事日期叩謝天恩仰祈聖鑒事竊奴才在署延榆綏鎭任内渥蒙寵命補授肅州鎭總兵員缺聞命自天感悚無地謹卽禀請督臣叩謝殊恩在案於光緒二十四年十二月十八日將延榆綏鎭總兵官印務交卸起程於光緒二十五年正月十四日到省當蒙陜甘督臣陶模檄委飭赴本任遵卽由省起程於本年二月十八日抵肅隨據署肅標中軍遊擊張紹先將肅州鎭總兵官銀印一顆以及卷宗等件齎交前來奴才當卽恭設香案望闕叩頭谢恩祇領任事訖伏念奴才一介武夫濫厠戎行無以報稱彌增恐懼迭沐天恩愧涓埃之未報仰蒙硃遇實感悚以滋深查肅州地處極邊責重事繁且爲關隴要區凡整頓營伍綏緝邊防與夫控馭蒙番訓被士卒在在胥關緊要奴才自揣駑庸弗克勝任惟有竭盡愚誠實心任事萬不敢稍涉因循以冀仰報高厚鴻兹於萬一所有奴才接印日期恭疏題報外理合恭摺叩謝天恩伏乞皇太后皇上聖鑒謹奏奉硃批知道了欽此 
 
