# 1884 - 12 - 4903865

 

Page 1

 
 
[致股印古今圖書集成書君啓] [  申報館點石齋主人啓]  
　　本齋仿印圖書集成前將石印之小字樣與擺版之大字樣各印一紙隨信分寄有股諸君聽憑選擇現計已有一半回信寄到皆以大字樣爲醒目雅觀願用擺版其喜用小字者止有二人然排印大字紙張本數較之石印約加兩倍有餘其中實折所閱惟此書倡議已久開印未便再遲明正須得動手俾早日完工全書送閱庶足以慰諸君之懸盼所有遠近各埠尚未奉到覆音者未知信被浮沈抑係公務怱忙無暇作荅但本齋急欲開印未　久候兹擺截至年底爲止如諸君仍無回玉諒必均以大字爲佳可無疑議矣再此書股分前雖填至一千四百股及向各外埠收回票根知　數尚未填出者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍資津貼故此後入股者如尚在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂鑒 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人於明正月初起在穗垣代銷申報及點石齋申報舘兩處所印之書籍如有粤友願辦此事祈來本舘而議一切惟須在上海覔一殷實大鋪作保方可訂定也此布 
[會銜勸捐示]  
　　欽命二品銜監督江海關分巡蘇松太兵備道兼管海防水利驛鹽事務加十級邵欽加二品頂戴辦理上海各處直賑捐輸駐滬總局前署直隷大順廣兵備道直隷候補道隨帶加三級胡爲出示曉諭事照得案奉欽差大臣直隷爵閣督部堂李札開照得直屬地方本屇伏秋雨水之大爲數十年所未有田禾旣被淹没坍塌房屋甚多並有損傷人口之處刻下東北各屬毳區仍一片汪洋麥難布種民情困苦異常被災地面旣廣待哺戶口極多冬春爲日甚長必須妥籌賑撫其衝决河隄皆關農田利害亦應分别修築以工代賑統計需費甚鉅　值帑藏支絀未能瀆請本省向係缺額各庫羅掘已空不得不勸捐接濟查直隷賑捐本有虚銜封典兩項嗣經部議惟廣報捐銜封昨本爵閣署督部堂又奏請照常例十成銀點添收貢監生兩項業蒙諭旨允准亟應廣爲集腋兾可多全民命前直隷候補胡道燏棻捐務熟悉情切救災應飭該道卽在上海各處隨宜設法妥爲籌勸多多益善除照　請奬外有能好義樂施慨捐多金者並准隨時聲請分别奏請旌奬以酬雅誼除　行外合亟札飭札到該道卽便遵照辦理等因奉此遵經赴滬設局勸捐列報並轉行本關道一體勸辦在案查本年滬上市面蕭條大非昔比加以各處偏災一時賑啓業已紛集而直賑奬案現奉部章統定以十成實銀上兌明知似此設局勸捐原同虚設且屢遇捐生赴局問價一經告以例定銀數卽廢然而返斷非减折收捐難期踴躍非不力爲災民請命一再籲陳乃昨奉傅相復諭以前項銜封貢監大部准予外省收捐已屬破格勢難再講减成並非本道不知時局艱難貿然從事惟念畿輔爲國家根本重地我皇太后皇上聖恩一聞直省災荒初則捐宸御之常供蘇孑遺之殘喘近復特沛恩施加撥帑藏凡在食毛踐土之儔宜如何仰體聖懷共圖　救當此大災之後村落成墟小民蕩析離居棲止無所鵠面鳩形哀號道路慘不可言近交冬令北地苦寒凍與餒迫尤屬耳不忍聞目不忍見况被潦災區近雖水涸冰凝轉瞬春融仍一征汪洋來春賑撫爲日甚長我東南紳商士庶飽食暖衣安居樂土設一念北直災黎饑無以食寒無以衣嗷嗷待斃情形惻然勃發仁心慨施巨欵亦未可知姑再苦口勸辦合亟會銜出示曉諭爲此示仰上海各處紳商士民知悉自示之後爾等須知天下善舉齋佛佈僧皆屬杳冥不可知之數惟此助賑最爲實惠及人易昭感格而畿輔爲腹心要地尤當權災况之輕重先以固本爲念從速踴躍樂施早蘇近畿重困除另設樂善好施捐簿已將募啓列入申報禀明江浙上憲發交各州縣分投勸募並上海市捐商明本關道派員會同順天委員浙江候補府阮曁上海廳縣一併勸辦外其餘報捐六七八九品銜封仍舊照常請奬倘有好義之士慨捐四五品虚銜並加級請二三四五品銜封者本道當隨時禀請傅相專案奏明給奬是一舉而上紓君相之焦勞章奏流傳中外咸知盛舉次則欵多究可多全民命他日遺黎倖獲生存室家完聚應必推念前恩曰此某省某紳某商之德也較諸一鄉善士之稱尤爲榮甚三則身邀一命之榮宗族鄉黨亦必推而重之曰此施巨賑而得者較諸　日减成頂戴孰輕孰重自有公評况貢監例銀爲數無多一經名列成均卽可香分貢樹而且赴京捐監一名外加印結盤費等項總須一百四五十金今僅收庫平銀一百零八兩外加部飯照費等銀五兩此外一無局費明明可省數十金並可南北一體鄉試何不趁此捐納大都直賑以明歳麥熟爲止多則展限半年爲父兄者旣思子弟讀書進取盍早圖之况捐納一監卽可救數十命此中具關積德天道有知應不負汝好善之心也本道爲直賑迫切起見不勝苦口煩言務望諸君子樂善爲懷共諒苦衷早施巨賑有厚望焉特示光緒九年十二月初十日示本局設四馬路西中和里 
[法帥談戰]  
　　昨日英公司輪船來滬帶來英國新聞紙言法國將軍波滑由越南東京回國與國中報館閒談報館人問其回國有事乎外間傳言謂君與夏總督意見不合此言是否波將軍答以並無此說實以有事而回夏總督請我親自回國面議東京之事欲取東京當定軍士若干問以君意若何波君言極少需兵一萬且需炮手槍隊馬軍各色皆備問以君在彼曾經開戰究竟意思如何波君曰東京地方極佳民心亦好惟天氣過熱又多大水如在西八月間我軍駐於田野閒恐遭水渰現在進攻當以南定河内海防爲始基此外又須時防海盜而黑旗與華兵則在東京之西北以至東南往來不定約計華兵亦有萬人觀其軍中有三分之一係用林明敦槍者餘則各種槍械皆有故不能十分精銳惟所操之法多属德國陣式并有西人爲之提調觀其所築土城規模其中必有德人爲之兵官其所用之砲則多係光口而不用螺螄炮口並未見有克虜伯砲我動身之時聞有華兵携帶克虜伯砲前赴越南但北甯之兵是否中國調去均未可知然皆係華人具所用之鎗不甚精利用林明敦鎗者僅四分之一耳華兵與黑旗倘在平原合陣不足爲慮法兵儘足相敵惟一有土城可以憑藉則攻之殊覺不易非曠日持久不可至於戰事何時可竣則不能預定須看彼此兵士多寡之數我啓行時法兵之在彼者計三千三百人目下則知已有八千人但一萬之數决不可少緣各處皆須用兵分守卽海防河内南定三處已須用守兵一千五百名倘中國續有兵至則一萬之數敷用與否尚難預定我意謂 
 
 

Page 2

 
 
就目前而言則一萬兵足以濟事如中國有續添之兵則法國亦當濟師最要者爲馬軍緣彼軍善走設當敗北之時無馬軍以追之必至仍被逃走法軍足力所不能及我啓行時法軍中尚無疾症水土亦尚無不便我稍施方略令軍士皆着黑褲上身之衣則以輕薄之布爲之身體旣覺輕便設如遇雨沾濡亦易於乾燥也黑旗深爲知兵卽如日前攻河内時黑旗將河内房屋悉行燒燬與法國從前黎里路地方無異此卽知兵之見端也我回國不知小住幾時未能預定恐水師部大臣尚須命我復往東京盖東京之事自我始之或當自我終之也 
[英將論兵]  
　　西報言英將戈登曾與中國言及練兵之法云中國兵制相傳已久欲其另易新法頗有未便中國舊制華兵皆所習慣然中國兵數則較他國爲多而且均能吃苦惟鎗則必須用後膛倘能熟練大有可用其鎗必須簡便堅固能打及一千碼之遠雖鎗質較重然華兵不將行囊帶於身畔鎗雖重亦無所妨但鎗不宜中國自製惟須開廠以便修理而已華兵旣不帶行囊服食等類亦不甚累贅故較他人爲便如華兵一隊所用刀矛等物守一地方地之外面不便於行雖有精兵來攻必須以十二人敵一華兵方足濟事若華兵用後膛鎗則更爲無敵矣華兵不宜與敵人大隊相戰利在偏師分擣東西衝突截斷敵軍之輜重夜間則頻頻驚擾之使不得安且華兵不宜用巨砲恐轉移有所不便最妙者用洋鎗鎗隊亦不至喧囂但略帶小砲數尊已足制敢他人所守之地不必力攻　聲東撃西日夜肆擾以後膛砲時時轟撃使敵人晝夜不遑寢食則必疲而致疾假如有敵人來攻華兵所守之炮臺不必堅守當乘之而遁隨身止有洋鎗携以仕走本極簡便俟敵人旣據砲臺然後四面八方百計驚優之使敵人坐困其中久必自退矣戈君所言如此其中有切中肯綮處有未盡的當處姑錄之以質諸知兵者 
[東京近聞]  
　　西貢消息云當法兵未攻宣泰之前黑旗堅壁高壘秣馬厲兵以待法軍之至必欲覆没之而後甘心焉故於宣泰城外建設炮台嚴爲守備欲以宣泰爲根本重地但嗣後見宣泰一城雉堞頗低法國砲船所放大炮可及城内固守爲難遂以北寍爲根本蓋北寗之地崇山峻嶺密箐深林易於守而難於攻水路大戰砲船所不能及故雖有戰船無能爲力祗可從陸路進兵以相攻撃此實至難之事法人雖狡斷不能深入也蓋其地山巖險阻途路崎　雖有百萬之兵亦無所用黑旂自棄宣泰城而後卽退駐紅河軍威大振兹于其所駐之地嚴加修築鞏固異常按紅河地方乃在新岡河及黑河交界處此處戰船大砲亦不能攻蓋紅河之城距水頗遠法人雖得宣泰然觀其東京一地尚有戰爭未得相安於無事也前者曾襲侯曾與法廷言若法人往攻北寍中國將命將出師與法人决勝于疆塲之間誠以越南爲中國藩服北甯爲滇粤門戶若一有失必增朝廷南顧之憂其爭也勢有必至理有固然也然法人亦不能舍北寍而他圖故旁觀者皆以爲中法於越南之事幸而和議有成否則變玉帛爲兵戎深恐不得免也杞人之憂盖無窮期矣說見循環報 
[局外消息]  
　　英國新聞紙言前曾述及中國駐德欽使李丹崖觀察往見德國首相俾思麥一節兹悉並無此事德人現已定議中法爲越南失和之事德國祗守局外之例不欲與聞也又云美廷知中法有啓衅之端故飭知駐華美提督令其當心保護商務云 
[弭兵近信]  
　　外洋新聞帋載有法國信息云刻下法國不願與中國交兵卽使華兵往東京爭拒法國斷不肯以兵戎相見且亦不肯發兵擾中國法口非畏中國也盖與中國交兵卽與英國有所不便何以言之中國通商口岸惟英國利益最多一旦中法搆釁必然封口而英商仍源源而來則法人必奪其船貨如此卽不免與英國結怨故不欲興中國交兵也然法國不欲交兵而中國必欲尋釁則法人亦無可如何倘中國亦可降心相從則越南一事法人亦不過據有東京而已 
[電務日廣]  
　　綜理設線事宜佘澂甫太守由粤東折而向西邐迤以逹越南俾利軍國要報等因前已詳登本報刻據本埠電綫行西友談及現在中國南北電線雖已接至通州而京外消息尚未能瞬息往還殊爲微憾近得中國電報局傳說刻擬再加推擴將由通州接至都城以遞要報其工程年内未悉能否開辦京通相距甚近想竣工當不遠也 
[輪船失事續聞]  
　　招商局懷遠輪船于上月二十九日早由滬開往粤東聞搭客有一百五十人並裝現銀五萬餘兩又有許多軍械乃昨日下午招商局接到電音知該船於初一日下午四點鐘時在寍波魚山洋面𨺗然傾覆船上之人救出若干尚未盡悉惟該船旣於初一日失事而昨晚始得信息亦所不解也又汕頭輪船觸礁後聞已駛至淺水處已經惇信輪船往勘想可出險也 
[西員新政]  
　　聞本埠葡萄牙領事官訪悉葡人有在上海開設吕宋票店者按名傳訊概行禁止即此新政足見葡領事之公正嚴明矣 
[江干瑣述]  
　　揚子江南岸自大雷以下崎嶇數千里磯頭星羅棋布操舟楫者心爲之惕北岸則一望平衍莫非黃蘆白葦牽百丈者便焉昨聞與金陵對岸之某洲有一小五艙子由鎭江沂流而上帶有私土十數斤過下游之某關卡卡查嚴將露矣用賄得釋乃行至是處忽來官役模樣者三五人先挽其岸上之縴口呼停泊舟子恐查出私貨相持不下無奈縴在彼手風水俱逆舵工見勢不諧先賂以洋三圓不受繼增至十餘圓仍不受此外别無長物不得已卽脫身上之皮馬褂以乞免其人始穿敗荻而去時有淘米岸側者謂舟子曰是所謂虎頭燕頷飛而食肉者也　黨大半由游勇湊合專在關上伺探虚實使貧使詐飽其谿壑而後止舟子聞言如夢初覺惟頓足踏船板冬冬而已○孟河對岸有太平洲洲面寛闊港汊叢雜向爲萑苻之淵　行李聞風戒備者非一日矣近設水師衙者干烟波無際之中嚴密巡緝堠燈譙鼓一變而爲盛世　關洲號太平洵不虚也聞當時監督工程者爲曾德甫大令鳩料庀材實事求是甚至在估費之外賠墊數百金所以金湯鞏固丹艧輝皇迥出於尋常也○龍　以下接丹徒界皆係上元縣境迤邐六七十里悉係江堰因歳久失修每當雨浸潮回輙成汪洋一片左侯相開濬朱家山後卽辦此地圩工特委許太守總理其事設局龍潭鎭分叚派員督辦計用民夫一半營勇一半侯相之於水利盡心焉耳矣○在下關搭輪船之洋篷門首見九洑洲相近之江面有火光大如箕日落卽見侵曉則滅一年三百六十日無間風雨土人謂之神燈據水手云有時散爲千百朶游行波浪中若近若遠若沈若浮間成飄至渡口纔咫尺聞人咳聲卽頓滅馮夷耶海若耶胡爲乎來哉○油自江路販來者多係大方簍每簍可三百數十斤聞下關每月進口其數總不下三千幾百簍亦可見人烟之稠密矣 
[難民騷擾]  
　　今年金陵難民較往年多至數倍往年率皆江北人今年則山東災民亦皆聞風而至負子携妻舍舟遵陸而人復賦性强悍往往擄　土人錢物近來上江兩屬六十餘村同赴善後局喊控省中已飭派各營分赴鄉間扼要住紥以資彈壓而縣中報案者猶復絡繹不絶賈邑尊籍隷山左災民以同鄉之故屢次成羣結隊赴縣求請撫卹邑尊分俸贈之亦屬不能徧給南城外兩廠每日需米五十餘石城北積穀倉派夫挑送竟有應接不暇之勢後到之人雖經宜太守派員押赴袁浦就賑而難民多借故逗遛似此情形明年貲遣一層辦理頗非容易是在爲上者有以善處之耳 
[袁江雜錄]  
　　統領清淮馬步各軍唐軍門之少君於上月二十四日娶漕標中軍副將王都督之女公子閫外威嚴閨中伉儷固一時佳話也○浦上人傳言云上月二十四日日初出時兩旁暈作兩圈隱約日形逾刻始滅見者各相驚異或云咸豐某年曁同治建元曾於除日見之 
 
 

Page 3

 
 
是名曰日生耳○山東水災各處開設賑捐惟浦上地瘠民貧本境賑務尙須他處接濟故數月以來所收捐欵不過三百餘貫現由勸捐委員邀請各業董事議將今歲都天會所抽經費未經撥用者備充賑欵約一千餘貫又鎭憲章軍門以籌捐旣艱飭取捐册分發各湘軍淮揚鎭標營汛量力捐助欵亦不菲特未知此兩宗何時起解耳○數萬災民麕聚一隅咸在石馬頭至王家營一帶購辦食物生意雖極繁瑣亦小本經紀之一利藪也又留養局所放錢米僅可餬口於是灾民中之强壯者則出外傭力幼弱者則搜尋薪草婦女老邁則沿門乞丐朝出夕歸頗覺紛雜鎭憲爰飭城門委員實力稽查毋許擅離職守城門栅欄嚴緊異　定更之後卽不許行走云○海州分司徐星槎分轉之封翁年逾古稀精神矍鑠竟於上月二十八日無疾而逝分轉哀毁異常聞斯缺尙未委員署理云○前報清河鄉圖災户請放積榖及豐濟倉榖一節兹經楊邑尊此以積榖無多各鄉圖低窪之區亦勘不成災旣非大祲恐與積榖章程不符只好轉稟大憲云○道憲恐災民之病殁者無叢塟地也於是慨捐廉俸買地四十畝以作義塚每塚前編立號磚十塚立一總碑詳註籍貫姓氏使他日子孫有所辨認復籌每歲培築免至坍塌法至良德至溥矣道憲夫人亦樂善好施出其奩貲製小兒棉衣五百件俾施與新產之兒云 
[寍郡失火]  
　　十二夜二更時寍城西門外馬園地方失愼各水龍聞警赴救得卽澆濿僅焚去小屋數椽云 
[催遷停柩]  
　　寍郡北門外之寄棺待葬所停放之棺日積月累無可再停今秋該所紳董曾經徧貼知單限以三個月一律遷葬迄今限滿遷葬寥寥于是重貼知單再行寛限至明年正月爲止如仍不自遷葬定照定章一律遷埋義塚家属聞之各宜速遷毋貽後悔也 
[信局逃閉]  
　　包探康阿順至英公堂稱外國坆山相近之寳興順信局不知何故逃避己由捕房派捕看守應請泒差檢點零物黃太守謂該信局旣己遁逃想有虧空情事然開信局者必有同行具保姑候派差照料再行查辦 
[查點押犯]  
　　翁子文太守仍回法會審本任王鴈臣司馬卽於今日交卸擬赴金陵公幹業於昨日查點在押人犯十九名枷犯五名除竊京貨店火油案之王阿巧賠錢釋放外尙有押犯十八人枷犯五人云 
[拿獲逸犯]  
　　前日法捕房逃逸之犯　二號華捕阿二在洋涇橋密采里飯店相近處獲到陶金榮一名法包探孫寳生在彩視街獲到沈金生一名昨晨十司馬臨捕房時判沈金生當堂責三百板仍照原斷枷號三月陶金榮前曾笞責僅予枷號 
[不付票洋]  
　　前日紫來街口長興嫁粧店門首有多人打架緣有某甲向長興收取前月底期票洋二十元該店於照票之時應允到期准付某甲因卽收下及到期往收該店又約月初付洋及至月初又欲約期某甲因此爭執赴法捕房控告捕頭着投公堂申訴云 
[英界公堂瑣案]  
　　虹口鄉間訓蒙之林洪如被無賴等剝去皮褂由黃太守將洪明甫高榮榮陸掌榮啞子王阿三等各責五十板俟獲爲首之木生阿裕再辦等情已列前報昨據包探徐少亭稱現獲范木生殷阿裕开查得前經送案之五名中有王阿三亦係爲首者爲又拘王吊得原贓皮褂一併請辦林洪如亦投案禀訴王阿三等均不承認黃太守商之賈副領事判王范殷押候過堂笞責再各枷一月發犯事地方示衆起案之皮褂交林領去又諭地保若輩中人如再有藉端拆梢及前項情事准爾扭控或訴捕拘案從嚴懲辦不貸○朱阿四稱粤人吳孔懷曾將東洋車租與寍人我向寍人轉租半天停車在路被人竊去法租界照會當知照寍人轉告吳詎吳逼我賠照會閉在屋内一夜私刑吊打天明吳自寫成認賠照會據令我畫押一時無奈畫押得釋奔告捕房拘吳并吊所立之據請騐我兩手繩痕吳供開烟館放租車被朱失竊法照會任意將車抛棄故與爭毆黃太守騐得朱阿四受傷屬實判罰吳洋二元筆據　銷　趙桂林稱在北誠信烟館爲堂倌昨有二人來吃烟因掉換水烟筒起見被打失洋烟筒一支爲此訴捕且被打壞洋烟筒二支呈閱金三六金桂林同供是弟兄昨往吃烟口角爭毆並無閒人入内如何失竊洋烟筒黃太守以趙控失無憑不准究追惟二金不合細故擾衅判各罰四開洋一個撥充醫費 
[懲俗微言]  
　　竊以事有重輕處之宜審善無大小知則必爲卽如每年十二月二十三四日送灶比户皆然此常例也至新正初四夜接五路財神則城市居多鄉間尙少第思所用神　兼有字跡當夜焚送或門前或街上其灰任人踐踏甚且犬臥遺矢種種穢褻言難盡述殊失敬神惜字之道堉故届期喚工挑數栲栳内襯破鍋用洋鐵畚箕隨焚卽掃堆積沿灘待潮水瀉去行之己十有餘年前曾致書輔元堂董江君馨山孝亷亦卽遵照近時未見復舉惟願好善諸君子體敬神惜字之意恊力相勸各盡本心各分路角徧地舉行一年三夜所費無幾爲功甚大芻蕘之獻務望信從是所切禱並求貴館刊入報章不勝感德[  閔行鄉約局養怡范廣堉謹啓]  
[答曁陽居十採訪滬市公司情形書]  
　　來示以滬上市面疲敝各公司股價驟跌欲窮源竟委下詢芻蕘不揣謭陋謹爲執事陳之中華自泰西互市以來　朝廷特簡大臣主持商務市廛之間宜有生色乃近歲以來幾有江河口下之勢或謂信息過靈市情逕直或謂厘捐太密貨本加昻二說雖不爲無因然皆非本原之病也本原之病實因錢債案件未能認眞辦理積習相沿竟若倒帳欠債無科罪之條於是好利之徒乘時得勢但顧銀錢着手事業恢張不顧本重利微暗中虧蝕外强中乾神衰形旺如羸瘠之人一遇感冒風邪無不立時委頓所謂死於千日不死於一旦不得不我虞爾詐信義日漓盈則歸己虧則累人倒帳之案遂日出而不窮此致病之實在情形也今年法越搆衅久而不定存資於人者深恐擾及商埠皆思捆載而歸市面爲之一緊山西票號留銀不放市面爲之更緊泰西銀行復不通借拆票市面遂一朝决裂何也昔年票號蓋皆薈萃蘇垣分號於滬者祗有數家資本無此時之户專以匯兌爲交易而不放長期軍興以來藏富於官票號結交官塲是以存資日富迫東南底定上海商埠日盛票號聚集於斯者二十四家其放銀於錢庄多至二三百萬銀行始初僅通洋商外洋往來以先令匯票爲宗存銀槪不放息自己已年餘姚王某爲匯豐通事伊本莊夥深悉各庄底細導銀行放息歲存庄家何止數百萬銀根偶緊通事卽乘間居奇至市上拆息有驟漲驟落之弊十餘年來銀行獲息無算王亦驟富同鄉中咸有快發財之名溯查從前錢莊新創不易管事者必自揣居停存本豐厚始敢多放帳面量入爲出自票號銀行廣放長期拆票以來錢莊得此不竭之源於是日開日多莊夥認識銀行票號不必仗東人存本卽可指揮闊綽經手權重尾大不掉職此之由識者早謂票號銀行之欵可暫援不可久恃若如取　携依爲挹注設遇市面風波必有崩騰瓦解之一日深切杞憂無如人心貪得無厭拆銀便則放帳濫凡市上行號之聲名洋溢者錢莊不察虚實　其盈門平日招牌益好則其存欵益多然必營運在外斷無窖藏於家予人以息之理一旦處處提回四面受擠奚能咄嗟立應雖有典產事業究非現欵可用勢如破竹倒若狂瀾此目前衰敗之實在情形也或謂公司股票存躉銀欵遂至市面受擠然無論何項公司存欵仍在市中也或謂公司購買機器銀欵出洋所致然出洋之欵十不二三何也泰西各邦股分之所以通行日盛者入股之人皆囊有餘資但圖恒久之利不問票價升沈經辦之人必成竹在胸祗求問心無愧不計目前毁譽久而久之必有明效大騐所以西人股票皆視爲世業間有開礦等事成本全罄者則其盡瘁竭忠爲衆所諒中國糾集公司本係創舉承其乏者不盡内家願入股者亦未必盡諳西人貿易之經去年忽見招商開平等票逐漸飛漲遂各懷立地致富之心借資購股趨之若鶩一公司出不問好歹不 
 
 

Page 4

 
 
察氏藴股分早已滿額麾之不去一年之中驟成公司一二　處票多則價賤賤則羣思脫手且此數十處中虚實不齊市中有虎訛言四起新聞各報中又爲刊登行市傳播遐邇内地以耳爲目無從猜測一見股價日跌便視如廢帋爭欲出售棄愈多則受愈少更有質票于人者票價一落受者急于催贖押者實偪處此不能不濫價求售以顧目前此股票日跌滔滔不返之實在情形也至於各公司之孰得孰失將興將衰局外旁觀祗悉梗槪招商一局創設之初僅藉官　數十萬購買輪船四五號洋商忽焉視之合肥爵相于闤闤中破格求才得唐景星徐雨之兩觀察肩任艱鉅當斯時也風氣未開招徠不易二君慘淡經營力圖振作兼併旗昌公司增船至三十餘號縱横江海無遠勿届凡黃浦江邊要隘碼頭三分有二怡和太古輪船公司始各降心相從與之立約局中行本至有四五百萬之多光緒四五年間除股本百萬外官中存項多至二百餘萬庄欵多至一百七八十萬年年官利存息不短絲毫非二君之聞望素優曷克臻此舊歲股分漲後股本招足二百萬又設立仁和濟和保險公司相爲維　閱今年帳略除每船减折成本並分派官利一分外尙餘銀七萬虹口北棧係念五萬原本得價四十萬兩讓與洋商此項羸餘尙不在内且存項陸續拔還官欵僅存九十餘萬庄欵僅存七十餘萬辦理日見起色實無可以指摘况國家徵兵運餉得收無窮之效南北大吏豈能不竭力維持至徐觀察欠人另項乃各錢莊信託太深卽招牌愈好存款愈多之謂今忽欲一旦收回其何能支不得已以一百八十萬之產暫抵欠項一百三十萬己與各莊定約局中並不相干此招商公司之實在情形也織布一局始刊章程約帳係據前次英國工師所擬原定招股四十萬去春因附股者多不獲已又加十萬兩局中總攬大綱爲龔仲人觀察管官務鄭陶齋觀察管商務股票亦二君簽名鄭君志趣絶俗行不由徑爲滬上第一等正人有鑒於前次之失事事過於謹細其所聘美　工師丹科亦事必躬親方敢自信光緒七年九月間丹科携帶各種華花赴歡洲試織覺非攙用洋花不能以機器成紗織布丹科殫精竭慮閱十四月之久改機至八九次始能全織華花當即定造機器監製旣成於本年七月起程回華機器亦分批運來現已趕造局廠房屋大約極速須期年告竣開織又因去歲滬上有人托名洋商欲辦紡紗機局以相傾軋嗣經南洋大臣禁止局中復添辦紡紗機器現悉機器價值共需念八九萬造屋購基共需念三四萬以及此數年中洋人薪水往返川資並局　費用綜計全局告成須下本五十七八萬加以購花織布之需照　集股本尙缺十餘萬若在市面平順之時以鄭君之聞望何難通融周轉偏值如此市面惟賴主持商政者維持而調護之也至於美工師之措置旣與英工司稍有區别究竟將來有利幾何須待出布一年後方有把握但布帛菽粟爲人生必需之物此局放後苟每日所出布疋仍能如英工師所擬之約則利息猶屬可觀而其事之平穩實較勝於各項公司且可用男女傭工數百名一年出布總在數十萬每年數十萬金不再漏出外洋又能養活多人於中國大局不爲無補此織布公司之實在情形也電報自津滬線造成後通行漸廣現在添辦浙閩粤漢電線浙江工程係王副將榮和經　已抵浦城福建工程係陳叅將友定經辦廣東工程係佘太守昌宇經辦均已分投開工漢口工程係姚叅將靖戎經辦勘路已畢亦將開工大約明年三四月間一律告成就現在集股八十萬元而論其已成通報之局津滬舊線外僅浙省數處約計統盤祗有十分之四業已開局售報然逐月所收報費除開支一切局用經費已有官利可望此局在中國尙如萌芽始發含葩未放且爲寰中獨擅之業局中刊有電報要略一書閱後可知底藴此電報公司之實在情形也開礦求寳於地收效遲速難以懸　就各省禀辦已睡股分之開平徐州金州荆門池州貴池煤鐵礦平泉順德施宜長樂鶴峯銅礦承德三山銀礦嶧縣煤礦此十餘處中祗有開平嶧縣兩處業已見煤開平股本一百念萬用機器西法開挖現在日可出煤五百餘墩每天官利局用經費約需八百金有煤二百五十　卽可抵每日之費嶧縣股本十萬兩用中法開挖現在日可出煤三百墩每天官利局用經費約需四百千文有煤一百六十墩卽可抵每日之費此外各礦須待開成以後方能核計利息並聞　樂荆門施宜順德數處已有停辦散股之議此礦務公司之實在情形也保險一端平安無事則無往不利倘遇意外賠償則股本亦可全傾但某公司有無賠項以及數之多寡旁觀不易盡知非遍閱各公司帳略未能了然於胸且不測之風波卽來日情形今日有難逆料者此保險公司之實在情形也總之去年股票之驟漲不在情理之中今年股票之大落亦出於情理之外夫市面之有股票猶鈔幣也商埠廣開則現銀匀散漸覺具少所賴鈔幣並用得以市面流通今忽將現銀一齊收起鈔幣槪不通行不啻如天氣上升地氣下降閉塞而成冬矣試問收現銀而歸者其能永遠匵藏不出而權子母耶必稍待時勢安靖再圖營運本年恐未易轉圜也白圭致富之法不外人棄我取如現在已成之輪船電報保險開平各股票照原本跌賤十僅五六囊有餘財大可及時收買如明年派息一分已得利二分矣派息分半已得利三分矣且此幾項已成公司官商相爲維　較之别項貿易必然悠久卽較買田開當亦覺利息倍厚如防海疆有事則雖窖　銀亦未必竟能保守也抑又思之現在邊防多故皆思同仇敵愾各省遭災無不存心拯溺然欲安内攘外必求財力有餘欲求財力有餘首在保全商務欲求保全商務全在流通股票欲求流通股票尤在辦事者有實心與股者有恒心勿存私見勿惑人言庶令藏鈔于家還籌于布挹注周轉利賴無窮如曰中國行商坐賈本所固有何必用夷變夏公司集股不知風氣變遷雖聖君賢相莫之能遏上古邦畿千里易事通工祗此粟布秦漢混一天下始行錢鈔之法迄乎元代遂通海舶沿及此時中外一家直開千古未有之變局旣不能閉關絶市卽不能不爭富競强然古之所謂富强者只需有人有財今則時局逈異非有鐵路輪船電報萬萬不能與泰西爭强非開採五金煤鐵等礦萬萬不能與泰西競富查西商鉅本貿易無不裘成集腋彼國家又實力保護上下相維所以多財善賈無往不利行商若行軍然華人之店舖行棧譬之一鄉一邑之圑練西商公司則如已成之隊伍今欲兩陣相角以鄉圑而當大敵勝負之數無待著龜矣卽如上海一埠向推沙船爲大宗全盛之世何止二三千號自有輪船夾板後沙船無以自存如果早思變計斷不至此是亦一証也當軸名公燭照機先倡導商民仿集公司實爲借法自强之要策然事事須集商股卽事事須得人而理中國　辦公司之才尙不多見非公司之不可行也今旣不分軒輊一槪披靡非有殷富紳商放出眼光决擇穩妥股票多爲收存恐市面難以流通商務從此不振稅厘日絀本實先撥審是則收買已成公司賤價股票實爲保商急務整頓未成公司辦理革程實爲保商善後而要不外乎嚴辦虧倒之案以抉其本原大病俾使市　之僴信而能立卽公司股票亦永無大漲大跌之弊焉是否有當伏乞高明教之肅復敬頌　安 
[感事四津]  
　　越　貢雉久輪誠蚌蠲無端海外爭擾我邊疆將搆釁塡伊谿壑竟難盈册封未下初登位敵燄古張赴重兵天聽迢　呼籲苦計窮力促請行成着鞭甘讓祖生先遯入要　二十年甲十同心勤講武丁男餬口課屯田特伸義憤頻傳檄大有奇謀足備邊孟獲縱擒循舊例文姬歸贖論金錢特命尙書赴海圻赫然震怒仰天威軍民百萬輸刀貝貔虎三千燦幟旂競到南風今異昔論由西鄙是耶非河山一統歸中夏狡猾龜兹敢蹈機衣租食稅感皇仁况是中興氣象新四塞歡聲震山嶽一腔熱血灑乾坤岑彭破虜如摧杇吳越平仇起臥薪欲撼岳家軍不易和戎早已絶西秦[  蘇州夢草詞人祝慶雲日卿氏稿]  
[呈天南遯叟王紫詮丈卽請霧裏看花客刊政]  
　　婿能傳硯早相親眞箇天涯若比隣世俗轉移堅立脚名山著述等吟身喜招詩酒琴棋客常作東西南北人雅願摳衣躬晉謁鬚眉瞻仰古精神[  蘇州夢草詞人祝慶雲日卿未是草]  
 
 

Page 5

 
 
昨讀管君秋初爲元配潘宜人徵題諸作滿目琳琅各體具備積年以來得詩甚夥刻已將付手民然海内詩人或有作而未寄者望卽寄交滬北萬卷樓書坊同壽梨棗且卷中有多以别號相稱祗某居士某山人而已諸君爵里姓氏未能詳悉其素所相識者固不待訽問惟郵筒所寄誰面爲難謹懇惠示銜名俾能刊入卷中立言立名庶幾並垂不朽焉繫以小詩代爲求請卽呈諸大吟壇一哂○瑤池仙子去塵寰贏得潘郎鬢欲斑多少才人嘔心血好留名姓在人間到處徵題徧九州徽揚彤管足千秋平昌借爾光家乘一集詩從萬姓求蘇州夢草詞人日卿氏拜稿并識 
[寄懷陳逸耘明經揚州]  
　　廣陵憶判袂彈指歲三更江永一天塹驛無千里程相思勞夢寐尺素仰　誠尙恕稽生懶栽書久未成筆耕同調者藝苑抗衡誰臂儼經三折書能出衆奇苦侵魔病骨占騐朔風期君好書至右臂受傷每朔風起先期痛　屢騐不差邈矣成私淑鴻文忝序詩拙稿承賜序文○兼擅申韓法侯門曩曳裙文章標　望道義溢香譽僑寓海陵郭獲居思白廬君避亂移住泰州　董文敏當年避倭處象賢傳世業羣從守　書賣文古竹西北海才名齊金石詞稱富襟懷興不低何時尊酒會積日擘箋題欵曲臨風迥寒林莽隔溪珠江拙閒廬主杜鳳岐邠農甫求是草 
[華軒主人招飲青樓索詩]  
　　申江城外月黃昏人影相隨月到門不過逢塲聊作戯那眞此地便銷魂羅襦解處聞香澤紈袴歸時帶酒痕多謝主人情太渥等閒燒　一開尊屈指申江七載遊青鞵曾未踏温柔此時歌舞他時恨一斛珍珠萬斛愁舊事感生花障　新詩吟作錦遍頭才人倜儻狂何　知否當年謝眺樓陳設精良致足誇平原原不厭豪奢儻非西蜀薛濤宅便是錢塘蘇小家煖玉杯光分畫燭銷金帳幔綰轉紗薔微多刺葵如墨襯出尊前解語花姚黃魏紫亦風塵富貴如何竟認眞隨處有花堪飲酒可知無地不成春沈　　瘦劉　謔顧女詼諧謝女瞋燈下相看同一笑到來都是箇中人[  勾章惜花侍者葆青錢鋆未定稿]  
[浙省撫轅抄]  
　　十二月初八日知府鄧嘉純禀知厘捐局委湖墅厘局差禀見叩謝正任浦江縣恩禀知藩司委署奉化縣事叩謝程聰訓禀知運捐局委接辦烏鎭釐卡叩謝主簿王錫　卸署海鹽縣丞事回省叩見○初九日從九品郭焜交卸諸曁典史回省禀到 
[蘇省撫轅抄]  
　　十二月十一日藩轅牌示照得委署金山縣訓導祝譽彬現據江陰縣詳報因病難以赴任將委札繳銷請改委前來今查有嘉定縣恩貢候用訓導甘堯熙堪以委令署理候補縣劉德蹸禀知辭奉藩憲委解陜甘伊黎餉赴上海江錫珪禀知奉委閶胥門外總巡差候補都司李昌柱缷署右軍守俻事回代理　澤縣縣丞　從乂缷事回分發江蘇試用巡檢黃道行安徽人禀到○十二日正任吳江縣主簿李弼禀辭回任縣丞葉恆新禀知辭奉委赴江北緝捕差府照磨汪受綬禀知奉委東路一叚巡查差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[鎭江電局十一月下旬代收靖江揚鎭沙洲賑捐清單]  
　　靖振○靖字址六號册蘇城厘局蔣募柬賑　靖賑一百廿七元靖廿六號册前木瀆厘局丅募丁　六堂廿一元旴眙知非子席費移六元馬凝香堂張嘉會堂二户各四元鼎昌烟店廣茂麻店二户各二元振源車萬泰烟店信茂米店悅來瑞萬興泰五户各一元以上均由靖邑尊查經收散放○揚鎭洲賑○通州李募鎭字一號册徐侯氏八元梁奬善堂程振文徐秋谷三户各四元求平安三元陳子卿鄭義裕許協成許雙轅訐朗記四户各二元黃吉甫　德泰侯霞軒侯祖蔭單蔚文五户各一元鎭二號册　善堂八元崇德堂西米行洪季光三户各六元齊陽堂四元東米行五元寳翰堂馬永遂開泰三户各二元鎭三號册崇善堂廿一元桐蔭軒十元馮樹立竹樵氏公裕三户各二元玉舜氏李名揚省吾軒省吾堂修善堂積善堂存善堂慕善堂廣善堂樂善堂樹滋堂十一户各一元鎭四號册周四知堂三元馮樹顯堂馮樹揚堂徐慈福堂三户各二元孫善慶堂係九經堂王唔言室崇德堂周錫恩姚汝玉黃茂萱黃史和黃衍熙書善堂吳西垣無名氏陶雲程陳西苓劉槐雲閣劉貽馨堂十六户各一元朱宇記孫愈康二户各半元鎭五號册張耕心堂三十千九百六十文護謗堂十一千二百文張素位軒張枕經閣張裕後齋張　止居重親致懽堂五户各十千文程玉麒堂七千八百四十文但求寡過齋焚香讀易廬曼　羅花室梧竹雙清舘五户各五千文鎭六號册鄭志城無名氏二户各二十元畢鎭垣五元成冠羣三元鎭七號册節冗費人十八元許長發求行舟平安沈恆泰二户各八元知非軒六元侯周氏求病愈四元侯大保二元王金龍王炳南王鴻升胡適南寳源福源張金鰲子孝病愈七户各一元鎭八號西保安堂曼陀羅室不　民三户各二元元昌永福記號恆森號慶泰號振豐周公記張子年從心堂徐瑞記種德堂濤生氏敬信氏向善氏十三户各一員無名氏六十九員八百文以上共來洋四百四十九元八角五分晉源來鎭四百二十四號册清江德椿五元厚記糖棧冬至節席移四元京都書畵社十七兩八錢通州李新舊棉衣褲九百件常熟昭文二縣棉衣一千二百件太古帳房周募四百六十五號册徐長明三元政大局壽賑二户各二元○下旬共收二七銀十七兩八錢收洋四百六十五元八角五分六六六五合二七寳三百十兩零四錢八分九厘○大共下旬扯收二七寳三百二十八兩二錢八分九厘○二十四日付柳少雲手洋四百五十元合二七寳二百九十九兩九錢二分五厘○下旬共收棉衣褲二千一百件○再敝處所募助賑彩票灾民待賑孔殷年内卽擬開彩敬求仁人君子設法分勸早日擲交惠此遺黎功德無量[  京江協賑同人拜啓]  
[接錄上海陳家木橋金州磺務局内順直山東等處賑捐公所經收十二月初八日第三十三單]  
　　松江輔德堂紳董胡錦曦閔啓祥沈慶安經募陳杏生孝亷太夫人壽辰悉將壽禮助賑銀一兩三錢洋五十七元對開十五个四開四个又募徐綠琴未佳木手各四元顧嵩呼張觀吉奚重籯奚重筐張鐵花張家　陸可繼七户各二元乾誠紙號陸介生楊雲莊李樹德沙祥鳳張聲駍張怡如周二風吳逸梅沈琴樓張聲匏張端恭張聲義張聲雅蔣杏村楊濤相戚永昌蔣永順張小秋無名氏張韻笙廿一户各一元以上三十一户共洋一百元銀一兩三錢對開十五個四開四個○富貴源頭册同字二千六百四十三號平湖李仿白經募郭和裕郭裕源郭子擬鄭四保四户各一元劉蓬記彭德記各四開一个○補不足齋十元有心無力陳二元隱名氏三反三元隱名氏一元 
[接錄上海陳家木橋金州礦務局内順直山東等處賑捐公所經收十二月初九日第三十三單]  
　　蘇州電報局來補水合規元一千七十九兩六錢二分由成豫莊解來○四省水災圖册燕台招商局陳敬亭經募東字六號濰陽衆號大錢五吊李龍溪大錢一吊又募東字三號正祥義洋九員永吉棧義和成會昶同茂義記棧永興永麗德昶公八户各二員文記聚公雙成永隆裕永源興五户各一員兩共十六户三十六員○吳興無名氏十五員乍浦源隆昶三員隱名氏三員又四開二個李不留名爲母病許愿四員馮文記求祖母消災延壽三員吳友如一圓○吳江金栻募寓湖金紹卿二圓陳子芳樊祖蔭各對開一個又來朱杏春募衆善居四圓博愛人一圓又費少泉范餐英各一圓又徐翰波募詒穀堂兩圓以上八户金栻寄來十一圓對開二個 
[上海北市盆湯衖絲業會舘主施少欽經收順直山東江浙等處十二月初九初十日第一百五十六一百五十七次賑捐清單]  
　　嶺南無名氏祈保水陸平安助來大自鳴鐘一隻連架一座寳山沈一新塹合宅平安助來董其昌墨寳樂志論手卷一個白綾底子連紅木匣一隻俟估價歸併彩票册内○第二日出售彩票新泰絲棧廿二號一張　記廿三號一張義記廿四號一張禮記廿五號一張太古洋行朱子梁廿六號一張新寳順洋行闕鳳書廿七號一張陳雲卿廿八號一張方俊生念九號一張姚恆興三十號一張王電初三十一號一張吳興十五齡文童濟湯氏耕九三十二號一張南市和記三十三號一張沈味畬孝亷三十九號一張嘉定張大奎四十號一張共售十四張計洋廿八元以上初九日○上海徐礪卿俊卿兄弟兩人叩求灶神祈禱父病速痊指捐順直賑洋二十元○孫義敎捐虚對開洋兩元孫震捐虚開兩元張宏德虚對洋一元鄭和卿虚對洋一元同泰行虚對洋一元劉葦舟虚對洋一元陳恩浦虚對洋一元劉咸賡虚對洋一元劉三興虚對洋一元張全利虚對洋一元丁源興虚對洋一元胡增發虚對洋一元以上十二户由蛟川勉力子經募祝同心先生同字册第五千九百四十三號由乍浦公昇號寄全盛局交來虚對開共十四元元第三日出售助賑彩票新泰絲棧内閑存書舍文德别墅固志一百零一零二零三號共三張升和綢庄朱翠峯一百零四號一張亨泰洋行一百零五零六號兩張沈衢亨一百零七號一張公記號翁西樵一百零八號一張謙吉昇票號王先生經手一百零九十十一號三張共售十一張計洋念二元以上初十日合併聲明 
 
 

Page 12

 
 
[光緒九年十一月二十六日京報全錄]  
　　宫門抄○上諭兩道錄前○教職單○吏部寳等奏遵議章程緣由片○又奏訊明分别擬結片○將軍希奏請豁除租銀片○十一月二十六日内務府國子監正紅旗值日無引見○肅王克王由東西陵回京請安○嵩申等各謝調授缺恩○和寳請假二十日○掌儀司奏初一日祭奉先殿濂公行禮○召見軍機福錕○光緒九年十一月分教職單教職廣西梧州譚體仁慶遠附正諭江蘇吳縣宗伯五陽州山東淄川王慶堦東昌浙江海鹽陳啓元台州東陽吳鴻翔温州福建崇安李駒福州湖北天門吳鐸黃州雲南趙州徐潤雲南俱舉廣西蒼梧何鎭卿南寍廩訓導直隸定興顧榆順天南皮張獻永平山東濟陽封瑩武定福建甯德陳榮彬漳州俱歲福建羅源黃謀槱泉州優江蘇如卓熒江寗安徽建平程崇俊徽州河南考城李玉琳懷慶新蔡陳一經河南陜西定邊房應庚西安浙江松陽葛麟寍波福建松溪施登龍福州俱舉江西會昌吳雲坤南康廣東大埔姚家修嘉應四川資州杜瑞謨嘉定會理余祚新成都俱歲江西瀘溪漆爕元瑞州廣東定安劉炳藜廣州四川犍爲張墀資州馬邊劉炳麟重慶慶符姚元隆嘉定俱舉湖南鳳凰鄭元慶沅州拔復諭直隸藁城范楓林順天安徽繁昌胡繼烈寍國河南羅山熊兆姜光州浙江景寍曹咸熙嘉興俱舉山西榆社武天益太原恩江西瑞金周樹豐袁州恩河南登封洪一波歸德副四川開縣何崇爵重慶副營山周允增叙州浙江湯溪戴景麟嚴州俱廪福建光澤梁星樞台灣廣東安林青蘅廣州三水楊懷治肇慶俱附復訓順天寳坻邢金蘭順德歲湖北應城柳繼謨漢陽舉浙江石門邱鎭紹興廪陜西華州楊彝珍西安貢貴州遵義柳先春思南歲○○寳鋆等片再尙賢原奏内稱禁止家丁騐貨收稅無論中外關榷均派委員辦理如有濫徵濫罰分肥私槖情事議以贓私處分一節查各關騐貨收稅例應委員督同書役按則騐收近來委員往往假手書役家丁以致百弊叢生擬請飭下崇文門監督嗣後騐貨收稅應令委員躬親其事卽以前堂爲委員辦公之地其隨同騐貨之家人祗准在堂下聽差庶委員耳目較近稽查易周至委員如有横徵勒索隱匿侵蝕例有應得處分毋庸另行酌議其外省關榷應行禁止家丁騐貨收稅之處由户部申明定例通行各關遵辦又原奏内稱嚴定監督處分如委員任意訛索該監督不卽行撤委别經叅揭卽與濫保匪人同科一節查崇文門正副監督向例各奏派委員一名總司稅務謂之奏委事權旣重最易爲奸惟該監督若實係僅止失查槪照濫保匪人例議處似覺太重如有徇縱情事僅照濫保匪人例議處又覺太輕擬請嗣後奏派委員如有貪婪劣跡别經叅揭除將本員嚴懲外卽將該監督嚴加議處如堂委犯有貪婪劣跡將本員照例懲辦該監督照例議處又原奏内稱申定罰稅章程近來逐漸加增過於百倍名爲充賞辦公實則均入私囊或經蘆溝橋抽收而猶多方訛索或由齊化關報稅而猶百計留難肩挑貿易　屬車輛無不搜索威嚇名爲報効又名爲行李稅海巡四出滋擾至一二百里之外各節查例載崇文門商人漏稅視其價值輕重酌加四五倍議罰或遇積慣販私屢次犯案者加至二十倍爲止等語是罰稅本有限制嗣後倘委員違例重罰准被罰商人赴五城御史衙門呈控卽由該御史查明叅奏至蘆溝橋係稽查分口例不收稅各門亦非應行納稅之地擬請後蘆溝橋及各門均不准私收稅錢飯錢違者懲辦其肩挑貿易眷屬車輛照例不准勒索查會典内載必行商大賈挾資貨殖以牟利者徵之至小民日用所需擔負奇　之物皆不在徵榷之條擬請嗣後除例准免稅各貨仍照例免稅外凡民間日用所需肩挑貿易零星小販應遵照會典槪免徵榷又例載京外官員及眷屬車輛到關騐無應稅貨物照例放行擬請嗣後各門除應稅貨物照例送務納稅並官民人等携帶重大箱隻行李較多仍送務查騐外如僅係隨身行李衣包等件及家屬車輛卽由各門委員查騐如無夾帶私貨立時放行不必送務並嚴禁該　役等巧立充賞辦公報効及行李稅等名目所稱海巡四出滋擾查咸豐二年奉旨崇文門有例定口岸該商等自不容繞道巧避差役人等亦不得越境私拿等因擬請嗣後海巡祗准在關市稽查不准肆行誣拿攔路滋擾更不准擅入人家皆稱漏稅搜取貨物違者從重懲治至所請酌添御史稽察一節查崇文門從前本設有稽察稅務之滿漢御史嗣因日久成爲具文目滋流弊於道光二十三年欽奉特旨裁徹在案並查崇文門宣課司例由江南道御史稽察道光二年奉旨崇文門稅局責成五城御史認眞稽察等因是稽察已有專司自可毋庸酌添應請飭下五城御史曁江南道御史認眞查察遇有崇文門員役勒索之案卽行叅辦又劉恩溥原奏内稱從前有崇文門監督到任偶值火災因相戒不敢到任請飭該監督等按日分往稽查等語查監督向於接印時到署平時一切公事均由奏委每日進署辦理此係歴任相沿原非盡因火災惟監督有統轄之責必須隨時督率方可厘剔弊端應請飭下該監督嗣後常川前往稽查以重稅務該丁役等倘敢縱火卽行嚴懲不貸除臣等酌議章程十六條另行具奏外所有遵議章程緣由謹附片具陳伏乞聖鑒謹奏奉旨已錄○○寳鋆等片再據雲南會館長班王福卽王大呈控一案當卽傳訊王福並提傳在坊看押之王文訊據王福王文供稱八月間雲南武舉禇鳳鳴等來京會試在會館卸車行李内有白皮箱一隻禇鳳鳴進塲時將箱子交與小的們看守不知箱内何物二十一日崇文門務上來十餘人將王福並箱子一併拿去到務開騐係羽綾十六疋將王福交南城司後因王福有病取保將王文傳去看押炦委員過堂將小的們責打褚鳳鳴出塲後說王福與務上通同作弊令賠箱子褚鳳鳴託武舉馬姓到務炦委員令王福認罰任二在旁令王福畫供後定罰銀六百兩未交現在褚鳳鳴馬姓等均已出京羽綾箱尙在務上等語訊之委員炦　阿海巡任福均供漏稅羽綾係海巡在雲南會舘拿獲送務屬實調查該衙門罰欵簿實係批罰銀六百兩臣等查武舉帶羽綾箱進城並未報門上務其爲漏稅無疑應行議罰除應飭交正稅銀十九兩二錢外仍照例罰銀五倍惟現在褚鳳鳴等均已出京如該長班情願代爲具領俟將正罰各稅如數繳清卽將羽綾交王福等代爲認領以便完案如該長班不願領卽將原貨封存務上俟褚鳳鳴到京繳欵認領王福王文二名應卽飭坊省釋文據通州茶棧商人賈森呈控一案訊據供稱向代茶商運貨至張家口在東壩納稅每駝均有苫布以防雨漏苫布向不納稅亦不寫入貨單八月三十日由通州發往張家口茶貨東壩　局於單内食茶二箱漏未過硃以致張家口分局因單内食茶並未過硃又未寫明苫布遂將食茶苫布一併扣留並將商人靳標看押又於九月初四日發往張家口茶貨内有食茶二箱東壩稅局過單内漏未塡寫致張家口分局又將食茶扣留現經崇文門牌飭萬全縣將茶商押解來京以上兩次茶貨均已納稅因稅局舛錯致口商被累貨物扣留請飭卽爲開釋等語當卽提訊東壩稅局書差人家僉供八月三十日夜間通州茶棧過貨内有食茶二箱係委員英福於單内漏過硃點九月初四日夜間茶棧過貨又有食茶二箱係書手胡振之單内漏寫所有兩次食茶均已納稅苫布向不列單亦不上稅並據該書手呈騐底單二紙係與賈森所遞發單相符調查東壩張家口各局底票均属相符提傳東壩委員英福亦供認實係疎忽漏未過硃提訊張家口分局騐貨家人供亦相同並稱兩次茶貨駐局委員因票貨不符稟經務上牌傳張家口茶商來京等語旋據該衙門將提到張家口茶商杜克選韓汝聰靳標並食茶四箱苫布二逹押送前來訊據該商供亦相符當將食茶苫布仍歸該衙門收存臣等查此案旣有東壩張家口各局底票可憑並據東壩委員及該兩局家人書差僉供該棧兩次食茶俱已納稅苫布向不上稅是該商實無偷漏情弊東壩委員輕車都尉英福於業經納稅之食茶單内漏未過硃書手胡振之於單内漏寫食茶以致口商貨物被押該委員書手實屬疎忽均難辭咎英福應請交部察議胡振之應由該衙門懲責張家口委員因票貨不符將茶商暫押禀請務上查辦尙無不合應免置議所有食茶苫布應由該衙門飭令該商分别認領調到各該局底票及商人發單分别發還商人賈森杜克選韓汝聰靳標訊無偷漏情弊應與並未在局之書差應承禮趙坤及訊係無干之書差盧瑞邵復楨家人閻福高同續魏祥楊茂林一併省釋至委員炦陽阿於武舉褚鳳鳴漏稅羽綾一案用刑　令王福認罰並違例重罰三十餘倍又於茶商一案並不詳查納稅案據輒行牌飭萬全縣提傳茶商均屬辦理荒謬業經奏請革職應毋庸議任福於漏稅羽綾一案並不於進城時查拿輒至會館内搜取並於過堂時在旁逼令王福畫供亦屬倚勢妄爲惟前案情節較重業經按律加等問擬此案輕罪應毋庸議所有呈控二案分别擬結緣由謹附片具陳伏乞聖鑒謹奏奉旨已錄○○希元片再據吉林分巡道顧肇熙詳稱光緒八年六月奉文添建道員衙署當於朝陽門内通天街東首跴得正藍旂官地一叚足敷建造業已購料興工其地向由正藍旂租給民人開園種菜每年官租銀十五兩歸户司收抵俸餉除租種此項官地民人原費葢房鑿井等工價錢一千零五十千已於交地時如數發給歸入建署公欵一併報銷外所有此項官租銀兩詳蒙前任將軍批候奏豁未經具奏卸事現届户司造辦八年報銷之際錄案詳請核奪前來奴才伏查屬實自應據詳奏懇天恩府准將此項官地每年收租銀十五兩自光緒九年爲始永予豁除以免租額虚懸除咨報户部查照外理合附片具陳伏乞聖鑒謹奏軍機大臣奉旨着照所請户部知道欽此 
 
