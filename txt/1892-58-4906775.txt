# 1892 - 58 - 4906775

 

Page 1

 
 
[岑襄勤公勲德介福圖出售] [  點石齋啓]  
　　岑襄勤公以諸生徒戎勘平大亂卓立奇功敭歴三朝壯飲丕煥迨後總制滇黔值公六十生辰上眷公勛德賜書之禮旣極優隂而滇黔之人惑懷售德無以圖報迺臚公生平編年繫事爲圖四十　以獻雖不足盡公之功名事業而潤色丹青鋪張鴻烈亦可於是圖見之矣近經公千等携來眞蹟倩本齋甲潔白聯史紙印成以　戚友因商　多印一千部藉廣流傳計共裝一函各頁内悉櫬以磯史紙每部定碼洋二元世有　知　之爲爲人者盍於是圖一瞻其梗概乎所印無多請速購取爲　 
[論賽燈釀命]  
　　書曰不作無益害有益諺曰戲無益天下游戲之事雖有大小之不同然旣已無益於人勢必有害於人歴歴騐之毫髮不爽夫乃歎古人之言誠不我欺也初四日本報載湖北漢陽府屬黃陂縣土俗每於新正迎賽龍燈獅燈屆時必先謁社廟向神前蟠舞一回出入路途各有定所倘一踰越便起爭端今正因此溝禍者已有數處而王家河與張晏灣更釀成命案張村較小因往社廟道出王村始猶忿爭繼竟執銳披堅兩軍對壘王村雖大人心不齊鬥未片時紛紛敗遁張中持戟追之王乙悮觸於墻急反身被甲直剌胸窩而死其餘破頭爛額者兩造復悉數難終現已涉訟公庭云云珥筆王此不禁喟然而歎曰嗟乎哉蚩蚩者氓竟致動干戈釀人命至於此極哉夫當歲琯更新陽和乍磚煥桃符於萬户喧爆竹之千聲手胼足胝者流雖終歲勤劬而於新年數日中則無不嘯侣呼朋騁懷游目元宵前後紥成各種燈彩編處游行鉦鼓喧闈笙簫嗚咽藉以點綴昇平此固人情之所難遏土法之所不禁新歲迎燈各處皆有正不獨黃陂縣爲然也此次黃陂縣之所以閙事者實因爭道起釁省鼠相爭鷸蚌相持新正以來已有數處亦不獨張王兩村爲然觀於王乙之被張中剌死其他燈會中人亦皆大受夷傷則可知一塲惡戰雖未致如昆陽城中屋瓦皆飛鉅鹿壁上觀者股慄而執戟荷鋤之輩已有狼奔豕突之形夫使張王兩村果有深讐夙怨不共戴天則鍛乃矛　乃刃詰朝相見决一勝負於法雖難容於情尚可原今張王兩村不聞挾恨尋仇徒以賽燈之故陡起平地風波釀成人命重案書所謂自作孶不可逭者是之謂矣大抵小民伏處田間目不覩往聖之書耳不聞長者之教彼但習見夫歴來　燈各守疆界遂以爲成例宜循不容自我而廢意謂南山可移此界斷不可越苟不能整我旌旗禦彼闖越便引爲大辱而同心合力以禦之使不敢越雷池一步而後快然於心由是械鬥因此而起禍患因此而叢經官涉訟甚至破産傾家後雖悔之嗟何及乎夫住節賽燈相沿已久度其原始殆亦古者迎貓祭虎之意禮曰迎貓爲其食田鼠也迎虎爲其食田豕也黃冠卉服行之已久古人創之今人沿之所謂有其舉之莫敢廢者熙熙而往攘攘而來巡行乎恭陌聚觀乎婦孺已足煥昇平之景色極佳節之　娱何爲乎鼓樂未終而戈矛已逞銀花甫燦而鐵槊齊揮本爲行樂而反以召殃本欲爭雄而適以短氣吾知若輩雖鹵莽於一時未必不噬臍於異日也且不獨賽燈爲然也卽如迎春本係大興立春節屆府縣等官穿盛服坐顯轎用全副儀仗前呵後擁出東郊鞭土牛肅恭將事典禮何等鄭重此亦各處皆然而粤東風俗每於官府迎春時男女縱觀塡街塞巷每以磚石向春牛紛紛亂擲陋習相沿未之能改今年迎春竟以擲石起釁一呼百應聲勢洶洶窘辱官府大憲聞之赫然震怒將拘獲之數人從嚴懲辦并令久繫囹圄於次歲迎春時曳之以出俾萬衆得以寓目藉資儆惕一面大張告示力挽頽風誠得懲一儆百之道夫官府固民之父母也審案則南面行道則辟人本非小民之所得而狎侮也迎春又大典也官府旣鄭重行之小民亦惟有夾道聚觀歡呼抃舞斯已耳何竟公然桀石相投此則狃於陋俗而不自知其非者也此次以聚衆辱官之故以致身罹刑網而今而後或者知所懲儆投石之風不難自此革除黃陂縣之賽燈爭道亦係自古迄今相沿之陋習此次竟致械鬥戕命殺人者抵律有明條旣經涉訟高坐堂皇堵自必秉公辦理無枉無縱倘該處人民鑒此前車不敢再蹈覆轍則陋俗相沿亦不難一朝頓革轉移風化在此時矣吾且拭目俟之 
[鳳闕春雲]  
　　年例於上元節後下五旗勲舊親王各於府邸筵宴蒙古所需筵宴餑餑桌張照例於本旗王貝勒貝子公幫同備宴先期知會理藩院傳諭各蒙古赴府領宴並由理藩院分派司員率通事屆期赴該王門上會同散宴所有下五旗王筵宴蒙古睿親王府於正月十六日豫親王府於十七日鄭親王府於十六日莊親王府於十九日禮硯王府於二十日肅親王府於十七日已由各王門上分行知會理藩院查照矣○醕賢親王園寢雖早經修竣客歲曾奉特諭碑樓饗殿宫門等處改用黃色玻璃瓦片是以該園寢各工自應酌改興修業經欽派熙菊莊大司空洪文卿少司馬敬謹勘估承修是工等情已見前報兹聞醕賢親王園寢工程核實估需銀六十餘萬金之數由熙敬兩堂議以此工分作二十成計算熙大司空遴派祥茂廣德天祥廣順等十二家廠商分修十成洪少司馬遴派東昇恆順等兩家廠商分修十成刻已購取材料擬於二月下浣擇吉開工云○廂監旗應領客歲十二月季兵丁火擋甲米及折銀易米經户部札由儲濟倉支領廂藍滿已於年前陸續領竣適際年關蒙漢包衣皆未得領兹新年已過應卽依次支領以重兵食廂監蒙恩　庭都統訂於正月十八日前赴儲濟倉支領　米除知照該倉監督等查照外並諭派正叅領善志副叅領蔭德和恩和印務章京圖敏松濤彈壓倉務照料支米○國史館二次示傳吏部咨送到漢謄錄陳賡和倪厚福章文藻等知悉限於正月廿七日親身赴館騐到勿得違悮特傳○吏部爲咨行事文選司案呈本部具題議覆四川總督劉奏以四川儘先卽補知縣戴錫麟請補雲陽縣知縣等因核與例案相符應准令該員補授之處請旨一本於光緒十七年十二月廿一日奉旨四川雲陽縣知縣員缺戴錫麟依議補授餘依議欽此欽遵到部合將原奏抄黏咨行四川總督查照辦理○廂監旂恩護軍統領普訂及正月十六日卯刻在地安門内五龍亭正黃旂侍衛教塲揀選本營委護軍叅領二缺空銜花翎二缺滿洲護軍校三缺蒙古護軍校一缺空銜護軍校一缺藍翎長一缺並挑補頭三四六七甲護軍十九缺除傳知應揀應挑弁兵人等是晨前往預備外並分行咨請稽察營務侍御止黃正紅廂紅三旗護軍統領至期赴該處會同揀選官缺○兵部爲知照事職方司案呈查定例各旂營軍政保薦卓異奉旨交軍機處記名以副都統用之頭等侍衛冠軍使驍騎叅領前鋒叅領護軍叅領内外鳥槍護軍叅領營總翼長翼尉等員應於開印後取具本佐領圖片開明年歲三代姓氏出身履歴現在有無事故務於卽日自行呈報軍機處查照○而新任山西按 
 
 

Page 2

 
 
察使兼襲雲騎尉張汝梅於客臘中旬抵晉經奎樂峯中丞俊飭知接授臬篆視事並飭知現署臬司俞廉三回冀寗道本任並現署冀寧道玉恒回雁平道本任除分行遵照外　附片奏聞於正月十四日奉旨著吏部知道欽此○户部内倉監督於正月十六日已刻赴倉開放年班來京之内外蒙古各盟旗王公等日食粟未曁各王公等隨侍護衛官員日支口糧諸蒙古王公皆遣護衛至倉投交理藩院所給印票祗領米石計放粟倉二米九百八十餘石或牽駱駝以負或拉馬匹以䭾亦有以車裝載曁率蒙兵分扛者一經領出大半轉售易銀而自食者寡矣○吏部爲曉諭事所有在京候選人員照例於開印後補投正月分供狀今定於廿三日爲補投正月供狀之期相應出示曉諭候選人員知悉務於是日已刻起至未刻止親身赴部投遞逾時概不補收勿得違悮特示○尸部爲行查事所有八旗滿蒙漢於去歲年終帶領引見承襲公侯伯子男輕車都尉騎都尉雲騎尉恩騎尉各員應支本年春季俸銀俸米折色易米例應補行請領相應行查各固山卽將新襲各該員查明有無兼充他項官職應否補領其應補領各員應領銀米折色易米各若于並是否由弁兵承襲應行劃扣初借庫銀逐一查明務於三日内造册咨部以憑檄辦○聞崇文門副監督奏派隨同辦事委員現已奏改派令現充堂委之吏部候補員外郎承厚接充奏派隨同辦事委員云○兵部爲咨行事武庫可案呈本部具題議據吉林將軍長奏以吉林布特哈廂紅旗防禦德貴年邁觸發軍營傷疾呈請休致並臚叙戰功援案請支原俸等因查該防禦年近七十觸發傷疾應准原品休致可否給俸請旨遵行一本於光緒十七年十二月廿一日奉旨德貴曾經出兵打仗殺賊捉生受傷著以原品休致加恩賞給全俸以養餘年餘依議欽此欽遵到部相應抄黏原奏咨行吉林將軍查照辦理可也 
[津門柳色]  
　　天津九河於去冬十月下旬凝凍會不數日旋卽消融人在冰上行時有履薄臨深之懼溺斃者較往年爲多至大沽口旣交三九依然一望汪洋臘月十四日曾有礦務局輪船裝煤載貨駛人塘沽此爲歴來所未見斯時論者謂各河雖已凝水然不堅固大沽口水流湍急勢必不能全氷轉瞬交春當有輪影帆聲見於試燈時候詎意一交四九河道之未凍者全水已氷者愈凍今歲止初復滕六稅駕迨至中浣風伯揚威天氣驟寒甚於冬令至十八日大沽口氷尚厚一尺有五六寸天道無常幾等人情變幻洵非始念所及料也據窖水者云歴年氷窖於鑿氷後河旁之冰必日就削薄詎至今正已鑿之處仍復堅凝如鐵回溯從前惟咸豐三年曾一見之迄今三十餘年不數數覯也闔城氷窖冋售冬帳每塊津錢不過一百文現以機會難逢公議定價每塊增錢十文以收利益○東門外天橋迤南於正月十三日晨失愼延燒鋪户廿餘家共計房屋百餘椽業經列報嗣於十六七八九等夜又聞鳴鑼報警河東河北等處迭次成災幸藉水會禦災捍患異常出力始免蔓延而十七夜之火雖已紅光照耀上　霄漢尚幸此火起自草廠四無居隣故祝融氏興盡卽返尚未殃及池魚云○古北口提督葉曙卿軍門於去冬統率雄師征葉朝陽等處土教各匪搗穴擒渠功成反手凱旋後押解首逆甲乙兩人於臘月二十五日抵津業經列報兹聞甲乙兩人實係關外富民坐擁良田數百頃而團團作富家翁當亂民揭竿而起被其擄掠脅以白刃甲乙隱忍偷生遂致罪陷太辟到津後卽發交天津縣營押翌日又解到一犯迄今迭次研訊聞已供明從逆屬實當予收禁由天津道覆訊訖詳奉傅相諭於正月二十一日押解來轅督同司道會訊叛逆情形擬於二十二日處决以伸國法而昭炯戒○去冬祥霙未霈寒燥不常疫癘因之而起小兒女之患疹者尤屬指不勝屈傅相之五公子亦患是疾不數日而仙逝今聞長蘆分司汪副轉啓宸之少公子年僅八齡復於正月十二日夭折此外士庶人家　芽玉筍中途摧折者更不可以數計據醫士云疹疾半屬風寒半由傳染如不能謹其衣食閑其跬步防範於未患之先當於旣患之時表而出之勿冷驟回以防藴毒寄語保赤者尚其愼旃○元宵　節家家燈火處處笙歌今年惟法國租界禁放烟火以防不測居人奉令惟謹所有流星赶月等類概不敢放是亦防患木然之道也 
[秦淮錦浪]  
　　金陵機器局於去年鑄就配用二磅彈子之砲五十餘尊於前數日載至下關演放是日局中總辦郭月樓觀察因會辦徐仲虎觀察赴蘇謁見大憲未歸未便他出委提調張受之司馬率同廠頭唐坤明並工匠二十餘人如法試演有見者謂轟然響震川谷俱鳴連用之靈實足空前絶後云○候選郎中文杲籍隸京旗僑寓金陵花牌樓前因小孩拗舁磚石致與隣人某甲口角中妻出而勸解又舉足踢其腹時甲妻方珠胎暗結大受傷夷當卽頽然倒地及家人舁回不及醫治而斃甲係兩江督標候補副將現當先鋒官見牀頭人死於非命遂扭文赴縣鳴寃陳仰山明府禀請督憲會同軍憲奏請將文革職訊辦正月二十七日十二點鐘李小軒太守率同理事同知升坐花廳先提甲及見証二人細訊顚末同稱某氏實被文踢傷斃命當塲目覩並無虚辭及文到堂太守曰此案據鄰右供稱某氏因爾踢中小腹以至母子俱殞究竟如何起釁如何行兇速卽供明文匍匐在地但云革員是文職渠是武職如果互毆非其敵手何得將其妻踢斃此中寃抑求青天大人伸雪重覆顚倒只此數言詰以他語便裝聾作啞默默無言太守時而慰以好語時而臨以威嚴舌敝唇焦不啻與木偶相對訊至此已鐘鳴五下太守命仍收禁與理事廳略談數語而退大約謂文狡猾異常非刑訊不可已備文咨明該營將軍削去旗藉俟檔册註銷卽可加以桁楊云○劉峴帥札飭江寧府李太守出示曉諭鋪山尊經兩書院肄業生於二月初二日扃門甄别先期赴府報名註册正月杪截數聞二十七日報名者已有二千九百人矣 
[鹽堆被燬]  
　　客有從十二圩來抵揚州者言及去臘下浣某夜該處官　西側民房失愼延燒鹽堆事後經總辦儀棧凌觀察揀派幹員前往將未燼之鹽悉心揀剔改捆堆儲現已查明存燬實數計塲商裕盛隆吉瑞興公發祥共原存堆鹽二千四百三十七引除揀出好鹽並著火稍輕者淨　焚燬枯耗無存五百六十餘引該商等一面分别另儲一面禀請棧憲擬援照成案借票自運以免殃及於人並將燒燬之鹽開報乞恩照章重補當家棧　批示外復於正月廿六日發出告示一通略云候詳請督鹽憲核示遵行除札飭漼南總局曁分棧外恐各岸商觀望懷疑合先出示曉諭云云按官浦係通泰塲鹽運棧儲積之所叢三聚五堆纍如山前後左右悉係民居其中瓦屋少而草房多白葦黃茅一望皆是偶有疏虞不免波及堆鹽據聞此次被災已如右傳之二章矣嘻回祿君不憚煩瑣一再降臨殆亦如塵世中人不甘淡食耶 
[酌减公費]  
　　兩淮鹺商認捐部庫銀兩按照現行海防事例准其分批請奬　情迭登前報兹聞運憲江都轉以此項捐銀係屬各商急公報効所有奬給各項虚銜實職隨繳公費銀似不能比照他項捐例自應酌量核减方足以昭公允而示體恤　與淮南總局各員再四籌商已擬定每實銀百兩除例繳部飯銀外僅繳公費銀一兩如捐貢　則照例另繳國子監飯銀一兩此外不准多收分文月前已禀奉督鹽憲批准照行都轉遂飭淮南總局出示嘵諭俾衆周知各商見之莫不鼓舞歡所感頌弗　楹此後按限呈繳當可更形踴躍矣 
[枷示青皮]  
　　陳大同子蕭山二人邗上之青皮也平日在教塲一帶攘臂游行呼　引類魚肉鄕愚苟忤其意小則攘臂毆辱大則拔刃相仇日前又糾約同儕在教塲滋事但聞詬誶聲呼喝聲鄕民乞饒聲旁人勸解聲喧成一片適爲保甲巡員所見當將二人拘住帶回總局旋山趙觀察升座提訊二人自認平日好喫白食此外别無過失觀察請只此一端已覺罪不容恕令贈以竹笋煨肉一大頓復各賞獨桌酒一席飭令地保牽赴教塲俾得誇示同饆見者咸謂此二人食量甚大些微笋肉恐不足以飽老饕幸各賞獨桌酒兩人對飲庶免寂寞耳邗上青皮滋擾幾於書不勝書官憲亦屢懲不一懲無如一經釋放依然故態復萌甚至益形凶横豈果具有銅筋鐵骨拚受官刑不畏痛是耶此眞無可如何者矣 
[鎭江客述]  
　　濵江一帶設立躉船以來水勢較緩泥沙日積自大碼頭迤東迄長沙灘潮小時露出數丈十數丈不等惟洋關附近依然急溜刷沙新正下旬經工部局議定用機器栽釘木樁一路雇夫挑堆碎石斷磚填砌平滿以免傾卸現在尚未竣工云○英領事官查得客寓烟 
 
 

Page 3

 
 
寮酒館皆爲藏奸之所遂會同地方官次第禁止不准開張今正如佛照樓第一樓鶴鳴園德生等家或遷移或閉歇租界中已一律　清矣○丹徒縣王大令於書院之外復設培風館課擇於正月十八日甄别所到生員幾及二百人童生五百餘人○土大令於正月十九日清晨赴省賀年至廿七日遄回辦理考事蓋鎮屬四縣俱定於二月初一日縣考故也聞丹徒投結童生幾八百人仍有續到補考者○數日前有諸無賴在破廟中聚賭抽頭一少年丐子信手一擲輸去錢千餘文遂向同輩稱貸計圖恢復一炊黍許復兩手空空作壁上觀者或嘲之或譏之或勸止之丐子老羞變怒嚴聲厲色曰先人遺我萬金皆喪於此曾不之悔區區者能有幾何何爾輩眼界如是小耶衆怒甚飽以老拳遍體幾無完膚直王長跪哀號乃釋之去噫賭之爲害至此在丐子回無足責奈身居士類者亦公然效丐子之所爲耶 
[袁江雜錄]  
　　清江訪事人云姚梅孫司馬署堰盱同知將及一年兹漕憲牌示令何司馬維楨赴堰盱瓜代○淮揚鎭標新兵營因大閱伊邇日事操演洋槍火砲聲若連珠意者如諺所謂急來抱　脚歟○翁邑侯蒞任之初凡有白禀攔輿概予收閱不料近日民情譸張爲幻訟事日繁爰出示禁止惟命盜案不在禁例然亦須署繕禀人姓名於岸禀詞不得過三百字云○新授四川川北鎭何海峯鎮軍冬防告竣摒擋入都陛見禀請漕憲委員按帶清淮步隊中營馬隊中營○正月廿四晚二更後古大王廟西某姓家失火焚去草屋兩椽未及水龍到來卽已撲滅 
[日艦赴閩]  
　　日本葛城武藏二兵艦次第游歴人閩本館已訪得確情列諸報牘兹又悉去年來滬之天龍艦亦定於今日下午三下鐘時開往福州游歴至華歴三月初返申云 
[油畫翻新]  
　　内夫德理所設油畫新奇巧妙前已略紀報端兹又新到多張描寫偪眞惟妙惟肖世有馳情域外者就鏡觀之海外風光宛然在目矣又　數日後卽須轉往他埠諸君子盍破工夫早些來乎 
[童試續述]  
　　昨報考試武童一則兹悉由松江府恩太守行文來申定於本月十三日取齊十六日考試等因前日經上海縣袁大令出示曉諭是府試而非縣試也考試旣已定期想彎弓躍馬之儔自必振刷精神及鋒而試五茸城畔當又添一番景色矣 
[江千送别]  
　　江安糧道馬植軒巡道馮介眉兩觀察由穌來申前日午後乘坐緑呢大轎入城至文武各衙辭行晚間卽乘招商局江永輪船赴金陵公幹滬上印委各員均至碼頭恭送如儀 
[春光洩漏]  
　　周逸亭者綮有登徒子之癖在本城魚行橋南首東唐家弄開設成衣店隣人陳瑞德家有童養媳貌比花嬌年將瓜破周見而垂涎通一點之靈犀效三生之夢蝶光隂荏再不覺暗結珠　而陳尚在睡夢中未之覺也其媳於日前隆下一孩恐呱呱之聲聞於户外立時壓斃裹以破衣抛擲路旁陳　有事他出一夜未回至次日黎明信步歸家將抵門口見左近更舍旁有布包一個料是他人所遺取而閱之乃已斃私孩一口不覺駭然細視所包者實係已之布馬中知其中必有元妙携回家中向媳盤問初則支吾繼而和盤托出陳以周不應引誘伊媳遂於前日糾同多人向周理論事涉　昧不知以何術了之 
[查見竊贓]  
　　道轅護勇頭目車某失去衣服報縣請緝當經袁大令飭捕查緝並著城廂内外各鋪地甲往當押等鋪查究原贓已列昨報兹悉車所失者係天青縀皮馬褂斗文布皮袍天青縀外套藍縐紗夾衫醬色卍字摹本縀套褲藍印花飯單各一件並包袱一條值洋一百餘元前日由十鋪地甲張愼查至小東門外豐和質店中兄原贓俱在查問何人來押則稱上月廿九晚七點鐘時有年約二三十歲反穿號褂之人携來押去洴三十二元該地中當卽知照失主車遂投縣禀明大令請備文移吊原贓矣 
[縣案彚錄]  
　　陸王氏投上海縣訴稱係本邑人家住大東門外十年前有王芝仁者央中將契據一紙抵借洋銀一百五十元言明照典起息自借去後收過四個月利息並收本銀廿元餘銀屢索無著　今芝仁業已物故求恩將伊姪啓堂提案究追袁大令准詞飭提到案於前日晚堂提訊陸王氏投案伸訴前情並求　追王啓堂供稱係本邑人芝仁係小的伯父逝世迄今已有九年當伯父在日確將契據向陸借錢迨伯父逝世後應歸小的承受現在無力歸還叩求明察大令衡情酌斷判合王啓堂償遠本利洋二百元目下暫狀契據並該契之房屋及坑厠一只一併交陸王氏收管如日後有洋隨時向該氏取贖兩造均遵斷具細完案○張阿金與顧掌生顧桂泉互相毆打由英公堂迭縣訊辦前日之晚袁大令升堂提訊張訴稱係無錫人在　家花園支更前晚忽有鄕人顧掌生等十餘人乘醉闖入園中游玩小的以爲時已晚向前攔阻反被持械兇毆大衆不平將兩顧拿獲餘均逃逸送至公堂轉解到案求請究辦兩顧同供係本邑人現爲廿五保九圖地保前晚小的等自外歸家行經園門卽被張糾同多人手持鐵棍不問情由將小的等亂擊以致頭角受傷今將鐵棍呈閱四求明察查張行兇之故因去年冋小的購田不允是以下此毒中大令訊得兩造各有不合本當究辦姑念初犯從寛著各具分切結斥釋 
[英界公堂瑣案]  
　　麥捕頭稱洋人恩頓疏必初因屢次酗酒滋事因是瑞典國人送至瑞典領事署繼因其並無身照不認爲瑞國人送歸公堂斷令管押迄令期滿亟因資遣回國惟刻下向無機會可否仍留捕房七天再行相機　遣恩頓疏必供係瑞典國人今年三十六歲以後不敢酗酒滋事蔡　守准將恩頓疏必再留　房七天然後資遣回國○麥捕頭稱寧波人張阿寶昨夜言破投河尋死爲巡捕所見立卽阻止至原張阿寶所以尋死之故因拾取海關辦公洋人支票銀三千兩此票本須本人簽于方可收兌如經失去立刻可以掛失作爲廢紙張阿寶拾得此票時另有巡捕眼見同至捕　並非由張阿寶自行送來因此原主收回支票不肯給以酬　今我願寫一信給與張阿寶侯二點鐘時持往該洋人處有無酬勞　自斟酌張阿寶供係寧波人向以捆繩打包爲業現拉東洋車度日前禮拜五拾得西又　票一紙計銀三千兩送至巡捕房適值十三號西捕在寫字房同明情由據言係北京路十號洋房内柷務司所遺失及持票前在見九號房屋先言个是伊遺失回至捕房忽又言是伊遺失將票收去少的忠量照捕房定例拾　送還應給酬勞不料禮并五及禮拜一四等日四次主捕房候信分文不付然小的因此連日曠工合家七口無以養命愈忠愈忿故欲投河尋死蔡太守謂旣經麥捕頭聲明此票　巡捕見張阿寶拾取同至捕房查還原主則非張阿寶自願送還可知况此票苟非原人簽字本不能收兌與廢紙何異今原主旣不願給以酬勞本分府格外體恤賞給洋銀一元以償其運日工值如不願領賞聽之可也至麥捕頭給以信函令往原主處亦是體恤之忿至給酬　否原聽自便不能勉强○郁友牛訴稱小的以開設茶館爲業有戴明林等四人前來啜茗其時先有寧波帮人在座及四人至不知因何起釁始而口角繼而用武統共有三十餘人鬥成一片毁壞茶碗水炳袋連茶錢計算共合洋四元爲此報捕拘獲戴明林等四人請究毁　呈閱求請追償戴明林唐文祖唐協　王錦堂等同供皆係江北人在軋花局作工另有寧波人爭奪軋機以致擾釁如今只求施恩蔡太守判戴明林等四人各押兩天並著繳洋兩元賠償毁物著值日差傳諭寧帮工人再繳洋兩元給郁友生收領○陳阿三訴稱係寧波人在西人處充當馬夫昨日駕空車接洋東在路行駛被東洋車夫鄭富春横衝直撞致碎玻璃窓由捕拘案請爲究辦鄭富春供孫江北人拉東洋車度日陳阿三所篤馬軍其行如飛不及避讓致相碰撞六十號印捕稱當時見馬車飛駛喝止不依致有碰撞之事蔡太守謂陳阿三違章飛駛以致碰撞原屬咎由自取與鄭富春無于著將鄭開釋所碎坡璃窓著自行修理○包探唐實榮禀稱姚來生與施錦生同住劉小林所開客寓内串竊夾被二條查獲人贓送案劉小林稱係寧波人在虹口開客寓姚施二人前來借寓連住二夜 
 
 

Page 4

 
 
行竊夾被二條已由　探查獲人贓　請給領施錦生供係寧波人今年十六歲父母俱在原籍小的先會在高陞輪船爲侍者與姚來生同事現均失業同住客寓因無錢使用商同各拆夾被第一次錢同買飯食第二次所押之錢尚未用去情願歸還姚來生供係泰興縣人今年廿一歲父母均已逝世低有母　在籍餘供典施錦生相同蔡太守判姚來生施錦生各押七天俟期滿後將姚來生遞回泰興原籍施錦生姑念年幼送下輪船自行回籍贓交劉小林領去○耶松廠司更之印度人訴稱看守廠門原有稽查小工夾帶竊贓之責昨在徐茂茂身畔搜出舊鐵一條父捕送案徐茂茂供係本地人在廠爲小工鐵條本在地上適小的脫衣在鐵上致被疑竊其實小的不敢行竊印度人又稱在門口搜出竊贓並非在做工之處蔡太守判徐茂茂營押三天以示薄懲贓交印度人領去○七十號印　禀稱昨見徐阿槐謝阿和等在路打架爲此送案徐阿槐謝阿和同供偶因細故口角以俊不敢再蹈前轍蔡太守判將徐阿槐謝阿和务押兩天以爲在路打架者儆○趙瑞福訴稱被李四金行竊洋烟同一枝追獲人贓交捕送　孚四金供稱寧波人以後不敢再犯務求恩恕蔡太守判李四金管押七天贓交趙瑞福領去○二百十三號巡捕禀稱昨見東洋車夫王長松俞利川爭攬主顧在路擾釁東洋車夫爭奪主顧顯違工部局定章爲此拘案王長松俞利川同供以後不敢爭奪生意向求施恩蔡太守判王長松俞利川各押三天以儆將來 
[法捕房瑣事]  
　　租界中賭博惟新年數日中暫弛禁令過此以後如有犯者無不照例懲辦所以挽頽風而懲薄俗也前日有野雞馬車夫數人在小東門外浦灘約伴共賭爲巡街捕偵知前往拘拿若輩紛紛逃竄僅追獲一人送入捕房管押○東洋軍夫某甲初由江北來滬不諳租界章程前日將車拖入英租界僅有法界照會而無英界照會被小流氓七八人所見知其鄕愚可欺將車阻住勒索洋銀該車夫無可如何將車暫留作押允許回家措資再來取贖及回法界向車主述明情節相將俱往拘獲流氓一人送入捕房管押○偷兒某甲前日清成在三茅閣橋畔竊得魚婦之暇一大籃富卽售去約得錢三千餘文甲又將暇籃一隻沿街求售不料被失主所見立卽扭獲送入捕房管押○法祖界中垃圾本有人向工部局承包連至浦東傾倒前日有鄕間某氏婦向包蓮垃圾之某甲購買垃圾當被巡扯查知以甲私售租界垃圾有違　章將甲及某氏婦一併拘獲送捕房管押○小竊某前日在城河浜衣攤竊得衣服一襲當被拘獲人贓送捕房管押聽候解訊 
[助賑摭要]  
　　災區需振孔亟所賴仁人傾　佽助俾凋敝餘生得蘇困苦成倫紀啓修洵屬兩全其美焉無名氏規元二百八十兩吳縣程善士炳慈求尊閫李氏分娩俊平安肝疾速愈洋一百元金陵金善士蔭元爲令郎炳生　症求速愈洋一百元浙江龍遊捐局个　時氏洋一曰元苕南章善士爲尊人疾求速愈洋五十元南豐趙又新堂善士洋三十元委解瘠區時非不合匡災洵協權宜德固又新救厄悉根澡浴喬梓互相種福康健胥臻蘋蘩早已嫺儀慈祥聿著抑又不求共喻實出難能用特表彰藉資則傚上海北巿絲業會館籌賑公所施善昌謹誌 
[瓷敬移賑]  
　　接誦艾虎卿善士國華函聆悉尊堂楊太孺人於漢寓業養蒙同鄕戚友賻奠謹擬備儀伸謝因念熱河兵荒困憊將送瓷敬洋三十元移　爲羣公銘德凡籍隸粤省者值先人之喪朋友送軸須回瓷器名爲瓷敬卽我鄕送書撰之意緩急分明亦親朋所共願殁存感激抑困苦之得蘇美出兩全可爲救時者進一策焉 
[及時種福] [  上海北巿絲業會館籌賑公所施善昌謹誌]  
　　謹啓者敝堂接奉無名氏大善士洋二百元樂助山東熱河兩處賑欵由元源莊交來祗領之餘仰見大善士情殷飩溺宏濟艱難畛域不分民物皆歸胞與功德無量大人共保平安目下山東小清河以工代賑釜底抽薪一勞永逸百世利賴需欵甚鉅而熱河遭兵荒之後待賑孔亟不日春　迨洋四小兒帶欵前去集腋成裘多多益善語云救人須救澈山東工賑之謂也又云救災如救火熱河急賑之謂也不朽之業流澤孔長當厄之施隂功更大該大善士眞可謂及時種福者矣請登日報奉揚仁風普願諸同仁聞風而來共結福緣上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　正月二十四日前内閣中書鮑蔭亭中翰恩綬過揚回京甘泉縣劉大令赴省公幹廿五日東臺塲洪鹺尸到　丁鹺尹兌孚委解甘肅餉差廿六日前楊州營城守調補狼山營守備徐守戎殿魁禀知赴任廿七日湖南高叅戎明經解餉來廿八日伍祐塲顧鹺尹到揚陳鹺尹汝晉委通屬查墾差方鹺尹炳熒辭赴黃泥港緝私差廿九日錢鹺尹紹勛委解蘇州餉銀 
[上海虹口元濟善堂施醫給藥一文愿正月十七至二廿二日第二次清單]  
　　何妨援手人一千六百願洋一十六元同心子銅洋一元無心元銅洋一元金利原帳房洋二元銅洋二元禮和行虞香山甬江聚康莊松江鄭存仁堂寗波二妙堂韋陳氏正月份許同玄鄭氏六户各洋二元震昌莊隱名氏退思軒主人節省茶資山西玉峰求合家平安山西馬超甫氏頡甫臣氏求合宅平安永興號太古輝保元氏雨村華彰號元記十户各一元鎭安里李月林李譚氏李趙氏李阿棉阿煜五户十一愿全年洋四元張同泰姜馮氏龔樑卿無名氏如意氏姜毛氏姜曉姜曉虹周丕承陸春森馮單氏十户十願全年洋三元九角德興黃心元黃譚氏黃張氏黃王氏林氏鄧氏陸黃氏黃救業麥藻春童有財鄧唐氏十二户合洋一元四角謙愼安聊盡吾心人無名氏二户合一元四角勤補袁儉補袁福田謙受汪七葛何七户合一元永泰源洪偉臣梁鈺　二户合洋三元晋和莊有心無力無名氏二户合洋七角李春茶劉雲祥楊氏李玉階四户合四角有心無力子四角金姐雲記二户各五角永安街隱名氏洋二　求智慧士對開一個尹徐氏求消無災病施姚氏求合宅平安合洋七角錢八十文　和陳應深一愿全年錢三百六十文劉直初吳景星周叔屏吴春元四户合錢三百九十文隱名氏一願今年連閏錢三百九十文無名氏錢二百文恆森源洋三角錢六十文德泰鴻記銅洋五元○以上共收英洋六十元零二角銅洋十元對開一個錢一千四百八十文常捐二十願合併聲明 
[今將諸大善士名寶號正月分月捐清單]  
　　唐茂枝翁助洋六元陳善亭翁五元李光琴翁戴綏之公各三元朱葆珊翁闕鳳書翁徐　山翁黃佐卿翁王欣儒翁譚幹臣翁葉澄衷翁和昌成各二元吳春池翁張金和翁趙馥疇翁韓山義翁何瑞棠翁徐俊良翁陳虚齋翁鄭芸初翁邱寶林翁王春岩翁源利太錦章悅生棧老悅生華彰福昌各一元莊源大六角梁煥南翁鳴昌復泰德大宏生義成隆昇同昌泰黃省三翁榮泰各五角恆泰三角恆生裕生正大恆生大崔林記余洪記各二角徐雲岩　助錢一千金鄭氏太太一千金宏康翁一千壽康莊延康升大晉和餘大　源愼餘泰源惠泰元甡衍大彤源厚康永豐存德利亨　大恊康和元恊昇宏元寶和各六百　生一嘯樓可熾萬有全各五百慎餘堂四百升陽樓其萃樓亦新園金裕興春園各三百鴻運樓沈春記廣盛祝源昌元利湧源陳心　翁各二百萬興恊成祥永慎各一百以上共收洋五十六元一角又錢廿一千三百文[  上海鐵馬路廣益善堂司事謹啓]  
[上海六馬路仁濟善堂經收咸有一德施醫給藥册捐正月二十一至廿九止第三次清單]  
　　福記規銀一百兩無名氏洋二十元樂子記莘學耕堂陳唐階三户各洋十元書鐘馬房洋十八元永萱堂洋八元永安堂鎭海無名氏二户各洋六元漢口協成乾隱名氏夫病還願雷誦芬堂無名氏求病愈江右姑山公所卅二位合助陶李氏六户各洋五元三多堂太記恊和信松濤閣蔚豐厚同人五户各洋四元還鶴居馮濬源典同仁三合德三户各洋三元皖北有心人槐蔭堂吳衛　鼎豐典同仁無名氏童子壽恩郭節記餘慶堂徐馬寶鏞許嘉藩記溪庭氏默求津邑忠恕堂求病愈人無名氏　五户各洋二元無名氏洋一元五角清虚堂洋一元四角四分胡開揚六位合洋一元三角無名氏洋一元二角無名氏洋一元一角莊　英頌率袁子興三户各洋一元八分丙孫氏勉力氏汪國桂祝記松江不留名包山古稀氏張福旺一善氏何慶霖崔贄謨崔小陶崔經五候小軒胡苑聲蟻缺遊客屠漱芳王秀樸愼儉堂王嘉興縣庫隱名氏祝齡堂黃　圃汪耀椿余豐恆胡壽梅汪龍翔蕪湖三十二位合潤輝堂陳春浦　記潤記惟心氏讀書子鵝西中隱維記代寡過子光霽堂無名氏全恊興無名　胡少卿章錫林泰盛衛善士四十五户各洋一元候小軒本洋一元李阿生無名氏二户各洋七角崔金元敬止堂二户各洋六角無名氏不書名乏力氏無名氏倪耀卿陳襄臣楊韻秋無名氏善　善徵李志逹汪献祥余耀南舒維翰汪兆豐李業松無名氏舒吉臣隱名氏五位無名氏　户名洋五角債厚堂吳生甫振德氏梁姓氏不留名不留　六户各洋四角史立齋陸朝男貺生王奇同史久德史立羽久慈皆六湘蘋逸眞和眞施作楫十二户各　三角六分陳留氏無名吳竹坡汪耀庭劉漢卿汪寗圓唐姓氏不留名八刻每洋三角有心無力人不書名吳玉崑吳仲嚴吳仲軒朱玉党夏焦氏馮子記徐甸記張書臣無名氏不留名氏存善堂邱戴象山不書名十六户各洋二角無名氏洋一角五分遠德堂白四壽倪鏡人力不足李玉階李春榮楊氏劉雲祥汪祖年胡廷選程有喜程無名知過者舒郁華舒法言蔡畦記王良記叟喜雲間室魚山氏不留名三户映月寶道人無力子迂道人吕丹記悔道人廿九户各洋一角蘭記洋五分善鐘馬房銅洋十二元無名氏銅洋五元德泰銅洋四元雷誦芬堂戴象山二户各銅洋三元皖北有心人漢鎭德大二户各銅洋二元陳留氏東台讀書子鳳閣記三户各洋一元徐鑑記錢一千一百十一文無名文錢百廿文任翰臣錢七百文不書名無名氏二户各錢六百文餘仁記記智記三户各錢三百七十文董大茂盛桂榮姜炳南江仁卿俞仁法維心堂施童梅峯周子林無名氏古歙紫陽氏補過氏十一户各錢三百六十文徐英其楊舜欽徐子敏三户各錢三百文濮朱氏徐靜安趙偉臣不書名周錫金不書名二户周熙生曹修竹軒余君無名氏史恩培祥瑞小子十三户各錢二百文王子記戴寶記陳祝記劉炳記劉柏記吳錦記潘湘記陳有記李溢記九户各錢一百九十一王德明錢一百八十文丁慶林曹裕福曹大元三户各錢一百十一十八女子十一女子二户各錢一百文方施鴻記錢一百一文有心無力錢九十一文顧惠記等十四户錢五百五十文○共收規銀一百兩洋二百陸十元八角銅洋三十四元錢十五千四百七十八文 
[上海六馬路仁濟善堂籌賑公所施少欽經收山東熱河賑捐正月廿一至廿九日清單] ○山東王楊氏兩次來洋二百元延陵氏求兒媳平安二十元不書名慶椿堂天佑安　　元堂四户各洋十元顯昌書室衍慶堂兩户各洋六元德大五元李舒孫求合家平安劉廷璧兩户各洋三元璋姓吳聽香敏德堂潘有心無力人四户各洋二元蔡國蕊張阿珍十六鋪巡防局來王毛毛賠欵三户各洋一元蟻駃遊客洋二元五角無名氏六角王乃章王乃炯兩户各洋五角胡壽三來銅洋六元張阿珍益大來銅洋二户各一元共收洋二百九十八元一角銅洋八元　熱河姚彦翁求子病愈洋一百元葉宏青病愈完願張集辛二户各洋廿元彭志遠洋十元王楊氏洋二元南聚興來銅洋二十七元共收洋一百五十二元銅洋二十七元 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年正月十八十九日京報全錄]  
　　宫門抄○諭旨一道録前○提督葉奏官軍擒獲逆自楊悅春摺○又奏叅革叅將片○粤督李等奏查明上思州地方情形擬請升爲直隸廳同知仍歸太平歸順道統轄摺○皖撫沈奏續採野术齎送内務府查收摺○閩督卞奏考試武闈完竣片○陜督楊等奏伊　鎭屬並塔爾巴哈台恊標新添改設叅將遊擊都司守備各缺均請作爲題缺由外請補摺○江撫德奏報學政閱文幕友姓名籍貲片○正月十八日○齡公續假五日○續昌奏請開缺○召見軍機立山烏拉喜崇阿皇上明日未初升紫光閣延宴○正月十九日○英候明秀各假滿請安○意公守護東陵請訓○續昌謝賞假兩個月恩○良培嵩山各續假五日○烏拉喜崇阿自請議處○召見軍機意公○○奴才葉志超跪奏爲官軍擒獲逆首楊悅春恭摺奏聞仰祈聖鑒事竊奴才自剿辦賊匪以來詢悉各處蒙漢人等無不知楊悅春爲起事叛逆之首所擒道匪頗多均稱楊悅春爲僞開國府總大教師於十一月二十六日業將前懸賞格督飭各路官兵購綫訪拿僞開國府總大教師楊悅春總期務獲各等情於二十六日附片陳明在案兹於二十七日訪得逆首楊悅春自官軍進圍下長皋之時該逆已先期赴北路糾邀夥匪救援因知官軍圍困甚密未敢來援卽逃赴色力虎金廠溝山洞之内潜藏欲俟官軍撤隊再出煽惑當飭提督聶士成密飭各隊連夜竭力馳往至黎明赶到將金廠溝土山四面嚴圍按洞搜查經官兵等在洞内將逆首楊悅春父子叔姪六名一併擒獲刻卽押解來營奴才提訊該逆首楊悅春供認妄立金丹道教多年平泉建昌赤峯朝陽四州縣愚民被其煽惑者誠爲不少並因蒙民素有嫌隙假以讐殺天主堂爲名乘間起事於十月初間聞貝子調派蒙兵一千餘人托詞打獵實欲剿殺金丹道教卽聚夥黨數千人乘蒙兵未齊先將貝子府攻破燒殺蒙古大小男婦不可勝數旬日之澗裹脅數萬自官兵出口剿辦以來逆賊疉被懲創所有强悍道匪均爲殺戮殆盡現今又被拿獲等情不諱奴才伏查逆首楊悅春爲金丹道教起事總教首佯修善事煽惑愚民將藩服燒殺並掘墓抛屍非大惡極所有數萬生靈盡被該匪殺害若不懸賞設法嚴密拿獲實難盡絶根株今幸被官兵擒獲足昭天譴而快人心現在敖罕各王旗一律肅清已電逹大學士直隸總督臣李鴻章先行代爲電奏其在事出力擒獲逆首之員除照前分别給賞外謹繕清單恭呈御覽如蒙俞允准其照擬給獎出自逾格鴻慈所有擒獲逆首各情形謹會同大學士直隸總督臣李鴻草恭摺馳陳伏乞皇上聖鑒訓示謹奏奉硃批另有旨欽此○○葉志超片　再口外馬賊道匪肆行滋擾奴才迭飭管帶練軍馬隊中營叅將張錫祿調集分防各隊合力進勦並偵探賊蹤隨時飛報乃該叅將株守一隅置若罔聞並不會合進勦亦不探明賊情切　具報實屬不知緩急貽誤事機若不從嚴叅辦殊不足以示懲儆相應請旨將副將銜儘先叅將張錫祿卽行革職永不叙用以儆玩忽理合會同大學士直隸督臣李鴻章附片陳明伏乞皇上聖鑒謹奏奉　硃批着照所請兵部知道欽此○○頭品頂戴兩廣總督臣李瀚章頭品頂戴廣西巡撫臣馬丕瑶跪奏爲查明上思州地方情形擬請升爲直隸廳同知仍歸太平歸順道統轄以固邊圉而順輿情恭摺仰祈聖鑒事竊臣等承准軍機大臣字寄光緒十七年七月初三日奉上諭有人奏州城改隸郡屬民情不順一摺等因欽此遵旨寄信前來當經恭錄轉行廣西司道欽遵查察妥議並經臣瀚章札委廣東候補道蔣武琛會查去後兹據蔣武琛會同左江道李岷琛太平歸順道蔡希邠查明由藩司張聯桂署臬司張人駁覆核會　請蔣上思州升爲直隸廳同知以期便民固圉具詳請奏前來臣等伏查上思州改隸太平府係光緒十二年間前督臣張之洞會同前護撫臣李秉衡籌辦沿邊善後案内以龍州重兵所萃設道員統轄全邊西以小鎭安通判歸順州東以太平府全境割上思州隸之以期固圉綏邊現有陣奏上思改隸太郡不便於官者一不便於民者六寄諭垂詢臣等覆加體察所奏向非無因若不量爲變通無以順輿情而彌釁隙惟上恩州必歸太平歸順道統轄係爲邊防緊要呼應較靈起見又未便概行更張緣該道所屬太平歸順兩府州及上思州皆轄地遼闊悉與越南毘連歸順州原隸鎭安府屬因地鄰越界升爲直隸廳以期事權歸一免再由府遞轉與廣東地連越界之欽州原隸廉州府升爲直隸廳同一取義當日籌邊改建具有深意今上思州事同一律臣等與司道籌商再四改隸太平官民不便仍隸南寗邊防不宜此外别無可隸之處惟有仰懇天恩將上思州升爲直隸廳不隸太郡仍歸太平歸順道統轄該處至龍州道署水路可通皆爲坦途所有審辦命盜等案卽解赴該道審轉而原奏不便於官之弊可免矣改升之後生童應試由該廳自行考送學政俟學政按臨南寧府時仍附借南寗府棚扃試其上思州原設文武學額各十五名廪增生額各十名應遵光緒十五年禮兵兩部奏准案内由南寗府學額内撥出文學額二名武學額一名廪增額各三名歸入太平府學者均請撥歸該廳合原設各額爲文學額十七名武學額十六名廪增額各十三名以資登進而免偏枯而原奏不便士子各弊可免矣至咸豐同治年間上思州與太平府崇善縣忠州江州勦賊結嫌各端歴時已久俱各相安若不隸太平無庸致慮如此一轉移間似於固圉便民均爲有益惟該州旣升爲直隸廳州吏目應改爲廳照磨兼司監獄該學教職可仍其舊各應支謙俸役食等項亦應照舊無須增减如蒙俞允並請由禮部鑄上思直隸廳同知新印頒發到粤轉給行用以昭信守上思州本係邊俸選缺今與越南疆界切近應定爲邊要之缺五年俸滿在任候升由外揀補以昭愼重俟奉部議覆准再行遴員請補是否有當合將籌議請升上思州爲直隸廳緣由恭摺具奏伏乞皇上聖鑒訓示勅部核覆施行謹奏奉硃批該部議奏欽此○○安徽巡撫臣沈秉成跪奏爲遵旨續採野术專弁齎送内務府查收恭摺仰祈聖鑒事竊查光緒十三年十月間承准總理各國事務衙門電信欽奉諭旨飭令採辦貢术陸續解京等因遵經三次採購解送内務府呈進兹又飭令署徽州府知府劉宗海歙縣知縣單光祿接續葸採現據該府縣禀稱雇募居近黃山熟諳採藥之人入山尋挖並訪問藏术之家隨時收買邀同知醫紳士敬謹選擇共得天生野术五十七兩呈送前來臣親加查騐係屬眞正野术可稱上品謹裝盛二匣專弁齎送内務府查收呈進除咨内務府查照外謹恭摺具陳伏乞皇上聖鑒謹奏奉硃批該衙門知道欽此　○○卞寶第片再福建武闈鄕試例應巡撫主考臣兼管巡撫事謹於十月初三日在南校塲開考二十日内塲默寫武經二十一日揭曉除恭疏題報外所有考試武闈完竣緣由謹附片具陳伏乞聖鑒謹奏奉硃批知道了欽此○○太子少保頭品顶戴陜甘總督臣楊昌濬頭品頂戴護理甘肅新疆巡撫開缺新疆布政使臣魏光燾跪奏爲伊犁鎭屬並塔爾巴哈台恊標新添改設叅將遊擊都司守備各缺均請作爲題缺由外請補恭摺仰祈聖鑒事竊照伊犁鎭屬塔爾巴哈台協標營制臣等奏請倣照撫提鎭各標章程分别擬設先後欽奉諭旨交部議奏在案查該各處地屬極邊彈壓操防最關緊要非邊情熟悉强幹有爲之員難期勝任塔爾巴哈台屯防副將一缺業經奏准作爲題缺所有新設伊犁鎮標中營遊擊一員守備二員左營遊擊一員守備二員右營遊擊一員守備一員綏定城守營都司一員守備一員霍爾果斯營叅將一員守備二員寗遠營都司一員守備一員塔爾巴哈台恊營都司二員守備四員合無仰懇天恩俯念邊防緊要均准作爲題缺由外揀員請補其塔爾巴哈台協標應請歸伊犁鎭總兵管轄以專責成至副將叅將遊擊都司守備各缺請照奏定撫標鎭標章程作爲五年俸滿保題升用俾昭激勸除咨部查照外謹會同護理伊犁將軍臣富勒銘額喀什噶爾提督臣董福祥合詞恭摺具奏伏乞皇上聖鑒訓示再此摺係臣光　主稿合併聲明謹奏奉硃批兵部議奏欽此○○德馨片再各省　政所延閱文幕友例應將姓名籍貫咨明督撫查核奏聞兹准新任江西學政臣盛炳緯咨稱著中所延閱文幕友六名係江蘇拔貢生陳家驎湖北增生陳凌江蘇拔貢生周召齊湖南　貢生周遠　浙江附貢生林學楙浙江歲貢生徐　垣等因咨會前來臣覆加察訪無異理合循例附片奏明伏乞聖鑒謹奏奉硃批知道了欽此 
 
