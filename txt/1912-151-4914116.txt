# 1912 - 151 - 4914116

 

Page 1

 
 
評論 
[讀交通部近聞有感（芙）]  
　　溯自共和成立建都北京之計旣定人之束裝赴北京以候機會者有之往來南京上海閱運動南政府之咨送北京差委者亦有之陳總長之巷内轂撃肩摩熊總長之門前蘇張雲集兩月之間北京户口頓增十倍人才濟濟雖在庚戌辛亥之年留學生舉貢應試最盛時亦不過如是信乎北京爲人文薈萃之地巳 
　　彼之聚集於北京也何爲乎爲愛國耶爲行其所學耶抑爲自私自利計耶聽彼告友朋之言則曰余之此行非爲利祿將盡吾之力以利國故合則留不合可以去觀其表面則言近愛國察其内容則意實模稜試問合與不合當以何者爲標準謂以去留爲標準耶然到部月餘夕寢晨起每日數餐苟薪俸按期照發即無去志是可謂合矣合則當有所作爲而寂寂無所表見也即不然而以有所成否爲標準然除假酒樓妓院爲運動場外未聞有所提倡遑云成就是可謂不合矣不合則何以不去逍遙都市月刮衆人之脂膏以供一巳之揮霍故盡力利國之說欺人也雖然居今之世聽其言不足信其行世之言本無足爲吾評論者故吾蜚論是非當以人之對於某事最初之行爲再加以辦事之方法爲標準蓋言論或非出於本心而行爲則必意志所發表者也今者破壞旣終建設伊始須才孔亟人之有愛國心者宜自量其才以爲進退不使仕途污辱而塞賢良登進之門故由外而入京者在部而留部者當必自信爲有辦事幹才者也然而尸位素餐無所舉動合數萬之人支百萬之費而月餘之中惟辦理借欵交涉及籌議國民捐而巳借欵交涉不滿人意猶可謂强弱勢殊衆寡不敵以舌戰勝人之說斷非吾國今日施諸外交而能收效者夫外人之欺吾决非無因人必自侮而後人侮國必自伐而後人伐外人不乘間干涉吾事於革命未成之時獨欲監督吾財政於共和建立之後皆以彼之見吾辦公事者視公費爲私產難望吾國有轉弱爲强之日也嗚呼此誰之過歟至國民捐之事彼亦惟提倡而未妥籌辦法以冀有成不知何日然彼之入京留京也非愛國也非爲愛國或者可行所學以謀生計果爾則各部之首領當富於政治思想各部之寮屬當精於與該部相關之學即最次等之人員亦當文理淸楚而今則不然也靑樓豪傑日須數千金是其入不敷所出也以（恶推爾團萬拱利　ＢＯteidevagodiit)爲行轅是吾共和政界之特色也善於冐名借債者充財政官（如徐某）善於挾妓縱酒者贊襄司法（如譚某）是國政而兒戲也　 
　　余不必爲之諱曰是亦不得巳出當彼之未有位置也則費錢以運動之及旣得焉如不得志則運動他遷爲達其以官爲商之目的迨至入不敷出則小而累及親朋大而侵呑公款吾國政治財政之前途不計也以運動爲學問侵呑爲能力他日國亡而巳效印度之拉迦ＢgJab助異種而殘同胞仍可以安富尊榮要不知彼自私自利者未必能人人而爲拉迦縱爲拉迦焉而對於同胞則假主也對於外人則奴隷耳試問何足取 
[命令]  
　　六月八日臨時大總统命令 
　　叅謀部呈本部第六局局長吳榮鬯因病辭職請以福丙署理應即照准此令任命劉詢充直隸混成恊統領官此令海牙開設萬國匯票正一章程會任命駐和代表劉鏡人赴會與議給予全權此令 
　　 
[專電]  
　　外交部以英俄兩國在新疆片馬增添兵隊向該兩國駐使質問理 
 
 
 

Page 2

 
 
　　由尙未接覆 
　　英使以晋蜀秦三省私種鴉片有碍條約向政府質問 
　　日本旅行團貴族院議員蕂澤等 
十四人將次到京参議院及政府擬在萬牲園開會歡迎 
　　張家口一鎭某營兵變大肆焚掠商民損失甚巨　 
　　熊總長與資本圑交涉兩次巳將墊欵條件詞句稍改惟無關緊要定於日内再至參議院磋商 
　　熊總長電致黃留守謂公主毁約而同盟會叅議員則主將墊欵條件全案通過齡實無所適從　　熊總長薦章宗元充財政次長章力辭 
　　各國務員雖復舊好仍各存意見諸事停擱不理袁總統頗厭苦 
　　地方官制國務院巳會議通過惟袁總統以省長之名未愜改稱行政總監 
　　外交總長陸徵祥定於初十日到部接事 
　　東三省都督趙爾巽於初五日到津以三省平權不願回任電致袁總統辭職 
　　聞袁總統擬以蔣作賓暫充南京鎭撫使 
　　袁總統以國務員動輙辭職將頒令申飭 
　　袁總統以直隸軍界拒絶王芝祥係是干涉用人致電誥誡 
　　昨日叅議院會議否决覈實軍數案通過豫督與省會爭議案 
　　袁總統擬以江春霖在福建都督 
　　中央新聞定十五日重行出版叅議院提出之質問案可和平取消 
　　共和黨今日（九日）開園遊會公宴同黨叅議員 
　　湯化龍爲都督爭提議案權經叅議院會議無效 
　　四川胡景伊助中央欵百萬 
　　胡景伊電請政府取消重慶鎭撫使（以上北京）　　 
　　今日（十日）開國民捐成立大會到千人舉杭辛齊蔣著卿莫氷貞爲正副長當塲繳費三百餘元（杭州） 
　　勘誤昨報北京專電熊總長之長字誤爲統字勘正於此 
　　 
[特約路透電]  
　　拉薩防兵被藏兵圍困之說係屬不確惟地方不靖時生衝突 
　　統制劉徵祥明日銷假視事　　黎副總統有電來京謂外債原非得已以少爲貴且宜利用之於生產事業 
　　湘鄂間鐵路擬用兵隊建造因仍需外債暫從緩辦 
　　各國經濟圑代表在巴黎所議事項京中尙未發表現據外人對於中國之狀態及日俄對於借圑之干預均係重要問題 
　　 
[公電]  
　　北京外交部電武昌黎副總統兩京黃留守各省都督國務院交南昌都督敬電悉各關稅項歴給抵押洋債賠款載明合同條約從前應付洋欵攤派各省源源撥解無悞償期關稅收支外人自不能過問自去歲軍興借賠各欵届期均不能照付不得已始將關稅歸總稅務司存儲專備撥付洋欵藉以保全信用此項辦法經與各使訂明俟中國能自籌還款即行取消慮永歸外人掌握而總稅務司自接管以後截至本年三月二十八收稅銀九百餘萬兩已全數撥出償淸各項借欵中國在外洋信用迄未稍損者賴有此辦法也惟賠欵則積欠至一千八百餘萬兩之多未能交付緣指撥付洋債之專欵如鹽釐等項均歸無着故關稅除撥付洋債外有絀無盈現在中央財政奇窘欠付之賠欵無從籌劃卽關稅另儲之辦法難議取銷此時各省秩序漸復如能合力通籌各按照從前部中指撥洋債賠欵之數目以及應解鹽厘仍舊籌解俾中央應付有資淸償積欠則關稅收支自可照舊辦理無待與外人嚴重交涉是所望於各都督之共體時艱力維大局也外交部魚印 
　　北京參謀部電各省都發轉參謀處曁各軍參謀官均鑒各省軍事機關本部現與陸軍部會商編訂貴處軍情及特别事件請暫照舊章隨時報告本部爲　參謀部陽 
　　上海奉直魯恊會電北京袁大總統國務院參議院均鑒魯省都督己定登萊等處民食維艱所駐張胡軍隊應請調回原處以維民食而安民心祈速施行賜覆切盼奉直魯 
　　 
[恊會上海支部何萬波等叩齊]  
　　程都督遣散軍隊電大統國務院陸軍部武昌黎副總統南京黃留守　次長各省都督均鑒蘇垣兵隊自光復以來所添並不見多舊兵餉項一切仍照舊制絲毫並未加增而從彺奮勇成績昭然名譽之隆久挂人口祗以同駐省垣光復時所招之先鋒營屢爲不法舊軍幾爲所　累日　全在專聞先鋒營謀　亟亟返蘇先至舊軍演說晤至中央財政因養兵而致倩欵之爲　各省師　官長均顧滅　以助　民之捐項各兵環聽有涙下者不數日卽有一二兩標兵士紛紛自請長假多至一千餘人僉謂國家以篆養吾輩而陷於危險吾輩豈　再廉餉項重累國家忠養之氣發於至誠全體人皆爲動色德全對於此等至可欽偑之軍人豈　聽之他去乃一再挽留其心甚堅其行甚决萬不獲巳始允所請又因時値解散先　營隊論令暫緩成行以示與該營兵士有别瀕行之際德全親能該營設餞拍照并撰發訓詞反　獎勵臨别依依黯然欲泣德全歸自離筵亦爲不懌者累日因念吾國軍人程度之高驟至於此此皆民國前途之禍亦由各省將帥自請取消司令自請解散全軍義聞仁聲所感而化此不得不急爲表章以志欽感者也現在接續請假者又有多人惟念蘇垣近數日内强迫解散與自請長假各兵合計將二千餘人雖同一離營而其中一　一獲爲麟爲獍相去不止天淵亦應分别彰　以示大公除先鋒營解散情形巳另電通告外所有　軍請假緣由理合佈告以聞程德全遇叩 
　　程都督報告先鋒營謀叛電北京大總統國務院陸軍部武昌黎副總統南京黃留守蔣次長淸江劉護軍使鑒蘇垣先鋒三營係上年光復之初就地召募各營官長不能約束迭出搶却重案人言嘖嘖僉謂該營官長通同一氣有意縱兵殃民久爲地方之患德全奉命督蘇受事以後迭飭破獲搶刦案内兵犯逐一訊辦一面懲誡該營官長冀其悔悟振作以肅軍紀不意上月德全赴寕該營益形縱肆搶案又復失出謠言朋興人心惶駭一夕數驚當卽星夜返蘇親歴該營剴切誥誡冀安反側而格非心乃該營官長目兵速日在留園附近並所駐之虎邱等處秘密開會定於六月一日起事分兵三路襲取省城假託二次革命叧舉正副總統改易國旗其號令則入城以後祗准搶掠物件不得開槍傷人巳預行舉定軍政司及水陸軍統制種種謀亂情形第一二兩營尤爲顯露並有軍隊以外之人爲之謀畫其鼓動最力者爲蒯佐同蒯際唐二人蒯佐同原充先錄圑軍需官與蒯際唐勾結兵士集會演說實爲謀主迭據偵探報告並該反正兵士密告前來德全訪查得實當卽合集軍政司司長盧世儀副司長張一爵及軍界各員秘密計畫於五月三十一日晚密下緊急命令城内外同時戒嚴就陸軍第一第二兩標挑選臨時警備隊一千人派旅長朱熙爲總指揮官圑長邱震爲指揮官率同營長彭啓朋等限於次晨前赴虎邱地方並派水師統領張連勝帶淺水兵輪兩艘駛駐虎邱左近以助聲勢先勒令先鋒第一第二兩營交出首要繳還槍械從寛給餉遣散復令憲兵司令張昌熙會同巡警局長石人俊將居住城内之先鋒營圑長兼二營營長朱葆誠第一營營長吳康壽及蒯佐同　際唐等星夜分投前往捕拿本月一日各首要均巳就逮據報告前往朱保誠住宅搜捕時朱保誠適巳外出宅中有多人拒捕開槍至數十嚮致傷憲兵一名該司令局長等督率兵警親　彈火進前兜拿並有附近商圑聞警前來幫同圍捕卽將放槍各犯一律逮案旋接派往虎邱之軍隊報告先鋒一二兩營知事巳洩漏各兵士均配帶子彈並派發步哨預備抵抗幸該總指揮官等極力鎭壓該營懾於兵威情願交犯繳械領餉解散是日午後特開軍法會議遴委裁判檢察各員德全自爲審判長先提蒯佐同蒯際唐審實謀亂罪狀並經証人証實前後五次開會情形以及起事時間入城口令一一質証明確該犯以俯首無辭當與會審各員公同恊議僉以情罪重大應處死刑卽曉特頒軍令將蒯佐同蒯際唐二犯槍斃其拒捕槍傷憲兵之朱廷楨梁景山二犯并於是日一併槍斃初二日午後續一會議將一二營交出之下級官佐目兵連前獲之朱葆誠吳康壽次第審　當將脅從及無辜分别保釋餘犯再候續審嗣因各犯供証均連及第三營營長吳炳生旣第一營連長程宏復飭將吳炳生及程宏先後拘獲於初三日派軍政司長盧世儀充總指擇官邱震爲指揮官率同營長彭啓朋等前赴虎邱辦理第三營交犯繳械遣散各事該營存儲子彈甚多恃有利器更欲負固經該司長等前往指導利害　兵畏罪遵辦如前所有遣散兵士除各發恩餉一月外其籍隷他處者均分别派員押送現駐虎邱之第一第二第三三營均巳一律遣散淨畫該營支隊分駐木瀆光福兩鎭行經派圑長張鼎動率兵前往同時解散先鋒營名目即行取消是日午後復開高等軍法會議審訊圑長營長連長各員據朱葆誠吳炳生棋認知情並非主謀吳康壽本係匪首綽號吳江老四平日尅扣兵餉縱兵殃民均有確據並經証人証實結會謀亂情形無可諱飾程宏於開會時宣佈命令演說倡亂刦掠方法並有當塲令衆簽名情事一經衆証指實俯首無辭訊得先鋒　此次結會謀亂實由蒯佐同蒯際唐爲之主謀吳康壽程宏　節較重應處死刑卽於次日一併槍斃朱葆誠吳炳生雖係知情尙非主謀從寛貸其一死定爲無期徒刑此外下級官佐或係無知被誘或係脅從　予訉釋所有查獲之結會名册及會議條欵并各項証據立卽焚毁以免株連此連日捕拿首要解散軍隊會訊各犯次第懲辦之情形也當此案未發見以前地方謠諑甚大人民不免驚情及經披露以後風聲鶴唳草木皆兵痛定思痛恒人之情然揆之現狀可保無虞足以仰紓　系德全扶病任事祗以德行淺薄不　事前　導預過禍萌至爲内疚洎至亂謀發露該犯等以無意識之舉　擾亂治安自蹈法綱哀此愚頑良用矜憫惟念蘇城介江浙之衡地接洋場爲東南之中幹現大局定而未定回復保安之不暇何堪再有擾亂以福南方而危全局此案若非赴機迅速先事消弭萬一聽其潰决吳下數千百萬之人民生命財產不知作何歸結如再姑息寛漎是獎亂以危天下德全雖愚何忍出此用將此案始末情形縷晣奉陳卽維鑒察程德全叩陽印 
　　要聞一 
　　 
[參議院承認借欵條件會議情形]  
　　墊欵小結束 
　　日來反對借欵之風潮極盛於揚子江以南黃留守痛哭流涕以道之李都督甚至請總統將熊總長明正輿刑南京某報且欲解散參議院手刃叅議員北方輿論咸謂非借欵無以應目前之急報館及政客莫不皆然熊總長因輿論攻撃不敢堅行其政策一再辭職唐總理以借款事皆與熊同意主張熊辭斷不能獨留各政黨亦奔走勸慰於是衆皆俟參議院之决議初三日參議院開第一次秘密會議仍無結果次日又開第二次秘密會議僅能决定茲將兩日情彚誌於下 
　　第一日之會議當未開議之前由國務院行文叅議院諮詢院中對於墊款條件果表同意與否其時各議員以此項要事非可用諮詢之方法應正式提議昨日忽得大總統正式交議之文是爲今日最重要之文件其供參考者另有印刷品七種開議時政府特派員到者三人一曰魏宸組一曰劉頌虞一曰張弧特派員發言者僅魏一人其大略謂外債不可不借條件不能不定今日所提出者爲最後之結果今日必須議次一面示以無款之害一面示以有欵之利淸辯滔滔大有斬釘截鐵之勢其餘二人陪坐而己後聞皆爲魏所阻止議員中之發言者惟共和黨與統一共和黨議員計谷鍾秀楊策籍忠寅楊廷楝殷汝　秦瑞玠王家襄彭元彝語意大略相同皆謂借欵應急爲本院所公認所定條件亦可承認惟値此倫敦會議尙無結果卽爲此項條件尙未確定之時政府應再盡力磋商外間反對亦冀條件之益减輕流弊耳至於限制各省借欵萬不可允許况大總統祇許銀行團條件相同予以優先權而巳此層亦須切實聲明况國務院答復丁世嶧質問亦云正在磋商豈能以磋商未終結之事交旣議决如經院議决而外人尙有更改豈非又須重交院議斷無如此辦法云云數人之說尤以楊廷楝之言爲最詳盡殷汝鹽之言爲最簡明秦瑞玠彭允彝之言爲最激昻至將近十二時張伯烈提議延會明日續開秘密會議谷鍾秀附之衆要求明日必請唐總理及熊總長出席遂散會今日之議發言者旣屬一致何以費時如許之久蓋皆與魏宸組辯論也每一議員言應再磋商魏必反對於是他議員又駁之一往一返遂無盡期其實政府人員除說明外祗有答復之責并無辯論之權魏氏辯才無碍亦甚可取惟終不敵各議員之竭力反對仍無結果有聞熊總長之言者熊謂各參議院必欲磋商外人尙可讓步又銀行圑某西人亦有是言旣可磋商魏宸組何以迫欲通過是誠不可解矣在政府之意或者欲賴參議院之指駁以爲交涉之後援如參議院將全案通過即絶政府磋商之路魏氏究懹何意或云魏氏見唐總理與銀行圑决裂後以爲斷無挽回之望後見熊總長略有補救竊以爲異今因參議院之指駁更可爲交涉之後援魏氏益視爲妄談故在議塲力持不允此其故可深思長矣 
　　第二日之會議次日又續開秘密會唐熊出席叚總長以借欵太半耗於裁兵恐有質問因亦到院聞是日議場尙整肅蓋各議員以唐熊相繼辭職大局搖搖雖竭力維持仍未得復職之確信今茲出席足以爲復職之證明彼此略含欣慰之意故問答之際專重實際立論無復鈎距縱送之術此爲行政官與議員第一次相見以誠之景象也開議後先由唐總理起言墊欵一事日來並無進步在吾國未經參議院同意在外人未得倫敦復信如問條件能否磋商則雖有磋商之機會實無必能得當之把握今各省紛紛反對借欵或主國民捐或主不換紙幣在政府視之無論其有無成效斷不能濟一時之急反對借欵者爲各省而急電索欵者亦爲各省彼固不問中央之有欵與否尤不問中央款之所從來試問中央除先借欵外尙有何術旣欲借欵不能無條件條件之大綱七條具見印刷品俟得參議院同意後始可接濟與銀行圑商酌否則政府殊有難於執行之勢至磋商情形皆熊總長主之另有報告熊繼起云今日交議七條己爲六十餘日磋商之結果視初由外人交來者己有不同在此參議院未通過倫敦無囘信之際自可再與磋商但請外人必允讓步本部實不敢妄下斷語但有一層希望外人視參議院頗重每次會議必殷殷然詢參議院之意見如何談及各省反對情形輙謂此不能發生效力蓋彼亦確認參議院爲最高之立法機關也如參議院能先對大綱表示同意再就條件中指出某條應如何改則本部必奉命盡力磋商或能有濟未可知也王家襄云第一條核計員無論中外均歸政府雇用於主權上較爲穩固能否酌改請熊總長注意楊廷棟謂總理總長俱云可以磋商而於磋商之有無結果皆不能確切言之是僅藉參議院之指駁爲聊盡人事之資料而己但政府旣云有磋商之機會叅議院斷無不欲磋商之理應由將條件大綱先行鄭重討論如無甚大反對今日即付表决以明參議院並不反對墊款條件使全國人聞之不能專責政府換言之即參議院與政府分担其責任平均以受輿論之攻撃本院地位所在無可諉卸至條件自須再由政府與銀行圑盡力磋商挽回一分是一分不必指出某條某句以留政府伸縮之力但望政府憑良心行事勿負本院之意可也張伯烈謂第三條預算單先送核計處再送參議院其理由安在熊總長答云外人本要求俟參議院議决後再送核計處核准本部以參議院議决案無人再操更動之權堅執不允外人謂參議院如議决購置飛艇備辦軍裝外人如何承認因商定先送核計處再經院議則最終决定之權仍屬參議院衆鼓掌丁世嶧云稅司一層能否磋商熊云諸君所述皆經筆記必一一商之銀行圑惟望參議院予一正式公文俾磋商時有所依據覃振陳景南忽謂磋商己久何必多費時日本院今日應將全案通過俾政府及早得款以扶危局衆厲聲斥之謂叅議院爲人民代表對於如此重大條件焉有不望其磋商之理况政府允往磋商而議員拒之是何居心衆聲嘈雜議長竭力止之始巳汪榮寳請宣告討論終局并提出動議云本院對於墊欵表示同意至條件尙須由財政總長磋商附議者數人劉成禹忽問墊欵之扣頭作何用 
 
 
 

Page 3

 
 
　　　　是否爲國務院朋分衆譁笑議長乃詢衆議員贊成汪君之動議者起立大多數起立又詢本案可否省畧二讀三讀卽日備文答復政府衆贊成於是乎墊欵問題在此時得一小結束矣 
　　 
[中央新聞社員被捕讀誌]  
　　六月二號中央新聞報全社社員被内務趙總長等尙捕拿一事己詳前報此事於前淸專制事代尙不可行何况行之於中華民國成立之後實屬駭人聽聞茲將各方面詳請補錄如左 
　　拿捕之原因此事之起固由於揭載趙秉鈞等營私賄弊所致然其中尙有原動力在焉當趙氏初見該報所載之廣告時本亦無可如何繼由其幕府丁維忠（前淸刑部堂皂郵傳部已革尙書陳璧之心腹現爲趙氏幕府）逢迎趙意極口恿慫而趙之拜弟烏珍又從而助之以冀達其蹂躙言論機關之目的無如搜索數日該報無甚過失將罷議矣適東三省等來電請懲該報於是烏珍等正可借題發揮復請趙氏以强硬手叚對付該報趙初尙不肯後由烏某向趙聲明謂步軍統領本在必裁之列刻下我巳儲資鉅萬旣不爲官亦足娱樂晚年可由步軍統領派兵將該報辦事人拿案卽以誣毁東省都督等爲宗社黨人爲其罪名縱使大總統對於兄台（指趙）不念舊交詰以違法之罪亦可諉其咎於步軍統領自有烏某担當與兄台無涉至語其結果最重者亦不過罷黜或將提署一併裁撤而止且提署本須裁撤不過遲早之分耳於是趙氏允之遂由烏某於一號密傳南營參將袁得亮秘派遊緝隊三十四名内外廳亦派偵探及警兵八十餘人前往拿捕袁得亮倪寳山等素忌報章遂不惜出此野蠜手段以蹂躙報館而事乃不堪收拾矣 
　　幾生二次衝突三號下午湖廣會館又開會議係爲報界討論與各國報界聨絡進行方法於是步軍統領又派營官倪寳山等内外廳亦派偵探巡警若干名並有禁衛軍多人共約數百名前往虎坊橋湖廣會館一帶或把守門户或在左近散佈查察交通爲之擁塞會中人詢問何故則謂奉有上官命令以防意外舉動云云幸會中人不與之較得以無事 
　　袁總統之不悅中央新聞記者被捕事出現後袁大總統於今早（二號）即召趙烏兩人到總統府面詢底藴烏趙等即以東三省都督等來電爲詞謂該報誣造宗社黨有妨治安云云袁總統頗不以此舉爲然謂烏珍曰汝如此辦理人將謂我拿破崙復出何該報如確係擾亂治安查明切實自有相當辦法今汝等濫使職權衊視輿論罪奚辭又謂趙氏曰智菴何亦如此粗率趙氏唯唯並云我輩惟有辭職而巳故是日袁總統頗爲不悅 
　　官廳所持之理由内務部步軍統領衙門通電略云本月三十一日又接東督吉林都督及孟統制電稱中央新聞五月十九日專電欄内載有奉天來電趙爾巽張作霖陳昭常孟恩遠升允陳　能暗扶某淸王與宗社黨密議圖謀不軌一面擬請政府厚給關東軍餉冀遂鬼蜮伎倆等語是以先行將該報社主筆人等逮捕以息衆忿一面譯取供招呈請大總統核辦以伸國法 
　　金剛報之創辦聞本日（五號）下午五時軍警尙須開會籌商辦法其他報舘如再登載此種言論須予以處治其處治之法乃軍警合辦一報名金剛報取努目金剛之意凡各報有毁損軍警名譽或涉及宗社者金剛報卽著論痛罵之受罵之各報三日内不更正或仍飾詞强辯者金剛報即用頭號字宣布其罪狀此罪狀宣布後不出二小時被宣布之報館中人必受相當懲罰此項懲罰不假手於法官而爲軍警直接之舉動故京中各報愓愓自危對於中央新聞事不敢即有主張恐激成大禍也 
　　報館同業之態度北京各報在宗顯堂會合研究報界善後問題均取穩健和平辦法當卽具呈請願大總統申明約法並要求將被捕諸人先行釋放 
　　國風日報之虚驚昨日旁晚國風日報忽來兵士數十人外間以該報昨日對於中央新聞事件稍有評論以爲兵士與該報爲難其實因該報登有中央新聞記者吳山啟事要求將吳山交出否則該各告明日不可再登其舉動尙爲文明云 
　　交涉之結果聞此事現巳議妥由趙總長交令外城總廳向步軍統領轉飭袁參將將中央新聞記者一律開釋卽於今日（五號）由外城總廳派委警官將該報記者用馬車接送回舘矣 
　　附錄中央新聞社公啓報界同盟曾公鑒專制惡制趙兼鈞蹂躏中央新聞社一案先是敝社接有印刷一紙歷數趙鬼植黨納賄稱種諸罪惡同人據有聞必　之例判入附張後面現民國無所謂新聞條例前淸報律巳成僵石輕則入新聞之欄重或作廣告之錄不能以往事論趙必欲歸咎敝社以爲損害伊個人名譽迫令同人負責任惟有向法庭提起訴訟是非曲直悉聽司法官判斷方不愧堂堂内務總長之行動而不謂惱羞成怒倒行逆施詰責之不巳進而恫喝恫喝之不巳　而捕拿幾有一綱打盡之凶燄也昨晚（六月二號）六點鐘頃突有步軍統領衙門兵役百數十人荷槍露刃闖入敝社聲稱奉内務總長趙秉鈞命逮捕犯罪者當下自經理張　華主筆鄭冬心校對陶恒之並及使役車夫廚子不下十餘人全體均被捆綁上車而去適記者與編輯吳君他出獨未遭毒手歸探社中消息猶見兵警數人環立門外磨牙吮血大有擇人而食之勢此即昨晚趙秉鈞蹂躏敝社一叚情形也嗚呼新聞記者非刑法上之現行犯共和主人豈滿洲時之亡國奴趙秉鈞今日之所爲其目中復有臨時約法耶摧人類自由之言論辱國民聖神之身體中華民國開幕未久卽見此等違法欺天惡劇來日大難後顧何堪設想其非獨敝社同人之不共戴天當亦我同業諸君所痛心疾首視爲文明之公敵亟應　以相當的對付手叚者也現社員全體皆拘禁在抽分　參將衙門不知若何發落又得夜間某君向國務院探詢報告據趙秉鈞云現時人尙不能釋放内有秘密稱情須親訊後方能定奪搗鬼耶裝神耶抑别羅成三字獄耶敝記者不知其所謂隱情者爲何今　歸社亦　在中途逮捕矣國法安在公理何存共和共和今日第一次結果如是並鐵於此　與我同業諸君共研究之中央新閱社員全體謹佈 
　　 
[孫武之財政談]  
　　孫武抵京後與袁大總統各國務卿談論己記本報昨日又謁往財政總長熊秉三握手言歡末逾時熊以湖北財政現狀如何支持爲問孫武答云前三月軍用費與行政費每月開支約近二百萬近來節減月須一百六七十萬據財政司云現在開辦過境消塲稅月可得九十餘萬每月尙欠八九十萬將來裁减軍隊節省經費增收各稅或者不難收支適合就現狀論本湖北官錢局紙幣流行雖不如前推行之廣却亦無甚阻碍不過紙幣較現銀洋價稍低耳再者造幣厰每日可鑄銅元二萬餘串兌換紙幣接濟市面尙不至十分恐慌熊總長云此時各省財政萬分困難　以紙幣補助尙緩不濟急若以湖北而論照舊擴充紙未知可濟急迫否孫云擴充紙幣流弊甚大此舉萬不可久行况中央財政自當統一不速發行國家紙幣維持金融機關仍令各省濫發鈔票不特財政難於統一即損耗亦太甚至於根本問題之解决當速决定本位徵諸一般人士之意見主張金本位者甚多雖此舉頗有窒碍究宜認眞實行可以一勞永逸本位一定發行金幣對外旣少困難對内亦有準則斷不似此時金銀錢市隨漲隨落甚至於此省銀洋不能行於彼省界限劃分不便實甚此種問題關係於民國前途急宜計畫解决以救危困熊總長深以爲然謂事固關緊要而借欵一事本出於不得巳各地不究事實紛紛反對近黃克强在南反對尤甚處茲困難實屬無法對孫云反對借債者並非有眞知卓見能解决此問題當此財政支絀需欵孔亟險象環生之時萬不能不勉强借債以救目前之急如恃國民捐爲補助不持緩不濟急且恐有　進行如以國民捐爲借債之後盾或藉此以激起民人之愛國心使知借債危險自圖富强則所借之債即不難於　還矣現在趁此時機提倡國民捐亦有絶大利益（一）藉此演說可使軍隊動心易於退伍（二）外人知國民有圑結力亦不敢過於輕視（三）此後用欵者或知艱難不敢濫用（四）人民知國家危險雖是樂於捐輸而監督用款之觀念必具總之借欵興辦生產事業目前雖受困難將來利益發達或因此而致富强黃克强雖然電阻借款以意測之亦不過矯激之詞其實南京軍隊待餉發給刻不容緩其出反對之電恐希圖破壞者聳恿而爲之必非出於克强之本意况克强素持大體熟於事勢夫豈不知中國府庫空虚乎南京政府借債求急之往事殷鑒不遠彼本局中之過來人今斷不至作局外觀强人以所難鄙人日前在湖北與副總統發起救國會明知此時不能卽籌百萬千萬以濟急當特以救國二字激刺人民之腦筋誘起愛國之觀念且免藉口革命者生跋　奢望之野心並可鼓勵一般之商人知保國即所以保家使之集資興辦生產事業無論工廠銀行不拘本國外國政府務宜保護商人擴張貿易共同組織機關活潑金融則利權自可挽回財政自免困難矣據最近調查中國人存銀於外國銀行者漢口一埠約五千餘萬兩合上海香港天津等處共有五六萬萬聞有利息者不過三分之一認保險費者有三分之二由此觀之政府若不保護商人貿易信用或國家與商人合資多設銀行活動金融機關挽囘外存銀欵保存固有利樞權恐將來之危險更有甚焉　　 
　　 
[時評（希夷）]  
　　自去歲革命後對於滿族雖有優待條件然默察一般社會心理仍有不屑與噲爲伍之意往往肆口辱罵不留餘地即新聞紙間亦未能免此竊謂長此不變旣與五族一家之旨不合尤恐激生隱患甚非國家之福故爲今日計一面宜調察宗社黨舉動以破不肖　　 
滿人之隱謀一面宜聨絡滿人中之明白事理者感以情誼藉免　散猜疑之弊萬不可因一部分之宗社黨而傷全體滿人之感情　　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　咨請開復蒙古王爵 
　　黑龍江宋都督以札蕯克前王蘇隆札普曾因擅賣旗地案内革職現在庫倫獨立各旗騒動惟該札薩克獨能力賛共和不爲所動請將少子佈彥朝克承襲王職並將前王開復巳取具賓州地方官甘結於昨行文奉天都督轉呈大總統並咨國務院請准開復王爵以資觀感而昭激勸 
[海倫府政務廢弛]  
　　黑龍江全省所屬府廳州縣山產富而人民多者當以呼關緩化海倫三府爲最而三府之中呼關開關最早緩化次之海倫則爲最近新闢之地不數年開墾成熟地約七十五萬餘晌人口約一百六十萬上下其出產物品以糧穀爲大宗較呼綏兩府殆有過之無不及也前淸光緖三十三年間初放山荒之時先設通首　都統衙門施行其統治權沿至光緖三十（一年改設廳治三十二年興辦警學及各項新政所需款項均按地籌撥每晌地輸納警費八百文學費四百文計每晌共納一吊二百文以巳墾成熟地計算每年共收入欵約九十萬吊上下雖草味初關較之他　亦未甚落後宜統元年改設府治後四鄉巡警及城内外各小學辦理雖未完全優美然亦稍有起色量入爲出固屬無餘然亦無不足之患自前淯預備立憲以來所有自治及議董會一切需欵均以糧捐及柴炭捐開消　學兩欵並未挪移分文晌捐九十萬吊内警費六十萬吊學費三十萬吊雖因去歲淫兩爲災收入不豐然亦並非珠粒未收分文無着乃自民國成立來迄今兩三月之久警學自治各項悉皆廢弛特調查分錄於左 
　　行政棘手海倫自辛守蒞任後因存欵無幾將前任周守預解省欵借留十二萬吊以備進行各項事宜比及奉到民國豁免租賦通令加以去歲沿江被災區域警學各費不能一律徵收此三四月間將借留省欵二十萬吊被各項需欵挪用十分之八九而城鄉巡警有一兩個月不能支餉者習藝所欲辦無欵各學堂欲開不能無論國家行政地方自治不但不能進行並且將有廢止之勢是以辛守焦灼無策聞曾電請都督辭職未蒙允准不知將來有何辦法否 
　　災民騒　海倫因去歲淫雨連月所有沿江各處多未收成然　　　 
亦非珠粒未收者可比約除實在災區三十萬晌外又有高埠上地豐收者四十餘萬晌按人口平均亦足本年之食而城議會　長肆德文源董事會董長李廣恩曁議員王永和等希圖阻撓新政不出警學兩費藉端鼓動災民來城强迫賑欵并逼出市帖預辦火磨公司以便從中漁利而一班無知鄉民被其所愚乃竟紏集三百餘人來城分住各棧以議董會對門之東昇棧爲聚會點今日攪會場明日閙衙門後日搶燒鍋前後被擾約有二十餘日近在省城借用廣信公司錢十萬吊略爲安撫始各悻悻回鄉現正籌辦放賑之法聞照原來災民人數分放每人祗攤四吊錢之譜又以無正當抵押該公司不能撥欵辛守向該劣紳等索地照作質該劣紳等以謂不出市帖無以收利將來押出地照無法抽牘堅持不與辛守又向各紳提議凡海　全境以前調查資產五千元之選民每名捐錢三百吊千有餘名約可捐三十萬吊之　卽多借押亦可抽贖而該劣紳等意必出帖方能捐錢辛守亦織口結舌聽之而巳聞各災民俟種完地畝如無頭緖仍須再來大閙云 
　　 
[浙江借欵之用途]  
　　民政司呈都督文云案奉鈞府令開查浙省自上年光復後軍需浩繁窮於應付錢糧釐稅一律豁免經濟益艱不得己發行軍用鈔票二百萬元勉支現狀定於本年陰曆三月二十五日悉數兌現收回以昭信用前因轉瞬卽屆兌現之期駐寗各軍又將拔隊旋浙舉凡分期退伍酌定恩餉加給獎勵辦法在在需欵且浙省連年災歉光得以來四民失業民生凋敞城有餓莩不忍坐視曾由本都督函陳國務總理　請由中央酌撥二三百萬元專充軍餉賑羅之用嗣准復稱中央大宗借欵尙無成議卽可酌量提撥亦屬緩不濟急准由浙自借外欵政府承諾以救眉急當經特派該司長在滬商籌向禮和洋行借六百萬馬克擬以浙省鹽課作抵該行以此欵係由克　伯砲　允借須定購二百萬馬克砲尊方允訂立合局疊經電陳大總統核示并請將二百萬馬克砲尊查明何　需用由陸軍部儘　購備以免浙省多無形之耗費　奉電令巳交國務院議决照准惟鹽課作抵於大宗借欵頗有窒碍應另行設法以免中央地方兩受其困等因復經飭改以絲捐作抵現奉財政總長電復己陳明大總統卽准照辦等因准此查此項借欵係因中央一時不能酌特委託由浙自借專充軍餉賑　及籌辦救貧事業之用現以絲捐作抵又係以浙省固有收入爲分年償還之准備應卽查照上開各項　節支用不得絲毫濫支所有行政經貧縱有短絀祗能以第二次軍票支放藉資周轉母得以借欵挪充除將合同曁前後來去電叧行抄發外合卽令行該司遵照辦理此令計發合同稿一件來去電兩册等因奉此查此項合同巳於五月初五日簽字借欵六百萬馬克除備購砲尊二百萬馬克外其餘四百萬馬克巳由駐滬浙江銀行匯解來杭在儲備用所有此項借欵合同應　鈞府提交臨時省議會追認并將前後來去電文發交議會參考再此項借欵實收到四百萬馬克折合洋元一百八十七萬三千餘元當於五月二十三日政務會議决除留備軍用鈔票兌現尙餘七十萬元應卽　充陸軍退伍費二十五萬元籌辦平糶二十五萬元救貧事業以工賑費十五萬元防疫經費五萬元應請一併提交議會追認以昭 
愼重是否有當理合具文呈請鈞府察核示遵等情聞都督巳提交臨時省議會追認矣 
　　 [P黃留守大宴日賓 
　　日本貴族枊澤伯爵前田男爵等十三人於初七日到寗遊歷黃留守特於下午七時招至府内大宴席間頗盡賓主之歡云　　 
　　 
[蘇民不願程都督赴寧]  
　　南京留守府將於月内裁撤電催程都督迅速赴寗蘇城各界聞信惶恐僉以目前亂象未平都督萬難離蘇特於六月八號齊謁府署面求程都督竭誠挽留請其勿遽赴寗以維蘇地秩序想程都督垂愛蘇民當必俯如所請不忍恝然舍棄也 
　　 
[蘇藩庫歸併銀行]  
　　蘇州藩庫自上年光復當由財政司飭令原委庫官率同書役人等照舊辦公並由都督府派撥軍隊百名隊官排長數員駐庫保護茲經王財政司議定將該庫卽行裁撤嗣後一切收支各項正雜各欵均歸併江蘇銀行經理日内即當實行所有該庫官及書記生等均調入財政司及該銀行内分任各職惟有庫丁周盛及摃夫許金等均即遣散昨經庫丁摃夫等具禀呈請酌賞工食己奉都督核准每人酌賞工食兩月飭令另營他業云 
　　 
[奉賢准治南橋之公牘]  
　　奉賢自治職員戴壽樟等以奉賢縣遷治南橋一事迄未定妥等情禀請將縣治地點迅速規定昨奉程都督指令云查前據該縣民政長呈報各情卽經指令舊城旣設審判檢察兩廳並設粮櫃附近民人訴訟納粮均屬利便該民政長自可母庸前往分駐應准定治南橋在案仰該民政長轉行知照此令 
　　奉賢公民朱聲揚等呈將潘公同改建民政長公署等情奉程都督指令云潘公祠是否確係淮軍專祠應由該民政長查明遵照第六十六　府令册報候核所稱改建公署一節亦應由民政長核辦惟前據民政長來呈舊城旣設審判檢察兩廳並設粮櫃附近民人訴訟納粮均屬利便自可不另設立民政長署仰民政長轉行知照此令　　 
[蘇都督指令述要]  
　　浙米准予通過浙江米業代表唐明鎬等呈請將外省運浙之米一律放行等情奉程都督指令云來呈己悉除己購之米業與浙江民政司長商明辦法分期轉運外其購自他省者一俟該商民將賣米省分關單或稅單呈騐並將經過路由開報到府准即核發通過護照以便運輸仰卽知照此令 
　　校舍礙難撥給蘇省拓殖學校發起人黃家本等呈請借給校舍以便遷入辦事等情奉程都督指令云該發起人等創立拓殖學校爲民國擴張生計培殖邊材用意甚善惟該校宗旨旣係預備經營蒙產本屬中央敎育性質即以校址而論蘇閶繁侈亦非所宜盛氏住宅旣經充自應留爲公用查江蘇省立醫學校校含舊係租用光復後停辦現准臨時省議會於本年度預算案内議决續辦舊時租屋己無基礎可憑此項房屋應卽留充籌設省立醫學校之用該校祇能另覓相當校舍早日遷移俾醫校得以籌備一切事關本省地方公益該發起人等當亦樂與觀成也此令 
　　 
[鎭江新絲上市]  
　　鎭江今届新絲出產頗暢旺貨色亦較往年爲佳祗以各綢號生意淸寥致新絲上市時最高者僅値二十元左右現因綢業稍見活動巳漲至二十五元此後如來源不多價仍有增無减惟鎭郡四鄉及江北等處聞鎭城屢行剪髮因之裏足不前云 
　　 
[電飭裁汰鎭軍]  
　　南京黃留守以駐鎭第十六師約計一萬二千餘人當茲餉項奇絀之時非分别遣散不可爰於日昨電令該師長顧忠罙君著將所部各營認眞挑選汰弱留强竭力訓練以便考騐編配 
　　 
[揚州輜重營風潮]  
　　揚州輜重營兵士向駐於舊揚州府署忽於六月六日午後操畢時勢欲譁潰經軍司令徐君寳山特派二營守護府署始獲寢事次日隨發雙餉藉固軍心二面將滋事兵士從嚴　辦聞是夜憲兵嚴密梭巡司令部各員亦徹夜不眠僅得無事云 
　　 
[柏都督禁烟之嚴厲]  
　　皖垣自光復以來各業均極凋敝惟土膏獨形發達城廂内外之挑膏售土店近己達白數十家之多蓋因前禁烟公所曾訂有牌照捐章故若輩得以公然營業也現柏都督以烟禁爲富强要政若仍愛借娟稅徑聽各舗自由營業對内無以迅除煙害對外無以履行條約民國前途關係頗詎昨特通飭各屬上膏牌照委員一律取消今其迅速來省其經辦未完者統交由各該地方行政官辦理聞所擬辦法對於禁賣禁吸兩端將以強制力實行所有各土膏舗戶擬先調查存貨若干勒限本年底止儘數銷售屆期餘土擬由公家備價收燬似此雷厲風行或不　　淸　毒也 
[大總統器重楚材]  
　　卾省爲起義首邦人才淵藪前己由大總統電調蔣翌武楊時傑等入京任用茲聞大總統又電黎副總統云蔡濟民　漢卿方興三員學識宏通才具開展且爲起義元勳應請轉致該員速來京師以憑量予要職旋又電云前承推薦之饒漢祥熊繼貞蕭日昌三君英資偉論均足動人而饒漢祥君尤屬不可多得之才巳送交敎育部任用蕭熊二君亦送交國務院酌量位置要使各展其才以挽國事於狂瀾按以上六員惟蔡濟民曾任軍務司長因事多棘手假病告退現尙在優遊中熊繼貞係交通司長頗不滿於卾省政界黎副總統不得巳推薦之於中央政府現己蒙大總統面許要職想從此鄂省電政可遵照部章實行矣 
[武漢開辦平糶]  
　　卾省靑黃不接米貴如珠小民生計艱難竟有因此餓莩及日尋短見者黎副總統慨念該項餓民槪受軍事影嚮非速開辦平糶不足以資接濟特飭内務軍務二司將豐備倉所存備荒米穀並去歲因漢口兵敗失陷於大智門洋棧内存積軍糧（漢口失陷有大批軍米灰麫餅乾饅首存於洋棧未被北軍查獲後卾軍亦忘却現始查出己多不可食矣）一槩在武漢設局平價發售每米一斗售錢四百七十文惟麫粉饅首因霉爛不堪特分散於極苦貧民藉資果腹而救生命 
　　 
[大總統嘉獎湘軍] 　 
　　長沙譚都督昨准國務院電開奉大總統令宥電悉現在財政困難餉需繁鉅自非速籌節流之法無以稍資補救該省軍界自認減薪辦法通行全省作爲定章具徵關懹大局克己奉公深堪嘉尙應由陸軍部財政部立案等因相應電咨遵照 
　　 
[雲南市况談] 　 
　　漢垣錢價前本每洋一毫可換銅元十三枚制錢一百三十餘文詎於前月杪錢價忽然大漲每銀一角祇能換銅元十枚錢一百零數文嗣經詳細調查知係外省錢價增高以致一般奸商私運出省藉博厚利而各錢舗又乘間居奇藏錢龍斷日昨己由雲南府出示禁止並派員密查不准私運私藏一經查獲必予嚴懲故日來錢價己稍爲跌落自五月二十日起每洋一角己可換銅元十一枚零制錢一百二十餘文矣 
　　他郎廳於陰曆二月二十五六兩日　城罷市其原因係由該廳趙倅兼辦釐捐有額外苛稅情事以致商戶受虧不堪故自是月二十日以後己漸有不敢開舗者至二十五六兩日遂全行罷市廳長趙鶴淸不得己乃傳紳面諭謂以後仍照舊章辦理可由紳轉勸商貨開市不意開市後格外苛索如故現聞衆商戶等擬將存貨賣完即行歇業矣 
[松潘戰事捷音]  
　　川軍龔司令於三月二十二日在迭溪與松夷接戰己撃退番兵奪得蒲江關朝天關近又奪得最險要之鎭江關司令部巳進紥是關計兩面所傷人數比較番夷巳損頭目八人夷兵尤指不勝屈我軍不過損隊官一人目兵數人現軍務處又派員押解子彈九萬進松蠻夷聞之大恐己有誠服請罪之說并願賠償軍費要求休兵諒此蠢而小醜當不難指日敉平矣 
[陜西改驛歸郵之通令]  
　　秦交通司令各屬文云照得驛站積弊相沿日久驛費全年開支歸諸官吏侵蝕者居其半數且吾陜値軍事之後驛站馬四多有損失各地方官紛紛禀報請價添購本司籌畫再四乘此機會改驛歸郵旣可廊淸積弊又能推廣郵政遂即擬訂試辦章程十八條曾經呈請大都督核准在案茲特通令各府廳州縣知事限令到之日丸有一切公文均須按照改驛歸郵辦法送郵傳　俟辦有成效當令各屬驛站舗司塘務一律裁撤以節糜費而淸弊端切切此令 
　　　 
[貴州近聞錄] 　 
　　參謀正法黔都督日前將何吉琴丁雲軒絞决後復有何之參謀許樹生經數人指控被軍警局拿獲訊明供認不諱即於昨日將許綁赴南門外處絞以快人心 
　　擴張郵路日日前郵政總局爲便利交通起見特於寨蒿朗洞兩處各置信櫃一具復於平州開設郵政代辦支局以便信件往來似此力圖郵路擴張黔雖山國或不患梗阻歟 
　　體恤商艱黔坦茶鋪捐前由貴陽府訂章抽收己誌前報茲各茶舗因本小微難於担負特具禀貴陽府請求酌減貴陽府董君體念商艱允准減少茲定每棹一張以四座計上等每棹抽錢十六文中等十二文下等八文以示體恤　 
　　冰雹爲災客有自興義府來省者言該府於五月初六日夜間風雨大作冰雹甚巨自八點鐘起直至十點鐘方止 
[厦門近事彚聞] 　 
　　軍界捐餉厦司令官奉孫都督電開提倡國民捐應由上級軍官發起軍官月捐十成之四軍佐月捐十成之三統由薪餉扣除兵士不捐者聽昨又奉軍界傳單改定新章目六月一日起上下各捐餉三月每名祗發伙食三元己得多數贊成但未知全厦軍界一律贊同否 
　　設局淸賦泉州府李知事以錢糧爲賦稅大宗爰於日前商同商會自治會各圑體即日開設淸賦局公舉正紳八名董理其事併定粮價爲一元六角以昭劃一各粮書均以無指可染辭不願辦然各鄉民己漸有完納者　 
　　豆餅暢銷近日豆餅一項由厦門入口販往漳泉等處者爲數甚夥蓋近因大雨時行正好爲肥田之料云 
　　炸彈傷人炸彈一物厦人呼爲地雷六月二日提督路元安客棧主某甲手持炸彈一枚正在當街試騐詎霹靂一聲炸傷過路四人内有二人腹部受傷甚重恐有性命之憂其餘二人則僅微傷手足均經送院醫治棧主某則送官廳懲辦 
[山西巡防隊槪畧]  
　　後路巡防統領吳吉昌統率八隊每隊約三百人駐紥歸化歸綏添練巡防統領譚湧發統率五隊人數同上駐紮大余太大同巡防統領陳羲義統率八隊人數同上駐紮大同省防新軍統領沙慕眞統率六營人數同上駐紮太原（原七營有一營己改陸軍砲隊）太原鎭巡防統領謝有功統率十營人數同上駐紮平陽 
[鄂人對於國民捐之意見] 　 
　　卾省前財政部長胡瑞霖政事部長舒禮鑑爲國民捐事昨致黃留守電云自公首倡國民捐海内感動然成績如何莫敢操劵憂心如擣敢獻蒭蕘蓋人情不難於作始而難於有終國家不難於籌欵而難於有信苟無通盤之計畫又無法律以維持必致徒生紛擾無益事實從前之爭辦鐵路抵制外貨以及前淸之昭信股票皆覆車之鑒也此次國民捐尊處巳擬有專章但於防弊一面似有未盡乞再完密增訂而根本解决尤以請政府飭各省自軍興以來至臨時政府成立之日所有出納編製决算交省議會追認並請臨時政府及各省將本年預算分别速行編製交參議院省議會議决一面設會計檢查院隨時檢查以杜浮濫而昭大信否則僅見搜括民間不聞限制政府匪特成效難睹且恐人心解體禍亂環生我公一言九鼎望重再提倡此議以立國基至於志士熱潮有主張强迫者此心可嘉此言萬不可用若逼迫大甚挺而走險甚至托庇外人非常危難均在意中我公明達必能審擇 
 
 
 

Page 7

 
 
 [H第七版 
[本埠新聞]  
　　中華民國報館俱進會第四 
　　日大會記事 
　　昨日（初九）句鐘仍在工業建設會開會到會者除前日本外埠各代表外又有奉天報界代表蔣泮生君先由朱少屏王藩廖舍舒籌何文彬四君提議發起新聞學校問題由提議者陳述理由略謂吾國報舘日來異常發達查各國大學均有新聞一科若訪員若編輯若廣告發行各有專門學我報界欲圖與歐西婏美非設此項學堂不可云云經衆公决由報舘俱進會設立新聞學校一所公推朱少屏草擬章程 
二）提議發起通信社事由提議者述理由謂報館記事貴乎詳確捷試間吾國今日所登之新聞着何吾恐卽同業諸君亦不自以爲滿意同人等以爲吾國報界急宜設法組織一通信機關互相通信俾各報館得以低廉之價得至確之新聞以　讀者川特提議請公決議由俱進會設設通信社仍推朱君少屏草擬草程 
　　（三）提議發起廣告社爲各埠報館收發廣告之總機關决議由俱進會設立廣告社　 
　　（四）提倡發起記者俱樂部由提議者演說略謂各館記者當聨絡感情交換知識是宜組織俱樂部可提起友善愛親之心彼免此無謂之攻撃亦可以增進學識技藝而報章有靈通之消息公决由俱進會提倡記者俱樂部議至此時己七點三十分遂由主席宣告定於九月十五日再開常會并於今日（初十日）下午四句鐘在望平街本會事務所特别談話會商榷代表赴歐事宜云 
[防範假軍用票之辦法]  
　　滬軍都督出示曉諭云照得上海爲東南門戶去年光復後過境駐防軍隊雲集適當金融阻滯市面恐慌不得巳發行軍用鈔票由中華銀行兌收無非爲應付軍需維持市面起見詎有罔法之徒胆大妄爲竟敢僞造軍用鈔票到處混用本都督正在遴派偵探緝拿究治適接浙江湖州軍政分府來文糳己拿獲在湖混用軍用鈔票之陳爕山一名並供出在滬入西洋籍之陳少春通同僞造本府業己派員會同捕房緝獲訊究在案茲據財政司呈稱自假票發現後人心搖動紛紛兌現而是項假票仍未絕跡若槪事根追殊不足以示體卹若僅將假票追回誠恐輾轉遞用貽害無窮應請迅飭中華銀行如查有假票仿照各國銀行辦法即將假票盖戳印以假票兩字以示區别而免貽害庶於整頓之中仍寓體卹之意一面仍請嚴密偵緝盡法懲治等情前來據此查假冐軍用鈔票擾害治安厥罪匪輕財政司呈請各節於整頓體卹雙方兼顧自應准如所請除飭中華銀行遵照辦理並嚴緝外合行出示曉諭爲此示仰軍商民人等一體知悉切切特示 
[共和時代之稅率]  
　　上海稅務公所長張壽　擬設稅率商榷會呈奉蘇都督程君指令云查現行貨物稅率係山省議會議决本難稍有變更惟察閱呈叙各節頗有見地所擬設立稅率商榷會聨合商會選派熟悉商務之員會同各業董事調查物價根據議案擬定稅率呈候發交省議會復議通過作爲全省通行稅率係爲力求平允起見應候通令各稅務公所一體照辦至稱新定稅率較從前增加太鉅或減少太甚者請暫照光復後章程變通辦理一節應由各所長將各貨價値變通稅率隨時呈報查核此令 
[徐厚餘大吃一驚]  
　　前淸候補道曾充金陵銀元局總辦之徐厚餘自去秋光復後挈眷來滬僑居福建路普慶里第五十四號石庫門内前日夜半突有同鄉虞迪人率同石在安張德標叩門而入遽出手槍刺刀恫嚇聲稱須拿送軍政府核辦徐全家驚駭大聲喊救鄰右爭往援救適爲包探錢壽生巡見詢悉情由立卽協同巡街捕將虞等三人一併拘入捕房押候解廨訊究 
[得寸進尺之舉動]  
　　法工部局於兩禮拜前在西門外方浜橋與華界接壤處即周涇浜地方設立崗亭一所經西區查知報告市政廳向工部局詢問旋准法總領事照會以該交界處仍准巡士站崗時照常經過以敦陸誼等語市政廳與西區現正籌議一切而工部局則又在該處裝設攝電亭一座區員以其有碍道路昨復報告市政廳派路政工程兩處司員前往會勘並呈報民政總長請籌對付 
[渡船傾覆之慘劇]  
　　前日下午有浦東洋涇渡船載客十餘人來滬船至浦中被風浪衝覆淹斃數人昨由各屍屬撈獲屍體兩具候報水巡收殮 
[袪除拆城工程之障礙]  
　　本邑拆卸城垣自經議决實行後總務科以沿城房屋均有窒碍早經移准民政總長示諭各業主迅即拆除在案現市政廳長因恐各業戶意存觀望仍有來廳請領執照修葺房屋門面或搭蓋凉棚者爰特知照路政處一槪止給 
[自來水亟宜修理]  
　　邇來南市一帶住戶因内地自來水公司出水混濁恐含毒質迭向該公司質問未得效果爰於昨日公同集議有倡議停付水價該水澄淸後再付者並有徐榮階君致函詰問略謂近來自來水混如米漿沉久不淸詢及收捐人據云因鐵管損壞所致但邇來喉症盛行食水更宜潔凈以資衛生在貴公司修埋耗費固宜少事但使食戶飲此不潔之水殊非愼重民命之道應請從速修理無任禱祝云 
[租界防務加嚴] 　 
　　英美總巡卜羅斯君以滬上時起謠言人心惶惑華界軍警近又屢起冲突湘籍軍人且在湖南會舘同室操戈地方秩序幾致紊亂防範尤宜嚴密除通飭各捕房探捕認眞巡防外另派幹探分往各處探聽消息隨時報告以免疏虞 
[錢業商圑開操記盛]  
　　昨日本埠錢業商圑舉行開操禮在小南門外陸家洪商圑公會特開大會本城各商圑咸整隊蒞會滬軍陳都督福字劉司令光復軍李統領二十三師正副官並男女來賓到會甚衆午後二時搖鈴開會先奏軍樂繼由正會長林君蓮生副會長孔君鯉廷王君菊如報告開會秩序行圑體相見禮實業司長王君派馬君代表並糖業等各商圑均宣讀祝詞陳君代答謝忱繼由陳都督訓詞謂商圑之設於國家地方衛生獲益匪淺上海商圑著有成效但望商圑日見發達國家可賴商圑爲干城减少餉項古者寓兵於農即此意也今錢業商圑舉行開操大會各商圑聨袂偕來特觀盛禮足見衆志成城實堪嘉尙商圑開操均精神奮發步伐整齊尤見平日訓練認眞吾知上海商圑聲名洋溢將來各省仿行我民國前途不勝欣慰言畢各商圑舉手致敬會長勉詞仍由代表陳君宣讀畢葉惠鈞相繼演說去秋光復時商圑一現光彩今錢業商圑繼起愈足增光因商圑實心愛國不求權利地方有事一呼卽應負軍人資格不費國家餉稽令人欣偑上海賴有商圑保護人民不致恐慌商圑之效力誠如陳都督云有益於國家地方衛生且都督注重商圑現爲工商總長將來商圑之發達名垂不朽定可預祝但望圑體愈結愈堅勿始勤終怠實我民國之大幸云云毛子堅演說略謂略謂錢業爲市面血脈今特設商圑爲一部分將來保全商業日見發達可以預卜敬祝民國萬歲商圑萬歲末由會塲幹事謝君子謙演說力勸退伍軍人仿商圑成績各辦各圑可安地方言詞懇切鼓掌若雷末攝影紀念軍樂閉會巳四句餘鐘矣 
　　 
[大同社支部紀事]  
　　黎副總統欲與南省人士聨絡一氣特派藍君瑞芬南來組織東亞大同社支部於上海各界賢豪惟迎情形己詳前報茲悉該支部接得總部來電云黎君得悉南省同胞對於大同社宗旨俱表同情甚爲喜悅囑藍君即日返卾面商進行辦法並須備親自來滬現藍君訂於明日回漢恭迎一面又因小西門文元坊地處偏僻接洽不便特於四馬路丹挂第一臺對門書報陳列所分設報名處以便入祉者就近接洽 
 [P陳旅長獎勵軍人> 
　　陸軍第五師騎兵圑各兵士捐助國民捐一事己由藍圑長報告第九旅旅長陳漢欽昨奉批示云呈悉現借外債各國即欲監督財政之權凡屬同胞稍知時局同有埃及亡國之悲凡有血心者莫不從事國民捐以期協助於萬一該圑兵士全體減餉樂輸國民捐雖屬杯水車薪而各存救國之心實堪偑慰之至本旅長但願全部兵士咸知大義共生愛國之忱是則本旅長所厚望者也仰卽轉飭知照 
[調和軍警感情之文告]  
　　滬防福字全營劉司令長昨出示諭云照得防營駐紥原所以保衛地方宜如何勤守職務嚴守軍規以安商民茲查得前星期日本營兵士與西區巡士交閧當卽押令回營嚴行申斥復閱星期日報紙宣傳謂本營有着便衣兵士又向西區警局尋釁並毁傷物件查是日本營全隊合操並無請假出營着便衣之兵至西局毆打情事昨日又報載東區巡士刊發傅單泣告同胞云云正深詑異適接穆警務長來函云並無此事以上想係誤傳至刋發傳單西局毆打必叧有匪人托名滋事以圖擾亂地方本營與警局素敦友誼正宜兵警交歡以盡保護地方之責昨日在市政廳會議己向都督陳明情形與警務長毫無意見永宜共守和平以維大局惟本營軍隊中或屬舊部或屬新招人類不齊每有積忿難平易於滋事者巳通伤各隊官長轉飭各兵士如再有出外滋生事端准卽由巡士扭至警署押解來營分别輕重眞僞按照軍　治罪除飭本營各隊兵士遵照外合行通示爲此示仰商民人等一體週知母得輕信謠曾致生警恐其各遵照 
[升堂入室之軍人]  
　　福字營所部兵士共有五隊除分駐高昌廟及城内守府署舊址各一隊外其餘三隊統在前淸參府署駐紥共有三百八十餘人茲因宿舍不敷擬借西門内學宫住宿業己禀奉陳都督等批准於昨日將該營第二隊移往學宮卽由該營劉司令懸示禁約云照得木營全隊駐紥有營衙門實因房屋狹窄不敷分佈特奉都督命令并吳民政長印信指令學宮内地方借用以資分駐辦公住址寛敝屋宇軒叨此係都督格外體恤爾衆衛生之道附衆亦宜格外自愛凡屋字筒扇門　伤木等物必須洒掃潔靜尊重愛惜世得摧殘敗壞物類合就出示通知爲此示仰該隊官長嚴飭各兵士等一體週知如敢故違定卽嚴辦 
[金石古畫共覽會第二日紀事]  
　　徐園之金石書畫共覽會昨日爲開幕後第二日精品較第一日更多覽者尤衆書畫類如吳薪齋君北周建德二年寫經卷虞子如君龔半千山水卷姜實節山水卷項孔彰獨樹圖陳渭泉君王圓照山水軸王石谷墨池風雨軸戴諄士九峰草堂卷戴醇士山水軸李梅庵君石濤山水册石濤花果册張玉夫君方環山山水軸張潤之君李長衡山水軸王應田君會波臣寫陳眉公像孫問淸君王元章雙鈎竹軸風雨樓主人元趙養長春郊渡牛關軸明文衡山玉蘭花軸明沈石田細筆山水軸宋比玉山水卷倪鴻實書石軸漸江上人山水軸冐辟疆寄方密之山水軸金曉珠蔡女　合作花卉軸書畫扇粹金石類如吳藉齋君魯逢編鐘九品留鼎拓本卷趙叔孺君北魏蘇易造像魏景初帳搆銅兩敦蓋　君商鳳形共鑄漢官量虞子垸君大丹和尙拓程未庵藏器卷甘翰臣君隋董美人尉富娘元公姬夫人　志等皆希世之珍也 
[尹允諧呑欵案近聞]  
　　前淸六霍茶厘總辦尹允諧捲呑公欵逃至滬上經皖省財政局電致駐滬皖軍籌備處代表周星若控奉公共公廨將尹逮案訊供押追嗣由尹之代表徐思義律師一再投廨聲稱被告在押日久原告並未呈出實在証據請將控告註銷仍飭押候原告呈據再核在案茲原告特派李岱雲來滬代表並帶同各項証據賬摺於前日偕同周星若至廨謁見聶襄讞聲明前情請爲追繳聶君允即函商德領再行會訊核奪 
[訊結墨店冐牌案]  
　　小東門内查二妙堂墨店主查濟　控族人查頌修冐牌一案前晚由廨復訊原告偕代表穆安素律師上堂譯稱被告前在蘇州開設王洪發墨作假冐二妙堂牌號經原告查出控請前淸吳縣提究被告情虚避匿串出查仁茂到堂經吳縣訊明斷結永遠不准假冐該縣曾有移文到廨請爲查究訊之被告供甚含混聶襄讞商之陪審西官粤克副領事遂下堂論云此案查仁茂旣己在前淸吳縣具結不准冐牌查仁茂旣無執業之據何能准人擅用牌號今又避匿不到顯見情虚判查頌修于一月内將二妙堂牌號友于氏商標以及製墨印模一併銷燬違干未便 
[私刑弔打之禍端]  
　　人力車公司用人劉玉懹劉古懷因將車夫王家文私刑吊打以致得病身死事後劉等央夏如軒潘子才勸解　出十五元五王妻不允至八區喊寃提到懹玉之母劉周氏於昨日解送裁判所傳同經勸之夏潘二人質訊屬實判古懹與周氏分别收押着交懹玉到案並候檢察廳相驗前日下午由檢察員陶明原帶同檢驗吏蒞場驗得因病身死屍妻顧氏不服以伊夫被毆受傷斃命不肯具結收殮嗣由閘北商圑會員助给棺木一具勸氏先行收殮靜候示遵 
[警界認捐國民捐]  
　　上海國民捐辦法前經民政總長會同陳都督開會籌議己誌前報茲悉製造局巡警總務處警務長吳燕山君業巳首先捐助以爲提倡所有本處分處分所警員巡員書記巡長巡目巡警夫役人等亦量力認捐多者二十元十元次又次五元四元二元不等共計認捐大洋二百七十四元三角分期送製造局支應處存儲彚齊呈繳 
[再紀排字同業之會議]  
　　各印字館排字同業前日在石路富貴樓茶館内會集議事巳略記昨報茲悉是日之會因該同業人數甚衆良　不齊爰議設立一圑體以維持同業之道德至外間謂其因要求加薪集議辦法則非其眞相也 
瑣聞城内 
[賣良爲娼]  
　　江北婦人錢劉氏在原籍誘拐十五歲女子小二仔十三歲女子小三仔來滬託賣水葉之許姓作中說合賣與小東門外某花烟館行至大生弄被滬防第一營偵探蘇某查知一併帶回該營送至警務所昨經司法股審問知許姓現巳逃避匿居浦東爛泥渡地方爰卽派探前往拘提并究　 
[審判廳批示]  
　　童迥呈批此案自前上海縣前司法署起訴至今一載有餘粟傅數次該被告人童迥于原告請求之事件旣未提出防禦又復迭次抗傳至本廳成立之後當復按照法定期間粟傳兩次又將原告訴狀繕本照律送達該被告兩次屆期仍不到場故本廳據原告之聲請爲本案闕席之判决查該被告旣有以上種種之行爲調非故意濡滯其復誰信即以爾在紹興離滬較遠及託紹軍分府轉電滬都督查辦而論旣非正式履行本廳訴訟上之行爲當然不能發生效力至該被告電請查辦爲該被告之表示意思惟此種意思是不爲表示本廳訴訟上正當之意思本廳實亦不敢遽爾承認况該被告之子童同復曾在滬軍都督府呈控自非年少不知外事者可比爾在紹興旣知電請查辦於先爾子同復又能呈控于滬軍都督府於後而特於本廳正式訴訟上必要之行爲始終並不履生其對於本廳故意濡滯之情形不按而見且本廳多次派吏傳達票狀時迭據該吏等報告童逈並未出外其收受送達繕本判詞等件均有報告送達書証爲　自尤不能以該被告不知判决之送達論總之此案呈訴至今濡滯日期巳逾年餘之久該被告始終故意懈怠情形捫心自問當亦自知其咎也茲據聲請本廳查核該被告主張所有窒碍之處實不合法應將不能許可回復該案原狀緣由明白批答希卽知照可也 
　　王承曾呈批查此案於言辭辯論終結論知判決時據該民最後伸訴要求戴　生讓地等情當經本廳拒却諭令自向戴　生商懇在案嗣將判詞送達該民如有不服儘可依法上訴何得聲請復判殊屬不合特斥顧受蓀呈批查此案旣巳判結至今有二十餘年之久抵本只有一百五十元之數爾訴如果不虚則歴年以來何以金姓旣不照判履行爾家亦不申請追取且一百五十元之抵本至去年八月方見拔洋五十七元其中情節支離不按而見况此案現隔多年原卷巳經遺失無從查核照爾所訴事難明白駁斥仰卽知照 
閘北 
[限期理處]  
　　談阿根沈炳元吳國元因欠翁阿四翁靜波等八戶貨欵不理昨經裁判所孫所長復訊判談等一併交促限一月理處 
[追索借欵]  
　　郭華華控莫長庚左文標合借洋三百元不還一案昨經孫所長傳莫到案訊據供稱與左合開柴行時所欠除還祇欠洋一百七十元判莫交保理楚　 
[裁判所批示]  
　　商人查濟　禀批案時昭茂以一手藝墨工迫于生計製墨冐用該商查二妙堂牌號售賣圖利有損該商業務信用前准警務公所移解到案訉供屬實業巳按照刑律第三百五十三條凡用僞計損他人或其業務之信用者處五等有期徒刑或一百元以下之罰金據該犯當堂呈明家境寒苦無力受罰此次製墨冐牌實因查二妙堂不遵舊章改用休邑墨工致絕婺邑墨工生路無奈出此下策以圖抵制罪無呆追情實可矜請援滅輕之條從寛酌減判斷等語當因所呈抵制一層理甚牽强是以仍據律師判决監禁二月以示懲儆旋據該商呈稱罪重罰輕貽害滋甚遵章叧呈審判廳辦理懇請移懲等情又經明晰批示聽候廳文至日再行移解在案該商旣不服本廳之判决逕自赴審判廳控告本廳應俟决定遵行自屬正當辦法來呈竟以遍查刑律並無此條之規定仍請移送審判廳訊問嘵嘵置辯不体何竟健訟至此究竟該商之意未知應用何條法律判治時昭茂之罪始能大快于心本所長按律裁判一　至公未便任聽訴訟人請求違律妄加入罪究竟該商前次　赴審判廳控告如何决定着卽錄批點呈以　核辦 
英租界 
[探詢住址]  
　　公共公廨昨接通　交涉使陳貽範君函稱准外交部電以牛莊英商各洋行控瑞林洋行主譚巴虧空貨欵濳來巳上海有十一月之久請飭查明居址復核等因關讞員遵卽派人查詢以便聲復 
[新橋落成]  
　　英美工部局因泥城橋通行電車殊碍行人卽在該處東首北京路直達平橋路叧建寛闊橋樑一座業巳落成於昨日通行車馬 
[預防後慮]  
　　北江女孩林小和子被匪誘拐來滬圖賣由捕解送公堂留候認領嗣因日久無人來領由盆湯弄一百三十號門牌襪店主婦王氏投廨禀准領爲義女詎上禮拜六有一年約三十餘歲之某甲突至氏家稱該氏係是表妹指爲誘拐訴山包探將氏與女帶入捕房經捕頭詢明公廨將女交氏領回茲該氏因恐再有後患巳於昨日具禀公廨請爲核示矣　　 
[取巧漏捐]  
　　華榮岩在寗波路三百八十三號門牌出售嗬囒水未向工部局捐照被查捐西人查見請廨出單傳集案訊罰 
[雉妓惡習]  
　　雉妓王五實妓傭王朱氏因在四馬路强拖行人朱元憕入院不允攫取朱所懸之徵章經朱報捕將王妓等拘入捕房　送公廨押候訊究 
[龜奴打架]  
　　浙步江路六十二號雉妓院龜奴周登元前日被同類王阿四毆傷周卽報告捕房頭以受傷屬實着王押侯解廨訊究 
[妨碍衛生]  
　　工部局衛生處前日查得浙江路沈元昌謝金生張子卿等十戶均任意傾棄拉圾有違定章卽報捕房轉禀公廨出單傳訊 
[請緝贓賊]  
　　九江路四百零六號住戶吳福壽失竊値洋五十元之衣物又漢口路一百三十八號劉姓及長　路三號葉洋人家均失竊衣物昨均開單報告捕房派探查緝 
美租界 
[小孩慘斃]  
　　源昌路粤人陳某家有六歲之子根主慶日前被犬咬傷送院醫愈而歸詎前晚忽然身死報經捕房飭送驗屍所聽候驗明收殮 
[西人誘姦]  
　　麥　路某西人家侍者李金林誘姦姜步雲之妻莊氏昨姜投報捕房將李拘押候辦 
[調戲女子]  
　　無賴蕭拆來昨在西華得路調戲女子袁阿英鳴捕拘送捕房押候核辦 
[私刑弔打]  
　　北河南路四百九十三號東洋車行夥友毛裕太馬阿大等將車夫吳順昌私刑吊扛被捕偵悉一併送捕房候辦法租界 
[客棧受罰]  
　　法捕房昨日派人投廨禀稱小客棧主楊士元收留患病貧人在棧住宿並不登載賬簿巳屬違章後見病勢危險又不報明捕房輙將該病人逐出門外以致倒地氣絕業巳驗係病斃由堂收殮故將楊傳案請究楊供商人在外營業棧中之事托趙阿二經理被趙所誤質之趙供我初來上海不知租界章和求恩寛宥聶讞員判罰洋二十元充公 
[遇人不淑]  
　　粤婦湯馮氏投河圖盡由捕救起並傳到伊夫湯棧庭送廨請訊氏供因被丈夫凌虐是以圖盡湯供以後自當格看待求恩給領判氏交湯領去不准虐待 
[人錢並保]  
　　楊杏生前控朱桂全失去東洋車一輛並欠租錢共計六十二千文向索不還等情因朱祗認欠錢二十二千限令交還在案迄仍未交楊又求追訊之朱供在押難以設法求准出外陸續料理判交人錢兩保限七天交淸 
[瘋子胡閙]  
　　瘋人楊初實在途胡閙由捕拘解公堂請示訊其住址語無倫次判送堂留養　家屬具領 
[專件中華民國報界俱進會章程] 　 
　　第一條本會由全國報館組織而成 
　　第二條本會以結合羣力聨絡聲氣協謀報界之進步爲宗　　　第三條凡願入本會者須由在會報館介紹經幹事之公認　　第四條在會各報館除按照本會所定各類調查表式塡註外並須將經辦人及編輯部各人姓名籍貫開列送交本會有更易時並須迪知 
　　第五條每年陽曆八月十五號爲當會期（如逢星期日延期一天）其應行議决及商榷之事件如左 
　　一關係全國報界共通利害問題 
二須用本會全體名義報執行之對外事件 
三對於政治上外交上言論之範圍 
四修改章程 
　　第六條遇有緊急重大之間題經五家在二埠以上之報館發議及幹事一人之認可者得開臨時會 
　　第七條左列各埠爲本會輪開常會之地點每年由事務所與各該地點之通信處商定本年開會之地於會期一月前通知在會各報館其臨時會開舍之地以上海爲限 
一上海或南京二北京或天津三漢口四廣東或香港五奉天或吉林 
　　第八條常會臨時會開會時在會各報館均須派代表人到會以便取決多數其議决權每報館以一權爲限但以一人而代表二報館以上者仍祗以二權計算　 
非報界人不得派爲報館代表人 
　　第九條當會臨時會開會時在會各報館皆有提出議案之槯惟至遲須於開會議之前一日將議案交到本會 
　　第十條本會設事務所於上海辦理會中一切事務並於各埠報館分設通信處以欺期通信之利便 
　　第十一條本會開富會時公推事務所幹事五人由幹事延訂駐所書記一人其房負責任如左 
一收發函電二管理收支帳目三保存各種文件四編製各項報告五預　開會事作六整理議案七執行議决事件　　第十二條各通信處設交通員一人其所負責任如左 
一收發函電二報告臨時廢生事件三擔任調查事務 
　　第十三條本會常年經費由在會各報館每家年　認三十元於當曾前一次交足惟月報句報各種雜誌報社的　爲　年十元 
　　第十四條凡巳入會之報館如有放棄會務或名　落等事經幹事三分之一以上之報告或二埠以上報館之提　得於大會時以多數之同意令其退會 
附則 
　　第十五條修改章程須得到會會員四分之三之同意方可　議條改 
 
 

Page 8

 
 
   
 
 

Page 9

 
 
   
 
 

Page 10

 
 
自由谈 
游戲文章 
[論中國今日宜以婦女爲總統] [  鈍根]  
　　民國基礎未固而黨派紛歧議院與政府爭國務卿與總理爭各省都督與財政部爭爭之不己繼以辭職爲要挾總統身處其間左右爲難雖竭盡籠絡敷衍之能力而終有頂了石臼做戲吃力不討好之歎識者憂之問計於余余曰是何難是在以婦女爲總統耳試觀一介淫娼且能奔走驚天動地之大人物爲之輸金錢供勞役而不惜則苟得一學識優長丰神都麗之女子爲總統天下英雄盡入彀中尙何辭職要挾之足慮哉昔埃及有女皇曰姑婁巴多拉姿容才藝冠絕古今雖性極凶殘而猛將勇士皆惑其姿色莫敢與抗是可知女子之魔力矣吾國今日少年女子羣起爭叅政權頗有議員國務卿之想然尙未有以總統自期者故特揭而出之以告我雄才大略之女同胞其速預備總統之希望雖然若有人而具無鹽　母之姿文君紅拂之操者母寗以藏拙爲佳否則一朝被選非但不足以籠絡英雄調和黨派且恐醋罐頭滾來去轉足以僨事耳 
[海外叢談世界列强之海陸軍備]  
　　現在世界列强陸軍之數如下德國常備兵員共六十二萬人預備兵員共三百三十八萬人統計四百萬人法國常備兵員五十五萬人預備兵員共一百五十萬人統計二百五萬人俄國常備兵員共一百二十萬人預備兵員共三百三十萬人統計四百五十萬人奥匈國常備兵員四十萬四千人預備兵員一百三十九萬六千人統計一百八十萬人義大利國常備兵員二十四萬人預備兵員八十萬六千人統計一百四萬六千人英國常備兵員二十五萬五千人預備兵員五十萬九千人統計七十六萬四千人日本常備兵員二十五萬五千人預備兵員一百二十七萬五千人又各國軍艦之數如下英國戰鬪艦六十二艘巡洋艦一百二十一艘統計載量一百九十二萬四千二百四十噸美國戰鬪艦三十三艘巡洋艦三十二艘統計載量七十五萬七千五百十一　德國戰鬪艦三十七艘巡洋艦五十一艘統計載量八十三萬九千一百一十五噸法國戰鬪艦二十二艘巡洋艦四十八艘統計載量六十三萬三千二百六十四噸日本戰鬪艦一十五艘巡洋艦三十艘統計載量四十三萬八千二百六十五噸俄國戰鬪艦十一艘巡洋艦十六艘統計載量三十五萬五千八百六十九噸義大利國戰鬪艦七艘巡洋艦十六艘統計載量二十七萬二千六百二十噸各國除以上所載軍艦其外均有砲艦驅雷艦魚艇今不具載 
尊聞閣詞選 
[新淸平調用李白元韻] [  天白]  
　　雖宮春宴語從容酒入花香醉意濃銀燭高燒　鳳詔瑤臺神女乍相逢 
　　御楊濃薰百合香良宵雨露沁歡腸九華帳裏新承寵漫許宮人喚　　 
　　春橫眉黛笑顏歡羞煞君王仔細何意承恩勞顧問兒家生小住長干 
[皇室閨怨] [  師牙]  
　　夢情翻被詩情誤起把江山作解人上苑風光成底事中天明月認前身香殘羅帕空盈涙離樹楊花証宿因回憶神州兵變日一回汗下一酸辛 
[世家閨怨]  
　　誰家簫鼓晏王孫一片淸音入耳根艷曲有心驚好夢羅巾無意染新痕梨花落盡情天月紅豆抛殘恨海魂聞道平權共和國應無靑女瑣重門 
[有感]  
　　攬鏡暗憮然華髮星星白靑春不再來前途宜努力 
心直口快 
　　大人二字爲有道德者之尊稱非指勢位而言也自不學無術者出諱大人爲先生直與梁山草寇諱參謁爲剪拂拳匪諱官吏爲二毛子後先輝映矣苟以大人二字爲反對平權而諱之然則當改聖經爲畏天命畏先生先生者不失其赤子之心者乎是亦妄人也巳矣[  息影廬]  
　　鈍根按歐美各國語言文字中亦有大人之名詞蓋即偉大人物之義以之稱人亦尊敬亦期許奈何因老爺之稱呼惡陋而并此去之 
　　有形之盜易覩無形之盜難防近年來米價飛騰有增無減哀哀　　 
小民生機殆　而一般殷實米商猶楊囤積居奇損人利巳磨牙吮血毒如蛇虎我恐諸貧民不亡於水火不亡於盜賊而悉亡於奸商之手也 
　　共和告成百度如故惟洋貨異常發達醉心西裝者日新月盛金錢外溢甚於前淸我獨怪夫堂堂新政界之重要人物不知尊崇國體挽回利權而亦效颦献媚取悅異族聊齋云一二三四五六七孝弟忠信禮義廉卑鄙齷齪如某某者可以移贈矣[  剣仙]  
我買了一疋土布以爲是國貨豈知中間都是洋紗　　 
我接着一悃名剌却是外國紙我買一雙緞鞋豈知夾裹與底皮皆是舶來貨我將一個龍元向錢莊兌錢他要扣貼水我換給他一塊英洋他　 
就歡喜[  瞎說]  
　　前淸某道員化去七千餘金納一小星不及三月捲逃無踪可笑滬上某　董年屆花甲邇日遍發請柬大慶生辰當國亂民貧之際猶作此無意議之舉動可痛 
　　以余所聞更有三十大慶者且有爲十齡小兒慶生辰者親友費賀份主人費筳席胡不將此浮費移助國民捐耶[  苓叢] ） 
 
 

Page 11

 
 
[第三張第三版]  
戲攷[  健兒]  
[宫門帶一名十道本]  
　　唐李世民功高望重二兄建成元吉深忌之屢謀傾陷苦無機遇適世民入宮見父路過尹張二妃宮門外聞二兄與父妃酣呼暢飲言笑取樂憤其瀆亂天倫即取帶懸之宮門以示屬垣有耳而警愓之二妃及建成元吉見之驚駭失色遂請二妃將錯就錯誣陷世民二妃卽携帶入宮故作愁眉涙眼惶遽戰憟奏稱世民欲行非禮妃等誓死拒之因奪得其帶在此上見證據確鑿怒不可遏召世民入大罵其行同禽獸遽命斬之世民不知所得何罪欲辨無由惟呑聲飲泣幸徐　秦瓊等聞之俱入宫保奏上皆不允後由徐士良携十道本章撞入宮中竭力爲世民诉冤以求開釋上初猶不准後經逐道申說剴切剖辨旁徵曲引遠譬近喻謂世民果行强暴之事宮中豈無繁言何以不聞有一人出爲指證明係不得其心有爲而發豈可貿然不加審訊而冤殺一仁明英武之世子乎上乃大悟赦世民而勘問之果得其情實係冤誣乃逼二妃入冷宮而厚賞徐士良以酬其忠然世民兄弟之間從此傾軋益甚後日所以有白虎殿之變也 
[短篇小說騙騙（續）] [  龍]  
　　時老五己至蕩婦處見室邇人遙以爲載妹未歸也居數日而家人至以失妹告并向之索人老五乃大駭知周郎之計爲武侯所破一時羞忿交集五中崩裂然己無如何乃僞以不知對未幾吉期將届而樓頭燕子猶未來歸父窘急無自由之神 
　　措又羞又怒不得己乃達諸媒氏奉還聘禮割斷紅絲 
　　噫女果何往乎蓋老五之語蕩婦者蕩婦悉以之語某少年少年乃與蕩婦約雇舟往老五家抵岸後蕩婦往見女言五爺在某處今特以舟來請小姐速往女乃悉其所有以授蕩婦更靜後縋樓而下 
　　女旣登舟艙中洞黑不能辨一物而舟子巳以篙抵岸欵乃而去行里許蕩婦始畫火燃燭燈光之下驀見一少年男子箕踞而坐目光炯炯向女而射女駭極欲呼少年趨抱女以手掩其口笑謂曰妹無恐余非歹人汝現在之夫也汝兄自爲媒介當不負汝苟從余游幸福不淺女聞言疑信參半此時夜景蒼凉呼援無及弱不能拒遂爲所污春風一度女亦良得少年乃挾之遍游各鄉鎭效西人之度蜜月流連忘返屈指己一月女所帶典質殆盡將載之歸過某卡爲卡員所疑舟遂被扣少年知不妙乘機先逸拘女詢之女以家世告卡員知爲老友之女乃發書告女父往認父亟雇舟載之歸置少年於不究噫一失足成千古恨父雖以愛女故不忍加以呵斥幽諸深閨而白圭之玷永不磨矣彼老五之肉尙足食耶或曰老五之敗人名節指不勝屈是當有以之報然女固無罪而受此辱不亦冤乎 
 
 
 

Page 12

 
 
   
 
