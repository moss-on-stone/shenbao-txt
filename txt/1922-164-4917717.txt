# 1922 - 164 - 4917717

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[不便　（冷）]  
　　苟仍爲互爭權勢也我亦無言如誠有爲國之心則今日所當計者須在大端大端苟定則一切較小之事自不難一一就叙此我願爲今日主持國事之人告也 
　　倘若一旦稍得勢力即謀一一去其所平時所謂不理者則容忍旣歷多時獨不能再稍容忍乎其不當一也必要與否人多能辨之苟非必要之端而屢生紛擾即不爲私人亦盡知其浮躁矣决非底定國家之道也其不當二也况乎立國之道定國之方今且千頭萬緒以俟進行使常置力於其不要者則其必要之事反無暇及其不當三也總之今日之計國事少務閒少樹敵乃至要之言也 
[命令]  
　　六月十六日大總統令　陸軍部呈請任命當守經爲陸軍第一師步兵第一團第一營營長韓國士爲陸軍第一師騎兵第一團團附均照准此令 
　　又令　王葆鋆晉給二等嘉禾章吳汝澄晉給三等嘉禾章陳紀雲張志果均給予四等嘉禾章此令 
[國内專電]  
　　北京電　廢督不難難裁兵裁兵先點名因欠餉多空額早已不補例如某省第一第二兩師一則六千一則四千尙不及全師（萬二）之數此外各省更有不及半數之隊而領取全餉者督軍之好處在將截曠置家産而軍隊欠餉如故現在保吳注意點名將由部派員到各省點名點後分别精窳定裁汰成分今後只革不補并頒明令全國一律不得招兵違进以聚匪論點名後平均可少兵額十分之二三將老弱者汰去又可減十分之一且每月逃兵總有百分之一二逃後不補自然的年減一成誠心裁兵亦不難（十九日下午五鐘） 
　　北京電　廢使廢督與治安有益與邊防有益當張作霖以奉軍十五萬人關集中京津其時巡閱使督軍鎭守使師旅長一律入關東三省七鬯不驚邊防無恙可見巡閱督軍師旅團營長甚至目兵火夫一個没有而地方反而安適是不必要督不必要兵之明證若藉口邊防重要爲留兵餘地者以此言執其口（十九日下午五鐘） 
　　北京電　今日使團議對承認黎政府問題因正式答覆承認文書僅巴西一國公使餘均口頭達意故今日决議認現政府較前政府雖無進步尙無不如之處决由各國自由答覆並達希望統一裁兵（二十日上午十一鐘） 
　　北京電　黎定於二十三午前接見使團各公使將同時赴府（二十日下午一鐘） 
　　北京電　黎將召名流會議研究聯省自治顔主多容納自治精神於憲法以地方制度規定（十九日下午一鐘） 
　　北京電　院巧（十八）電嘉盧廢督旣經各界挽辦善後請維持收束軍務（十九日下午一鐘） 
　　北京電　黎巧日覆唐繼堯電贊成其格省派代表商議解决時局意見（十九日下午一鐘） 
　　北京電　十八皖督代表見曹曹云張星五莫學盧子嘉咱們軍人莫受文人煽惑自碎飯鍋否則大亂之源張文生地位似得曹保（二十日上午十一鐘） 
　　北京電　張作霖巧電山海關撤兵問題巳雙方議定於六月十九早開始撤退請派王占元到奉磋商善後問題（十九日下午一鐘） 
　　北京電　昨夕八時奉軍依和約開始撤退直軍並不佔榆關報載奉軍須退遼河以東無此規定（十九日下午九鐘） 
　　北京電　英館息張作霖允於五天内交還京奉車頭十五車輛二百三十節（十九日下午一鐘） 
　　北京電　王永江長奉係趙爾巽鮑貴卿及奉省接洽結果張其鍠長桂係岑陸吳三方所保張紹曾原保督直曹錕以太新請任高故改長陜張尙辭（十九日下午一鐘） 
　　北京電　蔡成勳電常旅因某團輪機失火溺斃多人軍心恐懼全旅不肯前進請催常師長德盛親來處置（十九日下午一鐘） 
　　北京電　九六債改萬二千萬名壬戍公債保同意保對小借欵仍主辦理以交通收入爲限（十九日下午一鐘） 
　　北京電　東路二千萬借欵接洽係羅克維勒個人投資並提三十萬美金供敎衣爲國際上所阻梗（十九日下午一鐘） 
　　北京電　懲辦曹陸令措詞爲經手借欵舞弊交法庭判定罪案之輕重懲鍾令以經手賬目不淸從嚴澈查（二十日上午十一鐘） 
　　北京電　懲辦曹汝霖係交通賬三百萬無着理由懲辦陸宗輿係某項借欵舞弊舊案陸先赴津謂曹日君可稍後乃前日某前總理告曹曹始行曹避丹使館其妻孥由歐氏護送六國店陸甚滑財産早過户（十九日下午一鐘） 
　　北京電　曹陸致罪眞因以四千八百萬九六債存正金問題鍾世銘亦被查抄鍾以誤信周家彦致禍舊案問題係表面（十九日下午一鐘） 
　　北京電　董康查出財政弊案牽涉鍾世銘曹汝霖陸宗輿商允吳佩孚嚴究昨經國務會議通過立命軍警查封三宅（十九日下午一鐘） 
　　北京電　馮玉祥節制皖軍剿匪有人代張文生在保緩頰此案將擱（十九日下午九鐘） 
　　北京電　馮玉祥專任皖豫剿匪司令調節兩省軍隊（十九日下午一鐘） 
　　北京電　湯漪等呈黎顔主李烈鈞長贛受北政府統治南北軍一律撤退（十九日下午九鐘） 
　　北京電　饒漢祥今日赴津聲稱不再來京因府内發生暗潮故（二十日下午一鐘） 
　　北京電　山東條約細目協定委員會擬自二十六午前開始（十十日下午一鐘） 
　　北京電　松黑行船章程草案十一條將提交遠東代表要點爲華船得出入黑江口俄船得入松花江係交換條件（十九日下午一鐘） 
　　北京電　新疆擬訂中俄局部通商條約外部訓電中止進行新督訂約目的在增加省稅收入非國際眼光（二十日上午十一鐘） 
　　北京電　施肇基日内回國容揆代辦（十九日下午一鐘） 
　　漢口電　常德盛率部李楊高三團皓（十）（九）午由孝感開拔到漢駐劉家廟卽運贛吳派諮議馬秋圃偕常赴贛參贊一切聞馬並與馮玉祥商妥將豫軍李沼雲部改編一混旅加入援贛軍 
　　漢口電　泊漢英美日各一艦皓開往九江傳因南昌有變九江告急 
漢口電　財廳召全省各稅局長號（二）（十）開特别政會議討論財政興革事宜 
　　漢口電　吳電令漢口使署收束公務預備裁撤現正收束一切 
　　漢口電　鄂軍第四旅前由新牆開駐汩羅現因湘亂平息仍撤回新牆（以上二十日下午六鐘） 
 
 

Page 5

 
 
   
 
 

Page 6

 
 
[國内專電二]  
　　香港電　葉舉巧（十）（八）電海軍司令温樹德言何參謀轉示條件均可商請接電後十二時派全權全表來商温樹德皓（十）（九）覆各界函云奉湯廷光令已飭各艦停止攻擊如有事件可向湯商 
　　香港電　皓日省會召各界在商聯會商維持粵局辦法議决（一）通電贊成統一（二）請陳回省主持（三）嚴限雙方停戰如有一方不停卽視爲三千萬粵人公敵（四）組歡送孫大會 
　　香港電　北伐軍歌（五）（日）下贛州後因彈缺卽停攻謝遠涵佳（九）（日）電粵請增撥械彈内言每兵平均不及三粒聞粵軍擬請具暫駐贛南停戰候南北大局解决 
　　香港電　省會篠（十）（七）電陳炯明請歸來主持粵局另電葉舉於陳未抵省前請負維持地方責任 
　　香港電　省會皓電葉舉言言伍離職請通令各軍如有檢獲省長印信請送省會保存 
　　香港電　外人消息美領巧日赴永翔艦謁孫請顧今中外人生命財産勿再開砲孫首肯並允皓日八時至沙面商條件惟孫卒未到 
　　香港電　熊略部二營進駐河南協同福軍保治安 
　　香港電　聞孫擬在黃埔設總統府如陸上不能立足則設在軍艦 
　　香港電　虎門要塞司令黃鳳綸巧日通電言各艦有敢渡虎門者卽砲擊之聞粵軍擬以數十小輪四面圍攻各艦拚以較大犧牲將其收復（以上二十日下午七鐘） 
　　香港電　皓（十）（九）下午駐黃埔及白鵝潭各艦已熄火各砲皆套砲衣表示不再用 
　　香港電　韶訊粵第一師由信豐撤南雄一致服從陳炯明關國雄封船數十艘駛赴梧州載所部來省 
　　香港電　謠傳孫離永翔艦出境惟未徵實聞陳擬推唐紹儀長粵粵軍總司令部己規復（以上二十日下午九鐘） 
特約路透電 
[南方之戰信]  
　　二十日香港電　香港電聞報廣州特别記員探悉美領事向孫中山抗議轟擊美國敎會房屋及另一美人所居房屋危及美人之生命美領事聞孫中山擬令砲艦繼續轟擊特告孫氏謂徒事損毁産業與軍事並無裨益至於美人於此事毫無關係孫氏答稱不復轟擊江濱 
　　二十日北京電　廣州官電稱陳炯明十六日將抵廣州時伍廷芳卽與其子登中國某軍艦孫洪伊巳電李烈鈞請其率軍回粵救孫 
[北方之和信]  
　　二十日北京電　外人官電稱昨日有十九列車共火車三百五十八輛滿載奉軍兵士馬匹槍砲子彈經過榆關且有大批馬步隊經過榆關榆關已無奉兵存在京榆將於今日通車 
　　二十日北京電　張作霖於十八日電致政府謂定十九日晨開始撤退榆關軍隊王占元宋小濓今晨赴榆查視撤兵情形 
　　十九日北京電　東三省宣布自治後已將省憲法草案提交代表東三省議會之總會議吉林省議會派代表四人與會後於十四日電致奉天謂總會議草定憲法後應分交本省議會核准 
[北京政局觀]  
　　二十日北京電　昨晚路透訪員謁見顔惠慶博士據謂黎元洪抵京後第一次閣議渠曾參與之說實屬不確渠不欲得總理任故置身局外黎總統初欲任伍廷芳爲總理因王正廷謂此項命令須内閣領袖副署故有任命署理總理之必要於是遂决定畀渠（顔氏）此任黎總統繼乃派員請渠受任渠答稱政府今有二大要務一爲統一一爲財政如黎總統注重前一事則應任王寵惠　署理總理王爲粵人得南方之信任如欲先注重財政則董康最合此任黎不允謂如不見從則彼（黎氏）將同津顔博士謂職此之故渠乃勉强受任蓋黎如回津關係大局甚巨也 
　　二十日北京電　政府匯欵二萬元接濟東京中國留學生 
[美慈善家秘書來華P ] 
　　十九日北京電　羅棊菲勒基本金處秘書愛姆白里氏今日抵京氏於曩年協和醫校改組時曾充委託人之幹事長上年夏秋曾在京與校長等會商該校豫算及將來計畫本年回華調查羅氏基本金處在華所辦之事業除資助協和醫校外且有與重要醫院及醫學校合作等務故氏擬游閱天津南開學校南京汬南學校二校程度頗高均由華人自行辦理氏在京盤桓十日後擬與賀登博士同游中部各省然後赴馬尼刺香港廣州等處 
[法總理赴英會商]  
　　十九日倫敦電　今日唐林街首邸開午餐會喬治主席普恩賚居右史丹福翰爵士在在莓二席張伯倫首座貝丹元師居右法使在左閣員除克松與白根海二人外皆列席賓主無演詞惟喬治　觴祝兩國元首健康而已此後同往花園攝影而散喬治乃偕普恩賚●巴爾福●賀恩諸人入議室會商要事 
　　十九日倫敦電　喬治與普恩賚會商後官場宣稱賠欵委員會將審查恢復德國財政之方法普恩賚將於本月底再來倫敦以討論賠償委員會之報告現並未議及　迫德國之計畫普恩賚今晚起程返巴黎參與閣　以討論法或加入海牙委員會　俄代表開議之問題 
　　十九日倫敦電　今晨普恩賚在威斯明斯寺置花圈於無名英雄之墓並致詞日法國永不忘無名英雄加諸法國之扶助庶兩國友誼永無變更 
　　十九日巴黎電　法報甚注重倫敦之慶祝凡爾登戰利事謂英國盟誼至今猶在希望喬治與普恩賚之會商可促成兩國政治上之聯絡 
　　二十日倫敦電　普恩賚昨晚返國喬治與一般要人皆往送别英報謂法總理此次游英爲社交事件而非政治事件但收效甚大英法間齟齬當可爲誠摰友好之歡迎所遏抑云英法兩總揆會商約三小時似極篤好雙方見解有切實接近之象英法盟約事未經提及法總理似以爲近東等問題解决後再議盟約尙屬不遲除賠償問題已有了解外並議定英法政府宜速派員調查土國安那土里亞境内慘殺事俟接到報告後再行討論近東問題法人意見以爲宜設法召集交戰國之會議不附以限制條件大約兩總揆下月將再集議 
[中法實業銀行訟案]  
　　二十日巴黎電　中法實業銀行總董裴爾台洛氏在法庭供稱戰時裴諾特氏行使全權其辦事才能較董事會其他諸人爲優董事會因信託裴諾特故一九一八年調之回巴黎其職務與在遠東所行者同至於太平洋公司債券事裴爾台諾事前絶未與聞亦未見該公　發行股票之說明書事後始知之裴諾特乃向之解釋該公司營業之計畫但實業銀行與太平洋公司（亦稱太平洋商務銀行）間並無書面契約亦無函件裴爾台洛自己非銀行家雖爲實業銀行之總董並不知與太平洋公司接洽之重要云云又中法銀行發起人加魯塞氏稱第二届加增資本之利益照下述比例分攤裴諾特一百萬佛郎柯立氏與波萊爾氏各十萬佛郎餘歸德里斯維勒銀公司加魯塞得一百萬佛郎有奇餘欵爲中法銀行所得 
[日阿之外交關係]  
　　三十日巴黎電　加布爾消息阿富汗代表團刻起程赴日本擬成立阿富汗與日本間之外交關係 
[海牙會議之現狀]  
　　十九日海牙電　法國諷示凖備加入海牙委員會與俄代表開議計參與此委員會者將有二十二國 
　　二十日海牙電　俄國除外之各國委員會已於甚和好之空氣中完成其初步事業法國巳允加入此委員會俾與俄國代表開議法國之同意乃以不俟政治大會議决各案須取决於各國政府之了解爲根據 
[南愛爾蘭之選舉情形]  
　　二十日倫敦電　南愛爾蘭選舉贊成英愛和約派仍上優勢婦女獲選者迄今僅有二人 
　　十九日倫敦電　南愛爾蘭反對英愛和約派對於選舉之結果殊爲驚詫大局今頗糾紛因共和派宣言反對憲法故伐勒拉氏已取銷蘇格蘭之行氏於星期六日與其同志會議甚久豫料該會議將發表宣言書而將决定高林士氏與伐勒拉氏協約之命運該約甚至或將在新國會召集之前作廢 
[美國限制海軍後之驅逐艦]  
　　十九日倫敦電　美國驅逐艦隊因國會限制海軍軍備之故將大加裁减在役者將共留一百零三艘計有將士一萬五百零六人旗艦一艘驅逐艦十二艘將取道蘇彝士河開往中國今駐中國之十二軍艦行將駛回本國新派之艦均屬最新式每小時能駛三十五海哩 
[英國實行縮減海軍案]  
　　十九日倫敦電　海軍大臣李術士在上議院提出實行　會縮减　軍　備及於戰時保護海上非戰船條約之議案全文　已發表規定嗣後非由海軍部特發准狀不得建造軍艦並授權海軍部查視刻在建造中之任何船隻如有適當之理由斷其違背條例則海軍部得占有該船違背條例之處罰爲不　兩年之徒刑或兼作苦役或蠲免此役及繳不逾一百鎊之罰鍰或二者並施並得將該船充公無論何人凡違背戰　規則損碍商者者當照海盜例治罪案中所列各欵乃施於帝國全部惟殖民地印度及方在組織中之愛爾蘭自由邦均除外 
[英議院修正優待稅時之辯論]  
　　十九日倫敦電　今日下院審查財政案時議員伍得氏提出取銷帝國優待稅之修正案付討論時茶糖優待稅最爲人　議威治英氏稱以優待稅爲籠絡殖民地之具而使用者多出稅欵此種計畫工黨殊不贊成商部大臣賀恩答稱此非爲加稅問題但爲減稅問題優待稅使民食便宜直接增進殖民地之貿易間接增多本國 
内之工作蓋英國現必依賴殖民地之市場也殖民地所享優待稅之利益甚大美國即以優待方法造成商業有咄咄逼人之勢如取銷殖民地之優待則將搖動帝　之組織云云此修正案遂以二站二票對八四票打銷伍得氏稱英國雖優待印度而印度則以保護本國棉業之重稅加諸英國之棉貨桑墨爾氏稱自施行優待稅以來英國損失一千萬鎊之稅欵而與銷費者毫無裨益賀恩答稱茶稅由一先令減至十便士所減之數實國民所得因茶葉十九來自英帝國也甘維資氏提議茶葉每鎊續减兩便士减爲六便士茶價便宜銷路自廣國庫不致有何損失駁者謂茶與咖啡可可三種皆早餐飲料故徵稅相等茶稅减輕則其他兩種飲料亦須核减政府於是年將少收稅欵三百萬鎊稅已大减財政部不能再議减稅此提議案付表决卒以二二五票對八五票打銷 
[英國之顔料問題]  
　　十九日倫敦電　今日下院問英國顔普公司專家辭職政府可否選派委員秉公調查該公司事件商部大臣包爾温答稱此爲與政府有重大關係之大實業公司政府調查商行事件未必能增進商業上之成功下院又問下届開年會時代表政府之董事將何以行使其代表投票權政府對此有何訓令但包　溫不願答此問題 
[英國被逐僑民數]  
　　十九日倫敦電　今日下院質問時内務大臣稱自今年起巳有外僑一百七十六人被逐出英境内有歐人一百二十七美人二十一日人五華人二十一其被逐原因爲藏存危險藥品私運漏稅行兇傷人或違背外僑留英條例之他種行爲 
[各國近事記]  
　　二十日海參崴電　紅黨現從事損毁鐵路此間大局則尙安靜現已組織政府委員會籌備新州議會選舉事該議會有議員三百餘人俟召集時將决定新政府之政策並選舉政府人員政府所派檢杳報紙員一織業已裁撒 
[十九日喀爾喀特電]  
　　水夫罷工如常工團幹事巳請航業公司會商解决法搬運夫與小工漸　恢復工作者事勢視前鬆動 
　　二十日倫敦電　莫斯科宮電否認列寗因病擬派員代理國事之說醫士報告謂列寗已起床精神尙佳惟因醫士限制其活動頗覺無聯 
　　十九日辛辛那第電　鐵路工團十一團通告鐵路工務會謂减資之議如不取銷則將全體罷工 
交通大學無線電 
[美使責問廣州砲擊事]  
　　北京電　美使舒爾蔓以下述電文分致國務院及亞洲美艦隊司令史特拉斯氏電文日廣州領事今日（十九日）電稱十七十八兩日孫中山率砲艦三艘以機關砲快砲轟打沿江街市有美人房屋兩所被砲擊不孫揚言將續轟此次砲轟殆爲孫中山之最後殘喘但美人産業已受損害美人生命尤慮危險希予以必要之保護並盼示覆舒爾蔓 
[菲島請願團之選舉談]  
　　華盛頓電　菲島獨立請願團領袖葵松氏即菲島集合黨黨魁昨電致馬張尼刺略謂菲島選舉和平眞實菲島人民以選舉權之正當執行一再表示其有自治之能力謹爲國家賀吾集合黨選舉成續甚佳非始料所及殊深欣幸吾輩在參院佔多數在衆院亦得優勢國民厚意極可感激云 
[美衆院之稅則與津貼案]  
　　芝加哥電　衆議院規則委員會主任康　　氏與哈定總統晤談後聲稱稅則案現已提交參院俟此案開兩院聯席會議後商船津貼案方可提出哈定總統雖主張於休會前通過津貼案但亦知先議稅則案實屬必要 
[美衆院之禁酒與商船]  
　　華盛頓電　衆議員愛德芒資氏爲共和黨商船審查會會員之一現提出議案凡售酒之船無論懸掛美旗或外旗一槪不許駛入美國口岸 
[美路局減資之返響]  
　　辛辛那第電　各工　聯合通告鐵路工務會謂鐵路員役一百二十二萬五千人即受七月一日實行減資之影響者如贊成罷工則有關係之工團將即罷工云美國煤礦工團領袖約翰魯亦斯氏前曾發夏間鑛煤供給將大缺乏之警告者現發表意見謂鐵路員役除奮鬬外别無他法渠將於星期二日與鐵路工團商聯合罷工之行動魯亦斯氏聲明鑛工可爲路工之後援但未言援助之方法 
　　芝加哥電　鐵路工矞會宣布自七月一日起實行裁減鐵路員役工資之辦法謄錄生每小時　資三四分火夫二分司信號者五分車站用人如小工●信差●搬運夫等四分計謄錄生共二十萬人車站用人十萬人司信號者與火夫五萬人預計减資後年可省二千七百萬元 
[公電]  
　　盧永祥報告就軍務督辦職電　北京府院部各省區巡閱使總司令督軍省長各都統護軍使鎭守使海軍各總司令各省議會商敎農工各會各法團各報館均鑒竊維裁兵須步驟一致廢督當各個自覺私衷信念蓄之已久爰於本月十五日延請各法團率同各將校在陸軍同袍社集會宣告自行廢督並聲明暫以第十師師長名義協同省長及各鎭守使各師長維持地方治安蒞會同人堅請先有善後辦法方右宣布永祥見其情詞迫切乃允稍緩時間俾便考慮延至夜分删電始發區區之愚諒荷公鑒連日各法團集議善後辦法夜以繼日復推代表來署堅以善後責任屬諸藐躬情摰意堅期必得請而後退永祥以爲善後辦法固當熟籌而督辦人選尙待商酌各代表等仍請先允就職並約於篠日在敎育會商定永祥姑爲允許始興辭而出翌日到會各法團代表起立致詞僉以善後旣有範圍期間復求短縮本爲改革必然之程序何慮朝三暮四之猜嫌浙人旣相諒苦衷當事又何庸諉卸萬一領挈無人别后枝節地方治安致受影響是愛浙者反以禍浙永祥待罪此邦歷經年載全浙耆秀半屬相知人民習於寗息頗不以不才爲　惰誠孚情感親如家人苟非木石能不惓懷伏惟辭名而居　旣非拙性所屑爲全私而誤公亦豈胞與之夙志善後限於軍務則權限固已分明軍務專注善後則收朿乃基主旨　老馬識途之意　投艱責難之謀公誼私情無可却卸且本身未　之事安忍貽累於後來輿情　後之深柯敢絶裾而先去軍職之責易解國民天職難逃矧當　紀　地之秋保無乘便攘權之舉浙民俱明大義詎有私於鄙人蓋亦自　之本能因時會而衝動耳人民責望旣如此其殷各將校復聯名通電以主持善後見推不獲已勉徇衆望暫允承乏於本日就浙江軍務善後督辦之職除善　綱要已於就職時正式宣布另電錄陳外謹將經過情形撮要奉達尙望袍澤同人各本　懷一致解除督軍之職妥辦善後俾政治障碍全除合法政府早成吾　退爲太平之民祈須報國有心効力社　正復多途主權本在國民名器原非私物正不必長顧却　失此良機諸公明達當不河漢斯言謹電布達伏希公鑒盧永祥號印 
　　盧永祥宣佈善後綱要電　各報館均鑒永祥本日就浙江軍務善後督辦之職宣布善後綱要方日（一）自廢督之日起浙江省境内不受任何方面非法干犯以防督軍制之恢復並變相督軍制之發生（二）爲維持地方治安起見所部各軍防地暫仍其舊倘有其他軍隊假借名義擅自侵入時當本諸民意共圖防禦（三）自廢　元日起在合法政府未成立以前浙江省内和行政機關均仍其舊（四）裁兵事宜關係重大俟合法政府成立全國裁兵計畫確定即時實行但在籌辦善後期内當酌定消納方法以爲兵士異日謀生地步（五）各軍餉項及關於軍事各項經費仍在國稅項一開支俟合法政府成立册報中央備查但須較廢督以前有减無增（六）辦理軍務善後事宜以六個月爲期（七）督辦處爲　軍務善後進行便利起見設左列三部（甲）評議部　議部設評議員若干人以駐在浙省各軍事長官充之　議部長由督辦兼任開會時爲主席如有關於民政事項得請省長列席評議部議事規則另定之凡關於浙江軍務善後事宜須交評議部議决評議員亦得提出意見書於評議部地方法團及本省紳耆如有關於此項意見可隨時條陳評議部以便採納（乙）執行部執行部承督軍之命辦理軍務善後及軍事行政軍事裁判並其他屬於軍事範圍一切事項執行部之組織及辦事規則另定之（丙）兵工委員會兵工委員會籌　兵士宜服各項工務以現時之敎導操作預算將來之生計兵工委員會之組織另定之等語特電奉達伏希公鑒盧永祥號印 
　　熱河沈敬全等通電　各報館均鑒奉軍禍熱人民切齒本司令仗義興師已於五月三十一號上午將所有奉軍悉數擊退該軍現躺建平方面逃竄我軍一　傷亡秩序安完中外居民無恙除集合兵力追剿潰軍並聽候中央命令外特電謹聞熱河陸軍司令沈敬全曁榮茂　燕驥李振清馮志珂薛春和秦耀奎劉山勝關吉陞徐芬鄭誠同叩世 
　　甬江來電　申報轉各報高僧諦閑經世界佛敎居士林王與楫林長派專員王與柱歡迎來申轉正法輪 
國外要聞 
[中歐通信「義大利」（一帆）]  
　　記前路華會議　　世界外交史之一頁 
　　前路華Ｇenova（一作日諾瓦）者别號「豪華都府」前臨地中海當航海通道爲歐洲中古時重要商塲昔哥侖布冒險涉重洋發現　洲新大陸即自前路華海口出發歐洲大戰創鉅痛深民不聊生危機　伏全歐各國力謀恢復原狀乃派代表紛集義大利國之前路華城於一千九百二十二年四月十日開始大會議到會者二十餘國美國代表方大利君僅處旁觀地位其餘各 
 
 
] 

Page 7

 
 
總代表舍日本外盡係歐洲政局著要人物　　我國俗語「官塲如戲塲」尙係理想上描　之詞若彼歐西各文明國之　塲四樓包廂有人列座旁聽其議席間龍騰虎躍之精神處處引人入勝眞得以戲塲爲喻最近前路華會議一幕好戲係在兩大宮中布演其一聖祝治宮Ｐalazzo　Ｓan　Ｇiorgio之會塲其一宮ＰalazzoReal之辦公處聖祝治宮以古代騎士得名在十五世紀時前路華商家興此大建築開設銀行儲欵出借凡一切私人營業計畫足以發展前華對外之商務者均可自往求助其時爲謀資本充厚計並開始發售股票認股投資即可爲此行股東全世界股份公司實以聖祝治宮爲始 
　　尋常評劇家作戲評或者開塲一看即去固不必限定看完全戲此次各國報館記者之於前路華會議亦祇能見開塲第一幕後次所布演均係密會並不公開報館記者所得資料僅爲照例印送之戲考與戲目至此戲如何告終實無一人所能預測言其串演中大槪情節不過人民厭亂渴望眞實之平和而已在開幕時義大利首相法克大Facta爲主席起對會衆宣言謂此届會議與尋常不同無勝者負者之分無協約國與敵對國之歧視到會衆賓並爲一體次英首相喬治演說謂前路華古爲富而有力之邦今尙爲貿易上重要都市深喜此時更見其有萬國冠裳一朝雲集之盛英法兩總代表詞旨均渴望世界和平而法總代表宣言尤注重法國對各國間友好上永久結合德國總理語最平實臚陳德民疾苦並盼經此大會議可漸得補救之途俄代表齊捷林Ｔschitscherin在衆人心目中固嘗認爲不可思議之暴烈分子忽聞繼起發言者已屬此人自不免心懷欵懼齊氏携打字機淸繕而成之法文演說稿一份對衆展讀稱俄國共産主義雖屬保持存在各國資本仍不妨從事開發俄境利源並列舉境内水利地畝礦産等抵押品吐囑溫雅無異常人聽衆至此乃知疑懼之見實大誤謬未幾此俄代表忽提議撤除軍備如炸裂彈忽焉投入衆復大爲震動法總代表嚴詞抗辯齊捷林即嚴詞反詰之喬治妙語解頣出而調處風雲彈指好看煞人迨齊捷林與法代表間再起反詰卽經議長盡力勸阻此實第二幕情節最妙　（後俄果與德訂約）劇中主要名角爲喬治一人喬治演說似乎不加思索案頭一小紙片摘記精要語句語時應至何欵有裁紙小刀作界誌俯視即得和顔懌色望之倍覺可親其勸戒齊捷林語重氣和種種詼諧實足爲其戰勝一切之武器法總代表亦擅口才惟其詞鋒尖銳却與喬治相反在此活劇中最賢氣力者當推俄總代表齊捷林俄人演用法語雖不能如法國人之流暢但應對間明捷了當眞不愧爲一大辯才處四面楚歌下欲以單槍匹馬破重圍事誠非易至此法德間困難問題相形之下反不足爲重矣德總代表維爾德Ｗirth口才旣拙外國語亦不嫻習其時會塲所用語言祇三種曰義曰法曰英有一極敏慧之英國女士任口譯即遇極長之演說亦不必稍假筆述能以極短時間盡情演譯聽衆莫不稱異義大利總理法克大蓄鬚似德前皇威廉發言聲調緊促絶似泰西下級將弁但深味其詞旨似乎處處可顯其無偏無黨仁人愛物之心比利時代表謙而有禮語調淸雋有類騷人詞客能博得法蘭人之大鼓掌日本代表謙恭尤甚演說詞畢當經舌人轉譯爲英語隔多時後法代表忽作色相顧並起質問謂何以不譯爲法語嗣經日本方面聲明謂方纔演畢者並非日本語實爲法語云云此亦會塲中一趣聞也捷克斯烈夫代表在東歐小協約國彼爲大政治这家在前路華大會議彼於全局關係反小匈牙利代表輪到演說已在正午進餐時刻聽衆飢腸轆轆不能耐不復詳究其所述者爲何事瑞士代表頗靈便可得謂衆意交孚自今而後前路華會議逐漸進行無止境其最後成續雖不可必知而全歐名人所集合之聖祝治宮當於歷史上增重其聲價固屬無可疑議者聖祝治宮建設原因爲以股份公司之組織力　貧而無力者從事貿易今前路華蒞會諸代表猶之昔日之股東今各或之民貧而無力者若是其衆多不知各股東亦能師昔人美意以圖拯救之否 
國内要聞 
[醞釀中之大借欵]  
　　十六晚間顔惠慶在外交大樓宴請財政當局及財界重要人員外間傳與進行大借欵有關而又有謂絶無關係者某通信記者探詢之結果據云十六夜間外交大樓之宴會雖未議到借欵進行之本身問題但當局確實將可否借欵之前題提出討論其理由無非財政困難統一裁兵諸大政均無從進行等套語席間均挜獨表異議者董康高恩洪於前星期六赴保即係將此已經决定之方針報告吳佩孚蓋吳素樹討伐賣國賊反對外借欵之旗幟故現政府果欲取借外債方針自不可不先得吳氏之同意而董高爲吳最賞識親信之人說話當有效力也新銀團某華當局云史蒂芬現不在華自有其他代表可以接洽至開始接洽一層截至星期六早八時以前則可擔保絶無接洽以後如何則不可知矣 
[居仁堂之臨時重要會議]  
　　昨日爲星期日爲政界照例之休息日乃上午十時左右居仁堂竟開特别會議一說謂董康高恩洪前日怱怱赴保於當夜二時即搭車北返十八日早六時餘到京高氏下車到部後立由電話通知各閣員並知照國務院聲稱本日上午十時在居仁堂開特别會議希即准備一切等語十時十分各閣員到齊黎黃陂亦到遂開秘密談話又一說謂董高赴保後公府於前夕曾發電催促作速返京十八早九時黎黃陂突然親行入府臨時用電話邀請顔惠慶及各閣員訂十時開緊急會議張國淦於十一時始由西山趕回至十一時二十分方開始會議關防極密據推測者謂討論粵局贛局東三省廢督裁兵理財或更動疆吏（如十八日命令所公布者）諸問題又有謂係磋商進行對於新銀團之大借欵者眞象如何外間雖難深悉然形式則頗重要也 
[四方風動之裁兵運動]  
　　北京國民裁兵促進會現已籌備就緒發表宣言並通告會員定於六月二十日下午四時假江西會館開成立大會該會會員萬兆芝君譯有「華會决議希望中國裁兵案」一文原文甚長其開首則云今與會列强深以中國之財源盡竭於供養國内各地方之軍隊此項兵額爲數至巨而其統率大權完全操諸各省督軍彼此復不相謀現在中國政之所以不能固定者純係由於供養此項軍隊之故使中國如能將此項兵額盡量裁汰則不獨可以促成其政治的統一及經濟的發殿且可使中國財政立即恢復原狀因此列强力避干涉中國内政之嫌但爲一種誠懇的希望所激發甚願目睹中國自己建設一强而有力之政府使其自身與夫世界商業同沾利益又以本會議精神之所在原以限制軍備而縮减國家富力負擔最大部分之巨額支出爲目的茲特决議如下案本會議希望中國政府立即實行裁汰上項兵額之計畫並將軍費力事縮减一云云蓋此項裁兵不但感於民心之所望抑亦國際之所迫稍有遠到之眼光者固信庆今復欲擁兵自衛而不裁不可得矣」 
　　十八日外交部太平洋會議善後委員會分電各省區徵集裁兵意見原文云各國在太平洋會議對於我國裁兵事項用以友誼勸告希望迅速實行列爲議决案之一際此民財交困之秋裁减軍隊實係全國國民心理之所同縱無友邦建言在我亦應籌畫舉辦是以本會對於裁兵問題另行分股研究以促進行惟茲事體重大將來軍制之規定裁汰之實行以及善後之安置與各方面进接間接均有　係宜如何審慎從事預籌計畫以貢獻政府施行時有所標準本會同人智識有限聞見難周邦人君子必有專心研究或已著造成書倘能將　論名言佐以事實凡有關於裁兵大計者賜寄本會以憑參考則無任翹企 
　　軍界消息鄂督蕭耀南自答復黎總統魚電聲明裁兵首由鄂督實行後即已通令全鄂各師旅團營連凡鄂軍遇有死亡避遁及陞遷各空額槪不募補其截曠之餉銀每月由軍需處彚齊總數即在全鄂軍餉項内扣除以節糜費再於每三個月内按各師旅團營連之空額由其中缺數最多者予以解散以之補充缺額之隊伍循是進行不出一年鄂省現額之軍隊可减少至四分之一不到二年所剩當不出一師一旅蕭督已有電來京向總統府及軍事當局報告一切 
[八校敎職員請罷高恩洪]  
　　國立八校敎職員代表因交通總長兼代敎育總長高恩洪氏屢次失信於敎育界决定呈請黎黃陂罷免高氏情形已誌昨報十八日上午九時八校代表二十餘人齊集前京畿道北京美術學校開緊急聯席會議首由主席尹炎武將（一）十七日往見高代敎長高氏臨期躱避情形（二）十七日緊急會議决定請大總統罷免高氏情形（三）高氏托人出來轉圜之經過及擬以中東鐵路爲擔保借外債二千萬撥三百萬與敎育界之事與蔡元培對於二千萬借欵亦不同意情形（四）端午節前交部所籌撥交八校輕費高氏有挪用於某方面之形跡及財政總長董康節前有假借敎育經費名義借欵三十萬獻與某方之說（五）交通部二次覆八校校長第一九三○號公函等均一一報告畢旋有某君起言内務次長孫丹林氏以高氏係彼所力荐今竟與敎育界發生惡感擬出而調停曾請敎育界某君轉致其意請同人暫緩實行預定計畫云云主席卽將以上諸事統付討論僉以高恩洪氏旣已屢次失信於同人近又有悔衊敎育界人格之行動彼以市儈手段對我我却不欲以市儈手段對彼彼雖以中東路二千萬借欵相餂但同人對於借欵一事實不能承認况華府會議通過中國關稅增收案其條件第一條卽爲敎育經費如當局有誠意維持敎育區區八校經費儘可由關稅收入項下撥付亦可永久今高氏不此之圖而乃以三百萬相餂欲同人亦被捲入漩渦同人雖愚亦必不受其欺况年來國家擾攘借外債實爲屬階同人旣一致反對借外債今又何能立異故無論如何困苦同人對於賣路賣礦喪失國權之借欵斷然反對又高氏如有維持敎育誠意則有應冒昧推翻上年四月三十日閣議今竟悍然不顧同人爲國家敎育起見誓不認高氏爲敎育總長卽對於借外債一事恗來亦必正式反對今日惟有依照昨日决議仍請大總統罷斥高氏而已於是一致議决將上總統公函改爲呈文並加上國務總理公函一件旋略修正字句卽日繕就呈遞並致函高氏請其即日自决本星期三（二十一日）上午九　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
時仍開會議討論以後辦法時已十二時乃宣告散會茲將該會上大總統呈文及致國務總理與高氏函錄左（一）上大總統呈文爲呈請事日前趨叩崇階獲聆淸誨承允交通部協助京師敎育經費原案現不變更曷勝感佩不意署交通總長兼代敎育總長高恩洪昨由交通部致八校校長第一九三○號公函聲明交通部不負責任不僅取銷此後按月恊欵且並從前積欠一筆勾消傳誦之餘不勝駭詫竊謂摧殘敎育之舉雖以安福暴戾恣睢東海營私黷貨尙不敢公然出此今乃見於鈞座蒞職之初號稱法統中央之日其何以慰海内之人心攝友邦之視聽炎武等與高恩洪交涉數次始則晤對而言他繼則訂期而故避對於維持敎育實無絲毫誠意似此與舉止乖謬心地糊塗語言無倫信義不顧誠爲不學無術之徒當茲敎育倒懸朝不謀夕若令此曹長膺全國敎育之重任聽其恣意摧殘肆情顚倒必至國家敎育蕩無復存華夏文明淪胥以盡炎武等緬維棟折榱崩之懼用抒纓冠被髮之忱開會議决誓與兼代敎育總長高恩洪斷絶關係惟有仰懇大總統俯念敎育爲國家之命脈敎長乃敎育之樞機卽將兼代敎育總長高恩洪明令罷免以存敎育一綫生機云云（二）上國務總理公函本日本會議上大總統呈文其文曰（見前）云云謹此奉達懇予主持以重敎育而維國本無任翹企之至（三）致设高恩洪公函逕啓者本日本會議上大總統呈文其文曰（見前）云云相應函達卽希查照辦理爲荷 
[第一批發表四省長之經過]  
　　直·奉·陜·桂 
　　十八日明令任命高凌霨爲直隸省長王永江爲奉天省長張紹曾爲陜西省長張其鍠爲廣西省長據政府方面傳出經過之情形頗有足述者高凌霨之謀長直省已非一日政府對於高氏在開去内長本職時即有别爲安置之意顧其時曹銳之辭否尙在觀望未定之際而直人之對於高又不滿意故未能有急轉直下之處置近日高氏忽在某方面謀得推薦之電政府始决定免曹任高次如王永江之奉因王已代理奉天省長年餘爲純粹之張作霖夾袋中人物徐世昌所任命之袁金鎧當然爲張作霖之所反對現直奉問題旣可和平解决政府任王免袁卽爲一種和平解决之表示蓋與其任第一絶對不能到任之人毌寗順風轉舵之爲得又次如張紹曾之長陜因張氏此次對於恢復法統頗多策畫現在陜局正多糾紛劉鎭華一身兼綰軍民兩篆才實不逮政府使張氏前往大約將來尙有特别借重之處又次如張其鍠之長桂因岑春煊日前來電表示於議會選舉本人爲省長已去電辭職時政府正邀陸榮廷商酌廣西問題陸氏即保舉張其鍠且張曾隸吳使慕下爲重要之人物故保定方面亦予同意并聞鄂省長亦將更動斷劉承恩者爲現任漢口商場督辦湯薌銘如無變更即可發表 
[北方對南方兩要人之態度]  
　　對伍　駕　　對孫暫緩取消通緝 
　　黎吳等電迎伍廷芳北來伍已謝絶並聞致黎之電甚爲娓婉黎認此爲可轉圜之縫隙决由府院雙方各派一人前往歡迎府院現尙未將人擬妥大約以廣東人爲標凖 
　　徐世昌出走以後此間實力者頗唱統一之說於是盛傳七月七日通緝孫文之命令將以明令取消之乃孫文忽然出走之消息到京於是十八日緊急會議中有某閣員提議此項命令是否可以中止有謂孫旣出走已無問題此項命令似可不發有謂孫之出走如果係被逼之故則可不成問題卽發此命令伊亦不能活動倘或孫之出走别有所圖則此項命令如能早日發表或可稍平其氣燄兩方理由均各有所見嗣經顔惠慶說明遂决定緩發稍延數日再看外面消息如何以定此項命令有無頒布之必要云云 
[廣東戰事中之條件]  
　　東方通信社十八日廣東電云廣東港務局長於昨晚謁孫文於停泊沙面前之永章軍艦中以此處停泊軍艦沙面有受砲彈危害之虞要求撤退孫氏因此已率永章楚豫等四艦開至黃埔矣沿途砲擊陳軍兵舍因有小戰鬬集中於韶關之陳軍刻已達三十餘營又李福林已於昨日宣言中立今晨葉舉派代表至孫文處總代表（二）如左（一）南北統一會議開時當以孫爲南方總代表（二）征贛廣東軍之軍費與善後費當由廣東省擔負之（三）在廣東之海軍軍費當由廣東省擔負（四）孫文部下之生命財産當負責保護之（五）未詳因此陳炯明軍方面現正在協議中魏邦平今日布告辭衛戍司令職贊成葉舉之主張願爲第三師長盡力維持治安各重要人物之所在今判明者如下馬君武孫文夫人在省長公署孫科在沙面魏邦平歸第三歸本部鄒魯程天斗遁至香港廖仲愷爲與陳炯明面會赴惠州然在途次於石龍被捕 
[江西廢督後之外人觀察]  
　　鼓吹聯省自治 
　　星報十七日北京通訊云當此南軍實行侵贛之時政府下令廢除贛督而以文吏代爲一省之長可謂北京新政府願與南方調和上最著之表示新省長謝遠涵平日與直系及黎氏素無政治關係前曾一度爲内務次長但謝事後居滬已歷數年之久謝氏原藉江西與贛人感情頗好今日雖毫無軍事上　藉但政府亦不亟欲以武力助彼蓋料贛民奔走民選省長之熱誠當能掃除謝氏赴任上一切障礙近有外交資格最老而於吳氏統一計劃之成功大有關係之某某數人向吳氏建議稱今日欲與南方調和實以北政府宣布保證聯省自治爲上計蓋西南各省如粤湘滇川等不問北政府舉動若何苟未能於選任省長有絶對自由及北軍永不入境駐防兩項得有保證必不能裁兵南北不裁兵則統一永無實現之日反之南北裁兵若俱告竣則統一將不求而自至且伍氏亦非俟北京表明對於聯省自治之態度後必不允北來是以今日解决時局之關鍵在以黎總統領銜正式宣布贊成聯省自治凡選任省長統轄省憲兵及其他維持地方治安之兵警等悉歸各省主持且此項新制不必俟列入憲法及國會通過宜趕速施行如政府不欲於未經國會通過前實施亦宜照此方針進行云云至吳氏對於聯省自治雖未鋴仍含有保守意味深恐一旦實行後二十二省將變爲二十二獨立小邦然日前自津回保後有人示以陳炯明之八大政治原則吳氏卽允熱誠贊助嗣後雖未有直接表示然自戰事開始時吳氏態度業已大變則頗有理由可信者也江西今日實開廢督先例以後當逐漸推行並爲各省推選本省人爲省長之先導今魯省人民亦已要求廢除督軍欲如贛例任魯人同意之文吏爲省長旅京魯人卽於今日開同鄕大會討論此舉以創各省人民協力掃除督軍之始基今者全國人民苟能不畏困難羣起要求廢督則中國前途之興盛誠有一線曙光矣 
[粵贛交戰中之南昌恐慌]  
　　贛南輪船之慘刼 
　　十三日岳鎭使急電謂贛州已失退守萬安又電謂後援未到萬安亦不可守至十四晚二十三旅長周蔭人來電則謂日前粵軍大隊來攻血肉相薄雙方死傷二千餘現在距城七里之某地相持總司令部忽退萬安彈絶餉盡請速救援云云陳以前敵尙未失敗岳不通知遽爾退兵貽誤軍機大爲震怒當擬電飭前敵以軍法從事弳經左右勸止旋卽電令岳速率軍隊回贛一面商請蔡成勳飛令吉安軍隊迅速赴援聞贛州大戰時粵軍前仆後繼陳部第九旅第二十三旅死傷亦二千餘傷兵紛運贛城岳疑前敵覆没遂川又失歸路已斷乃應商會請求保全生靈取得餉銀數萬率二十四旅退駐萬安十六日聞贛州仍未失緣粵軍聞周督隊已不前進現以大隊公攻廣昌遂川以下各地爲批吭搗虚之計十四日蔡令駐省各軍星夜開往臨川十五日下午五時駐車站之賈團某營乘贛南輪及拖船赴吉安賈團長限該輪於本晚十二時開到如有違延定卽重辦火夫恐當添汽油一箱開足馬力詎由車站駛至婁妃墓（不及一里）地方油鍋炸裂油傾滿船霎時起火拖船左右並擊一一延燒火勢猛烈又在河中施救無效頃刻僅餘船壳流往下河賈團長及營連長司書等及全船兵士水手皆及於難距啓椗時不過一小時久可謂无妄之災矣商民以事出非常疑有奸細在省謀亂一時謠風大熾有謂吉安開火者有謂周蔭人陣亡者有謂南城失守者均非事實十六日前敵傷兵千餘到省因病院布置不週要藥索食時起齟齬銅元廠一病院鍋竈被兵打毁外間聞知疑有何項舉動益形驚恐鎭靜安居之家亦復遷避出省頃據蔡總司令部幕僚言蔡因謠言甚多不能不防京畿憲兵衛隊及對河駐軍共有千餘可維治安遂川廣昌兩路吃緊防線太長蔡司令已連電曹吳兩使先由蘇鄂兩省就近增派援軍鎭江第十九師齊督有允開拔說（六月十七日） 
　　十六晚間贛東方面急報粵軍已由廣昌進佔南城十七撫州又來電告急謂金溪失守南城至金溪大城必經撫城粵軍利用土著爲嚮導悉由山路進兵贛軍猝不及防兵力單薄祇得固守原防粵軍顯已變更從前計劃避實擊虚專向山縣襲攻以疲贛軍又聞某縣粵軍業已襲取峽江神出鬼没防不勝防峽江若失吉安樟樹軍隊首尾不能相顧軍署接報頗爲詫駭并據探報峽江一軍並不進取南昌將由小路疾馳永修搗毁鐵路以絶北方援軍云云贛代表夏同龢十六由港來電謂孫文令砲臺及海軍轟擊陳炯明部戰敗出走陳囑贛預備夾攻等語陳光遠接電大喜蔡成勳則尙未肯深信又京電明令廢督陳楊免職改任蔡成勳謝遠涵爲江西制軍省長陳部各軍移交蔡氏管轄云云謝爲粵將賴世璜之戚中央對贛似已實行調停和平步驟商民亦盼早日息戰但李烈鈞意見如何尙難知耳（六月十八晨） 
　　東方社二十　日漢口電云因江西督軍陳光遠退出贛省駐南昌之各軍隊稍有不穩之象南昌市内極形混雜市民赴九江避難者紛紛不絶九江亦極混雜廬山避署地等皆爲避難者所充滿因此在漢口之英美各艦均於今日馳往九江日本第一遣外艦隊旗艦對馬本擬於明日來漢口現亦擬暫留九江 
[府院對浙盧廢督之表示]  
　　黎黃陂電達至誠　　國務院法電嘉勉 
　　國聞通信社北京通信云浙盧三日一電對於黃陂復位力持異議十三日之電仍執法律上百非法總統之說都人士羣服其敢言乃昨日滬電傳來盧已宣布廢督爲天下倡聞者錯愕議論紛起甚有謂政府將免盧職以警異己遂至促盧自廢者當向府院雙方探詢始知並無是議蓋黃陂頃猶有電致浙江省長沈金鑑代達一切也茲錄沈黎往來電文如下（沈金鑑十六日來電）北京暫行大總統職權黎大總統鈞鑒統密鈞座以各方敦促入京暫行大總統職權電諭遙傳羣疑渙釋盧督軍昨集官紳將校宣布卽日廢去浙江督軍一職爲各省倡公忠亮直冠絶等倫業由本省各法團協議挽留辦理善後以便尅期結束該督軍義存救國志切寗人經已勉承衆請始終其事金鑑忝司民政責有攸歸自應力維兩浙治安藉紓厪系浙江省長沈金鑑叩諫印（黎黃陂十七日復電）杭州沈省長統密諫電悉盧督公忠亮直冠絶等倫元洪夙所欽折此次入都就任情非得已前接盧督元電已荷鑒原地當重寄國賴老成正擬藉重導師示我方略至廢督裁兵正由責任内閣通盤籌畫内外協商方針固當從同事實尤須兼顧元洪初聞此信甚切旁皇據稱各法團協議挽留盧督辦理善後已承應允深洽鄙懷舊時袍澤寥落晨星風雨同舟尤祈共濟幸爲代達至誠互扶危局掬心奉告並盼復音元洪篠印至或務院方面亦正在擬稿致盧表示嘉勉之意並仍望其力維秩序以重地言聞此電十八日必可發出矣 
　　大陸報杭州通信云如本地時論果有多少之價値則浙督盧永祥不久戕爲浙江省長時論謂盧於宣布其辭去督軍之時並會言其將改文職然此並非盧氏自身有此意願但爲一般民意之要求當昨日（十五）盧督開會宣布辭職時到會者有商會敎育會分子及有名紳商盧督欲將其印信交與各團體代表而衆皆不受此時亦並未提出督軍改理民政之議但此後由各團若干團體正式向盧提出各重要公民亦私人向盧作相同之提議焉假使盧督誠以省長名義或其他名義膺民政長官之職則將完全適合民意盧氏向爲浙人所愛好其治浙也在各方面均有眞正之進步而尤以公私雙方之改造成蹟爲顯著故是地乃有無間斷之和平及繁盛時期盧氏自身則有關懷民瘼之譽以現在之時論爲根據可知人民係求盧氏留浙假使盧氏果允其請則交替時公共和平當不致擾亂省長沈金鑑或將慨然相讓總之從各方看來盧氏將履其二年前之語而交卸其督軍之職也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[齊吳密函中之皖浙黨人活動]  
　　某京報載保定方面消息前日（十五日）蘇省督郓齊燮元曾派親信者某氏帶有齊氏親筆函件面呈吳佩孚氏吳閱後對於該函甚爲注意至於内容詳情外面頗難揣測惟據接近吳氏者云現在直後各督軍所處之地位以湖北蕭督江蘇齊督最爲危險吳使對於該兩省防務辦法已秘授蕭齊兩氏聞吳使近已接得蕭督來電報告佈防一切方法似無他慮惟江蘇督軍齊燮元來信報告（卽上所述）謂皖省民黨及安福系諸禍首常往來南京安慶蕪湖等處經稽查處迭次報稱近有民黨胡某張某等數人及安福系黨人某某等每星期必由安慶至南京一次散居城内各旅館或城内大廟中並常與浙江通信齊督方面每擬加派軍警從事捕獲惟恐生事之徒利用時機藉以擾亂於地方治安不無妨碍且彼等身任要職不爲國家大局計而以黨派之爭鼓動一船黨徒藉生事端江蘇爲長江險要防務尤應愼重聞原函甚長大意係請命吳氏示以對待方法據云吳已連派兩次代表赴蘇第一次爲劉之潔等三人第二次爲楊立言等四人均持有吳使秘密信件其内容大意謂某方面陰謀顯著亟宜設法抵制惟現値廢督裁兵期間萬勿以武力從事云云 
[吳佩孚督促國會之三蒸電]  
　　到京後發給全費 
　　（一）致北京電財政部董總長交通部高總長均鑒舊會旣定於本月十二日還京集會敝署已電告各省軍民官長催促所有在籍舊會議員優給路費趕行入京務請貴部速爲國會籌措的欵所有議員自到京之日起每月發給全費以示優異事關重要尙希迅爲辦理實爲盼禱吳佩孚蒸（二）致天津電王幼珊吳蓮伯兩議長均鑒貴會於十二日移京集會甚佩卓見本署已電同志各省催促所有在籍議員趕行入京優給路費請即首途並請財交兩部速爲國會籌措的欵所有議員自到京日起每月發給全費以示優異尙希兩公到京後即行酌派委員到港携帶欵册招待留粵議員速行北來即希速行爲盼吳佩孚蒸（三）致各省電六年國會已定於本月十二日到京集會所有各省在籍舊會議員務請一律優給路費催促赴京並告舊議員等交部已有通告凡舊議員乘車一律免票中央並籌有的欵議員自到京日起每月發給金費職權所在毌得自爲延誤所關甚大尙希從速進行爲禱吳佩孚蒸 
　　另據京信舊國會移京後預定八月一日開會惟留滬留粵議員尙有四百餘人迭緀經府院及議員函電招致迄無確定北上之表示聞十八日府院雙方以該議員等須促其從速北來以免延誤會期十八日復决定派某某二員分赴滬粤歡迎入京一面方將所需川資匯滬以壯行色未知該議員等果能惠然肯來否也 
[膠濟路公司議組籌備處（續）]  
　　（一）膠濟鐵路股份有限公司章程草案　本章程第二十五條以前業紀昨報茲　續刋載如下（第二十六條）董事及監察人對於本公司招攬工程及供給材料等事不得直按或間接爲承攬人（第二十七條）董事及監察人如不盡職務或於公司有損害時應照公司條例第一百六十三條及一百七十六條辦理（第二十八條）董事中如有代表外國人利益之嫌疑者股東得依照第十三條之規定請董事會召集臨時股東會處理之（第五章）職員（第二十九條）本公司設總理一人協理一人就股東中有董事資格富有鐵路學識及經騐者由董事會聘任之（第三十條）總理按照董事會所定政策管理全路事務指揮監督所屬各職員對於董事會完全負責協理輔助總理處理事務如總理因事故不能執行職務時　協理代理之（第三十一條）本公司支付欵項由總理會同董事長簽字爲　（第三十二條）本公司之辦事人員均由總理依照定章任免之（第六章）結算（第三十三條）本公司一切賬目均照交通部統一鐵路會計規則辦理每届陽曆年終結算一次（第三十四條）總理應於每年結算期造具全年營業會計工程機務車務材料等各項報告送董事會交監察人審查蓋章報告股東會並印送各股東（第三十五條）本公司分派盈餘時應先提百分之十以上爲公積金（第三十六條）本公司股本定爲年息七釐但遇盈餘不足時得由董事會提議經股東會議决後减少之（第三十七條）除依照前二條辦理外如尙有盈餘應按十成分派以六成爲股東紅利一成爲董事及監察人花紅三成爲總協进及各項辦事人花紅（第三十八條）本公司年息及紅利每年於股東常會後登報通告憑摺支付（第三十九條）本公司欵項由董事會指定銀行存放（第七章）附則（第四十條）本章程由股東會議决施行其未董事宜均依民業鐵路法及公司條例辦理 
　　（二）膠濟鐵路股分有限公司招股簡章（第一條）本公司依氏業鐵路法及公司條例組織並經政府特許集資贖回膠濟鐵路作爲民有鐵路（第二條）本公司定名爲膠濟鐵路股份有限公司完全由國民集資組織所有股東以中國人爲限（第三條）本公司暫設籌備處於督辦魯案善後事宜公署執行招股及一切事宜（第四條）本公司資本總額定爲國幣銀三千萬元分爲一百五十萬股每股銀二十元（第五條）本公司如遇需要時經股東會之議决得發行債劵（債券辦法另訂專章）（第六條）本公司股欵應一次繳足招股期限以十二年十二月底截止（儲金購股者依贖路儲金簡章之規定）（第七條）本公司股東每一股有一議决權凡有五十股以上之股東得被選爲董事或監察人（第八條）本公司股欵由籌備處委託各地殷實銀行代收并卽存儲各該銀行在公司未正式成立以前無論公司或認股人均不得動支（第九條）本公司股息在公司未正式成立以前以銀行存息充之其利率依各地情形定之但至少以週年七釐爲度每半年支付一次（第十條）本公司股份招足股欵收至總額四分之一（卽七百五十萬元）時即召集創立會議定章程選舉董事卽爲本公司正式成立籌備處卽行撤銷（第十一條）志願入股者請向籌備處或指定各地收欵之銀行塡具認股書隨繳股欵掣取收據俟公司正式成立後憑收據換取股票（儲金購股者依贖路儲金簡章之規定）（注意）此係招股簡章欲知詳情請向籌備處或各地收欵銀行索閱公司 
章程 
　　（三）贖路儲金簡章（第一條）此項儲金分銀行儲金郵政儲金兩種銀行儲金由儲欵人自行選擇銀行存儲郵政儲金由郵政總局委託各地郵局辦理（第二條）此項儲金專供贖路之用凡願儲蓄者不論多寡只須一元以上之整數均可隨時向各地銀行或郵局存儲（第二條）儲欵人向銀行儲欵時由儲欵銀行給予儲金　摺郵政儲金向各地郵局購取特印之儲金郵票貼於特定之儲金簿以便陸續存储此項郵票分一元五元兩種（第四條）儲欵人於儲入後不得請求提出移作别用其儲欵利率依各地情形定之但至少六釐每年六月及十二月底各結算一次轉入存欵項下（第五條）此項儲金於本公司正式成立後儲額滿二十元者給予股票其儲額不滿二十元者得自行補足（第六條）此項儲金每月由儲欵機關將儲户金額報告籌備處以備考核（第七條）此項儲金以本公司股額充足時爲截止期但自實行之時起至多以五年爲限（完） 
[看守曹汝霖宅之眞相]  
　　董康高恩洪項驤三人十七日下午四時聯袂赴保其行也並携帶財交兩部歷任重要案卷於是晚七時餘抵保下車後卽往謁曹吳兩使面商財政交通之種種計畫吳佩孚調閱交部案卷之際發現曹汝霖長交内有許多數目不淸大爲震怒謂非澈查重辦不可時已夜深故未有何種舉動董高項三人請未畢卽於前夜二時由保北上十八晨六時已回京矣聞吳於十八晨卽密電京師警察廳令卽拘捕曹汝霖並看守其住宅及財産（有謂對陸宗輿亦電令一同拘捕看守）而警察廳卽於十八日下午三時派數十旬巡警前赴佟府夾道曹宅將前後門包圍大行搜檢曹汝霖自徐世昌出京後卽已隨同赴津故未被獲其住宅中一切現在只被看守尙未有查抄等等之舉動是晚十一時某方面特遣人到曹宅探詢眞相據云曹宅前門（佟府夾道）只有巡警一名看守大門緊閉其後門在箭桿胡同尙通出入惟門内有巡警十來人把守並未奉他項之命令此曹宅十八日看守之情形也至土地廟陸宗輿住宅亦已派警看守 
[長沙通信（事）]  
　　第二師改編之近訊　　張輝贊赴滬之關係 
　　第二師改編風潮至今仍未解决第八混成旅長唐榮陽改編爲第二師第四旅一則縮小其範圍二則將來調動其防地必無今日之安閒自在（唐現駐澧州此地形勢險峻可以負固自守）故其不肯奉令改編自意中事唐部實力不厚故唐本身並不通電表示意現惟令其團營長盡情發揮以便爲他日轉圜地步最近澧州知事及人民團體亦來電請收成命趙恒惕以爲唐旅如不受編則第二師不能成師魯滌平之師長地位亦將無形消滅魯去則各軍官存兎死狐悲之想甚非前途之福故請省議長林支宇去電疏解（唐爲林之舊部）惟結果如何此時尙無下文聞將由林氏擔保不變更唐之防地以安其心惟改編爲第四旅之明令不能收回此節想可辦到也 
　　魯滌平以改編尙未就緒仍請病假趙氏已一再派人慰問謂無論如何决不聽其去職魯與前第四旅長鄒序彬意見不合鄒爲趙派魯雖非純粹趙派平日亦頗服從趙之命令且此次非趙派之軍官頗袒魯而抑鄒故趙不能不維持魯之地位以安衆將之心鄒氏自卸職後改委榷運局長仍在謙辭之中人欵鄒氏不願脫離軍界故不就局長以便稍緩再握軍符但鄒此番得罪人太多且本人雖辭旅長而警務處長張輝贊（卽第一次所委之新任第四旅長）竟因彼之打擊而出省故鄒此時亦頗懺悔不願再爲武人其辭榷運局長者蓋亦官塲照例文章一經挽留必不惺惺作態也張石侯離職赴滬表面稱請假一月實已無回任之餘地蓋張旣不能爲第四旅長且一再受鄒旅唐旅軍官之辱駡面子已掃地無餘若回警務處長原任重任馮婦於張之人格頗有妨碍雖張不無遷就之心而事勢所迫不得不出於一走張與第一師長宋鶴庚衡陽鎭守使謝國光寳慶鎭守使吳劍學有金蘭之好湘人指此四人爲譚派四大金剛張旣含冤負屈以走滬而譚延閩又爲滬上寓公因此有人深恐譚趙感情或更惡劣趙氏亦欲張仍回湘免生枝節惟此係各人之心理如是事實上不能辦到故趙不得不派人赴　疏通譚氏解釋誤會也 
　　謝國光吳劍學輩前日回防彼等與趙對外之政策本不相合（趙主聯直譚主聯孫）因此不明眞相者恒造出種種揣測之詞其實趙氏勢力甚爲團結一時决不至有何問題也 
[湘議會對外主張之爭議]  
　　湘議會對於時局之主張政府派議員與湘社議員（按湘社屬於議長林支字）意見原頗一致本月六日對於時局之决議案（即主張對南對北之行動不置可否惟標明湘省係實行自治主義）各主亦尙　意良以斯時西南各省對北方均無所表示湘省祇能邓中立之態度也故於表明宗旨之寒電電稿提出大會徵求同意之際政府派各議員尙聲明無異議及十四日散會之後政府得議員之報告並閱其原稿以電中含有反對黃陂復位之意大不謂然以爲在西南無所表示之時原無不可但現在黔之袁祖銘川之劉湘劉成勳等均有贊成恢復法統之電是西南情形已經變動何必獨示反對以結怨於北方因囑政府派各議員務將寒　撤回再加討論於是政府派議員即於是日傍晚用電話請林議長緩發此電適議長已不在會遂叮囑收發令其轉致若湘社之意則以爲湘省旣拿定主意即當毅然自决不必管各方形勢之如何故對於寒電惟恐不能通過及衆聲明無異議乃令即行發出不識辦事者因何延宕致政府派請緩發之時仍未拍發湘社各議員恐次日提出大會或至將大體變更遂令　夜送發政府派議員聞之大怒指爲林氏有意操縱欲於次日質問林氏林知必有一番擾亂遂請假三日以避之至次日開會政府派各議員果提出此事左全志嚴國楨諸人竟謂此案示未經大會通過林氏此舉實有意操縱必須將議長交付懲戒並將原電撤回言次頓足拍案大駡議長不休嚴國楨並謂此通電之發出正在黎元洪復　之時似爲有意與黎爲難實不相宜云云湘社議員則謂此電已經議長提出大會諮詢無異議始行發出實不能謂爲議長操縱且電已發出似無庸再議左等語塞始得議正案及休息後開　左全志又提此事湘社議員亦即奮袂而起拍案聲頓足聲夾喧豗聲而出似爲之擊節者後經朱劍帆等一再勸止始議正案 
[河南扶溝之匪刼]  
　　字林報十二日河南扶溝通訊云記者侵晨三時於睡夢中被槍聲驚醒旋有一僕倉皇入告曰現有大股土匪入城刦掠及記者下樓見有一羣華人方踰門而入乞求庇護復見城内數處火起當時頗虞匪徒將縱火焚及全城但思城内有防兵有警察若輩今果何往大約第一次槍聲時卽已避匿而以全城供匪街徒有系統之刦掠矣城内人民多成羣結隊出城逃難男婦老幼携帶銀錢衣物過記者門前者絡繹不絶至午始止而匪徒亦於午間離城擄去殷富百餘人待贖被戕者尚少僅十一二人蓋若輩並非眞正土匪皆前督之潰兵也 
[再紀粵變前之兩方情勢]  
　　連日廣東省中大加戒嚴聞十四號晚已運大砲數尊上粵秀山又黃埔海圻海琛肇和各兵艦日夜升火預備駛入迫近省河如省中孫陳兩軍一旦開火艦隊亦同時開砲至白鵝潭兵艦亦均一律加緊戒嚴又陳策魏邦平等各要人晚間多駐省河兵艦自孫中山請報界茶會演說後粵軍將士異常憤激而孫氏亦似已預備决裂故日來省城局面日趨危險頃據總統府傳出消息謂孫中山决於四日内有懲戒粵軍之舉動因此公府中人多已預備先期遷搬行李狀甚忙迫外傳洪兆麟於前數日有電致孫文勸令退離廣州電文甚長此說係由洪部旅長尹驥傳出事甚確鑿按粵軍因尹驥到省奉洪氏命商議促進統一曾開秘密會議今又有洪氏請孫退離消息更足見洪氏之態度矣孫派與陳部軍隊情勢旣已如此迫切而陳炯明之態度究竟如何尤爲粵人所急欲知者茲錄陳覆省議會電文如下其態度亦可於言外求之省議會鍾議長陸副議長馮副議長公鑒江日快郵誦悉雅命殷拳慙悚交并烔明自癸丑一蹶粵城淪亡悵念桑梓輒隱病前歲偏師幸濟還我故疆滿擬竭　殫精圖補前過恢復百粵之元氣謀長治而久安乃時會拘牽事愿輒左徒滋叢挫空負邦人趁此瓜代有人毌寗退而少息世變日亟殷憂同深然廣東者三千萬人之所共有其利害安危當由廣東三千萬人自審擇而自解决之非炯一身所能爲役亦非二三妄人所能搗亂貴會爲全省代表當必有以善其後也炯明元 
[王韓對調中之蘇政界]  
　　王瑚調魯韓國鈞長蘇明令發表後省署卽電海安歡迎並詢何日榮任請即電示旋得電復有魯不能勝蘇何能任之語據此則韓之不願到任已可想見而王是否往魯刻亦尚無表示惟甚希望韓來曾對人言謂我到蘇年餘弳經過困難不在省數甚盼紫老來寗盡情一談每日談三小時約十日可談完我卽可以去矣署中人員現已發現兩種情形一起恐慌者凡非本省籍而爲王省長帶來及齊前省長去任時移交之人深恐一旦韓來飯碗難保不免因患失而有戒心一思活動者即韓之舊屬現服務於署中共計有十餘人舊主行將重臨大有發展機會當然面有喜色至於久未解决之敎育廳長問　外間雖有即將發表之說但據接近王省長者云皮等問題决留待後任辦理蓋臨去而委任人員官場謂之起身砲王省長不願爲也其言是否可信須待日後事實證明之 
[南京快信]  
　　韓紫石有定七月一日來省接篆消息兩長已派陳廷謨劉鍾璘赴海安勸駕寗垣各法團昨電海安歡迎並促速駕來省就職以慰民望 
　　昨日各機關長官謁王省長賀調魯長任王言無意再做官交卸即歸田惟虧空萬元無法彌補耳 
　　田中玉派陳名豫來寗歡迎王瑚赴任 
　　省議會第三次臨時會已於十七日續開惟議員多已赴通日内尙難開議盛元音提出省立三中校長林懿均辦事敷衍曠廢職守監督官廳何以放任不問質問書昨由會咨請省署於三日内答復 
　　省立各校因欠經費决提前於本月二十五日放假 
　　湖南敎育參觀團三十餘人昨由漢來寗參觀學校 
　　淮安中學學生自治會電省廳反對校長鄒楫敎務長張嘉行又鎭江紳學界王宏業等電省廳反對六中新校長劉永翔請收回成命另委賢員 
　　縣議會聯合會幹事莫錫綸等昨函省議會請提前議决恢復舊縣議會 
　　昨日招商江輪由九江運到南昌官眷甚多行李數千件搬運二小時即轉津浦車北上聞楊慶鋆眷已由京漢車北上 
　　財部令印花稅處云賬摺印花加至一角乃指定接濟中央及本省軍政各費之用查各省商人尙未遵行殊於稅收大有妨礙嗣後倘仍有遵行者希即咨請警廳照章處罰以資整頓 
　　司法部在就設立法醫學校研究檢驗各科昨令高等地方各廳選送學員入校肄業以便畢業後公發各省充當檢驗吏 
　　財廳委陳迺勳赴靑浦查案沈兆九赴蘇屬提存典息欵蔣汝正赴滬考察實業機關 
　　省署昨日牌示調署如臯縣知事周濤未到任以前委分蘇任用縣知事沈陳棨代理 
[杭州快信]  
　　盧氏通函各機關今日（二十）上午十時在本署行督 
辦處成立典禮文武全體俱禮服軍服馳往道賀各署高懸國旗省長亦派代前往 
　　督署改組後停止辦公將一星期現善後督辦處新編制决設參議秘書兩廳原有軍需軍務軍法各課改爲第一二三等科 
　　寗台鎭守使王桂林喜湖鎭守使王賓鎭海砲台總司令張伯岐聯袂晋省昨擀後同謁盧氏商榷要公 
　　北京蔡元培曁旅京同鄕電省署保馬叙倫任敎廳長沈省長以浙人長浙敎育有違向章電復婉拒并聞浙學界電京公舉吳震春任敎廳長吳亦聲明廻避本籍 
　　杭縣縣議會十七日閉會議决案僅三起現定下月一日續開臨時會 
　　省立甲種蠶校實行經濟公開昨開全體敎職員會議組織經濟委員會推倪軔庵陶强僧劉思贊起草簡章續會公决 
　　西湖鳳舞臺昨夜九時有包車夫聚衆闖入觀劇大起衝突毆傷職員二人看客三人彈壓警察多名秩序紊亂途爲之塞幸該管二區派員率隊到場驅散當場拿獲車夫四名解廳訊辦 
　　自集成絨經公司發現後干涉綢莊包經綢業大起恐慌迭在觀成堂會議無甚結果現風潮愈烈今日又開緊急會議擬籌根本解决方法 
　　料户做綢莊包經由他料户報告集成絨經公司每名給資兩角今向做包經者交涉致連日下城一帶料户與料户打架之舉日必數起且有機關牽連在内該管警署頗爲忙碌居民咸有戒心 
地方通信 
[松江]  
　　謀夫案檢驗終了　鄕婦衛氏謀殺本夫衛長發一案連日由縣署在下四圖衛長發停棺地點蒸騐屍骨各情已兩誌前報茲悉十九日午後驗出衛長發左脇第六根肋骨業已斷折其上有脆骨一根雖斷仍續監驗之藍承審員認此爲致命重傷已無蒸驗之必要六時各部骨骼均已洗剔完全遂一一入箱封固抬送縣署歸途藍曾繞至蔣景橋下將衛長發住宅重行勘視一周在臥室内檢出舂米堅梃一條疑係我凶器當即帶回縣署聞此次屍場檢驗費已由陶檢驗吏將細帳開明呈縣共費二百元有奇至行凶姦夫衛氏雖堅不吐實然經地方人民　函報縣已由縣探王長慶等於十九日按名獲到嫌疑犯一人名陸海潮曾傭爲衛姓長工云 
　　刀傷髮妻被控　史家村衛阿六平日頗著凶名向在鎭河之北并一小雜貨店與伊妻同居店内前日有阿六之友邀往小飲六妻以店内甚忙無暇飲酒等語報之阿六認伊妻對友之言爲無上羞辱遂將伊狠打一頓逐回河南之老宅居住自此阿六日往毆打儼成日課伊妻因不堪虐待聲言赴滬帮傭阿六即命其弟阿七尾隨到滬旋阿七由滬返報謂六妻現住客寓並未傭工阿六遂將伊妻追回仍令住居老宅昨晨上午六時伊妻臥床未起阿六持刀梯牆而入揮刀猛砍伊妻腿受兩刀右臂與在肩各一刀經家人攔救得免一死聞此案業已呈報小崑山警察分駐所矣 
[蘇州]  
　　東吳大學畢業式預紀　東吳大學定六月二十六號上午十時開會舉行大學本科第十六次畢業禮並給預科及中學畢業證書先於二十四號三時半集大學茶點會四時半行給奬典禮七時開畢業生話别會二十五號十時行畢業禮拜現已柬請各界届期蒞校參觀矣 
　　江都學生來蘇參觀　江都商業學校學生四十餘人昨由該校敎職員程某等率領由鎭江搭午車來蘇旅行次日分赴各校參觀聞尙擬分往城内外各名勝處游覽 
　　商事公斷處審查互控案　蘇州商事公斷處前日准商會片送吳縣公署移送大豐祥湖縐莊主吳保涵控告朱建侯侵呑貨欵一案並附賬據七十三本請爲查核等因嗣經韓處長於十六日邀請公斷處評議員貝哉安　敏伯沈和聲謝鑑之到處詳查賬簿惟以該莊與滬湖分莊往來貨欵頗多必得原司賬人到場方可澈底淸查爰轉經商會函復縣署輹謂查得此項賬目旣不完全頭緒又多複雜非由原管帳人約期到場指證詳明萬難着手淸算惟該莊司賬是何姓名能否飭傳到塲其中有無窒礙之處均屬無從詳悉相應函請查照核復爲盼云云一俟復到後再當定期集訊云 
　　高審廳考試承發吏揭曉　江蘇高等審判廳前日假工業學校考試承發吏已誌昨報茲悉業奉朱廳長核定分數於二十日午刻榜示計共錄取二十人定於二十二日上午七時半到廳聽候點名口試茲將及格者姓名錄下王再昌郭光昌顧達季福保章炳文兪鈺吳潮蔡濟民朱志立顧其璋譚秉益姚平許靖徐樹基金伯玉洪文樸王超　蘇龍軫徐可權廖光傑 
[無錫]  
　　衛生支會籌備會　商政醫學工農報各界發起組織衞生支會十九日下午四時在縣商會開籌備會先期分函各界蒞會是日到者有縣知事代表馬蔭棠·縣警察所代表侯惕丞·商會副會長單紹聞·學界陳谷岑秦執中陶達三·商界唐水臣蔡有容王恂厂·聖公會牧師周文敏 
 
 

Page 11

 
 
·五七團代表王實恨·新聞記者周含茹龑葆誠張遂初石淸麟等以及男女各界百餘人五時振鈴開會公推單紹聞爲臨時主席單君述開會辭即請胡宣明演講錫地　織衛生會之必要秦執中演講組織衛生會宜先注意取締坑厠飲料垃圾三種陳谷岑演講夏令衛生宜取締街上垃圾生冷瓜菓飲料蚊蠅等項楊仲遠報告組織情形及擬辦事業計分宣傳演講·活動寫眞·圖畫游行·防疫隊衛生器具·淸潔街道·預防蠅蚊·疫　發生後之施救·及請求官廳市公所協助等方法旋即推舉籌備員孫鶴卿等九人並擬定徵求隊長十二名旋因各隊長到會者甚少故宣告再召集發起人會議取决議畢散會 
[常州]  
　　贖路儲金委員會　武進贖路儲金委員會於十九日下午三時在勸學所關會到會者有吳蔡秋鮑宗霖等全體委員議决案如下（一）公推鮑宗林爲委員長（二）公請趙毅甫王王墊兩君爲理事（三）議决會中費用由縣立各校分擔（四）議决通函各縣立學校於二十二日下午四時在本會開聯席會議（五）議决市區各校將認儲總數及學生總數儘二十四日前報告本會（六）議决函知通俗敎育館及中等學校學生會擔任講演之責（七）議决向各銀行接洽决定贖路貯金之銀行（八）議决各學校服務人員按照月薪至少繳儲十分之一 
　　義務學校一律停辦　武進十區義務學校校長因經費無着於十八日召集開會後公推王元綱嚴恭兩代表赴縣謁見姚知事請示辦法姚知事延見後答以經費一層實無從再行設法兩代表不得要領而退遂報告其他各校長繼又議决推定趙毅甫嚴恭兩代表赴錫敦促省視學費樸菴來常解决此項問題兩代表於晚間乘車赴錫十九日晨回常至午後一時許而費省視學亦到逕至縣署請謁姚知事此時各校長知費君將到亦在署守候費君對姚知事述明來意姚知事將以前對於羲務經費種種設法情形詳述一番刻下實無從籌措各校長請縣署暫借一千元以濟　層急姚知事答謂縣署實無欵移偕前曾有籌借方法而地方上又均不見允費君以各校困難殊甚亦請姚知事設法籌借若干姚知事謂籌借方法已有多種如提借基本金借撥帶納罰金各方面均不應允縣署當然可不負責任云云費君以無可挽回遂勸各校長維持至署假一方面催勸學所提借基金應用各校長以仍未得要領祇得出於停課之一途遂相率告辭出署旋即議决各校長先向縣署總辭職一面將停閉情形電告省廳各署云 
[鎭江]  
　　官民祈雨熱　鎭江雨失時東南鄕農民特於十八日羣至都天廟將神像舁至景福會堂安座祈雨此外城鄕各處居民亦紛揭求雨黃旗張知事連日分詣郡廟金山龍王殿拈香祈雨當此科學昌明時代而迷信神權若此其愚洵不可及矣 
[揚州]  
　　縣敎育會開會紀　江都縣敎育會以有人化名張子卿周九微等在敎育官署誣控勸學葉所長特於十八日下午召集在城會員假舊城江七校内開會討論僉認所控爲無意識之舉動且本界無張周其人决定由會具呈敎廳省署爲之辯白嗣又附帶討論整頓會中聖田及報告省立師範附屬小學聯合會與第五師範合組之署期講習會情形乃宣告閉會 
[南通]  
　　聯合運動會續聞　通縣中等以上學校第二届聯合運動會十八日仍就白塘廟新體育塲舉行名譽會長張嗇菴會長張孝若曁督省兩長代表等均先後到場觀者較昨日爲多來賓席異常擁擠會場秩序由代附一高敬孺等八團童子軍分段維持上午七時開始運動其次序（一）紡織甲商單人網球比賽紡織勝（二）一百二十碼跳欄奪標者朱錫康李繼楨嚴善（甲組）范壽康王　中茅玉麟（乙組）王綸王雨時宋禀欽（丙組）（三）擲鉛球奪標者張漠江邱鼎三　光（甲組）耿士方李　徐維賢（乙組）顧秉成張正藩富漢屏（丙組）（四）女師彩棍舞（五）大農連敎練（六）師範柔軟操跳舞（七）中學跳舞（八）女師跳舞（九）四百四十碼賽跑奪標者梁勳臣徐世仁殷寳善（甲組）劉漢沈宗禮耿士方（乙組）尤炳謨張宴林陸志安（丙組）（十）師範拳術（十一）紡織隊球休息午膳（十二）撑竿高跳奪標者陳藻香邱鼎山周兆麟（甲組）徐維賢王執中茅玉林（乙組）周芷麟鄭治平張岩（丙組）（十三）八百八十碼替換賽跑（代師第一中學第二商校第三）（十四）英化及來賓拳術（十五）雙人網球比賽紡織勝（十六）師中足球比賽無勝負（十七）給奬總第一爲代師共一百十八分半個人第一爲朱錫康得銀盾優勝旗奬牌等頗多末由省長代表王道尹致訓詞至八時散會 
[南京]  
　　附中繪畫殿覽會　附屬中學圖畫研究會由東大圖畫敎授周玲蓀君擔任指導該會自前日起於圖畫敎室舉行第一届繪畫展覽會陳列各種圖畫共二百八十餘幅均係該會會員本學期内新作品如周玲蓀大張油畫秦淮河明孝陵雨花台三幅穩健老當堪稱傑作餘如趙榮鼎之遣懷及他俯瞰在地上的人們兩幅思想極高含有象徵藝術之意味曾廣棻之莫悉湖淸凉山鼓樓等名勝寫生取景自然亦稱佳作沈士驥之北極閣陸祖仁之幽壑朱文元之蘇武牧羊史熙齡之凝視潘祥河之運動場周鴻軒之香狸猫姚志英之春雨邱金茂之大小二橋陳利仁之倒影沈士驥之櫻桃張兆三之花朱啓甲之荒草陶定怡之孤鴨戲水徐正樞之殘雪等均有獨到工夫此外佳作尙多昨爲開幕之第一日參觀者自晨至暮不下二千餘人聞該會因署假在即各人均須預備大考未便展期昨日卽須閉會矣 
　　一女師十周紀念會三日情形　省立第一女師校籌備十周紀念情形已誌前報茲記其開會三日之槪况如下第一日之紀念式地方行長官及各界領袖男女來賓濟濟一堂先由職員導觀各部成續計分家事藝術理科幼雅生活文藝衛生敎學行政九大部内分二十六區覺處處皆與該校校訓眞善美三字相印證其中以家事藝術衛生敎學四部爲最有精彩家事部中分家事烹飪要嬰兒幸福展覽三區内有張默君校長捐助家事實用器具數十件寓提倡家事敎育改進家庭幸福之深意藝術部中分圖畫手工縫紉刺繡各區全重實用與審美學生所繪紈摺扇約二百柄臨時出售購者爭先恐後其餘各部亦切實精當增人美感其東首一帶新購之校舍八十餘間除陳列各室外餘均爲歷届畢業生臨時之宿舍聞是項畢業生此次來校慶祝者人數甚多展覽之後奏樂開會行禮畢首由張校長報告開會宗旨及十年經過之歷史與將來之計畫與希望次則王省長親致訓詞歷時甚久大意在勉昮全體師生且特提出德言容工四字解釋其精義推陳出新掌聲雷動相繼致詞者如張軼歐吳士僑朱步蘭陶知行張滌珊等演詞亦均切實有味最後復有張校長之老母何夫人年近八十登臺致詞語語誠懇娓婉不倦舉坐歡然鼓掌咸謂該校紀念盛典難得有此壽者相也第二日展覽會後晚假公共講演廳舉行紀念游藝會第三日全日展覽晚仍在講演廳舉行贖路籌欵游藝大會兩晚所演新劇如膠濟鐵路·郝瑾傅士平和之父·居利夫人·墨子非攻等俱與時事社會敎育有密切之關係扮演科白精彩奕奕爲該校平日所重視之社會化美育化之徵驗其餘英文新劇體育表演各種舞蹈等亦均安詳優美最後復有名畫家謝公展當場作指畫白蓮巨幅歷時七八分蓮花蓮葉燦然紙上合座　掌嘆賞聞此晚贖路洲藝會售票所得約六七百元藉慶祝之機會表愛國之精神誠盛舉也 
[嘉興]  
　　衞生會定期成立　嘉興各界共同組織衛生會現設籌備處於第一區自治辦公處刻正徵求會員以便集議衛生事項並定於陰曆閏五月初一日下午在城中敎育講演廳開成立大會業已通告各界週知矣 
[杭州]  
　　全國農業討論會代表蒞杭　全國農業討論會籌備員王企華唐荃生二君於前日來杭昨日上午在省敎育會開談話會甲農校長周淸蠶業校長朱文淵省農會會長方悌試騐塲場長陸海望等十餘人均列席關於農業問題略有討論對於全國農業討論會極端贊成届時當推代表出席大會並决選送主要農産品赴展覽會陳列結果推周朱方陸四君就近向各方面接洽午後王唐二君又訪敎育實業兩廳聞均允委派代表赴會出席共襄盛舉去 
[徐州]  
　　一再減削義敎畝捐　銅山縣義務敎衣以水災影響經費無着曾由勸學所呈請縣署轉呈敎應展緩一年現勸學所以期限將滿争應籌劃經費來源遂又呈請廳縣加征一分畝捐專辦義務敎育經廳縣批准列入十一年度地方費預算前日縣署開行政會議時因當塲有反對者頗難通過後經衆公决交審查會審查結果定爲六釐昨日開大會時仍有人反對最後公决再減去一釐五定爲四釐五然如此微欵欲義務敎育之進行恐無望也 
[濟南]  
　　美專開辦署期速成科　濟南美術專瘦學校在署假期内開辦圖畫手工速成科自陽曆七月十日至八月二十日爲授課時期　科目有鉛筆畫木炭畫水彩畫油畫派司脫畫案圖畫國粹畫·石膏工粘土工蠟工廢紙製葉造花·抽絲花邊刺紗刺繡堆絹縫紉等各科擔任敎授者有郭伯寛君潘蘊玉女士王紉初女士許虚齋女士戚根山君均係藝術專家辦事人則爲周邦　何憲臣等君 
雜評一 
[壬戍公債與東路外債（默）]  
　　以中央財政如是之窮而一切善後收朿需欵又如是之急不得已而舉債國人或猶諒之獨此九千六百萬之公債在前政府時代攻擊旣如是之烈而今之贊同者卽爲前盡力攻擊之人且擴此範圍而大之九六變爲　二一方面又有東路二千萬外債接洽之舉如此　　　　　　　有解說以爲前之攻擊借債攻擊其濫用今之贊同借債贊同其正用存心或者如是然國民能諒此衷曲耶能信當局必不如前政府之濫用耶前之借債國民無力負擔今之大借債國民有力負擔之耶况乎九六之債旣不信用於前東路之債又多危險於後今之政府苟欲博國民之同情當爲國家稍留元氣又當爲或民稍舒殘喘萬勿可權自　操而前後矛盾爲所欲爲蓋國民雖愚對於當局種種宣言未必盡忘之也 
 
 

Page 12

 
 
   
 
 

Page 13

 
 
本埠新聞 
[軍界之變動與滬商之應付]  
　　杜錫珪帶兵來滬說　　滬商界希望减捕之表示 
　　國聞通信社云連日因新任海軍總司令杜錫珪將率精兵六千來滬履新滬上人心頓現驚慌雖經官塲出示嚴禁謠言而安分商民由中國地界携眷遷入租界者已不在少茲調查各方面情形如下 
　　杜總司令來滬原因　據政界中人傳　杜錫珪氏向率海軍駐在漢口去年湘鄂之戰因湯薌銘之介紹爲吳盡力甚得吳之倚重本年奉直戰爭杜又爲吳連動海軍多所援助吳益德之新閣　立局勢一變遂以上海海軍總司令一席畀杜齊蘇督久有廢除上海護軍使而代以鎭守使以便節制之意因杜駐寗甚久與齊感情頗洽齊亦極力爲杜謀總司令藉欲以海陸兩軍之力解决滬局問題遂有撥精兵六千充海軍陸戰隊之舉此事政界軍界無人不知云 
　　縣商商會邀集談話會　上海縣商會邀集地方上各重要團體於下午四時在外毛家衖該會開談話會到縣商會縣敎育會勸學所等代表十餘人先由商會代表報告一切結果對於杜氏率重兵來滬爲維持地方安寗計均决定表示勸阻云 
　　兩商會希望减兵之電文　北京分呈國務院陸軍部南京齊督軍龍　護軍使高昌廟海軍總司令鈞鑒閱報　杜錫珪繼任海軍總司　並撥精兵六千人歸杜管帶編成海軍陸戰隊駐滬等語查商埠多駐軍隊於市面有損無益中外商人同此感想滬埠水陸防營較淸季何啻千倍經一次政潮卽生一次恐慌惴惴然若大禍之將臨是多兵非惟無益治安反足加增紛擾可爲明徵政府更迭方以改絃更張昭示國人已有駐軍尙冀其逐漸撤去以爲和平倡導萬不宜再添多數駐軍無事自擾報紙流傳或有失實惟此事關係市面不得不作鰓鰓之慮謹進忠告尙祈明示上海總商會上海縣商會叩皓 
　　秘密開會與通訊記者　聯合通信社云昨日本埠各報載有縣商會因得海軍總司令杜錫珪統率陸軍六千人來滬消息恐有關於地方治安特發通告於昨日下午二時由縣商會邀集總商會省敎育會勸學所救火會及各公團等討論拒絶杜氏來滬率兵之策届時本社（通訊社記者冒雨至縣商會探詢詎　無一人詢之司閽者且謂並無此舉而各通信社及各報館記者并工部局包探等絡續皆至遂相率至救火會省敎育會總商會也是園勸學所等處採詢僉謂本日確有此項通告收到並已派人舉會云云於是各記者復至縣商會而推說如前不得已電詢該會會長姚紫若君而姚君已他出遂不得要領面返後據某方面傳出消息謂開會確有其事因此事關係重要須嚴守秘密故臨時更換開會地點云 
　　杜錫珪率兵之抽編　另函云昨傳海軍總司令杜錫珪有率領海軍陸戰隊兵士六千名來滬等情茲悉杜總司令所帶之兵士係由吳佩孚氏統帶第三師部下抽調編制據云此項軍隊已由浦口分乘海軍軍艦開差來滬約在日内進口云 
[西報關於滬軍官變動之紀載]  
　　星報云吳佩孚電請北京政府免上海護軍使何豐林職吳極反對此任仍歸浙督節制並建議繼何者應歸蘇督節制吳之此舉乃依據蘇督齊夑元之報告蓋齊極不以上海與蘇小分開爲然且以爲何氏不可不去吳因齊督於近今直奉戰事甚爲出力故徇從其請何氏方面則已接新任海軍總司令杜錫珪來滬履任消息聞杜在寗携海軍陸戰隊六千名同來云 
[滬上戒嚴防範之一斑]  
　　松滬護軍使署近以滬上謠言蠭起人心惶惑對於地方治安亟應妥爲防範且查本埠因係華洋互市之區匪類叢雜曾於九年四月二十四日依據戒嚴辦法宣布戒嚴迄未取消旣因謠諑頻聞自當重申前令尤宜特别注意以期保護地方維持秩序安寗故於昨日通令滬地各軍警嚴加防範務於入晚以後凡在軍事區域尤應派兵四出梭巡以昭妥愼云 
　　松護何護軍使茲爲愼重防務起見恐有奸宄混跡情事是以對於各機關之門禁尤宜格外森嚴故於昨日起令由各機關一律頒發通行證券以便有所稽查聞已規定軍署及陸軍官兵之通行證以紅色爲憑憲兵人員槪以白色其造船所之通行證定以藍色上蓋印信編立號碼塡註職銜藉資通行到於每日口令仍由軍署按日頒發以期嚴密云 
　　高昌廟一帶爲軍事區域而境内所居人民尤甚衆多當此防務嚴緊之際無論商民人等如於晚間在途往來者應各手提一燈方能通行昨由該處軍警通知遵照矣 
　　南市兵工廠爲製造軍械重地當此防務緊急之時尤恐匪徒乘間混入是以於昨日起由謝總辦傳令各門守衞之兵凡遇行人出入應宜詰問若非廠中辦事人員曁工匠人等一槪不准通行以重門禁云 
　　淞滬警察廳長徐國樑奉松　何護軍使令飭以滬上爲華洋薈萃之區人烟稠密對於地方防務最爲重要宜於卽日爲始嚴密加防並督飭所屬妥爲佈置凡一切軍裝切宜愼重保管以維地方公安等因是以通令所屬各區署所隊一體注意妥爲防護故自前晚爲始南車站及高昌廟一帶防務甚爲嚴密云 
　　松滬護軍使何豐林昨日密諭稽查處通飭各稽查員如街坊等處有妄談國事以及造謠生事之徒准卽按名查拿以維公安云 
[海軍總司令之所聞]  
　　海軍總司令公署昨見滬上報中載有新任海軍總司令杜錫珪有帶兵來滬接任之說當拍無線電至寗詢問杜氏來滬履新日期旋　復電稱卽晚入京辭職並無上項意思蔣總司令以現値政局未定人心恐慌之秋上海爲商務薈萃之區華洋視聽所繫上項消息關係商業治安當令參謀處分函刋載此項新聞之報紙爲之更正云 
[滬上現在軍艦數]  
　　本埠南黃浦向爲海軍各艦聚泊之所自奉直戰爭後奉令開往長江上下游及北洋各處鎭懾者計十數艘之多現查泊於清江者祇有楚謙楚豫兩砲艦另有建康魚雷艇一艘因須大加修葺刻正在江南船塢興修餘無他艦云 
[旅滬浙人所接杭州覆電]  
　　（一）「盧永祥電」朱葆三先生並轉金箴筱庵竹書漁三子均衡甫鶴亭坤久仲笙筱珊椒伯伯剛光甫少齋雁賓韜甫心貫庭蓉采唐諸君均鑒篠電奉悉永祥廢督下野實出素懷茲以公團敦迫留任軍務善後督辦勉徇衆請已於號日就職所有地方治安自應力求綏輯以副盛懷至於善後事宜利弊所在尙乞隨時匡敎曷勝企願盧永祥號（二）「沈金鑑電」朱葆三先生並轉諸先生鑒篠電敬悉嘉帥毅然廢督爲海内倡必先有捍衛閭閻之計始能遂泥塗軒冕之懷刻經勉徇羣情仍允督辦善後事務金謬司民政責有專歸自應協力圖維藉符愛國愛鄕之本恉諸君子睠懷故里合電垂詢必當同保安寧以釋海濱懸系也特復沈金鑑效（三）「杭州總商會電」上海朱葆三先生轉周金箴傅筱庵盛竹書嚴漁三諸先生曁同鄕諸公鑒篠電敬悉本省已於篠日通電其文曰北京府院部各省軍民長官省議會各法團各報館均鑒廢督之議浙實首倡敝省督軍盧公永祥以時機已至邀集法團宣言實行各法團鑒盧公言行一致羣情歡忭浙江軍界全體公推盧公爲浙江軍務善後督辦凡廢督善後事宜槪由盧公主持以資統馭同人等外順潮流趨　内顧地方治安亦已一致贊同並擬定簡易組織大綱五條善後期間六月藉昭　守現在地主秩序軍界紀律兩俱如常特此布聞浙江省敎育會省農會浙江杭州總商會杭縣議會杭縣敎育會杭縣農會拱宸橋商會杭州銀行公會杭縣律師公會等語謹再電聞杭州總商會皓 
[望首倡廢督者建議裁兵辦法]  
　　吳佩孚與盧永祥電 
　　國聞通信社云據本埠政界消息吳佩孚自聞浙盧宣布廢督消息後有電致本埠某要人略謂嘉帥老成謀國洞燭先幾凡屬袍澤必皆欽然以從惟裁兵辦法將來統一之　以實邊修路兩種即可消納冗兵盧公碩畫周詳關於此事研究有素甚望其建議中央以作先聲云云 
[章太炎之兩皓電]  
　　（一）北京大總統鈞鑒篠電奉悉大統已覆時局尙艱凡百施爲非在野所能論列惟念表彰勳烈庶政所先五年以來以護法死難者不可勝紀而推本元功則以海軍總長程璧光爲症六年夏國事阽危璧光奉命南下激厲師人首倡大義未幾復辟難作復令秦竽島駐泊兵艦就近奉迎事爲日本使館所阻於是奉前臨時大總統孫公南赴廣州規設軍府遙戴威靈自任匡復五年以來南方護法之業實程璧光倡大義未伸不幸慘死今者法統恢复日月重光而程璧光齎志九泉不覩中興之業我公追懷勳德感悼如何懇請追贈官勳優恤後裔以爲忠於謀國者勸章炳麟皓 
　　（二）惠州陳競存先生鑒徐酋將覆僕已電勸中山去號中山暗於事機而君又果於報復遂成此禍然遽效王文華對劉顯世事亦太悖矣但中山可九西南鄰省果可背聯省自治主義果可棄否願君明以敎我章炳麟皓 
[華僑之請孫討陳聲]  
　　國聞通信社云日昨上海國民黨本部得古巴華僑請孫 
討陳之來電一則文云上海國民黨本部轉孫大總統鑒陳賊通敵危我國本請宣布陳賊罪狀即調軍回粵討賊掃除妖霧再圖北伐同人掬誠誓爲後盾古巴支部叩 
[國是會議今日開委員會]  
　　聯合通信社云中華民國八團體國是會議所組織之國憲草擬委員會及國民監督財政委員會經於第三次大會成立各省委員亦已推定茲定於今日下午二時開委員會以便討論一切進行並選舉委員長及通過細則等事昨已通告各委員矣 
[各團體共爭澳門案]  
　　國聞通信社云本埠各工會因澳門政府慘殺華人一事在上禮拜日共組一澳門外交涉援會除發起之各工會外於昨日共發出通知一二百封邀請各團體各學校學生會於今日下午七時到貴州路逢右里商界聯事會籌備國民外交後援會聞無論接到此項通知與未接到者之團體槪可自由加入云 
[宜渝航業之現狀]  
　　水脚减十分九　　艙價减三分一　　現有十六船往來 
　　中國航線以揚子江上游爲最佳此爲各國航輪公司所公認蓋宜昌重慶間軍貨水脚之巨任何歐美各或及繞行世界最遠路程所不及也大約由宜昌至重慶平常機花一件其運費須銀三十兩至三十五兩以一噸貨計至須納水脚一百五十兩卽客艙亦然初時頭等艙華人須票費九十元·二等六十元·三等三十元行駛此路者祇大來洋行·招商局·與隆茂數家船少而貨客衆故其航業較諸歐美郵船班輪尤優自去冬英美日法各國輪船公司互相競添新船增航斯路以來往來之船舶已超過去年上半年數倍今年太古·怡和·日淸·天華等相繼關行宜渝線後輪舶尤爲發達然初時水脚與艙位價尙不致過於跌落自四月二十號以來經因國之某新輪公司骤然定開六輪先行兩船以後於運費及客票二項以其有雄厚之後援力遂使此路之航業　亂異常刻下宜渝路内共有十四輪往來另外又有油輪兩艘其水脚價因某公司之搗亂已磊跌而特跌矣機花每件自三十五兩已減至四兩幾减去十分之九卽客艙亦減去三分之一今頭等祇三十元二等二十元三等十元嗣後某公司續造四新輪添入此路恐航業更不如現在也 
[航業要訊]  
　　昌興公司之日本皇后號自溫哥琥到滬昨日立卽赴港上海動身之旅客中有龍濟光部下之鄧崑山特乘此輪至香港聞頗有重大關係又有政界中重要份子王某亦搭斯輪至港 
　　大英公司之卡摩托號郵船自倫敦來華今日可至上海船中有五月十二號前之英國郵件又有倫敦運滬之大條銀二千餘條貨物二千號裝至上海定二十三號往日本云 
　　英印公司之孟買班輪鄧尼拉號由印駛來明日亦可至申來貨盡爲機花計有四千七百號之譜尙有仰光來華齊拉號貨船本日亦可進口船中有仰光米八千餘包裝至上海起卸者 
　　法郵船安瑞合里度號定星期六赴馬賽上海有留學德國之學生徐緒·黃賓海·陳季靑等五名動身又有日來赴德留學生之向法公司定購八月五號出口之安得來彭號艙位者人數甚多法公司以艙位不敷供應故祗定十九名計爲朱慶墉·谷鏡汧·余無外·王顯灝·高語罕·歐陽維一·沈勤唐·湯騰漢·李賦都·夏潘方·章鴻年·榮泉馨·及屠·許·謝·伊·吳某等等云 
　　南滿洲鐵道會社前向日政府賃用之神户丸期滿解約後卽經另向大連汽船公司改賃長平丸來滬接開上海靑島大連班今長平丸因大連公司收歸自用故改向日郵社訂賃大阪靑島線内之西京九接航長平丸業已實行停駛故現定七月一號從上海開始加入西京丸開班聞其票價將較長平丸爲巨與現行之榊丸艙價一律云 
　　英公司郵船杜古拉號自五月三十號在滬修竣開出後昨日民行抵孟買將於下月二號至馬賽卸去上海裝往之湖絲七百件大抵七月三十一號可安抵倫敦云 
[交大上課後之消息]  
　　同學會派代表赴京　　學生敎職員昨均開會 
　　南洋公學同學會爲母校學潮問題疊開董事會議十九日又假江蘇省敎育會開第六次會議是日福開森博士由北京來申蒞會討論辦法議决由全體董事偕同福開森博士到母校演說開導學生即日上課並推定穆君抒齋胡君敦復趙君晋卿會同福開森博士赴京聯合北京南洋同學會向交通部陳說爲母校謀根本穩固辦法是日下午四時福博士與各董事赴母校由博士及黃君任之張君叔良向學生大會演說懇切勸導上課所有要求恢復大學董事會制度一事由同學會母校前任校長及大學董事會三團體向部力爭務達目的爲止全體學生一致贊成已於昨日起一律上課矣昨日同學會復假江蘇省敎育會開第七次臨時董事會討論善後事宜學生會代表亦到會陳述意見福開森博士已於十九日晚車先和北上穆君昨晚起行胡趙二君定日内動身茲將該會致交通部等電綠下（一）致交通部電云北京交通部總次長鑒滬蒋學潮昨偕福開森君赴校懇切演說學生勉從勸告已於今日起一律上課所有善後事宜由本會公推代表穆湘瑤胡敦復趙錫恩三君偕同福君來部面陳敬聞南洋公學同學會　（二）致張南通等電云南通張季直先生無錫唐蔚芝先生蘇州王丹揆先生均鑒母校學潮昨偕福開森先生赴校懇切演說學生勉從勸告已於今日起一律上課惟切懇諸先生俯鑒學生誠意速電交部務爲母校謀根本穩固辦法同人已推穆君抒齊趙君敦復趙君晋　專赴北京代違一切敬　　洋公學同學會　 
　　學生方面昨日已正式上課下午一時全體請假開一大會討論上課後進行事宜學生會長因公出外舉胡瑞祥君爲臨時主席議决各項如下（一）發出宣言說明上課理由（二）函請敎職員恢復原狀（三）電代表請即冋南（四）補上正課一星期即行放假温書及考試等提早署假才星期補之（五）函告京校本科詳細情形昨日下午該校敎職員開會議决上課起温書一星期考試一星期即行放假不許學生要求再補上一星期正課現學生會評議部又開特别會議討論此事云 
[茶業會館請贛免征皖茶稅電]  
　　本埠茶業會館近接源祁門出口茶商函稱奉　平德興浮梁等縣稅局佈告奉財政廳電令凡販運　源祁門茶抵局聽候查騐如貨單相符遵照本省稅章加征中央地方各五釐附稅並一五抵補金自五月十二日奉文之日一律征收塡單放行各宜遵照等因該會館因此於昨致江西財政廳長一電大致謂皖省祁出口箱茶自前淸及茲經過樂平等局歷祇照騐放行並無征稅先例當民國初元之際由贛皖兩省協定茶稅皖茶皖征贛茶贛征各不侵越歷年無異今鈞廳陡乘　祁箱茶出運之時電令樂平等局截征二五新稅皖商聞之惶駭萬狀曩者商等因運英箱茶受彼政府施行新章待以不平等稅則瀝陳我政府電咨駐英公使偍出交涉彼以優待印錫屬地茶商係爲素定政策不能變更華茶因是無形失利幸蒙政府體恤商艱准予減免國内釐稅藉圖自救通令各海關豁免出口正稅及内地稅釐減半征收少輕華茶成本俾可對外競爭何意方在减免期中而鈞廳忽有此項加征二五新稅通令不徒動困皖省出口茶商亦似與政府實施救濟華茶政令不相符合比年茶市已成弩末縱使新稅可行合　祁所得要不過二萬元而止然在减免茶稅期内反以例外新稅責令商人擔負使國家爲此區區失信商民亦殊不値此則商等不能承認加稅之理由也現正新茶出運之際贛地爲　祁茶船必由之境萬一因加征新稅被局阻留損失誠非淺鮮爲此謹以快郵代電呈懇鈞廳俯賜鑒核迅准電令樂平免征　祁出口逢茶二五新稅仍照舊章辦进以輕成本而維對外貿易鵠候電諭祗遵不勝企踵待命之至謹呈上海茶業會館茶商陳兆壽等叩 
[縣知事禁抬米價]  
　　本埠米價近日忽又增高每石漲起四五角推其原因緣有人赴各處鄕區産米處所紛紛購買故秈米陡增價値惟高白米一時難漲據云秈米售價九元五六角不無虧本昨日竟已漲至十元當此天時不晴到貨稀少價格不免再漲上海縣沈知事訪悉情形以米價骤漲實與滬地民食大有係雖有食米採辦處在外洋訂購秈米來滬平價售賣以濟民食乃一般商販託名採辦振米任意抬價囤積不得不切實嚴查以資整頓一面知照嘉穀堂仁穀公所米業代表等分别傳諭實力維持禁止居奇抬價務須按照市價售賣云 
[重組大有新記榨油廠之進行]  
　　資本額定三十餘萬 
　　大有榨油廠自倒閉以來經債權人會議議投標變賣茲聞薛文泰方椒伯等聯絡熱心實業之同志二十餘人擬重新組織業已議訂草章定名大有新記榨油股分有限公司額定資本三十餘萬刻正積極進行云 
 
 

Page 14

 
 
[江亢虎演講俄國社會情形紀]  
　　俄國共産黨試驗學理之失敗 
　　江蘇省敎育會昨日午後四時請江亢虎博士在尙文門外迎薫路職工敎育館演講調查俄國社會情形時雖大雨如注往聽者仍有三百餘人由黃任之·沈信卿君等同往招待江博士演講先致詞介紹述其平昔之研究及最近赴俄之調查旣畢江博士乃起而演講先致謙詞繼述赴俄調查情况謂初晤美國前駐華公使克蘭等均勸不用携錢赴俄但多携針·線·洋·烟捲等物入俄境卽可吃着不盡央俄自革命以還每日發給人民固定之糧食菜蔬一切針·線·洋火等物頗爲需要皆以此等物可易各項飲食品也鄙人從其言滿載以往果隨地可以易應用之品毫無不便之感此種情形彷彿三十年前我國鄕僻之地需要此等物品也鄙人赴俄國時本恐其第三國際會已開畢孰知該會屢次延期直至鄙人到俄時正將開會會中代表一種爲共産黨者一種爲其他黨派代表儘可爲反對派相與研究亦佳也共産黨卽多數黨卽日本所謂過激黨我國少見而多怪以爲過激黨之言及行皇皇焉畏避之惟恐或浼殊不知社會主義爲極有價値及榮譽者笤俄國之多數黨性質一切均佳故無所用其畏避也是黨創造於西曆一八○三年列寗氏亦爲其首領之一後至一九一三年各方代表因事討論有二種主張一部分人爲多數又一爲少數數派旣戰勝乃連絡各方面故稱爲多數黨其餘之少數黨亦發傳單相與辯論成爲少數黨鄙人此次赴俄與遠東共和國接洽所謂勞農政府勞字應作名詞解且照其原文字意應爲兵工農之政府不應作勞農政府解也此次在革命之後俄人本推翻一切固有之制度每日由政府分派人民之食用品且禁私相交易但其結果非常苦痕不得不漸相交易且交易之處人民道德甚劣内不便而交易·而公開交易而設肆交易政府亦無如之何而兇年饑饉災疫流行人民死亡爲數極衆政府首領現復迷信少數中央集權之辦法政事僅五人内定由委員通過作爲形式國内本欲打破階級而階級轉多不自由亦愈甚鄙人在俄雖承列寗等之優遇惟對於共産黨尙具旁觀研究之態度扼要言之俄國共産黨之一切設施及其結果不啻貿然將房屋拆毁而風雨骤來新建築亦無有只得草草將殘毁之木石駕疊而居爲狀殊難堪也不過凡事皆貴平心靜氣以研究更貴實地觀察故鄙意極願有志研社會主義者多結伴往俄一游也云云（衆鼓掌）黃任之君遂起致詞先答謝江君之鴻論次述其感想撮要得兩點其一誠如江君所言事貴研究實驗故有志者宜往游俄戎二俄國試驗最新學理而其結果極劣者推其根由實敎育之力量未充有以使然故吾人宜知所勉也云云（衆鼓掌）至此已七時大雨傾盆而下移時乃散 
[昨日之金融市况]  
　　昨日上午銀幣市價爲七錢一分六釐二毫半午後收盤七錢一分六釐三七五現洋市上雖有而各廠停鑄後到頭漸少故洋釐較前日略高二毫半 
　　銀拆上午二錢二滙豐收欵六十萬兩其餘各銀行亦有二十萬兩午後收盤拆息爲二錢一分比前日小去二分 
[友華銀行滙市報告]  
　　昨日友華銀行匯市報告云十九日倫敦大條銀價近遠期各長一二五紐約銀價縮至七角零八七五倫敦紐約間匯價爲四元三角分半今晨此間各國匯價均照昨日未動但開盤後市况見硬其後英鎊匯價卽長至三先令六便士半美金七十七元七角五分其餘亦隨之各有漲縮早晨市况頗硬投機者紛紛出售英鎊以致英鎊成交價八月份長至三先令七便士美金成交價六月份七十九元七八月份七十八元七角五分但銀行不願購進市况遂見鬆動午後英鎊成交價卽縮至三先令六便士半美金成交價七十八元至收盤時市况復微堅英鎊售開價六月份三先令六便士六二五七八月份三先令六便士半美金售開價六七八月份七十八元五角昨日倫敦市塲印度購銀少許市况堅定紐約市况平穩售出卽期者多 
[昨日之國内滙兌市况]  
　　昨日（二十日）滙市較前日平靜靑島南數日無市昨日行市濟南銀匯較上星期五市價跌五錢計一千零十八兩七錢五而洋匯則漲一元五角計九百九十六元五角靑島銀滙較上星期漲一兩五錢洋匯漲五元銀匯爲一千零六十九兩零七分洋匯一千零十一元煙台銀洋滙均未動漢口銀匯跌五錢計一千零二十二兩洋匯漲五角計一千零零六元沙市銀匯跌二兩爲一千零六十七兩五錢宜昌銀滙跌一兩計一千零二十四兩洋滙未動皖浙蘇閩各處均無漲落仍與前日相同重慶成都萬縣三處自前日漲高後昨日未見有變化云 
[昨日之外幣市况]  
　　昨日（二十日）外幣市面平穩羅卜票交易淸淡無甚漲跌馬克市面仍趨跌勢買價五釐七賣價跌一二五爲六釐法郎跌二釐買價一角五分五賣價一角五分八新加坡跌五釐買價八角八分賣價八角九分花旗票買賣仍旺價續漲一分買價一元七角六分賣價一元七角七分英金票穩定買價未動賣價漲五分計八元零五分荷蘭票漲一分買價六角五分賣價六角六分香港東京老頭票均無漲落云 
[昨日公平呌莊之市况]  
　　昨日星期二輪値公平洋行拍賣羽綢斜羽綢元絨西緞洋紗花羽綢細布市布原布紅標漂布等疋頭之期共排列五百十八件計二萬三千二百七十二疋比　較上届多六十七件計二千九百三十九疋所拍各貨之中惟洋紗最好漲四錢二分五釐其餘各貨跌多漲少客帮中胃口平淡如天津北帮牛莊山東漢口等帮尙有需要其外内地本街均各有買進但當令之貨稍形起角其餘則殊平常耳 
[車糖昨日之市况]  
　　昨日車糖東水白劃市六月份劃七兩半現貨三半劃七兩二錢五錦茂號之蔴袋貨車糖連日由香港裝來約一萬四千袋此糖錦茂由美國成交來此總共三十萬袋每袋二百磅合磅秤一百五十斤據聞照四溫底目前比算每袋售去可餘元一兩有零其利益誠不少也 
[絲繭市况]  
　　滬上各絲廠因今歲收買春繭均不足數現法美兩商廠絲續有辦進昨日信孚洋行買進某廠大將軍特别廠經三十包價每擔一千三百二十兩絲市似轉堅硬前昨兩日滬止絲廠派員赴常錫等處搜羅餘繭者甚夥現據該處來信報稱蘇州横涇貨乾繭每擔銀一百七十九兩無錫交貨常州西鄕貨售開每擔銀一百九十六兩無錫下皇貨每擔銀一百七十六兩陳典橋貨每擔銀一百七十兩零據云般躉户居奇不願即售人心看好云云 
[無錫夏蠶訊]  
　　無錫夏蠶早帮近届三眠今歲育者倍於曩昔前數日天時晴正蠶身尙稱不惡惟桑葉枝芽乾燥滋長薄弱市面逐漲做開每擔洋一元七八角之譜若得雨水調匀葉價定可回落也 
[苧蔴最近之市况]  
　　苧蔴一項近來東洋莊銷路頗旺辦去係織造蔴紗及織緞所用江西湖北産地來貨雖有但中關貨爲多高貨甚少不合洋莊之銷故高貨均被收買市價頗堅幸國内江浙廠機緞銷路減色又受華絲葛之擠軋今春以來無甚動辦且上年所進之貨尙未用　現高貨每擔開二十八兩價不致再升云 
[工商研究會忠告各工廠]  
　　聯合通信社云中華國貨之不能暢銷國外其第一原因緣商人多貪圖小利致信用盡失如此次潮帮夏布事蓋亦如此該會昨特致函各工廠忠告云逕啓者昨聞旅韓魯商以銷售潮帮夏布與潮人交涉多日迄未解决據元山領事館消息以韓地銷售我國夏布一項年約千萬茲次魯商因所定潮州粗靑紗夏布與原定貨樣不符蓋春平日失檢之處在向以信用爲主故不加檢視但憑牌號乃至發現粗劣之貨遂蒙有莫大之損失雙方聞現正爭待不下各旅韓外商以機會難得紛謀抵隙而來暢銷彼貨云云本會查國貨銷流外洋第一所當保持者信用二字牌號要緊勿冒他人商標勿攙低劣貨品希圖賺些須之利而自損聲價有則改之無則加勉因潮商夏布事特進一言幸各注意 
[晨光美術展覽會閉幕]  
晨光美術會假半淞園開第二次展覽會自十五日起至昨日（二十日）下午閉幕計六日中參觀者二千五百餘人極一時之盛各界名人赴會參觀者甚多以中華書局陸費伯鴻君尤爲讚歎畫件中如張聿光宋志欽裘芑香裘亦爲俞蓉江呂選靑吳杏芬女士張眉孫楊雪瑤女士等作品均爲人購去約三十餘件而裘芑香山水一幀則爲一日本畫家購去該會以人體研究爲西洋藝術根本中國在幼稚時代亟應提倡故西洋畫部陳列有人體畫多幅惟該園與天主敎有關開會之第三日有天主敎神父十數人入會參觀大不滿意旋該會接到園中通告令將入體習作悉數除去該會與之作幾度之交涉申明人體畫之重要始得無事云 
[英美實習電汽工師將旋滬]  
　　朱其淸莊正權耿調元伍錦昌四人於民國七年冬由交通部派往英國之馬可尼電氣廠實習民國十年春畢業後復由部電飭令轉往美國之合衆電信公司電機廠實習現又畢業刻聞四人已同乘中國郵船公司之中國號回國不日行將抵滬云 
[新康里加租與房客之對付]  
　　國聞通信社云新康里自售與斯文洋行爲業後大通路沿街房屋忽又加租昨增泰盛大茂油號協盛年豐等五十餘家致函該里房客聯合會云逕啓者去歲加租問題糾紛數月辱承執事爲衆請命具呈公廨當蒙廨憲軫念民艱調解在案至今感甚茲因經租賬房口頭通告大通路一帶房屋自陰曆四月起每幢加租二元等語同人得悉之下甚爲詫異查公廨調解條件並無再加字樣若不敢行制行後患何堪設想爲此函告執事務乞據理力爭當仁不讓事關本里必能始終維持云云聞該聯合會現决定今日下午開會商議對付方法云 
[沙船釣船互撞記]  
　　一船夥尙未知下落 
　　釣船謝長隆此次由福建裝載木器檯櫈等貨開駛來申（此貨係本埠坤發號向閩省仁和元購買計値四千餘元）舊曆二十二日駛至相距吳淞口七八里之處適泰和號之凌振泰沙船滿裝布疋開往烟台揚帆出口不及轉舵避讓將謝船右舷猛撞立時進水謝船船夥三人被撞落水凌船船夥江春林亦落水當場救起凌船見肇禍端將謝船拖至淺灘擱住惟船内之木器等貨隨浪漂失所剩無多凌船船頭亦受撞損昨日謝船耆民顧元吉凌船耆民郝山坤來滬各報號主現謝長隆船船貨損失計約六千餘金令泰和號賠償失落船夥三人内兩人當時由捕漁船救起昨日送至上海坤發號當由號主酬送一百二十元尙有一船夥不知下落而凌振泰船昨由泰和號雇定小輪前往施帶來申矣 
[醫界反對管理條例之步骤]  
　　致各省分會之公函 
　　神州醫藥總會爲全國醫會之總　近以反對内部管理醫生條例聯合本埠各醫會組織江蘇中醫聯合會以來各省分會紛紛來函詰責大致謂貴會總繼全國醫會而爲一省進行將置各省分會於何地等語該會昨特去函慰覆函云敬啓者此次内務部頒布管理醫士規則窒碍難行敝會曾迭次開會討論並徵求各省同志意見近因事機急迫業己先先行聯合蘇省各醫會呈省請求咨部取消援以爲例倘不能邀准則即按照民國六年成例再推舉代表晋京請願要求修　條文風雨同舟情殷共濟尙希南針時錫以利周行曷勝企禱如賜高見請直寄本事務所在英大馬路Ｐ字六十一號三樓云 
[蘇省中醫聯合會訊]  
　　上海中醫學會接外省各縣鎭各醫會來函詢問反對内部管理醫士規則及開會進行情形者日必數十起故於昨日又發通啓云逕覆者内部頒佈管理醫士規則條例苛繁醫界羣起反對此爲一問題至爲中醫根本計畫尤爲最重之問題此間所定方針已先聯合本埠中華醫藥聯合會神州醫藥總會及數會三團體爲一氣又由松江無錫南京溧陽鎭江揚州南通常熟各處代表到滬連日會議暫定名江蘇全省中醫聯合會現已通電呈内部並呈明本省長官打消規則區區愚表爲全國中國聯合之先聲畧無畛域省限之分應請貴處體念同人之意取同一相當辦理注重人才經濟兩端造成中醫堅厚基礎庶可風雨不動安如山矣勵進革新此爲嚆失講此佈臆即希公察 
[河海工程學校致浚浦局函]  
　　南京灌海工程專門學校校長沈祖偉致浚浦總局函略謂敝校因應時勢之需要以造就水利工程人才爲職志剏辦迄今歷届畢業各生服務於水利工程界者不下百人頗能聿著勞續本届正科第四班行將畢業雖未深造堂奧幸能涉及藩籬茲以始出服務非有先容則供求兩方或同有相左之慨爰想　局規模宏遠規劃進展正如旭日東升倘　需材尙祈惠敎自當擇優保送藉供驅策庶涓涓細流或足爲江海之益而在該生等因此得以磨練成才他日足爲社會宣力則提挈之德寗獨身受者銘感靡旣已也云 
[許交涉員由寗回滬]  
　　江蘇特派交涉員許秋颿日前應金陵大學之請赴寗參與立礎典禮並晉謁軍民兩長昨已公學由寗乘車回滬照常辦公云 
[華裕洋行大班回滬]  
　　香港訟案牽涉已註銷 
　　大陸報云華裕洋行大班波茫特氏前於四月初旬因香洪波茫特公司控案株連爲香港政府傳往審訊波氏旋向香港當道辯明其與控案並無關係經檢事長查明眞相後命將該案取銷故波氏已於星期六日乘約法生總統號回抵滬行矣 
[警廳特訂垃圾處罰專則]  
　　淞滬警察廳布告云爲布告事現在天氣熱了時疫流行的很快本廳長爲你們想那避疫的方法如取締食物飲料咧如掃除垃圾淸潔道路咧一再會同工巡捐局訂立章程布告曉諭並規定居民傾倒柆圾時間每日以上午十時爲度布告大家亦不一次止無非是講究公共衛生的意思但是有一般不顧公德的人民仍然將垃圾及一切污穢之物隨時隨地任意的抛棄要曉得垃圾是最　齪的甚麽蒼蠅呀蚊子呀都是由裡面生出來傳播疫氣的所以街面上最要潔淨萬不可有點垃圾堆積的本廳現正辦琎滅除蚊蠅事務嚴令各颧官長督率崗警隱時認眞取締除由工巡捐局督飭淸道夫役按時淸除外特訂垃圾處罰專則九條布告你們一體遵守如果查有故意違犯本廳長一定照章從嚴罰辦的此爲保全你們公衆的衛生起現萬不可視爲具文切切此布計開垃圾處罰專則九條（一）早晨十時以後傾倒垃圾於路者（二）雖在早晨十時以前而不傾倒垃圾於左近垃圾箱内者（三）見自已門前有他人傾倒垃圾旣不阻止復不代爲掃除又不報告就近崗警者（四）以菜菓皮壳瓦　穢物穢水等類傾棄道路者（五）各種菜葉攤担以皮充等物棄置道路者（六）往來行人口食瓜菓而將皮充隨路抛棄者（七）門首有掃除之必要經警察今其淸掃而抗不遵從者（八）隨路任意便溺者（九）違犯上列各條處一角以上五元以下之罰金 
[尹昌衡主張時局書]  
　　主張講道論德 
　　南北大總統各省軍民長官曁全國同胞鈞鑒方今之士智竊於法力窮於兵智力交困亂且日長蓋恃法則盜賊多有恃捕則　武階亂恃法以智勝智勝則狡逞恃兵以力勝力則暴張狡暴相爭國命絶矣故聖人幹　不曰以法而曰振民育德其示民也亦不曰以法而曰觀民設敎聖人濟險不曰以捕而曰常德習敎其臨民也亦不曰以兵而曰　思無窮今政　國險柯觀何臨大易垂訓焉可背之國以民爲本民以心爲王心苟不正民豈不邪民旣已邪法兵何補故裁兵廢督如盜未出而閉門立憲自治如根已朽而培葉百舉無成誠可哀也夫古之王者權可以立法釋伽捨王子之權而不爲勇可以强兵釋伽棄搏獅之勇而不試叨見度盡衆后法與兵皆無用也今毁法者則飾言革命反對者又文以護法從之以兵殺無已日昌衡以爲講道設敎眞三年之艾立法制軍甩方寸之木此非高調徒倡實則正路必由也夫民意日趨大順則籠罩應更高明以海納川方無泛濫若今掩耳盜鈴脚痛灸脚永無濟矣猶幸社會黨有太平之理　維埃立均等之基此猶囿於法也而高於言兵我國閻督有洗心之社馮督熏耶穌之敎北京之孔敎堂大興四川之明德會又起（第八師長陳洪範所倡全防區皆設會至百餘處）中山三民主義是否可行止園五敎同參亦或宜究人多好佛俗漸思懦近來業已見端保得更疑高遠若能合稽其權實不難丕作此新民何不因此時機稍撥養兵滋暴之費大開講道論德之風否則有治法無治人終歸破壞有賢兵無賢將徒長驕橫火中築室竭山林無以供其焚鳩内投方窮和緩無以救其死自笑鄙見極迂敢請聖明深索昌衡拘留六載從無一言怨北方被召數回亦不傾心向南國傷雙方之無成慟萬民之齊末而已歐風内被將有民訛不昭日月之光難消螢火之勢祈明聖敎以端大本人盡見性自無爭端縱能殺千萬小人不如培一二君子主張如此伏乞公裁尹昌衡叩 
[有包車者注意]  
　　工部局最近通告畧謂包車照會季費自本年七月一日起由四元改爲六元凡請領或續領該項照會者須徺向該局車務處索取空白照會式用眞姓名及門牌路名塡就連同應繳季費一併繳納方可領到爲免除遲延及困難見秋季照會於六月二十一日星期二起發給欲領照會者務須從速接洽 
[汔車碾斃男孩之訊判]  
　　住居滬西憶定盤路附近之九歲男孩韓關林於前日下午放學回家在憶定盤路長浜路轉角處閑觀適某西人自開汽車疾馳而來不及避讓致被撞倒碾傷要害醫治無效斃命由捕查見旋將尸體舁入虹口斐倫路騐尸所報請公共公廨李襄讞與美約副領事於昨日正午蒞所騐明委係生前被汽車撞倒碾傷身死無訛塡明尸格即升座公案先由新閘捕房捕頭投案訴明此事在昨日午後五點餘鐘發生現已傳到尸屬等語即據老婦侯趙氏供稱死者是伊外甥父母雙全住居遠處不及投案外甥慘遭碾斃務求伸雪並據駕車西人投訴昨日午後偕妻帶一小犬乘坐汽車出遊途經是處適工廠放工前面有多數工人是以開駛慢車死者因在馬路跑來跑去以致被撞云云經中西官核供遂於騐訊單上分别下諭云騐得韓關林係彼西人自開汽車撞傷身死據稱該小孩係在路奔路悞撞所致除飭屬俱結領尸棺殮外並由該車主從優撫恤此諭 
[蘇省水災義賑會消息]  
　　去秋徐州水災哀鴻遍野蘇省水災義振會馮夢華氏委託義紳喬孟乾君到徐施放喬君查放核實飢民頌德茲已回滬特去電致謝電云喬孟兄回滬銅邑振務除雹區擬籌捐再放一次外大體已告結束孟兄秉承付託貫澈義振宗旨核實查放飢黎感戴咸慶更生感戴鴻　圖邑歡洽肅電恭謝伏祈鑒　知事曹元鼎振務主任鄭於恕顧聲振叩文 
　　蘇省水災義振會接唐慕潮函云頃接麻陽來函云芷麻慘苦較丙午丁未間淮海慘狀如倍芷江匪勢異常猖獗知事及駐防軍不敢出城門一步居鄕者惟土匪與災民而已雲程等照章開查宫紳無一人敢擔任現與各股首領函商得其許可先來榆樹灣設局該處俄殍委塡溝　觸目皆是不可以數計臭氣隨處難聞雲程等已將性命聽之於天惟求糧欵速到速放多活幾人再芷麻時疫盛行吐瀉爲重病染一點鐘即死如有瀉痢妙藥速郵寄等語本届災重尙以芷麻兩縣爲各省之冠宗愈願奢力絀愧疚益甚尙求明敎肅頌善安 
　　尙有本埠新聞等轉入後頁 
雜評二 
[冀其逐漸撤去（旡用）]  
　　衛靈公問陳於孔子孔子凿曰軍旅之學未之學也蓋只知讀書之孔子安得餘暇復研軍事學若夫商人則會計當而已矣經濟調而已矣脫集以與謀政局吾知其不如管晏與謀軍事吾知其不如孫吳然斷斷不敢直答之曰吾不知吾不知致掃與商者之高興而就現在論現在自一動不如一靜多一事不如少一事此種心理爲眞正商人之心理當局果有　護地方之熱誠焉民之厭兵旣非一日勿云增兵即或不减已難聊生不爲官而爲民計亟應確定方針遞减兵額地方少一兵額即入民减一負擔商工省一憂慮前日上海兩商會上院部等通電云已有駐軍尙冀其逐漸撤去痛乎言之政府於此其如何申明並不添兵駐滬之主旨乎其如何使駐滬之兵逐漸撤去乎商人之希望如此政府之主張奚若逐漸撤去之聲請非獨拒阻新來之兵實　懇撤舊駐之兵無絲毫左右袒願政府其用善意嘉納且切實厲行之也 
 
 

Page 15

 
 
本埠新聞二 
[商務書館印行動物學大詞典]  
　　一國學術之進步常與辭典相隨伴蓋學術進步則專門之名詞與術語日繁而辭典之需要乃争旣有辭典則學者得有所憑藉以資研究而學術之進步愈　商務印書館近年出版之辭典除關係於文學「如辭源」歷史「如人名詞典」外國語「如英法德各國詞典」者以外其屬於專門科學者有植物學大辭典·及中國醫學大詞典兩種今又印行動物學大詞典發售預約券將於本年十月間出版是書與植物學大詞典爲姊妹型而卷軼較巨搜集動物名詞衛語達一萬零三百餘條插圖三千餘枚東西文索引計一萬九千餘條附錄共十三種全書共三千餘頁足以應現時學衛界之需要爲將來學術進步之左券焉 
[承天英華學校之夜學]  
　　沈家灣承天英華學校附設之夜學開辦迄今已六閱寒署所有辦法與日校一致特重會話文法簿記讀音橎譯等科歷届畢業諸生皆任商界要職本學期定七月一號下午舉行署假休業禮届時給憑給奬表演或續並於是晚開同樂會藉以聯絡師生情誼該校前因學額骤增所有敎室除供日校寄宿生自修外不敷應用曾將預科一二兩級移至　山路承天附屬兩等小學内茲悉自下學期起擬擴充敎室仍將預科一二兩級併歸原址在　山路另設承天學校第二夜學以期普及商業敎育現正從事修訂章程以供索閱云 
[女美術校夏季休業紀]  
　　昨日法界寳康里中華女子美術學校舉行夏季休業禮學生到數十人由校長唐家偉訓詞考錄前列最優者爲李葵生張秀李皖生陸漢玉陸珠鳳高鳳淸鄭德音等所繪圖畫如松栢山水人物所剌繡品如獅子猛虎花卉等類精神活潑特别新奇該校且將各主成績品陳列校前玻璃窗内觀者莫不贊賞爲美術界特　異彩聞該校此次提前放署假係因校長唐家偉女士回湘招考新生以備下學期大加擴張云 
[立羣女學之近訊]  
　　立羣女學自遷移英租办阿拉白司脫路長壽里後氣象一新下學期决議添辦高級英詞師範科專收各女子中學畢業生及同等程度者由該校校董國立東南大學英文系主任張士一君主講并已聘定現任交通大學澄衷學堂等校敎員及歐美留學生到校分任各科并聞該校於署假中設署期學校亦由張士一君敎授英語語音學等科誠滬上學界之創舉也 
[寰球日校開辦署期補習科]  
　　法界打鐵浜黃河路口寰球中國學生會日校現特設署期補習科程度自國民一年級起至中學畢業止以利用署假時間敎授各項實用主要科目俾學生於平日或有欠缺之功課得以補習再他校學生於下學期欲投攷復旦南洋交通約翰以及各處中學專門或大學而須補習預備者亦可往該校補習且聞所收之學費甚廉國民及高小收二元中學收四元該校定於七月四日放署假十五日開署期補習科云 
[滬海公學之署假補習科]  
　　北西藏路中公益里滬海公學恐學生在署假期内荒廢學業故利用此時期持設署期補習科定七月十七日開課專補國文英文算術二科每日授捰三小時程度照高小及國民編制並兼收校外生有志向學者可速往該校報名也 
[久記社演劇籌費預誌]  
　　芝罘路久記社爲本埠商學兩界組織之研究劇學機關會員皆係熱心份子對於社會服務不遺餘力設有義務學校一所以施敎育於貧苦子北夏期送診施藥以利貧病聞今夏以送診施藥及義務學校籌經費事特定於閏五月初六日假座九畝地新舞台由該社京劇部諸君串演京劇以享來賓届時必有一番熱閙也 
[仁濟醫院募捐消息]  
　　山東路濟醫院去年共診病人十萬六千七百人其中駐院者共三千餘人於此可見該院救治成績之偉大矣病者多爲貧人有夏日來院衣不蔽體冬時出院不能不給以棉衣者有無回家旅費院中爲之補助者而近來診症日見忙碌故擬添聘良醫多置器具以應潮流而舶來新藥價値昂貴經費開支亦復年盛一年以此種種原因院中經濟大形竭蹶然不得不設示維持以謀人類安寗是以印就一種報告分送各界善士特懇各慈善家鼎力　助不拘多寡其欵可直交本院名譽會計泰和洋行疋頭部依漂君收取云 
[民國路職員會紀]  
　　民國路商業聯合會昨晚開職員會正會長吳亮生君主席張汝舟君紀錄首由主席報告會務經過情形畢略謂本會上年俟年刋先出版續辦選舉今年刋手續尙未完全出版是否可先辦選舉惟選舉法應用單選或複選請諸君討論徐君運新謂鄙人贊成照前年複選制仍用通信選舉法周君新初附議通過主席云上届職員額數四十六人今届可少選惟願各職員照職負責李君介亭附議通過末衆討論縣警所破獲私製銅元一案由本會備函請護軍使盡法懲辦以儆奸民聞該會選舉職員定閏月初八舉行初選云 
[銀行夜社之聚餐會]  
　中國銀行學社定於六月二十一日（星期三）午後七時假座西藏路寗波同鄕會聚餐並邀社員馬寅初博士演議中國的公債嗣後全體討論修改銀行夜校章程云 
[華僑回國採辦國貨之先聲]  
　　　　華僑徐錫　徐明皆林雪圃君等昨日連袂來滬當由華盛貿易公司經理謝仲復君招待一切聞該華僑徐君等擬先赴杭州參觀浙江陳列所並考察綢緞各工廠謝君於今日滬杭午車陪伴前往聞一二日内返滬後再行參觀上海各工廠想在滬廠届時必有一番誠懇歡迎徐君等均爲　　商界巨　此次回國考察國貨提倡實業於國貨前途甚抱樂觀也 
[上海市自治講習所消息]  
　　聯合通信社云貴州路上海各路商界總聯合會所組之上海市自治講習所本定六月一日開課乃因校址未能覔得故致延期昨該所籌備員周成請霍守華爲所長霍君已允許一俟相當校所定着後即行通告開課聞現報名投考者已有八十餘人之多云 
[漕河涇鄕經董之委任令]  
　　漕河涇鄕經董自委陳學詩後迭遭各界反對茲上海縣沈知事業已將正副兩經董同時分别另委其委任令云查漕河涇　經董陳學詩甫經委任即迭據該鄕地方紳商學界紛紛呈訴業已分别批示並以陳學詩究竟是否不孚衆望函縣地方欵産處總副董邀集鄰鄕上梅市經董曹行鄕經董公同商榷如果陳學詩難孚衆望自應遴選就地公正士紳委任接充茲據欵産處函稱該鄕前經董張宗福此次信用業已恢復曾經該　各圖董兩次函請回復經董職務復有該鄕公民推舉張秀麒爲經董張宗福張秀麒均爲該鄉人民所信仰應皆堪勝經董之任惟張宗福資望較深年齡較長若援該鄕梅宗泰張宗福之先例分别任用庶幾左提右挈相得益彰等語函復前來查經董爲一鄕之表率對於地方利病關係甚重現在旣經公同舉定張宗福張秀麒堪勝經董之任陳學詩雖經委任尙未接收應候另行任用仍以張宗福爲該鄕經董以張秀麒爲該鄕副經董除分别委任令知外合行令委該正副經經董查照妥爲接辦仍將任事日期具報備查此令 
[私藏軍械之男婦解檢廳究辦]  
　　淞滬警察廳前據眼線姚福安報告閘北胡家木橋有江北婦人王李氏家容留山東人李鳳池及直隷人靳鳳山等形跡可疑請求查辦等語徐廳長令飭偵緝隊加派探警馳往該氏家查抄搜獲手槍二支子彈數十粒兇刀二把遂將該氏及李靳一併拘獲又在室中拘獲婦人康招弟（即陳康氏）並寗波人李金龍等押解到廳發交司法科一再研訊該男婦供多狡展經劉科長禀明徐廳長諭令備文飭警於昨午將男婦各人連同槍彈兇刀函送地檢廳究辦 
[浙江券額外中奬開奬記]  
　　昨日爲浙江塘工有奬義劵第四十五次正券額外加奬在滬開奬之期假南市利濟總局内舉行茲將開出之五大奬號碼及經銷各票號照錄如下頭奬二萬五千七百十二號杭笇義大利二奬二萬九千四百號杭州義記公司三奬二萬六千七百八十四號嘉興永最利四奬三萬一千一百六十四號杭州義利源又四奬二萬一千七百九十六號蘇州程夑記五奬二萬一千九百三十六號本埠善利全又五奬四千九百八十七號本埠廣滙源 
[上海證劵物品闪易所之被控案]  
　　恒豐恒大兩號同延律師在公共公廨狀訴上海證券物品交易所理事長　洽卿及各常務理事人等不還證據金等欵計共三十五萬元左右業由公廨於本月十三號諭令該所理事長及各常務理事各理事等限三日内將該所應還恒豐號現洋十五萬八千八百十三元又代用品洋八萬三千八百六十二元五角又現洋一萬六千七百元應還恒大號現洋九萬一千三百二十五元五角又代用品洋九千一百四十六元等欵繳存公堂聽候訊明核辦此諭下後該所並不依限遵諭措繳昨晨該所理事長虞洽卿等偕代表律師投廨請求免繳具結據該律師稱各理事大都係商會會員當不至於逃避且原告亦尙欠被告之欵應請准予具結候訊原告代表律師反對謂原告所控之數均係實在應得之欵非同損失可比該所旣號有一千萬之股本則此區區之欵應即遵諭繳存公堂況被告今天之請求狀内又未聲明不承認所控之數惟其所云此欵已有交與經紀人公會一節此舉實屬赵越出該交易所辦事章程第五十九條範圍之外須知所控之數旣係敝當事人等應得之財産當然歸還敝當事人而被告律師適言該所已與日本人合併之語恐非事實截至今日止敝律師尙未聞有合併之事云云俞　讞訊至此即與英包副領事退入休息室爲五分鐘之磋商旋復升宣布判詞如下着兩造於七日内互商和解倘和解不成立先着原告恒豐號恒大號代表各交五千元舖保後被告應即遵照六月十三日諭單履行聽候訊明核辦此諭 
[荷囒人欠房捐被控]  
　　公共工部局在公共公廨呈訴住居北四川路二十二號半門牌之荷囒人滿立格斯積欠房　四年計銀三百六十四兩等情昨晨由五十九號三道頭西捕將該被告票傳到案經李襄　會同美約副領事訊據原告代表費期福律師聲明被告已致函領袖領事承認所欠不諱官判展期兩禮拜再核 
[汽車撞傷行人]  
　　昨日下午六時許有某號汽車駛經英大馬路勞合路口司機不愼撞倒鎭江人江雲夫跌傷頭部當由老閘捕房二百八十二號華捕到來抄錄肇禍汽車號碼一面雇車送受傷人往仁濟醫院醫治旋即歸報捕頭核究 
[女傭自刎受傷]  
　　湖北路三百五十六號周泉記印刷所雇用之三十餘歲錢姓女傭不知何故於昨晚七時許自用廚刀割傷喉部血流如注暈臥於地經所主查覺鳴得老閘捕房一千三百二十三號華捕到來車送仁濟醫院醫治旋即歸禀捕房查究 
[婦人價買被拐男孩]  
　　海門人徐仁福在城内檢察廳狀訴顧少榮將伊五歲男孩金法畧誘價賣與住居北四川路二百三十六號門牌廣東婦人徐氏一案該廳以買主住所係在公共租界因備文派法警投虹口捕房協同包探蔡添將氏與孩一併查獲昨解公共公廨請爲發落檢廳來警上堂呈文請求照章引渡而該氏則延律師辯稱尙須豫審謂准比交保候訊中西官磋商之下判徐氏交一百元保候下禮拜二告訴人到案豫審核奪 
[七年之姘夫婦各押三月]  
　　顧福田之妻顧王氏前與錢阿林姘識匿居法租界地方現爲顧福田偵悉報告捕房飭探將顧及王氏一併拘獲帶入捕房昨解法公堂請究先由原告投訴前情詰之錢阿林供民人與王氏姘識已有七年之久並不知王氏有夫故敢姘識求請恩宥顧王氏供認與錢姘識原告又稱妻子不守婦道求請准予離異等語中西官判錢阿林顧王氏兩人各押西牢三個月以儆原告請求離異一節准如所請 
[設店騙貨之陳偉卿]  
　　陳偉卿前在法租界紫來街懿德里内串通在逃之張　友等虚設餘源泰字號先後騙取新華廠大陸公司鼎華經華通材公司等價値五千餘元之貨物將貨售去私行棄店逃逸旋經原告等得悉報捕將陳一名拘獲帶入捕房暑解法公堂請究先由各原告投訴被騙情形詰之陳偉卿供民人向在某洋行爲夥餘源泰實着張寳友所開民人並非股東餘供支吾中西官判陳交保出外係各原各詳細補詞到案再行訊奪 
[打破王少亭之燕子窠]  
　　王少亭現在法界私設燕子窠供人燈吃洋烟違章爲探偵悉拘入捕房諭着交保又錢濤日前身藏烟膏一百餘盒行經菜市街爲探王榮生查見帶入捕房昨日傳至法公堂請究先由捕頭上堂禀明前情詰之被告等供認私賣不諱中西官判王罰洋三十五元錢罰十五元充公烟具烟膏没收 
[帶煙土人開釋]  
　　山東人馮德順前日午後身帶烟土一大包經過九江路被包探沈阿岳查見搜出前項烟土將馮帶入捕房昨解公共公廨經關讞員會同美丁副領事訊據馮供該烟土係在馬路拾來並非販賣中西官得供判馮開釋烟土送海關焚燬 
[三四賭徒各押三禮拜]  
　　無賴張連夫楊洪生兩人於日前在法界僻靜之處在地擺設三四賭攤騙取鄉人洋銀適爲包探查見將張楊兩人拘獲連同賭具一併帶入捕房昨解法公堂請究先由捕頭上堂禀明並將賭具呈鑒詰之張等供認串騙不諱中西官判兩被告各押三禮拜以儆 
[流氓毆斃測字人]  
　　常州人俞發生現年四十九歲本在原籍開設米行業已關閉來滬謀事不成在新閘地方擺設測字攤爲生寄居其親串陳劉氏家前日突來某某等流氓四人向兪索詐洋數元不遂行兇用足踼傷兪之腦部醫治無效身死該流氓等見肇禍端一哄逃散事後由陳劉氏報請新閘捕房飭探將尸舁入騐尸所昨午經李襄讞會同美約副領事蒞所騐明飭屬領尸棺殮遂升座公位向陳劉氏畧詰前情一過即於中西文騐訊單上分别下諭云騐得已死兪發生委係生前被某某等毆打致死除飭屬領尸棺殮外候飭提兇犯到案訊究此諭 
[兩客棧違章罰鍰]  
　　福建路通裕公客棧主柴　莊因不將寓客姓名明白登載又北海路華興客棧主陳寳三因容寓客吸食鴉片烟均屬違章被捕房查悉禀廨出單於昨由　將柴陳二人併傳至公共公堂經中西官訊明判各罰洋十元充公示儆 
[傭人串竊拐誘案判結]  
　　信居法新租界地方之彭康壽於日前被傭人陳康徐長江兩人串通將彭價値二千餘元之首飾衣　皮箱竊出後寄藏在朱維卿家並將原告之妾楊氏誘拐出外藏匿無踪旋經原告報告捕房現爲包探偵悉前往將陳徐兩人拘獲並將窩贓之朱維卿朱張氏夫婦兩人一併帶入捕房吊出　贓無幾昨解法公堂請究先由原告彭康壽投稱陳徐兩人均在我處當差於日前乘我出外之時將物竊出事後接得匿名信函一封内稱須以六百元方肯將楊氏送回等語今將信函呈鑒今蒙拘案求請重究尙少餘　亦請追　等語詰之陳康供認行竊惟原告之妾楊氏出外後即由伊兄楊超領回家中現在何處不得而知餘供支吾徐長江供飾物實係陳康所竊民人祇分介金錢一只大洋四元求宥朱維卿供飾物由陳康車來暫寄所有箱内首飾由妻子取出質當民人並不得知求請恩典朱張氏供認皮箱之金飾實由婦人質當現已吊　餘無别吻中西讞員判陳康押西牢二年朱維卿押九個月徐長江朱張氏各押六個月期滿一併永遠逐出租界贓給原告領去 
[積竊王賢康押二年半]  
　　王賢康先後行竊滙山路崑山花園界路北河南路等處西人住宅及外國飯店之花瓶羢毯衣服等物質洋化用前日被包探孫阿慶江標緝獲吊出贓物昨解公共公廨中西官訊實判押西牢二年半期滿逐出租界贓交各失主認領 
[追弔被竊布疋]  
　　警廳偵探在途緝獲行竊布疋之戴小旺子解送偵緝隊申送司法科訊辦在案茲據商人袁瑞雲投　禀稱在浦東十八間地方開設袁永順布店四月十一夜被賊竊去各樣色布五六十疋曾開單報告三區二分所今幸破獲竊賊戴小旺子消贓於胡家木橋茂盛布店請求追究等語奉諭飭探前往吊贓祇起獲十餘疋並將該店夥魯永淸獲解到廳昨牽司法科研訊魯供稱此項贓布全由店主蕭小毛一人經手收下民人並不知悉戴俯首求恩官判戴魯分别收押起案各贓暫存聽候訊追 
[陸阿三攫飾押半年]  
　　流氓陸阿三前日午後在山西路等處先後攫取郁裕興等金飾被控捕房於昨由探將陸獲解公共公廨經中西官訊實判陸押西牢半年期滿逐出租界 
[公共公廨訊案彚錄]  
　　昨晨公共公廨民四庭由兪襄讞會同英包副領事訊理各案併誌如次（一）傅發記訴正和錢莊經理夏品川等不理欠欵案結果請求照准夏品川所有各案共交一千元舖保候諭派本廨理賬員淸理其餘各被告到案亦各交一千元舖保另案金愼記訴追已判决之案着存公堂銀九百五十兩候核（二）太昌承號訴正和莊欠欵案結果已於傅發記訴被告夏品川同日呈遞請求狀内批諭矣（三）劉錫卿訴徐瑞林違背合同請追損失案結果限兩日内被告各交二百元舖保（四）謝蘊瑜訴林鴻儒等不理花邊價洋案結果候函託程文明會同花邊公會會長辦理（五）九如綢莊訴吳瑞生不理欠欵案結果改期第一件訊 
　　又午後民一庭由陸襄讞會同美約副領事訊理中華捷運公司　廷芳延朱斯芾律師訴　烈武用空賬洋案被告以無力遵判還洋延高露玲律師請求開釋結果改期一個月候原告回滬再核民四庭由兪襄讞會同日副領事田中氏訊理（一）　生訴沈鳳亭等盜賣地皮請追損失案結果准原告登報十四天再核（三）康正葆訴趙德麒違背租屋合同案結果改期十四天再核 
[誌謝]  
　　昨承銀行週報社惠贈第二五三號「銀行週報」一册又商務印書館惠贈第三五○期「英語週刋」及第二卷第十一號「兒童世界」各一册誌此併謝 
來函 
[項如松等來函]  
　　逕啓者閱六月十九報載百老匯路商界聯合會組織贖路儲金大會選舉鄙人等爲名譽隊長一節鄙人等並未與聞應請代爲更正無任感禱項如松傅筱　葉賢剛徐通浩許韶鳴同啓 
來件 
[招商局章程私議（五）（續）] [  張一鵬]  
　　第三十一條　總務處設處長一人依董事會之命專司承轉各科及不屬各科之特别事宜 
　　第三十二條　總務處分設四股如下股員無定額第一股保管機要文件全同印信第二股撰擬一切文牘第三股收發第四股翻譯 
　　第三十三條　産業經理處設處長一人依董事會之命專司産業經管事宜 
　　第三十四條　産業經理處分設三股如下股員無定額第一股保管契據印信第二股會計及文牘第三股庶務 
　　第三十五條　核收科設科長一人依董事會之命專司欵項收入事宜 
　　第三十六條　支發科設科長一人依董事會之命專司欵項支出事宜 
　　第三十七條　查騐科設科長一人依董事會之命專司查騐總分局欵項賬目以及船隻裝運貨客並騐勘工程事宜 
　　第三十八條　修繕科設科長一人依董事會之命專司修造船隻及總分局房屋碼頭一切工程事宜 
　　第三十九條　庶務科設科長一人依董事會之命專司總局内除産業經理處外基他各處科一切庶務事宜 
　　第四十條　編造科設科長一人依董事會之命專司全年公司計算各類表　及股東名册事宜 
　　第四十一條　分局各設局長一人歸董事會委任經理分局全局以及該管碼頭棧房一切事宜但董事會認該分局事務繁劇者得設副局長一人 
　　第四十二條　分局應用人員以及一切編制各視事務之繁簡自行釐訂呈請總局核定遵行 
　　第七章　决算及淨利之分配 
　　第四十三條　每年决算期間分爲兩期自一月至六月爲前期自七月至十二月爲後期全年决算報告每年當提由股東常會議决 
　　第四十四條　每年應造具左列各種表册由董事於開股東會前一個月送交監察人復核（一）財産目錄（二）貨借對照表（三）營業報告書（四）損益計算書（五）公積金及盈餘利息分派之議案 
　　第四十五條　每年所得凈利於總額内先提十分之一爲公積金　　第四十六條　本公司股息常年七釐若分派滿七釐時得由公積金内提出補足七釐之率 
　　第四十七條　凈利中提出公積金及付給股利後如尙有盈餘應以二成爲特别公積金五成爲股東紅利三成爲董事監察人酬勞金二成爲職員奬勵金 
　　第四十八條　本公司分派淨利應於每年監察人覆核賬册後分配提交股東常會追認（說明）本章各條悉遵公司條例及參中國銀行章程編訂舊章於分派官利以及提存公積及紅利勞金等項均無一定準則自不足以資遵循今擬核定成數永以爲例以後即可先行分配隨後提交股東會追認較爲利便 
　　第八章　附則 
　　第四十九條　各處科及各分局辦事細則以及棧房輪船規條另行編訂在新規則未發布以前仍循舊章 
　　第五十條　凡本章程未規定者悉遵公司條例辦理（完） 
[中華民國全國民生協濟會章程（續）]  
　　第五章　進行事業　（第十五條）本會進行之事業計分敎育·實業·慈善·貯蓄·四部分列如左甲敎育部事業計分五項進行（一）男女義務學校專爲貧民子女求學之備（二）職工日夜補習學校專爲各項職工閒暇時補習之備（三）編輯團編緝日刋月刋（四）演講團演講德育智育二項專以溝通智識改良風俗爲本旨而對於提倡實業振興國貨養成儉德勿忘國恥諸端尤所注意（五）職工俱樂社專爲各項職工閒暇時遊戲之所設備各種有益身心之游戲品以資遺興而免博飲及各種傷德耗財遊戲之害乙實業部事業計分三項進行（一）墾植類專集資本開辦墾植公司使一部份人民從事墾植（二）製造類專集資本開辦製造公司使一部份人民從事製造（三）貿易類專集資本開辦貿易公司使一部份人民從事貿易丙慈善部事業計分八項進行（一）施醫設立醫局招請醫生對於病者掛號施醫不取醫資（富者自願助資者聽便）（二）施藥設立藥局延請藥師配製藥品隨病施捨不取藥資（富者自願助資者聽便）（三）施衣（四）施米（五）施材以上對於凍　無告者及斃命者相當施捨所有施捨之資則由主管職員分頭勸募以符協濟本旨（六）介紹各類失業之人仍能各執其業（七）貨惜各種負販之人以相當資本不使因無本而停業惟須得有會員介紹或保證方可（八）保護各界舞辜受人侮辱被人凌虐者丁貯蓄部事業計分兩項進行（一）公共貯蓄類是項貯蓄由會員遵照本會批示各出若干貯蓄以備本會剏辦各部事業之用（二）各個貯蓄類是項貯蓄由會員各自酌提進欵若干份貯蓄以備各人婚喪及養老之用以上四部辦事細則另有專章 
公布欄 
[江蘇高等審判廳]  
　　民庭判决　顧朱氏等與顧四姐等因家産涉訟控訴一案（判决主文）本案控訴駁回控訴審及前上告審訟費由控訴人負擔▲周恭鎬與莫文堪因存欵涉訟控訴一案（判决主文）原判除駁回控訴人其餘之請求部分外撤銷被控訴人等應償還控訴人本利洋各七百四十六元八角又利銀一百五十四兩八錢二分四厘訴訟費用控訴人負擔十分之四餘歸被控訴人等負擔（以上六月二十號） 
[江蘇高等檢察廳]  
　　批示　金少庭狀悉候調卷核奪此批▲李賢善狀悉案已迭次批明毋庸多　此批▲王毛氏狀悉候提卷核奪此批▲朱連瑞等狀悉候調卷核辦此批▲顧甫榮據訴是否屬實仰候令縣迅予依法辦理並具覆察奪此批▲戴錢氏狀悉候調卷核辦此批▲鄭景淸據訴已悉仰候卷到即行核辦此批▲律師張尙據呈及舊狀三三均悉查明辯狀内有一本應補價三角七分八　嗣據如數繳到應准補蓋印記一併發還仰即來應具領可也此批▲王趙氏狀悉所稱受賄等情如有確實證據仰即來廳候訊此批▲陳金富狀悉前經令縣　知毋庸多　此批▲張叙生金小龍狀悉准予上告此批▲石箴狀悉所訴如有確據應逕赴原縣呈催可也此批▲金盛利狀悉爾姪究竟有無行竊情事仍應提出確切理由逕向原縣催請依法核辦毋庸來　越　此批 
　　▲諭知事案據武　　民人孫　根呈稱爲劣董父子殃民串惡優害乞恩委員會縣復騐審辦等情到廳據此查投遞白禀本應向不受理該民如確有申訴事實仰即另具正式訴狀來應以憑核辦此諭右仰具呈人孫　根知照（以上六月二十號） 
[上海地方審判廳]  
　　判决主文　（民一庭）一件决定潘學維與洪发香因婚姻涉訴一案（主 
文）本案　轉鍺談駁回印祇費四元五角發運▲一件决定施件春與楊　山等合股營業糾葛抗告一案（主文）本　　告駁回抗告　用歸抗告人負擔　（民二庭）一件判决連吳氏與張　增房屋糾葛控訴一案（主文）原判决撤銷被控訴人第一審之請决駁回本案訟費歸被控訴人負擔▲一件判决朱琴林與葉殿卿因花欵浨訟控告一案（主文）本件控訴駁回本審及本判决前上告審訟費　聲明　　費用應歸被控訴人負擔外餘歸控訴人負擔▲一件决定周　庭與朱揆一等會欵涉訟聲請再審一案（主文）本件再審之聲請爲合法　（簡易庭）一件决定張志鈞聲請撤銷假扣押一案（主文）本件聲請照准▲一件判决許少　訴王阿根因求償保欵糾葛一案（主文）王阿根應償還許少屏九八規銀三百五十一兩二錢八分訟費歸王阿根負擔▲一件判决張逸民訴張福林禀　糾葛一案（主文）本案應維持本廳民國十一年五月九日之判决聲明　碍後之訟費歸張福林負擔▲一件判决葉順芳訴張永發欠欵糾葛一案（主文）張永發應償還葉顧芳洋一百十元零六角葉順芳其餘之請求及張永發反訴之請求均予駁回本案訴訟費用歸張永發負擔七分之六葉順芳負擔七分之一▲一件决定李爕坤與胡子立等房租糾葛請發支付命令聲請更正當事人一案（主文）本件聲請駁回聲請費用歸聲請人負擔▲一件判决孫丁氏訴邵澂灝賠償損失糾葛一案（主文）邵澂灝應償還孫丁氏洋四百零六元八角訟費歸邵徵灝負擔　以上六月十九日 
　　批示　一件沈覲舜狀請依法執行由狀悉陳文彬已繳洋一百元存候給領餘正傳追仰即知照此批▲一件徐楊氏狀請追繳由狀悉候傳追此批▲一件朱雲亭狀請傳追由狀悉准予傳案訊追此批▲一件易有　狀領案欵訟費證物由准領此批▲一件徐國　狀請銷案由狀悉准予銷案此批▲一件陳戴氏狀請將伊子釋放由狀悉業已當庭諭知爾子陳春發矣此批▲一件邱錦雲狀請將案註銷由狀悉朱道元嫂　洋二十元准即來廳繳證具領完案此批▲一件邱錦聖狀領案欵由准領此批▲一件王步洲狀交案欵訟費由准交此批▲一件莊金華狀交假扣押費由准交此批▲一件吳壽山狀領案欵並訟費由准領此批▲一件陸子靑狀請執行由狀悉查本案業據朱秀川提起控訴所請應從緩議此批▲一件陳恒茂狀交案欵並訟費由准交此批▲一件張允梅狀領案欵由准領此批▲一件周銘初狀請給領並傳追由狀悉准予來廳具領並傳蘇秉鈞到案訊追此批▲一件蘇穎傑狀交查封費由准交此批▲一件蘇穎傑狀請查封如有　誤情願負擔由狀悉候派員查封此批▲一件顧馨山爲童養媳捲逃請求備案由旣據狀稱憑同原媒親友等雙方調處妥洽立有合同據字何以王氏之父王壽卿忽然悔變不肯簽字自應再邀原調處人速爲理處所請應從緩議此批以上六月十九日 
[上海地方檢察廳]  
　　批示　陳文奎狀悉候傳原千告訊明核奪此批▲孫文泉狀悉候起訴同級審判廳核辦此批▲彭片山狀悉姑准傳人證到案訊明候奪此批▲陳汝泉狀悉案經起訴候同級審判廳訊辦此批▲王連發狀悉仰該庭論息爭毋庸再　此批▲黃餘慶狀悉查衛阿佳等如果紏衆在黃泥灣刧爾鈔票期財物奪取到手後自當率黨潛逃何以又忽將爾軋至徐家茶店敲詐時非深夜自黃泥灣至徐家橋一帶地方豈無行人爾何以沿徐並不呼救况據稱在茶店詐去之銀洋一元即係刦後所餘則衛阿佳等於行刦當時何不並此取出必待至茶店始行詐取其手叚未免太拙且爾旣係被刦則於脫難暴力後自當即時訴請究辦乃在家坐待調停必俟調停不　始行且狀告訴情節種種離奇所訴　有不實不准此批▲顧竹亭狀悉爾案係屬民事業已當庭論知所請不准此批▲張萬榮狀悉案正偵查仰候核辦毋　此批▲成開雾狀悉候傳訊核奪此批以上六月十九日 
[上海縣公署]  
　　批示　許少滿呈爲預先報明請求察核由批前據徐文田具呈業經捕令上海市經　查復尙未復到據呈前情候再令催迅查速復核奪着即知　此批▲沈妙根呈爲陳明租種地畝被築馬路請核示由批據梱保許少滿具呈批示矣仰即知照此批▲袁文祥呈爲不正　業競爭請飭　移由批候令行牙行登錄稅處查明具復核辦此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[渡美國意利湖觀納格拉瀑布記（二）] [  陳萓自法國寄] 　　 
　　吾劑入戲館之目的有二一在天熱不便奔走二則以覘其地風尙之厚薄蓋戲館營生善迎合社會心理言行之間足覘其微入境問俗以游戲場中得之爲最易戲畢至船埠尚從容不迫五時半始啓行其船大小與吾娥行駛滬甬之新寗紹新北京相同而置備辦法則逈異以予所見似較吾國爲優因詳述之以爲吾人取法焉自地曲洛寒至水牛城爲時須十五小時取費一律三元臥室另買分甲乙二等甲等又視房之大小與陳式之精美面異予等初定乙等一艙費四元八角只容二人居大不及方丈而又無窗入内頓覺沈悶欲死且尙有一人不能安排不得已乃改換甲等甲等一艙須十二元然三人同居亦同其價艙内陳設極精美艙分三間銅床二沙發一梳妝臺一桌椅數一二間中以幙帷隔之實一大間也又一間爲厠所盥洗與浴室淸潔異常艙内電燈十餘盞照耀如畫地毯軟厚如着棉儼如上等旅館予等每人雖多費二元安適則爲有生以來旅行所未有甲等艙聞祇十餘間乙等艙大小一律然有面外面内之别冬季旅行乙等艙亦已安適蓋猶新寗紹之房艙而較爲淸潔也船費三元飲食不與焉 
[筆記]  
[情痴記（二）] [  智軒]  
　　繼又思余之改裝固爲承歡起見心本無他况意旨承自二老更可邀諒湘波忠厚或未必遽洩我隱第形跡旣已顯露他日相業何以爲情深夜歸寢輾轉床頭愁思不寐天微明而湘波至就床側間略叙數語興辭而去聆其語或已知我行藏因思與湘波聚首餘年情愫融洽事旣至此曷若直告或能稍釋前嫌正凝思間沈母忽來握别蓋沈母有兄宦於蘇省擬訪之並作客焉初湘波歸家盡以秋雲隱情告母求媒娶爲婦沈母聞言未知懋蘭夫婦之用意何在心竊欵之繼念得婦如是於心良慰蓋秋雲易裝旣被窺破而湘波之諱男爲女喬裝求學人舞知者且懋蘭夙崇理學一旦求婚不適以啓其疑賣乎初湘波生時遣目者推其運命謂恐夭折惟出嗣易裝喬男爲女庶可轉危爲安嗟乎離奇七合暝暝中殆有天乎夫迷信術者固婦女之大謬乃一念偶差遂平添此一段悲史矣至是不得已藉訪兄爲由徐國後計即買舟赴蘇瀕行辭别而懋蘭夫婦以師生故往送之及埠沈母登舟啓椗將發懋蘭示婦佇立河干致聲珍重惟不見湘波遙視内艙僅一十餘齡童子蟄伏舟隅狀似酣睡懋蘭大疑與室人言之 
劇談 
[梅訊（十九）] [  珍重閣]  
畹玉等乘大和船三時啓椗計程十一時可達南通寓博物院已早爲布置置帖妥矣 
　　晚演游園驚夢想更俗劇場於珠簾翠幕之中着閒庭雅院之秀嗇老必掀髯而笑也 
　　飲食投謁之瑣屑一時未易詳舉當俟賦歸始能露布 
　　昨謂畹華佩金瑣署鶴鳴二字此蓋畹華學名也人人第知梅畹華之名瀾不知其爲鶴鳴也 
　　天熱演劇苦汗則於汗衫上加一油綢之單褂即一種薄雨衣料所製者然後更加戲衣汗不濕矣而油綢質地緻密不能透氣苦熱遂益甚俟卸裝時汗出如藩揮之如雨也 
　　昨見寒雲主人有函懇畹華代覓梅歐閣集一册梅歐閣即張嗇庵建於南通以紀念畹華曁歐陽予倩者也集中照片數十葉嗇詩數十篇唱和尤多印刷亦極精美前年滬地亦偶見及畹華則當往通州索之也 
　　香南三集尙未定期須俟畹鳳回滬後定奪畹云必擇一淸閒之日與海濱諸老周旋一堂 
　　昨有見及秀道人者詢以覇王别姬道人曰吾殊不忍畹華演此悲劇令人不忍卒覩 
　　吳昌老屢欲投謁畹華迄未成行想一返滬必踐期約也 
　　昨載非園主人賜贈一詞以前日聚梅雪於一堂並有贈寻一詞調寄高陽臺並附錄之 
　　贈李媛浣蘩（浣蘩寻芳小字也） 
　　璨若瓊琚華如桃李更堪氷寻聰明臣里佳人二喬誰嗣香名西樵山色寰中秀爲個儂特地鍾靈占人天月地雲階玉價珠聲紅桑閱盡風懷減儘𢳀挱老眼還爲誰靑誰遣樓臺驀如七寳修成小園得似愚公谷近綠陰曾竚娉婷又花風數到將離杯莫辭傾 
趙叔雍復有淸平樂二首 
　　丹靑貺我古佛楞嚴座（客歲畹華畫佛寄貽）冰雪聰明蘭絮果消受茜窗淸課年時俊約香南綠陰深處詩庵乞與散花天女三生慧業同參 
　　吾宗小阮圖寫羣芳徧塵世賞音今幾見得似嗣宗靑眼（家姪安之臨陸包山百花長卷畹華賞譽有加）唯應能者能知年時弄粉調脂貌取花王國色倚聲消得梅痴（畹華舊作特丹便面秀道人爲題淸平樂一闋） 
小說 
[社會小說人間地獄（一三○）] [  娑婆生]  
　　第二十回　酒綠燈紅鄕親聯愛蒂　箏繁絃沸野衲播情苗法寳是什麽那不消說得是唐都督的那張名片了薇琴的父親忙將唐都督名片取出親手交給崗警道道是一張唐都督的名片他吩咐我帶這張片子到你們區裹來領薇琴回去費你的心將這張片子給你們區長瞧你們區長自然明白了崗警接過來一瞧果然見唐都督的名片那開口駡人不戴帽子的閒散巡警也凑過來一瞧便也不再多嘴懶懶的走了開去崗警這時候也不敢怠慢拿了那張片子往裏走交代薇琴的父親道你在外面且等一等約摸停了一頓飯的工夫那巡警出來呌薇琴的父親進去他不知是吉是凶戰兢兢的走了進去另外有一個巡士領他轉了一個灣到了巡長室一踏進門只見他的女兒薇琴玉容憔悴滿面淚痕的立在一旁室中有四五個警士聚在一起見薇琴的父親進來當中有個巡長指指薇琴問他道你是他的親生女兒嗎他道正是巡長道你的女兒違背了我們章程拘留一夜本來還要查辦的現在旣然唐都督來片子剛纔我們區長又接着都督從口頭打來電話格外從寛免究你領回去好好的管束罷薇琴聽了這話固然是歡天喜地便是他父親他覺得心頭一塊大石頭落了下去趕忙的答應幾個是字薇琴的父親還立着不敢走内中有一個巡警推推薇琴道你可以同你們爸爸回去了還在這裹作甚薇琴得着了這一句話便走到他父親身邊一齊走出巡警署的大門薇琴見出了虎口四邊一望已不見了巡警蹤影便對他父親道要不是爸爸來救我遲一刻恐怕眞有性命之憂了他父親問怎樣薇琴含淚說道昨天不過關在黑屋子裏關了一夜吃了一個不痛的嘴巴今天區長到了將我提出來審問不管三七二十一命我跪在階前先呌人將我的皮襖剥掉又將我的絲棉小襖和佛蘭絨小衫也脫去只剩一件小馬甲没脫去薇琴的父親道他們也不學戲台上演打槓子爲何左一件右一件的要你脫昵薇琴道他們　喝著呌我脫去說是要用籐條子敲背脊心我抵死不肯脫乾凈正在哭著的時候外面有人送進一張片子進來接著又是有電話來請區長說話區長去聽電話我一人跪在階前索索的抖我想這一頓籐條子吃下來一定皮開肉爛性命還有嗎不想區長聽完電話吩咐手下人道替他穿起衣服來帶他下去其餘還有嘰哩咕嚕幾句話聲音低了我可没聽得淸楚區長說完了便走進去那班條二碼子見區長走了七手八脚的來替我穿衣服這個替我鈕扣子那個替我套袖之忙著一團薇琴的父親道他們怎樣忽然客氣起來薇琴歎口氣道他們那裹是客氣不過借著穿衣服毛手毛脚的胡纏我氣急了也無可如何幸喜穿好了出來爹爹也來了這纔有了活命 
[餘瀋] [  愼夫] 　 
　　鸕鶿似鶂而色黑善捕魚故漁者多畜之常駕小舟泛蕩於水深魚多之處縱之入水先以繩束其頸使僅能吞小魚稍大者即哽不能下漁者扼其頸而出之復縱去如是者數所得甚多故畜鸕鶿數十可無求魚之勞没水之苦安坐而獲厚利余安知夫鸕鶿之得魚也不自以爲得耶又安知夫旣得而旋見奪於漁者也不自咎其食之不早耶然其性貪而　故雖屢得屢失而不知悔嗟夫鸕鶿徒勞而不得食其捕魚可憐也然則人之役役不已媚上以冀旦夕之寵榮者何也 
 
 

Page 19

 
 
   
 
 

Page 20

 
 
常識 
　　成功百訣十一版 
　　沈有乾君成功百訣茲經本館十一版每册仍收回印本銀五分外埠函購加寄費一分售書處本館營業部寄售處中華職糳敎育社中華書局 
常評 
[直奉之别解] [  覺]  
　　當直奉啓衅勝負未决時某君談及時局頗直吳而不直張有袒奉者詰之曰子毌乃直派乎某君笑應之曰余誠直派但非直隸之直乃正直之直耳如子今日之袒奉則非眞奉派也但以張勢方盛而奉承之一旦吳勝則又奉承吳矣謂子奉承之奉派則可謂子奉天之奉派則不可袒奉者聞而大恚余謂某君之言殊有至理今日正患奉承之派太多正直之派太少吾願一般國民眞勿再爲奉承之奉派而各勉爲正直之直派也 
道德 
[愛國小學生] [  朱思忠]  
　　友自紹來述及距城數里許之某校中有小學生者高其姓而振聲其名年甫垂髫頗具大志春間聆師長輩講膠濟路與中國之關係及籌欵贖回之亟要不禁愛國之心油然而生遂將平時所得之餅餌費悉行節儲於竹筒中他人咸不察也日前竟一傾而出共得銅幣四百餘枚悉交校長懇其代存銀行移充贖路儲金校長嘉其志稱贊不已即易成銀元滙滬存儲矣嗚呼此垂髫之小學生尙能熱心愛國如是吾輩堂堂七尺之大丈夫對之能毌　顔乎且彼所得之餅餌費亦不過每日二三枚之銅幣而已其亦能節小口腹一一存儲卒能集腋成裘所謂有志竟成才非歟我同胞平日所耗相較何止十倍如烟酒費也嫖賭費也以及看戲游逛費也每日每人至少須銀一二角不等苟亦能一一節儲移充贖路基金則區區三千萬元之代價何難咄嗟立辦矧烟酒嫖賭等事皆足以喪失人格耗費金錢戕賊身心而儲金贖路則可以收回國權擴張民利保持信用孰得孰失彰明昭著我同胞盍亟起而實行耶（乙種酬） 
衞生 
[黃梅節中之衛生談] [  漱章]  
　　駒光如駛轉瞬又梅子黃熟時矣黃梅節爲一年中雨澤最多之時所謂黃梅時節家家雨者是也黃梅節雖爲插蒔禾苗及棉花滋長之良機而亦爲我人最易致病之危險時間故際此黃梅節中我人對於衛生應三致意焉黃梅節中乍寒乍暖時雨時晴氣候溫度均無定時我人最易感冒致疾輕則傷風鼻塞重則身熱口燥故對於身體之寒暖須加意留心寗使稍暖不可貪凉至於夜臥被褥尤不可太薄 
　　梅雨連綿空氣濕熱食物易於霉腐飯菜隔日即酸二三日則靑霉爛綠菌長盈寸矣可不懼乎故食物須置諸高燥之處隔日即宜傾棄至於水菓等易腐之物食時更宜留意若楊梅桃梅等無益之水菓則以不食爲妙 
　　室内須時時打掃雜物不可亂攤衣服書籍應妥置乾燥箱籠内室内如覺穢氣須用消毒藥品薫去臭味即如替換之衣服亦以薫乾爲妙 
　　梅雨中蚊蠅之生殖力較常爲速且因室外下雨　集室中爲人之累故須盡力捕撲不容稍懈陰溝便處及一切積潴污水之處爲蚊蠅幼蟲棲息發育之所須灑火油或臭藥水撲滅之 
　　以上數端不過由我個人之設想拉雜條舉容或有未盡之處然如能逐一注意於衞生上亦不無小補也（乙種酬） 
經濟 
[商業問題之研究（續）] [  吳東初]  
　　零購學（三十三）進貨步伐分論（二） 
　　（一）審定貨質工本與成色　上章吾於進貨四步槪括言之寓意或有未詳茲特分析討論以期透切詳盡按四步之程序原無一定其所視爲較重或較輕者全隨貨物之種類與等級爲轉移今首論第一步並非謂其居各步之先亦不過就上章所已排列之次序逐條分述之耳　　夫審定貨質工本與成色原係内行中人所得而語並非門外漢可得想見良因此項本領屬於專門知識非欠經擔任某貨購買之責任者不能知其端詳也茲吾所擬具論者亦非於貨品不論何種都包括在内惟僅言其大槪耳 
　　貨質工本與成色之審定分子極多頭緒紛繁普通言之約有十項開列如下 
（一）試驗原料 
（二）審察製造法則 
（三）估計製造成本 
（四）實驗重量 
（五）詢知有無廠家之擔保 
（六）貨質有無瑕疵 
（七）是人工所造抑機器所造 
（八）審視成色如何 
（九）貨品外觀如何 
（十）貨品内容如何 
　　以上十項均爲不可不知之要點因貨品未名種類亦未言等級故各項所佔幾分難以規定須視進貨之判决力如何見機生情遇物判别其權固操諸進貨人之手也不過吾已謂知識與經騐有連帶的關係經騐愈久即知識愈大對以上諸項之研究可更爲澈底然進貨非生而即有經騐者則經騐由知識而逐漸加增也無疑進貨人貴能遇事悉心研究在已業範圍之内者更不能不知之有素也 
法制 
[宣告失蹤之規定] [  丐]  
　　人生社會上無論富貴貧賤有權利之享受亦必有義務之擔任若其人死亡則所遺之一切權利義務應移轉者當爲移轉應消滅者當爲消滅此所以人之生死實有不可一日不明瞭者以尋常言之人之生死决無不明瞭之時然或因事故之逼迫或因災變之發生以致其人行蹤舞着生死不明者往往有之此卽法文上所謂失踪是也夫人之失踪旣不得確謂之生又不得確謂之死其人之生死始終不確定則其所遺之一切權利義務亦將始終不確定已乎故近今民法有宣告失踪之規定凡失踪者之家屬得將其人失踪之原因呈訴於官廳官廳更將其人失踪之事實宣告於公報經過三年而無消息者作爲已死論若其人因天災地變及其他凶荒而失踪者其宣告之期間更得縮短至一年六個月此則又爲災變後宣告失踪之特例也（乙種酬） 
科學 
[成光之理] [  李月波]  
　　太陽及地球上之各種燃燒的體多能發光科學家名一切發光物體曰發光體發光體年發出光之種種現象物理學上言之甚詳惟成光之原理今古科學家言論不一考物體何以能發光光何由而傳達實爲科學上一大難題不易解决茲所論者乃最近科學家所公認之原理也 
　　近世科學家經多種之試騐考得發光之物體其熱度恒甚高且熱度愈高則所發之光亦愈大以熱學之理解之凡物體發熱由於該物體之分子及原子之振動熱度愈高則其振動愈速可知物體發光亦由於其分子及原子之振動振動愈速則所發之光亦愈大無疑義矣光之發生由於物體中各個分子原子之振動旣如前所述至光之狀况何如是又不可不知者矣科學家由各種之試驗謂光成波浪形名之曰光浪其浪之長短各種光略有不同並有法可以計算現已算出紅色光之浪長爲○○○六八公釐Ｍillimeter黃色光之浪長爲·○○○六公釐綠色光之浪長爲·○○○五二公釐藍色光之浪長爲·○○○四六公釐紫色光之浪長爲·○○○四二公釐並謂一浪之長爲一次完全振動而成故以光每秒鐘之速率被除於浪長則可得知發光體一秒鐘間振動之次數光之速率已由别法測得每秒鐘約行三一四○○○○○○○○○公釐此數行以·○○○六八除之則可知紅色光物質中分子原子每秒鐘振動之次數矣餘可類此推算以止五種光浪以紅色爲最長其除得之商數必爲最小即每秒鐘間振動次數爲最少亦即所發之光爲最弱也理論如是實際亦然 
　　科學家考得光浪之傳達於吾人眼目非如音浪藉空氣等以爲媒介若光浪之傳達藉空氣爲媒介則太陽之光烏能達於地球可知傳光媒介必非空氣科學家謂傳光媒介其質點極細微散布宇宙間幾無處無之名曰以脫Ｌuminitetous　ether　吾人所見之光卽以脫中之一種波浪也（乙種酬） 
敎育 
[學生如何利用署假] [  李鈞韶]  
　　光陰眞快署假就在目前了從前的學生以爲這是娛樂的機會所以做事多不合道德飲食多不顧衛生只曉得安安樂樂過去就是了咳這樣看來署假是罪惡的養成所了豈是學堂放假的宗旨麽所以在署假的期内我瘊應當利用做些服務社會的事情一則不致虚擲光陰二則也是學生的本分以下的二端是我個人的意見諒諸君也有贊成的 
　　（一）設立義務學校　我們在這署假的期内最好集合一二個同志在自己家裹或借公共地方設立義務學校力勸没有受個敎育的貧苦兒童來讀書專授常識衞生道德以及淺近文字各種游戲等項以五六星期爲限不收學費如能贈送課本奬品加添他們求學的樂趣更妙若然各處的學生都肯實行收的效果必定狠大眞是貧苦兒童之福音敎育前途之曙光也 
　　（二）實行通俗演講　社會上没有受過敎育的人狠多但是對於國事毫無所知就是衞生的常識也是毫不注意所以到了夏天蚊蠅四集疫病叢生還有深夜納凉終日裸裎飲食不愼的人到處都有我們做學生的應當利用這個時候舉行通俗演講詳詳細細把蚊蠅的害處和傳染疾病的緣故對衆演講再把衞生的方法和公共的道德一同宣傳這也是正當服務的表示（乙種酬） 
 
