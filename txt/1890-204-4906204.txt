# 1890 - 204 - 4906204

 

Page 1

 
 
[圖書集成告白] [  本局謹啓]  
　　本局開印圖書集成一書早已告竣屢次登報催人領取迄今尚有百餘部未經來領而本局存儲頗非易易今定於西歴七月底卽　六月十五日爲止逾期每月卽須另加棧租保險等費凡執有書票者務請從速來領特此預白伏希垂鑒 
[購求大清一統志] [  圖書集成局啓]  
　　啓者本局現欲購求大清一統志一書不論竹紙白紙但須旣經增補者如有願脫售請函致申報舘帳房議價倘不忍割愛則用後不妨將　　奉趙仍當從豐酌酬想海内收藏家當必樂于從事也肅此佈聞伏維雅鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論弊俗不可長]  
中國向有弊俗有一種作坊工人如錫箔染坊之類大都以力謀食者流其人類多年富力强同心合意一或小有不洽所相約停工以爲挾制之計有時而議欲加增辛資則亦如之爲之主者往往大受厥累有時憤不能平控之於官科以挾制之罪子以把持之罰然此等事究無斬絞死罪苟非聚衆滋閙鬥毆傷人等情不過調停過去略予薄懲夫大清律例聚衆至二十人以上爲首擬絞立决爲從者發雲貴兩廣極邊烟瘴充車此條在刑律謀叛條例内又云其前歃血盟誓　表事情止序齒結拜弟兄聚衆至四十人以上者爲自擬絞監候四十人以下二十人以上爲首杖一百流三千里不及二十人爲首杖一百枷號四個月爲從各减一等又云結會樹黨隂作記認魚肉鄕民凌弱暴寡者不論人數多寡審實後將爲首者照兇惡棍徒例發極邊足四千里充軍爲從减一等定例何等森嚴蓋深　聚衆之惡習也顧今之地方官遇此等事孰肯援引此例大都僅以枷責了事而已故此等風氣有增無减又孰知外洋人亦有此風前者上海英巡捕忽有停工之事嗣經調停妥貼初聞之以爲西人漸染中國習氣殊不知西人此風盖有之已久且不獨一處爲然也前者倫敦碼頭上之扛擡小工忽欲加增工錢約齊停工數日輪船到埠貸物堆積無人挑送大爲不便旋有紅衣主教名孟林者出爲排解謂小工等亦有室家專意在外作工必不能兼顧家事乃量予暇晷又稍加工資其事始調停過去無幾時又有他國開礦作工諸人聚衆會齊挾制停工以求加工錢英國之巡捕停工不作有挾而求者計已有兩三次近又聞有兵丁一隊忽焉罷伍令之操不操令之演不演亦相與求加口粮此一隊兵前日來華遊歴之英皇子曾列名其隊中爲兵官刻皇子聞此信息恥居其列自請除名近悉英將已將此隊兵調往比利摩荅是地爲英屬其所以調之去者想　華律發往極邊之意亦所以示之罰也夫工匠等人恃衆把持已屬可惡若兵丁而亦爲此則直與謀反叛逆何異若以中國之兵律而斷則該隊兵丁應照軍法分别首從從重治罪卽統領該隊兵官以及哨弁等官均有應得之咎當不止僅予他調而已外洋律例與中國不同而其用意則亦不出乎懲惡示警所謂辟以止辟刑期無刑此意固無問於中外也說者謂中國之律重外國之刑輕重則人不敢犯輕則視若無妨然中國之定律重而官多曲予矜全不肯援引止律凡遇情罪重大之案專於避重就輕其意以爲與其殺不辜寗失不經亦屬忠厚之至而不知水可狎則易溺火可懼則鮮死愛克厥威允罔功此言不僅行軍爲然也外洋之律雖輕苟其照律辦理則雖不若中律之有斬絞極邊充軍之苦而繯首之罪亦與絞無異監禁若干時罰作苦工則又不减於充軍之罪且一經犯案卽登其名於新聞紙使其名聞遐邇咸引以爲鑒此則中國所謂與衆棄之之義此一節最足以懼人故西律雖輕而人亦不敢輕犯而乃近數年來居然有恃衆停工把持挾制等事層見疉出意者人心漸卽於澆薄不若從前之敦厚乎抑豈刑罰之不足以使人懼也夫此等恃衆把持之事在工匠等人其情猶可原也巡捕爲在官人役中國之律所謂知法犯法罪加一等者而亦然效尤是可異已乃竟有名在軍籍之人而亦悍然不顧肆行無忘至於譁噪抗令此則罪在不赦若按軍律立予斬梟彼英國軍律吾不之知觀英人兵力之强度必素講紀律者苟無賞罰何足以成勁旅耶兹且一變至此豈刑政猶未修歟雖然此等弊俗斷不可使漸長竊願與當軸者妥籌良法以善其後焉 
[續述河决情形]  
　　天津靜海文安武清以及通州各河水漲又譯西字報所載河决情形均列前報兹接天津訪事人信云連日凉風飄拂一似中秋天氣五月三十晚冰簟銀床竟不能寐擁衾高臥依然翠　寒生識者知爲雨之將至東方未白時粗風暴雨夾雜而來初一日點滴不停海河得雨水勢愈漲瞬息平槽比及黄昏風聲雨聲與波濤聲一時並作俄而鑼聲鏜鞳人語嗷嘈報道上園地方决口訪事人擎蓋往觀見水已漫堤汩汩向窪區灌注幸得民夫冒雨打埝並將所决約二尺餘之口用板搪塞實以坭土始保無虞然風雨不停河水不殺堤防岌岌堪虞至初五日霪雨不輟無論草房瓦房灰土房十漏八九幾無一片乾凈土河中溜如箭激初三夜風雨中人語聲與鑼聲又如鼎沸號衆打口居人從夢中驚醒赶持畚挶冒雨從事仍得保全初四日雨勢稍殺兼露夕陽晚間繁星满天以爲自此晴霽上園烟户可轉危爲安矣詎至五鼓依然急雨横飛狂風陡撼是時驚濤齧岸駭浪滔天護堤者月力難施至次日午後一點餘鐘風雨未停而上園决口約四丈許一時水勢建瓴直下如千軍萬馬之奔騰從先農壇越大堤氾濫横流向南窪灌注幸在日中人民易於逃避尚無死於水者然瞬息陸沈茫然萬頃流離蕩析已覺慘不堪言先是下園水亦平槽地保禀報河防分府馮别駕前來督率夫役方將堤防缺處塡平低者培厚料理甫畢擬赴上園查勘而上園已經决口一片汪洋當卽馳禀道憲右派三營兵丁一百名在工程局携取材料卽日堵口胡雲楣觀察不辭勞捽親赴工次往來泥淖中督率兵丁冒險從事甫報完工而巨浪翻騰口門又滾開三四丈許兵丁奮勇戮力負土打樁道憲飭弁赶赴浙江粮棧檄取麻包實土與水爭衡然時已傍晚急切恐難奏效水仍滔滔汩汩汜溢横流四旁屋宅恐不能保又聞唐家口村於初四日决口老龍頭亦於初五日漫堤河東一帶幾成澤國其水在坑满坑在谷满谷離鐵路曾不盈咫初五日該村 
 
 

Page 2

 
 
聚衆擬開鐵路以洩水勢公司西人竭力攔阻村夫露刃相逼幾肇事端卒被將鐵路掘開現由鐵路總辦禀請傳相核奪當上園决口時河水洶湧有瓜菜船一艘順流而下勢甚猛迅幾如弩箭離弦　一顚播船卽翻覆船中七人同於落水瓜菜亦隨流散去嗣經救起五人尚有兩人杳無蹤影又是日河中飄流棺柩不知凡幾足不獨生有有轉徙之苦卽死者亦受飄泊之災矣小劉庄亦近海河去城約十里許水漲平堤民夫護堤受苦兩日夜至初五日勢更危如累卵呼將伯於隣村得二百餘人各荷鐵鏟帶同守護外恐堤防難倚村人拖泥帶水入城禀知府縣乞爲借箸一籌俾免具魚之患特附城水患頻仍不知官憲亦能兼顧否耳又譯西字報言通州至天津一帶有四處决口天津以下有二處决口刻下津郡水勢氾濫督轅附近地方亦有水云　 
[匪徒已獲]  
　　上月風聞有匪徒在安徽池州府屬石埭縣七里渡散佈謡言潛謀蠢動營中聞信飛報皖南鎭史念修鎭軍鎭軍立派馬步隊數百名星夜馳往剿辦旋卽拿獲匪黨唐玉狗等多名解請縣官訊辦據該　供稱爲首者姓周名子意係哥老會頭目窩留村民汪啓元家聳動　愚糾合黨與事敗周汪已逃逸不知所之遂錄供通詳上游沈仲復中丞批飭迅拿在逃匪首終獲究辦鎭軍隨出賞格略謂軍民人等有前拿獲匪首一名送案者當堂給賞洋銀二百元　風報信者减半營弁拿獲則立子升缺想跳梁小醜不難指日成禽也 
[石埭出蛟]  
　　端陽節後皖南各山疉出巨蛟石埭縣山中先後共出七八處當出時四山决裂萬派奔騰浩浩湯湯不可抑遏有從漢口挑送信物至徽州之脚子共二十名行至中途無從奔避被水捲去幸各攀登高屋得免葬身魚腹中然有四名已渺不知所之矣按石埭帶郭襟江山巒層疉風氣强桿地瘠民貧一旦遭此巨災不識官斯土者曾籌賑救之法否 
[孝烈可嘉]  
　　從來婦人女子之所以稱完人者大抵内之無違行外之無遺言而已故論者謂淑女賢媛多出於世家大族不獨居移氣養移體也卽其耳目之所濡染亦無街巷俚里之猥談傷風敗俗之瑣事所以一濟之誼之死靡他有若天性使然者不意竟有蓬生麻中不扶目直如施鄭氏者則其烈洵足嘉焉據稱婦夫施某者以帽作爲業家住金陵績草巷内施病消渴者非一日寒士家風别無長物不言可知氏見夫病　劇凡可以爲續命之湯者無不竭力營辦彌留之際病者殊清醒處分身後事知家徒四壁膝下又無子女并勸氏毋爲已故自誤青年氏早疑死者之奄奄不忍永决必爲未亡人少柏舟之志耳今聞是語益信返魂無術不如先死毋使齎恨於地下乃仰藥引决急倩人灌救已無及矣此前月月盡日清晨事也抵暮施亦死於是兩尸在床家貧無以爲殮某善士見烈婦之視死如歸矜其志而憫之凡灰釘一切送死之具立爲募仁人義士之樂於爲善者富時蘇州某善士先出資爲首倡得備師終之典見者莫不嘖嘖稱其事又距城十數里一小鎭巿有某甲談者忘其名氏據云甲最悍戾家只一母母雖愛視之而甲終暴忤不顧也前年娶某村女爲妻妻入門睹中所爲大不謂然惟係新嫁娘不能拒甲以聲色然所以護視其姑者日夕惟謹未幾　因愛生憐因憐生畏婦始謂姑曰忤逆兒母所知也嗣後但令媳與之較母可不受其睚眦由是母出入必與媳俱媳勤於操作爨飪之事就灶上騷除不聞砧杵去冬産一孫母喜過望甲亦視同掌上珠上月婦出門淅米令母將釜内熱湯舀置浴桶内已歸當接淅而炊不料孫睡醒索乳啼急母恤其啼一手抱之一手舀湯詎兒用力一撑母手滑兒隨墮湯内渾身潦泡四日而斃母痛孫欲殉婦大呼曰母無爲也此乃不孝子忤逆之報將來此忤逆種必不利於其父母然兒實無辜故天旣生之而復斃之使忤逆兒抱喪明之痛且使矣世上何以有養兒纔知父母恩之俗諺又謂夫曰君如敢仇母者不惟兒死爾且不免雷殛甲唯唯然意猶未釋婦知之卽與母同床臥一夕甲果入母室婦舉火燭之曰子將不母爾母耶我不能同罹大辟之慘也時同墻共列者聞聲皆起咸謂我輩鄰佑亦不能爲爾剔目刵耳須冩字據於是對衆具悔過甘結始罷夫天下爲姑者多薄視其媳爲媳者多不順其姑今此婦乃三家村子居然識人倫之大義不惟貽其姑以袵席之安而且免其夫以斧鑽之僇若該氏者洵所謂銕中之錚錚人中之佼佼者與書之俾閱者知茅檐草舍間未始無轟轟烈烈做一塲之人也是誠足以愧鬚眉矣况巾幗乎 
[金陵炎熱]  
　　舊傳小暑後逢未之日爲出霉之日每當梅雨沉沉礎潮陣陣江南瘴癘尤甚養生家最患此種濕熱天氣謂其蒸於上則爲脾痺鬱於下則爲脚氣而且蕉衫竹祫難愜衣袽魚膾蒓羹難調食譜故往往　愁眉於芒種以後小暑以前鄕村風俗記又謂出霉之後一日至交伏之前一日是爲炎天或一二天或三四天不等因此世俗有一個炎天熱煞人三個四個熱不成之語相沿已久東南半壁項槖媞縈都能言其元奥今歲前月廿七乙未本月初二庚子遂一狃於成說謂今歲當無爍石流金如前歲某署棋杆上錫頂爲日炙鎔故事適上月下旬之半陡起東北風加以隂雨風凉雨驟到處成清凉世界如是者幾十日而始止據老農云是時早稻正當灌漿餘秔亦皆着花經此風吹雨打花必落而漿不成於收成約損十之三四將來每穗必少結數十粒且有白色空壳者鄕人手胼足胝終歲勤劬所望者只此稏䆉之豐盈團焦之委積卽收租家坐擁倉箱而一年之日用應酬悉取給於是所操者約所望者奢人情大抵皆然幸連日火傘高張卓午大有蒸籠不耐久坐之意路上行人撣汗如雨惟每當落日時候蜻蛉點水蟬曳斜陽清風徐來不必柳隂深處已覺塵襟頓滌入夜銀漢澄清紅墻隱約露坐星月交輝之下祗見階空似水令人疑濯魄氷壺不復想製芰葉以爲衣紉荷花而作壁矣說者謂禹貢荆揚之域種皆宜稻稻喜熱愈熱則愈茂如夜熱至不堪着枕則其爲榖也必登吾師丈人嘗言之不待今朝幸遇村夫子借得齊民一卷書方知農家三昧也惟宵凉如許頗宜於夏課之清簟疎簾不宜於夏畦之租瓜徵豆耳 
[香涇蓮唱]  
　　姑蘇風俗每遇婚嫁等事輙有羣丐索錢略靳慳囊卽肆滋擾某日有某姓主人翁六旬壽誕賀客盈門正在傾北海之觴祝南山之壽萊階舞綵其樂洋洋忽有羣丐前來譁騷不已主人翁怒呼丐頭至盛氣叱之羣丐不服拖丐頭至僻處鞭撻横施血肉淋漓幾瀕於死未知事後具禀控官否也○胥門内某姓家十齡男子讀書甚聰慧性亦馴良某夜手持火油燈悮踐地上西瓜皮以致滑仆火延身上痛極狂呼闔宅大驚或以水澆或以灰遏且急請諸醫診治僉云火毒攻心不可救藥延至天曙早已一命嗚呼父母哀痛之餘形如癲癇連日廚中不舉火偶見流螢熠燿大呼曰火火汲水竭力澆之且喚吾兒速避雖曰可笑誠可憫也 
[妖巫惑衆]  
　　揚州元女鎭附近白塔河都天娘娘廟女巫某氏忽自稱有神依附胡言亂語如醉如痴哄動巿廛爭以爲異鎭民某甲家道小康適有小孩患病瀕危遂竭誠禱諸都天神前謂倘蒙默佑轉危爲安當巾賽會資若于并助綢傘數柄逾日孩疾果愈甲忽萌悔意僅置傘六柄餘則不拔一毛巫知之託稱都天娘娘興師問罪奔至甲家内大言曰昊天大帝昨已朝天刻下本鎭瘟疫將行娘娘亟應出巡弭災爾竟食前言殊屬非是今限爾三日内如愿以償否則定燬爾居莫後悔也言畢前後蹤跳纒擾不休斯時門内外觀者如堵墻無不舌撟不下甲忿甚戟指詈巫曰爾卽娘娘耶濯濯神靈固應聰明正直奈何效淫昏野鬼滋閙人家豈以爲我非西門豹不能投汝於濁流乎巫亦申申回詈以致互毆悮傷巫指頭鮮血飛灑忽一人坌息而至云適見都天娘娘像不知何故墜落一指好事者覘之果不謬且與巫指傷處部位不爽絲毫於是闔鎭喧傳咸謂娘娘回神目如電且怒甲旣已失信復敢毆神羣情洶洶幾欲起而爲難甲知犯衆怒深懼受虧連夜入城　妖巫惑衆訛詐良民等情 
 
 

Page 3

 
 
控諸江都縣署邑幸某公錚錚銕面也素惡巫風之熾得狀卽飭提巫懲辦會首等以勢不兩立遂於初一日帶同女巫並娘娘偶像至署環永騐視指傷當入城時城内外居民尾觀者甚衆紛紛謡說舉國若狂某公鎭靜雍容不動聲色飭將偶像置郡廟一面將巫交官媒覊押迨翌日天曙出其不意升坐堂皇提巫訊鞫巫猶自稱神附喃喃語影咄咄書空醜狀怪形殆不可視某公大怒謂此是何地爾尚敢裝作瘋狂乎喝令從重掌頰八十下仍無實在口供遂飭官媒覊禁以待嚴懲猶億某觀察宰我邑時嚴禁巫覡有犯必懲一日訪知某女巫仍惑衆斂錢拘而笞之問知痛楚否巫强對曰我有觀音大士附身笞我是笞觀音也我何痛之有觀察笑謂爾旣不痛不妨再笞笞至一千巫不能忍乃極聲呼籲誓不再以看香頭爲生觀察乃一笑釋之今兹邗上之巫適與觀察所辦者相類特不知一經訊實娘娘能代爲受刑乎一笑 
[邗江官報]  
　　六月初六日許太守寳書由堤工來揚張司馬潔由東河來揚催提餉銀初七日曹鹺尹恩淮委辦寳帶橋厘卡初八日丁觀察葆元由工次來揚公幹 
[來信照登]  
　　敬肅者竊鄙人住居震澤縣屬嚴墓鎭之鄕下石匯者去鎭五里之遥冋來素稱誠樸自近年來嚴墓鎭開設賭塲乙後以致鄙人之親族鄕隣因賭負迫而爲盜賊者有之賣妻　子者有之以及拆屋而賣骨肉分離并投河吃生烟自縊而死者一年中不知凡幾近日敝處盜賊充斥皆由於此卽如本月初四日士古橋亦嚴墓相近鄕人姓王者手拿洋七元至鎭還債見賭嘗試豈知輸完不能回家見父因此投河而死現在南潯之東亦震澤縣界名木香棚又名曹村亦開塲聚賭此兩處明目張胆逹旦通宵竟至舉國若狂河道爲之塞斷至嚴墓之賭首一爲蔡小五一爲姚弟弟木香棚之爲首者赤練蛇阿七此三賭棍其尤著者也其餘吳江震澤二縣聚賭之處不勝枚舉其害實有不可勝言者觸目傷心無以復加并聞該兩處賭塲吳江震澤二縣衙門内外皆得規包蔽大約惟縣主毫無所聞刻下黄方伯正在嚴禁之際務乞貴館登諸報章俾上憲雷厲風行嚴拿懲辦以除一方大害吳震二邑之民幸甚果如所願未始非貴館積德行仁之一端也專肅恭請台安百益目撃心傷人頓首上書 
[輪船擱淺]  
　　招商局之富有輪船初八日由上海開往烟臺牛莊載有糖及洋布行至山東海面觸於礁石船遂擱淺昨日晚上招商局派海晏輪船及許多機器前往該處設法援救以後如何容俟續錄 
[業捐趕緊請奬]  
　　昨得松海防廳署賑捐核奬處來字云江浙賑捐奉文展限應於七月二十一日截止所有上海各業捐輸除一面催令繳齊截數掃解外其已捐各業户務望速來請奬限一個月報齊截數以六月三十日爲止以便造册赶在限内詳報此次無可展期幸勿自誤特此知照 
[船户受騙]  
　　松郡東南鄕人沈生才陸四海吳金松等三人雇舟裝載棉花二百餘包前日來滬行經本邑西南閔行左近有向爲撑駕之何阿四張德元二人謂沈等曰爾等所載貨物若向此處厘卡完稅須費錢十餘千文若我爲爾代完則止須洋六元錢一百文沈等信以爲眞如數付給迨至卡上查騐則其貨並未報捐卽將人貨一併扣住沈等始知受何等之騙卽將被騙情形訴明當由局員俞明府將何阿四張德元拘到昨日經明府派局勇數名將沈生才陸四海吳金松及何阿四張德元一併解送上海縣陸大令諭飭分别管押候訊 
[細故爭毆]  
　　前日下午有南匯人某甲與船户某乙在滬南萬裕碼頭左近口角爭毆甲受傷甚重至晚勢將垂斃卽由甲之族人投縣喊控旋經該處地甲出爲調處或可免涉訟矣 
[英界公堂瑣案]  
　　一百廿五號華捕禀稱雕花匠張榮生被張阿桂毆傷現已送入醫院敷治不能投案祗將阿桂解請究懲阿桂供稱小的原籍鎭江不敢行兇求恩開釋察太守飭押候查明榮生傷勢如何定於禮拜五覆訊核辦○包探土四福禀稱昨日夜深時章元松在六馬路桀石投馬戲場棚棚中猴子受驚幾將鐵練挣斷爲此拘拿送案請卽訊究嚴懲章供稱小的係紹興人向爲铜匠偶爾玩耍事出無心如今患病甚深求恩寛宥蔡太守惡其游手好閒無端生事判令管押兩禮拜先後各枷號三天發犯事地方示衆○包探何瑞福禀稱朱阿德前曾犯事經大老爺判令笞臀一百板遞回原籍今小的查得又來滬上是以拘拿送案朱供稱小的係揚州甘泉縣人前因犯事遞籍現已改過自新大老爺如肯施恩則世世生生誓當銜環圖報矣蔡太守謂爾旣因犯事遞籍豈容再來遂判令笞責二百板仍備又遞解回籍○昨報紀紹興人乙丙兩人因向某甲誘賭不成在華衆會圖詐云云昨日甲遞禀聲稱姓王名振卿原籍紹興現在署前開設慶餘錢店同業謝云齋卽謝茂賢糾同賭博辭以無暇旋又遇諸中途遽以負約見責肆意訛錢同黨沈阿榮卽酒鬼阿榮助其逞蠻無奈囑友人邵阿要報捕拘拿送案邵供明代報捕房等事沈阿榮稱王所開錢庄樓上設有义麻雀檯小的時時往賭偶或言語觸犯昨日向索賭欠並不訛錢謝供稱在治下開設吕宋票店實與此事無丁惟見沈索洋爲之解勸而已旋有萬成銀樓夥黄雨田訴稱謝曾來邀往賭錢婉言辭却嗣在茶樓相遇硬索費用不得已將紡綢衫交伊轉交與沈質得洋銀二元始得了事質票呈求察閱包探何瑞福禀稱邇來租界中常有糾賭訛錢之事王混名王三蔴子樓下雖開慶餘錢店樓上確設賭檯沈專以訛詐爲生前經犯案送懲邵係從前馬德芳拔妓案中人臨訊避匿不到總之原被均非安分之人蔡太守飭將沈暫行管押謝交人保釋俟查明實在情形再行核辦○粤東婦婦王温氏訴稱女兒與隣人王霍氏之子互毆小婦人向之理說被該氏挈門閂撃傷手掌爲此報捕拘案請究王霍氏供稱兩孩爭閙事確有之小婦人則並未撃伊伍關氏訴稱小婦人與兩造隣居曾向解勸亦被咬傷黄阿恩凌朝平等遞呈公禀稱家在虹口豐順里與王霍氏等爲隣王霍氏家有水滴在王温氏之女兒身上致起釁端至王霍氏毆土温氏等情實未目見惟知王霍氏係安分之人蔡太守着一槪釋回俟諭令捕頭問明醫生究竟所受何傷候禮拜三覆訊核辦○陸源順玉器店主送傭婦項沈氏至案控其竊取翠玉首飾由包探秦少卿緝獲案中牽涉之沈趙氏解案請訊項沈氏供稱諸物由陸阿和祥行竊蔡太守飭將項沈氏交官媒收管沈趙氏交人保釋俟傳到陸阿和祥再行訊究此已列諸前報者也昨日該包探禀稱現在贓已吊到陸亦傳至案下並由小的查明項沈氏行竊後質得洋銀托沈趙氏雇陸船送回鄕里並無串竊事情沈趙氏供稱項沈氏交下洋銀三元囑代雇陸船並不知其行竊陸供稱小的向充船户行竊之事並不知情項沈氏無可抵賴俯首求恩太守以其旣經犯竊又敢圖害他人雖係女流情殊可惡遂判令交官媒管押兩月沈趙氏及陸無干省釋贓仔捕房俟失主具領○包探江阿三禀稱虹口飛龍島失竊酒瓶查明由劉四十子施十孝徐金林及小孩胡小三子盛阿林等行竊酒瓶十二箇售與韓龔氏爲此吊贓送案劉施徐胡盛等同供稱以後不敢再竊如今尚乞恩施韓龔氏供稱小婦人不知竊贓是以誤買蔡太守判令將劉等各責五十板胡盛姑念年未成丁各責手心一百下韓龔氏因收賊贓交官婼管押二十天以爲之儆夫酒瓶所值幾何而破獲之餘卽難免於笞責管押不知該賊當受刑之際心中知所悔悟以後卽革面洗心乎○舒少卿訴稱上海人現在北關司秤幼時寄養在張朱氏家呼爲寄母及長時時爲之照顧後因口角經人調停給伊洋銀若十立有字據嗣又見該氏異常竊苦月貼洋銀三元不料今又來滋擾不休不得已而交捕送案張朱氏供稱舒由小婦人撫養成人認爲寄子現竟不肯養育且小婦人有女已婦舒縱令女婿娶妾故與爭論舒稱伊女婿娶妾之事毫不 
 
 

Page 4

 
 
相干前立之據呈求閱視祭太守謂該氏雖撫舒爲義子然無養贍之理且已立據過割仍月給洋銀三元可謂仁至義盡矣奚容任意糾纒隨判令將該氏交人具保具不由饒舌切結違則送入善堂 
[法捕房瑣事]  
　　掮客劉雲卿呑用土客貨銀一百數十兩該土客屢索無着日前投法公廨遞呈禀詞代理讞員宋華樂二尹當卽出票往提劉已聞風避匿昨晨經原告在途中遇見當卽扭入捕房備捕頭着押候解案請究○住居法租界居仁里之老嫗某氏昨晨携帶三歲小孩往三茅閣橋畔購買魚肉論價不合轉瞬向他處問價竟將所帶小孩忘却至九點餘鐘巡街西捕驅逐攤基見一孩在街心並不號哭西捕詢問之下無人對答知係迷失路途富將孩帶至捕房禀明捕頭備捕頭着暫留待人招領及鐘鳴十下老嫗憶及小孩欲向魚攤詢問爲時已晚諸攤業已搬開無從查問旋聞人言小孩在捕房始得前往認見備捕頭訊問屬實准其領去諭以嗣後務宜留心不可仍前大意云○某甲手持舊衣包一個某乙提竹籃一隻内有銅錫脚爐等物深夜行經法租界被巡街捕所見上前查問以甲乙二人指東話西情節支離將人贓一併拘押捕房候解公堂訊究 
[招認浮屍]  
　　昨接同仁輔元堂來信云本月十一日巡船在陸家嘴浦面撈來男屍一口年約三十外歲藍布短衫藍布褲白短襪無鞋藍二根頭渾帶辦線曰襪帶當經本堂騐明棺殮掩埋義塚如有親屬來堂認領可也 
[好善有誠]  
　　商局戒烟經費支絀此爲諸善士所共知幸有好善者隨時輸助藉資挹注兹將近日所收各善士捐資開列於後以昭徵信惟願各善士俯念敝局苦情源源接濟則幸甚矣計開五月初七由全盛盛交來青浦經鋤居士善士助月捐洋一元六月初六順成局又來月捐洋一元二十日本埠雲隱館主善士五月分月捐洋一元六月初四日杭垣楊公館敬之氏善士親自交來敝局經費洋二元初八日劉成清先生在敝局戒烟念經費不敷助洋四元以作茶水經費[  上海平康恒濟戒烟局司董何鏞鍾洪南謹啓]  
[江督轅門抄]  
　　六月初二日前刑部廣西司主事沈瑜慶叩謝會辦南洋水師學堂○初三日候補道莫繩孫上海回○初四日朱式雲禀知起服○初五日同知程文鑫通判凌夢蘭知縣崇撲奉委會查城廂内外烟燈賭寓○初六日理問沈敦和禀知遵海防例捐升候選同知○初七日指分兩淮監掣同知魏秉鉞揚州來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十六年五月廿八日京報全錄]  
　　宫門抄○諭旨一道錄前○發抄硃批四道○粤督李等奏請開復道員片○又奏委解第二批京餉及内務府經費摺○都統謙奏酌保緝捕蒙員片○又奏遵旨酌保熱河駐防練軍會同地方奮勇撃賊尤爲出力各員弁摺○又奏親查圍場廟宇工程摺○又奏催稅司赴任片○黔撫潘奏署理總兵片○五月二十八日兵部太常寺太僕寺廂黄旗值日侍衛處引見二十三名○掌儀司奏初一日祭奉先殿慶王行禮○召見軍機烏拉喜崇阿白桓○發抄張之洞奏宜昌府存厚與漢陽府對調奉硃批吏部知道欽此○又已結交代起數奉硃批户部知道欽此○張曜奏審明民人陶開連殺死蔣丙義一家二命定擬奉硃批刑部速議具奏欽此○劉秉璋奏新海防三次收捐請奬奉硃批户部核議具奏欽此○○李瀚草等片再前　兩廣督臣張之洞附片具奏革員温子紹應　應修各項分别完繳尚屬愧奮懇請開復原叅處分奉硃批該部議奏欽此旋准吏部咨查該革員革職原案前經該督奏結諭免置議今復以奏結之案請于開復原官核與前奏不符碍難照准等因咨行到粤當卽轉行去後兹據廣東善後局司道詳稱伏查革員温子紹革職原案係光緖十一年正月　經前督臣張之洞查得該革員經管機器局務料價不實二匠不足請旨先行革職澈厎查辦勒令賠繳正在查辦之際又於光緖十一年五月十五日欽奉上諭有人奏粤省機器局辦理有年毫無成效該局報銷難保無侵呑浮冒情弊請飭核實報銷如果辦無成效卽應裁撤等語並着張之洞確切查明酌核辦理原片着鈔給閱看等因欽此旋經張之洞確查覆奏尚無侵呑浮冒情獘惟物料不免虚糜除將領欵駁扣外另行責令賠繳銀二萬兩並將添建製造局廠屋之費勒令捐修該革員業經革職請免置議一語自係爲奏結第二次叅案而言誠以言官　叅有該局報銷難保無侵呑浮冒等語奉旨確查酌核辦理若不奏請免議則言官原叅之案尚未完結至於前督臣原叅係請先行革職勒令賠繳原以賠繳後尚可開復卽如該革員同案叅劾之試用通判張光裕試用知縣丁墉呂椿培等三員原叅均有勒令如數賠繳字樣如該員等賠繳清欵均經前督臣先後奏請開後奉部核准在案惟該員賠欵繳清後尚有捐修製造局廠屋未竣不獲與張光裕等各員陸續核辦迨至廠屋告成續予奏請開復自係照案辦理並非與前奏不符且言官叅案旣經奏結尤可無瓜葛之慮似未便轉因奏結有碍開復該革員與張光裕丁墉呂椿培等同案被叅同一賠繳張光裕等皆獲自新之路該革員獨抱向隅之戚辦法亦似兩歧未足以昭平允詳懇再行奏請開復前來臣等覆查無異合無仰懇天恩仍照前督臣張之洞原奏將已革二品頂戴花翎江蘇候補道温子紹原官頂戴翎枝一併賞准開復仍歸江蘇原省試用免繳捐復銀兩俾得與同案叅革之張光裕等各員共荷恩施以示持平而資觀感出自逾格　慈謹合詞附片具陳伏乞聖鑒訓示謹奏奉硃批吏部議奏欽此○○頭品頂戴兩廣總督臣李瀚章署理廣東巡撫布政使臣游智開跪奏爲籌解光緖十六年分京餉及内務府經費第二批鹽課銀兩謹將匯兌商名銀數及委員起程日期恭摺奏報仰祈聖鑒事竊照承准軍機大臣字寄光緖十五年十一月初九日奉上諭户部奏豫撥來年京餉一摺擬在地丁鹽課等欵内指撥銀七百萬兩着於來年分批赶解另片奏光緖十六年内務府經費擬撥廣東鹽課銀五萬兩着於來年開印後陸續徑解内務府交納等因欽此並清單一紙内開擬撥光緖十六年分京餉廣東鹽課銀二十萬兩當經恭錄轉行欽遵籌解又廣東運庫應解京餉難以現銀解部歴經奏請仍行交商匯兌在案兹據兩廣鹽運使英啓詳光緖十六年分部撥京餉並内務府經費共銀二十五萬兩前經籌解京餉銀五萬兩内務府經費銀二萬兩共銀七萬兩作爲第一批於本年二月初三日委員趙承炳等解京詳明奏報在案兹又在光緖十六年分省河鹽課項内籌銀五萬兩並隨解一五加平飯食銀一千五百兩共銀五萬一千五百兩作爲本年第二批京餉又在鹽課項内籌銀一萬兩並隨解　餘拾賈等銀三百三十兩共銀一萬三百三十兩作爲本年第二批内務府經費飭交殷實銀號百川通新泰厚蔚泰厚日昇昌蔚長厚匯兌入京遴委三品銜候補知府吳景萱補用鹽經歴王德潤領解　單文批於本年四月初三日由粤起程附搭輪船進京支取足色紋銀分赴部内務府投納詳請具奏前來臣等覆核無異除分咨户部内務府外理合恭摺奏陳伏乞　 
皇上聖鑒謹奏奉硃批該衙門知道欽此○○謙禧片再发奴才所屬蒙古名旗地方幅員遼闊山岔紛歧賊匪易於藏匿每於官軍往捕而蒙古官兵就近帮同緝拿地方藉以安靖自奴才到任查明實力緝捕蒙員奏請恩獎之後該蒙員等於捕務一切事宜益加奮力至擒獲匪首吉凌阿並將夥黨撃斃多名洵屬異常出力不無微勞足錄可否准予擇尤保奬以示鼓勵之處出自渝格鴻恩奴才爲激勵捕務安靖邊陲起見理合先行附片具陳伏乞聖鑒訓示謹奏奉硃批着准其酌保數員毋許冒濫欽此○○奴才宗室謙祈跪奏爲遵旨酌保熱河駐防練軍會同地方奮勇撃賊尤爲出力各員弁籲懇恩施恭摺具陳仰祈聖鑒　竊奴才前因已獲正法匪首吉凌阿之夥黨復出聚集多人在昭烏逹游牧處所及舍力灰川等處盤踞山林之中不時肆行搶掠擾害地方經奴才飭令管帶練軍協領穆哈廉揀派佐領福勒敦帶領練兵前往剿捕該匪等胆敢騎馬持械列陣拒敵施放槍炮勢甚强悍該練軍官兵不避艱險勇往直前撃斃首要各犯奪獲馬匹槍砲多件焚毁賊巢刻卽撲滅當將出力員弁可否奬叙等情具奏奉硃批着准其酌保數員毋許冒濫欽此欽遵轉飭去後兹據該協領開單呈請核辦前來奴才查佐領福勒敦等揆　地勢率領官軍於山路崎嶇之地冰雪載道之時冒險衝鋒異常奮勇不無微勞足錄謹將尤爲出力之員弁另繕清單恭呈御覽籲懇恩施以示鼓勵而昭激勸除委弁慶安等由奴才分别給予功牌頂戴曁飭取各員履歴咨部外所有遵旨酌保熱河駐防練軍會同地方奮勇撃賊尤爲出力各員弁理合恭摺具陳伏乞皇上聖鑒謹奏奉硃批該部議奏單併發欽此○○奴才宗室謙跪奏爲奴才親查圍場廟宇工程曁現辦情形恭摺奏聞仰祈聖鑒　竊奴才前將敦仁鎭遠協義昭靈二處神祠殿宇曁御座殿阿哥所尊守護值班房　以及旗杄墻垣等工共估需銀九千八百八十六兩均經繪圖貼說奏明允准在案又於查看公同摺内聲明另行具奏　卽　飭司員姚延祺協領　哈廉按照原估數目逐一詳查雖核與前任總管色楞額所報情形大略相同仍恐原估價值難免該工人圖利稍利虚浮且色楞額業已留京新任總管玉書甫經抵任隨卽札飭該總管詳細摶節覆估去後兹據禀稱遵查圍場東西廟字各工均係　要　修及估需銀兩並無浮估價值無可再减等情呈報前來奴才覆核無異當經飭令該總管認眞承修以專貢成務期工堅科實帑不虚麋倘於工竣後查有偷减草率情弊仍行從嚴叅辦所有奴才親查廟宇工程曁現辦情形理合恭摺具陳伏乞皇上聖鑒謹奏奉硃批知道了欽此○○謙禧片再前因八溝稅司文成經徵商稅一年期满短交正餘銀兩爲數兩爲數　鉅照章應行撤任俟該員回京後　限著追當經户部咨行理藩院另行派員接徵在案嗣准理藩院咨開八溝可　於本年閏二月初二日奉硃筆圈出載　欽此欽遵等因奴才查稅員文成徵收稅銀旣經虧短應飭新任稅員赶緊赴任接徵今新任載祚遲至兩　有餘尚未赴任殊屬玩泄應請旨飭下理藩院催令該員載祚迅速赴任接徵並請申明定章不准在京藉端逗遛以重稅課應俟文成回京後勒限著追　　整　稅務之時未便任令延宕相應附片陳明伏乞聖鑒謹奏奉硃批該衙門知道欽此○○　　片再署貴州古州鎭總兵事雲南騰越鎭總兵張松林業經奏准飭回本任在案所遺古州鎭總兵員缺查有委用提督陶茂林老成練逹熟習苗情堪以　行省理除咨部查照外謹會同雲貴總督臣王文韶合詞附片具陳伏乞聖鑒謹奏奉硃批知道了欽此 
 
 

Page 12

 
 
[光緖十六年五月廿九日京報全錄]  
　　宫門抄○發抄硃批五道○浙撫崧奏查明叅革已故知縣虧短銀兩無力完繳援例定擬摺○東撫張奏已故大員遺愛在民懇恩准入祀名宦祠摺○又奏調署知縣各缺片○五月二十九日刑部都察院大理寺正黄旗值日無引見○順天學政周德潤到京請安○徐用儀請假十日○嵩山續假五日○紹諴請假兩個月○倉塲奏漕船五日回空○召見軍機　清安桂全○發抄沈秉成奏解甘肅新餉奉硃批户部知道欽此○又胡孚駿等勸捐議叙請免删减奉硃批該部議奏欽此○又知縣劉籌請將完欵革職註銷奉硃批着照所請該部知道欽此○又王汝礪署寗國府奉硃批吏部知道欽此○又頴上縣盜犯畢成答拒斃事主定擬奉硃批刑部速議具奏欽此○○浙江巡撫奴才崧駿跪奏爲查明叅革已故知縣虧短銀兩無力完徵援例定擬恭摺仰祈聖鑒事竊照前任縉雲縣知縣已改教職常吉兆縉雲任内虧短光緖七年地丁正耗餉餘等銀一千五十二兩零八年地丁正耗餉餘等銀三千二百六十兩劄委頻催延不繳解經陞任撫臣劉秉璋會摺奏叅欽奉上諭前任縉雲縣知縣已改教職常吉兆着卽革職照例拿問交劉秉璋提訊究追分别是侵是挪按律懲辦並咨行原籍地方官查封家産備抵以重庫欵等因欽此卽經恭錄咨行查抄並飭司委據前杭州府知府吳世榮飭提該革員常吉兆到府訊供押追旋因在押病重經仁和縣詳經陞任撫臣劉秉璋批准保醫詎該革員於光緖十年十二月十五日在寓病故報經吳世榮核議詳經批飭調查該革員挪移案卷未到兹據現任杭州府知府李士彬將取到該革員常吉兆任内存墊總册及已故庫書李樹棠親鄰供結核明議擬　布政使許應鑅署按察使唐樹森復核會詳前來奴才詳加察核緣叅革已故知縣常吉兆係陜西朝邑縣人同治十年由大挑知縣簽撃來浙光緖六年借補布政司經歴七年題署縉雲縣知縣於十月十八日到任因衙署傾圯不能居住辦公於是年十一月閒勘估工料建修完固並滲置署内器物又因八年三九等月台匪二次入境滋擾縣役無多難資緝捕雇剪巡防八年因被水成災賑恤災民所需各經費一時無從籌措暫在徵存光緖七八兩年地丁項内陸續挪用銀四千三百四十兩五錢三分六厘内除動用捐提欵銀二十七兩六錢五分四毫業已歸補外實挪用銀四千三百十二兩八錢八分五厘六毫欲俟事竣分别報銷還欵至九年二月初一日調省卸事將前項墊欵分案造報　銷未准遂列册移交嗣因後任接收交代查明該革員任内徵收各年地丁銀兩除解給外計虧欠銀四千三百十二兩八錢八分五厘六毫禀准提訊查抄由司詳請奏叅奉旨革職拿問究追分别侵挪按律懲辦穘因劄委前杭州吳世榮督同仁和錢塘二縣查抄該革員省寓什物僅止破箱殘書無從估變亦無資財寄頓隱匿當提該革員常吉兆訊取規供核與所禀相符發押嚴追旋因在押病重由仁和縣詳經批准取保病故報　吳世榮核議詳經批飭調查該革員挪移案卷未到嗣先後接准户部咨准陜西撫臣飭據朝邑縣會同委員赴該革員家抄出女衣四件朽舊木桌櫃各一箇均不能估變查明並無田房財産訊取家屬族鄰供結加具印結擬　咨部覆浙行知前署杭州府郭式昌催據前署縉雲縣鍾上珍並現任知縣陳其昌以該革員卸事年久查明任所並無資財隱寄其經手家丁流亡無蹤庫　李樹菜亦早於光緖十一年四月　病故取具該故書視鄰供結　具印結檢齊當時造移存墊總册先後送府核轉等情由現任杭州府李士彬查案核議詳經潘臬兩司會詳請奏奴才查叅革已故前管縉雲縣知縣常吉兆虧短各欵並無侵呑入已情弊應卽擬結查例載挪移庫銀五千兩以下者仍照律擬雜犯流總徒四年等語此案叅革已故前署缙雲縣知縣常吉兆因修建署屋雇勇巡防台旌及賑恤災黎經費無措輙將徵存各年地丁銀兩擅自挪墊雖係還充公用究屬挪移核計實欠銀四千三百十二兩零自應按律同擬叅革已故前署縉雲縣知縣常吉兆合依挪移庫銀五千兩以下者仍照律擬雜犯流總徒四年例擬總徒四年業已病故應毋庸議所欠銀兩已據查覆原籍家産盡絕任所寓所亦無寄頓隱匿財産應准照例豁免丁庫人等見該革員違例挪用庫欵並不禀阻本有不合旣據查明或已流亡或已病故且事在光緖十五年三月十六日恭逢恩詔以前請免置議除將供結咨送刑户二部查照外理合會同閩浙總督臣卞寳第合詞具奏伏乞皇上聖鑒飭部核覆施行謹奏奉硃批該部議奏欽此○○太字少保頭品頂戴山東巡撫臣張曜跪奏爲已故大員遺愛在民籲懇天恩俯准入祀名宦祠以彰政績而順輿情恭摺具奏仰祈聖鑒事竊據山東在籍紳士二品銜前湖北漢黄德道武震等聯名呈稱原任閩浙總督前山東學政季芝昌籍隸江蘇江隂縣以翰林起家官侍讀時督學山東累充考官荐升山西巡撫補授閩浙總督徧歴卿階並叅樞密敭歴中外政績昭著光緖四年由紳士前吏部左侍郎匡源等臚陳事實呈經前撫臣文格題請入祀名宦祠旋經禮部以該故員身殁尚未及三十年與奏定新章不符應俟扣足年限再行辦理等因具奏奉旨依議欽此欽遵在案迄今已及例限合再臚呈續懇故宦學術淵深持躬清正供億悉從節儉胥吏約束維　按試各郡致日端坐堂上躬親督察在任四年始終如一校閱文藝以闡發精微根柢經史者爲上清眞雅正不襲陳言者次之其有膚詞讕語塗附騁妍者槪乗弗錄幕友分校之卷翻覆披閱中夜不倦搜索遺卷至再至三不使一人屈抑傳遞槍替悉心厘革山左鄕闈向有飛劂之獘巡撫商之故宦下其法於司道起獲假印置舞弊者於法考試積弊爲之一清舉行選拔益加愼重每拔一生必以本届及歴科歲試屢列高等者爲準旣面試其藝復訪察其行實係品學兼優鄕評允洽者方與於是選由是各郡士子皆知究心經史偉才碩學造就良多每逢按臨必進諸生朂以敦品力學嘗手書示之日君子愼其言端其好亟其時五經六藝聖人之言彊學力行聖人之好愛日情隂聖人之時二三子幸居聖人之邦當盡聖人之道又曰君子不患立名難宏道難不患遭時難植躬難皆粹然純儒之言士林感慕爭自濯磨至今猶稱道不置又山左鄕闈錄遺不取之卷冋未榜示被斥者往往遇大吏出門盈街塞途壞乞補送故宦變通舊章取分正次備爲三等斥落者亦揭於榜臨時如額數未满卽以次取備取挨次補入從此無一人籲求續送並因濟南試院舊設僅祗干號時有號窄人稠之患故宦會商有司購拓餘地添建號舍向時分期考試者量丁歸併貧士得免守候卽可藉紓旅資此外青州武定沂州臨清等處考棚亦一律分别增置興修培養士氣體恤寒畯實屬無微不至迄今追念風徽允宜報索功德應懇轉請入祀名宦等情到臣當經行司飭學取具册結申由潘司福潤核明詳請具奏前來臣查前任山東學政季芝昌學有本派盡心教育清操峻望士論翕然紳民至今感戴核計身故已及三十年與入祠之例相符相應據情籲懇天恩俯准原任閩浙總督前山東學政季芝昌入祀山東省城名宦祠以彰政績而順輿情除將事實册結送部外謹會同學政臣裕德合　循例恭摺具奏伏乞皇上聖鑒訓示謹奏奉硃批禮部議奏欽此○○張曜片再署聊城縣知縣准補掖縣知縣魏起鵬應飭赴新任所遺聊城縣員缺查有費縣知縣王洵堪以調署又德州知州陳嗣良代理濮州篆務所遺德州員缺查有署歴城縣本任卽墨縣知縣程兆祥堪以調署遞遺歴城縣員缺查有署陽榖縣本任曹縣知縣何式珍　以調署又署荷澤縣本任益都縣知縣毛徽調署曹縣所遺荷澤縣篆務卽以署曹縣事本任樂安縣知縣曾啓塤署理又泰安縣知縣楊倬雲調署臨邑縣篆務其泰安縣員缺卽以臨邑縣知縣汪瀛調署文章邱縣知縣張　芝調署滋陽縣篆務其章邱縣員缺卽以滋陽縣知縣周衍恩調署以上各員任内均無已起四叅命盜案件及錢糧未完有關降調展叅處分據藩臬兩司會詳前來除批飭檄遵並咨部查照外理合附片具陳伏乞聖鑒謹奏奉硃批吏部知道欽此 
 
