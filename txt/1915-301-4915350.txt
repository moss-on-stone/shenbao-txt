# 1915 - 301 - 4915350

 

Page 1

 
 
譯述 
[歐西報業舉要（四十九）]  
　　（譯輯者朱世溱） 
　　於週報中有特色者則書籍之批評是也英倫新籍每日出版輙以十數（一九一三年新籍八千種翻印四千種共計一萬二千種）在日報之記者窮日之力讀之且不能盡更何有於評論故自泰晤士報等外不過敷衍數語以稱贊之於其體裁結構長短得失之處非能眞有所見也於週報則不然其評論書籍也則由編輯長按其門類分請精於是事之作家以評論之稍不諳者即不以之見委故每一書之評論恒洋洋數千言是非襃貶無所假借著書者得其片語多引之以自榮也 
　　週報之中有畫報者取一週之圖畫以印行之自頃寫眞之術大興故多携取照片製爲銅版形態始愈逼眞計倫敦中畫報大者六七而專爲報社治寫眞事者三十四社可謂盛矣歐洲戰時畫報多於戰地派通信員使於戰事進行攝取影片其不能者則以筆墨鈎勒之故在倫敦而戰地之情形可以畢覩非僅於各報間得其紀載已也印刷優美令人神移且時有三色版尤爲鮮艶而取價則至廉僅六辨士耳 
　　週報性質介於日報雜誌之間故於此略述之又有日報之實而襲週報之形者則星期日之日報是矣西方治事　守星期之律凡通常之日報至是咸不出版則更有是日之日報出其大者如世界新聞等銷數恒在二百萬上然上流社會中人即於是日猶不讀報故讀者咸爲庸俗則其文字固卑無高論者矣 
[第十八章雜記]  
　　訪員之業其事甚難蓋非心思靜細上段敏疾不易爲功也然亦有事出偶然至今猶爲此業中談助者如惠靈頓公爵一事是矣當惠公爲首相時政潮甚惡在野黨急欲探知内閣政策所在以執當政者之口不惜艱苦爲之當政者亦知其意則務爲秘密遂無形迹可尋兩者相持而一訪員乃以一言左右其間矣 
　 
 
 

Page 2

 
 
時評 
[中日之新交涉（冷）]  
　　此次英法俄日之勸告實則日本之勸告也實則中日間之新交涉也若以今日中日兩國政府之態度覘之則此新交涉者尚在進行未已也何則中國政府旣託之民意而拒絶延期日本人民又促其政府而使之活動一則欲以人民爲盾而一則且以政府爲矛盾與矛之孰堅孰利固不必决之異日也夫前次之中日交涉人以爲難其實非難也一方面進取一方面退讓一進一退一取一讓何難之有所謂難者不過經過期間之形式耳若此次之新交涉則一方面志在必成一方面必欲使之不成一方面勢成騎虎而一方面又必欲自虎背而引之使下其事豈易了而又豈能堪哉故曰今次中日之新交涉視前其難萬萬也自少數人言之其被辱亦視前萬萬也 
[命令]  
　　十一月三日大總統策令署四川巡按使陳宦呈請任命鄭琳爲屏山縣知事應照准此令 
　　十一月三日大總統申令甘肅巡按使張廣建呈界劾屬吏請予分别奬懲等語署臯蘭縣知事張開傑有守有爲庶政畢舉應晉給四等嘉禾章署鎭番縣知事袁翼聽斷勤明任事敏銳署張擁縣知事龔元凱清操拔俗善政得民調署天水縣知事張紹烈才猷明幹勤政受民署成縣知事江命職宅心正大辦事篤實均給予五等嘉禾章調署武臧縣知事康少鎔才閎志遠卓著循聲署合水縣知事刁宣膽識兼優才足濟變署中術縣知事徐懋南公正廉明勤求治理署敦煌縣知事胡道矩捆愊無華孜孜求治均給予六等嘉禾章署武山縣知事舒龍　經驗宏富條理詳明署秦安縣知事章燦□樸誠諳練治具畢張署湟源縣知事趙國　操守廉潔刻苦耐勞署渭源縣知事黎之彦精通法學洞明治體署崇信縣知事□鏡寰實心愛民頌聲戴道均着傳令嘉奬撤任山丹縣知事秦起貪殘成性任意妄爲情節重大罪無可逭着即搋職並褫奪陸軍上校軍官提交法庭究辦署玉門縣知事田永樍蕩檢踰閑舉動荒謬代理武都縣知事龍霖玩視要案形同龔聵署謝縣知事徐宗祥心地糊塗養癰貽患署寗縣知事鄧毓　責效太急措置乖方署涇川縣知事梁純仁性情躁急不洽人心署華亭縣知事陳澤蕃官氣太深民不愛戴代理鎭原縣知事萬朝宗鹵莽滅裂貽誤事機均着交付文官高等懲戒委員會依法懲戒以示勸懲此令 
[專電]  
　　北京電政府答覆外界人員詢問大致仍係貫澈態度 
　　北京電政府電飭駐各國領事勸導華僑對於中央政局勿生誤會 
　　北京電統率辦事處决定明年一月實行徵兵已將各項條例分行各省 
　　北京電參政院昨議修正著作權法案三讀通過 
　　北京電陜省報告投票一致贊成君憲 
　　北京電川巡按請設川邊道尹專理民事 
　　北京電孫寶琦辭職恐難邀准 
　　北京電張元奇又請開缺未批 
　　北京電漢陽關監督林光佑因丁母憂請假財部擬以該關科長徐宗城暫代 
[特約路透電]  
　　東京電此間已接到中國之覆文今晨報界發散傳單謂外交省某發表意見稱日本必接受中政府擔保各省亂時日人生命財産之確言日本商業以中國南方爲最多今就南方消息觀之反對袁總統及帝制之輿情亦以南方爲最激烈故日人最注意於南方此間消息靈通之華人謂中國人民未嘗求帝制且不願有帝制但北京政界中人發起此謀而促成之其他熟悉中國政事者謂袁氏之敵贊成帝制之謀因欲袁氏廢棄神聖之誓言而陷於不義也東京最有識各界以日本勸告爲然謂袁氏爲總統較諸北誓召亂無益於國而爲皇帝更可有實在之威力且更可爲世人所欽慕故日本發表警告勸其展緩帝制可謂已盡其友邦之責矣（三日） 
　　北京電華字報將日本之勸告與中國之答覆兩文同時登載並著批評謂大隈伯曾有言曰中國改革國體乃其内政苟無内亂則與日本無關日本取沉機觀變之政策此語極可注意云云主張帝制之國華報謂各省投票贊成君憲者已有三分之一日本於是時始有勸告之文然則其勸告果爲友好乎如當帝制計畫開始之際總統尚可諭令國民暫緩進行之時日本即有此勸告斯乃眞可謂爲友好矣（三日） 
　　廣州電粤省國民代表全係官場指定之人已於一日投票由巡按使監督决定贊成帝制當道已凖備一切以防正式宣布帝制時之騷動（三日） 
　　貴謁電貴陽於十一月一日起收國舊鈔票改發中國銀行鈔票抽籤交換每日以百元爲度（三日） 
[譯電]  
　　北京電外交次長昨謁日本代理公使小幡君答覆日政府之勸告其文頗長且曾以此文通告英俄公使聞日英俄三國公使勸告中國之日中國駐英俄法美日代表均奉政府之命謁見各駐國外交當道聲明袁袁總統本不以改革國體爲然但國民請求殷切故不得不舍私情而從民意云云獨惜此舉出之過遲致星期四日之勸告終難逃過昨日之覆文仍抄襲前言歸咎民意謂政府苟違民意勢必激成巨變又謂政府力能完全鎭靜國内大局政府對於國内之革黨自有處置方法惟寓中國治權以外之境内者則賴各國政府之善意以取締之是言用意良深設辭頗巧覆文中雖慇懃申謝諸邦之忠告而復坦然表示政府因迫於情勢萬難作罷之意文中隱指日本所得消息多不確實故其所上勸告亦未中肯中政府出言固恭但日政府能否承認尚難逆料日本負責任之輩屢次宣布對於中國改革國體擬主中立徵明日本無干涉他國純粹内政之意此種態度極足壯帝制派之氣今外人所得之消息多謂中國設有内亂當道力能平之而日政府忽於此時發表其先知之見前後言行不符殊堪詫異獨有一端爲外人全體所贊同者則即日人所稱中國今日不宜有重要改革矧所議之改革仍不足解决嗣位難題是也中政府今已表明志在必成之意然能否如願則須視進勸告之政府接受中國覆文之態度而定（二日） 
　　北京電日英俄公使已將中國合理之覆文電達各本國政府中國若無亂事發生則各國不致重行提出抗議中政府現正嚴窺日本及南方亂黨之行動且自信有維持各處治安之能力（三日） 
　　北京電鄂粤閩國民代表會議均投票主張君主立憲且推袁總統爲皇帝（二日） 
[戰電]  
　　其一（英人路透電） 
　　雅典電薩洛尼加確實消息謂塞國戰局雖屬危險但塞軍仍勇禦奥德軍布軍陣線已成一長行兩面受逼布軍因損失重大已召集十級兵士（二日） 
　　亞姆斯特丹電柏林電稱德軍已占據克拉古桀代克塞國之兵工廠（一日） 
　　亞姆斯特丹電柏林日報載稱布國邊界附近希臘加伐拉外有英法運艦載兵出現其間（二日） 
　　巴黎電今日下午公報謂前敵無重要戰事（二日） 
　　倫敦電費蘭巨元帥報稱十月二十九日晚間英軍猛轟伊泊爾東面之地近數日内天雨多霧兩軍砲隊殊欠活動兩軍開掘地道甚爲忙碌德兵從戰魯斯者共七大隊死傷之數占十成之八（二日） 
　　巴黎電今日下午公報謂太胡爾境之戰事仍在進行除法軍俘未傷之敵兵多人外兩方面無甚出入布軍偵察隊向克里伏拉克進發遇法軍斥堠隊乃退走拉泊洛伏與邊界間之布軍用大砲轟擊未獲效果前敵戰事大半皆屬斥堠隊交鋒庫泊魯魯方面砲聲隆隆今晚公報謂龍巴齊爾特之德軍發砲猛轟希圖乘隙進攻爲法軍砲隊所止香巴業德軍於一九三山與太胡爾間及該村南面全陣線轟擊法軍陣地其步兵列於戰壕之内備梯衝出法軍即以大砲及機關槍轟擊之德軍遂失進攻之機十月三十日巴爾幹無重要戰事（一日） 
　　彼得格勒電今日公報仍謂俄軍用重砲及排鎗擊敗德軍德軍在南陣線恰土里斯克取攻勢作戰雖猛卒爲俄軍所敗於是俄軍反守爲攻俘奥兵及德兵四百人俄軍且以鎗剌逐敵退出柯瑪洛伏西面互爭之戰壕數道公報又謂太洛波爾附近有劇烈之戰事利於俄軍俄軍於霧中衝擊敵軍之戰壕奪獲一村剌斃守兵之大半俄國魚雷艇一艘在里加灣擊落德國水面飛機一架俘其駕機者（一日） 
　　倫敦電海軍部宣稱魚雷艇九十六號在文伯拉太海峽與一輔助艦相撞該艇登時沉没軍官二員水兵九人不知下落大約均已溺斃（二日） 
　　倫敦電陸軍次官在下議院宣稱自四月二十五日起至十月二十日止加里波里軍官之病者三千二百員又兵七萬五千人（二日） 
　　倫敦電公報局宣稱英政府决議凡國家遇緊急事務面缺噸位時則可撥用商船若干艘又以執照之法規定來往外國口岸載貨之英船數目（二日） 
　　巴黎電塞使署切實否認中立國所傳塞國於重取攻勢之前一夕曾提議與奥媾和之謡言謂協約國對於塞政府及國民之意志知之頗諗當不致爲流言所惑云（二日） 
　　西班牙京城電西班牙首相否認西班牙内閣爲德運動媾和之謡言（二日） 
　　倫敦電官場宣布下說以息浮言英皇所騎之馬奇而善馳當日爲歡呼聲所驚躓於道上壓皇身皇被重創而受巨驚惟未碎骨旣而皇又乘摩托車於大雨中涉長途故乃中病皇乘醫院火車中時猶以維多利亞勲章賜禁衛軍騎鎗軍曹白羅克以嘉其十月八日之勇績該兵跪於皇前俯身就皇然皇力仍不能剌針於該兵戎服由御侍助之乃得竣事皇乘醫院船回國時海中風浪頗大然其疲乏尚無豫料之甚（二日） 
　　倫敦電英皇已於今晚回抵倫敦公報局宣稱英皇今晚已抵白京漢宫此行雖頗學憊勞然御體尚安（一日） 
　　倫敦電公報局宣稱英皇夜臥較安並無寒熱雖仍須靜養若干時然傷已漸愈（二日） 
　　紐約電威爾遜總統定十二月底與加爾特夫人在新婦之宅行結婚禮禮節簡約僅邀戚屬觀禮（二日） 
　　其二（德人德文報專電） 
　　柏林電（由塞維爾轉）十一月一日德軍大本營公報云法軍在太胡爾附近回攻十月三十日德軍所獲太胡爾小丘未獲效果該丘仍由德軍固守陸軍中佐蒲爾克於十月三十日在太胡爾之南擊落法國雙葉飛機一架該員所毁之敵飛機此爲第六架矣（西境戰况）興登堡元帥之軍團在土克庫姆至里加鐵路兩方面前進者已抵拉桀齊姆開開們勒開們陣線俄軍在杜拉堡西面與西南面及特里斯夫雅蒂湖北面進攻者爲德軍擊敗大受損失德軍在里加西南擊落俄飛機一架駕機人就擒里哇波爾特元帥之軍在巴拉洛維斯琪東面擊退進攻之俄軍（東境戰况）波士末將軍之軍在斯特里巴河布加洛夫北面塞米柯夫斯附近爲俄軍所攻戰事正在進行（東南境戰况）德軍仍在進攻已占據哥恩琪米拉洛伐春南面之高地且攻破克拉古桀伐克進據特里佛洛伏山俘敵兵數百人布將波茄第愛夫之軍仍在追敵（巴爾幹戰况） 
　　據大本營宣布德軍於十月間所獲俘虜及戰品之總數如下 
　　興登堡軍團軍官兵機關槍九八一四四八二四○ 
　　里哇波爾特軍團三二四一三四二 
　　林辛干軍團五六八八七一二一 
　　波士末軍團三一五二五一 
　　麥剛森軍團五五一一九三七一六 
　　總數二四四四○九四九八○ 
　　麥剛森軍團且獲砲二十三尊此外各軍所獲之舊式砲尚不計其數（一日） 
　　柏林電（由塞維爾團）十一月二日德軍大本營公報云法軍圖奪回太胡爾小兵未果（西境戰况）興登堡元帥之軍仍沿土克庫姆至里加之鐵路而進俄軍進攻失利里加前斯凡台姆河與亞爾桑湖間戰事仍在進行俄兵被俘者五百人（東境戰况）林辛干將軍之軍在恰土里斯克西面前進俄軍圖阻其進路大挫而退俄軍曾攻入波士末將軍部下所守之戰壕即經回攻奪回且進占塞米柯夫斯一大部分俘俄兵二千六百人（東南境戰况）德軍占據加加克德軍已占據自恩士米拉洛伐克南面高山通塞國西摩拉伐河流域之要道且奪獲克拉古桀伐克南面之高地布將波茄第愛夫將軍之軍現穿尼蕯伐河流域而進（巴爾幹戰况）（二日） 
　　華盛頓電駐美奥國大使署宣布十一月一日維也納公報云意軍自十月二十八日開始進攻伊森沙河陣線至少用步兵二十五師團今已漸呈弱象意軍在杜白杜高原進發者内有數部分兵力頗厚但殊參差不齊鐵洛爾及康丹邊界大戰兩日奥軍陣線均未移動奥軍仍固守開戰之初所占陣地十月下半月意軍死傷者至少有十五萬人（奥意戰况）俄軍進攻斯柴拉及柯爾米者均爲奥軍擊敗比尼亞伐北面業已開戰（奥俄戰况）奥軍於十月有間在俄國東北陳線俘俄軍官一百四十二員兵二萬六千人獲機關鎗四枝砲一尊飛機三架及其他戰品甚夥柯凡士將軍所統之德奥軍在塞國戰地俘軍官二十員兵六千六百人獲砲三十二尊機關鎗九枝子彈車三十餘輛探照燈一架來福鎗步砲軍子彈甚夥又獲廢砲四十五尊（二日） 
　　華盛頓電駐美奥國大使署宣布十一月二日維也納公報云意軍竭其全力圖破哥爾 
 
 
 

Page 3

 
 
　　士陣線且由鐵洛爾及康丹調兵數旅助戰屢次進攻均未得利意軍損失更重於前（奥意戰况奥軍進攻孟國邊界占據化拉夫哇洛伐克及探制比里加東北伐爾達之高地（巴爾幹戰况）（三日） 
[東方通信社電（日本人組識）]  
　　東京電日本政府因中政府拒絶警告故大隈首相於今晨偕同石井外相入宫覲見天皇逐一奏明外相並要求開臨時閣議旋於午後二時開議以决對於帝制問題今後外交之方針（三日） 
　　東京電日本對華問題朝野均甚期望政府之活動（三日） 
　　北京電中國政府本日發表列國勸告書並回答之全文（三日） 
　　濟南電山東省國民會議議員初選當選者四百餘名至本月一日到省者不過約五十名本日（二日）舉行復選按照規定一百零七縣每縣一名詎届時來濟者僅得六七十名舉行選舉勢極困難選舉監督不得已乃凖備將各縣住省者以充候補之數（三日） 
　　濟南電國民代表之選舉昨日在將軍府舉行於初選當選者四百八十七名中選舉國民代表百零七名選舉場内外警戒極爲嚴重各商號皆揭國旗以表祝意（三日） 
　　東京電日本新造超無畏戰艦山城號於本日在横須賀軍港舉行進水式成績甚佳（三日） 
要聞一 
[土耳其於今兹之歐戰]  
　　世界彚報土京訪函云戰爲嚴師各交戰國俱受其敎而有所進益然未有若土耳其猛進之速者土於今兹之戰一以受戰事之激剌再以經德人之指揮在國在民悉造有非常之魄力可用以開新土耳其之國基蓋土所有進於今日之戰者則樂於犧牲也勇於勝難也堅决自信也應募之少年新調之續備軍人每日自小亞西亞内部及土耳其邊遠各省絡繹而來土京敎以步伐編練成軍則發往戰地鑒於土軍往年（即於巴爾幹之戰）之窳敗及今日之整飭眞有令人驚嘆不置者抑亦不第軍政之改良且因此軍政之改良並致各軍隊有興發之精神不以捨身作戰爲不可避免之職務乃以爲全體計個人應盡之義務故土耳其今日之戰實爲民戰各軍隊自經訓練之後出發於達達納爾也條理井井虎逐鷹揚其在家之就訓練也則調取前敵若干應調換補充之軍隊參加於新入伍者之行列如是舊兵即近兵之師互相激發以增其同仇敵愾之氣踰越險阻不屈不撓之壯概益以厚固若然土耳其不乏交戰之具矣而難在運用適當耳我德人乃於此盡其指揮之職竭其組織之能我軍人之在土者有工程隊有機械師自無造有於以供備土軍之用者實不勝述惟其詳情如何因關軍事密秘未便宣洩至其成績如何則觀土軍連戰連勝之效果可以知之矣抑不第物質上之相濟已也我軍人之精神亦且灌輸於土國每當公畢我軍人整列回營必高唱凱旋之軍歌步伍嚴整音節亢朗土人聞之雖不解其語而通其意會其神遂能慷慨激昂發奮爲雄獲今日之勝仗立前途之大業語云先求自立而後可爲天之驕子土耳其有焉 
[西報詳述間島交涉之原委]  
　　字林報載二十七日北京通訊云間島問題爲中日爭端難點之一日本駐北京訪員不惜巨資以關於該問題之種種消息電告日本辭頗憤激一若中國無理拒絶日本正當要求者華文各報所得消息不詳對於該問題不甚注意其爲中國嗚不平者惟京報耳該報於一月前曾著一論洋洋數千言抨擊中政府不顧吉林當道之陳請並謂中政府如不速籌妥法保全該地則地將屬日云云間島一地雖非絶要然其得失實與中政府所應保持之主義至有關係吉林當道顯嘗盡力保全國家利益獨惜政府不能起而助之致使間島主權漸漸入日本掌握中政府有何作爲局外人未能詳知充其能力亦僅能使間島成爲第二片馬而引起世人得失之觀念耳民國政府今惟心乎帝制其他諸事則皆棄置腦後故百事任其敗墮獨帝制運動則進行無阻袞袞諸公具此才幹大可刷新全國政治以臻富强今乃巧竭心思欲使世人知中國不可無帝而帝國復活又須經外邦承認故若曹對於日本方求好之不暇何遑與爭滿洲區區一片土哉政府不恤犧牲志在使不急之帝制得以安穩實現故其他國家利益之將斷送於其手者正不知凡幾也說者謂當局諸公皆不知問島何在作是言者雖太覺刻薄然非盡誣也查問島實在圖們江曲處圖們江者韓滿之界線也間島面積究有幾何莫悉其詳境内寓有韓人二十萬華人十萬則其價值亦可知矣間島旣得圖們江之灌溉其北方復有圖們江之支流故水利佳而農産富顧中國所應爭者非因其他實質上之價值乃因連帶之政治關係也韓人踰圖們江殖居滿洲年代久遠無從查考中韓之間向無所謂治外法權故居者皆服從中國法律當日本宣布韓國爲日本保護國時曾圖證明間島乃隸屬韓國未果一九零九年中日締結圖們江界線條約日本承認間島爲滿洲土地之一部分其地韓人應照常享有居住權置産權且仍照舊例處於中國治權之下次年日本兼并韓國於是韓人皆爲日本臣民凡居中國者咸得享治外法權之利益矣惟日本當時並未要求間島韓人當視如日民蓋外人在華除通商口岸外均無雜居置地之權而按一九零九年中日條約間島韓人獨能享之是其所處之地位實在日人之上故日本亦不欲多事也迨中日新約成日人在滿洲之地位煥然一新凡屬日本臣民無論其爲日人或爲韓人皆能在滿洲享有貿易居住租地之權而民刑訟案且在日本領事裁判權之下故今日入住滿洲之韓人與前住間島享受一九零九年條約權判之韓人各處於互異之地位蓋今之入滿境者可以租地而受日領事之法權前之住於間島者則享置地所有權而服從中國法律也今日本要求間島韓人應受日本領事法權中國拒之謂此項韓人前依據服從中國法律之條件而享置地所有權今當然仍應服從中國法律日本不以爲然爭辯不已此卽今日中日交涉關於間島之困難情形兹據東京日人電云日領事已自由行其法權又日本日日新聞間島消息云日本警察不顧中國官員之抗議刻正拘捕已入中國籍而爲華人之犯罪韓人云云日員如果有此逕情直行之舉動則殊足令人驚異蓋日人雖有一方面理由然中國方面亦甚振振有詞足以顯明此項爭點當由隻方同意解决不能由勢力較强者獨斷獨行也日本兼併朝鮮韓人除願入他國國籍者外概爲日本臣民日人旣在滿洲獲得利益則韓人自然同受其惠故滿洲韓人應服從日本法律此乃是案因日本亡韓一事而轉移之情勢中國爭辯曰依據今年滿洲協約第五條惟須具領執照之日本臣民始得享受約中所載之權利若間島之韓人則早有專約訂明准其居住且無須具領執照故不能享受滿洲新約之利益此說尚非扼要之言蓋韓人乃日本臣民斷無向隅之理惟間島韓人不能雙方皆佔便宜一九○九年約訂明如韓人服從中國法律則有置有置地所有權今如韓人依據新約條件捨棄中國法律則在情理上不能繼續享受一九○九年約之置地所有權不然則其他韓人或日人將援此例以獲他人所未有之優待矣就事勢言之日本必當與中國立一定之辦法其道不出下列兩端（一）間島韓人繼續居住不敢從前之條件（二）日本如欲爲間島韓人要求一九一五年新約之利益則一九○九年舊約之利益當然取銷惟無論如何解决中國必不免於損失蓋間島韓人如繼續享其舊有之權利則必入中國籍而後可否則附近韓人皆服從日領事法權而間島所謂日本臣民之韓人獨服從中國法律豈非笑話但間島韓人願否入中國籍而自稱華人亦屬疑問日本在滿洲之勢力日見膨脹中國之主權日見消滅而以滿韓邊界一帶爲尤甚韓人恐未必有此膽量在此將易主人之土地内而竟公然自願爲華人也滿洲問題爲華人思之誠可悲痛外人縱不善日本吸收滿洲之手續然不能曲恕中國自取其禍之咎今年春間中國訂立允許日人入滿之約時其權利之奉送於日人者蓋亦多矣間島地位早在奉送之列今中國所可希望者不過略保顔面而已然舍心腹而留顔面固中國之常技也噫 
編輯餘談 
[遊美隨紀（第三信）（一）（遠生）]  
　　十一月二十七神户途次 
　　今早入下關余即換乘火車爲數日之漫遊期以十一月三號歸船豫定十九可到夏的耳余此時已爲神户旅次之人矣 
　　船到口外例須檢疫旅客畢集艙面檢疫員一警即去與其謂爲驗病無寗謂爲看相然與其謂爲看相無寗謂爲誰望丰采也 
　　將下船時即有常服警察查問旣入車姑又復另有警寨查問旅館接客者謂此因戰爭中之故若代表其帝國抱歉者然然雖在戰中所謂查問亦僅書記姓名及去處而去又僅對於外客爲然且極和婉不似吾國今日内地日在戒　至特設女檢查員檢查婦女之身體也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之北京近訊]  
　　國務會議前日政事堂開國務會議左右丞及各部總長均出席所議一黨人返國謀亂應如何嚴防方法二民國四年行政成績報告書編纂問題三各部對於變更國體事件之籌備情形其討議之結果一陸軍内務兩部部會同訂定防範黨人辦法通飭各省實行二各部按照今年已辦之事項依次詳細列表呈出於政事堂俟收齊後再由政事堂妥議分編及會編方法三各部將已辦現辦之各種事項一一詳細報告政事堂 
　　政務停頓自國體問題發生後京外各機關之政務幾有停頓之象日前總統會命肅政廳注意各機關中之荒廢政務者予以檢舉兹聞肅政廳於二十九日開會討議此事大致謂國體問題發生以來凡百政務均形停頓尤以某某二三部爲甚國體問題解决後能否挽回停頓之政務殊未敢必已呈復總統請下一命令嚴切誥誡各機關長官振刷政務 
　　官制變動國體變更後中央官制必有一番更改聞法制局業已有所凖備除變更政事堂官制外對於各部組織亦有小小變動並聞某某等部有乘此裁滅員額之說 
　　防範黨人聞總統日昨特傳見統率處長廕午樓密談良久據說者謂近來政府迭接密探報稱海外黨人紛紛内渡將藉口國體之改革鼓惑軍人謀亂總統特傳見廕處長指示防範之辦法密電各省將軍鎭守使等遵照辦理云云 
　　取締報館順天時報云昨據政界消息政府自二十八日下午五鐘接到日英俄三國公使勸告以來最注意報館記事非常憂慮以爲此際若取締不嚴則或恐謡言迭傳横議百出將招意外之禍變動摇國本關係匪輕故同夜即迅飭京中各報館又同時通電各省長官密諭於政府方針尚未確定並有其許可以前關於該勸告之記事論說一律嚴禁登載云云 
　　參議辭職政事堂參議徐佛蘇自就職以來襄理一切堂務並審議各項法令頗稱得力兹從某方面傳出消息徐參議近日忽萌退志擬呈請辭職此項辭呈日内將遞上但未識能邀允准否也 
　　銀團開會五國資本團前因吾國政府表示商議借欵之意已開會議一次並未有若何成議已誌昨報兹據政界消息政府今日原無向該資本團借欵之必要第就其提議之表面論之所議爲一千萬兩之銀數可免磅虧之損失固爲吾國希望之事而在外國銀行方面自歐戰以來滙兌不通積存現銀爲數至鉅約略計之北京各銀行存銀有八百餘萬上海則有二千五六百萬貯在行中毫不生利若有機會放出彼亦未嘗不願故此次一千萬兩借欵之議固然尚未進行然他日若果賡續開議則一變從來貸入金鎊之例改借銀數亦未必辦不到所不可知者資本團之意旨究竟何如耳 
[中美解紛免戰條約之五換]  
　　歐洲自開戰以來瞬已年餘世界各國處中立者惟美國與我國而已中美兩國時思爲各友邦排解免生靈之塗炭近聞美使館按到美總統威爾遜氏商請我國總統對於各友邦爲中美解紛免戰之條約此項條約據某外人云聞已於本月二十二日午後互換矣 
[敎育普及之方針]  
　　敎育普及爲立國之最大要素且爲富强之根本若不積極擴充終難期完全發達近聞政府擬定擴充方針有三一中國地廣人稠敎育普及實不容緩擬劃分一定之學區從明年起著手辦理至　國十二年爲完全普及之期二敎育普及方法可參照東西各先進國之成例辦理中國人民號稱四億至少須收納四千萬學童三敎育普及之經費概算雖達二億萬元可於各地方自治經費中籌劃支出以上三政策已交政事堂會議矣 
[東蒙添設鎭守使之電請]  
　　東蒙添設鎭守使政府久有此議聞奉天將軍叚香岩昨又電請政府速予實行並陳述應行添設之理由有三一謂東蒙地方遼闊蒙漢雜處應添設鎭守使以資控御二謂東蒙地方時有大股馬匪出没擾及蒙旗治安實非淺鮮應添設鎭守使以資鎭攝三謂内蒙五商埠開放東蒙將爲商旅往來之要道應添設鎭守使以資保衛聞總統披覽之下頗以爲然東蒙添設鎭守使不久或可見諸於實行云 
[日人調查吉林礦産紀]  
　　此次中日訂約允日人在南滿開採礦産計吉省共有三處一吉林縣之缸窰二樺甸縣之夾皮溝三和龍縣之杉松崗自實施期届後日政府卽派技師阿部查太郎技手中井傳三郎等調查缸窰夾皮溝兩處礦務又技師西和田久學技手蕂井英文調查杉松崗鑛務兹聞缸窰業已查得老煤窰一處其飭或係舒蘭地界或並不在缸窰均不在照約應查之列日技師等亦未往查夾皮溝調查情形尚未探悉其赴杉松崗者則日技師等時有藉口礦脈軼出約定範圍外地叚情形至本月初九日始聲明調查竣事出境回朝鮮會寗云云詎初十日午後蕂井技手突帶同韓人多名在我境望洋灘一帶到處測繪適該處我防營兵查道遇見詢以何人則以技手蕂井由日政府派來對向索護照彼即支離其詞勿云照爲雨濕忽云未帶該兵等言本日有省派姚委員等過此明言技師技手等均於昨日聲明出境今日何猶在此測繪蕂井即云我可通知會寗日憲兵隊長證明乃竹書通知該處距會甯不及三里兩次通知杏無消息時已天晚防兵即代爲雇車邀其到所休息是晚一切供給防兵待遇甚爲周到直至明日始由六道溝日領館派人到所證明乃回會寗而去 
[奉天近聞兩則]  
　　烟酒公賣法之解决奉省燒商反對公賣一事經要人將燒行各種困難曁外界勾引各情形詳陳按使當由叚兼按使電達中央並派公賣局長余恭厚赴部面陳要求通融辦理旋得部中復文以烟酒公賣各省一律係爲增收歲入起見事左必行奉省豈能獨異但來電所陳困難各端是係實在情形應即按照前頒條例就當地情形酌量變通望即主持督促進行總期於收入商情兩無妨碍等語叚兼按使遂邀集財政政務兩廳長會議爰將公賣應捕之費援照浙省現辦成例從輕改爲百分之十二所有各縣應設之分局支棧暫緩設立此項經費統歸就近稅捐局代徵報解該燒商聞之在體業已贊同惟關於貼照查察等項尚有所陳請緣貼照一層其在當地銷售請求免貼如運出境外從前本有向各稅局請領護照運銷之辦法擬請仍照舊章由稅局發給運照以便稽查至於歇業減班等類擬照稅捐之例於季終前在就近稅局報告後下季即停止抽費聞經叚按使飭行財政廳督飭公賣局核議施行日前公賣局已發出通告謂烟酒公賣抽費定於十一月一日開徵云 
　　舉辦省公債之傳聞聞段兼按使接任後以奉省財政甚形竭蹶綜核省庫存欵無幾發放軍民兩機關每月薪餉尚虞不給且有借欠某國洋行銀行之外債及官銀號中國交通兩銀行之墊款共計千餘萬元倘不設法償還非特信用所關且債欵本利相累後患何堪屢次與財政廳長等會辦法有云請中央撥欵協濟者有云令省屬五十四縣分任攤還者段兼按使以所議均欠妥協特據情電商政府擬仿照内國公債辦法在奉天發行省公債五百萬元以資接濟當經復准現正妥擬一切章程不日即通飭所屬各縣一體遵照量力勸募云云是否確實俟探續報 
[京奉路火車出軌紀聞]  
　　昨三十日京奉路早六點鐘由湯河開往唐山之五十次貨車行至唐山車站東道閘外因車行過急致將車頭出軌入地二尺餘並帶出貨車六輛均受損傷並將該車頭燒火之人沈某軋斃當時並將該叚鐵軌軋斷數叚來往之車不能通行由京開往山海關之快慢車均不能通過至唐山停數時快慢車之客人由步乘車來之快慢兩車倒換往來之車均各退回昨早由京往山海關之慢車到下午十點鐘至京站快車至昨日（三十日）夜三點鐘始回京站 
[景德鎭陶務之維持辦法]  
　　農商部呈擬議維持景德鎭陶務辦法文云竊本部承准政事堂交景德鎭陶務監督郭葆昌調查陶務報告一件奉批交農商部等因並據該監督詳同前由到部查景德鎭瓷質優美冠於全國出品精良久馳中外祗以前此官窰督率未得其人辦理不盡合法一切故步自封遂無成效而專重貢品不注意於普通器具尤爲該窰不能發達之一大原因該監督此次調查報告至爲詳畫所陳第一辦法就窰廠原有基地房屋收回重加組織立全國窰廠之模範一以仿古製造之精進一以求普通用品之改良等語誠爲整頓陶務之上策惟名爲模範規畫須宏欲求改良端資考察現今國帑支絀尚未有此擴充之之財力歐戰未停派員考察亦多窒碍此項計畫目前自難實行本部再四思維現惟有責成該監督將前清官窰原有基地廠屋一律收回量事修葺所存該處縣署會館等瓷胎瓷樣照册點收妥爲保管其現有工匠仍令照常製作使無廢業此爲暫維現狀徐圖擴充之計　以保存原有之官物靜俟將來之時機庶於保守之中仍庽進取之意　即與該監督所擬仍以官窰名義就窰廠組織之第三辦法無甚大異至所擬第二辦法遷地以謀發展一節容俟陶務擴充時再行相度地勢妥籌辦理云云已奉批令准如所議辦理即由該部轉行遵照矣 
[鎭紳對於沙灘收歸國有之呈文]  
丹徒敎育欵産經理處總董陳也魯副董王振文揚中縣敎育欵産經理處總董冷清波鎭江焦山救生局並太平保嬰處總辦張㷬金山江天寺住持僧融通等因蔣家沙等田灘收歸國有爲保全公産起見特聯名公禀平政院内務部江蘇巡按使公署金陵道尹丹徒縣公署請爲照章保存兹將其原呈略錄於下 
　　竊以國家治民莫先於敎養敎養莫先於經費丹徒縣之寶晉書院金山寺揚中縣之太平書院保嬰均屬敎民養民之善舉舊有承買公産疊經前清各憲批准立案坐落丹陽縣之蔣家沙輪船沙田灘數千畝迄今歷百數十年向歸四局收租充費官民從無異議突於本年由丹陽縣清丈沙田分局專辦員張君到丹設局董等四局愧失歡迎之禮並不知照四局遽以兩沙向係官召民佃本無業户等語詳由總局詳請部巡收歸國有聽局出示召買停止四局征收等因四局司事及兩沙佃民見示驚駭莫名伏查兩沙向係四局先後報買各卷謹爲大部撮要陳之查蔣家沙田前清嘉慶初年寶晉金山兩局佃民爭灘釀成巨案經欽差托吳訊斷奏定歸公每年收該沙租息撥銀一千兩爲書院膏火撥銀一千兩爲金山香火餘解藩庫彼時該沙似係國有性質沙田分局詳報似爲不謬但該沙奏定之地八千餘畝一案於道光以前概已坍没莫存片土迨道光十年復經丹陽縣民趙雲逵等見江心突漲灘地隱思蔣家沙坍課未削因藉莊家沙坍地復漲名目禀縣通詳撥補該沙缺額仍歸寶晉金山收租充費十七年奉蘇藩司委太倉州復勘通詳定案十八年自備工本赴府報明圍築成田而泰興縣民戴綬張彤等又接踵而來互相爭訟纒累十餘年始經鎭江府會委勘丈復漲新灘二千二百九十六畝零因寶晉書院膏火塞儒藉資苦讀之需金山寺亦名勝叢林且翠義臨幸之所賴此項租欵抵充香火今以復漲新灘撥補蔣家沙缺額亦屬與例相符等因通詳定案即此而觀則寶晋金山後日所有復漲新灘名雖蔣家沙其實與嘉慶時欽定撥銀之蔣家沙所有之性質向有區别厥後同治十年光緒三年迭經丹陽縣勘詳批准仍歸寶晋金山公産各在案更難縷述是蔣家沙實係寶晋金山所有公産性質非無業户之確據明　也查輪船沙在前　　　　　　　　　　　　　　　　　　　　　　　　太平書院董事黃虎文等　歸太平書院保嬰局籌欵承買以資敎養經常鎭道札委府縣勘詳又札飭　興武進丹徒三縣出示贓諭以該沙旣歸太平書院保嬰局承買充公不容他人致起爭端嗣因蔣家沙佃民　太平書院爭買院董黃虎文等因四項皆係公舉公同會議將該沙歸四局均平繳價立有議據可稽十二年四局司事黃虎文張錫琳王殿邦僧顯慧赴府縣同立繳價認狀該沙新漲水泥灘四千八百六十九畝五分六釐二毫五絲照例每畝繳銀二錢共計認繳銀九百七十三兩九錢一分三釐限六十兩月掃數分繳丹陽縣通詳派畝分釘交四局執業是年六月由府會同縣委親勘詳批准立案該沙田局指定兩沙實係國有性質本無業户不知憑何確證而猝然出示召買俾四局百數十年承買通詳定案之公産棄若騹髦寢食何安且書院欵産久奉通令撥充地方敎育經費保嬰無養嬰孩預算指定一旦損失巨欵無米可炊即蒙酌給基本金可　一時之需不足充經常之費若聽收回召買於地方敎養大有妨害爲此陳禀外聯袂同叩電鑒俯念敎育爲國培人材保嬰爲國惜民命寺院亦蒙保護之令尺地莫非王土地方所有何殊國有伏乞恩准飭知沙田局該沙仍歸四局收租照章辦理執業保存公産成全善舉士民均沾人神共仰謹禀 
[湘巡按對於湘礦國有之政見]  
　　湘省官鑛收歸中央督辦後阻　力横生致聊督辦有知難而退之勢新巡按使沈金鑑氏在京時因受財政農商兩部之委託調查湘鑛内容以爲解决方針迨蒞湘後即派湖南銀行監理官吳藩爲調查特派員已經詳切考察盡得其中實情沈使據其報告特將意見咨陳中央（一）官礦部辦糾葛必多不若仍由湘省辦理受中央監督每年餘利劃撥若干存儲國家銀行作爲收回紙幣及償補湘政府積虧之用（二）如定須中央督辦必以明合宣布每年補助湘省行政費若干以釋羣疑而昭大信云云 
　　並聞財農兩部對於湘礦國有問題近亦出以持重不肯輕信陶氏之言　湖南官礦經理處總理鄧振璣經理有年於湘礦情形較爲熟悉昨特電由沈使轉知該總理尅日來京商辦一切至策分道尹劉樳前由嚴兼使特派赴亦與部中接洽磋商礦事已於日昨回湘禀見沈使報告一切並有部員孫永偕同來湘亦爲考查湘礦沈使又以此項國有問題久懸不决不惟湘省與中央生無窮之障碍且有釀成交涉之慮蓋湘省公私各礦所産礦質多恃外人爲銷路交貨日期類皆訂有合約自收歸國有之問題發生各礦多已停頓不能如期交貨致各洋行禀由各領事要求省使務令各鑛照舊進行免受損失沈使即以此情令飭官鑛經理處查照並聞沈使旣將咨陳中央及對付外人之辦法悉心規劃後更念礦政與財政廳有直接關係無論部辦省辦必須該廳贊襄協助始克進行昨特委任該廳長嚴家熾爲官礦經理處總辦飭令會同會辦吳藩總理鄧振璣等妥籌一切認眞辦理以重鑛政 
[蘇垣省校聯合運動會紀]  
　　蘇省省立各校第二次聯合運動會於十一月一二三等日在蘇舉行兹將詳情錄下 
　　會場在閶門外第五團操場上總門設在下津橋堍門前紥彩高縣國旗即爲敗劵處進總門後回有空曠地一里之鷂始至會場南首一門爲得勝門卽男女賓人口處北首一門爲凱旋門卽出口處會場西南面一帶有篷廠十餘處爲各校休息處會場之上朝南設筵廠五座正中座爲正副會長等主席處上首爲男賓特别席下首爲女賓特别席及紅十字會軍樂隊會場新聞編輯處各席其普通參觀者在會場之西面空地上插一白布旗上書男賓席女賓席其各小學校整隊來會參觀者皆在會場之四周圍席地而坐 
　　第一日到會者軍政執法處長蘇常道尹殷獻臣（軍服蒞會代表巡按使爲會長）吳縣知事孫少川（副會長）陸警廳長崔怡廷水警廳長趙雲生第二師長朱深甫旅長蘇坤山敎育科長盧殿虎等各員其餘軍界團長團附以下各官警界水巡保安騎巡偵探消防各隊長等均隨同到場護衛各界參觀者有數千人上午九時先行開會禮然後按照排定節目逐項運動其中如第六師範之新棍棒及各校之拳術均甚活潑第五中校之閱兵分列式連敎步伐整齊百碼賽跑爲南洋中學某生占優勝八百八十碼賽跑爲浦東中學某生奪得尚武精神小旗一面又南京第二女子師範之行進遊技蘇州第一女子師範之短椿操等項姿勢精神均極優美當場並有照相鏡隨時攝影以留紀念又有陸軍第二師司令部之器械體操其刀鎗劍戟拳術對敵等技藝精熟活潑亦爲特色此第一日之大略情形也 
　　第二日上午雖稍有小雨仍照常運動（午後即天晴）殷道尹朱師長以次各官長仍蒞會閱看迨運動至一百十一節障碍競走主席篷中即取出銀盆一隻置之會場至競走結果爲浦東中學校某生占優勝得取此盆觀者鼓掌如雷旋即散會 
[南京快信]  
　　馮將軍齊巡按會電中央蘇省投票全體贊成君主 
　　昨日齊巡按在本署設宴讌會各縣國民代表財政部現飭各省籌辦稽查契稅印花專行昨財政胡廳長召集各科人員籌議組織辦法齊巡按查萬頃湖地租向係八旗公産現歸江皖兩省官有特會商馮將軍咨請皖巡按劃分此項地租維持旗民生計 
　　齊巡按委任劉耀東爲本署諮議處財政佐理 
　　蘇警察廳長派馮珍來寗抄取寗省警務各區改爲警正警佐章程擬援案辦理以昭劃一 
地方通信 
[松江]  
　　僱船載兵楊師長自任松江鎭守使後其所部第四師軍隊本應調遣南來迄今遲遲未果刻因防務重要另調北洋軍隊二千餘分紮松滬一帶松城屯軍地點早經擇定大約明日可到已由警局僱民船八號駛往浦畔以便載連軍裝行李 
　　區員撤調金山錢圩區員郭福臣上月巡夜過某姓家勸阻何某等又麻雀詎何周挾此微嫌偕顧耀耕等借平湖土棍王大 
 
 
 

Page 7

 
 
頭搶朱何氏一案上訴道尹現已批縣將郭撤任一面傳集朱何氏及何錫璋顧耀耕等送上海審判廳訊斷亭林區員前因派警赴烟墩頭查獲莊姓婦私吸拘局科罰逾月婦忽斃命莊之族人具地保不洽借此指控詞連該區員謂爲威逼濫罰審訊後即經撤任遺缺以松城第二區馬區員調往並以第一區沈區員調西外以沈巡記升第一區 
　　厫舍駐軍松地監獄人滿爲思遂另假毗連之積榖倉厫屋數間以處人犯又恐其脫逃故將該倉另有厫屋借爲軍隊屯駐之所則後獄犯雖有野心又多一層障碍矣 
[鎭江]  
　　印花委員查竣赴蘇財政部特派直魯蘇浙皖印花稅督查員鄒日烓自蒞鎭後寓江邊萬億樓旅館由王警務長招待一切丹徒縣公署即派委許魯儒警務總所派委嚴功甫隨同鄒委所派隨員甘籟率同長警沿街挨户逐次調查聞所查之舖户悉皆遵章貼用印花並無遺漏刻已查訖業於一號下午三時乘車赴蘇鎭郡各官咸詣車站恭送行旌 
　　劉鎭守使過鎭回浦淮揚鎭守使劉潤田赴省請假回籍修墓兹聞馮上將軍以江北匪患近甫肅清一切善後事宜尚需劉君辦理請假一月未便照准劉君業於日昨乘車過鎭暫駐行旌翌晨即搭招商小輪回浦矣 
　　通飭巿鄕籌辦冬防丹徒縣章知事以冬令將屆匪盜必多故一切防務較之平時尤爲吃緊且近日疊奉省飭籌辦冬防是以擬飭各巿鄕保衛團團長將原有團勇趕緊操練以任防務其未辦保衛團各鄕嚴飭該自治委員限期招集成立不爵　行延誤 
[杭州]  
　　　車江風潮之調停者諸曁蘆軍江　塞一案曾由四十八村代表郭卿襄等電禀到省經屈使派員查勘已歷誌各報兹悉何委員東初抵曁後風潮尚未平定在原動力楊善趙超山等恐不利於已四出運動而郭卿襄等亦力謀抵制大有相持不下之勢兹有樓守愚者由廣東來電（樓現任揭陽縣）曲爲調停其原電云諸曁縣知事吳公江東郭卿襄洋湖楊善諸君鑑蔴車江通塞關於地方利害應權兩利取重兩害取輕之義自是公理事關桑梓水利不忍坐視設釀大患後悔何及伏乞賢明父母力除大害仁善善姻鄰勿狃小利不勝馨香禱祝之至 
　　泖河測量之竣工浙西泖河關係嘉屬七邑及杭屬海寗農田水利至爲重要前經士紳朱福　等禀准軍民兩長飭水利委員會組織臨時測量隊前往實測形勢以爲疏浚之凖備兹悉隊長陳雲孫帶同測繪員馮其午董省三助手胡宗元沈嵩以及測地夫等自駐紥平湖新埭鎭開測以來已將俞鎭塘汪德口及毗連蘇境之泖口一律測竣於昨日（一號）整隊返杭僑庽華興旅館一俟工費估定即須設局開浚云 
[湖北]  
　　密查行使作廢債票鄂省於辛亥改革時因軍需乏欵曾擬發行軍事公債票一千萬元已經委託上海某印刷所代印嗣因南京政府發行八釐公債票鄂省不使再　軍事公債當囑上海停止印蓮所有已印之票未經過編號蓋印簽字各手續當然視同廢票乃近有人持此票在滬漢各地私向洋商抵押款項希圖掣騙幸經駐滬偵探查知刻已報告王將軍商請巡按通飭文武各機欄　密查究遂飭交涉員照會駐漢各領轉飭洋商知照以免受愚 
　　光華學報繼續出版　省中華大學校於今夏刋行光華學報共第一期中所載有中日交涉之經過情形意頗不滿於政府之軟弱鄂當道以其體例多涉國内外政治事項且藉口不應批評新出版各種圖書與報紙條例之純粹學報不同且與第十四條之限制違背即經警察廳飭令停止發行在案兹該校總理陳淑澄已將該報簡章修改以後專載學術不涉政論禀由警廳核准行將繼續出版 
雜評一 
[將來之内憂（無名）]  
　　將來之内憂除臨時因特别緣由發生者外其最可注意之點則閙捐是也蓋政府旣困於財政而又取之不得其方人民旣乏於生計而又日加以重荷自今以往政府之財政必日困一日人民之生計又日難一日而所行捐稅更日重一日故各地方今後之閙捐風潮又必日盛一日也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[奉賢民閙事之惡耗]  
　　清理江蘇沙田局近派員司前赴南匯松江奉賢金山川沙等縣境内查丈灶田因恐測量員等到境時或有鄕民反對阻撓業經詳奉齊巡按使轉咨上海鎭守使飭行該五縣防兵照料並飭水警各分署一體保護在案兹悉沙田局徐局長曾於上月三十號率領測量員司馳抵奉賢縣屬之十家村地方正欲清丈灶田忽有鄕民鳴鑼聚衆各執器械將測量委員司事毆傷十九人毆斃一人翌日奉賢縣知事蒞場勘驗又被鄕民圍住多方要挾旋由水警第一專署所部之第四分署長李耀樑督同弁兵開鎗擊斃一人餘均逃散縣知事等乃安然回署兹將水警第一專署長沈葆義詳報蘇巡按使等原文錄下頃據第四分署長李耀樑詳稱十月三十號准沙田局徐局長派人來署請船保護立即率領帥船馳往尚未達到詎於是日上午該局測量員在奉賢縣屬十家村地方被該處沙棍鳴鑼聚衆數千餘人已將局員毆傷十九人立斃一人比及巡船到場衆匪已走散至三十一號徐局長報請奉賢縣勘驗下午一點鐘縣知事蒞場相驗時忽又鑼聲四起突來沙棍數千餘人各執線槍大刀鐵鋤鐵义鐮刀木棍等械竟將屍場局所四面圍住當即督隊彈壓好言理　非但不服甚至大聲揚言定將槍械奪去燒毁巡船官長員司一併殺死等語一時蜂擁而來者人數約近萬餘膽敢將縣知事等兜圍在内不能得脫分署長因見來勢兇湧理勸無效不得已飭令巡士先開朝天槍數響冀其嚇散詎料愈聚愈衆愈逼愈近所稱奪械戕官等事禍在眉睫因恐難脫虎穴即將當場首先滋事之人擊斃衆匪始得潰散分署長遂將縣知事徐局長縣　佐及受傷之十九人送回縣署其清理沙田局亦暫遷城内一面留派得力巡船在滋事附近各處嚴行防範又准奉賢縣咨稱以十家村距離縣城較近且有監獄重地不得不請兵防護希即選派巡船多艘迅速來城保護局所等因除選派巡船速往縣城加意保護外詳祈核轉等因據此除仍飭嚴加防範並查拿滋事各首要務獲歸案訊辦外理合據情詳報 
　　另一訪函云奉賢縣地多瀕海農民生計以木棉爲大宗本年木棉當結實之際驟遭颶風以致秋收失望隂曆九月二十三日該縣清理沙田局實行清丈農民以木棉被風爲災正慮無以度日今又清丈沙田民力何以堪此遂聚集多人擁至局中懇求緩辦不允致相閧鬭毆傷局中辦事人張念貽顧松巖高子靖謝友善穆萬忠許壽亭張殿文王瑞熙等多名現由該局長徐之模將受傷諸人送至上海南巿紅十字會分别療治並以清丈沙田事在必行恐衆鄕民再有暴動已禀報鄭鑪守使請求派兵赴奉彈壓矣 
[防範鹽梟之布置]  
　　水警第專署長沈葆義近以滬上謡言蠭起恐有鹽梟乘機肆擾在内地各鄕刧掠富户資財或擄搶稅卡捐欵業於昨日分飭各分署長督飭各警官等加意防緝並派巡船保護梲卡所有浦江往來船隻遇有形跡可疑者均須盤詰以保治安云 
[法公廨提訊黨人]  
　　當人蕭國卿即蕭美成初在法租界蔭餘里設立機關嗣被法捕房偵悉查拿逃匿法新租界納格拉路慶平里十八號門牌仍被探目沈德福偵知於上月三十號夜率同包探姚金福金九林前往掩捕拘獲蕭國卿張金海兩人抄出手槍及其他證物詳情已迭誌前報昨由捕房將蕭等解至法公堂請究西探目阿而風西君將抄出之手槍二支並往來信札及旗幟僞印告示襟章孫文委任狀等物呈案中西官察閱内有陸軍旗二面白竹布大旗一面又竹布令字旗上面書中華革命軍江蘇都督府中間書一大令字尚有各項小旗無數遂提蕭詰問據供湖南湘鄕人前在道署當衛隊光復時在混成三旅當排長曾入民黨二次革命時在浦東杜家行二師師長朱熙部下充排長去年正月遣散後住居城内道署隔壁今夏五月搬居法界愷自邇路某酒店樓上旋又搬住蔭餘里拘獲之人是我招集虹口各内地共招一萬多人蔭餘里拘案之唐耀光是我所用從前伊亦在衛隊當兵蔭餘里機關是我設立西門壽康里亦有機關共設機關二十餘處上海共有十餘處實欲起事旗幟僞印各件在租界及内地機關内製成聶讞員詰曰現在軍械全無糧餉不足如何起事供有諸同黨協力同心自有軍械接濟李洪即張金海係友人介紹認識委任狀乃孫文在東京時給我是實張金海供杭州籍生長湖南李洪是民黨内之名前清在滬軍營當兵光復時至杭州旋又來申在繅絲廠做小工後由同廠工人劉友生薦至蕭家燒飯於九月初八日上工後由蕭給予手槍着我保護蕭招集多人實圖起事惟警局一案並不知情訊至此中西官因時已過午遂飭還押候訂期再訊 
[應接不暇之慰問]  
　　二區一分駐所第十八崗警察張萬福古衛生兩人於上月二十四日黎明時被人用斧砍傷送至上海醫院醫治詳情已迭紀前報兹聞此事發生後各官廳甚爲注意除酌給恤欵養傷外史不時派員前赴醫院慰問並由淞滬警察廳長分飭本廳各科員並各區署所警正警佐及各隊長等應各前往病所慰問一次更派長警一名設一名簿將已到慰問各員分别記錄每日呈廳稽核聞到院慰問者已有二百餘員之多云 
[帮匪謀斃同黨之質證]  
　　黨人張振華（即梁天標又名毛天）本係著名帮匪曾與已經獲案永禁西牢之張春山同謀於去年在新閘成都路謀斃同黨許老公（即許炳富）由捕查獲迭次解送公共公堂研訊並赴寗移提同黨黃才喜來案質證候核等情已屢紀本報前日午後由王崧生襄讞會同英領卓君升座復訊先由中西探禀明案情並將永禁西牢之張春山帶案詰據證明謀斃許老么實係被告毛天（即指張振華）爲首復經捕房刑事科代表牛門律師上堂請究並稱堂上如以此案證據尚未充足則另有案證二人可以證明惟此二人不能即日到案勢必延長日期云云質之被告仍堅執不認中西官判被告還押候再復訊核辦 
[新道尹發表政見]  
　　前上海總商會總理周金箴君近奉命令爲滬海道道尹是蓋政府重視滬商欲藉以發展商業也周君於上月三十日接事後對於内外行政佈置完備前昨兩日乘坐雙馬車偕同外交科長陳震東君往各領事館謝步昨日午後在署集總務科長虞和甫内務科長吳少華外交科長鄭滌生實業科長卓碧如道視學余芷江諸君規劃對於國計民生各種問題凡楊道尹已經入手而未結束者及已經發表而未實行者决定挨次分别進行周君又言余由官而商又由商而官今後對上以道尹名義商承一切對於工商仍如舊日之商會董事盡代表維持提倡之責當諭令余視學將未調查各學校須仍如從前之認眞分别優劣詳候核辦至南北各工廠及國貨商號諭飭實業科長繼續調查分批報告所有會丈局長梁敬身業已詳請辭職應候委任妥員前往接辦云 
[商會協理提倡國貨之建議]  
　　上海總商會協理沈聯芳君於前星期常會時因事赴寗未經到會惟有建議案三則交會提議其第一端以國貨亟應聯絡官紳工商各界切實提倡總商會應設立國貨陳列所悉心品評勸令改良並力爲介紹使其發達當時新任道尹周金箴君亦在座頗表同意即交總理朱保三君會同各業董即日籌備 
[義國封鎖海岸之辦法]  
　　上海總商會奉農商部飭開准外交部咨開前義國通告封鎖海面地點業將駐義高公使先後咨陳鈔送查照在案兹復准義館函送通行封鎖各海岸辦法請轉行等因相應將原件及譯文一併鈔錄咨行查照等因前來查前准外交部咨開義國通告封鎖海面地點一節業經本部於本年八月問照錄原件通飭查照在案兹復咨稱前因合亟照錄原件飭知遵照此飭附鈔件 
　　義館節略本使館奉本國政府通告内開前者本政府於五月二十六二十八等日宣告之封鎖自七月六日始推行及於歐特郎兜亞斯波里閭噶（斯特拉得比揚斯）海戰線以北所有亞得里亞海面一切區域各國商船在該海面者因之不得航行於此線以北其有欲往屬於義大利及門的内哥羅或現由二國占領之亞得里亞海面各口之船隻可由海軍部或其委員發給通行證劵此項船隻應先開往加黎波里口岸經該處海軍官吏審查之後即可發給通行證劵以便駛入亞得利亞海其欲駛出封鎖區域之船隻經取得出發口岸官吏免訴狀之後應先開至巴利口岸再由該處發給出行證劵所有得有通行免訴證劵之船隻在歐特郎兜亞斯波里閭噶封鎖線前面只能於日問航行其在此線鄰近停泊者其停泊之處去義國海岸之距離不得在五里以外以使該管之戰船從事臨檢凡各國商船在亞得里亞海面有出入通行證劵者其航行條例應按一九一五年六月十三日八百九十九號勅諭以及意國海軍官吏按照各項情形規定之船隻出入亞得里亞海各項條例如有船隻犯各項條例者則皆視爲違犯封鎖其船隻得以捕獲没收並按照現行規則没收其船中所載一切貨物各等因奉此相應奉達即希查照爲荷 
[新舊會員之握手]  
　　寰球中國學生會近日徵求新會員凡政商各界名人及東西洋留學諸子入會者頗不乏人兹爲聯絡新舊會員情誼起見特訂於本星期四即今晚八時舉行交誼大會備有種種游藝如學士唱歌女十奏琴滑稽談話歐美戲術等並有游美農學碩士穆藉初君一試影燈藉廣見聞會後又備西點俾得彼此議荆而通聲氣云 
[朱耀南堅執不認]  
　　淞滬警察廳在閘北捕獲黨人朱耀南一名詳解鎭守使署訊辦經紀前報兹悉朱耀南自解鎭署後業經軍法處提訊兩次因其堅執不認故現尚覊禁營倉須俟訊取確供再行擬辦至日前某報所載訊明槍决一說尚係訛傳云 
[鎭署宣布盜匪罪狀]  
　　上海鎭守使署昨日宣布盜匪罪狀云案據上海縣詳解緝獲夥刧隣封南滙縣屬沈莊地方大昌花生錢南行家之盜犯張二劉國昌王阿福李長齡等四名並槍彈贓物等件到署正訊辦間又據南滙縣續解本案共犯張福財孫步淦陳元興周小春黃素卿等五名請訊辦前來發交軍法處併案審訊據孫步淦張福財陳元興劉國昌張二等五犯均供認於本年隂曆七月初九日聽從李大義等糾約夥衆十二人執持槍械行刧錢南行家並戳傷事主夫婦二人得贓俵分又據周小春王阿福李長齡黃素卿四犯均供認聽糾入室行刧或在外望風均無持械行兇情事各等語查該犯孫涉淦張福財陳元興劉國昌張二等五名結夥十餘人執持槍械侵入民居明火搶刧並共同傷害事主二人以上實各觸犯刑律第三百七二四條第三欵之罪兇惡昭著法無可寛應一併照懲治盜匪法第三條科處死刑以昭炯戒其周小春王阿福李長齡黃素卿等四犯情節較輕應按律減處徒刑發交該管南滙署依照普通程序辦理業經電奉馮上將軍覆准照辦應將孫步淦張福財陳元興劉國昌張二等五犯依軍法執行槍斃爲此示仰軍民人等一體知悉 
[縮短領契投稅之限期]  
　　上海縣知事公署昨日布告云案查業户投稅之契向章自購領官契之日起限六個月以内完納因原限過長不易稽查業經定以三個月爲限現查尚有逾限六個月延未投稅之契除飭保傳知各該業户迅即投稅外合行出示布告仰業户人等知悉自示之後如仍延不投稅定予提案核究其各凛遵母違 
[經界局與清理處之權限]  
　　清理江蘇官産一事前由江蘇胡財政廳長會同清理處曾處長通飭上海各縣遵辦在案兹聞近又轉奉財政部飭以各省官産業經特委專員設處清理惟經界爲清賦要圖亦宜推設處局劃區試辦所有各處局權限自應分别釐定以免紛歧現由本部與經界局　决凡關於更正畝法釐訂科則編製台帳等事悉歸經界局辦理其一切純粹官産及含有官産性質之地應由該省官産清理處清理並將會訂章程飭發查照其有難於解决之事則應隨時會商詳部核辦以一事權而免紛歧等因聞上海縣公署昨已由廳處轉飭到縣矣 
[部員督查印花稅]  
　　淞滬警察廳昨將部派督查印花稅委員鄒道尹會同江蘇財政廳長頒發之會銜布告張貼通衢其文如下爲布告事案查印花稅法實行以來迭經本廳派員勸導並分别咨飭警廳及各縣飭警切實檢查各商民多已遵章購貼本督查員現奉財政部派赴各省督查各商民是否照章實行業由直隸山東兩省查竣來蘇自應按照規則督令警察切實檢查除分别咨函警廳商會查照外合將督查規則出示布告仰商民人等知悉一律遵章購貼倘查有尚未遵貼者定卽從嚴罰辦决不寛貸切切此布計開財政部派員督查印花　規則第一條財政部派員督查各省印花稅所有督查事宜悉遵照本規則辦理第二條督查委員應於所至各地方會商官廳邀同商會招集商民詳細演說印花稅辦法并散給印花稅法口說勸導以便人民傳觀第三條督查委員應即會同財政廳咨明警署並通飭各縣知事先將部員督查印花稅辦法出示曉諭商民咸加第四條督查委員於指定督查省分關於印花事宜得會同該處警署指揮巡警檢查商民單票簿據或由督查員秘密檢查之第五條商民單票簿據有不遵法貼用印花稅票者經督查委員查出得通告主管官署查照印花稅法罰金執行規則辦理第六條督查委員在執行職務期限内得暫時變通印花稅罰金執行規則第五條之規定以罰金全數給警充賞並將賞金數目逐案由地方官登報公佈第七條督查委員應先到省會商埠次及各鄕鎭檢查時如其地方未經開辦警察得接洽地方紳董團首辦理前項之罰金充賞仍照本規則第六條辦理第八條各地方商民如有不服檢查者督查委員應先勸導之再不服得會同縣知事或警署强制執行之第九條督查委員查有知事推行印花稅不力者得商由該省財政廳長詳請巡按使懲罰之一面報部核辦其地方紳商如有對於印花稅暗中阻擾或擅行干涉者得由督查委員查明事實密告該處主管官署酌量事情從嚴懲罰第十條督查委員經過地方情形廳隨時報部第十一條本規則自公佈之日施行 
[振興商巿之利用]  
　　本邑關廟基地含有官産性質兹有邑人潘上珍等以該基地荒蕪可惜具呈縣署轉詳省道各署擬就該處建造房屋招商居住藉興商巿聞已奉齊使批准飭知潘等興工營造矣 
[小輪船變更航路]  
　　上海縣公署昨奉巡按使飭開准交通部咨據海關施監督詳准稅務司函華商裕新號有裕和裕安兩輪變更航路改駛均起上海迄湖州經過浦東川沙南滙松江平湖嘉興硤石海寗等處除塡換執照發交承領外咨請飭屬查照保護 
[工巡捐局催繳清潔捐]  
　　工巡捐局長查得本局認稅各商往往任意延抗欠繳稅款兹有前辦中西區清潔捐之莊泉生欠繳九月紛續辦之捐款一炯月屢次飭催迄仍置若罔聞分毫未繳殊屬有意刁延是以特飭稅務科長傳諭該商務即如數清繳如再違延定干未便 
[地震]  
　　前晚三點五分鐘時本埠微覺地震隆隆之聲自東而東約一分鐘即止惟當時居民多已安睡故知者甚少 
[縱火後情虚逃匿]  
　　公共捕房管理火政之十五號西探目依克昨晨至公其公廨禀稱上月十七號夜虹口培克而路一千五百十五號門牌住户起火當經捕房立驅皮帶車馳往澆息不致蔓延事後查得該住户保有火險實係縱火圖賠今已情虚避匿所有焚剩器具無人往取請爲核示并將所攝影片呈案請察俞代襄讞商之英領卓君判先將所存器具拍賣其價暫存捕房候核 
[提取天后宫存欵]  
　　本邑公款公産經理處致上海内地水公司函云本處有天后宫公欵銀三千兩向存貴前公司言明活期存欵隨時可提迨改歸部辦本處因念庫欵支絀未便强爲提取兹聞本埠各日報載有貴公司廣告聲明四項存欵均照本年春間部定辦法由本公司繼續承認等語該欵亦在其内具見貴公司資本充裕信實經商欽佩無量惟近來地方公欵虧空甚巨點金乏術彌補爲難特將貴前廠塡給天后宫欵繼續承認存摺一扣備函送請貴公司察核並希將結存本息如數算還以應急需而清公款 
[天主堂追索地租之進行]  
　　虹口天主堂前在法會審公堂控告住在閘北軍興坊之曹協順（即曹克葊）拖欠地租洋一百二十五元請求提追等情當經中西官照會該處審檢分庭正在進行間因該分庭奉飭取銷是以該原告復於昨午至地方審判廳禀准袁廳長加派承發吏協同傳提到案訊追 
[冒名收賬之訴訟]  
　　宓啓章控吳惠宣冒江西路信通錢莊之名向四川路梁姓等處私收賬銀二千五百六十八兩昨由捕房將吳拘解公共公廨經關讞員會同英領康君略訊一過以原告所延之代表律師未到且被告亦不承認遂判吳交二千兩人銀並保另行訂期傳訊 
[押櫃收條之糾葛]  
　　中華汽船公司經理曾醒吾在公共公廨控前經理徐荃輔騙銀一千兩業經公廨訊判被告交六百三十四兩人銀並保候示在案前日午後由廨傳訊先由原告偕代表律帥及見證周乾康上堂證明被告將所存公司押櫃銀二千兩之收條抵押於入日本籍之華人潘荻州作爲承受浙江瑞安地方銻礦之定銀至本年七月底與公司分手後被告所存押櫃除去欠銀一千三百餘兩應找銀六百三十四兩二錢四分向徐索取收條據稱遺失遂即登報聲明收條遺失作廢並立字據算訖找銀後忽接某律師代表潘荻州函稱徐之押櫃收條抵於彼處向公司索取公司以徐旣稱遺失且經登報聲明何以忽有日籍華人受抵收條之事發現實係欺騙請爲訊究繼由潘荻州（即潘念祖上堂訴　受抵情形請追訊之徐荃輔亦延担文帮辦好卜魯律師到堂代爲辯護並向原告及見證等逐一盤詰良久因時已宴由會審員王肇之君商之英領康君判徐仍交人銀並保候再訂期研訊 
[花會害人不淺]  
　　花會賭博爲害最列聞近有新閘路某押店學徒每日購買花會已輸去洋二百餘元因無術彌補濳將主顧押下之金戒易以銀質運出作抵前日被另一學徒覺察告知店主立即喚到薦保人將該學徒交付領回並令賠償了事 
[被訴人業已遷避]  
　　閔超生之妻陸氏前向新民路仁康當舖贖取銀飾該富櫃夥季席珍取出後放於櫃上交氏檢收詎被另一贖當人持去事後始知錯誤季亦認償該氏損失不料閔忽糾同多人前往吵閙要求償還原物致起衝突該當車天孫嘉侯上前阻擋碰傷閔陸氏之頭額控經檢察分庭提起公訴判孫處拘役十天而櫃夥季席珍以閔故意爲難糾衆圖詐等情赴地方廳提起控告業經林檢察長批准飭傳被控告人閔超生閔則一　抗避不到前日復由法警往傳閔已遷避他處矣 
[工人一傷一死]  
　　斐倫路電燈公司昨派工匠施學林及高橋人名福泉等多人至北四川路横浜橋地方修接電線施與福泉均因觸電從電桿上墜下施傷尚不至大碍惟福泉已氣絶身死當由工頭將施車送同仁醫院一面由該處捕房將屍車入驗屍所聽候檢驗再行核奪 
[繅絲女工肆虐]  
　　某絲廠繅絲女工喬阿二前日將打盆女子阿彩之手臂毆傷控經四區二分駐所傳到被告解送閘北司法科由段科員預訊之下將阿彩轉送紅十字會醫院經醫生驗得該女素有内傷故新傷更劇勢頗危險旋由叚君判喬阿二繳洋十元爲阿彩醫藥之費仍令取具妥保暫釋候再傳訊 
[溺斃竊賊續誌]  
　　前報紀浦東東溝附近由警拘獲竊賊押解來滬躍人河中溺斃一則兹悉該犯爲胡阿囝係在該鄕竊取某廟中之神袍等物經地方第六區警局派出所拘獲立派巡警施長生蘇文君等押解該區訊辦不料行至半途小橋面上胡即躍入河中因此溺斃該區員以施蘇兩警在途押解有疏忽之咎乃於前日將施蘇兩警解送地方警察所訊辦景警佐領袖以案關刑事遂於昨日將施長生蘇文君轉送地方廳午後經檢察官預審之下以施蘇南警辦事疏忽實難辭咎惟事起倉卒情尚可原諭令一併交保候示 
[訊明拐匿女孩案]  
　　唐家弄一百十四號門牌住户王陳氏控徐陳氏梁朱氏與王楊氏王有信串拐十二歲女孩杏嘉藏匿克能海路希圖販賣等情業經捕房將被告各人及女一併解至公共公廨訊供分别收押在案昨由捕房傳同見證婦人宣王氏將徐陳氏等押解公廨經中西官復訊明晰判徐陳氏押女所九月梁朱氏押三月女交其母領回餘人從寛省釋 
[烟犯分别科罰]  
　　昨午地方審判廳端木棻推事官會同褚檢察官開庭判晰烟案三起邵老三私賣燈吸罰洋五十元吃客吳桂生王四着各罰十元周富貴在家吃烟罰洋四元金和尚私帶烟土罰洋四十元 
[工巡捐局批示三則]  
　　朱洪生禀遵諭聲明由批禀悉該商民經秤菜蔬地點旣據聲明在局門橋南堍馬業公所牆外與朱東根地叚尚無妨碍着即遵章來局繳捐領照並須按照指定地點安分營業不得違章影射致干未便 
　　菜蔬同業事務所司年朱道中禀據實聲明由批據禀已悉朱洪生添設經秤菜蔬地點業經飭據切實聲復在局門橋南堍馬業公所牆外當於塡給執照内分别註明與朱東根地段尚無妨碍仰即知照 
 
 
 

Page 11

 
 
商人朱東根禀恐碍行規由批據禀已悉已於同日朱道中禀内明晰批示着卽知照 
[公共公廨瑣案彚錄]  
　　粤人林水控關耀垣虧欠房租並不還影戲機器等情昨日捕房將被告傳至公堂請究原告投訴前情訊之被告延律師上堂代爲辯護中西官以原告所控理由不足判令將案註銷 
　　無賴劉慶郎朱財福沈芝卿朱阿根葉阿才王阿金等多人前日同至北四川路十四五號門牌永興飯店内大嚼計算飯資洋三元四角由店主沈祥生向之索取不給反敢行兇沈即報告捕房昨由包探將劉等六人一併拘解公共公廨經中西官研訊屬實判各押一月示儆 
　　汕頭路一百十九號門牌妓院龜奴蔣廷芳控蘇州婦人王趙氏竊取衣被等情昨由包探將氏拘解公共公廨請究原告投訴前情訊之王趙氏供稱前晚在六馬路遇見原告被誘至法租界西新橋小客棧内同宿一宵允給洋一元嗣往索取無着是以將衣被作抵並非行竊乞鑒中西官判氏押候派探帶往西新橋客棧内查明於下禮拜一再行訊判 
　　湖州人沈渭豐因竊馮星初衣物由捕拘解公堂訊實判押西牢三月期滿帶堂再核在案昨届期滿由捕房解案請示中西官判送上海縣知事署遞解回籍 
　　胡明堯控王永祥不理抵欵洋二千二百四十六元又徐少仁控梁懷葆不賠損失洋一百元又陸陳氏控陸蔭堂陸銘之地産糾葛又俞震控金飛卿欠洋不還又榮耀廷控徐阿三借洋一百六十餘元不還昨由捕房將被告各人併傳到案請示中西官諭令分别交保候訊 
[美租界捕房瑣事]  
　　陳阿順徐財富二人因債務糾葛昨在漢璧禮路遇見扭控捕房捕頭斥不准理 
　　鄔阿生昨在西華得路與金林生等互相肆毆由捕一併拘入捕房聽候查辦 
[誌謝]  
　　上海書業公所編行之國民快覽一書已曆有年社會稱便今更重加編修并改印六開本子尤爲輕使適用昨承惠贈丙辰年國民快覽兩册外表内容均極精美書此誌謝並介紹於閱者 
[氣候報告]  
　　（上海徐家滙天文臺天氣測候報告） 
　　十一月二日氣壓高度中心一在日本一在江蘇各處海濱有適中及不定之涼風上海晚天氣漸佳 
　　三日上海天氣晴涼微有北涼風氣壓仍降晨三時許地微震 
　　三日下午四時三十分豫測吕宋東南新颺風向西北進發舟山之南新起信風頗大北有不定之涼風 
　　三日下午四時前二十四小時内上海氣候温度至高七四二至低五八五去年同日至高八五六至低六七三 
雜評二 
[周道尹之金箴（宇）]  
　　新道尹周金箴君發表政見之言曰余由官而商又由商而官今後對上以道尹名義商承一切對於工商仍如舊日之商會董事盡代表提倡維持之責寥寥數語其將來之政績胥可於此卜之矣惟吾不知其他之作官者其未作官之先固亦是民而旣作官之後則民之所惡民之所好即淡然忘之有如隔世而欲其稍盡代表提倡維持之責竟難乎其難則亦何貴有此設官衛民之虚名哉吾願一般作官者以周道尹之言奉爲金箴可也 
[來件]  
　　尚賢堂總理李佳白半年報告書（續） 
　　自西曆一九一五年四月十五日至十月十五日 
　　四言論出版之成績總理於此半年中其在會場之演說與夫華英文之著述甚爲繁頤約分宗敎政治二類政治類大都不越乎中國權乎問題中國國民賁任問題中國各項利益問題宗敎類則概以敎理之統一爲質幹其關乎璧令司君所委託之演說則更以基督敎對於各宗敎如何有可以贊成之理由爲其歷次演說一定之線索關於政治之論說自命題作文以迄譯述靡不斟酌審愼顧及各方英文論說多由公論西報泰晤士報大陸報披露之其譯述之華文則除由本埠各華字報披露外更由本堂紀事按月分登其關於宗敎者亦將母同此外若在英美之日報月報其代爲發表者亦正復不少美國某報擬集總理各宗敎之演說都爲一書代行出版本堂他日亦擬彚爲一册另出一單行本焉按本届關於宗敎之開會計凡二十三次爲題凡十有三各國名人來函爲總理道謝慰勞者蓋未可一二數焉 
　　五敎務聯合會之進行（略） 
　　六中外女士會之概略（略） 
　　七對於各團體之演說總理於此半年内經各敎育界之邀請演說者如浦東中學復旦公學南洋路鑛學校民立女子中學女子同義義務學校女子師範學校等又某某二女學以經費支絀各假新劇社籌款特請總理蒞社演說是亦爲新經驗之一又爲籌建貧民工藝廠於吳淞由籌辦人邀往演說二次此外又在寰球中國學生會梵皇渡聖約翰大學各演說一次 
　　八宗敎聯合研究學校之企圖吾人思在東方創立一宗敎聯合研究學校俾各敎皆得出其要理互相觀摩蓄此意志已非一日中外聞人且頗有贊成斯志者第以缺於人力又絀　力致未獲速觀厥成其故蓋由於前時熱心資助諸友對於兹舉終不免有門户之見因以靳其助力也然吾人抱斯志願參前倚衡要不敢以有阻力而置之他日其或有觀成之一日乎 
　　九萬國博物院之停頓本堂籌建萬國博物院之計劃以受世界大局之影響與他種之計劃同一阻滯若華品陳列所雖不乏續來之品物雖不少參觀之外人然吾人終未能躊躇滿志對於各出品家曁各領袖機關吾人亦屢以利害之關係請其注意弗失時機然迄未見各方之踴躍從事也（下略） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬老爺與大人書] [  赤岩]  
　　大人閣下竊自民國建立以來我輩之威名蕩然無存一則曰崇尚平等主義再則曰廢除奴隸制度上自公卿大夫下逮士農商買皆信仰先生而屏絶我輩問雖如道旁乞丐窰子姑娘或求恩於我或買情於我而有尊我崇我者蓋亦僅僅矣今聞君主將復活則皇上陛下諸公必先後起用夫諸公與我輩患難相共利益均沾固有密切之關係斷無離我輩而獨存之理故昔日之失勢同歸刧地則來時之得志共登利域可預卜焉至於疇昔之朝野一致上下同聲而衆口稱道之先生先生者自不能與我輩相競即有附而奉之者不過一般酸儒寒士耳物極必反想亦天演之公理也鄙意如斯未審閣下以爲然耶否耶然閣下將來在内則爲内閣爲尚書在外則爲總督爲巡撫非若鄙人之爲知府爲知縣已也位居鄙人之上爵比鄙人爲高能使鄙人長揖以進折腰而見則尤幸甚肅此敬請籌安老爺頓首拜上 
詩選 
[舟次越郡東湖遊稷盧諸勝] [  王漱巖]  
　　我愛陶居士（名濬宣）結廬聊自棲開山大斧劈劃水綠楊隄櫓轉魚驚躍窻虚鳥坐啼思鄕湖一曲遊釣夢全迷（吾台郡東舊有東湖書院爲予讀書處） 
[舟泊三潭印月日暮爲半峯促歸未謁彭剛直公故祠]  
　　湖上尋詩遍倚樓白蓬小艇入芳洲三潭石壓蛟龍臥九曲橋横菡荽秋調藉作羹香似雪采蓴上水滑於油梅花零落尚書畫不到彭盦恐惹愁 
[楊定甫給諫新營生壙於鑑陽湖以詩寄示次韻報之]  
　　春明舊夢渺何之潦倒烏臺髩已絲歷刦滄　銅狄涙乞歸心迹鑑湖知興亡天寶思宫監淪落蕭梁到總持傳語虹橋（家住虹橋）好閉户白頭珍重著書時 
[送徐蔚如入都]  
　　腰鼓城東春雨晴鶯飛草長送君行縱横酒壘稱無敵談笑天花墜有聲白社聯吟今欲散春明尋夢不勝情他時重把襟痕認取記杭州有舊盟 
小說 
[家庭小說嫣紅刦] [  常覺小蝶合譯天虚我生瀾文]  
　　第七十一章 
　　雪笠兒初不料安西來竟於此時入室則亦不禁失措退至屋隅面上尚藴餘怒時威廉亦有怒意倚櫃立不作一聲安西來正色曰若儕何事乃敢在予室中閧爭威廉雪笠兒縱不知禮豈汝亦不知耶汝試告我汝儕究奚事威廉曰主人即吾亦不知雪笠兒奚事吾不過勿令雪笠兒選此手套耳此蓋王人昨日所命我者吾故語之而渠竟大怒雪笠兒不待語畢立圖言曰密斯特安西來吾與威廉同爲是人吾實不能受彼壓制安西來均勿答指地下手套曰此雪笠兒所選乎威廉曰然但所選至雜仍須更選雪笠兒曰否否吾則以爲皆上等者何必更選安西來俯拾之起就甯審視乃曰雪笠兒誤矣此手套有裂縫一宜置三等此兩雙皮雖纎潔而縫紉不佳宜置二等此雪笠兒乃抗聲曰汝終偏護威廉長此以往亦非了事今不妨請主人下令於吾二人之中逐去一人非我行即威廉行耳安西來乃怒曰雪笠兒汝何得狂悖至此誰見我庇威廉者威廉吾庇汝耶威廉俯首不敢答旣而顧雪笠兒曰雪笠兒汝語亦當蓋吾二人實不可再共事且汝蔑我至矣昨日之事吾當告之主人請主人一評曲直雪笠兒吾非好揭人短蓋實由汝逼我過甚故不得不言雪笠兒怒聲曰言之言之吾豈懼汝者威廉乃向安西來曰主人吾自理痕去法以後承主人命令代受其職總理工人之事此雖蒙主人錯愛然其權亦未始弗重動輙關係全廠利害夙興之間猶恐隕越今乃有人不但抗而不遵而且加以夷蔑誠恐此風一長亦非廠中之福安西來亟曰誰抗汝之命令而不遵乎威廉曰此吾不願言主人可問之雪笠兒安西來顧雪笠兒曰汝乎雪笠兒岸然曰果也吾實不願受其壓制故聊與戲耳威廉曰此如何事乃可戲者實告主人昨日吾赴染皮房令工人染皮蓋爲綠色雪笠兒忽矯主人之令令染黃色衆以綠色已染成不可再更乃來問我主人思之幸而綠已染成否則此數百捆皮件不將盡付諸無用乎安西來聞語面色遽加嚴厲顧雪笠兒不瞬此種怒容實爲威廉一生所未見則亦不禁大駭疑有禍事安西來忽轉身按鈴召狄克狄克者孺子也亦爲廠中學徒專司摇鈴之事旣進安察來命之曰可摇大鐘此鐘初唯禮拜六發工資時一摇以集工人今忽有此命令不覺大詫顧爲主人之言亦不敢抗乃出摇鐘鐘聲旣振琅然傳遍全廠極姆斯米庚與勞倍脫意司得至最先安西來曰少頃工人集可引之入吾室二人諾中心亦殊疑詫顧不敢問旣而工人集矣擁安西來室外如潮安西來乃高聲曰吾令密斯特威廉好禮倍登代密斯特理痕職汝儕可一切聽命於彼事彼如事多勿得加以違抗有不遵者罰無赦衆聞語相顧無聲已而乃有一老工人出代表衆人言曰敬諾吾儕視密斯特好禮倍登猶小主安敢加以違抗主人可母念 
[奇情小說秘密汽車] [  東埜譯]  
　　第十一章（續） 
　　柳仙望見駭然問道子爵你在途中染着署氣患痧症嗎勃立南從懷中摸出手帕拭去額上汁點答道密司放心我身體狠舒服只心緒不大寗貼現在好了據你方纔所說他們的隂謀如是可怖如是急迫我們須得趕回倫敦途中不可再有躭擱待火車一到巴黎託車站上先打一個電報警告蘇格蘭警署先事預防較爲妥當柳仙道子爵這個辦法狠好挨周和我哥哥是宅心最刻毒的人也是黨中最重要的分子汽車是挨周發明炸彈乃是我哥哥和柏利德兩人擔任製造這回柏利德慘死兇手漏網咳我只望上帝垂佑勿使我不幸而言中我哥哥他說到這裏聲咽氣喘星眸兩點中含着水汪汪的兩包熱涙再也說不下去勃立南猜知他心事是恐殺柏利德的兇手便是他哥哥也就罕譬曲喻安慰他幾句肚子裏却是暗忖這位女郎心地又聰明又仁愛將來滕達得一個賢内助花朝月夕領略他閫言閨範怕不要拜倒石榴裙下呢笑了一笑重又說道密司柳仙你可能决得定挨周等一班人果有自知之明曉得奸謀已經敗露麽柳仙道他們曉得大隂謀已經洩漏那是决得定的爲此緣故他們一口毒氣都噴在你身他你須要隨處留神若論我呢秋雲薄命原是世界上一個畸零之人自從走出萊青兒開設的學堂以後生死存亡早已置之度外了子爵金枝玉葉須得善自保衛那一班殺人不貶眼的惡徒懷恨在心何事做不出來你在維勒旅館内和柏利德叙談一定被那殺人的兇犯竊聽去了柏利德雖然講小滿幾句未曾把他們的隂謀完全洩露然而他們總料你打聽出黨中的秘密留你在外於他們大有不利在暗中觀察你的舉動乘機下毒手的子爵我現在他無所囑只望你爲國自愛 
文字因緣 
[乙卯履端八日六十自壽七言古體一章錄塵諸大吟壇政和不拘體韻賜即彚刋] [  遯庵]  
　　人生不滿百年壽我今六十成皓首自幼失怙遭亂離餘生屢屢脫虎口（庚申粤匪擾松甲子漸次肅清）母勤紡績娣辟纑我從菜巿負升斗暇入里塾苦讀書鄰童販履或屠狗一病支離太瘦生　齡况又厄陽九十歲始能習五經爝火之明天其牖囊螢竹裏溽暑侵燒雪梅邊朔風吼小子狂狷待裁成獨學惸惸嗟無友十五出就童子試姓名差不落盧後廣文先生招伴讀春風坐侍婁東叟（謂府敎授聞少谷師）十九博得一衿青内顧家食空虀臼由斯抱硯走四方授徒礰碌到辛丑南遊台嶠北遼陽榷稅參軍蒙塵垢秣陵秋闈十一試躍龍三折射雕手廿年廪餼食天家珊瑚作貢類株朽骨肉風霜一夕來臯魚心痛哭我母顧我馬齒將五十蘆落衰姿等蒲柳但思籕理菑時書經史鏗鏗討二酉（著有寶經堂經說五種班書字詁四卷范書字詁二卷兩漢杞記四卷後漢儒林傳輯遺一卷水經注引經錄八卷水經注徵碑錄四卷四庫備采金石提要錄二卷附錄二卷蝸廬碑跋二卷古泉校存錄八卷輯佚補歷城馬氏玉函山房闕書李氏字略一卷開元文字一卷義雲章一卷凡三種隅說四卷書窟雜著二十四卷以上皆經史小學之作並有山海經斠注十八卷杜詩偶疏二卷鍋園詩說三卷蝸園隱語二卷辛丑改制說略二卷僕纍子二卷曲阜謁聖記一卷遯盦遊杭記一卷附雜著一卷及遯盦詩文等藁以上皆雜體之作間有刋版者餘均藏藁於家）寒眼祖父四單傳子克荷薪孫擊缶半畝之園拓蝸廬詩盦築就遯旡咎還將孔敎扶滄桑世俗澆漓俾淳厚搢紳鄕誼亦可感選舉奉祀到遺耇（前年鄙人發起松江孔敎會尚爲同志歡迎去夏承同里耿伯齊部郎等選舉爲文廟奉祀官蒙周揆民縣長據禀照詳韓巡按使批准俟部定規則頒行再行通飭遵辦等語）所慚頑鈍老無聞聃禮弘樂　典守峰泖經生碩果稀檢點圖書陳左右懸弧恰直乙卯春謝郤親朋晉椒酒倘荷魁傑錫鴻篇矜我孤單我則受 
 
 

Page 15

 
 
   
 
 

Page 16

 
 
   
 
