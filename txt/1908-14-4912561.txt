# 1908 - 14 - 4912561

 

Page 1

 
 
   
 
 

Page 2

 
 
[諭上]  
　　十二月初十日奉 
　　上諭明年正月初五日祭祈榖壇朕親詣行禮欽此 
　　上諭明年正月初八日孟春時享太廟朕親詣行禮後殿派溥偉行禮兩廡派德茂承廕各分獻欽此 
　　上諭江蘇按察使着李經邁補授欽此 
　　上諭山東兖沂曹濟道員缺著世增補授欽此 
　　上諭已革陜西布政使樊增祥著開復革職處分欽此 
代論 
[留日湖北教育會公啓]  
　　今日中國疆土日蹙。矣今日中國人民道心盡喪矣。乃一再悚於强鄰。而欲以立憲爲維持之計。兢兢於改官制。開議會以地方自治爲立憲之準備。以教育普及爲自治之權輿。殷焉於朝。皇然於野不獨海外覊民。額手以將。卽世界强國亦耽視而俟。論治者莫不以爲維新之績。强國之期。拭目指掌。然竊以爲未也。夫立憲之根本在議會而議會之成立在國民。故日本立憲最初之預備。在國民教育。吾中國旣知而言之矣。然回顧茫茫。教育之未普及年復若是也。朝廷厪焉而以教育會補助行政矣。然除江浙秦閩數行省外。補助機關多未設置也。夫教育之普及。責之教育行政機關。而行政機關之所不及。於是有教育會。教育會不設立。則教育必不發達。教育不發達。則國家無進化。綜覽吾鄂創辦學堂以來之歷史。其表面得首先模範。各省之名稱而實質精神。爲有識者所不許。固非無自。乃教育補助之機關。轉經一再組織。迄未完全成立。豈天禍吾鄂。使吾鄂人民無被完全教育之望耶。抑如武進沈同芳言歷種種阻撓之情况。而又無可以成立之實在。與無可消滅之質料者耶。夫江蘇學會。成立於部章未定以前。而吾鄂教育會。轉在秦閩之後。抑武漢之區。爲中國之中心點。凡所謂補助機關之性質。皆必顧慮周詳而不輕於一發也。僕等竊以爲時至今日。教育會萬不可再遲。何則。今日中國將言自治矣。自治。之實質。爲國民之精神故無完全之國民即無完全之自治。無完全之教育。即無完全國民之資格。教育會者。立於補助之地位其實力足以使教育改良進步。而爲自治之椎輪者也。教育不普及自治安所得根據。教育行政無補助教育又安所得普及。此教育總會不能不亟於設立者一也。國民之資格。本爲教育陶鑄而成。必人人受教育之陶鑄。而後一般有人格。欲人人有人格。必處處有教育。處處有教育之區。則即須有補助教育之所。故欲圖教育普及。必府廳州縣皆有教育會。然欲府廳州縣有教育會。而省無總會。則勢涣而神不暢。不足以收補助之實益。此教育總會不能不亟於設立者二也。且時局荆榛外憂日棘。今日之中國。尤不可以昔比。欲立於列强而競勝。非人人有獨立之精神不足以張民氣而光國家。欲人人有獨。立之精神必人人有共同根本之教育。欲根本教育之共同。必有以握全國之樞。而爲教育行政之助者。此中國全體教育會所以不可緩也。然中國全體教育會之成立。尤必藉各省教育會之互相聯絡。則吾鄂教育總會不能不亟於設立者三也。此猶前途之希望也。以目前論。自籤捐之欵。改歸地方興辦學堂。三數年間。府州縣廳稍有端緒。惟章程不劃一。宗旨不明定。教課無定本。權限不分明。各地十紳任意徇私。爭權射利。衝突之起。頗有所聞。虚種良因。未收善果近者籤捐强半提歸省垣矣。欲謀普及之方。不得不通籌完善之策。教育總會旣可補助行政。則其不能不亟於設立者四也。僕等留學異邦。睠懷桑梓。希冀吾鄂人民。皆有完全之資格。故日日希冀教育總會之成立。扶桑極目。白雲悠悠。夫救將來者必違今兹。成大業者必多嶔嶮。樹人之功。百年匪遠。千鈞之繫。衆志成城。苟以堅忍縝密之思。肩袵席水火之任。何爲而不成。何立而不備。此固執事所深期。而僕等所趨步者已。用不自揣。援照部章。聯合教育會於東京爲因地響應草創設。立規模粗具昨已開全體大會。决議進行方法。除函禀制憲提學籲請立案外。合將内部章程。特呈合鑒並選派張國溶等歸省。爲執事驅策。從速組成教育總會。執事熱心教育。矜式所崇匡翼扶持定孚衆望。由是而總會成立。由是而分會亦得以次設立。教育之機大籥。國民之精神日張。吾鄂之幸。而亦吾國之幸也。微諸君子而誰與歸。 
專電 
 
 
 

Page 3

 
 
[電一（北京）]  
　　昨日口奏路欵英使並不强執何竟議無眉目擅將簽約諸臣偏執致盛宣懷託病圖卸尤爲欺君誤國請宸衷獨斷另派公正大員續議如仍决裂亦足以對人民等語摺上留中 
[電二（北京）]  
　　梁士詒傳示部借部還辦法惟查帳員最爲代表反對 
[電三（北京）]  
　　御史奏參黔撫龐鴻書畏葸無能吏治廢弛學務尤甚在湘學務廢壞移調貴州仍不振奮難膺疆寄電諭龐振刷精神認眞整頓 
[電四（北京）]  
　　張世兩軍機奏東省交涉棘手徐督無才如再貽誤懲徐亦無濟應飭令唐紹儀協同籌畫和衷辦理廷寄徐世昌唐紹儀朱家寶知道 
[電五（北京）]  
　　已革陜藩樊增祥開復係由張中堂密保 
[電六（杭州）]  
　　杭省督練公所因匪亂會議擴張陸軍 
路欵要聞 
[甬屬拒欵集股會略紀]  
　　甬郡縣學明倫堂本月。初六日。上午十二點鐘開浙路集股第一次大會商學界到者萬餘人先由商董吳。君傳基。報告開會宗旨次由盛。炳緯王車園。諸君次第演說後由糾儀員招待員將招集股數當衆報告是日認股者亦頗踴躍總計。六邑商學。紳女各界。所認之股約有六十餘萬。五點鐘散會 
[上海勸學所集議認股]  
　　上海勸學所昨邀城鄉各學董集議於各。學堂積存榖息項下提購路股。城廂每區各。四十股。鄉區每區各二十股。衆皆贊成 
[浙路認股報告]  
　　趙余滿張順記亦記各十股先交十元桂記琴記閥記周伯記怡記升記晉記蔭記張錦成各五股先交五元崇殿卿十股先交十元沈慕曾姚體琪石鼎揚諸兆穗吳兆穉孫信琪龎澤恩吳藕增各二股先交二元許義成一股先交一元周蒼柏十股先交十元彭清書二十股先交二十元彭佩蘭五股先交五元胡宗韶徐永史濟輝各十股先交十元薛尚友二十股先交二十元孫粹成孫競成各五股先交五元鄭祖廉四股先交四元陳大啓唐成才嚴潤高各五股先交五元鄭福培二股先交二元黄寳恆二十股先交二十元畢沅記十股先交十元張良玉張元各三股先交十五元張中十股合繳五十元張樂記二十股合繳一百二十元郎一梅十股先交十元任味知二百股先交二百元郭健霄二十股先交二十元沈履夷十五股先交十五元張啓南周永斗各十股先交十元沈光誠六股先交六元吳炳甫五股先交五元 
緊要新聞 
[大學堂示禁開會北京]  
　　初二日大學堂總監督牌示准學部咨行據督學局呈准外城總廳函開聞有各學堂學生擬於本日開會惟無傳單無從預斷據風傳此次開會係由學生發起自應欽遵此次諭旨辦理祈設法先期解散等因轉咨前來准此查學生干預政事開會結社歷奉嚴禁各學堂學生理應一體懍遵以仰副朝廷興學育才之至意本堂爲全國學校直轄之首尤應恪守規則以樹風聲合行牌示仰諸生一體遵照。切勿干預外事。開會演說致干查究本總監督愛重諸生視如子弟務各安分嚮學以符厚望懍之切切特示 
　　按監督。劉廷琛受任纔八日。而已若此 
[造帋印刷局之利權北京]  
　　度支部現已開辦造紙印刷等局廠澤尚書與各丞堂會議印刷一局旣經成立嗣後所有。郵票印花學堂卒業文憑。及各省代印。紙幣。均須。歸本局廠代辦不得再向外洋訂印以挽利權（青） 
[蘇撫議覆核減膏捐蘇州]  
　　前候選道許珏呈請蘇省膏捐有碍禁烟經軍機處廷寄江督蘇撫酌量核減巳錄前報現陳中丞之意以此項膏捐有關新政要需萬難停辦惟旣。與禁烟窒礙。擬督同司道斟酌核减。俟議有端緒與江督會商卽行覆奏大約今年。封印前必當議覆。（影） 
[粤東西江緝捕問題]  
　　英艦退出期限。此次英艦巡緝西江藉口於我粤捕務廢弛現聞英領事近又照會粤督謂中國如整頓水師佈置到某段英艦即退出某段俟全江布置完密時自當盡行退出斷不再事干涉云 
　　商准改派中國驗船司。日前商船公會要求上憲謂如能改派魏京卿爲驗船司方允將龍旗掛向現聞督院已將此事與税務司商妥不日即可實行如騐船司旣换華員以後各小輪仍敢冒掛洋旗則是有意違背中國法律自必嚴查重罰以爲不顧大局者戒云 
 
 

Page 4

 
 
　　催覆分派扒船駐防情形。整頓各江捕權日前經督憲札行廣惠韶水軍統領飭令派撥扒船分赴各段駐紥在案現復以快輪經已租定所有各江總辦事宜亟須同時並舉因特再札司處查明廣安應撥之前後兩營韶安四營惠安三營已否一律撥足扒船前往各叚分駐防護即將情形禀覆察核 
　　韶安舢板隊改駐西江。廣安水軍舢板隊原派在西江一帶駐泊去歳調往北江改爲韶安現因英人干涉西江捕權督憲張安帥特調該水軍駐防西江統領楊軍門奉札後立飭韶安水軍右營遊府督帶該舢板隊由英德起程前赴西江現已到防分駐計自下墟起至梧州共分廿九處巳由該統領將到防分佈情形禀報督憲矣 
[嘉湖匪情彙誌]  
　　孝豐縣紳士請兵急電。杭州撫憲鈞鑒孝豐地僻民龐盜多兵單現兼紹嵊漏匪勾結寗帮匪徒日夕肆搶自秋至冬約四十餘案形跡詭秘恐演成昔年田化龍之慘劇人心驚惶危在旦夕請飛派精軍專。馳勦辦。 
務絶盜蹤藉安地方除續禀詳呈外謹先電叩孝豐紳士王善承等公叩　　嘉興商會請兵急電。撫憲鈞鑒桐民挾衆閙漕蔓延海寗各村鎭昨晚集硤石。約萬人刼毁厘卡學堂鐵路。鋪號紳官並焚教堂。聞警合市驚惶梟匪。仍踞東北路道。道途梗塞商民危迫萬分。乞　檄兵鎭勦。以安閭閻嘉興商會叩 
　　湖郡紳商請兵急電。撫憲鈞鑒電敬悉梟匪四起刼案迭出歸安下昻濟生福典初三夜又被盜劫傷人同日大東輪拖船幾遭不測城中時有匪信向鋪户借銀人心惶恐年關逼近商旅裹足關害甚巨。叩請。飛速派員帶兵鎭剿。無任迫切湖郡紳商李塏等叩 
　　桐鄉紳商請兵急電。撫憲鈞鑒電敬悉現桐鄉屠鎭鄉民爲匪衆煽惑擊毁紳商房屋刻已罷市昨夜竟來桐鄉。破城而入。沿途搶劫勢甚危迫。耶穌教堂已被焚毁。幸洋人救出目下人心惶急請速派幹員帶兵來桐駐紥鎭壓不勝迫切待命之至桐鄉紳商學公叩 
　　桐鄉徐令請示格殺勿論電。撫憲鈞鑒鄉民聚衆抗漕毁及學堂店鋪巳禀請派兵彈壓初四晚復將各鎭店鋪及紳士家擊毁多處形同土匪除卑職巳在府請兵外如鄉民拒捕。請格殺勿論。候示遵行桐鄉知縣徐士鋆叩 
　　桐鄉徐令請兵急電。撫憲鈞鑒卑縣鄉民抗漕擊毁店鋪學堂巳電請派兵詎該鄉民於昨晚。聚衆千餘攻城。將縣署並倉厫。警局富户。店舖數十家擊毁。搶刼一空焚毁耶穌教堂二間卽救熄卑職士鋆先在郡請兵教士由卑職佩林保護到郡鄉民仍聚圖攻郡請速。派兵拿辦並准格殺勿論詳情前禀卑徐士鋆李佩林同叩虞印 
　　法領函覆保護教堂。嘉湖等處梟匪暴動經浙撫電致滬道轉函駐滬各國領事傳知各教士遠離以免被害一事巳誌昨報兹聞法領事已函復滬道略謂該處教堂教士係屬在中國内地地方官應擔保護責任如有損失當向華官是問云 
　　按總統李振標嘉府楊士爕禀浙撫急電二件電文與上電略同故不覆登 
[金華勦匪近聞浙江]  
　　沈琪山統領自前月抄會同營縣進馬鈴山搜捕餘匪格斃匪犯多名并生擒兩名本月初三日率隊前進該匪開鎗對仗相持至四五點鐘。鎗斃匪二三十名。生擒五名。官軍陣亡一人傷數人現仍前往窮追冀絶根株一面。并添募兵勇一隊。爲後日駐紥地步疑 
[海寗民變五誌]  
　　海寗友人來函云海寗漕折過大以致激變上年漕折憲定八八折郭州牧加至九二九四鄉人受虧甚鉅郭被告發撤任後調程贊清署理漕折更大統作九三二二折現程已丁憂由本府委余文鉞大令來寗代理余與程親家自上月二十九日到任開倉兩日粒米無収鄉民以折價過大每担須完八千餘文再有學堂捐費值此暗荒之年民力實有未逮是以羣起反抗先由路仲之北桐鄉界之南大洪村地方起事聞有三十六家爲首相戒不准還租完漕如有由主到來收租　特租米不還反將收租之船打毁其在他處已收之米亦須一併毁去紛紛擾擾情形甚爲緊急 
　　初二日。一路南來每逢村莊市鎭沿途敲詐勒令派人出鑼帮同哄鬧若不遵依即打毁放火良民無法祗得另行雇人帮助鳴鑼是以愈聚愈衆晝伏夜出騷擾不堪且有帮匪乘間暗助教以口號嗾令首打學堂漕倉衙門曁紳董住宅初二夜由于。橋鎭至慶雲橋搗毁學堂油車店舖居家甚多其出人鳴鑼相助者可免打毁或有火把燈燭供給亦可稍免 
　　初三夜。至斜橋鎭。搗毁王萃興南貨店及王元昌褚元長等店又至王家門前一帶。打毁學堂釐卡。其時巳有數千人惟手無鎗砲亦不搶物 
　　初四夜。至東祝家橋打毁學堂並將經理祝百庚所開之南貨店及住宅一併搗毁旋至。諸橋丁橋一帶。拆壇房屋不少是夜又分派數十人至硤石鎭搗毁衙門鐵路公司郵政局老公。茂輪船局及新造之教堂。又至富紳徐申如家放火搶刼該紳所開　醬　錢莊綢緞店亦盡行被毁復將商董沈少根家搗毁是夜共毁大小店鋪一百餘家所有巷棚數十處同 
 
 

Page 5

 
 
時拆去勢甚猖獗 
　　謡傳初五日淮城搗毁達材學堂因該堂向抽収錢漕每户六文充作經費印明在糧串由單上鄉人深恨故有此說先自初二日新任余牧不敢往勘由前任程牧護從同至慶雲橋一路被鄉人圍住差役人等各自分逃。程牧亦上岸逃回。余公不知去向直至初三日晚始回受驚吐血不能辦事遂由程牧從權臨塲上城督率至初五早先至路仲起事之處出示安民該處鄉民竟將差船燒毁。差人拿住後經地保保出逃回 
　　初五午刻。風聲緊急。五城全閉。急請省兵一面由海防營借人把守城門拔去小東門。及西門吊橋。閘斷水城門旋省中先到武林防軍八十名由南門進城正在廟宫内打尖時北門外匪類擁至城門口假託投遞公文希圖入城省兵隨到北門開鎗轟擊該匪黨亦鳴砲爲號一時。鑼聲喧天。將北門外。店舖十數家一齊搗毁。城上鎗聲絡繹不絶匪黨始漸退去 
　　初六早。城門仍閉查悉昨夜城外各店毁壞者甚多匪黨受傷者亦頗不少觀音橋相近有二鄉民受鎗而死程牧遂出令將。該二鄉民之首割下梟示於北門城上。旋查悉一係郭店鄉人被匪逼來一係于橋孫氏　雇甚爲可慘又有一人亦受鎗死程牧擬一併斬首幸有人認識云是春富菴王家肉店之夥幸免隨由家屬收殮是日午刻謡言蠭起謂亂民會同巢湖帮有砲船數十號駐紥郭店一帶今夜來城攻擊人心驚惶由城外搬進城内者其爲擁擠午後各店罷市合城驚恐城中兵力單薄不敢出城拒敵夜間各店議定各出一人携民團巡查燈籠相助巡查因昨夜在魚巷口拿住奸細一名供係大洪村人現已収禁當夜十點鐘省中派出徐方詔督率第一標兵六七百名駐紥城隍廟兵力稍厚人心始定 
　　初七日。查悉昨夜新舊倉一帶搗毁房屋極多硤石有帮匪船多號駐紥連請援兵故杭州又來三四百名派往保護其餘各鄉聞已漸散。城中店鋪。始於午後開市。現在議即出兵至起事之處查明勦滅省中傳聞海寗已失浙撫震怒即發第一標聯隊來寗相機援救然州城並未失守也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史專件 
[南贛耶穌教案賠欵總議約]  
　　爲公立議約事今因南康縣民天主教民交鬨焚堂肇禍以致各處效尤滋事將南康縣城内並鳳岡塘江横石井四處華式耶穌堂及贛州府城内西門大街内地會耶穌堂賣釵坡内地會耶穌堂一併拆燬又贛郡西門外及西門内大街並八角井各教民店房亦遭搶拆現經公同將各教堂修造等費及各教民店房修造貨物器具損失等費逐一秉公核實估計議定賠償洋元暫於贛縣地方欵内先行墊付清欵嗣後彼此永無異議兹將賠欵細數及附議各欵開列於後一贛縣城内西門大街内地會半洋式耶穌堂一所修造費龍元二千元又堂内講堂修造費龍洋三百二十元一贛郡城内賣萊坡内地會半洋式耶穌堂一所修造費龍洋七百元又堂内學堂修造費龍洋七百元一贛縣屬峯山地方半洋式避暑房屋一所及所有損失物件器具等費龍洋一千元一南康縣城内華式耶穌堂一所修造費龍洋五百元一南康縣屬鳳岡墟華式耶穌堂一所修造費龍洋六百三十元一南康縣屬塘江墟華式耶穌堂一所修造費龍洋六百元一南康縣屬横石井華式耶穌堂一所修造費龍洋五百元一贛郡内西門口余和盛米店修造費及損失貨物器具費龍洋五百五十元一贛郡城内西門大街裕義和藥店修造費及損失貨物器具費龍洋五百元一贛郡城内西門大街蔣謙泰布店修造費及損失貨物器具費龍洋一百五十元一贛郡城内西門大街傳洪恩雜貨店修造費及損失貨物器具費龍洋一百五十元一贛縣城内八角井傳茂豐洋貨莊損失貨物器具房屋等費龍洋八千元一贛郡西門外教民朱光祥家修造費及損失器具等費龍洋四百元一以上賠修教堂九欵賠修教民房屋及損失貨物器具一切等費七欵共龍洋一萬六千九百元現經公同和商議結如數賠償當即付交和馬兩牧師清欵 
[附欵]  
　　一贛縣城内西門大街及賣菜坡兩教堂一切房屋均已賠給修造費所有和馬賀饒四位牧師曁和馬賀三位師母損失書籍衣物器具等件因念地方公欵難籌情願免議賠欵以敦睦誼除巳陸續追出送還外現仍盡力查追如實巳毁棄無著方可免追博陶牧師損失各物俟信到再議一南康縣城鄉四處教堂内牧師損失各物因念南邑地方公欵難籌情願免議賠欵以敦睦誼其管堂先生被損失之中國木器衣物碗盞等項除由地方官查追原物送還外其餘所失之物由南康縣官紳另行議結一南康贛縣兩邑鄉間耶穌教民家被毁者俟大兵到彼分别查辦再議一贛郡城内西門大街耶穌堂内所住教友損失衣物等件議賠龍洋三百六十四元又賣菜坡即耶穌堂内所住教友損失衣物等件及學堂内損失一切器具書籍並學生損失衣物等件共議賠龍洋一千八百五十元均由贛縣知縣加向地方紳士設法籌措亦巳兌付和馬兩牧師清楚一南康縣教堂賠欵及贛縣教堂賠欵均係暫由贛州當店公欵墊付將來由官向犯事各該縣地方紳士如數追出仍歸還當店墊欵不必再付教堂以免重復一此項議約彼此公同訂立一樣六紙公同畫押各執一紙存據（因） 
分類新聞政界 
[青浦啟徵冬漕松江]  
　　青浦縣應徵本年漕糧業經趙大令定期本月十四日啟徵折色其櫃收洋價聞於初六日起每元加增錢三十文現在銀洋一元計作錢一千零五十文云 
　　原按洋價一千零五十文仍比典價短錢六十文比崑山櫃價每元短至七十文 
[申斥州牧核對考語之顢頇南京]  
　　江督札前署通州恩牧及現署通州關牧略謂據關牧代呈前署通州直隷州知州恩芳禀送更正州屬正佐教雜各光緒三十三年分秋季考語到本部堂據此查該牧前齎原摺内開署通州州同許三珍老成穩練畧守官箴今乃稱係恪守官箴由於經書繕寫錯誤試思出某屬員密考乃係何等要件輒即假手經書又不留心核對以致錯誤足見該牧視此事爲具文逈非尋常疏忽可比且如皋縣典史徐正邦以及其餘各員並不遵批詳細聲覆尤屬玩愒 
 
 

Page 11

 
 
巳極省外各縣惟本管之知府直隷州相距較近見聞較確全賴隨時認眞考核據實禀聞以資整頓若春秋二季處處盡出騎墻考語亦安用此一禀爲耶該牧雖已交卸通州第係原出考語之人未便任其藉詞諉卸應將該牧嚴加申飭勒令將原摺所開各員另塡切實考語禀覆查核勿再徇飾含糊代人受過此後春秋兩季卽由關牧照此切實辦理不得稍有率忽（商） 
[鎭守委員調查要政鎭江]  
　　鎭江府承瑞卿太守前奉上台飭查所屬各縣地方政治太守適有要公不克親往特轉飭幹員至各縣分别調查警察學堂監獄詞訟有無成效應否改良禀復核奪（今） 
[仕學館畢業揭曉武昌]  
　　湖北仕學館考試畢業巳紀本報兹悉鄂督趙次帥己將試卷親自評閱於初四日揭曉計取最優等楊忠恕等十三名優等張鑑渠等三十名中等昝焕章等三十七名下等劉祖桐等四名最下等周治平等三名另補入正班三學期優等熊振軒一名中等陳汝霖等四名補入正班二學期優等陳銘鼎一名中等范守廉等二名旁聽員下等王增英管厚錕二名（今） 
[歙縣請免米捐安慶]  
　　安徽歙縣蔡大令具禀皖撫略謂歙縣食米向由績溪縣四鄉運售接濟現在米價奇昻民心浮動懇請札飭績溪縣如遇歙縣米糧一律免抽捐欵以顧民食云云（孔） 
[救生局擬歸併水警察湖南]  
　　湘潭縣救生局經費頗裕久爲該縣紳董所經理現因舉辦四縣水警察於該縣設立總局所有不敷欵項擬將救生局歸併水警察辦理以節糜費然利權所立想該董等必有一番爭執也（敏） 
[飭屬赶造清查户口表武昌]  
　　鄂督近准民政部咨以時届年底請將前次頒發清查户口表飭屬照塡送部以便彙奏等因昨已通飭所屬一體遵照刻日查照前發表式迅速依限塡賫倘再延宕即照新定功過章程示懲（甲） 
交涉 
[銅山縣爲查獲僞示事禀各憲文徐州]  
　　竊照銅邑禁止運糧出境一案係奉憲飭出示禁止如有護照仍准採購放行各在案近訪聞有僞示張貼牽涉教堂知縣當即知會教堂協查並派妥人密訪現准銅邑法國教堂艾教士送到在東鄉羅家圩揭存銅山縣禁運粮食出境告示一張知縣當查此示文義固屬乖謬鄙俚印篆亦皆不符其爲僞造自無疑義惟私造印信律有明條而僞示中之語意則尤有暗釀交涉激怒東民之詭智其口吻似係商販不得自便私圖者之所爲其好險則有罪不容誅之惡知縣當與該教士言明此係内政本非外交僞示牽涉可見背謬現已出示抄黏曉諭以解衆惑而免教堂誤受人怨釀成交涉該教士亦以爲然惟此等不法之徒行蹤無定除由知縣懸賞嚴緝並請山東兗沂道通飭查拿外禀祈鑒核通飭一體查拿實爲公便僞示照錄於後 
　　爲嚴禁糴羅事案照光緒三十二年澇水秋荒查山東豐收遏然嚴禁現奉道府憲札開徐屬本年二麥實收秋雜糧亦均暢茂防聞山東抗旱不收天然翻正並奉大美大法國等文總司鐸亦言山東十年共有八年抗旱秋禾不收全以江南糧食度用去歳江南微遭澇水秋荒山東遏然斷禁屬實奸刁一極合思情理難容爲此仰論董長遵照隨時查明分别商販越境糧食或車輛牲物人等釋回以將糧食計存充公如恃强不服即就近扭交防營汛兵送縣究辦决不姑寬其各凜遵毋違切切特諭（直） 
[咨請保護英員游歷安慶]  
　　新疆巡撫聯中丞近以英員金文泰隨帶幕友僕從由俄國游歷到喀繞道中國各行省赴香港輔此司本任相應咨行皖撫俟該員到境時請飭照約護送等因現馮夢帥已札飭洋務局知照矣（政） 
軍界 
[請禁商民觀看兵匪接仗鎭江]  
　　江南提憲劉華軒軍門日前咨請蘇撫通飭各州縣出示曉諭凡營勇與梟匪接仗之際商民人等毋得前往觀看如不趨避無論被營勇梟匪鎗彈誤斃概與營兵無涉云云現丹徒縣王緯臣明府已於初六日奉文遵照矣（射） 
[札委水陸兩軍統領武昌]  
　　鄂督趙次帥以巡警道馮觀察責任甚重所兼之荆襄水師統領各陸路防營統領差務勢難兼顧特札委營務處會辦姜道思治爲荆襄水師統領所遺營務處差委冷道利南接充前廣西右江鎭黄忠浩鎭軍爲陸路各防營統領以專責任（今） 
[派員騐收標營工程安慶]  
　　皖撫馮中丞以陸軍二標營房工程告竣計開支銀四萬餘金其中難免無偷减情事因特派惲太守毓麟前往驗收以昭核實（孔） 
[統制檢閱砲隊操法武昌]  
　　湖北陸軍第八鎭張虎臣統制於上月三十日督率老砲隊三營赴中和門外空坦地方排列陣勢勒令三營將弁兵丁操演開砲打靶之法統制詳細檢閱直至夕陽欲墜時始行操畢聞統制大加歎美云 
[巡防隊管帶易委武昌]  
　　湖北黄州巡防隊右營管帶李芳榮現因患病具詳鄂督請假就醫遣差已由趙次帥札委前常備軍左翼四營管帶李明章前往接管（生） 
[咨請核奬剿匪保案安慶]  
　　皖撫近接東督咨開准陸軍部咨奉省剿辦匪案百餘起所保異常出力各員慶照章從優核奬其次出力各員仍照尋常奬叙分别准駁合亟咨請查照等因馮中丞巳遵照辦理矣（非） 
[會詳各學堂休課開課時期南京]  
　　督練公所總參議等會詳江督以本年十二月二十日爲水陸軍各學堂一律休課時期開課時期仍定於明年正月十六日一律上課（）空 
[陸軍講武堂開學安慶]  
　　安省督練公所裁撤後改爲陸軍督辦處其原有之研究所現改爲講武堂巳於初二日由皖撫蒞堂督率各委員舉行開學禮（孔） 
 
 

Page 12

 
 
學務 
[上虞教育分會電告舉定會長杭州]  
　　上虞學界致總教育會電云杭州福聖菴巷教育總會會長鑒敝邑昨日設立教育分會蒙邑尊駕蒞主持由二十二校代表及紳學界公舉本學朱教諭爲正會長附生章明爲副會長專此電聞餘容函詳上虞學界曹振采等公叩（遠） 
[批准裁撤中學經清處常州]  
　　常州府中學堂内附設之經清處全年開支至一千餘金日前由八縣學界會議將經濟處裁撤將來所需各欵責成各縣公舉代表分籌業已禀奉提學使批准照辦矣（夀） 
[周氏女塾之進步長沙]  
　　湘省周氏女塾高等小學生現屇畢業擬定明年添設中學一班除將高等小學畢業生升入外尚須另招新班初一日並由校長周季蕃君發起開學藝會以覘成績（敏） 
[勸諭改良私塾鎭江]  
　　鎭郡縣視學楊邦彦君以各私塾仍自爲風氣實爲教育前途一大障碍爰於近日親詣各塾逐一調查勸諭改良一切並擬定劃一辦法刋刻表式頒發各塾塡註送所備核（金） 
[决議留任小學校長常州]  
　　武陽公立小學堂校長楊芝亭君現因經費竭蹶一再辭職當由惲紳北生及屠徐兩視學决議堅留續任以資熟手（水） 
[添委會計課員武昌]  
　　鄂省黄提學以學務公所會計課事務紛繁特詳准鄂督添委同知文若火充當會計課員以資助理（今） 
[請撥勸學所經費安慶]  
　　蕪湖勸學所常年經費不敷甚鉅現由學董吳雲擬將煤油捐欵撥作該所經費業已禀請蕪湖道轉詳皖撫核示矣（孔） 
[儲材學堂年假大考寗波]  
　　甬郡中西儲材學堂以現當年假之期由寗紹台道張子遇觀察寗府夏潤枝太守鄞縣黄文若大令蒞堂會同校長將各學生功課程度按班考驗（吳） 
[木商禀控釐卡安慶]  
　　徽州木商日前裝運木料行經南路釐卡被該卡之扦手等任意勒税現由木商余乃良具禀皖撫請委員查辦 
[巡官被控安慶]  
　　舒城縣巡官高魯論近被該邑文生黄維麟等臚舉劣跡具禀皖撫請派員澈查究辦當奉馮中丞批俟查明虚實再行核奪（盛） 
[提學遴委堂長武昌]  
　　棗陽縣高等學堂前因堂長辭差禀請學務處另派黄提學以該職關係教育最爲緊要非資熟手恐多妨礙聞札委該堂地教員升充地理一科現已札委師範生陳學澧補充乙 
實業 
[鄂督注重工藝武昌]  
　　鄂督趙次帥前准農工商部咨開務速振興工業以挽利權等因當經札飭各製造局廠總辦切實督辦在案現次帥深恐該總辦等陽奉隂違不能收效特札委工科舉人黎邁充當全省工業總稽查考核官立民辦各工廠一切興革事宜以重工藝（芙） 
[官錢局禀撥粤路股欵漢口]  
　　粤漢鐵路鄂境路線股欵由官錢局撥入股洋四百萬元所有從前設局購地各欵即係此項内撥用業已由該局會同路局禀報鄂督查核矣（翰） 
[漢陽洋鹹業之發達漢陽]  
　　漢陽前由某華商創設春森洋鹹公司開辦以來銷路極旺近日又有兩儀怡記茂生等號相繼開設競爭厚利亦足見該業之發達矣（根） 
[商船公會之新章鎭江]  
　　近有某船盜賣客貨經船帮總董楊長鑣禀奉飭會勒限某船變價抵償不任客商受虧現經商會訂約以後非在公會掛號船隻不准裝貨而常鎭道劉觀察亦擬通諭各帮船户務須遵照部章到會註册領取旗照云（眞） 
[禀請保護榨油公司安慶]  
　　安徽職商張杏恩前曾招集股本設立豐盈機器榨油公司當經咨部給照開辦在案現因虧本甚鉅擬遷至鎭江丹徒縣西門外開設改名鎭豐公司業已禀請商務局轉詳皖撫咨部立案並請移知蘇省保護以維商業公（孔） 
雜記 
[巡官收捐激成罷市廈門]  
　　廈門巡警局董巡官日前在廿四崎収取警察捐有某店以暫緩三日爲請董卽指爲抗捐喝拿店主各商咸抱不平遂致一律罷市幸經某委員等馳往勸慰始得照常貿易（涯） 
[鄂省加鑄銅元紀聞武昌]  
　　湖北銅幣廠前經趙次帥奏准每日加鑄二百萬枚現因年關在即一時添募工匠修理機件赶辦不及擬每日暫行加鑄一百萬枚俟來春再照奏案加鑄云（今） 
[照請打撈輪船管車西人鎭江]  
　　太古安慶輪船於前夜三鼓時行經焦山該管車西人忽然不見必係失足落水現經駐鎭英領事慈必佑君照會常鎭道轉飭焦山救生局委員張道生二尹派紅船至該處打撈矣（射） 
[收禁通姦主婦之惡奴蘇州]  
　　巳故候補知縣全某之妻與家丁侯某通姦并捲物私逃禀由吳縣提案押追等情曾記前報兹奉金大令於日昨復提侯某審究勒令照單開各物如數繳出侯仍一味延宕飭將釘鐐收禁勒限呈繳如再刁狡定當按律懲辦（眞） 
[武漢連出刼案湖北]  
　　鄂省城外紙坊地方保大典于初一日夜被匪徒六十餘人撞門入内刼去首飾現銀共值三萬餘金初三夜漢口橋口地方李萬盛雜貨店亦被匪刼去二千餘金現聞巳經巡警道弁緝獲數名交地方官訊辦矣（今） 
[温州大火浙江]  
　　本月初一日午時温州府前街萃康鞋店失愼延燒東首惠康惠通厚生三錢莊支那書局勝家公司西首師範學堂共焚去房屋六十間當時道府縣各官均到塲彈壓拆斷火路壓斃二人傷五人現被灾之家均借宿藥王廟積榖倉三官殿三處異常擁擠（川） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說滑稽談（寒蟬來稿）]  
　　東邊有一個少年。坐在荒野裏。呌喊連天。有一個過路人問他你爲什麽緣故。坐在這這哭呢。少年便回答道。爲家長新當了外交的權柄如今虐待我們小輩。他初當了這個權柄樣樣事情都不熟悉。恐怕外人欺侮他。他就把祖宗遺下來的産業都去供給外人。要望外人照應照應。現在把家裏一條最要緊的路道。也要去送與外人了。我們小輩如今要想去諫諫他。只怕他用强兇的手叚來壓制我們。現在我要到城裏先去測個字。問問到底好諫不好諫。我跑到這個半路上。搜搜身邊一個錢都没有。呌我如何去測字。我們想想那不要哭呢。路人道。好好吾給你一百個錢。你快快去測字罷。少年就向路人叩了一個頭。拿了一百個錢急急跑到城門口適有一個測字攤。便拈了一個字。測字先生拿出來一看。便是。一個耕田的田字。問他你爲什麽用。少年便把頭上的緣故。一一告訴他。並問我今日要去諫一個家長。你看好諫不好諫。測字先生就快快摇手。說道。諫也諫。不得。你看這個口上。封了兩條封皮吾恐你有口難分了。况且這田字出了頭。便是一個由字你還由那裏諫得聽呢。吾替你看起來。這個由字下出了尾便是一個申報的申字。還是到上海申報館裡去想想法子或者還有些道理 
國外新聞 
[越南土兵不靖]  
　　初八日倫敦電云法國報章咸載越南國中土兵均有離叛之象 
[英國改良郵便]  
　　初八日倫敦電云英國郵政部長報告略謂自北京來之英信從前每多延遲現已設法改良云 
[南斐印人之抵抗]  
　　初八日倫敦電云南斐洲喬内斯堡電稱該埠有印度人之首領名岡提及他印人五名巳被法官判定監禁二月免作苦工白來都利城中印度人七名因不服其驅逐亦巳被法廷判監禁三月兼充苦工此外又有印度人四名所營業務甚巨亦被法廷罰金五十磅或一百磅不等如不繳將處以監禁三月之罪又電云喬内斯堡及白來都利兩處印度人開會集議衆人咸謂無論以何等野蠻法律壓迫印人而印人則决定繼續爭持云 
[特藩部大臣之宣言]  
　　初八日倫敦電云南斐洲錦裵萊城各教士牧師等曾聯名呈請特國藩部大臣將所定註册新律中所有碍難施行之處重行審定藩部大臣斯墨芝答稱此中並不存侮辱亞人之意以傷害宗教之感情云 
[議增太平洋海防]  
　　初八日倫敦電云美國舊金山埠西德爾埠代表員在議院中發議要求於兩處地方增設砲壘以爲自固之計 
[將行限制入境新例]  
　　初八日倫敦電云坎拿大政府現今所定限制日人入境之例凡入境者必須由其本國直接來此否則不准一條不久將於英屬哥倫波省實行 
[日美交涉近事]  
　　初八日倫敦電云華盛頓消息謂日政府已經允許禁阻日人自夏威夷島入美之舉駐東京美使亞孛連已奉政府之命不再設法訂立拒絕日人之條約矣 
[日本痘疫益盛]  
　　初九日東京電云日本神户一埠每日染患天花症者必有百餘人 
[漢城近事]  
　　初九日東京電云高麗漢城有人集會演說語意多攻訐漢城電車公司當由官吏解散又有日本某新聞紙因此事多發感激人心之言亦被官吏勒令停閉以上譯字林報 
[日俄議約之謡傳]  
　　初八日栢林電云近時外間傳言日俄現方磋議一關於政治之條約惟聖彼得堡地方則均言並無此事俄國外務大臣埃斯華斯幾近刋行一種黄皮書其内容臚列關於日俄磋商事宜之往來公文及東清鐵道之一切文牘云 
[日德郵船公司訂立合同]  
　　初八日栢林電云德國郵船公司與日本郵船會社訂立合同嗣後駛赴印度之航運事務概歸德公司經理其辦法聞於兩方均甚滿意此舉將使前十八月間所有减縮水脚船費從此消滅云 
[德國海軍同盟會近情]  
　　初八日栢林電云普魯士亨納立親王佈告略謂凱音大將若仍爲海軍同盟會主席則彼將辭去長官之職云 
[摩洛哥又將大亂]  
　　初九日栢林電云摩洛哥國王愛雪士巳報 
 
 

Page 19

 
 
告被廢僞王幕連海飛已創議舉兵爲神聖之戰並懇土爾基相助此次排外舉動巴黎人聞之莫不驚駭各報章均謂此事須注意愼重云 
[美艦隊之行蹤]  
　　初九日栢林電云美國艦隊已行抵南美洲之利亞强尼魯埠以上譯文匯報 
本埠新聞 
[江督批南匯縣禀（爲馬家浜開河閙事事）]  
　　該縣鄉民張秋揚等因阻抗馬家浜河工輒敢聚衆鳴鑼抄毁董事住宅並將縣差毆縳差船焚燒寔屬不法已極亟應嚴拿懲辦以靖地方該縣境連上海馬家浜河工係上南二邑合辦現據梁道電禀上海境内亦爲該鄉民煽惑滋閙當此人心浮動浦東伏莽素多該令請派兵隊駐防係爲保衛地方起見應即照准除飭杜統領淮川即日酌帶所部馳往上海南滙二處扼要分紥以資鎭攝遇有匪徒煽惑滋事隨時督率彈壓勿稍疎縱仍俟地方平靖再行回防並飭上海道督飭滬防各營妥爲彈壓外仰即會同上海縣李令出示剴切勸導諄戒鄉民毋得再受煽惑隨從滋事致干究辦一面將爲首滋事之張秋揚等會營嚴拿到案訊明錄供禀辦勿稍縱延（七） 
[閔行鎭商務分會禀滬道文（爲浙販運米出口事）]  
　　本年春夏間米價翔貴迭經大憲奏請截漕並撥欵平糶民情藉以安謐市面賴以保全至八九月間閔行一隅照滬市每斛九一卸每石不過洋五元有奇不意新榖登場來源反少每石巳漲至六元八九角近日米船到者尤稀商民莫不危慮若無客販轉運出境當不至此查自上月杪起迭有大號商船裝載米榖由浦江自東而西設法探詢聞係裝運浙江硤石鎭居其多數沿途經過厘卡亦可查詢查上海四鄉向不産米行棧店舖全恃外來應付今冬恐慌若此明春現象更何待言際兹人心浮動非預籌統計大局堪虞爲此據實瀝情仰祈鑒核詳請督撫憲察辦並轉咨浙撫憲查明硤石鎭有無奸商販運出口並於各海口一體嚴行查禁以保民食而安人心（企） 
[申辯染坊戤冒洋牌之不合]  
　　滬道飭查大同染坊戤冒洋牌一事兹上海縣李大令具文申復略謂吳關春等染坊開在南市大南門外係屬内地本未便戤冒洋牌今英領謂上海一帶接作染坊及各項貿易按照條約具有此權等語查洋商開設行棧按照條約祇准在通商口岸若内地本不准開設行棧此次光緒二十八年新訂商約第六欵内亦祇稱在通商口岸多設關棧旣指明通商口岸字樣即内地不能貿易迺以上海一帶渾括其詞實屬顯背約章若不與聲辯將來南市城内亦將爲具有此權必至多出交涉務乞照約明定權限以杜藉口云云（琴） 
[催解截留漕米]  
　　浙江海運滬局總辯葆益園太守來滬開兌將前次截留平糶之米一律歸楚兹各州縣仍未解到因又札飭各屬迅速連同今届各漕一併解滬以重正供（夏）　 
[示諭减征牙税]  
　　本埠商務總會前據各分會禀請轉詳上台减征牙税業奉農工商部及度支部核准著於三十三年分起照牙税之大小等次征收一成外加五成嗣後不准擅請核減刻已由蘇撫轉行到縣昨由李大令出示曉諭矣（泳） 
[法政講習所行畢業式]  
　　江蘇教育總會附設之法政講習所於今日下午一時行畢業式先期通告學界前往觀禮（川） 
[理科專修學校畢業]  
　　昨爲八仙橋理科專修學校甲乙兩班學生畢業之期蘇提學使特委上海縣李大令及徐紳華封項紳文瑞發給文憑先由李大令演說繼由班長張弛致答詞成禮而退兹將最優等優等姓名列下（最優等十名）張弛何恩霈周乃勳沈昌直何誠李仁王棠葉與仁鄭敏王承吉（優等十九名）毛翬金曾燦翁學熙欽璘章學謙趙申何啟運龐嗣元陶飛王堪霖邵炳棨沈惟墉朱慰堂方慶惠陸志澄勞文思顧廷掄陸紹墉任文豹（川） 
[西兵渡浦]  
　　本縣李大令昨日午後因公經過浦灘見有西兵百餘名渡往浦東大令返署後立飭快頭薛貴帶同幹役速往調查禀復核奪（軌） 
[押犯斃命]  
　　美租界捕房押犯黄少梅邇因患病送入四考脱路工部局醫院醫治前晚斃命當由捕頭飭傳地保查明屍屬收殮（西） 
[美界小火]  
　　美租界斐倫路一百三十七號門牌劉蘭庭家樓上昨早失火幸卽撲滅未成巨災（西） 
[官事]  
　　調補江蘇臬司瑞徵前晚奉上諭簡授江蘇藩司昨晨本埠文武各官咸詣小沙渡公館賀喜江寗學務公所圖書課長桂植奉派試署駐美三等參贊官前日來滬昨至道署禀見文報局委員候補知縣吳祖鑑直隷儘先守備陳國彪補用同知司徒綘等到道禀見（軌） 
訟案 
[縣案]  
　　廣源發彩票店主周世章被李榮生李鴻生各欠票洋七百餘元控奉提案經襄審李明府訊判鴻生限十天先還一百元與榮生具結交保其餘各於明年正月起按月拔還○楊錦發控伊甥張昌昌張仁新强借行兇經明府訊明因楊覇掯伊姊張楊氏回贖田單所致判交地保許炳如押令昌昌等向楊服禮田單准繳錢二十五千回贖○陳顧氏控陳金華陳咸南抵賴借洋二百五十二元一案亦奉復訊金華咸南供並未借洋旌有証人沈福林商同地保陳振榮投案願各代償洋二十元禀請銷案判准如所請限期繳洋○徐桂春控堂弟桂生掯匿田單經明府提案飭令速交如違押追（車） 
[總工程局紀事]  
　　南昌桂園店主陳梅村代蕪湖源記號經買洋行街東源等九家海味雜物因源記倒閉陳亦逃逸昨日遇見扭局陳供被源記欠銀一千餘兩今各行巳在蕪湖將店變價公攤求察陳叅軍判交保候移商會查理○王才源陸寳福陳阿寳在滬軍營旁携有報時鐘釘靴煙鎗各物形跡可疑由巡士拘至南匾供認十月間竊過草鞋灣陸陳氏家衣服當即傳同該氏解案判王戒責二百下陳陸各戒責一百下押追原贓其起案各臧存局候領○萬福堂藥店夥吳秀芳擅控螟蛉子福林紏同張榮寳陳阿炳强索洋元由南區解案判福林戒責一百下交吳帶回餘均交保○楊彭氏扭控高金雲借洋不還反彼伊弟掌雲凶毆判掌雲戒責一百下勒限金雲於年内還洋十元餘俟明年理楚（杞） 
[巡警局紀事]  
　　總局韓德興因圖賴水夫陸銀寳工洋昨被扭控經巡官訊明判還洋斥釋○賭徒陳子勛王子山黄志山昨被騎巡拿獲解究具結保釋○匠頭楊永清王表興在閘北新大橋附近造屋不領執照傳局訊究判押候核斷○湯阿木將陳和尚之妻張氏縱逃扭控請究判 
 
 

Page 20

 
 
押候查明訊辦 
　　浦東第二路一區水捕送竊取香烟之王阿三巡丁陳阿富兩名至局判各責二百下押候再訊○永泰昌木行片送偷竊板木之陸華郎到局判責二百板枷示三天 
　　城内第一路三區李順卿竊王公館衣包押候訊究○王阿保林見春索欠口角由巡士拘局判一併斥逐不　（衣） 
[公共公廨早堂案]  
　　某洋行棧司周阿三將空木板箱四只售於朱金花内有一箱滿儲草帽周即託朱寄存仁昌棧房兹爲該行買辦李某偵知報捕將周朱兩人解究寳讞員商之英巴副領事判周押三月朱從寬開釋○王如生即阿雙竊取洋東刀叉等物判押一月期滿逐出○李阿福私售冒牌老者隆香烟昨解復訊旋由差探將吊案之空盒及烟絲呈驗訊之李供實於拍賣場買來求察判罰洋二十五元充公如無力繳洋俟押滿一月再核○仲同連竊取洋人哈華托土坭報捕將仲及小車夫何瑞仁彭家裕等解究判仲押候復訊何彭斥釋○男孩吳桂侯迷路啼哭由捕帶案判懸牌召領○徐長生竊徐金榮家棉紗判押一月○甬婦董何氏於十月初二日與姘夫董阿龍捲逃來滬昨經夫叔董桂生尋見交捕解究判押候伊夫到案再訊○曹阿三冐充巡捕向何阿林拆梢洋一元零報捕解究判枷七天再押三禮拜○頑童朱桂生竊孟錫昌家洋紗由據解究判押送回家管束○趙玉其因與蘇喜春串竊脚踏車昨解請訊判趙押候移請無錫縣協提蘇姓到案再訊（戎） 
[法租界公堂案]  
　　公順祥烟間虧欠恆豐合土棧銀兩一案昨日傳訊該棧執事周紫坪投稱被欠銀一百九十五兩求追該烟間經理陳子屏供此欵與商人無干由店東執管原被互相爭辯聶司馬判陳交保限七天理清○烏利文洋人投稱被姚伯君欠洋四百另八元銀三十餘兩潛逃蒙提伊妻馬氏在案求追傳訊馬氏供丈夫現往何處實不知情惟知翁住城内夫妾朱氏匿居美界求鑒判押候拘夫到案訊辦○昨有迷途男孩一名年約六齡身穿青布棉裡單褲由捕帶案判發堂留養候領○某報關行前控小車夫盧亞毛竊取川貝一案昨日復訊盧供求寬宥判枷號一月再押改過局三月（舟） 
[美租界捕房事]  
　　新記浜路王阿生家違章聚賭前晚由八十七號西捕查知請單傳究○宋學寬投稱被劉義龍將妻倪氏拐逃捕頭允飭包探查揖○黄阿三昨駕馬車在百老匯路與王榮生脚踏車碰撞王跌傷頭額由捕一併帶入詢係各不經心一併斥釋○昨有流氓三人在蓬路轉角處將戴德大洋貨店學徒手提之布疋搶去由包探石金榮追獲一人拘入押辦○楊包探攝獲偷竊洋紗之江北孩子小扣子一名帶入押辦（西） 
來件 
浙江旅滬女同鄉會章程草案 
[第一章定名]  
　　第一條本會由旅滬浙江女同鄉組織而成名曰浙江旅滬女同鄉會 
[第二章宗旨]  
　　第二條本會以敦厚鄉誼研究學術輸進文明恊謀進步爲宗旨 
[第三章責任]  
　　第三條本會責任如左 
　　（一）保衛旅滬女同鄉同鄉女界中人之在滬或初到者本會有聯結及維護之責 
　　（二）研求切實學問如家政簿記美術工藝等類設法研求以鞏固女子自立之基礎 
　　（三）聯絡各處團　爲本省女界各團體之旅滬繼關就力所能及者可受其委託處理事務并謀與各省女界設立之團體交通以圖情誼聯合 
　　（四）調查本省女界事宜凡屬於本省女界事宜就力所能及者切實調查而公布之於會中以備研究資料 
　　（五）恊謀本省女界發達本省女學未萌芽之地方逐漸爲之建設己發達之地方與之聯合一氣以促其進步 
[第四章會員]  
　　第四條會員資格女界幼稚本會甫經成立所限資格未能過嚴暫定年在十二歳以上品行端整經會員二人之介紹及幹事長之許可者皆得爲會員 
　　附註一十二歳以下者得入會爲會友而無下列之納費義務及選舉與被選舉權 
　　附註二上海爲交通要地即有住居内地或他處之女同鄉凡與本會有關係者皆得入會爲會員 
　　第五條會員之義務權利本會會員之義務權利如左 
　　（一）入會者每年分繳銀兩圓 
　　（二）會員有謀本會發達互相匡助之責 
　　（三）會員有選舉及被舉爲職員之權 
　　附註浙女界之熱心賛助本會及捐助經費力任義務此雖不入會本會當認爲名譽賛成員 
　　第六條出會之事由如左 
　　（一）一年以上不盡第五條首項之義務者（解除後仍得入會） 
　　（二）因事由而經職員會之議决辭退者[  （未完）]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
