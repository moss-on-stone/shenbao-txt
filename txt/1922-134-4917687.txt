# 1922 - 134 - 4917687

 

Page 1

 
 
   
 
 

Page 2

 
 
   
 
 

Page 3

 
 
時評 
[張作霖退兵出關（冷）]  
　　張作霖兵敗京南之後收集殘軍備戰灤州又傳東三省獨立其勢洶洶人疑奉直第二次之戰必不能免不謂依然又是一種虛張聲勢之計也今張作霖之軍又已退出關外矣 
　　張作霖退兵關外之後不知又將若何進行即此烟銷火滅而一如其同志所爲流亡國外歟抑將另尋名目而爲第三次虛張聲勢之舊策歟是蓋須視其關外勢力究有若干以爲準也若其内部携貳之甚則欲流亡國外亦且難得復安論其他 
[國内專電]  
　　北京電唐山電奉軍陸續東撤直軍在胥各莊蘆台一帶有暫編第一師卽二十六師及彭旅改造者又第四混旅張錫元部又十一師之二十一旅及第二補充團在軍糧城附近有二十三師及十三師之劉旅山東潘旅至十二混旅葛部駐廊房落垈第三師之第六旅駐良王莊第一補充團駐黄村十三混旅駐塘沽站列車中此旅西路出力在此休養又奉軍二十九師並未在近畿作戰又直軍二十四師張福來部亦未開到直境茲補正（二十一日下午一鐘） 
　　北京電張出關後改變方針將宣布聯省自治先以東三省爲聯省之一俟聯省成立卽歸入民國 
　　北京電吳二十日令駐蘆台胥各莊各軍進駐開平雷莊又令軍糧城附近各軍集中老莊子鎭由陸路赴盧龍雷莊之沙河橋爲奉軍炸毁需四日方修整（二十一日下午一鐘） 
　　北京電十八京電吳以無線電致薩鎭氷告以協攻方略當時認爲不能發表茲悉該無線電謂張作霖軍隊無罪如爲有秩序之退却時不必砲擊若由關外運來之兵車及接濟則砲擊之若確知張作霖在該車雖出關時亦可擊之餘部可任其從容退出關外各節均請卓奪（二十一日下午一鐘） 
　　北京電東海派蔡成勳赴保會商驅逐灤州奉軍事宜府院意讓出鐵路由京榆大道進攻昨據蔡覆電吳使以英商之堅請本已變作戰計劃（二十一日下午七鐘） 
　　北京電政府分電駐外各使說明張作霖已爲毫無職權之人友邦人士當不爲其欺朦又擬電謂東三省三特區現狀完全在政府治下如吳俊陞函告不日就任譚慶霖已接察都統任馬福祥呈報綏境安謐熱河奉吉黑本月十日後公文照常送達京中各部幷無間斷張作霖殘部已陸續退出關外政府爲尊重條約不加痛勦免開灤爲戰區實爲注意外交保持人道列國朝野詢及望卽告之 
　　北京電段芝貴不允赴灤州說張作霖退兵謂張反面無情恐遷怒於己並謂曹銳爲歡迎奉軍者應令曹往說張解鈴繫鈴或可有效 
　　北京電參陸處呈順直各縣清鄕辦法責成各縣知事督率軍警搜索潰兵批交院部迅辦 
　　北京電昨午（二）（十）小幡訪外長說明 
彼邦始終並未偏袒奉軍華人有誤會不無遺憾希望中政府以事實公表於世以息浮言 
　　北京電王正廷到開封因歸德潰軍未清隴海車昨復折回馮玉祥贊成膠濟路發債券及股票四千萬限於華人購買吳亦贊同王返京後將實行（二十一日下午一鐘） 
　　北京電王士珍原定奉軍出關擬卽組閣現因各方面對於統一主張不能一致恐遭失敗昨日有人往謁仍抱消極（二十一日下午七鐘） 
　　北京電周允權代過節將爲新内閣一員徐王均謂周尙非交系不應於本届内閣下台致失未來政治上活動力（二十日下午十二鐘） 
　　北京電昨（十）（九）下午四時東海親赴堂子胡同謁王請其出山王無法推脫允暫維現狀（二十日下午四鐘） 
　　北京電財部端節决再發鹽餘庫劵七百萬與前章同（二十一日下午一鐘） 
 
 

Page 4

 
 
　　北京電各機關知外團放下鹽餘七十萬參陸部派員向鍾世銘交涉（二十一日下午七鐘） 
　　北京電昨英友某君云滬寗餘利借三百萬係中英公司允由滙豐劃入政府之賬上借債還債並不流用軍政費（二十一日下午一鐘） 
　　北京電陸榮廷請欵三十萬昨財部先付五萬已由郭椿年具領卽日回兩廣（二十日下午四鐘） 
　　北京電政府准彭壽莘爲十五師長交由陸部呈請（二十日下午四鐘） 
　　北京電第一第九兩師全部開至廊坊北倉加入戰團特調大學工程專科數人前往帮忙（二十日下午四鐘） 
　　北京電曹錕電請以察區巡防統領萬長發升任多倫鎭守使兼察軍騎兵第二旅長（二十日下午四鐘） 
　　北京電探報赤塔俄軍以東三省軍隊紛紛開差在中東路沿線暗謀赤化運動巳派兵一師赴東路圖復俄黨勢力（二十日下午四鐘） 
　　天津電奉張拆毁灤州鐵道退軍昌黎有謂大本營已移錦縣似有歸意 
　　天津電曹吳助紅會欵各千元 
　　天津電吳佩孚仍在保趙玉珂奉召往（以上二十日下午十鐘） 
　　天津電津團體呈洛吳謂官廳違法干涉請維持 
　　天津電曹銳已來津邊守靖由南赴保謁曹錕昨亦來津團體復禁止開會銳似有緩日回任意 
　　天津電灤唐前線俱步哨衝突雙方運輸未盡皆未下攻擊令（以上十八日下午十二鐘） 
　　天津電洛吳致張函勸其悔禍投誠准予自新如負固當率全軍爲國除賊等語張復書除痛駡外無一語充分理由 
　　天津電在野汪伯唐王寵惠等仍積極作裁兵運動擬分全國爲數兵區另設全國訓練及軍需總監由吳佩孚兼任曹吳俱贊成此議 
　　天津電贊成恢復舊國會已有十餘省區津議會已附設舊國會籌備處（以上二十一日下午十鐘） 
　　漢口電津電直軍號（二）（十）總攻擊吳親在前線督戰奉軍又敗張逃出關開灤肅清 
　　漢口電趙榮華奉吳電召號晚偕巡署諮議朱鴻疇赴保 
　　漢口電桂代表黄常號日到鄂謁蕭有所商洽 
　　漢口電孫傳芳電蕭轉令二師騎兵在營備野戰炮四尊彈千粒出防巴東 
　　漢口電長岳間匪熾張福來頒清匪條例九條 
　　漢口電榮家灣變軍續獲數十名號日解省運豫遣散 
　　漢口電各界多散傳單反對日人所辦取引所認爲經濟侵略政策又設取引所研究會警告華商勿與交易（以上二十一日下午六鐘） 
　　成都電鄧錫侯日内將由綿陽來省鄧對川局不持極端 
　　成都電劉成勳部各將領昨日通電留劉湘楊森王明已過内江王卽赴渝 
　　成都電尹昌衡呂駿等均有通電調停川局（以上二十日下午十一鐘） 
　　香港電桂軍馬司令抵梧卽布告安民惟黄昭榮部因主將不在隨意行動由撫河開到粤軍一隊與其衝突秩序大亂軍隊乘機搶掠全城被刦一空死五六十人傷數百葉舉飛令江漢江鞏等艦赴雞龍渡海峽扼守此次旅桂粤商多被桂人仇殺幾絕跡聞桂軍官舉林虎爲總司令林俊廷爲省長 
　　香港電陳炯明部軍官通電請陳返省聞陳定日内由惠起程月尾可抵省 
　　香港電鍾景棠通令石龍釐稅廠截留各項釐稅充該軍伙食 
　　香港電孫令李福林加入右路助黄大偉軍（以上二十一日下午十鐘） 
交通大學無線電 
[吳佩孚之統一辦法]  
　　北京電吳佩孚稱如張作霖退出關外直軍不再進逼又稱渠贊成下述統一辦法希望粤政府予以同意卽召集五年前所選出之國會恢復舊憲法編立國軍由中央政府給餉各省長對北京負責稅項僅由中央政府徴收許各省地方自治各省安寗由省警國軍維持 
[愛爾蘭之糾紛]  
　　杜白林電北愛爾蘭消息新芬黨奪據北愛爾蘭沿海康洛與庫盛台爾地方之警署四所 
　　倫敦電愛爾蘭自由邦與共和黨雙方現談判選舉及其他問題聞有眉目 
[各國近事紀]  
　　波資茅電載一八八年級艦員前往日本之運送艦漢德森號現已開行 
　　華盛頓電閣員韋克思氏與哈定總統晤商後勸伍德將軍留駐菲列濱至十二月爲止 
譯電 
[日諾瓦閉會時之各代表演說]  
　　十九日日諾瓦電今日全體大會採納包含臨時「非侵略條約」之决議案俄國及數小國復提聲明保留案巴爾都氏宣稱渠曾請本國政府贊成該約决議案齊吉林氏請將歐洲衛生問題付託非國際聯盟之國際團體辦理巴爾都氏發言評詆德俄兩國謂一九一四年時法國不欲開戰至於今日則德國轉主和平喬治氏最後之演說甚受大衆之歡呼謂大會爲歷史上最卓越之舉且將永爲世界和平道路中引人注意之標識惟惜其進步尙未如賢達之預料耳喬治氏警告勞農代表他日至海牙時勿越其正路蹂躪吾人生活所賴之原則即完全承認義務是也俄國如欲獲欵則必接受吾人代代相傳榮譽之法典如俄國牒文乃俄國最後之言則海牙會議將不能有所成就「非侵略條約」乃臨時性質一旦成立各國必不後却其在心理上與國際上所發生之影響將如電氣之速喬治氏演說之一大部分乃總述大會之成績及以明白之詞正告俄人衆皆肅靜恭聽喬治氏又表示意見謂大衆之目光雖注於爭論之事件然和平契約與夫財政·經濟·運輸委員會之報告及建議堪稱不負大會之召集大會對於解决重要糾紛之問題固有大進步但五月十一日俄國之牒文無論其在任國發生若何影響而其影響及於國外者頗多害處已發生一種違反解决精神之反動力俄國苟欲得必要之輔助則俄國關於尊重財政義務一節不得於其所指爲西歐之成見任意違抗歐洲殊願輔助俄國但俄國若掀波作浪損及吾人制度所賴之成見一絲一毫則衆將相戒不前矣喬治氏之結語謂開恩斯會議所放出之救生繩尙未如其所望而收回旣未截短亦未釋手惟吾人願曳引東歐至生活之途今之和平契約雖屬臨時性質當有持久之望蓋和平之感觸今已深入歐洲之血脈矣 
[美大使之對俄談話]  
　　十九日華盛頓電美國駐意大使郤愛爾德氏與喬治氏及山塞爾氏會商時曾告以美國主張俄國當自行脫離勞農主義蓋此爲經濟恢復之最要第一步也國務卿休士氏向美國商會演說謂各國於地方事務當就其所喜採納任何政策惟如欲求國際之交好則必盡國際之義務如採行没收財産之政策則實自居國際交好之途徑外云 
[栽種罌粟案之近聞]  
　　二十日倫敦電孟郤新德指導報代表謁見朱邇典爵士據稱渠聞國際聯盟行政會保留秘密考慮栽種罌粟之報告大爲失望蓋該問題將移交委員會延緩一年之久今非俟將栽種與製造問題竭誠處置妥當則施行入口執照制或其他方法均無大益蓋奸商仍不難私運也英政府之態度似在仁政先自國内起始祇求國民多少得有保護而該問題之世界觀似不恤勞其經心朱兆莘稱渠已電達政府力請重行調查各省復種罌粟又請商會敎育團體及拒土會協助辦理並促國人從事有力之宣傳運動學生界於此必能多所盡力 
[對華銀團之政策依舊]  
　　十九日倫敦電對華銀行團考慮退出中國消息不確銀行團近今會議時一致表示意見如中國政局較形鞏固而須需及銀行團則銀行團應繼續進行凖備輔助中國經濟財政發展之政策 
[各業爭端之解决]  
　　十九日巴黎電羅倍消息棉業僱主與工人協商後議定自五月十五日起至十月三十一日止將每日工作鐘點增至九小時每小時之工資增二十生的姆 
　　十九日倫敦電蘭開夏棉業爭端業已解决 
　　十九日倫敦電機器業與造船業聯合會今日在樸資茅議决續與僱主談判解决機器業爭端機器業職工聯合會之代表明日將與僱主會商 
[美國之種族慘事]  
　　十九日美國喬其亞州達維斯波羅電此間有一年十五歲之黑童因於謀殺一女郵差案被株連爲暴民以毒刑治死參與此役者共二千人先以文火燒之迫令供出同謀犯該黑童供出另一黑童後遂爲衆投諸火中發彈二百枚擊之暴民現正搜捕另一黑童 
[各國近事記]  
　　二十日倫敦電哈佛大學化驗室煤氣爆炸死兩人内有學生一人並傷數人 
　　二十日巴黎電中國運來生蛋一萬一千箱此貨乃置臺灣號輪船冰倉中故殊新鮮購者甚踴躍 
　　十九日倫敦電今晨貝爾法斯有火警七起幾在同時發生現信出於縱火爲消防隊救熄損失値英金數千鎊 
[公電]  
　　曹錕等通電各報館均鑒比年以來禍患頻仍兵爭迭見國家危於纍卵民生彫敝尤不堪言近者奉軍肇亂危及國本幸將士用命驅除迅速使大局得以危而復安然兵力但足以定一時之亂至於百年大計非從根本解决斷無長治久安之望共和建設十有一年於茲矣國家何以不能統一憲法何以不能制成政治何以不能改良軍制何以不能確定非洞見其癥結所在何從以施療治之方今茲國内名賢耆德學人志士讜言至論日有所聞或主張恢復六年國會及召集第三届國會以維法統或提倡國民自由會議以徴民意以及國民制憲聯省自治各種建議凡有起疴之神功皆爲救時之良藥惟是言法統者當實尊法治言民意者黨眞出民意苟有絲毫之假借卽不足當眞正之解决所望邦人君子審思詳慮以臻至善一言興邦在於今日錕等分屬軍人身爲國民有衞國保民之職責對於國家大計惟有服從民意實力奉行初無幾微成見可言國内明達共鑒斯忱佇候敎言俾資圭臬曹錕吳佩孚田中玉陳光遠齊燮元馮玉祥劉鎭華陸洪濤蕭耀南馬福祥叩效印 
　　吳景濓通電各報館公鑒關於國會問題景濓在津　京津同人談話如下國會繼續開會最近已成趨勢浙盧保曹洛吳曁各方面均已有確切表示京津國會同人紛紛訪吳議長蓮伯磋商進行手續聞吳議長對國會同人所表示意見計要點凡三南北分裂禍實原於解散國會其後復辟之役直皖之戰湘鄂之戰以至最近直奉之戰無一不造端於此民生凋敝元氣傷殘至今日可謂已極護法主張倡之西南日來全國無論在何一方莫不認收拾時悞以復法爲必要可見尊重法律已爲全國心理所同法統一復統一立現故吾人認定國會繼續會議實爲收拾時局統一國家獨一無二之辦法二國會爲中華民國全國獨一無二之合法國會非南方或北方之國會亦非南北中任何一方所得而私有之國會進一步言之年來法紀凌夷國家失其重心政治無所附麗馴至爭奪殘殺靡有已時故欲舉全國各方胥納諸法律常軌冀解除後此糾紛則吾國會同人之責也三國會旣爲全國正當合法之國會凡中華民國國民無論何人無論何方凡向國會表示尊重者我國會同人均當答以好感數年來同人南北奔走均抱定以法律統一國家以憲法規定地方分治制度爲主義毫無絲毫權利思想攙雜其間亦無爲任何一方圖謀權利事實具在當爲國人所共見凡此三點願與同人共勉之等語云云乞照登貴報新聞欄爲盼景濓哿印 
　　蕭耀南通電各報館均鑒據報載張作霖文日對外通電以東三省熱河察哈爾及内外蒙古不認爲中華民國領土是否屬實雖難懸揣然奸謀詭計何所不有各報登載當非無因該逆稱兵畿輔原欲以武力逞其淫威乃天奪其魄無以自存而猶負固灤州罔知愧悔甘心背叛自外生成舉歷來亂人賊子所不敢爲不忍爲者竟悍然爲之而不顧狂病喪心莫此爲甚凡我五族同胞當不忍大好河山淪於萬刼不復之地我滿蒙同胞尤不忍以神聖莊嚴之民國爲綠林盜魁所割據竚望同心戮力急起直追殄彼兇殘共保領土此則耀南所望風拜禱者也披瀝陳詞竚候明敎蕭耀南號印 
　　張謇致天津張趙王等電天津張今頗趙次珊王聘卿張敬輿王子春孟曙村諸先生鑒前此直奉未戰公等電約調停謇即奉復幷請轉致曹張吳三使之電計時已在開戰以後曲直旣分勝負巳見矣不知曾否轉致頃則奉軍退壁直軍櫜弓全國驚氛於茲一熄諸公旣主調停今正其時矣謹電乞諸公更爲轉致曹使吳使及張前使其文曰直奉不幸終出於戰戰非久猶幸也江海鄙人以張雖去職奉雖風傳獨立而在我尙有正大光明確乎自見之地聞吳使曾有内爭無戰功可言幷軍人不不干政治與裁兵理財之表示私心怦怦不能無望於今日夫曹吳二使固今所謂偉人也偉人必智必仁必信必勇知佳兵不祥之謂智不殘民以逞之謂仁前言可復之謂信力能自制之謂勇此其義二使皎然有素矣而報紙及他方傳言或以歷來覆轍測二使二使豈其然然欲使衆人消無知之猜慮必於國是爲有序之進行進行之第一義則速謀召集代表民意機關之國會是也苟能行之則民主眞正之精神及國人之出水火登袵席庶幾有望致張前使文曰近傳奉已獨立且引外力以自重灤礦尤岌岌可危辛亥以來民國雖迭見内鬨無一日之安定而國際之地位未嘗喪失者實賴公等守外交上之信條引外力不啻引狼揖盜且外力終可恃乎灤礦尤國内有數實業更有外交關係公雖戰敗而人格豈能以戰敗而置之不顧爲公計爲國計不宜更隅守灤州再啓戰禍戰未必勝而糜爛地方犧牲將卒牽動外交有一於此則國人將人人衝冠切齒身敗名裂於公究有何益幸分别更爲曹吳張三公言之冀其容納再昨接宜昌孫師長通電所論極有見地能設法見之事實否糾紛一解統一即成國利民福建設可期未知公等意謂何也張謇號 
　　沭陽縣敎育會員來電申報館時事新報新聞報館均鑒沭陽縣敎育會長程肇湜呂祖蕃資格與定章不符業由敎育廳公佈飭令改選湜仍把持倘再盜用會長名義應作無效謹聲明沭陽縣敎育會員仲兆琛等六十餘人叩 
 
 

Page 5

 
 
   
 
 

Page 6

 
 
國外要聞 
[菲律賓通信（文初）]  
　　菲律賓之婦女職業談 
　　三百年前之菲律賓猶是穴居野處未脫狉獉風俗西人得之爲芟夷荒穢驅逐禽獸逐漸輸入文明事業實行其殖民政策而於土人無與也故終西人統治之世菲人敎育文明無甚進步可言自美化西來經十數年之浸潤其進化速度實出人意外今已成爲南洋重鎭有東方紐約之稱凡百制度皆足動人觀察即如婦女職業一事亦有研究價値蓋　職業繁雜合新舊社會於一爐此後進步蓋可想矣 
　　欲調查菲律賓婦女職業當先知菲律賓種族所由來菲律賓第一度主人翁爲「里御爾道」Ｎegretos散處於山陬水涯無所謂城郭宮室男女未成年者皆赤身立於烈日中惟女子已有夫家始以小布圍其下體無所謂冠履服飾也此族婦女祇以汲水樵蘇爲應盡之天戰毫無他項技能可言其驅逐「里御爾道」Ｎegretos於深山窮谷中而作菲律賓第二度主人翁者曰「巫來由族」Ｍalayan此族與里御爾道血統混合遂組成一族曰乙峨羅Ｉgorots其婦女職業皆偏重於農最奇特者能以首戴近百磅重物兩手下垂行走自如全無簸斜菲律賓鄕村婦女其持物也皆不以手惟戴之以頭然最能戴極重之物者首推乙峨羅Ｉgorots婦女亦可謂異能矣巫來由族散處於南部棉蘭老Ｍinauao巴老灣Ｐalawan等處皆崇奉回敎至今猶存買奴多妻之俗彼族婦女皆不衫不履多從事漁業且對夫處於奴隷地位其生活程度固甚低也野族及回族外佔菲律賓重要地位特出爲菲鳥民族代表者厥惟督基敎民族此族崇奉西方之宗敎居處交通便利之地點薰染歐化垂三百餘年自美統治後青年男女更得優美敎育其進步之速有如曉日初昇本篇所談菲律賓婦女職業卽偏於狹義的基督敎民族試爲表式如下逐一說明之 
　　菲律賓婦女職業特别職業普通職業農業漁業工業商業雜業精神上勞働身體上勞働 
　　特别職業（一）辯護士菲律賓於一九一六年四月始有女辯護士廣告出現於著名日報中初出庭時爲一離異案女辯護士Ｐaglagasdi原籍菲産代被告男子辯護當日開庭審判廳中旁觀席幾無立足地該女士談論侃侃四座動容原告律師竟無從置辯被告得宣告無罪現又有某女士考得女律師執照然彼席乃父遺産不願就職現享家庭幸福作良母賢妻之模範聞明年畢業於法律專科堪充當律師者尙有多人敎育進步可謂東方女界之特色矣（二）女推事女推事之設去年十一日菲島兩院議員提議謂凡未成年男女犯有刑事案者皆歸其裁判此議案可望通過明年必有女推事出現於法庭是亦女界中别開生　者 
　　普通職業（一）農業鄕村婦女田彼南畝手足胼胝其勞苦無殊於男人茲擇農業中爲婦女所獨操者言之呂宋北部嘉芽茵Ｃagayan及六于班Ｄagupan等處盛産烟葉當其成熟時婦女就田中採取烟葉曬之日中待其旣乾用巨鍼麻線聯成一串縛之成束每束重近一磅烟草一年一易種擇其高大異於常種者平時不採其葉至花落結實農家婦女採其子爲明年下種計呂宋中部品亞詩蘭Ｐangasinan等處多産米粟犂鋤之事屬於男人播種之事多屬婦女迨粟旣成熟青黄滿目一望無際卽見有　數婦女立於田隴中胸掛幾囊操作甚勞爲採取旣成熟之粟穗免蝗蟲一過全季無望也（昔時必待全畝成熟然後割之常遭蝗蟲之害故今時爲預防起見若　畝中有三分之一已成熟即先割之）三　Ｓamar班乃Ｐanay等處盛産阿馬加Ａbaca（蔴）今年出産爲八百萬包每包重三斤礁（每斤礁合中國一百餘斤）使組成拳大之粗繩可以束縛地球一週而有餘阿馬加生於平原曠野中狀如我國内地野葛成熟之期旣至割而浸之水中婦女逐條抽出正如繅絲剥繭現今抽剥之工作已多代以機器而整其秩序使不散亂然後紥成細束過半出自婦女之手中部描東岸Ｂatangas諸地盛産咖啡樹高米突Ｍeter餘分畦而種子緣枝而生成熟之時色深絳而大如櫻桃一果之中含子兩粒婦女剥取其子而棄其肉販於市中爲供飲料以上諸業幾皆爲婦女所獨操其餘相厥夫子田彼南畝則皆菲律濱鄕村婦女所有事也（二）漁業·菲律賓中部爲米塞亞羣島Ｖisaya其地有田不耕居民依海作家以漁爲業時見婦女三五成羣手魚一籃賣於市中或則就海邊亂石間敲取牡蠣業此者當依潮汐起落時或東方未明香夢方酣海坪中丁當之聲已盈耳矣（三）商業商業有普通與特别之分蓋菲律賓文字以西班牙字母肖其土音輾轉拼合其用不窮學不數月即能應用自歸西領婦女即無不肄習之本地文字旣能熟識則凡關於普通商業男子所能者婦女亦皆能之惟有特别者數種爲婦女專業者（甲）冷水攤自美人極力經營道路凡窮村僻壤無不四通八達交通旣極利便則行旅往來日多鄕村居民男旣在外任耕種或工作之役婦女居家恒就門外闢一弓地支竹爲柱編草作棚販賣冷水果子糖品爲餉過客此等營業槪名之曰冷水攤凡汽車電車停車站或諸大路邊其地點堪供過客休息者皆時見之（乙）檳榔攤菲地中年男女皆吐舌若墨露齒如漆一種口臭迫人欲嘔者好嚼檳榔也飲食之外恒投此口中非至熟寐則不肯休口津遺地紅幾如血是檳榔一物幾如米粟不容一日缺者（青年男女受過普通敎育稍不嗜此）業此者多爲婦女將檳榔子切成圓片和紅石灰裹於荖葉中其利甚厚有以一檳榔攤而全家八口衣食無憂者（丙）星南亞店Ｓinamay菲地婦女裝束甚爲奇特上衣下篩衣則領袖高齊於頂有如青蟬振翼篩則長裳拖地數尺有如孔雀展屛其上衣之料皆以本鳥所出産之亞馬加Ａbaca織成之染成各色貴重者則加刺繡各種花鳥人物於其上（近年來婦女宜改用西裝某報館記者大起反對謂改用西裝後原料必皆輸自歐美於每年歲出多加一漏巵故大戶人家雖日與歐美應酬亦皆服舊裝爲時式）專經營此項貨物者在岷希臘一埠論有二百餘號富家婦女欲置身商塲恒以經營此業爲開始（未完） 
[美國對華貿易局報告]  
　　極贊中國富源之廣潛力之大 
　　世界新聞社譯美國對華貿易局最近報告略云從前中國之發展有種種阻力如政府與人民間之缺乏提携組織與科學智識之幼稚稅法之不公平資本之缺少幣制之混亂及交通之不便等皆是近來國中敎育事業逐漸發達外國留學生歸國者羣以實業智識科學方法灌輸於國民此等阻力乃漸漸移去中國已有發展成一新式國家之勢紗廠開設甚多營業興盛大小學校增設不少各處皆開新道路汽車日見通行中國現患政局不靖然苟能百務振作弊絕風清則國中所産足供其需要而有餘幣制改良鼓吹已久若能得一良好之銀團必可見諸實行中國人口四萬萬土地四百二十五萬方里而鐵路僅有六千八百三十六英里美國則有二十六萬五千英里中國機關車祗有六三八輛客車一三三二輛貨車一○五九四輛較之美國若干單獨一系之鐵路尙遠不逮唯今在建造中之鐵路及道路頗多將來一律完成交通上將大見進步美國紅十字會曾在山東造大路五百英里西敎士在河南造大路五百英里山西則造有七百英里之汽車路上海亦在規畫築路中國河道甚多交通上尙稱便利凡一國之富源可分爲三大類一人力二農地三礦産凡富有此等根本富源之國必能興盛中國人口占世界人類五分之一且其人勤儉而聰明任何國有此人民皆足自豪中國工人之智識技術比較美國工人難猶不逮然以漢陽鐵廠之工人而論其能力實不遜於美國碧絲堡鐵廠之工人中國農業最發達除農人以外其他人民皆時有失　之險中國立國數千年人口日繁而農田所産足以供其需要中國土地比美國連阿拉斯加在内尙多七十五萬方英里然迄今其巳墾闢之地不過六十五萬方英里卽全部百分之十五尙有百分之八十五待人開發若能盡全國之地力則所有農産除贍其國人外尙儘有餘裕以供全世界之銷費由此可知中國在世界商業上將來必占重要地位倘中國之種棉者能採用新法養蠶者能利用科學種茶及製瓷器者皆從事改良則中國之棉絲茶瓷各業必在世界此等貿易中大爲發展至礦産一項中國尤爲豐富礦産中以煤鐵爲最要據專家計算中國煤源比歐洲爲廣依目下世界銷費率足供一千年之用鐵礦各省皆有然開採者不過少數山西奉天及他省每年産生鐵十六萬噸湖北一省獨産十六萬噸强中國所有之水力亦大足以助其富源之發展從宜昌至重慶沿江一帶距離四百英里計有瀑布四百七十六英尺爲力至洪有工程師計算若用之得當可發展三千一百萬匹馬力又中國森林尙未發展若用科學方法從事植樹不但可得大宗木材且可調節雨量减少水災中國爲銷納製造品之一極大市塲其外貨輸入額一九一七年値四萬一千二百萬美圓一九一八年增至四萬一千六百萬美元一九一九年又增至四萬八千五百萬美圓一九二一年七月間美國輸往中國貨品値五百七十萬美圓其所購中國原料値一千萬美圓目下美國對華輸出額爲八百九十萬美圓較去年七月已增三百二十萬元中國對美出口則增一百九十萬圓總額達一千二百萬元總之中國對於製造品之要求逐漸增加美國製造家應考察中國人心理習慣以求推廣銷路中國現有學生二千人在美國學習西方文化及新式事業此等少年足以鞏固將來中美間之友誼中國人近在烟臺造一牌坊以紀念美國牌坊中央刻一美國徽幟星旗交叉所鐫字句表示希望中美友誼永久不渝中美人間有此好感即可爲兩國商業發達之左券也 
[歐洲經濟會議與蘇俄態度（續）]  
　　觀列寗此言可知在彼意中爲世界重造計西歐必須與俄羅斯通商此固非列寗一人之言自英相勞合喬治以下作此言者至夥且不自今日始矣唯各國注意之問題爲蘇俄在現狀之下是否眞有出品以與他國交換而列寗注意之問題則爲俄國是否可以保存至少共産主義之形式同時則與外國通商列寗承認『資本主義國家一日尙未破碎』俄國即一日需與外界貿易往來正與有産階級界需與俄國通商相同 
　　但列寗知苟彼並無實物以示世界爲交易之資則彼之政治機關將無可運用數月來之蘇維埃商業試騐固無可恢復若必恢復反動力太多至於空洞之諾言巳試之多年人將不信於是彼乃用一種極耐尋味而大有意義之術略其演說之詞曰吾人凖備以商人的式樣從事談判吾人之能爲商人的式樣有吾人與外國所訂許多商約·及吾人所爲若干交易事件證明之關於此等交易事件之報告今不便宣布彼資本家來與吾人商量契約未訂定之前勿將談判情形宣布吾人不能拒絕之然今有幾何之商約及合同在草擬中吾人固了然於胸中苟將其編列清單可以裒然成帙其中有數十件乃與著名商界議訂之件皆極愼重爲之者彼行將集合於日諾瓦之有産階級國代表對於此等交易事件自亦皆知之與吾人同無論如何此等國之政府尙未與其本國之商界失郤接觸縱彼等凌亂已甚尙未至於幷此等事而不知之』 
　　列寗此段演說有兩層極堪注意第一可見彼確信俄國以外之世界眞已瀕於經濟崩潰之境第二蘇俄接受日諾瓦請東之要因及其擬在會議中運用之策略可由此推知之前數月來蘇俄政府盡全力於與各國之商界個人或團體從事談判其在進行中之談判及已訂立之試驗協定各不下數十起唯蘇俄之國際地位若一日不變此等談判及協定即一日不過爲紙上空談無實施之望求其實施必在蘇俄被各國正式承認之後但此等試擬之約至少可作爲蘇維埃之一種武器則爲列寗所信而欲利用之者 
　　列寗此項信心至爲强固故態度亦頗强硬數星期來報紙上頗有列强在日諾瓦會議中將予蘇俄以『懲戒』之說列寗則復於演說中表示一種警告其言曰據近日電訊稱西歐諸國政府聲言彼等對於日諾瓦會議中將發生何事並不預知窺其意似欲以一批新條件加諸俄國藉以震動世界吾人請語之曰「吾希望能親爲勞合喬治言之君等不必企圖震驚世界君等爲好商人吾人則正在學習如何經商然吾人已有數十百之商約及商約計畫君等由此可知吾人如何從事貿易幷願以何等條件從事貿易」吾人聞人欲恐嚇吾人欲强加吾人以若干戒懲吾人僅付一笑須知吾人受更嚴重之恐嚇固巳不少倘有産階級國之代表欲有以自娛耗費紙墨勞動無線電站報告世界謂彼等將懲戒俄國則究竟誰須懲戒尙爲一待决之問題 
　　凡此皆列寗希望親對勞合喬治言之者同時彼决定若干根本原則爲會議中應付之依據一凡蘇俄所不能承認之條件决不簽字二蘇俄之共産主義已變爲緩和不能再對資本政策退縮三共産黨之政權除巳淘汰不合宜或不可靠之握權分子外將不再减削蘇俄代表之臨日諾瓦會議卽挾此等根本原則以去此次赴會實爲蘇俄當局竭其全力求得外國承認以期保存國内地位之最後企圖惟列寗縱恣爲大言炫耀其無數之試驗商約特羅斯基氏縱揮舞紅軍之刀以示其武力但根本問題仍爲俄國能否在共産主義之下而求生産四年以來俄國經濟上日趨敗壞無可諱言俄國如欲得國際之承認必須於紙上交易之外更有所表示俾世界信共産主義與生産事業能同時並存於俄羅斯且共産主義之存在於世界有利無害而後可 
國内要聞 
[張作霖已退出關外]  
　　東方通訊社二十日奉天電云據某方面所接報告謂張作霖已於十九日由灤州動身至綏中縣現留該地 
　　據傳京奉鐵路自昨十九日始已將一切客車之運轉停止恐係專運灤州開拔軍之故十九日運往營口之爲直軍捕虜之黑龍江步兵第一旅一千二百名已於今晨由京奉綫抵奉天已立刻送往北方該兵關於戰爭悉緘口不談一字又二十一日天津電云據確報奉軍從十九日下午二時起開始總退却至二十日爲止出山海關者三萬八千人張作霖於二十日午後經過山海關今在灤州已無奉軍之隻影奉軍退時慮直軍追擊將電線截斷以守秘密且毁鐵路鐵橋二處大約本日卽將從事修繕又同日奉天電云聞張作霖無戰意已决計離開灤州奉天省議會昨已宣布聯省自治推張作霖爲柬三省總司令兼奉天省長立派代表至灤州請求張氏息戰返任聞吉黑兩省亦决定執同樣之態度 
　　大陸報二十日保定電云吳佩孚仍留保定京津所傳已赴前線之說並非事實至其出發期目下尙未確定直軍紛紛召募新兵補充戰後缺額同日北京電云吳佩孚自保出發料將今日過津吳近語記者云如張作霖退出關外直軍不復進攻内閣對於奉張獨立發表一文略謂張作霖指稱徐總統放棄東三省外蒙熱察土地並聲言東三省外蒙熱察不復爲中華民國之領土言詞狂悖至堪髮指張作霖未奉中央命令擅自進兵關内以致發生戰事迭經政府下令限其尅日退出關外乃竟抗不遵行輕啓戰　遂使京畿一帶重遭兵燹今復盤踞灤州蹂躪閶閻罪不勝誅云云 
[奉張免職後之吉人挽留電]  
　　電稿電費皆由省署包辦 
　　奉直戰雲已漸告結束鎭威軍致敗之因言人人殊要之軍心渙散爲致命之傷奉張且有微服回奉之說其所以不爲宣布者誠恐駐紥山海關内外附近軍隊因此變動外傳大舉反攻之說不過虛張聲勢而已目下敗軍紛紛連回奉吉人心大震吉督孫烈臣主戰於前而臨時又長縮於後且此次政府更動奉系人員亦未提及此人本非忠於奉張者一切舉動大可注意現孫氏雖在昌黎收拾軍隊但能否爲奉張作背城借一之戰殊未敢必黑督吳俊陞原籍山東與吳佩孚有同鄕之誼佩孚本擬用以對付奉張故於張作霖罷免本兼各職後即將俊陞調署奉天督軍孰意俊陞不爲所用通電反抗斥爲亂命新任奉省長袁金鎧·黑龍江督軍馮德麟·省長史紀常·雖有電京辭職之舉然詞氣較爲和緩說者謂袁等之辭祇可認爲辦不了而不就也自免張消息傳到吉林後代長王樹翰代督吉興於十一晚十時召集重要人員及團體首領在省署會議表决一致挽留惟以孫氏態度不定仍用和平方法電達政府懇請收回成命不如奉天各電之稱徐菊人先生而仍尊爲大總統其中大可玩味督省兩署亦於十二日早聯銜密電政府内容亦尙緩和茲將省議會省農會省敎育會等電文錄後（聞各電均由省署某參議所擬電費亦由省署擔任）（一）北京大總統鈞鑒院部均鑒頃讀電傳中央免去張巡閱使本兼各職之命東省人民不勝驚悼伏念民國肇造日尋干戈禍亂相仍國無完土獨我東三省屛蔽邊陲安全無缺十稔來休養生息商不易市農不易物地方繁富不失舊觀揆厥原由實皆張使一人保惠之功前年直皖之役張使仗義執言不恤興靖難之師以赴國家之急其功動昭彰在人耳目况我三省區域自經張使統治以還地阜民豐屹然爲東省重鎭比年中央屢有緩急他省多力有不逮獨我東省則無不竭誠擁護一致輸將即如去冬中交停兌立撥巨欵四百萬接濟金融其他助糧助賑事難枚舉爲中央計正宜保完此富庶之區爲國家留一外府不宜操之過蹙激出意外變故致令完善之東省一舉而殘破無餘現在我三會議會正擬聯合電請張使回奉以息戰爭而中央乃欲罷免其職是釀成戰機於前又將延長戰禍於後一誤之餘重以再誤我三省不自棄於中央而中央乃欲棄我三省也本會有代表人民之職連日開會討論僉謂我奉吉黑三省舊爲我大總統開府建牙之地視我三省人民猶父兄之於子弟必不忍其綿延戰禍盡致淪胥本會爲地方計爲三省人民計惟有瀝情懇請鈞座收回成命以紓眉禍而保生靈臨電哀籲急不擇言迫切冒陳伏祈鑒察吉林省議會叩文（二）北京大總統國務院各部鈞鑒昨電諒達尊聽我吉省人民服從中央毫無異意惟恐政府操之過蹙激成大禍致完善之省爲殘破之區良弱之民受鋒鏑之苦故懇切陳辭冀政府審愼從事勿延戰禍於無窮而致邊疆生意外之變此則我吉省七百萬人民所禱祝以求者也涕泣陳辭伏希垂鑒吉林省議會叩元（三）北京大總統鈞鑒院部均鑒本日電傳明令免去東三省巡閱使本兼各職大總統任免官吏具有特權本非人民所得聞問惟是此電一傳地方父老以至學界同人咸奔走呼號不遑寧處一若非常之禍卽在目前者此固原於張巡閱使坐鎭三省撫綏定輯有功於郔陲甚偉亦有見於内地湘鄂諸省近數年來擾攘不已蚩蚩之氓羅兵禍而死亡者不知凡幾此種耳不忍聞目不忍覩之慘劇將重演於關外我人民享有安全幸福勢必從此斷送故不得不奔走而繼之以呼號也况内地各省所痛苦者人民耳關外情狀與内省逈然不侔地接强鄰鮮俄亂黨時時乘機竊發就吉省論如濱江如長春如延琿一帶一有變動即生交涉交涉一起顚覆隨之其危殆尤豈僅人民已耶瞻望前途不寒而慄伏懇我大總統俯念張巡閱使一人之去留關繫三省之安危卽日收回成命幷懇垂鑒我人民之呼籲實爲全省之土地與人民計而非張巡閱使個人計不罪以狂謬敎育界幸甚東三省幸甚全國幸甚臨電不勝悚惶待命之至吉林省敎育會叩印（四）北京大總統鈞鑒院部均鑒昊天不弔奉直違言三省人民不問雙方軍事如何無不求復和平冀銷兵禍乃頃傳中央有罷免張巡閱使本兼各職之命聽聞之下駭懼相告咸若巨禍之將臨蓋吉省東南兩面密邇强鄰山嶺重複夙多伏莽數年以來賴張使安内攘外坐鎭鄕邦使吾民家給人足得以粗安耕鑿方將額首相慶長爲太平之民乃忽觀奇禍事等削藩輟耕驚號徬徨失所誠慮内難未已牽動外交東省奥區胥淪異域俄邦前車借鑒匪遙本會爲全省農民代表伏念我吉民生命財産危在旦夕不得不爲哀痛之呼籲謀桑站之瓦全惟有仰懇大總統愼策始終伏准收回成命俾資鎭攝面安人心迫切電陳不勝悚惶引跂待命之至吉林全省農會叩（五）北京大總統鈞鑒院部均鑒頃讀電傳明令罷免東三省巡閱使本兼各職商工聞命震越失常竊謂中央果欲棄我東三省也則巳中央而不欲棄我東省也則非常之舉當有審愼之餘地此次奉直搆兵是否應以勝負定功罪姑置勿論惟我東省東界日韓北毘俄蒙禍機潛伏一觸卽發平日全持張使威望統率師旅從容坐鎭故能安内攘外匕鬯不驚畿輔三邊藉資屛蔽今一旦統帥免職將士失心實無異自壞長城萬一匪黨乘虛發難强鄰應時而起中央鞭長莫及瞻望前途不寒而慄如謂任免官吏中央自有權衡全局安危别有更新計劃非商工等所應預聞本會等亦誠明此義惟三省商工事業關於大局至重且要年來一扼於盧布之廢棄再扼於金建之實行益以上年中交停兌風潮兎起鶻落商工兩業胥被影響困苦已達極點其所以能强勉搘拄於不敝者悉賴張使休息物力整頓金融惡潮始得抵抗實業始能維持微張使之力我三省商工早無立足之地矣乃正値力爭上游之際驟失保障勿論各方險象勢將同時爆發卽論都市情形恐明令朝發夕旦陷於不可收拾地步張使一人去就不足論本會等同人生命財産亦不足惜如東省大局何傳曰心所謂危不敢不告本會等非故爲危詞聳聽特以禍迫眉睫敢援興亡有責之義迫切上陳伏懇我總統收回成命以安人心以定東局無任惶悚待命之至吉林總商會工務總會叩文 
[鄭州戰事之經過]  
　　鄭州函云自奉軍入關卽聯絡豫趙使躡洛吳之後使直軍首尾不能兼顧吳氏固早已料及特以平日與豫趙感情尙洽而趙此次又迭派代表向吳力白服從並派兵一團助戰以示無有貳志故吳於中牟一役亦遂含糊了事不與深究詎豫趙表面雖與吳一致而内不自安終畏吳逼暗中仍派員四出與駐豫毅軍及各縣巡緝隊聯絡約期五月六日十二時同時並舉襲取鄭縣斷吳後路初不料吳能勝奉如是之速而鄭雖兵單猶　力戰也此次豫趙之襲鄭全由於乃弟趙傑所聳動其計畫係分四路一由趙傑自率宏威軍及毅軍由古城逕取鄭縣一由毅軍繞出鄭縣北部奪取黄河橋截斷北路交通一由宏威軍毅軍巡緝隊之一部份在許昌攔截南路後援一由巡緝隊在汜水阻西路洛陽援軍策畫甚密鮮有人知五日馮玉祥由洛陽來鄭始得諜報即 
 
 

Page 7

 
 
刻遄回洛陽調留洛十一師各部及陜軍第一師到鄭防禦詎洛陽之軍隊未到是夕三時古城方面之趙軍已壓鄭境即在鄭縣東門北門及東南角之二里崗一帶拉開長線希圖包圍一鼓而得鄭縣幸駐鄭陸軍第八混成旅及二十四師之四十七旅與先日到鄭之十一師二十二旅已於得信後派隊出發分向東門北門及二里崗一帶防禦趙軍襲鄭之師近三十營而鄭縣防禦之兵合三旅所部僅得三營之衆六日天未黎明趙軍卽開始攻擊駐鄭第八混成旅旅長靳雲鶚·四十七旅旅長王爲蔚·二十二旅旅長張之江·均親臨前線指揮盡力抵禦槍砲隆隆歷一晝夜各守陣地無有進退駐漯河之第八混成旅砲兵團得鄭警信星夜拔隊來鄭赴援行至許昌爲趙軍攔截去路該團團長彭子健率領所部力與激戰盡日始將趙軍擊退衝開車路於七日午抵鄭當彭團到鄭之時正趙軍聚攻北門得手之際已將衝至京漢車道勢極危殆彭團下車即拚死力拒終將趙軍擊退是役彭子健團長身中兩槍傷勢綦重越兩日而死所部兵士約陣亡三百餘名趙軍之死亡者更衆東門及二里崗之趙軍屢次衝鋒均被擊退其傷亡尤多七日之難關旣過八日十一師及陜軍第一師已由馮督及胡景翼打通汜水開抵鄭縣即加入　線九日駐鄭各軍隊改守爲攻馮督與胡師長亦均親臨前敵士氣頓壯激戰移時北門之趙軍一部份即行繳械東門及二里崗之趙軍亦漸退却十日槍砲聲較前兩日稍疎知趙軍已退守古城十一日午後槍砲寂然駐鄭各軍除各留一部份在鄭餘均向前追擊將趙軍由古城而白沙而中牟而韓莊逼至開封四散潰逃豫趙知大勢巳去　於十一日離去開封趙傑亦不知去向馮督於十三日入開封就職豫趙離開封之日其部下及敗兵將南關各店舖住宅焚掠一空鮮有幸免此次鄭地血戰五日夜除中華蛋廠天主堂及東北城住屋稍受砲彈擊損外餘均無恙當戰事劇烈時鄭地大統路之店舖停業與營業者各居半數豫豐紗廠在戰事初起之兩日仍照舊開工嗣以工人驚避不到停工數日現已機聲軋軋日夜不輟照常工作而市上店舖亦一律恢復舊觀矣 
[豫事已告收束]  
　　但豫軍不易廓清 
　　國聞通信社漢口通信云馮玉祥十三到汴十四接印已將附趙之李治雲閻日仁李鵬舉等併案彙呈曹吳轉請北京下令免職並通緝懲辦又保王都慶爲南陽鎭守使善後事宜已着手辦理據深知豫軍内幕者言豫軍性質大槪與毅軍相同父母兄弟妻子多隨營駐宿似可名爲子孫軍頗難裁減且尤不易更換長官今後之豫事將必有人爲白承頤第二又聞豫軍已有三萬人一致擁護趙倜趙氏弟兄均在歸德倜自任爲北伐豫軍總司令傑爲副司令即以隴海路歸德以東爲根據所部在杞睢太康等縣招集流亡商邱夏邑一帶土匪已羣起響應故隴海路交通時有阻斷援豫直軍某部一時曾被阻隔開封之東十三十四等日均有戰事馮原欲以武力打通隴海路奈曹吳據報恐魯皖土匪聯合就緒不易解决故力主調停仍照趙倜前提條件從事收容蓋馮氏始本承認趙提條件詎一經接印即槪予否認而激成豫東風雲也特不知豫軍至此允否就範惟據官塲所傳則退駐陳留之宏威軍（趙傑部）約六營經第十一師於十六日前往包圍勒令繳械無論官兵一律給洋十元遣散汝寗榮澤等處之趙部及附趙之毅軍亦均以武力資遣豫事已不成問題云 
　　東方通訊社二十一日漢口電云河南之馮玉祥將舉行掃蕩河南敗兵已派王都慶爲南部司令靳雲鶚爲北部司令第六旅長王爲蔚爲東部司令又命靳雲鶚兼任河南衛戍司令 
[再紀吉人反對天圖路（隱）]  
　　天圖鐵路之發起曁經過之内幕已詳前此延吉公民團及延邊國民外交會宣言中勿庸贅述先是吉垣總公司方面知此事必爲國民所反對亟須設法疏通乃於三月初派秘書許頴濱赴延收買地方人心預擬分給紅股名單分頭進行第一次先運動延吉縣街之有力紳商不意事機不順即遭熱烈反對而縣農會會長吳劻反對尤力許氏無法祗得俟機而動醞釀復醞釀又爲第二次之進行前商會會長武樹勳首爲所動旋農會長吳劻等亦一變而爲贊成於是紛紛製造「認股好」之空氣　入彀中者究係少數其他稍明大義者均憤激無地紛紛組織延邊國民外交會延吉救路會公民團等奮起與抗分電外交部交通部東三省巡閱使吉林督軍阻止發照免釀意外許氏以第二次之現象旣如此乃思爲第三次之進行於四月十五日藉縣農會開會給予受運動者紅股三百股分配妥洽每股日金一百元酬金尙不在内統計不下四萬元之譜即以地方少數得股人之名義向交通部請領部照以便早日關工此公司方面進行之情形也 
　　四月三十日上午八點鐘學生團游行示威計有師範曁高小國民學生共二百餘名各手一旗大書「賣國賊程學永吳劻陳少卿韓壽山武樹勳王瑞卿陳希卿徐夢周等自稱人民代表引導外人私修鐵路坐地分肥空認紅股盜賣主權等語」意氣非常激昻茲述其原因及經過情形如下先是天圖鐵路公司擬今年度動工開修然以未得交通部許可又無修路之憑照乃設計運動同黨運動要人以紅股愚士紳以外人勢力恫嚇鄕農近日程吳等自稱爲延吉公民之總代表贊成日人之動工修路即派若干人前往測量路綫至圖們江北岸（即上山峯）竟被土居華民阻抗該工人等乃歸具報告程吳等得信後大爲震怒謂非以日警保護測量不可事爲一班青年學生所聞遂羣起公憤乃於是日早游行街市分赴認股各家擬以正義質問不意認股各人得悉學生之舉動皆聞風逃避及學生團到時已杳如黄鶴當即搜查證據而認股人之家屬出言抵抗學生乃將吳劻程學永武樹勳三家居屋全行搗毁幷搜出證據及一切違禁物件氣勢益壯延街行走大聲講演幷散布傳單宣言聲言同胞速醒共挽國權等語當時應聲而起者不下千餘人至十二時始行回校據聞此次學生團之舉動相約不達目的不止現仍四出搜捕幷逐日游行講演前傳學生團與警察格鬭一節係警廳派員排解之誤昨各團體已開會議决對於學生團之舉動予以相當之援助農會長吳劻因擅用農會戳記通函贊成現經公民團向道縣兩署及地方審判廳提起訴訟矣 
[長沙通信（華）]  
　　岳州問題漸和緩長沙會議將終了 
　　此次召集長沙會議原意卽在討論收回岳州問題當時各軍官之主張顯分和平武力兩派今則和平力爭固難收效武力奪取亦失時機今後岳州仍爲直魯健兒馳騁之地而已 
　　自籌賑游藝會開幕軍人多往參觀歐陽予倩之名劇軍事會議不得不停今游藝會閉幕矣軍事會議亦將隨之閉幕主張武力派之軍官因見時局變遷意興索然大有田原將蕪胡不歸之勢上星期六日雖尙開會一次而軍官對於時局之談論已不甚多聞三四日内即須各回防地長沙會議直可謂無結果而散矣 
　　近日吳佩孚有令平江桂軍援贛之說係因李軍攻贛而起未知眞相如何與此說並相傳播者尙有兩代表來湘一事兩代表一爲雲南唐啓虞一爲廣東易次乾當唐繼堯回滇成功之時密電湘趙謂湘粤滇三省以後對於時局可取一致行動因此而有三省聯盟之說是時陳炯明猶未去職陳固與湘結有湘粤聯盟條約者也今陳久已失勢而易代表忽來長沙是否陳氏對於時局尙有何種表示固不得知而西南内部之未一致巳可想見矣 
　　湘省對外今雖不易應付究之庸人如不自擾亦無妨碍所可慮者内部之紛糾耳各種要人之同床各夢無庸諱言其所以至此者即由於譚趙之顯分派系以前趙系本屬於譚自將桂系推倒後始裂爲二凡此派系之名稱無論一國與一省其初僅有些許之隔閡乃經政客之播弄距離愈遠此爲政治之常例最近譚趙競爭省長各顯神通惟幸雙方暗鬭而不明爭故湘局尙不至再起平地風波也 
[趙恒惕與日本記者之談話]  
　　東京時事新報云本報長沙特派員十三日與趙恒惕會見叩以關於時局意見據其電告趙氏談話如左南北政局卽有如何變化湖南亦不認有變更其態度之必要何則予（趙氏自稱）終高唱湖南之自治且確信中國全國之統一非由聯省自治行之别無他途也湖南省之自治猶未完成湖南之省憲法業已公布惟能否巧於運用實爲今後之問題湖南省議會於十四日開會當於本月末或來月初正式行省長之選舉徐圖自治之實現予於反對聯省自治主義者絕對排斥之孫中山巳尊重予及湖南省民之意志最近北伐軍由湖南退出桂林之大本營移於韶州由江西進兵北方此爲予所滿足者反之吳亂孚斥予之要求不從湖南省撤退直隷軍夫以吳佩孚爲新思想之理解者蓋屬大錯彼非有理解時勢之明也以武力圖中國之統一者全爲時代錯誤之事由此點觀之今次之奉直戰全然爲無意義之爭鬭吳佩孚不自有所覺悟依然把持武斷主義則彼將醒其全國統一之夢而自減於四面楚歌之中孫中山之北伐用兵其目的在求民主主義之實現其用兵也不過爲達成其目的之手叚孫之北伐與吳佩孚之用兵在此點完全有異若孫組織依聯省自治主義之統一政府則予將首先支持之竊以爲以聯省目治主義謀統一有二方法第一恢復舊國會制定統一國家之憲法惟北方軍閥於此必將反對故實行困難第二於各省省憲法制定後開聯省會議審議統一之策如一般國民了解聯省自治主義則第二策當可成功故予遣派特使赴各省同時利用中國新聞紙盡力宣傳云 
[廣州通信（平）]  
　　北伐中之西南態度與兩粤防務 
　　北伐動員後大軍分三路向贛邊進行日來南雄空氣已爲戰雲充塞李協和擔任中路對於軍事上之籌畫已經積極進行幷定於十六日開始總攻擊如無别故絕不更改其行軍戰略擬以主力軍直趨梅嶺第二軍軍長許崇智擔任右路業於十三日親率衛士營馳赴南雄卽在南雄設立司令部以便就近指揮一切黄大偉擔任左路其所部各營已先後集中仁化節節逼近贛境黄尙在韶日内前赴前方督師李福林近亦奉令參加左路前線已將全部十五營開抵北江至西南各省對於北伐其態度如何亦爲一般人所急欲知者茲探誌如下（一）雲南雲南自唐繼堯返斾歷時未久内部猶未鞏固擬俟整飭所部補充軍實然後再言北伐日前張開儒率所部過黔來粤唐亦婉電勸止現唐已允任張爲北伐軍司令但須通電服從唐氏以明統系而張亦電促其宣言出師北伐表示服從大元帥命令以爲交換條件同時並有電致田胡諸將請力促唐氏力踐前言聞雙方均有成議唐從前雖與吳佩孚接洽有組織第三政府之議但此時吳之意氣不可一世唐亦不甘爲人下且曾派其弟繼虞謁見孫中山似未與西南脫離關係也（二）貴州袁祖銘自入貴陽後全局已大致妥定惟東路銅仁一帶尙負隅抗拒擬俟一致肅淸即將所部切實簡練分編一師聽候調遣此時黔省則尙無出兵之能力也（三）四川劉湘對於北伐本表同情惟其出師與否惟視唐繼堯馬首是瞻頗存觀望之意（四）湖南趙恒惕以聯軍出發决定改道是湘省所持宗旨已經達到此後軍事如何進行業經召集軍事大　議以資討論衆多贊成出師惟趙則仍主張保境息民故未决定（五）廣西廣西自粤軍全數調回後已成一土匪世界劉震寰擔任全省綏靖督辦苦於獨力難支内憂未已更無暇對外觀於上述則西南各省除廣東外已若强弩之末矣 
　　連日各軍紛紛開發取道南雄進攻贛省惟兩粤爲根本重地後方留守極關重要廣東北江一帶大軍雲集近復擬委李福林爲粤漢鐵路護路總司令飭抽調所部福軍三營編爲護路軍隊分布沿途各重要地點嚴密禁備至粤桂邊防由葉舉擔任昨經以總指揮名義統率援桂粤軍全部四五十營一律抵肇卽佈置防務以便扼守潮屬治安則由尹驥暫行維持昨已有電來省報告地方平靖惟惠邊與贛毘連戰事旣開深恐乘虛而入防守尤宜注意陳總長已允飭李炳榮嚴密防範並請孫特任督辦邊防以重職守廣州自設衞戍司令後魏邦平即以保護治安爲己任所有駐桂之第三師巳經全數調回擇要屯駐並以省會重要當各軍出發之初尤應格外縝密特飭各營不拘日夜抽調兵士兩排輪流列隊分頭巡察以資鎭懾蓋桂系餘孽正乘機躍躍欲動不得不厚集兵力也至於廣西方面自粤軍凱旋後防守自然空虛且馬省長有東下消息謠言四起人心極爲恐慌馬省長於未起程前曾發出佈告安民略謂訪聞邕垣市面近日訛言繁興以致一般商民諸多誤會驚恐其最滋疑慮者莫如北伐軍隊改道及賓陽龍州等處潰匪爲患諸端不知北伐進行中央自有計畫軍隊改道實係因時制宜至賓龍方面土匪業由大軍分途進勦秩序如常勿得輕信謠言自行驚擾云云同時劉師長又自慶遠趕回鎭懾人心稍定現馬省長巳駐節梧州暫不回邕又桂林自林參軍關旅長率兵離桂後已無留守之人孫復命劉師長派選勁旅迅往駐防當此多事之秋劉以獨力左右兼顧不免疲於奔命廣西陷於危境巳無可諱言矣 
[陳炳生解遣離港之經過]  
　　工團之請願與會議罷工 
　　港報載稱自前任海員工業聯合總會會長陳炳生被拘後海員工會同人曾延布律端狀師向華警司請問陳被拘之原因及要求保出外惟警司未准保出十四號下午三點鐘香港各工團假座西營盤大馬路公工茶樓即工團總會開大叙會即日取决於十五號早各工團每家派出代表三四人至少兩人聯隊前往警署請願將陳釋放幷准其自由在港故十四號早七點鐘有各行工人約二百人左右各手執白洋布旗幟大書（請願挽留陳炳生自由在港）字樣齊往中環總警署當値帮辦報知警司乃由副警司活侯士君出而接見工人代表向警司請問陳炳生被拘之理由警司即在警署空地對工人演說略謂陳炳生此次爲政府拘捕之大原因不外係陳氏本身個人之事與海員工會固無關涉更與别工團毫無關係因陳曾在廣州爲殺人罪犯殺死其妻本港政府實不願有殺人兇犯在港故擬解之出境耳然事雖如此尙未定實須經定例局議過及總督許可方能定期解送出境爾等工人可各回安其本業少安毋躁此完全爲陳炳生個人之事云云工人代表向警司請願以本港所有一百三十餘個工團聯名將陳炳生保出警司不准且温語慰之曰適間吾曾說明在先此案須經過總督及定例局本署亦不能輕易辦到如汝輩工人欲入稟政府可入稟華民政務司云云於是各工人轉而排隊往見華民政務司臨去時副警司再諭之曰汝等聯羣結隊類似出游查本港出游出會須有政府允許方可望汝各工人遵守個人之文明尊重本港之法律云云各工人遂直往華民政務司署先有工人數十人由樓梯擁上齊將所執旗幟伸出騎樓之外後爲人勸阻謂欲見司憲可派代表四人來見之不宜過多工人遂舉出代表四名（一）海員工會鄺達生（二）帆船總會高崇伯（三）華履工會黄忠（四）集賢卸貨工會梁樹祺見司官時巳十點半鐘其餘一百數十人執旗企立郵政局對門之空地街上閒人亦多駐足而觀電車幾不能往來警司以工人聯羣結隊手執白旗向華民署而進恐有暴動即刻派出帮辦英差數十人印差二十四名華差二十五名前往德輔道彈壓各差弁皆企立域多利西餐館與鐵行輪船公司之門前與工人方面適成對峙惟幸絕無暴動各工人只知請願而已四代表旣見華民政務司夏理德君解明請願理由司官所言大半與活侯士警司無異惟對工人代表謂陳炳生因在廣州謀殺　妻本港政府不願殺人兇犯留於港地故决意命其出境十年内不得回港然此係陳炳生個人之事與海員工會無涉與各工團尤絕不相關汝各工人亟宜各安　業毋得輕動本港政府辦事必根據法律上之　續若將陳炳生解送出境之日期定實必預先通告海員工會之律師斷不寂靜爲之云云四代表遂無言而退聞即日下午三點再在石塘咀公茶樓開闔港工團大叙會商議最後手續 
　　士蔑西報云聞前星期晚往省夜輪之海員曾奉命如遇陳炳生由該輪解省即全體停工惟囑其暫時無庸離船他往是夜陳不搭此輪故夜輪如常往省至前日之日夜輪各海員亦俱接有上述命令前晚喧傳陳已由警局乘自山車從堅道往西營盤某碼頭下小輪赴九龍轉搭專車往深圳有西警員及華偵探數名同重抵站後陳遵命下車警弁即乘原車返港海員工會前已派人在各碼頭地點偵察陳之行期不料港吏之解陳如此迅速竟爲偵察者所不及覺頗爲詫異該會員忖度陳之被解諒必載以自由車繞道往西營盤轉乘小輪往搭廣九車上省訪員昨早往晤警司探詢眞情警司已證實陳已於前晚（十九）被解出境惟如何遞解暫緩宣佈昨日下午據正式報告陳已於昨日凌晨由警輪載往南頭原籍聞陳被解出境十年此事能否惹起罷工風潮現仍未悉謠傳各機關已於前晚討論此事以徴集衆意惟海員工會職員否認是說據云將在羊城會議以决定應行之辦法故必俟舉行會議後工團方有切實决議照現狀觀之本港當不至有前次罷工之復現聞陳來港之主旨在設立工人銀行據海員工會某職員言該銀行自上次罷工以來即著手籌辦進行甚佳不致因陳氏被解有所影響資本總額五百萬元每股五元由各工會會員分認總行或設本港分設支行於省滬該會職員並以華文宣言一通交本報（西報）訪員略謂海員工會及本港聯合工會主席陳炳生於五月十一日在海員工會内被警員拘去陳在港並無不法行爲警吏拘留陳氏之意見指爲殺斃其妻不合居留港地絕不顧及其犯事地點之所在陳雖初被判罪惟省政府已不執行判决視爲自由無罪之人省港政府之例點定必相同陳氏在港曷不視爲自由之人並言港政府此舉有背解决罷工時允願不罪工會職員之條件云云翌日該報又稱自海員工會得悉陳炳生被解出境之確實消息後業已迅速决定辦法一百三十八間工會之代表前日下午在羊城大會討論總罷工以抵抗陳氏之被解出境事如海員工會某職員之言可信則羊城大會之决議將不利於本港昨晨各西報訪員羣往海員工會力向該會職員查詢工團在羊城會議之情形會員對於訪員所問初極隱約其辭繼言一百三十八間工會之代表已於前日在省城會議時一致决定總罷工訪員遂與某君辯論關於解陳出境之例點逐層解釋惟全無效果蓋工人已視解陳出境有違解决罷工條件爲决定總罷工之充分理由矣訪員旋問君亦念及六十萬華人將受罷工影響者爲何國人我輩亦一樣罷工如實行罷工君等亦將絕糧與華人無異也昨日下午訪員再往海員工會該會職員言已於二十一日下午一點三刻鐘投函各船東惟訪員向蘇打倫君及各輪船公司查詢直至下午三點鐘仍未接有海員會職員來函各方面意見以船務公司未接有海員會通函海員會又不允宣佈該函之内容而本港各工團對於罷工之舉衆論紛歧則海員工會職員所宣稱總罷工之談話容或言過其實云云惟據某華字報言聞船東方面巳經接得海員會來函但該函内容未能探悉又聞船東凖於今日會議此事 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[馬君武返省遇險]  
　　廣西巳非粤軍所有 
　　廣西省長馬君武巳於昨十四日抵廣州馬省長此行途次迭歷艱險據其語人云此次由邕起程東上隨行衞隊及馬君戚友眷屬共二百餘人於本月四日行抵貴縣遇兵變幾不能免查該變兵爲林虎舊部經馬委李司令忠仁（前林虎副官長）招撫後改編四營由其節制當馬君到貴縣時該變兵即集中阻止前進要挾船上各人及衛士登岸幷請求馬省長宣布粤軍罪狀馬君不允自行返船飭令開行該變兵即行發作放槍向座船射擊約有二千餘響衛兵亦還槍抵抗計此次馬省長眷屬被斃一人衞隊傷亡殆盡公欵五千餘元及衣物盡被洗刦當時彈如雨下馬君家屬貼近身旁已中彈而倒馬君亦唯坐以待斃耳後變兵停止放槍李忠仁司令亦聞訊趕至目睹慘狀即對馬君認罪泣下馬飭令將死者掩埋卽乘電船到梧沿江土匪遍插旗幟勢甚猖獗然於馬省長通過時均力請招安幷未絲毫驚擾且允負保護之責馬君抵梧後卽於昨十四日來省擬日内轉赴韶關晋謁孫中山面陳要公然後返桂另一消息駐桂總指揮葉舉奉命班師率部離邕馬省長亦隨同東　未啓程時電請先經收編之林虎潰將李宗瀛率隊赴邕塡防馬省長節次橫縣時葉總指揮已越貴縣李宗瀛旋亦開到貴縣電請馬省長到貴至時李宗瀛派某團長二人赴馬省長座駕第六號巡輪要求通電脫離粤省關係幷電迎林虎回桂任總司令馬省長以難辦到却之該部即向巡輪幷同行之某輪密彈射擊馬省長眠伏船底以避飭員高聲勸止弗息圍擊逾時隨帶衛隊兩連及隨行職員曁女眷傭婦等傷斃殆盡祇馬省長及其他一人未至受傷旋李宗瀛赴輪携同馬省長到貴縣公署憩息時尙有散兵圍困縣署開槍示威李宗瀛親送馬省長附搭郵局大連城輪船東下聞傷斃女眷現經浮厝貴縣現馬省長已於十六日乘粤漢車赴韶同行者有廣西國民黨支部長鄧君孟碩至馬省長返桂之期則未能確定也又據南華西字報所載梧州函云桂省長馬君武今日抵梧極形狼狽於下午三點半乘大連陞電船抵步在海關碼頭登岸即步行至縣署馬省長在中途遇一極險惡之事緣行經桂平時被土匪截擊致其妾被擊斃命同時受傷者亦有多人當槍擊之時馬改穿僕役服裝避匿機房中現料馬氏將不久留梧州廣西政局不日有大變化計自上禮拜日起所有駐南寧百色貴縣等處之粤軍一律繞梧州返廣東葉舉所部約六千人將駐防肇梧間之西江各處魏邦平部已全調返粤葉舉抵梧時曾向梧州縣知事借欵十萬元謂爲支給軍餉急用縣知事即與各商會籌商卒由各商籌得八萬元當時葉謂若無欵交付則伊不負維持地方之責因部下無糧不能離桂當時人民大爲恐慌後有此八萬元交付人心始安 
　　桂省土匪散軍刻下完全佔領潯屬一帶地方有不日撲攻梧州消息故梧埠近日異常震動據探報該項散軍土匪已有大隊到戎墟地方與梧相距不遠魏邦平所部第三師駐潯軍隊現時已經全數返省茲據該部軍官言該師於數月前本擬即行返粤且疊奉魏氏令催所以遲遲未能成行者則以潯屬四面土匪散軍或聚衆五六千人或三四千人包圍四週阻截歸路桂平城對河　爲土匪出没麕集之處往時曾派軍隊往剿四次三敗一勝故益披猖緣此坐困數月不敢開拔蓋懼其一方躡後追擊而前面又有大帮土匪散軍堵截將陷於前後受敵也嗣將楊坤如葉舉等軍隊下駛抵潯魏軍乃立即開拔蓋藉有楊葉等軍殿後之故此帮軍隊留滯最後者爲　式亮之某　遂至苦戰始得脫計現時自潯以上無一軍隊踪跡土匪遍地不知將成何世界矣 
[川省内部平後之出兵說]  
　　川省局面在前數日幾致破裂後經各力調停乃得轉危爲安自五月三日以後成都方面人民始相慶無事米價錢市因之亦漸趨平穩四日（陰曆四月初八）爲佛誕生日成都平民相率往南門外青羊宮附近放生池西門外草堂寺·東門外沙河舖等處購物放生無異往昔熱鬧幷開一安慰會交相慶祝蓋巳不復有恐慌之現象矣是日省中各方要人如熊克武劉成勛賴心輝曾子唯等八人在少城公園佛經流通處大設素齋公請紳商政學各界省會議員藉資聯絡幷以解釋誤會五日成都空氣更趨平淡前數日傳鄧錫侯將來省城現在已經聲明不來省城惟鄧錫侯部突來三團有餘並隨帶機槍大砲等駐紥省城北門以外態度不明於是人民又起疑慮現經領隊之第六旅長劉漢鼎向人宣言爲領兵工廠存儲子彈而來並無他意第據略知内幕者言鄧氏此次派隊來省因前數日劉成勛（三軍）楊森（九師）兩部幾將决裂特開來作武裝調停者到省時九師王旅已開出城外可以不待調停乃借名北伐需用子彈請領回以備出兵此種消息比較可靠也 
　　川省北伐之動機在兩星期前近日則聲浪更高初聞熊克武氏欲出由自任北伐總司令巳得川西北諸將領之贊同惟鄧錫侯尙未肯擔任副司令致未發表劉湘以此事關於川局甚大特在重慶召集各軍代表宣布親率大軍（以原領之第二軍爲主）向鄂方進發委第二師長唐式遵第三混成旅長李樹勛第四混成旅長袁斌爲援鄂各路指揮楊森亦有同往督戰之說至内部事宜擬委劉成勛暫代又議委但懋辛爲援陜總司令親率一軍會同陳樹藩援陜各領一軍各任一路以免如去年混同組織有所牽制聞熊克武氏近亦已表贊同日内將有通電發表至其所以出兵之故因奉直兩軍已經决裂故轉其對内之鋒以對外但主張穩健者尙須視奉直之情勢以定進止焉 
[杭州快信]  
　　法校風潮愈烈台帮學生主不上課諸曁帮學生主上課昨開會議又起衝突互相扭打校長周伯雄鳴警到校捕人學生洪錫榮被拘蘇籍學生朱介蔣大椿等齊赴高審廳請願查辦陳廳長諭令安分上課 
　　四師軍佐浙江薦任職朱華年昨奉財政廳委充瑞安統捐局長江蘇知事張宗儒同日奉沈省長委充本署名譽諮議 
　　省敎育會附設之國語傳習所今日午前行畢業式幹事許漢章報告辦理情形由李會長給發證書各講師相繼演說計畢業學生王祖瀛彭定錫等三十餘人 
　　菱湖經和布廠仿洋機製造國貨經該鎭商會電請轉咨財政部請免稅釐 
　　嚴州省立甲種森林學校風潮未巳一二年級預科全體學生昨又發出第二次宣言痛詆校長汪和耕十大罪 
　　愈襄周等組設集成絨經公司定陰曆五月初一成立現派調查員十二名出發將有綢莊不許包經料房不准買經之舉以期獨攬生意各綢莊紛起反對已在會館集議辦法 
[南京快信]  
　　齊督擬調駐揚第二混成旅軍隊開赴江北協助白馬兩使勦匪 
　　財廳委徐淦起沭陽守提畝捐欠欵沈維光赴灌雲查案賑務處委張以誠赴豐沛蕭碭四縣查勘雹災 
　　淞滬警察廳長徐國樑昨因公來省稟謁兩長 
　　省議會連開大會均不足法定人數現定二十二日仍接開大會 
　　敎育廳長胡家祺堅請辭職兩長批令慰留 
　　王省長小有不豫連日謝絕見客公事仍照常批閱 
　　八卦洲委員趙惠潽迭被控告省令旗民生計處長趙曾藩派員澈查 
　　陳光遠派諮議楊霖來謁齊督商洽防務 
　　徐州鎭守使陳調元電告歸德巧（十八）日兵變兩長電陳派兵截堵 
　　砦文生復電齊督允將駐徐新安武軍調駐皖境 
　　省署昨准内部咨以後如遇制錢鎔化爲銅私運出口者一經查實應從嚴辦 
地方通信 
[松江]  
　　女校聯合學藝會餘紀松江公私立大小女校十一所於二十日假公共體育塲開第一次聯合學藝會演至午後兩時半因秩序大亂無法維持半途宣告散會各情業誌昨報茲悉是日與會各校以所演未滿三分之一深以平時之苦心經營不能臨期一試爲憾因此各校各留代表一人即於散會後假體育塲議事廳會商應否定期續演問題結果多數主張不必續演致如火如荼之聯合學藝會即於此時終結再此次之會本屬創舉而預定節目又多至七十節其末節餘興係景賢女中校之新劇劇名女性之敵該校素以提倡新文化著稱自節目露布後哄傳遠近爭以先覩爲快鄰縣之人亦有遠道雇舟來觀者故此次來賓之多爲歷來所未有是日省立第三中校本不主張往觀嗣因學生要求某學監遂允二三四級停課一日各自前往一年級生則照常上課詎一級學生因待遇不平相約至監學室鼓噪旋即一哄出校某學監亦竟無可如何此亦女子學藝會中之一段趣聞也 
　　勘修金山嘴海塘松江縣屬金山嘴海塘因爲潮水冲刷漸見坍塌故由駐塘薛委員及地方人民先後具呈省署請求勘估興修以維民命於國稅項下撥洋二萬餘元刻日興工以防秋汛泛溢致遭出險云 
　　景賢女中之補助松江私立景賢女中校開辦已屆三載成績頗爲優美學生程度亦不亞於三中男生惟該校經常費用並無的欵僅賴捐助致難維持現該校董閔瓛盛元音等爲謀該校永久計特請省欵補助聞省廳方面已經首肯一俟派員調查如認爲確有成績當咨請省會通過卽行補助其金額爲每年二千元云 
[蘇州]  
　　令催補驗舊契减價補驗舊契一案業由財政廳通令各縣知事遵辦現悉嚴廳長爲便利鄕民起見擬在各市鄕設立驗契分所吳縣郭知事已奉到此項訓令昨已轉令各市鄕董事查照辦理矣 
　　輪業反對新公司商民戴福生等在閶門外組織蘇州内河同盛轉運公司自備快輪指定航綫呈請蘇州關監督立案轉行稅務司放行茲悉有無錫協興内河輪船公司以同盛公司所定航綫與該公司航綫節節抵觸起而反對已函請蘇州總商會轉呈蘇關監督請將戴福生原案取消以維營業 
　　解犯脫逃復獲蘇州高等審判廳前由江寗地方廳解到私製國幣上告樊書紳一名已於日前判决維持寗廳原判監禁五年於前日（十九號）派法警李恒山乘早班車押解至寗執行不料車行至丹徒縣境該犯詭稱小便遽從車窗跳出法警李恒山見彼脫逃亦從車窗中跳出追捕兩人均跌傷於地經附近鄕民報告官廳將該犯及法警李恒山一併送往丹徒縣署樊書紳即由丹徒縣暫行拘押李恒山則於昨晨送蘇高等審廳長得信之後即令將李恒山送往醫院醫治再核聞李傷勢甚重雖無性命之憂恐有斷臂之慮 
　　高檢廳呈復邳縣知事控案蘇高等檢察廳許璣樓廳長前奉省令飭將前邳縣知事李時亮提蘇歸案質訊有無通匪行賄等情許廳長奉令後日前遵令備文派警赴寗投文地廳將李提蘇暫候迭次庭訊察核供詞證諸原告該縣自治協進會竇鴻年會長所呈措置辦理事實未符礙難定讞聞許檢廳長昨已據情呈復省署請示核奪矣 
　　閩員參觀絲繭灶閩督李　基爲振興蠶桑起見日昨特派袁吳二君帶同工匠數名由滬搭車來蘇今明擬　搭輪前往縣屬洞庭東西兩山考察該處各繭行參觀繭灶建築以便回閩仿造面資信錢云 
[無錫]  
　　童子軍會操紀無錫各校童子軍於前日（二十日）下午二時在西門外棉花巷公共體育塲舉行第五次會操來賓參觀團有吳縣童子軍團總敎練員章駿副敎練員陶蓉初厦門第十三中學校長黄孟圭等邑中全體商團縣勸學所長第三科長通俗敎育巡迴講演員楊錫類申新第三紗廠總管薛明劍新聞記者周含茹龔葆誠石清麟等警察第三分所長巡官以及來賓等四五千人省總敎練員顧拯來厦門十三校長黄孟圭等爲評判員高翔千爲總敎練員顧子靜爲救護隊稽宇經許小仙爲書記員是日共到童子軍二十二團隊員四百七十四人敎練員十六人茲錄其順序如下（一）游巡閱兵式（二）升旗（三）奏樂全體唱國歌（四）全體宣讀願詞（五）召集各司令會議（六）請評判員巡視隊伍（七）奏樂行閱兵禮（八）各團退回原席畢卽開始表演功課（一）升旗（二）規律（三）結紐（四）操法（五）方位（六）救護（七）軍步（八）旗語（九）觀察記憶（十）舉火（十一）炊事（十二）紥營（十三）自由車（十四）乘馬（十五）音樂（十六）游技（十七）奏樂閉會是日表演成績以操法救護觀察記憶炊事自由車乘馬音樂等最佳是晚八時蕩口鴻模學校之第十八團童子軍在縣圖書館前開演活動影戲戲目爲德國之市政克虜伯廠製造機器廬山風景鋸木廠浙江潮製造電車不衛生之害女子體育觀等專供各團童子軍觀看以助餘興云 
　　繭業議决開秤無錫繭業公所於夏曆四月二十五日下午二時開會共到會董繭商等四百餘人會董華藝三主席高映川紀錄主席報告各繭商應先期赴稅所掛號以便繭船過卡時查驗過磅繼報告財廳來文請爲整頓繭稅水警廳來文如欲請巡船保護請先通知以便撥派所有房捐牙稅照章辦理改良蠶桑經費及印花稅均照舊辦理於收繭時須注意假聯票等語次提議開秤日期謂調查西南兩鄕上簇較早如行遲開勢必將繭私烘東北上簇爲晚故今歲開秤宜分先後西北鄕當塲要求二十八開秤經衆討論議决西南二十九日開秤東北五月初一日開秤通過東南路雖提出質問要求改爲三十日西南路不允作罷繼提議繭價謂去年每擔定四十五元今年擬定五十元請討論付表决經衆討論一致贊成五十元即通過末由主席謂收貨時高貨宜酌加次貨宜减劣貨不收以示區别議畢散會已三點半矣 
[常州]  
　　繭業公所常年會武進繭業公所於昨日（二十日）下午一時開常年大會到者各繭行主百餘人姚知事因警學捐及印花稅問題亦到會發表意見茲錄其議决案如下（一）定於夏曆四月二十九日一律開秤惟酌量地方情形可以先日開秤（一）繭價自五十元起至五十五元止（一）警學捐各捐洋八百元由評議會復議核定（一）印花稅仍照上年認領（一）公所附捐每擔三角警學捐亦在附捐内撥付（一）請派水陸軍警儘二十日報齊以便分函請派保護費用歸各行直接交付（一）房捐由繭業公所彙繳四鄕公所轉發（一）武丹稅所應將根條逐項公布（一）評議員除原有者外由董事補推七人議畢繼開評議會其議决案如下（一）警察捐每乾繭一擔前納一角二分衆議否認（一）學捐八百元不能增加（一）公所捐每擔減歸三角（一）武丹稅所應將根條逐項公布幷登徴信錄（一）每年小滿十日前先開董事會後三五日再開全體大會（一）新選評議員何少敏袁伯藩劉辛芸姚九如朱稚竹糜晉卿胡寳應七人 
　　捕蠅會議紀縣學旁愷樂堂附設之益德社發起組織捕蠅團於昨日（二十日）下午四時召集各公團開會到者各公團代表三十餘人開會後首由胡稼農報告開會宗旨次公推顧嶠若爲臨時書記次議决組織一合作機關其組織法公推姚知事爲團長朱警佐爲名譽幹事由各機關派代表一人作爲團中委員公推段彦瑤吳省方二君爲委員長至具體辦法公决於二十三號下午五時宜集會討論屆時並函請姚知事朱警佐到會議畢散會巳六時許矣 
[鎭江]  
　　新繭將次上市舊鎭屬各縣新繭將次上市各處繭商刻已携欵出發壇溧陽三縣開秤日期大約定小滿前後探聞今届蠶汛統扯有七八成年歲繭價亦經鎭地各繭商曁各絲廠經理在公所會議開盤定五十六七元開秤後再議升縮 
　　隴海路施督辦過境隴海鐵路督辦施肇曾十九日由滬乘早班火車道出鎭江維時各官咸詣車站歡迎少頃開車赴寗再行渡江北上 
　　六中校長得人省立第六中學前因發生風潮校長一席久懸未决茲聞敎育廳已委任國立東南大學歷史系主任徐則陵接充徐君曾在美國哥侖比亞大學專研究歷史及敎育學得有碩士學位回國後歷充省立法政國立曁南及高師敎員學識經騐久有定評今膺此職在該校可稱得人但東大同人以歷史主任一時無人接替不願徐君他往卽徐君本人亦雅不欲出就中學校長業已向敎廳表示辭意云 
[清江]  
　　江北旱象將成清　高寳一帶天久不雨常起大風近尤烈日當空以致垂熟麥穗漸成枯槁各縣農民以去年水災秋禾失收全恃今年麥熟以資救濟現在望雨甚殷米乏來源價格飛漲秈米每斗巳漲至二千五百文聞阜泗鹽興安桃宿漣各縣鄕間人民乏食草根樹皮剥食巳盡賣妻鬻子及夥吃大戶者到處皆是各該縣官紳若不設法救濟恐將釀成大變也（昨日本欄第一條淮陰縣誤排清江縣合亟校正） 
[揚州]  
　　興化墊解運河費興化縣墊解運河善後經費五千元以畝捐作抵報經運河局韓會辦由海安電報揚局參贊徐庶侯查照矣 
　　江知事訂期履新新委江都縣知事江慕洵原擬過端節赴任嗣以現任王知事一再催促提早於二十日由省首途預派僕從到此借定舊城旌忠寺爲行轅訂於二十一日上午接任視事 
　　咨報配鹽票數皖岸甲寅秋綱鹽引業經榷運局支配訂定計棕陽七十五票運漕七十票三河二十三票合肥七票開單咨報運署查照辦理 
[南京]  
　　省財政窘狀蘇省財政在民國三四年間本可收支相抵後因屢受戰事影響軍費加增始有入不敷出之現狀至前財廳長胡翔林去任已負債四百餘萬迨嚴孟繁接手後即擬整頓收入藉償舊欠詎去秋因各縣水災十年度收入遂大爲減色不但舊欠未償反增新債現十一年度之預算尙不敷一百數十萬元由是而增收畝捐續驗契紙預借冬漕以各縣釐稅擔保借欵凡可以設法羅掘者無不擬議及之乃畝捐已遭議會否决騐契又爲民間漠視凡所擬增收計劃已大半落空致素不短欠之省議會經費本届第一次臨時會應領之三萬八千元尙有二萬元未經領到而第二次臨時會之三萬八千元尙無着落即如省署公費向例每月如數解送從無蒂欠故省署定十六號爲發薪期嗣因財廳不能如期解送始將發薪期由二十而展至月底現已由月底而隔月省敎育費凡省立各校聞巳欠發三月身當其衝之嚴氏因有迫而辭職之表示也 
　　義敎期成會通訊江蘇義務敎育期成會調查員楊承震君交到川沙縣調查報告如下（一）經費·原有縣經費四千四百五十元市鄕經費一萬三千三百三十七元增籌田畝捐每畝蒂征四分計洋七千七百二十六元巳於九年度起呈准實行此外尙擬整頓學費及房捐（二）師寳·現任敎員數一百零六人查自民國元年以來酌提縣敎育費補助本境學生之肄業省立各師範者雖歷届畢業生服務本地但人數不多欲籌辦義務敎育師資實形缺乏現旣困於經濟無力專辦師校而因地方生活程度關係亦難羅致師範學生誠爲憾事將來擬試用二部敎授增高敎員薪俸以濟師資之窮（三）學齡兒童數·已入學者三千六百七十五人未入學者一萬三千九百二十三人（四）校數與級數·原有四十九校共八十三級本年增設夜學一校工廠中敎場一所增加共五學級按川邑爲全省最小之縣學欵奇絀羅掘計窮前雖擬具逐年進行程序籌措尙屬匪易城市範圍較小已定爲實施義務敎育區茲計就學者約達百分之八十期於二年内辦竣將其辦理情形摘要報告如下（一）就原有學校中增設夜學班（二）就工廠中設立敎場專敎十歲左右之女工此均經實行者也尙在籌辦者（一）在東西北三城外酌設敎場（二）請警察所查明城市區内居民編訂戶籍按戶編號如有遷移及生死必令報明登記以備施行强迫敎育 
[湖州]  
　　縣議會展緩召集吳興縣議會本定五月一日召集乃届期仍未成立茲聞延緩原由實因此次戴山兼織里鄕選舉監督柳某把持選務借端屛棄織里全區選民投票旋即票選同系之高某潘某二人爲縣議員（高潘均戴山人）書票筆跡係出一人之手致織里選民咸懷不平當卽依照法定手續提起訴訟乃案懸月餘迄未解决經原訴人催請傳訊現由杭縣地方廳移託吳興縣公署傳集原被兩造依法審理以免懸宕 
　　水警派船護送繭欵現屆新繭登塲繭商運輸現銀絡繹不絕裝載在途頗覺危險茲由浙江内河水警第三區趙區長令飭水警十一隊金隊長另派巡船兩號專司護送繭欵特於昨日開至吳興城區咨請湖屬繭業公所調用以盡保護之責聞今日安孝方面繭行有現欵三十餘萬元運往即由該巡船護送至梅溪矣 
來函 
[毛昌嗣來函]  
　　敬啓者頃閱本日貴報南京快信欄内有鄙人因借欵事奉派來寗云云查鄙人來寗係因駐浦菸捐查騐所在六合縣發現大批漏稅紙菸奉總局委派前往查辦並無所謂借欵事至晋謁齊督更屬尋常個人交際因鄙人與齊督軍相識有年乘便晋謁毫無職務關係合亟函請更正祈即將此函刊登爲荷毛昌嗣啓五月十九日 
雜評一 
[尙非其時（默）]  
　　時機未至而言之謂之過早雖嘵嘵無益也時機巳至而猶曰過早者則其過早爲推諉雖以過早爲推諉而終不能逆此時機巳至之潮流也試觀中國往事之成例無不如此 
　　國人之昌言裁兵久矣而不能實行者時機未至也今則咸謂時機已至而猶以非其時爲言者以吾測之不過以奉事尙未結束對南尙在備戰而巳然奉軍果巳退出關外則對奉之戰事勢不能不結束法統果能實行恢復則對南之戰事亦未嘗不可消滅除此二者之外實無其他阻礙時機之理由卽此二者亦非眞足以阻礙時機故今日對於裁兵而猶若徘徊有待者非智且勇之人也智者善乘時機不過時而後悔勇者力赴時機不畏難而爲時所困 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[拒用輕質銅元之决議]  
　　昨日聯席大會之議决自今日起一律拒絕通用 
　　昨日下午二時各工商　團體假南京路商界聯合會事務所開討論輕質銅元聯席大會到會團體有銀行公會廣肇公所義德堂粉麵公所烟兌業公會荳腐公所水菓地貨會閘北商業公會各路商界總聯合會滬東商業聯合會中國工會工商友誼會又烟兌部南京路四馬路愛克界路滬北五區北山西路唐家弄山西路民國路西華德路海寗路福建路五馬路滬西六路北海路山東路胡家木橋白克路蓬路伯頓路楊樹浦路等商界聯合會三十二團體又愛而近路小菜塲魚業代表及烟兌等各業參與之人數約一百三十餘人公推馮少山主席先報告開會經過情形並謂吾人憑良心作主對於此項輕質銅元之充斥必須籌一根本解决之辦法云云紀錄蔣夢芸報告各團體及各處來函及提案烟兌同業及四馬路南京路西華德路北山西路等皆主張拒絕通用四馬路商界聯合會尙有拒用後之辦法六條五馬路法租界等主張將所有輕質銅元折扣通用或主五折或主八折中國工會工商友誼會等亦各有主張大抵與以上二種相同云報告畢民國路代表提議一方將銅元議定折扣方法一方將兌價提高劃一每元准兌此項銅元二百枚藉以減輕私鑄運者之利益法租界及閘北商會代表附議滬北五區代表史觀濤謂兌價抬高則物價亦隨之俱高爲平民着想决非善策南京路代表蔣夢芸提議（一）絕對拒絕通用（二）通告官廳設法嚴厲查禁進口東北城代表馮秋心謂若一致拒用新銅元則私鑄者或將一變而改鑄舊式銅元矣此層亦不可不顧及蔣夢芸補充意見謂拒用之銅元以電車上所標明之三種爲凖愛克界路代表陳家寳謂舊銅元與新銅元在外埠每元兌價相差僅有二十文譬如每元兌價新銅元作一千七百文在外埠舊銅元每元兌一千六百八十文如實行拒用而各界不能一律則非但不能絕跡而市面反爲紊亂若拒用完全一致則販運者必將向外埠私運舊銅元進口則不日必又將發現舊銅元充斥市面之患矣海寗路代表虞兆芳謂絕對拒用則新式當十銅元亦必在拒絕之列以後通用不如一律以有龍圖者爲限陳家寳謂以吾所知安徽水泥廠現已改爲製造廠專製造舊式龍圖銅元每枚重量僅有一錢四顔色與舊通行相同此項銅元是否流行上海雖不可知　亦不可不預防也海寗路代表余仰聖謂所指舊銅元當以百枚重二十兩爲標凖銀行公會代表方椒伯謂敝會意見與南京路等相同最妥當之辦法惟有一律拒用輕質銅元一面請政府嚴厲禁止鑄造進口然此項辦法亦爲治標的治本辦法則爲統一幣制但在今日言國家紛亂如斯軍閥私鬭不休南北統一無期欲求幣制統一之實現相去尙遠故不得已祇能由商人自動爲此治標辦法北山西路代表張振遠請方君答覆如拒用後貧乏之家尙有此項銅元之剩餘能否請銀行公會設法墊欵取回方君謂此層當開會討論後方可决定今日實無把握新閘路代表王肇成謂請查明輕質銅元種類明白標識烟兌同業會代表贊成四馬路主張及六條辦法各路商界總聯合會代表張靜廬謂總合各團體代表發表之意見及各團體來函主張不外拒用及折扣二種辦法請主席歸納成爲議案付之公决主席當提出（一）拒絕通用輕質銅元以電車上所標明之三種爲限（二）將輕質銅元折扣通用以示區别全體贊成一律拒用次討論實行日期自二十二日（今日）起一面將議决情形備函通知交涉使護軍使道尹縣知事警察廳並請交涉使轉知公共租界工部局法租界工董局一面通知總商會縣商會銀行公會錢業公會及各業團體當晚印刷傳單十萬紙分送各界各店舖茲將通知書及傳單錄後（一）討論輕質銅元聯席大會公告云謹啓者天會於二十一日召集銀行公會等三十二商業團體討論輕質銅元案常塲議决自本月二十二日起輕質銅元一律不用特此公告敬希各界鑒察爲幸（二）取各官廳通知書云敬啓者本會因於市上輕質銅元充斥貽害商業非淺特於本月二十一日召集銀行公會等三十二工商業團體領重討論當經議决自本月二十二日起所有輕質銅圓一律不用除登報公告外相應函達鈞座隨時加意保護至爲盼切云云 
[修改特别稅則委員會訊]  
　　無約國及奢侈品稅則之修訂 
　　修改稅則委員會經二次會議大綱已有眉目聞該會於暑期内將不休息預備於關會後六個月内竣事以適合放華會决議之時期惟此間修改稅則僅限於日常用品及有約國之範圍故俟此間大體决定後即行召集修改特别稅則委員會專事修改關於無約國貿易及奢侈品進口之稅則至集會地點决在北京云 
[交銀監察會反對以息作股文]  
　　（一）上國務院交通部等呈旅滬交通銀行股東監察會會長陳宗誥等呈爲交通銀行董事會據將股東應得官利强迫作股有意欺朦萬難忍受請予俯賜主持事竊前因梁葉把持交通銀行視爲該系外府蠹國病民股東同受巨累敝股東等爲自衛計曾在滬組織監察會推舉宗誥爲會長普謁江監軍民兩長呈准立案幷將梁士詒變更選舉不准股東會通過違法操縱及港行與各行往來帳目亟須清查各情形於二月二日分電鈞院大部及各省軍民長官各團體鑒察嗣該行於本年二月五日在京開股東臨時會維時正値奉軍聲勢嚇奕之時該行倚爲氷山炙手可熱會場之内全用高壓手段不准股東臨時提議事件已屬創聞其所舉總協理是否合乎法律是否翕服人望敝會旣無權利之爭更不作逆億之舉是以此間一部分股東剏立聯合會抗電拌擊認作無效敝會轉持冷靜態度以徐觀其後固忠厚待人亦以敝會同人均有血本關係實不願該行破壞幷非如該系所云故意搗亂摧殘商業之流也近見該行告白發息與增股同時布告而即以息作股不勝疑訝查增股一事本年二月間該行大會雖經違法董事會提議自稱多數之股東通過當時幷未登報向未到會之股東佈告現即履行議案亦應定期請舊股東照繳聲明逾限不繳另招新股而發息則不能牽併增股之内而竟以子作母也該行之董事會於二月二十四號有宣言書此次當選總理蔣邦彦於辛亥改革後曾充南方股東代表清理帳目極爲出力此言是也然亦知蔣君之見重於南方股東有何事以辛壬改革之秋値本行廳爛之際貿融枯竭已達極點而蔣君受旅滬股東之委託向總行力爭獨　發給辛壬官利各半故股東至今感紉今交行情形視辛壬何如餘利無着股東已嘖有煩言官利尙不能發現貿而惟以强子作母之手段自欺欺人股東雖愚似無人肯俯首聽命也該會旣云增股係大會通過之事自已由多數股東贊成現在開始招收果係眞正多數股東贊成於先斷無不踴躍投貲甘背前言之理發息之期與收股之期時日旣同老股東收息之後即以增股幷不必携欵歸家納之銀箱作宿之勾留再費第二次轉移手續亦勢所必然然該會則勿取如此代股東籌畫周至幷股東點騐息欵銀元鈔票之勞亦爲省却恐股東中不視爲體貼入微轉詈爲有意作弄矣况個中生産力薄弱恃此些須股息爲養命之源者强令作股何以生存彼輩非大財閥可比雖欲高息借貸固亦無人應之此眞諺所謂飽漢不識餓漢飢矣若果現金枯竭如本月九號泰晤士報所載交通銀行供給奉軍費三千萬屬實則又無取虛本實利詐欺股東耳該會總管理處不自云乎紊亂貿融國有常刑今請以反詰之旣有股東關係亦不能聽其擾亂至此也總之該行如有官息可發何必不發現金而必作爲股本如無官息可發則不妨直截登報聲明本行生意因已折閱官息亦無可派轉爲直捷了當萬不必用如此狡獪手段以一手掩盡天下人耳目未必天下人皆愚而惟交通系盡智也敝股東等所執之股票皆粒粒辛苦汗血所得之貲財幷無一毫傷天害理殺人放火播弄政潮盤剥國家之銀錢在内上有天日可表此官利尤應得之欵實不能任聽該會如此乾没支配鈞院（大部）爲該會之一常務董事（該行管轄最高機關）務祈主持公道責令核行將官利照章發給現金不准抵作股欵其增加股分另是一事不得併作一談以杜欺朦而維信用至紉公誼除另函該行外所有交通銀行官息請發現金各緣由理合肅呈伏乞鑒核施行再敝股東等在滬糾合眞正股東組織定名股東監察會曾經登報聲明地點在厦門路衍慶里股權達四千五百七十五股與上次自稱交通銀行聯合會及此次所舉張季直先生成立之交通銀行聯合會均不相涉敝會宗旨惟以保全股東血本爲目的節言之則僅求保全此四千五百七十五股之股本爲目的旣非野心家亦無黨濃者至監理本行計劃敝會亦略有管見容男女　上用備採擇明知人徴言輕又於現在潮流未能迎合斷不能如張孥直先生諸偉人目光之遠到然旣有一股關係亦不得不竭其所得用採芹獻也合先附陳護呈 
　　（二）致董事會書董事會諸公台鑒昨見報載本行准五月二十八開股東會幷增殷發息而即以息作股具見貴會辦事簡捷俾股東可免收付之煩體貼入微　用飲感但敝會開會集議以爲發息之事　章歷經過股東常會再行分派近多有先行分派事後由股東會追認以圖便利者股東爲早得息金計亦多贊成若以息作股事涉變更常例則無論如何總應經過股東會始能有效斷無貿然山貴會徑予主持之理雖增股一事貴會自認爲二月大會已經通過即使二月大會確由眞正股東多數通過而增股是一事增股定期截止先儘舊股東不認再讓其權利於新股東又是一事發息更另是一事何能併作一談且本行股票信用素著中人以上多有恃子金以爲生活者强令作股一年事畜之資從何籌畫彼又無鹽餘關餘公債作抵向何處乞貸就本行事業如此發達而言又據貴會宣告當事人幷無虧空透支則官息之外以理揣之尙應有餘利可分但敝股東等旣無從查賬亦不敢臆斷而官利則爲應得之項貴會已經核給似應實惠稍霑無須作此畫餅若果如泰晤士報所云行欵已承貴會挪作奉軍軍費並無現金可派則又不應改作股欵虛本實利自欺欺人也即請登報明示爲盼如貴會董向係旅進旅退不問行事則應如陸潤生先生之登報辭職雖已恨晚但猶算知機倘係梁燕蓀先生以董事長資格主持而諸君與之地位相同不應聽其獨斷果竟將息欵挪作奉軍軍費以致無從發給息金貴董爾時不能制止此時不妨明白宣布由敝股東等向法庭控告此與政治無涉固不妨要求引渡也總之各行已虧累不能發息則可如息可發而改作股本則不可剴切奉達佇候明示再敝會因股息無着經費不甚充裕未能寛籌川資專派代表到會謹即以此函作爲提案合併聲明敬頌台安旅滬交通銀行股東監察會會長陳宗誥等四千五百七十五股股東同啓五月二十日 
　　（三）致張季直書季直先生台鑒昨見報載此間交通銀行成立股東聯合會推舉先生爲會長幷讀先生致中央巧電論行務可謂洞見癥結欽佩莫名先生一言九鼎必能奠行務於磐石也宗詰等薄有行股前以此間有人組織股東聯合會設會塲於閘北共和路因其帶有黨派彩色未敢從同宗誥等遂組織一監察會一面登申新兩報一面呈軍民兩長召集各股東謬承不棄舉宗詰爲會長實行監察但事未易言徒有其名殊辜一部分股東委託之意尊處聯合會成立事前未得預聞未能附驥至用悵歉昨因該會登報發息又以息作股旣未經股東同意貿然出此實於公司章程不合且其中有專恃股息爲生活者給以息股畫餅不能充飢使股息有着則應槪發現金入股與否聽便若股息無着則又不應虛本實利自欺欺人是以昨上一呈於國務院交通部請予主持將官息改發現金以昭信用幷徑向該會請求先生爲股東謀幸福無微不至此事關係股東本身利害最初非眞正股東斷無注意及此者尙求不吝齒頰代表全體籲求至用感盼至尊論人害機關非機關害人誠是妙論篤論然旣有此機關則必有人利用之中交合併固爲某系增長勢力即不然而各埠完善交行脫離政府竟然獨立亦必有利用之者蓋各公司之眞正股東與中華民國之國民所處地位相同其不能必聞其政也久矣即欲不放棄而有所不能無巳退而求保全股本之一法雖卑無高論於股東尙稍有實際未知先生以爲何如稍遲將管見擬出通過敝團體再奉承敎敬請台安旅滬交通銀行股東監察會啓四月二十四 
[滬寗路監工西員自戕]  
　　滬寗路上海機務總監工英人泰來ＧＴyler於昨日（二十一）下午六時四十餘分鐘在北站公司住宅内用手槍自殺當爲其子女所見已不及施救其子立發電話致西醫及機務總管公共捕房西探長等均至其家業已氣絕當由工部局用汽車載其屍體而去 
[江灣模範工廠游民工廠之宴]  
　　參觀該廠各部之情形 
　　昨日午刻江灣之模範工廠游民工廠設宴邀請工部局各董事·各總辦總巡·中西各商·與報界人士歡叙到者如聶雲台徐雪佳祝蘭舫勞澤生君等與工部局董事總巡各洋大班等該廠董事朱葆三王一亭兩君均由總經理徐乾麟·副經理胡春泉·職員徐漢斌鄭子褒蔡春芳徐賓南君等延入客室茗談後邀入餐室聚餐餐畢由總經理徐乾麟君致歡迎詞云今日蒙中外紳商到此參觀無任榮幸惟本廠之設立皆爲滬上失業游民甚多此中良莠不齊於地方治安有種種關係故於四年前由鄙人等商承前松滬軍使盧永祥創辦游民工廠俾無業游民皆有習藝之所此項習藝時期均以三年爲限三年以内視　程度之高下給予相當之薪水惟其工資由本廠酌提若于份存備之候習藝滿期可將存備工資給還令其自謀營業一面由本廠隨時調查其行動如果故態復萌即送地方官廳嚴行懲辦惟是游民工藝廠之設耗費甚大恐日久難以支持因之先立模範工廠發行製造品卽以其餘利補充游民工藝廠之耗費以劑其平查本廠建設工程於前年購地開工至今尙未完備約非再俟三四個月不可所以開幕之日定於本年十月十日（即雙十節）而本廠所用之（　）直標亦取義於此現查本廠基本自今日起已共費洋一百四十萬左右收錄游民之手續以及保護等事一面由本 
[模範工廠游民工廠新屋落成宴攝影]  
廠組織警察若干一面由護軍使撥派護兵以資保護惟事體滋大現正妥議辦法倘荷諸君共同討論予以指導尤爲感禱之至隨由張籋雲君演爲西語次要部局副董監姆君及霍金洋行大班克樂克君答詞大致贊美該廠規模宏大且爲華人所手創裨益社會匪鮮實西人所樂予贊助云 
　　宴會旣畢乃參觀該廠規模宏大秩序井然與舊式工廠逈然不同設置分會客間總協理室應接室等對面爲貯藏物料處曰第一第二倉庫正中有高大之四面鐘樓下層兩旁左曰出品陳列所右曰機器陳列所二層左曰議事廳右曰會餐堂其中休息室在也進内有寛大之甬道兩旁爲各項機器廠（一）造機廠專造各種機器内有自用之一百五十匹馬力蒸汽鍋爐全副又七十匹馬力之雙筒發動機兩架又有巨大之刨床最長之車床螺絲床椿床鎭床等機件又有能載十五噸重量之高架吊車祗須一二人之力則可任意行動（一）鑄鐵廠内設能容積七八噸之化鐵爐電力風箱高架圓旋吊車模型烘房輕便鐵軌等又有自來水廠之大小鐵　吸水機積水亭等均由造機廠所造此外有洋商所定染廠用機件甚多如染色機洗灌機軋光機絲光機整理機上漿機乾燥機等其工料之精細幾駕舶來品而上之（一）磨車廠專磨各種料學眼鏡片（一）印刷廠分石印鉛印兩種（一）橡皮廠專造車輪橡皮胎及其他鞋底零件（一）玩具廠内分泥塑彫刻·模型·漆器·美術等種類繁多出品迅速據云此項出品銷路以歐美兩洲爲最廣云（一）綫素廠（一）造燈廠均在籌備之中尙未出品（一）製刷廠專製各種牙刷（一）地氈廠用手工織成之各種地氈精美異常專銷歐美兩洲參觀一週覺其出品富有辦法美備將來營業發展可操左劵也參觀該廠後又參觀中國救濟婦孺曾直至四時餘始盡歡而散 
[職工敎育館開幕紀]  
　　中華職業敎育社爲謀增進勞動界幸福起見於去秋就附設中華職業學校南建設職工敎育館近已籌備就緒於前日午前先招待來賓參觀大略情形已誌本報昨日午後三時行開幕式先由貧兒院奏樂主席袁觀瀾君因要公未能蒞會特請介弟袁俶畬君代表致辭略謂勞工爲今世重要問題上海工人尤多故本館實爲應時勢之要求而設設立以來僅有半年其經費純由捐募得來内容佈置則由中華職業學校職敎員盡義務擔任至種種器械設備爲校中各工塲所自製此種機關在我國固屬少見然昔在日本已覺甚多往歲赴歐美更見到處皆是則倫敦一市已有七八十處之多且多屬專門性質陳列者或盡是蒸汽機械或盡是電氣機械供各業勞動界隨時入内研究增進其技能在德國柏林明亨此項博物館尤夥又如德於拉斯頓地方因欲提倡磁業特建一磁業博物館館中陳列中國磁器亦不少甚希望本館將來大加擴張併有歐美各館之盛辭畢請主任顧君蔭亭報告壽備經過狀况略謂本館係由中華職業敎育社議事員會議决建築樓上爲大會塲深六丈廣十丈可容千五百人樓下分設圖書科學兩館建築費共萬五千圓均係募捐所得兩館設備費則另由中華職業學校職敎員學生籌集但所得有限故此時一切陳列尙係暫時性質以後尙須擴充惟盼各界同志熱心贊助報告畢請王效文君演說題爲怎樣增進職工的幸福先由主席介紹謂王君係北京大學畢業現任中國公學敎授兼任時事新報編輯提倡職工敎育甚力並剏設職工俱樂部極爲發達王君之言略謂西方工業革命以來工業界劃分兩種階級一爲資本家一爲勞動界資本家惟利是圖務剥削工人以自肥勞動界乃大受壓迫一方面又感商界提高物價之痛苦故歐美各國近來發生一種推翻資本家之運動約分兩派一社會主義主張工業公有剷除資本家之壓迫一合作主義主張自己設法供給日常生活之需抵制商店之提高物價但資本家之勢力根深蒂固不易消滅惟有從合作主義入手較爲穩健云云王君演辭中力詆資本家之貧酷力主勞動界之自謀互助其說至沈痛一時間鼓掌之聲數作次請陳維新君演語陳君現任上海青年會職工敎育部事　歐戰時嘗在法敎授華工近年則在浦東等處提倡工人敎育據陳君述其經歷在法時有一華工年已三十五歲目不識丁經陳君敎之識字冩字過八個月卽能抄寫課本又謂在浦東時初演影戲初開講演男工女工扶老携幼而至甚喧譁囂雜經二三月訓練始有秩序能肅靜足見工人初不以其年長而不能受敎育受敎育始有文明舉動只須我人能降心相從以誠意敎育之云云陳君言時激昻慷慨聽者無不眉飛色舞掌聲不絕又謂中國地大物博而不能稱雄世界並非海陸軍不强盛實緣職工敎育不發達之故以後當務使職工悉有敎育且人人皆有職業云陳君演說已朱織雲君登台迭奏中西歌曲數闋抑揚盡致並效作工人邪許市上呌賣之聲惟妙惟肖復隨手演小幻術數套中華職業學校音樂會亦奏國樂一套然後由交大滬校小學學生演兩只竹籃一劇謂有貧兒以家計窘迫思做監自給正在作工間有三童過之一乞兒謂得錢頗易何必做工即如余只須向人乞憐數語錢自　入籃内一富家兒謂人生當立志爲大人物不應自貶以小工藝求生活又一兒則素主勞工神聖聞之未以爲然爭論未已師猝至謂已具聞諸兒說須知人必有職業職業無分貴賤能做其職業上應做事即爲大人物爲神聖諸兒皆服乞兒亦棄其乞具願習一藝以自贍其事至足發人深省演者雖係童子亦能曲盡其妙次演蚊蠅談話以兩人扮伴一蚊一蠅用問答語各道自己之身世生活及爲害人類遭人類戕害情形頗動聽演畢更唱五更調蚊子歌小工調蒼蠅歌歌係沈心工君所編唱時並由沈君自吹笛和之中華職業學校本製有鐵紗捕蠅拍至是乃銷場大暢散會時見手中多携兩三柄云 
　　晚上七點半起復由中華職業學校劇學研究會演藝先愛國賊一劇大致謂有巨官某貪財好貨利之所在雖賣國亦所不恤一日有小竊入其私室於書棹中搜得賣國契約一紙未及出而張之妾偕其本夫入乃匿於帘後未幾某官踵至本夫並潛赴帘後避之張入即欣欣然語其妾曰該約今晚簽字頃博贏四千金先以半予爾斯時賊出其手妾以爲其本夫盡與之不幸爲某官所見覓手槍欲擊賊挺身出索其餘二千金且問此錢是否賭錢所得若從賣國得來我决不取云云意蓋諷賊亦知愛國奈何今之當局所爲曾賊之不若劇本聞爲新劇專家陳大悲君所作思想純潔結構亦精次演孔雀東南飛一劇爲北京高等女子師範所編並經陳君潤色劇係唐時焦仲卿與妻蘭芝離婚故事初仲卿娶蘭芝甚和洽以不得於母割愛遣之大歸後蘭芝兄迫之再嫁蘭芝不從自戕仲卿始聞蘭芝再醮頗憤其負心嗣接蘭芝絕命書遂情急致死對於家庭專制婚姻不自由之舊俗頗下針砭演者藝術亦頗優美動人 
　　再前晚中華職業敎育社在寗波同鄕會開聚餐會宴各地職業學校代表聞亦甚盛由沈信卿君主席餐已請南洋公學音樂會奏軍樂聲調繳越聽者爲之肅席間並發起說笑話前巴黎總領事廖君叙疇謂泰西文物類皆得自中國如英文稱書曰薄克Ｂook其發音與我國簿籍兩字相近又如席上有脚之杯甚肖我國古時之籩豆一時莊諧雜作來賓百餘人咸各盡歡而散 
 
 

Page 14

 
 
[英總司令檢閱萬國商團會]  
　　▲地方在跑馬廳内舉行 
　　本埠工部局萬閥義勇軍總司令强生氏·日昨發出命令一則云爲英國駐華陸軍總司令約翰福祿氏於昨日（即二十日）下午由香港抵滬本團擬於本月二十二日下午五時三十分在跑馬廳檢閱本團各種操練並有舉行閱兵禮節是日各隊軍官及隊員等服裝銅鈕皮件槍械須當清潔齊整排隊時刻下午四點三刻聚集地點馬隊砲隊於西藏路之南其餘各隊均在西藏路之北等語茲將塲中秩序錄之如下（一）商團總司令率領全隊人員向工部局萬國商團大旗舉行槍禮（二）工部局軍樂隊今奏（三）英總司令約翰福祿君檢閱兵禮（四）英總司令及工部局總董演說（五）商團參謀長道根君報告上海萬國義勇軍歷年經過成績表（六）商團步隊總長匹利秋君訓詞（七）商團總司令答來賓詞（八）馬隊砲隊操演野戰方法（九）工部局軍樂隊送來賓出塲（十）商團總司令率領全隊至南京路外灘散隊 
[日輪撞壞英輪續紀]  
　　泰晤士報云昨晨大霧中在吳淞口外三夾水洋面被日本郵船會社熊野丸撞壞之大英輪船公司杜古拉號經該公司派人檢視後據稱受損尙輕三四日内便可修竣該輪將於今晨拖回上海往和豐機器廠修理云 
[茭白販又罷市矣]  
　　▲錢碼洋碼之爭持 
　　公共租界各小菜塲擺設茭白攤之小販在蘇州路各地貨行販買之茭白向照錢碼交賬近日各地貨行因銅元日跌受虧甚鉅迭經集議决定即日起一律收爲洋碼各行販得悉後一致反對並舉代表向行主方面磋商新訂洋碼取銷無效故於日前亦一律罷市連日雙方集議彼此均無讓步難達解决目的云 
[日華紗廠罷工再誌]  
　　警區維持治安▲紗廠與工會斷絕關係 
　　浦東陸家嘴日華紗廠男女工人全體罷工情形已誌昨報茲悉罷工緣由係第二廠經紗間女工共有十二人内七人以所做貨件多寡計算工資其餘五人槪係逐日規定致五人向廠主要求互起爭執而辦事日人未待放工時刻即驅逐經紗女工外出同時並懸牌與紡織工會斷絕關係致激動公憤兩廠工人全體罷工昨經三區曾署長慱集該廠日人及工人代表到署勸諭雙方退步無效而散所有警署拘獲煽惑罷工之林小毛工會聲稱此人與工會並無關係已由曾署長請示警廳辦理所有警署佈告及該廠牌示照錄於後 
　　三區警署佈告浦東三區署長曾永奎昨出佈告云照得案據日華紗廠函稱本年四月中間敝廠工人因生活程度日高要求增加工資該工人等未容磋商妥洽相率罷工嗣經敝廠允許加給工資始能開車迄今未及匝月而經紗車一小部份工人又要求增加工資顯係無理苛求要脅承認敝廠實難允可再查全部工人因敝廠工資現較他廠爲優大部均願進廠工作而有少數工人假藉工會名義有意搗亂把持煽動强迫全體工人罷工似此舉動實屬妨礙敝廠營業影響全體工人迫不得已函請貴署加派巡警彈壓保護俾安分工人可照常來廠工作免受意外損失實爲公德兩便等情前來查該廠工人前次要求增加工資未遂相率罷工旋經本署長以私人名義出爲調停與雙方磋商始得圓滿解决不意該工人中竟有小部份之工人假藉工人會之名義煽動罷工實屬妨礙治安除加派巡警妥爲保護外爲此出示佈告仰該工人安分上上如有假藉名義從中煽動本署長惟有施行治安警察法第二十二條之職權禁止倘有不遵定即拘解懲辦不貸其各懍遵切切此佈 
　　日華紗廠佈告據云現在廠中之男女工人拿出許多會費貼浦東紡織工會該會本部使工人出費又强使工人罷工使工人等兩方之損失如此看來該紡織工會之於工人乃有害無益之會故廠中今後與浦東紡織工會一切關係槪行斷絕若以後再有願出會費給浦東紡織工會而做會員之人必須請看下面的浦東紡織工會寫與本廠的信内有若一定要金琴生辭職則只有我們全體先辭職等語查金琴生之事今日警察局已認爲確有不正當事件試問公司中可以用此不正當之人否各位工人試思若做帮助不正當人之工會會員有榮光否再紡織工會聽從經紗車女工之無理由要求函致第二廠亦然停車一面該紡織工會代表對警察局長說係出於經紗車女工自己之本心推其罪於女工身上工人會代表不可靠如此因思聽從此種代表反覆把持實爲各位工人惜之而公司看來各位决不是此種壞人還是在住慣的浦東平安度日如何若各位必欲爲無理由之要求廠中只能聽其自然停車一法了請各位想想 
[市北公學落成禮誌]  
　　上海市北公學昨日在閘北永興路新校舍舉行落成典禮柬邀各界參觀上午九時參觀校舍下午學生表演遊藝來賓到者有何護軍使代表陸達權許交涉員代表陳雪漁閘北工巡捐局長許劍青前敎育總長張仲仁前參議院議長張溥泉及各界人士約二千餘人校董到者有簡照南李登輝李伯勒李彦士吳和士吳藴齋 
[市北公學新屋之正門]  
劉翰怡陸純伯潘祥生等十餘人當由校長唐伯耆及諸招待員引導參觀校舍舉凡禮堂敎室寢室辦事室理化圖書室應接室調養室會議室體育室運動場公園等等無不佈置整齊其尤可注目者該校爲學生實施自治計仿新村組織名全校爲市北鄕劃分南北中三村村後分爲區而以『博愛』『平等』『自由』『進取』等詞名各路至寢室則各冠以里名且路之轉折及衝要處均標於某區第畿崗字樣蓋爲學生巡察站立之所也下午一時校董來賓敎職員及學生遊行全校一周向校舍正門國旗三鞠躬然後聚集禮堂舉行開會禮由校董簡照南主席致開會詞略謂今日本校新校舍舉行落成典禮承蒙各界觀光務希指敎云云說畢另派其公子簡實卿君代讀頌詞繼由唐校長報告經過狀况略謂本校以學生日多舊時校舍狹不能容籌備建築新校今幸告成皆出社會之所賜也唐校長報告畢張仲仁演說大旨謂富商大賈捐金與學在泰西固不足奇而在中國可以風世葉澄衷楊斯盛之盛名可傳不朽今簡照南先生及諸校董均能不惜解囊造成斯校實可以愧當世之守財奴海上不乏巨商尙望聞風興起見義勇爲則市北公學之發達寗有限量次張溥泉演說大綱分二層（一）提倡尙武精神（二）提倡自尊主義畧謂歐戰以後我國人士每以爲以德國之强而敗於協約足見武力不足恃故敎育精神趨於文弱加以積習相沿學子率以舞文弄墨爲能事殊不知公理未彰世界和平尙須有待欲立國於今世非有實力不可此非過逆潮流實鄙人戰後歷遊法德諸國所得最深切之感觸法國社會黨領袖會謂全國國民皆須武裝日本立國精神即在復仇二字願國人辦敎育者注意此點養成强健活潑之青年使之有自衛能力末謂歐戰後曾游萊因河一帶親見德國國民尙武精神依然未泯故萊因區域雖有協約重兵戍守而可决德國之必不液淪亡揚子江爲中國大江人物文化會萃之處但往來於揚子江者何國輪船爲多經營商業於長江流域者何國勢力爲大一念及此不禁歎揚子江之幾於死中國之瀕於亡言時聲淚俱下聽者爲之動容繼護軍使代表陸達權演說略謂頃張仲仁張溥泉兩先生宏論均可欽佩希望各界以敎育救國爲懷慷慨解囊多辦學校則上海華界之敎育當不讓於租界云云演說畢由唐校長致謝乃散會三時該校學生在大操塲上表演游藝其節目如下（一）開會（二）奏樂（三）國歌（四）校歌（五）游藝會歌（六）歡迎來賓表情操（七）優美體操（國旗）（八）童舞（九）毛巾操（十）倣傚操（十一）雙彩圈（十二）功力拳（十三）姊妹相樂（十四）脫戰拳（十五）搖曳舞（十六）羣羊棍又（十七）啞鈴操（十八）優美體操（曲竿）（十九）徒手體操（二十）柔軟體操（棍棒）（二十一）ＬillleＰoloke（二十二）雙花棒（二十三）籃球（二十四）餘興有李暮君之唱歌青年勵志會之國樂精武體育會之武術朱劍芒之幻術等等（二十五）謝賓歌（二十六）奏樂（二十七）閉會游藝會閉會時己夕陽西下矣該公學原賃北車站慶祥里校舍祗辦男女小學七年以來學生自三十餘人增至六百人以地狹不能容乃於九年冬發起募欵自建校舍經營年半始觀厥成該校下學期特於新校舍開辦甲種商科·初級中學·乙種商科每科招生各定一百二十名慶祥里舊校則改辦男女附屬小學校章函索即寄云 
[上海勞動總工會發起人會]  
　　▲到會工團三十餘 
　　國聞通信社云上海勞動總工會係上海各工團所發起昨日午後三時假山東路工商友誼會開發起人曾各工團之出席者有全國工界協進會中國勞工同盟會中華勞動聯合會四川駐滬勞工總會履業工會機器工會勞動組合書記部郵務友誼會浦東紡織工會安徽駐滬勞工總會全浙西式木器工會駐滬湖南勞工會上海中文印刷工會中華印刷工界聯合會中華電氣工界聯合會駐滬參戰華會工商友誼會等三十餘團體公推王吉人主席王奠世紀錄首由主席致辭略謂本會之組織所以結合全埠工團爲有力之總機關查滬上工團不下數十餘而平日旣少聯絡有事終鮮一致此吾勞動界之弱點也且廣州已有全國勞動聯合會之組織足證吾滬上工團有聯合之必要惟本會應辦之事業正多而組織方面又甚重要請衆各抒意見鄭重討論董鋤平童理璋吳世英等均謂勞動界爲社會上最有力之份子吾儕一舉一動與社會頗有關係本會團體旣多組織方法固宜鄭重惟今日爲發起人會應先推舉定辦事員以負責任全體贊成經衆公舉童理璋董鋤平爲書記並公决定下星期日午後二時假四川路中華勞動聯合會開會云 
[南京路贖路游藝會籌備三誌]  
　　南京路商界聯合會定明晚（二十三）舉行之贖路游藝大會秩序中本列有民生女校跳舞一節現因接洽不及决意取消擬另以滑稽跳舞及滑稽拳術等補充之並聞東陸銀行行長方椒伯君允在會塲設立臨時贖路儲金收欵處分派行員掌理其事備有儲金存摺數百份屆時如有熱心贖路自願存欵者可向臨時收欵處存欵以資提倡云 
[時間守約會不贊成恢復舊會]  
　　聯合通信社云時間守約同志會本月二十日下午八時開會公推史觀濤主席當發言云現據各方面消息北方軍閥近有恢復舊國會之事此亦利用手段之一在舊會議員之價値於吾人腦筋中早有一種定評母俟贅言但當此廉恥道喪之日却不可不有公道主張舊會於民國六年後旣日移在廣州開非常會議照法理凡不到會議員其資格當然喪失今以喪失資格之人公然敢冒議員之名搖尾乞憐於軍閥麾下求續命湯這眞算是人格破産了况議會爲神聖立法機關議員當然不能有出於法外之動所以本席今日據實宣言凡舊國會祇可與非常會議同一行動繼續會議不應迎合恢復之說以生活於軍閥勢力之下擾亂是非蓋彼旣能恢復之必能顚覆之前事不遠可爲殷鑑彼非不知亟宜忠告是否請付公論當時决議如下（一）國會不宜有二除已在廣州開會者外其餘一槪不認（二）通告京津漢滬各舊會議員速往廣州集合勿聽謠惑再蹈非法嫌疑（三）如再假恢復舊會名義號召另在他處開會者即爲揭亂份子全體通過而散 
[德領對赴德學生之勸告]  
　　▲非中學以上畢業者▲切勿輕往 
　　聯合通信社云本埠德國領事署某君特告本社（通訊社）記者　德國近因生活程度比較低廉中國學生多願前往就學兩月以來向該署請領護照者已三十人左右惟大都均係中學以上畢業生此等學生前往就學决無困雖因德國入學手續較　更張對於中國學生無須考試只查騐畢業文憑確係中學畢業者即可入學聽講苟無中學畢業文憑可以呈驗則雖精通德文之人亦將格於定章不能入學未免徒勞往返因此對於請領護照之人均注意查詢且虧告未經中學畢業之人不必請照前往作此無益之舉若欲往後再入中學則尤有種種忓格因德國中學爲學制中最難之階級德國人民均以中學畢業爲難關且中學中絕無十八歲以上之學生華人入學斷難合例云 
[顧維鈞之赴寗期]  
　　駐英公使顧維鈞博士蒞滬以來備受中西各機開歡迎茲聞顧公使已定本月二十四日由滬赴寗江蘇特派交涉員許秋颿已致函路局預備花車一面電請南京温交涉員俟顧公使抵寗即希派員照料云 
[北城商聯會之時事議]  
　　北城商業聯合會昨晚七時在老北門内薩珠弄十五號新會所開全體聯員會議主席馮志卿紀錄陸家惠（一）討論時局問題當由蕭藎朱仲齋汪偉陳梅芳互相發言僉謂直奉戰後吾商人殊抱切膚之痛更可慘者戰地人民陷於火線之下邇來張作霖尙負嵎灤州且連日各報盛傳有結合某國之說恐時局愈趨險惡丁復林主張某國有勾結吾國内亂吾國民應羣起排斥朱仲齋主張通電吳佩孚乘時剿滅早謀時局平靜汪偉繼起發言須通告全國國民自决迅即召集合法國會促徐氏自行退位去除禍國軍閥以期根本解决多數贊成汪說當推陳天生起稿（二）議地方自治問題經章晴孫顧竹君朱祥和黄松濤討論之下以問題複雜議定提交評議部詳細討論（三）膠濟贖路問題多數贊成貯金（四）籌備選舉第四屆職員事當推定邵餘生蕭藎汪樑張承煊尤春元爲籌備員（五）田杭石君提議本會於未選舉之前宜開會員交誼大會多數贊同並推定杭石君汪偉爲交誼大會籌備主任散會時已十一鐘矣 
[滬海道自治協進會特别會紀]  
　　滬海道自治協進分會昨午（五月二十一日）全體職員開特别會議首由該會派往金陵五道屬自治協進聯合會代表施賓陳少屛出席報告寗垣開會詳情及縣議會不能恢復之理由曁謁省議長省長等各節次决進行事件及推舉六月十一日在寗第二次江蘇自治協進聯合會大會時出席代表結果吳履平周成孫志山當選後復議决訂六月三日開常會一次召集道屬十二縣全體會員預會云 
[逆倫案犯迎提訊]  
　　▲張欣生朱潮生朱健臣將發回 
　　殺父案内逆犯張欣生及朱潮生朱健臣等三犯業奉大理院三審終結仍判各處死刑各情已紀前報茲悉江蘇高等廳令知上海地方廳故該三犯不日由蘇首途發回滬廳執行聞車檢察長已預派長警多名俟該犯等抵申應到南車站照料迎提護解以防疏虞云 
[特别探大捕盜黨]  
　　▲得十一名 
　　年來閘北境内有等江淮客民以入帮拜盟爲榮成羣結隊不務正業偷搶訛詐大爲良民之害淞滬警廳長徐國樑近因刦案迭出設立特别偵緝隊責成專緝盜案前晚由該隊偵探宋鳳鳴杜少華符正志周根瑞戎仁生張福等在叉袋角及天保里附近飯店内緝獲鹽阜盜匪劉維義劉印惠劉雲橋周盡忠胡紀堂胡紀林江雲强史如昆李俊如李國邦李大喜子等十一名抄獲手槍一支（藏在劉維義身畔）刀一柄當票四張昨已解送警廳司法科究辦矣 
[釣船遇盜紀]  
　　有釣盤李裕昇號向來開往福建上海之間裝運貨物此次在閩承裝上海錦和號等之煤炭及木器凳椅等貨開駛來申於本月十六日下午經寗波鎭海口外之四五里洋面突遇海盜搶刦盜匪駕紅頭狀似烏山船式之船兩艘共二十餘名先鳴槍示威阻止開行李船船夥亦有十餘人見盜至船皆奮勇抵禦終以寡不敵衆被盜匪蜂擁上船將抗拒之船夥用鐵棍大刀擊傷者五六人有傷頭部有背部腰害等處受傷頗重然後至各艙搜刦在梢艙内刦去現洋一百五十元尙未滿意復將該船耆民樂福刦去意在勒贖李裕昇號開至吳淞因受傷之船夥五人勢頗沉重故送至吳淞醫院醫治據醫生云頗爲危險前日李船開至上海將盜刦情形報告錦和號主即派友二人協同該船之帮卸侯南根昨日搭新江天輪船至寗波再同赴被刦之處調查樂福消息俾救　險一而報請該管官廳緝拿盜匪究辦矣 
[航商請緝海盜電]  
　　上海申報館轉江蘇浙江軍民兩長鈞鑒現在蘇浙交界之氏山南滙一帶洋面海盜猖獗橫行無忌數月以來踏船刼貨拔人勒贖之巨案日出不窮被難之人受刑慘斃者有之偵查無蹤者有之出欵贖回者有之甚至承運官鹽中途圍刼連運單旗幟一併刼去者照此暗無天日不成世界人心惶惶航商裹足若不從嚴會剿一掃匪氛則海途封閉百業停滯上關稅課下繫民生於大局何堪設想爲此急電軍民兩長迅賜分飭淞寗台温外海巡船警艦會商逡巡設法兜捕以肅海途而維航業不勝急切待命之至吳淞蓬萊公所浙東露簟船公所紹興餘姚定海岱山全體航商公叩五月二十一日 
[傳習所定購無線電機到滬]  
　　交通部駐滬電報傳習所招考第一班無線電新生入學以來將近半載該所敎員徐唐兩君以各生急欲實地試驗無線電機各種技術爰向本埠某洋行定購頭號無線電機兩架現已由美國裝運來滬於前日起卸經該所所長張雪帆驗收無誤飭令工匠從速裝置完備以資應用 
[法租界將設長三妓院紀聞]  
　　邇來法租界内私娼日多聞法工部局爲取締私娼起見准各妓女在界内領照開設長三妓院一百家花捐每院每月銀三十兩地點指定在法大馬路八仙橋一帶之某某兩里故日來各鴇母挖租房屋者頗不乏人擬於中秋節邊實行云 
　　尙有本埠新聞等轉入後頁 
雜評二 
[銅圓之善後論（无用）]  
　　輕質銅圓擾亂市面拒之宜也然拒輕質銅圓有兩點應加注意（一）被拒之輕質銅圓將如何消滅（二）合法銅圓現存數是否敷用如不消滅則此一時被拒之輕質銅圓難保不久而死灰復燃銅圓爲輔幣之一種過多誠有落價之弊過缺亦起不便之感此種善後方法凡謀維持錢法者所應同時注意解决否則主張不易澈 
 
 

Page 15

 
 
本埠新聞二 
[再請涵江關發還土布]  
　　寓滬駕記興化號商由招商局廣濟輪船裝運免稅品之土布二千仝至該處爲涵江海關查扣責令該商繳呈稅金洋八百元經該商一再陳請無效繼由該關稅司索取江海關所給該貨出口時之免稅單再行核示一面由滬上興安公所電呈北京財政部陳明理由請即通令閩省財政廳海關監督迅將前項被扣免稅物品發還等情迭紀前報茲聞此事現經該商號至江海關聲請補給免稅單經海關稅司查核免稅物品出口向無免稅單惟當塲在關單上加蓋免稅字樣之圖記等因該商號已據情陳請縣商會轉電涵江海關請爲查照仍懇將免稅土布給還該商具領以示體卹 
[死灰復燃之新康里加租潮]  
　　▲房客遵守前次公廨調停 
　　國聞通信社云本埠新閘新康里加租風潮遷延甚久後經公廨調停雙方簽字完全解决不意近自新康洋行將是項産業售與斯文洋行後大通路沿街房屋忽又有加租之說故該里房客聯合會職員會於前日夜間八時在事務所開特别會議僉以斯文洋行承買新康洋行産業以前公廨調停條約當然繼續有効大通路沿街房屋爲住房而非店面自無再加之理由故結果根據前約一致反對云 
[豆油價格飛漲]  
　　大連豆油采菽堂貿易所已有一星期餘未有關出牛莊豆油亦爲之步漲價格反較牛莊封河時爲大據該業中人云以前從未有過也昨日滬南行家又接大連快信謂大連油廠因黄豆原料斷絕爲日人放價搜羅每石已漲至五元七八角非惟現貨且期貨亦運動華人出面在市收買現各油廠不得已停車者已有十餘家非得新黄豆上市不能再開因此大連豆油價亦漲至十七元之多云云滬地得此消息執貨者不肯開賣且尙收進現各油存貨空虛各棧不過六七千件山東萊陽膠州女姑泊兒等處來貨亦少觀此形勢油價勢難看小也 
[桐油最近之市况]  
　　桐油到少銷稀今歲漢來白油銷數較往年爲少一因價格高昻到貨多被洋莊辦去二因杭桐價廉貨又相等以致内地各埠皆改用杭桐漢來白油絕少去路然市價仍挺立不减洪油二盤仍未開出因産地價大難以成議大勢須過節方有眉目秀油到申不過數十件已一掃而空聞武穴號家向消萬事和今庚因此牌已停故在漢情願加盤一兩以圖搶收各牌水秀仍如前緊俏白蔴申存已完新貨約五月底可到云 
[昨日之金融市况]  
　　昨日係星期日銀行封關銀幣午前市價爲七錢二分五釐五午後收盤七錢二分五釐八七五較前月大半釐銀拆午前爲二錢七分因禮拜一各錢莊必有解欵故是日循例必略高下午收盤二錢六分此前日大六分云 
[鷄鴨鵝毛最近之市價]  
　　洋商所辦出口之鷄鴨鵝毛等皆爲毛織品之原料此項出口數年來頗爲冷淡本年來嗶嘰呢絨等疋頭軟糯者均用鴨毛爲多故滬上英商泰和等洋行購辦不少鴨毛中尤以本地近處及南京鎭江等貨爲佳蓋哺鴨肥壯毛亦滋潤濃厚之故現大包價在三十二兩左右小包二十六兩各鷄鴨毛行招集多數女工選揀打包裝輪若德商復動則價尙欲飛俏也鵝毛去路殊稀鷄毛則存底不少洋莊竟無顧問云 
[仰光暹邏洋米之市價]  
　　仰光暹邏等處洋米經本埠官紳籌辦運申以來市上各米店現已增添零糶如飯館及手藝作場大都購買惟米性堅硬煑後利於熱食陸續裝到已有二十餘萬包隨到隨銷前昨兩日有外洋公司輪船進口裝有仰光秈米各二萬包現正起卸上棧每包二百磅價九元數角 
[烟酒聯合會常會記]  
　　中國烟酒聯合會昨日午後三時開星期常會首由主席報告開會宗旨畢即將迭接同業來函聲言近日市間銅元日賤商業中屢受影響貽害非淺請設法維持次由俞葆康起言銅元價賤之原因實由私鑄充斥其數益多應先杜絕私鑄方爲救濟市面之張本次又報告接得當塗烟酒聯合會來函稱該分會已於上月間遵奉組織報告成立擬分擔總會經費幷定大會日期云云公决近來分會幾遍全國應否於本年内再開大會一次且俟多數同意後再行定期召集次報告六安商會江厚卿朱雲樵等十餘人來函發起安徽六安烟酒聯合分會索取分會簡章以資依據而圖一致云云公决即日檢寄簡章幷復函歡迎議畢時已五鐘當即搖鈴散會 
[俄災振濟會之舞蹈大會紀]  
　　▲舞蹈者爲歐美非亞四大洲之各國人 
　　昨晚九時俄國災荒賑濟會在夏令配克大戲院舉行舞蹈大會所擔任舞蹈者爲歐美非亞四大洲各國之人往觀之士女樓上下均滿座由該會游藝主任任矜蘋君與孫道勝·余鵬諸君招待並由任君演說略謂此會所入盡充俄災振欵蓋因救災恤鄰實爲今古不易之道况俄國自政變後對吾中華民國頗能實行親善且有惠於吾國如不共起籌欵振之實難爲情也云云次用電映影片再次即爲世界各國式之舞蹈歐洲式則有英吉利舞高加沙舞希臘古舞波蘭對舞藝術舞倦鵝舞德國戲劇舞比利時舞俄國古舞西班牙舞美洲式則有美洲舞神舞非洲式則有笛舞埃及舞亞洲式則有西比利亞舞中日戲劇舞舞袖琴絃美不可言驚鴻游龍飛隼脫兎不足方其全部其最難能可貴者莫若一種旋舞轉其身如飛蓬非極有功夫者不辦也其餘精采亦多演至十二時乃散 
[俄災振濟會昨訊]  
　　俄災振濟會上海部同人因京會幹事長王卓山返京在即特於今晚召集各股主任常駐幹事開一歡送會此次募捐精神上頗得圓滿之結果國際人格關係甚鉅該會日内正在編輯會刊藉以徴信又該會昨日收到晏摩氏女學校募得大洋五十一元小洋五十六角銅元十二枚 
[軍用米改撥小米]  
　　陸軍部以部轄各軍隊常年所需軍用食米向章由部撥欵採購自本年以來米價昂貴又因庫欵支絀以致額定米價不敷甚巨現特議定以後本部管轄各軍隊須請領米價者改爲由部發給小米蓋小米産自北地米價較賤運費亦省每擔作定價洋三元三角經購就小米六千擔備撥軍用一俟大米價格稍廉仍准採購大米藉節庫欵昨已通令所轄各軍隊遵照辦理矣 
[蘇督新招兵北上]  
　　江蘇齊督此次所招新兵編成一混成旅及輜重營一營所有該旅長官均由第六師部下選派充任現准吳巡閱使商請撥兵輔助故將新編制之一混成旅全部官兵發給軍械子彈又輜重營一營置備軍用物品於日前由寗出發乘坐津浦火車起程赴北聽候指揮云 
[四明公所常年大會紀]  
　　昨日爲四明公所常年大會下午三時半開會會員到者二百餘人董事會到者朱葆三嚴子鈞周湘雲嚴漁三葛虞臣等五人公義會董事到者方椒伯陳良玉陳蓉館陳文鑑孫梅堂洪賢鈁石運乾等九人首由董事周湘雲報告開會宗旨畧謂今日爲本公所常年會大會除報告帳略選舉公義聯合會董事外尙須討論四明醫院章程及辦法報告畢公推葛虞臣主席葛君謂此時應先請陶輝庭報告帳略當由陶君詳報歷年各種收支並謂前次所募南北廠捐共計四十三萬八千元南廠建築費計十八萬三千元北廠二十一萬六千元東廠一萬五千元兩項收支相抵外尙餘一萬數千元惟將來開幕時費用浩大此區區之數斷不敷應用尙望各董事熱心贊助云云報告畢主席復言四明醫院早經動工建築約於六月底可以竣工其章程業已草定恐有不妥之處敢請在會諸君共同討論當由主席逐條宣讀略有更改遂通過次討論四明醫院收納傳染花柳神經等病在本院未設備是項醫室以前由本院轉送他醫院診治之全體贊成通過次選舉公義會董事當推韓孝先王美章葉棣盦葛尉平等四人爲檢票員開票結果方椒柏石運乾洪賢鈁孫梅堂樂俊寳陳文鑑張延鐘陳蓉館秦潤卿等九人當選次多數爲陳良玉孫衡甫及散會已鐘鳴七下矣 
[蘇童子軍輇事會記]  
　　昨日（二十一日）方斜路中華民國江蘇童子軍聯合會於上午十時開幹事員會到者沈信卿章伯寅沈同一王英超戴企留陳廷禎潘競民等七人議决案件如下（一）宿遷商立國民學校第一區立第一國民學校第二國民學校第三國民學校等函報組織童子軍團附到報告表請派員考騐函請顧拯來君從速併往考騐（二）崇明師範講習所函報組織童子軍團附到隊員名册一份請派考騐又崇明縣立第五高等小學商立乙種商業學校市立城北小學等函報組織童子軍團請派員考騐議决均請顧拯來君從速分别前往考騐並請顧君於考騐時召集各團籌議組織本縣童子軍聯合會（三）寳應童子軍第一團函稱推舉朱贊臣沈瑞文兩君爲駭縣調查員當否請核議議决核與本會章程第九條相符可即照辦是日下午照章尙須開省總敎練員會因總敎練顧君在外攷騐不能出席故未開會云 
[昌世中學歡迎武術會紀]  
　　昨日虹口狄思威路昌世中學校歡迎中華武術會於該校課堂外廣場上天氣清朗惠風和暢男女來賓及學生到者人山人海幾無立足地塲中週懸萬國國旗隨風飄展彩色奪目秩序異常整肅時至三時許行開會禮先由該校校長朱葆元碩士致歡迎會詞次由會正陳勇三君答詞後由武術會主任吳志青君詳述各套拳術及練習之意義述畢各會員演各種潭腿及眞刀眞槍等技勇猛絕倫觀者擊節演畢由該校銅樂集奏樂以助餘興熱鬧異常鳴鐘六下始行散會云 
[精武體育會之宣講會]  
　　北四川路精武會昨晚七時許開第一次宣講會其宗旨原爲輔助社會敎育故所定節目充滿三育精神來賓擁擠座無隙地其秩序如下一主席報告（薛鞏初）二銅樂（會員）三國歌（會員）四滑稽音樂（莫氏兄弟）五國語宣講（李次山）六新戲法（陳子幹）七敎授潭腿（盧煒昌劉占五）八亡國淚新劇（會員）九粤語宣講（周鎭三）十敎授國語（雲作丞）十一國技（會員）其國語宣講題爲「獨立生活」李次山君講時引證紐約喬治少年共和國之故事指爲含養個人獨立之好模範而尤以根本改良剗除早婚惡習以期鑄成健全國民一語爲最合來賓心理演畢掌聲雷動粤語宣講題爲「歐美實况」周錫三君徧歷外邦本其所得侃侃而談言詞間復莊諧幷用闔座爲之傾倒餘如新劇「亡國淚」演至悲切時來賓至泣不能仰其針砭新舊家庭與時事亦較貼切有益世道不少雲作丞君敎授國語在座者隨同朗誦誠提倡國語之一善法也該會宣講每月舉行一次凡欲前往觀覽者可先向該會職員部索取入塲券並不取資云 
[上海主日學校推行會年會紀]  
　　上海基督敎主日學校推行會二十日下午假座青年會開常年大會到會者青年會總幹事西人駱維廉君德育幹事楊益惠君英人鮑愛世女士職員除美人唐愛華君外其餘職員均列席先由會長陳哲祥君報告開會宗旨大致謂本會成立已屆二載主日學校之開辦者計四所餘尙在進行之中誠願諸同志熱心毅力抱始終服務之精神積極進行則後日之造福於社會量非淺也次由職員謝炳炎君報告學生服務之成績如去歳閘北火災施麵包助捐欵及送醫院病人之花片及小書等（三）司庫石叔授君報告賬目（四）幹事林施二君報告一年中會務經過之情形（五）各校校長報告各校之優點及缺點（六）選舉新職員（七）討論徴求義務敎員向各禮拜堂及基督敎各團體徴求（八）楊益惠君向各職員勉勵（九）舉行聚餐會餐畢乃盡歡而散該會新職員如下會長陳哲祥君副會長林樂生君書記陳立美君蘇守恒君司庫石叔授君幹事謝炳炎君杜希彭君范更新君鄔立功君陳松峯君 
[嚴介庭德行碑開幕誌]  
　　聯合通信社云上海昌明學校同義樂善堂嚴氏第一公學中華工界志成會崇德女學芝罘路房各客聯合會大陸機器製造廠等七團體因本邑人嚴介庭德行卓著遺愛在人特在齊齊哈路嚴氏第一公學前建立德行碑以永紀念而誌景仰昨日午刻舉行開幕典禮禮塲正中爲嚴氏新祠堂中及棚内遍懸各界名流所贈詩文題詞約千餘件頗多佳搆石碑形式倣照美國式分爲五層上層與華表同上鐫嚴介庭先生德行碑字樣次層正面爲銅製廠公肖像像旁爲黎元洪題詞三四五層爲康有爲沈　昌諸人所撰文字碑臺上供花圈數十事場内外有警區隊士及童子軍照料來賓統計中西男女九百餘人開幕（一）沈知事主禮奏軍樂畢由執事宣讀祭文鞠躬學生唱愛國歌三章（二）明潤身報告（三）奏琴學生唱紀念歌（四）沈知事宣告嚴公德行事實並引伸其義爲演說之詞來賓演說者有錢亮臣戴懋齋黄申伯等演說畢奏細樂學生唱詩歌四章由執事宣讀歡迎來賓辭並由嚴裕堂致謝詞全體攝影執事肅來賓分别列席西餐並有種種游藝以助餘興奏樂散會後仍用汽車分送來賓返寓直至六時許始行竣事 
[小學敎育研究會開會紀]  
　　上海小學敎育研究會於昨日午前十時半開普通研究會到者三十三人所有議案照錄如下（一）研究設計敎學法參觀員報告（一）朱意誠報告各校設備及各校職員談話情形（一）陸仲琦顧心淹趙軌方報告各校敎育實况至十一時許散會 
[慕爾堂益德會徴求會第二次揭曉]  
　　三馬路慕爾堂益德會徴求會員於前晚舉行第二次同樂會來賓八百餘人其秩序有陳維新之演說張英榖女士之火棍愛國女學校之單人舞包文女士之銅琴獨奏王廷樑王悲兒之雙簧及楊培元周寳瑞郁文盛之三音聯彈幷由競榮職業義務學校童子軍到塲維持秩序徴求結果如下弎弌隊二百零六分景林隊一百四十八分慕爾隊四十六分海涵隊三十四分福音隊二十六分 
 
 

Page 16

 
 
[靖江同鄕會成立]  
　　靖江旅滬同鄕昨在新開河民國路九十二號籌備處開第四次職員會到會職員四十餘人由幹事張麗生主席宣佈草定之會章逐條通過繼由主席並調查科長褚順齋等相繼發表意見公同討論大槪關於調查手續務求迅速而能普及以期會務早日成立次由各調查員簽名領取調查簿　並志願書傳單等乃由主席宣告散會 
[民生恊濟會議設協濟醫院]  
　　民生協濟會議先設協濟醫院於本埠貴州路六十九號事務所内以應時勢之急需業已著手組織所需開辦經費已山發起人擔任並由楊了公慨助法書楹聯一百副即以所得代價充作醫院費用昨經發起人全體會議准於六月一日開幕公舉顔筱初爲院長楊了公爲副院長並聘定中醫孫劍庵曹仲衡西醫陳浩波孫緯才四醫常川輪流駐院施診應需常年經費再由發起人分投勸募以期久違 
[馬天民辦賬得奬勳章]  
　　在許理律師處充當繙繹員之馬天民因辦理順直振災頗具熱心經北京徐總統給予六等嘉禾章以示奬勵此項勳章已於日前頒發到滬由馬君受領矣 
[救濟婦孺會又有兩起結婚]  
　　昨日爲救濟婦孺會留養女子譚秋鳳與陳福泉結婚由會董項如松主婚徐乾麟證婚今日爲留養女子王雅亭與吳啓昌結婚由會董王曉籟主婚董體芳證婚是日適有上海工部局西董多人到江灣參觀模範工廠遂乘便參觀結婚一時音樂迭奏歡聲雷動 
[滬南工巡捐局整頓稅欵]  
　　滬南工巡捐局前因經費支絀詳請上台將徴收之地方稅切實整頓增加稅數當奉批准照辦後經姚局長布告外即行派員分向各戶勸徴迄今仍無效果茲因淞滬警察廳長前曾函請追加警察經費即以地方稅酌撥姚局長得所轄境内之公館紳富等均無地方稅繳納間有所繳者亦未足額於公欵日見短絀不得不速籌補救方法以資挹注爰特據情詳明松滬何護軍使擬分門别類設法勸徴凡軍警政法各界俱請軍使設法疏通其紳商學各界均請本局名譽各董事擔任分别勸導照章繳納稅欵以裕稅收而應公需云 
[滬寧鐵路招考車務生]  
　　滬寗鐵路車務傳習所每年招考車務生兩次本屆定於二十一日（即今日）舉行所試科目爲英文地理算學國文體格五種額取四十名六個月畢業畢業後即分派本路各站辦事該廳監督即前車務總管劉公謀氏並聘沈志剛孫子祺周紹基等爲主任敎員其校舍則設在閘北旱橋下云 
[通令軍警保護繭市]  
　　松滬護軍使署前日通令所屬各軍警文云案准江蘇督軍齊省長王公函内開查絲繭一項爲江浙出産之大宗値此春繭登塲正當大局不靖之際華洋各商一時齊集内地各處運欵運貨均須保護周密茲據江浙皖絲業公所沈鏞等敬日代電請爲通飭軍警盡力保護前來除分行外相應函請貴護軍使即希轉飭所部選派軍隊認眞保護以維商業等因准此除分令外合行令仰該軍警轉飭所屬務將華洋各絲商運送欵洋繭貨一經輸運過境自當妥爲保護勿稍疏虞云云 
[徐警廳長之稽查談]  
　　淞滬警察廳長徐輔洲查得邇來華界所屬各區所範圍以内時有盜刦傷人情事其中雖竊盜充斥實由警務之廢弛除飭屬嚴加整頓緝捕外前晚十二時後徐廳長親自策騎减從分赴各區所調查警正佐巡官等是否在署辦公及各長警勤惰與否以資稽考 
[藥業演戲酬藥王]  
　　本埠城内外藥業飲片同行循例於前昨等日在滬城藥局弄藥王廟演戲酬神自晨至暮觀者異常擁擠一區三分所馬署員飭派長警蒞廟彈壓故無肇衅情事 
[捕房懸賞緝拿郭慶安]  
　　公共總巡捕房稽查處昨發通緝佈告文云爲懸賞緝拿事照得郭慶安一名寗波人前業經理年四十九歲身約高五尺四寸眼黑帶眼鏡身軀魁梧前住元芳路二九二號爲因私用公欵及假造賬目案業由會審公堂出票拘拿在案因此合行通緝仰諸色人等一體知悉如有人將其拿獲者當由原主給予賞格洋二百五十元仰各凛遵云云 
[懸賞購緝命案中之江小俊子]  
　　上月二十四號滬西康腦脫路麥田内發現被人謀斃之女尸嗣經公共公廨騐訊得係陳某之妻蘇州人諭令收殮聽候緝兇等情曾誌前報迄近一月捕房詳細偵查始悉死者名石妺貞而江北人江小俊子對於此案極有關係現由麥警務長命刑事稽查處懸賞以五十元購緝江小俊子到案訊辦 
[中外交易所清理訊]  
　　中外證劵物品交易所理事長汪幼安前被股東劉植顧易奎延達商律師代表在法公堂控其不理股欵等情判着汪交保候核在案昨又傳訊先由被告律師聲稱此案早經請求清理賬目惟此交易所市場尙未退租所有生財器具均在所内應請堂上准予派員清理等語中西讞員令判該所生財拍賣房屋准予退租賬簿及各項證據著交檢察處保存聽候核奪 
[史毛氏王鳳祥和姦案審結]  
　　▲婦女還是少看戲 
　　史毛氏與伶人王鳳祥通姦爲氏夫史佩勳雙雙拘獲送由四區警署函送地檢廳訊辦一案茲悉此案業奉檢察官預審明確起訴審判廳請爲公判等因前日下午奉章推事官會同許檢察官開庭審理原告史佩勳訴稱在裕通花廠爲業家住池浜橋永祥里妻毛氏成婚已久近來常至歌舞台觀劇致與伶人王鳳祥通姦賃姦所在烏鎭路商人因顔而攸關一再開導詎氏置若罔聞不得已故往姦所雙雙獲案現在不願與妻偕老懚願離異質之兩被告俯首無詞求恩問官會商之下即以本日辯論終結判史毛氏王鳳祥分别還押原告命退聽候宣判飭遵 
[誘姦女子押兩月]  
　　楊耀興之胞妹阿來日前被某洋人西崽沈金華誘至洋東家姦宿一宵翌日沈將阿來送至楊耀興親戚家中被楊得悉報告捕房飭探將沈拘案帶入捕房昨解法公堂請究先由原告及楊阿來投訴被奸情形詰之沈金華供楊阿來實因被伊兄楊耀興之岳母凌虐自願至民人處住宿一夜並非民人誘拐餘供支吾中西官判沈押西牢二個月以儆 
[打不怕的姦夫]  
　　眞茹鄕人錢勝泉之妻龔氏因與該處姚家浜開茶館之季阿弟通姦日前被錢糾衆捉姦將季痛毆經人解勸了事詎昨晨季乃誘拐龔氏捲逃匿居潭子灣親戚某甲家内某恐被累通信與錢報告四區派駐所將男女一併逮獲解入區署押候訊辦 
[勾引傭婦吃講茶]  
　　鹽城人徐阿林住閘北太平里業電燈工匠其妻陳氏前由鄰居湛大和尙之妻王氏介紹至海州人謝懷邦家帮傭被謝百般勾誘陳氏不允前日仍由湛王氏往謝家將陳氏領回而謝忽稱被陳氏捲竊衣服多件約在共和路萬興茶樓講茶評理由該樓主揚州人時萬和鳴警一併拘入四區聽候訊辦 
[醋性發兮流血]  
　　通州人曹連坤向與蕩婦戴蓮大姘識近戴婦另抱琶琶爲曹得知恨氏切齒昨曹在楊樹浦途遇乃不問情由將戴婦扭住肆毆致頭面受傷由蓮大之同伴女子郭秀英鳴由七百八十八號巡捕到來將曹拘入捕房押候解廨請辦 
[新記浜路之搶案]  
　　前晚夜半十點餘鐘有盜匪多人至虹口新記浜路擁入某烟紙店出示手槍嚇禁店夥人等聲張刦取大小現洋一百餘元出門逃逸迨捕房聞悉派探往拿匪已無踪歸稟捕頭諭候咨請各捕房一體協緝務獲究辦 
[嘉興路之燕子窠]  
　　鎭江人王殿榮在東嘉興路一百三十號門牌私設燕子窠供人開燈私吸洋烟被該管捕房華探目沈阿炳包探葛祖元查悉稟明捕頭協同西探前往將王拘獲連同烟客王德榮沈二並烟具一併帶入捕房捕頭諭飭押候解究 
[小孩官司打不成]  
　　▲滾錢賭博之肇事 
　　啓浜路太平街混堂弄中每日下午必有多數小孩在地上滾錢賭博前日下午有小孩陳維明者因此賭博與吳星海吳福海吳壽福等衝突起畔互相扭毆陳父陳錫林家住三牌樓聞耗趕往即鳴警將三吳拘送一區二分所陳亦携子到所聲稱兒子被毆受傷要求伸雪當因案關傷害立命函送地檢廳當經孫檢察官提案騐訊之下以雙方小孩均年未成丁且彼此供詞各異騐明陳維明並無傷痕案難成立判陳維明當堂交父領回吳星海等三孩除嚴加申斥外立傳伊父兄來案領回約束了案 
[煙紙店兌出銅洋之科罰]  
　　某西婦前日投法捕房控稱婦人向大馬咱某烟紙店兌換五元鈔票一紙不料找出之大洋均係銅質察破向論不服故此投案請求傳察訊究捕頭得供飭探陸榮興前往將該店夥顧少卿王阿全陳賢忠等三人一併帶入捕房略詰一過諭令退去昨日傳至法公堂請究先由原告投訴前情當將調洋呈鑒詰之被告等同供實係原告自己持銅質大洋到來混用民人察破拒却不敢用出餘供支吾中西讞員判著三被告罰洋十元充公銅洋銷燬 
[途人猝斃]  
　　昨日下午三時許有一形似苦力年約三十餘之男子行經九江路忽然倒地不省人事經老閘捕房九百十號華捕到來車送仁濟醫院醫治即氣絕斃命由院報告捕房派捕將屍車送騐屍所候請示公堂辦理 
[六個私娼]  
　　私娼王鳳仙范金仙陳小雲王二寳何桂華何鳳英均未向工部局捐領爲娼執照在山東路三百三十四號西藏路六十六號兩雉妓窠内賣淫前晚又同至路上拉客被巡捕查見拘入捕房經捕頭詰悉前情諭各存洋十元保出着自投公廨候訊 
[九個偷兒]  
　　阮阿慶鄔榮昌陳阿四徐仁昌陸顧忠陸阿四潘花奎黄洪生錢榮昌分别行竊山海關路九百六十四號朱和洲之包車一輛廟弄二十五號西人愛力司之金表衣服新閘路五百十六號張掌生之皮鞋衣物廣東路二百九十一號馬茂杏　浙江路一百八十八號陸阿金之衣物被各該管捕房於前昨等日將阮等先後緝獲押候解送公共公廨訊辦 
[劣孩搶飾押六月]  
　　劣孩王阿二前日至法租界强搶左竹卿家五歲小孩耳上所戴之金圈一只飛奔而逸該孩大哭致被原告得悉出外鳴捕將王人贓並獲帶入捕房昨解法公堂請究先由原告投訴被搶情形詰之王孩供認搶物中西官判押西牢六個月贓給原告領去 
公布欄 
[江蘇高等檢察廳]  
　　批示宋石氏狀悉該案旣未正式判决應仍逕向原縣依法訴催所請提訊之處核與法定程序不合未使照准此批▲王德置狀悉查爾姪應否交保依法仍應向原縣請求毋輒來廳越凟此批▲朱倪氏狀悉此案前經本廳調閱原卷丹徒縣却下處分並無不合該民再議各節均無理由業將原卷發還並令縣轉諭在案仰即知照此批▲詹世文狀悉准予撤銷上告發監執行此批▲凌柏松控訴狀悉候調卷核辦此批▲律師朱樹楨呈一件爲購存舊狀請補印發還由據呈及舊狀二本均悉查刑委狀應補狀價七分一釐嗣據繳到應准補印發還仰即來廳具領可也此批（以上五月二十一號） 
[上海地方審判廳]  
　　判决主文（簡易庭）一件判决徐錦田與陳世掌保證　務涉訟一案（主文）陳世掌應償還徐錦田借欵洋十八元訴訟費用歸陳世掌負擔▲一件判决黄桂初訴邵永濤賬欵糾葛一案（主文）邵永濤應償還黄桂初洋二百四十元訟費歸邵永濤負擔▲一件判决楊正奎與朱根全等債務涉訟一案（主文）原告人對於顧文忠之請求准予註銷對於朱根全許周杏林之請求駁回本案訴訟費用歸原告人負擔▲一件判决盧元英與周錦帆借欵糾葛一案（主文）周錦帆應償還盧元英本銀九百兩並自民國九年舊歷六月二十六日起與執行終了日止按月一分二釐計算之利息如周錦帆不能償還時應由孫亦君黄友林負擔理楚之責周錦帆又應償還盧元英本洋二百元並自民國九年舊曆十月初十日起至執行終了日止按月二分計算之利息周錦帆如不能償還時應由黄友林代償訟費歸周錦帆負擔（民一庭）一件喬漢濱與火郁周因租欵涉訟聲請一案（主文）本件聲請駁回聲請費用歸聲請人負擔▲一件判决趙頴夏與趙二孫等因契價糾葛涉訟一案（主文）被告人趙二孫應給付原告人公産餘欵七股之一計銀洋二千四百九十四元七角八分釐原告人其餘之請求駁回訴訟費用歸原告人負擔十分之六被告人負擔十分之四▲一件判决張貴裕與王大新因房屋糾葛控訴一案（主文）本件控訴駁回本審訴訟費用歸控訴人負擔▲一件判决陳國柱與楊恆興等因婚姻涉訟一案（主文）楊恒興與陳巧雲之婚姻應准陳國柱之請求予以撤銷陳國柱對於楊恆興交人之請求及對於陳國生陳聚楚請求均應駁回本案訴訟費用歸楊恒興負擔▲一件判决龐鴻飛與盧福全國贖屋涉訟控告一案（主文）原判撤銷龐鴻飛承繼受典坐落塘橋鎭西新市房一所計朝南西首門面一問朝東園堂一間西首廳次間一間又邊次間一間共四間連同基地應找盧福全價洋一百三十一元作絕盧福全不得回贖本案訴訟費用盧福全負擔三分之二龐鴻飛負擔三分之一▲一件判决魏之朝與董潤六等因佔地涉訟控告一案（主文）原判關於抵押字作廢部分撤銷控訴人其餘之控訴駁黄蔡氏在第一審之參加訴訟駁回本審訴訟費用歸控訴人負擔（民二庭）一件汪金氏與楊春榮基地糾葛抗告一案（主文）本件抗告駁回抗告印紙費歸抗告人負擔▲一件判决楊靜容與顧沛江債務糾葛控訴一案（主文）原判變更控訴人應償還被控訴人洋五十二元錢三十二千八百文被控訴人在第一審其餘之請求駁回控訴人其餘之控訴駁回本案訟費除聲明窒碍費用應果控訴人負擔外餘歸兩造各半負擔 
　　批示一件馬觀書狀請發局工作由狀悉候傳原告來案訊奪此批▲一件劉金榮狀稱限期繳欵請停止拍賣由狀悉着即將案欵如數交廳毋得藉詞狡展致滋訟累所請停上拍賣之處碍難照准此批▲一件張顧氏狀領契據等件由准領此批▲一件詹汪氏狀領案欵並訟費由准領此批▲一件張楚卿狀請銷案由狀悉准將王致和開釋完案此批▲一件陶福昌狀保喬桂堂由狀悉旣據該民與張益慶先後具保前來准予共同開釋此批▲一件張益慶狀保喬桂堂由狀悉已於陶福昌保狀内明白批示矣仰即知照此批▲一件陸子文等狀請退保由狀悉應俟林芸秋來案認明時再行核奪此批▲一件顧瑞祥狀請免予票傳由狀悉着即來案候諭此批▲一件連呂祥等狀稱案經和解請予註銷由狀悉准予和解完案此批▲一件張衛氏狀請給領證件由狀悉准予來廳繳證具領此批▲一件費阿美狀請執行由狀悉本案卷尙未奉江蘇高等審判廳發回所請應從緩議此批▲一件朱陳氏狀請給予具領由狀悉准予來廳繳證具領此批▲一件劉阿冬狀交訟費由准交此批▲一件周應時狀請銷案由狀悉准予銷案此批▲一件唐楊氏狀領單據由准領此批▲一件倪雲來狀請抄錄與潘函頻抵契糾葛案判决書由准抄此批▲一件張小毛狀請傳案執行由狀悉准予傳追此批▲一件符永發狀請給領由狀悉應俟卷宗發回再予核辦此批▲一件郭榮森狀交假扣押費由准交此批▲一件陳林泉狀交案欵由准交此批▲一件金張氏狀領案欵由准領此批▲一件沈根興狀保邵子記由准保此批以上五月十二日 
[上海地方檢察廳]  
　　批示瞿耀彝候續訊此批▲史席珍狀悉候傳史錢生核奪此批▲孫濃軒爾旣與瞿頌德等均不認識何以於雙方互毆時揷八解勸致被誣指所訴顯不近情特斥此批▲王畏勝狀悉本案業已訊明倪立東等係圖頼債務起見與意圖他人受刑事處分者有間不成立誣告問題所請應毋庸議此批▲金福福狀悉案正查靜候訊明核辦至請求賠償損害一節核與公訴部分並無關係不能附帶提起私訴仰自赴審廳獨立起訴可也此批以上五月二十日 
[淞滬警察廳]  
　　批示上海運銷美　肉業公所批來呈已悉據稱近有未經上海中美醫官檢騐給照准予運銷之出口肉質打包運出在市混售請爲取締等情如果屬實該起運之人旣背定章又失信用恐其中必有碍及衛生之貨自應從嚴查禁以儆將來候據情函請交涉員轉函美領事電致小呂宋關監督隨時查究並函請厦門關監督一體查禁可也仰即知照此批 
 
 

Page 17

 
 
自由談 
閒話 
[繁華風轉記（六）] [  昭實]  
　　天下事巧合處正多予今以數字爲言巴黎之大容『二』 
美與美人風相關者乃爲『三』場與美術家結不解緣者乃爲『四』次大展覽會散茵河畔有大宮ＧrandＰalais旁通向靄麗舍蔭道ＡvenueedsＣhamps-Ｅlysees爲最大之展覽會所其餘零星陳列舍八九兩月外幾乎時時有之最盛者爲四五兩月第一爲五月間舉行之法蘭西美術家展覽會（法文稱展覽會爲『紗籠』意爲『雅室』）ＳalonedsＡrtistesＦrancais成立最早取格最嚴所陳爲最古之畫院派其畫悉循章法極有準繩第二爲四月間舉行之國民美術展覽會ＳalonＮationaledesＢeaux-Ａrts所陳仍以畫院派爲最多此會成立原因聞係法蘭西美展過於謹嚴多數傑作不能入内陳列乃有一部分别畫家另立新會以與前會對峙現在以上兩種大展覽會均因會中有資格之免驗人員過多會外投送畫件極難膺選而參觀之客亦僅對入選之會外佳作特别注意云其次爲十月所謂秋季紗籠Ｓslond 'automne乃巴黎市第三種大展覽會其宗旨在提倡新美術畫品以印象派爲最多其餘新派亦許闌入惟須經一度之審定方可陳列夫散矚宜春映相宜夏作畫宜秋秋季與畫家關係本切得此佳會誠多實益第四種爲獨立展覽會ＳalondesＡrtistesindependanis本年（一千九百二十二年）定期二月舉行戰後最流行之角撇派（一名立體派）新體畫法在一千九百二十一年間已大失敗故其所陳最新畫派祇有尙在試騐時期之未來派無論何人手筆無論何種畫品不必審查均可陳列奇形怪狀有似畫者有不成畫者祗須於他人質問時本人能以充分理由答辯而已是以參與上述三種展覽會之畫界名手大抵羞與爲伍 
筆記 
[歷刦記（五）] [  智軒]  
　　一鄰翁謂離此月餘矣且曰汝母自汝失踪遍詢之人知汝雖未慘遭極刑而爲賊拿之遠去頗慄慄不安終夜哭泣見有自賊中歸者必往探問亦不得確耗會汝父自寗遄歸謂茲地險不可久居即遷寓於離此百里餘之大雲山麓今當在彼也余聞語心始稍慰即宿鄰家翌日破曉遄行四十餘里時將向午抵一小橋忽見一賊持刀踞其上幸背向前不吾見否則殆矣然亦左右旋舞若作覓人狀余大驚默念奔波多時始克抵此若别取途徑勢將前功盡棄不得已遂决意冒險進行第驚弓之鳥恐再蹈覆轍終不果於是復匿草叢中擬俟其他適過此橋乃待之久日薄西山而賊仍屹立不動予窘極遂乘其不備蛇行疾前時路側適有山急沿山坡而上行十餘里不少息已而倦極仆地酣臥及醒天已大明復行十餘里將抵大雲山麓叢莽荒僻寂無人煙知父母相見有期心始寗貼步履亦健忽見叢塜塜頭立一婦人衣藍衫見余至忽袖出短哨隨風一呼枯樹蔭中突出健兒無數猛撲余身余大驚失色正危急間忽吾父來立制止始已蓋吾父及鄕民苦匪軍騷擾久矣無法自脫不得已遂共舉吾父創立民團鄕人則盡遷山麓暫謀自保苟匪軍擄掠至此則羣起禦之匪不得逞常僞爲丐者來相窺探故令婦立塜頭使盡守望之責凡見生人入境立即傳聞逮捕使不致遠逸頃見余亦即疑爲敵偵也自是余遂潛匿大雲山麓數載及東南半壁肅清重回故里不期時光迅速忽忽老矣老而不死再遭兵燹其情何堪噫浮生若寄豈終難倖免乎翁述至此夜已交午珍重别去詰旦予遂濡筆草是記 
曲話 
[西崑拾零] [  蔗畊居士]  
　　▲論元明作劇之價値及其軼事 
　　胡元一代文學以戲曲爲最著即世稱北曲是也其中大抵以雜劇居多間亦有院本者曲中詞句專尙白描不事藻飾運用蒙古族胡人方言塡人有韻之文能出諸自然故能成一代文獻可與宋之詞（樂府之詞）唐之詩六朝之駢儷文晋之法書楚之離騷相提並論開後世戲劇之源流標審美高尙之精神究其遠因雖承宋代樂府詞章之後然不可謂非胡虜人主中原之賜也而如此傑作在元人當時固不自知其爲傑作也即後世之研究文學者亦往往置詞曲於不論意謂此乃雕蟲小技壯夫不爲間有一二文人獵涉及此未有不大加讚歎而爲之傾倒者蓋元曲能描寫當代現狀與文人胸中磊落不平之氣神來之筆眞情自然流露讀之足收情文雙生之妙即謂爲中國最有價値之文學亦無不可 
小說 
[社會小說人間地獄（一○五）] [  娑婆生]  
　　第十七回忽掛先容五爺匍匐强書債劵稚子驚啼 
　　黎宛亭點了一點頭賈大人道時候確已不早不碰和也好說罷也從身邊掏出三塊錢隨手付給小大姐黎宛亭道何必客氣呢今天眞是虛邀了改一天我們痛痛快快打半天牌罷紅雪仙館道賈大人旣不碰和請用點稀飯罷賈大人曉得稀飯不過是紅雪仙館催客動身的表示賈大人也知趣立起身來便告辭了黎宛亭道何妨略吃點稀飯向去呢賈大人笑道恕不奉陪了今天這個局面老兄恐怕免不了要受刑訊呢黎宛亭道那也何至於此賈大人一路笑着一面走着道這也是老兄的艶福呢宛亭便送至門口說明天再見紅雪仙館如何拷問宛亭是否果如賈大人說刑訊暫且按下不提且說賈大人出了紅雪仙館見衖堂裏妓院門前的芳標錦字俱已收拾一空有幾家尙有門燈點著大一半已是燈火黯然雙扉深掩有一兩家樓上微有燈影牌聲知道歡塲未散賈大人一路行來一家一家妓院門前經過心想此時夜午更深大槪已是蕩子妖姬眞個銷魂的時候了想著少年光景選色徴歌曲院中也是人人倒屐强迫留髠也不止一次如今老矣只好讓黎大塊頭等少年裙屐出一頭地了心上未免有些感慨起來信步走去不覺已穿出衖堂走到馬路僱了黄包車一直回自家客棧裏來走進門他的家人高升見了賈大人如獲至寳一般忙道找了老爺好半天全没找着大舞台第一台連樓外樓游戲場全找到了單是進門買票的錢和黄包車錢已經化掉了一塊多到底老爺在那裏的賈大人道你莫管你找我爲着何事高升喘了一口氣道有要緊的事賈大人道什麽要緊事莫非徐和卿徐大人那裏送信來了嗎高升道不是不是賈大人着急道什麽事你快說呀賈大人素來曉得這位高升遇着越是要緊的事越是急得說不出話來今天又碰着他犯老毛病了高升又喘了一口氣道這件事體人命關天莫說老爺聽了要急便是我聽了也同浸在冷水裏一般可憐呀可憐賈大人道究竟什麽事你快說你莫管我急不急高升道屠五老爺吞了生鴉片烟尋死了這不是一件人命關天的一件大事嗎賈大人聽了也發呆了問道那個屠五老爺高升道就是住在虹口的屠親家老爺賈大人道你莫弄錯了是屠五老爺自己嗎高升道千眞萬確是屠五老爺自己賈大人道你怎麽知道的高升道屠五老爺的少爺自己跑了來說的他跑了一頭的汗連絨線結的一頂俄國帽子差不多總要汗透了他是專爲來尋老爺的老爺尋不着他又跑回去了我曉得這件事非同小可所以四方八面的尋老爺了連徐和卿徐大人那裏也去過了 
[餘瀋] [  寗負夢]  
　　蠶與蛛同爲蟲類蠶有絲蛛亦有絲蠶之絲自口出而作繭自殺可爲人用蛛之絲出自腹而織網自利不可爲人用故人視蠶蛛之輕重有天淵之别矣 
　　實則蠶爲蠶蛛爲蛛在自然界中各成其生活而已安有些微輕重之别哉 
 
 
 

Page 18

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
[成功百訣十一版]  
　　沈有乾君成功百訣業經銀館十一版每册仍收回印本本五分外埠函購加費一分售書處本館營部茲寄售處中華職業敎育社中華書局 
常評 
[尊榮] [  箴]  
　　尊榮二字非民國之精神也凡爲民國服務者無論何人均不當有此思想 
　　總統公僕耳何尊之有何榮之有今之聲明無意於第二届尊榮者是卽不啻聲明其有意於第一屆尊榮也夫視總統爲尊榮其思想已根本錯誤而况乎其有意乎然果能無意於第二届雖不可謂根本之覺悟尙不可謂非小小之覺悟也 
　　我國民試熟思之此後願得自以爲尊榮之總統乎抑願得不自以爲尊不自以爲榮而自以爲公僕之總統乎是在全國國民之思想均不以總統爲尊榮而後能産生確爲公僕之總統矣 
衞生 
[産婦須知] [  中華衛生敎育會]  
　　一臨産注意 
　　生兒乃尋常之事然苟不有合宜之注意則亦可生危險故婦女如一懷孕卽當請醫生診視其始醫生固無庸多事然或有異樣之徴兆醫生治之自然較易爲力如欲請一看護婦亦當先與醫生相商苟看護婦與醫生平時原屬聯手則同事自然更覺相宜也 
　　臨産時能在醫院爲最佳因較家内簡便而穩妥如無醫院或醫生不得不傭穩婆者宜使之洗淨手指細刷指甲必十分清潔並備一件洗淨之長單衣使之穿着房間亦宜灑掃使無塵埃凡與孕婦或嬰兒接觸之物件必先消毒如草紙及紥臍帶之線等清潔爲孕婦嬰兒幸福之必要倘能在此短時期注意此事以減少日後無盡之憂慮與費用别人何樂而不爲乎假如彼處無醫院所用之物件祇能自已消毒其法以蒸氣爲最妙以大飯鍋内置一碗架碗架上置一盆欲消毒之物卽置盆内鍋中之水齊及碗架然後將鍋蓋蓋上而煑之俟水沸後再煑一點鐘之久而後所謂消毒之法盡矣取出後在日光中洒乾勿使塵埃染着晒乾後小心收藏之用時取出 
　　二産後調養 
　　産後初期爲産婦乳質發生之時亦爲子宮還原之時然自已乳兒之産婦其子宮還原時較速於不自乳兒者普通産婦子宮還原時期在六星期至八星期之間産婦雖自覺强健未至完全復原之時必須每日有靜養休息之時若産後卽事游戲或工作則子宮之復原常因此停頓或且永遠不能復原故不可不愼也大抵産婦十日後能起坐二星期後可在房内行走一個月後可在宅内游動惟一個半月以前决不可卽如平時操作如兩個月以内月經復來則當臥而休養或請醫生診治 
經濟 
[商業問題之研究（續）] [  吳東初]  
　　零購學（十五）貨物來源（四）合作社 
　　歐美商業之進步日新月異不論廠家或批發商或零售商都於本身之利益不肯放棄大家設法維持公衆之利益即是保全個人之利益所謂合作之精神非常令人佩服譬如零售商對於進貨則就同行設立一種「進貨的合作社」免除中間人之費用以團體名義向廠家進貨甚是便宜國人之經商者對於茲篇所提之合作社大堪注意也 
　　按「進貨的合作社」可就當地同業同行組織成之規定章程聘選職員分認會費購貨之權授與職員職員就逐日所獲於會員（指入會之商店）之報告知所缺之貨何名何種所需幾何用合作社名義向廠家購配一店所需用者不多合十百店則必成一巨大之量額於是定單一到廠家之手即蒙給以批發之折扣發票開出隨貨逕送社中社中收到即分配於各店各店得貨已份應出若干繳與社中由社中匯齊而清了廠家所賒貨欵在廠家並無損失在零售店則獲益非淺矣假使未有此種合作社之設立廠家斷無如此之優待吾在美時調查及此不覺滿懷生感何彼邦商業同行之協力合作如彼而吾國同行之嫉妒怨恨如此耶商人之道德靡不可於此處驗得之寄語吾國之商界同志何不急起直追而於同行謀與歐美有同樣之組織乎姑勿論團結合羣之精神如何重要即爲各店自身之利益計亦不可不實行此種有價値之合作社也 
道德 
[西方格言（二九○）] [  謝介子選譯]  
　　勇者恒安（愛慕深）（Ｅmerson） 
　　學爲有用（英吉利諺） 
　　人皆思其所能多於天賦之腦力（意大利諺） 
　　母使汝舌不能隨腦而動（英吉利諺） 
 
[大人先生热心公益之真相　]  
　　物之　　毒汁（法蘭西諺） 
　　明爭優於暗恨（英吉利諺） 
　　純乎自然雖小亦足（臘丁諺） 
　　無所費斯無所需（英吉利諺） 
　　欲有價値當求難能（德意志諺） 
　　正義之行傷痕亦有榮譽（和曼爾）（Ｈomer） 
敎育 
[小學敎員之責任] [  震春]  
　　敎育難敎育而爲小學更難蓋任小學敎席者須有健全之身體健全之精神以膺此極重之職務極繁之事業是以熱心從事猶恐未必優良而偶一不愼輒流爲腐敗故小學之優良與不優良恒視夫敎員之熱心與否而已蓋敎員之熱心者其必以責任自勉也今述如下 
　　（一）宜有責任心敎員旣任小學須視校中一切事務猶如己事不可祇認上課爲責任而於課前之凖備課後之料理置之不問也且團體訓練如何個人訓練如何管理方法如何又當隨時隨地審察學生之性質而後分别施之至於各種表簿亦當謄閱不可怠忽而抛棄也敎員能若是方可謂之有責任心 
　　（二）宜有親愛心小學校中之學生其年齡大率在八九歲左右故智識幼稚而多畏懼心敎員視學童當如己子一舉一動須含有親愛之意時時與兒童談話或在操塲共同運動使彼等知先生之親吾愛吾而無畏懼之心也不然兒童視學校爲畏途視敎員如獅虎來學者方日少一日而欲學校發達豈不難哉故不可不有親愛心 
　　（三）宜有研究心敎育潮流愈趨愈新决無中止故爲敎員者宜參觀優良學校參考敎育書籍以研之究之俾學校日臻於善余觀今之小學法舊而不思改良式古而不思求新大都故步自封參觀參考等事置於腦後而欲學校發達敎法改良其可得乎故不可無研究心 
　　（四）宜有認耐心小學校中貴内容與形式相合故上課也須提起精神以敎授焉表簿也須用心畫策以謄閱焉每上一時之課恒有一時之表簿終日孜孜惟恐不逮嗚呼敎員之職務勞苦矣若無忍耐心以繼之徒敷衍了事則其内容與形式尙堪問耶爲敎員者須念責任所在而毅然具此忍耐心 
　　（五）宜修養以得信仰心欲學校推廣敎育普及全在人民信仰中國辦學十餘年時時言推廣而學校不見多日日言取締而私塾不見少此何故歟人民不信仰也夫學校而爲人所信仰者此蓋由於敎員成之敎員能自思自勉引起人民之信仰則善辦小學而不愧爲敎員矣 
　　夫身爲敎員而能如上所述則旣種良因自得善果而社會之信仰必能日增一日又何患學校之不能推廣而敎育之不克普及哉（乙種酬） 
 
