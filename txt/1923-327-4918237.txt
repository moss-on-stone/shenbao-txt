# 1923 - 327 - 4918237

 

Page 1

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
 

Page 2

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
 

Page 3

 
 
第一萬八千二百三十七號;中華民國十二年 西曆一千九百二十三年十二月二號
星期日 * *時論（特約） 
[憲法與感情] [  （心史）]  
　　民國自二年以來即從事制憲十年之間事實變更制憲者之感情隨之而異第一步爲希望强有力之政府與限制政府之權力兩派之爭雖其中希望於政府者不無受政府指使之人然國民多數心理亦以爲旣已設立政府而必令黨派之見束縛之使一事不可爲斷非爲國之道故於國會有不信任政府之權政府無解散國會之權頗有人惋惜謂事理不得其平者此沿襲君主憲法之眼光所具一種感情在袒政府者固有擁之使得跋扈之嫌即裁抑政府者亦實有畏之惟恐稍縱之意此種無謂之爭論至廣東制憲時尚爲停頓憲議之主點當時不悟民主國之憲法於此有正當之規定試舉普魯士憲法第五十七條言之其文云内閣之全體及各國務員於其在職須得國民之信任國民之信任依州議會表明之州議會得以其議决對於内閣或各閣員表示不信任不信任之議决於有效請求州議會解散國民請願存在時不得爲之所謂有效請求即憲法第六條所定請願解散州議會非由選民五分之一所提出不生效力是也請願存在謂此請願尚未解决時也此時議員若得不信任權推翻政府則是以國民所不信任之議會反盜國民所予不信任政府之權先發以制其敵也國民之請願解散正向政府提出而政府據以提之於議會故斯時之國民必爲右政府而左議會議會即不能濫用其裁抑政府之權以是見議會之不信任政府乃代國民表顯其不信任之心理若國民心理不如是則適以得自身之解散國民握信任政府與解散議會之最商權何所容議會與政府之各謀自利而爭執其有無規定乎此第一次感情之作用今已成過眼之雲烟然卒未以最高權還之國民祇於政府之無解散權無復有袒政府者爲之申理是此種感情之結果乃無所希望於政府之强有力但用議員所盜得國民之權以高壓之令其就我範圍以爲獵官索賄之武器而已夫此深文之言非謂制憲之議員人人具此意念但其不以主權予民則最後心至是也 
　　第二步爲限制中央之集權於是有主張省憲與反對省憲之標幟反對省憲之健將當時亦若尊重統一預防分裂之禍迨經賄選之試驗則此輩皆一落而受豬仔之美名主省憲者未必盡不仁賄選而反對省憲之有力者則無不在豬仔之列是又可知此種感情之動機爲深鑒於袁世凱之禍國而欲增高地方之實力以爲保障經三年以來無國會時之醖釀六年以來始復國會之討論上年再復國會之奮鬭雖主省憲者之爲數較多而反對省憲者之力能破壞憲會使不足議憲之法定數則固綽有把握當時似亦政見之不同其後忽然得反對派之讓步僅以省憲易爲省自治法所得者空文而省務院則由民選之省務員組成之仍符省長民選之實質在理豈不可謂爲反對者之軟化而不知其迫於賄選將用公布憲法號召議員之出席一時變態乃非復對於政治之感情純爲營賄者對於金錢之感情論人格最不足道然以賄選者自急其私乃易得憲法上限制軍閥之大關鍵則又不得不謂南下議員所失敗者爲不能制止其賄選所勝利者爲促成其公布限制軍閥之憲法以時效言以國計言守正派之所得實什伯千萬於賄選之議員深求其終始而當引爲國家之幸與其自身之光榮者也此三年以後裁制中央之感情今可謂得完美之結果而實由賄選玉成之禍福倚伏之巧如此無奈國民不及知南下議員亦不自知則今又易爲第三次之感情矣 
　　第三次感情之表見如何則以渴望憲法之國民忽然泠淡甚且唾棄之过憲法隨感情而變遷後必勝前已事可驗今之應責備於憲法者謂其不具民主之本諦將來仍不免使主權者之國民却步而盜竊主權之國會横行此誠應激動一種感情以爲民主國憲法葉落歸根之預備若其補救於現時之政治者則已享大選之幸福一切得豬仔之情讓使苦心起草之成蹟瞬息而懸諸國門如軍制則改爲義務民兵則某系某系破駐軍則定在國防地帶則非但内爭爲憲法之罪人即内地駐軍亦爲憲法所不許軍費則限爲歲入中四分之一是并海陸而計之所省之數何如省務院民選省自治法自定地方可自謀發達又不均一之各省漕糧契稅劃歸地方稅均一之關鹽路電郵等一切稅收劃歸中央稅此俱可爲經久之制據其所已得求其所未得乃不在軍事財政等實質之要索祇在主權責任之可由空文勒定者必須經修正憲法之手續爲之補充独此一段落國民固應通十年之感情而計之不當徒以一二月内賄選之恥而疾之則研究現有憲法之缺失與已成立於憲法之中之成效非泠淡與唾棄所可畢事盖第三次之感情今尚未動所動者乃尚非應有之感情也吾不能無望于今以後 
[國内專電]  
　　北京電東（一日）使團會議討論昨日善後借欵關係各使所决應付廣東扣稅辦法今議决分兩步第一步向京粤同時警告第二步該艦自保關稅出動費令華負担先辦第下步即送照會致外部又議長江上游停駛外輪使團再催速負該處地方安寗之責不願受此制限亦將通知政府主席歐登科有鋒鋩不如符氏圓通 
　　北京電陷（三十）使團會議荷使主席英法公使到美代辦貝樂·日參議吉田到談魯法敎士釋回與唐在禮將就職事使團决再考察中國護路一般狀况續開會議又議廣州廢海關改自由港係根據安格聯報告請使團公决辦法結果限廣州當局遵守條約并催京政府速制止即提警告　　北京電銀團代表函由十月分鹽餘内提規元八十七萬四千二百八直二兩五錢九分爲川湘滇粤就地提支之� 
欵請財部轉賬（一日下午三鐘） 
　　北京電英政府索墊付中國人流落埃及遣送費百十二鎊王克敏開一中行支票付英使館（一日下午三鐘） 
　　北京電赴日視察慘害華僑員分三批沈已行王昨夜行劉彥尚候數日干正廷瀕行前領到萬元施履本催汗榮寳及調查專員速行免彼燬滅證據估查學生被守十七僑商二十六華工二十五皆有證據（一日下午三鐘） 
　　北京電一日衆院開會槓房團經警廳取締反吳派用汽車九七四及四一三横在道上作障礙物亦經警察驅散回復交通旋簽到三零七人出席證其發二七五吳景濓主席人數不足延會中立派二百人到院簽到原因㈠因政府不維持衆院在西安飯店發歲費㈡因槓房團不成事體吳景濓向中立派讓步至開憲法會議解决議長（一日下午八鐘） 
　　北京電東（一日）一時象坊橋東口發現槓夫約五百人手執白旗擁護憲法反對吳景濓等字警察將旗收去此輩由一川人領之曰進則進曰喊則喊命見懸圓牌者即阻入街口問雇價若干據答工資每日五毛實得五十枚西長安街領欵（一日下午三鐘） 
　　北京電東（一日）午檢廳票傳衆院會計科長赫文蘭科員陳鍾甫尚未釋 
　　北京電一日晨衛戌司令部招兵委員許步靑招來新兵一批送西苑訓練 
　　北京電一日閣議湯薌銘督辦武陽夏市政緩决許鍾璐調任山東膠東道尹田步蟾魯政務廳長陳藻署魯實業廳唐柯三署濟南道尹于元芳署魯敎育廳王宗元署魯財政廳王鴻署厦門關監督又决修正僑務局條例（一日下午八鐘） 
　　北京電美人方面有政府辦吉會鐵路日欵一千萬之說（一日下午三鐘） 
　　北京電日使照會外部日警官土歧警察池田後籐佐野松本籐崗等六名二十七夜在延吉羅家屯遭馬賊襲擊土歧等㣲傷請注意延吉日人安全 
　　北京電鄂孝感縣排長張寳昌查獲英人巴克檢出手槍三十一支彈約五千嗎啡一斤已由漢交涉員引渡英領事交涉署撥賞金若干於孝感駐軍（一日下午三鐘） 
　　北京電河南麵粉商德成裕託德商斐羅洋行躉購麵粉八萬四千包付有支票十萬二千一百元查銀行並無存欵德人已逃豫省長以詐取貨物請向德使交涉（一日下午三鐘） 
　　北京電中坎訂約英政府許坎拿大自行簽訂之權英政府不加遙制但當局以國家資格與殖民地對等訂約尚須考量（一日下午三鐘） 
　　北京電交吳電蚌馬張八嶺十二里地匿匪三百有快槍大砲聲言至嶺割電毀道查護路案使團尚未取銷萬一鐵路再有搶刧則共管有辭請早撲滅陳調元查覆張八嶺匪約有百餘並無大砲已由皖軍史俊玉由倪旅抽兵往剿（一日下午三鐘） 
　　北京電港電陳軍退出龍門孫攻石龍後路感（二十七）申復佔石龍儉（二十八）艶（二十九）陷（三十）在茶山激戰兩軍彈盡繼以白刃（一日下午三鐘） 
　　北京電雙橋電台海部提决於工竣後接收現派專門人員監視工程月需三千元（一日下午三鐘） 
　　北京電閩漳州電報局長謝桂周爲聯軍勒令交卸派贛軍參議許慶忠接辦（一日下午三鐘） 
　　北京電東（一日）張九卿回奉 
　　北京電東（一日）四點半王承斌熊炳琦杜錫珪出京（一日下午八鐘） 
　　北京銀行界暫停贛州匯兌 
　　北京電駐馬店郵局長常榮捲逃開封綢貨一批現涉訟（一日下午八鐘） 
　　北京電吳發第三次議程反吳派决再出席奮鬭聞王承斌臨行時力請曹速解决衆院風潮（一日下午三鐘） 
 
 

Page 4

 
 
第一萬八千二百三十七號;中華民國十二年 西曆一千九百二十三年十二月二號
星期日 * *　　北京電王正廷昨晚赴日敎部派朱念祖洛吳派樊鼎同往（一日下午三鐘） 
　　北京電關門五校定三開課 
　　北京電唐在禮不日就職機關擬設國務院暫用參謀副官秘書十餘人軍事處今日開用關防（一日下午三鐘） 
　　天津電高凌霨將根據憲法八十八條令衆院停會十日曹銳謂憲法自頒佈後均未適用獨用利於政府者太不成話銳本擬昨晚返津因此中止曹錕居中調停主下次演流血慘劇引用憲法勒令停會不遲 
　　天津電直王擬撥二十三師四十五旅歸唐在禮節制調遣 
　　天津電東（一日）田中玉壽辰魯公民賷送匾額由濟運津 
　　天津電當局接威海公民電威案如簽字靑島原案必起糾紛廣州灣交涉亦多棘手有將梁如浩免職說 
　　天津電英軍隊來津換防原駐印兵由傳尼司大佐率領開往印度 
　　天津電美總領事福樂爾將往印度美僑聯合會設宴利順德飯店爲福氏餞行（以上一日下午一鐘） 
　　天津電省議會電京當局否認易淶蔚礦墾局及河北大學改歸中央管轄 
　　天津電京奉路自動的添募護路警二百名已得交部允許 
　　天津電陷（三十）日造幣廠運現洋六十萬解京中行備用（以上一日下午十一鐘） 
　　吉林電外部來電政府現派員赴日調查僑日學生工商因災受害情形吉省有無在日被害人或目睹他人被害情狀及著有此種被災日記報告書類送部備考當局已布告徵求 
　　吉林電匯水飛漲至一成現洋劵暗跦金融大恐（以上一日上午九鐘） 
　　哈爾濱電俄代表抗議華軍檢查烏蘇里航輪朱覆以案應歸吉林辦 
　　哈爾濱電朱令查報沿邊華俄匪藏匿處及剿辦結果 
　　哈爾濱電赤塔華工須領手藝工人票華僑無票者罰作煤鑛工 
　　哈爾濱電東鐵消費公社請展限制章程期明年實行督辦公所亦轉請議商朱覆無會議必要（以上一日下午二鐘） 
　　濟南電電報局通告沿膠濟路之四言滄口·城陽·高密·坊子·濰縣·靑州·張店·淄川·博山·周村等車站附近已添設電報局收發國内外電報 
　　濟南電熊擬更換政財兩廳因繼任問題已激起劇烈政潮 
　　濟南電今日市民大會追悼被殺僑日同胞 
　　濟南電膠防孫司令報告周神父出險昌邑案完竣（以上一日下午四鐘） 
　　漢口電湘趙派唐希直以湘鄂米捐局湘票捐向漢口中交兩行押借四十萬元已成立 
　　漢口電老洋人殘部與陳樹藩舊部及鄂豫邊匪聯合約萬人已有一股約三千人入川圖與川滇黔軍合攻劉� 
存厚之後襲取川北聲勢頗大 
　　漢口電劉鎭華派楊葆勝在漢廠購槍千支運陜 
　　漢口電蕭陷（三十）宴熊夫人漢口女界東（一日）亦假精武體育會歡迎熊演講 
　　漢口電屠宰稅局長王保授經洛電撤任（以上一日下午七鐘） 
　　長沙電蔡軍劉文錦部降陳渠珍部克辰後周朝武部已四散半仍落草 
　　長沙電羅先闓函趙謂聲色貨利實貪墨罔民之媒擁權利以作威福實興戎召亂之媒請召集軍政長官特開良心會議將武人冒餉官吏貪贓諸弊明定典章官吏貪贓至五百元開役貪贓至五十元軍人冒餉至十人即置重典能實事求是先　願效馳驅倘有執行窒礙則仍乞賜我遺骸趙覆函謂請兄出山實以湘局非謂賢達暫棄雲烟之供養將無成績之可期茲者不棄貽我法言自當亟謀實行以求效益 
　　長沙電在省城學宮巷行刦之陳堃等三犯昨已斬决（以上一日下午三鐘） 
　　長沙電英國長江艦隊總司令安迪生三十赴漢臨行拜趙趙亦回拜禮節甚隆重 
　　長沙電外交部電告公使團開來節略湘政府將鹽欵作數向淮商扺押並將鹽斤取去請飭保護禁查 
　　長沙電德國傳道敎士白桃斯行至武岡附近被匪擄去德領事請湘政府營救）以上一日下午六鐘（ 
　　長沙電黑鉛鍊廠招商承包其條件㈠須繳押金二萬㈡須有資本十萬元之担保㈢每月繳餘利六千㈣期限定爲一年㈤政府委工程監理一人餘悉商權㈥存廠材料照價接受㈦機件如有損壤須配修或賠償㈧黑鉛砂由水口山供給月定五百噸 
　　長沙電蔡下令全部向武岡進行已與旅長劉重威激戰兩晝夜惟省軍分布湘南决不令其竄去 
　　長沙電趙委蕭汝霖爲鑛務局協理 
　　長沙電任命陳渠珍爲沅陵鎭守使 
　　長沙電蔡部三面受敵譚延闓遣人傳令不必固守湘西迅集殘部猛力衝過會合粤邊（以上一日下午六鐘） 
　　香港電陷（三十）午大本營接韶關無線電連日馬市古祿等處均有戰事我軍頗有傷亡現敵向南雄退韶城安艶（二十九）鐵路聯軍向横瀝粤軍進攻粤軍陣地佔優勢劇戰竟日聯軍無進步陷（三十）聯軍擬增加滇軍三六師再進攻仍未得手 
　　香港電楊希閔陷（三十）下午乘車出發督戰行營設石灘 
　　香港電聯軍飛機站由虎門移回石龍 
　　香港電有趙士覲任鹽運使說　 
　　香港電滇軍在廣三路加收貨客脚三成充軍餉以三月爲期衛戌司令部亦令白鴿票廠將每日彩銀提一成繳部充餉 
　　香港電聞廖仲愷去職近因劉玉山在石灘打一勝仗向廖索餉言語强硬致生衝突廖憤因赴滬 
　　香港電孫擬仍設行營於石龍不日前往勞軍 
　　香港電范石生陷（三十）率部赴石龍 
　　香港電新任香山縣長林警魂因原任朱卓文抗命迄未接任現林定東（一日）赴石岐以武力接任 
　　香港電各小校因薪仍未發繼續罷課（以上一日下午六鐘） 
　　安慶電敎潮雖解决費迄無着今日學校聯合會開會討論四小時决定三日無欵各校閉門宣言書總辭呈均擬就（一日下午七鐘） 
特約路透電 
[英屬華僑被控]  
　　三十日倫敦電利物浦警察今日控訴華人數人不照外僑條例註册時謂私運華人入境之事現甚可憎因私行運入之華人簡直在其執役之洗衣作内爲奴也私運人口事現又大盛皆從比利時荷蘭法蘭西入境云被告中有一洗衣作主人因容留未註册之外人被罰英金二十五鎊 
[英敎會之中國種土論]  
　　三十日倫敦電倫敦敎會今日通過一議案聲稱中國各處軍人强令人民種植鴉片雖拂民情亦所不恤各處政學商界吸烟成癮者人數增多從未種過罌粟之地現亦出產鴉片懲戒不加諸販土之人但加諸不允販土之人現宜採行種種方法以喚起對此嚴重事態之輿情云云該敎會又通過一案請基督敎堂聯合在華敎士共作中國敎會不染此毒之祈禱敎會已將决議案送交英外部及國際聯盟會 
[英主敎之歐亞觀]  
　　三十日倫敦電紐克主敎今日在赫爾演說謂世界重力之中心點苟由歐洲移至亞洲而東方無窮盡之人力輔以西方之文明密布於地平線試問屆時將有何種景象乎苟無以約束其自大之天性苟東方實業而達如十九世紀初期大利可獲之狀况屆時英國全部工業將被掃蕩無遺矣云 
[美總理演說門羅主義]  
　　三十日費城電國務卿休士於門羅主義百年紀念日演講此主義之歷史並說明此政策與美國其他政策如中國遠東門户開放領土完全等並行不悖之理由謂美國之退出戰局其目的猶是加入戰局之目的美國雖爲戰勝國然不貪土地不索賠償美國欲見法國隆盛安全補其瘡痍得其正當要求並欲見法國統一興盛儘其能力補人損失美國甚願見仇恨氣燄悉行消滅也聯盟結約美國仍反對之不願自已預受將　可被牽入意外事件之束縛但保全就責任觀念自行判定之行事權美國請求在代管境内享受公允同等之機會蓋協約國之得此代管地固出於美國之扶助也凡能言之成理之問題美國願相助以求和平之解决云休士末稱美 
非爲　取優待但求與任何他國有平等機會耳 
[賠償委員會之一致]  
　　三十日巴黎電賠償委員會今日一致决定派二專家委員會考慮德國付欵之能力 
　　三十日巴黎電半官文告稱賠償委員會之一致决議當　　動差國而派代表加入專家委員會下星期中各委員當可指定俟調查完畢後賠償委員會將决定此後向德國索取之賠欵專家委員會分爲兩起其一調查可使預算出入相抵及可固定幣制之方法其二調查估計德國流出資本共値若干或將外溢資本運回德國之方法自今年一月十一日决定佔據魯爾後賠償委員會對德辦法久無一致之同意至今日而始有此全體同意案此乃可視爲重要者也 
　　一日巴黎電法報對於賠償委員會之一致决議甚爲　幸認爲協約又臻堅固之證某報謂湯吉爾與摩洛哥問題方有和解之機而意大利與西班牙復有聯合之象際此時日英代表白拉堡在賠償委員會之和緩熊度尤有價値云半官文告稱魯爾入欵之支付問題未曾討論蓋雙方皆有明白諒解不欲遽討論支付方法致引起意見上之衝突也 
[對德解除軍備消息] 　 
　　三十日倫敦電昨日關於德國解除軍備之消息各報多視爲官塲所宣布者實則此乃因調查柏林巴黎所傳英代表平漢將軍之言論而得者也雖言者爲可博之負責方而但絕非出諸官塲亦非得自法人 
[德國新内閣]  
　　三十日柏林電新政府將依賴國會中中央黨德意志民黨民主黨之助力預料社會黨將守中立蓋彼等不欲引起新風潮而使國會解散也反對黨宫有德意志國民黨故内閣在衆院中不致占大多數惟社會黨各守中立則可維持至新年選舉時 
[德國之分立黨]  
　　三十日柯洛業電來因地共和國臨時政府之總理初爲麥台斯氏今已易人其名爲茂士聞麥台斯曾函致法國高等委員承認其閣員多爲不誠實具無能耐之人故致失敗云 
[意相演說聯俄]  
　　三十日羅馬電意相今日在衆院宣稱政府不反對承認蘇俄政府且謂現有莫斯科委員團駐馬意國之目的乃在恢復意俄尋常商業關係談判已臻美滿之階級未受政治原因之影響惟尚須緩緩進行彼欽佩俄人之自尊蓋彼等皆熱心保衛國家利益之人兩國人民智識上之關係頗深歐洲各報當意軍佔據柯夫之時表同情於意者惟莫斯科之報紙承認蘇俄政府實利於意圖意政府可因此恢復西方各國對俄國政治外交上之和好俄政府將以訂結商約及原料之讓與權爲報此意國所急需者也云云 
[銀鑛與美政府]  
　　二十九日紐約電重要開採銀鑛家多人現議迫令美國財政部購買現銀一千二百萬盎斯謂部中如須每盎斯便宜三角五分始購之實　　特門條例不合云 
[各國近事]  
　　三十日巴黎電衆院財政委員會今日聆殖民總長薩爾諾氏對繼續中法實業銀行特權議案之宣言氏臚舉該議案所可發生之利益及聲明原約及附則之修正委員會將於决議後提出報告 
　　三十日倫敦電聞美克杜拉爾特氏在亞白拉望宣稱工黨擬放棄徵收資本稅之議困財政部官員證明此舉不便實行之故衆視此爲選舉運動中之要聞 
　　三十日美國印第亞拉波里斯電法庭控訴印第亞拉州長美克萊氏欺騙及侵呑公欵前月已派　澈查美氏之財政往來但諸多秘密現證人中有銀行家多人 
　　三十日巴黎電衆院今日一致採納弔慰日本地震災之動議 
[公電]  
　　北京通電各省西門均鑒本日令内務總長高凌霨呈准安徽　長呂調元　　　承上警察廳警正金德三呈請辭職應照准此令暫行代理部務陸　次長金紹曾呈請任命邵姖璮爲　軍第十三師步兵第五十二團第三營長應照准此令京陷印 
國内要聞 
[北京通信] [  （斯人）]  
　　祝嘏大會中之津系活動 
　　此次北京祝嘏大會各方以曹氏之軍謝　先多派代表參與獨津系以有曹銳領袖竟空羣而來雖曰京津咫尺來往極便而其醉翁之意固不在酒也 
　　在一星期前不有津洛合作作同入京之說乎此事良信然洛吳經府方之勸阻以爲可以來可以不來遂中止來京而以一電敷衍王承斌請其代表一切王因是來京之念益堅並託某要人轉告於曹謂某之來京不但祝壽有關於直奉問題之事甚多非面呑不可曹許之而府方之王毓芝聞信頗爲着急乃事先布置將津王須討論者一一爲之預備妥貼使毫無裂縫可尋故津系到京之時不待開口已落他人之後一著矣 
　　津王到京爲二十七日之下午二時是晚名伶余叔岩請王吃飯要人如吳景濓邊守靖吳毓麟均在　　所請爲清一色之津系佳　也席間吳景濓報告北京之狀况甚爲氣忿王笑曰此不成問題某旣來必有以糾正之明日聽吾回信可也次日王入府爲曹祝壽漸談及用人問題謂用人不當大失國人之望當爲盛德之　曹聞言即亂皮他語曰此係外間浮言他人信之尚可孝伯汝亦奈何言之旣蒙君等爲我做壽今日且樂一天休問那些閑言閑語此一番話大有今夕只可談風月之槪而王之第一道陳聙表即原封退還矣 
　　午間王至吳景濓私宅密談甚久並約吳入府拜壽吳曰大家不講交情我亦不拜壽爲此事諒不能　我何也王曰君何必如此回固執試問其人在北京謀生活而與京中大掌櫃閙意見此豈非至愚事乎吳始允之乃臨時凑合骨董　事先派人送入公府已則隨王往居仁堂略爲週旋而去聞曹對吳之親自拜壽甚爲客氣　物則原璧奉趙但此亦爲公府之普通辦法並非專以對吳據友人言謂送入公府之物無不退回但禮單仍在储中似過壽後仍可送往也 
　　當王承斌與吳景濓密商時摒除左右他人莫知梗槪但吳所提兩辦法則爲人所能言者其一爲保持吳秋舫之交通不能讓與張志潭二爲吳自身計要求府方對國會風潮堅守中立王對吳言謂此乃吾人最低之限席當可辦到故二十八日一日王轉隨曹氏再四以此說進曹姑頷首曰當然如此是日晚津系要人復大會於興隆大院張調辰之私宅曹銳亦至雖會議爲第二幕然實際上此爲正式之會會談時王承斌報告入府上策之經過以爲吾人所提兩辦法固已不成問題然决不能如是而已也商議後决以抬出孫閣爲第一步懲戒策十爲第二步聯合洛吳爲第三步對於外號所爲智多星者曹銳尤爲忿怒以爲疏不間親某竟以其舌辯侵吾手足感情則所洋能容忍者也 
　　至二十九日則勝會不長盛宴已散津系要人多未入府下午羣聚賀德霖宅作竹林之戰四時後吳景濓亦到賀宅與王孝伯談國會問題王之表示大槪囑吳自行奮鬭亦無若何有力贊助之言王筀儘今日一日夜之樂明日即當回津其成績之顯著者不過保住一交通位置而已（十一月二十九日夕） 
[不澈底之財部裁員方法]  
　　非官制人員尚有二百人 
　　每月經費仍而十二萬元 
　　候差人員皆係闊綽人物 
　　每月尚須白送五十大元 
　　財政部裁員部令其重要者業見昨報此外尚有派委科員二百七十三人留部候差員一百四十八人辦事員一百二十五人等三道命令因人名冗長棄不登載尚有雇員錄事正在甄　酌留半數約有二百五十人現時在部人員除上列數項人員外再加上參事四人秘書八人司長五人廳長一人總辦一人帮辦二十九人科長三十一人主任二人總計尚有八百七人之多查該部官制祇有僉事四十人主事七十人而此次王克敏所派委之科長主任固皆實缺僉事而科員中則有爲僉事者有爲主事者有爲非實缺人員者且在科長主任科員三百零六人之中非實缺人員實占一百九十六人之多即帮辦二十九人之中亦有爲實氙人員兼任者有爲實缺人員專任者有爲非實缺人員專任者由此觀之則所裁之人數極屬有限且以下級雇員錄　爲最多故該部薪俸每月仍需十二萬元左右較諸民五民六尚增加一倍以上 
　　各廳司處本無設置帮辦之必要而王克敏旣置此冗職位置情不可却之人乃參事室一處派十人印花稅處四人公債賦稅兩司各三人其他各司至少亦二人未免太濫矣最妙者留部候差人員多至一百四十八人　其名單則如黃贊元·佘司禮·周祖瀾·王伊文等皆爲國會議員尚令其留部候差未免太客氣矣又如銀行界鼎鼎大名之曾　吳乃琛·陳威等每月仍發五十元夫馬費何其如此浪費又如洪鑄·黃體濓·彭解·周培垠·劉瑩澤·林鴻集未春舫等皆因會任司長秘書每月送五十元供期揮霍不知是何用意近按留部候差人員一百四十八人每人五十元每月需欵七千四百元每年須八萬八千八百元在今日財政如此困難之際年能節省幾近九萬元之經費亦不無小補何以必有此一筆違法支出之必要又聞實缺僉事如鍾麟祥等亦皆爲現任國會議員如朱神恩等五年未曾到部現任上海銀行經理而王克敏竟不裁汰又聞王之秘書中如李宣威則兼任鹽務署秘書中國銀行董事程錫庚則兼任鹽務署僉事上任事公債局秘書大陸銀行秘書亦均未裁汰故外間憤憤不平者殊非少數也 
[第三次商提滙理鹽餘]  
　　以整頓銅元票名義商提 
　　滙理銀行鹽餘　放回兩批其被　者仍有二百餘萬元在金佛郎案未解决以前自不容易再　茲聞財部方面藉詞整頓銅元票又第三次商之滙理請放回一百三十萬元此項鹽餘約定專收銅元票不作别用匯理方面初以口頭答覆允爲斟酌故財部復於二十八日正式函達滙理行請爲照撥現匯理尚無復音能否辦到未可知也 
 
 

Page 5

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
 

Page 6

 
 
第一萬八千二百三十七號;中華民國十二年 西曆一千九百二十三年十二月二號
星期日 * *國内要聞二 
[京衆院演武後之雙方準備]  
　　兩派預備再打一塲一詰歲費一僅哭訴 
　　北京衆院議長問題自二十八日第二次大演武劇後反吳派即日向法庭起訴而當吳濓行兇之際除率令全身武裝之警卒及便衣黨徒動手外復有内右二區之區長穆潤堂亦在從同行兇之列是日時間怱促未將此種情節叙入訴狀昨日（二十九日）乃續行呈訴擁吳派亦向法庭起訴地檢廳昨得高凌霨手諭飭秉公辦理因即雙方准訴均票傳被告備訊但照例拘傳議員須經議院内加蓋印章於傳票之上方生効力目前衆院秘書廳等猶在吳派掌握之中傳票蓋印一節恐有偏向情弊也 
　　吳景濓旣主張硬幹故擬再發通知定於今日（三十日）復開會議仍凖備武力對待反對派吳氏因感於孤立之危險特於昨日（二十九）下午八時在中央公園來今雨軒大請其客藉以疏通各方意見據某社報告吳派向中立派宣言所有加入伊黨者分兩等報酬㈠三百元㈡五百元反吳派昨日下午在甘石橋集議抵制辦法晚間又定在東方飯店集會協商一切無論如何决不讓吳景濓安坐主席並將以其他嚴厲辦法對吳故今日之會恐仍不免一打而散再則此出任調停之中立派見事已决裂固已宣告卸責一般重要分子二十八日即未曾出席已對吳表示不滿矣 
　　昨日西安飯店仍繼續發放歲費截至昨日止已發出支票四百七十餘張領欵人數異常踴躍並聞王樞牟琳等雖身帶重傷仍親手發放支票一方吳派分子昨乃聯名提案懲戒王牟等以私人行動處置全院歲費其文如下「立憲國家三權鼎峙不相輸越此爲世界通例民主國體國會本監督政府且爲政府减生之母權責尤爲重要行政機關不能侵佔立法院權限猶之立法院不能侵佔行政機權限也舟具法律常識者類皆知之今谷芝瑞牟琳王樞陳純修陳堃符詩鎔李夑陽等厠身立法圖博個人權利不惜犠牲神聖尊嚴之機關狐媚内閣擅稱代表截留經費以私人行動處置全院歲費種種剝喪人格蔑視國體導亂蓄禍實屬目無法紀謹依院法第七十七條第八十二條提出懲戒請同人公决提出者繼孚陸昌烺·張瑞·李永發·薛丹犧·李含荃·袁炳煌·廖勁伯·朱觀𤣥·陳世祿·陳宗常·陳邦爕·� 
趙東藩·周澤苞·馬慶長·羅永紹·楊樹璜·李華林·劉澤龍·恩克阿穆爾·盧元弼·狄樓海·蔣宗周·傳航國·易次乾·劉冠三·汪建剛·傳亦僧·田美峰·宋慶餘·彭漢遺·馬驤·王茂材· 
　　前日衆院武劇演畢反吳派曾發出通電報告吳景濓行兇經過全文如次「自十月十日衆議院三年期滿依法應即解職因憲法四十九條規定爲四十七條四十八條之議員職務須俟新選舉完成依法集會之前一日解除之此兩院特開臨時會之所由來也查憲法四十七條文曰參議院議員任期六年第四十八條文曰衆議院議員任期三年則四十九條所謂四十七條四十八條職務决不包含議長在内文義至明又議院第十九條之議員議長副議長出缺時應行補選其任期以原任期滿爲限第二十條議長任期參議院二年衆議院三年細繹兩條文義衆院議長任期旣以三年爲限憲法舉其綱院法張其目條理畢具豈煩曲解逾限而再充議長違法干憲孰甚於此憲法及院法皆係議會制定自應共同遵守不意前議長吳景濓靦顏抵賴盤據議院不許改選不憚舉十二年來歷經艱難辛苦所成之憲法以殉其個人利欲之私當憲法公布之初而首先違憲者不料即出自憲法會議主席之吳景濓此而可忍孰不可忍本月二十八日吳景濓擅發議程開會同人按照憲法院法認爲議長資格業經消滅提議改開談話會當推定年長者張玉庚主席商議解决之法正討論間吳景濓突然率領荷槍上刀之警衞十餘人及便衣打手二三十人洶湧入塲大聲呼打拳刀俱下李燮陽被剌刀截傷手指王樞頭眼兩部受重傷此外受傷者　夥似此集衆逞兇以暴力武器爭奪議長人格旣已掃地法理在所必懲查議院法第八十一條議員携帶兇器入塲者除名吳景濓不但携帶兇器且帶領院外打手闖入議塲共同行兇國都首善之區議會莊嚴之地竟有此無法無天之行動誠堪痛哭同人與吳濓私人並無夙怨事　憲法未敢緘默生死禍福在所不計除依法訴外特此電聞伏希公鑒谷芝瑞·牟琳·錢崇愷·史澤咸·賀贊元·司徒頴·葛莊·劉緯·景耀月·王樞·彭昌福·王乃昌·陳純修·呂泮林·馬小進·戴書雲·蒲伯英·陳義·陳堃·曹振懋等二百七十七人叩 
[公債基金將大搖動]  
　　孫中山佔據廣州海關每年關稅將减少數百萬 
　　安格聯謂將影響基金已聲明不負保管責任 
　　廣州關稅孫中山外欲扣留北京方面一再交涉終歸無效據稅務處接廣州電訊謂孫已决計佔據海關改爲自由貿易場所有關員將一槪驅走云云昨日（二十九）安格聯即根據此項消息謂該項關稅如遭扣留則每年收入當减少三四百萬整理基金將大動搖特致函某方面表示如北京方面不能設法阻止本人即將卸除保管此項基金之責任云云茲覓得其原函譯文如左鄙人對於廣州近况異常注意孫中山决計將海關佔據并將該海口關爲自由貿易塲此項舉動外人勢必據約力爭但無論如何該埠徵稅事務必被擾亂致有停頓之虞收入無着整理基金因之大受影響甚爲危殆倘廣州繼續干涉關稅鄙人即萬難擔任整理基金原案應請鑒諒是幸 
[國立五校有將開門說]  
　　黃郛允籌開門費下星期一可上課 
　　北京國立五校因事實上無法維持已停課旬日現經該五校敎職員校長學生三方面積極奔走之結果敎育當局已允於最短期内籌發少數欵項與五校爲開門經費五校方面以學生學業爲重亦已諒解已定於本星期内恢復原狀昨今兩日均在討論恢復辦法一俟完全决定即當宣告上課大約下星期一當可上課昨日（廿九）國立八校學生讀書運動臨時聯席會各代表於午後二時第二次赴敎育部謁見黃郛黃困閣務會議尚未到部由專門司長范鴻泰代見代表等將呈文呈上並述來意范司長允爲轉達代表等遂興辭而出轉赴女高師開會首由交際股報告接洽已開課三校敎職員及謁見蘇俄代表加拉罕情　關於三校敎職員方面北大代理佼長蔣夢麟謂關於當局特撥欵項與五校開門一事極表同情惟名義上仍須用八校名稱以示一致俄國庚子賠欵撥作敎育經費於八校前途關係甚鉅希望學生方面從速積極進行以期達到目的蘇俄代表加拉罕對於代表來意極爲贊許並謂早已照會貴國外交部以後力所能及必竭力帮忙使貴國敎育早臻鞏固云云報告畢即討論進行事宜當即議决下列諸項㈠派代表赴國務院敎育部外交部及在野諸外交名流請其對於退還俄國庚子賠欵加以積極之援助㈡派代表携帶公函接洽銀行會並聲明俄國庚子賠欵已由學界運動作敎育經費凡以該欵抵押或移作他項經費者請其不可承認㈢發表宣言請各界羣起援助退回俄國庚子賠欵充作敎育經費（宣言從略） 
[京參院開選舉會與催欵]  
　　參議院定於三十日下午開會選舉議長各方面之競選形勢仍難驟判勝負各候補人對基本票皆不能拿穩劉哲名下之基本票已條件附讓與王湘以故王湘票數較占優邞勢趙世鈺之票數全靠在吳景濓之接濟吳連日來以身困重圍無暇帮忙其原擁之基本票又被張魯泉籍忠寅二人分頭吸收張籍二人基本票亦非少數籍忠寅𨽻研究系乃偏有均社之衆議員錢崇塏越� 
俎以謀庖事蓋亦順便獻一人情也張籍王三人旗鼓頗相當然皆不敢侈然自命富有把握大約選舉會但能取得决選之資格在競選者已恰如所冀矣一說競選之某當事人曾秘密的公開自謂總須挾有金錢方能與人角逐錢之效力大矣哉 
　　參院爲該院經費問題昨特致函國務院促請撥發原文如下逕啓者此次閣議决定支配經費本院按照五成五發給計領到洋七萬八千零六十二元查國會前經與政府協定改支出度費辦法後係按每星期支付現計臨時會已開遇五次除第一次撥绖一萬五千元外尚不敷洋二千五百元又二三四五各次出席費共該洋四萬八千二百五十元因念當局籌欵爲難萬不得已先就領到欵内儘數支發是當局所發之經費挪用於臨時會出席費者共爲五萬零七百五十元而閣議支配之五成五經費得用於七月分本院各項開支者實際上二成而秘書廳職員薪俸警衛餉銀僕役工資以及日用消耗之品均仰給於此查秘書廳經費自六月後財部未撥分毫積欠已達二十一萬六千四百餘元僅此區區委實難於應付加以積欠本院議員歲旅各費計一百萬六千九百六十七元已故議員應得䘏金共計四萬二千元一係規定預算一爲向例所給予紛紛向本院詰問催發尤有一籌莫展之苦曾經本院代表與財長接洽允予維持用特將困難情形縷晣陳述務希貴院特别提議另籌補救方法以表示愛護國會與從優待遇之至意無任企禱并盼先行見復此致國務院 
[張懷芝向王克敏訴苦]  
　　參謀部張懷芝前爲部索欠上呈當局此外張尚有一函係致王克敏者備述該部困難情形且對政府發薪辦法有所不滿茲覔得原函照錄如下叔魯仁弟總長大鑒逕啓者本部及附屬各局校經費積欠三四年之久數百萬之多中央無論是何機關亦不免積欠然絕未有如此之久如此之多困難情形當已早在洞鑒近今以來不但職員俸薪無可發給即夫役工資亦復數月未發至於辦忪筆墨紙舖商業已停止賒欠現在惟有搜索存餘權供應用更有甚者時交冬令天氣嚴寒所需煤爐炭火均尚無從籌備勢處危迫停頓堪虞况本部與其他機關不同毫無挹注如交通農商各部皆有直接收入固不能相提并論即如陸軍部尚有崇文鬥稅收撥欵藉資補助本部則旣無收入又無補助窘困更何待言此次發欵聞敎育部可以發給五成陸軍部可以發給四成本部僅有三成之說據此消息未免可疑示以敎育部算來欠薪不及本部之多陸軍部猶有補助不及本部之窮而貴部發給經費獨較本部爲優不知是何理由是何辦法且本部爲中央同一機關部員爲國家同一服務豈能相形見絀衆口曉曉殊難置辯務祈執事主持公道平均分配勿使顯分軒輊俾可息謠諑而昭平允毌任盼禱之至專此奉佈敬頌　綏如棠張懷芝鞠躬 
[晉閻不派路電會議代表]  
　　謂向遵部章請暫免派員 
　　整理路電會議勢在必行在京當局以交部收入日减非集合各省區代表說一番亮話不能繼續維持邇來各省區代表正先後入京蓋平時强迫掛車佔用電線者亦正可藉此機會陳述其不得已之苦情惟晋督閻錫山昨日忽來一電謂本人無派遣代表之必要並聲明會議中决定任何規程本人無不遵行語含諷意頗可尋味茲特照錄原電如下（上略）整理電路事關要政理合派員列席共與盛舉惟查晋省向遵部定章程從未强迫請掛車佔用電線現又無駐京代表祈暫免派員俟會議决定公布晋省即可照議遵行 
[財部公司債編内外債欵铺这說明（八）]  
　　（六十七）中英公司借欵英金三十七萬五千磅民三二月借定期二十年前十年付息自第十一年起分期還本（六十八）中法浦口實業借欵法金一萬萬佛郎民三九月借定期五十年前十五年付息自第十六年起分期還本（六十九）芝加高銀行借欵美金五百五十萬元原借五百萬元八年十下月到期加借五十萬元展期二年扣至十年十一月又到期商殿未定（七十）太平洋拓業公司借欵美金五百五十萬元十年十二月到期商未定（七十一）電信借欵日金一千五百萬元此欵原訂二千定萬元此數乃爲財部挪用者（七十二）吉會墊欵日金一千萬元欵爲財部挪用每半年展期一次（七十三）鑛林借欵日金三千萬元欵爲財部挪用原訂須十七年八月到期（七十四）濟順高徐鐵路墊欵日金二千萬元欵爲財部挪用每半年展期一次（七十五）滿蒙鐵鐵墊欵日金二千萬元欵爲財部挪用每半年殿期一次（七十六）參戰借欵日金二千萬元原訂八年九月到期已商展兩次期滿仍無償正在覓擔保商議中（七十七）威克斯廠借欵息欵洋一百二十萬元此爲英金一百八十萬三千百磅借欵之應付利息前經償還内外短債委員會審定核發八釐債劵該廠未受故列此表内以上七十七欵共計英金三百十三萬六千零八十四磅七先令一本士按八○折洋二千五百零八萬八千六百七十四元八角三分公磕二十一萬三千兩按一四五折洋三十萬零八千八百五十元法金一萬六千四百九十二萬一千三百二十五佛郎五十九生丁按一六五折洋二千七百二十一萬二千零十八元七角二分行化銀一百三十一萬九千二百八十八兩二錢五分按一五折洋一百九十七萬八千九百三十二元三角七分日金一萬六千二百四十萬零六千一百零二元六十九錢按八六合洋一萬三千九百六十六萬九千二百四十八元三角一分美金一千二百三十三萬八千六百九十七元九角二分按一八合洋二千二百二十萬零九千六百五十六元二角六分又國幣四百四十六萬四千八百七十一元三角一分總共折合銀圓二萬二千零九十三萬二千二百五十一元八角 
　　按右列無確實抵押外債計有七十七户之多而十九已失信用查財政部挪用交通事業借墊各欵至一萬萬元以上而對於各銀行友誼的代墊留學經費「如駐比公使經手之一萬法郎沈步洲訂借之二千餘磅敎育部結欠之三五萬元神户大阪墊借之五萬餘元」有可償之力而故意推延又何怪乎國際地位之一落千丈此爲歷任當局最顯著之私意誤國不能爲我人民所恕諒者特揭而出之以白於國人 
　　戊表爲償還内外短債委員會審定各項短期借欵本表原編計分六格一爲借欵名稱二爲原借債額三爲現負債額四爲應還九六公債票額五爲債票按八四折實數六爲餘欠債額如照原表朱錄太費篇幅且其中有按現負數之六三折九六債票而以三七爲餘欠者有全部以九江債票按八四折抵償者有以九六債票作九折抵償者有處分抵押品一部分而以餘欵償付九六債票者蓋因原訂借欵之情形不同遂致結果互異查此項債欵數在五千八百餘萬債債權者至一百零六户之多與京津滬漢中外商人多有關係在財部以爲发簢公債折償之案已定在各債權者以爲訂約之義務未除子金出入數逾千萬况九六債票現無市價各債權均組織團體合請保留而財部不允將來糾葛正多自未可以繁重而略之現擬删去原借債額一類而以現負數爲債額如有外幣名目必須記載者則附記於該項之下所謂删繁而不失其眞至原表現負與餘欠等格依編表之時期論不甚明顯以愚之見所謂現負者當係指委員會審定時除原借已付還若干外應負之數所謂餘欠者當係指九六債票抵作折還後仍欠之數特附記於此以清眉目 
　　（一）五族銀行債額洋十八萬四千六百二十元應還九六票額十一萬六千三百十元八四折洋九萬七千七百元○○四角餘欠洋八萬六千九百二十四元六角（二）北京商業銀行債額洋四十七萬一千八百五十四元１ 
八角四分應還九六票額二十九萬七千二百六十元八四折洋二十四萬九千六百九十八元四角餘欠洋二十二萬二千一百五十六元四角四分此欵原借係法金三百五十萬佛郎（三）北京商業銀行債額洋二萬七千三百六十元應還九六票額一萬七千二百三十元八四折年一萬四千四百七十三元二角餘欠洋一萬二千八百八十六元八角（四）東陸銀行債額洋四十六萬六千元應還九六票額二十九萬三千五百八十元八四折洋二十四萬六千六百○七元二角餘欠洋二十萬九于三百九十二元八錢（五）新亨銀行債額洋十萬○四千三百七十元應還九六票額六萬五千七百五十元八四折洋五萬一千二百三十元餘欠洋洋四萬九千一百四十元（六）新亨銀行債額洋十六萬九千元應還九六票額十萬○六千四百七十元八四折洋八萬九千四百三十四元八角餘欠洋七萬九千五百六十五元二角（七）新亨銀行債額洋十萬元應還九六票額六萬三千元八四折洋五萬二千九百二十元餘欠洋四萬七千○八十元（八）聚興誠銀行債額洋五萬七千四百元應還九六票 
 
 

Page 7

 
 
第一萬八千二百三十七號;中華民國十二年 西曆一千九百二十三年十二月二號
星期日 * *額三萬六千一百六十元八四折洋三萬○三百七十四元四角餘欠洋二萬七千○二十五元六角（九）泉通銀行債額洋二十萬元應還九六票額十二萬六千元八四折洋十萬○五千八百四十元餘欠洋九萬四各一百六十元（十）泉通銀行債額洋十三萬三千四百八十元○六錢四分應還九六票額八萬四千○九十元八四折洋七萬○六百三十五元六角餘欠洋六萬二千八百四十五元○四分此欵原借係法金一百五十萬佛郎（十一）明華銀行債額洋四十二萬四千五百元應還九六票額二十六萬七千四百三十元八四折洋二十二萬四千六百四十一元二角餘欠洋十九萬九千八百五十八元八角十二）明華銀行債額洋三十三萬五千百六百○六元三角一妥應還九六票額二十一萬一千四百三十元八四折洋十七萬七千六百○一元二角餘欠洋十五萬八千○○五元一角一分此欵原借係規元七十萬兩（十三）勸業銀行債額洋十七萬五千三百二十元應還九六票額十一萬○四百五十元八四折洋九萬二千七百七十八元餘欠洋八萬二千五百四十二元（十四）元記公司債額洋四十三萬三千元應還九六票額五十一萬五千四百七十元八四折洋四十三萬二千九百九十四元八角餘欠洋五元二角（十五）渤利公司債額洋三十九萬七千元應還九六票額四十七萬二千六百十元八四折洋三十九萬六千九百九十二元四角餘欠洋七元六角以上兩欵均以九六債票按八四折十足發還「查元記渤利兩公司之所以全用債票者因該借欵原額各係二百萬元當審定時已經還過五分之四爲原表所不及而附記於此」 
[瓊司爵士離京]  
　　希望中國新聞界之一段演說 
　　路秀社總經理瓊司爵士於前日午間往訪日使芳澤氏昨午芳澤氏在使署設宴欵待瓊司瓊司出日使館於下午一時又赴顏惠慶之宴席間演說有一段表示對於中國新聞界之希望略謂余以爲報紙與其多而力㣲不如少而力强歐美各國報紙漸由散漫而趨於統一論者或譏其過甚然以中國現象論苟能稍加歸併造成少數之强有力報紙似尚不至有過甚之虞蓋報紙過多力量自薄每致失其獨立性質此又諸君所共見者也此間國外消息近來每多由無線電傳來然從未有不售價之新聞而能免除宣傳作用者關於宣傳一層余個人曾身爲宣傳然又爲極力排斥宣傳之人當歐戰期中余爲英國政府担任宣傳此猶之毒氣砲炸彈等等戰品在急欲制勝敵人之際不得已而用之大戰一終宣傳作用即當隨炸彈毒氣砲等而俱去不應重演於世界和平之日云云聞瓊司已决定今日（三十日）離京赴滬以便搭輪前往日本云 
[關外又開一重要會議（奉天通信粲花）]  
　　直方以王家襄之弭兵會說張 
　　奉方决發三電徵詢反直派 
　　張作霖爲討論時局問題特於二十六日下午二時召集政軍兩界人員到總司令部會議其關係重要者㈠奉直和議問題該問題自鮑貴卿李紹白相繼來奉疏通無效後直方又　恿王家襄出面以全國弭兵會之名義派李祖　代表來奉接洽欲以國會之信用保證直方求和之誠意張對直方歷次派來代表及各調人均以圓滑手段對付李氏此來說詞頗爲堂皇不能不加以愼密之攷慮故特徵詢各人意見王永江謂奉直問題無論遲早終須解决彼旣託詞於全國公民之意尤不能不加以尊重該會果有妥善辦法奉天自應爲相當之攷慮俾奉直問題早日解决不然則雙方相持之形勢何時可了楊宇霆謂李氏此來恐亦爲換湯不換藥之辦法蓋王家襄之發起弭兵會僅爲直方機械的活動所提意見即直方所授之意見决非一般公民之眞意萬不可看朱成碧墜其術中彼言欲以國會之信用保障直方誠意立言雖較正大然究屬空言無當實際直方果有誠意更無庸第三者作保障若能將去歲擴獲奉天之一切戰鬭品悉數歸還即無調人疏解奉天自能釋然無疑張謂二人所言均有見地然究以何法爲妥尚須詳細商榷竊謂王家襄果具調和熱心應謂其親自來奉當面接洽並應將調和意見擬定具體辦法提出討論果皆平允可行予决不苛求至歸還擄獲品一層誠爲要着藉此可覘直方之誠僞此條應列爲先决前提其他若歸還三區恢復官勳等應於擄獲品交還後同時以正式命令發表並須於半月内將三區直軍完全撤退免奉方派員接替時發生衝突直方果能照此辦理亦無不可磋商衆贊同議遂决㈡徵求反直派意見奉天本爲反直派中之中堅茲以奉直和議又將重提實違從前反直宗旨則對數月來同盟反直之袍澤不容不加以諮詢以定從違茲擬去電諮詢者第一爲段芝泉數月來張與段本甚密切函電密使往來不絕前日李紹白來奉力言段與洛吳接洽共謀有北統一又言段對奉直和議表示同情但言出片面究難深信擬於内日密派專員赴津面詢一切第二爲孫中山年餘以來孫張間不僅在主義上提携對於實力亦相約協助現中山對直仍極端反對而直方對孫則另有計劃故此次直方議和辦法將津段浙盧均牽連在内獨對中山未嘗提及蓋深知中山所持主義不能因奉玕和議成立而變更也數日前梁士詒葉恭綽曾有聯銜密電到奉探詢和議接洽情形則廣東之對此問題甚爲注意已可想見茲擬分電孫梁葉三氏陳述王家襄以全國弭兵會名義調停奉直和議情形藉以徵求意見第三爲盧永祥張盧之互相聯絡已一年有餘自反直運動以來關係尤密上月奉直和議重提時盧氏屢次來電詰問態度極爲堅决惟近日洛吳屢倡副座畀盧之說此次李紹白來奉又以此爲言而旬日前盧氏來電又極力否認究竟内幕情形如何實難懸測擬電詢盧氏主旨有無變更對奉直和議亦請其切實賜敎俾便采擇議决後已屆下午四時各要人遂相繼辭出（十一月二十六日晚十一時） 
[昌邑法敎士出險說]  
　　濟南通信今日（三十日）濟垣盛傳在昌邑被虜之法敎士周德範土匪已與官方訂有條件於昨日將周放出惟據政務廳方面消息則謂係官軍追擊由匪巢救出并無若何條件傳聞鬼詞容俟續誌 
[魯政局變化之狀况]  
　　官僚爭奪要缺各黨互事操縱 
　　自熊炳琦入京各廳道易人之說復起據聞首當其衝者尤爲財政廳長王洪王熊旣係同鄕又同爲曹錕舊屬去年熊炳琦運動長魯之時王以敎養避長兼督署總務科長田中玉甚器重之及熊長魯呼聲日高田命王赴京運動固位王竟叛田擁熊奔走保洛爲熊氏疏通熊得長魯王力居多因是熊對王氏異常信任由敎養局長而膠澳督辦署總務處長未及半年即代常壽宸而爲財政廳長迨熊以大選赴京命王搜羅選費以備急需王慮社會反對竟以庫欵奇窘辭熊深茲不悦迺一面由靑島港政局暫撥三十萬元以充選費一面另提曲卓新長財惟以國會議員反對甚力熊又匆匆回省事擱淺但港政局爲靑島惟一財源自撥出三十萬後督辦署經濟極感困難日前遂派員來省與熊氏商酌暫由財廳歸還靑島之三十萬候靑島財政充裕時再彼此救濟熊當即召王籌議王又以無欵辭熊老羞變怒而去王之志遂决王之位置已决不能保繼任呼聲最高者爲前財廳長常壽宸常隸濟社素爲洛吳所賞識前之得長財廳即吳之力近見有𨻶可乘竩在京大� 
肆運動惟熊始以常無理財能力曾擠而去之此次能否成爲事實殊無把握次爲丁劍池（章邱人）係熊妻弟聶某之友王子春之私人前幾日運動湖北某榷運局長已成熟繼見財廳有𨻶阿乘迺又棄彼就此王子春於日前來魯即爲此事惟對議會無關係恐難成事實此外魯籍國會議員周履菴近亦積極進行民治社議員則爲襲積柄運動而熊則屬意市政廳坐辦唐仰杜但常壽宸旣挾有洛吳勢力濟社議員又爲捧場熊雖不如意恐終當屈服耳至於政務廳長兼濟南道尹許佩忱係靳雲鵬所推薦並非熊氏心腹只以職類承宣無關緊要故得敷衍至今省署秘書長王亦柳近頗垂涎此席尚有一張某亦思運動而新委路政局總辦柴維桐以與洛吳秘書長郭緖棟係同鄕（膠縣人）又思攫取許之濟南道尹熊因在京辦選時省議員孫鴻賓曾電請其讓省長於許對許亦不無介介惟其去職或在王洪之後耳又聞日前民治社首領王朝俊來省獻策熊氏謂政務廳長應由省長自主角人不宣容納各方之推薦所以王亦柳之政務廳確已内定王又薦襲積柄充財廳長前山東鹽運使夏繼泉充膠澳坐辦其他各廳道則主張持分贓主義以弭黨爭誠社濟社恐王在京聯絡國會議員包圍熊氏故議長宋傳典（副議長）杜尚（濟社）假力爭威海交涉爲名入都監視熊氏 
[趙軍攻下武岡之情况] [  （粹）]  
　　蔡鉅猷退守洪江說 
　　長沙通信譚軍旣退出湘東湘南遂决計率隊入粤助孫中山討陳俟粤事得手再整率部伍反攻湘南其在湘省一方則以湘西爲再舉之根據地因囑蔡鉅率部死守蔡受命後除在辰龍關加增兵力以便扼守外又以淑浦爲辰州要害武岡爲靖州咽喉地勢均極重要但欲保溆浦須先保安化之烟溪欲保武岡須先保縣東之高沙市以烟溪高沙兩處形勢險峻足爲兩縣之屏蔽也爰集合二十六七八九各團之兵加以整理令何隆幹彭壽恒楊毓棻等之二十六八九各團守烟溪猶恐其或有不足更以鄧黑七鄧飛張承啓各部隊附益之令譚潤生之二十七團會同毛炳文之某團與原隸陳嘉祐部下之數種部隊守高沙市祇以趙軍旣先聲奪人而蔡部士兵又多稱富有不願力戰益以部隊綜錯不相統屬行軍之際事權不一各不相謀故攻淑浦之趙軍自馬轡市進攻後不數日即克馬轡奪伍家灣取烟溪拔底莊直下溆浦溆浦旣落趙軍之手辰州遂爲之動搖於是蔡鉅猷竟有通出辰州專保洪江之說（按劉旅捷電亦謂蔡已退保洪江是此說不無影響）不特此也溆浦旣失武岡亦爲之震動先是由賓慶進攻武岡之趙軍以蔡部死力抵抗數日未能得手正擬增兵　克溆浦之捷電至劉旅重威乃乘機鼓勵所部冒彈衝鋒於是乃於二二三日克高沙市二十四日克武岡武岡旣爲趙軍佔領靖州又已動搖蔡軍情形已日形窮蹙聞唐榮陽以趙軍連次克捷已定日内赴常德以便督率所部乘機進擊辰州開始攻擊之期會將不遠蔡旣先行退去恐辰州亦未必能守矣茲將劉旅攻下武岡捷電錄下譚（潤生）毛（炳文）兩敵自竄入武岡後會合陳嘉祐所部游擊隊保安隊等佔領紋陽河西岸據險扼守經職部痛擊猶在觀音山龍潭鎭高沙市荆竹舖等處節節抵抗職部奮力攻擊激戰二日始於便日克復高沙市逈日克復武岡譚敵向洞口楊柳溪瓦塘退却毛則向武陽楓門嶺退却是役計擊斃敵軍數十名奪獲槍支梭標數十件聞蔡已退洪江有死守洪江之志此後進攻方略乞電祇遵職劉重威叩逈申（二十五日） 
[鄂省長問題又一表示]  
　　揭發某貴介弟運動長鄂 
　　湖北合省自治促進會沁代電云天禍吾鄂年來地皮已被外人刮盡人民所受痛苦　達於萬劫不復之地此鄂人治鄂所以應潮流而起也民氣所在誰敢云非省長問題逾年未决而我湖北二三名流又復逐鹿未竟鷸蚌相持留待漁人智者早已料及頃有某貴介弟經營長鄂因中央明令尚未發表乃復異想天開於日前陰遣葉某携帶鉅欵來漢密寓法界亞洲旅館（葉係國會議員邊守靖之戚安徽人）意在運動武漢各法團假公民名義發電歡迎買造空氣要求中央明令即日發表此等伎倆想我鄂人中央凡有血氣者料不至甘作機械而爲亡省奴也本會爲促進自治起見不得不將此等卑鄙手段迅速揭出警告鄂人倘有賣省賤種熱中富貴希圖小權小利而爲之利用者則是吾鄂三千五百萬父老昆季之公敵誓將食其肉而寢其皮滅其家而掘其墓毅力堅持義無反顧望諸公等仗義執言力爲防止廹切陳詞不勝惶恐 
[徐家光袁漢雲陳鼎煊律代表沈士炯等聲明]  
　　茲據敝當事人沈士炯等聲稱　日致寗波旅滬同鄕會代電文曰逕啓者士炯等承購鎭海灣塘灶地一案業經主務官廳根據旣得權利承糧釘界佈告收租各在卷故論　原則正當論手續則完備也乃劉筴生等意存覬覦竟挾貴會爲護符文電飛馳揑　妄爭士炯等誼屬同鄕不忍我莊嚴六邑團體之　貴會爲一二私人所朦蔽用於舊曆七月間赴會陳告　末蒙貴會諒解以調處自任囑兩造簽字排難解紛盛意良可感也迄今數閲月矣貴會種種措施實有令士炯等大惑不解者租金爲不動產之果實是案灶田之租旣經鳴鶴場佈告在案則今年收益權當然屬諸士炯等然猶恐不足折服劉筴生等之心乃議雙方不收提供貴會此亦可謂讓步之極矣乃貴會不問不聞經士炯等力爭始遷就一方斷爲「將來地師何人所有租歸何人」云云不知士炯等所力爭者調處前之收益權耳若調處後地歸士炯等所有其租當然歸諸士炯等尚勞貴會公斷乎此士炯等所未解者一調處機關當事人之代表本無資格限制是案士炯等請同鄕徐君修甫爲代表亦尋　之事乃貴會因其律師拒却之詢其何以拒　則曰同鄕會不講法律迨徐君取消律師名義赴會詢貴會開會有否一定人數曰無有有否一定時間曰無有有否議事錄曰無有士炯等不敏嘗聞非律師不得爲代表者矣未聞因律師而不得爲代表者且仲裁和解手續至繁而貴會槪師黃老之衛以無爲爲之已屬不倫况仲裁亦法律行爲之一獨貴會倡有不講法律之仲裁此士炯等所未解者二監視丈量責任何等重要當上月間鎭海縣與鳴鶴塲會丈貴會所派監視員本係兩造所供給其居住膳食應在　知事指定之新庵地方乃貴會所派丈量員等竟赴劉筴生等私宅不宿於公共所指定地方而宿於程濟生私人之家人言嘖嘖跡近私袒經士炯等據實告訴貴會不置一詞此士炯等所未解者三敺傷官廳人員罪名何等重大十月二十日劉筴生率衆敺傷鳴鶴塲唐丈量員且擄去　器又經士炯等據實告訴貴會不但不詰責劉筴生之騷擾及妨害公務反由貴會會長代爲劉筴生等緩頰電致省中當道從寬辦理是何用意殊足耐人尋味此士炯等所未解者四縣場會丈爲省中各官廳之命令貴會係私人調處機關士炯等請派員監丈則有之未曾請求會丈出乃貴會係私人調處機關幾欲凌　乎國家行政官廳之上始則監丈未已居然會丈繼則會丈未已請求官廳停丈終則揑造當事人之請願由貴會單獨丈量㣲特士炯等始終並無單獨丈量之請願且試問貴會必欲單獨丈量者究何用意况唐丈量員係鳴鶴塲所派近日疊奉省令以丈量爲場佐專責仍飭由塲會縣繼續進行電文俱在不難覆按省令旣無停止丈量之明文復未准許貴會單獨丈量之表示而貴會竟不遵官　之命令復違反當事人之意思此又士炯等所未解者五　士炯等請貴會調處本旨爲排難也非欲長亂　解紛也非欲助虐今基上述各點之情形貴會之種種措施與士炯等曩所願望貴會秉公調處之初心完全相反士炯等尚何足恃所有前日請求貴貴調處議案自應聲明撤銷不敢復勞尊斷一任士炯等另籌救濟方法然是非曲直自有公評除分登申新兩報外特此代電聲明惟貴會亮之嗣後斷等事士炯等槪不承認因恐外間不明眞相委任本律師等登報聲明褚希公鑒 
 
 

Page 8

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
 

Page 9

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
 

Page 10

 
 
第一萬八千二百三十七號;中華民國十二年 西曆一千九百二十三年十二月二號
星期日 * *國内要聞三 
[鄂省平民敎育大運動] [  蕭蕭]  
　　武陽夏三鎭同時舉行大游行 
　　鄂省籌備平民敎育爲時頗久但以進行遲緩尚無成績足觀最敎育界各領袖人物鑒於平民敎育爲建國根基與普及敎育之初步特發起湖北平民敎育促進會並約請全國平民敎育促進會會長朱淑雅女士（即熊秉三夫人）及全國平民敎育會執行幹事陶知行博士來鄂演講平民敎育關係與精神促起全鄂人士之注意陶於本月中旬曾一度來鄂嗣因回皖調停敎潮後於二十三日由皖來漢朱女士亦於二十三日由京蒞止又平民敎育促進會四川董事宴陽初博士亦偕陶知行來連日分别在武漢各團體各學校演講平民敎育聽者均大爲感動朱女士在模範女監獄演講竟能使女犯聞而涕泣其誠懇篤摯之處頗足感人湖北平民敎育促進會除連日介紹陶宴朱三人分途演講外又於前日推定董事長由敎育廳長宗彝兼任陳時爲總務幹事王大齊爲副幹事黃芷端爲武昌主任幹事孫雲裳爲漢陽主任幹事任松如爲漢口主任幹事並發起於二十八日武陽夏三鎭同日舉行平民敎育大游行函請各學校各機關各團體參加爲大規模之運動推定陳時等與蕭督接洽請令飭軍警維持保護蕭督深爲嘉許該會遂先期發出通啓云本會定陽曆本月二十八日聯合武陽夏三鎭紳商學警各界舉行慶祝平民敎育大游行業經軍省兩暑通令軍警維持保護並由中華全國平民敎育促進會將游行情形裝成活動影片藉留紀念茲將游行時應注意事件列後（一）出發時間武昌上午九時漢口上午十二時漢陽午後三時（二）集合地點武昌公共體育場漢口老圃側面漢陽晴川中學校（三）游行旗幟各團體參列游行須手執各個旗幟上書下列各字模（平民之光）（光明之路）（不識字是瞎子）（男女敎育　會平等）（全民敎育）（敎育建國）（四）游行路綫臨時酌定（五）懸掛國旗各團體各機關各學校各商店均須懸掛國旗漢口各團聯合會亦函知各商團屆時一律參加以示一致今日（二十八日）正午漢口方面各界人士即在老圃側集合者達萬餘人已　漢陽游行隊亦渡江來漢參加總數約有兩萬人當中臨時搭講台一座朱淑雅陶知行宴陽初均到塲演說商務印書館特由上海調來之技師在塲攝影預備裝成活動幻燈影片宣傳中外三時許攝影畢邕整隊出發遊行華界一週而散沿途有軍警及各校童子軍之維持故秩序極爲整肅商店多有鳴鞭歡迎者武昌方面之游行隊亦達兩萬餘人除男女各校學生外又有職業敎育促進會敎育研究會敎育促進會及其他各團體職員等十時即在公共體育塲集合宗敎廳長親到主席各校校長亦多到塲照料十時半由公共體育塲出發首爲文華軍樂隊次衛戌司令部兵士一排警察保安隊一排次宗敎廳長及各校敎職員次各團體各機關職員次爲男女校學生紙旗飄揚步武整肅沿途商務印書館均攔拍影片並分散種種白話傳單直至察院坡始散誠爲鄂敎育界未有之盛舉也（十一月二十八日） 
[歸德附近之匪訊]  
　　字林報二十二日歸德通訊云數日前此間某敎會牧師因事直鄕數日歸途在邑城東南三十五里處突有乘馬者四人上前喝令停車强牧師下車搜其身畔及所携小箱取一錶而去若　雖未出示兇器但察其情形身畔似帶手槍目下歸德車站附近時有小股匪徒出没一星期内距車站一英里之處迭有三村被刦架去男子三人婦女二人十日前有華人二即在北門外警衛森嚴之地方爲匪架去而三日前又有一人在南門附近被架蓋老洋人匪軍雖去而在地零星小股猶極熾張騷擾閶閻妨碍商務爲害匪淺鐵路附近之某鎭每歲舉行大市集一次今年竟以畏匪故至者寥寥岑寂殊甚又兩星期前敎會某西人因事往郭外其妻乘人力車某西人步行在後方過城門突有少年兵士自後舉槍指婦某西人急前擊落其槍兵士即轉槍向西人格拒移時其同伴出而勸解始已事後報告軍事長官復諱言當因兵士誤爲日人所致記者書至此又接縣知事來函稱奉督理令保護外僑應請僑寓城外西人悉遷城内等語蓋華官對於吾人抛棄學校及醫院事業略不顧惜但吾人此時不願遷徙將靜觀未來之發展也 
[陳軍挫敗後之戰情（廣州通信毅）]  
　　聯軍左翼向正果龍門進展 
　　石龍陳軍尚能保存戰鬭力 
　　石灘仍在爭持中 
　　從化佛已爲聯軍克復 
　　粤省東江戰事日來雖無大戰爭惟聯軍方面則頗有進展先是陳軍自在洞旗峯一帶敗退後受極大創傷聯軍中左兩路遂會合進攻增城方面之敵增城一城　屬如終未落陳軍之手因日前（十三日）陳軍　進攻克石灘之時陳軍之目的注重佔領附廓白雲山諸高地故當過增城時并未入城即繞道攻入龍眼洞一帶　被計劃以爲擒賊先擒王倘若得佔省城擊散敵之主力軍則增城不成問題故突過增城界之後祇派少數部隊圍困增城内之聯軍（此項聯軍計有陸戰隊　軍及東路軍各一部共約二千人由傳達所長胡謙統率死守此種軍隊一係於十二日聯軍敗退石龍時退走不及故被陳軍所困）詎意陳軍林虎等部竭其全力攻入龍眼洞洞旗峯後竟爲聯軍所大敗二十日敗至增城附近聯軍左翼銜尾直追此時增城裏面被困十天之聯運以時機已至遂開城衝鋒陳軍前後受敵紛紛向正果潰退狼狽不堪由　增城之圍乃解聯軍左翼除派少數兵力入駐外即聯同原守增城之友軍向正果方面追擊其計劃擬由正果攻龍門出嚮水包抄博羅陳軍之主力另派一部分於二十四日由增城渡河向石龍方面之陳軍包抄二十五日聯軍之山陜軍又派一支隊會同滇軍向石龍右側截擊以爲聯軍右翼之策應至� 
於右翼（即石龍一帶）戰情陳軍自石牌敗後即退回石龍設險固守此路陳軍因連日無甚劇戰戰鬭力比較强查此路陳軍共有洪兆麟李雲復尹驥鍾景棠翁騰輝等部兵力約有萬人陳炯明以林虎一路在增城挫敗後惟有此一路恃故日前由老隆過汕頭趕赴海豐取道石龍聞二十四日陳氏已　樟木頭（廣九站名在石龍之上）開軍事會議并應付戰守事宜二十五日聯軍以左翼已分兵來助戰遂向石灘對河之敵猛攻查石灘一地中隔一河石灘以東爲陳軍陣地陳軍之洪李等部分佈元洲各處石灘以西爲聯軍陣地此路聯　爲許崇智劉震寰部及豫軍樊鍾秀部雙方均據山崗對河而陣兩軍均以敢死隊衝鋒并在後方施放大砲掩護步隊過橋惟自二十四五兩日起開戰雙方均未越雷池一步良以此地險要雙方均出死力以爭然因地勢關係亦難於進取故相持至今日（二十七日）仍無進步也聞聯軍方面以右翼之敵勢尚張苟能以最短時間克復石龍則東江戰事自易解决故滇粤桂聯軍� 
總指揮楊希閔定今日二十七日親赴前敵督戰臨行并帶有電信隊沿路分發戰訊及命令以捷戎機其左翼以上從化花縣各處當林虎軍進攻劇烈時曾派隊侵入從化縣圖襲粤漢車站惟自二十二日林軍敗退後其侵入從化之陳軍謝文炳部千餘人亦受影響又被聯軍派出滇軍游擊隊司令何克夫協同湘軍第三路分頭迎擊陳軍謝部已紛紛向龍門退却故二十四日聯軍已克復從化佛岡兩縣矣（十一月二十七日） 
[浙人對於和平之大運動]  
　　推廣和平範圍爲五省 
　　浙議會議長沈鈞業副議長祝紹𥬹省農會會長范運樞律師公會會長阮性存總商會會長金百順副會長王祖耀杭縣議會議長張乃斌杭縣敎育會副會長錢宗翰省敎育會幹事許倬雲銀行公會董事長張篤生綢業領袖朱謀先金溶仲錢業領袖倪幼亭曁士紳高白叔徐溥泉顧松慶高子白高維魏等數十人於一日下午二時假總商會開會公推高徐二紳主席首由高子白報告旅滬浙紳沈澤春兩次致祝副議長函蚌埠盧中行長致祝金二代函關於時局問題多有商榷僉以蘇浙贛皖閩五省居東南重要地位商業文化關係重要自應廣爲聯絡爲極大的和平運動除致電上海浙紳先向四省旅　紳商進行和平運動外並推祝星五金潤泉爲赴上海代表一面要求盧督辦以人民之意思爲意思尚須定期再開法團會議以便正式表示議畢散會已五時餘矣 
　　另一消息浙紳商爲保特時局和平起見一日下午由高雲麟徐宗溥等邀集各法團領袖在總商會開會討論到三十餘人推高雲麟徐宗溥主席由高代表發言報告北京孫慕韓函蚌埠盧行長函上海沈君函大致均謂時局險惡危機迫在眉睫種種謠言姑置不論但爲浙省大局計不得不邀集諸君從長計議力謀和平云云祝紹𥬹顧乃斌顧松慶等先後發言均謂形勢險惡若� 
閩若皖若蘇若贛消息日緊非趕籌保持和平方法不可乃决定討論運動和平方法於是提出種種問題加以討論預備相機進行並推祝紹𥬹爲代表赴滬與蘇皖贛各省在滬人士共同商榷具體辦法擬合各省紳商貫澈和平宗旨遂散會 
[杭州快信]  
　　浙皖和平問題空氣日劣此間紳商籌以公理對付當局仍主保境安民爲惟一宗旨 
　　今日杭總商會會長金百順聯合浙總高雲麟等討論時局問題省敎育會因正會長張乃燕正在辭職副會長李傑亦北上未回僅由幹事許漢章以個人名義到會接洽一切 
　　省敎育會二日上午十時開評議會討論時局問題並提議張乃燕辭會長職及許炳堃辭管理湯氏存欵各事件 
　　一師師長潘國綱偕二旅旅長伍文淵四團團長石國柱赴寗紹温台各屬檢閲所部軍隊現聞自天台山　山游覧一過即日旋省 
　　杭總商會經售印花稅票自昨日起開始掉換新舊票各商號略有煩言謂不但手續紛擾且新票不能通用他省 
　　嵊匪徐和尚向在北鄕一帶放火擄贖業向剿匪司令部投誠因被害村民不服仍請拿辦携妻朱氏（十六歲）遁至臨縣西門傅姓篾作經二師五團曹連長緝獲押解到省由師司令部訊供不諱昨解督署審辦 
　　實業王廳長抵任後於本廳創立實業評議會昨通函各實業機關定二日下午在商品陳列館開會籌備積極進行 
　　省垣各隅施粥廠定夏曆十一月十六日開辦 
[南京快信]  
　　皖馬五十壽辰兩長均派代表赴蚌祝賀 
　　省議會昨開第十七次大會延至四時簽到六十七人不足法數未能開議現定今日再開敎育實業内務請議審查會 
　　丹徒縣溧陽等縣參事會以縣議會業經次第成立市鄕自治亦多依次恢復無設置自治指導員之必要昨特函致省署請將此項指導員撤消以節糜費 
　　省署昨再通令嚴禁運米入浙 
　　財部來電催將菸酒印花三項稅收掃數解京 
　　一中定二日在該校舉行童子軍成立典禮已函各機關長官蒞校參觀 
　　一工塲長童養中昨又被公民顏樹森在省控告 
　　省議員賈先甲病故出缺由第三區名次較前之候補當選人詹石秋遞補已來寗出席 
　　齊督以江北洪澤湖一帶匪風日熾電令淮揚游緝水師統帶配撥師船駐防以保商旅 
　　江蘇交涉署擬訂取締俄僑在内地經商辦法五條已呈由兩長核准照辦 
　　赴日考察警務專員張恩輔昨由寗赴滬先考察工部局警察規制事畢即行東渡 
　　齊韓兩長會委王光佛赴泗陽調查匪案韓省長委葉遇春赴泗陽催修縣志又委孫其鏞充省署參議 
　　基督敎靑年會定今晚在花牌樓會所開游藝會 
地方通信 
[蘇州]  
　　派員清理積案江浙高等審判廳朱廳長對於各縣呈送月報每囑主任書記官加意細核以定每月結束之多少茲核銅山縣民刑訴訟案積甚多新收者反較多於舊管特派譚夔颺爲清理積案委員限令三個月内數訊結呈報譚君奉委後即行首途 
　　派員監察選舉縣議員吳縣知事公署據蘇州市公益事務所董事長蔣季和函稱此次補選縣議員缺額已公　設立三匭投票自應依據縣選舉章程第十五條呈請民政長（舊制稱呼今即縣知事）派員分蒞監察等情郭知事即委一等警佐那延齡前往舊元署城區投票所監察第一科科員邱詠豳往閶胥盤區監察三科科員吳寅恭　婁齊芬區監察 
　　綢綾染業議增工資蘇埠綢綾染業各作坊工夥因原有工資不敷過活現特於昨日（三十日）召集城内外各同業在郡廟内外聚行集議要求各大行增加工資問題故蘇埠綢綾染坊是日咸循例輟業一日羣赴郡廟議增工價云 
[崇明]  
　　新長和案　審紀崇裕公司新長和輪船肇禍擱沉溺斃搭客百數十人被難各家屬紛紛具呈崇明縣公署提起刑事訴訟等情迭誌本報茲悉崇明縣程鵬舉知事飭警傳到該公司總理龔　如·協理季友石·賬房李靑　水手工寳興曁船員人等惟船主施愼卿在逃未獲　縣訂於前日傳同原告石吳氏等開庭審訊據原告石吳氏供稱伊夫石梅賡被該輪貨物壓斃應請伸雪云云程知事逐一訊問原告畢當將該公司總協理等詢問肇　情形判龔嘷如季友石等交保水手王寳興困量水錯誤收押並訂定於十二日四號覆訊再核一面移請粼縣協緝船主施愼卿務獲嚴辦所有善後事宜由縣函請地方士紳妥議候核該公司總協理等交保出外後　即於翌日邀集地方士紳徐蘭如·馮悅甫等二十四人討論辦法議决㈠趕速打撈肇事輪船恐其中再有屍身在内㈡調查該公司財產若干全數繳縣㈢調查被難　有若干㈣公司方面議决被難人每名贈撫洋百元議畢後各被難家屬聞悉大不滿意亦於是日開會討論　付辦法僉云賠償問題自當就其被難之地位及身份計算不能與普通者槪論因此决定再行具呈縣長請求嚴辦該公司主管人員而散又聞該輪此次肇禍　公茂裕大生等均損失棉花價銀一萬數千兩現已同損失各家致函該公司要求賠償花價 
[松江]  
　　市鄕董請維舊制松江二十四市鄕董於　（二十九日電省文云「韓省長均鑒閲報載省署令轉内務部新頒自治選民資格與江蘇恢復之舊縣制不符董等遵照舊制辦理縣選請取消新令以昭劃一松江二十四市鄕董閔讞等叩豔」 
　　兩店主捲取存欵逃逸城内貢院前恒源雜貨店主諸伯溪收存各營處兵匠蓄存之欵不下四五千元按月行息收輕放重漁利頗多近因嗜賭揮霍拖欠各行號貨賬過鉅（聞西外昇大一號被欠有二千餘金）以致週轉不靈乃於十一月二十九日私自携欵逃逸各存目聞信持摺往取形勢頗爲紛擾幸經趙稽查長帶兵極力維持勒令各存欵主暫回原處當於三十日商同承警佐調查諸姓遺產並點查舖底由警署查封一面由趙稽查長於一日呈請王司令函縣嚴緝在逃之諸伯溪追欵償還不知能弋獲否又普照寺東之乾泰茶葉店主亦因虧空捲取存欵逃逸其舖底生材已爲債權人搬取一空矣又一訪函云松江察院弄口諸恒源店主諸伯溪因賭虧空潛逃倒閉一案聞所欠旅松客地人借欵計有八千餘元之鉅加以貨欵之拖欠共計已達一萬二千餘元現正偵查諸之踪跡及動產不動產以資備抵即諸母亦已續傳管收勒供逃匿地點及財產所在云 
　　縣商會之會董會縣商會於一日下午召集會董會茲錄議决案如次㈠保衛團董張福孫來函商借本會保存之商團舊槍三十桿但本會正在籌辦商團一俟成立即需應用應如何辦理案議决於借給之時先與張董接洽在商團未成立前准保衛團借用如在保衛團成立之三個月内商團已經成立應由張董負返還之責庶幾兩無妨碍㈡金融業會董張敏修因家務行務兼顧難周來函辭職案議决由會具函挽留如再不獲請即以次多數之閔瑞之推任　農商部征收會長會董執照費案（計會長副會長每張四元會董每張兩元）議决與滬總商會一致堅拒 
　　理算研究會審查成蹟松江縣小學理算研究會發起全縣小學理算國語成蹟展覧會定十二月九日開會先於一日下午四時審查各校成蹟因送到者祇有縣立第二·第六·市立第七·第八·四校乃由到會之揚繩武徐潤生等决定先行函催未到各校速行按送以便審查展覧 
[常熟]  
　　海虞市議會改選問題之省批海虞市議會自經恢復後於前月一日由議員二十一人開會互選正議長顧銘瑞副會長錢絅昭當選後曾開議會數次惟前議長曹纘安（省議員）對該會互選議長問題堅持異議而當選議長顯銘瑞以曹曾辭職爲詞呈報縣署請予備案縣署與曹省議員先後以該會互選議長問題呈省請示茲悉縣署近奉省公署訓令云案查據該知事呈報該縣屬海虞市議事會依法選出正副議長呈請鑒核備案等　到署同時並准省議員曹纘安函稱（中略）查省議員能否兼任市鄕自治一事業經本公署諮詢省議會在案該省員兼任海虞市議長問題事同一律自應俟省議員議决再行定奪該市議會不俟省議會議覆遽行互選殊屬不合准函前因合行令仰該知事轉飭該市議事會所有互選一案席行擱置俟省議會議决咨覆再行飭遵仰即知照 
[常州]  
　　難民在南鄕肇禍續誌南宿州難民在武進南鄕刦物殺人姚知事已於三十日呈報省署核辦並於三十日上午八時許親率檢騐員書記等赴丫河鎭相屍依法檢騐丁金法屍身並傳地保王芝瑞訊問難民在鄕衝突情形王供難民到境行似大盜逢户入室搶掠財物丁金法路過致被毆斃於草屋中訊畢騐明丁金法委係身前被擊身死當即塡具屍格飭保備棺收殮又令檢騐員檢騐被難民毆傷之徐茂玉徐芳榮李根林許臘方等傷痕令即就地延醫診治騐畢午餐甫經入席忽有鄕民數百人擁至水警駐防所呼寃責怪水警郭巡官謂難民闖事擊斃毆傷人民均係爾等防護不力所致當時請你們抵敵何以置之不理姚知事得悉即飭法警等前往排解各鄕民痛憤異常又欲到姚知事處呼寃姚知事即離席乘轎起行各鄕民欲趕上攔輿呼寃被法警　極力擋住鄕民始散路經牛塘橋在鄕公所休息片刻入城回署已六時許晚間七時許又提難民頭目王之德審訊責令交出兇手以憑法辦王供難於查出如　治罪我們全體難民可共同治罪言詞頗爲强硬故此案尚難於結束云 
[南通]  
　　縣敎育會召集會議縣敎育會理科研究會定今午（一日）二時開會預定議題㈠自然科敎授之研究㈡公共理科敎室與通俗敎育館之分合問題㈢出版物之徵　又敎育會評議員會訂於九日上午九時舉行 
　　蒸骨檢騐案之近聞縣屬三樂鄕馬金岩被人毆傷致死早經蒸骨檢騐屬實縣署迭飭警探訪緝逸犯未獲業將案内被告人俞三麻子判定無期徒刑現聞該被告不服宣判已提出理由聲請上訴矣 
　　鄕民抗捐風潮已息通邑深水港一帶鄕民反對繳納江隄畝捐於二十九日執香赴縣靖願當經派員勸令同里三十日瞿知事又派周春生帶驚下鄕開導一面致函隄工分所妥爲調理風潮已告平息矣 
[徐州]  
　　反對改稅日前省委來徐整頓徐關稅務限上月二十一日起實行値百抽二五稅率並改錢碼爲洋碼等情各業得此消息當開會反對已誌前報茲悉各商業迭電當局　體恤商艱未得結果三十日午商界特發出緊急通告云　關改稅正在函電號呼請求照舊自陽曆十二月一日起如照舊收稅各商號自應照付如若更改暫勿承認聽候解决再行通告週知商界同人公啓 
　　商埠局委稅務主任徐州商埠局段督辦昨委商會會長趙品成爲稅務主任以便辦理出入口稅務該主任刻已邀各業董籌商進行方法 
[嘉興]  
　　建築馬路情形嘉興東門越城及春波橋對岸城垣拆除後所有建築馬路規劃已由縣參事會擬具　劃書交由議會决議現縣會已將東城門築路案（春波橋對岸認爲無　重要從緩建築）依照參會交議案完全通過惟宣公橋因橋頂過高行車異常危險决議改造以便行人現　參事會以該橋改造經費浩大故先將該處馬路依照議决案興築以利交通至宣公橋改造一　俟議籌妥善辦法後再行交會决議施行 
[濟南]  
　　讀誌四師學生王德緒休妻自殺事濟南通信云省立第四師範學生王德緒繫頸自焚於校内已如昨報茲續得消息該生近日在校垂首喪氣哭笑無常同　訽之則默然不答詎於前日接得其兄一函閲後頗形憤慨竟於二十六日嚙指出血寫遺書五封晚間就寢時以碎紙紮體塗以煤油繫頸　焚於厠所迨爲夫役　見大呼救人則已無及矣校長聞訊驚異失措及學生等尋出血書始行放心當將該生血書照成像片並將尸體先行收殮停厝於校旁關帝廟内立電該征家屬來靑領柩其血書已於前日暴露其二茲再將其致乃兄與師友者及其兄來函錄之於下㈠致兄書云大哥尊鑒弟自由結婚當然歸弟自辦此婦乃兄所主張當　歸兄代休想弟婦貪食賴做復抱病不能生殖將來家產蕩然弟必隨之受罪故弟今願在校受一時之痛以免後日受飢餓而死人孰不死望兄千萬勿哀弟死後能將弟休書代轉手足之情盡矣祈代謝同學師長不多言㈡致師長書云諸夫子鈞鑒生不幸受家庭專制婚姻之毒休也不得前途至危故生寗受一時之小痛以免受異日之大痛生命簿福淺遇事乖謬死之誠不足惜惟使諸夫子飽受虚驚生負罪多矣春風之恩　報而復以此事相擾以怨報德淚下逾時死後有知必有以報祈速示知生兄來收吾骨以免躭誤同學等之功課至禱至禱㈢致同學書云諸位同學均鑒弟受專制婚姻之荼毒前途不堪設想自知才淺力絀難得跳出苦海故决計自斃與此專制家庭腐敗國家脫離關係望同學等努力進修將來改進國家打破家庭制度必有一日勉之勉之㈣王德緒胞兄來函云德緖吾弟手足來函已悉所言休妻一事兄代辦再三彼娘家絕不應許並言一生名節在此萬難應允兄睹此情形絕難辦到願弟暫且忍耐爲高若欲辦到非弟自辦不可兄計窮謀窮無他法矣 
來函 
[衆議員陳士髦來函]  
　　敬啓者此次北京兩院臨時會下走并未報到出席廿八日衆議院開常會時下走已來滬寓愛多亞路五福里七百四十一號更不在京乃二十九日閲新聞報時事新報新申報等二十八日北京專電載吳派受傷議員皆列下走之姓名當即去函聲請更正本日接閲貴報要聞攔中載吳派議員又列賤名於其内後幅抄登土　等控吳某呈文亦列賤名是訪聞之誤耶抑傳寫之誤耶思之實莫名其妙下走旣身在此間當日出席何人受傷何人被控何人應於下走無干事實上極易證明且吳氏大選功高其勢正　手可熱該派亦皆從龍之彥下走何人敢無端冒此徽號惶感之除謹再聲明務祈即代更正或函詢貴報駐京訪員一爲細查眞象當自了然也專佈順頌著祺陳士髦謹啓十二月一日 
 
 

Page 11

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
 

Page 12

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
 

Page 13

 
 
第一萬八千二百三十七號;中華民國十二年 西曆一千九百二十三年十二月二號
星期日 * *本埠新聞 
[警廳長問題之往來文電]  
　　省議員蔡鈞樞李郁文致松滬護軍使陷代電龍華何護軍使鈞鑒此次淞滬警察廳長繼任問題寗滬相持糾紛莫解羣情惶感不可終日竊以鈞使對於政治潮流苟另有作用不得不借題發揮是則國家運數所關焉容他人置喙不然以軍使號稱模範軍人素抱和平主義何亦效普通軍閥之所爲强指軍政特别區域并民政而混爲一談又何對前次江浙拆路風潮尚能化險爲夷而獨堅持區區繼任問題使政避頓呈杌隍不安之　是不獨違反初衷抑且有損英名爲軍使計亟宜於申陸進退之間酌定維持兩全之法遮俾雙方職權有利彼此感情無傷抱互讓之宗旨成不朽之美名凡我蘇人同深感戴若長此爭議不解勢必愈演愈烈倘不幸竟因此問題而釀成政爭之焦點則公論所在鈞使恐亦難逃其責也事關桑梓難安緘默掬誠相告伏維鑒察幸甚幸甚 
　　何護軍使復蔡議員等代電江蘇省議會蔡議員鈞樞李議員郁文均鑒頃誦陷電至佩嘉言此次徐故廳長被剌出缺鄙人爲維持地方·安慰人心起見查照成例令委陸榮籛繼任斯職一面急電省長請予加委呈薦以完程序論職責則分所應爲論手續亦毫無欠缺况事屬因公焉有其他之作用更無爭執之可言區區之心可質天日鄙人自民國二年奉命南來迄今已逾十稔平日謹守繩墨但求保境安民向不知政爭爲何事對於地方對於僚友莫不推誠相與從未嘗意氣用事松滬人士相處最久知之已深辱承獎飾以模範軍人相許自問愧不敢當惟旣承乏此間蕭規曹隨權責攸關又何敢稍有諉卸此案事實具在成案可援糾紛之點責不在滬倘韓省長同爲愛護地方亦無其他作用則解鈴繫鈴轉圜至易諸公明達尚希一致主張地方幸甚何豐林東印 
　　何護軍使復蘇州總商會等東電蘇州總商會吳縣議事會敎育會農會均鑒卅日接誦覃代電（電文紀昨報地方通信欄）具徵關懷地方曷勝欽佩此次徐故廳長被剌出缺鄙人爲維持地方·安慰人心起見查照成例令委陸榮籛繼任斯職一面急電省長請予加委呈薦以完程序諭職責則分所應爲論手續亦毫無欠缺况事屬因公本無成見貴會以破壞治統引起爭潮爲言殊與事實不符幸勿鰓鰓過慮特電奉復即敎諒察何豐林東印 
[商總聯會致警廳函稿]  
　　請陸榮籛勉爲其難 
　　本埠各路商界總聯合會根據上次議董會决議由文書科草擬公函致警察廳長陸榮籛函稿如下敬啓者自徐公猝遭變故全市震驚幸得我公出任艱鉅市面因以安寗商人等帡幪宇下匕鬯無驚仰仗神威感何如之當局不察突有更代之議以吾公之清高固能去留無動乎衷特市面安危繫於厥躬一去一留於治安前途關係綦切且日來盜風熾長横行無忌報紙揭載日有所睹蜚語頻傳人心恐慌難保不逞之徒不因而擾亂治安吾公鎭攝淞滬宵小當能歛跡而商人等亦得庇託威儀安居樂業尚希顧念下情勉爲其難民意如斯公又何能獨違安心任事保我黎民地方幸甚人民幸甚云云 
[路刼五十萬公債票案之昨訊]  
　　除前獲九人外昨又獲窩贓婦一口 
　　北京路通易信託公司於上月二十九號上午十時在寗波路仁美里附近被盜刦去値洋三十五萬零五百元之中國政府九年公债票五十萬元報經總巡捕房業經華探長李星福·協同西探目堯克·亨特先後緝獲盜匪姜阿三·徐士奎·姜維扣·吳金元·徐金·姚壽海（即姚春海）·吳金壽·（即胡金壽）蔡恒·張阿福等九名押代候訊究等情已兩誌本報茲悉前日下午又經李探長協同法捕房包探在法租界打鐵浜查獲窩贓婦人一口該婦因有緊要關係其姓名暫守秘密已送至公廨女所收押昨晨由李探長將前日晨拘獲之張阿福一名押解公廨第一刑庭（窩贓婦人尚須詰問情形並未解堂）迨至九句餘鐘由陸襄讞會同義斐副領事升座捕房即將張阿福解案據亨西探目與李探長相繼投訴將張與窩贓婦人緝獲並吊到失贓各節以本案失贓未齊且有同黨在逃請爲展期研訊堂上得禀判張還押候展期開審並悉本案失贓在窩贓之婦人處抄出四萬餘元又在法租界蒲柏路四百三十三號門牌老虎灶内小孩所眠之搖籃底下搜獲數萬元與前日抄獲之一百三十六張計十三萬六千元共計三十七萬九千元尚少十二萬一千元且本案所獲九盜均係苦力中人除張阿福一名清江籍外餘皆通州江北人大半拉車度日查張阿福係因案於本年八月十六號經公堂訊究·逐出租界之過犯釋放未久云 
[北河南路白晝越貨案六誌]  
　　滬寗鐵路日前解欵至匯豐銀行中途被刦二萬三千餘元一案已經捕房緝獲盜匪追回原贓一部份等情已誌本報茲悉該路解欵事項向由總帳房委托買辦蔣昌桂承辦已有多年歷來解欵手續因匯豐銀行辦事關係故每日下午二時半派員乘坐包車送出十餘年來莫不如此現自發生此案後該買辦擬將解欵手續逐日變更以免再有此項情事發生並聞該買辦以此案即使原贓追還亦已所費不資日來已由路局移請捕房從速嚴緝匪首俾早完案云 
[吳淞清潔所被毀續誌]  
　　吳淞清潔所因撤塡私坑於前日被婦女等打毀該所張主任立即到縣禀訴等情已紀昨報茲悉寳山縣知事馮成據禀後立即委派縣署第一科金科長·縣警察主任馬警佐同往吳淞至清潔所内外勘騐一週當即歸禀被毀確實情形經馮知事命張補呈訴狀聽候傳訊各婦女等家屬聞知於昨晨十時餘在淞鎭東北孫家樓秀龍橋等各鄕間鳴鑼聚集鄕民籌商對付方法經衆議得糞尿爲耕種花稻之肥料一經坑厠撤除盡絕無從購員而禾稻荒歉則關係賦稅與鄕民生計殊厞淺　擬向縣署面懇馮知事維持一切云 
[昨日北站機車相撞]  
　　昨日（一日）早晨六時許上海北站吳淞火車龍頭（即機車）由龍頭房駛出時適吳淞小工車龍頭亦從煤炭路駛出彼此避讓不及以致互撞冲出軌道以外一時交通阻斷而上海上午開行各車因交通阻斷龍頭不能駛出均爲延擱俟貨車到站時卸用貨車龍頭拖駛始能開行統計各車均開慢數十分鐘而吳淞小工車常滬三四等慢車及南翔車均困缺少龍頭取消故乘客非常擁擠來滬各車亦因途中交車多被延擱到站各慢數十分鐘云 
[總商會等三團體致孫中山書]  
　　請保全關稅以裕内債基金 
　　上海總商會曁銀錢業兩公會昨致孫中山電云廣州孫中山先生鑒自民國九年整理内國公債案成立指定關餘爲基金公布後内債信用漸見回復流通各處商民稱利方幸社會金融藉之活動國家元氣頼以昭蘇乃本年整理案内各債付息雖未失信還本均已愆期票價又跌人心皇皇說者謂因關稅短收除洋賠各欵外有無餘欵或能餘若干尚難　揣日來報載我公計議有將海口闢爲自由貿易場之說廣東關稅爲收入大宗此間商界喧傳尤爲驚恐内債關係全國人民生計·金融命脈即國家之安危與共我公手創共和功垂靑史愛國恤商當必引爲已任况如整理案内之八釐軍需公債尚係我公在南京臨時政府任内發行想顧全關稅不使基金動搖相與維持尤我公之所樂爲日前安總稅司過滬敝會等曾以保管基金之事爲請渠謂對於整理原案誓必堅持客卿不忝厥職至可感謝我公素以恤商爲宗旨務懇保全關稅以裕基金不使商民損失則感荷仁施實無旣極剴切直陳統希亮察梯雲先生並此致意上海總商會·上海銀行公會·上海錢業公會東 
[總商會商組倫敦陳列室函]  
　　英商台維史函請上海總商會協設永久展覧會或貨品陳列室於倫敦以期發展商業等情已誌上月二十一日本報茲悉本埠出口各業公會昨接總商會來函大致謂台維史所稱各節自係振興出口貿易切要之圖茲事於貴同業利害關係最鉅兩策之中自以貨樣陳列室較爲簡單易於籌設能否由貴會集合同業先行　議辦法就吾國現時盛銷之大宗出口土產及現時雖未盛銷·而將來極有希望之各種出口土貨廣爲羅致在倫敦租賃一椽委托委員權爲經管之處抑或此外另有妥善方法統候高明裁奪施行敝會因茲事關係極鉅除已函知全國商會徵集意見外謹再函陳顛末貢其蒭蕘至希亮察云云 
[吳淞江水利局覆米業聯會函]  
　　容納自浚蘇州河意見惟須請示省長 
　　滬北米業聯合會擬自浚新閘東首河道曾致函吳淞江水利局詳述原委原函已誌前報聞水利局對於此舉已經　納惟須請示省長方可進行又因义袋角處尚有要工挖泥船一時難以抽調擬代該會租賃機船先行施工將來該局自辦工程完竣即可抽船撥借且悉該局長陳恩梓對於該會聲明將來經費由會中自行支付水利局絕不顧問局中專負規畫之責俾示公開而昭實在茲錄該局復聯合會函如下 
　　敬復者頃接台函以因新閘東省河道急待疏浚而水利協會尚無成議擬由貴會担任經費自行開挖請即 
規劃工程預算經費調撥機船即日施工等情具見貴會熱心公益保全主權之意深堪佩仰查吳淞江逐段淤淺敝局自奉省令提前浚治下游工程當時規定自梵王渡至新閘橋爲範圍新河以東尚未預算又因經費不繼未能尅期圖治實深抱憾茲承貴會洞悉情形籌欵自浚嘉惠農商利益非淺惟敝局現有機船兩架陰曆年内尚須在义袋角趕辦預算内未完工程一時無從調撥若爲急治之計可於年内姑且租賃一架施用一俟新閘橋西工程完竣或可抽調一架駛往新閘東首施工惟事關省政應俟轉呈江南水利局總辦察核令遵再行派員勘估計劃工程合先奉復即希查照順頌公安 
[淞江水利會定期再開審查會]  
　　吳淞江水利協會昨致各委員函云逕啓者吳淞江包浚問題交付審查一案前於十一月三十日續開審查會1因是日人數未齊茲訂於十二月四日（即星期二）中午十二時半在上海總商會續行開會審查是日由會備有午餐合先備函奉約敬祈台駕准時惠臨爲荷 
[汪精衛關於粤事之談話]  
　　近日陳炯明黨有一種謠言謂聯軍有主客之分欲圖挑撥昨汪精衛君談話云梁鴻楷李濟琛梁若谷等部原駐西江肇慶一帶前因東江戰事緊急調往助戰今因東江賊勢已衰調回原防乃一極平常且極當然之事滇軍總司令楊希閔粤軍總司令許崇智桂軍總司令劉� 
震寰極爲輯睦前以聯軍不可無總指揮許劉推楊楊再三謙讓然後受自受任以來軍令統一屢戰皆捷斯其明效大騐矣敵人始受直系金錢欲以誘滇軍及滇軍不爲所動且痛擊之計無復之乃創爲主客不相容之說欲以遂其挑撥離間之欲可謂心勞日拙矣云云 
[留滬議員昨發公費十二月上期]  
　　留滬議員昨在湖北會館給發十二月份上期公費一百五十元前往支取者計有七十餘人一切仍維原狀云 
[航業要訊]  
　　灰絲運美額大減今年九月以後因横濱受地震之影響東洋絲出口額銳減而華絲運赴歐美之數額乃大增九十兩月中輸出頗巨目下灰絲上市出口額則反減退據該業中人言向來中國灰絲一交夏曆十月以後美國絲業商即大批來華採辦故冬季内之灰絲運美爲最佳之時候不意本年情形大殊中國灰絲之產額旣不如上年而美商之購買胃亦大減致此貨刻下去路甚㣲較去年僅及十分之二云 
　　日輪擱淺消息日清公司之大吉丸現調航長江綫今次於十一月二十七日下午七時許行　安慶卜流約四哩許在江灘上忽遭擱淺當時急報漢口分社電滬乞援經上海總社復令漢口分社就近拖救嗣因該輪中載貨甚多吃水頗深一時實難拖起至昨日已接漢分社電告謂刻已命雲陽丸馳往擱淺地先將輪中貨件駁出然後再拖預料即可脫險但聞輪中所載貨物已微有受損云 
　　意德競添郵船本埠意郵公司之中意奥班内自將日本兼行班復航後已增加亞司太號與樂生迭拉號規定月駛一船現該公司又接奥國曲禮西德總行來電報告十二月内又派入新郵船一艘名曰愛那號刻將開出至遲一月十四日可以到滬又德國天利洋行之興登堡號·與田必資號兩新輪今已派定在中德綫内行駛該二輪各爲一萬二千五百噸興登堡先已開出現該行將此船與魯登大夫號海文司體號同列入一級内規定由上海往德國亨寳及荷蘭之鹿透丹頭等售七十鎊與六十鎊兩類云近來該行於漢口靑島均自立分行而大連·福州·汕頭·天津·與廣東等埠亦紛設經理處矣 
　　駐津瑞典領事歸國駐天津之瑞典總領事克洛甫子博士ＤrＳeoＣrofts及其夫人等現因事歸國業由津南下决定今日乘昌興公司之俄后輪赴溫哥武轉返本國已購定一百十六號艙位即於今晨九時乘小火輪由新關碼頭至吳淞上輪而茂生洋行之副總理福爾朋氏亦乘此輪往該輪之運美貨計出口絲四百件核桃二百五十噸餘爲茶葉云 
　　運美貨之近訊此次提督之約克遜總統號子明日赴美上海出口貨中以中國舊棉與廢花等爲多次爲麻雀牌惟近來荳餅水脚運美增價每噸加美金　元爲十五元云　又有　洋公司之西比利亞丸出口上海運美貨計爲二百五十噸云 
　　英輪開赴横濱大英公司恢復日本横濱營業一事現已决定即於本月七日由申赴日之開伐號起兼裝往横濱之貨客云 
　　漳州輪擱淺訊文匯報云太古洋行頃接電訊該行漳洲輪船在牛莊附近擱淺詳情未悉該行刻正極力設法援救俾得早日出險而免封港被凍之虞云　 
　　歇萊與新寗互撞文匯報云倫敦格羅佛兄弟公司之歇萊輪船日前在浦江與招商之新寗相撞新寗時正入口在浦江狹溢處不及避讓遂致相撞歇萊船首鋼板撞損多處新寗未受大損按歇萊原係德船戰後爲英得毛噸四四七○本埠歸天祥洋行經理 
[不速撤銷航政局之質問]  
　　省議員狄梁孫·顧寳瑛·曹纘安·周徵萼·周仁泳·潘承曜·周穀陳·屠方·盛守鈺·黃人式等·提出對於航政局何不迅予撤銷質問書質問省長云爲質問事查江蘇設立航政局訂定章程委派局長先在上海商埠設局開辦委一非官非商之謝宣爲該局局長即經上海總商會曁縣商會先後具呈請賜撤銷並對於該局所訂之保航章程詳加辨論請不准繼之以再再請不准繼之以三四五之續請至其他蘇總商會各縣各法團之力闢此案辦理之失當議員函請手續之違法財政廳核收公費之越軌痛切敷陳言之已詳且盡矣乃不荷允准尅日撤銷猶以修改章程爲惟一之職責在航商固亦當體念省長威信所繫朝令夕改成何政體然省長亦應俯順輿情憐恤商困虚衷採納即予撤銷蓋中央政府以搜括爲不二之政策籌欵爲惟一之法門已爲世人所詬病而吾蘇賢明愛戴之最高長官値此民窮財盡商業凋敝之秋祗此水上航行之各種船舶猶不能免此重徵厚歛之虐政近見報載之修正章程雖對於收費一層極力削減另以明文規定想必俟本局之基礎樹立後再頒布細則秉達此次聚歛重徵之目的而對於保護手續復加以縝密之規定無論新章所規定之保護政策能否實行吾蘇省政府之財力實力能否貫澈此次重訂章程之意旨此猶爲將來解决之問題所不解各處商會之墨跡未乾而鎭江商埠之新局又起持反對論者雖以航政局與理船廳有不能並存之清議然依法理上正當之解釋畢竟理船廳爲海關附設之特種機關其權完全屬於海關洋員管轄權力之下决不能即以理船廳抵觸爲理由而主張廢棄航政局航政局之設立在當軸者設立最初之本旨一省之船舶不論帆船汽船航海或漁業等船舶總不能不定一統一調查之機關考核航政故設立航政局專爲考核船舶之多寡及保護航業之行政而設但考核船舶爲一省船舶統計問題全然屬於統計行政範圍之内以船舶必有國籍猶之住民之必有户籍其義要無二致例如吾蘇今日之設立户籍吏究爲保護户口而設耶抑專爲調查户口而設耶其爲調查户口則了無疑義然則航政局之設立其主旨仍屬乎調查統計之專門學科並不在乎保護航行商業界限固極分明立論要難偏倚矧吾國憲法業奉明令公布憲法之是否有効係政治問題而法律上不能不認爲中華民國之根本大法查憲法二十四條左列事項由國家立法並執行或令地方執行之本條第四欵爲航政及沿海漁業依此則航政局之設立其原則應由國家立法並執行例外則令地方執行之但本欵雖有例外規定由地方執行然其同條之末又明白規定在國家未立法以前省得行使其立法權今查航業行政在中央已歸屬於交通部之航政司而航政司之對於獎勵航業及航業公會又發給牌照等種種規則雖未經由立法機關認定然已頒行之條例固已通行已久而不聞有何省機關之表示反對也故交通部之對於吾蘇設立航政局早有一種否認之意思表示其實交通部之此種表示實合乎理而適乎法也吾蘇如不服從中央命令及不承認國家憲法則設立航政局又制定省單行章程執行法律固無不可不然則吾蘇設立航政局値此憲法公布以後而猶爲抵觸憲法之行動不能不認爲違憲省長本敬恭桑梓之心爲維持治安之計想不至甘受違憲之嫌而爲不洽輿情之　然時至今日又何以設立分局修改章程依然積極進行同人等爰依省會法十九條之規定提出質問謹候三日答復 
 
 

Page 14

 
 
第一萬八千二百三十七號;中華民國十二年 西曆一千九百二十三年十二月二號
星期日 * *[南洋約翰球戰紀二與一之比約翰勝]  
　　東方八大學足球比賽以約翰與南洋最爲激烈素有美國哈佛耶魯兩大學比賽之稱故各大學比賽祇有一次而約翰輿南洋則有二次本届第一次比賽已於昨日下午二時三刻在約翰河東大運動塲舉行（第二次將於十五日下午二時半在南洋）昨日氣候不甚寒冷風亦温和故圍塲觀者有五千餘人往觀者均納費購入塲券此項券欵百分之五十歸約翰百分之四十歸南洋百分之十歸東方八大學運動聯合會一時半南洋約翰兩校學生已在東西兩方聚集開始歡呼手搖旗幟歡呼隊員身穿特製衣服南洋爲黃籃二色條紋約翰爲紅白二色條紋延請之公證人爲郁克氏yorke兩旁之巡塲員爲冀斯氏Ｇones與伊立德氏Ｅlliott二點三刻開始比賽南洋居北約翰居南銀角一鳴雙方競進前十分鐘球常盤旋於南洋方面受困者數次卒以防禦堅固遂得安全無事二點五十八分約翰左内鋒盤球前進猛撲南洋球門至離門七八碼預備踼球時犯用手觸球之規則被南洋罰任意球南洋因得解圍轉瞬球至約翰陣地不一分鐘又被約翰右衛踼出球爲約翰右内鋒所得轉傳與左翼立即向中心蹴去球在南洋門前右角落下被約翰右翼攻入一球此後南洋進攻益猛約翰雖數經危險卒以守門者身段靈敏危險之球得一一踼出三點十五分南洋得罰右角球之機會致球在約翰球門正中落下旋爲約翰右衛踼出三點二十五分約翰左翼盤球疾進至離底線二十碼時向中踼球又被左内鋒攻進南洋一球三點三十五分上半時終了結果爲二與零之比休息十分鐘易地而戰雙方攻守均能各盡其能約翰旣不能破南洋之陣勢南洋亦無法衝散約翰之守衛相持很久不分勝負者約半小時四點二十五分南洋衝鋒並線齊進彼此傳遞極爲聯絡約翰守衛不能抵抗故被南洋中鋒攻進一球至四時三十七分評判員宣告時間完畢約翰以二對一獲勝 
[記昨日啓明女學之游藝會]  
　　昨日（十二月一日）徐家匯天鑰橋南之啓明女學舉行游藝會來客雲集車水馬龍頗極一時之盛惟多女賓男客則併記者僅得十餘人二時開會節目凡八紀之如次㈠鋼琴·四絃琴㈡中華國旗之建設·㈢ＲondodeRosehain㈣金石齊嗚SymphonieＥnfautine㈤脫利耶儂之園丁㈥鋼琴·四人合奏㈦奥利冋脱之寳藏㈧校歌綜觀各種表演俱見精采就中尤以三短劇爲佳中華國旗之建設係叙述「中國」欲建立國旗商之於「智」（Ｗisdom）「智」乃偕「中國」同訪組織國運之仙女仙女凡七衣亦七色每色寓一意「中國」乃擇其五以此五色實足表現其爲大國也紅者表義勇黃者表眞實藍者表正直白者表純潔黑者表謙抑此劇完全用英語表演飾「中國」者之言語甚爲流利姿熊亦極婉轉得體七仙女各獻所長神致逼眞衣飾亦極清麗劇終共唱卿雲國歌佐以鏗鏘之琴聲令人不勝愛國之思第四節金石齊鳴係合四絃琴·鋼琴·及其他之金屬樂器而成嘈雜時如急雨幽寂時如沉水底而金石大鳴又極似俄國式跳舞時之樂器然脫利耶儂之園丁爲法國名劇大意謂於一七八七年有少女多人敎養於王宮每人各闢小園一蒔花其中此園乃王后分贈各人者由園丁「馬丹拜各脱」督率之一日后議賞告於衆曰種花最佳者得賞園丁中有名「弗老利納」者曾培植著名白玫瑰一種以爲必且得賞不意其友亦植有此花且較渠所植者爲佳妒之乃私毀其花盛怒之際竟誤毀其自植者至其友之花則已由「馬丹拜各脫」遞至后處而得賞矣此劇幕初張時羣女刈草曼聲而歌緋紅碧綠服御大佳佈景至幽　大有遠望平蕪之概奥利回脫之寳藏係用華語表演說白清晣飾嫗者老熊龍鍾演來亦復有聲有色末殿以校歌琴聲歌聲溶成一片頗能表現該校平日訓育之精神也是日場中坐滿賓客幾無𨻶地由諸女生司招待門首并有警士維護秩序一無紊亂散會時似有餘味雖朔風凛冽而來客仍時露其笑渦焉 
[川民會電勸楊森息爭]  
　　放下屠刀立地成佛 
　　川民自决會昨爲川事致楊森一電其文如下 
　　子惠先生偉鑒巴蜀苦兵戈之禍久矣人民喪亡元氣損傷方諸明季張獻忠之亂尤有過焉吾民何辜罹茲荼毒先生川人祖宗廬墓之所在宗族血食之所托愛護帡幪惟恐不周奈何忍興兵戎重禍桑梓而後快耶疇昔先生聲譽蓋嘗洋溢海内矣庚申滇軍盤踞川南苛虐黎庶賴先生勇武驅之境外功威旣立民命以蘇厥後建節　州與民更始文物制度彪炳一時有口皆碑莫不共頌明德方謂吾蜀有人舉國矜式豈意曾幾何時江山如故毀譽已非昔之　先生者今悉爲之詬病也晚節不終良堪浩嘆竊觀古今英傑之士善首兇終舉世痛惜類由情感横决心懷氣忿不惜倒行逆施鑄成大錯今之先生夫豈異是原先生之卑躬屈節投効曹吳且借重北軍蹂躪鄉土者不井　日敗剏之羞强爲一已報復之計耳惟先生素以知兵聞寗不審勝負乃兵家常事之善乎勝何足榮敗何足辱兵以義戰雖敗猶榮不然拿破崙席捲歐洲卒歸囚　楚項羽奄有三秦終見授首　百戰百勝究有何益今先生　借外軍寇　　國豈爲正義實囚權利而然也即使獲勝全蜀歸諸掌握千夫所指不疾而死徒爲拿破崙楚項羽之續耳言念及此能勿痛心且吾川十年九　民不聊生縱先生蹈湯赴火爲正義而戰全川父老亦將痛恨不遑涉及私利更無論矣尤有進者吳氏假先生以師旅濟先生以餉械實非眞厚於先生特欲坐收漁利不勞而獲故先之以離間操縱繼使其互相殘殺以便遂其私圖而已將　成則吳氏坐其功敗則先生身受其禍凡此狡詐在在可徵先生又何樂爲虎作倀至再三引北軍以禍吾蜀耶語曰救人一命勝造七級浮圖先生但捐暫時之私忿爲百年之遠謀一轉念間川民生命財產已不知救澈若千千萬其爲功德寗有涯極若必意氣用事不惜寡人之妻孤人之子先生殆自絕於川人川人一息尚存當有以報於先生也嘗聞之識時務者爲俊傑知進退者乃英雄今之潮流變　人心向背先生明達寗不洞悉倘能翻然悔悟解甲歸農出處光明猶不失爲大丈夫易日見機而作不俟終日釋氏云放下屠刀立地成佛如何如何惟先生深思而善處之旅滬川民自决會叩冬 
[廖仲愷葉恭綽昨已到滬]  
　　國聞通信社云廣東省長廖仲愷·大本營財政部長葉恭綽由粤同船來滬業於昨日下午六時抵埠聞廣東聯　戰事日來形勢極固陳軍已退向東江惠州一帶云 
[滬南烟兌業發表宣言]  
　　反對特稅不平辦法 
　　本埠南市烟兌業衆和社因捲烟特稅事昨特擬就宣言敬告各界並以表示該業對於特稅之態度原文云敬啓者吾捲烟同業苦苛稅久矣公賣旣徵費於前牌照復納稅於後蠅頭㣲利所餘無幾徒以年來地方不寗商業蕭然欲謀生活舍此未由乃者蘇省政府厲行捲烟特稅雖曾由同業疊次呼籲詎知力竭聲嘶而效果茫然連日報紙且詳載各處特稅投標矣引頸就刃悍然自殺每一念及能不痛心然細察當局之意以敎育經費之支絀遂有實行特稅以資挹注之舉吾同業誰無子弟豈不願其克受敎育今乃一再反對不遺餘力區區苦衷實不獲已願爲各界一詳陳之當局徵稅不嘗云補助敎育經費乎試問吾蘇每歲地方收入幾何而軍費一項又占幾何綜吾民血汗金錢盡以養兵則敎育之破產實業之不振又何待智者而後可知當局者不謀根本解决之方徒令吾民增其負担豈不知商業不振則市而凋敝市面凋敝則金融因而停滯小之稅收不足全省事業隨以停頓大之社會騷亂影響於全省之治安苟吾同業俯首無詞任其所爲則異日其他各業又安知不同受痛苦實逼處此恐不驅吾民於危難不止是則吾同業所以堅持不懈者固不僅爲同業生活計即於商業前途市面安寗亦曾深加考慮者也若言捲烟爲消耗品重其稅賦東西各國具有先例吾同業豈不知之惟因事涉外交且與海關增稅問題有所抵觸捲烟公會言之綦詳無待贅述即以本埠而言華界同業應徵特稅而租界則不受是項拘束揣其結果非盡置吾華界同業於死地即驅之使盡託庇於外人保護之下此之爲平其誰信之古人有言不平則鳴則同業今日之哀鳴當亦能爲各界所深諒乎敎育界諸公熱心維持敎育商人雖愚敢不敬佩惟徒井下石仁者勿爲諸公明達當亦能體恤商艱舍此而别圖根本籌措學欵之方也用布臆忱尚希各界起而援助是不僅敝同業所深感即社會前途亦利賴之云云 
[各國視察司法團定期來華]  
　　明年四月間 
　　各國視察司法委員團已定十三年四月起程來華視察吾國司法之成績司法部已特通令各省司法機關囑令對於應興應革事件切實進行以杜外人之口實本埠各司法機關昨已接到此項令文略謂駐京外交團近有照會至我國外交部謂各國視察中國司法之委員已决定明年四月來華合亟通令對於應興應革事項仍照前訂辦法切實進行俾免招外人之口實而貽收回法權前途之障碍云 
[省選調查之昨訊]  
　　縣商會調查得七百七十八人 
　　省議會選舉調查上海市一區前經沈知事令市董事會通告各調查員曁縣商會等一體遵照辦理在案茲聞上海縣商會承領此項調查單計一千二百張已分知各業代表轉發次第調查明確陸續塡送到會前日（十一月末日）爲截止調查之期該會核計調查四次塡報送會有選舉資格者共計七百七十八人云 
[市議會審查議案終了]  
　　上海市議事會於上月二十九日起開冬季常會後前·昨兩日接續開審查會各股審查員曹幹臣·王慕詰·高硯耘·陳琴軒·錢裕基·陸伯鴻崔奇峯等均准時蒞會分别審查終了逐件簽註報告以備提交下屆常會公同復議茲將原提議案照錄如左 
　　一件提議户籍經費收支應列入預决算案本縣各市鄕遵照省議會議决之户籍條例實行開辦户籍確係自治根本不宜延　其户籍經費雖經官董議定而縣文令照馬巡費辦法（參閲縣公署訓令）本議會當然反對因各市鄉馬巡費已繳五六萬元名山縣地方欵產經理處轉撥支放實在縣地方預算册上並無　字列入已經各市鄕經董聯　議議决呈請取消（參閲各市鄕經董公呈）自本年十一月十六日起祇收户籍費但户籍費來　名爲直接提取得主所出之中資其實間接仍取之於失主要知失主典賣田房情非得已非家累不能維持即商業突遭失敗急欲變產苦痛已極若論得主大都會計精明某田房出價幾何合着利息若干合則得之不合可不得假如出價百元其中作爲契價若干各項費用若干悉聽中人支配究竟失主確實收到若干可勿問也歷來田房絕賣契價百元完納稅銀三元活典减半今已遞加至六元又領用官契紙有費加貼印花有費官契分發行所膳寫正契有費此外又須中董費十元學費二元代筆一元圖甲蓋戳費一元至二元不等册書過户有費亭耆繪圖有費團甲夥計眼同竪立界石有費總之得主出價百元失主實收祇不過七十餘元且以上種種悉係有名目之花費尚有不道德之中人地販動輙包賣包買迨失主急不可緩之際任意喫價無所不　安有中資内願意提交學費户籍者所謂中資内提取者無非官面文章於事實不符若欲提取完全失主受虧若提取少則失主所收之價多提取多即失主所收之價少今比較中資十元徵收户籍費五角（照契價徵收百分之五）自應鄭重收支列入本市預决算册勿蹈從前馬巡費覆轍或由縣地方欵產經理處彙總收支列入縣地方預决算册宣示大衆是否有當應請公决（提議者吳寳地） 
　　一件提議上海市徵存馬巡費請發還本市公用案查洪憲時代本縣設置馬巡爲防止境内亂黨起見無論洪憲時之亂黨是否尚存於今日但防止亂黨應開支國家經費不應在地方費内支出即是縣地方應支之欵亦不應重取於上海市内本市自民國五年八月起至十二年六月止共徵繳馬巡費三萬八千五百四十七元三角五分當時預算全縣馬巡費開支每年三千元截至本年八月爲止共支二萬一千元除塘灣鄕絕對不徵馬巡費其他十七市鄕亦收繳數萬元不計外本市應餘一萬七千五百餘元現在本市區由敎育慈善等事業需欵孔亟應請縣公署將前項收存之欵如數發還以便本議會編製預算是否有當應請公决（提議者吳寳地） 
　　一件提議請董事會整理欵產實行徵稅案查市行政經費現定於市鄕制第八十七條茲爲整理欵產實行徵稅計擬具方法如左候公决㈠本制第八十八條所稱公欵公產所有欵及產之種類數目及現况應請董事會列表交會以資整理㈠附稅之向由縣公署徵收彙交者其種類數目及現况應請董或會列册交會以備查考㈠自總工程局以來所經議會議决呈請地方長官核准公布徵收之各項特稅應由董事會照錄原案並繕具徵收方法收據式樣呈請縣公署公布合市知悉定期徵收 
　　一件提議請董事會查復本市創建公園案查市鄕制第三節市鄕行政範圍第五條載有修建公園一目本市尚付缺如邇來道路喧傳報章載述本市現有創建公園之舉且已購定地址第規畫出自何人經費如何籌措内容如何布置旣屬市政範圍深願一悉究竟應請董事會查復到會以資討論是否候公决（提議者王夑功 
[市總董交替清楚]  
　　上海市總董姚又枬自奉上海縣知事委任後原定上月二十一日接事因陸前總董移交清册内前總工程局移交物件未經列入恐無根據故函請陸前總董查案補造清楚於昨日午後正式交替接辦矣 
[縣聯會請組閘北市議會]  
　　江蘇縣議會聯合會爲請組閘北市議會致韓省長電云南京韓省長崇鑒蘇省自治奉令恢復各縣市鄕議會次第成立惟上海寳山兩縣間之閘北地方業於民國二年十月間劃定市區翌年擬辦選舉適自治停辦而止查閘北一區縱横幾四十餘里人口達四十餘萬近年工廠日興市面方興未艾實有組織市議會之必要敬請省長指令上寳兩縣知事會同查明閘北原定市區從速辦理選舉將該市議會尅期成立以重市政而順輿情實爲德便江蘇縣議會聯合會叩東 
[湘人反對湘岸再加口捐]  
　　湘岸鹽稅本重茲趙恒惕又議再加口捐長沙旅滬同鄕會昨致電反對原文如下 
　　長沙趙總司令鑒湘岸引鹽稅捐迭次加重川粤私鹽侵灌日廣官廳旣無術防止私梟則惟利是圖人民早已淡食堪虞何堪再加擔負報載貴總司令以軍餉政費急需又議每鹽一包加口捐一元查食鹽一項不論貧富均爲日用所必需不得以烟酒茶糖一律目爲奢侈品重捐疊稅苛細已極務乞即日取消成議俾兵燹餘生稍紓喘息臨電不勝企盼之至長沙旅滬同鄕會叩東 
[川省私販軍火案之滬聞]  
　　大陸報云揚子江上游私販軍火案中之韋德萊氏自在重慶被逮游街兩星期判處槍决押赴刑塲時忽又押回迨楊森敗退隨軍移押萬縣囚於汚穢黑暗牢房内業已兩月枷鎖鎯鐺衣食不足近又患病困苦萬狀其母現在滬上昨接其僕潛行帶出之乞援手書因延美律師樊克令氏赴京上訴要求立行正式開審並准令醫生入獄診視按韋氏於三十五年前生於上海其父瑞士人會其時瑞士猶未在滬設置領事因向法領事署註册迨四年前其母率韋始改向瑞士領事署註册但據樊律師言韋氏原籍瑞士之證據尚有疑義希望與瑞士領事晤談後或可解决云 
[羅平吉瓜期將届之挽留聲]  
　　　華美國法庭推事羅平吉君不日期滿本埠華人方面因素佩其辦事公正學識優長不願其去職昨日由某團體致電華盛頓美大總統請將羅平吉君留任駐華美國法庭推事之職以期訴訟事件得以持平判斷云 
[官場公餞沈其昌]  
　　北京政府特派沈其昌赴日調查日災華僑生死情形已見前報昨晚六時松滬護軍使何豐林·及何鋒　特假法租界巨賴達路安豐里吳淞稅務所長孫多禔君住宅設筵公錢陪席首有王道尹·姚監督·許交涉使·沈知事·及沈銘昌·沈爾昌·孫多禔等一時觥籌交錯賓主盡懽直至夜深始散聞沈君起程日期尚去定奪大約在下星期中云 
[安特生女士昨已抵滬]  
　　英國安特生女爵士於日昨下午乘俄羅斯皇后號郵船由港來滬三時許抵吳淞口女靑年協會幹事程婉珍韓勵生女士均乘小輪赴淞迎迓至六時許始抵海關碼頭當晚即寓其友人家中今日休息一日明日下午四時中華基督敎協進會工業股開會時女士將出席爲非正式之歡迎會云 
[閘北吳淞路口破獲大賭窟]  
　　松滬護軍使署前因訪聞閘北五區警署境内有洋人聚賭抽頭令行淞滬警察廳嚴行查禁在案前晚（即上月三十日）警廳偵緝隊長郝樹林訪聞五區一分所管轄之吳淞路口（即林家花園）地方七六號洋房内有洋人聚賭情事當即督帶偵探方瑞堂·周根瑞·姜金榮·楊葆廷·姚福祥·張錫坤·倪振標等並會同本廳行政科員黃文光·五區一分所署員王宗英·巡官張子清等報由四川路捕房派遣西探二名於夜間十二時偕往查拿該洋房門首站有管門印度人一名當郝隊長等入内時男女各洋人適在賭博興高采烈迨見官警曁中西各探後希圖潛避經郝隊長喝令停止賭博當塲查點與賭之男女西人共有三十二名一律着令各簽姓名國籍字據聽候函致該管各領事傳訊並將茶房華人邵林芳一名拘獲所有賭具爲搖彩銅球一個彩珠數十粒外國紙牌號碼百餘張又大洋十二元小洋三十二角一併點交王署員暫行收管候即解送警廳核辦茶房邵林芳亦交五區一分所暫押併候彙解回廳禀復時已夜半三點鐘矣昨日陸廳長即將奉令查辦緝獲洋人簽名暫釋及搜獲賭具各情呈報何護軍使核辦何護軍使當據淞滬警察廳長呈報後查閲簽名洋文單内所列姓名以西洋俄國等籍者爲多而開賭之頭家亦係西洋國籍故即據情分函各該管領事請爲核辦 
[歸化韓人私造鈔票案之昨訊]  
　　管轄問題尚待解决 
　　歸化中國之高麗人韓正敎於本年三月間在法租界犯私造日本國銀行之假鈔票案被法捕房破獲因原告係日商故解交公共公廨嗣日本領事欲將韓移歸領署訊辦致發生管轄問題後復將韓送回法公廨訊理拖延數月迄今仍未解决昨晨張襄讞與日副領事會審捕房解案時駐廨捕頭惠勒氏上堂禀稱此案應否歸本公堂受理一層業於星期四以電話通知法捕房着將被告於今日送來想法公堂今亦在審問故迄未見送回云云被告韓正敎所延之律師則到堂譯稱此案究歸何處公堂受理應候中國政府内務部復電到滬方能解决云云問官遂諭聽候再核 
[購地涉訟案改期再訊]  
　　公共工部局向朱紫君購買地皮建築道路朱以地係袓塋不肯出售以致涉訟於會審公廨傳訊情形已誌本報昨晨俞襄讞會同英馬副領事續審工部局總經理西人魯和將地圖呈堂證明該地係在租界以内被告不到由代表律師上堂聲明被告患病請求改期兩禮拜原告代表律師對於被告請求改期並不反對惟以被告因此案發生後曾具禀外交部及交涉員此種舉動殊屬不合略有陳述旋由中西官宣諭被告旣患病未能到案應准改期十四天届期如仍未愈由兩造律師互商辦法錄取口供呈案核辦 
[蘇州路盛涇里之刼案]  
　　搜刮一萬餘元而逃 
　　公共租界蘇州路盛涇里二百四十一號門牌鉅商孫吉孚家於前晚七時突來盜匪七人一擁入門各出手槍嚇禁聲張兩盜把守前後門户餘盜逕至内室翻箱倒篋搜刦去値洋一萬元之珠飾及事主婦頭上所挿金挖耳一支携贓而遁迨該管老閘捕房得到警報立派通班中西探捕馳往追捕該盜等已無踪跡遂向事主詢明當時被刦狀况及各盜年貌·服式·口音回訴捕頭業已禀請麥警務長通飭各捕房中西探捕一體留心偵緝矣 
[南工巡捐局定期開常會]  
　　本月四日　 
　　滬南工巡捐局姚慕連局長以本月四日（即陰曆十月二十七日）爲本局　開常會之　所有局中進行事宜均已列入　案次第　定　　届時當衆提交會議昨已　函分致該局董事會各董事請於是日下午兩時蒞局與議 
[小學研究會開實騐比賽會]  
　　今日午後起舉行 
　　上海縣小學敎育研究會發起舉行自然科第一次實騐比賽會即於今日午後准一時起在老學前街縣立第一小學校内大禮堂開會並於午前十時半開評判員會聞會中已請定吳和士·鍾銜　·錢夢渭·鄭心南·杜就田·仲子明·劉子常爲評判員「試騐題目」㈠求三種固體「重於水而不溶解的」的比重（說明）試騐用的固體由會裡供給應用器具仍須自備㈡辨别溶液的酸和　性說明）試液由會裡供給用以試騐的紙或藥品自備㈢製造阿摩尼亞氣并實騐的性質 
 
 

Page 15

 
 
第一萬八千二百三十七號;中華民國十二年 西曆一千九百二十三年十二月二號
星期日 * *本埠新聞二 
[一週間之金融調查]  
　　銀幣本星期内洋釐市價統扯雖無甚大上落至昨日止共漲起三釐而星期四五兩日漲跌輒有四五釐之鉅最小至七錢一分六釐寗浙兩廠全無運來裝往他埠有一百餘萬銀根奇緊以是洋釐受影響不淺計（星期一）午市價七錢二分零五毫（星期二）大一二五價七錢二分零六二五（星期三）小二五價七錢二分零三七五（星期四）小四釐三七五價七錢一分六釐（星期五）大五釐價七錢二分一釐（星期六）大二釐五價七錢二分三釐五本週内中國銀行無錫來洋五萬元正金由大連來日本銀幣一百萬元滙豐由香港來英洋二百二十萬元中國由南京來洋十萬元各莊常州來洋四萬元蘇州來洋十萬元裝出口者各錢莊裝往大連洋十七萬元又裝往東三省洋三十萬元又裝天津洋五十萬元又裝往漢口洋十五萬元昨晚止各銀行查倉庫存及本街各莊存底現洋二千二百七十四萬元日本銀洋一百九十三萬元 
　　銀拆本週以内常極緊窘故自星期一起息價每日早午兩市均係七錢市價至昨日漸形寬鬆各銀行大條兩次大批運到計合規元五百數十萬兩市面得以周轉且陽曆十一月底已過故昨晨息價爲五錢五分較前日小去一錢五分午市又小息價爲二錢六分適逢星期六日銀行雖半日市面華商各莊亦無用途一週間總計各莊由漢口運來銀十二萬兩各銀行來大條五千二百九十三條各莊裝往烟台銀五萬兩昨晚止各銀行錢莊查倉存底現銀一千二百四十四萬兩大條三千零六十條中國押欵五百六十萬其他押欵一百七萬拆票九十萬 
　　絲交易近來歐美日本絲價屢跌故洋莊交易清淡異常本週内祗（星期五）成交乾絲二十包扯價八百八十兩（星期六）成交廠絲十包價一千二百五十兩總共三十包値元三萬零一百兩市面雖在落令時候亦可見交易之蕭條矣 
　　各國滙兌本週間大條先令各有長縮各滙掛牌亦逐有更動銀行滙市交易尚稱暢盛計本週内大條銀近期共長二五掛三十三辦士四三七五遠期則反縮去○六二五計掛三十二辦士八一二五先令共長七五掛三先令三辦士七五印滙大一羅比半掛二百三十羅比法滙大三十五法郎掛一千三百三十法郎美滙大七五掛七十一元七五香滙大七五掛七十兩○七五東滙小一分掛六錢七分荷匯大三盾半掛一百九十五盾半新滙小一兩半掛七十一兩祇俄滙仍未更動仍掛五十七萬五千羅卜「星期一」銀行賣出元月份先令價三先令三辦士買進三先令三辦士一二五又賣出元月份美匯價七十元○八七五買進七十一元又賣出元月份東滙價六錢七分七五買進六錢七分七五（以上係星期一銀行開盤價惟美滙及先令以一週間之最硬價）又賣出元月份東滙六錢八分買進六錢七五（一週間最緊價）「星期三」銀行賣出元月份先令價三先令二辦士四三七五買進三先令二辦士五六三五（以上一週間最軟價）「星期五」銀行賣出元月份東匯價六錢七分三七分七五買進六錢七分一二五（一週間最鬆價「星期六」銀行賣出元月份先令價三先令二辦士六二五買進三先令二辦士七五又賣出元月份美滙價七十元○二五買進七十元零半又賣出元月份東滙價六錢七分七五買進六錢七分半（以上係星期六銀行收盤價惟美匯爲一週間最緊價） 
　　標金本週間元月份標金因大條先令滙市各價稍有變遷故上落在週初較大週末略平計本星期一爲二兩上落星期二有二兩一錢之升降星期三爲兩一錢之高低星期四爲一兩六錢之漲跌星期五相差一兩一錢星期六爲一兩九錢之升降「星期一」開盤爲三百二十五兩八錢又跌至三百二十四兩九錢（一週間最小價）「星期二」漲至三百二十八兩七錢（一週間最高價）「星期六」爲三百二十八兩四錢收盤總計全週内最高低相差爲三兩八錢其星期六收盤較星期一開盤三兩三錢云 
[友華銀行滙市報告]  
　　昨日友華銀行滙市報告云三十日倫敦大條銀價近期長一八七五遠期○六二五紐約銀價漲至六角四分三七五倫敦紐約間匯價縮爲四元三角三分半今日此間滙價掛牌英金定三先令三便士七五美金七十一元七角五分日金六十七兩餘亦照此酌定開盤時市况堅定投機家初多售出嗣見銀行紛紛購進亦轉而購買結果市况大平早晨英鎊售價近期三先令四便士二五十二月份前半月三先令三便士七五後半月三先令三便士半一月份三先令二便士八七五照此價格頗有大宗成交同時美金售價近期七十二元五角十二月份七十一元六角二分半一月份七十元七角五分但至收盤時英鎊售價已不能過近期三先令三便士七五十二月份三先令三便士二五一月份三先令二便士六二五美金最長售價近期七十一元七角五分十二月份七十一元一月份七十元二角五分日金售價近期六十六兩七錢五分十二月份六十七兩二錢五分一月份六十七兩七錢五分近期滙票銀行定價英鎊三先令四便士二五美金七十三元五角一月期購價近期三先令三便士半美金七十二元二角五分遠期購價英鎊三先令三便士美金七十二元佛郎匯票購價近期一三七○枚遠期一三六○枚昨日倫敦銀市印度購進市况收盤穩定紐約市况堅定 
[上海商業市况彙錄]  
　　公債票 
　　昨（一日）各種公債市况益形清淡票價漲落因此愈趨和平結果跌多於漲金融公債現貨大票開盤六十六元七角其後進出均少市價平和收盤六十六元六角比前日跌去一角十二月期全市成交價均在六十六元六七角之間收盤六十六元七角五分比前日亦縮小五分元月期買賣亦稀市價平定最後價計六十七元二角計小一角二月期已有交易最後價計六十七元六角整六現貨全日祗做出兩盤最後價爲四十八元九角表面上比前日雖縮小三元以外然除去除息外比前日只退去五分十二月除息結果比前日小五分價爲四十九元六角半元月期最後價爲五十元另一角半計跌一角五分二月期祗午刻做出一盤價爲五十元另六角半五年大票交易寥寥價爲五十四元四角計跌一角七年長期四十八元三角比前日獨漲半元惟受主方面因價格不合致未繼續做開今日銀根已見鬆動如今後常此平定則公債交易或有活動希望云 
　　國内滙兌 
　　昨）十二月一日（國内滙兌據上海銀行公會報告各埠滙價互有漲落京津銀滙比前日續漲五錢洋滙暴跌五元二角半北京公砝價爲一千另四十一兩銀元爲一千另十元另二角半天津行化價爲一千另四十九兩銀元爲一千另九元二角五分烟台烟估價掛一千另二十五兩五錢比前日驟縮九兩二錢半銀元仍計一千元漢口洋例漲高四兩二錢五分爲一千另二十八兩二錢半銀元反跌落六元二角半爲一千另五元九江南昌兩埠匯欵均不見多故自入本週以來市價毫無改動迨昨日用途益稀市價始跌落一元掛牌價同爲一千另八元其餘滙價毫無變化云 
[九月份中美貿易之統計]  
　　大陸報云美商務參贊署頃接華盛頓電告九月份中美貿易狀况自美輸華共値美金八六二五○○○元自華輸美共値美金一五七○○○○○元查自美輸華主要貨物中有煤油一三五○○○○○加侖汽油二六八○○○加侖麵粉二四九○○○桶烟葉二五○○○磅紙烟九二○○○○○○○機器油六六五○○○加侖花旗松三十八萬萬呎運貨汽車七輛汽車七十五輛自華輸美主要貨物中有茶二一七○○○○磅生絲七一○○○○磅織毯羊毛二一六○○○○磅桐油一八九九○○○加侖羊皮四一八○○○磅按是月美國自他國輪入貨物共値美金二五五○○○○○○元而輸往他國貨物則共值美金二八一○○○○○○元 
[昨日車運之銀洋]  
　　昨日（一日）大通運洋公司爲各銀行及錢莊由滬寗路運往各處銀洋其數如下蘇州八箱五萬五千元南翔二箱五千元無錫三箱一萬五千元南京二十六箱十三萬元又早晨七時夜車到站時由南京造幣廠運來銀洋三箱一萬五千元下午三時頭班快車到站時由鎭江常州運來銀十七箱計九萬元云 
[部派交易所視察員裁撤]  
　　江蘇實業廳接農部令文云查上海各交易所應納之交易所稅前經本部派委上海交易所視察員代行收解令行知照在案現在上海交易所視察員業經裁撤嗣後各交易所應納稅欵應仍由該廳繳收解部除令行上海交易所視察員外合行令仰轉知上海各交易所遵照此令 
[發米駁船公所開會紀]  
　　南市發米駁船公所前日晚間七時召集各行船户同業開緊急大會到者董事及各帮領袖多人提議之事因豐盛等米行倒閉經理王品山逃避該行所斛各米客之米裝載陳關林·何仁桂·沈七等米船者經往來各錢莊各米客債户等調查將陳等三米船中之米斛卸缺少甚巨近日錢莊米客向本公所查究查陳何沈三米船並未在本公所同參業之内亦未註册給照此事關係公所及同業之名譽亟應查究商議之下將情通知各米客各錢莊再以後新開米行裝米船户須由本公所支配如無公所頒給船牌不得　裝以免不測散撑船户在各行攬兜裝米亦應拒絕戕會議情形通知各行並請查騐各船之船牌如無公所牌照者發生盜賣情事公所不負責任繼議各行之船户月捐每月初五以前交由公所當掣收據如延遲不交公衆議罰次議近來各米船載米停泊浦江中過夜時被水巡隊驅逐値此冬令新貨旺盛船户滿載偶一不愼即遭不測應籌辦法議决由公所再聯合各米業公所致函縣商會轉請工巡捐局即連指定米船停泊地點以維航商而免危險議畢已十一時矣 
[曁南研究社學生參觀先施廠]  
　　前日下午二時眞如曁南大學經濟研究社學生赴華德路七十號先施公司工廠參觀由廠長李健良孫鏡芳與部長鐘嘉禾三君及先期函邀周瘦鵑·李嵩生兩君前往共同招待該廠佔地二十餘畝工人計三百餘人廠内佈置完美井井有序内分賬房間樣子間貨倉會客室繪圖室休養室住宿舍花圃餐堂浴房等餘如鐵作部内分機器間爐子間生鐵翻砂間木樣間打鐵塲電鍍房木作部分傢具木作間建築木作間機器木作間貯料場鋸木塲烘料房油漆部内分白油間生漆間吧利水間捫布房等製造出品如中西傢私兒童玩物運動器具以及銀箱火爐各種應用等物又代客建築住宅廠房機器鍋爐一切鐵木等工程并代繪新奇圖樣廠内工作時間每日計九小時工作之餘爲培植各職工學問及貴惜光陰起見特設義務夜校每晚放工後另請敎員課讀藉使工藝與學問得以並進又設立消防隊以資防範火警種種設備與優待工人條例頗稱適合參觀諸君均執筆記錄以供研究各處參觀畢即在前門攝影後又進茶點興辭而别已五時矣 
　　曁南研究社學生參觀先施工廠攝影 
　　（先施照相部攝） 
[漆工罷工之昨訊]  
　　作主代表議每工加五分工人要求加八分尚未接近 
　　南北市漆業内作工人同盟罷工已有二十二天尚未解决昨日作主代表劉錫芝·朱金生·張喬鶴等與業董馮松園等議决每工加價五分並於昨日具呈上海縣知事請求傳諭各工人等即日開工惟工人方面聞加五分之消息尚不滿意亦於昨日齊集公所到八十餘人經工人代表金國祥·方四寳·王榮生等八人一再商議决定最少每工加八分店作主若不承認惟有改營他業各自謀生下午四時許八代表偕同工人數十名投縣請求縣長維持經沈知事一再勸導准再向業董等妥商辦理並諭令各工人不得滋擾云云 
[美商會贈費少將紀念品]  
　　大陸報云美海軍少將費爾浦氏在長江艦隊司令任内保護美僑不遺餘力今茲卸任回國美商會特製精巧　花雪茄烟匣一隻公贈費氏藉誌遺愛昨晨已由會長大賫氏代表致贈云 
[侯家路竊匪夜半運贓之查獲]  
　　二區一分署巡邏巡警楊瑞泉·王振海於昨日天未徐明　巡至　家路見有二三人扛抬字紙竹　運上黃包車形跡可疑上前　問言語不符將　啓視内均　錫古玩等物知係竊贓當將劉德甫·周明文二人拘獲尚有一人已被逸去連贓押送到署　由王清河署長提訊據劉供年三十九歲鎭江人爲泥水匠周供年三十二歲揚州人拉包車爲生並稱與在逃之王阿二爲友王是侯家路醫生秦宗益家包車夫因其不安本分爲秦家辭歇到今祗有三天王于停歇後起意往秦家行竊故夥民等前往甫携贓出外乃爲警所拘尚有古鋼香爐插屏等已爲王取去現王逃在何處民等不得而知問官正在研究間非主秦宗益亦開呈失單投署報告問官得供判將全案人贓申送警察廳訊辦該失主着投廳領贓云 
[嘉郡會館火警焚斃一人]  
　　閘北嘉郡會館病房内前夜十一時突兆焚如該會館司事朱鶴齡海鹽人臥於其内不及逃出致遭燒死當由各段救火會到場熄救計燬平屋四間昨經會館董事徐棠喚朱之家屬到來備棺將朱之屍體收殮四區劉署長飭警傳到司事徐壽臣聽候訊核 
[暗殺未成犯各押三月]  
　　紹興人章阿成·章阿堃·匡新泉因受人指使於九月四號往法租界西門路五十號門牌暗殺高麗人金若山未成被獲解由公共公廨訊押等情曾誌前報昨晨由張襄讞會同日副領事清水氏繼續提審據特别探目鍾星南上堂禀稱此案發生後先查獲第三被告匡新泉搜出實彈手槍一支嗣由其供出同黨乃將兩　繼獲均在捕房問過口供錄有供單呈察質之章阿成供稱因高麗人金若山欠其同籍之安定浩洋二萬餘元由日本人克篤生委託我雇人向金素債故我爲代雇匡新泉携帶由日人交給我之手槍往西門路守候實無暗殺之意云云章阿堃供稱匡每日須往守候金若山至晚間則將手槍寄存我處等語匡供我本不願做此事故將情形密告於包探手槍實係日人交給等語中日官核供磋商之下判章等三被告各押西牢三月示儆手槍充公 
[法新租界之仇殺案]  
　　法新租界喇格納路安納金路轉角萃豐當店門前於昨晚八點時有身穿短衣之某甲被仇人用刀向咽喉猛戳一下血流如注倒臥於地奄奄一息兇手乘𨻶而逸當由該當主報告捕房飭探前往查勘一週將受傷人車送醫院醫治一面緝兇究辦聞甲受傷甚重恐難活命云 
[對日外交市民會昨日之會議]  
　　市民大會於昨日召集評幹聯席會到各團體代表數十人周霽光主席其議决案如下㈠討論王正延赴日案内分三點（甲）據各報宣傳王氏此次赴日受曹密命私自接洽中俄協約議决本會先以書面警告（乙）對於華僑被殺事請其負相當責任（丙）通告留日學商兩會請其就近相　監督㈡文牘科去函敦請就職㈢對於第四次提倡國貨大會由總務股追認報告準依各實業公司籌備會議案辦理以期擴充㈣對於山東市民會追悼被殺華僑及温州王子素追悼會本會應表示哀忱公决交文書股擬稿（五）對於本會聘請實業公司及衆望允孚者爲會董一節多數贊成㈥召集評幹部人員行聚餐會準由總務股定期預發通告㈦簡照南公奠定舊曆十一月初二日至六時散會 
[滬杭路機油招標之部電]  
　　滬杭甬鐵路局昨奉交通部電開據稱本路需用各種機油以一年計算機車油爲五百二十桶汽缸油爲五百二十桶夏令軸油爲四百二十桶冬令軸油爲二百八十桶擬用無限制招標辦法登報招標等情自可准予照辦惟查内中冬夏令軸油兩項該路所開之數過多應即酌量核减又該路所擬招標章程未將交貨期限規定在内仰即按照平時需用情形規定交貨時期加入招標章程内並連同核减軸油數量一併呈部備案再行登報招標可也云云 
[航頭區員到差]  
　　浦東航頭警察所朱區員業已因事辭職遺缺已由馬兼所長委任前充𨳐行水警巡官楊若耶接充昨已到所視事矣� 
[一區警署注意碼頭匪徒]  
　　南市第一區警察署王金山署長以近有外來匪徒托足各處輪船碼頭或裡外馬路行人熱鬧之所專事攫取人之行李財物及摸竊　　銀洋物件屢有失主報請追緝亟應嚴加拘捕務獲解究故日昨日起傳諭各處崗警一體注意如遇此項案件應竭力追趕兇拿務獲解署若該崗位警察不能先事預防及至出事後尤不能趕捕致　匪逸去者一經發覺分别記過不稍寬貸倘能奮勇追獲者亦當從優獎勵云 
[裁縫質料逃走扭控其婦]  
　　住居閘北公興路榮慶里之粤人李濟榮·甬婦陸陳氏韓易氏·古蘭英·吳柴氏·陳吳氏等前日扭劉盛祥成衣店主婦劉王氏·及李士濤至五區二分所控稱民等有衣料託劉裁製棉衣詎被典質一空共約損失洋數十元今日劉妻將器具生財運藏虬江路大椿里内希圖逃走爲民等撞見故扭案請究經馬署員質訊據劉王氏供伊夫不知去向當在其身畔抄出當票六張轉解司法科候辦 
[查獲私藏烟土]  
　　車務總巡史賓斐爾偵得有人在北河南路二百十八號門牌屋内私藏鴉片烟土當即稟請公廨發給搜查諭單昨日率同華捕王長生與三十七號西捕前往按址破獲鴉片烟土兩缸並烟具帶入捕房候稟請公堂發落云 
[僞票贖當之拘究]  
　　陽萬顧至南碼頭湧源小押店贖物當付中國銀行十元僞鈔票一紙經押店夥余金林察悉鳴警將楊拘送一區分署申送警察廳發交司法科訊得行使僞幣係屬刑事範圍遂於昨午備文飭警將楊連同僞票移送地檢廳訊辦余着自行投廳候質 
[皮包不翼而飛]  
　　珠街閣人陸星園向操雜糧業前日乘平湖班某小輪來滬比及登岸時已薄暮將所帶之手提皮包携至岸上暫放正大木行門口令同來之幼子看守俄而登船携上行李查看皮包已失所在經其子述及頃有一人代雇車輛以送行李爲由將皮包取去等語陸以包内藏有現洋二百元鈔票一百八餘元田單一紙賬簿數本當場追尋無踪知已被匪攫竊立即開明失單報告該警區請爲追緝矣 
[控假冒商標案展期再訊]  
　　北京路麗華染織工廠之牌號内「麗華染」三字與江西路七號英商麗華染坊之牌號相同故被控假冒商標於公共公廨昨由關讞員會同英馬副領事傳訊原告延律師兩人述明控告理由謂原告總公司於一千九百零二年成立設於倫敦所取牌號之「麗華染」三字已在英政府註册被告於今年五月間冒用該三字爲牌號侵犯商標致所染貨物人難辨别而原告乃大受損失曾通知被告更改詎竟置之不理故控請給諭禁止着被告將凡有麗華染三字之紙張貨物先行繳案並須斷令損害賠償緣原告在華商務甚廣凡進口之布疋百分中有八十分槪係原告經染且自將牌號註册曾登中國報紙聲明並分發傳單即被告廠址所在地之無錫亦已發過傳單云云該律師復將公廨近年來判决各種冒牌案件歷舉無遺以爲本案佐証旋命原告公司西人愛倫（譯音）上堂證明原告營業狀况被告之律師亦向該西人詰問之下中西官諭改期續訊 
[控追延不交貨損失案之判詞]  
　　英商正廣和洋行前向王補生定購鴨毛三百擔每擔價銀二十六兩訂立契據於本年二月間交貨届期失約王央陽振興擔保展期八月交貨詎又不克如期履行而此項鴨毛近來價已步漲每擔售至五十兩該洋行以每擔須受損失二十四兩因延律師控於公共公廨請追損失銀七千二百兩一再由廨傳訊兩被告均不到案昨由原告西人帶同證據偕律師到堂證明案情遂由關讞員會同英馬副領事缺席判决原告勝訴判詞如下本案被審楊振興經廨再移請地方告判廳協傳迄未到案茲據原告證明該被簽立保單擔保王補生交貨等情應即缺席判令楊振興償銀七千二百兩或照據交貨並繳堂費一面飭傳被告王補生到案訊奪 
[龍華附近發見男屍]  
　　二十六保九圖地保宣連甫昨投地檢廳報稱西鄕龍華鎭附近田中今晨發現無名男屍一具年約四十左右秃頭赤足衣衫襤褸察其死狀可疑查無家屬報請相騐車檢察長諭飭靜候派員相騐 
[破獲二年前江永輪船竊案]  
　　法租界黃浦灘碼頭江永輪船於西曆一千九百二十一年八月間被竊賊王小喜子等潛入賬房内撬開銀箱竊取現鈔票洋三千元而逸當經原告報捕請緝在案茲由法捕房包探陳三林偵悉王匿跡之處前往拘獲惟贓洋已經用盡無從吊案昨解法公堂請究先由原告李機　投訴被竊情形詰之王小喜子供認串同在逃之長脚麻皮小弟等數人行竊此欵已經分用殆盡求宥聶讞員商之法正領事德君判王押西牢一年以儆 
[揚帮皮匠設立公所之縣批]  
　　揚州帮掮挑皮匠担之工人年來在滬工作者頗衆該業主人現已籌集基金設立旅滬揚帮　担工業公所並擬創辦施材及義務學校開會數次公推朱寳全爲領袖於前日具呈上海縣公署請求立案給示保護沈知事閲禀後昨日發出批示云呈悉該領袖朱寳全等籌墊費用創辦施材及義務學校兩項義舉事關同業公益應准備案給示該領袖等務當按照規則切實妥辦以策進行而收實效是爲至望附件存案此批 
[水警查獲男女孩]  
　　駐紮塘口之水警副哨徐士樑昨晚在該鎭船碼頭查獲年約十歲左右之男女小孩兩名口詢其姓名住址皆口不能言亦不能點首示意似被拐匪藥傷所致惟視其衣服模樣似非近地之人面貌則類於姊弟聞徐謂近地無人認領擬即解送高昌廟水警營部出示招領以全骨肉云 
[押店收質賊贓之罰鍰]  
　　虹口天潼路恒成·悦成·漌壁禮路同新·吳淞路餘新等四家押店經戈登路捕房包探沈崇禮查悉均收押中西各户被竊賊贓大衣等物匿不報捕違章禀廨出單於昨將該押店内之陳德章·林　新·翁慶元·翁錫禮等四人併傳至公共公堂經中西官訊明以陳等不應收押賊贓判各罰洋三十元充公以儆 
[搶匪判押一年]  
　　匪徒王阿福因在山西路搶取婦人丁童氏値洋一百元之金鐲一　由探查獲拘押昨解公共公廨經中西官復訊屬實以失贓前堂已交失主領去遂判王押西牢一年期滿逐出租界 
[火車乘客墜傷]  
　　昨日（一日）滬甯路南翔區間車行至麥根路旗站時有一乘客由車上跌下以致受傷旋由原車送往上海鐵路醫院醫治 
[汽車傷人]  
　　前日下午四時有某甲所駕之二六五號汽車開駛至法新租界嵩山路地方將行人張某撞倒跌傷頭部血流如注當由巡捕到來抄錄號碼回𪳊捕頭一面將受傷人車送醫院醫治聽候傷瘉　核 
[汽車夫違章行賄之科罰]  
　　汽車夫陸雲鵬嚴一生兩人日前駕車至法新租界維而蒙路墳山路等處不聽巡捕指揮先後由一百八十四號越捕·四十六號華捕抄錄碼詎被告陸雲鵬向四十六號華捕行賄一元該捕不納回禀捕頭於昨日傳至法公堂請究先由車務處捕頭上堂禀明前情繼兩捕稟明被告等違章行賄情形詰之被告等供認違章行賄是實中西官判陸罰洋二十元嚴罰五元充公以儆 
[公共公廨訊案彙錄]  
　　昨晨公共公廨訊理之民事訟案詳紀如下㈠錦綸祥延羅傑帮辦胡薩律師訴楊子敷欠銀案堂諭被告不到原告提出賬簿證明欠欵屬實應判令被告償還原告銀四百五十兩並堂費飭被告到案交保㈡升泰號訴屠子彤通運銀行不付期票洋案堂諭通運銀行内之木器因有另案關係應着互商再核飭王國賓到案執行㈢張星槎訴陳詠韶不理押欵案堂諭被告之請求應俟兩造互商變賣方單後再核㈣怡盛公司訴張鼎臣等欠銀案堂諭准提前排審㈤吳菱甫訴精新公司穆芳廷不付期票銀案原告請求給諭在本案未訊結之前不准將店盤頂堂諭准給諭被告遵辦 
[誌謝]  
　　上海合組醫院向日用商店訂印最新發明「記事曆本」五萬本每日日子底下有空白一段以備各界記事之用由該院代理批發昨承該院惠贈十本又同濟雜誌社惠贈第二十二期「同濟雜誌」一本又生生美術公司惠贈第四十三期「世界畫報日災特刋」一册又中華書局惠贈第二三六期「英文週報」及第八十七期「小朋友」各一册誌此併謝 
來函 
[吳威遠來函]  
　　前聞有新發明之汽油軋棉花機器不假人力每天可出皮花數百　惟未悉其詳並不知係何家出售各大商號倘有經　此機者請逕函沙洋吳恒春號鄙人收俾便接洽是幸吳威遠謹啓 
 
 

Page 16

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
 

Page 17

 
 
第一萬八千二百三十七號;中華民國十二年 西曆一千九百二十三年十二月二號
星期日 * *本埠新聞三 
[法商電車公司昨已加價]  
　　法商電車公司擬增加價醖釀已久决定於十二月一日起實行昨爲增價之第一日頭二等每站增加一分云 
[橡皮零件運滬]  
　　南京路陳嘉庚公司所售橡皮各種用品甚多最近又運到大批零件如橡皮鞋底·皮帶·皮球等種類甚繁定價適中購者紛如下月初將有新貨橡皮黃包車胎繼續運滬發售云 
[英京運來魚肝油]  
　　先施公司新由倫敦運到麥精魚肝油係滋養質料配合而成麥精滋陰補血魚油潤肺壯身小兒代奶婦人益乳價格亦廉云 
[太平洋藥房製售新藥]  
　　北四川路寳興路轉角·太平洋藥房各藥由醫藥博士屠坤華君配製屠君在美國多年製藥甚多愈膚水治皮膚各病黃金膏治惡毒爛瘡鮮菓止咳糖止咳愈凍膏預防生凍瘃定價甚廉云 
[年節禮品之廉售]  
　　棋盤街商務印書館因冬至新年兩佳節轉瞬即屆特從本月一日起將送禮適用物品多種廉價發售計有新式賀年卡片·兒童玩具·信紙信封·中西文具·美術書畫等不下數千種云 
[呢絨新到多種]  
　　五馬路寳善街盧信隆近由外洋運到駱駝絨大衣呢·及洋貨疋頭甚多在冬季减價期内將上等全毛寬緊駱駝絨每尺减售五角五分上等全毛大衣呢每尺減售六角其餘各貨亦一律廉售云 
[出版界消息]  
　　生生美術公司第二年第六號之「笑畫」一册昨已出版内容較前益美云 
　　勵志宣講團警鐘月刋第六期定今日出版該團爲普及閲者起見特自該期起改爲非賣品外埠附郵票三分本埠一分可即寄送云 
　　世界書局出版之偵探世界自歸趙苕狂君編輯後内容大加刷新十三期准陰曆十一月初一日出版除原有篇幅外并添五分鐘小說銀幕上偵探偵探談話會偵探謎等四門云 
[演講併紀]  
　　大同之英語辯論南車站路大同大學英語辯論會昨日下午第一次與行題爲「當今敎育之利器講授較書本孰爲優」正面由吳陶·裘愉沅陶天南發講乃由反面程煌·羅錦雲·華允琦逐一辯駁雙方口戰約二小時許立論甚爲洽當結果正面優勝云 
　　體育師範之演說日昨東南大學英文系主任張士一君至南市中華體育師範參觀旣畢就講堂爲短時間之演說略謂從前體操敎員不爲人重視者即因無學識之故自有體育專校以後體育敎師之位置亦增高矣目下之體育學校大槪只偏於外國之一方面而於中國固有之武術反鄙夷之實爲不合希望諸君將中西體育之處融爲一爐斯乃諸君之責任云云聞張君亦爲該校之校董此後將常蒞該校指導一切並作有關體育之演講云 
　　小學演講之競進小學演說競進會將於本月十五在天后宮第三小學舉行茲聞該會係根據試騐敎育協進社議决案而產生加入與賽學校共有四所即尚公小學二師附小旦華第三小學等校由該校聯合比賽其他各小學並不參與云 
[球戰歡聲]  
　　籃球前日（三十日）下午北四川路明强中學與招商局公學比賽籃球自四時起賽上半時爲十一與六之比下半時爲六與三之比結果爲十七與九之比勝利屬諸明强云明强球員列下（隊長）蔡國平（隊員）錢罅台·沈文輝·莊紀祥·劉榮恩·陳鍻禧·馬順慰·楊永康管理吳少甫尹寳裕 
　　又昨晚八時起滬江與全白隊作上海　人籃球聯合比賽於楊樹浦滬江體育室公證人爲西人哈薩君結果爲六十四與十五之比全白隊勝云 
　　足球昨日公共體育場博愛足球隊與火車站足球隊在麥根路球塲比賽下午三時開始公證人爲宋關通三時二十五分車站隊球員孫炳燊攻進博愛一球不滿十分鐘博愛球員趙傳福攻入車站一球三時四十五分公證人宣告休息上半時雙方各進一球下半時易地重行比賽博愛球員精神益見煥發球常盤旋於車站一方四時一刻許博愛球員丁岳念攻進車站一球至四時半車站一方又被丁岳念攻進一球至四時四十五分賽畢結果爲三與一之七博愛隊獲勝該隊球員姓名如下丁堯生（守球門）唐仲光朱璆阮聖鐸趙煥先楊德潤趙傳福丁岳念朱慶雲浦賢元張志銓朱德仁羅秉鈞陳一經徐文秀 
[「情海輪廻」今日開映]  
　　四川路愛普廬影戲院自今日起開映一著名愛情影之考慮凡稍有漏𨻶或與戲情不切之穿挿皆剔棄不用故現有十一本皆攝演結果所得之精華設以情節論不過一簡單之愛情片惟内中蘊有奥國絕大之悲事又描演其未聯德加入戰禍前之種種欣快情景劇情雖云簡單而寫意頗深大致演一伯爵與一鄕女成爲眷屬二人雖無純粹愛情惟居恒生活頗爲融樂後以歐戰起備嘗許多苦難二人卒成有情愛之夫婦 
　　此劇中之演員有名曼蘭菲爾平ＭaryＰbiin者爲電影界最近出名之女明星雖曼蘭之名吾滬人固不知之但據美國各報紙所傳信曼蘭必爲一富有天才之女演員三年前曼蘭尚在芝加哥近鄕之高等學校肄業未幾因美女比賽會事至環球影片公司結果曼蘭竟獲高貴之勝位於是曼蘭美女之名風聞全國當其未演「情海輪𢌞」前僅演過二次較要之角色故在電影界上殊無成績可言詎「情海輪𢌞」出映後曼蘭之名大震以一素無電影成績之女子竟在此劇中任一重要角色已屬不易而曼蘭竟能以獨長之表情超出其他演員使此劇之精采悉薈萃在渠身上聞此片係環球影片公司最佳之出品云 
 
 

Page 18

 
 
第一萬八千二百三十七號;中華民國十二年 西曆一千九百二十三年十二月二號
星期日 * *[耶敎施洗禮誌]  
　　駐滬巴西國總領事兼墨西哥國名譽總領事之公子於上星期四在耶穌敎堂行施洗禮牧師羅平氏主禮並請中華懋業銀行行長不脫呂君·美國友華銀行行長勃成君·花旗銀行行長麥歇而君·及各界人士列席禮畢由領事薛賚君在法租界拉飛脫路六百十四號領事公館客廳宴客頗極一時之盛云 
[美專展覧會昨已開幕]  
　　西門美術專門學校於十二月一日起三日止舉行十二週紀念繪畫展覧會昨日已開幕内容如下 
　　參觀者先至斜橋西首第一會場登樓自一室至七室都陳列學生作品佈置頗精雅第一室内國畫科成績雖不多類皆勁秀尤以賴可超·吳立·朱曼明所作爲最篆刻研究會之作品古味盎然第三室之單色畫均係純正之作第四至七各室大部份都係杭州西湖風景寫生其中如胡仲　·尚其煦·劉天　·薛珍·徐逖·　敦詩張達道·吳恒勤等尤多精雋之作樓下自第八室至十三室係西畫科各級混合成績均裝鏡框有小品多幀富饒新趣尤以二乙生陳儒寳所作更多特趣十四室陳列敎師作品有劉海粟之油畫「南屏林壑」王濟遠之水畫「落日」俄人普特爾司基之紛畫「人物」汪亞塵之油畫「速寫」李超士之西湖風景多幀各樹一幟並臻佳妙外有參考品雨大幀係德國文藝復興期間之名畫尤爲國人所罕見由第一會場繞道至第二會場登樓有四室陳列師範部之西洋畫敎師作品亦參列其間色彩富麗樓下分二進第一進分四室國畫與洋畫並列洋畫係旅行西湖實習成績第二進亦分四室大部份陳列國畫作品其中以張世忠·魏志傑·張鍾琦·周茂齋等所作尤爲雄健每室中參列圖案成績新頴可愛剌繡成績精秀絕綸手工成績分木工·金工·粘土工·塑像·蜡製工多種優美無比統觀二部會埸歷二時許尚不能詳窺全豹今日爲第二日仍公開展覧云 
[中華公學二週紀念之第一日]  
　　今日續開成績展覧游藝會 
昨日爲閘北寳通路中華公學二週紀念開會之第一日下午二時舉行紀念儀式㈠唱國歌校歌紀念歌㈡全體向國旗校旗行禮㈢演說㈣茶話㈤餘興晚間提燈游行經中興路·公興路·寳山路·寳通路·寳源路·寳興路·天通庵路·折入寳通路回校一路歌聲喧　非常熱鬧沿途經過學生家屬門前均高放爆竹表示歡迎今日尚有成績展覧化裝表演等項晚間并有靑年勵志會之新劇昨曾由在馬路小花園北首時芳照相館往攝照片多種云 
[慈善新聞]  
　　慈善事業之消息併載如下 
　　民食慈善會開聚餐會民食慈善會在大世界開放游覧大會五天現已終止因於夏歷月之二十二日假　倚虹樓聚餐討論以後進行辦法到者除會長會董外各學校各團體或派代表蒞至共約七十人首由主席余魯卿會長致謝來賓及各學校游藝團體次中國少年會會員冷蓉　　代表各團體答辭嗣由理事長盛植人君報告五日結果情形於是來賓中江滸侯君陳野鷗君提議謂外界消息於本會謠諑繁興應加研究盛理事長報告三日以内决賬清結請各公團監察云全體贊成於是賓主盡歡而散聞不日仍　召集各團體開茶話會宣佈賬目討論進行辦法并改選會長副會長會董云云 
　　挹雲室實行掩埋棺鄉民國路挹雲室原係台州人士所組織茲因台屬沿海一帶自遭颶風洪水以來暴露無人認領之棺木數十具該室　之　醵資購地十餘畝先就三港口至海門沿江一帶所漂泊之　棺千餘具從事掩埋已託永利輪局經理徐甫　·王槐卿兩君監管　工矣 
[醫訊二則]  
　　關於醫界之消息併誌於左 
　　牙醫徐景明因病逝世牙科醫士徐景明自上星期患濕温疾延至前日（二十二）上午辰時在四川路寓内病故從此牙醫界又弱一個云 
　　虹口施醫所昨已結束虹口莊源大機器工人俱樂部　設施醫所自夏間開幕以來每日送診施藥應診者甚多成績卓著近因該所醫生王相蔭欲返里一行故自昨日起停診俟明春再行擇日開診聞該部部員昨已開會歡送并攝影以留紀念云 
[全城音樂會擬展期舉行]  
　　全城音樂會本定于本月二十二日在市政廳舉行音樂會慶祝耶穌聖誕刻因樂隊領袖巴西氏患病届時恐不能全愈若欲另推領袖則爲期已促兼　驟易新人聽衆不甚踴躍致售票所得不能滿一千八百元以資開支故擬本年停止舉行展至來春再開該會幹事鈕立卿君業已通告各會員徵求同意云 
[童子軍游藝會之確期]  
　　童子軍會籌備游藝會迭誌本報前晚童子軍董事部爲此事又召集開會到者有李頌唐王壯飛等十餘人議决游藝會日期准照敎練會所議定者於十二月二十五日舉行地點亦照原案在新舞臺其他進行事宜再於一星期後從長集議云 
[商業公學將籌基金演戲]  
　　陰曆十一月初一日午後···在新舞台　　 
　　北泥城橋中國商業公學爲籌募基金假九畝地新舞台演劇已誌前報現該校擬臨時邀請滬上著名游藝團體加入表演以助興趣並加贈品由該校校董王一亭君精繪「無量壽佛」付印並請吳昌碩·朱古𧃸·伊峻齋三� 
省家題跋近爲鄭重贈品起見特於入塲券上附帶領取憑條以免流弊凡購入場券者均可受贈一幅云 
[愛國今日演紀念劇]  
　　因校舍關係···祇招待女賓 
　　海寗路天保里愛國女學由徐紹楨蔡孑民君所創辦迄今已二十二年該校於今日在校内舉行二十二週紀念會並編有劇本多齣惟因校舍關係恐人多難容故祇招待女賓男賓則一槪謝絕云 
[廣舞臺排演「閨中傑」]  
　　廣舞台自聘得著名粤坤班羣芳艶影班來滬後演唱已有月餘該班排演新劇素負盛譽此次在滬若聚球崖·半山血·二荷花史等劇大爲觀者贊賞現該班因合同期滿不久即將回粤故特排粤東之實事新劇一齣「閨中傑」以爲紀念是劇情節曲折哀艶並重且結構佳妙頗有益於世道人心連日正在排練聞牡丹蘇飾藍桂花會端英飾洪幹仙銀蚨蝶飾沈淑芳䝛貅蘇飾　蘭富此四角色於劇中之唱做表情較前所演諸新劇尤爲吃重牡丹蘇此次初來海上所演各劇甚爲賣力而確盡其所能故大爲觀者歡迎且粤班坤伶中之花旦除蘇李輟演以後牡丹蘇已爲難得之人材聲色藝三者不亞於蘇李二伶其妹白蘭蘇亦可造之材䝛貅蘇之丑角頗臺爽銀蚨蝶之嗓音做手甚爲老到細林之小武亦頗可觀其他若衛精蘇桂丹·梁麗珠等俱佳故每排演珠連璧合確爲羣芳艶影班之特長云 
[梅蘭芳之南來訊]  
　　陰曆廿六離京···廿八抵滬···下月初一登臺 
　　梅蘭芳南來訊已喧聞多時茲悉已定於陰曆本月二十六日動身二十八日抵滬下月初一登臺同來者除王鳳卿外尚有譚派鬚生言菊朋俞派武生周瑞安二簧花旦小桂花客串琴師陳彥衡·及姜妙香等十餘人楊小樓則擬不同來也 
　　梅伶因南來在即故特於陽曆上月二十三四兩晚在北京　光劇場開臨别紀念大會演最新哀艶名劇「亷錦楓」所售客票價目樓下前排每人二元後排一元二角樓上二元又上月二十七爲曹錕壽辰二十八在懷仁堂演戲梅蘭芳·楊小樓·余叔岩等均往參與云 
[集會表]  
　　陽曆本月時間地點　召集者　事由 
　　二日愛多亞路五洲旅社　山西旅滬同鄕會　全體大會 
　　二日海寗路天保里　愛國女校　廿二　紀念會 
　　二日金　街　　工商友誼會　　常會 
　　二日閘北寳通路　中華公學　紀念會 
　　二日午福州路一枝香　南洋中學校友會　叙餐會 
　　二日下午海門旅滬商學公會　邑廟　文昌　　微求隊長會 
　　二日至三日西門　美術專門學校　展覧會 
　　本號專辦廣東銀器各國呢絨布疋毡毯衛生衫褲絨線衫及馬甲圍巾手套毛襪衛生靴鞋羅松帽美國熱水瓶大小橡皮熱水袋等定價低廉新到廣東厚膠刨花每包一角上海抛球場南首華彰洋廣貨號啓４５６ 
　　二日下午　　内　　路報蘭公所　靑年勵志　　同樂會 
　　三日　　山東路　　山東路　　會　　常會　　 
[今日天曇而寒]  
　　徐家匯天文臺昨日下午四時三十分氣象預報云天曇而寒北方海濱微有西風南方海濱時令風頗强琉球東南及台灣海峽一帶天氣惡劣本埠温度在下午三時前之二十四小時内最高四六·八最低二九·一去年今日最高五一·四最低三七·九 
 
 

Page 19

 
 
第一萬八千二百三十七號;中華民國十二年 西曆一千九百二十三年十二月二號
星期日 * *自由談 
小說半月刋 
[戀愛之神（新的神怪小說）] [  胡寄塵]  
　　古時候某處深山中有一座古廟廟中供的一位女神像便是司戀愛之神人家去祈禱他時他總能指示人空一條路徑使人能走到滿美的地位但是他所用的方法不同或是這樣說或是那樣說因人而施從來没有一種固定的方法一百個人去祈禱他差不多說一百樣的話他指示人家時都是和人家在夢中問答只要去祈禱的人能彀誠心他没有不答復的這是閒話表過不提 
　　且說這一天又有甲乙兩少年去祈禱他他也照樣和兩位少年在夢中談起話來司戀愛之神先問道你們所愛的是甚麽美麗呢還是智識甲乙二少年齊聲答道我們二人所愛的都是美司戀愛之神道這樣很好我如今各給你們一件東西你們帶回去好好的看待他過了三天再來見我罷 
　　說著拿了一株連根的小桃花送給少年甲雖然是小小的一株桃花却是枝上開滿了花非常的艶麗同時司戀愛之神又拿了一條毛蟲送給少年乙乃是一寸長的毛蟲而粒紅眼睛一身黑毛蠕蠕而動好不可怕當時少年甲得了桃花心裏很歡喜少年乙得了毛蟲心裏很懊惱却是司戀愛之神將兩物交付清楚一句話也不說㣲㣲的笑了一笑管他翩然而逝倐忽之間甲乙二人的夢都醒了看看桃花和毛蟲一起在身邊甲拿了桃花乙拿了毛蟲一同回去走在路上乙向甲道你的桃花這樣的好看我的毛蟲這樣的可怕愛神待我們未免太不公平如今你賞鑑桃花的美已有多時了現在應該彼此交換讓我來賞鑑一下子甲雖有些不願意然一想愛神將這兩物分給我們定有用意我何妨姑且與他交換看他怎樣 
　　他們彼此交换了走到家中天色已晚各人將愛神所贈的東西珍重放好桃花種在盆裏毛虫養在竹籠裏甲乙二人也已疲倦上床睡覺睡到明天起來一看不好了艶麗的桃花完全謝了只賸下來一些空椏枝那一條可怕的毛虫却又變成一隻很美麗的蝴蝶乙不勝懊悔又要彼此交換轉來對甲說道桃花本是你的蝴蝶本是我的還是物歸原主罷甲聞言雖不願意却也無奈乙何只得又交換轉來 
　　過了一夜那桃雖然落了却已結了滿枝的桃子而美麗的蝴蝶已經死了乙又不勝懊悔但是光陰迅速三天之期已到二人又同去見愛神 
　　愛神在他們的夢中說道你們知道麽艶麗的桃花乃是一種幻象轉瞬便是要變成空枝的可怕的毛虫誰料他乃是可愛的蝴蝶之母如此看來同是一體時而美時而醜美醜都是假的物旣如此人又何獨不然只要誠心戀愛任便甚麽都可愛倘不誠心戀愛任便甚麽都不可愛甲聞言無語乙道如此我又何必費盡心思兩次交換呢說罷兩人的夢一齊醒了 
　　却是愛神所指示他們的語他們還没有明白（完） 
[小狗的生時] [  馬鵑魂]  
　　池荷作花的時候天氣是非常和燠薰風陣陣吹進蟬紗來覺得很是適體七歲的小玲看見他家門口有四隻小狗生着知道那隣狗老黃生的因爲小狗的顏色黃者居多這可算遺傳性而且他幼稚的經騐中記得老黃總是生四隻狗的這時他看了小狗止不住的喜歡趁着老黃出外覓食的當兒就抱了一頭花而且可玩的小狗帶跳帶呌的跑進門去向他母親道母親母親我抱了一隻很可愛的小狗來了將來大起來就可以給我們看門實則他心中只知道可玩將來看門的事不過一種條件想得他母親應允收留他以爲這着很靈巧母親一定可應允了那知他母親竟拒絕他的要求說「兒啊這種「荷花狗」是没有用的他生在和暖的夏天一些兒寒冷也受不住一到冬天怕就要縮做一團就是有賊來他也不管事的」小玲聽了這一套話半懂半不懂只得怏怏地重又把小狗抱了出去好好地安在窼裏還逗立了半晌看着這四隻可愛的小狗心中有無限的留戀咧 
　　嚴寒的冬天不久就到了那隻老黃又生子了恰巧小玲從校裏回來看見有三隻可愛的小狗侵在冷空氣裏爬來爬去很是活潑獵獵的北風吹在他自已身上還覺得很冷但那小狗却一些也不怕冷這時小玲心裏非常癢癢地想抱一隻回去但他又不敢恐防他母親再不答允他又發見小狗怎樣只有三隻老黃不是年年生四隻的嗎難道這次却少生了一隻他也不長時思索很不自然的望了望小狗一步步走了進去滿面現着不快樂的神情希望給他母親看見來問他爲什麽事那末他就可以直訴要求抱一隻進來但他一走進屋裏看見他母親正督着老媽子在那拌飯有一塊大肉拌在裏面肉香透出碗外還有一隻他心中希冀不到的小狗立在旁邊搖尾咂舌現出很可笑的神情他這時快活極了先前的怏恨一齊不知丢到什麽地方去了立刻跳上前去抱在懷裏不住俯首接吻他父親笑道「小玲現在你可開懷了上次並不是我不應允你的 
要求實在因爲荷花狗是没用的現在已是冬天了這時生的狗就是冬狗即就有用了將來一絲也不怕冷好替我們守門即時我們睡在溫暖的被窩裏可以不用擔心盜賊來侵了」小玲聽了他父親的話不住抱着了狗𥊩𥊩地笑着心中一時也不了解語中的眞諦這時飯　� 
已拌好了肉香狠甜蜜的透進小狗的鼻管使他急急要跳下去但是小玲緊緊抱住不放他父親笑道「快快放了讓他去喫飯大了可以替我們守門」 
　　咳生於是夏日和暖的狗就没有用擔不起一切苦役即生於冬日嚴冷的就有用了耐得住苦役了咳人們難道也不是如此的嗎 
[奮鬭（詩的小說）] [  征鴻]  
　　好一陣狂風猛雨啊把平坦的道路變做了一片汪洋白茫茫的水裏只有我和伊我大叫了一聲却把伊驚醒了睡態惺忪的問道你病了嗎我張　了兩手把伊抱住了說道奮鬭···心房别别的跳躍把伊的芳心幾乎震碎 
[秋之夜] [  松廬]  
　　秋深了一切都現着慘象了野外的短草都呈出枯黃色樹上的葉兒也輕輕的飄落下來經㣲風吹了在地上旋舞着籟籟的作響將下西的太陽反映在那小池塘内把那碧綠澄清的水變作淡黃色小魚兒也都沉下水去池邊的瓦礫經夕陽照着呈出荒凉之狀似乎要睡倒下來的樣子人們看了這副秋景覺行何等的凄凉啊 
　　我因爲在這混濁的上海過得煩悶極了所以想到鄕村裏來散散心解解悶那裏曉得看了這副秋景反而增了無限的傷感一路嬾嬾地回來那歸巢的烏鴉一聲聲的噪着使多愁的人們聽了更增進一種感慨 
　　我回得家來好似着了邪魔一般連晚飯也没有吃便向床上躺下可是那一陣陣的聲浪傳來······巷口的橄欖聲隔鄰夜校的讀書聲兒童噪雜聲還夾着啼哭聲以及同居老太婆的唸佛聲···我經了以上這種聲浪的擾攘那安息之神再也不肯來光顧我了於是就起來掌了燈走到寫字檯旁坐下磨濃了墨預備做一篇小說藉以發洩胸中的牢騷豈料執上了筆憑你搜遍了苦腸竟作不出隻字來呀丨奇了丨我的文思不是素爲人稱敏捷的嗎今天爲什麽一變而如此遲鈍呢這也許是胸中的愁悶充滿極了一時竟不知從那根絲上抽起啊我想了一回覺得實在做不出了只得依舊吹滅了澄上牀去安睡 
　　夜深了人聲靜了一切都沉寂了那慘淡的月光反映在碧紗窗上一陣陣的冷風從紗窗裏透進來天井裏的蟲聲嗚咽的嗚着我把薄被兒裹一裹緊側耳聽那蟲聲如泣如訴如怨如慕我越聽越覺得慘凄越聽越覺得悲哀不免把我的愁悶重又提上來在腦府裡不住的盤旋着 
　　我自幼失了怗恃所以在十四歲那年就投身到商店裡去做小夥計五年之中受盡許多種種專制的待遇如今思想起來就歷歷在腦府中呢記得有一天晚上因爲多寫了一刻鐘字給那資本家知道了就大大的責備了一番說是把電燈多點了店中就得大受損失還有一次因爲向郵局裡去送了一封家信回來被那資本家見了又大大的責了一番說是離開了職務店中就得少做生意像這樣一樁一樁的寃氣眞是受的枚不勝舉了唉·現在雖然脱離了這資本主義的淫威之下涉身於著作界中了但是要賴賣文爲活恐怕總得要俄死哩况且我看將來的文人生活更是一天不如一天恐怕五十年後中國將要一個文人也没有了就是所有的文人非但要給人稱做文丐或者要給人稱做······我想到這裏只覺得前途的危險何等的可怕啊我再不願住下想了但是腦府中的思潮却正如泉水般湧將上來哩　　 
　　天將曉了東方已經呈露出魚白色司曉之神早在那裏高高的着把我從愁惱城裏提出來漸漸的向安樂之鄕去了 
　　鐺鐺鐺禮拜堂的鐘聲把我甫將入夢向靈魂驚醒了我微微瞪開倦眼一瞧只見血紅的陽光從窗格子裡射進來映在我的寫字檯上把那隔日所攤在檯上的稿紙照耀得鮮紅可愛似乎表示一張張的白紙少停都要加上了心和血一般 
[憶] [  近村]  
　　他和伊在半淞園裏順着一泓清水蕩漿中流伊忽的回過臉來對着他嫣然一笑 
　　他陡的想起了十年前在西子湖裏也是這般的情景現在他是冉冉老了伊的顏色倒彷彿當年這原是何等的艶福啊可是他只覺得悽然神傷幾欲泣下 
　　唉···原來今日的伊已不是十年前的伊 
[裴死之夜（下）] [  㣲波]  
　　劉先生嘆了一口氣說道我今天晚上和謝先生約好到這兒來看他的病那曉得剛剛走到他的病房裏只有裴夫人在旁邊一種凄凉的景象令人無限傷感我們還没有說到三句話看看裴先生的神色有些不大對了兩隻眼睛朝上看似乎有千言萬語說不出的樣子唉可憐裴先生自已也想不到就這樣的結果呀我們看看情形不對馬上撳電鈴去喊醫生這時候裴夫人的神氣實在可怕顯出哭笑不得的樣子醫生來了裴夫的眼睛只注在醫生面孔上裴先生的一線的希望全在醫生面孔上一些表現罷唉眞眞傷心醫生搖搖頭裴先生就此與世長辭了裴夫人像發了瘋似的馬上出了房門向樓梯下就走裴夫人的倉惶他去决不是好事謝先生就此追出去將裴夫人拖住裴夫人此時才大哭起來人到悲傷極頂的時候那一個不是如此呀謝先生只好伴裴夫人上了車開到張先生家裏商量後事我眼看見裴先生的屍首抬到太平間裏去唉裴先生就此死了 
　　劉先生的話說到這裏我和季先生聽了發痴不知道說什麽才好還是汽車夫叫我簽字我剛曉得我是立在同仁醫院的門口呀我上了樓看看實在没有一處不使我傷懷季先生也泫然欲涕至於裴先生的岳父母的傷心那是格外不必說了病房裏人全空了床舖也拆開了裴先生病中的用具打了一個小包也安頓在那裏我看到這東西眼涙竟奪眶而出難道人生不過如此麽死後結束得這樣快麽唉可憐這時候裴先生的遺容不可再見我立露台上望着天空月呀浮雲呀星呀絲毫没有改變大約不改變的就是這些東西罷人生不過一秒鐘罷我又發一個痴想倘是我跳到馬路上我豈不是也死了麽裴先生病房隔壁的房間也病着一位靑年穿紅衣裳的女子坐着發怔大槪是他的夫人罷不曉得他們心裏的感想怎樣我們雖然悲傷但使往來的人并没有異樣醫院裏幽揚的琴聲仍然迷漫空中人的悲哀人也不關痛癢的 
　　這天晚上我睡在床上腦筋中異常恐懼因爲我這房間裴先生也睡過的最令我怕的就是那裴先生的一頂商團的大帽子還掛在壁上我一翻身就看見這頂帽子好像他仍然對我笑我怕極了幾乎失聲哭出來只得倚在床上看書好容易挨到東方發白 
　　唉裴先生去了我們未來的呢人生究竟爲什麽呢 
 
 

Page 20

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
 

Page 21

 
 
第一萬八千二百三十七號;中華民國十二年 西曆一千九百二十三年十二月二號
星期日 * *[本刋投稿簡章]  
　　㈠投稿本刋者其材料以政治外交軍事經濟工商社會法學術諸端爲範圍叙述須縝密而有系統調查與統計須新鮮而翔實浮泛空没之文或語　攻許私人雜有　見者槪不揭載 
　　㈠　稿請寄原本如不便附寄請將原文題目原著者姓名出版日期及地點詳細註明 
　　㈠來稿以自二千字至五千字爲限 
　　㈠來稿望　寫清楚自加圈點 
　　㈠來稿旣經揭載當酌量酬以現資不願受酬者請自行聲明酬報等差由本刋編輯者酌定若投稿者欲自定數目請於投稿時同時聲明 
　　㈠投稿時請署名蓋章於標題之下（投稿時祇署名而不蓋章者以却酬論）揭載一月後無人指摘其轉錄他稿者隔月一日（陽曆）即可向本館取酬領酬時之署名蓋章須與投稿相符 
　　㈠來稿揭載與否原稿槪不檢還但投稿時附有開明地址粘足郵花之封袋聲明（如不揭載須將原稿還寄者當如命奉還） 
　　㈠來稿本刋編輯者得酌量增删之投稿者如不願增删可於投稿時預先聲明之 
　　㈠來稿經本刋揭載後其著作　即歸本館所有 
　　㈠來稿請寄本館星期增刋部 
[一週間國内大事記略尊]  
　　北京政局 
　　内閣同意案至今未定而國會乃以鬭毆聞可爲極陸離光怪之致矣吳景濓一方接近津派一方接近孫閣故倒吳之聲勢大减高凌霨則乘機呈辭府尚加以挽留交替當尚有時日孫閣同意案遂於二十八日提出衆院致有用武之舉行是簽到簿爲反吳派搶去陳策與彭昌福即在休息室試打入塲後甘石派復以中立派冒名同鄕領欵爲言而辱駡之中立派遂大憤各毆其同鄕受傷者雙方均衆排解者因動議改談話會以年長之張玉庚主席吳派及中立派又不贊成劉冠三且擒張下臺又呼打數四卒無結果而散散後各自集會鬭毆事則將於法庭解决之而參院以選舉議長發現蒙古議員之四票有預書籍忠寅者斥爲有弊爭辯甚烈實則蒙古議員有倩人書票之先例惟手續不完備而滋人口舌結果亦告延會衆院之鬥實際現閣轉得延長吳景濓則以兎死狗烹尤懷怨望曹亦示意不必與吳爲難而兩派已成水火高王並感困難曹銳等且出京避入旋渦矣政事無可云者惟裁員之說甚盛財部王克敏已先於財部鹽署裁九百人紅羅廠高宅又有會議定甄别去留之法而所有非憲之駢枝機關三十二所亦將併合撤减大抵依八年預算爲根據參謀部且有併入陸海部之說外人則建議同時裁兵且備方略交府謂有五十萬常備軍於國防剿匪爲已足護路案漸有成議惟權限猶未確定對付西南政策仍主曩說而東省以特别區域管轄問題議和不能就緒蘇長李厚基運動甚力蘇人則反對之豫長將易李濟臣或袁乃寬敎部黃郛就職而五校仍未開課甘石改組政黨之說洛吳不予贊同因而少挫國會改選新議員盼之甚急馮玉祥亦有贊成之說外交事務無線電問題牽涉英法勢將擴大益難收拾法國又有合辦滿州長途電話之議赤俄日見猖獗且組大同黨加拉罕且請我解散白黨海參崴又添辦人口稅束省法庭判决俄盜死刑實爲創舉廣東售礦美商拍賣日產東省日商購我森林又均引起交涉英使又以喀什盜刦英商索賠七萬元日使又以宜陽丸事索賠𤀹浦懸案使團又開會議護路事頃比使亦參加而日害華僑案則抗議尙無結果財政事務則但有阿卜脫催烟酒八校請指俄欵爲基金漢陽兵工廠催撥年欵洛吳海杜請餉諸事鹽餘發還殊不足用銅元票自整理後則差有起色矣 
　　匪禍 
　　匪禍蔓延東鐵張家灣有大帮馬匪出没美醫士在湘邊被擄尚待飭查昌邑敎士幸爲救出魯鄭電匪徒多數敎民故敎士較易釋出老洋人輾轉鄂豫李宮橋均縣桐柏泄源鄖西等處焚掠尤甚恐一時不易就範也 
　　南中戰禍 
　　粤東江之事未息而北方又復告急陳炯明先離廣州八里又復退至石龍而攻石灘時聯軍又復小挫林虎力攻增城不得手而退龍門粤軍遂以石灘爲防禦線而虎門從化等處亦有戰事最後聯軍竟得石龍且由增城進至博羅洪兆麟退樟木頭楊坤如退　蘭北江則方本仁已佔始興進韶關與滇軍發生戰事勝負未卜� 
黃紹友雄以西江緊要亦復調藤縣之軍以固守内部則粤籍軍以廣州多爲滇軍勢力又有不滿且陸續開回西江以自固許崇智廖仲凱於此時相繼北去益復知有所爲而發矣 
　　閩事臧致平抵廈圖攻漳州戰雲爲之密布右王獻臣於臧赴浙後又擬閩厦事機先洩遂致中輟而南方戰訊王永泉收復洪瀨溪尾官橋河市後仍敦促乃弟迅速向安溪永春發展而高義劉春台又鬧意見楊化昭要求編旅不能遽言進兵時泉州乃忽生意外駐泉軍隊中先有郭文富者曾隨高義爲討賊軍與楊漢烈等部接近近不知何人告密謂郭通敵王永彝立即捕拿並將該營繳械一時泉州驚擾王永彝即將楊李駐在官橋者各抽調駐安海及泉州而官橋又形空虚是以楊漢烈莊文泉乃對高義取守勢分兵向官橋反攻官橋又爲討賊軍所佔駐泉劉春台又不肯受王永彝指揮益難取拾矣 
　　川訊張允明沿江反攻克忠縣酆都而藍部遂退涪陵川軍且於占綿州後擊敗劉存厚之聯軍而援川旣克梁山墊江吳新田又實行西顧遂頗得手離重慶但十里積極備戰但懋辛則擬由秀山酉陽取道利川以爲牽制王汝勤遂先遣軍防堵劉存厚且由綏定赴梁山與楊森協商矣 
　　湘訊省軍得利占淑浦桃花萍紫陽河沅邊慈利辰州唐榮陽且就溰州鎭守之職蔡部劉叙彝亦擬投降沈鴻英假道入粤軍旅往返幸告無事故業已預備收束戰事辦理善後漢口之援湘事宜亦加結束南邊散兵甚衆則擬撫編湘東並已舉辦清鄕劉雪軒部則改歸葉開鑫節制馬濟亦轉程入桂政務漸漸恢復交楊敎李均由趙請其回省銅元局重經開鑄敎育費帶征米捐以十六萬石爲止釐捐榷運并加整飭省議會亦將次開會濱湖十縣請取消畝捐北軍放米入口均待核辦焉 
[一週間國外大事紀略] [  通一]  
　　德國内閣之更易 
　　德國史特萊斯曼博士内閣爲内憂外患所乘各政黨且責難交加遂致根本動搖二十三國會通過不信任案史特來斯曼遂提出辭呈總統批於新内閣未成立前暫維現狀繼閣初令艾爾培擔任艾氏以國會各政黨表示反對故不敢受命現改任中央黨馬克斯氏馬氏乃律師嘗充國會議員與實業鉅子史汀萊交誼甚密故獲選新閣性質與前閣同不過羅致右翼各黨之代表略多前總理史特萊斯曼改任外交總長云 
[德國分立運動及賠償問題]  
　　德國分立黨自發難以來專以佔據城邑擴縬勢力爲務近則改變方針移其奮鬥於外交方面以期於國際上佔得立足之點惟以英意取締甚嚴且其内部亦派别衆多不能一致對钉恐難有所發展也魯爾方面據柯洛業消息事態愈見惡劣五十七處礦產僅有四處現尚工作被佔領境内失業者逾二百萬人未被佔領境内失業者亦有一百二十五萬之衆共產黨乘機煽動騷擾頻繁各地幾無治安之可言德國實業家領袖惄焉憂之迭與法比當道討論救濟辦法聞已於十一月二十三日締結一種合同予各工廠以恢復工作之便利聞此合同成立後失業人數即見低減佔領境内關稅亦大有起色焉至賠償問題德代表近嘗向賠償委員會陳述意見謂若不恢復德國經濟統一則整理財政無從着手照繳賠欵實屬難能言畢以對於比國所擬賠償計劃意見書遞交委員會並聲明此爲德國可開談判之根據聞賠償委員會擬於上月二十九日討論法國所提調查德國付債能力之議案及根據德國實業家與協約國委員會合同而各種入欵之用途問題比國答覆德國之牒文亦將究研之法報對於此舉甚爲注意云 
[英國之選舉競爭]  
　　英國選舉競爭刻正在興高采烈之候與是爭者共有三政黨自由黨保守黨及工黨是也三黨爲三角式之競爭現祇各選舉候選議員故優劣之勢尚未判明截止上月二十六日各黨舉出候選者之人數計保守黨五二元自由黨四五四工黨四三四勝負當以其最後在議會所得席數而判其爭選方法不以賄賂而各逞雄辯之才陳述政策爲號召以期博得選民之贊同而使其投選各黨互相攻訐固不可免然各爭於大庭廣衆之間態度極爲嚴肅而坦白誠民治國家選舉競爭之極軌也其間領袖保守黨有現相包爾温及張伯倫奥期丁等主張保護稅則政策自由黨有前首相喬治及愛士葵葛萊邸吉爾等反對保護政策工黨則以麥克唐納爾爲領袖主張實行資產稅現各領袖及其從者到處演說而各得一部份人民之歡迎勝負之數尚未易斷也 
三Ｋ黨在美國西北部之活動[  （昂若）]  
[黨員已達三百萬人]  
　　三Ｋ黨在美國南部滋長茂盛了他以後的發展當然要在他的勢力所没有蔓延到的美國西北兩部自南而北以竟他吸收全美民衆都變爲三Ｋ黨黨員的宏圖這也是三Ｋ黨此後要在美國社會政治經濟各方面樹立偉大的勢力的自然趨勢他在美國南部發展的時候以喬治亞州做他的出發點他要在美國西北兩部活動以地理上的關係就不得不以密西西比流域做大本營 
　　三Ｋ黨在美國西部的第一次活動是在一九二一年支加谷地方開始當時即在該處招徠得基本黨員一萬五千人他在美國北部的開始宣傳是在一九二二年間他在美國北部活動最早的地方是惠斯康新同敏納沙泰兩處當時所收的效果很微很微以後緩緩地從脫克薩斯起進行到媉克拉霍買再到亞康塞斯各地三Ｋ黨才漸漸地得着些發育的活氣再從媉亞兩州起極力推行到康塞斯蜜蘇里各地之後三Ｋ黨在美國西北部的滋長漸入成年時代後來他進行到印第安北克狼坦意里諾斯媉海媉各州之後三Ｋ黨在美國西北部的活動可說已達壯年時代 
　　三Ｋ黨在印地安州最早的活動時期是在去年秋天開始印地安州十一日裏的選舉非三Ｋ黨員的失敗與多數三Ｋ黨員的當選是三Ｋ黨在該處已掩有不可厚侮的勢力的明顯表現現在該州蠻立翁一帶公署裏的執事人等無一不是三Ｋ黨的黨員就是印地安州的京城裏的長官三Ｋ黨員已佔其三攝分之二三Ｋ黨在印地安州的活動進步之速大可驚人了不過三Ｋ黨在印地安州的發展尚屬秘密的活動没有得着法律的認可印地安州的政治勢力三Ｋ黨因之只能暗地裏操縱不能彰明較著的把持 
　　離印地安州珠京城約二小時的路程有地名叫孟西Ｍuncie的這是三Ｋ黨宣傳最力的地方三Ｋ黨在該處的宣傳也是開始於去年的秋天三Ｋ黨在該地一帶的活動竟能公然集會露天演講以招徠黨員一時該地的當局竟爲之手足無措茫然不知如何應付有一次該地一家報館的主筆發表一篇反三Ｋ黨的論文後來幾被三Ｋ黨員暗殺不過此事没有成功但是三Ｋ黨的横行已可見一班了三Ｋ黨在納白拉斯喀的活動時間比較的來得早些他在該處入手的活動辦法是在媉買海林肯海斯丁塞墩梅谷格北白拉脫佛萊孟克倫島各地組織小範圍的秘密團體由此小團體四出宣傳招徠黨員後來因爲招到新黨員逐漸逐漸的加多三Ｋ黨特派該州的總幹事想就該州開一次成立大會以誇耀他們在那一方面的成功以表示他們新黨員加入的勇躍後來因爲該州的州長叫達爾門Ｄahlman氏的禁止這項計劃才成泡影 
　　三Ｋ黨在登阜楷洛拉杜坡爾駝狼孟脫各州的開始宣傳的努力是在一九二一與一九二二間三Ｋ黨預備在該地活動的時候對該州的州長裴榴Ｂailey投遞過好多封無史恐嚇函件叫他贊助三Ｋ黨的活動州長接得此信之下亦無如之何州長雖派人四出察訪終不能遏止三Ｋ黨的活動於萬一一九二二年的春天舉行選舉會孟留州長即以不贊助三Ｋ黨而失敗了當時三Ｋ黨在選舉會裏得到的票數有三千票之多爲時不滿一年發展如此的快吾人不能不欣慕三Ｋ黨活動的能力 
　　三Ｋ黨在支加谷的活動可謂最遭挫折用力也最多其原因大概因爲該處文化較高宣傳的效果甚微所以至今三Ｋ黨在支加谷的政治勢力比較的稍爲薄弱在今年四月裏的選舉三Ｋ黨員所得的票數不過當全數百分之二在州議會的議員三Ｋ黨的黨員不過占百分之一的席數支加谷的州長達阜Ｄever氏雖屢遭三Ｋ黨的機關報攻擊三Ｋ黨的能力三K黨開會之攝影 
終不能拿他推翻 
　　三Ｋ黨在媉拉貢的活動頗著成效他在州議會裡很占勢力州議會去年通過一條學校律强廹州裡的兒童在八歲至十六歲年齡之用强廹入學這是由三Ｋ黨員建議而通過的州長屋爾谷脫ＢenWOlcktt極力反對後來就因此在去年的秋季選舉裏落選畢爾斯ＷalterＭpieＧrce氏得着三Ｋ黨的後盾才當選爲本屆的州長 
　　三Ｋ黨在加里福尼州的活動亦甚有進步他在加州勢力最盛的地方是在薩格拉孟督流域一帶三Ｋ黨在該處狠犯下幾次暴動有一次三Ｋ黨與該地的警察發生衝突當時曾殺死警察一人現在三Ｋ黨的活動已漸向美國最繁華的紐約州進發凖備着積極的活動一朝紐約市民也捲入三Ｋ黨的漩渦三Ｋ黨在美國的勢力眞可謂波及全美了　 
　　就是在華盛頓一州裏面三Ｋ黨的活動亦已在進行時代近來三Ｋ黨對美總統柯立芝氏曾投過一封信說他如其要在下届選舉續繼當選他當即時贊助三Ｋ黨美總統柯立芝接得此信後淡然置之現在尚没有什麽明顯的表示美國下屆總統選舉轉瞬即至如其三Ｋ黨眞有影響總統選舉的勎力那末我們可以承認三Ｋ黨將來的地位一定可以同美國原有共和民主兩大政黨成鼎足而三的形勢我們拭目以待之可也美國三Ｋ黨的大綱可說已經草草叙完現在且拿他實有多少黨員作一結束美國三Ｋ黨黨員的總數據普通的調查結果大約有三百萬人左右分配於美國各州一九二三年五月止美國各州已有的三Ｋ黨員如左 
　　州名　三Ｋ黨人數　州名三Ｋ黨人數 
　　福魯立大二六○○○　喬治亞　九○○○○　亞勒白買　七八○○○ 
　　密西西比一六○○○　路易齊亞五四○○○　脫克薩斯　一七○○○○ 
　　握无拉買一○四○○○倭康薩斯四五○○○　脫納西　　三○○○○ 
　　南加州　一九○○○　北加州　四七○○　　佛基尼亞　三五○○○ 
　　肯脫格　四八○○○　康薩斯　六○○○○　耐白拉斯　四五○○○ 
　　愛媉伐　一一○○○　宓蘇里　一三六○○○伊里諾亞　一三一○○○ 
　　佛斯康西四○○○○　米納斯塔三○○○○　密乞根　　七五○○○ 
　　印第安　二九四○○○媉海媉　三○○○○○彭雪文尼　二○○○○○ 
　　豆拉威　六○○○　　新及爾塞六五○○○　紐約克　　七五○○○ 
　　康那狄克四五○○○　苿塞喬塞六一○○○　洛愛蘭　　一二○○○ 
　　克洛拉堵三四○○○　孟脫那　三○○○　　愛達華　　一八○○○ 
　　猶脫　　二○○○○　新墨西哥五○○○　　亞里什那　五○○○ 
　　加里福尼一三四○○○媉拉貢　五八○○○　華盛頓　　三八○○○ 
　　三Ｋ黨開會之撮影 
[意希糾紛之回顧（四）（續）] [  憶秋]  
　　（五）意希糾紛中之國際聯盟 
　　國際聯盟之於今茲意大利之襲佔希夫柯爾夫島事件曾極盡排難解紛之責吾本欲將國際聯盟對和解意希糾紛之往返磋商事實提前一說嗣思苟不豫使讀者十分瞭解意大利今茲襲佔希屬柯爾夫島之背影如將意希糾紛與國際聯盟之關　雜陳其前眞相反不易於表而出之故吾行文至此而始及國際聯盟在意希糾紛中所處之地位匪對國際聯盟淡若置之勢使然也希臘當接得意大利最後通牒之後其邏輯上之對付步驟當然不外逕行訴之國際聯盟要求仲裁如國際聯盟竟置不問則希臘亦可提起國際聯盟存在之價値以爲責難也愛德華葛留ＳirＥdwardＧrey氏曾謂苟國際聯盟成立於一九一四年六月之前世界大戰可以不至爆發國際聯盟有否消釋此後世界無窮糾紛之能力胥視其今日之有否和解意希糾紛之能力如何國際聯盟之前途可思過半矣 
　　希臘旣將意大利之侵佔柯爾夫島事件訴之國際聯盟要求仲裁意大利聞之當即警告國際聯盟謂苟國際聯盟涉意希問題者意大利即將解約退出國際聯盟行其前次巴黎和會中恐嚇威爾遜氏之故智以爲要挾同時且聲言國際聯盟解决意希問題之條件意大利必不與以承認云云國際聯盟委員長羅坡脫ＬordＲobert氏聞言之下不爲所動毅然决然將希臘之訴狀意大利之警告同時並收吾人不能不認此爲國際聯盟之剛毅果敢行爲也 
　　羅坡脫氏英人也今旣置意大利之警告於不顧而表示受理解决意希糾紛之責任矣則意大利之怒英人可知是羅氏之受理意希糾紛事件其於英國似有幾分不利法蘭西以德意成之懼無時不想買意大利之歡以得一聲援今意人旣怒英其轉而歸法自是一定之理法意兩國旣歸通力合作英人欲以孤獨之勢力實行國際聯盟之意志與意大利之要求相抗衡似匪易事國際聯盟其能始終不渝其剛毅果敢之精神乎 
　　羅坡脫氏信之國際聯盟也深當氏游歷美國時曾將國際聯盟種種美德爲　度充分之宣傳氏謂國際聯盟之在今日實爲其能否生存於今後世界之試騐時代得一强有力者扶植之培養之國際聯盟不難發旺滋長巍然成一有事之世界中之中流砥柱今而後國際聯盟依然不能一洗已往之萎蘼不振之狀態不爲一二件驚人之舉動則所謂國際聯盟不能逃天然淘汰之公例欲國際聯盟之不歸澌滅之境當以勇毅之精神提携之勇毅精神正當表現之機會在獲得光明之政策云云聆其言氏之懷有中興國際聯盟之熱忱可知今意大利之侵略希屬柯爾夫島匪僅爲巴爾幹諸邦所不樂亦且爲世人所不許羅坡氏熟知此情遂毅然受理希臘之訴狀出任和解意希糾紛之巨艱雖前途困難正多逆料世人必與以同情也 
　　果也羅坡脫氏接受解决意希事件消息傳出之後比利時小協約諸國以至波蘭昔日均爲法蘭西之與國今無不一一奔赴國際聯盟之下而爲羅坡脫之助昔日包爾文氏於解决魯爾問題之際曾有吸收歐陸諸小國助力之計劃未見成功今羅坡脫氏以一舉手一投足之勞而竟此事業此得力於羅氏者半世人之厭惡意大利侵略主義之擴充亦大有關係也 
　　當羅坡脫氏着手辦理此案之時羅氏曾　各國曰吾人之能否和解意希糾紛匪僅爲此後國際聯盟之能否存在之關鍵亦且爲凡爾塞和约之能否有效之樞紐吾人如不要國際聯盟之存在甚且甘心廢除凡爾塞和約則此後世界將永無裁判是非曲直之機關强凌弱衆暴寡之侵略行爲將接踵而起戰事可發生於旦夕和平可立破於俄頃民族自决之主義領土完整之原則將等於具文吾人如不欲重見殺戮之慘則勢匪協力以助國際聯盟公平解决意希糾紛不爲功云云各國聞之無不樂爲之助因此以前日内瓦會議之傾軋支吾一變而爲協調和衷此匪僅有極大之影響於國際聯盟之前途亦且爲有力之恢復英吉利已失去之國際地位 
　　吾人於斯可得一新敎訓焉新敎訓維何即此後支配歐局之勢力將不在列强而在諸小國團體之間是也戰前歐陸列强有六今去其半幾餘之三强又復自相傾軋不止雖號稱列强其勢孤力散已不能有何成就諸小國如比利時巨哥斯拉夫捷克斯拉夫波蘭羅馬尼亞等反團結甚堅大有舉足重輕之概今茲國際聯盟與大使會議對意希糾紛能爲公平有力之磋商者諸小國爲之後盾不無重大影響也 
　　列强之傾軋不已以英法爲尤甚諸小國夾居其間爲英則英勝爲法則法勝此其勢力已遠匪十年前之形勢所可同日而語從前法蘭西之大陸政策所以能處處戰勝英人者匪英政治家材能之眞不若法實以法蘭西大陸政策恒以廻護歐陸諸小國之利益爲指歸歐陸諸小國無不樂爲之聲援遂助其成功耳至法蘭西之𢌞護歐陸諸小國之利益亦匪純粹出於憐弱惜貧之心不過歐陸諸小國之利害適與法蘭西相脗合機緣輳巧法蘭西能善用之遂使已往之歐局成法蘭西之天下雅善外交之英人遂無所施技近東問題旣失敗於前賠欵問題復奔命於後㣲小協約之助力則鹿死說手恐匪易豫卜也 
　　今茲國際聯盟委員長羅坡脫氏本良心之主張憑道德之權力施外交之手腕毅然受理意希糾紛之解决責任昔日助法之歐陸諸小國翩然來歸此於不立顛之國際地位於國際聯盟之生命前途無不有極大之增高否則竊恐不立顛已失之莊嚴將無恢復之機會而奄奄無生氣之國際聯盟將從此宣告破產故國際聯盟之毅然受理意希事件實爲英人政策上之轉捩 
　　法人聞英人駸駸奪其小協約之歡且漸恢復已失之歐洲政治領袖地位國内輿論以之龐雜紛紜不可名狀 
　　美人則以昔日羅坡脫氏之游美演說國際聯盟之良好印象仍縈　美人羣衆心理之上故對國際聯盟之能自振作措置意希糾紛一秉至公尤多欣贊 
　　後巴黎大使會議决議致牒希臘政府使交賠欵二·一六○·○○○金意即承認可退出柯爾夫島此類解决條件實即根本前國際聯盟所决議者而來况所謂大使會議不外即由國際聯盟脫胎而出大使會議匪國際聯盟外之獨立團體也以是今日大使會議解决意希糾紛之功飮水思源吾人不能不謂國際聯盟之功也大使會議之性質實與一九一四七月克留ＬordＧrey所擬者無異今墨梭里尼氏旣有不受國際聯盟解决條件之宣言義無反汗則勢匪另組一機關以磋商意希糾紛使墨梭里尼氏就範無他途徑故大使會議實不過一折中機關耳 
 
 

Page 22

 
 
第一萬八千二百三十七號;中華民國十二年 西曆一千九百二十三年十二月二號
星期日 * *　　意希糾紛以大使會議之磋商而蟲告解决矣然吾人不能遽抱樂觀以爲地中海濱即可以無事蓋以意大利巨哥斯拉夫之阜　爭執方興未艾吾恐在最近之將來一波未平一波有起矣 
[記譚瀏陽思想] [  王耘莊]  
　　吾初惟知譚嗣同爲戊戌變法殉難之義士後讀其全集益嘆其思想之卓絕立言之勇决其論衝决網羅也曰吾將流涕哀　强聒不舍以速其衝决網羅······初當衝决利祿之網羅次衝决俗學若考據若詞章之網羅次衝决全球羣學之網羅次衝决君主之網羅次衝决倫常之網羅次衝决天之網羅終將衝决佛法之網羅然其能衝决亦自無網羅眞無網羅乃可言衝决其斥尊古觀念也曰古而可好又何必爲今之人哉其醜詆名敎也曰俗學陋行動言名敎······則其敎已爲實之賓而决非實也又况名者由人創造上以制其下而下不能不奉之則數千年三網五常之慘禍酷毒　此矣自新文化運動以來一切思想上之改革譚氏多道其端矣余以爲有特别陳說之必要因作斯文 
　　（一）事蹟 
　　先生諱嗣同字復生湖南瀏陽人生旣十二年染疫獨厚死三日更蘇故父名之復生號壯飛先生以爲處中外虎爭文無所用之日丁盛衰互紐膂力方剛之年雕蟲篆刻壯夫不爲因自悔其少年所爲由是名壯飛取徐錯氏說文繫傳語自署東海褰冥氏官至軍機章京猶唐宋之參知政事實宰相之職漸以銳意改革新政招后黨忌而死於難先是日本志士勸其東游君不聽曰各國變法無不流血而成吾中國數千年來未聞有因變法而流血者此國之所以不昌也有之請自嗣同始遂不去及於難 
　　先生遭遇頗不際十二歲喪母爲父妾所虐備極孤苦故操心危慮患深自云少更多難五日一喪營營四方幽憂自軫加以薄俗沴氣隱患潛滋迂學孤往良獨悵然生於騷國流連往躅又云吾自少至壯遍遭網倫之厄涵泳其苦殆非生人所能任受瀕死累矣而卒不死由是益輕其生命以爲塊然軀壳除利人之外復何足惜深念高望私　墨子摩頂放踵之志矣 
　　先生所處之時代正内政腐敗外患頻迫之時也先生生於清同治四年卒於光緒二十四年十數年間正慈禧垂簾之時政以賄成竉宦官任羣小摧士風剝民權釀亂源辱國體種種腐敗不可彈述外方日本踣朝鮮襲我盛京海上用兵乃無虚日 
　　（二）思想 
　　（甲）今與古 
　　時間上有今也古也人亦有今也古也乃至文學詩歌科學藝術一切禮俗政敎無不有今古之分今古之質態旣殊今古之爭論遂起對於今古觀念之不同可分二派曰尊古派曰崇今派尊古者何即對於一切政敎風俗文學藝術均以爲今不如古者是此派常抱悲觀時有世道日衰人心不古之歎其思想多傾向於復古之途吾曹當名之曰守舊派崇今者何即對於一切政敎風俗文學藝術均以爲古不如今者是其思想多傾向於革新之途吾曹當名之曰維新派吾華固尊古觀念最盛之國也亦守舊性最深之國也今者海禁大開西風東漸士無賢不肖咸知維新矣然於三十年前大倡崇今之論者則瀏陽譚復生是已其言曰古而可好又何必爲今之人哉今分别述之㈠進化以新故退化以舊故仁學之言曰天不新何以生地不新何以運行日月不新何以光明四時不新何以寒暑發歛之迭更草木不新豐縟者歇矣血氣不新經絡者絕矣以太不新三界萬法皆滅矣孔曰改過佛曰懺悔耶曰認罪新之謂也孔曰不已佛曰精進耶曰上帝國近爾矣新而又新之謂也則新也者夫亦羣敎之公理歐美兩洲以好新而興亞非澳三洲以好古而亡古旣不可好曷爲而讀古之書哉曰所貴乎讀書者在得其精意以充其所未逮焉耳苟以亦其跡而已則不問理之是非而但援事之有無梟獍四凶何代蔑有殆將一一則之效之乎 
　　（二）孔子亦主去故取新鄭𤣥箋詩言從之邁謂當自殺以從古人而嘗笑其愚今之自矜好古者奚不自殺以從古人孔子則不然删詩則斷自唐虞存詩則止乎三百然猶早歲從周之制作也晚而道不行掩涕於獲麟默知非變法不可於是發憤作春秋悉廢古學而改制復何嘗好古之云云也論語第七篇當是默而第七劉歆私改默爲述竄入述而不作信而好古竊比我於老彭十四字以申其古學篇名遂號述而矣我非生而知之者敏以求之者也生知與敏求相反相對文義自足無俟旁助而忽中梗好古二字語意都不連貫·是以歆竄矣 
　　近人朱希祖之言曰孔子文藝思想之壞處即在述而不作信而好古八字使述而一章果爲劉歆所改竄則其言可廢矣 
　　㈢於文從古皆非佳義從草則苦從木則枯從草木則楛從网則罟從辛則辜從文則故從囗則固從歹則㱠從疒則㽽從監則盬從牛則牯從疒囗則痼從囗水則涸且從人則估估客非上流也從水爲沽孔子所不食也從女爲姑姑息之爲細人吾不知好古者何去何從也此殊妙論道前人所未道惟猶有可商者二事古人造字果含有貶古崇今之義乎抑偶合耶果爾何古人之尊古觀念若是其深且重耶 
　　（乙）名敎與善惡　 
　　譚氏固痛斥名敎者也而其著論之時殆先乎新靑年之起也三十年其言曰俗學鄙行動言名敎敬若天命而不敢渝畏若國憲而不敢議嗟乎以名爲敎則其敎已爲實之賓而决非實也又况名者由人創造上以制其下而不能不奉之則數千年來三綱五倫之慘禍烈毒由是酷焉矣君以名桎臣官以名軛民父以名壓子夫以名困妻兄弟朋友各挾一名以相抗拒如曰仁則共名也君父以責臣子臣子亦可反之君父於箝制之術不便故不能不有忠孝廉節一切分别等衰之名忠孝旣爲臣子之專名則終必不能以此反之雖或他有所據意欲詰訴而終不敵忠孝之名爲名敎之所上名之所在不惟關其口使不敢昌言乃並錮其心使不敢涉想 
　　故於臣之死節也亦大以爲不然其言曰生民之初本無所爲君臣則皆民也民不能相治亦不暇治於是共舉一民爲君夫曰共舉之則因有民而後有君君末也民本也天下無有因末而累及本者亦豈可因君而累及民哉而君之亡猶顧爲之死節故夫死節之說未有如是之大悖者矣止有死事的道理决無死君的道理死君者宦官宮妾之爲愛匹夫匹婦之爲諒也 
　　其於善惡亦有特異之見解謂豈有惡哉從而爲之名耳謂天地間無所謂惡惡者名耳非實也謂俗儒以天理爲善人欲爲惡不知無人欲安得有天理其申「惡由名起」之言曰男女構精名之曰淫此淫名也淫名亦生民以來沿習旣久名之不改故皆習爲淫爲惡耳向使生民之初即相習以淫爲朝聘宴饗之鉅典行之於朝廟行之於都市行之於稠人廣衆如中國之長揖跪拜西國之抱腰接吻沿習至今亦孰知其惡者乍名爲惡即從而惡之矣或爲男女之體生於幽隱人不恒見然如世之行禮者光明昭著爲人易聞易覩故易爲淫爲惡耳是禮與淫但有幽顯之辨果無善惡之辨矣是使生民之初天不生其具於幽隱而生於面額之上舉目即見將以淫爲相見禮矣又何由知爲惡哉又曰戕害生命名之曰殺此殺名也然殺爲惡則凡殺皆當爲惡人不當殺則凡虎狼牛馬鷄豚之屬又何當殺者何以不並名惡也或曰人與此同類耳然則虎狼與人不同類也虎狠殺人則名虎狼爲惡人殺虎狼何以不名人爲惡也是殺名亦生民以來沿習旣久第名殺人爲惡不名殺物爲惡耳 
　　（丙）兩性問題 
　　上之所言不過欲照惡由名起之說耳彼固非主縱淫放殺者也其言曰陷桁楊膏蕭斧罪獄多起於淫恣擄掠杳㚥嬲横决皆肆於殺又曰愈淫愈殺永無底止將不惟亡其國又以亡其種類其於兩性問題也亦有特别之見解 
　　吾國數千年來相傳俗學陋儒之學說於男女之間向主嚴防之隔絕之使不相近故女子終日盤踞斗室之中不也闔門一步使而偶出則斥爲抛頭露面故有内言不出於閫之謬說於男女之間旣主嚴隔於是有男女七歲不同席授受不親� 
等論起矣今者咸知其非研究性敎育者亦日有其人矣而在三十年前首倡革新之論者其惟譚復生乎譚氏之　曰若夫世之防淫適以招人於淫曰立淫律也曰禁淫書也曰恥淫語也信乎達者之難覯也夫男女之異非有他在牡牝數寸間耳猶夫人之類也今錮之嚴之隔絕之若鬼物若仇讐是重視此數寸之牝牡翹之以示人使知可貴可愛以艶羨乎淫然則特偶不見而已一旦瞥見其心必大動不止一若方苞之居喪見妻而心亂 
　　此言世之防淫隔絕男女非惟無補於風敎且益足以長男女之慾耳憶金岳霖曾言中國社會男女接近之不易於是羣趨於嫖妓之一途是足爲此之左證者也再觀其論防淫之法曰男女構精特兩機之動毫無可羞醜面至與人間𨻶也得西醫� 
之進化學者詳考交媾時筋絡肌肉如何動法涎液質點如何情狀兼範蠟肖人形體可拆卸諦辨多開考察淫學之館廣布闡明淫理之書使人人皆知其所以然徒費一生嗜好其事乃不過如此如此機器焉已耳···未有不廢然返省者西人男女相親了不忌避故淫俗卒少中國遏之適以流之通之適以塞之凡事蓋莫不然噫其立論何其勇决耶（未完） 
[開放門户政策與屬地進口稅則優先權] [  戴銘禮]  
　　自近世商業競爭日趨嚴重以來世界舉者乃高唱開放門户政策以機會均等爲原則然保護稅則仍存在於現行制度之下各國對於其領地稅則逐漸取得優先權實行自由貿易者惟英吉利一國然大戰之後亦傾向領地稅則優先權之制度觀此次英國經濟會議即可知矣蓋英經濟會議頗欲改良國際貿易之方法故會議中已有考量改良帝國貿易之議其一條云殖民地領土等得利用英國商務外交領事等機關而英國亦得利用殖民地等所設之機關以資便利足知英國戰後注意殖民地與本國之貿易商業競爭方興未艾而吾國因條約關係困於協定稅則雖華府會議有增加關稅之决議而倚人作嫁尚不能及於政策良可慨也 
　　現今保護稅制綜言之可分四種原則㈠完全禁止某種輸入品㈡對外來貨物課消費稅或財政稅㈢與本國出產競爭之貨物特加稅以困之㈣兩國間可以交換最惠條件對於某種貨物互减關稅總之保護稅制之目的在阻遏他人商業不使在本國市塲發展其勢力耳 
　　吾此文所標題係將兩種相反之制度連貫書之讀者或斥其非然正所以表示一方鼓吹空氣之如此而他方實際奉行者如彼由兩者比較之情形更可得世界各國所採取商業之政策也 
　　一開放門户政策 
　　開放門户政策實即商業上均等機會之意義現今世界惟英國行之美比荷德對於其屬地向抱持此種政策一八九九年約翰海之著名開放門户議論謂足以拯救中國使其安全同年英美德三國協約美德同分撤摩伊島Ｓamoan亦云三國同享有撤摩伊羣島之特權均等之機會一八九八至一八九九年英法一致承認在達疴美Ｄahomey象邊lvorucoast尼格里亞及中非洲數處開放門户三十年一九○六年英法對於新希不力脫斯羣島選擇開放門户主義同年愛爾齊雪拉之國際會議建立開放門户主義於摩洛哥Ｍorkcco而條約之最著者厥爲一八八五年柏林會議然或不能實行或行之于一部故迄今猶爲理論上之具文至全球能否一致實行則世界之趨勢亦將因而定奪而以問題之重大雖經幾許經濟政治家之討論尚未得有若何之結果上述不過爲其過去一番之歷史尚不能謂爲此種政策已見實行也 
　　二各國屬地進口稅則優先權 
　　屬地稅則優先權足以發展屬地之商業且負有政治及經濟上之目的其利有二（一）一國實業可在其屬地市場中得巨大之利益（二）母國對於屬地之原料可得優先權或專利權本節即述各國對於屬地進口稅則之設施藉以覘一般之趨勢云 
　　英 
　　英國領地遍五洲又佔世界重要之地位其所領地或有財政自主之權力或則須决定於倫敦而自十九紀中葉盛行自由貿易後英國對於屬地多持開放門户政策但亦問有例外在一九一三年加拿大與英領西印度諸島談判之結果英國貨物輸入西印度諸領地得承認優先權南非英領之羅台西亞Ｒhodesia於英貨亦承認優先權焉 
　　大戰以後鑑於國際競爭之劇烈保護貿易 
 
 

Page 23

 
 
第一萬八千二百三十七號;中華民國十二年 西曆一千九百二十三年十二月二號
星期日 * *之　脹英政府施政之方　爲之大改英之領地對於英貨皆有開始選擇承認之優先權一九一九年塞普洛斯Ｃyprus馬耳他島Ｍalta及西印諸島（一九一三年即有承認優先權之運動）對於英貨皆當承認優先權其固有之自由貿易政策不啻加一重束縛矣 
[法]  
　　法之領土亞於英而一八九二年以來所採用之稅則乃歸一致法之屬地對於外來貨物之運入均課以法國進口之稅率此種稅則雖亦有修改然强半已屬通行如阿耳及耳Ａlgeria·印度支那lndo·china·馬達加斯加Ｍadagoscar·新喀里多尼亞Ｎewcaledonia·法領圭阿那ＦＱuinia·加磞Ｇkhoon等處間有數地不一致者對於法國貨品須承認優先權如法領西非洲·法領阿西尼亞ＦrenchＯcean·聖庇利亞ＳtＰierre米跨隴Ｍiquelon等但法　爲開放門户之一團體故對於摩鹿哥·達疴美·象邊諸地亦採取平等待遇之政策雖一二處尚維持門户之開放如索謀里地Ｓomaliiand而法國屬地稅則之政策將來必趨於
一致可斷言也 
[西班牙·葡萄牙·意大利]  
　　西·葡·兩國在近世初期據有領地甚多後則大爲衰落意則近來方有勢力彼等於其屬地進口稅率皆得有優先權而屬地物品之輸入本國亦承認其有優先權西葡兩國舊以領地專利政策聞於時卒之西班牙以此政策之故海上覇權爲之大落且盡失其屬地葡則尚佔一部分之屬地而對於所領之莫三鼻給Ｍozambigne及其他海島仍奉行優先稅率而屬地物品輸入國内亦復享有同等之優先權但一八九二年以來則復施限制之法焉 
意大利最重要之屬地爲伊爾釐亞Ｅritrea索謀里亞Ｓomalia釐比亞Ｌrbia在商業上固不得謂之爲重要也 
[日·美]  
　　日本屬地稅則政策係爲一致台灣庫頁島旣趨一致而高麗保證開放門户十年之期已過亦歸一致故日本對於屬地採取閉關主義且野心勃勃欲侵入亞洲大陸以遂其操縱現雖遭災而雄心正未已也 
　　蝦威夷Ｈawaii之稅則須受美國稅法之支配美領三毛亞島Ｓamoals則在例外彼處施行門户開放爲條約所擔保者惟與其遠隔之地則課以關稅佛吉尼島ＶirginlS瓜蔓Ｇam菲列賓島Ｐhilippiuesls對於外國貨物均有各别之稅則一八九八年美與西班牙所訂條約承認十年中西班牙在菲列賓島待遇均等其結果遂至開放門户直至一九零九年始抛棄之美國貨物運入菲列賓島可免納稅而菲列賓貨物運至美者亦然（問有例外惟此例外在一九一三年時已銷除矣 
[三結論]  
　　時至今日吾人不能專斷一種商業政策或不信任已往政策蓋制度之來皆以時會而產生今後所選擇者惟因均等待遇以進於和平之機會而已故領土稅則優先制度亦不過爲過渡時代之產生物藉以促起各國政治經濟家之注意使起而謀改革之方法然開放門户政策商業均等機會雖有建議迄未承認苟優先制度能與以改造以臻國際合作地位俾各國捐除私利彼此和協則所謂商戰之危險或可僅免但處於現在社會環境之下此殊不易實現甚可慮耳 
[中國五大富源之現狀及改進方針（續）] [  恒楨心如]  
　　㈢㈦昔蘇台振興棉業之借欵三○○○○○○磅實由英國政府保其利息蓋勸獎棉業者可謂甚至至中國棉花之產額確難有準確之核算約計之則年近二六○○○○○包每包重可五百磅埃及之產額年可九八四○○○包每包重七百磅以視一八六六年僅產一六一一二八包已大有進步棉花產額之盛首推美國美國美國於一九一一年產棉四○○○○○○包每包重五百磅至一九二○年乃增至一六○○○○○○包次爲印度印度目前產棉花六○○○○○○包每包重四百磅由此觀之棉業一端吾國今日殊未能佔優勝之勢然使政府能用諳練之人材適當之財力以著意整頓之則棉花產額及其質地固必能更見增進矣 
　　㈢㈧棉業之製造方法實濫觴於印度紡織棉花之機械亦爲印度所首先發明當去古未遠之際棉業工作在印度已風行一時成爲家庭之普通工業勢力之推廣幾遍半島人民之爲棉業工人者殆居半數時紡紗之機且爲極簡陋之單絲紡車其製成之棉紗亦至粗劣此種簡單之紡車距今約千六百年前流入中國歷時已久顧少所改良今日吾國各處之行用此種紡紗機者猶比比皆是其古拙之狀固不减往昔也 
　　㈢㈨吾國之師仿他人而漸易其棉業製造之古法也實自一八九○年始洎乎甲午之後一八九六年及一八九七年間外資之輸入於紗廠事業者日見其多棉業之狀况乃愈形變更在一九○二年以前各紗廠之營業殊未嘗有絲毫之利益蓋以紗廠增設紡綻驟多棉花之需要日亟產額則一時無所增加坐是供不給求棉價日益昂貴顧棉紗之價格倘一有增長即不能與外洋輸入者相頡頏以故鄕人之售棉者莫不利市三倍而紗廠則反多虧耗且紗廠之損失又不僅在棉價之昂也當時所售之棉花往往暗雜他質而吾國當道絕不禁阻遂令紗廠受莫大之隱患遂有取給於他國者而吾之棉業銷路日滯矣因循十有四載至一九一一年政府始注意及此設棉花檢騐局於各埠以海關委員主其事專司檢查棉花藉杜攙水及隱雜他種物質之弊近三年來稍獲良果當以紗廠之日形推廣棉花之日見暢銷論此種卑劣牟利之行爲必更有輕於嘗試者不可不嚴厲以需之也 
　　㈣㈩十稔以還因棉花之價格繼長增高農人之藝棉花者類多獲利於是棉花之播種日見其繁綜核各處植棉之地畝絡繹擴展幾倍於昔日然而棉絲之改良產額之統計仍未一切措意觀察將來中國棉業之推廣方興未艾政府於此等設施殆不可不先注意又有一事爲紡廠中歷年所患苦至今猶不能無慮者則工人之問題吾人始以爲工人問題之困難不過在紗廠初設之數年蓋中國昔日之於棉業勤於種植而不諳於製造一旦廣設紗廠欲吸收一般勞働家使業農者轉而業工因非其所素習工人之不良工作之不精殆勢所必然習熟必可漸減乃不圖各紗廠之至於今日尚未得有良好之效果而先爲工人謀其幸福居住敎育游息諸端以開通其智識休養其勞力亦爲造成效果之一因焉 
　　㈣㈠曠觀各國如美利堅日本巴西莫不以保護本國之實業爲切要之圖中國宜師其精意效其良法亟視察棉業之現狀考求各紗廠所以不能與隣國相競之緣由而頒行種種條例以救其弊則棉業前途庶有振興之望也 
　　㈣㈡吾國紗棉製造品未能銷售於日本及印度之市塲中而日本印度則恒取供給本國之所餘以爲吾國之尾閭相形見拙每年之虧損何可計數蓋吾國於保護棉業尚未得其道也各國海關定例凡輸入品而爲原料輸出品而爲製造品皆得免稅且有於外國輸入之製造品特科重稅者其勸勵國内實業抵制外貨尤多方法返觀中國於各種實業迄無誘掖之方即紡紗織棉諸業足爲國家闢無窮之利源者亦未嘗有以策勵之又安得不退居人後哉 
　　㈣㈢中國產棉之國也然絀於製造其紗花之輸入日本者歲居產額之半日本則吸收棉料製造紗布而仍還售於中國此以原料往彼以熟貨來一交易間其盈虧之數可知夫中國棉料製造品之所以未能增多者以徵稅過重也設於本國各紗廠之出品皆免其納稅如目前海關稅則凡各紗廠出品棉紗粗布斜紋布等應納出品稅者非所以勸勵國内製造業之道一律蠲除本國各紗廠出品如已得有海關所給之通行照則其運銷於本國境内無論何處皆得免收出品稅凡在本國境内各埠棉花運往他國者槪科重稅各埠進口之棉布由外國運來者亦科重稅等則各紗廠得得迅疾之進步而植棉一業亦將見擴展棉花之產額及製造品亦必因而發達矣 
　　㈣㈣雖然中國又以稅務之權不能自主無論科重稅以抵制進口生貨免賦歛以提倡本國之製造矣爲今之計惟有用先行獎勵今試據調查所得中國印度日本三國之人口與其國内紡錠織機之數而觀察之中國人口四○○○○○○○○有紡錠八六五六八八事織機三一五二部印度人口二七八○○○○○○有紡錠六四○○○○○事織機二五○○○部日本人口五二○○○○○○有紡綻二三○○○○○事織機一二○○○部依此比例中國人口綦繁而紡錠織機獨少然使反而言之則知彼人口之多遠不逮中國其紡織業尚發展至此中國苟能翻然覺悟對於一般經營棉業者亟亟謀誘掖而獎勸之投袂而起銳意振興前途發皇正未有涯涘也 
　　㈣㈤觀於吾國邇來紡業之衰落尤知整頓之不可從緩中國各紗廠之損失受日本之影響爲最巨日本紡綻織機之增加各紡紗廠之出品亦日多其出品大都尤運銷於中國於是日本之棉紗棉布充斥於吾國市場中而中國自製之紗與布銷路遂絀虧耗匪淺益以金融之奇緊紗商破產指不勝屈或幸而僅存亦復不易支持矣 
　　㈣㈥吾人一方面固當謀棉業之進步一方面又不可不謀製造品銷路之擴充綜中國之人曰四百兆四百兆中殷實者十之二貧乏者十之三平常者十之四五均不能脫離食用品服用品之關係夫食用品吾國固足以自給而服用品有爲絲織品者有爲棉樴品者惟外貨暢售而國貨停滯則以種植之未加研究製造之未臻發達絲織品爲殷實者之服用居其少數棉織品爲常人所通用占其最多數即以閩口論查布釐所收入民國十年度洋紗進口一百十一萬中國紗進口祇三十餘萬洋布進口四百三十七萬中國布進口祗六十餘萬十一年度洋紗進口一百四十萬中國紗進口祇四十餘萬洋布進口四百萬中國布進口祇七十餘萬合兩年度之比較相去何啻天壤今而湖北江蘇紗廠日就改良蘇浙布廠日見進步倘政府選購極好棉子發飭各省各縣勸諭種棉使人咸知提倡紡織仿造各種愛國綢緞紗布製造愛國闊窄土布將來銷路日廣紡織之聲遍於人耳改良工產抵制外貨昔日之麤劣一變而爲精良昔日之缺陋一蹴而躋美備花色新而合時宜紗質堅而能耐久國人亦須知我國前此坐視利權外溢莫之能救以我中國紗廠布局寥若晨星今也我國内地局廠旣已林立而各種愛國綢布又已層見疊出我國人亟宜乘此時機藉圖推廣也 
　　㈣㈦且中國政府苟能保護棉業俾得勃焉振興則國民之生計問題日見充裕貿易能力必漸形擴展其效果將使他種實業亦被間接之利益而有發榮滋長之機此實理有固然無待言者况日本今當大災之後紗廠布局之失燬當在巨數此正競爭之際會宜好自以爲之者也 
　　㈣㈧今日紗廠之中經理監工諸職每有才難之歎觀察社會之狀况凡當家子弟其心理猶不免以從事工作爲輕於是工業人材日以缺乏而一般工程師之留學歸國者又罕能得各方面之信任有相當之位置以展其所學殊可痛焉 
　　㈣㈨吾人日下所屬望者願早有美備之棉工學校授靑年以紡織業之機器學及關於棉花之各種製造方法而吾國靑年亦當知工作爲優美之職業中國實業積衰至此苟欲立圖振興必先有午百輩精勤之工師各善其事不以工作爲苦始能卓著成績焉 
　　㈤㈩此外各省宜亟設棉業研究提倡機關此等機關可用官商合辦之組織更宜採一種督辦制度置諸政爭之外俾進而獎勵有志於棉業之士民以期促進全國棉業之振興且附設農事試騐塲以改良植棉之手續投以新農業之方策並時於各地發起展覧會講習會巡𢌞演講團映演關於棉業之幻燈影片等俾農民接觸新植棉之知識技術我國以爲改良之先河焉）未完（ 
[徵求星期增刊]  
　　現欲抄錄二百零四期内之淞南養鷄塲江君撰登養鷄談一段如海内收藏家愿將該期割愛者或由敝處抄錄後仍須將原報奉還者或代謄抄養鷄談一段者三種辦法悉聽尊便槪贈郵票洋三角但以先至者爲限收件處南宿州恒益號萬永成 
[雪庵啓事]  
　　鄙人積存本報星期增刋自第一百期起至二百十三期止完全無缺茲願現金出讓如有愛閲本増刋者函長春吉長路局文書課張雪庵接洽可也 
[陳介庵啓事]  
　　鄙人前允出讓之星期增刋已承上海胡良玉君以郵票換去恐勞諸君函詢特此奉聞 
 
 

Page 24

 
 
第一萬八千二百三十七號;中華民國十二年 西曆一千九百二十三年十二月二號
星期日 * *   
 
