# 1882 - 77 - 4903193

 

Page 1

 
 
[縮本佩文韻府出售] [  點石齋主人啓] 　 
　　康熈四十三年聖祖命廷臣在俄英殿開局刋定佩文韻府越八年告成都爲一百零六卷計頁一萬八千有餘誠韻學之大成藝林之珍帙也維時刷印無多各直省士人艱於購置於是廣東江西先後翻刻其中烏焉帝虎訛舛滋多而江西板爲尤劣廣東板雖稍勝一籌然現在坊間出售每部價洋簡須五十餘元塞案之儒幾能家置一緇晨夕觀玩且卷帙太繁凡舟車携帶以及芸窓披閱亦覺費事本齋因於前年夏間願出重價特在都中賤得殿板初印者一部帶歸齋中用石印照相法照成縮本初擬塞署一週當可工竣豈意原署内墨之濃淡尚有参差字之筆盡容有斷缺蓋就書平視原屬渾成一經縮小便難爽目因又出資延友不限工程務須逐字詳如潤色甫於今正印就披覽一過覺本齋所印各省當以此最爲清晰工緻區區之心似可謂毫髮無遺憾矣至於紙張之光潔裝潢之精雅固當有目共賞無待贅言現准於二月十六日出書每部訂成十本貯以巧式木箱並附外洋大顯微鐃一面以便檢查時持以照閱統收價洋十六元正蓋不欲居奇特以公諸同好耳惟此書太覺煩重是以照印不多遠近諸君尚新早來購取本埠則仍在申昌書畵室發兌各外埠之賣申報人處亦可價購也此佈 
[礦務傳聞說]  
　　昨閱西字報言及開平礦務云有西人來信稱開平開礦之舉恐有中阻之勢緣有言官陳奏以爲恐於風水有碍云云該報從而論之言中國風水之說實爲可畏開平煤礦開掘亦旣有年其煤苗極旺其股分亦漲駸駸乎已有日進無疆之意外邦人方且爲中國賀謂自此中國富强之道其在此乎輪船兵舶需煤若干機器製造需煤若干中國若不自行開煤而購諸東西兩洋則不特價值必貴水脚必多而且殊形不便一自開平開鑛之後其每日所出之煤運至津沽以供輪船　之載運燒用者其數甚鉅若再有鐵路轉運則一日所出大有可觀前者日報所載其言實不誣也近日又開河道一條以資濟運往來旣便出煤愈易而其他煤苗之可開者猶覺不少中國之於煤鑛大有蒸蒸日上之勢股分票每百兩漲至二百七八十兩人人皆踴躍購買欲思藉此以發財薄海内外罔不耳而目之以爲中國之富强實基於此而乃忽有以風水之說爲言恐此言一出信之者又從而和之鑛務防有不能終竟之勢目下股分已見跌價甚可惜也西報所言如此竊以爲中國鑛務實爲最要之事北方地氣苦寒居北方者每至冬日全賴火炕以禦寒氣伐木爲炭以供燒用旦旦而伐之雖有牛山之美亦不免於濯濯所恃者煤之産於　者其用尤大故北人一聞開採煤鑛無不欣然色喜至於輪船機器需煤實多苟非有極大煤鑛廣行開採恐有不紿之處倘必購於外洋則中國之煤旣歸無用而聽其樂於地而外洋反得暢銷其煤使中國銀錢流入外洋而中國益貧豈策之善者乎况中國出煤之地正復不少卽如開平一處其所出　足供各處之用從此愈開愈廣可以其餘轉賣於外國各船是不獨中國之利不致流於外洋而外洋之利轉可收之中國誠兩得之計也至於風水之說中國向來相仍不已近年以來則見聞日擴似乎稍有所悟其寔則風水一說本屬無稽禹疏九河隨山刊木彼時若　牽風水吾恐雖有庚辰豎亥等佐命之神亦未必可以集事矣青鳥之　仿於郭璞自是而後風水之說大行於中國而亦無復再有能繼神禹之績者今以開煤之故而又執風水以爲言度亦成見之未能悉化耳夫近日中國言路宏開朝臣陳奏無非爲國爲民或以富國或以强兵或以治内或以禦外見於邸抄者其奏疏往徃可書可讀又豈有人焉拘於成見而以此爲言哉且凡治國者無論出治之君與佐治之臣皆當以國計爲重今若開平煤礦已有成效從此愈推愈廣凡各直省有礦苗等處自必亙相開採以獲大利豈非上下均得其益乎設泥於風水之說使已成之功隳於末路在開平一礦卽不足惜而凡開平礦有股份之人勢必因而短氣以致或欲糾一公司營幹立業亦誰肯以有限之銀而謀此無憑之事哉抑風水果實有礙則開平開礦計已有年何不於初開時卽行奏阻必俟煤井挖成機器齊備煤已日有運出而始有此奏也故吾以爲西報所言恐非確音也繼而聞西報所述亦非無因蓋凡有煤之處往往有鐵煤鐵二物若有相因相倚者開平之煤旣見繁多而與開平相近處尚有鐵苗行將糾股開採此處似與風水有關是以京官陳奏是則請飭下停止者實停止將開之鐵礦非停止已開之煤礦也此說似　近是但本館究未見有明文特因西字報旣有是言而又得外間傳述姑先叅以末議冀效管窺蠡測之私耳 
[本館自已接到電音]  
　　○本館於昨日接　在津友人專發電音到本館有二月初三日諭旨四道敬謹譯登　二月初三日奉上諭廣東惠潮嘉道員缺着張聨桂補授欽此同日奉上諭廣東鹽運使員缺着周星譽補授所遺廣四左江道員缺着彭世昌補授欽此同日奉上諭御史英俊奏風聞户部已滿書吏韓士傑卽韓伸敏孫際昌卽孫春圃把持庫務每至收發餉銀刁難勒索韓士傑於伊姪韓秀甫接充書吏後仍在身後辦事韓秀甫近來並不當差有伊戚史恩濤朱貴卿朦混冒替嚇詐招搖工於作弊請飭　究等語庫儲重地豈容蠧役盤踞把持藉端勒索着管理三庫事務大臣查明究辦以清積弊而重庫儲欽此同日奉上諭詹事　右庶子劉廷枚奏蘇省首邑文廟失火請將典守各官叅處並停止　捐籌欵興建一摺上年十一月間江蘇長洲元和縣文廟不戒于火業經譚鈞培具奏該管各官看守不愼並未能卽時撲救均難辭咎　江蘇巡撫查明叅奏交部議處並着籌撥欵項迅卽興修毋庸泒捐以重祀典而免擾累欽此 
[美國近聞] 　 
　　○美國遞到信息謂智利秘魯搆兵以來和議尙未克成生民塗炭贸易不通美國以屬在鄰邦殊深　念今美國外部大臣發有文書勸二國各釋嫌怨降心相從免動干戈且不必令各國預問其事云按外部大臣所言似爲有理然惟二國各有爭執是以兵連禍結久未敉安欲其相襄詎可得歟其爲是言者無非懼各大國之干預其事從中取漁人之利而美國將不能獨擅其益耳又美國總統每年俸祿向有定額兹聞新總統自奉菲薄年中僅取銀五萬圓所有度支概從節省惟以足國裕民爲心則所謂惟辟玉食者不必循名核寔而於一身行節儉卽爲一國培本元也美國又新設一公司以建造火船現所造者長五百尺純用鋼鐵爲之中分五十艙使此艙漏水彼艙仍可無恙不患沉溺依然駛行大約今歲可以告成又墨西哥國現建有鐵路通至美國蓋爲贸易起見俾得四通八逹按歐洲利益多資於鐵路　國足民具賴於此固不獨邊境有事便於徵調軍兵也墨西哥立國於美洲向安簡陋今能興此大功以啓無　之利豈非知所急務者哉說見香港循環日報 
 
 

Page 2

 
 
[穗望雨] 　 
　　　穗　自立春以後雨澤稀少泉水枯竭田疇植物待澤尤殷二十六晚聞有雨聲淅瀝衆咸欣慰乃又片刻卽止聞官憲擬 
卽設壇虔禱以迓甘霖云 
[一日三災] 　 
　　　穗於新歲以來回祿頻聞正月二十六早有新荳欄顏料店棧房　客早起搭渡回鄉主人與之同飯飯畢着工人肩其 
行李送之下船而廚内柴火未熄人皆不在忽自延燒板壁遂成燎原幸鄰店人衆當爲樸滅僅燒去後連房屋而已未繼又聞觀音山脚有　廠失愼　及旁之神廟同付一炬迨至上午十二點鐘時候西山廟旁仁義　丙某姓住　又因早膳遺燼廚下驟然起火幸水龍雲集不致貽禍鄰居聞有某街工人體素羸弱是役因牽水龍過於用力猝致昏暈其時正迫于救火不及救療遂卽斃命亦可哀也 
[山行遇匪] 　 
　　停泊香港之德國砲船有武弁依魯地士於正月二十三日午後登岸訪友行至山頂迷失歸路徬徨之際瞥見一華人行 
來因問程途華人故示以曲徑弁行未數武覺其人隨之步趨不勝疑惑禁其勿爾而其人不顧弁知爲所紿急從前路回轉則見華人手持石塊將欲肆擊遂奪而擲之奔報附近　館經巡差漢臣偕同往覓而華人已蹤跡杳然弁遂告别差亦回館適差有友過訪談及此事約歷一點餘鐘友欲去漢臣親送下山及至水師員弁迷路處漢臣與友並立指示情形遥見其廚人携燈下山購買食物遂囑伴友同行以防意外漢臣於是欲回忽聞所帶之犬向叢林狂吠不休疑有匪人藏匿卽往搜視並無蹤跡祗得獨歸未幾犬又吠於後漢臣囘顧見有華人手持木棍追前作當頭棒喝之勢急用鞭竿抵拒遂相角鬥華人力不能勝被推下水坑中昏迷不醒漢臣復帶其廚人往拘送至中約差館訊悉此人名黄江而漢臣頭顱亦經受傷即往醫院調理嗣經巡理府提訊依魯地士赴案述明前情並稱當時行至曲徑其人倐忽不見我復前行而其人又來持石欲擊我奪之而扭與同行欲尋巡差其人至大路卽不肯前我祗得往報差館云官錄供畢以巡差漢臣尙在醫院調理未能投案乃命將其人押候二十六日　理 
[學使出轅] 　 
　　浙江張霽庭宗師回省度歲後約息半月卽欲起馬前已頒發馬牌飛遞上江憲旌定于正月二十六日由杭上碼頭登舟卽日按臨衢州云云聞上江只有金衢兩府未考其餘九府皆於去年考畢科試一律告竣聞憲旌於三月間卽欲回轅俟歇夏後卽開辦錄遺也 
[小錢難禁] 　 
　　福州前年禁用小錢生意場中似覺冷淡去臘各街市上聞又私用小錢每百約攙入一二十文上憲以時近殘年未申禁諭亦以小民覔利維艱姑于寛容以免生機日蹙緣自禁小錢後每庫平銀一兩只換錢一千四五百文比往年換少三四百文而市上物價仍與前無異並不減少故窮苦者無不兾小錢之復用也噫人心不一各如其面有治民之責者尙其思所以平市價而恤閭閻哉 
[散勇滋事] 　 
　　閩省去年辦理海防曾招募湘軍五營分駐各處嗣因岑宮保帶有黔軍二千餘名足以分紥故將湘軍撤退惟駐紥長門 
一帶之湘軍爲浙撫陳中丞調去防堵于正月十六日由泰安輪船裝載赴浙其駐紥　尾一營之湘軍調回泉州尙餘三營遣散後聞沿途搶刦自　化府屬以至建寍府屬一帶地方村民多受其害甚至有湘軍之强者互搶湘軍之弱者被搶者或囊無一錢或衣不蔽體見者無不觸目傷心夫湘軍自楚而募之應自楚而散之方免騷擾之慮何以謹於始者而不愼於終耶益令人欽慕鮑爵帥之行師有律撤勇有方矣 
[京師演戯] 　 
　　去臘念六日步軍統領衙門傳集南營將弁面諭　國服期内照例不應演劇　所謂　白清唱者究與演劇無甚區别殊 
乖政體自元旦起當仍禁止諭後又榜示於各戲園門首語極剴切是以本年元宵亦無敢懸掛燈彩施放烟火街中爲之一靜十六日忽正陽門外之精忠廟開演說白清唱聽者肩摩毂擊接踵而至日未卓午已高朋滿座矣及三通鼓吹方　金守府率領多人來園問何人在此演劇臺後一人飛躍而出曰是我是我審之乃春臺班老板俞菊生也守府問以堂諭煌煌爾何敢如此大胆速爲收拾否則封門矣言畢卽策騎而去看戲者似各掃興菊生隨向臺下云諸君且住今日戲必唱此是祭神戲奉送諸君看守府何得阻我至三點鐘果開演四齣次日依舊停演十九日開演者忽有五六處衣冠濟楚鑼鼓喧闐精忠廟亦復如是禁於前而弛於後是誠莫明其故也 
[寍郡辨志文會二月分課題] 　 
　　漢學問納冰開冰頒冰時月不同何故問左史右史記言動舊文互異孰長問舊說竈爨在廟門外祭竈於奥祭之於廟室與抑門堂之室與特徃饋食禮記尸卒食而祭饎爨雍爨又祭在何地與○宋學形而上者謂之道形而下者謂之器解孟子入之所不學而能者章講義司馬温公書儀書後○史學兼掌故共和考讀賈誼陳政事疏擬建辨志精舍祀王伯厚先生議○天文兼　學論晷早於鐘鐘早於晷推法借弦求弧說問交食用黄平白平二象限不以正午爲界故推算甚繁若以赤道午綫代之得數能密合否○輿地九河鉤般或作鉤股說問漢益州郡收靡縣續志作牧靡華陽國志作升靡何者爲正問說文漾水出隴西柏道水經注引作豲道而漢志豲道屬天水不屬隴西果孰是歟○詞章天封塔賦以七層六角巧甲天下爲韻寍郡孝廉堂種樹記凡肄業者各植一株不拘種類以有花實者爲尙四明物産八詠七律不拘韵羅漢豆觀音草孟娘菜楊妃茶見風蘭重臺荷五色石十洲春 
[甄别日期] 　 
　　寍郡孝廉堂肄業舉人每年甄别一次今聞宗太守出示定於本月初二日在孝廉堂開課並悉月湖書院肄業各生童宗 
太守示於二月初八日甄别云 
[私孩棄井] 　 
　　揚州舊城東岳廟街有大井一口一井雙石闌因名雙井其水清冽而甘雖旱不涸日前打水夫謂人云吊桶下水似有物 
觸之者恐有死貓犬衆用巨釣大筐打撈竟得一孩屍驗係初生之嬰項下有扼痕臍帶尙未剪去知係私孩投此以滅跡者竊嘗謂人不能自束於前致有此等醜事然彼呱呱者何罪縱不能設法撫養亦應送本地育嬰堂中其無堂之處卽生棄之途亦或遇人抱養奈何忍下毒手致死而抛棄之獨不畏還孽耶彼何人所惟禍之歸 
[星使回華] 　 
　　前出使　日秘三國欽差大臣陳荔秋副憲將次囘華曾經列報兹悉副憲已於昨午後由外洋抵滬其行轅在廣肇公所本　官員咸往拜謁云 
[竊鍊判押] 　 
　　王阿來投英界會審公堂控稱在自來水公司生理昨有賊竊綑鎖水管之鋼鍊一條當卽知覺追獲人賍交捕送案等語桑仲賢認竊求恩陳太守判押桑三月贜交失主領去 
[逃婦交領] 　 
　　法界會審公堂據原告寍波人高珠德控稱向在雙林鎭作木匠在家日少妻室陳氏成親九年生有七歲一子前年八月間我不在家妻被同鄉人徐東三誘去當時得信找尋毫無影響今春接妻兄陳慶發來函知妻與徐住居滬北囑赶緊來尋隨將事件粗爲料理忽忽動身於二月初二日到滬同陳慶發尋到妻氏及徐東三在一枝春茶館見面擬卽將妻領回詎妻不肯相從而徐東三反向我索償飯食資爲此報明捕房拘彼送案請理翁太守質之陳慶發供與高同及詰徐東三據供與高陳氏先後來滬去年相見今伊染病囑爲租房居住並非拐逃高陳氏供前年十二月間到申傭於城内黑橋頭王姓家由李大阿姐荐去現在有病住於南京老太婆處太守詰其究竟如何來滬高陳氏一 
 
 

Page 3

 
 
味支吾太守謂明係約定偕逃又問高珠德該氏現欲領回否答稱家有老母今年七十三歲子祗七歲乏人照顧請給領回翁太守判將徐東三重責二百板枷號一月示衆高陳氏掌頰二百下着其夫領回管束 
[行兇賁懲] 　 
　　法界會審公堂據捕房八號巡捕郁亭香禀稱在西馬路巡緝見有多人業集上前觀看見捕頭兩手拉住兩人當卽將人交我方拉彼等髮辮　攏其一人竟順手掌我之頰今爲送案請訊翁太守詰其可知如何起釁答稱聞得該兩人均係漆匠舁貨前去上工與東洋車相碰車夫宋永廷向論而彼等卽將找棒毆打適被捕頭眼見故爲拉住東洋車夫供詞與仝太守訊據該兩人供名蔣賢廷陳稀根扛舁重物至虹口上工有東洋車攔路囑其讓開致啓爭端太守謂車夫卽不讓路亦應扭送捕房何得擅行打人查得先動手者爲蔣賢廷判責六十板以儆陳稀根從寛免責先釋 
[行竊賭錢] 　 
　　李福者當某姓家丁前日其主人洗面將手上金戒指四枚脫下李卽竊之以逃而與其友王渭卿在法租界後新街許老八烟館樓上賭博忽相爭閙被巡捕知之拘進捕房在該兩人身畔搜出押票共十一張昨日傳到許老八一併解歸法界會審公堂訊理王李兩人供稱賭博屬實金戒指質得洋十四員餘洋兩員在捕房搜去翁太守斷將許老八交保王李兩人暫押候斷 
[犯賭示懲] 　 
　　前報賭博生事條内卜鄰里錢王氏處聚賭一節經法界會審公堂訊理因曹廷濠供有同賭之人錢王氏稱係許姓挑頭 
故捕房又將蔣伯生許田入傳到翁太守訊據蔣伯生供在卜隣里口開烟館前晚聞門首吵閙聲呼救聲故出外觀看並不預賭許田入供在輪船生理家中事並不知情翁太守謂蔣伯生業由曹廷濠供出不必狡賴押候發落許田八雖稱自已在外由其妻氏紏賭但婦女犯事罪坐夫男判責一百板枷號二十天錢王氏雖稱非自已挑頭然家中聚賭已干咎戾斷掌頰一百下邀賭之姚沛泉牽引可惡重責二百板枷號一月將曹廷濠申訴下次再犯當予重懲身畔所搜出洋員及票共計十八員盡行充公又傳曹王氏到案將前搜出之兩洋給還曹姓夫婦叩謝退出錢王氏之母王馬氏求稱婿亦生意中人現不在滬可否免錢王氏之責情願罰資翁太守俯准所請斷罰洋十員以充善欵錢王氏母女亦叩謝退去 
[隋宋諸竊據雜詠] 　 
　　稱許帝受公爵武川隔猝啓釁向江都煬帝歎兮秦王呼天旣厭隋德能與許爭乎智及爲兄弟不聞與之俱乃 
公自大僭稱帝難免夏王建德誅○鄭王王世充國號鄭非徒九錫加建元開明又稱帝遣人酖主主自嗟可憐布席禮佛禱何必復生帝王家臨橋樹夾路花玉珂馬兮繡香車叛兒歌詞洵足誇若使不出帝王系豈非文人學士耶○僭號夏長樂王漳南竇僭號夏頓改舊據洛四載逾郡守瞻力本過人氣俠爭年幼世充勢蹙何必救救之不克兵敗走爲唐擒獲難保脰○魏公密元邃據黎陽兵敗投翟讓翟讓何許人流賊氣雄壯氣壯方謂多依傍旋踵殺讓無定向僭號三年廼投唐受封復叛涉過亢不解屏事專讀書翻復無常不知量○吳帝通負勇力勢崢嶸僭稱吳帝效仲謀建元明政政不明執送長安賴伏威俯首降時已傾誠傾誠胡爲收舊兵不到藍田猶徑行噫奸魁雖狡獪試問何計能偷生○涼王李李司馬據姑臧起兵時封涼王唐旣封王隆賜于膺得爵秩本堂堂封王胡爲復稱帝顚倒名分出無常夜郎自大肆披猖安興貴來猝難防繫頸笑爾螳臂當○秦王薛薛校尉起隴西建元秦興秦不興非秦欲興穆公齊穆公獨覇汧渭日曾得賢臣百里奚校尉枉作收拾計不聞富貴歌烹雞西秦覇王號泥古太執迷始信古今不相及何必並論待相提○定楊劉劉校尉計出奇殺太守拯民痍假義假仁參半用自作威福總徇私徇私尤滋天下疑定楊可汗突厥立建元天興有幾時○楚帝林林士宏據江南建元太平將不堪春秋一字嚴斧鉞外楚書子讀者參鄱陽鄉曲無知輩僭越稱帝慙不慙○楚帝粲居城父逞豪横好食人苦奔命婦人嬰兒有何辜釜中相泣猶陷穽非梟等於梟非獍類於獍叛　趨世充應笑楚降鄭迨至伏罪東都時瓦礫爭投人操柄○梁帝銑蕭銑據江陵宣帝曾孫系僭號歴四年於事有何濟建元鳴鳳鳳不來安得和　頌盛世若使除郤羅川令食恥隋祿應瀝誓勸詠内史韓亡詩興兵自媿早失計○梁梁帝師都一日振衣奮取得雕陰延安郡宼邊引突厥突厥勢難拚建元永隆紊名分梁帝本姓梁覇先同採問○梁王沈沈法興吳興守稱梁王僭已就收得江表十餘郡建元延康猶仁壽吳主子通突如來太守興兵兵敗走沈江疑是烏江頭竭蹶不如困獸闘[  歸安青藜閣主人待定草]  
[送作英社長兄東游日本] 　 
　　　生磊落不覊士畫竹深通狂草理生平稚有濟滕　烏能　足守鄉里遠游欲渡蜻蚙洲怱怱行色不可 
留吳淞江上千條柳一任風吹亂别愁[  南湖外史楊伯潤稿]  
[作英吟文將之東瀛倡詩留别和韵送行] 　 
　　聽到　歌動别情乘槎萬里去東瀛江千楊柳開春色天際帆穡送客行風笛離亭資繾 
綣魚出鮫室說分明　樓日暮吟懷健好把雲牋紀遠棧頻年槖筆滬江頭閒興空教狎鷺鷗此日與君期汗漫何時共我賦遨遊蓬萊仙境超塵境名士風流異俗流待得秋風歸有意掛颿吟破海天秋[  劍石閣主陳寛李槃小稿]  
[蘇省撫轅抄] 　 
　　二月初三日庚辰翰林范德鎔湖北人南京來同知趙鵬擧稟辭告老回籍修墓李培源禀知奉委解餉赴滬辭余志銳主簿　衍綸均辭赴津局知縣 
孫茂檀辭回籍守制 
[浙省撫轅抄] 　 
　　正月二十四日前雲南楚雄府吳春然由閩回浙禀見○二十五日江蘇候補道吳禀辭赴皖通判劉舜年禀辭赴湖郡催德清交代差周有聲禀知厘捐 
局委辦理臨　厘局差叩謝慈谿典史張禀見辭赴任中村巡檢劉禀辭赴任○二十六日補用道魏差人禀知本日到局標中叅將唐禀知缷事署標中叅將張禀知受事 
朱寳隆由閩來浙禀到叩見候補府舒大章禀知本日接辦交代局差　景寜縣梅禀見叩辭赴任卽用縣查蔭兀禀見辭赴新市厘局差典史陸應森禀知軍需局委寜郡提解硝磺差○二十七日翰林院沈善登拜會刑部主事施慶修由京回蕭山籍來省親拜知府朱德澄禀知奉厘捐局委蘭谿厘局差禀見叩謝向人冠禀見辭赴處郡厘局差　周李爕禀銷交代局差知縣蔣錫璠禀見叩辭赴豫並銷軍裝局差　 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
