# 1914 - 283 - 4914766

 

Page 1

 
 
   
 
 

Page 2

 
 
時評 
[殺人（冷）]  
　　今日何日殺人之日也中國人民被殺之日也某地獲黨人殺人若干某地破機關殺人若干某地有匪亂殺人若干某地有兵變殺人若干某地禁烟殺人若干某地驗契殺人若干某地某地無故起謠言殺人殺人若干以殺人自豪者爲白狼殺人於豫殺人於皖殺人於鄂今又將殺人於秦矣所過殺人以千計有燒殺者有姦殺者其殺不一類其次爲官吏殺匪徒殺黨人殺與匪徒黨人有關係者殺兵變之兵殺抗烟抗稅之民今之中國其有殺人之權者唯二類匪徒與官吏是也匪徒殺人民殺官吏官吏殺匪徒兼殺人民然則受兩重之被殺者人民而已嗚呼 
專電 
[北京電]  
　　約法會議今早）二十一）開茶會畢後卽開大會簽定席次 
[北京電]  
　　張總長力主獎勵實業基金如獎勵植棉植糖牧羊之類每年約須百八十萬又主保息基金基金約三千萬元年支亦約百八十萬如經費無着則借欸辦之告借主以本部計劃分期借入以受保息公司所攤還之保息本利並公司所納營業稅所得稅作抵至十一年後卽無須借債僅收取以前受息公司之稅及攤還本利遞還遞保足有贏餘周總長皆以費絀爲辭故張旋復具表列說逕呈袁總統核辦 
[北京電]  
　　北京英文日報星期四載日政府飭山座向中政府要求各處石油礦讓與權國務院有函取消以余（訪員自稱）所聞日使確向孫代總理言中國以礦權予人應確定處所不應云由某處至某處此乃違反機會均等主義 
[北京電]  
　　前國民黨議員贛人歐陽沂並同屬之歐陽彦謨由順天營務處捕去謂因李烈鈞何海鳴致沂信有委託事彦謨無甚關係云云 
[北京電]  
　　考文苑組織大綱分研究審定表章三種（一）研究新舊各學（二）審定各種著作審定後獎以名譽及實物（三）表章名節編纂員院長外各十人院長擬馬良地址擬永定門外南苑 
[北京電]  
　　新知事覲見作罷改爲總理傳見 
[北京電]  
　　美國環遊世界學生團來京之說作罷 
[張家口電]  
　　何都統飭張九卿編足二營向土木路一帶出發勦匪因七甲村竄來土匪二百餘名四出搶掠故 
[𤍠河電]  
　　熱河姜都統以財政困難特飭舒和鈞撤銷旅司令部專供軍政廳長兼參謀長之職 
[緩遠城電]  
　　金匪前由包頭梅師長收撫後已位置官階刻聞寗使馬將軍電稱該匪犯案重大人人欲得甘心不能從寬政府已飭緩遠城張將軍提訊照案重辦 
[伊犁電]  
　　楊鎭守便飛霞將使者另行編制分爲三處一參謀處二總務處三墾牧處 
[江孜電]  
　　印政府現派兵二百開往江孜爲保護商埠之用 
[洛陽電]  
　　白匪又陷河南淅川縣荆紫關至老河口線路不通南陽府一帶軍報無從轉遞 
[武昌電]  
　　段芝貴都督特編混成一旅派石振聲統領開往廣水再各襄陽前進防𠞰 
[安慶電]  
　　鮑貴卿軍隊約二十左右必可到省 
[福州電]  
　　福建黃岡叛軍散亂後土匪乘間優亂已飭唐團長進𠞰 
 [P清江電> 
　　蔣護軍使爲整頓軍隊起見派員前赴直隷河間東光吳橋南皮寗津一帶招兵一營以資補充旅費及小口　約六千元之譜 
[廣東電]  
　　約法會議議員張蔭棠辭職補選龍建章 
[廣東電]  
　　粤省連日戒嚴因陽江高州土匪滋事經派軍隊痛𠞰省中謠盛都督已出示鎭定人心 
特約路透電 
[北京電]  
　　約法會議今日下午二時開會議員到者四十五人拈　定坐位後並未討論一事卽於三時散會下次開會之日期未定 
[北京電]  
　　政治會議將次閉幕政府擬以該會議員與前清舊僚數人合成一諮詢院 
[北京電]  
　　財政部近向各省索欵各省覆稱目下無欵可以協濟中央政府 
[北京電]  
　　袁總統按照前海關總稅務司赫德之地稅政見擬成議案交國務院議覆 
[北京電]  
　　北京路透訪員得悉英美煙公司現與政府磋商准其運製貨品照英國内國消費稅辦法於入口及銷售之前先照貨值繳金若干成以代一切捐稅該貨由政府貼以印花卽不須續付釐金及落地捐此舉如成公司可免與地方官時生糾葛而政府所入亦可較豐云 
[北京電]  
　　聞澁澤榮男爵之來京半爲銅官山礦産讓與權事蓋一千九百十二年柏文蔚在皖督任時曾借七釐息之日欵若干以該礦爲抵押品現信日人欲攘如所謂漢冶萍公司之權云 
[北京電]  
　　聞陳其美已於三月十日死於青泥窪 
[北京電]  
　　山西盂縣因徵收換契稅發生暴動縣知事無法禁遏乃由軍隊開槍撃斃二十人 
[成都電]  
　　下鄉城復起變端中鄉城稻　已遣兵出援德遠（譯音）藏人負嵎華軍一時殊難取勝 
[成都電]  
　　打箭爐陸軍司令查覆尹昌衡强以民女作妾一欵謂此事毫無影響所控全屬子虚 
[東京電]  
　　浦萊君具欵日洋二千元保釋自查問海軍受賄案拘捕案中有關人員後外人之具欵保釋者此已爲第二次被拘之日人五名無一得保釋者内有軍官三員一藤井海軍大將一松尾海軍中將一澤崎大佐餘二人一爲三菱公司管理部長岩原君一爲日本新聞社社長康杜君（譯音）西門子公司在民事裁判所控告浦萊君追索英金五千鎊 
譯電 
[北京電]  
　　晋皖贛粤四省均發生徵稅暴動袁總統特命各省官吏對於徵稅事務當加意謹愼 
[北京電]  
　　國務院今日開會討論漢冶萍借欵事 
[北京電]  
　　據國權報載稱中央政府二月份之官俸尚未發出政府决議自四月一日起官俸减半 
[北京電]  
　　嗣後新簡之縣知事均由國務總理代總統接見 
[北京電]  
　　陸軍部今日（二十日）接荆紫關來電謂有大隊白匪攻撃該處姦淫擄殺靡所不爲 
[海州電]  
　　今日（二十日）此間處决亂黨四十三人乃由江北檢察廳長定罪聞皆黃興密遣來此煽亂者 
[倫敦電]  
　　愛爾蘭自治案一事景象日惡新聞訪員羣集愛爾蘭之貝爾法斯特紛紛報告政府之計畫及舉述召集海軍預備隊以候號令俾便佔據各險要等事該城人民大爲震駭昨晚曾調出精選之義勇預備隊以備非常當時復喧傳當道已發出逮捕狀二十八張惟卡生貴爵之名並不在内克萊格隊長發出通告命忠誠者嚴守紀律静候卡生貴爵之命令卡生貴爵已行抵倫登特里尚有下議院之愛爾蘭統一黨議員數人先後首途赴貝爾法斯特 
[倫敦電]  
　　愛爾蘭曷爾斯特各處均有統一黨聚衆誠摯歡迎軍隊曷爾斯特義勇隊一部分在貝爾法斯特鵠立道旁致敬軍隊之過其前者兵士答禮者頗多 
[倫敦電]  
　　曷爾斯特各方面皆在活潑進行一切南方軍隊陸續開抵特白林灣亦抵有軍艦兩艘昨夜曷爾斯特調出義勇隊八百人保衛统一黨各領袖住宅貝爾法斯特當道現正在計議一切股票交易社大爲震動各項股票價皆跌落卡生貴爵固誡黨人弗可自亂國民黨已定星期日集黨人示威卡生貴爵勸衆勿優彼等之和平事業卡拉營因失竊軍械已倍增衛隊卡生貴爵抵貝爾法斯特時大受歡迎有戎裝之義勇隊百人沿途護衛該地今澈夜忙碌豫備一切統一黨已將黨中要物及一切文牘以汽車運往秘處收藏 
[雅典電]  
　　希臘海軍大臣在國會宣稱政府今復定造奪雷諾特式戰艦三艘護甲巡洋艦三艘小軍艦若干艘 
[要聞一]  
[新開幕之約法會議]  
　　二次之通告約法會議於十八日開幕所有一切儀式禮節前日已由該會議秘書廳擬定通告各議員昨日又 
 
 
 

Page 3

 
 
由約法會議籌備處及秘書廳詳加討論另行議定通告特照錄於下敬啓者三月十四日奉大總統令定於三月十八日舉行約法會議開會式其開會以前廳行籌備各項仍着内務總長督飭籌備約法會議事務處妥速辦理等因奉此嗣經約法會議秘書廳擬定開會儀節單通告在案茲由本處與約法會議秘書廳詳加討論以爲前發開會儀節單尚有應行修正之處特再擬定約法會議開會禮節送請查閱希即照辦爲荷特此通告至其開會禮節（一）約法會議遵於三月十八日舉行開會禮是日午前十時約法會議議員服禮服赴約法會議議場（卽象坊橋前參議院）行禮（一）議員到會議時各携帶證書向註明住址領取議員徽章（一）是日午前十時三十分起議員入禮場就席（奏樂）（一）籌備約法會議事務處人員曁約法會議秘書廳人員均入禮場贊禮屈開會時由　備約法會議處人員就席報告約法會議籌備情形及議員已赴召集人數並報告推議員中之年長者馬良君爲臨時主席（一）臨時主席推定後由籌備約法會議事務處人員報告請臨時主席就席（一）臨時主席就席後宣讀開會祝詞但臨時得委託約法會議秘書長代行宣讀（一）宣讀開會祝詞畢大總統曁國務員致約法會議成立頌詞（奏樂）一）致頌祝詞畢臨時主席宣告行禮由約法會議秘書長報告向國旗行三鞠躬禮在禮場者咸行禮如儀（奏樂）（一）臨時主席宣告禮成退席（一）行禮畢休息三十分鐘復入議場依照約法會議組織條例投票互選議長副議長互選結果報告後議長副議長當時就職議長副議長演說畢宣告散會（一）散會後攝影紀念 
　　人物之派别約法會議中人物萃吾國新舊人材於一堂譬如一台新戲譚　培劉鴻升楊小樓王鳳卿梅蘭芳龔雲甫一齊登台所演之劇必有可觀茲當開幕之期爲雜記之以卜將來約法議員定額六十人人雖不多其派别則頗不少第一老成派如李盛鐸寳煕錢能訓趙惟煕傅增湘許世英齊耀珊柯劭忞王祖同等皆前清時代之舊官僚而能活動於政治界者此輩以言法律憲法未必能通但老成持重是其所長絶不至抛墨盒打議長也第二法學派如施愚顧　黎淵等深明法律能通權逹變將來爲辯論之中堅者必此等人也第三爲政治派如王揖唐孫毓筠向瑞琨等皆通逹政治而不拘於文法將來調和左右疏通上下必此等人也第四爲秘書派如梁士詒曾　進夏　田王世　皆總統府秘書廳重要人物將來疏通總統與會議之意見此數人必有功焉第五爲名士派如馬良嚴復王劭亷皆吾國中之老名士中國掌故外國語言此三人皆有特長但恐與新舊兩派皆不能合殆會議之中骨董也第六爲議員派如王印川王恒晋朱文劭田應璜陳　洲嚴天駿張國溶等皆昔日之國會議員數人昔在國會皆有聲色但恐受舊議員招牌所累不能盡其辯論之長耳第七爲特别勢力派如那彦圖及蒙古議員諸君與商會所選之馮麟　等皆代表特殊之人此數君必能合衷共濟不　不伐與新舊派皆無争執也或問子旣以約法會議擬之新舞台矣又將議員派别分晰言之然則其中誰爲譚鑫培劉鴻升耶吾曰此六十人皆頭等名角若問誰是首屈一指卻不敢妄自比擬但以爲將來之議長便可比譚鑫培副議長便可比劉鴻升耳 
　　壽命之預測約法袛五十二條重要之點不過五六項增修添改有一個月當可　事合體完成至遲費兩個月之時光諸人皆頭等名角或者無需六十日工夫也但聞之王秘書長云約法修改之後附屬於約法各項法律仍須交議其最要者國會組織法以今日卜之約法會議當有半年命運謹祝其多福多壽云　　各部長並不出席約法會議業經大總統於日前命令規定本日（十八號）爲開幕之期曾特派代理總理孫寳琦爲代表屈時出席該會惟外間盛傳該會成立之日全體國務員將同時出席刻聞是日除孫代總理代表大總統出席該會外其餘各部總長並不同時出席云 
[南連印擾亂軍心案（續）（駐京特約通信員寅生）]  
　　政府接此密函後總統立傳步軍統領江朝宗入見詰以你衙門裏有此等造謠生事擾亂軍心之人你竟全不覺察麽江統領是時恐遭嚴譴遂詭稱已知道惟未得眞實憑據不好公然逮捕但暗中派人將南連印看守而已總統遂命其速爲詳查並密飭拱衛軍及警察加意防範以維治安是日各區警察每崗抽一人皆穿便服内藏手鎗並掛刀輪流梭巡東安市場及汪家胡同北星橋一帶臨時又添派軍隊荷槍分立街衢始得無恙次日江統領卽派人就左翼營中將南連印逮捕訊據供稱福壽以旗餉遲發囑各軍隊於磨擦軍械時謂長官虐待遂起事蓋欲搶刧財物並無他意等語遂將南連印收監其時左翼各隊恐其牽連始具呈控福壽等劣迹並請嚴懲以爲脫卸之計福壽自二十三日汪家胡同梯子胡同常有偵探在彼處探巡知事已敗露遂往他處藏匿現仍未緝獲據旗人云福壽黨羽甚多若在京中萬難捕獲南連印逮捕時係禁於步軍統領衙門奉令交陸軍部懲辦後始解往陸軍監獄管押此案係由總統府軍事處經手辦理日前命令亦係由軍事辦好送國務總理署名命令發表後之次日福壽梯子胡同之住宅卽被查封並捕去婦女四人訊據供稱其中二人爲福壽之姨太太此外爲福壽之姑娘其實所謂姑娘者卽福壽暗佔良家之女而不明不白之姨太太也至連桂亦已於三月三日被捕均仍禁於步軍統領衙門據記者所聞此案牽涉軍警甚多滿人之無知者不識共和及清廷讓位之命意又兼有人煽惑輒欲附和宗社黨以圖恢復（福壽又係受他人之指揮者）故近日北京除防黨人外兼須防宗社黨表面上雖無何等危險之現象自上月二十三日以來暗中實日日戒嚴惟此案牽涉旣多而主要犯之福壽現仍在逃據云不易捕獲則南連印及連桂尚可偷生旦夕必俟渠魁旣得同時置諸典刑而附和之徒目前必不株連以免激成事變其餘則非目前所敢臆測者也 
[最近發現之重要機關]  
　　全國外交防務兩會議民國目下最重要問題爲財政外交防務三項民國之前途實以此三項能否得適當解决之方法卜之故政府對於該三項異常注意除全國財政會議已移設總統府不日開會外日前更與孫外交總長商妥將外交部曩日計畫之全國外交會議亦移至總統府以期公同籌議確定此後交涉之方針又各省伏莽未靖爲圖完全維持地方治安更擬在總統府召集全國防務會議電飭各省都督民政長鎭守使各派代表來京以籌議全國防務之統一及聯絡辦法聞袁總統業將此項交由軍事處條擬辦法矣 
　　海關貨價審查處修改稅則實行値百抽五之制政府已决定必行而各國亦無反對者惟貨物價格因時變更數年前所定者固不能適用於今日稅務處前定有表式令各關稅務司辦理此事然此事非一二人所能辦到此王璟芳氏所以有設貨價審查會之請茲聞此事已由關稅改良委員會議决照王君所擬辦法設一貨價審查會於上海派有經騐之商董若干人熟悉關務之人員若干人以及稅務學堂畢業生十餘人與稅務司會同討論詳細估定以便呈報該會核辦 
雜評一（無名） 
　　百舉俱廢農商部請行獎勵實業基金與保息基金財政部日費絀夫財政困乏百舉俱廢今最近之現狀也問司法何以將廢曰財政困乏也間教育何以將廢曰財政財政困乏也矧彼中國素未舉行之獎勵實業基金與保息基金哉地方財政困乏則請欵於中央中央財政困乏則索欵於地方地方與中央財政盡困乏所請所索俱有能付則唯有各廢其所舉之事於是地方規復帮審停辦學堂而中央則議廢司法部與教育部以前財政雖困乏而尚有百廢俱舉之心又有或廢或舉之實何以故以尚能借債故也今可借之債已無不借而借債以應付者且亦不暇及於此等事故今日借債時代已過而爲廢事時代矣譬之於人饔飱不繼行將槁餓矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於八釐公債案之中外文件]  
　　八釐公債案發生以來中經財政部之辨駁黑兒勿爾德之聲明此案内幕大有更勲至近日則某比銀行團發行八釐公債票之聲浪震動歐人耳鼓且偷傳播以及東方惹起在我國之各國銀行團之大注意論者謂德人黑兒勿爾德與某比銀行團發生一層關係即黑兒勿爾德以我國政府之抗辨暗中將八釐公債票發行權讓渡某比銀行團某比銀行欲施行其權遂在歐洲發行債票而我國與某比銀行團生直接關係黑兒勿爾德名詞　默於無何有之鄕此在外間傳述之略情也至夫現於文書可爲此案之考證者可彙記如下 
　　巴黎通告報之記載該報云今最令人駭聞者則比國銀行團購買法國印花紙五萬五千五百五十六張以爲塡寫中國公債票之用果爾則此項公債票必將發行於巴黎市場債額一萬萬元係軍用借欵之一部分在千九百十二年時由南京臨時政府所發行純係内債性質非中國資本家不敢購收英人欲謀巨利乃爲經理轉售之於歐市 
　　英國銀行之賣票說明書日前比市面發報英國某銀行之一種賣票說明書略云一千九百十二年中華民國八釐之借欵金額爲一萬萬元均以地稅與海關稅爲擔保實爲中國政府直接負責任之借欵又云此案債票由中國財政總長簽字中國銀行蓋印兼蓋有中華民國正副總統之印計分一百元五百元一千元三等 
　　某小銀行之發行說明書某小銀行不甚知名亦發有發行說明書云此項債票係給與服官於政府者及兵餉之用中國官界有此票者以需現欵或故將此票售之世界金市又云中國政府萬不能不承認此票 
　　中國駐英公使之致比銀行書本年正月三　中國駐英公使致書比國某銀行書中證明六十二萬五千磅之國庫劵業經財政總長承認並註册云云 
　　中國駐法公使之聲辨本年正月初中國駐法公使力辨中國政府並未與比國銀行團商議售賣國庫劵之事繼復登一正式公文於某報措辭頗活動 
　　比某銀行之售票說明書最近比國某銀行以百分之九十有九半之市價發售八釐公債票其說明書云此項債票係代表一個總數之餘欵計六十二萬五千磅卽一千五百七十八萬一千二百五十法郎分作五次償還第一次還期卽在一千九百十四年二月二日此項債票係一千九百十二年由南京臨時政府所定同年正月八日經南京國會通過許借一萬萬元年利八釐業經中國政府正式認可現發之債票按照抽籛法作四年攤還不扣不折每年還十二萬五千磅首次在一千九百十五年末次在一千九百十八年又云該借欵爲中華民國之一直接債務按中政府照會駐京比國公使謂中國駐英公使受政府之委托特與比國銀行磋商發售此種特别債票中政府允以地稅或按千九百零二年中英商約增加之進口稅爲抵押至於子母清還之日止 
[各省田賦之最近報告]  
　　田賦一項爲國家大宗收入然自改革以後各省田賦收數報部者僅浙江一省其餘則自爲風氣多不通報於中央至國稅廳成立後財政部曾令各廳長就本省各屬田賦之利獘詳細調查報部故現在各省已陸續呈報矣茲將其最近情形摘錄於後黑龍江江省前有大租小租之名目現擬一槪革除統名田賦恢復征銀舊制每晌地征銀一錢九分八釐不久卽將實行奉天奉省旗地向屬旗署管理現由國稅廳與民政長交涉是後旗地所有課稅事項即直接歸地方官經征吉林吉省國稅廰呈稱擬定整頓田賦辦法（一）清丈旗民各地（二）劃一稅率（三）整理租額並擬改征銀兩每晌地征大洋三角山東東省田賦原額地丁漕糧正雜約共四百二十餘萬每地丁正銀一兩作錢四千八百文現收爲二元二角劃分一元八角爲國稅四角爲地方附加稅此外羨餘名目槪行删除江西省議會議决屯田征價擬定二千五百文江蘇國稅廳長而稱現擬改舊章原征一兩改繳二元一角以一元五角爲國家稅三角爲省附加稅三角爲縣市鄉附加稅湖南湘省光復後酌定新章以正餉爲標準分有漕糧秋米採買三種民間納稅統以銀爲本位耗羡等各項名目悉行革除人民咸稱便利貴州黔省迭遭兵燹田賦清册全體遺失是以有糧無田者有田無糧者甚多現擬切實清查改爲糧隨田走或履勘清丈按田征糧一切徵收方法暫照習慣 
[竟有請復科舉之法政生]  
　　日前教育部接廣東法政學校畢業生王尚震來呈一件請轉呈大總統下令解散學校恢復科舉以造就高尚人才等語部中指該生爲妄人已函致廣東李民政長傳該生到署面加訓斥以儆將來 
[五朝樞請速訂約之條陳]  
　　總統府顧問伍朝樞日前曾上一條陳請與亞歐美無約各國速訂條約派設公使領事等事大總統甚爲賞識交外部議辦如瑞士暹羅古巴巴拿馬等或爲世界國際會議之地點或爲我國僑民匯聚之地外交部電駐飭古巴及巴拿馬我國領事向該國政府詢問已得同意大約當與此二國先行訂約其餘各國則陸續着手云 
[北京電車事業之競争觀]  
　　國有問題之提起北京商辦電車公司之成爲問題始於陽曆一月間其時蓋純爲官辦商辦之競争聞商辦已經政府批准而政府一方以保商銀行關係故則議由熊總理經手借到六千萬内挪用其無用途之二千萬爲國辦北京電車之用以後並經交通農商内務三部往復函商事幾决定此電車國有議之經過情形也　 
　　商辦公司之進行在商辦公司一方其初因股欵與保商銀行之關係頗爲政府所借口及公司與保商銀行斷絶獨立集股匯到現欵一百七十五萬元實存中國銀行呈請註册此時商辦公司之進行理論實力頗足令政府暗消其國有之議乃不意國有問題未知是否消滅而於公司呈請註册之後四五日忽來一要求與商辦公司合貲之事此則大可怪異者也 
　　要求合貲之情節此要求與商辦公司合貲者其出資與商辦公司同爲一百七十五萬元（據聞係借自某銀行者）此一奇也不先不後於公司呈請註册未批准前突來北京此二奇也直至公司提出條件聲言擬與海參崴華僑恊助會山東商務促進會各出股本之半合資辦理而始來京一若聞風而來應聲而至者此三奇也其要求合貲勢甚强硬曾謂如公司反對合資必自出股欵全數恐政府將來仍主張國有而取消商辦聆其口吻似背後倚有最有力之後援此四奇也 
[晉商赴京請維持滙業]  
　　晉謁總長之談話滙商代表范元樹君等親往財政周總長住宅謁見面商一切當蒙周總長接見談次范君等隨述匯商維持之理由及金融前途之關係詞極懇切周總長亦謂我國金融之活動全賴匯商爲周轉政府對於維持之處實具無限苦心但維持手續尚待詳商卽已對於此舉亦極表贊成他日必竭力斡旋不負諸君懇求之盛意云云續又談說一時許代表興辭而出 
　　全權證書之原文六代表由十四匯莊公推並公立全權證書茲得該代表等證書原文錄下竊思滙業一途自前輩創設以來具徵苦心毅力逐漸改良得收近來圓滿之效果惟民軍起義各埠皆受響應已屬不支衆意尚望待時轉機無如又逢贛皖湘粤等省獨立以致外欠之欵更難收索該外欠之項又將何以備抵乎今幸諸執事有鑒於此非想法維持何以善其後耶雖經呈請政府要求維持猶非派代表赴京面求不可今各號東掌公議派范子生王徵五侯紫峯馬仲華翟紫臣侯子猷赴京要求委之全權能望逹到目的均屬幸甚儻事與願違亦不得生怨於代表仰希竭力相機而行以期萬全爲幸因此公立合同鈐印信章無論所辦如何决無翻悔此證再代表赴京所有往來盤川及在京開消將來按字號公攤公認特此又及恊成乾大德川錦生潤存義公蔚豐厚蔚盛長寳豐隆蔚長厚恊同慶新泰厚百川通蔚泰厚天成亭日昇昌蓋印 
[晋省司廳互訐之原委]  
　　崔王之免官内務司長崔廷獻先由山西大學堂總齋長保舉知縣奉天候補革新後代理財政司長旋授今職財政司長王志昂則少習科舉成進士官四川有年前辦理興三學社陽曲高等小學去年授今職以財政會議來都與議兩人均以財政與國稅廳長互訐故同入免官之旋渦云 
　　袁氏之訐告袁勵清氏爲山西國稅廳長與財政司交涉意見差池又後任王君亦未能與彼意融洽前此崔代理財政司長時値山西欠有漢陽鐵廠欵項及陸軍部欵項火急催撥於是暫挪下忙錢糧以抵撥對於國稅廳一邊之手續似未大完全遠氏遂以訐告於中央 
　　兩方之罷免袁氏旣經訐告政府方力圖統一財政而山西竟有此舉實係破壞統一於是大加震怒特以崔君付懲戒委員會嗣經查核確係因公暫挪且在京晋人亦多言崔王平日辦事穩愼於是政府始有從輕免官之命令王君亦受連帶關係一併免官而袁之國稅廳長亦以人地不宜免職矣 
　　都督之調和閣都督向來持和平態度對於兩司固屬同省同儕對於國稅廳長亦無所違忤自雙方衝突發現後閻都督極意調和乃袁氏則逕呈逹中央已亦遂乘便返都迨免官命下而袁已去省多日矣 
　　新任之槪略此次新簡内務司金水宇　堅浙江人官奉天有年前署雙城府知府并新民府知府現在歸化張敬興將軍幕府想日内必當蒞晋又國稅廰長兼財政司長李祖年字敬丞由進士任山東知縣洊升知府辛亥放山西寗武府知府革新後僑寓京師際此命下亦將蜺旌西指矣 
[湘督整理財政之最近文電]  
　　湖南湯督以該省紙幣充斥若不亟爲整理則財政前途必有不堪設想者故日前電逹中央縷陳辦法原電錄下北京大總統國務院財政部鈞鑒湘省財政紊亂紙幣濫發業於上月冬電將詳細情形並整理辦法呈明大總統在案隨令礦業實業兩銀行停辦其債權債務悉歸湖南銀行承辦市面安静至發行市票之家亦於本月一日一面令行長沙縣知事轉行商會通令各商店將市票一律設法收回其有現收不能周轉者准其以不動産及可靠動産向湖南銀行抵押其數目最鉅者由湖南銀行代爲兌換並出示剴切開遵請飭進行一面派公正紳士與出票最多之和豐火柴公司及電燈公司兩家先行接洽勸其遵辦以爲提倡復飭警廳按照前次飭令廳縣疉查出票各家數目表册挨户調查逐日收回若干銷毁具報分别進行去後查湘省市票行用積數十年反正以後更復竸於虚利羣相推廣以致百貨昂貴滙水　漲計出票之家錢帮而外下至茶寮米店理髮舖水菓攤大小共一百數十餘家去歲警廳所查數目計四百五十餘萬當經飭令設法收回其殷實商户亦有陸續遵辦者本年二月復令長沙知事切實調查爲數尚近三百萬其中本屬殷實尚有准備者固亦有之而僅有不動産業并無活動資本者實居多數驟與收朿不特恃以爲利之商極端把持造作謠語百計抵制即民間淺識之流亦多從而和之勢頗棘手所幸和豐電燈兩家首先就範由湖南銀行代爲兌換各方面佈置　妥各商亦知勢在必行無可抵抗亦均從風而偃計於本月四日著手辦理以來今方六日已由湖南銀行代收四十餘萬各商自行收回亦四十餘萬均由警廳查明銷毁具報嚴查無怠而匯水已由每千百餘兩跌至三百兩錢價由九錢跌至六錢四分米價每石由八千餘跌至六千零此外煤油鹽等百貨莫不跌價市面極爲平静小民異常欣悅獨出票之家迫於公令莫可如何仍不免退有後言然其周轉不靈者則准抵押以接濟之并低其息率寛其期限以維持之亦不得勉就範圍似此情形大約前此冬電所陳各節當於本月内外可以辦到自此紙幣發行之收歸於湖南銀行一家而整頓金融之初基可立定矣此近日停辦實業礦業兩銀行並收燬市票之大槪情形也但積久痼獘一旦豁除　如大病初愈外邪旣退不免精神反形頽唐市面驟减紙票數百萬雖尚有官票爲之活潑而本　空虚毫無實力商之店必有情見勢絀難於支持者除一　令財政司湖南銀行妥爲設法籌備免令牽動市面外謹以電聞湯　銘叩蒸 
[湘省又禁米榖出口]  
　　湘省米榖去歲雖獲豐收惟歷年以來迭遭荒歉各屬蓋藏仍復不足目前米價尙在加昻業經紳民呈請湯民政長禁阻榖米出口以維民食已奉核准並宣布禁阻日期昨特發出佈告云案據兩湖米捐局呈稱湘省近來米價日漸騰貴小民日食維艱屈計青黄不接之期爲時尙遠集紳會議考察情形僉以爲甫逾隂曆正月米價卽如此昻貴民間頗形恐慌應請即行阻止榖米運出省境以維民食等情到署並據各地方紛紛以米價昻貴飢荒可虞呈請禁前來查湘省米價漸昻旣經多數人民呈請封禁本兼民政長覆加察核確係實情自應宣示阻禁日期以維民食兹决定自陽曆三月十日宣禁之日起扣至三月三十日止限期以内照約仍准輪船裝運出口至内地商運民船一聞阻禁勢必　集販運恐爭購愈急米價愈昻若無限制則妨害民食所關非淺本應援照向章以出示之日起卽行禁止出口惟念該商販有於未經出示之先已有裝載之米榖不得不量加體恤展示定期凡省内民船裝載榖米運出湖南省境者以宣禁之日起五日爲限仍准該商人完納釐捐由局查騐放行一至分定兩次期限届滿凡華洋輪船民船均即分别不准裝運出口除分飭水陸各軍隊及米捐釐金各局卡一體依限阻禁實力梭巡堵截以杜偷越並函達長岳兩關監督查照外合行佈告全省商民人等一體知悉自示禁之後無論何處榖米祇准在本省境内各屬販運流通不得違禁偷販出省倘敢故違一經查卽將所運榖米扣留充公並將攬載之船户水手交地方官懲辦各局卡司事巡丁倘敢稽查不力或受賄賣放定卽斥革嚴辦决不姑寛 
[漢臯防亂之影響]  
　　拿獲造械犯續誌漢口警察七區拿獲私造軍械犯馮銀生之妻鄧氏及江陳吳等同黨將人証一併解省已紀前報聞該署長因恐尙有軍火藏匿復派二等警官米啟祥前往搜查又於灰堆内起出手鎗一支子彈并壳一筐又火藥一包當令隨警舁之回署時有一老者尾後隨行某警覺其可疑因將帶署細加盤問不料其人卽爲馮銀生據供前清時卽以製造鎗彈爲生業至今十數年問其銷售何方則云河南之賣鷄者來漢均帶此物回去劉署長以現在白匪猖獗其軍火未知從何輸入不料即由此輩零星製造當解軍法處嚴辦并呈都督請奬查獲官等人云洋商團擴充近聞漢口各國洋商以日前白匪突入隨境經過霍家店若當時廣水官軍疏於防範匪人驅車直搗漢臯亦意中事且武漢土匪近亦交相勾結煽亂誠恐一旦禍作防軍徵調不及租界或受其糜爛爰皆擴充商團義勇隊名額勤加操練以備不虞聞英德二國商隊日昨並於跑馬廠後長清塘地方合操以德軍守於跑馬場英軍假作圍攻計戰三點鐘之久未分勝負德軍隊長赫克氏英軍隊長斐馬氏乃整隊而歸 
[鄂知事之四面觀]  
　　舉劾之事鄂民政長吕調元蒞任以來對於各縣知事甚爲注重凡濫竽尸位毫無成績者迭次甄别隨時撤換茲聞又將各屬知事擾劣政績分别舉　呈請政府懲奬共計有二十餘員請獎者只四分之一俱請給以嘉禾章其餘皆擬革職者現已呈由内務部轉咨國務院不日卽有總統命令發表 
　　新取之知事鄂省議會取消後一般議員旣金錢之缺乏復意緒之蕭條雨散星離不堪回首於是有合於應考知事資格者皆附輪北上逐隊觀場迨前日榜揭湖北之以舊議員而列是選者則有圻春之王用霖荆門之李濟時等數人脫離立法機關改充行政官吏此亦失意中之得意者也 
　　學習之知事呂省長現以中央文官考試已舉行第一届所有取准丙等各知事亦將分省學習試用應卽遵章預組行政研究所昨特飭總務處科長陳君勘定前司法司署址速籌設立並令預算一切開支聞陳君大有所長之望 
　　存記之知事湖北内務司有存記知事一千餘人之多大槪分爲二種一係劉前民政長督司限定資格所考取一係起義時有功後供職各機關之裁員從前遇有知事缺出皆遴選此項人員委任及黎公晉京鄂政更變始未任用該員等本已希望斷絶兹因中央考試知事該員等自以資格不符定章未便自往投考乃要求省長内務司長代爲懇求政府准其與考並求咨送聞呂省長以不合部章均拒駁不允 
地方通信 
[蘇州]  
　　律師付懲戒會蘇民汪次虞訴陸汪氏一案業經高等審判廳判决陸汪氏不服遂提起抗告狀請高等廳轉送大理院核辦迨後經人調處陸汪氏與汪次虞雙方同意遂合詞具呈情願和解惟此案陸汪氏曾延聘律師司徒衡辦理而和解之時司徒律師因酬費未妥並未同意不知如何竟有以該律師名義代陸汪氏具呈聲明和解實高等廳遂票傳兩造到庭審明均稱情願和解廳長以司徒律師揑呈欺朦實犯律師懲戒暫行章程規定之處分當卽照會吳縣地方檢察廳調查復奪茲經劉檢察長調查明確照章加具意見書呈送高等檢察廳核明轉送同級審判廳宣付律師懲戒會辦理矣 
　　破獲巨竊案蘇鄉蠡墅鎭公民陸幹臣家前晚被賊匪數人手持電筒扒牆入室竊得錢洋衣飾銅錫器物等項開放大門而逸翌日查點失贓共計一千有餘報經該鎭巡警局孔區官慶麟前往勘明蹤親自追緝卽在石湖邊樹涇浪地方查見一船形迹可疑當經孔區官上船拘獲三人並在船内搜獲原贓多件詢名王阿根徐老六陳阿福據云係由徐福生引線至陸家偷竊等語當卽至蠡墅鎭將徐福生拘獲連同船贓一併押送縣知事署收訊尚有陳阿大一名在逃未獲 
　　簿記講習所定期開辦江蘇審計分處單東笙處長日昨分别函致軍政法警各機關略謂奉部令收支欵目於本年七月起一律改用簿記法特在處設立簿記講習所各機關庶務人員應派員到處練習其簡章大略云凡主管機關至少須送兩人所屬機關至少須送一人儘三月二十日以前報到四月初一日開課以兩星期爲畢業授給証書設有路途　遠之區准其寛展時日亦不得逾四星期之久課程每日上午九時至十一時下午一時至四時各機關如有不能親到授課者准用函授學法以期便益 
 
 
 

Page 7

 
 
云云 
[鎭江]  
　　廳長注重陸警長控案丹徒地方檢察廰長秦幼鹿君到任後對於公民孫某等及孫律師控訴警務長陸振一案異常注重聞已將証據檢查實在故於日昨特親赴縣署會晤劉縣長談詢此案顚末擬即請劉君飭令陸警長歸案就訊適陸亦在座廳長　以向來辦理烟土各案如何情形陸答以已經判决廰長云烟土案件例應送司法裁判何以由貴所判决陸云多有自願捐助經費者廳長謂願捐經費不應由本案發生因本案而取其捐欵卽屬勒捐陸頗不安乃托辭先去後由劉君告以此案礙難情形廳長遂允以先行到省請示再行核辦此舉云 
[松江]  
　　禁捕花鼓戲花鼓淫戲近用女子三名與男伶合夥每夜在浦左一帶開演淫聲浪態恣意摩擬蹤跡所至男女若狂前夜在黃泥浜開演對浦大南村人糾衆渡浦而來擬以武力邀請蓋個中定例需取得該伶化粧籃始可跟蹤往演也當晚黃泥浜人亦列隊抵拒地保勸阻不睬事爲警務長李君所聞立派内勤巡士十名督以巡長馳往禁阻詎竟爲鄕衆所毆致巡士三人受傷翌日李君親率巡警前往捕拿肇事人三名到局懲治是夜南外長樓地方又有花鼓戲開演復派幹警拘到爲首糾演之人訊押候辦 
　　騐契之告示騐契不甚踴躍曾誌本報現由縣知事周君會同審檢兩廳長出示曉論嗣後田産訴訟未經騐過一槪無效故現在投騐者較多 
[武昌]  
　　粤漢路幾又起風潮粤漢鐵路總車站鐵路總公所於去年六月間從某國工程師計畫擬由　魚套移至徐家棚（即新河下）武漢各界以如若遷移是爲租界謀利益爲洋場謀發逹華商反受其害乃大起風潮請願於省議會禀求於軍民兩政長武昌自治會並公　陳元珖美元澤姚衡　　　　重德鴻等六代表渡漢赴鐵路總公所面謁馮督辦均經正式答覆實無改移之舉並多方解釋風潮乃息近來馮督辦聞又誤聴工程師格林森計畫竟將徐家棚改爲總車站並由姚新記定包估修洋灰式站屋計洋六十萬餘元業於前日開工故武昌人民暗潮又起特於十二日仍推由童代表等致函質問至十五日始得覆函嗣經調查徐家棚亦已停工童等乃將覆函通告各界其文如下敬啓者接大函誦悉現在徐家棚建築此係湘鄂局辦公所歸姚新記承辦其規定早在前清末年並非車站蓋總車站設立　魚套斷無更易廳請查照並爲宣布以免誤會爲禱漢粤川鐵路總公所啓十五日 
[九江]  
　　美孚油行之交涉案九江美孚洋行擬在金雞坡地方搭蓋跳板以便洋油船到　時爲過油之用特商諸該國領事致函　關監督兼通商交涉事鈕傳善請准即日搭蓋鈕監督當卽前往踏勘聞跳板須占五丈長之地位由江岸搭至江心而金雞坡沿江一帶江岸凡上下輪船抵潯均須靠岸行駛方能直抵碼頭此項跳板有碍輪船之行駛各公司必有異議故昨已將上項情形駁覆美領事查照矣 
[南昌]  
　　商會集議洋價前次商會開會公同議决錢價定三日一議今日（十五日）適屈議期各錢業及民國銀行總恊理均至商會於午後一時開談話會到者四十餘人首由龑會長發言謂銀錢兩價今日仍須提議持平辦法請公决次章會長謂申票驟跌銀錢自應酌量跌减次傳總理謂近日銀行收入銀元過多聞其來源多半由湖南運到現陸續運來者尚屬不少須速平低七八分方足以資對付而龑章二會長則以一日驟跌七八分似與各面均有不便經衆再四磋商當卽議决每日减二分自今日爲始如减至三四日則英元已跌至九錢龍洋類推錢價仍五錢八分云云至二句鐘散會現龔會長已將提議情形呈報軍民兩長察核矣 
雜評二（默） 
[請復科舉之學生]  
　　廣東法政生王尚震請廢學以復科舉教育部指爲妄人而痛斥之吾謂何妄之有方今請停小學裁教育部之說紛傳甚有謂已交國務院會議者則𤍠心進取之徒揣摹時尚而有此呈請亦極尋常事且非特此外間之傳說一二人之條陳足以啓人盲從也証諸近來事實亦實有令人疑者其一以費絀與黨人關係故而飭限制法校取消留學生删减教育費對於學務上現種種收縮之象是也其二用人多取考試法如法官知事相繼考試不啻回復科舉之現象是也其三興學爲自治範圍中之要務經費半由此出自自治機關停止而地方學務惟仰賴縣知事一人而知事日疲於酬應催科與夫團練訟獄必視興學爲不急之務則學堂已從根本上取消是也凡此種種不啻於廢學堂復科舉事已呈露其小影望影而吠亦一留心世事之揣摹家也何妄之有哉 
[殘暴殃民之知事]  
　　政府日日以斂財之法激勵知事知事爲邀功免過計不得不敲剝百姓此山東樂安山西虞鄉之騐契風潮所以迭演也雖然爲知事者盍爲政府稍留餘地　政府雖曰無財尚有外債可借而小民則無債可借政府雖曰費絀尚有各省接濟而小民則無人接濟近日晋　粤湘　省以幣紙影響金融危急故紛請中央維持中央縱不維持何忍再加逼索乎國家所倚賴者人心今各省之人心一因軍隊騷擾不能禁再因土匪肆虐不能平而稍稍去矣當此民窮財盡之時何可更加以官吏之殘暴乎人心一去不可復挽吾所謂稍留餘地者此也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會開會記（七）]  
　　昨爲全國商會聯合會第七日開會會員到者四十餘人十點十分鐘開會正會長周金箴入主席宣言今日開會人數雖不多然照省份已有十餘處應正式開議並云昨日提議之商律案第七件（商人通例）第八件（公司條例）此兩案最關緊要所有未經列席之會員予意擬將此案備函送去請於三日内逐條研究用簡單法書明意見送會審查俾便二讀表决諸君以爲然否當付表决多數贊成周正會長又云行文呈式部電已到此案提議時表决交審查嗣又議决由全國商會聯合會電大總統及國務院農商部現在予意商會對於大總統各部總長及省長用呈其餘行政各機關一律用公函遂付表决多數贊成繼又云惟現在農商部來電商會行文呈式須正式呈部此事如何請爲討論劉一山謂請發電各省商會聲明聯合會對於此案之辦法沈仲禮謂倘通電各省商會後商會對於省長以下之各行政機關一律用公函而行政各機關對於各商會仍用訓令如何請爲討論劉一山謂通電後行政各機關仍用訓令不妨將原文退還商會對於地方上之公益事件一槪不辦王湘泉云農商部電雖到然大總統及國務院電尚未接到請稍遲通電各省盛竹書云通電後倘大總統國務院來電則本會仍可再行通電現在本會對於此案手續誓逹目的而後已沈聯芳云此事何以發布訓令之前不先商酌於法制局而於事後見商人不能承認始行交法制局可見前此宣布農商部用呈用令之令已不成立各省代表均應自行函致本省商會聲明自省長以上用呈省長以下用公函至復農商部之呈有兩種可慮一恐呈文去後交與法制局商酌迨其發下已在本會閉會之後一在部員根據外國法制而與中國商界截然不能適用所以本席前日雖任審查此案業經脫稿而與今日情形又有不同今日議决復部之正式呈文非請諸公討論不敢起草沈敬甫云行文呈式本係農商部之令並非大總統之命令沈聯芳謂農商部與法制局商酌一層甚爲危險因農工商三界内有農工二界願受此項訓令俾可與部直接免至商會周折之故周正會長謂此案前已議决付審查應請審查諸君將此案提前辦理馬息深謂農工商三界發生始有農商部否則設部何用所有審查此案明日尚須修改後日可以會議李恒春謂通電各省商酌一層鄙意現在到會之會員卽各省商會之代表何必多此一舉周正會長謂通電各省並非商酌因各代表在此所議之事藉電通告沈聯芳謂通電各省係一層辦法至以私人資格通函各省亦係一層辦法鄙意本會向副會長請假一星期赴京與議約法現在最好俟向副會長到會後再行商酌辦法況部電囑用正式呈文與法制局商酌本會何必再行電部盛竹書謂如一電不復可再電三電接續進行務逹目的而後止沈聯芳謂向副會長在滬時會云至部磋商現在不妨由會員中以私人資格拍電詢問現在呈文如何措置此後農商部倘將呈文交由法制局議决農工商一體用令用文用批至此時諸君如何解决劉桂韾謂農商部欲本會用正式呈文原係拖延時刻然此事雖係形式上之争點然關係甚大現本會提議此案應當力謀對付王亦梅謂現在政府有兩種緊要之事一欲商界赴巴拿馬賽會二欲商界貼用印花稅鄙意如此事不逹目的則我商界對於以上二事誓不遵辦至行政各機關用令之公文我商會應一律退回周正會長謂現應先行通電各省商會聲明本會主張對於大總統各部總長及省長一律用呈對於省長以下之行政機關槪用公函正式呈文應請審查員起稿諸君如贊成請舉手表决全體贊成旋由各會員互相討論時劉桂馨云正式呈文仍請書記長起稿周正會長云正式呈文可改由書記長起稿後付審查會請審查諸君愼重討論諸君如贊成請舉手表决多數贊成周云至由私人致電向副會長詢問一節係私人之事未便公决可於散會後在休息室内提議而昨日提議之商報案並未議决應請本會會報代表王子藩君出席報告北京會報情形當由王子藩出會報記者席登檯將開辦會報情形宣佈畢並云前次工商部召集工商大會時所議條件甚多發行此報爲工商界之機關初辦時經費本屬困難其資本計二萬兩除云採辦機器鉛字等項所餘無幾故至今更屬困難目下按月袛銷五千份現當籌議補救之法俾便推廣銷路並非欲聯合會籌欵補救如能每月銷售一萬份則已足開支應請諸代表設法推廣沈聯芳起立向王子藩詢問云貴報機器鉛字各印刷品是否完全王答完全沈問貴報有無貼欵王答係個人出資創辦又云目下敝報銷場甚微每月如能多銷數千份卽能維持馬息深云本席極贊成此報最好俟散會後邀集同志至萬家春西餐籌商維持之策陳文化云會報係在北京發生然該報地點於政治上消息雖靈於商界上消息甚少本席主張會報設在上海丁長昇云商會勸銷會報固應盡之義務然發出後各界不樂閱看此事未便强制况收欵一層亦屬甚難馬息深云會報銷數雖多如收欵不能足數勢必虧本會内設無餘欵補助不妨以私人資格稍爲貼補沈聯芳云王君所云該報已墊欵二萬不知此欵究係何人所墊應請王君說明王子藩云此報係胡子笏君所創辦欵亦係胡所墊現胡君已往湖南任財政司長沈聯芳云胡子笏君前在工商大會時會經晤面現該報旣係胡君所創辦應當設法維持周正會長云商報案除會報已經開辦外尚有一江蘇南京商會提議請由全國商會聯合會組織大實業日報以提倡全國實業二江蘇寳應商會提議組織商報三江蘇東台商會提議添設商報四江西義寗商會傳振寰賴奠安提議編發商報以增進商人智識等議查商報爲商界互通消息聯絡聲氣之具消息不通聲氣隔閡欲商務振興則大難至會報紀載事實雖稱完善惟對於各省商事及各地物品尚未能祥細列入至各日報多錄瑣事彙報罕及商業以致人以地限事與時違爲商務之一大障礙今欲舉蔽塞之商界濬而通之非辦商報爲導線不可商報行後消息靈見聞多商務日見進步故辦報一層應請注意至五種議案諸君如何討論應請會議劉桂馨云商報終須創辦然辦報亦須資本丁長昇云商報爲開通商界智識之導線無論何省意欲創辦祗能任其開辦然惟會報可加全國商會聯合會字様以後續辦之報未便加此字様周正會長云商報案旣已成立則各省如欲創辦祗能各取名稱未便與北京會報同加本會字様惟本會對於北京會報有監督糾正之責諸君如贊成者請舉手表决多數贊成劉桂馨云今日下午南通州江陰常熟三處商會設筵於四馬路萬家春叙宴務請諸君同往全體應允周正會長云今已一時已届散會下午二時務請審查諸君到會審查以免遲緩議畢散會時已一點五分鐘矣 
[納捐西人常年大會記]  
　　公共租界納捐西人日前下午在南京路議事廰開常年會議到者六七百人公推英按察使沙斯瑪爾斯君爲主席愛蘭君爲書記並公認現行規則仍皆有效繼由工部局總董裴亞斯君提出一九一三年工部局報告及决算書一案並陳述去年七八月間工部局辦事爲難情形又謂凡上海之西人必須以服役義勇隊數年引爲已責至公共圖書館應需整頓一節則擬俟新建之工部局落成後將現設議事廳之義勇隊總機關部移入而將騰出之屋作爲擴張圖書館之用陳述旣畢該案乃經衆通過繼復由裴亞斯君提出預算案其捐類或與上年相同工部局擬儘别增加警隊人數以固防務華克君提議請於預算案内加入設立慈善總會經費銀三千六百兩司沙夫君提議請於警政項内加入聘請專員訓練警犬輔助防務經費均經多數贊成裴亞斯君乃提出第五議案凡於屋上裝有廣告或於空地竪立廣告牌等應由工部局向地主按年徵收捐銀每方尺自銀五錢至五兩不等視地方之優劣以定捐率之高下卽有某某兩君起而反對旋由總董剖述理由該案卒由多數通過第六議案請於第五議案借欵項内增銀三萬兩由工部局建造肺病醫院一所及第七議案請將工部局電氣處改爲商業公司提出之後頗多辯論均經多數否認旋乃舉定管地專員一人公濟醫院監理二人學務董事二人末由曼克里哇特博士提議准工部局在梵王渡路附近購地一百二十三畝以爲風景公園及植物園之難形蓋其地頗多古木殊饒幽趣也所需經費銀十二萬三千兩請於第五議案借欵項内加入此數卽經全體通過於是乃由全體申謝總董散會 
[强盜開鎗拒捕]  
　　前晚二時有盜匪十餘人至閘北二區轄境鐵路北首陸家宅地方圖刧適該區巡邏巡警梭巡至此見一匪在村口望風正欲上前盤詰該匪突開手鎗一響奔入村中報信該巡警遂飛報就近守望巡選各警士急鳴警笛召集多人入村搜捕詎該匪等各出手鎗開鎗抵拒彼時徐廳長正在親率探警查察各區防務聞鎗聲連連不絶知有匪警即帶同守衛保安偵探各隊警士前往恊捕獲住王德標周元楊桂廷謨三名抄出手鎗鐵器等物解經司法科秘密訊問據聞王等各人均係遣散之軍士業已供認不諱分别收押候補拿各盜黨再行核辦 
[復訊屢次夥刧之盜犯]  
　　匪人錢晉發（卽佛郎）李桂萬（即錢小松）張根順（卽麻皮根順）邢永標（卽增發銅鎚）因與同黨高漳清錢少江周寳其周銀根等先後持械夥刦老閘唐家弄九百七十七號門牌沈寅生錢兆俊又泥城外二十四號胡金聲馬霍路三百八十二號楊王氏貽德里顔明卿等各家金飾巨贓匿居公共租界泗涇路越台旅館内業經總巡捕房將各人一併查獲解送公共公廨迭次訊供明白以周寳其周銀根二人雖未同往行刦惟曾在紹興犯有命案判均押候浙江朱都督來文再核在案兹悉公廨已接朱君來文以兩周旣經獲案母庸解浙請就會審公堂判决並悉捕房前日又續獲同往行刧沈寅生家之同黨劉小四子一名於昨晨一併解送公廨經孫襄讞會同德領裴君提訊先由中西包探禀明該盜等夥刦各事主贓物均交前在紹興軍政分府爲　謀之胡筱昭代銷變價各情形中西官磋商之下以周寳其周銀根浙都督旣請本公堂判决着各押西牢一月期滿逐出租界劉小四子論仍帶回捕房候下禮拜六再行訊究其餘六盜押候呈請觀察使轉解内地法庭按律懲治 
[又獲一羣强盜]  
　　匪人朱阿三李德三張阿寳周來德徐阿金吳阿培王阿根張阿雲徐阿秀吳三寳周根泉陸阿四王連生宋連生張洪利等十五人均匿居松江路二百五十號門牌胡同興木作内經麥總巡偵悉該匪等與夥刧法租界史姓一案有關於前日傍晚論飭五十號西探總目安姆斯脫郎率同通班中西探捕密往該處將朱等各人一併拘獲昨晨押解至公共公堂請究據中西包探禀稱訪悉該匪等匿居處所往拿時均在聚賭是以連同賭具一併拘案惟恐與英界各搶案亦有關係尚須詳查盤詰中西官着均帶回捕房候下禮拜六研訊 
[徵求赴賽物品之談話]  
　　巴拿馬賽會江蘇出品恊會上海分會會長縣知事洪伯言君昨日在南商會邀集各勸遵員開第三次談話會江寗恊會會長陳蘭薰及總商會恊理貝潤生南商會總恊理顧馨一蘇筠尚並各勸導員季銘又鄭錦峯徐乾麟哈少甫謝衡牕王介安張樂君項如松洪文廷穆杼齊陸伯鴻李葆元等先後來會於下午四時起開會由洪知事籌商實地勸導徵集物品並演說一切進行事宜至五時後散會 
[呈驗契據之踴躍]  
　　上海縣洪知事前奉省令曉論各業户速將各項契據投署呈騐限陽曆三月底截止在案兹因期限將届自本月十五號以後各業户持契到署呈騐者甚衆洪君原派之騐契員一人大有應接不暇之勢是以禀明洪君於前日添委三員並以騐契之處地位太狹由洪君論飭遷赴錢糧櫃内辦公 
[辦理清鄉之結束]  
　　蘇省自上年二次革命後因各處伏莽未靖特在蘇垣設立清鄉公所並令各縣辦理清鄉在案茲悉清鄉公所因各地漸臻安譡已令各縣知事將各地清鄉事宜於本月廿六日截止一律取銷本邑洪知事奉電後已遵照辦理矣 
[上海醫院債務問題]  
　　公共公廨正會審官關君接上海縣洪知事函開據保管地方公産處呈報閱報載上海醫院虧累二萬餘金内有日本某藥房一欵屢索無着被訴該管領事署照會駐滬特派交涉員轉飭該院迅行料理竟致無計彌補該藥房堅請領事照會華官須用强制手叚卽便執行抵補云云查該醫院基地係全縣積榖公地無論發生何項交涉土地所有權絲毫不能侵損請移觀察使署地方審判廳會審公廨備案以杜紏葛而保公産等語函請查照辦理等因關君接函後飭查本廨袛有德商愼大洋行起訴上海醫院欠銀二千餘元一案業經呈請觀察使轉致總商會恊助清理並無日商起訴之案刻已函復洪知事知照矣 
[工巡捐局征收捐稅之通告]  
上海工巡捐總局楊局長昨日通告云爲通告事照得本工巡捐局係奉上海鎭守使令由前市政廳改租開辦之始業經頒發通告所有應收捐項均一仍市政廳舊章並不增减誠以上海自去夏亂後瘡痍滿目元氣未復自應相與休息同保治安未便再加負担惟前市政廳經辦之工程衛生等事現仍由本局接辦歲費極鉅全賴地方稅捐各欵得以維持查核前市政廳本年度預算以入抵出不敷甚鉅如原不收入之欵稍有短絀則應辦事項愈難對付且市政名義雖經改變而本局所接辦者如工程衛生等項仍屬自治機關應辦之事以地方之欵辦地方之事則各種捐稅實上海商民應盡之擔負本局接辦以後所有原有捐稅已繼續征收各商民亦應按照向章陸續捐輸第恐有無知愚民輕信謠言妄生疑慮影響所及將不足以維持現狀本局長責任所寄再爲商民開誠公布凡前市政廳原定捐稅槪照舊章並無增加各商民人等仍應照舊繳納如有故意抗遠及造謠煽惑不繳者一經察出定當盡法懲治勿謂言之不預也切切此告 
[取締暴露屍骨之訓令]  
　　滬南警察分廳長昨日訓令高昌廟張署員云案照墳墓之取締屍骨之掩埋爲衛生警察中必要事項茲查得高昌廟一帶屍骨暴露遍地皆是甚至風雨剝蝕骨肉狼藉並聞浦東各處此風尤甚推原其故或係無力埋塟或狃於風水謬說此不特有關風俗亦且妨碍衛生當此天氣漸𤍠斷不能任其暴露致生疾疫爲此令仰該署員卽便派警傳保按圖詳查如有主者限令半月内埋塟如果無主及無力埋葬者限予七天内分别造册報廳酌核函請各善堂代爲掩埋事關公衆衛生萬勿稽延是爲至要 
[徐有寶供出同黨]  
　　浙省軍警曾於本月十九號在南星橋車站由滬赴杭火車上查獲紹興人徐有寳一名搜出子彈數排警笛一枝報明朱都督發交杭縣訊得尚有同黨馬某匿跡滬地業已派令軍事偵探賚文來滬偵查隨時投報當地官廳拘解浙省歸案訊辦 
[驗水局干涉舊花破布之反動]  
　　棉花騐水局查得舊花破布同業所收舊花破布與衛生有礙出而干涉該業公所不服推舉代表至上海縣公署具禀聲明同業中所收各貨與新棉花性質不同况歷久相安與衛生並無關礙等情洪知事以該同業所收各貨究竟與衛生有無關係本公署無從考察且騐花爲警務範圍以内之事旣據禀呈巡警總廳着候蕯督辦批示辦理 
[留美學生之教育談]  
　　前晚寰球中國學生會請美國留學生黃君添福演說教育與道德格致之關係由徐　蓀君譯述華語謂教育所以開人之知識道德所以範人之品行格致窮理盡性如造物之功用助事業之發逹斯三者相輔而行當今之世尤宜兼重道德教育吾國人亦曾研究惟格致一科最形缺乏國勢積弱半由於此雖然使吾　於今日從事格致而不注重教育與道德仍不能收完全之效譬之建造一塔必先鞏固根基而後逐層建築以完成及頂教育與道德猶塔之基本而格致乃其　也詞畢由楊仲馨君道謝而散 
[原告抑何鹵莽]  
　　浦東廿二保三四圖顧家宅婦人張顧氏偕媒人顧茂全顧少亭等投地方審判廳控稱前曾憑媒聘定顧和尚之女爲媳當交禮洋十六元押盤洋廿四元金環一對並押髮手鐲等物至今尚未完姻詎顧和尚近復將女許與丁姓爲此來案控究張廳長准將一干人証傳提到案昨日午後由董推事官開庭研訊原告伸訴前情並稱兒子現年廿歲顧茂全因年邁不到由伊子顧春南偕同顧少亭投案供爲媒介紹是實被告顧和尚因病不到田伊妻顧楊氏訴稱我女許與張姓確有其事惟係是長女此次許與丁姓者實爲次女况長女許與張姓之時伊家家道殷實近則中落所以婦人之長女亦不願嫁問官以被告之女許與丁姓者實爲次女與長女無干原告所控各節應卽取消判張顧氏赶緊擇期完婚以免枝節遂卽退庭 
[鄉婦受人欺騙]  
　　浦東婦人周高氏於本月二十二日與夫反目負氣而出至南市梅家弄相識之浦東婦人趙陸氏家下榻歷訴前情趙陸氏佯允代荐　傭繼卽勾引向爲外國成衣之王金桂至家騙至法租界某客棧姦宿繼復騙取金線圈一對銀鐲一雙現洋三十元携　而逸高氏知已受騙回至趙陸氏處追究一味推托因即扭至第一區一分署控訴署負因事關姦騙着送警察分廳司法科訊究 
[南市第一初級檢察廳批示]  
　　寡婦陳楊氏訴沈照奎無端滋擾案批該氏因夫故雇用羽士致生争執在沈照奎固屬無理取閙在該氏難保非心存左袒與該被告旣關戚誼尤不應强迫其跪禮靈前激成羞忿人必自侮而後人侮未亡人夫骨未寒正不必以輕微事故遽欲與人涉訟也所請不准 
　　薛　氏訴姦夫倪仲文騙財絶命案批爾以寡婦姘識倪仲文十載來也自由去也自由本廳未便干涉至稱銀錢被用浄盡請求提究等情須知爾之以錢供給姦夫使用者乃　姦應有之文章倪仲文因色衰而背誓者正蕩婦下場之結果咎由自取夫復何言乃該氏不知悔悟尚敢以馬　加長萬難再醮等詞來廳曉　實屬無恥已極不准特斥 
[訊實串拐婢女案]  
　　愛而近路一百零八號居人陳立村控陸延清武鶴倫與已歇乳傭串拐十七歲婢女彩年由廨將陸武提案訊押候辦在案昨經中西官復訊屬實判陸武各押一月彩年交其主領回 
 [P拐賣蘇州小孩> 
　　拐匪關仙友近在蘇州都督府附近誘拐九歲男孩吳阿林來滬　賣前日被匯四捕房包探金福壽查獲昨解公堂訊供屬實判關押西牢一年期滿逐出租界吳孩送救濟會遣回原籍交其父母認領 
[但願收還財禮]  
　　夏廣甫前投法公堂控稱出財禮洋一百五十元娶嚴陳氏之女林弟爲妻成婚兩天卽行逃逸求請限交等情昨日陳氏將林弟交案據稱林弟係養媳因時常逃去故轉配與夏廣甫並非婦人之女此次由林弟之父尋回是實林弟供前在陳氏處因被虐逃出聶君問此次因何又逃林弟不能回答夏稱不願領人求請追還財禮判林弟押一月陳氏交人銀兩保限七天交還夏洋一百五十元林弟仍交陳氏領去 
[一知半解之誤人]  
　　虹口居人曹洪元之妻胡氏因病請醫生戴金成診治詎悞投藥餌以致斃命被曹控由捕房昨晨派探將戴拘解公堂訊明中西官以戴未明醫理悞人生命實屬可惡惟原告不欲深究並請免驗判戴從寛斥釋 
[洋人病中自戕]  
德人畢德生向在新關運糧船爲業近因患病告假寓居百老匯路隆興西飯店延醫診治前晚不知何故突開手鎗自戕撃破腦門致命昨由該國領事騐明收殮將柩舁往泥城外西國墳山安葬 
[船户被盜擄掠]  
　　住居本邑浦東張家浜地方之江北駁船户張小夏子於陽曆三月十六號夜由滬裝載白糖洋油棉花等貨運往浙江販賣不料次日傍晚在青浦縣界被盜匪多人一擁登舟將各貨及銀洋一并　去並將伊妻同時擄去現在張已赴青邑報請查緝矣 
[侮辱官廳之申斥]  
　　昨日上海地方審判廰民庭發出陳有才批示云察閱來狀似對於本廳判决表示種種不服判决當於上訴期内提出抗告不能於判决後發生抗告該人民之所請來殊與法庭程序不合且上訴本屬判决後之救濟方法不服亦爲訴訟當事人所恒有之事該人民無論如何不服只宜在本案事實或理由詳論而來狀措語不經信口侮辱蔑視官廳殊屬可惡該抗告人豈喪心病狂耶不然何荒謬至於此極特斥不准 
[聚衆賭博之懲罰]  
　　滬城縣西街春園茶館主蔣金林前因糾衆賭博被一區二署派警拘獲解署訊供不認判送警屬司法科訊究在案茲經該科員訊供之下以賭具　　豈容狡賴着蔣罰洋二十元賭徒王春永等十七名各罰洋五元蔣即遵斷繳洋開釋 
[拘獲竊案嫌疑犯]  
　　浦東已撤塘工局地方有開小茶館之徐金海其家離店約二里許前晚被賊掘洞進内竊去銀洋銅元衣服等物約數百千文次日由徐女向父報告在途目覩張小毛等二人携有極大衣包一個往滬徐查得該二人平日專在附近一帶犯竊聲名惡劣卽往拘送地方警局轉送事務所移解地方廳經檢察痯預審不認判令押候調查再行核辦 
[號主與經理之争論]  
　　日商日信三井湯淺三洋行控吉和誠洋紗號主黃吉人經理維葆楨不理定貨虧銀二萬餘兩迭經公共公廨會訊因互相推諉判候再行訊核在案前日午後由廨復訊先由原告代表村上福岡菊池三律師上堂請追訊之被告據黃供稱吉和誠洋紗號付出資本銀一萬兩託羅經理袛做現貨進出稍獲　金並未令做定貨故此項虧欠銀兩有能承認且因其私做定貨將所有資本虧折　盡已經具控請追有案質之羅供稱所有定貨均與黃商酌而行且黃從無不做定貨之言今因虧耗希圖諉卸且因其諉卸不理亦經具控有案應請明察並各延律師到堂互辯良久聶襄讞以所供各執因與日領西田君會商之下判候下禮拜五復訊再核 
 
 
 

Page 11

 
 
[借單抵欸之枝節]  
　　蘇鶴山投法公堂控稱前有楊介山借去田單一張向人抵押至今未還求請訊追楊供借單後向沈裕嘉抵押洋三百元於半年後本利清還向索田單沈言轉抵與人俟贖出交還詎延宕至今向催不還求請提沈訊追判楊交保限一月交單並准予將沈另行起訴 
[保人無可卸責]  
　　蔡幼珊投法公堂控稱前有陸雲南至商人處往來由烟紙店主方阿才作保立有保單爲　今被陸欠洋三百四十元無力歸還向方理論袛肯賠洋一百餘元求請訊追方稱作保有之惟登遇廣告取消求察聶讞員以保單確實豈能取消判方交保限七天交洋 
[法租界火警]  
　　昨晚八點時法租界三茅閣橋東首沿洋涇浜民立報館舊址之後面某貨棧中起火延燒左右鄰居三層樓洋房十餘間事後捕頭飭探查明究屬何家起火聽候核辦 
雜評三（訥） 
[警犬]  
　　昨日納捐西人常會司沙夫君倡議於租界警費内加入聘請專員訓練警犬一項以助防務業經多數贊成據外人言警犬之成績德國爲最各國奉德犬爲模範而矜式之足見西人警政之修犬之職務大抵以鼻臭認罪犯及於黑暗處偵查竊盜之蹤跡或輔警吏以追捕犯人其種種助力甚大稱爲功狗而無愧若豢養偵吏巡士而不能捕盜賊盡職守且從而騷擾地方是人而不若狗矣得母自愧耶 
來件 
[上海縣法華鄉前鄉董黃熾呈省行政公署文]  
　　爲董佐違法擅用印文承認洋人越界築路黏呈印稿呈請澈究　竊洋人界外築路歴經本鄉議會公同議决呈請前本縣吳知事轉呈交涉員移請英領禁阻在案前於二年十一月奉吳前知事訓令内稱奉交涉員令稱轉准英領覆稱界外築路該鄉會長業用圖記允許令行查覆等因本會議長一再開議呈請縣知事轉呈交涉員向英領澈底根查至今未據覆到熾亦議員份子事關全體名譽悉心調查近聞本鄉董佐有移文英工部局承認之說因於本年二月九號至鄉公所檢查檔案見有二年一月十一號董佐移英工部局總辦公文印稿一紙卽由胡鄉佐人鳳交熾閱看不勝驚駭伏查董佐爲本鄉代表卽洋人恃强築路理應全力呈請禁阻力保主權顧全領土乃鄉董李鴻　鄉佐胡人鳳卽用印文移英工部局總辦借發給照會之名將本鄉租界以外工部局所築各馬路隱與洋人一律承認之證據方知英領覆稱會長業用圖記允許具有原因按原文所稱解犯巡　中間阻梗此係巡警範圍應由警察廳長主持事亦越爼至於民團從未出巡卽有窒碍亦應呈知事轉呈交涉員照會英領亦無直接之理由且查自治章程董佐施行公事必經議决呈准方可執行此項移文未經通過出自箇人無異私相授受查該董佐等亦將本鄉各地保呈請嚴懲陽博禁阻之名而移文往還隱有通情之實至原文謂愚園路迤西接通白利南路業已標揷俟見復後再行籌商辦法云云尤爲非是近數年來洋人築路迭次呈請交涉一再禁阻苦無效力地保因之　押幾至舌敝唇焦今董佐有籌商辦法之言一若國家人民之土地承認賣去董佐若操有全權者喪權違法深爲地方前途長太息者也惟該董佐素稱老練足智多謀夙所欽佩想此移文必有特别理由密切關係否則何至越警廰之權限棄長官於弁髦甘冒不韙因特抄黏印稿原文呈請上海縣知事澈查未蒙批示爲敢黏呈印文原稿呈請省長先生鑒核迅賜訓令上海觀察使照會英領查明會長蓋用圖記允許究竟何人並請澈究該董佐等承認私通依何法律具何理由予以相當懲罰以儆效尤而保主權謹呈黏呈印文原稿一紙爲移請事案照敝鄉轄境南連徐家滙北至曹家渡一帶有徐家匯路虹橋路億定盤路白利南路愚園路極斯非而路均在租界以外馬路縱橫行人稱便惟與敝公所自治範圍實有窒碍不便之處如解犯人或馬步巡帶械行經馬路均視爲違章現在敝公所民團早經成立又將設立巡警與徐家匯曹家渡聯絡一氣若中間馬路阻梗何能赴各鄉巡邏伏思民團巡警爲保衛租界以外馬路公共治安而設自應變通辦理共維公益懇請給一常照會其解犯馬巡持鎗戎服等人無分晝夜各路經過巡查毫無阻碍或遇捕房馬差各行致敬共敦輯睦而保公安此爲兩方面均有利益起見合行備文移請貴總辦查照施行尅日見復共守範圍再據二十保八北十二圖八九圖地保呈報在愚園路迤西接通白利南路業已標揷容俟見復後再行籌商辦法須至移者右移英工部局總辦中華民國二年正月十一日法華鄉公所 
來函 
[國貨維持會致商會函]  
　　逕啓者前月十五號接到貴會致敝會手札内開請願書稿已經常會提議研究惟列名具呈未能通過須俟三月間全國商會聯合會開議時交付審查後載入議案等語茲貴會聯合會業已開議應請貴會將敝處請願書稿提出交付審查載入議案並將議决情形希賜函示爲荷 
[又致各省商會代表函]  
　　代表諸公台鑒敬啓者此次舉行第一次商會聯合會各省公舉諸君等爲代表賁臨滬瀆赴茲大會誠盛事也想執事向爲各省之碩望又是商界之巨擘𤍠心公益跋涉遠途敝會同人無任欽仰昔武侯所謂集思廣益不啻爲今日諸君發生當茲國際困難商業彫敝諒高瞻遠矚必有一番建議共濟時艱同人等不勝鼓舞企盻之至再同人等目覩商界現形國貨日見衰敗在貿易場中步步不能占先其原因亦舉不勝舉諸君均富於經驗同人等敢效借箸之籌冀蒙箴言之錫以匡不逮所有呈請稅則書稿前承上海商會允乃爲提出付議望請卓裁表示贊成並祈各盡毅力以進行之商界幸甚中華國貨維持總會同人公啓 
[上海地方審判廳函]  
　　三月二十一日報載審判廰開訊暗殺犯一則内有失實之處查本廰審理此案確遵法定秩序公開辯論并於開庭之前一日於揭示場宣示期間其時就席旁聽者亦屬不少並無禁止旁聽之指揮事關法庭秩序未可誤會再本案承審係刑庭長楊樹猷主席廰長亦未參與應請更正以昭核實 
[瞿士良君函]  
　　昨閱貴報見有借端誣告一則内載瞿士良以贖田不遂誣告湯幹臣私藏毛瑟鎗等情有勝詫異查鄙人與湯姓贖田糾葛一節事誠有之然業經起訴庭訊四次雖案未終結國家自有法律保障官長自有公平判斷士良從無借端誣告湯姓爲亂黨之事其爲歹人之揑名妄控歟抑貴館之傳聞失實也爲特專函奉懇登入來函門以昭實在 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[應酬文字之商確] [  覺迷]  
　　書簡人人不可少之酬應品也其體例不可不知否則必致傳爲笑柄今先舉一端已屬頭緒紛繁遑論其他如書簡之末必用某安字様安字之上應用何字則視受書之人而殊如與父母之書通用金安福安或萬福金安實則改用土安較妥（老骨頭入土爲安俾爲子者得享自由無人管束也）與官中人用公安或勛安實則用金安較妥（官僚心目中袛有一金字也）與道學先生用道安實則用淡安較妥（道學先生大多數用長竹煙袋吸淡烟也）與報館記者用輯安實則秀剪安較妥（種種資料多從剪刀上得來也）與文人用文安或吟安實則用頭安鬚安較妥（作詩文時多將頭皮狠搔　髭狠捻也）與醫生用壺安不如用牌安較妥（醫生招牌往往被人　去也）惟與磁器店主則宜用壺安（祝其店中尿壺不　碎也）與妓女宜用道安（祝其膣道安全也）質之高明以爲何如 
[古文三更調] [  厭世童子]  
　　一更一點月東升一十二郎文咦吓吓得而噲賈誼過秦論　衰伯諫納郜鼎陋室銘六國論吓弔古戰場文咦吓吓得噲三槐堂銘 
　　二更二點月初露前赤壁賦咦吓吓得而噲一首别子固諸稽郢行成于吳秋聲賦進學解吓太宗十思疏咦吓吓得噲阿房宮賦 
　　三更三點月漸西桃花源記咦吓吓得而噲魯共公擇言
　忌　齊王納諫親政篇𥬹子碑吓桐葉封弟辨咦吓吓得而噲賣柑者言 
尊聞閣詞選 
[婆羅門令春閨] [  井唐]  
　　芳園花落知多少東風又綠了池塘草夜盡怪杜　啼曉春聲惱春意閙容易青春老楊柳陌頭春早對花神休說如花貌恁春情怕花偷笑心事都付與鈎輈鳥蛾眉慵掃鳳　悉繞庭院深深争奈蜂羅蝶唣 
[風中柳春烟]  
　　隱隱青山　抺淡粧如笑欲雨天螺　雲繞窺人柳眼又望青春到隔林桃李知多少溪撲楊花新綠織晴絲　不須辨　紅兒嬌小錯疑紫玉對紗窗煩惱怎當他燕昏　曉 
[和宦夢蓮贈翠雲眉史韻四首] [  東園]  
　　飛下巫山一段雲冶容靉靉氣　　情如水淡忘年久夢入鄉甜泥夜分何必瑤琴挑卓女未應實瑟怨湘君銷魂只在花深處破曉　聲不耐聞幾經勞燕不　西東今日桃源路又通續命有絲憐弱柳寄生無　　飛　　燈照夢孤舟雨碧玉吹愁一笛風我被吳剛多謫譴怕將消息　蟾宮何　海上遇成連眼底　綠總蓓緣補石祗愁天有　焚香但憐月常圓壓鍼拖指消　畫惜玉心情妒少年好是綠窗人静後花風輕颺　絲烟莫道黃金買笑難凭肩時倚小　干　中粉黛慵還理江上琵琶懶再彈祖席有詩皆帶淚歌樓無酒不成歡年來學織回文錦檢取樽前仔細看 
筆記 
[家變] [  韋士]  
　　生人痛苦至家變而極當其境者進退均罪動默皆非欲怒不可欲忍不能搶地呼天只能痛哭古今來此等事極多也彼篷垛小民不知天經地義猶可曲諒若縉紳家有牆茨事尤可歎而身歷者之痛苦乃較　割爲酷某生　年入泮文才名一時至性天生父卒母寡有姨姪某狡惡百計疉惑烝焉某生跪母前泣諫某生妻賢亦隨跪母怒遍告親友謂子媳逆親友但訕笑不顧姨姪益肆某生夜懹白刃伺之剌中傷其股傷者負痛奔某生母所母憐之爲裹傷命從後門歸自奔廚室取刀割臂出血呼某生至前某生跪而哭其母狂號鄰里奔集母哭謂某生欲殺母隣里傳某生縣令堂訊某生不言哭不止縣令賢知有别情延宕不卽理欲其戚友出而調停而某生母已上控臬司審判時某生仍哭母出臂示傷戚里無敢辯者縣令禠職某生决配伊犂負戈漠野日伍蠻　北風吹沙覊人涙竭塞雁不南章書阻隔恨彼惡梟毁室碎卵家旣殘破辱及先代少婦家居征夫萬里某生興念及此無日不愴然涕泣也數年始遇洪喬爲寄一書又數年始得其妻覆函詞極悱惻世傳誦之守邊十六年得恩赦内移蜀地五月哀猿聲斷巫峽杜鵑啼血喚人歸去境地之苦更倍昔時又十年始回家妻已死老母白髮森森方臥病未幾亦死某生治喪如禮葬之父墓側次日大雷雨新墳自裂骨　四散某生拾而重塟之大哭立姪司祭祀削髮入山以僧終（二） 
自由談話會 
　　天下悉係好諛之人故謟之術易　世間盡是善毁之輩斯　之路難塞 
　　昔之人如陳玉石於市肆瑕瑜不掩今之人如貨古玩於時賈眞僞難知 
　　梁次公云欲富者貧相也欲貴者賤相也急欲富貴者天相也予戲爲之增一語曰恨不富貴者苦相也 
　　蘇門孫徵君鍾元有言曰人生最繋戀者過去最希冀者未來最悠忽者現在此三語眞共和國民藥石也 
　　吳思庵爲御史時巡歷貴州回三司遣人　黃金百兩追至　州思庵不受就題其封上曰蕭蕭行李向東還要過前途最險灘若有賊私并土物任教沉任碧波間今則宦海濁流無此風骨矣中華變專制爲共和譬如改舊戲園爲新舞臺形式上莫不輝煌壯　及觀共粉墨登場依然是一班老子弟也 
　　紅　道上東奔西走南來北往者大都爲個人私利也而猶紛紛然號於衆曰𤍠心公益𤍠心公益作門面通套語抑何可笑 
　　强專制之官府驟化爲共和致共和之政治暗流於專制予曰變　體易變人心難　虚名易圖實效難 
　　地利無　惟人所制吾險　足恃　險不足畏苟得其人函關雖大　泥可苟失其人黃河雖　一　可渡故善股險者擇良將善守險　固民心 
　　　美德也過則爲　吝爲鄙　反傷雅道讓　行也過則爲足恭爲曲謹多出機心 
　　今之言論界謳功頌德如媒妁然說新娘巧誇快婿賢推其心非爲男也非爲女也於已有利焉耳 
　　聞人善則疑之聞人惡則信之此滿腔殺機也斯世斯人所在皆是[  嘯霞]  
　　吾有一言忠告談話會諸君立言宜存忠厚勿過爲刻薄吾有一言忠告儉德會諸君勿徒恃尚儉之名以洋貨價亷而美觀使金錢流入外洋吾更有一言忠告國人宜思所以自立勿棄禮教勿喪廉恥勿爲殘賊犯上作亂滅絶人道無人道先不成其爲　更何以爲國 
[  寄塵]  
　儉德會規則一不押邪二不賭博三不必以酒食結交四不必華服五不輕寒素入會者江蘇邱善生漢口胡玉階舒吉安劉宣波常熟周予殷劍三水李共民無錫蔡浩初溧陽王　琪越州李浮沈安徽詹　之潮陽吳香泉祝夢幻吉州會述之鎭海莊瑩生華亭盛世豪龍川周慕仁楊秀章徐介臣東山沈星階沈偉成沈嚴韻卿女士揚州陳幻農邗江汪　清南通戴朗僊孫　澄孫濛濡女士　程玉僊女士杭州謝子焜 
小說 
[牟尼珠（十一）] [  仁後]  
　　第六章沈奏歷史之追叙皇華舖一名黃花舖枕渠河之要衝爲巴中之巨鎭地當孔道商旅繁盛人烟騰茂水運往還帆檣如織沈氏本舖中望族代有聞人以詩禮世其家顧貲産盈餘而丁口鮮少藕香幼失怙恃旣無叔伯終鮮兄弟由繼母撫育以迄成人繼母督責嚴以故絶無　袴習性沈静而懇　雖才華豐瞻吐屬嫻雅丰姿濯濯不减張緒當年在擲果者心頭眼底謂此玉立亭亭者信羊車中人也而藕香高自位置擇偶頗苛微論庸脂俗粉了無當意即頻年交際場中所遇小家碧玉巨室掌珠不能以　　計往往有暗露春光偷垂青眼者雖落花有意而流水無心是以年將弱冠而純粹潔白之腦筋中初未　含有美人之印像朋輩以爲痴輙加　笑藕香曰逹者呼牛則牛應矧痴非惡德庸何傷抑公等旣目吾爲痴當必以不痴自信矣吾見公等鎭日營營頻年鹿鹿評花閱柳煞費工夫　牲實貴之光陰蓋不知凡幾卽明知名花有主早嫁東風而公等乃大類浪蝶狂蜂醉香戀色尚紛紛作過墻之想考其成績不過博佻撻之頭銜惹閨人之怨　而已曾亦思歐風美雨捲地而來潮流所至天地異色起視吾國上驕下謟羣情偷惰庶政廢弛中日一役之後益復情見勢絀而列强乃乘此時突飛猛進展銳利之目光縱老辣之手段陽合陰開左操右縱方玩吾政府於股掌之上礦山之開採也鐵道之敷設也森林之採伐也商埠之增置也租界之推廣也某省某江立不割讓他人之約也胥根據利益均沾條約上所取得之權利此進一寸彼進一尺紛擾糾葛　有已時而政府諸公方粉飾太平之不睱國家事與吾胡涉者底事遙遙作百年計衡利害權得失期母失外人歡斯可矣以故對於内國凡完全商辦之事業非成例之未符卽章程之弗協吹毛求疵多所留難非逹到官督之目的不肯止而對於外人則公使一言重於九鼎非有第二國以利害衝突從中牽制無論實　上有如何之損失輙　然許　惟恐或後外人知吾政府之易與也益放步進行若稅務　管理若財政之稽查若官吏之任免直接間接一一將越爼而代爲之詠其視耽耽其欲逐逐人爲刀爼而吾爲魚肉蓋岌岌乎有不可終日之勢且近世紀發明滅人　之新法而列强之方針乃一變不恃　力而恃　力不於沙場而於市　蓋形式上之侵占險且難誠不若精神上之吸收安且易也以一私家之銀行而不數十年五印度遂俯首帖耳隷屬於英吉利國旗之下往車已覆來軫方遒瞻望前途不寒而慄而公等乃酣嬉淋漓式歌且舞一若無與吾　也者夫天下興亡匹夫有責楝折榱崩僑將壓焉覆巢之下而求完卵不可得也急起直追舍青年其誰屬不利用此時光預儲學問交換知識爲他日擔當大事地所謂少年不努力老大徒傷悲日月逝矣歲不我與悔將何及且吾曹日日訟言政府之不良而國民乃曾無絲毛之實力足爲政府後盾者是亦以五十步而笑百步也知　人而不知責已寗得謂恕凡此種種痴者且知之公等自信非痴胡獨未曾夢見者朋輩益大　笑僉謂惟太上爲能忘情其次不及情情之所鍾正在吾輩個中滋味惟個中人能領略之不足爲外人道也夫天予君以玉貌復賦君以雋才天之厚汝不可謂不至彼美人兮或以憐才或以惜貌故輸情於君者所見屢矣天下最可寳貴者惟美人之愛情最難購得者亦惟美人之愛情舉世間事事物物無足與之比擬者今美人屢輸情於君而君乃屢却之是才貌固未嘗負君君直負此才貌耳以若所爲誠情場之門外漢尚復不知自反故作危詞謬爲高論以自欺而欺人君殆非人情不可近矣言次衆大鼓掌藕香曰公等母嚣嚣即以情言先王本人情以爲田蓋謂飲食男女人之大欲存焉人非草木寗得無情吾又何嘗自外於情世界獨是情之爲用至爲無定以具體爲觀察固大無不包細無不入無有乎弗具無有乎弗周以抽象爲研究情順則喜情逆則怒情傷則衰情怡則樂情戀則愛情拒則惡情貪則欲卽此七端錯綜變幻牽引反覆交互紛糾已莫可紀極譬如持三棱鏡照耀於日光中人從數方面視之所見各異故此以爲劣者安知彼不以爲優人以爲甘者安知吾不以爲苦人心不同如其面執片面之理論而刻舟求劍膠柱鼓瑟無當也公等醉心墨學自夸博愛竊有未敢贊同者蓋愛博者情不專今日以甲爲可愛遂致其情於甲明日以乙爲可愛則分其情於乙後日設更以丙若丁爲尤可愛又何難盡移其愛甲愛乙之情以愛丙若丁循是以往人旣無往不可愛情亦無時不可移且此以是求而彼以是供無論供與求不能適劑其平卽使偶然得之而此可暫而不可久之愛情固可决其絶無價值也抑公等但知美人之愛情爲最可寳貴最難購得獨不計及愛情之眞僞知有二五而不知有一十一何可笑姑勿論所推爲美人者果否是當此兩字之品題即使彼人當之可無愧色又難保不先有所係屬情界似廣實狹斷不容第三者　人其間吾旣　人其間勢且使彼人對於夙昔所傾注其愛情者陽爲親呢而陰實不　甚且覆雨翻雲旣過别枝而前度蕭郎頓成陌路是吾乃無異盜竊他人之愛情以便私國事敗且戕吾身即事幸而不敗亦損吾品清夜平旦之際試以良知爲之裁判恐亦未能平反也公等盍一反省苟妻女姊妹見侮於狂且或意中所謂美人者夙已互致其愛情方　躇滿志作白頭計乃猝見奪於戀敵縱不致　刃於其腹亦當書空咄咄憤鬰悲歎發爲狂易曾謂他人於此等錐心刻骨之問題乃能淡如漠如對懹奪者而加以曲恕寗有是理比年以來謬承顧盻巧示殷勤者所遭非一誠如公等言吾所以佯爲不解初未敢輕易相承接者良以此故士各有志不可强也朋輩相視無以難（二） 
 
 
 

Page 15

 
 
   
 
 

Page 16

 
 
   
 
 

Page 17

 
 
申報第五張 
專件 
[江蘇省教育行政報告書]  
　　總說 
江蘇夙負文明先進之虚譽自廢科舉立學校以地處江海之會點當外力内漸之衝耳目之剌深風氣之染速各省談新教育者或於江蘇乎是覘焉雖然披閱前清學部光緒三十四年教充統計册學校及其他教育機關直隷九千五百九十六江寗江蘇併計僅得其四之一而弱學生四川二十七萬七千一百二十江寗江蘇併計亦僅得其四之一而弱則其不競也可想民國肇建江蘇當戰事之中心以　省而駐師團至十八九凡百　然直接間接之影　蒙被於教育界加以地方　告災　久乏進行之力社曾一時風尚不無傾向之偏此一年有半中渙者萃之亂者整之　者正之恭者振之固省教育行政機關所有事也今將述此一年有半間教育行政之狀况有宜先述者則凡百設施一依其所預定之主旨而此主旨可釐而爲四焉一曰明系統前清末造城鎭鄉竸設高等小學焉縣竸設師範中學焉進而問省教育費之用途上至高等學校下乃至初等小學焉民國成立江蘇抱定中等教育爲省所直接擔荷之責任而於高等專門教育苟力所勝也稍稍舉辦之以應地方之急需補中央規畫所未及其不逮者雖設立有年無寗姑置之俾併力以營師範中學及中等農工商教育其對於縣市鄉首爲分畫教育欵産之所屬若者歸市鄉若者歸縣使民不争然後定設置初等小學爲市鄉專責而以設置高等小學責縣焉有屬入中等以上教育範圍者一處以嚴格之限制俾其志定而不紛力聚而不殺至元年九月教育部學校系統表小學校令中學校令師範教育令類布十月專門學校令頒布而根據益固二曰謀統一江蘇舊設寗蘇兩提學司是省教育行政機關有二矣民國肇建政論紛紜一方謀軍民之分一方又謀寗蘇之合其他民政或以地方秩序之未　故障之未除全省不獲遽定於一而教育則自始即以統一之眼光爲完全之計畫若師範若中學若農工商業其校數其地點有所規定咸本斯恉又以江淮南　人民生活程度知識程度互有不齊凡行政上有所設施　此則彼有舉鼎絶脰之憂顧彼則此又失其努力進行之會於是施一政行一令不得不用雙方兼顧之精神予以量力推行之餘地此其　意也然而徐海之間加之以盜賊因之以銡僅猶有望塵勿及者故知統一之難也二曰整風紀政體旣更一般學子誤會共和兩字其氣　然至不可抑當光復之初省機關收受公文有以在學生徒而干涉學校組織學科支配與畢業期限者有開會公舉校長者甚有聯名干涉地方政務者幾難枚舉而其不服筦理罷課要挾等事此一　有半間屢見不一見省行政機關一方爲　切之誥戒一方爲　格之禁制苟或弁髦規章絶不絲毫假借尤可詫者莫如日本　學生私費生争改公費公費生争加費額彼攻此訐一倡百和共間儘有束身自好者而一班恣唯叫嚣已成不可掩之事實甚至暴行脅迫經理　毁壞事務所文件器物秩序蕩然事後追思乃有自謂一時意氣所乘隨逐波流而不覺者省行政機關旣立　種規程以爲之範於其求也一出以鄭重之熊度　整之手續於其閱也一處以嚴格之禁制仍佐以諄切之誥戒冀其自悟此則一年有半間始終以之者也　曰通精神當政體故革之初各縣行政機關佐治職員大抵　著爲多鋻於清季政治之　敗莫不銳意變革奪欲自效所患　彼此各自爲政則治絲益棼施行不得其方則　　　適省行政機關一以扶　指導爲主不屑屑於功過之核記惟恃精神上之聯絡董率示之方鍼而去其障故亦以各項法令未備固尚無所據以施懲勸定　陟也元年九月開省教育行政會議先期徵取意見集各縣學務課長縣視學省立各學校校長省視學於一堂依據各地方教育狀况研究行政適宜之方法關正式會六日談話會二次議决十二案采定公布著爲通令者六案同時徵取各縣教育行政成續品若規章書册　表之類陳列比較而省與縣行政機關精神通矣縣仿之以組　縣教育行政會議自元年十月迄二年四月見省牘者二十三縣而縣與市鄉精神亦少通矣輙　一令頒行其收效之遲與速偏與普在省教育行政會議未開以前與旣開以後較迥乎有别在縣教育行政會議未開之縣與旣開之縣較又迥乎有别蓋其列席者卽其執行者討論確則理想較衷於事實上下親則奉行相見以至　殆人情也凡所設施悉依上恉顧此一年有半間設施之事項一一按之預計正恐不及十五耳請分述之師範教育民國元年省教育費師範教育占其總額二之一二年占其三之一省視師範教育不可謂不重力不可謂不盡矣然預計設省立師範學校八私立代用師範一女子師範三凡十有二校今祗成十校耳預計級數名額增至校各十級學生逹四百名而止十校當得學級百學生四千今據二年七月之調查僅得學級三十三學生一千四百二十九耳學校宜有相當之設備校地校舍校具遂漸擴充改良圖書儀器　本逐漸購備元年一月至二年六月兩届預算列師範教育臨時費四十萬今稽决算不足十萬耳而已非其他教育所得望項背若夫師範講習所以濟一時之急元年十一月訂立甲乙種規程行縣舉辦就省牘可稽者得縣市鄉立四十八所講習生一千八百人雖不無小補而講習生與其教職員是否盡合資格未可知也（未完） 
[鑛業條例（續）]  
　第四十八條　業權被取消或自行廢業後其　業權者自行處分其鏞業時准用前條第四欵及第五欵及第六欸之規定第四十九條呈請探　或採　時如須派員實地查勘其所需之費用應由呈請人負擔第五十條鄰接範業權者及其他利害關係人遇有事故時得呈請　務監督署長派員查勘但須負擔其費用第四章用地第五十一條本法所謂關係人指對於使用之土地有權利者而言第五十二條本法所謂　金指地價租金及對於地主曁關係人尋常實受之損　賠償金而言第五十三條鑛業呈請人及鑛業權者於必要時得於他人土地内爲測量或檢查等事但須經鑛務監督署長許可得前項之許可實行於他人之土地時應先通知地主或土地占有人第五十四條因測量檢查等事必須除去障碍物者須經鑛務監督署長許可得前項之許可後欲除去障碍物時應先通知地主或土地占有人第五十五條鑛業權者爲防鑛業上緊急之危險得入他人之土地或使用之但應卽行呈報鑛務監督署長並同時通知地主或土地占有人第五十六條因前三條之事項地主及關係人如受損失鑛業權者應給予相當之賠償金第五十七條鑛業權者因左之目的得使用他人之土地一　孔及開坑二堆積鑛物土石爆發　木料薪炭　　及灰燼等三建設選鑛場及製煉厰四設置大小鐵道運路運河水管汽營　渠池井索道及電　等五施設其他鑛業上必要之各種工事及工作物第五十八條依前條之規定使用他人之土地須經鑛務監督署長許可並應將於該地施工之計畫繪具　說呈由　務監督署長審定鑛務監督署長爲前項之許可後應即公告或通知地主或關係人經前項之公告或通知後鑛業權者因前欲取得關於土地之權利須與地主及關係人協商定之二項之規定如土地爲官有時得請求該管官署之許可第五十九條因使用他人之土地鑛業權者應給地主及關係人以相當之償金第六十條土地須使用三年以上或因使用而變其性質時鑛業權者行與地主協商或由地主請求照土地市價給予一次償金但當鑛業廢止或使用完竣時仍應將土地交還原地主第六十一條因使用土地之一部致其餘土地之價值低减或有他項之損失時鑛業權者應給地主及關係人以相當之償金但其餘土地如失從前之效用時准用前條之規定第六十二條於使用之土地須增築或修改其道路溝渠　栅及其他工作物等鑛業權者應給地主以相當之償金但已依第六十條之規定處分者不在此限第六十三條經第五十八條公告或通知後地主及關係人如欲變更其土地之形質或工作之新築改築或大修繕及增加物件時須經鑛務監督署長許可如未經許可卽不得請求其所費之償金第六十四條經第五十八條公告或通知後其鑛築有廢止或變更之事鑛業權者對於地主或關係人之損失應給以相當之償金第六十五條地主及關係人對於償金得要求鑛業權者提出相當之擔保第六十六條使用之土地已經協定裁决决定或評决之權定後償金或擔保尚未確定時鑛業權者得提存償金或取具擔保使用其土地第六十七條鑛業權者如不交償金或不具擔保地主及關係人得拒絶其土地之使用第六十八條土地之所有權在使用期　應歸鑛業權者其他權利亦暫時停止但不妨害使用者不在此限第六十九條土地之使用完竣鑛業權者應回復其土地之原狀交還原主如因不能回復原狀致有損失時應給與償金但依第六十條之規定處分者不在此限第七十條關於土地使用之規定於使用水之權利准用之　　第五章鑛工第七十一條從事於鑛業之勞　者　鑛工第七十二條鑛業權者所定之鑛工服務規則應呈由該管鑛務監督署長核准方生效力第七十三條鑛業權者應備置鑛工各簿於鑛業事務所其程式以農商部部令定之第七十四條鑛工工價應於每月按預定日期以通用貨幣一次或分二次發給第七十五條鑛業權者對於解　之鑛工因其請求應給與證書載明　　期間服務種類技能工價及解　之事由等項第七十六條鑛工如因工作負傷致權疾病或死亡時鑛業權者應給與醫藥撫恤等費第七十七條鑛工之年齡及工作時間並婦女幼童工作之種類等事農商總長得限制之　　第六章鑛稅第七十八條鑛稅之種類如左一鑛區稅二鑛産稅第七十九條鑛區稅之稅額如左一如鑛區爲採鑛第六條第一類鑛質按年每畝納銀元三角其砂鉑砂金砂錫砂鐵之在河底者按年每長十文納銀元三角第六條第二類鑛質按年每畝納銀元一角五分二如鑛區爲探鑛前項之稅額均以五分計算第八十條前條鑛區稅爲地面租稅以外之稅（未完） 
 
 
 

Page 18

 
 
[婦人艱於生育經受服孕極速伯道之憂早爲購服此乃婦科調經種子第一良藥幸勿輕視]  
婦科　　等古今良方調經種子最爲　　唯寳容易生育上海鍊雲葯房啓 
易云孤隂不生獨陽不長陰陽旣和决無不能生育之理如其不能生育者勢必有疾婦人之病大半天癸失調閉經腹痛赤白帶流子宫寒冷居多方書以盈爲熱以虚爲寒恐非盡善蓋婦人性情多氣而易鬱經水易虧而難盈投以香燥之劑欲煖子宫不知香燥反耗精血以助鬱火鬱甚則氣塞火旺則血滯往往行經反常天癸倒旋子宫受虧白帶淋漓盜汗潮熱久至氣血兩虧面黄肌瘦甚至崩漏腰酸四肢乏力此皆衝任有損若不速治命且攸關安能生育本藥房誠心濟世精究至效至妥奇靈藥方名曰婦科一索必妊丹功能調和衝任之血平定肝鬱之氣去瘀生新開胃健脾調經止帶煖宫固本大凡婦女一切之症連服一二料立能應效雖至中年經斷血枯服後亦能月信來潮從未生育堅服一月包得一度成孕綿綿嗣續指日可待屢試屢驗百發百中咸知神效非常永無滑胎暗産之患唯惟婦科中第一良藥也每料一斤八元起碼二元另有參茸海狗腎壯陽種子寒谷春生丹專治男子陽痿精衰色慾過度虚損勢傷等症一服此丸奇功立見雖白髮老翁虚弱之體保可返老還童眞有扶陽種子之靈丹雙料每兩二元單料减半又製參茸海狗腎扶陽種子春生酒大瓶四元小瓶二元功與丸同上海三馬路小花園對面鼎豐里口鍊雲大藥房謹啓 
[買得此機誠為獲利無窮之捷徑　能增君之進欵者其唯此機乎]  
用此機較之用縫衣機獲利尤易如用此機有未明瞭者可至本公司 
隨時敎授織法不取分文 
凡紳商學界男女諸君皆可爲之且紡織爲居家有益之勤務勤則不匱諸君亦欲勤而至富乎有志者事竟成外埠可惠函來購取妙在不用學習另有說明書披閱便能了悟賜敎者請移玉至上海廣東路十九號門牌第二號 
按照本公司此一年以來核準之帳計算所收到織户之襪較之往年加增三十萬雙之多均照章發給工資現本公司此項襪之銷塲甚廣祗須有購機代織之户雖倍其數本公司收得仍有銷路諸君亦願爲本公司工作而分享此項利益乎 
[家人婦子實惠均占]  
英商捷足製襪公司經理先生惠鑒逕啓者鄙人智愚學淺前淸時代以官爲家光復以來謀生乏術屢閱報章藉知貴公司製襪章程頗稱完善特於四月來滬在貴公司購得第七百六十九號製襪機一部將製成之襪按期送騐隨得工資度日足見貴公司所載章程毫無欺飾最可感者鄙人於九月間突遭火刦貴公司尤能預借工資濟我燃急以致數口之家賴以度活因思無以圖報用將身受情形登諸報章以表尊惠藉鳴謝忱順頌日祺紹興東臯鎭張小樓謹啓新歷十二月三日上 
[窮困無舒請来問我]  
英商捷足製襪公司諸位先生大鑒敬啓者去歲夏間購得貴公司三百八十四號織襪機器五架每日每架可出襪子二打家中諸人皆得有永往工作并獲有莫大之利益况觀世界上無此工作易而獲利廣之事業且貴公司諸執事對工作諸人甚見歡迎辦事照章收襪等情毫無留難鄙人感佩良深特佈數行登諸報章以表謝忱諸君若有疑慮之處祈駕臨滬寗火車站邊北浙江路華安坊第三弄第二家協字壹百零九號内參觀始知鄙人言之不誣也三百八十四號楊少卿林雲圖謹啓 
[請看湖北李女士之言]  
英商捷足製襪公司惠覽啓者自今年春三月購得貴公司九百四十八號製襪機一副後日夜勤織送襪於貴公司檢收又蒙慨然按數發給工資并無留難等事致使芳月增進款多至五十餘元於是家豐食足賴此機之力也兹於飽煖之暇思致此之源特誌感言以歌貴公司之德順候 
時安天津河東小關治安里李春芳上 
請將此劵裁下郵寄上海廣東路十九號英商捷足製襪公司當有詳載公司貢獻與諸君種種利益之章程一紙寄呈不取郵資即日將此券裁下寄來切勿延誤遲恐不及索取此項章程者請將姓名地址詳細開明爲要（甲） 
[上洋石路同泰土棧聲明]  
只此一家並無分出 
本號自開設以來專運大小洋土枯老陳莊批發零剪照市格外放盤今見盆湯弄相近亦有同泰牌樣殊屬有意取巧未免以低貨欺人關係非淺嗣後各界諸君光顧或函託購必須認明四馬路北首石路中市同芳里内朝南石庫門每包土内添加萬卷書式綠字仿單爲証故特登報聲明購者請祈注意爲禱本棧主謹白 
[最新磨麵粉機器價廉易舉商戰利器]  
此機乃英國名廠改良新式製造簡便靈捷無出其右形式雖小其結構完全可與大機器並駕齊驅亦用　　大小共有四種每部每小時可出潔白麵粉五十磅起至一百五十磅米粟大麥均可入磨所出之粉質甚優美與土法用牛馬力石磨之粉有天壤之别此機可用人力運動或電汽馬達煤汽煤油水汀引擎均可需費省儉價廉易舉機器隨地均可安置毋需專建房屋于内地麵坊農家極爲合用運用之法粗工即能領會機身堅固耐久風行各國無不讚美本行自運華以來蒙各處内地實業家紛紛來行購辦日不暇給均稱爲簡便靈捷無出其右有志實業　諸君請注意　賜顧是幸　上海福州路二十號英商茂成洋行謹啓 
[茂成洋行始創最新式榨油機器]  
本廠創始於英境呼爾地方己有一百三十餘年專製大小各種新式榨油機器價目每部自七百兩起至數十萬兩均可配置每點鐘可榨油半担至百担隨機大小而定現因中國各省油廠油坊林立所用之機均係舊式出貨遲少費時勞力亟宜改良惟本廠所製之機有五大特色○一出油加多○二餅身堅細不致霉變○三機器靈便不佔地方○四省用人工○五可用蒸氣煤氣電力手摇牛攆均能運動現有各油廠用本廠之機每年可榨四百餘萬担况各國行銷之油日增日盛非改用新機難獲大利倘各國寳廠欲定上列各項機器請駕臨或通函敝行有工程師隨時可開帳詳細指示卽知所製之優勝也因本行乃自出新法全球無比行銷印度埃及南美等國皆蒙讚美今特設分行於上海福州路念號并承定大小五金雜貨軍械戰艦挖泥起重造水泥紡織麵粉開礦火車電燈各種機器倘蒙賜顧定當竭誠報命以副雅愛特此佈聞 
上海福州路念號茂成洋行謹啟 
[寳大園股單並非遺失聲明]  
陳君雍叔寳大園股單前於宣統三年抵在本園立有親筆抵據雍叔故後伊家找尋無着曾將遺失登報本園閱報後因將抵據並園股單檢交陳君鳴伯閱看並說明前此登報應卽取銷作爲無效外合再登報聲明徐松盛園啓 
[退股聲明]  
立絕賣股票人趙煃棠愿將廣生油廠股單利通名下第二百四十七號至二百五十號止股票四股計元四百兩正爲因正用今絕賣過戸與曹姓名下管理票上銀兩已如數收訖自賣之後任憑收息生資如有他項交涉均歸趙煃棠自理與受主人無涉特此登報聲明趙煃棠啓 
[京都天寳齋　嫩面玉容散]  
此散專治男女面上黑氣油膩烟色酒刺雀斑暗晦等患每晨搽擦自然嬌嫩滋潤清秀眞嫩顔妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
[寰球無二之常備神藥起死回生仁丹]  
日本大阪虔修老舖森下博大藥房 
耑治 
時行癘疫中暑傷寒水土不服頭痛目眩卒中昏倒腹痛吐瀉食積不消痞塊溜飮酒醉船暈精神鬱結 
活用時 
癘疫行流胸腹疼痛酒食過度行旅溜躂搭乘船車熱閙擁擠觀劇听唱喝酒吃烟等時須宜時仁丹爲要 
仁丹價目 
試服包日金五錢小包仝金拾錢中包仝廿五錢添呈洋銀小藥盒 
大包仝五拾錢添呈裝鏡藥盒 
各藥房洋廣舖均行代售賜顧就近購取爲荷 
敬告衆位請勿懈攝生　方值氣候之變化於人體影響最大此時起居飲食必宜加意愼重否則疫乘隙而入以致有意外之虞如服仁丹必能防邪疫以健身體矣 
苟有意衛身必須速服仁丹 
上海河南路老巡捕房北首東亞公司書藥局 
[收買股票]  
蘇浙湖南湖北川粤漢各路股票漢冶萍招商寗紹公司保險行絲紗廠銀行股票存單公債票等均可交易請至英大馬路望平街口德馨里源盛號接洽 
[遺失派司]  
今有可把船進口洋紙十三件派司ＷＣ　一紙業巳遺失巳向海關掛失如有人拾得者作爲廢紙此佈同孚洋行 
[出賣機器車]  
兹因洋人將欲回國今有頭等一千九百十三年新式花旗機器車一輛自來開關勿用人摇電燈並一切另件俱全如欲購者祈請來函本館轉交十三號可也 
[新屋召租]  
英界新馬立師長浜路陸家觀音堂隔壁弄内有新造三上三下前後廂房石庫門一宅自來水俱全合意者請向該處領看可也 
[遺失派司]  
三月九號太古SOOLOON船進口　4945240577洋布三十五件SBR804752807796西緞念六件該派司遺失巳向關申明作廢另補此白義源洋行啓 
[收買股票]  
浙路股蘇路股粤路股廣東自來水股通商銀行股均要代客賣買各種股票美界天潼路仁智里同發朱倫記啓 
[仁大股票行白]  
本行專收蘇路浙路股票及代客買賣各種華洋股票倘蒙光顧請惠臨四馬路靑蓮閣斜對過蘇台旅館内可也 
[新屋出租]  
啓者馬立師重慶路有新造時式三間兩廂兩間一廂又廣式房子數宅房屋寛暢空氣淸透自來水晒台一應俱全租金從廉如合意者請至江西路念二號本行詢問可也英商老公茂洋行白 
 
