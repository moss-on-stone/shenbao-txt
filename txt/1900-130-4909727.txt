# 1900 - 130 - 4909727

 

Page 1

 
 
[聲明撞騙[  申報館主人啓] ]  
　　本館近聞有李紫丞者自稱總理各日報致信杭州官塲招搖撞騙但本館從無李姓之人且亦槪不與各處官塲交　恐其有冒名本館之處用敢聲明於此寄語各省衙署局所切勿爲其所惑至别家報館有無李紫丞其人則非本館之所知也此啓 
[勸募印度振捐[  申報館協振所啓] ]  
　　印度自前歲突遘奇災遍野哀鴻死亡相繼迄今沈災未澹嗷嗷待哺者計有五兆人之多先由英大律師担文君致函本館請爲設法募捐而英總領事霍畢蘭君又復繕寫華文馳函告急兹將原函刊於本報後幅竊思救災恤鄰古人所重自昔秦輸晉粟越饋吳糧簡册流傳稱爲盛事况曩歲中國晉豫洊饑外洋樂善之士曾捐助巨金全活甚衆今印度亦遘奇荒揆之理尚往來之情自應代爲籌募四方好義君子想能不分畛域慨解囊金俾本館協振所得不負英總領事殷殷委託之心而印度災民亦得受仁粟義漿之賜引領延盼九叩以求倘荷慨捐請卽交本館協振所掣取收條隨時彚解並當叧錄淸單以淸眉目虔叩仁施諸維德鑒 
[論西人釀命事]  
有客問於執筆人日泰西各國亦有所謂刑律乎執筆人日明西律雖與華律不同然或監禁或罰作苦工或繯首至營中犯軍律更有用槍擊斃者蓋必按罪之輕重以定法之寛嚴用能使上下肅然人皆納於軌物之中而不敢横行無忌夫人之賦性馴良兇暴不能强之使齊馴良者自不致蹈刑章兇暴者每不免恣其殘虐故國家行政有賞必有刑中西風俗雖殊情理則一子何疑西國之無刑律乎客日西國之有刑律僕固聞命矣特不知亦如中國之以人命爲重乎日人命奚得而不重西人外雖剛直内實慈祥雖鳥獸之微猶且宰之必以其法不肯任意傷殘試觀本埠救生會中人關心物命曲示矜全無所不至况人爲萬物之靈而謂反不體天地好生之心視之若土芥乎客日若日則本月初一日本邑美租界元芳路碼頭所泊某國藍烟囱之輪船上某西人將百老匯路　豐皮箱店學徒周阿福推墮浦中致釀命案子將謂之何哉夫當日周阿福承師命送貸至船向索酬儀原自不合然給之固可西人苟不給也亦不妨揮之使去彼周阿福自當知難而退亦何至再與紏纏乃西人逞一朝之忿遽將周阿福推墮浦中試問有何不解之仇而必欲置之死地耶將謂偶爾一推原不過促之使行非必逼令淹斃然何以當時並不設法援救一若行所無事任其載浮載沈耶故周阿福之推入浦中猶可爲西人曲解日無心之失也墮浦而不援何其忍也迨與周偕往之阿隆回告店主投報捕房捕頭遣三十六號西包探協同華包探張阿五往查此中情形不知如何回覆旣而屍交周掌生具控英美租界會審公廨叩乞伸寃讞員翁笠漁直刺詰知屍尚未獲責令皮箱店主惠鶴峯帮同打撈至十三日始由南市救生局撈獲周掌生遂復投廨禀知直刺諭令靜候函請署理上海縣戴子邁明府詣騐而兇手之應否照會緝拿中西包探之所查何若皆不暇顧問此事情節雖或疑有不實不盡之處然周阿福之死則固由於西人之推雖百喙亦無從諉卸假使我華人尤而效之以西人所爲還而施諸西人彼西人其能默爾而息乎不惟不肯默爾而息且必責令撫卹抵償易地以觀彼西人之命何其重而華人之命何其輕然西人輕視華人肆行欺侮西官曲爲庇護猶之可也乃華官亦遂輕視華人一任西人之欺侮而不之恤嗚呼天下不平之事孰有過於此者哉執筆人日吾子之言激於一時之義憤固亦未可厚非顧子獨不思美界捕頭之派包探往查何爲乎如查知某西人果有此事包探必不曲爲諱飾捕頭亦必不肯稍事含容且直刺以案關人命須移請縣主戴明府詣騐自日題中應有之義何嘗輕縱某西人特刻下此船或已遠行未能遽爾查獲則不得不俟諸異日所苦者某西人旣不知籍隷何國又不知是何姓名無從追究且恐其狡展不承或避匿不至是則華官所無可如何者耳試觀日前西包探越界至周太僕廟及江南製造局搜物拘人蘇松太兵備道余晉珊觀察杜漸防微且飭翁直刺戴明府一再稽查務必照會領袖領事澈底查究况此案民命所關而謂觀察有不飭向西官詰難以伸死者之寃者乎謂予不信請拭目俟之 
[諭旨恭錄]  
　　四月十三日奉旨詹事府右中允員缺著寳熙補授分發直隸道王國楨四川劉能繼浙江道左孝同湖北道任子齡四川道陳昌曇直隷知府陶式鋆王瓘江蘇知府崔鼎四川知府高增爵廣西知府英凱江蘇知府桂殿華奉天同知文芳南河同知胡椿年湖北同知温聨桂山西直隸州知州周紹鑾雲南直隸州知州余良兩浙鹽運副湯仰舒江蘇通判宋光廷東河通判邵令疇崔銘德吳繼高山西通判孫多煌浙江通判費善機江西通判周國琛楊錩焌廣東通判忠堃兩淮鹽運判王桂芬江蘇知縣羅治霖陳周愼李澍生山西知縣張秉彝河南知縣秦景瑞温紹梁雲南知縣陳心燕貴州知縣路道南直隸知縣高承樞江蘇知縣左杕周陳應綬周慶賢山西知縣劉彤光焦岐甘肅知縣雷光甸浙江知縣鄧嘉禾林師尚江西知縣陶壎湖北知縣蔣壽祖四川知縣蔡德耀　光榮范錫　雲南知縣劉乾江蘇布庫大使沈葆源俱照例發往擬補吏部孝功司郎中榮肇内閣中書黃懋楨俱准其補授俸滿雲南鹽法道普津著回任服滿前直隷寗晉縣知縣梁宗灝著免其坐補原缺卓異俸滿在任候補直隷州江蘇銅山縣知縣陶在銘著回任准其卓異加一级仍註册候升東陵工部員外郎員缺著廣祿補授昭西陵禮部員外郎員缺著桂山補授泰東陵禮部員外郎員缺著廣潤補授昌陵工部員外郎員缺著元麟補授户部漢軍堂主事員缺著才保補授國子監監丞員缺著錦山補授擬補盛京刑部筆帖式聨瑞福陵總管衙門筆帖式益善俱准其補授欽此同日軍機大臣面奉諭旨本日引見之江蘇補用道程儀洛著於十四日預備召見欽此 
[本館接奉電音]  
　　昨日午前十下鐘時京師飛電傳來旨一道上諭二道敬謹譯登○四月十七日奉旨文海奏札什倫布札薩克喇圖員缺擬定正陪請簡等詰依照文海等奏曲札桑布所遺札什倫布札薩克喇圖之缺著擬正之四等綏綳總堪布洛桑曲批補授欽此同日奉上諭巡視北城御史成昌等奏遵保拿獲鄰境盜犯出力之司坊紳董請旨獎勵開單呈覧並將吏目查鴻　保案遵駁更正各摺片著吏部議奏單片併發欽此同日奉　　上諭巡視北城御史成昌等奏拿獲鄰境搶劫盜犯出力之司坊紳董請旨獎勵開單呈覧一摺著吏部議奏單併發欽此 
 
 

Page 2

 
 
[俄人妬日]  
　　香港循環日報譯登俄羅斯國那和廉也日報云俄廷任日本將韓國經營佈置蒂固根深實非我俄之益前曾論及韓國 
多開商埠祇有益於英日二國蓋英員司理財政得亨關税之利日本則乘機深入村落皆爲日商所占今果談言微中韓國版圖墍日漸被人侵削而日人之携貲而至者猶絡繹於途目下旅韓日人雖祗六萬名左右然將來商埠再開當必增至十萬近日日本在韓國設立學堂聚三韓子第教習日文且屢向政府索取開礦利權其志豈在小哉 
[勘查礦產]  
　　香港循環日報云今春德國礦師少亞氏領有華官護照赴山東直隸兩省查騐有無可開之礦已於上月自登州起程往招遠等處矣 
[華屋山邱]  
　　坎拿大火災前已詳登於報兹者香港循環日報云坎拿大在北阿美利加洲乃英國屬地其都城名惡打瓦内駐總督一員耶穌教總教主及天主大主教各一人督署房屋壯麗異常城中堪首屈一指當建造時費至英金一百萬磅天主教堂所建鐘　高至二十丈此外復有女教堂數處天主教所設學堂一所醫院一所耶穌教所設醫院一所女書院一所海關一所國家書院一所博物院一所各商中咸推木業爲巨　餘如製造機器廠自來火廠麫粉廠幾至星羅棋布居民約三萬人信羅馬教及耶穌教者各半一旦吳回肆虐一炬成灰過其地者能無生華屋山邱之慨乎 
　　　恭迎恩詔○杭州訪事人云本年恭逢皇上三旬萬壽特頒恩詔加惠黎元本月十四日浙省奉到恩綸先由仁和錢塘兩縣主飭辦差人等在武林門高搭蘆棚懸燈結綵是日辰刻巡撫劉景韓中丞率同文武百僚敬謹迎接并派候補同知陳司馬鼎候補通判徐别馬恭立爲捧詔官旣到卽更換朝服趨詣香案前行三跪力叩首禮隨用黃亭鼓吹迎請入城至撫署大堂宣讀中丞以次跪聆畢卽命書吏謄黃頒行各屬 
[監司新政]  
　　杭州訪事友人云新任浙江按察使榮伯衡廉訪蒞任後以省城五方雜處良莠不齊現復開埠通商難保無匪徒混跡因思烟館中人　不一最易藏垢納污特飭各叚保甲分巡逐一淸查不准容留匪類并將各烟館主夥姓名年貎造册呈送以便時抽查又訪聞省中向有私設臺基引誘年輕子弟及良家婦女入其彀中藉以漁利者前經兼署臬司世都轉嚴加查禁此風稍息誠恐若輩故智復萌用特重申厲禁札飭仁錢兩縣及保甲局隨時訪拿并出示曉諭俾各知所戒懼 
[汛弁記過]  
　　粤東劉問芻觀察被人槍擊一事前已記諸報章兹香港循環日報云觀察胸際微傷業經醫愈大憲以兇手如此恣橫若不嚴拿懲辦不足以肅法紀而儆效尤爰卽札飭西關汛羅千戎懸賞千金限期弋獲無奈鴻飛天外蹤影杳然今限期已逾大憲以千戎責無旁貸飭記大過一次展限跴緝如仍前延玩卽撤叅似此官書火急想身任緝捕者自必訪察綦嚴斷不視若泛常徒以具文塞責也 
[舟人却盜]  
　　厦門訪事友人云某日傍晚時古浪嶼左近龍頭碼頭忽來盜船兩艘甫寄碇卽爲杉板船户某甲所見號召同儕向之盤詰盜匪見衆寡不敵且機　已破立卽飛棹而逃説者謂邇來盜匪飄忽大抵皆窟宅於烟波浩淼之中倘各處舟人皆能如甲之不避勞怨協力緝查又何至横行無忌劫掠頻仍也哉 
[訟棍宜知]  
　　寗波訪事人云訟師賭棍爲害閭閻曾經府尊高嶼卿太守出示禁止兹又大張示諭日甯波府正堂高爲曉示事照得本府前經訪悉訟師賭棍多名不忍不教而誅出示曉諭攺過暫緩飭拿在案今本府又訪有著名訟師及扛帮敲詐遇事生風之賭棍多人合再開列曉示如能從此畏法立攺前非叧圖生計本府不爲已甚仍許自新倘敢怙惡不悛則該犯之住　蹤　業已訪之甚悉必當按單緝獲到府盡法懲辦决不稍爲寛貸其各懔遵毋違特示計開訟師廖香山水月帆袁安卿黃世耀小訟師扛帮敲詐遇事生風陳兆蘭張酉生管愛生引誘少年子弟尼菴娼賭張小洪賭棍余阿明周大元卽大阿元胡阿品柴意心慣賭馬雀洪來甫張登三卽鏡甫邱維新秦杏生南鄉賭棍董　甫呂阿震胡益美蔡定海馬皮陳增福董阿加蓀如亨惡棍陳局叚錢本初張三東金林史阿桃姜黃山嘉生竺阿香呂粉糰姜黃山老舌蟲阿春陳阿章舒春發姜山柴爿 
[漢口夕陽]  
　　漢口訪事人云有張盛及羅明者俱武昌縣署著名蠧役也魚肉鄉民無惡不作府尊余堯衢太守早有所聞特於本月某日發交江夏縣禁押一面出示招告以便按律嚴懲○漢口英租界江岸被水衝刷多所損傷工部局董某君見之飭匠興工修葺邇者萬鍤齊興聲喧邪許想不日卽可告竣矣○湖北一省統計釐卡共有七十三處近經裁撤尚存六十八九處去歲上下十府俱報豐收故各處釐金皆有起色除正額外贏餘不少在涓滴歸公者固不乏其人而私肥囊槖者亦復常有之事現上憲洞燭其弊委員嚴密稽查從此可冀弊絶風淸收釐愈旺矣○夏口廳陳少石司馬聞有調補荆門直隸州之信所遺夏口廳缺由江夏縣陳介菴明府署　官塲述傳若此尚未見有明文也○本月初六日之晚有一貸船在漢江衝波破浪而來舵工見有小划船二艘尾隨其後内皆　衣窄袖狀貎猙　人之知爲有異大聲疾呼砲艇中人聞之飛棹而來將划船扣住搜出火藥軍械等物爰將舟中人一併送官訊辦○日前漢陽府施鶴笙太守親往宗關釐卡查勘一切並因新堤屢有紅燈會匪騒擾情事繞道而往與紳董籌商創設團勇事宜○湘漢自通行小輪船商買往來不免有夾帶私貸等弊上憲委員遂專設一局征取釐金稽查偷漏○本月初旬某日爲鄂省秋審之期督撫二憲以次查點各犯按名給賞錢物並詳勘有無寃抑情事所有上數府要犯則以道路迢遙飭歸各道憲舉行循向例也 
[潯陽韻]  
　　九江訪事人云自九江至漢口之電線間有損壞者本月初六日局員盛景屏中翰督帶工人前往修理○彭澤縣境彭郎磯向有防營駐紥某日營中郭姓勇竊得火藥數斤售與義勝蘭花爆店事爲營官申叅戎查悉立命插耳箭遊街示衆花爆店主送縣重責數百板并罰錢五十千撥充善舉 
[金焦延夏]  
　　鎭江訪事人云口機器橋東西兩堍木料歴年已久𡮦爛者多春初道憲長久山觀察慨捐廉俸委船塢委員周良臣别駕督匠興修現已工竣本月十二日觀察親往騐收○去年有王大元者娶某氏女爲室貎頗妖嬈而性極乖戾不特與夫不睦併視姑若宼仇本月某日不知何故竟執姑而抶之姑受偒後奔投丹徒縣署控陳縣主莫嶼香明府飭差　氏發交官媒看管聽候訊究嚴懲○七濠口某姓婦鵠寡鳧單含辛茹苦本月某日地保某甲忽串同婦之族人某乙誑稱母氏患病誘使歸寗致被載至某處售與某姓爲妻婦志守柏舟呼號哭泣其母知之據情控官刻已飭差簽提集訊矣○南門保甲分局委員張道生少尹於本月十一日帶勇巡至五條街見兩健漢各抱一小孩形跡可疑因卽扣留盤詰其人自知敗露無詞以對廻視小孩呆若木偶衆知被藥所迷用開水解之注頃始能啼哭因將其人移縣訊究小孩留待父母到來取保領去 
[黔撫登程]  
　　昨日午後前任安徽巡撫調任貴州巡撫鄧小赤中丞由美界北河南路天后宮側出使行轅命駕赴某碼頭乘安平輪船赴天津以便入京陛見本邑文武各官恭送如禮 
[諭平道路]  
　　日前本城十五铺各店商具禀道轅略稱自中國開辦内地自來水以來公司中將水管埋設各處以致街道咸凹凸不平 
 
 

Page 3

 
 
行者卽多傾跌之虞卽商等生理亦有妨碍請卽知照公司將街道一律修整等情江海關道余晉珊觀察准詞傅諭自來水經董速將城廂内外街道次第铺平此後凡遇安設水管之處務照租界章程隨時將街衢修整并分札各巡防局派勇彈壓以免工人滋生事故刻下十六铺二十三七铺各局員接閲來文業已遵札辦理矣 
[札縣申斥]  
　　日前舉人艾承禧汪廷弼莊學忠秦錫田文生瞿慶宜黃兆瀛監生陳士傑孟祖貽等聨名投道轅禀稱堂董曹基善突患中風危險之症勢難管理所有善堂不能一日乏人經理舉等現擬公舉職員汪家昌貢生歸錦衣文生李　等接理以承其乏道憲余晉珊觀察批其牘尾云查曹董基善現仍照堂經理同仁輔元普育各堂事務並無中風危險情形所禀不實大爲不合仲上海縣傳諭申斥昨又札行到縣飭縣主戴明府傳知申斥 
[讞員示諭]  
　　欽加四品銜辦理法會審兼會捕局事務江蘇卽補縣正堂朱爲出示諭禁事奉道憲札開上海五方雜處人類不齊近來風氣偷靡日甚一日本道訪聞租界地面有等小客寓租價甚廉備有現成铺蓋以便空身客商租賃往往不肖之徒勾引輕年婦女入内姦宿該棧不問來歴率行容留且有匪徒竊賊亦藉此爲藏身之所不特有傷風化抑且貽害閭閻除照會領袖總領事飭捕查禁並分飭外遵照出示諭禁一面設法派役嚴查不准各小客寓再有容留婦女及窩藏匪類情事如敢故違查出立提究懲毋稍寛縱等因奉此查各小客寓容姦窩匪疉經本分府提案究懲本租界各客棧雖稍有儆惕不敢明犯科條而陽奉陰違在所不免奉札前因除派探隨時嚴密稽查外合行出示諭禁爲此示仰本租界各客寓主知悉自示之後遇有空身客商至棧住宿爾等必須問明來歴倘不盤詰實在任聽來去自由及深夜携帶婦女入内借宿並不知其是否夫妻率行留宿查出定將該棧主提案究辦倘訊有前項姦宿情事加等懲治本分府言出法隨决不稍爲寛貸其各凛遵切切特示 
[相騐類誌]  
　　前年浦東人秦小狗被范勝千俞阿新等挾仇刃斃報經前縣主蒞騐後飭捕拘獲范勝千及俞阿新之父俞錫堂訊供不認遂將范收禁外監俞則收押自新所令交其子阿新俞一味挺押延至前日忽在所中患病看役禀知戴子邁明府明府飭發普　堂醫治延至昨日倒斃堂中堂董曹寄耘繕函報縣明府遂於午刻帶同刑仵書差蒞騐屍妻俞張氏投案禀稱兒子遠颺迄今未知下落丈夫病斃堂中知無别故情願備棺收殮求恩免騐明府准之飭具結存案○崇明人高秀卿生有一女小字才垛自幼許字司鄉人陳開富近已及笄忽爲蟻媒張崔朱文卿及地保蔡慶榮唆使嫁與上海東溝鄉民徐掌掌業已成親陳聞之將高扭控戴明府訊供之下飭收押所中候補提徐等質訊前日高在所中患病明府命發普育堂倩醫生調治旋以無效而斃昨日明府接閲堂董函報立命原差傳到屍妻高朱氏及原告陳開富蟻　張崔午刻蒞堂相騐陳開富求飭高朱氏交女到案恩斷給領張崔供小的已函追徐等前來現尚未到高朱氏供丈夫旣已斃命祇求恩斷明府飭仵役騐得高秀卿委係因病身死並無别故遂命書吏塡明屍格朱氏供稱小婦人無力棺殮明府令堂中司事給棺收殮發壇　厝張崔交差看管著速追蔡朱徐到案質訊陳開富高朱氏斥退判畢回署已鐘鳴二下矣 
[追繳當本]  
　　日前僑寓全安客棧之候補通判李玉梅通守遣家丁孔升投英美租界公廨控陳永夫冒充督憲幕友騙去琥珀朝珠一掛翡翠翎管一枝玉牌一面巴縀二匹讞員翁笠漁直刺提陳研詰轇　良多前晚倩襄讞委員張柄慪司馬覆訊李仍遣家丁孔升投案供稱家主子大老爺與陳初次相識本月十五日適出外陳到寓借觀朝珠巴縀等物小蝗不虞其有他不料均被取以付質陳供小的向在杭州某布店執業於三月二十六日到滬本月十二日在某茶肆與孔相見初邀至某妓院飲酒旋卽開塲聚賭孔三戰三北無可抵償遂將主人所携貴重各物悉數付質並非小的冒騙叩求明察司馬謂孔不應將主人之物給與他人顯係同賭本應究辦姑著陳措繳當本洋銀三十二元朝珠等物暫時存案俟繳到當本再行給領 
[柬請閲操]  
　　西歴五月二十四號卽華歴四月二十六日爲英國女主維多利亞誕辰英兵艦之駐防本埠者須令健兒登岸與英商團　兵振隊合操以伸慶祝其管帶海密容兵艦之某英員先期折柬邀集滬上中西官紳届時同往操塲憑軾之飭嵩呼共效想必有一番盛事俾執筆人吮毫而紀焉 
[賽花雅集]  
　　周子愛蓮陶令種菊昔賢風雅流照塵寰後人景仰前徽每有地闢三弓花栽百種招騒人以觴詠賞佳卉之芳菲品緑題紅批黃判白誠雅人之深致光洵堪悦目而賞心也不謂海國旅人尤覺愛花成癖奇葩異卉手自栽培春菘亦饒風致每値淸和之佳日各携盆盎而紛陳或爲異種之名花或爲無根之瑞草年年延賞以誌奇觀兹又擇於本月二十日在浦灘空曠之地陳設各種花草菜蔬以供名流鑒賞想滬上不少文人韵士届期必當驅車戾止賞此奇葩也 
[上海縣署瑣案]  
　　前日顧計氏倩人舁夫顧少卿至縣訴請騐傷縣主戴子邁明府立卽升堂研訊氏供小婦人係本邑二十三保十六圖人今日丈夫顧少卿行經楊樹浦見有流氓七人向某紡紗廠工人尋釁因卽上前觀阻不料突被各流氓圍而兇毆受偒甚重求恩騐明究辦顧所供與氏相同明府飭仵役騐得顧頭額腰背等處均受拳傷飭舁回醫治候派差查明究因何故起釁按名嚴拿究辦○當黃愛棠觀察綰上海縣篆時戴錫鈞等禀立中西義塾舉揚州人雍憲章經理塾務至王欣甫大令任内戴等忽又禀稱雍擅自攺稱三等學堂經理諸多不善大令爰飭差吊回示諭雍抗違未繳嗣藍雲　大令接任戴等復禀請提究大令批飭封閉未及辦理卽丁艱交卸兹者戴明府查核按管卷　文英美租界公廨請讞員翁笠漁直刺派差　雍到案前日升堂訊鞫雍供童生前由戴錫鈞等公舉經管塾務旋因　嘉銓欲在塾中每月支取洋銀三元童生不允遂冒戴等之名投　朦控求恩鑒察明府謂　前縣飭吊示諭爾不應抗不肯遵况無收支淸帳呈核明係假公濟私雍一味挺撞明府大怒喝令收押待質所限三日内先將示諭繳銷並呈細帳候核○李金山不知何處人前晚至南市江南製造局訪友不遇露坐牆根小工王竹師俞金海見之　令他往李不服致被毆傷仆地旋經高昌廟巡防局勇丁查知將行兇人拘獲昨午解送上海縣署禀請訊究縣主戴子邁明府飭差役嚴行看管 
[馬路工程局瑣案]  
　　日前閩人林阿蘭在馬路中與浦東人鮑陶氏碰撞奪其臂釧而逸氏駭極狂呼卽由二號巡街捕拘獲解送捕房轉解馬路工程局總辦程雨村大令向之研訊判令笞責四十板枷號示衆前晚局暛又解請核奪大令命將枷開去交普患會館董某甲保釋○前日小船帮流氓奚根壽王洪寳秦海潮等紳衆至南市恒生碼頭妄稱捉差將王阿順所駕運薑船駛去王大聲呼救鄰船户代爲追獲解送工程局請程大令訊辦大令别分笞責枷示刻已期滿前晚地甲解請發落大令命將枷開去飭其攺過結呈案然後交划船管帮倪錦龍保釋○竊犯許金狂前在王家馬頭某姓家竊取衣服携至馬路爲巡街捕所見拘解工程局程大令研訊之下判枷三日昨日期滿解請覆核大令命將枷開去飭　役驅逐出境不准逗留日前程炳和濳王新馬路祥泰義振票行竊取錫茶壺櫃夥瞥見拘解工程局由程大令研訊責押昨日期滿飭差逐出境外○日前恒生馬頭駁船管帮計南全經工程局總辦程大令飭差傅案限交王鄒鄒等毆傷王二案内之兇犯王阿第等人計一味延玩遂於昨日提案命責一百板限二日内解案如違血比 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　　者朱興邦竊取鎭江關某西人洋銀五十元逃至滬上由包探沈阿岳拘獲解經讞員翁笠漁直刺訊供令押送鎭江交地方官訊辦旣而西人派而見日報登明情節買舟來滬投案請追昨晨沈探將朱解案朱供小的與西人派而素識此項洋銀五十元由主人倩小的携之來此購買牛皮並非行竊嗣以小的偶犯賭博悉數輪罄遂致無以覆命今願照數賠還求恩寛宥直刺商之梅　譯限半個月内將洋銀如數繳案○包探朱阿高向解鄭瀚泉到案禀稱此人向在瑞記洋行收取帳欵此次盜用洋銀一百十四元經行主查悉送入捕房今捕頭倩小的送案請究瑞記行主倩夥陳升堂投案請追鄭供小的因有急需暫時挪借卽當措還尚求恩鑒直刺著押候繳銀再核○四百五十八號華捕解送張阿虎到案禀稱此人身帶銅質僞洋銀五元向朱春榮所開錢莊混用被朱察出扭交小的今特送案請訊朱投案申訴前情張供小的不識洋銀此欵得自賭塲不知其僞尚乞鑒原直刺判令枷號一個月僞洋銀存候鎔毁○包探　如海拘解騙子　子雲許學文鄭友齋到案禀稱伊等串騙顧文進洋　　十五元報捕後經小的拘獲送究顧文進投案供稱小的賦閑無事正在謀一棲枝姚稱願　至某輪船執業惟須送買辦酬儀若干方可　　小的信之卽付給洋銀五十五元不料伊等卽避不見面細加查訪知係海市蜃樓今卽獲案叩乞　懲姚供小的爲顴謀就不成所取洋銀業　用去尚乞恩施沈鄭同供此事由姚起意囑小的等不得聲張實與小的等無涉直刺判將姚管押一個月沈鄭各管押十日○六百五十號華捕解送流氓王鏗亭到案禀稱此人藉端向郭蘭卿訛詐洋銀兩元經小的拘獲送究郭投案供稱小的　苦無聊致將女兒　去不意王遽思訛詐叩乞嚴懲王供稱小的素知郭並無家室何來此女故向借貸直刺著留候過堂覆訊○包探李培之拘解流氓陸永堂秦一相到案禀稱此二人攫取李洪記所負大錢十千文飛步奔逃迨經小的查獲則錢已不知被匿何處爲此解案請追李投案供稱小的小本營生突被攫去錢十千文受累不堪求恩追繳張秦同供攫錢之人已經逃逸小的等悞被拘拿求賜恩宥直刺判各責二百板枷號半個月 
[法租界捕房瑣案]  
　　宋金生控湯倪氏誘匿其妻陶氏經讞員朱森庭明府移文蘇州吳縣關提到廨昨日升座研訊陶氏供稱小婦人由宋誘令來滬傭工旋被姦占已歴二年本年正月欲爲放白鴿之舉將小婦人　入花烟館伺隙逃回小婦人不依以故仍歸母族今已到案求恩超豁明府命押候過堂核奪○王連卿控王阿三周阿桂藉端訛詐明府著各責五十板卽行開釋○偷兒張阿發行竊大羅洋行洋瓶上軟木蓋經包探拘解至案明府著枷號一禮拜期滿責一百板○麻雀杉板船户許金才辱駡領事官控經明府訊明昨日著責一百板然後釋出○竊犯王阿寳陳桂芝前由明府訊明昨日著各責一百板然後斥釋 
[美租界捕房紀事]  
　　英界大方棧接客夥周漢卿行至百老匯路外虹橋堍被流氓刺傷腰際由五百四十九號巡街捕送入捕房頭令轉送同仁醫院求治此已紀諸昨日報章兹悉是日周送某姓客至順泰馬頭登景星輪船中途遽爲若輩所算被連刺八刀受傷甚重一息奄奄詰之已難言語惟口呼阿毛而已藍副捕頭以邇來租界中常有挾刃行兇之事命案迭出殊屬不成世界且疑阿毛係兇手立派各包探嚴密查拿以便解送英美租界公廨禀請讞員翁笠漁直刺懲辦○昨晨積竊楊阿四至吳淞路東張西望意圖行竊適爲包探沈阿岳所見拘入捕房捕頭令押候解送公堂禀請訊辦○昨晨江北賊犯王大仔掩入虹口某姓家竊取布衣適爲事主所見扭入捕房捕頭令押候解送公堂　請究辦 
[救急功崇]  
　　昨承劉良　善士祈保本生父康健病愈助振洋一百元李鮑氏爲夫主求消災增福　洋一百元無名氏洋六十元元大亨莊來分绿軒求合家平善洋五十元恒孚銀樓來八户洋四十元零七角銅洋二元於振捐　末之際尚能踴躍輸將到底不　固由德性慈祥而亦以見助振獲佑理有可憑故不吝解囊　助歟世有欲　　田者其勿先此事半功倍之時也可上海大馬路仁濟　堂籌振公所施　　等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十六年四月十一日京報全錄]  
宮門抄○諭旨三道錄前○兼滇督丁爲審明謀殺一家四命燒屍滅蹟重案照例議擬請旨定奪摺○雲南礦局奏爲遵旨赶辦京銅摺○將軍長奏爲錫伯管領隊大臣因病缺請旨迅　簡放摺○四月十一日理藩院　儀衛光祿寺八旗兩翼値日理藩院引　　見八名廂黃滿十一名廂黃漢四名正黃滿九名正紅滿七名正黃漢二名正紅蒙四名廂藍滿十六名○榮中堂恩公各續假十日○徐郙車王各請假十日○大額駙明安各　假五日○慶王前往東陵請訓○盛宣　前往湖北請訓○邵承裕預備召見○値年旂奏派專操之大臣派出啓秀懐塔布灃深○又奏派管理新舊營房派出啓秀懐塔布奕功英年○順天府奏京師得雨四寸有餘○　　召見軍機慶王邵承裕盛宣懐○○兼署雲貴總督雲南巡撫臣丁振鐸跪奏爲審明謀殺一家四命燒屍滅蹟重案正犯堅不承招照例具衆證情狀請旨定奪恭摺仰祈聖鑒事竊據雲南新平縣知縣楊桂榮詳報訪聞夷民普維善一家四命被人謀殺燒屍　蹟一案嗣據該縣陸續緝獲正首從各犯普維權等到案當經前撫臣黃槐森以案情重大批飭提省審辦旋據該縣將全案犯證卷宗會同弁兵押解來省發委雲南府審辦去後兹據雲南府知府松　詳稱遵卽督同局員試用知縣黃澤書勞啓　補用知縣吳淞霖審明議擬解經雲南按察使鄒馨蘭覆審招解前來臣親提研鞫緣普維權彭恒郭六李家所均籍隷該縣普維權由武生中光緒已丑恩科武舉因本案咨革已死普維善係其大功弟普維善之妻李氏係其弟媳其子女均係小功卑幼彭恒小貿度日郭六係該犯佃户李家所係該犯馬夫均與已死普維善素識無嫌光緒二十二年十月初三日郭六送租至普維權家飭令將彭恒喊至普維權許給彭恒銀六十兩囑令紏人將普維善一家殺斃彭恒應允普維權囑勿走漏消息約定初七日令彭恒至彼等候届期普維權路遇李家所帶往該村會遇彭恒並喊同郭六一共四人時已黃昏普維權使彭恒先至普維善家坐候二更時普維善與其妻對在樓上吸食洋烟子女均在牀前普維權等齊至郭六等各携木棒上樓普維權拿刀站立樓梯上喊令動手李家所持棒向普維善毆打其妻攏護郭六將其毆倒彭恒亦拾柴塊連毆普維善頭上兩下並毆傷其妻郭六亦毆傷其左　隨後一齊亂毆不記何人毆傷何人何處普維善夫婦登時斃命彭恒等又各將幼小子女用脚踢死普維權囑令彭恒搜檢田房契紙各屍　人抬往河邊燒化該犯卽連夜回城彭恒搜獲契據與郭六同至羅頭李布巴家令喚李　石則普李文李模姐四人隨同前將往普維善夫妻子女各屍抬至河邊燒化灑入河内轉至李布巴家時已天明彭恒隨令李所羊巴携契紙同羅伙頭李布巴等負米送往普維權家知燒屍情由普維權將契紙收下叮囑李所羊巴等勿得洩漏各散經該署縣楊桂榮訪聞差查普維權控報普維揚謀殺詣勘飭緝普維揚聞知查獲彭恒　問實情帶回李所羊巴李布巴羅伙頭等將彭恒解送進城行經普邱氏家食飯卽被普維權報經該縣督率兵差將普維揚彭恒李所羊巴等獲訊與普維權供情各執詳批提省發局審訊普維揚未及取供旋卽病故詳委騐報經前升府林紹年督同局員提訊彭恒李所羊巴等各供前情不諱該犯普維權堅不承認查傳要證李鰲等均各逃匿詳請咨展嗣獲羅伙頭李布巴及李家所等到案訊供無異普維權仍復狡展李布巴隨在保病故詳委騐報該府到任接交督同局員覆訊彭恒等仍各供前情不諱解經接察使鄒馨蘭提集各犯親審因普維權腿患　疾不能刑訊發回醫治日久未痊要証李鰲等弋獲無期復提各犯審擬解勘到臣親提各犯隔别研鞫據彭恒等各供前情均極明晰委無起　别故及另有同謀加功之人再三究詰矢口不移惟普維權始終狡展堅不成招查例載謀佔財產殺大小功卑幼一家三人者凌遲處死仍將財產斷付被殺之家又律載殺一家非死罪三人爲從加功者斬又知謀害人後不首告者杖一百又審辦案件務得輪服供詞毋得節引衆証明白卽同獄成　請定案其有實在刁健堅不承招者如犯該徒罪以上仍具衆證情狀奏請定奪等語此案普維權商允彭恒等下手加功謀殺普維善夫婦子女一家四命燒屍滅跡已據彭恒等供證明確毫無疑義查普維善普維權大功堂弟其子女亦係小功子姪其妻至死應同凡論普維權先稱與普維善有仇迨殺斃後復搜其田房契據顯係謀佔財產起見雖徧查律例並無謀佔財產殺功报卑幼一家四命内一命應同凡論作何治罪專條而罪至凌遲已無可加該犯普維權除誣告致斃普維揚一家輕罪不議外應照謀佔財產殺功服卑幼一家三人凌遲處死例擬凌遲處死仍將財產斷付死者之家該犯堅不承招雖未便節引衆證明白卽同獄成遽請定案然同謀加功之犯先後供情歴歴如繪實屬確　可據迭向究詰該犯理屈詞窮卽裝聾作啞尤屬異常狡健核與衆証明白實在刁健堅不承招犯徒罪以上仍具衆証情狀奏請之例相符似此兇殘不道應否卽照衆証確　按例辦理請旨定奪彭恒郭六李家所三犯供認聽從下手加功者斬律均擬斬立决先行刺字　所羊巴羅伙頭知情不首均合依知謀害人後不首告者杖律各擬杖一百折責發落李布巴聽從喊人抬屍燒化罪有應得業經在保病故應與訊無凌虐及　用方藥之保醫等並被誣病斃之普維揚均毋庸議無干省釋普維揚等屍棺分飭領埋此案首從各犯均核於二叅限内全獲應免補參抬　之李鰲等飭緝獲日另結除將全案供招宗圖咨部查核外所有審明照例議擬緣由恭摺具陳伏乞皇太后皇上聖鑒敕部核覆施　再雲貫總督係臣兼署毋庸列銜此係奏案例免扣限合併聲明謹奏奉硃批刑部速議具奏欽此○○二品頂戴督辦雲南　務臣唐　跪奏爲遵旨督飭公司設法赶辦京銅盡數運京滇省鼓鑄應行停止恭摺仰祈聖鑒事竊臣准户部咨以户工兩局現在鼓　當十大錢其發鑄銅斤係按照每月兩卯制錢之數行令懍遵上月十四日硃諭督飭公司設法赶辦儘數運京不得稍涉延諉等因奏奉旨依議欲此欽遵咨行到滇伏查臣前請破格加價於上年十一月二十六日接准部咨仰蒙恩允當經出示曉諭現在商民呈報開採雖屬踴躍而其見効遲速大小尚難豫料當此京局需銅孔多臣等具有天良何敢稍涉延諉竊以滇省代鑄制錢運京原以一切用費無甚出入本年銅斤加價以二十兩價値之銅代鑄制錢較之京銅當十大錢兩相覈計出入甚鉅殊不合算自應移緩就急將滇省鼓鑄停止所有銅斤遵旨　數　京庶濟要需而免糜費謹會同兼署雲貴總督雲南巡撫臣丁振　恭摺具陳伏乞皇太后皇上聖鑒訓示謹奏奉硃批户部知道欽此○○奴才長庚拉禮跪奏爲錫伯營領隊大臣因病出缺所遣員缺緊要請旨簡放並先行護理恭摺具陳仰祈聖鑒事竊奴才等於光緒二十六年正月初十日據錫伯營總管色普西賢呈據該營領隊大臣家丁報稱家主錫的營領隊大臣德克津布因昔年　次出征直隷奉天等省並在西北邊塞年久馳　風雪　受勞傷得有喘吼之症曾經調理就痊上年十一月間偶感風寒　動勞偒舊疾喘　益加以致肢體浮腫醫治罔效延至本年正月初七日戍刻因病身故等情具報前夾奴才查錫伯　緊與俄國　地界連領隊大臣有習練官兵防守邊境之責所遺員缺關係緊要相應請旨迅賜簡放以重職守至其印務未便久懸應先派員護理以專責成查有頭品頂戴記名　都統錫伯營總管色普西賢老成練逹才具　敏前經兩署索偷營領隊大臣措置均能裕如堪以派令　理除飭遵照並咨部旗外謹繕摺具陳伏乞皇太后皇上聖鑒訓示謹奏奉硃批另有旨欽此 
 
 

Page 16

 
 
[光緒二十六年四月十二日京報全錄]  
　　宮門抄○諭旨二道錄前○中堂榮奏爲翼長因病出缺代遞遺摺摺○兼漢督丁　奏報奉　銅本銀兩緣由片○提督楊奏爲出洋督練並回厦督操摺○越撫劉奏爲遴員署理知縣片○又　奏　解洋欵銀數摺○四月十二日吏部　林院侍　處値日吏部引見六十八名○順王假滿請安○啓秀等謝管理新舊營房恩○榮　服滿請安並　保　恩○熙員勒　　五日○户部奏派盤查三庫之王大臣派出睿王肅王濂貝勒潤具勒徐用　懐塔布　學　阿克丹李殿林　與○　　召見軍機英年○○奴才榮祿跪奏爲翼長因病出缺謹代遞遺摺具陳仰祈聖鑒事竊武衛全軍翼長　什　爾提督張俊上年奉命蒞　悉心　盡布置　　已有　倪本年正月間偶感風寒觸發舊傷時輕時重該翼長以軍事爲重　　在床溽猶能手批口答指授操防未肯逮行請假本月初八日後病勢　增　才遣員往視見其病已沈緜彌留之際猶喃喃以國事爲念自稱張俊受國厚恩忝　重寄涓埃未報病入膏肓雖在九泉不能瞑目伏枕叩頭馨涕俱下口授遺摺呈請奴才代遞語不及私卽於十一日申時因病出缺當由奴才將全軍　長　防飭委分統馬　副都統恩祥暫行試署伏查故翼長壯歲從戎爲前大學士左宗棠等所識賞回疆關龍靡役不從金積堡之捷擒　悍逆　受重傷厥功尤偉嗣後西寗解　克復　州以及勦滅河州叛回攻克牧地堅巢克復鳥魯木齊瑪納斯阿克蘇鳥什逹坂托克遜吐魯番滿漢各　案内迭捷奇功由都可洊保提督總兵奉　　旨記名簡放繼又攻克新疆西四城南路肅淸蒙恩賞穿黃馬褂並蒙三次賞給巴圖　勇號復於追　邊宼剿辦陜回及安集　布魯特各逆回案内論功賞給頭品頂戴旋補授西甯鎭總兵調補伊犁鎭總兵攉授喀什　爾提督歴任垂二十年綏輯兵士控制　　　績久而彌著溯其從前臨陣披堅執鋭所向無前屢見左宗棠諸臣奏報久在聖明洞鑒之中無俟奴才　述上年遵旨入都陛見蒙派充武衛全軍翼長恩賚有加該翼長感激馳驅出於誠悃蒞營以來諸事認眞深資臂助每與奴才言及時事艱　上　宸　恒思　馬　兵以枕弋警旦之謀爲背城借一之舉激昂慷慨　髯奮張其忠勇之忱久爲行列所心服該翼長处甫六旬精力尚健方　同仇　愾相與有成不謂偶染微疾引動舊傷遽以不起　軍莫不盡傷伊子二品銜記名道武能依巴　　張儒珍檏誠諳練饒有父風向隷提督董福祥營管帶馬隊日前請假來京隨侍在營其孫張超二品　生現在原籍至應如何從　議　之處出自逾　鴻慈除飭營員將該故　長身後一切事宜商同其子妥爲照料外所有翼長因病出缺綠由理合恭摺奏陳並將所遞遺摺附呈　　伏乞皇太后　上聖鑒訓示再新彊喀什嚕爾提督員缺緊要相應請旨簡放以重職守合併陳明謹奏奉旨一道○○丁振澤片再光緒二十五年二月初五日督臣崧蕃任内接准户部電稱奉上諭户部奏撥滇省銅本待用孔殷前經指撥四川官運局以濟要　旣據四川總督奏稱無欵撥解自應就近由雲南籌撥以應急需著崧蕃卽在雲南昭信股票存欵内撥銀八萬兩裁兵節　項下撥銀四萬兩糧道庫存欵内撥　八萬兩留備雲南銅本之用該督接奉此旨速卽轉飭該司道照數提撥毋得稍有貽誤欽此等因當經飭照旋據該司道等查明糧庫存欵　　　報暫存銀二十五萬餘兩尚有正項應發各欵及應還各商欠並非閒欵惟糧庫存有漏報誤收之六萬四千九百四十一兩業經奏明　候部　兹奉前因理合將昭信股票銀八萬兩栽兵項下銀四萬兩糧庫候撥存欵銀三萬四千九百四十一兩三共合銀十八萬四千九百四十一兩　作銅本以濟要需並聲明滇本瘠區現在庫存實無閒欵通盤合算入不敷出等情當於二十五年二月初七日電請户部代奏在案兹據署布　使林紹年詳稱查前奉上諭本係指撥銅本二十萬兩雖共撥前項銀十八萬四千九百四十一兩尚不敷銀一萬五千五十九兩現查　　股票計共收銀二十一萬七千四百兩除前次遵電撥解蘆漢鐵路公司銀十二萬兩及此次撥銅本銀八萬兩外尚存銀一萬七千四百兩請　内提銀一萬五千五十九兩撥入銅本項下以符原撥二十萬兩之數下餘股票銀二千三百四十一兩查前匯解鐵路銀十二萬兩應需歴　千六百兩除撥支股票餘銀外仍不敷銀一千二百五十九兩擬請卽由奏請加留二成土藥釐金欵内如數提補俾淸股票以昭　一等情詳奏前來臣復核無異除咨部查照外謹會同督辦礦務臣唐炯附片具陳伏乞聖鑒再雲貴總督係臣兼署毋庸會銜合併陳明謹奏奉　　硃批户部知道欽此○○尚書銜頭品頂戴水師提督奴才楊岐珍跪奏爲循例出洋督練仍於時回厦督率操防恭摺具陳仰祈　鑒事竊照案奉上諭嗣後沿海水師各提鎭著于每歲出洋時具奏一次俟巡洋往返事畢再將洋面如何情形據實具奏等因欽此欽遵　案伏查閩省洋面遼闊毗連臺閭歴經統師前往轄洋實力督巡不敢稍涉懈弛上年十一月二十日曾將洋面情形及撤巡日期具摺奏報　案現値時交春令商船往來絡繹盜艘易於混入誠恐乘隙滋擾必須加意稽防以資保衛遵於光緒二十六年二月二十九日乘坐元凱兵輪　率大小戰哨各船馳赴南涨洋往返督緝其遠近港澳亦必須躬親週歴詳細巡查所有在洋舟師皆飭認眞巡　務須有盜必獲不准隠泊偷　遇有遭風觸險船隻無分中外立卽速赴救護總冀海洋敉靜商漁　安仍當於時順道回厦嚴督各營台兵勇勤加訓練以成勤旅　期營伍　防均有裨益以仰副聖主愼重疆圉綏靖海洋之至意除俟巡洋往返事畢再將洋面情形據實陳奏外謹將循例出洋督緝日期並於　順轉厦門督練兵勇緣由恭摺具奏伏乞皇太后皇上聖鑒謹奏奉硃批知道了欽此○○劉樹堂片再金華縣知縣黃秉鈞調省差委遺缺應遴員接署查有蘭谿縣蘇錦霞堪以調署又雲和縣翁長森據報丁憂所遺員缺查有新選浦江縣知縣蕭漢　堪以　署據藩臬兩司先後會詳前來除均批飭　遵外理合會同閩浙總督臣許應騤附片陳明伏乞聖鑒謹奏奉硃批吏部知道欽此○○頭品頂戴革職留任浙江巡撫臣劉樹堂跪奏爲籌解浙江省原續攤撥俄法本息洋欵銀數恭摺仰祈聖鑒事竊照浙江省攤　　法英德本息每年指撥藩運兩庫及釐局共銀六十萬兩經前撫臣將通籌緩急分别　留减解竭力湊撥情形奏奉硃批户部知道欽此　准部咨近來佛郎磅價昻貴不敷照解除原指鹽斤加價加放俸餉二欵無庸加撥外其飭自光緒二十六年起均照原案按二成五加撥隨同　解單開俄法借欵項下浙江省原撥銀二十六萬兩加撥銀四萬兩各等因轉行遵照在案兹據藩運兩司會同釐捐總局詳請光緒二十六年　月分應解原撥俄法本息六成銀十六萬二千兩内九萬六千兩應按二成五加撥銀二萬四千兩共應解銀十八萬六千兩現由運庫籌動鹽　加價銀三萬六千兩又籌動鹽課作解光緒二十六年海防經費銀三萬兩又藩庫籌動光緒二十五年地丁銀九萬兩曁動支　道解存光緒　十四年起運冬漕修艌節省水脚銀三萬兩共銀十八萬六千兩交號商開泰等匯解江海關道查收彚付等情詳請奏咨前來臣復核無異　咨部查照並飭取號商匯解外理合恭摺具奏伏乞皇太后皇上聖鑒謹奏奉硃批户部知道欽此 
 
