# 1883 - 178 - 4903653

 

Page 1

 
 
[四書味根錄出售] [  點石齋主人啓]  
　　石印縮本書籍創自本齋近復精益求精每一書出購者爭先恐後四書味根錄一書向無　本本齋特倩名手抄寫校讎遵照相石印法原書十六冊　成兩本易繁就簡旣便舟國而字劃清楚又復逐句加圈雖龍鐘短視一目瞭如較諸行稠字密注目熟視而難分行句者有宵壤之別現已印訂成書　售於華商荷記准於四月十三日出售每部實價洋一元五角仍由上海申報舘間壁申昌書畵室發售外埠在發賣申報處並申地各書坊後以路乾　衖蔣同泰綢莊分銷 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[大一統論]  
　　洪洚之後數聖人經營宇內民奠厥居而要荒以外棄置勿治以其時帝堯在位治而亂亂而治不過七十年而懷襄之災實爲亘古未有之奇祲地皆澤國孑遺之民依帝都而居愈遠愈少九州之外生聚寥寥蛇龍魚鼈之所居雖聖人無由施功故禹跡所經不能復農災之舊域三代以來中國外夷之禁嚴就九州之境立封建之制勢有不能擴充者孔子聖人而居下位固無事權然時勢所限卽春秋戰國之際復有神禹出爲亦未必拓中國於九州之外秦漢以來以郡縣治天下四夷接境頓開邊患時去神禹已二千餘年四載未經之處生聚漸繁而聖人之教未嘗遠被梗頑剽悍致啓兵端此中外交通之機會也第帝王相承皆以大一統爲貴而好勤遠略後世指爲厲階援爲殷鑒漢武欲通西南夷使節四出至下詔求速絕域之才其志果矣然大夏月氐條支弱水山川道里僅得傳聞所得至者不過今滇南邊徼耳閱世以後國已大亂無有繼其志者自是中原鼎沸或分或合百年一變域外之事不遑考究亦時勢使然也元代崛起漠北先括西南後取中原駙馬親藩廣封異域可謂盛矣惜政教龐雜數世之後國本衰微而塞外諸藩隔絕太甚性與習遠漸染羶腥轉爲羣蠻所化人謂天地欲限中外故外域雖有通中國之機而中國卒無通外夷之權也顧余不謂然也華夷之辨春秋嚴之聖教相傳後人勿替然扎子作春秋尚是封建之世不知數百年後有祖龍也旣已郡縣天下則邊境之外皆可歸入版圖大一統之勢安有限制哉歴代之主如漢武者亦恒有之有好大喜功之志而無繼志述事之人事之成敗繋乎一人之存亡於是廢諸半途前功盡棄遠征久戍而民起怨咨耗費帑財而國虞空匱遂令修史者輒寓微詞論古者引爲烱戒殊可惜也假使中國之處事亦如泰西之風則以中國地大物博十倍歐洲自漢迄今又二千餘年何難盡亞細亞之地而都𨽻幅員內哉盖中國拓土己廣如滇黔邊徼北望京華行程百日四裔之守本有鞭長莫及之虞非有徑直之道路便利之舟車迅速之文檄安能指麾重譯掌握邊庭所惜者易姓太煩一代承平無過數十年而庶司百職動守成規巧藝精工無階上進民間之財散而難聚國家之財積而不生故每議一事曰費財十萬十年而後成聽者駭走矣更謀一事曰書費不可以數計十年廿年成否未知必世世子孫承而勿替然俊可或又曰事重難舉國與民合任之費無量時無限然後可聽者且掩耳搖首不迭矣試觀泰西之越海控制也小如荷蘭實爲聞東道之祖其國地狹人稠財力易盡始出此計然輪船之利至今百餘年荷人作俑而諸國隨之有明中葉阿墨兩士及亞細亞南洋諸島已徧立埠頭是時但恃夾板船其船初駛固末能遽料其徧行海中也然則其致精致巧於船者殆亦百十年而後能辦易夾板而火輪又越數十年而後成火砲自元末流傳泰西及明中葉而諸國始恃以行遠攻城奪地所向無敵可知其精益求精者亦越百十今至於攺海爲陸輪可施於車因汽成電信可達於遠皆由是以推之也財聚通國而收利在百十年之後人有巧思而成功閱子孫之出中國於此二者乃大相反故不能成四大洲一統之盛而至於今日將并接壤之藩封而失之嗚呼天何以獨限中國使不能與域外通耶抑有說爲中外通道之機歴代皆有而統括亞洲全土有可乘之時會而失之又莫如前明元世封藩遠至印度及順帝北歸蒙古衰微印藩亦不復振成祖都燕大漠內附若乘勢經營遺使西北兼鎭西南席元氏之業而有之可也而南洋諸島自鄭和出使十九封王定期朝貢　洲之上幾於囊括無遺有長駕遠馭之謀運因時制宜之用如泰西舟車之利鎗砲之精以人成事之耐勞耐久何至天順間卽有也先之宼而撤馬兒罕目成化以後卽不復至洎乎末造南洋島國亦大創於泰西哉夫祖宗創業勢處全盛子孫守成浸而泄泴藩屬之仰中國尊而不親朝貢之使間歲一通苟聲教中絕卽不相聞問惟有利遠之舟車以速其往來久駐之使臣以察其近狀益以精器利械爲保衛之具關稅市舶通財貨之源則中外相習氣誼交孚雖國勢有盛衰而大局尚不至於渙散而惜乎其時之計不出此也夫泰西船入南洋自有明始而中國包括南洋之勢亦在永樂一朝乃實事求是者深得控馭之方雖跨三土而不知遠虛與委蛇者僅事覊縻之術幾并属藩而不能存良可慨也或曰氣數有權人定不可以勝天吾則曰天運有變而人事不以變應之故也否則以中國之地大物博代有偉人卽不成四大洲之大一統 
 
 

Page 2

 
 
亦早爲亞細亞之大一統矣然又烏知百年以後不適如余之所云乎哉 
[越南近聞]  
　　○越法軍情昨由西字報譯出已登大畧兹閱香港循環日報雖情形與昨報彷彿而較爲詳細爰再照錄如下四月二十八朝中國保濟火船由越南順化抵港携有郵筒言有是處人民因法軍旣奪東京復攻南　志存蠶食勢類鯨吞不勝忿怒皆有同仇之志敵愾之心以爲法軍不得逞志黑旗將必來攻順化不知先爲之備背城借一再作良圖於是修器械繕甲兵以待其來俾臨時得以一戰而奪敵人之氣張國家之威現時內河皆多說鐵鍊橫截中流以阻敵船駛進又於各砲臺興役修築泒兵駐守倘遇敵軍猝至卽燃砲擊之使退觀越南臣民所籌畫亦甚有法度且動於公忿衆志足以成城惟砲臺修築尚未得盡善所用之砲亦非新出利器也若法軍來攻而恃此以制勝殊覺難耳又越南軍營各器械多属刃劍矛盾儼如數百年前之物朽鈍不堪卽兩軍肉薄相爭亦難斬馘决俘也間有新式鎗砲惟苦無多故慮其不足以與法軍相抗也順化城內官弁現巡防甚爲嚴密凡船艘駛入必詳爲詰問不許輕進保濟輪船到時亦令停泊於外後經船主偕同買辦與越南防軍說明撥有兵士帶同往見某官晤談良久始命人放開鐵鍊俾得進口云又五月初一朝法國南灣火船由海防到港據其船主嘉梳稱說前法軍與黑旂開仗一節法元帥李威利雖云胆雄實屬智少並非老成練達大將之才也當未敗之前一晚李元帥與僚屬言明日當進攻黑旂姑滅此而朝食適有華人之爲侍役者二人在旁得聞此說卽潛往報知黑旂且言須爲之俻黑旂因此探悉其進兵之路預伏兵於林中法軍冒昧前進遂陷於伏然其時已有員弁見路徑崎嶇林箐幽密恐有意外向李元帥諫阻請飭兵偵探然後再定行止切勿輕進李元帥以爲胆怯斥之使退䇿馬當先未幾卽遇伏兵齊出鎗砲並施戈矛互舉法軍倉猝不知所爲元帥被憚洞穿小腹又一彈傷其腰脅遂仆於地法軍見之有兵二人趨而前欲爲負歸元帥自言爲賊所算已受重傷不能久活命速以鎗轟擊頭顱使早殞命勿受痛苦兵向之哭不敢動手而黑旂己蠭擁至前矣元帥揮兵使去黑旗　擄之回營元帥氣尚未絕後有帶兵官趨視方欲詰問而元帥己於　中掣出手鎗自畢其命黑旂乃并法官一員梟斬其頭以示於國中焉法國駐劄西貢總督聞法軍敗續卽遣兵二百五十名馳往救援內有一旗乃越南土人法官募之練成勁旅且藉以作鄕導也海防法官亦發兵五百名前援續又遣兵三百七十名內有炮兵約一百二十五名現計河內法軍約共一千七百名而分兵三四百名往守南甸法軍遂將法界附近之商民房屋盡行燒毁使黑旂不能混逃其內以施狡謀而黑旗亦不復出兵　鬥故法界與砲臺現可以傳遞信息也旅民河內之西人書遷往海防以避兵燹蓋以海防有法軍駐守頗爲安靖也河內一處法軍守護甚爲嚴密已不慮黑旗進攻惟南甸則守兵無多形勢單弱黑旗若至不能禦也聞法軍之在東京者統計有三千名而黑旗則屯在新地北寍兩處若法軍探實消息獲有鄕導將往攻之不待法國救兵至也現黑旗統計有二萬人中有數千所持鎗砲乃後膛入藥者亦軍中利器也說者謂現在情形若中國遲疑觀望不速决計助越南法軍可不需救兵前來有足以逞其志蓋順化一城祗用砲船沿河巡察以阻遏其運輸則糧食不支立見窘蹙是所可慮也惟道路紛碍已有無數華兵由中國前赴越南究未悉此言確否耳又初二日海南火船及和地氈火船由海防到港並未得有越南軍情惟聞法國駐西貢總督經發兵一千前往河內及南甸兩處以資守禦耳 
[英艦來華]  
　　○香港西字報登有上月二十九日倫敦發來電報云英國現須再放兵艦兩艘來華查該兩船一名魯伯一名山能均係鐵甲船大五千餘墩機器有三千餘匹馬力裝有巨炮大約爲保衛商局起見也 
[台匪消息]  
　　○晉源報載有寍波西人來信云台匪黃金滿潛匿山中突於本月初二日又率衆出山蓋因探知省中有解餉赴台州信息故欲肆其刼奪幸餉係初一日已到幸早一日得以免禍金滿羽黨頗稱熾盛然亦大半爲金滿所誘脅而已又言該處有小經紀人性極慳吝視錢如命無論何人偶有掛欠追索勢甚洶洶至去年臘底黃金滿至其家中將其所有家資悉數擄掠一空臨行謂之曰緣汝過於鄙吝待貧人太凶哉以此示儆然亦未知此言之確否也 
[寍波火災餘聞]  
　　○寍波郡廟失火其大畧情形已列前報兹聞未火之前三日近處居民見有一團紅火從空而下墮于新橋頭之茶坊屋上次日又見神燈二盞由郡廟屋頂漸上雲霄見之者皆咄咄稱奇迨火作而後恍然於前此所見非無因也又聞郡廟內向有賣卜者十餘人其所用之書珍秘逾恒每日垂簾後必寄書於大殿暖閣下令亦化爲灰燼是豈卜筮之書不焚於祖龍之一炬而反焚於郡廟之一火乎又聞是日有戯班各箱寄存廟內一在大　已化烏有一在前殿之東看樓下屋雖無恙而物件已被搶火者搶去一在後殿河邊之餘屋幸賴長安水龍會竭力灌救得免於災然內有一衣箱則被火星鑽入化爲灰燼矣各水龍散歸後遺火復爲貼近民居深恐延燒又召臨安長安二會澆滅是夜各水龍會連出數次不勝困憊刻聞宗太守於初三日將廟門封閉派人看守未焚之屋一面邀集衆紳於初六日到安懷局會議擬派公正紳士向闔郡店舖居民捐資重修一面雇匠先塑神像以便民間祈報約計所費不下二萬餘金工程浩大未知何日能復舊觀也 
[曇花一現]  
　　○天津女優向不登塲演戲間有歌妓數家而舞扇歌衫不離本色無所謂衣冠優孟也且闔城計之亦寥寥若晨是實以悉索敝賦供給繁苛故無繼起者上月念八日河東行宮廟忽來女伶十數人一曲氍毺雜鳳儀班而並奏生旦淨末脚色咸備謔浪笑傲聲韻俱佳一時觀聽一新座客幾滿園主創爲搭桌之舉每桌每席徵錢十二千席坐六人數如不滿人各二千是日生意甚佳而文武兵差來往頻仍賴有兩武員在座藉其威福以鎭不祥故得終塲無事翌日看客擬極視聽之娛而人面桃花爾音金玉魚龍曼衍惟鳳儀及雙順和二簧梆子兩班合演而已或謂女伶停演因費用不周有美當不致終閟也 
[鄕農焦慮]  
　　○本埠春夏之間雨澤連綿春花業已大歉河流滿漲田塍間漫水斷路無從宣洩農民憂慮相顧咨嗟城市中米薪飛漲貧戶半受其害幸上月杪至端陽止連日快晴南薰燥烈稍慰人心比來又以節交黃梅雨晴參半且時寒時燠疾疫甚多苟得天公長駐晴議則病夫起而田畯喜碧翁之惠蒼生之福也願與關心民瘼者額首禱之 
[銅匠殞命]  
　　○被銅冒炸傷之銅匠張左金在仁濟醫舘昨晚八點鐘因傷重而斃聞張係南京人年十九尚有老母亦在醫館哭之甚慟聞者爲之惻然 
[工局議事]  
　　○本月初一日下午四點鐘本埠英工部局議事有管理食物西人禀稱西歴五月內市面所售諸物皆係妥善查得西人所食之牛計五百六十七頭羊一千零二十二隻小牛一百三十頭猪二十六隻華人所用者黃牛計十六頭水牛三頭羊兩隻馬九四現在所有之牲畜騐得悉属無恙云又有電燈公司函稱擬於四馬路河南路兩處裝置電杆當飭管理工務人前往查勘該公司擬在四馬路置杆互根河南路置村十根河南路卽三茅閣橋直街是處車馬往來最當孔道不便置杆四馬路尤爲衝衢置杆殊爲不便故已與該公司商酌走於山東路裝置矣至該公司與工部局所立合同現已定見自西歴七月初一卽華五月二十七日起期以一年在大馬路下海浦黃浦灘三處燃點云又有平 
 
 

Page 3

 
 
捕頭函稱前有何君理代一信登諸各報云一百四十七號華捕之翻供乃有人迫之使然恐旁人疑及由我所迫請局董秉公查辦董事等議得翻供一節實與平捕頭無涉也 
[托手斥退]  
　　○前報載四川孝廉爲洋關扦手西人所毆一節兹悉稅務司已將該西人斥退不用矣 
[控案支離]  
　　○松江紳士張茂豫遞禀上海縣署畧言外甥吳文彬携洋千元來滬辦貨久不返松探知甥在英租界清和里之蘇妓金秀寶處迨待尋則甥被妓藏匿請提妓交人云云黎邑尊准詞卽移文英會審公廨飭差保至該妓處搜尋則無吳姓之人據該妓言在蘇時曾與吳姓相識今在滬又與相𨕘曾托吳變賣翡翠首飾贖取新式各首飾初時吳將各物交來繼則又被取去不復再來又有鮑天福葉芝梅到我處謂我云吳已被伊尋見然首飾已被典押須洋十二元方可贖回旋知鮑葉二人與吳一鼻孔出氣者我卽痛駡伊等不意又有人無端相控明係鮑棄挾嫌唆使等語當時差保等總以奉公辦事逼令投案該妓無可如何覓保懇緩一面托人尋吳後知吳寓天寶客棧該妓往尋扭交英會審公廨正月候訊　張卽投縣聲稱甥已由該妓交出願領回原籍伏求銷案免究黎邑尊不准所請張又投英會審公廨請免移縣陳太守於前日晚堂畧訊數語張與廖妓均願完案太守遂飭張具領外甥吳文彬結該妓具完案切結而罷有知此事之底藴者頗有微詞然銷金鍋中陷人多矣該妓之被控奚躑惜乎 
[英界公堂瑣案]  
　　○長茂洋行東投英領事署控稱去冬向丁曉雲定買羊皮先付銀二千兩俟丁往天津購辦來滬由振昌線店主郁梅鄕立有保單限定日期辦貨來滬逾限則罰銀二千兩云云詎丁一去不返並不將貨運來屢向保人催促延宕如故請爲提究由司副領事照會陳大守飭差於昨晨傳郁到案長茂洋東投案申訴并將保單呈閱郁供保丁往天津辦貨是實然丁將銀用去已累我賠墊銀千兩丁居浦東曾已尋見交與長茂行又由張姓保出此事與我無于陳太守商之司副領事飭提丁曉雲到案再行核辦并諭郁梅卿明白具訴呈閱之保單存堂○華捕袁阿五稱巡差將洋傘放在門傍及欲取用則傘已爲華捕沈和尚所取且捕房之工人奚生保亦曾失去洋傘事聞於平總巡捕頭特將沈和尚解案奚生保供與略同平總巡捕頭禀稱捕房中邇來常失物件今沈又有取傘之事搜其身畔有許多押票容再吊閱沈和尚俯首無詞陳大守商之司副領事飭將沈和尚帶回捕房查有別案否再行核辦起案之洋傘二柄交失主分別認領○費士奎稱曾與鄭寶增同居現已遷在對門明日搬物之時鄭突來打我又欲殺我爲此奔赴捕房訴請派捕拘鄭到案陳太守問費曰鄭旣毆汝何故揚言又欲殺汝費答稱我亦不知爲何事鄭供家有妻姚氏及我出外費則時到我家曾關照伊不得再到我家免生疑竇詎費昨日復來被我撞見與論爭毆並未言殺伊其妻姚氏供費曾與我家同居詎我夫疑心甚重我以面目攸關令費搬開昨因費來搬取所存物件我夫又發怒其實並無不合之事且我亦屢被夫毆富捕頭禀昨拘鄭到捕房勢尚洶洶太守着費速將餘物搬出嗣後不得再往鄭處并着鄭具不得無端擾衅結○李阿丁控被王阿友冐寫工部周買辦潘姓字條騙去火腿等件由太守飭將王阿友押俟飭差伴同指交潘阿羊再核已列前報昨由王阿友指獲潘阿羊原告李阿丁又投案請追前被冐去之貨洋三元王則仍執前供遇供工部局買辦是我公公前在他處躭閣私竊圖章寫成字條令王前去取貨是實確與王阿友無干至所取之貨變賣錢文早已用罄無力繳還太守判潘阿羊管押一月王則無干省釋李呈之字條發還○巡捕解送買蛋爭毆之王義發趙阿小請訊王供到伊店買蛋因揀擇而爭論被打落一牙趙供伊來買蛋一个去而復來掉換再四致與理論卽被打碎蛋十餘個以致爭毆陳太守騐得士義發被打落牙屬實判罰趙洋一元給養傷費○王阿萬稱失去東洋車二輛報由捕房包探康阿順緝獲竊車之人及經賣者與買車者一併送案車亦起到李阿四稱失車－輛亦已吊到林上中供朱桂堂令我竊車三輛由朱經賣與周瑞堂共得價洋十一元半其間我用六元朱用五元半朱供林托我賣車二輛與周姓計價洋八元後有一車林則自賣與周我未經手並無令林竊車分用價洋之事周供由朱經賣東洋車三輛與我實不知其來歴不明陳大守問周車價何以若是之便宣周稱皆係舊車並不便宜陳太守飭將林朱押令繳還價洋再核車交失主分別領去 
[捐欵照登]  
　　○昨接李君培松嚴君作霖來信云近收得江右商安伯氏捐助救命墩漢平估銀二百兩又助沙洲賑漢平估銀一百兩希卽登報云云爰照錄之 
[分發人員騐看名單接錄]  
　　○巡檢　劉鎭堃山東北河鄒慕腎浙江江蘇李學勤安徽直隸沈雲章順天河南周士熙直𨽻河南陳纉勳廣東江西徐嘉樹直隸河南王慶琛順天河南莊國　廣東江蘚徐樹棠湖南安徵曹文境湖南湖北劉永棠山東福建馬斯才湖北江蘇吳世煕安徽江西江鴻聲安徽湖北儲啓善安徽江蘇江榮昌安徽直𨽻嚴登瀛江西安徽楊茂材貴州直𨽻程彬江西湖北何學銘江蘇安徽華良弼江西廣東莊驌江蘇安徽戴武斌安徽江蘇翁湛恩江蘚北河雷星樵安徽江蘇黃道行安徽江蘇楊景祥江蘇直𨽻芮登雲安徽江西周國賓河南湖北吳元賡河南江西陳和鈞四川安徽余光柱四川安徽周禹疇浙江福建蔡藩慶浙江江蘇任輝第浙江江蘇薄公輔河南江蘇傅廷淦浙江江蘇周十鋆浙江江蘇吳彭年河南安微　從九品　張兆廣江蘇江西陳煊浙江福建慮承鋆浙江福建張應鈺廣東福建陳以莊福建廣東吳鴻祺福建湖北符世琦廣東福建羅德儀廣西貴州杜祖同江蘇廣東陸宗趙江蘇湖北姚鐸江蘇河南卜曾煒江蘇湖北彭慶齡貴州江蘇王文錦江蘇福建凌起賢安徽貴州丁邦檉安徽江蘇劉肇基四川雲南程福昌浙江福建楊𧃰銘浙江湖北李藻浙江福建陳乃熙浙江江蘇沈壽民浙江直𨽻程光燡浙江江蘇黃昌書四川直隸謝鈞湖南江蘇嚴永清湖北江蘇孫華庭湖北江西　縣稅課大使　羅良浙江江蘇　典史　吉漣鑲黃河南喬洪鈞順天湖北華炳勞順天安徽黃璞順天河南史久柱順天河南徐紹成順天河南夏承宣順天江蘇曹樹梁潮南廣西姜士芬湖北河南陳廷芳江西湖北曹華清安徽直𨽻楊從仁江西湖北楊世輔江西江蘇楊振謨安徽湖北陳松四川江蘇方吉升河南安徽吳清漣浙江河南金煒浙江江蘇李清四川河南李炎夏四川河南錢作楫浙江河南雷明發四川安徽　閘官　蔡裕政江蘇東河陳寶書江蘇東河孫旭祉江蘇東河紀璟來河南東河吳義堡浙江東河朱煒浙江南河　未入流　高景星福建湖北周佩銘浙江河南丁陸宣江蘇東河方鋐安徽湖北○勞績掣籖分發一道　花翎劉炳衡湖南花翎鹽運使銜劉作梁湖南　知府　花翎黃慶光湖南韓炳章湖南　同知直𨽻州知州　花翎袁焌文四川　直隸州知州　花翁兼襲騎都尉秦福和奉天花翎劉學恂福建藍翎章鶴年湖南　知州　李成章四川　知縣　同知銜董汝誠順天周耀崑湖南五品銜王薪傳山東包國瑚江蘇同知銜李承緒江蘇彭光廷四川藍翎知州銜李相雲南　州判　李忠翰貴州丁炳文江蘇　縣丞　藍翎呂興陝西　從九品　袁照祺湖南　典史　六品銜兪出恩安徽馬鴻恩山東○勞績指省分發　知府　三品銜范錫朋廣東福建花翎朱上泮湖南廣東花翎鹽運使銜袁思韗貴州廣西戴兆英江蘇江西　同知直隸州知州　花翎陶春霖四川貴州李紹遠西川湖北○同知錢應豐江蘚安徽藍翎吳晴琦四川雲南　知州　花翎袁昌鶚湖南甘肅趙煇江蘇江西　通判　楊喆麟浙江河南　知縣　藍翎 
 
 

Page 4

 
 
六品頂戴姚學濓湖南江西程慶能安徽江蘇汪志立安徽雲南陳允年廣西河南朱進賢湖南甘肅陳福炘江蘇湖北同知銜劉清陽四川陝西　州判　藍翎五品銜姬愷臣河南甘肅五品銜陳楙昌順天湖北　府經歴　六品頂戴梁作孚湖南貴州　縣丞　傅廷杰湖南甘肅陳仕星廣西貴州五品頂戴王汝翼湖南廣西何世煌湖南甘肅藍翎六品銜龔春汪湖南貴州　縣主簿　藍翎夏承富安徽北河　巡檢　柴如棠山西甘肅楊陸朝湖南直𨽻陸德錡浙江江蘇　從九品　李學寅順天湖北沈光炯湖南甘肅　未入流　王思純浙江北河○呈請掣籖分發　直𨽻州知州　濬德廂黃○教習呈請掣籖分發　知縣　蕭邦彥湖北蘇重熙山東謝昌翼直𨽻趙曾棟直隸趙之燮直𨽻桑寯順天何暐福建鄭人瑞江西潘灼四川劉宗瀚陜西○優貢呈請分發　知縣　耿寯梅山西慶錫庚安徽鄧嘉縝江蘇陶玉珂浙江○議叙掣籖分發　知縣　曹懋功江蘇薛培樹江蘇○孝廉方正掣籖分發　知縣　何見揚廣西張鈞順天宗韶直𨽻李象乾直𨽻李文治直𨽻李瑄河南簫騰驤四川雷登閣陝西高增讓陜西魏馴河南劉松　陝西張彪陝西　直𨽻州州同　魯珍順天于麟書直𨽻王清傑山東雷維斌江西王際周四川王伯乾河南雲萬里河南林曉東河南温以忱四川　州同　王科曾廣東蔣尚弼安徽張春山四川王樹萱浙江　直𨽻州州判　關時榮山西再履元四川劉慶嵩河南馬沛登陝西吳雅懷四川王自得河南　按察司經歴　馬中皆河南　府經歴　汪心源安徽　縣丞　康奉華山西石清泉河南路在衡河南姚萬傑河南　按察司知事　李　熙河南　布政司照磨　蓋灃之山東王春魁河南李維馨陝西　按察司照磨　袁乃傳河南　府知事　張文修河南　縣主簿　宋琳江西常如棟直隸范炯河南　從九品　張盡性河南　未入流　宋維樟廣東甘士楨江西高鶴鳴河南薛邦棨河南謝裕恩陜西 
[戴蘭芬太史十戒詩]  
　　○戒污處女　鳳巢春鎖䆳難開抱璞曾無半點埃隔岸芙蓉臨水出過墻蛺蝶逐香來展眉始念生情障反目終身起禍胎多少女貞連樹折此中罪孽請君猜○戒奪節婦　凄凉新寡玉樓人簾外荒苔艸不春只爲鸞孤修苦志何來尨吠擾良辰泥犁莫墮山如鐵瓜井常教水似銀黃鵠歌終雙淚落一生久已歴艱辛○戒逼婢女　把鏡添香翠袖紛鄭家詩史有紅裙隣他肉陣屏常合迫爾心兵陷不分守正惟知心似鐵持躬遑問色如雲東風莫說輕擡舉爲鵲南山各一羣○戒遊尼庵　蓮經七卷手頻翻洗盡粧臺粉黛痕証果幾生尋法界情魔一霎穢空門須知佛國覘心地莫說情芽結善根神目從來如電閃禍淫福善豈虛論○戒誘良婦　捲簾一顧好裙釵覿面爭誇物色佳神女多情原是夢使君有婦豈忘懷風吹柳絮由兹起水逐桃花暫與偕清夜捫心心慰否須從幽獨靜安排○戒談閨閫　刀戴笑裏殺閨門月旦鶯花佐緑樽快我欲言誇舌妙傷人無血暗聲吞談鋒自斬無窮福沸鑊難消不白寃座客絕纓重翦燭夜臺幽咽痛冰魂○戒萌妾念　刻骨纏綿死不知多因誤會鄭風詩路迷色界飛花亂畔越心田蔓草滋浪撥朱絃懷舊好空勞紅豆寄相思選樓割愛閒情賦想爲文人密護持○戒演詞曲　風花雪月寫葡萄顧作專奇曲調高雨意雲情描口吻偷憲送暖寫波濤舌如捲浪翻難竭心似懸旌繋不牢大筆如椽宜鄭重且留詩句奪宮袍○戒欺暗室　雞窓辛苦歲華深多少青衫誤錦衾鑰啓情關雲路斷枕回香夢漏聲沉那知有赫天垂耳莫道無知鬼瞰心一點慧燈光自照蟾宮丹桂豈難尋○戒壞名節　閨房操履等璠璵豈受塵埃半點污偶玷白圭終古恨休欺香閣一時愚名除天榜愆難補鬼哭泉臺淚欲枯君子持躬如執玉千秋名教賴匡扶 
[端午吟]  
　　○天中地臘自年年渡口龍舟錦纜牽結隊遊人來往慣半江風景好詩篇　幽風五月詠鳴蜩柳下新蒲個一瓢世事爭傳驅毒法天師容貌任摹描　靈符鎭宅掛簷梢遮着新營燕子巢更育驅邪神虎在耽耽勢擬逐蠨蛸　酒和雄黃飲興豪錦標叢裏任遊遨次然奪得歸來億不負生平志氣高　小立荷池意若何迎風嫩緑映清波宮中賜縠新承龍紅袖添香疉雪羅　一鈎簾影映明霞十二闌干隔絳紗浴罷蘭房閒眺望滿園開遍石榴花　梅子含酸色正黃薰風吹我薄羅裳關心最是蠶眠後才了絲工又插秧　芙蓉闕下拜恩榮憶昔曾嘗紫禁櫻自是承平多樂事百官同日賜梟羹　乘閒小步出郊垌采得菖蒲映水青果有鋒鋩堪作劍驅魔暫取試新硎　製成人艾裹吳綾臂上爭纏五色繩德厚生兒皆壽相何須更取避兵繒　正是芳郊麥熟秋西城門外小勾留釵懸劍虎形疑活記得前身是馬頭　水榭全無暑氣侵瑤琴一曲有餘音離騷讀罷增惆悵菰葉香杭表寸心 
　　金陵覽癡道人甫草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百四十四號]  
[光緒九年四月二十九日京報全錄]  
　　宮門抄○旨一道錄前○　督　　奏請　頒匾額摺○又　奏遵　旨查明覆陳摺子○御史載　奏請嚴查道員劣蹟夾片○河督慶　奏移辦軍政片○給事中　等　奏遵保紳董哨官摺子○四月二十九日理藩院鑾儀衛光祿寺廂白旂値日無引　見○惇王等謝賞紗葛　恩○崑岡等料晾實錄覆　命○蕙銘等𥡳查中左右門覆　命○汪鳴鑾謝放山東學政　恩○翁同龢謝教習庶吉士　恩○恩明假滿請　安○六額駙續假十日○召見軍機　○○頭品頂戴陜甘總督臣譚踵麟跪　奏爲據情籲懇　天恩賞賜匾額以昭靈貺恭摺仰祈　聖鑒事竊據布政使魏光燾詳稱准西寍道府轉據丹噶爾廳王恩海詳據紳民董志敏王之度等呈稱丹噶爾廳城內舊有　關帝曁　城隍廟每遇地方災患並雨澤愆期祈禱立應同治十一年回匪攻城十餘畫夜人心惶懼官兵登陴固守正在危急忽見城上紅燈往來燈　有　關帝　城隍廟火祖各廟字樣賊匪爬城之際忽自相驚亂擾攘逃竄城危復安又東關　龍王廟靈爽素著廳城地勢高陡城內向無井泉均由城外取水當賊匪圍困之時城內挖井至二十餘丈尚不見水官民惶恐率衆赴廟祈禱是夜各井內甘泉湧出汲引不竭賊退圍解水亦乾涸現在地方承平廳城完善人民樂業悉出神靈顯應紳等祈報情殷公懇轉詳奏頒各廟匾額並請　勅加　城隍　龍王封號以答　靈貺等情又准甘凉道咨據甘州府撫彝廳詳據紳耆王天錫等呈稱城丙舊有　城隍　龍王廟宇靈蹟素昭祈求無不立應同治七年春夏亢旱地方官率紳耆等叩廟虔禱立沛甘霖禾苗得以勃興八年冬逆　窺伺廳城不鑿自走嗣有被執逃冋者謂見城上旗幟鮮明兵勇雲集心驚奔竄光緒三年夏間飛蝗入境叩禱雨廟不數日蟲孽絕跡毫未傷稼此皆神靈默佑地方得免災患懇請轉請奉頒匾額並　勅賜　城隍封號以答　神庥等情咨司核明具詳前來臣維廟祀正神實能禦災捍患有功德於民者例得隨時請封兹據藩司魏光燾轉詳前情合無仰懇　天恩俯准頒賜各廳匾額並請　加給丹噶爾廳　城隍　龍五曁撫彝廳　城隍封號以答　神貺而順輿情謹繕摺具陳伏乞　皇太后　皇上聖鑒訓示謹奏奉　旨已錄　○○頭品頂戴陝甘總督臣譚鍾麟跪　奏爲遵　旨查明據實覆陳仰祈　聖鑒事竊臣准軍機大臣字寄光緒八年十月二十九日奉　上諭有人奏甘肅甘凉道鐵珊品行貪污收受節壽陋規等因欽此遵　旨寄信前來臣當卽轉行藩𣳻兩司速傳馬毓桂張世基張秉田等到案集訊並飭鐵珊將門丁張傑交出訊辦復委侯補道雅爾佳納前往甘凉密查各屬有無餽送節壽情事嗣據兩司詳稱查傳張世墓早經病故又據皋蘭縣禀稱門丁張傑前經鐵珊斥逐現住省城已傳提到案當提張秉田等督同蘭州府逐案查訊原奏鐵珊勒罰戴記印銀兩一欵檢查府縣並無案據其親屬亦末有在蘭者無從傳訊查省城厘局係蘭州道衙門經管當傳書役面訉據稱戴記印廣東人向在省城開設烟店光緒二年不記月日因私販洋藥漏厘經局查獲戴記印事發畏罪服毒自盡並未報案係前蘭州道琫武任內事並未發交蘭州府審訊何從嚇索多金其畏罪自盡與鐵珊無涉原奏內稱鐵珊與典史馬毓桂逼娶徐翰藻婢女紅玉爲室致令含寃自縊一欵查典史馬毓桂妻故無子光緒二年春央候補知縣徐應奎說合納徐翰藻婢女紅玉爲妾彼此情願受聘過門馬毓桂携紅玉到秦安典史任三年春馬毓桂偶患疫症病中以伺候多疎呵斥紅玉遂服毒輕生經秦安縣騐訊係服毒身死委無別故案經蘭州府恩霖擬結詳奉前署臣批准在案查紅玉三年二月死於秦安時鐵珊二年已赴甘凉道任普無朦混詳結之事原奏鐵珊義子張世基與張秉田門丁張傑狼狽爲奸一款查張世基係候補知縣分發甘凉差遣緣專革職光緒四年在凉病故時已五十餘歲與鐵珊年齒相同若謂爲義子似非情理所有據已革縣丞張秉出供江蘇人同治四年到省分赴凉州差委辦理肅州轉運同治十二年經前督臣左宗棠叅革永不叙用流寓凉州與地方紳士熟識留在兵車局管帳鐵珊到任後派委員與紳士清丈地畝革員均在局中管帳並無與門丁張傑狼狽爲奸情事據張傑供皋蘭縣人跟隨主人在甘凉道衙門服役已故知縣張世基已革縣丞張秉田都是同治年間分發甘凉到任時看見張世基已五十餘歲委非主人義子凉州各局差事向由凉州府泒員督同紳士辦理聽得張秉田在兵車局帮紳士管帳並不來往五年春主人將小的斥逐回蘭州省城閑住前在甘凉道衙門並沒與張秉田們狼狽爲奸的事正提訊間據皋蘭縣報稱已革縣丞張秉田於八年十二月二十九日在任病故委騐屬實行查各衙門亦無呈控張世基張秉田與門丁張傑勾通滋事之案原奏鐵珊用印文公牘催提各屬節壽陋規一欵據候補道雅爾佳納覆稱甘凉道府衙門早年本有節壽陋規亂後禁革同治十一年因城防勇餉不多前甘凉道蕭宗翰禀明前督臣左宗棠將各屬陋規酌提五成充餉隨時具報後任成定康减提五成之二支領餘作貧民寒衣經費由各府行催本係印文鐵珊到任防勇已撤再未行提光緒三年慶陽一帶辦賑奉文勸捐鐵珊援蕭宗翰成定康前案回明前督臣於缺分較優之縣酌提捐助並設立粥廠以賑流民添製寒衣發交地方官散給檢查舊檔有案可考所提經費亦係公牘行催遠處傳聞遂有鐵珊用印文催提節壽之說此次沿途查訪各州縣未聞有致送節壽者並取具各屬印結咨司覆核具詳前來臣查鐵珊被叅各欵如勒罰戴記印銀兩一節係籣州道查出漏厘該商畏罪自盡並未發府無從勒索又馬毓桂納紅玉爲妾係候補知縣徐應奎說合徐翰藻係候補知縣如不情願鐵珊何能逼娶其婢與人爲妾紅玉死於秦安在鐵珊到甘凉道任之後一年案由蘭州府恩霖詳銷並非鐵珊矇混詳結張世基與鐵珊年歲相同自無認爲義子之理張秉田爲局紳管帳未嘗充當委員現在張世基張秉田均經病故門丁張傑早已斥逐從前並未有被控之案卽原奏亦未指出狼狽爲奸實據應毋庸議惟所叅用印文公牘催提節壽一款據雅爾隹納覆稱係援照蕭宗翰成定康前案酌提陋規辦理製備寒衣其事在三四年前而外間紛紛傳說自非無因凡動用公欵事前應禀明立案事後必分款報銷庶心跡可明而浮言自息鐵珊所提陋規本非正欵旣用公文提解則非私相授受可比應行逐欵造報臣檢閱衙門舊卷並無該道員具報之案雖非侵欺究属　頇應請　旨交部議處查鐵珊才具幹練歴任道府于地方公事頗能認眞卽籌賑一事存活甚多此亦公論所不能泯者該道係奉部催俸滿應行引　見之員業經給咨令其入京聽候部議引　見後如何錄用之處伏乞　聖鑒所有查明叅欵據寶覆陳緣由謹繕摺具奏伏乞　皇上聖鑒訓示謹　奏軍機大臣奉　旨鐵珊着交部議處欽此　○○御史戴彩片　再風聞現任甘肅甘凉道鐵珊品行貪污蒞任以來惟以收受各屬節壽陋規爲首務稍有遲延卽用印文公牘勒限嚴催前在蘭州府知府任內嚇索廣東民人戴記印洋藥當堂勒罰多金致戴記印受刑不過服毒身死又逼娶候補知縣徐翰藻之婢紅玉與伊戚馬毓桂爲室致紅玉含寃自縊兩案俱經鐵珊朦混詳結所有種稱妄爲聞均由鐵珊之義子張世基知縣張秉田並門丁張傑三人播弄而張秉田係大學士前督臣左宗棠叅革永不叙用之員現在鐵珊竟將該員派入兵車保甲各局辦事特爲心腹任令與張世基張傑狼狽爲奸故甘肅有甘凉四道之目蓋謂鐵珊張世基張秉田及門丁張傑也奴才以人言嘖嘖事非無因應請　俯飭嚴查庶幾弊絕風清貪婪知儆吏治自日有起色矣是否有當伏乞　聖鑒謹　奏　○○慶裕片　再光緒八年十月屇當武職軍政之期奴才前因江安蘇松浙江各省糧道督運赴通不及依限辦理題請展至九年四月照例舉行現在奴才仰蒙　恩命調補河東河道總督交卸在卽未及查辦除移交新任漕臣照例考察具題外理合附片陳明伏乞　聖鑒勅部查照謹　奏軍機大臣奉　旨知道了欽此　○○巡視中城給事中臣國秀等跪　奏爲遵保會同獲盜之紳董哨官恭摺具陳仰祈　聖鑒事竊准步軍統領衙門咨稱所有會同拿獲隣境搶刼首夥盜犯王夸仔等一案經該衙門於光緒八年八月十六日奏交刑部審辦當經刑部擬結於光緒八年九月十七日具奏奉　旨王夸仔卽王二李雙兒王海兒閆三兒俱着卽處斬梟示餘依議欽此並隨摺聲明獲盜出力文武員弁量予鼓勵其會司獲盜紳董哨官由該城自行請樊等因移咨到城臣等查吏部奏定章程內開五城水局紳士如有拿獲斬梟盜犯者無論名數多寡准保官階班次等語今臣城水局紳士李鴻猷等均能不分畛域會同弋獲持械行强一日連刧五案隣境巨盜緝捕尚屬蔔勉未便沒其微勞臣等擬將紳士候選知州李鴻猷請隨帶加三級同知銜丁岳在籍前任山西靈石縣知縣孫汝源請隨帶加三級供事曾家瓈請以縣丞不論雙單月儘先選用舉人張翊昌請以知縣不論雙單月儘先選用大挑分發直隸截留知縣苟煇張請以知縣歸本班儘先補用四品銜衛千總練勇局哨官徐鴻春請俟補缺後以衛守備儘先班在任選用以示鼓勵如蒙　兪允並請　飭部核議施行再此摺係南城主稿曾同中西北三城辦理合併聲明伏乞　皇太　皇上聖鑒謹奏奉　旨已錄 
 
