# 1883 - 134 - 4903609

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論中國自行管理電線事宜]  
　　中國總理衙門曾聞行文于南洋大臣曁浙閩將軍督撫飭將上海至吳淞廈門至海口旱電線均歸中國自行管理堂經列報並綴以數語言中國之於此事亦猶行理之所宜此非有所偏見也近來中國與歐亞等國通商而於西國規例亦漸能通辭卽就日本印度兩處而言凡各國公司電線皆至海口而止假如日本則海中電線僅至長崎長崎以內則由日人主政印度亦照此例線至海口爲度若口岸之內悉由中人主政其餘各國雖未能周咨博訪然由此絮彼想亦事同一律前以中國未設電線之故丹國乃創爲大北公司由吳淞通至上海以便分布此不得謂丹國之不合蓋中國無主持此事之人且亦不知此例則亦何怪他人之代爲謀也現今華人漸習西法深知此事之大有裨益於是先由津沽達滬業經成功日久通行無滯益知此事之利便今年復加推廣將遍行於江浙閩粵諸省近己在上海開工而且奏功愈推愈速刻下南潯支線業經等竣大約四月中旬可以傳音値此絲市將臨南潯爲數處關要之所此線先成則可藉此以通絲市信息卽此可見中國電報局之持原握要大有經緯而於上海之旱綜則亦援他國成例歸於華人主持現已向大北公司將原設之線買定該公司雖已經理多年卒不得不準情酌理聽華人之意向此舉實爲情理之正者已但有不可不更爲躊躇者第一在用人之必愼其選盖此後外洋各國傳來電信至海口而止其分送上海各處諒皆歸諸華人則此處實爲總匯之所必得諳練才幹之人方克勝任而愉快電傳無悮西人乃罔不悅服設或以少不更事之人與夫　頇誤事之輩司其事權以致貽誤消息坐失機宜則必貽笑於西人見譏於隣國是則最關緊要當軸者所宜愼之又愼者也夫中國應操之權中國自操之外人何敢置喙若欲自操其權而所用非人反致予人以口實則又可恥之甚矣不觀書信館之事乎外國規例各國郵政皆本國自操其權無論何國郵傳悉由各該國自行主持分送他國之人不得而與焉此正與口岸內地之電線同一規例也中國向無書信館之設故法國英國美國日本國皆各於上海碼頭總滙之區設立書信舘以主持郵政數年之前華人有知其故者亦欲創辦郵政開設華洋書信館乃一則經費不多－則章程未善一則用人不多且末能悉當遂至極美之舉不旋踵而廢之良可惜也夫郵政之權本當操之中國中國倘能奮然振興亦仿外洋郵政章程愼選經辦之人鄭重將事思周慮密自始至終毫無懈弛則凡各國書信之來上海者必當照例由華人海書信爲之分送上海西人之欲寄信於外洋亦必由華人爲之匯寄如此則外國書信舘可應一如吳淞去上海海口至廈門之旱線不得不歸之華人不但利權可以歸華人而中國名氣且因是而爲之一振乃以不善辦理之故以至舉而復廢此眞有識者所大爲扼腕者也今者電報之創行在中國尚爲日無多而居然一鼓作氣奮發有爲將人北公司行之數年之旱線一旦據理以爭購之歸已此誠中國之大快事而訂擬章程任用人才倘或少不留意以致如華洋書信館之貽笑於外人不亦深爲可惜乎時有友人在側曰子之慮固善矣周矣然而今昔情形不同彼此事功各異正無煩爲此過應也書信館之設大憲雖曰核准然視之也輕故辦理者亦不自鄭重以致於貽笑卽今廢棄猶不甚顧惜焉若電報一事則官視之綦重去年高魔　役得以尅日奏功皆由電報靈捷運籌决策因之敏妙其成效已有可見者視之旣重則用人任事自必一切愼重又何慮始終之不能如一而貽誚於旁人哉余曰誠如子言則於中國大局實爲有光而子得稱料事之神余亦甘受過慮之誚然則此論也付諸妄言妄聽之列焉可矣 
[西報彙錄]  
　　○禮拜日法公司輪船抵滬帶來外國新聞紙云大東公司近與暹羅訂立合同創設電線一條由印度秘囊地方通至暹羅京城又言中國與英國商議鴉片一事聞已開端但中國欽使與英外務大臣則尚未會談也又云汕頭爭地一事德國各新聞紙紛紛議論僉謂德國外務衙門爲此一節與水師衙門頗有意見不合之處玆有德國北邊新聞紙言其實並無分說盖此事係領事官主政領事官則統於外務衙門今該處領事官因辦理此事請水師兵船相助爲理則與水師衙門緣無相干此事之辦理得法與否第責之外務衙門可耳又云二月念三日俄京有尼希利士黨人集衆議事爲巡捕偵知突往掩捕該黨尚欲拒捕卒被擒獲八名又有一人燃鎗自擊而死并搜出炸藥甚多該黨之患其尚未弭乎 
[日本雜聞]  
　　○近聞朝鮮王此次廢其貴族門閥節省經費業已降旨施行矣○大阪府下敬察總署行知各分署謂朝鮮人之居留日境者如欲遊歷內地准如西國人一體給予護照○近日府警察署查取各新聞紙館名簿究不知其何故也○日本朝廷向例凡賜勳章皆有年俸今則飭令以後停止賞給年俸云○某府警察署長官奉論方今高田自由黨事變凡府下各黨會務須嚴加留意隨時偵探以期無漏萬一疎虞爲患不淺倘有所聞速卽上報毋延○東京法司衙門公務萬分祕密卽如雇倩之謄抄公件等更非與命官同居者不能採用且公文行後原稿卽以付丙云○此次高田變起所有囚徒原應解送法司查辦今擬着免解送囚徒來京統候派員前赴高田審辦也○某參議近時以官權帝政黨人暗假政府威權傾軋他黨此實官民不和有以激成之也特召府下官權仃望政黨人員百方開導竭力解散是誠識見之高無如東北有名之某警察長官聞亦係黨人又將奈之何哉見諸東京新聞○本年大阪塡台管下徵集民兵以充豫備軍者其規避不應徵召者十分之二不守法度僅一各耳殆定例之森嚴歟抑係地方官之善爲辦理也○內務省內局四月一日集各大臣密議不知所議何事甚爲秘密與議各員太政官司法省警視總監元老院及各局長官命官若干員又內務省警保局內設安寍課及會計課並備有活版極器如有緊要公務文件均歸官員自行印刷以期秘不外聞也○陸軍省參謀本部海防局擬設全國沿海礮台務期相度得當要地早經設立各口海防局近 
 
 

Page 2

 
 
日泒五凈校數名赴各所在分任其責矣○西海日報云開得京部府下警察署吩咐司閣者有不准新聞探事人往門之說不知因何違犯所致近時總署長田中軌道氏向新聞探事人曰余決不有此制度以示禁不妨任意出往斷無　碍他人徒貴秘密避忌探事之人是反招世人之疑引起無稽之說余决不爲也由是相形則勝彼之秘密萬萬也○東京力士等召集同志有于五月間就御園吹上苑角力比武以供日皇臨閱○左大臣有棲川親王在歐洲巡歷與伊藤參議而會之際專爲日國憲章要務探擇歐洲各國良法此次歸朝後將所商事宜應行從違之件逐條由內閣轉奏嗣經不時召對親行詢問事理用否以爲其在亟須整頓攺良要務必須悉心酌議均臻妥洽毋得視爲等閑也○冲繩縣目下氣候非常炎暖雖朝夕衣一單衫尚且其汗又該地所出番茹甚多四季不斷土人皆日以此物爲粮也○高田事起被逮兇徒三十餘名收押以來不知因何至今尚未提番聞東京敬保局己派属官前來早經就道矣○此次東京政府調集各府縣警部長官陸續應召赴京其設諮問會塲於農商務省所屬之明治會堂內由內務省借用自本月二十日起定期集議十四日間至敬官辦公之處以內務省第二欵客所日內已經預備云○高田鬧事上月三十日由東京派石部理刑官及警部帶同巡查數名馳赴查辦行抵高田直赴在押之縣會議員鈴木昌司家內覆行搜查無別項隱謀不軌字跡以後不知作何辦理也○前朝鮮釜山近邑地方時有盜賊山沒有害民生近聞九德村約熟日本領事館二十里左右地方盜賊數十名搶劫旅客日本領事署購買唐木價金一百五十餘元被盜所劫並持刀斫斃二名刀傷額頰一名已送病院調治所以在釜山東萊等處之日本水陸兵士數七名皆携帶鎗砲各處搜捕當在九德寺掌獲一名送交東萊府收禁雖嚴究黨衆尚未供出盜數然約有一百五十名之多三月十九夜草染村民被刦牛犬各一頭布二疋洋六元此外用物數件賊黨約數十名劫掠而去該賊黨日縱靡定無從追捕因此東萊府下令舊草梁地方人民各戶自製竹鎗以禦盜賊若有不製竹鎗者卽以盜賊論於是家家戶戶皆趕製竹鎗無如該處竹竿出產甚少不敷濟用故有向日本領事館求買所備箍桶之竹圍大四寸至八寸平日此竹只值價四分自二十八日以來漲至一角五分而賊黨中有四名粧作客商模樣在於富民洞地方日事賭博飲酒浪費別無事事察其形跡實屬可疑卽行馳報東萊府籤差人名前往查拿已經捕獲眞賊並窩主五名皆持日本刀業已解交東萊府嚴辦矣○前報條約應須攺正之處目今原應集議之期無如關係各國事務欲速不能或因公使回國或於公事窒礙諸多掣肘是以未能如期會議應待秋間伊籐叅議回朝再行舉辦悉心協議然後施行也○三月二十五日接紐約電音言美國大統領業己批准將前日本下關之役賠償美國縊餘軍費應須送還日國云 
[古潞瑣聞]  
　　○他憲駐紥京都每於春間漕米未到壩之時先期出巡通州壩行轅預辦漕務俟各省漕米抵通陸續騐收轉運京倉事竣始回京署玆滿漢倉憲已於三月初二日蒞通文武各官均在西門外天成庵迎謁憲駕卽在茶座少息乘轎進署所屬隨往叅謁從此署中官役來往絡繹不絕頗覺熱鬧也○三月初六夜繼倉憲署中有賊入室開箱竊去珠玉等件天明始覺當飭通州勘騐卽將巡更夫役重責比差嚴緝至今尚未獲住衙署重地竟至被竊總由於平日巡捕廢弛之故以後可不愼歟○通濟庫于二月初八日開放修艌裏河剝船銀兩飭令經紀承領修稔至新排剝船八隻業已造齊經坐櫂廳憲騐收矣○倉憲於初十日到官袋廠騐收頭批縫齊官袋當卽查騐二批袋布發給經紀領縫所有通壩預辦公事大約二十前均可齊備惟候漕船抵通擇期祭壩也○綢任廣東糧道前通永道李靜山觀察自捐廉俸二千金發商生息在通設立義塾四齋一設東路藥王廟名曰啓蒙一設南路灶君廟名曰發蒙一設北路呂祖祠名曰養蒙一設西路天成菴名曰正蒙延師教誨招集貧家子弟來塾讀書從此憲士藉可栽培倘將來有志上進得致通顯皆觀察之所賜也○通邑五方雜處良莠不齊每因細故致起爭端竟敢率衆待械相鬥輕則毆傷重則斃命此風本不可長自陳小亭刺史莅任後出示嚴禁違者軍懲乃有北關著名士棍紀二因向鍾姓爭扛茶包率領多人持械急門因之成松州尊以其明知故犯殊堪痛恨特製木枷重有八十餘斤將紀二鎖枷跪堂已將一月尚去開釋土棍從此畏刑斂跡則門毆漸少而也面自臻安靜矣○通邑城西水關有橋通街爲東北行人必由之路客秋該處喧傳有鬼拉人下水淹斃大小六人當卽提閘放水祀神誦經畧見平靜今春開凍後又淹斃一人聞者無不畏懼於是紳商捐設路燈雇夫晝夜巡查并沿岸官栽楊柳以防失足之虞如此辦理想可消弭此患勝於所禳多多矣○通邑距山甚遠乃突有野獸入城身短尾長喙尖毛厚與狼髣髴畫伏夜出專飲犬血以飽其腹城中之犬被傷甚多喝不傷人亦足爲患刻下捉捕尚未弋獲也 
[雷擊毒蛇]  
　　○胡州北門外有織里村焉相傳有蛇精爲祟該處匪徒又從而附會之鄕民之受其煽惑者不一而足子女有病必怵之曰此不敬蛇精之故也於是焚香購楮許願酬神且有因此而傾家破產者鳴呼安得取彼匪徒投畀豺虎耶近聞某姓家有女患病恍惚見蛇遂驚季而死人遂哄傳冒此女必爲蛇精婦矣女之兄恨蛇愈甚見蛇便擊大蛇小蛇往往遭其毒手夜間忽夢一人謂冒兩斃我種類我當破爾婚姻吉期在邇我必不宥蘧然而醒姑以妖夢置之及三月十四日諏吉娶婦賓客滿座忽雷雨交作電光繞舍俄而霹靂一聲掣出白蛇一條由是蛇精遂絕 
[荊沙雜聞]  
　　○叚文昌先墓在荊州歲時享祀必薦以歌舞習禮者識其非不意近來沙市有延客上新坆者鼓樂喧闐張幃雜坐綺紈交錯肴炎如雲甚至招梨園之妙伶擁靑樓之妖妓男女雜沓諧笑間作按之入墓思哀之意殊爲不倫又有一種浮蒲少年專藉踏靑爲名探首棚內品定婦女甲乙喝以幽閨之秀苦節之孀俱莫能逃其洞鑒若遇平康中人更易肇事寄語富而好禮者何必沿此敝俗哉○沙市飢民局設於寶塔灣凡飢民赴局報名分路途之遠近及人口之大小給錢資遣每十名派義順營勇一名押送近來粥廠旣停飢民之回里者己及大半故舖戶頗覺清爭惟錢價漲至六錢五分三厘因各外鎭之當押鑼買去太多曲錢散入鄕間一時不能週轉也米價漲至四千四百文幸二月內天氣晴朗蔬菜不復如前昂貴春季之已種者可望有穫第市面之衰旺總視秋收之曹歉卽今歲西成有慶尚有半年之期各店戶殊勞盼望也○荊州旗民同城每易肇事前任巴玉農得軍曾出示嚴禁如有地痞三五成羣藉端打架者當以軍法從事同治十年以後凡旗丁之貧悍者迭經分撥江寍浙江駐防故近來頗爲安靜前月郡城邑廟演戯有某與施丁某有隙邀人報復逞一朝之忿捋虎鬚而罹犴陛亦愍不畏死矣○張姓者潜江人與妻某氏避水至荊寓余某家余見張妻姣好隱萌邪念倩其洗補哀服漸與之稔復凂人從中說合令張及其妻爲者子義女一室言笑無異骨肉二且初旬張出外歸則余與張妻已乘間同逃及張具詞控縣飭差緝拿查如黃鶴矣 
[市河浮屍]  
　　○十九日蘇閶門外聚龍橋河下忽浮來屍首一具年約二十餘歲手足俱有繩縛髮辮其鬆似非上等人模樣地保眼見畏累不敢撈起任其望西向胥門可面氽去未悉近日曾否經人認撈噫是豈如諺所謂種荷花者歟 
[書院近聞]  
　　○本月十三日爲蘇省平江書院甄別之期是日畢太尊黎明卽臨試院點名命題扃試計與考舉貢生童有耄而好學者有卯而且角者凡千餘人嘈雜之聲多於市人之言語治命題爲　天將以夫子爲木鐸至謂武　詩題遲開花養豔得開字　詎題經牌示後有不 
 
 

Page 3

 
 
更事之幼童遽將猥褻之語寫入粉牌以博觀者噴飯經府尊家丁瞥見怒其無禮持呈府尊閱看府憲大怒立傳監院教官着卽查出誰人動筆拘來發落學師疇躇半晌退而遍詢與考省皆鑒於黃宗師嚴辦某童之事諉爲不知稟覆太尊大加申飭仍令訪查提到限出塲後再行詳訪務得此童以懲輕浮聞刻尚末訪得主名學中殊形憂急也 
[寍郡氣侯]  
　　○寍郡於月之二十日赤日當空雷聲隱隱下午畧有微雨半陰半晴恰如熟梅天氣次日南風甚甚地氣潮蒸其滑如油靜坐猶揮汗如雨至午其熱尤甚無異初伏氣侯也 
[軍門出洋]  
　　○浙江提督歐陽軍門摟爲漁船出洋採捕恐有海盜不靖情事故於月之二十二日督帶兵勇乘坐輸船出洋巡緝矣 
[出奇無窮]  
　　○禮拜日復在寶善街二雅園觀西戲土夏思美所演各戯無不翻陳出新同工異曲而其尤奇者夏君手攜一紙人而問客曰值洋幾何客曰值洋三角耳夏日曰嘻此雖紙人然能聽人指揮玲瓏剔透吾以爲知心靑衣不是過也遂攜置臺上則見紙人拜跪起伏悉如人意高下疾徐與琴聲相和於是觀者皆大笑戲旣終夏君使傳話者謂客曰明日諸君當復來吾當以彩物徧贈客皆首頷而出想願奪錦標者自當相率而往也 
[賽馬初誌]  
　　○西商賽馬之期往往遇雨說者以爲西商之賽馬較中國之禱雨尤爲靈應昨日爲寓滬西商春季第一日賽馬午前喝有雨而午後則濕雲漸斂淡日有光諸西商得以馳驟縱橫不臻櫛風沐雨是豈天公之欲擴眼界而變雨爲睛耶午後半點鐘開賽第一次賽五馬順全隆洋行勝第二次賽五馬勃來泰勝第三次賽看皆係新馬共二十六匹沙遜洋行之西人名美登者勝諸西人循例小憩至三點鐘時復賽第四次賽六馬美最時洋行勝第五次賽九馬又係沙遜行勝第六次賽五馬又係勃來泰勝第七次賽五馬得勝者爲三保瀛賣與大訟師梅博閣之小靑馬第八次賽十馬得勝者又爲梅博閣之馬其時已六點鐘矣各西人皆散歸跑馬廢內搭有布棚二所一係總會一係咖門公司皆係賣酒者又設布幄係樂工奏技之所各門皆有巡捕管門閒人不得擅入是日華人之往觀者甚多有一少年在服麗都高坐馬車中自行拉韁馳驟於跑馬廳前往返數次碰倒小孩幸未受傷而該少年卽揚鞭遠去矣 
[塡築道路]  
　　○裏虹口之東北鄕一帶爲鄕人赴市要路每逢陰雨道途泥濘行人時有跌仆之慮現聞該處有朱某者倡首勸募仿照租界地方以石片塡築近已動工舖砌矣 
[燬錢宜禁]  
　　○私鑄小錢法所當誅銷燬制錢更干例禁本埠自嚴禁私鑄以來各小錢店難於獲利紛紛閉歇於是奸猾之徒復展其技剔出制錢中之最大者賣與銅作銷燬亦可獲利名曰楝重顧每錢一文須重一錢二分者方可中選前日有銅作夥至虹口各小錢店收買重頭裝於火油臬內以掩人耳目挑至小菜街西首被各流氓覷破上前攔阻正相爭論適遇西捕查問而兩造皆不諳西語西捕又不解華語逐之使去而兩造遂散是亦該銅作夥之幸焉 
[缺糖案結]  
　　○某夾板船　吳淞口外大七洋擱淺由保家公司行托協記石行雇寍波船駁運糖斤至虹口上棧缺糖六十担由水巡捕查獲郁雨渭紅龞殼船上存糖七包當將郁雨渭及船夥金有榮與水手三名送案經陳太守訊供已列前報昨由協轆行經手人某投案稱南誠記號托保家行駁運糖斤保家行轉托我雇船駁運而上南誠記棧據稱缺糖六十担現由水巡捕查獲郁雨渭船上之糖七何據郁稱共裝糖二百六十包由棧發籌記數交卸之時發籌之人悮遺籌七根因此剩糖七包並未知照於我郁雨渭金友榮仍供如前陳太守判郁金二人各押一月俟期滿開釋給還船隻糖交保家行歸還南誠記收領 
[英界公堂瑣案]  
　　○華捕稱陳竹坏逐日送茶一壺給與捕房之管押人犯傍晚又有開水一桶給諸犯盥洗昨晚送永時朱東生李金寶先欲洗面周福生又欲洗足因此爭毆我查問情形謂須先洗面而後洗足周福生不允說我袒護朱等竟欲自刎夜半時又欲自縊各犯見而大呼特告知捕頭將三犯送案請訊平插頭稟周福生前竊拿能尖行之表斷押一年在押殊不安分朱李二犯供與捕同陳太守判將周福生發交桱流公所察其安分與否再核○蔡春生稱在宜春茶園爲夥有沈阿三常來看白戯前禮拜六夜間沈又來看白戯我阻之因此挾嫌昨日午後忽有石片由窓捲入包廂房內臻傷某妓之傭婦我卽出外查看適沈在望月樓茶館坐在窓口盖該茶舘與我戯園相對也我知石片定係沈所擲爲此請辦沈供並未擲石陳太守間沈作何生意沈答稱爲小工惠捕頭稟沈素不安分陳太守判沈何　一月發頭門示衆○華捕稱昨日午後鐵路傍有一起人互鬥一人受傷臥地旋拘打架之三人送案其受傷人則送同仁醫院左足受刀傷據醫生云二禮拜後始可投質云云據解案之殷德生供向伊索會欵以致爭執並未用刀徐土來鄭雨亭係我之友人亦未帮我行凶徐鄭二人供與殷同陳太守飭將殷德生管押徐鄭二人交保俟受傷人投質冉行覆訊○木匠蔡阿木稱前向李長發索取工洋以致爭執由捕拘案奉判李還洋兩元詎李昨又糾同劉子卿陸小第陳阿林等與此尋釁當經蔡寶才何阿三陳永順勸散然我已受傷訴之捕房捕頭謂案已斷結而若輩又敢逞兇須投案核辦蔡何陳三人供亦同陳太守飭蔡阿木具稟候飭提李長發等到案訊究○華捕稱昨日夜深時有洪阿才徐金雲王仁寶等三人到陳阿紀之烟舘內欲開燈吸烟陳以夜深不肯開燈洪等遽爾毆陳並毀物件我聞聲查問遂拘洪等三人陳送醫院據醫生云一禮拜隹始可投質今將洪徐王三人及被毀之件一併送案洪徐王三人同供並未毆陳阿紀亦未毀壤物件陳太守飭將洪徐王三人管押俟受傷之陳阿紀投質再訊 
[奉頒錫邑尊裴浩亭公祖勘復陸氏祖墓七律四首]  
　　○祖壟馨香七百年豐碑華表峙林泉　墓在太湖濵大浮山祖爲宋防禦便高宗時留守陳留　蚩光橫逆途纔梗蠧役鑽謀瓦不全　亂時被土豪毀塚僣佔　燒碣成灰銷舊跡築牆擁土攺新阡縱教家乘垂千古空對湖山一泫然○拜別宗祠惠麓前挂帆往返漆湖邊　忠宣公詞在惠泉山漆湖在大浮山東北　九原荒草迷忠骨十里靑山誤野烟父老傳聞空嘆息土豪僭佔總遷延禦金功烈昭南宋喝保泉臺半畝田　守陳留有功事載宋史○呼籲逡巡慮萬千琴堂明鏡正高懸　光緒三年始稟邑尊　迢迢峻嶺蒙勞駕　蒙勘二次　藹藹行轅愧執鞭指點松揪尋古穴撥開雲霧見晴天　諭令開看果有大石槨在下　依稀柳下嚴樵採德政長教衆口宣　諭將此地斷歸陸氏使復舊制以永祭享○鬱鬱佳城恨變遷鵲巢鳩占大浮嶺從無地理違天理賴有今腎護昔賢皖北循聲歌茇舍　公祖皖北人也　劍南詩派賸殘編　祖諱穼字元珍放翁先生胞叔也於鄂王受害時屏居無錫湖濵　他年纂輯三吳志異蹟同欽勒石傳 
　　梁谿蔭珊陸熊祥求是草 
[菩薩蠻游西子湖題壁]  
　　○春　山色描如黛湖光恍若玻璃碎行過段橋東隄邊倚釸筒　夕陽歸去也一任瓜皮瀉醉倒倩人扶依然入畫圖○玉交枝癸未新春下浣見寒梅漸落紅杏將開偶拍是　闋以遣旅愁　畫簾開聲聲祇喚煖新醅煖新醅斟來滿斝醉向疎梅疎梅點點落靑苔杏花消息暗相催斜穿竹外幾樹含胎 
　　餐秀請人笙伯氏倚聲 
 
 

Page 4

 
 
[羅陽道中]  
　　○落照蒼茫砧杵催波搖倒影漾樓臺綠厓古木凌霜出臨水孤城背嶺開客路消愁宜酩酊仙山在望幾徘徊年來負米多相阻懷刺空歸本不才○江行雜詩　料峭西風野岸清每從舟子問山名羅浮百里篷牕見離合天然畫不成　風雲變態幾頻仍陵谷當前感廢興采石山開多洞壑漁家佔住好張　○輓枊堂主要李紫黼學博　少微驚失位大雅孰扶輪噩耗傳來日傷心正及春北堂憐壽母南海喪詰人去臘重分袂追思益愴神柳堂開講舍負航半名流未惜金針度忽拋鉛槧　千秋垂箸作八桂紹箕裘　有丈夫子八人　奉侍惟難弟魂歸化鶴不○春日山行　春光主陰晴山間氣澄穆好鳥嗚高樹雜卉舒芬馥行行盜探幽曠野觀放櫝邨農早扶犁趂玆時雨足相對內省慙遠遊梅勞碌霏烟林際銷宓汨流泉響耳目棋清娛因風動遐想陋江太平山塔盤空翠上下有草角交何時司抵掌　山寺古橋間騷人多遊展新綠映黃花彌望芳菲積木棉壓羣芳色應南方赦開口笑東風壯麗矜打客風信廿四番轉瞬如駒隙○高梧經秋碧條柳蔭夏涼此夢中句也癡人說夢爰成律詩以博一粲　前因鮮妙悟夙好在詞章老懶嘲難解歸耕願未價高梧經秋碧條柳蔭夏凉絕似幽居境無非夢一塲○元夜元夜際昇平魚龍曼衍戲燈火賽喧塡人海抽身避尋幽獨踽踽松風指衣袂野水靜漣漪月影含蒼翠春信鴈先知呼群料歸計擾擾稻梁謀念此羽族類人而不如鳥株守成無謂又夫志四方澄清思攬轡軒冕謝時榮身隱心憂世 
　　珠江杜鳳岐邠農甫録舊作 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第四百零二號]  
[光緒君年三月十七日京報全錄]  
　　官鬥抄○東撫陳　奏恭報接篆日期摺○又　奏出省巡閱黃河日期片○東撫任　奏恭報交卸日期並請假送母回籍摺○閩督何等政　奏恭報地震被災情形片○都祭院張　奏爲聲明請　旨摺○滇學政盧　奏恭報交卸日期摺○又　奏請乞假省親片○滇學政丁　奏恭報到任日期摺○護浙撫德　奏委署知府摺○鄂撫彭　奏請　旌表片○又　奏爲循例奏　聞摺子○三月十七日工部鴻臚寺正白旗值日無引　見○徐桐等塲內專摺請　安○明魁等彈壓覆　命○召見軍機　○○山東巡撫臣陳士杰跪　奏爲恭報微臣抵東接任日期恭摺仰祈　聖鑒事竊臣荷膺　簡命調補山東巡撫當卽具摺叩謝　天恩並將交卸浙江巡撫關防兩浙鹽政印信及起程赴東各日期先後具奏專差齋進隨卽束裝就道趕速馳往玆於本年二月初八日行抵山東省城准前撫臣任道鎔飭委濟南府知府李嘉樂撫標中軍叅將玉秀齋送　欽頒山東巡撫關防一顆臨清關監督關防一顆兼理鹽政印信一顆並　王命旗牌文卷等件前來臣謹恭設香案望　闕叩頭謝　恩祇領任事訖伏查山東爲　京畿左輔地大事煩舉凡察吏安民整軍籌餉以友鹽務海防在在均開緊要况値河流漫溢淹蕩田廬　朝廷　簡派大臣來東察看尤宜力爲贊助妥籌疏治之方以恤民生而紓　聖慮如臣檮昧深懼弗勝惟有力矢愼勤遇事實心經理固不敢因循而避嫌怨亦不敢操切而涉張皇以冀仰答　高深於萬一所有微臣抵東接印日期除恭疏　題報外謹繕摺具奏再臣由清江浦起程沿途經過地方土脉滋潤麥苗秀茁可望有秋合併附陳伏乞　皇太后　皇上聖鑒謹　奏軍機大臣奉　旨知道了欽此　○○陳士杰片　再黃河上游自銅瓦廂至歷城情形經侍郎臣游百川於水月初九日已查勘回省其下游一帶淤墊尢深一遇盛漲在在漫决堪虞轉盻桃汎前此漫決各口亟宜設法堵築臣擬將接管公事稍爲料理卽於十三日同臣游百川於歷城濼口下河由章邱濟陽齊東靑城惠民蒲台濵州利津各州縣直至牡曞嘴海口壅塞之處沿途查看明晰以便會商辦法其臣衙門日行事件循例交藩司代拆代行遇有緊要公事仍包封行次由臣親自核辦除俟查明情形商妥辦法另行奏報外所有微臣出省日期謹附片具陳伏乞　聖鑒謹　奏軍機大臣奉　旨知道了欽此　○○頭品頂戴革職留任前調浙江巡撫山東巡撫臣任道鎔跪　奏爲恭報微臣交卸撫篆日期懇　恩賞假送母回籍兼冶舊病恭摺仰祈　聖鑒事竊臣准部客光緒八年十二月二十一日奉　上諭任道鎔着來京另候簡用俟陳士杰到任後再行交卸欽此現在新任撫臣陳士杰業已到東臣於二月初八日將關防文卷及　王命旗牌等件委員齋交接收臣卽於是日卸事本應坖期遵　旨入　都惟臣母現年八十有三歷任迎養於北方水土不宜久切思歸之念長途跋涉侍奉無人須臣親送回籍兼之臣素患肝疾年甚一年上年五月間曾經具陳病狀蒙　恩賞假調理雖假滿照舊任事而腹脹氣逆之症迄未痊愈入春後益不自支再四思維惟有仰懇　天恩俯准　賞假三个月俾得奉親南返順便就醫一俟假滿卽當赴緊北上泥首　宮門求　賞差使不敢稍躭安逸自外　生成所有微臣交卸撫篆日　斯及籲請假期緣由謹恭摺具陳伏乞　皇太后　皇上聖鑒訓示謹　奏軍機大臣奉　旨着賞似三個月欽此　○○何璟等片　再上年十月二十九日亥刻福建省城陡然地震頃刻卽止人民房屋幸無妨碍詎是日至十一月初三四日台灣台北二府均亦地震時動時止輕重有差台北情形較輕郡城及所屬之淡水新竹宜蘭三縣並無倒屋傷人台灣府城及恒春縣亦然惟安平口營署公所倒塌數間砲憂墻垣兵房均有裂痕春縣新城亦小有捐裂鳳山嘉義二縣各倒民房十餘間傷斃人口二三名鳳山衙署臨獄並有倒坍東鄕荒地圻裂無害民居彰化縣民房段倒二十餘間壓斃男丁五人西門砲臺倒壞一處南門城墻損裂十餘丈較之臺北爲重據鎭道府縣查報並由藩臬兩司核詳請奏前來查臺灣臺北二府連日地震雖在海外習以爲常而此次情形畧重災黎殊堪矜憫己飭該曾道府確查撫恤毋任失所並將各項工程分別籌備臣兆棟巡閱全臺順途察看民情俱屬安謐堪以仰慰　宸衷除飭催查辦曁咨部外臣等謹附片陳明伏乞　聖鑒謹　奏軍機大臣奉　旨覽奏被災情形深堪憫惻着卽飭屬查明妥爲嫵恤毋任失所欽此　○○署都察院左副都御史左春坊左庶子臣張佩綸跪　奏爲聲明請　旨事本月二十三日奉　旨湖廣道監察御史員缺着張人駿補授欽此伏念人駿係臣堂姪先輕呈由翰林院咨詢史部據稱照例毋庸迴避臣與人駿究屬近族應否迴港之處理合聲明請　旨伏乞　皇太后　皇上聖鑒謹奏奉　旨巳錄　○○雲南學政臣盧崟跪　奏爲微臣遵例報滿恭摺具陳交卸日期仰祈　聖鑒事竊臣於上年二月接銬迤西試竣四月中旬回省當將三迤歲科試一律完竣情形具奏在案嗣于七月十八日考錄遺才二十八日蕆事八月初一日奉　上諭雲南學政着丁立幹去欽此臣卽將任內應辦事宜次第清理玆新任學臣於十二月十八日行抵滇省經臣飭委雲南府學教授趙勷恭齋　欽頒雲南學政關防一顆並文卷册籍移交去後臣卽於是日交卸除將遵例報滿日期恭疏具　題外所有微巨任滿交卸綠由恭摺陳　奏伏乞　皇太后　皇上聖鑒謹　奏軍機大臣奉　旨知道了欽此　○○盧崟片　再臣於交卸後匯邤回京供職伏念臣自通籍以來臣母因南北水土異宜未能就養迨臣蒙　恩來滇視學又以關河迢遙跋涉維艱蟾戀　闡久疏定省臣查經過正站荊襄一帶下游直達江蘇相應籲懇　天恩賞假三個月臣卽自備資斧沿江南下回籍省視一候假滿卽當入都恭覆　恩命所有微臣乞假省親綠由謹附片具陳伏乞　聖鑒謹奏軍機大臣奉　旨着賞假三個月欽此　○○雲南學政臣丁立幹跪　奏爲恭報微臣到任日期叩謝　天恩仰祈聖鑒事竊臣荷蒙　恩命視學滇南於光緒八年九月初三日跪聆　聖訓遵卽束裝就道十二月十七日行抵雲南省城十八日准前任學政臣盧崟將關防文卷册籍等項飭委雲南府學教授趙勷齋送前來臣當卽恭設香案望　關叩頭祇領任車訖伏念雲南爲人文薈華之區學政有表率士林之責如臣檮昧懼弗克勝惟有益加兢惕勉竭愚忱愼持取士之衡後詞華而先器識廣布作人之化近文章而礪廉隅以冀上酬　高厚鴻慈於萬一所有微臣到任日期除恭疏　題報外謹繕摺具奏再臣經過直隸河南鄂湘一帶秋穫豐稔由黔至滇雨雪應時民情均甚安謐合併附陳伏乞　皇太后　皇上聖鑒謹　奏軍機大臣奉　旨知道了欽此　○○護理浙江巡撫布政使臣德馨跪　奏爲知府患病呈請開缺請　旨簡放並先委員署理恭摺仰祈　聖鑒事竊據署抗州府事正任湖州府知府桂斌稟稱感受寒濕染惠喘急延醫調治刻難就痊請子解任並開本缺俾得回旗調理等情據經飭司照例委騐屬實取結另行恭疏　題報外伏查杭州府坐臨省會政務殷煩應卽遴員署理以專責成查有署湖州府事候補知府林祖述精明穩練堪以調署遞遺湖州府缺查有侯補知府傅斯懌老成練達堪以委署據藩臬兩司會詳前來除檄飭遵照外所遺湖州府知府係煩疲難要缺相應請　旨簡放以重職守謹會同閩浙總督臣何璟恭摺具　奏伏乞　皇太后　皇上聖鑒訓示謹　奏軍機大臣奉　旨知道了欽此　○○彭祖賢片　再據天門縣知縣邵世恩等稟稱同鄕節婦汪朱氏係汪迪孫之妻夫故時氏年二十八歲矢志守節撫遺腹子曾事仰事俯蓄人無間言咸豐十一年粵匪竄犯杭城氏麾僕携子避出城陷自投於并以殉難時有巳適絲姓之女歸省在家亦挈其于二歲之女同時投繯殉難又節烈婦汪朱氏係汪曾撰之妻夫故時氏年十君歲誓以身殉家人環守獲免咸豐十年二月杭州城陷氏率其僕婦陳氏投繯而死均因戶族遠官在外久未舉報該員等誼屬梓鄕見聞旣確不忍聽其湮沒造具事實清册由天門縣知縣邵世恩出具印結呈請具　奏前來臣查浙江錢塘縣節烈婦汪朱氏等俱係志秉坤負躬遭蹇阨心傷寡鵠劫遇紅羊旣大節之流芬實舍生而取義足光彤史謹籲　恩綸除册結送部外理合會同湖廣總督臣涂宗瀛湖北學政臣高釗中附片具陳伏乞　聖鑒訓示謹　奏軍機大臣奉　旨均着准其旌表禮部知道欽此　○○湖北巡撫臣彭祖賢跪　奏爲學政閱文幕友姓名籍貫循例敬繕清軍恭摺仰祈　聖鑒事竊照向例學政閱文慕友不得專用本籍之人致滋流弊歷經遵行在案茲湖北學政臣翰林院編修高釗中於光緒八年十月二十六日到任將閱文幕友姓名籍貫開單咨送到臣查俱係籍隸江蘇順天山東等省並無本籍及視學省分之人謹循是繕具進軍恭摺具陳伏乞　皇太后　皇上聖鑒謹　奏軍機大臣奉　旨知道了欽此 
 
