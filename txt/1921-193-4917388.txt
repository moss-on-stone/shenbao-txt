# 1921 - 193 - 4917388

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[國内外之裁减軍備問題（冷）]  
　　國外之裁减軍備問題以有關於太平洋平和之故國人不能不注意之國内之裁减軍備問題以有關於國外裁减軍備問題之故國人亦不能不注意之不特如此國内之裁减軍備問題且有關於國家日後之生存及國民日後之安寗與發逹國人更不能不注意之然而國外之裁减軍備問題已有人發起矣且有多數人贊成矣而於國人尤爲重要之國内裁减軍備問題不但無人建議寔行且於前此空浮之議議而亦消滅烏有矣豈以國内之裁减軍備問題至今尚非重要耶抑我國竟無自動之能力亦必俟諸他人之發起或强迫而始發動耶斯則大可歎息者也 
　　世界大勢所趨斷非一二人或一二國所能反抗裁減軍備爲歐洲大戰後必有之返響國外之裁減軍備問題我國雖不能爲之主動若國内之裁減軍備斷宜及早自謀也國人之有心者何勿亦於國内建一裁減軍備大會之計畫歟 
[國内專電一]  
　　北京電十年八釐公債條件今用明令公布（十八日下午六鐘） 
　　北京電奉張電告梗日（二十三）起程徐靳各派專員往勞（十八日下午五鐘） 
　　北京電學生會尊重教職員會議對調人所提條件已多數通過 
　　北京電到期日債西原索償甚急財界要人因赴津進行新借欵並派某某赴日訂分償辦法 
　　北京電馮旅改師部議核准 
　　北京電銀行公會號（二十）開常會議案（一）設票據交換所（二）設徵信所（三）定票據書背程式（四）訂同業規程（五）劃一幣制準備金（六）组織中法銀行債權團（十八日下午六鐘） 
　　北京電此間有兩大信託公司出現發起多舊官僚與軍閥資本各號稱千萬聞有外股附入新公債將半歸包銷（十八日下午三鐘） 
　　北京電中央以桂事日急促贛出兵陳督總以乏械爲辭頃命德州廠濟贛子彈八十箱步槍八百枝山砲十尊機槍五架（十八日下午六鐘） 
　　北京電旅京桂人得陸私電沈軍糧盡援絶致兵心渙散現黔滇湘均實力援粤兵已壓境桂被包圍中速切商當局促閩贛踐約應援否則桂不足惜如中央威信何 
　　北京電梧州商會電請飭桂軍停戰詞極迫切（十九日上午十鐘） 
　　北京電葡使開送宜昌損失單數逹三百萬（十八日下午六鐘） 
　　北京電政府據探報孫文向日本太平公司訂軍械借欵二百萬急電胡使抗議（十八日下午五鐘） 
　　北京電魯田電第八混旅由魯廠領去大批軍火價洋請飭部速發 
　　北京電王汝勤再催欠餉詞極危迫謂值各處煽亂險象環生倘有疏虞一身不足惜如全師名譽地方人民何（十八日下午五鐘） 
　　北京電東三省截留鹽稅四國銀團抗議經奉張答復所指吉黑稅收例不在借欵範圍殊難承認 
　　北京電張景惠電匪退出内蒙已相距千餘里現擬派張鄭各統領率騎兵十營由經開赴貝子廟駐紥爲進攻烏得之備（十九日下午四鐘） 
　　北京電汲金純電告師抵赤峯進擊經棚姜電力阻奉軍入熱勢已不及（十八日下午三鐘） 
　　北京電吉孫電俄艦砲擊杭州輪案俄政府派代表來查謂烏蘇里黑龍兩江不准武裝華人通航請迅向俄代表交涉（十九日下午四鐘） 
　　北京電院電劉鎭華轉陳樹藩從速來京供職俾免各方面種種誤會所部軍隊希尅日交替統由閻督節制（十九日下午八鐘） 
　　北京電甘陸電催馬鄰翼長甘任命政府屬意潘氏復電緩議 
 
 

Page 8

 
 
   
 
 

Page 9

 
 
   
 
 

Page 10

 
 
[國内專電二]  
　　北京電鄒芬電准内蒙錫林果勒盟盟長呈稱本旗佑寺地方突來外蒙僞使强迫捐輸餉械代替徵兵擾亂外蒙各區查本旗態度顯明向無附亂事實恐因要求不遂勢必密飭黨羽來攻或揑稱業經附和屆時國軍進討玉石不分共遭糜爛故特陳明等因除奬慰該盟深知大義外特電中央代訴免後有所誤會（十八日下午五鐘） 
　　北京電奉張親征日期又有改八月朔說政府因去電敦促謂赤軍已侵進庫倫討伐恩琴無論勝負誰屬庫倫恐非我有貴使旣不忍放棄主權應請迅速出征 
　　北京電陳遐齡電劉成勳已奉劉湘密令由瀘定向西猛攻敝軍駐守雅江忍無可忍不得已還擊又據探報川軍派員往說葛布倫及各土司唆使反抗國軍 
　　北京電甘陸電安置敦煌俄兵需費甚急請迅撥十萬元（十九日下午四鐘） 
　　北京電留日學生會因周作民等赴日密議要案來電力阻詞極憤慨（十八日下午三鐘） 
　　天津電曹錕電商政府以蕭耀南所部一師入甘任蕭會辦軍務 
　　天津電奉張在直募兵二千 
　　天津電巧日（十八）中法銀行各國債權人討論對付方法（以上十八日下午八鐘） 
　　天津電巧（十八）中法銀行債權人會議推比人林阿德等五代表與該行交涉並决定（一）調查實在情形（二）籌保全債權法（三）徵各埠債權人意見俟巴黎債權人會議後卽繼續進行 
　　天津電河間順德等處及津南水災甚重（以上十九日下午十鐘） 
[國外專電]  
　　倫敦電泰晤士報昨載中國協會主席安德森之議論標其題曰中華民國之失敗國内和平之需要中國使署現發表文告略謂頃見十六日報紙載有關於中國政策與情勢之言論内有中國人民對於哈定總統之邀請加入太平洋大會缺乏注意等語要知中國使署於上月内接中國各處私人團體發來抗議英日續盟之電信不可勝紀中國地方遼廣勢須稍費時日始有充量欽感美總統邀請入會之表示今遽謂中國人民不若他國人之知感謝則誠荒謬至於中國政治不寗之狀不久定可銷滅（十七日） 
[公電]  
　　旅粤浙江同鄉會電杭州盧督軍沈省長省自治法起草委員會省議會教育會商會農會工會律師公會各團體上海旅滬浙江同鄉會浙江自治協進會各報館均鑒閱報載省選舉仍舊進行殊深駭詫製定省自治法是爲全省之共同主張將來公布對於選舉法必有根本規定人口必有確實調查然後改選始可得眞正人民代表而爲全省謀幸福此次改選人數大半揑僞甚有選民超過人口一倍者公署來往文電確可調竅以僞選民行選舉尚號於國中曰吾求浙眞自治獨不畏國人齒冷乎故同人等主張非省自治法製定確切調查人口後無無初選舉覆選舉爲吾浙求眞自治計萬難承認諸公關懷自治務須急起直追將此届選舉從根本打消浙之福也諸公之力也海天萬里不罄所懷尚希毅察旅粤浙江同鄉會叩 
　　壽州來電申報館鑒台邑自支日後大雨旬餘淮淝暴漲越壩穿堤汪洋一片田廬牲畜漂没無算今雖放晴水仍續漲麥旣歉收秋復無望遍地災民情慘萬狀理合電呈詳情再續皖鳳台十字分會吳履潔叩皓 
世界路透電 
[上西萊西亞與英法]  
　　十八日巴黎電聞上西萊西亞復有法軍官一員被德兵毆擊 
　　十八日巴黎電法政府致德政府之牒文臚舉上西萊西亞遣散軍隊之虚僞各節並示明該處大局日見危殆昨日上西萊西亞各處有協約國軍官被衆毆擊此足徵法政府派兵援助該境軍隊之計畫殊適合時宜法政府之目的專在保障和約之履行及歐洲和平之恢復至於德政府所傳播英法兩國對於上西萊西亞問題互相爭持之說唯圖離間協約國耳 
[愛爾蘭議和記]  
　　十八日倫敦電烏爾斯特首相克萊爵士與其同僚已回貝爾法斯據爵士聲稱彼對於謀成和局一企圖殊爲滿意而對於伐勒拉氏依據自决權提出要求之决議尤爲欣慰蓋烏爾斯特已施用此權也今僅須由伐勒拉氏與大不列顚商妥關於愛爾蘭南部之條欵愛爾蘭北部人民絶不欲干涉南部事務俟此事告成則北部願抒誠與南部提携經營公共利益之各事新芬黨已與愛爾蘭之英軍事當道訂定契約凡巿塲之各項取締例一律取銷新芬黨官員已命人民協助塡設戰壕拆除道中之障礙物修治炸毁之橋梁 
　　十八日倫敦電泊林斯湯及逹特摩爾獄内之新芬黨今日不遵命令狂歌跳舞不已故復被押入拘禁室杜白林邸宣稱愛爾蘭全部除貝爾法斯近今之騷勳外餘均安靜 
　　十八日倫敦電伐勒拉氏昨日發表公報曰各報之意以爲余已提出要求數次以期得一和解其實余僅提出要求一次此爲余有權提出者即應承認愛爾蘭有自行治理之權是也 
　　十八日倫敦電愛爾蘭談判已臻重要地步伐勒拉氏今晚復在唐林街受羣衆之歡呼與首相喬治氏談話兩小時後經當局宣稱將於星期四日續開會議克萊爵士及烏爾斯特其他閣員於伐勒拉氏將離相邸前抵唐林街伐勒拉氏離後克萊爵士入謁喬治氏談話一小時之久聞本星期杪喬治氏將以伐勒拉氏提出解决之條件通告克萊爵士由烏爾斯特内閣研究後再以意見報告首相今晚伐勒拉氏與喬治氏之談話似關於烏爾期特之態度此節實爲愛爾蘭問題之難關聞伐勒拉氏將以談判之結果報告杜白林新芬黨國會 
[國際聯盟與裁減軍備會]  
　　十八日倫敦電今日下院開會時議員鮑特姆萊氏及里斯爵士主張通告國際聯盟會關於裁减軍備事暫止進行一切因華盛頓將開裁减軍備大會故也貝爾福氏答稱彼意今無通告之必要國際聯盟會當然將考慮華盛頓所將討論各事之關係 
　　十八日巴黎電國際聯盟裁减軍備委員會已開始集議計會員二十人乃以個人資格被選非爲各政府之代表内有英員三人委員會已派三股員會考查私人製造戰品買賣軍械及有關係各國目下與戰前之軍額將以調查之結果提交九月五日集議之國際聯盟議會現望此舉能有功於華盛頓大會 
[裁減軍備會與英國屬地]  
　　十八日倫敦電愛汀堡大學教授開士博士投書泰晤士報謂哈定總統此次並未分請英殖民地參與裁减軍備大會此實爲共和黨不接受國際聯盟分配與殖民地之戰獨投票權一舉之結論且將使加拿大不能獨派代表參與華盛頓大會此節至有關係蓋足示人殖民地之地位若未由世界最大列國承認則仍不完全也 
[南美各國與裁减軍備會]  
　　十八日倫敦電華盛頓電稱駐華盛頓智利大使語客謂智利政府將以精神上之助力給予哈定總統召集裁减軍備大會之舉彼覺南樊　和國均將歡迎哈定總統之建議 
　　十八日亞姆斯特丹電電聞報華盛頓訪員電稱今悉美政府將邀荷蘭參與華盛頓太平洋會議 
[各國近事記]  
　　十八日伊洛伊洛電有人語伍德將軍哈定總统確將任渠爲菲列濱總督伍未聲明願就職與否但曰余爲民國之軍人命余至何處即至何處 
　　十八日倫敦電實業有復行活動之象南威爾斯已有紗廠及葉鐵廠數家重行工作使多數工人因而得業印度及法日兩國現需求蘭開夏織機甚殷 
　　十八日倫敦電日本衆院議員若士人代表各政黨已由美國行抵利物浦在英勾留一星期後擬赴法比兩國游歷 
　　十八日倫敦電馬可尼氏宣稱彼今試驗收接無綫電報一種新法能使無綫電報接續傳遞雖空氣震動亦可無礙且速率甚高 
　　十八日倫敦電首相喬治氏今日在下院答覆二黨議員克萊恩氏之質問謂報載英皇幹旋解除英美政府間關於太平洋會議之談判上之葛藤一節總屬揑造之詞　　十八日巴黎電今日巴黎交易所英金收盤價每鎊元佛郎四六·五二 
太平洋路透電 
[辛博士之地位]  
　　十八日北京電外交部參事刁博士關於英外交部發表文告述明辛博林下之地位中華民國之總统府殊爲滿意惟中政府向以顧問稱之今夏辛氏理當休假擬乘此機會游歷美歐辛氏嘗問假期内有何可爲中政府盡力之處吾人乃囑其查覆美歐關於中國及中國志願之輿論至於英日聯盟事辛氏曾當衆發何議論吾人尚未詳悉惟辛氏反對此舉由來已久此實與中政府及中國全體人民意見脗合也 
[濟寗州開埠情形]  
　　十八日北京電山東濟寗州開爲商埠一事兹聞已組織公司實行此舉山東省當道及北京與此有關係之閣員皆擬贊助之該公司籌得三百萬元議請政府供給餘二十萬元聞財政部允以國庫劵交付稅務處現正考慮在該埠設立稅關問題 
[烟濰鐵路通車日期]  
　　十八日北京電烟濰鐵路工程科主任通告交通部謂路堤可於七月杪完工僅鐵橋兩座届時未能告竣請交部示明路軌與火車何時可以備齊 
[財政部請提軍費預算]  
　　十八日北京電財政部請陸軍部儘速提出本年軍費之預算並詳示自去夏至今遣散軍隊之情形及因遣散軍隊節省之軍費數額 
[香港之中法實業銀行]  
　　十九日香港電高等裁判所已准展緩二十八日開審中法實業銀行呈請收歇香港支行案據香港支行行長表示意見謂本月二十五日將開股東會議以期通過議案特請法庭作處理之解决彼信今待法國法庭之判决再定收歇支行之主張則與債權人及存户均有裨益蓋法政府或將以精神上之壓力施於法國財政界以救濟中法實業銀行籌欵償付債權人與存户縱不十足償還然亦可較香港支行預先收歇所可付之數略多也 
[香港通過房租議案]  
　　十九日香港電立法議會昨日通過房租議案略加修正惟該議案之要綱及計畫不因修正而變動議會已收到請願書數份内有一份由二十三萬租户代表具名申謝總督提出該案另有地主具名反對該議案之書一份按該議案之主要目的乃在保護租户如租户遵守租契條欵房主不得無端令其遷讓 
國内要聞 
[北京通信（鏡）]  
　　記各團體聯席會議討論對太平洋會議問題 
　　七月十七日午後四時北京各團體應學生會之召集開代表聯席會於高等師範學校凡到十四團體代表十七人滿族同進會關益之公學會連陞報界聯合會莊仲臯自治同志會孫幾伊國立公立學校學生臨時聯席會何玉書北京學生聯合會林幾孫樹棠京師公立中小學校學生聯席會趙公亮李宗魁河南旅京學生聯合會王品青八校辭職教職員會燕樹棠國立八校學生會尤憲祖韋瓊瑩八校畢業同學會顧名女學界聯席會許羡蘇各界聯合會鍾少梅各省區自治聯合會張煊當時公推孫幾伊爲臨時主席願名爲臨時書記主席報告三事（一）華僑教育問題上次曾議定分發四電一致歐洲中國留學生總會請協爭一致顧維鈞公使請與英政府交涉一致新加坡教育會一致全國各公團該電皆已擬就但需經大衆通過即可發出（二）英日續盟問題（三）北京教潮問題北京教潮問題現已可告一結束本會議亦可權不過問而最重要者爲英日續盟問題顧名謂本會是議對於華僑教育案至此亦可告一結果當以全力注意於英日續盟問題而太平洋會議實與英日續盟有關係吾人更不可不加以注意鍾少梅主張對英日續盟仍通電反對林幾主張對太平洋會議當發表意見顧名謂太平洋會議實爲英日續盟之一大打擊將使太平洋問題公開不使一二强國得以壟斷者雖號謂太平洋問題實可謂對我問題蓋自歐戰以後各國目光皆集於遠東而實則皆謀對華發展英日續盟問題與太平洋會議問題皆可謂對華權利分配問題此等問題我國關係至切不能不問現在外交注重在國民一方面本會分子爲北京各公團對之更不能不有一種意見之表示主張發一種宣言以表示國民之意見何玉書尤憲祖附議孫幾伊贊成發宣言但主愼重先組織一太平洋會議研究委員會由會員中推選數人擔任將此事研究後再發宣言庶不致空言無當並要求外交部勿以外交秘密爲辭特别准許本會代表得參觀關於太平洋會議文卷之權蓋太平洋會議之内幕固惟强國得知我政府所知者已非全部報紙所載更遠於事情而外國報紙所載當然皆對其本國有作用取以爲根據實有不足但本會議對於外交部當負一種義務即苟外交當局認爲有守秘密之必要者本會議當爲負守秘密之義務燕樹棠謂上次法國巴黎會議我國失敗此實由於實力之不充也美之勸我入戰團固具有好意而在和會中則因日本提人種差别案而對於我國之山東案亦不堅持矣今美復引我加入太平洋會議固爲其一種好意之表示其能否永爲我助則當視我之能否自競主張宣言分對内對外二種孫君樹棠贊成之主張對外表示希望對内含警促意尤憲祖主張宣言速發遲則各團體得電再起而注意恐已不及何玉書謂宣言當顧慮不能不於細密研究後即輕率出之張煊謂對外之宣言固當經細密研究後方可發出惟對内則僅含有促起國人對於此事之注意之性質開不必加入吾人對於該會議之希望對内通電僅需本會議同人認爲此事有促國人共起注意之必要即可發出太平洋會議與我國關係之大不必細密研究即可知之故主張先發對内通電至對外宣言則組織委員會研究後再發主席以先發對内通電付表决全體贊成次表决對外發宣言并組織委員會亦全體贊成决定推選五人爲基本委員另由基本委員聘請尋常委員加入研究無定額票選結果孫幾伊十一票林幾十票何玉書九票顧名九票燕樹棠八票張煊八票鍾少梅七票燕張同票以抽簽法决燕爲當選委員燕君聲明該會不久即當取消其代表資格亦即同時消滅衆以爲一日代表資格存在當負一日之責乃决以張鍾爲候補張煊提議本會議對於國内各注意國民外交之團體有互相聯絡之必要上海方面有一商學共進會對於國民外交一事異常注意本會議對於該會當特别有所聯絡俾收互相討論之益顧名莊益之尤憲祖附議付表决全體贊成决定於通電外另函該會表示聯絡進行之意并互通消息林幾提議中日會巡案及大連金建問題主張有所表示並主張付委員會研究衆以與委員會之名稱不相一致主於下次開會作一議案另行討論次討論組織執行委員會衆主張以七人组織之仍用票選結果張煊十二票鍾少梅十一票顧名十票光憲祖十票韋瓊瑩九票關益之八票連陞孫幾伊莊仲臯皆七票抽簽結果以孫莊爲候補七時散會定下星期日開委員會 
[北京通信（般）]  
　　吉會簽字說之内幕 
　　吉會借欵之案卷三十八件於十日左近由交通部派部員陶某賫赴吉林移吉辦理據外人方面所傳此項正式合同已於十二日在吉林秘密簽字所交之欵以一千萬撥給張作霖蓋以吉會問題當某氏調任之初外間紛傳就任第三日即已簽字惟以財政當局無人是以定而未定一時與論羣起攻擊某氏極力自辯疑　猶未盡番今以之移吉簽字者避人耳目且旣撥欵與張則東三省境内必能保守秘密也然政府方面則仍不認爲已簽吉會之疑雲又深一層矣 
　　吉會正合同之内容各報早已全載其利害得失無庸贅述原此項借欵之由來在曹長交通時代原約爲三千萬曾交墊欵一千萬於段祺瑞當國時作軍事費用及五四風潮起曹氏下臺正合同之簽字即已擱置其實吉會一綫係南滿會社展拓路綫之計畫彼時南滿會社對於此路之敷設並未預備着手故未曾來催不然曾毓雋豈解爭合同上之權利者論者謂曾毓雋所不肯爲非確論也况寺内下野原敬當國日人之對華政策一變凡屬借欵槪中止進行亦爲擱置原因之一今則南滿會社已欲築路而日人之對華方針又變小野之來即根於彼國政策者此復活之唯一原因也 
　　小野來華之日適閣潮澎湃之時葉恭綽亦未必潔身自好不問此事特當局正欲排葉而有繼任之望者食指亦爲之動說者謂此亦當時促成改組之一原因及交通易人而簽字之說旋起北京之某某兩報首揭出之而外間所聞則不獨有簽字之時日且其回扣百六十萬除日本銀行方面扣去二十萬外其百四十萬已儲日本某銀行言之者皆確鑿有據且謂一俟財總有人補行簽字此項回扣即可照分及財政之代部某氏將就職時據接近彼者所述彼亦謂事勢至此恐吉會正合同之簽字不能拒絶然以後即消息杳然無人道及如係拒簽則此兩人在北京新聞界頗有活動無不自已傳播之理否則日人亦决不任彼擱置不提於是有謂吉會督辦陸夢熊路政司長王景春拒絶簽字者然向來借欵合同只須主管部總長及財政總長簽字事務官之名不見於合同本無簽字之權何從言拒是亦决非事實也且京中與美有關之某報向來攻擊日本借欵最烈此事亦首揭發而曾不幾日即用向來未有之手續爲交通當局負責更正外間亦頗傳其中有曲折者是皆兩月來之疑團也 
　　以愚所知交通部之重要機關在各司爲稽核科爲筦計者苟有借欵問題不能不經此兩科之手某當局之到部也各廳司多未換人某當局又熟知部中要津多係舊交系從前許世英曾毓雋兩時代部中苟有所爲無不暗中向梁葉報告而舊交系之攻擊政敵即藉手於是此次吉會問題之起某當局即將吉會借欵檔案向路政司稽核科及總務廳綜核科全數調去交付秘書處秘書固皆某當局新調用者也又於參事及綜核科路司稽核中調數人入秘廳而組一無形之委員會派數人專辦此案故此案内容不易漏洩而亦非常便利今之以全卷送吉即由此而來故某當局之於吉會實煞費苦心也（十七日） 
[鄂代表請願撤王無結果]  
　　鄂省十一府州代表馬鳴謙等十一人因屢次請願俱無結果十六日上午十一時復召集代表緊急會議於湖廣會館一致决定再赴國務院爲最後之請願遂於十二時齊赴新華門郭則澐因前日乘約一次乃於下午兩點在頣年堂接見首由代表彭國偉倪惠淵向郭質問謂靳總理屢稱王占元應當撤辦徐總統又有交院速辦之批令何以總理至今猶不肯辦郭答稱靳總理在法律上旣認爲當辦但時機尚未成熟覃葆初起謂代表等今日請願應請總理答復者槪括言之約有二端（一）靳總理旣認王占元當撤但時機未鶉現在湖北武宜及各處菁華地方均被王占元燒搶盡凈總理尚謂爲時機未熟究竟必再要燒搶到如何程度纔算時機成熟應請總理明白示定標準（二）六月十一日政府命令旣認爲師旅長均一同懲辦總統又有交院迅速辦理手批而靳總理乃竟袒護同鄉遷延月餘之久仍謂爲時機未熟則六 
 
 

Page 11

 
 
月十一日之命令即應請靳總理速以明令取消郭答稱所問二層我不能遽予答復應請示總理方能回答代表等以在此守候請示爲辭請郭退席郭退代表等在頣年堂鵠候兩點餘鐘始有王秘書轉代傳出簡單消息謂王占元不能撤辦僅此一語並不及他代表等均憤恨塡膺認爲不滿意遂堅决不肯出院相持三點餘鐘代表中有八人見此情形以守候絶無結果遂先退出次有倪惠淵以年紀太老連日請願勞憊難支由院役攙扶出院僅餘朱念武覃葆初兩人堅不出院持至夜九點鐘時朱念武亦憤靳氏始終袒護同鄉絶無撤辦王占元希望不如出外再設他法遂亦出院惟宜昌代表覃葆初以宜昌兩被燒搶受害最烈無家可歸又因王占元對於在京請願各代表均下通緝令日前住有代表各會館已有軍人數名闖入搜查與其出外被王占元捕害反蒙亂黨罪名不如在頣年堂一效秦庭之泣遂獨守頣年堂謂靳總理若不將所要求條件明白答復惟有困守院内决不再出新華門不料守至夜半十二時後忽來院兵數十名稱奉郭秘書長之命令不問情由即將覃某抬出院門押送至湖廣會館覃無如何遂擬自殺於國務院之門前以謝宜昌災民由同鄉會公推多人勸解監視始未實行該省旅京同鄉聞此情形異常憤游特於昨日召集幹事會議决定日内再開全體大會討論繼續驅王辦法 
[京教潮將了中之學生態度]  
　　北京教育風潮自范靜生諸氏出任調停後現教職員方面對調人所提條件大體上已認爲滿意惟學生方面尚稍有問題昨日（十七）上午九時八校學生聯席會又以女高師開會除農專因事缺席外餘均到會由韋瓊瑩主席當報告范源濓答復學生提出條件之情形隨即付大衆討論初意頗主堅持不肯讓步後經再三磋商認爲實逼處此無可如何設至萬不得已時亦只得犧牲一切緣此次教潮教職員爲主動目前教職員尚遷就調人以冀和平解决萬一解决後教職員竟行復職則暑假後學生若照常上課則此次反對於事實上毫無益處若不上課恐又將引起絶大風波是否能得社會方面之同情殊不可知故多數認爲以從速解决爲是旋付表决男女高師醫專工專均贊成從速解决於不得已時可相當讓步北大服從多數惟美術獨持異議堅持前次提出原案但已經多數表决八校方面當不成問題矣同日十時北京中等以下各學校在女子附中開會計有十一學校到會態度異常强硬對於十六日早何傅韋三代表晤范時范所答復之條件不能滿意仍堅持學生會前次所提出增加之條件認爲絲毫不能讓步旋付表决不贊成遷就者有九校之多故今日八校聯席會及中小學聯席會兩團體假某處開會討論解决是項問題前途現象如何尚不可知據聞此次學生方面所以反對者因政府種種舉動太無誠意此事之原起政府不能不負完全責任事後摧殘備至實令人痛心此次幸有范等出而調和教育界本不妨委曲求全從速了結乃當此調和空氣彌漫之際而政府種種措施又予人以絶大疑　如司法界之忽然訪問馬叙倫雖聲明係個人談話然時問之巧誠出人意料之外此其一也教職員前日開會曾有軍警干涉經范源濓交涉而止當調和之時尚有此類舉動此其二也且各學校之軍警及便衣偵探至今尚未撤防仍實行其暗中監視此其三也有此三端中小學界因之不敢信任政府云 
[陳柏年失蹤之疑案]  
　　駐外使領各館爲外人觀瞻所係國家體面攸關乃竟屢演謀害人命之慘劇如澳州某領事館隨員朱某之被害南洋巴逹維亞隨習領事程光銘之被害未死及近日古巴使館隨員陳柏年之被害皆其最著者也陳柏年失蹤一事日前北京報紙已略有紀載之者兹據外交界某君談其詳細情形云古巴商務繁盛華僑衆多領館向有各項陋規及種種不名譽之收入從來任該處總領事者無不飽載而歸現任代辦吳克倬到任以來朘削尤甚吳本江蘇人與某次長爲同鄉始獲今職吳在古巴所作所爲聲名異常狼藉各外報多已喧傳華僑方面尤衆怨沸騰吳氏恐位置不穩曾密遣心腹輦重金入京運動卒賴内有奥援至今供職無恙駐墨公使王繼曾到任後因有所聞特請以陳柏年充任古巴使館隨員（陳君與王使感情甚洽且係同船赴美）暗中隱寓監視之意不料陳君到古巴後發現種種秘密大爲吳等所忌屢次設法中傷陰謀傾害陳君隻身孤立朝夕難安乃迭電外部請准辭職或予他調而於五六月間致其兄椿年家書中有「吳某對弟百般欺陵弟以地位關係隱忍不言個人所受痛苦殊難言數及與其妻胡女士家書中亦有「觀彼等所爲終有罪惡貫盈之一日」等語則吳等在古巴舉動之荒謬及陳君所處地位之危險不言可知迨至六月底陳君奉部電調往温哥華方謂可脫離危險乃吳等恐陳君去後揭披秘密百計阻撓而陳君恐陷危險亦百計求去且迭向該地警廳要求保護不料上船後突然失蹤事後吳克倬致外交部報告之電始則謂係失蹤繼則謂係落海身死前後矛盾因有此種種疑問陳君之死似於吳克倬不能謂絶對無關日昨陳君之兄椿年及其妻胡女士已向外交部顏總長泣求請其昭雪沉寃維持公道顏總長當允嚴行查辦而陳君舊時譯學館同學在京百數十人亦大動公憤擬延請林行規律師向法庭提起訴訟並要求外交部速電王公使將吳克倬及葉連開看管（吳已上辭職呈文）免其他遁以便到案訊究兹將關係此事各項文電披露如左（一）陳柏年致外交部總次長電北京外交部總次長鈞鑒請准辭職並即動身陳柏年叩（二）陳柏年致外交部路僉事濬電北京外交部路濬同事繼續恫嚇毫無保護結果不可思議請速令調陳柏年（上兩電係洋文無發電日期）（三）吳克倬七月五日致外交部電北京外交部隨員陳柏年到館以來辦事甚爲勤愼嗣知此間將改設專館於王公使來古時面求調往墨館未能辦到頗形失望公使離去後十日乃迭請電部代爲辭職情形危急舉動言語頓異常人醫言腦筋受病須防危險四次電逹王公使請示辦法并代請調用或以墨館相當者對調以安其心六月二十一日特奉部電調往温哥華渠似非滿意在外胡爲有傷國體六月二十八日早忽一出不歸午後接其由船上來電始知其隻身赴美當經電告船上囑其速歸面商要事次早回館因見舉動乖張極力勸慰不意復於二日早誑言啟程私將行李暗存旅館並改變姓名克倬後到碼頭送别杳無其人始知受騙立即派人四處查訪於下午六時在旅館窺見問其何意答稱不願往温哥華願回國允以代爲電部答稱不必俟到美時自定行止言語無倫難以理喻同時警廳報告渠於赴美前來廳聲言有人暗殺又言使館中人均欲害我請派人保護赴美該廳答以只能派人到碼頭保護不料兩日後渠又來聲言（電碼不明）岸有七華人在彼欲行剌又回請再派人送往紐阿連該廳乃派員送到碼頭並謂渠對於所派暗查出示千元英幣言你須隨時保護我將酬你千元昨日（四日）查已購定船票今日（五日）赴美乃派本館書記之于葉連開護送前往金山得其同意今晨倬與伊同車前往碼頭中途伊忽出手槍向倬發擊幸槍彈被阻未發出經車夫帮同將槍奪下並搜出剌刀一柄幸能鎭靜始免於難并顧全國體未便聲張仍極力安慰告以决不追究送至船上並令葉連開小心照料惟已成病狂路中難免發生意外擬電金山領署設法送回中國乞轉告伊家族赴滬候接倬受此驚嚇精神昏亂臥病在床不能辦公乞速派員接替不勝悚盼餘函詳各正據附寄倬五日（四）吳克倬七月六日致外交部電北京外交部五日電計逹昨日午後五時接護送人由船上來電稱陳柏年在船失蹤四處搜尋不見想係落海等語查明再行電逹倬六日（五）駐墨公使王繼曾七月七日致外交部電北京外交部頃據駐古吳代辦六日電稱陳柏年赴温哥華舟次失蹤情節離奇已電確查並候部電辦理謹聞繼會七日（六）吳克倬七月八日致外交部電北京外交部五六日電計逹據船長及護送人報稱陳柏年在船上無處可去必係落海等語事關人命懇速派專員來古查明實在情形以免受累並據送來陳拍年遺在床上兩三名片一致倬書法文云請將近日經過各事告知我家深謝與我多金應交我家望君安心等語一致羅秘書英文末一字法文云同學君常爲所能爲以助我因此謝君不置等語行李及美金一千一百餘亦收回乞轉告伊家屬再所有證據應否留待派查後再行寄呈乞速電示遵行倬八日（七）駐墨公使王繼曾七月十日致外交部電北京外交部本日接羅秘書電據船主及護送人報告陳隨習領事必係落海床上留名片上書英法文分致吳羅并稱已由吳代辦電部請派員查辦等語全電郵寄繼曾十日（八）外交部七月十一日致王公使繼曾電（上略）此事情節離奇殊堪駭異希嚴密澈查務得眞相外交部十一日 
[廣州通信（平）]  
　　粤桂戰事之各路情况大勢粤勝桂敗 
　　粤桂軍興而後其始桂軍先發制人聲勢頗猛且分道犯粤途徑極多欲令粤人措手不及惟今則粤軍着着得手桂軍已疲於奔命矣自梧州下後粤軍精銳之師日見增進現時中路戰事專注力於潯州聞攻藤縣時因路途險峻略有損失目前藤縣雖尚水佔領然猛力攻撲日間必有捷報藤縣爲前明斷藤峽遺址該地一破潯州即在掌中此乃一生死大關頭粤軍在所必爭者也若桂軍侵入粤地日前經已攻陷者一爲北江連陽數縣一爲高州茂化數縣一爲雷州一爲廉州一爲欽州今則粤軍逐漸收復北江已無桂軍可告肅清矣初時沈鴻英勾結土匪迭陷連山陽山連縣其計畫原欲牽掣進攻梧州之粤軍並一面與贛省之北軍聯絡前陸陳誤信北京當局之言謂江西可出兵援助詎知連陽雖爲桂軍所陷而贛軍仍寂然不動粤軍得力之師已連續派到收復各縣沈鴻英知土匪烏合不可持久而賀縣老巢又將爲攻梧之粤軍攻破沈窮無復之只有乞降一着姑不論其降之是否眞誠但其文電條件均已揭出則桂軍之竭蹶可知其欲圖攻北江一支已决無能爲矣高州一路桂軍勢力頗猛自前月二十三日以後至二十八日高州城確爲桂軍所陷二十八日以後至本月初六日則茂名化縣皆已次第克復今縣知事亦已從新委任惟信宜廉江兩縣現時仍在激戰中但聞初六日以後雷州方面突生反響足令高州受絶大打擊者則趙德裕所統之滇軍九營全數背叛是也此事頗令省中吃一大驚（其詳情粤報已有登載）今據雷州旅客所述謂雷州各屬現與欽廉均尚在桂軍掌握中楊永泰李根源輩以廣州灣爲根據地雷廉各縣均與廣州灣毘連其進逼高州者蓋欲由茂化以進圖兩陽今茂化雖爲粤軍所克而李楊所有引導之桂軍仍嘯聚於謙江遂溪一帶日來尚有劇戰也至於廉州報中亦有登載謂靈山業已克復者似未徵實欽廉兩屬均尚在桂軍手中有黄志桓部下副官回省言其事頗詳蓋桂軍用兵注重欽廉圖佔北海以謀出海之路而黄志桓黄明堂所部之粤軍均不甚得手祇瓊崖處長鄧本殷由瓊崖派軍三營出發北海於海面游弋尚稱得力現省中定計决定從速規復欽廉先派出永豐永翔兩海軍兵艦駐守瓊州海口以斷北方接濟現時鄧鏗旣已由韶州奏凱而回可以坐鎭廣州第二師長洪兆麟擬統率所部得力之師親往欽廉視師矣 
[杭州快信]  
　　省教育會定二十四日上午開臨時評議會提議事件（一）本會常年大會應行預備事件（一）全浙教育聯合會臨時會選舉代表事件 
　　浙江省農會連日開便議决組設農產陳列所並每年舉行農產品評會一次 
　　今日（十九日）嘉興選民開大會解决投票問題褚輔成沈鈞儒馳往演說仍以暫停省選爲宗旨 
　　平陽初選舉因調查時屏除教民激動公憤投票日票匭被多數人攫去事後送還縣署現尚未有解决 
　　餘杭公民周尚珍等昨電省署以該邑初選當選之潘士邦吸食鴉片犯消極資格現復來省運動覆選買票請爲查辦 
　　浙東各縣早稻將次登場米價日漸低落所辦平米已漸無人顧問現存滬棧者尚有三萬數百石已在設法銷售俾告結果 
[南京快信]  
　　司法部設立文官普通懲戒委員會昨令蘇高等廳嗣後各廳處監所委任職各員遇有文官懲戒條例第二條各欵情形之一者應由該管長官臚列事實檢附證據呈部称付懲戒委員會 
　　省署准内部咨開在蘇設行政視察員五人指定視察五道屬之各縣教育實業財政司法行政國防禁烟貧民生計等要點按月報部備核 
　　前銅山縣知事趙興英海門縣知事趙占元共虧空公欵十餘萬元潛逃無踪現王省長除請付懲戒外並咨各省軍民長官飭屬一體協緝到案追繳以重公欵 
　　旅寗贛同鄉以陳光遠庇護楊慶鋆現擬轉而運動驅陳以期根本解决 
　　上海各種交易所農商部昨令蘇實業廳調查如有同種類者行文禁止 
　　新任蘇高審廳長朱獻文電告准八月三日來蘇 
　　法部派參事杜某赴皖調查學潮昨過寗前往 
　　金山拆城風潮省令滬海道尹派員調查 
　　近日霍亂流行惟尚不甚劇烈 
地方通信 
[蘇州]  
　　組織雜糧油餅交易所蘇城自物品證劵兩交易所產生後一般商業中人頗有見獵心喜之象日前閶門外馬路巨商劃正康邀同蘇地之業雜糧油餅者發起於城外組織一雜糧油餅交易所已就劉之寓所設立籌備處進行招股立案等事 
　　東吳大學添化學工程科東吳大學向有文理法三專科自本年秋季起又添設化學工程科已定九月七八兩號招考該科新生（在蘇州本校）聞該校校長已於本月十二號回國休息校務現暫由副校長文乃史擔任 
　　提倡女子工業蘇軍第二師兵士前由朱兼師長設立公餘工廠從事工作現聞該師第六團第二營營長張矯丞之太夫人以兵士之妻女亦應謀一職業特在西善長巷組織女子工業傳習社計分剌繡織線襪織毛巾機器縫紉手工算學等七項定於九月一日開幕凡本營兵士妻女前往報名習業者一律免費以示優待 
　　水警抽修師船江蘇水警趙廳長以各區隊師船照章於夏季抽修一次昨已通令各區定於七月二十日爲第一次修船之期其各隊師船須先修理者應於二十日以前駛蘇聽候撥工興修一俟第一批修竣回防再行更修第二批師船以昭愼重 
[無錫]  
　　麵粉供不應求今歲霉雨連綿小麥歉收兼身骨甚潮廠家等一時不能應用故於進行上諸多遲慢待開機後貨即供不應求迄今月餘尚米恢復前狀而近日各埠銷路亦異常暢旺即就九豐廠一家而論日倣祇出粉五六千包本埠須日銷二千包左右其餘上海南京鎭江蘇州杭州等處祇有此三四千包焉敷分派連日又因滬上有洋莊大批購買消息而錫地麥價又有提漲之勢故麵價每袋已頓漲洋五六分聞日内尚須看漲兹將前日巿價錄下茂新綠兵船三元紅兵船兩元九角大袋麩皮三元小袋减半九豐綠山鹿兩元九角八分紅山鹿兩元八角八分大袋麩皮兩元九角半小袋减半泰隆綠鷹球兩元九角八分紅鷹球兩元八角八分小袋麩皮一元四角八分 
　　水麵實行漲價近來麵粉價漲水麵業之夥友工資亦已增加司務每日大洋兩角尚須供膳故該業暗中虧耗甚鉅昨已邀集同行公同議决於夏曆六月十五日起漲價十文每斤改售錢九十文以維血本 
[鎭江]  
　　籌備省會覆選江蘇省會第三届第七區覆選監督夏宸翔以覆選在即特於日昨由省乘車蒞鎭寓小馬頭江西會館籌備一切聞一般有議員熱者紛紛託人購買選票連日票價已漲至四百餘元矣 
　　夏繭巿價大漲鎭屬各縣今年夏蠶以天氣過於濕熱瘟斃不少佳者已一律上簇鎭城各繭行於十六日開秤收買夏繭因來貨無多每擔放價至六十五元聞尚有續漲之勢 
　　呈報水災情形鎭屬揚中縣李知事以邑該霪雨兼旬江潮　漲宣洩無方低區各鄉盡成澤國早晚未苗悉遭淹没秋收絶望民情恐慌迭據各巿鄉紛紛報告到縣昨已將各洲圩田禾被淹情形電呈省署察核 
[揚州]  
　　瓜圩人民之呼籲瓜洲河西上下兩圩形勢如釜本年患水經下圩公民洪恒愛等呈准縣署示禁放水灌入下圩乃上圩六綫各處農民並不遵照尤以立貞堂莊頭郭朝觀等（按該處田畝半屬立貞堂）仗勢違抗爲甚故下圩之田頓成澤國激成衆怒聚集男婦老幼千餘人於日昨來城環向縣署及立貞堂要求上圩車水入運河以免田　房屋盡遭淹没當經王知事允予照辦一面飭傳郭朝覲到縣令具車戽出水入運河不放入下圩切結而立貞堂亦出具保證各圩民以目的已逹乃相率散歸 
[清江]  
　　省電緝拿黨人日昨淮陰縣署接奉王省長電飭緝泗陽籍黨入韓恢務獲解辦聞縣長朱玉峯自接電後隨飭署内書記科員人等趕辦飭緝事宜異常秘密 
　　警局堵塞壩口淮陰警察局長劉端甫以本城疊遭大雨街巷多成澤國昨特派警察多名各荷鍫鐳前往城隍廟東土圩門將通屬寶應湖之小河（即與城内外相連者）所有壩口如玉帶壩雲壜壩等槪用圩土堵塞俾水不得反漾聞俟完工後再籌排水之法 
[嘉興]  
　　絲價飛漲嘉興絲價當春間新絲上巿之際每百兩僅售五十元左右現届夏蠶絲上巿價格反至飛漲最近巿情頭蠶絲每百兩七十二三元夏蠶絲每百兩六十元左右然巿面尚未定局日内或再繼漲亦未可知探其原因一由育蠶之家多售鮮繭繅絲者十僅二三二因各處機户以禾邑蠶絲能織上號綢類紛紛來嘉採辦三則一般躉户籌欵買進不肯出售以致巿上供不應求現禾邑各種絲織品如綢緞縐紗等類受絲貴影響多將價碼略增以維成本 
　　籌辦平糶嘉興縣知事汪瑩前以禾邑民食昻貴特籌集欵項辦米二千石存儲以防米荒現經地方人民迭次請求舉辦平糶昨特分令各區自治委員曁農會會長查察區内情形規訂平糶辦法並造具貧户名册報縣查核以便分給米石實行開糶 
雜評一 
[蒙事與外交（默）]  
　　庫倫問題由俄舊黨之手忽一轉而入於俄新黨之手在國人視之以爲俄新黨表好意於我蒙亂可不勞而定此天然予我以解决蒙事之機會也 
　　英日續盟問題由英日兩面之關係忽一轉而入於太平洋會議之關係在國人視之又以爲美政府表好意於我可挽回多少利權此又天然予我以解决外交之機會也 
　　嗚呼使國人常存此依賴機會之心者國事尚有望耶勿論此二者前途之困難正多未必果爲天然助我之機會即使眞爲機會亦不過拓一線餘地以容我盡力自謀之機會又不過展一新局面以容我加入競爭之機會世界寗有始終由人成全之機會乎我國前此機會之來甚多而皆坐失之其故即由於不知自盡其力自運其手腕以應付此機會而欲人之始終成全我也故我國民今日對於人之表好意我當知所感而勿太作樂觀對於機會之來當善乘之而勿以從前之心理視今日之機會 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[華僑代表廖衡酌之兩洽電]  
　　英屬南洋學校註册條例頃又由華僑代表廖衡酌電詢外交部云北京外交部鈞鑒虞電諒逹交涉近况何似乞電覆以便報告廖衡酌洽 
　　英日聯盟事華僑代表廖衡酌致電南洋各團體云吉隆坡國民黨支部轉雪蘭莪霹靂芙蓉彭亨四州府各團體各報館鈞鑒英日續盟國人因其傷及中國主權迭以教育條例并案向英國政储表示反對并電顧使力與交涉近據顧使報告英政府尚無切實答覆羣情憤激函電交爭舉國若狂我海外華僑同屬中華國民曷克置諸度外鄙見如斯同僑以爲不謬祈同時主持正誼一致分向英日政府聲明該盟約不得涉及中國主權作國家後盾盡國民義務廖衡酌洽 
[各團體開會討論京教潮紀]  
　　各團體爲京教潮事曾於前日早晨與北京學生代表團開茶話會已誌昨報昨日午後五時各團體復假寰球學生會開會討論此事公推孫道勝君主席先報告北京教潮近日已有解决情勢而駐滬北京學生代表主張堅持治標治本兩種辦法對於前日所議請衆再加討論云云次余鵬謂可取緩和辦法翁國勛反對之吳右雲主張發一宣言囑調人勿讓步吳和士亦主調停並須要求政府對於學欵當有切實保障北京學生代表王麟昌尹明德等復述不能不爭之理由請衆援助翁國勛郝兆先主張嚴重辦法並將皖學潮亦加入進行主席付表决多數通過衆人中復有意見不一者後定本星期五再開會討論八時許散會 
[學生總會對於京教潮之主張]  
　　學生總會效代電云各地各學校校長教職員教育會學生聯合會曁各團體各報館均鑒本會對於六三之事疉次主張非俟徐靳將政權歸還國民聽候裁判絶對無調停之餘地乃奔走疏附北庭旣網羅多才忍辱含垢學界亦俯允讓步以庫劵作教育基金不啻飢時畫餅派大員向傷者慰問儼同撻後含飴北京學生提出之道歉懲辦軍警兩條件且不能貫徹遑問其他此不獨北京學界之羞實全國人民之羞願蒙此羞者固不因未調停而加憤不願蒙此羞者諒不因已調停而灰心惟其中曲折複雜非盡人所能喻旁觀者倘聯想及之發清教職員欠薪彌補傷者醫藥費則奇波突平將疑一般教育家皆惟利是視不幸復有類於六三之事恐隔岸觀火者愈衆矣萬一北庭從此肯分其借欵之餘瀝以維持教育本會同人應悔曲高敢怨和寡第不知正氣國脈蕩然無存是否尚容吾人之優悠絃誦耳臨電神馳统希霽察中華民國學生聯合會總會效 
[京學生代表團與報界茶話會]  
　　代表團主張對京教潮堅持治標治本二法 
　　北京學生代表團因京教潮事來滬已在愛多亞路賃有辦公處昨日下午一時該團王孝英女士（女子高等師範）湯茂如王麟昌（高等師範）黄　翹（美術專門）尹明德（工業專門）張大陶（農業專門）曾青雲（北京大學）林寶慈（法政專門）八人柬邀報界人士在寰球中國學生會開茶話會該團尚有北京醫學專門學校學生王厚貽君一同來滬因風塵奔走勞苦致患咯血症現方居本埠醫院中同來者甚王典質爲付醫藥費一時尚難痊可昨日開會時報界人士到者甚衆由王麟昌君主席先起述北京此次教潮之槪情並請報界討論次黄𥎩翹君詳述教潮情形並謂敷衍之調停該代表團與北京學生均决不承認云云次林寶慈君起述該團主張堅持兩種辦法（一）治標者分兩項甲請政府明令發表此後維持教育之意乙請政府懲辦此次肇禍之軍警長官以申國法而固民氣（二）治本者設法籌召全國教育會商會工會教職員聯合會學生聯合會五種大會再開一聯合大會籌議教育基金問題以爲一勞永逸之計次北京學生聯合會代表唐世芳亦發言討論此事後由報界人士與諸代表詳細討論至四時許始散 
[皖團體致魯司法電]  
　　駐滬安徽救國代表團旅滬學生會改造安徽同志會三團體昨致魯省司法電云（銜略）據報章所載皖學潮案移交魯省法庭審理是北京法部亦已洞悉安徽司法之黑暗矣慨自六二慘劇發生傷重致命者雖僅姜高琦一人而等於死者猶有戴周之殘廢其餘受傷之四十三人與法專校長光昇慘遭毆辱者又何辜而罹此茶毒衡之法律人道倪馬等禍首罪豈容訴乃當地司法始則敷衍從事繼則故意延宕今更附和凶犯誣衊學生而有總辭職之謬舉骫法喪心莫此爲甚素仰諸公尊重法律主持正義萬乞撫順輿情依法審理務使倪馬等禍首到庭待罪庶足以伸國法而平寃憤臨電激切無任禱盼改造安徽同志會旅滬安徽學生會救國代表團同叩效 
[國際女子勞動會之中國代表]  
　　女青年會選派程婉珍女士赴會 
　　一九一九年十月間國際女子勞動會InternanalCongressofWorkingWomen組織於美京華盛頓由本年十月十七日起將在瑞士之日内瓦舉行第二次大會而國際勞動會InternationalLaborConfence亦於十月二十五日起在日内瓦開會故女子勞動會實欲以女子之意見所設之國際勞動標準等提議報告國際勞動會俾使國際聯盟會促進之基督教女青年會特派女青年會全國協會書報部幹事程婉珍女士赴會當女青年會勞動幹事韓勵生女士ＭissAgathaHarrison今春由英來華經過美國時國際女子勞動會職員力請韓女士到華後派一中國女代表參與國際女子勞動會祇因北说政府無派女代表之舉動又因中國缺乏女子工會等之組織此種請求只得陳諸女青年會蓋女青年會者代表中國女子少數組合中之一也上月間爲此要舉韓女士特請本埠諸士女提議商酌結果派程女士赴會亦爲諸人所贊許程女士旣爲非正式代表故無選舉權自不待言但女士亦有赴國際勞動會之權利此次國際女子勞動會所欲討論之事爲改良農工狀况工商界星期休業問題以及今日改造時代勞動狀况等等程女士將於七月二十三日起程道經坎那逹於至日内瓦之前後擬在英美少作勾留欲與該兩國之勞動專家接洽住居倫敦之女青年會世界委員會勞動幹事某將爲程女士計畫與人接洽等事女士明春歸國時必有於吾國有益之建議陳諸凡有心於勞動之幸福者也女士卒業於上海中西女墊後至美留學五載先往南方某女子大學專習音樂於一九一七年得有音樂學士文憑旋至麻省司密脫女子大學於一九一九年得學士文憑歸國後在蘇州景海女子師範充任教員一年自去秋始在上海女青年會協會書報部任編輯職兼本報新聞記者 
[西報所得中法銀行之消息]  
　　大陸報云本埠昨得消息中法實業銀行已將其在遠東之產業售與五月間組織成立之實產公司該新公司名爲遠東實產會社資本額爲三千零五十萬佛郎分六千一百股每股五千佛郎中法銀行得其六千股該公司之總行亦在巴黎其營業目的在以匯兌收買實在產業尤注重於遠東中法銀行將其在中國日本安南等處產業上之權利交與新公司而換得六千股股本全繳之股票大約遠東各處之中法銀行將爲新公司之代理人一面仍經營銀行業務定七月二十五日在巴黎召集特别大會届時或將宣佈產業讓渡之事實云 
[愛資拉破產案之英署判决書]  
　　猶太人　逹愛資垃氏向在其兄所開新康洋行内充當偏員素有富名資產約值百萬近年經營投機事業屢次失敗虧空甚鉅不得已向英當道呈請破產債權人内有荷蘭與安　兩銀行一爲九萬零八百四十九兩有零一爲四十九萬五千一百三十一兩有零清理員以此項債務係山買賣先令而來實爲賭博性質未便與尋常債權人公攤破產人餘剩資產可比故拒不承認其債權兩銀行不服同在英按察使署公堂起訴請註銷清理員上項决議此案迭經英公堂審訊昨日宣佈判决書斷定兩銀行勝訴取銷清理員之前諭判决書證引歷來類此性質之案件畧謂一八五一年有一買賣證劵之訟案承審官於辯論終畢之後論陪審員日如兩造買賣原意不在收股繳股則此不爲正經交易但爲賭博行爲陪審員檢查證據則明明雙方議定以繳定買賣差金爲解决故陪審員即判定其爲賭博行爲今愛資拉與荷商兩銀行間之案件旣無陪審員惟有由承審官自查證據以證明雙方是否買賣劵額抑買賣實物之本意查一八七八年又有訟案一起承審官林德萊氏論之尤詳以爲劵金交易乃時間交易所謂時間交易者乃兩種不同之交易而成第一爲買與賣之交易第二爲不履行第一交易之後來交易也此後法官如白蘭威氏白萊特氏與考林斯氏皆根據林德萊氏之言判决訟案以爲賭博性質之交易必有兩種契約或兩種交易一則買與賣一則並不繳貨但繳付差金耳今兩銀行之原契約訂明於某時日繳付貨幣若何在表面上毫無違法之處果尚有第二契約規定雙方僅繳付差金者乎是則所當查明者也查一八九五年又有訟案一起承審官赫施爾氏說明賭博與投機之分别謂買者非欲保留其所買之股但欲於巿價高時轉賣之故買者之目的不在投資但在投機耳作此投機買賣有時謂爲賭博　但確非爲涉及若何賭博契約之買賣蓋志在投機之契約未可斷爲賭博之契約也今破產人愛資拉不過爲其兄商行内之寫字人並不經營需用大宗貨幣之事業說者遂謂爲賭博但以余思之渠作投機買賣耳銀行以愛資拉爲富有資產之人必能應付債務到期繳欵故銀行作此買賣貨幣之契約以爲銀行到期有索取貨幣之權利而愛資拉亦有到期迫令銀行收受貨幣之權利也凡作滙率生意者當然一則獲利一則失利赫施爾氏曾曰預料某物之價將漲而購入之以期轉賣獲利此爲合法之營業商界中無日無此營業又曰此種買賣不能因買者未有資本以償付其買物品或證劵但將所購得轉押於人以籌必要欵項便指爲賭博契約苟雙方契約規定買者有權可實收其所購之證劵則並不爲賭博行爲云云今本案之原有契約苟别無契約以代替之固明明規定兩銀行有於指定日期向愛資拉索取繳付貨幣之權利也又查一八九八年某案承審官諭曰苟有秘密之了解不交割證劵惟價額之差償付了結者則雖有表面上正當交易之契約亦作賭博辦理云云今本案果有秘密或他種了解彼此不交割貨幣但償付滙率差額乎又查一八九○年某案其買賣契約文曰兹照某種價格售出某股若干股如需實行交割加價八分之一承審官遂斷此爲賭博蓋如需交割加價八分一一語明明謂買者可無須收股償以金額之差爲得失也今查本案契約規定愛資拉於某日照繳金鎊若干銀行並無不欲收受金鎊之意且銀行曾函致愛資拉有屇期如不付入則銀行將於次日照巿價購入等語此案爲匯票投機事業之案件從前未曾有過故無前例可援但亦不難判决之第一本案雙方原契之外並無他種之代替契約第二契約形式並不違犯賭博法令不得謂爲僅償付差金而非實行繳貨雖買賣之物爲貨幣然在法律上並無區異故此契約雖屬投機並非賭博且爲合法契約不在賭博法令之内是以清理員拒絶二銀行請求攤出債欵之前諭應予取銷 
[海軍薪餉先發半月之部復]  
　　海軍各艦士兵薪餉積欠至四月有餘屢經各艦長代爲呼籲請求接濟而海軍部雖有先行籌發一個月餉銀之通告然迄未奉發以致各艦長實難維持又於前日電部催請速發現奉部復業飭司令部先發半個月暫爲濟用容即設法籌放等因故昨由藍總司令以無線電知照現泊江陰之海容巡洋艦及傳令泊於本埠浦江各艦知照矣 
[交通大學滬校消息]  
　　本埠徐家匯交通大學今夏招收新生自本月十日起已開始報各二十日起考試新生聞此次報名投考者甚爲踴躍計有七百餘人之多而外埠通信報考者尚不與焉惟此次報考手續較繁凡報名者必須繕具投考單呈騐文憑證書審查合格然後發給准考證至十六日起又須赴該校報到領取考試日程單及考塲規則故通信報考者往往因手續不完備不能註册云 
　　該校附屬中學初二年級學生向住校外寄宿舍自新校長張君劍心到任後以初二年級學生年齡較幼居住校外頗不放心擬自下半年起一律遷入校内庶於管理上不致發生不便至校外房屋改爲教職員宿舍及該校學生會所辦之義務學校校舍 
　　上星期内該校老同學之自歐美回國者有徐佩璜唐慶詒沈奎三人徐君畢業於麻省理工大學化學科注意於工業化學頗多心得曾任理工校化學教員及各大工廠工程師其夫人係美國籍已生一子此次回國携眷屬同來現住東亞旅社唐沈二君均自歐洲回乘裕泰公司船格蘭洛斯號抵滬唐爲前校長唐蔚芝先生之長公子畢業於哥倫比亞大學政治科得碩士學位上年外部特派員嚴鶴林博士奉派赴歐和會即聘唐君爲秘書因是由美赴法繼赴日内瓦贊助一切沈君係留歐學生監督沈步洲之介弟亦哥倫比亞大學化學科碩士上年畢業後又赴德國留學近復游歷英法義瑞各國唐沈二君在滬在美兩次同校故此次回國約期同返云 
　　校長夫人昨日由京寓回滬携有家具百三十餘件津浦滬寗兩路特掛專車到滬後即驅汽車到校現住校内校長館 
[代理海關稅務司接事]  
　　江海北關近奉北京總稅務司訓令江海關稅務司暫由副稅務司勃勞特代理聞勃勞特稅務司已於昨日代理職務并函致江蘇特派交涉公署查照云 
[滬杭甬轉運公會臨時會議記]  
　　上海滬杭甬轉運公會昨日午後特開臨時會議到同業份子除由會長宣告開會宗旨外次即提議對於貨客最要問題因邇來浦潮陡漲水勢湍急各項貨船進出頗多危險因此失事者已數見不鮮不得不急爲預防以免肇禍查同業轉運與浦江駁船似有包括之責任兹特公議嗣後凡遇客家委託代雇船隻提騐客貨者同業應行附屬代理保險並須加收水險費由貨客注明於棧單或大牌委託代理保險字様如不注明者不認代理保險亦不擔負責任其鐵路運費仍照舊價云云當衆討論良久公同决定即行通過一面通告各同業各公司及各客商等一體知照議畢即行散會 
[航業消息彚紀]  
　　昨日本埠花旗銀行有金條五箱計三十三萬五千二百五十兩託東洋汽船會社之春日丸裝往美國舊金山又有怡和洋行之廣生號今日出口裝去有現銀五千兩又有太古公司由港粤來滬之新寗號裝來廣東毫洋及現洋十三箱計五萬二千元又有金洋一箱云 
　　怡和洋行因牛莊方面有大宗荳餅及糧食等亟待運往汕頭故昨已派威升號駛往轉運大抵須經三星期方可還滬又有恒生號現已開赴香港修理其應開之滬港班則暫行停駛云 
　　日本郵船會社已有郵船貨輪一百零四艘逹五十萬零一千零六十一噸該社於去冬又擬擴增新船五十萬噸現得東京來電報告已經造成者有七千噸之六艘一萬噸之三艘四千五百噸之二艘三千八百噸之一艘尚有六萬六千噸之各輪亦有建築中其餘三十五萬噸則陸續添造至現在建築與已成之各輪則在明年一月份内均可完全註册航行矣 
[外洋輪船行程紀]  
　　東洋汽船會社之春洋丸昨日由香港還滬乘來旅客共有六十八名當日即開赴日本取道往美國之金山計由滬赴美之旅客共有三十五名乘至日本旅客計有七十名從上海裝往花旗之出口貨共有三百五十噸其中以胡桃一項爲最多共有一千數百包餘爲雜貨云 
　　藍烟囱公司之愛極孟那號係行駛世界班輪之一昨日該輪由美國紐約還滬因所裝來貨大部份均在天津及塘沽口起卸故上海並無大批進口貨裝來現已定本星期六由申開往英國利物溥兼往格勒斯哥及落得登聞出口貨有皮毛衣茶葉及雜糧等云 
　　提督輪船公司之可益賽號自由美國波特蘭運裝木料二千噸後因船身損壞當即入塢修理現因尚未竣工故已改期至八月一號開赴美國云 
　　英國郵船公司之笛拉淮亞號自本月五日由申開還印度後昨日接得來電報告於十四號到星加坡本禮拜六可至錫蘭二十六日回抵孟買矣又有鴨家公司之日本號於本月九號從格爾格逹開出二十三號亦可抵申聞來貨以木料蔴袋等項爲多 
　　怡和洋行之外洋班輪澤生號現亦由印度經南洋開來昨日電告二十二日可至上海即定二十三日赴日本門司經神户等埠 
而至星加坡印度云 
　　大英輪船公司瑪尼拉號約七月二十三日由香港開出 
[近週中之紗花巿况]  
　　近一週中本埠棉紗巿况極形堅俏近數日來價格又復大漲漢口四川兩帮均已入巿辦貨是以交易數額較之上數星期大見增多現貨廠家出不敷求期貨成交甚鉅價格較之上一星期竟漲起十餘兩之鉅殊足駭人不過數日來因長太高紗商做多頭者旣紛紛不肯售出而本街零星去路亦因巿價太高頗有裹足不敢動辦之意本紗交易仍以二十支十六支爲多十四支尚有客帮中如江西營中汕頭福建廣東等帮均有辦進邇雖時届夏令而紗巿之高旺竟較一月前爲尤甚一時難以看疲云大孤三品紗巿本週中繼長增高昨電七月期貨竟到二百六十元錢八月期二百六十元九錢九月期二百五十九元十月期二百五十九元十一月期二百五十元十二月期二百四十九元近期貨竟較上星期好起十五六元之鉅云印日紗交易較少印紗存底已薄到貨不旺日紗開出亦不多云本紗二十支地球價已到一百八十兩之外十六支如意一百五十六兩云邇來花巿極高上週末時收盤價竟到二十九兩考其原因實由於花商投機所致蓋今年雨水太多風聞新棉收成將减是以人心極高做多頭者不願意脫售且碼頭上現貨極少是以巿况益俏云交易極少近已數日無巿蓋棉價如此之高廠商裹足不辦且美棉較廉故廠商交易槪以美棉爲多云外棉巿况亦見好起據紐約電現貨米特令價計一元二角八錢云 
[糖巿缺貨漲價]  
　　車糖數月以來逐步疲跌至於近日一星期來東白斷缺内地各客帮月餅將次上巿遂一變爲飛俏太古前日開出四温一千包四二半二千包共開三千包四温開價八兩七錢四二半開價八兩九錢按之前盤大起五錢按之六十家行家平均分扯每行祇派着五十包然區區之數大有供不應求之槪且巿面一轉各埠來電購辦紛至沓來糖行家大有對付不暇所希望者必俟舶來湧暢方可應巿否則緩不濟急矣嗬囒期貨雖放足巿價尚無回電遠期亦無限價巿上棉河棉赤上冰等貨均斷缺無售人心已一致看高云 
[規定兩路貨棧主任職務]  
　　滬寗滬杭甬鐵路車務總管現特規定兩路各大站之貨棧主任職務兹錄如下（一）凡無專設貨棧主任之站其棧房職務應由該站長負責視與貨棧主任同（二）貨棧主任收到檢貨員交來應行存棧之貨應隨時登記提出之貨亦應隨時註銷（三）存棧之貨應堆疊穩固方免傾倒傷人等事至於位置經濟及整潔兩事該主任應時時留心及之（四）每批存棧貨物當用簽記或記號不致紊亂（五）非有權人員不准來棧取看貨様除有穿着制服或掛有佩章知其職務之人員不在此例（六）凡掃得地脚准貨主携去（七）凡出棧進棧之貨量數若干存留若干每日應由該主任詳具清單存棧備查（八）凡有貴重物品存棧該主任分别存放於特别貯存室該室即專爲儲存貴重物品（九）該主任隨時察看不准將易燃易壞及危險貨物存在棧房此即應歸該主任負完全責任 
[昨日滬寗路所裝之銀洋]  
　　昨日（十九日）滬寗路大通運銀公司所承運之由天津裝來鹽業裕津二銀行利和永孚洽源信富敦昌義成銀號現洋一百十一箱計四十二萬五千元由南京裝來中國金城大陸銀行現洋八箱計四萬元均於昨晨夜班車裝滬又中國銀行寶銀八箱四百八十隻計重二萬四千兩交通三箱一百八十隻計重九千兩裝至南京交造幣廠鼓鑄又順康莊現洋一萬元慶祥莊五千元裝至蘇州 
[國内輪船運貨進出口之調查]  
　　進口貨（港粤）太古公司之新寗號昨日由香港廣東裝來車糖一萬包赤糖一千零三十二包水靛六百二十四桶草帽邊八十五件麵粉一百包沙藤三百四十一件桂圓肉十五箱大冰糖八十箱小冰糖一千四百四十包箱糖五十包英泥一千五百桶牛皮七十八件香水一百四十八箱士多（即洋食）一百五十五件木香四件佛手七十五簍香蕉五千四百七十件參燕四件獺皮二件菓乾三百三十六箱雜貨三百八十四件（長江）招商局之江華號昨日由長江裝來白米一千包黄荳二千八百三十八包小麥一千六百六十包麵粉二千包紅綠茶一千二百五十七箱電木三百根瓷器六百二十件桐油四百六十桶木耳二百二十六件水烟四十三箱夏布八十件又十五件黄白絲十五件川菜一百九十四　芡實四十五件藥材一百九十三件毛茶十九箱青蔴四百三十四件機花一百包棉花一百包大蔴八十件烟葉三百二十二件黄紙二百八十五件繼子十七件雜貨三十四件（寗波）招商局之江天號昨日裝來雙茶五百三十五件方茶九百十二件草蓆六十二件墨魚四十五件洋紗一百五十件紙傘十四簍笋乾四件大荳八百五十八包綢貨二包　笋二十五件蘿蔔乾三十件木器一件雜貨八十四件 
　　出口貨（烟津）太古公司之順天號昨日由申裝往烟台天津之貨計有藥材二十三件肥皂二十五箱香烟一百三十七箱樟腦五桶洋布六百二十一件生鐵二千八百八十八件白糖一千五百八十包白米二千三百七十九袋麵粉一萬零五百包洋紗二百十六件竹木二百件爆竹一百五十九件茶葉一百十九簍糖菓七十一箱桂花一百三十四桶青蔴八十四件玻璃一百零七箱紙頭三百五十七件馬車三輛信石三十件棉花二十件生粉十五包桐油十桶白礬十件雜貨六件（温州）招商局之海晏號昨日裝往温州之貨計有麵粉九百包水菓九十件荳餅二百塊白糖二百六十包鐵五千九百五十件洋布三十七包飛花二百零五件小麥六百包青蔴五十七件藥材一件白米一千包黄荳一百零三包雜貨五百九十九件（寗波）招商局之江天號昨日裝往麵粉一千二百包漂粉二十包香烟九十二箱木器七十二件洋布一百八十件青蔴五十包雜貨八十件又轉口貨二十件 
[景昌公司絲巿報告]  
　　中美新聞社譯景昌公司十九日報告云上海絲巿除撤清灰經絲存貨外巿况甚爲沈寂本星期中所售出計中國絲凡八十五包計銀五千一百兩七里絲一二號二十號計九百五十兩灰經絲三百五十九包計銀一萬零八百七十五兩横濱絲巿亦沈寂無甚貿易 
[友華銀行銀巿報告]  
　　中美新聞社譯十九日友華銀行報告云昨日倫敦近遠期銀價俱跌一便士三七五紐約銀價跌至六十又四分之三倫敦紐約間滙價跌至三五九又四分之三今日此間開盤金鎊跌至三七半金洋跌至六五又四分之一交易價金鎊現貨與七月份爲三先令八便士又四分之一八月份爲三先令八便士金洋八月份爲六六巿况終日平穩收盤堅固云 
[逆倫案犯昨已解蘇]  
　　毒藥謀害親父之逆子張欣生並使用毒藥殺人之醫生朱健臣及教唆殺人之朱潮生曁藏匿罪人之趙杏城因均不服地方檢察廳之判决曾經分别上訴在案現奉江蘇高等廳核准令將此案上訴各犯及全案卷宗解蘇研訊故昨由地檢廳派法警楊鰲朱寶昌壽康丁玉生楊捷三許金清等六名即將張欣生等四犯加釘鐐銬連同卷宗於昨日下午一點半時押乘南火車站之火車轉往北站換坐滬寗火車解蘇訊辦矣 
[凶犯由鎭解滬]  
　　東嘉與路第一千四百五十三號門牌内婦人周徐氏被姘夫包得騰用力剌傷要害以致斃命提藍橋捕房得眼線報告云包在揚州地方派探何慶恩前往將包拿獲由鎭乘車來滬押解至提藍橋捕房收押 
[彚紀汽車撞斃人命之騐判]  
　　死者雲福林高榮甫汪德勝 
　　黄包車夫雲福林本月九日下午六時許拖載乘客由南往北途經河南路橋北端適黄晉藩所坐之一百五十一號汽車向南而來雲福林年老力衰且自上而下其勢甚急不及趨避遂被撞倒碾傷當由包探陸連奎與一千二百四十八號華捕聞警到來抄錄汽車號碼將雲車送同仁醫院惟因受傷過重醫治無效延至前日下午因傷身死捕房接得醫院報告立飭中西探往將尸體舁入騐尸所昨晨傳同尸屬人等稟請公廨李襄讞會同美領奥君於午刻蒞所檢騐雲福林委係被汽車撞傷致命塡明尸格升座公位命將一干人帶案先由西探勞勃生稟明死者被撞後車送醫院療治無效身死情形又據一千二百四十八號華捕稟明當時被撞狀况又據見證黄晉瀋投案證明伊在商董謝某處辦事是日乘坐謝車出外至河南路橋轉灣往南適死者由南拖車往北來勢甚亟不及避讓致肇此禍云云質之汽車夫劉阿根供畧同中西官得供即令死者姪女計雲氏至案略詰語遂宣諭曰騐得雲福林係因年老拉車誤走道路致被汽車撞傷身死當令車主撫恤八十元交尸屬具領並具結領尸棺殮完案 
　　小東門某鐵店夥高順福「即高榮甫」於前日在公共租界靜安寺路馬霍路口被虹口東有恒路二十五號門牌陳煥之家汽車夫周全寶所駛之汽車撞倒碾傷當送醫院醫治無效身死各情已誌昨報 
 
 

Page 15

 
 
業已田院知照捕房飭探將尸舁入虹口斐倫路騐尸所於昨報請公共公廨李襄讞會同美副領事奥君蒞所騐明高榮甫委係生前被汽車撞傷要害身死塡明尸格即升座公案先由新閘捕房西探高愛樂上堂訴明前情繼據偕死者同游之學徒唐根榮供稱昨與死者出外游玩行至該處死者因向前奔跑致被汽車撞倒碾傷殞命等語並據高梅投訴死者是伊姪兒慘遭撞斃要求伸雪又據陳煥之供稱當時實因死者從電車後面由北往南竄出以故汽車不及避讓且開車約十三四買並不爲速又揑喇叭請爲明鑒訊之少汽車夫周全寶供稱開車已有二年當時開車不速由東而西死者從電車後奔出不及振機致肇斯禍求宥經中西官核供遂於中西騐訊單上簽判云騐得已死高榮甫係從電車後奔過馬路致被汽車撞傷身死該汽車夫無于開釋由車主給予撫恤洋二百元令尸屬具領並着具結領尸棺殮完案 
　　中央汽車公司汽車夫蕭九子前日上午開駛四百零六號汽車在滬西勞勃生路膠州路口因司機不愼將途人汪德勝及汪所拏領之小孩撞倒碾傷當送醫院醫治詎汪傷勢過重醫治無效旋即身死山院通知該管捕房派探吳柚生將尸車送斐倫路騐尸所昨晨報謂公共公廨李襄讞與美奥副領事蒞所騐明委係汪生前被汽車撞倒碾傷身死飭塡尸格遂升座公案即據吳探投案訴明前情據坐車西人高樓稟稱昨晨汽車駛至是處見有許多人在路旁玩弄自來水管該處係屬泥路汽車約開十五買死者與一孩子亦在路旁欲避汽車不及以致被撞惟當時開車人連揑喇叭知照云云又據見證謝小弟投訴當時汽車並不開快死者携一受傷小孩奔跑以致被撞倒地碾傷等語　之汽車夫蕭九子供稱開車已有二年之久昨在是處開車不快由西往東死者携一傷孩欲奔過馬路致遭撞倒求察又據尸妻汪袁氏投求伸雪經李奥兩君核供分别下諭云騐得已死汪德勝與小孩游戲驟然奔過馬路致被汽車撞倒碾傷要害身死由車主給撫恤洋一百元令尸屬具領並着具結領尸棺殮完案此諭 
[姘婦踢斃姘夫之刑期]  
　　虹口愛爾近路六十四號門牌薦頭店樓上所寓之揚州傭婦陳玉珍於本月七號夜與姘夫范三因事爭執將范下體踢傷身死由該薦頭店主陳同興報捕將兇婦拘押並報請公共公廨騐尸等情已誌前報昨晨經李襄讞會同美奥副領事升座飭捕傳集人證將陳玉珍提案審訊首由同仁醫院醫生到堂證明范三受傷醫治無效身死情形次由尸妻范譚氏投訴家中尚有老姑幼女　此後全無依恃要求伸雪質之陳玉珍供稱育有子女三人均在原籍全賴伊帮傭養活乞恩從寛發落等詞中西官核供磋商之下以陳玉珍過失傷害人命業已證實判押女所四年以儆 
[各學校消息彚紀]  
　　國語專修學校國語專修學校於日昨舉行畢業式先由校長江範五報告曁黎錦暈陸費逹曁教員學員等相繼演說均用國語給憑攝影而散該校畢業生除本任教職員者外此次畢業諸君早爲本埠南通廣東各處聘定最有趣者廣東某校校長來滬聘國語教員先赴各專修科講習所聽講迨本月初乃聘定該校學員三人謂各處教授國語之成績以該校爲最佳云 
　　豫園商業義務夜校邑廟豫園商業義務夜校於昨晚七時舉行第二届暑假休業式首由主席陳潤生登臺報告繼由教務長潘德春詳述學生狀况次由學生表演各種成績并由來賓戈鵬雲等演說隨由校長邵偉如致訓詞勤業女子師範學校校長給奬聞此次學生最優者正科爲武先鈺易開濤李世洪預科支秉福康定基袁瑞卿袁榮卿等 
　　銀樓業小學大東門外花園弄銀樓業初高等小學校於舊曆六月十五日行國民科第十二届畢業式畢業者爲毛振家陸炳臣王寶荃張錫榮李世吉童勤仁趙寶榮等七人聞該校即於是月十七日開暑假補習課四星期補習者槪不取費云 
　　公義會義務小學中華公義會在閘北新民路協志里設立之義務學校於前（十八）日上午九時舉行暑假休業式給奬行禮畢散會 
　　民强小學閘北新疆路北公益里民强學校於昨日上午舉行暑假休業禮首山校長徐錦裳報告經過狀况次由教員徐惠施朱文華瞿憇園徐遠塵演講又次校長給奬聞該校下學期定舊曆七月初四日開課云 
[二師開辦暑期講演會之第二日]  
　　昨日爲江蘇省立第二師範學校暑期講演會議演之第二日到會聽講員較前略多昨日講題如下「補助」「混合」「連接」「體裁方面分類」由主講員以黑板繪成圖形分晰講解甚爲詳盡又主要讀本讀物必須的條件天才教育等等頗能引起聽講者之了唔 
[二師校友會歡迎會盛况]  
　　江蘇省立第二師範學校因現届校内開辦暑期講習會乘各縣高等小學校及國民學校教員等聽講期内特開歡迎舊校友會於昨日六時舉行即以該校門前操塲設置會塲佈設枱椅塲中高扯五色國旗抬上均鋪白布枱毯陳設花草風凉清爽殊爲特色各縣之校友蒞會者約二百餘人場中倩貧兒院音樂奏樂以娛來賓開會後校長賈季英致歡迎辭次由黄任之沈信卿胡適之等諸人演說六時三十分聚餐次商務印書館開影演戲爲「車中盜」「浙江潮」等諸劇以助餘興云 
[青年會今夜之消夏同樂會]  
　　四川青年會今晚（星期三）八時半開消夏同樂會續演大偵探「好男兒」長片第三四集第五六七八本一夜演完外加滑稽笑片一大卷世界軼聞二大卷欲得身心之愉快者盍往觀之 
[天空發現虹]  
　　前晚十時許天空發現白虹一道由西北而至西南白光閃閃一時仰觀者極衆迷信者謂主兵災水荒之預兆其實爲夏秋所常見也 
[閘北防疫所之防疫傳單]  
　　淞滬警察廳閘北防疫所爲預防時疫起見昨日發出傳單以期喚起人民注意兹錄如下（一）食物最宜清潔未煮滾及越宿者均不可食尤忌食冷水及蠅蚊曾經接觸之物（二）食物宜用紗罩蓋好以避蠅蚊（三）水菓務須去皮即食（四）生菜菓品均忌與食物混雜（五）蠅蚊爲傳病之媒介溝渠爲蠅蚊生長之地點宜時灌洋油勿使積水停滯則蠅蚊自無形消滅（六）水中微生蟲最多非滾至十分鐘後萬不可食滬地開水均購自老虎灶大多半開之水以再滾爲妙（七）皮膚切宜保護勿使破損因週身皮膚中均有吸管如稍破損毒菌即乘虚而入（八）凡患能傳染病者務即使之隔離尤以速送醫院醫治爲上（九）廚房務貴潔凈則蠅蚊自減（十）屋内地板天花板如有鼠出入之穴宜即塡塞每家能蓄貓尤佳（十一）痰涎切忌亂吐痰盂内亦宜時洒以消毒藥水（十二）臥室宜有日光射入多開窗户以收新鮮空氣（十三）臥牀棉絮毡褥等物宜時常晒洗（十四）每早浴身一次俾免皮膚上之汗管閉塞浴後能用乾布力擦週身尤於衛生有益（十五）每晚宜換貼身裏衣就寢次早務將裡衣換去以減汗氣（十六）嬰兒滿兩月後即宜種以牛痘此後能每年續種一次尤於身體有於 
[裱畫店會議加價]  
　　城内外裱畫店同業共有三四十家各店主近以百物昻貴擬照原價酌加數成於前日始分發傳單知照同業全體停工連日在該業公所會議解决 
[法官兵乘車抵滬]  
　　法國軍官二員法兵十名安南兵五十名由津乘車抵寗轉乘滬寗路車於昨日（十九日）晨到滬至法租界顧家宅營盤内暫寓云 
[兩路車務洋總管由浙回滬]  
　　滬寗滬杭甬鐵路代理兩路車務洋總管李綽生於本月十七日夜快車乘坐一號花車前赴浙省莫干山察看該處鐵路旅館汽船往來及一切布置情形以便隨時改良聞已事畢特將花車附掛於昨夜（十八）由杭來滬之一百十七號夜貨車至上海北站時已夜間四點半鐘矣 
[義艦在淞口打靶之知照]  
　　海軍總司令公署昨接江蘇交涉公署公函内開准駐滬義國總領事公署函開義國駐滬軍艦凱樂多號訂於本月二十三四等日在吳淞口舉行打靶希查照等因准此相應據情函逹貴公署查照並希轉飭所屬各艦艇一體查照等情藍總司令准函後當即分令駐泊浦江淞口各艦一體知照矣 
[滬杭路車運嘉興磚瓦赴淞]  
　　近來因吳淞闢爲商埠各商店工廠等正在建築所需磚瓦多向浙省嘉興嘉善一帶磚瓦窰訂購爲數甚鉅除有一部分因有種種原因須由輪運外其餘均裝滬杭甬鐵路貨車儎運故近日該路楓涇喜善嘉興各站經客商報裝磚瓦前往吳淞者絡繹不絶每日平均計有三十餘輛之多其整車運費每三十噸收運費三十元 
[証劵物品交易所消息]  
　　上海證劵物品交易所巿場揭示第三百二十三號　東方紗廠所出十六支文明牌棉紗重十磅零三七五審查結果在標準以下兹定比較標準品減元七兩自八月期起加入等級表交割時一律適用又揭示第三百元二十四號豐田紗廠新出十六支豐年牌棉紗重十磅零七五審查結果在標準以上兹定比較標準品加元一兩自八月期起加入等級表交割時一律適用又揭示第三百二十五號據第六十八號經紀人萬興號黄揆伯報告委託人王堯臣於七月十一日賣出八月期十六支棉紗五十件又於十四日買進九十月期通州花各二百擔不付證據金違背營業細則第二十四條之規定業於七月十八日前巿開盤按照同條第二項規定將其交易了結七月十九日 
[農商部二期實業債劵開奬記]  
　　農商部發行第二期有奬實業債劵已於十五日在京抽　開奬聞頭奬四萬二千七百二十五號爲天津鹽業銀行售與裕元紡紗廠經理趙聘卿君獨得二奬一萬二千五百九十二號爲吉林大德潤售出三奬五萬五千九百三十六號爲福建實業廳售出四奬三萬零一百六十二號及二千二百六十一號兩張爲北京振英號及天津分發行售出五奬一萬八千二百四十一號及四萬二千七百十三號兩張其中一張爲天津鹽業銀行轉售與趙新銘君獨得又一張係天津分行所售出云 
[利濟副劵開奬紀]  
　　昨日爲第九次利濟副劵開奬之期仍在南巿久大碼頭總發行所内舉行自上午九時許開始至午刻十二時始竣兹將開出之五大奬號碼及經銷各票號錄下頭奬第二萬七千七百四十二號北京月中桂二奬第一千八百六十六號本埠大利元三奬第六千一百二十七號漢口振華公司四奬第三萬七千二百九十五號杭州協記公司又四奬第二萬八千二百九十二號本埠福利全轉正大局五奬第二萬三千八百八十四號漢口振華公司又五奬第一萬二千四百九十三號本埠大利元五狀第二萬零三百七十二號寗波甬利公司 
[怡和船頭房職員吳俊皆逝世]  
　　粤人吳俊皆君服職於怡和洋行之船頭房迄今已届五十年之久實爲該行中年代最老之職員今吳君忽患急症業於前日身故聞者咸爲惋惜現定二十四日開吊吳君現年六十四歲遺有一子刻任鐵路譯員聞該行西人以辦事五十年之老職員一旦棄世故賻卹至優云 
[因貧病自縊身死]  
　　向爲碼頭小工之江北人姚某年約三十餘歲　居滬南十六舖老馬路仁安里余姓之餘屋内姚於今春三月始患病臥床不起兼以一貧如洗無力醫治以致病勢日劇自料難以生存屢次圖盡經人撞破得以解救不料前晚姚又乘人不備忽在臥室内解帶自縊直至天明經其同居者察覺施救早已不及後由好事者代爲醵資得以棺殮云 
[鄉民觸電身死]  
　　新龍華西二里餘之長橋地方鄉民趙嘉生現年三十餘歲向以務農爲業於本月十六號午後五時許天大雷雨時觸電身死一時附會者均謂趙背上略現焦黑形狀指爲作惡證據云 
[男屍驗係病斃]  
　　前晚有年約四旬身穿短衣之無名男子一人在小南門外羣學會後面洪姓門首走道上坐臥崗警以其乘凉初不爲怪至深夜囑令他去尚能言語詎至昨日黎明氣絶身死遂報告一區三分駐所經楊署員令傳十九舖地甲貝文祥投地方檢察廳稟請相騐午後三時郭檢察官偕同沈檢騐員蒞騐委係因病身死查無屍屬令堂給棺收殮發壇召屬認領 
[續獲俄國人混兌塗改鈔票之關係人]  
　　俄人某甲於本月十一號將一元之花旗鈔票塗改爲五十元誘令其友之孩持向虹口百老滙路三百十二號門牌義昌錢莊夥李寶章手兌得墨洋九十九元旋經該莊經理人察破報由捕房將甲拘解公共公廨諭着交保候究等情已詳前報連日由承辦此案之一百十三號西探目司密司西探奎爾向甲盤悉俄人某乙與此案亦有關係昨晨將乙續獲到案稟明前情中西官命將乙帶回捕房押候特别訂期與甲併案會訊 
[拐匪監禁三年]  
　　揚州拐匪徐春華誘拐丹陽婦人張阿弟來滬圖賣爲救濟會偵探余長林查獲解送檢察廳訊明張阿弟押候往傳伊夫張六耕來案具領徐春華收押起訴審判廳候辦前日上午奉推檢各官提案研訊之下以徐春華畧誘罪已成立判令監禁三年以儆 
[店主誣控學徒之罰儆]  
　　某店主周榮生日前投法捕房報稱被學徒陶永興竊取衣服現洋鈔票等物而逸求請查緝等情現爲包探任水揚查得衣服等物實係原告自已質去誣控陶永興所竊故此將周拘入捕房昨解法公堂請究先由捕頭稟明前情繼由陶永興供民人在周榮生店充學徒已經滿師因民人至别處謀業故師傳懷恨來案誣控請究詰之周榮生供因陶永興將民人學徒兩名私行帶出是以憤恨控告是實中西官判周榮生不應誣控着罰洋二十元充公控案註銷 
[昨日公共公廨訊案紀]  
　　昨晨公共公廨民四庭由俞襄讞會同英包副領事訊理婦人王陳氏訴與其夫王福根離婚案結果改期續訊 
　　又午後民二庭由李襄讞會同葡萄牙代理領事德維禮君訊理葡商陳兆滄訴余伯才不理票洋一萬零一百五十元銀五千兩案由原告律師詰據陳供我前代江北廣豐隆昌協泰裕昌協記泰記瑞豐七家火腿店售與廣利行之火腿計價一萬七千一百五十元銀五千兩由王執中付來中國通商銀行支單十六張均有被告佘伯才所簽之字迫到期向收分文無着而廣利行亦已倒閉故王去年在内地官廳起訴因佘避不到案業已缺席判决等語被告延甘維露律師代辯以此項支單本在王執中手何以又爲原告所得遂向原告駁詰一過結果展期再訊民四庭由俞襄讞會同日田副領事訊理（一）安季祥訴胡鏡清盜賣石子並不理借欵案結果改期十四天原告將證據交案再訊原告呈出被告借據一紙合同一紙均附卷（二）徐文晉訴馮子美不付租金案結果改期七天被告到案再訊（三）王云錦訴顧福記欠洋案結果改芿七天再訊（四）李連塘訴湯啓衡欠洋案現已在外理楚由原告稟請銷案結果准予註銷（五）朱金福訴黄松生不還借洋案結果著被告黄松生償還原告本洋二十七元五角利洋二十元並繳堂費其五十元借欵證據不足駁回借據一紙附卷 
　　誌謝昨由仁濟善堂送來純陽正氣丸雷公救疫丹臥龍丹各一盒當代爲分送又承銀行週報社贈第二百零七期銀行週報一册青年會贈消夏同樂會入座劵二紙書此併謝 
中華職業教育社通訊 
[通告第十號致各隊隊長]  
　　敬啓者本埠各隊徵求社員照原訂辦法準於二十日截止兹定二十一日下午四時半假座霞飛路石牌樓上海商科大學（即尚賢堂）舉行閉幕大會正式揭曉除專柬奉邀光臨外先奉上末次報告單一緘請就尊隊先後徵到總分數塡明仍用原緘封固先期妥交本社或準時親自帶到閉幕大會以便彚集各緘當衆宣布藉昭鄭重（萬一届時此緘不能遞到祇能就先經報到之數刊入比較）另附各隊員分數細請一紙亦盼塡就以憑比較各隊員徵得之多少此表須封入末次報告單緘内一併交下至未收到之費務乞代催收齊藉清手續其副隊長與各隊員處所徵分數並希接洽以免遺漏本社亦已有函通知請其報告至尊處種費清神曷勝感泐現距報告截止尚有二天倘以最後五分鐘之熱誠獲得一鳴驚人之偉績尤所敬佩再城東女學校長楊君白民特贈最美之巨幅畫十分屬爲移贈得分最多數諸君藉助贊揚之意合恲奉白 
[致各隊隊員函]  
　　敬啓者本埠各隊徵求社員照原訂辦法準於二十日截止即在二十一日下午四時半假座霞飛路石牌樓上海商科大學（即尚賢堂）正式揭曉除專柬奉邀蒞會外兹先請將尊處先後徵到分數報告至隊長處以便彚總報告（如乘便通知本社轉告亦）至所有經募而未收到之費仍乞代爲催繳以清手續 
[致外埠各隊長函]  
　　敬啓者外埠徵求社員照原訂辦法應於明日截止但報告繳費截止期在三十日相距尚有十天在此十天内仍不妨繼續徵求惟以不逾最後報告之期爲限現在各隊已有報告者分列如次天津隊八十六分南京第二隊二百五十分常州隊一百分蘇州第二隊四百四十四分先生對於本社夙荷熱心贊助務仗鼎力廣事徵求俾獲最優美之成績曷勝企盼徵到分數仍乞隨時示及以憑披露夏門隊隊長葉采眞君辭職介紹黄孟奎君爲隊長吳梓人君爲副隊長已得兩君慨允至上海各隊定二十一日閉幕徵到分數截至本日都三萬八千六百九十八分合併奉聞藉頌台安中華職業教育社敬啓七月十九日 
雜評二 
[人格部題（訥）]  
　　爭人格與爭體面不同人侮辱我不可不有相當之懲罰且不可不有相當之道歉此在國際間亦僅得謂之爭體面而不得謂之爭人格 
　　蓋人格云者須國人自修者也以普通人論力爭完我國民之資格盡我國民應盡之責任謂之爭人格以學生論爭逹我求學救國之目的保守學界應有之榮譽此之謂爭人格反是而且阻碍我求學之途徑破壞學界全體之榮譽者我必盡力爭之是亦謂之爭人格 
　　是故教育費學生畢身之事業繫焉今日所當盡力以爭之者也若夫政府之侮辱政府之自失其人格也侮辱而不認過不懲罰不道歉亦政府之自失其人格也於學生之人格何損 
　　吾之此言非勸學生之苟且思事也蓋以學生之人格所關者大所當爭者大不在此區區一節耳 
公布欄 
[江蘇高等審判廳]  
　　民庭判决顧澤林與吕根生爲離婚涉訟控訴一案（判决主文）本件控訴駁回本審訟費歸控訴人負擔張羅氏與陳鄭氏爲田產涉訟上告一案（决定主文）本案上告駁回周金泉與周張氏爲繼承糾葛控訴一案（判决主文）本案控訴駁回本審訟費由控訴人負擔黄煥文與陳華春爲票欵涉訟控訴一案（判决主文）本件控訴駁回本審費用歸控訴人負擔温儉修與胡經義爲價務糾葛上告一案（判决主文）本件上告駁回上告審訟費歸上告人負擔蔣裕根爲承繼涉訟控告一案（决定主文）原庭諭旣經原縣署更正廳毋庸議以上七月十九日 
[江蘇高等檢察廳]  
　　批示徐萬仁狀悉查該民係由奉賢縣監所提解來廳仰候發交原縣知事查核辦理所請即日釋放之處礙難照准此批朱福海狀悉案關欠欵糾葛復經原縣判令償還該民如有不服　即以民事狀逕赴審廳訴請核辦毋得遽然牽入刑事來廳岐瀆此批浦子敬狀悉查此案同級審判廳判决並無不告所請提起上告之處未便照准此批卓鼎生鄒品生等狀悉查該民等刑期未滿仰候發原檢廳指揮執行所請保釋之處應毋庸議此批陳一民狀悉准予上告此批周尚美狀曁抄件均悉旣據迭訴於上海地方檢察廳批着來廳訊究在案該民如有申訴事實儘可逕赴該廳投訊何得規避率行來廳呈訴所請不准此批七月十四日據嚴順興不服上海地審廳簡易庭判决故買贓物一案提起控告并補具理由呈遞一狀業經本廳查閱面送同級審判廳核辦仰即知照此示以上七月十九日 
[上海地方審判廳]  
　　公示送逹（全文在本廳揭示塲公布）第尤五號（民二庭）一件梁在青與洪道傳因會欵糾葛一案兹本廳續定於七月二十五日上午九時爲公開審理日期仰該被傳人洪道傳遵照依期來廳候訊毋違特示右仰被傳人洪道傳遵照 
　　判决主文（民一庭）一件判决畢久雲與屠四實等爲票欵涉訟一案主文原告人之請求駁回本案訴訟費用歸原告人負擔一件判决沈逸舫與鄭子餘債務糾葛涉訟一案主文鄭子餘應償還沈逸舫洋洋一十元訴訟費用歸鄭子餘負擔（民二庭）一件判决曹聖榮訴曹桂珠劈單糾葛一案主文坐落上邑城内登雲橋棱子衖第三十一號門牌瓦　三間披屋一間又閣樓二間之方單一紙着曹桂珠劈裁一半交由曹聖榮收執訟費歸曹桂珠負擔一件判决吳秋生與張敬安因定花糾葛控訴一案主文原判除駁回水脚部分外撤銷被控訴人在第一審其餘之請求并予駁回訟費歸被控訴人負擔一件判决果祖貽第興王文哉爲匿單掯贖涉訟控訴一案主文本件控訴駁回本審訟費歸控訴人負擔一件判决沈乾錫訴徐英山貨欵一案主文徐英山應償還沈乾錫貨欵洋一百四十七元三角八分訟費歸徐英山負擔 
　　批示一件顧毛大狀請給領由狀悉准予來廳繳證具領此批一件陳心田狀保錢阿華由狀悉所請不准此批一件劉古南狀交欵洋由准交此批以上七月十六日 
　　批示一件周王氏狀交欵洋由准交此批一件奚文輝狀請執行由狀悉候傳案核辦此批一件金順福狀領動產由准領此批一件周元康狀請給領由狀悉仰候傳案訊追此批一件張金生狀請執行由狀悉着即來廳諭此批一件唐大泉狀請銷案由狀悉准予銷案此批一件唐大泉狀領欵洋由准領此批一件金桂馥狀領簿摺由准領此批一件鄔邦慶狀交欵洋由准交此批一件王德安等狀領欵洋由准領此批一件杭國治狀領洋據由准領此批以上七月十八日 
[上海地方檢察廳]  
　　批示沈違狀悉所訴是否屬實候予傳案澈究此批周士高狀悉仰即來廳隨警指傳此批顧毛三狀悉仰即來廳隨警指拘此批顧少祥狀悉業於前狀批示矣候即查明核辦此批黄成狀悉候訊明核辦此批張朱氏狀悉案已起訴仰候判决此批吳雨田狀悉查此案前據該民人訴吳書林掘毁田苗等情業於上月三十日訊明情節輕微當庭諭知免予檢舉在案兹據稱吳書林夫婦於本月十三日復有鋤去田苗情事如果非虚殊屬不法仰候偵查核辦稿苗等暫存此批顧廷良沈勝華等已飭拘未獲候再拘毋瀆此批李慶章案經起訴靜候公判此批陳之恩周福桃業已訴辦不准事後肇累多人着即知照此批朱文林狀悉已訊諭矣此批朱坤林狀悉候傳訊核奪此批陳正友狀悉案已起訴所請應毋庸議此批李德興狀悉已於陳正友狀内明白批示矣仰即知照此批以上七月十八日 
[上海縣公署]  
　　批示餅業談金元等呈爲朦吞寄產擅掘棺骸請求澈究以明實在而保主權由批新閘蟻地及四門外充公地畝歸京江公所管業有前清緒二十四年縣示碑文可考來昻抄送碑文即係光緒二十四年之縣示核與京江公所呈送之抄案相符是京江公所管業之地並無與案不符之事前據該民等與京江公所先後具呈均經批示上項縣示碑文不能事後變更上項地畝無論何人不能變賣已飭京江公所一併勒石以垂久遠着知照此批抄件報紙存豆腐業淮南公所業董張錦金等爲整規舉董請立案給示由批呈符均悉骸業修整行規公舉正副業董旣　同業各店二百餘家多數議决蓋章簽名　准２　案並給示遵守可也行規簽名簿存查此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[英倫風俗叢談（十）] [  汪振聲]  
　　此處女子之活潑喜動可以一二事證之譬如學堂中之女學生雖長成者亦喜跑跳如遇開跳舞會或同樂會等則其興致高於男生者十倍又如中國學生爲數無多不及英人在上海之平淡無奇故此種女學生當喜與我等談話而中國學生多不習於男女之交際遇女子同桌共飯則垂首而食似有侷促不安之態更無談話之希望故中國學生常被目爲驕慢實則不習慣之故也有時或遇機會則女生反就男生談話此則因對於異國人特别重被對於本國人則無此事蓋女子自視甚高譬如進膳時傳遞麵包等事女人難得動手其左右之男子必刻刻留意視其需何物預先送上若俟其開口則左右之男子已覺無光采矣（此即男子閒坐之原因）又如男女一同出門不論姊妹朋友親戚女子從無破鈔者如男子代付車錢亦並不申謝蓋視爲男子之義務（男子若邀女子出門即有此種義務）又如與男子並行時需推一門雖門在女子一面亦必由男子側身推之讓女子先入女子從不推門由我觀之亦殊覺其太做作也 
軼聞 
[巨摩室隨筆] [  章督言]  
　　杭州江干徐　村有徐某者務農爲業家小康母氏年六十餘徐平日惟婦言是聽家有一傭受僱已十年近因病徐妻厭之揮之使去傭出門茫茫無所之乃棲士神祠中昨來徐家乞助云已三日不食矣徐母憐之贈以米二升錢百文及徐歸其妻訴曰阿婆誠憒憒當此青黄不接之時我家尚有錢米贈乞丐自顧不遑遑恤其他老媪不解衣食難艱亦當念其子炙烈日淋雨雪之苦也徐聞妻言遽怒時適届晚餐直前奪其母手中飯潑諸地曰養汝不如養老狗狥尚能助我衛門户也汝坐食不事事猶復作耗子將我血汗之錢米以贈人耶汝將不食新矣母陡受折辱悲憤不可復耐乃流涕出門去徐與妻同餐亦不之顧未幾鄰人坌息至曰適自田間歸見汝父墓前一人臥地就視之披血滿面約略似汝母厥狀甚慘汝速往視遲則殆矣當徐母含悲出門時逕至其夫殯宫痛哭觸石死徐與妻晚餐口中猶詪詪詈老悖不已至是聞鄰人言乃起立隨鄰人出門時狂飈怒發黑雲如墨徐至母屍前方注視忽霹靂一聲已長跪震死鄰人相距咫尺固無恙也此辛酉六月十二日事 
　　巨摩曰今之自命開明者動輙譏人迷信聖賢以神道設教用補國法所不及立意深遠豈後生小子所能夢見泰西各國日以物質文明互相提倡然仍輔之以天堂地獄之說以收束人心維持風化蓋知愚賢不肖固不能以一死法槪而括之可以言治也『鄉村老嫗手持牟尼子口吟佛號而終日打雞詈狗遇升米尺布不惜以性命相爭奪三四人相叙則此駡媳彼駡子貪嗔痴妄障蔽無盡然一視其手固持牟尼子一聞其音又五蘊皆空度一切苦厄也如此方可稱迷信今人動以哲學誣之曰迷信彼自爲夏虫笑人語氷耳』今觀此則知昭明在上未常或爽矣 
劇談 
[滑稽戲言] [  舒舍予]  
　　使劉玉琴與小楊月樓演五花洞一劇非但眞假金蓮莫辨即劉楊亦無可分别也 
　　某君謂金景萍係風雅花旦時慧寶似不能專美於前矣 
　　芙蓉草下裝時極不修飾而雅好書寫偶與談話更非俗伶可比沙游天君擬贈以名士花旦徽號 
　　亦舞台招親之諸葛亮方在新婚燕爾中忽將北返坐令黄玉英活寡亦舞台掃興或謂王又宸將薦賢以代但不知白牡丹果肯改從之否 
　　海上之兩個牡丹花旦在各個眼光中一見其白爲皎潔一見其綠爲艷嫩但不知新世界之女大鼓黑牡丹彼捧之者又作何說辭 
　　蹻工存廢尚未解决之時忽有劉小衡持用外國跳舞鞋以代說者謂此種發明可解蹻爭 
　　寶蟾送酒一劇係歐陽予倩先演後學者皆標曰梅派問之蘭芳必亦效是劇之詞曰（這是那裏說起） 
瑣錄 
[小智囊] [  夢樵]  
　　印地安那農夫多蓄半梟及水鷄半梟永古不眠水鷄日夜生卵 
　　恩斯克補Ｏmskaboo島矮土人之消防隊員用垂冰代滅火皮帶救火 
　　以節儉聞之愛惡窪人每蓄長其食指之甲修之如筆尖以作鋼筆用云 
　　非州博浪尼亞地其最奇之獸莫噎豹若蓋能用爲尋軟木樹之引導者 
　　蘭白谷島中土人喜慶日弄無聲樂器配以不離步之舞蹈共相尋歡 
　　法國克勇體育會之十六妙齡會議康斯丹女士得世界女子跳高之香檳高度係四尺八英寸 
　　一九二○年紐約丕如石湖上舉行國際滑冰大會露冰霜女士（ＭissRobinson）得一百碼及半哩之香檳聞前係詩家谷强生女士云 
小說 
[社會小說衆醉獨醒（三八七）] [  瞻廬]  
　　第五十八回一萬金重歸故主三間屋深鎖財神 
　　青巖主裏怎不奇怪賓主坐定時邦平笑吟吟的說道有一樁天大的喜事特來報告老夫子知曉老夫子聽了也該替我快活原來小媳和小兒雖被匪徒綁票卻有人路見不平把他們嫂叔倆一齊救出好好的坐轎回來眞個是逢凶化吉絶處逢生老夫子你道可喜不可喜青巖肚裏喊聲阿呀完了面子上强作歡容卻說束翁洪福齊天百靈效順（不倫不類）這眞是莫大的喜事晚生聽了眞不知手之舞之足之蹈之但是怎様遇救代抱不平的又是何人邦平拈着短髭含笑答道這呌做天道公平可見惡濁世界畢竟也分個青黄皂白這位代抱不平的聽說是個西裝少年一切詳情尚不曾問過媳婦到了來朝再和老夫子細談現在要緊通知老夫子一聲明天備欵取贖的事可以作罷老夫子儘可從容高臥不必起甚麽清早還有一說方才的一包東西也不必在老夫子房裏存放（阿呀完了）說時便喚着一聲來慌得劉福放下燈臺答應不迭邦平道師爺房裏的一包東西你去取來劉福便問青巖道師爺這一包東西放在那裏青巖道枕枕枕枕邊：：攏總不過枕邊兩個字好容易顫了幾顫從喉嚨裏顫將出來兩字出口這一萬元的鈔票便不跟着姓伍的走從前輕輕竄易一個字得了百金現在輕輕道出兩個字失了萬金截長補短眞呌做得不償失青巖到此地步恰似萬把鋼刀在臟腑裏亂剌卻又不能當着東翁扯開喉嚨放聲大哭在這當兒早見劉福一手掌着燈一手擒着方方正正的紙包從房間裏走出（阿呀完了）邦平道一聲明天再會便和劉福一起兒走青巖還扮着『皮笑肉不笑』的臉兒親送東翁到書房以外呵了呵腰兒瞧見東翁走遠了返身入内閂上書房呆呆的立在燈下一副難描難畫的尊容比着强盜綁上法塲罪犯宣告死刑更要可怕休說萬金鈔票不能跟着他走便是同床共枕結個相識也只有半夜之緣上半夜相偎相傍夢魂都甜下半夜只留差這個空枕兒教這利欲熏心的伍老夫子怎能睡得安穩只落得五千篇搥枕敲床一萬聲長吁短嘆整整的胡思亂想了半夜直到玻璃窗上露了天光方才朦朧睡去趁他睡夢未醒且把翠娥金兒遇救回家的情形約略補述 
餘瀋[  豁安]  
　　天胡有堂地胡有獄顧此寓言之天堂地獄固自在人間世而在人精神上之善自擇處 
　　見水面落花動紅粉飄零之感然亦可作天造地設之絶妙文章觀 
　　人不患有風花之面目而患無水月襟懷與冰霜節操 
 
 
 

Page 19

 
 
   
 
 

Page 20

 
 
常識 
常評 
[說國] [  老圃]  
　　古國字本作或从口从一从戈一者地也口者一定之疆域戈者以武力守之不爲外力所侵入也此與近世國家學原理合游牧無定之部落不能稱爲國家以其無口也無强制力之主權以對内對外不能稱爲國家以其無戈也故國字但當作或不必或外加囗加囗則與其内之口重複不啻一疆域之中更包獨立之小疆域如今日之割據自主而主權不統一矣且其中小疆域有戈自守而其外大彊域則無以戈對内而不能以戈對外不啻今日粤桂直陜相攻而外蒙棄置不願故就字論字但當用或字不當用國字否則但作囗古人亦用爲國字商君書弱民囗强囗强民弱有道之囗務在弱民此皆國字雖僅畫彊域不若或字之精然爲國之象形字其製造必在或字之前獨怪後人旣不用囗字亦不用或字而以囗或二字并而爲一雖經典通用而求之造字之本意則疉牀架屋而不可通矣其更可笑者則爲武則天之國字朝野簽載言則天好造新字又多忌諱天授中有幽州人上書曰國字中或或亂大象請囗中安武以鎭之則天大喜下旨即依月餘有上封者云武退在囗中與囚字無異不祥之甚則天愕然遽追制改作圐後孝和即位果幽則天於上陽宫則國字之不祥有以致之也洪楊之亂號太平天國其錢文國作国洪楊諸首領皆稱王王而爲囚亦不祥字也其後果爲曾國藩所滅民國以來或造　字學生喜用之然民幽於囗中亦不祥字也今日武人跋扈民氣不申實囻字之徵驗然世人喜新字不暇講六書且皆不喜或字與武則天洪秀全之見合果爾亦不必與之言六書但欲用囻字尚不如用武則天之國字蓋以民爲囚不如以武人爲囚一日　字大行或亦武人之不祥未可知也 
道德叢話 
[忠告運動當選人應取正當之手段] [  似蘭]  
　　今者省議會初選已竣不久行將覆選一般運動當選之未來省議員不知運用何種手段將仍乞靈於阿堵耶抑本其良心上之主張一改從前金錢買賣之醜態耶吾知二者必居一於是矣 
　　夫選舉之必須運動無中外一也此固無可諱言者但運動而出於金錢則成爲刑事犯不足以當運動之美名矣 
　　吾聞各國之運動選舉者矣每届選舉之時運動當選之法不外下之數種（一）發表個人之政策以吸收國民信仰之感情（二）自以才能閥閱財富名望表示於公衆以求選舉（三）發表政見登於雜誌報章使投票者稔知反對派之罪惡惟已乃能攻而去之以求投票者之同情此等光明磊落之運動方不愧爲品性高尚之政治家豈非吾人極好之模範乎 
　　吾故忠告今之運動當選者勿再利用金錢以自墮其人格如果熱心政治不妨運動公開以正當之手段求同情者之投票爲選舉一新其耳目則曩之爲人所唾棄者或尚有爲人所崇拜之一日乎運動當選者其念諸（乙種酬） 
[西方格言（一六五）] [  謝介子選驛]  
　　人皆覺其所有爲不足（德意志諺） 
　　普通之法律無無例外者（英吉利諺） 
　　將有一時與無時等（德意志諺） 
　　全世界之幸福成於一念（英吉利諺） 
　　世界幸福之最高點曰安靜（約翰孫）（Ｊohnson） 
　　善問已得知慧之半（倍根）（Ｂacon） 
　　寗棄履母剌足（英吉利諺） 
　　國無二主（德意志諺） 
　　此少必有彼多者（英吉利諺） 
　　鳥營其巢以漸而成（荷蘭諺） 
法制 
[對於褒奬節夫的我見] [  而蘊山人]  
　　北京政府作事越弄越好笑前天又訂甚麽褒奬節夫的條例按照寡婦守節的辦法定一個規矩說是凡三十歲以下爲丈夫的已生男兒若死了妻子這丈夫直到六十歲不娶政府便照寡婦守節的辦法褒奬他給他起個好名字呌做「節夫」我以爲此事眞乃騰笑列邦無理取閙了 
　　寡婦安節的褒奬照從前辦法如豎立牌坊或神主（俗稱牌位子）送往學宫傍邊的貞節祠今旣勉勵節夫勢必也在各縣立個節夫廟從此節夫坊也必到處林立矗插天空爲中國鰥夫開一滑稽的新紀元爲歷史闢一個節夫列傳了眞乃豈有此理怎麽毫無普通常識一至於此 
　　節夫奬勵辦法不知用意何居若說此種辦法正與寡婦相對好呌男女平等罷則中國一夫多妻的人家車載斗量而以官吏武僚爲更甚且按之新法律所規定凡此已在禁止之例爲政府計正宜將此類縱淫恣慾傷風敗俗的東西盡情按法懲治從輕說來縱不治罪也當嚴加取締以維人道正誼以增長國家榮譽却不當弄出這種滑稽的褒奬來去貽笑識者了 
　　又按寡婦再嫁揆以西方耶穌聖經認爲合道按之法律不爲過舉今中國寡婦因風俗之束縛不敢公然改嫁致使在暗中墮入罪惡或身世入危境者數千年來不知幾千萬輩况按中國社會生活情形寡婦能獨立謀生者更屬無幾爲政府計正宜倡導人民眞正的道德社會實際的文明不當使愚夫愚婦假守虚僞的禮教纔是今乃計不出此一味的在虚僞的名義上去做工夫甚至褒奬盡節使無辜的良家婦女無故捨生傷天害理滅絶人道莫此爲甚敝縣定遠此風尤甚僕同族中一婦一姊皆因謬慕虚名新寡自殺闔邑引爲大榮僕實駡其太認或問其故我說家姊家嫂並水殺害其夫今被虚傷風俗判决死罪而且執行處死了豈非太酷嗎今表而出之亦願後輩女子不可再蹈覆轍罷了（乙種酬） 
經濟 
[雞種飼養法] [  羅誠]  
　　我們家庭裏面養的家禽差不多是雞爲最多若說到雞種的飼養法却也多得很非片紙隻字可寫得完的現在將我心裏曉得的把他寫在后面罷 
　　（一）食肉種養雞拿來食他肉的就是呌做食肉種對於食肉種飼養法要以肉豐體重和是所以飼養他應該把他關到暗的棚欄裏面雄雞並且要注重割腎使他容易生肉飼養料以脂肪質多的東西爲最好 
　　（一）食卵種食卵種就是養雞吃他卵的所以那種雞要體輕敏捷飼養料宜少脂肪質的東西並且要時常放到外面給他遊玩 
　　（一）肉卵兼食種養雞子不但吃他的肉也要吃他的卵這種雞最易飼養若說飼養法宜在食肉種和食卵種中間就是了　 
　　（一）賞玩種我們家庭裏面養雞賞玩的那是少的很非是那富家翁和性情喜歡的人都是没有說到什麽雞是賞玩的雞如矮雞美國雞：：：等是若問怎様飼養兄弟也不很十分明白不過眼裏見的和心裏想的無非要用脂肪多的養料飼他使他毛羽發生光彩自然好看並宜注重清潔使他時時沐浴（乙種酬） 
衛生 
[生理上之皮膚美麗法] [  伯魯]  
　　容姿之妍媸雖屬天然惟邇來科學進步生理發明亦能以人力補助天工惜乎世人昧於科學之理祇知藉有毒鉛粉之力以爲改換頭面之利器不知皮膚將由是日益粗糙色艷日益惡劣不亦弄巧反拙乎兹列舉關於生理上之皮膚美麗法以貢獻於自愛其容顏者 
　　（一）空氣浴求皮膚美麗者須每早起床後與每夕就寢前解帶寛衣散步於空氣清新處二三十分鐘久久行之無或間斷則皮膚漸變爲光澤紅潤矣 
　　（二）勤沐浴沐浴一事與皮膚之美惡大有關係若身體不勤洗濯則外界塵埃積累成垢而閉塞皮膚之孔不特皮膚色澤爲其所掩且種種皮膚病亦因之發生焉 
　　（三）運動有時每日工作之餘當作數十分鐘之適宜運動務使血液循環促起身内細胞之新陳代謝作用而保持人生康健之愉快爲要 
　　（四）愼飲食每日飲食切勿過量宜多進滋養食料使身内各部咸得充分之營養有經驗之醫士多主張素食謂可長壽云 
　　（五）足睡眠成年之每日至少須有八小時之睡眠使體内各部咸得休息倘無允分之睡眠則神經衰弱絶少生氣作事怠惰遑論皮膚美麗哉 
　　（六）節嗜慾此層影響於皮膚最爲得要使吾人厲行道德心思清潔則精神飽滿而豐不采自然秀麗也 
　　以上六事均根據生理上之原則而論果能實力踐行則不獨皮膚因之改變而於人生健康亦具極大之關係也（乙種酬） 
雜錄 
[忠告時髦女同胞] [  愛人]  
　　滬上婦女衣着爭妍鬭艷窮奢極欲常以妓女裝飾爲轉移裸腿露膞怪狀百出當此夏際有以薄紗做衣褲者陽光之下繊悉畢呈在妓女以皮肉爲生涯藉以廣招嫖客吸收金錢固不得以廉恥二字責之而在良家婦女則殊不宜以爲美觀則不盡美觀以爲時髦是自等於妓女矣鄙人之爲此言非有菲薄之心第以旣屬同胞不能不盡其忠告深望諸姑姊妹亟圖改良勿以汚點貽外人之誹笑也（不受酬） 
　　此等事在滬數見不鮮或已有人盡其忠告矣而鄙人未之見也此篇亦自知爲陳腐爛套然實因有所見而作也附註 
識字捷法 
[應用字] [  濟滄]  
　　奸犯也从女从干干篆作　从反入从一謂不順理以入也　　引申之含私字僞字意今與姦字通用 
　　姦私也衺也从三女 
　　弋橜也篆作　象析木衺銳著形質言之謂掛物之架也　象所著之墻　象鉤形从　象物掛之也弋之爲具初民多知用之以其便也故一二三之古文作弌弍弎蓋坐隅常有掛物之架記數其下以備遺忘今臺灣番族中猶有此現狀胡以魯謂曾親見之也又以繩擊矢而射也又取也 
問答 
[問英文法制經濟通論善本譯] [  本忍]  
　　僕家寒失學傭書餬口近擬嫁之暇即就所業先治ＳcienceofJurisudenceandeconmics兩科顧因經濟及學力關係不克即入著名函授學校以是未知該兩科讀物究以何氏所作爲最新最精之善本海内不乏鴻博敬祈詳明指教倘有譯本亦盼示知無任銘感惠教請由常識部轉致可也 
 
