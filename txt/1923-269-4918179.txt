# 1923 - 269 - 4918179

 

Page 1

 
 
第一萬八千一百七十九號;中華民國十二年 西曆一千九百二十三年十月五號
星期五 * *   
 
 

Page 2

 
 
第一萬八千一百七十九號;中華民國十二年 西曆一千九百二十三年十月五號
星期五 * *   
 
 

Page 3

 
 
第一萬八千一百七十九號;中華民國十二年 西曆一千九百二十三年十月五號
星期五 * *時論（本館特約） 
[民主國之憲法] [  心史]  
　　憲法果肇始於英國乎吾以爲非也實始於中國始於中國二三千年以前夫憲法之爲法乃最高法一國中有最高權力之人不受他法之制裁則以憲法束縳之孔子之作春秋上自天王下逮列國之君一以褒貶爲予奪古之儒者謂孔子稱天而行此義最洽君權無上古人信天之有帝爲萬善之歸以天臨當世之君故敢行予奪後儒謂孔子託二百四十二年南面之權此說則有遺義豈退世主於北面而孔子挾春秋以南面臨之哉泰誓所謂天視自我民視天聽自我民聽則天之果爲何物古義昭然稱天而行乃稱民心而行之耳孔子旣没其道益尊漢人本以經義决事春秋之所是非世主亦不敢不聽有不聽者予以非聖無法之大罪名孰敢不悚則其時爲孔子制憲公布有效之時矣 
　　夫君主立憲之難各國多起於革命中國則起於萬世師表之重名以爲之鎭懾而始有成然至有狎侮聖人之至不肖則制裁之效力較緩於他國之憲蓋孔子所定憲法之保障在所秉是非之公使人人積以爲非而後寡助之至天下叛之非一朝一夕之事也用實力保障憲法則羣衆之運動必成革命用和平保障憲法則非聖之罪罰或頗需時君主立憲之難如此理勢所在不足怪也獨何解於吾國制憲於旣革命之後且革命而已改爲民主政體之後以民人制自行使其主權之法所謂取諸宮中而已備復何爲遲之久而且無平正告成之可能性乎 
　　吾今而悟吾國之制憲其前提尙未到民主國憲法之分際也始而接近君主時代目光未變袁世凱當國不待變亂國體之日始成帝制自爲之形制憲者亦純以君憲之用意防制之旣用君憲之精神則結果非身受摧殘而殉之即力堪推倒而後成之故第一次之解散國會及西南起義而倒袁皆其徵應之絲毫不爽者也袁斃而後再議憲其時已解除君憲之思想然爲日旣淺究抱何種思想且未成形猶憶議憲時删除大總統給予榮典一條議場頗有爭執或謂當存留以完魁柄激者則言非但當删直應反面訂立條文訂明大總統不准有榮典之名後卒議决删除是時黎爲總統聞之懊喪謂將無法駕馭是爲今年勳章如雨之張本當其時彼此兩俱幼稚去民國憲法之本題不知幾千萬里也 
　　旣歷民國第一任總統任期遂成一國會非國會總統非總統之局徐世昌也安福部也過渡五年前送有元首之終後開無元首之始以最無意識之曹錕欲竊總統之號以自娛乃必托生於票匭之中不能假號於擁戴之手形格勢禁其所憑藉之爪牙實逼之使出於此則本不知有民主之意義者反形成民主之不可干然則吾民自放棄其主權耳其實主權在民雖羣兇亦已皈服吾民何爲謙讓未遑而不制爲民主國之憲法乎民主國之憲法在有以制裁主權者即以憲法制裁吾國民使能行使此主權而其事畢矣 
　　吾民在約法上之權利豈不曰有選舉權與被選舉乎憲法上制裁此選舉權當令國民尊重之有無故抛棄選舉權視投票若凂者當處以名譽之罰則庶乎有眞選民有得賄濫用選舉權視賣票爲職業者當處以刑辟之罰則庶乎無僞選民憲法上又制裁此被選舉者當令各選舉區得撤回其所舉之議員且某區有不法之議員而本區不撤回之全國得嚴重詰責該區庶乎議員之後盾空而選民之本分顯由此知議憲之任若歸國會適爲國會造成罪惡而以國家殉之猶之君主憲法而由欽定其不釀革命之禍者鮮也 
　　故君主國之憲法或可由國會代定以國會箝制君主理或宜然民主國之憲法萬不宜由冒民之名因以爲利之國會代定以少數間接之民箝制多數直接之主何可望其順軌近有倡議員奉還制憲權於國民之說側聞議員中頗有釆是說者苟能成會必有提議之案此足知眞理之不可終湮但國民則亦不可靜待其奉還苟奉還之議不成主人翁固當目動收回之耳 
國内專電 
　　北京電江（三日）特别閣議爲衆院延長案曹錕電主發在洛吳第二電前到故結果將吳電轉保顧維鈞首先副署謂國會决議案惟有交覆議與執行兩途旣不交覆議當然公布張弧則爲有條件副署須於十月十日前准其解職方署高吳袁均贊成張遂簽各閣員依次簽過但仍候保洛間磋商結果來覆電時再頒支（四日）晨吳景濓又催四次（四日下午一鐘） 
　　北京電延長會期令閣員副署訂今日用印尙待洛陽電覆因洛吳先發勘電反對又發卅電反對謂此乃破壞國家問題不能緘默請愼重權衡利害得失等語院覆改選令同時發表於前則該令尙無弊害政府本無成見國會依法可决咨請執行大選正在進行不便過拂其意等語聞吳景濓昨又盛氣催發政府又電保曹轉勸洛吳讓步俟保曹電到即交印鑄局（四日下午一鐘） 
　　北京電江（三日）夜吳景濓派電催吳毓麟如不發表延長任期令議長將憤而出京吳毓麟答明日一定發表乃電保曹向洛疏通（四日下午一鐘） 
　　北京電延長任期案及衆院改選令已頒布（四日下午八鐘） 
　　北京電今日令准張弧辭職賀德霖繼任（四日下午八鐘） 
　　北京電臨城案使團覆文今日下午可由十六國公使簽名仍由符禮德面交外長政府以外交形勢不佳江（三日）再電田中玉務速來京因上次召田田覆鄭帮辦出省剿匪俟鄭回再入京今院電田不言外交緊要僅言入京接洽擬田來時將駐外各使電一一交閱諷其自辭（四日下午一鐘） 
　　北京電支（四日）四點半葡使見顧維鈞交臨案第二次通牒内容㈠使團以中政府與人民視臨城事件非排外舉動甚爲快慰㈡中政府應注意前次通牒内未曾說有排外之舉不過提外人在華境遭刦難保生命財產㈢使團對臨案認爲有意攻擊外人之舉引臨城土匪之要挾爲證㈣中政府對護路辦法並未實行㈤前次通牒要求絲毫不能退讓且請中政府立即實行（四日下午八鐘） 
　　北京電八國公使以國會否决金法郎案决請示本國政府由關稅上自行處分并停止關稅會議至金法郎實行時開西方某國則主張關稅會議照開但金法郎可要求中國承認於下屆國會追認之（四日下午一鐘） 
　　北京電支（四日）憲法會議到五百五十一人足數地方制度修正案全章通過國權一章無結果（四日下午八鐘） 
　　北京電歌（五日）午前十時在衆院議場開大選會已發通知（四日下午八鐘） 
　　北京電支（四日）憲法會議開成即發通知定五日午前十時開選會分發參觀劵限制極嚴（四日下午十鐘） 
　　北京電英使覆張弧北京治安維持會請匯豐等墊欵六個月每月八十萬元充軍警學費等語鄙人將函中各節妥爲留意特復（四日下午一鐘） 
　　北京電巴黎交通聯運會代表王咸關衍麟電本月一日開會吾國要求加入客運聯票清算兩委員並於會章第三條關係幹事部會員限制於歐洲各國會員中被選一節删去歐洲二字通過（四日下午一鐘） 
　　北京電支（四日）未刻加拉罕訪王正廷原定呈證書加臨時變卦未行加偕隨員申遜思柴挺蘭兩員王正廷偕趙魏劉三員會晤作非正式交換意見以後每星期談三次（四日下午八鐘） 
　　北京電支（四日）閣議把東唐人街華僑舖户被焚財部撥四千賑濟又政治善後會副委員長李國定辭職陳洪道繼外顧報告臨城案使團來照决催田來京（四日下午九鐘） 
　　北京電張作霖東電反對賄選并非指明何人（四日下午一鐘） 
　　北京電邵瑞彭控三立齋諸人於地檢廳（四日下午一鐘） 
　　北京電昨晚津保系要人約各省駐京代表會議由各代表電各督長三日内再發催促大選電（四日下午一鐘） 
　　北京電財部咨各機關現在金融緊迫四日期票移至十四日付欵 
　　北京電交部路警會議已開會三日今日閉會各路提案甚多京奉請添設保安隊京綏請增加警額并更換槍械（四日下午一鐘） 
　　北京電交部警務會議議决㈠編制案分守衛保安兩部㈡警額案照各路需要分别增加㈢服制案分警服及軍服兩種㈣槍械案長警各發一槍並將廢槍更換㈤警備案由各路酌辦㈥聯防案各路自行聯絡地方軍警㈦敎練案各路設分敎練所中央設敎練所抽練各路高等警兵㈧餉章案仍照向章薪級辦理將來交部籌設五路路警被服廠（四日下午十鐘） 
　　北京電昨敎部全體會議對總長問題要求政府速解决（四日下午一鐘） 
　　北京電法武官博洛擬赴外蒙考察請電駐軍保護遊歷區域賣買城庫倫及車臣汗全部（四日下午一鐘） 
　　吉林電前俄允協剿悍匪陳東山等今改傍觀另有作用探報俄調阿省外軍擬向滿洲里進發並結華匪數百遣入我内地煽惑我軍警及東路俄工附和起事已獲多名朱慶瀾電萬司令嚴防（三日下午六鐘） 
　　哈爾濱電張作霖應浙盧斥大選東（一日）電哈各機關團體讀之均歡贊 
　　哈爾濱電朱慶瀾今午回（三日下午九鐘） 
　　哈爾濱電聞崴赤俄運兵帶砲向黑邊緝白黨（三日下午九鐘） 
　　天津電李文炳二星期前曾來津已早返奉謁段說不確（四日下午五鐘） 
　　天津電銅元票釀禍人員多自命津保派請托免究領團方面對此案極注意謂看曹錕有無一些公心 
　　天津電津鮑貴卿語予此時大家口口聲聲爲國家言行全不相顧余灰心已極政治問題謝絶與聞往來京津是料理私事（四日下午五鐘） 
　　漢口電豫匪禹三山劉心惠安玉山盤踞鄂境錢家冲古城畈潘旅艶（二十九）辰圍攻八小時斃匪百餘禹安均中彈死劉率餘匪向隨縣鍾祥逃竄 
　　漢口電漢口内地會得豫西人函被擄兩女敎士已有下落匪衆被官軍包圍於周家口以東六十里某地匪魁爲樊明新曾函官軍求和刻正商條件（四日下午九鐘） 
　　漢口電蕭派憲兵二十名赴岳糾察軍紀（四日下午九鐘） 
　　漢口電怡和公司復和輪江（三日）由滬到漢經海關搜出手槍六支獲女犯一名（四日下午九鐘） 
　　漢口電川路總理張泰階董事樂文韶登報冬（二日）被朱光勳傅維藩劉極光等帶兵數十至川路辦事處强將賬據文卷刦去公司存亡旦夕除電請吳蕭嚴究外請各股東羣力奮爭 
　　漢口電熊炳琦吳景濓等電蕭雙十節前大選定可成功（四日下午九鐘） 
　　漢口電滇議員由某來鄂爲滇唐疏通副座（四日下午九鐘） 
　　漢口電黔電劉顯世病逝滇唐派其弟繼禹代劉爲黔軍總司令 
　　漢口電洛派郭金榮赴岳商援湘軍事牛向辰赴長與趙商定湘事辦法 
　　漢口電援湘輸送人四大隊江（三日）起陸續赴岳警備司令部軍需處長杜爲義江（三日）過漢赴洛商援湘軍需 
　　漢口電馬濟江（三日）過漢赴洛 
　　漢口電旅鄂湘人在長郡會館組湘事和平會通函武漢各公團一致進行推熊騫接洽一切（四日下午九鐘） 
　　長沙電各法團江（三日）開聯席和平會議决由五法團共組各公團和平會議各法團各推代表二人至五人到會負責各代表支（四日）日即須到會便微（五日）日至姜畬旁聽赴會代表每團一人聯合前往並電馬鄰翼等請回湘運動和平經費由商會墊辦公處在敎育會對全國和平問題决覆電何東表示贊成電正起草定支（四日）日發（四日下午二鐘） 
 
 

Page 4

 
 
第一萬八千一百七十九號;中華民國十二年 西曆一千九百二十三年十月五號
星期五 * *   
 
 

Page 5

 
 
第一萬八千一百七十九號;中華民國十二年 西曆一千九百二十三年十月五號
星期五 * *   
 
 

Page 6

 
 
第一萬八千一百七十九號;中華民國十二年 西曆一千九百二十三年十月五號
星期五 * *國内專電二 
　　長沙電劉鉶抵省各法團組織和平會議（四日下午二鐘） 
　　長沙電謝國光吳劍學葉開鑫賀耀祖聯名通電前准魯師長劉唐旅長養（二十二）電約由國光等選派代表赴姜畬協商和平辦法先行交換意見業經國光派參謀長彭新民劍學派秘書長龍磊開鑫派副官長劉繼星耀祖派主任參謀周昭俊爲代表據代表等報告協商情形於事實不甚相遠並議定繼續停止戰事實行和平會議擬定辦法如下㈠繼續停戰兩星期至元（十三）止㈡和會地點在姜畬㈢停戰期内各守原防不得暗中增兵㈣雙方各派代表五人有議决權惟望各高級軍官出席人員不得携帶武裝兵士㈤和會秩序及出席人員之安寗由第二師擔負責任（四日下午二鐘） 
　　福州電周蔭人豪（四日）午前九時抵省江（三日）軍民政各機關並省議會商會代表在奉直東會館宴孫孫傳芳王永泉定歌（五日）宴周（四日下午二鐘） 
　　福州電孫傳芳收編仙遊林壽國爲第一獨立團並調永泰李營駐楓亭已着手下游軍務（四日下午二鐘） 
　　福州電艶（二十九）楊樹莊回馬江攻厦各艦仍留金門俟與粤軍約定再進攻楊將赴前方督戰（三日下午十鐘） 
　　香港電左路聯軍宥（二十六）攻至龍門粤軍得平陵援隊開到反攻將聯軍逐回龍華乘勢追擊復佔龍華聯軍退永清（四日下午六鐘） 
　　香港電孫令廖仲愷云惠陽惠州逆軍糧絶逃散漸多兩城旦夕可下仰轉飭善堂預備米糧百萬斤以上俟城下之日飛運往賬窮乏（四日下午六鐘） 
　　香港電劉玉山委張啟榮爲第四師長回籍招兵（四日下午六鐘） 
　　香港電建設部訓令寗路公司謂該路總理陳宜禧違背民業鐵路法受解職處分該公司應速改選總理協理以便本部將管理該路全權交回新總協理（四日下午六鐘） 
　　香港電孫軍艶（二十九）發炸砲十餘響轟惠城但無成效（四日下午六鐘） 
　　香港電譚啟秀率兵千人由羅定抵省今日赴東江（四日下午六鐘） 
　　香港電程天斗上孫呈語極牢騷末有我黨意見紛歧輒以公事報私仇借籌欵資中飽語（四日下午六鐘） 
　　香港電林俊廷張其鍠巧（十八）復通電請陸榮廷出山（四日下午六鐘） 
　　香港電全國敎育會蘇皖魯豫吉隴晋贛代表三號赴海防轉滇（四日上午十一鐘） 
　　杭州電張載陽電兩院議員贊成嘉帥感電速返省（四日下午九鐘） 
特約路透電 
[臨城案之外團復牒]  
　　四日北京電外交團今日答覆九月二十四日中國之臨城案牒文謂中政府與人民不爲仇外感情所驅動殊可欣慰惟此次臨城匪案志在加害外人俾由使署壓迫中政府事實昭彰無可諱飾匪之目的已達此爲抄襲上年豫匪之所爲而後起效尤者層見疊出梅神甫旣斃於匪手近又有二外國女子爲匪所架存亡莫卜當道並未表示剿匪之熱心現各省泰半匪氛頗熾而軍隊則從事於内戰外交團爲注念擔保外人生命自由財產及恢復中國秩序之必要故堅持八月十日牒文之全部分請中國履行所開列之辦法 
[北京政局]  
　　四日北京電豫料明日將實行選舉總統國會議員由介紹人領取支票者已逾五百人展長國會期限之命令將於今晚發表中行總裁王克敏辭職昨已由董事部照准大約將以金還繼任 
[日本災後之經濟力]  
　　二日大阪電停兌令取銷後銀行均準備一切但提取存欵者並不見多財政市况安靜如常較諸地震前未見緊急此間某有勢力銀行家今日語路透訪員謂此因政府擔保濟助日本銀行一萬萬元之故政府目下所討論由實業銀行及地產銀行輔助小實業及願興建房屋者之計畫如果實行更可增速恢復事業至於地震區域實業之恢復可不需外債當在興建城市之前實行惟興建城市之舉事鉅費重政府將否籌募外債未能豫言如果募債大約僅供購辦材料之用云云 
　　四日大阪電某重要銀行家今日與路透訪員晤談對於財政大局發較愼重而少樂觀之意見謂政府所貢獻之擔保暫時足以銷除金融市之惶慮但再貼現票據償付責任在明年九月二十五日終歸銀行擔負之規定將使財力較弱之銀行感受困難東京橫濱之銀行與商家所受莫可恢復之損失已屬不小故大半銀行有無輔助新交易之能力殊堪疑問云 
　　四日東京電日本食米收成據官塲第一次估計爲五八·二五○·○○○日斛去年收成爲六一·○○○·○○○日斛查尋常收成爲五七○○○·○○○日斛 
　　四日大阪電今晨十二時五十四分東京有甚劇烈之地震居民皆由屋中奔走電燈皆熄大阪亦稍覺地震 
[德國内閣情形]  
　　三日柏林電内閣已辭職因社會民主黨抱反抗態度之故 
　　三日柏林電德總統已責成史特萊斯曼博士組織新内閣 
　　三日巴黎電史特萊斯曼内閣局勢不穩公共經濟總長羅末氏（民主黨）已辭職昨日各黨領袖會議討論下列諸問題㈠中央政府與巴伐里亞之關係㈡政府請求以命令解决財政經濟問題之權㈢工作時間問题民黨議員施克氏開始討論表示願見國民黨加入政府之意後似曾向報紙宣言於其干涉之範圍有所限制政府處此局勢故已展緩向衆議院宣布政見法國各報皆以史特萊斯曼内閣不活動爲憾 
[英帝國會議三記]  
　　三日倫敦電帝國會議今日集會二小時半首由殖民部大臣台文夏公爵演講領土及代管地之進步與發展繼由各代表發揮意見大會决定公布會務辦法但星期五日外相克松關於外交之言論將有發表 
　　三日倫敦電殖民部大臣台文夏今日在大會稱領土保護地及代管地精神上及物質上之進步與發展與英帝國各部份之關係日臻重要殖民部時常設法擬鼓起各殖民地提倡帝國内相互貿易之興味領土與保護地現仍以商業不振爲患但漸脫離難關較小之領土間有財政地位可爲憂慮者但殖民地負責之熱帶内較大領土則財政漸復常狀不過尙須一番振作然後各領土之商業始可美滿耳吾人今不得不屬望於帝國内相互貿易以恢復近年所失地盤之一部政府今將以各種提議交帝國經濟會議討論以期增進對熱帶領土之貿易而促進其發展惟政府之舉措必須有私人資本與事業爲之後援關於此問題羅那爾夏委員會現正從事研究今有可樂告者馬來由經濟恐慌似已過去尤以錫與橡皮兩業爲最稅項收入增多財政稍裕前所募英金一千萬鎊之借欵全數用於馬來由海峽殖民地已出逆增並無借債之必要帝國各部份其能經過商業衰落之時代而損失最少者殆爲香港其故以香港爲南華之要道凡中國各種出品貿易及歐洲入口貿易香港輒能沾其惠也再中國不靖華人資財多轉入香港此亦商業蕭索中香港損失獨少之一原因也殖民部大臣預料英帝國展覽會定可使世人知英帝國利源之偉大末謂各代表苟有佳謨善策以指導殖民部辦理其重大紛複之職務者渠極歡迎之云 
　　三日倫敦電商部大臣格里穆昨在經濟會議致開會詞後各殖民地代表先後答覆印度殷納斯陳述印度市塲無窮之可能性南斐斯末資將軍稱英國在若干貨品上尙能予殖民地以更大之優惠權利俾助帝國利源之發展而不背其食品及必要原料槪予征稅之已定政策南斐聯邦願修改南斐政策以謀利益相互之優待斐洲能產英國所需之各種原料故發展斐洲甚關重要加拿大金氏主張儘量撤除政府加於實業之管理俾便利全國内人力金錢之流動紐絲綸梅謝氏稱殖民與優先待遇並行不悖現海外殖民地及領土頗多人民稀少出產不多之處政府宜予以更大之優待以鼓勵其出產殖民部次官葛爾氏代表領土及保護地發言謂領土與保護地得列席於帝國會議此爲第一次事查領土與保護地共有人民五千萬人具有極大潛勢力旣可爲供給原料之產地又可爲暢銷輸入品之市塲英國現特别注重不使棉花食糖烟草全仰給於美國之必要云云 
　　四日倫敦電倫敦商會昨晚在市政廳宴請參與帝國會議之各代表到者三百五十人台文夏演詞中有戰前英帝國旣成歷史中之最大戰爭團體今日英帝國亦爲歷史中保持世界和平之最大團體等語南斐裴頓稱大會必遵守帝國各部各有權利自定理財政策之原則否則帝國統一將受大打擊印度譬爾子爵稱英國對印度之貿易定無衰滅之恐慌 
　　四日巴黎電澳洲首相卜魯士氏今晨抵土龍前往倫敦參與英帝國會議 
[香港之年會]  
　　四日香港電港督以一九二四年豫算案提交立法議會時宣稱收入與支出之豫算足以證明香港財政之穩固一九二三年計有盈餘一千二百五十萬元之多一九二四年收入豫計當有二一·三六九·九三四元·支出二四·九二四·六六七元收入項内鴉片一項有三百五十萬元此不恃經濟而視香港外之政局爲定蓋鴉片收入之得失須視中國爲轉移吾人雖竭力維持禁烟人員抄獲者皆酬以重賞而私運入香港之鴉片爲數仍絶巨如法定之供給頓絶則不法之供給必將代之吾人於鴉片問題對付印度波斯尙覺不難而對付中國則覺甚難蓋中國鴉片出產甚豐能以廉價售於香港也中國一日不停止大種罌粟香港一日不能放棄政府之專賣今定之豫算乃希望中國綿延之内戰來年可以終止俾中國得分其餘力掃除國家之毒害又謂香港地產需求之旺實因中國南方不靖有資者皆不用於營業而挾以至香港但地產之翔貴必不能持久來年可望終止此有二原因焉一爲中國鄰省秩序或可復原一爲商業得照常進行如中國南方長此擾亂則勢必筋疲力盡其結果匪特華人之投資香港者將見寥寥而香港之發達亦將大受窒礙云云　 
[各國近事紀]  
　　四日巴黎電土當道已籌備一切定下星期六日土國軍隊入駐君士坦丁 
　　四日巴黎電出席於國際聯盟議會之法代表漢樂陶氏在離日内瓦之前已代表法政府簽定商務公斷之國際公約法政府不承認公約之修改 
　　三日倫敦電九廣鐵路總工程師蒲士拜氏行將啓程回華今日由中英公司設宴欵待主席艾迪士爵士宣稱中政府之任命有勢力委員團整理財政足證中國希望行政安穩之心漸堅云 
　　三日澳洲白里斯本電克朗加里地方近所覓見之銀鉛鑛聞極豐富其露出者約及五哩成分亦極佳每噸有銀二千盎士鉛佔百分之五十至六十 
　　四日倫敦電每日電聞外交記者稱英人聞日本任松平爲外務省次副大臣之消息甚爲欣喜以松平向來主張親英故也 
　　三日亞特萊特電中國足球隊今日以六對二戰敗澳洲亞特萊特足球隊 
[國外要聞]  
[日本災後興復記（十二）]  
　　新預算案因災減削四日電通社東京電已送交財部預算因震災後須採緊縮方針財部特將新事業費全部削除繼續事業費减半要求各部將預算另編又電日本明年度預算將以本年度之十三億六千萬元爲基礎而減去或延長繼續費其他旣定事業費於一般經費節約方針之下編成各省預算槪算財部對於歲入之銳減及復興費之激增大加考慮故擬徹底的採緊縮方針明年度一般會計預算將在十億元以下 
　　因災減收改訂稅制四日電通社東京電日政府因救恤災民之故對於各種租稅或減免或延期以致本年度國庫收入須減少一億數千萬元之鉅爲塡補此項減收起見須先使國民養成質素儉樸之風故對於奢侈品擬决定增稅此說在政府部内頗占勢力㈠其有增稅之必要者爲綢織物消耗費釀酒稅含有麥酒精之飲料水稅㈠其有施行新稅之必要者化妝品課稅粗毛物氈呢課稅精良飲料水課稅㈠奢侈稅如貴金屬寳石類戲園宴會等俟閣議審定即將提出議會要求通過 
　　臨時軍費提出國會四日電通社東京電臨時議會已决定十一月中旬開會陸軍部所提出之責任及出額共六百萬元其内容如左㈠臨時復舊費百五十萬元㈡關東戒嚴費二百五十萬元（係九月份支出及十月份槪算）與撤費後之補助憲兵費一百五十萬元臨時議會對於以上責任支出額僅爲事後之承諾而已 
　　各公司外資輸入策四日電通社東京電各銀行公司原有發行債劵之計畫乃震災突起金融界之形勢爲之大變到底無再行募集之望擬輸入外資以謀資金之和緩如東洋拓殖已於來月渡美之阿部鮮銀東京支店長擔任募債聞阿部氏除鮮銀外尙帶有募集外債二千萬元之使命 
　　神奈川災費補助額四日電通社東京電關於神奈川縣震災被害當局預算橫濱市二十億橫須賀神奈川小田原等郡部十億欲圖恢復即建築一項總計須一千萬元以上此外道路橋梁河川等之災害復舊縱少須二百萬元左右一俟調查完竣即將向國庫要求補助　　第一次米收成預想四日電通社東京電據日本農商部發表本年米收成第一次預想爲五千入百二十五萬九千五百十四石平均收獲額爲五千九百七萬四百五十石 
　　橫濱生絲貨缺漲價四日電通社東京電四日生絲市塲仍然貨缺一躍唱高五十元結局漲高四十元最優等品二千二百九十元羽子板格者二千二百七十元毯格者二千二百四十元矢島格者二千二百十元有三萬五千斤成交此去尙有看漲二十二元之勢 
　　復興總裁宣布方針四日東方社東京電後藤復興院總裁本日發佈訓示謂東京市向來爲不自然的發達趁此帝都復興之時機亟應力圖改善務期注目於科學上合理的施設更實現經濟的計畫令具備文化都市之實體以滅畸形都市之㾗跡 
　　京市汽車開始經營四日東方社東京電東京電氣局盡力謀市内電車之復舊以各車搭客非常擁擠殊覺危險現已爲應急之策定造電車六百數十輛全線開始運轉則豫定於明年三月左右一面爲急就起見决定經營公共汽車已向美國定造一千輛明年一月可以開辦 
國内要聞 
[北京特約通信] [  徙薪]  
　　軍事種種醞釀與洛吳近况 
　　現在津保諸人方在京籌辦選舉見盧永祥之感電則曰此是意中之事無足爲異而益謀總統之早日產生俾得以合法二字爲櫓楯一般一皆料總統做成武劇必且開幕即津保派亦無不知之而直系方面所倚爲干城者則實在津保大選派以外之吳氏彼對於選舉全持緘默態度而埋首爲武力之凖備或謂津保選舉之胡爲吳氏必且起而說話實則吳雖惡津派决不叛曹且武力統一之迷夢未醒東北與西南日縈夢寐無不與將來之武劇有密切之關係今且以吳氏之近况與各方相關之處一言之 
　　吳氏對川對粤對湘皆有併呑之志川粤兩方爭戰許久迄未得手盡力勾引在粤滇軍而孫中山之勢力自若以袁祖銘趙榮華攻川而停戰之電見告故目前最高程度只得謂在相持中而湘事之起則吳所認爲絶好機會可實行其巡閱職權者彼對譚延闓固絶對認爲敵性曾電告津保即令譚有使命亦勿與接洽即對趙恒惕亦未嘗放心而助以立脚彼之計畫欲使其豢養中之葛應龍出爲湘督以收湖南於掌握中近來在洛擘畫多屬此事欲先以岳州爲根據地將重兵集中其地俟趙氏乞援即行入湘收漁人之利最近派葛氏爲岳州警備總司令者即爲此也然葛氏手無一兵而吳之第三師又輕易不肯用之戰陣最初擬派靳雲鶚往而靳以索餉爲辭吳爲電京亦無朕兆繼欲派胡景翼往胡亦不肯陜軍在京之代表且力否認其說最後乃商之蕭耀南就湖北之餉用湖北之兵以二十五師任其進取伺隙而動今方在進行中說者謂湖南問題將爲導火線矣 
　　報載吳氏將於岳州設行署此實不可必之事蓋吳未嘗不想專力征南而所以不敢者則奉實爲之頃奉天有大演習之舉直方大駭恐其乘此入關數日以前曹錕密電直境各師旅嚴密戒備並有凖備出發候令調遣勿得違誤之語一似預備令者然東北之憂未釋吳當然不敢遽行赴岳也不直此也自洛歸來者言洛陽近日築堡壘無數且月火車十輛車頂架砲可以環轉射擊軍事家言此爲對於攻式之防禦蓋吳所處環境並不甚佳如上次欲撤換閻治堂之事即其一端加以張福來在豫對吳亦面從心違且與津派及馮玉祥時有接洽此皆吳所不能放心所謂如芒剌之在背也 
　　曹派武人之現狀吳佩孚馮玉祥王承斌爲一三角形而各居一角之極端莫能相下吳旣以長子自居矣王承斌之關係與地位本不如吳而此次選舉王親身入京舍矛戟而用口舌期居擁戴之第一功正與吳抗衡之心事加以津派之曹邊與吳有不並立之勢而手無寸鐵亦緊拉王氏以敵吳此後王氏儼然津派之有力傾袖爲排吳之中堅馮玉祥陰沉堅很其去汴梁即由與吳不合近則態度極不明瞭奉天派人勾結段派亦與之周旋津保派又拉之帮忙大選距今數日前馮在南苑曾召集部下表示態度謂對於政治取冷靜主義然馮之軍隊本兩師有餘近且從事改編於十一師以外再改 
 
 

Page 7

 
 
第一萬八千一百七十九號;中華民國十二年 西曆一千九百二十三年十月五號
星期五 * *三混成旅旅長張之江等三人已經閣議准予任命其命令在副署中是一面擴張兵力一面不表眞態度說者謂吳王以外另成一野心家而果曹之總統成功則讓出之直魯豫巡閱使直𨽻督軍上述三人皆不相讓前此曹銳與奉接洽謂將使吳就職兩湖即果吳能甘此馮王又將如何耶 
　　至於直派反直派所爭之江浙問題山東問題則雖在上述情形之外然江浙對峙在宜興長興間據某軍事家實地調查謂已成一觸即發之局惟皖南方面尙未周妥山東之田中玉依近來外交界消息各國對於臨案堅主撤換恐終不可抗然曹吳非有愛於田只以鄭士琦吳長植等對於直派深閉固拒且與段派有默契易人之際即恐發生事端爲津浦線之中梗故現在大局外表似尙和平而實有種種大醞釀也（十月二日上午十鐘） 
[北京通信] [  一鳶]  
　　百無聊賴之政聞 
　　在大選空氣彌漫中之北京自稱内閣中人從龍心切三月攝而不政除秋節一關偶有幾件事足供吾人紀述外殆無所謂政聞惟秋節遺下之海軍部索薪風潮與四十萬海餉挪移一半用途因總司令杜錫珪之來轉覺熱鬧是亦無聊政局中之點綴也 
　　海軍部此次突然發生空前之大風潮其表爲欠薪問題其裏則純爲人的問題醞釀旣久不得不借以發洩就海軍界幾十年歷史觀察固完全爲閩人勢力然其中黨派本多内幕複雜此次風潮主動人又爲次長徐振鵬蛛絲馬跡顯然可尋本來李鼎新之總長命運延綿得杜錫珪之力爲多投桃報李李於杜氏統轄下艦隊餉項每極力張羅儘先發放因而部薪愈欠愈多部員旣極不滿適杜因餉辭職總司令問題以起因李杜有深刻關係不能不連帶去李此又因李而牽連及杜因杜而牽連及李杜氏此來固别有任務特以己身於此亦有關連解鈴繫鈴不能不出而排難解紛吳毓麟以　海軍界有歷史上關係亦加入調解前日海軍聯歡社之宴會部員要求甚奢㈠此後海部會計公開所有收入皆平均分配㈡李氏左右親信高某等數人均行撤免杜於第一條認爲可行並願擔保惟第二條頗有難色轉達於李李更絶對不允且堅持嚴懲首要雙方各趨極端入於僵境調人乃提出相對的讓步條件即一方取消第二條一方以旣往不咎部員初尙堅持經昨日（一日）海部全體會議調人極力勸解李氏方面旣無問題部員亦表示讓步乃於今日先行開工昨日下午亦有一部分人到部辦事不過尙有附帶條件此特告一段落耳 
　　七月份鹽餘内撥放海軍餉四十萬本係節前事分兩批滙寗第一批早即接到第二批之四十萬至秋節仍未見到杜曾連電催問財部始謂由中行匯去繼則改由鹽業終則謂非鹽業乃由金城轉匯閃鑠其詞閣員亦以銀行手續上稽延爲詞初固未知張弧業將此欵移作别用杜氏憤極乃借事來京坐索張弧亦乖巧不過明知杜來必不甘休一溜而避於西山杜不得已乃逼問沈鴻昭究竟用在何處沈以事已至此不能再掩老實承認節關另償其他債主閣員始亦如夢初醒即派員赴西山詢張如何彌補據傳張已杳如黃鶴未曾覓着踪跡張之左右則謂張今日將回京列席閣議究竟如何殊非局外所得而知但詢諸財部中人則張氏今早確未回京其行踪亦不甚明瞭以此反證似失踪躱債之說有幾分可信然而苦煞沈鴻昭矣 
　　在張弧未赴西山前賀德霖代部之說甚囂塵上未幾即一響而絶近因海餉問題賀代部說又復繼起蓋賀爲一銀行經理論資格本夠不上然其官興甚濃前此之替張拉攏借欵固示其手腕不弱一方復與吳景濓深相結納吳以將來功成身退國會内閣旣有成議眼前不妨以賀爲開路先鋒故亦爲之大吹大擂賀更向華比活動上臺政費雖攝閣不以短命期間易人爲然張仍以其財長頭銜優游西山然賀之心不因此而灰杜錫珪逼沈鴻昭旣逼不出錢來賀乃向當局示意彼能籌出六十萬不但了此公案並可點綴政費而弦外之音則必彼有次長資格簽字債權者始能放手謀官秘訣賀氏於此固深得其竅妙特杜錫珪雖肯利己利人而各方牽制尙多賀氏能否圓其好夢殊未可必也 
　　閣中政訊除右述之無聊消息外眼前第一問題爲國會延長任期公布案議員候此望穿秋水曾於上星期六閣議决交法制局審查即以敎令公布惟以此令照例應與國會改選令同時發表當此議員天驕之日改選雖事實上决不敢爲誠恐因此一令引起誤會轉生枝節乃又以愼重將事先與議員婉轉磋商得其同意再行公布據聞議員方面不以同時發表爲然大選經紀人亦主不必同時公布而張廷諤亦因母病回籍手續上旣尙有待大約今日閣議將先决定發表延長任期令以安一般猪仔議員之心也（十月二日午） 
[賄選人數尙在試驗中]  
　　現時跑雙十節祇有八天而距預定之大選日期（本月五日）則祇有三天大選派當此成敗關頭之際其努力苦鬭自不待言惟究竟在京議員計有若干贊成者幾何人反對者幾何人陽贊成而陰實反對陽反對而陰實可以疏通者又有幾何人皆不過聽憑各政團所開之名單及交際員所來之報告是否確實殊不敢知兼以欵項問題當事者旣力持發給支票無可通融而議員中除有少數人明表反對外其餘均在唯唯否否之間亦無從徵其眞實態度故最近大選問題雖鬧得鑼鼓喧天而開幕後到底所聘脚色足以凑數撑台與否猶難斷定因此之故不能不借憲法會議以爲測量大選人數之標準昨日（一日）雖爲星期一而亦行開會者表面似是促憲而裏面則仍爲促選之一手段也但試騐結果而人數比前次僅增加一人（四百九十五人）可見其進行並未順利况憲會與選會又屬不同其中有堅持先憲後選之人憲會雖出席大選會則絶對不來固未可一例視之乎聞大選派本决憲會一行開成即發給支票現則一變方針先發支票再看憲會能否開成昨日憲會散後甘石橋門前成然車水馬龍大呈盛况即係一般猪仔議員相率蒞臨之故（近來各猪仔議員與大選經紀人多採取直接交涉辦法不由黨魁經手故甘石橋俱樂部中議員蹝跡特别加多各經紀人辦公桌上議員名單殆已堆滿各政團首領雖大不滿意然亦無可如何聞有某政團首領當初成立時自稱確有基本黨員三十餘人其餘臨時掛名者尙多乃此次大選經紀令其開送名單（此項名單上被開之人均須簽名蓋章）此首領遍覓所部則各人皆已直接無庸代庖結果僅有一人願附驥尾嗣聞直接者有種種利益遂又致函經紀人謂本人願意直接所有前此之簽名蓋章一槪無效某首領得訊異常難堪然亦只好忍受此種情形其他政團亦復發現不少）惟仍有許多人抱定求現不賒主義絶不以是爲滿足結果如何仍須於今日（二日）憲會騐之也 
　　據某議員所述無論如何五日以前必開大選會蓋大選派對於此事旣未有絶對把握自不能不多留廻旋餘地五日至十日中間尙可開會兩三次萬一開頭不甚順利猶可極力設法若遲至五日以後設所得反乎所期則將何以補救至憲法會議原定一二三三日連續開會現因三日（星期三）本係常會之期若移開憲會恐議員以八十元之損失（憲會出席費僅二十元常會則一百元）必深滋不悅其結果憲會亦終於無成故不如照向例辦理四日或再開一憲會又一說則云四日即開大選會此則視日内接洽之情形如何再行臨機取斷也 
　　在此大選極形熱鬧之際居然亦有運動副座之說以點綴於其間唐繼堯旣已不成事實於是又有爲孫文捧塲者聞經某某議員提出意見書徵求兩院同人同意現時簽名者約數十人此項運動爲出自崇拜孫氏之心理乎抑借此爲題以便招回在滬之大孫派使之贊助大選乎殊足耐人尋味也 
[使團再提臨案通牒之外訊]  
　　四日東方社北京電云外交團爲臨城案於本日上午十一時開會議致中國之通牒於十一時半經會議之决定將於本日下午交付中國方面下午七時半由各國公使館發表其内容仍不外乎重提第一次通牒之主旨措辭簡括而有嚴肅强硬之致又北京急電葡公使本日午後四時訪外交部面遞臨城案第二次通牒又電今日外交團會議所决定之臨城案二次通牒如下外交團對於九月二十四日關於臨城案之貴國覆文已加愼重之考慮覆文中對於本案舉行更表明中國方面遺憾之意并聲明中國官民未抱有何等排外的感情乃外交團之所滿意者也但八月十日之共同通牒中外交團並未謂中國有一般的排外運動僅謂所在土匪猖獗之結果誠恐有危及外人生命自由權利及財產等情勢關於此點中國政府似未理解臨城案之特異性因此之故外交團不能不糾正關於此重要點之貴總長說述之謬誤臨城土匪之目的在捉外人利用其爲外人之資格希冀外人保護者所屬國之公使加壓廹於中國政府此乃若輩屢次向被擄外人揚言者也此等土匪其後逐步達到右項目的當彼等與中國政府交涉之際挾人質而主張要求俟要求如願始行釋放人質臨城土匪之辦法係傚一九二二年之豫匪其後鄂省土匪亦用是法殺其人質麥樂德敎士最近豫匪復以此法拉去西婦二名至今信息杳然旅華外人人人自危懼遭同樣之厄運固事理之當然外交團期待中國政府於本案發生後爲討伐各處跳梁之土匪執嚴重之處置如九月二十四日貴國覆文所示之手段恐無何等實效蓋不僅以發布土匪討伐命令爲止境而須以實際從事於討伐爲必要故也現在地方官對於各地方大部分常飛揚跋扈之土匪之鎭壓並不表示何等之誠意反爲足以招致人民之困苦與不幸之内亂使用其最優良之軍隊外交團顧及上述之實情深望設法確保旅華外人之生命自由權利及財產之尊重並助中國秩序與法律之恢復所以八月十日之共同通牒於其趣旨及結論之全般不得不竭力堅持之 
[外交團會議駁回臨案覆牒]  
　　外交團對駁回臨案覆牒問題前星期四在葡使館會議原擬定推舉七國公使爲起草員定昨日（一日）集議於荷使館交換關於二次牒文如何措詞之意見然後起草嗣因此案尙有徵集大多數意見之必要故於昨日仍在葡使館開全體大會因時間短促（十一時三十分開會至十二時即散會）又有一二公使因某處應酬故到者頗參差不齊至所討論之事件僅關於該案之大體所有長江式警備及護路案等問題均擱而未談開議時各國公使對於外交部覆牒均有簡單之意見發表嗣由某國公使歷述覆牒各條種種不合之理由除内中詞意亦有懷疑外而對於『護路』『賠償』『懲罰』各問題亦有種種之批評當時各公使對彼之言論頗贊成討論結果二次覆文之如何立言則仍交七國公使（英美日法意比荷）組織之委員會愼重審查據聞該委員會約定星期四開會俟該會通過後再由各公使請訓各本國政府各國回電到齊再經一番之討論後始能正式送交中國政府除日本公使聲明此案早已接得本國之機宜已有確定意見不必請示外一俟其他各國訓電到齊即可爲最終之决定故二次牒文至遲當在十日以内即可送達外部 
[交通部路警會議開幕]  
　　交通部自鐵路警備處成立以來對於護路問題頗形進行現在京奉津浦京綏京漢膠濟五路關於護路各議案均已送齊各警務處長亦已來京聞交通部於昨日（一日）下午三時假西長安街交通協進會開各路警務大會由交次兼鐵路警備處長孫多鈺主席路政司長包光鏞·鐵路警備事務處副處長王賡爲副主席列席者爲京奉警務處長郭光烈·京漢警務處長錢秉鈺·津浦警務處長申士魁·京綏警務處長馮基通·膠濟警務處長景林·及鐵路警備處秘書郭克興胡士熙余誠棟·股長李鳴文周金臺胡端年·及路政司代表數人茲將孫多鈺演詞略誌如下此次召集警務會議專爲與各路警務人員協商護路一切辦法以謀行旅之安全現在各路沿綫時受土匪騷擾不特危及旅客並且有失國家威信凡我同人亟應通力合作使此項情事嗣後不再發生現在護路一事已爲我國上下共認爲交通方面惟一要圖即世界各國對於我國此舉亦均極爲注意故此事辦理之成績如何所關至重且大必須各省一致各竭其力庶可收美滿之結果至各項護路之辦法已由本處籌有具體計畫分别議案現爲切實進行起見特召集此項會議與同人等詳細討論所有各項議案一經議决後應即實行不稍延擱蓋内部之困難未能見諒於外界惟有認眞從事以求將來之成績如有可以懲前毖後爲本會議之輔助者並望同人各抒所見以備採擇 
[使領費將以停付俄賠欵抵借]  
　　外交財政兩部鑒於出使經費積欠年餘無法籌撥擬將停付俄國庚子賠欵之一部分作爲抵押品向銀行或他處商墊出使經費以五百萬元爲最多數分期匯撥以資維持此案業經高凌霨等公同决定分函外財兩部照辦茲覓得外交部原文特錄如下查出使經費前清時代向由關稅項下撥付民國以來始改由財部按月撥匯近年庫帑支絀以致此項經費未能按月籌付積欠旣逾一年而駐外使領各館因經費久乏難爲無米之炊紛紛電部呼籲並懇代呈大總統立予罷免歸國其窮迫情形槪可想見事關國家體面如再不籌欵接濟聽其困守必致貽笑友邦本部復查出使各項經費前經於民國十年二月二十五日閣議議决自新稅則實行値百抽五之日起按月由關稅項下撥付並依照議案先後之次序列在九六公債之前乃總稅務司於此項議案多所誤會不允在關餘項下籌解經本部於本年三月二十七日提由閣議議决分行轉飭遵照原案辦理而總稅務司迄未遵辦自應仍照原案辦到使費由關稅項下撥解方是根本辦法但爲目前應急之計惟有先向銀行或他處商籌墊欵暫資維持顧墊欵須有抵押方易辦理查有上年停付俄國庚子賠欵之一部分可以撥作使費墊欵之抵押品但此項停付俄國賠欵之一部分已由財部撥作十一年八釐公債還本付息基金現擬以上項停付俄國賠欵之一部分爲抵押品向銀行或他處商墊使費以五百萬元爲最多額分期撥匯該項墊欵即爲前項停付賠欵之第二負擔列在十一年八釐公債之次是否可行請公决 
[奉張代表提出中俄交涉意見]  
　　張作霖前派奉天省議會副議長呂榮寰來京參與中俄會議聞呂氏已預備在中俄會議提出下列五項要求㈠修正中俄國界問題擬將光緒初年中俄國境新約酌加修改參照一千六百八十九年之約持平改定以保兩國疆域㈡協定外蒙規約問題外蒙爲中國領土久載版圖各國共認及近年俄國對蒙任意侵略應按照民國二年中俄協訂外蒙規約不得在蒙古殖民屯兵及妨害中國之主權以保障領土㈢撤去外蒙俄兵問題外蒙爲中國完全領土應將外蒙俄兵撤去與外蒙所訂一切苛約一律解除將主權歸還中國由中國派兵接防㈣收回地畝問題此次我國中東路地畝問題原係照約辦理並無違背中俄原定路約惟道勝銀行一部俄人反對並各國尙有未明眞相者亦擬請加拉罕氏向該銀行說明並向各國解釋誤會以免阻碍㈤收回沿海航業權問題松黑兩江曁黑河中國本有航業自由權俄國强行橫覇不但禁止華輪航行並不准華人捕魚亦應提出抗議禁止沿海俄人再有此種行爲 
[王永泉對曹錕獻計]  
　　助陳除孫 
　　王永泉近致電保曹條陳除孫之策其文云保定曹巡帥鈞鑒養電諒邀垂察查近日東江吃緊粤局驟變陳競仁已調在漳厦之劉志陸陳炯光洪兆麟各部返援東江業於皓日起陸續向潮汕旋師現在攻厦軍隊僅留黃賴及王獻臣之部以此力量再加泉屬各隊通力合作厦事不難平定惟思年來南北紛擾迄未統一者其最大阻碍厥惟中山若令此人在粤得志不但粤中難平閩無寗日而鈞座苦心擘劃之統一政策亦將受其影響不能見功泉默察時局一再熟思非速令援粤總司令方本仁進攻北江不足以牽制敵勢而解東江之圍至於粤事應責成競存早爲綏靖予以援助俾奏全功厦事解决後再由閩省出一全師進駐粤邊遙作聲援則粤事可定而中山之根據地亦不難剗除矣管見所及用特電陳尙祈鑒納是幸王永泉叩 
[魯三礦省有與威海近訊]  
　　魯大董事爲靳雲鵬辯護 
　　魯議會又派代表爭威海 
　　山東三礦自經魯大公司接收後現已開始營業一般省議員見事機已迫遂益函電交馳進行省有昨該公司董事張子衡由津來濟謂靳雲鵬絶無把持三礦野心省政府幾時有欵幾時即可接收議會諸君萬不可稍有誤會又王鴻一氏（前届省議會副議長）於昨日（十月一日）由京來濟亦謂靳氏并不反對省有目下宋杜兩議長在京與熊省長交涉籌欵已有眉目預計陽曆年前後省政府即可接收三礦又謂威海問題顧外長現要求英使將原草約中第二條（中英委員侵及中國立法行政司法）第三條（英國保留劉公島）第四條（英海軍在威海下錨及設英警官）第六條（土地永租權）第七條（保留官地）第八條（英租户處分土地）第十四條（海關稅司管理威埠收入）侵害中國主權處予以修改英使已表同意云云省議會亦以威海交涉日急又加派李少白梁慕曾鄭漢卿三人赴京與原駐京之代表協力進行 
[濟南通信]  
　　政務廳長易人問題敎育調查分組進行 
　　山東政局將有變化外間早有所聞試觀王鴻一（山東第二届省議會副議長）忽於十月一日來濟効足證政局之變化將急轉直下蓋山東黨派以民治社勢力爲最大而王氏實爲該社首領前因辦理本屆議會選舉與田中玉大起衝突田氏將欲得而甘心遂自十年冬間匿跡都門略避風頭此次突如其來係爲政務廳易人問題據王語人云熊炳琦保荐于元芳（即于春圃海陽人國會議員）爲山東政務廳長之呈文早已送達國務院徒以節荒選忙及魯籍國會議員之反對故未能提出閣議而熊氏之所以急於撤換許鍾璐者（現任政務廳長兼濟南道尹）一因其原非自己之人（靳雲鵬所推荐）一因兩旬以前省議員孫鴻賓電請熊氏讓省長與許遂大起醋味自于元芳充政務廳長消息傳出後山東國會議員劉冠三等即向熊氏極力反對謂當此大局未定何必汲汲更換一政務廳以引起黨派之紛爭當時熊氏謂只換一政務廳料亦無甚糾紛諸君不必多慮劉等大恚遂聯絡山東國會議員二十人致電保洛政函攝閣極力攻擊熊氏并牽及財政廳長王某熊氏現正設法疏通云云此王氏所述北京方面之情形也至於王氏此來有謂其係聯絡省議員擁護許鍾璐者有謂其將疏通各方取許而代之者但王許確有關係似前說較爲可靠也 
　　敎育廳昨接中華敎育改進社來函謂十月十日前將派美人麥柯博士來濟調查敎育測騐學生請爲派人協助王敎廳長遂在廳署召集各校校長開會羣謂向來調查敎育只注重都會下縣鄕村槪置不理殊不足以言改良敎育不如就此時機由各校長組織一種調查委員會帮同麥柯博士調查完畢後即繼續分赴各縣調查務期將山東全省學校狀况調查肅清以便徐圖改進方策當時議决分爲四組㈠專門組負責委員爲農專校長郭次璋工專校長許鐵岩㈡中師組負責委員爲一師校長王世棟一中校長顏祥卿女中校長鄒少白皮及女師校長曹子崮㈢職業組負責委員爲染織講習所所長張炳炎女子蠶桑校長丁𤙵椽㈣小學組負責委員爲省立模範小學校長曹學海新育小學校長韋季眞又以僅只省内數人辦理恐有不能普及之處將由敎廳通令全省外各學校校長一體加入該會通力合作認眞調查 
[鄭州通信] [  太虚]  
　　參觀周代古物記一鼎已估値二百餘萬元 
　　最近新鄭縣發掘周代大宗古器經業全部運鄭此舉關係吾國古代美術及文化國粹頗巨新聞紙所載於器物情狀容多未盡記者特將昨今兩日實地觀察所得披露如下古物大小九十餘件現均列置十四師司令部内因便利各界參觀特闢一室設招待以司指導每器均有標條說明種彙（係暫定名詞詳確尙待考證）就中蟠虺大鐘四具尤爲奇瑋絶倫鐘式與後代所造逈異頂紐隆峙各有花紋每紋各備穿孔可貫數繩非近古所製之鐘能穿貫一繩者比鐘口寬三尺餘厚約數寸身高五尺許乃至六尺許因蝕土年久質地頗見剝削全部鑄鏤花紋龍蛇凸凹蟠繞飛舞之狀雖銅青斑駁仍樸拙獰動不可方物重量凡三千七百餘斤左右小鐘十七具情形略同（夷考此物必當時宗廟及宮中用物我國詩書常言鐘鼓之事如鼓鐘於宮聲聞於外及鐘鼓樂之爾有鐘鼓不攻不考等語是鐘之爲物顯爲周代歷史制度上重要器物）鼎之種類尤爲奇特有圓方扁闊長方半圓各形式鼎耳之搆造尤奇或例垂或平放或翹如榱角或蜿似蟲翔雖均土泥什駁銅青疊障彌覺其蒼古可愛圓鼎多鑄刻各式動物飛繞蟠𢌞一如鐘面形式方鼎則鏤篆籕爲多或類蝌蚪� 
或成象形漫漶詰屈曾無可以識讀者重量大約數百斤二三百斤不等高度可及人腰低者過膝餘如宗廟祠饔所用之罍·瓿·簠·匜·盤·簋·鬲·觚·觴·等器或十餘具成爲一彙多者至二十餘事成彙大似箕斗小亦過於通常碗器均全銅質底有三足四足不等亦復花紋斑剝蒼駁迷離就中有簋八事（形式絶類已剖之西瓜所異者有三足支之耳）或即宗廟祭器所謂「陳簣八簋」者（此器適名爲簋數亦適八）共一二具爲發掘時所毁裂爲片形殊或惜也又有鳥形之飾物兩事爲各器中之最精雅玲瓏者雙翼高展昂首若啼鶴膝長伸如舒氣然全體銅質斑綠其栩栩欲活之槪遙視之儷若翠鳥也獸首人身之飾物一事差似明器葬物其製作之樸拙帶有滑稽意味頗令人發噱獸口大張發長號狀口部占面部四分二强誠莫知其果屬何物也細尾巨軀之一銅獸大如巨貓腰有活蓋繫引銅鍊於尾鍊至粗笨久埋於土幾相同化僅存串形不能活動蓋仍可啓啓視腹中空可通其口蓋亦一種用以　香燔祭之器同爲社禝重物耳此外有似盤而非似磬而異之器物亦十餘事間爲採掘毁斷缺碎不齊其形酷類無底囊槖紋綵雲𢌞極支離繁誕之致令人失其判别能力祗能留想象於腦海而已尙有木質器物數事作搥狀據謂掘時即已支置於簠瓿之上蓋小鐘之附屬物也木質似略帶化石性質色深黝然不朽不爛亦一奇也發掘時不成形之碎件爛銅分盛蒲包列覽亦數十袋鳳毛麟角要皆數千年露土珍物吉光片羽彌覺可珍而已招待某君言内一鼎某商已估價値二百餘萬元核計九十餘件値當在二千萬以上陳列室外日夜駐衛兵荷槍監守即普通人參觀亦頗覺不易聞原發掘之李少將銳園中尙在搜掘附近陵寢現信或有各種銘誌出現云（十月一日） 
[暫維一時之湘局] [  夏]  
　　省垣恢復行政之進行 
　　自趙恒惕返省以後急於恢復行政二十六日趙在戒嚴司令部内召集各政界要人會商發表五代理司長之命令囑令即日辦公而軍財民三政之進行亦已略有頭緒述之於下 
　　軍事之布置現仍爲軍事時期北兵雖已入岳而表面以護路爲名不至再進一步趙氏已命楊源濬往謁鄂蕭告以力能收拾湘局請撤北兵不日趙有通電表示惟湘東方面戰事雖停譚派仍有反攻之說譚派欲以蔡軍由湘江西岸夾擊護憲軍因北方僅有一江之隔擬先擊退蔡軍然後應付湘東又慮湘東空虚譚派再乘虚由攸攻醴雙方並顧布置頗忙近以魯滌平電約停戰期限未滿葉賀代表已往湘潭姜畬會商議和辦法然是項會議必無結果期滿以後護憲軍將先渡江擊蔡蔡軍自到瀠灣市後以爲佔領長沙反手之勞耳故取攻勢日以砲彈向江右猛射不料護憲軍沿江布防不許越雷池一步蔡軍對於長沙可望而不可即改取守勢近日砲聲較少即由於此大約蔡軍計畫以守勢牽制護憲兵力而令謝部由湘東反攻然護憲軍兵力集中長沙後路充實呼應靈通不至蹈往日覆轍雙方兵力殆相若也然譚軍子彈實已缺乏將來恐難取勢而湘潭第二師之態度依然重要趙已下令團長劉重威鄒鵬振蔣鋤歐（屬第一混成旅）張湘砥（吳劍學部投誠者）鄭鴻海謝煌　（屬第一旅）劉興李品仙何健（屬第二旅）葉琪袁植唐希忭戴岳（屬第三旅）等一律升任旅長葉袁唐戴均中立之魯滌平所統早有加入護憲之意彼等向背大可注意至葉開鑫賀耀祖唐生智三指揮並未升任師長或鎭守使將來論功行賞必晋一級此日仍以指揮我義調遣各部云（團長升旅長惟第四旅不在内湖南報所載一併列入不確蓋該旅態度不明且有襲取常德之嫌疑也） 
　　七司之重組七司除交涉司長楊宣誠司法司長徐鍾衡未離省外餘均於前次亂作時赴漢大半不欲再爲馮婦將來改組必不能免惟趙旣以護憲爲旗幟一舉一動不能抵觸省憲省長命令無司長副署不生效力故因手續之必要非恢復七司不可近日省長命令仍由司長副署不過下添一行由某某科長代得而已中秋節趙命内務司科長酆國薰財政司科長劉虔敎育司科長李大樑實業司科長成嶙軍務司參軍余範傳分代司長職務即日恢復辦公軍務司奉令召集四分之一職員組織總辦公廳其餘職員俟司長回省再行召集各司科員已離職者不補未離職者不裁但不領薪現在内務司開始委任知事財政司開始籌備軍餉軍務司開始會議布署其他各司不日一律恢復 
　　財政之籌措財政司因奉令籌解軍餉而各方捐借已鉅商力難勝賦稅收入又早無望故特會商各職員籌議結果厥惟派銷印花爲軍餉商情兼顧善法蓋本年來長沙市面發行印花稅票共不足十萬元市面存花甚少各商家以在軍事時間各項應貼印花單據簿約多未遵章購貼以致銷路疲滯稅收短絀茲擬分等派銷各商舖印花稅票由五元致數十元一百元不等並給月息二分在各商家旣無所損在公家可集腋成裘當派員向省會警廳調查據云省會商舖約二萬户即查印花稅處存册亦有商舖一萬三四千家現擬體恤小商舖專派銷已向商會註册各商舖約可得六千户平均每户一二十元亦可籌得十萬元之譜接濟各項需費比即派書記八人赴總商會限令一日内將註册各商號抄繕成册以憑分别派銷其稅欵支配辦法亦經議定如下此項印花照各縣局請購九四歸公辦法每花百元收洋九十四元所餘六元以二元歸受花商舖作爲二分月息以二元分派警察廳長沙縣作爲派銷印花津貼下餘二元儲作贖回從前押出印花稅票之用公家正式收入之數以九成提解總指揮部充軍費一成作各行政機關辦公火食費呈由趙省長分令遵行矣又護憲軍第六路指揮葉開鑫電令長沙縣知事云現値軍事緊急需欵孔殷政府庫空如洗籌措維艱再四思維别無法設惟有向各殷實紳商籌借洋十萬元以資救濟此欵即以十三年田賦作抵務望該知事召集各紳商盡力開導勉爲籌借俾得即日解部以應急需是爲至要葉開鑫敬印 
[北軍復佔涪州之外訊]  
　　字林報十九日涪州通信云涪城於今晚（十九）復爲楊森派軍隊所占涪萬交通因已恢復按自上星期六（十五）來軍於涪城對面山巓架設大砲向城轟擊後城内軍隊即開出城外駐守自是三日之中未見動靜其初軍隊聲言將堅守斯地及經第一次恐慌而後來軍即寂無所聞迨昨晚隔江始復發現槍聲終夜未息駐軍於是開始撤退至今日傍晚　行退盡對方軍隊迅即過江入城故今後問題乃在來軍據守此城之久暫耳據最近來船消息宜陽丸日人之被禁者現已被軍隊帶入山中此後涪州等處輪船經行當可不受阻碍惟一方據被拘者之觀察軍隊距江愈近外輪愈易受其擾騷又據同船傳來消息楊森已開始由重慶退兵然則其取涪州或係即爲向下游撤退之凖備耳 
[南京快信]  
　　寗垣各公團均擬發電反對賄選 
　　洛吳電商齋督發聯銜通電對時局表示意見　 
　　省議會議員提案請速制省憲者已有數起已列議程付大會公决 
　　陳調元電告范明新挾外票及華票竄入皖境刻正電商兜剿辦法 
　　軍警長官昨開聯席會議討論分叚加派軍警晝夜逡巡以重防務 
　　皖浙運動和公約代表呂陶金百順昨晚由蚌返寗今日赴滬 
　　郭則澐由京來寗與某要人有所接洽 
　　財廳委周銘釗赴贛榆秋勘張宗儒赴江陰秋勘席守正赴太倉嘉定催解稅欵 
　　省署昨通令云自治指導員旣經分道服務應以各道區域爲服務區域範圍如道尹有應行派員赴縣指導自治事宜可隨時遴員令委不必預定分縣區域轉形隔閡所有業已配定各區域應即取消 
　　銅山警察局拿獲巨匪李四虎等六名省令訊實准予依照懲治盜匪條例處以死刑 
　　省立第九工塲塲長陳研因具呈省署實廳辭職張廳長擬慰留 
　　全省典業聯合會定八日在公共講演廳開評議會討論聯合保險事宜 
　　蔡成勳派副官譚振和帶護兵馬弁五十餘人送其夫人由九江乘輪來寗轉車赴津 
 
 

Page 8

 
 
第一萬八千一百七十九號;中華民國十二年 西曆一千九百二十三年十月五號
星期五 * *自由談 
[一知半解] [  商女]  
　　人乳中含水百分之九十牛乳中含水百分之八十七 
[小游小柏林記（五）] [  𦒋]  
　　台西鎭在青島市西南鎭迤南有無線電臺過臺走修隄得一嶼名團島亦號游内山上建燈塔一紅色有燭光二萬二千支一白色五千五百一綠色二千二百光達十五英里臺長語余全市燈塔凡五此爲其一又其一在海水浴塲外小島上此島即眞正之青島德人名曰阿爾柯拿日人名曰加藤又云輪船入港必先赴台之東騐疫否者即在臺上放汽管以警告台後有病房數十間染疫者在是待治必全愈始得入境顧車夫見告騐疫亦不過形式故是數十間病房亦漸即於荒廢矣 
　　屠獸塲瀕小港爲德人經營市政時鉅大設施之一其建築工程歷兩載而始竣有水管直通團島海外塲中穢水胥於是排出管修約三里其設計之完美可想見矣居場分兩部東宰豕羊西宰牛其宰猶用人力不過自執行死刑以至化爲商品中經伐毛洗髓剮肚滌腸諸種手續悉以分工方法處理秩然無或淆而竣事亦速同入山東之牛大部分運此受屠然後以大部分輸入日本設備尙有冷藏室等匆匆未及遍遊庭中有小邱砌以青石頂作圜形前面鐫慰靈碑三字趨而觀之無復有其他文字而碑之旁猶見紙錠餘燼怪而詢諸守衛始知爲牛而設每日宰牛若干即於此焚化紙錠若干歲以四月大祭且演劇焉其猶有不忍之心歟然何厚於牛而薄於豕羊也 
　　留青之第二日忽見各商家門首國旗交懸鑼鼓喧盈蓋是日爲陰曆七月二十二日魯俗以爲財帛司誕辰凡此之舉皆所以迎財神也然華商方興高采烈而東京大災之噩耗亦以是夕達島日本報館中人爭坐汽車疾駛市上遍發號外一時日僑聞者威震驚失措一則接財神以喜一則聞火神而懼一喜一懼相映成趣翌晨赴青島神社則見已有巨書榜諸石柱曰息災祈禱早晚七時社祀大國魂明治天皇等建雙山上登山經石堦數十層寬廣整潔有如松江佘山之天主堂 
　　歸程坐輪以四日傍晚啓椗繞圍島而出島之對有一海角束港口甚窄而其内却爲廣灣是灣蓋即著名之廣州灣形勝天然宜其垂涎之者衆矣返顧青島全市則一碧樹林隨山高下紅屋重疊鱗次櫛比夕陽照之益覺鮮明此時此景美乃無藝使不知此地爲青島者必且疑置身在歐美世界矣輪中讀桃源夢說部以消遣是書多紀前清遺老在青島作寓公時醜史刻畫頗盡致惟間有太覺猥褻處作者自稱燕趙倦游客想必當時亦嘗躬歷其境故能言之鑿鑿蓋書中所舉諸人其眞姓名雖已竄易而某之即爲某猶可模擬决非嚮壁虚造而德人經營之手段亦可於字裏行間得之六日清晨返上海（完） 
[談栗] [  天鷗]  
　　栗之味香甜可口故人皆愛食之滬上之糖炒栗炮製甚佳新炒出者香軟甘美别有風味營斯業者每佐以留聲機號召購者而其業遂大盛孰謂小本經紀者無商業智識哉栗樹爲落葉喬木有高四五丈者結實如球尖剌叢生如剌蝟每球中藏子由一枚至三四枚不等熟後則自綻裂栗球亦稱栗房姚公遡詩云「風隕栗房開紫玉」 
　　吾鄕所產之栗共分四種㈠板栗爲栗中最大之一種㈡　栗大小如上海之糖炒栗㈢毛栗此種最小普通一粒之栗可作三四粒至五六粒㈣尖栗上小下大如筆頭狀栗之大者非入深山不可得小者則邱阜上亦有之 
　　初採下之栗生食之淡而無味且細毛亦不易剝下若用布作囊置於其中懸於當風處數星期後剝而食之則肉必縮小三分之一細毛亦自脫落柔軟香脆其甜如蜜 
　　栗肉亦可入肴饌與鷄肉合炒或與黃芽菜合炒味皆美 
[快人快事] [  何天言]  
　　以千觔鎚擊胞卵 
　　捕猛虎抉其目去其齒斷其爪而生縱之 
　　夢與成吉思汗拿破侖輩游 
　　與乘摩托卡者賽跑而勝之 
　　執舉世之惡人餧餓虎 
　　傚陸判而與今之軍閥政客更易心腸 
　　醉後將千古以來之暴君獨夫贓官酷吏痛駡一塲 
　　與病魔相搏鬭而擲之天外 
　　經予足所踐之地崎嶇皆平 
 
[力事彌縫] [  可南]  
[吾友詩話] [  季善餘]  
　　范君如金字星庚嘉定東鄕人與余少同學天資敏慧民國初由縣令長一鄕鄕有爭執事君輒婉言勸解以故本鄕少訴訟事君與有力焉君又精於醫術貧者醫藥兼施人咸感之今歲范君六十有自述八首云梓里覊身六十年飽看滄海變桑田自將癸甲從頭數臘八原來是昨天童年失怙苦零丁堂北慈萱掌户庭燈火三更勤課讀芹宮聊博一衿青敢嫌小道絶飛騰家學淵源藉仰承除郤六經嫻素問活人有志愧無能仔肩自治話前因義務從公免給薪秋水一泓塵不染忝無福利徧親鄰命宮魔蝎最難堪深歎琴弦斷續三吐咳頻仍沾肺疾自家醫藥靜中參伊誰新學着先鞭幸有兒孫長膝前敢詡名山聲價在文非無益便欣然薄田數畝慶秋成居室連番築幾楹世事已隨婚嫁畢好將安樂了餘生閒來無事亦忙忙報紙臨時閱幾張稗說叢書纔罷手品茶種菊費商量 
[癡人癡事] [  落落生]  
　　婚期近了覺得日子過去不快每天起來把那掛在壁上的日曆多扯掉幾張 
　　聞雷聲怪響恐遭不測把兩隻耳朶閉得一點氣也不通並且緊緊的將身子靠在大樹底下 
　　見了一羣駱駝以爲是腫背的馬急急喊人去見識見識想學學時髦拿没用的洋傘柄當做斯的克在街道上「擦拉擦拉」的擺了一躺 
　　自己一向没有投稿忽然看見「自由談」上登了一篇出來便馬上具條去領酬資 
社會小說 
[人間在獄（一八三）] [  娑婆生]  
　　第五十六回雪夜度凄凊量珠換夢銀燈照憔悴射春藥回 
　　嘉興老大又輕輕的咳嗽了一聲道這種天氣夜裏漸漸的很冷了昨天我爲你的事體在外邊酖了一夜的心没好好的睡今天便傷風了你們年輕的人身子也要緊快樂的日子在後頭呢依我的話不會錯的早一點睡罷白蓮花一賭氣一聲不響往外房一走小阿妹一人却坐在那裏蕭然自得大吃水淘飯見白蓮花橛着嘴走出來小阿妹没聽清嘉興老大說的什麽話莫明其妙對白蓮花道阿姊飯要冷了快些來吃㖸今天這一塊蝦子豆腐乳很鮮你再不來要被我吃光了白蓮花也不理他却尋着靠壁的一張沙發上一倚兩隻晶瑩朗澈的眼睛呆呆的對着電燈發呆小阿妹回過頭來對他瞧道咦阿姊你怎麽發痴了來吃㖸白蓮花也不理他仍舊兩眼不轉睛的對燈痴望小阿妹見了不禁一笑忙拿起手中的銀筷向白蓮花的眼前畫了兩畫道阿姊你不要發痴我來替你臉上畫一道符吧小阿妹不知白蓮花有一肚皮氣連說連畫畫個不住白蓮花氣了拿起手來一打小阿妹的一雙銀筷便被他打落在地小阿妹不提防白蓮花動了眞氣對白蓮花臉上瞧了一瞧見他面色鐵青嚇得也不敢作聲低下頭去拾起銀筷用抹布擦了一擦重復坐下低着頭吃他未吃完的開水澆飯吃得喞啑有聲津津有味白蓮花在那裡冷笑一聲道你倒眞吃得落小阿妹道肚皮餓了自然吃得落你呢剛纔不是嚷餓現在怎麽忽然的飽了呢姆媽喊你進去給什麽好點心給你吃白蓮花頓足道别人家氣飽了你還要來尋開心嗎小阿妹低低的道怎麽樣姆媽又駡你了嗎姆媽這兩天不是狠歡喜你嗎拍馬屁還來不及怎麽反起臉來駡你呢白蓮花給他提醒了昨天的委屈忍不住的珠淚兩行滾了下來小阿妹道說說白相相你怎麽又哭了昵白蓮花也不理他索性低下頭來伏在沙發上抽抽咽咽的哭小阿妹大吃一驚趕忙放下碗筷前來拉勸白蓮花道你不要管我我我我這日脚不要過活了 
三言兩語[  楓江]  
　　昆蟲中之蟋蟀好勇鬥很一遇同類輒鼓翅奮翼自相殘殺勝則詡詡然自鳴得意敗則以一走了之 
　　今日之武人軍閥雖具有靈長萬物之資格然其程度與蟋蟀相較有何區别哉 
 
 
 

Page 9

 
 
第一萬八千一百七十九號;中華民國十二年 西曆一千九百二十三年十月五號
星期五 * *   
 
 

Page 10

 
 
第一萬八千一百七十九號;中華民國十二年 西曆一千九百二十三年十月五號
星期五 * *國内要聞二 
[川南蠻民騷動]  
　　玀玀生活之狀况 
　　字林報二十四日四川寗遠通信云川省西南隅恒與世不相聞問然其間情事輒有足供良好之新聞資料者如境内玀玀之狀况即其最著之一例玀玀爲一種蠻悍汚穢愚蠢懶惰之蠻人以游牧爲生無一定居所故其一時之居處製作極爲粗陋所居多在山中不畏寒冷終年赤足而濯足乃爲其習俗所不許婦人著有髮褶之衫長及足髁男婦身體皆魁偉强壯膚色甚黑玀玀中有所謂歸化熟番而准許入城者其數甚少入城時則於衣上置布製標記以爲辯識及受保護之號其餘生番則不敢入城然亦往往潛出搶刦吾人常於夜間聞有槍聲蓋即玀玀往攻不幸之農民也玀玀行刦常先縱火民居乘民人倉惶避火擒之入山有時被擒之人亦許折贖但居恒迫之爲奴不允放歸據聞此間人民年來被玀玀刦去者已逾萬人因之附近山林之地農民莫敢前往耕種玀玀又不諳種植於是田地廢棄者及其半數而道路交通亦被危險商人遂多裹足專恃放欵爲生至今農商兩業同形凋敝人民幾於無可立足富者日貧貧者走險地方秩序益形紊亂最近以玀玀團聚慶祝佳節縣知事乘機聚集附近村鎭民兵前往山中擒回玀玀五人戮其三人留二人爲質先令視行刑之狀然後命其報信族中因與約定五項條件㈠不得出外搶刦㈡釋放擄去人民㈢返還竊去財產㈣付欵折罪至將來事實上究能遵行此項條件與否今猶未可决定也玀玀與人訂約另有一種儀式先宰牛一頭以牛血和酒由訂約雙方飲之然後去牛之皮以之綳於一架由訂約雙方從架下經過如此則於所約終身履行至從前玀玀以人爲質之辦法則易生弊端蓋玀玀先以其族中重要人物作質旣而乃逐漸以次要者更之迨此最後則爲質者僅其奴𨽻而已玀玀之中亦有階級之� 
分以骨黑者爲貴白骨者爲賤骨黑者百人中僅得一人常持鐵棍指揮骨白者並操生殺之權白骨者又不得與黑骨者結婚若有干犯黑骨之婦女者處死被擄之漢人則常與白骨者爲配偶消遣其奴𨽻生涯至漢人有全家被擄者玀玀則將其家人父子分售各處故一家終身不復相遇關於處置玀玀曾有三種辦法之提議現均未完全實行一種辦法係用軍隊進剿盡誅其中之黑骨者而將其白骨者分别安置於各地俾與華人同化第二種辦法爲組織拓殖公司進行開闢荒地村鎭設置堡壘於數年之中與以軍隊之保護此項公司已有組成而進行測量者惟以缺乏欵項及政府後援未見成績現雖鼓吹人民投資援助然人民所冒之險太巨未必能有應響也第三種辦法即設法開其智識使棄其野蠻之生活漢人方面對此計劃以爲番人未必能受人陶育且彼無文字性又不願與人和平相見不甚贊成昔天主敎堂曾行此種辦法未見效果第謂若爲其子弟設立學校俾吸收新思想則事或可行又數年前漢人曾於冕寗地方宣傳革命思想意在使玀玀中之白骨者對黑骨者革命後爲黑骨者所聞賂縣官干涉而止至目下對付此輩玀人最宜用和平之革命辦法俾玀玀與漢人逐漸同化相處無忤焉　 
[閩垣及上下游之近狀] [  禹衡]  
　　日前盛傳孫督理回閩軍政界人員將有大更動今已旬餘日矣尙毫無影響外間所傳財政烟酒印花水利市政等八機關將易人之說已漸趨沈寂然與孫俱來者查有李厚基時代之政務廳長姜可欽及厦門警察廳長易兆雯等均非貿然來者况薩省長之行動早爲孫所不滿而安系要人又蠕蠕欲動豈如初來時之一無表示至興泉永護軍使王永泉福寧鎭守使李生春均通咨各機關於本月二十二日啓用關防而某某報則特載王帮辦當收復興泉之際即擬赴泉就職祇以孫督理北上未還故留省主持軍務現孫已返自漢臯王氏即凖備赴泉就職唯孫以目下閩省善後事宜諸賴贊襄諄諄挽留故王氏暫時仍難就護軍使職務 
　　周蔭人赴延就職後除撥隊助攻下游外無聞焉近傳孫氏未回閩前周曾離閩而贛而滬與孫一晤先孫而歸近則親自晋省密商要事并由省防司令部日前爲之代賃城内仙塔九十三館爲省辦事處至駐在建甌之第一師師長徐鏡清於客歲軍興後上省久滯榕垣不返嗣又以病辭職自行賃住於倉前山其所部僅爲四營近周氏特將其改編爲警備並對所部之官佐士兵訓詞謂徐氏恬退爲懷不鶩虚名以兵多民困爲慮毅然自請解職汰其軍爲四營節經費歲二十餘萬宅心正大豈諸執兵者所能企及等語其奬借徐氏即以婉諷某要人之意又可於語外得之矣 
　　厦臧爲聯軍圍困日久而不能下外間愈滋疑惑最近聞黃大偉與臧氏已實行提携信使往來不絶洪兆麟林虎所部已先後開拔回粤王獻臣出兵漳厦計有兩團之衆除留二百餘人駐漳外已開始調查龍岩原防海軍方面最後赴厦之通濟昨已開回馬江楊司令亦已離金門厦埠秩序如恒而在省之廈大集美兩校敎員學生已紛紛赴廈此次𨺗生變化爲海軍所不及料又復� 
空跑一遭而互相攻訐之海艦陸隊人員一爲回首當亦自知其無謂矣 
[贛西新店鎭之匪禍]  
　　安源通信萍鄕與安福蓮花交界之間地勢險惡多高山峻嶺向爲匪藪此次湘垣軍事發生蕭鎭守使爲愼重邊防起見將各地防軍調集老關等處以固邊圉不料該處土匪見防軍已去遂四出搶刦日前號稱自治軍之匪首鄔德明率匪百餘人携有快槍數十支至新店鎭行刦該鎭有團練五六十人並有土砲多尊與匪相持竟日嗣因硝磺火藥告罄不能支持以致被匪攻入放火搶刦全鎭被搶一空店面燒去四十餘家殺傷十餘人死一人聞此次損失約在十萬元之譜又上埠地方於十二日傍晚突來土匪數十人意在搶刦磁業公司但爲時尙早公司中數百工人均未睡覺聞有匪警同聲呼嚷土匪以爲有備遂搶商店數家綁去富户四人現聞蕭鎭守使已派軍隊前往該處剿辦矣 
[皖省辦理捲烟稅之棘手]  
　　皖省捲烟營業憑證稅本訂九月一日開徵惟英美南洋永泰和三公司皖埠經理不承認懷寗分局長劉岱亭之承辦謂該局尙未開辦即發生種種黑幕外間已傳播殆遍官廳方面旣以補助敎育經費爲詞加能由紙烟業公會按照所定比較包收包繳俾不致受該分局之苛索尙有磋商餘地議决後遂與官廳接洽呂調元當召捲烟稅總辦竇以玨商議容納烟商代收辦法惟必須照繳一萬三千元保證金該三公司經理又復集議預備推舉一人爲局長主持一切接洽就緒正待繳欵承包之際而懷寗分局長劉岱亭聞此消息誠恐取消分局遂不由分說趕派稽查數人分向城内外各烟店勒令購貼印花并將省公署先期頒發之布告粘貼通衢布告上均惡劣字句謂聞有一二不法之徒意圖反抗定即嚴拿懲辦等語各烟商大動公憤皖垣紙烟業除三家公司經理分銷處之外其餘皆係各烟店代賣於是各烟店均將各種紙烟收起全體罷市烟業公會承辦之說亦作罷論連日皖垣紙烟一項僅各小烟攤零星出售不敢與之抵抗只得忍氣呑聲照貼印花昨晚有分局稽查帶領數人查至四牌樓正街隆和祥烟店見貨架上擺有紙烟數盒該稽查勒令購貼印花該店不肯該稽查等如狼似虎即將店夥拖帶到局罰辦街市上見而大譁該稽查等不得已放下店夥而去各商店均謂紙烟稅分局并非警察機關司法衙門豈有拿人之權各烟商擬邀集全城各業董開會與之交涉現在各烟店决定不賣紙烟各烟攤雖有零星小盒貨色亦不周全且因購貼印花價目陡漲一律照原價加二成存貨有限若再延數日無法解决紙烟恐有缺市之虞識者均謂該捲烟稅辦理手續太不周到譬如車夫小販以銅元八枚購紙烟一盒隨時并須以八釐大洋購買印花一枚粘貼其上手續麻煩與否姑不具論該印花能否揭下再貼二次三次亦未規定取締方法辦事人之無經騐於此可見說者謂總局方面雖得分局具報設局然未實行徵稅竟認設局爲開徵無非爲搪塞省城各烟商之計耳北京曾有電來皖飭令緩辦而進行又如此困難呂調元頗有不願結怨皖人之意祇以竇以玨損失不下兩萬金無處取償是以不得不進行耳 
[蕪湖反對捲烟稅風潮未息]  
　　蕪湖捲烟營業憑證稅自該局布告實行開征後捲烟業即一律停止營業並將存烟悉數退還烟公司以示消極抵制捲烟稅局方面自捲烟業實行停止營業後除派員上街勒令攤販承銷印花外並由該局坐辦邵蓉庭赴省向總局報告一切已由總局長竇以珏將蕪埠反對情形而陳呂調元呂氏即以一紙電報致皖南王鎭守使及蕪湖袁警廳長略謂捲烟營業稅事在必行斷不能任少數烟商藉詞延抗省垣已於艶日開始征收蕪埠之事祈鼎力開導以便即日開征云云捲烟業方面聞此消息異常憤激復召集同業開緊急會議僉謂捲烟憑證稅早經國務會議議决槪予停征並由國務院咨行各省在案皖省非獨立省分當然不能强制執行省長呂調元偏聽捲烟稅總局局長竇以珏朦報勒令我烟商承認不特違犯院令且不恤商艱直視吾皖烟商如同化外我同業旣已實行停市當一致堅持到底若任此稅實行則將來營業前途必受無窮影響公决推舉代表赴各埠調查現狀並聯絡進行旋推出程鏡波張體仁等四人爲代表迨該代表將次首途而安慶蚌埠等處烟商代表已先後來蕪召集省蕪蚌三埠捲烟業聯席會議討論應付方法以期表示一致今日（三日）捲烟業全體特假大花園開聯席會議到者有安慶代表鳳歧山劉松泉江鳴園汪士逵陳子英蕪湖代表程鏡波張體仁常醴清方維康楊仲宇蚌埠代表彭琢如張佩秋等數十人由程鏡波鳳歧山等先後發言各代表討論良久公决組織安徽全省捲烟業公會繼續積極反對務達打消目的議畢散會據外間傳說謂捲烟業方面自經蕪湖捲烟稅局拉出多人疏通後捲烟業已提出七項條件大致謂捲烟稅應改由捲烟業公會承包粘貼印花須依海關稅單核實估計而各處稅局局長未經捲烟商承認之前應請省當軸一律撤換憑證稅章程訂有諮議評議員等名目多係他界中人與商情隔閡應由捲烟業公會推出數人充任粘貼印花期須省蕪蚌三處同時實行聞此項條件經調人奔走游說未得要領惟聞稅局方面已示意調人以三諮議三顧問畀烟商之反對激烈份子藉以緩和未知此種手段果否有效也 
[浙人反對賄選之激昂]  
　　定雙十節開露天大會 
　　浙省地方團體鑒於曹錕賄選由吳景濓王家襄等收買議員恐將成爲事實四日下午二時假省敎育會特開浙民救國大會各團體代表各學校學生到者二百餘人公推湯國琛主席徐晋鍾爲記事員首由黃維時報告開會宗旨以爲國事至此非由全國人民速起自救不可韓寳華云選舉出於金錢應首先取締議員擬請將浙籍議員甘心附曹者一律除籍並剝奪其財產作爲本省公產邵季昂云人民救國不受任何方面利用現在時機急迫應速開露天大會張景龍云本會第一步手續撤銷附曹議員第二步手續推舉代表赴會開各省聯席會議要求南下議員開非常會議制憲童亦韓云本席對於議員意見㈠通電全國驅逐除籍㈡罰作惰民世世子弟不得與良家結婚㈢公衆塲所立鐵板大書其附逆罪名衆贊成并定於雙十節舉行露天大會推舉馮子材朱采眞等三十人爲幹事遂散會 
[杭州快信]  
　　此間各界反直聲浪愈形激昂賄選果成自必一致聲討惟省議會及農商敎各會尙在想望和平求安旦夕 
　　浙紳商代表金百順祝紹箕等會合皖代表由滬赴蚌商訂皖浙和平公約金君等今日（四號）返杭謁盧督公約今日簽字皖馬已於二日簽字 
　　東陽管獄員蔡頌唐違背職務奉令停職遺缺昨委常廉綱接替同日並委姜夢熊充餘杭縣管獄員 
　　全國敎聯會浙代表李俊夫已起程赴會川旅費由省敎育會撥給三百元外傳遣蔡孟謀代表說非事實 
　　上海總商會商品陳列館訂期徵求出品現浙省工業學校已選備物品數十種不日運滬陳列 
地方通信 
[蘇州]  
　　旅蘇浙同鄕開會預誌蘇城長春巷全浙會館成立於前清光緒末季係由平湖朱竹石任蘇藩時募欵購地建造館屋落成後同鄕公推朱氏管理朱病故館務由前任徐州道之沈退庵氏接管未幾沈因年邁移交於蘇高檢廳長王仁山（浙人）經管數載王氏奉令調鄂時館務並未移交於人僅令其子王某接管遷延至今已有三載茲悉旅蘇浙同鄕對於王氏父子頗多非議現悉本年七月間租住該館之沈期仲退租遷出後王即雇工將該館房屋稍加修理擬將會館全部租賃與水利局訂約在即此間浙同鄕得悉相率疑慮聞該同鄕徐某等因此現擬於日内召集旅蘇全體同鄕開會討論根本改組該會館事務順便清理歷年賬目并須另定館章公同投票選舉會長會董監察會計·庶務等各職員以期鞏固而謀永久且悉該同鄕等昨已發出通告略謂在浙同鄕會未曾開會解决會館事務以前　論何人槪無擅將會館租借與人之權云云 
　　包車夫酗酒傷警閶門内天官坊陸紳之孫壽喜所雇傭之包車夫江北阿二年二十八歲膂力過人茲悉阿二昨日（二日）下午八時在附近黃鸝坊橋西堍俞長春醬園沽酒痛飲旣醉即在懷内取出小洋一角給付酒資堂倌察係鉛角當向掉換詎阿二初則堅不承認混用鉛角繼竟惱羞成怒扭住堂倌兇毆該醬園經理當即派人報告劉家浜北區警察第三分駐所派警二名到場排解孰意阿二不服來警排解逢人便打即排解之巡警商藍瑚亦被踢傷腹部揑傷腎囊頓時痛極昏暈仆地同來之某警見商警已受重傷行兇者膂力過人個人斷難制止擒住遂吹警笛求援該所盧巡官聞訊立派落差警十餘名到塲始將行兇之包車夫江北阿二圍住橫拖直拽帶所送署轉解地檢廳訊辦至受傷之商警藍瑚即夜由該管盧巡官立派巡長吳雲生雇役舁送西街樹德醫院請治據醫生云小腹腎囊兩處均受重傷能過四日或有把握否恐生命不保云　 
　　蘇常道尹委調掾屬蘇常道尹蔡師愚氏昨日（三日）上午十一時調升現任道立苗圃管理員之顏英焯爲道立苗圃主任又調升現任本署二科助理員之金頌八爲本署二科科員同日添　王文炳爲本署秘書長馬煥章爲本署秘書助理員各該員等奉到委狀後聞均擬於四日請署謝委視事云 
　　縣署公布徵收上忙辦法吳縣公署應征本年上忙銀兩業經咨由縣議會議决每兩正稅洋一元八角帶征地方補助費每兩一角七分又每洋一元帶收征收費三分五釐總共每兩應征洋二元二角九分一釐七毫五忽現已布告各業户遵照並按照省議會議决向例以二個月爲限逾限加征滯納處分洋二分之一如再逾此展限期間又加十分之一之滯納處分 
[松江]  
　　商會互選會長紀事松商會於四日下午開會董會互選正副會長縣署委二科主任周伯撝監視迨開票揭曉馮受祜得二十四票當選正會長張思永得二十票當選副會長及選舉事畢即接開會董會請新會長馮受祜主席當即公推特别會董與名譽會董案經衆公推張省三·袁子華·顧吉生·侯古漁·沈俊甫·舒葆珊等六人爲特别會董閔瑞之·楊守中·楊鏡心·施志銳·施次予·錢吾省·錢仲生·黃佑楣等八人爲名譽會董次議外間减價兜銷印花稅票每元竟有祗售一角六分五釐者現在縣署已發布告所有縣署與商會等承銷機關均於稅票上蓋有戳記否則應作無效一案經出席諸會董與周縣委會商結果以印花稅票旣由承銷機關蓋有松江商會戳記應一律有效不必再蓋特别戳記 
　　米業公所秋季大會松江米業公所爲較凖米斛等問題於四日開秋季大會到二十餘人由總董張若水主席先將同行米斛一百餘件逐一較量畢次議無證白拉在外買賣有礙國稅商業决請縣署懸賞查拿所需賞金由本公所擔認凡私自買賣一石給賞一元俟牙稅吏查獲証實並將白拉米石解縣罰辦後即予核給　　縣議事會催修海塘松江縣議事會三日代電省長云南京韓省長勛鑒松縣濱海金山嘴塘工自去年秋汛告急不克搶修遷延至今得徼天幸該處險工歷經地方團體呼籲請求水利機關測勘估計業蒙勛座准撥欵項興修委員覆勘足徵賢省長關心民瘼造福生靈惟奉派之員旣滯於行畚挶之陳未知何日現値秋潮汎漲設或西風緊發則殘廢破壞之舊塘萬難捍禦沿海居民日夕在驚惶恐懼之中竊慮天幸不可常邀民命詎容漠視敝會爲全縣代表機關不能緘默爲敢電呈謹懇省長鑒核迅賜撥欵飭局興工以保海塘而衛民命無任禱切松江縣議事會叩江 
　布告取締混銷印花松地近有人到松賤售印花稅票商會函詢縣署等情已誌本報茲縣署已有布告取締其文云（上略）訪聞本邑市上有兜銷印花稅票者行蹝詭秘票價則三四折不等人言藉藉决非無因自應　加取締以維稅源查本邑向託各商會銷售印花票上均蓋有松江商會戳記今旣有無戳印花混銷市面應即特加標記藉示區别自本年十月一日起所有本公署曁各商會分銷印票均有松江縣三字戳記所有承銷各商舖務須認明標記方可購貼倘届檢查之時各商舖簿籍發票等項有無戳印花及僞造戳記發現定即責成各户另購正式有戳印票另行重貼以示薄懲决不寬貸其各遵照 
　　令飭研究編查户口松江縣公署昨令黃文鎬等十户籍員文云案查本省户籍條例施行細則規定户籍員職務專任編查紀載登記統計等事而編查户口尤爲辦理户籍入手要務户口如何編查事實法理稍有疑義臨事必多錯誤自非先事研究不足以收統一之　茲爲各該員將來辦事便利起見特亽本署户籍事務所設户籍研究會由户籍主任與各該員等互相切磋俾明户籍之原理以爲辦事之根據研究期間暫訂兩月仍得隨時察核情形酌量伸縮一俟各該員等研究期滿即行令飭到區任事實行編查爲户籍正式開辦之期所有研究期内各員暫不支薪以資撙節至調查區域應俟分配妥洽另令飭遵 
[無錫]  
　　縣女師範火災續誌無錫縣立女子師範學校在城中小婁巷底本月二日夜失火等情已略誌昨報茲悉是夜十時餘該校起火之處在女僕袁媽及阿順房中霎時延燒女生宿舍舍監謝樹英女士首先聞警竭力呼喚一面求救衆學生在樓上宿舍聞警奔逃無如樓梯已燒斷衆學生在樓上躍下始得脫險有女生楊大年一名未及逃出葬身火窟亦云慘矣全城各救火會聞警先後到場竭力灌救無如樓房高大難以上水一時不及撲滅迨至十二時左右始得救熄逃出之各女生均暫避隣近縣立第二高小校内是夜計共焚去樓房五幢校長顧穀綏女士督率敎職員維持善後縣警察所内勤巡士以及縣分駐所巡士均已到塲彈壓聞此次失火原因以女僕點燈從事女紅偶一不愼着火於蘆扉之上并聞該校定章晚間九時息燈就寢該女僕違章燃點從事工作致演此禍顧校長終宵督率工人施救翌日會議善後辦法通知家屬一面呈報縣署午後議决附屬小學定今日（五日）開課師範班定十一日開課一面將楊生屍體在火堆中扒出但見遍身焦黑下午五時半由家屬備棺在校收殮下午縣知事馮祖培與第三科長許少宣等到校察看縣署於當晚將情呈報省公署·敎育廳·蘇常道尹等各上級官廳請求核奪連日縣分駐所派警在該校看守當夜並將女僕兩人暫行拘押以便審訊今日（四日）該校僱工先將火塲之枯木槓去然後再取零星各物以免死灰復燃 
[鎭江]  
　　開會練習　語期本埠各學校接縣敎育會函略謂案准敎育局函託本會利用假期組織國語講習會一案八月二十七日職員會議决利用本屆稻假時期開會練習以一星期爲限茲訂於十月八日爲開會期每日午後三時起五時止除分函外相應函達察照爲荷 
　　清鎭小輪開兩班鎭江至清江長班小輪向開一次茲經六公司小輪議决添開一班自夏曆九月一日起實行逐日往來上午准十一時開下午准六時開從此旅客可免擁擠之苦矣 
　　請保存鳳凰池古蹟鎭埠北固山下在試劍石西首有鳳凰池古蹟前由官廳出資於池中建築小亭一座四圍栽植花木以供游人觀覽現有士紳以該地無知居民任意踐踏並有侵佔行爲妨碍名勝特函縣署請予飭差驅逐示禁以保古蹟云 
[揚州]  
　　委任敎育局長江都敎育局長出缺前經曹知事遴選第二初中校長俞桂岩第一初中敎員馬有彝省代商敎員焦汝霖三人呈請敎廳擇委茲悉業經該廳遴委俞桂岩承充云 
　　捐募日災墊欵江蘇財政嚴廳長昨函兩淮丁運使請飭准商酌量捐輸欵項以資抵還運輸日本一萬包麵粉之墊欵即經運署令行塲運食商事務所轉飭捐募矣 
[高郵]  
　　土匪搶刦私鹽船縣屬臨澤市北鄕周金河停泊私鹽船多艘忽於三十號晚間突來盜匪數十人持槍搶刦對壘多時擊斃鹽販三人搶去銀洋三百餘元銅元數十千文鹽販未敢報案無形消滅矣 
　　委員蒞郵提工欵雙金閘曾經修理工程用欵應由各縣攤認現逾多時未繳茲經督辦運河工程局委任張允鎏昨（一號）日蒞郵提撥欵項矣 
[南通]  
　　省校演說競進會之籌備蘇省中等以上學校將就通舉行演說競進會本縣代師女師農大醫專七中紡織甲商英化等校職敎員爲先期籌備起見特於三日假農校客廳開聯席會議討論會塲招待及獎勵演說等事聞各校已於即日起利用課暇練習講演云 
　　呈請開徵隄工捐通邑各港築隄工程業由縣署委託各區董警拔夫辦理其小洋港至營船港一帶茲已告成隄工事務所主任孫銓特調查受益田畝定於夏曆九月初一日起徵收隄工捐於三日呈請瞿知事核示一面籌欵發給隄工田價以資體恤 
[溧陽]  
　　國語講習會誌盛廳委國語指導員馬敬時秦鳳翔兩君於上月二十二日清晨抵溧厥後連日分赴城鄕各校視察二十九日起又開會講習國語四天第一日上午九時行開會式三科主任吳叔起代表李知事致開會詞王局長報告馬君演說「國語是不是一件新奇神秘的東西」秦君演說「國語的範圍」開會畢即按照日課表上課到會聽講者約計二百人始終不懈功課結束後接開國語討論會下午四時在敎育局又開敎育行政人員談話會馬秦兩君與本縣敎育界領袖交換意見商榷改進方法云 
　　德潤甡紙店失愼西門内大街德潤甡紙號係溧城紙業巨擘二十二日夜間十一時許不戒於火頓時火光燭天鑼聲四起幸各區洋龍立即趕到火塲竭力撲滅隣居未遭波及云 
[南京]  
　　一農推廣部近事省立第一農校自去年添設推廣部後對于農業極力提倡改良除調查演講外又創辦農民夜校頗著成績本届暑假後開學新入夜校之農民有三十餘人大抵住居該校附近日間從事工作晚間上課所具志願甚堅前日晚該夜校特召集學生開談話會宣布夜校課程注重國文珠算農業常識等科目並發給書籍與學生該校孫校長曁葉主任均演講農民不識字之苦楚極爲透闢至十時許始散會並聞該部擬在江浦縣境添一夜校云 
　　户籍主任兼查學齡兒童江蘇義務敎育期成會會長袁希濤以前屆敎育廳發表各縣學齡兒童統計表年期旣逾數稔各縣死亡成長數亦不同核其内容多有因辦理選舉濫增選民因而酌列學齡兒童數目者若按前表推廣義務敎育不能實在今蘇省旣施行户籍法此項學齡兒童自應在調查之内特呈請省署飭知各户籍主任列明調查表按區塡造陸續咨交敎育局一面由敎育局長派員復查或抽查俾於支配學校學級獲有標凖省長業已批准此項呈文並令飭敎育廳轉令六十縣迅即遵照辦理 
　　通令酌設女蠶傳習所江蘇省敎育會以江蘇女子蠶桑學校之屬於省立者僅有一校屬於縣立及私立者更屬罕聞本省爲蠶桑發達之區年來對外貿易絲業出品日見衰落亦因對於蠶桑不知研究改良而研究改良全賴廣培人才全省僅一二專校欲其肩此重任亦非事實上所能行且省立女子蠶業學校開辦以來辦理畢業亦已七次調查畢業生出路統計其眞能用其所學者尙屬少數非推廣其效用之途殊不足以符設立女子蠶業學校之本旨特函請江蘇敎育廳通令各縣設立女子蠶桑傳習所以重蠶政蔣廳長頃已據函通令各縣酌量辦理 
[安慶]  
　　又有躉船風潮上海鴻安公司經理虞順懋函致經理彭選青謂派長安輪船到皖速將躉船拖至購買江岸地方安設本月一日夜間二時許長安上水竟然將躉船拖上安置於招商躉船原設之處官廳方面當時即得報告安慶道尹謝學霖警務處足趙國琛登時趕至城外阻止然已無及遂傳經理彭選青上海鴻安公司代　殷惠亭諭令仍將躉船拖回以免再起爭端彭等即將總公司來函囑令如此辦理情形回答謝道尹等不允彭等復與之辯論謂招商現在所遷地方仍在潘家磯境内且六個月限期亦逾限數月原案早被推翻江岸地皮旣爲鴻安購買當然照契約管業官廳方面豈能干涉兩下相持約數小時天將黎明謝道尹等氣忿不過遂大發雷霆將彭經理殷代表一併交懷寗縣知事吳寳棣帶到縣署看管據說此項强迫辦法即係吳知事所獻之計畫吳謂與彭經理有世交押在縣署彼可勸令退讓吳知事對待彭殷兩人手段實屬奇特彭則收之於花廳内擺出自己常用精美之烟具供給老土鴉片烟膏於次日起每天必往勸數次殷則押之於衛隊棚内聞褲帶均被解去時時加以凌辱一以軟勸一以强迫省垣商界方面聞悉此情莫不大憤均謂此事乃係行政範圍并無拘押之必要似此違法行爲若不起而主張公道將來勢必人人自危日内各商界重要份子定當開會提出質問由此觀之此事殊不易解决也 
　　柘臯農事之發達二五兩區接壤荒山向屬廢地前由金陵大學農科畢業生翟君邀集地方士紳組織農事分會督率農人將所有荒地開闢種植棉豆菓菜桑麻等類聞今秋收成極稱豐稔云 
[寗波]  
　　失火傷人之慘聞鎭海柴橋胡靜園家於十月一日晨刻突然失愼焚毁房屋數間燒傷女眷及親戚堂姪共四人尙有姪女一人因年幼不及逃出竟葬身火窟胡靜園在該城立第一小學校充當敎員於即日下午四點許接到家報立即邀同公善醫院西醫星夜旋里施救傷人云 
　　搜出鉅數烟土王阿來於昨日（二日）上午肩挑鞋籃舖蓋考籃蒲包四件至某紗號託言寄存至下午二時許雇來挑夫郭慶寳挑至新寗紹船擬裝運出口甫至碼頭即被警察喝令息肩挑夫乘間逃逸而阿來則在旁觀看形跡可疑亦被拿住一併送該管一區一署檢視則皆烟土也計舖蓋内搜出十二包考籃内八包鞋籃内十包共三十包計五百數十兩經該署郭署長詢問阿來尙欲狡辯復經警察偵探挑夫郭慶寳送案證明確係阿來雇挑阿來知難强辯遂供稱此項行李係顏某囑挑往輪上彼亦動身赴申不知内係煙土等語郭署長得供後遂將該犯連同烟土當日送警廳究辦矣 
[嘉善]  
　　嘉善凝溪學校近况嘉善天凝凝溪學校校長江謹初辦事尙有精神學生日見增多已有二百六十餘人該校原有校址不能再容聞自本學期起由江校長商同學務委員王耀門特就該區以前第一國民學校原址設立分校並添辦後期小學依照新章改稱凝溪小學校業已呈准縣署辦案矣又聞該校自上年起已設立經濟委員會實行經濟公開故内部敎職員辦事尤能合作云 
 
 

Page 11

 
 
第一萬八千一百七十九號;中華民國十二年 西曆一千九百二十三年十月五號
星期五 * *   
 
 

Page 12

 
 
第一萬八千一百七十九號;中華民國十二年 西曆一千九百二十三年十月五號
星期五 * *   
 
 

Page 13

 
 
第一萬八千一百七十九號;中華民國十二年 西曆一千九百二十三年十月五號
星期五 * *本埠新聞 
[皖浙公約馬聯甲已簽字]  
　　徽寗旅滬同鄕會昨接赴皖代表等寄到快郵云（銜略）皖浙和平公約馬督理已於今早照徽寗旅滬同鄕會所訂原約簽字蓋印即晚抵寗明早陪同浙代表搭輪赴省特聞余楶王文藻呂陶同叩蕭 
[彙紀反對賄選之消息]  
　　譚延闓電湖南譚延闓昨有電自衡州到滬致駐滬中山代表汪精衛君囑轉各報館文云迭讀浙江盧督辦·海軍林司令·四川熊劉總司令·廣東許楊劉總司令·廖省長通電列舉作亂武人覬覦名器附逆議員瀆亂選舉種種事實聲罪致討義正辭嚴無任慨奮民國締造十有二年禍亂洊至溯其原因皆武人好亂政客鮮恥有以致之然從未有肆無忌憚如今日之甚者吾湘自六年護法以來即不承認北京有合法之政府與國會對於此等盜竊名器·壞法亂紀之輩不但如薰蕕之不同器抑且如水火之不相容惟是之故吾湘父老子弟罹鋒鏑·轉溝壑以死者後先相望言念及此可勝髮指當此亂賊鴟張·國紀凌夷延闓惟有仰承大元帥之指麾結合忠義激厲戎行以繼先烈未竟之志而定國本於垂危耿耿此心有如皎日因感嚶鳴之雅遂貢芻蕘之言磨盾無文伏惟共鑒譚延闓冬印 
　　閘北公團電閘北各公團昨通電反對賄選云（銜略）大選緊張報紙喧傳預計票數爭論價値穢德彰聞騰笑中外竊思國家以綱紀爲根本以法律爲依歸大選何事議員何人而乃競利甚於商塲操奇等於市儈國體瓦解人格頽喪我地方各公團衣租食稅各有負擔斷不肯以有限之脂膏供蠅營狗苟之資所有此次賄選無論選出何人槪不承認伏望全國一致主張國家幸甚閘北公團聯合會·閘北市農會·閘北慈善團·浦濱公益會·中華公議會叩支 
　　贛公民會電江西旅滬公民會通電云全國各公團各報館各同鄕會曁父老兄弟諸姑姊妹公鑒民國肇造十有二稔軍閥肆虐民不聊生近更變本加厲倒行逆施六三之變迫逐元首復恃武力金錢賄買議員運動大選大盜竊國天人共憤凡屬國民罔不痛心敝會爲國家存亡計爲大局安危計正義所昭萬難緘默尙乞戳力同心一致聲討壯士斷臂實所勿惜時機緊急稍縱即逝謹敬陳詞仰祈察鑒江西旅滬公民會叩支　 
　　市民大會籌備會各省同鄕會聯席會等發起之反對賄選大會昨日舉行籌備會議各代表報告接洽情形均甚圓滿全國學生會亦臨時加入學生會代表鄧鶴鳴與會列席當對於會塲布置及職員問題有所商榷主 
席擬臨時再推如果北方不顧民意竟行選出曹錕將取下列之對抗方法㈠通告全國一致罷稅㈡爲曹錕吳景濓鑄鐵像云 
[旅滬浙人函責王家襄]  
　　勸其急流勇退 
　　茲有旅滬浙人李澤源周醒民等對於此次賄選函責王家襄請其即日南下其函云幼三鄕台先生有道逕啓者曹錕以金錢爲萬能收買廉恥道喪之議員頂替凑補假名合法近更將非法國會延長期間攫取大典希圖垂成國人對此忍無可忍江浙和平破裂堪虞惟國人之痛駡若何報章之攻擊若何彼輩無恥在所不計素稔台端夙稱廉潔而此次同流合汚不啻身陷穢褻之坑何先生處之泰然大有此間樂不思蜀之狀態試思廬墓猶在尙其三思行之且公爲吾浙籍議員之領袖應如何以倡導職責爲己任乃甘蹈衆惡較諸在敎育界時先後判若兩人始知曩日之假面具露出今日之廬山眞面目辱何如之恥莫大焉爲今之計在愈趨愈迫之時間尙可作急流勇退之義舉否則一意孤行遺醜將來噬臍無及矣一生之榮辱在此行止悉聽尊便紙短言長尙希轉達吾浙諸公專此即頌旅祺旅滬浙人李澤源·周醒民·陳亮熙·朱豪·周志仁·陳詠新等啓 
[浙人請懲留京浙議員]  
　　提議查封家產辦法 
　　昨有旅滬浙省公民倪承佑等致電浙省軍民兩長云杭州盧督辦·張省長鈞鑒北京政變以來稍知自愛之議員早應潔身南下吾浙各界迭經函電召回不料浙籍議員尙有十餘人留京不去已屬顯違民意近復受賄五千助成大選實爲國法所不容籲請援照東三省辦法查明受賄人名令飭該管各知事查封家產追贓充公以維法紀而快人心浙江旅滬公民倪承佑·田見慶·秦德三·萬守和·張祿·沈寳俶·陳小山·牛仁傑·呂毅·郭森等五百人同叩 
[川人規誡川籍國會議員]  
　　勸勿參與賄選 
　　現在滬上之四川省議會副會長郭崇渠·及省議員曾道·黃駿等昨致電北京川籍國會議員勸以勿爲暫時可多得金錢參與賄選而貽後悔文云北京川籍國會議員諸公均鑒昔顧亭林倡爲亡國亡天下之說而齗齗於士大夫無恥是謂國恥之義持此以擬今之奔走賄選者以數千元自鬻爲閹兒璫子以代議士而甘儕於成濟賈充其亂不止於纂刦其穢亂蓋及於全國之人眞所謂國恥亡天下者也自頃以來同院或持異議院以外反對四起而猶有人中風狂走自絶於國彼非不知人世有羞惡事不過以世亂而託於政爭結於軍閥則法律不能約束社會不能制裁因於其間無所不爲可以多得金錢厚自娛樂耳然使中國不亡終有推倒軍閥刷新政治之日於時清議所及援法相繩目前娛樂何能長保且川人舉公等於田間致之議席之上所爲何事年來成渝力戰死傷幾逾十萬其所事者又何事如有去順效逆貪贓枉法授賊以刃而助之攻者其構怨於鄕里爲何如諸公當自知之廉恥可惜多金可羡而家人子弟田園邱墓亦可稍留也事已如此誠非空言所能挽回然彼昏之日或有獨醒之人故不嫌辭費而敢以書進四川省議會副議長郭崇渠·議員曾道·黃駿等支自上海發 
[國會議員中日來之北上者]  
　　張浩·金兆棪·方潛等多人 
　　連日北方急選以人數不足派員來滬勸誘議員甚烈茲聞國會議員中因此北上者確有多人並聞日内北上者有張浩·金兆棪·方潛等數人云 
[國會調查北京勸誘議員文件]  
　　秘書廳彙齊宣佈 
　　參衆兩院秘書廳昨發通啓云逕啓者本月二日本院院内臨時行政委員會議决凡在滬各省同人如接有北京拍來勸駕北上之電報應交秘書廳彙齊宣布等因相應函達如尊處接有此項電文即希將原電或抄文賜交本廳文書科彙齊宣布不勝跂盼 
[孫岳勸議員北上之一封書]  
　　直派今後之時局方針 
　　國聞通訊社云在滬直隸國會議員某君昨曾接有孫岳來函原函雖係勸其北上而函中所述頗可見直派對於今後時局所取之方針茲從其友人處探得函中大意略謂北之於南處不兩立之勢統一不過說得嘴判響老帥無論如何終得正座兄爲北人應知此理應爲北人打算江山是打出來的玉帥武力統一實爲不二法門此間儲有現欵三百餘萬元作選費可作戰費亦可然選費急在眼前軍費急在後日江山旣係打出來的則軍費自較選費爲尤急此敢告彼此至好者也每票五千須在三百萬外玉帥對此懷疑津方亦能尊重將來自有變法吾輩同爲北人政治上不患無活動之地昨與澤畬總長爲兄事商議伊甚盼兄回並云勿爲敵人笑話將來議員不當可託四哥謀一關缺兄意到底如何希即整裝弟當約知好奉候於津沽也云云 
[何東進行和平運動之商榷]  
　　總商會代邀商學界會議 
　　英籍港商何東氏爲進行和平會議事請總商會代發通告邀請商學兩界在總商會開談話會商榷一切茲錄其通啓云逕啓者何東爵士因和平會議一事擬再邀集本埠商學兩界於本月七日（星期日）下午四時在敝會開談話會商榷一切開具名單囑爲代邀前來用特具函奉約屆時務希凖到是荷即頌日社上海總商會啓聞被邀者爲方椒伯·秦潤卿·聶雲台·陳炳謙·潘澄波·曹慕管·盛竹書·沈信卿·袁履登·簡玉階·勞敬修·史量才等十二人云 
[何東氏復法治協進會書]  
　　訂期與代表接談 
　　何東爵士覆法治協進會代表王開疆·何世楨書云頃奉惠函於鄙人倡議聯席和會解决時棼深表贊同至紉公誼謀國原有同情解紛端賴羣策承示派貴代表枉過敝庽指導一是極所歡迎惟邇日賤體略有不適正資靜攝擬請於星期一日下午四時命駕賁臨藉聆敎益是所至盼專復即頌台綏十月三日 
[和平會議之應聲]  
　　上海總商會昨接寗波總商會來電贊成何東君之和平會議文云上海總商會鑒簡電祗悉承示何東君建議案擬集合國中名流南北當局解决時機一致提倡裁兵回復和平俱徵碩畫宏謀關懷時局良深欽佩當於艶日提付職員會議均一致贊同惟對於延請列國公使陪席與議一節擬請限制表决俾杜外人干政之嫌除具呈本省軍民長官諄勸切實贊同外用亟電復貴總商會查照爲荷寗波總商會江 
　　昨日何東爵士接鎭江錢業公會及本埠女子參政協進會贊成和平會議之函件各一通分誌如下 
　　㈠曉生先生惠鑒夙仰仁風鮮親道範頃接上海錢業公會來函敬騐台端抱恤緯之痛紓解紛之策擬集合國内名流南北當局倡行和平會議願宏力溥語重心長凡屬國民同深感仰敝會同人蒿目時艱飽嘗痛苦年來國事紛擾影響殊多金融事業關係益鉅望治之心有如饑渴茲承先生關懷祖國倡議和平偉論宏謀咸相欽敬惟冀主張一致積極進行敝會同人謹以萬斛之熱忱對於尊旨表示贊同俾早日邦基奠定大局安寗是誠國民之萬幸亦我商界之萬幸也掬誠佈復祇頌公綏鎭江錢業公會謹啓 
　　㈡曉生爵士大鑒夙聞台端中邦碩彥西國殊勳仁術義聲久被寰海比因中原多故喋血連年乃以悲憫之懷倡爲和平之論凡有血氣俱表同情敝會同人本天賦人權作參政運動雖乏補天之術時懷漆室之憂年來奔走呼號籲求共治深冀斧柯稍假力排萁豆相煎責重言輕有志未逮台端年高德劭至誠感人登高一呼應者四起將見各省法團南北當局共抒衷忱爲冠冕車書之會敝會同人願本互助之精神盡女國民之天職執鞭以從執事之後得參末議與有榮施茲特推交際主任唐家偉宋劍霞兩女士代表晋謁高軒面罄所懷祈執事指定時間俾便就敎至爲欣幸率先布臆敬請勛安女子參政協進會謹啓再啓者敝會對於政變以來欲謀和平統一聯席會議一節數月以來應有進行奈責重言輕米有進益至爲愧憾久擬派代表趨前歡迎聆敎一切因每閱報紙得　爵士公冗已極故遲遲至今始奉書閣下茲將敝會主張和平運動留存剪貼之零星報紙並章程奉陳台覽敬祈指敎是荷云 
[林支宇昨述湘事之最近情形]  
　　謂譚趙兩軍不久將仍有惡戰...洛吳軍乘勢侵湘 
　　湖南省議會議長林支宇君昨與本館記者晤談林君暢述湘事之最近情形謂自由湘來滬以後湘省常通消息且有人來最近有由湘來滬者謂譚趙二軍不久將仍有惡戰蓋因湘省米煤之產區皆在譚軍手中趙軍居長沙一帶旣無米煤接濟人民異常恐慌故譚趙除即行和解一途外勢必惡戰以圖解决趙之最近計劃本爲團集其本部兵力於一隅而任譚軍與北來之洛吳軍相戰趙則作壁上觀但現因米煤等問題上述之計劃已不可行且洛吳近亦囑趙於最短期内能解除自治及統一湘境故趙益不得不積極謀解决之方所可痛者譚趙均不願相讓以顧全大局·合力對外·且保吾湘省父老兄弟姊妹之身命財產而乃趨於惡戰之一途此誠宜各方面協力設法使彼等眞正覺悟以自救救人也 
[林支宇覆湘事和平會電]  
　　湘省議長林支宇昨覆湘事和平會電云漢口長沙會館轉湘事和平會諸先生均鑒冬電敬悉至慰所懷客軍入湘同深危慮望提出解决内部具體辦法并設法交涉撤退客軍支宇謹當本和平素願盡力翊贊遲日返漢特電奉覆林支宇叩江 
[吳世英在寗槍斃之滬聞]  
　　江蘇督軍齊燮元偵悉有吳世英者（湖北鄂城人·年三十七歲）自稱長江總司令在上海貝勒路設在機關乃派軍事調查處處長羅良鼎帶同偵緝隊來滬會同淞滬警察廳所派偵緝員購得眼線誘至華界拿獲於月前押解到寗送交軍事審判處審訊數次供詞若何外間未悉旋由該處長沈椿林呈准齊督依照軍法從事即於前日（二日）上午十時將吳由監提出綁赴南門外雨花台刑場執行槍斃聞吳由監提出時仍着西服態度非常鎭靜云 
[蘇州河問題之繼續談話]  
　　浚浦局代浚之利害觀 
　　國聞通信社云蘇州河問題歷年來經過之情形曾由本社記者訪問熟悉此事之某君談話已見前報昨日記者復晤某君叩以茲案更詳細之内容某君謂茲事千端萬緒異常複雜而散見於官文書者又僅東鱗西爪不易爲有系統之紀述茲就愚見所及以腦力所能記憶者再爲補述茲詳紀所談如次 
　　㈠外人主張由濬浦局代浚之用意濬浦局之必改爲港務局特時間遲早問題非事實有無問題而將來港務局之組織又必成爲國際的組織而非純粹吾國自設之機關此觀於港務會議工程師之報告書以及外交上之趨勢又甚顯明蓋港務局之議發起者外人時時督促其進行者亦外人欲藉此伸張其勢力於上海以外也蘇州河代浚合同期限旣定爲五年并定期該局自身有變更時此項義務即由將來繼承該局者擔負之是此後外人勢力以黃浦爲中心一方由此以伸張於吳淞港一方由此以伸張於蘇州河而歷年來所理想之大上海政策自此貫澈矣 
　　㈡除工程外不預聞管理權之不可信此說可分兩層論之㈠旣由該局代辦工程則侵占河身之取締傾棄垃圾之禁止船隻停泊之限定皆爲貫澈開浚主旨應有之設施試問有一不涉於管理權範圍乎又試問此項權限在該局代辦時期内將如何與該局嚴格劃分恐倡此說者自問亦無以善其後也且交涉署原呈中固明認該河坐落租界以内者外人有侵占河道之事矣按約管理之權固在中國然則納稅華人曾抗爭在前而省令按約交涉在後試問何以迄今數月尙未向領團提議揆其用意蓋謂此河如歸濬浦局代浚則該局以洋員關係自能與外人磋商妥洽也充此等苟且遷就之心理而謂該局僅有開浚權不預管理權其誰信之㈡或謂開浚合同限期五年該局即使參預管理亦祇有五年耳五年以後可全部收回矣爲此說者盍以濬浦局爲借鑑濬浦局竣工期限約明祇有二十年期限早滿何以迄今尙無竣工之日蓋權利一入人手收回難如登天况工程雖竣尙有歲修及管理等種種問題可以藉詞於華官辦理不善要求延長代辦期限本年字林西報曾論及該河管理之腐敗謂開浚問題即使解决仍宜仿照香港先例設一專局管理水上違警之裁判及船隻取締事宜足徵外人設計之周第一步交涉尙未辦妥而第二步交涉早已準備矣斯言並非過慮也 
　　㈢現擬代浚範圍較外人所要求者爲擴大曩時外人要求由濬浦局代浚者祗限於新閘橋以東迄外白渡橋一段蓋因此段兩岸坐落租界而新閘橋以西早由吳淞江水利工程局自辦也茲擬代浚之範圍乃改爲自周太僕廟起點是已將延及於嘉定縣境直爲外人要求時始願所不及 
　　以上爲濬浦局代浚之利害問題至此外尙有兩義願上寳八縣等各公團起而注意者 
　　㈠爲吳淞江水利工程局已經開浚之地段是否船舶暢通確有成効查該局已經開浚之地段東起新閘橋西訖梵王渡計長十五里估用工費約計十八萬元（此爲原估數實際支出相差當亦有限）據稱潮淺時平均有八尺深度近三年來從無擠軋情事此爲自辦有無成效之絶大關鍵應由八縣各公團實行逐叚實地察騐庶可以間執讒慝之口 
　　㈡另籌經費問題查現議歸濬浦局代浚一叚所估工費需銀四十萬兩有零而據吳淞江水利工程局之所估則不及其半雖外人用費增高與國人自辦原雖槪論然卽以四十萬兩計五年分籌亦不過每年八萬兩耳從前八縣帶辦畝捐三年收至四十二萬元之多果能續辦五年已不難及現估之數况滬商以地叚關係並非絲毫不能擔任者米業聯合會每年早已認籌經費一萬二千元祗因外人旋有代辦之議聞而氣沮八縣公團果能起而力爭主權則合八縣之財力以開浚此河徵諸已往畝捐之歷史並非甚難也云云 
[航業要聞]  
　　日輪失事紀聞大阪商輪公司之中日台灣班郵船雲南丸船身四千噸於九月二十七號從台灣基隆港口開出詎是時驟起疾風暴雨船不能行旋風雨愈大竟致輪身觸礁幸船員水手等尙未受損害昨日滬社已接得此船觸礁之電訊並據基隆分社來電謂刻下業已派拖駁輪前往拖救惟所擱處拖救頗感困難云 
　　英輪之新消息英商藍烟囱公司現於遠東之中英中美及太平洋班内之航務又增建一萬四千噸之新輪客輪五千九百噸之新機貨輪兩艘並在澳洲另設一東方輪公司於海峽殖民地及荷蘭所屬之各羣島分立一南洋輪船公司東方公司現有輪四艘專與上海赴歐船聯航南洋輪公司則有一千噸以上至二千噸輪十四艘一千噸以下船十八艘與中歐各輪亦有轉運關係近上海方面之赴北歐綫輪在航路之主要埠上頗有變易蓋向來由申往北歐船以往德國之亨寳爲最多今自十月份起凡赴北歐船槪不往德僅至倫敦及洛特丹（荷蘭）新增各船則須添赴鄧扣克（法）故本月内該公司無往德國之船云 
　　留美學生放洋昨日提督公司之麥堅尼總統號出口赴美上海旅客中有由山東資送出洋至美國之留學生李嘉會及王圻兩名均於昨午三時半放洋又有往日本神户者有南洋烟草公司簡照南之子及其夫人等又有上海寳隆洋行代本行在歐美綫内之新輪中招雇中國海員四十名其中爲水手西崽及生火夫送至北美西雅圖上陸再轉輪載至歐洲亦乘此船而往云 
　　大宗華絲出口昨日麥堅尼總統號之運美湖絲計有一千一百件又六號出口之昌興公司俄后輪本月十日出口之花旗公司惠爾遜總統號十三日出口之塔甫脫總統輪亦有華絲二千五六百件運美總計此四輪之運美湖絲至少須値代價七百萬元云 
　　由日來滬之華僑日本歸國之華僑災民昨自乘加賀丸來申者有留東之歸國學生費秀英費鴻年並陳乃賡而由神户來滬之華僑亦有李任林費德富何孝發朱根金波永奎又有青年會會員馮勤學蔡振鐸李平安朱椿壽魯阿六等等均已歸國昨日弦濟丸又到又載來日本災地送還之中國難民四百九十二名並有日本派來上海之官吏雨田四郎中川氏及日本之天埋敎傳布敎員高岡寅次等同輪至滬 
　　日本敎育團到滬日本各小學校如田浦小學高喬尋常小學小森尋常小學尾倉錦町等各小學各派主敎共二十名如田生久谷川氏古賀政龜古賀武雄潮田幾之助等均於昨日到申先在上海視察然後至中國南部各省會考察中國之小學校狀况云 
　　各輪往來近訊提督公司之西愛生號由西雅圖來滬昨已進口載到大批美木一百五十餘萬尺並建築所用之特造火磚八萬餘方昨正在起卸該輪今次到滬因船中需用中國海員故即在上海雇補侍役水手等七名上輪執役又大英輪船公司之第一次調派來滬直航中歐大郵船開爾杜尼亞號自離英後昨有電報到申刻下已至孟買船中載有九月十四號以前之英國寄華郵件並大條銀甚多現將於本月二十五日抵申此輪不往日本在滬留五天即赴英法 
　　丹麥瑞威之航輪航行中國至挪威丹麥瑞典間之船舶現有維昌寳隆及順亨等三家派輪行駛本月内共有四輪到滬蓋此路之航業曩時行駛船甚少今則漸爲發達也茲將本月内來滬各輪查報如下 
船名　到滬期　公司　船名　到滬期　公司錫蘭　七日　　維昌　米賽那十四日　順亨智利　九日　　寳隆　西特倫二十三日維昌以上各輪來滬之進口貨以洋紙機件居多 
 
 

Page 14

 
 
第一萬八千一百七十九號;中華民國十二年 西曆一千九百二十三年十月五號
星期五 * *[請撥升科欵項浚沿浦支港文]  
　　上海各市鄕經董爲請提灘地升科欵撥浚沿浦支港以弭災荒等情於昨日聯名公呈南京省長請予鑒核其文如下 
　　呈爲濬浦局損壞農田水利請提灘地升科欵撥浚沿浦支港以資補救而弭災荒事竊上海縣境黃浦兩岸農田向以浦水寬闊宣洩利便旱潦無虞即如光緒十五年四十五日之淫雨三十一年三晝夜之大風潮平地水高數尺然雨止水退農田從未久淹近數年來雨未三日高低田畝一片汪洋積潦成災棉稻腐爛連歲兇荒民間損失奚啻數千百萬推原禍始實緣濬浦局塡狹浦西抬高水勢以致潮落不暢貫滿支港一經大雨四出漫溢常此不變膏腴悉成溝壑貽害無窮董等一再會商僉謂補救之法惟有大浚支港增廣容量使日間洩水涵蓄港内不致害及農事方有豐收之希望惟連歲荒歉農民憔悴困苦救死不暇奚暇顧及水利查濬浦局擅收灘地升科銀五六十萬兩本非濬浦經費理應還之地方擬請令行該局局長儘數收回發交上海縣將沿浦支港輪流徧浚務盡探通爲吾民圖晚蓋爲該局贖前愆名義事實皆極正當伏祈鑒核施行實霑德便再濬浦局工程師海德生謀濬吳淞江爲推廣租界之前導民國三年已有計劃書發見地方人民疾首痛心對於該局一致主張撤銷案積如山早已上邀鈞聽乃上海官紳忽墮入該局計中議令承浚吳淞江必將收狹水面以塡浦之禍移之吳淞江太湖下流完全閉塞吾江浙兩省財賦之區變成淮河流域之景象實與國計民生大有關繫請省長審愼考量勿顧小利而誤大利勿惑浮言而拂與情商務農務雙方兼顧尤董等所馨香禱祝以求者也謹呈 
[挖泥函請移去巡船]  
　　淞滬警察廳水上警察隊近接浚浦總局來函云逕啓者本局挖泥機海鱷號將在久大碼頭前浦江舉行挖泥工程請將該處巡船暫行遷移以便進行并請飭其他船隻切勿接近該機以免危險相應函請查照云 
[徐可陞回國後之談話]  
　　日本震災之過去與現在 
　　徐可陞君於上月八日代表上海總商會曁寗波同鄕會赴日辦理調查慰問日災事宜已於昨日上午九時乘日光丸返滬有人特往訪問徐君所談甚多茲分述如下「復興計畫之大要」日政府災後組有復興院以内閣總理山本伯爵爲領袖其復興計畫大槪分兩期每期十年第一期普通位置（甲）公園之設置（乙）築港計畫（丙）建築道路（丁）運河之開鑿（戊）地下鐵道之敷設（己）公共大建築物（庚）墓地整理（辛）火葬塲之設備第二期之復興計畫準備金定五十億政府任二十億三十億以外債充之其辦法（子）商業地域（丑）工業地域（寅）住宅地域混合地域其新計畫中之新建築最高不得過五層以五十五英尺爲限現在正在徵求環球建築家研究建築品如何可以抵抗地震及火災云「震災損失之確查」日災此次損失雖號稱五十億其確數無從調查在日人雖遭奇災其國民之鎭靜令人起敬京濱街道業已整理清楚可以通行兩旁築有小木房恢復營業至九月二十五止在東京平均每日有九十所商舖復業總數已達五千三百四十家予（徐君自稱下仿此）曾親至東京·神户·橫濱實地調查橫濱一片焦土東京去四分之三（查該地爲日本最繁盛之區）據最近調查所得東京死亡爲七萬五千人無家可歸者二十萬人橫濱死亡二萬五千人無家可歸者四五千人兩處悽慘之狀不忍目覩云「華人被災之情形」查横濱華僑死者二千以上傷及無家可歸者四千餘人已回國者十分之八其餘居日本親戚家在神户不久再回橫濱恢復舊業橫濱中華商會副會長孔雲生君調查華僑在橫濱財產之損失者近千萬孔君所設之錢舖亦付之一炬人口幸皆生全據東京日華協濟會調查東京留學生之死者僅五人鄂一人·贛一人·桂一人·奉二人鄂桂二人死於房州贛奉三人死於東京留學生已返國者五百餘人經予調查所得者在日本尙有一千九百餘人日政府念華人蒙災可悲且冬令將届遠離祖鄕呼籲無門故遣發回國九月二十八日離東京乘弘濟丸者工人四百五十人三十日乘博愛丸者工人四百人乘上海丸者學生四十人十月一日乘長順丸回國者工人六百人十月七日乘弘濟丸者工人四百五十人内除學生外此項工人大半係温州青田人云「委託調查之報告」予在東歷受國内委託調查華僑生死消息除橫濱無從調詢外茲就所確知者紀之如下（安全者）郭引淇卓文根石逸凡陳乃賡黃澄滄方祖鞭朱之楨呂鵬奮陳洪範汪思忠姚元白李繼倫周慧兼張繼炳彭紹綱闞斌豪關梅生于臯氏張景良劉佛雄李際閭李繼閔王兆澄死者爲商人何炳發之妻及孩又東京本所英來軒死華人一男一女姓氏未能查出「辦理救護之狀况」予係偕同中國上海紅十字救護隊前往於九月八日乘亞細亞皇后船動身至十二日至神户神户商會及中華會館及市政廳孫知事均來歡迎登岸後即拜訪中國領事及日本各當道慰問一切此次日人對中國極　歡迎感謝之意由新銘載去藥品等物爲振救日民及僑民然日人亦慷慨互助所供給於吾華僑者如衣服食糧欵項醫護等亦屬不少深合世界大同主義云以上爲徐君所談之要點徐君携回僑民調查表四册詳列人名四千餘人册子現存中國協濟日災義振會至於留學生名册現由日華協會調查不日寄滬收到後交中華敎育團云 
[關於日災救濟之消息]  
　　粤商資遣災僑回籍昨日粤僑商業聯合會復資遣日災粤籍難僑乘招商局廣利船回籍該局以事關善舉槪免船費該會長陳炳謙曁梁　常·楊仲雲·陳善甫·李叔裕等用滬北汽車公司及南洋烟草公司義務汽車親送難僑下船該會並托該船買辦蔡雨階於難僑到埠時每人給洋五元茲將回籍難僑姓名錄下曾福·趙學齡·吳治東·李啓濟·歐世藻·吳煥雲·吳張氏·吳素蘭·黃才· 
　　温州災僑陸續遣送回籍由日本回國之災僑日在分别遣送回籍而温州一方最爲多數明日飛鯨開往遣送千餘人但一船尙不敷運載在滬全數現溫州同鄕會除自擬另租輪船運送並電懇浙江盧督辦速調超武兵輪來滬帮送已經盧督辦允准電飭該艦李艦長至該會接洽該艦可容五百人同時該會以前次災僑在船上多生疾病特商請紅十字會理事長莊得之君派醫隊隨船診護紅會已轉商請海軍總司令部黃戒宜醫生率帶看護二人伺役一人隨帶藥口前往又該會新建之溫州會館尙未竣工一切水管電燈門窗階砌均未經裝置前因災僑擁擠驟難安置故暫送該會館居住但恐飲料不潔有礙衛生辦事人對此極形恐慌現特分赴各公所會館商借空屋安插至已患病之十一人已送紅會醫院醫治矣又昨晨日光丸進口復到有該處災僑季崇寳·夏成珍等三十一人已由該會招待往四明公所暫住 
　　災僑乘船回國之知照駐滬日本總領事致函江蘇特派交涉公署以頃奉本國外務大臣電示内開十月三日由神户開駛之博愛丸運送避難華人約五百名到滬其中約有四十名係留學生遵即分别轉致等因聞許特派交涉員即分函上海總商會江蘇省敎育會查照照料云又駐日本使館施代辦電致交涉公署略謂三十日博愛丸載僑民四百五十四名長順丸載五百二十五名赴滬請派員照料等語聞許特派交涉員已派員届時前往照料并函知上海總商會知照矣 
　　矢田領事致謝協濟會函日本駐滬矢田總領事昨致中國協濟日災義振會函如下 
　　敬啓者前准大函以此次貴會辦理運送糧食振品事宜專員東渡敝國官民禮意優待葉君等啓程回國沿途地方長官慰問贈饋復特放千歲丸並派代表及醫士護送災僑到滬特佈謝忱屬� 
代電敝國外務大臣察照等由當經電呈敝國外務省茲奉外務大臣伊集院電訓内開此次承在滬中國各團體及個人儘先饋贈多數之救濟品由新銘輪運送來東並蒙各團體委派代表對於被災人民誠意慰問至深感謝着即代答謝忱等因奉此合行遵電專函答謝並請轉致東渡諸君曁各團體敬爲伸謝爲感祗頌台祺 
　　敎育局函催結束日災募捐上海縣敎育局縣敎育會於上日間發起之救濟日災會刷印捐册分送公立各學校分投勸募現將結束故由該會分函各學校趕將募欵數目從速報告以便彙總核辦云 
[職業敎育社徵求女社員]  
　　中華職業敎育社鑒於我國女子職業敎育未甚發達亟待提倡益以本年八月中中華敎育改進社在北京開第二屆年會女子敎育組提議請該社附設中華職業學校酌收女生或添辦女子部因議决於本屆徵求社員時特立女子徵求團分請女界同志專事介紹女社員即以所收社費或捐欵專充倡辦女子職業敎育之用業已組織就緒於本月一日開始進行期以兩個月結束其各隊分子已商請確定者爲「名譽團長」齊撫萬夫人·顧少川夫人「北京天津長」熊秉三夫人許頻韻女士「南京隊長」張默君女士·李馮利女士·黃孟姒女士·章繩以女士「蘇州隊長」朱琛甫夫人楊達權女士·王企華夫人·陳定秀女士·龐織文女士「青島隊長」胡彬夏女士「杭州南通隊長」謝雪女士「上海隊長」劉湛恩夫人·張懷之女士（其他尙待敦請）均係女界知名之士或嘗剏辦女子職業學校著有成績對於女子職業敎育夙抱提倡之熱心想此次該社委託徵求必定異常出力而女界同志入社者亦必異常踴躍也 
[全國敎聯會消息]  
　　全國省敎育會聯合會第九屆大會本月十日在滇舉行豫省等八省代表由滬赴滇及其他籌辦情形屢誌本報茲悉浙江省敎育會派副會長李傑（字俊夫）代表出席已於前晚由杭啓程昨晨經上海赴南京接洽要公今日可來滬其護照則由商務印書館職員顧旭候行代向法領事署辦理雲南駐滬招待員何作楫慶汝廉二君赴寗考察敎育後已於昨日下午三時返滬何君將偕直隸代表王鳳岐·湖北代表彭紹夔·浙江代表李傑·於明日（六日）乘日本郵船崎箱號啓程是日晨九時在海關碼頭乘渡船金陵號至吳淞口然後登大輪於十一時放洋云 
 
[全國省教育會聯合會浙江代表]  
[蘇俄最近狀况之西訊]  
　　字林報云蘇俄狀况傳者不一其辭以致眞相莫明赴歐者多不敢取道西比利亞茲有闢洛克德者新挈眷過俄回華據稱自莫斯科至哈爾濱行期不過九日旅費約合美金一百十二元較歐戰前旅費僅增數元沿途並無困難其便利實與取道他國無異惟於入境前領取護照歷時稍久此次曾在柏林守候兩月然對於英美人並不延緩留難也中東與西比利亞鐵路之　接亦復令人滿意旅客毌須換車列車中並掛餐車一輛惟旅客之不能略諳俄語或德語者未免有言語隔閡之苦以俄境内德語到處通用英語則解者甚少也途中所見除偶於車站有貧苦鄕民　集外無甚慘苦景象而車站貧民憶有數處係災區逃出之華僑就全俄論東部似較西部繁盛而各處人民亦莫不抱具樂觀至飢饉狀况及經濟衰落現象乃於西部見之彼得格勒與莫斯科兩城居民甚衆街市住屋商店多呈供不應求現象乞丐及赤足女子亦較西歐各城爲少蓋蘇俄都城之日事發展現已不成問題觀於俄政府之籌設展覽會邀請全世界製造家送貨陳列可以例其一般矣莫斯科城内德貨到處可購英美貨行銷略遜俄民今皆服習蘇維埃政治國内智識階級多已接受紅黨法規不復同情於反革命主義一般見解高超之人民滿抱未來之希望謂新經濟政策當可發生所欲之結果且冀現政府之發展俾俄國得儕於國際之林雅不願加事更張改絃易轍云 
[俄難民之往來]  
　　上海泰晤士報云日内將有俄難民五十名由滬啓椗取道滿洲回里此爲資遣之頭批難民豫料續遣者尙實繁有徒但今又有俄小船三艘滿載難民泊於淞口外候機入港昨聞此三船一名鄂克化斯克一名柴斯奇尼克一名滿古蓋其所載之人乃過激黨勝利後逃至元山之白軍最後一批由格里白將軍與薩夫里夫將軍統帶據乘船由淞口外抵滬之人聲稱三船狀殊窳劣一船傾側頗危一爲前陸軍運船一屬俄國義勇商船隊鄂克化斯克號乃測水船專供太平洋之用者據虹口消息百老匯路某旅館已爲俄難民租用其欵乃售脫數月前泊於寗波口外之俄船愛爾杜拉杜號所得據俄文新生活報載稱該船載有軍火甚夥連船價共售得洋八萬元購者爲浙省當道云 
[俄僑通商事務局之通告]  
　　管理上海俄僑通商事務局昨日發出通告云凡關於俄國國家所有之船隻及船上所有一切物品曁其他產業自發通告之日爲始如有出售抵押過户等各種在滬已訂或未訂之契約均須本局註册否則在法律上不生效力特此通告云云 
[請續秘魯商約之呼籲]  
　　廣肇公所接秘魯通惠總局副理招福申等全僑來電願自籌經費請政府派專使施肇基蒞秘續約以救數萬僑民財命等語該公所已於二日據情轉電外交部矣 
[蘇省推行國語之新計劃]  
　　委國語　導員分赴各縣指導 
　　敎育廳國語指導員敬時君昨自溧水溧陽視察回滬據其宣布推行國語計畫略謂自民國九年敎育部公或讀音相差太遠或人民思想太舊其結果於音韵文體兩方面未能澈底的改革敎育廳長蔣竹莊君深知鼓吹學術徒恃公令效力殊鮮因委國語指導員四人分赴各縣切實指導余（馬君自稱）與秦君至溧水溧陽時先赴城鄕各校視察國語科中之讀作書法成績尤注意於敎學方法各地往往以敎授國文方法敎授國語不知國文與國語文體已屬不同其内容更有革新之點從前用無系統的科學大全編制法現在一變而爲兒童文學如敎學法尙襲用舊法實爲大誤視察後開會講習講習科目分正音發音學文法敎學法會話白話文學視各縣情形定時期長短課程分量如是辦法每縣約需兩星期本省指導雖有四人因須講演以兩人爲一組而六十縣巡廻一周一年難期完竣云 
[兩團體定期請范靜生演講]  
　　省敎育會與寰球學生會 
　　江蘇省敎育會定於本星期六日（六號）下午四時請前敎育總長范靜生君在職工敎育館演講聞寰球中國學生會原擬亦於是日請范君演講因時間衝突乃與省敎育會聯合舉行凡兩會會員届時均可往聽毌須聽講券云 
[商團中華隊紥營預報]  
　　營寨在北四川路底靶子塲七日下午簡請各界參觀 
　　三埠萬國商團中華隊去年紮營比賽得滿分百分爲中外所器重今年第十七週稱職紮營事該隊長胡筠秋君擇今日下午五時半起至八日晨止爲露宿期營寨在本埠北四川路底靶子塲曠野聞營中除臨時營帳外有種種設置如司令部辦公處儲藏庫槍械室告示處軍醫室及廚房食堂講堂盥洗室衛隊室崗位營倉等一切佈置頗爲週密逐日營内職務挨班分任各有專司紮營期内該兵士等除特别准許外出入有時并禁止中外閑人任意通行并　七日午後二時在營盤舉行發給第十六週稱職憑獎禮已遍發請簡請各界參觀想屆時定有一番熱閙也 
[野外賽跑會定期正式成立]  
　　上海華人野外賽跑會本季擬繼續舉行但該會並未正式成立現定於本月八日（下星期一）下午五時半在四川路青年會舉行成立大會屆時列席者在本埠各大學中學之代表聞並歡迎上次未加入之各校云 
[航海青年會將開幕]  
　　四川路航海青年會新會所已早落成現定於十月十日舉行新屋落成及正式開幕典禮届時有美國駐京公使舒爾曼博士來申主席其秩序爲上午十時十五分升旗十時三十分歡迎來賓十一時行開幕禮十二時參觀會所云云 
[搜查當舖鑽石案續審紀]  
　　今日午後再須續訊 
　　比商隆興洋行西班牙商培納亨洋行被騙大宗鑽石以係當舖收質禀請公其公廨發給搜查狀向各當舖查出鑽石認爲原贓遂對於搜出鑽石之當舖以刑事控告連日由廨開審情形備詳本報昨日下午由原審之一華官兩領事續訊首由原告之見證公堂理賬洋員上堂證明審查晋康當舖去年八九十一十二四個月賬目其堂簿與架木簿兩相核算相差之數有八萬數千元之鉅而本年二月間之堂簿内迄今尙未總結云云原告兩洋行之代表羅傑律師至是遂起聲明原告方面人證已畢被告永昌當舖之代表朱斯芾律師乃起而聲稱原告隆興洋行係控告被告犯刑律三百九十三條之罪緣該洋行以在永昌搜出計重三十一克勒又七分之八之鑽石一粒係楊姓向洋行取去者但原告所說之日期則與被告收當此鑽之日期不符今可以證明言畢命永昌之夥戴德芳上堂詰據供稱該鑽石於去年十二月二號收當計當本洋三千五百三十五元因鑽石市價漲跌不一故將期限縮短祇以三個月爲期按月一分六釐行息今年四月一號期滿由人持當票來償利一個月故爲展期嗣捕房奉堂諭前來將此鑽吊去此類巨鑽從前亦曾收當且當舖對於當客向不究其所當物件之來歷并不間當者之姓氏住址而事前捕房又未分發失單止當亦未得有何種消息故但注意其所當之物値價與否其他無權干預云云又由來美律師向裕昌當舖夥賈震一詰據供稱裕昌被搜去之鑽石均係陸續由人來質並非一人所當裕昌開設已四十餘年此種事件尙屬初遇蓋全國各當舖收當物件向無根究來歷之必要云云原告律師復向以上兩當舖夥盤駁之下時已五句鐘中西官宣諭退庭今日下午續審 
[電車逾限載客案將開審]  
　　字林報云公共租界電車逾限載客一節自經英公堂判决維持工部局新章後捕房對於此事甚爲注意刻聞已積有違章案二十餘起或將於下星期一由英警務公堂開審至電車公司方面因不服上次判决亦已提出上訴矣 
[洋商絲公會籌商保障條件]  
　　不日召集各銀行大班開會 
　　洋商絲公會會長中和洋行大班立得爾氏因華絲商要求在各洋行簽給之絲收條中加訂保障條件一事連日與各洋行大班沙角（達昌）克立芬（泰和）披司（美信）沙佛（有餘）派拉塔（怡和）顯佛（連納）麥寗（安利）皮度納（開利）花勃（愼餘）麥地（信孚）等往返磋議均表贊同至未曾付欵之貨不能抵押銀兩一節須與各銀行磋議允洽方有效果故立得爾氏特於前昨等日往訪匯豐友華麥加利中法等各銀行大班聲說以上理由各大班口頭均允協助辦法立得爾氏現以絲收條上所加之保障條件欲圖永久鞏固必須邀集各銀行大班開一正式會議待全體承認後方得施行穩妥刻正徵求會議日期以冀早日解决云 
　　尙有本埠新聞等轉入後頁 
 
 

Page 15

 
 
第一萬八千一百七十九號;中華民國十二年 西曆一千九百二十三年十月五號
星期五 * *本埠新聞二 
[復旦大學消息]  
　　前日下午三時復旦義務學校假江灣復旦大學堂簡公堂開評議執行兩部聯席會議列席者計董事部費福熊等十一人執行部蕭賢範等七人樓兆繩主席首討論宿舍問題該校校址原向徐家匯復旦中學部借用但近來該校學生日益發達課室宿舍已覺不敷而中學部學生人數亦逐漸增加李校長現欲將所借課室收回自用故須急籌他法結果該校此學期暫請李校長再借半年明年决遷至江灣大學部附近另建校舍經費擬特别募捐籌劃建築至少須五千元募捐進行則懇復旦同學會及該校顧問董事部等團體分别擔任此外海内之熱心義務敎育者亦擬請代爲募集並組織建築籌備委員會舉定委員溫崇信等七人云 
　　武進學生肄業復旦者頗多本學期愈見踴躍該校學生王志文等爲聯絡鄕誼起見於日前發起武進同學會已於前日成立公舉劉百年嚴與寬爲會長張楨林爲會計朱曦爲書記王志文張澤顧元章爲幹事定於五日晚在該校簡公堂舉行同樂大會云 
[商品陳列所化學工藝會消息]  
　　出品人分送贈品 
　　本埠商品陳列所於雙十節舉行化學工藝展覽會兩星期日來陳列出品佈置會場甚形忙碌聞此次開幕並有南洋烟草公司·中國化學工業社·久大精鹽公司·天廚味精廠等准備優美出品分贈來賓以揚聲譽此外續行加入者尙有多家該所以贈品頗多擬商由各出品家分日贈送云 
[友華銀行滙市報告]  
　　昨日友華銀行滙市報告云三日倫敦大條銀價近期縮一八七五遠期弗動紐約銀價跌至六角四分一二五倫敦紐約間滙價亦弗動今日此間匯價掛牌僅佛郎長至一一九○枚餘均照昨日弗動開盤時市况有見平之象旣乃轉爲穩定遠期售出較多匯價亦稍長本月份英鎊售價不能超過三先令一便士一二五而十二月份乃三先令一便士○六二五本月份美金售價七十元三角七分半而遠期乃七十元五角日金售價十月份六十九兩三錢一分二五遠期六十九兩二錢五分銀行匯票定價英鎊近期三先令一便士八七五遠期三先令一便士七五美金七十二元佛郎一二三五枚昨日倫敦銀市印度售出近期少許收盤時市况穩定紐約市况呆滯而靜寂 
[上海商業市况彙錄]  
　　金融 
　　昨日早市銀幣價爲七錢二分一釐五較前日漲二毫半午市爲七錢二分一釐六二五比上日收盤大八毫七忽半中國銀行由杭州運來洋二十萬元又南京運來洋二十七萬元交通由杭州運來洋十六萬元又南京運來洋八萬元各錢莊裝往通州洋二十萬元中國賣出四十萬元價七錢二分一釐五至七錢二分一釐六二五銀拆昨日早午兩市息價均二錢七分與上日升降中國銀行裝去南京大條五百條交通裝往南京大條一百三十四條又裝杭州大條一百五十條 
　　昨晚止各銀行錢莊查倉庫存現銀二千三百二十五萬兩現洋四千零三十七萬元大條一千三百六十四條 
　　公債票 
　　昨（四日）各種公債市况清靜如前但市塲賣氣甚旺人心非常虚弱票價遂暴趨跌落金融公債現貨千元票交易殊鮮初時成交價即跌至六十五元二角比前日收盤價縮去一元收盤時又疲去一角十月期前市由六十六元逐漸小至六十五元五角半後市賣户仍比受主爲多故市價仍難支持收盤退至六十四元八角五分計跌一元四角十一月期初時成交價常在六十六元左右十點後因近期市價步步向下致價格同趨跌落最小價到過六十四元九角五分收盤雖回高一角半比前日已跌去一元三角半整六現貨前市成交價均在五十元零三五角之間後市開盤五十元零三角此後節節鬆動收盤四十九元六角半比前日低去六角五分十月期前市成交價常盤旋於五十元零五角左右後市因現貨疲軟價格同見下降收盤五十元零一角半計小六角五分十一月期漲落情形與近期相彷收盤五十元零四角五分計跌九角半償還八釐初平後疲結果比前日小二角半收盤價爲二十元零一角七年長期全市只做開一盤價計四十五元四角比前日縮小一角五分綜觀全市各商手中執有存貨者莫不亟亟謀脫致市價難以立定今後趨勢當仍以跌風占優即偶爾回高不外乎暴跌後之反動也 
　　國内滙兌 
　　昨（四日）内滙市價據華商銀行公會報告各埠滙貼水漲跌互見京津銀滙依然不動洋滙續跌一元北京公砝價計一千零五十三兩半銀元爲一千零十一元五角天津行化掛牌價爲一千零六十一兩五錢銀元計一千零十二元半漢口洋例價掛一千零三十一兩比前日小五錢銀元同跌二元七角半價爲一千零八元半宜昌宜平改大一兩爲一千零三十六兩銀元仍計一千零十六元濟青滙兌已多日未通昨日滙貼水怱有開出濟南濟平比上週小二兩一錢半價爲一千零四十二兩五錢銀元則好起四元爲一千零十二元青島膠足大一兩價爲一千零六十八兩銀元漲起五元爲一千零十四元烟台滙價因無欵通滙故價未開出此外滙價均與前日無異云 
　　上海商業儲蓄銀行十月四日國内滙兌行市報告云今日京津銀滙未動漢跌五錢計爲一千零三十一兩洋滙京津跌一元爲一千零十一元漢跌二元計爲一千零零七元保定唐山張家口石家莊各跌一元計保唐同爲一千零十二元張家口爲一千零十四元石家莊爲一千零十五元順德爲一千零十六元跌去二元濟南趨漲勢銀滙爲一千零四十二兩五錢漲二兩洋滙爲一千零十元漲二元烟台銀滙跌一兩五錢洋滙跌二元計銀滙爲一千零四十一兩洋滙爲一千零零三元英洋仍平滙不取滙費青島銀滙跌一兩洋滙漲四元計銀爲一千零六十八兩洋匯爲一千零十二元南昌亦跌從前滙申規元一千兩需洋一千三百八十八元現僅需洋一千三百八十六元半是以此間滙價爲一千零零七元餘如江浙等埠仍無變動云 
　　外幣 
　　昨日各種外幣現貨市况毫無發展惟美日兩票銀行方面頗有受主故價比前日又漲五釐美票價買一元九角半日票計九角五分五釐英票需給兩稀成交價仍爲八元九角二分荷票計七角二分半馬克買一元四角半法票爲一角二分一釐港票計一元零一分半坡票買價爲一元零二分各與前日市價相同羅卜各票交易非常寥落出入旣鮮故價格亦無改更云 
　　金市與滙價 
　　昨日星期四大條來電近期回縮三一二五遠期弗動十一月份標金開盤三百三十五兩較上日好起銀六錢未開先令爲三百三十五兩二錢爲全市之最高價先令揭曉弗動惟印滙小七五法滙大二十法郎餘都弗動斯時標金略小至三百三十四兩九錢各滙市况惟美滙較上日稍緊先令東匯仍與上日相等銀行賣出十二月份先令價三先令一辦士零六二五買進三先令一辦士一二五又賣出十二月份美匯價七十元零二五買進七十元零半又賣出十二月份東滙價六錢九分三七五買進六錢九分一二五斯時標金爲三百三十五兩五錢嗣因賣者頗多故跌至三百三十四兩五錢旋因市况稍堅惟先令賣價及美滙買價仍相等致標金最小跌至三百三十三兩六錢嗣後市况相仿標金略回高數錢至收盤時市况又轉爲開盤相同所以標金又回高至三百三十四兩四錢後爲三百三十四兩三錢收盤午後標金極爲平定開盤價三百三十四兩二錢先令弗動各滙市價仍與上午相等標金交易極稀故祗三錢之上落最小至三百三十四兩最高至三百三十四兩三錢後爲三百三十四兩一錢收盤爲時甚早祗三點餘云 
　　紗花 
　　昨日星期四現棉紗市價仍無甚大上落本紗平穩日紗好起二錢五至五錢不等川帮買進二十支醒獅價一百七十二兩二十支人鐘價一百七十兩十支如意價一百四十兩零五錢十支人鐘價一百四十二兩四牌共二百包左右其餘各帮如天津漢口江西蕪湖牛莊青島等帮共買本紗二三百包日紗四五百包公會小包無售開交易所之標準紗價又漲起八九錢内外紗廠直接開與廣帮二十支水月大包六百包價一百六十三兩五錢淨盤本月期其餘各廠無開出三品紗大阪電報上午開盤漲起一元數角下午又回小數角美棉電報現期好起十個磅音遠期好起四十三個磅音印度電報朋搿爾奥浮辣白洛處三種各小去十二個羅比現紗市面大勢仍見平穩不致大變遷云 
　　昨日南市本花衣各花行門秤收進尙旺頭號原乾五十元至四十九元五角三井買進三禮拜送廠火機花一千包價三十七兩又買進現貨棧陜西花三百件價三十八兩五錢武林買進西十一十二月送廠通州花五百包價三十七兩五錢東棉洋行買進二禮拜送廠本花五百包價三十六兩五錢統益買進現貨送廠粗絨花一百包價三十五兩七錢五廣帮又買進現貨棧交餘姚花二百五十包價三十七兩五錢 
　　絲市 
　　昨日洋莊絲市稍覺轉機雖各經交易仍屬清淡然歐美行市已在復動致各絲市價又趨高翔廠絲雖無成交市况堅挺　里白經惟烏鎭細貨里昂方面稍有去路價尙堅定四川黃廠經法莊需要尤殷昨又談成中身十餘擔市價激漲三十兩湖北黃廠經銷場亦暢計由信孚百利等行續進四十五擔絲價仍舊惟灰絲經仍無成交云 
　　茶市 
　　昨日洋莊茶市仍無變動綠茶總計成交一千三百五十六箱珍眉一項仍佔多數售開價格來路莊之珍眉自四十七八兩至六十一二兩土莊自三十三四兩至四十兩市盤略堅大帮市面依然呆滯秀眉銷路頗爲舒暢蝦目珠茶怡和洋行業已開辦保昌天裕等行需要仍殷市面已較前見活貢熙一項白頭莊去路暢遠惜市上存底缺乏成交亦不甚見多湖州平水大帮昨市仍無交易惟其中各種零碎貨銷路略暢人心轉呈安穩之象祁寗兩路之紅茶行家雖有論價但未正式成交云 
　　呌莊 
　　昨日星期四輪値英商元芳洋行拍賣疋頭之期排列泰西緞尺六元絨羽綢細斜紅布市布原布漂布等五百十八件計二萬一千八百十一疋較上届該行所拍之數少一百二十一件計五千三百四十九疋各客帮及木街之拍進者尙稱踴躍故市况較上次堅挺至竹布原布等因身骨稍遜市價鬆低泰西緞平平餘貨亦略有增加拍出者「泰西緞」四十一件計一千零六十疋其中跌者自二釐半至一分七釐半漲者則自二釐五至一分二釐五「尺六元絨」五件計一百疋價漲一分「羽綢」一百七十八件計五千八百三十一疋漲者自二分五至七錢二分五釐其中稍有數牌小去五分或二錢不等「細斜紋」十件計四百疋漲者一分至五錢「紅布」七件計四百二十疋亦有漲五分至四錢二分半惟六磅五子登科則跌二錢二分五三磅半亦小五分「市布」五十一件計二千五百五十疋跌者一分至二錢八分内彩八士一牌漲銀八分春芳漲銀七分「原布」六件計四百五十疋價跌七分「竹布」四件計二百疋八士牌跌一錢七分五雙路燈亦小三錢二分半「　細布」十件計五百疋五花洞漲一錢六分敎子漲二錢八分猴鹿漲三錢「漂布」二百零六件計一萬零三百疋漲價者自一分起至四錢不等惟四官一牌則略小三分云 
[本年浙省運滬箱茶之總報]  
　　滬杭甬鐵路之茂順泰轉運公司車運本年浙省箱茶來滬運銷外洋經於五月間起運至九月底止陸續由閘口裝車到滬總數共計十六萬四千一百四十一箱均由上海南站卸車逐批送往滬北蘇州河元記洋棧然後報關陸續出口運銷外洋前聞閘口站尙有箱茶六千餘箱不日運滬出口云 
[熒昌火柴第二廠罷工]  
　　浦東陸家渡熒昌火柴公司第二廠共有男女工人頗多近有少數工人忽於前日罷工該部工作甚爲重要一經停歇勢必牽動全局故其　男女工人均不能工作當經廠長許保民向衆開導無效即報告總經理邵泉康於昨日午後渡浦查詢罷工原因以前充某區巡警之張榮福在車間充任搖車職司張輿情頗好工人拜其爲師者頗不乏人日前張因事被歇後曾令監工之某甲在某公司更房内出立筆據内云如該廠發生罷工情事與張無涉云云次日果發生罷工風潮邵遂以爲係張煽惑所致立命將張扣留一面用電話通知三區警署曾署長及一分署黃署員各派巡官帶同長警到廠彈壓各工人均已散去旋在張之衣箱内抄出拜師帖子數十副交由李巡官一併拘解至署訊究現工人尙未上工云 
[甬同鄕會籌募辦學基金]  
　　當塲已募集五千餘金 
　　寗波旅滬同鄕會設有義務小學六所學生發達成績卓著惟經費支絀勢難維持該會會長朱葆三等特於前日開職員會討論募欵方法公决每一職員認募五百元以一個月爲期議畢當塲捐欵者有張延鍾五百二十五元董杏生五百元李詠裳五百元陳子壎五百元何梅仙四百元孫梅堂三百元陳良玉二百八十元陳蓉　二百五十元江北溟二百五十元朱葆三二百元李徵五二百元袁履登三百元石運乾二百元張申之二百元鄔志豪二百元又聞該會董陳松泉奉其母俞太夫人遺命助學欵五百兩亦已滙交該會云 
[補推滬北工巡捐局董事]  
　　沈田莘徐春榮當選 
　　閘北商界聯合會因地方自治將次恢復地方行政百端待　而滬北工巡捐局局董人數似嫌過少致政見民情時有隔膜特於前日開會討論結果一致主張補推局董二人當致函滬北工巡捐局局長云敬啓者年來閘北市面日盛户口日增地方事宜亦隨之而日見紛繁竊維貴局爲地方維一之市政機關而所設董事僅有五席應付當難裕如政見民情不無隔膜雖地方自治將次恢復現狀亦宜維持行政一切尤不容膜視敝會代表閘北全體商民公决敢請貴局俯順羣情加添董事以免隔膜而利市政爲此特於本月三日開會討論公决推舉熟悉閘北地方情形并德望素孚之沈田莘徐春榮二君充任貴局董事伏乞准如所請立予函聘毋任屏營待命之至肅此謹呈 
[流氓攫鈔票之追獲]  
　　昨午十二時許法租界吉祥街某錢莊夥至漢口路中國銀行取洋二千元正在檢點時突有流氓三名闖入攫取鈔幣一百元飛奔而逃由探捕聞警追獲一名帶入總巡捕房據供在逃之兩人名馮寳才張菊生等語捕頭飭將該犯收押將於今晨解送公共公廨訊究云 
[青年協會創辦學生作文競進會]  
　　青年會全國協會智育部學校科主任幹事劉湛恩博士近發起全國青年會學生作文競進會其簡章如下㈠凡青年會日夜學校學生皆可加入㈡文題爲「人格救國」㈢投稿不拘英文中文但須在一千字以上文體不拘文言白話均表歡迎㈣所投之稿如爲中文須用正𧚻謄清並加新式標點如爲英文須打字機謄清㈤卷末須塡明姓名住址校名級次並由校長簽字或蓋章㈥投寄之稿槪不發還㈦投稿截止期民國十三年一月十五號㈧文卷收齊後由委員許定甲乙取前三名第一名酌給酬金十五元第二名十元第三名五元第四名至第五名酌贈書籍㈨各文彙齊後其最優數篇即於青年進步或智育叢刋披露之並專函通知該生㈩文卷請寄交上海博物院路二十號青年會全國協會學校科主任幹事劉湛恩博士云 
[郵局通告]  
　　本埠郵務管理局昨發通告云爲通告事查近有一種無業游民在本局向寄包人兜攬驗關諸事藉端敲詐情殊可惡嗣後如遇有此等情節務即向包裹處主任訴知幸勿受愚爲要倘果於寄包手續未諳儘可向櫃上辦事人詳細詢明也此布 
[築路圍笆之請求維持]  
　　滬城肇浜路自大東門迤西至西門止推廣馬路之後照章凡該路而南市房翻造者應一律收進以廣路線其中虹橋附近市面最旺但面南房屋皆年久失修如房主有力者已經改建翻造無力者則遷延觀望工巡捐局已屢次催令翻造不遵故於昨晨特派竹匠前去圍笆因此異珍齋點心店·鑫昌鹹貨店·陸稿薦肉店·生大香燭店以及小茶館·小菜店·粥店等十餘家以店前築笆與營業大有妨礙昨午後各邀同房主據情函致商會請求維持云 
 
 

Page 16

 
 
第一萬八千一百七十九號;中華民國十二年 西曆一千九百二十三年十月五號
星期五 * *[揚州八邑公所選舉會紀]  
　　閘北揚州公所係揚屬旅滬八邑人之公共慈善總機關向歸正副董事主持一切依據前例現値正副董三年任滿之期曾經先期通告訂於十月四日改選昨日午後陸續到會者達三百餘人二時開始投票投畢當衆開匭檢點票數爲三百○四張沈鼎臣得二百六十六票當選爲正董徐輔臣得一百二十七票王蔭蘭得三百四十一票均當選爲副董揭曉後散會已鐘鳴五下矣 
[青蓮閣命案展期再訊]  
　　楊阿三在福州路青蓮閣茶館樓上被人用刀戳傷肚腹身死拘獲案犯林根生一名已兩誌本報昨晨老閘捕房十五號西探目依克華探目黃潤甫將林解送公共公廨以尙有同黨數名在逃未獲請求延期開審林之代表包仁律師即聲明捕房旣請求將案延期敝律師亦不反對云云中西官遂諭被告還押提齊同黨再訊 
[自縊身死之請驗]  
　　引翔港山棚鎭農民楊福根之妻不知因何於前晚在家懸樑自縊身死事爲警署查悉恐有别情立命二十三保某圖地保王梅蓉據情投報上海地檢廳稟請相騐車檢察長立委楊檢察官等下鄕相騐 
[落河身死案之相驗]  
　　二十四保六圖三林塘鄕民張順新遭孫丫頭追趕落河溺斃由屍妻張趙氏將孫控押法庭並派員下鄕相騐一案地檢廳所委之張檢察官吳檢騐員乘汽車蒞鄉命小工將屍撈起起如法騐明已死張順新周身無傷委係失足墮河溺斃塡明屍格判屍妻張趙氏備棺收殮聽候返廳提同在押之孫丫頭訊辦 
[拐匪在輪船查獲]  
　　桃源縣拐匪劉德與拐得二十四歲南京女子李來英於昨乘聯益輪船動身擬往他埠該輪未啓椗之前爲救濟會偵探陳少庭到輪查獲一併押送地檢廳訊究 
[汽車撞傷小孩罰五元]  
　　汽車夫袁阿炳日前駕車至法新租界地方司機不愼致將許榮林家八歲男孩撞倒後由巡捕到來抄錄號碼將孩送至醫院醫治昨日傳訊原告許榮林稱兒子被袁撞倒所受微傷現已痊愈請核詰之袁阿炳供實係小孩從橫路冲出致肇禍端是實中西官判袁罰洋五元充公 
[價買被拐婦人之被拘引渡]  
　　住居大沽路馬德里九百八十九號屋内之鄭鳳山因價買南京婦人劉夏氏之被拐第媳劉闕氏經氏偵悉控請江寗地方檢察廳將拐匪居體三等拘案前日經該廳電請上海地檢廳於昨備文派警報請新閘捕房加派中西包探協往將鄭拘解公共公廨即據來警偕中西包探上堂訴明前情呈文聲請引渡訊之鄭鳳山供認價買闕氏爲義女云云經關讞員核供商之美雅副領事判鄭准交來警帶去 
[精勤坊搶案牽涉人之拘究]  
　　流氓沈阿章章仁德因醫生周文卿與張梅廷於上月十八號夜在浙江路精勤坊弄内被刦現洋鈔票二百二十四元案内牽涉昨由華探目黃潤甫包探王德標朱漢波李長生等拘解公共公廨經中西官略訊一過判均押候禮拜六與先獲一人併案訊究 
[搶匪被拘]  
　　通州人徐生慶於本年七月十三號串同已獲由公堂懲辦之四人在靶子路攔刦日本人手提夾一只内儲有銀洋案發分贓逃逸昨被包探侯福林緝獲拘入捕房押候解究 
[搶刦賭欵各押半年]  
　　流氓王金林董大如徐洪生王阿炳陸阿三等闖入百老匯路五百二十二號屋内袖出假手槍嚇禁聚又麻雀之婦人聲張刦去賭欵被探目楊阿泉包探何慶恩獲解公共公廨押候訊究在案昨晨李襄讞會同美阿副領事傳集人證將王等提案逐一質訊得實判决各監禁西牢半年示儆 
[薛家浜居民請接陰溝]  
　　南市薛家浜塡浜築路自興工以來瓦筒陰溝溝井等工程已經及半惟附近居户之陰溝均未接通以致不能泄水備受其苦現經各店舖居民佳户等相約聯絡公呈該局早日將各處民間陰溝頭設法與瓦筒陰溝銜接以期流出濁水并欲照章按計丈尺繳呈工料費若干云 
[婦人跌斃准免驗]  
　　南市油車碼頭外灘第二十六號門牌某柴行主沈永祥之妻桂氏前日清晨在樓上洋檯晒晾衣服不料該洋檯年久失修欄杆忽然脫落該氏亦即從高墜下頭觸堦石鐵欄杆翻下正擊中氏之頭顱腦漿迸裂血湧如泉立時殞命當該氏墜下時有賣柴鄉民在彼經過亦被鐵欄杆擊傷脚跗經沈由外回家見此慘狀撫屍大慟當由崗警查見報告該管一區一分駐所經蕭署員飭十二圖地保投報地方檢察廳請騐經車廳長於傍晚時委檢察官偕檢騐員蒞塲相騐時該鄕民已由房東潘姓給予醫費自赴醫院求治經沈永祥投訴前情並求免騐自願棺殮等語問官以死者情狀可慘遂略視一過着即具結從速備棺收殮騐畢回廳呈復 
[浦東爭運行李互毆案]  
　　浦東太古公司華通碼頭每輪船到埠時有一種匪徒藉搬運行李爲由乘間攫奪行旅財物上月間由安旅公司在浦東組織分公司雇用夫役二十人發給號衣銅牌以資識别詎日前有湖北人熊興海亦往碼頭搬運行李忽與該公司夫役吳雲先互相毆打熊腿部受刀傷二處經警將吳熊二人帶至三區警署轉解地檢廳訊究經檢察官預審二人供詞各執奉諭候致函警署查詢熊之刀傷究係自殺或係吳所傷害俟復到後再行訊辦云 
[兩拐匪拐賣女子各押四年]  
　　住居法租界楊長根之女楊林弟前被拐匪宋莫英誘至川沙轉托周阿開領至南滙縣地方賣與陳姓爲義女得價化　當經事主報告捕房請緝現爲探目陳順寳包探曹安昌秦金福偵悉前往將宋周兩人拘獲吊出女子帶入捕房昨解法公堂請究先由原告投訴被拐情形詰之宋周兩人供認誘拐女子價賣不諱聶讞員商之法副領事葛君判宋周兩人各押西牢四年期滿逐出租界女子交伊母領去 
[索危險物爭執兩造並懲]  
　　姜金蘭王仲芳兩人於前日至法租界向徐慶佐索貨爭執事爲法捕房探目楊振富查悉前往將姜王兩人拘獲帶入捕房昨解法公堂請究先由原告徐慶佐稱民人向在某輪船爲西崽在重慶在方有不識之人將手槍等危險品物置在民人房内抵滬時因洋關搜查緊急無奈抛於河中不料前日被告等兩人到來聲稱此項貨物値洋一千元如不能交貨定須照數賠洋言詞激烈適爲探捕查悉拘獲請求訊究詰之姜金蘭供有重慶朋友到來向民人稱曾托原告携帶貨物來申托吾前往代取民人誤爲烟土故敢前往向索不知手槍求宥王仲芳供因姜金蘭與原告不識故托民人帶領前往餘不知情聶讞員商之法副領事葛君判姜押二月准予贖罪王罰洋十元原告旣知危險之物須當報告洋關不應抛入河中亦有不合着罰洋五元充公 
[銷售假印花之拘究]  
　　近來有人以北京財政部所印之印花稅票賤價向市上各烟紙店兜銷票面花紋上有空白無印者有蓋駐滬辦事處圖章者前日由江蘇印花稅處駐滬辦事處主任郭　致函四區劉署長云據該處勸銷員趙殿岑查得治下姚家宅橋德豐烟紙店所售之印花稅均係僞造經署長傳到店夥顯興業起獲售存印花一元零三分研訊之下顯供此項印花稅從櫃上收下價僅四折不知是假云云奉判將人証一併轉解司法科核辦 
[串拐偕逃在禾破案]  
　　常熟船户倪小弟朱阿福今年三月間串拐閘北烏鎭路揚州婦人王招弟（即王徐氏）吳江女子金四　偕逃出外該家屬等四尋無着日前倪朱二人將二女帶往嘉興被該縣警察第三分所在旅館内查獲經警佐張光烈訊明前情前日派警押送來滬交四區劉署長研訊一過分别收押聽候傳到二女家屬再行核辦 
[控拐兒子]  
　　常州婦人顧陳氏住居閘北恒豐路前日扭同鄉船户蔡阿根至四區控稱氏之六歲男孩阿二去年六月間被蔡拐走不知去向今在新閘橋堍遇見故扭案請究經劉署長質訊蔡供該氏去年曾與民姘識並無拐其男孩情事判轉解司法科核辦 
[携土與搶土併懲]  
　　潮州人蕭少軒前日千後身帶烟土三包行經福建路爲流氓張少福所見將蕭攔住向之詐索洋三十五元不遂爭執被包探沈阿岳查見詢悉前情當將兩人連同烟土一併帶入捕房昨解公共公廨經中西官訊明以兩造均屬違法判蕭張兩人各押西牢七天烟土送海關焚燬 
[强搶項圈之獲究]  
　　無業流氓鮑小五子昨在西華德路弄内强搶行路婦人管陳氏所抱孩子阿毛項間銀項圈一個圖逃經氏大聲喊捕由探何慶恩到來帮同追獲人贓拘入捕房押候解究 
[公共公廨訊案彙錄]  
　　昨晨公共公廨民一庭由關讞員會同美阿副領事訊理永盛米店延海德禮律師訴何芝洲等欠欵案結果被告延不遵判履行應即發封烈豐餅乾店和荗磚灰行備抵民三庭由張襄讞會同英麥副領事及俄員儀君訊理英人麥希爾華人潘榮甫訴俄人愛漢諾夫不付造屋價洋三萬零六百七十八元案原告代表羅傑帮辦胡薩律師請求將被告在法租界福開森路新建之屋及其他財產一律禁止移轉以原告祗收到其造價二千兩餘悉不理而新屋被告將欲變賣之故被告遣其子偕律師到堂代辯結果准原告律師請求將法租界福開森路洋房自今日起諭令被告不得轉移變賣過户等情如已經變賣將價欵缴存公堂候本案解决再行核奪該被告所有財產本案未决定以前均不准變動民四庭由俞襄讞會同英麥副領事訊理㈠豐大銀行聲請理案結果本案旣已和解應將送達各造之判决一律撤銷並准照理賬員報告書内之和解契約各條件辦理㈡周松泰木行訴郭和尙欠房租洋案結果被告所呈收據六紙内批明之欵字跡不符不足憑信着郭和尙連巡捕捐應償還原告洋一百八十九元並堂費於一個月内出屋租欵未付清以前屋内動產不得移動 
　　又午後民四庭由張襄讞會同日副領事訊理㈠中華銀行代表吳蓉卿延佑尼干帮辦施乃德律師訴史茂生等欠往來賬洋案結果准原告律師請求登報傳達各被告到案所有被告舖内各賬簿吊存公堂交本廨理賬員清理一面將所封孟納拉路房屋由理賬員變賣得欵繳存公堂候核㈢隆源順地貨行延朱樹楨律師訴王岳庭欠貨欵案結果着原告自行登報十四天通知被告投案候質㈢祥泰木號延朱樹楨律師訴徐劉氏欠米洋案結果被告臨訊不到由原告呈出証據屬實應照所訴之數缺席判决㈣歸文鋐訴童中蓮欠房租洋案結果改期㈤楊國襄訴謝桂福押船糾葛案結果據原告供稱被告之船現在高昌廟白蓮小蘇州船廠修理候函致警察廳將該船扣留復到再核㈥趙順榮訴陸貴生押田不贖案結果飭傳被告到案交保候訊㈦陸心華訴何澤夫欠房租案被告逃避准原告請求將屋内生財歸原告變賣備抵 
[誌謝]  
　　「上海總商會月報」第三卷第九號現已出版昨承該會惠贈一册又世界書局惠贈「紅雜誌」第二卷第九期一册誌此併謝 
來函 
[莫釐三善堂來函]  
　　專啓者閱今日報載莫釐三善堂開會紀一節内有周鏡甫席復初不應浮開喪費種種舞弊等情時有所聞周席二人另由堂長秉公議處等語查敝同鄉陳吳氏病故將屍車入堂中收殮殮費各項照章開單若有錯誤照章可將原單來堂核對此次陳吳氏殮費有錯誤之處當然照章退還周席二人並無由堂長議處之議决亦無種種無弊之事事關名譽請爲更正爲荷駐滬洞庭三善堂啓 
公布欄 
[上海地方審判廳]  
　　民庭主文一件判决單梧生與朱明明等因會欵涉訟一案（主文）朱明明應償還單梧生會欵洋六十五元單梧生對於击裕錄之請求駁斥本案訟費由朱明明負擔一件判决毛欣伯等與黃志巨等爲貨欵涉訟一案（主文）林幼銘應還興記板木行洋五百八十四元六角四分瑋昌泰五金號洋二百八十二元五角七分七厘源豐盛米店洋二百二十元零九角五分大隆米店洋七十一元九角久裕公洋一百二十四元九角九分二釐廣和板木行洋六十元零六角八分七釐薛象記洋一百二十五元五角均交於毛欣伯等分别收受上開興記瑋昌泰源豐盛大陸久裕公廣和六家之貨欵如林幼銘不能償還或償不足額時由趙和生負責代償薛象記對於趙和生之請求駁斥訟費由林幼銘趙和生負擔一件判决臧阿福與趙殿青等爲借欵涉訟一案（主文）趙殿青應償還臧阿福洋二十四元如趙殿青無力償還或償不足額時由周陳氏負代償之責訟費由趙殿青周陳氏負擔本判决關於趙殿青應予假執行一件判决蔡　松與侯林爲贖田涉訟上訴一案（主文）本案上訴駁斥一件判决徐全記與顧厚德爲生財涉訟一案（主文）顧厚德即顧坤潮應贖償徐全記生財洋三千六百元訟費由顧厚德即顧坤潮負擔一件判决席沄　與戴天道因債務涉訟一案（主文）戴天道應償還席沄　洋五百元及自民國十一年陰曆九月二十二日起至執行終了日止按月一分五厘之利息戴天道萬國鼎應代理大新　工廠償還席沄　洋四百五十元又九八規銀六百兩及此銀洋兩項自民國十二年八月三十日（陽曆）起至執行終了日止按月一分之利息訟費由戴天道負擔四分之一由戴天道萬國鼎代理之大新　工廠負擔四分之三一件判决盧新發與陳雲林爲貨欵涉訟一案（主文）原判廢棄陳云林　償還盧新發借欵本洋一百元並自民國十一年陰曆二月初一日起按月二分計息付至清償之日爲止但不得超過原本數額第一第二兩審訟費由陳云林負擔一件判决吳朱氏與吳樹榮爲别居涉訟一案（主文）吳朱氏之請求駁斥訟費由吳朱氏負擔一件判决陳妙福與李桂堂因債務涉訟上訴一案（主文）本件上訴駁斥第二審訟費由上訴人負擔以上九月二十九日 
 
 

Page 17

 
 
第一萬八千一百七十九號;中華民國十二年 西曆一千九百二十三年十月五號
星期五 * *本埠新聞三 
[鉛粉漆油公司開幕]  
　　北四川路橫濱橋士慶里開業漆油鉛粉公司茲因開幕伊始特先廉價該公司係由粤商黃孟松君由美洲回華創辦用國產原料出品優於舶來品云 
[元下公司移居新屋]  
　　城内華商元下公司發行新鮮牛肉汁歷有年所製汁方法純按醫理現因推銷外埠原有事務所不敷應用已遷淘沙場三十六號辦事云 
[永昌祥開始交易]  
　　山西路畫錦里大馬路口新開永昌祥皮貨局籌備數月方始就緒今日起先行交易運到之紫貂狐玄灰鼠銀鼠青種羊金絲猴甘尖狐嵌等貴重細毛及各種普通衣着洋莊細貨各色齊備價格亦平允云 
[南洋公司運售新藥]  
　　北火車站西首承德里二六三號南洋製藥公司自開幕以來所存各種藥品次第售罄新近又由外洋運到大批柏德醫生所製之補腦丸等爲優待購者起見在申報等星期六及星期日廣告中刋有贈券凡持剪劵在該公司購藥者槪作八折計算云 
[泰豐將招待復旦學生參觀]  
　　復旦大學學生所組織之考察團自今年春季成立以來曾於課餘暇時參觀商務香亞南洋求新等大工廠本學期開課後該團於日前召集會議討論進行事宜定於下星期六（十三日）赴小沙渡參觀泰豐餅乾廠云 
[聯益新定之營業時刻]  
　　聯益貿易公司自遷移勞合路南京路口新址後各貨廉價展期至陽曆十月二十日止茲又規定營業時刻每日上午八時半起至下午八時半止逢星期日則上午休息下午照常交易云 
[琺瑯小鐘及紙烟盒到滬]  
　　南京路中德商店樓下烟草部昨由德運到法瑯精美紙烟盒百餘種光彩眩目花色繁多每只自四元起至八元五角止並有烟盒烟嘴打火具全副裝成一盒者售洋十一元又該店二層樓鐘表部亦由德運到琺瑯精美小鐘多種分亭子形腰圓形方形等數種其色有紅綠紫紅藍等色每只祇售二元四角云 
[英明廉價期中又添布景]  
　　南京路英明照相館自大玻璃棚落成以後廉價一月攝影者甚爲擁擠各色布景亦新添數十幅樓臺亭閣以及洋房花園汽船湖塘之類應有盡有云 
[出版界消息]  
　　廣東路三號美國商務參贊公署近收得「新俄羅斯」一書該書内容詳述新俄羅斯之政治經濟等學說及現况現陳列於該公署藏書樓凡欲悉新俄國之近狀者儘可隨時往閱云 
　　會稽包天白君著有詩詞集及筆記各一册清新俊逸尤工於記實寫情現在粹華製藥公司任職云 
　　中華職業敎育社輯行之「敎育與職業雜誌」第四十八期近已出版内容除「職業指導之眞締」「以發展地方事業爲發展營業之新廣告術及「中華敎育改進社年會中之職業敎育會議」諸篇外最重要者爲「綏遠職業敎育進行計畫」難得以邊遠之區有此周密允當之方略可爲各地實施職業敎育者之參考最有趣味者爲「最忙都市中最忙之一人」乃紀「紐約一實業家佛　甫之遺聞軼事可爲成功人之模範」每册仍售一角預訂全年祇須一元並贈專號一種以前各期有要目可索閱云 
[商務書館新製影片兩種]  
　　商務印書館近爲擴充活動影片部特新建玻璃房一所長八十尺寬六十尺較舊有之玻璃房約放大一倍並附設辦事室儲藏室製片室等規模極爲雄大預料建成以後該館影片事業必將更爲發展當此舊房已卸新屋未建之時該館影片部人員不忍抛棄光陰特乘暇往廬山攝收「俠義緣」影片之外景「俠義緣」爲該館所製新片之一中有一幕爲一女士在山間遊泳偶爾失足由瀑布冲下爲一畫師救起另有一幕爲黨人與衛兵格鬭衛兵爲黨人由百丈高之山崖擲下餘如三疊泉情話佛手岩求婚等亦極精妙一俟玻璃房建成攝完内景即可出版云 
　　又該館新製一片名曰「愛」（原名愛與人格）劇本係該館編譯所鄭貞文君編製經杜就田君校訂於偵探愛情敎育三者兼而有之其外界擬利用杭州之西湖除沿湖名勝之外如天竺靈隱烟霞洞均在攝製之内該片籌備年餘斟酌盡善一旦製成亮受社會之歡迎也 
 
[電影明星鄧肯之小影]  
　　電影明星鄧肯（Duncan）生於蘇格蘭之騰田（Dundee地名）至美時尙爲一垂髫之童子故鄧肯之敎育亦得自美國迨長即爲麥克番騰學校之體操敎員旣又自設一學校後改入拿波演劇團爲主重之角色未幾自行組織一團週游國内各地其入電影界之歷史先爲導演員之助手旣又爲維太葛雷夫影片公司演長片其最著者有二一名ＳmashingBarriers一名TheSilentArenger鄧肯身長五尺十寸重可一百八十磅棕黑之髮碧藍之瞳貌偉氣壯不愧爲一著名之運動家也 
[共和影戲院換映影片之熱鬧]  
　　共和影戲院所演之偵探長片「一手黨」劇中要角爲寳蓮女士故賣座頗佳又有長片「秘密鐘」於前星期五開演第一二集劇中演員類皆影戲明星故亦能博顧客之歡迎其賣座能力堪與一手黨相頡頏云 
[「皇后末路」將映於天津]  
　　卓别麟新婦巴賴鼐葛雷（PolaNegri）所演之「皇后末路」Passion一劇爲巴賴女士所演影片中到華之第一片自在本埠卡爾登申江兩戲院開映之後京津方面愛觀電影者望眼欲穿茲聞此片現已由滬運往天津准本月七號起在該地平安電影院開映連演四夜想屆時必有一番盛况也（伯長） 
[新大陸之電影消息]  
　　惱門塔文ＮormaTalmadge近攝一片名曰DustofDesire（慾念之塵）爲非洲洪荒之事實 
　　威廉哈脫WilliamSHnrt擅長武術向以勇猛英雄著名且能左右手中執手槍發出之彈無不中鵠故有雙槍手之徽號自脫離影戲界已届二年今將重復現身惟其新片不再用其個人名稱發行將歸柏來蒙Ｐaramount公司攝拍發行據哈脫云大公司魄力雄厚器械完備則出品較爲優良 
　　雷麥女士今在加拿大之大熊湖左近攝演新片TheMasterofWoman（婦女之主）歐爾威廉EarleWilliams及惠來司皮賴WallaceBeery在此片中與之合演云 
　　福克司公司今聘曼麗斐萍MaryPhilbin攝演TheTempleofVenus（金星之廟） 
　　童伶賈克哥根將攝演新片名曰LongLiveTbeKing（王萬歲）係在霍來華之米曲羅公司内攝演造有規模偉大之古堡一所佔地四萬方英尺高達七十英尺餘如佈景裝置等項莫不精益求精　 
　　喬琪挨立斯GeorgeArliss將綠衣女神一片演畢今已着手攝演TheAdoptedFalber（承繼父）愛笛史羅柏EdithRoberts及泰來霍姆與之合演云 
　　康斯登塔文ConstanceTalmadge攝演新片名曰TheDangerousMaid（危險之宮女）爲古裝趣劇事實爲十世紀英皇傑姆司第二詩門墨斯之情史由康偉鐵爾ConwayTearle飾皇軍統領云 
　　麥茂蘭MaeMurry向以跳舞及華麗衣服著名其衣服皆自出心裁式樣新奇將次攝演之新片Conguest（勝利）需用服裳數襲皆直接向法國巴黎奥國維也納定製云（敏生） 
[日本地震影片在新愛倫映演]  
　　海寗路新愛倫影戲院今晚開演日本地震及羅克之「做醫生」等片至日本地震一片所有災地情形悉皆攝入閱之如入其境故此片開映時必能受人歡迎也 
[救火事業之電影昨日開映]  
　　片名「赴湯蹈火」在上海大戲院 
　　虬江路上海大戲院昨日（四日）下午二時半開映一部社會名片譯名「赴湯蹈火」（ＴheThirdAlarm）演述救火之進步救火器之改革救火馬之勇敢數十年前之救火器與今時之比較救火員之克盡厥職救火馬之終養天年於救火精奥抉發無遺與社會慈善事業地方公益火政均有密切關係並於下午二時先演實業影片「時表之製造法」云 
 
 

Page 18

 
 
第一萬八千一百七十九號;中華民國十二年 西曆一千九百二十三年十月五號
星期五 * *[婚禮彙誌]  
　　上海萬國義勇軍中華隊隊員朱礎成君定於雙十節下午三時與葛仁英女士在蘇州閶門外新蘇台旅館禮堂結婚請吳研因君證婚云 
　　顧抱忱君定於舊曆九月六日與吳梅石女士在嘉興塘渭本宅行結婚禮云 
[美海軍青年會新屋將落成]  
　　雙十節行開幕禮開歡迎會 
　　美國海軍青年會向假愛多亞路黃浦灘附近之矮屋爲會所後以不敷應用乃在香港路四川路轉角另建七層新屋一大所此處地基係向中國青年會所購現新屋内部備置已將就緒定十月十號（即下星期三）上午行開幕禮十時一刻先升旗至十一時在該會大堂内開歡迎會十二時則導領各界參觀各部云 
[澄衷中學舉行交誼會]  
　　虹口塘山路澄衷中學校於本月三號晚七時舉行新舊同學師生交誼會出席者約計八百餘人開會秩序如下㈠振鈴開會㈡主席報告開會宗旨㈢國歌㈣校歌㈤報告學生最近學業狀况及一切應守之校規（學監王震公君）㈥演講（生物之進化）壽振黃君㈦合唱張四維謝福生項遠村楊子永莊鑑澄君㈧演講（法律與人士）丁正鈞君㈨中華歌（舊中二年級）㈩演講（辯論與處世）張四維君㈩㈠幻術（朱織雲君）㈩㈡論講（英文學研究法）謝福生君㈩㈢火棍（姚榮隄君）㈩㈣分送茶點（籌備員）㈩㈤歡呼澄衷同學萬歲三聲㈩㈥散會 
[兩江女師籌備紀念國慶]  
　　虹口鄧脫路兩江女子體育師範女子平民敎育班日昨由中華書局特捐石版二百餘方商務書館亦將贈予幻燈一具以助敎課該校國慶日上午九時開會訂定秩序如下㈠國歌向國旗行禮㈡主席致辭㈢歡呼歌㈣校董演說㈤鋼琴合奏㈢來賓演講㈦雙人舞㈧敎職員演說㈨國技㈩學生演說㈩㈠幼稚生游戲操㈩㈡茶點散會并歡迎其他女校學生云 
[藏書學術之演講]  
　　明晨十時在四川路六十六號 
　　美國婦女會新近組織之藏書部定明晨十時在四川路六十六號會所開本季第一次會議屆時郎甘蘭夫人MrsRELrnkley向衆誦讀時事新聞乾佛尼夫人MrsPWGiovannini宣講各藏書樓之歷史海斯女士MissFlorenceHayes則講分藏書籍法凡有志藏書者皆可往聽云 
[醫界新訊]  
　　眼科專門醫生江輔瑞君曾在上海醫院服務多年現將自有診所擴充設在中華路小南門北首羣益坊（即通俗影戲社隔壁）門診上午八時至下午五時出診下午五時以後云 
[娛樂塲所表演時間之規定]  
　　工部局公報云自今日起凡游戲場戲院跳舞場音樂會以及其他公衆娛業塲所所領照會當改定每日上午一時例須停歇至次日上午六時始可重行開演云 
[美人來華徵求游藝人才]  
　　美國戲院與甘史馬戲班代表孟犢夫君（）近游歷遠東各地現寓本埠某旅社意欲徵求新頴人才俾美國各種舞臺上有以改良聞孟君已定本星期日搭車北上以冀到選三四中國著名演員又擬招集蒙古跳舞家若干人孟君連日在卡爾登影戲院請我國各地藝術專家獻演各種絶技其中有二三齣頗合孟君之選故將赴美開演孟君北上物色人才至多躭擱一月即須返滬其預料返滬後即能與其所選之中國演劇團束裝赴美云 
[雙十節亞喬書院將演新劇]  
　　西門外亞喬書院係蔣君瑞君個人所創辦本爲英文專修夜校開設三年頗著聲譽今年復添論日校延聘西人及約翰南洋出身之各敎員課程加深該校以原有西大吉路之校舍不敷展布已於上週遷入婦孺醫院對過之新屋該校學生擬於雙十節開慶祝大會并表演新劇招待來賓云 
[記王宅壽辰之堂戲]  
　　昨日爲王榮寳君之尊人耀庭君五十壽辰特邀請浙江路羣季社一部份票友串演京劇有翟志馥俞家穀二君之遊龍戲鳳潘錦芳君之張義得寳及喬君之武家坡並殿以新劇二齣頗極一時之盛云 
[集會表]  
　　陽曆本月時間　地點　召集者　事由五日正午鄭家木橋金陵春二樓中華全國道路協會聯席會五日南京路南京路商聯會討論會五日南車站路文安坊壬戌社常會五日晚八時四馬路杏花樓申亞電器公司宴會 
[今日晴冷有風]  
　　徐家滙天文台昨日下午四時三十分氣象預報云天晴而冷沿海有秋季時令風甘姆颶風將續向西北北進行本埠温度在下午三時前之二十四小時内最高七八·八最低五四·五去年今日最高七四·五最低五七·九 
 
 

Page 19

 
 
第一萬八千一百七十九號;中華民國十二年 西曆一千九百二十三年十月五號
星期五 * *常識 
常談 
[人格之升降機] [  覺]  
　　今西式房屋多用升降機矣自採用西式政治而人格乃亦有升降機 
　　民國成立之初人皆高視軍人尊視國會議員自軍人專事内爭議員專圖私利漸爲國民所厭惡至於今而一落千丈矣此今降於昔也前清之時人皆賤視倡優隸卒薄視農工商自有新劇家出以改良社會爲己任而優之位置頓異於前清自職業平等之眞理出貲本主議勞働主義各有價値而農工商之位置亦頓異於前清此今升於昔也 
　　人格之升降機以道德爲重心而以權利義務爲升降所享之權利多而所盡之義務少是爲不道德則人格不期降而自降義務與權利相等或所盡之義務多而所享之權利少是爲道德則人格不期升而自升此非輿論之能升其人格能降其人格也升由自升降由自降其機蓋由本人自操之 
衛生 
[妊婦之明鏡] [  子心女士]  
　　婦女在妊期内應該十分注意衛生因爲妊婦稍有不適不特不能保持自己的康健并且影響於胎兒關係很大現在把妊婦應該注意的地方詳述於下 
　　一妊婦的精神應使之愉快最好叫他聽微妙的歌聲清脆的鳥語聲和洽的絲竹聲切忌以悲泣恐佈的事情去激動妊婦的感情 
　　二每天須有九小時的睡眠使身體和精神兩方面得充分的休養但朝上應早起以呼吸新鮮的空氣 
　　三妊婦的衣服須特製比平常穿著的須寬大一些以免胸腹被壓阻礙血液的流行致胎兒不能充分的發育 
　　四有二三個月身孕的婦人必定發生惡心不時嘔吐喜歡吃酸性食物如青梅橘子楊梅之類這時候應該停止運動安心調養食物應選擇淡薄而容易消化的 
　　五妊婦的乳房須不時洗滌以除去汚穢產前的兩三個月尤應每天用溫水洗滌兩次 
　　六妊婦不應交媾因爲一交媾胎兒易受胎毒至五月以上則交媾後胎兒就要變動位置易致小產和難產 
　　七妊婦不應吃喝含有剌激性的食品和飲料如薑椒大蒜葱芥末濃茶酒類（乙種酬） 
經濟 
[利用儲蓄培植子女之成效] [  卓盧]  
　　同里有吳君叔廉者父執也業商生三子咸畢大學業計其學費爲數不資而彼竟無絲毫負人但其人一無恒產每月所入不過三四十元而已余異之問其措置之法彼怡然曰此易事耳惟衆人不能躬行遂致子女較多者無力令其就學爲可惜也余亟叩其故吳君曰予每生一子每月必撙節不急之費五元擇商店之信用昭著者存之而取其息將其息充我子幼時衣食之需六歲入小學時其本已三百餘元以息供學費而有餘十三歲入中學時其本已八百元其息亦足以抵補學費十七歲入大學則其本已千餘元矣以息供學費不足則拔本以益之至畢業尙餘數百元則充結婚用費予培植三子皆用此法覺甚易爲而家用却未見竭蹶也予聞其言欽佩不已亟表出之投諸申報常識部願世之爲父母而多子女者一取法焉 
（乙種酬） 
道德 
[星期日火車中所見] [  補志]  
　　星期日下午余在松江站趁五點四十九分鐘由杭開滬之下行快車（無四等）赴申於三等車室内見一般中下流一等人物坐臥傾斜行李散亂竟無空隙余亦不欲與彼等同坐暫立旁側旋有一年約七旬以外之老翁携一八歲小兒手提大南瓜兩個並皮包等物頗覺重累遍覓車室中座位空位雖甚多無如均爲若輩佔住有數人將兩脚攔於對座旁置物件如是則一人佔去兩位有數人倒身斜臥連接於對面兩座於中空處墊以箱件旁又滿置物件如是則一人佔去三位而闊座可坐三人者則有數人側身曲臥於對座堆放物件使無空隙如是則一人可佔五位而老翁柔怯向各人乞讓座位不料諸人中竟無一人能讓出者老翁逐一再三懇請諸人均置不睬或目視窗外或口吸香烟或閉目假睡而車長茶房等亦不加干涉在張途中任彼等如是行爲豈不可異此時車未開駛固莫怪也老翁没法隨將手提之南瓜及皮包平放地板上墊以衣包將身坐上竟成絶妙一個平地自然座位抱小兒於懷中覺彼十分吃力恨恨之色且見於顏面余見此等人如是忍心無禮大爲不平繼思此等人蠻野如此大約即係鄰省荒僻之山氓向之理喻必無益處只好忍耐靜視而已不料車將開行一霎那間倐來碧眼高鼻若中等工商式之西洋人十六人似來鄕間打獵者趁星期日休假行樂以練習技術運動身體也均各手携槍械背負網袋禽鳥等類適來此三等室中尋覓座位見此狼藉情形對同伴嘰哩咕囉互相言語似有口令者然此時各自動手請橫臥諸人全行坐起並不拖拽所有物件代放座位之下霎時十六人均得安座所携槍械及背負物件均放閣上並不多佔座位又無失禮舉動諸人竟不抵抗是時空位遂多出乎意外老翁並小兒趁此亦得安然爲座上客矣但諸人雖未受辱而對於老翁亦覺赧然余目覩此狀遂聯想我國中如此類人者决不在少數豈知敎育與道德者哉（乙種酬） 
敎育 
[中等學校皆應設擇業指導部] [  如]  
　　自新學制頒布後改中學校四年爲六年分初三高三兩級採用選科制度由學生自審興趣所在任意選學與彼個性相合而更適應其社會所需要之學科此種制度美國學校早有行之者今悉其利有二㈠學生旣選與彼個性相合者學習之則彼對於此學科自覺興味特濃進步斯易 
　　㈡學生天賦各有不同如前所定呆板制度不論智愚悉同軌並進智者覺功課輕而易舉反生厭倦或消耗其餘暇於無益之事愚者孜孜兀兀尙難並駕齊驅是學生程度萬難劃一選科制之利即在解决此困難問題儘可因學生天賦高下而各量力前進以上就其利言之然青年學生對於自己之個性若何社會之需要爲何以及校中各科之内容與性質如何此種科目是否眞正合於自己之個性學生每不能澈底明瞭因此當選科之時不免難於自决對於自己眞正的興趣反不能顧及此種情形各學校均在所不免細思之實與學生前途社會國家之前途均有莫大關係也 
　　閱報載北京清華學校今年設擇業指導部因思此種事業在今之各中學亦頗需要雖不必如清華學校之特設一部亦當至少特請二三位敎職員擔任此事茲述其任務如下 
　　㈠與學生談話詳詢其以前求學之傾向及以後之志願 
　　㈡將學校所設各學科之性質及内容詳告學生使學生澈底明瞭 
　　㈢調查其家庭狀况 
　　㈣調查其體格對於所選學科是否相宜（乙種酬） 
宗敎 
[舊約箴言擇要] [  戴文彥]  
　　愚妄人藐視智慧和訓誨 
　　惡人若引誘你切不可隨從他 
　　愚昧人背道必殺己身愚頑人安逸必害己命 
　　惡人必然剪除奸詐的必然拔出 
　　得智慧勝過得銀子 
義人的路㚥像黎明的光越照越明 
　　你要喝自己池中的水飲自己井裡的活水　 
　　行正直路的步步安穩走彎曲道的必致敗露 
　　多言多語難免無過 
　　惡人經營得虚浮的工價撒義種的得實在的效果 
　　婦女美貌而無見識如同金環帶在猪鼻上 
　　才德的婦人是丈夫的冠冕 
　　圖謀惡事的心存詭詐勸人和睦的便得喜樂 
　　驕傲則啓爭競 
　　痛愛兒子的隨時管敎 
　　心中安靜是内體的生命 
　　朋友乃時常親愛弟兄爲患難而生 
　　弟兄結怨勸他和好比取堅固城還難 
　　作假見證的必不免受罰 
　　懈怠的人必受飢餓 
　　濫交朋友的自取敗壞 
　　孩童的動作是清潔是正直都顯明他的本性 
　　妓女日深坑外女是窄阱 
　　激動怒氣必起爭端 
　　懶惰人哪你要去察看螞蟻的動作 
　　智慧之子使父親歡樂愚昧之子叫母親擔憂 
　　不義之財毫無益處 
　　回答和柔使怒消退言語暴戾觸動怒氣 
　　謹守口的得保生命大張嘴的必致敗亡（乙種酬） 
雜錄 
[乘坐火車應行注意事項] [  冠倫]  
　　一於將乘火車之前一日或前半日時計必須對準行李亦須照上開時間收拾齊備 
　　一到站時必須比開車時刻早十五分鐘倘行李較多須早三十分鐘 
　　一買票銀錢必須照路局定價預備取得車票並須察閱票價及所到地點是否符合 
　　一行李較多必須裝入行李車收取行李單 
　　一車票愼防遺失必須放在穩妥而又便利之衣袋中行李單尤須藏好 
　　一上車時應讓下車之客先下不可爭先反致擁擠一火車進站後即留心等次以便按照等次上車不致有誤 
　　一上車後遇有可坐之處即坐勿多方揀擇如須他客讓坐以客氣爲主萬一十分擁擠亦勿立在出入路口（此指坐三等車而言） 
　　一在車中遇素不相識之人不必多與閒談即有熟人亦勿高聲談論並議他人短長 
　　一查票人已及鄰座須將車票執於手中 
　　一在車時零星物件須有歸宿勿任意散亂 
　　一如非長途在車中以不瞌睡爲宜如不得已亦須距離所到地點尙在一點鐘以上 
　　一於地點將到之前五分鐘即須預備下車 
　　一下車須從容車未全停不可先下如爲小站從容中更須敏捷 
　　一行李中如有要件提取時最好親自在塲勿完全假手於旅館侍者（乙種酬） 
 
 

Page 20

 
 
第一萬八千一百七十九號;中華民國十二年 西曆一千九百二十三年十月五號
星期五 * *   
 
