# 1903 - 79 - 4910750

 

Page 1

 
 
[新印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉而於天算一門尤多譯自泰西名大家未經問世之作以故風行海内久爲揣摩家不可不備之書續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[書護贑撫奏裁併局所摺後]  
近數十年來各直省局所之多誠可謂日增月盛無以復加矣約而計之若保甲局若牙釐局若善後局若洋務局若支應局若籌欵局若銀圓局若製造局若清丈局若農工商務局若礦務局若管務處若派辦處若講武館若課吏館名稱復雜幾乎僂指難終雖各省未必一律皆然而總不離乎此者近是每一局一館一所必有道府以爲總辦會辦　調州縣以爲文案稽核收支各員薪水之多寡視官階之尊卑以爲衡候補人員之得充此差者終日駟馬高車徵逐於酒食歌舞之塲藉以自鳴得意夫以局所如此之多人員如此之衆宜乎各司其職應辦諸事釐然秩然可以百廢具舉矣乃徐而察之所謂整軍而經武興學而育才理財而富國者固猶是繁雜凌亂曾無成效之可期嗟乎以民間有限之脂膏公家無多之經費竭力羅掘以供各冗員揮霍之需是固何爲者耶蓋嘗反覆以思而可以知其故矣慨自捐例大開以貲進身者日見其盛每一省之中候補道府數百人候補州縣佐貳數千人當期到省之時大率持顯者之信函藉要津之請託思得一差一缺爲富貴驕人之資而無如一省中府道州縣之缺能有幾何補授旣屬無期署事又難得間若任其浮沈宦海聽鼓終年則京朝貴人之情亦殊難以遽却於是不得不多設局所委員薪水任意開支顯以借整齊公事之名暗以施位置私人之計此固各省督撫之所同而如出一轍者兹者護理江西巡撫柯遜𤲅中丞以省中所設各局彼此牽涉案牘滋繁員役衆多糜費亦鉅爰奏請將各局所一律併入派辦政事處在藩司署中添造房屋區爲人所曰派辦所農工商務所礦務所淸賦所營務所製造所軍裝所洋務所此外惟課吏館牙釐局悉仍其舊餘則冗員雜役概予删除所以省費用而免混雜者用意固極周詳核實循名似已無　　　一　　　　責　者之意　亦不能　　息焉在中丞之意豈不以農工商務礦務清賦營務製造軍裝洋務諸事從前皆各設一局總辦之公費委員之　　開支較豐欵項時虞不繼兹旣歸併一處事有專責欵不虚糜已得樽節繁費之道然旣須在藩署添造房屋仍須分委道府以督飭各員則名異實同亦復無所裨益况營務製造軍裝諸所所辦各事本亦從同類列羣分尤甚無謂然則中丞之爲此殆亦好名而並非務實者哉嗟乎今之大吏期庸懦無能者往往藉口於蕭規曹隨於前人所留秕政曾不肯稍一更易而好大喜功之輩則又朝攺一法暮更一章核期用意之所在無非借公家不甚愛惜之欵藉以徇情分而便私圖曠觀仕宦之塲固已滔滔皆是兹之柯中丞當帑藏艱難之日猶有節省經費之思雖未名實相符而用心已屬不謬倘能循是而行於經費之可省者省之冗員之可汰者汰之則百度皆新氣象必爲一變而吏政財政不難因之起色矣豈非江有人民之幸哉 
[本館接奉電音]  
　　昨日午後京師飛電傳來上諭三道敬謹譯登○二月二十七日奉上諭周馥奏山東惠民縣境劉旺莊漫口堵築合龍請將出力各員獎勵一摺此次劉旺莊堤岸漫口情形甚重經周馥督飭各員上緊堵築於二月十六日斷流工程悉臻穩當辦理尚爲妥善周馥駐防督率克竟其功著開復降留處分其在工出力各員亦應量予獎叙山東按察使尚其亨候補道吳煜候補同知查蔭祐候補直隷州任嘉栻均著開復降調處分革職副將郭成叅將宿延慶候補知縣蔣兹均著開復原官並免其送部引見已革候補知縣李祖壽候補府經歴顧銘書候補直隷州州判崔櫓均著准其留工効力泰安府各府潘民表著開扎以道員分省補用候補知府楊嘉辰朱式泉直隷候補知府張愷康均著免補本班以道員仍留原省補用候選運同呂耀良候補直隷州知州辛績勳何澍均著免補本班以　府仍留原省補用候補知縣丁之璟著免補本班以知府仍留原省補用試用府經歴鄔純仁秦啓賢徐嘉枬馮峴蔭試用縣丞袁書成均著免補本班以知縣仍留原省補用總兵吳志左著赏給三代一品封典總兵彭全福副將董德成均著賞戴花翎候補副將李長卿朱康仁郭升堂華國章均著以總兵記名简放補用游擊楊榮泰著免補游擊以叅將儘先補用補用都司何東來著免補都司以游擊儘先補用餘著照所議辦理該部知道欽此同日奉上諭福建按察使著朱侁煊補授欽此同日奉上諭福建建寍鎭總兵員缺著徐傳隆補授欽此 
[電傳宮門抄]  
　　昨日午前九下鐘時京師友人專電告知本館云二月二十七日召見軍機及許涵度連甲叚有蘭 
[宮門抄]  
　　二月十八日外務部正藍旗値日吏部引見四十七員松公良泰善旌各假滿請安綽哈布謝授荆州將軍恩繼祿因伊弟記名謝恩溥侗奎俊各續假五日恩公請假十日召見軍機及聨芳○十九日吏部翰林院廂藍旗値日吏部引見四十六員鐵公假滿請这普公等賜奠回京請安溥良因伊子留部補用謝恩良泰因伊子授整儀尉謝恩桂全續假十五日順天府奏京師得雪一寸有餘召見軍機及陳璧 
 
 

Page 2

 
 
[賠欵議結]  
　　北洋官報云奉省應付法主教蘇　理賠欵銀一百三十五萬九千五百兩已由客歲十二月付銀四十萬兩下餘未付之欸計九十五萬九千五百　將軍增留守已與之議定分作九次償付每次讦合銀十萬零六千六百一十二兩約至光緖三十一年可以付淸近已附片奏請立案以備將來作正開銷 
[銀行攺章]  
　　北洋　報云天津平市錢局奉憲諭停歇後現在平市銀號亦議攺爲商辦由邑紳石王楊卞四姓合籌欵一百五十萬兩合官欵一百五十萬兩共貲本銀三百萬并發行鈔票流通市面不日卽可開辦矣 
[環球户籍]  
　　本埠徐家匯匯報云近年各國户籍天下五大洲共一千五百七十三兆十九萬有奇以五洲分計則歐洲地面得九兆九十二萬三千八百八十五方法里丁口得三百九十五兆八十七萬人合每方里三十九人亞洲四十四兆三十七萬六千九百七十方法里丁口得八百二十五兆九十五萬四千人合每方里十九人斐洲二十九兆二十萬七千一百方法里丁口得一百六十四兆人合每方里五人墨洲四十一兆九十八萬八千六百方法里丁口一百三十七兆二十九萬人每三方里餘得一人澳洲十一兆五十九萬方法里丁口五十兆八萬人約二方里得三人觀是則歐洲人丁最多次亞洲又次斐洲又次澳洲又次墨洲天下用華文者三百七十兆人作印度土語者一百三十二兆人操英語者一百二十五兆用俄文者一百兆用日爾曼文者七十兆用法文者五十兆用日本文者四十四兆用意文者三十二兆用西班牙文者四十五兆作馬辣語者二十五兆用土國文者二十兆 
[起用夙將]  
　　南昌訪事友人云陳宇山軍門由立素爲鮑武襄公所倚任固霆營中著名驍將也昔年隨征至贑迭著戰功迨軍務肅清軍門在鎭江帶領各營歴有年所客冬因案交卸遂於今春來江護撫憲柯遜𤲅中丞器之卽委帶續備左軍駐紥吉安已赴防所矣 
[懸賞緝犯]  
　　松江訪事人云本月二十二之夜華亭縣獄有上海寄禁竊犯扭斷鐐銬乘間逃逸管獄丁役報入縣署邑尊陳仲陶大令大爲震怒立提丁役禁卒等四名到案研訊隨飭收押公所一面懸賞勒緝略謂本月二十二日之夜有上海縣寄禁犯人吳桂金一名係夥竊事主辜守謙家得贓逾貫之流犯乘間扭斷鐐銬逃逸該犯年二十九歲身中面赤無鬚係湖南湘潭縣人誠恐遠颺特諭捕保及軍民人等一體知悉如有將該犯吳桂金拿獲者賞洋二百元知風報信因而拿獲者减半給賞本縣將賞欵儲庫以待并聞已飛請各處一體嚴緝矣 
[盜刼當鋪]  
　　寗波訪事人云本月二十六日之夜更魚三躍時鄞西十字港裕昇當鋪突來盜匪二三十人明火執仗用巨石毁門一擁而八將庫中所儲貴重衣物搜括一空揚長而逸事後檢點所失約値二萬餘金當由事主連夜奔赴縣署禀報縣主黄菊友大令卽於翌晨前往查勘旋簽差分投跴緝務期獲案盡法嚴懲 
[續錄江西農工商局簡明章程]  
　　辦理工務大綱八條一茶工攺良江西茶業衰頽久矣現經輕减出口茶稅商力稍紓然不仿西法用機器焙製裝運華茶縱有轉機於江西終無利益嗣後茶商急宜聨合集股仿湖北福建購置機器製造并聨約買賣章程免受抑勒始能挽回利權二瓷工攺良景德瓷器名播五洲然貿易不大獲利不豐者蓋有三弊形式泥守古制漿面不通光學彩畫不能化學須知器惟求新古有明訓嗣後瓷商急宜聨合大公司厚積資本一面雇覓外洋專門工匠來鎭督造一面選派學生出洋學習并時時採仿新式擇適合洋人嗜好之器更製運售必獲巨利三紙工攺良江西紙業最大然不能遠行亦有三弊薄者不靱密厚者不嫩潔短者　紓長與洋紙相形爲用不廣須知筆墨將有攺制之日造紙實非泥古之時嗣後紙商宜立公司集資本購外洋製紙機器并僱外洋專門工匠來江督造上等貨色然後仿造洋紙并選人隨工學習一經攺良必收厚利廣東紙廠有明鑒矣查草木有漿汁者及稻麥藁皆能製紙用爛布碎棉至爲上品亦宜叅考擴充四織工攺良洋人重藝麻葛種類多於中國然不見其服麻葛又無麻葛貨運售何也蓋漂煉之法最精織成等於棉貨上者又雜絲組織更化麻葛本質充入絲綢以博美利江西夏布爲出口大宗工多價廉餘利無幾嗣後布商宜聨合公司厚集資本聘外洋專門工匠教習漂煉及紡織快捷之法傳教鄉人以收厚利日本紡織有仍用人力小機器一人勝四五人之功購置不貴且可仿造五糖工攺良蔗糖亦江西大宗然製工守舊潔白甘黏遠遜洋糖致令衝入嗣後糖商宜湊集資本擇蔗園適中地方立糖坊大公司用機器參用化學榨製仍可釀糖酒六鐵工攺良鐵工分兩類一爲取鑛煉鐵之工須立公司購機器煉土鐵極熟如洋鐵板之式便人購用否則再閱數年全銷洋鐵本地生鐵無人過問一爲煉鐵製器之工鐵釘一項銷用最多方不如圓光身又不如螺絲有小機器可以仿造亦宜集公司興辦否則粗而易銹之方釘亦將無人過問其他鐵器可以類推七陶工土木工攺良磚瓦爲房屋要物土木匠爲建築要工江省皆屬窳拙已易倒毁須常修理於安身用財關繫殊大西人磚瓦用機煉割匀整堅滑磚牆結實并不空心不惟經久且省内憎木架其工匠皆經學堂專習精算善繪通重學有樓高二十餘層廣數千間者鞏固美麗駭人見聞嗣後如將磚瓦建築之工攺良居人少災病省修費工匠亦必加厚工貲此外製器之工亦可類推此稿仍未完 
[蘇省官塲紀事]  
　　蘇州訪事友人云嘉定縣縣丞張二尹輔廷因案撤任遺缺由藩憲陸春江方伯委候補縣丞陳尹福疇署理○署震澤縣典史李少尉寶賢現屇瓜期藩憲陸方伯檄委分缺先補用巡檢高少尹元鑑署理○武進縣小河司巡檢瞿少尹傳　因病請假遺缺方伯以輪委到班之試用典史兪少尹尊度署理○丹徒縣典史兪少尹侃署事年滿遺缺委試用從九品王少尹桂墀署理均於本月十七日懸牌示知矣○蘇州府向子振太守訪悉胥門内及道前街一帶各客棧均有聚賭抽頭情事因飭各叚保甲委員督同差役地甲詳細查勘如有犯者立卽嚴拿究辦 
[金焦春黛]  
　　鎭江訪事人云常鎮通海道長久山觀察以邇來米價騰貴恐有奸商私運情事因通飭所屬地方各官及各關卡一律禁止米糧出口並示曉諭嚴查屯積不准擡價居奇此示一出市上米價略見减少○瓜洲鎭總兵高藎臣鎭軍探悉新任兩江總督兼南洋通商大臣魏午莊制軍擇於二月二十二接印因於二十日赴金陵叩賀制軍任禧瀕行麾下各營員弁均赴江干𢚈送○二月二十日之夜大風陡起沿江北岸所泊各船斷纜走錨互相撞損者實蕃有徒所幸尚未淹斃人口連日仍龍吟虎嘯勢甚猖狂三老長年望而裹足飛廉氏之淫威洵可畏哉○二月二十署丹徒縣洪鷺汀明府出有告示曰訪聞各區圖年少子弟在紅靑帮者頗多父兄若不查明綑送一經發覺定先治以縱容子弟爲匪之罪决不稍寛各宜凛遵切切毋違○蕪湖商務局總辦許九香觀憲扶封翁靈櫬附招商局江永輪船於二月二十日道出京口維時鎭城文武各官均登輪叩奠旣而靈櫬攺用民船揚帆渡江回袁公浦原籍安葬 
[靈隱鐘聲]  
　　杭州訪事人云原任浙江按察使湍靜臣廉訪於去臘某日因病出缺停喪在署現在已過終七由公子輩擇於二月二十 
 
 

Page 3

 
 
二日扶柩回旗安葬○省城安定學堂係胡紳趾祥獨力捐辦本年擬在常額外添招速成師範生二十名凡年在二十以上三十以下素精漢文者准其來堂報名自十八日起二十入日止每日八點鐘至十二點鐘隨到隨考惟考取之後須先付洋銀十元倘或半途而廢其洋作爲充公○省城清道局向由上城總巡史别駕悠揚兼辦現在别駕已奉委署理桐廬縣缺所有淸道一差上憲札委候補同知葉司馬元芳接辦司馬奉到委札已於二十二日到差視事矣 
[五茸春雨]  
　　松江訪事人云郡城東北鄉車墩鎮一小市廛也然東枕新橋北連莘莊東北距泗涇不啻水陸通衢曾有梟匪吳某姘佔鄉婦匿跡於此後爲婁縣主屈吉士大令訪知派壯役拘案訊鞫知卽劫掠燒香山信局划船之巨魁遂繫獄詳辦近日該鎮又到梟匪二三十名駕槍船四號灣泊登岸擇地搭廠意圖開賭梟首皖人亦稱某老窩子曾充鹽捕哨弁地方董保向阻不理是處爲華邑十九圖遂由董事某君於本月二十二日偕地保來城投華亭縣署禀報華邑尊陳仲陶大令閱禀立即批准移會營汛定於二十三日清晨會同前往驅逐○松俗各寺優婆夷往往借佛會爲名勾結良家婦女歛錢領養童女披剃並造大士會念七會等種種名目近由郡紳某孝廉聨集同志禀准府尊許子元太守札飭華婁兩縣出示嚴禁想此後佞佛之善男信女當稍稍歛跡矣○某日傍晚城内彚記錢莊忽來程某持二十元錢票領洋夥友騐係　鼎立將其人扣住派團勇四名送入華署管押旣而偵知票係某無頼所造持入賭塲誤由符姓收取翌日符　郭欵郭還天順昌土帳二十二日天順昌主范姓遣程往取始知僞票尋根追原牽連殊多嗣經兩造親友排解擬將程保釋不知能否邀准也○有上海縣科定流罪之竊犯某甲解府過堂寄禁華獄詎料乘人睡熟扭斷鐐銬踰垣逃逸迨禁卒人等覺察起而窮追已無蹤影因亟飛禀入署邑尊陳仲陶大令聞報震怒立傳丁役更夫曁禁卒等四名到案懲鞫一併收候公所一面勒限追緝○松江南鄉河缺口地方寡婦周陳氏去冬夫故至戚串戚雅卿家賒取棺木今春戚向索欠項周陳氏猛踢致所孕遺腹墮下氏倒地奄奄戚見已釀禍端亟餽以洋銀五元翌日復延醫代爲診冶惟受傷甚重親屬均代不平來松控告華邑尊陳仲陶大令立提研訊判笞五百板收押化莠所 
[裁撤冬防]  
　　江蘇撫標滬軍營管帶龍葆珊遊戎曾於去年十月初一日派弁勇在大馬頭等處設局藉以巡緝匪類兹因時届季春防務可以稍懈爰循照向章於三月初一日起將各勇一律撤回 
[騐兌漕米]  
　　江蘇海運滬局總辦孫述亭太守以蘇省各屬漕米已陸續解運到滬爰定期昨日派員騐兌 
[行兇釀命]  
　　靑口人葉毛林回在外虹口某碼頭當工頭與同鄉人許佑生及阿四阿六兄弟三人爭攬生涯積成仇怨前晚十一點鐘時在西華德路菜市左近某茶肆相遇口角之下繼以兇毆許突出利刃向葉腿上連剌數下傷及血管立時仆地許等見勢不佳奮步逃逸後經家人舁送同仁醫院求治奈傷勢甚重旋卽斃命昨日捕頭令包探傳是圖地保報請上海縣主汪瑤庭大令相騐一面將許拘入捕房押候轉解公堂禀請讞員張柄樞司馬訊辦 
[幸逃官法]  
　　去冬有孫阿虎者持茂順公報關行支票向南市寳成水菒行兌取洋銀五十元旣又向江增茂兌邓洋銀一百元經行夥察破訴知茂順公執事人遣夥李洪生扭控馬路工程局經襄讞委員黄衡堂二尹研訊據供有不知姓名之某甲囑爲代取旣而由報關行中人將形跡可疑之高長林扭送至案黄二尹研訊之下供稱此項圖章係已歇司帳朱式文代刊二尹斷令措缴洋銀一百五十元當時先繳五十元嗣有陸桂山者代爲保出限期正月底措繳在案前日原告禀請究追總辦翁子文太守飭差傳高復訊至晚忽據十六鋪地甲裘鎭報稱高行至中途患痧身死太守命傳家屬到來再核 
[英界火警]  
　　昨夜十二點鐘時忽聞瞭望臺上鐘敲四下本館訪事人急出查探知泗涇路至江西路轉角處某姓家不戒於火一時轟轟烈烈不可嚮邇各救火會西人馳皮帶車至灌滅其如何起火及焚計房屋若干俟明日續登 
[扭控竊米]  
　　南市恒大元米行執事人張某扭駁船户龔龍生周毛毛至保甲總巡局控被在中途竊去米十八石求請究追總巡朱森庭明府提訊之下斷令寄押縣署候查明復訊 
[上海縣署紀事]  
　　昨日江蘇候補道鄧松生觀察命駕至縣署拜會縣主汪瑤庭大令接見之下晤談片刻而别○昨日本邑龍華巡防局委員沈二尹祺因公詣縣署謁見縣主汪大令面禀良久旣而前江陰縣吳粤生明府亦詣縣署拜會大令以禮欵之 
[上海縣署瑣案]  
　　江南提督李壽亭軍門前飭右營叅將廖楚材參戎淸查營地叅戎轉飭守備程厚庵守戎查得坐落二十五保二圖内垃圾橋附近有營地一方被地保黄士泉串同譚麗生盜賣移請縣主汪瑤庭大令提究前晚大令升堂研訊黄供是處有張阿毛之地與營地毘連前由譚一併購去兩地均無方單張祇有老契一紙故戤營中納糧每年貼還營中糧費銀十兩光緖二十年會丈局憲飭人前往丈量時查無方單卽令充公時譚尚未知悉故所貼糧費仍照舊章豈知此地充公後已由應文森繳價購去管業營中疑由譚出賣與應致有此案求鑒譚供職員係湖南某邑人前買張阿毛之地三分有一老契爲憑此地向由營中完糧是以職員每年貼還糧費後被會丈局充公召賣與應職員實不知情大令諭候移復營中並問曰前同仁輔元堂董事曹基善曾控爾霸呑西門外墳地朦請印諭代單要知此處墳地已由業主某姓捐入堂中作爲經費永遠不准出售藉以保全墳墓今著爾將印諭繳案譚供此項墳地前黄愛棠觀察綰縣篆時禀蒙批准發給印諭今已將印諭向人抵押銀兩至保全墳墓一節職員亦有此志不敢出售大令叱曰爾旣不出售何得抵押與人著責手心譚一再苦求供稱願卽繳案大令予限十日繳到一面在地上立碑永不准賣並諭將所買張姓老契及貼補營中糧銀之收條一併繳呈交人保去黄斥退○著名流氓大刀關勝卽徐關勝前奉汪大令拿案訊供判押攺過局後因私婦王陸氏藉送物爲由潛將哨鏹水銼刀等物給徐圖遁經看役查悉禀明局員李二尹送縣研訊大令詰得五陸氏供出此項鏹水等物係錢少堂錢徐氏所送爰著將徐交局還押氏交人保出一面補提錢少堂錢徐氏到案前晚研訊錢少堂供小的彈棉花度日關勝係妻弟自奉收押小的僅往探望一次不知其他王陸氏供小婦人前與關勝私識迨後出嫁早已斷絶往來嗣以關勝收押乏錢使用向小婦人致函借貸小婦人因携小銀錢數枚前往借給並未贈以鏹水等物錢徐氏供關勝是小婦人之胞弟去冬十二月小婦人曾到局中探望時關勝脚腫倩小婦人購藥水療治並非别物大令姑念關勝尚未脫逃著一併具結從寛交保嗣後不許再往探望○郭錦文控金阿連圖賴借欵一案前經大令斷令措繳至今尚未理清关晚提案復訊金供小的所欠之欵已繳過一百零四元尚有一百二十一元因郭去年曾買小的木器應付一百餘元可卽劃扣大令謂郭不願取爾木器予限半月赶緊繳清然後由郭將木器歸還金遵諭而退 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[野航傾覆]  
　　姑蘇訪事人云本月初九下午有野航一艘滿載坐客由某鄉開行來蘇駛至太湖時適風色甚利蒲帆十幅高懸半空艙中搭客或臥或坐談笑甚歡忽聞砉然一聲桅竿中斷舟子把舵不穩船遽傾覆坐客十餘人莫不逐浪浮沈爻占滅頂幸旁船暼見併併力拯救得慶更生惟行李貨物漂沒無存聞所失亦殊不資也 
[英美租界公堂瑣案]  
　　包探石金榮解烟妓陳阿金李張氏到案禀稱此二妓在福臨里某花烟館爲娼前晚强　狎客黄金桂入内吸烟不允將黄面部毆傷爲特拘案請究陳李同供黄酒醉入内滋事不敢行兇求鑒讞員張柄樞司馬商之美總領事署白繙譯官判各掌頰一百下再各罰洋銀十元充公○包探顧阿六解施開寳到案禀稱施乘楊阿福與人口角時竊取其身畔洋銀三元報由小的拘案請究司馬判責四百板○水包探黄鶴齡解陳毛毛到案禀稱此人强攫陳阿金之金約指報由小的拘案請究司馬判責五百板押捕房半年然後遞回原籍○包探李四春解任富成到案禀稱此人係竊取存古齋花瓶之犯請爲訊究司馬判責三百板押西牢一年期滿遞回無錫原籍○包探徐阿華解鄭阿中到案禀稱此人前曾犯竊懲辦兹又掩入王阿三家圖竊報由小的拘請訊究司馬判責三百板遞解回籍 
[法租界公堂瑣案]  
　　前年無錫人榮錦芳販售小麥虧欠王芬銀二千餘兩探控經前讞員杜枝園大令訊供押追迄今日久案懸未結昨日讞員孫建臣大令以原告迭次求追備齊文牘飭包探協同會捕局線勇偕原告及經手人榮炳南前往無錫縣請縣主派差協同地保查明榮錦芳家產以備抵償○木春湖羊行主貝小湖前與泰錩牛肉莊主吳咸春往來被欠貨欵洋銀九百餘元因吳已逃逸控經大令飭提未獲旣而有祁加福者以貝代吳介紹借去洋銀九百餘元投控英美租界請提貝訊追讞員張柄樞司馬准之飭差至法界移提當以與新章不符著差回禀司馬將祁移解訊理昨日貝又投案求追大令著退去候函致司馬提祁到案再行訊核○協記牛奶棚主談洪如將清水攙入牛奶爲捕房查獲解案請辦大令判罰洋銀四十五元○偷兒徐桂生在虹口行竊洋紗十包爲法界包探拘獲昨日解案英界包探劉森堂投案禀稱此　　自美界求准帶回歸案訊辦大令准之著交包探帶去○前晚竊賊王子春混入致和里張阿金家撬門圖竊當塲拘獲隨在身畔搜出質票十餘張昨日解案請辦大令判枷號一個月責五百板○車夫瞿引壽竊得對時表一枚被包探緝獲人贓昨日解案請辦瞿供小的在英界跑馬塲左近拾得並非行竊求察大令判責四百板贓存候失主認領○張福山陳榮郎行竊脚踏車上洋燈一盞爲包探緝獲人贜昨日解案請辦大令判各責三百板贜存候失主認領○方長生與某氏嫗在途爭扭經包探拘獲反被毁去衣服昨日解案請辦大令判責四百板○楊王氏投案禀稱前日兒子持衣服二件被流氓張桂春攫去寄在張子秋所開小烟館内今將人贜解案求請給還大令判責張四百板並罰烟間主洋銀十元 
[美租界捕房紀事]  
　　前晚跑灘賊胡阿貴潛入順泰碼頭行竊某貨棧所儲舊鐵携之而出適爲某號巡街捕所見連贓帶入捕房捕頭令押候解送公堂禀請讞員張柄樞司馬訊辦○昨日午前有貨車一輛滿載煤若干磅行經北河南路偶不留意將甬人王某之子撞倒傷及頭顱某號巡街捕見之卽將車夫拘入捕房捕頭見孩傷勢尚輕申斥一番從寛番釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
