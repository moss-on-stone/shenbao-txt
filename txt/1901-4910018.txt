# 1901 - 63 - 4910018

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明委南北略碼洋一元二角○欽定六部處分則例碼洋一元二角○捕註洗冤錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[變法論]  
　　中國至今日無不知爲貧弱矣原其貧弱之由亦無不知因法之不善旣因法之不善而至於貧至於弱則欲挽回之整頓之非變法不爲功然而變法豈易言哉使非斟酌乎重輕權衡乎得失無論當變而不變不當變而變其貽誤較不變爲九甚至於當變者而不善變之或誤於因循或激於欲速或襲其皮毛或僅爲掩飾則雖變猶不變也夫法而未變雖至於至貧極弱猶以一變期之若變而不善則更何所期望乎自通商以來歴數十年中國未嘗不步武西法日漸變更觀夫製造設局競尚機器則工藝一變也設立海軍改用槍砲則兵政一變也長江大河雙輪飛渡則商務一變也派員游歴出使外洋則仕途一變也開采五金招商集股則礦務一變也設立學堂講求武備練水陸諸軍習各國語言文字則儲才肄武之法又一變也凡此諸端皆西人之所長而爲中國所宜變者也乃變之數十年而中國之弱猶是中國之貧猶是一時躁進之徒不以爲變之未得其道而以爲弊在不能盡變欲使舉國改絃而更張致康梁諸逆臣得以乘機而作亂迨康梁事敗而當軸存懲羹吹虀之見又欲前之所變者一槪率由舊章此非不變之患實變之不得其法而致有畸重輢輕之弊耳要知中國之法有斷不能變者有斷不能不變者有可變可不變者何以言之中國以倫紀綱常爲重自三皇五帝以迄於今充塞天地彪炳日星歴代相傳無敢廢墜而又有孔孟之道羽翼而扶植之此斷不能變者也至於不能不變者掩飾也蒙蔽也因循怠惰也養兵士而不練與無兵同而餉糈虚縻矣有物産而不製與無物同而商務不振矣藏五金而不採置膏腴而不耕而天地之利盡失矣凡此數端中國苟能精以求之自不難漸底於富强而外人自無從要挾若夫可變可不變者所謂大德不踰閑小德出入可也亦無關輕重者矣而昧於是者以爲中國當變者尚不止於是非盡舉中國之政　風俗盡變之終于難望富强果如所言我恐變本加厲中國之亂將無已時矣說者又謂中國積習已深挽回非易欲爲振瞶發聾之舉宜先使之耳目一新於是謀逆之徒有爲平權之說者有爲易服之言者試問果平權果易服而仍因循怠玩欺飾蒙蔽其亦能富强乎抑不能富强乎泰西富强之基首在商務而商務之原在乎製造製造之法不外格致格致之學不外推算攷算學本由中國流入外洋西人目爲東來法是華人固先西人而能之乃華人能之而不求精進轉使西人後來居上及今轉向西人學之是誠中國之恥若謂耳目一新方能精進則不但駭人之聽聞而於大局亦有損無益也是則法豈可不變哉亦豈可妄變哉 
[本館接奉電音]  
　　昨日黄昏時節西安行在飛電傳來上諭一道旨一道敬謹譯登○正月二十日行在内閣抄奉上諭丁振鐸奏特叅庸劣不職各員請分别懲處一摺雲南准補龍陵同知署蒙化同知夏聲大貪婪狡詐劣跡多端候補知縣魏時貪狡舞弊勒繳贓欵膽敢濳行回籍著卽革職永不叙用漾濞巡檢張義楷行同無頼遇事生風試用州判張桂叢膽大妄爲試用州吏目丁世義跡類棍徒游蕩生事前祿勤縣典史黄桂木濫受婪索著卽行革職驅逐回籍不准逗留鎭沅同知戴作聰嗜利妄爲不顧廉恥昆陽州知州署同知彭培之性情貪鄙物議沸騰試用通判胡竇辦釐苛勒匿報浮收署平平縣知縣湯咸鎔懶惰偷安性復貪鄙雲南縣知縣署縣知縣宋惠方妄報軍情庇縱丁役試用州判蕭廷桂行止有虧竹園巡檢李道著縱差庇賭候補縣丞劉朝　苛虐歛財候補府經歴湯景鼎來歴不明試用從九劉源浩紕謬妄爲試用訓導李增慶蕩檢踰閑士林不齒均著卽行革職彌勒縣知縣陳立道器小易盈操守難信恩安縣知縣石渠識趣猥膺瑣難民社該二員係正途出身文理尚優均著以教職歸部銓選請補中甸同知署彌渡通判周行蕩檢踰閑著以府經歴縣丞降補保山縣知縣房大定貌似有才尚欠歴練著開缺另補餘著照所議辦理另片奏管帶防營補用遊擊白金柱剿匪不力請旨懲處等語白金柱著革去職銜頂戴勿庸調補差委該部知道欽此同日奉旨這所叅疏防絞犯越獄之管獄官雲南廣西直禁州使目丁聘著卽革職拿問交丁振鐸督同臬司提同刑禁人等嚴行審訊有無鬆刑賄縱情事從嚴察辦有獄官廣西直隸州知州王寳儀雖在公出期内未能先事預防咎亦難辭著暫行革職留任仍飭緝匪犯何華四務獲究辦餘著照所請辦理該部知道欽此 
[索費述聞]  
　　日本長崎埠訪事人云東歴二月七號接天津來電去現在各國使臣悉心會議擬向中國索償　　 
軍費計英金八千萬磅又恐中國欵無所出請將鹽課及釐金裁去而用徵漕之法定額徵收以爲挹彼注兹之計至其期限則定以五十五年云 
[中俄密約述聞]  
　　日本長崎埠訪事人云此間近接山東函報據稱得自京師電信略謂中俄兩國現將辦理滿洲事務訂立密約九條一滿洲歸還中國二中國各官仍執政務三地方政務俄國有監督之權四滿洲軍務一切俄國亦有監督之權五滿洲城垣須盡行毁去六華軍所用槍砲火器均須交付俄國並禁再行購備七駐防滿洲各軍悉行調出八滿洲鐵道興工時須責成中國政府保護九戰爭擾亂盜賊蜂起之所俄國軍隊有自由調動之權利此約傳播後各國咸抱不平日本尤憤形於色惟此事是否眞實尚難遽信姑錄之以觀其後可也 
[日俄搆釁述聞]  
　　日本長崎埠訪事友人云此間紛紛謡傳謂俄日兩國將相見以戎衣至日前中國京師來信則謂俄國近有精兵四萬名調駐朝鮮境内而日本第二師圑已派往北海道尚有第一第四第六師圑及混成旅圑擬馳赴朝鮮預備開戰旣而有客自海參威來述及俄日戰事似在旦夕之間雖事之確否未敢預知然兩國積釁已深 
 
 

Page 2

 
 
將來終難免有戎衣相見之一日也 
[英軍先撤]  
　　昨得本館派赴京師采訪友人手書去和議旣定駐京聨軍以次撤退七成隊英軍先於正月十七日出城所轄地方歸德人兼管 
[俄兵移駐]  
　　日本長崎埠訪事友人云刻下各國分駐天津之兵以英美德法四國爲最多俄國僅有騎兵一中隊步兵一中隊砲兵三十名日内須調往山海關一帶駐紥 
[意俄占地]  
　　日本長崎埠訪事人云日前此間接天津來信略謂俄人將各國租界對面白河左岸鐵道線路一帶綿長十里許及白河沿岸十里之地悉行占據各國駐津領事旣以保守權利許之矣不意習日意國人又將俄國所占之西北隅占去五方里各國領事以意人突然爲此必與俄國或有密約等情爰會同照會申辯再三意軍司令部某員無可支吾遂將日本租界對岸天津火車塲畔地一區劃出併設立標誌以免混淆 
[匪燄未衰]  
　　西字報登京師來電云華歴正月十五日駐保定西北鄕之德國第三營步兵突被匪人所襲互相鏖戰傷斃至五十名之多 
[移營防匪]  
　　日本報登天津來電云各國駐京聨幂以次撤退之後欽命議和全權大臣直隸總督李傳相檄調分紥懷柔腰亭古北口密雲牛欄山諸處之弁勇移駐京城附近以備匪人據云約共十營内外然實數尚未詳知也 
[英議增兵]  
　　英京倫敦來電云華歴正月十九日英國兵郎侍郎在議政院宣言曰本年我英國須籌添馬步兵十二萬六千五百名所需費用計英金二萬磅 
[俄皇小極] 　 
　　日本訪事人云俄皇久患窒扶斯症現雖調理略痊然身體尚未康健醫者云病由食蠣太多所致是亦殫心歧黄之術者不可不知也 
[美增稅則] 　　 
　　日本長崎埠訪事友人云此次俄國所增稅則中由美國進口之機器類較平時加稅三倍美國以受虧過甚於俄國運往之砂糖諸物亦一律增稅以相抵制 
[印饑未弭]  
　　日本長崎埠訪事友人云印度自前歲飢饉洊臻迄今沈灾未澹刻接彼處來電知目下待振飢民尚有二十二萬五千餘人其災亦可謂巨矣 
[力辭賀歲]  
　　日本東京友人來信云今歲元旦我中國出使日本大臣李木齋星使傳諭所屬各員以皇上方蒙塵於外凡我臣庶正宜臥薪嘗膽共濟時艱一切賀歲儀文槪行暫免是日横濱總領事仍率同各商董衣冠晉謁星使婉言謝之 
[雙符榮綰]  
　　武昌采訪友人云湖北巡撫景月汀中丞欽承恩命擢授福州將軍所遺巡撫篆務奉旨飭湖廣總督引香濤制軍暫行兼署制軍聞命之餘定期本月十五日接篆是日午刻中丞檄委武昌府余堯衢太守撫中衡璞琢之叅戎將湖北巡撫關防及王命旗牌齎送督轅制軍朝服朝冠先行望闕謝恩禮然後敬謹接受司道以下以次庭叅聞中丞交卸撫篆後卽當秉節赴閩官塲中餞送行旌當又有一番酬酢矣 
[童軍可用]  
　　漢口采訪友人云湖廣總督張香濤制軍之文孫游學東瀛頗諳兵法學成而返制軍撥入童子軍營教習體操布陣測量諸技其營官爲張虎臣叅戎之少公子年在二旬内外目下此軍駐紥督轅之内額僅百名制軍擬加募五十名用收干城腹心之效聞已具摺入奏九重矣 
[整飭戎行] 　　 
　　南昌訪事友人云新任江西巡撫李勉林中丞於去冬臘月二十七日受篆後以贑省各營兵勇習氣太深新募各勇丁尤不適於用因擬將親兵營裁汰併歸標防各營以復舊規是亦整飭戎行之意也 
[粤督新猷]  
　　廣州訪事人云新任兩廣總督陶子方制軍儉以持躬勤以察吏蒞任後每日分班傳見各員詳詢庶務各員咸就所知擇要以陳不敢稍有隱諱傳聞制軍以省城所設小闈姓公司事同賭博未免有碍民生擬卽設法禁止誠裕民之善政也 
[委員查案] 　　 
　　鎭江訪事人云旗兵爲盜不服訊供一事前已迭紀報端兹者兩江總督兼南洋通商大臣劉峴莊制軍檄委候補道楊觀察愼修江甯將軍崇右庭留守亦遴派恒菊人協戎前赴鎭郡查辦此案本月十七日雙旌並蒞泊舟六吉園碼頭合城文武印委各宮咸往江干迎迓少焉觀察偕協戎舍舟登岸詣長江水師提督行轅謁見提憲黄芍巖宮保宮保殷勤延入密談良久始辭出旋復赴文武各衙門投刺報謁禮也 
[大令仙游]  
　　杭州訪事友人云前任浙江仁和縣陳明府於去年十二月捐升道員遺缺經上憲札委調補平湖縣沈劍芙大令寳青接署大令下車後勵精圖治昕夕不遑以致積勞成疾獻歲以來又增感冐請假調養未獲就痊延至本月十七日辰刻因病出缺所遺篆務由府尊暫委錢塘縣黄鞠友人大令兼署　 
[漢皋獲匪]  
　　漢口采訪友人云本月十四日之夜駐紥漢口之陳慶門都戎督率勇丁在沙家巷某湘妓寮中緝獲甲乙丙三票匪年均三旬左右貌甚獰惡喆其籍貫咸稱三湘七澤間人乃卽押解回轅嚴加懲辦有知者云若輩皆康逆所設自立會中黨羽果爾則首領恐難保全矣 
[厦門緝匪]  
　　厦門采訪友人云福建興泉永道徐乃秋觀察訪聞厦門時有會匪散售逆禁遂將爲首之胡國堂拿獲刑訊而其黨詹雲程朱邦國彭炳南等依舊私設逆會煽惑人心因於日前札飭厦防同知立派公役四出嚴拿一面示諭被惑之人果能將票繳呈許其悔過自新决不深究若再執迷觀望一體查拿 
[俄國大火]  
　　日本長崎埠訪事人云邇者俄國排枯地方火油棧忽然失火延燒房屋甚多焚斃人口尤不計其數所有火油一萬八千萬蒲鼗均被焚燬無餘按一蒲鼗合中國十四斤十二兩其數亦可謂巨矣 
[都門火警]  
　　京師采訪友人云正月初八日之夜大風刮地石走砂飛琉璃廠二甸迤西某刻字鋪門外所掛路　燭花爆出星火上炎焚及屋簷蔓延鄰舍幸由德兵望見急用洋龍噴薄更將四圍房屋拆卸火勢始漸式微移時觀音寺水會飛駛而來復假德國洋龍激射故難封姨肆虐而祝融尚不能逞其淫威　焚去門面六間餘俱無恙 
[漢墓火警]  
　　漢口采訪友人去本月十五日之夜燭龍吐燄人月雙圓迨十點鐘時漢口沙家巷某屠天家忽兆焚如之禍警　報處各水龍夫役咸坌息而來吸取江流四甲噴薄閱一點鐘之久火始漸衰計燬去毗連之鋪户七家中有某某二雜貨店及李玉仙蕪湖金枝所開二妓院人丁幸未遭殃 
 
 

Page 3

 
 
[海客譚瀛]  
　　日本長崎埠訪事人云東歴二月十七號午後五點鐘時有一輪船名共榮丸者由某處駛至山口縣室津冲海面遽爾沈没其搭客等有無死亡則尚未詳悉也○東歴二月十九號松尾代議士由東京傳電云衆議院於是日議定所有砂糖增稅一事准於本年東歴十月一號施行各商聞之爭先由香港等處陸續購運入口爲數甚多日前枯以形輪船抵埠運到一萬四千三百六十二包北京輪船之到六千包聞以後陸續尚有運來想彼處市價必爲之一振也○近日長崎居民忽多患秃髮症聞此起自東京傳染至此故婦女日夜防維惟恐沿及各警察署派人時往理髮店檢查飭將梳具收拾潔清俾免傳染○墨西哥領事署本設在横濱今墨國駐日公使咨照日本外務省擬移設神户所有横濱一切應辦事宜仍行兼理○琉球島尻郡邇來豕疫盛行地方官查核之下云已有一百六十九頭因之而斃而日本之牛疫迄今亦未衰息是亦畜生道之中一大劫也○日本各海關凡遇進口之船檢查甚嚴雖身畔亦須搜檢日前有販售骨董之江寗人林某乘某輪船抵崎上岸時身藏珊瑚朝珠一串值洋銀一千二百元被海關搜出不但將貨充公尚須科以重罰林遂乘間遁去又有浙人某甲往朝鮮貿易道出長崎不意被日人搜出鴉片烟若干遂將甲拘送警察署今已轉送裁判所雖經三江董事前往具保日官堅不允從想須照例定罪矣○東歴二月十二號日本夕張斜煤礦忽被煤氣薰蒸致礦夫死者十七名刻用煽風機器將氣煽盡方可再開○去歲日本全境收成甚豐邇經政府杳核共産白米四千一百萬石日量每石計二百三十五斤共得中量六千四百二十餘萬石○新潟縣北魚紹郡入廣村民人大竹名作近於是處探得金苗遂禀知礦山監督署經稻生礦師往騐屬實卽發機器前往試採又山形縣東置賜郡和田村福島縣巖代國茂庭村等處近亦有礦苗發見地不愛寳其洵然歟○前者東京大學第二病院突兆火災計焚死病人二十二名口日皇憐之每人賜金五元其逃出之病人四十七名口亦各賜二元五角 
[上海官塲紀事]  
　　日前提右營叅將廖楚材叅戎命駕赴金陵叩賀督憲劉峴帥年禧昨已事畢回申矣○保甲總巡傅星厓直刺於日前赴金陵公幹昨日事畢回申趨詣道轅禀見袁海觀觀察並赴各衙門拜會如儀○新委江蘇海運滬局會辦馬瑞仙明府昨由蘇省來申到局後隨命駕進城遍往各衙門投刺 
[委領墊銀] 　　 
　　本邑解省各犯口糧向由長元吳三縣執給至年終核計總數禀請臬司派員來申支取昨經臬憲朱竹石廉訪照章派委巡檢徐少尹瓚捧檄而來拜會縣主汪瑶庭大令照數支領回省銷差 
[裁勇類志]  
　　本城九畝地左近向駐有蘇松太道親兵一營由候補府翁子文太守管帶兹因餉需支絀奉道憲袁海觀觀察札飭裁去半營太守遵卽給發恩餉遣散歸農○本邑日暉港駐有安字正副兩營去冬已將副營裁撤祗留正營刻下又因餉項難籌由統領顔梓琴鎭軍禀商蘇松太兵備道袁觀察設法裁去數哨觀察恐所裁各勇難免沿　滋擾爰飭督標奇兵營管帶羅楚臣遊戎撫標滬軍營管帶龍葆珊游戎各率勇丁加意照料 
[滬城火警]  
　　前晚本城和尚浜某姓家偶不經心致兆焚如之禍幸地甚荒僻四無鄰居僅焚去草屋一間並未蔓延無際否則錦天繡地難免一炬可憐矣 
[幾釀火災]  
　　前晚十點鐘時虹口篷路第六十四號洋房某西人家不知因何失火霎時烟燄迷漫火星飛越幸卽覺察汲水以澆得卽熄滅然房屋雖未傷損而衣服數十件及檯凳雜物已悉化劫灰矣 
[道憲會訊案]  
　　前者德商地亞士洋行主控華商丁錦章購定絨繩延不出貨一案英美租界公廨讞員張柄樞司馬疉次與西官會訊子限一月將貨出清乃丁錦章以貨與原樣不符無從銷售繕詞赴蘇松太兵備道轅上控道憲袁海觀觀察據禀備文照會德總領事訂於昨晨九點鐘時假洋務局會訊届期觀察排導蒞洋務局少選副領事伖贞繙譯官佛爾克君命駕而來會同升座地亞士行主延律師哈華拓丁錦章延律師侯魯公到堂代辯觀察研訊之下丁錦章供稱去年三月某日向地亞士行購得絨繩當時交來貨樣甚佳不意貨到時並不符合爰卽通知地亞士行照章退回乃行主堅不允從赴英美租界會審公廨控告當蒙張大老爺訊明限一月内出貨然此貨實無處銷售且遵照向章如貨與原樣不符應卽退回兹將小樣呈請查明訊斷地亞士行主聲稱此貨由丁於去年三月某日購定迨貨到後竟遲延不出商人遣人將大樣送去併並未言及與小樣不符遲至數月之久始以發低爲詞藉圖推諉請爲明斷旣而兩造律師申辯良久觀察與副領事會商之下諭令兩造暫退候查明案卷擬就堂諭送請德總領事查閱然後會商核奪 
[上海巡局紀事]  
　　前晚本邑南市十六鋪巡防中局委員黄衡堂二尹親率勇役巡至郎家橋見某棕榻店方有多人聚賭遂飭勇拘獲周瑞堂姚才興二人各責五十板以示薄懲○前晚駐防浦左爛泥渡之某營弁偵知楊家渡某姓家糾人聚賭因卽邀同斗姆堂巡防局員程二尹前往拘拿各賭徒卒不及防被獲潘桂華李長桂陳桂榮陳茂生張桂華楊生斌徐長生張阿洪張金生張金桂等十一人解至局中管押想須嚴行訊辦以儆效尤也 
[英美租界公堂瑣案]  
　　前者吉和輪船買辦錢梓堂被俞錦堂竊去川土九包報捕拘案經讞員張柄樞司馬訊明諭令包探帶回捕房押候覆訊昨日包探竇如海解到案内牽涉之姚省齋陳雪琴陳福田等禀請覆核錢供在吉和輪船爲副買辦經理進出貨物俞向在船中爲夥去臘某日被伊竊去川土倩姚私自抵押求卽究追俞供小的之堂兄在吉和輪船爲正買辦去臘之杪小的因有急需向堂兄說明將川土取出暫行抵押並非私竊求恩明察姚供小的夙與俞熟識去臘某日俞將川土托小的轉向義豐質店抵押洋銀一百八十元並不知其私取求恩明鑒司馬商之梅繙譯諭令押候交伊堂兄具保出外自行清理○流氓朱小亭周連生持手槍向王好東指嚇訛詐經包探劉森堂拘解請究司馬判令各責三百板枷號一月發犯事處示衆○王阿福竊取順全隆洋行竹布二疋及洋傘衣服等物經包探趙銀河拘解請究司馬判令笞責三百板管押捕房半年起出之竹布著失主給還當本方准領去○積竊林榮生竊取鍾寳雲家衣服經包探張寳榮拘解請究司馬判令管押捕房一年期滿遞解回籍○偷兒鍾金慶竊取劉陳氏家衣服一件經包探倪順泉拘解請究司馬判令笞責二百板○五百八十四號華捕禀稱前晚小的巡至榮錦里見流妓某氏强拉狎客止欲拘入捕房突有椿記客棧夥范益生易卓生及傭婦王姚氏逞强阻止小的急吹號呌由一百四十七號華捕到來帮同拘獲解請訊究　供小的在棧門前與人閒談適五百八十四號華捕洶洶然至弄中欲拘某流妓旁人見其不穿號衣向小的詢問小的答係暗捕此捕卽怪小的多言拘拿至案求恩明察司馬謂此妓旣非在馬路中拉客巡捕不應多事本應究辦今暫從寛一併叱令退去 
[籌辦陜振四十八誌]  
　　啓者昨承江西退園子大善長爲胞弟許願慨助陜振規銀三千兩由信昌隆王鶴齡先生交來聲明不願邀奬囑卽迅速轉解等因則敬祇領之餘不禁歡欣鼓舞爲三輔飢黎共慶更生陰德耳鳴退省享園林之樂友于誼篤博施徵願量之宏引領高風莫名欽感除照數彚解禀請岑雲帥發交嚴佑翁擇尤散放外謹鈔乞登報叩謝仁施并告世之及時行善者上海六馬路仁濟善堂盆湯弄絲業會館奏辦陜西義振總局施則敬志 
 
 

Page 4

 
 
   
 
 

Page 5

 
 
   
 
 

Page 6

 
 
　　　　　　　　　　　　　　　　　　　　　　　　　　　 
 
 

Page 7

 
 
   
 
 

Page 8

 
 
   
 
 

Page 9

 
 
 
[木棉麕至] 　 
　　日本長崎埠訪事友人云印度孟買埠素産木棉邇來運至日本者日見繁盛計東歴二月十號排恩茄輪船運到五千一百四十二包嗣是廣島丸運到七八千包天津丸運到一萬三千包埋之加輪船運到一萬五千包旋又接彼處來電云南京輪船載運二萬二千包三池丸載運九千包埋洒撾輪船載運一萬五千包日内均可陸續進口此外未經載運者尚有七八萬包似此紛至沓來價值難免因之减損矣 
[馬路工程局瑣案]  
　　前日本邑南市董家渡某姓豆腐店夥陸榮生見丁蘭保挈北市盆湯弄某鴇所闕花烟館内逃妓陸氏至德華樓麫館果腹上前盤詰以致互相詬詈扭至馬路中經某號巡街捕拘入捕房捕頭令解送馬路工程局禀請總辦葉孟紀司馬研訊丁供小的係常州府屬無錫縣人向以製銅爲業前日挈某氏婦來滬購物偶至德華樓麫館充飢忽被陸扭住索詐司馬詰以此婦係保人丁沉吟良久答稱此婦向作賣笑生涯小的與之素識因於去年二月初四日誘逃陸氏供小婦人係松江府屬某縣人幼時被人拐至滬上賣入花烟館去年與丁蘭保訂爲夫婦同逃至松郡願終身隨丁求恩公斷趙阿錫供小的母親開設花烟館雇用此妓應客去年被丁誘逃今聞由捕解案求恩核示司馬謂爾開花烟館誘良爲倡已屬可惡尚思來案領人乎飭卽驅逐出外隨判罰丁洋銀一百元充善堂經費始准將陸氏領回丁再四求減司馬判罰六十元著還押捕房覓保措繳如延未便○日前城汛周鑑之千戎由松江挈眷來滬舟泊西門外曰暉港登岸後尚遺一鋪蓋在船而船忽被徐春海撑去船主楊某追至董家渡向徐理論旋被巡街捕拘入捕房解至馬路工程局總辦葉孟紀司馬升堂研訊楊投案供訴情由徐供去年楊託小的代購一船尚欠中費洋銀七元故往駕回待彼備銀取贖司馬謂客人尚遺鋪蓋在船當惟爾是問徐一味狡展司馬命重責三十板管押候訊 
[法租界捕房瑣案]  
　　前者俞王氏控夫姪俞德成俞阿四誘拐女孩經讞員杜枝園大令訊鞫阿四供氏女被兄阿三拐去大令飭將阿四禁押捕房德成交保出外勒限找尋阿三到案訊追迄今日久無人具保昨日大令蒞捕房發落各案時俞王氏投案求追大令命提二俞復訊阿四供稱小的實不知情叩求明察大令飭將阿四還押德成交俞王氏帶出限半個月内找尋阿三到案研訊核辦○前者某飯館值堂人李　發扭控張華生行竊烟槍大令訊供之下並無贓證飭將張榮生交人保出兹因無人具保特於昨日命提至案略訊情由從寛開釋○流氓姚　根在洋行街向人訛詐被陳紀生扭案控訴大令訊供之下押候重懲昨日命提到案著先行荷枷半月戎滿責釋○流氓朱天津强奪　　　　被包探拘解至案大令訊取口供著先行枷號一個月期滿責釋○偷兒李茂松王兆祺均由包探解請大令訊供押候分别懲辦昨日　　　　著責李三百板王一百板一并斥釋 
[美租界捕房紀事]  
　　前日傍晚時有停泊浦江中之某國兵船水手一名不知在何處飭酒過醉闖入外虹口百老匯路某姓鋪中一　　滋閙並將身畔所帶利刃向旁人亂刺適爲駐紥虹口司名脫路帮同捕房巡察之德國兵士四人所見恐肇巨禍上前喝阻其人非但不知　　反敢乘醉行兇德兵遂飛報捕房捕頭遣各探捕前往拘回押候酒醒後從寛釋去○昨晨積竊朱仁福不知在何處竊得綢布衣服十餘件携　外虹口西華德路某押店求質正在爭論價值適被包探張阿五所見連贓解入捕房捕頭令押候解送公堂禀請讞員張柄樞司馬訊辦○有著名流氓混名一隻眼小弟者不知其名姓近在虹口北四川路一帶冐稱某包探夥役向居民藉端訛詐恣其凶横無惡不爲昨經捕頭訪知遣各包探前往查拿以便解送公堂禀請懲辦前晚小竊某甲混入提籃橋某姓家乘間竊取綢皮衣服洋銀等物所值不貲事後由失主開單投捐捕房請爲查緝捕頭允之 
[金陵官報]  
　　正月十六日襄辦江北河運直隸州際安辭赴汜水開局灣邵厘捐通判朱廷佐丁堰厘捐知州閔家鎭均到卽辭一品廕生安徽留營差遺選用郎中李傳芳調補山陽縣知縣馬光勛禀辭安徽知州婁國華禀知赴皖見撫憲並叩謝接奉飭知咨南洋差遣統領北洋兵輪薩正氷鏡清兵船徐振　均辭回江陰知縣黄樹臣奉支應局委赴兩淮公幹知縣陳其璟均奉司委解京餉差候選縣鄭汝騤禀知蒙巡道委下關清丈發審差 
[蘇垣官報]  
　　正月初七日知縣朱枚禀辭回上海籌防局州吏目劉兆馨禀辭赴甯見制憲初八日鄧心茂禀謝奉委海運滬局總辦差卽辭寳山縣金禀到會算寳山交代知縣方蓀由吳淞貨捐局來禀謝飭知拿獲大宗偷漏蒙記功一次熊兆姜廖倬清道庫大使樊恭振縣丞金乙麒巡檢汪述曾禀謝奉委海運滬局差府照磨楊樹飭禀謝奉飭留蘇差委管帶蘇防右營儘先副將胡錦榮由震澤防次來御前侍衛神機營帮操記名參將陸殿魁由平湖籍來初九日通判王鍾瀚禀謝奉委南路總巡差左念慈回上海糖捐局知縣李樂善回瀏河厘局劉廷鳳回常昭内河厘局方敦吉回閔行厘局李輔燡回上海絲茶北卡均禀辭周慶賢由吳江回並禀知奉委勸辦山西賑捐差同知唐典知縣陸清臣府經歴程楚雄均禀謝奉委海運滬局差卽辭縣丞單希曾由華亭塘工差次來禀謝飭知隨營出力蒙給予勞績本班前先委署一次請補興　縣典史范鴻錫禀辭赴甯初十日通判任汝霖禀知由鎭屬公幹回直州判徐元熙禀知奉撫憲委辦文案差巡檢汪述曾禀辭赴海運滬局差十一日新陽縣胡禀辭通判王鍾禀知到南路總巡差理問朱之榮禀辭赴海運滬局差翁璞禀謝奉委海運滬局差管帶浙西鹽捕中營儘先都司胡昌寳禀辭回松江十二日奏派總辦江南機器製造局　　砲隊兩營二品頂戴軍機處存記江蘇候補道潘學祖由上海來通判劉國邴由滬丁來省禀謝奉委海運滬局差知縣江錫珪馬瑞熙均禀辭赴海運滬局差撫標水師中營中哨哨官楊元棋禀知奉委赴祺橋彈壓槽船差 
[計開法公堂自一千九百年正月起至六月底止罰欵收付清單]  
　　正月初九收王阿四等混用銅洋罰洋一元十六收姚四寳污衊包探罰洋十五元二月十七收李毛毛等違章泊輪罰洋十元又收陸炳金罵捕罰洋五元二十七收方祥順犯賭搜獲洋九元内小漛四十三角又收施阿金收贓罰洋四元三月初一收應文祺違販野味罰洋十五元十五收吳大榮收贓罰洋三元又收乾豐違章收押金表罰洋七元又收劉阿三剪綹搜獲洋三元二十收鍾兆文收贓罰洋六元二十四收晉泰收押軍月罰洋十元　月初十收潘慶和牛乳攙水罰洋五元十九收保大馬車行假冐牌號罰五十元二十一收胡萬昌呑没銀罰三十元二十八收鄧中文混用銅洋罰洋二元三角五日　　十　張阿二違例賣花油罰洋五十元又收王阿桂收贜罰洋三元十二收方雲泉等犯賭搜獲洋八十元碱角内銅洋四元又收方雲泉等犯賭罰洋七十元十五收陳　　　　　洋八十元十七收振記收洋酒贜罰洋四十元十九收秦葵生假票罰洋五元又收馬連元收贓罰洋五十元二十六收潘耀章收贜罰洋一百元二十九收獲德華　　　　　十元六月初二收袁春山收贜罰洋五元又嚴利元犯賭搜獲洋一元六角三分初七收鮑阿林等犯賭罰九十元又收裴錫齋抖賣彩票洋十元十九收陸阿　取　　　　　元以上共收七百八十二元二角三分○正月初九付祝心存投水恤洋八元二十五付仁濟醫館治陳阿二傷飯資六元八角二十九付楊金保工洋七元又付　　工　　　七元年節洋三元五角二月二十四付楊如被騙恤洋二元二十七付王正生投浦恤洋五元三月初一付楊金保工洋七元初五付顧順堂工食洋七元三十付　　　洋一　三元三十一付楊金保工洋七元四月初四付顧順堂工食洋七元又付公堂用拖布掃箒洋四角三十付楊金保工洋七元五月初三付顧順堂工食洋七元初　　　沈　　資洋一元初十付巡捕房充公洋廿五元十二付巡房充公洋三十五元二十六付包探赴蘇州提案川資洋八元九角六月初二付　　堂江　洋七　又付金　　　　　　初七付巡捕房充公洋四十五元二十六付陸桂泉拉風工洋三元三十付顧順堂工食洋七元又付金寳洋七元又付印信票洋九角以　　付二百五十一元五　　　　　洋五百三十元零七角三分 
[上海北市絲業會館籌賑公司施子英經收袁粹初經募第二次另登清單] 　　 
　　介石生洋五十元袁茂暉求母　　　　　　　　　　　　　　　　　　蕭夢珍唐計氏愛日草堂八户各洋五元袁慧炘夏嘯山通濟典大德典屠松浦趙致祥邱厚堂許笠山八户各洋二元郡安四郡　洋十　角務氏求　　　　　　　　　　梅壽蕪生松生陳子山陳仲賢陳叔廉王紹槐醒悟求已隱名氏袁程氏不留名穆頤壽張桂齋劉如曾金勝和吳蓉塘張炳安　　　　　　　　　　　　　　　　　　　苗氏夏廉泉夏金聲夏少峰善記金菊蕃三十三户各洋一元陳伯記陳仲記陳叔記陳益　鴻文　　　　　　十角張季　無名氏二　　　　　　　　　　　　　　　角陳孟鄰守　　梅道大板道人方福壽蔡師符無名氏七户各洋五角　　　　　　　　　　　　　　　　　　　　　　　　　　　　　　　　　　　　　　　　楚珍三户各洋三角河南魏氏楊王氏　　子吳桂芬吳春　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　王　氏夏廉泉張關祥　　　張嘉福葛處　　　　　　　　　　　　　　容邱　　　　　　　　　　　　　　　　　　　　　　　　元無名氏銅洋二元共一百十六户合洋一百三十九元小洋二百廿八角銅洋四元 
 
 

Page 10

 
 
   
 
 

Page 11

 
 
 [G 
[普益公司大彩聲明]  
本票創售以來荷蒙遠近信購儘額全銷大小紅彩統有得主此皆頼諸君見信亦本票之無私欣幸欣幸前已將第一二三會大彩登報聲明諒蒙鑒及茲將第四會大彩紅號得主台銜臚列於左庶可知本公司信義公正實事求是不改初志也頭彩第二千一百六十號係本公司批於本埠抛球塲裕豐錢莊得主係甬商費硯甫翁　得洋一萬二千元其紅票係本埠後馬路源利匯劃莊經手收兌二彩第一千零二十九號係本公司批與本埠大馬路同得財票行得主係望平街口廣裕烟膏店楊君半張鳳林里高宅一條老閘橋東海里葉宅一條新閘橋山東賑捐局趙君一條本埠陳友徐友二君各一條合得洋三千元其紅票係得主自手經兌　三彩第七千八百廿九號係本公司批與揚州寳文閣書坊得主係揚州城内許君兩條王君兩條趙君兩條黄君陳君卡君張君各一條合得洋一千五百元　四彩第一千四百八十六號係本公司批與本埠英大馬路萬有全票行轉拆與本埠恊源信局分銷合得其紅票或由得主自手收兌或由原售處經手收兌恕不贅述特此聲名第五會准定廿五日開彩存票無幾欲奪錦標請速先購遲恐不及　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[同利公司第三次彩票准期正月廿九日春仙戲園開彩]  
啓者本公司爲興盛商務起見創議銷行同利彩票以資流轉爰集華洋鉅欵存儲本埠匯豐銀行及各匯劃莊作爲徴信首先禀請駐滬領事曁　英美工部局給照准設同利公司創辦彩票銷行通商各口以及中國内地並准於各處分設公司一體零躉批售在案本公司第一二次彩票業經當開彩至誠至信昭昭在人耳目無庸贅述現仍額設彩票一萬二千張全全張分爲十則價洋二元分條二角茲於英三月十九號卽華正月廿九日仍在寳善街春仙荼園當衆開彩共計得彩一千二百六十三號憑本公司對號單十足兌洋此佈　今將第三次英本月份票中彩數目列後　頭彩一張得洋五千元　二彩一張得洋一千元　三彩一張得洋五百元　四彩二張各得洋一百五十元　五彩五張各得洋四十元　六彩二十張各得洋二十元　七彩五十張各得洋十元　八彩八百廿張各得洋六元　附頭彩上下各一張各得洋一百元　附二彩上下各一張各得洋五十元　附三彩上下各一張各得洋三十元與頭二三彩末尾兩字相同者三百五十七張各得洋四元　上海英大馬路同利公司經理人匯嗽謹啓 
[匯豐銀行告白]  
啓者本行收足資本洋一千萬元公積英金値洋一千萬元又銀洋二百萬元共合洋一千二百萬元另議定備用股本洋一千萬元總行開設在香港分行在倫敦夏門暹羅包帶維亞孟買加拉吉打古隆北福州荷蘭漢口神户長崎意陸伊羅禮容呂宋紐約　榔冷宮西貢舊　出新加坡蘇拉巴亞天津北京横濱其上海行與各商往來　存本行之缺每日結帳者其息長年二厘存至二十萬兩爲止一年者　　照長年五厘算存六個月者其息　長年四厘算存三個月者其息照長年三厘算代付水埠匯票並辦理銀行一切　辦理宜匯票可以匯至倫敦及歐洲印度新金山美國中國東洋等處大通商碼頭特此佈聞光緒二十六年八月初四日 
[保火險告白]  
啓者本公司今託美查有限公司經理上海分行事務於一千八百零三年在英國倫敦開設迄今已歷九十餘年計貲本銀八百餘萬兩中國客商賜顧者請至申報館帳房面商可　　保險之費照大市一律特此佈聞　英國倫敦永平公司上洋經理人美查有限公司仝啓 
[專治疝氣]  
余素患疝氣之症十八年矣發時疼痛萬分囊脹如　各埠疝氣藥嘗盡罔效今幸閲日報得悉上海英大馬路萬康醬園對門德仁里内廣東陳恆德堂疝氣膏丸十分神效函託松滬糖捐局友代購該堂疝氣膏藥二張又疝氣丸藥二盒共計費洋四元内服外貼果然藥到病除至今二年有餘從未發過感其藥如神登報揚之　松江東門大街恊昌布號啓 
[四香千金至寳丹肝胃心痛一服斷根]  
方用龍涎香枷楠香眞麝香土沉香佐以開胸利氣平肝和胃專治男婦遠近肝胃心痛難忍速將寳丹服下七分頃刻斷根屢經屢騐切勿輕試每匣一元上洋自來水橋北四百卅二門牌廣東老益三堂監製 
[創製老牌眞正珍珠燕窩牛髓粉聲明假冐]  
本公司經售安利醫生燕窩珍珠牛髓粉風行寰宇天下馳名近有不肖之徒不知用何僞物冐充巧售價目名目旣已相同甚至仿刻圖記到處混消欺騙鄕愚漁利害人殊屬無恥之尤諸君欲補貴體務請認明本公司地址牌記庶免魚目混珠餘外一槪假冐因恐外埠未知特此聲明　上海四馬路望平街口大隆燕窩公司啓　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[招人建造爐子]  
啓者本廠今欲招人承造火磚爐子如有人欲承斯事者卽來本廠面議可也特此佈告　江蘇藥水廠啓 
[嫰面玉容散]  
此散治男女面上油膩黑氣烟色酒剌雀班暗晦等患每晨𢴉擦自然嬌嫰滋潤清秀眞整顔妙品也每瓶三角每洋照拆四瓶上洋二馬路中市京都天寳齋便是 
[招保險昔老夫]  
啓者本行欲延熟識保險事務昔老夫一位以承攬火險生意倘有愿就是職者其工金極外從豐祈到本帳房面訂可也五馬路十六號公信洋行啓 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[日本郵船會社]  
啓者本公司神户丸准於本月廿六日卽禮拜六早七點鐘開往長崎神户横濱由長崎接續本公司輪船轉運𨥏山元山仁川海參歲等埠小包收到禮拜五午刻客票賣到五點鐘止倘蒙各　寳號如欲裝貨搭輪者務祈早臨爲幸郵船株式會社 
[太古水險告白]  
本行經理比　池士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也　太古水火險公司啓 
[警船告示]  
大清各口巡工司畢　茲本巡工司查九江關稅務司所屬界内成得洲地方向有之標杆鐙現經移設士橋合將其情形開列於左　計開一長江盧州府無爲州成得洲地方向有黑色標杆一架上掛六等透鏡白光常明鐙現已將該鐙杆移設在土橋相近港口之下長江西岸之上　光緒二十七年正月十二日第三百六十號示 
[復源湧號]  
本號開设滬北新馬路醬園弄口石庫門内專辦運裝號衣各國旗幟草帽帳棚兩衣斗蓬等素辦有年精益求精久蒙　仕官推許工精價亷意廣招　　賜顧者請認明牌面議庶不致悞　發葆記謹白 
[泰隆保險]  
啓者本行今蒙英國紐瑞蘭派得利亞的克火險兩公司專托本行經理俾得自主權衡承保南北市房屋住宅生財貨物各種機器廠棧等險保費照律克已賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也泰隆洋行司理竺錦章謹啓 
[尋人]  
啓者今有學徒朱梓楷號有生年十九歲係廣東潮陽縣人在泰隆士行學生理不料於此十六日走出無歸但伊父各處尋覓無蹤有仁人君子收留者送至洋藥公所謝洋八元知機報信謝洋四元决不食言特此佈聞　洋藥公所朱星宇啓 
[匯文書院告白]  
啓者本書院已於新正月十六日照常開學如有新來子弟願入院肄業者務於本月内來本院長處或徑至本院帳房報名註册遲則班次不齊恐有見遺之慮凡有志諸君祈勿觀望自悞特在　金陵匯文書院院長師圖爾謹白 
[盤店聲明]  
四馬路吉祥春新記今將生財等出賣於益記開張管業二十六年止倘有各寳號行往來帳目向新記揭算於益記無涉恐未週知特此登報聲明　張益記預白 
[盤店聲明]  
啓者法界帶鈎橋南堍義成煤炭店東另圖别業自愿將店内各貨生財項首并各洋行算帳一切憑中出盤與義盛爲業倘有　家往來客欵欠項　情統歸　　自理清楚與後義　　涉特此聲明　　論　　　　 
[揚州寶文閣經理]  
本號速月屢中大彩遐邇　知批拆　票均　　　　同原班同件帶力　　　 
[招堆客貨]  
本行開設有年現出南市外灘鹽碼頭洋式樓棧一座水口極便棧高燥堅固棧租格外公道貴客倘要保險本公司承保亦可寳順洋行南棧啓 
 
 

Page 12

 
 
   
 
