# 1917 - 45 - 4915811

 

Page 1

 
 
   
 
 

Page 2

 
 
時評 
[决斷] （默）　　東方電述張繼氏之言謂政府之態度仍無决斷斯言而信竊以爲未可 
　　外交方略之進止依乎時勢固不能預定者也决斷則不可不定之於先德之對美尚在相持對我亦未發表將來變化之結果能使我進歟抑使我止歟所謂時勢不能預定者也時勢至何地步而我進又至何地步而我止所以應付此時勢者謂之决斷則不可不預定者也天下未有無决斷而不誤事也是故沉静以觀世變歟可也沉静而出於猶豫歟則斷乎其不可 
專電 
 [P北京電> 
　　德國答覆聞須在星期六以後 
[北京電]  
　　各報載馮將來京或云今日起程聞外交以外與内政有重要關係 
[北京電]  
　　馮河間定有日到京此來一爲收土問題一即爲將來國際問題 
[北京電]  
　　馮副座有長電來述收土事甚詳主張餘貨槪歸中央準價承受以公債作抵十年攤還將土作藥由官醫簽字分地行銷一轉移間得兩全策云云 
[南京電]  
　　馮副座今日北上軍署公文由師參謀長代行定期十日回寗 
[北京電] 　 
　　法使館數次會議純係恊約方面之公使中立國不與會其重要問題係某國倡議勸我加入問題 
[北京電]  
　　前昨國務院特會確專爲將來處置德僑一點加以討論尚未解决 
[北京電]  
　　元首因議員干人函求榮典不無煩擾特致函兩院表示拒絶謂以後請向部長交涉照褒揚定例辦理勿逕函公府 
[北京電]  
　　農部决將天壇闢作林場已派員會勘 
[北京電]  
　　元首擬加沿江海省長會辦軍務銜已付軍事會議取决 
[北京電]  
　　報紙法内部意編輯發行人年齡衹須限二十五歲以上又原案限制海陸軍人不得爲報館執事但如軍事報纸未免爲難議加經陸部認可之但書餘尚有修正即再付閣議 
[北京電]  
　　昨日國務例會先議尋常政務（一）農部提出森林法議决提交國會（二）内部提出參院議員候補當選人有效時間至何時止議决諮詢國會（三）答覆議員對於任命將軍之質問旋即專議外交問題據聞與列國希望我國加入問題有重要關係 
[北京電]  
　　議員質問收買烟土案三項（一）本年三月爲禁約期满之日距離不過月餘忽購大批存土自破烟禁政府是何用意（二）撥公債票二千餘萬元託名買土製藥是否准其暢銷全國不作禁品（三）政府於財困之時不惜撥巨數公債票營自戕之業是否貪涎洋藥公所一千萬元之報效金 
[北京電]  
　　昨衆院動議請段總理出席質問收買存土案嗣議保利合同恊議委員提出衆以該合同第三條由委員增加一項爲不合法休息後段電話言當日不能出席議員亦已不足法數三時半宣告延會 
[求嗣寳]  
民强藥室主人偉見僕患先天不足後天失調以致年近卅尚有伯道之憂去年夏季託滬上友人代購貴處珠寳丹種子液各一瓶服後月餘即見效驗内人果然有孕産下竟男鄙人無可報德因此奉函感謝務請刋入報紙以揚貴藥房之名也一面逢人舉荐貴處二　爲求嗣之至寳如　　　　　　　　　　　　　　　　　　　　　　　　三　　○上海英大馬路南首　南路一四百十三號内○發行强種珠寳丹單料一元雙料二元衛生種子液小瓶二元大瓶四元○外埠函購原班回件寄費另加一成 
 
 

Page 3

 
 
[北京電]  
　　今日（二十）參議院兩點開會到一百五十一人王副議長主席報告國務院來咨前憲法議場議員逞凶傷人一案被告陳策等九人抗傅不到請依法迅予逮捕並查照見復湯漪以提出者旣非現行犯又非内亂犯萬萬不能許可蔣舉清謂已决歸院内懲戒應俟委員會報告再覆解樹强反對謂惟其非現行内亂兩種犯所以來咨無論院内院外解决並非速了不可湯贊成自請取消前說吳文瀚提起討論終局張我華以已有關請退席許之遂以拒絶付表决得通過宋淵源謂復文應指定起草員當場由議長指定蔣舉清等三人盧信動議滬收存土大妨烟禁請總理曁内財兩長出席質問成立依程開議（一）鴉片治罪條例二讀第一第七修正三四五六條照原案八全删討論到九條人數不足時四點二十分主席告段總理無暇内財部派委各人到應否出席衆以不及法定數下會約段范陳自來正告延會間有要求懲逃席者乃按席次表唱點畢惟李述膺李英衛臨時告假未許可而去吕志伊異議引起紛擾丁世嶧請由議長一人主張王乃按簽到簿親再唱名聲明第一次點過走者不作逃論有人反對遂令閉門得查出十五人衆要求宣布姓名主席勉强認可始散已五點十分 
[北京電]  
　　參議院復國務院文已由蔣等草就謂議場争鬭認爲院内懲戒勿容求解决於院外來咨所稱被害人籍忠寅等傷均平復又無速審必要現開會期中當然不能許可云云 
[北京電]  
　　許世英因母病喉赴津 
[南京電]  
　　梁任公派張君勱來寗今日偕馮北上 
[廣東電]  
　　南雄客軍巧日（十八）譁變搶刦當舖商店傷斃警兵闖入電局旅即壓息 
[廣東電]  
　　張鳴岐由港抵省後喧傅張將復長粤 
[東京電]  
　　日本海外航路商船武裝問題今已决定實行在日本郵船會社已將歐洲航路船十七隻紐約航路船八隻南阿非利加航路船二隻共二十七隻决定武裝 
[東京電]  
　　日本郵船會社現擬將上海大阪間之雜貨每噸增加運費二元目下正在恊議 
外電 
[北京電]  
　　駐美顧公使曾稱美德兩國相持不下德國不允改變其新濳艇戰略而美國亦不允讓步報章與國會皆擁護威爾遜總统船塢衙署等處皆添兵持械保衛軍隊兵艦頗有行動大局甚亟戰事似難倖免云云國務院已議决美德朝宣戰則中國夕與德國絶交（二十日）大陸報 
[北京電]  
　　德國覆牒已到之說失之過早大約星期六日以前德國覆牒未必到京 
[北京電]  
　　馮副總统下星期内可望來京參與軍事與政治會議（二十一日） 
[北京電]  
　　青木中將今日由東京啟程二十七日可到北京（二十一日） 
[北京電]  
　　北京日報云參謀部向政府條陳建築大沽青島砲臺事宜（二十一日） 
以上德文電 
[北京電]  
　　　關於買土之質問書昨已提出要點如下（一）三月底鴉片約期满限上海工部局亦决定届時禁絶鴉片贸易是以政府無收買存土之必要（二）際此財政奇絀政府何以費巨資收買與國家毫無利益之煙土賣所不解（三）買土合同何不先交國會（四）聞此項鴉片專作藥品然用藥品何需如此之多且近來焚燬烟土頗多政府何不稍留若干以作藥品而免今日糜費巨資乎（二十日） 
[北京電]  
　　朱兆莘昨竭總统告辭定於明日赴滬就外交特派員職（二十日） 
　　以上路透電 
[漢口電]  
　　中德國交急迫之件王督軍向北京提出意見已及十三次漢口鎭守使一時有裁撤之說兹因時局未定由王督軍呈請暫緩（二十一日） 
[北京電]  
　　今日憲法會議第二十一條之兩院制照原案通過第二十二條關於參議院組織之規定有種種之修正案提出皆不成立終决付審議會（二十一日） 
[北京電]  
　　張繼氏談曰政府之態度仍無决斷中德國交之斷絶當在美德開戰之後至加入恊約國方面之件目下殆已無望云云 
（二十一日） 
[北京電]  
　　日本爲譽中日親善之實應允中國政府之請將向不開放之陸軍大學砲工學校騎兵實施學校步兵學校等特行開放收錄中國學生現有留學生自少將以至少尉十三人行將赴日人各該學校學習（二十一日） 
[漢口電]  
　　王督軍前派何參謀長代表赴京會議要改兹因何已奉命兼任政務廳長是以中止擬另派朱副官代表北上又全國軍事會議王督軍擬派第三混成旅長盧金山赴會（二十一日） 
[漢口電]  
　　　中德關係現甚急迫然居留漢口之德人尚覺肅静漢口巿場去年以來鮮與德人交易故亦無甚影響（二十一日） 
[東京電]  
　　張作霖氏前旣决定來日遊歷兹因省内内訌等事有中止之報又清肅親王亦恐招内外人之誤會擬緩日本之行 
（二十一日） 
[東京電]  
　　商船武裝問題業經日本郵船公司研究大約於歐洲航路實行試驗（二十一日） 
[東京電]  
　　美國電云紐約港决定與德國之關係未明以前夜間禁止船舶出入（二十一日）以上東方通信社電 
戰電 
[倫敦電]  
　　歐洲全部今咸受戰争之影響糧食燃料二　一律加以限制中立國缺煤尤甚英國雖受德國濳艇之封鎖各物備備頗豐法國各報減出一頁荷蘭第星期停刋報纸一日法國除每星期禁止肉食若干日及禁止作饅頭等之食物外且議於日内發給麵包劵瑙威瑞典丹麥三國之現狀日見惡劣因缺煤之故已限制敎堂學校工廠開啟鐘點瑞典則已發給糖皂劵意政府出巨價將各項收成購爲官有下届收成定價更巨以期鼓勵耕種不日且將發給麵包與糖劵羅馬煤價漲至每噸英金十六鎊柴價每噸七十三先令西班牙因德國施行濳艇戰略各項實業皆已停輟以故甚爲窘困（十九日） 
[紐約電]  
　　紐約世界報由確實方面得悉德美如果開戰羅斯佛氏擬募遠征軍二十萬人赴歐聽協約國調遣（十九日） 
[亞姆斯特丹電]  
　　駐維也納美國大使已請奥政府明白發表對於於德國慘酷濳艇戰略所持意見最後宣言書並問奥政府前於撃沉安柯拉號及波斯號二船時所予美國之約言是否已經變動或已取消（二十日） 
[巴西電]  
　　巴西政府宣稱赴歐之巴西輪船其所在地點及所行航路均經通告德政府如被濳艇撃沉德國不能藉詞推諉（二十日） 
[倫敦電]  
　　外相貝爾福氏今日在下議院答覆葉特大佐之質問謂中國各處之英人居留地内共有德領事署一德郵局二德銀行二德商行三十二德人居留地内則僅有英商行四（十九日） 
[雅典電]  
　　保護希　各國之使署發表宣言書謂希政府於哀的美敦書所要求各事尚未完全踐行而對於收取民間軍械一事辦理尤不認眞故封鎖仍繼續實行惟恊約國對於良民無辜受累殊爲惻然故曾議及一遇時機即設法利便糧食供給問題云云各使並通告希政府如再任令各報抨撃恊約國則實不能委卸其責任云（十九日） 
[亞姆斯特丹電]  
　　德意志帝國銀行懇請各界人士輸助金飾寳石以濟國用惟有特别美術或歷史之價值者可自保存（十九日） 
[倫敦電]  
　　俄國公報云俄軍在波特干資西北撃敗進攻之敵軍俄濳艇在波斯博魯斯海峽撃沉忾船一艘帆船八艘（二十口） 
要聞一 
[我國與世界戰局] （七）（飄萍） 
　　外交會議之性質 
時局停頓之原因 
預定計畫飄之前途 
積極消極之目的 
兩三日以來外交界情形一時頗見其岑寂此篇通信中無重要事故可紀茲先以一人之聞見縷述於左所以澄清閲者之腦府或於觀察外交問題不無小補也 
自政府中有所謂外交會議各報皆以之與國務會議相對待或有時混言國務外交會議實則外交會議與國務會議純爲二事國務會議非國務員不得列席而外交會議則爲非正式之談話討論緊要問題以供國務當局之參考不過爲臨時諮詢之機關而已每次列席者即爲梁任公陸子欣汪伯棠曹汝霖伍梯雲劉崇傑夏貽霆張國淦等八人有時總理親自出席而國務員不與焉其所討論議决仍無拘朿之力事實上則每影響於外交該會議之性質如此 
前日政府接駐德顏使十三晨所發之電未言及抗議之事昨今各報遂皆載抗議書之未逹到於德政府但昨日（十七）政府又接顏使十四所發之電述抗議書業已交付該使在德國方面關於抗議以後之事亦已着手預備云云而北京外交界消息謂德國曾介瑞典與美國有所接洽祇須不妨害濳行艇攻撃之計畫此外美國之要求皆可容認美國則覆以務請對於去年五月四日之宣言加以保障否則不能讓步美國與德之外交旣一時不見其發展其他中立國對德交涉亦頗呈停頓之觀我國方針固屬預定但一方須視美國與其他中立國對德之態度如何一方又須視恊約國對德對我之情形奚若一方又須視德國對我之抵制如何躊躇審顧欲擇一適當機會以進行乃近日時局停頓之原因也由上所述時局停頓遇　當時機則必生一大波動政府預定計畫之前途其將何如乎所謂政府預定之計畫者其具體的固非今日所可記但從第一次抗議書加以研究其最後之數言竟提出不允則斷絶國交之意味他日時局發展大勢所　如奔流到海即至於宣戰亦非絶對必無之事政府旣提出此種特别嚴厲之抗議書以擁護公法者自任必先有一種極大之决心前途之寥闊蓋有非吾人意想所可及者 
我國此次之提出抗議乃純爲維護公法起見旣爲世界各國所共諒但與此相因而生者必尚有消極與積極之目的焉所謂消極即解脫目前之困難所謂積極即圖謀他日之發展而積極目的之中最重要者厥惟財政如關稅改革之策實中國財政上之一大問題也聞梁任公到京以來日惟注 
意於此苟國人能合力研究友邦能好意提携則遠到目的固不無一線之希望矣 
[中德問題之會議與勸告]  
　　連日因對德問題段總理邀請各界要人及外交上有經驗者咨詢一切以爲决定外交方針之臂助外間因有某某政客列席國務會議之謡傳其實國務會議乃法定機關之行政手續非負行政上之責任者焉能厠列其間惟某某政客乃前外交官等確有集談所謂特别會議者是已然此等會議並非行政性質故舊官僚新政客外國顧問等一槪參與即如昨日國務院並未會議而所謂外交特别會議者仍照常舉行列席者外交人員居多蓋所議者大都爲外交問題故也此等會議之結果亦並無發生必須實行之效力無非諮詢意見以備國務會議之採擇而已至外間所傳國務會議已議决於兩星期後如德國仍無的確满意之答覆當不待答覆先行斷絶國交云云更屬不確據某方面可靠消息政府確已收到駐德顏公使來電謂已將政府所發之警告轉呈德國政府並謂德政府已有口頭非正式之答覆其措辭甚爲和平云至於外間所傳日本將代表恊商諸國勸告我國加入恊商戰團一節其事固不盡無因然亦頗多曲折據聞十日章公使會見本野外相前傳本野之語不過謂對於抗議並無異議而已今據東京方面消息乃知當日談話内容實已述及勸我加入之意本野外相略謂現吾國對於貴國之對德抗議態度已覺一變蓋現時日本政府與一般國民與商業界實業界之輿論皆已一致贊成中國此次之舉動其故因可以驅逐　國在華之勢力並可以爲恊約國之援助也現日本之意志願中國更進一步即立行加入恊商戰團寺内内閣全體一致主張此議本野旣以此語章使隨又電駐京芳澤代使令向我政府陳述此意芳澤旣得日外相電令即於十一日謁見段總理以非公式的勸告我國於抗議之後更進一步加入恊商戰團英法俄伊四國公使均於十三日訪問芳澤詢問勸告之内容一律表示贊成蓋日本於此已取得首先勸告之地位特此或係述日本一國之意思非代表恊商諸國猶非公式的也而東京方面自十日以後日外相與恊商國諸駐使亦連日會議至十五日而日本公使館又得東京之重要訓令一道其内容秘不可知然徵以近日外交團之活動則所傳日本將正式代表恊商諸國勸我加入之說大約即由此而來芳澤得十五日東京電訓後即於十六日徧訪英法俄三公使密議一切及下午英俄伊比及日本各公使均集法使館會議有謂中國旣已提出抗議此後自能隨機應付不必再加催促者及散各電本國政府請示並聞此日會議曾　及中國加入戰團後維持治安辦法及前晚英法俄伊比日六國公使又在法使館繼續會議一次如何决定無從探悉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中德問題之東邦輿論]  
　　中德問題起日本輿論頗不一致有贊成者有反對者有懷疑者其中所言最多者爲二月八日大阪朝日新聞所論中國自顧不暇何爲興聞歐戰不然行見在華德人煽惑暴民揭竿作亂云云（其文已詳載十二日本報）此種論調其主旨蓋在反對中國加入交戰團體也顧十三日東京時事新報則又反對是說其用意似乎贊成中國加入戰團者該報曰中國對德提出抗議將來或至參加戰争之地步亦復難測此其結果不但與中國關係密切之日本須詳審利害關係卽聯合國方面對於中國自身之利害得失亦頗有研究餘地也或懼中國旗幟鮮明後在華德人將有陰謀使中國發生不能自平之大内亂者此說得無蒙憂之　耶請一詳論之德人僑華者共約千三四百人固不失爲一種勢力然苟莫爲之用勢力無益由夫今日中國之情勢與袁政府時代有以異矣國論雖不一致然雙方交詬非若往昔之劇烈惟若是德國固不足離間之而誘其作亂矣况德國而外諸國俱以中國加入戰團爲然是故德人以外無有誘發中國内亂者不特此也贊成加入戰團者以民黨爲先德尤無能爲力是則中國不致因此釀成内亂可知矣 
　　十五日東京時事新報復著一論題曰中國之進退蓋東邦贊成中國加入戰團論調中之最著者該報曰（上略）中國對德提出强硬之抗議並答美國以將來或與取同一之行動此當然之措置也夫中國如何行動當由中國自决不勞吾人喋喋惟就吾人旁觀者言之對德絶交不但保持一國體面上爲必要之舉且須更進一步加入戰團掃除國内德人之勢力以清禍根良以德人之欲陷中國者非一朝一夕矣（中略）歐戰初起時中國即可有現在之舉動以撲滅德人勢力祗以中國國是未定及當時德人勢力尚不可侮故遲遲至今日耳要之爲中國謀則加入戰團爲最得策而今日則其最適宜之時機也卽爲日本之利害計多一國加入戰團爲日本之所切望也或謂往年日本嘗反對中國加入矣其實當時之反對以加入云云中國當局者别有用意故耳前後非可一槪論迨夫今日日本雖不出而誘中國加入然中國旣欲加入日本亦歡迎之無疑更有疑懼中國加入後將來媾和將發生複雜問題者其實中國加入無益於日本亦必無損於日本且自東亞和平觀之得掃除德國東亞勢力未始非福也 
[政府與政客之外交會]  
　　十七日爲國務會議經常會議之期段總理以是日所提出之議案大致無關緊要上午仍先開外交會議討論國際問題是日並有上級軍官數人亦列席與議所研究者爲第二步手續實行後之應行籌及問題其關係最重者當然應守秘之例惟聞議决處分德人之方法主張寛厚大意除公使領事國家銀行代表半官式之通信事業應在拒絶之例外其餘宣敎師普通商民服務各官署之人不帶條約意味者在第二步實行以後决不驅逐云云下午一時伍朝樞出席秘密報告外交事件至三時續開國務會議僅將重要電報數件决定辦法即行散會 
　　外交後援會前有與外交後盾會合併消息兹經實地調查據某派言此乃一方面之樂觀語而已惟悉外交後援會遣人與其籌商聯合辦法已被商榷會拒絶因商榷會絶對的不肯與後援會合併其所持之理由彼係責難政府之外交政策者後援會純屬擁護政府之外交政策者其宗旨旣相鑿枘其黨派亦截然不同並聞商榷會昨　亦在某處開會乃組織會務必有之手續也 
[歐美同學會之茶話會]  
　　歐美同學會成立已久當袁政府時代曾指給南灣子石噠子廟官産地作爲該會永久場所旋經鳩工修理約需欵二千元目下業已竣工蒙黎總統頒給會友輔仁匾額陸子欣以會所告成特於前日（十七）下午六時招集會員開新春懇親茶話會到會者百餘人先由幹事王景春報告會務次經陸子欣蔡孑民二君相繼演說陸謂北京場合如一火爐最易銷耗意志回國留學生一入其中鮮不爲所鎔化並歷數自身經歷情形敦勉各學員振刷精神力袪習染以安身立命四字爲立脚根本末又述生平所最欽佩者爲許竹篁因許在俄使任内時嘗共言志陸以顯親揚名光大門户二語對許謂此語不脫書生口吻然處此萬國互通時代吾人應從大處着想姑就此語而推闡之顯親二字當作廣義解釋卽親親仁民之意揚名亦不當就個人着想須能發揮中國榮譽俾與列强争光至光大門户亦當光大中國門户非僅以光宗承家盡乃責此語雖近諧要可見許氏當時已有世界眼光吾輩當共自策勵等語嗣復經蔡君繼起演說引申陸氏前段之意略謂凡有一種社會均有鎔化能力皆可作火爐觀如英國社會專重階級故留英學生多趨政界德國社會專重軍人故留德學生喜談戰略法國社會專重民權故留法學生侈言革命美國社會專重商務故留美學生注意贸易比國社會專重工業故留比學生競言製造中國如能將各種火爐鎔合爲一方爲善學外人今幸歐美留學生同聚一堂彼此觀摩必能交换所長蔚爲國用云云演畢王幹事代表全體致謝各會員合拍一影後羣入茶話會歡叙同時演手術電影至十二時方行閉會 
[田文烈與豫人]  
　　豫人旅京同鄉會昨日（十八）開會研究對待該省省長田文烈方法主席陳芷屏郝夢鳳張之傑張鳳台諸君宣告宗旨首田張子模君表白田在豫情形繼由王奉三君闡明本會不可不事反對之理由後由王鳴珂張之傑陳芷屏方至中白玉璘諸君演說提出反對之辦法討論多時經衆表决四種辦法一公舉劉羣士方貞陳芷展郝瑞生四君代表晉謁總統總理面懇去田二催促兩院豫議員再提起彈劾案三上書政府四去電開封各機關取一致行動决定不逹目的不止惟據另一方面消息則謂十六日河南省議員趙廷柱羅雨平於午前八時晉謁段總理面陳田省　任豫情形謂各方融洽人地相宜至發電排斥不過係一派人之所爲云云總理答謂中央對於此事已有正當主張絶不爲羣諑所摇動該議員又詢及此次遞補省議員是否確定段答以中央政府辦事向以法律及文書爲根據絶無異議云云是日午後三時又譪見大總統面陳田省長在豫情形總統答詞略如總理又問及省議員某除名應否恢復其資格總統謂此等辦法惟有根據法律云云即以上兩節觀是反對田氏者有人不反對田氏者亦有人正未能據此以斷定田氏回任與否之問題惟聞田氏已定於今日（十九）出京大致田氏一時尚未必去豫也 
[議員鬨毆案又咨請逮捕]  
　　憲法會議議員陳策劉成禺等與籍忠寅争毆一案曾由審判廳開審雖籍忠寅等傷痕業已平復仍須依法繼續審理而陳策等久不到案並向審判廳告假審判廳爲此特咨行國務院轉咨兩院許可逮捕國務院遂併前檢察廳咨文一同咨行兩院文曰國務院爲咨行事前准司法部咨開據京師地方檢察廳呈稱國會兩院開寭法審議會議員逞兇傷人一案被告人陳策劉成禺鄧天乙葉夏聲陳時銓張我華蒙經焦易堂謝良牧等九人畏罪情虚抗不受傳妨碍公訴之進行且該被告等犯罪之行爲在當日散會後已經終了又非現行犯可比爲此遵照約法第二十六條請求咨呈國務院轉咨該院依法迅予逮捕之許可以憑拿辦等語理合據請咨呈貴院查照辦理并希見覆等因正擬咨請貴院查照辦理又准司法部咨開據京師地方審判廳呈稱　廳受理同級檢察廳起訴陳策等共同傷害籍忠寅等一等一案業經開庭調查被害人籍忠寅等傷痕經檢驗吏庭驗均已平復具結附卷自應繼續審理以符法規廼迭次票傳被告人陳策鄧天乙陳時銓葉夏聲張我華蒙經焦易堂謝良牧等迄未到案兹復狀稱策等本應遵傳到庭惟現在憲法會議異常忙迫按照憲法會議規則不能請假闕席加以兩院常會委員會仍每日照常開議是以不克分身到庭懇請俯允暫行准假一俟憲法會議終了國會閉會策等自當親身投到請求伸理等語前來戰廳查議員陳策等前在偵查中曾經同級檢察廳呈請鈞都咨呈國務院轉咨國會予以逮捕之許可參衆兩院有無咨復予以許可逮捕之處未蒙明示如果許可逮捕戰廳自應依法辦理該被告陳策等所請暫行准假俟憲法會議終了國會閉會始行親身投審各節自屬不成理由爲此呈　鈞部查明示復等情到部查此案前經咨呈貴院查照辦理在安現在參衆兩院有無咨復許可逮捕尚未奉覆據呈前情相應咨呈貴院查照見覆以憑轉行等因相應併案咨請貴院查照見覆可也云云 
[粤當道禁賭之爲難]  
　　大有再予展限之意 
　　國會議員鄒魯等以粤省有獎義會三日期限將满經再提出質問政府卽據以電咨來粤日昨陸督軍朱省長特電政府表明云國務院鈞鑒支電敬悉有獎義會當展期續辦之時即經電呈三月期迫招商承辦時短莫應奉准復電届時如有爲難情形再行呈明核辦在案當飭財政廳重行佈告招承波折頻經商情疑阻直至上年十二月底承辦始全商人分往接辦如潮梅南韶英等處均以軍事時代各自招商每因　轕至今仍未交接而新商共繳按餉七八十萬元支用殆盡粤省財政以經常預算而論每月收入不過一百五六十萬元地方元氣未復尚難收足而現在每月支出須二百餘萬元銀行未復纸幣低折又須月耗三四十萬元似此情形岌不可終日義會展限三月轉瞬届满如果停辦每月收入驟減三十餘萬元從何支拄用去按餉七八十萬元即須發還從何措辦昕夕焦思一籌莫展止擬遵奉前電將實在爲難情形瀝陳上請再予展限兹奉前因義會原非正軌鄒議員等此番質問非不義正詞嚴但粤省財政困難鄒議員等遠在京華究形隔膜故同一義會省會議員目撃粤危通過照辦鄒議員等則再三請禁預來質問惟恐延期核其質問之詞内有廣東元二年賭禁森嚴未嘗因此生亂等語而於當時粤省發纸幣至三口餘萬元藉資救濟並非徒手示禁似未考求又有清末禁賭已經鹽斤加價以爲抵　等語而於鹽斤加價并未實行亦未考求鄒議員等於粤省近情已事均非洞察深知榮廷等權害取輕急則治標之苦心自難期共喻惟情見勢絀雖事外者預關其口而局中者難已於言伏乞鈞院俯念財竭粤危准予查照本省議會議决辦法有獎義會辦满原案年期再行禁止謹候示遵至汕頭地方有美國人出名投資開彩早經潮循道照會美領禁止事與鎭守使莫擎宇無涉合併陳明陸榮廷朱慶澜叩眞（十一號）印 
[三日間之廣東運動大會記]  
　　廣東第六次運動大會事前種種籌備情形經紀前報兹將該會三日間運動狀况分日列記如左 
　　第一日十三日廣東第六次大運動會在東較場開會是日七點餘鐘省城四鄉香港各學校各團體已紛紛到會八點鐘行開會式正副會長各部長同到會場中間對國旗平立先用號筒布告齊集次由正會長朱慶瀾親往扯旗將國旗升高畢退回原位各職員會員全體向國旗行三鞠躬禮由文牘部長陳蘿生宣讀開會詞四邊同奏軍樂各校學生齊唱運動會歌以和之唱畢全場舉帽三呼中華民國萬歲廣東運動會萬歲會員萬歲復奏樂數分鐘始宣布禮畢是日政界中到會者除朱省長外則有譚代督浩明雷參議般及各高級官廳香港紳商亦有四十餘人來省其餘到會者人山人海逹十餘萬全場歲無容足眞爲從前所未有云是日運動之結果優勝者如下田賽走跳遠甲隊郭仲棠嶺南乙隊鄧炳舜嶺南丁隊吳耀榮培英擲鐵甲隊黃文英述善乙隊吕品南武丙隊賴閏禎高師擲鐵球甲隊郭林爽嶺南乙隊關耀棠嶺南丙隊頼閏貞高師丁隊余乾欽南武跳高甲隊梁仲勤南武乙隊鄭啓乾南武丙隊　啓南南武丁隊張亦新培正持竿高跳甲隊未詳乙隊黎傑南武丙隊高路德高師丁隊余長壽培英徑賽半英里接續跑丁隊余長秀培英二百二十碼竸走丙隊李榮萱南武一百碼竸走丁隊陳自昌廣州中學（第一名未定尚在審查中）球賽排球香港青年會勝嶺南學堂負足球廣東南華體育會勝香港聖士提反負 
　　第二日十四日廣東大運動會繼續開會入場參觀者其閙熱不亞於第一日各種運動除田賽徑賽球赛外最特色者莫如警察敎練所及南海中學之合演國技童子軍及省立女師範民立廣東女師範之體操亦爲精彩各學校最先蒞場者首推公立孤兒院鵠立終日毫無倦容其精神之固結與童子軍殆相伯仲政界到者有朱省長王處長及各衙署官廳人員甚衆來賓鼓掌贊美之聲洋洋盈耳至下午又接續球賽竸争之烈較各種運動尤爲有趣是日之結果如下田賽丙隊跳高周兆瓊嶺南丁隊擲鐵餅馮光懇鶴山高小乙隊擲鐵餅方振三廣州中學徑賽一百二十碼賽走甲隊郭寳樹港青年會乙隊李文鍚嶺南四百四十碼賽走甲隊洪文甫港青年會乙隊戴祖文港青年會丙隊易福忠鶴山高小丁隊吳榮耀培英單車十圏賽走林才港青年會百碼賽走乙隊鄺炳舜嶺南半英里賽走丁隊吕堯芬鶴山小學甲乙隊（不分隊）廖崇珍嶺南球賽排球香港青年會排球隊勝省城各校還手負足球嶺南學堂負南華體育會勝 
　　第三日十五日爲運動最後之期是晨繼續比賽各種竸走午後又續賽排球各運動員比前日尤爲奮勇各縣校團趕到赴會者甚多正會長朱慶瀾特准其補賽是日特色堵色者爲坤维師範省立師範民立師範公益師範各女生之體育復禮師範各女校聯合運動者都凡五百餘人由各校公推體育女校長李蓮爲臨時總指揮操演三小時之久各生均無倦容香山縣立女師範亦到場運動朱省長親加訓勉香港青年會救傷隊亦到場演臨陣救傷法嫻熟可觀運動旣畢卽宣告行閉會式全場校團環繞會場三週職員及運動員向國旗行三鞠躬禮唱歌列隊爲前五次所未見散會後决定十九日上午十一時假座東園頒發獎品是夜由各校舉行提燈大會燈由各校自備上書得勝種類或名次均聽其便無論有無受獎之學校均可預會以繼餘興統三日内竸争成績因評判部手續繁難尚未細詳列定亦擬俟十九日榜示並刋佈各種說明云 
[吉參議員選舉訴訟之判决]  
　　宣告無效者二人 
　　吉林公民趙逸民控告新當選參議員逮劉諸人資格不合一案現經高等廳判决分别駁回兹錄共判决書中判决主文及所認定之事實如下主文原訴以當選參議員逯長增劉哲當選候補參議員沈景佺資格不符請宣告無效之請求駁回被訴當選候補參議員王皞如楊策均宣告當選無效事實綠趙逸民與楊福洲逯長增劉哲沈景佺王皞如楊策均係吉林省公民民國五年十二月十八日吉林省議會改選參議院議員楊福洲劉哲逯長增當選爲參議員沈員沈景佺王皞如場策當選爲候補參議員赴趙逸民以各　選人除楊福洲一員不計外其逯長增係吉林財政廳委任之吉林木稅局局長劉哲現任内務部僉事沈景佺係磐石銅礦局局長王皞如係吉林永衡官銀錢號督會辦委任之差遣委員楊策係吉林財政廳委任之寗安稅捐局局長均係現任行政官吏於省議會選舉日期前一日並未具有辭職書呈經該管長官批准依法提起訴訟請宣告當選無效等情到廳當經分别調查逯長增劉哲於選舉日期以前確已辭職沈景佺並無差缺惟永衡官銀錢號委任之差遣員王皞如言吉林財政廳委任之寗安稅捐局局長楊策至今未經辭職属實復經集訊證明前項事實無誤應即判决 
[鄂省創辦製茶模範塲]  
　　鄂省王兼省長爲改良茶業挽回對外贸易越見擬設立模範製茶場現已籌核妥善議定官商合辦資本金定爲六十萬元鄂政府擔任十萬元餘則招募商股由産茶各地商會擔募股欵一次繳足限本年四月招齊開辦擬設總場一所於羊樓峒專辦驗茶與運銷事宜至沙巿宜昌武漢等處均陸續擴張分場一所總分場完全成立後所有分場製成之茶一律運交總場查驗　無劣質後始輸運出口至各茶商收得之茶須一律售與各總分場製造運銷不准商人單獨運販蓋劣茶運出有損信用該場此項出口之專利暫定三年期满後再酌量情形展期或卽行停止已由王省長咨報農商部備案一而通令蒲圻縣知事等轉行各該商會招集股本矣 
[杭州快信]  
　　熊希齡氏聞有函致浙中要人擬於二十四日來杭一遊並有要事磋商 
　　楊督軍昨訓令寗台鎭守使顧乃斌着將使部拔回海門原防聞顧使定三月一日遷駐 
　　齊省長前日召集各區統帶會議以警備隊　圍甚廣决意組織一司令部司令官一缺聞葉頌清或汪瑩最有希望 
　　菸酒分賣蕭局長有更動消息繼任者聞爲前局長湯在衡不日發表 
　　自縣知事廻避本省消息傳摇連日分浙知事來省銷假禀到者計有八十四人 
　　金華道尹沈復聲奉齊省長派爲財政會議代表定本月二十三日偕同前財政助理秘書馬兆龍北上 
 
 
 

Page 7

 
 
中央派曹元度高瑩南下調查江浙兩省鐵路區域捐務 
聞楊督軍擬派梁敏中等數員定期分往各軍隊檢查内務軍紀 
省城大有利電燈公司自城内至候潮門外開築水溝五里業已竣工 
[江北紀聞]  
　　海屬邊境有大股匪徒肆行刦掠自與吳大洲部下潰兵聯合勢漸猖獗昨傳海州鎭守使白寳山所派某營出發一成隊往剿未能得手致沭陽縣屬之耿家圩爲匪佔據駐浦第一混成旅司令部得報後恐其竄入漣水等縣擾害閭閻議即派隊馳往淮海交界地方實力會剿適接白鎭守使來電以匪已由田營長撃散當場捕獲匪黨二十餘人地方安靖如常請勿派軍入境聞該旅將派郁團長出巡漣水以資鎭懾第一混成旅旅馬玉仁日前晋省現已公畢返浦聞晋謁馮督軍時詢及江北軍政兩界衝突内容並論令和平了事 
　　浦中人士以每年植樹期在清明爲時已遲難期生活擬提前於花朝日（三月五日）在西城外公園内栽植清明日（四月五日）再行舉行植樹節典禮趙知事已與縣農會商議採購各種樹秧辦法 
淮陰北鄉人士吳鍾驥倡議借用公欵興挑淮泗諸河以利田疇以後每畝年徵三十文以爲補　償 
　　四年公債久經結束業已付息三期而淮陰縣属前次承認各户尚有未行領换債票者縣公署特行布告限十日以内各持印收赴縣换票母得自誤 
　　省議員朱紹文父喪十七日在浦寓開弔第一混成旅旅長馬玉仁淮陰縣知事趙邦産均往奠唁 
[蘇台短簡]  
　　海州鎭守使白寳山今日奉安徽督軍張命來蘇會晤蘇常鎭守使不朱琛甫水警第二廳長趙雲生籌商前張督軍發起之七省聯防計畫兹因中德問題兹於防務日急擬在蘇州組織分防機關並聞白使此來兼奉有馮副座之面諭駐蘇稽查員皮廣森昨聯合縣署偵緝隊親赴吳縣二十七巿鄉查禁私土隨帶地方無頼十餘各同往 
　　去冬刦搶蘇常各屬之巨匪殷阿昭上月經吳縣偵緝隊蕭隊長在蘇鄉薛家灣拿獲迭次審訊殷均供認不諱經孫知事呈請馮督軍核示於昨（十九）日奉到批示就地正法即行當堂宣布罪狀押赴黃廢基執行鎗斃該匪獲案時即向潘隊長求賞大棺一具故日昨鎗斃後即由潘派人代購衣棺將匪屍洗浄血跡並於鎗洞處加貼膏藥穿衣收殮俟其家屬來蘇領去 
　　　察崔廳長以游民習藝所長張頌牧病故遺缺委濟良所所長劉傳福調充遞遣濟良所長則委行致　助理員史某升充 
　　崔廳長於十九號召集本部各科及五區五隊各職員至辦公廳會議以近日城廂内外賭博之地甚多通宵逹旦爲害閭閣且時東時西無一定場所應由偵探隊隨時偵察拿辦又各茶肆水灶私售臭水有碍衛生亦應查懲議决後即通令偵探隊及各區署一體遵照 
地方通信 
[蘇州]  
　　溪浪鎭巡警爲盜陽暦二月十八日黎明（四句多鐘）胥門外棗巿橋崗警查見一身染泥　形跡可疑之人拘送水仙廟内閶胥區警察分駐所詢名劉玉明隨卽轉解警廳司法科訊據供稱係溪浪鎭（吳江縣屬離蘇城十二里）警局巡士因隨同各警搶刦店舖後連夜逃出其風衣及洋鎗已在半途抛棄云云當卽收押聽候移會吳江縣核辦旋經探詢該鎭設有吳江縣警察分駐所巡官章姓係蘇州人所中巡長週番巡士共十一名有洋鎗五桿巡士中巢湖人居多章巡官早已不能駕馭此次之事係由該所革警何秀峯爲首約同匪徒多人至該鎭紏同該所巡士劉玉明等五名於二月十七號夜强搶所中洋槍五桿其時章巡官聞警起身從後牆逃出何秀峰等十三人卽蜂擁至鎭上各商舖肆行刦掠得贓後分路逃竄劉玉明至蘇被獲其餘各匪盡行逃逸次早章巡官查點失少巡士五人洋鎗五桿各事主等卽查開失單商同董事殷君赴吳江縣公署報請派員查勘追緝 
監犯脫逃卽獲司前街吳縣地方監獄内於二月十號上午有罪犯某甲乘人不備闖出獄門直向外面逃走迨看守士等知覺已追趕無着立卽報告馬啓權典獄官分派多人四路追拿並報告警廳飭區一體追緝直至傍晚時在衛前街大衛弄荒地内將該罪犯尋獲立卽押送知事署審辦聞該犯係犯誘拐罪已判定徒刑三年零七個月云 
[鎭江]  
　　拿辦花鼓淫戲令春鎭郡西南鄉寳埝鎭附近各村落鄉民相繼醵資開演花鼓淫戲興高采烈經寳埝警區王區長訪悉特派長警前往黃村拘獲演唱此戲之章某等三人解區核辦 
師長檢閱軍隊駐鎭陸軍第十九師楊師長日昨訓令所部各旅團營官長略謂目下天漸和暖各軍隊官長務宜振刷精神親自督率練習各項操術於野操一事更宜注意例如宿營哨探諸事均應假設敵施覘其成績云云並聞師長擬於下月十號舉行春季檢閱 
　　匪徒白畫搶洋鎭郡小馬頭某雜貨店夥周姓昨午由南鄉天王寺收得賬洋八十餘元携歸行經高資左近忽來匪徒三人從後追上將洋悉數搶去迨周大聲呼救路人羣集而該匪已向黃山逸去矣 
[揚州]  
　　咨請鄰縣拿盜去冬四鄉疊出盜案迄今未能結案者尚有十數起兹聞周知事特咨請楊州舊八屬隣縣以及如皐南通等知事輔助訪　將來遇有案件彼此互相緝捕以滅盜風 
　　知事赴清祝壽淮揚左杕周道尹於舊曆二月初間六十誕辰江都周知事沈警佐均於今日（十九）午後同乘小輪赴清江祝壽 
　　報考文官寥寥此届普通文官考試本邑報名應試者只有十餘人現距截止時期尚有一個月將來未知踴躍否也 
[安慶]  
　　開　鹽河從緩　安慶鹽河内通濳山石牌等處淤泥甚多自前清以迄民國迭經官紳會議開挖數次徒糜巨欵成效毫無昨又有地方紳董及商會提議開羅濬禀請大吏籌欵當經省長飭令水利局派委會同懷寗縣查勘據覆鹽河上段二百六十餘丈土性乾硬可以施工下段三百八十餘丈全屬淤泥人力難施一再研究毫無把握云云大吏以下段旣難着手雖開上段仍屬於事無補自未便遽行開濬致糜巨欵刻已批令緩辦矣 
　　疏脫人犯扣俸前次内務部所訂縣知事疏脫人犯章程在二名以上者向係按照懲戒條例提付文官高等懲戒委員會分别議定辦法以降等減俸各處分歷辦在案頃聞該部以前頃　程尚未一律施行兹復擬訂簡章咨行到皖如縣知事疏脫死　或無期徒刑人犯者扣月俸三分之一疏脫一等至三等有期徒刑人犯者扣月俸十分之三疏脫四等以下有期徒刑或拘役及由罰金易處監禁人犯者扣月俸十分之一倪省長奉咨後已通飭各屬一體遵照矣 
[嘉興]  
　　派員清結交代嘉興袁前知事去歲卸任時於財政一項交代尚未辦清故張知事亦未將辦理情形呈報兹奉省署指令依限理結張知事乃令財政主任石尹生率同書記數名前往平湖會同前財政主任祝某會算以重官欵 
　　知事撤任原因平湖縣知事張志純任事甫及一月忽奉省令撤任另委嘉興縣前知事袁慶萱接充兹悉張撤任原因約有二端（一）張蒞平湖任時與前知事張濂因辦理移交互起衝突（二） 
張自一月十五日接印後即於十八日監内逸去要犯八名迨省吏偵悉令行節查始行呈報齊省長以該知事辦事糊塗故特　任另委也 
[杭州]  
　　新財廳長蒞杭新任浙江財政廳廳長張厚璟自奉任命後卽於本月十八日由京起程乘津浦火車南下道出江寗謁見馮副總統已於昨日（二十）下午一時乘滬杭快車抵杭齊省長當派庶務員及北洋警察四名前往照料張廳長下車後即乘輿至蒲場巷謁見齊省長又至梅花碑謁見楊督軍暫寓城站旅館携有隨員三人　役二人行李十餘件聞定於二十六日蒞廳接印故該廳各科趕辦移交頗形忙碌 
　　更委各縣知事齊省長昨日牌示云委署永康縣知事張蘭因案呈請辭職遺缺委任遂昌縣知事程蔭榖署理文代理餘姚縣知事邢炳旦調省遺缺飭王嘉曾回任又臨安知事黃　之辭職委錢增勛代理 
　　糖捐定期取消全浙糖捐總局自開辦至今已逾四年所入稅欵入不敷出總辦吕文起曾呈由財政廳電部核辦現接財政部電云旣收入不抵開支此種捐務徒費手續限陽曆二月終一律取消所有已收欵項未收欵項速即理清昨由財政廳長轉飭該局照辦矣 
[廣州]  
　　港督抵省之盛况十六日晨督軍省長因香港梅總督定於是日抵省特派軍樂隊憲兵武衛軍警察游撃隊約共二百餘人排隊隨同代表專員馳至西堤省港輪船公司碼頭迎候六時許梅督已乘金山夜船抵埔該代表遂即下輪歡迎英領事傑彌遜等亦到梅總督旋偕同隨員二人登岸兩旁軍隊一律奏樂　鎗表示歡迎梅總督亦免冠點首回禮步行至郵政總局前梅總督等始乘肩輿與二隨員及英領逕至英領事館憇息當道遂派電船前往沙面迎迓梅總督等落船後我國軍艦卽鳴砲十七響示敬後由大字碼頭登岸取道大南門進城先至軍署繼至公署陸督軍朱省長均親出歡迎賓主極形欵洽當卽置酒歡叙是日梅總督身衣禮服沿途瀏覽風景自永漢馬路以至德宣街沿途加派警察保護水廳及省河之軍艦亦懸掛周番旗表示歡迎云 
[山東]  
　　疫症流行山東自去歲入冬後雨雪均無今春諸般疫症流行如小兒疹痘男女咽喉起白而尤奇者吐血之症尤多南境更甚當地中外醫家均覺束手棗礦經理戴緒萬君亦患此症刻已赴申調治矣 
雜評一 
[國會（一子）]  
　　外交爲今日之重要問題使他國之議會當之必非常活動者也而我國代表民意之國會贊成與反對尚未表示明暸焉態度抑何沉静也 
收買存土亦今日之重要問題使他國之議會當之必異常激昂者也而我國代表民意之國會不待答覆者出席議場已不足法定數焉意興抑何闌珊也 
　　然而如參議院對於　人案等之瑣屑則剌剌不休查點逃席人數之唱名又一再爭議引起紛擾是非所謂失　背而顧一指者歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[回復自治之虚與委蛇]  
　　江蘇縣議員聯合會前因恢復自治問題通函各省縣會各舉代表晋京聯合請願迭詳前報昨日該會又接江蘇代表費玄韞自京發來快函略謂本月十六日謁見國務總理陳述回復各級地方自治人民渴望甚殷請求轉逹大總統速頒明令立予恢復深蒙段總理贊許祗以財政困難各省人材不齊爲慮十七日覲見大總統後與公府秘書長丁佛言接談甚久當由丁君傳述大總統亦深冀自治早日回復惟以自治新制未經編定尚無把握回復一事恐難即速辦到云云 
[交通銀行定期開兌之阻撓]  
　　本埠交通銀行自去年停兌以來迄已十月有餘上年年底曾由施肇曾等條陳政府商借日欵維持當經兩院通過預備訂約一面電令滬行長趙慶華赴京面商一切以便領欵到滬實行開兌在案兹悉趙行長赴京後至今尚未回申惟行中曾於日前接到部令訂於三月一日開門營業飭卽實行籌備等情現該行副行長徐寳琪因爲日已近趙行長尚未返申所有欵項亦未奉撥故又電致趙行長切實詢問昨接復電略謂日欵雖已訂約照交所撥滬行開兌欵亦由日銀行籌備滙交滬上某銀行存儲候支惟各股東因政府擬取銷交行金庫准歸中國銀行獨家經理是以不願領欵日來正向政府力爭仍照從前辦法一俟此事定妥卽當領取支欵憑證來申開兌云云似此則該行三月一號啟門之說恐又未能實行矣 
[監察交戰國輪船之審愼]  
　　自歐戰發生以後吾國政府即訂立中立條規凡交戰國兵輪泊在中立國所轄海面及河港之内者中立國海關曁官吏有勒令解除武裝之權其商輪亦應監督保護不許其有踰越範圍之舉動去年三月間因有某國商輪一艘泊在本埠楊樹浦江面當由海關派員查驗該輪並無違禁物件照章封禁在案近江海關以該輪停泊北黃浦與出入浦江各輪船諸多妨碍當經查得海關所轄黃浦流域上自淞口下至白蓮涇港口皆歸管轄該商輪停泊楊樹浦江面旣有妨碍自應飭令移至白蓮涇口停泊現在該輪已駛泊南浦松滬盧護軍使除商由海關復於前日將該輪機頁卸除外昨又派令兵艦兩艘隨時監察 
吾國政府因須調查長江上下游有無交戰國兵艦停泊曾飭海軍部查報在案兹由海軍司令查得於歐戰發生之後曾有某國魚雷艇兩艘泊於南京下關附近之草鞋峽江而當經照約解除武裝所有該二艦内之水手士兵應需食用等費暫由軍署支給一俟戰事停息再向該國索償此外長江上游並無他國已入戰團之軍艦停泊業已復部轉報矣 
[交通部尊重電信主權]  
　　本埠道尹交涉兩署奉省長公署訓令略謂准交通部咨查我國領土内照章向不容外人私自設立一切電信機關現在外交事項日益繁多各項電信最關重要亟應嚴密防範如有私自設立機關傳遞消息情事除立將電機折卸外並按照電信條例辦理咨請迅飭所属曁各該管境一體遵照等因准此仰卽凛遵辦理云云 
[四誌私售軍火之敗露]  
皖人王宣汪炳恒（即王灜洲）在租界内兜售大批軍火被總巡捕房五十號西探目安姆斯脫郎偵知密飭二十七號西探目彭山與華探目陳雲忠王松濤包探張林泰佯爲買客至山東路惠中旅館十四號房間與王等接洽訂立合同承購洋鎗二萬支機關砲三十六尊勃郎林手鎗六百支子彈四十餘萬顆當將王汪二人拘解公共公廨訊供管押候禮拜三查明澈究並經麥總巡飭令虹口捕房日本包探馳往華界五十五號半某洋棧將與有關係之日本人一名帶至捕房轉送該管領事署暫行拘留候訊在案茲悉捕房因此案關係重大故辦理手續頗爲嚴密連日由探將王汪二人帶至寫字間秘密盤詰並至該被告供出存儲軍火地點詳細調查又因案中牽涉人證甚衆故昨晨由捕將王宣等解廨研訊時即由二十七號西探目彭山到堂禀訴一切並由被告代表海德禮律師上堂聲請展期經關讞員商之英卓副領事判王宣汪炳恒仍均還押聽候另行訂期解訊 
[復訊棧單抵欸之大騙案]  
　　山東人張禹門在英租界愛多亞路長耕里開設同豐永雜糧號並在新閘成都路開設新記洋棧又在滬寗火車站開設福記轉運公司串同夥友沈石庵薛子九等私造火車棧收貨棧單向華洋各商號騙抵鉅欵東夥棄店挾資逃逸被華洋各商查悉報告總巡捕房除縣賞緝拿在逃之張禹門外業經由探將沈薛兩人拘獲解至公共公堂迭經中西官研訊判押各情迭紀前報前日午後由捕傳集人證將沈薛兩人解送公堂經王肇之襄讞會同英白副領事升座刑庭復訊先由華洋各原告代表海德禮斐斯禮明等各律師先後上堂譯明案情並稱現經各原告查得張禹門將僞棧單所騙之銀有四十萬餘兩之鉅而今拘案之被告沈石庵係在福記轉運公司爲賬房故與在逃之張禹門同有詐欺取財之罪應請澈究次由見證華安保險公司用人孔小耕投稱張禹門將火車棧收貨棧單五纸由管子明介紹前來抵銀八千五百兩當時我將此項棧單至福記轉運公司由管子明預約張禹門之子張嘉根等候同至賬房將單給予沈石庵閲對沈云貨在麥根路火車棧房我又至該棧内由管棧賬房領我核對單貨號碼無訛惟當時並未知此項棧單係是僞造等語即山被告代表律師向孔盤詰一過旋由　寧火車站車務總管西人爾立脫（譯音）到堂將各原告呈案之火車站貨棧棧單證明眞僞並將僞棧單與眞棧單上西文拼法不同之處逐一指明經中西官會商之下判沈等兩被告還押候再復訊核奪 
[霞飛路商店被刦]  
　　前晚九時半有口操北音面上似塗有汚泥之盜匪四人至法新租界霞飛路寳康里口新康煙纸店一匪在外把風三匪擁入店内各出手槍嚇禁聲張内有一匪在身畔取出白洋布袋一只即將錢板上所放之大小銀圓銅圓共計六十餘元傾入袋内又將抽屉抽開内有鈔票一包該匪等誤爲舊纸抛棄不取當即携取布袋而逸事後店主投報捕房捕頭立即前往勘明飭探查緝務擭訊究 
[盜匪傷事主]  
　　鹽城人祁玉材年二十四歲向在愼餘銀號充當車夫與其母寓居虹眞鄉昨晨四句鐘被盜搶刦因情急抗拒母子二人均被盜匪刃傷頭部後至醫院醫治二人均無大碍至其所失之物此時尚未查明並聞當時大聲呼救後即由站崗巡士獲盜二人云 
[命案嫌疑犯省釋一人]  
　　住居公共租界海寗路同昌里四百八十三號門牌賣水果人夏杏林之妻王氏（卽王阿毛）於本月七號晚被人用刀戳傷六處立時殞命並被刦去現洋七十元業經捕房緝獲專做蟻媒與此案有關之甬婦陳徐氏及徐宜林（徐廷齡）解送公共公廨迭經中西官研訊已詳前報昨晨復由捕房將徐與氏解案經王肇之襄讞會同英白副領事訊據八十四號西探目利扶爾（譯音）聲稱被告徐宜林前在公堂所供此案發生之晚被告在馬霍路友人夏林生家帮同搬場直至夜半三時歸家至次晨往伯頓路六百六十一號門牌被告陳徐氏處始知夏王氏被人謀斃各節我已分往各處調查與被告在公尚所供之詞相同諒與本案無關應請堂上准予交保至陳徐氏對於此案想難脫離關係仍請管押容俟偵查眞相云云中西官會商之下判徐宜林交一百元人洋並保如半年内有事傳訊須隨傳隨到陳徐氏押候緝兇究辦 
[女飛行家補講飛機預告]  
　　理科敎授研究會請史天遜女飛行家演講飛機臨場未至已誌昨報茲得該會總幹事吳冰心君來函謂已與史女士接洽妥貼囑將補講日期預告各界兹將吳君來函節録如下昨散會後史女士即有電話逹余日章君囑轉致本會渠於六時返禮查旅館實有特别事故以致失約並非有意其失約原因於補行講演口報告且託本曾向聽講人員代致歉忱訂於下星期一即陽曆二月二十六號午後四時至江蘇省敎育會補履前約風雨不誤 
[延攬聯合運動會職員]  
　　滬海道屬敎育行政人員聯合會長余沅昨日通告各會員云本會爲增進體育起見於第二次大會時議决舉行道屬公立高等小學校聯合運動會業經商定規程細則等項呈奉省公署核准在案惟組織伊始設備宜周同入知識　陋夙仰台端研究體育提倡尚武敬請俯任本會（口口如文牘等部）茲訂三月一日下午一時假上海西門外江蘇省敎育會開茶話會届期鵠候駕臨示敎俾有遵循無任企幸 
[各團體挽留交涉員三誌]  
　　駐滬交涉員楊小川君奉令免職已見明文連日經本埠各團體紛紛電呈北京政府極力挽留經紀前報兹悉上海總商會昨亦會同南商會及商帮恊會國貨維持會等聯名電請中央挽留原電録下北京大總統國務院段總理外交部伍總長鈞鑒駐滬交涉員楊晟奉令免職羣商惶駭值此外交危急遽易生手險象叢生楊使在滬正在積極提倡工商士庶愛戴今一旦去滬人心解體百舉俱廢幸乞收回成命以順輿情迫切馳電伏乞鑒納 
[撤銷纸業認稅之布告]  
　　上海稅務總公所吳所長昨出佈告云上海纸稅現奉財政廳令飭將認案撤銷改爲按貨核實征收以杜覬覦兹本所長定於二月二十一日起將纸業認稅撤銷由本所核實散收除分别呈報飭知外合行出示布告該商等一體知照 
[儀器館請求出品免稅之效果]  
　　齊省長訓令江海關監督云頃准稅務處咨准農商部來咨據虞輝袓呈稱前與同志組織科學儀器館於上海並附設理科講習所集資設廠製造儀器計自製品已逹一千三百餘種懇轉咨准予援照書籍例免納稅項俾得支持各緣由可否量予核准以示獎勵應檢同原送目録咨請核復到處正核辦間復准財政部咨同前由並稱自可援照商務印書館敎育成品准免重徴案辦理請查照核復各等因前來本處查商人集資設廠自製敎育品向無准予免稅之案該商所請援照書籍例免稅礙難照准惟查上海商務印書公司曾以自造一切敎育用具請援前准該公司機製印刷機器等納一值百抽五正稅不再重征成案完稅經本處核准有案今上海科學儀器館自製各種敎育品與商務印書公司情事相同自應酌予援照該公司成案辦理但檢閲該儀器館敎育品目録其中各類如硫黃硝鹽等係向例不准自由販運之物且多係原質此外尚有所製之文具雜具等亦屬普通物品均不能予以特别利益亟應分别辦理以昭平允現經本處詳加審核將原送目録内所列各種物品凡可以援照機器仿製洋貨例完稅者逐一摘出另列一册凡册内所列之各種敎育品運銷出口時應由經過第一關按切實值百抽五徴收正稅一道給予運單沿途查驗單貨相符並無夾帶影射及漏稅等情弊即予放行除北京崇文門落地稅外不再重徴稅釐此外如限期十二個月繳銷運單曁貨品轉運各辦法均照本處先後通行成案並修正簡章辦理至此項特别稅法係爲獎勵實業而設將來中英續訂商約第八欵内第九節實行或機器貨品稅法另有變通之處該儀器　亦應一律照辦其餘該儀器館所製物品以及原質爲册内所未列者所有運銷完稅各辦法仍應悉循定章不在此例除分行外相應將該册油印一分咨行查照轉令遵照等因並附件准此合行令仰該監督即便轉飭所屬各關卡局所一體遵照 
[中國飛鞋場之發逹]  
　　飛鞋一術亦體育之一種泰西各國風行已久我國研究體育者每以無相當地點爲憾華商金某有鑒於此特於去年在虹口北四川路老靶子路崇業里後虬江路西創設飛鞋場一所場上鋪以堅木光滑異常飛行其上實與氷場無異開辦以來歡迎者衆兹爲擴充起見每晚除特請謀得利洋行音樂全隊以助餘興外並聘技師數人當場指敎聞無論男女練習三小時即能飛行自如故連日往遊者應接不暇而尤以學界爲最多云 
[華字速寫法之發明]  
　　大陸報云滬人陳某近發明中國字速寫法其法僅有三十九個符號計母音十五子音二十四據陳君言無論中國何字均可以此符號表明之再此法與英字速寫法同一迅速每分鐘能寫一百五十字且學之不難又可與新發明之中國打字機並用中國字數多筆畫又多結構亦　不易疾書若陳君速寫法果能施諸實行則其利用誠不可限量矣陳君從美國函授學校學英字速寫法而有心得今擬在上海設立華字速寫法函授學校云 
[孤兒院籐工藝所添招新生]  
　　西門内蓬萊路上海孤見院籐工藝所創辦多年成效卓著自該院總務長王叔賢君經理以來對於籐工一部尤爲注意兹又大加擴充擬招新生以廣造就凡有貧苦子弟年在十五六歲而有初等小學二年程度者即爲合格願往學習者可於每日十二時至二時親往該所與主任接洽云 
[維持商業學校之辦法]  
　　惜陰公會商業學校開辦以來已有三載近主事者以會中同志負責者不多支撑數年頗覺辛苦爰商歸錢江會館縐業公所雲錦公所三團體合　以圖永外聞不日卽須召集校董會公議進行方法云 
[再誌舉行祀孔之預備]  
　　本月二十四日即陰曆二月初二日爲春季上丁釋菜之期其祀祭儀節悉照上届辦理已由縣公署繕印分發與祭各員遵照其　宫一切佈置各種祭品俱由公欵公産處承辦殿前天幔棚廠昨日已由曬掃局主任督同工匠裝飾就緒午後三時貧兒院各敎員帶領全班學生演習樂舞今日則由新舊樂舞生會合演習以資純熟云 
[塡塞喬家浜之工程]  
　　本城喬家浜河道淤塞已久該處居民以有碍衞生集捐塡塞呈由工巡捐局核准不敷之欵由局辅助在案兹悉該河瓦筒業已鋪設告竣該處陳　桶橋橋面亦已拆去現正鋪砌石片全路工程不久卽可告竣 
[每夜收費之義務夜校]  
　　奉賢人陸治天商假公共租界馬立師馬安里六百十二號程姓住宅設立實用義務夜校一所額定學生四十名敎以國文書契票帖簿記珠算修身英文等課每夜收費銅元二枚敎授二小時由陸自任敎務聞定於陰曆二月二十二日開校上課 
[偵獲被控濳逃之知事續紀]  
 
 
 

Page 11

 
 
前廣東開平縣知事柳謙因被該縣紳士禀控違法瀆贓收受　欸曾經奉令解職送歸該縣地方審檢廳訊供交保濳逃來滬前日忽被拘捕解送上海地方審檢廳收押候究各情已紀昨報兹悉柳謙原籍直隸當此案發生之時該處適宣布獨立事務甚繁故由該縣地方廳林廳長諭令交保詎柳保出後始則避匿得港繼則逃述來滬該縣林廳長卽因此解職雖將保人拘案管押不能交出近由林偵知柳匿跡地點即偕粤省偵探來滬恊同上海地方檢察廳所派員警在九畝地新舞臺劇場將柳拘押業經劉檢察官預訊一過判令收押一面電逹粤省請卽派員來滬關提歸案訊辦云 
[紅十字分會施種牛痘]  
　　滬城縣南街紅十字分會定於舊曆二月初一日（即今日）起每逢單日午後施種牛痘不取分文當此天花盛行該分會及時施惠其有益貧民豈淺尠哉 
[國貨維持會通告兩則]  
　　國貨維持會昨日分送通告兩則照録如下（一）本會調查録業於上届議會議决續行舉辦從速編印以便贈送各界發揚國産兹定於本星期四（卽今日）下午三時開職員會討論辦法着手進行届時務祈撥冗到會共同籌議萬望早臨勿却是所至昐 
（二）本會於陽曆二月二十三日星期五下午七時半開第六届第十次評議常會討論一切緊要事項届時務祈撥冗駕臨共同籌議萬望早降勿却是荷 
[同鄉不懷好意]  
　　江北猪客王福祿昨晨扭其同鄉會魯臣至第一區警察署控稱陰曆正月二十六夜被人誘至曾家無端恫嚇將伊所帶洋銀八十四元如數搜去請爲究懲董警正察得兩造情節離奇因關係刑事姑令移送地檢廳核辦 
[温州人在途失竊]  
　　昨有温州人于順發自蘇乘車來滬午後特至南巿擬乘輪回里不料在十六舗大逹碼頭附近被匪竊去皮包一個内有洋銀三百元當場追捕不及報由一區署知照偵緝隊查獲縣匪某甲一名惟贓洋已半被同黨分用董警正當令該失主自赴警廳請領 
[舟山人尋獲逃妻]  
　　舟由人陳楊子之妻姚氏年四十二歲於去歲八月間與同鄉人忻榮庭私識背夫濳逃來滬匿居浦東爛泥渡自來火廠附近昨被陳尋見報告三區警署派警前往拘拿惟忻已聞風逃逸當將姚氏帶署經解警正略詰一過諭將該氏交本夫領回管束 
[鋪蓋内夾帶私土]  
　　新關水巡捕房二號四號二華捕於陰曆正月二十四日早晨五時駕駛杉板至浦江巡查旋在十六舖碼頭查獲形跡可疑之划船一艘内載鋪蓋一件詢據該划夫聲稱有一天津人某甲由虹口雇裝來此甲登岸已久不見回來故在此等候等語該華捕即將鋪蓋打開察看内有私土三只故將該划夫連同私土解入捕房梅捕頭諭飭押候查明核辦 
[私帶無印花土]  
　　法捕房二十五號華探徐阿東與十七號華探徐新發前日午後在法大馬路查獲廣東人鄭阿慶之妻某氏持有無印花土兩磅半拘解捕房訊係在五馬路正記土棧買來計洋三百零七元即經捕頭飭傳其夫到案候解公廨訊奪又昨日上午九時有鄉人李姓買得無印花土八兩至新閘蘇州河擬搭航回鄉甫至船上爲水警上船查獲押解警廳請究 
[警廳飭報各區署缺額人數]  
　　淞滬警察廳長徐國樑以近奉省令節減政費業經核定將保安隊卽行撤銷惟各隊士仍須酌量挑選改编巡緝隊以便分撥各區署所駐防其餘則補充缺額昨特分飭各警正警佐查明缺額人數呈報備核 
[匪徒禠奪小孩衣服]  
　　南市施家弄住户李印氏之孫兒年約七八歲昨日下午放學回家忽被年約二十餘歲之匪徒將該孩拉入生義弄内四十三號門前將所　　袍皮褂一併禠去迨該孩回家哭訴派人往追匪已遠　無蹤矣 
[根究贓證之衝突]  
　　本邑西鄉馬橋鄉民王瑞坤前日購羊一頭回家中途爲王阿橋所見以此羊爲某姓失贓向之根究互相口角竟至用武阿橋頭部等處被毆受傷控經第二區縣警察分所將兩造一併解至縣警察所轉送地方檢察廳訊辦 
[婦人追獲拐匪]  
　　滬軍營附近安樂里洗衣婦人朱戴氏生有一子名三祺現年四歲前日忽被拐匪丁福紀誘拐抱至三泰碼頭被氏得悉追獲鳴警拘送警廳昨解地方檢察廳訊辦 
[水巡查獲賊贓]  
　　龔長發王長明等每日駕一小舟在浦中專收賊贓昨日午後裝載乳腐十七　在浦行駛爲水巡查見人贓並獲詰明爲楊家渡昌記醬園之物遂卽傳同該園執事蕭鼎生一併送至警廳司法科轉解地方檢察廳訊辦 
[楊樹浦路之火警]  
　　前晚七時許楊樹浦路第一百零四號某姓家失愼經西人救火會聞警立驅皮帶車到場灌熄焚燬房屋一間捕房飭查起火情形以憑核辦 
[獎勵追獲强盜之探警]  
　　盜犯吳祥芝陳興家曹永年卞家喜徐樹林等前在潭子灣行刦寳盛全盛老正大等信局包封由四區探警當場追獲吳陳曹三犯已經護軍使署軍法科訊實押至犯事地點執行鎗斃迭紀前報兹經淞滬警廳長徐國樑查得破獲此案之偵探張金海蔡少廷巡長高殿臣劉瑞珩巡警白光耀等五名頗爲出力各給本廳一等獎章巡警李言直趙亨桂鄭紹曾陳瑞春顧守彬邢永清穆成金李文華等八名亦有微勞各給二等獎章以示鼓勵 
[頑童偷竊銅圓]  
　　頑童沈阿福常州人前日至閘北永盛里華珍生所開之小烟纸店内竊取銅元百枚爲四區崗警查獲解入區署候傳到該童家屬再行核辦 
[成衣匠聚賭抽頭]  
　　閘北長安路長安里成衣匠張振東家前晚聚賭抽頭被四區罔警查悉突然闖入將張振東及賭客王廣明李四朱永林錢富貴田金標王裕光等七名一併拘入警署轉解司法科候辦 
[控告縱火案辯論終結]  
　　英租界江西路四十九號門牌英商英利洋行買辦甬人王全榮於本年一月十六號夜半同用人王樸森用火酒火油澆於地板上縱火圖賠保險銀兩被總巡捕房捕頭與救火會會員查出各種縱火證據飭探將兩王拘解公共公廨迭經中西官訊供詳情已誌前報前日午後復由捕房將兩王解廨經關讞員會同英卓副領事在刑庭復訊先由原告工部局刑事檢查科代表牛門律師上堂向被告王全榮將前堂所供各節逐一盤詰復向堂上聲稱被告供詞業已研訊終結原告檢呈之各種縱火證據亦已完全應請嚴究被告亦廷律師到堂辯稱被告王全榮於出事之日往蘇收賬並不在滬實未知情至第二被告王樸森雖在該行失火時亦已離開原告所控縱火　賠一節並無實在證據應請將案註銷復由兩造律師互辯良久中西官以此案業已研訊終結判被告王全榮仍交一萬兩人銀並保王樸森還押候會商堂諭訂期宣佈 
[醉漢毆打巡捕]  
　　九江路三百九十八號門牌某店夥周樹卿前晚在湖北路一帶酒醉胡閙由一百七十五號華捕查見向之喝阻周卽將捕毆打當由六百六十一號一百九十七號等華印各捕帮同拘入捕房經捕頭詢明着周存洋二十元保出候示昨經公共公廨傳訊周不到案判將保洋充公 
[擇不取仁]  
　　滬西麥根路鴻裕里住户邊同年因其二房東閔會智有不端行爲損人名譽前日向之理論詎閔非但不服反敢行兇將邊之頭部撃傷當由邊子順法鳴捕將閔拘入捕房昨解公共公廨經中西官訊悉前情以閔不應行兇判押十天以儆 
[病不能興]  
　　皖人劉雙雲前日因病倒臥於黃浦路旁被某捕查見帶入捕房聽候核奪 
[原告揑詞反誣]  
　　住居閘北太陽廟之王嘉榮前與證人王焕章將李佳論扭至四區警署控稱我在途中拾得某鄉人遺下之錫箔一塊李欲匀分不允致被毆失小洋八十四角等情已誌前報兹經司法科李科員訊得鍚箔實係李佳論拾起王等向之拆梢不遂反誣李毆失小洋來署朦控判將二王收押候辦 
[收買賊贓]  
　　住居美租界之王財得前日收買賊贓銅鍚器皿被美捕房包探查悉拘入捕房押候解廨懲辦 
[債權人暫緩管業]  
魏元珪曾向奥商禮泰洋行將産業抵借銀一萬五千兩該洋行因到期不理控經公共公廨出單飭探將魏傳案判令交保候訊在案前日午後由廨提訊原告延律師到堂譯稱被告不理抵欵及利息請爲追究質之魏供稱欠欵屬實惟此項産業已在城内審判廳涉訟應俟判决後交與原告執管云云王襄讞與奥副領事會商之下判被告仍交原保一面給諭原告候城内審判廳判决後即交原告管業 
[搶匪分别處治]  
　　流氓胡文雲徐阿坤唐阿寳徐培生因在静安寺路松江路（卽愛多亞路）湖北路等處攔路攫取行路婦人楊顧氏徐葉氏等金耳環金挖耳金荷花板等物消贓化用　新老閘捕房包探周小弟張炳成先後拘獲昨晨併解公共公廨經中西官研訊明白判胡押西牢十八個月徐阿坤押一年唐押九月徐培生押三月以儆 
[偷竊綢緞之懲儆]  
　　甬人何裕卿串合同黨至漢口路三十五號門牌某綢莊以購買衣料爲由乘間竊取花緞一疋圖逃當被店夥馬伯春陳省春　見搜出原贓鳴捕拘解公共公廨訊供不認管押候查在案昨晨由捕解廨復訊屬實判何押西牢三月贓給原告領去 
[金圏待人認領]  
　　皖人石明華因持來歷不明值洋十餘元之金圈一副至百老滙路某押店付質被包探周耀庭查見向詰支吾連贓拘入捕房解送公共公廨訊供判押候查在案昨日復由捕房將石解案經中西官訊供含糊判石押二星期贓存捕房待失主認領 
[法公廨訊理錢債訟案五則]  
　　（一）洋紗貨欵胡漢前至法公堂控被施錦章虧欠洋紗貨欵銀五千七百兩有零向索不還請求追繳當經公堂核准飭提施錦章避匿不到昨日胡又投稱奉諭提訊後施東奔西竄勢難逮捕應請缺席判决聶讞員問此欵有無憑證胡稱有據可證遂判原告於十四天内將憑據呈案察閱如限内被告再不到案准予缺席判决 
　　（二）結欠牛價牛販丁金常前控牛肉店主華老五結欠牛價洋二千九百餘元因被告無人作保挺押不理已經原告貼遇兩個月押所飯食費昨日出限丁又投稱販申之牛商人亦在原籍向人賒來今被華虧欠不還商人乏洋還欠致被債權人在原籍官廳控追故此情急萬分仍求嚴追華供店已閉歇又無家産衹能俟後來興隆歸還判著原告再繳飯食費一月計洋六元被告還押追繳 
　　（三）抵單不贖葉勝璋於上年十二月間投廨控稱前有計象生將田單一張抵借欵項逾期不贖核計本利洋六百九十元向催不理請求追繳等情當因被告避匿無從提訊故已缺席判决登報佈告限被告於一月内到案候訊如逾限不到將地拍賣作抵今已逾限仍不到案原告投案禀稱前蒙判决拍賣惟地上尚有房屋四間應請一併拍賣中西讞員准將房地同時拍賣備抵 
　　（四）皮絲烟價林增福前至公堂控稱曾由杭州運皮絲烟來申售於同業林在松計洋三百十四元因貨由報關行報關上棧故由林在松書寫條子加蓋圖章向報關行出貨詎後向索貨價延宕不付請求追繳等情判令被告交保限理在案今已逾限傳案復訊被告仍一味支吾分文不繳問官因原告已回杭州未到判令被告退去展限一月繳清 
　　（五）自來火費自來火公司洋人前控三星公司主陸滌德虧欠自來火燃費銀三十六兩並洋一百二十元請求訊追後由錢胡氏代爲投案聲稱與陸鄰居現陸不在上海故由婦人代爲聲明判交陸滌德到案候訊昨已届限仍由胡氏代稱陸現回浦東原籍出賣田産俟成交後卽行歸還中西讞員因胡氏不應抗違不交判令交保限七天交陸到案如再逾限不交應着如數還洋 
[介紹新箸]  
　　中國科學社創行之科學月刋已出兩卷計書二十四册早已風行一時茲第三卷第一期又經出版此刋内容首列大總統題詞前農商總長張季直先生題詞北京大學校校長蔡元培先生题詞敎育總長范静生先生題詞次載任鴻　年會號弁言任鴻　外國科學社及本社之歷史胡適先秦諸子之進化論趙元任中西星名考鄭華中國土木工程之前途等篇窮源竟委毫髮無遺餘如　圖之率由舊章雜爼及中國科學社記事社外記事之獨標新頴至於年會之各部報告尤覺眉目畢清大可研究其寄售處仍在上海及各省商務印書館中華書局特誌之以介紹於研究科學者 
[介紹國貨]  
　　南洋兄弟烟草公司新出三喜牌香烟氣味和平裝潢美麗足與外貨爭衡凡嗜捲烟者請嘗試之 
雜評二 
[自治延宕之眞因（庸）]  
參議院恢復自治議决案之提交覆議也政府固謂擬將各項自治法案從速编訂然是項法案今方經由國務會議退回内部修正即使内務部迅速辦理而修正後之程序旣須經過國務會議提出兩院而議决而公布而著手籌備其施行之期正不知何日而况内務部之修正尚未聞有所進行耶　 
　　政府之處理此事務取紆徐爲妍已辜國民之望矣乃蘇代表之函述且謂當局之意尚以人材缺乏財政困難爲慮則是自治之不復不在自治制度之未頒而在政府心目中所謂國民程度之不足夫吾國地方自治肇自前清當時之人材財政夫豈遠勝於今日乃前清許之而今政府獨靳之吾不意政府之待國民反視前清爲不若政府須知吾人對於自治案之交覆議未有異詞者以清制之不適用各省單行章程之不統一政府尚能自圓其說也若今兹所云則試問人材何時充足財政何時展舒抑不充足不展舒自治可以永無實行之日乎暛乎共和國主權屬於人民人民握國家最高之權而謂程度乃不能自治其鄉里此種論調眞匪今之政府不敢出矣 
來件 
[英人對於中日儲蓄會之提倡]  
　　駐滬英領事於本月十九日午後五時邀集著名華人開會於五馬路元芳洋行四層樓上到會者有英領事工部局董事披挨司古台而華董朱葆三等來賓則多數爲洋行買辦共有五十餘嘗由主席致歡迎詞並言中日儲蓄會之阻力計分三端（一）華人對於英國最後之勝著頗懷狐疑故不信托其擔保（二）英國在昔曾與中國以兵戎相見故今不願恊助（三）以假欵與英國爲破壞中立實則對於第一端德於開戰之初因出人不意故得大獲勝仗今則聯軍器械糧食皆遠勝於德故决能得最後勝利借欵之擔保可母過慮也對於第二端則謂在昔戰爭不過消除隔膜而於中國之進化中英之商務其益實非淺鮮拳匪之禍英軍雖亦在聯軍之内然亦當憶德之遇華若何英爲與華通商之第一國洪楊之亂英人戈登曾爲中國出力上海一埠雖爲公共租界而英人實主之故在滬華人所享利益莫非英人之功而中英之親善非屬虚空也對於第三端則謂借欵與戰國而取其息實含商業性質中立國與交戰國通商不得謂之爲破壞中立也次古以而起立演說述其進行辦法略云諸君來會諒必表同情於恊約國旣聞領事之言自必樂於援手今中日儲蓄會已於漢口橫濱東京等處設立支會其數已自七百四十　增至二萬三千五百　而所借欵项則五兩十兩不等隨所樂助而要以五進數爲率債票由新加坡發行英政府擔保每年予以六釐利息所借之銀均合爲金鎊卽每元作二先令四辦士息年付兩次均加入母金至一九二○年二月十六號本利照還惟欲在期前出會者當先付過户費兩元乃可過户而初次所得債劵則免如欲付銀於每月一號至十號中交給德律風公司會計員古台而入册後登報宣佈惟均用號目而不用眞名其登報費已有會員二十五人擔任母須會中另出今金價旣低所借之銀於一九二○年取出時當可大獲其利故深望諸君玉成其事而爲世界爭自由和平之報福也繼由台佛司演說大旨謂德人殘酷華人應解囊助英以攻之末袁履登代表朱葆三演說略謂對於今日會議頗表同情深望同胞解囊助英去於是英領事宣告謂古台而將於下月一號至十號在德律風公司預備收欵會議乃告終焉 
來函 
[旅滬糖雜貨帮浦江駁安仍照舊約]  
　　舊曆正月三十日各報本埠新聞欄内載海帶雜貨業重訂新章内有浦江駁安一條云此後由客自行另保云云客帮集議聲明倘駁船遇險貨欵仍照舊約行客各半以昭平允而免轇轕其餘各條候雙方恊議再行登佈 
[袁忠漢函]  
　　兹啓者昨閲二月二十日報載鄙人被宋鍚三君在公廨控欠洋一千一百元過堂交保被押等情殊與事實不符此欵前由鄙人代友擔負被控當即與原告和解了結爲特奉函請載貴報來函 
[姚逸仙函]  
　　閲本月十七日報載秐藏軍械朱姚併捕一則事頗有異查姚炳卿携眷住新閘仁濟里第一千七百四十四號門牌係浙人山東武備學校畢業生曾充前滬軍都督騎巡隊司令並江蘇都督府屬官汪玉卿在姚部下任差解散後汪遂辭去去冬助商會辦理遣散黨人事宜時有皖人朱錦文向姚要求資遣姚爲之立於李徴五先生允給洋二十元卽令回籍姚當付給一半餘洋約俟落船後再付朱再三要求全付姚執不允蓋防其消耗逗留也嗣朱以夙逋未清須向友人籌措爲詞求在姚處暫住數天姚憫其困允之是時汪玉卿亦適自山東來姚念舊部之情亦留暫住囑其另謀生計迨朱錦文在外被捕時姚與汪均在庽所毫不知情且姚素不到茶館酒肆更無與朱錦文一同啜茗之事因朱云興姚同居是以波及至查出之指揮刀並銹壞手鎗一枝係姚充軍職時所遺以爲廢棄無用之物漏未報繳至朱所帶之手鎗正不知其從何而來貴報所載殊與姚之名譽攸關請即登入來函爲感 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[賀麫包聖人書] [  罪我]  
　　蓋聞縣尹糊塗是曰麫湖之鉢秀才混沌實爲稻草之包參謀有飯桶之稱聲馳徐海吕祖有酒囊之號名满錢塘自昔名人第多徽號况我孔子道本中庸有如粟菽材堪大用不比匏瓜人漂亮而聰明好似水晶之餃學淵懿而樸茂原非空心之　作司寇於宗邦不是素餐尸位誇多能於太宰豈同吃飯人材好古敏求爛麫筋無妨細嚼誨人不倦益智稯何厭其多先生食不厭精蟹包餃肉饅頭亦知大啖君子食無求飽大麥湯碎米粥儘許充饑樂道安貧不羡千鍾之粟分科設敎但求十庭之脩人不清狂漫認壺盧學士酒原無量居然麴田部尚書名满人寰誰其能及聖由天縱吾無間然是以歷代榮封不少馨香之報累朝崇奉常流俎豆之芳邇者憲法肇修議員抗論爲爭國敎特創名言喜　喻之清新漫疑土貨更詼諧之入妙比作麵包語太荒唐彷佛齊東野老言何雋妙是眞時下名流如斯赫赫頭銜勝似大成之字様從此堂堂孔敎列入法定之條文聞到戲言夫子亦應莞爾傳來笑話顏淵報勿喟然肅此奉賀敬請聖安（三） 
海外拾聞 
[近世之離婚數] [  非夢]  
　　近世之離婚數各國皆示增加之趨勢今據數國之統計其比例卽十萬人中愛蘭一人瑞西三十二美國七十三日本二百十五若美國且爲此特設專員以講求其救濟策社會學者倫理學者則各挾其專門之眼光從各方面研究此問題以解决之然此離婚率之增加抱悲觀說者有之抱樂觀說者有之臘弗斯耶大學敎授便敷卓氏亦屬樂觀說派其言曰離婚率之增加乃所以增進人類之報福决非可憂之現象民蓋離婚之裏面必能發見酗酒遊蕩淫亂法律上之犯罪或各種道德上之犯罪等此等分子濳伏於家庭間甚無意味僅足以腐敗家庭而導社會於不健全而已故不若早爲破壞而改组之爲得也雖然然就人類相結合之點觀之夫婦問本宜相親至於反目不可不謂爲悲慘之現象也而愛蘭離婚之所以若斯之省者非由婚媾之能圓满乃因法律上離婚手續困難之故耳英國之離婚訴訟除本國外遠處殖民地裁判所皆不受理而其訴訟費恒需三四元故　者　不　離婚也次則其法律上所定離婚條件甚狹除妻不貞夫不德或虐待等外不能視爲離婚條件之故如意大利近狀法律上之離婚雖甚少而夫妻别居則甚盛要不過楚形之離婚耳此離婚　近世日見增加之原因威　滑敎授曾列舉九條中以法律之通俗的普及女子之解放産業之增加等　爲最有力之原因自千八百八十八年至千九百十年間巴黎與柏林之離婚訴訟中山婦人一邊起訴者實占全體之六成云（二） 
短篇小說 
[言情短篇幸福（二）] [  毛柏桑著瘦鵑譯]  
明燈未上正人家進茗之時别墅歸然峙於海浹時則斜陽已隠天半嫣紅如玫瑰地平缐上微　黃色則類磨石之上撒以金屑者地中海中初無細浪微波水面爲落日之餘光所映狀若銀板其右有山高可吻天聳立西天殘照中如被紫色之衣吾人雜坐一室縱談情愛唾沫四　逸興遄飛維時夜氣如酥透入室中吾人語發諸吻亦若有　脉柔情蕩漾於靈府深處者而此情字者時復譁然四起或出於偉男子之口厥聲朗若洪鐘或發於美人香櫻曼妙乃類鶯簧一時此聲徹於四陬如鳥飛如兎走座中有人忽揚聲問曰天下之情愛其能始終如一永永無變耶或曰能之或則掉頭曰否於是吾人摭拾故事互相印　間有爲情場中過來人者則皆迴腸蕩氣追溯前麈心大動弗能自制當斯時忽有人引眸窻外廻首呼曰諸君曷視之彼　然若巨獸者何物也衆皆遠矚果見海天深處有黑影絶巨婦女均自座中湧起見狀錯愕弗已尋有一人言曰是哥西嘉島也一年中必二三次突然涌現空氣旣清澄海霧亦散此島遂如美人揭其面幕接於吾人之目特平昔不常見耳吾人聞言復爭目之島止山巒依稀可見山巔隠隠有積雪厥狀絶肖白頭之老人吾人視此　大之黑影恍見海若出現於海上目張口參爭相驚異又類哥倫布揚帆遠遊困於洋心四顧茫茫但見雲水而一日忽見大陸亘於舟前者少選有老者啓吻言曰吾今見此哥西嘉島乃忽憶及一事矣其事實爲情場中得意之史即其情愛亦爲眞實之情愛吾姑覼述其事以告諸君諸君其垂聽焉 
　　五年以前吾嘗作哥西嘉島之遊爾時吾人之目此島似較亞美利加洲爲尤遠幾皆弗知地中海中乃有此島者惟於天高日朗雲散霧收之時始一接於吾人之目奩吾觀此島尚爲一洪荒之世界崇山嵯峨界以狹谷谷中有湍水聲湯湯然四望初無平原但見磽土瀇　花崗山叢立如林間生灌木及栗樹松樹之屬樹高參天野翠欲滴其餘島上諸部均爲處女之土數百年來未嘗經人開墾地或無樹則爲沙漠有時偶於崇山之巔見一村落然　荒凉寂寥無足流連村中無耕耘無工商更無所謂美術脫欲覔一木刻石刻之物杳不可得一若此島自古迄今咸在渾渾噩噩之中其島人未嘗有思想者吾人不觀意大利乎意大利崇樓傑閣遍於國中吾人入其國門如入美術之宫凡其一石一本一銅一鐵一寳石均足表示其國人之敏慧即一二古物亦復精絶足見彼國先人亦富美術之思想故意大利者實爲吾人所推愛緣共國人之温睿智爲世人所共見也而哥西嘉則不然文化風俗亘古無變島中居人蟄處一屋苟有事不涉於彼個人之生活者則彼悉置弗顧故其爲狀有如上古之民秉性皆暴睢好勇門很顧又慷慨肫摰得古人風時輒啓關以納路人殷勤直無倫匹爾或少與暱近立成莫逆之交吾流轉島中可一月自覺已在世界盡處去歐洲大陸遠矣其地旣無逆旅酒樓又無通衢大道但有窄徑如羊腸通入山河小村入晚則聞山中湍流淙淙而鳴夜中或無所棲止則可叩山人之門主人立延入殷殷相欵推食食爾恣爾飽啖且以床席相讓恣爾酣睡迨及旦明爾卽與之握别主人意厚復送爾至於外村一日吾旁皇村中可十小時矣入暮至一山谷之底得草廬一孤懸谷口去大海僅三英里作勢前傾若欲投入海中者夾谷爲山坡坡上亂石嶙　怪樹槎　狀似二垣對峙爲之屏蔽環廬植葡萄有小園少遠有大栗樹數章足資生活此區區者以爲此窮鄉僻壤中唯一之巨産矣延吾入廬者爲一老婦衣履嚴潔儀容亦肅穆有老人坐一　製之一巨椅中起而禮吾顧仍就坐默不作一語婦卽告吾曰客其恕彼彼　且聵今已八十有二矣吾聆其語作法蘭西音因愕然問曰夫人非哥西嘉人耶婦曰然吾人蓋從大陸來者居此五十年矣吾聞言默然心爲之震私念似此窮荒胡能僦居至五十年之久大陸上通都大巿一一隔絶不審此五十年中之歲月果何以自聊也（未完） 
長篇小說 
 [P絶塞奮椎記（三）>[  野鶴]  
　　第十二回遇茶肆驚聞謡語探寢室乍展奇能　　原來毓忠在凉州時聞和晦軒們閒譚也曾閱及趙老晦軒還極日贊他待遇不相識的客子偏偏能夠曲蓋禮意眞個是行古之道的人呢如今眼見　絏郎當愛莫能助懷璧獲罪飼虎殺身可憐他欲種善因反得惡果况且這小二還說春巒等事機已敗雖則是悠悠之口難保不是訛謡然而伏波薏苡曾子殺人要不是全無端倪時想到這裏心裏越發　蜳不定抬頭一望却早到了宿店纔浩歎一聲支吾自語道唉時丁陽九地有迷陽莽莽中原從此没有吾們托足的場所了當夜無話次日早上毓忠飯罷問那侍役道此地到榆林城有多少里數你知道没有侍役道回客官到城只有五十多里倘然要雇征車小的便可替客官代雇毓忠道俺有馬匹在這裏哩五六十里的路值得甚麽征車不征車說完便從後邊牽了逐風駒付過旅費逕自去了看官們啊那江毓忠又不是風裏楊花爲底東飄西泊那樣的羗無定所原來非别就中也正有一件絶大的緣由看官還記得第一回裏頭說他有個仇人姓章名叫立恭的麽這回子長途跋涉也正爲着那人那劉麗京本和毓忠相識他年少時光也是個吹簫撃劍狂放不過的人所以和毓忠情意相投沆瀣一氣後來避仇遠禍便挈　遐征宅居塞外毓忠這時深知那立恭也正在蒙邊劉麗京住下的場所相遠不多便尋訪麗京和他商最個策兒那知道一經聚譚竟出意料之外這意外的消息並不是兇惡却是狠可喜的原來立恭這時已掉做榆林府知府那麗京的旅弟名唤懷東的正在他署裏辦事天假之緣藕絲牽合麗京便替他定下一個計策寫這一封信兒給了毓忠這信便是給懷東的寫的非别衹托他在章知府衙内吹嘘的意思那書道懷東吾弟别來良念有汪君炎熙者學賅九流才能驚座兄素偑畏目以國士兹以家難困躦而來才子數奇良爲歎喟因念吾弟在陜位望日隆務望介于章公藉爲記室吹嘘之力非弟莫逮唯弟勉旃不悉 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之路電鑛]  
　　俄員來華勘路程 
（見本報甲戍年九月二十七日） 
現抵滬有俄官數員係自俄國取陸路而來中國者蓋俄國家之命須覓一路較近於現在買賣鎭一路者以便通俄國所辦之茶葉該員不日先往漢口自漢口取路至興安府蘭州府一帶再自彼覓一善路可逹俄國也此事若將果行則茶葉之轉由天津以逹俄國者其必將歛少歟 
[福建設立電缐續聞]  
　　（見本報甲戍年九月二十九日） 
福建傳來信息謂該省士民曾有立暫欲將新設懲電缐各桿皆行拆毁之說然所傳拆毁之斯已過而電桿猶懸立如故云又曰中官雖與電缐公司創議設立電線以逹厦門已經有後悔欲令停工乃該公司旣有明約可據故不肯停止仍然立桿懸線連絡不止西報論之曰此事終出於不令竣工則該公司猶能在京都具控而可討賠各工費云 
[粤東開鉛鑛] （同上） 
　　傳聞粤東新出鉛鑛有一山大産生鉛每百斤之内可得純鉛七十斤之多云云然欲開此鑛須將情形及開挖事奏准朝廷方可創行矣又傳粤東有廣開各鑛之聞各商人欲凑鉅欵立一公司以盡鑛産以盡地利云云 
[尊聞閣筆記]  
　　畫師取辱（見本報癸酉年三月初六日） 
畫士陳福先者浙人也或云原籍雲間工花鳥人物山水并能詩其書更超卓挾藝遊江湖間名輙挂人口所立潤規頗峻但爲重名所攝求益多歲獲可千金人本矜貴以嗜烟故又加以疎懶絹素盈牀恒數月不報也而當空囊埀罄時一日亦能盡數紙嘗挈家居雲間時有郡守慕名久以仿宣素紙一乞其染翰而陳竟蔑如閲一月不報或謂守陳負絶藝索畫者非先餽筆資原不可得守曰然是我過也立封番蚨八枚飭送陳因卽致意詎陳視之仍蔑如逾月又不報守更令人促之陳忽怒謂使者曰何物太守竟易視我耶居我與汝即檢原紙對使者以濃墨潑塗約略若米家山形實不辦爲何物塗訖捲付使者曰可將去報汝主我事畢矣使　然竟以歸報越數日守復具柬招陳飲云有鄉友數人來皆風慕先生名畫道欲一見特遣奉届陳踟蹰間又報府署某師爺至至則先致守命且雲云恐僕輩不足辱先生特囑某爲之介也時陳意其得遂共登輿直入内署守迎於堂下相與道殷勤通欵素有相見恨晚意旣有貴介裝二人出云皆守戚也見陳亦道欽遲意甚撃徐謂守曰陳先生大名士幸臨貴治太守公亦嘗以禮爲羅購有墨寳乎守笑曰業得一巨幅矣衆欣然請觀守命人持前幅出　視則满纸鴉塗本不成畫二人者譯然曰此豈陳彭老筆哉吾等嘗托人轉求亦有數　可比視也遂令僕人檢出共視則筆意蒼古氣味清疎覺名下果無虚士時陳在座已跼踳不自安忽聞太守冷笑曰然則我所求者固僞彭老之所爲耶不然何以大相懸絶若是此種畫我亦可以不存矣遂將前幅撕碎摔地下拂袖而入二人者亦逡巡退出陳獨坐廳上欲去不得久之天將晚烟瘾又至涕泗交頣困頓殊甚方大窘時忽有健僕數輩出喝曰此光棍假冒畫師者尚不去耶遂蜂搉拉出陳回寓且愧且悔連夜束裝怱怱遁去 
某姓媳（見本報癸酉年三月二十一日） 
有某姓者僅翁姑子媳四人爲一家其子贸易於外恒不歸翁則年逾五旬惟與媳言語之間似涉和惠其姑遂疑有新臺之事一夜翁不歸房益疑之乃乘昏暗突進媳房探緝詎杳無蹤跡然其姑之疑竇終未釋也旋起一念僞爲翁之衣服形貌解衣登床與媳爲狎囊狀其媳大怒竟遭毆駡且將姑之耳邊咬去姑忍痛逸出不敢聲張且濳徙他處以匿跡比天明媳奔回母家訴其事之顛末於父母其父母當卽隨女至翁姑處理論適值翁回見其兩耳依然無恙於是忿然者復轉而爲駭然正徘徊間乃翁竟大肆咆哮謂其媳必另有所私欲藉此反圖陷害逼令交出無耳之人其父母窮於詞轉詰其事之始末於其女其女亦無從置辯竟自縊以殉 
[文苑]  
　　無題四首（見本報甲戍年七月二十三日） 
（蟾香閣主） 
雙鬟一樣門娉婷並綺紅閨按素箏樂府枉歌中婦艶宫詞休唱壽王醒星娥婉約愁銀漢雲母依稀隔畫屏可是當時眉解語鏡中蛾緣十分靈 
分明鈿約未全訛小妹青溪恨較多爲賭臂彎羞竊覆替匀頰暈拭蘋婆生衣未可禁風露暗檻從敎妬月波卐字闌干心字篆有人仔細聽雲和 
勞燕東西太恨生枉抛心力付啼鶯廻腸逼仄春難駐小膽聰明月有情密字儘敎書　墨閉門休再進梟羹若留後約將人誤中隔藍橋第幾程 
玉京遥夜舞輕鸞和萝曾疑賦曉寒簫局零星尋舊譜鏡奩涵月照新懽春燈燕子箋重寫秋水芙蓉淚未乾種出雙雙紅豆子東禪寺裏好同看 
　　送遠曲（如蘭女士） 
（見本報甲戍年正月初九日） 
門外僕夫手執轡征人眼落辭家涙楊柳亭邊就道難酒當離别不能醉牽衣相對兩茫然誰識郎心與妾意郎莫回頭妾莫送云也一聲騾足動漫道人去感凄凉羅幃添得遼西夢 
　　寄遠曲（同上）（前人） 
龍沙人去無消息幾度欲歸歸不得愁殺閨中少婦心廻文　默當窗織機上廻文織不成停梭獨坐悄無聲昨宵覓得雙鯉魚　拭素箋寫深情深情纸上寫不盡不寫深情又不忍寫到深情　又停燈前雙涙如珠迸持書熟計誰堪遣不託　鴻託海雁羡　雙棲玳瑁梁春深花底常相見 
[花業談屑]  
　　李紫蓉（見本報癸酉年十一月十四日） 
吳門陳生名士也少孤力學九熊畫荻受母氏殺弱冠補博士弟子員每試輙列優等師友多以偉器目之生亦毅然不作第二人　顧負才自許脫落不覊二三月儕時作狹邪之遊白　徵歌紅牙按拍酒碧燈紅之地時後相與流連母亦不之禁也春間以就試故　居省門悅李繡蓉女校書因與定情荳蔲梢頭不知春風幾度繡蓉貌故端好楚楚自憐其妹紫蓉恣態尤艶雙翹瘦不盈指凌波欲渡翾風疑仙鴇母尤愛憐之曾當破瓜之年每欲爲之選婿生於酒酣耳熱之際許以金星貯之紫蓉私報得人遂社門謝客筵席無生不復侑酒非生至亦不出户四月間遂作眠香會焉暱枕低徊情好益篤流連忘返學業遂荒無何紫以孕告促登逢室生故非素封而又夙秉慈訓未敢遽以告進退維谷漸至積愁成疾夢魂相喚舉止失常母知之而無如何惟誠以勤揣摩勵精進苟秋風得意則雖爲之脫籍不汝靳也無何生痼疾已深狂遊如昔試期將届置若罔聞母訓之而亦如故紫規之而亦如故而時已七月矣紫知其不可以虚言勗也使之下帷於姬院爲攻苦地青　佐讀紅被添香復爲之考勤惰工拙操業稍怠卽自眼相加將以青樓作絳帳焉鴇欲奪其志矢不渝强　之輒與齟齬之死應他之志百折面不回比至入闈則又長齋繡佛朝夕焚香頂禮屬望之切蓋較諸生及生母爲尤甚焉揭曉之夕四出偵探徬徨中夜查無好音則手合鴆藥一刀圭持謂生曰若不得意則足爲妾道地者賴有此耳生亦爲之泫然漏四下忽喧聲達户外蓋報捷者知生匿姬院而蹤跡之也生聞捷之下驚喜欲狂歸家　擋旬餘遂議踐前約鴇復故索千金值以　之生無如之何姬以好事多磨瀕於死者至再鴇知其不可奪也請以二百金歸生生母以愛憐少子故如數出藏　畀之始得迎登　室往返籌議蓋至是已小陽月矣歸生不逾月舉一子戚里之赴湯餅會者以阿侯絶類其母咸請見之輙驚爲天人而各艶生之遭際爭相愽逹以爲天下有情人之終成眷屬云 
[雜録]  
　　對句閒談（見本報癸酉年十二月初二日） 
滬井近開聯社屬對天然雅人韵事惟過鍊傷氣不局外人漫　謂作詩要合自然漁洋隨園諸名輩論詩　以音節爲　然音節不出於自然則命意雖佳措詞雖麗終不免有斧鑿痕况專求屬對尤須巧合天成者乎宜秋杏春兩社取列聯語五花八門各標　　惟音節一道間未辨明實緣業帖括者專工應制以致過鍊傷氣遂失性靈竊以爲與社諸公能再講求音節則磬徹鈴圓更足動持衡者之目又謂亦都同人聯句有異於此者每命題得字必使懸隔不倫而押韵更須圓融無跡其茶碗得油字句云不羡虚同能飲七一甌聊伴幕青油紙窻得登字句云疏檽破處梅花拂香满高　此一登燈籠得芙字句云一紙迷離光四映蠟花紅處似秋芙餘不及記憶更有以漢高帝對崔　　句云千古英雄推赤帝一生名節誤紅娘可謂天造地設等　按聯句與對句異聯句以音節爲上而對句則鈎心鬭解要以工整爲佳曾記前寓都門時值天氣亢旱粤都人士有以欲慰蒼生宜作雨命對者張之洞太史對云肯敎白死孰埋烟佳卷萬千推此以爲弁冤某御史致動彈意謂在　毅之下作此不祥語後經人斡旋其事始息粤東風氣對句專求工整或新穎或穏鍊或用典而無斧鑿痕此　上　至音節一道未遑計及願進其已能者而勉其未能者 
 
 
 

Page 18

 
 
   
 
