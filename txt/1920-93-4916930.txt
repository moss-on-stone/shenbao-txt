# 1920 - 93 - 4916930

 

Page 1

 
 
   
 
 

Page 2

 
 
   
 
 

Page 3

 
 
時評 
[人情之政界（冷）]  
　　世俗最無味之舉動莫如往來應酬之人情與者出之於無可如何受者亦不見有絲毫之益徒然費時費業費財以應付之斯誠不可解之一事也而不謂今日政界中所謂最大之事實不出乎此 
　　夫政局上之意見不洽乃關於一國之利害與一己之成敗者也非可以奔走之俗禮尊重外貌可以變易之也故政局上之意見不能相强亦不必相强而必爲是虚與委蛇之狀何哉然而不意南北今日之要人同呈此態也 
命令 
　四月八日大總統令馬廷勸授爲陸軍中將此令 
又令全國菸酒事務署督辦張壽齡呈請任命哈常堉蕙汪樹馨高賡夔鄧邦道陳鞱徐宏文丁偉東照冰爲僉事均照准此令 
專電一 
　　北京電段回京住一日見徐長談昨又赴團河（九日下午四鐘） 
　　北京電段言返團河貪愛風景實無其他作用（九日下午二鐘） 
　　北京電王士珍迄未赴團河自言段不請不先訪此次調和段靳全係趙理泰衛興武奔走（九日下午二鐘） 
　　北京電靳對外敎農三長仍執定不能容納多數黨之要求 
　　（九日下午二鐘） 
　　北京電八省同盟經迭次商議結果主張稍變外人方面得奉電昨各代表在奉議决（一）擁靳不排段以維段靳向來關係（二）俟和議稍有頭緒再撤各地防軍（三）解散安福部（九日下午三鐘） 
　　北京電王士珍淸出河間遺産被人侵佔確據决定正式告訴 
　　（九日下午二鐘） 
　　北京電滬王電某要人謂與唐議各件已妥據安系所傳法律可允舊會在滬開會數日了事事實以滇唐任川滇黔巡閱王組閣唐紹儀任外交如靳允議先解决閣事　　北京電京據滬電舊國會將移滬新國會派人往聯合（九日下午四鐘） 
　　北京電浙盧請速開憲會國院轉電滬王謂事關和局請酌示意見　　（九日下午二鐘） 
　　北京電衆院全院委員長競爭未决查辦魯屈案亦各執明日常會議員多不主到（九日下午二鐘） 
　　北京電軍政府電三月份關餘因伍離職原存滬滙豐行請稅務處飭逕撥敝處勿任提用（九日下午四鐘） 
　　北京電拉門德抵京後各界分日宴請星期一三點見徐（九日下午四鐘） 
　　北京電周學熙電報載棉業大借欵羣情惶惑請通令查禁以安人心（九日下午四鐘） 
　　北京電周學熙電稱紗廠借欵絶無其事（九日下午二鐘） 
　　北京電院部通電沿江沿海各省意飛機過境應設法招待 
　　（九日下午四鐘） 
　　北京電鹽務學校准開辦 
　　（九日下午二鐘） 
　　北京電徐樹錚今日專車赴張家口再乘汽車返庫（九日下午二鐘） 
　　北京電邊防軍餉財部共欠四百餘萬靳向索僅給半月期票十五萬（九日下午二鐘） 
　　北京電吉鮑電告日軍進擊阿省一面又由滿站赴赤塔助謝戰氛日棘應否阻止（九日下午二鐘） 
　　北京電日軍與俄新黨開戰俄敗日占據伯利海參崴各處崴埠俄臨時政府被解散各國代表紛電回國請示李家鏊鮑貴卿等亦電京詢對付辦法又謝米諾夫已進至大烏里完全佔領日謝現聯同一致滿站危急（九日下午四鐘） 
　　哈爾濱電本埠大橋昨晚起爲日軍把守居民極恐慌我護路軍調集道裏防守崴埠雙城廟街伯利等處均爲日軍佔領俄革軍及軍艦武裝盡行解除捷克軍聲明嚴守中立（九日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　香港電昨政務會議岑林莫出席决以明令史伍廷芳外財兼長仍留總裁通電各國俾淸理欵項伍朝樞胡滌宣亦免職定文羣財次俞鳳韶總務廳長民黨離粤甚多有不能立足廣州勢（九日下午五鐘） 
　　香港電李烈鈞返省所許復贛軍給餉各條件藉口關餘由伍經手無欵支付迄未履行楊魯因無欵改編開拔亦未果昨軍府祇令暫停駐原地候命（九日下午五鐘） 
　　香港電連日政系謀維國會極忙自選代理議長再組成參院秘書廳後迭向軍府軍署請領經費派員赴港滬召議員回粤惟林吳褚離粤後通電言岑提出李督解决時局五條徵求同意不合又三月不發經費令國會無形消滅故離粤另擇地開會貫澈護法 
　　（九日下午五鐘） 
各通信社電 
　　北京電院致王揖唐電盧督歌電請速開制憲會事關和議進行應否照辦迅希惠示 
　　北京電孫烈臣電謝軍已將大烏里塔克及聶爾臣司占領新黨退去日軍實力援謝 
　　北京電鮑督電江南日軍擬進攻該處新黨應否嚴拒迅示機宜 
　　北京電楊增新電取消外蒙自治陳毅洪楨二員經營數年勞績卓著應請破格優獎（以上九日） 
　　以上中華通訊社電 
　　北京電王士珍對段云徐有要事相商段回後并無事當晚復赴團河 
　　北京電閩案昨又續議日使堅不讓步無結果 
　　北京電政府對日俄戰事决守中立擬即撤駐俄華兵免受影響 
　　北京電當局對勞農政府通牒正在考慮聞已擬及答覆時應帶之條件 
　　北京電保定開會曹督已聲明宗旨惟各省重要代表前往與會仍爲人所注意 
　　北京電各督將有電贊盧永祥新舊會遴員協訂憲法之主張 
　　北京電南北各省一派人主張另媾和局撇開和會以南京爲集議地點 
　　北京電閣决調吳光新駐豫軍移湘南替防 
　　北京電張作霖請建錦熱鐵路交部擬核准 
　　北京電郭則澐請卸經濟調查局兼職當局允商府另派（以上九日） 
　　長沙電譚延闓召湘南湘西各將領會議軍事决聯絡郴永衡辰各派靜觀滇桂大勢作相當之舉動（九日）　　宜昌電川中滇系軍人迫柏文蔚訂軍事協約柏尚猶豫（九日）以上中孚通信社電 
世界路透電 
[德法用兵之近勢]  
　　七日柏林電德政府致牒法國以正義情理人道之名義抗議法軍之行動謂德政府如不從速出兵魯爾區域則紅軍之行動將搖動德意志民國之基礎德政府非笑德國進兵將危及法國之說且謂德國一舉一動如輒爲敵人抱不正當之疑慮則任何政府將不能在德恢復秩序德政府在魯爾區域各鎭出示謂法國乃無情之敵對者現施行詭譎政策玩弄世界和局德政府允竭力減短人民患難之期 
　　七日柏林電協約國國際軍事委員團通告德國外交部謂德國應踐行約言於四月十日遣散國防軍且謂國防軍現完全處於動員之基礎時時從事軍事操練　　八日巴黎電法總理米勒蘭氏昨日致牒代使美葉氏答覆德國抗議占據德鎭事謂德政府違背和約條件加派軍隊開入魯爾區域德政府前允不得法政府之許可决不增多魯爾區域之警備軍今未先商准法國遽行派兵實屬自食其言故德軍占據魯爾區域無論如何爲情理所不容且此舉出於軍黨之要求勞工必爲不平其影響殊屬危險加以德國迄未實行解除軍備今更占據不應占之地法國極爲不安故乃决議視德國之態度爲敵對的一面通告並商諸協約國施行擔保國家安寗之方法法國志不在侵略一俟德軍完全退出中立區域則法軍亦將委棄所占之三鎭法國僅欲德國尊重其約言而履行之而巳米勒蘭氏欲證明此節故於牒文中復載其近在衆議院所發之宣言即法國願與德國復訂經濟交際是也米勒蘭氏曾以該牒文提交大使大會 
　　七日柏林電德軍已於昨晚佔據愛森 
　　七日巴黎電美央斯電稱法軍前進之際未生事端僅有德國武裝摩托車一輛向騎兵哨隊發彈兩枚 
　　八日美央斯電法軍第一日占據佛蘭克福鎭安然無事居民以禮接遇法軍惟昨日全鎭人民忽覺擾攘如奉號令然學生乘摩托車向衆演說煽惑彼等與法軍爲難全鎭各處紛起喧譁旋即由法軍恢復秩序晚間復安堵如常 
　　八日愛拉夏貝勒電德常備軍現向杜塞爾杜夫進發旦夕將占據該鎭紅軍遇國防軍即散走但多未委棄軍械子彈預料現集於愛爾白菲爾與巴門周圍一帶之紅軍將奪力抗拒常備軍續進 
　　七日倫敦電路透電社柏林訪員電稱法軍除佔據佛蘭克福·逹姆斯太·哈諾三鎭外且佔據哇方巴志·化姆堡·維斯巴特三鎭未遇事端昨晚有大批紅軍乘摩托載重車或徒步經過愛爾白菲爾多在該處交出軍械另有紅軍一批開入佔領區域爲英兵解除武裝尚有其他携械之紅軍徬徨於羣山之中在杜伊斯堡拘獲之紅兵將解往維塞爾由特别法庭審訊據柏林消息巴楚各礦均已開工紅軍總議會已將愛森之司令部移至巴門 
　　七日倫敦電路透電社得法人方面確實消息現信德軍將於數日之内委棄中立區域於是法軍亦即引退雙方交涉即可結束藉此可使德人明白和約條件必須依守 
[克勒滿沙之行踪與病訊]  
　　八日巴黎電開羅電稱克勒滿沙氏將於四月十七日由亞力特里亞啓程赴馬賽 
　　七日倫敦電開羅電稱克勒滿沙氏患氣管支炎衆頗以其病狀爲憂 
[各國近事紀]  
　　七日倫敦電今日各報載有葛雷子爵等署名之公函請世界人民勿忘却戰時之觀念與犧牲並謂國際聯盟已引起思想與自制之潮世界欲造成何種國際聯盟即得何種國際聯盟惟在世界自擇之耳英國國際聯盟贊成會巳開會二百餘起設立分會二百所發行兩種報紙及多種書籍現擬發行敎科書並籌議普施敎育之方法兹事體大非私人捐助所能爲力故請世界共予维持籌金一百萬鎊以供大規模敎育鼓吹之經費如任令世界復其戰前互相仇忌野心自恣之狀則世界將萬刼不復云云 
　　八日倫敦電大使大會昨日午後在外交部開會討論關於對土和約之各種問題由克松貴族主席日意大使均與議 
　　七日丹京電柯夫諾電稱俄國勞農政府允於四月十五日與立陶宛政府開始議和 
　　八日巴黎電德政府已請協約國將德國撤退來因河中立區域軍隊並縮減陸軍至十萬人之期限即四月十日展至八月十日 
　　八日巴黎電羅葉氏於一時五十分鐘内由巴黎飛至里昻每小時飛行一百七十哩距地五六千邁富 
太平洋路透電 
[日軍佔領海參崴後之消息]  
　　八日海參崴電四月四日九時三十分日兵與俄兵國公署之上皆懸日旗公署數處爲大砲與機關槍所損州議會政府官員數人爲日兵所拘俄兵與警察之武裝皆被解除且有多人爲日兵所俘俄兵一大批及俄國軍官若干員逃入山中日員發表正式文告謂俄兵攻擊日兵故日兵乃被迫出此五日晚間日兵除去公署之日旗衛兵亦經徹退州議會政府中人之被拘者均經開釋州議會政府已向協約國代表提出抗議謂日兵無端施擊並請組織協約國國際委員團容納日俄代表澈查咎屬何人俄警察昨復出巡州議會政府已復握權聞雙城子與濱海州諸處亦有此種事端但所接消意詞殊含混今日午後電報交通業已復原 
戰爭中死傷若干人尚未查明 
　　七日東京電陸軍省今日宣佈文告謂四月四日夜間海參崴雖發生事端然日俄代表仍照預定辦法於五日晚間接續磋商並簽定如前報告之合同云云該合同條件擔保日人行動之自由允禁止西比利亞全境各種有害之鼓吹勸阻足以擾及朝鮮滿洲蒙古附近地方之舉動不干涉在西比利亞履行其保護日韓人民生命財産權利各項責任之日軍並遵守日政府與俄員間所定之各種契約舉凡日政府單獨或會同協約國與俄員所定之約皆在遵守之列日軍現據有中東鐵路車站該路運輸現爲紅軍散隊之襲擊所危 
　　八日東京電外交省通告國際通信社謂日本不欲留兵於西比利任何地方惟目下尚不能撤退因日人經商於西比利亞者頗多於該處有極大之利益日政府須爲彼等得安寗之擔保也日本且須保護海參崴等處自已與協約國之産業但日軍终將退離西比利亞云 
　　八日東京電陸軍省今日發表文告如下海參崴自五日晚間起諸均安靜日軍僅覊留解除武裝軍隊與騷亂黨徒之領袖日兵所占有之物除軍械外均已歸還五日晨間日船和桑丸（驛音）在海參崴外爲一英艦所阻勸其泊於港口未幾砲臺發砲兩響向之轟擊該船即退出射程之外旣而英艦發無線電命其前進該船乃安然駛入港内下椗 
　　八日東京電陸軍省宣稱日兵第十四師於五日夜間解除海參崴革命軍之武裝巷戰之際日兵死六人當時各處紛起火警伯力日本海軍根據地四月五日爲俄砲隊所攻擊激戰之後俄兵退至阿穆爾河左岸日軍死軍官五員兵七十九人傷軍官六員兵一百七十七人俄軍死四百人被俘者一千五百人伯力大局殊形騷亂 
國外要聞 
[美國女界之遠東敎育事業]  
　　中美新聞社波士盾通信云此後四年間美國女界將以一百萬有奇之金圓用於東方敎育事業北方浸禮會巳宣佈預算案其中有對於印度中國及日本某某八敎育機關之擴張案美國婦女浸禮對外敎會現已得本會女界擔任十八萬金圓充東方敎育之用其他敎會之外國部亦一致贊助據波士盾浸禮會本部中人言明年將派新醫生及敎員赴遠東其薪水已撥用一萬八千元浸禮會之欵中其受助最巨者有中國之金陵大學共得五萬元作建築及設備之用其他受助者爲日本東京之女子耶敎中學得二萬五千元上海協和女子醫校得二萬五千元成都協和女子師範得一萬元杭州協和女子高等學堂二萬元南京協和聖經女子五千元此外印度兩女學一得萬元一得五千元浸禮會對於以後東方敎育事業極注意於婦女敎育云 
國内要聞 
[北京通信（巿隠）]  
　　北京各機關之統計行政 
　　統計一端關係至爲重要輓近已漸蔚成一種獨立科學無論施政與問學罔不視此爲必要手段我國國人數字觀念本極薄弱所有調查半屬敷衍根本不立遑言統計核其原因（一）以國内專門研究統計之人不多學校雖間設此科學者率不注重社會一方創設學會以資考究者則更未聞（二）以一般人士不知統計之功用本來統計程序先之以調查繼之以比較而實行比較之際必有綜合分析兩作用·以探討其事物之實際於是統計之功用乃著而一切前因後果之關係以明中國人素不重因果律故不知此學之重要（三）則各種調查機關不完備如私人之談政談學固無由特設調查機關矣即以上下級各官廳上有所詢雖極條公縷晣而下之應者率多閉户造車其數字之不能眞確更何待問至若檢查簿籍列表畫圖雖足以明其數量究未足以探其原因又若人口調查出死亡調查關係社會人生之實際尤爲重要東西各邦無不視此爲國家要政而我國則各省册報大率無稽京師一隅雖比較認眞亦未能吻合學理蓋地方自治旣無機關警政司法亦未完備以故澈底淸查之責隨時登記之司無復有人過問此三因者皆事實昭然顯而易見者也猶憶民國初元新機勃發一時中央各部對於統計行政頗大事振作之概製法規設敎育積極進行而各機關專司統計人員又復以私人格資創設﹃統計協會﹄冀以研究學術輔助行政下以啓社會之知能上以作政府之指導就中如内務交通兩部尤爲猛進其時内部統計科長爲于寶軒交部統計科長爲曾鯤化一則擬挑選警士百名授以統計知識一則設立學校造宬專門人才而曾氏尤以統計專家名於時刊有著作物行世但一現曇花不久即歸消滅所謂將成未成之統計協會者雛形未具即已無形天折五六年來更無復有人提起此事矣交部統計學校亦僅辦過一班畢業生或用或不用亦舞甚大效果其他各部統計專科雖仍設置如故但調查編製僅僅維持現狀毫無發展機會而統計表之或發印或否發印之次或多或寡亦均不能一致就中如後起之統計局在外國所視爲專司人口調查統計之中樞機關其局長必爲國内有名之統計專家者而我國則局員深以無事可做爲苦勢且等於閒曹數年以來僅編成﹃民國行政統計﹄若干册叙事之文與記數之表雜然並陳其中無所謂百分比例無所謂綜合分析但平心而論能有此等成績已爲不易内務部昔曾頒發統計表式一次記者曾見其一册論條目不可謂不詳盡但於施行之際能否無窒礙尚屬疑問其所謂﹃人口統計﹄者巳有表數册前後刊發係每一省區一册現纔至民國五年而各省之數猶未全記者於統計之學雖未習然嘗聞統計家言所謂人口調查者宜全國於一日之内同時舉行無分老幼男女每一人各塡一表如此則可得一眞確之實數其作用等於照相可以將全國人民之影同時攝入玻璃片中然後再就所塡之表分别種類詳爲編製或以性分或以職别或就年齡而判其等級或就結婚與否而異其等差如此則全國人民之生活狀况可一覽而無餘於是柄國者於施政之際若敎育若交通若選舉若軍事若經濟皆可有明瞭之預計不至再蒙盲人瞎馬之譏如我中國今日之時局誠不足以語此然若劃出一定區域（如北京之京都巿）亦未嘗不可作一度之試驗也（聞山西省明年將實行新式人口調查）内務部月前忽公布統計講習所章程並行文各省區請其咨送相當學員來所講習或者意在儲成專門人才以爲異日實施人口調查之用乎至京師警察廳關於本京人口之出生死亡亦復有所調查記載屢屢登入﹃巿政通告﹄中其調查確實與否姑不論但其所製之表似猶未能顯出統計上之價值外交部亦有所謂﹃外交統計表﹄者現僅出至四年度係檢查部内檔册紀載其事略財政部則未見有統計之書出現於世或因財政宜嚴守秘密亦未可知陸海兩軍雖有統計科但所司者非屬統計之事故至今未見有關於統計之刷印物本來我國陸軍之數太紛雜而海軍之數亦太簡單調查統計未免一病其繁一苦其略司法部前曾出過司法統計表二次内容尚佳因該部有各省各級司法機關之册報故整理尚不過難敎育部編製統計書最早在前淸宣統年間已成書兩次當時頗能惹起各國人士之注目美國某報且有﹃中國破天荒之統計﹄之言民國以來表式尚未改動僅僅數目易中字爲外字改縱行爲横行而已現在民國五年度之表已早製成尚未出版蓋因該部統計科長某氏因病故出缺繼任科員久未派定以致負責無人但聞現已付印不日當可成書農商部在前清時亦有統計表之印行但民國後之農商統計則與前大異蓋一則僅就部内擋册取其材料一則係由地方各種報告表取其材料也惟其所報告之數目是否眞確則殊不敢言現在該部第五次統計表早經出版第六次表編製已就緒聞不日亦將付印該部本年又新增勞動工資調查物價調查兩項事務似有擴張之勢交通部統計表已發行過二次内容形式均極講究且有美麗之圖附於卷首惟年度較遲頗有美中不足之憾以上所列爲中央合機關統計行政大致情形至我國統計事業所以不能發逹之原因除上列三項外則時局紛擾亦有極大之影響也 
[新銀團與借欵問題]  
　　裴克氏論裁兵築路之利益 
　　中美新聞社譯密勒評論報北京通信云拉門德氏尚未抵京但京中已得消息謂拉氏對於中政府願其商借實業借欵而不願其商借政治借欵中政府員對於拉氏此項主義亦表示同意惟謂新銀團必先借一鉅欵俾中政府彌補行政上欠項中政府固知新銀團所借之欵不能與一九一三年之善後大借欵同一條件將欵項飽大員之私囊致造成今日武人專權之局面至於監督借欵用途及監督收稅機關問題意見不一一般華人頗贊成外人公正之監督認爲於中國有益即較開明之官員亦略有此意惟以爲能設法使用途不糜費而又能免外人監督則爲上策政府中人現在似已知美國人擬以實業借欵救中國之爲良策並請實業借欵一成立則裁兵問題卽自然解决如借欵用於造鐵路卽可使數師之兵改爲工人此種裁兵法自較給資遣散爲佳蓋遣散後恒流而爲盜也拉門德君觀察力極銳利又慣經大事必能見到貸借實業借欵並監督其用途之可實行也交通部美人顧問裴克氏曾詳愼研究此問題昨與記者談實業借欵之意見頗堪尋味其言曰﹁倘軍閥中人願以其軍隊供建築之用則借欵即不難成卽以建築工程爲抛保品其事極順關於軍人之借欵一變而爲實業借欵軍人每日操練一小時作工八小時仍於軍隊無損而兵士旣有事做較之閒散者反易於管理所作工程如爲交通則其利至溥而兵士即可從此項借欵中按期收取工資吾意張庫鐵路大同以南之鐵路皆可以此法建築中國人力之富甲於世界惟目下未充分利用若能充分利用則效果將無限量而食糧問題亦可以無慮現在中國人家中平均有僕役四名其所作之工不過抵許多他國中之僕役一名又其家人多不事生産恒倚一人爲生活倘此等閒人皆能作工則工作加增而食物不必加增此種人力祇須運用得法則道路河道鐵路學校房屋等等皆可作成中國鐵路代價其百分之五十實爲勞動之傭值當兹世界缺乏資本之際若能用不勞而食之人使之從事造路則中國之鐵路將有可驚之進步矣中國從前造長城與運河皆且此法未嘗借外債也今人恒言裁兵困難然因循不裁軍費愈重其實何必言裁祇令之作工可耳﹂裴克氏繼述中政府極願承造鐵路之人早日動工但因外國缺乏金錢與船舶致不克開工爲政府計何妨以上述之法用本國人工先行工作將來承造者可造時如兩方同意仍可繼續接造倘果以政府鐵路所獲之赢餘與冗贅之軍士從事建造則以後三四年間之鐵路工程簡直可以不藉外力再後如需借欵則得之不難矣前有人提議中國擬築之鐵路九條宜於同時開工此在政治上較爲相宜但在經濟上則甚危險每路造成後總須四五年後方能獲利又津浦滬寗兩線營業至佳當時亦復如此若以長一萬基維米逹之路線於同時興工最初數年需欵甚巨不如造成兩三路線然後再及其他但使銀行家願負彌補不足之責任對於所造路線不要索優先權則亦無妨同時營造多多益善惟余以爲目下中國最要之路線如粤漢及川漢線此兩線在財政上固大有希望在政治上亦爲不可少也裴克氏又力言宜設製造鐵軌及橋梁材料廠即以兵士作工彼信外國資本家願投資於此據一九一八年報告現有之政府鐵路造價共四萬一千五百萬元即每基羅米逹約合七萬五千元其中百分之五爲無可歸類之出欵將來造路時可以避免者其百分之十有奇爲築造時之利息將來亦可減削甚多百分之十一爲普通經費亦可減縮又百分之十五爲橋梁費百分之二十爲鐵軌費百分之十八爲車輛費此三項如仍照以前購諸外國則皆無可節省惟車輛一項中其半數爲機關車中國數年來每年購入之機關車不過六十輛此自不必設廠自造至貨車現每年需新車千輛將來須增至二千輛外國工價高加以運費殊不合算謂宜倩一外國製造家與交通部合股其條件與中國電氣公司者相同設廠自造標準貨車將來尚可輸出國外此事第一步須控制一上等鐵砂之産源并製成鋼鐵多充自用勿以三分之二輸出國外又須控制之煤源其車輛橋梁車輪等廠則陸續增置苟交通部能切實進行其事殊不難也至於銀團對於彼所貸資之事業余信其未秘欲取得行政上之管理權祇須交通部能自將一切鐵路職務及應行興革之處極力整頓於銀團自無所藉口且亦樂得不負監督之責任交通部近數年來改良路務不遺餘力果能精進不懈外國財政家將益願貸資以多造鐵路若更能與政府聯絡政府他部自造鐵路用具則外人將益樂於投資總之軍閥中人倘願以兵士從事建路則外債可以大減路工卽可開始而訂約承造之人將不敢再爲遷延以失其機會中國之信用亦必因而大增矣 
[衡陽學生焚貨紀詳]  
　　湖南衡陽國貨維持會自成立以後卽多瞻徇顧忌故毫無成績可言各界對之多不滿意蓋會中之組織在 
 
 

Page 7

 
 
　　幹事部多屬商人在評議部多隸學界幹事部以爲同屬商民何必過事認眞致生惡感評議部則以爲我等旣身任敎育在此學潮澎湃之時自宜格外和平免受當局之斥責故遇事敷衍懨懨無生氣該會之在衡陽殆不過形式上姑備一格而巳日前當地學生聞該會近曾迭次拿獲日貨迄無處置方法旋又聞該會得省城國貨會來函謂衡陽王裕成號販有大批東産顔料囑於抵埠之際前往查拿及衡會派員往查則正在起貨因該會巳請有人保護故不敢動手而回一般學生聞之均甚憤怒因立即開會議决辦法（一）將國貨會所存日貨即日焚燬（二）勒令王裕成將日貨繳出焚燒辦法旣經决定到會之學生約六百人即整隊向國貨會出發到會之後將所有日貨六大包肩挑背負悉行運至柴埠門外日商戴生昌汽船停泊處堆積灌以洋油即時舉火此時觀者如堵莫不拍掌歡呼某軍官當以所御之東産手套投諸火中以表示其拒貨之意此時場中之御有東産飾物者皆取而付之一炬蓋以學生於舉火時當衆演說慷慨激昻觀者遂爲所國動也學生於焚貨後即齊至王裕成擬令其交出日貨至則王已盡室遷避惟查得所販日貨悉存延壽堂遂决定每校各推代表二人至該處附近邏守俟其運出即便截拿次日學生又拿獲東産顔料二十六大箱運交國貨會請俟拿得王裕成所販日貨後再一併焚燒該會對此問題將於日内召集全體會議以資解决學生聞信即要求列席共議處置不意評議部不允致使學生大憤刻正極力爭持期逹目的聞評議部之所以不允不過以彼等皆屬校長敎員不屑與學生共列議席而已識見之固陋可笑極矣 
[伍廷芳抵港後之談話]  
　伍總裁廷芳離粤到港已有多日閉門謝答對於外界人士咸拒不見香港華字日報記者昨得黄君廣田介紹書以往始經接見暢談一點二十五分與廣東現在時局頗有關係惟伍博士語極含蓄爰編爲問答如下（問）伍先生由省來港有數日矣本港僑民大半係廣東人對於廣東現在之時局無不異常繫念老先生此次毅然離粤主旨所在可得聞乎（答）余此次由省到港實無他意緣余因護法南來在廣東業有三載港中親朋甚多彼此不相見亦已久矣故余此次來港實爲思念親朋且因些家事故來港暫住耳余在粤省三年與所有共事者辦事無非異夢同床討厭之極將余護法之苦心付之流水矣且岑雲階此次往韶政務會議未足人數不能開會余所以乘此機會來港權爲休息片時耳外間人謂余騙去軍政府之錢私逃來港但我心昭如日月其何傷乎（問）準是而談總裁尚有返粤之日否抑或由此而捨棄不顧也（答）余之來港　亦欲暫爲休息耳實非欲完全捨棄粤省而不顧但回憶數年來辦事不能自由實覺得非常心灰意冷况目下家事仍未十分辦妥須看上便（指省城）情勢如何方定行止（問）鄙見以爲總裁對於今日之時局應有所維持（答）誠如尊諭但我一心一志無非爲護法兩字非爭名爭利者比惜軍府中人極少與我同心余又向無私見向無黨派所以極難與他人接洽耳（問）現在廣東時局究竟如何能略爲見告否伍搖首（答）難講難講眞眞難講（問）報載老先生之意亦謂不經一次大激戰時局决無開展之望長此敷衍必陷時於不可收拾之境果有此主意否（答）否否我並無此主張余素來以和平爲宗旨若主張激戰非仁者之用心抑且自家人打自家人尤非我生平所願聞者也（問）關稅餘欵果存有幾何能否見告（答）吾不特爲總裁且兼財政及外交兩缺余老矣初本不欲兼此兩重任但因唐少川又不果來同事遂逼我兼之然亦義不容辭足下所問關稅餘欵一節始初此欵祇由北京收取從未分與西南因此之故吾與總稅司認眞交涉不知費盡幾許精神爭至半年方能有效今每屆餘欵撥分十份之一幾與西南每次亦有數十萬之收入已收過幾次矣至現時存在銀行之數目多少要閱部册方知吾腦中不能有如許之記憶但岑雲階臨行時硬索十五萬卒給他八萬去矣而籌辦西南大學又需欵一百萬元吾已允許當要留存以踐吾語况他等取去之欵係作别項用途而非有益於我廣東人者吾所以要盡力保全此欵者亦爲此故外間不察致有種種謠言須知我向來食素要錢何用且吾老矣賸有多錢亦必不能帶到棺材去將來粤垣事了雖一銅仙一文錢亦必遂一聲明務期涓滴歸公方稱我心（問）報載岑西林親往韶關爲兩方面調和此事眞否將來能否有效伍氏不禁莞爾（答）此則非吾所知矣但足下須知李烈鈞係江西人李根源乃雲南人此次唐蓂賡居然撤其同鄉李根源而歸李烈鈞指揮足下歸而嚼味之當可知内幕一切亦不必余贅述矣然李烈鈞出巡李根源派幾千兵追截而李烈鈞竟能安抵始興並無攔阻亦可見其本領矣後岑雲階先打一私電與李烈鈞促其返省此電係署三人之名即我與岑西林與林葆懌三人是也後並無答覆繼又寫一信與之亦置之不答再又派劉德裕持函前去方得李烈鈞覆函極爲單簡略云願服從軍政府命將返省城等語但岑氏臨去時硬索十五萬已給去八萬此等欵項原來係用他自已之名義以一萬九千餘元犒賞李根源軍隊豈非令人可怒况當初軍政府成立之前人皆舉我爲主席總裁吾讓其爲之但他上任後仍不改舊爲督撫時之態度議事獨斷獨行惟其待人厚道亦有好處諒必爲左右人所蒙蔽耳共所親近者俱政學會中人吾嘗以正義勸之但他始終云未有出政學會也（問）廣東處此時局實爲我廣東人大不幸博士究有何法以挽救之（答）無他總要廣東人自己振奮耳但余見得廣東人無團體凡事并無絲毫誠意存於其間爲上者辦事亦不徵求民意良以廣東人怕事遇事不肯出頭吾嘗謂廣東人有一特别性質其性質爲何曰﹁能容忍﹂也如他省人處此行將糜爛之時局豈肯容忍者哉而我廣東人則一味怕事無事不可容忍手上稍有資財者一遇有事即紛紛遷徙來港如是而已因其受人專制已成習慣矣言已欷歔不止（未完） 
[潯人維持民食之會議]  
　　江西九江米價早經商會規定每石不得過四兩一錢以外乃近來熟米每石已漲至九千有零食米騰貴民不聊生一般貧民咸具禀官廳深咎米商只圖私利販運出口過多以致米價飛漲紳界亦請官廳卽日禁運出口以衛民生語中並含有如不邀准即有鋌而走險之意外問且盛傳將有搶米之舉發現商會見此情形知非設法平價不足以維持現狀特於今日約請紳學界領袖會議籌辦平糶以爲治標之計（聞紳界已預備呈請官廳禁止出口）其意擬在地方米釐項下撥欵爲平糶經費是日紳學界到者約七八人商會長辜葆誠即以辦平糶徵求同意紳界馬祖楨鄭呈鏡起言此次米價騰貴良由販運出口過多所致辦理平糶不過一時權宜之計若徒恃此將來辦至何時爲止應從根本解决卽日禁運出口方無後患衆贊成當議决於陰曆三月初十日起一律禁止出口兹錄開會後佈如下今日（四月六號）由商會約請紳學界會議僉以商會原定議案本埠食米若過四兩一錢則停運出口今米價已超過原定價格本應即時停運出口以維民食惟因米商轉運需時或已運在途或定貨未出若即時禁止又恐未能體恤商艱兹經公議呈請官顧限至陰曆三月初十日一律禁止運米出口倘期内有暴漲或缺米情事自當卽時停運出口米商再不得藉口展期以符原案此佈 
　　南昌學生聯合會代表李淩鶴王圭傅競仁劉子池等因米價飛漲昨日至省議會質問因議長均未到會故未晤見今日又聯袂偕至議會胡議長又未到會該代表以胡屢拒不見恐屬有意規避現米價日增小民日食維艱擬即日召集各校代表爲羣衆質問之舉 
[皖省近事]  
　　皖敎廳日昨召集各小學校長在廳會議擬組季小學聯合運動會訂於五月九日舉行其運動地點已假定公共體育會場今日復在體育場開會籌議進行並組織事務處附設體育場内分兩部（一）事務部（一）技術部並推舉陳君子祥爲事務主任張君彭齡爲技術主任其經費擬在敎育預備費項下支撥 
皖省模範工廠現將勸業場屋宇收買（共三萬元）擬組設商場已奉實業廳核准刻正籌劃進地其預算經費共五萬元昨由該廳呈請省署追加九年度地方預算案以利進行 
省垣在贛所辦之米現來電已購齊起運不日到省故近日米價稍鬆刻聞警廳程處長已令各署調查極貧之户塡册以便平糴至外傳搶米事兹據警廳探員報告並無其事實屬傳聞之誤 
[浙江學潮之餘響]  
　　一師國文舊敎員辭職 
　　浙江省立第一師範學校自四月一日始已由舊敎職員繼續维持惟國文敎員夏丐尊·劉大白·三人已經辭職連日該校學生等推舉代表分頭懇切挽留夏等以種種不便决計不再進校授課又因各方面有利用彼等進校者亦有唯恐彼進校者又有謂彼等辭職有意破壞團體者所以彼等特於昨日致書學生詳述辭職之理由以免各方面誤會兹探得原書如下第一師校同學諸君這幾天諸君底代表天天來要求我們到校授課我們已經把不便繼續就職的理由再三地對代表說明了但恐怕諸君一方面還不能澈底地原諒我們其餘各方面又不免横生枝節亂起猜疑所以不得不再决决絶絶地聲明一下在聲明之先我們還要先向諸君道歉道謝爲什麽道歉呢我們不便繼續就職的理由和諸君毫無關係所以諸君來挽留我們我們簡直没有正面的理由可說旣没有正面的理由可說郤又因爲旁面的理由决不便滿足諸君底要求實在很覺得對諸君不起所以不得不對諸君道歉爲什麽道謝呢並不是說諸君來挽留我們可以保全我們底位置所以感謝諸君我們很明白諸君底挽留是因爲文化運動底緣故態度旣很光明用意又極誠懇所以我們也爲文化運動底緣故不得不對諸君道謝現在要說我們底理由子一浙江底敎育當局呈復省長令查第一師校的公文上說﹁所聘國文敎師學無本原一知半解﹂這幾句話把我們國文敎師業務上的信用完全損壞了業務上的信用旣然損壞怎麽還可以再到校授課呢有人說這是官應底話本來無足重輕的可以不去管他但是（一）我們不管他是官廳底話不是官廳底話總之是侮辱我們的一個人無故受了人家底侮辱難道可以說不去管他嗎（二）就是我們看官廳底話是無足重輕的一般社會却把官廳底話看得很重倘然我們再到校授課他們一定要說﹁我們貪圖飯碗不知羞恥了﹂那豈不是我們受了官廳底侮辱還嫌不彀再去招引一般社會底侮辱嗎這是我們决不便再到校授課的一種理由二我們自從去年秋季開學以後這半年當中受外界度攻擊非常利害那也不必說了但是照古人﹁物必先腐而後蟲生﹂的話這外界攻擊底根原實在並不從外界起的所以這半年當中我們在内部裏所受的痛苦眞是一言難盡那受外界入擊的痛苦也就從此而來想來諸君同在校内决不是不明瞭這種情形的現在好容易得到了脫離這種痛苦的機會要是再鑌進這痛苦窟來那眞是自作孽了况且當這暫告段落的時候在諸君方面固然是貫澈始終絶無變化但是旁的方面也有主張維持現有地位的也有主張無代價的犧牲的在這情形複雜的當中我們要是進校不是做破壞現狀的罪魁就是做促進犧牲的機械諸君試替我們一想我們還可以到校授課嗎這是我們决不便再到校授課的又一種理由以上把理由說明了要請諸君澈底原諒我們我們並不是對於諸君說﹁不肯﹂也不是對於官廳說﹁不敢﹂實在是有種種的﹁不便﹂還要忠告諸君一句話你們第次宣言 
上說﹃我們今兒挽留經校長並不是﹁非經不可式﹂的挽留﹄現在我們希望你們底挽留舊敎職員也别作﹁非舊不可式﹂的挽留以後只要注重校長問題别再把舊敎職員全體進校的這句話和官廳爭無謂的意氣讓我們也得藉此息肩罷我們從此以後决和第一師校底職務脫離關係做一個和諸君永遠不斷關係的校友有可以替諸君盡力的地方還是一樣可以盡力那麽我們雖然很覺得對不起諸君也藉此可以自解了諸君你們以後向着光明的路上努力爲新文化運動奮鬭千萬别攙一點替個人謀私利的念頭在裏面那麽雖然不免暫時的犧牲畢竟能得最後的勝利不然像四南軍政府底一面掛起護法的招牌一面爭權奪利那終究是不免拆穿西洋鏡不值半文錢的這種敎訓多着哩古人說﹁殷鑒不遠﹂又說﹁前事之不忘後事之師﹂諸君記着這是我們底臨别贈言陳望道夏丐尊劉大白 
[杜威在寗之演講（第一次）]  
　　（劉經庶口譯李勉韶筆述） 
　　敎育哲學一敎育之必要二敎育之可能杜威博士抵寗後卽於本月四日到南京高等師範學校作六週之長期演講所講學科分﹁敎育哲學﹂﹁論理學﹂﹁哲學史﹂三種自昨夜起以次演講兹錄其第一次講演文如下 
　　今天所講的是敎育哲學想大家都已知道我未演講本題以前要先講敎育的定義和性質拿來作研究敎育哲學的基礎敎育是什麽東西這個問題提出來的時候大家心中以爲敎育是指學校敎育而言其實學校敎育不過佔敎育全體底一部分這種敎育是狹隘的狹義的敎育現在要講的不是狹義的敎育（學校敎育）乃是廣義的敎育人和環境相接觸起了交涉就有敎育作用所以廣義敎育是指環境的一切能力影響凡可以挑起兒童的才能活動之社會環境皆是現在就廣義敎育分作五步說（一）敎育何以必要（三）敎育何以可能（三）敎育實施的方法（四）受敎育後可生如何結果（五）評判所生結果的價值今天先講頭二步就是（一）敎育之必要（二）敎育之可能 
　　（一）敎育之必要就狹義敎育（學校敎育）看來進學校者半多家境富裕貧苦的兒童無資可入所以他的敎育有限制的是少數人獨享的不是人人能夠受到的是貴族的不是平民的就是他的敎材因爲受敎者多是富家子弟往往和實際生活不合這種敎育是没有價值的若就廣義的敎育看來敎育就是生活生活就是敎育我們一天不能離廣義的敎育除非生來能力非常薄弱不能領敎外都有受敎育之必要敎育有二方面一方面是兒童一方面是成人兒童受敎成人施敎因爲我們人有生死所以有這種授受的現象我們曉得嬰兒的能力薄弱無論何事（飲食行動）都要他母親帮助指導假使他没有母親的帮助指導差不多不能成立至於動物産生没有幾天就能夠行走飛翔他們的能力實在是超過嬰兒的這樣看來可知道敎育對於兒童是必要的東西不但肉體要敎育來保護就是精神也要敎育來發展假使一個兒童只有肉體的保護而没有精神的發展那麽長大以後不過一愚蠢的動物而巳我們平日看小孩受成人的敎育司空見慣不以爲奇好像呼吸空氣一樣只知道呼吸不曉得没有空氣的危險只知施敎育却不曉得没有敎育的危險近來心理學的功能說就犯這種毛病以爲人有天賦的各種功能好比五官自有天然的官能無需敎育來訓練來陶冶這種謬見實在危險得魏嬰兒的能力薄弱無論肉體上精神上皆需成人的帮助指導上面已經講過所以他的環境非常重要成人應該造一良好的環境給他使他天天和那良好的環境相接觸以養成道德知識技能剛纔說敎育之必要是從生死二方面看出來的生卽從兒童方面看出死即從成人方面看出因爲我們早晚必有一死成人所受社會的各種基本價值（文化）都要遺傳給他的子孫否則社會的文化與死俱去一代管一代社會永不能進步所以個人生命和社會生命不同個人生命一世卽了社會生命（社會的基本價值）是永久繼續不斷的敎育是一種經程社會的文化不是靠政治實業來保存乃是靠敎育來保存遺傳給後來子孫社會的文化不但要保存以遺傳子孫而且要改造使社會進步改造又需敎育來指導所以敎育是社會的生命使社會文化遺傳不已社會生命旣是永續小斷所以個人一切才能皆從社會得來假使有人反對社會（做事不利於社會）即是不忠於社會要知道我們得享今日這樣文明都是社會遺傳的功（未完） 
[杭州快信]  
　　省敎育會定十一日下午一時開臨時評議會討論維持本省敎育問題 
　　杭站路局以武康莫干山開築馬路業已積極進行擬先由拱埠備置汽船出售聯票直逹該處俾便交通並假該路桿線接通電話現正籌備一切 
　　省議會會長周繼瀠日前由北返杭齊省長昨（八日）午後二時詣會謁周有所商榷晤談良久始别 
　　杭縣地方審判廳錄事金杏珊有藉案得賄嫌疑昨經高審廳發交杭地檢廳提至樓上密訊供詞甚秘聞案情出入頗重 
　　杭垣錢巿官商意見參差不易融洽行規迄今未定大約夏曆本月内其勢尚難開巿 
[南京快信]  
　　李督擬日内即發促和通電已諭秘書處擬稿 
　　日人在蘇擊斃兵士胡宗漢案軍民兩長已會派謝傳安赴蘇向日領交涉聞鄂贛皖浙魯各省公團昨均有電致李督齊省長請爲力爭 
　　兩淮緝私統領何紹賢自恃所部水陸有十八營之衆托詞尚未奉到部令抗命不肯移交新任楊統領抵揚六日尚未接事焦灼萬分現經黄振魁旅長調處勸楊賠補何一萬五千元何尚未允某要人昨派蔣副官赴揚疏通第十九師前站已由贛運抵九江李督令楊師長回鎭江分配駐紥地點聞該師改編一旅下月卽實行 
　　機關槍臨時敎練所昨已成立李督委陳孝思爲敎練長余壽鶴李繼昭爲敎練官 
　　王克敏昨由京抵寗晚車赴滬孫寶琦過寗轉車返京皖財政廳長何炳麟昨過寗赴蚌省視倪嗣冲病 
　　甯紳呈請官廳開闢武定門以利交通 
地方通信 
[松江]  
　　敎育會請查公欵縣敎會會員徐士騏等因李知事在松五載未將忙漕附稅滯納間金等依法公佈且借撥自治經費及征存水利經費等爲數甚巨爰在縣敎育會提出緊急動議安要求向知事淸算上項公欵該會因於八日午後召集臨時職員會集議辦法届期到職員二十餘人由正會長倪汗忱主席當將該議案宣付討論僉謂旣屬地方公欵自應要求公佈以釋羣疑决議由會推舉倪汗忱沈調陽徐士騏等三人前赴公欵公産管理處調查忙漕滯納罰金等公欵總額並請其即向縣署要求公佈上項公欵一面并推會員王佐才起草致巿鄉自治委員會函請其與該會聯絡進行並另擬致省長電稿一通要求令飭李知事暫緩履新該電業於八日午後四時拍發原文如下南京省長鑒調任李知事未將征存忙漕滯納問金及附稅存息征收餘欵依法公佈又不待交替先自離松益滋疑寶乞令暫緩履新尅日淸算以重公欵松江縣敎育會庚 
　　陳師長來松檢閱政府業已正式任命陳樂山爲陸軍第四師師長依例須將所屬軍隊檢閱一過松江爲第四師軍隊分駐地有工輜砲各營及步兵一團分紮聖人殿火藥届小普渡等處陳師長爰於八日由杭來松所有松地軍界長官均到站迎迓並有步兵一連在站保護現陳師長暫住防守司令部聞定九日開始檢閱云 
[蘇州]  
　　考察警務員蒞蘇内務部特派警務調查員周鴻熙及省警務　　處加派視察員熊開先來蘇考察　政四月四日省委熊君先行來蘇翌日蘇垣各區署長巡官等特假城内倉米巷半園開歡迎會並設筵公宴七日部委周君由滬乘特别快車蒞蘇此間警界本探悉周君定於八日來蘇詎先一日至故無有右者聞周現寓鐵路飯店崔趙二廳長及温知事先後得信始各出城拜會其餘各警官等亦紛紛前往謁見一時頗爲熱閙而鐵路飯店主人特於是晚起特别禁止妓女出入俾免斥資此亦顧全警廳面子也日人在蘇肇禍四誌日人角簡曉二在虎邱山冷香閣槍傷胡宗漢斃命一案由該營張營長電告南京督軍署田參謀官轉囑死者胞兄胡某（現充軍署衛隊排長）來蘇料理胡某於六日下午抵蘇與張營長等同往冷香閣見其弟身死慘狀撫屍大哭當由各軍官等力爲勸慰遂於翌晨裝殮其靈柩即安置於冷香閣下層中間當由該營全體軍官佐士兵等在靈前公祭畢旋又繕具理由公呈朱鎭守使請求伸雪並請嚴懲兇犯以慰幽魂前日下午駐蘇日本領事大賀君片請楊交涉員朱鎭守使王道尹高等審檢二廳長崔警廳長温知事齊集日領公署會議辦法聞擬以一千五百元撫卹死者家屬惟軍界尚未贊成堅持法辦現已由朱使楊交涉員等分電督軍省長核示李督軍齊省長會委來蘇調查之外交顧問官謝傅安已於七日到蘇寓聞門外惠中旅館現正從事調查矣 
　　請求減賦之動議蘇紳陳任近致函公益事務所略謂吾蘇田賦之重甲於他省雖經淸同治間馮林一先生一度之請減迄今數十年比較各處仍復偏重不啻倍蓰不獨失負擴平均之旨且年來水旱偏災層見疊出益以生活程度之趨高人民生計日益顦顇非亟求減輕民窮財盡誡有未知所屆者兹聞浙省嘉興等縣業經准減每畝不得逾銀五角吾蘇與彼接壤賦率相似允宜聯合各縣繼續援案請求以蘇民困爲特提請即日邀集城鄉紳董開會議定辦法聯絡各縣士民合力請願云云 
　　銀行職員遇刦七日晚有上海某銀行職員携帶鈔票洋一千五百元乘一點鐘夜車到蘇旋即雇黄包車至吳羣旅館住宿不意行至錢萬里僑附近突來匪徒三人攔住去路先將拉車之江北人亂擊繼則將坐車人拖下剥去衣服並將鈔票洋悉數取去携贓逃逸現某職員已投報警區四出偵緝矣 
[南通]  
　　開闢東南城門通邑祇東西南三門開放北門因地近偏僻關閉已久邇因南門外馬路四通八逹特由巿政處呈縣添闢東南門以利交通聞已得縣署贊許出月即行動工開闢所卸城磚慨歸公益之用云 
　　建築九孔大橋通崇海泰總商會爲振興巿面起見特請縣署孫支夏技師規畫由西公園直逹城西游幨旅館之九孔大橋一座該項橋梁細圖業已繪就長凡三十餘丈建築經費估計銀四千元其費已由商會募就日内即須呈請縣署出示開工興造矣 
　　梅郎又將來通梅蘭芳去冬在更俗劇場演唱無日不賣滿座及將離通之末日頭座竟售五元末座亦須一元爲海内所罕見兹聞該劇場已倩薛秉初往北再聘梅郎蒞通梅已應允准舊曆三月初偕同蔣君南下云 
[嘉興]  
　　春花因雨受損嘉邑四鄉農民均於去歲初冬播種荳麥藉補荒歉詎入春以來天時不正近又陰雨連朝致低田幾成澤國高田雖能宣洩然春花根葉巳多霉爛收成勢必減色各農民莫不憂形於色云 
　　平湖學校成績展覽會平湖縣勸學所前奉該縣飭令辦理學校成績展覽會現該所已假明倫堂爲會址於本月八日起開幕展覽三天陳設成績頗夥業由該所通告各界前往參觀矣 
雜評一 
[南方之關稅餘欵（訥）]  
　　今日之軍閥政黨百無所懼者惟財權之不屬而已握有財權則凡事皆可活動皆可任意横行無所瞻顧苟財權一落於他人之手則活動之原絶矣是故軍府之總裁辭不妨由我獨裁也國會之議員去不妨由我自選也軍隊不服從不妨以兵力迫從也故皆無所畏獨至財權隨伍而去關稅餘欵之不能提取則爲彼政學系惟一憂慮之事必百計以謀返還嗚呼人心離團體解輿論非議一切舉非所急而惟此稅欵是急則其根本不覺悟可知矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中英商界在卡爾登之盛會]  
　　怡和洋行宴客 
　　昨日下午七時半怡和洋行在甯波路卡爾登開大讌會到者有棉紗麵粉·疋頭·五金·雜貨·機器·電氣·印刷·各實業家會場中間懸中英國旗下綴怡和商旗其席次之排列以主席居横排其餘分六直排由怡和總理斯密斯ＢＲＯＣＫＥＳＮＩＴＨ爲主席與宴者華人如聶雲台·任小珊·唐露園·勞敬修·朱葆三·傳小庵·張爾雲·周錫三·尹任山·潘君·西人如該行各部主任愛萬特Ａｌｅｙｌｄ（機械部主任）毛金脫（印刷部主任）等三百五十餘人先由主席宣方略謂中英兩國素有永久繼續親善之交誼今日則專爲歡迎皮斯ＤＯＮＡＬＤＢＥＩＴＢ及華特ＪＯＨＮＣＯＮＥＩＲ二君并歡送聶雲台赴英及本行電器部主任ＰＯＷＥＬＬ潘和爾還國云宣言畢繼續演說略謂當歐戰之時歐洲各國皆竭其全力注意於戰而未嘗顧及其商業之進步停戰以後英國以中國商業可期發展乃欲出其全力以應付中國襄助中國製造機械冀中國之商業發逹皮君爲英國著名之疋頭及機械廠家代表又爲怡和董事此次來華爲其生平之第一次怡和洋行與皮君往來已有五十餘年其在中國所經營之疋頭不可勝數　銷之貨已大有信用於中國爲在座諸華商所歡迎由怡和經理之怡和公益楊樹浦各纱廠之器械咸取給於皮君之紗廠及機械廠是項器械久已膾炙人口認爲堅固靈巧之材料今日得與皮君相會實歡忭萬狀也華君則爲英國歇非爾特省之工程局及商會幹事來華多年華君廠中於歐戰劇烈時嘗不遺餘力製造槍砲以供給戰場之用歐戰得以早日停止華君與有功焉今此項用品已爲過去之要需故華君現正籌備於商業有所發展以供給世人二君之來華咸爲考察中國商業上所需與所缺者盡力供給襄助俾中國於商業上有所進益華商中如欲討論或研究其定貨與各種問題者可乘二君在申時擇定日期互約討論二君亦頗樂從也怡和創設於滬濱已百餘年矣於華商中之信用已卓著其商業之發逹已卓然可觀猶望將來尤能發逹而使各處之商業亦隨之進步也怡和現正預備極豐厚之貨物俾各處得隨時往購不致缺乏現在爲中國商業之大阻力者厥惟中政府中頒行種種苛稅諸君如欲於商業上進境尚望政府免除釐金最可笑者有鄰國舶來之貨或竟較廉於土産此皆政府之釐金使然也近得自在座某君一種可喜之消息謂政府將除去棉花釐稅如以後中國之原料各稅得均除免則中國之實業當大有可爲矣欲逹其目的尚望諸君奮力前趨及其時皮華二君來華當更得提携於中國矣繼由主席介紹皮君發言略謂今日得蒞此盛會得與諸君促膝相譚不勝榮幸雖余此次與諸君爲萍水相逢而其交誼實已發軔於五十年前矣其親睦當逹到如何之熱度乎得諸君之歡迎卽可知中英情誼矣如在座諸君或他人來英請預先通告亦當竭力歡迎一則盡地主之誼一則以報諸君今日之盛誼也繼請華君發言略謂余前嘗來華而今日復來則見中國環境大變進步何其速也今日有許多實業家大商家濟濟一堂卽可知中國之進步矣以怡和二字論余曾詢及多人皆言係親善和睦之謂今以中英之交誼對於此二字實名實相符也總之皆因廠家與主顧有密切之睦誼使然也余此次來華覺較八年前來華時更有興致此皆因中國之實業有蒸蒸日上之勢中國將來於實業之進步實無涯也雖今南北爭持不已而於商業進步並無阻碍此可爲華商諸君賀者所以英國正全力注意中國所需之用品也又有足以感余者中國人之生活程度逐漸升高即可知其實業亦在逐漸發逹如諸君中有志來英則余當盡力引導諸君至各處研究一切余與敎育上亦能竭力贊助聞聶君發起多送中國學生赴英學習各種實業聶君不日卽將東裝赴英大約聶君蒞英之日余亦當返國屆時自當襄助辦理一切怡和洋行之贊助此事必不遜於他處同等之洋行惟學生赴英以前必先有牢固之根蒂預備妥當赴英之後尤須專心學習耳今日蒙諸君開會歡迎余還英後當常銘感於肺腑也繼由主席續言謂聶君不日將偕敝行潘和爾君赴英故開會歡送之聶君之熱心實業諸君想己洞然無須我喋喋矣惟聶君實堪爲中國實業家之領袖而承繼其先世未竟之志且尤於敎育方面極力扶助勸導學生赴英之舉聶君其發起人也繼由潘君起立發言謂得與諸君相晤榮幸之至余當於返國時將此項談論告諸我親屬朋友使彼等亦知之以前余嘗不滿意於怡和至於今日怡和機械部之佈置井然可爲中國之首實愛君之力也後由聶君發言謂今之盛會實不可多得足見怡和洋行之發逹而中英交誼之密切怡和之創設於中國已有一百餘年實於西商中堪首屈一指矣至於今日該行之發逹蒸蒸日上故諸君當知商業之發逹以友誼之親善爲大關鍵今當爲怡和預祝將來之發逹也再鄙見以爲欲使兩國商人之接近必須多使學生赴英學習今已得在座諸西人之贊助學費定能有着學生多則英國商務亦當隨之振興矣故其所費也少而所獲也多斯密斯更起立發言曰余一人而已所作之事實其餘助手之力也承諸君之獎實不敢當怡和之在華營商其目的在乎謀利固彰彰明甚然其所謀之利不爲私人而亦爲中國商人也怡和之能立足於中國如是之久者皆繫乎此也繼由愛君云余不善演說承諸君贊美余所作之事實亦我助手之功余自已之力實居其一小部分也承諸君之歡迎自當感謝云云 
賓主歡宴至十一時始散 
[新任英公使今日可到]  
　　文匯報云新任駐華英公使艾斯敦乘英艦霍金斯號來滬十日晨可到定九時一刻左右在新關碼頭登岸届時將由團練隊派衛隊護送云 
[工部局新議董就職]  
　　本年工部局新議董昨已任職總董爲怡和大班英人斯密士氏副總董爲同孚洋行英人蘭白氏財政議董爲三井日人吳大五郎滙豐英人麥新台氏與斯密士氏警務議董爲英人考克思氏蘭白氏美人費信惇氏工程議董爲元芳英人倍恩氏與英人彭哲明又新議董太古洋行英人愛勤斯氏因將離滬故未就職 
[和蘭司令邀請參觀軍艦]  
　和蘭國海軍艦隊日前抵滬現泊浦中昨由該艦隊總司令通告定於陽曆本月十日（星期六）十一日（星期日）將各艦開放任衆上艦參觀届時備小火輪在三馬路外灘新關碼頭專候迎送並派華員在場照料當地各界士女願往參觀者請依下列時間取渡登艦云（參觀時間）星期六午後二時起至四時止星期日午前九時半起至十一時半止午後二時起至四時止 
[和領事定期歡迎和代將]  
　　駐滬荷總領事昨致江蘇交涉公署函云本月十二號上午十時在署歡迎本國兵艦代將萬噸堡等届時務請賁臨共表歡迎云 
[學生總會最近致北京電]  
　　全國學生聯合會昨致北京電云北京總統府國務院鑒國人痛外交失敗切齒於公等久矣魯案之不能直接交涉閩案之萬難讓步軍事協定之亟宜廢止國人早已堅决表示又民國四年以來中日間私訂之不平等條約如二十一條膠濟路換文·濟順高徐滿蒙四線合同·以及其他之借欵契約妨害我國領土及軍事警察交通財政等權者亦國人之一致誓死不能承認已一再宣言公等想亦聞之熟矣吾儕自五四以來犧牲神聖學業從事於奔走呼號無非爲救國自衛計今鑒時機急迫國勢顛危用本初衷作最後之忠告兹限四日之内先將日本通牒原封駁回通告軍事協定無效以固我領土而保主權（中略）中華民國學生聯合會總會 
[華盛均記貿易公司宴會紀]  
　　本埠法大馬路華盛均記貿易公司昨晚六時假座倚虹樓邀請各界人士宴會與宴者如楊小川王芷颺沈寶昌李登輝朱葆三沈聯芳王一亭朱賡石李次山馬樹周許冀公吳應培胡道南潘珊詩張籌雲楊筱堂席聚星等百餘人由該公司謝復初總理偕謝碧　沈夢熊徐普和諸君招待至十時許始宴畢而散 
[派艦保護閩省]  
　　近來福建省城有土匪結黨蠢蠢欲動人民驚慌奔相誥誡故各軍警防範頗嚴本埠海軍總司令公署得信後以海防重要當卽電飭駐泊馬江之江貞軍艦開進省城涇船浦椗泊以資鎭懾並令練習艦隊蔣司令就近派艦於各要隘口往來弋巡一面電呈海軍部備核 
[江海關又將焚土]  
　　松滬護軍使署接江海關姚監督公函云逕啓者四月五日接賴稅務司來函本關自八年十二月十六日起至本年三月十九日止所有充公存棧之烟土等項計積存十二擔三十三斤三兩五錢又嗎啡及戒烟丸各禁品訂於本月十四日上午九時將煙土運至浦東窰内焚燬附送淸表請轉知各機關届時派員至場監視並派軍警守護等因准此除分别電請省長曁函淞滬警察廳酌撥警察彈壓照料並分函各機關外相應函請查照届期派員蒞場會同監燬仍將所派員名先行示悉以便轉知 
[友華銀行银巿報告]  
　　中美新聞社譯友華銀行九日報告云昨日倫敦當地與遠期銀價均跌一先令八辨士紐約匯至倫敦之滙費並無變動金鎊價跌一辨士爲六先令九辨士美金價一百三四元實金漲至三十四元七角半昨日巿面尚平靜金鎊開盤六先令九辨士半收盤加半辨士美金開盤一三五元收盤加一元出口交易不多云 
[棉巿報告]  
　　中美新聞社譯美盛公司一星期棉巿報告云上星期棉巿平靜價值無一漲落買進賣出兩方均守靜待態度聞投機家已做七八九三個月交易但棉户不甚注意以及巿面大半須看匯巿之趨勢爲定滙價跌則棉價必漲也棉紗上星期巿况鬆動投機影響所致九月中下旬之産品業已售出價值頗好據可靠報告存貨將罄而要求頗不乏云利物浦巿價中等美棉七月份交貨者二四·七五辨士紐約巿價現貨四十二元五角孟買巿價四百八十七羅比 
[華豐紗廠進行近訊]  
　　浙商吳善卿魯商張英甫等聯合同志集資七十萬兩創設華豐紗廠并於吳淞軍工路側隣近大中華紗廠之旁購地九十畝現已籌備開始建築所有頭批紗錠一萬枚及發動機器等件據聞已接機廠來電七月可以到滬大約年内該廠之紗卽可出現巿場也 
[各輪船之行蹤]  
　　法國郵船公司之安德勒蓬號已於二月十九日自法國馬賽起行三月二十九日抵申四月二十三日上海出發由香港海防西貢新加坡埃及而還法國阿孟陪依克號三月九日開自馬賽四月十五日抵申五月中旬赴法高爾提來號三月二十五日開自馬賽五月上旬抵申六月上旬赴法 
　　昌興公司亞細亞皇后號今晨六鐘由香港開抵吳淞聞本埠泰和洋行勞澤生君亦乘該船到申乃叔勞敬修當赴吳淞迎迓也 
[司法部派員調查越獄案]  
　　漕河涇鎭江蘇第二監獄脫逃大批監犯一案迭經上官令飭該獄長敖雲亭趕緊緝拿在逃逸犯一面又令飭各機關帮同協緝在案兹悉此案業經江蘇高等廳據情申詳司法部由部派員何基鴻來滬調查前日抵申寓北巿某旅館昨日午後乘坐馬車詣地方廳謁會梅檢察長由梅君迎入會客室欵以茶點旋由梅君偕同至看守所將上月二十一號越獄逃逸先後拘獲送廳飭押候判之方公賢等三十餘名監犯研訊何梅兩君每至一號舍向該犯等逐一詢問直至四時許始畢何委員即告辭乘坐馬車向漕河涇第二監獄查訊 
[第三次學術講演會展期]  
　　原定講演勞動問題因事展緩開講 
　　第二次學術講演請朱進之君講演平民經濟問題已誌前報兹第三次講演原定張東蓀君與劉南陔君擔任講演題爲勞動問題兹悉張劉二君均有特别要事不能開講故展緩至後日云 
[阜寗女生之流離難返]  
　　江北阜甯有女生二十餘人肄業黑龍江女子敎養院現已畢業欲歸不得函牘呼籲極爲可憐曾經江淮旅滬同鄉會公推現任交涉公署秘書俞公驤請假前往預備接送冋籍詎意俞至黑後該院主任因事他出而代理者以爲該院宗旨係謀移民實邊而設各該女生在家時已經定婚者須由該縣行文黑省長核准後方可接回其未定婚十餘人須當聽其處置以上情形係旅黑蘇人函告關心斯事之同鄉者所述如此昨該同鄉會幹事王保相云俞君亦有電來言須原縣行文或該院創辦人朱子橋肯爲去函方可否則阜甯二十餘之女生父子家人欲想團聚實爲難事王君日内擬親自往會朱君請予援助云 
[滇省敎育界來滬參觀]  
　　雲南特派國内敎育參觀員省立第一師範附屬小學校主任李風乘·省立第一楧範小學校校長李毓材·二君自該省專道來滬抵埠後即至江蘇省敎育會述明緣由聲請介紹參觀本埠各學校當由該會與以介紹參觀敎育劵一紙該兩員遂於前日午後至尚文路江蘇省立第二師範與附屬第一部兩學校先後參觀由賈校長楊主事分别接待引入兩校各級敎室及學生自修成績等室逐一瀏覽詢問詳註日記歷一時之久始興辭而出聞李君等俟本埠參觀畢尚須赴南京杭州等處參觀然後回滇云 
[敎員出發參觀之預備]  
　　上海縣勸學所所長日前致函務本·和安·養正·時化·西成·縣一等六高小學校訂於昨日午後每校各推敎員一人到所會議出發參觀蘇寗各校事宜昨日務本吳拯寰·和安張介凡·養正陳味腴·時化姚惠泉·西成賈幼臨·縣一施養勇等六員先後天所四時開會由李所長主席報告縣立第一高等小學校敎員施舍請改列第一組議决准加入又議决參觀時注意問題（一）國語講授方法（二）敎註音字母的方法和意見（三）敎材的選擇（四）在高等小學敎語體文的分量意見（五）傳播國語辦法議畢定十一日上午七時五十五分鐘趁特别快車到蘇州至遲須七時半會集車站併舉定會計吳拯寰·團長陳味腴·假定參觀蘇州一師附屬·二女師附屬無錫三師附屬·巿立第一等校南京高師附屬·四師附屬·一女師附屬參觀時日以四天爲期 
[盲童學校今日開同樂會]  
　　會場假夏令配克戲院 
　　今日下午三時盲童學校開同樂會地點本定維多利亞戲院兹因該院座位狹隘改假靜安寺路夏令配克戲院爲會場除該校表演新奇體育音樂等成績外并有爲滬人士所歡迎之愛國女學火棍操女靑年會之優秀舞蹈聖瑪利亞及上海雅歌集之音樂西女士之獨唱精武會之國技等加入奏演藉以助興曁聖約翰童子軍女子藝術師範學生擔任招待一切事務 
[上海學生聯合會致各分會函]  
　　上海學生聯合會會長程學愉昨致各分會函云頃因重大問題急待討論定於明日（星期六）下午四時開各分會會長會議屆時務希出席再本星期評議會有極重要問題討論貴分會評議員務須按時出席 
[抵制劣貨聯合會明日開會]  
　　上海抵制劣貨聯合會昨致各團體函云本會兹訂於本月十一日（卽星期日）准開常會討論一切進行方法並解决未了之事以及焚燬前存檢獲之劣貨届時務請貴代表撥冗蒞會是禱 
[寗波同鄉會徵求大會消息]  
　　寗波旅滬同鄉會自去年决議建築新會所募集捐欵十餘萬元現因西藏路新會所工程將次落成經該會董事等發起徵求大會廣請旅滬同鄉入會該會前副會長王正廷博士擔任爲總隊長組織四十隊以寗字排列隊名每隊預定徵求會費二千五百分以一元作一分合計十萬元定於陰曆三月初一日開幕以一月爲期兹將所定徵求辦法列下﹁寗波旅滬同鄉會徵求大會啓﹂敬啓者本會新建會所規模宏壯將次落成非得大多數同鄉恭與開幕典禮不足以聯鄉情而彰盛舉爲特公開大會徵求同鄉入會爰定辦法如左維希公鑒（計開）（一）分隊共組四十隊隊名以寗字爲符號公推總隊長一員每隊設隊長一員副隊長二員參謀一員隊員十人以上（二）限期自民國九年陰曆三月初一日起至月底止以一個月爲限（三）會費依本會章程規定如下（甲）普通會員每年銀一元（乙）特别會員每年銀四元（丙）名譽會董每年銀十元名譽會董能一次繳納銀一百元者得永遠爲名譽曾董以後不再收取會費除上列各項外同鄉以商號名義入會者尤所歡迎（四）目的會費總數以逹到銀十萬元爲目的卽每隊平均徵求二千五百元爲最少數（五）計分每銀元一元作一分以收到會費爲准（六）徽章凡此次入會之會董會員繳到會費後各贈新會所落成紀念章一枚以備開幕行禮時入場佩帶之用（七）贈獎徵求會閉幕日各隊所占分數由總隊長審定後榜列會場再行邀集開會分别贈獎獎章如下（一）各隊比較分數最多之五隊得分别刊列銅碑於新會所内（二）各隊中比較分數最多之隊員個人其前列五名得分别獎與大小銀爵（三）每隊中分數最多之一人各獎銀盾隊員滿二百分者得列入總銅碑（四）各隊徵求人數最多者得與銀數最多者一律贈獎（附則）除徵求同鄉入會外如有熱心諸君願助本會建築費者其捐到之欵亦得列入於徵求會分數中其徵求所得之欵除建築經常費外儘先多辦義務小學並設職業學校 
[五馬路商界聯合會遷移]  
　　五馬路商界聯合會因所辦義務夜校求學者衆原有房屋不敷應用迭經會董一再會議乃租定該路王大吉弄内高屋三幢地處適中尤爲便利該會昨日通告總聯合會云敬啓者敝會現已遷移本路王大吉弄内第十八十九二十號房屋爲辦公之處嗣後如承賜函請逕寄該處爲荷至敝會議務學校亦附設會内合併奉聞云 
[嚇詐案揑證圖害查明省釋]  
　　湖北路花世界游戲場上月間因迭接郵遞恐嚇信函勒詐洋三千元由經理隋潤田報告老閘捕房飭探陳維坤·管宗餘·西探目依克·西探奎爾·偕線人陳少樓在孟淵旅館内查獲皖人陳鴻才一名解經公共公廨諭着押候查明訊核在案昨晨由廨提訊即據西探目依克西探奎爾先後上堂禀稱查得此案一切證據係屬眼線陳少樓僞造預藏於孟淵旅館五十八號房間内繼而設法令陳鴻才寓内實係揑證圖害貪取賞格應請將陳鴻才无行圖釋陳少樓押候特别公堂訊究云云訊之陳少樓延律師到堂代辯要求准被告交保展期候訊俞襄讞核供商之英卓副領事判陳鴻才開釋陳少樓押候特别訂訊 
[三誌南滙縣境之毆探拒捕案]  
　　淞滬警察廳偵探周福瑞因往南匯祝家橋協緝販賣婦女之蟻棍邱四香被充當地保之沈新舟糾衆兇毆並將邱四香刦去曾經徐廳長移文南滙縣朱知事設法　　兹因爲日已久所有沈新舟邱四香並羽黨邱何大　大弟·邱阿香·邱龍生·邱關金等並無一名拿獲　由徐廳長除再移催南邑朱知事勒限嚴緝外並　此案辦理各情呈請省長核辦 
[浦東葆源糖棧被焚]  
　　損失逹十六萬金 
　　昨日午後一時許浦東爛泥渡浦邊葆源糖棧怱然起火登時火勢燎原不可嚮邇當經該鎭第丸區救火會及海關救火小輪與浦江中各國兵艦各驅皮帶車先後到場施救至三時許火始熄滅共計延燒棧房十二間内諸冰糖白糖赤沙糖約共一萬餘包損失計逹十六萬金該棧本係英商怡和之産後租與本埠各糖行組織葆源糖棧内棧貨物以永安街德和糖行居其多數由各客家自行保險據云起火原因係該處湖北婦人劉姜氏家嫁女其時花轎臨門大放爆竹火星遺落該棧屋頂蘆蓆棚上致起燃燒適該棧連日正在修理四週係用竹頭蘆蓆搭蓋屋頂又拆卸懸空僅用油紙間隔以故延燒入内不可收拾當火熾時三區署長曾永奎·游巡第四隊長趙玉珂·各率長警到場彈壓事後飭將該棧司吳德明·及燃放爆竹之婦人劉姜氏一併帶署押候研訊以憑核辦 
[靑年會今晚開交誼會]  
　　靑年會自本屆徵求會以來决定每星期六舉行交誼會一次以聯會員感情本星期六（十號晚八時開春季第二次交誼大會業由交際科主任鈕立卿選定最新情節長片影戲預倫屆時試演又有特别音樂唱歌及滑稽談等均足助人興趣且能啓人知識會員與會概不取費並可携友同往云 
[浦東奉賢國民學校消息]  
　　浦東奉賢城巿第一國民學校自朱醒華接辦後對於校務銳意進行凡童子軍·校警局·小商店·工作部·以及學校新聞等均已先後組織現在學生一百六十餘人分設五敎室添聘朱月娟女士主任一年級並請喬珮珩蔡文蔚二女士擔任體操唱歌等科再該校將附設通俗夜校招收失學成人灌輸必要知識聞定春假後開課云 
[務本女校將開運動會]  
　　西門務本女中學定於本月二十四號開春季運動會該校對於體育一科素甚注重現正從事預備届時必有可觀也 
[愛國恒心團宣講紀]  
　　七日晚滬南商學界愛國恒心團舉行第三十八次宣講團員費心造·劉敬洵·丁訓錄·周實如·錢桐生·顧杏生·費聲岐等往郎家橋集水街小東門長生橋肇浜路宣講首由劉敬洵講實業救國費心造講三育並重丁訓錄講家庭敎育其餘如周實如錢桐生顧杳生費聲岐等皆有演講聽者頗衆 
[江灣兩團體消息]  
　　江灣鎭救火會於前日（六日）下午一時假虬江學校開議董部春季常會議董出席九人由會長王鶴舟主席首報告事項凡二件一保安員會議决各案二爲放寛街道蔡前會長與經董往來函件次提謙事項凡三件其議决者一爲推定吳孟覃嚴穗秋汪味腴三君與經董熟商放寛街道辦法一爲徐起之提議慈善龍與體育會龍合僱夫役應照辦添辦皮帶以經費無着暫行從緩江灣鎭寶山縣立第三高等小學校組織學生自勵會以來已届三年近因各級服務員人數不能平均議增設評議一部業經訂定細則並由服務員會議决通過定於春假後實行又聞該校畢業生鄭汝翼以畢業生無通信機關不克互聯情誼函請自勵會核議辦法當經公决將原有學校新聞改用月刊一面由在鎭畢業生俞雲程嚴誦林籌備組織校友會云 
[普益社之影燈演講]  
　　大東門外靑年普益社每星期日晚聘請名人學士演講一次以 
 
 

Page 11

 
 
　　鼓勵國民之道德改良社會之風化爲宗旨本星期日（四月十一號）晚七時用影燈演講新約古事聞入社聽講無須入座劵云 
[船務棧房工會消息]  
　　上海船務棧房工界聯合會自在靑年會開成立大會後會員覺悟之程度與日俱進兹聞該會擴充會所已遷入海寗路粤秀坊内每星期均請名人演說以振興會務云 
[造船所購地請免糧賦]  
　　上海縣沈知事昨呈財政廳文略謂准江南造船所函開本所承造美國政府定購萬噸輪多艘工程浩大地基不敷應用購買民地爲擴充廠塢之用開單函送請免納糧賦計單開購買二十五保十四圖上則田三畝一分七釐二毫准田三分八釐一毫等因此項田畝徵忙銀四錢七釐漕米三斗四升八合現經江南造船所購作公用函請免納糧賦自九年份上忙爲始應請核除云云 
[查騐漁船夾帶私鹽]  
　　蘇屬緝私統領宋子元昨發布告云照得蘇屬地勢濱海爲多每年陰曆淸明以後夏至以前正届黄花漁汛時期沿海漁輒借醃魚爲名滿載淮魯各場鹽斤至揚子江一帶私行晒賣並聞有不肖坊行串通收買官銷影響例案森嚴歷年兩緝私各營飭派弁兵封騐盤查並出示曉諭各在案現屆本年漁汛之期自行仍照前案辦理查本部前訂緝私營隊查騐漁船辦法條規十二則本統領接事以來查悉仍舊貫爰特抄錄規則除呈請江蘇督軍省長出示曉諭並咨商松江運副使署給發漁汛章程布告外合行布告仰該漁户各坊行諸色人等以及本部各營隊查緝漁户弁兵一體知照凡有捕魚各船曁醃　貨等一切船隻不得任意夾帶均須恪守定章倘敢故意抗違一經查出定干重究至在事查緝各弁兵亦須認眞辦理母稍鬆懈母涉偏私各宜懔遵母違特此布告並聞宋統領昨日加派安濤鵬飛二兵輪分赴瀏河潘浦吳淞各口嚴加檢查如有漁船半途偷裝私鹽者一經查見立即解候懲罰 
[李鳳麟女士與關頌聲君結婚預誌]  
　　李鳳麟女士與關頌聲君於今日下午二時假山東路麥家圖之　安堂舉行結婚典禮設席於東亞酒樓女士爲李植範君之妹於一千九百十三年卒業於聖瑪利亞學校一千九百十四年由淸華學校考送出洋至美國摩省某女校留學去年畢業歸國得授文學碩士之位女士學識優異淹貫中西而又長於跳舞每届考試輒冠全軍而關君頌聲爲約翰大學之高才生亦於一千九百十四年出洋留學於美國摩省大學得房屋建築科學位亦係去年畢業返國云 
[第一區署宣講警章]  
　　南巿第一區警察署趙墨林署長近奏徐警廳長頒布修改之警章二十條令飭各長警隨時誦讀務期純熟爰特設置講堂於該署後埭滬南工巡捐局客廳上定每星期二四六日下午三時舉行宣講前日星期二已開始實行宣講除出勤班外其休息之兩班長警均由巡官督同至講堂聽講並由巡官署長分别担任敎授警章以待熟讀後聽候徐靡長抽調赴廳面加考試 
[修改浦東花業公會規章函]  
　　上海縣沈知事昨致南巿縣商會函云逕啓者接准台函以據浦東花業公會代表楊福森等函稱發起浦東花業公會遵照江蘇實業廳批飭修改規章仍繕具五份乞爲呈縣核轉等情函轉到署准此查部頒工商同業公會規則第一條規定工商同業公會以維持同業公共利益矯正業董上之弊害爲宗旨該公會由浦東各巿鄉鎭花行軋莊公同組織以講求植棉推廣營業爲主旨則其對於棉業上一切弊害自應力予矯正而攙水一端實爲棉業最大之弊害旣損累土産之名譽又喪失外銷之信用此等惡習亟應羣策改良本署近奉省長訓令以棉花攙水歷經明令禁止並准設局檢查此弊迄未盡絶比來蘇省棉業發展紗廠大增當地需棉日廣出口日兒減少各廠家能相約不收濕花使行家濕花無法銷售則農户攙水之弊不禁自絶特令滬海道尹督同本縣飭由華商紗廠聯合會酌議訂立規約呈准實行等因是取締攙水一節省公署極爲注意本署現將浦東花業公會修訂規章詳加察核其第十六條矯正營業上之弊害用意誠是而詞句未周妥應飭改爲﹁本公會因同業各軋莊或有貪圖個人利益損失同業之信用於花衣内攙水攙籽和物等弊得經同業報告到會開會集議取締方法並添設臨時勸導員若干人分别查明妥爲勸導以符本會興利除弊發展營業之宗旨﹂似此妥定辦法於改良棉業有裨即與該公會振興營業之計亦甚有益即希貴會查照轉知該公會代表遵照修改規章仍繕五份轉送過縣以便本署附陳飭改意見據以轉呈可也 
[崑山水警來提盜匪]  
　　崑山水警廳日前飭派偵探持文來申投法捕房廩稱有住居蒙蒂尼路某號門牌之韓九前在崑山地方糾黨持械搶刦某姓家後經官廳緝拿韓聞風逃來上海請求協拿移提訊究當由捕頭准詞立飭探目黄金榮包探韓邦還協同前往將韓拘獲帶入捕房昨解法公堂請究先據來探上堂稟明前情請求准予引渡訊辦詰之韓供詞圖賴中西官判准交來探帶去歸案訊辦 
[綏遠工賑副劵第二期開獎紀]  
　　昨日爲綏遠工賑善後有獎副劵第二期開獎仍在南巿久大碼頭利濟公司原址舉行自上午九時至下午二時止所有開出之五大獎號碼及承銷票號如下頭獎第一萬四千三百六十三號（杭州悅來承銷）二獎三萬五千○五十一號（本埠大利元承銷） 
三奬三萬三千一百五十三號（寗波華美利承銷）四獎二千○三十一號（本埠善中承銷）又三萬二千九百○三號（震澤彚源承銷）五獎八千二百九十六號（蘭谿施恒泰承銷）又三千七百五十一號（天津鑫記公司承銷）又一萬○五百九十號（本埠葉子春承銷）又三萬八千九百四十號（本埠萬利公司承銷） 
[昨日公共公廨訊案紀]  
　　昨日公共公廨早堂民事由張襄讞會同美丁副領事審訊三宗換錄如次（一）﹁北浙江路等處黄永順糕糟店主崇明人黄元亭請求准予破産案﹂據請求令律師到堂譯稱本案業經奉諭登報並派員理賑今賑已理淸欠人二十餘户計共洋一萬五千五百二十元内有五芳齋五百元及另一債權者一千四百元兩欵已經起訴其餘各户均未反對黄請求破産人欠該店亦有一千零九十四元然内有數户係居華界尚須控追黄共開糕繼舗兩處皆經盤頂售得洋六百五十元而該店欠人尚有二百三十元及電燈費房租並此次理賬員費用咸須在此售價内扣付是所剩無幾照現在債額公攤每百元祇有三元可得云云而五芳齋延林百克律師代表到堂以其借欵與黄立據占有優先權要求照控數判决償還林律師復向理賬員詰問理賬情形一過﹁結果﹂以黄元亭請求破産業經諭令登報現已無人反對應予照准五芳齋控案着照理賬員報告數目公攤並准給理賬費洋七十五元（一）﹁張蓮生訴沈惠卿不還米價洋五百四十九元六角案﹂先由原告上堂訴明被次情形將計數經摺兩扣呈察質之被告認欠屬實惟稱向原告購米已有七百擔每擔重量必短少五六七斤不等而價格亦每擔高過他家六角請堂上着其將缺斤補足價目減去自當償還並將原告發票及向他家購米發票呈察又延律師爲之辯護﹁結果﹂着被告還洋一百三十元淸賬堂費歸被告擔負（一）﹁婦人陳蓮氏與陳梓南錢債糾葛案﹂原告代表律假上堂以被告屢傳不到要求缺席判决﹁結果﹂着原告自行登報兩禮拜通知被告到案候訊 
　　又午後第四公堂由俞襄讞會同美約副領事審訊民事訟案七件亦誌如次（一）大豐承記公司訴朱秀堂不付房租請求諭令遷移案﹂被告保出不到由原告律師偕原告公司中人上堂訴明案情﹁結果﹂限該屋内居户於陰曆二月底一律遷出並付房租否則給諭押遷（二）﹁陳志梅訴麥雲生不還貨銀一百五十三兩八錢洋二百元案﹂訊據被告認欠屬實﹁結果﹂限被告於三個月内還淸（三）﹁譚源記磚灰行主婦譚唐氏訴胡友記不理貨洋二百三十元零八分案﹂被告到堂不肯承認所欠貨欵因原告證據充足﹁結果﹂着被告照數還洋（四）﹁婦人林王氏訴夫林關泉虐待請求離婚案﹂原告臨訊不到﹁結果﹂註銷（五）葉福記訴胡阿松不理撥保借洋案﹂被告不到由保人投案請求改期﹁結果﹂改期一禮拜再訊（六）﹁王賡記訴陳文奎不理貨欵案﹂兩造皆不到案﹁結果﹂註銷（七）﹁婦人潘孫氏訴子潘尚階不還借洋八十六元案﹂被告保出不到﹁結果﹂飭傳到案改期一禮拜再訊第三公堂由陸襄讞會同日副領事審訊日商遠籐保雄訴姜忠翹張延賓不理購買紫鋼價欵案此案係由刑事改爲民事者據原告之律師上堂譯稱上次因被告律師以雙方在外和解請求展期但現在被告祇肯承認償還日本金洋五萬五千四百十三元八角六分合之上海規元祇有一萬六千兩又銀八百六十四兩三錢八分與原告控數大相懸殊故不能和解仍須請訊但被告張延賓始終未曾到案查其住址係在内地請求移提訊追云云被告姜忠　仍延有律師代辯﹁結果﹂姜忠翹仍交五千元人洋並保張延賓屢傳不到殊屬藐抗應即函請上海地方審廳協提到案展期再訊 
[欠洋照數判償]  
　　印度人應杏生在公共公廨呈訴姚桂發不還借洋一百五十元又印度人宋大生控蕭大郎欠洋六十元兩案昨由捕房將被告等傳至公堂經中西官訊明判姚蕭兩被告照原告控數還洋 
[賣鴉片案三起]  
　　太倉婦人陳王氏在北浙江路二百十六號屋内私售燈吃洋烟又顧阿二在開封路五百八十九號屋内開設燕子窠又廣東人吳樹在虹口靖遠街四十八號門牌賭塲内陳設烟具容留賭客吸烟過癮前日經各該管捕房中西包探查悉分别往將三處售烟人及在陳王氏與顧兩處之吸烟人八名連同烟具帶回除氏與顧拘押外飭吳存洋二十元烟客王阿福·沈阿四·顧阿福·秦裕安·馮阿二·吳廷甫·王二·唐阿林·各存洋五元作保昨晨將氏與顧解送公共公堂經中西官訊明判氏罰洋二十元無力改押女所二十天顧罰洋十五元無力改押兩禮拜烟客到案者每人罰洋三元無力改押三天吳樹及未到案烟客所存保洋一併充公烟具銷燬 
[私賣鴉片之科罰]  
　　法租界大自鳴鐘捕房捕頭日前偵悉吉祥街察阿大王子卿兩家私設烟榻容人在内燈吃有違禁令爰於前晚親自督同包探及喒差捕數名前往抄出煙槍十餘支烟燈數十只烟膏等物甚夥連同烟客十餘名一併帶入捕房諭令烟客薄罰斥退蔡王兩人交保候究昨日傳至法公堂請究先據捕頭上堂稟明前情並將烟具呈鑒詰之蔡王兩人供認私賫燈吃中西官判蔡罰洋二百元王罰洋三十元充公烟膏烟具銷毁 
[又一賣鴉片案]  
　　朱二寶在滬寗鐵路車站附近私設烟室供人吸烟兹爲五區警署查悉於昨飭警前往抄出大小烟具拘獲朱二寶解送到署移送上海地方檢察廳將朱收押烟具存候消燬 
[車庽容人吸烟]  
　　揚州人周正芳在元芳路二百五十九號門牌車庽内私設烟具兩副容留車夫王鳳友·鄭阿福·奚金明·洪福·張阿四等開燈過癮被探張林泰與西探目柏生查見將周與吃食鴉片之王鳳友等一併拘獲連同烟具烟膏帶入捕房稟明捕頭押候解訊究 
[酒店内查獲煙具]  
　　本地婦人張曹氏在曹家渡開設酒店該氏在臥室内密設烟間經四匾四分所警查悉入内抄獲烟具將人證一併解案李警佐命解司法科訊辦 
[賭案兩則]  
　　粤人吳炳意在虹口靖遠街四十八號屋内聚賭抽頭爲該管捕房華探王少廷·侯松山·江標偵悉禀明捕頭飭一百零九號西探協往將吳及賭客賭具賭資一併帶回准飭吳存洋五十元賭客每名存洋十元交保出外昨經公共公堂傳訊吳與賭客黄樹根·黄謙·陳成·顔富·黄禮·梁佳·譚德餘·陳芝·黄鳳舟·羅法·韋昭·梁帶·吳帶根等均因情虚保出不到中西官命將保洋與抄獲之大小賭洋計共一百數十元一併充公賭具銷燬又木匠浦東人張阿富前日亦邀同王協林·王杏全·蔣許卿·張阿大·李阿炳·曹阿炳蔡阿生·李毛囝·姚炳新·錢德和·周紀正·吳阿五·曹洪生等至海寗路五百五十一號門牌家内聚賭牌九被一百十三號相探及華探王少廷偵悉往將以上各人連同賭具帶回收押昨解公廨經中西官逐一質訊之下以雖據各被告供係張阿富邀往家中會食祭餘餚饌（是日係淸明節）餐後消遣然衆賭究屬犯禁判爲首之張阿富罰洋十元餘人各罰洋三元賭具銷燬 
[聚賭抽頭之科罰]  
　　法捕房一百七十八號華捕於前晚查得寶興里陳王氏家聚徒牌九抽頭漁利有違定章故即回禀捕頭立派探捕前往抄出賭具及現洋數十元連同賭客十餘名一併帶入捕房諭令賭客薄罰斥退王氏交保候究昨將氏傳解法公堂請究先據捕頭上堂稟明前情繼據一百七十八號華捕稱是日我同捕頭前往搜查時詎王氏行賄巡捕洋一元巡捕當即將賄洋交與捕頭是實詰之王氏供認聚賭不諱中西官判着罰洋二十元充公賭具銷毁 
[牛乳攙水分别科罰]  
　　西人工部局衛生處查悉滬西小沙渡路五十一號牛奶棚主蔡成興·虹橋路牛奶棚主吳友山·愛文義路牛奶棚主婦王者娥·均出售攙水牛奶有礙衛生報告捕房轉請公共公廨出單於昨發交捕房派令中西包探往將以上三被告併傳至公堂經中西官逐一訊明判蔡罰洋二十五元吳罰二十元王罰洋十五元一併充公示儆 
[磁器店失愼之科罰]  
　　法租界吉祥街第八十六八十八號門牌鎭昌祥磁器店於本月十三晚三點餘時不戒於火當爲四十八號一道頭金綫華捕查見報告救火會立斷皮帶車到場救熄祇焚去披屋一間後經捕房查得該店保火險銀七千兩當即飭探前往將該店經理郭孟銑帶入捕房諭令交保候究在案昨日傳至法公堂請究先據捕頭上堂稟明前情繼據四十八號華捕稟稱是晚起火時由我瞥見烟霧敲門該店各夥始行起身開門其時火勢已不可收拾故報告救火會往救是實該店經理郭孟銑稱是日因過淸明祭祀宴飲灶内餘火延及稻草致肇此禍求宥中西官判着罰銀三百兩充公以儆 
[東鴨綠路之火警]  
　　虹口東鳴綠路七百九十八號門牌某織布廠於昨早三時許不戒於火該廠星宇係高平房中間裝置攔栅上排布機七十五部盡係竹木之類一經着火勢如摧枯拉朽故即付諸一炬旋經救火會救熄後疑其有縱火圖賠保險銀兩情事知照捕房（飭令華探目王四福包探湯榮生往將該廠主范炳坤·見證鄭茂德·鄭元林·帶回由捕頭詢間一　至九時半解送公共公堂先由一百七十六號西探與王探目上堂稟明案情次由范炳坤代表林百克律師出席聲明伊方受范委託案情尚未研究請求改期並准范交保出外候示陸襄讞核稟商之英副領事包克本君准着范交一千兩人銀並保兩證人各交二十元保改期再訊 
[大閙晏海樓]  
　　石四連與徐二發同在老北門外花烟間狎遊彼此爭風起釁約定二十一日在老北門晏海茶樓評論昨日届期雙方各糾數十人先後齊集該茶樓爭論之下即行用武一時抛碗擲凳喧閙不已該處崗警見雙方人手衆多急鳴警笛號召隣崗與游巡隊各巡警到來上樓拘拿當塲拘獲石四連·徐二發·班吉祥·劉阿壽俞文錦·楊坤山·王介夫·蘇子才·高正元·火子璜·張西川·吳道才·張義金·沈阿仕·沈美義·刁松桃·朱國章·張二·陳二·張冠升·徐阿旺等立送二區一分所經馬鳳山警佐察得各人中内有少數已經受傷輕重不一涉於刑事範圍即令押送地方廳午後經檢察官將各人提案研訊一過以供詞各執判將高正元等發送新普育堂醫治石四連等收押候偵查起釁情形再行辦琎 
[老叟中風猝斃]  
　　昨日午後一時有年約六十餘歲之人至南巿集水街生源飯店内吃飯一碗甫畢比及添飯時怱暈絶於地口吐白沫該店值堂人疑其患羊癲瘋症常經店主報告崗警舁送紅十字會南巿醫院醫治然後回報第一區警察署旋據醫生云實患中風無可救藥延至傍晚在院身死後由趙署長飭十六舗地甲到院查明死者面有鬚已經花白身穿藍縐紗棉袍黑色羅緞馬甲下穿夕法布夾褲手指帶有金戒一枚身藏大洋兩元小洋十餘角銅元數枚即行帶署暫存因無尸屬飭報地方檢察廳派員相騐 
[潘毛囡猝斃]  
　　老閘捕房包探榮錦林前日午後行經福建路見有一人忽爾倒地不省人事當即雇車送至仁濟醫院求治尚能開口據云家居日暉港名潘毛囝年二十二歲餘語含糊未幾身死由院知照捕房將屍舁入虹口斐倫路騐屍所查無屍屬在滬且係病斃即着該圖地保報堂給棺收殮標封發壇暫厝候屍屬認領 
[馬車撞傷行人]  
　　昨日下午五時許有某號馬車駛過廣西路撞倒揚州人蔣阿二手膀受傷由老閘捕房一千三百八十號華捕到來另雇車送蔣投醫院醫治一面帶該馬車夫入捕房稟候捕頭發落 
[汽車撞跌行人]  
　　昨日薄暮有某西人駕乘汽車駛經靜安寺路撞跌行人劉被溪胸受重傷昏暈於地當由某西人扶入汽車送往醫院醫治一面自投捕房報告請核 
[匿妻不放之控訴]  
　　李長發前日偕媒證張文龍李元德投四區二分所控稱民今年正月出洋六十元娶郭余氏之女昭子爲室前日妻歸寗被妻母藏匿不放請爲追究經倪署員提到郭余氏轉解司法科訊辦 
[雉妓脫離苦海]  
　　濟良所西女士昨晨伴送南京婦人楊雙喜到廨即據楊婦供稱被父親賣與汕頭路六十七號門牌雉妓院内爲娼因苦逃出投所求援等語中西官得供判楊婦發濟良所照章擇配 
[混用鉛角分别押儆]  
　　無賴張阿大·胡言芳·王杏生·陸元祥·顧光生·等五人日前在法租界小東門外以鉛質僞四八開向各烟紙店混用適爲包探偵悉將張等六人一併拘獲當在身畔抄出僞四八開數百角帶入捕房昨解法公堂請究先據捕頭上堂稟明前情繼由該探投稟張等混用狀况並將按之鉛角呈鑒詰之張等供認使用鉛角不諱中西官判張胡兩人各押西牢六個月期滿永遠逐出租界顧押四月王陸兩人各押二月以儆鉛角銷毁 
[包探查獲竊匪]  
　　匪徒紹興人俞福林·陳金標·方阿榮·趙阿林·毛阿慶·張德然·李桂春·王連·王子良·因在公共租界組織機關專事攫竊舗户行人財物被滙司捕房華探目馬阿美·包探奚德安·金福壽·王桂亭·王桂生·偵知稟明捕頭協同西探目泮林士馳往北山西路一千四百四十四號門牌永興小客棧的將俞等各人一併拿獲當場起出值價數十元之錫字件一副帶回捕房詰據供認在七浦路七百十三號門牌包鋆康家竊得因飭分别收押聽候查明另案解究 
[道尹公署批示兩則]  
　　客民蔣渭川等呈爲任意朦控圖擾營業衆情忿激公求澈究嚴禁山呈粘均悉仰上海縣千事切實調查確情秉公核　 
　　華商足安織　廠陳文俊呈爲檢具商標貨樣續請備案給示保護俾昭信守由呈及附件均悉旣經呈縣註册有案所請給示保護之處應准照行仰即知照此批佈告　發 
[淞滬警察廳批示四則]  
　　民人王嘉貞訴王阿鳳誘拐窟匿由呈悉准予傳案訊奪 
　　民人王子餘呈爲續請嚴懲不法保護公産由呈悉查金阿濤因誘拐案發業送檢廳訊辦該民所請保護公産之處係屬司法範圍仰即逕往地審廳訴請核辦可也 
　　民人凌順發呈爲請求備案以保營業由呈悉查設攤售菜其營業至爲式微龍海橋爲菜巿聚集之區宣國華同爲小本生意之人因亦享有設攤之利益惟糾同無頼意圖與該民尋衅爲難果如所呈亦殊不合應准於發生時報警制止初無備案之必要也仰即知照 
　　淞滬駁船公所請求給領原駛並懲辦竊犯陳阿二等由呈悉查駁船户張阿繭被竊連史紙五捆業據該管區隊先後緝獲竊犯陳阿二陳連生兩名並起獲原贓發科嚴辦矣仰即知照 
[誌謝]  
　　昨承商務書館贈第六卷四號英文雜誌一册謝謝 
來件 
[靑年會童子部一九一九年之報告（續）]  
　　總務部之報告本部有幹事四人其餘皆爲輔佐者每日淸晨七時半起至十時或十時餘必須有二三幹事居事務所無論星期日亦然於用膳時膳堂一切事務由本部監督之宿舍之管理則自上午六時起至下午十時止除非各學生已入課堂於極忙亂之時當置一幹事於客室是年宿室及膳室中之自治政策歸於失敗但仍望以後之成功暑假時期中宿舍及膳室曾招留外埠之學生對於此輩學生倍加優待食以淸潔之菜餚居以安適之房屋取以低廉之價值本部管理全部財産統計與會員記錄監督賣買修理及僕役等本部并管理各種競爭會如徵求會員會衛生演講會等事秋季開學之前本部曾於各學生前開導講解而使其知童子部之宗旨而使其能於服務之順序中擇一樂爲之事而爲之八百餘人已詳知此意且亦能盡力於服務事業此其結果也在此種解釋中會員中以爲不佳者亦樂爲我儕更正之春季緄組織一衛生演講會使各處人民皆得其勸導之功而於各處附近之街衢加以整潔當虎烈拉流行之時利用衛生會之會員至各處演講且親往各家至一百餘家之多敎以防疫之法且分佈各種小本書籍共發去四千幅圖畫一萬分虎烈拉之預防法及三萬册小本書十月間有﹁靑年進步﹂之徵求會此會最得良果共賣去雜誌二百五十份會員一百六十人至少每人賣去一份得勝之一人共銷去四十餘份之多 
　　童子聲爲童子部之週刊每星期出一千二百份每次有四頁惟並無廣吉近日又將發行一種小報爲童子學藝專以增進童子之智識及發展童子部之新事業爲宗旨 
　　學界會員部之報告（一）﹁組織﹂本部成立於春季兩幹事四人擔負各項事務此四人者皆係練習幹事將責任分負此所以使各幹事能專一而易成也且擔任三四學生團體之管理管理委員曾於十月間集會特組一會專學習研究本部事業且使其得强固之根蒂（二）智育﹂三月間於學生中發起家塾事業學生八十人已卒業於注昔字母班今方在敎授他人三十人已在各處組織家塾矣署假中有義務學校二即請此輩學生爲敎員二校中大約有學生一百人課程中有唱歌談古事手工游戲識字寫字等四有事業正在改良而實習之嘗置一盾以記其工作每項工作以圖記印於盾上作爲特别記號曾組織五星期卒業之一班入班者五十人均能逹於終結各養成團之會員因此亦增至三百餘人新閘路之義務學校每星期由本部派幹事一人學生三人往助其組織俱樂部及其他事業預科學生共成俱樂部十二辯論會彈子比賽乒乓比賽爲最流行養成團之事業可使學生得一新趣味而顧其潔白矯健之身軀作有益之事業儲蓄會之入會五十人雖其存數頗少而能使各學生成爲習慣至於終身（三）﹁體育﹂今年特爲三百貧兒預備四處體育塲使彼等得有益之敎練以本會屋頂爲最佳之處其餘有香港路白克路北四川路等數處四學生授幹事之指引赴四處運動場敎練（四）﹁德育﹂聖經班之新課程先事預備而後實行稱之曰﹁新道學﹂大致關於童子問題者每生須實行與其學業有關之四事敎員於每二星期敎授一次研究舊書及交換其所得者日校學生中有敎徒十二人每星期六正午集會一次報告其個人之工作研究其引導非敎徒入於正道之問題及其所爲之事此事此輩亦入主日學校於其所屬之教堂特别英文聖經班有學生十二人以羅君爲領袖每星期集二次領袖猶在籌備重立一班年長者十二人即稱謂﹁長兄﹂者每星期日在本會與年幼者一百人即稱謂﹁幼弟﹂者相聚并作各種之游戲唱歌聖經講解及各種社交事務等於此二部中皆可得極佳之經騐（五）﹁羣育﹂九月間某日爲舊會員六人開歡迎會因彼輩將赴美求學也是日晚敎員及幹事均列席後每人贈以銀針一具以作其在本會盡力數年之紀念品本年以兵乓會爲最流行四十餘人分爲三部曾比賽四次内有外來三校與分各校比賽之規則適於年終定出衛生演講會之結果爲山演講各員組織童子社交改良會組織時各團中會員共有三十人年終時九團共有一百十人對於會務均得有完全之興趣且頗願會務之於共衆社會上收其實效各部組織後有各職員負其責而各會員則竭其力於社交事業每星期日下午集會一次 
來函 
[華僑聯合會通告]  
　　敬啓者當此二十世紀經濟競爭之時代國家之强弱繫於實業之盛衰實業云者大於礦産農林小於一絲一物之徵摩不包含其中也故並世各國對於其國之出産不問户細咸提倡保護不遺餘力吾國近來亦漸覺實業之重要而漏巵之堪處鑿國人士奔走呼號以振興實業爲救國第一要圖且自顧資本不足而競倡招徠僑商返國興辦矣竊查有馬玉山糖菓餅干公司者爲廣東香山人小呂宋華僑馬玉山君所創辦馬君素抱實業救國之志二十年前由其個人在小呂宋創設製造糖菓餅干廠即以馬玉山名之後慨於國内舶來品之推銷利權外溢甚巨遂聯合資本家集足資本改爲大規模之公司設製造廠及總分公司於國内各大埠其所出品蜜蜂老牌之糖菓餅干其麫粉糖等原料悉採自國産爲純粹國貨品味精良故到處歡迎即於上海一埠開設不及一年婦兒咸知推爲國貨上品足以替代舶來實華僑所興辦實業之最好成績也本會爲華僑聯合機關對於華僑實業有鼓吹提倡之責誠恐内地同胞容或未能深悉謹爲述其壓略並將該公司總分行彚列於后伏乞貴團體機關學校垂鑒將該公司出品列入國貨欄内想亦愛國諸君所樂予提倡保護者也專此奉逹順頌公綏馬玉由糖菓餅干總公司香港太道中九十二號至一百號分公司小呂宋大埠大橋頭六十九號星架坡大埠玻璃後街十三號廣州巿十八甫北約五號上海南京路三十七號其餘各省埠均有代理處華僑聯合會謹啓 
雜評二 
[魯案（庸）]  
　　自王占元等魯籍軍人反對直接交涉之聯電發表後一時京中盛傳政府已决定拒絶日牒將對國内有所聲明乃遲之又久日牒旣仍未駁回而對内聲明亦未嘗實現靳雲鵬覆王占元之電雖稱並無傾向直接之意思然旣無拒絶之事實表現所謂不直接者亦僅託諸空言殊難取信總之北京當局惟以圓滑延宕爲能旣不敢拂逆全國之民意又不敢得罪於强鄰苟國民不鞭策政府限期駁冋則山東問題將爲中日間之一種懸案目前縱不至直接談判而危機所伏終有爆發之時也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　近據上海工部局特别委員會調查之報告公共租界實有妓院六百三十三所妓女四千五百七十五人其中西妓院十五所西妓五十三人而各種私娼尚不在内租界華人共六十六萬五十人則一百四十七人中有一妓若以全上海計共一百五十萬人則三百三十二人中有一妓冉加入法租界之妓則三百人中有一妓上海娼妓若是之多故淫風之盛爲中國第一靑年子弟因之而喪身敗名傾家蕩産者不可勝數上海空氣之惡濁道德之腐敗娼妓實爲其一大原　譬如上海婦女之喜怪奇服裝以眩人目珠圍翠繞寶石滿身以示其富坐汽車租小房子等莫不由於妓女之作俑以爲之先導是以爲風俗計道德計人道主義計上海娼妓應當禁絶蓋身爲娼妓之女子大半非本心所願或爲匪徒誘拐或爲窮困所迫乃不得不操此賤業且爲娼亦非樂事長三之幼妓須延曲師敎歌師生都不識字祇能口授受者一不能領會立遭鞭笞無算旣受痛楚心膽俱碎又須曼聲作抑揚頓挫之歌其心中之悲酸爲何如鴇母只求其假女之能歌而博金錢故不知所謂人道主義而暴虐無所不至也友人某君爲予言某鴇母以細故撻一幼妓至體無完膚猶强之歌女以不能對鴇大怒即舉煤罏中燒紅之火鉗擊其臂臀女受痛大號昏去鄰家聞聲而集覩狀莫不髮指遂報捕送公堂懲辦官判押西牢兩年女送濟良所留養類此之事報紙登載者固亦時見然隠而不宣者當百倍於此若爲雉妓則苦更甚無論狂風大雨嚴冬寒夜莫不三五成羣鵠立於馬路道旁吾人於嚴寒下雪之夜擁重裘圍爐而坐猶覺其寒不知彼可憐之妓女猶木立於風雪下戰顫　觫而無所躱避若不得客歸且受鴇母毒打不得眠食去臘予友某君於某夕深夜返家途經南京路與某路轉角處忽來一雉妓突跪其前作懇摯聲哀求曰老爺救我一命我三日不得客身上幾無完膚今夜獨歸且無生命幸老爺救我一命某君惻然憐之予之一元不受謂必須至妓院後始敢受君賜某君從之往乃擲一元而返此等人豈皆賤骨頭而甘作此苦業哉正所謂不得已耳今日士大夫盛倡解放婦女而於此不人道不道德之娼妓則尚少注意之者今工部局委員會欲除租界汚點建議設法於五年内禁絶租界内之妓院納稅人會議竟巳通過誠一快事至於根本之救濟方法某君謂在於提倡女子職業改良婚姻制度打破家庭專制習慣使一般女子咸大解放其說甚確予以爲使女子皆受智識的與道德的敎育尤爲根本中之根本辦法也 
筆剳 
[香雪廬漫錄] [  吳調梅]  
　　表姊菊如張氏母予表姑也兩姊丫角一弟埀髫大父父先後棄養而家固寒素至是尤窘表姑輒節衣縮食令各就學辛勤困苦十年一日子女輩漸有所就輒以自慰而菊如尤頴絶稍長負笈吳門刻苦自勵所學銳進而體弱多病兩厄幸勉業竟歸俞氏隨夫南通南通去江陰數百里一日道涂喧傳江陰軍悉反戈北向左袒南軍南軍且至黄山大隊以巨砲迫居民獻餉不則破城城已先閉内不得出外不得入也菊如倉皇趨渡口隔江南望寒烽野火隠隠可見擬買舟夜發無一應者徬徨復返心繫慈母終夕不寗越朝遂病病漸劇夫婿返自金陵偵兵事已稍靖遂歸故鄉而藥石無靈菊如竟不起戚友聞之靡不惋悼菊如詩文兩雋悉出母授　　尊重民意 
　　嘗記其畢業時留别諸同學四首云同沾時雨坐春風三載横經黌舍中瞥眼韶華流水去那知勞燕以西東難得良朋資切磋一朝分袂恨如何纒綿情緒河梁夢來日茫茫感慨多玉笛聲凄譜按遲中含南浦綠波詞晚風吹　條條柳最是銷魂欲别時蟬聲斷續間離謌屈指歸期一殺那此别應須各努力前程萬里莫蹉跎極宛轉可誦同邑周文華女士與菊如爲同學頗相善聞其逝也作聯輓之詞曰同鄉同學倍覺情親小别尚難堪何况重泉悲永隔斯疾斯人亦云命舛遺詩猶可誦空勞萬里勛前程感慨蒼凉知者應同聲一哭表姑素性奇僻好酒酒酣耳熱俛仰身世往往作出世絶塵之想菊去以還輒把盞唏噓泫然涕麗矣 
劇談 
[歌壇賸語] [  民哀]  
　　鬚生盔靠戲唱做並重者如南陽關戰太平類演之頗不易余前曾見尚師徒託妻寄子一劇亦爲盔靠戲自秦瓊撞死黄鑣馬拗斷鑿金槍始至破關自刎止其間有裴元慶擊走新文禮謝映登三盜呼雷豹王伯當巧得提爐槍等場數今舞臺上演此劇火燒裴元慶併入頭本虹霓關中尚師徒託妻寄子竟無人能演即傾動一時坊間所出之戲考亦無是劇原本往者大舞臺排全本（義）字第一臺排全本麒麟閣皆無此齣殊爲缺點 
　　江陰張爾常先生學問文章儒林望重余雖未識其人昔年客澄江時比聞曹拙巢俞慕韓吳汀鷺諸前輩稱道不置而遍讀其新舊諸作直令人傾佩無巳近聞友人言先生中年作幕九江時周信芳（即麒麟童）適在是處演劇牌上懸名爲九齡童先生極賞識之賦詩以寵周前後不下百餘疊惜稿多散佚苟蒐而刊之亦大觀也 
笑林 
[海天諧話] [  諤聲]  
　　查米斯謂其學生曰中國之人多爲黄面諸生有知其故者乎約翰率爾而對曰吾知之以彼國人日飲黄河之水故也某敎習善畫圖一日敎授生徒於黑板上畫鷄一犬一畫畢題犬吠鷄鳴四字於其上令生徒摹仿生徒曰吾等但見鷄犬而未聞其吠聲鳴聲也 
　　主人謂書記曰汝一聞鐘鳴六下卽所書之字未全亦必攔筆而出信乎書記曰不然予見六時將届已停筆不書未若君之所言也 
[一笑錄] [  李震九]  
　　某甲壽辰某乙以雞蛋二枚爲禮後甲遇乙詢以故乙曰此未來一之雞一對也惜君壽辰太早耳 
　　某生愚鈍師授一﹁鞋﹂字生苦不能識師曰汝脚上穿者何物生對曰洋襪也師又曰洋襪之外爲何物生曰今晨所濺之泥汚耳 
　　師謂諸生曰地球圓形如球故名一日師率諸生作擊球戲一生訝然曰地球何可戲也衆大笑 
　　師謂諸生曰犬能守門蜂能釀蜜一生訝然起問曰本校門房何不用犬而用一髮白之老者 
　　買報者以申報新聞報等求售某童謂賣報者曰余欲購電報一份核價若干賣報者爲之愕然繼向之一笑而去 
新聞拾遺 
　　狎妓皆戴假面具意大利政府近下令檢查妓女梅毒甚爲嚴厲各妓院中均派有醫官狎客至亦必先經醫官檢其有無梅毒方許入内狎客恐爲醫官所認識當檢查　相率覆戴面具以掩眞相是亦嫖界中之趣聞也[  聲]  
　　小馬夫權做新郎寗垣聚寶門外張某前日娶城中某姓女爲妻事前言明用花轎迎娶忽臨時坤宅挑釁要用馬車謂不允要求臨時可不嫁等語張某無可如何祇得僱用馬車惟甯俗車往坤宅須有一人坐於車内若空車前往則引爲不祥云張某一時尋人坐車竟不可得忽見一馬夫（南京馬車夫向有二人）年纔弱冠貌亦淸秀遂令馬夫穿新郎衣服乘車蒞坤宅矣一時見者莫不捧腹[  隠厂]  
　　一春辛苦爲花忙本埠南京路英瑞牛奶公司爲推廣營業起見舉行香國選舉同時新世界游戲場亦有第三次花國選舉之發表適當北代表南議員紛集海上之際作戲逢場及時行樂秦樓楚館中莫不徹夜笙歌城開不夜一般自命護花客者莫不爲其愛竉出資購票風起雲湧聲勢赫然聞花國元首一席汕頭路某妓最有希望云[  亶]  
狗窠上之妙文章蘇州南石子街某宅旁有一狗窠係用磚瓦砌成彷彿一間小屋牆上書曰（狗窠）（狗呌阿白）又有一白紙上哥曰（此窠之主呌阿白一日到夜勿做啥到子夜裏實頭乖恨煞格種賊伯伯一日吃飯二大碗勿消洋鈿六七只比養别種眞便宜此狗方可稱看家）其詞頗滑稽而寓有諷剌焉[  懷]  
　　姨太太一身都是債白克路何公館有三姨太太家居無事喜吃各種菓物如南京路之某茶食舗某水菓店無不立有賬摺隨時賖取以充閒食致每逢節頭該主人必還淸正項外檢查該内眷閒費惟三姨太爲獨多是以本年面斥後不立此項賬摺但姨太已吃慣祇得私賖食物聞一月中除舗號積欠百餘元外如門前之水菓攤門後之糖色攤以及另售瓜子花生人等無不私欠若干人謂姑娘中之貪嘴推該氏爲獨一云[  不倒翁]  
小說 
[社會小說衆醉獨醒（八）] [  瞻廬]  
　　娘子歎口氣道窮漢養了嬌兒叫化的養了畫眉兒人家越是要緊這小寃家越來打攪畢竟你這件事怎樣的有許多好處請你快快說了省得小寃家又來糾纏勉齋道有甚麽難懂我與這輩窮酸餓醋也没甚深交怎肯平白無端作成他們的館地這其間自然要沾些油水按月按節紅紙包裏的東西自然有我的分兒心很些四六分開拆心善些便扣他的兩成三成也是大宗師應有的權利方才回來時順便在巷口小茶寮裏露些風聲說劉宦延請西席願就的須來與我接洽這個所在是敎書匠的茶會一得了消息便把我團團圍住這個作揖那個打拱這個說仰仗仰仗那個說拜託拜託我被他們擠昏了便說今天没有功夫理會這椿事諸位有事明早八九點鐘到我家裏來接洽吩咐已畢許 
　　敎書匠便兩旁站開同官場站班般的口裏連連道着是字我大模大樣跨出茶寮走了三五步路他們是是是的聲音還没斷絶娘子聽着駡了一聲促狹鬼便道你休形容過分了你在劉剥皮家裏論不定也是這般模樣（豈敢豈敢）郤在我的面前由得你說嘴你莫非自己　容了自己（豈敢豈敢）勉齋撲嗤一笑道彼一時此一時現在做了學臺大人只有人來趨奉我難道我去趨奉人娘子連連　嘴道老娘生了眼睛不曾見做了學臺大人的親到茶舗子裏拉人去考試這不是學臺大人簡直是野雞大人夫婦倆調侃的當兒小狗子托着兩塊糖笑嘻嘻進來道媽媽這個私板銅元給我用去了娘子道呀你倒比我還乖巧我把這撈什子藏在袋裏半個月没有用去怎麽你一用便用去了 
[自由談之自由談] [  鵑]  
　　人而有心始有種種痛苦煩惱無心則雖有痛苦煩惱亦不之覺法國文家小仲馬草一說部言　少年伊羅者剜其心理之地下於是七情皆泯五藴盡空誠福人也今中國國事之壞壞日人之多心一切罪惡遂亦緣之而生脫人人能學步伊羅則國乃可治矣 
 
 

Page 15

 
 
   
 
 

Page 16

 
 
   
 
