# 1909 - 177 - 4913079

 

Page 1

 
 
   
 
 

Page 2

 
 
上諭 
　　監國攝政王鈐章五月十六日奉 
上諭前奉先朝諭旨農林要政着各督撫飭屬詳查所管地方官民各荒並氣候土宜限一年内繪圖造册報部並迭次飭令各省舉辦工藝實業原以農工均爲富民要圖辦理刻不容緩現在時閲兩年奏報尚屬無幾著農工商部再行嚴催各省督撫將以上應辦農林工藝各項事宜迅速分别舉辦母再因循 
悠忽用副朝廷振興實業念切民生之至意欽此軍機大臣署名弈劻世續張之洞鹿傅霖那桐差 
　　宫門抄四月十六日召見軍機澤公連福陳玉麟陶保廉王玉麟換萬絲冠黃葛紗袍 
交旨 
　　五月初九日軍機大臣欽奉 
諭旨會議政務處議覆御史吴緯炳奏尋常盜犯請一律照例解勘擬分别勘辦一摺著依議欽此 
　　初十日軍機大臣欽奉 
　　諭旨郵傅部奏接收奉天省日本電綫完竣擬請案給予日員寳員開單呈覽一摺照所請外務部知道欽此又奉 
　　諭旨郵傅部奏陳明接管京漢鐵路後整頓情形一摺又奏頓京奉鐵路劃分權限一摺均着依議欽此 
　　十一日軍機大臣欽奉 
　　諭旨理藩部奏遵議給獎一摺哲布尊丹巴呼圖克圖之商卓特巴特瑪多爾濟着賞給廣善名號並賞給樂善好施字樣餘依議欽此 
論説 
[新甘督與舊甘督（續）]  
　　升允己矣 
　　長庚何如 
　　升允之對於禁烟也。以因循爲政策禁烟一事。内之關於國家之存亡。外之關於國際之貿易。自鴉片戰。争以來。利權之外溢。以數萬億計。國民之因鴉烟而死而病而弱者。以數百萬計。今則禁令己頒十年期限。務在必行。禁種禁吃禁售。辦法俱在。萬一時己至而烟未絶。非特國家前途。永無轉强之望。而外人將執其損失賠償之説。以要求諸我。則我尚有何説之辭。惟鴉烟禁吃。首重在官。法之。不行犯必自上。皇皇上諭。三令五申。而升允身爲疆臣。職非細矣。先犯。消極資格。既犯之矣。又不首先戒絶。爲國民倡。而廼呼吸自如。莫聞禁令。在升允之意。必以犯消極資格爲無足重輕迭次諭旨爲不必遵守。割地賠欵爲我國應盡之。職務安望其能認眞禁種禁吃禁售。升允既弁髦諭旨而不遵。甘犯。消極資格而不戒。又安望在下者争自濯磨。争先戒脱。勢必致種者自種。吃者自吃。售者自售。他日外人要求賠償之欵。必不以升督因循故而稍有退步。及是時而升督之肉其足食乎。若以犯消極資格爲不足重輕而不戒謂之自欺。自欺者必欺人。若以諭旨爲不必遵守而不戒謂之逆旨。逆旨者令不行。若不以國民孱弱外人要求爲慮而不戒。謂之誤國。誤國者必殃民。自欺逆旨誤國。三者既無一可。又加之以。聾聵不仁之。疾病。侍御之參劾不聞。他人之笑罵無睹。以聾聵不仁之升允而使之治甘。是直使之組織一聾瞶不仁之甘 
 
 
 

Page 3

 
 
　　省而己。故升督之開缺。不第甘。民之幸。亦國家前途之福也。今升允去矣。長庚署矣。記者方歎息痛恨於方去之升允者。今且禱祀而求之於長庚。升允之對於災荒也。以漠視爲手叚。天災流行。甘肅旱災。固無足異。所獨異者。升允之匿災不報。夫旱而至於三年。可謂久矣。食而至於草根盡。樹皮竭。荒亦甚矣。荒而至於十餘州縣。災區不爲狹矣。而升允始則匿災不報。既至哀鴻遍野。饑民流。離而仁人志士。又爲之大聲疾呼。勸助振濟。始知匿無可匿。乃上報荒之。奏乃發乞振之電。升允亦無可奈何之甚矣。總之在升允。目中視功名如。泰山。視民命若蟻蚓。食樹皮聽之。食草。根聽之。析骸食易子餐亦聽之。而我之功名禄。位不可以不保。故各處方輸忱絞血。慷慨輸將。而升允反發却振之。電其詞曰。甘省旱災僅十餘州縣。己蒙天恩賞撥庫帑。又承各省恊助。可爲現時振濟之需。又曰設以振餘移作别用。尤辜大義士之心。細味升允之。口吻。若曰災區不過十餘州。縣災民不過數百萬人。曷必振濟。故曰僅也。若是則各省紛紛籌賑。胥爲多事。其稱之曰辜負。稱之曰。大義。士實譏之也。自甘肅旱荒傅聞以來。各省且不論。即論滬上一部。其熱心志士解囊助振者又不論。即如伶界之賤猶肯慷慨激昻。演劇助。振夫滬與甘肅地之相去以萬里計。伶與總督。品之高下有天壤别。而優伶則如彼。而升允則如此。苟升允而心腹不與人。殊安肯出此喪。心病狂之言論。今升允去矣。長庚至矣。記者所不能無憾於既去之升允者。今日馨香以迎方來之長庚。 
　　總之升允既己開缺。雖更有甚於以上種種之罪狀。則人己去而更無再有痛詆之價值兹特臚舉之以示方至之長庚。使不致重蹈升允之覆轍。而一一盡反其前督升允之所爲。則升允以反對立憲爲宗旨者。長庚宜以鼓吹立憲爲宗旨。升允以破壞學務爲主義者。長庚宜以提倡學務爲主義。升允以因循禁烟爲政策者。長庚宜以嚴厲禁烟爲政策。升允以漠視災荒爲手叚者。長庚宜以竭力救荒爲手叚。而後升允督甘數年之毒。一一掃除而廓清之。庶幾甘肅人民重有天日之望乎。夫甘省地處偏僻。開化最難。督斯地者。宜有應時逹變之才。方足以開閉塞而進於文明。解倒懸而登。諸袵。席今既簡派長庚爲甘督。我知長庚必有以副是説也。長庚其勉。旃記者將執。筆以記其後。 
專電 
[電一（北京）]  
　　考察日本憲政大臣李家駒奏譯呈所考官制並敬陳管見速設責任内閣政府議會不應偏重速練人才内外官制迅速釐訂提前試辦弼德院提前設立位置勲臣現考司法財政約期竣事 
[電二（北京）]  
　　新簡北洋大臣端午帥電請病假二十天電諭力疾速來 
[電三（北京）]  
　　新簡南洋大臣張安帥預備交卸粤督篆約六月初旬起節來滬赴甯履新 
[電四（北京）]  
　　度支部奏派員考察兩淮兩浙鹽務奉旨依議 
[電五（北京）]  
　　銅官山廢約代表以那相出差後情勢隔閡决議聨合皖同鄉電懇端午帥早日入都請部力争 
[電六（北京）]  
　　張相國大公子將直紳報告李德順舞弊情形轉陳張相大怒己請吕孫兩大臣切實查辦 
[電七（東京）]  
　　駐日清國公使胡維德今日爲（十六日）振貝子答請日本伏見宫貞愛親王閑院宫載仁親王東伏見宫依仁親王等夜宴昨報東京電十五日振貝子晉謁日皇誤作十六日附正於此 
[電八（東京）]  
　　東京英字報日本泰晤士報主筆頭本元貞君擬於西七月六號赴美國紐約預備開設東亞通信局 
[電九（東京）]  
　　日本製糖會社納賄案之被告日本衆議院議員中祇有一人免罪脱累其他二十人皆定禁錮三個月至八個月並按彼等受賄金數科以罰金尚有七人猶未定罪 
緊要新聞 
[政務處議准法部奏改刑章北京]  
　　法部奏覆御史吴緯炳奏尋常盜犯請一律照例解勘一摺曾於本年四月十九日奉旨著會議政務處覈覆具奏兹經政務處覆奏云伏查古今刑典世爲重輕要在恊乎情法之中而己舊律强盜得財不分首從皆斬雍正年間始分别法無可宥情有可原項減等改遣凡以矯前明舊律之過嚴昭盛世祥刑之至化嗣以軍興盜熾議將夥盜把風接贜之犯按照爲首一律 
 
 

Page 4

 
 
　　問擬並有各省就地正法章程原係辟以止辟之意現軍務既己敉平刑法宜從寛大况值預備立憲之際法律監獄均經次第改良則舊例原情之典尤當亟行規復該部原奏稱尋常盜刦之案除起意爲首與拒捕各犯有犯殺傷及未經傷人之夥盜如曾經轉糾黨羽入室過船搜贓或行刦己至二次並執持火器金刃在外把風情形兇暴者一經得財均仍照定章定例辦理外其止聽囑在外瞭望接遞財物並未入室過船搜贓及實係被脅同行尚非甘心爲盜或聽糾止此一次並無執持火器金刃情兇勢惡者均係舊例情有可原之犯應一併免死減等發遣新疆酌撥種地當差似此分别辦理洵足以合時宜而彰成憲應請准如所奏由部咨行修訂法律大臣纂入現行例内俾資引用現有未經覈覆各案如實有情節可原者亦即按照新章辦理以廣皇仁至就地正法章程本出一時權宜早經由部奏明通行停止兹據該部奏稱除東三省根本重地現尚剿辦鬍匪以及各省實係土匪馬賊會匪游勇嘯勇藪澤抗拒官兵形同叛逆者仍照光緒二十四年通行暫准就地正法外其餘尋常盜案均應一律解由該管上司覆勘儻距省窵遠地方酌照秋審事例將人犯解赴該管巡道訊明詳由督撫分别具奏等語似此分别勘辨實於愼重刑章之中兼寓體恤州縣之意惟查各省州縣距該管巡道駐紥地方遠近不一現復擬裁守巡道缺若必概令解道恐於事實仍多窒礙臣等公同商酌除直隸廳州盜犯均令解道覆勘外其距省城及該管道較遠州縣並准解赴該管知府覆勘詳辦以昭詳愼而歸簡易五月初九日奉旨己録 
[西藏興辦巡警之計畫北京]  
　　駐藏大臣聨豫温宗堯奏藏印新約載明中國如於各商埠及往來商埠之要道安設巡警英國即將商務委員之衛隊一律撤除並不得再調防兵則是我國興辦巡警之後英國即須照約辦理不得在内地駐紥兵隊既免藏衆猜疑亦可免生事端現擬於江孜亞東興辦巡警開辦經費己籌有就緒其常年經費例以内地章程應向各商舗捐集惟江亞兩處商務尚未大興捐集不易每年約須二萬兩擬懇由部照撥至拉薩地方不甚緊要擬從緩議以節經費而於拉薩設立巡警總局云云奉硃批該部知道當日己由樞垣抄交理藩部外務部度支部民政部矣 
[梁尚書高談公私法北京]  
　　日使伊集院代該國商人要求在湖南長沙營業照會外務部咨行湘撫令其許可日人居住己誌前報頃聞梁尚書與侍丞參各堂會議略謂權利有關涉於國際公法者亦有關涉於國際私法者關涉於國際私法者一爲外國人之公權一爲外國人之私權何謂公權如官吏議員等是也現今文明國所採用國際私法雖平等然未聞有以公權予外人者我國則税關多用外人是明予以關吏權也外人可設巡捕房是明予以警察權也可設工部局是又予以市會議員權也何謂私權私權之種類甚多然最要者莫如土地所有權鐵路運輸權航路運輸權礦山採掘權内地營業權各文明國皆不許人享此權利其或有一二亦必有特别原因且各國之對於吾國領事裁判權既未撤去凡非通商口岸皆不能任聽外人居住及其營業湖南長沙省城内既非屬通商口岸自不能任聽外人享此私權居住營業而日本同文醫院設在金線街純是營利性質並無特别原因若不令其遷移以符定章未免有損主權而壞國體擬按照條約公法切實駁覆日公使伊集院一面電致湘撫竭力堅拒 
[外務部電阻法人立約通商之要索北京]  
　　日前川督趙次帥電商樞府略謂四川打箭爐爲入藏要道漢人與藏人多在此貿易邇來法人來此經商日盛要索立約通商並聲明上年該國請求成都開埠未允今打箭爐闢爲商埠志在必成勢當許可並聞請求駐京法使交涉一節外務部梁崧生尚書己電川督謂此間並未交涉請一力堅拒毋稍退讓以保主權 
[世界教育公會成立紀事北京]  
　　日前江君亢虎倡設世界教育公會以研究世界教育理法爲主要宗旨提倡中國教育事業爲附屬宗旨與會者清日英美德法俄奥意比荷凡十一國爲使館參隨及宗教主席學校職員等人其辦法不談宗教不涉政事不立會長純爲教育界私人圑體各國皆選舉代表人凡事由多數决議施行現己於本月初九日假東廠胡同良氏餘園開會聞發起人議定每月代表人集會一次每半年全會員集會一次内分建設部編印部討論部交通部誠全球希有之事業而中國空前之舉動也 
[直隸官紳挽救津浦路事問題]  
　　直省代表謁見吕孫兩大臣詳情本月初九日早十鐘直隸代表谷李孫劉温五君到津浦鐵路總所謁見吕孫兩大臣接待甚殷首由吕大臣云李道德順業己撤差聽候查辦並將永壽恆錢錫麟一併撤差看管候查諸君己聞之否各代表云此節亦己聞知但代表等之來實爲全路大局如該道種種糜欵喪權大局不堪設想恐此路終非四省人民所能有吕大臣云自當認眞查辦勉維大局以對我四省紳民各代表云如此則不獨爲直隸紳民之所甚望諒四省紳民亦當同具此情且紳民等原共信督辦必能顧全大局故特委任代表來京面述一切所不能容者獨李道耳吕大臣云日將李道種種弊混情形請諸君詳細言之固所樂聞毋不盡言也各代表當即將原禀所叙各欵及調查員續行查得各欵分别報告兩大臣聞之甚爲動容並云請再將續查各欵逐條詳叙開一手摺送來定當再行派　逐　　　　　　　該道致壞路政大局各代表深爲感謝嗣談及車站　線　　　　大臣云我等心中毫無成見紳民 
 
 

Page 5

 
 
　　等現在所勤地方既屬合宜當能照辦各代表又質問孫大臣云天津傅來消息據聞督辦刻尚主張　趙家塲設站外仍須在南關西關各設　小站紳民甚爲惶恐不知確否孫大臣云絶無此説最後代表等又云此路現己由該道糜欵喪權不少將來補救之策全在兩督辦想兩督辦必有以善其後以慰四省紳民之望且代表等之來此事若不得解决亦無以回見通省父老兩大臣均云責成所在自當勉力爲之當時五代表與兩大臣談至兩鐘之久臨行尚諄屬速將續查各欵繕摺送來以憑查究直省同鄉京官大會議詳情初九日下午三鐘直隸同鄉京官在松筠 
　　庵大開會鹿恊揆以下凡在同鄉官中之稍有權勢而素能作事者靡不蒞會是日張相國因病未到特遣其大公子君立代表又手自作書與總理李嗣香恊理劉惺菴書中陳述病狀不能蒞會之原因並叙此事關係最大極當注意囑其邀同同鄉中深曉路事語言嘹亮者一二人日内來宅細商辦法云云開會之初由總恊理出代表所上之書一一傅視並由代表散佈刷印書稿入座後代表出席報告李道德順自充北段總辦以來種種之弊混情形並云該道舉國家利權民生命脉一手斷送若不赶緊設法挽救恐糜欵失權之處愈多收拾愈當不易此路終將不爲我有代表等受直隸紳民委任所議决請求者六項（一）路局雇用洋人應請按照奏定全同第十七欵辦理總工程司外所有李德順聘用之洋人應責令該道自行辭退（二）請由總恊理約同同鄉京官組織查帳會選員澈查路局用欵賬目逐欵宣布至於全路用欵應請另選本國熟悉工程人員重行勘估赶造預算（三）請奏請嚴懲李德順所有侵吞浮濫之欵應責令賠償（四）天津總車站應請設在河北趙家塲後地方南關不設站合（五）幹路應請由總站經由楊柳青鎭以逹良王莊毋庸向南關繞越（六）德租界内不得聽其要求設站以上各條皆爲此路必要之事敢請解决施行各等語語畢鹿恊揆首先問曰奏定合同載只准用英德工程司各一員今北路一段即用洋人八十餘人其人皆作何位置代表答云現今路工祗於敷土洋人分布監視甚至設窰燒磗亦用洋人鹿恊揆云此等工程豈中國人亦無有能之者又問所用洋人合同應由督辦簽字代表答云今晨面詢吕孫兩大臣據云除南北叚兩總工程司外餘皆由總辦聘定即由總辦簽字因將路局聘用洋人石印合同樣本呈閲鹿恊揆云辦法如此荒謬該兩督辦何尚無聞見嗣又研究路欵問題各代表歷言其種種浮冒請求即日組織查賬會恊同路局撤查其出入欵目並請重勘路工趕造預算其大意謂路工應用之欵每一里路類不過用銀一萬數千兩今該路按所借磅數合計每里應用三萬兩而吕孫兩大臣尚云欵項不足實屬駭人聽聞目至今尚無項算若不重行勘估並設查賬會以禁督之後患何可勝言嗣又言站台設在趙家塲最爲適宜不宜設在租界附近免致平時於商務有妨一遇戰事於運兵輸餉更多滯碍諸同鄉亦俱首肯鹿恊揆深嘆路權將失恐有不能贖回之望並云路局固應維持若該道如此喪心直不令我國得有此路萬難寛貸因顧張公子權令其先將大概情形詳陳於張相之前容日仍躬自晤商辦法 
[澳門勘界事宜彚誌]  
　　葡專使到港紀詳葡萄牙特派劃界大臣馬沙鐸偕同前廣州領事先剌地附搭英國郵船亞西意於初六日到港當該郵船進港口時葡領事即借坐香港黃埔船澳公司之小輪高懸葡國旗偕同澳門前往迎迓委員馬圭土詣該郵船謁見而港督亦飭先鋒官持函剌乘域多利小輪往見馬使請其赴督轅宴聚旅港葡人則麕聚卜叻馬頭恭候嗣該郵船直泊九龍碼頭各官紛紛豋船謁見馬使即由九龍豋岸就香港酒店暫駐是夕葡領事設筵宴會港督則因初七日定例局會議展期初八日筵宴初八日澳門總督即派礟舶八打利亞來港迎迓初九日十一點半鐘時馬先二使由卜叻碼頭乘小舟赴該砲舶十二點鐘展輪往濠鏡聞馬使此行係私自查閲邊界情形故函諭澳督不可以公禮迎迓大約十三日即可返港然後訂期照會高使開正式交涉聞中國劃界大臣高而謙亦己於初十日下午由省乘江大兵輪開行十一早到港 
　　維持總會開會紀事初十日勘界維持會開大會議是日赴會者甚衆公推臨時主席易蘭池羅關石宣佈林子祥書記譚荔垣議案照録如下一現使己到勘界在即使葡人按照公理於舊界之外己侵佔者照 
約退還固屬幸事若始終違約强佔不肯退還應如何預籌對待之策請公定衆隨議定對待之策暫不宣布二本會擬舉紳士二人隨同高大臣前往港澳以備顧問并舉幹事員書記員若干人隨同前往擔任一切應舉何人請明舉衆隨舉定如額暫不宣布 
[京師近事]  
　　外務部日前代遞考察大臣于式枚奏摺四件均係考察普魯士憲政各事一憲法一官制一政黨情形一議院每摺附有詳細清單均奉旨憲政編查館知道並聞諭旨摘由擬不發抄 
　　西藏三大寺喇嘛去冬與三岩土司争地經趙季帥派兵駐彼彈壓該夷見官兵衆多乃外飾恭順自願息争趙季帥信以爲實將駐軍撤退一半該夷窺官軍單弱現復乘其不備糾衆圍攻駐兵大敗死者五百餘人被擄者二百餘人季帥聞警後即電致川督調巡防二營赴勦現該軍己 
 
 

Page 6

 
 
起程赴藏矣 
　　初十日直隸同鄉官紳聨合江蘇安徽山東各省京官開四省大會議集議路礦各事是日代表前往陳述一切並擬共同商定挽救辦法 
　　津浦鐵路北段總辦詹天佑尚未接事現時北叚洋文總辦由柏某代理華文總辦由任某代理其　有之帮總辦李春湘由濟南電調回來查李春湘係山東人留學美國十餘年攻鐵路工程之學者惟不識華文 
　　河南巡撫吴伸仲彛中丞自前日患病以來雖勉强支持步履總形艱難頃聞樞府接豫電云入節以來病勢日加沉重中氣缺乏異常幾至不能言語初六初七兩日未進粒米 
　　張相國數日前曾患腹瀉之疾延醫調治兩日未入值現己漸愈矣 
　日前北滿洲哈爾賓綏芬河等處設立税關經外務部與俄公使屢次交步始得就範業己於五月一日遴選幹員分赴開辦頃聞哈爾賓綏芬河等處洋商仍恃强權毫無公理所定税則概不承認故該員己電致外務部請示辦法 
　　昨聞政府接緊要消息謂甘肅安定縣土匪猖獗擊斃英國人一名印度人一名確否續探 
　　法科大學定於九月間開學内分德文法政法文法政英文法政三種惟大學預備卒業生中只有法文生曾習法政其餘如理科等類均不能升學故昨日學部行知譯學館邵監督略謂譯學館學生分習英法德三文且有升入大學資格本年乙級卒業如有願入法科者可以自行陳明俟卒業後即可入堂并聞入此科者免徵學費其膳宿費亦有可免之望　　錫清帥前在京時與勞京卿乃宣談及司法事勞云司法制度各國不同其中雖有與行政官分離者若英國則行政亦兼司法之事並引汪侍郎大夑考察英國憲政報告書爲證錫帥到東後因亦主張英國辦法及見盧提學反對汪議謂英國並無此制錫清帥當即電詢憲政編查館將汪原書覆譯始知汪説的係錯誤蓋英國行政官僅能審理違警絶無干涉審判之事也錫清帥接到覆電後知汪説之不足信故近日對於司法獨立事己破除意見云 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[考察憲政大臣于式枚奏考察普魯士地方行政制度摺]  
　　竊臣准憲政編查館咨開憲法上重要問題曰地方官對於國務大臣之責任職務及監督地方權限曰地方自治之組織及其權限各等因查普國地方行政有國家行政區域有自治行政區域自治行政分三級爲市爲鄉爲私領地其第一級蓋自治之基礎也爲縣爲市縣則第二級爲省則第三級皆自治聨合體也其所設行政府者則純乎國家行政不在三級自治之列然實自治監督之司蓋國家行政以事分職則爲中央行政各部以地分治則爲地方行政各府故行政府爲中央政府之行府即地方政府也昔日本使臣青木周藏偕伊籐傅文見德前皇威廉第一青木謂憲法者行政之花欲查其花必先查其根本故必先查地方自治制又謂普國郡政最善若州政縣政雖亦稱善而移置日本未見其有用等語青木所云郡者普之縣也日本郡小於縣猶是中國春秋以前之名稱所云縣者普之府所云州者普之省也日本之府縣同爲地方行政最上級普之省制日本所無乃不用元明以來之省名而比附漢魏以後州統郡之制而譯之爲州也日本府縣之下日郡曰市町村町村者普之鄉市也縣之下比普制多一級府縣皆直隸中央政府縣以上比普制少一級故普國地方官制等級殊於日本乃與中國略同青木所稱有用無用亦據日本情形而言然今德皇己欲併府於省月前付之議院尚未决行而日本亦久有裁郡之議蓋論國家行政多一級則有一級之作爲論自治行政少一級則無一級之煩費固互有得失也普於歐美各國中自治之法號爲最完備而中央權力亦至爲堅强省縣本國家行政區域自治益增進乃兼爲自治聨合體然聨合區域愈廣自治權限愈嚴蓋納自治於國政範圍之中則全局之利害重於一方之得失長官秉中央法令行上級監督權以謀行政之統一不得徇一方人之意見與市鄉私領地以所在之人治切身之事順情所安視力所逮而利用覺察之所易周者其勢逈殊故初級自治國家不爲置吏任其人自爲之非國家法令無論何時何事施之何地何人皆有强制之力國家行政自治行政其必受範圍於法令受全權監督於地方政府舉國所同而國家行政自治行政其範圍其權限亦全從法令爲廣狹也鄉市之長皆由民選市長由行政府認可取决於府叅事會意見不合則請命於内務大臣鄉長由縣長認可取决於縣叅事會縣長命於國王縣會亦可建議推薦國王亦不得以遠籍與本地全無關涉者任之其視自治之重如此省府之長皆國王親任省長與國務大臣同等常由國務大臣改用府初隸初省後乃直接中央故府與省縣各獨立自負責任不相統轄從前各地方每兼有司法立法行政三權今則司法立法悉集於中央地方惟司行政而自治又惟得行政中之一部蓋其範圍不出内務及財政兩端而政府監督市鄉私領地其最重者亦此兩事一行政行爲有無損害公益一財政管理是否適宜也行政府無民選議會以行政府無自治事務也省縣市鄉皆以民選議會爲自治關鍵然議會於國家行政得述意見而不得决可否於自治行政得决可否而不得與執行執行之權在長官而中央法令皆非議會所得議及行政訴訟及其他争議以次取决於省府縣叅事會不能决則詣王國高等行政裁判所亦有取决國務大臣者然不得控訴於上下兩議院蓋國會無裁判官吏之權也地方議會得議定本地方章程然中央法令行而地方章程之相抵觸者自廢其所决議之不適於法者長官例不得執行憲法第百五條地方代表制度及行政皆須經特别法律則地方議會所得議定者其事至少其範圍至狹各省情形不同者國家各以特别法行之故法令不一致而地方章程罕見不使地方自立制度也百年之前所謂自治體之圑結皆出中級人之把持上則抗國家之政權下則朘民人之生計經迭次大加改革解散中級之蟠結而民人與國家始得直接各盡其力以效其用雖名爲加重擔荷而較之中級武斷之日實相懸殊故能激發公共之良心以力圖自治之進步百事備舉與日俱新即如國道水道河隄耕地强制改良以及博物美術之館聾啞瘋癡養育之院國家救濟貧病之所舊皆國政也而今悉委之地方而辦事需財則政府不可不爲地方留籌欵之餘地故二十年來舉地税房租營業税財産税悉歸地方自收自用而地方自治完備則財政亦愈精密以豫算由地方起而收國税亦由地方代辦則纖悉不能隐也寛其資力者既如此嚴其法律者又如彼蓋西國習俗計人我之利害則最爲精詳較上下之名分則不甚懸絶故其人皆明於是非而略於順逆辱於退讓而榮於競争既疎其文網以導於先自不能不峻其隄防以備於後是以普之人民比於英法號爲服從固習慣之相沿亦法制之獨善也（未完） 
分類新聞政界 
[珠家閣鎭議研究自治公所松江]  
　　青浦縣西鄉珠家閣鎭紳商學界衛家壽席淦蔡承烈金福康唐念勲諸方熊金世襄席裕壽朱寳光頼元楨陸文明金世驊王文麟馬鳴鋭姚仁焯高藴玉周昌鎬吴權張家桂張家楨朱思鏗等發起於本月初十日午後二時在城隍廟米行廳議設地方自治研究公所是日到會者共有一百七十七人首由周君昌鎬報告開會宗旨次由衛君家壽演説地方自治之要素並謂今日到會諸君亟宜研究調查户口方法俟調查明晣然後由各選民中舉出議員二十人推舉正副議長設一議事會隨後由各議員公舉總董董事名譽董事設一董事會既有議事會董事會則凡本鎭一切公益事宜皆可由議事會議决交付董事會辦理到此時期吾珠家閣鎭公益事宜無論大小難易均有人專心籌辦不致推諉貽誤諸君以爲然否於是聽者鼓掌當塲簽名入會願任義務者二十四人旋投票公舉衡君家壽爲正會長 
 
 

Page 11

 
 
席君裕壽爲副會長鐘鳴五下散會 
[新蘇撫定期蒞蘇接印蘇州]  
　　新任蘇撫瑞莘帥由滬乘火車赴甯各情迭記前報兹悉蘇垣官塲昨接甯省來電定於本月十六日乘快車赴蘇擇定十八日接受撫篆仍以藩署爲行轅刻下三首縣己派人前往藩署料理一切預爲伺候矣 
[頒發清理財政册式蘇州]  
　　蘇屬清理財政局以清查財政按照部章應將何欵屬於國家税何欵屬於地方税分晣劃清而目下部定表册尚未奉頒發自應先由局酌定簡便册式分别咨行各衙門局所照册造送以歸一律將來奉到部表再行照塡兹經先行擬定某年某月某欵項分報部正欵報部雜欵未經報部三項仍分管收除在四册式業己刋印分别咨行各署局所各營一體照册按月造送 
[發還自治研究生學費南京]  
　　江督端午帥批自治局詳豐邳兩屬所收研究生學費禀云豐邳兩邑自治研究所辦理不善自應責令劉佑之等賠交一半以示懲儆惟查所糜之欵有學生所交學費在内該生等半係寒素若虚擲金錢不獲卒業恐阻其向學之心所請於賠交欵内發還學費一半仍准補習功課由地方官考驗送局復核給憑於嚴核成績之中仍寓體恤寒唆之意事尚可行應准如詳辦理仰即轉飭遵照 
交涉 
[自治會對於外人之態度廣東]  
　　自治會於本月十二日開會議事先期發布公啓略云佛山輪船命案當時同船各義士告發指證熱誠養憤中外同欽乃葡領事肆口誣衊辱及全羣此等無稽之言本不值識者一笑前經督憲駁復並迭經本會函詰該領事均無詞可答固知該領事捫心自問今亦自悔其失言惟領事於駐在國國民憑空誣衊按之公理當爲世界所不容名譽所關亟應公同籌議至山川土田爲國民財命之所寄地方自治劃分區域實行政之權澳門勘界迭經議决認定租借主義於舊界之外不得侵越分毫並經各同胞各以家法約束子弟不許濳往澳門賭蕩吸烟自損人格現在葡使己到勘界在即此事關係密切凡我國民人人有責均應通籌辦法合力堅持兹定期本月十二日兩點鐘通請各界同胞開大會議此佈 
[咨商註銷廣澳路約廣東]  
　　廣澳路約擬廢一事日前郵傅部以該使照請四欵無甚窒碍商由外部照請葡使請示政府現准該拍賣使照覆略云前接貴部堂來照請將光緒三十三年十月初五日在上海貴國商約大臣與本國欽差大臣所訂之廣澳路約合同註銷等因兹奉本國政府條訓囑令照復貴部若貴國既允本國所請各欵則本國自應按照貴部來文所請將約註銷等情大部准咨後以路事關係重要特併案抄咨來粤以便妥籌酌議具復 
[阻止外人在内地行輪浙江]  
　　杭關道以日商慶記輪船公司擬派小輪恒舲專走嘉興平湖乍浦三處戴生昌輪船局仿照杭湖新市班章程走嘉興盛澤烏鎭雙林湖州等處英商老公茂添派輪船試走烏鎭南潯二處各該處均非通商口岸遇事易生窒礙未便准其行駛詳奉江督浙撫轉咨飭阻惟查日商慶記小輪係由江海關給發内港專照如何標明昨特移請滬道查明移復核辦 
軍界 
批該緝私巡船布置情形南京 
　　淮南水師右營管帶劉大令承業近將駐紥水師巡船布置情形並呈地圖禀請江督鑒核當奉端午帥批云阜邑幅𢄙遼闊水陸汊港纷政民情悍惰向以售私爲利藪兼之己� 
裁虎字營勇勾結鄉民搶却叛私尤應先事防堵該管帶將現有師船擇要分駐並酌抽數船爲游擊之師辦理尚屬扼要惟爲政不在空言宜求實際該管帶務須認眞稽巡切勿稍争粉飾仰淮運司轉飭遵照 
[撥輪巡緝南澳海道廣東]  
　　近日南澳碣石一帶海盜披猖私運充斥而且地當濱海衝要港汊紛歧現粤督特調廣庚輪交南澳鎭督率巡緝甲子神泉靖海各港並兼顧平海一帶以資鎭攝 
 [L學務> 
[詳請補助中學經費杭州]  
　　杭州府卓芝楠太守詳請藩轅文云查中學堂常年不敷情形業經由府詳請憲台補助尚未奉到批示現在庫儲奇絀籌欵不易今該堂監督姚紳請於杭屬各州縣契税項下每兩帶收學捐錢二十文核之各縣禀准成案尚屬相符各州縣學生本有申送中學堂階級以本地之欵充本地學費自必樂從况購産納税之家每多殷富契價一兩約收捐錢二十文所取無多亦不致病民體察各屬情形均尚相同若飭屬籌議徒延時日且中學堂經費萬分支絀亟須接濟應請一律帶捐以資挹注如蒙憲允即由府通飭各屬自宣統元年夏季起遵照辦理顔方伯批准後當即由府通飭各屬試辦 
[禀報高瓊兩屬學務情形廣東]  
　　粤東下數府各屬風氣未開故學務一端亦非詳查整頓難期起色現當普及教育之際大吏特派薛令裕坤前往詳查整頓現經該令查明高瓊兩府中小學堂共一百三十二所先將情形禀覆以該處風氣未開阻學之風甚盛或以私塾圖聚生徒或因公欵圖謀抵制所到之處迭經反覆開導曉以設學宗旨動以公益熱誠私塾祇飭改良不强停辦捐欵必期樂助不許競争惟教授學科時間等大都任意加减不符定章亦經爲之逐一改良以資遵守 
實業 
[絲繭市况之發逹無錫]  
　　往年錫金各繭行通例鮮繭三百斤烘成乾繭一擔本年天氣晴和蠶身肥碩絲質豐盈每二百八十斤即可烘一擔若繅絲則成色尤佳據上海各絲廠報告云新乾繭五百二十斤即可繅絲一擔較往年減輕有數十斤之多加以近日廠絲銷塲暢旺故上海廠商紛紛來錫向本地各繭商購辦乾繭者絡澤不絶刻己成交二百餘擔每擔價銀約一百三十餘兩左右 
[飭道嚴追通益公官欵杭州]  
　　浙撫增中丞札勸業道文云通益公紡織新公司職商高鳳德前因欠繳公欵抗不遵繳另招商辦新老股東因此互相搆訟各不相下經本部院主持大公迭次電部爲老股争回 
 
 

Page 12

 
 
　　舉董查賬權利在案查新老股東既己調停息事蘇商亦己退辦不難平和了結而此案之發起實由於高鳳德拖欠官欵屢催罔應雖所欠三期己據城北分會代爲解繳但尚有二十三萬餘兩爲數甚鉅總商會豈能遂任擔保查商會簡明章程並無准代商人擔保欠欵之條是該總商會前呈代爲擔保一節未足爲據當此新政繁興需欵孔急豈能以大宗之公欵任該商等久假不歸縱云停息拔本前定有案但十五年之期該商果能遵守不渝公家亦自無異詞乃該商前既以生意艱難請展限三年仍不遵辦竟至拖欠年餘之久分文不繳己屬違背前案自失信用自此次新老股東互争以後該公司内容己盡呈露七載之中所獲盈餘數頗不資人言鑿鑿非盡無據夫公家提倡商業當幼穉之時自應撥欵補助及成立之後即宜首先清償該公司既　成效卓著日見發逹此項官欵斷難照前案辦理况高鳳德之接辦該公司本係由官諭充今則因註商册須遵公司律改爲商辦另舉總恊理性質己屬不同自不能不另訂辦法以期周妥札到即便遵照 
雜記 
[鄂紳公懇開復余肇康之詳情武昌]  
　　鄂督陳小帥奏請將余肇康開復原官業交吏部於查辦廢員内開單候旨己見本報專電兹悉前郵傅部叅議余京卿肇康曾歷任湖北武昌漢陽各府荆宜道等缺於鄂人感情頗厚鄂紳李文藻等現以恭逢恩詔録用廢員特聨名公禀鄂督陳小帥臚陳京卿什鄂政績請代奏開復原官以期有裨時局云 
[守備向知縣索規之怪劇廣東]  
　　海康縣每年向有批解吴川營守備營兵米石一項按米折銀日前吴川營守備派弁向海康縣秦令廣綬支領兵米照米價交足外加索私規方肯領取經秦令函知不能格外濫索而該守備仍復派弁朱榮標等再往追討秦令據實禀揭奉督院批云州縣批縣解米自有定章吴川營守備何得派弁需索實屬荒謬仰廣東布政司會同營務處即將該守備嚴行申飭責成嗣後務須按照向章米價支領不得再行妄索私規致干叅究 
[吴軍縱勇擾民之慘案廣東]  
　　吴守宗禹所部新軍月前在韶州苦瓜村藉圍捕入村將村民房屋焚刦殆盡並搶掠財物傷斃多命一案迭經該村紳耆屍親來省控由督提各憲電飭查辦刻聞韶州左道戴鎭親往會查得實電禀督院旋奉覆云感電悉此案傷斃人命焚燒良民房屋宰食耕牛均有其事實屬任意擾害應即遵照前批勒交各弁勇到案訊明按照軍法禀請懲辦母稍徇縱督勘 
[浦東劣紳之窘狀南匯]  
　　南滙普濟公蕩纏訟十餘年業經公衆通禀各憲准照戚守詳章飭令斷結乃有川沙大烟瘾之劣紳藩敏齋串同沙棍招摇賄騙冒稱南滙紳士揑詞朦控各憲翻動巨案五月十一日南城習藝所開會潘適以他事至被公衆面詰潘老羞成怒詞窮欲遁衆益憤挾入縣署由被揑諸人當官質證潘神色沮喪鼠竄而出遂經被揑諸人具不知情切結現由公衆禀請通詳矣 
[派隊專任裁植花木之計畫南京]  
　　江督端批江南巡警路工局公園辦事處禀云衛生隊兼管林業既屬不敷分布自無庸議所請將省城内外林業概歸該園經管酌派員司丁役責成料理需用經費即在官樹花息項下開支另撥巡防隊一隊交由該園派員教習專任栽植巡護事宜薪餉仍由營發給將來酌提餘利獎賞是有興業之利而無籌費之勞自可照辦仰候札飭江甯巡防隊赫統領酌量派撥再由該園隨時妥籌辦理併即轉移何副將等知照 
[姦媳斃命駭聞鎭江]  
　　鎭郡楊家巷莊鏡清年四十餘素行不端與姪女有染己非一日近爲子娶媳張氏莊艶之擬賦新台之詠突於前晚向媳調奸媳不從遂偕姪女用强制手叚將媳勒斃面部及兩乳均有手印傷痕莊知事不了次早濳逃張氏母族等聞知大動公憤赴丹徒縣署喊控王大令於十三日午後親帶仵作捕快人等臨塲檢騐緝兇懲辦以維風化 
[潯陽大水之災象江西]  
　　九江自上月下旬霪雨迭降江水日漲數尺現在水勢横溢己有不可遏之勢南北兩岸鄉農咸深憂懼本月初七八等日雨更連綿不絶街頭巷尾積潦至二三尺幾與河流無異 
[妓女籌振甘灾之熱忱漢口]  
　　甘肅旱灾至人相食津滬各埠善士均己發起籌欵振濟惟漢口紳商竟漠然不動現有妓女翁梅倩胡翡雲林寳珠王大金玉章花小寳等議擇日借怡園演戲助振所得戲資全數購米運甘不知漢上紳商聞之其感情又當何如 
哀情小説鑄錯記瞻廬 
　　維揚蕭生年弱冠姿致翩翩不減張緒當年也卒業師範學校後東渡海至日本考察學務逾一稔歸執教鞭於都門之某校盛名震一時 
　　維時畿下某公立女校舉行卒業禮生往參觀有秦女士者年十八試最優等生慕其才名浼人至秦母前求婚秦母約生一見生欣然往至則譚吐雋逸丰度温朗秦母意大愜以女許之 
　　三月初三日江蘇會館舉行文明結婚禮琴聲鏗鏘與結婚歌相應和一對璧人將從此常圓好夢而不意兩來復後一紙書從遠道郵來披視之則生父促子歸侍函也 
　　丁甯復丁甯珍重復珍重新婚暫别誰歟能不作此熊者女士叩以歸期生曰春末夏初正我二人喁喁細訴離悰時也 
　　日月如跳丸青皇返斾赤帝司權轉瞬間事耳而生竟不至女士思之綦切日以涙珠洗而而己 
　　蕭生故有婦訂婚秦氏時詭言未娶人亦無知其底藴者惟自由結婚之聲洋溢於都下生父早有所聞故立促子歸歸而詢得顚末怒生之狂妄禁不使出 
　　生窘迫無計默念訂期既誤且此事又不得終隐與其爲彼人所偵得計不若自行披露或可邀其曲恕於是濡涙吮毫以作布告彼姝之函 
　　函中略謂僕之謬妄百身莫贖惟鑄錯己成雖欲追悔其道無繇尚望卿曲爲原諒寛其既往也僕雖閨中有婦然力足貯卿於外院於卿亦無損偕老白頭幸福正自無量卿其許我乎云云付郵後佇望歸鴻欠不得耗生痴想者久之 
　　端午前二日有電信自都門至急讀之則女士於是日病殁之耗也生大慟幾暈絶然電文簡約卒不得其病狀越一日郵局使者以女士手書至則四月二十四日所發也辭旨悽惋怨而不怒生曰我雖未殺伯仁伯仁繇我而死傷哉繇是生歌哭無恒若　癎然其父百計療之卒未得當云（未完） 
 
 

Page 13

 
 
   
 
 

Page 14

 
 
[印譜　西冷印社出版昭代名人尺牘　國朝畫家書]  
海鹽吳修刻石本社藏有舊本付印每部連小傳木箱五元布套四元小傳另購大版四角小版二角古今楹聯彚刻集明代至　國朝名人楹聯縮刻於石凡三百餘家外附小傳一册每部木箱八元布套六元周秦古鉢二册一元　遯盦秦漢古銅印譜八册四元　遯盦集古印存初集四册四元　丁氏八家印選三十册三十二元　西泠四家印譜四册拓欵四元無欵兩元　龍泓山人印譜八册八元　秋影盦印譜四册四元求是齋印譜四册四元　種榆僊舘印譜四册拓欵四元無欵兩元　補羅迦室印譜四册拓欵四元無欵兩元　楊嘯邨印集二册兩元　二金蝶堂初二集每集四册各四元　吳讓之印存二册兩元　楊　石印存二册兩元　胡鼻山人印譜二册兩元　金櫑山人印譜二册兩元　杭郡印輯八册八元　逸園印輯四册四元　鐵花盦印集六册四元是帖張叔未先生鑒定自國初王時敏以下百數十餘家名人題畫鈎摹土石共四册後附方蘭士奚鐵生兩家題畫爲荔香室兩册本社又輯各家小傳一册以備參考都凡七册原石久毁茲用舊藏精本付印凡收藏家及書畵家必要之書每部洋二元 
經售處　上海文明書局　商務印書館　集成圖書公司中國圖書公司　九華堂朶雲軒　北京文明書局　天津文美齋　　蘇州瑪瑙經房 
總發行　上海老閘橋北東歸仁里五弄西泠印社 
[冰死臭虫新葯]  
臭虫這種東西　人被咬了　癢極難忍　還是小事　最可怕的其嘴内毒液　侵入人之血管　慢慢的生出毛病來　比那蚊虫咬了變成瘧疾　還要利害幾倍　歷年以來　中國外國的藥房　雖也製出過好幾樣除臭虫的藥　名目取得極好　不是呌做立死　卽是呌做立斃　豈知那種臭虫　好像極有權勢　極有財力的惡人　見了他們的藥不過當時醉了一醉　過了一天半天　你望他立死立斃　非但不死不斃　仍舊來吸取你門的滋膏　吸得肚皮飽滿　身子肥胖　發生出無數的子子孫孫來　你想想這種東西　可惡不可惡　所以本社將這臭虫一物　細細研究　製出一種新藥　凡有臭虫聚族而居的地方　祇須將藥一滴注入　轉瞬之間　老老幼幼的臭虫　皆結成氷塊而死　如棕墊籐墊縫内　滴藥一次　永遠下去　就是别處的臭虫　亦不敢再來打公館了　而且此藥性質　非但善能辟一切毒虫　又能解瘟疫　冶凍瘡療火傷　醫丹毒　神奇靈妙　不可思議　每瓶大洋五角　●本埠四馬路望平街口老北門正豐街汪裕泰茶號各埠大藥房行號均有分售 
上海英大馬路泥城橋西亞東製藥會社總發行 
[專治小腸氣立刻見功]  
廣東彭壽堂神藥到申 
小腸疝氣之症治藥紛紛如欲立刻見效實難其選惟本堂所製小腸疝氣膏藥力大效速與衆不同專治七種疝氣無論陰囊腫脹陰核偏墜諸醫束手痛楚難當即將膏貼於膀胱之處陰囊立刻縮小其患苦失氣鳴脹消步履如飛雖數十年老疝無藥不到病除屢試屢騐百發百中誠治疝之絶世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知每盒一元中盒二元大盒四元　賜顧認明上海棋盤街廣東彭壽堂室懸上海縣告示爲記託郵局匯銀函購外加寄費一成原局回件無誤 
[請看减省日費之新發明煤灶]  
啓者上海爲通商巨埠人煙稠密户口繁多用度因之耗費此固勢所必然無須煩贅然近年以來諸事改良般般講求無不精益求精然有銷耗于日用之間而人不介意者即如燒柴一事本局總辦現爲中民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠房價益貴片地皆爲至寳民居一二間屋諸事仰給于内卽賣買家亦無不然欲儲一二日之柴薪即得　累堆成垜一遇火燭勢必燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火燭落在煤上永無慮其自行燃燒之患去歲本公司初創於天津曾蒙巡警總辦獎許竭力提倡蓋于居民治安兩有裨益此改煤灶其益一　二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍核計每月燒柴二元者燒煤可省一倍以上中下三等户口計之每年即可省三四百元或一二百元至數十元不等此燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存于屋内隨處可堆陰雨之時煤雖濕更易燃燒無慮濕缺之患此烟煤其益三　四本局烟煤極佳爲中國第一礦產早爲用者所共賞無須自詡他礦烟煤燒後必留滓渣及礁石等本公司烟煤燒後俱成白灰故燒他礦煤一千觔者燒本局煤八百觔足矣故用于輪機可加其速率用于打鐵煮飯無不省工省錢又燒他礦煤須用塊者用本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十分足矣故燒柴必須一人燒火一人做工燒煤可省去一人燒火因煤一燃著須當隔時再行添煤並屋内永不見烟極爲乾凈此燒煤其益五　六本司公一爲紳民便益起見二爲推廣煤斤消路爰於天津請來改灶師傳手藝極工專爲　諸公改造煤灶並不取工資但須　貴客自備材料如欲改者可來掛號或函致或由電話均可本公司得信後立刻派人去修　七本公司設於東棋盤街十八十九號門牌内有煤灶樣子數個極爲精巧請駕臨本公司閱看並有詳細章程單本公司另有招待員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角　半噸一千二百二十磅計英洋四元　每蘿二百十八磅　計英洋一元外加送力每噸大洋六角正　每半噸大洋三角正　每蘿大洋二角正　○本公司德律風二千五百十二號　開平礦務有限公司謹啓 
[英商長利洋行經理阿脫司司太德保險公司敬啓]  
該兩公司資本金四千萬兩每年進費可收凈銀一千一百萬兩向在上海歸義記洋行經理分設至今已有五十餘年賠欵迅速素蒙　中外紳商信用早已馳名今歸本行代理自持主權承保城廂南北店面住宅房屋廠棧行號生財貨物等項倘遇不測賠欵格外迅速以昭大信而廣招徠如蒙各紳商界惠顧請至四川路四十八號本公司帳房接洽再各商前在義記保險各戸倘有更改遷移轉期若遇不測水漬等情均歸本行經理賠償與義記不涉此佈　英商長利洋行敬白 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　江西（袁州萍鄉） 
　　萍鄉縣初四開票投票實數一千三百三十一人當選者喻兆蕃黎景淑張明毅張鵬霄賀培藻尚缺二十五名業經重選 
[湖南]  
　　長沙湘陰湘陰縣當選人二十名瞿宗鐸黃福履巢顯炳劉康民陳建屏劉祚翰黃壽鼎吴宗寛任邁昌李寅劉潤珩楊允文巢立逹易静鼎胡國珍危曜垣楊文灼李炳華仇毅何焜燿候補當選人魏伯琴吴甫同黃植榮 
　　長沙醴陵醴陵縣當選人十一名文斐劉佐璇李發柯潘昭周大鈞易昌偉王兆奎唐國怡湯超舉陳增理何良玉 
　　衡州衡山衡山縣初選開票當選入三名該縣應配出當選人十一名尚不及額八名諱庭玉廖漢章趙壬滙 
　　常德武陵武陵縣當選人二名該縣應配出當選人十四名尚不及額十二名唐右楨林丙榮 
[山東]  
　　各州縣初選當選人姓名票數己迭誌前報兹再將續報各屬初選當選人照豋於後 
　　德州當選人六名魏壽彤吴陰東李椿張書辰王三重武殿選 
　　淄州縣當選人八名初次三名韓映坫王乃禮張良弼二次五名王滄佩邵如春胡希昌陸世恂劉承洛候補當選人二名韓凌霄王勤仁齊東縣當選人四名王興能張樹桂于三綱郭書堂 
　　臨邑縣當選人六名張毓秀于銘和張蘭堂馬奎辰司甲辰王象乾 
　　候補當選人六名馬炳麟李雲逹劉文海劉應辰孟繼濬善俊卿 
　　德平縣當選人七名初次一名李友梅二次六名李永泰閻桂山李寛逹孟昭元郭振聲黑盛名候補當選人九名李樹芳焦懷斌郭重熙王俊英孟繼鎭趙雪卿王振卿齊懷珍韓林 
　　館陶縣當選人四名宋金鏡孫文傑樊紹業于愼輿 
　　高唐州當選人十名馮鶴唐吉麟劉清範楊以和許炳森趙殿甲侯來之金玉相王懷諴劉化霖候補當選人十名張兆棻土景維趙宗周孔憲哲龐士傑王子龍王沛霖王荃薌王春膏田懷之 
　　樂陵縣當選人八名劉樹珊王子穆鄭安止鄭安時徐芳田王九經張彛式趙毓浦 
　　海豐縣當選人五名郭樹德張樹庭徐石銘張方圻王毓珩 
　　武城縣當選人九名高如翬張樹甲劉炳棻齊鴻恩高麟閣孫振聲王九州李步灜王名卿 
　　臨清州當選人十名初次五名李蔭棠陳介眉王繼覽張風和姬書堂二次五名李森王惠臨陸玉麟冀瀾胡紹虞候補當選人二名侯春藻王尚勤 
　　甯陽縣當選人五名馬文繹甯繼錦李尚文紀霖坡杜緯斯 
　　汶上縣當選人五名梁恊中曹恩澂楊光魯齊慶組常學倫 
　　蒙陰縣當選人七名初次二名趙九齡李步雲二次五名王東玕孫保玉張成仁公燮臣高永清 
　　魚台縣當選人八名馬鳴岡甄宜亭王玉年閻傅敬任國光劉紹萱馬汝橋房承謀候補當選人八名屈省三朱景山石近梅齊維楠仇維 
五張夢泉樊廣宇李超立 
　　甯海州當選人七名曲卓新孫建偉常琦運孫鵬翰曹培蘅陳嘉禮唐嘉禾 
　　昌邑縣當選人三名邢平泉劉灜海王兆文候補當選人二名姜標政李長庚 
　　安興縣當選人三名張錫麟王西洲許鴻雲 
　　懋邱縣當選人二十名初次八名孟憲良張介禮馬步元李傅曾周樹孝張雲偉王鳳來田福昌二次十二名周大訓孫鴻業辛慶雲劉爾博王晉襄趙爾珂王友适張錫岱馬鑣劉汝贊李廷瑞王壽祺候補當選人八名李延年張殿林王學泗别蘭臺沈應箕王錫齡都深培王文樹 
[初選舉訴訟]  
　　浙江新昌辦理選舉違法業誌前報劉令自知不合竭力設法尚謀彌縫該邑一般無意識之士紳亦相與爲之奔走現聞己有人據情呈訴府尊複選期迫未知如何判决 
[當選人辭選更補]  
　　浙江上虞初選當選人朱鴻丁儒因内艱辭選金鼎以年老辭選俞士麐以多病辭選現己將候補夏德曹采曹毓瀾補入 
[瑣聞]  
　　直隸現在大宛兩縣舉行初選舉北京内外二三月間曾請各區有名紳士作爲選舉調查員調查有選舉資格者而所請紳士大抵均合資格不意宛平縣所造有選舉權人名册竟無該紳士數人姓名至初選舉後有人詢及該縣及總廳始知錯誤刻己散佈傅單知會各選舉員商酌如何辦理 
本埠新聞 
[再請飭拿兇犯]  
　　滬道蔡觀察以本年三月初五晚方雲卿在貴州路被人搶斃兇犯未獲四月十九夜又有汪詠生在大馬路小菜塲附近被王金發搶斃情事且犯事之處均係熱閙地方若不緝拿兇犯從嚴懲辦殊於租界治安有礙除行文地方官勒限查緝外昨又照會租界領袖領事飭令捕房認眞查拿獲解究 
 
 

Page 19

 
 
[滬道請叅尹克昌]  
　　滬道蔡觀察以信義銀行經理尹克昌濫出鈔票致損名譽殊與中國銀行前途大有妨礙因於前日具禀督撫請即咨部將該經理候選道尹克昌從嚴叅辦以儆效尤 
[劃界修路之糾葛]  
　　英商特羅卜具禀英領謂有寳山縣境英册五百八十七號契地一方被該處工程局擅立界石請致華官拔除等情曾紀前報兹由滬道蔡觀察飭據寳山縣查復略稱該英商之契地業由結九一圖總甲查得確由巡警總局立有界石九塊係因修路起見查寳山境内並無設立工程局之事應請轉移巡警總局查明核辦云云 
[三誌華官懲辦華捕之周折]  
　　楊樹捕捕房四百八十一號華捕陳阿三擅在公共公廨堂上毆打押犯抗不到案己兩誌前報兹悉前日王襄讞退座後即在領事憩息房向英繙譯官詢問此事西官答以捕房卜總巡查得前有五百八十七號華捕因踢人被控即經捕頭查明著將該捕罰操兩禮拜兹四百八十一號華捕擅行打人亦己援例辦理云云旋經王襄讞將情訴知寳讞員以五百八十七號華捕踢人被控當時祇令帶回捕房查辦所有罰操兩禮拜捕房未與本廨商明無可查考此次四百八十一號華捕在堂打人爲中西官所目覩較之五百八十七號華捕案情尤重未便援例辦理因於昨日函致英副領事布君請即轉飭該管捕頭務將該華捕陳阿三解廨嚴懲以儆兇横 
[鄉民反對築路三誌]  
　　鄉民糾衆阻撓築路一事己兩紀前報昨由閘北巡警總局汪裁判飭傅九一圖地保談供良到案研訊據供此事實係全子梅爲首張木金等亦均預聞全曾充地保因案革退專與洋商聨絡販賣地畝平日在鄉武斷横行衆皆側目應請嚴辦汪裁判得供後諭令退去聽候傅訊 
[密訊戳斃華捕案]  
　　昨日午後英法兩廨讞員寳大令聶同馬到縣會同田大令在花廳審訊陳阿四（即廣東阿四）張永貴沈哭寳沈小七仔等戳斃暗捕毛久康一案飭派練勇守門不准觀看供詞如何探明再録 
[保護菜市新章]  
　　總工程局昨日出示略云南區外倉橋街晨間菜市極爲熱閙街道既己狹窄車輛又復紛馳時有碰撞行人污損衣物等事合行妥定新章出示曉諭須知此次改章實爲整頓路政保護行人起見其各凛遵如敢故違定行拘罰計開外倉橋行車新章一每日早晨六點鐘起至十點鐘止所有塌車東洋車包車小車均不得行走外倉橋街一在上開時候内其有車輛從小南門往東者祇准直東過聖賢橋不得灣北過外倉橋一在上開時候内其有車輛從新馬頭裡街往南者祇准推至王家嘴角或東或西繞越不得過王家嘴角南行一過十點鐘各項車輛均准照常行走一過十點鐘所有外倉橋街各種攤担均須收進門檻以内不得仍放門外有礙車輛一此項新章定於五月廿一日起實行如違拘罰 
[美國獨立紀念]  
　　昨日係美利堅合衆國獨立之紀念日黃浦路美領事署懸燈結綵陳設一新滬上中西官商均往道賀 
[約翰學堂定期署假]  
　　梵航渡約翰大學堂定於六月初一日暑假四點鐘軍式體操五點鐘演説并給正館備館中西學畢業証書昨該校監督卜舫濟君己柬邀中西學界届時前往觀禮 
城内 
　　提勘盜匪○搶刦浦東姚小和家及拒斃偵探朱老五之盜犯陳阿庚沈功花楊再熒王成福等四名昨經滬道親自提勘午後由田大令派捕押解道轅觀察即升座訊勘陳等四人均各順供不諱判在供單上加蓋指摹還押禁監聽候核辦 
　　押犯脱逃○縣署南班房覊押各犯向由金林看守前晚夜半忽有周三泉楊順明沈三等三犯乘人熟睡扳開木棚越屋逃遁金林覺察追赶僅獲沈三一人昨經田大令命傅金林訊問判限三天赶緊將逃犯破獲如延比責 
　　縣令閲監○本縣田大令前晚便服至内外各監察勘因押所人衆穢氣難聞諭飭各看役逐日洒掃潔净以免釀成疫癘 
　　偵操獲賊○道轅偵探楊錦山昨晨在大逹碼頭小輪船上查獲積竊陳長庚陳阿根范元法等三人帶至道署發縣収押候究 
　　交還地畝○丁錦春控符杏春拆笆拔界昨由本縣田大令提訊丁供同治十二年曾向符杏春之祖母買進二十五保十三圖七百十五號田地一畝所築竹笆及所立界石現忽被符拆毁拔除求究符供丁買之地係七百五十八號判符具結照丁錦春所執賣契四址交地一畝 
　　限期遷讓○某姓收租人曹浩然控金咸生等欠租不還昨日由縣傅訊曹供金咸生去年己欠房租七十元今年亦未付分文傅阿根欠租十餘元求恩押遷金傅二人供小的等均業手藝去今兩年付租不收並不拖欠乞恩寛限搬遷判各限二十天遷讓 
　　弔驗契據○邢其昌控邢俊才霸贖單地昨由本縣田令提訊其昌供祖母在日將田六十畝之方單向俊才之父抵錢八百千文向贖被霸求追俊才供除抵欵外另加去銀三百兩有契在家判令俊才繳契候再訊斷　　道批三則○蔣紹甲等禀批着將前批向東和公報關行理論着賠如仍推諉不理再行禀請飭提究償可也抄黏附曹云卿禀批案經由縣訊諭並由董保查明黃坤郎之女杏寳姐許配該民人之子爲妻係由尊長黃玉春出帖並無黃玉春將所生瞽女許配曹姓之子自應斷令完叙何致因該董保復有柄鑿之詞游移不决將杏寳姐輙交黃坤郎領釋究竟所禀情形是否屬實叩南匯縣迅即查核明確秉公斷結具報抄黏暨婚庚帖附發鄧錦堂等禀批現據禀詞准税務司飭據理船廳聲復大致謂本埠租界各輪船煤灰垃圾向祇鄧錦堂一人承裝今又有名余義暉者不知何許人至所求將西自董家渡東自引翔港等處統歸承裝一節早據面向格廳聲請恐其藉此起卸煤灰爲名或有走私情事反多流弊是以未准等語着即知照 
　　官事○新簡江蘇巡撫瑞莘儒中丞定於十八日接印滬道蔡觀察昨委本轅繙譯陳世光赴蘇叩賀浙江印刷所提調候補知縣王祖恩得日到道禀見 
[南市]  
　　議訂行規○本埠南北市麻油同業定於本月二十日起規定劃一行單查禁私携僞油混售圖利現己售定大東門地藏殿爲辦事所准於十八日午後議訂規章禀請當道給示遵守以維生業 
　　學徒遇騙○昨晨十點鐘時德泰小錢莊學徒姚承觀携有小洋一千角送至大東門外花園弄登灜棧内不料行至弄内銀樓公所轉角被匪用鐵棍兩段掉包騙去當即投 
 
 

Page 20

 
 
報工程局請爲查緝未識能弋獲否　　查吊賊贓○法捕房昨日派探帶同小竊朱阿根至工程局禀請恊探至集水街陸桂卿家查吊茶樣二箱局中准即往吊起獲原贓飭交來探帶回歸案辦理一面由局查提陸桂卿懲辦 
　　聚賭罰洋○南區三級巡長回局報告南碼頭有志里剃頭店樓上有人糾賭該區立派巡長前往拿住賭徒蕭德和蔣有財王阿新等九人及頭家二房主王李氏周瞿氏解回當值處飭各罰洋五角另有二氏指出隣近王輻福剃頭店亦有聚賭情事亦即拘案罰洋十角斥退 
[閘北]  
　　訟棍勒索○著名訟棍唐發榮即糖菩薩向與過犯欒秉良狼狽爲奸去年有江北人王正興馮文雅二人因賣地涉訟被唐欒從中播弄以致纏訟不休昨日唐復向王勒索訟費洋二十五元被王扭人四路二區移送一區押候訊辦 
　　毆傷請驗○毛王氏昨將伊夫毛士發舁至四路一區分局控稱前因氏母病故被兄王新發借去金耳環三副當洋十四元昨向索討反被嫂王張氏及嫂弟張阿五張禮紅等毆傷請驗蕭巡官諭令抬往上海縣署候驗核辦 
　　逐月拔還○西婦介勒前將顧阿金扭至三路分局控被欠洋一百五十元由局収押在案昨經德正巡官移送總局訊明屬實判顧交保按月拔還洋七元 
新租界 
　　巡捕被毆○新閘捕房八百八十一號暗差巡捕昨在新閘橋西不知何故與無頼數人大起衝突該捕即吹警笛喚同九百七十號巡捕拘獲甲乙二人甲不服抵拒互相兇毆致將該暗捕衣服扯破嗣有他捕到來始將二人拘入捕房押候查明解廨訊辦 
英租界 
　　包工糾葛○西洋商人林發重控工頭陳正元吞没築路工洋前日午後由廨會訊原告延担文幫辦費烈律師投稱陳於西歷一千九百另六年與林訂立合同包築英美工部局馬路曾由林代墊銀兩迨全路告竣陳將價銀領去並不給還應請究追陳正記由其父陳國華到堂供稱兒子現在蘇州滸墅關包工約期一禮拜可以到滬判陳國華交保限一禮拜交其子到案並補傅見証夏益齋訂期下禮拜五午堂再訊 
　　倒欠影響○英商哈洞控葉日莊欠銀不理前日午後由廨會訊原告延愛律師上堂譯稱此欵因買公和祥棧股單所欠計少洋一千七百餘元請追訊之葉供前被洋商倒欠鉅欵是以無力給還判葉交保欠欵着陸續拔還 
　　分期理債○楊浩荥控伶人王洪壽即三麻子不還借洋三千餘元一案前晚由廨提訊判王伶仍交原保限一月先交洋一千元餘洋分四期拔清並着兩造各具遵斷切結存查勿再涉訟 
　　欠銀不理○陳徽山控甘炳章欠銀不理昨由公廨將甘傅案交保候訊 
　　地販騙銀○著名地販賀茂生以不值價之田單向楊樹浦十一號門牌某德商騙銀一千兩被匯四捕房查悉禀由公廨將賀提案押候查明與道契是否相符於下禮拜六再訊 
　　並非索詐○江瀧山控陳得林胡志泰與侍者陳鎭明藉端軋至虹口漢碧禮路鶴舁樓茶館詐洋二十元尚不滿意復欲詐洋四十元昨由包探黃四福一併查獲拘解公堂請究陳延律師上堂代辯中西官以兩造因争奪生意起釁將案註銷一併開釋 
　　調查細帳○永順正大等水菓行控朱祥源不還貨洋前晚由廨提訊判著各原告開呈細賬朱交保候復訊再核 
　　清理押欵○益大夏布莊主朱鳴旺與夥王裕卿控朱永柏不理押欵一案前晚由廨訊明屬實判朱押限兩禮拜清理 
　　怙惡不悛○老閘捕房二百三十六號華捕孔桂福因案收押在案兹與己結結案之犯人楊阿六李根生向未結案犯人朱永伯拆稍行兇吞没金戒二只被告控禀公廨會訊屬實判將金戒交朱之胞弟領回孔李楊三犯各照原斷加押二月 
　　男女不端○姚木泉控張阿俞串同華夏氏姦拐伊妻姚周氏一案昨由捕房解廨經中西官訊得男女各有不合判張與夏氏分别各押二月周氏押女所三月期滿交其夫領回管束 
　　惡丐未獲○老閘捕房控祥春園茶館聚賭毆捕案内之陳阿根昨晨由探解廨後訊中西官以行兇毆捕之惡丐大頭阿四即王阿四在逃未獲判陳仍還押候提集人証於下禮拜六再訊 
　　咎由自取○碼頭包探王湘舟前日旁晚闖公共公廨男押所干涉訟事被各押犯潑水毆逐王心不能甘適其時寳　員升訊晚堂未退王即投案禀稱因有表親朱永伯被控住押偶往探望被各押犯毆打並被撕被衣服求請查究寳讞員以王咎由自取姑寛斥退 
　　騙子収押○流氓沈海子用擲包術騙取小孩葉行建之銀洋由探查獲昨解公堂訊供不諱判押三月 
　　竊賊送新○傅阿堂行竊腦威琴輪船上之手鎗又至享寳輪船竊取金表昨由水巡捕房解廨請究判押送上海縣收押一年　　收票舞弊○電車公司控取票人方金標私收小洋二角昨由捕房解至公廨經中西官訊明判押二月 
美租界 
　　英人酗酒○某英人素無酒德前晚偕其妻至武昌路七百九十八號番菜館夜膳又因酒醉與妻吵閙當由店主喚捕一併拘入捕房捕頭以該英人屢次酗酒滋事押候解送英署請辦 
　　認賠免究○鐵匠李阿榮四人昨在蘇州河爲人拆卸舊船竊匿舊銅數十磅被船主查知鳴捕拘解捕房李等供認願賠捕頭准飭交保免予究辦 
　　拐失男孩○西華得路李清渭家有一男孩年甫五歲前晚被匪拐失四尋無著昨報捕房讀爲查緝 
　　誣控弟婦○住居文昌閣北永祥里之張桂生不務正業專與流氓爲伍前日科同江北老三等向弟張海生硬借洋二百元不允反投捕房誣控弟婦林氏將伊毆辱捕頭飭探王阿巧查明不實斥令退去如再作惡拘押嚴辦 
　　均非善類○董裕仁控被韋福山尋多人誘賭騙去洋百餘元昨由捕頭飭探將韋拘人捕房詢得兩造均非善類一併斥退 
 [L法租界 
　　孤兒可憐○漢口小孩吴心源因每病故無人撫養由親戚賣送來申找尋其兄無著遂至流落昨由巡捕送廨請爲安插判送善堂留養候家屬認領 
　　索債被毆○粤人甘肅初向長發棧經理人唐鳳亭索欠被毆訴知洋東函請捕房將唐解廨訊究甘供去年因該棧負欠甚巨由棧主慮逹卿向商人借去洋一千六百元另代向程星樂及海記兩處各借洋七百元欵均由唐收去立據簽字詎向索無著反被行兇撕破衣服二件呈驗唐供商人經手借洋七百元餘洋係機主所欠允於節後先還洋三百五十元餘俟機主由津回申料理詎甘聞之大怒拍棹咆哮繼又拳足相加因之與敵破衣並非原物求察中西官以兩造揪扭均無傷痕撇開不究所有欠欵著令補禀候傅棧主訊追 
　　同舟互毆○徐妻雲發趁松江航船來申與同船人高某爲佔舗啓釁互相用武致將高之腎囊抓破送由捕房轉送醫院赶緊醫治聞傷勢頗重恐有不測昨日將徐解廨判令還押候傷者醫愈再行訊核 
　　不認行竊○王陸氏昨至周阿五舊貨店購買什物乘間偷竊象皮雨鞋一雙當被覺察扭交巡捕送廨請究氏供不承認判交保候查 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[皖撫增設籌備憲政考核處簡章]  
　　第一章機關第一條本處特立機關於本衙門内設辦事處一所凡在事各員均應逐日到處辦事 
　　第一章職權第一節職掌第二條本處職掌分設兩科如左 
　　（甲）編制科掌計算期限修訂章程纂輯報告編製表册各事宜 
　　（乙）審核科掌按限督催考核功過批答文牘准駁條議各事宜以 
　　上兩科收發繕寫及一切庶務事宜另派書記生管理第二節職員第三條本處辦事各員由本部院就文案各委員中遴選曾習法政通逹治理者派充第四條本處視事務之繁簡定人數之多寡所有員數由本部院隨時酌奪第三節權限第五條本處爲考核全省憲政總滙之區凡京内各部院頒發籌備清單内開列事宜一律提歸本處辦理惟與各科文案委員關涉者仍會核辦理第六條本處辦理各事宜由主管科員掌稿會商全體科員公同蓋章呈由本部院核定施行 
　　第三章辦事文書第七條本處文書分列四種如左（甲）分類事由簿（另畫簿式）（一）事由（二）章程（三）期限（四）批答（五）年月以上五項均應摘要備考（乙）事實進行表按類列表以事爲經以各衙門局所爲緯按日塡註區别遲速（丙）成績報告書按日簡明列表刋列官報按季再將辦理各事宜彚纂成書加以説略通飭各屬（丁）功過積算册憲政事繁期迫計算功過應由藩司另擬章程詳定通飭各屬一體遵照本處亦應專置一册隨時豋記備考　　 
　　第四章辦事時刻第八條本處除星期例假予休息外每日以下午自一時起至四時止爲辦事時刻 
　　第五章附則第九條本處辦事細則由本部院督飭在事各員另行詳擬 
譯件 
[各國海軍一覽表（續）]  
　　不裝甲巡洋艦英國從前並無此類軍艦近己興造兩艘尚未竣工德國造成者共有十一艘近來並未增造美國造成者共有十艘（内）有五艘係商船改用）未成者無俄國有練習艦一艘遞信艦一艘列於此類法意均無此類軍艦亦未興造 
　　偵探艦偵探艦惟英美兩國有此英有八艘美有三艘 
　　他類軍艦造成者 
　　魚雷船滅魚雷艇魚雷艇　 
　　英十八（内有補助船五艘）一百四十六八十 
　　德一七十三八十三 
　　美二二十三十 
　　法十三（内有一艘己不能用）五十六二百六十二　　日一（並爲補助船）五十五六十九 
　　意五十七一百零九 
　　俄六九十七（内有一艘業己破壞）八十四 
[未造成者]  
　　魚雷船滅魚雷艇魚雷艇 
　　英無二十五無 
　　德無二十四（内有十二艘係在一九零九至零十年擬造表内）無 
　　美無十五無 
　　法無十六無 
　　日無三無 
　　意無無無 
　　俄無無無 
　　海岸滅魚雷艇地球各國惟英國獨有海岸滅魚雷艇式魚雷艇造成者共三十艘未成者六艘 
　　海底濳行艇造成者未造成者 
　　英四十五二十三 
　　德四四 
　　美十二十六 
　　法四十九四十九（内有二十四船雖在上年擬造表内迄今尚未興工） 
　　日九二 
　　意七無 
　　俄二十四十一 
小説 
[俠情小説縵卿小傅（一名像片案）]  
　　　㷳𡨝著（四十二）� 
　　第二十六章拐逃案舉發 
　　時序變更鶯花弄景。又二月杪矣漫眞。晨起出城。赴江濱旅館中。回候一。過客己。即取道江西會館既至。則燕山公己早出。值地主陳氏相與酬對。陳曰燕公晨赴招商局。頃當歸矣。公曷少俟之。漫曰燕公何事緊迫。乃如此早行。陳曰似聞仍以縵卿事也。漫曰縵卿之歸牛氏也。己安全無恙。何得更有他事耶。陳曰我亦不得其詳。燕公歸當奉告耳。漫乃隨意與陳閒話。更留覽檻外江山之勝頗能紓豁心目。 
　　俄聞門外人聲甚繁。知燕己歸。果見燕蹣跚而來。遥見漫而言曰漫公來耶。我正欲往邀公耳。漫曰適訪過客於江濱之旅館。便道過公。公何出之早耶。燕曰以縵卿故耳。我之欲晤公。者亦以此也。漫公亦知縵卿爲人誣 
 
 

Page 27

 
 
爲逃妾。否漫曰何謂也燕曰有我之同鄉人。延陵氏者。官於吴。我固素識之。昨忽遣人以書來。謂渠有逃妾。近偵知其在此地娼寮中。己適人矣。囑我爲之緝訪以報渠必欲得而。甘心焉。後我再三詰其所遣來之人始知有人。以書報其主人。謂其妾先在一張妓家。近己歸招商局中人。殆所指者即縵卿也。 
　　漫夙悉縵卿之往事。知延陵氏之事發覺。意必有故。特投書與延陵之人頗難揣測。蓋縵卿當日之舉。僅縵與魚鴻浦兩人縵卿曾爲詳述之燕山公亦得其概他無一人知也。用知延陵氏如獲縵以歸。則必無生理。魚氏縱有憾於縵卿。亦不至若是之殘忍。而投書以陷縵於死。緣彼亦深知延陵當日御縵以酷虐也。至燕謂其譯指。則爲護惜縵卿之地。殆欲使之不承往事。爾 
國外新聞 
[印度學生行兇]  
　　十五日倫敦電云吉星頓埠皇家學會昨夜有一印度學生鎗斃英國陸軍中佐威立君及向在上海行醫之利記醫生兩人當威立君下樓之時該印度學生走近其前即將手鎗迎面部連放四鎗至第五鎗始將威立君擊倒第六鎗又將在旁之利記醫生擊傷招往醫院不及救治而斃旁觀者當將兇手擒獲猶極力挣持以鎗自擊奈鎗彈己罄不得死威立君之夫人聞聲出視威立君己臥血泊中面受數鎗血肉模糊幾不可復識矣又十六日倫敦電云該印度人名華丹賴業己拘入警局監禁一禮拜再行審判人有間之者渠輒摇首不答惟言擊斃利記醫生並非有意但見其前來故擊之以自衛耳 
[皮酒徵棁]  
　　十四日栢靈電云德國議院己將徵收皮酒税項之議案議准 
[飛船往探北極]  
　　十四日栢靈電云德國徐潑林伯爵及脱勞司堡大學校教員萬國氣球會會長得德皇之贊助决議乘飛船往探北極 
[派兵防亂]  
　　十四日栢靈電云俄國刻己預備遣兵前往波斯以波國無君黨氣焰頗盛也 
[土國擬以路權讓與英人]  
　　十四日柏靈電云土政府擬以自特來佩森至歐思倫鐵道敷設權讓與英人惟須俄國允許方可成議 
[德人之言]  
　　十五日栢靈電云傅聞德皇前在基耳地方賽馬時曾對客言及遠東禍患云云其實此種之言盡屬臆造全無根據惟法京馬丁報曾謂一千九百零六年德皇在基耳與法人誤及遠東之事謂該報所載德皇之詞讀者咸知其僞並知造此種讕言者具有深意在焉 
來函投函者自擔責任 
[嘉興程銑致浙路總副理函]  
　　浙路總副理湯劉二公台鑒謹啓者浙路完全自辦不用西人挨欵雖合全省圑體實頼二公堅持之力頃閲報紙二公因浮言告退全省聞之奔走號呼開會留阻二公定必俯順噫金匱未發流言不利奸跡未昭羣道謙恭二公决勿因一時之浮言敗全浙之路事所以武候既受三顧之知遇敢怨五丈之燈滅敬獻一十六字願二公鑒之二公修路功多怨多百年之後功在怨磨 
[豐順商輪乘客石鐸等函（爲買辦李星泉縱兇辱客事）]  
豐順商輸胡關慶持刀殺人己登貴報究其行兇原因皆係買辦李星泉所縱查買辦與胡關慶有密切交情故關慶得狐假虎威始敢出此船抵寜波同人等恐其逃遁囑該買辦嚴加看管詎買辦不惟不理反爲胡關慶辯護謂持刀尚未殺人己放之上陸矣旋查關慶尚匿在密室該買辦説己上陸顯係縱惡行兇詰問之下該買辦無辭以對遂變羞成怒頓生狡計突來洋人五六人將易吴二君行李與人一併扣留不許上岸種種恐嚇怀形不堪殫述同人公憤欲與力争奈船尚離埠水手羣集誰取與抗即欲與抗將來釀成國際問題禍非淺鮮故同人只得飲恨吞聲暫避其鋒俟船抵埠時再與理争三時船泊埠該買辦先行上陸矣試問招商局之船爲何國之船乎温州海灣爲何國領海乎縱易吴兩君有開罪買辦處該買辦儘可向地方官或警局赴愬待其理處何遽假西人勢力拘留吾輩乎且易君等係卒業生奉有駐日欽差出洋大臣護照回國若洋關不取信於外交官或可扣留檢查豈容買辦與船主私行扣留船客乎總之此事係買辦個人交涉本與洋人無涉若謂航海規則船主應出而干預何以胡關慶於持刀行兇時反置若罔聞而於與李星泉區區口角之争即行出頭干預乎是非李星泉假西人勢力魚肉同胞而何盖此係李星泉實妓吾輩受此等洋奴屈辱己非一二人矣揆厥由來均係洋奴賣國凌辱主權所致凡吾同人應圖良策以伸國權而衛行旅石鐸林卓錢鉞沈復曹樹等同啓 
[招領屍棺]  
　　本月十四日金安送棧來九江人韓姓不知名年四十九歲秃頂假辮身穿深藍竹布長衫帶有舗蓋一個網籃一只竹箱一隻内有衣服數件並有湯大奎德淦致涂德榮家信二封據云從普濟船來申欲搭長江船回鄉因病重不收即至該棧送至本年即於十五日寅刻病故當將其所帶之洋二十七元備棺收殮所有行李暫存本所如有家屬速至本所領棺可也[  滬北棲流公所具]  
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
