# 1912 - 104 - 4914069

 

Page 1

 
 
代論 
[歐美國家銀行制度及發用幣紙利弊論]  
　　　　　　　　　　　（旅法商人韓汝甲來稿） 
　　（一）國家銀行與政府銀行之區别國家銀行乃爲商業公司所發幣紙亦有限制要在掌執全國經濟總機關政府銀行係一官家産業所發紙幣常無限制蓋爲輔助政府用費之所建設者 
　　（二）幣紙與紙幣之區别幣紙低幣中國通謂爲銀票漫無區别如德國國家銀行所發銀票以有存款保實是幣以紙代故名幣紙如俄國政府銀行所出銀票實無存欵擔保是以紙當幣故名紙幣 
幣紙紙幣區别之點有三 
　　（甲）幣紙既有存欵保實可以隨意換取現銀紙幣實同政府債票歸還杳無定期 
（乙）發用幣紙以商業之興衰爲比例故有限制發用紙幣因政府費用莫籌假名借債遂無定數（丙）幣紙爲公司所出要在維持商家利益故有信用紙幣爲政府所發既然掌握大權足以啓人猜疑 
歐美各國國家銀行制度共有三種 
（一）專獨制度專獨制度者即變成以上解釋之政府銀行而不得爲國家銀行也 
（二）監督制度監督制度者發用幣紙應受法律限制銀行事業亦受法律監督爲各國國家銀行通用制度也 
（三）自由制度自由制度者日銀行發用紙幣無法律限制其事業亦不受法律監督歐美各國國家銀行均不用此制度惟蘇格蘭小銀行似己行之而其股東責任照英國商律觀之則無限制是亦暗受法律之監督耳中國銀號亦可歸爲此類 
三種制度現己分明現更分國而論監督制度之國家銀行及其發用幣紙限制之法按國評其利弊終更綜其利弊分條標出以爲後來斷設國家銀行者之取法 
　　法國法蘭西國家銀行獨能發用幣紙然不可誤爲政府之所開設者實乃股份有限公司資本出自民間其與商業有限公司稍異之點則其正副監督由政府之所選派其對法律更有特别之義務耳該銀行創立於一千八百年除正副監督之外更設有總理及查賬員與之組成董事局管理銀行一切事業 
　發用幣紙特權自千八百零三年始經政府允　然僅在巴黎總號之處及以後所設分號各地其他之大銀行亦同享此權直至一千八百四十八年各省大銀行皆與國家銀行合併故其獨享特權每三十年一經政府查騐可否准其續享在一千八百九十七年又承認其發用幣紙至一千九百二十年再加查騐若就法律方面觀之該銀行應盡特别義務如左（一）該銀行折扣債帖須經三人簽押債期不得過三月（債期太久之債帖於發幣紙之銀行不能得利簽押三人爲保實起見）（二）折扣債帖利息如過五釐餘限四分之一利息歸於銀行其餘四分之三以之充公（此條爲維持小商面設銀行因之定出折扣價目人人皆同不能如他銀行以商人之信實與否債帖之多少比例面隨商漲落折扣價目此亦阻止銀行獲利之一端據一千九百零四年之統計該銀行折扣小商債帖每張不均之欵不過五百六十六佛郎而其總數己達千九百萬佛郎足見債帖之以小商者居多也）（三）該銀行可作抵押借欵及代商家管賬事業惟永不得墊過交其押抵存放款數對於政府及應借與巨款（按千八百九十七年之法律國家銀行應借給政府一千八百萬佛郎不取利息）（四）發用幣紙至多不得過五十八萬萬佛郎（此數非爲定數蓋以商業之興盛而隨時由法律增加故銀行章程中未曾言之千八百八十三年法律定爲三十三萬萬佛郎千八百九十七年法律改增爲五十萬萬法郎千九百零六年法律又改增爲五十八萬萬佛郎想己達極點矣）（五）銀行餘利應照每年折扣價目及發用幣紙總數比例推算以一部分報効政府（此項報効之欵始則法律定明爲捐助農業公司及至一千九百零四年增至四百五十二萬二千佛郎之多再加入幣紙税竟至七百六十萬佛郎幾與股東所得餘利三分之一數相等矣）（六）爲政府清理一部分財政法蘭西國家銀行制度及發用幣紙限制法結果甚佳首則幣紙等於眞金雖經德法戰事賠欵猶不終受影響此對於公衆有信用也次則折扣價底幾非他國國家銀行之可相比對於商業助發達耳終則銀行保實存款己達四十萬萬法郎國家苟有戰事借作軍費對於外鄰有防禦也　　　　　　　　　　　　　　　（未完） 
[專電]  
　　袁總統與唐總理會議以各部長懸職不就准再俟一星期如再不到任即另行委代 
　　高等顧問官概不用命令委任以示優異湯壽潛張謇藍天蔚溫宗堯伍廷芳章炳麟薩鎭水及達璨等均在其列 
　　新内閣先設國務會議廳每日令各國務員赴廳集議 
　　各部先設臨時辦公處俟參議院將内官制通過後再行完全成立 
　　軍政民政劃分權限一事將通令各省一律實行 
　　袁總統議就各省舊時道缺暫設鎭撫使 
　　譚學衡有海軍參謀長之望　　袁總統致書各國分使吊慰鐵台里克郵船之失事 
　　唐總理於二十日午刻抵京後逕赴總統府商議要政現寓前清陸軍部 
　　内閣人員今日晉謁袁總統商榷部務 
　　連日又有軍隊謀變之謡言 
　　袁總統决意下令剪髮准本月二十五日宣布（以上北京） 
　　孫中山先生二十日下午抵閩大受各界歡迎二十一日午後四時即啟程赴粤　　　　　　　　（福州） 
公電 
[蘇州莊都督電]  
　　袁大總統唐總理黃留守各軍長師長各省都督各報館公鑒蘊寛不自度量謬權要職兹以病甚蒙大總統許以解任程公於即日回蘇受事軍民歡迓藴寛負疚四月至是幸弛謹於本日扶病離蘇謹聞蘊寛叩禡 
[廣西都督府電]  
　　袁大總統參議院黎副總統黃留守都督撫臨時議會各埠廣西同鄉會各報館均鑒奉袁大總統元電開頃據南寗來電自署廣西臨時省議會據稱係遵廣西臨時約法四十七條自行集合己於四月九號在南寗成立議會等語查臨時省議會組織及選舉方法前經通令應由原設諮議局商准該省都督妥定辦理旋因各省以組織問題紛議不决復經通令凡省議會現未成立之省分以原設諮議局改稱臨時議會在案此次南寗組織之省議會究竟依據何種方法而成儻係少數人自由集合斷不准冒省議會之稱若係照章成立之會則都督原駐桂林該會又何以遷至南寗希即詳細查明仍按照迭次通令辦理並望電復等因奉此查桂省光復後卽將諮議局改爲議院暫以舊時議員組織之旋經仿照各省變通辦法 
 
 

Page 2

 
 
擬定改選議院臨時議員簡章七條由諮議院議决公布施行並改名稱爲臨時省議會各屬議員業經照章選定并如集於四月一號到省乃議員有主張遷省南寗者徑行到邕組織遷省集議所旋於灰日通電報告議會在南寗集合成立時都督抱病行營省事委炳焜等代辦當於文日以遷省事非今日所能辦到電告南寗各議員其文曰遷省非今日所能辦到迭經都督明白宣布袁大總統電來亦謂可暫從緩竊以吾桂近日財政現象己陷危險如再遷省則更無從收拾請爲我諸公詳陳之吾省收支向屬不敷當時有受協及部撥各欵爲挹注差堪彌補光復以後兩欵均歸無着所恃以收入者不過田賦統税鹽税雑款等項二百三十餘萬比以匪風未靖商民驚恐影響所及税收因而歉薄田賦僅及一成雑欵不過二成總税鹽税稍有亦祇四成支出之項極力節减每月亦須二十二萬餘元以軍餉爲大宗月占三十二萬餘元收支比較相懸甚鉅惟恃銀行收回放出各債以爲撑持比以各埠商務不復己不可恃勢將動用庫儲而庫款不過數十萬僅敷兩月支持處此危迫之秋卽不遷省己費躊躇若遷省議成開辦費亦須一二十萬此猶小焉者也總銀行放出桂林市面之債數在八十餘萬近以遷邕議起各商停辦貨物異常驚慌商務損失己屬不資如竟遷邕必至相率倒閉公家債權必歸泡影且各商總行在桂林其支店分設各埠者多負分銀行債務總行歇業支店隨之公家所損奚止八十餘萬况商塲變動囗收必致鋭减暗中銷耗更屬不少此第就公家一方面言也查桂林商務盛時數達行萬常時亦少百萬若遷省則商務必一落千丈而商家受累更深桂林商會前己有電呼籲行營桂商亦吾同胞何忍聽其失所凡此所陳均係實在情形諸君如有善後之策俾公私俱不困敝則遷省之議炳焜等無不樂爲贊成若尙無把握則此舉不妨從緩炳焜等爲大局起見心所謂危不敢不言惟諸君察之并盼示覆等語復於銑日再電南寗各議員其文曰遷省問題以財政危迫刻難辦到經於文電備陳欵曲屏營竦聽未蒙省察迭准諸君灰元通電報告設會成立係根據本省臨時約法第四十七條議會於每年法定時期自行集合開會閉會之文查自行集合雖曰根據條文但集合須在一定地點今在邕集合在法律上是否可認爲正式之集合此問題尙待研究竊以原文法義係指議會開閉時期經法定後每年届期由議會自行於一定之地點集合并非隨地可以集合也且省之當遷與否必須正式提出議案經正式解决方爲合法今種種法定手續并未履行而議員到邕成立議會是否正當此問題亦待研究况各省之省會變遷只可由省議會建爲議案亦必須得都督之同意待中央政府之承認若徑由各省議會爲轉移於中央政府行政之統一權不無妨礙此但就法理上言也以事實論文電所陳財政危險問題自應解决即解决矣他如對於桂林善後之預備對於南寗建設之預備以及遷省之手續之時期凡此重大問題并待解决自非諸君到省成立議會從容如曰議會可在南寗籌畫何能以臻萬全當此建設之時百端待議間不容髮文報往返稽事廢時豈曰便利此就事實上言也以法理上言若彼以事實上言若此而議會之不能在南寗成立遷省各問題之尙待辯論諸君高明當能見到無待焜等之喋喋也現都督抱疴行營凡事委焜等代辦際此風塵紛紜自知奉職無狀然與諸君誼切同舟休戚與共中棹洪流惟期同濟管窺所及敢不瀝陳惟乞俯察愚蒙猥加採 
擇卽速來省成立議會以維大局不勝迫切待命之至等語惟議員能否到省尙難逆料謹先電復并希省内外各同胞查照爲叩桂林軍政司陳炳焜財政司嚴端民政司陳樹勳司法司張仁普教育司唐鐘元叩效 
[公民急進黨復李都督電]  
　　南昌李都督鑒巧電抽象立論灼見事實但在今軍政過度時期各都督兵權應併留守同時取銷接代機關同時建樹方足收統一之效至内憂萌孽不患在靖匪無術患在治兵無方若贸然主張騎權違爲狐鼠營窟我公憂時識世當有同心此覆公民急進黨禡 
[南陽紳界喬景濇等電]  
　　袁大總統孫大總統黎副總統齊撫台諮議局各報舘均鑒河南奮勇軍至新野謝鎭於二月十八縱兵搶殺棄城遠颺紳等始至斯野求兵保護於二月十九號至宛有以爲進攻南陽者非也二月二十三日 
始接共和解决之電即取銷北伐名義因奮勇軍皆河南人不能退向都省改爲豫軍並宣佈歸豫撫節制調遣以爲倡言獨立者誤也奮勇軍至宛一切文武衙門幕友均極力保護買賣公平交易散給倉糧數千担以濟貧民僅取價三分之一季雨霖之兵囗囗在唐縣搜抄部紳楊治清等家産勉派財物拉馬攤槍以至釀成搶案而高雲卿之兵並未出宛城一步張冠李戴皂白莫分此傳聞之悞也二月二十三以後包炳耀假意投誠馬雲卿開誠布公包本居心叵測約同董懹振任福元呂霞邦仇殺剪髮之人勾結土匪肆行搶掠於三月三號九號入愕攻城馬龍卿恐違進攻命令攖城固守不敢北行土匪乘間竊發並起張仲旋囗囗爲董任之後援凡鄉間之剪髮者均被殺死南北派代表均冒險來宛紳等均不敢出城現均口聲氣不通讀囗囗報所載均與奮行爲相反紳等思共和成立人民同享幸福若不急爲聲明無以表奮勇軍之宗旨即無以息南陽之戰禍如速行解决則董任不得朦蔽土匪容易懲辦伏祈總統飭令罷兵則該軍誓受豫撫節制必無戰禍南陽人民没世感德南陽紳界喬景濇任學椿黃家壽張煥之李翰之李豹卿高琴堂張去卿桐奎聯張仲灜徐糼峯李子平酆釐之陳福亭何振乾任梅卿張星耀同叩 
[長江水師總司令長電]  
　　各部總次統各省都 
督各水師營公鑒和以不才謬膺長江水師總司令長汲長綆短時懼弗勝現奉陸軍部頒發長江水師總司令長關防一顆和遵於四月二十號敬謹啓用相應電聞相長江上下數千里實關係東南大局之安危當此民國初基防務尤宜愼固和自顧綿薄所望沿江各都督時賜教言用匡不逮各水師將領和衷共濟力補時艱俾江境肅清以紓民國東南之顧慮至盼至禱長江水師總司令長李爕和叩哿印 
[工商勇進黨電]  
　　温州府知事徐鑒敝黨員吳志廉控陳夏一案乞照前斷嚴提押追以維商本工商勇進黨叩 
譯電 
[土耳其政府因封鎖大達萊斯海]  
峽與航務大有窒碍故己决議開放 
　　　　　　　　（君士坦丁） 
　　據白星郵船辦事員宣布鐵台里克郵船失事共死一千六百三十五人 
　　總郵政司薩米爾君接華盛頓官報謂鐵台里克號有英國郵政書記兩員美國 
郵政書記三員常該船遇險之際不顧逃生合力搬運挂號郵件二百包至上層甲板冀可保全此物座致溺死　　　　　　　　　　　（以上倫敦） 
　　伐特倫報謂英國新聞記者斯梯特君之遇難實令世界上失一罕有之 
偉人如有願爲立碑紀念者則海牙擬於平和宮内讓一隙地以彰其生前鼓吹平和之功德 
　　松本今晨（二十二日）大火尙未救熄現己焚燬房屋二千所（東京） 
要聞 
[議决改造新歷書辦法]  
　　外間紛傳欽天監衙門將併入前清皇室衙門之内（如内務府等類）實則欽天監事宜早己歸併内務部辦理前日内務總長趙智菴特召欽天監堂司恒某等會議改造新歷書辦法（禮王是日推病不到）决定辦法五條詳錄如下 
[（一）歷書之改造]  
　　袁總統前有命令飭用新舊合歷係爲適用於農商之習慣然南京政府前頒歷書尙係草創且祇及於邊遠之縣鎭鄉村及蒙藏部落皆未普及安能深知底蘊應將本年新舊合用歷書赶緊改造頒行漢满蒙藏回五族地域以示中央政令之統一 
[（二）舊歷之沿革]  
　　新舊合歷既爲利便農商起見應沿應革各項必須注意以成完 
美之歷書計開删除事項（甲）舊歷中向有以人之生年配用地支如屬狗等類名爲生肖此項最屬可笑必宜删除否則共和國人民豈不盡成畜類貽笑鄰邦（乙）關於婚嫁喪之吉凶日期堪舆神鬼等事一律删除沿用事項（丙）春夏秋冬四季及節令等既欲便利農商仍宜沿用（丁）星日之説本無理由然自開辦 
學堂以來多以星日（星房虚昴）爲休息之期以代禮拜之稱習用己久不必遽易 
[（三）合歷之格式]  
　　此項歷書仍須裝釘成册以安習慣而便取閲 
[（四）歷書之體裁]  
　　新歷月日記於上方舊歷月日記於下方並於篇頁中間橫一紅格以示區别 
[（五）節令之添注]  
　　四季節令除於舊歷月日之旁注明外其新歷月日之旁亦須按日推排一律添注節令以引起農商改用新歷之觀念 
[藩部歸併後之新計畫]  
理藩部歸併内務部後經營蒙藏回三處責任繁重現部中特設一拓殖局自局長及員司悉由理藩部中擇其熟悉蒙藏回情形及通 
 
 

Page 3

 
 
來至今本屬無事可辦故不妨作如是之怪現相也 
　　京師變亂後市况蕭條貧民失業唐友琴女士等發起市民救濟會捐集義欵振恤窮黎旬月以來集欵兩萬購備米粮廉價平糶托交市政維持會及地方自治曾經理苦口婆心良可敬佩三鎭將士前因少數兵士擾亂治安損壤名譽大爲憤激故對於救濟會極表同情刻下全體將士爭先解囊積成六千餘元己彚交救濟會施放矣 
來稿 
[顧實呈教育部書]  
　　其一請定教育單位定教育單位之法分全國爲若干學區其學區即可以原有省縣市鄕等之區域爲定而最下級學區統計若干公欵内提出教育費若干再於本學區内調查若干學齡兒童然後以若干教育費均攤於若干學齡兒童每一學齡兒童應得若干教育費此所得者卽爲國民應享之權利國民旣有權利然後國家此種教育方　之義務教育此義務教育定而教育單位定矣然教育費必有不足之虞則行科甲補乙之法（如甲學區富於乙學區則移富濟貧）或移上補之下法（如移省縣之欵補鄕）又不足則行中央政府補助之法或更不足則不能不議國税增進或酌收學費總之吾國教育普及當然師法法蘭西民主國小學義務教育以不收學費爲原則（法蘭西小學校不收學費且給與學用品）萬不得意酌收學費亦應以教育費均攤於學齡兒童之後而定最輕之學費經濟爲萬事之母教育單位　從此始 
　　　學堂當先就學齡兒童之多少而後分配教員指定校舍吾國祠堂菴觀之屬公地甚多儘可借用萬不當　满清季世舊習先指定校舍崇宏土木位置冗員以致生徒之數有等於職員數之誚然現在地方立法權在議會議决學堂辦法十之八九承满清季世之衣鉢行政長官雖有監督紏正議會之權而多媚順議會以収容悦教育黑閣可勝浩歎（吾蘇都督府令明明言小學教員應就學齡兒童多少入手然地方議會及行政官何嘗如此奉行）此萬不可不由强有力之中央政府立高屋建　之計畫渙汗大號明示天下以教育公理公法端宜如何卽定教育單位是也且也中國民族者實利主義之民族也教育單位定於上則熱心教育之士勸導於下無間男兒女兒凡在學齡期内均有應得教育費而享受教育之權利夫然後國民對國之觀感自此加厚而向學之心亦將有所自奮此又對於民於心理而轉移其趣向之徵意也（满清季世毁學之案層見疊出剝取斯民之脂膏而所培植之子弟於彼無與則彼之暴動安怪其然故满清季世教育直是無人道無人心今民國萬不宜再蹈此覆轍豈俟言哉）或曰今日師資缺乏教育單位定矣普設小學教育機關何來如許教員應之曰此　誠然然满清季世開設師範校養成師範生至今無教員可爲者在在而有豈又非小學教員機關不普設而坐失幾多師範生之用乎須知今日學堂經費富者祟宏土木以校舍爲庵觀或官衙貧者或一鄕一市無一校焉如統籌全國均其貧富不難普設小學教育機關而並可得自來所培植師範生之用師範生不足則非師範生之可充代用教員尙多其人量才器用再一面培植師範生未爲晚也總之定教育單位爲今日當然之急務無論如何加以非難殊見其無詞以阻止之也 
　　其二請定國語統一國語統一二大法一天然法輪路廣通往來頻繁人民語言自然融和此非待之交通大發達之後不爲功二人爲法此乃是教育事業 
第一行政問題國語統一與教育普及爲正比例教育普及之日卽國語統一之日應先由各省派相當人員至中央政府組織國語統一會或國語調查會定其統一之手續而後還歸各省以次分布於府縣及市鄕或會圑或學堂勵行國語統一之手續不出一而年國語統一之機關粗具矣 
第二語言問題世界三大語糸中國一國之語言實兼備之然獨立語爲單音語詰屈語粘着語皆複音語世界惟漢族語爲單音語（苗族語同）此外皆複音語單音語簡便合中國漢满蒙回　諸族用漢族語占全球人數四之一弱漢族語在世界之價值如此而满蒙回藏諸族語有盡同化於漢族語之傾勢（今满人幾盡同代矣次之爲回人其蒙藏受同化力最少者因其不甚進化之故教育普及而後自可収同化之效）是漢族語宜爲國語無可疑義其满蒙回藏諸族應特編語典（如日本之蝦夷字典）備異時語言史上之查考而己但漢族語内分爲三一文言二官話三方言官話文化太淺文言往往有散見方言之中是必酌乎三者之中而定國語者在字音足以定之詳後論字音 
　　第三文字問題國語用漢語矣國文用漢文自不待言東灜學者有倡言吾漢字之便利將來必通行於全世界漢字又復有世界之價值如此但解决漢字問題頗繁分　字形字音字義三者論之如左 
一字形當然劃分二體印刷體用眞楷手寫體用行楷其書寫眞楷與書寫篆隷同屬特殊教育 
（説明）漢字者哲理美術二作用所構成哲理在後字義項下言之美術帅古　篆隷之書法狹義之字形本項下專就此言之夫書法偏流美術由來久矣周宣王太史籀文九千字（唐張　　　　　皆言之）字形繁縟故也子病文勝質則史（論語言史多指史篇之屬非記言記事之史清宋鳳翔言之）而也門六經皆用古厥意可得而説秦興書同文字燔古文尊　文爲大篆而爲小篆之所自出當是時小篆爲美術文字隷書爲實用文字故終西漢之世無以隷書詡美術者漢章帝時王次仲作八分書（或謂王次仲爲秦始皇時人荒誕難信）始以隷書偃坡作勢賈魴易三倉盡爲隷書　篆寖微隷揩益廣於是　篆之美術逸并於隷之一途漢未魏晋書家輩出顧猶多名士之書耳唐宋以還乃有舉子之書法天下人士一出是途正無異强婦女以纒足爲美術心競八法爭雄毫穎而莫明點書是何意義妖再文教　迷人腦統計四千年來書法之美古　　正秦篆雄勁漢隷方橫晋帖　娜唐碑挺秀而宋明以還豪閣書體所競　仄鳴呼雖區書法可覘民族心理之升降矣满清季世學堂書體全承制舉之衣鉢揆諸美術原理 
可謂絶謬夫書法萬變不外方面二線方線多與目之　體乖故書之難圓線多與目之圓體合故　之易則本自然之理法中國今日書體宜如西洋分二體刷印體用眞楷手寫體用行書眞寫精密優美而非壯美（美有優美壯美之别）書行有字裹行　流暢悦目過於壯美之觀心理觀感所係成甚大卽如日本片假名簡省極矣然而彼中手寫以平假名爲便則片假名方線而乎假名圓線之故也此蓋足徵吾　手寫體宜用行書至於草書與眞楷大　恐妨手寫體與刊印體之統一故　有不取要之前此人民識字之難未始非半由書寫眞楷之難有以致之囗囗國語統一即實行教育普及書寫必用眞楷宜首廢去其種種囗囗囗有不勝言矣　　　（未完） 
[清談（東吳）]  
　　大局旣定新政府延不成立説者皆歸咎於革命諸君子權利之心太熱致國務員爭執不定新政府成立無期其言似也 
　　記者平心論之國事敗壤之時彼熱心祿位者各各盤踞要津享其清閒之福而革命諸君子則方不避艱險出入刀劍之中冀拯民於水火幸而振臂一呼林谷響應諸君子乃益振其桓桓之氣以求收得最後之效果而彼熱心祿位者此時己挈妻携子匿迹銷聲於我民國事業曾未嘗有絲毫贊助之力今幸干戈大定於是其祿位之心　　漢於新政府中與革命諸君子爭一日之短長則欲諸君子之默爾而息雖記者亦不敢爲缺席之裁判也縱謂推賢讓功爲豪傑之美德然必賢者功者而始推之讓之今舊政府中人果何如人乎我謂此後政府用人不必拘拘於南北之參合新舊之調和但求有功於國有益於國者而用之則國事或尙有振興之日不然大總統雖日日而調停之人人而敷衍之其不玉石同盡者幾希矣 
小説 
[俄王之偵探（五十六）] （無名） 
密烏蘭爾到了明日果然寫了一封信來信上説着失去手錶請我代尋的話我便立刻前往來納克到他家内只見密烏蘭爾穿着一件法蘭絨的短衣足上穿着長統獵靴十分好看我也一身打獵時的裝束手内携着一根粗棒以備搜尋時各處挑撥之用二人相見後便同行至來納克樹林此時正值秋天時候來納克樹林己帶黃色天上凈無片雲日光鮮明照在這淡黃色的樹林上十分好看我四望無人便潛向密烏蘭爾説道你心中可有疑的地方麽那屍首藏在何處密烏蘭爾道我此處人地生疎此次卻是第一次來歇夏的你在此地甚是熟悉還是請你指點罷余便微微點首來納克樹林左邊的樹木己經斬伐過了樹甚稀朗並無躱藏之處右邊卻依山谷而下勢甚斜下樹木又密余便向密烏蘭爾道那殺人的兇手殺人之時必然預算藏屍之處决不離此過遠以至移屍首不便的我想屍首必然離那謀殺處不遠的密烏蘭爾道我想也是如此余道若是如此那屍首决不藏在樹林的左邊是藏在右邉的密烏蘭爾道你説的不錯於是二人便向樹林的右邊搜尋那樹林的右邊矮樹甚多有時人不能挨身而入余乃披荊拂藤用那手棒各處細查密烏蘭爾跟在余後邊助余探檢有時爲藤所纒幾至跌撲有時爲荊所刺碎余衣服尋訪了多時 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[寗紳與黄留守之談判]  
　　二十日江寗教育會民生國計會地方改進會府議事籌備所清查旗産處共和憲政會實業民生會府知事及各團體公舉代表竇田來王春生婁子靑施市民王澤南王潤身等諸君謁見留守詢問地方謡言之故留守當謂一切謡傳諸多不實頃由辛知事報告己遍邀各軍長官會議可負完全責任請轉致紳民切勿驚恐代表等即請將府議會文件迅賜批答以便調查選舉及請收回八卦洲俾謀旗民之生計又云戒 
嚴令現己収銷須許人民自由並請米禁米釐優予寛免等語黃留守均經面允並謂地方改革事宜無不於任内力爲衆紳又請維持錢業開設公典留守謂現己聘定馬湘伯爲政務處長俟其三五日任事後一切自當實行惟聞寧紳對於馬湘伯爲政務處長多不承認有擬公舉魏梅村如魏不就再舉羅少田之説故政務處一席刻下尙屬虚懸也現聞黃留守因各團體種種要求己於二十一日午後一時邀各軍長官會議矣 
[南京近事種種]  
　　第三師長陳𢡟修以寗城謡言孔多民心擾亂特採置機關礮二尊以防土匪騷擾 
　　第十二團第一營兵士拘捕民人一名匿辫帽中疑係奸細嗣經詰問知係不知不識之車夫並無通奸證據因卽取保釋放 
　　二十日晚第十一團傳令兵薛得進乘馬傳遞公文至三牌樓第一第二營南旋抵德領事府前猝遇身穿藍服兵士三人執馬槍提諸葛燈各乘馬而前問汝係何人答傳令又問前二三日之事了否答不知到第一軍醫院側忽聞馬聲追躡見有一乘馬兵勢將開鎗因由馬躍下潜入林中鎗聲霹靂幸未被中時天色黑暗細雨濛濛模糊不辯得以出險後奔入無量菴車站乘車赴第三師 
司令報告情形業己通飭查究矣 
　　二十日午後粤軍各官長假胡家花園大開宴會係爲聯絡感情起見是日到者甚盛門首遍紮松栢並以松栢編成歡迎二字藉壯觀瞻 
[蘇州議會補選議長]  
　　蘇州臨時州議會於光復時縣議會議員雖己照章選舉尙未正式成立四因城鎭鄉自治職員組織此會暫爲代議機關嗣因裁併長元改爲吳縣迭奉都督訓令催飭遵照暫行縣制迅將正式縣議會組織成立己由各市鄉公所將原當選之縣議員補行開報請即知會召集在案故臨時州議會不日卽將撤銷而正議長周仲英君亦早經辭職乃副議長孔康侯君仍於二十一日開會集議補選議長是日市鄉自治職員代表到者僅有三十餘人不過三分之一當推定孔君爲正議長補選汪絅之君爲副議長（按汪君現充城市公所正議長）並提出議案三件（一）典業請免月捐案（二）勸工塲請增撥經費案（三）豐備義倉應歸縣有案特未識奄奄一息之臨時州議會其議决案能否發生效力也 
[蘇垣苦兒院開幕紀盛]  
蘇垣閶門外苦兒院於四月二十一日行開院禮是日軍警商學各界曁社會各團體中西男女來賓到者不下千餘人下午二時振鈴開會首由院生奏開院歌次由發起人楊千里嬌發表旨趣張石如君以西語發表旨趣次由院長馬湘伯君述明創辦狀况語語沈痛悲壯淋漓鼓掌之聲如雷次由院監楊粹卿君表明教育宗旨次由院董沈季璜君報告來賓贈物照原定秩序應由來賓致頌詞惟因頌詞繁多時間太促不及一一宣讀僅報明收受各團體交來頌詞共有三十餘分次爲市立初等小學及社會黨女黨員又吳江蒙養院院童依次奏祝歌蒙養院院童二人年纔六七齡抱扶登檯前座爲之鼓掌次爲來賓演説末爲院生謝來賓歌及院長答詞奏軍樂嗚鈴散會時己鐘嗚五下矣 
[載穆遺櫬回京]  
　　前清京口副都統載穆於去歲九月間在任自經後遺櫬暫厝南門外大覺寺茲該家屬由京南來運櫬回籍當由丹徒民政長楊振聲君代請蘇都督給予護照並印就傳單數百張分送各界於二十日午後在江邊六吉園馬頭弔奠以表恭送之意 
[揚州發現僞鈔票]  
　　揚州市政局自發行臨時鈔票後頗蒙商民信用金融界賴以維持惟票式簡率易於摹傲日前竟 
有人持僞造該局之五元鈔票至皮市街寳源米鋪購米該店失於檢點竟被朦混迨後持赴該局兑洋驗係僞造該局恐此項僞票市上己多深慮商民受累特禀知軍政請示禁止並將該票發交商會令召集商店傳觀以便易於辨認並由軍政府出示曉諭云 
[奉賢盜案己有端倪]  
　　松江自光復後四鄉盜案如毛而被刧之巨者尤以奉賢徐家橋唐姓爲最唐係該處鉅富此次被盜竟失贓至數萬金之多報由松軍政府飭水師沈統領派員捕緝惟奉境濱臨海陬有呼北襄者在海之北有呼爲南襄者在浙境岱山之陽該處在海之北有呼爲南襄者在浙境岱山之陽該處地方五十里素爲盜匪窟穴專恃刧掠海面爲生故破獲匪易此次唐姓一案係由北襄勾導南裹故破獲匪易此次唐姓一案係由北襄勾導南裹人深入恣掠現獲北裹坐贜者三名解由沈統領訊間一過情願立結充作眼線指拿贖罪云 
[粤人歡迎王寵惠]  
　　四月十四日前司法總長王寵惠君由南京告假省親抵粤伍藉槃羅文幹程天斗李樹芬唐有恒等三十餘人羣集歡迎是晚設宴於長提之東園樓上座次王君起而演説略云不侫自吾國光復後從海外歸來由滬而漢而寗忽忽數閲月所至之地默察夫吾國之人心與夫吾國人之普通程度有不禁從驚喜中驟現出一種至危險之狀態何以故以吾國雖主張共和政體而吾國現在之人民類多不能明共和二字之意義故也夫所謂共和者以少數人服從多數人所表决之法律之謂而吾國人不然以爲共和政體之下人人可以執己見而行事事可以由私意而出無論發一言議一事行一政與少數人意見不合或有不對不己且並設法便其破壞而後快徵之近日各省所發表之事實大率皆坐此弊萬方一概言之喟然不知古今萬國無論何事及何政策均不能全有利而無害亦不能全有害而無利此是一定之理何則贊成之一方以爲利則反對之一方以爲害反對一方以爲利者亦然故天下無全利全害之事要在人民能服從法律服從道理耳所謂服從道理者苟其事與道理合雖少數贊成多數反對吾人亦宜贊成之也苟其事與道理不合雖多數贊成少數反對吾人亦宜反對之也若就吾國現在人民而論祇可謂有服從人的程度尙未能有服從道理的程度此不能爲諱者且從來所行之政與個人混而爲一孔氏所謂其人存則其政舉其人亡則其政熄自古己然於今彌烈故其人爲吾反對者並其所行之政事亦反對之爲所贊成者並其所行之政事亦贊成之此種見解與歐美文明國民正相反夫意氣用事固吾國人通常積病而事與人不分之弊亦足以證吾前言現在國民尙未能有服從道理之能力故今日吾國民所特宜注意者必以化除私見服從道理爲建設共和新國之要素云云其餘各人次第演説鼓掌不絶各盡飲極歡而散 
[潮汕火車被焚]  
　　潮汕鐵路火車自三月二十日停開後直至四月十四日始照常開車詎第二次車由汕赴 
潮將行近菴埠站時有一載行李之車忽然着火其燄甚高當即停車將該車一輛脱去不致延及他輛並由菴埠站長羅基及各司事等盡力撲救約救回行李十分之二至各客車搭客均無損害聞該行李車内並無搭客乃忽然着火殊不可解嗣查悉因某搭客之行李内有火柴兩包放在網籃中爲重物所壓以致着火統計搭客失物頗多即據一人報稱失去龍銀四百元銀紙一百元又有一人報稱失去龍銀一百元惟該司事等徧查車内只有三百五十元當將此數攤還兩人其餘所失衣物等件不能救者亦卽各字天命云 
[潮人對於江方兩參議之輿論（續）]  
　　至激眞謀攻郡城己約駐郡第四軍彭仲淹爲内應豫蓄煤油七十餘箱草數百束斧頭二百餘枝新棺二具悉藏危險引火等件并連日暗殺附近行人數十以掩其運貯之迹幸奸謀敗露三月二十號彭仲淹首先發難而火車停駛油援不至爲孫方兩軍竭力擊退起出一切危險證據彭仲淹亦自電省認爲激眞内應潮郡始獲保全設奸計得遂孫方不能抵禦汕埠焚殺刧掠之慘劇復演於潮郡則全城己成灰燼矣然潮人忠厚不忍效林軍慘酷紳商學各界皆勸孫方將陣獲各兵寛釋孫方亦仁慈恩惻力持人道主義不愿追究一律釋放每兵給以路費四角并力保客商行店絶無絲毫擾亂祇以激眞等謀佔不遂遂與電局梁紀梅中華報林伯舉及痞棍謝逸喬王梅園等揑電誣報捕殺客軍客商無數鼓動土客風潮欲激成兩州全體惡感以掩其個人抗命之罪該佈告亦故不計虚實從而誣陷曰孫方積疑成懼遂成慘劇夫預蔷火油危險等物暗殺行人至數十之多安得不疑既據潮陽復詐取汕頭既取汕頭復謀攻郡城安查不懼若夫預謀破人地方不遂所欲即以拒盜責主人之不是甚至寛其既往給以路費力保商旅不稍擾亂而謂爲慘劇則林軍在汕之搶商會毁報館槍刧商店擄殺居民日十數起全埠罷市幾及一月者又不知爲若何慘劇矣乃對於林軍之無故蹂躪糜爛地方則抺煞之對於孫方之正當防衛以德報怨反誣陷之在激眞伯諤逸喬輩甘冐不韙藉詞賴抵誠不足責江方身爲參議又爲專辦此案委員且責關桑梓應如何秉公報告以服人心以消兩州惡感而乃甘心助虐深文羅織出入人罪顚倒是非至於如此民國法律具在公論若存愿與我總統都督及全國諸父老昆弟一研究之潮州全體公啓按此件印刷品係由上海潮州會館送豋者 
[新鄕亦遭浩别刦]  
　　河南函云新鄕縣於三月二十五日駐紮該地之防軍忽然變叛知縣徐引源逃避至某紳士家内幸彰德營務處聞警即委派何某前往安撫又有武衛軍三營同時開赴鎭壓故防軍見此情形勉爲受撫第城内城外車站等處焚搶一空紳民既紛紛逃走商户又次第歇業卽有少數紳民尙未逃走亦無不憂心如焚懼禍復起幸此時該防軍己調至洛陽人心略安又本地土匪以及四鄉之會匪亦即乘機而起到處亂搶民間遭刦者日必十餘處二十七日忽有土匪三十餘人至車站某棧行搶當時棧房不知何爲或係防軍不敢相拒適某夥見内中一匪確爲著名之光棍某四當時知會巡警趕到圍而捕拿聞當時拿到十一人送縣訊供始得其假名之實證西鄉某富户亦於二十六日被搶所失約一萬餘金城内各舖户家家歇業除日用米油等物尙可買到其餘則合城罷市該縣當商自遭刧後至今未敢開門聞所失財物爲數甚多幸帳簿未失四月一日王藩祖同以徐令引源未能鎭懾己將徐令撤任檄委唐淮源署理己於四月十日履任矣 
[浙軍凱旋會改期]  
　　浙軍凱旋本定四月二十六號爲慶祝開幕期全省團體分派代表來省與慶者踵趾相錯現因犒賞各物如金銀牌徽章勳章記功杯酬庸功牌種種爲數過鉅萬難如期籌備業經該所長夏君會商各股員禀明都督決定順延十天改爲五月五號舉行除知照各團體外並電朱軍長傳令各營隊一體預備云 
[杭垣法院定期開幕]  
　　浙省司法界前奉大總統命令改定三級三審並經都督將省法院長檢事長及地方法院長等員分别委任籌備組織所有杭寗温衢各級廳推檢亦經陳院長開單呈請荐任於十九日全案發表典簿以下悉於二十一日宣布現聞外府委任各員己由提法司會同省法院長分班傳見限期即日出發各赴目的地籌畫開辦省城三院擬即於五月一號先行開幕俾作外府模範云 
[宣平鋤頭會滋事情形]  
　　處屬宣平縣地處山僻民智未開誤會農會宗旨四鄉互相團結自名農夫會又曰鋤頭會地方官亦未有以糾正之王知事到任後徧信科員周功崇兪師善藉煙賭誣詐商民强迫剪辫往不服用鎗擊傷種種壓制民怒沸騰月之七號四處鄉民來城千餘人藉開農會爲名勢甚洶洶王知事又不出署彈壓率科員等先越牆而逸因之搗毁警署波及城自治公所幸隊官毛君素稱明幹會同自治職員並商界人等沿途勸導鄉民素服毛君始得逐漸解散商界開市安業學堂無恙此次大局不至糜爛人皆謂毛君之力也尤怪異者警長張炳南事未發生不派巡警站岡又逢禮拜自先入耶穌教堂聽講警署無人遂至任其搗毁噫地方有此知事又有如此警長無怪演出惡劇 
[瘡痍満目之山東]  
[鉅野]  
　　鉅野土匪猖獗日甚一日現聞兗沂曹濟道莊洪烈　去巡防署與匪接戰衆寡懸殊難以取勝防禦被困　張勳屬下馬隊一營砲隊一營由兗前往接應始救防營田圍合力劇戰即始敗走是役也計獲槍砲二百餘支生擒土匪八十餘人賊鋒少挫 
[費縣]  
　　沂州府屬費縣風俗素稱强悍近有土匪千餘人擬破城而入肆和刧掠復有潰兵多人附入匪内鼓　起事縣令聞風急禀沂州府知府王鴻陸王卽會商該府守城副將派防營前往以資臂助唯該處防營多係老弱殘卒腐敗己極勝負之數殊難逆料 
[萊州]  
　　新軍第十九標兵丁前在濟南即不守紀律雖以統御嗣經派往萊州不過月餘卽生變亂前月某日大肆搶掠銀號當舖損失甚鉅標統前往彈壓幾遭不測民多被傷秩序大亂豋州鎭葉長盛總兵向駐該處聞警率隊往勦彼卽烏散正在搜拿旋聞署中人報多數潰兵至署大肆搶掠而遁葉總兵分兵到處搜勦迄無所獲事後統計損失敷目約數萬金該處素非豐富今經此刧市面頗形恐慌云 
[陽穀]  
　　現有多數土匪窜入陽穀搶鹽店刧商號種種騷擾情形不勝枚舉又將某富翁擄去作質勒令出資萬金贖命其家人與之婉商出銀八千兩尙未允許 
[濟寗]  
　　濟寗市面前經潰兵滋擾幸兗州鎭田中玉曾同兗沂曹道莊淇烈拿獲數人斬首示衆始得少安近又有飢民多人沿街搶食此等飢民有大半游閒之輩附和入羣借飢民名義肆行搶掠確係貧不聊生者尙居少數也日内街市賣物者多被搶奪因而失業亦流入飢民之内者歎見不鮮團防局勇出而彈壓伊亦不懼搶奪依然現開州牧李銓照會議事會董事會妥爲籌辦賑撫以保公安 
[金鄕]  
　　濟寗州屬金鄕縣地近曹屬毗連河南之邊境與江南之豐縣土匪出没盜賊遍地大股匪首龐三傑王金妮李秀起等所率之匪或數千或數百荷槍排隊如臨大敵現　集該縣附近地方商家居民頗形惶恐金鄉距濟寗不過百里不通電報時至倉卒消息不靈濟金唇齒相關金鄕設或失守濟寗必大受影響也 
[魚台]  
　　魚台匪勢鴟張曾入城刧掠有縣令避居城外之耗該縣鄕團殊不足恃駐防兵隊甚少且時奉曹州鎭調往他處防堵以致遍地土匪一夕數驚濟寗距魚台不過百里來往行人車輛多被搶刧人皆視爲畏途裹足不前道路斷絶行人 
[汝上]  
　　汝上現亦有土匪窜入其境騷擾民家十室九空聞該處紳董前曾提議創辦民團自購鎗彈具禀都督張廣建未邀允准 
[昌邑]  
　　昌邑城内駐防之巡防隊於前月三十日忽起暴動聯合土匪多人各持鎗砲　擁入城銀號貨莊搶掠一空獨有當商一家聞警卽趕急閉關幸墻高門固尙未遭劫其餘大小舖户均被騷擾蹂躪不堪損失財産刻下尙未調查明白一定數目云 
[蒙陰]  
　　蒙陰境内近有大股土匪勢甚猖獗當由沂州防營調遣兵隊前往勦辦與匪交鋒有某哨开者勇往直前志在撲滅醜類竟被匪黨砲擊斃命剖開胸腹將心挖去該弁之死亦云慘矣聞土匪現仍在該州境内滋擾云 
[東平]  
　　東平州城内現有游勇多人訛詐商號滋擾不堪文升當舖前月二十九日被該游勇滋閙不休緣因該勇等持靴帽小刀等計十餘件强當制錢一百千該店夥以店規不收當軍裝兵器向其婉辭遊勇不允大肆猖獗抛磚擲瓦惡罵不休該店夥知會該處防營毛管帶毛卽派兵彈壓該遊勇不惟不懼益肆鴟張現托該城紳界袁君樹三王君金序調處擬出錢了結云 
[周村]  
　　周村鎭爲商買輻　之區萊靑兵變該鎭大受影響駐防之巡防營對於商家亦大有蠢蠢欲動之勢近日搶一土娼己爲刦掠商民之先聲該鎭商會總董恐滋事端爲思患預防之計具禀長山縣轉詳上憲請將防營速調回周村爲商業而杜亂　未悉上憲允准否 
 
 
 

Page 7

 
 
本埠新聞 
[捕房拘留司令之交涉]  
　　溪北商會及各團體前日在天妃宮後商務總會開會歡迎江蘇都督程　全並饒别滬軍都督陳英士公請軍政兩界重要人物宴會匯四捕房特派中西包探到場照料詎該探等見在座之滬軍福字全營司令官劉福彪君在前清時代曾在租界有案未了且帶手槍有違定章當將劉帶入捕房拘留候究當時商會總理陳潤墻及虞洽卿等卽赴捕房詢明原由由商會公延德雷司律師謁見捕房卜總巡聲明劉君係商會公請集議保衛上海治安事宜從前之事理應取消請爲交保卜君不允押至昨晨解送公共公廨先由捕房代表佩克律師上堂譯稱查劉於西曆一千九百另九年正月間有案在公堂未了今日並未預先得工部局之許可復來租界殊違定章應請究辦劉君由德雷司沃沛兩律師辯稱前日因商會開會公宴程陳兩都督請劉到場會議政策致被拘案惟劉係有聲望之人捕房不應與尋常同視卽係違章亦應交保候訊並由商會總理陳潤夫投訴本曾爲江蘇程都督履任滬軍都督將次北上因請劉司令集議保衛地方各要政捕房遽行拘案同人等何以對劉司令今全體與陳都督均願具保請爲察核王襄讞核供會商英康副領事康君以　既係衆商公請至租界會議自應先向總巡捕房商允既未預先商允卽違定例諭令存洋五千元交保聽候傳訊劉聞命發言謂余無此鉅欵卽使商會代爲担保于心何安請堂上照章訊辦云云中西讞員得倛磋商良久令暫行留候卽日下午二時半再行訊核　　至午後二時關讞員復會同英康副領事升座集訊先由匯四捕房八十二號西探雪姆生禀稱前日奉代理西探目强生命前往調查因劉有違租界章程是以拘案惟前犯何案並不知悉　由總巡捕房西探禀稱查劉于西曆一千九百零八年八月間因向各鋪户收取會費洋每户五元曾在公堂訊判有案訊之劉福彪云前因代表哥老會首會國璋收取會費會由公堂訊押兩年此次由商會衆董公請議事己經預先登報聲明意料因公議保護上海治安而至租界諒無妨碍是以到場等語並由德　司律師上堂辯稱公堂訊　逐出租羃條例係華官法律以案情重大故判犯案之人驅逐出境查西律與工部局均無此條例如工部局有此逐出租界之條則自己違背約章因條約上載明有准華人在租界内自由居住之條况被告所犯係國事公罪自武漢起義共和政府成立前淸己經推翻一切政事均己改革是在前清爲秘密黨在今日卽爲民國正當人物且大赦黨人准予自　豈可再翻前案不照新章辦理應請堂上將案註銷説畢復由担文帮辦沃沛律師辯論各節與德律師所辯略同並據光復軍統領李徵五暨商會總董陳潤夫先後上堂証明此次因復任江蘇程都督履　滬軍陳都督亦將北上就工商總長之職是以在總商會歡迎公請劉到會集議保護上海　安一切善後事宜捕房代表　克律師亦上堂聲稱被告律師辯論各節均與此案無關至稱前淸推倒政事改革均租界以外之事工部局定章並未更改今　復來租界　係違章應晴照辦關讞員核供與英領康羣磋商良久關讞員宣言現在共和時代所有前淸　　一律廢除且被告前犯係國事犯此次由衆商董公請以預先豋報當時捕房並未阻止此種情由堂上應予原諒因復向康君會商核　詎康君以案情重要應俟　頒事公會討論辦法德律師又等稱此係公堂法權毋須領事公會集議應請照法律定　康君堅不應允遂宣論劉仍帶回捕房候領事公會議定再核關讞員當令商會總董陳潤夫等派人至會集議以冀和平定斷當審訊時法捕房亦注意此事特派華探一名到堂探聽情形 
[又是一個反對赦免姚榮澤]  
　　姚榮澤慘殺周實阮式一案自公開法廷訊判死罪後當經袁大總統命令特赦茲聞共和促進會阜寧支會王以昭趙永林顧思浦徐鳳苞項長春熊慶璜　全體會員一百四十二人大抱不平於昨日聯名函禀滬軍都督並蔡司長略謂姚榮澤慘殺周阮兩士罪無可逃今既訊明自應正法以快人心近聞有人爲姚要求陪審員轉電袁大總統法外施仁苟全姚命果如所請則民國法律可　敝會决不認可云云 
[美國將校請照周游各直省]  
　　美國少軍將校墨克倫君近擬參觀各省一切新政至滬軍都督府請給護照以資保護業經陳英士君論飭人事科擬就護照一張送交墨君矣 
[護照式]  
　　爲給護照事照得美利堅海軍將校墨克倫　望春著對於東亞大局尤極關懷比因我國推　數千年專制政體建設共和頗承贊美故不辭遠東跋涉惠然來遊茲擬遍厯南北江海及腹地各行省參觀政俗遇有缺失之處尙可忠告我國政府斟酌改良似熱心實堪欽佩所過府廳州縣關津埠鎭務卽驗明放行勿稍阻留並布各該處行政長官隨時加意保護以遂壯遊而酬美意切切須至護照者 
[張園歡迎藍天蔚記事]  
　　二十一日上海各團體假張圍安　第開會歡迎藍天蔚君到者計滬都督代表高團民總會代表沈想昭工商勇進黨代表黄楚九共和建設會代表王灌屏實業聯合會代表程定夷自由黨代表余菊農大同民黨代表張元昭商團公會代表葉惠鈞及各界各團體代表等共一千餘人之多場内幾無立足之地團門首紮有松柏牌樓一座點綴花朶内嵌歡迎藍天蔚會場七字下午一時恲會由張君漢傑報告藍先生革命情形楊君嘯鶴孫君民俠葉君惠鈞宣讀頌詞旋藍天蔚登台到會諸君行三鞠躬致敬藍君答謝畢卽演説云蔚以薄德忝當重任奮身遠征無功而返未能副諸君子之厚望己滋漸作復蒙如此歡迎益深感謝茲謹就去秋以來所經過之情形及日後之希望爲睹君子述焉當武漢起義之初趙爾巽方巡邊江省聞信歸來卽謂蔚爲夙抱革命主義現掌軍戎必不免爲南軍之響　因此一意杜防多方掣肘此時蔚如僅謀東省誠不難一舉先復祗以該省地介兩大外患堪虞且我輩革命宗旨原在傾覆惡劣之政府何妨率亂地方之秩序旋會北京議將東省軍隊調赴前敵蔚因不忍覩同類相殘之慘勸説張君敬輿駐軍　州陽爲憲政之要求以作緩兵之計一面約吳君緩　等會師豐台直擣燕京弔民伐罪以報九世之仇早収成功俾免塗毒之苦不意吳公被刺事敗垂成張君旋解兵權南北界限復起蔚開信之下焦急莫名隻身赴潔意圖词和迨到　後南方官長又咸畏禍他適方知事無能爲祗得回奉再作計議爾時趙爾巽疑忌既深南方人紛爭尤烈蔚孤立無助言之痛心身在虎口幸未自怯嗣倉卒返滬適江寧克復未久組織政府因有大元帥之爭遲遲難以就緒而漢陽一失北軍固執倍前目　難局心爲之碎未幾中山先生航　政府始見勉强成立矣初和議未成之時大局極爲危險蔚故不願就叅謀之戰而奉北伐之命率師抵烟藉作根據冒險上陸連戰幸捷緣所部兵士俱能死戰致使東省軍隊不敢輕離一步及乎共和宜布趙爾巽本意亟欲反對而不得不陽示　間者或亦有所忌憚也蔚以共和既成初願己償卽電告南京政府請其取消置無覆晋勢又不得葉之而去旋派代表赴京面陳情形以便　理　後事宜不料　京之變出自意外復欲使蔚親率海陸各軍至津鎭撫幸尙未成行亂己平靜祗得在烟暫維現狀後經睛命於袁大總統得遂取消之　今日故與諸君子又得相處一堂矣以上所陳　蔚經過之大概情形也但現在建設伊始事事維艱無才如蔚正當退避惟是既爲共和國之國民卽當負一分子之責任鄙見所及何敢自私惟望各界盡各界之天職各人守各人之本分先而後私見義而後利尤望當道者勿徒黨以自營勿擁兵而自衛庶幾國事以次整理秩序漸可恢復否則茫茫大局堪設想蔚满腔熱血發爲在言恕我罪我一以任之説畢掌聲如雷既由民社代表胡君鈞等相戀演説乃奏樂散會 
[程都督赴蘇]  
　　復任江蘇都督程雪樓君於昨日上午十一時乘坐專車赴蘇履新本埠軍警商學各界均至車站恭送如禮 
[輪船帳房賠償失物案]  
　　江海關帮辦倪文炳同弟文德控海晏輪船賬房余翔不交遺失物件一案前由滬軍都督批飭執法科轉咨南市華洋裁判所訊究前經徐紫峯君研究判余翔交保限十日内賠償倪文炳損失物件洋元在案（巳誌前報）茲余翔因原告所控尙有寃抑之處特延代表律師徐思義君於昨日午後二時到庭呈訴辯論當由許繼祥君升　閲訴先由原告律師林行規提起公訴繼由被告代表律師徐思義君互相辯駁並用華語參譯以便旁聽者通曉許君翻復研訊退堂時己及五句鐘矣茲將徐思義律師提出上告理由並許君判决各詞列后 
此案被告余翔由徐思義律師提出上告理由各欵列後 
一船上告白指明貴重物品須交賬房加納水脚今原告不交被告不担賠償責任 
二所開失單内物品價値浮冐不能承認 
　　三福州審判廳供証應行叅攷方可確定事實以上三二兩條關於事實之範圍第一條係法律上之控告兩造律師言辭辯論終結本所長對於此條判决於左 
被告既將原告衣箱指揮安置他處是時原告有擔任之特别新約其告白效力對於此事己經取銷被告當時令茶房將箱債在貨　爲原告不能自行照料之處以致原告受有損失今交出贓物之人卽係被告僱用之茶房監守自盜干犯刑律則被告不能仍藉告白之張貼爲脱免民事責任之張本二三兩條事實爲判決此案之基礎仍發回控告審判法庭審理 
[咨請協拿兇手藍均]  
　　滬軍政府軍法司長蔡咨公共公廨關讞員文云爲咨提事照得廣東都督電請緝拿謀殺四川委員張李二君之兇手藍均探悉匿居白克路永年里三弄第五家其叔庽内業由敝司咨請英總巡派探會同敝司來員徐正明等協同拿獲解送貴公堂収押在案查該犯藍均却係謀殺之刑事犯仍請貴公堂訊明卽交敝司來員徐正明等帶回以憑解粤歸案辦理 
又函粤人藍均（卽藍柯）近因串黨謀斃用省軍裝委員李元田張簡廷逃滬匿居新閘白克路永年里經粤都督陳燭明偵悉派員楊家元來滬咨請通商交涉使轉移公共公廨飭知捕房於昨日將藍解公堂請究先由來員楊家元投案聲請提回站襄讞會商英翰副領事判藍押候禮拜三訊核 
[招商局爲漕米蔴袋復滬都督書]  
　　敬復者本月初十日接准貴軍府外務科投寄招商局漕務處信函一件該處業經裁撤本屬無人収受特以標明商局字樣卽由局閲視函内專爲麻袋出售事件不得不略爲答復查此事於元年元月准貴軍府財政總長行文調查派員提取當經正式函復並對員口説証明前項　袋全係商局成本與前清江浙糧道實己毫無關繫卽使局外指爲尙有關繫亦應備抵兩道舊欠局欵尙屬不敷是前項事理己經解釋明白認爲取銷財政部有案可稽現經本局董事會議决將舊存麻袋一律售價係公司財産内部之事對於局外絶不應負何等責任來函内有將來法律上倘有賠償損失等語未知何指除報告董事會外特具函聲請貴軍府轉令外務科查照勿滋誤會是荷 
[馬夫見財起意]  
　　住居老垃圾橋北首晉康里居人蔡濟　前日帶有皮夾袋一只内儲大小金條十四根金飾數十件計値銀一萬兩乘坐馬車行經新閘温州路詎馬夫王雙喜見財起意卽串同匪人李桂林攫取皮夾袋　逃當經包探馬阿美追獲一併拘入捕房奉飭押候解廨訊究 
[定海同鄉對於丁知事之公償]  
　　定海旅滬同鄕沈椿年等前因知事丁中立違法妄爲公電署中查辦己見前日報端近聞丁中立竟於十九日將高等小學教員許惟立捕拿入獄該同鄕前日又致電都督各司長省議會路謂銑電廳達丁中立妄捕高小學教育許性立入獄學生憤激全體罷學民情惶惑恐　暴動請嚴飭省釋以平公憤迫切待命請先電復 
　　又聞許性立係自由黨定海支部文牘員日前支部理事長朱君理事方君來滬報告本部現經本部主裁派定林君與樂前往定海交涉一面電致蔣伯器都督查辦云 
[審訊謀斃船老大]  
　　洋水巡前解高福全王阿秀等在西人老愛遊船上謀斃老大登林一案昨晨九時梅羅帶同原告証人及工部局華探陸阿濤陳銀松西探藤君到堂作証當由徐紫峰君升塵詳細研訊因時己過午遂改訂今晨九時續訊云 
[陳仲瑀案之餘波]  
　　公共捕房控探夥張阿三（卽蛇皮阿三）帮同荊北第一師團第一營長會振卿越界誘拘前清浙江鹽運使陳仲瑀一案張己由捕拘解公堂訊供收押昨日復由新閘捕房將張之同黨王三太（卽王金生）沈阿才（卽沈桂元）郁阿富等拘獲押候解究 
[工業建設會之進行]  
昨星期晚工業建設會第八次宣講工厰之組織及管理法係比國工科大學卒業生陳警庸君主席講時有條不紊層次并然聽講者無不满意茲聞本星期（卽四月廿八號）晚七時起仍照常宣講該會之熱心工業於此可見一班又悉該會現在組織工業社會日刊及工業雑誌兩種不日出版行見社會歡迎定卜不脛而走也 
[駐泗游擊隊回滬]  
　　滬軍光復軍駐泗游擊隊二百餘人於昨夜一時由泗州抵滬現駐湖州會館内議事廳及四方廳兩處聞不日移駐江濤云 
[十字軍功成身退]  
　　滬南商團公會會長以附屬該會之十字軍去秋會同商團至南匯平湖奉賢等處次第光復勦除土匪又至關外光復黃縣功績爛然茲己返申爰定翌日假新舞臺開會歡迎查該軍本由振市公司代招成軍各盡義務不取餉需刻己血戰功成該生等概以經營爲木志不能久服軍役是以由該公司議妥每生酌給用資洋六元願旋里者作遽就程願守軍務者仍聽自便惟令將軍械繳還軍政府存儲 
[九鋪商團選舉職員]  
　　九舗商團會前晚特開全體大會首由主席姚伯鴻報告前九舗志願保安團一切収支帳目及歷史并改辦商團之理由次郁屏翰勸勉各會員務須振刷精神以保衛地方治安爲宗旨他團現雖暫停出防祗有駐防惟我團仍須每晚出防以盡義務云云衆皆拍掌再次由顧益之瞿伯申瞿顯庭諸君相繼演説大旨不外乎保衛地方治安以地方爲心云云説畢用記名選舉法選舉各項職員當衆投簡開筒茲將當選各職員名姓列左 
會長郁屏輪　副會長姚伯鴻　會董顧益之　王遠堂　參議員胡簏湘　夏應堂　顧卓夫　金秋孫　蘇冾生瞿伯申宋志純　沈春芳　正司令符秉剛　副司令金實奎　會計員姚伯鴻　張緝甫　書記員陳翰雲　瞿伯申　金秋孫　彭安伯　了子裘　幹事員瞿顯庭　熊國祥　調查員趙秋心　宋志純 
瑣聞 
[城内]  
[都督府批示]  
　　長興城商界各業呈批據呈吳承倫被拘湖州軍政分府請求轉飭開釋等語惟查閲祇稱吳承倫被反對人挾嫌陷拿究竟何人所爲呈中並未聲叙明晰且此案發生湖州非本都督管轄範圍之内更未便越爼代謀既稱被拘該處仰由該商等呈訴該分府核辦可也　商人章雲由呈批呈悉查此案前己飭令民政總長商務總長查明辦理在案該商人遵照前批運向民政總長商務總長請求可也 
[地方審判廳批示（刑庭）]  
　　陳全源爲妻陳蔡氏奉押訴求查釋案批查此案周阿根向爾妻行兇致受輕微傷害固屬不合而調查起　原因實因爾妻竟敢引誘周阿根之妻周沈氏出外與人姦宿爾妻實有應得之答案經迭次派警杳明應靜候按律判决毋庸多　至周阿根夫婦本來是否姘　及周阿根平日行爲此係案外問題尤不必該民干涉　潘三禀求昭雪案批此案爾在庭訊時既經自折誘拐屬實又准同級檢察廳調查報告亦有誘賣意圖營利各行爲本廳業己照律判决案經確定自應靜候執行何得妄行凟訴希圖翻異特斥 
[地方檢察廳批示]  
　　王志微呈訴王秋屏勢急燃眉迅求若保交案訊究批此案屢經本廳明晰批示乃一再　凟不知其意何居祖墳出賣與否既知本有自主之權洋人何能硬掘　無此理祇要該商民對於自己祖墳抱定宗旨不肯出賣或自可逮到保　之　餉至使人之地無論或墳或地或屋各有完全所有機亦　該商久所能出面干涉從中撥阻且此案始以多數名義出首控告現狀祗有該商一人出名可見此案全係該商人一人從中播弄而團體又不堅固卒之賣地者有人領價者有人而該商民以毫不干己情事欲責令王秋屏將洋人己買他人之地如數追出試問該商民有此權力乎有此責任耶現在洋人既未强賣該商民之地畝又未强　該商民之祖墳竟一再訴凟不休又何爲耶縱有前項情事亦祇能呈請交涉使核辦非本廳權限所能辦到也 
南市 
[民政總長批]  
　　曾忠絮禀批禀悉查該生於數年前奔走革命爲人偕端告發　押上海縣内此正該生起義犯難克盡天職於名譽上無絲毫損失上年九月上海光復吳民政長卽將該生釋出本總長深表同情日後民國諸事待理全仗眞正熱心不爭權利不避患難之人共相擔任該生但守本志無改初裹將來建功立業不可限量似不必以前事嫌疑慮損名譽經本總長此次昭雪當可釋然矣此批　大同民黨公濟會會員章天水等禀批來牘閲悉醫院爲　生要圖諸君子熱心籌創深堪欽佩惟查滬地各典捐有撥與松江者並非全歸上海有撥與學堂者並非全助善舉就滬地學堂善堂而論光復之後補助之費驟缺其原有之欵列入預算不敷尙鉅正在無可設法勢難再有移動雖據聲明但將本年典捐移撥以後永不干預名値此經濟萬分困難當爲諸君子所共諒也此復 
[好巡長]  
　　東溝婦人黃氏昨日來申至某花行取得花價洋五十六元貯在衣包内乘人力車至十六舗下車欲乘航船返里不料突來竊匪某甲假意招接將其衣包携去黃氏追捕不及投報東區幸某巡長先時曾見有人將衣包寄存景恒茂粥店　榁内留記在心當派探往查吊回認明原贓當卽覔保具領該店主則責令交出寄包人訊究如違定行罰辦 
[好偵探]  
　　今正有兩婦周蔡氏四漢口乘德興輪船來滬被賊楊連生王阿四竊去衣箱一只内有金飾貴重衣物後由馬頭偵探李文祥在西門外查獲原贓拘住兩贓由陳裁判訊實判押因失主誣李探取去車費洋十元李不承認奉判將李記過一次茲查得實由德興輪船茶房賀阿鶴冒探索詐分給同黨陸阿三洋四元經李探禀明提到二人訊實判賀繳出所詐洋十元外另罰洋六元陸加罰洋兩元一併充公該探將记過取銷 
閘北 
[壞人名譽]  
　　陸軍第一軍駐滬購辦員彭光湘昨扭黃裕福至閘北四區警局控黃揑造謡言謂該員探辦軍裝受人回扣事開名譽請爲澈究因卽解送裁判所經孫所長提訊不認判黃交保候查 
[坆丁受罰]  
　　瞿選卿控坆丁張華華拆毁竹笆砍伐護坆樹木一案昨經孫所長提訊屬實判張交保限一月罰令補裁修葺違干提究 
[並非拐子]  
　　陳桂鳳前日因帶女孩小三子在途行走經崗巡查見可疑拘解裁判所押查在案昨有劉至富投案云該女是伊姪女寄養于陳處判陳開釋女交劉交保領回 
[交保淸理]  
　　姚錦瑜控沈三囝不理抵欵洋四百五十六元等情亦經孫所長復訊一過判沈交保限一月淸理 
英租界 
[人命一（棄屍荒地）]  
　　拐匪陳友生徐祺禧因在崇阴串拐女孩張阿金價賣與蘇州人周賢模因女患病退回復價賣與閘北楊永興糕　店内近遭虐斃棄尸於麥根路荒地上被捕查見將尸舁入驗尸所報請中西讞員騐明該女满身靑紫因傷致命於昨由探將陳徐兩人緝獲解送公堂研訊一過判押候函致閘北市政廳移傳人証再訊 
[人命二（跳樓跌斃）]  
　　泥水匠徐阿銀劉阿榮等多人前晚在有恆路某茶館口角相毆劉傷面目徐跳窗而进跌仆受傷由捕將徐劉併送捕房頭諭令送徐至同仁院醫治於昨晨斃命禀請中西廨員驗得跌傷　腑致命並傳茶館主孟鼎二見証陳阿九訊問一過飭地保備棺收殮劉還押捕房候辦 
[鷄姦案]  
　　匪人王德生前因在東洋公司碼頭將孩子蔡金狗方泉福鷄奸被捕查獲昨將王與兩孩併解公堂請究據蔡孩供年十三歲在浦東瀾泥渡陳裕興鞋店内學徒被師陳福堂訓責逃出在碼頭與王遇見曾被鷄奸方孩供年十七歲住居城内舊校場亦被王鷄奸受傷旋由方孩之母方周氏投訴伊子因送往學徒逃出求請領回堂上以該孩均失于教訓着方孩押一月期满准其母領回管束蔡孩留候函致浦東警局查明再核以王奸人子北情實王惡着押西牢兩年示儆 
[候文移提]  
　　陳大張大因在蘇垣帶有衣飾來滬被探查獲拘入捕房解奉公堂訊供與該處兵變一事頗有關繫奉飭押查在案昨奉中西讞員復訊一過判仍還押候函致蘇垣檢察廳於十日内來文移提如逾期限卽行將案註銷 
[失竊疑人]  
　　楊樹浦路一百零一號西人台維生因失竊値洋一千元之金器其疑呂道生與婦人蔣招北所竊於昨報請將呂與蔣婦併解公堂訊供不認奉判分别交保候補提人証再訊 
[閔行小孩待領]  
　　孩子楊阿囝因不辨路徑由抽送廨請示據供年十二歲住居閔行南鄕家有父母隨同鄕人來滬中途失散等語奉判留候認領 
美租界 
[失票待領]  
　　鞄子路四百五一號日本人某甲昨持某　支票一紙計銀一百六十兩送報捕房稱係　人在途拾得留待認領法租界 
[店主可疑]  
　　福建人劉水官在籍携帶現洋一千元來申住在金利元碼頭福州樓旅館翌日午後因事出外命茶房李六友將房門上鎖謹愼看守不意出外片刻旋卽回棧房鎖己被扭損箱中現洋亦失去五百元知非外人所爲故卽報捕將棧主黃裕卿及李六友一併解廨請究黃李俱諉爲不知就濬員判黃交保李押候再究 
[拆]  
　　願可生因被翁玉亭潘小毛紏黨行兇拆梢去洋五元扭捕拘獲解訊據稱實因索討日前借去賭博之欵並非拆梢　裁判以索欠無據拆梢情實判各押一月示懲 
[聚賭]  
　　浦袁氏所開之小茶肆時有人在彼團聚賭博爲捕房察悉將氏拘案解廨請究氏稱茶偶义麻雀爲戲不敢抽頭聚賭中西官會商判罰洋五元充公以儆 
來函 
[大淸銀行商股聯合會函]  
　　日報公會大鑒敬啓者昨閲各報登載宋漢章案據查帳員陳子琴等具呈都督略謂查得辛亥年閏六月分日記流水册内撕去第一百十一號至一百十三號三頁其一百十二十三兩頁截下夾在簿尾一百十一號則終属闕如等情查是日開查本會代表朱亦奇　鶴舫孫鐵卿公同在場監視經查帳員查得流水帳内缺頁之事代表等亦同深駭異雖經銀行執事聲明理由究滋疑竇回行後詳細追查據　理胡　　報稱此帳係銀行學堂學生馮知非卽馮善元於前年五月間由總行派來到行後卽派司日記流水帳簿缺頁之事當時並不知悉今馮知非己於去年九月間回籍無從詢問惟照此缺頁情形揣其當時之用意可略得其理由行章帳目向係半年一結想　知非將六月底帳過完後留結盋半頁卽將七月初應過各欵總數利息轉進忽於七月初三日接總行總務科第七十二號來信囑以後日記流水簿内務將截収押借欵利息収進押借欵利息及截給各存項利息己付各存項利息均須逐户詳註勿再含混等語當時馮知非必因所留半頁不敷錄寫故而撕去三頁並將七月初一之帳移在一百四十九頁之後此乃該學堂不錯帳規之故云云本會當卽令其函招馮知非親身來滬以備請問該行允爲照辦伏查銀行帳簿最關緊要何得竟有短少誠如原呈所謂無此帳規今原經手尙未來滬此中情形尙難斷定不過平心而論經理事務繁重勢難逐項檢閲失察之咎宋則百　難辭若竟據以爲吞欵之証尙不盡然我國商人向無信用論者動稱市儈奸商鬼　伎倆果存吞欵之心則何施而不可而乃出此撕帳下策天下必無此笨伯宋漢章經商多年其愚當不至此至查帳自去年七月初一日本起乃唐總理代表歐君鳳墀開條指明取簿並由商會公正人議决辦法第一條卽開先由去年七月初一日起查算當時均己簽字認可憑証具在却非該行主張總之此事既經開查必須俟查完後方能爲眞實是非本會成立宗旨原爲保全股東血本起見查帳之舉爲本會所極贊成果查出宋漢章侵吞舞弊之實據本會方感激之不遑安有既經查出轉爲之斷斷爭辨者不過是非曲直自有公評索垢尋瑕必求眞相僅據未經澈底之疑案　合以入人之罪本會代表亦處於公正人之地位未便據爲定論夙知 
各大報主持公論特將此次查帳情形錄呈台覧并乞轉送登入來函一門以供衆覧俾注意此案者藉資研究焉專此佈達敬請公安　大淸銀行商股聯合會啓四月二十二號 
[三林塘商團會函]  
　　昨閲貴報本埠新聞内載有三林塘命案一則所載尙有失眞之處特乞更正 
　　查三林塘自去歲民國光復以後四鄕一帶盜風甚熾鎭上雖有巡警及駐防滬營因人數不多兵力單薄故有商董湯君蘊齋等發起組織商團以助巡警防營之不逮地方賴以保全本月初二夜九點半鐘適商團出防之時有會友黃金金康慕淵馮雲生三君奉司令　約各會友出防齊至東鎭團董湯義興布店内邀會友出防其時該店夥喬錫生王鍚榮正在捆布康馮二君立於店内閒談黃金金立在　外適値有他會友放置洋　三枝黃正　技戲弄不知三枝之中内有一枝裝有子彈觸動其機一聲轟發適中喬鍚生頭部立時倒斃黃金金在窓外不知轟斃人命尙云何人大意裝入子彈及聞誤傷鍚生彼不覺驚駭欲狂向外大呼如何如何　鎭均聞團董湯君知釀人命不敢匿而不報卽於初三日投報上海民政署派檢察長帶同仟作巡警下鄕驗尸由見証人康　二君指明案由黃金金乃無心悞殺全體商團亦力保黃金金與喬鍚生素無寃仇且槍非金金之物檢察長照律詳驗且見重要証人證據確係　傷塡明尸格隨將會友黃金金帶往上海歸案辦理一而由團董湯蘊齋君買棺收殮　撫斥族好義急公共湯君之爲乎　三林塘商團全體會友同啓 
來件 
 
 

Page 8

 
 
[江蘇省分合問題與升道爲省之關係（武沈同芳稿）]  
　　凡踚一理必平其氣以觀察事實之利害　其心以剖析輿淪之得失利多而害少則取之害多而利少則去之彼一輿讑此亦一輿淪得失卽視利害以爲衡不相髮亦不必相刦也裴之不己則以一成不變之議論以待萬幾無定之事實此　柱以　瑟之喩也刦之不己則以此疆彼界之觀念而爲强　就我之管論此削足以適履之喩也二者交失知此可與言江蘇省之分合　　同芳前七八年間固極端主張江蘇省合一者也乙己丙午間江蘇學會始組織於海上其時兩属人士皆主合迨江蘇學會改爲江蘇教育總會而官場以總會宜設於事於是有以蘇州亦一省會總會宜設於蘇者而主分之説稍稍起其時兩属人士情意尙團結且明知官場意向視教育會爲學務官　之附属品放以寗蘇合設爲便遂合詞主張設在上海以平設審設蘇之紛而脱於官場之羅絆是爲江蘇省兩属合一團體篆一時代迨丁未戊申江蘇諮議局問題起其時主分者視前尤甚不特寗属有主張在寧者即蘇属主張在蘇者亦不少維時兩属人士通盤籌畫寗蘇同係省會江蘇省名義以江寗蘇州合組而成此不可分諮議局建築若分兩省垣則費鉅此不必分航軌交通以蘇就寗亦無甚不便且其時兩江總轄皖贛有種種共同之關係宜在寗而不宜在蘇此尤不能分其時同芳亦曾略抒所見貢之社會極端主合久之而合之議始定諮議局建設於江寗是爲江蘇省兩属合一團體第二時代 
　　今何時耶今何事耶非如教育會爲目的團體諮議局爲言論機關己也其不可仍執前説以陳方面療新病也明矣　吾之前主合而今必主分者有一前提焉則今之分省斷斷不必襲前清時代之舊制前淸之省制因於明而實創自元元以前則唐宁皆爲州（唐惟建都之地升爲府宁則大郡亦升爲府）又上而秦漢則爲郡（罷郡而以州統縣始於隋開皇三年）郡之名稱己爲過去之歷史固不適於今（且日本郡属於府縣之下亦嫌相混）今論者動稱光復於種族之辨尤斤斤焉獨行省名詞襲胡元之舊而不知取法唐宋抑何　耶同芳非橫梗種族之見而爲此説也省制之不便前淸諮議局資政院亦有議及者故曾定爲三級官制内閣爲一級督撫爲一級州縣爲一級而裁去道府是其結果省之官制有變更而省之區域則無變更夫省制不變更而官制變更則異其名不異其實不過州縣公牘少一道府申轉之煩於民事奚裨焉當此鼎新時代百廢待舉不從行政區域先行厘定則皮不存而毛將安傳江蘇一省之爭其小者也皖南與皖北爭川南與川北爭山東則瀕海之登萊靑恆與濟東泰數府爭其浙粤等省亦且暗潮洶洶無日夕之寗者不可更僕數由是言之與其空言合一不能攝分離渙散之人心何如略縮範圍俾各竭生存競爭之能力以言乎　情則参酌唐宋州制之舊非自我而作古則觀聽不驚以言乎地勢　依懅風土曾語所宜不　異以張同而封張自域卽進以維持現狀之説則道之區域尙存在於人人心目中而未爲消滅何如乘此時機改省之名詞爲道卽以道之區域　酌移併使便於統轄每道公舉一民政總長直轄於中央内務部而各縣之民政長則受成於道之總長一如從前受成於都督之舊都督則定爲軍事上之專官軍事區域當另行編配不必以民事區域之各道爲衡（例如太湖流域則蘇松常　處必應與杭嘉湖同一軍事區域從前　兵區域亦係另定）都督則由海陸軍兩部委派不兼民事卽無須公舉且軍務平定後亦不必各區均設有都督其邊遠省分尙應仿西制設殖民總督者係另一問題今且不論 
　　然言至此則有相沿反對之口頭禪焉卽此次江蘇議案猶存此疆彼界之心適啓四分五裂之漸二語是也從前主張江蘇省合一時此語最爲有力其所以慮彼此之或致分裂者純對乎官場之疑忌排擠者言之此中歷史有蛛絲馬跡之可尋且當專制時代人民慮政府之不可恃尤須合力以對外其時適有蘇杭甬路事之激刺故慮彼此之分裂者亦尙含有對外之意昧要之皆憤政府之不恤人民而言今非其時矣由專制而蟬蜕爲假立憲今且揭　爲共和矣革省之名詞而爲道（省爲衙署之名稱道府州縣則區域之名詞省字本不可通）變通原有進之區域上以直接於中央下以統轄夫各縣質言之不過裁去督撫一階級升道如省制而己道猶是道所属之縣猶是所屬之縣疆土如故人民如故何分裂之有焉至於此疆彼界之一説卽仍從前省制此省與彼省正因疆界分明而起畛域况一省之中尙有如江南江北皖南皖北川南川北之決不可以强同者是亦不可以己乎吾且再就江蘇現狀言之 
蘇議案所主張其依據實全係乎前數年酿之歷史不可强同之點既如前所云矣民事行政區域既不同於目的團體與言論機關且皖贛各自爲省亦無如前此統輎兩江有共同之關係卽就蘇論現尙有三都督於此則都督移寗之説又有一疑間焉現在　制尙属於理想時代勢不能不視都督爲一省最高之長官夫所貴有此長官者對於民政則維持秩序對於軍政則鎭攝而調度之是也此次蘇議會議案有云寗人之愛都督與蘇人同他處之依賴都督與蘇州同誠哉其愛之而依賴之也乃又曰宜請江蘇都督尅日移寗然則獨不可反對其詞曰蘇人之愛都督與寗人同他處之依賴都督與江寗同乎無諸己而後非諸人蘇州當新受創　之際喘息未定宜乎議員中有起而辯駁者其辯駁作何語不可得知同芳思之則爲經久之政策因當升道如省制卽曰維持現狀亦不當移蘇督駐寗而聽向有巡撫駐劄之蘇州而空之也何也前淸時代江蘇雖曰一省總督駐寗巡撫駐蘇更有提督駐江北各有所愛各有所依賴其時雖有以督撫同省爲嫌而人民受治之習慣固如是不至今日亦未肯有自認爲依賴者然不可　亦不必　矣自民國政府暫設於　而都督駐蘇同時江北亦設都督是　　去一總督而多一　時政府其依賴之者仍有在今臨時政府　去而留守尙存度其維持而鎭　之省詎卽不逮一都督名留守以何時爲終止度决非永久存在者則　人之深憂遠慮恐議會不决而都督無復返　之日留守既去何以善後其非　　與蘇人爭此都督之駐所亦　有身家切己之關係非爲客氣之爭也蘇人以諮議局就寗之習慣且控制兼及江北則江蘇全省之都督自以駐寗爲便非恝視其切近之者梓而偰僕於寗也亦明甚此皆議會之道德有足多者但事至窮而必變害相形而取輕今江北都督據地方團體公決一再請於總統自立省分并自舉議員其效否不可知要之江北人士之心理多數不願附合於江南昔者固竊聞之矣道路之不便自最遠之碭山等縣抵省垣舟車必數易一也言語之不通蘇人於議場操啹語卽徐海之人久於竊旅能操官語者且瞠目不辨二也江北連年荒歉各種政策皆急於治標其情可諒而蘇属均稱中稔議案務規其大時有格不相入之形而無裨事實三也江北蔣都督電云江北議案十九不得通遍可知衷曲所在夫江北旣不能終合則今日都督之駐寗駐蘇更有牽連之關係思之思之仍不外經久政策與維持現狀兩法 
江蘇之經久政策奈何若採前説升道爲省就脆見論之有應酌量移併者淸制蘇松太道駐上海常鎭通海道駐鎭江淮揚道駐淸江徐州道駐徐州江寗 
 
 
 

Page 9

 
 
   
 
 

Page 10

 
 
自由談 
游戲文章 
[呂純陽致趙玄壇書] [  愛]  
　　公明先生閣下久仰豪華夙欽慷爽頻欲竭誠拜謁一傾積慕實懼君家黑虎當門有類猛犬之吠丐因此足趦趄者屢矣不知何日始能一識荊州也弟雖忝列天雷右相然上清宮酬應甚煩前時至西池王母處賀壽師來飄海而回不圖孽龍施虐陡起風波寳筏立時沉没行李盡失隻身遁歸所携回瑶池賽珍之寳物盡付洪彼弟平生薄有所積至此盡矣遭此挫折意懶心灰因此游歷下界在岳陽樓借酒澆悉遇名妓白特丹姿容絶世不亞嫦娥弟留連半月與訂金屋貯嬌之約奈手無寸鐵難爲明珠十斛之量凡緣未了至今耿耿於懷自顧孑然一身不但寳劍己抵償酒債即舊僕柳樹精亦己遣之他去如仍操賣藥舊業未免有損名譽深悔鍾離師授我點金之術當時竟却而不顧也現時弟之經濟問題實在拮据欲向足下暫時挪移十萬如或足下私蓄存放在外亦請在天庫公欵内曲爲通融俾弟得救眉急其償還之法弟擬在養廉金内陸續抽拔奉趙忝屬同寅諒不我却也專此奉商即頌財祺 
[求飯桶令仿高帝求賢詔] [  愛]  
　　蓋聞專制莫甚於前清立憲莫僞於舊满皆賴飯桶而成局今天下飯桶億兆豈特古之人乎患在民上不交故也桶何由進今吾繼清之後飯桶酒囊合五大族以爲一家欲其長久世世奉木偶無絶也飯桶己與我共處之矣而不與吾共位置之可乎飯桶酒囊有肯從我游者吾能官爵之布告天下使明知予意斗酒十肉者下議員老饕之徒下國務卿尸位素餐者下民長其有名稱雅量者必身勸爲之駕遣詣厨房間署行儀年有而弗言覺免癲唖聾瞎勿遣 
尊聞閣詞選 
[孤芳] [  寡]  
　紅紫趨時尙當春閙不休幽蘭自高潔生在楚江頭有淚沾黃土無言對素秋孤芳雖見棄未敢怨靈修 
[商圑苦] [  孤芳]  
　　古之爲商僅趨利今之爲商亦尙武青年競誇好身手散處里閭足禦侮商之爲商本天職商之爲兵乃兼責豈能日日事干戈商退休與營兵敵慨自全城規定日馳驅首賴商團力大局敉平方團休禍變紛槫勢更急暮夜嚴裝列隊行地方保衛期周密嗚呼以兵擾商每猝發以商防兵寗久安日中營業夜守土諸君精力行且殫何况兵多不易裁無窮隱患今方來虎巳當關狼入室引而進之將怨誰 
心直口快 
　　時值春盡暑氣逼人愛國同胞素戴碗帽耆至是乃競易草帽斯亦勢所必至然而又增幾千萬之漏巵言之痛心我國雖有二三工厰注重國貨提倡製造然出貨甚遲不敷供給或謂不敵外貨鄙人所不信也茲竟有喪心病狂利慾薰心之徒向日本定製各式草帽内盖本號自製監造國貨等商標以欺我愛國同胞或有主顧問及竟以自製答復似此欺詐貽笑鄰邦恨不能一一勒閉之敬告我愛國同胞購帽者須格外留神勿爲若輩所欺也[  漢卓]  
　　中華民國未成立各報館同聲一致譽揚民軍之文明所以扶助進行也今民國己成立矣而報紙對於政府多不满意之言所以責備　者也然我謂民國非無進步之可言 
　　前清鹽運使陳伸瑀吞匿公欵避身滬地某省督不散公然拿提賠囑滬軍伺其出面誘捕之解蘇解寗解浙費盡心機而一經外人干涉即送至滬濱釋放此卽所謂進步也 
　　浙省褚民政長强迫禁烟勒令土商膏店一律閉歇即己入黑籍者逐户嚴查禁吸所收得之土膏不知銷歸何處一經外人干涉即許其運土煎膏包銷於浙之内地此亦所謂進步也[  賈哭]  
　　福字敢死隊長劉君因赴租界某總會之宴遽被捕房拿去據云曾犯舊案滬上赫赫紳士往求保釋都置不理且加劉以刑具鳴呼吾不知劉曾犯何案嗚呼吾國不國矣我欲放聲大哭[  咳]  
我望各黨會同胞消滅意見合力同謀國利民福我望同胞須先守定道德而後言自曰我望同胞勿倚外人之勢欺侮本國人我望某囗囗自今日買妾後切勿再買稍稍顧全人道主義我望同胞勿吸紙烟[  秋嫂]  
戲評 
　　演劇同志會新劇評（家庭恩怨記） 
蘇新起伯强之妾筱桃紅舉點輕薄言笑風騷頗合小老婆身分與伯强對白一塲騷態百出又自盡一塲惶悚無措演得均好末謂（我今己惡貫满盈自知罪不可逃而我亦無顔以見吾女同胞且女同胞亦必不我容故我雖死亦無所憾）數句言得有情有理四座掌聲不絶惟嗓子太低一大憾事 
漫士起伯强之子重申做工尙隹惟説白模糊未免减色 
 
 

Page 11

 
 
鏡明起重申之妻梅仙説白做工均臻上乘遊花園一塲踏步唱歌頗爲動聽哭夫　塲哀聲鬱韻莫名悽慘觀者多淚下蓋表情有獨到之處也 
十三子起阿巧做作精神頗合身分哭筱桃紅一塲演得尤隹其藝亦不亞於蘇新惟嗓子嫌太低座位稍後者難辨其言語 
漫士又起女伶白菊花唱工老到做作亦隹惟嗓子太沙以致不能盡美 
　　綘士起李公子一舉一動頗合翩翩少年之身分説白做作均隹且善於武工與差官爭鬥一塲隨仆隨起活潑敏捷新劇界中實所罕見配以散士露紗二君之差官更見完美 
天山客樵起何三山説白做工 
均屬平平在妓院辭别黃伯强一塲悞入妓女之房以爲出路實一極大錯謬全劇爲之減色新劇最重佈景佈景最重門徑苟若悞走門徑（如出大門而悞進房門）則劇中情節爲之紊亂天山君幸三注意也 
許君起伯强之友語之友語意滑稽能使觀者不厭説白做工均獨出心裁非常人所能及乃起此絶無緊要之角色殊爲可惜 
　　昔醉曰余之批評皆揚人之長而隱人之短蓋所以提倡新劇也 
[戲攷] [  健兒]  
　　監酒令漢高祖旣崩呂后埀簾聽政外戚用事呂産呂祿各擁重兵將謀不軌漢宗室劉章年僅弱冠甚有胆力常憤諸呂矯橫宗社顚危居恒鬱鬱不平會入侍呂后宴飲呂后命爲酒吏章乘機謂臣本將種請以軍法行酒令呂后許之酒酣章進耕田歌以取笑樂至非其種者耡而去之呂后默然一座大驚諸呂中有因醉亡酒者章拔劍追斬之反報呂后謂座中有不守酒令者己按軍法斬之矣呂后驚駭失色然己許其以軍法從事亦無如之何也後諸呂發難雖賴王陵守正周勃袒劉漢室以安然非章於監酒令時先以懾其氣而寒其心恐呂氏之凶燄方蒸蒸日上也此劇滬上不多見惟陳嘉祥能演之且聲調圓轉如意做亦摹繪入神惜身肥胖耳 
小説 
[滑稽短篇瞌睡] [  鈍根]  
　　今日熱甚跣足裸胸汗猶涔涔自額下腦昏昏若己變爲木質拈筆作小説搆思無所得倦眼矇矓却見窗外小童倚柱作鼾聲鸚哥縮頸立架上其毛散起如蝟 
　　一小狸奴躍至余桌上曲背伸腰作呵欠旋伏於硯旁臥毛茸茸觸余手閉目歛尾以兩前足承其頷口中念我何糊塗我僅糊塗不止斯時炎日方中萬籟俱寂倦境四逼余亦迷離惝恍不覺己入睡鄉身飄飄若外出舉足輕捷造訪舊友之門見友方執書臥沙法椅上乃出至一處若衙署寂無人聲逕入辦公室見側首伏案口涎橫溢公牘盡溼者民政長也復出至一處宅第崇閎擬王侯而守者無人直至内室始見俏婢數十縱橫枕籍於地榻上有美姬擁一人酣睡都督也余覩之若數見者不甚詫怪末又至一處體制最莊嚴衞隊如議然或坐或臥各倚牆壁不稍動余入内亦無起而阻者仰首見總統府門額不覺肅然徐行至一密室見總統方危坐閉目前仰後合其瞌睡法與常人無異余思有以戲之自顧手中毛錐子尙在乃以鋭端伸入總統耳總統驟醒余驚急收回毛錐勢過猛錐柄誤觸余額余亦陡醒耳中忽聞喧嘩聲格鬭聲追逐聲一時並起拭目四顧則見鼠子無數相繼奔竄於室隅小狸奴方自後狂追轉瞬嚙殺己盡余戲捉狸奴置膝上撫而觀之耳畔墨痕猶新也 
 
 
 

Page 12

 
 
   
 
