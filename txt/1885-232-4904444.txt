# 1885 - 232 - 4904444

 

Page 1

 
 
[四十九號畵報出售] [  點石齋主人啓]  
英属阿富汗山中多異獸奇禽近有英人遊其地遇兩鷹大逾人回翔飛無思攫人而食幸英人有力執持其足摩盪空中事屬罕見圖之以供衆覽　者畵　係任羣阜長所繪一圖兎一圖鼠筆致之妙栩栩欲活准於十六日出售後附淞隐漫録圖説一則此佈 
[新選石印小題宗海] [  點石齋主人啓]  
盖以億兆人之衆十八省之廣各塾師命題課徒刃經刻意删改以成傑搆者日不知出凡幾惜乎各人據爲窗作秘不示人故雖時下選本疊出購闕之仍是此竄彼竊陳陳相因間有佳文亦數見而不鮮文匯舘主人獨闢新裁爰集同志各出平時所作小題窗課並取歷屆試草以及各處社課各憲書院課與名家稿本時賢摘本親自校讎嚴定去取凡文不極其佳而題不極其難者概置弗録其已見於小題文藪小搭華等集者更不闌人一文并不盯犯一題滲淡經營力闢雷同力避習見約之又約精之又精得文一萬六千餘首分爲初二兩集交本齋石印約八月初告成揣摩家其亦聞　竊喜也乎此啓 
[論中國宜夫粉飾之弊]  
養身者必先去其疾治國者必先除其弊疾不夫而先用補劑適以益其病無補於元氣也弊不除而先興其利適以長其　無利於國家也中國之弊第一在浮夸余旣言之詳矣而或者乃咎余曰子何見之左也夫子爲華人理應揚中而抑西於中國之弊病諱之惟恐不深子乃顯揭而直書之不亦謬歟臣之於君譬如子之於父其父有過則爲子者必爲之掩盖所謂父爲子隐子爲父隐直在其中矣如其親所行或有未善或用人有不宜之處或家用有支絀之時爲子者皆直陳無隐則其親之所仇者必且欣幸焉訕笑焉是不啻以子而揚親之失也於親若是於尊亦然子爲是言而乃猶以直道自居耶余應之曰唯唯否否子爲父隐一言夫子爲葉公有證父攘羊爲直之説矯枉而過乎正故以此言救之非謂父子之間但以隐爲是也父母有過子當幾諫三諫而不聽則號泣而隨之與其得罪於鄉黨州閭寗熟諫此何説哉今使其父偶有小失而子不發一言坐視其過之漸大可謂孝乎其父用人有不當之處以至外人乗隙而入咸以其父爲魚肉而子又不發一言致日後不可救藥可謂孝乎夫子而日侍親側則當隨時隐諷以盡幾諫之道若孑　出在外不得與父面言則亦當修函肅禀備陳一切俾其父見之庶幾有所悔悟改絃更張而失之東隅者猶可收之桑榆及一味以隐父之惡爲孝而致陷親於不義孝安在哉且子之爲此言也正中國相沿之積弊而除之不可不早者也十國之弊往往在於粉飾粉飾之習仍由浮夸而來浮夸之念一日不去卽粉飾之弊一日不除嘗　官場之中於進見時必先之以恭惟極口稱揚言者不慚聽者不厭倘有直陳利病者則以爲戇矣國政之大者莫如軍旅軍旅之事文報爲先文報之中而亦有粉飾之辭則將何以善其後某處開戰小有所捷而粉飾者遽以大捷聞某處交兵偶爾敗衂而粉飾者每云小挫甚至失地也而以爲將爲後圖避敵也而以爲見幾明哲若此而欲整軍經武與强敵相持安可得乎有人直揭其事生易觸當道之怒殊不知當道者雖怒而朝廷則正欲備聞其詳以見當事諸人之優劣信如子言則當事諸人旣自諱其過而旁觀清議亦爲之彌縫掩蓋於其間尙復何由逹九閽之清聽也哉古者懸軺設鐸官師相規工執藝事以諫凡欲人之勤攻過失非欲聞人之献諛也禹聞善言則拜子路人告之以有過則喜自昔　賢無不樂於聞過故子産不毁鄉校然明亟稱其賢盖清議所在雖未必皆有可信然言之是者則採之納之見之於行事言之非者存而不論亦足以提撕警覺如一味以粉飾爲事則直道何存而奚取乎此貢諛献媚者爲也假如病人延醫診治之餘問其病之如何起症之何由得而病人之家絶無一人焉爲之直言無隐且一若深恐有旁人爲之直陳而轉致增慚也者則醫者亦不便下藥而其病斷不能愈設有人焉爲之溯其病之來源述其病之究竟醫者有所把握而開方定藥自有權衡而疾乃可占勿藥然則試問此二者何者爲有益何者爲有損乎夫父子之與君臣同一誼正養身之　治國同一理也爲子者但知頌揚其父卒以成父之過而不能幹父之蠱是卽不得謂之孝爲世者但知頌揚其君粉帥太平卒至國家有事動至束手無策是猶得謂之忠臣乎夫忠臣二字惟有位者足以當之我輩無位無權何足言此第念食毛踐土之義不敢忘忠君愛國之心則欲以朦誦工箴自居而不敢蹈粉飾之窠臼庶幾乎言者無罪聞者足戒而已悠悠之口何足聽哉 
[本舘接奉電音]  
　　昨午接到在京訪事人傳來電信内有本月初九日十六日諭旨四道敬謹譯登○七月初九日奉上諭曾國荃奏開濟三船在鎮海出力各員弁開單請奬一摺本年正月間開濟南琛南瑞三船在鎮海口内與浙江官軍聯絡固守各員弁尙屬著有微勞惟所請奬叙未免過優自應量爲核减酌子恩施所有單開之副將　開容着俟補副將後以總兵記名遇缺請旨簡放叅將答傳隆着以總兵記名遇缺請旨簡放總兵袁九臯着以提督記名遇缺簡放叅將徐長順着以副將儘无補用把總傳宗舜着免補把總以千總儘先補用軍功倪賚施兆貴均着以把總儘先補用把總尤必勝着免補把總以千總儘先補用守備林洪魁着以守俻遇缺儘先補用把總陳賢　徐　來均着免補把總以千總儘先補用千總楊益順着免補千總以守備儘先補用把總梁福禧着免補把總以千總　先　用外委竺九鳳着免補马總以千總儘先補用軍功鍾崑源沈德昌李德林鍾孝林均着以把總儘先補用外委鞠有雨軍功朱承倫張虎臣曾紀均着免補外委以把總儘先補用直隷州州判石大源着俟選缺後以知縣留於浙江歸候補班儘先補用府經歷鍾靈着俟選缺後以知縣儘先選用從九品丁作楣着俟選缺後以縣丞不論雙單月儘先選用鹽大使龔雲齊着以鹽大使分發省分補用優貢生姚學棻着以直隷州州判不論雙單月儘先選用生員蔡寳森　以從九品不論雙單月儘先選用軍功林瀚着賞給五品銜該部知道單併發欽此同日奉上諭英煦現出試差都察院左副都御史着明桂署理欽此同日奉上諭御史趙時熙奏各省叅革人員往往戀踞省城藉端訛索請飭查明驅逐等語着各省督撫查明叅革人員如有此等情事卽行飭令回籍不准逗遛欽此○十六日奉旨馮光勳補授通政使司副使欽此 
 
 

Page 2

 
 
[大風損稼]  
　　甯郡於中元日清晨天色昏黑驟起狂風雨師亦隨之而來自後忽晴忽雨至下午風力更勁江中巨浪滔天所泊船隻皆顛播不定所慮者四鄉所植廣秈湖白正在結實之際猝被風吹不免收成大减故農人無不仰昊天而興歎也 
[索資不得]  
　　平安輪船之第三司機噐華人某甲具控於英刑司稱該船主欠工資三月每月三十元共計洋九十元請迫刑司傳該船主詢問則云中法戰事方亟平安船往來閩洋嗣被法人所獲帶至澎湖三日後將我釋回後數日又將大副以下各西人釋放法人乃與船中華人言如願作工則自第三司機器人以下共給工資每月洋四十元將開赴西貢如其不願卽當監禁諸華人漸亦允從現在和局已定船得放回諸華人亦獲釋放該司機器華人回滬見我卽向索工資然彼已爲法人作工願從法人何得又索前項工資且尙有第二司機器西人亦爲法人所用現在回來並未索取工資獨該華人强欲索取殊所不解刑司衡情酌理謂平安船主所言近理該華人不應向索工資因卽斥退不理 
[袁江雜録]  
　　今歲運河水勢自入伏後漲發較猛且江水甚大六月二十三日復長水一尺有奇二十五日長水數寸運口誌椿已水深四丈六尺有奇清江閘金門已水深二丈三尺有奇秋汛甫交各處險工迭出廳員汛弁加派兵夫正在竭力防守禾稻收穫尚緩不禁爲下河生民惕然憂之○前淮揚海道劉受亭觀察以江西之望族作袁浦之寓公怡志優游者近十年壽逾古稀近因其文孫回籍鄉試觀察亦將偕歸故里兹以偶感風寒於二十七日子刻仙逝於浦上寓邸老成凋謝良可惜也○丁潤之邑尊出有賞格遍貼城廂　據吴城地方王某家被刼財　拒傷事主已獲張某一犯王妻梁氏傷殞覆檢後凶待逃逸故開明該凶徒年貌籍貫如獲逸犯一名賞銀二十兩報信就獲賞銀十兩犯共八名爲史正官楊大傳子趙小樓子史秃辮子張姓蔡姓徐姓王姓均桃源人○某甲家生兒十齡當設湯餅會以宴親友歡聚之次絃管嗷嘈保甲廵兵聞而趨之誤爲狎邪初則盤詰繼而羅唣甲家不能耐嘯而起毆而辱之捉送保甲局委員不能庇斥去之甲家猶欲理論若輩狐假虎威宜其自討苦吃也○某甲家老農而兼爲老圃邵陵五色瓜纍纍滿畦鄰舍某乙兒盜其西域種一枚啗之甲家偵得向乙尋釁兩不相下旁人調解　償青蝝百餘頭甲家仍負氣一老婦竟以藥虫鼠之砒畢命藉屍圖詐旁人竭力調和乙已費殯葬費百餘員矣○原任山東藩憲李方伯元華籍隷皖北曾兩兩淮都轉任至山東藩憲署理撫憲罷職歸旋赴天津李相軍次兹賦仙遊其靈櫬南歸於月晦過境舟泊清口漕憲以次躬詣崇奠 
[營口叢議]  
　　本月初四日午刻義德隆行駁載泥土以供堊飾房頂之需一學徒弱齡好弄躍上駁船解衣入水泳游艮久忽占滅頂之凶行中人急懸賞東錢五十千雇人撈救經一六十許老人奮身躍下牽其髮辮而出則已歸身泥汚體冷於冰矣説者謂　處聞有溺鬼找人賛身是説也予　敢信○初六日下牛有一人在西大廟戲臺下喚賣香瓜忽被妙手空空者攫去數枚賣者不察誣一幼童童係某舗學徒人極謹厚横遭羞辱無地自容賣瓜者勢甚洶洶竟欲奮拳毆擊傍人解勸尙不青休嗣經查街差役將兩造一并拘去想當关官訊理也○前月朔　營巿嚴禁小錢生意中人無不欣然色喜惟恐時壛冬令大車一動仍須攙用小錢耳○月前有某營武弁作文勸戒兵丁洋洋　千言詞意剴切用紅紙遍帖通衢不啻如朱子格言一字一珠皆可奉爲至寳兵丁見之多有感激流涙者○開源節流新章刻已通行字内奉天一省經慶軍憲奏定所有洋票須各白呈報數目請領坐票　票方准售賣詎巿井奸商多以新章爲不便不肯領票繳捐雖經局差廳役會同領票各家鋪夥認真杳緝終未議罰一家實中業此者秘密異常無從捉得實據耳○霖雨已久房屋濕透常有倒塌之虞數日前夜間大街謹咸　號廂屋傾頽中有八學徒正在枕函選夢聞聲疾起亦身奔避　七得免於難惟一竟被壓身亡○本月初四日青台子東堡中出一命案死者姓王兄手係赶小車之胡老五兩下均是本保中人不知因何仇隙王竟藏刀守候中途見胡夜歸疾出刺中左脅胡痛極狂呼王卽棄刀奔逸胡舉手拔刀飛奔追及刺中王太陽穴兩面通透倒地而死胡旋亦棄刀逃回洎屍親見之扶掖歸家急覔兇人早已不知去向遂拘胡兄綑送蓋平縣呈報○距營六七百里之沙河地方前月廿二日起連日大雨直至廿六七日山洪暴發街巿水高乙丈五尺有奇冲倒房屋無數淹斃人口約有二千此處距鳳凰城六百里之遥地係岫岩所轄東南北一帶幾成一片汪洋卽至淺處亦有四五尺之深棧房各貨盡數間諸水濵誠巨災也○吉林後路轉運局官碼頭前經續燕甫星使爲監司時籌資監造曾出示不拘輪船商船一例可以缷載停泊闔巿商民頌德不置今春轉運局新易總辦謂碼頭係局中所築豈容停泊商輪如須起缷貨物小船廳捐錢二千文大船倍之商船雖不敢不遵然未免嘖有煩言每月祗收船捐東錢　五百千爲此區區致招物議果何爲哉 
[吴苑瑣言]  
　　吴縣出示定期二十四日設櫃大堂征收本屆上忙熟田地丁銀兩然本歲麥收旣歉絲價亦廉當此青黄不接之時怨完納者終難踴躍出○劉叔濤大司成靈柩入城安座寳積僧院上月二十三日開吊等情均已列報按大司成爲磵香徵君之次子兄硯青弟霞城一時有三　之譽績學飭躬士林模楷匯籍以來不改儒素一旦少微殞彩三吴士庶莫不歎遽失老成焉○月前譚言　查獲妓女三口飭發代質公所看管一面諭令三首縣爲之擇配從良日前有首飾鋪主丁某磁器店主吴某及浙人某甲齊赴薇垣瀝情禀請領爲婚配方伯閲禀之下卽令激同土著結實保　仍委陳莘農明府賞堂訊明給領並不假手吏胥從此烟花脫籍琴瑟和鳴拔苦海而賦宜家當永頌仁施於無旣矣○小伶吴蘭仙色技俱佳艶聲久噪月前因經售畫卷逢某公子之怒率領馬夫豪僕於子夜闖入入家將蘭仙從床上拖下拳足交施幾致花殘柳折其家婦穉竭力救護始得解散噫畫舫遭殃幾同玉碎雛伶抱屈又見蘭仙何事之無獨有偶耶或云是役也獃覇王雖未遇柳湘蓮而蔣玉函之眷屬迫於援解致薛文起實亦呼虧事後猶遣家人赴縣禀控經任石芝明府大加申斥令其家人傳語王人安分慎交毋自取辱將原禀擲還云○各處所撤勇丁逗遛滋事爰分飭各城門嚴密盤查又委文武員弁手持令箭梭織巡查遇有外來游勇及異籍可疑之人卽行澈究驅逐以免三五成羣麕聚爲患 
[金陸近事]  
　　莫愁湖向中徐氏効維正供故湖中水利亦歸中山五後裔之司香火者理其業雖族姓皆不得越爼湖西有老嫗生一子向年髮逆破城時忽失所在克復後忽來一將男白稱爲嫗子幼陷賊中繼爲湖南人携歸養爲已子今聞江南底定不知母之存亡特竊其貲逃回如天之福母果無恙可謂不負兒千里跋涉之苦心矣母已不審其面曰然家無次丁留之膝下亦可以娱餘年遂大喜過望奈此子素不安分暱匪人吸洋姻屢犯湖禁盜魚爲族長所呵治不悛又將母所有産菱産蘆之葑田朝割一角暮割一弓以佐彼烟霞供養十年來罄如洗矣乃謀遷母土室中而以所居售之他人剝不可前日赤條條突自外入負母于背謂將投諸清流兾惟我所欲爲母年老力不得脫惟　聲呼救纔及岸而鄰有至者乃毆逆子而扶其母以歸母匍匐泣悔無及衆乃謀卽以其子待母者還而加諸其身不少縱因憶傳有之曰狼子野心是乃狼也其可畜乎吾願天下之爲蜾蠃者慎擇焉 
[行轅事宜]  
　　昨晚九點鐘時關道邵觀察以下文武印委各員先後赴行轅禀安星使均未接見各員隨紛紛禀見衛中丞中丞惟傳見邵觀察餘均諭免上海縣莫邑尊仍候至下午四下鐘始返署 
[急症宜防]  
　　日來天時炎熱時疫　多霍亂鳥痧等症幾於無日無之前日本城太平街上元樓茶博士某甲清晨尙能瀹茗供客少選 
 
 

Page 3

 
 
驀然腹痛去及延醫卽行倒斃城外陸家浜某姓老嫗前晚晚膳時安然無恙至二鼓其子自外歸呼母不應入房探視則早已魂返重泉矣 
[循例開操]  
　　每届孟秋營中例有開操之舉前晚二鼓時提右營陳來戎城守營朱千戎統率各勇丁齊赴小南門外教塲開操深夜始回自此當逐日操演至霜隆節後始循例收操云 
[淫尼圖賴]  
　　本城登雲橋左近某尼菴住持尼素來不守清規每以清淨地結歡喜緣會啓無迹無異瑶光奪壻前經地方官逐去該尼發封在案嗣有某施主投縣具何准將是菴給還詎該尼怙惡不悛依然淫穢數年前唐家弄中顧某之妻因事反目遽被該尼誘匿庵中並被騙去銀洋衣服等物值洋七百餘元經顧訪悉端倪卽向訪尼理論氏竟不願回家賄通伊兄張某伊母吴氏出爲覇阻顧見勢不相敵含忍而回而氏則不二法門情禪叅透現天女身而説法居然帝掛俱無矣至本月十三日氏在菴患病沈重經該尼知照顧家至晚遂卽倩人舁歸時該氏自知病篤因令該尼將寄存之物如數交還尼回飽私槖遷延不付至翌晨氏遂亡顧令尼將洋物取囘訪尼反唇相稽頓然回賴顧忿極擬赴縣　喊控尼見勢不佳隨央無賴趙某等出爲調處願將洋五十元交顧亦願將就了結遂寢其事 
[移家被刦]  
　　本月十三日浦左某甲一舸妻孥移家他適夜泊距周浦五六里之湯家橋地方忽有鹽梟數十八駕小舟六艘掠波而至跳刀拍張横肆剽劫甲及舟師大聲呼救時鄉人皆在露圃納凉聞卽鳴鑼報警經周浦汛楊君及近村農民持械　往鹽梟卽聞遠颺事後查悉僅失錢千餘文衣包一個亦云幸矣按近來浦東鹽梟劫案幾於層疉如山雖曾處以極刑而若輩仍愍不畏死所願行路之人慎之又慎庶不入其彀中也 
[細訊臺基]  
　　迫令爲娼一呈前日晚堂葛大令命提一干人到案研訊顧周氏及大姐周阿六各訴前因顧周氏又稱妹居家貧苦由其父母託帶來滬傭工詎遭王林氏誘至傳陸氏家作此醜事妹自幼許字與人今已十八歲夫家將迎娶現被王林氏迫令開面回鄉如何交代大令謂周阿六曰爾當從直供明不得餙詞干咎阿六答稱小女子由姊顧周氏荐在楊姓家傭工月得工錢七百文甫及半載卽經住居附近之舟山媽媽卽王林氏誑至蜜婦傳陸氏家許以每月工洋一元遂於本月初六日偕伊前去其家在阜康第六里内當日王林氏卽代爲剃面至初七日取出衣褲珠環銀鍊銀簪等件命之更換王林氏更替我傳粉塗脂當夜有三人先至樓上王林氏囑我上樓入傳陸氏之月我見許多面生人含差不允潜白下樓至初八日該氏等多方勸解言我等蘇鄉人旣因窮困來滬惟想趂些錢文如肯爲娼定可終身享用當夜又被該氏等拖至樓上房中見有人先睡在床促我同睡我卽掙脫下樓其人亦動怒而去該氏等遂將我辱駡不堪初九夜又强逼登樓拉至床上與男子同睡我又相强詎被傳陸氏𢵡脚王林氏　手并將口掩住不許聲張以致成姦後被鎖在房内不許出門無奈佯爲應許情願接客始得鬆動乘間奔告姊姊顧周氏同向理論欲搬舗盖該氏等反欲索還銀練希圖再將我勒住我與姊姊捨命奔回該氏等尙敢追趕由捕拘案大令問旣已被逼成姦共有幾次傳陸氏家共有女子幾人來客是何等樣人答稱成姦祗一次傳陸氏時往垃坂碼頭珊記碼頭兩處喚兩女子來接客來客或穿長衣或穿短衣口操蜜音大令問王林氏傳陸氏曰爾等聽悉乎王林氏稱小婦人惟據周阿六言因工資太少託爲舉薦故與薦至傳陸氏家别無他故大令怒喝掌頰二十下　氏仍不供認大令謂爾已與阿六弟面串同傳陸氏逼令成姦尙敢抵賴乎又喝掌頰二十下該氏始供因有親戚帶來剃刀放在桌十阿六自已取刀刮面小婦人因亦與伊戯剃開面之事固屬有因大令又喝掌頰六十下該氏供詞遊移大令隨問傳陸氏曰此事業已訊　爾當直供尙可從寛否則重辦不貸傳陸氏不肯承認大令喝掌頰二十下該氏口稱寃枉大令謂爾旣用周阿六爲女傭爲何將銀飾衣服與之更換又喝掌頰二十下該氏始供阿六起先已有醜事與我無干旣到我家向借衣飾且言本有男子相識與我相商設或到來不可視我爲傭必當假作同居大令謂此乃一派胡言旣係阿六自作之孽决不敢奔告其姊又喝掌頰六十下該氏仍復支吾大令又問周阿六旣係被逼所致爾姊初來尋爾時緣何入内避面答稱第二天已被更換一新自思恐裕我姊埋怨且該氏亦喚我避匿故一時受其愚弄嗣筏始被逼令成姦大令嚴加申斥着周氏帶領阿六赶緊回家王林氏傳陸氏誘騙輕年女子逼令犯姦敗俗傷風莫此爲甚實係臺基之流若不從嚴懲辦不足以人儆將來飭暫發官媒收管俟僅雙連枷枷號一月遍遊租界七日以儆 
[調戱宜懲]  
　　王永壽至英公堂訴稱昨見隣人蘇李氏之女被朱阿全調戱圖姦因卽爲之喝阻詎朱卽將小洋刀割傷我之手臂爲卽報捕拘來叩請驗傷究辦蘇李氏稱朱來調戱我女幸被王員喝阻尙敢逞兇朱供素爲裁縫在蘇李氏家做工因之熟識偶然説笑王竟指爲圖姦致與爭執誤傷葛大令騐得王受傷屬實隨判朱管押三月期滿冉責百板以儆 
[園資助賑]  
　　斜橋張家花園主人來函云擬以敝園遊人納費捐助沙洲賑款自明日起十日爲止具見心殷利濟惠及梓桑借遊人玩賞之資拯災區孑遺之至如此盛舉前所未聞務望裙屐名流湖海逸士多約伴侣趁此遨遊旣可娱曰賞心又得疏財付義兼全之策莫便於期更望各處園林一體仿效平泉花木定教看到兒孫半面樓臺長得供其嘯傲災民幸甚同人禱甚再來函所訂專賑沙洲或再留十日廿日爲兩粤之資則自有兩粤同人爲災民請命非我輩所敢知矣七月十七日文報局内協賑公所江蘇同人啓 
[上海恊賑公所叢譚十二]  
　　江寗黑廊陳氏白下先生來函并寄示所刊捐啓略云粤東西水災湮數十州縣澤國餘生嗷嗷哺十州縣澤國餘生嗷嗷待哺雖疆臣入告奉諭發棠賢牧推恩捐廉助賑然博施濟衆尤則濟以民捐今上海善士籌墊數萬元敦請善友親至各州縣被災處施放但救人　澈繼欵難籌今設捐櫃於貢院前清凉山等處凡赴試諸君願助月餅費香士游人願助銀洋及零錢者投此櫃中經手私肥火焚雷殛等語拜讀一過望雲九叩○安徽羅春台照相寳號羅翰池大善士來函云因閲新報欣悉敢解賑捐在皖募得各鄉親銀洋另具清單查收給照登報等因具兒惠及梓桑心殷利濟感佩難名焚香頂禮○松江輔德堂來函云陸生二寳嘉禾人家素寒習業於青浦源康典見兩粤募助圖册欲助無貲將所有夏衣變售洋一元五角以呈其師黄君松南并請題册曰不留名充此存心所造無量吾旣爲陸生勉且爲天下勸因易其所題捐册曰陸氏千里駒云嗚呼陸生賢乎哉黄君曁輔德堂諸君教人以善之功又烏可忽哉○蘇州醬園公所潘君來函云初八日續解一百元兹再墊叩揚鎮賖洋一百元仍祈查收承以賤名請匾事屬掠美撫躬自問衾影難安務祈仍以公所字樣禀報等因嗚呼讓美不居隐行其德求諸古人刃不多　君子人歟君子人也 
[上海三馬路陳與昌勸募賑欵續啓]  
　　敬啓者嚴倚之翁諸君到粤後已來電信云非二三十萬金不敷請速籌接濟等情　揚揚州鎮江靖江等處紛紛來函告災其慘狀亦幾相將務祈諸大善士廣爲設法募集寄下不論指捐何處均當一律解往災區不勝迫切待命之至伏希公鑒[  竹坪陳煦元謹叩]  
[上海四馬路高易公舘恊埋兩廣賑捐所公啓]  
　　敬啓者敝所續行籌墊第二批賑欵二千兩於十七日託文執局彚解巖佑之大善長核實查放特此登報伏惟公鑒 
 
 

Page 4

 
 
[上海三馬路與昌絲棧陳竹抨經收廣東廣西賑捐七月十五日第四十二次清單]  
　　清遠　善士助洋四十元王隢滄王省香二善士合助洋五十元杭州懺悔十爲妻劉氏病求速愈並求合家平安洋十元陳學良洋二元與字一百三十八册南翔甡泰典洋二元又經募甡泰衆友洋四元許仰山隐名氏二户各　火石頭巷洪一枝室王人經募清凉居士洋三元悟真道人洋　元乙酉發解人修真山民畫眉情使者醉蓮居無名氏五户各洋一元與字二百五册崑山寳源典洋十元又經募寳成分典洋四元項耀庭保安沈寅谷保安徐津士消灾沈簡庭求母病速愈無力子求合家平安五户各洋一元承本堂保安好洋五角無名氏保安小洋二角朱雲瑞保目疾痊承啓堂保安和明德堂保安　敦睦堂保安康　峻明求風混愈五户各錢五百文禮耕堂求愈鼻疾錢七百七十五文葉紹卿保平安錢四百文謙益堂保安錢三百廿文紀金生保安無名氏保安無名氏保安無名氏保安無名氏保安五户各錢二百文以上十三户共錢四千九百九十五文合洋四元五角無字一百五十二册湖州姚守　善士　募怡怡士汪永記安居氏三户各　二元連甲氏洋三元無名氏何記王三記梓記四户各洋一元又募求滬字單楊氏還心愿保夫壽祥十元蘭馨氏明心氏錢何氏求保夫　痊愈三户各洋四元張信氏同裕典恆裕典恆有典有成興有餘典謙泰典七户各洋二元有心無力人心願齋沈承記平安記還讀書齋苕西快人茂泰莊恆裕莊恆德莊成記庄久康庄春豫庄萃康庄十三户各洋一元邵王和堂錢二千一百六十又古織簾室丁紹杰趙門沈氏三户各錢九百文何傳經堂承順軒楊仲山三户各錢四百五十文閒思居棲霞山舘李天茂何泰相王槐蔭堂怡怡軒錦豐行周世怡八户各錢三百六十文塵雲道人清净道人周師記薛芇庭四户各錢二百七十文施門楊氏修竹山房胡　昌陳樹桂堂友古齋陳信昌丁星波王竹林曹星橋高仰德堂何閒松記徐崑　朱台順十三户各錢一百八十文以上廿八户共錢十二千五百十文合洋十一元錢四百十劉河湯善十經募滬字單湯振山洋二元無名氏朱學熹蔡先生三户各洋一元陸承繩洋五角恆豐無名氏聚泰三户各錢五百六十吴保省吴姓善士二户各錢四百無名氏錢三百念以上六户共錢二千八百合洋二元五角沙頭致大局寄來雙桂軒善士洋二元又經募吴楚記洋二元邵蓉記程逹明壽春山人三户各洋一元江夏同民居洋一元三角不留名老萬興二户各洋六角邵柳記紫陽氏二户各洋五角古月氏洋四角三益堂洋三角陳留氏汝南氏南安氏吴興氏無名氏五户各洋二角程錦堂顧燕吴肇梅無名氏孫光裕朱承綸無名氏無名氏八户各洋一角○共收洋二百四十元小洋二角錢四百十合并聲明 
[浙省撫抄]  
　　七月十一日前署臨安縣王壽柟交缷回省禀見代理昌化縣韓文泰諸曁縣熊志方俱禀銷督審局提調差禀見卽辭赴任准補景寗縣楊崇欽禀奉藩司飭知委代理山陰縣簾缺並蒙準補景寗縣缺禀安叩謝十二日候　府祝慶年交缺處邵鹽厘局　省禀到候補縣鄧暄禀知交缺良山門外總廵差接辦候審公所 
[書省撫轅抄]  
　　十四日候選道潘志學廣西人由秦天來赴東候補同知吴恆禀辭奏委赴金陵文闈差張祥符禀知辭奉藩憲委赴揚州府公幹蕭煥青孫茂橿均禀辭奉委赴金陵簾差周麓禀辭奉委解甘肅新餉差 
[江督轅門抄]  
　　七月十一日德國商人密臘意洋行機器繪圖總監工瑪體孫綜理旗昌洋務運同楊國銘繙譯事務陳欽均禀見知縣買端禀到由上海缺差回○十二日江西另補知府逹春布到由京來卽辭○十三日知縣王壽華禀知奉委監臨行臺照料差○十四日安徽學臺徐拜會知縣敖春仁禀知奉委正副主考公所照料差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[洋藥案覆訊]  
　　洋藥局巡丁鄭光成捉獲潮州人梁錦山夾帶私土兩只由西人林瑞出塲認梁錦山爲夥洋藥局董事唐茂枝請大訟師担文呤華托到堂辨論并聲明廣盛洋行係開長泰押舗之鄭阿順出資分開梁係執事人實與西人無十請提長泰主人鄭阿順并吊售土帳簿迨飭差傳鄭阿順已經避面祗吊得長泰押舗帳簿及售土發票并提其姪鄭阿二暫押候訊各情均列前報昨日午後二點半鐘大令會同佩副領事覆訊董事唐君大訟師担哈二君巡丁鄭光成均到堂申訴前因梁錦山鄭阿二各執前詞西人林瑞稱廣盛土行實係我出資本一千二百兩於六月初開張梁係我行之出店我所用之買辦王和生司帳人施喜賢均亦投案且我送出之土包封上均有西文名字王和生稱是買辦洋東林瑞出資本銀一千二百兩分三次交下初次二百八十六兩零二次八百四十兩後又洋一百元合成一千二百兩有帳可稽本行冋少遜洋行等購士開箱零售施喜賢供與相同存本之帳簿等呈閲太守曰前問林瑞無資本帳簿又無西文簿據今又有資本簿呈案殊難憑信又問林瑞土之包封上西文名字係印成者此印爾自經管抑或交與華人林瑞答稱刻有西文名字圖章交與帳房按土盖印　訟師又稱廣盛土行的係開長泰押鋪之鄭阿順出資開設今禀請提案避匿迄今尙未到案殊見情虚且又查得廣盛土行係向華豐洋行等購土零售華豐行之買辦鄭少明現在請問便知廣盛土行是否西人所開鄭卽上堂稱廣盛土行係新開者由該行夥許阿四先後來向我行購過賴莊五箱公班五箱行情則四百九十兩及五百兩零不等現銀出貨出過九箱尙有一箱據許言潮州人伊行係同鄉之鄭阿順開設執事人梁錦山然並未見過至定土出土亦有帳簿呈閲大令謂然則廣盛行的係華人開設可知又間廣盛行銀錢總登簿上有付林瑞銀洋十五元及十元者何也施喜賢答稱洋東要用銀洋卽付洋東之帳担文訟師又稱鄭阿順令西人林瑞出名提土每箱出費銀二兩此等銀洋想必卽是費洋并稱此案訊明行係華人所開與西商决無干涉請將大土兩只交局充公再請將梁鄭二人送歸道轅懲辦走私之罪哈訟師又堅請照辦大令向佩君曰是案業已訊明土可充公矣佩君曰是案諒必與西人無涉惟前由德國欽差巴大臣向貴國總理衙門訂定租界中洋藥無厘金大令曰前定之章本分府亦知之然現在燕臺新定洋藥章程租界亦有厘金佩君曰新章尚未定妥然本副領事總須禀明總領事再行商辦大令曰然則大土及帳簿存堂梁鄭嚴行管押本分府亦當禀明道憲大令又問担哈兩訟師曰西人與華人包攬漏稅西例有無專條大訟師均荅稱容再查例禀覆大訟卽又稱尙有中孚洋行遣人送土六隻亦被巡西拘拿之案幾時可以訊問大令隨問麥總巡捕頭曰中孚行之案已由西洋領事佛君來函不願前來會訊大令謂然則捕房何不將此案解來耶麥總廵捕答稱當獲送土人到捕房由西洋領事官保去并稱是中孚行之出店如奉訂期於何日庭訊卽可請西洋領事將保去之人交來候訊大令隨訂期於今日下午兩點半鐘又諭知大訟師始各告辭退堂 
[又獲私土]  
　　洋藥局一號廵丁鄭光成至英公堂禀稱昨在廣東路四川路交界處見有人搬運舗盖衣箱至祥發公客棧鋪盖内有川土兩包每包兩個確係漏捐之貨爲卽知照廵捕恊同搜查又在箱内起出人包因將其人連土一併帶交捕房今蒙解案請爲給領充公一百二十四號巡捕禀稱該巡丁知照小的恊同在鋪盖衣箱内搜出川土是實送私人周駢卽周雨生供稱南京人年四十二歲五品銜候選直隷州知州世襲雲騎尉今從京都來滬庽居該棧是土向中孚洋行購來以備自已吸食放在伙食籃裏並非在鋪盖衣箱中且我不知有漏捐情事葛大令命周交保川土存堂俟并前次獲案之土會訊定斷 
[入宫不見]  
　　徽州人某甲挈妻僦居於法大馬路興昌里内甲本以茶葉水客爲業往來各埠在家日少此次於四月下旬束裝赶　茶葉生意直至本月中旬始行返棹及入門則景象一變不勝驚異詢之始知其家係新近遷來者追問管房人方悉其妻已於五月中旬遷往英租界甲正慮無處追尋不料事有湊巧途遇所用之老媪隨卽攔住送入巡捕房某甲伸訴情由經捕頭詰之據該媪稱自從主人出門之後有某家太太到來與自家太太蜜語甜言極爲要好所談之事概不得知嗣後卽有自稱爲候補老爺者不時走動後稱要往江西上任去自家太太又要到杭州去老婦曾問過太太老爺是徽州人因何到杭城去太太嫌我多嘴卽將我停歇給我洋十六元連所欠兩月工資在内我不肯行謂已經住有四年不拘何往總乞携帶太太决意不收只得出外現在另尋吃飯處太太旋卽雇定船雙在珊記碼頭下船不知何往捕頭着將該婦管押於今日解案云 
 
 

Page 11

 
 
[眼科復來]  
　　漢皇上年花布街一帶有西國眼科醫士寓處其間爲人診療目疾看資隨送貧不取謝年診愈目疾甚多嗣卽遄反受惠者猶稱道弗衰前月該醫士又偕其甥同來初寓長盛街設肆求治者肩摩踵接西醫士嫌其房舍湫隘另徙寛敞之所以便容納我人以廣其術現在新設於該鎮之大街十方菴上首想患目疾而求醫者富必爭先恐後也 
[送别誌盛]  
　　鎮江關帮辦白君奉調析津於十三日下午附怡和行輪船赴滬然後再航海北上在關書役並交往各西商皆聯臂恭送沿路燃放开鞭絡繹不絶及登輪握别皆有相見太遲相别太早之慨白君之謙冲寛厚入人者深於此可見矣 
[勸賑芻言]  
　　兹查兩粤地方今年洪水爲災蔓延廿餘州縣綿亘一二千里洵屬小民奇禍與昔年晉豫旱荒無異雖經本省官憲隣境紳商捐資助賑無如災區太廣杯水車薪緩不濟急哀鴻遍野何時能解倒懸殊切杞憂鄙見以　今日之上海能以現錢交易者惟吕宋發財票一項爲最盛舉國苦狂利巿百倍現計租界所開票號共有十餘家每號每月可收洋錢五六萬元統十餘號計之每月可收洋錢有七八十萬之數倘由粤中巨賈賑局薦紳商請領事官工部局通飭各號家稍分餘潤遠濟災黎自七月爲始凡遇得彩　票下論中外大小按每百元扣捐賑洋五元責成各號擋手夥紀經理彚交文報局籌賑公所計秋冬二季尙可得洋十餘萬元在得彩之人所損甚微在開號之主並不費力而兩粤數百萬災民已受惠無窮矣近日中外輯和仁人善士施濟同心用獻芻　伏望採擇婉商　辦災氏幸甚[  海疆舊史億説]  
[籌賑巵言彚録]  
　　天災流行辦賑竭蹶各處善士均有獨抒高見代爲籌策者其議論之明通用心之周至殊令人欽佩無已惟來稿洋洋灑灑動輙數百言本報限於篇幅實難備録而又不忍割愛爰節其良法美意彚登於左○元遐子致書少欽封翁請援前例繪圖設櫃○秦郵丁鏡齋著説普勸集會資以濟賑○三洋涇橋利安照相舘主减半價助賑兩月請各同業仿行陳一賢請闈姓中彩酌提一成移賑 
[助賑彚登]  
　　梁溪無求氏以日用所餘及歴年書院膏火共洋八十元助賑○浙江權氏保壽求名捐洋五十元○孫文弼文韶詒移追薦其祖三十周經懴資洋四十元助賑○杭省萬承志堂募來太乙　疫辟瘟丹三箱計五千錠○杭省天成堂助辟瘟丹五百錠○忻門龔氏求病愈助洋五十元以上均由施少欽封翁交來並有覆信因本報限於篇幅不及備載爰節録之 
[懷沈小園通守卽用慎思齋主人原韵]  
　　遠遊幾度别家鄉多少詩篇洗結腸壯志不因諧俗减宏才久爲濟時忙歌風挈伴盈珠履醉月消愁遞羽觴幕府藉收英俊入依然鈇鉞鎮河陽[  月川陳鍾英初稿]  
[聽全桂園小金翠按歌有懷太癡生因集詞牌得詩二律卽倩金翠柬寄太痴]  
　　一聲聲慢一聲聲細浪淘沙路幾程便化病魂風蝶令知從何處月華清能無俗念天還　欲訴衷情句不成惆悵珍珠簾外過獨來駐馬聽秦筝劇憐何事意難忘試望江南更斷腸但願常將金菊對何妨賤却桂枝香僕庚午被放名心淡矣探春慢慢隨花去步月遲遲覺夜長豈是姜凉犯詞調分明我輩犯姜凉　金點翠最愁人汪墨卿甲申小春稿 
[遠悔盫讌集賞菊卽事言懷次頌菊韻録請大吟壇教政]  
　　休將陿隘詠纎纎身世差同吏隐兼掃徑僮驚尊客至閉門人怪老夫潛憎佗隄蚓工穿穴覷爾牆螢巧入簾開到晚花開笑口青銅忍視鬢霜添讀律中臺羼職方九邱曾未述文章清辭愧播聲名貴好句忻投姓字香廖公名鼎馨字香吏爲桂林老宿年幾八十贈詩適至獎借過情又别示舊作多篇粗煖壺觴聨舊雨簿寒節候迓新霜座閒儘有商山皓 
沈容丈年七十靳迪師秦文丈叚一翁陳允丈各次之迪師與其鄉人又另有老人之會不數韓公醉白堂廿載馳驅百不成種花無術有餘情簡編豈易言徵信花鏡一書極言種植時亦不騐草木猶難實副名菊種善變不一而足少日牛心曾啖炙中年鴨脚慣嘗羹山齋清供謂㠯葵花作羹名鴨脚羹試之良美　合鯖試佐深桮飲敢貽仄音　螺川誚瓮精　客獎肴饌故云　五百春光五百秋岳陽十字幾年搜詩壇誰待臚魁首花諩人爭詡狀頭菊譜云千葉深紅者名狀元紅緑野遠尋挑菜子桂林菊種移出菜園青門遥羡種瓜侯酒船萬斛容相問便向江湖與拍浮[  光緒甲申九月下澣餐英館主謝光綺初脫藁]  
 
 

Page 12

 
 
[上海四馬路浦難文報局内恊賑公所經收七月中旬清單]  
　　十一日收義泰號暴滬字一百零六　册公記十元吴順合吴殿利周湧昌錦堂金勉乏思成堂卓明德周張氏無名氏駡兆祥鄭明樹鄭　卿永和　黄海川周益源周成周慶勳周景記周子芳花朝拱郭何氏郭李氏陳衡合鍾鏡泉鍾何氏無名氏周裕原周元亨汪煦庭項仁泰鄭贊卿德峰沙奶奶何廣裕長泰吴仁昌鄭新太鄭順盛郭文道徐頤村吴熾山朱春　潘永泰施永源萬利無名氏洪三泰鄭生記陳五福鄭廣興鄭連枝漢卿瑞成號蕭裕利鄭義利證仰合許德興鄭義成陳德泰和裕仁陳合利增泰怡是六十三房各一元恆昌恆泰錦正誼堂王正大孫廣源鄭濬源鄭思源鄭應魁無名氏鄭銘之鄭芳樑王肇勳鄭芳棟鄭義興鄭思源又許信成周元發周明德福源號裕泰周隐生隴西氏洽泰廣茂福同濟恊成足記陳義裕廿七户各二元同人公五元義泰黄四元志軒臥雪山人二户各四百九十五户共收　一百三十六元又錢八百○廣昌布號十元○楊子翁交來公信行募萱字一百零九號册衆壽堂留性記厚德堂陳氏敦仁堂彭蘇公信六户各五元高敦仁堂記二户各四元高敦義二元九户共收洋四十元公信紙行募各户二十元○南橋程壽峰翁交來乾泰來號二元凌章榮華男六元趙丙包祥記二户各五角鄭鳳岐一元○　州倉街李公舘命婦李陶氏四元寳華書　社潤筆一元錢二百廿○松江提署募滬字十四號南陽堂滕一百五十元仕詒堂甫一百元蘇中營十二元蘇右營十八元掘港營遊擊劉長春十元又守俻張錦陞卞瑞祥二户各三元把张李培新外委陳蘭二户各二元吴淞叅將金玉田十元守俻陳庭芳三元千總馬兆基把總布客耕外委林翼如三户各二元蘇中營遊擊周鼎銘左營遊擊韓元孔二户各八元中營守俻周寳拿右營守俻徐大保二户各三元中營千總盛光新左營千總　伍成千總楊星貴中營把總張大義中營小委陳伯起左營外委張振邦六户各二元川沙營叅將沙成祥十元守俻董光輝三元千總郭義濟千總王永勝外委陳如祥三户各二元南匯營遊擊廖德勝十元都司蕭桂林五元　俻陸珍璠三元千總堪義福外委唐玉生二户各二元輪船都司王攀桂三元署吴淞營都司帮帶福山練營王命楷四元署福左遊擊張熙四元署福左守俻彭定國二元福左水陸千總龔鳳來鮑坤元何友元合洋四元福鎮練兵營哨官許德麟董運隆楊如意周有高合洋四元福左把總汪慶義張宏亮丁學薄姚璋合洋四元福左營外委鄒海榮熊景秉徐炳奎熊友德温德合洋五元福左陸路外委子國棟馬大勝合洋一元共四十三户共收洋四百廿五元又募申家字一百五十七號單吴淞營洗瑞庭李瑞合洋一元川沙營羅貴中陳華班手大三梁洪美掘港營正舵李葆五户各一元南匯營　義興梁洪升合洋一元左營李林太何勝寳合洋一元班手劉元高李永盛合洋一元邱中蘇守合洋一元陳逹王義福合洋一元左營二號廣兵掘港一號廣兵掘港二號廣兵吴淞營二號廣兵兆　川沙營二號廣兵中營一號廣兵南匯一號廣兵吴淞營二號本兵九户各二元共廿户共收洋二十九元○實無募處滬字五百四十六號册徐茂士二元古月亭鄭陽士張敬承鄒外翰退補居修愆記寅生記七户各一元陳耕記陳裕記二户各五百共十户共收洋十元○無錫電報經募攷記十八元○蘇州惲叔來翁募滬字五百六十六號册惲季文十元洗蕉吟舘廿元馬筱圃八元馬春老人六元桐蔭舘東萊氏任餘慶任萬寳任壽寳五户各二元眉壽生惲和保惲萬保三户各一元任嵩寳三元十三户共收洋六十元○恭泰號内王翰山翁募六户現寳銀一隻五十一兩五錢三申規元五十五兩三錢七分七洋二十元○羅内林小洋五角○本日收英洋七百八十三元小洋五角規元五十五兩三錢七分七錢一千零二十文 
[上海四馬路高易公館恊理兩廣賑捐所經收七月賑欵清單]  
　　十一日公泰募三百八十九號册區弼臣三元區錦　黄堅釗黄冠良劉觀就張璧書方文早六户良劉觀就張璧書方文早六户各半元以上七户計六元○永祥泰墓四十六號册鄧濟廷五元祥合號高荷天李亨衢三户各四元石　瀾二元高啓麔衛惠然堂衛寅卿羅植槐四户各一元關居記半元以上十户洋二十三元五角○廣豐　號募九十九號册趙氏仲子二元郭信撝一元魏蓮舟夏　記羅振麟胡承度四户各半元梁而康堂三元以上七户計洋八元○法昌行募四百九十九號册慎言堂二元謝季和一角無名氏一元不表二角有心無力子四角無名氏五角以上六户計四元二角○十二日新太古棧房募二十號册吴榮坡吴遜卿二户各二元黄崇光陳炳基侯錦章吴頌頤李蘭亭五户各一元吴存善堂半元十分堂一角同敬堂四角無名氏求子病愈十元以上十一户計洋二十元○申源號募六十九號册鄭淡謀二元負心齋一元五角郭揀二一元區惠南黄記北記三户各半元彭記二角無名氏三角以上八户計洋六元五角○生源行募七百零八號册梁梓廷五元梁仁先陳廷璋二户各一元程乾生崇安堂陳二户各棠元陳文閏半元以上六户　十一元五角○利興洋廣貨號募三百六十五號冊利興關植生二户各再助十元以上二户計二十元○和興祥茶棧陳雲屏翁募八百十二號册吴蔭臣再二元吴彪記吴福記吴閏續三户各錢二百文王烈如二角郭氏馮權再無求氏三户各一元郭陳氏容記劉記三户各半元和興祥三次五元不留名二元以上十三户洋一十三元七角錢六百文○吴虹玉翁募嘉定耶蘇教堂十二元南翔講書堂陳孫二户各五角嘉定牛痘局救活吞烟劉意該局將謝洋移賑十元福音教堂程一元教書先生朱錢三百文以上六户洋二十四元錢三百○嘉定南門外福音堂義學衆學生募諸書卿王世臣二户各二百張祥生張印全二户各五十程福基葛振和須錦和三户各一百嚴大榮　十以上八户錢八百七十○高易李華升翁募三百零一號册程享　程志　翁住興楊麥氏梁鍾氏秀石廣成和黄鄭氏楊仁山一姐順泰恆十二户各半元張德興李業文二户各二元廣德昌李梁氏朱錦春堃記四户各一元李仁喜四角黄紀書吴和心陳廖中松盛利生五户各二角餘記一角方越臣二角五分鄺明德無名氏高五鄺門氏何魁鄺郁黄玉何興廖堂洪和初陳　陳上初何子光曾文耀廖福祥朱氏葉氏高氏李三大有東桂玉姐張家嫂子愉何氏濟日廿六户各一百永乾華妹二户各二百唐恊順廣利　聚興樓三户各三百以上五十六户洋十五元二角五分錢一千九百○李華升翁再募三百零一號册同生泰三元俞生一元談氏黄氏二户各一角以上四户洋四元二角以上統共洋一百五十六元八角五分錢五千六百七十○附啓者以上所收賑欵幼童樂助者不少實屬深明大義合並聲明 
 
 
