# 1888 - 104 - 4905388

 

Page 1

 
 
[音註小倉山房尺牘出售] [  申報舘主人啓]  
　　隨園太史才名满天下等身著作久已流布瀛寰尺牘一書雖係信手應酬之作而亦滔滔清辯意義翻新中間論政論文諸篇洋洋千餘言尤能發前人所未發山陰胡又廬先生恐其引用典故非後生小子所能一覧而知因爲句櫛字梳逐加註釋至于審音辨字精切確當更足使讀者一目了然誠太史之功臣後學之津逮也茲用新樣鉛字印成分釘四本定價每部洋兩角賜顧者請至本外埠各申昌及各處售申報人購取可也 
[事類統編出售] [  點石齋代啓]  
　　古尠類書故研京十年鍊都一紀攟摭乎羣籍躭騖乎三上其結搆若斯之難也嗣唐歐陽詢藝文類聚後駢儷精贍者惟宋吳正儀事類賦百篇由明迄國朝或廣或廣廣或續廣或補遺至增補事類統編出而囊括古今至賾大備庶無滄海遺珠之憾本齋特購善本精書石印計三十五卷訂成十二册俾閲者瞭如指掌朗若列眉几案舟車取携良便洵人間第一有用書也刻巳出書每部碼洋四元在三馬路逢源里愼記書莊發售此佈 
[論監犯凶横] [  初開眼界人來稿]  
　　凡人在縲　中則必有憂愁恐懼之心卽有凶惡棍徒平時所作所爲肆横無匹者至此而亦不免俛首而仰獄吏之尊從無有身在囹圄而仍敢肆行無忌者有之則自今日始日前讀貴報見有上海縣獄中新犯爲老犯所凌虐邑尊聞而怒之欲行重辦而該犯等竟胆敢抗違甚至調兵彈壓而兵官亦以恐釀成事端力勸邑尊息怒雖少尉有管獄之責亦不敢攖彼凶鋒近數日來未聞有作何辦理之後命嘻異矣古人謂獄不通風内外勢成隔絶豈曰犯人一入牢獄無異於臣魚之縱大壑可以任所欲爲乎夫所以設禁獄者原所以禁惡人也人以惡稱官則訪之拿之以覊於獄中以示徵也若獄中之犯而可以與官相抗則是反不若不收於獄尚可以拘之責之一入獄中反　然自大而益覺目無法紀雖有能吏之才不足以制之雖有良吏之德不足以化之是何說哉嘗讀貴報外結一說而憤憤於蠧差狼役魚肉鄉愚視堂上官不啻爲傀儡然差役之所以敢於恣横者尚曰狐假虎威社鼠之倚托乃其常也若監犯則彼其所恃者安在乎或者謂不遭者可無不爲彼旣身犯重辟監禁獄中終日無所事事待死而已是則所謂不遭之尢者尚復何所顧是夫是以敢于凶横若此然此等監犯亦非必皆爲死罪亦有罪尚未定案尚未詳而覊禁日久成爲老犯者彼豈不知一再滋事必且罪上加罪斷無出頭之一日而顧凶肆如此謂官長之威有所不行乎而官長之權足以生殺人豈一監犯而至於爲之束手謂事故之來多由於激變前者上海刦獄戕官小金枝前車可鑒故各官不爲已甚懼又激成巨禍顧時時防其變人人恐有他虞則爲之上者不亦難乎英法兩公堂時有押犯欺凌新犯索詐銀錢强奪飲食以至褫衣剥褲等事公廨讞員知之立卽提案重懲無如懲者自懲犯者仍犯竊意公廨定例罪止枷杖而止此外别無可加以是人不之畏而肆然無忌至於如此縣署監獄則重地也邑令之權重於讞員可以生殺人其刑法亦重於公廨不啻倍蓰此宜有所畏憚而不敢復逞矣而乃凶横更甚竟致不服提案不服收封天下有是理哉若以爲海濵民風强悍故異於他處然則古人所謂治亂國用重典者不於此之施而何施哉僕則以爲該犯之所以敢於如此者非一朝一夕之故亦非一人一手之烈所由來者漸其所倚恃者深也夫差役之所憑藉者官之勢若輩之所憑藉者差役之勢禁卒牢頭以及管犯家丁大都皆一鼻孔出氣彼等工食之外别無進項則往往皆取給於監犯彼監犯又安有如許資財以供若輩之取求則惟有向新來之犯索詐得錢以爲挹彼注兹之計積而久焉遂成爲例故此等情弊禁卒輩非不能查禁特不欲禁耳且不但不欲禁而已直不啻縱之教之使該犯等逞其伎倆以爲生財之道而於是乎該犯之計得行而該犯之勢益横以至官法亦不能如之何此尚復成何事體哉嘗聞外洋監獄地方頗大屋宇高敞曠朗不若中國監獄之卑汚湫隘而其尤妙者則一人區爲一間而不相聞問旣各有區别則無從生心莫施詭計不但教供串同一切弊端可免而并無相助爲惡之人夫是以外洋監獄絶無此等變端且外洋監獄皆已經判斷定有期限之犯旣經入獄卽各有所事不使一刻空閒有事則不生他念而機械之心無自而起至晩各歸各房不復謀面章程旣善法令又嚴此實爲中國所宜仿行苟照此法辦理中國監獄安得更有意外吾知此法旣行卽越獄刼監之事皆可免其所裨豈淺鮮哉天下之最横者莫如棍徒天下之最能舞弊者莫如差役以最能舞弊之差役而教唆最横之棍徒狼狽爲奸同惡相濟其事尚堪設想耶上海縣獄之事猶其小焉者也中國之監獄如上海者正復何限惟願有心人早爲防之善爲變之　幾有以防其微而杜其漸也夫 
[諭旨恭錄]  
　　三月初三日奉硃筆馮應壽補授吏科掌印給事中欽此同日奉硃筆桂年補授兵科掌印給事中欽此 
[本館接奉電音]  
　　昨接京友發來電音有本月初九日硃諭一道謹敬譯登○三月初九日奉硃筆李端遇補授鴻臚寺卿欽此 
[都門火警]  
　　京師前門外迤西五道廟有草舖一家忽於三月初二日午後失愼幸水會聞警齊到當卽撲滅隣右只受虚驚而已聞該鋪被焚房屋四五楹草料兩三堆約值二百餘金該鋪主人當經中西坊署鎖帶不日詳城究辦又前報前門外大栅欄失愼一節兹續聞天德合洋貨店於清理被焚地基時掘出未燃盡洋布數十疋店主令夥搭支蓆栅看守於旁不料三月初一日夜間該夥自不小心將棚中所懸燈徿燃着竟將蓆棚及布疋盡付一炬豈此數十疋布應遭火劫不能倖免耶 
[廚役行凶]  
　　蘇州辦蓮巷方蘭賓大令公館内雇用男女僕數人大令現在奉差離省公館中僅其夫人與公子并男女家人等初七日午刻其廚役某甲忽將女僕某氏用刀戳傷被大令之公子及他僕所見上前相勸均被刀傷數處甲亦自戳一刀計傷者女僕三人及一公子公子年甫十二傷痕俱不致命惟某氏傷最重恐有性命之虞當卽報知吳縣馬漁珊明府并往告長元兩邑尊王芸莊明府首先馳往甲見官府已至知將被拘遂將傷處剖開肚腸流出旋卽殞命次晨吳縣往騐後先將兇手屍棺發封聞某氏一息奄奄已將垂斃矣噫此豈前生因果耶抑今世寃孽耶不知將來如何了結姑先登報以俟續聞 
 
 

Page 2

 
 
[臺疆小識]  
　　臺灣于改設行省時由劉省三爵帥奏稱全臺生番地界日漸開拓必須援照新疆定例添設營汛等官當經兵部議准兹聞中路大湖地方由該處統領禀報應添千把總各一員尚未奉憲批示能否准行想省帥自有裁度也○基隆所築鐵路本由銘字昌字兩營撥勇合作近聞銘字營奉調至石寮修理砲臺昌字營仍在港子口一帶照常作工其路由基隆口岸直抵臺北府城俱有端倪惟于港子口中隔一山高三十餘丈闊百數十丈每日雖由營勇開鑿無如山面皆是沙土隨鑿隨塌急切難以見功並聞工次所需機器均由上海某洋行包辦前已由外洋運來鐵板鐵條等件尚少鐵橋兩座及一切應用器具近已電致該行令其速運來臺云○閩臺大憲近來明定章程謂臺地凡有停委撤委之員如其内渡一概不復委用閩省之撤委停委等員到臺亦如之盖所以杜鑽營而示鼓勵也前月有某員到臺省帥以其强幹有爲當卽委差同僚方共慶賀省帥忽接閩省來文適犯以上情弊立卽撤委○前月杪臺北忽起大風將新建之天后廟吹倒神如有靈得不謂封家姨之太肆跋扈哉○大稻埕之海龍王廟住持僧每夜必在廟門外巡察一周以騐更夫之勤惰一夜見有少婦口操外江音蹲坐路隅狀甚羞縮僧見而大駭急呼更夫詢之據言是某處妓女因索逋者咆哮于室是以出門暫避語未畢忽來一男子呼曰去去婦卽隨之行其果妓耶抑與所歡密約偕遁耶○新茶已將開盤厦門各茶師均紛紛乘輪赴臺各鄉婦女之來揀茶者亦相聚于大稻埕一帶粉白黛緑鬢影衣香大有春色惱人之意惟各茶棧均因去歲虧折不敢放胆買貨卽稻江市面亦不及往年之熱閙云 
[閩中紀事]  
　　南安縣吕元恩大令因案經該管府禀揭撤任調省察看藩憲卽委試用通判李春輝署理是缺有南安縣紳民林化時等投禀督轅爲借宼之請當經楊石泉制軍批示略云邇來紳士爲地方官禀留幾成故套吕令現應謂省不得違例率請禀留仰福藩司轉飭知照○朝鮮國人張汝亨去臘到閩蟜寓小客棧中被湖南人竊去高麗參多斤已登前報兹聞行竊之某甲業已到案供稱多人皆是湖南人充當營勇張遂瀝情投禀督轅　楊制軍己飭縣并仰營務處黄觀察提訊追究○南臺禮記洋布店主張登聲頗有富名日前購山地一區擬建祠廟是山古冡甚多張因砌墻挖掘地址其下有古墳碑篆模糊不可辨認此事傳播遂有某茂才者冐認是伊祖墳赴縣禀揭經劉大令批云爾始祖卜葬何地何時來禀一則曰始不知之再則曰無從查考其爲墓無碑碣可知又何以忽有墓碑可證情詞矛盾於此已見一斑况張登聲發墳並非有心枯骨何致匿不交還轉使爾有所藉口察核控詞顯係張登聲誤發古墳該生冐認墳主訛詐不遂誣以屍骸必欲使張登聲懼而以賄求和而後已庠序之士不知自愛輙欲揑情興訟本應重究姑寛申斥禀擲還○陳桂生學憲於上月二十九日晉城文武各官皆出城迎接頗形熱閙聞學憲大約初五日封門考期尚未懸牌十縣文童已如雲集第不知誰奪錦標也 
[羅浮風雨]  
　　廣州火藥局原在城北三元里大憲恐設有疏虞附近民居難免池魚殃及遂飭遷往白雲山蒲澗寺側是處離城有三十里之遥林密山深人跡罕到刻已經鄧寳臣鎭軍親往查勘想當不日興工矣○鑄錢局客歲經大憲議定設在東門外黄花塘當因經費難籌故未舉辦月前始將經費備齊鳩工庀材大興土木復恐小民無識出而阻撓遂飭鄭提憲派安勇數十名赴彼駐紥○入春以來陰多晴少自二月初十日起雨勢更大無晝無夜勢若傾盆江水日見增高恐不免於泛濫且農田亦難播種鄉民皆懸耜興嗟孫駕航太守因率同南番兩邑尊於上月二十六日詣城隍廟設壇祈禱○繼述堂車憲之夫人歸眞瑶島擇於上月二十六日開吊文武百官均詣靈前叩奠轅門之外馬溢車闐○福威輪船因機器損壞不能行駛經管駕吳千戎定邦禀明督憲入澳興修○連日風狂雨驟西路電線損壞甚多隨經電報總局派工匠等人馳往修復○大北門外有男屍二具暴棄於途行人見而憫之報請善堂施棺埋殮○廣安兵船出巡洋面拿獲私鹽十九萬餘斤船五艘礮六尊管駕吳都戎瑞祥卽日押解來省呈繳緝私官局騐收○邇日拐風復盛失孩之事時有所聞日前由營兵緝獲拐匪陳亞琛送交南海縣署郭大令訊無實據取保釋之聞該匪積慣拐騙惡積如山而大令大度寛容不子深究竊恐奸宄之徒益復肆無忌憚也 
[武林茶市]  
　　杭州去冬今春屢得大雪以致各山茶樹久爲雪所凍壓根株多被壓壞兼之春寒太重凡有鮮青嫩緑未能及時發萌故節氣雖較往年爲早而新茶上市則較往年爲遲本月初一日始見新茶向來龍井貢茶每年僅有數十擔價亦十分昻貴鮮有入山採辦者本年城中各茶葉鋪惟硯瓦弄口之吳恒有清和坊大街之翁隆盛進龍井山辦茶初一日頭盤開秤上等細茶每觔價錢二千四百文逐秤遞减當日下午减至每觔一千七百六十文爲止若北山留下一帶同於是日開秤每觔細茶定價計錢九百六十文惟今歲爲茶葉小年出貨必不能旺現據茶業中人言照目前所定之價將來尚恐有增無减云 
[命案詳述]  
　　嘉興池灣鎭後面石匠浜出一命案經秀水縣朱邑尊親訪明確卽於初三晩三鼓時乘舟往鄉拘獲兇手之母及死者之母就該處千經寺内略訊因卽帶回縣署並諭該處地保圩長限兩日拿到兇手解案賞洋五十元邑尊於初四下午回署晩堂提訊據屍母供因我女嫁與沈姓現已懷孕嬏娘恐將來産子必分家財故被時常毒打至上月廿二日竟被勒斃後嬸娘逃避娘家經我夫及壻追至伊娘家尋獲後經巡鹽水師砲船哨官出塲調處費洋二十元買棺逼着收殮并將兇首放逸後我夫回來經就地好事輩强擾以爲私和人命必須開銷不得已而逃至在鎭屠姓槽坊之柴房内自縊而死後經該坊來報並云如欲槽坊中收殮該坊卽欲禀官以致不敢自行收殮研訊兇手之母始則狡供繼喝掌頰供認與女兩人帮同用担繩勒斃訊後仍收禁越日經李頭役訪獲兇手當卽解縣禀明收押晩堂提訊始亦狡供後吊到伊母始供認勒斃死後舌頭伸出用剪剪去等語邑尊復着伊母女將當時勒斃試演演畢畫押仍行收禁邑尊隨於前日帶同刑仵書差乘舟赴鄉開棺檢騐仵作喝報果用担繩勒斃兩臂受傷舌頭剪去邑尊親騐無誤仍飭棺殮發封乘舟回禾未知此案將來作何定擬也 
[漢臯賽馬]  
　　三月初二初三兩日爲漢口西人賽馬之期每日賽馬七次寓漢西醫士秘格君奪標九次非士奪標一次太平行主奪標二次華記行主一次波樓館主人敝禮士一次按滬上賽馬之期定於三月廿一廿二廿三等日不圖漢口西商已先我而着鞭想見晴川歴歴芳草萋萋士女往觀興復不淺也 
[古董春光]  
　　寍波訪事者來信云前任鄞縣朱邑尊之靈柩權厝北門佑聖觀三月初四日由眷口扶柩出東渡門過新江橋至招商局碼頭附輪回籍沿途設祭者多至十餘起○某醫生寓居腰帶河頭董姓家娶妻某氏平日和好無閒言一日忽疑其有外好大肆勃谿親族力辯其無醫終不信遽萌短見服吞洋烟輾轉呼號旋卽斃命說者謂今之藉三指以餬口者其名愈高其孽愈重平日勒索重價胡亂開方藥餌亂投誤人性命今之自盡安知非怨鬼索命而然耶○日來四鄉迎會開賭之風仍未少减東鄉前徐墓地方有賭棍在某姓祖塋前搭廠聚賭飢則就其旁疉石爲灶燒飯食之某婦聞知恐將墓石燒壞出而阻攔各賭棍恃衆逞兇扭住痛扶該婦適懷孕以致腹痛不止一息奄奄恐性命尚難保也○某捕役誣倉橋頭某甲爲竊賊私行吊打甲家聞知遂將該捕雙目抉去 
[閩省官報]  
　　二月廿九日鹽塲石桂豐卸辦幹塞官運局務禀到禀明丁繼母憂三月初一日同知梁廷錫通判陳國均李麟圖知縣王國瑞布照磨王恭壽各禀明本日開辦洪山橋南門東門湖前三夾道各茶税鹽塲祝錫璋奉委解餉進京初二日候補道許星翼禀明鄭工捐輪開局鹽塲周鍤翰卸辦莆田課厘局務禀明丁生母憂巡檢沈杰奉委鼓山茶税從九品李勳奉委辦井樓門茶税藩轅牌示照得新選崇安縣局 
 
 

Page 3

 
 
嘉修業已領憑到閩應卽飭赴供職 
[儲憲辭行]  
　　浙江糧道於昨日乘輿入城詣各署辭行北上至午後本埠各員咸往海之局恭送行旌 
[押繳銀兩]  
　　隆茂洋行控託壳件向王濟全購買三號鐵斤運至日本今接日本來信鐵非三號只得另行拍賣虧耗價銀由賈副領事據情照會蔡太守飭差傳王會訊押令照償等因已列前報昨又覆訊隆茂洋行西人申訴前情并稱虧耗銀三百五十兩零一錢七分請追壳件亦投案聲稱我應向王收取用銀四十餘兩如果王願照繳虧耗之銀我亦情願不取王齊全堅稱不願給償分毫銀兩太守飭將王濟全還押俟繳銀開釋 
[鎗傷車夫]  
　　通州人錢利坤年二十二歲現在虹口老船塢對門恒興西國成衣鋪拖包車昨晨十一點鐘時荷水桶至怡和碼頭挑水其時適有酒醉西人手持六門手鎗東撞西歪向浦江亂放二響旋卽回身又在碼頭旁之更棚上碰落帽子墮入水中欲撈不得向錢乞借扁担撈帽錢不知英話誤以爲奪其扁担堅不允從致被拖拉錢不肯脱手西人怒開鎗適中錢之左臂下錢呼痛臥地當經船塢中西人見之將該西人圍住又經三百零三號華捕何阿嘉到來察看情形立卽報知富捕頭帶同通事張德明及中西捕往拘西人到捕房管押俟解英刑司訊立其時該西人尚在醉鄉大肆咆哮捕頭命用手銬一面送錢至仁濟醫院西醫用針探其鎗彈尚無定蹤惟騐傷處知彈在内且以藥敷之留院再行醫治又經富捕頭命張通事查問船塢更夫顔春煦其所言目覩情形與以上所紀者相同又聞該西人名台而夫一年前曾在捕房充當西捕現在閒居無事俟解刑司如何訊辦再行續探照錄 
[上海縣署瑣案]  
　　前報列浦東嚴家橋人陳關關投上海縣喊控楊三紏衆牽牛叩求提究云云前日經裴邑尊提到楊并嚴敬堂王寳林王炳連順昌沈丫頭朱阿明及該圖地保等訊究陳稱楊妻逃逸小的並不知情伊等胆敢將小的耕牛牽去叩求究辦楊稱小的在北新涇帮傭將妻託陳妻照管今忽逃逸是以向論尚有銀洋藏在水缸下亦已烏有嚴稱耕牛一頭業已交還王稱小的由楊喚令向陳追問逃妻牽牛一節並不與聞王連沈朱供詞含糊地保稱陳妻與楊妻素來交好不知楊妻因何逃逸邑尊謂擅奪耕牛殊爲可惡飭將楊嚴王連各笞二百板枷號游鄉五天帶回再核王沈朱笞貴二百板鎖候提到王明發等訊辦忽有楊嫂某氏投呈白禀邑尊問此禀是誰人所繕答稱有湖州人教書先生不知姓名所繕邑尊着原差帶同該氏將繕禀人帶案訊明核辦○前報許兆奎具控蔣顧氏誘拐養媳陸氏一案昨晨經裴邑尊升堂發落除將陸氏交許領回外所有拐犯施長耕徐隆海蔣顧氏等各飭釘鐐並將施徐枷號飭差將三人帶領游示五天再行帶案嚴辦○昨報列浦東斗姆閣女尼悟空將庵内女尼交案云云兹悉尚有一尼因患病未經到案裴邑尊飭令暫交官媒候訊患病之尼亦須到案並請王雁臣司馬親詣庵中查勘○昨報列蕪湖人朱渭東虧欠萬利等十餘戶銀四千餘兩由法公堂送縣訊追前日有萬利主徐仁英義生榮主李維榮德錩主丁子齋錦章主孫秉理均益主袁子文并廣興祥安和祥楊祥記成豐怡源祥等各遣夥友投案候訊尚有全亨正源舒三泰珊記發昌愛香室六戶未到晩堂經裴邑尊庭訊之下該洋廣貨店等各呈清帳求追朱稱職員在蕪湖開設雑貨鋪因生意虧本以致拖欠各戶銀兩此番特來清理帳目須由夥友王廣林清算邑尊令各戶退去朱發水利廳看管并飭差將王帶案訊辦 
[英界公堂瑣案]  
　　劉春和控被陳阿狗誘拐年祇四齡之兒子托人四處找尋旋在徽州會舘門前遇見蔡桂炎言知陳阿狗抱孩問信欲往徐家匯隨得尋見交捕送案由蔡太守訊供押令陳阿狗交到陳阿四再訊已列前報昨由劉妻李氏上堂申訴前情陳阿狗堅稱遇有失孩欲抱至徐家匯教堂中之陳阿四處不敢圖賣太守謂業已查問教堂並無陳阿四可見所供不實若非拐孩則抱孩意欲何爲押候備文移送上海縣究辦該氏斥退如逢縣傳爾當投質○華捕稱今晨見張阿慶手持錫字件連香爐情形可疑盤詰支吾特拘案請究張阿慶供在吳淞租住席蘭坡之房屋行竊席之字件香爐來滬欲質錢文被捕拘案蔡太守判張阿慶管押十四天贓存捕房俟失主認領○水巡捕稱今晨太古洋行之通州輪船進口各駁船不侍停泊赶上爭攬生理者共有五艘卽放杉板赶上拘拿祇獲一船在船二人一併送案張德發供與康永發合向浦東海南船廠租此駁船在浦兠攬生理並無頭目誤違定章康永發供與同蔡太守問水巡捕該駁船曾否扣留答稱已經扣住太守隨判張德發康永發罰洋二元俟繳洋後給還駁船○陸金榮稱在瑞生洋行經管百福里之房屋昨夜十二點鐘時被流妓顧寳珠在墻頭拆一孔當　管房人蘇大龍所見伊等逃至自己屋内向其鴇婦查究置諸不理爲此報捕拘顧送案揆度情形想伊以墻隔不便拉客故欲拆毁蘇大龍供與同开稱目覩顧寳珠拆墻顧寳珠供是蘇鄉人現在妓院爲大姐並未爲妓更未拆墻諒是孩子嬉戯拆毁彼旣指我爲拆墻之人何以當塲並不交捕直至今晨捕來拘拿蔡太守謂時在深夜決孩子玩耍姑飭顧寳珠交保不得再有前項情事并諭陸將墻壁加砌堅厚不致再被人擅拆 
[法捕房瑣事]  
　　昨晨法會審員王司馬臨捕房法包探江德林禀稱奉諭偕原告張子佩帶參至參店估得參色極低每觔祇值洋四元秤見十三觔半照價售賣該店尚不要因卽交張帶去旋據陳永寗繳到現洋八十三元并票一紙計共洋一百三十六元合銀一百兩司馬着傳張子佩到案翁鶴年胡開甫亦到并將陳新甫提案張伸訴估參情形如今照算祇得洋五十四元司馬詰胡開甫據稱參是陳物當時托與張看過秤過張稱若是作抵何用貼條封起司馬謂胡曰照爾之言是張子佩錯張尚有一錯爲何借銀與爾隨詰陳永寗如何答稱此參有幾個轉手當時每斤價銀七兩數錢正月内被胡取去原要用石灰襯好不致透潮司馬謂參原是爾去賣脱還可多得銀兩不然卽照五十元作價矣胡開甫等不答司馬着將參樣及現洋并票一併給張子佩領去照核尚少洋八十二元着陳新甫繳出俟繳到卽行釋放張退出陳新甫還押陳永寗亦退去翁鶴年求將各單給發司馬謂待銀兩繳齊卽給胡開甫又稱當時做密采里生意時說定交銀一千兩在後祇交銀七百五十兩少銀二百九十兩曾出收條與彼爲此聲明請着密采　交出不然後來又說欠洋東銀兩則不得了司馬准與祁繙譯官說明轉訊胡翁等亦退出○昨　列有胡忠孝駡捕拘押一案昨晨副捕頭將十四號西捕傳到據該捕稱伊立在門首時在十一點半鐘我正出差見而詰問伊卽駡我後過新橋地屬英界伊將磗擲我爲此追上捉到爲伊駡我曾將手掌伊一下王司馬詰之胡忠孝仍照前供司馬謂事甚細微着將胡交保下次不得生事○去冬有已閉飯店主李永豐卽關龍爲不出四季捕捐因之拘押旋有　肉莊煤炭店等投案追欠王司馬着交保繳洋李因無保管押到今已閲三月餘分文未繳昨日原告投催司馬着將李提案掌頰一百下遺押○昨報源興飯店主陳張氏控姚炳吃飯毁物一節昨晨陳張氏投案候示稱飯資計錢一千九百三十二文毁物三千二百文司馬詰姚若何答稱容出外措辦司馬着交保限三日繳錢五千文如或延宕有于未使 
[上海陳家木橋電報總局豫皖賑處初八至初九日事略]  
　　河南孫嶼芝劉浩如先生來電云中牟賑畢計合二萬二千五百八十二大口給錢二萬二千五百八十二千文同事肯吃苦不懶肯賠錢不貪惟上年出入冰霜風雪中半患疲病須稍緩休息數日與經合辦扶尉春賑船事歸朱觀察專政謝楊帮辦係另一局此次水勢甚緩可望合龍○初九日廣東電局來電云十六至二十日收七十三兩另廿一至廿五日收十六兩另廿六至廿九日收六十三兩另○章門寓客四批五百兩宜昌電局六批二百兩瀘州電局十三批廿三兩另盛賡翁八批十一元另均到先此報謝 
 
 

Page 4

 
 
長酡亭卽席有敘有清光緒十四年二月廿一日爲明治廿一年四月一日應詩人巖谷修約繇中邨樓書畫會入長酡亭文會亭在不忍池卽小西湖也亦名湖心亭　此飛觴步韵得詩六首同會者内閣編修巖谷君修而外宫内省大臣子爵上方君久元元老院議官從二位勳三等侯爵久我君通久正三位伯爵久世君通禧元老院議官從三位勳三等男爵神山君郡廉内閣編修川田君剛元老院議官長松君幹山形縣知事正四位勳三等柴原君和法制局參事官服野君琢偕往者顧比部孫拔萃澤邨繙譯與雲龍凡十有三人○一日萍蹤兩會聨詩當旗鼓酒評泉客無俗韵分鷗席壁有豪吟近鴨川不忍池依初柳地長酡亭剩養花天相逢何必盡相識冬去春來話隔年名　半面憶鑛聨漢瓦秦刀虞府泉面上方大臣兩國盟心觀此水雙丸回首逝如川景收富士山巓雪船過琵琶湖裏天修行矮松供眼福記從東道度西年觴政重鏖句再聨支分泗水此蒙泉門墻守聖難觀海舟楫傅家易涉川角豈四方曾測地日占千歲孟知天指南無計違車法未許椎輪奪昔年環堤花柳兩行聨塵洗一車千孔泉義訓自趨義陽路利源翻溯利根川漢文西去無同地吾道東歟欲問天身到危波轉平穩知非瞬近衞卿年雁飛西蜀夢牀聨季弟雲夔在蜀泥爪護搜蘇老泉此去游槎慙博望問誰詩境闢樊川方開廣袤圖披地員割緯經度測天滋味已嘗侯鯖外舟車歲月箸書年一堂何止五星聨煮茗清猶遜玉泉脉引羣巒歸絶頂源尋中海納奔川柬端書法肖山谷襟上酒痕奈樂天願補小西湖畔鞠重來八醉傅延年[  德清傅雲龍初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年三月初二日京報全錄] 　　 
　　宫門抄○御史恩等奏拿獲盜犯在事出力之坊官紳董員弁等遵旨奬叙摺○御史本等奏遵旨保奬拿獲著名匪徒之官弁紳董摺○又奏銜名錯悮請旨飭部更正片○浙撫衞奏委署知府摺○江督僧奏捐銀助賑請旨俯准建坊片○又 
奏織務價值分别酌減摺○又奏報接運票鹽日期片○又奏揀員接署片○又奏調補總兵片○三月初二日理藩院鑾儀衞光祿寺八旗兩翼值日兩翼引見十九名○奎潤請假五日○續昌請假十日○劉齊潯施典章各預備召見○召見軍機恩中堂徐承煜劉齊潯施典章○皇上明日用膳辦事召見後至北海○○巡視北城掌廣東道監察御史臣恩燾等跪奏爲拿獲疉次結夥持械搶刦盜犯在事出力之坊官紳董員弁遵旨奬叙恭摺具奏仰祈聖鑒事竊查臣城練勇局委員王應泰等首先拿獲結夥盜犯狗頭金卽金五楊結實卽穆七巴並會同步軍統領衙門曁南城普善水局紳士等拿獲雞腿劉大王小壯馬車王及王紅劉凱等多名當經臣等奏送刑部審辦按律懲治等因在案嗣准刑部擬結於光緒十三年十二月十八日具奏奉旨得興卽狗熊得仔又名舜兒得子玉詳卽小軍師王五城英卽狗頭金五王城卽馬車王王小壯楊結實卽穆七巴雞腿劉大雞腸子劉二俱着卽處斬梟示餘依議欽此並隨摺聲明拿獲此案之文武員弁應由各該衙門自行酌核請奬知照到城臣等查該局委員紳董員弁尚能不分畛域購覔眼綫設法將迭次結夥盜犯緝獲多名捕務尚屬得力未便沒其微勞除會同拿獲此案之練勇員弁並水局紳董繕具清單請奬外擬請將臣城揀發吏目王應泰請加六品銜副指揮李金章請俟得知縣後以同知儘先卄用揀調吏目袁國均請給六品封典可否之處出自逾格鴻慈如蒙俞允並請勅部核議施行所有臣等遵保獲盜出力緣由伏乞皇太后皇上聖鑒再此摺係北城主稿會同南西二城辦理合併陳明謹奏奉旨已錄○○巡視東城掌江西道監察御史臣本貴山東道監察御史臣趙增榮跪奏爲遵旨保奬拿獲著名匪徒之官弁紳董恭摺仰祈聖鑒事竊臣等前奉旨交拿著名持械搶刦匪徒遵卽密派正指揮姜由轔練勇局委員李春榮等帶領哨官會同紳董蕭德驥等購覔眼線將得興卽狗熊得仔玉詳卽小軍師玉五雞腸子劉二等三名先後拿獲當卽奏交刑部審辦在案旋准刑部訊明擬結將得興卽狗熊得仔玉詳卽小軍師玉五雞腸子劉二等均擬斬决梟示併隨摺聲叙拿獲此案之文武員弁應由各該衙門自行酌核請奬等因恭錄原摺及欽奉諭旨移知到城臣等查吏部章程五城員弁拿獲首夥强劫盜犯三名以上者准保升階升銜又五城水局紳士如有拿獲斬梟盜犯者無論名數多寡准保官階班次各等語今該員弁紳董等於迭次結夥持械强劫奉旨交拿之著名綽號盜匪設法弋獲緝捕尚爲認眞洵屬異常出力未便沒其微勞自應將臣城拿獲得興等三名之官弁紳董遵旨保奬以示鼓勵合無仰懇天恩俯准飭部核議施行除將履歴造送外謹繕清單恭呈御覽再此摺係東城主稿會同南城辦理合併聲明謹繕摺具陳伏乞皇太后皇上聖鑒訓示謹奏奉旨已錄○○本貴等片再臣城於去年十二月二十日保奬拿獲盜犯李麻子等一案内開西城紳士聶渚擬請交部議敘兹查該紳係遇缺先巡檢擬請加六品銜前繕摺時未叙底銜係屬錯悮合無仰懇天恩俯准飭部更正將西城紳士遇缺先選用巡檢聶渚改奬六品銜以示鼓勵之處出自逾格鴻慈理合附片陳明伏乞聖鑒謹奏奉旨已錄○○頭品頂戴浙江巡撫臣衞榮光跪奏爲知府因病出缺請 
旨簡放先行委員署理以重職守恭摺仰祈聖鑒事竊據藩司許應鑅轉據署烏和縣知縣李光益歸安縣知縣沈寳青等申稱湖州府知府丁鶴年陡患風寒醫藥罔效於光緒十四年正月二十一日因病出缺查有候補知府王讚鈞堪以委署等情除恭疏題報外所遺湖州府知府係煩疲難要缺相應請旨迅賜簡放以重職守所有知府因病出缺並委員署理緣由理合會同閩浙總督臣楊昌濬恭摺附驛具奏伏乞皇太后皇上聖鑒訓示謹奏奉硃批另有旨欽此○○曾國荃片再據廬州府知府黄雲詳稱按察使銜指分補用道李天鉞奉其嫡母周氏生母石氏閉戶鄉居平日見義勇爲培植桑梓迭經獨力捐立南鄉義學捐修南鄉橋工並捐辦保甲三年曁設立臨河集義渡各善舉均屬有案可稽現因河南鄭州決口江南流民載道賑需孔急復遵母命捐助賑銀二千兩詳請奏奬前來臣查士民助賑捐銀千兩者例准請旨建坊給與樂善好施字樣該道李天鉞捐助賑需克承母志雖據稱本身不敢仰邀議叙惟該氏等訓子有方深堪嘉尚合無仰懇天恩俯准李周氏李石氏各建坊一座給與樂善好施字樣以示奬勸核與銀數相符除將所捐銀二千兩發交江寗潘庫兌收濟賑並咨部查照外理合會同安徽巡撫臣陳彝附片陳請伏乞聖鑒訓示謹奏奉硃批着照所請禮部知道欽此○○太子少保兩江總督一等威毅伯臣曾國荃跪奏爲勉遵部議將江南織務價舉分别酌减恭摺具陳仰祈聖鑒事竊准戶部咨光緒十三年十二月十二日具奏議覆江南織造廣英等奏絲價勉遵部議金染工價實難敷辦一摺請旨飭下各該省督撫臣逐欵確查據實開單奏報等因奉旨依議欽此行令欽遵辦理前來臣查戶部聲定織務章程所有金染各價飭照七年分銷價核減三成其與例價不甚懸殊者規復例價於撙卽欵項之中仍寓卽事有徵之意如其有可再减應共體時艱期收得尺得寸之意自准部文後卽按照織造原奏各節逐欵確核復徧查市中物價詳訪織匠情形實緣自核减絲價後織務已形竭蹶而染價一項復於十年分會奏摺内開單請减有巳减近三成者有减近二成者其圓扁金綫市價本昻從前曾經比擬酌减至織工一欵向係關熟米自改發折色銀兩工匠餬口維艱開工時全資工價貼補工竣時折銀不敷口食是以原定工價不得不照例價稍爲從寛該織造前摺所陳各情委無揑飾兹復經再四籌度除另傳各項絨䋔絲綫帽纓帽緯帽絨等欵業經該織造力求節省擬每兩照案核减一成五厘仍照案統報繡緙畫匠係計工給價將飯食並計擬請暫循舊章辦理方資食用應懇恩照准及應俟奉有傳活屆時再地酌辦各件外所有由臣酌减各欵按照部議繕列清單恭呈御覧伏查近來欵項支絀殊常該織造深悉爲難情形本屬處處求省而江南探辦物料地有遠近時有先後實與蘇杭不同雖銷價略有參差其中已多掣肘惟旣經部臣請旨飭臣認眞訪察何敢稍涉瞻徇此次所减之欵均係於無可再减中代爲酌减該織造廣英素顧大局尚無異詞惟仍須籲恩准其劃清界限擬請十三年以前奉文己辦各欵仍照十年分奏减銷價此次所减之欵以十四年分爲始庶前任已銷之欵免致紛更嗣後動用之欵有所循照承辦接辦者均不至無從措手織務幸甚所有勉遵部議將江南織務價值分别酌減各緣由理合會同江蘇巡撫臣崧駿恭摺具陳伏乞皇太后皇上聖鑒勅部核覆施行謹奏奉殊批戶部議奏單併發欽此○○曾國荃片再淮北甲申綱票鹽前經臣奏明仍照正額辦運二十九萬六千九百八十二引於光緒十三年三月初五日開辦全綱連道無阻銷路暢通承辦各員䟎運督催不遺餘力截至十二月初二日止將全綱票鹽一律售竣於初三日接開乙酉新綱連閏計算尚在十個月限内無非裁除新引之效據兩淮鹽運使福裕詳請具奏前來臣覆核無異除飭將乙酉綱票鹽循照舊案仍以正額爲准並將甲申綱所收課厘趕緊造報外所有接開淮北乙酉綱日期理合附片奏明伏乞聖鑒勅部查核謹奏奉硃批戶部知道欽此○○曾國荃片再六合縣知縣吕憲秋調省差委所遺員缺應卽揀員接署以重地方查有甘泉縣知縣舒朝冕堪以調署遞遺甘泉縣知縣員缺查有試用同知徐瑞昌堪以署理據藩臬兩司會詳請奏前來除檄飭遵照外謹會同漕運總督臣盧士杰江蘇巡撫臣崧駿附片陳明伏乞聖鑒謹奏奉硃批吏部知道欽此○○曾國荃片再前准兵部咨奉上諭任祖文着調補安徽壽春鎭總兵湖南永州鎭總兵着韓晋昌調補欽此當經恭錄轉行去後兹據調補壽春鎭總兵任祖文呈報於光緒十三年十二月初三日在壽春接印任事並據調補湖南永州鎭總兵韓普昌呈報卽於是日交卸篆務等情前來理合會同安徽巡撫臣陳彝附片陳明伏乞聖鑒謹奏奉硃批知道了欽此 
 
 

Page 10

 
 
[邗江官報]  
　　初三日鹽捕營曾都戎由仙鎭回吉分轉昌委解京餉起程初四日總辦五河鹽厘郭觀察階過揚回省銷差初五日永豐壩凌分轉樹模到揚公幹任分轉杰銷儀河提調差運轅牌示初六日開辦湘岸辛己春綱 
[勸懲交盡]  
聽訟一端不外辨析曲直而已人苟足履公庭捫心有媿自官長嚴加聲斥無不俯首求恕以冀成全此罰欵所由出也今蒙法公堂王雁臣司馬函并移罰欵洋一百元委充鄭州賑項沐仁恩而全顔面較之漢劉寛蒲鞭示辱又勝一籌勸懲交盡在理屈詞窮者當亦感德弗置焉[  上海北市絲業會館籌賑公所愚弟少欽施善昌謹誌]  
[臺灣新竹縣方大令來函]  
　　秋坪先生老善長大人閣下頃奉環音并交還信局收條二紙陳君原函一封均經收悉查此項賑欵二百五十元業經查明確切實被老協興信局史蘭谷全數吞沒屢次催追僅據繳還一百四十元尚欠七二番一百一十元逃匿抗繳現經移請臺北淡水縣汪冕翁提案押追惟是被吞之欵實屬不少現在一經破綻則鬼蜮畢露聞被吞賑欵將及千元當此汴賑孔亟之時爲大局所關繫各處樂善助賑者頗不乏人臺灣賑欵亦復不少核之日報竟至絶無登明該信局坐蝕鉅欵形同刼盜若不嚴行追辦何以昭公允而儆其餘除移催汪大令速辦外特再備文移請上海裴大令就近飭提上海西門内街老協興信局一體勒追如能照繳仍交尊處收解所有在臺追出臺地通用番一百四十元兹再另交老福興信局寄上祈卽核收示復移文一道亦乞飭交感甚弟謬膺民社居安思危每於捐賑事宜竭盡心神不敢膜視計捐解善後局轉解者二千七百餘元此二百餘元特在署友人及婦孺所捐被其侵用耳喪心昧良莫比爲甚此亦可見捐欵登報之明效也鄙意捐數在萬元以上者報中用頭等大字千數者次之百數十元數如是遞小則分門别類眉目一清如純用蠅頭小楷頗難尋覓也高明以爲如何手肅敬請箸安不具附繳陳君原函又移上海縣文一角愚弟方祖蔭頓首杏月廿二日 
附啓者讀方樾廷大令來函藉悉軫念豫災殷殷勸募感佩良深承示史蘭谷吞賑將及千元誠屬昧良已極幸爲明公覺察從嚴懲辦以儆其餘快甚寄來花番一百四十元業經福興康局交到除將公文飭送上海邑尊查收并掣備收條另函奉復外先登日報以資徵信再各處善士惠賜賑捐總以敝所收條及見報爲憑倘有此等弊端請查追原帶人可也上海四馬路高易籌賑公所愚弟詠南陳德薰等謹誌 
[上海北市絲業會公籌賑公所施少欽經收山東順直河南皖北賑捐丁亥十一月初四日第一千六百次清單]  
　　南翔槎南拙子爲妻産母子平安完愿洋十元嘉興新皇吳燮廷募無名一元敦厚堂由寜國府王公舘寄來本洋三元安慶漢瑞齋友三人藝蘭齋友三人二戶各本洋五角揚州方宗儒募同心堂惜字會洋十元又新安程德本堂二元郭徐氏爲夫求病愈由周魯翁來五十元怡怡子求病速愈由顧老安少懷來三十元無名由松郡合盛和寄來一元平望積善堂十元致德堂從善堂各乙元仙女廟同昌莊錢五百○嘉定祥泰木號募隱名氏木欵三元涵眞菜淮資二元二角莫殿揚求免災悔一元又祝椿萱益壽三角顧福慶祝椿萱並茂五角共五戶共七元○維揚湯復成布號募無名氏畦恆源王集生林九牧追愼堂五戶各洋一元同昌祥金小翁有心無力氏三戶各錢五伯錦榮氏六伯蜚聲氏恆昌裕生恆裕懋德興履和堂雙壽氏無名氏王本謙無名氏九戶各二百二大爺一伯五十李錦翁一百四十無名一伯共廿一戶合洋九元又幸伯氏銅洋一元○蕪湖大關税務所楊相臣洋二元又募戴樹成沈雲裳陳學源三戶各五角李永圻錢三百楊錦方二百文共六戶合洋四元○江裕船來默禱氏求母病速愈九八五平五十兩合規元五十一兩一錢七分三厘又南林黄雨田鄭君梧亭拾遺花票移助洋四元潯陽孫伺臣十元武昌電局募無名氏錢一千文又蕪湖成典含山源吉典諸同人戴仙儕汪壽卿王調臣杜叙廷洪　庭五戶各五百方佑之倪姜厚黄谷生李恆甫四戶各四百孫連玉舒献臣宋愼先王文敬四戶各三百徐鳳州章應熙謝德欽湯世鏜汪長庚嚴立成六戶各二百吳晋寶一百王調臣求母咳嗽病愈平安洋一元共廿一戶合七元錢二百○奉賢愛星募愛日生移冥資荐母親中山後人求母病早安不留名曹三戶各洋一元抗希居士求瘡廐早愈錢二千一百不留名補過生求安室養导堂李邦英五戶各四百安定胡氏誠意老人不留名趙不留名勉良生五戶各三百藏拙齋修省居夢恆子安定胡氏四戶各二百不留名五戶各二百又一百共廿四戶合洋十元○湖南省城寄託太古昌棧來養性山房永康各五元順記四元喜筵移賑三元羅履亭以緩濟急生生記壽椿萱四戶各二元陳豐聚經綸堂澤春無名氏蔡蒙佑安無名氏王紹佑記羅上鈐八戶各一元劉昌倫羅克誠各五角共十八戶合洋三十四元○廣泰豐糖行來東台校書閣主人募掃紅仙舘二元校書閣一元錢五百文徐捷菴一元殷君本錢八百楊開周鮸翔甫各四百周生號朱薪樵吕佑之三戶各三百吕竹齋朱壽維朱錫光魏干久何子餘柳幻芝六戶各二百共十五戶合八元○通州程太裕寄來義泰募姚耕讀堂馬信大仁何三戶各洋一元胡敦睦堂四元義泰四元銅洋二元王源吉二元無名氏三戶各一元又七角又二戶各五角又三戶各三角又二戶各二角又二戶各銅洋一元許日坤胡興記樂善堂藏芸閣四戶各五角許開泰吳濂胡興記三戶各三角胡興記吳尤金許坤記吳鑑泉四戶各二角費松壽馬同泰各錢八百義隆邵萬隆各六百程椿堂廣盛丁福記不具名王鎰廷秦會泉張萬金劉隆泰洪久大丁集明徐國瑞無名氏十二戶各四百文馬步青八百馬同興三　無名氏五百大春堂廣隆張泰丁無名氏張萬隆義隆裕泰元記記記餘記野吉記尹仁記邵仰棠裕泰染坊吳順源陳金記無名氏無名氏丁大昌義隆宗扣尹義記邵萬隆劉和記王森茂陳金記野吉記尹仁記念七戶各二百孫錦雲同仁無名氏三戶各一百共七十九戶合洋三十六元銅洋四元錢三百零六文○揚州陳捷三募匡愚　鄧寶善堂張守拙軒陳二戶各四元無名氏一元○開泰木行來麗字三十六戶合洋十三元烟波舊隱八元觀雲耕田叟憫灾客各四元張陳氏一元○鎭江林衍馥募近仁堂慶餘堂各一元林衍馨周春祺各五角○蘇州鍍捐總局婺源木錦泉募無名氏洋一元陳欽選長源公錦源公三戶各五百義聚福記竹記安記四戶各三百潘承吳史金樹周禮榮江圖梁四戶各一百共十二戶合四元錢一百○楓涇力不從募甬東氏孑身虹東氏渭川氏不留名五戶各二百安定氏朱成人衣者叙慶昌無名氏不留名不留名江八戶各一百凌和源二百廿共十四戶合二元○杭州石口瑞甫募童丹墀一元童桂記六角屠清如金元鼎楊裕泉三戶各五角陳如生鴻記源盛海記沈松雲李寶善五戶各三角顧鼎興萬興正記譚玉林何宗海日興善吳春乃潘月波七戶各二角共十七戶合六元○武穴椿茂兆記募春昌號洋四元有心無力一元方寸居方念祖見營必爲赤溪逸史氏小樓氏五戶各錢一千戴自記八百張善餘堂五百吳炳臣張椿林各一百共十一戶合洋十一元 
[上海四馬路高易公舘内籌振所經收河南皖北元月十七至二十日第三十八次振欵清單]  
　　十七日鎭海知非氏一元○紫橋虎林章二元○抱眞子一元勤儉堂三角知足子二角○怡生福二元百忍堂四戶一元無名氏錢五百○延陵氏一元○安慶馬萬隆募馬正馨二元錢二百文不書名各半元○徐月亭張梅友各一千文馬金表等三戶六百文紅家斌等九戶錢九百文胡玉峰三百文韋桂白一百五十文胡三元等五戶二五十○啓盛恆記羅渭卿各一元增號坤記恊立成於海樓各半元朱海洲四角馮如東三角德慶祥五百減過氏蘇連生各三百文陳小泉二百五十二文元盛魁無名氏邱鳳樓郭耕雲宋連德桂世忠各二百文毛文○魁一百合來洋七元三角○金陵葉文銓翁寄來劉延卿募萼輝堂錢四百文陳魁甫姚月崔劉蔚伯謝凌青各二百方立義募洋二元承啓對鹿雀張子商羅輔臣唐漢臣禹治卿賈子安馮子輪無名氏各一百文○陳秀山翁募賜亷堂瑞星堂三樂堂各二百文治堂秣祐堂三槐堂史品三賜亷堂琅環書屋各一百文周汝楫五百文福敬翁四百文林鑑堂星垣氏海子清各三百文唐古香常錦臣吳叙呇明海珊松亭瑞秀亭明俊臣馮麟軒色格臣何怡庵茂亭鼎臣惠卿長榮臣余澣波冬補泉各二百關海樓鄧先生額郁之王雲翁擺瑞卿無名氏孫秀卿色記各一百文慕韓翁募揚松樵洋一元西祥堂步侖一元李東山半元生和號錢九百文遺經德堂八百文張子吉陳壽山朱鶴年各五伯文平瑞臣四百文周金聲王松亭各三百文龐記姚太太　記王子才陳繼之汪子亭劉香岩成中青各二百文胡善之一伯廿文許夢竹翁募劉崔亭義興成許夢竹各洋二元周質夫鍾楚材各一員陳蔚卿陳執甫各錢二千文張傅述余德吾李茂亭韓湖儀各二百文朱澤氏一百廿文共捐洋十二元五角錢十九千九百四十文伸洋十七元五角○蟄存氏洋一百元紋銀六十八兩三錢三分仲規元七十二兩七錢三分五厘○聚麟堂綺雲氏各一元童子三人一元○海寗靳王氏靳育驥各洋一元靳育鴻半元○沈公舘銀二錢二分○揚州宋壽嵩翁募樣誠氏洋十元問心齋八元○沈祖修銀五錢沈質夫敬夫四錢六分沈其儀二百零六文○平湖壽康庄募廿六戶洋四元錢四百十八文○○十八日杭州孫永春求嗣洋五十元○樹滋堂銅洋三元○献廷氏西溪氏各二元補過氏一元四角石泉胡生發補過齋各二角南屏山人士卿群記治平氏應松氏榮升氏金財氏將就　和卿松壽各一角共洋七元○顧雲錦營士交來古監東海氏洋一百元○天升祥洋三十元○杭省不書名洋一元對開二員○嘉善匡濟典募洋一員錢七百文○杭州胡下盈堂元何錦生婁應祥陳如勛翁文熙吳献庭章慶堯各半元毛芳洲李裕丁馮子威泮揚各二角五分袁慶圓一角共洋五元一角共洋五元一角○無名氏守拙居各一元○○十九無名氏一元柳介庵守眞子黄柳氏各一元○隱名氏二元○余庸江四角○李潤生二元○映雪書屋朗記各半元劉寶記徐寶記各三角唐蔚記徐澤記各二角共洋二元○宜荆釐局錢一員○西塘潤泰號胡陳氏二員聚星樓客延書屋各一員鴛湖居士夢花吟舘輔仁草堂桐材古舍各二角五分○汪笠夫洋二員○通州德隆典洋廿四員○李月記規元十兩○杭州隱名求嗣人洋十員○大通寗季零翁募萬利隆興順昌義成號隆茂各本洋半員義興本洋四角恆仁堂三角六分福芝合濟堂祥和義隆各三角長生堂五角恆茂二角共捐本洋五員一角六分伸英洋六員○蕪湖同興號募汪溢堂洋六角汪禮堂王錦漆王耀隣程渭周黄韞山程璧雲各半員無名氏一員二角徐錫卿四角洪全記廬立鑑程惟一各三角程恆昇潘益和堂查礬功柯葉生各二角汪道貞一角共洋七元○二十日讀易齋主人十元少軒無名氏二人各二角何福孫五元陳景陶二角馮沈氏十元恊同慶寶號來祥字册無名氏銀二十兩恤鄰主八兩一品齋六兩見灾必恤主五兩三歳孩無名姓德順店符青氏留耕堂質義堂偃武主無民各四兩白髮老人無名二戶各三兩紹衣堂無姓人無名氏二戶壯猷堂各二兩無名氏避世主人韓文堂威不猛主三瑞堂成美堂受策堂蘋花舘主各一兩共捐凉平銀一伯兩申規銀一伯零五兩六錢青　不書名隱名各一元朱曹曹朱氏各半元共洋三元鎭海縣帳房培孫天知氏各一元曲廣池宋金田宋金蓮祖桐李汝芹各五角共二元五角香港安泰公司何崑山翁寄來小吕宋黄潮卿翁　祥册鐘秀松洋八十三元黄實卿三十元錢貽扶十二元無民十四元一角六分陳金良黄瑞各十元黄合眼記余九輯各六元黄茂老黄連譚黄四彭黄平員黄文丁陳威燮陳翁添泉記邱允愛葉作外陳義各四元共洋二百十五元一角六分申規銀一伯五十四兩九錢一分五厘立大莊來寗波正道二元穆云樵羅杏村各一元竭一子一元七角五分應樹聲堂一元二角五分程鴻謨六角陸稀甫觀甫各錢二伯合來洋八員南豐張履源翁募祥册張履源銀一兩四錢七分李冀源中孚堂貼喜堂各七錢湯勉吾一元三槐堂錢六伯邱繩滔邱裕成李又持恭順堂揭仰泉曾美尊傅成之各四百鄧育才黄勺三德新太公正泰邱續之邱桂林吳吉泰聚豐和無名各錢二百共捐元七兩四錢一分七厘折規銀七兩一錢六分七厘又鐘鼎册謝瑞云謝藹雲張有容堂各錢一千張直仲八百邱斌岳銀六錢劉鳴岐曾吉士劉紫伯曾鑄吾各六伯劉錫林饒存德堂徐杳輪黎芹圃邱仁德堂各四伯吳鳳珊三　謝麟生邱衡之邱煥吾王著明揭庾春又春李清夫湯介爾各二百李清予李桂林張首善堂曾薦一劉鼎臣李兆慶李祝軒嚴紳書尚德堂趙鍾如各一伯共捐銀六錢錢十千九百合銀六兩九錢六分二厘龍川蔡履和翁募胡光逹顧富記各一元無民銅洋元元槐陰書屋槐陰堂經博記梁鑒記各二伯執記一伯三十履記一伯共捐洋二元錢一千另三十伸洋一元銅洋二員○杭省金顯齋翁募金陸氏洋一元金蔚記三伯鄭長庚施懿興金述德吳張夫金吳氏鄭金氏各一伯遂願子一百二十合來洋二員○以上四日共收規銀三百五十八兩五錢六分洋三伯八十七員六角錢二千三百　四 
[上海陳家木橋電報總局豫皖賑所經收台北電局恊賑公所賑欵第一批細數]  
　　銘字中軍左營官弁勇丁共助番洋四十一元三角五分○銘字中軍右營官弁勇丁共助番洋五十五元五角○副營官弁勇丁共助番洋三十三元○葉取來汪天厚林進止蔡錫昌楊投定徐鳥番徐登雲楊珠池錫鋒紅蘇士别王士汀徐德甘十一戶各二角徐致富郭有泥郭有城朱士照楊士合林士祐林士助林士童謝騰雲吳士文汪心匏林連紅葉士石葉士番葉邦坑葉媽灶王萬安楊煥章楊俊保徐逢源王士義葉士右張成家二十三戶各一角徐金炳三角○周麗堂凌周屏鄭顯廷周灼廷洗廷楠五戶各一元凌集軒三圓謝月樵張得元林佐卿凌子斌黄曉南衞鏡石六戶各五角楊祖珊余瓊銓茅燮堂三戶各二角凌智全梁文卿二戶各一角○林家榮林家玉二戶各五角林懷國林尚德三戶各三角榮源部四角林家駒高林氏陳　泉林堂綸楊溢周五戶各二角林懷珠林彰義二戶各一 
 
 

Page 11

 
 
元陳文慶黄烏良黄文魁温士營温士廣方心吉連會友連維欽高再興張順益陳士康林永和黄士超林士淵林懷德林坤元徐書圖楊阿印謝有進黄阿義林水時洪木英陳士倫林氏炎廿四戶各一角以上共計捐番洋一百五十四元六角五分實收爐坯洋一百五十四元于三月初一日到 
 
 
 

Page 12

 
 
   
 
