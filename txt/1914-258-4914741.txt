# 1914 - 258 - 4914741

 

Page 1

 
 
游記 
[新疆旅行記（下篇（）十二）（單騎）]  
　　二十七日出步市街見市中經商約分三派一天津帮一回回帮一纒頭帮查回回與纒頭宗敎種類本來相同不過回回唐代歸化服裝語言已遵漢制纒頭清季始通服製語言與我各别大概係純粹之土耳其人天津帮資本雄厚鋪張亦好所賣均洋廣京貨綢緞布匹等極其清高自蒙匪騷擾邊境張家口與古城子交通隔絶來貨不便大受損失回回纒頭無本營業做皮鞋打鐡器宰牛羊爲其專利但回回纒頭身體强壯能耐勞苦勤操作漢人所不及也故回回纒頭將來如沾染歐風知識一開卽不易制矣　　新疆男多女少求婚甚難不論貧富成一親事至少須聘金五百兩故窮民最重育女眞所謂不重生男重生女又纒頭風俗女權極重妻之名番語曰羊羔子終日不作活計沿街遊逛遇有外緣其夫不能干涉故天津商人最多與纏頭婦女通其所得利益卽盡以報効回憶予前在庫倫見山西各號商人亦多與蒙古婦女通（番名口肯）盡力報効利權不外溢而藩民得之矣　　二十八日赴都督府閱看各項文書見有南疆某知事條陳都督請轉呈政府弛禁會黨一事不勝駭異查哥老會宗旨淺陋人類複雜其放票布荒謬絶倫獲下等社會無賴之徒歡迎專以營私安有弛禁之理惟該黨黨徒現已瀰漫西北甘肅新疆爲尤盛並通軍隊盤結甚深聞前年伊新開釁時哥匪乘間到處殺官刦掠爲害甚烈其宗旨可知此事關於人民敎育程度因西北人民知識過薄易被其惑若東南各省便不易鼓動矣楊都督閱看公事頗認眞不論長短深淺均用硃筆自頭至尾詳加圈點逐段批評不異八股家之咬文嚼字其簽押房即在寢室隔壁用秘書二人祇任抄冩其内院衛兵俱回民無一漢人觀其象無日不在戒嚴中也 
　　二十九日接北京來電催促回京因予出京時以四月爲限詎知交通阻滯每日祗行六七十里多或百二十里計自洛陽至迪化除沿途休息及西安蘭州有事耽擱外路上實須時間八十餘日然已爲至速之行程若照前清出京大員按驛站規矩至少六閱月現擬初六日起程取道西伯利亞回京並先命閻科員赴伊犁將來在西湖會齊張科員赴阿爾泰將來在塔城會齊一同回京計算定即復電北京時有阿爾泰軍裝車三十餘輛由新赴阿其運械員陳某與張科員相識來訂同行今晚即須就道據稱該運械員正月中旬自保定起程至今日足已半年到阿尚須十餘日沿途損壞機器倒斃車馬困難情形不可言喻現所帶運金耗費已盡屢催帕長官接濟亦未能辦到昨向楊都督借欵楊督亦不允再三磋商答應通飭地方逐叚代發車價將來由帕長官擔任清理 
　　三十日與都督會商西北進行手續主張興辦交通爲當今之急務試略述其理由如左 
　　查北京通新疆有兩道一由京漢汴洛鐡路出洛陽經西安蘭州而至迪化者爲驛道一由京張鐡道出大同經绥遠包頭古城子而至迪化者爲商道驛道給養便而路峻險商道給養難而路平坦然約計行程均須百餘日可逹其於交通上之障碍則一夫交通不便則呼應不靈軍隊調遺貨物遷徙人民來往險夷得失有極大之關係 
　　驛道來往之人除犯罪人流刑及下流社會赴新謀生者此外蓋鮮商道來往之人除蒙古人策大帮駱駝轉運貨物此外亦鮮所以沿路永遠不能發逹 
　　迪化犁塔各官吏因公晋京及商號掌櫃來往京津都借道西伯利亞因之該國輪船火車營 
 
 
 

Page 2

 
 
業甚盛現俄人以七河省之賽米拍拉金斯克爲駐兵經商之總埠控制蒙回將來勢必修通鐡道實逼此處　　新疆阿克蘇焉耆等處石油礦最富西湖林業最富皆限於交通不能出運皮革奶油尤爲特産亦以交通不便任令俄商賤價收買運回穆斯克瓦坐失其利　　由以上情形觀之新疆雖取若何政略接濟巨款訓練重兵振刷吏治撫輯邊民而不辦交通皆成空言無救存亡之局惟外患日亟俄人尚能從容待我乎（未完） 
時評 
[議員與官吏（冷）]  
　　熊内閣之初成立也宣言議員不當作官吏以重議員之品格不謂至於今日議員不但不作官吏且亦不作議員而官吏且反作議員矣何事變之速而今昔之大相異耶 
　　政治會議之議員標明曰政治會議雖所議者多出於行政以外然其議員多官吏尚不足怪也若約法會議則固非行政事矣然而據外電所批評則曰約法會議之議員大抵卽政治會議之議員及現任官吏嗚呼議員一職何盡爲官吏所兼併耶 
　　夫議員在中國原非美缺議員而思爲官吏所謂進取之計也不謂進取不可得並退守而不能此非美之缺亦爲官吏所兼併然則議員何苦而官吏何多力哉 
命令 
　　二月二十二日大總統命令任命顧歸愚爲河南國稅廳籌備處處長此令 
　　又令任命顧歸愚兼河南財政司長此令 
　　又令李恩慶授爲陸軍軍需總監此令 
　　又令馬龍潭加陸軍中將銜此令 
　　又令任命蔡漢卿暫充湖北羅麻一帶警備司令此令 
　　又令任命石星川爲湖北陸軍第一師師長朱兆熊 
爲湖北陸軍第一師步兵第一旅旅長劉佐龍爲湖北陸軍第一師步兵第二旅旅長胡廷佐爲湖北陸軍第一師步兵第三旅旅長此令 
　　又令杜培祿陳樹寛劉景元均給予六等文虎章此令 
　　又令司法總長梁啓超呈稱署湖北高等審判廳長梁柏年籍隷湖北應卽廻避擬請開去廳長署缺仍暫回武昌地方審判廳推事署任等語應照准此令 
　　又令外交總長孫寶琦財政總長周自齊呈稱廣東瓊海關監督兼任瓊州北海交涉員程福慶辦理未能稱職請予免官等語應照准此令 
　　又令任命程鎮瀛署瓊海關監督兼管北海 
關事宜此令 
　　又令外交總長孫寶琦呈請任命瓊海關監督程鎮灜兼任瓊州北海交涉員應照准此令 
　　又令司法總長梁啓超呈稱署河南高等審判廳長王曾禮籍隷河南應行廻避擬請開去署缺另候任用等語應照准此令 
　　又令陳官桃調任河南高等審判廳長蔡元康調任江蘇高等審判廳長楊蔭杭調任浙江高等審判廳長周詒柯調任湖北高等審判廳長林蔚章調任廣東高等審判廳長張學璟調任廣西高等審判廳長葉鏡提調任廣東高等檢察廳檢察長此令 
　　又令司法總長梁啓超呈請任命劉祖望署江蘇吳縣地方檢察廳檢察長應照准此令 
　　又令司法總長梁啓超呈請任命林鼎章署京師高等審判廳推事沙彦楷署京師地方審判廳推事應照准此令 
　　又令兼代陸軍總長周自齊呈請任命孫國安爲湖北陸軍第一師步兵第一旅第二團團長王萬鵬爲湖北陸軍第一師步兵第一旅第二團團長李晤美爲湖北陸軍第一師步兵第二旅第三團團長謝超爲湖北陸軍第一師步兵第二旅第四團團長胡光瑞爲湖北陸軍第一師步兵第三旅第五團團長徐世猷爲湖北陸軍第一師步兵第三旅第六團團長應照准此令 
　　又令兼代陸軍總長周自齊呈請將奉天防捕匪黨出力之王文華授爲陸軍憲兵上校張焕相授爲陸軍步兵上校陳勝卿張從雲文凱授爲陸軍步兵中校尤長福胡天寶授爲陸軍步兵少校劉文堂授爲陸軍步兵上尉門治平授爲陸軍騎兵上尉應照准此令 
　　又令内務總長朱啓鈐呈據湖南民政長湯　銘轉據省城警察廳長呈稱勤務督察長唐榮陽因病辭職唐榮陽准免本官此令 
　　又令司法總長梁啓超呈稱兼署秘書黃孝覺呈請免去兼任等語應照准此令 
專電 
　　北京電熊希齡前將八釐公債抵與法海樂肥德公司共七十萬磅海竟於去臘在歐賣債票與大借欵合同抵觸故其時國務院已電歐更正海因英使抗議乃將債權賣與比公司由劉玉麟訂約英使復抗議國務院復電劉及胡惟德取消以此有劉交懲戒並謡傳熊辭職原因以此海樂肥德前日致函北京英文北京日報謂彼不認此八釐爲内國公債無妨在歐發售原約中並未言及發行債票之事但彼以好意爲中國守秘密該報辨稱實係内債且約中具以作抵並不准其售票云云惟熊辭職以此說實不確 
　　北京電農商部曾函漢冶萍借欵須由部核准否則無效又盛宣懷呈稱係就辛亥年五月公司與日本製鐡所正金銀行議售生貨之千二百萬元之合同除壬子用過三百萬賡續預借其餘之九百萬公司純屬商辦性質歷來辦法皆商借商還合同中已訂明如中國能以自有之資借與公司且息輕於本借欵並不須擔保則償還本借欵一部或全部均可允奉部批礦山指借外債非得本部同意不生效力經國務會議議决公布在案該董事等已定合同本部不能認爲有效 
　　北京電陳壁案以死者爲參謀科員參謀部七十餘人由陳宦爲代表遞呈請將璧歸軍法審判交陸軍部核議未准有人帶兵士往檢廳抄案卷司法部因此呈明袁總統謂妨害司法獨立亦無結果 
　　北京電前衆議院共支出現金一百六十四萬七千餘國庫劵念八萬四千餘 
　　北京電官中更正路透電所載官軍降匪失實 
　　北京電政治會議審查會决停省會職務 
　　安慶電五顯廟勦匪官軍傷官長十員兵六十五名陣亡隊官六員亡兵六十餘名匪死四百二十餘人現匪已四竄 
　　徐州電仲八南竄沭陽聲勢甚大該處無電線消息至爲隔膜段督辦雲書已電請中央速辦無線電 
　　南京電韓省長擬定改組自治辦法條例卽日發表 
　　南京電德員哈豪森到甯住交涉局昨謁都督省長駐京德使壽爾慈亦來甯與省長商議要事 
　　南京電省公署各司連日會議商榷各機關應緩應减之欵 
　　南京電上海解來之黨人五名内有張順甫一名聞係誤拿上海土商章純甫解甯商界聨禀要求開釋 
　　南京電准安關監督汪嘉棠赴京 
　　南京電下關商埠局金鼎昨由京返甯 
　　南京電省長通飭各屬决算表册及正附月季册須依限造送 
　　張家口電豐鎮東路司令陳希義晋京面呈要公並由陸軍總長帶領謁見總統 
　　蘭州電張籌邊使廣建已到平涼途中遇雪尚須躭擱三日俟天晴乃行大約到蘭州之期尚在十天以後 
特約路透電 
　　北京電聞斯乞華白君於前載振因調查海軍游美時曾與簽定合同許培司里海姆鋼特拉斯代造軍艦若干艘現催中政府踐行甚急因載振曾收有回扣金故也中政府因目下無需軍艦故已許該特拉斯代造海軍軍港一所大約擇地三都澳該特拉斯則允以美金二千萬元貸與中政府 
　　北京電兹有命令皖督飭拿六安縣知事及防軍司令照律治罪因於白匪犯境時均棄民逃脫之故並命財政部撥洋三萬元賑恤安徽難民 
　　北京電國務院已將各省入欵出欵報告付政治會議核奪除吉林奉天之入欵報告及廣東之出欵報告未列入外共計入欵洋四千零七十一萬八千七百九十六元出欵洋五千九百三十一萬九千八百六十三元 
　　北京電上海俄德日比意荷奥丹瑞典瑙威總領事均得三等嘉禾章巴西西班牙領事得四等嘉禾章 
　　北京電選定之約法會議議員多屬政治會議議員及在職文員 
　　北京電五國銀行團已通告各本團鹽政顧問章程業已宣布現候歐洲命令進行談判新借欵或謂中政府近訂用短期小借欵爲數不貲且會發行國庫劵若干而各省流行之紙幣爲數甚巨故英金二千五百萬磅敷用與否尚難預必云 
　　北京電政治會議審查會報告該會集議三次後一致决議可應各省都督民政長之請解散省議會至復活問題尚俟地方自治制定後再行解决云 
　　北京電警察在湖南會館拘獲黨人三名卽交地方官審訊 
　　北京電董康已任爲高等文官懲戒會會長 
　　北京電平政院組織在卽政府擬任李經羲爲院長 
　　廣州電據廣州灣消息該處華民因法員不顧抗議及中央政府與駐京法使進行之談判堅須徵收人頭稅故對於法員惡感頗深 
譯電 
　　北京電財政總長命各省地方官查明可售之國有産業以期售得現欵解付邊界軍餉 
　　北京電自鹽政洋顧問章程發表後代理財政總長周自齊卽與五國銀行團開議幣制借欵日來進步頗佳 
　　北京電陸軍參謀部及陸軍部電告蘇浙都督及上海鎮守使謂探聞有敢死隊多人身衣和裝散居蘇松杭日本旅館當嚴加防範云 
　　北京電内務總長提出民國自治團體組織法草案袁總統將付政治會議議覆 
　　北京電熊希齡梁啓超議合設一規模極大之私立實業處 
　　北京電袁總統允以各顧問組織一共和顧問院以便於憲法問題有所諮詢 
　　北京電陸軍顧問法員台斯靡伊愛氏陸軍中佐近上组織中國憲兵處條陳於袁總統共列辦事員一百五十人高級軍官因其需費過巨大爲反對 
　　北京電據北京日報載稱政府命張錫鑾示告满洲外人當遵守條約庽於通商口岸外國租界及鐡路區域之内寓於此外各處者有便即當離境云 
　　北京電嚴修現在英倫照料袁總統公子留學事大約不致回國蔡儒楷有實授敎育總長之說 
　　柏林電德國山東鐡路公司擬發行新股份一千萬馬克以充青島鐡廠築造費築造未成時此項股份仍有利息 
　　柏林電謡傳蔭昌將復任駐德公使顔惠慶將調任駐英公使 
　　爱爾派沙電軍法會議紀事錄載稱彭湯氏受鞫時曾有律師爲之辯護彭湯氏被控謀圖攻擊維拉將軍暗助敵人皆有證據云據維拉將軍聲稱彭湯曾與辯論多時忽出手槍恫嚇之即經奪下付軍法會議判定死罪按照戰時規則彭死固當云愛爾派沙所開之大會美人及墨西哥避難人到者各占半數旋經通過决議斷定彭湯君實爲維拉將軍殘害而死且信美國國務部曾竭力隠匿墨西哥之事變以國進行損壞外人一切利益之政策繼復通過决議貶斥美政府優柔寡斷之政策實縱容無法紀之領袖對於外人施行各種殘暴之舉云 
要聞一 
[陳璧案（二）（二月廿一日北京通信）（遠生）]  
　　檢察官當日在公堂中提出四種前提第一陳繩確係爲他人謀害第二加害者必係二人以上第三此種加害行爲必由於有力者之主謀非尋常僕役所能爲第四謀殺以後有種種布置非有智略者不能如是云云據汪律師辯護大概亦承認此四種前提惟關於璧及其子陳繹之犯罪行爲則絶對否認於吾前函所述各種証據分爲二種一黃貴口供認爲比較的有力量之證據特加批駁而於其他則認爲力量薄弱之證據先一批駁之 
　　檢察官疑陳繹殺人之證據除黃貴口供外分爲三種（一）平報廣告欄内所登尋姪一則係陳璧與其子陳繹所爲該廣告内略稱陳伯台於八月三十號早出未歸身穿灰布夾襖青羽毛馬褂等語陳伯台所着衣服究係何 
 
 
 

Page 3

 
 
人所見何以知其係三十號早出此等廣告適足以淆亂此案者之耳目而犯罪者之裝飾掩點於兹益信云云汪律師則云尋人廣告必叙明其身穿何服及新聞紙上常見之事陳繩失蹤以前旣穿此等衣服則推想其仍穿此等衣服出外自係題中應有之義至說明係三十號早出者則因二十九晚間尚課其嫡堂弟算學至十一鐘送弟歸房後又與寄寓陳宅之何姓閒談（詳見各人供辭）則推定其是晚决不出外亦係題中應有之意義故第一點嫌疑自可解釋 
　　（二）檢察官謂陳繩屍身未發見以前陳繹與陳紽函其第八頁有家中園地馬號及水井均經詳細調查毫無可疑之處等語旣經詳細調查何以又在井内發現屍身云云汪律師則云園地馬號及水井之曾經調查固有偵探某姓陳戚黃姓及小工任順等供辭可証因調查無結果故有信内各語至於嗣後在井内發見屍身則非陳繹事前所能豫知故第二點嫌疑自可解釋 
　　（三）檢察官謂陳繩屍身未發見以前陳繹與陳紽函有大家討論均以伯台弟或因有國民黨証被人恫嚇而逃又曰衆人從細推敲咸謂此事恐與亂黨有關係等語此等用意與參謀部所接之匿名信如出一轍云云汪律師則云陳繩忽然失蹤事極奇怪參謀部所接之匿名信旣牽涉陳繩黨事而此信又由參謀部出示陳繹則陳繹於百思不解之餘推想信内各語之有因亦係題中應有之義故第三點嫌疑自可解釋檢察官疑陳璧敎唆殺人之証據除黃貴口供外分爲八端（一）檢察官謂陳璧係八月二十九號早車赴天津陳繩即於是晚被害計定而後去意圖掩飾云云汪律師則云陳璧在京陳繩無恙陳璧赴津陳繩即被害可見陳璧實爲陳繩之保護人若陳璧不赴失天津則凶手尚有所顧忌陳繩或尚不至被害若謂陳璧係定計而後去則試問殺人何事親自指揮猶恐不密而敢付諸兒輩及衆僕之手乎况定計二字又絶無根據乎故第一點嫌疑自可解釋（二）尋姪廣告汪律師所謂不足爲嫌疑之理由者已見前不贅（三）檢察官謂據董升供稱宅内水井四口平時用水均由陳璧指揮自陳繩失蹤後陳璧即不准僕人在井澆水陳繩尸身在井似陳璧早已知之云云汪律師則云董升供内僅云不常用水并無不准用水一語至謂宅内水井四口平時用水均由陳璧指揮則實係滑稽之譚蓋澆菜灌花由陳璧親自指點自係必有之事若洗衣抺桌及因他事需用井水亦須陳璧指揮則陳璧將坐守各井之不暇矣天下有此理乎况陳繩屍身之自井内發見實由於陳璧令小工蔡茂自該井汲水灌漑葡萄則董升之供可知其不足信矣故第三點嫌疑亦可解釋（四）檢察官謂陳璧係本年五月由津携全眷回京其未回京以前宣言不久即將陳繩逐出故回京後對於陳繩常出惡聲而陳繩與伊胞兄弟各函皆言伊伯父陳璧被人讒間常不满意於伊汪律師則云不知所謂逐出所謂惡聲是否果有其事尚待引証即或有之亦係父兄儆戒子弟之意若卽指此爲謀殺之証據則天下之爲父兄者對於子弟惟有下氣低聲以防將來子弟萬一遇害致受意外之嫌疑則爲父兄者不亦難乎况陳繩與伊胞兄弟各函有時言伯父待伊不善有時言伯父待伊慈愛可見陳璧之待陳繩决非有威而無恩者觀函内始怒而終愛一語可見其伯姪之情况故第四點嫌疑亦可解釋（五）檢察官謂九月十二號 
陳璧之第二妾與第三妾曾命任順用繩拴秤它測量各井深淺任順復欲以竹竿繫一鐡鈎在井内撈物被陳璧瞥見旋卽阻止云云汪律師則云陳璧果使其子陳繹率領衆僕將陳繩謀害投屍井中其第二妾（卽陳繹之生母） 
第三妾斷無不知之理豈肯使任順等測量各井深淺致謀殺事易於暴露即曰陳璧謀殺其姪願使疏如廚役小工者知之不願使親如數十年之老妾知之則對老妾之使人撈井應一併阻止不應僅阻止任順况據任順所供陳璧亦不過向任順有作工去罷一語而於他人之撈并並未阻止故其第三妾復有使任二撈井之事由是以觀則阻止之言逈與事實不符故第五點嫌疑亦可解釋（六）檢察官謂陳繩屍身發見後在陳繩寢室内檢出手鎗一枝陳璧見鎗即大駡并云必是從逆購此連累吾家速投之井中此等口吻與匿名信用意正復相同云云汪律師則云陳繩手槍有參謀部護照雖陳繩之姊係一女子亦知其有護照即無妨碍而謂陳璧瞢於此理未免太誣陳璧况此手槍尚存陳璧家并無投諸井中之事則第六嫌疑亦可解釋（七）檢察官謂陳璧於陳繩屍身未發見以前曾函知福建原籍函内有揆其原因莫可索摸其黨禍暗殺乎無証據不能斷爲必然等語函中語氣皆與匿名信暗合云云汪律師則云匿名信係由參謀部出示陳繹凡欲知陳繩一案眞相者無不重視此信今陳璧根據此函中所言而作或然或不然之推測乃係題中應有之義不特處陳璧地位者應有此推想竊恐局外之人亦皆有此推想也故第七點嫌疑亦可解釋（八）檢察官謂陳璧於任顺任二潛逃後並不報區根究反於舊曆中秋批給任順等黨金云云汪律師則云任順等之潛逃在舊曆八月十二日而批給賞金則在十二日以前此項賞金嗣由陳璧改給家人焦升儘可傳焦升質問至任順等忽爾潛逃不報區根究未免稍涉疏忽然此後購覔眼線迭請偵探局派人往山東等處捉拿任順等到案則亦可贖疏忽之咎而自明心跡矣故第八嫌疑亦可解釋 
[鑑古軒討論總統制]  
　　連日總統府接到各省都督民政長對於總統制之電報條陳不下數十件其間大都贊成總統制者惟其所主張之總統制各有不同昨大總統已飭秘書廳彚成一帙詳加披閱其中理由充足持論允當深合目前之國情者逐條親筆批示標明曾於昨十九號在鑑古軒召集中外名流討論一次其制度大綱已决定以中國舊制爲根據採取美法之長合成一新舊參半最適當目前之總統制惟探其將來結果大約各部總次長改爲各部正副卿由正卿中公推一位爲總卿對於總統負完全責任對於國會不負責任其權責如前清之軍機領班大臣各正卿如前清之軍機大臣每日到總統府襄理一切國家要務惟國務院名義應取消或改爲中書省或改爲樞密院尚未定奪刻正在磋議中云 
[日本政潮中之趣聞]  
　　日本自不信任内閣案失敗政潮遂起民黨各機關報乃口誅筆伐不遺餘力大和新聞大書特書曰公盜内閣而二六新聞之紀載以演劇喻政争尤足妙解人頣大致謂擁兵衛内閣以强姦手叚施於國民而污國民之貞操以遂其獸慾民黨不忍見國民强姦於獸慾之内閣及仗義救之今以衆寡不敵刀折矢盡國民聨合軍乃敗於政府之手無情哉政府也國民之貞操爲其所污者不知其幾度也吾儕惟有咽涙仰天不知所云而已於政潮澎湃中現此奇絶趣之文字亦我東鄰見惠之好資料也故亟錄之 
雜評一（無名） 
　　陳璧案陳璧者世人所注目者也注目者何注目中國司法之固能獨立否也陳璧被拘而不交保羣謂司法有力矣然以先押普通室後押優待室論者已疑陳璧廣交多金未必日後不能運動也而不意所料未騐參謀部員又以死者爲參謀部員之故始欲將璧歸軍法審判繼又帶兵以蹂躪司法司法之能獨立恐亦無幾時耳雖然中國今日是何種國家乃於司法而望其獨立不其　歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各部行政之近訊]  
　　農商部（甲）察勘淮工導淮技師政府與美赤十字會偕欵二千萬元簽字後聘定美人薩姆遜爲總工程師已誌前報兹探悉薩君已謁見張水利局總長一次面陳關於工　　意見定於日内前赴淮河一帶察勘以便確立工事之計畫聞其勘察之事項如下一淮河本支流之形勢及延長二河流之量及深三沿岸之形勢及土質四可資灌漑之區域五工事之如何進行並起工地點（乙礦山條例政府擬定之礦山條例及施行細則等條文現已脫稿且通過國務會議擬二星期内必見發布並聞其内容該條例之精神深察中外形勢務持開放主義云（丙）實業統計書工商部前欲編纂一極詳細之農工商統計令飭各省蒐集各種確實之材料今則該材料之遞送到部者頗爲豐富現農　部統計課正照一定樣式從事編製聞該書脫稿後即行曾即廣頒國内云 
　　交通部朱總長自兼任總長對於部務力求整頓對於鐡路事項尤加注意聞已定於今日（二十一）召集部中各重要人員會議關於路政事項其重要之提案如下一已修成之路應如何改良工事擴充營業之件二正在修築之路應如何尅期完竣並工事上完善之件三將着手建築之路應如何妥爲籌備俾工事易於進衍之件四預定之路線應如何分别先後緩急派員勘測及籌資興築之件 
　　外交部外交部孫總長以旅滬各國僑商及敎堂敎士因去夏淞滬發生戰事所受損失已開單到部要求照數賠償但所開數目過巨恐不確實特擬定三條辦法或即由曹次長赴滬辦理探錄於下一爲免延長時日此次及前次革　時所受損失同時議定二以所報之損失恐未確實擬請實在報告再令各省長派員會同各國領事調查三由財政部與各使署會同派員組織一審查會以免紛議 
　　敎育部此次敎育汪總長辭職大總統特任嚴修爲敎有總長現因嚴君尚在歐洲於嚴君未到任以前以蔡儒楷暫行權代兹聞蔡君此次得權代敎育總長之原因係以藥君在直隸敎育界任事甚久前後辦理學務已有十年之久直隸學界之較有進步以蔡君之力爲多蔡君首任西沽大學監督提學使現任敎育司大　统素重其人且知其於敎育上最有經驗故此次能以敎育司代理總長云云聞日前蔡君曾來京一次日昨又行返津俟將律事　爲清理卽行來京接任云 
[山西石油礦合同之别報]  
　林報載北京訪函云中政府近與鈕約美孚煤油公司訂定之開採石油礦合同都人士皆大爲注意合同條件仍守無謂之秘密故衆意以爲其中必有不便宣布者在余（訪員自稱）旣未得覩合同原文其内容　何不教牕斷惟下紀數事皆得諸最可靠之方面者也某某　國公使嘗經官中人面告中美兩國將合紐新公司經營石油礦其股份作百成中國占三十七分半並可續　七分半且以五分供華商購之故中國可得全體股份之半云中國之籌畫固稱巧矣然據余聞美孚公司從未嘗欲與中國分握新公司之管理權且未决定以股份若干招華商認購美孚公司實欲占全體股份之五十五而以三十七分半给予中國並許於兩年之内續購七分半合成四十五分俾美孚公司可綜握新公司之管理權也 
　　外問又謂新公司之資本定額一萬萬圓此亦糢糊影響之談余曾探悉合同中並未載定此數資本總額至今未定此自須俟續行調查油礦情狀之後始能决定一經决定則公司卽將成立而須向股東源源收欵以興工程矣 
　　尚有一說謂美孚公司之求得建昌延長油礦其志惟在阻止落於他國之手以與競争油業耳故一時不致興工云云然余聞合同中已將關於開採煉製輸運各事訂定辦法故前說似不足信且美孚公司近三年來無日不在上稱之礦地從事調查耗費金錢爲數不資聞今將儘速興工恢復前失故合同簽押之後卽發海電至美今已有工隊司煉油司一隊啓程來華此可見其汲汲不遑稍緩之意志矣不甯惟是煤油一物全球銷用日廣大有供給不暇之勢美孚公司今方急欲闢一新源故必盡力經營中國之油礦 
　　在中政府之意此項合同堪稱满意蓋中國一無所費而得全體股份百分之三十七分半將來所獲之紅利亦將按此分配如願續購股份七分半則應分之紅利尚可照增各礦之開採果能得手美孚公司固有大利然須知所需開採之費爲數甚巨均須由該公司出之且常有失敗之虞而中國無論成敗一無所失故其利實遠勝於美人也諸礦開採之後中政府可因以分得紅利固屬重要而事之更爲重要者則國民亦可獲益是也蓋開採之初卽須輸運材料繼須築造導油管及輕便鐡路未至大興工作之際所需工人爲數甚衆加以本國開採之油其價自廉於舶來之品而内地今因運輸不便無從得此之處從此亦可普及矣故二礦之開採於中國經濟上大有利益而於國運之隆盛亦大有裨補也至美孚公司今復得此可稱世界煤油大出産地之一果屬全球之幸乎此爲另一問題美人得此勝着洵足當之蓋美人之經營油礦用力巨而歷年久也所難堪者日人之失敗耳日本某大公司近亦嘗從事調查上稱之油礦且嘗向中政府提出許讓經營之請求不意正在進行之際而美人已祖鞭先着攫之而去此間有謂日本擬向中政府抗議者余得官中消息知日本並無此意蓋無抗議之理由也然余敢决日本對於此舉必不甘心中國將來如與日本交涉事務恐將更難辦理至中國以此美物予不能助其争存立之人而不予力能加以損害之人是否得計今正爲辯論之問題也 
　　觀於往者福公司雲南公司等力謀經營中政府之讓與權時所遇種種之阻力則美孚公司日後經營此油礦讓與權能否順手正不敢必陜西當道前嘗撥欵調查延長油礦今已由華人從事開採自行製不知政府將以何法購回當地之利益而秦晋人民能否僅爲中央政府致富起見而讓此利源則須拭目以覘之也 
[張勳告捷後又一皖北捷音]  
　　政府日昨接到安徽倪都督來電稱據統領馬聨甲迭次報告本月十號上午抵漫水河我軍前衛與匪後衛相遇擊斃多名餘均奔竄午後五鐘至郭家灣地方與大枝賊匪接仗分佔山嶺戰至十鐘匪衆敗走次日查勘戰地計斃匪五十餘名十一號午後進至五顯廟南該匪據隘拒擊戰至四鐘適預備隊趕到分往接應至六點鐘我軍奪獲山嶺四座子彈馬匹甚多斃匪百餘人追北十餘里又據太湖縣知事張維報告十一號我軍在石頭嘴上五里陳家河又與匪接仗互有傷亡駐羅田夫子嶺之鄂軍聞警馳往土門潭夾擊匪敗退距石頭嘴十里之腰磨坂是夜又退至瓦紮駐我軍於十四號進駐石頭嘴已與鄂軍聨絡協力兜剿皖鄂兩軍業經聨絡該匪復折回北竄其勢已窮蹙可知刻下各路軍隊正在集合兜勦想不難尅期撲滅也云云 
[孫道仁自劾之原呈]  
　　前福建都督孫道仁來京以後前曾有被看管之說兹悉孫氏之嫌疑多係在福建二次獨立之際其中事實尚待調查日前孫氏特呈大總統自請仍加懲處已由總統批交陸軍部查核辦理兹錄原呈如下竊道仁備職閩疆毫無建樹此次入京覲見仰蒙訓勉周詳莫名欽感回念督閩兩載屢遇艱危贛亂發生患生肘腋正在調集省外得力軍隊取消脫離旋蒙鑒及苦衷電飭維持地方秩序勉圖自贖當將善後事宜趕辦清楚於上年九月電請聽候譴責幸荷格外矜全電諭着無庸議到京後復蒙恩施留京任用而撫衷自省負疚良多兼以指摘交加尤難自解伏思我大總統雨露雷霆莫非惠澤道仁輾轉籌維惟有仰懇鴻慈仍加懲處以安下懷犬馬有知尚可勉竭愚忱力圖報効不勝惶悚待命之至謹呈 
[黨人方面之南洋近訊]  
　　據南洋華僑某君言黨人近日之在南洋者其聚集地點以英屬之馬拉半島爲多以所屬之檳榔嶼爲總機關其籌畫事件亦有數端（一）如辦報館近日已出版者經有數家如南强報蘇門答臘報等又有國民公報爲一般黨人所發起尚未出版然籌畫已經就緒其股限十萬現已踰額如上之所有機關報爲黨人鼓吹者如檳榔嶼之光華報新嘉坡之南僑報雪蘭莪之僑聲報巴城之八打維亞報仰光之光華報安南之東京報暹羅之華暹報等不下十餘家其現有之記者多係前北京上海廣東及他處所停禁之報館記者其言論則以解散國會蒙藏交涉借債等事爲詞以詆毁政府故僑民之惑較前爲甚（二）派人運動南洋各埠人物組織書報社及黨人支部分部等藉以實地鼓吹以壯聲勢近二三月各埠紛紛組織其書報社成立已開幕者二十餘所而黨人支部分部亦有七八所（三）組織民生公司其股額無限名則爲興辦實業實則爲將來起事之資僑民不察趨之若水之就下僅三越月已定有二百三十餘萬（四）多辦學校及公益等事以示其德且可用以位置黨人故近日來黨人勢力蒸蒸日上大有一日千里之勢云 
[揚州迭破黨人機關]  
　　揚城之戒嚴揚州近獲黨人在縣供認該黨將於舊曆二十六二十七兩日（即二十二十一）起事而外間并有城外舉火城内刧獄之說以故此兩日旅部戒備非常嚴緊縣署監獄亦派兵隊把守城門早閉陳兆豐沈朗兩團長均徹夜梭巡甚爲嚴肅 
　　黨人之捕獲僞江北總司令孫錫五（卽廷芳）及其差遣嚴正榮王恩榮馮儀洲王雲龍等已經陳團長兆豐在新城彌勒庵橋北矢巷尼庵内捕獲僞總司令代表胡正芳及其同黨耿雲生張鏞等亦經沈團長朗在南小街沈公館門房内捕獲均於二十日夜帶回團部同時王營長逹夫亦於徐凝門城外蘇順成修船廠内捕獲僞江北副司令劉松濤僞參謀劉集賢等復於二擺渡口柴廠内捕獲前充第二軍營長現受黨人指揮之僞江北第一師師長王華蘭皆綑送回營 
　　舉火之未成黨人於二十夜兩句鐘三句鐘之間曾在天甯門北門外焚燒蘆柴兩綑并燃放天地礟以冀響應幸天雨連綿聲響不鉅火亦不燃而各首要亦已就縛未致肇事 
　　審訊之情形孫錫五等先後由各團營送至旅部後卽經張旅長於二十一日片請温知事至旅部會同陳團長兆豐等審訊據孫供稱渠在上海接洽孫文代表張某沙某等并未運入軍械炸彈唯接収洋三十元爲就地籌劃之用其一切事務均由參謀蘇某等調度并其總司令關防亦存劉松濤處云云温知事訊明後卽會同張旅長電呈都督請示辦理并將所破各機關房屋發封候示 
[粤省維持紙幣三誌]  
　　監理官之議案粤省官商於二月十四五六日議决設立維持紙幣委員會卽於十八日成立詳情已屢紀前報兹將監理官李心靈之提議案補錄如下廣東紙幣日形低折其原因有二一因少準備金持紙幣者不能立兌現銀二因官民隔膜政府發出紙幣之確數民間未能深信積此二因故紙幣價格日益低落以致金融停滯公私交困現查廣東所發出之新舊紙幣實三千一百餘萬以廣東全省之大區區此數無難消納但紙幣爲現銀之代表無確實之準備金故信用日减不得不先籌一可爲準備金之代表物（如公産稅項等）以固信用紙幣低折公私交困不得不由官民合力設法維持昔美國經大戰争後銀根短絀濫發紙幣其紙幣價格與現銀價格相差甚遠與我粤今日之現象略同後由官民各出代表組織一會設法維持卒能收效英屬石泐及香港昔時亦因金融恐慌由石泐政府聨合商民開會研究市面卒能大定今擬仿美英兩國辦法由官民各出代表組織一廣東維持紙幣會由粤政府指令某種公産或某種稅項（如前日擬借洋欵所抵押之煙酒稅等）專爲維持紙幣之用交由紙幣維持會全權辦理或指定之公産及稅項或將公産再將前發之紙幣一律改换新紙幣以防僞造變取現欵使凖備金有着則信用日著紙幣價格自然平復謹擬具廣東维持紙幣會簡章數條是否可行伏維公决計開一本會定名爲廣東維持紙幣會一本會暫偕某處爲辦公之地一會員由官民各出代表組織之以十人爲限官民各半（官派代表如都督府行政公署國稅廳監理官造幣廠等各派一人商會及九善堂合舉代表五人）一由廣東政府指定某某等公産及某稅項專爲維持紙幣之用本會議决呈請政界辦理一籌備現金或將前項公産及稅項抵押借欵或將公産變取現欵現由本會議决執行一本會會員俱當義務不支薪水夫馬等費一本會設書記二員辦理文牘庶務等事月給薪水若干元一本會經費由行政公署擔任之一本會成立報部存案至紙幣十足通用後卽行解散一本會辦事細則自開會後詳細擬定 
　　十七日之續議龍都督李省長以維持紙幣議開千益會雖經善商各界贊同但兹事體大不厭求詳復於十七號午後一點鐘邀請前日原議各官員紳商全體到府妥籌進行方法務期不與賭禁相抵觸以免部中詰駁隨將連日議案及現擬各章程詳電中央核覆并責成總商會忠告各行商互相勸勉實力維持 
　　民政長之佈告李民政長佈告云查粤省紙幣因外縣不甚流通積聚省垣日見其多以致商場疑慮價格低折惟粤省政府對於此等紙幣收入均係十足計算並未稍折分毫實與現銀無異現經本民政長會同廣東都督龍剴切佈告以後商場交易官廳收支一律以紙幣爲本位十足通行不得再分紙銀兩價仍恐省外商民未及週知用特再行通告爾等須知現在各屬應征之錢糧釐稅以及一切雜捐罰欵等項均係全收紙幣母庸交納現銀倘各征收官吏曁司事書役人等有敢違背命令勒收現銀以圖私便者許爾等切實指告以憑查究明確從重懲辦但不得挾嫌誣控致干反坐 
　　娼妓業之復活都督省長會銜佈告云照得粤省花捐筵捐業經招商投承因未能遵飭繳餉故未給諭開辦惟是繳餉之爲難由於停辦之過久查向營娼業者早已散處四方糾集非易若不先行弛禁則懐疑觀望復業者少反於餉源有碍應即明白宣佈所有東堤及西關之娼寮陳塘南新填地塘魚欄一帶并花埭之金針帮曁水上之士敏土廠前二沙之西大坦尾之北前經指定灣泊妓艇地點均許其先行復業惟不得在城内開設一面由官廳體察情形分别核飭繳餉似此雙方并行庶於營業餉需兩有便益除令警察廳隨時酌加取締以免滋事而保治安外合行佈告商民人等一體知照附錄警廳取締妓館復業簡則十四條如下（一）營娼業者先須赴該管警區填報營娼業者之姓名籍贯年歲及娼寮妓艇名號住眷地址（二）妓館規復地點准在東隄及西關之陳塘南新填地塘魚欄一帶並花埭之金針帮娼艇灣泊地點准在士敏土廠前二沙頭之西大坦尾之北以上水陸各地點均准先行復業餘概不准開設（三）妓館娼艇現有大小妓女若干口姓名年歲籍贯及雇用之男女工人姓名先行據實報區如有續加隨時補報（四）遇有客人争閙情事隨時勸息倘關處不下卽報警區干涉（五）妓館娼艇遇有傳染病等事須隨時報區（六）妓館娼艇内均不准私吸鴉片及聚衆賭博情事（七） 
妓館娼艇遇軍警學界人有服裝標識可認者不得招待（八）妓館娼艇遇有客人懐挾兇器及違禁危險等物或形迹可疑者須密報警區辦理妓館娼艇亦不准貯藏軍器及違禁危險等物（九）妓館娼艇遇有客人　病身故該妓館娼艇卽報知警區辦理不得移屍他處（十）營娼業者不得有凌虐妓女情事（十一）娼妓在館或艇鎌鼓彈唱猜拳不得過晚間一點鐘（十二）本廳及該管警區長員携有稽查憑證到寮該營娼業者須隨時引同查察不得抗阻（十三）如有違犯以上規則者隨時傳案分别懲罰（十四）以上各條係臨時取締簡則一時概不收費所有注册照相領牌等事及詳細章程應俟花捐開辦時再行飭令遵辦 
[紀知事試驗之第一試]  
　　京函云昨晚（二十）十二鐘後友人考試縣知事新自場中歸來以場中情形歷歷相告爰筆之如左 
　　甄錄試榜後合格人員甚多從表面上觀之似乎極寛其實各省暗中被淘汰者亦復不少聞直隷被遺五十餘人山東被遺三十餘人合二十省通計已下數百名總之所淘汰者至少亦不下十分之二日昨第一試本擬定七時點名然至場外時人員赴考者魚贯雁行業已實繁有徒尚未聞其中有何動作三五成羣惟有燃火吸雪茄煙以消磨晷刻直至七鐘三十餘分第一牌始獲入門聽點入場後各室中均貼有通告數紙略謂不可携帶夾袋違則實行扣考云云坐未久有一委員來查短身材黃面金晴有髭甚淡舉止輕脫身着洋裝昻然言曰今日請大家注意雖有夾袋不可開看萬一不愼必致自誤功名言畢倉皇而去審其人似曾相識一時不能省記久之始憶爲吳籛孫之弟因其人已貴故不能復舉其名十鐘後點名已完然候題目之來久無聲息赴考者多半技癢不能耐座中皆出嗟歎聲又一鐘許題目始完全産出其現行法令之解釋共爲四題（一）約法規定人民之自由權其有幾種有時此等自由權得加以限制其理由安在（二）新刑法凡律無正條不論何種行爲皆不爲罪其理由安在（三）何謂四級三審制及利弊若何（四）兩級長官同時所發命令應以上級長官之命令爲准其理由若何又國際條約之大要亦分四題（一）裁釐加稅載明中英續訂通商條約今欲實行是否有利無弊（二）外國人於我國内地有無往來居住自由之權（三）有共同犯三人一爲有約國之人一爲無約國之人一爲無國籍之人發覺後應如何處理（四）外國人民同犯罪逃至我國該管地方官應否負移交之義務以上兩科均以作兩藝爲完全卷能多作者聽逆料此次場中多寡不齊不知有幾多花樣也作畢交第一本卷首先出場方出場時場中諸先生方且恬吟密咏推敲不已不知作答案與作文異閒文愈多愈帶累的不彀分數諸先生埋首苦吟欲以字多争勝良可憐憫其尤可憐者則聞是日場中因翻閱書籍致被扣考者有十餘人之多亦可謂求工反拙矣又一函云昨日爲縣知事甄錄後第一試入場者約二千人惟前此甄錄時場規頗不嚴密往往於文思艱窘之際輒從袖口或大衣内扯出史論及鄕會試闈墨等書（携帶闈墨進場乃一與考之友親見其連號者所爲）以助靈機甄錄題目旣極普通而又有種種夾帶以便抄胥故獲取者甚多大衆以爲上次旣如此下次不妨放膽昨日乃係正試希望愈切夾帶亦不得不略爲增添免致枯腸失潤孰知監試者惡作劇場中巡視偏又加嚴因夾帶扣考者二十餘人内有現任知事二人卽時勒令出場不得與試 
 
 
 

Page 7

 
 
其扣考時之情形不能盡述喻聞有一人當題紙接到後乃從腰間取出巨紙一束細字斜行密寫殆逼不知所抄何書方一屢覽爲監場者窺目遂來捷取其人始尚强辯以爲並非夾帶旦以兩手按紙不聽攫去繼見不免乃改變顔色何監試者乞憐復連連作揖求其饒恕一次正當長　未竟之時而門外乃有一身着警察制服者入曰先生今且去下次再來罷此公乃靈魂若失身不自由已隨之出院門矣 
[籌議中之吏治與自治]  
　　吏治之進行官制地方官制大總統異常注意已　令孫總理將前經國務會議提議之地方官制採用州縣兩級制草案檢呈聞大總統擬親自簽注後諮詢　　會議云官方高等文官懲戒委員會通電各省云振興庶政首在澄清官方尤應根據法律方足以進賢能而退不肖查文官考試懲戒等法草案業經公布文官懲戒委員會尤不可緩京師刻已組織完備務請於三月内按照草案組織委員會事關吏治勿稍遲延所有组織 
情形及成立日期隨時電告云云 
　　自治之前途政府命令停辦地方自治會飭内務部詳擬改定自治制呈攫兹聞該部以中國民情國勢與各國不同勢難純採用外國之自治制度若以自治爲官　之完全輔助機關又恐自治不能發逹故現在對於改制一事頗爲躊躇日昨特電致各省都督民政長及都統　守使等飭各按地方情形陳述地方自治制應改訂之大綱如自治區域應若何劃定自治權限應若何規畫以及選舉之手續資格之限定員額之多寡應如何現定一一陳述來京以憑採擇並聞自治制度内務部現已著手政訂非常秘密據聞其最注重者則在官治與自治權限之判分及自治人員資格規定之從嚴兩大端云 
[浙省取締種烟之新條例]  
　　英國政府議情丁義華君爲代表前往浙省查察煙苗曾紀本報兹悉浙江屈民政長對於此事非常注意業已將浙省取締種烟條例重行修正於日昨頒發所屬切實施行其原文如下一浙省禁烟事宜除由民政長審察各屬種烟情形劃定區域選派監察委員分任查禁外（各區監察委員職權另章規定）各縣原有之禁煙機關曁警察官吏佐理人仍照前辦理其城鎮鄕各董並負佐理之責一查獲種烟田畝除將烟苗犁拔田畝充公外其種户依照新刑律二百六十四條送交該管法院懲辦業户知情而故縱者並依前條送辦其勸導不服先行報告或實係居住鳶遠不知情者免其罰辦一查獲種烟地畝時所有毗連二畝以内之他人田畝一併充公其業主或佃户先期告發者不在此限一本地紳耆應負勸導之責如有唆聳下種者經　　後一律論罪一鄕村警察（卽地保改設）本有輔助　烟調查報告之責如知情不報卽照新刑律二百六十六　送法院懲辦一聚衆違抗以抗拒官兵論許調撥軍隊勦捕一下種後旋知悔悟自行犁拔者免其罰辦一如有私種准予隨時告發查實者賞虚者以誣控論一各處充公田畝宣告後即估價變賣補助該縣禁烟及自治經費一本條例係修改前届條例繼續通用於本届禁種事宜一本條例於本省烟種肅清後失其效力 
地方通信 
[北京]  
　　詢問文官考試之資格成都文官考試準備會昨有電到京爲關於文官資格問題詢問政府略謂前清奉辦法政研究會一年畢業能否准考文官又前清佐班歷辦政務並署民國知事一年以上能否作爲荐任資格應請核示云云 
[浙江]  
　　國稅廳長赴京誌聞中央財政會議迭催各省派員赴京浙省財政司長張詠霓業已首途兹聞國稅廳胡君茀處長亦於昨日啓程北上廳中事務暫委第一科科長代理 
　　禁止小學校演習鼓號屈民政長以講求敎育在精神不在形式小學校爲敎育基礎凡校中一切設施務須權衡損益體察周詳而衛生一端尤應注意乃近聞各屬小學校好事鋪張崇飾表面往往令學生演習鼓號排隊出遊以聳觀聽殊屬無謂查小學校學生年齡幼穉體力未充演習鼓號最易受傷此等設施不特無裨敎育且於衛生大有妨碍亟應一律禁止以重體育而袪虚飾業已通令各縣知事轉飭所屬各小學校校長嗣後不准令學生再習鼓號致妨衛生云 
　　催促觀光團之進行屈省長以組織赴日實業觀光團一案曾　本公署訂定召集簡章公布在案所有各商會應行召集前項團員姓名清册尚未據呈送來署現距首途限迫船舶一切均須預備昨特令催杭甬兩總商會速行召集並將團員名册尅日送署以資籌備 
　　嘉禾縣公署之遷移嘉禾縣公署光復後改駐府署頗稱適用現因該署改建衛戍營舍故已遷移至地方廳辦公惟該廳目下尚未撤消致縣署不敷應用業由該縣知事勘得毗連之縣議會場所餘屋甚多尚堪適用已飭工匠略加修葺卽日擴充以便辦公 
　　徵收香市船捐天竺春香轉瞬上市凡湖墅松木場一帶均爲游艇薈萃之區彈壓保護似應先期籌備杭知事周君業已商由警廳臨時添崗應需經費亦議照前清成案酌予增收即日公函知照内開前據西湖鄕自治委員孔昭敬呈稱案查西湖鄕之松木場向爲船隻往來要口春間香市進口各船　泊於此前清時曾經創辦船捐分爲三等收捐上等船每隻收捐洋三角中等船每隻收捐洋二角下等船每隻收捐洋一角迨光復後前董事改收錢數逐日抽收每大船一隻收錢六十六文小船一隻收錢四十四文兩相比較收洋數與收錢盈絀頗難更數流弊旣多手續亦繁現值香船陸續進口之際委員議復前清收洋辦法似於捐額及手續兩項均有裨益呈請出示曉諭並請知照該管警察隨時保護俾便徵收等情到府據此除布告各船户遵照捐率輸納外相應函請貴廳長即飭該管警署派警隨時保護以維捐務 
[鎮江]  
　　鎮守使分布暗探鎮江镇守使施從濱君以日來謡言蜂起人心浮動探恐黨人乘機滋事昨特選派暗探多人身穿便衣隨帶憑證分赴城廂内外及各火車站輪船馬頭並各旅館等處秘密訪查有無黨人匿跡以靖人心 
　　丹徒調查户口丹徒縣知事劉鳴復君前奉韓省長電令各地謡諑繁興必有匪徒散布自非趕辦清鄕調查户口不足以止亂萌等語現劉君已轉飭各鄕董連照前定清鄕章程調查境内户口以便造册呈報 
[松江]  
　　閔行屯駐軍隊閔行鎮瀕臨歇浦爲江浙要銜鹽販私梟出没其間易滋事故松江楊鎮守使爰調十六團一營第三四兩連兵士由王隊長於二十一日牽往屯駐聞尚需輔以機關搶隊云 
　　盜案已有眉目東門内下塘吳寡嫗家爲盜乘夜闌入縛住事主刧去現銀千元一案爲何旅長所聞嚴飭軍隊偵查聞已查有眉目係土棍某某諸人即前年夥刦高家沿陳嫗之犯大約當按圖搜索也 
　　丈量築壘地楊鎮守使以時局未靖尚需續調北軍數營來松駐紥查舊時正副兩營址旣不能住而寺觀公共之處又满坑满谷勘得西車站迤北華陀仙廟左側有曠地一區可以築壘業已派員丈量以定進止 
　　水警長入謁鎮守使楊鎮守使使蒞松時適水警第一專署長沈葆義奉省長令將辦公處遷往閔行因是兩不相值現沈已病痊銷假於二十三號乘輸來松專謁楊鎮守使並聞辦公處有遷回松城之說 
　　楓涇鎮盜案已破浙之平湖與蘇之金山交界處所有地名對面街者素稱盜窟前日因楓涇鎮戴周冕家被盜肆刦失贜不貲報經水警分署楊管帶仁甫飭部偵緝知此案盜犯均匿彼處爰派蔣連長駛往捕拿盜首馮同生竟鳴鎗拒捕嗣被水兵鎗傷左臂得卽擒獲並獲蔡照海王阿大兩名搜出快鎗子彈等物即　　　來城請縣知事周君歸入軍法範團審訊 
雜評二（步陶） 
　　總統制之討論總統制之傳說已非一日近聞總統在鑑古軒與中外士夫討論將决議採取法美而根據於中國舊制不中不西亦今亦古其斯所謂中國之總統制歟 
　　凡立一法無論則法何國必不能全無本國之精華以爲之根據否則適以自棄其靈魂而國將不國今議嶄新之總統制而必於鑑古軒而必不忘中國舊制此其中或亦有深意歟我特爲之尋思不置 
　　倪督之報捷張勳破匪穎州之電方來而倪督敗匪皖北之捷音又至然則鄂也豫也魯也贛也以及其他赴援之軍隊皆將繼此而争先報捷乎然則區區一白狼其將不三月而掃蕩無餘乎吾固願張倪之電皆信而有徵吾尤願繼張倪後時聞捷報庶幾皖豫間鋒鏑餘生猶得有孑遺之倖免 
　　然而據本館昨日專電則京中得豫鄂皖軍報日必數起魯寗贛亦日一二通而所謂捷電者則一無道及焉道遠易失眞軍情難意測我安得不延頸翹足以待張倪之後電 
　　日本之政潮日本以不信任内閣案失敗而大和新聞目内閣爲公盜二六新聞謂内閣强姦國民其中以演劇之情節奇趣之文章寫其满腔憤恨而最後則以咽涙仰天不知所云終之君房言語誠妙絶天下矣 
　　民氣之盛如日本政潮之劇烈如海軍案而所呈之現象乃一如孤舟嫠婦絶岸千尋忽來暴徒忍涙受辱仰天長嘆莫可如何母亦二六新聞之過甚其詞與然而情詞則固悱惻動人也彼民氣之遠在日本下者對此情熊其感想爲何如哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[吳前知事城濠善後之意見]  
　　上海城濠善後事宜已由吳前知事將各項卷宗册籍國表專案移交洪知事接辦在案兹聞此案移交後吳前知事又以此案之始末情形并參以意見造具節略交送洪知事兹錄其節略如下謹略者前日蒙交閱省行政公署訓令轉奉國務院電飭查明城濠基地事囑爲據實報告以憑核復等因查拆城善後一案之卷宗册籍圖表等經已先後分批移交接收當蒙察照本可勿庸贅述惟此案情形複雜非通盤觀察未易得其眞相若騾然以現在酌估地價表與地方原繳地價較相差太遠未有不聞而駭異者兹撮要如左 
　　一領地籌欵之原因民國元年春奉前蘇都督莊訓令據公民姚文枬等呈請拆城批准行縣會同市公所籌辦惟時由市主辦借欵興工至是年秋工費浩繁市力未逮乃由縣墊借臨時債欵維持至二年六月溝工已完路工及半而的欵無着不得不急謀善後國家餉需萬緊何來閒欵興拓市場而地方之財力亦有所限且主體不確定則債負工程兩皆危險適審計處頒行檢查官有財産暫行規程乃遵照第十一十二條凡不供公用之官有土地得撥給地方公用之規定聲請省公署將築路餘地一百四十畝照章由全縣地方名義承領以便整理取資逐漸抵償而養路之費亦不致無着惟以規程第五章第十一條内開第二條第一項第一欵第二欵之官有財産有撥給或交换時准用第八條第十條第九條第一項第一欵之規定故仍依最低價格於縣地方費内提欵繳價以符法定是因拆城築路而籌欵因籌欵而請撥官地因撥用官地而不得不照章酌繳地價種種原委於呈省報部之原案逐節叙明與尋當領地繳價之手續不同即原繳之價與現在整理召變之估價自不能無異（附印刷原案一册） 
　　一時價之變遷所謂時價者因時爲變遷有賣買乃有價格有隣地乃有比例有收益乃有標準當時城濠基地内隔絶穢水積淤向無賣買價格亦無隣地比例祇有常年收益地租一千四五百元舍此别無標準可定今則内有民地毘連外有租界接壞望衡對宇酌中公估採訪市情立爲表式雖新關市場未必便能起色租户轇轕尚須减折優先而築路未成以前之地價與路成以後又不能相提而並論矣（附約估地價表一册） 
　　一將來收益之預計北半城築路餘地約共七十三畆八分二釐四毫内除公園菜場救火會等公用七畝八分四釐八毫英兵義塚等八畝零七釐净計可以召變者五十七畆九分六毫依估價表平均扯每畆估足一萬兩約銀五十七萬兩舊租户居多數應特别以八折計共銀四十五萬六千兩内進扯半數須再減八折應除四萬五千六百兩浄計四十一萬四百兩以現行辦法推算約似前數然此外尚有改正路線拆屋費舊户退租津貼費出清餘泥運載費實計所得收益之數約在四十萬左右惟必須各户轇轕一律清了始有把握可言也其南半城幹支各路尚未完竣約有餘地八十畆該處内外均無市面祇逢於居家不宜於商市卽路成後統扯每畝地價至多二千兩共計十六萬兩以八折計銀十二萬八千兩若一律變價殊不合算祗能酌量出租以常年五釐租息計約六千四百兩抵充常年養路之費尚嫌不足（附畝分支配表一册並圖） 
　　一開拓市場之規畫查工程預算南北半城工費共約銀圓二十八萬元有奇係專指拆城填濠造溝築路而言全路完工後尚有不可少之附屬品如自來水管電燈公園菜場揭示場堆積物料之廠屋公厠栽種樹木等亦須稍稍布置而尤以預籌養路爲大宗則居家舖户方有來歸之望否則飲無水夜無燈管理不善則垢穢依然修繕不勤則崎嶇立見如蘇垣青陽地一帶可爲車鑒接近租界一切設施尤不得不急起直追以求完善（附築路預算表收支清册並舊租户領地退地表新户领地定地表（ 
　　語云愚者千虚必有一得管見所及自當知無不言言無不盡至此案經手事件業經結束移交此後應如何酌奪進行應請主裁縣知事執行之職權一面代表政府一面代表地方無論此後以何種名義執行均惟縣知事是賴惟冀興市便民雙方兼顧俾此案得早日結束無任盼禱至保産公會先經呈控於前都督張現復越訴於財政部觀其歷次告白禀牘挾有二種目的其第一目的務在推翻專案辦理之原案而以濠基入軍用地範圍俾規復從前陸營出租之原狀其第二目的即另組公司以酌加地價冀聳大部之聽聞成則實行販賣不成則藉爲掯地减價之口實如是而已赴寗之代表周鎬赴京之代表孫仁俊余鑫甫等均非舊租户大衆咸知合併附陳吳馨謹略 
[新甯輪船案近聞]  
　　二月五日警探在華界大逹碼頭新寗輪船上拿獲黨人五名並獲日本人二名詳情迭紀各報兹聞此案經鄭鎮守使會同楊交涉員檢查証憑該二日人確有附亂嫌疑（一）現獲黨人供與該二人認識一同起身到南通州謀亂（二）各黨人所受公文均交該二人收藏（三）該二人有資助各黨人此次旅用之費（四）各黨人之公文由該二人會合僞造因有此四節証明該二人已有附亂之嫌疑應照個人行爲辦理已通知日領查照云 
　　文匯報云新寗輪船搭客日人斃命一案經日員與華員迭開談判至今絶少進步聞英國一方面已道歉了事駐滬日本總領事有吉君曾接楊交涉使轉交鄭鎮守使覆函内謂彼已查問偵探在新寗輪船拘獲華人五名之行爲惟於偵探之舉動則絶不提及一字故日總領事殊不满意復謁見鄭鎮守使面告此節鄭君始允查究在案之偵探云 
[研訊黃社首領紀]  
　　紹興人黃競白（卽王利川（許一蜚）卽陳稼生）因組織黃社圖謀擾浙匿居租界經鎮守使署偵探余祖勳偵知投請英公廨飭知總巡捕房派探協同前往小花園國民旅館拘獲並抄出黃社章程及往來函件解奉公共公堂訊押並據浙江朱都督以黃係浙省黨首王金發之舊部故亦函請鄭鎮守使轉致楊交涉員磋商外交團照章引渡各情已紀本報前午後由廨復訊黃許二人由總巡捕房四十號西探潑林司（譯音）協同華探解送公廨中央政府代表高易帮辦瓊司律師偕同鎮守使偵探余祖勳浙江偵探王森等以及代表被告之德雷司律師均各到堂候示迨至二點十五分鐘時英哲副領事乘坐馬車　廨會同孫襄讞升座樓下公堂命將黃許二被告帶案聽候研鞫先由中央政府代表瓊司律師上堂譯稱此案被告於圖謀擾浙一案證據雖不十分充足而私立黃社以振興實業爲名一切章程似均平談無甚關係然並未報告註册係秘密結社性質故經大總統陸軍部通電禁止迭經登載各報云云言畢卽將黃社章程並入會介紹書以及各種報紙呈案經中西官察閱一過復據瓊司律師譯稱現在抄出之證據内查得被告黃競白一名黃越又名黃白一名王利川又名王利生今在各信函内查出一信係父與子子卽王利川另有由捕房檢出信函兩封一係與許一蜚一係與黃函中言詞與此案似有關係今呈堂請核言畢復將信函呈案 
　　次由被告代表德雷司律師即向堂上辯稱今原告呈案之件均非完全不能作証應請堂上注意 
　　復據政府代表瓊司律師譯稱今日所呈各件均由捕房檢出請堂上詳細察閱卽可被告黃競白之種種情形且另有電報兩封一係陳其美爲滬軍都督時與黃一係黃之復電並有東斌法學長博士寺尾亨給發之憑照今一併呈請察閱繼復將被告黃競白各種名字之西式名片多張呈案並稱被告名片内有陳其美及雷家駒（卽雷鐵生（之名片各一紙但不知是否與黃社有關再有由陳其美發給之護照及紹興軍政府委黃爲繙譯之委任狀各一紙被告黃競白之小方圖章一個今一併呈案請察 
　　瓊司律師將各件一一呈案後復稱另有鎮守使送來案卷兩宗（一係嫌疑犯石逹時之案卷一係浙督送來關係被告私運炸彈及運動軍隊之案卷） 
惟其文甚長是以無暇未曾細譯亦應呈請察核 
　　即據被告代表德雷司律師辯稱此項卷宗與此案並無關係今原告律師呈案作爲証據敝律師應得反對如欲呈案作証須要有人到堂証明 
　　瓊司律師即命總巡捕房四十號西探潑林司（譯音）上 
堂詰據禀稱此案之被告由我同往拘捕是日因據一中國偵探至捕房報告卽奉捕頭命我同一華探及來報告之中國偵探并偵探同來之二人同往漢口路小花園國民旅館先詰問該棧主被告在於何處該棧主似有不肯說之意後知被告係住十五號房間故即上樓惟當時被告二人乃在樓下房間内與人門牌因我並不認識是以先至樓上被告所居之房間内祗有一雇用之小孩睡在地板上問伊房間内之客人何往先說出外未回後說在樓下門牌因卽一同下樓至有人在内門牌之房間内見被告二人仍在門牌即由中國偵探指出被告二人問明姓黃姓許復一同上樓至被告所居之房内箱子及考籃中查出許多書本及信函等件均係由中國偵探檢出並云均有關係故即雇車子兩部裝載連被告一同解回捕房兩天之後將有關係之信函等件檢出仍由我親自送至高易律師處親手交與瓊司律師云云 
　　繼由浙江偵探王森上堂由瓊司律師詰據供稱前清時在浙江充當隊官光復後仍在浙江紹興爲軍官現爲浙江軍事偵探被告黃競白當光復時在紹興軍政府王金發都督府内爲總務部長時常見面惟並未交談我於去年陽曆五月間來申因陰曆六月間杭州爲私運炸彈案内之余丙勳徐惠之二人供出被告二人圖謀運動浙江軍隊情事故奉都督命令來申偵查惟我與許一蜚初不相識故我來申住居三馬路永泰棧時許亦住居該棧祗因不認識故並不知其名姓而許見我住在該棧數日後即搬往他處直至現在始行偵知是日往捕我亦同往我祗在門首看守恐防被告逃走由中西包探等入内查獲云云並據德律師盤詰一番因時已晚奉中西官宣佈退座判被告仍一併還押捕房候再訂期復訊 
[浙都督請緝黨人]  
　　浙江都督朱介人以黃社黨人黃競白許一飛等業已緝獲訪聞尚有同黨吳某范某等十餘人現匿居滬地仍謀赴浙起事故即備文開列名單特派軍事稽查員孫君帶同偵探王李等四人來滬呈請上海鎮守使鄭君轉請交涉員切商外交團飭令捕房一體恊拿務獲解究 
[浦東各要隘之戒備]  
　　駐浦步隊第一營廖守忠營長昨奉鄭鎮守使公函内開照得浦東川沙東北海灘白龍港等處與沿黃浦之周家渡口（該渡對岸適係製造局軍廠重地）一帶現須密爲防範安設快砲派兵駐守當此謡言紛擾之際百密終恐一疎查該營久駐斯土情形較熟仰即飭派原駐官兵在最要地點不時嚴緝並與本署所派軍隊聨爲一氣務當常川會哨以靖匪蹤而保治安云云 
[法租界亦受謡言之影響]  
　　法捕房藍總巡邇因華界喧傳黨人有煽惑軍隊再圖起事之舉而法租界斜橋城河浜十六舖等處均與華界毘連深恐有匪徒潛入租界造謡生事故諭飭中西各探捕不分晝夜分往華法交界各處嚴行查緝以保治安 
[判决暗殺犯罪名紀實]  
　　暗殺夏粹芳之兇犯王慶瑞曾由公堂於引渡之先要求鄭鎮守使示定執行日期以便内解鎮守使恐開執行公堂判决之例答以内解後須交軍法審判俟審判後執行有期再行通知未便先定執行日期後經一再磋商鎮守使復允其解交後迅速審判執行故公堂於二十一號將人犯引渡鎮署軍法處卽日開審過堂兩次訊取供招卽於二十五號執行死刑報載公堂判定死刑請鎮守使爲之執行者實屬誤會 
[澈究謀斃探夥案]  
　　匪徒陸羣因紏黨夥刦四川路　鳳里口得順小錢莊並經其同黨開鎗擊斃總巡捕房九百四十三號暗差華捕顧雲生業經公共公廨訊實判陸押西牢十年在案嗣經捕房查得陸匪曾於去年陽曆七月十四號晚糾同流氓小阿壽（卽王阿壽）與屈阿龍等在二馬路樂也里謀斃探夥生瘡阿根（卽陸阿根）由捕房將王屈二人拘解公堂訊供收押在案昨由捕房帶同陸盜解廨質訊先由中西包探上堂禀明此案始末售形並稱現惟陸等同黨文明（卽江郎）在逃等語訊之陸盜堅稱謀斃阿根之事實未知悉堂上諭謂在捕房時由小阿壽供明因遭陸阿根毆打糾爾復仇而屈阿龍亦因伊妹被陸阿根姦佔由屈出資主使文明與爾前往復仇併經中西包探禀稱爾在捕房亦曾供明同往須據實供明否則將爾解送鎮守使署按例治罪詎陸執供如前據王阿壽供稱與陸羣於去年五月十八日在寶善街戲園門前由文明介紹相識餘供與前堂相同並據屈阿龍供稱向在丹桂髦兒戲園爲按目前與王阿壽在丹桂第一臺時相識與文明陸羣素不交談因妹殷氏與生瘡阿根姘識堂上問屈何兄妹異姓屈稱因同父各母之故此事實因去年亂事回蘇在船上曾見王阿壽向我借洋二元不遂並經我妹前在堂上供出小阿壽文明等謀害以致挾嫌誣攀請爲明鑒云云並由捕房將陸殷氏之保人森泰祥壽器店主李巧生傳案請示聶襄讞商之美領卓君判陸王屈三人還押並諭李巧生於一禮拜内將陸殷氏交案質訊再核 
[製造局又須借債]  
　　上海鎮守使兼製造局督辦鄭汝成君以上海製造局停工以來迄已半載有餘所存軍械已將用罄自應開局赶製以供軍需曾經迭次請部撥欵迄未奉發兹鄭君以需欵甚急親向上海某銀行商借現銀三百萬以一百餘萬歸結前欠其餘作爲購辦材料開局製造之用費現已商有端倪一俟現欵兌到卽可開工並已將籌欵開廠情形電呈陸軍部查照矣 
[蒲淞市閙捐]  
　　本邑西鄕北新涇法華等鎮附近各鄕所産各種鮮貨前經蒲淞市總董禀准吳前知事一律收取值百抽一之地捐當經出示布告照章收取在案兹悉各貨商以此項捐欵本爲辦理自治而說現奉省令自治停辦則此項捐欵可以豁免相率觀望不前且有不肖之徒從中煽惑前日各貨商聚集多人擁至捐局胡閙並將前縣吳知事所發布告搶去一時風潮極爲激烈捐局中人知不可理諭遂宣布暫免收捐於是衆商始各紛紛散去然局中各物已受損壞且布告示諭已無蹤跡一面由蒲淞市總董據情飛禀到縣請爲核示洪知事得悉後以自治雖奉停辦然地方公益各事仍須繼續進行此項地貨鮮捐不過值百抽一爲數無多想各商家深知地方爲難情形必能體諒此次肇事必有匪徒流氓從中造謡生事除令飭該總董傳諭該捐局照常征收外一面派員往查滋事各人到案訊明究辦 
[恊商清理市政廳辦法]  
　　本埠自自治機關奉令停止後奉上海鎮守使派委楊南珊協同省縣委員每日赴南市市政廳清理各項卷牘欵項已迭紀前報兹聞該廳自前清光緒三十一年由總工程局歸紳董接辦以來迄今十載經手路政及地方公益事件支出收入頭緒紛繁一時不易理清故鎮署委員楊南珊特於前日下午邀請市總董陸崧侯董事楊東山蘇筠尚顧馨一等四君至市政廳協議清理辦法又聞鄭鎮守使查得去年夏間滬上戰事平定後曾經撥墊公欵八萬金以爲規復地方秩序及維持警務之用迄已半年尚未歸墊業已飭知上海縣洪知事轉令上海各紳董擔任籌補洪知事奉文後立卽邀請各紳士籌商歸墊辦法聞各紳董均不擔任大約須待省長委任總董後再行設法云 
[通緝廣西陸軍學生]  
　　上海鎮守使鄭汝成君日前奉馮都督轉到陸軍部令開准廣西都督電稱留日陸軍學生周毅夫廖轟二名於劉古香在柳肇亂時潛回運動起事及事敗復逃各情形請予通緝等因到部查周毅夫廖轟二生旣爲陸軍學生竟於劉古香肇亂柳州案内運動起事亟應嚴緝務獲按法懲治除分行外合亟抄錄原案令行該鎮守使飭屬一體嚴緝務獲逕解廣西按法懲治鄭君奉電後已飭所部各軍營嚴密查緝矣 
[追記盜犯内解之原因]  
　　上年十一月搶劫閘北華界華興坊唐養泉家之要犯盧田卽鄭玉輝梁阿田即梁田兩犯前由捕房包探獲解公堂訊明於十一月二十四日轉解地方檢察廳究辦不知如何到廳後即行釋放詎該兩盜近又在租界迭犯持鎗拒捕搶刧重案經捕房先後捕解到廨公堂以該兩盜前旣捕獲訊明解送檢廳何以遽行釋放深怪檢廳之辦理草率不允内解嗣經鎮守使聞知要求解歸軍法審辦已於上星期六由公堂備文將該兩盜犯解交鎮署收辦 
[牯嶺路刦案之纒誤]  
　　住居泥城外新馬路昌壽里七百二十五號婦人郭姚氏前日午後偕傭婦行經牯嶺路突來匪徒多人攔住去路各出手鎗刀械嚇禁聲張當被搶取金鐲珠花等物而逸旋即投請新閘捕房飭探查緝昨稱戈登路某姓被刦實因與牯嶺字音相似以致悮會云 
[鎮守使贊助火政]  
　　駐防製造局之軍警曁該處紳商近以謡言不靖防有縱火擾亂之患議在高昌廟各街道添埋水管配裝太平龍頭等情已誌前報兹悉自來水管已經製造局生鐡廠造成二百八十條除工費不計外其需材料銀一千三百四十一兩三錢二分業由鄭鎮守使核准免予繳價由局開支所有裝費一切悉歸紳商捐募現高昌廟紳董錢劉諸君已邀集各商舖募集洋三百餘元聞不日卽須招工逐叚裝設云 
[龍華廠交納子彈]  
　　兼任上海製造局督辦鄭汝成君以淞滬警備地域駐防各軍近因防務戒嚴需用鎗彈甚急曾飭龍華子藥局雇匠迅將已造未成鎗彈赶緊裝配完全聽候撥用在案兹悉龍華分局遵令日夜趕造業已造成六米立八及七米立九口徑快鎗子彈二百五十萬顆昨解製造局預備分撥 
[臧旅長約束軍人]  
　　駐防製造局之第七旅旅長臧和齋君邇因外間謡言或起或滅防範不可稍疏特於昨日傳諭所屬各營長官轉令各營兵士嗣後不得私離職守且在戒嚴期内無故不得請假如違查出重處 
[張隊官率師回滬]  
　　上南川鹽巡隊官張點忠前奉吳營長命令率駕師船六號前往上南交界處查辦梟匪糾衆販私聚賭等事現因各裊匪已聞風潜逃地方平靖故於昨日開回來申駐泊陸家浜浦江禀請吳營長消差 
[縣知事由省回滬]  
　　上海縣洪知事日前因外人推廣租界及拆城填濠兩事辦理頗形棘手特於前日赴省謁見韓省長面陳一切業已公舉於昨日乘車回署矣 
[滬南警廳常會記]  
　　前日（念三日）爲滬南警察分廳第五次常會之期崔廳長於是日下午二時邀集所屬各區會議兹將議决各事錄下（一）以後各區署巡警值班如有人民請求保護者應不分畛域卽須就近彈 
 
 
 

Page 11

 
 
　　壓（一）各區署現有户數詳　查明並註正附廖各若干限五日内 
呈復以便預計調查户口　（一）嚴　小兒吹　呌笛如有不聽阻止者除將笛充公外並交其家長嚴加管束（附火場戰務分二種如下）（一）救護（二）警戒救護線自起火處起約十丈以内由該管區所派長警保全被難者之性命及搬運之則産但人命與財産有時不能兩全則必先人命而後財産警戒線觀視風勢之上下大小地方勢之廣狹雖不一致大率至起火處半里以内爲　圓界線禁止車馬及閒人濫入下列各項人等須特别注意界線内有家室或住居者線内祠廟學堂公所之有戰務人員前項之親戚朋友往救者各消防隊界線内公署局所之執事人員帮助消防隊辦事之機匠泥木匠等 
[周家渡安設大砲之訛傳]  
　　前日外間傳言浦東周家渡安設八十磅快炮二尊兹悉八十磅子彈之巨炮炮身甚長運送不易昔年光復南京時亦僅開放四十磅炮彈且由製造局改爲車輪炮始得運寗以後從未運出至於邇來所用者最大之炮祗有十二磅及六磅子彈之車輪快炮外間所傳實過甚其詞耳 
[警廳擬備照相鏡]  
　　閘北警察分廳長昨呈薩督辦文云竊照警察任務偵查居半照相之用補益實多閘北緊連租界警權對峙盜賊亂黨往來飄忽分廳長就任以來破獲重要罪犯迭經雇令照相術家到廳攝影存備查考惟閘北地方尚無業此者必須赴租界招致旣稽時間尤費手續又各區署獲解竊盜刑事等犯日有數起欲其將來不再犯罪卽犯亦易於捕獲非分廳置有照相器將前項各犯攝影通傳各署俾得熟認無以臻利便而促進行是否有當仰祈督辦鑒核訓示遵行 
[紛紛更調之用意]  
　　閘北警察分廳長徐君昨日令飭二區（卽前三區）警署巡官牛玉麟與三區（卽前六區）二分署巡官孫國寶對調並令二區警署巡官李玉庭與三區一分署巡官尚瑞廷對調又令第一（卽 
前四區）第二兩區選取北洋警察四排與三區一二兩分署長警互調俾各警員等熟悉各區署路線以資歷練而裨警政 
[開除承發吏之手續]  
　　閘北第二初級審判廳昨出牌示云本廳承發吏朱焕文因事開除候派吏接充外相應佈告各當事人知悉如有該吏經手呈繳案洋訟費等欵仰於三日内到廳報告母得逾期致悮特此佈告 
[車站司事捲吞公欵]  
　　京漢鐡路代表江良生控蕭家港車站司事徐季襄捲吞公欵洋二千三百餘元逃滬等情業經楊交涉員令行公共公廨轉飭捕房於昨將徐拘案請究江代表投訴前情訊之徐供此欵可以在滬料理中西官以事出内地判徐交江帶回江不敢擔任遂改判押候函致交涉員來文移提歸案訊辦 
[追究僞票之來歷]  
　　吳楚恒因將交通銀行五元之僞鈔票持向虹口恊秦烟紙店内兌换當被察出鳴捕拘解公共公堂請究經中西官訊係吳將金飾向南京路費文元銀樓兌來判吳交二百元人洋並保候補傳人証再訊在案昨由捕房將費文元經理張振元櫃夥陳寶卿併傳到廨請究先由中西包探禀明調查此案情形繼由見証女敎習徐鈺上堂証明此項鈔票係上星期日吳之眷屬托我將金鐲一副向費文元兌洋二百零五元均係鈔票内交通一百元通商一百元於星期一交與吳姓翌日吳來稱交通之票不能通用是以持向該銀樓掉换據稱此項鈔票已登報紙不允掉换遂帶回與吳各半惟我之票已令車夫用去吳因持票至協泰兌洋被察知是僞報捕拘究然此票實係費文元付出且當時曾向該銀樓聲明如不通用要來掉换况尚有陳姓姊妹同往亦可到堂質証訊之陳張供不承認並由交通銀行延律師上堂聲請追究僞票來歷關讞員得供商之美領强君以此項僞票已由見証供明確係費文元付出雖非該銀樓僞造自應究明來歷判張陳各交一千元人洋並保候查明復訊再核 
　　又交通銀行控程少華與盛姓等將五元之僞鈔票混兌現洋等情由廨訊判程交二百元人洋並保盛押候查明該票來歷再行訊核在案昨晨由廨復訊原告延禮明律師上堂代表請究訊之被告亦延德匯理律師辯稱此項鈔票被告悮收而來且經捕房至被告家内調查毫無關係應請將案註銷復據禮明律師聲稱現捕房正在從事調查請展限一星期再訊中西官准之判程仍交原保盛交二千元入洋並保候再訊奪 
　　上海總商會致南商會函云頃據上海交通銀行函稱現在滬上發現匪徒僞造敝行五元鈔票不獨有碍敝行營業且流毒市面實爲我商界所共疾業由敝行按照銀行通例遇有僞票來行兌付立予蓋戳取銷作廢並呈中外官廳緝查素仰貴總商會爲羣商領袖用備函報附呈僞票四紙至祈察照轉知南商會咨照錢業切勿悮收此項僞票致遭損失等情並附僞票四票到會查僞造鈔票最爲市面之害一經悮收損失匪細除通告北市各業外合亟檢同交通僞票一紙具函奉布希卽轉知南市各業凡遇交通鈔票務必密看眞贋免致悮收損失爲荷 
[製造僞烟膏之敗露]  
　　粤人楊阿福李瑞錦雇夥沈阿四沈阿五孫福位在泥城外勞勃生路十號屋内將牛皮雜骨煎膠僞充烟土被捕房查悉昨將楊等連同煑成僞烟膏一併拘解公共公堂訊明判楊李各押西牢半年兩沈各押兩禮拜孫押一月分别示儆僞烟膏銷燬 
[警鈴無故自鳴]  
　　滬北各富商巨賈自去年淞滬戰事後又迭出暗殺案故咸有戒心或請捕房保護或裝設電話遇有警變易於報告捕房昨悉庽居北蘇州路新垃圾橋沿浜之錫紳祝蘭舫家本於臥室内裝設警鈴直逹匯四捕房以便遇有緊要卽可電告詎昨晨祝妻正在臥室梳洗時該鈴與匯四捕房警鈴忽爾自鳴捕頭疑祝家内有非常變故立飭中西探捕馳往察看隨往觀看之人亦甚擁擠旣至祝寓所毫無事故迨入内詢問始悉前情遂各據情回禀捕頭矣 
[拐案彚誌]  
　　供出同黨松江人朱炳章前拐某姓之婦由警查獲解送地方廳訊辦昨午後奉李檢察官提訊朱供此事並非小民所爲實係住在南會館前之婦人朱張氏並女子朱榮寶等所串拐問官立飭法警陸雲卿押同朱炳章前往指提旋將朱張氏朱榮寶一并提獲押解回廳奉諭分别押候訊究 
　　誣攀証人滬城縣橋北首裱畫店主丁邦榮之七嵗女孩名翠兒於舊曆正月二十日忽失所在嗣查明爲黃永生所拐有隣人王鴻居爲証前日在途將黃扭送司法科解由第一初級廳移送地方廳在案昨午後經檢察官提詰原告投案伸訴前情請求究追黃供稱該女孩實與王同謀合拐王在堂力辯其誣問官判黃王分别押交該女到案再核 
　　不認誘拐著名拐匪吳順才誘拐張來發等男女小孩十一口案發破獲解送地方檢察廳訊供收押在案昨午後奉審判廳葉推事官會同李檢察官預審張來發劉麻子馬和子小四子劉春雲龍小喜子蘭友來順等男女小孩九口年自五六嵗至八九嵗不等由救濟會飭警一并帶案候示内有二孩因病未到葉李兩君命提吳研訊據供鎮江人向爲洋貨生理並不爲匪張來發等各孩非小民所誘實遭誤拘問官一再駁詰矢口不移訊之張來發等各孩俱稱遭吳設計哄騙到此吳仍稱冤枉問官遂判令收押候再訊辦張來發等九孩仍送救濟會留候家屬認領 
[葡人之惡姻緣]  
　　僑居北四川路士德里九百零四號屋内葡人某甲於前晚與未婚妻某葡女不知因何衝突被甲以手鎗將女連擊五鎗旋卽倒地喊救甲復開鎗自戕轟破腦門致命後經女母覺察飛報捕房捕頭立飭中西包探前往查察當將受傷葡女車送公濟西醫院救治一面將甲屍舁入斐倫路騐屍所候騐嗣聞該葡女在院因受傷過重於昨午二時亦已斃命候請該國領事會同西醫騐明再核 
[又是一個可憐之孩子]  
　　孩子曹浦州因在馬路徘徊由捕查見帶入捕房昨解公堂請示據供江北人年十四嵗家貧不能過活是以出外求食等語奉判函送救濟會安插 
[故意害人]  
　　賈阿四去年被洋人培而在第二初級審判廳控欠車租洋八十餘元判　交保清理後由賈之友人陳開和央前充四區巡警之唐焕章轉央朱順與羊毛店主朱順祥蓋印保戳不料賈交保後即逃避無蹤審廳乃令保人賠洋嗣由唐將陳扭案未經訊問一併交保日前因原告洋人屢屢催促朱祗得將欠欵訟費如數墊繳始免發封一面另行起訴請傳唐陳等到案追究昨經蘇推事集訊詎唐已與陳通同一氣一味圖賴問官以唐等故意害人情殊可惡判暫交的保聽候查明核辦 
[巡捕不守警規]  
　　總巡捕房華捕李世衡馬白臣同犯私質皮鞋馬又將問伴龍才臣棉被付質被捕頭查悉以其不守警規將二人併解公共公堂請訊經聶襄讞會同美卓副領事訊明判李罰洋三元充公馬押一月分别示儆 
[田地紏葛]  
　　胡芝淵延福履理律師爲代表投法公堂控稱有田八分坐落二十七保三圖地方與陳木林之地毘連現陳將地售賣强將胡地佔去一分五釐查明陳地單據上祗有五分五釐丈見實有七分之多陳遂串出該圖地保曹書亭竪立界石投會丈局朦請升科向論不理請提曹追究並請賠償損失銀兩云云訊之陳供所領乾隆四十八年之原單載明則田八分後由故祖父抵與方姓至咸豐五年縣中調换新單由方貪圖完糧便宜填報五分五釐贖回後始知以多報少向方理論業已無可挽回故方將八分原單交還執守爲憑此次售去之地尚不满八分並無强佔胡地之事有舊時四址可查求察曹供陳有單有地故敢蓋戳除蓋戳外並無代陳朦請升科情事可以訪查聶讞員判令退去候查明該保有無朦請升科再行核斷 
[抵償欠欵之有望]  
　　楊价人前租開歌舞台戲園停演後虧欠租洋五千餘元不又還司帳汪金山朱仰峯等押櫃洋五百元被控法公堂押追不交後由公堂移請審判廳查明並無家産惟楊亦遣伊子在廳具控各股東不交應派虧本洋一萬餘元俟追出後以抵欠租在案今原告律師又請追交聶諭謂已接審判廳來函雖斷各股東照所控之數交洋惟上訴期限未满俟限满後追出股洋移送到廨准即抵還歌舞台各欠 
[緝拿害人之賭徒]  
　　無錫米商楊再興前被沈少良（即麻皮阿良）潘三等誘至新垃圾橋北某米廠内賭博致將米洋千餘元盡行輸去楊因無顔回里自縊圖盡經人解救得生嗣爲閘北分廳長徐黼洲君所聞以該廠門口之馬路係工部局所築曾經照會捕房會同拘拿未獲兹悉楊再興業經同鄕籌洋一百元於昨日送歸故里至該賭徒等均潛匿西門外打鐡浜地方現已由淞滬警察督辦飭令南市分廳長轉飭第二警區密拿究辦未知能就獲否 
[羣進會禀准立案]  
　　北京羣進會上海分部代表人凌紀澄呈請上海縣知事立案保護兹奉批示云據呈創設羣進會分部請予立案保護等情已悉查此案前奉上海鎮守使函送羣進會總會章程請將該分會准予立案等情前來當以該羣進會上海分會設立之地點該創辦人之住址職業並未叙明函請轉詢去後旋准函復該分會組織詳情並謂該總會係屬熱心實業並無他項情事等因業經函復准予立案並請轉行知照在案據呈前情應准如呈辦理可也 
[正誤]  
　　昨報載某兵輪水手黃柳臣鍾益安二人至南市公義碼頭裕生工藝廠買布混用銅質小洋一節兹悉黃柳臣爲裕生廠執事係屬原告昨報所載係訪員纒誤合行更正 
雜評三 
[蒲淞市閙捐]  
　　記者早言自治解散而閙捐争産之事將紛然以起今果見之於蒲淞市矣 
　　蓋捐而爲自治所用　　之民已有仇視自治之意第以自治爲國家法定機關故不敢顯然反抗耳今法定之機關旣以命令取消雖經省長極力解釋謂取消者僅其機關事業仍進行如舊而無知之商民則必逆臆政府心理以爲此决非政府之意政府不欲有自治而地方仍收自治之捐則我之反抗爲有辭而於是反抗之事起矣 
　　是故國家之法令須名與實相符名之不存實於何有此所以啓國人蔑視之心而閙捐風潮將來恐不僅蒲淞一市也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[紅樓雜詠] [  洒丐]  
寶釵撲蝶 
纎纎蓮步躡芳菲無限深謀入化機人語紗窗聞約略釧聲香徑戞依稀采香宛轉防聞苦兜屬娉婷　力微不許瀟湘癡夢稳是他有意妬雙飛 
鶑兒打絡 
　　籠絡何如打絡同故敎慧婢悅怡紅郎心眷眷鈎排密儂重重結綰工苦獻殷勤歸約束暗憑機巧寓圖通情絲就縛聨金玉要算鶯兒第一功 
紫鵑奉佛 
　　空閨人去冷鸚哥往事思量涙欲波主婢情緣難解脫人天因果易蹉跎綺羅叢裏年華速姊妹羣中罣碍多好把收場先計較願參禪悅禮維摩 
齡官畫舊 
　　樹樹天桃各自紅花枝無力綺東風生成薄命天難問寫逼相思字不工密意重重難寄東痴情咄咄憤書空笑他局外關心甚一樣淋漓兩點中 
晴雯補裘 
　　玉人扶病熊惺忪燈下支持力尚慵最恨奸讒工组織故留缺陷待彌縫鴛絲完密交千縷雀線辛勤理幾重他日相依相贈處要郎着意　憐儂 
卐兒嘗茗 
　　竟將歡喜野禪參飲到瓊漿興半酣渴吻銷除初挹潤春心灌注暗回甘茶經巧把銀針補仙窟羞將玉液含贈錦應符蘭夢好茗杳滋味劇醰醰 
黛玉彈琴 
　　一曲思親怨慕深廣陵回首涙沽襟神仙有涙酬同調木石何緣遇賞音花眷已成流水感金徽難寫綘珠心三終奏罷情無限窓竹蕭蕭静綠陰 
三姐試劍 
　　劍贈　鴛作蹇修誰知决裂了恩仇生前忍把情絲斬死後還將熱血酬割愛因緣成蝶夢傷心眷屬誤鸞儔百年也要成長别莫惜傾城命不猶 
海外奇談 
[一勺微涔（續）] [  警衆]  
　　英國前皇愛特華德曾將古今各種大砲蒐集一處而疎列於尚獨林亨宫殿之大炮室中殊屬壯觀世界所有無不畢具始自太古直至近世依次陳列秩序井然其中半由各國所贈者至比國王所贈之一種礦身則施彫劑美觀無比也 
　　英國施丁博士曾游亞洲搜羅古代遺物甚多現已送入倫敦博物院陳列矣其中最可貴者爲西藏詩數章皆佛家精理名言悉由梵文譯出又有中國唐代名人手蹟多種係於西藏某廢寺中搜得者 
　　法國比辣博士游歷中國於甘肅省某處尋得古時绫緞上所書之字體及油畫等皆九百年前收藏者又從敦煌某山洞中發見中國西藏等文婆羅門及佛敎之梵書文籍甚富中有道敎卷帙追述千七○五年之事實爲世界無價之寶其最緊要者有紀錄一本詳記中國佛敎游歷印度五大國之事（按此紀錄是否唐時法顯和尚及玄奘法師西游之記錄抑爲漢蔡愔迎經之日記惜難探悉） 
　　日本白鳥博士曾旅行满洲一帶搜得中國及朝鮮之古物亦多現皆陳列於南满鐡路會社之東京支社樓上好古者流争先快覩博士語人曰余研究满韓歷史上之古蹟已歷年所矣而惟朝鮮之史蹟最難蒐羅今乃於無意中忽得五千册之史料頗出意外又曰余在满洲所得之碑文有三百二三十枚其中大半爲世人所未知者又在金朝上京之白城亦掘得碑石數種又曰余在满洲嘗與川上總領事及哈爾濱三井支店長河合松之助等從事羅掘以所得之古錢古鏡古銅器無數在寧古塔南七里卽渤海之上京原爲金朝之東京今之所謂東京城子者掘得古瓦及古銅器尤多又於寧古塔得金代之銅印及清代發祥時代之甲胃皆罕見之物也其陳列諸品中聞以韓國古籍類尤爲珍貴最爲歷史家所賞玩者凡有數種（一）人物考八十册（二）東文選八十册（三）集古眞揭十六册（四）簡牘眞蹟六册（五）爛餘（李朝政權争奪史）五十册（六）弘齋全書一百册（正宗王御製）（七）朝野僉載（ 
自太祖至肅宗）十册（八）朝野會通（自太祖至景宗）五十册（九） 
燃黎記述（自太祖至文宗）四十二册（十）高麗史韓本全部其餘碑板拓本中如清太祖敗明大軍於撫順東方之戰勝紀念碑金代文字之進士及第碑文及古銅人古瓦古錢皆足供學者之參考而於史學上有莫大之價值也 
　　法國好古之士曾結伴赴亞洲巴比倫古國考求十五年之久發明古跡甚多近又掘出一古城約爲紀元四千年前之建築物中有大石柱四遍刻古字蓋古代甘美拉比王征服是城曾以律例鐫諸石柱此其遺跡也 
　　絶世佳人區禮奥巴滔那人疤遺骸夙埋於法國巴黎官立圖書館庭園内近忽被著名文士伊吕須發見之蓋此圖書館有鐡製之匣中横一希臘之空石棺已敷十年人甚注意之伊氏以爲此石棺必藏區禮奥巴滔那人疤畢竟人疤果藏何所因而重加研究之當十九世紀之始歐洲人於埃及盛爲掠奪此尸或即爾時與石棺共移於巴黎前陳列於官立圖書館抑未幾而有普法之戰巴黎陷於重圍上下騷亂時圖書館長欲保其藏珍故預藏此石棺於深處而運入之經一年而戰事終該棺始復出現仍陳列於前之場所也惜有許多惡味終至於腐敗耳查區　奥巴滔那乃失意而服毒自殺者時值羅馬大軍乘勝攻取人人周章狼狽姑爲此女皇之遺骸設一完全方法且其死爲服白楊毒索難保存加以幾歷星霜因遂至於破壞也圖書館長見其如此不得已卽就庭園内葬之顧此絶世佳人曾爲稀世英雄之然熱與勇悍無比之亞絲滔里所垂涎今則長埋黃土矣九原可作能無虞兮之悲乎 
栩園詞選 
[登樓外樓] [  高潔]  
　　碧天凉夜月如鈎裙屐翩翩樓外樓花馥衣香凝合處愁人到此不知愁 
　　樓高絲竹入雲端霧　氷鎗不勝看如練銀河横碧落依　小立晚風寒 
[眞孃墓]  
　　劍氣空山没荒原剩翠鈿瓊思逗香雨幽怨託啼　金粉長千古鶯花又一年因憐蘇小小疑家只虚傳 
[江上] [  失名]  
　　曉開瓜步乘長風汽笛天邊響向東四戰交衝甄甕鐵一聲清澈比琶銅文章氣壯磯争險塊磊痕消浪捲空又際魚龍應笑我側身天地去匆匆 
　　烟雨樓臺隔女牆南朝燕子爲誰忙沙填除是重開闢天塹何由屢敗亡弩缺三千驅白馬鞭殘百萬刦紅羊承平詎誓中流楫却采芙蓉製短裳 
　　漫詡豪情萬里遊昻頭天外望千秋曹瞒赤壁雄何在項羽烏江涕漫流博局儘堪浮水面濫觴遑待訪源頭明朝走馬章臺路看取衣冠共古邱 
[擬秦觀雲山閣即席賦呈七律二首錄一]  
　　百尺巍峨接綘雰南樓笑語九天聞星羅手版停遥浦風捲牙旗拂暮雲詩草白飛才子筆酒花紅上美人裙金釵珠履霓裳殿占盡揚州月二分 
[一剪梅陰曆癸丑除夕倚太痴韵] [  仁後]  
　　刧後寒灰市地然纔了迎年又是迎年年來忙煞鏡中緣情也纒綿恨也纒绵破曉生嗔鵲語喧强娶安眠枉自安眠一宵風月兩無閒身也堪憐心也堪憐 
[摸魚兒陰曆甲寅元日倚太痴韵]  
　　恨匆匆韶光去也一年驀又飛度聲聲敲斷離人夢回首驚心臘鼓游子苦况棘地荆天觸目傷神處途遥日暮儘妾婦歡忻兒童跳躍熟視若無睹從今後空把自由企慕文章强半貽誤風波斗起天來大幾輩狐威假虎僂指數幸秃筆猶存浩氣如虹吐忍兹終古縱石爛干尋灰凉萬刧記取楚三户 
[秋望淮南有感] [  李生]  
　　戌角斷殘夜孤鴻唳曉天世逢離亂日生值甲兵年山郭秋無粟江村冷不烟綺罷貴公子衣馬尚翩翩 
[寄人補錄校中作]  
　　凉月靄靄愁雲飛滄江破流輕舟歸船頭長風作大浪舟人流汗忘言飢我思故人渺不見倚欄惆悵涙沾衣人生聚散何足道有酒且飲葡萄杯葡萄杯一舉大白何壯哉拔劍醉舞明月輝早時鬱鬱徒自苦醉舞明月豈暇悲長亭西長亭北古今惟有一明月莫爲秋風怨離别 
[聞清景帝奉安有感]  
　　梓宫寥落曲江隈輦道無人玉殿開珍重侯王貴車馬翠華獨報瑾妃來（奉安時奕劻戴振均不到） 
　　廿載隆恩感大家遺臣白首涙天涯梁公梁鼎芬）猶有興亡恨不向青門老賣瓜 
[送人補錄校中作]  
　　九月江田稻蟹肥故人海上拂衣歸輕烟萬里吹不盡汽笛一聲天際飛 
[追和唐戴叔倫宫詞用元韻戲分四時] [  東園]  
　　風高禁苑玉珂鳴一斛珍珠一片情永巷柳深春有色長門花落夜無聲满優螺綠盤雲重兩袖猩紅點露清曉起思量將賦買千金難得馬長卿 
　　宫槐高處一嬋鳴獨上凉臺倍繫情綵鳳舞衣金縷曲銅龍滴漏玉盡聲雲開蓉闕晨光動雨過蘭池夏氣清最是日長慵午睡夢中誰更唤卿卿 
　　啼蛩休作不平鳴圑扇迎秋尚有情實　押簾沈夕影金蓮墜粉步虚聲月明南苑三更静風起西園一味清聞說立妃新授籙朝廷昨日議公卿 
　　景陽鐘鼓一齊鳴坐倚熏籠無限情銀蠟燭銷　鈿影金貂裘補翦刀聲題殘溝葉詞何艶醉倒檐梅夢亦清敕我新年袍繡錦春寒待賜玉堂卿 
醫話 
[家庭之學校衛生（三續）] [  丁福保]  
　　四小學兒童之修業時間及自修 
　　凡满六嵗以上至十四嵗以下之兒童謂之學齡兒童學齡兒童之授課每日若干時與所授爲何種之學課均須分配適當庶於兒童身心之發育毫無障礙但此問題甚難解决近來敎育家及學校衛生學者嘗竭力研究尚未得正確之斷案僅恃小兒之發育統計爲根據之標準如满六嵗者其心身之發育如何即酌定適當之時間與適當之學課要以不妨其心身之發育爲斷譬如醫者治病對症下藥其病固可立愈然藥之用景及服藥之時期時刻等非人人從同當視其年齡營養體重之如何而定之其他有無飲酒吸烟之癖好亦與用藥有關當一一推考不可顧此失彼也試就藥而論今有新藥一種爲歐洲人所發明則當豫定成人之用量一次幾何未满一嵗之小兒一次幾分之一二嵗以上三嵗以下之小兒一次幾分之幾固然然歐洲人之風俗生活與吾國人不同歐洲人之營養體重與吾國人又不同則歐洲人所定之用量亦僅宜於歐洲人而不宜於吾國人醫者苟不加察以彼國之用量治吾國之病夫勢必起瞑眩中毒雖良藥亦毒物矣敎育上定授課之時間及學科之程度亦然不研究小兒之發育何如而即貿貿焉以歐洲人所定之時間與程度舉而施諸吾國之兒童窮其弊害恐不僅瞑眩中毒已也惟藥品之害著而近故覺察亦易敎育之害微而遠故覺察頗難是可憾耳 
　　然則敎育兒童欲求其時間與科目俱平均而允當則不可無一定之標準明矣曩者余調查各小學校其科目大率十二三科其每週敎授之時間尋常科最少至十八時以上三十時以下高等科最少至二十四時以上三十六時以下時間科目似不爲苛而多數之敎育家由經騐與想象推勘而考覈之咸以爲失之太苛旣余潜心思索始恍於彼之訾議不爲無見也蓋吾國兒董之體格不如歐洲之兒童遠甚以此時間與科目强責之縱或勉能勝任究不免妨碍其發育焉謂宜减少其科目節短其時間使今日發育旺盛庶他日人材蔚起當軸諸公其起而匡正之（未完） 
小說 
[社會小説新官塲現形記（三）] [  超然]  
　　錢樹敏的鞠躬恭而且敬直至萬分鄭星萊自慚簡率一路私念錢樹敏這人平素一錢如命到了今日居然也大方起來雇上三四個管家還要請我的轎子進去照此看來他如今出門總是一定轎子的了照我這樣委實不像個縣知事的身分從今起我該模仿他的官樣才是因此鄭星萊回到家裏也便收拾起東西花廳買起籤筒筆架印箱印色逐件傢伙貼起任命乙縣知事鄭第幾千幾百幾十號的銜條來收下幾個公役和幾個候補的科長科員學起官樣來了只待錢樹敏枉駕過談暢聆敎益誰知過了多日不見光降自己再去也不得見正在納悶忽一日接到錢樹敏來信内云連日因公冗不克趨訪然承下問各節弟已編成知事須知書一册内容詳備只待錄清卽便呈閱藉作枕中之秘惟弟此行缺乏川用擬向吾兄告貸英蚨三百番俾得成行區區之數諒無不允至取償之處則已具在須知分中其數不啻十倍焉如不見信則亦不妨罷論請以前言爲戲可耳鄭星萊看了這一封信一時委决不下不知後來究竟買他這部須知書也不且聽下回分解正是 
學步豈能無稿本做官全賴有薪傳 
　　第二回下資本預算賺錢賬上老當介紹佐治員 
　　却說鄭星萊因錢樹敏編了一部知事須知書索償甚鉅一時委决不下因和一位候補科長叫做倪伯武的商量道老先生是做過錢穀的總該比我内行些他這個須知書要這許多錢你看要他不要倪伯武道從前州縣到任吏房該送須知册的如今聽說房科都已裁了不知道還有人送須知册没有一個候補科員叫做衛纘盈的道我在前清當帳房時前任的帳總要出錢買來否則吃虧不小錢樹敏是個老手最會弄錢他那須知書裏定有弄錢的秘訣在裏面所以說有十倍的價值我想總是買他的好一時人多主意多有說少不得的有說不必的始終還是主張買他的多因爲這一般人大半都是二百五横竪魔子出錢去買落得自家也學點子新知識鄭星萊本是個有錢的主兒料想小錢不去大錢不來而况平素是偑服錢樹敏的居然敬遵台命封了三百元鈔票親自送到錢樹敏手裏這一番錢樹敏待他便又不比從前將他請到内書房裏萬千叮囑說這須知書乃是錦囊秘訣千萬不可被人偷看了去鄭星萊唯唯如命携回家裏只說錢樹敏貪心不足變了初約要五百塊錢了不買他罷衆人依舊慫惥無奈鄭星萊說不要了也就没法從中有人說有一個朋友現做某縣知事請敎他去一百塊彀了鄭星萊道各處情形不同不比錢樹敏是做過乙縣典史代過知縣的旣然他守秘密我也决計不要了大家掃興不在話下這裏鄭星萊却到他妻子房裏打開秘笈來細細一看不禁喜的跳了起來道老錢眞是鬼精靈怎麽不要偑服他說着又看看了又贊他妻子姓胡叫做胡儷鏡本已睡了被他拍案叫絶因而驚醒掀開帳子來一看只見案上洋燈點的熠亮他丈夫把兩個指頭捻着髭鬚眼睛釘在一本書上满臉笑容在那裏顛頭播腦的得意因便問他道你一個兒在那裏得意些什麽敢是買了一部什麽新小說嗎鄭星萊見他妻子醒了因道你睡你的我還要看這書呢胡儷鏡道到底是什麽書呢我知道呢可不是金瓶梅椰蒲緣那一類兒嗎一個兒瞧着有什麽味兒不如拿過來念給我聽鄭星萊笑道不是不是胡儷鏡道你説不是我不信你拿來我瞧快快快洋燈也帶了過來鄭星萊無奈只得一手拿着書一手掌着燈走到床邊將燈放在床前桌上將書遞與他看道你瞧呢此時洋燈映着胡儷鏡的臉兒覺得雙頰緋紅一雙水汪汪的眼波含着十分春意只道是什麽好看的書連忙接到手裏一看見第一行寫道上任須知以後逐行分條冩道 
　　一置備行政公署新流行式二四藤心挑轎一　　乘 
　　（說明）二四轎本係藍呢四轎式樣而以二　　人肩舁之故名但現時已不通行當以行政　　公署各科長科員現時通用之新流行式爲　　壯觀 
　　一置備大禮服一套帽及靴附 
　　（說明）大禮服之袴襠袴脚均宜特别放大　　因祀孔之禮定爲四拜庶免拜孔聖時袴襠　　扯破 
　　胡儷鏡看到這裏不禁　的笑了起來將這書本隨手向地下一丢道什麽東西有什麽好看值得熬着夜去看這個勞什子鄭星萊連忙拾起道你不要看輕了我們升官發財都靠在這本書裏面呢胡儷鏡見他說得鄭重因道這種條件依了他便會升官發財嗎鄭星萊道後面多着呢這不過是開首一節兒呢以下還有到任須知文件須知審檢須知關節須知弊政須知這個弊政須知和關節須知便是升官發財的秘訣這是我化了三百塊錢買來的錦囊呢你可不要看輕了（二） 
　 
 
 

Page 15

 
 
全昌中國自製眞金 
 
 

Page 16

 
 
   
 
