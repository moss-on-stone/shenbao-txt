# 1908 - 319 - 4912866

 

Page 1

 
 
 [G 
[催換股票]  
本商廠曾於六月間連日登報請附股諸君持收條來換股票并取官利茲已陸續換齋惟顧伯超恆貞堂林質齋思補堂金筱　利記義記和記平記慶記胡藻青沈新三翁鐵記朱曉記蔣海籌尙未經調換務請於十一月十五日内持收條到上海天津路五福弄口本廠帳房換取爲禱日輝織呢商廠啓 
[空白收條作廢]  
本廠有空白收條一册計壹百張存在晉益陞京號並未用出茲該號已經倒閉此項空白收條恐落他手難保無作僞情事此後附股諸君請與敝公司直接購換股票以免致悞　日輝織呢商廠啓 
[彰德紗廠廣告]  
本廠全副紗機與自來水電燈等件均於本年八月包與上海公興鐵廠經理徐福壽裝置南省紗廠大半該匠經手故伊於紗　確有把握本廠機器限定三個月峻工約於十一月底准於開車務望各股東親筆所認股數限於十一月底一律繳清如仍觀望逾限不繳即將前期所繳者作爲本廠公積不得以後享有股東權利特此預爲聲明 
[預備立憲公會廣告各會員]  
啓者本會定於十一月十三日在本會事務所舉行年例大會選舉職員所有外埠本埠各會員届期請至事務所携取入塲劵至明年會費亦請帶交爲荷 
[津浦鐵路南段總局告白]  
本總局前登招人承包第一第三兩段土方告白内載第一段土方定而十一月二十五號開工工人至少用三百人等語查現遭　國恤開工之期例宜展緩工人一項故毋庸亟於招募且本總局定章將來開工時所有小工大半於路工附近地方參招土民以期近便深恐外省工人未能週知或者遠道來投徒糜路費特此告白 
[甯紹商輪公司代收股欵處]  
上海南市安康莊立餘莊元興莊　元大亨莊久大愼記元昌參號　上海北市　源吉莊宏大莊會餘莊瑞豐莊　兆豐莊崙餘莊和康莊晉和莊升大莊鈞康莊福和烟行四明公所　美界瑞昌順號甯波乾豐莊元升莊謙和莊賚餘莊大和莊咸恒莊洋布公所永康紙行甬順記號甬泰北號源豐銀號　鎭海鎭餘莊　奉化商杭會州乾大莊豫和莊元大莊源豐潤恒豐號　蘇州裕蘇局吴淞萬隆布號鎭江順記號裕蘇局　蕪湖順記號九江順記號 
漢口大慶元票號老順記號天津大慶元源豐潤老順記北京恒利號源豐潤大慶元烟台合順號營口可熾號廣東源豐潤汕頭源豐潤厦門源豐潤南京裕甯局福建源豐潤日本神户承茂順號横濱萬泰莊 
[上海浸會大學堂]  
本學堂在楊樹浦東首地廣一百六十五畝洋房數座屋極寛敞本學堂一切課程與中國之各大學堂同敦請宿儒教授華文並請中西名士教授西學兼教官話並習體操學費及饍宿費全年洋六十元體操衣服書籍等概行自備今定明年正月二十日開課　招考定十二月十五日務請先行報名登册資格須在中學堂讀過二年者爲合格不及者不取欲知細章請函達大學堂柏監院取閲可也 
[山西匯業舉哀廣告啓因]  
大行皇帝龍馭上賓 
大行太皇太后仙輅升遐謹於十一月初三日在匯業公所恭設 
大行皇帝龍位 
大行太皇太后聖位舉哀行禮凡我駐滬同鄉官商於是日下午二點鐘齊 
集敬謹哭臨恐未週知特此奉聞惟布　公鑒 
[公民必讀初二編近蒙廣告西撫台訂購拾萬部]  
現正添招工人日夜趕印各省官紳如須訂購大批務請早日示知以便搭印預備立憲公會謹 
[國喪時用眼鏡]  
痛遭國喪官民成服本號自造銀遍各種時式眼鏡黑白藍片近老光一應全備新到金鋼鑽其價格外克己劃一不二轉造洋鐵金銀首飾特别改良翡翠彈簧金圈每對十元紅藍翠寳石洋鑲金戒每只八半金挖耳每支三元二馬路跑馬廳金昌啓 
[德裕快輪准定十一月初五由寗波開往温州興化泉州厦門等處]  
中國商業輪船甬公司啓戊 
[滬南商會告白]  
奉　道憲諭將元源莊各帳移商會清理所欠元源莊各户往來銀兩迅速送交南商會以十一月二十日爲限如逾限不清移　縣追理特此預告幸勿自悮 
[滬南商會再告]  
道憲德諭元森泰木號查係元源莊股東沈上之所開欠用元源莊欵爲數甚巨着一并由會清理所有元森泰各欠户亦限十一月二 
十日以前如數交會逾限不交移　縣併追特此預告 
[本局特備各種新奇素色信紙信封及藍印泥出售]  
批發克己上海望平街時中書局啓 
[三馬路朶雲軒出售國喪要品]  
現值國喪凡我臣民應持服制從前通用之紅色信封信箋及紅印色皆不能用本號特備素色信箋信封素印色等貨新奇雅致價尤從廉請嘗試之　電話一千五百四十一號 
 
 

Page 2

 
 
   
 
 

Page 3

 
 
論説 
[論謠言之害（叔）]  
　　我國。不幸。前月二十一二兩日。疊遭大變。交通之世。雖無所謂運數之説。而我國當茲預備立憲之時。方下九年實行之詔。十一時間。旣失聖明之　　　 
賢君。又喪訓政之母后。以致立憲之機。爲之生一頓挫。不可謂非天不佑我中國也。夫天旣不佑中國。我輩臣庶。惟有竭人力所能爲。以挽。天運之窮。欲竭人力所能爲。惟有仰賴新天子之仁聖。攝政王之賢明。將九年内應行籌備事宜。分别布置。急促進行。則人定可以勝天。安見新天子不爲中興之主耶。乃全國官民。均不以此爲念。而在上者則先事張皇。盛設防 
 
 
 

Page 4

 
 
衞。致人民反生其疑慮。在下者則往往據歷史上之故事。妄相推測。家自爲説。人執一言。本館自聞國變以來。疊接京外可驚可駭之電信。不下數十通。報館雖有有聞必錄之例。本館夙存實事求是之心。故寗擯而不錄。以免震動。顧近數日來。謠言仍未少息。入心因而動搖。官塲爲之危懼。寗蘇浙鄂。相率戒嚴。而京師錢業之恐慌。本埠銀根之緊迫。皖省新軍之譁變。尤其甚焉者矣。 
　　京師爲首善之區。直省官商。雲集雨萃。客民多而籍民少。故人心最易搖動。顧歷次國喪。京師均極安謐。蓋以輦轂之下。密邇宮牆。逖聽旣眞。自不至於誤會。而此次之所以惶擾者。以兩宮升遐。僅隔一日。爲我朝所不經見。遂羣相駭怪耳。其實慈宮因聞先帝大漸。病遂增劇。遺詔皇皇。言之至明。而人民智識幼稚。偶遇不經見之。事欲索解而不得。往往譁然以爲怪異。而又好用其一得之見。妄自解釋之。於是訛言日出。傅说愈歧。居民耳目。不免爲之混淆。一時旅京官商。争欲携帶現銀。遄返故鄉。各錢店出其不備。同日倒閉者十數家。全市被其牽動。今大清銀行。雖撥銀二百萬接濟。此不過救一時之危。而謠言尙未平息。人心仍未安静。京師市面。正不知若何結局也。則謠言之爲害大也。 
　　今年上海市面本不隹。銀根又奇緊。九月間各銀行欲收回現銀。市面岌岌不可終日。幸地方官維持於上。各紳商調度於下。始得轉危爲安。乃今適逢國恤。謠言蠭起。華字報因關繫大局。猶稍隱諱。西報遇事直書。頗駭物聽。如西商懼有不測之變。前日竟至停放拆票。立時銀拆騰漲。全市皇皇。設非午後照常流通者。其危象又不知若何也。夫今年市面。非長袖善舞者。本已不易支持苟其謠言日。甚商市日。衰竊恐富商大。賈亦將陷於危境。而全市不可收拾矣。此又謠言之爲害大也。 
　　皖省居中國南北部之要衝。握長江上下游之中樞。上年徐錫麟事。即發現於彼處。其地勢善也。本届秋操。革黨本有乘間起事之謠。幸官塲處以鎭定。防衛嚴密。未爲所乘。乃今忽有馬砲營變亂之事。雖不能斷定爲國恤而起。然兩營人數非少。革黨勾結之者。必非一日。何其不先不後。適發難於是時。安知非因謠諑紛傳。人心浮動。而思乘此僥倖於一試也。猶幸秋操方竣。徴調快捷。未至釀成大變。不然。省城旣空虚而無備。各省又伏莽之孔多。一人揭竿。萬衆響應。其禍患猶堪設想耶。此又謠言之爲害大也。 
　　鳴呼。三人市虎。不免信其所疑。萬口騰喧。誰能聞而不動。方謠言之初起。不過一二人之談資耳。漸傳漸衆。漸衆漸岐。詭譎支離。遂致不可究詰。而社會之蒙其影響者。爲害滋大。然有空穴而後來風。有杯弓而現蛇影。傳聞之異。必有其因。今爲寗息之計。惟有處以鎭定。默察其謠言所由生。徐徐解其疑而袪其惑。苟人民以旣往爲可疑。則宣布旣往之事以解之。以現在爲可疑。則速辦現在之事以解之。以將來爲可。疑則預詔將來之辦法以解之。謠言者因疑而生者也。我大行皇帝。大行太皇太后一心一德。初無絲毫遺憾之留。今嗣皇帝攝政王仁愛英明。又爲億兆民心所向。明逹之士。原無所用其疑慮。而愚昧者以見事之不明。好事者遂訛言之蠭起。一經解釋。人民之疑團破。斯謠言之伎倆窮矣。乃今官塲不能鎭定。先事張皇。忽焉而申門禁。忽焉而嚴宿衛。忽焉而驚孫汶來華。則飭各省嚴防。忽焉而恐人民擾亂。則惟督撫是問。因此謠言不惟不息。民心反益不安。蓋其種種設施。皆爲謠言煽亂以後有備無患之計。而非杜息謠言使之不能煽亂之策也。近聞寗浙兩省。均已下令戒嚴。漢口等處。甚至干涉言論。嗚呼。防民之口。甚於防川。與其禁抑之使之不敢言。而隴畔仍有偶語之人。何如解釋之使之無可言。而朝廷益顯大公之德。不然。屈指歲暮。不及兩月。匪黨方蠢蠢思動。商市尤岌岌可危。其爲害豈有窮極哉。專電 
[電一（北京）]  
　　攝政王擬加派慶親王爲議政王 
[電二（北京）]  
　　攝政王命度支部緩辦印花税以一年爲期 
[電三（北京）]  
　　查勘陵寢大臣溥倫陳璧昨日請訓未見由軍機處傳諭攝 
政王注重東陵 
[電四（北京）]  
　　光緖政要實錄將開館編纂派陸潤庠爲總裁 
[電五（南京）]  
　　江督端今日未刻回署 
[公電（济南）]  
 
 

Page 5

 
 
　　申報館轉各報館鑒初一日司選員演講所開請撫帥親臨宣讀遺詔逐年籌備事宜應切實舉辦庶慰兩宮在天之靈等語訓勉哀痛闔座感動聽講人數將三百名秩序甚肅俟講畢後考取司選員即派赴各屬遵章刻期調查 
緊要新聞 
 [P京師市面平静> 
順天府尹以迭遭大喪錢鋪關閉市面爲之驚擾因於二十四日撥出銅幣二百萬以濟錢荒度支部大清總銀行亦撥借二百萬兩救濟市面　前門大街阜豐錢莊安然無事外間傳言關閉實無其事 
日來已經關閉之各錢店尙懸錢幌一二日内仍可照常開張蓋因銅元缺少無以應付非别有原因也 
紙巷子普雲齋醬肘鋪店主因不收錢票被警廳拿獲判令背後黏貽白布一方書明犯事情由遊街示衆 
内外城各銀錢鋪門首均由警廳派出警兵數名彈壓保護一切均已安静惟銅圓兑價較之數日前每一銀圓須少换二十枚之譜 
外城巡警右分廳出示略云各鋪水印自廿四日起二十七天内新出各票改用藍色業經傳知在案現聞無知商民误以爲舊存紅色水印銀錢各票如係二十四日以前所出雖係紅色槪不使用以致紛紛向各銀錢鋪持票領取而各行商號亦有惑於風説致買賣交易有用錢不用票之謠且聞各烟鋪蠟鋪以現錢收買錢票往往有借端賤買希圖漁利情事奸商貪利玩法謠惑市面殊堪痛恨須知水印改用藍色係指廿七日以内新出之票而言其在廿七天以前所出之票紅色固屬通行即過廿七天以後所存之票藍色亦並不作廢爲此出示曉諭自後銀錢各照常交易不准稍有留難倘各鋪商有意刁難一經查出定即嚴辦 
步軍統領衙門出示謂東四牌樓廣成錢鋪前因鋪東病故帳目不清暫行發封料理乃有無知匪徒造出謠言假稱錢鋪均要封門擾亂市面實在可恨仰該地面官兵見有此等匪人立即拿解本衙門枷號示衆若有棍徒藉端作亂擾害治安定即照懲辦光棍例就地正法 
[禮部恭進太皇太后喪禮]  
　　（一）皇帝二十七日内不辦事如有緊要及軍務事件照常辦理二十七日内上諭用藍筆各衙門奏疏文移用藍印（一）内庭主位以下均於二十七日大祭後釋服（一）王貝勒以下奉恩將軍以上民公侯伯以下有頂戴官員以上各給白布成服罷斥及閒散宗室覺羅亦准成服閒散宗室中年老年幼不能齊集者停給孝布公主福晋以下鄉君奉恩將軍恭人以上民公夫人以下二品命婦兼男爵侍衛妻以上内務府三旗官員及執事人之妻俱摘耳環給白布成服其漢官命婦停給（一）王公以下官員自奉移前每日三次齊集奉移後每早一次齊集二十七日停止公主福晋以下二品夫人以上三日内每日三次齊集第四日每旱齊集一次初祭後停止遇祭日均照常齊集内務府三旗官員人等及妻奉移以前每日三次齊集奉移後三旗分爲三班每日一旗二次齊集大祭後分爲六班每日一班二次齊集至百日止婦女等齊集處並設蓆棚青布步帳（一）齋宿王公各於府第部院官於本衙門都統參領佐領及散秩官於本旗衙門凡二十七日以初喪日爲始外藩王等每日齊集後各歸寓邸（一）外藩公主福晋額駙王台吉服内至京者給白布成服釋服後至京者男去冠纓女去耳環三日（一）王以下及文武官員外藩台吉等公主福晋曁大臣命婦内務府官員均於二十七日大祭後釋服（一）恭辦喪禮王大臣並殯宮守位執事官均百日除服（一）王公文武大臣官員二十七日内俱服縞素皆百日不薙髮（一）專司壇廟堂子奉先殿壽皇殿祭神殿各陵寢官員内監人等停給孝服免摘冠纓仍百日不薙髮（一）出入王公百官齊集時由東華門西華門公主福晋入八分公夫人以上乘馬餘俱步行由神武門入（一）近派宗室俟二十七月後舉行嫁娶遠派宗室以至覺羅及三品以上滿漢大臣俟期年後嫁娶嫁娶准其作樂至尋常作樂宴會仍俟二十七月後四品以下滿漢官員均於百日後舉行嫁娶嫁娶日准其作樂至尋常作樂宴會仍俟期年後（一）出征軍營官兵家屬摘冠纓三日免其成服及本人父母新喪家有出痘者皆停給孝服（一）在京軍民旗人等男去冠纓女去首飾穿素服二十七日百日不薙髮百日後准嫁娶作樂（一）直省官員於遺詔到日成服旱晚哭臨凡三日命婦去耳環首飾素服二十七日以文到日爲始不薙髮凡百日以宮中大事日爲始不作樂不嫁娶如在京官員例督撫等官停止進香在籍四品以上官停止來京滿漢軍民人等一月不嫁娶百日不作樂 
　　另有初喪事宜及殮奠朝晡日中三奠禮節與昨報所載大行皇帝禮節略同不備錄 
[國恤彙紀九]  
　　日本東京中國留學生會館刊布傳單略謂兩宮升遐疊遭國卹現擇於本月二十五日在使署舉哀文武百官均穿喪服用白布製袍學生應於左袖圍三寸寛白布一條（本處預備）再學生自二十三日起一律停課七日 
 
 

Page 6

 
 
　　東京華僑開會議定均於陽歷十一月二十日起閉市三日貼白紙一條大書國喪休業各户門首懸一龍旗圍一白布 
　　橫濱領事亦仿使館辦法設奠哭臨各華僑門首亦貼白紙休業三日　　留日女學生百二十五人自聞國喪即結隊同至使館行禮入門時即放聲號哭聲震梁間左右鄰人驚爲奇事各報訪事皆帶照相撮影連日報章皆誌其事惟謂各女生入門號哭其容至哀出堂即嬉笑自若毫無哀容甚以爲異 
　　廣東官塲於廿六日起在關帝廟皇華館兩處舉哀三日張督痛哭竟日目爲之腫紳界亦於廿六日在府學宮哭臨廣東沙面各領事署各洋關及招商局輸船哈德安省輸船俱下半旗政界哭臨之日各領事亦均來唁 
　　福建民間因聞國喪赶將婚嫁等事提前舉行廿五六兩日不舍晝夜彩輿絡繹府前街某姓女與南台某姓結姻赶於念五晚入城迎娶迨彩輿出城門已關閉不得已將轎用繩縋出城外詎轎忽傾側新娘竟從高墜地跌傷面部血迹淋漓一時傳爲笑柄 
長元吴高等小學體操教員馬祖慰潘誦萬等以體操一科向有游戲跳舞兩項似類舊時歌舞行樂之所爲自應於百日期内一律停止改授柔軟體操昨已呈請學憲通飭男女各校體遵行 
　　張季直殿撰致蘇路公司王丹揆廉訪王勝之太史電云頃接陶帥諤　　 
密兩聖相繼升遐薄海臣民同深哀痛嗣皇帝寅承大統自宜先具電詞恭慰聖孝方業經會同將軍都統三省撫台及提鎭各司由電達奏寗蘇諮議局已經籌辦在籍諸紳似應合詞具陳以掇忱悃我公爲商學各界所屬望如聯合同人電知敝處即當代爲奏聞尊意如何並乞轉致丹揆勝之久香平書□企金箴舜卿蘇戡蟄先竹君雲書時薰諸君爲盻方敬謇意乞即分致諸君一面用各諮議局籌辦處及立憲公會商會教育會名義擬詞電請陶帥代奏謇勘 
　　上海商會函致英法公廨云商界同人定於初二日在西門外白雲觀舉哀行禮已由關道照會税司於是日午刻封關除分函各銀行遵照停辦公事半天外即祈轉商領事是日應審各案停訊一期以誌哀思 
　　上海商會昨日通告各商家於初二日停市半日齊集白雲觀舉哀 
　　上海城厢内外江鎭整容兩公所傳單云奉縣憲李示諭電悉大行皇上龍馭上賓大行太皇太后仙輅升遐禮制百日不薙髮等因敝業受恩深厚理應恪遵本月二十八日城厢内外兩所同業各鋪一例停止守制所有現行店規業經首事議定守制期内除各夥不給工資外伙食照常供給期滿仍照舊章所有東夥困難情形另行禀請縣憲核示施行奉到飭知再行宣布各宜安分恪遵不得越禮違犯 
　　 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[鄂督批獎川漢路股之踴躍武昌]  
　　武漢紳商公呈鄂督請以川漢鐵路改歸商辦等情奉批云據呈已悉查鄂境川漢鐵路關繫重要工程旣極艱鉅討論不厭求詳本部堂前設詢問數條以切實妥籌有裨鐵政其爲鄂省保全利益之苦心當爲該紳商所共諒乃紳商等答復各條意多誤會殊乖厚望惟查原禀武漢紳商已認股三百八十餘萬元可以限期備驗昨據復稱沙市紳商電告又集股一百二十萬元請援照川省成案改歸商辦奏咨立案等情雖此路槪歸商辦與前閣督原奏稍未符但鐵路爲該省紳商應得之利益兩次認股統計前後認股已有五百餘萬元如果所認不虚尚徴羣情踴躍於路工實有裨益本部堂忝領此邦自當爲民請命現已咨商郵傳部應候部示再行飭遵再此事頃准郵傳部來電本部堂業經電復並將來往兩電發交湖北川漢鐵路局轉移該紳商等知照矣此復（十月二十四日） 
東京通信 
[孫逸仙行蹤] 　　 
　　孫逸仙自得兩宮升遐消息即星夜乘輪赶至日本頃得消息知已於陽歷十一月二十日行抵西京現在日本警察正在偵緝 
[民報社控案]  
　　民報社因日本政府禁止出版即請律師在西比谷裁判所控訴本定陽歷十一月十七日公判以是日留學生紛紛赴庭聽審人數多至三千餘人裁判所見人數過多恐釀别故當即懸牌改日裁判 
[日政府之舉動]  
　　日本政府日昨通牒清國使館略謂貴國此次變動日本决不能袖手旁觀必逹我保全貴國之前途以敦兩國之厚誼等語不知胡公使如何回答也 
[新聞界之舉動]  
　　日本各新聞社日昨開會公議此次兩宮升遐於中國前途大有影響非派員赴華駐京採訪不知箇中眞實消息已於前日公舉報知新聞主筆中村氏赴京採訪昨已起行 
西報譯要 
[禁止國事謠傳之周密]  
　　字林報載三十日汕頭電云此間地面現頗安謐有華報　筆一員及餘人多名因事被拘官塲禁上謠言殊爲周密 
[新加坡舉哀之暴動]  
　　香港日報載二十六日新加坡電云此間華人聞兩宮升遐特於今日舉哀哭臨當時有本地華人因被擯斥致起暴動各商肆及電車均遭亂民拾石擲擊並傷巡捕一人旋由捕隊與各工人互門當塲拘獲閙事者多名 
[德國對於中國國喪之悲觀]  
　　文滙報載三十日柏靈電云中國使署舉哀哭臨之日德相蒲羅親王及其餘親貴文武大臣均往弔奠德皇亦派禮政長官開萊斯堦克代表往奠 
[山東鐵路火車失事]  
　　文滙報初一日青島電云昨夜山東鐵路火車過大沙河橋三米突處傾覆致遭焚如華人罹災者兩名受重傷者數名歐人小受傷損旋有兩車自青島開往拯救 
[葡派兵艦赴澳>]  
　　香港西報載二十四日倫敦電云葡萄牙内閣因聞中國軍隊在澳門煽惑土人起判决議派巡洋艦一艘砲艦二艘開赴澳門鎭壓 
分類新聞政界 
[湘撫咨請緩濬洞庭湖武昌]  
　　湘撫岑堯帥昨咨鄂督略云前經大部電稱英使請濬洞庭湖等因業經本月赴沿湖地方詳細查勘豫籌修濬之法惟工程浩大需欵甚鉅必須購辦機器挖泥方能濟事刻下辦理新政欵項支絀籌畫頗爲不易相應咨請貴督會銜報部暫緩時日俟籌有的欵再行開工 
[咨請籌議禁烟辦法浙江]  
　　浙撫增中丞近接禁烟大臣來咨略謂本公所辦理禁烟事務先由官塲入手以次取結調驗所有禁吸禁種自應循序辦理惟各地之情形較異一隅之耳自難周因地以制宜必集思而廣益近來御史石長信俾壽條陳禁烟事務亦均籌及於此因特咨行浙撫察看轄境情形分别籌議即希見覆以憑核辦等因中丞接咨後當飭藩臬兩司迅速會同妥爲籌議詳奪 
[商議嚴查洋旗船隻辦法鎭江]  
　　江督前准外務部咨請嚴定洋旗船隻限制認眞稽查等情當即通行各關遵照辦理嗣金陵釐金總局禀请午帥以洋旗船隻經過釐卡向無查驗權限旣奉明文自應一體飭令呈驗茲奉批云所請飭令呈驗船牌辦法甚是惟事關交涉仰候札飭上海鎭江蘇州金陵等關與税務司切實籌議禀復核奪再行飭遵昨鎭道徐觀察奉札之下即與税司妥商此事 
[自治局變通辦理湖南]  
　　湘潭縣地方自治局業已組織成立旋奉上台札飭謂此項自治局暫須緩辦必俟民政部頒發條例始可遵辦等情已誌前報現聞該局總董禀商縣尊黄令以該局係就原有保甲局辦理刻下名稱雖改爲自治仍照舊時保甲章程略爲變通無非爲地方共謀公益茲擬推廣擴充爲社會上徐圖進步增進幸福誠恐鄉民聞見未周以致意義不明多生阻力特請大令諭飭各鄉團總一律遵辦 
[浙撫批飭驗放銅元浙江]  
　　浙藩颜方伯以閩廠運浙銅幣准如 
 
 

Page 11

 
 
閩省來電發交源豐潤號商代領運往别處銷售等情具詳撫憲茲奉增中丞批云此項銅元浙省旣不准銷售應飭銅元委員如數點交源豐潤商號收領並令該號商訂定起運日期出口處所由司移知關道塡給護照一面移釐餉局行知經過各關卡一俟此次銅元經過督飭司巡認眞查驗放行並將所運數目經過日期禀報如其延不運到亦卽馳報以杜沿途分銷而資查考 
[禁止貨船貼塘停泊浙江]  
杭道啟觀察札飭仁錢二縣略謂江海塘工爲杭嘉湖蘇松常鎭七郡民舍田廬保障最關緊要歷禁各官牙鹽舍之貨船滷船貼近塘身釘椿繫纜並不准在塘面堆積貨物以免侵損塘堤乃近年來各該行竃户不遵禁令私將百貨鹽滷船隻貼塘停泊任令脚夫上落又將笨重貨物堆積塘面而沿塘板木柴炭石板行鋪堆積尤甚亟應重申禁令以愼塘務飭即嚴禁如再故違立即提究等因李伊二令奉札後現已遵飭查禁矣 
[吴縣撤委圖董記過蘇州]  
　　吴縣王大令竹甫因撤究圖董殷兆鰲改用呂甲一案經撫憲陳中丞查有不公之處批飭記大過一次以示薄懲該圖董一併飭革永不准更名復充 
[理問廳撤任察看蘇州]  
　　蘇垣布政使理問應姚永福前因擅受詞訟妄用刑訊經瑞方伯飭縣據實禀復後特於日昨牌示撤任察看遺缺已委署鎭江府知事朱善詒署理 
軍界 
[蘇撫密飭防護軍火蘇州] 　 
　　蘇撫陳伯帥聞皖省馬砲兵叛亂攻城之變當經密飭督練公所曁务統領嚴加防範如有不能信用之隊立卽收回鎗彈其軍械所火藥庫尤當加意防護毋稍疏虞 
[劃一新軍巡警經費浙江]  
　　浙撫增札飭各屬文云浙省現在新設之警務處係爲統一全省巡警之樞紐即爲擴充全省巡警之基礎必有的欵方易措辦又查省城巡警總局係就保甲原有經費及以常備親軍營勇丁改編巡士故餉項曁學堂額支活支等欵向均由釐餉局籌給每月約需洋八九千元之多從前辦理巡警未有專欵自不得不恃防餉以爲挹注夫巡警防内患軍隊禦外侮爲環球世界各國之通例亟應查清界限分途並進以期日漸發逹裁兵節存之餉旣爲巡警專欵此後警務處及省城巡警總局所需經費均應改由司庫放給即就截餉動用以符成案其釐餉局向給巡警正雜各欵應即按照現在月支數目另欵截存留備開徵新軍第二標二三兩營常年截餉似此一轉移間巡警旣可擴充新軍亦可徴足界限一清欵各有著實一舉而二得者也又查藩司此次在裁兵節餉項下移緩就急撥銀五萬兩爲築新軍營舍之用詳請奏咨立案惟此項截餉乃巡警之專欵如欲挪用固非奏咨不可且難保部議不駁即使可以暫時通融終必責令籌還現擬變通辦理將省城巡警總局自上年六月初一起截至本年十月底止所支正雜各欵並此次開辦警務處有無撥用欵項一併清釐餉局查明確數共有若干除去已撥之建築費五萬兩外不敷之數仍由司庫如數補撥作爲巡警費歸還防餉趁此查清界限即可毋庸奏咨以免紛擾除分行外合行札飭札到該司即便會同釐餉局將上年六月以後至本年十月止凡巡警所已支欵項逐一確切查明就裁兵節餉項下如數查撥清楚其提軍門在寗波所設警務學堂年撥經費銀一萬兩仍須查明教科程度是否合用方可接續照支此外他項不得再有挪借並將此項截餉現存實數先行開摺詳報以備查核訊即遵辦 
[詳誌飛划營捕梟情形蘇州]  
　　蘇省飛划營統領陳得龍訪聞巨梟吴小獅子夏小辮子李小玉等現又率領黨羽在各處盤踞滋擾因禀知撫藩憲率帶師船駛赴各處查拿旋據探報梟魁李小玉率黨數百人在松屬洙涇地方聚賭當即飛駛前往迨至該鎭正擬登岸密拿不料第一營帮帶兼中哨官趙廷玉不候將令首先開槍致李梟聞聲逃逸當塲僅獲黨羽十二人派靖湖兵輪先行解送清鄉公所訊辦一面諭飭該帮帶趙廷玉先行回省以其擅自開鎗驚散梟首實屬遺誤軍機著候公　回省從嚴撤究併責成該營四哨哨官將梟首李小玉緝獲解辦　領仍由靖湖兵輪駛往太倉浦東等處追緝匪蹤 
[咨准粤軍另編野砲廣東]  
　　粤省砲隊原擬編練一標惟購砲需時僅擬先編六隊徐圖擴充至組織辦法議定多編山砲另編野砲數尊或十數尊現已據情詳咨大部茲准覆稱所擬另編野砲於練　山砲外兼朁及之核與部章尙屬相符應准照辦 
學務 
[補給游學官費山東]  
　　　省游學日本自費生已入豫科在日本　　三年以上各學生擬補官費挨次除補兩年後所派中學畢業自費生一律照辦等情詳請轉咨在案茲經提學核訂辦法以後如有官費缺額先儘考入官立大學及官立高等專門學校各生充補自本年伏假後將官費人數按年遞減作爲定額以十年内游學經費通盤籌算庶可預備新增高等五校之欵并裁去日本法政學員監督公費每月一百兩 
[常德女學之始基湖南]  
　　湖省常德府留東畢業生吴漢生以該　　郡學堂林立惟女學尙付闕如遂就該郡賀家巷租賃房屋招集同族暨姻戚婦女共十餘人按照學堂章程分門授課一俟籌有的欵再議推廣 
[飭購欽定書籍武昌]  
　　北京編譯圖書局前所刷印御纂内則衍義欽定書經圖説兩種現已出版學部以此項書籍堪爲各學堂教科之用特通飭各省提學司墊價購買轉發各學堂遵用現鄂省接奉札文已飭令迅速籌欵墊購以憑轉發 
[臨淄學堂辦法山東]  
　　臨淄縣鄭令日前遵照撫憲通飭甄别學務人員並將辦理情形呈請學憲核鑒茲奉批云該縣學堂及勸學所各員旣無藉學私罸苛派情事仰仍隨時督察勿滋弊端是爲切要惟所開清摺總核出入欵項每歲不敷銀一千二百餘兩全恃挪墊究非長策應如何妥籌的欵務須迅速報司以憑察核 
實業 
[奏陳浙省鐵路軌綫入城辦法浙江]  
　　浙撫增中丞片奏略云浙 
 
 

Page 12

 
 
　　　　　　 
江鐵路軌綫入城一案現准浙路公司咨稱但穴一處爲複出綫工費較省非如通過綫須穴兩處之繁鉅惟因紳商等議僉以複出綫往還同出一途當營業繁盛之時易蹈危險總以通過綫爲妥議由清泰望江兩門上下出入酌穴兩處以通軌道等因呈請奏咨前來奴才查此案前經郵傳部議准以關内外京漢兩路直逹北京前門尙無窒碍浙省分軌入城情形相符是穴一穴二略事變通得以化險爲夷且衆論翕然均稱便利將來路政發逹裨益良多云云 
[漢口市面稍平湖北]  
　　漢口怡和興等聯號虧欠一節迭誌前報茲悉户部銀行亦被虧欠探得該莊於漢陽太白巷地方有土庫屋宇數處約值三萬金業已查封備抵武昌金沙湖外黄氏地基三千餘方昨已由李方伯札飭江夏縣迅赴金沙洲地方查勘清丈以便酌抵官欵荆宜公欵二十四萬金業由荆宜道電請追償至滙票帮五十萬金前會在商會控追現又赴會催促督憲以此案發現商業大受恐慌特在藩庫撥借銀一百萬兩令商會存放以維市面現各莊號有周轉之處均向商會商折故近日市局漸見鎭定本月二十五日江西帮晋祥錢號因銀根奇緊周轉不靈遂又倒閉計銀八十萬金 
[飭議日商製粉免釐漢口]  
　　漢口近有日商創設東亞麫粉公司經日領照會漢關道請照上海洋商洋設麫粉厰成案免釐五年關道因漢口華商所設麫粉公司領用運單係由藩司勸業道牙釐局酌定單式特禀請鄂督飭該司道刋發陳小帥以該公司係日商所設免釐雖屬内政洋商當守關章該關道亦應會同核議特飭令會同酌辦以昭愼重 
雜記 
[鹽巡悮斃鄉民山東]  
　　濰縣官鹽雖有定價而觔兩不足自實行加價後每觔約須京錢八十餘文故私販未能盡絶日前官鹽店巡役赴東鄉緝私有一農民被鹽巡悮認爲私販欲獲捕之該農民不服被鹽巡擊中要害當時斃命由死者家屬赴縣報案曹令當即前往相騐聽信鹽巡一面之辭以死者爲私販死者家屬竭力辯白曹令怒其料纒欲扑之斯時鄉民圍觀者甚衆平日切恨鹽巡今見曹令袒護以平民爲私販遂大鼓噪正紛擾間曹令擬乘輿回署突有婦女多名奔馳輿前將曹令圍困衣服爲所裂碎所戴大帽亦被婦女等攫去踐踏棄諸污穢中經差役竭力保護始得回署尙未知如何了結也 
[縣令濫刑扣委查辦浙江]  
　　湖州府錫太守禀報長興縣民人朱景堂自盡一案當奉撫憲增中丞批云此案前據朱陳氏呈控當經批飭該縣騐報並因該縣正値新舊交替誠恐推諉掩飾案情難得眞僞復經札飭該府委員確查以期水落石出昨據接署長興縣瞿令驗明詳復朱有寳欠糧甚徴且非已户銀米該前縣丁令惟晋輕信差保一面之詞率將朱有寳答押朱有寳之父未景堂年逾七旬丁令妄用刑責已屬非是迨朱景堂受刑後忿迫自盡丁令並不相騐率行批令自行收殮原騐朱景堂兩臂刑傷甚重是丁令之濫刑釀命諱匿不報更屬咎無可辭如謂例應廻避何以並不禀請委員驗訊亦不移交後任訊辦率將原卷携去實屬荒謬已極丁令前已調署山陰縣缺應即扣委留省聽候查辦仰按司立即移會布政司迅速遴員前往接署一面將被控之地保朱記生及刑皂人等按名行提至省督飭杭州府提同原告人証按照原控各節研訊有無挾嫌誣禀情事朱景堂等究竟受責若干皂役如何誤責務得確情詳由該司等會同核明詳請參辦至委員候補典史黄際樸奉委查辦事件並不切實查明妄稱朱景堂之受責係皂役誤杖丁令正在閲卷未意丁令人非木偶何竟昏瞶若此此外禀復各節更多不實不盡殊屬有經措負委任應將黄際樸調省察看停委二年該府錫守於委員妄禀各情並不駁詰率行轉禀並稱朱景堂死由自盡與人無尤既經失察於前又復廻護於後亦屬　頇併即由司申斥 
[滬寗火車擾事情形鎭江]  
　　上月二十七日上午滬寗鐡路火車駛至鎭江南京間之龍潭地方撞斃某氏婦一人屍屬鳴鑼聚集無數村民圍住火車該車頭總管等見勢不隹遂令華兵將村民驅散該車前獲開行當車經過之時巡防隊兵士站立兩傍彈壓事爲常鎭道聞知當即商請駐揚鎭巡防隊統領周錦堂協戎轉派第二營管帶陸如仙乘專車馳往謂停其事始寢又聞二十九日午後六時末班火車駛至鎭江陽蓬山左近亦碾斃某甲一人 
清談 
[請問新郎]  
　　新郎云者。必新其衣服。新其冠履。新其頭顱。此亦俗所謂禮也。今兩宮升遐。而示諭軍民人等。一月不嫁娶。百日不薙髮。曰所以使民表其哀痛之情。固無不可。而所難堪者。惟此新郎耳。何以言之。則請設兩端之疑問。 
[一形式上之疑問]  
夫旣曰一月不嫁娶。是一月之外許人嫁娶矣。若曰百日不薙髮。則一月之外尙未許人薙髮也。將爲髮髮長髮之新郎乎。抑越禁犯律而爲牛山濯濯之新郎也。此以表面言之而有所不安者也。 
[一精神上之疑問]  
　　君之尊猶父也。禮父母之喪。百日不薙髮三年不嫁娶。情至重禮至當也。旣不准其薙髮。安有准其嫁娶。夫所以不准其薙髮者。曰哀痛迫切。未遑修飾耳。豈哀痛迫切而獨可以嫁娶乎。此以情理言之而有所不安者也。 
紀事（續） 
[廉夫人吴芝瑛傳（候官嚴復撰）]  
　　旣父母相繼亡又無兄弟家有遺産將萬金夫人以謂國弱種困坐失教無學且立學固先人意也則以此於其鄉創辦小學堂名以父字曰鞠隠其能述先。事爲善知本如。此杭州有女子趙麟者父死長廬墓旁。不嫁。而惸惸無依饘食且不繼夫人與邂逅乃大感動爲出資葺其先墓手草募啓爲孝女募金買田資衣食得二千金焉其至性過。人錫類無窮。如此光緖三十三年六月。皖有妄男子徐錫麟懹火器乘間竊發擊殺巡撫恩中丞徐素主革命邪説而浙人也由是浙中官吏大恐上下求索得山陰女子秋瑾用紳士言謂其力足爲亂展轉周内殺之旣殺其家族懼連坐棄柩中野莫敢營葬遺骸漂泊行路興哀夫人素識秋瑾傷其暴露則以謂掩骼埋　經典攸垂藉第令死者素行不軌殺之無寃然其屍柩如此此誠同類所宜動心者且 
　　朝廷律令固無不許掩瘞罪骸明文三十三年十二月乃與石門徐女士寄塵購隊地西泠橋畔葬焉其隠刑愍辜。不欺其意又如。此夫使爲義而無所犠牲。不歷險。難而令名可以坐。　則其事無待於賢。者此吾於廉夫人之。事所爲重有感也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇寗屬 
　　江寗諮議局籌辦處自成立以後昕夕從事未敢暇逸頃已於十月廿四日派令司選各員一齊出發茲將司選科員辦事細則照錄於左 
一科員到各州縣擔任敦促及輔助職務至實行調查由各州縣官紳自辦一科員出發直逹各廳州縣並與教育會勸學所商會農會各團體接洽詢問辦事情形其調查事務所已經成立者查其辦事是否合法隨時規定以促進行其調查事務所未經成立者應隨時請地方官照會公正明逹紳士開會組織照本處代訂章程尅期辦理一科員至各廰州縣時得借住公共團體處所其本科員及僕從食等費由本處開支不受地方供給一科員住所旣定後應卽將各廳州縣已否開辦調查情形報告本處十日以内間日報告一次十日以後五日報告一次如有特别事件須隨時報告其重要萬不可緩者亦得電逹報告書編號記入各員記事簿一科員報告書中以印章爲憑無印章者無效惟所用之章須於出發前印存本處以備查核（信紙即用稿紙以便彙編）一科員有出發兩縣或兩縣以上者至甲縣時須將住址通知乙縣以便函商一切至乙縣時同一科員到各廳州縣其敦促輔助之程限必俟該處調查完全進行始能暫離其調查將完結時仍應酌量各廳州縣情形按時考察以免愆期一科員在各廳州縣時應調查其管理員及監察員是否派定並初選投票區域是否籌定一科員於初選複選開票時仍應出發輔助開票檢票一切事宜一科員敦促考查事畢回省仍按時到處分任親查各文件以免棼亂一本科員出發應帶各種文件如左　　（一）諮議局章程（二）調查須知（三）選舉調查事務所簡章（四）選舉調查員辦事細則（五）選舉原簿（六）白話淺説（七）諮議局章程表解（八）本科科員出發後辦事細則（九）各項公文（十）各科員記事簿 
　　按十月廿二日本報所載寗垣調查户口係自治局之事非籌辦處之事合行更正以昭核實 
[湖北]  
　　湖北諮議局籌辦處坐辦姚主政彦長近與該局總辦及各參事公同妥商詳請鄂督札委人員分赴各屬辦理選舉事宜聞鄂督已札委楊鑑藻赴襄陽調查楊清深赴鄖陽李繼楨赴黄州其餘尙未下札 
專件 
[江寗籌辦諮議局選舉事宜預定日期表]  
　　一設立籌辦處十月十一日 
　　二各州縣設立調查事務所所有應辦各事之次第開列如左（甲）調查選舉資格限十一月底完畢造成草簿（乙）編造選舉人名册約五日（丙）初選監督審定選舉人名册并分劃投票區及宣示人名册約十五日以上甲乙丙三項限十二月二十日前完結（丁）選舉人呈訴初選複監督之判定約二十日（戊）確定選舉人名册人名册告成後各州縣先電逹籌辦處與公文并行約五日　　以上丁戊二項限明年正月十五日以前完結 
　　三初選監督申送選舉人名册由複選監督呈報督撫明年正月十六日起限二月初五日一律到省 
　　四督撫分配議員額數二月初六日至初十日 
　　五宣示議員額數於各複選區二月十一日起至二月二十五日 
　　六複選監督分配初選當選人額數并頒發投票紙於初選監督二月二十六日起限閏二月初五日到各州縣 
　　七初選監督頒發投票紙投票簿投票匭於各投票所閏二月初六日起限初八日送逹各投票所 
　　八初選投票限閏二月十一日各投票所儘先完結 
　　九初選投票後至複選投票前應辦各事開列於左（甲）各投票所送 
投票匭於初選監督約三日（乙）初選開票檢票（丙）初選當舉人不足定額再行投票以補足額數約三日（丁）再選舉開票檢票（戊）知會妆選當選人每開票後隨時知會約二日（已）初選當選人呈明情願應選書約二十日（庚）給與當選人執照并榜示姓名約二日（辛）申報當選人姓名於複選監督約十日（壬）複選監督編造複選人名册約三日（癸）複選監督頒發投票紙投票匭投票簿於複選投票所約二日 
　　以上十項自閏二月十二日辦起限三日内一律完結 
　　十複選投票限四月初五日一天完結 
　　十一複選投票後至申報督撫前應辦各事開列於左（甲）複選開票檢票約二日（乙）知會複選當選人約二日（丙）複選當選人呈明情願應選書約三日（丁）給與當選人執照并榜示姓名約二日（戊）申報督撫 
　　以上五項限四月底一律完結 
　　以上擬定辦事日期以調查選舉資格草簿爲第一限期初選投票爲第二限期複選投票爲第三限期各府州縣必須依期竣事不得逾限至每一限期中由辦事條目亦約定日程各地方斟酌情形順序辦理總以不逾三大限期爲要 
本埠新聞 
[緝拿安慶逃兵]  
　　本縣李大令以安慶砲兵滋事業已安謐深恐逃兵竄逃來滬爰派差役全順薛貴分往各碼頭守候查拿並傳諭各客棧主如有住客行蹤詭秘形跡可疑者務須詳細盤查隨時密報 
[漢日商會致上海商會電（報告市面安静）]  
商會諸公鑒各國銀行拆票均轉更加官欵接濟市面尤爲安静請釋念漢商會 
 
 

Page 19

 
 
[公廨在押衆商禀商會文（爲環求交保事）]  
　　竊商等均爲錢債定貨糾葛致被華洋各商禀控訊押公廨各在案有被押二三年或數月未奉訊結雖屢求保未邀恩准者居多是以一籌莫展邇忽得聞噩耗驚悉大行皇帝龍馭上賓繼以太皇太后仙輅长遐薄海臣民靡不攀號莫及椎心哀痛幸嗣皇帝以冲齡人承大統兼有攝政王英明翊贊秉承遺謨繼大行皇帝未竟之志寰宇黎民憂喜交集今者公廨爲國喪停訊則商等訊結益乏期望伏思嗣皇帝登極恩澤普及黎民而工程局業將已訊未結各案一例交保出外料理商等待訊公廨或不致獨抱向隅夙仰貴會爲商業領袖時勢艱難向所洞悉商等雖華洋訟案不一然皆錢債交涉覊身押所籌措非易轉瞬年關借貸益覺爲難倏即封印訊期更遙商等情急若此時保釋朋友有見面之情措欵或易設法倘係洋商控案亦可自向原告理處華案則挽友懇勸事覺易了而訟却易息如或保出延誤是可着保交案與案似有益無損否則案懸莫結事無了期商等非圖兎脱祗恐歲暮料理更形棘手在家素寒微依人謀食之輩若將久押全家必爲餓殍蟻命堪虞尤非愛民本意爲敢冐死瀆陳環乞恩准據情移請公廨察核案情迅賜分别交保出外料理若或保出延誤可即着保交案或奉傳訊當即投質决不延違千咎 
[禀請勒閉協興鹽棧]  
　　福來德洋行近在租界開設協興鹽棧售 
賣食鹽禀請新關税司諭飭水巡以後凡有該洋商鹽船請勿扣留好税務司查得租界售賣鹽斤祗有府海公司一家由華官委員經理事關鹺政未便遽允函請滬道轉飭府海公司查復去後茲聞該公司委員姚錫康以該鹽棧並非公司分出今請洋商出面殊屬荒謬爰即禀請轉飭該鹽棧迅速停閉 
[洋商開設花行之交涉]  
　　南滙縣奸商朱小園勾串洋商在該邑大團海潮寺等處開設花行前經該縣禀由滬道照請該管領事飭令遷回在案茲周浦商務分會各董以該日商擅在内地違約開行領事未　禁阻深恐以後他國洋商紛紛效尤聞已電禀農工商部照會駐京公使飭令停閉以符約章 
[巡防隊查禁造謠]  
　　南市總工程局以現値國喪恐有匪類造謠生事議派張與沅爲巡防隊員率同巡士八名每日上下午負鎗出巡兩次入夜分班至東南各區境内巡緝 
[查究私賣嗎啡]  
　　蘇省禁烟公所訪聞上海七寳鎭有程姓二人購得充公嗎啡數打零賣居奇爰即密派妥員前往查察並通函各埠拒烟會一體密查務獲懲治 
[挖泥工程之偷减]  
　　濬浦總局挖泥工程前經荷商利濟公司承攬訂有合同現該局總辦辜湯生部郎查悉此項工程不無弊混因于前日向之争論該公司即自願罰銀十五萬兩部郎商之滬道蔡觀察以該公司承做工程弊端百出所耗奚止此數聞須澈底根查再與交涉 
[浙省續解京餉]  
　　滬道蔡觀察准浙江藩司來文司庫奉撥本年地丁京餉四十萬兩前已解過三十萬茲將第七批銀五萬兩飭委試用通判張正芬管解來滬附輪運津解京交納到境時請派兵役護送等因昨蔡觀察已移行營縣一體遵辦矣 
城内 
[匪徒攫洋]  
　　前日午後唐家弄嫁粧店主曹雲龍之子寳林由其父遣往新碼頭方錦成招牌店收取洋世元回城行經晉陞樓後門突被匪徒二人將洋攫去曹即赴南區及一路警局投報請緝 
[道批]  
　　職舉張采薇禀批禀悉現據送到保狀一紙查係幕學會幹事員郭鈞出名並非殷實商號又無籍貫功名可查且保狀並無不得有違報律字樣亦未將陳栩辭退歸該舉人收回獨辦緣委明晣聲叙尤欠核實應再另覔殷實妥保呈候核辦切結附保狀擲還優生陳栩稟批現據職舉張采薇禀稱十月十五日來滬該書局已呑欵倒閉除算帳查辦外所有官商總報歸伊收回自辦禀請給照前來已批飭取保核辦著即知照 
[官事]  
　　奉天候補道朱光忠直隸候補道王銘忠昨至洋務局拜會滬道淞滬巡防第一營统領徐家霔秋操事竣返滬到道禀知郵傳部丞參廳行走路政司主事賀良樸奉郵部派委查勘瓜清路缐昨日到滬　　高昌廟巡局委員李錫年禀知今日起開辦冬防貨捐局北卡委員縣丞陳毓楠禀謝留差 
南市 
[兇毆同業]  
　　無賴猪蝦小王帮同薙髮匠朱根發姚金生紏合郁阿五等三十餘人於前日傍晚至萃豐弄口與同業莫裕春尋仇將莫及伊妻拖出兇毆並刀傷莫之腿足兩處該處各米行東夥見若輩人衆勢凶持有刀棍恐成命案立即鳴吹警笛帮同拘捕若輩始各逃散嗣由巡士拘獲帮兇之甲乙兩人解至工程局請究莫妻亦到局　控判一併送縣驗訊 
[驅逐蕩婦]  
　　榮福里顧阿掌家容留男婦姦宿私售燈吃業經工程局將屋發封在案茲裁判員孫明府查得顧之姘婦松江二姐慣設台基爰又責令罰洋四十元驅逐出境 
[剃頭者鑒]  
　　鹹瓜街某剃頭店抗違國制爲人剃頭經巡士查見將剃頭匠及剃頭者一併拘解總工程局暫押三小時再核 
[小輪碰撞]  
　　閔行小輪船昨在浦中與某駁船碰撞扭至工程局由當値處罰洋兩元了事 
[私設烟榻]  
　　小橋東首有江北扛夫陳賢二將屋出租與阿狗阿坤兄弟私設燈榻昨被工程局查知傳陳等到案罰洋五元充公 
閘北 
[巡警總局批詞]  
　　四班全體畢業生等禀批據禀各情業經派員查明陳副巡官任性妄爲係屬實情應即撤差聽候查辦所稱四區副巡官同時亦將吕春林拘押究因何故候飭查明再行酌奪此次派往一路各生未及當差即生枝節該副巡官失之操切本總局業經分别查辦對於該生等已屬格外體卹該生等嗣後務各安心供差毋得逞言生事致干未便 
新租界 
[失火即熄]  
　　蔓盤路二十七號門牌某姓家樓上昨晨失愼幸即撲滅未成巨灾 
[騙珠續誌]  
　　販珠寳婦人顧氏前日被平橋路丹鳳里陳公館騙去珠花一對已紀昨報茲悉此項珠花係在英界漢口路春源祥等三家掮來約數百粒共値洋四千餘元昨晨該氏偕同春源祥夥投報捕房捕頭立飭包探往勘屋内遺有木器等物飭即車入捕房候再核辦 
英租界 
[火警]  
　　昨午十二句鐘南京路何怡豐中西衣店後披屋内起火延及比隣龍園烟間正威鐘表店共毀店面一間披屋三間因屋坍下壓傷救火會西人一名並該號夥二名遂由巡捕車送仁濟醫院醫治 
[兇犯還押]  
毆斃張根祥之兇犯顧良卿王瑞生既釋復獲已誌前報昨由捕房解請公廨訊究襄讞李司馬商之美巴副領事判 
 
 

Page 20

 
 
仍還押候傳見証張阿全劉小狗並原告張根荃到案於下禮拜二再訊 
[匯票無效]  
　　後馬路同和里裕厚昌匯票號因不付匯票銀兩由滬道札廨飭差將該號執事徐亭之傳案判候晚堂訊奪 
[私開烟間]  
　　粤人羅賓賓在虹口私開烟間昨由捕房將羅拘解公堂請究判押捕房一月烟具銷燬 
[拐賣小孩]  
　　王七郎控范仲英拐賣小孩昨由探將范查獲解廨訊究判范還押候函致城内一路一區警局將串拐之詹桂林張朱氏送廨再核 
[同行嫉妬]  
廣東路老宏茂錩襪店夥周洪元金金泉前晚與同業某甲等扭毆由捕一併拘入捕房昨解公堂請究中西官訊係同行嫉妬諭以不在牌號之新老在於貨物之優劣判將存在捕房之保洋充公以後不許再擾 
[賠償尋費]  
　　朱車氏控荐頭周阿三拐賣伊女阿秀一案茲已尋獲昨由公堂復訊判周賠還原告尋費洋八元七角押候繳洋開釋 
[小孩迷路]  
　　小孩胡杏生迷路由捕查獲解廨請訊旋由孩父胡金四投案具結領回 
[拐賣婦女]  
　　吴葛氏陳李氏串拐蘇阿甫之妻陳氏由探查獲解廨訊究據供蘇妻實被阿湯賣於青浦判押候移提人証再訊 
[僧徒借洋]  
　　計忠奎控静安寺逐出之僧徒阿桃冒借洋三百元由探緝獲昨解公堂訊供屬實判押西牢九月 
[驅逐僧人]  
　　僧人慧德在租界内向人募捐昨被包探查獲解請公堂訊究判逐出租界不准再來 
[騙子就獲]  
　　李仁齋騙取滋美洋行洋元由探查獲解廨訊究判押限一月内理處 
[調戲女工]  
　　王槐松前日乘坐脚車至义袋角調戴紗廠女工由捕查見拘入捕房昨解公堂請究判罰洋二十元開釋 
美租界 
[因傷身死]  
　　啞子陳雙喜上月初行經西華得路小菜場相近被聘白爾四十一號電車撞跌碾傷由捕送往同仁醫院醫治無效延至前晚身死捕房立傳地保報縣請驗一面將屍送入驗屍所 
[騙取香焑]  
　　陳阿奎昨持香焑七大匣行經南潯路被流氓騙去因報捕房飭探查緝 
[病馬駕車]  
　　馬夫陳梅郎昨將病馬駕車由捕將人馬并送捕房捕頭飭將病馬送往馬醫生處驗明再核 
[撞跌西人]  
　　某西人昨乘脚踏車行經武昌路被小工洪汝舟方利悦肩負木料撞跌車輪損壞該西人當即鳴捕將洪方并送捕房押候核辦 
法租界 
[查究起火]  
　　聚興銀樓前日失火後捕房即飭包探將該樓主孫炳昌及貼鄰之萬興糕店主唐裕龍薙髮店主曹福壽一併拘入詢知三家均保火險孫炳昌供詞尤多諉缷唐曹同供實由聚興後而起火捕頭諭令唐曹交保孫押候查辦 
[幸未成灾]  
　　新街口潘聚泰南貨號披屋前晚失火幸經隣衆幇同撲滅房屋未燬惟貨物已大半損壞 
來函 
[蘇路協理許鼎霖開會意見書]  
　　一開會後宜多設勸股處廣招新股兼催認股 
　　二清徐瓜清二線力能並舉最妙否則何線宜先應調查物産多寡稽核股本鉅細斟酌定議 
　　三海清一線官辦商辦宜速解决 
　　四總協理及任事各員均宜專其責任不得兼營别業可收事半功倍之效鼎霖經營徐海實業事繁責重力難兼顧前電辭職尙乞鑒諒 
路股報告 
[蘇路公司唐璞丞君經招太倉股分清單]  
　　朱宛蘋女士二十股聞宛蓁金小村女士各十股李樸如君楊毓慈陳田英金斆儂蔣宗韞女士各五股彭嘉貞陸汝康周寅伯朱芳朱寳珍女士各二股陸子信柳左亭陸稚運諸太太王金淑文王鍾茂馬静儀王鍾蘤趙淑華金瑞鳴陳佩蘭王棟趙舜華金玉德金璇錦　悟琴吴詠嘉吴九齡諸女士各一股 
[蘇路公司青口鎭商務分會徐庶侯君經招股分清單]  
黄瑤甫一百股童懷川程耀衢各五十股程耀衢又五十股青口商會廿股王晴川徐毓果各廿股程耀衢十股王晴川五股 
[信成銀行經招蘇路股份單]  
葆筱榮黄雲卿各一百股唐文治薛濬川各五十股惲鴻賡四十股鄭少筠二十股俞步記金程照張永昌張梅臣羊月樵各二十股趙静徴十二股龔澤之朱鑒孫心寛陳光煜唐楷顧名鳳高昌祚鄭遂甫鄭黼雲秦企鵬韓兆植馮記以上各十股陳季餘五十股美華三十股孫瑞瑗趙榮葆阮德培王兆麟宋萱倪賡元鄧作時陶若州蔡容昭王寳鏡蕭璋梁鞏吴蔭棠馮聰生乾生王維周劉善記沈葆記胡全榮韓兆方以上各五股唐濬源六股陳冠傑姚廷愷周均强鏡清各三股宣錫豫十股徐芸陸焕文陳光照張崇善吴芳記各二股李鍾培周焕章宣仁賈單宗欽蔣文慰徐麟周可均張祖保陳蘭孫錢春疇鄧芳熙邵廷楨以上各一股　　 
賑務 
[振函照登]  
　　昨接余階陞善士函開先姑余太宜人歸德清稽氏生平樂善性好施與不幸一病遽逝其嗣長庚仰體遺懷屢將敝處存欵本息計洋二百三十一元六角移助振務藉爲世勸又接董茹生善士函開家慈鄭太夫人古稀生辰親友惠賜隆谊除家鄉開筵申謝外所有閩申甬三處敬備筵資二百元移助振務爲諸公造福各等因奉讀之下仰見余董二君一爲先人資冥福一爲萱慈增福壽孝思不匱善有同心親親而仁民仁民而愛物古之君子無多讓矣[  嚴義彬謹啓]  
 
 
 

Page 21

 
 
   
 
 

Page 22

 
 
G> 
[透魯士人體滋養料發明之緣起]  
此透魯士人體滋養料始於西一千八百八十年西士透魯士以畢生經騐衛生之心法發明此藥親嘗有年體壯力健到老無恙且壽長至一百二十四歲於是此方遂流行西士屢經皇家醫生化驗無不嘖嘖讚美並證之曰性味和平效力極大迄今歐美兩洲人民莫不常服此藥目爲壯身肥體雖一無二之妙品譬諸農家培植花木蔬果必得相當之滋養料以灌溉之則花木長大較速蔬果色味必佳乃一定不易之理人爲萬物之靈苟無相當之滋養料安得如花木蔬果之發榮暢茂可立而待雖諺言藥補不如食補飲食爲滋養之最佳料猶花木蔬果之必吸受雨露然人生自幼至壯自壯至老孰能無病既病必致飲食减少氣體漸虧如花木蔬果之根本己傷縱有雨露不能爲力是則飲食而外固宜别有輔其所不足補其所有餘者在舍此透魯士人體滋養料其誰與歸今本藥房訂立專約特運來華我知衛生家必争先購服俾使一身壯健百病消除保長壽命僉謂非尋常補身藥餌所可同日語也人體滋養料之先發見於亞東 
透魯士人體滋養滋今運行來華矣而仰知滋養料自米洲發見後風行南北兩大陸漸推行於歐州全境近則日本東京亦有醫學博士發明此滋養料顔其名曰人間百二十五歲健康法 
長命滋養糖燐酸其發見時正在日俄争戰時代每逢軍隊出發一般人民之饋行者俱以此長命滋養糖燐酸爲贐囑其奮身報國日本軍人之健强恃此藥力者甚多今則不特軍界服之官紳商學界女界兒童界人人皆服之矣是則滋養料爲用不其偉哉人體滋養料之効力及服法 
此透魯士人體滋養料之效力專主　滋補　壯肌　肥體　養胃　健脾　固腸　平肝清火　安神　去滯　消痞　胃皖氣痛　作酸　嘔惡　反胃噎痛　酒膈　口臭　脾濕　腹脹　腹鳴　婦女肝胃經水各疾　小兒驚風夜啼疳積等症三日見效七日後諸病漸去飲食知味食量加添精神自爽一二月後非但諸病不作且能身體增肥盖緣脾胃二經既得滋養之力日漸强健則養生路之機關因此日見活潑而新鮮滋養料逐日培補各部可决其百體强健也服法一二三歲之小兒每日三次每次半分四五歲至十歲小兒每日三次每次一分　壯年人飯前服每日三次每次二分　婦女每日服三每次分病重者三分老年人每日三次每次二三分俱開水服定價金原碼大盒四先令小盒二先令今售大洋二元每打二十元小匣洋一元每打十元 
人體滋養料初次來華之特别贈送 
人體滋養料之定價金己詳言矣兹因初次運華又值本藥房遷移伊始因定十月十八日起至十一月拾八日止購滋養料一瓶贈送一瓶購一打者贈送一打外埠函購如發信之日在一月期内一律照送惟希不寄郵票概用郵局匯票爲禱中國總發行所上海棋盤街萬國大藥房廣告 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[小説短篇鐵血姊妹（三）]  
　　言未旣。一人自後至。　吾久覓君不可得。君乃在此教童子爲戰陣。視之。則一跛足老人拄杖立女師側。 
　　女師曰咄。客胡爲者。老人曰。君乃不知吾。吾顧知君。一千八百七十一年。俄　購汝二人頭萬金。若逃入榮隠之峯。語未半舉手。左指曰。汝非錄香館主耶復。有指曰。汝非阪井紅兒耶。汝方謂東界烏拉嶺。南界高加索。茫茫數千萬里。同　不可容汝。今又安能禁吾至汝側。雖然。今日汝見我。能復有當年八月十五夜之意氣否。 
俄俗。八月十五夜。必陳金盞。注玉露。羅列霜梨雪棗。綴花枝其上。市塲燃電燈。建樓門。或爲金鸞銀鳳魚龍曼衍之戲。上書祈天永命。或月圓人壽等字。以祝來年百　。俄之貴公及夫人令娘。高車駟馬。馳驟於萬人叢中。輿夫高冠雲被坐車前。高呼避貴人車。楊鞭作霹靂鳴。有兩兒横街而趨。避之不及。頓轢車下。千蹄突過。絶不見兩兒皮相惟見斷絲殘縷。團作紅廛一片。 
莫斯科城。外　賽馬的　街。縱横四五里許。禮拜堂四百餘所。環湖水而築之。金色尖塔。林立空際。薄暮。電光自塔隙射入湖面。波心含月影。上迎塔頂電光。恍如玉堂珠殿間。别　星球世界。 
八月十五夜。游者益衆。人影衣香。襲沓於金鋪玉觀旁。玲瓏眩目。此地有克勒母陵。崇隆若山阜故王尼古拉宫殿在焉。殿外有一塔基。廣數十丈。高約及基之半。金字丹額。題曰應天塔。上書尼古拉前皇欽定之法文。其曰應天云者。蓋尼古拉法文第一條。有俄國皇帝最上之獨裁權。是天所命而人所應者一語。故稱天以神之。塔外環以鐵栅。壯士數人髦頭挾盾。挺立如植鐵。日夜衞護唯謹。人民欲入觀塔上法文者。先納俄幣二廬布。方許人人。則膝行而前。面塔九頓首方許一寓目。然相傳塔上有金甲神護之。稍逼近則觸神怒干天罰。故人民毋敢正觀塔上者。問法文作何語。輒箝口咋舌。不能道隻字。 
綠香館主與阪井紅兒。時亦逐隊步月。徘徊於塔外有兩醉漢奔而前。披髮狂呌。見月下游人葡伏塔前知土谷曼人參拜耶路撒冷聖殿。跪誦可蘭古經儀式。戟手大怒。謂莫斯科城。中皆妖人信妖道。吾力能除妖魔。　逐回教　。 
國外新聞 
[近東大變局四十三誌]  
三十日柏靈電云塞爾維亞雖有讎奥之態而奥國外務部大臣仍請將奥塞兩國代表議定之商約批准實行土爾其抵制奥貨之舉現由土國青年黨員籌畫一切頗有條理 
[俄國保商之計畫]  
　　三十日倫敦電云俄國議院財政委員請廢海參威及東方各口岸自由貿易權利以杜華商之競争 
[波王頑固]  
　　三十日倫敦電云波京德黑蘭電稱波上下詔稱國民之意不願頒行立憲創設國會朕從民望决意作罷且據各教士奏稱國會之設與回教教律抵觸自今以後吾民不得復以應設國會爲請 
[俄皇勇敢]  
　　三十日倫敦電云此次俄皇偕其眷屬出弔大公爵愛萊克西斯會於事前宣布届時臨奠與他人相距近有咫尺似乎頗易被刺而竟未遭意外之舉可見俄國將恢復治安矣 
[德報歡迎英員演説]  
　　三十日倫敦電云前星期五日英外務部大臣葛雷在斯茄巴納夫演説德國議院開　　　德國　報異常歡迎謂德人已深信英國經營海軍全爲自衞起見　昐英人對於德人亦同具此意云以上譯字林報 
[日人私獵海豹被罰]  
　　三十日　　電云西八月間有日人多名因在美境私獵海豹被捕逮獄現經阿拉　茄裁判所審定判罰美金三萬五千四百圓譯泰晤士報 
[飛船装置無線電報]  
　　三十日柏靈電云飛船装置無線電報問題已由法京解决 
[美孚火油獲利之巨]  
　　初一日倫敦電云美國火油大王洛基番納因美孚火油公司之案在紐　合衆裁判所經陪審員嚴行查問洛君即將該公司歷史直　該公司創辦之始共有資本美金五十六兆圓一千八百九十九年至一千九百零七年八年之間共獲利美金五百七十兆圓 
[法頒摩事黄皮書]  
　　三十日柏靈電云法政府所頒摩事黄皮書一無激烈之語茄塞勃倫開交涉問題亦並未涉及至議院討論摩洛哥事件現已遵外務部大臣批匈之意暫緩舉行 
[摩洛哥交涉近聞]  
　　法文報電云駐摩領袖公使已於今日將各國關於承認慕連海飛爲王公牘呈交該王代表以上譯文滙報 
 
 
 

Page 27

 
 
   
 
 

Page 28

 
 
   
 
