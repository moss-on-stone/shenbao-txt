# 1886 - 155 - 4904725

 

Page 1

 
 
[日知録集釋成書啓] [  點石齋主人啓]  
　　顧亭林先生日知録一書閎博瑰麗上下古今黃潛夫先生爲之集釋此書益極大觀惟是翻刻日多譌謬日甚本齋特覓善本精繕細校付諸石印縮成四本外用錦函定價每部二元准於廿四日出書談經世之學者此書實枕中鴻寶也尚望諸君從速購取特此預啓 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名録登報外並託都中友人將官板題名録并會墨迅速騁審其官板題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工竣定於本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[七十八號畵報出售] [  申報舘主人啓]  
　　車利尼馬戲至申開演已將半月中西人無不爭先覩以爲快顧未經寓目者仍不知凡幾本齋特倩名手按照班中所豢各獸若獅若虎若象若鳥蛇若巨猴牛首而身似駝鳥首而身似羊者凡人生不恆見不易見之物一一摹繒絲毫不爽不啻入其中而周覽之快何如也再此次淞隠漫録薦紀事實皆屬時下著名之詞史名曰申江十美亦屬畫手分繪小影傳神阿堵准於初六日出售此佈 
[論寓港粤商創平安堂預置太平棺事]  
　　自泰西各國開埠通商輪船夾板船徧及于四大洲中聞見旣常則往來益衆近且出洋各欽使莫不乘公司船以去正不獨商人之重利輕離者也顧道里遼遥風濤澒洞其體質之素非壯健者易于致病旣無服侍之人又無醫藥可治設有不測棺殮何從昔皆抛擲海中葬諸魚腹香港衆商衋焉傷之爰于光緒三年七月創設羊城平安堂募捐上海來往火船預置太平棺其小引云竊以遠涉重洋有需時日而猝攖疾病在在堪虞二月間厦門火船由申來粤適有客人在船病故經洋人倉卒備棺暫爲殯殮乃工粗料薄臭氣薰蒸窒礙殊多不得已問諸水濵免滋嫌怨此須權宜之事殊乖惻隠之心而習慣自然相沿爲例四月甯波火船來粤亦復如是可見大海茫茫雖有好善之心亦覺徬徨莫措爰懇東華醫院黃筠堂先生與禪臣洋行招商局互相商議以後由粤赴滬每船預置太平棺一具以備不虞惟事雖簡易而經費難籌凡我同人素稱樂善好施務祈各解餘囊慨爲欣助交東華醫院一手經理俾意外之虞者不致飽諸魚腹其功德豈淺鮮哉此啓已列入東華醫院徵信録第一百四頁兹復以未盡事宜函商本舘囑爲論列以當將伯之呼以兾完全之策其用心良苦而其功德爲無涯矣所謂未盡事宜者由粤港去申各輪船均向東華醫院領備太平棺一二具設途中卽有病故者將所備成殮而返粤時已無備存上海善堂會舘素未籌及此項輪船欲領無由實爲缺憾遠計上海廣肇公所無善不舉又屬桑梓之誼得能籌舉置備若干具以應來粤各輪船添備之需庶此後無虞缺乏攬按平安堂設已十年共支出太平棺六十一具内有在船未用者所費無多而藉以得歸故土亦不少也又聞李君海帆在滬創辦設立由津滬往來各輪船捐助太平棺木由上海果育堂經辦每船備置二具在津亦有接應之處事屬更善然去年九月間海定輪船由津開申在途親見一客病故船中適無備存幸船主等仁慈轉至烟臺買棺入殮或輪船失備或善堂失查二者必有一於此此來書之大略也夫本舘之言何關輕重特諸君子殷拳諈諉不得不吮毫伸紙以例泰山之土壤河海之細流盖所祈於推廣者有三焉一則願廣肇公所之欣然繼起也人之欲善誰不如我施衣施藥善值靡遺矧此備棺尤爲事半功倍彼身受者定當結草銜環圖報於冥漠中蘧伯玉恥獨爲君子尙期亟起而力行之一則願李君海帆之善全其事也立法之初非不章程美備特恐積之旣久視爲不急之需司事諸君未必向各輪船殷殷詢問囑以用去卽行補備而輪船管事者亦以諸務紛煩日不暇給於此等細微處未必留心任其或有或無如秦人視越人之肥瘠焉苟得稍稍在意互相知照務使輪船來去均有備而無缺則陰功積德雖出無心何患不逢凶化吉哉一則願每内諸同人聞風而倣傚之中滬至津由滬至粤尚在中原行省地也商旅之多漸推漸遠周地球七萬餘里類皆有中國人蹤凡涉波濤豈無疢疾災生意外舉目無親汪洋巨浸中猝焉怛化其不逐波臣爲伍者幾希倘别籌數萬金專製太平棺無論何處輪船夾板皆存備一二具有缺則補無令空乏則天下有心人慮無不同聲而感歎者矣三者之中廣肇公所爲尤易不過於自滬赴粤諸輪船輔香港平安堂所不逮事若衆擎似非難舉且以應寓港同人之雅意吾知比事之成直指顧間耳如謂成全善舉由於本館一言也不惟不敢亦不暇至平安堂諸善士捐助銀數曁平安棺進支總數俱詳東華醫院徵信録不復贅云 
[臺撫言旋]  
　　臺灣巡撫劉省三爵帥已於四月二十七日回臺北行轅惟新議抽釐一節全臺商民譁然不服有於五月初一日罷市之說并將釐局厘卡拆毁聞某卡員已爲百姓傷斃未知確否竊思抽厘助餉原屬萬不得已之舉凡食毛踐土者自宜激發天良遵照憲示乃竟逞一時之忿糾衆抗官恐國法在所不宥也然治臺之難亦於此可見矣 
[械鬥瑣聞]  
　　福建同安鄉械鬥一事前已登報兹聞離同安五里地方陳蘇二姓近復持械凶鬥陳姓招集八千餘人蘇姓則集五千餘人誓不兩立各爭勝於白刃之下往來同安泉州之路已爲鄉兵阻斷兩造死傷各有數百名有人由該處至厦門見途中屍骸枕藉流血成渠其有耳不忍聞目不忍覩者同安縣虞明府得信卽禀報厦門提道二憲經奎觀察特委曹芷沅司馬赴新安鄉華壽澄叅軍往同安會同地方官彈壓鄉民自恃其衆並不畏懼華叅軍祇得回厦禀請派兵下鄉未知奎觀察意見如何此事辦理殊覺棘手若不調兵剿辦則鄉民未必卽肯解散然操之太急又恐激成他變也又聞徐姓同族相鬥各死數十人何其好鬥如此 
[美使抵鄂]  
　　四月二十九日午前美國欽差田貝君乘坐兵船由滬至漢各國領事官均赴舟次謁見欽差亦以客禮相待燃砲升旗頗極熱閙漢江於月前駛到俄兵船一艘迄今尙未他往云 
[米價翔貴]  
　　漢口人烟稠密所需粮食皆賴川湘接濟近因粤客在漢採辦粮食米價日見昻貴每担陡漲四五百文貧苦人家數米而食又不免仰屋而嗟矣 
 
 

Page 2

 
 
[西江零拾]  
　　近日各處迎神除鞭爆表錠三牲供奉外爭以茶葉米荳撒於神前墜滿地上任人踐踏不以爲怪暴殄天物莫此爲甚○沿街有售紙蝴蝶者繪畵五彩栩栩欲活而以線繫之以篾提之尤極高飛巧舞之姿兒童以數文錢易之置於手中不啻見滕王之畫詠謝逸之詩亦雅人韻事也又有以紙紥成松樹者龍麟斑駮望之若數百年物而釵針森秀磁盆蒼黝無不逼眞以一盤盛之入市求售點綴各廟祀神之景人爭購之頃刻而罄○羊子巷某堂子美姬四五口住其中不啻天台仙子之待劉阮也外有老嫗巧渡迷津凡天下有情人偶來問訊無不引之以入仙境而結仙緣日前嫗率一游仙客入洞探春娛樂竟日因塵根未凈卽思還家臨行擲金錢數千而去姬念郎君所遺鄭重寳之匿不以聞僅以青蚨二百頭酬嫗渡筏之勞嫗大失所望大加誚讓驚動護花使者數十輩遽集洞口紛紛擾擾日已停午姬情急幾欲凌風高翔後不知其所終○養濟院内某丐日前往進賢門外乞食偶竊一鴨而回行至近城關口地方爲某甲所見知其爲儻來物也誣指竊自伊家將鴨奪去某丐心滋不服甲卽將丐毆傷丐命甲憑空奪鴨又被强毆氣忿難平躍入水塘中畢命次日撈起衆丐聞之紛然畢集見其身有傷痕脚亦折斷吵閙甚久不知如何了結 
[皖省雜言]  
　　日前彭宫保莅皖時有某僧及某氏婦頭頂呈詞赴水鳴寃宫保諭弁收詞發交懷寗縣訊明申覆聞婦係青陽縣人控族人同謀斃命僧係望江縣人控惡紳吞産毁神又有甲乙二人控日久拖累省釋無期云云熊鞠生大令當將遞詞人帶署訊明請示○某大令前任某邑篆務山僻簡缺臥治從容聽訟之餘常教民種桑茶勤耕織勤勤懇懇無殊父子家人後調補淮北某邑某邑爲南北要衝驛遞殷繁例設額馬兩棚半時大令已垂垂老矣雖曰老成幹練未免時抱微疴任内一切事宜皆賴大公子爲之裁决公子性豪邁日用不足輙取給於公中以致驛遞開銷動多尅扣月前忽遺失夾板公文按站稽查渺不可得無奈飛禀撫藩兩憲旋奉懸牌將大令撤任官場同聲歎息謂廿餘載循聲未免隳之一旦云○甯人某甲鞔工也寄居蓄水池地方小本管生頗不愁饔飱難繼其女年甫十二歲酣跳嬉戲猶有童心一日偶偕八齡幼弟在門前玩耍被拐匪某乙持糕騙去女懼告知其母四出找尋旋在狗兒山獲乙並女扭之入城交保送縣請辦 
[榕鄉零拾]  
　　監犯口糧折給銀兩例由牢頭按期支領日前閩縣牢頭某甲領得後持往博塲一擲而盡復席捲家資爲背城借一之計閱四五日未賦歸歟監犯枵腹難堪不肯入號捕廉聞知恐釀事故意欲禀訴邑尊旋經某役懇請追甲回來再行設法未知以後如何也○閩縣前和茂錢鋪歴年旣久虧空日深節屆端陽萬難支拄遂於前數日晚上席捲而逃計用出錢票二三千串左右受害者無從追究惟有徒喚奈何而已○邇日連得大雨寒氣偪人街衢低陷之區水幾積成巨壑薪米較上月加昂貧困小民不免愁眉雙鎖矣 
[潯陽瑣綴]  
　　通津鄉有李某兄弟友於甚篤父亡後彼此析産各得田地十餘畝店屋數幢兄性好揮霍曾不數年而故業蕩然致不能育妻子從軍閩嶠思以汗馬功勞顯揚宗祖卒以數奇不偶遣撤歸田骯髒頭顱依然如故弟素勤儉量入爲出邇來漸有蓄積見兄之困苦也招與同居上月因妯娌不睦弟乃分已産與兄雖各立門户而不改怡怡之樂此亦近人所罕見者也○江北人陳某家素封向置巴斗大船一艘販運棉花藉圖微利日前至九江備辦節貨手巾包内有洋蚨二十元行至花牌樓口人極擁擠突有一人在人叢中向陳背後一推陳卽讓後一步行數十武外憶及洋包伸手探取不料袋内空空洋不翼而飛矣陳驚如木偶卽至該處尋覓而攘往熙來何從追詰乃愬之該處保捕跴緝但不知能原璧歸趙否 
[宜昌瑣綴]  
　　街後有住宅一所先時有兩婦人曾居於此一係自縊一係産亡嗣後宅中往往見鬼有入居者每於夜半聞哭泣聲上燈後卽有抛磚擲瓦者於是人皆畏懼無敢居者○信局脚夫送信入川必由巫山下經過無分曉夜一路遄行夕陽西下輙聞數里外有虎嘯聲心中慄慄危懼然亦無被噬者○興山歸州交界處多虎豹鄉人往往捕獲其法先用毒藥灌牛猪肉中懸掛樹上次日若見牛猪肉不在樹知被食去虎豹食毒如醉如痴其威已殺然後邀約多人手執槍砲入山尋覓見卽放槍斃之甚易得也日前鄉人獲一豹毛色斑斕長約八尺高二尺餘○某村中有茶社鄉人羣聚試茗閒談忽見陰雲四合震雷一聲將坐中一人提至街心跪而擊斃人皆驚懼後經是處人許願酬神屍親方敢將屍棺殮○四月廿一早羅鎭軍偕劉松楊三游戎並操防兵百餘名兵弁二人坐船往荆州迎接制軍○前日寳塔河下灣泊炭船一雙有暴客微人上船行劫婦女聲喊被盜格傷所有衣物錢文劫掠一空是亦慘矣 
[鳩江紀事]  
　　蕪湖城守汛許把戎金標因另有要公所遺汛務經蕪采營王梧岡叅戎檄委曹把戎得標代理已於上月廿八日接印任事矣○候補藩經廳姚少海叅軍嗣崇由拔貢起家聽鼓皖垣久爲大吏所賞識歴任蕪湖關清弋裕溪稅務廳事均能措置裕如循聲卓著現以齋咨赴部騐看寅僚之設筵祖餞者如在山陰道幾於應接不暇○邇日陰晴不定寒燠無常疾疫流行易于傳染醫家藥肆無不利市三倍云○市井傳言邇日到有拐匪專用藥餌迷人家有小兒女者咸不敢放令獨出日前有楊姓失去十一歲女孩黃姓失去五歲男孩其他之鳴鑼貼招懸賞尋覓者多若繁星紀不勝紀所望賢父母嚴飭捕役到處訪查宫惟一舉手之勞而民已受無量德惠矣不禁額手禱之○蕪湖縣楊璞生明府近奉洋務總局憲丁札申明中法和約條欵出示通衢曉諭地方上人不得與天主教中人爲難此亦輯睦中外預弭釁隙之一端也○蕪湖城守營張瑾洲守戎蒞任以來訓練兵丁嚴查奸宄事事認眞及兼辦保甲於會哨巡緝諸事尤能無間寒暑冒犯風霜上游深爲器重保奏賞加四品頂戴以示鼓勵○每屇時節卽有青皮地棍在街市硬用小錢并敢假冒官差强行索詐店户居家無不切齒近經張守戎出示嚴禁准受害之家扭送到營以憑懲辦並派兵在街嚴密查拿由是棍徒不敢再蹈前轍○廣德州人蕭某在蕪湖江口徧貼招紙自述幼失怙恃未報劬勞風木增悲蓼莪輟詠不能效古人之刻木爲親像晨昏侍奉竊願奉他人爲母以展孝思如有孤寡老嫗肯作母者自當拜認日後成家生子以繼兩姓嗣續决不食言云云見者無不發一大噱噫世間撫螟蛉子者爲其可以似我也蕭之謂他人母意欲何爲旣有假母不可無假父何不揭紙通衢曰我願拜人爲父則爲蕭父者當亦不少矣○近日江潮甚漲水欲平隄四鄉農民禀請楊明府將隄岸興修堅固以免江水倒灌○蕪湖向有競渡之戲楊明府深恐匪徒乘間滋事因出四言告示云慶賀佳節太平盛世青皮攬擾立卽擒制婦女遊河概行禁止倘敢故違一併究治端午日仍有龍船十三艘每船坐二三十人樅金伐鼓容與中流畵槳衝波彩旙映日水濵士女爛其如雲不减上已修褉風景惟大家眷屬恪遵憲示未敢出游耳 
[金陵火警餘聞]  
　　上月二十一晚大板巷朱滄洲紙號失愼等情前已紀其厓略該號逐年利市三倍積貨萬金至此俱成灰燼號後係眷屬所居被燬衣物亦值數千金後雇人在瓦礫中撥尋金飾忽南首風火墻轟然坍倒適二親串二學徒一瓦匠立其下悉爲所壓當卽救起昇回内有二人身受重傷旋於四月二十六八兩日先後斃命衣棺等事皆由該號出資吁何其不幸之甚也大豐厚洋貨莊與該號毗連當火起時失物最夥不下數百金莊主力不能支遂將貨物賤售隨卽閉門聞除彌縫虧折外尚能贏餘若干亦善策也 
[雷異續述]  
　　上月十六日夜三鼓時金陵雷震一事已列報端兹悉是夜兩廣會館内莫觀察偶爾違和邀前爲某觀察驅邪之某少尉 
 
 

Page 3

 
 
治以勅勒法少尉言須召雷神驅之燒符畢大呼曰雷至矣宜亟避衆皆掩耳走果有霹靂轟震技亦神矣哉又石觀音地方次早見有大蛇長丈餘粗如盌横臥空處近視之則已爲雷所殛死識者以爲蛇將不利於人神故預先擊殺之以除其害然耶否耶 
[白晝搶劫]  
　　浙友函述紹興會稽縣王化村宋瑞泰茶號於今年四月廿四日白晝在五聖堂地方被盜刦去洋銀六千元事主聞警之下兄弟等督率棧司多人飛奔兠拿當獲兩盜起出贜洋二千八百零二元道至嵊縣南門外西峯山兩處地方又獲兩盜得贜洋一百二十二元惟西峯山所稽一盗因拒捕受傷抬送而回中途斃命已報由會邑尊會勘騐殮想案關白晝搶劫贜欵甚巨漏網尚多尚須懸賞購緝也 
[風信誌聞]  
　　小吕宋發來電報言該處海面於前晚忽起大風而本埠前晚風力亦大想此風或卽由小吕宋吹來耶滬上大西洋領事署之屋面被風吹去屋内物件亦多損壞故署中人須至客寓暫住數日怡和洋行之泰和輪船於前日開往漢口當起椗時風浪甚急撞於禪巨洋行之甯波輪船上甯波船受傷甚重該船本定於昨早開往香港現已將所裝貨物卸出俟修理後方可開駛泰和船傷不甚重當卽開往漢口又有東洋車二輛在浦灘載客對面行來其時風狂雨急坐客各擎雨傘而車夫亦各垂頭而行以帽蔽雨行旣近各不相見以致碰撞車上物件均有損壞於是停車爭論圍而觀者甚衆後有爲魯仲連者爲之解紛二車遂去 
[觀馬戲記十二]  
　　前晚壓綫旣畢偕友至華衆會品茶友曰聞車利尼馬戲將不日赴東瀛矣子雖數見不鮮僕則未經寓目能携手同往俾得眼界一恢乎應之曰諾相與驅車而往時則戯已登塲座客雖不及往日之多然裙屐聯翩履舄交錯遊觀之際亦不寂寥其戲與禮拜一所紀無殊而其衣服之麗都馳驟之輕捷益令人神摇目炫情爲之移至十下鐘時密雨斜飛蘆棚滲漏予語友曰盍歸乎來與其效濡首小狐易若一枕甜鄉栩栩然化漆園之蝶也友肯以首乃仍並轡馳回 
[人証解府]  
　　奚枕氏以子長發漕族人毛毛等毆傷身死上控撫轅衛中丞札府提訊等因節登前報日前松江府姚少讀太守札飭上海縣莫邑尊提齊見証地保人等於昨晨批差解府候訊 
[農婦訴寃]  
　　浦東爛泥渡人朱桂生前日倩人扶其母朱倪氏投上海縣稱被楊阿海糾衆毆傷叩請檢騐莫邑尊卽于下午傳提該氏等訊問據該氏供稱同村人楊阿海前將田一畝有奇售歸小婦人受業前年經小婦人轉賣於粤人潘源昌嗣因潘憐念小婦人貧苦將該地交小婦人暫爲耕種詎有楊阿海心起不良無端奪種且誑言盜賣伊地輒敢糾同伊妻並伊子媳多人前來行兇致被擊傷請爲提懲伊子桂生供亦略同邑尊騐得該氏受傷屬實隨諭桂生扶母回家先行醫治候飭提楊阿海等到案訊明 
[違忤後母]  
　　蘇人陸唐氏投上海喊稱兒陸和尙違忤遭毆受傷請爲究治莫邑尊提訊之下該氏供稱蘇供人夫故無依前曾再醋於浦東爛泥渡人陸二倌爲繼室迄今十有餘年陸前妻之子陸和尙素性蠻横節經小婦人訓飭非但不服反敢行兇昨因細故口角竟將檀棍兇擊以致受傷沈重莫邑尊驗得陸唐氏所傷較重立出堂單飭提陸和尙到案訊究 
[糾人搶女]  
　　孀婦某氏蘇人也僦居新北門内黑橋塊左近生一女年近破瓜前曾許字某甲之子爲妻邇因該氏不安於室常出外不歸置掌上明珠於不顧甲微有所聞深恐喬松之下必無茂草遂於昨午時糾集多人赴該氏家將女搶入轎中蜂擁而去時該氏適因事他出頃聞信赶回則玉人兒已不知歸何處矣 
[竊鐡破案]  
　　招商局機房失去鐡條五十紥報捕查得係棧夥榮仁修行竊由掮客丁哲甫經賣當卽拘丁先解公堂暫押榮仁修在逃未獲經包探康阿順查明榮係無錫鄉榮巷地方人因卽雇舟前往初三日至崑山塘撞見榮仁修立卽拘拿到滬暫押捕房因管棧者係德國人密廣登遂禀德國領事官派施副領事訂期於昨午三點鐘時會同羅太守訊問該包探將榮解案申訴前因并稱榮盜賣鐡條後遽回無錫又來滬探聽消息又至崑山適被我拘獲德人密廣登申訴前因該棧正買辦顧敬齋副買辦馮來生均投案供與密度登略同并稱榮仁修係南市門榮廣大花行主榮季平作保業已着賠惟請將榮仁修懲辦榮仁修供在棧爲夥所有上棧之鐡少則賠補多則售價均分此次多鐡係顧買辦託我消售託丁賣得洋四十元卽行交顧丁哲甫供榮係棧房夥託我售賣鐡條五十紥内三十紥售與無錫客二十紥售與蘇州客價照市面計洋四十元零當卽交榮我祗從中得費用太守問榮鐡由買辦使爾消售洋亦交與買辦理直氣壯何致避匿被包探緝獲耶榮答稱買辦囑我暫避買辦顧敬齋又稱失竊後見榮已避明知被竊知照密廣登報捕旋又訪知掮客丁哲甫經賣報捕拘丁始得破案想榮因此挾怨誣扳密廣登稱確由買辦查明始行報捕太守謂榮監守自盜尚敢誣扳買辦情殊可惡施副領事謂丁哲甫經賣私貨安有不知之理應請判罰至榮仁修旣得價洋四十元理合着繳再行科罪羅太守然之着榮繳洋榮稱洋交買辦無力繳案太守以榮刁猾已極判枷一月發頭門示衆丁則罰洋五元繳卽開釋榮之保人旣已料理明白毋庸深究完案 
[英界公堂瑣案]  
　　昨日英公堂各案仍由宋二尹獨判所有讞詞照登于左○王順安訴稱昨有人索欠爭毆小的爲之解勸突被事不干己之王子亭手持門閂毆傷頭面由捕拘案請懲子亭供稱彼此均事不干己以後不敢多事宋二尹騐得順安受傷屬實判笞子亭二百板以儆○陸阿金訴稱小的挑賣王瓜突有姜阿三妄指竊贜平空訛詐姜俯首求恩宋二尹判笞姜一百板交保開釋○杉板船户葛祥芳訴稱渡客王德勝乘間竊洋五元知而向索王卽將洋抛入浦因此江交捕送案王供不敢犯竊宋二尹飭將王押令繳洋償葛延于比追○前報列龍飛馬房西人控馬夫朱永銓擅將英刑司寄存之號衣典押宋二尹判將缺少之件賠洋五元昨西人投案聲請免追二尹謂旣由原告請免姑准開釋○包探唐青山禀稱蔡叙華家門首蘆蓆凉棚被風吹倒壓壞電線須費修理洋五元帶案請斷蔡供被風所誤求減賠洋宋二尹判蔡賠洋二元○包探唐青山禀稱昨見鄉人陸正榮手持洋十二元銀針一支玉一方形狀慌張似係行竊問其來源支吾不答又搜得押票十五紙今特一併送案陸供震澤人洋與首飾玉器皆從雙林鎭竊來昨欲質錢致被拘案宋二尹判笞百板贜存俟失主認領○二百八十號華捕禀稱應發隆在石路設攤不照限定時刻且礙道路恐有馬車碰撞之虞拘案請罰應供清晨擺設點心攤以圖餬口未知規矩叩乞施恩宋二尹着應嗣後務宜照章違干咎戾○朱三福訴稱吳阿二借錢不遂毆傷小的頭顱吳供被朱欠洋二元向索無着以致紛爭朱稱並未欠洋宋二尹以吳索欠無憑朱受傷屬實判罰吳洋一元給朱養傷 
[法界公堂瑣案]  
　　鋸匠張竹康初住徐家匯後娶李時氏之女爲妻遷居董家渡詎該氏時時將女深藏向婿訛索上月杪張妻忽不見至前日妻弟李錫耕携弓鞋一握交與竹康稱在水橋上拾得姊氏諒已投河張不堪其擾因之投訴捕房捕頭着包探將該氏及錫耕解案翁太守研訊之下竹康訴稱從前妻子往往避匿無蹤後在岳母處尋到今又不見諒仍被藏該氏供稱女兒不見時小婦人正臥病在家實不知其下落或者投河自盡亦未可知太守謂伊妻卽是爾女旣知赴水亦應撈覓屍身今竟佯作不知明係被爾藏起限爾三日内將女尋到交張如果投河亦着將屍交出遂將錫耕管押該氏釋出本舘按此事旣在租界之外自應投訴縣中何以竟向公堂控告其中曲折誠有急索解人不得者矣○前報列亨逹利洋東偕買辦孔炳文控夥田興仁私用洋元一案嗣卽管押捕房迄今無人肯保翁太守屢次着推薦之胡寳才覓保以便設法 
 
 

Page 4

 
 
措還胡終置之不理昨日捕房將田解案包探亦傳胡備質太守謂胡旣作保人豈可置身事外遂著一并交捕帶回分别管押○上月下旬新北門外日新街失愼捕役獲到搶火匪徒解送公堂迄未發落昨捕頭飭復解案翁太守研問之下判陳寶成笞一百板枷號一月趙阿狗笞如陳數免其荷校張阿四笞三百板枷一月盖以贜之多寡判刑之重輕也○三月二十五日捕房逸出押犯八名陸續獲案昨晨翁太守逐一提訊衆口一詞稱由張阿大起意附之者係當日解回之陶金標餘皆被張等逼令偕逃太守判張笞二百板枷號二月陶笞二百板枷號一月至王桂生金阿金王阿福張小園陳阿喜王正山六人各笞二百板免枷○新老北門小東門等處吊橋堍東洋車横衝直撞行者苦之屢經巡捕驅除終覺無能爲力前日午後有人因公入城行步忽忙喝令各車夫讓路車夫郁金郎矢口毒詈刺刺不休因卽扭交捕房解至公廨翁太守判將郁掌頰四十下以儆其餘 
[上海文報局籌賑叢譚九十四]  
　　浙海關李小池惠到山東振洋九十八元二角二分並附函云此項皆敝關洋人所助康稅務司發逹德國人樂書不倦前年東振亦曾助五十金云云好善之誠中外一體仗義輕財尤西士之所尙甬關諸君乃以中朝鶴俸之餘藉拯中土地鴻嗷之慘晉秦相恤畛域無分高義如雲良深敬佩然亦見我國家德澤無遠弗屆矣○王君楚賓來函云讀佑公告災之書能不感發慈心惟恨館榖不豐未能伸我素懷兹省一月修金洋十元寄請彚解聊作盃水之助等云溝中浩淼方憂無米之炊硯背淋漓借作餘波之溉瘦羊十翼飛到東齊灌頂醍醐方兹朗潤 
[戲資移賑]  
　　吾杭觀成堂綢業會舘今春熟貨議增春盤向例在祖廟敬神演戲現因山東又復决口災民更廣深知閣下籌賑孔急商允各同業爰照上屇將戲資移作賑捐今收集英洋一百二十三元寄呈貴公所查收彚解災區爲荷杯水車薪明知無濟而蟻駝一粒聊申鄙忱至請掣付收單並乞另登報章不勝感佩之至且兾各處仁人如能有此等餘欵商請移緩就急公侯萬代泥首代叩稍盡指臂之助敬請善安浙杭愚弟胡坤厚餘甫頓首 
　　附啓者今奉到杭州胡厚餘老伯來函并將同業向例敬神戲資因念東省巨災籌賑急迫商勸貴同業諸善長節省移助救災今寄到英洋一百二十三元照數收到併解災區囑將原函另登報章以兾廣勸萬望各大寳號如能節省移助源源而來接濟山東億禺災黎朝不保暮之慘能出水火而登袵席皆出自各省大善士之所賜也不勝代禱乞命之至 
[贈陸小寳詞史]  
　　艶說青溪有小姑温柔性格雪肌膚花前月下春多少鈿合金釵事有無隔簾鸚語忽驚人阿母前頭未敢瞋偷把白羅衫子看淚痕還比酒痕新蘭湯浴罷不勝嬌玳瑁筵前按玉簫一自瘦腰郎去後與誰共度可憐宵[  蘭月樓主戲作]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[題徐君古春貽硯圖卽用姚詩民明經韻]  
　　矍鑠如翁展鬢絲傳家有器快臨池文山玉帶今何在幸得琳𤧙到此時珍藏共羡歴年深手澤常關寸草心好向硯田清賞寄畵圖一幅勝雲林[  小樓主人初稿]  
[紅樓絮别圖應味攬餘民題]  
　　蘭釭半炧簾波漾細語喁喁泣祖帳相見非難别止難英雄兒女皆惆悵惆悵當年識愛卿未曾眞个也多情春風繡陌駛香馬晴日間窗喚睡鶯歡塲遇合難如戲花下流連不能去十索欣逢如意孃幾生修到司香尉紅顔曰髮必綢繆不負申江汗漫遊何奈歸心催短棹偏教别緒繫香樓香樓走别卿休送地北天南客魂夢三疊歌殘道上驅雙飛瘦煞釵頭鳳徐陵遊馬不能攀拆盡纒綿到夜闌綺席親貽紅錦袜臨别姬以紅繡袜胸親贈離魂暗繞碧欄杆欄杆曲曲添悽楚欲語還休恨無數柳葉眉皺螺黛春桃花淚濺燕支雨斷腸心事可憐人珍重千金莫當眞未必量珠成美眷轉因飛絮思前身身前本是鴛鴦鳥此日相逢悔未早郎迹將隨别浦萍儂心先逐長亭道長亭道上草黏天門外關山路萬千南國追歡春似影東風流水夢爲烟平生蹤迹風吹蜃離合無常亦可憫遊子飄零白袷寒才人老大黄金盡怱怱歸去水天遥嫁後蘭香何處招問訊頻修金屋簡會眞偶和玉樓簫風塵遭際眞難得紅粉青衫皆生色逐想芳情感慨多傳神寫入鳥絲格紅豆相思寸寸深釵聲花影渺難尋夜闌重憶香幃語愁煞荒城一片砧[  司香舊尉梁溪瘦鶴詞人鄒弢稿]  
[上海三馬路與昌絲棧陳竹坪經募山東賑捐五月初五日第二百九十六次清單]  
　　蘇州恊利經募無名氏洋三元○楊州蔚豐厚同人求免灾難洋三元無名氏退守補過室無名氏清泉氏無名氏克復齋無名氏重忍堂崧林氏九户各洋一元以上十户共洋十二元由福興潤局來○蘇州仁昌衣莊洋三元○金友卿募楊記洋三角不書記錢二伯文以上二户共來錢五伯三十三文○朱家角善號募善記洋一元又衆友洋一元○杭州陶茂盛經募敬義堂張肖雲各錢一百文廿四户各錢五十文以上廿六户共來洋一元錢三伯文○杭省慶福號經募曹子佩錢四百文虚雲泉錢三百文俞少山錢二百文六户錢六百文二户錢一伯文以上十一户共來洋一元虚對一个○寧波元昌經募周姓洋一元蘇姓馮張張嚴張六户各洋四角無名氏陳張各洋二角以上十户共洋四元○杭州一粟弇主人經募無名氏錢四百五十文隠名氏錢二百五十文無名氏渾然子各錢一百五十文無名氏五户錢五百又二户錢一百文以上十一户共洋一元半○蘇州不敢自鳴氏節省一月雲用洋九元錢五百七十文李姓八户錢四百文張二户錢一百徐五十以上十二户共來洋十元○順昌同昌二號經募二册共八户共洋一元錢四十文○杭省鈕德大號單韻清經募無名氏銅洋一元陳德彩錢四百文汪敬軒海仁本樓蔡生各錢三百文七户錢一千四百文一户錢一伯八十文三户錢四百五十文以上十六户共洋三元銅洋一元○公信船局經募李德洪錢一千文竺雙運錢七百文郭載定錢五百文吳世才錢四百文郭維二錢三百五十文沈新之夏必信傅柯金應阿四楊崇勳各錢三百文以上廿六户共洋七元○以上均係塔册○邵伯侯秉衡善士助愽古什錦磁盆碗大小共一百四十件又求萱堂手上風疾全愈康健洋一元○常熟錢閏山求病速愈洋十元眞州未遂子續募由通順局來○湖州大成紙棧各友端節酒席移助洋三元○靜壽山房洋四元張戴氏洋二元杭省隠名氏朱公舘洋一元江陰戴立本堂洋一元張萬興洋五角○不書名洋五角慶平和洋二角信記錢一伯四十文本心小婁人錢一百文燒香百錢九十二文以上六户合洋一元○本日共收英洋七十一元半銅洋１元虚對一個小洋五角錢八百七十三文愽古什錦磁盆碗計大小一百四十件合併聲明 
[上海三馬路與昌絲棧陳竹坪經募山東賑捐五月初六日第二百九十七清單]  
　　杭州江干局梁安周汝杭周汝杰爲萱堂三旬生辰奉嚴命特歴年節省洋移助以保平安洋三十元由全盛局來○常安居士洋十元○裕春和糖行洋一元又募崔植庭劉心一胡品泉王煜懷各洋一元俞國卿錢五百五十文五户錢一千文五户錢五百文以上十六户共來洋五元錢二千另五十文○缸口源泰經募沈成飛洋五角陳貴生王榴福李小芳竺阿生各洋二角二户洋二角二角十户錢二千文廿八户錢二千八百文一户錢五十文以上四十六户共來洋五元爛本洋一元○乍浦許大隆經募樂記洋二元仲英富氏辛工移助各洋一元周光麒洋五角康記奎記熙記肖記義記華記龍記蘭記翰記大記明記彦記揚記福記萼記俱如押歲自心發願知足居各洋四角海上道人洋三角顧震記鶴記各洋二角許占梅許調梅許聯鼎楊德茂董余生各錢四百文有心無力錢二百文以上三十户共洋十四元由全盛局來○協源莊經募無名人洋二元聶恆茂榮錢一千文華李合徐定德各錢五百文金姓錢二百文以上五户共來洋四元○珠家角萬松記洋三元由全盛局來○漢口全盛局經募知心氏洋五元紀逹權葉含堂金華園鄭起權姚應才各錢一千文王安康錢五百六十五文以上七户共來洋十元○川沙航船來不書名洋一元漢石經主黄洪培各錢四百文力不從心錢三百五十文張文祥錢三百文二户錢三百文四户錢八百文二户錢二百文以上十三户共來洋三元錢五三十文○洙涇黄保滋經募楊成德黃懷新吳桓卿黃森玉四户各洋一元○蘇州鎰大莊銅洋十元○清江浦惠豐家經募藜照堂洋十元復茂堂洋三元懷遠堂紹白堂平心堂各洋二元近思齋貽耕堂德樹堂各洋一元以上八户共洋廿二元由公茂鹽棧轉發鎭江由政大源局來○張揠益泰典經募越國後裔洋一元東里季子月潭子各洋三角任具慶子紫陽隠名氏各洋二角共來洋二元○魁泰經募馮博泉洋一元無名氏錢二百文○蘇州成昌號洋二元又募恆泰昌錢四百文○瀏河同昌行經募泰和各友省節費洋二元錢七百三十八文周振榮葉竹村各洋一元曹順發洋五角源記二户錢一千四百四十文萬澤記錢八百五十文補足軒錢五百八十文章汝良朱長盛徐祥順朱長興徐隆順陳老福各錢四百文不留名錢三百文昌記錢二百五十文顧國華錢二百文八户錢一千六百文以上二册計念五户共來洋十二元○以上鈞塔册○大通謙益莊募祝同心大善第二百三十號同字册無名氏隆昌鄭美章謙和陳茂庭陸元記同善堂隆順和王美甫各洋一元力不足唐大補方瑞祥陳東昌洪大生瑞豐力不足啓發震大號吳滋宗豫豐同大和各洋五角以上廿一户共來洋九元本洋六元由源昌永交來○蘇州千將坊巷程洋六元由通順局來○泰記糖行銅洋八元四角沈硯香羅店知過氏蘇州雷溪讀雪齋無無名氏各洋一元轤轆子銅洋一元○本日共收英洋一百四十六元本洋六元花本洋一元銅洋十九元四角大錢三千一百八十文合併申明 
[上海四馬路文報局内恊賑公所經收賑捐五月上旬清單]  
　　初五日前順天府府尹周撥助京平銀一百二十兩元大亨庄交來紹興龢記莊經募英洋一百元陳鑑泉書士四元正和信局交來臨浦退思氏五元○木牖鎭汪培之先生募因利利人英洋一元又馬劍洋一元無名氏五角求親康樂人對開馬劍洋一個改過自新人五角○金闔福幼册陳唐氏募陳頌清三元陳堂氏陳王氏二户各二元王潘氏陳慕潔陳慕貞三户各一元○本日共收英洋一百廿一元京平銀一百二十兩馬劍洋一元對開馬劍洋一个 
[上海四馬路文報局内協賑公所經捐五月上旬清單]  
　　初六日滬上報興糖行交來閩省泉州府温陵同志堂規元一百八十七兩二錢二分瀏河收運局諸同人善士書畫助賑一元金陵製造機器局王楚寳善士十元黄尚志堂本洋二元銅本洋三元海陽呼負生一元合浦軒嚴二元○急單蘇州蔣遴卿警士募寳古齋朱塔元老雪香瑞泰徐覲堂五户各二百文徐念坤徐念鑫吳辛之奕政堂馬鍾瑞林五户各一百文實收洋一元錢四百文怡春茶棧募陳蘭庭一元裕泰吳寳興吳泰芳蘇宗韓四户各五角陳芝森王培德余月恆余迪齋周益興周同美陸福庭鄭小舫鄭金利集成十户各一角陳進興張順泰金長發三户各五百文顔振豐葛佐卿李福泰韓金標鄭金崔施式蘭楊書庭七户各二百文元記三百文陳永興胡銘賡大圓通顔永年同盛葉康進胡崇禧同大朱大豐九户各一百文蘇藴玉一百四十文實收洋七元錢八百八十文武陽保嬰總局交保藏養亭翁募李寶珍因病求痊二十元洪進之吳畫茆程銘常祁景炎紫陽氏不書名汪六户各一元項志卿潘朗如江逸亭楊永昌四户各五角吳葆昌五百文不書名八百文不書名三户各三百文不書名不書名錢無名氏三户各二百文太和堂五百文實收英洋三十一元錢二十一文天順祥號交來京都全芸軒翁募餘安齋京平銀六十兩金成記三十兩先安氏二十兩祈安氏三省齋二户各十兩實收申合規元一百三十四兩一錢六分嘉興姚生記漆號杏魁氏募璜章氏五元杏魁氏代兄求壽平安十元吳德黹汪漱芳方永明姚衛清姚銘勳五户各一元無名氏銅洋四元○本日共英規元三百廿一兩三錢八分美洋七十三元本洋二元銅洋七元錢一千三百另一文 
 
 
