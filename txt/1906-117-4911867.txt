# 1906 - 117 - 4911867

 

Page 1

 
 
   
 
 

Page 2

 
 
[電傳上諭]  
　　四月初九日奉 
上諭山西布政使張紹華福建布政使周蓮貴州布政使袁開第均著來京陛見欽此 
[電傳宫門抄]  
　　四月初九日召見軍機慶桂金聲 
[論學校音樂之闗係]  
　　蘇明允論樂。以爲聖人觀天地之間。得其至神之機。因以爲樂。竊怪其以雷爲喻。主嚴肅而背温和。大失音樂之本旨。由今思之。種種憂樂剛毅肅敬慈愛之心理。無不應聲音而善變。其聲之激動人情。猶雷之昭蘇萬物。立喻雖偏。未爲失也。吾國當秦漢以前。如學校音樂。則有侍坐鼓瑟。武城弦歌之類。社會音樂。則有若朝廷祝祭。采詩夜誦之類。類皆能按節聲應。有以感動人之善心。而阻遏人之邪念。自夫雅樂旣亡。正聲　寂。靡曼之音。日觸于耳。於敎育政治軍事家族各方面。漸失其音樂之効用。以致民氣疲茶。一跌不振。寳常聽樂。知隋將亡斯正今日之現象矣。嗚呼今日社會音樂。流入卑靡者。己至無可挽救。吾人所首當研求者其在學校音樂乎。 
學校音樂之發明。世界各國。惟吾爲先。斯固證之歷史而可知也。歐西音樂。濫觴希臘。希臘人以音樂爲上古女神之遺。故沿用至今。猶名曰謬塞克爾。（ＭＵＳＩＯＡＩ）列入學科。殆在十六世紀以後。至日本向用中國十三弦箏。至明治初年。始輸入西洋音樂。創設音樂取調所。頒之各校。是彼中之音樂。至近世而始行發逹。其與吾國三古時春誦夏弦。己有風琴雅管者。情形大相懸絶。乃彼以後起者而漸精漸進。感精神之粹美我以先覺者而日澌日滅。失音聲之効用。其故匪他蓋習與不習之區别也。邇年以來。謀興敎育。音樂一科。已爲吾國定學科者所公認。將來樂界之發逹。計日可待。顧音樂之功用何在。材料何在。其於國有何等之闗係者。謀始者不可不慎也。 
音樂列科之目的。大致在德性之涵養。而不在心情之娱樂。今之學唱歌者。音階略通。卽唱男兒第一志氣高之歌。譜表未熟。卽手揮五五六六五五三之曲。欲速不逹。弊在躐等。此先宜籌改良者也。其尤要。者則在研究歌學與曲學之性質。合一爐而共冶之。昔觀日本音樂學校。玩其唱歌。詞意激昻。其沿襲我國之古詩謡者殆十而八九也。聞其譜曲。聲情宛轉。則皆西洋流行之原曲也。據此言之。則吾國相傳舊有之詩學。可以作歌。而吾國樂典己亡。旣不能以通行之詞曲。填作國歌。其勢不得不俯採泰西之樂譜。創造新歌。以求合乎彼中之音理。斷斷然也。今之學校。皆以洋曲填國歌。識者方議其不合。何。不令國學深邃之人。專修音樂。究其旋法進行之微妙歸而以素所。蓄積者譜爲歌謡爲之培養生徒之美感。喚起全國之精神乎。歌與曲合併爲一。將來音樂發逹。固可預必。至於音樂發逹而社會上一船淫靡不正之樂將受天然之淘汰而歸于。劣敗卽現在學校中所唱五更調者亦可因之而消滅吾所謂學校音樂足以挽回社會音樂者此也。古人言移風易俗。莫善於樂。又言禮樂刑。政四逹而不悖。則王道備。謂有此音樂感動之力也。哥崙布豪傑之歌。能鎭北美合衆國之爭亂。馬賽之歌。能激法國之大革命。誰謂學校音樂。與社會音樂。無直接之影響耶。 
[本館接到陸寳忠奏請速設遼東裁判廳專電初九日未刻到]  
　　北京專電云陸寶忠條陳安東十策第十條略云日政府已編有管理遼東人民法律將設法院遣司法等官來治亟宜改良法典法廷編訂各種最新法律裁判制度在貔子窩普褘店小巿金州營口遼陽大巿及奉省分設初二三等審裁判廳備人民訴訟以期收回遼東治外法權政務處現己飛咨法律大臣外部速議覆奏（孔） 
[本館接到瞿尙書不允與俄使議約專電初九日未刻到]  
　　北京專電云俄使科　第以唐紹俸侍郎議約堅持太甚昨己照請瞿尙書往議冀稍活動瞿不允（孔） 
按某東報有載瞿尙書已於日前與俄使開第一次會議觀此則東報之說或亦未確 
[本館接到南昌敎案索欵外部照允議結專電初九日未刻到]  
　　北京專電云聞南昌敎案法公使要索各欵經外務部一律承認已於初五日議結（孔） 
按南昌敎案議結消息己見初三日本報記者方訝此案議結何其速耶今觀此專電及所譯西報而後知其所以速也當移京會議時卽有人奏提京開議必致𩕟頇了結本館亦曾憂此而論之乃不料法使所要各節外部全然照允果若此則何處不可以議結何人不可以議結何必外部何賴有外部江令自刎與否爲此案之闗鍵此而照允則其餘雖欲不允而不能夫外部能力之薄弱辦事之𩕟頇我人固早已知之初不料其竟至於此也嗚呼外部尙何言哉 
[南昌敎案議結之大綱]  
　　初八日北京電云南昌敎案業已議結大叚如下（一）中國承認江令自刎（二）赔欵四十萬兩（三）懲辦有罪之紳士譯字林報 
[英俄訂約傳聞]  
　　初八日北京電云傳聞英俄兩國 
 
 

Page 3

 
 
亦已訂約商定俄不干涉英國在西藏之所爲而英亦不干涉俄國在蒙古伊犂新疆之所爲譯宇林報 
[中國對於藏約之闗係]  
　　初八日倫敦電云中英兩國在北京簽押之藏約僅布告中國對於拿薩約事之闗係而已譯字林報 
[又議蒙古改設行省辦法京師]  
　　蒙古改設行省議久未决日昨政府王大臣又提議此事欲將熱河都統改設巡撫多倫廳獨石口改爲知府二缺並添設多獨道一缺以資治理惟連日屢議意見紛歧尙未决定可否（甘） 
[奉省將實行屯鹽官銷法奉天]  
　　奉省鹽政雖經部議由官籌欵屯買督銷並行常平鹽之法祇以近年日俄爭戰遂僅抽鹽厘及鹽觔加價未將督銷實行以至收數有限聞當道議定本年夏季實行屯鹽官銷之法現已赶修鹽坨預備屯積矣（内） 
[鬍匪勢已漸衰奉天]  
　　奉省鬍匪異希猖獗綁票勒贖日有所聞該經當道札飭營務處如各路拿獲鬍匪經商民舉發有實據者解到後卽行請令正法不必展轉呈請遷延時日故半月内共斬决匪黨四五十名並有通匪營官一員哨弁數員一併處斬該匪等聞風膽落已稍知歛迹矣（合） 
[電飭查辦正定府屬拳匪京師]  
　　上月二十八日政府電致直督畧謂近聞正定府屬杭頭鎭地方又有拳匪糾衆煽惑務請速飭所屬嚴密查拿從重懲辦勿使蔓延致釀後患（存） 
[補紀平陽匪亂原因湖南]  
　　湖南平陽縣閙事現已平靜其起事原因畧紀前報茲得另一訪友報告較詳爰補錄之先時該處當青黄不接之際地方官禁米出境未幾有大號米船源源出口鄉民旣忿前此之禁爲無謂又怨今日豪强者得以出口而懦弱者不能出口也遂糾集多人爲截船之舉地方官怒其蠻横立卽拘獲數名以示懲戒鄉民益憤又有土匪爲之煽惑其勢益盛卾中聞警後卽調軍鎭攝邉境至兵民交閧之事近日雖已平靖然兵去則民化爲匪兵來則匪化爲民根株殊難斷絶也（亦） 
[委查陽江罷巿廣東]  
　　上月二十二日陽江廳杉行因不繳經費被培元局勇丁鎗斃甡生萬昌店伴二人局紳姜自騶住宅亦被拆毁同時罷巿現聞大憲己札委葛大令肇蘭前往查辦矣（暑） 
[蘇撫陳筱帥通札各屬文（爲責成嚴捕梟匪土棍事）]  
　　照得蘇省襟汪帶湖號稱澤國素爲梟匪出没之區而蘇松兩屬界連浙西港　紛歧壤地交錯此拿彼竄呼應不靈匪徒每潜伏於交界之所以爲三窟之計近年世事日艱賊黨日增爲患亦日亟雖經前部院嚴治痛懲勦撫兼籌兇燄稍戢而根株總未盡絶本部院由京尹出總漕河旋撫豫疆嫉惡有素有察吏尤嚴茲奉恩命移任是邦入境問俗知吳民嫉苦首在於梟而治梟首在清窩大抵外帮梟匪無本地士棍勾引窩留勢必不能盤踞其最著者如董道富魏加沅等亦復落落可數現已訪得蹤跡密派員弁跟拿不難次第就擒特其黨羽甚多四處伏匿而土棍之傑黠者視其獲利之厚勢焰之盛相率援引附和日多兵至則散而爲民兵去仍聚而爲匪良莠幾無識别防勦遂乏成效卷查前據前蘇松太袁道籌議捕梟辦法外帮責成鹽捕各營本帮土匪責成飛划各營分别緝捕等情章程甚爲嚴密無如營縣積習未化此推彼諉功則歸己過則歸人或僅尾追而不迎擊或避大帮而捕小贩或專梭巡於匪所不到之處以爲絶無匪跡捕苴揑飾妄詡己能倖功之心勝而務實之念消遂至養癰成患貽成此局有緝捕之責者問心何以自安本部院雖甫到任所詢諸司道証諸案牘蘇省文武員弁大抵俱坐此病以此治匪匪何能靖本部院忠厚期人不咎旣往但使各知濯磨力戒浮僞此後緝捕之勤即足補從前玩泄之咎現在正與浙省商籌會剿之法特先與各牧令將弁約須知緝捕之責地方官各營兵斷無畛域之可言而辦理却有標本之分嚴拿土棍以絶勾引禁止賭博以清盜源整頓警察團練以助捕力之不逮舉辦勸工習藝以期敎養之兼施此爲治本皆牧令之責也至於内外各帮梟匪僅恃州縣之力無濟於事應由鹽捕飛划兩軍及地方營汛合力兜拿務期有匪必獲此爲治標則將弁之責也通飭各屬文武一體遵照辦理（永） 
[句容縣龍大令通禀各憲文（爲遵查八卦會匪事）]  
　　敬禀者竊於光绪三十二年三月三十日奉督憲排單札開准駐甯美領事黑函據美敎士董文德禀句容縣慕道人等爲八卦會匪徒由張項村聚集首領周小友等己聚千餘人專以仇敎爲事禀出本領事函致該縣嚴拿懲辦嗣又據禀稱縣令已將周小友拿獲審問旋聞該會黨聚議至縣將周小友保出請嚴飭設法拿辦首要解散黨羽等因到院除行江藩司迅速派員查明會同妥辦完結外札飭遵照迅速會委妥辦完結禀復核奪等因下縣奉此遵查此案於本年二月内卑職訪聞南鄉二陳橋地方有棍徒周孝友卽周小友創立八卦會名目糾黨結會敲詐打降當經嚴密查拿一面詳加訪查並無邪敎滋事實據嗣據敎民魏漢章以楊天德放火燒山聚衆將伊弟魏國發伊戚陳正和兇毆多傷呈請騐究並據楊天德以魏國發等平空誣詐將伊戚貢海毆傷等情先後來縣互控均經分别騐明兩造傷痕輕重相等卽飭醫治俟傷痊再行訊辦旋准黑領事來函以魏國發等被毆受傷案内被告楊天德聞係八卦會首領周小友之黨羽周小友專以仇敎爲事函請提究等因又經添派隊目郭學鈞帶同差役於三月十八日將周小友拿拘解案訊據供無爲匪不法亦無糾衆結會情事再三究詰堅執不移當將該犯先行收禁並申明例禁出示嚴切誥誠一面飭查招告迄無一人來縣告發復提周小友到案研訊供仍如前奉飭前因除再密訪確信該犯周小友實在有無結會拜盟情事一面催提楊天德等到案分别訊辦斷結外合將拿獲棍徒情形肅泐禀陳（吉） 
 
 

Page 4

 
 
[學部電請推廣師範名額南昌]  
　　日前學部電請贛撫推廣師範名額畧云古今振興敎育以小學堂爲基礎而敎員亟須養成故師範尤要應請迅將省城師範名額盡力推廣至少設一年卒業之初級簡易科生五百人以養成小學敎習並設二年卒業之優級選科生二百人選科中分四類一歷史地理二理化三博物四算術每類學生五十人以養成廣立師範學堂中學堂敎習并須附設五个月卒業之體操專習科授以體操游戲敎育生理敎授等法名額百人以養成小學體操敎習至如何籌辦先請電示其游戲預備科如未設立暫可從緩現在請以全力注重師範五个月内本部當派視學官分省巡視專此電商學部效印（田） 
[贛撫電覆擬廣師範名額南昌]  
　　日前赣撫電 
學部擬廣師範名額略云效電敬悉注重師範誠爲現在興學要務藎謀所布欽佩莫名江省辦理學務因欵未寛籌未能展布去臘由奏明各屬串票每張加收錢三十文以二十文提充省城各學堂經費十文留作本縣中小學堂之用事經創辦收數難定電諭擴興各學校自應一體遵辦惟按以省歀支絀情形斷難驟期如額來電所開初級五百人擬暫定二百人速覔相當之地建造齋舍優級二百人擬暫定一百人卽以原有師範學堂改充因該堂雖前經奏明援照簡易科辦法所有學生嗣由高等撥補按之現在程度實符優級公共科附設體操專修科擬暫定六十人因該堂祇有此數隙地可圖推廣惟五个月内所有特造添造工程恐未能一律竣事然興學爲急當飭學務處趕速遵辦交缷在卽謹將遵電籌辦情形先行電覆豓印（田） 
[學部又電飭緩派出洋學生武昌]  
　　卾督前接學部電開選派學生出洋須語言通習方能直接聽講前與南北洋卾粤各省曾議合力設遊學預備科因各省情形不同章程一時未定現本部接到各省咨送遊學公文仍復絡繹不絶誠恐學力未足人格不齊非但虚耗時日抑且易滋流弊應請飭學務處暫緩派送云云（户） 
[議設鐵路總公司京師]  
　　上月二十九日政府王大臣會議謂各省鐵路逐漸興修所有鐵路公司日見其多出入欵項紛繁而章程又未能劃一難免顛倒錯亂且商部事務尤爲繁冗稽察似難周密擬在京設立中國鐵路總公司統轄各省鐵路公司以便易於稽核並訂功過章程以示勸懲（諸） 
[京漢鐵路總工程師薦賢白代]  
　　京漢鐵路總工程師嘉德君在事八年行將回國己薦舉白路得哈姆君于袁宫保以繼其後譯字林報 
[西報紀營口多盜]  
　　傳聞營口左近海盜鬍匪皆甚猖獗譯字林報 
[日本舉行觀兵典禮之餘聞]  
　　初八日東京電云今日日皇賜宴在座者有六千三百人明日舉行追祭陣亡將之禮届時日皇當命駕親臨今日各兵艦亦皆會聚于海口 
[法前總統受驚]  
　　東報載倫敦電云法國前總統羅勃君住宅有炸彈發見警察兵己將炸藥除去 
[法國籍收敎堂產業之紛爭]  
　　東京載倫敦電云法國官塲籍没堂產業各處皆因之擾亂民人竭力抗拒官長而軍隊亦皆願爲之助輿論皆厭棄政府故政界之變動當即在目前也 
[俄相辭職之謡傳]  
　　初八日倫敦電云接聖彼得堡傳來俄相韋特伯爵辭職之謡傳 
[英國籌畫財政]  
　　初八日倫敦路透電云英國財政處核計一千九百零五零六两年共羨餘英金三百四十六萬六千磅一千九百零六零七两年出欵估計需英金一百四十一兆七十八萬六千磅其進欵約得英金一百四十四兆八十六萬磅除去意外用歀英金四十萬磅尙有羨餘英金二兆七十萬磅現擬在此項羨餘内提用五十萬磅又于中國所付賠欵内撥出五十萬磅償還國債又英金二十萬磅爲郵政經費所有各項烟棄稅當减去二辦士稅則旣减輕故進欵虧耗之數當有英金一兆磅煤稅行將删除進項稅麥酒稅酒精稅皆無更改譯字林報 
[英國實行減收茶稅日期]  
　　初九日倫敦電云英國財政大臣亞斯闊史君己决定限于西五月十四號（原定十七號）爲實行减收茶稅之期盖以有人陳請故也 
[德簡賀婚專使]  
　　柏林電云西五月抄爲西班牙王大婚之期普魯土親王愛爾勃來脫君己奉派代表德皇前往道賀 
[德相病愈出游]  
　　柏林電云德相蒲盧親王子西五月中旬當能出游休息惟總在德國境内 
[俄國内政近情]  
　　柏林電云俄國潑立勃興斯克軍隊之兵士有被拘拿者栢林電云俄國前帮辦内務省大臣烏勒蘇親王因查犯有政界陰謀之罪己由俄政府下令拘拿 
[法政府捕拿黨人]  
　　柏林電云法國波列嘉伯爵巳被捕彼盖蒲納巴脫黨中人 
[德國將開大會]  
　　柏林電云德國將于西六月二十八號開萬國無　電報會 
[意國舉行密蘭賽會]  
　　栢林電云意大利國王親自舉行密蘭賽會開會之典禮意王並往德國一部分游覽 
[奥國更調首相]  
　　栢林電云奥斯馬斯加首相高斯溪男爵在任六年現己辭職繼之者爲康勒德親王 
[英土两國恊商界務]  
　　栢林電云英與土耳其两國當派界務大臣商議西納半島之爭端 
[俄籌防兵經費]  
　　栢林電云俄國樞密院以農民紛擾己籌羅布七兆五十萬爲移防軍隊之欵 
[法境平靜]  
　　法報云法國北境堪來斯地現己平靜無事譯文匯報 
[紀西人升放氣球]  
　　西人全姆特白流拍來司素精研氣球之學曾徧歷環球得各國君主寶星之賜刻已來申定於四月十三日下午在張園演放氣球聞當升放時球下站一人能隨球而升高至五千尺以外將繩索割斷其人離開氣球安然而下似此大觀好奇者不可不一擴眼界也（顛） 
[記華商跑馬總會]  
　　四月十四十五十六十九等日爲西人春賽之期由金隆西人在大馬路泥城橋西設立華商跑馬總會地方頗爲寛敞憑几而望一覽無餘觀賽者頗足悅目賞心也（顛） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[驛站遣失公文揚州]  
　　上月二十四日郡伯站有轉遞省憲緊要文件包封一個未有下站收照急派役至高郵查詢據稱未接此項包封邵站執事星夜來城禀報邑宰惶急異常現巳派幹役四出偵緝（詳） 
[壩工改良估造揚州]  
　　進北有蓄水洩水閘壩計六處統名武漲每年修築費甚鉅現由許九香觀察以陳工師函薦趙都轉擬將壩工一律改良用滾水式估用工費銀計共十六萬両未知都轉照准否（詳） 
[鹽店仍要改章揚州]  
　　趙都轉禀准督憲在通州如臬泰州興化鹽城阜甯設立子鹽店事早紀本報茲聞有商人赴督轅禀請停辦周玉帥遂以蒯觀察光典赴任之便諭令與趙都轉及總局委員袁分轉磋商故設立鹽店一事仍有改章之說（引） 
[警察學堂兵學生畢業蘇州]  
　　蘇垣警察學堂兵學生己屇四個月畢業之期經堂長王圻俊司馬考試後除先後開革七名外共取畢業兵學生四十三名定於四月初七日一律出堂以便另行招考二班兵學生入堂肄業（永） 
[考騐測繪學生安慶]  
　　督練處附設之測繪學堂己于三月初四開辦曾由督練處詳准未開學以前每月暫定開支二百八十餘两學生本擬由武備高等兩學堂撥送各二十名嗣因兩學堂學生均不願往遂由提調王直牧于本月初三在督練公所内考騐投考生計赴考者共有七十餘人（多） 
[揚郡學務揚州]  
　　東台姚樹勳擬以本地三賢書院廳後屋基空地起造蒙小學堂赴運轅禀求飭令保護等情趙都轉批以倘專爲保護起見該分司自應保護何致阻撓有無别情候飭泰分司詳復校奪○郡城北河下劉紳實惠巷厲紳合力創辦開智女學堂已立有章章招生開校矣（步） 
[赶建全省師範安慶]  
　　日前恩中丞接學部咨催速設師範學堂後當卽飭學務處速將所議就考棚改建師範趕緊興工期暑假後舉辦現該處己糾工庀材派員趕速督建矣（多） 
[飭追商欵九江]  
　　南昌縣職員張梓安以王豐等抗償摺銀賄通改造各情具呈道轅茲玉觀察批云所呈果實自應勒集訊追俾重商欵仰九江府卽飭德化縣迅速勒傳被告督催王豐等到案提集原告職員張梓安質訊明確調核摺據公斷詳奪（昆） 
[鎭府推廣敎育鎭江]  
　　鎭府承瑞卿太守擬在各鄉鎭行强迫敎育法大村須設一小學堂子弟及歳者均須入學小村附近兩村共設一學由本村紳董籌畫官爲代請敎員刻聞己令所屬各縣調查兒童年齡列表呈報（想） 
[總書逃往日本無錫]  
　前報紀無錫縣總書葢子鈞同妻王氏將姦夫錢阿狗闗禁致死等情茲悉葢子鈞以目下緝拿緊急己挾資逃往日本家屬人等亦避往他處一切事情聞均託友人華某料理（永） 
[防範俄兵醉閙吳淞]  
　　淞鎭外馬路元康酒店及日本旅舘前日俄兵至該兩處購酒醉後爭閙等情略述前報現悉淞鎭河鹽廳景二尹諭差恊總瞩令元康酒店閉歇并函請寳山縣王大令申禀滬道照會日領事勒令日館閉歇以符約章免致醉兵生事初九日瑞觀察札飭寳山縣派幹差到淞會董協保查明俄兵買酒究在元康酒店抑在日本旅館以便核辦其俄艦仍泊砲台灣惟俄兵不見上岸○江海闗河泊司洋員亨君查出近有小船及划予船每乘兵艦抵淞時在船旁私售洋酒致時有醉兵胡閙現由亨君片請河鹽廳景二尹示禁如有私售將船户重嚴懲辦（不） 
[吳淞會操紀聞吳淞]  
　　本月初七日係蘇狼徐李二鎭軍校閱之期在六營行台校塲操演初九日各艇齊駛出淞口外三夾水操演水陣下午校試各營都守千把外委兵丁槍靶凡試優等者分賞銀牌袍料（川） 
[滬城官事]  
　　製造局會辦李叔倫觀察分省試用通判熙子煇别駕淮安户部造幣分廠收支委員兼駐滬採辦委員王子仲直刺新委救生局員陸籛士明府畱防第十一隊一排排長胡把總永福昨均因公到道拜會禀見○綢捐南卡委員候補縣魏明府允濟昨日到道禀請給假赴蘇謁見各大憲面陳要公○水利局委員俞夔拊明府因病未愈昨日飭丁到道禀請轉假三天○江西督練公所兵備處候補道增雨農觀察霖昨日由滬乘德和輪船返省○貨捐查騐委員沈蓮卿少尹紹源警察西局委員謝建侯二尹恭壽昨均到縣禀見（合） 
[初八日唐學使視學詳情]  
　　初八日十句鐘唐學使率同隨員至南門外清心書院所設學堂又至幼稚園女學堂看體操唱歌均奬以匾額入城至水菓公所華實小學堂奬以絃誦聲新四字匾額至硝皮弄正誼小學堂奬以英髦蔚起四字匾額又至民立中學堂學生分六班有一百四十餘名各科學均有可觀奬以敎術修明四字匾額傍晚至廬家弄瀹智小學堂又至九鋪馬弄中竹林菴啓秀小學堂一奬以智識開明四字一奬以荆玉開瑩四字匾額十鐘回寓（助） 
[户部銀行總辦倡納國民捐]  
　　上海户部銀行代收國民捐繳納者不甚踴躍昨由總辦陳君宗嬀特捐庫平銀四百兩以爲之倡（顛） 
[辭不受弔]  
　　前日上海縣汪大令在西門外白雲觀爲已故胞兄五七設奠城廂内外各鋪户有恭送祭筵等件往弔者大令概辭不受（事） 
[總工程局設立男女押所]  
　　滬南總工程局前因房屋不敷辦公禀准道憲將後面水利局房屋歸併刻經總董飭匠設立上下男押所両處仿照租界捕房章程外面均用鐵闌圍繞並另建女押所一處頗甚高爽清潔大約月内可完工遷入矣（尺） 
[棧客受傷送醫]  
　　天津人尉德步與楊明濤周大德並僧人謝伯松等四人假寓英界松江路崇興客棧前晚十二點鐘時尉稱有洋四十元爲人竊去一手持刀一手執火四處搜　口中喃喃連 
 
 

Page 10

 
 
稱有鬼楊周等上前觀看不防尉竟執刀亂砍狀類瘋癲竟將楊周與僧之頭面砍傷數處鮮血直流尉又引刀自砍亦受重傷當由巡捕到來將四人一併送入捕房捕頭飭送仁濟醫院療治俟傷愈後解廨訊究（力） 
[札飭拿辦違約設賭]  
　　上寳與美租界交界之三元里近有日斯巴尼亞人愛士太文串同革探陸阿祥設賭由道據情照會禁止在案前日滬道瑞觀察訪知該商仍有違賭情弊故除照會該管領事闓君連同洋酒店一併阻止外復札上寳兩縣及英廨讞員如有違約依舊開張設賭情事准卽一體會同拿禁不貸（嚴） 
[飭查流氓聚賭攫物]  
　　本邑西門外羊尾橋近有流氓聚衆賄通差保在茶肆中聚賭情事甚至各賭徒胆敢黑夜攫人財物現爲滬道訪聞飭探密查解辦（事） 
[訪查營勇齟齬]  
　　滬道瑞觀察聞淞口各營勇近有齟齬情事故密派包探隨同幇帶何知戎前往訪查禀復候核（嚴） 
[絲號虧倒巨欵改傳爲提]  
　　邵月記絲號前因倒閉虧欠莊欵三十餘萬兩被累各莊以號東素稱殷實湖帮絲業中推爲巨擘今竟虧欠莊欵如此之鉅實屬商務中之敗類似難作體面商人一律看待擬卽禀官嚴追并禀請商會轉函新署請改傳爲提以别良莠（顛） 
[具控革保]  
　　王士奎控馬有培姦佔寡女打胎斃命經上海縣相驗後移知公廨將案送縣疊詳本報前日王投捕房控稱此案前託已革地保王阿大卽王士泉開銷訟費當以田單托王抵借洋一千元刻下向贖王索一千三百元心有不甘請爲查究等情捕頭著候傳王訊辦（當） 
[派差侦緝盜犯]  
　　通州知州某司馬移文公廨略謂上月中旬本處萬洽濟典鋪被盜當時環捕死者三人受傷三四人被刦贜物約共七千餘金誠恐盜黨逗遛上海爲此派差帶同家丁來滬偵緝云云未知果能戈獲否（力） 
[查覆寺僧誣訴]  
　　本邑西門外安國寺住持僧鶴林不守戒規經該處紳董王訪漁蔣菊生顧肖巖等到寺查察見有婦女衣飾舄褲等物怒欲禀請驅逐旋經寺僧央人出勸除畱出佛座曁臥房一間外所有餘屋讓作學堂當經各董禀准開辦在案詎料寺僧後以地保糾搶花荳雜物等詞投縣禀控汪大令批示仰學務公所查明虚實禀候核辦現由公所查得實係挾嫌誣控並無紏搶情事故己據情禀覆矣（宜） 
[發封倫章造紙局糾轕案由]  
　　應秉鈞卽應桂馨控倫章造紙局股東朱培初一案前因朱稱巳入日斯巴尼亞籍須由該管領事會訊讞員闗司馬因函詢領事畧謂查朱培初前因倫章帋廠出　未付行用曾有洋商出名在本廨具控此次又因倫章帳目未清由應秉鈞擔承鉅欵朱在商務總會自限十天算清聽商會公斷應姓因與紳商往看造帋機器乃朱不待盤查不待公斷卽欲開機並將應等禁閉一室是以應姓控請封廠有節次商會來文可憑不獨華商共知朱係華人卽各洋商亦無不知且朱果係日斯商人何以在本廨爲洋商所控若云初入日斯籍貫則倫章帳目糾葛係在未入籍之前應歸華務辦理若云久入日斯籍貫則朱何能以洋商入華商商務總會自限十天算帳倘因欵項糾葛希圖賴欠投奔他籍想貴總領事深明大義决不肯允爲入籍在朱培初身爲體面華商亦斷不爲有失國權之事滬上爲商務總匯之區此端一開於商務大有闗碍不獨衆華商不允即本分府亦難允從事闗商務國權所請注銷實難照行除函致領袖總領事外卽請貴總領事查照見復云云旋闗司馬接商會總恊理曾朱二君函稱應秉鈞控朱培初倫章帋廠糾葛一案茲准日斯正領事闓來函查日斯國保護之例曾奉駐京大臣飭知凡入籍以前情事概不承認保護今朱培初入籍前己請商會公斷此案自未便管理聽商會直判可也倘朱不遵判斷本署並可照例懲治如商會欲封閉倫章廠屋可請本署封條復請查照辦理等因司馬遂將此案仍移商會理處旋經各商董議得須將倫章造帋局先行發封前日備文至廨請照會捕房恊探前往詎料該局大門鎖閉欲入無從詢之局内之人答稱門係主人朱培初所封鎖匙在太太身畔不能擅啓於是各探捕怏怏而回昨日應延之愛理思律師至廨聲明案情務請發封朱延博文穆安素二律師到堂聲辯博律師謂此案初起被告並不知歸何處辦理現在兩造均是華人原告旣稱由商會理處何得又請律師干涉云云司馬衡情之下判俟商會再行核封原被各律師始唯唯而退（合） 
[會訊控究逃妾案]  
　　業洋貨之謝克甫投公共公廨控王醴泉串妾捲逃闗司馬准詞飭差協探將王及謝妾林顰卿提廨因謝係美商用人故由司馬照會美白副領事訂期前日會訊早堂有博文律師幫辦恩特生律師聲稱係被告所延慮爲代剖一切司馬答以此案原被均是華人母庸律師干預而去午後白副領事蒞廨會同襄讞孫明府升訊謝克甫供庚子年娶顰卿爲妾由商代還各債有收回之筆據呈閱初時尙屬相安去秋商人跌折手臂至醫院求治各友均至探望王醴泉卽乘間與顰卿私識十二月間顰卿托稱往蘇葬母商人購予金表各物並給川資洋九十元不謂一去不返本年正月有友得悉王醴泉謂顰卿此後不再至申商因赴蘇訪尋顰卿住客棧内不願一同返申當由其兄擔住陪送商人始先回滬檢點家中物件所失甚鉅爲此求請提究質之林顰卿供在申爲妓庚子年起與謝相識時至院中吃酒碰和並未嫁伊何能控我求請明察孫明府謂謝旣代爾還債收回借劵何言未嫁林供借票係謝僞造應請治其私造假票之罪時有裕和洋行洋東投案譯稱謝係買辦七年前娶林爲妾所有家用每月結帳後由商人嘱令傭人送至林處是實餘不知情質之王醴泉供上海人與謝爲友去年謝跌折手臂隨同各友探望平時謝亦招往碰相歡叙但與顰卿並無瓜葛求鑒明府再三駁詰王仍矢口不移隨商之白君以林顰卿不安于室判送棲流所管押一年王醴泉雖無通姦串逃實據然情有可疑從寛管押一月（力） 
 
 

Page 11

 
 
[上海縣案]  
　　法公堂移送王棠棠扭控季柏生合股購置玩品前赴紐約賽會被呑股銀等情前晚經汪大令親訊王供合股五千購物赴美即以季之妻舅陳姓爲司帳餘利未分反被呑股求究訊之陳供販物往售實有盈餘被季獨呑是實季供並無盈餘亦無圖呑情事實被王串同妻弟僞造帳目大令核供均有不合判季等呈帳候核○吳芝庭控錢香春扣女經帮審馬叅軍訊究吳供母爲女醫雇錢香春爲轎夫出入房内致女被拐經小的扭控之後允爲尋覓昨已送回查生金戒金鈕扣各三枚求追質之錢供女在親戚家躭擱實末誘拐不知失物之事參軍以錢誘拐無憑知情屬實判責四百下交保失物無據不追○馬子雲楊小榮扭控吳全生拔船拆梢亦奉訊究馬楊同供小的等各有一船上月在瀏河被歇夥吳全生糾領土棍拆梢不遂拔去小船一只並行駛器具小船刻已送還器具仍被覇勒今得遇見扭求究追詰之吳供前在馬楊两船先後幫夥因算工賬相爭辭歇拔船係某甲之事與小的無干參軍核供各執判吳交差查明復核○邱子卿朱鳳山欠洋九十元已繳四十元交保清理去後緣朱避匿不繳昨提保人劉錦雲比追劉供朱往某處措洋小的今願代繳十元叅軍判令催朱從速繳楚（合） 
[巡警局𤨏事]  
　　滬南製造局十六號巡警兵前日在局中上差時拾得鈔票五紙計洋廿五元回局禀明帮帶劉萬祥千戎論候失主禀領給賞○製造局某工匠在局中竊取廣漆一桶　出被四十一號巡警兵瞥見查間棄贜而逸該兵將漆送局劉千戎賞洋一元寳 
[總工程局紀案]  
　　美租界包探倪順泉前日投局呈捕頭名片一紙請至楊家渡祥泰押店吊取竊贜繩索二根總董准派包探恊同往吊帶去○裹馬路信和泰火油號前晚被棧司竊去賑房内現洋九十元鈔票十一元莊票一紙計洋二百五十元開明失單投局報緝總董准之○在　橋擺京貨攤之奚巧生收攤時被夥李長富挑貨逃逸昨在小東門外煙間遇見扭局請究副裁判官陳叅軍提訊奚　被李挑去之貨約計值洋廿元己由伊兄給償七元餘求究追李供並無此數叩求减斷叅軍判李再還洋五元如違押繳○生義碼頭順和飯館前日有掮木小工楊文發入内吃飯與值堂人王永順口角將碗擊傷王之頭角立喚巡士解訊叅軍判楊責手心二百下出傷費洋一元了案○包探在南碼頭查獲收買竊贜舊鐵五担之顧　瑞解局請究叅軍以顧專收賊　判罰洋七元充公○小橋左近湯姓家前日失去衣料疑傭婦王小毛所竊立卽辭歇王萌短見被駐防所巡長查見解局陳參軍飭傳其姊領回○包探查獲划船婦李銀弟承裝竊贜黄荳五担拘局請究叅軍判罰洋十元充公（尺） 
[英美公廨早堂案]  
　　昨晨各捕房將已訊供認未結各案飭探解廨請闗司馬與英副領事定斷共十二起計唐小夫陳王氏誘拐王氏一案判唐押捕房两年氏押官媒一年張小州控陳連生竊衣一案判陳押捕房六月九次過犯楊友生與計阿福竊衣一案判楊押兩年計押九月工作滿期逐出租界陳阿餘竊王阿龍家衣服一案判押半年錢阿金竊王阿餘等家衣物一案判押一年零六個兼作苦工滿期驅逐王亞堂竊同和公洋布一案判押九月工作期滿驅逐王阿金竊錢阿根等家衣物一案判押半年工作張桂生竊沈阿炳家衣服一案判押一年成衣匠孫榮明私押主人朱伯渠家皮衣皮袖一案判押半年過犯張阿　竊某姓家衣物一案判押三月施阿保耶王阿福向李　龍藉案拆梢一案判押四月高阿六掩入某洋人家圖竊一案判押一月○陳春開牛奶攙水違章由工部局洋人傳案請訊中西官判罰洋三十元充公外再押一月○馬云龍周楊氏被主人馬宦疑竊衣飾解訊收押在案昨日覆訊抄出原贜司馬判馬云龍押限七天交贜氏訊無證據交來馬升帶去候示○王和尙與周安之違章在路相打由捕解究判周押三禮拜王押两禮拜○柴阿玉竊朱成法家船繩由捕吊贜解辦判押一月○范富榮竊江榮記家木板由捕解辦判押七天○朱樹子深夜在馬路圖竊由捕解辦判押一月○何桂方因母故欠債追逼呑烟自盡由捕救甦送請安插判交投案之伊兄少云具領管束○馬阿林竊王阿松家洋元對時表由捕解辦判押一月○沈榮生用刀戳傷韓阿五一案供出去年十一月廿二夜放火搶物之事乃小么四卽膝龍生吳桂生即蔴皮桂生王阿毛卽白眼大毛等人所爲經捕拿獲解訊不認押辦在案昨又覆訊沈榮生忽供前堂實係誣攀小么四等同供寃枉求恩司馬以沈忽地翻異判一併還押聽候查明實精再辦（臨） 
[法租界公堂案]  
　　招商局洋闗小工頭葉阿王控余阿大勒派工銀等情昨日提訊余供在闗房内本有一股並非勒索大令商之魏繙譯官判令照常工作完案○夏咸林周阿根張東山陸阿東在法界搶物由包探拘獲並搜出金戒金傭衣服等物請究大令判夏押捕房一年張陸三人各押六月○逃犯楊金和判押捕房两月逃出前日爲探弋獲解請嚴辦官判還押候下期定核○烏聘甫扭控徐慶立搶小孩銀頸圈請究大令判押捕房一月○趙寳善控王步州合做亭生輪船生意執借洋九百元未幾辭歇向索不還等情奉判管押在案昨趙投案禀稱現在有人出勸求將王交保理楚大令准予交保（臨） 
[美租界捕房事]  
　　陸楊氏住伯頓路昨日報稱被流氓多人將弟婦張氏搶匿請爲緝究捕頭飭探劉阿丙將張氏查獲帶人捕房詰得乃在戚家探親並未經人强搶察知事涉穢瑣斥不准理○馮阿得至西華德路被張阿林馬車撞傷頭額由捕一併拘究捕頭詰得馮係聲子咎由自取飭自醫治了事○李小　　　榮在西華德路索欠互毆由捕拘究捕頭　係錢債斥出不理○一百零二號捕在西華德路見有病丐二名載入捕房轉送公廨安插○七百四十九號捕巡至茂海路見有孩屍一具回禀捕頭飭傳地保掩埋（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
