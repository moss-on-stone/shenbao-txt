# 1887 - 69 - 4904997

 

Page 1

 
 
[新書出售]  
　　華洋通商旣久我中國使臣及文人學士前往游閱業已僂指難數歸而卽其耳聞目見筆之於書人皆詫爲奇觀蓋以其身親經歴初非鑿空之談也然卷帙太富恐未能徧觀而盡識吳興沈君粹生乃搜取各家言爲之剛煩就簡分作十六類顔日西事類編脫稿後尙未鐫板本舘今用新鉛字排印校對無訛每部訂爲六本計洋三角五分卽日出書售處仍照舊例 
[敬印雍正硃諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建棧之　心　切治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易　　敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印凖本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提　鎖匙悉用雲銅隷字顔　諸　絶倫凡在同志幸早賜顧售股處在京都煤市街源豐潤並發兌各種石印書籍揚州厚生庄上海點石齋南局帳房候放 
[招股石印阮刻十三經注疏并校勘記] [  點石齋主人代啓]  
　　儀徵阮文達公巡撫江西時重刋宋板十三經注疏書凡四百十六卷後附文違自著校勘記　其板於南昌府學中此書由元入明遞有修補有　　有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今已　七十年難保無潦草翻刻者轉有魚目混珠之憾春及軒主人藏有初印書本不自思秘特情點石齋以石印法縮爲巾箱直行本紙取潔白字益顓　并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印無於取携之縮本似於篤志芸窗者寳有裨益但工本校鉅書成須每部洋廿元可售現擬招股開印酌定每部洋銀十二元願附股　先邀四元給與　條爲憑準於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房法馬路還讀樓書坊蘇城宏　庄掃葉山房京都正陽門外打磨廠西頭路南聚通　號天津北門外針布街聚通恆號鎭江祥泰典廣東省城楊仁新街德昌乾號揚州申昌號同　生記石門寳成典海寗城謙吉典杭州申昌號常州恆生德錢莊躉買向上海法馬路南申昌後馬路惠泰庄内晉升號面議 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免　如茸城頌萱室主人竊　憾焉爰取同人名手搭題窗稿以及歴屈歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊基已見於近時石印諸書中者概從割愛准已十二月十五出書每部分訂八本定價洋四元四角在上海南北申昌及各書坊外埠申昌發售如願蔓　者問法大馬路南申昌面　價從格外此佈 
[切問篇]  
　　甚矣醫之難也昔扁鵲能見坦一方人故於人之臟腑歴歴在目因其病而投之以藥無不愈者今烏得有此神醫哉問嘗以此語告之西友西友曰西醫有此一法前者哲醫生治某西女之疾其飲食如常而肌肉日削諸醫皆束手哲君以法訥電氣於病人腹中鼓動其機遍體通明臓腑皆見始知脉絡中皆係頑痰於　投之以藥霍然竟愈此其神妙豈　扁鵲下哉余以此言告諸胡君悅彭悅彭曰奇則奇矣然非中國之醫所能希兾也醫家之施治不同而要不外乎　聞問切四字而切脉間症尤爲當務之急非可以疎忽從事也請以所知者爲吾子陳之夫脈者血氣陰陽之所繋經常而不離於斯位也一有所偏卽知其變病者五運六氣之所擾感觸而不免於致疾也一有所着卽現於診於是疾病肇於中　象符於外浮沈錯於部呼吸應於指矣是故聖人切脈理審病機察陰陽决生死不能逃於指下者户有以也故善診之士必問人之飲食起居而察脈之變者盖以形諸外而必有騐諸中也所以持脈之道應變無方豈可膠柱鼓瑟而昧於權變哉然而問病易而切脈難者何也以病證易見而脈理精微非淹博沈靜之士不能道其元妙故切脈尤在於問病之先若不識脈則表裏難知陰陽莫辨在昔仲聖猶誚當時之士按寸不及尺握手不及足奚况於當今之世乎且如弦緊之混淆遲緩之叅差沈與伏之相類濡與弱之相似非有心領神會之士孰能辨疑似於毫釐之門今將朱肱七表八裏之脈論其梗概若欲廣博請觀内經難經等書夫七表者浮　滑實弦緊洪屬於表之陽脈也八裏者遲緩微濇沈伏濡弱屬於廟之陰脈也能明七表八裏之兩大法門足以識風寒暑濕之變化臟腑氣血之消長矣夫七表陽也陽數奇浮脈按之不足舉之有餘寸浮傷風關浮腹滿尺浮便難芤脈浮大而軟按之中空兩邊實寸芤失而關芤便血尺芤溲血滑脈往來流利如珠走盤寸滑陽盛關滑嘔逆尺滑便赤實脈大而有力按之愊愊然寸實上焦熱關實腹中脹尺案少腹痛弦脈按之如弓弦狀陽弦則頭痛陰弦則脘痛緊脈按之實數狀似切繩寸緊頭痛關緊胸滿尺緊腹痛洪脈極大舉按滿指寸洪膈熱關洪口乾尺洪便血以上皆七表主病之脈象也若夫八裏之脈則陰脈也陰數耦微脈若有若無極細而軟寸微陽虚關微惡寒尺微下利沈脈舉之不足按之有餘尺寸俱沈少陰受病沈遲者寒也沈數者熱也緩脈去來亦遲遲而有力爲緩緩則爲虚太陽病其脈緩者爲傷風濇脈細而遲來往極難一止復來寸濇少氣關濇胃虚尺濇便數遲脈呼吸三至往來極遲寸遲上焦冷關遲不欲食尺遲小便多伏脈　按至骨乃得寸伏氣逆關伏溏泄尺伏完榖濡脉按之似無舉之無力寸濡胃冷關濡肢倦尺濡腹痛弱脉極軟而沈細按之欲絶指下寸弱陽虚汗出關弱胃處生熱尺弱氣少煩灼以上皆八裏主病之脉象也尙有左手關前一分之人　脉右手關前一分之氣口脉數而時止之促脉遲而時止之結脉沈而中止之代脉沈失常度之革脈　而弦長之牢脈兹數脈者其論更精其診更微非肱之三折者不能抉其元奥嗚呼切脈之道何其頭緒之繁捉摸之難耶竊怪夫今世時髦之醫高自位置診人之脈草草了事不問病之虚實症之表裏診畢書方服之便可却病天下豈有是理不過好奇炫異草菅人命而已其意以爲高出於千古之上而不知自陷於井中夫切脈問病古法有之假令人迎之胍往來弦緊則知傷於風矣但不識傷風有先後此脈象之所無不問何以知之氣口之脉往來緊數則知傷於食矣但不識傷食有新久此脈象之所無不問亦何以知之傷風之問先後者知病之表裏也傷食之問新久者分症之虚實也若不問而概以通套之藥治之豈不誤事乎内經曰臨病人問所便　者便於用藥也如問執便於用寒問寒便於用熱之類若不問而概以通套之藥治之豈不誤事乎更有無恥之醫胸無點墨雖淺近之語亦難索解即或有時偶中徼倖得生在醫者并不知何脉向症之不利因 
 
 

Page 2

 
 
其不昨而用法以利之之理居然張口大言自居其功以爲非我不能起此沈疴不亦可媿之甚乎夫因脈而識證因證而用藥精以從事自無不愈之理内經曰審察病機能合色脉可以萬全其此之謂與大抵病色顯而易見胍象隠而艱明必欲指某胍得某病某病應某脈者未免失之太拘試看諸痛嘔吐等症脉必沈伏全以外象爲主此際若憑脈以用藥必致人誤故仲聖有憑證不憑脈之語要知浮脈主一切之表沈脈主一切之廟遲脉主一切之寒數脉主一切之熱此爲大綱冉將七表八裏除去四脉之外作爲衆目凡診病脉先以大綱爲主後以衆目爲輔合之病形氣色通盤打算便知寒熱虚實表裏陰　之治同道賴君志坤善用此法每遇險症輙奏奇功者惟此故耳豈必待親見臟腑而後可以施治哉此山人豹斑之見吾子以爲然否余肅然而起曰此說也可以補金貴石室諸書之不足因詮次而存之 
[本館接奉電音]  
　　得接在京友人發來電音有本月十七日旨一道敬謹譯登○二月十七日奉旨郭勒敏布着補授光禄寺卿欽此 
[風闕觀光]  
　　各錢鋪見附近州縣銀價日廉錢價日貴遂紛紛携銀往各處換錢然州縣乃一隅之地市面與京城迥殊一旦錢荒尤多不便遂會議禁止制錢出境並派役四出巡查某日京師東四牌樓源成錢鋪夥某甲携銀三千兩往通州易錢萬餘吊雇驢百餘頭　出西門差役見之扭赴州署管押至今尙未了結其各錢鋪之被他州縣押禁者聞亦多若繁星云○前報紀吏部將書吏六名解交刑部一節刻聞此事之由有孝廉方正班次候選知縣某大令在部投供多年列名本班第一客臘因事旋里恐悮二月朔赴部投供之期乃情部中書吏鮑周二人代爲投遞二人因堂司各官稽祭甚嚴未敢代遞致二月分投供單上竟無大令之名閱數日出有某省知縣缺部中查得輪到是班遂將名列第二之某君選用洎大令到京聞悉忿無可洩因赴部遞禀與補缺者相爭堂官詰究前後情形乃將兩造及鮑周二人一併解交刑部訊究刻尙未聞如何究治也○新正謡傳漢員春季俸銀有搭放當十大錢二成之說至二月初十日由户部開放至十二日放訖共銀五萬六千餘兩其搭放大錢之說實屬子虚○禮部知照各處二月十一日孝康章皇后忌辰查是日係致祭文昌關聖前期齋戒所有執事人員照例常服持珠其無執事者照例常服不持朝珠相應知照各衙門一體遵照○步軍統領衙門片行總理各國事務衙門恭照本年二月十二日皇上恭祀文昌帝君廟十三日皇上恭祀關聖帝君廟届期出入地安門理宜嚴肅一切閒人禁止住來相應片行貴衙門轉行駐京各國大臣轉飭各洋人於十二十三等日無庸在該府近一帶地方游歴○鑾儀衞試演祭社稷壇御乘鑾輿治儀正雙慶到差遲悮伯邸著侍衞處繕具摺件嚴叅旋經冠軍使等代懇施恩伯邸遂改爲罚俸半年以示薄懲○御前大臣交諭嗣後如遇遇上臨幸各處所有應行隨事隨扈各員務須早至恭備要差如有逾時到遲故違此諭者定行叅處决不寛宥 
[京師錢市]  
　　京師内外城自恭　皇太后懿旨限户部以一年之期更換制錢於是市面上竟不約而同挑剔錢文貧民皆不得安生業聞宣武門外教場二巷同源恭糧店有貧婦以稍小之錢數百文向買雜糧該店見其錢小令婦更換大錢而婦以無大錢對該店遂不牧錢將婦逐出婦怒而駡於是彼此口角經行人解勸婦始去閱時未久婦復來立該店櫃旁出袖藏鋼剪自剌脖項庭經店夥將剪奪去婦血流滿襟跌倒櫃外該店主人驚惶無措幸有好事者多人騐視傷痕僅剌破皮膚而已乃同該店主人共覓婦家人乞免詞訟又永定門大街某粉店亦因挑剔錢文被買主揮刀亂斫經隣人急來解勸鋪夥雖有受傷皆不甚重亦云幸矣近日街巷口角鬥毆之事層見迭出無非爲挑剔錢文旋經五城察院各處黏貼告示嚴禁挑錢倘奸商藉此煽惑任意挑錢從中漁利准軍民人等指告從重治罪於是市面立見安謐而錢亦不甚挑剔矣○正月十九日夜二更許前門外各街巷忽謡傳前門大街鴻泰錢鋪將行關閉一時人心爲之大震凡有存該鋪錢票者紛紛持票赴該鋪取錢該鋪按票發錢毫無遲緩衆人見其肆應不窮始知訛言之不足信遂乃紛紛散去至三更門前杳無一人矣後查訛言之所由起蓋京師街恭有擺錢攤者素能辨認錢票眞僞無論誰家之票皆可在錢攤換錢是日張燈時有一孩持一紅票向某錢攤換錢然紅票惟新正富家拜年所用向來錢攤不用故錢攤卽告孩云紅票不要孩未聽明乃在各處傳言鴻泰錢票錢攤不要遂致以訛傳訛致該鋪受錢攤不要遂致以訛傳訛致該鋪受錢舊制每局設六十爐自咸豐年間停制錢改當十大錢僅用二十餘爐刻户部奏請仍歸舊制其兩局爐軍人數不敷所用令赶緊招募以俟工部奏請候蓋兩局房屋一俟工竣卽當擇吉開爐鼓鑄聞工部諭令承修木廠於五月前一律完工○户部堂官會商將來更換制錢其當十大錢由官收回然分量輕重不一將如何辦理嗣聞擬按斤數收回庶無弊混不日議定卽可入奏矣○皇太后擬於三月初一日閱視制錢式樣俾鼓鑄形質輕重畫一經該管官飭知錢局遵辦據爐頭僉稱制錢停爐鼓鑄三十餘年原有鑄造制錢爐匠人等陸續辭工散去所剩在局者無幾須從陜西一帶地方招覔爐匠仍恐無多不能迅速鼓鑄應俟秋間局中鑪匠人等於鑄造制錢一事漸形熟嫻方克大行開鑄○户部堂目於正月二十四日傳兩局鑪軍○署詢以設鑪六十座每日可鑄錢若干每鑪需募人若干名自二月開鑄起至年終共鑄若干令其詳細具禀聞户部將欲變通章程故先詳詢情形以便定擬也○京師相近各州縣亦因共讀皇太后更換制錢懿旨於是錢盤漲落不定聞通州正月中旬每銀一兩換制錢三千一百文有奇刻竟减至二千七百内外昌平州忽滅至二千二百文豐潤玉田兩縣灤州三處忽漲至三千五六百文實令人不解 
[請分縣治]  
　　温州永嘉縣屬之楫溪地方離郡較遠民情素來兇悍當道擬裁去温州水利通判一缺而另在　溪分設清溪縣以便就近撫綏並將西溪分司改作該縣管獄官所有地丁錢粮儘數歸清溪徵納其衙署學校倉庫等項均設在楓林地方祇以經費不敷至今未能奏辦兹聞李太守已將枬溪一切情形禀詳道憲批準後卽行轉詳省憲禀請入告九重想一經俞允則將來築城建署定必大興土木之工矣 
[錢漕革弊]  
　　楚北一省兵燹以前錢漕弊竇繁多胡文忠公撫鄂時將諸弊一律掃除小民感戴憲恩銘諸心版近以日久玩生當完糧時仍有大户小户之别不肖書吏從中弊混官憲察無可察防不勝防上年譚中丞將去未去之際已飭將大户小户名目革除兹經督撫兩大憲踵而行之三令五申重懸厲禁所有新章告示照錄左方江夏縣正堂龍爲出示曉諭事案奉督撫憲會札以錢糧爲維正之供無論收銀收錢　程自應一律以昭公允而杜流弊飭卽遵照大小户名目永遠禁革等因奉遵查本縣錢糧身分大小户名徵收大户之内若以銀完者則每兩收庫平一兩五錢三分以錢完者每兩折完足大錢二千八百文正小户則僅完錢三千七八百文不等此係歴來定章然揆情度理究木免有失公允之道兹奉前因合行出示曉　爲此示仰　邑有粮花户人等知悉爾等當知此次改章迺上憲體恤窮黎之至意嗣後除大户仍照向章徵收外爾等小户俱着以光緒十三年上忙爲始統歸向完大户章程每正耗銀一兩一律折納足大錢二千八百文以歸劃一其有光緒十三年以前蒂欠錢粮仍各按照向章完納該花户等亦當仰副憲意激發天良踴躍輸將年清年欵毋得仍前疲玩致向追呼切切毋違行示 
[東甌多盜]  
　　永嘉柟溪白巖寨與台州之仙居黄巖諸邑毗連左有七星臺右有老鼠梯山徑崎嶇大生奇險近有洋鎗土匪盤踞其内廣招羽黨斷路刼財嘯聚日多竟有負嵎之勢甚至營兵前　匪竟稱戈抵拒不受拘拿其猩獗情形實非楮墨所能縷述近聞黄巖營會同楚勇入山進剿營兵被土匪鎗斃數人某弁亦受傷沈重但未接有明文確否實難臆斷也○台州土匪蠢動搶刼之案層疉如山行路之難無殊蜀道 
 
 

Page 3

 
 
温郡各信局脚○均扮成乞丐模樣方敢就道否則身上所穿衣服必被剥去貨物更無論矣故各店鋪所有來往銀洋不敢由陸遞送須俟輪船抵埠方能裝運赴甯也○上月二十八日小南門内春生陽布莊夥某甲雇舟往永嘉場二都七甲等處收得洋銀四百餘元行距茅竹嶺四五里有四人在岸哀求曰日之夕矣止宿無方諸君能發菩提心容在船梢暫宿乎船户見之將船儱岸四人卽拔刀相向不許聲張所有洋銀概行刼去甲素性誠實恐回店不能見信於主人當卽縱身赴水幸舟人靈捷赶緊打撈始不致葬身澤國云 
[交卸營務]  
　　蘇省緝私水師營向爲浦口營都司陳都戎光金統帶歴有年所旌斾所臨梟匪爲之胆落去冬赴吳江震澤一帶訪拿梟匪頭自胡某都戎改裝易服深入巢穴祗因胡某力大如牛身輕于燕羽黨多而徑塗熟且在市廛之中未便施放洋槍遂致兎脫厥後明查暗訪胡某聞風遠風私販幾乎凈絶然則都戎雖未收擒渠獻馘之功而其威名所著早有以懾伏遠近他如督率舟師追截私鹽擒斬梟匪幾於一月三捷近數年來蘇屬私鹽之衰官鹺之旺都戎之力爲多兹聞上憲以都戎督師巡緝出入河湖久勞于外飭令交卸營務卽赴浦口本任另委熟悉水師之員接統是營以均勞逸未知接手者能與都戎後先媲美否也 
[鬥毆斃命]  
　　寄居邗上之某君特雇名匠紥成烟火數盒於花朝日在二郎廟後隙地支架演放每盒内裝戯八齣奇巧玲瓏祤祤欲活又佐以流星花筒等類同時燃放銀花火樹光燭雲衢觀者人海人山非常熱閙當擁擠時有賣薰臘某甲不知何故忽與爆竹店内之某乙鬥毆直至火滅烟消觀者各散而甲等猶興高采烈揪作一團迨衆人排解釋手乙之腰脇已被撃受傷經相識者掖送回家醫治不及僅存一息其家屬悲忿交集隨將乙舁送甲店意欲與之評理詎甫入店堂乙忽狂呌一聲而斃不知以後如何了結也 
[辨認屍身]  
　　萬年靑兵輪失事情由疉登前報兹悉本月十九日酉刻經南匯大團鎭董事王君曉滄在海邊撈獲屍身兩具於二十一日送至上海天后宮後廠棚内當在大團時有前任山東張秋鎭聶鎭戎處當差之阮守戎玉忠認明一屍係張副戎文莘號煥卿屍雖腐爛有身畔所帶原籍契劵可憑及裝運至申而副戎次子名家駿者適於是日到來聞信赴廠辨認陳君竹坪亦知會棲流公所轉致副戎之譜弟高君梅峯往廠相與辨認無誤隨由陳君飭人將屍舁　廠外照相盛殮尙有屍身一具則現在無人來認云 
[續盜犯脫逃]  
　　昨報列盜犯脫逃一事兹聞該哨弁姓胡由金陵某營派出專緝盜案中人自上年迄今先後在滬獲到多名早經歸案辦理此次拿獲者係蘇省某案中人犯姓張名炳仇由眼線指拿禁諸砲船艙内以憑押解赴蘇前晚船停蘇州河垃圾碼頭偶不經心卽被脫逸胡君得悉正在查詢間突有江北人喬二者藉端向眼線爲難胡君詰問來由據稱被拿之張炳仇爲我内姪素來御車餬口並未犯事今被悮拿情極投河現尙不知下落爭執不休互扭至該處巡防局轉送上海縣署莫邑尊升堂研訊眼線劉某訴稱張係蘇省毆斃人口之兄犯潛逃來滬由小的指拿現被脫逃並未墮河身死喬供江北人張係小的之内姪被劉誤指情極投河生死不明胡與理論邑尊謂張旣被誣何致情虚逃遁再三駁詰喬仍堅執前詞邑尊叱之使退諭以姑候　保查明再行覆訊眼綫交胡弁收管候核 
[英界公堂瑣案]  
　　蘇婦單李氏被夥舒江亭毆傷頭顱控案後蔡太守令舒交保出外俟傷痊再核等情已登前報嗣舒　約多人邀該氏之夫單金水至茗樓評論單置之不理又被損毆遂投報捕房拘獲行兇人解案請訊王鳳加供小的等與之同業是以出爲洹勸並未行兇周阿五李阿三士永興均供家在甯波昨日至香林園啜茗聞伊等理論是以爲之勸和單稱實係此三人喝令兇毆幸捕到來拘獲正質訊間忽有甯人包中和遞禀聲稱小的願爲見証香林園茶肆王請追茶鈔捕頭令西捕禀稱單與秦小東二人被王揪住髮辫行凶捕頭曾眼見太守以講茶迭經嚴禁爾等有意違令殊屬不合今姑從寛免究令伊等賠爾茶鈔單旣未受毆且將王等四人管押三天以儆包無干省釋舒交原保俟該氏傷痊再斷○包探秦少卿禀稱積　張來春奉斷管押捕房於本月十三日擇出昨日見伊在路手持錢文搜伊身畔有洋兩元發財票二條諒係竊取請卽究懲張供票洋係向親友處借來蔡太守以張若不行竊何致夜深在路着發捕房管押二月○某洋人處管事人林金林訴稱昨日偶持皮馬褂在手適奉女主人聲喚卽將馬褂留在大菜司務傳魏良房中洎小的事畢出來傳言衣已失去小的疑其吞没報緝贓傅卽挾仇邀至茶樓無端毆撃幸包探楊阿炳到來拘案請究傳供小的向之理說並非邀吃講茶蔡太守以釁起細微概子斥釋○粤婦張陳氏稱　竊靑魚兩條幸逢巡捕拘獲人贓趙忠仁俯首求恩問官判押七天○扛石子之王小娘訴稱　同夥夏阿應擲傷肩膀夏供並未擲伊實係同夥心安阿民所毆王稱傷須七日方能痊可蔡太守着夏出養傷費洋兩元如違押候補提心安阿民到案質訊○包探顧阿六禀稱積竊王利州先曾奉斷遞籍今又圖竊搜獲押票多張錢數百文王俯首赧顔惟稱不敢行竊問官判管押三月以儆○北延齡堂烟館堂倌吳召豐訴稱有烟客竊取烟鎗支遞與萬祥林之手由萬質錢萬供有友交小的典押問官飭萬交保出外尋到竊鎗之人扭案訊辦○孫士　訴稱本年正月初三日偶然賭博遣興　心齋輸洋數元藉故與潘亨記口角毆傷眼泡業已服禮了事刻又被人唆弄邀約多人在一壺春爭論行兇爲此報捕送究毛供童生在泰來行帳房爲夥新年孫來邀至伊姊家賭博不知與潘如何串通將童生毆傷眼泡今由伊與姊邀至一壺春評論並非講茶王小大董保初同供我等皆在一壺○啜茗見伊等講理向之解勸不敢行兇察太守以毛借故行兇殊屬不合旣稱有指使之人着押候取保交案訊斷一壺春茶博士請追茶鈔三千數百文太守令毛賠償王董無干一并省釋○包探戴金保禀稱適沈阿炳至捕　報稱妻子與人私識前往捉姦云去後不知如何至王阿和家將箱中物件搬空旋卽質錢使用刻已吊出箱一口衣數件質平兩元有奇王供小的在妓館爲輿夫妻子陳氏在妓館爲娘姨沈妻陸氏借住小的家實不知與何人私識沈乘我二人外　無端將箱内之物搬出求恩將吊到者先行給領蔡太守以該氏卽與人私識亦不容搬取别人箱物飭將沈押候繳出押本再行訊斷○洋人山乃訴稱豢有兎子野鷄等物價值兩元二角被賊竊取幸捕拘獲包探禀稱此二人均係積竊請爲究辦周和尙江阿甫同供物由小的等拾取不敢行竊蔡太守以二犯怙惡不悛各責一百板發捕房管押二月 
[酌助善舉]  
　　欽加二品銜江南分巡蘇松太兵備道龔爲照送事據洋藥局委員裴令禀上海洋樂厘金由商認解於上年十一月朔開局本年奉文歸關併徵於正月初八日撤局停止由商認解爲日無多各商雖將認解之數繳足所收經費有限昨奉道諭以仁濟堂辦理善舉極爲認眞飭卽勸商酌助善費等因遵經飭據各商繳到洋一百元送道轉交濟用等情相應照會爲此照會貴紳董請煩查收備用示復施行須至照會者計送洋一百元右照會仁濟堂董陳施李買光緒十三年二月十九日 
[電音更正]  
　　前登呂宋票得彩電音頭彩一萬七千五百零七號兹悉實係一萬七千五百零四號因抄號者一時筆悮是以訛傳合亟聲明以昭核實 
[助賑類記]  
　　沈君士翹代其中表陸君交來賑洋十六元據云陸病癲去冬狂甚元旦日代禱紳前病愈助賑今果霍然倘不復作容再續捐又十八日夢休居士交來賑洋十元據云兒得暴疾沉悶不醒人事舉家恐叩向觀音大士神前願捐賑以冀神佑今幸轉危爲安矣又江州鄭醴人先生寄來賑銀十兩據云病久不痊藥無益𣘮却藥爐移以濟溺按以上三君　因病而禱竟邀神佑所謂感應之機捷於桴鼓而鄭先生雖發願伊始其病魔必爲神驅無疑彼世之因病而請巫師許懴醮病卒不捐者尙其則效乎斯人上海四馬路文報局内恊賑同人謹誌 
 
 

Page 4

 
 
[浙省撫轅抄]  
　　二月十三日同知胡福保禀知釐捐局委王店釐局差禀見　謝咨補黄巖縣丞葛錫爵禀知釐捐局委台屬西墊釐卡差禀謝○十四日運判湯宗望交卸鄞慈奉鎭鹽局回省禀到○十五日前署乍浦同知莊濟泰交卸回省禀到禀見陳友詩禀知藩司飭知　請題補孝　縣缺禀謝咨補黄巖縣丞葛錫　禀見　下五段保甲差辭赴西墊卡差前諸曁縣丞程豐年交卸回省禀到叩見○十六日諸曁縣胡差人晉省禀知藩司飭知准調補諸曁縣缺禀安叩謝○十七日候補府胡晉甡交卸嚴東關釐局回省禀到禀見格忠額禀知釐捐局委新篁釐局差由紹來省禀到禀見叩謝○十八日同知胡福保禀辭赴王店釐局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年二月十五日京報全錄]  
　　宮門抄○諭旨六首錄前○發抄旨四道○吏尙錫等奏爲遵旨議處摺○粤督張等奏特叅革降武員弁摺○大臣色等奏委員巡閱營伍邊隘情形摺○大臣榮等奏　奏聞摺○又奏請欽派查勘摺子○二月十五日理藩院鑾儀衛光祿寺正白旗值日無引見○錫珍請假五日○召見軍機崇光馮爾昌啓泰○發抄李秉衡奏審明百色廳民鄒亞發等謀殺義父母案定擬奉硃批刑部速議具奏欽此○又審明遣撤勇丁在途致斃人命管帶之提督胡定坤並無縱容奉硃批兵部議奏欽此○又審明藩署庫丁黄　瑜等竊取外庫銀兩案定擬奉硃批刑部議奏欽此○錫綸等奏遵照部定新餉酌擬塔城防軍章程奏硃批該部知道單併發欽此○○吏部尙書臣錫珍等謹奏爲遵旨議處惧奏事内閣抄出光緒十三年正月二十六日奉上諭前因御史王賡榮等奏叅户部銀庫書吏史恩濤侵扣巨帑等情當交刑部嚴訊並諭令孫詒經明白回奏嗣經刑部傳訊該書吏等恃無贓証堅不吐實復飭山東巡撫張曜訊取該委員等確供交部核辦　據刑部奏稱該書吏等索詐一事訊無實據照被叅各節酌量定擬等語已革書吏史恩壽此案雖訊無需索使費確據惟以一書吏屢被言官叅奏平日車馬衣服奢侈踰度其爲遇事招摇聲名狼藉已可概見必應嚴行懲辦以儆將來史恩濤着照部議杖一百徒三年餘依議户部左侍郎孫詒經將史恩濤斥革交坊意在嚴懲　吏惟未經查出實據輙誘令繳銀辦理殊屬先當孫詒經着交部議處欽此欽遵抄出到部查定例各衙門處理事件錯悮者承辦官罰俸一年公罪等語此案户部左侍郎孫詒經將史恩濤斥革交坊意在嚴懲眞吏惟未經查出實據輙誘令繳銀辦理殊屬失當欽奉諭旨着交部議處等因應請將户部左侍郎孫詒經照各衙門處理事件錯悮承辦官罰俸一年例議以罰俸一年係公罪例准抵銷可否准其抵銷之處恭候欽定所有臣等遵旨議處緣由理合恭摺具奏伏乞聖鑒訓示遵行謹奏奉旨已錄○○兩廣總督兼署廣東巡撫臣張之洞跪奏爲特叅庸劣不職之守備千總把總請旨分别革職降補以肅營伍恭摺仰祈聖鑒事竊臣准廣西提督臣蘇元春咨稱據署提標中軍叅將國樑禀訪聞寗營員弁有營務廢弛粮餉不清情事正在禀請查辦間隨奉札行據永甯營守備龍得勝禀揭該營把總以紹勳請餉舞弊復據以紹勳訐控該守備龍得勝侵吞曠糧公費賣補糧缺開賭收規扣攤兵丁號掛銀兩隘兵不招不放賞罰不均等欵飭卽撤調確查禀辦等因遵將守備龍得勝署永寗營千總張德陞把總以紹勳撤調查訊旋據龍得勝禀稱本年二月營中輪派把總以紹勳赴省請領本年夏春二季俸餉於三月初三日領運到營初四日傳該把總以紹勳千總張德陞及書目人等將銀騐收見包封印花均有損壞内有一封拆出銅錢一千一百零二文又查出該把總支用銀五十一兩六錢七分四厘詢據隨同請領兵曰冉宗揚等禀稱二月二十六日領銀運至華昌店眼同把總以紹勳將銀照數支放桶内封鎖置於該把總房内兵目另房居住三月初一日白省起程查點原銀内少一封再四詢取該把總始在箱内取出一封放在桶内初三日到營卽將原桶暫存營中公櫃銷匙該把總親帶並未交出當經該守備回斥以紹勳俯首出詞隨繳出銀二十一兩並扣除支該把總本年春季俸餉合共作繳銀五十一兩六錢寔短繳銀一百兩該把總情願具限繳清因書識林秀溥代其央求暫允從緩等語核與訪聞各情大略相同當調集該營弁兵等隔别研訊均稱以紹勳請餉舞弊與龍得勝所禀各情相同該把總亦無言可辨復將以紹勳禀控該守備龍得勝各欵逐一查訊如所禀侵吞曠粮四十四名及所領公費一節據代理守備仇茂斌查覆永甯營兵丁並無虚伍内有梁臣等三十五名陸續開單均已隨時募補有季册甘結可憑檢查本年三月呈報季册核對尙屬相符其每年該領公費銀六十兩零據稱近年各營操練甚勤僅足添購不藥查閱該營軍械均屬光潔子藥似有盈餘尙非虚語又所禀賣補糧缺一節查該營募補壯丁均須目兵教練技藝熟悉始能騐補該守備不下教塲考騐輙在署騐補復聽信營書林秀溥說情不免有瞻徇之處又所禀串同吏目馬宗瀚巡檢馬華祿開賭收規一節查上年十月間該守備訪聞以紹勳防汛與吏目馬宗瀚等及紳團不睦將該把總調防屯秋汎該把總疑爲吏目巡檢等傾陷挾嫌妄指寔無開賭收規情事又所禀擲扣兵丁號褂銀兩一節查上年係閱兵之期該營兵丁自顧製備號衣均歸目兵集資自辦該守備並無攤扣之事至各隘兵丁均募補有人該弁備亦無他項劣跡原禀所稱隘兵不招不放及賞罰不均各節均無其事以紹勳短繳銀兩業經龍得勝籌墊貽補營書林秀溥曁軟弱各兵已經仇茂斌分别責革募補查該把總以紹勳于領出俸餉胆敢抵换制錢反砌詞理控該管實　情理之外該守備旣經查出該把總弊端不卽禀辦輙聽書識林秀溥央求從緩追繳實屬不知輕重且平日招募兵丁雖無賣缺實據究不免瞻徇充補廢弛營伍調署永甯營千總張德陞于營規毫無整頓旣知以紹勳抵換餉銀又不卽時舉發亦有不合等情咨請叅辦前來臣查把總以紹勳抵换餉銀誣控該管殊屬狡妄守備龍得勝庸儒怠玩毫無振作千總張德陞於該管瞻徇屬弁貪詐均　能舉發亦屬不合均未便稍事姑容相應請旨將廣西永寗營守備龍得勝把總以紹勳卽行革職署永甯營千總提標中軍左哨千總張德陞以把總降補以肅營伍其龍得勝所遺守備員缺係部推之缺廣西現有應補人員應請扣留外補除將廣西提標中軍左哨千總永甯營把總各缺選弁拔補曁咨明户兵二部外謹會同護理廣西撫臣李秉衡廣西提督臣蘇元春恭摺奏叅伏乞皇太后皇上聖鑒訓示謹奏奉硃批龍得勝以紹勳均着卽行革職張德陞着以把把降捕餘依議該部知道欽此○○奴才色楞額奴才崇綱跪奏　委員代巡後藏江孜定日三汛營伍邊隘情形恭摺具奏仰祈聖鑒事竊查後藏江定三汛營伍邊隘奴才色楞額因藏中現有應辦江定各事宜未能尅期前往查閱當經循例檄委署理西藏遊撃駐防後藏都司川北右營都司雲騎尉世職楊廷萱十前赴聶拉木邊界　護廓爾喀貢使之便順道代巡以重疆圉恭摺奏明在案兹據禀稱該員於　護貢使之便道經江孜後藏定日等處遵卽校閱三汛漢番營伍並查各隘兵丁等所演陣式以及攻山奪卡施放連環排槍籐牌刀矛雜技均屬整齊聯絡各官兵馬步騎射與鳥槍中　之數雖强弱不等統計亦屬合式當卽分别優劣當塲奬懲其聶拉木等處邊隘均屬平靜該營官等呈遞輿回切結轉送前來奴才等嚴飭各汎都司守備戴琫等隨時認眞練習務期一律精强咸成剄旅以副聖主愼重邊隘有備無惠之至意該員已於十一月十八日旋藏銷差廓爾喀貢使人等亦均　護抵藏俟該員使行有定期再行奏聞外所有委員代巡後藏江孜定日三汛營伍邊隘情形理合恭摺具奏伏乞皇太后皇上聖鑒再奴才崇綱現在開缺合併陳明謹奏奏硃批該衙門知道欽此○○奴才榮毓溥芸懷塔布跪奏爲慕陵寳城情形重要應請欽派大臣查勘恭摺奏聞仰祈聖鑒事竊准　部咨行光緒十三年三月十一日皇太后皇上祗謁西陵十二日節届清明恭詣慕陵親行敷土禮等因前來謹查慕陵寳城前左磚塊臌閃前右字墻簷甎閃裂城身週圍磚塊酥鹻均有滲水痕跡須彌座石酥鹻七塊換裂二塊底墊石間有沈陷酥鹻之處前於光緒五年七年兩次專案奏報經欽派大臣工部侍　師曾興廉等先後查勘奏請緩修光緒八年又經工部奏准嗣後除夏秋大雨各處殿座如有滲漏情形准其奏請急修外其餘各工一概歸入另案於每年十一月欽派大臣前往查勘歲修時分别修緩以符舊制等因奴才等遵於每年冬初卽將前項工程歸入另案奏報各在案今本年三月慕陵親行敷土禮奴才等恭詣慕陵寳城支搭架木敬謹查城身　鹻字墻閃裂寳頂灰皮多有脫落情形極爲重要奴才等公同商杌未敢拘泥應請欽派大臣查勘辦理謹恭摺奏聞伏乞皇太后皇上聖鑒謹奏奉硃批另有旨欽此○○榮毓等片再查慕陵規制與泰陵昌陵微有不同每届清明均於寳城旁安設木踏跥以便恭詣宇墻内敷土奴才等謹查宇墻内至寳頂散水磚寛僅二尺中有週圍廻環石水溝一道口寛八寸深四寸五分溝外兩旁石邊均寛六寸散水磚墁勢甚陡歴年旣久土性鬆浮不無沈墜並宇墻有向内臌閃者均致玷碍故水溝兩旁石邊現寛尙有不及六寸之處查向年於寳城旁安設木踏跥處所至敷土處相距七丈五尺道路旣非數武地勢又不甚寛行走誠恐不易惟寳城重地體制尊嚴敷土親行攸關大典皆非臣下所敢妄議第奴才等職司守護旣有所知又不敢缄默不言可否欽派大臣查勘將宇牆内石溝暫用金黄土墊平俟禮成後卽行敬謹清除之處奴才等未敢擅便謹附片奏陳伏候聖裁謹奏奉硃批另有旨欽此 
 
 

Page 10

 
 
   
 
 

Page 11

 
 
   
 
 

Page 12

 
 
[上海四馬路高易籌賑所報解山東賑欵公啓]  
　　謹啓者敝所湊集第二十八批賑欵庫平銀一千五百兩一零九三伸規元一千六百三十九兩五錢卽日會同文報局陳與昌彚解山東仍交番振聲翁核實查放嚴佑之翁前在東省查放賑務跋涉風塵不辭勞瘁竟至貴體違私旋梓調懾今喜幸邀天眷垂庇善人早占勿藥實迺災民之福□同事之幸也刻下春賑急迫斷難稍緩擬於月内續解大批須預長巨欵恭請嚴佑翁復赴東省親臨查放伏乞諸大善士俯恤災黎源源樂助從速賜下俾得湊集彚解以資接濟災民幸甚功德靡涯謹此奉告伏惟公鑒李朝覲秋坪氏頓首拜啓 
[海外懷人詩]  
　　江南哲夫字蝦農東京人滬濱覿面溯當年跨海締交豈偶然漫屈長才司會計曾攄妙思測江天君曾繪有長江全圖大方落落誠堪慕文質彬彬顧若仙何日携尊重相訪櫻花三月墨沱川墨沱川卽墨江在東京君所居向島在江濱櫻花最盛○岡千仞字鹿門仙臺人天縱奇才遇亦奇挺身慷慨救時危棄官落拓聊躭酒滿腹牢騷不合宜著述千秋尊攘記壯遊一卷贈投詩微疴迫返剡溪棹東望芝山繋我思君寓居東京芝山下愛宕町甲申來滬旋赴粤東因疾作遂東歸○宮原龍字易安西京人山陽弟子宮原叟壇坫巋然仗主持吐屬詼諧徵壽相貽謀喬梓繼經師令郎宕陽克承家學英才榮育桃千樹門下士千餘人妙筆生香玉一枝令嫒湘蘭女史善寫生逼眞甌香館晚景精神彌矍鑠當花對酒興淋漓○菊池純字三溪西京人靈光東海幾人存齒德宜推君獨尊邂逅看花逢異域殷勤貰酒駐高軒文章早卜名千載朝野爭傳日萬言君主筆東京朝野新聞猶憶六年前午節行勝同上攝津船辛已端陽余自神户附輪赴東京適與君同舟○藤井諸照東京人神仙眷屬住扶桑梁孟齊眉樂未央玉樹膝前欣慰悅金萱堂上慶康强三年别夢雲千里幾度相思天一方料得蘭閏桃李茂春風絳帳滿園芳夫人球琳女史長於漢文兼精西學設塾授徒○關根癡堂名柔東京人天涯旅邸證苔岑萍水交情氣誼深居近蓬壺雲護闥客聯鷗雨酒盈襟鷗雨莊酒樓名吟成刻燭君才捷興到揮毫我力任别緒三年縈萬里夢魂飛渡墨江潯○關義臣字雪江東京人折衝尊爼氣縱横□論源從經史生君輯有經史讑存才大片言能判獄交孚列國樂推誠園林退食供欣賞圖籍珍藏適性情回憶正軺遄返日□廚飽飫德難名壬午正月余將歸國君設宴於家爲張公使與余祖别○石津發字灌園西京人京洛才名久著譽識君鴨岸共驅車筆花怒放浴沂候君輯席問筆談題曰浴沂餘談胸竹勃生傾盖餘論博辭欵霏鋸屑氣華腹自蕴詩書當時記否稱新葉贏得頭銜今未除□因余與松石同姓故君以新葉老葉别之○永坂周二字石埭尾張人玉樹臨風意氣揚仙才綺麗擬冬郎香奩七字傳新詠藥籠千金蓄秘方君精歧黄術妙語解頤哄座客名花傾國繞門牆當時賭酒依橋數按罰狂吞八百觴席間以數目橋名賭酒君舉大坂八百橋令負者飲爲樂 
[鎭江電局代收順直東賑捐二月中旬清單]  
　　懺悔八求子病速愈十二元朱澐記殘年生日補助十元邗上清畏堂胡求子症速愈十元又求闔宅平安五元丁煥章募李册壽字九千八百六十四號張瑞岩祝慈親足疾全愈一元又公益堂一元又丁德隆求妻消灾降福添壽二百文勉力生求疾病全愈三元無名氏二元李一元元齡九七錢六百文本局同人清河子正月初十四十初度素麫移二十元嚴玉齋嚴小衢嚴楚書陶廷賡戴蔭生楊見田屠臨川魯典常徐履吉徐一翔屠鹤年均壽分移各一元○共收英洋七十二元内銅洋二元寄滬鎔化助振實收洋七十元六七一合二七寳四十六兩九錢七分錢扣實七百八十二文六五合二七寶五錢九厘大共收二七寶四十七兩四錢七分九厘○連前除還墊欵實存二七寳銀二十七兩六錢八分四厘九毫 
[上海北市絲業會舘籌賑公所施少欽經收山東順直賑捐二月十六七日弟一千二百八十八九次清單]  
　　隠名求嗣氏洋五十元○古杭隠名氏祈保老父身體平安洋四元吳興不列名省日用求保書院起色二元二户由杭州朱寄正和局來○菶花子梁氏洋四元由嘉定縣署託航船交來無名氏保母親平安二元由製造局來○具者記銅洋六元由公愼蓆莊寄羅店寳順局來以上十六日○錢錦盛爲鄰居失愼蒙親友保護無恙以酬謝資移助洋三十元○横山居士募力綿子求免災洋廿元無名氏求祖先冥福懺資移助十元隠名氏求嗣十元無名氏求家門和順五元不書名求子姪長進五元以上五户由崑山胡恆茂寄寶順局來洋五十元○施文祥求早得子洋十元蘇州求福齊四元程承源三元由練塘全盛局來李梅記一元由嘗常熟永義昶局來○嘉善堂錢三千文袁蔡氏求病速虚對開一元以上十七日 
[上海北市絲業會舘籌賑公所施少欽經收山東順直賑捐二月十八九日第一千二百九十九十一次清單]  
　　蘇州丁經生觀察代募貴善士助山東庫平足色寶紋一千兩合九八元一千零九十八兩二錢五分一厘由惠泰庄交到○平湖漱芳求病速愈洋二十元由同裕庄寄夁大局來○汪成泉大慶蒙同里師竹氏奉呈祝敬洋一元盛其森求母親痊愈一元由蘇州寶順局來無名氏求病卽愈一元○李姓四開一元以上十八日○廣西修德堂李求保平安二百元○森盛珊記九八規銀七十一兩五錢零九厘○海昌張楷爲子貽蓀病痊了願洋三十元古黟無名氏爲毋病愈完願十元陳錚完願五元葛其鳳求子病速愈四元曹涇曹齒德堂藥資移助五元由致大局來黄氏祈保平安二元蔭村氏求保母病速愈二元無名氏求病卽愈一元○程光銘經募還願心人求保平安七元隠名氏求保平安三元二户由太倉永義昶局來○南游恤鄰氏經募桂一枝楊少雲陳步靑李月琴裘清源五户各五角朱筱卿俞蕙香徐友箴施德嘉王槐清張鳳鳴史蘭卿簫佩芬蔣眉史譚月仙十户各三角吳可嘉繆文卿鄧晉奉費汝梅梁玉成胡文蘭蔚仁昌馬寶仁諸竹坪錢詠春十户各二角蔡秋泉鄭擔如許湘舟方靜庵岑晴川孫菊圃黄恭良世芳堂何聽松樓蘇擷靑書屋十户各一角半采蓮女史萝華仙館石泉居士小香婢翠英女史登雲閣主人子諒氏退思齋濮上游人無姓名十户各一角以上四十五户合來英洋十元以上十九日 
[是海四馬路文報局内恊賑公所經收湖北江村恊賑公所賑欵細户清單]  
　　補登○楊鏡峽明府經交急單應山縣梁湘帆明府經募易濟盛李茂盛韓小華曹恊太湘西無名氏胡慶泰湘西柳友誠七户各銀一兩韓明炬鄭同興程恆盛殷長發吳光榮李德元王珍馮保和孫億順王同裕殷祥發葉植三梅肉發曹陽太孫元順十五户各五錢應山縣户粮房十千文劉中福王全美楊春榮朱光潤周鳳林夏長友王炳秀陳玉林姚傳虞黄恆豐吳平甫彭大杞□陽同心堂鄭松年簫靜山胡子湘十六户各一千文劉萬興聶明合助五錢曹恆泰左義記合助五錢吳文耀吳文炳合助五錢四百另五號册募錢六千文銀四兩六錢此册細户未到○通城縣舒叔靖明府經募傳惠疇兄弟称緩就急助銀十二兩通城分銷淮鹽局五兩同興義邱春圃同德正三户各四千文隆春義同興元永裕福鍾興發廣大生五户各三千文王義大何靜山二户各二千文鄭萬和關全順黄裕豐皮光照懋昌號謝消池永興和益豐彭大成蘭溪氏黄芳蘭何澤南何卓齋十三户各一千文以上兩共捐銀三十七兩六錢正錢七十七千文合銀四十八兩一錢二分統共合銀八十五兩七錢二分於上年十二月二十八日收到揚鏡峽明府募來銀七十七兩一錢二分申規元八十兩另另五分此項總數已登章今找尾欵它銀八兩六錢申規元八兩七錢另四厘○另登又交來雲夢縣對渠川明府經募張恆選二千五百文彭永盛江潤伯關璧田張慶漣四户各二千文江西危江和甫張桂軒三户各二千文楊安元一千五百文康天祥王華封龔受田潘天華王文斗潘及五湯西侯吳東記黄存厚祥盛坤許源興祥盛森順興典慶泰典江存之孫亦珊章熙甫鍾躍門戴瑞堂鍾定國安竹村永昌順景桐門念三户各一千文潘禮記高明貴二户各八百文康萬發七百文益昌仁許二蔚曾潤之羅壽山不書名五户各六百文不書名不書名祈隆興易興發曾億記盛一齋曾中記楊從記楊順記熊復記江益菴江益之十二户各五百文王文圃李商臣曾詠菴楊永興四户各四百文以上共捐錢五十六千九百文合記它平銀三十七兩今于二十日收到佑見批申規元三十七兩四錢九分合併聲明 
[上海四馬路文報局内恊賑公所經收賑捐二月中旬清單]  
　　十八日使君受福册本埠惠泰庄交來吳門有心無力人募善記二千文尹殿華一元無名士一元求人同何苞孫二户各三百五十文楊子雲六百文程光伯無名氏長裕李子欽陳子舟許小初六户各二百文汪雪卿陳子于屠文儀王子懋葛豈之汪培慶李慕記朱盡臣萬子卿王承恩李慕記王受之顧少溪李厚庵戴子記沈守梅張德培孔裕元十八户各一百文寔收英洋八元本埠立大庄募邵芾齋一元伴梅無一五角樂一軒二角五分胡竹生王來卿徐樂軒薇紅仙館四户各二角林洪章敎祿裏開明山樵平安氏寄鹤山房棉力子六户各一角知槐子五分寔收英洋三元二角○金閨福幼册戴陳氏一元○敦訓堂申一元水月田居士四元楊三鸇堂壽禮移賑四元戚善士銅洋一元○十九日森記寳號交來鎭江殷綬嵩善士助四十元夢休居士爲令郎□症許願安痊十元○使君受福册無名氏一元常熟周同福義號慕無名氏二户各一元求病痊一元德記善士募德記昌記乾記沈記琢記山記天記福記來記馨記大記二記耕記心記堂記飛記翠記戒記指記烟記盒記子記搭記連記亨記大記年記二十七户各銅洋一元怡耕堂善士募程記璜記吟記順卿貞德卿怡卿怡耕堂八户各一元樂善堂二元○二天共收英洋八十四元銅洋廿九元小洋二角 
[上海四馬路文報局内恊賑公所報解山東賑欵第三十四批銀五十千兩公啓]  
　　啓者敝拟产本正月十五日解出第三十三批賑欵後北承陳與昌交來庫平銀二千兩高易行交來庫平銀一千五百兩由敝所湊集庫平銀五千兩作爲第三十四批田票號做定匯票計一零九三於本月十九日解赴山東交潘振翁兌收核實查放再嚴佑翁來函定於三月中來滬至少携帶萬舍方可成行伏祈各省大人先生飛速籌募彚集寄下以便轉解災區統此謹告伏祈公鑒王松森等謹啓 
[上海四馬路文報局内協賑公所經收□捐二月中旬清單]  
　　二十日湖北江村恊賑公所經解楊錦峽明府經交雲夢縣劉渠川明府經募它平銀三十七兩估見批申實收規元三十七兩四錢九分又交來應山縣梁湘帆明府通城縣舒督靖明府經募賑欵尾拭它平銀八兩六錢估見批申實收規元八兩七錢另四厘以上細户另登報章○江州鄭醴人善士續助祈却病延年助省平銀十兩估見批申實收規元十兩另三錢五分七厘○同字圖册一萬二千七百九十九號蕪湖招商局續募守慧子五元補拙氏培基堂潔德堂三户各一元仙女廟鎭金易堂善士十元○使君受福册友人安五元太倉武宅交來滋啘主人募欲濟肪意紅室助一元滋畹室一元十五齡童子讀書有成五角莊韻簫三角拾翠山房二角旗昌洋行帳房募楊敬德十元松隠子爲求三兒病痊二元菊朋氏樂善居士寄雲主人怡怡氏無名氏五户各一元瀾慶氏五角邵渭支賀星如陸向榮三户各二角隣照氏一角陳樂軒先生募無名氏蘭桂居無名氏有心氏四户各一角樂士居安拙居廣樂居無力氏四户各五分烏鎭嚴岐山翁五角馬錫端翁虚對開一個○本日共收規元五十六兩五錢五分一厘英洋四十四元小洋十三角虚對開一個○本旬共收規元一百三十七兩二錢七分三厘原平銀二百七十二兩另七分批申規元二百八十三兩另五分一厘英洋三百六十七元計規元二百六十五兩三錢四分一厘爛印洋四元計規元二兩七錢二分銅洋七十一元烊見規元十兩另二錢六分六厘虚對開三個計規元八錢六分七厘小洋五十角計規元三兩六錢一分五厘錢四十一文計規元二分八厘○八項共合規元七百另三兩一錢六分一厘○連前共收規元三十五萬三千九百十三兩三錢七分一厘○解山東賑第三十四批庫平銀一千五百兩計規元一千六百三十九兩五錢○連前共解規元三十五萬六千四百六十七兩八錢四分六釐實墊解規元二千五百五十四兩四錢七分五厘合併聲明 
 
