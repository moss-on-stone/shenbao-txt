# 1905 - 255 - 4911648

 

Page 1

 
 
   
 
 

Page 2

 
 
[論學務處亟宜歸併學政]  
　　自本月初四日接奉停止科舉之上諭後我國士子咸以爲千百年深固不拔之積弊一旦毅然决然一律停止俾舉國學子從此專趨於科學一途而學堂於是乎有振興之望惟念兹事體大停止之始凡一切關於考試停罷以後之裁撤諸大端與夫整理學堂以前之措置各要事均當於頒發廢科舉　上諭之後急籌辦法故當　上諭初下時記者私相議論以爲停罷科舉後之急宜舉辦者其惟裁撤各省學政而整顿學務處乎夫學政之設專司考試自近年來各省學堂逐漸開設應試生童日見减少彼學政者深恐學堂日盛則考試必有停罷之一日故其不悅學堂也大抵皆然夫以平素不悅學堂之人今一旦翻然使之經理共事措置必不愜當其爲不宜者一各省學政均自科舉進身精於暗中摸索而於今日之所謂各科學則慨乎其不覩敎授法之如何分别善否管理法之如何判斷懮劣更屬茫然罔學今若驟予以視察學堂之權庸能免是非黑白之混淆耶其爲不宜者二向來學政考試積弊甚重規費之巨駭人聽聞按臨各屬除棚規外房科書幕等復有種種之要索故每試一屬州縣官之供給費殊不資試問今日各省學政能革除從簡之積弊否如其不能而仍以此等陋習施之於視察各屬學堂可乎否耶其爲不宜者三至若各省所設學務處雖其所主持者未盡諳於學務然以較之學政之一無所知者則相去遠甚雖其所經理者未必一無流弊然以較之學署之積重難返者則又相去遠甚故自記觀者之各省學政固急宜裁撤而學務處尤亟當整顿者也乃初六日忽下　上諭責成各省學政考察各省學務事宜會同各督撫悉心經理則是向者所謂亟宜整頓而今日視爲最重要之學務處至此忽變爲駢枝向者所謂亟宜裁撤而今日視爲綴旒之學政至此忽佔最重要之地位上誠記者之所不及預料者也政府之意將以各學政自此閒散無事而預爲位置耶則殊非興學之實意將以輔佐學務處之不逮而分司其任耶則一省之學務一學務處措之而已足徒多煩擾何爲者雖然今日者學務處與學政旣不能並立而各學政經理學務之成命勢又不能收回不得己之辦法則惟有以學務處歸併於各省學政卽以整頓學務處之辦法整頓學政然整頓學政較整學務處尤難非詳細研究其利弊而通盤籌畫以出之恐未　臻於妥善謹擬辦法數端於下（未完） 
[四明同鄉會集議不用美貨]  
　　二十日午後 
二時四明同人開特别大會　四明公所到者甚衆先由代表人周君申告開會宗旨略謂抵制美約其要在於塞流塞流之法當舉疏通印花賤售之美貨皆擯而不用今去美國開議之期已近宜竭力堅持不用之主義并杜絶種種怪狀浮名使奸商不敢再定繼之演說者爲朱玉堂王清甫武仲英弋朋雲姚義門嚴承業尹鶴林諸君又宣佈辦法四條一反對疏通二不認印花三賤價不買四俟新約出能　人意爲止至六　散會（外） 
[廣帮舉行開辦抵制美貨會漢口]  
　　漢上廣 
帮結成團體力特不用美貨之議較他帮爲重堅兹又遍發傳單定於十九日在茶業公所集議實行不用美貨辦法併請熱誠愛國之士登檯演稅（商） 
[韓官擅自出洋業己革職承駐滬日總領事署送來公電]  
　　韓國陸軍參將李容翊以現任職擅自出　外洋業已奉旨革除現官（外） 
[再函述日本反對媾和之亂象東京迺員函]  
昨報紀東京友人函述日本反對媾和之亂象兹又得通信員來應爰再抄錄如下東京自陽歴九月號（中歴八月初七）巿民暴動後各警署派兵保護各警察皆拔佩刀追捕斬捕共有二三百人之多其中誤捕誤斬者甚多故近日各區口會及各新聞皆以各警察之妄殺無辜爲非唯淺草警察署長室田氏於初起事時即收去各警察之佩刀人皆服其辦理之善連日因巿民暴動升毁去電車故巿街鐵道電　鐵道電氣鐵道三電車暫時停止運轉東京巿民暴動施行戒嚴令於要地設審問所七十六處（可隨時增减）又每區駐一中隊或二中隊之兵須增减時可直告其所管之師團（近衛師團）　町區牛込小石川本鄉下谷淺草神田及鄰接之各村郡 
（第一師團）上四谷赤坂麻布芝京橋日本橋本所深川及鄰接之各村郡之兵數不足時可從衛戌總督所屬步兵二個大隊補騎兵六個中隊内增調每一審問所駐三人至丑人之兵審問之際萬一抵抗警官於於查巡之外更可侮兵力此次暴動意在先毁警署東京唯各官衛警署郵局敎堂等多洋房暴民於晚間不能辨認見洋房卽毁故此次被毁去敎堂十餘處郵局數處　安立警視總監因此次民變不能善處自請退職芳川内務大臣因此次民變自請退職陸軍步兵中佐菊池愼之助被命爲留守近衛師團叅謀　守近衛師團參謀　兼東京衛衞戊總督參謀陸軍步兵佐渡邊湊免東京衛戍總督部叅謀（奭） 
[日俄講和後日本各地之民情東京通信員來函]  
（吳）　和問趨全國大會被解散之報傳至吳海軍部内將卒及巿民皆論難政府之非激昻憤慨在海軍部内至發極端之言論（佐世保）西九月八日於彌生座開巿民大會决議發表講和反對之宣言電送與貴衆兩議院送勸告辭職書於内閣員使巿民代表者上京爲反對運動（横須賀）假歌舞住座開講和問題之大演說會極爲憤慨此外如（秋田）（置橋）（歧阜）（山田）（馬取）（下關）（大方）（長崎）無不特開大會或主奏日皇破棄和約或主反對講和或有以爲此次講和條件爲屈辱而取消義勇艦隊之捐金者至於（神戶）則一聞和約議定之信幾成暴動甚至歸咎藤侯將其銅像拉至相坐町堂子街故伊藤己避居鄉間而議和大臣小村全權回國時聞亦有欲不利於彼者（奭） 
 
 

Page 3

 
 
[江蘇會館集議滬寗鐵路京師]  
　　江蘇同鄉京言以滬寗鐵路旣經盛宣懐包與外人承辦所借之欵又逾原借數目實屬喪心昧良因動公憤定於八月十七日午後在江蘇會館集議到者數百人擬責令盛宣懷將全路收回改爲自辦并公舉聲望素著之大員總理不知尙能辦到否（劍一） 
[商部曹主政調充外部人員北京]  
　　畢業法科學生曹汝霖主政前經商部奏調留部學習派充辦理商律商標等事現在外務部需才孔亟特咨調過部充當要差　爲外務部人員所有商部各項差使仍令兼充以資熟手（金） 
[商會倡設報館并請頒發報律天津]  
　　天津商會創設報館經該會禀由北洋大臣咨行商部立案并請頒發報律現奉該部咨復照准立案所有報律應俟奏定再行頒發刻已札飭該會遵照矣（水） 
[盛侍郎迅速返滬之由北京]  
　　日前盛杏蓀侍郎密奉諭旨飭令迅速回滬聞係因德約久未就緒吕鏡宇大臣疉次電催帮同議訂故有此旨云（光） 
[盛侍郎奏派辦理汴洛道清鐵路各員京師]  
　　日前盛杏蓀侍郎片奏蘆漢鐵路展造開封府至河南府枝路名曰汴洛鐵路現在先行開辦鄭州至開封一叚所有工程及購地事宜查有河南候補道丁道源才猷練逹熟悉地方及鐵路情形堪以派委又福公司山西澤州府至河南懷慶府屬道口鎭運礦鐵路業經造成道口至清化鎭一叚現由外務部咨臣奏准借欵收回所有行車監督事宜查有福建存記補用道程祖福閎逹敏練辦事實心堪以派委以土二員均經會同河南巡撫陳夔龍札派并飭令尅日到差認眞經理以重路政云云（光） 
[鄂紳謀充鐵路總辦武昌]  
　　張宫保奉　旨派爲粤漢鐵路督辦大臣鄂紳黄觀察嗣東卽託人說項謀充鐵路總辦並求宫保奏委以專責成惟聞宫保屬意於黄岡劉榦臣軍門以其富甲鄉里可以籌墊欵項也（字） 
[新疆匪亂警聞北京]  
　　本月十二日新疆巡撫委副將馬峻都司蔣某韓某奏呈密摺探悉新疆某處土匪猖獗某某部下兵勇暗與土匪聯成一氣焚燒房屋甚多請飭尹犂將軍迅速赴任以資鎭攝故十三日伊犁將將軍　庚署賞　兵部尙書銜照例馳驛前往之諭（閏） 
[梁鼎芬又有文部侍郎之望武昌]  
　　自停罷科舉之　詔下聞京師又有改設文部之議其勢己難再援故梁鼎芬又動熱心思得該部侍郎以握中央敎育全權聞己致函某鉅公條陳文部辦法隠然有舍我其誰之意故日内己將其舟中行李陸續運回鹽署大約决計不往襄陽道任矣（乃） 
[洪述祖運動未成武昌]  
　　前辦漢口警察洪同知述祖年來兼差重疉氣燄甚張今春繼蓮溪觀察蒞任後將洪所辦各要差一律撤委並擬詳參經人緩頰始止洪欋湖北之不能立足也月前密往上海運動某大臣亦未能逹其目的（文） 
[招商小輪擴充航路鎭江]  
　　鎭郡招商局行駛小輪南路止於蘇常化路止於清江刻擬在宿遷窑灣等處添設馬頭局所購置堅快小輪船數艘裝載客貨以爲擴充之計聞擇定九月初一日開班（此） 
[九南鐵路督辦至漢漢口]  
　　奏辦九南鐵路總辦李方伯有棻業有電音到漢准於二十日到漢運動籌欵事宜假戴家菴以作行轅云（往） 
[文武官弁送葬傷亡兵士鎭江]  
　　十一日夜鎭城邑廟西廂樓房被風吹倒壓斃徵兵局新兵三名受傷者二十餘人業經徵兵官陶莊二君據情禀准兩江督練公所從豐撫卹己紀前報兹擇二十日辰刻安葬徵兵官陶駿保莊諤一管帶會同奉委辦理撫卹之茅君迺封及丹徒縣常備四標各營弁兵執弗恭送並於墳前立碑表之（身） 
[江督示禁結盟鎭江]  
　　江督查得近有匪徒結盟拜會並肆邪說煽惑愚民致兆亂萌大干法紀爰特刊發解勸示諭多張飭屬張掛署丹徒縣郭子華大令己奉到此示遵即黏貼俾衆周知（此） 
[惠州匪亂續聞廣東]  
　　惠州會匪近來仍猖獗其會中黨羽日散夜聚博羅派尾園地方爲該匪嘯聚之區日前在一公莊渡東河面保記渡等處屢肄刧掠横行若此亦足見官軍之廢弛矣（空） 
[委員查辦鄉民滋鬧學堂案蘇州]  
　　如皋縣石莊地方鄉民聚衆滋閙學堂一案曾紀前報兹悉蘇臬司朱竹石廉訪奉到督批後卽委李司馬馳赴肇事地方查勘併委吳直剌赴如皋縣會訊己獲各犯併聞陸撫憲亦己派王司馬前往查辦（愛 
[續厦門常關改良章程厦門]  
　　（五）各埠水客船戶商民人　每人准帶藥材乾味油酒等貨在五十斤以内布帛在二百碼以内南北蘇廣什貨價值三十元以内者槪免領單其貴重之物均照售章撫理關役人等不得將衆人之貨指爲一人之物藉端勒索（六）　關未歸併洋關以前其領出各單各貨物應仍照舊請領　章免納稅例貨物一槪豁免其所有新章於商民船戶商販不便之事一律裁去（七）凡出大單遵照定章辦理至出小單能否免粘整金單由釐局查明飭遵（八）常關所發紅單以一年爲限如限内貨未銷售若確係入口之貨准再展限總以售完爲止惟本地所出相似之貨及不能久存之食物均不得援照請展一（九）現被衆人山商會投函指控之華洋人役應請總稅務司查明革辦以伸公憤嗣後凡常閱巡役人等應將其姓名查明所司何事於號衣上縣詰明白俾商民知之收取稅例等項單據均當改用華 
 
 

Page 4

 
 
洋合璧俾商民知曉道辦（十）照　請領出各小單准令免指船名俾得由便船出口並准各鋪每日不限單數每單不拘一色其小單由稅務司定一兩連單或發交印字館印賣以便商民向買自塡投報納稅蓋明關章立刻放行以杜留難而資簡便（因） 
[續調查中日茶絲運銷美國表黄中譯]  
一千九百零三千美國入口 
華絲三百零九萬一千七百一十一磅合美金八百八十九萬三千五百九十八元 
日絲六百八十一萬零五十四磅　合美金二千四百七十二萬五千二百八十五元 
一千九百零四年美國入口 
華絲　三百三十八萬五千四百七十七磅　合美金九百八十一萬三千零四十九元 
日絲六百六十九萬零九百九十二磅　合美金二千四百三十七萬三千一百二十六元 
華絲　二百一十四萬三千一百四十六磅合美金八百八十四萬九千零六十八元 
日絲八百三十萬四千零二十三磅合美金二千八百八十五萬一千八百零九元 
中慧謹案從前歐美無絲向爲東方獨有之利今日本入美絲數旣倍蓰於我而意大利之絲今年入美者一千六百萬金元之多遠出我國之士嗚呼生計絶矣夫復何旨八月初九日黄中慧記 
[外務部議覆常德湘潭自開商埠摺]  
　　奏爲遵　旨議　恭摺具陳仰祈聖鑒事光緒三十一年七月初八日准軍機處鈔交湖南巡撫端方奏常德湘潭自開商埠籌辦大槪情形一摺同日奉硃批外務部議奏欽此欽遵到部查原奏内稱（中略）等語臣等竊維目中外通商口岸己逐漸增添内地亦終難閉拒實四時勢使然湖南近年風氣大開正宜擴充商業該撫以常德湘潭爲全省最盛之區請於該兩處自闢商塲以期保守主權自係切要辦法並擬以常德歸岳州關兼辦以湘潭歸長沙關兼辦亦屬簡便易行均應准如所請辦理其所勘定地叚擬用沿河兩岸不爲指定一隅係參照内港行輪章程准各國商民在河道兩岸租設棧房碼頭之意與各口租界情形稍有不同應俟議有詳細章程次送臣部再加察覆至開辦經費除湘潭卽中長沙關稅項下提撥外其常德一埠請撥的欵二十萬兩應恭候命下再由臣部咨行戶部查照成案酌量籌撥所有臣等遵議常德湘潭兩處自開商埠緣由理合恭摺具陳伏乞皇太后皇上聖鑒訓示謹奏光緒三十一年八月初六日奉硃批依議欽此（光） 
[關讞員重懲革捕]  
　　英租界老巡捕房五百零一號華捕黄升才五百四十四號華捕顧祥寳至北京路劉全生烟紙店以捉賭爲中拆梢不遂將劉毆傷反投捕房朦控奉關司馬廉得其情商請捕頭斥革於昨晨解案覆訊原告供訴拆梢　毆各情求請嚴　質之黄顧兩革捕不肯吐實關司馬與美安副領事會商之下惡其知法犯法判顧責一百板押西牢一年黄責五百板押西牢八個　說者謂巡捕在租界勢如虎狼皆因捕頭寛於約東華官不敢責辦之故合得執法重懲頽風或可稍挽歟（見） 
[挪瑞交涉]  
　　二十日倫敦路透電云得　歴斯多哈姆者報告云前禮拜挪威頗預備决戰沿疆一帶之樹木盡行拆毁遍築砲台沿疆及中部之兵隊幾己全行調集華利斯第阿那（挪威京城）近得講和之消息亦頗愜意日謂此次和議並未以重價購得云譯字林報　念一日柏林電云挪瑞兩國現己媾和譯德文報 
[英皇閱操]  
　　十一日倫敦電云英皇此次在爰丁堡（蘇格蘭京城）御園大閱計與操之蘇格蘭義男軍隊有四萬人之多時值大氣清和觀者不下數萬頗極一時之盛操演時司令長立潑頓君當縱馬馳過英皇時由馬墜地跌傷面部惟受傷幸尙不重云譯文匯報 
[法國前商部大臣至德遊學]  
　　二十一日柏林電云法國前商部大臣密勒倫君己抵柏林聞將學習社會學彼與德　部大臣立漢索夫男爵曾有舊交云譯文匯報 
[德皇行蹤]  
　　二十一日柏林電云德皇己抵黑勃得斯多將在該處打獵譯德文報 
[德國疫癘]  
　　二十一日柏林電云得官塲消息普魯斯西部之疫症刻己漸次平復譯德文報 
[俄政府會議處置製造廠地]  
　　二十一日栢林電云俄政府諸公曾在聖彼得堡會議處置巴私地方有製造廠各區之地位譯德文報 
[小村男爵近狀]  
　　二十日東京電云日皇會致書安慰小村男爵現在小村男爵病體己漸見痊可當於此禮拜内復原 
[三笠艦炸沈餘聞]  
　　二十日東京電云三笠艦炸沈之消息己傳入東京人民大爲惋惜 
[報館復閉]  
　　同日東京電云大阪朝日新聞刻復封閉 
[意國地震後之近况]  
　　二十日倫敦電云意政府現在竭力以恢復地震各區之毁損爲務惟以地多高山且彼此相隔甚遠頗形困難意皇已由地震區處回抵羅馬鑒於裯災之烈殊深憫惜因謂朕此次回都其驚　及憫惜之狀態莫可　喻　望府及國民協力輔助以全朕救護災民之至意譯字蘇　 
[商務印書館書誌謝]  
　　靜海崔君朝慶　譯筆算敎本二册從數字定位以至平方立方類各由淺至深引人入勝乂新編條身敎科書敎授法一册習聞注意易於受領二書皆爲小學適宜之教本又新譯鬼山狼俠傳二册雙指印一册叙事則離合錯綜譯筆又瑰奇屈曲亦皆小說界之錚錚佼佼足以供人之玩索者披閱一過合亟鳴謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武漢地震武昌]  
　　武漢於十五日一點鐘地震一分鐘之久 
漢陽較甚漢口次之武昌則微震而已（乃） 
[防營選壯兵赴首考騐鎭江]  
　　鎭郡各防營現由統領挑選精壯若干名赴省考騐聞須編爲武備練軍訓習洋操俟有成效再行發回派充各營管帶趙官以期轉相教導（身）　 
[賑米請免厘稅漢口]  
　　崇寳沿海一帶受風潮之災漢上惠滋堂董士惻然憫之遂購白米數千抯前往施賑向關署請領護照并懇與牙釐局會商蠲免厘稅想必能允許也（民） 
[侍御第被匪縱火蘇州]  
　　蘇城汪柳門侍御宅第於本月十五日黎明被匪徒用洋油火藥火線等物於大門上縱火入内登時爆裂幾釀巨禍幸經鄰右設法救息報由府縣及各路警察局員勘騐務獲匪犯嚴懲（育） 
[上控膏火銀兩抑色短平江西]  
　　考廉堂及豫章友敎各書院膏火銀兩二十年前鹽道書吏將庫平尅扣爲巿平每兩短三分監院學師又尅扣爲九五折每兩又短五分嗣後書房門房　尅扣爲九折每兩再短五分近來九折之外復加抑色短平昨經考廉堂肄業舉人具禀上控學務處已奉批是否屬實侯查明核辦（可） 
[南靖修堤不固]  
　　去年七月間南靖地方被大水衝坍堤岸民死無算現由上憲籌欵派員　造奈監工不能得人所修各堤未能堅固前月大水堤仍傾陷幸居民先時逃避其災不致如前年之重云（寸） 
[不允賠建敎堂湖州]  
　　安吉縣屬遞鋪鎭前因賽會滋事拆燬天主教堂己紀前報現由總堂神父劉懷德屢向府尊傳澤鴻太守索賠建費飭令安吉縣趙令會同紳商妥議具覆趙令與紳商議在會滋事者賠一股紳商縣主汛官賠一股坐堂孔某賠一般每股洋二百元不足須由總堂認墊惟聞各紳商尙未允從云（以） 
[郵局經理舞弊罰辦厦門]  
　　厦門英國書信局向設於鼓浪嶼英領事署内去年分設厦門租界德記洋行樓下派某甲經理其事甲屢次舞弊前月被香港總局察破致書英領事請爲查辦英領事滿思禮君即提甲研訊屬實判罰洋銀五百元監禁六月（積） 
[學務處批松江紳士禀蘇州]  
　　松江紳士吳望曾投學務處禀請整頓學堂經學務處批示查松江府中學堂前據錢葆珍等禀稱腐敗情形有碍學風當經批飭松江府查辦改良據禀前情候行松江府清查從嚴整頓（臣） 
[押犯毒毆管押家丁揚州]  
　　江都縣陳大令前將舞弊閙事之工房棍書陳文淦王維松王維壽等收押一事　紀本報兹聞陳文淦等以求釋未遂不遵押規將押管家丁毒毆陳大令已提案重懲矣從 
[詳請捐充學費贖罪安慶]  
　　日前霍邱縣勞大令詳請學務處曁各憲略云卑縣西鄉胡扈集有職紳范俊興其兄俊慶早故孀嫂王氏扶二子守節已閱八年去歲俊興與嫂有隙分　意存謀害將嫂姪收入黑屋詎被嫂弟王某所悉擬即具控始行放出家有　工老范某晚俊興父子乘渠熟睡將老范捆起聲稱有賊被拿敲開寡嫂房門改呼捉姦到縣其嫂哭禀老范年已六十五歲歴訴被誣情形卽經卑職將兩造一律收押逐一確查實爲俊興暗害意欲獨吞家産即將其嫂釋出擬以范俟興從嚴懲辦詎俊興自知罪無可　遂託紳　三懇求願將自已名下良田二頃借值九百餘兩充作邑中小學堂經費以爲贖罪之金卑職以學堂經費支絀彼旣知罪悔過捐助巨欵應請從寛釋放免究聽候批示云（賛） 
[留學生創設師範研究社武昌]  
　　留學日本師範卒業諸生倡議每人捐貲千元購辦理化儀器及圖書各項在省城開一師範研究社不論　人均可入所研究尤注重於試騐理化以爲紹介文明之用先擬借江漢書院西被阻撓未果故尙無定地也（位） 
[躉船被撞受傷]  
　　本月初十日晨大南門外招商躉船因溜水過激學順流而下之大木排猛力衝撞該躉船竟被衝至小南門外頗受震傷聞該木排係南京某木號購辦者將必有一番紏葛也（絲） 
[敎堂建築材料免稅]  
　　去年施南府曁利川縣敎案雖已議結而教堂醫院迄今尙未建築日前教士等在漢購就木料多件由駐漢法領事照會鄂督請其通飭上海各關卡准該敎堂所用材料一律免稅鄂督已照准札飭矣衣 
[鄂督賞給號房銀兩]  
　　兩湖督轅號房向係十家承充日前因事裁革者乃熊張二姓其餘八家深以爲寃上禀邀恩復充並求暮府轉圜張督謂萬無復用之理姑念八家無辜受累每家賞銀三百兩俾得另謀生以示格外體卹乃 
[滬江官事]  
　　商約會　大臣劉星皆閣學宇泰鐵路文案陳邵亭明府宗雍本縣學師杜子煥廣文學謙昨均因公分投道縣拜會○警察西局委員謝建候二尹昨日因公到縣禀見汪大令票陳周姓案由○船塢督辦薩鎭冰鎭軍甲辰科翰林馬蔭榮太史等昨均因公到道拜會○貨捐局總辦鐵松巖太守昨日因病飭丁到道請假三天（近） 
[好逑載詠]  
　　英總領事霍必逹君之第二女公子定於本月二十號卽華八月二十二日出閣配於老公茂洋行第四經理西人鉛勃羅君爲室想届時必有一番熱閙也（近） 
[英總領事將往日本遊歷]  
　　聞英總領事擬於日内欲向駐京公使請假前往日本遊歷俟起程後所有領事應辦各事歸副領事慈必佑君代理並聞有定西歴二十一號起程之說（近） 
[局員庖代]  
　　本埠高昌廟巡防局委員孫羹梅直剌調鼎近因赴京引見請假二月所遺局務暫委製造局發審委員李葆初二尹代理船塢督辦薩軍門前委直剌兼辦之南北洋海軍繼巡差刻由軍門札飭船塢巡警管帶路鶴岩守戎暫代俟直剌引見事畢返滬後仍行接辦（欣） 
[電燈裝竣]  
　　滬南製造局總辦魏蕃實觀察前者禀准江督周玉帥在局中各廠裝設電燈已紀本報刻下各燈已一律裝竣大放光明矣（欣） 
[修造南馬路橋]  
　　南新馬路橋係開泰木行所建近因年久捐壞定於日内興修昨　該木行主禀請工程局總辦翁太守曉諭各項車輛繞道以免阻碍橋工（欣） 
[會訊戳弊印人案有期]  
　　胡家宅福致里王阿狗戳傷印度人身死一案本訂十八日在會審公廨會訊因英副鎭事德爲門君赴崑山未回以致不果兹悉此案前日關司馬己與德君面訂禮拜四即二十三日午後仍在公廨會訊當卽函致上海縣汪大令定奪（見） 
[縱火未成候訊]  
　　河南路五百三十五五百三十六號房屋有朱慶朗俞春偉於英九月十三號卽中秋節八點二十五分鐘時串同縱火圖賠保險銀兩不知如何事未成就爲捕房查悉確情飭 
 
 

Page 10

 
 
探　金林玉阿巧至廨禀請出票提究昨日經王包探將俞提到關司馬商之安君以人証未齊訂於禮拜六會訊核辦俞飭管押（見） 
[馬夫碾斃]  
　　工部局垃圾馬車夫伏如意前日下午駕車行經新閘池浜橋相近馬忽受驚狂躍致伏傾跌道旁輪自腦際碾過頓　斃命嗣經巡街捕將馬拘住立即禀告捕頭雇工將尸載入虹口斐倫路騐尸所傳其家屬到來於昨晨收殮（古） 
[上海縣汪大令新定警察章程]  
　　本城警察總辦汪大令近日新訂各局書記教習監查巡士不准藉故告退亦不得無故請假各章程照錄於下一查警察定　巡長巡士不准藉故告退倘犯有過失由局長分别輕重輕則記過重則禀請開除查近來巡士中有營緣他就藉故告退殊屬有負生成嗣後如陳情告退者須由局長查實情形禀由總局核准再行收存軍裝算給工食設有乞退不遂有意玩公必使開除而後己者從重議罰仍令當差萬不能開革而墮其詭計一監查亦分三班上街巡查每班四點鐘每日早晚每人兩班應與十差巡士同出同回不得擅離回局及入人家閑坐違記大過一次一監查書記敎習不得無故請假如有急務須遵章寫明事故呈委員此准方能離局亦須一律扣除薪工平時有事他出雖於下差　請假亦須寫明時刻報告後方准出局如有不受約束不遵局章等情記大過一次一臣查在差時不得將戎服卸去犯者罰洋半元一敎習敎操由委員臨塲監督如巡士有不懔肅及犯操塲規則輕者罰洋二角重者罰洋五角再重加倍犯三次者開除一敎習除敎操之外每日應在所管綫路巡查一週專查各戶翻造房屋侵佔街道河路等事禀明委員核辦如有漏報及　巡到致被造之家侵佔官路記大過一次一監查如犯局章委員亦不得徇情庇護一監查書記敎習各有應辦事務須按章承辦不得推諉懶惰違亦記大過一次局員有管轄一局之權巡長有稽查管朿巡士之責巡士懈忽悞公即常報捐局長分别懲處查警察開辦己七閱月餘本總辦不厭精詳屢次誥誡總不能認眞辦公此次重申定章倘再有瞻徇容隠情事一經察出决不姑容本總辦願與各局長共相勉之（近） 
[上海縣案]  
　　施狗控被妻母毆逐等情前晚經汪大令訊究施供向業成衣由江張氏招敷爲婿己生一子張氏縱妻與張某姘識將小的毆逐己經三年求鑒張氏挈女施江氏供因壻終日遊蕩不顧養瞻無顔到家反誣婦人毆逐縱姦求察大令以施被逐三年何以今始控告殊難憑　判發堂查明復訊○沈德全圖拐婦女未成沈友林犯竊獲案均經收押改過局刻因期滿解縣發落判德全交保友林省釋再犯嚴辦○向當家丁之周星階又名星鈞在警察西局禀控髮妻周范氏不端等情於前日移解到縣經汪大令訊無不端情事喝令將周重責由氏求免大令察得　中有警察西局巡長蔣姓唆使所致故命周將妻領回一面傳該巡長訊核（近） 
[局事志略]  
　　滬北久安里某妓院大姐至南巿新馬路招尋狎客被無賴某甲撞見誘全洪昇碼頭慶昌客棧圖姦大姐大聲喊救始得脫身事後投工程局控告捕頭准飭包探至該客棧查明提究○船戶朱二寳裝運陳耀山糧米短交若干担向論不理前日被陳扭入工程局押候訊辦○王家碼頭裏街陳姓家失竊由十六鋪南局賈叅軍飭提栅夫俞阿榮訊責四百板鎖示在案近陳患病由地甲禀知參軍騐明屬實暫開　病愈再核（欣） 
[英美公廨早堂案]  
　　萬慶福將姘婦張柴氏之買女招寳價賣於粤人張子藩己有成議氏心不甘控奉讞員關司馬訊飭招寳仍歸柴氏領回萬且不再　賣甘結了案己紀本月初三日報端前日招寳偕其姊金姑自絲廠做工回家中途被萬糾同李仁甫强曳而去經張柴氏得悉報探徐阿華拘獲解辦張柴氏與女金姑及招寳投稱搶賣情形關司馬商諸美副领事安立德君以萬不應違諭攫人判押西牢一年零六個月李仁甫押捕房一個月完案○粤人王阿仁朱阿三等十三人在美界密勒路九百三十二號房屋内違章聚賭由捕房查悉經中西探前往掩捕起出路具於昨晨解辦判各罰洋十元充公○虹口隨園烟間主王揚貞曾因賭博判罰前日又經六十二五十四等號西探以賭博違章拘案請辦判罰洋八十元○百老匯路何阿饒假冐總會未捐執照紏聚多人賭博亦由西探拘究判罰洋五十元○陳裕財先　竊取李榮生馬阿大等八家衣服銅器由探解辦判責二百板押捕房六個月罰作苦工○過犯孟紅芳方阿大向王德海柝梢由探解辦判孟責二百板押三個月方責二百板押一個月均作苦工○沈根根控周阿才竊金戒銀表由探解辦判責二百板押捕房十四天○馬夫王阿林快馬違章由印捕拘辦判罚洋二十五元○徐雲泉深夜賣烟王吉山深夜賣酒由捕以違章拘案判各罰洋十元（見） 
[英美公廨晚堂案]  
　　孀婦黄劉氏控王有棠林土氏即俞阿寳將伊女招霸匿陷娼等情前晚奉關司馬研訊黄劉氏供揚州人於光緒二十七年帶同招寳來申由鄉人陳福堂　媒欲許於王有棠當時同　林王氏家住居半月見王成衣爲　難靠終身故决計將議婚之事作罷正欲挈女動身林王氏欲償房　洋十七元許其可家寄申不允故此將女暫　孑身回籍調洋乃至回申向領女已不知下落迄今始悉由林王氏逼令在清和坊賣娼爲此投水追究質之黄招寳供年十七歲前年母親　後由林王　逼至棋盤街老長春雙桂堂等處賣娼是實現求超豁林王氏王有棠同供蘇州人招寳確由其母同陳福堂領來立契價賣言定洋二百元當時祗交過一百元賣娼由其自願司馬得供之下以林土氏壬有某騙艮爲娼殊堪髮指著各責百下招寳由其母領回擇良婚配○英商貿興洋行主慕亞遣買辦薛晉川控朱晉　朱阿根以廢單騙銀奉訊判押比追在案己詳前報前晚又經帶比兩朱互相推諉仍執前　司馬判仍還押展限七天繳洋違干血比（見） 
[法租界捕房發落]  
　　本年五月間倪風鳳伯托周敬湘代畫畫譜四十八張每張洋一元畫成忽又退還又欠會洋十二元周因投控法廨奉陳大令訊供除會欵不理　廢外責洋著交保出外限三日内理楚迄今案懸日久昨日原告於發　時求追大令准下期著保交案訊奪○陳斌鄉前往四川重慶等處辦貨侵吞銀三萬餘兩被投東王崇如　控判廨奉前　員　大令訊供押追後經陳大令判送商務總會理帳核奪昨王投案禀稱被告不將帳簿交出求請訊追陳供伊等所呈之帳實有不符大令謂爾帳何以不交顯見刁狡飭探帶出吊帳如違定干嚴究○趙阿根竊菜巿街某店銅四開十八千文陳　堂竊洋涇鎭花衣前　解訊俱判重責二百板在案昨飭照斷懲責斥釋○賀芝蓀因將雲王抵押紏葛被控到案奉訊除將抵欵繳到外尙少洋一百九十元未繳在案昨日飭探帶出交人銀並保○　阿五陳阿四强搶活鷄四頭訊飭枷示在案昨令照斷枷號一禮拜期滿責放（居） 
[美租界捕房事]  
　　小車夫俞根郎昨載本箱途經有恒路路車忽傾倒壓傷道旁十歲女孩七百六十三號華捕見已肇禍一併拘入捕房俞押候送懲孩送同仁醫院醫治　李阿五昨投捕房稱被 
 
 

Page 11

 
 
　　流氓阿四金等在海寗路硬借不允喝衆行兇搶去衣服多件求究奉飭包探朱桂生查明核辦○某西人前晚沽飲大醉行經黄浦路狂歌胡閙三百九十七號華捕深恐肇事立卽雇車載送捕房奉諭押候酒醒再核○胡阿二昨持綢布衣服向西華德路某鋪求質爲孫包探見向請支吾拘人捕房押候查究（古） 
[蘇省官報]  
　　十五日總辦仕舘學候補道羅長椅通知今日到着廖元龍汪廣生均禀謝奉飾派蘇差　孫光衍禀辭解運軍裝赴滬張克煊禀知蒙藩憲批准因無力赴引仍歸縣丞本班註册委用 
[救急功崇]  
　　啓者此次颶風猝發海水乘風捲入其來勢非常洶湧以致沿海各沙洲被災極重敝堂聞報後卽延善友三位於初七早携查分赴横沙鼎興石頭鴨窩諸沙查放急賑一面滬就地各善堂湊集棺本派友至川沙東溝高橋淞口各要隘打捞屍首天災可畏不得不藉人力補苴乃承程吳氏善士求媳生産平安沈東記李隠名杭州保平安堂同復和麟石山房各洋一百元章存德堂洋一百五十元沈錫記龍飛馬車行諸友隠名氏各洋四十元童觀記周芝能周隠名徐隠名張隠名翟起林各洋十元張雪堂募助洋五百元傳隠名何隠名脩養氏耿夢　各洋廿元隠名氏汪柏如各洋五元儲　卿洪隠名各洋三元保昌典洋四元四角廣灣昌葉姓方姓隠名士馮長生魏坤記隠名字馮泰和各洋一元無名氏白米一石共計洋一千五百三十八元四角眼前功德實深謹一併登報佈聞滬北仁濟善堂董事嚴信厚曾鑄陳作霖朱佩珍焦發昱劉芬施則敬張韋承等謹誌 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
