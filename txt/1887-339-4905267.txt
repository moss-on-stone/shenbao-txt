# 1887 - 339 - 4905267

 

Page 1

 
 
[經策通纂告白] [  點石齋主人啓]  
　　攷訂之編昉自皇覽掌故之書權輿漢官逮乎三通六帖會要會通御覽册府諸書卷犢愈多流布益廣降至萬花谷合璧事類雖非雅馴譎者　珍盖博學通材藉資叅索兼存軼事遺文也國朝官撰之書無過圖書集成然卷犢繁重價等連城窮鄉僻壤旣限於耳目塞門素士又艱於搆　佗如學海彚函淵鑑涵海或專爲訓詁而設或專收珍秘之籍求其備舉無遺博而兼要者甚非易矣此經策遽纂之輯所由不容巳也其書分前後二集前編仿通志堂例依經編次分爲九目曰易曰書曰詩曰春秋春秋分四類曰春秋總義曰左氏曰公羊曰榖梁曰禮禮分四類曰三禮曰儀禮曰周官曰禮曰四書曰孝經曰爾雅曰說文解經先識字故說文附經漢儒抱殘守缺之功宋賢止誼明道之在門户見泯並行不悖存其原又不如剛潤以志愼也後編甲集說經自群經總義以及經籍沿革探玉函之古笈採諸儒之偉論臚舉條分以佐前書之不及乙部攷史自正史總錄史法史評按部分卷以及通鑑編年綱目紀事古史别史雜史霸史載記聖訓實錄會典志乘譜牒罔勿備載天算叅中西之法而西學卽附其後分野占騐則例以蓺術之類有關經濟兼爲時尚故不憚煩述輿地備方物之制而都邑封建疆域名勝風俗土産外藩四裔附焉歴代之沿革風士之窳艮如指諸掌官常見銓選攷課之詳而循吏名宦卽在其中學校詳貢舉取士之制而養老禮賢亦所宜究訂五禮以存制作之精藴攷六樂以明律吕之源流兵制詳累朝之得失而叅以山川之險要邊海之防堵考食貨之經詳刑政之法舉凡貢賦税庫錢幣茶馬鹽政漕務河工水道尤爲當務之急耜經蠶譜詳於農政水旱凶災攷之荒禮金石選學掌故攸關文苑儒林道統所係帝德箸傳授之心法政治見王道之全謨目錄之學藉資搜羅氏族之譜亦裨實學諸子百家有儒墨兵刑法術之區分别集類書載漢魏唐宋元明之故實佗至文章書翰方技藝術紀事物之原始存作者之精神罔不校核羅致務臻詳愼甄綜貫串纖芥靡遺引用書籍不下千餘種而以史志三通正續通禮會典爲折衷惟說經之書茫如煙海與其冗復不如錄要故名之曰經學輯要而群經之涯涘諸家之師承巳約略具備後書條理編次引用採擷必繫原書之名每條先撰子目以便省　次分門類易於尋檢顔之曰策學備纂而溯源竟委旣非若意林之簡略不詳缺要删繁亦不同漢雋之疏陋寡緒夫經籍散佚收輯爲難經生議論膠執難合此書所纂諸書各標部目而經籍門徑箸錄時代按次條陳前部明訓詁之體用而亦足以收證叅之益後都具對揚之考訂而未始不備經濟之資守兹一編富擬百城雖名之曰經策通纂而本本元元苦心持擇翦裁區别悉力經營非盡爲經策起見也昔　子蒼評六帖新書云孔侯之書如富家之儲材榱棟枅拱雲彙山積匠者得之應手不窮其用豈小紀文達評類書云此體一興而操觚者易於檢尋註書者利於剽竊轉輾裨販實學頗荒此書之出得子蒼之譽亦唯命得文達之訾亦唯命原我罪我蒙無與焉埋首於研都巳五閱塞暑今春又廣延名宿急於觀成削　汗青期仕明春又復攷質於師友折衷於大儒以期體製之善有益于世爾但其書合前後二部卷巳盈于本非石山之業巳成等身之觀布之梨棗致勞汗牛爰仿星子巾箱之本古香褎珍之式付諸石印取其舟車之便先覩爲快以　海内之喁望所慮攺題剿襲妄逞私臆販鬻偕竊難免諐言區區之心所願當世有道君子共　焉臨楮悚惶敢布腹心 
[意琴室主送人序]  
　　少小追隨大雅堂覥然一笑强登塲璧人合與羊車引預祝他年姓字香鏡中花史贈徐伶介玉詩也余在閩閱海上日報見此詩詩前一行云三雅園雛伶小金寳乞題名名之以玠字以介玉而繫之詩盖花史爲介玉題名作也余久客滬瀆多所交游筆墨周旋往往皆以别號相質証或又於别號外創立名字以炫駭觀聽者之耳目是一是二難悉辨爲境不越花天酒地事無非放誕風流波靡中能以文字見者人勿論賢否其品慨志趣已勝尋常庸衆與夫驕奢粗豪者一籌宜不輕示人以廬山眞面也士趨風尚余也亦然亦客滬久則然耳方余去滬時三雅園未開徐介玉未至未一見也讀花史詩竊心豔焉所謂鏡中花史者則不僅似曾相識而驟難指爲誰何於是又竊疑焉而皆未發也無何由閩返滬抵滬日卽訪高昌寒食生種榆山人適在座座中復有不識面之美少年方欲揖而問之高昌寒食生曰此徐介玉　不可揖也余聞而驚且喜曰徐介玉者非卽小金寳耶固余所欲見者也柯不可揖之有章揖之坐而語焉徐謂之曰卿秀慧若此宜爲鏡中花史所特賞花史何人願以告我介玉不言但笑　高昌寒食生生亦不言而笑余乃與種榆山人撫掌大笑暢談移晷相與登中和酒樓高昌寒食生以余初歸爲洗塵焉飮罷種榆山人復約往三雅園觀劇旣見介玉之色更聆介玉之聲聲色俱佳而又和平藴藉眞可人也明日晚霞生宴余於三雅園再辭而後赴召以盛筵出於創畢美名不可久居也乃載筆者方紀勝游而歌驪者遽告遠别重開之戱園行又閉矣初來之妙伶行又去矣密者由是疏聚者由是散矣昔之飮介玉者不乏人今之餞介玉者無虚日矣介玉果眞將歸矣高昌寒食生乃語余曰鏡中花史之於介玉子所深知介玉今歸花史倚水調歌頭一闋送之同人咸有所贈吾子獨無無乃不可余曰唯唯周人有言富貴者送之以財仁者送之宻言谷永與殷會宗書有云朋友以言贈行臨别贈言古人所尚然交有深淺言其視之昔夏侯鞙謂張嶷曰雖與足下疏闊然託心如舊宜明此意嶷答曰僕未知子子未知我大道在彼云何託心願三年之後徐踈期言識者韙之交淺而言深者非是也吾不知鏡中花史吾猶知高昌寒食生以知高昌寒食生者知花史卽以知花史者知介玉况介玉之語言合道應節有方固可得而知耶交道至今難矣古人之交也多　知不貪奔北知不怯聞流言不信知可終余與高昌寒食生游因得交一時勝侣雖張耳雅游多爲人稱然江文通之與袁淑明非舉銜杯酒殷勤已也去冬迄今所事萬變吾黨久要不渝之心未嘗變也高昌寒食生不惟知余且更知余之所不知而余之所應知者乃轉若不知焉鏡中花史謂高昌寒食生何高昌寒食生又謂余何矣雖然朋友相知貴相知心形迹不足道也高昌寒食生者不凝滯於物者也生平會意便行游戲自快不爲崖岸嶄絶之行士大夫皆樂與游然伉爽過人遇事無所規避具意所欲到者雖百折不能回胡孔明救人人終不知劉子翼骂人人都不憾一誠所感有足多焉人每見其矜重輙謂爲嚴見其脱落又謂爲放是皆不足以知之余固知其所信在我不以人言爲從違有時恣志縱情人言亦所不惜見之定守之堅一誠之貫注也此余所以知高昌寒食生而因以知鏡中花史也介玉一事特其著焉者也花史之昵介玉也酒樓歌榭跬步不離同志者復從而附和之少見多怪之徒靡不謂文人好事而不知應求視乎聲氣此輩中固大有人在也桐蓀之清超補枝之文雅瑶卿之靜穆素芳之俊逸皆足與介玉之和平藴藉紳映一時非偶然也找輩鍾情放浪筦兹誠愈於沈迷脂粉何也知已之感此實深於彼也不觀近出之粉墨叢談淞濵花影二書乎與粉墨叢談書中人言粉墨叢談鮮不色喜與淞濵花影書中人言淞濵花影多不相關二書之成余與有力按圖索駿用能知其所以然然非以一身閱歴其間仍不知其所以然而然也吁可慨已余重有感焉天地一大戲場人生一大夢墳高昌寒食生之言也浮生如寄人孰不知乃臨岐者不免欷歔惜别者每多感歎由中而發情不自禁恝置者百不一二覯也然而人非鹿豕豈能常聚古有以撲滿贈人者其言曰撲滿者以土爲之蓄錢之具也有入而無出滿則撲之士有聚而不散者將有撲滿之敗可不戒乎介玉行矣其行也余故樂爲之序不知介玉烏知鏡中花史又安知高昌寒食生更何從知意琴室主人之 
 
 

Page 2

 
 
序之意然而介玉行矣 
[生番向化]  
　　臺灣一隅幅員寛廣林箐叢生番族卵育其中生聚繁衍海禁弛後内地民人渡臺日衆墾田日廣其鄰番界也日益近番族種類各别率多好鬥與土民小有齟齬動輙仇殺上年劉省帥設法招撫南北歸化之衆數且逾萬惟良莠不一本年夏間臺北府屬大科坎三角涌地方屢有生番殺人之案省帥赫然震怒商請林詩甫京卿帶勇往剿番族聞之不敢爲螳臂之拒惟零星三五散匿草莽要而截之則無定縱聚而殲之則無大股思有以征服之亦非易事矣京卿悉心運籌簡派精壯勇丁環列鎗砲爲衛餘衆則各挈刀鐮繩索徑往番田刈割禾稻時正秋稔一二日間偷割搶割之稻至五百餘担番族始有懼意京卿復命連放開花砲炸彈如雨伏莽震驚負嵎之志乃沮異日奔訴通事泥首軍前京卿積威之餘廣布恩德准其薙髮歸化家質雛番一人爲信且命其挈家居住山外户給口糧布置周妥然後班師言旋北路番務由是平靜其中路南路諸番間有一二蠢動者聞此信息亦各俯首帖耳効命投誠爵帥之知人善任京卿之决策奏功時論蓋兩美之 
[香車滿路]  
　　上海天津等處租界東洋車不知凡幾然其每月車捐均歸洋人經收而于華官　與也臺北經劉省三爵帥整頓移商務繁興生理日闢本年春間創開馬路設東洋車一以利過客之往來一以贍客民之生計法至善也向由巡查委員經理其事每月每輛由車夫繳租價洋一元五角以爲修路經費委員按月彚呈日來本地紳士遞禀請將所有官置車輛歸伊一手承領先繳車價銀一千三百餘元仍每月每輛繳洋一元五角平時車輛損壞歸伊自行修補不扣公欵分毫爵帥已經批准街市之熱閙人物之繁盛卽此可見一斑日前有客遊城外　舺大稻挰等處者謂乘車者大都粉白黛緑居多昔則買笑倚門今且招摇過市楊氏諸姨車鬥風曲江風景今於海外見之 
[武穴火災]  
　　本月二十二日之晚十二點鐘時武穴月塘下恒記榖倉上首某姓家忽遭回祿延燒二十餘家有一老嫗未及奔逃背後盡行焦灼又有一幼女亦被火焚未卜可免性命之虞否掣騐局曾君深憫被災各户困苦顚連每人給以白粥一餐廣濟縣祝大令則每户給以青蚨千翼灾黎皆歡呼戴德合十宣佛號不置 
[温郡新談]  
　　新簡温州鎭周靜山鎭軍於本月初九日抵省本擬謁見衛中丞後卽赴温郡履新是日忽接閩浙總督電諭令鎭軍先赴閩垣面談要務云鎭軍遂攺由上海附輪赴閩大約須俟葭管灰飛時方可抵温接篆也○去冬招商甌局及廣祥茂洋廣貨店被衆毁搶一案其詳已疉列報章恩邑尊當將落河身死之林阿連並事後拿獲之瞿三娒廖自新等各犯訊錄供詞分别首從照律定擬詳請示遵兹已接奉蕭廉訪駁飭明文内開比例各條未盡符合必須究明何人起意何人鳴鑼鼓衆何人糾衆搗搶一一澈底究追以成信讞毋得再有含混宕延云云想邑尊又須悉心研鞫矣○季夏以來瘟疫盛行迄今未息連日大荆營夏都戎章守戎新河街莊外委均於片刻之間先後逝世至隔江礁頭嶂保排前等處農民感患時疫而死者更覺實繁有徒吁天災流行何竟如斯之盛也○譙樓下元壇廟慕捐重建約費數千金洎落成涓吉本月十一日開光演劇酬神一連五日五夜約費千餘金倉後七聖廟於本月十五日開光所費亦不相上下開元寺金剛殿告竣於二十日開光五靈廟重修於本月初開光他如海壇山楊府廟博侯王陳府廟東甌王廟一港廟各司事在外集捐修葺者不啻肩相摩而踵相接當此河南災重賑捐告竭之時苟得賢父母一紙之頒諭令已修者暫停未修者且緩所得捐欵通行撥助賑捐則莫大隂功豈可與修廟塑神同日而語哉 
[邗上又火]  
　　本月二十五日上午揚州凖提菴後某姓草房内午炊失愼又遭回祿之災幸是處四無居隣僅燬該姓茅屋兩椽卽行撲滅屈指揚郡自月之初八日起迄今二十日内遭火厄者幾幾乎無日無之何吳回氏采烈興高不顧人之身家性命耶或謂天氣過於旱乾似宜設壇祈雨俾水火旣濟或可免炎上成災乎 
[舟行遇險]  
　　維揚訪事人云近日揚河水勢日漸增高上游來源仍復滔滔不絶壁虎橋壩尚未堵閉而該處溜急非常數里外卽聞其聲洶洶以致舟行者咸有戒心不敢稍涉大意某日上午有小艇載客二十餘人由邵伯開行至彼舟子轉舵稍遲船首悮撞橋樁登時沈没辛口門救生船聞呼救聲揚帆駛至協同各漁船陸續將人救起查點數目尚少三名想已漂出口門外爲二閭大夫招去矣 
[廟會紀盛]  
　　甯波郡廟告成擇吉開光先期經會首將廟門外東至石柱橋西至新橋約長半里許遍張五色綵幔懸燈數百盞兩街各店鋪亦懸燈結綵光怪陸離廟前高塔一臺以色紙糊假山隙處嵌以菊花并綴樓臺亭閣鑲以玻璃燃燭照之分外鮮明絢爛又用紙紥成漁樵耕讀之類眉目手足宛轉如生中設機關可以運動偃師之巧誠無以過之大門内東之懷棠祠西之痘神殿陳列各玩器商彝周鼎古翠斑斕疑非人世間物二門内東西兩廊爲售賣開光圖照之處神前錫燭臺一對約重五大百觔爲烏木打眼行所助又有彩銅　眼爐一座計重千觔爲衆銅業所助所燒蠟燭大幾如椽其最巨者重至百觔聞係元凱兵船所獻闔廟懸掛彩色玻璃燈千五百餘盞光明照耀滿殿輝煌前後戲臺上或羽士或緇流鐃鈸丁東誦經禮懴後殿樓下左爲簽押房擺設骨董及文房四寳無一不精雅絶倫右爲客房桌上恭奉宣宗成皇帝實錄一函樓上左右分東西兩宫是爲神之臥房床几橱椅被褥帳簷巾扇拂塵水旱烟袋無一不備無一不精計最熱閙者爲十九之夜是夜五鼓時寍波府胡練溪太守及所屬一廳五縣齊集廟中開光畢就神前設公案扶神升座三班六房皂役快役排列兩旁然後屬縣投文叅謁一切儀禮與陽世無殊至進香游玩者自十九日下午爲始熙來攘往絡繹於途達旦通宵肩摩轂擊廟中董事深恐人多滋事預請府縣尊派差彈壓并請提道二憲撥出巡城營精兵衛安緑頭勇各二十名分駐廟之前後左右以資巡緝然宿山坐夜等陋習仍不能禁止而剪綹挖包之輩亦胆敢溷跡其内同隙探囊被差拿獲一名送縣後判令荷以巨枷發廟門外示衆此外如大廟寳雲等寺南門倉橋廟雖亦熱閙總不及郡廟之繁盛是舉也本郡城鄉無不相率偕來卽遠自紹興定象等處亦有買棹而至結伴游觀者是以各城門皆擁擠難行江東新河頭三眼橋西南兩門外各飯店無不座無虚位誠兵燹以來所罕有也然而果何益哉 
[影戲奇觀]  
　　老三雅戲園自大雅班回蘇後閒門寂寂無復粉墨登塲矣兹有西人就其地開設射影鏡會光明大啓别現奇觀所有中西各國名部及鐵路銕橋燈樓風磨天象輿圖珍禽奇獸以迄服飾之美麗房舍之精工光怪陸離無不惟妙惟肖佛言一粒菜中現大千世界是鏡也其亦粟之一粒歟會中更設西樂一班娛目之餘更堪悦耳定於十一月初二夜開演諸君子欲擴眼界者其亦招携勝侣入座縱觀乎 
[使星照滬]  
　　新簡出使日本大臣黎蒓齋星使於前日莅滬仍住天后宫畔行轅昨日江海關道龔觀察就行轅設宴譙之在座者爲江蘇水利局督辦李景卿觀察製造局總辦聶仲芳部郎松滬捐釐局督辦吳廣庵觀察正任太倉州莫善徵直刺貨捐局總辦翁子文太守英界讞員蔡二源太守法界讞員王鴈臣司馬松海防同知劉乙笙司馬上海縣裴邑尊聞星使指東約在葭管灰飛時節云 
[譯員已返]  
　　駐滬美領事署繙譯官易孟士因公赴漢業已返申已於昨晨至英公堂照常陪審矣 
[賀客盈門]  
　　前任英廨讞員羅少耕太守在家讀禮經出使日本大臣黎蒓齋星使調往東洋已登前報兹悉星使擬俟太守服闋後檄令爲横濵理事官日來同寅之徃賀者車馬幾至盈門云 
 
 

Page 3

 
 
[學徒壓斃]  
　　英租界大馬路泥城橋東首有本邑人姚某股開隆盛公記米鋪兼售乾麵雜糧其屋係樓房二幢樓上唯積麵麥等貝并設篩聾焉昨日午前十點鐘時有二學徒及出店等將麻袋實以麩皮用繩吊上因樓面堆貨太重以致擱栅中斷連板墜下壓傷學徒三名出店一名頃刻間聚而觀者後若堵墻副捕頭法蘭門聞信督同中西捕前往彈壓一面將受傷人舁送醫院學徒中有張松林者壓傷　　　　　　身亡聞該學徒年祗十六歳家在浦東上有父母兩房祇此一子當由鋪主遣人報信其家俟父母到來備棺成殮此亦无妄之灾也 
[筮日濬河]  
　　吳淞港西人呼爲蘇州河以其爲蘇滬往來之要道也年來河身淤淺每至潮落船隻不便往還大憲札飭江蘇水利督辦李景卿觀察來滬就天后宫設局會同道憲龔觀察曁翁子文太守王鴈臣司馬妥議疏通刻己定期十一月初一日開工河底用混江龍開挖兩岸漲灘則另僱人夫開鑿計自外大橋起至新閘止限三個月内一律竣工其欵暫由道庫墊撥俟明春杏花時節再由新閘迤西濬至黄渡云嗣又得官場傳述擬定自港口起迤西至新閘大王廟止用機器開挖再西從大王廟起築壩開至泗江口爲止江中船隻自應一概赶逐昨日午後三點鐘時蘇松太道龔仰蘧觀察及各官在滬北星使石轅傳該處二十五保頭二三十等四圖地保諭話着知照船埠及近河居民人等以便卽日動工云 
[覆水難收]  
　　昨報列不似捉姦一節兹悉該婦之夫某甲乃做打包生意者捆送捕房之某乙係做掮客者兩家所居之地相離甚近前晚九點鐘時甲之友人等見乙進甲門卽帮同將乙捆縳送捕後甲以中冓之羞未可外播故未說明是本夫嗣經人出塲調處着乙出洋百元乙固惟命是聽而甲則謂罰洋可以儘數充入賑捐婦亦聽其自便或隨乙去或由乙賣或另適人均可不問我則斷斷不肯收覆水語畢掉頭竟去因之此案未解公堂論者謂甲之大度包容眞不愧做打包生意者也 
[諭令理處]  
　　無錫人榮薇元與同鄉人查蔭庭在南市郎家橋股開怡安客棧查有胞弟名永祥者失業無聊常在棧中躭閣本月初榮失去水烟袋一支問之永祥永祥以榮誣竊大肆咆哮榮遂扭赴縣署控訴情由裴邑尊庭訊之下飭將永祥暫押候傳蔭庭覆訊前晚帮審委員陳伯葵明府升堂研訊榮訴稱蔭庭不肯來案永祥尚欠房飯錢四十餘十叩求追繳永祥供稱伊不應誣小的行竊求恩鑒宥明府　永祥所欠儘可在蔭庭股本内扣除乃飭將永祥交差看管令兩造邀同蔭庭自行理處榮遵諭而退 
[分别罰鍰]  
　　捕房查拿私售小票情形節登前報昨日麥捕頭至英公堂稱兹又派中西諸包探向各票行買得通利公司小票因拘阜成行執事人魏浩才夥友張炳高億中行執事人羅洪杜夥友徐其卿陳雪堂陳瑞生同德來執事人張昌年夥友陳子仁必得來執事人羅啓亭大成執事人范世舟夥友沈子雲吕福并將小票及招牌呈閱阜成行尚有大有裕牌號更有印小票所用之鉛字機器魏供寍波人在阜成爲執事主人係杭州人陳寳州現在原籍通利公司小票均由陳交下設或中彩莫不照付洋銀張供在阜成爲夥所得工資無幾並不知票之來源羅供在億中生理小票向阜成拆來徐及二陳或稱小夥或稱學徒張供在同德來爲夥出售吕宋大票至小票亦向阜成拆來陳供爲小夥羅供在必得來爲夥向售大票偶然拆售通利小票范供是大成行夥小票亦向阜成拆來以後不敢再售沈吕同供爲小夥餘不知情蔡太守問魏曰閱得小票載明香港通利公司究竟香港有此公司否答稱通利公司實在杭州惟因香港爲大埠故藉此招徠生理耳西包探瓊華包探秦少卿楊阿炳等各將小票分别指明在誰家買得蔡太守謂通利公司小票皆由阜成售出本當將主人究辦惟陳旣不在滬應罰執事人洋二百元違則管押二月其餘二羅及張范二人各罰洋百元違則押一月各行夥概子開釋魏等均唯唯遵斷惟稱尚有普和亨泰利兩票行皆售通利公司小票請爲一併禁止太守飭值日差協同中西包探立卽往拘普和亨泰利兩行中人到案訊究起案之小票機器鉛字招牌存候銷毁 
[英界公堂瑣案]  
　　西包探瓊華包探王阿二禀稱邇來租界失愼之事層見疉出捕頭命查各處存積火油及稻草蘆柴等物今查　王阿和柴行門首堆有蘆柴屋内更多囑令遷移王竟不依捕頭見之命卽拘案王供門首之柴早已移開不過尚未移盡　屋内之柴須俟另租房屋蔡太守押令王於搬移後釋出易繙譯請限二十四點鐘内搬盡逾則罰洋四元○包探王阿二禀稱韋福生行過書　駐足閒觀突有陳阿桂從身邊擦過乘間摸去衣袋内洋銀七元知而扭獲洋已不在陳手因卽扭交捕房查陳母係粤人父則西人因陳屢次行竊不認爲子云韋中訴前情并稱被竊後卽將洋轉遞同黨飛步奔逃陳供並不行竊叩求恩宥蔡太守押令繳洋否則管押一月○華捕禀稱昨晚一點鐘時見江北人石阿二劉阿福在路爭毆拘案請訊石供劉在廣和洋行大寫西人處爲包車夫每月工洋六元曾囑小的替工應給洋二元四角言俟發給工資照付豈知工資早已收到是以向之理索劉有破車寄存小的處卽可還伊劉供欠石替工洋二元四角因洋東未發工資以致躭延然小的尚有東洋車在石處蔡太守着劉給石洋二元四角石還劉東洋車惟區區細故不應深夜在路爭毆各押一天以示懲儆 
[法界公堂瑣案]  
　　西新橋南剃頭店陳蓮康訴稱兄陳蓮生於本年夏間經父送辦忤逆嗣經保出又送到棲流公所戒烟現在父回句容出月初方可到滬二十六晚十二點鐘後兄回店敲門嫌我開門太遲卽肆吵閙毁壞物件正在爲難適捕至將拘入捕房據陳蓮生供我在店伊不許我做生意祇令我洗菜煮飯每日給錢三十文如何敷用王司馬諭陳蓮康將兄帶回如再吵閙當卽送案陳蓮康叩首稱父母在原籍今願送兄回籍候父母作主請暫押半天容卽商定船隻預備一切於晚間到捕房將兄領去送之下船司馬准如所請○扛夫唐得榮訴稱昨在碼頭扛棗子被東洋車從後面來碾傷脚背鳴捕將車夫送案據宋高陞供崇明人在浦灘推車伊等七八人扭撞過來以致誤傷况伊並未扛物王司馬謂傷豈可不問爾今願打願罰宋求薄罰司馬着罰洋二元給唐養傷如身畔無洋着寄信出外與車主商酌○昨報列法包探獲到剪綹賊一名據供徐子芳青浦人洋一元在南碼頭割下時辰表在大東門外行人擁擠時摸得現押在青浦烟館内暫抵洋一元光景今已寄信前去約五日可來司馬着將徐暫押候表到再核　包探獲到形跡可疑之左得利搜出押票數張解案據供因聞招兵故在九月十五日來滬住小客寓在鄭家木橋賭輸錢三百文將衣質錢司馬判責四十板○紹興人葉正林訴稱昨早買物籃中錢四百六十文被人攫去當塲拘獲送案旋據楊阿三供我亦買物籃有錢二百文被人取去正在查問葉亦稱失錢說我偷伊法包探嚴頌眉禀稱楊慣肆偷竊每於早上携一籃内放波菜十數莖名爲買物實乘間竊錢况由捕房解到時着伊携籃來伊將籃内錢捋去二三十文王司馬着將錢給葉領去楊阿三嚴加申斥而釋之下次再犯定行重辦 
[更正]  
　　昨報列押候遞回一則兹聞並無是事實係訪事人悮傳惠生莊之經手係秦姓亦非姚彩明卽該莊亦不過暫行清理無他故也○昨報高陞棧因爭客失去拜匣一個兹聞是永安街之義和棧非英界之義和棧合亟更正 
[上海陳家木橋電局内豫賑公所會同高易絲業與昌文報四公所起解河南第七批賑銀公啓]  
　　公啓者敝處起解第六批賑銀後又承各處交到賑捐已及萬兩事關救急不可少延特托協成鑣局吳君爕堂起解河南第七批庫平一萬二千兩連鑣費一百二十兩付出規銀一萬三千二百八十三兩五錢二分連前共解規銀十七萬七千六百三十兩另四錢七分仍俟十一月望後再解第八批仁人君子解囊賜助者請先期擲下以便彚成大批起解實深感激謹此奉聞豫賑處盛宣懷陳煦元施善昌葛繩孝李朝覲王松森經元善謝家福同頓啓 
 
 

Page 4

 
 
[上海陳家木橋電報局豫賑處十月十三日嚴佑之先生發來中牟第五號告災書]  
　　杏孫竹坢少欽蕃甫秋坪心如蓮珊綏之諸善長大人閣下初二排遞四號公函諒已達覽頃奉初四日電示知三四批解四萬五千兩五批又匯二萬兩可謂踴躍極矣諸善長之焦勞擘畫不問可知欽佩何似弟筋力就衰左邊手足時覺麻痛頗似偏枯加之道路水旱不通查放不得迅速恐負諸公飢溺之心廉佩二公尚未到𪶌豈在頴夀一帶耶弟一局萬辦不及大約中牟尉氏二縣弟任之扶溝西華亦思往辦已將續欵託賑撫局發去二萬六千兩先行换錢備用惟銀價大落賑欵只作八折用弟年内旋里恐辦不及務祈從速請友來此接手是所切禱陳州七屬惟商水無灾扶溝九分西華七分淮寍六分沈邱五分泰康項城二三分扶西淮三屬必須赶緊撫卹尚望執事多籌接濟爲禱此復敬請台安愚小弟嚴作霖頓首 
[徐園感懷題壁錄請鴻印主人龍山擅夢生意琴醉墨晚霞綺禪師竹友翠惜紅知白曁諸吟壇政和]  
　　重來花下續清遊屐印苔痕滿目愁槽板金尊明月夜何堪往事記從頭主人笑指百花祠此日眞堪作住持鴻印主人知余抱疾來滬嘗謂楊鼎臣茂才曰懴情此後眞堪作百花祠住持養疴祠中矣痛哭狂歌天地外出山終有入山時[  百花祠香尉懴情漫艸]  
[潞河舟中感懷律句錄請高昌寒食生吟政]  
　　生還才入玉關門死别那堪憶故園寒到衣邊無一字日斜江上又孤村移情終罷成連操乏術能招倩女魂辜負遨遊京國約天涯涕涙共誰論客冬悼亡竹篔崖使挽聨云寒月掩香閨可憐書到秦嘉巳孤京國遨遊約滄波滯歸客等是情鍾孫楚只覺天涯涕淚多結語本此[  六潭山人近作]  
[蘇省撫轅抄]  
　　十月二十六日蘇學憲王松江來卽開行新選鎭糧捕通判趙雲芝禀謝奉飭赴任縣丞王祖誠禀知奉委管解河南賑濟銀兩差黄熾康禀知奉委盛澤厘捐差遣從九余晋明服滿回省前邳州訓導顧光昌禀知奉委書局分校昨日到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中秋夜偕味古軒主對月偶成集句三首錄呈夢畹生大吟壇政之]  
　　鏡光猶掛畫樓前許渾風景依稀似去年趙嘏怪的傷烏驚不定朱蘭嵎月光如水水如天趙嘏○秋氣平分月正明趙嘏碧天如水夜雲輕温庭筠坐中更得江南客黄山谷謂味古軒主手把瓊簫作鳳鳴馮琢菴○隨時憂樂以詩鳴黄山谷惟有知音解有情范石湖今夜月明人盡望王建不妨樽酒寄平生蘇軾[  溪東閣隱士稿於鋤月軒]  
　　俚言恭祝天南遯叟王紫銓先生大人六旬榮慶謹步題贈太原黄太孺人原韻錄請霧裏看花客瘦鶴詞人白蘋花館主廬山舊隱曁諸大吟壇同政○十月梅開分外清花盈曲院酒盈觥門墻祝夀多才士先生門下頗衆具見先生化導誠翩翩才調早超羣洋溢聲名四海聞先生曾經出洋萱室稱觴階下立風流儒雅並温文南金東箭滿君家蹌濟堂前洵足誇况復瑶池風景好輝　奪目映窗紗生辰六秩夀筵開願頌遐齡咏和臺今日會看斯盛事棠隂到處自先栽[  愛月齋主世姪龔湄琳佩卿甫頓首拜稿]  
[初到滬塲得句奉客藉乞賞音惠我和言]  
　　紅粉知書屢折磨青樓人似鳥清歌漫將詩法逢人問恐說阿儂識字多談何容易學吟詩况屬叢嘉嬌女兒七字强如花解語引人多唱惜春詞○禮佛辭風流罪孽本來深我佛慈悲鑒此心薄命桃花誰是主蓮臺高處乞春隂粲花吟館女士史香雲初稿 
[九日游烏石山]  
　　登高人在萬山中俯視塵寰眼界空直上鄰霄臺上去滿身雲氣散天風[  意琴稿]  
[重有感]  
　　孤舟遥夜酒醒時倚枕燈前有所思荒驛月明鷄唱早寒林霜重鴈飛遲凄凉已感黄門賦宛轉誰歌白紵詞惟有兩行河上柳秋來摇落尚垂絲[  六潭山人初稿]  
[同西泠詞客集送介玉子之蘇州]  
　　聞道寒潮水能催去客船魂銷三疉曲心折七條絃何使旁觀者相看亦闇然今宵申浦月明日太湖烟[  浮玉山民劉雲搏未是草]  
[謹和胡月彰先生見贈原韻]  
　　江涵秋影雁飛馳萍水相逢輙　思一語戒奢情最摯千金重諾品堪師古心古貌人難及良相良醫功並施四海論交敦氣節平生道路九逵知夀世青囊譽久馳識荆頤遂慰深思斧柯得假蒙君愛芒屩相從許我師錦繡文章嘉偉論琳琅珠玉感頻施春風合訂團欒約琴瑟和鳴喜共知[  醉雲逸史曹錫卿拜稿]  
[題枝徐園小憇圖玉照]  
　　塵邊抽得自由身小憇園林結淨因花影一秤人靜對幾回落子故逡巡神機一著孰爭先世事如棋屢變遷我羡風流黄叔度妙從局外倍　詮圖補枝與桐蓀對奕夢畹從旁觀之顧曲丰神鏡裏傳輕衫窄帽態翩翩凉痕一碧圖三友滌盡塵心合作仙嫁綫勞勞春復秋笑余浪跡等沙鷗何時得遂幽棲願共飮花間洗客愁[  惜紅生一脱稿]  
[上海四馬路文報局内恊賑公所經收賑捐十月上旬清單]  
　　初一日金字册十九號杭州府臨安縣正堂胡湘春明府墓趙任二十元永號六元天源同春張文斌三户各二元汪裕隆永源順泰源號廣泰天隆益昌棧鄭萬華森泰裕勤大章德興周少蓮胡巨高路月樵靜遠山房兪高晋卿兪文藻高金元龔近禮鍾桂林胡尊崑張繩祖章錦義羅泗洲廿四户各一元○蘇城中張家巷汪義庄交來保十八大善士三十五元○江册龍游安成號募積善堂二元吳玉衡葉正文吳士珍孫正甫江績臣程子維江慶祥畢在局徐爾庄葉增培林雲閣頂午亭汪庚如葉士宜葉憲思胡啓新葉子瑜吳换章韓樹山汪晋卿廿户各二角○救灾免災單宜興葛少仲先生交來無名氏墓尹記等户一元又李榮春翁募史　昌等户一元○慈航册浙禾濮院照磨署張耀廷先生二元又募朱濟廷吳月齋二户各一元○蘇城懷德堂有記一元○本日共收東賑英洋一百零四元○○又收河南賑本埠啓昌糖行交來黄振篆善士五十元○信心居爲肝疾稍痊再求全愈十元○本埠盤記棧交來湖南常德府　記常平銀廿兩曾記常平銀一兩以上實收規元廿二兩四錢八分○積誠子廿元太原女氏四元○廣東吳靜軒五元○西塘胡介藩翁英洋五元又銅洋九元又募胡朱氏胡福銓二户各四百文延輝室五百文福鈞氏蔚文氏二户各二百文露珠生　桂軒詒慶堂海棠居四户各一百文共實收英洋七元銅洋九元○浙湖濮附照磨廳署張耀廷先生一千五百文又募翔鳳書屋吳月齋鳳堂詒燕堂榮德堂刼餘生許六户各一千文袁載生一千一百文李錦廷楊載臯二户各五百文耀記四百文朱森記三百文不留名二百文徐文貴吳雲峰朱雲山楊義泰仁記毛太太曹洪士張仁瑞八户各一百文以上實收英洋十元爐坯洋一元○常熟老徐市程鍾善士募各户二元一角○嘉興張聖源號交來沈夢周翁募孔憲斌一元諍安居一千文陸洽順楊彩生無名氏三户各五百文吳海昌六百文周新記三百文顧懷古四百文吳萬和莫順興恆泰興高建三棣韡居沈夀昌沈吳氏胡翼經顧恆順顧敬修孫裕德陸或田十二户各二百文羅文記施有安沈錦銘張東泰沈四官五户各一百文以上實收洋七元錢五百八十文○本埠怡和洋行棧房募各善士共五千三百文○常熟裕昌祥號募朱建中等二十三户五元○漂陽日生德號募周敬止堂三元戴杏南虞潤潮宋復誠三户各一元費曉齋程焕章孫振基郭源深四户各五角○浙紹信大棧交來餘慶堂王募王張福等二十二户五百一百文○溧陽方因可堂募德豐號等十二户二元四百七十文○本埠寳和洋行交來漢口漢鳳杏求眷屬水路平安及成就葉氏之親二元○無錫劉廷鏞先生募計宗培過步臯二户各五角周陶氏三角黄細保林順寳吳和慶過增培四户各二角陶福慧丁夀康二户各一角實收洋二元三百零九文○寗波江厦鼎崇興號募金英和陳永煊陳而東三户各一元陳永棹陳冰如詹道碖陳永齋陳而菓詹握管六户各五角棉力子愧未逮二户各一角林鴻波三角實收洋六元五百三十五文○蕪湖厚菴氏藥資移賑二元○補過氏一元○明記二百文○太倉楊斗臣募各户英洋五元○潤德堂張病愈完願一元又交來隱名氏募徐朗仙等十四户共一元三百六十文○湘州裕泰號募許星榮等四十八户共五元○南潯鼎昌和募查鑑棠等廿三户共三元○嘉興池灣鎭屠仲新募沈吳氏一元○蕪湖梁積善堂五角梁阿榜二角五分梁阿林鄭程氏二户合二角五分○新關葉卞山翁募衆同事等共洋二元小洋十六角錢二百零八文○本日共收河南捐英洋一百七十六元銅洋九元爐坯洋一元規元廿二兩四錢八分小洋十七角錢八千零六十二文 
[上海四馬路文報局内恊賑公所經收賑捐十月上旬清單]  
　　初二日李希陸先生畫潤洋八角○○又收河南賑津海關署交浙虞胡印川大善士奉本生嚴慈命捐助京平銀一百兩○本埠恆豫莊交來寗波半間主人二百圓愚軒氏一伯圓方劉氏一伯圓○常州恆慶正號無無名氏二圓李姓無名氏周姓三户各一圓金姓錢姓卜姓周姓四户各五角仲姓張姓朱姓趙姓朱姓程姓朱姓李姓八户各二角五分趙姓五伯文不書名二氏各一伯文不書名三伯廿文共實收洋十圓○常州吳伯囊翁募莊沈氏沈黄氏傭婦周氏惲春保余嘉記卜玉奇稽根保汪言氏莊吳氏丁沈氏沈楊氏余愼記姜張氏不書名仁夀堂金十五户各一圓吳氏二圓有心無力人東野鯫生潘永泰記趙慶官四户各五伯文十一齡童汪二榴十齡童吳香生吳鼎生徐阿寅金趙氏五户各二伯文傭婦范氏一伯文季子後裔伯靈氏祈保妻兒病速愈四圓以上共收洋廿四圓○吳門愒閑人交來藥爐久設人曁室人祈病速痊十圓○本埠潤昌棧交來鎭江張靜波無名氏百忍堂同生厚康侯氏金義和益隆信義永恆昌人和利十户各一圓震元亨鼎恆二户各五百文張厚安二百文無名氏陳警齋季步舟莊鏡蓉無名氏徐秉卿貽安堂七户各一百文同生厚一伯三十文以上共實收洋十二圓○黄虞卿二角李焕之陳植蘭李岳松三户各一角○常熟恆德布莊募周殿奎等四十八户共四圓七百廿文○本埠邱善士五圓○泰記募各户二圓○浙江元一號交來蛟川中山芸街氏一圓○黄琭鎭鼎隆慶號募無名氏一圓二百文○吳門棉力生六圓○直隷天津朱錦文一千五百文○本埠林鉄珊銅洋四圓○浙江張涇厘局募各户二圓○嘉興王恆盛南號交來王雲江募褚際春二圓尤蓉江吳永白二户各一圓○常州寳順信局交來余琛記一圓○本日其收河南捐英洋四百八十一圓京平銀一百兩銅洋五圓小洋五角錢二千四百六十文 
[上海四馬路高易公舘内籌賑公所李秋坪經收河南皖北賑欵九月初四五六七等日第十一次清單]  
　　初四日横濱萬隆行來順親氏遵嚴命節省返里盤費洋二五角江海關來祥字龔照球二元陳蔭森一元不留名二角高秀廷王朝元各錢三百文李仁良楊士學宋明福孫家　孫士瀛各二百文共洋三元二角共錢一千六百伸洋一元五百元分盛澤江餘記募觧册汀隱氏合家平安氏各二元沈少山彭城張愿福人無名氏太原氏仁山書屋四季平安人京兆氏各一元胡順昌楹書居不知名協泰坊元興坊永和坊各半元永安氏四角憶梧室無名氏隱名各二角共十六元德泰庄來會稽孫遂初堂廿元祥册竹餘記二角問心順心氏松氏益喜乏力無名吉慶各一角共一元通裕局來祥册蘇城錦源募永順合豐盛泰義知隆張敬承豫豐成各五元施玉翁隱名各二元謝培楨不書名武期温董承臯孔憲苞無名氏各一元共三十五元○初五日吉星公棧來祥册張耕業堂一元張黎氏張麥氏張黄氏張郭氏求願子各二角共二元除害人銅洋一元巨豐庄來積餘堂銅洋八元拯急册吳吉泰募六户洋二角錢三百文張心翁來祥册梁園舊遊子𦇛眞子各十元求巳二元錢不留名鴈隱各一元掃葉義記江左書林各二元朱曜之朱懋之席子眉黄熙臸徐子靜謝樂庭陸子珊張金程程芝山各一元共三十七元太古晋來祥册蕪湖賈裕興榮聖啓各二百文高錦堂王少棠劉大爺兪星溪慶繼昌無名永興薛三鳳無名氏芮兆昌馮有成王仁進陳巨川胡正聖張德興王信盛鄒賢堂孫恆茂無名王志忠路家　朱運坤貞明蔣謙益福和一爲齋鄭松茂張若夫各一百共錢三千二百文伸來洋三元政大局來祥册常熟柳仁仁銅洋十六元祥册安定氏三元一角周瑞卿二元陳耀記申敲訓各一元龔漢記趙敲仁吳嗚琛王湘洲各五角　徨氏三角謝錫記周敬記瞿永恩各二角共洋十元全泰盛來丹陽史存愿趙耀廷各二元趙勉齋洪姓彭周合蔣姓等朱正翁周姓賀路保劉寳齋潘上庠貢德興洪姓貢姓賀徐姓無名氏銘記各一元劉菊如朱汝珍合一元吕姓錢三百五十文朱雙全錢三百文共洋二十元共錢六百五十文漢口茶業公所來祥册太平行唐光裕堂二十元吳木榮二元拯急册求病愈人二元壑雲道人眞州居士各半元共三元鐘册不留名錢五百楊姓未雨軒不留名無名氏各一百文共錢九百文唐姓銅洋一元○初六日惠泰庄來祥册特江西吳城鎭分防府王柳橋司馬倡募南昌吳城鎭崇仁堂公捐洋八百元蛟鎭氏一元三角盤記棧來祥册無名氏錢四千寳興隆無名氏各二千文胡桂軒黄宜之邱端甫各錢一千文伸來洋十元零四角另　一百八十文恊泰昶局來祥册姚履泰二元張仰周一元恊源局來朱涇信和典募李恆慶武永病人各二元李有記奇官各一元洪洋六元全盛局來祥册柶人一元無名氏十户合洋一元汪希古翁募祥册自知氏二元汪黼文汪德汪萼樓汪星階各一元共六元隱名四户共四角漢口太古行張寅寳翁來漢口存備水橋資紋銀五十六兩大島木作减工紋銀六兩六錢共洋例紋六十二兩六錢伸規元六十四兩一錢二分二厘全泰洽局來丹陽謙吉莊張蓉卿翁募聚順堂黄恆足各二元靜思堂一元五角黄錫五黄恆泰黄大椿黄正記同昌紫臣各一元林萬興五角共洋十二元太古晋局來祥册頤夀堂五元槐蔭堂夏耕餘堂隱名氏各三元洋存悔道人四元程雲鶴道人德蔚堂射潮子無名氏各二元恊記許雋卿覺否子公善堂各一元兄弟同心錢百文張杏翁除美翁合百文共來得洋三十元共錢二百作信力支了全盛局來洙涇金署曹頌堯錢八百六十文成正元百六十文合伸來洋一元政大局來張册山陽署孫募羅思庭錢三百文惜隂書屋風雲書屋孫芬源堂祝慈夀霽月齋孫侯左順心齋宋尚甫陳惠升陳林仲各二百種子堂百六十文梅花屋德生堂田魯泉百花主福子得子百子樂安賛廷心培蓮香王仲煦培桂主陳富有孫德陳芷卿師竹補間各百文共錢四千百六十文伸來洋四元漢口茶業公所來祥册竹林書屋錢一千六百文無名五百文又普濟册竹林屋錢三千文無名五百文○初七日敬善堂二十元祥册王松年三元通裕局來蘇州局東文翁募華九齋代募五元王利川三元王春田練竹軒瞿松泉吳德昌各一元共十二元通裕裕局來祥册錫山正泰行募華泰生錢福觀顧狗胡五福王三楊根朱狗沈蘭廷沈龍生朱曾元金迪狄德全吳福高寶山錢老金楊天元楊正裕鄧德觀胡春榮陳錦元各二百文鄧紀曹和尚許三吳和周三各百五十顧正和邱漆生袁伯仁周正朱大各百文共錢五千二百五十文伸來洋五員另錢一百○以上四日共收英洋一千二百七十一員零五分規元六十四兩一錢二分二厘錢八千三百三十四文銅洋二十六員 
 
 

Page 10

 
 
[上海三馬路與昌恊賑公所陳竹坪經收山東直隸河南賑捐九月廿七日第八百十八次清單]  
　　慈航普濟册閔行鹽捕吳公館朱錫熊鄭鏡秋漳源氏龍溪濟陽氏五户各洋一元休西京兆氏一角趙二百文以上七户共洋五元一角錢二百文○又册湖南補過齋寄來無名氏洋五元洞庭羅徐氏節省别費各四元無名氏洞庭羅氏各二元無名氏羅上珍蔡祝山三户各一元以上八户共洋廿元○又册蘇州隱名氏求合家平安錢四百十五文朱春元來鳳臺愧力擬人各二百以上合洋一元○又册硤石吳永和來谷水居士錢一百又康字册谷湖吳壬林一百又祥字册谷水寒松生吳昌林睫巢生各一百文枕漱居士二百又銘恩册雙山樵隱谷水寒松生各一百又靈册吳昌林一百文以上五册共洋一元○銘恩册紹興沈何氏何七官各一元張百偉錢一千又保平安八百文張謝氏五百黄少春張趙氏保病各四百張順姑保病琴姑各三百鄒翌君趙時安各二百以上十一户共洋六元○免災軍同昇交來宅先生王各五百傅大海倪三隱名氏潘四户各三百許殿卿二百五十樂陳許陶積慶堂五户各二百以上十二户共三元○塘棲無力老人洋四元福和帳房銅洋五元吳梓記銅洋一元無名氏洋一元○南京徐聞韶兄募來廣裕順洋四元王璧記震源號各一元徐聞韶錢七百八十文廣仁堂守成各六百文繆春亭五百文容膝山房二百吳久長許焕章桂得保魏熊盧正祥胡興秋許學道管湖亭黄洪順蔣復勝陳桂生楊利清陳明清王錫章文國本龔勳才十六户各一百以上廿四户共洋九元銅洋一元○○另收河南賑○洋布衆商諸善士第六次續募履泰洋行祥泰洋行公茂洋行錦名洋行老沙遜洋行新沙遜洋行六户各洋一百元德興洋行規銀五十兩天豐元洋行洋五十元太平洋行廣豐洋行天福洋行三户各規銀廿五兩英公司大班洋廿元又帳房十元又田子畦洋五元履泰帳房洋五元又虞守煌十元天福帳房公茂帳房無名氏二户各五元祥泰帳房廿元廣豐帳房十元天豐元帳房三元以上共收洋七百四十三元規銀一百廿五兩○祥字册鎭江聚茂福來五齡童子陶巧保求保無病洋十元陶金保菊保順保合洋六元無名氏陶紹宏陶采保三户各洋四元陶天麟天麒天喜合洋六元陳麗深洋三元仇貴才鄭六合石瑞芳復昌無名氏五户各一元甡義巽一元錢三百文田興富錢一千朱秀文五百無名氏趙洪全蘇在明三户各四百鄭耀庭田雨茂張裕興萬有劉裕德倪慶榮王登富無名氏八户各錢三百華春芳蔣小福左玉文印相科薛氏束湧盛袁惟祿孫信祥趙步高徐志榮九户各二百以上三十七户共洋五十元錢五十文○又册孫驥堉五角錢三百九十洪景祥一元張聯生五角周雲生瞿保容合五角吳榮生二角李阿大金聚奎唐巧生弘農虎官張鴻徵德楨各二百以上十户共四元二角○嶧南心願人洋四十元九章緞號廿元介福緞號洋十元全亨廣洋貨號五元乾發源皮貨號四元朱蘭生求母精神康健十元廣泰祥五元綠野堂三省堂各一元○銘恩册長沙城隱名氏廿元生生記三元夀椿萱何綍臣各二元羅履亭錢一千四百文無名氏洞庭隱名各一千沈天成朱玉臣廣豐泰蔡謙儀四户各四百文王復興無名氏各二百以上十三户共洋三十元○又册蔣希人等五户合一元二角○又册鎭江李步洲同生等各二百無名氏一百七十吳耀宗懷之張厚安炳文管桂生黄雨卿李雲溪卞樹春夏純卿徐鳳周玉堂程少泉益齋警齋德芬各一百以上合洋二元以上共收河南賑洋九百廿八元規銀一百廿五兩小洋四角錢五十文○○本日共收英洋九百七十九元規銀一百廿五兩銅洋七元小洋八角錢二百五十文合併聲明 
 
 
 

Page 11

 
 
   
 
 

Page 12

 
 
   
 
