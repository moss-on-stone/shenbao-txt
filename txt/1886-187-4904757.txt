# 1886 - 187 - 4904757

 

Page 1

 
 
[搜印大題文告白] [  點石齋主人啓]  
朝廷以制藝取士士舍是靡由進身而所挾之技則鋒利可自主也刻本已汗牛充棟然皆習見不鮮本齋茲待敦聘名才遴遴大題文二莫爲均以理法淸眞詞句雅正之文以作觀摩善本一切分淡庸澄難邀知遇及大題文彚文府凡巳輕石印者概不收列一篇惟是篇章旣富選擇仍精深　所見未廣尙希海內士林有藏先輩稿本書院課作近今窗課不吝金玉郵寄本齋卽付收條爲據而選入後酌送潤儀或印出后酌酬一部均無不可其有名人鉅製多士傳抄一文而數處寄來本齋均以先到者選用至原稿之選与不選一概未能寄還特此預啓　再惠寄鴻篇請逕寄點石齋不必由申報舘轉交請鑒之 
[八十一號畫報出售] [  申報館主人啓]  
有洋人在日本國購得白蠟製成神像數十尊高大約七八尺外衣五色衣携來本埠陳設洋房中以供人游覽本齋友人循例往游歸卽按照摹繪成圖列入此次畫報俾未見者如游其地焉淞隱漫錄圖說一則仍附畫報之末准於初六日出售此布 
[述豪傑故事續前稿] 　　　 
乾隆嘉慶間川楚教匪蠢動蔓延四五省蹂躪十餘年東三省兵雖稱勁旅而征調費繁一兵用授夫三四人絲營又惰窳不足倚始募鄕勇卒賴其力以成功一二奇才亦由此顯劉清以拔貢起家爲　令民呼劉青天睿廟之廷　王三槐也靑天二字上達　宸聰由是累攉至布政使仍以提兵殺賊爲務後自請改授武職遂　曹州總兵生平　頌　奇特有桂涵者亦以鄕勇建功行迹類羅思舉惜名位未著僅授都司不多見軼事不復　　　思舉自幼喜任俠聽小說家談義賊事欣然效之曰以偷富濟貧爲亟夜臥無常處或見於人家屋脊上或業林嘲風　或橋梁螭吻畔幷雉　之次亦可酣眠旁觀者股爲之栗羅故自若也旣隸尺伍籍屢出奇計着以少擊衆表績於風雨霜雲中賊嘗據羊石㘹後壁立前通一線賊悉力拒前關欲躡其後無着足處雖猿猱不能升羅忽用羊數百頭俟黑夜驅之登賊聞簇簇聲以爲官軍槍砲如雨下質明始知中計如是者數夜賊不復備乃秉雨晦率親兵六人自先躋其顚乃以繩援六人者絙畢升遇擊柝者殺之而易其衣囑六人分頭縱火已則鳴鑼至前寨大呼官兵已從後攻入火大熾請速救賊恇亂維得　　導全　奪其㘹積階至湖南提督而所䜋偷富濟貧者仍偶一爲之一日赴督署宴督戯以酒壺賭謂今夕能入君手富欵以盛筵督故豪飮是夜秉燭獨酌以俟羅來五鼓寂然笑曰彼爽約矣吾故知不悄爲也坐而假寐一欠伸大壺所在門戶重閉檐瓦無聲頗驚訝莫釋黎明入謁出壺於袖陳兒上督大歎服履提督旣滿任始入覲對引者爲前　連呼曰　皇上在那裏皇上在那裏時已近御座矣對引者懾以目殊不省一見聖容卽免冠叩首禮畢趙而出忘其心之未戴也時花翎甚尊重大小金川平漢文臣得花翎者不過二人一爲金壇于文襄公一爲靑浦土侍郎昶維未有翎至是上無其率商貌插花翎以賜之其際遇不亦奇乎陳忠愍化成殉道光甲寅海疆之難陳爲李壯烈伯長庚邰將與海宼蔡牽同縣誓斬牽以自効後擢江南提督扼守吳淞砲臺裕制軍謙甞於風雪夜偵之練　武　中短衣　　齒鞾秉燭治官文　帳外鈴鐸聲琅琅然也制軍悚異之旣殉節軍民皆巷哭繪象以祀今奉勅述專　于滬上　十餘年張忠武國楥繼之原名嘉祥旋賜名年十五從其叔父白嘉應州原籍服賈全州跳盪不覊好從　　少游叔父不能禁尋同黨爲當商所窘枷示質庫前張集數百輩曰晝劫質庫盡殺其人幷屋而火之遂入山爲盜也時年纔十八耳越十載挈衆詣左江鎭降遂積勳級膺節鉞奉帮游軍務之命九浙所倚以安危者復十載而致命題志矣甞于　而行師先一日檄縣具五百人饌縣故瘠加以流亡無從咄嗟辦僅俻醃肉鹽魚蛋　而已五鼓頭站至爲縣令同鄕哀懇之則命設點心數事而飭五百人携所備酒肉先行天明方辱食毋許停留五百人無敢譁者須臾張至則裝束相同者十騎莫辨其孰爲張帥幸頭站指示縣令始恭迎如禮後竟得優保焉計張帥一生十年爲盜十年爲將十年　神揆厥行藏洵天壤人間一時無兩夫豪傑之士雖無文王猶興况我朝聖聖相承重熙累洽宜乎人才之盛迥越十秋惜旅館無書路就向所涉歴者追錄數人未免聖一漏萬而國初如吳鐵丐六奇趙襄忠良　李文襄之芳劉同知嵬皆堪不朽至中興將帥若江塔羅李等胥不愧爲豪傑容續述梗槪[  此稿未完]  
[本館接奉電音]  
　　昨日下午一點鐘後本館在京訪事友人中電飛傳本月初八日上諭二道敬　譯登○六月初八日奉上諭閻敬銘奏久病未愈懇請開缺一摺閻敬銘着再賞假一個月毋庸開缺欽此　日本上　兵部等會奏遵議處分一摺前黑龍江將軍文緒着降三級調用四品官札拉置阿着卽革職　特哈總營諾捫德廟和□掌戶司關防主事春山俱着降三級調用開復佐領莊慶應得罰俸處分着准其抵銷副曾　多羅佐　訥愿　騎都尉景來懷疑誤控該部議以降級處分係屬酌核案情照例辦理惟據祿彭奏稱該員並和呈報私自赴京實　擅則職守愽多羅訥恩額景來均着卽行革職餘依議欽此 
[高麗雜錄]  
　　端午前一日王設科取士題爲細葛含風香羅疉雪詩取中者二十人○海圖傳有小火輪現聞覓匠修整約七月方能竣事○五月以來雨水過多城中河水甚大民屋有坍塌者加以連日狂風漢江及沿海船隻翻覆者甚多有運米駁船爲風浪激沉米盡沾濡雖經撈起而米商已虧折不少矣○鎭東鎭北二鐵中船於五月二十日抵高泊仁川口外○鎭海輪船於二十三日載來木石工數十人蓋商署修造屋宇召之而來者○日本有商輪三隻停泊口外一愛宕丸一吧後丸一敦　丸此外尙有夾板二隻兵輪一隻○三里寨與仁川口岸接壞華商　票國王求買此地以建房屋因原拍地基不　居住也王已應允惟該管官爲旁人所唆挑才免多方留難○中國派駐金山領事譚君賡翹現已告假回籍修墓○海關建廣厦數十楹以便存貨又建碼頭土石之工日數百人所築堤高一丈許長八十餘丈將海水逼出四五丈以土石塡平亦彼國一大工也○海關稅務可史姓遇事認眞見有綢料雖一疋亦要徵稅電報局委員買來南紹火腿確係自用者亦被扣留○日本因華商擴充地址亦紛紛然減稟於國王此以見其貪得無厭也○美國領事失物數件已懸賞格尙未破案○運米之期袁觀察定以五月之杪全行停止後又恐由上海載出有逾此限而始能運來者又改六月二十日停止蓋上海以五月底爲止而朝鮮以六月二十日爲止也○日人現有小火輪 
 
 

Page 2

 
 
走漢江一路載人運貨價亦甚廉一日可往返一次商人無不稱便○瘟疫大作華商亦有病斃者寄骨他鄉良堪悼惜○仁川領事已擇地爲華商義塚立有界石亦善政也○五月十四日斬盜犯五人懸首通衢以警眾也○大院君閒居無事前月偶抱小恙近日巳占勿藥小民聞之喜甚○元山一帶饑饉特甚有易子女以食者至有將子女送人仍不免飢餓以死者道殣相望是豈國之福耶○十九夜大風樹木被拔者甚多某氏家偶然失愼火燄上騰天爲之赤幸霪雨後草木皆濕不易延燒登時撲滅不可謂非雨師之力也○王有密查日黨之令該黨聞風逃竄滅迹銷聲未敢蠢動○東街一帶夜間每有盜警幸防範森嚴不能動手然已防不勝防矣 
[吳中官報]  
　　新　聞江蘇巡撫崧振帥沿途勘視運河事畢卽須蒞蘇接篆衛靜帥擬於望後先將瀛眷移至中州三賢祠內俾振帥戾止免令再備行轅體恤屬員可謂無微不至矣○准補吳縣陳大令汝欽早已奉到部覆新選金匱縣吳大令灼到省立將半載刻奉藩憲牌示飭令於本月十二日來轅稟見面領飭知分別赴任視事查向來州縣到任飭知或發號吏送給或由家丁齎發例有犒賞喜錢今易笏山方伯牌示煌煌改於稟見時面給俾杜需索而示體卹廉介方嚴丰裁畢露矣 
[五茸災景]  
　　署理江南提督滕茂亭軍門前詣江甯謁見曾制軍現復繞道崇明會晤黃鎭軍本富順便接取公子及如夫人於本月初十日回松○育嬰堂被前董虧銀甚鉅堂事漸不能支嗣經姚少讀太守籌撥當捐茶捐俾諸嬰得以保全生命日前堂中各董懷太守之恩特製德政匾一方顏曰保赤誠求於初九日鼓樂衣冠舁送府署○小張涇在郡之南門外人稀地廣爲匪徒出沒之區前有太湖砲船泊守其處盜劫之案尙屬罕聞近則水師改標砲船亦開往別處盗匪遂肆無忌憚不復若從前之露尾藏頭矣是處有西教童女貞吳氏素豐於財因捐資建一天主甞以備教民瞻拜初九夜人定後突有綠林客多人闖入堂中黄白細軟搶劫一空翌日由管堂者鳴官請捕未知能弋獲否也 
[吳儂消夏]  
　　前報所紀武生瞿彩之誘姦一事經某甲控縣後馬漁珊明府訪獲該婦升堂研訊據供母親曾在瞿所開斌和客棧傭工後以年老多病囑小婦人至棧替工並非被瞿誘騙明府謂爾不在夫家工作出外爲傭顯見不安本分喝令掌責婦泣謂小婦人母老無子招某入贅無奈游手好閒不務正業自昔年一去不返迄今已十三載矣小婦人母老女幼衣食全無無奈傭工度日明府恕喝鞭背至四百該婦仍執如前明府飭令管押着待拘瞿冉訊○日前有一男屍由臯橋順流南下經吳趨坊西成橋藩轅前迤邐至乘騮橋尙未停滯聞該屍面目模糊額際現青紫色是否生前受傷抑係死後磕損殊難懸揣地保因未停留遂遙爲看護以期得過且過未肯遽爾報官云○三旬已過黄梅雨萬里初來泊櫂風東坡詩也日前苦雨經旬溝澮皆滿而天氣陰寒諺所謂吃了端午糉尙要凍三凍者頗切此時風景當道虔誠祈禱果然立現晴曦日來溽暑逼人農戶爭光芸稻而萬頃新秧勃然驟長無待宋人之揠矣夜間西南風獵獵有聲頗覺凉爽云○市間米價每石減去三角有零本年新麥豐收現在切麪每斤止售錢二十二文新縣則收價稍昂種種佳象當爲三吳萬姓鼓腹而慶大有也 
[學徒自盡]  
　　嘉興北門内蕊珠閣箋扇店有某學徒於端節後辭歇該徒尙欠賜福堂鞋店及某筆店錢若干行過鞋店爲店夥所見向索前欠該徒囊底空空無以應命店夥不容分說將其短衫脫下作抵及徒行至筆店門前又被店夥將所穿鞋子脫下該徒自念衣履盡失無顏回家投水自盡翌日屍浮水面經相識者報知家屬赴秀水縣喊控朱邑尊立派差役將鞋店主及筆店夥拘拿到案正擬審訊適有某紳出塲調處令鞋店出洋六十元給死者之母筆店出洋二十元以了訟費屍身則由蕊珠閣備棺盛殮事遂完結聞該徒之母悉子死後卽赴該鞋店痛哭詈駡店中人見其顏色慘變知已吞烟送至蕊珠閣轉送伊親串之家迅速灌救始得更生否則連喪兩命愈難了結矣 
[揚城近事]  
　　揚城某甲年近古稀忽於去冬買吳姓女爲妾女年甫及笄入門後鬱鬱不樂上月晦日上燈時竟效紅綃私奔故事次日偵騎四出毫無影響或謂此事定有崑崙奴預爲約定不然一茬弱女郎豈能插翅飛去耶○距揚數里之七閘地方有某甲與某乙鬥毆甲不敵受辱而回抵家吁嘆不己妻詢知其故忿然曰男子漢不能自立磋歎何益吾今爲汝報復言訖購紫霞膏一盒吞下逕奔乙家甲搶奪不及因思婦爲我死吾何忍獨生遂將盒内餘膏吞下亦追蹤而出比至夫婦大肆咆哮見人卽毆乙家人見其神色有異繼悉其已吞烟急爲覔方灌救奈婦已毒發倒地須臾氣絕而甲得救始甦隨經鄰右勸回現聞有人出爲調處給甲洋若干婦則從豐厚殮甲巳首肯夫以牀頭人易阿堵物夢回枕畔時不知何以爲情也○揚城缺口門外都天會已於上月迎賽本月朔又迎南門外都天神出巡會中儀仗較勝於前計仁福敬福普福等人班而以普福爲最出色並有茶担四付陳設玉玩價值甚鉅選年少而貌俊者肩之以行裝飾華美胸前後飾以茉莉珠蘭等花香風撲鼻過處途爲之塞午後出天甯門至下街行宫會中人咸覓茶社小憇挑茶擔之甲乙等圍坐啜茗互相嘲謔繼遂用武飛盤擲盌扭結成團　有物件盡行打碎綺羅衫袴亦覆片片作蝴蝶飛嗣經人解釋甲已頭破血流或有疑其柔媚如好女子何竟兇横若此不知若輩亦沐猴而冠者耳何疑焉○入夏以來晴少雨多前日大雨一晝夜江潮泛漲運河水已平岸徐凝門外之西束橋一帶平地皆水幸不甚深○舊城西門某菴有小尼姑前日在門前向肩販買夏布正在選擇時適有青皮七八人一路談笑而來見尼少艾信口污衊尼置若罔聞須臾買畢扃門而入青皮等又向賣布者嘲聒多時揚長而去賣布者檢點包中已少布數疋急叩庵門向尼纏擾尼以布價已付何得向吾索償爭論多時有人謂賣布者曰汝布爲某某等攫去某住天甯門速去追赶尙可獲也否則亦可向保甲局訴寃在此滋擾何益甲聞之如夢初醒立至保甲局申訴吳觀察隨卽飭差将某拘至供出同黨名字遂又按名訪拿共獲四人認供不諱觀察隨判各予笞責並荷校發天甯門街示衆布歸原主 
[閩浙總督楊船政大臣裴奏稿]  
　　奏爲遵旨斫訊橫海輪船觸礁情形據實覆陳恭摺仰祈聖鑒事竊橫海輪船前在澎湖目嶼吉貝地方遭霧觸礁沈沒經臣等將大槪情形繕摺馳報並將管駕大副人等發交福州府訊究在案嗣准兵部火票遞回原摺後開軍機大臣奉 
旨覽奏均悉忻成發着卽行革職容尙謙看一併斥革仍着將觸礁實在情形確切研訊分別辦理該部知道欽此臣等卽恭錄　諭旨札飭福州府知府張國正船政局發審委員通判嚴毓瑞提同管駕大副舵工水手人等確切研究旋由該府等訊據管駕忻成發供浙江甯波府鄞縣人由軍功疉保副將光緒十一年九月間到閩奉委管駕橫海輪船先後駛歴上海金陵及臺北基隆各處從無貽誤本年二月初八日由閩口駛往厦門十一日七點半鐘放定羅經由厦開船出口駛至中途適值大霧迷漫越過澎湖是夜二點鐘轉輪回駛至十二早七點半鐘行抵澎湖吉貝地方霧蔽益甚咫尺募辨以致船碰暗礁失事經美富輪船前來拖拉不起遂將人衆餉銀搬救過船等語質之大副容尙謙舵工水手陳金存江四等供均相同究詰不移等情具詳前來臣等覆查本年二月十一十二等日洋商時和輪船在浙江台州洋面遇霧觸礁適當其時臣昌濬乘坐美富輪船先期抵澎亦親見大霧四塞十步之外不辨人物該管駕等供稱遭霧失事人力難施尙屬寔在情形惟據供由厦出口中途遇霧該管駕不卽設法停候晴明開駛以致迷霧擱淺復不能盡將煤物搬卸使船身輕浮兾可出險未免昧於幾先疏於臨事究有應得之罪除將大副容尙謙水手陳金存江四等由臣等分別懲辦外相應請旨將已革副將忻成發永不叙用並不准赴各省防營投効以示懲儆所有訊明橫海輪船觸礁實在情形分別辦理緣由謹合詞恭摺由驛四百里馳陳伏乞皇太后皇上聖鑒訓示施行再此摺係臣蔭森主稿合併聲明謹奏 
 
 

Page 3

 
 
[袁江雜錄]  
　　藥餌之值本可從心抑揚近有趨利者格外從廉致與他家相懸天壤首事者以其有亂行規遂貲演醵戲敬神相約毋再軒輊○永豐鎭地甲赴縣報稱某井中有男屍撈請詣騐趙邑尊事親往騐得屍身約三十餘歲頸勒絲帶一條右邊受傷隨飭棺厝招認並飭差緝拿凶犯云○去歲取閘地方搶劫土店之案茲由營軍緝獲漏網匪徒押解來浦交縣訊供 
[煤色甚佳]  
　　昨日招商局之拱北輪船由天津抵滬裝有開平煤礦之煤聞此煤係從新礦挖出比前所出者爲佳即比東洋煤成色亦勝觀此而見礦務之日有生色矣 
[憲示照錄]  
　　總辦上海洋藥稅捐總局三品銜補用道卽補府正堂嚴爲出示曉諭事照得本局征收洋藥厘稅上年奉總局憲轉奉督撫憲札准總理衙門戶部會議加征洋藥厘稅以濟軍餉等因奉經照會總董按照提銷本口關單箱數征解凡上海一處走私漏捐之貨應由董照開單比較賚自上年開辦以來南北華棧尙能奉公獨有一等奸猾商販資雇無業洋人代爲出面提貨居然混稱洋行肆意走私抗繳捐銀已不下十餘萬兩要知各國正經殷實洋商斷不肯代人包漏稅捐現在各奸商所雇洋人皆屬失業流庽絕無身家本不足與論卽出資開店之華人亦屬三五湊集資本無多積慣走私並不知　功令爲何物刻下承辦商董因漏捐之數太鉅悉心查訪假洋行主名開中孚和泰者實係華人查駱靄雲開中孚孫式齋開和泰均雇洋人喃爾出面包庇已蒙總局憲轉轉詳督憲分別嚴追並咨抄各原籍家產備抵所漏稅厘誠恐核假洋行與各錢莊往來不無蒂欠將來一經查辦自應先儘正欵各莊必受其累上海市面又爲牽動除函致錢業董事轉致各錢莊外合亟出示曉諭爲此示仰南北市衆商一體知悉凜遵毋違特示　光緒十二年六月初七日 
[燈節將臨]  
　　西歴七月十四號係法蘭西國節期本埠法租界例於是晚各處張燈以伸慶賀本年適逢六月十三日先是十日前工部局董飭匠在外洋涇橋新開河橋堍及公館馬路口各建牌樓一座綴以地火飾以綵繒更遍懸各式料燈十色五光鮮明耀目浦灘則密植木桿綳滿鐵綫懸掛紙燈千萬盞益覺密若繁星各處坌路口亦皆裝設牌樓高懸旗幟公廨捕房等處亦然大自鳴鐘外鐵柵上以自來火鐵管紥成西字經之營之已將告竣明晚倘遇天公晴朗則香車寶馬團扇輕衫咸欲向不夜城中流連玩賞如雲如水不足喻其駢闐特恐溽暑惱人洪爐炭熾彼姝者子未免汗濕香羅耳并聞各銀行巳登告白於西字報是日閉門停公一天 
[讞員恤犯]  
　　法廨會審委員翁子女太守以天時煩熱炎氣偪人各犯縲絏於土室中或有發痧等事因於每歲仲夏購備痧藥及午時茶頒發捕房以備應時需用前日太守莅捕房時循例將各藥打成兩大包交通事收管似此仁民愛物體貼入微各犯苟有天良定當合十焚香頌賢長官無量福無量壽已 
[法員來滬]  
　　新任駐漢法領事方楝於前日附輪來滬下榻法公廨中聞因武昌有事來此就商不日卽須赴任也 
[乘馬肇事]  
　　本埠小東門至大南門一帶城脚道路狹隘行人時有失足之虞兼之來往小車常常擁擠碍路前日下午時有一老嫗龍鍾衰邁扶杖獨行至大東門迤南忽有某少年乘馬而來嫗急欲避讓無如馬行甚速致被撞倒途中昏暈逾時始能起立而少年已得意揚鞭飛馳而去矣後經路人某甲見之不忍爲嫗雇車送之歸 
[扛夫兇橫]  
　　滬上扛夫最形蠻橫稍不遂意動輒恃衆鬥毆有浦東人范茂茂與陸阿華爭奪旗昌洋棧扛夫頭生意竟糾衆將陸毆傷陸卽控諸縣署莫邑尊飭提范等分別懲治此本年五月中事也至前日范復糾集無賴盛裕祥等五十餘人向陸及張阿川等尋釁又將張蜂擁毆傷昨由該棧司事陳元記赴縣具控叩請提懲想邑尊定能按律定讞也 
[木工抗斷]  
　　洪慶齋倩木工陳竹香造房涉訟及訊斷各情屢登前報陳奉訊之下抗斷不遵屢次禀求復斷莫邑尊姑准所請於前日提集一千人請帮審委員李司馬升甞集訊洪稱當陳包造時立有承摺載明兩造各無異言何得時時纏擾况陳所購木植較承攬大相懸殊尙被透支洋二百元後奉斷再給洋二百元而陳猶常來擾　陳供當時洪曾許以每間加價銀三十兩嗣因悔議經人調停再出洋四百元小的似虧折甚多未經應允司馬謂本已議明造價豈容節外生枝前斷令洪再給爾洋二百元實屬格外體䘏爾何尙不遵斷乎現姑念爾一再懇求着洪再加給爾洋百元陳仍請加斷司馬怒其刁玩申飭再三陳仍抗不遵斷司馬飭令退去候示 
[舐犢情深]  
　　某氏婦家居本城老北門內穿心街其子某甲向業衣莊前日忽與母口角當經鄰佑將婦勸開少頃卽回家倒斃房中家人察得購吞阿芙蓉膏以致殞命至次晨事聞于巡防北局委員金子卿明府立飭十二鋪地甲前往查詢而甲父爲之掩飾托稱夫婦勃谿服毒自盡地甲據情回告明府遂不予深究盖其父情深舐犢恐一經發覺定必罪以逆倫是以将就過去也 
[毀物賠洋]  
　　某甲不知何許人亦不詳其世業僑居八仙橋附近終歲無所事事前月向洋涇浜南某洋貨店買得手鎗所用藥彈一小箱後嫌鏽澀不堪携往掉換店中不允兩下紛爭壤及水烟袋店中人卽自稱原告倩捕將甲拘押捕房昨農捕頭訊知情節着甲賠洋二元 
[酒國鏖兵]  
　　昨午有外國水手九人登岸飮酒醉後至虹口公和祥碼頭紛紛毆鬥有破頭額者有傷手臂者萬點猩紅濺人衣袂俄有印捕至卽欲拘拿然恐力有不敵卽吹號呌隨有印捕二名華捕四名先後赶到協力兠拿該水手等本屬孔武有力又仗麴秀才勢蠻悍異常巡捕復喚小工四名帮助始獲水手五名帶至捕房送英刑司署訊問刑司判將四人繳出訟費釋放回船尙有一人當時毆傷一華人最爲凶橫判罰洋二元幷繳訟費再罰洋半元給予受傷之華人 
[英界公堂瑣案]  
　　楊夏氏以子楊雲伯忤逆送案請辦經蔡太守飭將楊雲伯管押候辦昨有夏某具禀投案請將外甥楊雲伯保釋太守問夏楊雲伯是爾外甥乎答稱是又問爾與伊母說明否答稱我在松江接外甥信先向姊說明囑我到案具保太守謂爾與爾姊同來卽可保釋○十七號西捕稱陳阿會張阿三等屡在洋涇浜聚賭逐去復來昨得拘獲陳阿會等四人送案請辦陳阿會張阿三供本地人以後不敢再犯張正華供在老虎竈營生適作葉子戯巡捕捉賭遂被拘來孫阿渭供路過該處觀看致被誤拿蔡太守隨判陳阿會張阿三各枷十四天發犯事地方示衆張正華孫阿渭從寛保釋嗣再犯賭定干重辦○三百十六號華捕稱王昌福江銘山二人在路爭毆拘案請訊王供河南洛陽縣人被江欠錢六百文向索無著致與爭執江供湖北崇陽縣人欠王錢六百文容卽措還蔡太守卽着還錢了事不許爭擾○二十八號西捕稱昨日無心碰撞譚林等三人伊卽將我辱駡與論遭毆適有二百四十四號華捕來拘譚送案譚林供廣東人因西捕碰我與論被打致與爭執我不敢毆伊二百四十四號華捕稱據西捕言被毆因此拘譚蔡太守商之佩副領事以兩造訴毆均無傷痕從寬釋譚完結○包探王阿二稱昨見沈定鶴在路旁擺設二十一門小賭攤爲此拘拿賭具呈案沈供甯波人賭是同鄕人阿來所擺囑我看管及包探來阿來早已逃避蔡太守隨飭將沈定鶴押俟拿獲阿來再行訊辦賭具存毁○陳門亭稱廣東人昨被王阿金竊去樹柴當塲獲住交捕送案王阿金供廣東人兄在浦東管棧房向借川資洋七元卽欲回籍兄不肯致我飢餓犯竊蔡太守飭將王阿金暫押再傳其兄給予川資勒令回籍贓交失主○羅阿洪稱在天祥洋行爲出店昨被張阿春竊火油一箱獲住人贓交捕送案張阿春供認初犯蔡太守判張管押三天火油交洪領去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[吏部奏嚴定叅限片]  
　　再查臣部處分定例內開命案兇犯在逃扣限六個月查叅將承緝官住俸勒限一年緝拿二限不獲罰俸一年再限一年緝拿三限不獲罰俸二年仍再限一年緝拿四限不獲降一級　任兇犯照案緝拿又凡道路村莊　刼以失事之日起扣限四個　盜犯未　題叅疎防將承　州縣印捕官住俸限一年緝拿限滿不獲降一級留任再限一年緝拿三限不獲再　任一年緝拿四限不獲照所降之級調用如情重命案及搶奪良家婦女之案以三叅限滿俱應降調城內民居與衙署倉庫被刼並重犯中途脫逃曁盜案嚴叅監犯越獄各　以二叅限滿俱應降革離任是各項案件按限叅處立法極爲詳備原責成地方官認眞緝捕以靖兇徒乃近來各省命盜等案其諱匿不報者臣部固無從查察而開叅到部之案每有遲至數年或十數年始行開叅及至開叅之後又每以一二叅爲止咨報四叅者不過十之一二並有三四叅到部而初二叅並未開叅者無案可稽臣部亦無從核議甚至嚴叅勒限緝拿之案亦往往不行復叅是雖有展叅之名　無降革之實定例視爲具文盜賊因之縱恣　不嚴行考核則毫無忌憚緝捕廢弛於政體人有關礙儗請嗣後各直省地方官如有諱匿不報之案該督撫一經訪聞或別經發覺必須破除情面據實嚴叅至開叅報部之案卽按例限挨次查叅不得遺漏顚倒並請自光緒十二年正月爲始由各省臬司將所屬未獲案件共有若干起何件已滿幾叅於某日咨部議處何件未滿叅限尙未咨部逐件分晰註明並將事主失事日期一併聲叙彚列淸　每屆半年專案咨報吏部次其初次單內未結之案二次單丙仍　開載以此類推不得以一報了車倘查有已逾例限並不揭叅者卽將承緝之員照任意躭延例指名叅處　所報單內有遺漏舛　或延不報部臣部卽隨時叅奏查取該管各上司　名隨案核議似　嚴行考核庶各該地方官知所儆畏捕務必日事講求矣如蒙　兪允臣部卽通行各省督撫將軍府尹一體欽遵辦理是否有當理合附片具奏奉旨依議欽此 
[山東巡撫陳奏請旌表片]  
　　冉據候補道張上達等聨名禀稱同鄉河南濟源縣烈婦曾劉氏係處士劉登元之女適四川瀘州人候選縣丞曾錫洪爲室光緒四年于歸氏年十七歲曾錫洪挈氏隨族弟現署魚台縣知縣曾　塤來東僑寓省垣十一年五月二十七日曾錫洪在寓病　氏痛欲絶謹備衣衾親視含　卽於次仰藥以殉詰朝面色如生又據萊州府同知劉壎等稟稱同郷烈婦何趙氏係福山縣人趙炳章之女適江蘇上元縣人指分山東巡檢何銘爲繼室光緒九年于歸氏年二十六歲何銘　募來東僑寓登郡丨年八月二十三日病歿氏妥爲棺殮絶粒不食並將遺孤寄托於母遂於是月三十日仰藥殞命又據候補道張曜等禀稱同鄉湖南衡陽縣貞女蕭珠寳係附生蕭焜之女幼字淸泉縣文童惕鑑華爲室光緒十年正　間正擬擇吉婚娶楊鑑華忽患時疾女聞之嘗深夜焚香　禱願以身代詎楊鑑華卽於五月初一日疾卒該家屬知女性情激烈匿不明言女微宗其情毀敢不事女　朝夕飮泣迨至十一年四月婢僕因爲日已久實告凶耗女卽乘間　滷經救得生女復絶粒不食遂於五月初一日畢命又現存節婦張何氏係衡陽縣人張正官之妻年十九歲十歸二十九歲夫亡舅姑因家貧無以自存詢問其志氏以死自誓勤儉持家奉養無缺嗣舅姑相　而歿喪葬悉能盡禮戚黨無不稱賢現年六十四歲計守卽三十五年又湖南桂陽縣現存節埽黃朱大係四品封職朱達上之女適生員黃純近爲室咸豐九年髮逆竄湘黃純近　賊被害氏年三十歲現年五十八歲計守節二十八年又現存節婦朱鄧氏係生員鄧行修之女適生員朱日幷爲室咸豐四年夫故氏年二十九歲中年六丨一歲計守節三十二年又湖南淸泉縣現存節婦李丁氏係丁顯達之女適同縣文童李昌佐爲室道光二十六　夫故氏年三十歲現年七十歲　守節四十年均因原籍無人呈報該員等誼屬桑梓見聞眞確不忍聽其湮沒造具事實冊結請奏前來臣查曾劉氏等或志堅金石視死如歸或操凜氷霜久而彌潔洵爲巾幗完人宜荷　褒揚盛典相應籲懇天恩俯准敕部將烈婦　劉氏何趙氏貞女肅珠寳現存節婦張何氏黃朱氏朱鄧氏李氏分別旌表以維風化而闡幽光除冊結送部並咨四川河南江蘇湖南督撫臣查照外理合會同學政臣陸潤庠附　具陳伏乞聖鑒訓示謹　奏 
[江西官報]  
　　調補廣東藩司高崇基由山西來路過江進會稟辭往廣東新選贑桂源司瞿傳尊飭赴新任上高縣丞林鳳岡飭赴新任黃際亨卸辨泰社緝私　聞訃丨　憂回籍指發從九張大杰到省繳照湖南光州人鄱陽石門可唐松森　報丨憂以試用從九郭昌會署理同知普維城委解九江關餉進京試用按知張　榮近起服新選安仁縣丞孟桂華前安徽無爲州維士瀛俱稟見 
[鄂垣官報]  
　　五月二十七日武昌府李赴兩院稟知二十八日考試十屬武童步箭候補府蔣斯崧奉撫憲委赴漢鎭查拿烟館候補同知章嘉謀奉委辦沙口厘局赴兩院稟知謝候補府　歴　遵枋奉委赴　守取珍珠　機器辦小河　釐局候補縣氶朱榕各赴兩院稟補江夏縣典史洪禹錫任事麻城縣鴇籠巡檢毀廷瑜卸署江夏縣典史事俱赴兩院稟知藩憲牌示襄陽縣縣丞事務詳委試用縣丞德春署理二十八只陳澤奉江漌關委辦漢陽南關　務赴兩院稟知一十九日藩憲牌示廣濟縣知縣印務詳委拔貢試用知縣王祜署理三十日准　撫石遊擊赫成額自京引　見來省赴兩院稟到大挑縣郝鳳林候補縣周錫齡俱赴兩院謝儘先酌委一次六月初二日候補縣張國蘭奉果憲委帮審江夏縣案件赴兩院稟知初四日候補縣廖玉麟　藩憲委赴興國崇陽咸甯滿圻等縣查稅契稟見知謝劉宸奉番憲委赴漢川通山黃梅武昌查稅契稟知辭指發試用縣雷裔昌來省赴兩院稟到卽用縣譚爲霖稟　謝辭給咨赴部　見候補州判官懋勳武昌府委咸甯等州縣催考棚　費銀兩赴兩院稟知辭升補廣東鹽運使土毓藻來省稟到初五日武昌府李赴兩院稟知考試十屬武童技勇委解甘肅協餉候補通判杜煥章稟　謝　候補縣孫長焯赴襄陽棗陽穀城當陽查稅契稟知辭委辦宜昌厘局 
[疉助捐欵]  
　　同善普元局來信云敝局蒙福山鎭雷震初軍門於去冬十月廿四日籌來棉衣捐洋三十四元今於六月初四日因祈太夫人康健又寄來醫藥捐洋十元敬領之餘無任感激 
[讀具州程蘭畦所箸嘯雲集卽題其後]  
　　北溟水擊鵾鵬起大振摶霄九萬里投筆封　有幾人乘風破浪烟波裏有志從來屬少年英雄情性都若此我讀柱氏嘯雲詩如見其　親　髓遭　不偶屈可才天將牖下老名士倉皇避㓂魂魄驚亂離之苦吟不已君豈蘭成最肅瑟感時直　詩作史　生　略嗟無用紙上談兵聊復爾故鄉烽　不可居棄奔海澨求免死廿年寰宇復鏡清兵氣銷磨干戈止歸來屋宇都非舊瓦磔盈城胡　視千家野哭　聽聞戰場多是臧封豕到　回首雜感生直書時事爲變徵可憐情眞詩亦眞沈痛　合風　旨一卷傳出快有餘何必紆靑更拖紫男兒求名在千古那爭一時悲與喜　受天地大牢籠身外浮名如雲水短章題上明君志有此傳人亦幸矣　丙戌六月上澣古吳雲棲居士山中錄舊作 
[上海三馬路與昌絲棧陳竹坪經募山東賑捐六月初七八日第三百廿八九次淸單]  
　　無錫張恆昌恆源二鹽號合助洋一百元○無錫凌雲　翁募凌惟善洋廿元樂壽氏洋十元永興順洋五元張萬興洋一元張宏遠劉敬義湧源坊各洋一元以上七戶共洋四十二元○無錫咸吉錢莊錢一千又募成記錢一千零五十春合錢一千恆生錢五百明德堂祝陳恆德堂徐子顯袁厚齋許明山各錢二百五十二戶各錢一百以上十一戶共錢五千○無錫新安致遠堂洋一元務本堂洋三元○寗波公興紙號經募如菊軒周洋十元　蔭堂王錢一千五百王山紀氏慈羅翁氏陳守珍各錢五百張循記錢三百九十以上六戶共洋十三元○蘇州永昌豫布莊諸同事洋二元錢二百又希餘室洋一元浣花草堂王永之臨津書屋各錢五百彭陳氏無名氏義記莊各錢三百三戶各錢二百一戶錢一百以上十二戶共洋六元○　省公和泰續募無名氏洋二元又一元泰記洋一元○蘇州遵以齋經募劉世經華可繼朱淥塘無盡藏室各洋一元二戶各錢五十以上六戶共洋四元錢一百○蘇州同泰祥洋一元又各友洋二元○蘇州永記覺非子各洋一元○蘇州白姆橋公茂洋一元○蘇州札源豐洋二角又募鄧登書洋一元心記洋二角樂志居洋一角以上四戶共洋一元錢五日五十○蘇州邱有餘布號經募知足齋錢一千二百壽石軒錢五元九戶各錢五十以上十一戶共洋二元○蘇州寶同錢莊經募凌雲氏洋一元養心居士劉洋五元樂善五倦銅洋六元福祿居士銅洋三元免勵居士銅洋一元以上五戶共洋一五銅洋十五元○漢口全泰盛信局募來鑑記泰森恆無名氏各錢五百同發行李義興德順仁徐新源春生乾泰號孔義合各錢四百三戶各錢二百一戶錢一百以上十四戶共錢九千○全泰盛信局來寗國府慶源堂洋六元隴西堂錢一千無名氏錢五百萬安氏錢三百錢文彬陳樂山吳忠禮無名氏各錢二百三十八戶各錢一百三戶各錢五十以上四十百戶共洋六元次錢六千五百五十○鎭江源和祥經募無名氏洋二元又錢一千五百無名錢一千尹桂馨錢五百四戶各錢二百六戶　錢一百以上十四戶共洋五元虛對一个○吳善士經募勉力寅生仁記吳成林麟慶吳沈氏晉記餘德堂各洋一元寶臣正　各洋五角以上十戶共洋九元以上均係塔冊○杭省晉生號陳滋生翁經募施文燕王雲岩蔡殿臣宋寶鈺周志華洪惠　虛元銓羅炳發各洋二角陳　駒求病速痊愈洋一元以上九戶共洋二元六角○正義古月氏芹儀移賑張竹溪王恆源錦源張吉人大昌生楊乾豐謝理安各洋五角同旦時明霞各錢四百程菊坪錢三百以上十戶共洋一元虛對七个○羅店金濱士翁求妻病速愈洋十元○蘇州徐樂賢洋四元○諸曁無名氏洋兩元○同春一洋元退庵居士洋二元求宥巿褐洋三元不書名銅洋一元袁瑞周雨人保行途平安合助洋一元○兩日共收英洋二百三十元銅洋十六元虛對洋九个小洋六角大錢十千另六百五十次錢六千五百五十合併伸明 
 
 

Page 12

 
 
[上海北巿絲業會舘核奬籌賑公所施少欽經收山東賑捐五月二十八日第一千零三十五次淸單]  
　　京都同人京平銀一百兩由承鼎銘善士寄託源豐潤號合來九八規銀一百零二兩五錢崇儉堂還錫金都城隍舊願資移助由無錫唐時長寄通裕局來洋一百元完願人鎔爲次子桂長孫楨求病速愈由西塘隱名氏寄全盛局來四十五元隣德主人由本埠仁濟堂來三十元彭瞿氏求病速愈節省日用資移助由徽州談文耀寄全盛局來十元姚文煥募由南京福興潤局來五元愛日軒主人節省日用由浙杭廣大局來二元嘯月餐霞人二元餘姚明記爲妻產安酬願元張善士爲子長卿求痰病速愈二　求華求病速愈一元汪孝臣一元隱名氏由湖州仁濟堂寄盛局來對開二元四開二元丁姓求病速愈錢二百文○華寶一堂求父肝病速愈一元隱名氏合法卿一元二戶由錫山正泰號寄全盛局來○羅溪張恆洲募陳金生周順富沈寶生沈寶山顧德榮顧金寶張元祥張恆洲張外林周博泉陳凌氏陳金氏屆隆高徐湖佐十四戶各錢一百文無名氏六戶各一百共二十戶合來洋一元八角○龕山周募五十七百九十四號救　圖字一次冊綿力子二元脩福字一元無名氏二戶各半元共四戶由全盛局來四元○姑蘇沈禮和綢莊代募人寄正大局來一千六百三十四號救灾圖同字一次冊榕李四元費盈陸如松二戶各二元海過生森記補過子璉求健瑚保安灣士六戶各一元萍香居不留名二戶各半元濳確書屋銅洋二元樂善生寶賢品賢藝香居士四戶各錢二百步瀛洲一百共十七戶合來洋十五元銅洋二元錢九百文○江寧藩庫廳署祝福祠內　垣同人助賑公所第四批經募山西按司獄童介三庫平銀三十兩山西按經廳徐儀卿庫平銀十兩王鴻毛漕平銀十兩安陸都閫府張法亷堂二戶各銀十二兩查三合堂京山宋河鎭巡檢黃二戶各銀十兩　西草堂京山縣張蔭生向國棟熊范氏汪同春方正大仁發茂天和正鄭同發李恆裕袁永發十一戶各銀四兩耿恆慶信昌德裕大劉天泰四戶各銀二兩京山典史兩京山把總葉蕭紹樑汪季星李　勳王調　曾慶雲何家炎曾憲書陳閒策余峻　孫法程聶起　鄭維橋鄒士　李光裕楊淸海李中相向曉春何金芝張元璘申錫主堂熊　善堂申存仁堂蕭繼堂董　堂查壽堂崇善　金培堂金松霖堂熊達廷金鳳堂聶如堂鄒義堂劉同春金正興萬源升永立元胡大興黃萬元祥豐裕泰洪九四十二戶各銀二兩仙鎭厘局何性泉洋四十元蕪湖縣楊三十元陸陳賣行十二元宋煥章十元程隆泰程　泰程德泰表忠祠昭忠　五戶各八元蓮舫氏洋藥公所中興隆吳萬　北魁蕪湖關大江口因利局各帮商梁縉卿七　各六元雙桂十典史邵合興永吳原興嚴長丞五戶各四元菊莊氏　庵氏李幽賞齋願學堂宋萃升恆羅義盛六戶各一元天門乾鎭司文郭記胡寶起姚端卿洪馥山經鋤堂洪營橋吳新盛吳景華委員沈委員孟無名氏秦恆發黃裕生　奎堂黃宣仁　克臣馮集成鄧禮堂羅春山廿戶各二元姚輔臣盧吉人開太瑞記順壽無名氏隱霞氏介福不留　無名氏松芝堂無名氏雅靜軒無名氏滴翠　姚山記三槐堂盧絲記李記世榮坊儒雅堂二思堂余恆豐尙德堂無名氏羅記貴無名氏吳方泰王隆盛廿九戶各一元因利局各帮紳本洋五十四元椿蔭堂本洋四十元陸陳賣行錢十千愚慶堂徐鼎新質賈永昇三戶各四千鍾祥縣丞貝順興當天成常三戶各三千姚文燦兪壽仁育德堂向恆升陳祥順胡源盛吳德成傅　泰劉同興鍾祥典史十戶各二千南北烟葉一千六百義生廣興汪乾泰程鉅興丁恆泰兪恆隆詹泰來陳　興旋治源裕生生胡仁泰張義成兪復興兪正大源懋元和傅載堂吳吉昌藜照堂南陽堂益順義　永濮森大庾信泰廿四戶各一千張明記益康二戶各八百王松亭汪雲生楊　卿羅　吾謝松汪介臣劉伯圭鄭桂森程樹人王月亭德隆源昌元生源順李才記十五戶各五　慶裕元昌二戶各四百權恊順和記號二戶各三百榮茂義興合聖升茂主敬堂恊盛祥鮑恆盛七戶各二百畢五全汪鏡淸稽方堂吳至德堂陳正邦畢吉大六戶各一百以上共二百十八戶計銀一百八十八兩英洋二百八十一元本洋九十四元錢八十九十一百總共合來九八規銀五百四十四兩四錢三分六厘又寗垣同人白痧散四十包甘露茶二百包跌打㪚十盒建神麯八盒如意丹五十瓶異功㪚十瓶由永保棧王豫卿先生交來以上廿八日 
 
 
