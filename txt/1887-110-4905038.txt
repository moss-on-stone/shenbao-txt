# 1887 - 110 - 4905038

 

Page 1

 
 
[古今圖書集成告白] [  圖書集成印書局主人啓]  
　　啓者本局三月内共印過原書一百九十二本連前共印三千八百五十六本尙存木印者一千一百六十四本此佈 
[一百十一號畫報出售] [  點石齋主人啓]  
自宮室之利開而穴居野處之風不復再見今采得法國有巢樹女兒事頗足供圖畫而廣見聞女遍體皆黑巢樹而居以山果充飢以獸皮禦寒非人非畜狀貌離奇覽此圖者覺上古狉獉之俗如在目前也准於初六日出售後附淞隱漫錄圖說一則此布 
[新著粉墨叢談出售] [  申報館代啓]  
　　是書爲申左夢畹生黃式權茂才所著由小藍田侍者託本舘印成發售者也書中專紀滬北戲園中影事首捃艶爲周鳳林小桂林等諸名旦小傳四十餘篇或表其貌之出衆或掦其技之超羣要皆　旎風華涾新艶麗次選韵則係太痴生諸君題贈歌郎之作寫意言情亦均哀感頑艶而以摭餘一卷殿其終夢畹嘗自言生平抑鬱牢愁無地可以陶寫惟借梨園爲狂歌地痛哭場然則閱是書者不第賞其筆墨之精亦可知其胸次矣刻巳釘成發售每部計洋一角五分諸君子有今樂之好乎請向本埠及各外埠申昌書畫室就近購取可也 
[石印殿板佩文韻府并拾遺出書告白] [  點石齋主人代啓]  
　　本齋代晉記股印佩文韻府一書前曾有人謂爲非殿板而自稱曰眞殿板本齋絶不與之置辨者以有目者自有眞賞也茲已全數印竣卽請個鑒家評　其高下孚形不可以僞爲而紙張墨色在他家之上股價之廉又較他家遠甚料想與股諸君必見之而色喜而後此之樂就乎本齋股印之書者更可預卜矣分裝六十本外加文木箱子一隻雲銅鎖匙齊全准於初十日出書持票找洋取書悉歸大馬路鴻仁里長順晉此白 
[新出石印典制分類文稿告白] [  點石齋主人啓]  
　　近來石印小題文之多坊間不下數十種從無别開生面獨出新意者定畫樓主人仿四書類典之例分類四十有四專選名稿窗作得文二千餘篇精抄精校交本齋石印一切數見不鮮之作概屏弗錄旣足以資揣摩之助亦足以補類典之缺自是一舉兩得想海内文人當亦有目共賞焉約四月中旬成書裝訂十册價洋兩元五角上海售處在法大馬路南申昌蘇城在婁門内平江路魏家橋南潭子里吳宅如欲躉購面議可也 
[論醫院宜籌經久擴充之法] 　 
黃春圃先生經理上海仁濟醫院事亦旣歴有年所矣平日以利濟存心凡遇貧病之人到院就先生診治者往往送診并且給以藥物煦煦然善氣迎人歴年施種牛痘全活小孩無算凡有善舉踴躍樂輸年逾五十常以膝下落寞爲慮今春忽舉一子寗馨英畏望而知爲天上石麟同人咸往賀之先生乃設宴欵客首座爲施封翁少欽大善長坐中所談無非善舉余附座末亦獲薰德因言及仁濟醫院近年以來就醫者竟至日得三百餘人可謂盛矣然規模旣見擴充經費必當充裕庶幾可期持久而院中向無恒産雖得諸人捐助究屬可暫而不可常縱亦有常捐而所捐仍不敷所用以故每多支絀而病人之增又日見其多尤不得不大費躊躇然自開辦以來於今有年尙不至於中道而廢則辦理諸人之經濟才力於此可見一斑焉先生曰然然而談何容易也僕前者曾有一意蓄之已久而不敢發非有所顧忌也特恐言之非艱行之惟艱故甯藏而不敢露耳余亟叩之曰於意云何某也請無問其詳願聞其略也先生曰僕向者欲得醫院有繼起之人并欲使中國多無限知西醫之人大有裨於中國而苦夫力之無從也余曰奈何先生曰僕欲延一西醫高手居於院中非令其醫治病人也令其教導華人華人中有聰俊子弟願學西醫者苟其專心致志力求精進大約六七年可以成功所招學生不敢過多每年以十人爲額卽請西醫師爲之口講指畫各就專門有不盡解者就其師而正明定章程日以幾點鐘爲西醫師講授之期咸集而執業西醫師不能終日危坐爲弟子講授則又延一華醫使之伺隙更授華醫之術不讀他書專讀中國醫書如此則合同而化子弟無暇豫之時日課無曠廢之處就其質之所近可西則西可中則中至次年而又收十人則前之十人者略有進境矣又次年而再收十八則前此二十人皆有進境矣以此類推大約學之之期以七年爲率至七年有七十人而第一批之十人可以成功於是請官憲秉公考試果其學成可用則由官給予憑據亦如西人之例凡有執照者皆可咨送各兵船謂之官醫初時或不敷調撥迨數年之後學而成者漸多一船之中或一人或二人不等而水師之行無慮生疾其有願爲華醫者則亦不强以西法仍令華醫盡心教之亦定期而考試之果其可用則亦由官給以招牌俾行其道如此則雖曠日持久而將來作醫者必不乏人中國而欲通西醫之法當自此始盖初時似乎每年增十人歲歲有增而無减然增至七年而止此後卽用更　之法拔出十人分派各處各行其道而後添收十人則其數亦不增不减此則經久而又可以擴充之道諸君或亦未之前聞惟是似此辦理則延西師也延華師也所費頗覺不貲其資將從何出目前一年所費已至三千金若再如此擴充未免空言無補然此事中國而不早爲籌辦則必有外國人出而爲之者以中國人所應辦所可辦所能辦之事而讓之外國人詎不大可惜乎余聞而瞿然曰善哉言乎此說能見其大非僅在推廣醫院而已也此事若論經費大約每年非五千金不可若必逐年募化則斷非經久之道必須先籌一巨欵存以生息然後歲歲用之可以不竭此等巨欵一時何能遽籌俗語所謂心有餘而力不足者也雖然凡事發端最難苟有人也創之於始則繼起者或亦有人而大事之成不難矣試觀少欽善長之辦賑務也其初亦恐應者無人不免瞻前而顧後迨一經開辦自今已數年於兹而源源接濟迄無空日清單中所載雖其數有多寡之不同其爲捐助則一也約計自初辦以至今日所捐之數何可以僂指計至於今日雖曰强弩之末而其勢猶勁而且又有餘力以辦仁濟善堂今年施粥直至四月底而後止雖由於主其事者神通廣大亦可見人之欲善誰不如我得寸則寸得尺則尺一絲之節一粟之餽無非善氣之所感召而來也先生旣有此大志尙當持之以恒心或先請有大力者創捐若干以立之基然後集腋以成裘積銖而累寸諺云人有善念天必從之安知無同此心而兼有此力者出而爲之贊助爲之籌謀孔子曰譬如平地雖覆一蕢進吾往也事之成不成則聽之於天事之行不行則操之在我或者天從人願迄於有濟未可知也請先書此以爲他日之左劵可乎先生曰善遂書之 
[本館接奉電音]  
　　昨接本館在京訪事人來電有本月初四日上諭三道敬謹譯登○四月初四日奉上諭前任綏遠城將軍福興於咸豐同治年間從事戎行轉戰廣東廣西湖南等省迭著戰功歴任都統將軍克勤厥職兹 
 
 

Page 2

 
 
聞溘逝軫惜殊深加恩着照將軍例賜卹任内一切處分悉予開復應得卹典該衙門察例具奏伊孫筆帖式鐵寳着賞給主事分部行走用示篤念藎臣至意欽此同日奉上諭徐會灃着授溥倫讀蔣艮着授溥侗讀欽此同日奉上諭四川學政着高賡恩去欽此 
[騐收鐵艦]  
　　外洋新聞紙言中國西提督朗君現往外洋緣中國定造四鐵甲船兩艘係在英國阿姆斯脫郎砲廠承辦兩艘係德國五　 
里岡船廠承辦故朗君前往騐視刻下英國所造之兩鐵甲船業已下水朗君偕英水師提督往觀極稱堅穏兹復啓行往德聞此四船約西歴八月内可以完工然後由朗君押送來華中國海軍自此又增利器矣 
[都下瑣談]  
　　客有自天津買棹回南宮衡水等處者自紅橋沿西河逆流而上同行者三舟於上月杪經小范迤北三里許時則石尤風　 
惡落日銜山突有賊匪數十人由北岸而來洋鎗棒刀並舉躍入三舟先將衆舟子擊入水中卽燃洋鎗轟逼搭客男婦共計三十餘人無不蝟伏不敢稍動間有思鬭者被盜連環放鎗不能與敵遂聽其將三船財物搜掠一空幸無一人被傷賊衆携贓登岸向北飛奔事後險查所失三船共值銀二千有餘舟子偕搭客同詣該管地方官呈報騐明飭捕緝拿按小范一帶迭見刦船之案未聞破獲是以深冀八屬行商莫不視舟行爲畏途也○戶部行文八旗滿蒙漢各固山所有歴年出征各省弁兵陣亡傷故者之妻常食半餉之孀婦現年若干歲係自某年月日支起半餉有無已故未報之人查核明確造册咨部以憑綜覈並聞戶部除八旗孤女孤子週年孀婦曁寡婦不計外計月領半餉孀婦約有二千八百有餘名○湖廣總督委員管解湖北應解京餉加餉銀十二萬兩已於三月廿八日將鞘運抵戶部經銀庫當堂劈鞘騐兌收庫遂繕發回批交該委員齎回本省銷差○兵部移咨侍衛處現在出有漢軍都司等缺輪應侍衛人員揀補相應移咨侍衛處於三旗侍衛揀擇漢軍合例人員保送數員咨送過部以備奏派揀選可也○聞内廷傳說　皇太后皇上擬自四月起除齋戒期内忌辰日期外每隔五日駕幸北海五日等語然未奉明諭也○阜成門内羊肉胡同李某與奎某因該致相口角當有隣人勸解詎料李某之子雄兒暗約多人手持刀棍蜂擁至奎某之門呌駡適奎葉出與理論無如人多言語嘈雜木棍叢集奎徧體鱗傷左腿撲碎幸奎母爬護奎身而奎母亦受重傷奎之子大連二連出救與鬥犬連被打倒地棍傷無數并被用刀砍傷左手左肋大連將帮凶之父子二人髮辫揪住不放奎某之妻爬護子身亦受棍傷大連五内俱傷二連無人遮庇刀砍棍樸身無完膚衆見男女五人皆帶重傷遂卽奔散幫凶之某父子被揪不放遺下快刀一把木棍四根太連卽赴官廳首控廳官自顧考成含混解案次晨大連又攔文鎭軍輿呈控始末廳官大受申飭當經北署移會西城副指揮率領仵役穩婆定于三月二十六日詣騐傷痕云○日前有賣花傭　負鮮花往售於前門内東交民巷某國欽使署内詎使署花匠與賣花傭彼此詈詬而花匠順拾挖土鐵鍫劈頭砍去賣花傭急閃避適砍其項臂間鮮血湧出當經旁人勸開而賣花傭已被重創旁人從中調停不合涉訟其啓釁之由雖未詳悉想是爲爭奪生意也○前報蠶池口外樓房被燒一事兹聞該樓本爲萬壽恭備皇會之所由官建蓋現遭回祿奉諭旨着内務府堂官勘估工程作速重修○新授伊犁藏　 
都統長壽伯副都統庚早經請訓尙未登途兹聞壽伯副都統挈帶瀛眷諏吉於三月二十四日出都取道秦隴出嘉峪關赴伊犂任所○聞上意於四月間臨幸北海特乘便閱視御前大臣御前行走王公侍衛曁乾清門大門等侍衛步射然尙未傳旨俟訂有日期再爲登錄 
[浙臬到省]  
　　新簡浙江臬憲蕭杞山廉訪行過嘉興已見前報兹悉廉訪於三月二十九日辰刻抵杭垣下馬頭文武各官均到馬頭　 
恭請聖安相見如禮廉訪隨進城駐節行臺俟衛中丞回省奉到札飭然後定期接印視事曩日分符東粤久著循聲今兹陳臬西泠聿觀新政想六橋三竺間當有興歌來暮者矣 
[臺城柳影]  
　　過臺城南望楊柳千萬株毿毿然宛如緑海每當清風徐來頓覺一波未平一波又起游人出没柳浪中盪日浴雲恍疑置身天上正不得謂吹縐一池干卿何事緑陰下必有塘編竹爲欄豢錦頭翠羽於其中誠一幅天然圖畫也○妙相庵之西有一十五齡童子自溺於塘者三日其家始以尸殮可哀也已據稱此童以背書未能如銀瓶之瀉水爲師所呵旣歸父又斥之謂其如此荒惰復何面目在人世童遂負氣以出初不知其間諸水濵也或曰三年前童之兄亦沈於此然則伯氏吹塤仲氏吹箎諒亦三閭大夫所嘆爲火近酇侯者矣○淮清橋之東有小錢土店以伯仲而爲管鮑者也每夕伯宿於家留其仲守門戶前日店中收洋二百元錢帖二百千伯臨行指謂仲曰是宜緘之金縢者勿洩也詎伯去仲忽思人生行樂耳理頭抑抑將令鄧禹笑人遂捲其所有踰垣而出逕指某妓家出其所有以備眞箇消魂已則燒燭坐羣花中泥粉臉倚香肩大有此間樂不思蜀光景流連六畫夜其兄始尋至摘其耳以還而區區者已化爲烏有矣先是其兄來店時呼門不應不得已由隣家梯牆以入則無人焉查其所謂金縢者又無物焉兄固伶俐人便知是必借歌舞臺爲逋逃藪訪之果得眞消息亟欲入則阻於門阻於堂阻於室者雖棨㦸無此森嚴直至大殺風景始覺雙雙春夢一齊驚破現聞其議析道旁之宅分居爲南阮北阮云○與白下寺相近處有一地專窩賊盜人凡賊盜携牲畜以交易者毋論牛馬驢騾止給洋二元主客初不交一語以故失者雖躡踵而至相遇之下亦莫辨其莠良其盜之之法以一人跨其背以一人錐其後纔入門卽以利刃梟其首因此有畜之家常防不勝防上元縣陳大令深知此等賊最爲閭閻之害因特派幹役嚴加跴緝獲者毋分首從概上站籠想此後若輩當稍稍斂迹也 
[失火卽滅]  
　　初四日上午十一點鐘時寍波後巿大樹廟根王文錦綢縀莊不戒於火登時烟燄漫天幸水龍近在咫尺赶卽撲滅僅焚去小屋一間其餘得保無恙然已受驚不淺矣 
[上海求志書院丁亥春季題目]  
　　經學題君天下曰天子解文王似元年武王周公似正月解司命解高褋解○史學題問唐府兵變而爲長從彍騎孰得孰失問租庸調變而爲兩稅孰利孰害魏徵隋書不爲王通立傳何歟李長源憲武辭相論○掌故題問新譯四裔編年表事跡與中土史籍有可相叅證否擬上國史舘請補修國朝藝文志書并擬凡例書洪北江上石經館總裁書後書襲定菴上國史館總裁書後○算學題直剖四角立垜爲諸行則左行爲高右行爲三角平垜以此諸行自右而左爲乘法與他垜逐層相乘自高而下若除去右一行不用與高减一之他垜相乘則乘得首層爲二次層爲三個增乘積之次層三層爲四個增乘積之三層若除去右二行或右三行不用與高减二或高減三之他垜相乘則得首層爲三或爲四次層以下類推問以此法相乘所得増二乘積共有幾何如自左而右爲乘法與他垜逐層相乘自高而下除去左一行或二行或三行不用與高减一或減二或減三之他垜相乘視所得比不除乘得者少若干則知乘得之增二乘共有幾何假如西賈發銀生息發出本銀一兩自本日始每日收回銀六釐至二百日爲滿除收回本銀外共收利銀二錢若用級數代自乘二百次之法則知此利爲幾何假如餘弦正矢相乘倍之等於半徑乘半弧正弦如以半徑爲首率半弧正弦倍之爲中率倍正矢爲末率則可證得本孤角度有二個同數問此二角爲何度○輿地題楚不減隨論跋補三國疆域志問臺灣東北美亞哥書馬島是否可闢問中土若創行鐵路宜以何法絶黃而渡○詞章題倉頡作書天雨粟賦以奎主文章倉頡效象爲韻盆梅瓶梅二題各七律一首擬恭進皇上親理萬幾頌書京師同文館所刊中西合歴後五七古均可 
[花會有期]  
　　西人每於春間在本埠開設花會今年已定於禮拜二禮拜三卽本月十八十九兩日在黃浦灘前空地開設想屆期品緑 
 
 

Page 3

 
 
評紅又足一新眼界也　 
[滬北火警]  
　　昨晚九點三刻鐘時捕房警鐘亂鳴旋敲三下知英租界大馬路失愼探悉垃圾大橋堍之博經里第二里内某姓家失火延燒左右及南北隣一時風助火威火因風勢如千百盞火球滔滔滾滾竟不可遏當經麥總巡捕頭督同諸副捕頭及中西包探巡捕樂水龍分馳灌救照料英法美之水龍火龍亦齊集澆灌英會審員蔡二源太守督同差役人等到場彈壓焚至十一點鐘火勢尙未稍殺究竟因何起火焚去房屋若干俟查明詳細情形再行照錄 
[白骨抛殘]  
　　松柏摧爲薪古墓犁爲田世事變遷十今同慨滬北一隅本係荒凉寂寞之區自通海舶巿廛星錯華屋雲連大改昔日景　 
象而白骨靑燐理没地下者猶有未盡發掘之處法租界天主堂街近日雇工開挖陰溝忽見枯骨甚多工匠隨手椸棄無有人過而問者適道署繙譯徐君蘭齋路經是處見而惻然卽至法工部局見西董某君請將挖起朽骨另行安放以便設法埋葬某君謂此事甚善無不可行但不能擅主須俟商諸總董禀請法總領事核議准行與否然後定見徐君卽託某君轉達總董業經總董與法領事議准特遣法包探至道署知照徐君從此千年朽骨得正首邱風雨深宵可免啼紅怨緑矣 
[風流安牘]  
　　昨報列駕言出游一則兹悉該妓女昨由祭太守訊供妓稱不願爲娼意欲從良又無當意之人求請發堂擇配太守　爾欲從良志尙可嘉如因娶主無力出錢爾亦可以說明本分府准爾從良不得率請發堂妓稱實在無人太守一再究詰矢口不移太守隨飭暫發官媒候示○妓女金彩娥投英公廨喴寃蔡太守研訊之下據該妓供稱不願再爲娼妓欲嫁粤人王玉英被鴇阻住投案乞恩王玉英投案訴稱親戚在山東作宮我在署中此次因事來滬與妓相議窺其意念頗欲從良願娶爲妻太守問滬上有相識之人肯爲爾保妓否答稱現在地火洋行之范姓肯保太守問范姓有眷屬否初供無繼言有太守隨飭值日差查明范姓果有眷屬准其保妓俟該鴇投案判斷○妓女王寳琴喊稱因欲從良被鴇四阿姐霸阻請爲提訊蔡太守詰訊情由妓稱我巳辦措洋三百餘元給償該鴇鴇尙不允索價甚鉅惟求憲恩拯救太守隨飭將該妓暫發官媒俟傅該鴇到案核辦以上三起皆數日間事豈近來靑樓中人皆大澈大悟願離火坑而登袵席耶如果眞願從良不爲金蟬脫殻之計則賢太守護花心切彼有情人何難都成眷屬哉 
[限交凶手]  
　　手足相殘一事業己兩記報端當莫邑尊飭差簽提兇手時該兇手業已知風遠颺邑尊因于前晚傳地保姜錫堂至案令將兇手姜金和交到以憑訊究該保叩請寛限邑尊勒令於明日將金和交案延干嚴比 
[調停了事]  
　　月前本城太欽坊王姓舉殯倩羽士周錫卿偕其子周三等送喪事後因嫌司帳孫某開銷費用太輕糾同妻子多人向王孫二姓尋釁毁物孫卽赴巡防中局控告均列前報當日孫控告未准心有不甘前日復投總巡局控告馮刺史立卽飭勇協同地甲拘周妻子等到案鎖押以待晚堂訊究嗣因周自知理屈邀同蔡王兩人向孫力勸情願以香燭伏禮所有折毁王姓物件自願修賠再三懇說孫始首肯遂赴局中請銷了結周婦向有雌虎之名自此以後虎威或稍希耶 
[縣署瑣案]  
　　去冬湯竹卿向吳秋田昆季置買田畝糾葛吳抛棺滋擾遂致涉訟當經帮審委員宋二尹提集訊供斷令吳秋田將棺遷去吳雖遵斷具結事後仍置不理湯復於今春二月間禀請比追邑尊批飭傳齊原被於日前復訊判將吳掌頻二十下笞責一百板吳一再哀求邑尊姑着湯竹卿再給吳錢二十四千一面着呈具不再向湯纏擾並於三日内遷棺切結至置買田産匿不報稅及至涉訟而始行補完殊屬非是着令繳錢四十八千具結完案○費錦山與郭士殿等股開浴堂糾葛涉訟經前帮審委員蔣明府提訊斷郭出洋一百六十元生財物件交費檢收各具切結在案嗣因盤點生財缺少費又涉訟英公廨奉斷不遵又赴道轅控告批飭發縣前日經莫邑尊提飭人証旋查得此案有前保謝小山曾經調勸謝於上年因案管押英公廨因移請蔡太守將謝押送入城前晚研訊兩造各訴前因邑尊謂費曰此案已經前縣委蔣老爺訊斷了結今何忽又控告且又上控是何意見費稱前次奉斷後小的本將物件收回無如檢點之下缺少甚多當向伸說置諸不理故又控告莫邑尊以費錦山健訟情殊可惡喝令笞責嗣費一再哀求邑尊着於三月内將物檢收延于咎戾 
[英界公堂瑣案]  
　　西包探紀林同華包探秦少卿查得粤婦陳春娥將七歲女孩凌虐遍體鱗傷由蔡太守訊供飭將該妓暫發官媒俟日新輪船二副洋人投案再訊孩交捕房帶回並着將該氏家尙有四歲女孩帶案已列前報昨據麥總巡捕頭禀稱四歲女孩今已帶案惟據該氏供有二副洋人包伊往傅洋人不到該氏不應毒打女孩請爲懲辦該氏俯首求恩麥總巡又請將二女孩送徐家匯教會學堂太守隨半該氏押候帶案掌頰二百下以儆效尤二女孩送教會學堂留養○虹口捕房通事人張德明稱陸金泉前仕醫生處爲轎役因竊主人衣物送案判押一年迄今尙未滿期前日忽稱患病告知捕頭命我送伊到仁濟醫院看治伊交我信函託我照顧及帶伊上路伊又用紅紙封銀洋四元贈我我同至醫院據醫生騐無病症帶回捕房我始將情禀明捕頭并將信函銀洋呈出捕頭以陸不應弄巧將陸及信洋一併解案陸金泉稱以後不敢蔡太守判陸金泉笞責百板仍交捕房照原斷管押期滿開釋信函存堂銀洋撥充醫院經費○陳阿根稱賣糖餬口前被徐寳生拆梢報捕拘案今伊同黨王錦榮向我我買糖食後忽言肚痛指我糖有毒藉此尋釁其實爲徐報復前分爭執間被捕拘到案王錦榮供與徐並不相識今後不敢再向饒舌蔡太守　判王錦榮管押七天○二百十九號華捕稱東洋東夫張阿三被張阿大毆打受傷當拘張阿大一面送張阿三至仁濟醫院據醫生言傷無緊要惟現在不能投質張阿大供因細故口角起見惟求施恩蔡太守謂如果張阿三傷勢無碍則判押張阿大七天以儆○潘王氏稱失竊金戒指報捕查獲人贓送請究游包探禀該氏報失金戒指一隻獲住吳阿四搜出德昌押票當卽吊贓送案吳阿四供取伊金戒指一隻質在德昌押鋪計洋九元今被捕吊贓蔡太守判吳阿四管押二十八天贓交該氏領去押本因竊贓不償德昌押鋪夥上堂請追押本并稱此案不能作竊贓論蓋吳阿四與該氏相識且投案吊贓之時捕房曾傳該氏夫不到由該氏投案可見其中有不盡不實之處太守謂案已訊明母庸多瀆况公堂定章凡當鋪竊贓給償半本押鋪則槩不追償該夥又稱前任羅大老爺不論當質押均償半本太守謂凡吊贓必是押鋪居多蓋因不察來歴壇行收當故也此案已經判定以後留神可也○一百另四號華捕稱昨見陳新憍在路旁聚賭人多碍路及拘拿時人均迷散祗獲陳新橋並起賭具送案查陳新橋前曾犯賭拿辦陳新橋稱以後不敢再犯蔡太守隨判陳新橋枷號十四天發犯事地方示衆期滿再押十四天賭具存毁○許寳榮在臘燭店司帳因錢桶内時常缺錢昨由同店人朱錫卿在學徒盛竹生之鋪底見錢三百文的係被竊之錢豈知盛竹生告知伊父盛德仁伊兄盛楊生赶來以我等不應誣竊藉此吵閙不得已報捕拘案朱錫卿供與同盛竹生供並未犯竊不知錢從何來且有假銀票一紙抛在我鋪底下盛德仁供竹生是我兒子誣竊難甘向之爭論並未恃蠻盛錫生供略同許寳榮又稱店中人習學寫銀票之格式而無圖章不能作銀票論蔡太守謂盛竹生旣未犯竊儘可平心理論豈容恃蠻滋擾判押三禮拜盛錫生減押七天盛德仁斥釋錢交許德榮領去票紙塗消 
 
 

Page 4

 
 
[法捕房瑣紀]  
　　昨報記天津流氓在蘭芳里花烟館吵擾該鴇等鳴捕拘到兩人暫押候訊詎前晚又有甲乙等人復在該處尋事又經花烟館中人去報捕房當經派捕拘到兩人管押定於今日解案○法捕房巡街捕於前日拘進車夫某甲一人管押捕頭問起釁之由據云因中拾得外國金鐲一隻寄與小烟館主婦處現向索取主婦謂此物並非寄存實係抵錢一千五百文如要還鐲先要還錢因此兩相爭吵正在詰問間而該婦已將鐲送到捕頭以該車夫究竟拾得金鐲與否尙難憑信未便遽爾給領着暫押候訊○法包探獲到小竊四人據云皆爲木匠在身畔搜到質票十一張洋十一元一角法捕頭着押候解訊 
[上海高易籌賑所撮要]  
　　敝所疉蒙廣東潮州府正堂朱筱愚太守惠賜賑捐巨欵仁風遠播頌禱同聲頃又蒙寄到勸募各屬捐休直賑銀一百八十九兩三錢一分連原册一并寄下巳照拜領仰見太守利物濟人不遺餘力彌殷感佩謹按原册塡掣分戶收條備函奉繳外合登報簡藉謝仁忱○嶺南悔過子前因祈求病愈疉助賑欵荷邀神佑今又捐助賑洋二十元并云其令弟於前日染病屢經延醫診視投藥無靈勢在垂危之際舉家徬徨莫知所措因憶助賑祈求無有不遂卽向上蒼默禱求保痢痊并許願助賑洋二十元日晚竟獲轉幾逐漸全愈今將賑洋如數送上彚解災區以答神麻云云故彚登報章以誌之[  李朝覲秋坪氏謹誌]  
 
 
 

Page 5

 
 
   
 
 

Page 6

 
 
　　英五月票○開期已近 
　　五月票加號增彩開期華四月十三日全張六元條頭七角速來購票來信指明上洋棋盤街北長豐綢莊對門 
　　聲明催贖 
　　啓者去臘各號抵押紗綢緞縐等刻今過期已久准限兩禮拜内來行取贖或轉期如過限不到卽行發賣抵欵如不敷抵欵向原主追償特此聲明老公茂帳房啓 
　　匯票聲明 
　　茲於二月廿一日在漢口同善庄出支上海厚孚庄匯票一帋第十四號見票遲五天英洋三百元此票已向前途說明不向收取作爲廢紙特此聲明漢口新街二成源啓 
　　同興來 
　　本行在香港分設上洋棋盤街中永義泰米號内寄售英五月票全張半張分條格外克已 
　　專收紅票 
　　英五月份呂宋大票全張半張修頭價照市紳商惠顧原班回件上洋棋盤街久大行啓 
　　條頭照市 
　　本行屢中大彩早已登報今售英五月票全張六元半張三元批發比衆公道遠處信寄指明寳善街中 
　　新開新泰土棧 
　　開設上洋寳善街中市西長仁里内石庫門自運原庄大小洋藥批發貨眞價實　叟無欺賜者請認明本號中西字牌號地址庶不致悞 
　　小題文府 
　　是書　文一萬四千餘篇十二元試律大觀二元四五經合纂十元詩韵合璧二元四書味根二元合謹一元六已上均同文局石印售處在上海二馬路同慶公棧裕泰厚啓 
　　緑礬出售 
　　啓者本廠出售上等綠礬價格外公道每担洋五角如有躉當包定可如另拆以五十担起碼貴客賜顧者請至藥水廠内綠礬作面議可也 
　　參茸扶陽乾健丸 
　　嘗龜伯遒無兒人身恨事推原其故亦人謀之不臧也本堂藏有參茸乾健　　 
丸一方承遠袓之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補　 
養之功并非行覇宣淫之術也大凡男子先天不足戕伐太過以致腎氣虧捐夢遺溺數陽事不與或舉而不堅未交卽洩與及年久白濁頭暈眼花耳鳴目暗自汗盗汗精神短少作事健忘腰膝疼痛步履無力等症悉皆取效如神倘有關誰久賦而乏嗣與　者將此丸常服則枯楊可觀生稊之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢漢鹽　送下無庸戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春臺○湖州府城泰和坊申昌書畫室　兌棋盤街廣東梁愷悌堂啓 
　　參茸坤順丸 
　　易　乾健也坤順也乾健而坤順化　之功效在是矣本堂秘有良方旣制成乾健丸能使男子益髓固精今又制就坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白带下子宮寒冷愛思怒○所致其人必面黄體瘦四肢無力夢寐不寗曖悶呑酸咳嗽潮熱服此丸則功效如神未孕之前卽調經種子卽孕則保產安胎產後則扶元固本倘欲樂其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春臺○湖州府城泰和坊申昌書畫室發兌 
　　遷移相舘 
　　京都松慈半　僧命相能知過去未來都門預决諸憲無不應驗來申幾載功行滬上二月廿八遷寳善街詠霓戲園東首聚興棧張之洞啓 
　　聲明混戤 
　　呂宋票之來上海創設行銷者维必得恊記天成同得利萬有利五號初創起首皆由領事商辦公正無弊中外咸知素不設彩每不出我五號之外近有無恥之徒利心日起戤號混售不一足而更且私刻新章等小票以欺遠客捲包逃閉屢見報章如外埠諸君來購五號之票者難免冐收冐發以防弊混必須騐明票上圖章及信内外印章如果戤號混發可卽將原班退還萬有利天成恊記　　 
　　新刻詩夢鐘聲錄 
　　新刻百衲琴 
　　是書係前任李臬憲顯之廉訪與洪文卿殿撰吳廣瀚龔藹人姚彥士觀察彭南屏太守諸君所撰以兩物之絶不相類者限一寸香成七字詩天衣無縫頗見新奇每本兩角○百衲琴爲而成者茂才本吾吳大手筆故摛詞之巧琢對之工尤爲出人頭地每本兩角上洋文宜書局并蘇申各書坊寄售上洋管可壽齋書局啓 
　　聲明拆股 
　　本號股友周禮紹現已兩願經中將伊名下五股資本及官息盈餘盡行拆出倘有周禮紹與各號往來貨物銀錢帳目一切向渠自理槪與本號無涉惟本號拼股友所有往來一切貨物銀錢仍歸徐繼生一人經理恐各寳號尙未週知特此聲明度免後論虹口百老會路洪記洋帮拆貨鋪啓 
　　鳴隆洋行告白 
　　本號自經各色　鬼自來火來申　售久　仕商賜顧四遠　名向在上洋虹口華昌　批發今分上洋四馬路巡捕房對門華盛號發售以便諸商　近購辦　　光顧價値格外公道此啓 
　　眞高麗參零售 
　　自在高麗專辦松都馳名野山别直其價照市九折如貨不正包退包換仕商賜顧請至申二洋涇橋莫和　廣大 
　　保家行告白 
　　啓者本行所辦保險今擬定照本行收足之資本付利一分又分給各主顧花紅銀二分所有華股友及華人主顧請至行收銀兩可也光緖十三年四月初四日保家行啓 
　　屈臣氏 
　　監制　積花塔餅發售 
　　此餅功用神奇馳名最遠因其形象似塔故以花塔餅呼之專治牌冐虚弱五疳　聚生痰成蟲以致皮黄骨瘦腹現青筋時見肚痛糞下白泡百病因而叢生四肢漸爲消减若不急治必多難保惟服此餅自然蟲積盡消且能培補脾胃肌肉日長無論孩童長幼有服病之立能愈病卽無病服之亦可開胃加飯永無積滞之虞誠保赤扶元之聖藥也所有服法詳列招單茲不并贅每罐價銀大罐一百個一元中罐四十八個一中元小罐二十二個三角亦有用罐裝者任貴客意取粤東香港省城上洋大 
馬践屈臣氏大藥房謹識 
　　催取眞殿板佩文韻府 
　　本　定印同文局石印殿板佩文韻府三千部躉售去一千一百部股票一千部去冬股滿截止書成已久近地購票者取書絡繹不止而遠自京　以及楚廣定購雖多取書尙少用特登報聲明除現售外躉定及售　　 
股票之售核數尙存一千一百餘部定限三月底爲止務祈限前來取幸勿再遲　因存本官息棧租保險等費爲數較鉅所收定洋甚微未便久擱除躉定及股票未取之書外餘剩者已全數售與元昇莊發兌如蒙 
賜顧逕向該莊購取仍須認明未本未頁有抱芳閣仁記圖印庶不致悞其股票取書仍由本莊找價照付購票諸君欲就近取書如京都在爛麵胡同常昭會舘天津在東門内東箭道殷公舘金陵湖北江西蘇州官書局福建寗波鎭江宜昌招商局漢口森寳齋文淵堂安慶支應局廣東廣百宋齋杭州嘉祥泰綢莊内惟遠省之書悉由申江寄出寄書局力請各省付書處自向取書者酌取此佈抱芳閣主人謹啓 
　聲明董事告辭 
　　啓者玻璃公司董事之職昨初二日已經當衆告辭特此聲明四月初四月唐茂枝啓 
　　神手揑像 
　　維揚袁潤之來申　揑男女各像其技甚神鬚眉必肖面目似生賜顧者請至石路中同慶里口廣濟局藥室樓上便是　 
　　易得分運票拆兌 
　　照章分運票誠寳妥善毋庸琑言按呂宋三萬四千號分運八百五十張每全張四十號計十條售洋二元半張廿號洋一元分條二角着彩照呂宋公司號單爲準派一百廿股之一此便買客穏然易望矣而我易得分運票爲　與起見始終如一公同華洋設立原由及得彩　程等票弊寳零附仿單一切詳明以供衆目昭彰而明魚目混珠今五月份票零躉拆兌倘蒙惠顧請至上洋棋盤街北洋房認明本行無悞外埠信購原班覆件紅票十足兌現票用華洋暗字圖爲記今拆與華利華順巨豐華昌四家經售後有分拆寄售隨時登報誠恐無恥之徒假冐射利故並錄之此告巨豐華順利華昌仝啓梅書室内東壁山房 
　　平仄俱全詩韻扇面 
　　裱成五層扇面每面二角冶梅石譜一元冶梅蘭竹譜五角人物册三角揮毫自在一元二角書畫舫五角天下名山圖八角名公眞蹟六畫舫三角石印詩韻合璧六本二元又五本一元八角石印摽韻二角石印四書合講一元六角銅板五經揭要一元八角四書全註二角法大馬路西雙鳳樓東書興昌里衖典第三石庫門王冶梅畫室内東壁山房 
　　萬國輿圖躉售 
　　先賢云牆上不懸假山水案頭常置眞地圖盖輿圖卽近知遠不出户庭而知天下情形所以貴於左圖右史也是圖一出咸稱美備已蒙留心時事諸君購去不少現存無多擬盡沽之少欲躉買請向二馬口路寳源里右第一家陳庽内議價可也 
　　聲明 
　　啓者今鄧桂軒允將本身生意退還同合義記各伴成頂倘有本人欠各項街帳　 
與本店無涉光緖十三年初四日同合義記啓 
　　英五月票 
　　全張半張分條照市躉拆公道信購卽奉紅要足兌來錢不大不足當退 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[悍僧健訟]  
　　夫所貴乎戒僧者以其能具慈悲心而叅勸周禪也能慈悲則一切衆生皆可由我超度能歡喜則大千世界到處與我無爭此清淨法門所由斥少林派之習拳捧飲酒食肉爲佛氏罪人也金陵有某僧初補衲于太平門外之元武湖湖人畏其精悍常曳尾而避之僧遂恣其出没事爲保甲局所聞將執而牒諸官牒旣成僧遂夤夜襆被遁久之得城北之鼓樓卓錫焉樓當孔道游者非裙屐翩𦒘僧因作阮嗣宗之白眼以相對諸惡少怒其輕已也因相約伺諸月下聞剝啄聲掩而困之僧罹網者再終不敢訟聞者拍手稱快然鄉黨自好者不爲也上月妙相庵住侍忽蓄髮還俗缺持香火者僧垂涎福地久矣至是急乞其檀越中之最有名望者爲之久言於上元縣縣以爲天下名山僧占多亟首肯僧於是肩輿隨檀越後來主名勝詎隣有某姓昆弟二人分游文武庠平時恃門第多行不義是日見僧騶從便欲問蛙鳴爲官爲私越兩日聞飯後鐘頓憶前事僞爲賀鶯遷　僧方據案大嚼不爲禮兩人乃奪其手中拂借禪機爲訊訕僧曰秀才不聞昔佛印在金山蘇玉局至猶云此間學士來無坐處乎俺食罷有事休以酸氣污淨域兩人亦叱曰溺儒冠者乃漢高祖秃驢胡作大言時僧巳醉聞之卽上前贈以老拳兩人趁勢以繩縛僧於柱僧呼救命觀者集數十人無一請釋呂布者僧知不爲衆所袒護乘間脫逃帶其繩詣縣擊登聞鼓大令素知某姓子不守臥碑睹僧狀立飭差傳某昆季旣至供猶不遜大令怒羈之學校中僧又獻匿名揭帖一紙帖上語侵官官不勝其忿遂據爲定讞照例間罪當四千里充軍僧喜其術行更乞憐佯謂江左不識達摩願得大護法親挈蒲圑送之同泰寺果如其教目中益無餘子與人言輒引　生以口舌得官盖自負其善訟也甯俗以清明相約踏靑好事者又奉城隉神出遊以此聞所聞而來者必見所見而去僧落軟紅塵裏竟三晝夜不一返忽無賴子伺其雲房虚掩竊其衣鉢以去庵西偏有村塾學究某一少年也逢僧爲開口之笑僧疑其爲促狹鬼令人捉迷藏也嬲之不已一日竟斥其逃不得一纂字學究憤甚料理效魯仲連之蹈海以明志否則僧必帆隨湘轉矣詎僧哂曰腐儒一紙書終不敵阿闍黎三寸舌兒戲無益也其悍戾如此因念貪嗔疾三者爲佛祖所深戒今該儈能免大雄氏之阿鼻與否姑不具論而旣爲時尙所交許或者亦如公明儀所謂宜若無罪乎敢還以質之白社中之識支公者 
[助賑類志]  
　　謹啓者頃奉禪臣洋行買辦梁金池兄來函爲令弟寳三兄外症久發集助直東賑捐洋一百元並助六馬路仁濟善堂經費洋一百元求病速痊當卽具禀神前代爲叩禱心存利濟諒能轉禍爲福定迓休祥也○頃有衆會内外國人自日本神戶回申帶到救命摺第七千九百四十五號册李溢昌洋一元源記一元盧文軒半元係源生號經募足見中外同心救災誼篤不勝忻幸之至用特銘謝登報佈聞上海北巿絲業會館籌賑公所少欽施善昌謹誌 
[承小樓主人招飲卽席呈政並請霧裏看花客雅正用小樓吟飲圖韻]  
　　幽處相從曲徑尋酒痕題上舊時襟金樽檀板容吾樂舞榭歌臺索客吟癡態幸逢才子賞醉賜猶感美人心羡君更有牛花筆譜出琳琅紙上音[  醉月評花使者虎臣氏求是草]  
[敬題緇僧家叔於申江之隱居求志齋]  
　　藤蘿新長愛吾廬應是承歡換彩旟齋右籬下忽生藤蔓靑葱可愛栗里還同洙泗處申江權作渭濵居春城桃李三千外鄴架縹緗十萬餘身到閑來原是福皋比坐擁理琴書[  開裕呈篙]  
[丁亥季春偶來滬上有懐聽香紅蘅斷蕃三君] [  忠君君不至一味是魂銷風景原如昨因緣負此宵欲吟情更妬似醉意猶代寄燈]  
前語心香暗地燒[  嘯秋稿] 　　　　　　　　　　　　　　　　　 
[近况寄紅蘅] 不是無情不是痴春江原是舊來時非惟未乞胡麻飯且未相窺月殿詩挑燈無語夜黃昏飲到蘭陵第幾樽醉後不　　不是無情不是痴春江原是舊來時非惟未乞胡麻飯且未相窺月殿詩挑燈無語夜黃昏飲到蘭陵第幾樽醉後不知身睡去一窗花月蕩吟魂[  齊樓主人稿] 　　　　　　　　　　　　　　　　　　　　　　　　 
[上海四馬路文報局内恊賑公所經收賑捐三月下旬清單]  
　　念九日嚴春旅翁送謝景宣兄湯餅會一元李秋坪太守送謝景宣兄湯餅會四元宋樹滋明府送謝景宣兄湯餅會二元蘭谿電報局郭嵩仙翁送謝景宣兄湯餅會二○浙江海運滬局楊總辦交來盜買餘米罰欵助賑洋一百五十元○松江萬華號交來不留名募延齡善士安吉居士二各五元○淮海後裔助原舊銀四喜鐲四隻計重一兩另二分○使君受福册南匯義生蘭寳號顧源慶先生交來鞠文圃唐兩臯二翁經募張吉甫胡秋塘宋雨堂周琢章王益三楊曉峰義仁號趙普卿蔣舟天生堂十戶各五角義興函謝燕香二戶各一元黃晚香銅洋一元公和祥嚴樹珊馬長泰三戶各三角鄭金炎隱名氏顧如香宋江樓俞仁則五戶各二角趙仁貞一角○又菜甦氏募隱名氏一元綿力子五角隱名氏三角澹忌氏二角○本日共收英洋一百八元銅洋一元原舊飭錄一兩另二分○本旬共收英洋四千七百九十九元花本六元二共計規元三千四百九十兩另八錢三分二　爐坯洋一百十七元計規元七十九兩五錢六分銅洋十三元烊見規元一兩八錢八分九厘規元七十二兩八錢九分原平銀一百廿八兩批申規元一百三十五兩七錢三分五厘錢一百另六千三百七十五文計規元七十三兩三錢六分二厘舊飭銀一兩另二分折八規元九錢一分八蓼小洋十一角計規元七錢九分九厘虚對開一個計規元二錢九分一厘○十項共合規元三千八百五十六兩二錢七分六厘○連前共敗規元三十六萬另二百八十六兩九錢零三厘○解絲業會館賑所經手震澤洞工賑洋一百元計規元七十三兩六錢五分○解直第六批賑欵規元五百兩○連前共解過規元三十五萬七千零四十兩零四錢九分六厘○凈存未解規元三千二百四十六兩四錢零六厘卽日大批起解合併聲明 
[上海北巿絲業會舘籌賑公所施少欽經收山東順直賑捐三月十八日第一千三百二十次清單]  
　　現成功德莫要錯過機緣救命摺第二千九十號張富氏求病速愈由蘇州馬公舘寄全盛局來洋十元○又六千一百四十三號隱名氏勉力子募昌記錢三百六十敬記筱記二戶各四百鑒記三百樹記福記二戶各　　　記杏記二戶各一百共八由陳墓全盛局來洋二元○又九千四百十八號不書名由江陰永恆義寄全盛局來洋四元○又三千七百四十一號杭晉義庄洋十元○又三　三百五十六號冰心主人募拾遺飾銀九分珍饈盈福錢一千海屋添籌一片冰心二戶各二角居仁由義補過補不足食有餘耕餘子還讀居莘夫野子旅叟客童口福心田十二戶各一百共十六戶由長安正源局餙銀九分洋二元五角内補銅洋一元○又一千六百六號孫和齋募曁康母氏洋一元隴西義記錢五百文友林義三百祈平安無力子不留名隱名氏保安有汨大吉平安消灾福壽高陞永吉十二戶各一百吉記五十共十六戶由松汪恊源局來三元○又六千三百六十九號平湖厘局募潘伯龍四元吳企香徐賦平范伯甫祁雲生秦子容五戶各三角潘瀛芝諸葛蓉川各二角魯式庭一角共九戶由協大局合來洋六九○又八千六百四十八號耕餘堂完願洋四元由蘇州恊源局來○又八千九百七十六號胡陳居士洋九角又募祈平安不留名二戶各四角有心無力人二角不書名一角共五戶由蘇州恊源局合來洋二元○又六千四百三十四號合豐衣庄募包沈梁陳沈胡錢七戶合洋十元○又七千九百八十二號順泰帳房募無名氏洋二元不留名寒心子二戶各一元二角蔡純期龔漢卿二戶遊資移助各一元無名氏一元林義安謝錫才二戶各五角周銘甫四角葉詹遠　力氏李喜記三戶各二角林唪記周長春呂如福賜永思四戶各一角共十六戶令洋九元八角○又七千九百三十一號嚴永林募補過子洋一元六角不留名林禎忠張榮森三　各一元嚴永林隱名氏二戶各五角孫祥發張太甯二戶各三角毛振興二角其開榮云錦棠祥和阿毛胡阿天阿大梅蘭張世富九戶各一角共十八戶合洋七元三角○又七千九百三十號趙春庭募申敦訓無名氏周瑞卿申惠卿四戶各一元吳鴻琛六角王湘洲程成書趙敦仁三戶各五角唐錦雲四角周敬先楊德合敦仁子奚劍卿盧如耀王泰泉敦記七戶各角共十六戶合洋七元九角○又七千六百二十一號孝友堂求病速愈五元心餘子一○又四千三百四十六號不留名瞎眼睛少吃藥三戶各五十梯雲主人四十左書人靑雲士省用燭省洗澡不留名五戶各三十兒缸到笪二少吃茶免晚酒不點燈省早點省旱烟省中酒八戶各二十文共十七戶合錢五百由仙女鎭全泰盛局來○又五百二十九號丁愼六堂洋一元由大通全泰盛局來○又六十四百八十號不留名募康心逸虚對開一元向善氏二角角瑞耕錢一百不留名六十陳瑞龍不吝氏念苦氏三戶各五十不留名四十又二戶各三十五又二十八又二十三又二十又二戶各十四共十六戶由大圑同春生局來虚對開一元又二角洋一元錢五百四十九○又六千四百八十一號顧源慶募業少廬洋一元顧硯卿求幼女病速愈一元許荻村二元施靜卿方正隆顧雲卿三戶各五角唐雨臯鞠如金二戶各四角夏萬昌陳晋卿二戶各三角吳匯源朱慶林懷永堂朱趙愼妥正心堂沈竹香張蘭卿七戶各二角金如松顧菊庭江杏卿范禹三閔瑞川江鐵山邵燕山七戶各一角鞠衣圃銅洋一元共二十四戶合洋九元銅洋一元由大　同春生局來○又四千四百三十號豫昌和洋二元由鎭江政大局來○又二千七百四十五號禪臣帳房募陸敬南趙佐卿陳瑶石梁用樵四戶各四角合來洋一元六角○又三千九百八十二號聚盛號募鐘記錢三百文榮記良記玉記雙記四戶各二百五十文福記效記二戶各二百文源記錫記漢記三戶各一百文元記一百六十文共十一戶合洋二元由楊州銓昌祥局來○又七千九百二十五號少思生三元知過生錦力子二戶各二角共三戶合洋三元四角○又七千九百二十四號耶松洋行募無力子願董氏全福吳願氏阿二顧董氏慧榮四戶各洋一元董承福玉文貴二戶各五角史致鄉二角無力子銅洋一元共八戶合洋五元二銅洋一元○又九千八百五十五號羅姓求學業有成身無灾悔洋十元陳姓求病速愈五元草豐諸友求平日生意日增五元共三戶由嘉興恊源局來洋二十元○又九百四十九號李公館　負疢人洋二元王硯香儀祥移賑二元李蓮卿鍾仲和二戶儀洋移賑各一元共四戶合來洋五元銅洋一元○又七千五百三十五號乍浦朱來安募陳吉記顧佩萸滿養軒三戶各錢二百文潘良記陳愚泉佩蘭居張琴記呆菊記仁德掌張無名氏福綏軒朱蒼海無力人倪信榮金雲記董士紀朱貴初漳州湯滿庭十五戶各一百文共十八戶合洋二元由全盛局來○又四千八百五十一號程敦境求母病速痊並自病卽愈洋四元由九江絟昌祥局來○又一千四百七十號程镜如募保太一元初氏七百二十文無名氏三百二十文留餘氏汪翼記二戶各二百文金益三一百三十文松記陳翰園趙少山經嚴臣椿茂萱榮子五戶各一百文孫祥仍仲和氏二戶各五十文共十三戶合洋三元錢一百文由嘉定全盛局來○袁　耕爲子病愈完愿洋五元海昌朱徐氏求病速愈五元方燮齋募復泰求生意順遂五角王姓求闔家平安五角悶名氏求室人敦氏速産平安八元袁雅葊洋十九元七角五分由錢江政大局來南通州鼎源烟號銅洋一元周鳳鳴求闔家平堂五元豚錫珍求病速愈二元王孫氏求子保胎平安三元有心無力子二角由蘇州通順局來高戴氏爲夫求病速愈許願十元唐善士五元林帮益醫藥資移賑求病速痊由常熟永義昶局來一元陳磯微節省移助求病速痊六元陳宋氏立願續助求病速痊四元二戶由杭州齧興局來○裕康洋行募崇讓堂洋四元光裕堂一元不留名錢九百五十文玉書安雲峰氏　名氏三戶各五百文不留名二戶各二百文無名氏三百文共九戶合來八元以上十八日 
 
 

Page 12

 
 
   
 
