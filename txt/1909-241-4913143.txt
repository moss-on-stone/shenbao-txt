# 1909 - 241 - 4913143

 

Page 1

 
 
   
 
 

Page 2

 
 
上諭 
　　監國攝政王鈐章　七月二十一日內閣奉上諭翰林院侍讀學士憚毓鼎奏直省倉榖有名無實請飭實行儲積以備兇荒一摺地方建倉積榖實為備荒要政自應認真稽核蕩除稽獘如該侍讀學士所奏殊屬有名無實著直省各督撫將豫備各倉切實侍後整頓勿使稍有弊竇並責成地方官督率紳衿悉心經理務期循名要實庶足以防兇荒而植元氣欽此 
　　上諭掌京幾道監察御史崇興等奏京員捐生効忠請旨褒嘉並請宣示原呈一摺司幄銜頣和園八品苑副永麟條陳時事遽爾捐軀秉性忠被殊堪嘉憫永麟著交部從優議恤欽此軍機大臣署名奕劻世續張之洞假鹿傅霖那桐 
　　宮門抄　　○七月二十一日　召見軍機　連見軍機　連魁　玉劬 
交旨 
　　七月十七日軍機大臣欽奉諭旨　孝欽顯皇后兒筵前行九滿月禮由　監國攝政王代詣行禮欽此　又奉諭旨翰林院侍請榮光奏各省禁煙宜速催辦一摺著該衙門知道欽此 
代論 
[憲政編查館奏議覆考察憲政大臣于式枚奏陳諮議局章程權限摺] 　　奏為遵旨議奏恭摺仰祈聖鑒事。五月初四日。準軍機處片交本日出使 
 
 
 

Page 3

 
 
考察憲政大臣于式枚奏陳諮議局章程權限一摺。奉旨憲政編查館妥議具奏欽此。欽遵。鈔交前來。查閱原奏。於諮議局之性質範圍大小及其職任權限各節。證以普國議會之制。條分縷析。鄭重詳明。自為防微杜漸起見。惟臣等反覆推求該大臣所陳。有涉於過慮者。有不免誤會者。請為我皇上縷晣陳之。查臣館所擬諮議局章程。原係欽遵先朝諭旨。敬謹釐訂。伏讀光緒三十三年九月十三日上諭。朕欽奉慈禧端佑康頣昭豫荘誠壽恭欽獻崇煕皇太后懿旨。前經降旨於京師設立資政院。以樹議院基礎。但各省亦應有採取與論之所。俾其指陳通省利病。籌計地方治安。並為資政院儲才之階。著各省督撫均在省會速設諮議局。慎選公正明逹官紳。創辦其事。即由各屬合格紳民。公舉賢能。作為該局議員斷不可使品行悖謬。營私武斷之人。濫廁其間。凡地方應興應革事官。議員公同集議。候本省大吏裁奪施行。遇有重大事件。由該省督撫奏明辦理。將來資政院選舉議員。可由該局公推遞升。如資政院應需考查詢問等事。一面行文該省督撫轉飭。一面逕行該局具履。該局有條議事件。準其一面稟知該省督撫。一面逕稟資政院查核等因。欽此。是諮議局之範圍權限。已明定於煌煌聖訓之中。本非各國地方議會所得而比擬。考各國地方行政。除聯邦各有議院外。凡本國地方。皆直𨽻中央政府。至分配地方官吏。及其執行政務。亦均受成於內務大臣。合全國為一行政區域。而集權中央。與中國之部臣疆臣。顯分內外。地方行政。可由督撫主持命令者。截然不同。其地方行政之範圍既小。故輔助行政之機關。僅有上級自治制之地方議會。而不必別立制度。中國地大政繁。久已分省而治。而督撫實立於一省行政最高之地位。求之各國。本鮮此制。督撫之權限。既視各國地方行政長官為較廣。則輔助行政機關之權限。自應與之相稱。而不能僅據各國之上級自治以為準。則諮議局之設。用意蓋即在此。臣館原奏所以有諮議局為地方自治與中央集權之樞紐一語也。故謂諮議局為聯邦議會。固屬不符即比之各國上級自治制。亦有區別。惟其為中國特別制度。自不能與普國地方議會相等。故其權限悉遵諭旨中採取與論指陳利病。等計治安諸大端所規定。而又恐其逾越權限也。因明定監督一章。授督撫以停會解散之權。且對於諮議局議案。有裁奪施行之權。夫曰議案。是諮議局祇能任決議。而不能強迫其實行。曰裁奪施行。則先裁奪而後施行。是督撫直處主動之地。而不得視為被動。二者之間。界限固甚分明。即慮一二議員。間或近於桀驁。而茍違悖法律。小則除名。大則解散停會。所以維持於事前事後者。固已無微不至。臣等以為監督全省之行政。以及一切之政權。實在督撫。而不在諮議局。何至如原奏所稱諮議局立於一省行政惟一監督之地。及一國政權落於最少數人之手。臣等所謂該大臣所陳各節有涉於過慮者此也。至原定諮議局章程十二章六十二。條詞簡意賅。不能不藉引伸以明其義。而前此所以祇將條文。略具按语。不加箋釋者。則以督撫對於茲事。茍有懷疑。不妨隨時電詢。卽如辦理初複選舉。間有疑義。督撫之於臣館。旋訽旋覆。便可迎刃而解。無所疑阻也。今核該大臣原奏各節。曰於財政不特有監察權。且有承諾租稅權。於督撫不特有彈劾權。且可操其任免權。於立法不特有參與權。且有審查權。併謂有強制執行及責各權。其於章程條文。殊多誤解。遂有綱羅權力完全無缺之疑。臣等細核其誤解之處。不外章程中之職任權限。及監督數條。在臣館原定範圍。固已嚴加制限。惟以該大臣既多疑。慮自應逐條發明原章意恉。以清權限而釋羣疑。查諮議局章程第二十一條。一議決本省應興應革事伴。指定本省者以本省人議本省事。痛𤸜相關。利害較明。即本前年九月間諭旨指陳通省利病。集議興革事宜之意所發生也。至事關君上大權。凡屬國家行政者。自非諮議局所得叅預。且諮議局代表一省之與論。尚非國家議院之比。何至蹈原奏以議院為主體。得以民權抵抗政府之疑。二議決本。省歲出入預算事件。誠以新政待興。非財莫舉。令人民負納稅之義務。自應令其周知每歲進出欵。以激其急公好義之忱。臣館於上年九日間。次行度支部文內。已聲明諮議明諮議局預算事項。應以各省之地方辦事用費為限。國家行政費。不在其內等語。則議決歲出入。祇限於本省行政費無可疑也。三議決本省歲出入決算事件。各省報部支欵。往往暗有融銷。今與議員以公同決算之權。原以期稽察者多。稍可杜浮冒侵蝕之獘。揆諸清理財政之義。正為必不可少之舉。四議決本省稅法及公債事件。似於財政有特權矣。然稅法公債。均冠以本省。乃係專指地方稅與地方公債而言。與國稅國債截然兩端。若國家租稅。則皆定於國家之法律。本非諮議局所得議決。其得議決者。僅屬本省單行章程規則之徵收方法而已。況憲法大綱載明。臣民現完之賦稅。非經新定法律更改。悉仍照舊輸納。且臣核議度支部清理財政章程第十五條。聲明各省歲入。當國家稅地方稅未分以前。諮議局不得議。減現行稅率。則所議決祇有改良增加之事。並無議減之權。至地方公債。以本省之人。任本省之債。似更無流獘之可言。關於財政者限制如此。則原奏所陳諮議局干預財政各節。不無過當矣。五議決本省擔任義務之增加事件。其指定本省者。譬如濬河築路衛生教育本省應擔之義務。為前此所無者。諮議局得視地方欵項之盈慮。以為推行。之準則。其前此已擔任者。憲法大綱載明有法律上必需之一切歲出。非與政府協議。議院不得廢除減則之條。是議院之議決權。其範圍尚祇如此。推而至於鄰省之協濟。海陸軍之攤派。公債之募借。凡為。國家特頒之命令。即皆不在議。決之列夫。何至如原奏所謂有地方議會聯絡呼應刦持中外大臣之。（未完） 
 
 

Page 4

 
 
專電 
[電一（北京）]  
　　法部奏各省城設高等審判廰各商埠設高等審判分廰省城商埠同在一處者設一高等審判廰不設分廰推丞一員由部奏簡分民事刑事兩庭推事六員並設高等檢察廰員數不得減少事繁之處應再增添法庭不得用官署 
[電二（北京）] 　　刑事稿已定注重綱常先呈攝政王閱過再行繕正 
奏請頒行 
[電三（北京）] 　　憲政編查館通電各省諮議局開局禮各自擬定舉行 
[電四（北京）] 　　學部招考赴美留學生到部應考者五百人昨日（二十日）考經史與地今日考洋文算學 
[電五（北京）] 　　東督錫清帥奏黑龍江度支司談國楫才庸懦弱辦事模稜現已裁缺應請勒令回籍 
[電六（北京）] 　　張中堂因咯血未愈擬再請假五日 
[電七（廈門）] 　　洵貝勒到閩閱看船廠定二十三日回京山東之行作罷 
[公電（吉林）] 　　各報館鹽外部許日接展吉林至會寗路權開五埠合辦審判許開三寶山礦遼西不修並行線等吉去三省去全局危請合持與論吉林日報馬 
緊要新聞一 
[貽榖不服信勤之查覆北京] 　　○貽榖遞呈法部剖辯原案約有七千馀言。末尾有云此案相延歲立十年壞地千馀里新任將軍信勤設局經年仍未澈查明確而鹿紹二大臣以二十日工。夫即行覆賽。有查核未明者。有有意纙織。者貽設遂被诬陷旋奉　明詔交大部澈茲有譚　輩嚴　煌讀之感泣有贓應。走有罪應治。要不能含糊其事。置人死。地諭交大部澈查實為正常辦法詎大部以頭緒紛繁雖經調集卷宗究不若實地逐查之為便遂復請旨交信勤復查信勤能秉公查辦不難得其實情乃信勤廻護查辦大臣。已將設立公司一節查復。較諸原奏如出一轍。則是罪貽者鹿紹二大臣。殺貽者信勤也。即謂貽之一命殺於鹿紹信三人之手可也。貽死無足惜。而心跡不可不明。大部為執法衙門當此豫備立憲要當毋枉毋縱方足以昭示天下不第貽榖一案為然也應請據呈奏請另簡重臣。馳往綏遠覆查。縱須加等治罪。亦所甘心。此時若以廻護前奏之信勤覆奏為憑。貽榖決不甘服。 
[補紀海軍大臣請訓情形北京] 　　○洵貝勒薩提督請訓時奉攝政王面諭。設置軍港。最為重要。總要有四五處。學堂以設在南北洋為便。薩軍門對軍港大約以粵浙二處為不易之地。一俟履勘合宜擬即先從此二處下手其馀擬再勘擇數處繪圖貼說奏請欽定攝政王又諭海軍人才缺少前水師學堂各學生。不乏可用之才。沿途可留心察訪。如有年力當強者。并令再入學堂。或派遣出洋。歸速成班學習二三年。較為得用又諭海軍既已籌辦海陸軍有關憲政。應將分年籌備事宜。先行擬訂。以歸一律洵貝勒對回京即行酌議奏陳王諭可先飭留京之叅贊等酌擬草案。俾免遲延。 
[薩軍門籌辦海軍之計畫北京] 　　○洵薩兩大臣未出京以前會開海軍會議一次。與議各王大臣均未有所建議後由薩軍門提出二事探錄如左（一）先建三千噸巡洋艦三艘二千噸運送艦一艘五百噸砲艦八艘驅逐艦一艘。（二）在浙江三門灣新軍港。建設海軍大學校一處。以培植海軍人材并可實地練習 
[中日議結東三省懸案簽押北京] 　　○中日兩國在東三省未結之懸案由兩國委員互訂協約和平了結。會紀前報現悉此項協約業於十二日在北京簽押茲探悉條約如下（一）日本承認間島。全屬中國主權。（二）旅居間島之日韓兩國人民由日政府保護（三）日韓人民於間島從事營業由中國保護（四）撫順及煙臺煤窯。中國租與日本經營。日本照例繳納公課（五）南滿鐵路及京奉鐵路之火車站。兩國均設於奉天省城。以便聯絡（以上五條略見前報）（六）中國承認自新民府至法庫門鐵路。並其外與南滿鐵路並行之鐵路。非經日本承認不得安設。（七）自大石橋至營口鐵路。中國應許日本展設至新市。街以便交通（八）安奉鐵路之守備拴及巡警應否由中國或日本派遣暫。行緩議。俟和衷磋商（九）木溪煤窯案件仍委奉省督撫續行磋商從速妥定 
[宣怖安奉條約消息北京] 　　○安奉鐵路中日交涉刻已和平了結。當由　政　等類京師各報　消禁止登輪　　　　　　　 
 
 

Page 5

 
 
異　移密外　無從　悉聞外務部以安奉路。約中國并無損害之處。議將全約抄交　治日報宣佈天下。以釋羣疑 
[攝政王乘車遇險北京] 　　○十五日下午。監國攝政王乘雙馬車行經地安門大街。約在地安橋迤北地方突有僧人數名意欲攔與控訴羣向前趨以致轅馬驚。卻御者控馭不住竟翻落馬。路旁之。洩水溝內。一時護從手足無措幸那王之車適亦行主是處。急將攝政王扶掖車外。延入已車同座。然後叱鑒北行聞王并受傷入那王車時亦鎮定不驚斯誠雍王者之度矣 
[憲政館預防誤解諮議局章北京] 　　○憲政編查館。片奏歷來法律章程內箋注解釋皆係由在事臣工纂輯奏請　欽定方準頒行其私家撰著律例注解之類未經呈進者一概不得援用誠以立法之權統之君上斷不容人自為說致淆觀聽而紊政綱自上年諮議局章程通行後。各省遇有疑義皆電咨臣館隨答隨覆。或推廣待申之意或駁正質難之詞皆期得所折衷俾免阻礙已由臣館將節次答覆電稿咨稿。彙印成冊先後通咨各省一示奉行者以率循。一資講習者之研究。嗣後京外各衙門於奏定章程有疑義者。應以官定解釋之說為據其各處坊間所刻之私家箋注釋解。均不得援以為據。以免輾𨍭相承致滋謬誤 
[京帥近事] 　　變通旗則處大。臣倫貝子澤公以旗制處久未成立外間物議沸起　前特約那相及寶逹。煕　侍郎集議。僉以變通旗則為奉　旨必辦之事雖不宜操之過激惹起八旗同人之惡感然事關重大亦宜次第典辦當只議定　假憲政編查館樓房六間。作為旗制處辦事公所。以後遇有交議事件即在此會議并聞日內即可成立云 
　　禁。衛軍。第二期應編各軍係步隊一標馬隊一營。野戰砲兵一中隊。軍諮官等現在籌備編練事宜以期本所禁衛軍可以編成混成一協 
　　郵傳部。選送赴美游學生康時清等四十二名。業經攷驗畢事前日已將各生履歷清冊咨送學部。以備定期赴游美學務處聽候覆試。 
　　南洋勸業會。十三日奉明諭設立後樞府諸人頗為注意現聞樞臣會議此會含有國內博覽會性質原奏宣統二年四月初一日為開會之期。如其趕辦不及尚可展緩。以期完備。 
　　勻定州縣公費添加督撫養廉。兩事屢經會議政務處王大臣籌議因各省財政尚未清理故未具奏今政務處王大臣決定。俟本年九月間各省監理官。將州縣財政報部後。卽由該處具奏實行。其增加督撫養廉一事則且從緩聞已會商度支部核辦矣。 
　　軍機處。前議奏請添派大員在軍機上學習行走已誌本報今聞軍機大臣因添辦恭錄光緒諭旨纂修實錄及清編述旨各事該處章京實有不敷分布之勢。擬隨前議附片奏調會議政務處文案官中書殷濟羅翙雲兩員。派在軍機章京上學習行走。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[桂撫奏請酌定巡警道公費北京] 　　○桂撫奏云廣西巡警道一缺欽奉諭旨以劉永滇補授當由臣刋發關防飭於四月初六日先有赴任視事一面檄行司處酌定該道公費銀兩去。後茲據署廣西布政使王芝祥會同派辦處司道詳稱此次新設巡警道缺擬即查照本省提學司及各道領支公費成案酌中擬定年支公費銀八千兩按月由處籌給。不設養廉役食。該道附設之警務公所。應需員薪雜項銀兩。仿照學務公所辦法酌王確數。按月另行赴處領支。至該道衙署及警務公所擬就省城流恩書院舊址改建以期節省一俟工竣另行核實造冊請銷等情詳請奏咨立案前來臣復核無異理合恭摺具陳伏乞聖鑒七月初十日奉硃批著照所請 
[科布多辦理命盜案件酌擬章程北京] 　　○法部片奏略云據科布多辦事大臣錫恒奏稱軍營向未辦過秋審遇有命盜案件應入秋審情實及緩決可矜人犯應如何辦理其減等及流徒各犯應如何定地解配抑照新章酌改習藝所工作事關庶獄應由部定章遵行或凈者取新疆開設行省時及現行變通刑案各章程酌量地方情形分別妥議簡章辦理等因奏奉諭旨交臣部議奏臣等竊查科布多地方寥闊近年中外交通商民麕集案件增多勢所不免既未便繩以軍法則舉辦秋審及設立習藝所諸事均應次第仿行惟查臣部秋審舊事凡科布多監候人犯無論情實緩決向俱歸入新疆省秋審招冊歷經遵辦在案至新疆開設行省時變通章程係光緒十二年由前撫臣劉錦棠一再奏請經臣部酌核初則議令舉辦秋審繼則議令除強刦盜犯暫準就地正法其命案罪應凌遲斬絞立決監候人犯俱專摺奏明請旨俟奉部覆後遵行在案邇來新疆建立行省垂三十年於秋審一事迄未認真舉辦臣等業於另摺奉陳辦法請旨遵行科布多事同一律且向既舉辦秋審自未便援照新疆章程致滋流弊臣等公同商酌嗣後科布多辦理強盜案件。應照本年四月政務處議準解勘新章除實係土匪馬賊會匪游勇嘯聚藪澤抗拒官兵形同叛逆者。暫準就地正法外。其馀尋常。盜案應一律照章解勘與人命案內問擬凌遲改斬及斬絞立決監候各犯。均令該大臣取。具詳細供招按律定擬。專摺具奏請旨俟奉準部覆遵照施行若有案關營務應以軍法從事者。仍準按照軍律。不在解勘之限。至收所習藝章程既足懲戒罪囚兼可擴充工藝揆之邊地尤適宜科布多如已設立則凡有軍流徒等犯自應遵照奏定年限一律仿行如尚未完備。擬暫仿新疆辦法。各路互相調發分撥種地以助屯政七月初六日奉　旨依議 
[丹陽鄕民鬧事首要已獲蘇州] 　　○常鎮道劉觀察日昨電稟撫院以昨到丹陽城鄉大致已靖。詎昨晚呂城鹽店。及賀董家。又被搶毀。常派曹管帶率巡防隊連夜馳往當塲拿獲著匪黃竹舟一名。經督同朱分統羅令嚴訉供認初八鳴鑼糾衆入城鬧事。並續打導墅橋。及呂城鹽棧。並毀賀董家不諱。該犯實係首要懇請憲臺迅速電示照土匪例就地正法以昭炯戒。蘇撫瑞中丞接電以該處鄉民聚衆滋鬧承守到縣多。日未克解散以致紳董房屋及各處鹽棧相繼搗毀。今鄉道甫到卽獲著匪。辦理洵協機宜。惟部行新章必須實係土匪馬賊會匪游勇四項。方準就地正法。限制甚嚴。黃竹舟既係著匪其從前必有犯事案據。自應遴派大員前往會審是匪即行電請正法。是民則鳴鑼聚衆鬨堂塞署自有定例可循。應先監禁候事定後。再行擬。刻已札委統領。浙西監捕全軍汪道瑞闓前往丹陽會審辦理。並分別電飭遵照。 
分類新聞 
政界 
[澈究胥吏浮收病民。杭州] 　　○紹屬上虞縣吏胥浮收錢糧抑勒洋價小民受累不堪業經該邑士紳王耀彩等通稟層憲環請澈究等情當奉顏方伯批札該府以徵收錢糧久有定價洋元折算照市為衡豈容書吏抑勒浮收重為民累若如所稟該縣書吏於規定平馀之外設立名目浮收至一百一十文之多並有洋價短折舊糧加價情事玩法病民殊堪痛恨惟事既多年何以地方紳民先無一人稟控亦殊不解是否言之過甚控情較重仰紹興府按照所稟各節委員確切調查據實通稟察奪毋稍徇延摹碑並發 
[蘇撫注意清理慈善事業。蘇州] 　　○蘇撫瑞中丞以自治籌辦處總理唐侍郎所陳意見書清理地方財政各節實為今日自治急要之圖即以蘇府而論如育嬰堂積榖倉等項從未清理亦未見核實報銷應如何設法確切調查務得收支實數有無朦混情事業已論飭該處司道核議辦法 
[財政局議紳開第一次會議。杭州] 　　○財政局自監理官改訂辦事細則以來遇事無不照章認真辦理茲聞昨日知照各議紳於十九日邀同財政員提議案件作為第一次議事會應議案件如下（甲）裁免各州 
 
 

Page 11

 
 
縣捐提各欵（乙）南漕改折（丙）調查各州縣櫃收地漕洋價實數各紳如何定議俟探明錄登 
[財政官擬裁織署上食。浙江] 　　○杭州織造自南北新關停徵後專辦貢差所有關舍書役人等食工仍按月照案給發歷由尚衣咨請藩署飭庫勒放此次財政監理官盤庫共僅存銀五萬馀兩當以前項所開書舍人沒及御局機匠不但人非其名亦且數浮於額現聞財政官擬即派員調查確數核實裁湊以節糜費 
[贛撫飭司預備盤庫江西] 　　○贛撫馮中丞因接度支部密電藩庫存儲欵項是否實存在庫究竟有無虧挪情事請將藩署廣儲庫詳細盤查親加點騐以照慎重希將存儲實數有無虧折一併報部以憑核辦等因當經傅諭藩司劉春霖趕緊預備以憑查騐而資報部 
[籌畫畝捐辦理新政安徽] 　　○皖省藩學臬三司會詳撫院以據廣德州稟辦新政經費難籌擬仿照積榖捐每畆捐錢十文作為經費等因查該州辦理新政需欵難籌尚係實情所請籌辦畝捐尚與宿松太湖等縣成案相符似屬可行應準試辦二年屆期再行察看情形酌議 
交涉 
[官吏鑒納士民力爭之苦衷。廣東] 　　○軍機處外務部近以連接粵省紳商各電澳門界線關緊海權從前屢起交涉會勘勢難再緩惟此事責任甚重今高便來粵後輕聽葡官馬沙鐸之言遷至別處開議輒守秘密慮損主權外交雖憑公理國弱惟藉民力況庶政本應公諸與論有擬請飭高使準紳民預聞之意旅港商民楊瑞階等以澳門勘界開議具稟制府乞派兵輪鎮壓等情奉此查澳門勘界一事現在高大臣正與葡使協約磋商省港各報所載多屬懸揣之詞殊不足信惟來稟各節亦為慎重界務起見候據情咨會高大臣查照現稟稱七月初一日有英旗小輪又進內河等語是否商輪抑係兵輪駛至何處如何情形仰前山同知迅速查明稟復察奪稟抄發又勘界維持會代表楊瑞階以澳門劃界問題稟奉督院批示所稟不為無見候酌核辦理並咨會高大臣查照可也仰即知照 
[外人連翩來湘游歷長沙] 　　本月十二日英國人新關大副賴登利嘉攜眷來湘又教士賈善德孫永榮葛蔭華又美國教士顧牧師母德國商人萬德思籌均由漢口坐湘潭輪船於是日下午抯湘 
軍界 
[預備歡迎海軍大臣誌盛。寧波] 　　○定海近聞洵薩兩大臣等會勘軍港將次抵定交武員弁極形忙碌紳商學界預備在大校塲特開歡迎大會丁君紫垣現因省中選舉議長展緩日期亦即回里恭迎朱君葆三虞君洽卿范君時勛均皆由滬來定刻下衜頭一帶冠蓋如雲頗形熱鬧城中鋪戶各懸燈結彩以表歡迎至高等小學堂學生屆時亦赴碼頭排隊恭迓云 
[陸軍部咨催陸軍學費杭州] 　　○浙撫日前準陸軍部咨開案據軍需司呈稱竊照本部派赴日本留學陸軍各學生歷年學費用欵及墊發銀兩奏銷一件於宣統元年三月初七日具奏奉旨知道了欽此查練兵處奏定選派陸軍學生游學章程第七條內稱第輪學生共計四百名其往返川資每名約需銀二百兩常年經費每名每年約需銀三百兩開辦第一年學生儘一百名以後額數逐年遞加欵亦遞增又第八條內稱學生川資學費由練兵處籌五成馀五成由該省旗籌備各等因已通行各該省旗在案惟自光緒三十年起至三十四年止各該省旗解到五成川資學費皆係按約需之數計算現在清釐財政本部已將自三十年至三十四年五月底止各班學生用欵按照實用數目五成分派其各省旗欠解銀兩本部需用甚急應令迅速歸墊有存欵省分仍應歸入三十四年六月初一日起彙結計浙江省欠解治裝川資項下日弊四十五元七角另七分二學費月費被服襯衣并各項雜費項下日幣五千五百七十二元九角七分迅速滙解以後此項費用即按五成實數辦理相應抄奏清單開列歷年用欵細數及已解欠解存欵數目咨行查照辦理等因當即分札藩學督練公所查明籌解詳咨矣 
[皖軍成鎮之希望安慶] 　　○皖省自上年兵變後軍制破壞現經朱中丞次第規復步隊六十二標暨砲營先後成立惟皖省財政奇絀混成一協今年餉糈尚短至數十萬查照奏定練兵年限安徽來年即應成鎮近來各大吏頗深焦灼日內一再籌商聞以軍政重要無論如何設法終期力抵於成云 
學務 
[強取校具之奇聞常州] 　　○武陽教育會長屠敬山君迭向地方官爭回粹化女學校具一節已誌前報月初屠君復往蘇垣面懇樊提學旋電告粹化經理楊桂墅君有提學使面允收回飭即點交字樣楊君持電以示徐陳兩大令兩大令即電詢提學使乃回電為候示飭遵四字兩大令不能擅許十三日屠君忽向陳大令婉言粹化業憶開學乞暫借校具應用俟提學使批示到後再定辦法陳大令允之尙未與公立經理諸人商妥乃十四日粹化職員遽率男僕前往公立女校不告經理人將校具紛紛取去此事不知如何了結也 
[女學三分之現象常州] 　　○粹存女學奉提學使飭改為公立女學迭記前報嗣由教育會會長提倡恢復粹化爭存二校遂與公立分而為三爭存暫借白雲尖韓宅為校舍十一開學學生不滿十人粹化借唐家灣呂宅為校舍學生三十馀人公立仍在前粹存校舍內學生二十馀人均於十三日先後開學 
[咨查撥補日本學費杭州] 　　○浙撫接據度支部咨稱日本官立各高等學校學費業經由制用司議詳請在前派赴日本留學師範生百名項下學費移補本年考送高等各校第一年學費計日幣五千八百元第二年學費計日幣一萬一千七百元按墨洋約計加一成核銀在于宣統元年地丁欵內動支銀八千五百八十兩折合日幣滙解詳咨應需滙費及幣價有無盈絀另再找解等情咨部查照前來查浙省應解第一年奉 
 
 

Page 12

 
 
派高等學費即在師範生百名內抵補第二年據稱于本年地丁欵內動支等語本部查與奏準原單應解經費銀數並日幣折合庫平數目均屬相符惟稱在于地丁內按欵　解如該省每年應解京協各餉毫無短少該項銀兩即可準其動支如各餉項未能清解所有前項學費仍當遵照奏案另籌抵補不得再于地丁案內動支等因業由撫院分飭藩學二司會核妥籌詳辦 
實業 
[縷陳贛礦歷年辦理情形南昌] 　　○江西勸業道傅觀察呈復督撫文云職道查開礦一事原為生利之圖然非先費巨資難期成效大著中國礦業向以開平萍卿為最開平用欵不得其詳若萍卿則已招股七百五十萬元現已續招股本而其用欵則已逹一千萬左右是開礦不能限定欵項已有明徵今贛礦開辦之初雖由寗贛兩省各認籌撥二十萬兩僅止贛省所籌之二十萬陸續用罄寗省先後兩次共只發過現銀三萬兩頃亦所馀無幾其指由西藩司撥兌之十萬四千兩尚在不可必得之數即使西藩司如數撥兌並由寗省將馀欵如數全撥其能敷用與否獲利與否不但職道素昧礦學把握全無即另聘一著名礦師恐亦未能計欵包辦蓋開礦一事本無近功全在先事寬籌臨事慎用庶欵以力省而持久礦以日深而更隹在沈前藩司詳辦此礦始則有專辦之池貞銓繼復有厚聘之艾瑟勒其初心籌畫銳意經營非不有鑑公帑奇窮欲使利源頓闢無如地雖不愛其寶事尚未至乎時是以所雇洋師所購機器舉凡注重之處儼成耗費之端加以寗省原定欵項不能源源而來遂使辦礦者因乏欵而時存觀望之心請欵者坐保礦而屢蒙成績之詰因噎廢食見笑通人無米為炊詎青巧婦茲謹將沈前藩司開辦以來及職道經手所發欵目另開清單以供鑒核惟池礦師現以另事撤退若藉招股而暫停則井皆水漲不啻自棄其前功若仿滇礦而收買則工皆外來從何令籌其墊本觸處為難當境始悉職道既負當盡之義務寗等泛論於旁觀聊抒一得之愚忱謹擬數則以著後是否有當敢乞憲臺明晣示遵 
雜記 
[革將稟求開復之批斥。蘇州] 　　○前統飛劃水師營已革參將徐錦堂因現逢恩詔起用廢員亦欲求請開復日前特造具履歷冊數套具稟藩臬二司請予轉詳咨部開復經臬司詳奉撫院瑞中丞批云該革將統領飛劃先後數次遇事畏葸以致梟匪猖獗上年經前督部堂端奏奉諭旨革職留營効力本部院前在藩司任內督辦緝捕清鄉察知其人本擬詳請奏叅發往軍臺以其年老且自願捐欵贖罪充作習藝所經費是以稍從寬貸所請開復之處萬難照準批飭遵照 
[蔡其銘狡賴之一斑。廣東] 　　○本月十三日司道各官覆審犯官蔡其銘催呈親供詎該官犯不獨不呈親供反將以前認過之供盡行翻卻當由番禺縣呈出該官犯致逆子吳世元一信信內係唆使吳世元翻供又教其诬彼庶母與人通姦以為抵制種種不法被番署將信截獲問官當堂將信擲給伊看稱係被人诬陷一味狡賴及駁至詞窮則百問不應惟有痛哭云 
[押遷帶斃二命之駭聞蘇州] 　　○蘇垣侍其巷六十一號門牌房屋係某姓之產租與某甲居住久不付房價某姓屢催不遷於本月十八日具稟西路巡警局巡官王二尹提甲到案限令遷讓並將甲交該圖地保管押詎該房主某姓即逼令甲妻立時走出不準再住甲妻手抱三歲幼子出門心思丈夫被押自己今晚無處存身一路啼哭行至西善長巷觀音閣前即投河自盡是時已二更後母子兩人屍身一路漂至東首幼子之屍氽至夏候橋甲妻之屍直向東南氽至帝賜蓮橋均已擱住次早經人看見喚地保報縣西路巡警局得悉立將甲釋出聞此事已設法彌縫擬令該房主某姓出洋若干由長洲縣飭傅甲及屍父人等到案分給具領並令該房主買棺將屍成殮含糊了事 
[濟銷局平價售米錢江] 　　○鎮道劉襄孫觀察前因米價奇昂派員赴廉價之處購米回鎮照原價平賣茲聞該委員採得食米千馀石已運回鎮當奉道憲諭在京幾嶺左近設立濟銷局平價出售以濟民食 
[短篇小說馴獅談（青）] 　　咄。一悍婦。咄一咄。二始為人可痛可恨可惡可懼可駭之悍婦。咄一咄二咄三繼為人可悲可歡可輕可賤可笑之悍婦。 
　　某江南之某縣產。姑佚其姓氏里居。有良田數百畝。美豐姿。工詩。善作文。故雖年未弱冠。而其衿已青。性純謹。貌溫柔。如處女。 
　　娶妻某氏。貌美。第數年不育。而悍潑殊甚。某稍攖其鋒。即詬。誶萬端。以此獅吼聲。時震人耳壁。而某惟忍氣飲聲不與較。 
　　某遇有事他出。其妻必檢視時計。與以限。如逾限歸。則冷語水人。訝其有外遇而。約束益嚴。蓋婦而悍則未有不妬者也。 
　　某既當懷伯道之憂。而又有季常之懼。致納妾二字。雖久印於腦筋中。而終不能逹其目的。 
　　某科某應鄉試。時江南正考官某公。見某卷。搫節稱賞。擬中元。拆彌封。則某係江南籍。而是科解元則鷹在安徽。以格於例。某遂以第二人登賢書。 
　　榜後某往謁。某公見其才貌。甚器重某。以為相得晚。詢某以家中專。某實告之。旋詢某以內助之賢否。某亦實告之。不少諱。 
　　某公曰。此細事耳。何足介意。我當為汝籌所以對付之策。 
　　某諾諾應命。辭去。旋里。而某公亦於試畢後。進京覆命。 
　　逾兩月。某公自京師惠某一書。書中言於某日遣綱紀送一婢至。此婢貌頗不惡。當與汝 
作妾。 
　　某得書。欲默不甘。欲言。則恐屬其妻之怒。不得已姑稟命於其妻。而其妻始則勃然。色變。繼遂強作笑顏曰。此事亦大佳。 
　　屆則送妾者果至。其妻見妾貌居然端好。舉止綽有大家風。恐醋海生汲。遂局閉之。於一 
室。穴確以通飲食。 
　　某畏妻如虎。一籌莫展。馬灼甚。而又不敢掅一辭。無奈。只得聽其妻之所為。 
　　翌年春。某赴試禮開。不售。往見某公。某公詢其妻近狀若何。某實對之。并求其前所言對付之策。 
　　某公哂曰。此易事耳。然尚須遲以時日。汝宜少待。 
　　某辭出。即匆匆南下。以前此公車北上時。其妻會限以日期。故不敢久留。 
　　自此妾至某家。其妻禁錮之。不令與某通一語。如是者二年。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[討論諮議局章程。] 川督致憲政編查館電。憲政編查館王大臣鑒複選舉當選人有初丁母憂。距開會未滿白日者。應否令其辭職。作為候補當選人。祈速示巽𧰟� 
　　憲政編查館覆川督電。成都制臺鑒𧰟電悉丁憂人員。毋庸辭職。惟未滿百日者。或暫不到局議事亦。可憲政編查館紙 
[複選舉開票] 　湖南。（岳州）　　岳州府複選舉開票得議員四名　劉承孝華容　李積璿平江　謝宗海巴陵　周銘勛南洲　候補議員二名　方名貫巴陵　李冕南巴陵 
　　廣東。（潮州）　　潮州儲額定議員計十一名於十二日開票計海陽三名潮陽二名揭陽二名大埔二名澄海一名普寗一名內五票者共三名當以抽簽定之嗣以陳乃勳為當選茲將各被舉人姓名列左　林　育（揭陽）　王廷獻（海陽）　蕭永華（潮陽）　蕭之楨（大埔）　謝　陶（海陽）　黃錫疇（潮陽）　賴　耀（普寗）　羅文光（大埔）　沈秉仁（海陽）　李鑑淵（澄海）　陳乃勳（揭陽）以上為當選人其馀候補員　廖鹤州　丁培珊　劉宗堯　林秉謙　林梁任　朱乃霖　許炳昭　彭　淦　林鳴鏘　周　南　黃德潛　黃士棠　方朝泰　曾景沂　林廷甡 
[預備議案] 　　浙江。　　浙撫增中丞札飭各道預備議案略謂前準憲政編查館咨行各省諮議局章程第二十五條載第二十一條所開第一至第七各欵議案應由督撫先期起章於開會時提議等語瞬屆九月諮議局即應遵限成立自宜預為準備惟茲事體大本部院固應代表行政各官廰將一切應行提議各案通盤籌畫以便屆時交議該道負有全省行政一部分之責任亦應將專管各項事宜詳晣研究興革諸端各抒所見以便彙核起草庶事前可收集思廣益之效而臨時亦有主持因應之方合將第二十一條第一欵至第七欵黏單札發札到該道即便查照開列各欵迅將該管行政範圍內分別已辦者如何改良未辦者如何籌備或應由官興舉而地方分擔經費或本由官經管而宜劃歸地方自籌切實統籌辦法并具理由書限七月內一律呈候核奪此係專札飭力之件不得遷延逾期亦不得敷衍塞責 
[議員辭退另補] 　　浙江。　　杭屬臨安議員胡仁壽以年老力衰現管該處善堂事務不能應遭呈請辭職由臨安縣審查確實稟請複選監督申報諮議局籌辦處準以候補當選第一名張綱提補 
[瑣聞] 　　浙江。　　浙江全省議員奉撫院臨時召集一律於七月初十日到省適增中丞以迎候海軍大臣出省大會因此無期連日各府旅杭同鄉互開歡迎會以伸鄉情十八日為議案預備會並邀請全省議員假座高等學堂特開歡迎大會會員來賓約到三百馀人是日會塲秩序　一搖鈴入座　二奏軍樂　三代表陸春江中丞述歡迎頌詞　四議員演說　五來賓演說　六會員演說　七奏軍樂　八茶點散會陸春帥首述歡迎詞畢即由議員陳時夏余鏡清諸君答復謂今日承議案預備會諸君寵召各議員皆遵命與會蒙以優禮相侍甚感甚感惟公啟中有駕臨賜教字樣殊不克當議員為與論代表則議員之所取資者在一省之與論是議員方待教于諸君且諸君先有議案預備會之設調查本省屬于諮議局應辦事件以供議員取裁是諸君以為歡迎議員實則議員當歡迎諸君也承賜印刷件知彙抄調集之件已成數十冊蒐討之勤綱羅之富實足為議員之助全體不勝感謝至臨塲所錫之頌詞所含希望全體均表同情 
本埠新聞 
[厚德商業銀行開幕。] 　　○北京厚德商業銀行集股一百萬元已由度支部騐明資本給發執照復經農工商部核準註冊在案茲在上海暫租英租界大馬路五福弄封面四百七十三號洋房開設分行昨日開幕滬上官紳及各巨商均往觀禮頗極一時之盛聞該行北京上海繼經理為王錫五君上海經理為鄭澐卿君該行資本充足經理得人將來商業之發逹可操左劵也 
[滬濱大雨。] 　　○昨日午後三句馀鐘雷電交作大雨傾盆歷二小時之久是時適值潮漲以致各處溝道不及宣洩英租界福州路山東路浙江路西藏路南京路等各馬路均積水盈尺廣東路地尤低窪竟同澤國一時車馬行人往來不便直至晚間八鐘水始退盡又聞當大雨如注時美租界張家口路鄉民名壽貴者出外未歸其妻某氏與十一歲之女及工人某甲同在家中洗蔥女忽觸電斃命某氏與甲亦被擊傷手臂等處詳情探明續錄 
[民呼日報訟案十三誌。] 　　○皖省鐵路協理朱星齊新軍協統陳德龍前出使日本大臣蔡和甫之子蔡國楨等控民呼日報主筆于右任陳飛卿謗毀名譽及護理甘督毛實帥飭查甘肅振欵各案迭次會訙均紀前報茲悉此案辦法已由公共公廨寶讞員稟詳滬道蔡觀察並與西官商明擬于禮拜一（即今日）一併宣佈堂諭 
[二十八誌寗紹人之團力] 　　○滬上煤炭一業惟寗紹兩幫最占多數其與寗紹商輪尤有密切之關係茲由王清夫君提倡在煤炭公所開會公訂簡章數條分送同業簡章如下　一凡我同業嗣後往來滬甬貨客必當搭載自辦輪船　一同業中均擔任勸導親友宜趁寗紹船之責　一規勸信客如有遇寗紹班而不乘寗紹船者則信件不準再交該信客帶寄　一同業棧司如果確有艱窘者由本號自行津貼 
 
 

Page 19

 
 
[城內]  
　　地保害人。 
　　○二十七保南十二圖地保吳雨甫被控提案後會由其妻至捕房妄控縣差違章經田大令查明將吳釘鐐收押在案昨又集訉張秀卿供有田單一紙借與俞唐氏俞唐氏供所借秀卿田單由吳雨甫即阿桃與張少卿作中抵洋七百元及備本利回贖因被吳等盜抵及倍致雖贖回求追程謝氏供夫故之時上有翁姑會於三十一年售得田價洋一千五百元擬贖抵出住宅後有吳阿桃張少卿持俞唐氏所借田單將洋如數抵去言明即贖距吳等耽延晶久以致出搖住宅竟被洋人管業求究吳阿桃供俞唐氏之田單係陳某等作中出抵小的祇為蓋獲大令怒其狡諉判令掌頰二百下還押限月底為止將唐謝兩氏田單住房概行理還 
　　夫婦暫離。 
　　○秦玉珍與妻顧氏反止於前日扭至一路巡局喊控經游正巡官訉問秦供顧氏時將衣物錢洋私貼母屬喝阻不聽反與小的爭毆現氏自願至普有堂與小的離異為此扭請發堂留養每月願貼膳資求恩俯我顧氏供近日遭夫凌虐視同奴婢婦人自願離開求請發堂判氏暫行發堂候其知悔再飭伊夫投案具領 
　　是否诬竊。 
　　○北五區函送陸星桃及原告金桂生至一路巡局經游巡官提案訉問金供向為鉤泥匠今包得廣福寺街嗣砌道路工程局陸買定缸爿五擔今被偷去一擔求為究迫陸供向來收取碎破缸爿瓦片賣與鉤泥匠砌街今無端被金诬指偷竊心不能甘求請訪查如犯竊案願甘懲辦若金诬控務請反坐判陸收押候查明再核 
　　將就了案。 
　　○張春山張裕山等控張火泉等盜賣祖墳一案昨日由縣復訉春山等同供祖墳被火泉等賣洋二千五百十元經管祖祠之張瑞昌亦因侵吞田租以致祖祠坍毀求究火泉等供所售墳地本與春山等一支無涉所收賣價除買新墳地外馀洋九百元已由九房公派田大令判令火泉雨泉星泉將新墳地單契交案馀洋亦著交出充作修祠之費了案 
　　尚待查勘。 
　　○宋亦生扭控族人宋寶善宋寶楚佔賣基地一案昨日由縣復訉亦生未到由伊妻荘氏與被告互訐侵佔大令判候親往查勘再行訉斷 
　　限期清還。 
　　○李金生控董阿慶欠洋一案昨由縣令復訉董供因所開茶館內雇人說書被捕房拘押十二日釋出時已由妻繳洋五十元馀求寬限判覓保限五天清還 
　　監梟受傷。 
　　○監梟王阿三係奉賢縣人日前在浦東與同黨爭奪秤私致被該黨打傷由浦東塘工局拘獲查得犯事之處係在川沙當即解送應署經陳司馬提訉王供在上海縣界爭圖司馬以案在上海昨特備文派差抬送到縣田大令諭飭看管聽候驗究 
　　又須操練。 
　　○一路巡警分局牌示云照得前當夏季天氣炎熱本路各區巡警暫停操演以示體䘏茲交秋令早晚溫涼各區巡警仍須一律上操著自本月二十一日起每日以早六時至八時為度要知非操無以見精神而新入伍者尤非操不能知規矩各弁長等務宜認真教練切實講求一俟各項操法嫻熟合演數次即請總辦憲叅事官按臨校閱以別優劣而考勤惰各巡警等亟應奪勉從事母得視為故常倘有臨操不到或於上操時戲嬉傲慢不聽弁長教導者即罰舉鎗立正分別記過其各凜遵 
[南市]  
　　尚須覆試。 
　　○總工程局警務處因巡士缺額未補者尚多當將各商函送報名之人由警務長當面考試聞內有合格者數十人先行存記俟將來足額後一併復試以定去留 
　　虐侍學徒。 
　　○無錫小孩俞阿庚在滬北引翔港周森福鐵店內學業因被師凌虐逃出前晚在南市萬聚碼頭信成銀行門前徘徊飲泣由一百五十四號巡士查見帶至工程局留候其師認領 
　　懲一儆百。 
　　○南市沿浦一帶江北䑵䑵船由總工程局限令移泊他處已紀昨報嗣有楊家渡碼頭江北人繆正芳恃強抗阻致被拘拿解局押限遷泊後再行釋放 
　　情節可疑。 
　　○寗波人李自江駕船為業其妻張氏前由奪弟張阿鹤導引來滬薦至某姓為乳傭數年不返近李向張阿鹤追問忽有願償洋八十元令其另娶之語李知有異立即扭控南區解送工程局訉究李稱小的偵知張氏匿居南碼頭有智里吳小能家求追詰之張供詞游移判交保限三天內尋張氏來案訉核 
　　同一姘識。 
　　○蘇州婦人李曹氏夫故四載前挈子女各一來申與賣菜人丁桂良姘識　居大碼頭地方不料該氏尚有前在蘇州姘識之銅匠紹興人周春山跟踨來滬將女領往蘇鄉前日周又來申將丁及氏扭至工程局控訴陳副裁判以兩造俱是姘夫周將該氏前夫之女領去殊不近情判周交保限將女孩交案再訉氏興丁暫退候示 
[閘北]  
　　因賭鬧事。 
　　○閘北各小茶迎主專以聚賭牟利以致因賭關歐等事時有所聞前晚夏家弄相近葛老三茶館內有綽號小野雞小東及柯友慶顧永沈邵得雙周長興等因算賭帳起覺大起衝突將火油燈潑翻幾至兆禍迨巡士往捕小野雞與小東已先逃逸當將頭家葛老三及賭徒柯顧邵周等一併拘入四路一區經黃巡官訉明判葛罰洋四元柯責二百板顧責一百板邵周從寬斥釋候補提小野雞小東到案訉辦 
　　戒責逆子。 
　　○陳沈氏控子梅生不務正業屢戒不悛經四路一區黃正巡官訉明判戒責四百下飭具改過結開釋 
　　久假不歸。 
　　○杜阿三扭崔顧氏至四路一區控被借去衣服屢討不還經黃正巡官訉明判顧氏限三天交還 
　　懲辦姦拐。 
　　○韓光友控崔福林之妻顧氏呂拐併妻高氏一案昨由四路一區黃正巡官訉明屬實判姦夫張秀之笞責六百板拘留一月高氏掌頰四百下交本夫領回管束崔福林交保開釋 
[英租界]  
　　地販起解。 
　　○著名地販陸道生昨日由縣派差押解赴省路過公共租界由總巡捕房選派巡捕照章護送 
　　婦女呼寃。 
　　○任朱氏昨晨𨕱頭散髪挈一七歲孩子至公共公廨呼寃富奉幫員寶大令傅訉據供家居新垃圾橋北公益里夫名任琴生婦人因煮粥不善被夫與姑用樹柴痛打以致遍體鱗傷求恩伸寃寶大令諭曰公益里係閘北巡警局管轄公廨未便訉理該婦復稱會投巡警局控告不準為特挈該赴案大令以其情實可憐允為函請警局巡官飭差查究該婦即同孩叩頭稱謝而退 
　　披屋坍塌。 
　　○南京路德裕里郭杏卿家披屋於前日旁晚忽然坍下轟然一聲勢如雷震該處老閘捕房捕頭聞之大驚即飭包探往查稟候核奪 
　　雉妓拉客。 
　　○雉妓王二資前晚在途拉客由據查見稟奉捕頭於昨日派探查明該處住居貴州路一百七十四號門牌業已請廨出單傅訉 
　　失竊銀洋。 
　　○伶人孫菊仙之孫金壽前晚攜龍洋七百元至福建路運大小錢荘掉換英洋忽然失去一百元孫向該荘資詢諉為不知遂即投報捕房飭探前往查辦 
　　查究收贓。 
　　○山西路湯源昌京貨店因收來歷小明之絲線被匯四捕房查悉昨派包探楊掌生與十八號西探往查 
　　衣荘失竊。 
　　○漢口路源大衣荘失竊綢單衣七十件昨日投報捕房飭探查緝 
　　洋行失竊。 
　　○四川路三十五號某洋行內前晚失竊金表鑽戒等巨贓昨投捕房報失捕頭立飭通班中西包探查緝 
　　巡官示諭。 
　　○英美捕房華捕張正巡官昨出示諭四道摘錄如下（其一）昨日發給各捕之新式電車免票該捕等切須留心執用務使時常潔凈勿致有毀污等事仰各知悉（其二）靜安寺捕房八百六十六號華捕花宗山私取崗位差牌經本正巡查得實情立即降級四個月罰操十天以昭炯戒（其三）匯山捕房五百八十二號華捕景同福染病飭赴醫院該捕違令不遵立即斥革在 
 
 

Page 20

 
 
案為此通行曉諭仰各稟遵（其四）各華捕限三日內各將確實住處投報該管捕房以便問事問西員譯錄仰各導照 
　　總巡示諭。 
　　○英總巡下君昨出示諭三道節錄如下（其一）著九百四十三號等十華捕於即日起每晨七時赴赫德路電車站學習賣票等事所有前期派往各捕著仍回捕房照常差遣（其二）教練所畢業之華捕十二名著於即日起拔充四等巡捕分赴老閘虹口楊樹浦哈爾賓等四捕房常差（其三）老閘捕房華捕樂寅法在差瞌睡著降充四等巡捕二月又虹口捕房華捕頭長元在醫院看守罪犯被人私進食物實屬不慎著降充二等巡捕二月又華捕趙清海未曾請假久不到差著即斥革並罰未領餉銀又華捕邵瀛州獲賊有功下級升期著提前二月又總巡捕房華捕張栢生在差假眼著降充四等巡捕二月又新聞捕房華捕陸阿桃冒犯長官著降充三等巡捕二月 
[美租界]  
　　棧房失慎。 
　○昨日黎明時黃浦路後新旗呂玻璃洋泥棧樓上忽然失火焚毀化物多件又昨日下午一時青浦路廣安里正昌五金雜貨棧內起火延燒錦泰漆作由救火會到場救熄 
　　尋獲兇手。 
　　○甬人陳阿旺前在寗波某鄉因賭起覺開鎗擊斃婦人熊胡氏逃至上海昨被該縣甲乙二差在美界尋見扭交捕房押候解廨訉核 
　　又斃兩犯。 
　　○昨日西牢內又斃押犯戴三王阿慶兩名捕房即飭地保查明收殮 
[法租界]  
　　省釋無辜。 
　　○江督差弁唐明德在滬失竊奏摺一事會由包探緝獲李金生吳金寶二人供出係由開頭阿二為首等情茲又獲到王阿二一名訉據供稱與此案無涉開頭阿二另有其人茲經聶司馬查明無訛故於前日將阿二開釋吳李二人仍還押候拿到開頭阿二再核 
　　研訉起火。 
　　○小東門野荸薺茶食店失填一案前日復由公堂飭傅店主金寶榮及妻王氏店夥錢阿巧屠法花傭婦張楊氏等研鞠金供該店已開數十年資本殷實是晚已睡迨聞警起視曬臺及中樓俱已著火不可收拾商人急將老母扶下跌傷膝蓋現尚未愈店中雖保險三千一百兩但被燬者不止此數須來交保服侍母病王氏供是晚聞警丈夫即攜幼扶老下樓所有衣物盡付一炬錢等供詞略同又問證人協盛祥煙間堂倌王人恩高長生同供是晚小的等俱示就臥幕見𥆺臺上火燄即汲水籍救後又死灰復燃致釀燎原是夜雖不知因何起火但金之為人向稱誠實聶司馬得供判金交保馀人各令退去候再商辦 
　　苦無屍屬。 
　　○東洋車夫嚴阿二在永安街被錦記馬行馬夫俞瑞生王阿二撞傷斃命一案前日由車主殷維揚投稱嚴並無家屬祇有表兄一人已在縣署投稟現因有事赴蘇請為核斷聶司馬得供命俞王還押令殷趕邀該屍表兄到案聽候訉核 
　　兜售淫畫。 
　　○陸大桂張榮春手持春宮在碼頭兜售由探一併拘獲解廨請究張陸均俯首求恩判各押兩禮拜春冊銷毀 
　　律師回滬。 
　　○逹商律師前挈家眷赴東洋避暑該律師之住宅由麥總巡派探看守茲開律師已於前日回申當即函告麥君並謝派探照料 
　　來函。 
　　○昨閱貴報知江陰公所實事擅讓基地一節讀之不勝駭異查敝公所後面有仁存地產公司於本月十七日砌造陰溝將瓦筒堆放敝公所基地上即經監工員查知立飭小工搬去並未有開會集議等事如報載所云顯係同鄉敗類布散謠言以異破壞公益況公所基地有圖樣尺寸可憑毛沈二董豈肯將公地擅讓他人同人等因名譽攸關為敢陳請登入來函一門以昭核實而彰 
公道[  江陰公所同人謹啓]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[南洋勸業會事務所通告各出品協會物產會第一次意見書] 　　中國賽會事屬創辦各地出品協會及物產會雖經本事務所刋布規章而宗旨辦法尚有非少數條文所能盡者比經本所職員連日開會研究輙錄其概要綴為一通願與各會辦事諸君共確定之 
　　一各會組織之始宜先認定宗旨出品協會及物產會與賽珍會教育品展覽會不同專以日用必需之品為主不必選擇太苛法國巴黎賽會屏世界無二之象牙製時計不獎日本大阪賽會裝飾靡麗之品多月用必需之品少其國報紙嘲為忘卻生計問額觀此可悟會之真相至本地特產關係日用者尤宜極意表襮如衣服可被於人體模型之上繡貨裝具及美術品可列為嫁妝式馀類推 
　　二物品宜按本事務所出品分類法依類陳列不可混淆不則審查極難如兒童手工品之價值置教育部則陡增置工藝部或美術部則銳減其馀各品皆然尤不宜依州縣區域或團體名義自為位置 
　　三各出品宜由出品人逐品附送說明書以便審食此條實行時宜附帶二條件甲由商會向各商人明晣開導便知出品赴賽其利益與登廣告無異並可得獎以擴銷路乙每類物品由商會開會令各商家公推徵品員一人專徵一類之品 
　　四賽會多含研究性質開會時宜臨時附設各項專門研究會先行通告然後按時講演數日以開商民智識 
　　五會塲宜有戲劇音樂會等事點綴其間以鼓觀會人游興 
　　六入塲劵售價以一角為率星期日軍人學生觀會減半各該本會職員另贈優待劵每星期六劵價減為三分專備工役貧民入塲觀覽其出品人及製造人應于開會研究會時準其入塲研究並須先期通告 
　　七茶點小販宜指定區域準其入塲貿易服裝一切均須潔凈 
　　八陳列時應注意之件如下甲採光法與配色法乙裝潢法（廚櫃有必宜裝玻璃者有不必裝者物品有宜捲者宜展平者馀類推）丙廚架以特製為佳丁鏡片宜按西法懸掛戊全塲布景須適宜 
小說 
[奇情小說美人虹] [  英敦勞斯著　瘦狷譯意。（五十四）] 　　楷羅乃以已意布告室中人曰。此問題決矣。安索姑娘所見之影。必係夢中幻境。神爽一淆。魔即隨之。無所謂某人某鬼也。至必謂梅黛嶺之靈。則黃土一壞。紅心十畝。安能強長眼人作飛行仙歟。安索亦力辦其诬。謂梅黛嶺來此奚為者。案頭肴胔尚存。豈鬼綏若敖。思來此作屠門大嚼耶。語已。攜杖而出。意似憤愛蘭之擾其安眼者。 
　　室中人旋亦散去。僅勝楷羅及賽倫兩人。愛蘭芳心欲碎。任㫄人百般勸慰終不能釋。楷羅乃命賽倫侍其室中以伴岑寂。已更慰諭數語後。即別愛蘭去。 
　　未幾。愛蘭鼾聲作矣。賽倫蜷伏睡椅中。轉側不寐。轆轤方寸。時思及葛蘭崖。時思及佛憨。時思及雅麗芙。時復思及疇昔之日。已覩鏡中之影。忽悟幻影驚人之法遂至作此小狡獪。幾欲啞然自笑　復思及頃間楷羅在室時。胸問懸一革帶。喃喃曰。此革帶貯何物者。彼來時僅服寢衣。此帶與寢衣同束一處。是必有極秘密之物在內矣。 
[第二十五章] 　　佛憨覩梅黛嶺覆函後。如約附車至倍梨。下車行少時。荒郊老屋。境極幽蒨。彌望平林。暮煙如織。未幾。望見海介草屋矣。孤燈遙映。若將速客者。佛憨行益速。驀覩遠處有人蹣跚來。狀億婦人。思得母梅黛嶺來迎我歟。行近。則一老婦人耳。問曰。來者得母為佛憨先生耶曰然。然則吾為海介。君所約之人。在敝座恭候久矣。請速隨我往。勿使彼望穿秋水也。 
　　佛憨隨海介入室。見一法蘭西粧少女。縝髪如雲。衣不修飾而風韻自鐃。眼為藍色眼鏡所蔽。雙眸莫辦。佛憨急趨前為禮曰。妹真善作偽哉。喬粧如許。儼然法人矣。顧有所不解者。妹視力頗銳。今乃長戴此藍色之眼鏡。屋克來中人。能母疑慮乎。梅黛嶺因去鏡示之。則眼眶縐縮而小。外有裂痕縷縷。佛憨詫問所以。梅黛嶺曰。此為女紅過勞。致損目力之之明證。非戴鏡者。兩且盲矣。吾敷藥為此。示彼屋克來中人。彼中人固不我疑。也 
 
 
 

Page 27

 
 
   
 
 

Page 28

 
 
   
 
