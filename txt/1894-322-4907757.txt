# 1894 - 322 - 4907757

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○潘頣福咸豐朝東華錄實洋一元三角○王益吾咸豐朝東華緝錄實洋二元五角○左文襄公奏疏碼洋四元○繒圖三國濱義碼洋一元五角○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸澮典碼洋一元六角○六科準純六套實洋五元角諸君欲購者請移玉申報帳房可也此佈 
[新印飲食秘書出售] [  圖書集成局代啓]  
　　飲食秘書於謂和烹飪之法細意推求斟酌盡善凡得三百四十二種可謂有美畢臻無法不備本局爲人代印字跡淸疏紙色潔凈每部碼洋二角在三馬路申昌書實室發售居家者尙其各置一編俾行飽嘗異味乎 
[三百九十三號畫報告白] [  點石齋啓]  
　　本月初十日爲我皇太后六旬萬壽普天率土莫不臚歡本埠虹口地方魯班殿中有粤海髹工等獨賽燈彩游行街市雖不及去年之盛猶見衢歌巷祝之一端他若倭后之象可共傳觀土寺之神藉解天餉並其餘新奇各圖卽日出售此佈 
[查禁佛店當持之以久論]  
　　佛覺也藉以覺悟羣生者也店置也所以置貨粥物者也一則以淸凈寂滅爲宗一則以操奇計贏爲事名旣各異事亦迥殊旣奏佛何又以店爲名旣設店何竟以佛爲貨日此風固他處所未有而上海獨盛行上海之有佛店肇於近二三十年其始惟侫佛之流在租界中賃屋一椽中供尺許偶象藉善男信女之布施以期稍給饔飱繼而靑樓中人信之旣而大家閨秀亦信之旋且士大夫之知識惛愚者更羣焉信之於是布施愈多香火愈盛奸僧淫道巫覡端工見其有利可圖爭相開設而向之一椽矮屋者近且奐輪大啓局面輝煌屈指英法美三租界中何止千百處有稱天竺下院者有稱瘟部大堂者有稱月府城隍者有稱靈芝道院者奇奇怪怪僂指難終而蹟其所作所爲非特我佛之罪人抑亦爲王法所不赦或則殘年衰嫗姘識一不尶不𡯓之釋子就樓下供佛象藉以煽動女菩薩隨喜拈香實則就樓上設臺基廣開雲雨之塲大啓無遮之會句引良家女子與秃奴參歡喜禪失節敗名不知凡幾一旦事經發覺或見責於堂上或不禮於丈夫服毒懸梁事所恒有此其罪狀尙堪擢髪數之乎更或聚賭抽頭開秃奴之利藪租界中惟賭博一事禁之最嚴無論世族大家秦樓楚館苟有犯此者風聲不密黑索隨之牌九司務一流人乃别出心裁借局面稍大之佛店一廛大開賭窟自恃淸凈世界非探捕所容易訪查乃與釋子串同設局誘人傾其囊槖而小家碧玉　巷幽姬有喜結佛緣者亦不妨同入局中呼么喝六履舃交錯耳鬚厮磨習以爲常全不知恥而花前月下因賭成姦者就余所聞亦且記不勝記矣更有以佛店而留賊窩贓者數年前有一秃鶖能以小楷書金剛經遂有文人與之交結往還徴逐習以爲常意以爲方外訂交不妨如東坡之與佛印也而秃鶖乃藉此招摇撞騙輒謂某先生厚我某先生且贈我以詩求我之書在有識者已知其非安分焚修者而少年好事之流且交口稱譽之曰高僧竟有願作佛門弟子者一日忽被包探拘去詢以故曰此積年老賊也捕之急乃削去其髮設佛店於虹口某處以冀掩人耳目而向之交口稱譽者至此乃共作絶交書然猶曰此種惡僧雖爲害於人尙無關於國家大呈也乃今歲東倭釁啓戰事方興而倭奸之偵伺軍情者且復扮作游僧與秃奴厮混如月前寍波所獲解至杭州正法者光光其項竟與釋子無殊滬上旣佛店如林安保無此輩溷入其中串合奸僧作爲間諜此韓古農廉訪所爲嚴加申禁雷厲風行也乎本館竊以爲此禁旣懸千百秃奴自必潛蹤匿跡斷不敢以身試法玩視刑章乃觀昨報所紀之德壽庵佛店僧人殊可異已德壽庵者開設在英租界三馬路人言藉藉久已穢德彰聞而其佛象莊嚴琳宮璀燦香焑人氣昕夕氤氲則固彼中之一極大店鋪也前日忽有店品掌櫃僧名道傳者具禀英公堂略謂師父臣道現方至五臺山朝山求格外寛限日期俟師父朝山事畢回來再行關閉嘻若此僧者眞可謂狡猾之尤哉彼蓋明知官塲公事其始疾如風雨刻不容寛久之久之則日漸相忘不復提及故思以一禀作緩兵之計仍欲在租界中逗留耳抑德壽庵旣在奉禁之中彼道傳者何敢干冐嚴威呶呶瀆訴意者妄思恃大護法之力向官緩頰得免如鷹鸇之敺殊不拓宋通刺嫉惡如仇斷不曲爲徇情姑予寛限况韓廉訪高懸明鏡察及秋毫通刺雖欲從寛亦烏敢違柏臺之嚴諭然則如此僧之具禀朦訴官固萬不受朦實則已先受大護法之朦而多此一與耳抑鄙人更有說焉租界中所禁之事往往虎頭蛇尾旋禁旋開惟花鼓戲及女堂倌則事歴數年依舊不稍寛縱兹之佛店其傷風敗俗實更甚於花鼓戲女堂倌所望當事者振作精神心精力果持之以久略不姑寛卽他時廉訪喜兆鶯遷而繼其後者蕭規曹隨仍申前禁庶首租界中永除巨害而小民沐德無涯乎 
[諭旨恭錄]  
　　十月十八日奉旨本月初二日十七日恭請慈禧端佑康頤昭豫莊誠壽恭欽獻崇熙皇太后金輦校尉著加恩每人各賞給一兩重銀錁二個提爐華蓋及龍輿法駕執役校尉著每人賞給一兩重銀錁一個由廣儲司給發欽此同日奉旨此次慈禧端佑康頤昭豫莊誠壽恭欽獻崇熙皇太后慶典禮成所有執如意跟隨金輦之慶親王奕劻著賞給玉如意一柄帶膆貂褂一件前引之端郡王載漪貝勒載濂載瀅貝子溥倫帶豹尾槍之總管内務府大臣立山著各賞給大縀二疋鎭國公載澤輔國公載瀾鎭國將軍載瀛載津載振溥　溥侗兩都統奕功著各賞給大縀一疋欽此同日奉旨此次慈禧端佑康頤昭豫莊誠壽恭欽獻崇熙皇太后慶典禮成所有執如意侍衛振格盛桂連貴富拉敏泰忠山保林普齡連泰桂成福春偏吉侍衛印格續連鳥林恒安存凱趙學之善貴福常富保榮耀執提爐侍衛常安慶山嵩崐松年霈澤繩格玉祺伊拉哈春志齡祥麟吉壽榮恩春林富山奎林文炳那遜誠格勤存阿林布恒通榮斌常福英鈺羣魁德啓扎克當阿端陞炎森雙隆德安托克托歡景春成志著各賞給吉細一疋欽此○十九日奏旨國子監博士著梁孝熊補授湖北京山縣知縣著武廷緒補授廣西灌陽縣知縣著　良棻補授四川　中縣知縣著劉廷鈞補授廣東鶴山縣知縣著楊介康補授俸滿教職曾士剛著以知縣用吏科筆帖式著惠安補授福建道監察御史著聨錦補授三品廕生文彬著以旗員用保送知府翰林院編修涂慶瀾檢討陳存懋編修任貴震柯逢時檢討連培基俱以知府公發省分補用分發江西補用知府區諤良著照例發往保送直隷州工部主事聨芳兵部主事王邦鼎俱交刑部記名以直隷州知州用保與江蘇候補知府何維樸湖北候補知府易學灝北河補用同知韓傅琦 
 
 

Page 2

 
 
俱照例用俸滿直隷永定河道萬培因四川綏定府知府增貴福建福寗府知府嚴良勳俱回任卓異官山西寗武府知府吳鴻恩著回任准其卓異加一級仍註册候陞河南南陽府知府濮文暹著回任准其每次卓異加一級仍註册候陞西川成都府知府恩壽四川成都縣知縣鳳全山東東阿縣知縣胡建樞俱准其卓異加一級仍註册回任候升四川犍爲縣知縣楊鼎昌山東棲霞縣知縣陳毓松俱回任准其卓異加一級仍註册候升特旨引見附生彭建綬著以主事用欽此同日軍機大臣面奉諭旨本日引見之直隷候補道徐建寅著於十九日預備召見欽此同日奉硃筆這辰字圍著那彥圖監射陳學棻較射宿字圍著果勒敏監射榮惠較射列字圍著懐塔布監射顧璜較射張字圍著恩佑監射李鴻逵較射欽此同日奉硃筆這武塲監試辰字圍著烏爾慶額去宿字圍著戴恩溥去列字圍著陳其璋去張字圍著敬祐去欽此 
[本館接奉電音]  
　　昨日京師飛電　傅來上諭七道敬謹譯登○十月二十二日奉上諭四川總督劉秉璋著開缺來京另候簡用欽此同日奉上諭譚鍾麟著調補四川總督閩浙總督著邊寳泉補授欽此同日奉上諭恩澤現已補授黑龍江將軍仍著署理吉林將軍欽此同日奉旨琿春副都統著傅勒精阿補授欽此同日奉上諭鄧華熙奏節逾霜降工穏瀾安一摺本年伏秋大汛水勢增漲各廳隄掃工程險要經鄧華熙飭在工人員搶辦防護仰賴神靈庇佑工程一律穏妥裏下河秋成均得收穫寅感實深著發去大藏香十五枝交該署漕督祗領前詣河神廟敬謹祀謝以答神庥餘著照所議辦理該部知道欽此○二十三日内閣抄奉上諭光祿寺奏司員呈請投効軍前一摺光祿寺署正沈濆著毋庸發往欽此同日奉上諭行軍之要紀律爲先現在大兵雲集所有各路統兵大員務當約束兵丁嚴禁騒擾遇有購買物件不准稍有抑勒並著隨時查察如有沿途恃衆逞强擾累居民者立卽正法倘該管帶官縱容徇庇一併嚴參懲辦勿稍寛貸將此通諭知之欽此 
[連勝倭奴電信]  
　　昨晚八下二刻時官塲接到北省報捷電音云自本月十五至二十三日九連城摩天嶺大連灣旅順口諸處水陸各軍日與倭奴交戰連獲大勝擊斃倭奴無數幾於屍積如山陣上奪獲巨砲快槍火藥彈子及糧米牛肉之類多至不可以數計從此叙奴魂消膽破骨折心驚不特不復敢豕突狼奔犯我北洋口岸卽在高　盤踞才諒亦當望風披靡捲甲而逃矣朱鷺之歌會當奏金鐃以和 
[奉天南路軍情]  
　　昨晚接本館派赴營口專訪軍務之友人來信云自本月初九日金州城大連灣大兵退守後奉天南路電報局攺設於熊岳地方宋祝三宮保於十六日率同馬統領玉昆等過蓋平擬駐復州居中調度復州團練局於望前擒獲倭奸二名其一臨時格殺一則解至蓋平宋宮保發交毅軍轉解營口訊鞫一切口供甚爲秘密惟聞供出中國某大員有通倭情事大約須解赴京師嚴究也旅順口現有雄師萬餘名唐沅圃軍門仁廉亦已率所部馳到黃松亭軍門仕林則扼守最要之南關嶺某日以臣砲轟擊得斃倭兵數千名現在宋宮保擬統兵向南唐軍門自南關嶺建瓴直下兩面夾攻倭奴雖有狡謀將何以逞乎至北洋海軍各艦則於十五日在黃海道擊沈倭兵船三艘魚雷船二艘我船毫不傷損大連灣大崮山口外我水師梭巡不懈倭兵接濟旣斷不死卽降耳花園口貔子窩盤踞者其眞倭兵僅三百七十餘人其餘半屬韓人半爲十年前渡倭工作之華人被倭奴偪令剪髮攺裝其中以閩粤人爲多亦有江浙山東各省人當倭官登岸後招集土人諭以兩國相爭乃朝廷之事與商民無涉我軍當公平交易秋毫無犯聽其言亦頗堂堂正正華人被其所惑貿易如常豈知不出五日倭官宼形頓露卽迫令男子掘地築臺充當各項賤役有被脅攺裝之華人私向土人言我輩當初工作每月得倭銀十圓或十五圓年久積貲以銀圓易金圓存𫏎銀行以收利� 
息今兩國搆兵不但存欵不給且逼令當兵一不依從立時斬首敗回者亦斬首今了我輩回華死隨倭亦死汝等萬勿被其鼓惑須速覓生路爲佳此乃貔子窩被拘逃出之人所述苟有智謀之士捨死前往暗約被脅攺裝之華人從中舉事不難一鼓盪平也跂而望之 
[克復大連灣續信]  
　　我軍克復大連灣已據天津專訪軍務之友人發來電信照錄於報昨又接天津訪事人發來續信云大連灣典威海衛及旅順如品字形均臨海旁砲臺林立爲天然之鎖鑰倭奴自鴨緑江濟師及在貔子窩登岸後逕犯大連灣兩軍相見之下初尙不分勝負倭奴於平壤一役拾得我軍旗幟號衣卽於夤夜假扮官軍撲我砲臺兵弁猝不及防相率逃潰倭奴遂踞我大連灣沿海一面砲臺翌日倭兵頭拜會各國兵輪管駕以得大連灣告至二十日宋祝三宮保督同聶功庭軍門在遼陽大高嶺大戰大獲勝仗陣斃倭奴四五千人軍威所振駐守大連灣之倭奴聞風膽落遂經官軍克復此誠好消息也觀此亦可見戰事之日有起色矣 
[述旅順口近日情形]  
　　本館派赴天津訪事友人來函云倭奴旣犯金州駐馬於楊花園此處距旅順百餘里旅順人心本不免惶惑而月之初八日旅順船隖遽停工作船隖總辦兼水陸營務處龔魯卿觀察於是日附廣濟輪船前往烟臺工匠之挈眷遷避者更指不勝屈於是闔鎭動摇市肆各自閉關居人亦紛紛逃避其實旅順形勢天然如華軍能奮力扼守斷無意外之虞嗣由我軍堅守龍王堂此處爲旅順後路要隘倭奴果不得越雷池一武魯卿觀察旣至津郡禀見傅相以船隖爲海軍歸宿關繫匪輕立飭回防不得輕舉妄動以重職守觀察卽於十六日與海軍提督丁禹廷軍門同舟共濟回防之後仍招工匠就隖開工人心始能鎭定地方亦形安者矣丁軍門於十四日抵津謁見傅相小住二宵旅於十六日回防 
[怯將伏誅]  
　　天津信云正定鎭徐見農軍門在金州地面與倭奴决戰祗以寡不敵衆兵士死亡相繼而軍門亦受殊傷聞所統者只有馬隊兩營砲隊兩哨係屬老勇其餘步隊數營均係新募成軍者附近砲臺尙有銘軍四營由駐守砲臺之趙小川軍門統領當交戰之先請趙軍門接應趙不允嗣請其身臨前敵而已則在後接應亦不允軍門遂以孤軍力戰相持一日之久馬隊未盡死亡步隊所存無幾擊斃倭奴千餘人卒以兵少援絶爲倭奴所乘軍門受傷後現已入關醫治傳聞總統師干者以趙臨陣退縮貽悞軍機已飭就軍前正法矣 
[間諜何多]  
　　華人食毛踐土具有天良不意身膺頂戴之榮復食天家之餉乃竟甘作倭奴之間諜是誠罪不容誅矣自天津督轅戈什哈汪小亭被獲後訊無實供亦未牽連他人屈計被逮已數十餘日突於廿一日又由縣署差役將盛軍提塘高順捉將官裏去聞亦係漢奸案發如果屬實是眞死有餘辜矣 
[招考學生]  
　　天津武備學堂以軍務孔急在在需人將肄業已成之學生派赴各營差遣並當教習現擬添募一百五十人年力富强資質頴悟者就堂肄業已於十五日招考矣 
[牛莊西信譯登]  
　　牛莊西人來信云十七日宋宮保在蓋州拿獲倭奸五名皆身穿華軍號褂其一人身畔有地圖若干紙嚴加訊鞫供認一切遂將身藏地圖才押候再訊餘則立正軍法旋飭人赴牛莊雇覔舌人以便詳細詰問目下牛莊海面有英美兵船各一號保護商民是以市面安然無事又云有葉軍門所部之兵敗陣而逃沿途行劫及至牛莊經華官正法者甚多又云目下牛莊天時和暖不似往年之一交冬令寒氣襲人大約輪船仍可行駛自如不致膠凍也 
[摩天嶺軍報]  
　　昨晚接本館特派赴奉天專訪軍務之友人來信云本月十六日倭兵馬隊撲犯摩天嶺我軍奮勇出禦鏖戰逾時擊斃倭兵數百人餘倭遂披靡而遁目下大軍駐紥摩天分水二嶺尅期進剿誓掃倭氛所可恨者由鳳皇城迤南以達沙河陽河均被土匪焚掠未逢勁敵先虐良民奈何坐擁節旄者不將此項匪人盡加薙邇耶 
[難兄難弟]  
　　天津訪事人云總統盛軍衛達三軍門平壤之役獲咎甚重奉旨拿問進京解交刑部治罪已見前報嗣聞由前敵營務 
 
 

Page 3

 
 
處周玉山廉訪札委李小雲太守押解赴京約於十五日後當可過津詎於十六日風聞軍門已就瀋陽軍前正法矣查軍門係屬欽犯奉旨解交刑部何以又在瀋陽處决耶此殆有後命耳○衛紫秋軍門爲達三軍門之弟向在保定統帶練軍自倭奴犯順盛軍馳赴前敵小站未免空虚傅相札委紫秋軍門募勇五營以塡缺額近日以風聲孔急飭令馳赴旅順殺敵立功詎於月初剛至旅順卽聞此軍有刦掠事前車之覆後車之鑒尙其嚴以律兵寛以待民毋爲言官所彈劾則善矣 
[扼守關隘]  
　　宋祝三宮保退駐遼陽經列前報宮保有督辦軍務之責如在遼陽扼守旣恐事機貽悞又恐呼應不靈且統籌全局山海關較要於遼陽日間擬回山海關駐紥矣 
[烟臺訪事人述東邊戰事]  
　　烟臺訪事人來函云廿一日有福字營練勇二營由烟臺經過前赴威海駐紥聞係由膠州地方調往以厚兵力○十一日有東河地方來客言及倭人旣盤踞東邊所有各商埠之買賣鋪户所存遺貨俱被倭人據爲已有設肆售賣其佔據之處並無重兵駐守刻下刦奪民船裝載倭兵陸續啓行擬赴金州等處○客有自營口來烟臺者詢問東邊消息據云刻下並無倭兵日前宋帥駐紥蓋州界聞近日已移營南進按蓋平之南卽復州地界距金州不遠 
[管駕仰藥]  
　　本館派赴烟臺訪事人來函云初十日我國兵船由天津駛赴威海内有鎭遠鐵甲船行至口際誤爲礁石觸傷當卽駛至口内准備修理詎該船管駕林君忽仰藥以殉官塲已接電報傷哉林君抱堅苦卓絶之操必能臨敵捐軀見危授命乃不死於交戰之時竟死於觸礁之後毅魄有知應有遺憾矣 
[烟臺近事]  
　　烟街辦理民團業已就緒經撫憲札諭由商民自知舉辦所有經費欵項不經地方官之手近將所募團丁分叚巡查以衛閭閻而防奸宄○倭人蓄意肇釁密布間諜防之不可不嚴前由福山縣抄登州府端太尊札諭令軍民人等嚴密查拿又以所有倭國商民安分寓居者均在保護之内仍宜加意保護勿得錯認致與爲難○北口來客多於往年者數倍又有寓烟之官商人等此來彼往所用馱騎甚多長耳公盡日奔馳頓高聲價每站向來需錢不過兩千今則索價六千有奇眞所謂利市三倍矣 
[倭邦西報譯登]  
　　倭邦西字報云其日廣島有一兵營忽發大火燒斃倭奴三十人傷三十四人嘻此眞天絶倭奴也奈何彼昏不知尙肆知無忌哉又云目下傳言郵船會社欲定買新輪船二十六號以冀推廣生涯并擬於戰事旣畢後派出若干艘來往英國 
[倭奴妄語]  
　　倭報云平壤之戰倭兵傳言拾獲華軍所遺書函有在香港採辦洋槍之單據一紙内開購愛乞基斯槍三百枝每枝價銀二十八兩槍彈一萬枚每千價銀五十六兩又毛瑟槍一百枝每枝價銀二十五兩槍彈一萬枚每千價銀四十六兩云按駐韓華兵所需之軍械俱由北洋解赴前敵何爲購槍之單紙遺在營中此爲倭奴侈口妄談不言而喻或謂其故爲此說以見華軍亦曾在香港購辦軍火彼國或可乘便圖事不知外人早已洞窺其隠况香港於私運軍火一事查緝綦嚴固不容其有所覬觎也 
[壯哉言乎]  
　　英京日報云中倭戰事旣開英國武弁之無事者每往中國使署爲毛遂之自薦其能効命疆塲爲中國出力者實繁有徒有一武弁曾肄業武備學堂有年祗因未能考列前芧不得厠身營伍懐才不遇壯志猶存前曾援効軍營三十餘年今亦欲再效馳驅有問其何以甘爲中國効命者得毋受華人兵士所辱耶其人曰人壽幾何若不及時建功沒世無名萎同草木耳大丈夫志在四方馬革裏屍終爲雄鬼何必戀此故土耶嘻我中國從戎將士苟皆有此忠耿之心何難滅此倭奴而朝食乎 
[欽使過蕪]  
　　裕廖二欽使由四川查辦案件回京覆命道出長江於十二日行過蕪湖各官咸赴招商躉船迎謁寒暄片晌展輪東下 
[滬南零拾]  
　　近有遊手好閒之輩在大南門外迤南至製造局西門外至徐家匯以及南碼頭等處樹林深處捕捉麻雀有甲乙等三女人在南門外王家圈地方捕鳥致將田中所種什物踏傷甚多村人與之理論甲乙非但不依竟將鄉人等辱詈村人一聲號召如飛而出欲將甲乙送官懲辦甲乙見衆怒難犯遂將捕鳥之物抛擲田間飛奔而逸○張某在南市揭普豐會館後開設成衣鋪曾欠客司陸阿美工資錢若干陸近因歇業無聊向張索欠張一味抵賴陸將張扭出欲赴宫署請斷正在互扭之際經魯仲連其人爲之再三排解令張先以一半陸亦旨肯始寢其事 
[未便輕釋]  
　　昨報記虹口閔行路某甲所開義和泰京廣洋貨店忽然火起捕頭查得有洋油所浸之廢紙疑爲縱火遣包探拘執事人某乙押候送懲兹悉甲係寍波人樓面轉租與粤東人某丙店務則由乙卽王四寍經理店堂内起火後捕頭將王拘入捕房研問王堅稱並無縱火事情昨震捕頭遣各包探至義和泰詳查往來帳目及目下存貨若干并查知曾保火險銀一千五百兩禀覆之下捕頭謂事近縱火未便輕釋仍須解送公堂云 
[禪林穢語]  
　　近日租界中奉憲嚴禁佛店各流僧奉諭後有故事遷延以冀設法朦蔽者英讞員宋莘樂通刺聞之特於昨日飭差役張福恊同包探孔阿才分投催令閉歇差探查至永平安里龍井寺下院見秃奴尙未起牀乃大聲呼之使起良久有一秃奴從禪房出差探異而入内邏察見枯木牀上尙眠一二十餘歲之好女子向之喝問秃奴惟合十南無求大擅越略施方便差探答以我等奉公差遣不敢徇私遂一併拘入捕房捕頭詰問一番命將秃奴管押女子則卽解至公堂宋通刺著暫交官媒管押聽候訊供 
[押犯不法]  
　　本縣待質自新二所押犯沈一亭湯連寳高和尙范高頭周餘慶等五人在所滋事揭貼紅紙簽條上書會齊滋事晚間不肯歸號等字樣經看役朱倫彭春二人查悉將條扯交管所家丁禀知黃大令奉飭帶候堂訊嚴辦 
[交董收管]  
　　前報紀臺灣淡水縣解送遭風遇救之朝鮮人九名到上海縣値日差禀知内署奉飭暫爲看管聽候安插兹悉大令已將朝鮮人九名飭差持片帶往滬北天寳棧仍交朝鮮董事李君承鳳收管該差當取回片回縣呈繳 
[不便越俎]  
　　前日黃大令公出回署有陳錦榮陳德榮陳何氏扭唐林攔輿控稱兒子身死不明大令以事關人命著卽交差晚堂提訊唐林供江北鹽城縣人在滬北利濟局木輪船爲舵工陳錦榮之子自全本年七月初由本船小工頭邱金標薦來爲水手七月廿七日開至塘棲晚間陳自全失足墮河其時小的方在安臥未知其詳惟據邱言是失足墮河撈起屍身小的赶追屍叔陳德榮到塲收殮交邱洋十五元囑伊代買棺木詎邱私到塘棲局卡向何師爺謊說船上水手墮河無錢置備棺木乞借洋十元俟唐老大下次經過繳還何師爺信以爲眞邱借十元後乘間奔逃至今尙未會面陳德榮供鹽城人五十三歲錦榮是堂兄自全是堂姪小的向在上海輪船碼頭爲小工自全因家鄉連年荒歉於去年到申跟小的爲小工今年七月初由邱金標薦到木輪船爲水手七月廿七日墮河身死唐林赶令小的到塘棲收殮聞船夥王三六子並岸上人皆言與同船夥王四邱金標打架王舉手批其頰邱將木棍亂擊以致跌落河中聞邱在上海故通知堂兄陳錦榮夫婦由籍來申找尋無著尙有王四王三六子現都不在申此事惟唐老大是問叩乞伸寃陳錦榮供五十五歲陳何氏供四十八歲在家耕種餘供與德榮相同大令問棺木何在供仍在塘棲大令諭曰事在浙江兇手見証一無著落又無實在憑証棺木又在塘棲命案出入重大豈可憑爾一人之言定案乎爾錯在當初旣聞王三六子及岸上人所言鑿鑿何不邀伊同赴地方官衙門控訴騐屍伸寃直至於今見証毫無乃赴本縣衙門攔輿吵擾實出情理之外姑 
 
 

Page 4

 
 
念鄉愚無知從寛免責著赴處地方官衙門呈控本縣不能干涉隔省命案諭畢飭退 
[惡姻緣]  
　　前日英公堂宋通刺派差押送陸孝法同妻陸吳氏林錫卿倪土生四名口到縣黃大令於晚間升坐花廳提訊林供寍波人在船上營生與倪爲表弚兄同住鐵馬路倪供在鐵馬路開設京貨店本月二十夜隣居陸孝法將妻責打聲聞於外小的等恐肇人命卽至伊家看視見將繩索縛住詰問情由說是不守婦道常欲奔逃小的再四解勸始行釋放翌晨陸來說妻子解放後於十二點鐘潛行逃出知在華順碼頭慶興里錢正揚家因恐錢凶橫難以理喻邀小的等同去小的念及因勸放以致被逃未便推卸祗得隨之而去詎料錢倔强不服反與小工人等前來行兇并喊四百廿八號外國巡捕將小的等拉入捕房伊等以前之事小的有所不知惟二十夜聞聲解勸遭此拖累陸孝法供慈谿縣人年三十歲素爲扛棒小工今年八月初六日挈妻吳氏來滬初住正豐街日新里後與錢認識遷至華順碼頭慶興里因妻與錢有染小的察知有異故又遷至鐵馬路本月十六日遷居後妻子甚不相安敲毁物件聲言縱火以故將伊捆綁隣右林倪二人聞聲來勸以致拖累甚覺歉然妻子解放後旋卽私奔錢處况林倪二人同去理論反被喊捕拉解捕房錢正揚身充小工頭目頗有勢力小的實在受屈求請明察陸吳氏供慈谿人年廿一歲十八年六月廿二日嫁與陸孝法今年八月初一日帶小婦人來申丈夫常與錢正揚鬥麻雀牌小婦人並不與聞亦無逃避情事本月十六日丈夫遷至鐵馬路憑刁阿有爲媒將小婦人轉賣人家議定價洋三百元小婦人不允寫信寄寗通知父親丈夫以我不從故知吊打林倪二人出謀主使助桀爲虐今日阿弟由寍來申帶有父親書信兩封夫妻各一囑不可變賣大令飭將兩信呈案察閱之下問爾父是何名字作何生業供名阿良開肉店大令怒曰爾父爲人頗知道理爾夫妻皆有不合爾父信中都責爾兩人動身來申並不告知父親到申將有二月作此糊塗事爾夫乘隙將爾變賣可見爾二人都非好人謂陸曰爾岳父責爾不應乘隙將妻變賣如果不服管教可送回寗波伊當處責爲何臨行並不� 
告明其意何居喝笞一百板吳氏亦喝鞭背百下苦求免責並稱已受丈夫吊傷飭仵察騐二手果有傷痕大令問曰爾以後克守婦道否供不敢爲非叩求遞解回籍倚夫終老大令准之判林倪二人無干省釋陸孝法交差陸吳氏本應鞭責因已受傷姑准免責暫交官媒俟公文備就一併遞解回籍 
[籌餉特誌]  
　　謹啓者海防孔亟餉需浩繁善昌現奉撫憲札飭籌借决欵遵照部定章程核息七厘以兩年半分五期還清籌集盈萬例邀奬叙今蒙朱君葆三費君鴻生戴君芸萊承借庫平銀五千兩程君謹軒承借庫平銀二千兩戚君增三承借庫平銀一千兩敝堂遵卽照解其收票每百兩爲一張俟到期取回現銀或抵付關稅錢糧均從决便伏望普天善士薄海紳商推食毛踐土之心奮敵愾同仇之志在借欵者感戴皇仁急公報効取懐而予本息無虧而於國事大有所濟卽敝堂經收代解藉以仰邀曠典永固堂基不朽之功實出諸君之賜倘蒙允借或十兩或百兩多寡從便務請踴躍交到敝堂代爲彚解伏祈公鑒無任依馳[  上海六馬路仁濟善堂施善昌謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[清追欠欵]  
　　蘇州人黃吳氏投英公堂訴稱居如連積欠不　叩求追給前晚宋通刺升堂提訊吳氏訴稱光緒十六年元妙觀前老祥茂糖食店主唐如連稱小婦人之母親兩次借去洋銀一百二十圓立有借據言明每月利息一圓四角三十八年十月忽將店歇閉毋親卽投元和縣控追縣主大老爺提唐管押唐倩人具保出外理處詎料保出後卽逃遁來滬在石路中開設楊鼎羣糖食店小婦人於今年正月奉毋親來此追索唐僅付十圓其餘約期料理迄今半載有餘置之不睬邇才毋親患病臥牀勢甚危篤小婦人不得已復來催取唐忽圖賴爲此訴請嚴追唐供稱監生前在蘇州開設糖菓店光緒十二年向吳氏之毋借洋銀一百二十圓按月照付利息至十八年十月氏在原籍涉訟遂言明拔本停利　其時拔至今年正月三次付還四十圓尙欠八十圓容陸續拔還可也通刺令交人保出歸還洋銀八十圓分限四期付楚至明年四月爲止 
[乞謢殘花]  
　　野鷄娼婦胡寳珠明銀珠同投英公堂訴稱龜奴胡大每日逼令小婦等沿途拉客如一日無客至卽以鞭撻從事種種惡毒片刻雖忍不得已乘間逸出叩求靑天老爺超拔前晚宋通刺升堂詰問寳珠供稱小婦人籍隷揚州年二十歲父毋相繼逝世依舅父陳道生度日今春同鄉龜子萌大由滬回揚向舅父詭稱伊在上海某洋行執事妻子亡故内顧乏人欲娶小婦人爲繼室舅父悞聽其言旋卽允諾四月某日胡遂挈小婦人來滬住居法界蘭芳里逼令賣娼彼時小婦人别無生路暫且允從詎知胡初尙甜言哄騙繼而勒令沿途拉客稍不遂意　施酷刑此等苦衷無門投訴邇來小婦人被狎客沾染　毒糜爛不堪胡仍逼令宣淫小婦人因之乘隙逸出銀寳供稱小婦人年二十歲亦揚州人父親棄世　由毋親價賣與胡賣倡爲業上年九月起逼令沿途拉客旋憎小婦人不善逢迎時時毆擊小婦人不願爲倡故與同在一處爲倡之寳珠姊投案籲請恩施通刺著暫送棲流女所安置候移文法公堂飭提胡龜訊辦 
[英界公堂瑣案]  
　　顧阿六黃四福兩包探解沈和尙李瑞林鮑放成才全案禀稱沈等偵知杜周氏等俱失去小孩無　尋覔卽串同訛詐錢文旋經覷破扭　請懲杜周氏周趙氏邵費氏李邵氏同訴稱小婦人等皆寍波人日前失去小孩三口正苦無處訪尋忽沈李鮑來家言知三孩下落小婦从等聞知謂如能將三孩尋獲願謝爾洋銀二十圓後一再來家被騙去茶酒洋銀數角被其愚　心甚不甘是以扭住送案沈供稱小的係本地人李供稱小的係蘇州人俱在某木輪船上執役初時確知三孩下落後又被匪人移匿故不得知宋通刺與易副領事再三商議然後著將沈等押候過堂覆訊○包探黃四福解野雞淫倡王寳林包探孔阿才解野雞淫倡張桂寳至案禀稱二娼俱在途中强拉狎客小的等見之是以拘案請究王娼供稱小婦人係揚州人張娼供稱小婦人係蘇州人鴇毋逼令出外拉客小婦人等出於無奈其實非本願也通刺諭令赶緊回籍不得逗留二娼唯唯遵諭而退○包探杜雲卿陳阿九禀稱小的等查得丁去仁李錦堂陳介才朱曹人等人俱在棋盤街擺設二十一門貽攤引人赌博是以拘送請懲通刺判令各罰洋銀二圓如數撥充某善舉賭具存候銷毁○流氓吳阿大在虹口沈家灣地調戲女工適爲一百八十八號華捕所見拘解公堂吳供稱小的係本地人偶與舊識之女郎問答並未調戲通刺判令管押兩禮拜○崔王發有綢褲一條倩金阿福方寛友持往質錢金方私自將錢用去報經包探張阿三拘獲送究通刺著交張探帶回捕房各押二日○嚴和尙在途擺設賭攤經三百六十七號華捕拘解至公堂通刺著交該捕帶回捕房管押一禮拜 
[法界公堂瑣案]  
　　昨禮拜四法公廨訊期葛同轉會同祁繙譯官升座所有各案臚列於下粤人余柳堂投案禀稱去年十一月陳建勳央徐上啓作中借洋二百元立有借據言明按月二分起息迄今將近一載圖賴不還求請追究陳建勳供因往廣東貿易被余等到店盤踞滋擾以致店中不能貿易况此欵由三奶向林姓轉借情願陸續歸還並不圖賴同轉謂現有借據言明四個月歸還理應如期付楚陳供情願按月拔還洋廿元旋又增三十元明年正月分起按月交付同轉飭將陳建勳押候交保著將本月分洋先行交案其餘按月拔還不准延宕原告斥退借據擲還○小東門公順魚行遣夥孫文德投案禀稱本月廿三夜往船上取貨爲朱隆卿徐家生俞阿寳三人强行攫去螃蟹一包重四十斤値洋四元爲此鳴捕將朱等拘獲解案請究朱隆卿供當時見水手將包抛下跌入浦中包探禀先由巡捕拘獲朱隆卿由朱供出徐俞二人一并解請訊究徐俞同供在海琛輪船爲小工見螃蟹在碼頭一時貪小拾取同轉謂爾等均非善類著將朱隆卿押候枷號一個月期滿笞責一百板徐俞著押候各責一百板○餘慶里殷姓遣傭婦唐熙氏投案郁探禀稱前日公堂散後餘慶里殷姓小孩被張學臣攫去金鎖片一枚値洋十六元追至彩市街將張拘獲解案請訊殷遣傭婦投案備質唐熙氏供小孩另有别傭照顧惟攫取實係此人並不認錯求大老爺追給原贓張學臣供金鎭片爲賣糖人攫去小的在後追赶同轉謂顯係爾攫取尙欲混供著將金鎖片交出張矢口不承著押候枷號一個月笞責二百板諭原告下期遣領孩之傭婦投案備質○閩人黃子蘭於八月間拐帶小孩四口來滬爲法包探拘獲解經葛同轉訊供旋據邵周氏供認二孩爲藢生托帶來滬卽著黃子蘭具保邵周氏出外限兩禮拜找尋藢生到案迄今已逾一月邵周氏仍未來滬昨日同轉命提黃子蘭到案著再具切結釋回寗波找尋邵周氏及藢生並四孩之家屬來案認領黃子蘭飭探送至寗波輪船並酌給川資以示體恤○楊阿生投案禀稱昨日天將破曉竊賊曹阿生由隔壁空屋内越窓而進竊去錫燭扦錫茶壺等物當塲拘獲解請訊究曹阿生認竊不諱同轉著押候笞責一百板贓交失主領去○陳道衡控嚴綺泉侵吞鉅欵以致其父本初情急吞烟自盡迭經葛同轉研訊追此昨陳道衡投案呈其領狀兩紙先後共領銀八百兩同轉飭將領狀存案備查 
[关界捕房記事]  
　　前晚崇明人倪竹田掩入元芳路麻皮富貴家竊取衣服當塲拘獲交包探江阿三扭入捕房昨晨捕頭遣江探帶倪出外吊到水烟袋七八枝零物不計詰知失主共十餘家捕頭著押候吊齊各贓解送英公堂究辦○錢寳村家住虹口迤北分水廟左近耕夫也昨晨持皮衣一包至裏虹口某押店質錢包探江阿三見其情節可疑拘入捕房捕頭查問來由錢稱衣甩由父親命質捕頭令押候查明再核○昨晨包探江阿三在外虹口遇偷兒沈根榮遂拘入捕房捕頭問之供認略有竊案乃令押候吊贓送辦 
 
 
 

Page 10

 
 
   
 
 

Page 11

 
 
[光緒二十年十月十八日京報全錄]  
　　宮門抄○諭旨五道錄前○護湘撫王奏籌加鹽捐情形片○雲督王奏調副將較閱武闈片○將軍長奏調員辦理營務片○黔撫崧奏委調署各缺征○都統慶奏委查圍界均無侵碍摺○滇撫譚奏考核文職各員摺○東撫李　奏釐疋河工保奬員數片○雲督王奏報起程日期摺○大臣長等奏貝勒請展緩年班片○十月十八日禮部宗人府欽天監侍衛處値日吏部引見三十四名國子監二名○熱河都統崇禮請訓○浙江藩司趙舒翹請訓○王之春謝出使大臣恩○興安等得賞謝恩○召見軍機崇禮趙舒翹○○王廉片再湘岸淮鹽光緒十年前署湖廣督臣卞寳第因籌辦江防奏請於鄂湘口岸食鹽每斤酌加二文湘中始未遵加後經前兩江督臣曾國荃飭局籌議每斤加價一文作爲江防經費十二年卞寳第國湖南巡撫任籌撥雲南恊餉適値江防早撤奏請將所收淮鹽加價一文攺撥滇餉歴經照辦在案是光緒十年湖廣雖有湘岸淮鹽加價二文之議始終實有抽收加價一文現在部中以爲原加有二文故東征軍餉議令除加二文自應遵照辦理以歸畫一業將加收情形另摺奏明惟從前所議淮鹽加價節年祗收一文其未經抽收之加價一文可爲因利補苴之計伏查湘省每年解撥京恊各餉及本省軍餉加之近時募勇東征供應浩繁不能不未雨綢繆預爲籌備擬請自本年十月初一日起將前項議加未收之淮鹽加價一文一律照收留備餉需况江防經費鄂岸原加二文江南原加三文現在東征軍需議令統加二文今湘岸補加一文合之先後每斤仍是加收四文與鄂湘等比之江南尙少加一文並非於奏案之外另有所加且此項加價出自食鹽之户以每人日食鹽之錢計之每人一月所費不滿一錢貧民食户不致因此受累淮商更無所損而餉需實有裨益除咨部立案並咨行照辦外理合會同湖廣總督臣張之洞附片具陳伏乞聖鑒訓示謹奏奉硃批户部知道欽此○○王文韶片再查武闈鄉試定例巡撫主考總督監臨如督撫俱係漢員考試外塲時應咨調提鎭公同較閱軍務以後亦有因提鎭未便離營攺調副將襄事者本年滇省舉行甲午科武鄉試臣文韶與撫臣譚鈞培均係漢員例應咨調提鎭較閱騎射惟雲南邊防緊要提鎭均帶有練軍未便調省較閱據署布政使岑毓寳提調署糧儲道李肇錫詳請核辦前來臣查有楚雄協副將調署臣標中軍副將張鳳鳴籍隷河南由一甲一名武進士頭等侍衛部選叅將題升副將騎射熟練堪以隨同較閱除札飭遵照外謹會同雲南巡撫臣譚鈞培附片奏明伏乞聖鑒謹奏奉硃批兵部知道欽此○長順片再奴才此次奉旨帶隊赴奉助勦倭逆所有行軍事務及一切餉需器械轉運等項本極繁重非有熟諳營務謀略素優之員不能辦理裕如查有署吉林分巡道實任長春府知府文韞識卓才長久經戎馬堪以委爲行營營務處總理其餘酌帶地方候補人員及在營文武員弁再行分别咨部辦理謹附片陳明伏乞聖鑒謹奏奉硃批該衙門知道欽此○○崧蕃片再前准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐十一年十一月二十三日奉上諭嗣後各省州縣無論奏調委署代理著每屆三月彚奏一次由吏部嚴行查核如有違例更調等弊卽將該督撫藩司分别叅奏欽此又准部咨候補委用試用人員除委署無人之缺及暫時代理無庸核計外如委署有人之缺擬請州縣與佐雜分計各不得逾十分之一以示限制又州縣佐雜實缺人員調署比補委署定章各不得逾十分之一以示區别各等因歴經遵辦在案兹查光緖二十年夏季分調委現任人員署理别缺者三脚𡉫州同一缺候補委用試用人員實缺調署别缺另有差委及請假所遺各缺不計外並無委署有員之缺據藩司嵩崐造册具詳前來奴才覆查無異除册分送部科外謹附片具陳伏乞聖鑒謹奏奉硃批吏部知道欽此○○奴才慶裕跪奏爲委員會查圍界均無侵擬恭摺具陳仰祈聖鑒事竊查前任都統崇綺具奏圍塲應辦事宜章程内開圍塲未放已騰及已放免騰各地方分歸總管同知管轄其各交界處所若不實力稽查誠恐有侵礙正圍情事擬請責成總管同知各按四季巡查結報每年秋間由都統揀委妥員會同周查一次事竣查核奏報並咨備案經部議准行知遵辦在案兹屆秋季應行會查之期當經奴才揀委佐領音德賀會同圍塲總管同知遵照核定章程前往認眞巡查有無侵礙正圍出具印結呈送查核去後旋據該佐領音德賀圍塲總管德洪額署糧捕同知何安邦詳稱會同在於圍塲已放免騰毗連内圍未放已騰各交界處所親加履勘均無侵礙丄圍情事出具印結詳送前來奴才覆核無異除仍飭總管同知隨時認眞稽查不准稍有疎懈並將印結咨送户部備案外所有委員會查圍界均無侵礙正圍緣由理合恭摺具陳伏乞皇上聖鑒謹奏奉硃批知道了欽此○○頭品頂戴雲南巡撫臣譚鈞培跪奏爲滇省二十七次考核文職各員恭摺仰祈聖鑒事竊查滇省考試文職官員經臣將二十六次考列等各員銜名恭摺具奏准部核覆在案兹據布政使史念祖按察使岑毓寳將新選實缺並分發到省之捐納軍功兩途出身正佐各員陸續備卷呈請考試前夾臣會同員臣督同司道隨時傳集各員面試策論並默寫履歴秉公校閱擬以文理淸暢之石屏州知州許之載等二員列爲一等文筆明晰之　良縣知縣劉遠訓等二員列爲二等文詞通順之補用同知夏聲曦一員列爲三等其佐貳雜職以文理淸晰之試用州吏目蒲滋俊等二員列爲一等文筆明白之儘先補用州吏目周士源等二員列爲二等以文詞尙順之　用典史任連城等四員曁默寫履歴字畫端楷之補用鹽大使秦發慶等九十七員列爲三等彚爲第二十七次此次並無四等及考不列等人員均應照常供職補用第文藝本後於器識當官須課其猷爲此次考核各員如有才具平常辦公疏懈者仍當隨時據實叅劾此後如有應考人員容再隨時考核續行彚辦用副朝廷澄叙官方之至意除將各員銜名試卷開單咨部備查外所有滇省二十七次考試文職各員分别等第緣由謹會同　貴總督臣王文韶恭摺具奏伏乞皇上聖鑒敕部核覆施行謹奏奉硃批吏部知道欽此○○李秉衡片再查山東河工保案自前撫臣張曜奏定章程每搶護險工一處照異常勞績保舉文職二人其餘照尋常勞績核奬東省河面甚狹河身日淤每大汛屆臨險工多至百餘處及數十處不等故保舉之途甚寛又因他省及候選人員悉准投効於是聞風而起者遂視爲捷徑趨之若鶩非破除情面無以挽奔競之風臣維保奬所以勵有功無功者倖邀則出力者轉不知功殊失朝廷愼重名器之道臣擬請自本年爲始除遇有堵口大工隨時核辦外其防汛搶險之案每年保奬不得過四十人仍兩年彚報一次核其勞績優次以爲差等其餘分别予以外奬庶賞必酬勞而倖行可以永塞矣臣爲愼重保舉起見謹附片具陳伏乞聖鑒訓示謹奏奉硃批著照所請該部知道欽此○○雲貴總督臣王文韶跪奏爲恭報交卸雲貴總督篆務遵旨入都陛見起程北上日期恭摺仰祈聖鑒事竊臣於光緒二十年九月初五日承准總理各國事務衙門電寄奉旨本日降旨令王文韶來京陛見著迅速起程抵武昌先行電奏欽此又於初六日欽奉電諭昨降旨命王文韶來京陛見雲貴總督令譚鈞培暫行兼護並電諭王文韶迅速起程將起程日期先行電間欽此臣遵於九月十一日派委署雲南雲南府知府興祿署臣標中軍副將張鳳鳴謹將雲貴總督關防一顆並王命旗牌文卷書籍等件濟送兼護督臣譚鈞培接收任事臣卽於是日交卸赶緊料簡一切輕軍减從定於九月十八日由滇起程北上一俟行抵武昌卽當遵旨先行電奏所有微臣交卸督篆起程日期除欽遵行電聞外理合恭摺奏報伏乞皇上聖鑒謹奏奉硃批知道了欽此○○長庚鍾亮片再查本年應行年班之舊土爾扈特南部落札薩克多羅貝勒恭噶那穆札勒經奴才等發給傳單飭令尅期就道去後兹准烏納恩素珠克圖舊土爾扈特南部落　盟長卓里克吐汗布彥蒙庫之祖毋福晉鞥克巴圖呈稱該貝勒正擬束裝起程不意感受時症徧體浮腫雖經醫治一時難以速痊呈請盟長轉呈展緩等情前來奴才等委騐屬實合無仰懇天恩俯念該貝勒患病未痊准其展緩年班俾資調治之處出自逾格鴻施除取具該署盟長印結咨報理藩院備案外理合附片具陳伏乞聖鑒訓示謹奏奉硃批著照所請該衙門知道欽此 
 
 

Page 12

 
 
[光緒二十年十月十九日京報全錄]  
　　宮門抄○諭旨八道錄前○豫撫裕奏報抽收釐金數目摺○又奏盤查司道各庫摺○又奏徴收洋　稅銀數目片○江撫　奏運解額木摺○大臣奎奏廓爾喀國貢使由藏起程日期片○署皖撫德奏請旨遵行摺○湖督張等奏遴署司道爾○湘撫吳奏調員差委片○十月十九日兵部太常寺太僕寺鑲黃旗値日無引見○慶王等得賞謝恩○王之春徐建寅預　召見○召見軍機懐塔布王之春徐建寅○○頭品頂戴河南巡撫奴才裕寛跪奏爲豫省光緒十九年下半年抽收厘金　目遵章奏報恭摺仰祈聖鑒事竊照豫省抽收釐金遵照部咨按半年奏報一次又洋藥釐金及茶厘均與百貨釐金劃分造報歴　遵循辦理在案自光緒十九年七月起至十二月底止又屆半年具報之期省外各局新收百貨厘金銀二萬七千二百五十九兩零　藥厘金銀一千九百七十七兩零茶厘銀一千三十九兩零據厘稅局司道造册具詳聲明所收厘銀均已陸續移解司庫兌收並無有留局庫等情請奏前來奴才覆查無異除仍飭隨時認眞比較嚴核功過藉資整頓並册咨部外所有光绪十九年下半年抽收厘　數目緣由理合恭摺具奏伏乞皇上聖鑒謹奏奉硃批户部知道欽此○○頭品頂戴河南巡撫奴才裕寛跪奏爲遵例盤查司道各庫恭摺仰祈聖鑒事竊照每年奏銷後例應將司道各庫逐一盤查具奏兹屆奏銷光緒十九年錢糧之期據署布政　長祿署按察使桂霖糧鹽道王維翰各將庫欵收支實存數目造册呈送前來奴才前往逐一盤查計藩司庫儲工耗正雜各欵除軍　等項動支外存銀二十八萬二千一百七十五兩八錢三分六厘臬司庫儲驛站建曠减平截扣等項除支解外存銀二千三百八十三兩三錢六分三厘糧鹽道庫儲漕曁正雜各欵除支解外存銀二十五萬一百兩三錢七分八厘按欵逐加稽核悉與應存各數相符並無虧短所有光緒二十年奏銷後盤查司道各庫緣由理合恭摺具奏伏乞皇上聖鑒謹奏奉硃批户部知道欽此○○　寛片再豫省光緒十九年七月初一日起至十二月底止省外各局統共徴收洋藥稅銀三千九百五十四兩零又商邱等八縣就市徴收土藥稅銀二千一百二十九兩零據厘稅局司道遵照定章分欵造册聲明所收稅銀均已由局移解司庫兌收等情具詳前來起才覆查無異除飭司將稅銀存儲彚解一面飭局隨時嚴行考察務令實力稽徴毋使稍有隠漏並册咨部外理合附片陳明伏乞　鑒謹奏奉硃批户部知道欽此○○頭品頂戴江西巡撫奴才德馨跪奏爲江西委員採辦額木定期運解以供要需恭摺伸祈聖鑒事竊臣前准工部咨前經奏准江西等省欠解額木併添辦杉木限三個月赶緊運解不得仍前延宕致誤工需嗣因限期　逾未據報解并迭電催各在案現在恭辦萬壽慶典并各處欽工需用各項木植甚多廠存不敷發放查江西省欠解額本十四　并欠解稅木四十根添辦杉木四百根所欠批數較鉅應咨江西卽將所欠額木并桅木及添辦杉木赶緊分派委員設法採辦迅速解京要工所需未便再行延宕希卽嚴行催辦等因咨行到臣當經行司遵照籌辦去後兹據藩司方汝翼詳稱查江西省欠解額木并桅木及添辦杉木總計爲數甚多若同時一併採辦江西產木之區僅南安贑州一隅之地所產有限無從採辦卽赴就近省分購買而各省均在辦木之際購齊亦屬爲難是以擬請先將光緒二十年一批額木内杉木三百八十根架本一千四百棍桐皮槁木二百根共未一千九百根提前委員採辦以供萬壽慶典之需卽經札委補用知府試用同知陸錫康領價赶赴湖南湖北一帶迅速購齊運解其桅木及所欠添辦之木仍請照案緩辦所有木價等銀請照各屆成案辦理陸續籌給飭令迅速購齊提前解京交收以濟要工詳奉批允轉飭遵辦在案兹據委員陸錫康申稱遵照章發黏單木數長經丈尺選派妥友分赴湖南湖北各處採辦現已照式辦齊額木一批應卽由海輪裝運解部以濟要工造册具結中請委騐再查上數屆成案向雇招商局圖南輪船裝運此次奉委後卽函致總辦輪船　商滬局商雇圖南嗣接該局復函以圖南輪船現在北洋另飭飛龍輪船准六月下旬開往湖口運木無誤惟木植經過關卡例應聽發稽查而此次期限緊迫似未便節節停留致稽程限應請移會牙厘總局委員就近在於省河查騐一次札飭自省至湖口沿途各局　一體放行以免躭延各等情到司查委員陸錫康辦解光緒二十年額木一批内杉木三百八十根木架一千四百根桐皮槁木二百根共木一千九百八十根又該員外備護水各木一千根原限定於本年九月以前運解到京不准延誤兹該委員禀稱招商總局飛龍　船定於六月下旬開駛湖口裝運木植自應照辦現將辦齊木植委員在省逐一量騐另文請給咨批定於六月十六日起程運解催令兼程而行飛速運京交收并將應動木價年欵另詳請咨所有江西欠解額木並添辦以及應行補解杉木請俟此次額木解京交移後再行察看情形辦理詳請奏咨等情前來臣查光緒二十年分額木一批旣據購齊除飭赶緊運解交收以濟要工外至江西省以前欠解額木并添辦及應行補解杉木請俟察看情形另行辦理所有江西委員採辦額木定期運解緣由理合恭摺具陳伏乞皇上聖鑒謹奏奉硃批工部知道欽此○○奎煥片再廓爾喀國應進光緒十三年分年班貢品欽奉硃批著其呈進當經奴才檄諭該國王欽遵辦理去後兹據禀稱所有應進貢品業已敬備齊全揀派正貢使噶箕一名英達熱畢噶爾瑪熱納副貢使一名蔭爾達爾足達畢熱卡札噶且底熱及頭目字識通役人等赴京恭進定期於本年六月初八日自陽布起程取道聶拉木行走等情禀報前來奴才查照向例飭委行營守備駐防前藏酉陽營把總張文元率同通曉廓爾喀字話教習學生以及兵丁人等馳赴聶拉木邊界迎護該貢使等來藏並行知前後藏糧員曁噶布倫等迅將應用烏拉食物早爲預備齊全一俟該貢使入境妥爲供給應付前進勿稍遲誤以示懷柔除俟該貢使等行抵前藏照例筵宴犒賞再和揀派妥員護送至川並通札台站文武一體迎護照料並將由藏起程日期另行具奏謹附片陳明伏乞聖鑒謹奏奉硃批該衙門知道欽此○○頭品頂戴暫署安徽巡撫布政使奴才德壽跪奏爲請旨遵知恭摺仰祈聖鑒事竊奴才在藩司本任内接到行知欽奏上諭本年恭逢慈禧端佑康頤昭豫莊誠壽恭欽獻皇太后六旬萬壽派安徽布政使德壽著於十月初一日以前到京恭候屆時隨同祝嘏等因欽此嗣蒙恩命署理巡撫篆務默計新任撫臣李秉衡如於八月間到任奴才交篆卸事卽應遵旨北上兹恭閱邸抄光緒二十年七月十六日奉上諭山東巡撫著李秉衡調補福潤調補安徽巡撫欽此福潤交替夾皖計尙需時奴才核計安徽省城距京二千五百餘里至遲九月初間起程前進方可恪遵諭旨赶於十月初一日以前到京不致有逾期限事關祝釐鉅典未敢緩延謹預先奏陳請旨倘至九月初間福潤尙未到皖莅任可否將安徽巡撫篆務交署布政使員鳳林暫行護理俾奴才交卸起程之處恭候命下遵行奴才爲愼重慶典起是否有當理合恭摺具奏伏乞皇上聖鑒訓示謹奏奉硃批覽奏已悉如福潤屆時未到卽著員鳳林暫行護理欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲遴員署理司道篆務恭摺具陳仰祈聖鑒事竊照湖北布政使王之春欽奉懿旨赴京祝嘏擬卽起程北上所遺篆務亟應委員接署查有湖北按察使陳寳箴才優識敏條理精詳堪以署理所遺臬司篆務查有鹽法武昌道瞿廷韶歴練老成措施悉恊堪以署理遞遺鹽道篆務查有安襄鄖荊道朱其煊精明幹練任事實心堪以署理除分檄飭遵外謹合詞恭摺具陳伏乞皇上聖鑒謹奏奉硃批吏部知道欽此○○吳大澂片再臣率師北上營務需員差委查有候選道左孝同係原任大學士左宗棠之子才優識練曉暢戎機前甘肅寗夏府知府黃自元篤誠果毅守正不阿擬請特旨發往臣軍差委可以輔臣之不逮令其練習軍事他日有所成就可備朝廷任使謹附片具奏伏乞聖鑒謹奏奉硃批另有旨欽此 
 
