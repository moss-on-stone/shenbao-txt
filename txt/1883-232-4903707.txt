# 1883 - 232 - 4903707

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近日購得紙色光潔並無缺張脫卷以此照印不特字跡一律易以動目并可省許多抄寫工貲一俟股分抬齋卽可開印現在已將書樣攺作直行紙張加寬字樣放大而股銀仍每股一百五十兩按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣搜出　　將以分門別類彚成一　以爲藝林之大觀五易寒暑始蕆事逆呈　乙覽　明名古今圖書集成仍　命備臣重加無按　十餘年未　　正時復　詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歷象下至方與以及明倫博物理學經　　不畢備隱　　銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之距製也迄今諸友邦　之均驚該讀歎以爲卷帙最多當以是書爲首屈一指　哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年　　消沈流傳漸少若再越數世恐祗存其名而盡　磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外　不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現在附股者雖源源而來而尙未滿額務望速來掛號以便早日開工至開工後不再收股欲入股者請先將銀五十兩交至申報舘當由申報館點石齋葢用圖章並由美查洋行主人親簽西字爲憑給發收單并將現巳印出之樣張一紙隨收單附開將來此書開印版口之大小悉照此原樣紙其字巳較點石齋所印之康熙字典放大董取便於　閱也如遠處諸君亦願入股其股角可由要號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼再本齋所即各書均選用極品之墨字跡能歷久不磨雖越千百年來面墨色仍如初外洋亦有古時石印書畵流傳今取閱之徒無　漫澌滅等弊盖石印書籍典照相理同而事異其中工料大相逕庭故無相年久或有落色而石印書籍則可無此慮也誠恐諸君不察用特附及 
[書朱陳氏願歸原夫案]  
　　世風不古廉恥道喪婦人女子有甚於士夫者而惟上海之婦女則更不知廉恥爲何物夫靑樓婦女朝秦暮楚閱人如傳舍者姑無論已若鄉間蠢醜之流生長蓬門旣無顔色可以炫人而村俗儉勤又不啓浮華之習比隣而居戚黨聚處男則有室女則有家雖不如古者有媒氏一官拿萬民之胖合然里老族長故事流傳豆棚瓜架之間環坐側聽靡不有會於心淫邪之緣宜無自而生矣而况吳俗重女田間力作女實司之娶胖健之婦育女子子三數人終歲勤動收穫有餘不十年可以致富母督其女夫率其妻小姑姆嬸往來阡陌面向驕陽膚成未黑色雙足不繩耘於沸水中曾無鹽東施之不若卽有登徒子亦何從而熾其邪心哉故婦女雖極寡廉鮮恥而鄉間之俗似尙不至大壞吳中鄉間之俗尤不至於壞也所謂禮失而求諸野者或者於此見之矣乃觀於上海則殊不謂然合城內外洋場南北歲有百金家三四口者無不雇用傭婦大抵皆自鄉間來而本縣各鄉之婦女則不多所見者皆蘇鄉人也此等傭婦無非夫率其妻母督其女以力作淤田間者而一至上海則往住忘其本來猶是赤黑而色六寸圓膚之體一經裝束遂有許多妖冶氣而邪辟之緣亦隨人而易入久廢田事手足不勞飲食起居漸覺安逸面黎黑者亦有時而白晳頭之飾也金若銀身之衣也綢若綾傭於妓館則學其放誕風流之態傭於人家則習其深居簡出之風畧一修飾自覺楚楚動人因而鄉間常態有不留分毫者故夫或來自慚形穢光有不敢匹偶之念而拚頭相試居然顯揚於廣衆供招於公堂相習成風毫不知恥其甚者鄉間儒夫尋妻數年歧路相逢頓加白眼而流氓輩又爲庇護有訟之官而不得領妻以歸者至於小家碧玉年甫破瓜假傭趂之名來上海以自選壻者漸染旣久父母不能拘束夫家不能迎娶者更爲風俗之害矣夫此等婦女假使不來上海則隨鄉人以終老一鞍一馬孰非完名全而之人而顧有上海一隅爲陷人之坑藪不招之而自來卽禁之而勿去窮其流弊將使天下之婦女無不自相匹偶婚姻之禮與夫婦之道一旦廢而不講可也此豈尋常盛衰之故哉雖然鄉人婦女中亦莫謂無其人也如此案示洪具之妻朱陳氏先因夫貧經送回母家繼爲其叔與鄰陳某說該氏之母將其另嫁木匠蔡某有主婚有媒證有身備蔡非謀佔人妻也乃該氏不忘故夫同其母遠尋洪具并爲媒之陳某亦相率偕來遂得朱於法界粥店中依之以居爲蔡偵知涉訟於公堂該氏委婉陳情願隨故夫不從蔡某官乃勸蔡收回身價五十一元蔡亦遵諭推據該氏供稱係在中途被陳盛川領去價賣故公堂尙須究詰未卽結案噫今日何時上海何地乃於鄉愚婦女中居然有此志節豈非庸中佼佼哉吾爲平情論之而知斷是獄者固非可以執一之見定此爰書也蓋朱洪具　貧退妻允且自使則陳氏之嫁非比蔑倫背夫之所爲而蔡尤爲各正言順儼然在公堂之上毅然請領該氏官力不便斥其非而翁守以爲滬上婦女類多無恥今該氏恩深誼重心戀故夫能明壹與之齊終身不攺之義正當曲從其志　爲凡爲婦女者矜式事雖委瑣關繫匪輕正不得藉詞於洪具之自棄其妻而從權斷歸蔡某也夫租界風氣呈於此極有心人未嘗不思挽回一曰臺基一曰拐帶一曰花烟間斯三者或禁或懲雖菲浮於情亦不爲過而所以濟三事之惡　則又在不諱拚頭名稱與婦女浪人烟館妓家喜用大姐拔本塞源盖於是乎在也乃禁令未中而已有沮其議者致使挽回乏術疎告無權胥鄉愚婦女羣日逐逐於廉恥道喪之中而居上海者亦久而不聞其穢是可哀已然而如翁太守之漸此案也殆亦做得一件事　得一分心者歟吾故樂　表彰之 
[上諭恭錄]  
　　○六月二十四日奉　上諭游百川陳士杰奏器辦　撫擬請勸捐接濟援案給獎一摺此次　東　城等處水災甚重前經截留京　賑濟本日又降旨截留漕糧以資　放惟灾區太廣需款　鉅現經游百川等　　助賑所捐銀兩准照直　助捐章程給予封典虛銜以昭激勸該部知道欽此同日奉　上諭前因山東歷城　處山河漫溢被災甚重已諭令游百川陳士杰寬籌賑項並截留京餉十六萬兩以資賑濟朝廷蘆念災區無時或釋及恐窮黎困苦撫恤難周此次江北漕船尙在山東境內卽著截留漕糧五萬石俾資接濟游百川陳士杰務當督飭孩地方官及委員等核實散放毋任吏胥稍日　蝕用副宵正　勞勤恤民隱至意欽此同日奉　上諭都察院奏京師捕務　弛請 
 
 

Page 2

 
 
飭會議緝捕章程一摺輦轂重地近來刼竊之案層見迭出捕務實屬慶弛亟宜認眞整頓着步軍統領衙門順天府五城御史會同妥議緝捕章程實力奉行田積疎懈卽將著名匪首迅速緝拿務獲懲辦據奏匪類受庇於番役番役受庇於營員貪利營私豢奸養賊等語著步軍總領衙門嚴加整飭力除積弊有明聲名素劣之營員據實叅奏番役人等如有交通匪類詐害良民情事卽行澈底嚴究懲治並着都察院堂官督同五城御史隨時整頓詰奸除盜有犯必懲以靖閭閻欽此 
[甬東時事]  
　　○鎭海西門外徐姓銀樓于六月初一夜五更時突來强盜八人口操黃巖及湖南音明火執仗撞破店門刼去金銀首飾約值五百餘金事主當卽報縣由縣飭捕協同營兵四路跴緝捕於次日在甬江濠河頭某關攤見有三人形迹可疑留心暗察內有一人一手而套三銀釧捕卽向前盤詰言語支吾雖明知其必非善類然猶不敢動手出外急召營兵同入又盤問之盜知不妙卽挈包袱欲　捕乃攔阻奪其包袱解視之一則見零星銀物不一認其招牌圖記果　徐姓之贓也遂捉拿之不意盜出利刃抵拒內有一兵被傷幸捕役營兵併力帮拿三盜均獲人贓同解提署由歐陽軍門移送到府當經宗太守提案略問口供後發交鄞縣又經朱邑　訊實釘鐐收禁初六日由鄞縣飭差押解鎭海聞初八日已绑赴西門外正法內有一犯係在營之什長故卽梟首示衆以昭烱戒也○寍城西門外接官亭傍點心店之學徒年約十餘歲日前見石牌坊上有鵲巢遂登梯攀住牌坊之簷牙探取其卵不料牌坊年遠損壞石縫脫芛竟連石與人倒墮于地腦漿流出人卽斃命誠可慘也○聞寍郡於上月十八日撥提標精兵五百名住天童育王嶺防堵盖備預不虞非以中法之必有釁端也○日來有米船陸續進口兼之奉化鄉早禾登場是以米價漸平每　已跌至二元五六角矣 
[剝船過皖]  
　　○日來到有剝船千餘隻沿江排泊長約數十里聞係由楚南製造委員押解至直　者其船上水手人等上岸購買菜蔬物件皆平買平賣市中極爲安靜大約押解委員及駕長能善以約束耳 
[荊沙瑣聞]  
　　○游方某僧拄錫於沙之某寺寺有石礎數人撼之莫能動僧從容移置他處綽有餘力衆異之爭詢所自據言赭寇之亂曾以軍功晉秩總戎隨某統帥轉戰吳楚之交奮厲無前勢如破竹而不知已陷入重地也方戰勝時某見軍弁拾取金寶從之覩路旁燦燦然若白鏹趨視乃併家剃度物明日又勝似有鎗械在叢莽間取之則衲僧之錫杖也三勝復得袈裟於道因心動請於統帥願爲僧時統帥巳驟獲奇勳視某去留不甚重乃九其請某遂祝髪於近邑之某寺逾三日賊衆麕至全軍萬餘殲焉而某以皈衣三寶得免於厄其自述云云似深感我佛慈悲者顧某之不死不可謂非懴悔之效而按之越利避害之心當亦佛法之所不取故吾謂期人也知難而退人誠可以爲僧臨難茍免人弗可以爲佛○沙市觀音寺壁有右刻董書金剛經風神雋拔秀骨天成洵元宰初寫之黃庭也有江西進士黃輝所書彌跎經湖北金石存佚考謂與董同時齊名者然黃書雖頗遒健而氣韻不逮遠甚故金經搨印較多字體完全者不及一半黃書則磨滅尙少前任剕南道孫稼生廉訪以寺處江濵遊客溷人寺僧又不甚珍惜恐其歲久殘壞乃移嵌於南城外禹王宮之壁黃書則嵌於側院之廡墻圍以石攔相戒毋動動則有災此處本僻靜看伺香火者啓閉尤嚴乃上月府試有二三士人探討名賢手蹟聨袂叩扉寂然莫應於是乘興而來敗興而返歸途懊惱靡不怨廉訪之多事也顧昔人墨寶自宜珍惜廉訪　此不爲無見第不知毫上煙雲經中猖咒亦果有鬼神呵護否　炭馬頭有投江自盡者紅船離遠不及救船主某善水躍人波心撈起送之救生局得不死詢某自盡之故則身本異鄉人覓食無所又爲丐頭所窘不准沿門托鉢故憤激而出此局董賞船主錢八百文固辭不許乃盡以與某作川資掉臂而去噫江湖冷落誰憐吳市之簫井重蒼茫頓甦汨羅之夢船主高義固可風世而窮途苦况不更足念哉○四月陰雨過多下鄉底本本未洩盡又復繼長增高五月內陰雲　霴災曦匿影雖無甚雨亦不見晴幸高鄉春季足有七分收成秋苗巳頗可觀人心尙覺安靜米價跌至三千四五百文肉價一百二十餘文油八千七百交魚蝦最璧提籃擔筐呼賣聲不絕於市并陵古諺云魚貴則米賤米貴則魚賤竊謂天公若肯方便甯江鮮不占夫朶頤毋使香稻不登於倉廪也○寒暑不時則疾疫生近來天氣偶晴一二日卽苦災蒸揮汗如雨或旋發北風又須重裌故時症頗多有名陰霍亂者治法與霍亂相反又有暴發猝絕之症不知何名發逾數時便已殞命江右會舘義塚一月內挂號有百三十餘之多壽木作坊亦甚獲利醫士殊形忙碌一乘凉轎抬來兩百紅封携去殺人活人所不敢知名醫楊某已歸江夏置田宅爲首邱計前月其子在沙病劇接來診視素常交好者聞信皆踵門速駕而楊年七十頗己不耐煩冗然楊以醫術而致產萬金天之報之亦不可謂不厚師自高聲價乃爾哉○上月初五六日江水漲拖船埠一帶堤高於水僅四五尺庚午伏汛以後未見如此大水觀音磯下波翻沸鼎濤吼晴雷遠望南岸之窖金洲江心洲但見白浪蒼茫巨浸一片土人所種梁菽悉爲陽俟收去河中偶有木架浮來聞係歸州發蛟宜昌之黃陵壩被水冲壞也初七入日水退二尺許人心尙屬安靜而連日陰雨內河水又泛溢兩岸板屋如水閣滉漾於緑漪之中下鄉田禾本未耕種春尾歸者頗多此時又絡繹而來携男抱女各有一種憔悴可憐之色聞子貝淵决口業將動工修築監利諸邑尊以梗議罷去柴林河雖經開通而水道繚曲官洩無多不如由于貝淵徑趨洪湖之使且河身有數處淤沙卽使挑挖深濬仍是崩壅堪虞也又聞江陵界內之水係古井口河身束窄使白鷺二湖不能暢流而下故龍灣一帶田畝轉不如監沔涸出之多屈指春種屇斯未必全能退出於是有議具禀郡尊請於郝穴故址重建閘口俟江水退落卽開閘以洩內河之水然此事關係匪輕工程亦鉅郡尊雖念切飢溺究恐難邀俞允倡斯議者如陽春白雪之音曲高寡和祗有作罷論矣 
[都中近聞]  
　　○京師連日大雨街巷間有若溝渠其深處水可沒膝淺處亦有尺許是以房屋坍塌者指不勝屈上月念二晚八點鐘時雷電以風猛雨如注勢撼山岳旋見空際有似斗大之碧球向南飛去其後有似一火箭追逐盤旋多時復霹靈一聲向東而滅次日傳得一蜘珠被擊於齊化門外民室內蓋雷先起於正陽門外打磨廠鐵柱宮廟後大椿樹上故此樹被雷火焚燒枝葉樹皮大半焦枯及追至河泊廠安壽銷銀爐房院內豎一天懋木桿桿爲物所憑依雷因擊爲粉碎復投東至齊化門外爲當擊死並震塌民房及酒舖烟館十餘間內有男婦二十人惟逃出一幼孩餘　壓斃屋內現已扒出死屍八口其十一口尙在泥土磚瓦中云○上月二十二三兩日京城內外倒閉錢莊計共九家捲逃者居多自行請封者不過一二字號計琉璃廠寶亨西單牌樓增裕北溝沿義順合北義順宜武門內溝沿西義順南橫街義合和錦什坊街中羲合北中義北　市口東義合此九號聞皆晉人開設者○永定門內先農壇於上月二十四日兩點鐘時失愼適暴雨甫止壇內忽烈燄騰空上中霄漢都人見之卽鳴鑼集衆撲救迨至則門閉墉高人不能入盖守壇官當囑司閽者不許擅放閒人入內慮殿上祭器有遺失也救火者只得悵望而返比火滅亦不知所焚燬者若何云 
[惡俗宜禁]  
　　○閩省乃濵海之區民皆聚族而居風俗强悍勇於私鬥咸同之間抗糧拒捕官不敢問甚至白晝刧擄夤夜勒贖聚衆焚殺强凌弱衆暴寡幾同化外幸同治四年左帥底定閩疆路經興化目賭其害遣兵拿辦勢豪土匪殲除殆盡良民始慶更生至今父老猶能追述往 
 
 

Page 3

 
 
事感左帥之行弗袞乃比年來死灰復燃如興化府城北三十里之松板村復聚村民數千而以某姓爲巨擘虎踞一村四鄉側目稍不遂意卽事黨徒數面持械尋釁挖墳掘墓搶劫勒贖雖不至如咸同年間之甚而附近小村落久已任其荼毒不遑安處欲禦暴則勢不能敵欲控官則情不能達若不及早整頓恐豪强之勢日熾一日不至於抗糧拒捕不止其貽害於民生者猶小其貽害於國計者實大封疆大吏有能奮發有爲繼左帥而起者乎此則海隅蒼生所日夜馨香禱祝者耳 
　　鋒鏑餘生呈稿 
[碾傷老人]  
　　○昨日有一四人乘馬車經大馬路偶將一老人撞倒經巡街捕舁送仁濟醫館據張醫生騐得老人之骨巳碾斷數處云 
[殺人放火續聞]  
　　○昨報列殺人放火一案英公廨聞知此事致函法捕房飭傅車夫潘阿四詰問皮捕頭因着法包探嚴頌眉帶潘阿四至英公廨研詰之下潘阿四所言與在法捕房時不同并云洋東因涉訟被押六個月近來忽患瘋病當夜在房聞聲躍出亦被砍傷法包探以此言在法捕房亦未供出因復將阿四帶回管押候訊而九圖地保吳興山報縣後因上海縣黎邑尊在蘇辦任順福身死一案尙未訊結未能遽回業經縣署帮審委員禀明道憲并請松江府委隣縣到滬相騐昨日午前英捕房西包探及陸子雲陳維勤等亦往羅家灣查訪知種花國人係毛福林該處鄉人也家中有弟故包探等着其弟及鄉人就肇嘉浜內各處撈屍仍無影響據鄉人云被砍身死之大司務名金榮不知其姓聞家在老北門在該洋人處充庖人而兼侍者粵婦聞寄　虹口嗣於下午四點餘鐘聞道憲邵觀察已就近委松海防劉司馬詣騐因之縣署差役人等咸集屍場待至六點時尙未見司馬臨騐究竟如何明日再錄 
[盂蘭勝會]  
　　○每年秋間俗例延致僧道賑濟孤魂鐃鈸喧闐旃櫝馥郁或謂之水陸道場或謂之盂蘭勝會本埠城廂內外不一其處而以虹口三元宮爲最本擬於初六七八等日舉行會事近因篷廠漕風吹損想當攺期矣若三官堂之會則係巡捕與包探捐資襄事聞華捕每人捐洋半元本地三道頭及包探各捐洋一元歷年如是捕頭知之而亦不禁惟西捕則不在此例云 
[屍橫路側]  
　　○鐵路徐家花園之傍昨早巡捕見有倒斃男屍一口年約五十左右而有微鬚形類乞丐當卽報知捕頭傳頭圖地保報堂收殮矣 
[照會道憲]  
　　○曹錫榮解道發縣後聞美總領事又照會道憲如縣署訊供情訂期當再派員前往伴審云云未悉道憲胸中有何權衡也 
[英界公堂瑣案]  
　　○包探徐少亭稱緝獲竊犯張和尙搜出押票吊得紬縐布衣及西人之磁器自鳴鐘等件查係粵人莫秀榮談氏與某西人之失贓今將人贓送案失主均己投案該犯張和尙供寶山縣人年二十四歲行竊該死陳太守判張管押三月贓交失主分別認領莫呈洋兩元請酬包探○李元長稱在元生鐵店爲夥因有陸績誤用下之銅洋二十三元欲折交錢莊途遇友人邀至福泰煙館詎被同吃烟之鄭阿幅見我銅洋卽冒稱捕房中人將洋取去遂報包探陳阿九拘擲送案鄭供昨在福泰吃烟見有多人言李慣販銅洋欲扭交捕房俄而李竟報捕誣我訛詐李又稱被拿之銅洋巳被變賣洋八元半陳太守飭將鄭阿幅交捕帶囘俟傳到福泰煙館之堂倌到案再行訊斷及捕帶鄭出外鄭見一八名小弟者卽扭住喝曰銅洋係小弟拿去者捕允扭案禀訴太守均交保候訊○西人韋而司稱雇用俞阿慶爲侍者未滿一月不告而去又來索取工洋我給其二元俞不依時來吵鬧昨竟持洋刀來爲此訴捕拘俞洋刀呈閱俞供帮做侍者二十餘天主母歇和生理並非不告而辭照算工洋應給五元零乃祇給二元因此不允不敢持刀司則領事謂捕往拘時此刀尙在手中請辦以儆陳太守制俞管押十四天洋刀存銷○包探邵金富稱緝獲竊犯李阿言起到鞋傘馬甲等物查係何阿新談阿福李阿才等三人之失贓今將人贓送案失主亦到李阿言認竊求恩陳太守判押李阿言十四天贓交各失主分領○何阿其稱失竊紡綢官紗洋布等衫褲捕獲人贓送案鄭世生供甯人年十八歲來滬尋兄未遇誤犯行竊富捕頭禀恐鄭尙有別案陳太守飭何阿其先行領贓鄭交捕房帶回查明有無別案再行核辦○陳王氏卽金秀禀稱前夜在路突遭劉邱氏卽阿玉扯碎夏衫劉邱氏供前夜在自己門口納凉適金秀經過有人言伊乃上台墓去詎金秀因而妄指我陳太守着劉邱氏具以後不得饒舌結斥釋○捕禀江阿福駕車之馬頭腹有傷痕三處顯違工部局常程因將人馬送案陳太守騐得馬固有傷飭差送馬至公一馬房喂養一月俟期滿准江照償馬料資牽歸 
[來信節登]  
　　○敬啓者去今春內子大病勢極危迫醫生謂病已不可治不肯立方乃禱於神前許愿助賑百洋頃刻間脉象和平從此逐日服藥病遂全愈無如鄙人係寒士白洋實難　措歷經多方設法並假諸友人僅於去冬湊得八十洋寄助皖賑尙欠念元未經補足時常抱歉茲見山東水災因搜括家中所有湊成二十洋助賑祈查收爲禱 
　　金筑鐸隱菴主謹啓 
[嚴伯雅觀察見贈詩稿賦此誌之卽乞　政和]  
　　○著作由來羡等身流傳詩句一番新泒追李杜光芒燦才敵歐蘇契合眞玉律賞心知有味金丹換骨妙無倫漸余末獲瓊瑤報續向窗前展卷頻 
　　小樓主人松堂王　溥拜稿 
[江督轅門抄]  
　　○六月廿六日同知章銓銷假並禀謝記大功謝功各次○二十七日新選蕭縣王敬修舉司委解山東河工餉銀差辭赴蘇　知縣趙受璋奏藩委六合回捐差　○廿八日知縣王豫熙奉委赴通海查辦事件　○廿九日知縣趙受璋見辭赴局　○三十日候補道陳鳴志見辭奉委赴滬公幹 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[皖垣官報]  
　　○藩轅牌示建德縣典史史櫝善飭卽回任准補阜陽縣李應泰准補石埭縣方瑞蘭均奉覆准補應各飭赴新任合肥肥一缺檄委候補知縣吳雲濤署理准補他州府白楚善准補霍山縣白毓崑舒城縣寥壎准補安慶府經楊兆琛均卽飭赴新任英山七引巡檢沈汝鈞回任供職准補按察司照磨俞光列司獄徐紹濵應卽飭赴新任 
[葬說]  
　　○蓋聞生養死　載在聖經掩骼埋胔詳茲令典乃浙中杭嘉湖三屬中風氣往往尸柩不加域封停厝原野年深月久雨蝕風摧棺木巧槽尸骸暴露行路見之至爲憫惻夫上世嘗有不葬其親者矣其親死則舉而委之於壑自中古以來製以棺槨衣衾並　逾月而葬之禮所以教民飾終至周　備凡有血氣之倫孰無毛裹之愛奚至忍心害理遽使化者土親其膚耶推原其故浙中水多田少貧苦小民往往家無片壤如　營葬必須另覓邱原價值居奇無力置買且水土淺薄掘地不深泉源湧出買地後又須加高培厚所費不貲以早遷延者有之更有惑於風水之說謂某地不吉又謂某地某向必須某年月日方得用事以是暫時浮厝相忘無事者有之近來江北貧民負販南省他鄉客死旅櫬難歸因於河畔城邊無糧官地縱橫寄頓者有之凡此三者固皆　情之顚倒亦無乃政令之乖方乎竊願守土者與斯民　查明境內現在浮厝棺木若于口統限三月內一律領葬如有實在無力營葬者視其道路之遠近酌　捐給資斧復於高原曠野設立義塚埋葬曉諭民間喪禮稱家有無入土爲安無庸過事糜費至堪輿之說尤屬荒渺難憑以祖宗之骨殖卜孫子之顯榮害理忍心莫此爲甚俾皆革除舊習共識愼終責成地方鄉約一槪不得于無糧官地停厝尸棺並設立善堂公籌義舉遴選公正董事稽察如實在無力歸葬酌量貲助每日里給錢若干均由善堂給發倘情愿於義塚埋葬者卽報明善堂代爲經紀著爲定例永遠遵行似此則游魂無主得依邱首之安泉路有知當感澤枯之惠其陰隲下民豈淺鮮哉鄙人道經野外見羣犬爭食睨而視之乃敗棺中屍也骷髏橫路血肉紛飛觸目驚心濡筆述及想仁人君子惻隱爲懷定不以斯言爲河漢也鹽 
[勸滬上善士捐置各里太平惜榖水桶啓]  
　　○余前年赴滬見城內及洋場各里人家淘米溺尿俱在一處甚爲褻瀆異常皆因寸金之地難分彼此屢思商禁奈無良法迨聞蘇城昌善放生局創立太平惜穀水桶分設各巷路口供人淘米洗菜之用每早將桶底塞針拔放濁水更貯淸泉余初知此舉意謂便民而已一日早出適遇局司放水遂停足視之見針洞外湊置一畚孰知放完果見白米纍纍堆積洞口畚中如悟惜榖之說非謬言也詢知該司云每桶每天約米一二三升不等卽以此米貼補放生之食耳余聞言之下歎服該局董之深心行善誠大功德也陸念申江何不援照此舉捐置水桶於各埠口卽命看里人每朝換水里中各家每天約捐二三文以作工資或募自來水公司樂助尤爲便捷而逐日桶中之米暑天可作食料寒天可各里彚集煮粥擔送誠一舉兩得之事何樂不爲耶敬陳微衷卽乞貴館登錄報章冀邀諸善士鑒納不妨先行試辦以勸各里仿效且可兼防火患若得漸推漸廣則日積月累惜米豈有量哉甘創辦各里之獲福不待言而可知矣蘇垣修仙里養性子敬述 
[和松堂司馬登普陀山之作]  
　　○名山傳海外破浪羡君臨可有觀音洞相將祗樹林探奇瞻佛頂選勝脫凡心波盪千峯秀雲橫萬壑深遊蹝誠壯闊世事任浮沈退棹申江上飛箋樂共吟 
　　漁村散人弟何錫袞求是草 
[和松堂司馬登普陀山之作卽步原韻]  
　　○名山名士契雅境雅人臨爲入蓬萊島因題翰墨林閒來參道妙靜處悟禪心島道如腸狹鴻泥認爪深佛緣原淨寂詩味亦幽沈勝蹟留東海何妨擊棹吟 
　　古滃鹿門山人琢齋氏未定草 
 
 

Page 12

 
 
[京報第四百九十七號]  
[光緒九年六月二十四日京報全錄]  
　　宮門抄○上諭六道錄前○發抄　旨四道○都察院張　奏特叅司道議處片○粵督曾等　奏特叅各員勒限嚴追摺○恭親王等　奏請充補章京片○陜撫馮　奏委護署司道各缺摺○大臣吉　奏請　頒發匾額摺○大臣明　奏據情代奏摺○陜督譚　奏叅革委員夾片○六月二十四日刑部都察院大理寺廂藍旗值日無引　見○延煦謝授左都御史　恩○志元謝授太常寺少卿　恩○敬信續假十五日○英膽請假十五日○掌儀司奏派致祭　內外城隍廟　泒出德慶文璧○又奏派致祭　時應宮等處　派出誠端玉山咸齡英俊○又奏二十八日祭　奏先殿載津行禮○召見軍機○明　聽戯辰初入座○發抄　汪鳴變奏接任山東學政謝　恩奉　旨知道了欽此○曾國荃等奏儘先守備魏　貴補廣西全報營守備奉　旨兵部議奏欽此○又儘先守備鄧亮補潮陽營中軍守備奉　旨兵部議奏欽此○又記名提督徐生德署右江鎭總兵奉　旨知道了欽此　○○張佩綸片　再河南王樹汶一案經刑部提審平反將該省承審各官奉奉　諭旨分別降革治罪臣查此案初審招解係署臬司麟椿勘轉嗣奉　旨交梅啓照李鶴年會同審訊李鶴年派現任臬司豫山梅啓照派陞任河北道陳寶箴會訊仍照原議詳奏經部駁提訊結是二次會審之司道無異於初次勘轉之臬司今麟椿部議降調而豫山陳寶箴供職如故殊不可解臣聞李鶴年以豫山陳寶箴隨同畫稿爲辭而梅啓照則以該司道會印會詳商同主稿覆部吏部就詢刑部刑部第以全案咨覆吏部於該司道主稿與否初未置詞吏部憑何定議不知李鶴年與梅啓照所主者奏稿豫山與陳寶箴所主者詳稿司道不詳督撫何由入奏失入之咎例應與初審之麟椿同科梅啓照旣以豫山陳寶箴會印會詳聲覆應將該司道卽照審轉官失入例議處况陳寶箴浙臬到京之日正此案提審之時該升道日營營於承審各官之門彌縫掩飾不知遠嫌其時卽干物議今覆審之知府已從重遺戌督撫又　特旨除名而陳寶箴果與豫山逍遙法外同罪異罰不獨無以服麟椿諸人之心亦且無以正天下之口也法司風憲臣旣攝官理合直陳請　旨飭部將豫山陳寶箴照麟椿之例議處以協刑章而見浮議伏乞　聖鑒施行謹　奏奉　旨已錄　○○署兩廣總督臣曾國荃廣東巡撫臣裕寬跪　奏爲查明欠解交代銀兩節催延不完解各員請　旨革職勒限嚴追以肅功令而重庫款恭摺仰祈　聖鑒事竊照粵東同治五年起至充緒五年未結新案交代前經奏明請俟舊案辦結後展限一年接續咨報欽奉　諭旨允准計至九年四月二十一日展限一年期滿除陸續結報外核計欠解銀兩未能結報者尙復不少節特臣等督飭司道嚴札頻催仍復延不完解實屬玩視功令業經查有巳故准升南澳同知張曰銜等九員巳故番禺縣知縣朱昌言等十員先後奏請叅革勒追各在案兹又查候補同知張經前在曲江新會二縣任內欠解部款谷價銀一萬五千一百餘兩現任臨高縣知縣王炳如前在鶴山縣任內欠解部欵谷價銀二千九百餘兩另補知縣張濟川前在和平河源二縣任內欠解正部欵谷價銀三千四百餘兩丁憂試用知縣錢惠淸前在龍門縣任內欠解正部欵銀一千三百餘兩候補知縣周炳燾前在高明縣任內欠解正部欵谷價銀七百餘兩已故試用知縣慶瑞前在惠平海康二縣任內欠解正部欵谷價銀九千三百餘兩已故試用通判俞輔廷前在信宜縣任內欠解正部欵銀四千八百餘兩已故准升大理寺評事孫福淸前在新興縣任內欠解部欵谷價銀三千八百餘兩已故澄邁縣知縣曾灼先前在廣寍澄邁二縣任內欠解正部欵谷價銀七千八百餘兩巳故候補直隸州知州李海樓前在博罷縣任內欠解部欵銀三千七百餘兩叅革知縣卓誠前在新興縣再次任內欠解部欵銀五千一百餘兩已故捐升試用同知盧鳳應前在陵水崖州二州縣任內欠解部欵谷價銀四千六百餘兩已故試用知縣胡塘前在德慶州任內欠解正部欵銀六千三百餘兩以上一十三員欠解銀兩爲數甚鉅現在展限屇滿迭次嚴催均未據完解實屬任意延宕若不據實叅追殊不足以示懲儆據藩司會同交代總局詳請揭叅前來除卓誠一員先巳另案革職應俟查明是侵是挪再行專案嚴叅外相應請　旨將候補同知張經贊　任臨高縣知縣王炳如另補知縣張濟川丁憂試用知縣錢惠淸候補知縣周炳燾已故試用知縣慶瑞已故試用通判俞輔廷已故准升大理寺評事孫福淸巳故澄邁縣知縣曾灼先巳故候補直　州知州李海樓已故捐升試用同知盧鳳應已故試用知縣胡墉等一十三員一併革職勒限三個月內嚴催各本員及故員家屬將欠解交代各欵銀兩掃數完解淸楚倘逾限不解或解不足數卽由司查明再行嚴叅查抄監追以儆疲玩應辦新案交代已飭赶緊查辦陸續結報如有似此欠解之員卽當立予叅處爲玩視交代者戒所有列叅欠解交代銀兩各員緣由臣等謹合詞恭摺具　奏伏乞　皇太后　皇上聖鑒訓示謹　奏軍機大臣奉　旨着照所請該部知道欽比　○○恭親王等片　查軍機竟京魏邦翰現已奉　旨補授山西道監察御史所遺章京一缺應以兵部候補郎中沈恩嘉充補並添傳記名在前之飛部候補主事陳芾棠在額外行走謹奏奉　旨已錄　○○陝西巡撫臣馮譽驥跪　奏爲署自司丁憂開缺所遺督糧道員缺請　旨簡放以重職守並揀員接署護理著理臬司道府各篆務恭摺奏　聞仰訴　聖鑒事竊臣接據署臬司善聨呈報該署司於光緒九年五月二十七日接其胞弟廷楨來信聞訃知本生母楊氏於五月十五日在京寓病故該署司係出斃降服子例應丁憂回旗治喪等情除恭疏具　題開缺外臣查該署司係廂紅旗滿洲壽聨佐領下人光緒五年　簡授陜西督糧道八年六月因前藩司王思沂赴京陛見司道各缺邀相署臣查該員器識閎通才力優裕委署臬篆奏明在案兹據詳報丁憂復查新授臬司張煦到任尙需時日員缺未便虛懸自應揀員署理俾令該署司交卸回旂惟臬司爲刑名總匯必須資深事練之員方克勝任查有陜安道張端卿識見明通心思縝密堪以委令接署臬篆所遺陜安道印務查有漢中府知府奇臣沈靜安詳辦事勤愼堪以委令護理所遺漢中府知府印務由司詳委候補知府方其正前往署理除檄飭遵照外所遺陜西督糧道員缺緊要請　旨迅賜簡放怪重職守謹會同陜甘督臣譚鍾麟恭摺奏　聞伏乞　皇太后　皇上聖鑒謹　奏軍機大臣奉　旨己有旨欽此　○○奴才吉和永德跪　奏爲恭報察罕托羅海暨張家口內附近地方得雨日期並　神靈顯應懇請　頒發匾額恭摺具　奏仰祈　聖鑒事竊查張家口萬壽官內舊有供奉　關聖帝君　文昌帝君　龍神各殿遇災祈禱靈應如響現值西北台路亢旱成災布魯圖默霍爾嘠順段內爲尤甚業經奏蒙　恩准撫恤其察罕托羅海段內暨張家口附近地方自春徂夏雨澤仍愆草苗枯槁旱象巳形軍民望霓孔殷奴才等目睹情形深爲焦盼卽於五月二十五日率屬徒行恭詣　神前　誠祈禱遂於是日午後陰雲密布膏雨旁沱又於二十七八等日雷雨交作甘霖傾樹口內附近地方均己深透嗣據察罕托羅海辦台委員等報稱察罕托羅海叚內均已大雨連宵四野霑足草苗藉以復蘇軍民同深忭舞堪以七慰　宸厪伏思　關聖帝君　文昌帝君　龍神顯應素著功德在民此次邊疆內外旱象已形經奴才等率屬祈禱立沛甘霖洵屬禦災捍患顯應昭然允宜上邀　隆飾以崇報賽惟有懇請　頒發匾額各一方俾奴才等敬謹分殿懸掛以答　神庥而順輿情其布魯圖默霍爾嘎順各叚內刻下是否得有透雨一俟詳報到日再行奏　聯所有察罕托羅海叚內暨張家口附近地方得雨日期並神靈顯著懇請　頒發匾額各緣由理合恭摺　奏請伏乞　皇太后　皇上聖鑒謹　奏軍機大臣奉　旨另有旨欽此　○○奴才明春跪　奏爲據情代　奏籲懇　天恩　賞借俸銀恭摺仰祈　聖鑒事竊奴才據哈密扎薩克回子親王沙木胡索特呈稱哈密迭遣兵燹之後該王先人墳墓被賊毀　無力營修同治七年十二月內該王之父門王邁哈默待病故修種新　　塋營辦喪葬一切費用浩繁均係告貸商民負累甚多呈請據情代奏　懇　天恩　賞借十年俸銀以賣淸還稽債如蒙　恩准並祈派員代爲請領以應急需等情據此奴才覆查該回王所稱係屬實在情形合無仰懇　天恩可否　賞借該同王十年俸銀一萬　俾濟急需之處出自　逾格鴻慈如蒙　俞允奴才奉到部文卽便飭令該回王派員前往請領謹將哈密回王諸借俸銀緣由理合據情恭摺具陳伏乞　皇太后　皇上聖鑒訓示再奴才長順現在奉　旨出差未經列銜合併聲明謹　奏奉　旨巳錄　○○譚鍾麟片　再前辦州保甲委員蓋翎五品頂戴遺缺後以知縣用　選縣承贅實　行止乖　劣蹟多端未便稍事姑容除飭安肅道遽籍管束外相應請　旨卽行斥革以儆官邪謹附片陳明伏乞　聖鑒訓示謹　奏軍機大臣奉　旨着照所請該部知道欽此 
 
