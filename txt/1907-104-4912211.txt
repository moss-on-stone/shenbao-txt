# 1907 - 104 - 4912211

 

Page 1

 
 
   
 
 

Page 2

 
 
[上諭]  
　　三月初八日内開抄奉 
上諭東三省吏治因循民生困苦亟應認眞整頓以除積弊而專責成盛京將軍著改爲東三省總督兼管三省將軍事務隨時分駐三省行台奉天吉林黑龍江各設巡撫一缺以資治理徐世昌著補授東三省總督兼管三省將軍事務並授爲欽差大臣奉天巡撫著唐紹儀補授朱家寳著署理吉林巡撫叚芝貴著賞給布政使衛署理黑龍江巡撫該督等受茲重寄務當悉心整頓破除情面任怨任勞於一切應辦事宜切實通籌次 
 
 
 

Page 3

 
 
第舉辦用副委任其應如何分設職司之處卽著該督等安議具奏欽此 
宮門抄 
電傳宮門抄○三月初八日召見軍機陳武純唐紹儀吳重熹 
論說 
[中國四千年文學變遷大勢論（僇）]  
嗚呼。文學變遷論。何爲而作也。王旡生曰。爲不知文學之性質者言之也。爲誤用文學者言之也。世之論中國者。動以中國之弱。由於文。學因以文學爲無用。吾以爲非文學之無用。乃不善用文學者。以致無用耳。國於大地。必有與立。今日欲求文學之有用。非先知文學之歷史不可欲知文學之歷史非先知文學之關係不可。文學之關係何在。一曰文學與學術之關係。二曰文學與羣治之關係。 
胡稚威曰。天下人皆死。惟能文章者不死。姚姬傳曰。天地之菁英。發而爲文。二子之言如此。吾以爲文學者。萬事萬物之寫眞板。照相器也。文非學。則其文不彰。學非文則其學不著。無論何種高尙之學理。不能不假優美之文以明之。哲學家之理想。必藉文以宣。政治家之　。叚必藉文以傳。宗敎家之愛情。必藉文以顯其情。科學家之心思。必藉文以明其理。是無他。凡他種學科。譬之於人。則形體也。文學則衣服。也衣服與形。體二者不能須臾離。吾之所謂關係者此其一。 
凡地球號稱文明國者。其學校内。無不以國文爲一科。始而普通繼而專門。果何爲而鄭重若是哉。誠以文學之盛衰。與羣治之進退。國家之存亡。爲正比例。滅人之國。不得不先並其語言文字滅之。如俄之滅波蘭是也。野蠻部落無文。蚩蚩昏昏唯知求個人之生活。長此終古。爲他人奴。如非。洲諸番是也。吾嘗謂吾國羣治之退化。其原因至複雜。而文學亦其一端。何也。有唐人從軍行。言邊塞之苦。而尙武之精神挫矣。有宣室志十洲記。侈鬼神之說。而迷信之風尙成矣。有封神傳。西遊記諸小說。而後團民出。矣。有會眞記。雜事秘辛。而後廉恥亡矣。有中仙樂府。蛻岩詞。而亂離之象。現矣。太史公言亂世之音瞧以殺。亡國之音哀以思。試觀兩漢去古未遠。故其文專尙渾樸。大朝風氣浮薄。故其文唯務修詞。五代擾於兵革。故其文冗而浮。南宋制於外族。故其文晦而弱蓋國家之興亡。以羣治之進退爲總因。而羣治之良竊。則又以文學之盛。衰爲代表。吾之所謂關係者此其二。 
夫文學關係之重要如此。然則今日而欲發明學術。演進羣治。舍改良文學。其道末由。吾之所謂改良文學者。非如近日新學小生。操觚學爲文章。三史埋塵。六籍覆𩐛。沿襲東洋文體。而囂囂然自命爲文學革命家也。吾之所謂改良者則欲用最古之體裁。而運以最新之思想。吾聞歐美各。國於其國能文章之人莫不愛之重之。朝出一書。夕傳全國。讀其書者。又莫不尊之敬之。巴枯寕之神及國出。而民黨之氣燄始張。德摩士摩兒之理想島行。而共産之思想乃富。談虚無黨歷史者。必歸功於文學革命諸人。言西洋近世文明者。必屈指於文學復興時代。吾國文學之敝旣數百載於茲矣。吾愛國靑年。有能於二十世紀之文壇獨樹一幟者乎。吾馨香以祝之吾禱祀以求之。吾遠徵上古近參各書。着爲此篇。以貢讀者。願讀者勉之。鄙人亦願與讀者共勉之。（未完） 
譯電 
[紐約電美人捐集巨欵助賑。]  
　　耶穌敎報館電匯美國金洋二萬五千元至上海又金洋二萬五千元至鎭江内有五千元專撥作救濟嬰孩之用運船勃福已於西四月三十號開行矣譯字林報 
[東京電日本宣布中國無權在南滿洲築路。]  
日本外務省刋發公牘答覆昨電所述權要評議之詞謂中國無權在南滿洲路線内建造與該路平行或與該路爭競之鐵路因此等鐵路皆須與日本合造也譯字林報 
緊要新聞 
[直督電告東三省自治之要領奉天]  
　　奉天將軍 
趙次帥近接北洋大臣袁宮保來電略稱查中日附約第三欵載日軍撤退地方中國應酌派軍隊以保治安第四欵載日軍所估公私産業撤兵 
 
 

Page 4

 
 
時悉還中國官民接收又前年中日議約時中國全權大臣聲明將來東三省日俄撤兵後應由中國於撤兵地方按自治全權經理治安各等語現在日俄兵隊均已撤退務請會商吉江兩省一體查照酌辦至應開各埠事宜亦祈次第籌辦云云現次帥已與吉江兩省籌商一切矣（所） 
[電告籌欵自築吉長鐵路北京]  
　　吉林將軍達馨帥日前電致外務部略謂查吉林至長春府應修鐵路原無與日本訂約合辦明文現雖日政府强欲附股而吉省商界學界多不以此等要求爲然刻已决定仿照江蘇浙江鐵路章程籌欵自辦除電商鄂督在漢陽鐵廠訂購鐵軌曁將章程另咨農工商部外應請大部查照如有日人向部要求請卽據理拒駁云云（禮） 
[陸軍部官制議妥北京]  
　　陸軍部官制現已議定已略誌昨報專電茲悉該部原議仍照練兵處章程擴充辦理部中共設若干司每司設司長司長以下有司副再次則爲郎員主等官不設丞參其兵部舊有之事祇設一可所有兵部舊員皆入該司乃兵部舊司官以爲如此辦法則擯處於本部新政之外乃極力運動必欲與練兵處人員混合爲一堂官摇於衆論遂議再增一司各司官仍亻認可議論百出堂官無所適從遂不復分别所有練兵處兵部太僕寺三處人員皆雜糅而支配之而司長司副之制亦竟作罷仍照各衙現行之制設兩丞兩參以總攝各司現在該部章程大致已定妥矣共分十一司而參議廳爲司法之樞紐丞堂爲行法之機關云（貝） 
[度支部制定圜法北京]  
　　中國圜法混亂實爲最大獘政 
近兩年來用金用銀政府迄未議定茲聞度支部各堂會商之後已决定用銀爲本位其重率以七錢二分爲準成色式樣卽照現在戶部北洋兩廠通行之銀元一律云（木） 
[西藏照約撤去炮臺]  
　　西藏辦事大臣聯豫電告政府言據照中英所訂西藏條約從印度境界至拉薩等處守險砲臺當一律撤去故已派員至江攷與西藏官吏協商此事譯大阪每日新聞（穎） 
[决定罷議移民實邊之條奏北京]  
　　政府傳出消息前御史王步瀛條陳遷徙江南災民前往東三省蒙古新疆開墾以實邊疆一摺曾經度支部議駁無如邇來各言官仍紛紛條奏遷民實邊之䇿當軸諸公以旣係路遠不便又因欵鉅難籌自應一律罷議云（其） 
[電飭巴塘先設巴安縣重慶]  
　　近日川省接到政府要電令將改土歸流速行籌辦而巴塘地方尤應先設巴安縣一缺所需經費卽由田租鹽稅項下籌撥故日來趙護督正在籌畫一切辦法云（木） 
[議派紳商出洋考察巿政北京]  
　　民政部各堂官前日會議試辦地方自治事宜擬選派公正紳商數人前往日本考察巿政并議擬訂簡易公舉章程數條一俟籌妥善即須實行云（仁） 
[留學生參王副監督十五欵]  
　　留東學生派員晋京運動排斥監督一節迭誌前報聞日前又有電到學部羅列王副監督劣跡多至十五欵並請從速　其卸副監督任以免再起風潮（晨） 
[陸都憲慈眷之優北京]  
　　陸伯葵總憲因改定臺章不愜衆意諸御史結約輪流劾之自正月以來已有四五摺惟奏上皆留中不發現聞陸總憲之慈眷頗優前日都察院值日太后慰勉至再云都察院改訂新章賴爾不避嫌怨予甚嘉許言官彈劾皆不知大體之言予斷不爲所動卽報章議論時有剌譏亦局外坐觀成敗之言爾可母庸畏顧云云又有　晤陸總憲之次公子言得内廷消息總憲有補授郵部尙書之望按陸總憲本在南書房行走内廷消息甚靈而又慈眷如此之優此說或非無因也軍 
[陳侍郎電請皖撫查拿革道眷屬福州]  
　　考查銅幣入臣陳玉蒼侍郎由閩電致皖撫略謂馬江銅幣局總辦馬道景融侵吞公欵聲名狼籍業經奏革發交首府看管旋據司道面禀該革道眷屬已携帶重資於上月三十夜乘海晏輪船赴滬當飭瑞道派員密查拘留解辦茲據復稱海晏到淞查無該革道眷屬復派密探確查知於初二晨乘樂生輪船來滬計女眷三人小孩一口僕婢各二當晚即搭立茂輪船赴院等語事關查辦重案務祈迅派妥員至蕪湖大通安慶等處守候該輪抵埠立卽上船嚴密檢查拘留電告以憑核辦是爲切要云云（丸）本埠要聞 
[西人要求代築馬路]  
　　本埠工部局近近因中國所築之北河南路失於修理擬請上海道將此路撥歸工部局經辦以便隨時修築或上海道不能應允則作爲代修將所用工價每年開賬送閱業已將情商准領事公會由領袖總領事薛君照會滬道極力要求矣（取） 
[蘇撫改派代表赴會]  
　　上海尙賢堂因各處敎士將於日内來滬開敎士來華百年大會先定於十五日開懽迎會己紀昨報茲悉蘇撫陳中丞以直督江督粤督均特派專員來滬與會爰將前派滬道瑞觀察撤銷改派蘇州關道陸申甫觀察爲代表云（宮） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[政治館議定開辦政治官報章程]  
　　一定名本報專載國家政治文牘由考察政治館辦理每日發行卽名曰政治官報 
　　二宗旨本報敬體上年七月十三日上諭使紳民明悉國政豫備立憲之意凡有政治文牘無不詳愼登載期使通國人民開通政治之智識發達國家之思想以成就立憲國民之資格 
　　三辦法本報先出日報一種將每日發鈔皆送到館文件依類登錄必詳必備如日後鈔送漸多再行按照前政務處奏定章程擇取精要編輯月報一體印行以求完善而備掌故所有辦事人員約分四項一編輯二校對三印刷四發行 
　　四體類分類如左諭旨批摺宮門抄第一（如有廷寄業經復奏發抄者一併敬　登錄）電報咨奏第二摺奏第三（登錄次序約分外務吏政民政財政典禮學校軍政法律農工商政郵電航路政十門除軍機外交秘密不宣外凡由軍機處發抄曁内外各衙門具奏事件隨時錄送到館以備登載以下各類文牘仿此如咨劄章程等件漏未咨送者並由館隨時咨取以期詳備）咨劄第四法制章程第五（如改定官制軍制民法刑法商律鑛律及部章省章一切規條均歸此類）條約合同第六（如訂定頒行條約契約及聘訂東西各國敎習工師技師等員合同文件均歸此類）報告示諭第七（如統計報告及各部示諭各省督撫衙門緊要告示等件均歸此類）外事第八（如繙譯路透電報泰晤士報及東西各國緊要新聞及在外使臣領事報告等件均歸此類）廣告第九（如官辦銀行錢局工藝陳列各所鐵路鑛務各公司及經農　商部註册各實業均准送館代登廣告酌照東西各國官報廣告辦法辦理）雜錄第十（如各學堂公法訓詞演說及已經採錄之各條陳或見於各官報之緊要調查記事等件均歸此類） 
以上十類每日有則登錄不必具備凡私家論說及風聞不實之事一概不錄 
　　五發行本報爲開通政治起見無論官民皆當購閱以擴見聞除京内各衙門曁各省督撫衙門由館分别送寄外其餘京師購閱者由館設立派報處照價發行外省司道府廳州縣及各局所學堂等處均由館酌按省分大小配定數目交郵局寄各督撫衙門分派購閱所有報價應俟開辦後酌定知照辦理（天） 
内治部 
[政廣注意邊防北京]  
　　日前政府王大臣會議時僉以法人近在 
　　雲南廣西兩省頗有野心稍一不愼卽釀事故援特電飭新任雲貴總督錫良廣西巡撫張鳴岐協力將事毌損國權譯大阪每日新聞（穎） 
[增方伯有補魯撫消息北京]  
　　直督袁宮保密保直藩增子固方伯早有所聞近日政府擬以增方伯升授山東巡撫以代楊蓮帥之任業已電致直督密商一切矣（性） 
[咨照設立農工商局北京]  
　　吉林將軍達馨帥日前咨照農工商部謂吉省業已設立農工商局即派奏調之大部主事胡宗瀛充爲局長已於二月二十一日開辦（仁） 
[澈究酒捐聯票積弊紹興]  
　　越郡酒捐自奏准改章設立專局抽收印花稅後每歲比較約征洋銀三十萬元茲信惠民方伯訪聞尙多弊竇故在司署釐餉局内查核發出酒捐聯票已有七十一萬五千張之多與該捐局呈報領數不符因將管票各員撤差并著總辦吳太守蓉晉省對質澈底嚴究以杜積弊並聞須將侵私各員分别查明參處示儆（正） 
[民政部設專電局北京]  
　　民政部堂官近議本部與各省民政廳例應直接辦事以秘密迅速爲要若用官電通信誠恐有失機宜爰議於民政部設專電局各省民政廳皆接枝線以期敏捷（區） 
[詳請免徵魚蟹關稅蕪湖]  
　　蕪湖關道日前申復皖撫略稱查魚蟹一項向不徵稅光緒二十七年後奉頒重訂新稅則却有鮮魚每百觔抽稅一錢三分七厘明文惟此指外洋進口鮮魚而言尙無内地自産鮮魚一律徵稅字樣是以稅司聲明本關向不收稅伏思魚蟹鮮貨旣在安慶抽納厘金附輪下駛若令完稅勢必起卸阻滯易致變壞商人必多裹足自應照舊從寛免徵關稅以恤商艱而廣招徠云云（作） 
[巡警又獲私運軍火北京]  
　　前月三十日崇文門内某洋行用二套馬車兩輛裝運快鎗百餘枝子彈千餘枚行至東直門外被巡警拿獲解至内城東分廳聞押車者係一日人一華人現正研究此事尙未探得確供（木） 
[民政部司員薪俸之磋商北京]  
　　民政部自開辦以來所有司員薪俸曾經奏定比照外商兩部但以經費支絀向照二成支發該部司員屢向堂官請增未准今徐尙書將外放司官又以爲請尙書遂允發四成左右丞以七成爭之議埀定矣乃文發薪俸之時核計部中司員並内外廳五六七品各警官人數甚衆一律普發七成實有不逮遂作罷論聞又有人提議部中司員每月加給車馬費三四十元不知能照准否（輝） 
[處决搶米要犯松江]  
　　初七日下午松江府戚太守接到省憲電諭著將靑浦縣解來鳴鑼搶米之要犯陳阿根一名就地正法太守立傳華婁程何兩大令並片請城守營韓守戎帶兵到府將陳提出綁赴西門外嶽廟處决該犯一路喃喃詈罵略無懼色云（此） 
[財政局更換總理奉天]  
　　奉省財政局稅務所總理陳大令廷絜現奉委署開原縣篆所遺稅務總理一差以稅務主稿知縣徐唐孫接充又庶務所總理瞿府經光焯現奉委辦海龍稅捐局所遺庶務總理一差以文案處主稿知縣文廷直接充現在均已到差（甲） 
 
 

Page 11

 
 
　 
[電飭查議種烟地稅南京]  
　　兩江督轅接准度支部電開本部議復吳學士奏通籌禁烟事宜一摺中有内地稅一條酌量開辦之說誠以各省情形不同而整頓本銷尤應以查畆爲主義本銷統稅與種烟地稅二者能否並行不悖或卽將地稅納入統稅一面查畞減種漸期凈絶應請飭司會同統稅分局會商妥議電復以憑核奪云云午帥接電卽分行寗蘇藩司徐州土藥局妥議詳復以憑電復（物） 
外交錄 
[日人要求山地之見端北京]  
　　外務部近據吉林政治考查局報告謂長春府屬某山有山戶張雲農向以採石爲生地方官以山民採石伐木食其自有之利向不過問乃日前駐紥長春日本領事謂該山係俄國讓於日本之産不應該山戶偷採將張捆去任情苦打並又越境送交奉天交涉局核辦意在要求此山之出産等語現外部已電致吉林將軍請卽查明覆核（智） 
[積匪搶擊漁業總局奉天]  
　　日前趙次帥接蓋平黃太守家傑急電内稱積匪高景賢（卽前在大連旅順一帶冒充中國官吏辦理漁業保險等事者）約同日人本問𩝊吉至蓋平漁業總局持鎗行兇經該局� 
將本問拘獲送省景賢當時已被格殺等語次帥以電文未能詳盡特派交涉局帮辦哀司馬良並由農工商局札派會計科長沈大令昌麒赶速馳往查辦（輝） 
[不允高林監禁十年天津]  
　　前聞私帶炸藥乙高林有由華官判定監禁十年之說現經確切調查英臬尙在研訊供詞一時未能定罪且監禁十年按律未免過重恐難允准（木） 
[電告俄人索回洋欵黑龍江]  
　　俄人前將機器局礦廠等交還中國官塲曾擬償以巨金三十六萬現聞黑龍江將軍又有電告外部略謂據俄領事文稱各局所自經俄人佔據修葺等費實屬不資今旣交還仍應將此欵五十萬兩付給方爲中理等語現已嚴詞拒絶而俄人志在必得未知外部將如何對付也（貝） 
[電阻洋商在城内開設行棧湖北]  
　　卾督張香帥近查得宜昌城内有人開設順昌益利洋行特電飭荆宜道照會駐宜各領事澈查如果確係洋商則諭令遷出城外倘係冒充立卽查封聞荆宜道已飭東湖縣董幼帷大令查得兩行係華人張某所開因經理煤斤懸掛洋牌當卽勒令撤下遷出城外故荆宜道繆觀察已據情電覆上憲矣 
[鴨錄江森林問題將次協定天津]  
　　鴨緑江森林問題雖中日兩國屢經交涉然未聞正式集議茲者安東縣木村廠長兒島大佐進京面會日使林權助商議鴨緑江森林問題之辦法同時東邊道張錫鑾亦抵天津聞直督袁世凱已與日使林氏電商一次兩方交涉或不至於困難也譯大阪每日新聞（穎） 
軍事界 
[蘇臬整頓太湖防務之計畫蘇州]  
　　蘇臬朱金殿廉訪禀呈督撫略謂太湖境内現擬統歸江蘇省分派營隊巡防緝捕而浙江省太湖邊界各客民應由浙省地方官清查戶口與蘇省聯絡一氣使匪徒無從託足惟蘇省太湖水師各營皆係駐防内河各處厘卡並無巡緝太湖之責僅止太湖協鎭所部各營杉板實不敷用擬請添造大廣快船二十五號淺水小兵輪一二艘分派營哨各官弁並添募勇丁約千名專駐太湖各要隘巡防緝捕所需製造船隻購備應用器械及招募一切經費連同常年月餉爲數頗鉅應請札飭司局分别籌備等情經江督端午帥批示云查核所陳均尙切中事理應准照辦惟添造船隻等項究竟應需欵項若干月餉若干應即先行籌有的款再會同浙蘇兩撫院具奏開辦已札飭蘇藩司蘇省善後總局妥籌欵項詳復核奪矣（全）　 
[陸軍部定購軍械天津]  
　　陸軍部以京津各鎭軍械尙未畫一於軍事頗有關係因向天津某洋行置辦洋鎗二萬支限六个月交齊以便交由各鎭統調用（木） 
[陸軍選用宿將天津]  
　　北洋自改徵兵後所有招募各營効力員弁皆歸閑散現在鐵尙書恐埋没人才仍擬挑選錄用商之袁宮保亦表同情將來考驗辦法能文者卽面試以文不能文者則以應對試之若材堪造就卽發交各鎭差遣（區） 
[整頓旗營之辦法北京]  
　　鐵尙書整頓京旗滿蒙漢各營兵丁十分認眞不遺餘力所有各旗食餉兵丁均切實查點分爲上中下三等上等精壯而能識字者卽挑入新軍增加餉食中等作爲預備軍照舊食餉下等則列爲老軍另編一號賞食半餉將來各旗營均改照陸軍新兵一律惟宿衛各兵另編一軍云（工） 
[報効練兵經費得奬蒙古]  
　　哲里木三達科爾沁郡土那蘭格將勒呈報本盟盟長等稱朝廷注意練兵尤須寛籌經費今本郡王情殷報効實銀六百四十兩等因經理藩部覈議該郡王所報効之欵按四成捐例加算共可得銀一千六百兩請將該郡王之世子頭品台吉揚散扎布奬給輔國公銜奉旨依議已移該蒙王知照矣（辰） 
[咨請刋發工程隊鈐記安慶]  
　　皖省督練公所申詳皖撫略謂查皖省常備軍應設立工程隊前因建造標營所需土工甚鉅詳奉批准先行設立該隊藉資工作並照章札委隊官排長等接充在案伏查該隊係屬獨立其文牘往來請領餉項等事概由隊官直接擬請由職所刋發鈐記以資徵信伏乞批示祗遵云云（時） 
敎育誌 
[咨飭廣設師範學堂北京]  
　　學部各堂官以各省小學堂日益推廣惟一切課程未能完善因又咨行各省督撫飭屬廣設師範學堂以培眞才而資敎授（仁） 
[批准給戳改設中學紹興]  
　　嵊縣秦肇北日前擬以城中官立高等小學改設中學通詳到省當奉支學司批示云詳查該縣各學生程度 
 
 

Page 12

 
 
　　年各不同則學堂亦宜層遞而上庶可循序漸進由淺入深該縣境内高等小學堂旣已徧設將來畢業自難執一格以相繩所請將城中高等小學改爲中學堂自係爲畢業諸生預籌升學起見查核所呈章程甚屬周妥應准照辦至應用戳記中學堂規模較大文牘往來在在必需應卽照准由學務公所繕就式樣字數頒發刋刻照送行用以昭信守（正） 
[提學司維持僧立敎育會杭州]  
　　浙省僧立敎育會日前因紳會　　長虞尙賢僧會長凈慈寺允中先後辭退無人經管禀請提學使派人接管當奉批示云據禀已番僧立敎育會因各寺捐章未定以致所辦五校經濟困難而公舉之紳僧會長亦相率辭退茲經本司札飭杭州府邀集僧學兩界將如何籌捐之處定期開會公同决議庶幾欵項有著接辦者不致爲難以示維持保護之意仰卽遵照（比 
[敎育家張文達追悼會紀盛北京]  
　　北京學界中人於三月初二　　日在湖廣會館開張文達盛悼大會己紀前報是日堂中先設文逹遺像繞以香花門首樹立松門交插感悼會大白旗十二鐘開會先由發起人誦開會辭次宣讀上諭次奏樂唱感悼歌次來賓及發起人演說次各人行禮三句半鐘閉會聞到會者多至三千人如譯學館法律學堂順天高等學堂願學堂京師第一師範高等實業八旗高等高等巡警各學堂五城中學堂北洋官立第一兩等學堂八旗第一第三第四高等學堂外城西城第一小學藝徒預草日新求實三學堂内務府三旗學堂湘學堂粤東廣西旅學堂佛敎學堂等全體學生及已畢業之仕學師範兩館學生均到會行禮大學豫備科生因未得該學堂監督諭不及赴會然私自來赴者約七八十人以無督隊者故未列班行禮當時發起者提議爲文達鑄一銅像當經全體贊成卽認捐欵數千金此外北洋大學堂監督蔡儒楷君與該堂代表陳君等四人天津中小學堂代表胡玉孫君均於是日由天津赴會並願回津收集捐欵匯京是日祭文帳軸挽聯共計三百餘付亦一時之盛矣（工） 
[提學使提倡旅學安徽]  
　　安省提學司沈子培學使現擬創設浙江旅學暫假浙江會館爲校舍一切仿南京章程辦理本月初七日己在會館集議由武仲英君　相繼演說學界諸君咸深感沈學使之熱心公益云（純） 
[奏陳强迫敎育之難北京]  
　　日前榮中堂召見時兩宮詢以强近敎育之事榮尙書奏稱現在人民程度叅差不齊如陜甘雲貴等省儘可緩議其餘各省亦止暫就省城商埠先設勸學局俟稍見成效方可大舉實行强迫主義至各處小學或敎授不得其法或欵難募集均爲敎育之阻力云云（工） 
實業類 
[郵傳部借英欵之訛傳北京]  
　　鄂督張宮保聞郵傳部擬借英國欵項歸還京漢鐵路比國借欵因即電達部臣詢問是否屬實如還比欵有餘仍請提作京漢鐵路之用郵傳部以實無其事已電覆回絶矣（區） 
[粤路電商訂購車輛廣東]  
　　粤漢鐵路向天津京榆鐵路局訂購車輛茲查得其來往電文如下路局鄭總辦鑒元電悉前鄺君來商訂車已照彼時料價開單禀達因未見復未造現料價飛涨如仍訂　電示召估禀商齡天津北洋路局周總辦電悉車價較前漲若干請核實分估電覆應謀（貝） 
[北京將行電車北京]  
　　北京電報局總辦黃開文擬集資在北京設立電車公司行走内外城等處業已具禀郵傳部當可批准譯大阪每日新聞（穎） 
[蒙王與慶邸籌議路事北京]  
　　外蒙古某郡王日前面謁慶邸談及張庫鐵路極願聯合各盟旂攤認路股慶邸答以度支部所籌路欵已得十之五六尙不難於籌措惟内外蒙古地方遼闊農工商礦廢棄於地不知凡幾貴郡王如可集資勘辦政府必贊成保護云云蒙王道謝而退想回蒙後必有一番振作也（工 
[江督批鞏華公司禀請飭購用品南京]  
　　上海鞏華製革公司發起人嚴良沛等上禀江督請飭軍學兩界曁工藝局廠先儘該廠購買用品以興實業而挽利權當奉批示云據禀該職等創辦製革公司現將成立請飭各軍隊學堂下藝局廠凡係革屬用品先儘該廠購用如需定製各種貨件先發式樣亦能代製等情查該廠仿製皮革用品如能推廣銷塲未始非挽回利權之一端惟必須比較外洋貨精價廉人始樂於購用候將送到章程分别札發督練公所勸業工藝局及省城各學堂一體酌量應用品物隨時向該廠商明訂購俾資提倡該職等仍當自行考察務期所出之貨精而且廉以謀暢銷而收效果仰卽遵照（恭） 
瑣事欄 
[伯都訥城大火]  
　　俄國駐守伯都訥軍隊司令官瑪喀欽日前報告寛城子守備隊長云二月二十九日伯都訥城内大火焚燒戶口四百十三家死傷二十五名焚斃六畜約二千頭城内民家燬滅殆盡日來中國正以經營蒙古爲務經此浩刦又多棘手矣譯大阪每日新聞 
[竹蔭庵盜案已破松江]  
　　初一夜長橋南竹蔭庵被盜當卽報經婁縣何大令飭捕嚴緝詎該盜係巢湖幫散勇即賃居長橋南者因分贜交閧爲飛划營勇偵知即拿解送縣並將與該盜同居之縫工一併解案釘鐐收禁（正） 
[開辦戒烟公所鎭江]  
　　鎭江現由榮觀察提倡在城外設立戒烟公所一處名曰官立戒烟善社已委周德標副將爲提調所用藥丸由該所愼選定妥概行分送不取藥價所中經費亦由官塲籌集定於初六日開辦（司） 
[請欵築堤九江]  
　　德化江北桑落鄉舉人張鴻翼等以該鄉地屬水濱具禀藩司請撥欵築一新堤名曰新官堤當蒙批准先由澤道汪觀察在庫墊銀一千兩趁水未漲時修築沈愛倉方伯特於初五日親臨踏勘云（他） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
旡生生所署悲劇第一種 
[血涙痕傳奇]  
　　第一齮楔子 
　　（副末道妝）（小生扮童子）（執拂塵隨上） 
（蝶戀花）（末）簾幕沈沈天欲暮。一陣西風。一陣黃昏雨。搔首問天天。不語閒愁暗恨無重數。門外蓬山深幾許欲寄相思没個傳書處。苦口告君君莫誤。斷腸心事從頭訴。 
毒燄飛揚戰血腥。鵂鶹啼斷雨冥冥。留將一叚傷心事傳與人間帶淚聽。小生王姓。表字自由。乃是江南人氏。幼承通德。長負時名。手搏阮籍之猿。胸吐羅含之鳳。只因命途多舛。生不逢辰。國勢日非。强隣偪處。在上的只知道恒舞酣歌在下的依然是醉生夢死。運丁陽九。難揮返日之戈。星耀旄頭。空望洗兵之雨。小生一腔熱血。無涕可揮。效洗馬之渡汀。等司空之避世。平原出世。便逢吳室之亡。庾信多才。竟作衰周之客。遂乃棄家不顧。流落江湖。入崑崙山修道。正是歌成。猛士空思漢。尋得桃源好避秦。今日氣晴朗。不免眺望一番。消遣。則個（喚童子介）（小生掩上）（副末）你把藥鋤帶來。我現在修。合補天丸。尙缺一味附子。你在山前山後。去尋一尋。看有不有。（小生應介）（場上鋪石板一條下藏書一本）（小生鋤石介） 
這是甚縻東西。爲何在此。（副末）這不是一本書麽。奇怪奇怪待。我看來。（取書看介）（小生。）這是部甚麽書。（副末）這是一部戲曲。（小生）你老看這書叫甚麽名字呢。（副末）我粗粗讀了一遍。這書面子上並未寫出甚麽名字。但是據我看來。這書裹面却有。許多熱心人眼淚在上。待我杜撰一個名目。叫他做血淚痕好了。（小生）這書說些甚麽。（副末）書中所說。大約是愛國六十年前的事情。（小生）愛國不是現在地球上的强國麽。（副末）然也。我每但知道愛國是强國。那曉得全是數十年前。男豪女俠。志士仁人。拿頭顱頸血。換來的呢。此書所說各情。不知爲假爲眞。未審是淚是墨。但敎我哭一向笑一回。覺得字字珠璣。言言藥石。醒億兆人民之迷夢。才學識眞有兼長。喚大千世界之浮生。靜定恝將毌一貫。（小生）照此看來。這書也算得一部好書了。（副末）待我明日下山。交與國民書局。印刷出來。四處分送。流布人間。但願讀此書的。有一二人感動。也就算不枉我這一番心血了。 
（買陂塘）（副末）又無端幾番惆。悵阿誰寫入粉牒。賺儂多少酸辛淚。洒向西風黃葉。君聽徹。君不見行間都是鴛鴦血。聲聲凄切。有一縷幽魂。飛來卷裏。一讀一嗚咽。心中事待與何人細說。看予頭上冰雪。霎時驚醒黃梁夢。猛換舊時宮闕。愁欲絶。但私祝根株莫被風吹折。芳菲未歇願愛國同胞誓心恢復努力補天缺同下 
國外新聞 
[海牙和平會定期開會]  
　　初六日栢林電云德國已接得海牙和平會定於西六月十五號開會之公文 
[英國添造巨艦]  
　　初六日栢林電云英國上議院紳會議聲言英政府定於一千九百零八年建造戰鬥艦多艘内有四艘仿照無畏號之形式然其時日本祇能建造如無畏號之戰鬥艦一艘云 
[日俄互索留養俘虜用欵]  
　　東京訪函云日俄兩國所開留養俘虜用欵之清單已各由兩國接收俄國並向日本索取詳細帳目現正由日本當道核計 
[新加坡籌借債欵]  
　　初七日倫敦電云泰晤士報載稱新加坡預備爲船塢籌借英金五百萬磅四釐起息擬以後改爲三釐半 
[英國預籌度支]  
　　初七日倫敦電云英國一千九百零七零八兩年之財政豫算表内載明可餘英金三百二十三萬三千磅度支部大臣並不擬減輕捐稅惟准每年所入不及二千磅者每磅减納三辨士至死人稅業經改訂所抽遺産稅可增至英金十五萬磅並擬在公債償還資本專欵内提英金一百五十萬磅充養老金專欵又電云英國下議院已允仍抽茶稅衆皆懽迎財政豫算表謂此乃中等之財政豫算表雖聯合黨尙反對先令所入稅謂將永爲成例也 
[日皇接見接濟軍總統]  
　　初七日東京電云日本天皇定於禮拜六清晨接見接濟軍總統蒲士大將 
[英艦陸續抵日]  
　　初七日東京電云英國海軍旗艦愛爾佛雷德號於昨日駛抵横濱其遞文艦愛爾克列堆號亦於昨日駛抵神戶 
[英意兩君相見誌盛]  
　　初七日倫敦電云英皇偕其后行抵基德意皇率外部大臣鐵托尼侯爵至英君后所坐御艇内進謁又電云英皇迎接意皇於艙口兩君握抱以示親密其後英皇復與鐵托尼侯爵各員縱談英皇亦至意皇所坐御艇内答拜卽在舟中用膳並無頌詞英皇已偕其后去基德而往奈伯爾斯意皇亦回意京羅馬半官報謂此次兩君相見乃係私交與政治上並無關涉云又電云英國君后已抵奈伯爾斯 
[英德報章互相攻訐]  
　　初七日倫敦電云德國政府已明白宣布不認德國柯龍尼報所載評議英皇游歷地中海至基德與意皇相見之論說然英國已極力駁斥其論内所述之辭矣 
 
 

Page 19

 
 
[日本專使抵英]  
　　初七日倫敦電云日本伏見宮親王定於西五月六號抵倫敦英國當盡禮接待之並請其駐節於約克宮内譯字林報本埠新聞 
[滬道札常熟上海兩縣文（爲巡警學生脫逃事）]  
據上海巡警學堂敎員梅祖培等禀稱巡警學生于本月初一日分别派布各局上差惟派充北巿東北區巡士院士良及西南區吳觀樂曁浦東第一區巡士金鶴振等三名均臨點不到飭人四處追尋杳無蹤迹應請提究以儆效尤而重警務等情到道據此查上海設立巡警學堂招募學生入堂肆業原備推廣警察之用公家旣不惜巨資敎練有成該學生等自應聽候調遣各盡義務乃阮士良等於畢業領憑後輒敢臨時脫逃實屬辜恩負義亟應查追以憑究懲除分行外合亟抄錄該學生籍貫住址札飭該縣卽便遵照密提解究毌違（車） 
[函請重辦鹽梟]  
　　楊樹浦捕房前解毆傷水巡西捕之鹽梟俞正福李文濤鄭坤華等至公共公廨奉中西官判押候原告傷愈再訊昨日讞員關太守接鹽公堂姚總辦來函云奉稅司好面諭以鹽梟猖獗務請送縣照律嚴辦太守得函允卽會商核奪矣（再 
[閩督抵滬]  
　　閩督松制軍乘坐新濟輪船於昨日抵滬假天后宮爲行轅滬道以下各官均往迎迓（軌） 
[劉軍門來申]  
　　江南提台劉華軒軍門定於今日由松來申（軌） 
[請免相驗]  
　　甬人樂正靑在新開河畔建造太古房屋之木作場内充當監丨前晚忽然自縊身死報由捕房轉請上海縣李大令往驗旋有屍弟樂正金樂止銀投求免驗大令准請著具免驗切結備查（絲） 
[飭禁漕米船戶舞弊]  
　　江蘇海運滬局總辦湯正襄太守近奉蘇撫札飭略謂目下借漕十五萬石平糶深恐各屬船戶解米到申任意攙水舞弊致礙民食亟應諭飭禁止等因當卽遵札傳諭各屬船戶經頭照辦毌得疏息（永） 
[請禁小輪違章載客]  
　　江海關稅務司查得南巿浦江内河各小輪並不遵守定例往往多載搭客一有失愼貽害滋大當卽據情照請滬道瑞觀察設法嚴禁（譽） 
[訂期會訊]  
　　前報誌鄉人俞連根控捐局巡丁攫紗一案中西官曾訂期履勘界址再核嗣因西官有事未往茲復訂於下禮拜二會同履勘禮拜三會訊（舟） 
[飭查失火]  
　　昨晨美租界元昌路陳春記皮鞋店披屋失火經捕幫同救熜回報捕房捕頭飭探查復核辦（西） 
[收殮路斃]  
　　新閘路小浜内昨有無名男屍一具年約三十歲身穿破藍布袄褲由捕查見回禀捕房當派探傳地保查明並無屍屬當卽報堂棺殮（隊） 
[道批二則]  
　　巡警學生顧雲卿禀批該生臨派脫逃本在咨行追究憑查究之列因念隨卽回堂上差姑從寛免乃竟藉病求退果有其事何以敎員續報函内僅稱因事貽誤並未提及患病緣由保非飾詞規避未便准行仰巡警學堂梅敎員嚴諭知之再所稱呈繳學費四十八元並未送來現不准行應毌庸議○福源錢莊禀批震華洋雜貨號是否由道勝銀行禀廨發封旣有華人止欵所有貨物生財自應查明作價一律公攤方爲平允仰會審委員查明飭遵具報（車） 
[上海官事]  
　　安徽存記道呂承瀚會辦松屬平糶事宜蘇省發審局委員知縣壽慶慈轅下發審委員李善澂昨日均到道轅拜會禀見○江寗候補道夏敬觀前奉江督端午帥札委來滬視察復旦學校刻已公畢昨日到道辭行返寗（車） 
訟案 
[公共公廨會訊案]  
　　義商勤昌絲廠前控劉桂英在廠吵閙劉桂英等又控勤昌管車人張少卿及出店湯阿二杜阿二等將伊等綑綁各情均誌前報前日讞員關太守與義國陪審官穆安素君會訊原被均投安候訊關太守訊供之下以勤昌所控吵閙一節並無實跡而劉桂英等被毆綑綁確鑿可據遂商之穆君判管車張少卿罰洋三十元湯阿二罰洋十元交捕帶出俟繳洋開釋杜阿二抗傳不到改提訊究○英商自來水公司去年延哈華托律師控色老夫韓延生用空鉅欵避匿他處請提伊父韓懷君追償曾將懷君傳案著交保尋覔延生茲爲日已久由哈華托律師函請復訊前日王襄讞會同英巴副領事訊究韓懷君延高易律師到堂原被律師辯論一番明府判韓懷君赶尋延生到案訊核○華俄道勝銀行延高易律師控蕭谷峰圖賴虧損金磅一案前日王襄讞與俄副領事會訊高律師稱原告所控虧損之四萬八千兩有案可查並非虚飾中西官核供著均退去候至法公堂吊到案卷再行覆訊（根） 
[上海縣案]  
　　金龍生扭彭鶴鶴應王扣到縣供破串騙奉李大令提審金喊浦東人去冬有村鄰彭鶴鶴將寡婦宋周氏與小的爲媒　出洋一百元有自稱氏兄之趙姓出立　據前日忽有周氏夫兄尋到家中始知尙有前夫故將彭等扭控周氏亦帶案周氏供本夫宋金扣欲將婦人價賣被毆多次故挈孩來滬由寄兄　生甫主謀囑　彭向金龍生說合趙收身價九十元給歸人十元併嗁勿言有夫之婦大令訊之彭鶴鶴供祇　應玉扣不知周氏底藴應亦供不知周氏底藴祇以趙生甫央令作媒並未分得身價大令核供判周氏交媒看管彭應交保償還身價洋九十元金斥退○滬道前發押犯李喬榮到縣管押今傳失孩之　學成到案質審徐供在陸家渡開店去秋李喬榮來店畧坐飾詞將小兒抱去遊玩詎知一云不歸訊之李較賴不認大令喝責四百板始供與顧某串賣在虹口不知姓名之廣東人家大令判收押比追○龎惠耕扭控岳父魏阿龍奉李大令提訊龎供妻于上月由岳父喚回昨命學徙往接被岳父毆打小的親往亦被兇毆魏供因妻分娩將女接歸照料詎婿不願出言污　向伊理道先被毆傷大令核供諭龎以後不准犯上魏卽送女回家（車） 
[總工程局紀事]  
　　醬園業萬元萬新萬春及恆義酒行周德秦紙店同元燭店扭陳惠卿到局控陳前爲徐祥順檐保不應聽徐逃避致所欠各貨洋二百餘元無著陳叅軍判陳交保限卽日交徐訊究○業盛里立生莊帳内前晚失竊鈔票洋一千七百三十四元當卽呈報總工程局傳集店夥詢問○同德堂藥店收買恆大藥棧失贓一案迭誌前報茲又控滬由裁判所飾探傳程梅卿保人沈映泉王根雲等到墀各保人均供程梅卿已赴蘇州措賣料理官判限三天交程到案如違押交（永） 
[公共公廨早堂案]  
　　西華得路米店主胡裕章投案控稱前日有工部局小工吳金華　金三錢金狗等十餘人羣集商民店内避雨肆行囉　向勸不理反將商民攅毆打　米糧数石有左右鄰投案作証襄讞王肇之明府會同德副領事師謀君提訊見証均供目見該小工行兇明府判將吳沈錢等各押捕房四天○晉降洋人雇朱桂生在租界内外查訪　牌香烟昨朱拘到朱成生並冐牌香烟等送入捕房由捕頭將陳解案王裏讞諭陳如將私造香烟人供出當格外施恩陳卽將製烟人供出明府判押候提齊人証於下禮拜一再訊○陳 
 
 

Page 20

 
 
子霞投捕房控包探王阿巧吞没皮箱一只内貯布衣金戒洋銀等物捕頭訊之王探據稱去冬在三馬路萬祥春茶館拘獲陳子霞金阿二二人因所擕竹籃内　私鑄銅元當將陳金及私鑄銅元一併帶入捕房並未見有皮箱捕頭遂傳該茶舘焑堂五阿寳一同到案王供陳金曾將皮箱寄存烟堂迨陳金被探拘去該皮箱於正月間破凍友前來取去金阿二供此箱爲陸壽卿取去現在漢口王明府商之師君俟函致上海縣請提人証到案再行　究陳供交原保金還押○高慶堂前控倪阿福串同馬劉氏蔡龔氏將女兒阿桂拐賣于法界禇姓家經捕房將倪阿福馬劉氏蔡龔氏逮案中西官判將各人押候再提案内牽涉之計阿三及阿桂至案昨探將阿桂解案禀稱計阿三及夏阿金尙未提到明府訊之阿桂供被馬氏先領到阿三家後賣於禇家馬蔡等供詞狡詐明府以高慶堂有虐待情事且不到案遂判將阿桂發濟良所留養倪阿福押九月馬劉氏蔡龔氏各押六月仍著提計阿三夏阿金到案訊辦○前報誌四川帮祥記正和同等在蘇州河查獲所失羊皮原贓十四件派捕看管等情昨日由探將貨主韓廷生提案韓延穆律師到案代表並請將韓交妥保明府商諸師君以各原告未到案暫准交保再核○寳豐洋行控唐少梧執事唐廷生定賣不出一案己將少梧傳案候訊茲探又將唐延生解案判交的保候訂期會訊○業廣公司收租人王季成控陳來寳張阿來吳福保方華亭各人欠房租三月向索被毆昨由虹日捕房將陳來寳等四家解廨明府判各將房租交楚赶緊遷移又以行兇毆人着張罰洋三元餘三人各罰洋二元○捕解誘人賭博之周小　趙阿龍到案判各枷三天○探解北浙江路順興舘夥陸子南每晚誘人賭錢判罰洋二十元○捕送迷路江北女孩至案請示旋有該女孩父母計順法計沈氏到堂認領判當堂領去（泉） 
[法租界公堂案]  
　　裴少村楊文信前與某法商集股開設公司訂立合同設反有悔須罰銀二千兩詎裴楊竟爾悔約避匿經法商控由公堂將裴提訊交保一面備文昭文縣移提楊文信楊又逃逸他處昨日傳訊陳明府命裴交原保限七天將楊交案○謙愼安茶棧夥李友梅扭烟紙店夥范耀亭曁竊賊沈阿寳到案控稱被沈竊去雪茄烟十五箱售於范處茲將人贓送究判沈押一月期滿再禁改過所二月范罰洋二十元○張永林控和昌工頭彭根圖賴墊本工洋一案昨日捕房將案内牽涉之馮書田解訊馮供張所墊之洋係俞耀瑞經手與小的無涉官判彭馮一併交保提俞再訊○胡連生掩入朱桐生家行竊判押捕房一月○仇林生竊太古棧羊皮押七天○王阿榮行竊衣服押一月（浩） 
[美租界捕房事]  
　　某學生前晚行經天潼路轉角突被流氓三人搶去綢洋傘一柄眼鏡一架報由捕房飭探查辦○張桑氏擕女投捕房聲稱女已許配范氏爲室以被姑毒打逃回請究捕頭飭送醫院驗明傷勢重輕再核○老街路虹慶里昨斃無名丐屍一具由捕回報捕房飭傳地保報堂棺殮○華記路春發棧前晚有某客投宿昨晨忽然身死由該棧主報由捕頭飭傳地保查明棺殮（西） 
通信 
[救命要啓]  
　　急啓者三月初四日晚江新船行至丹徒口捕力遇 
有被難落水多人慧在頭等艙中聞一片喊聲曰（救命救命）急出艙親看該船仍照舊馳駛各船客均向船尾奔視盖喊聲已過船尾也慧趨至船首呼船主停輪船主答曰你去睡罷慧　曰見死不救安有此理汝不知我爲誰何但無論何人此時皆應有請船主停輪救命之義務慧取表視之時已八點五十五分至九點八分始將救命小舟放下去救候至九點二十分時救出五人乃自船主及大副二副絶不向被難人過問亦不問落水者係幾人逮慧走至下艙始親詢被難人得悉共有六人落水今少其一船主始終不甚注意不復施救開輪前進殊屬膜視華人生命殘忍已極且據船上人稱上次該船於上水行船時曾　某日午前十點鐘時撞沈一船可見該船洋員才力不勝毫無疑義凡我同舟應簽名作證初四日晚九點鐘三十五分黃中慧急啓見證人親筆簽名如左汪瑞闓（前署九江道）沈秉權（湖北候補道）吳清甫王問濤　林純齋楊湘浦江鏡之黃明齋崔衡李壽昌卓焌錢澄又按該船洋人旣膜視我國人命如此而船上買辦賬房中亦無一人過問者逮慧再四飭人將帳房人呼至始有一人來問被難人姓名惟此時水手不諳救人之術竟將該五人送入極熱之大爐火房内令渠等烘火慧急諭彼等告以甫從冷水救出萬不宜向火否則必死無疑該水手等始尙不理經慧力勸始將該五人呼出令將濕衣脫下爲之烘烤轉瞬已抵鎭江慧方欲積資慰之而該船洋人已將彼籌臨遣登岸不知所之中慧又記 
振務 
[商會經收徐淮海等水灾振款第十九次清單]  
　　二月廿九棉力子助皖北洋一百 
元助淮徐洋一百元助雲南洋一百元益戒水菓行十元後馬路廣肇公所隔璧美華老號　鞋莊三月朔至初七每雙提助共小洋三十角望平街美華南號初一至初七每雙提助共小洋一百九十角瀏河商會來甘草司程查獲私販銅洋十九元充入淮徐振捐除分掣收照外合亟登報以揚仁風再管十次單内有瀏河商會來小洋三百四十五角失寫三百之字　爲更正聲明 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
