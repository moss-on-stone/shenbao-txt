# 1893 - 14 - 4907090

 

Page 1

 
 
[英法俄德四國志略書後]  
　　英法俄德四國志略爲同鄉沈仲禮司馬所撰司馬自幼殫於泰西之學語言文字無一不精而又能使中西一貫且周遊外洋者數年卽其所身親目覩以及考之於古証之於今其有吻合者則留之不合者删改而增損之其爲文也簡而賅其用意也深而遠見之者但以少許勝人多許而珍之猶其測之以淺者矣或疑司馬所志何以僅此四國豈海外之國惟此四者爲大故特筆記此外皆等諸自檜以下乎此則近乎勢利之談司馬所不爲也有以爲司馬雖周歴數年而親爲詳考祗此四國餘則有所不暇及故就其所確見者筆之於書其不確者皆不敢濫入也卽此可見司馬實事求是之意然實事求是則司馬之素心也而以爲見聞較確者惟此四國餘皆忽略視之夫豈其然吾蓋深思久之而知所以特志此四國者正其胸中之邱壑平生之經濟所因此而流露焉者也方今大勢俄羅斯逼處東邊琿春黑龍江壤地相錯而俄人不能得志於黑海必思另尋出路以一遂其吐氣揚眉之志則其所眈眈虎視者不卜而可知矣爲中國計者莫不曰俄患不可不防也旣欲防之則安得不知其國中之事人情風土疆域山川文學武備皆覘國者所當知故記之獨詳而與俄聨絡一氣者則莫如法法國之通好於俄非眞有愛於俄也亦不過爲乘機進取之計觀於安南之奪知法人之志不在俄國下蠶食鯨吞有不顧其理之所安者則法之宜防亦與俄等防之又安得不先知其國中之事物産製作一一默察而備記之此其所也余嘗謂中國之禦俄也莫善於結英英人能拒之於黑海不使出則以水師俄不及英也司馬殆與余有同心故於英國爲之冠而不厭其詳焉蓋我欲與之聨絡結契以期爲他日之聲援則必深知其性情早聨以氣誼而後彼此可稱知己而莫逆於心倘我不能知彼則彼卽能知我而其意氣間終有不能浹洽之處若我能深知夫彼相孚以誠則彼自能深信夫我而相交以義如此則兩國之交固而彼此可以互相倚依我固恃英之助英亦可以恃我之助斯外患不足虞矣惟德與法實爲世仇雖法亦曾侵俄而爲俄所敗亦曾侵英而爲英所破惟德則受創最深亦最近故德之於法刻刻防之法之於德亦時時圖之法合於俄則德必合於英彼奥義諸國雖與德近而與俄法多有姻婭盟約恐不可恃德而欲防法之合任以復仇舍英與中又奚屬乎近來中國與德交誼頗篤購德器用德人較之英國不相上下而法人未必不相忌嫉英雖阻俄於黑海而近年以來駸駸乎有不能復阻之勢非不能阻蓋阻之於此者逸之於彼也英與法未嘗不可合而英若有疑於法法亦若有疑於英德未嘗不可合於俄而俄若不愜於德德亦若不愜於俄此時爲中國謀者於英德則結之於俄法則防之英德與中交情愈固則任之謀沮雖有狡焉思逞之志亦不敢遽爾肆意然則欲結之欲防之而可不知其國之備細者乎兵法云知己知彼百單百勝故爲將者急急於悉敵情而納交者亦必當稱知己此則司馬先撰此四國志略之意也乎余與司馬交有年矣見其於華文則金石詩古皆能貫而通之於洋務則於光化電重諸學皆能抵掌而談如數家珍輒欽佩之前者曾以地球之圖縮印於紈扇上以見贈知其於輿地之學必有心得而又羡其運意之精巧至今什襲藏之兹者蒙自金陵郵寄此書以見示其書之盡美盡善桂序江序言之詳矣因就其言外之意書數語於篇末司馬其哂之否壬辰仲冬古越高昌寒食生識 
[本館接奉電音]  
　　昨由京友電傳上諭一道敬謹譯登○十一月二十六日奉上諭前因山西歸化城副都統奎英奏叅署歸化廳同知張心泰任愚虐民擅造非刑情事當將張心泰先行革職交胡聘之按照奎英所奏各欵查明叅辦兹據胡聘之奏　詳查各欵除並無科歛勒索均毋庸置議外惟所設刑具用過七眼枷一次係屬因時救弊尚非違例虐民可懓懇准免其革職仍送部引見等語已革署歸化廳同知張心泰旣據查明並無科歛勒索情弊卽著毋庸置議惟擅用七眼枷究屬有違定制業經革職所請免其革職仍送部引見之處著不准行該護撫原以後遇有蒙民交涉事體非命盜重案應歸旂員自理者不得照行率芯派員會審如果廳員審斷不公卽咨由巡撫查明叅辦等語嗣後遇有地方公事著照定例和衷商辦毋得各存意見致滋貽誤該部知道單併發欽此 
[京事述聞]  
　　天壇門外叩閽人犯馬逢本經弁兵捆交行在刑部帶回下獄　分雲南司研訊供稱湖北某府縣人表姊係劉廣和之妻現因正陽門外觀音寺前某漆鋉之事含寃涉訟迄未伸理令身代爲叩閽一切詳細情形繕就呈詞求閲便悉承審司員票示坊官派役拘傳伊表姊劉廣和之妻送部訊辦并將馬按照衝突儀仗定仗擬徒罪名於本月初六日押赴兵部派役起解 
[析津瑣誌]  
　　時交冬令無業貧民飢寒交迫每不免流爲盜賊近來天津與東安縣交界處當日未沒時卽有匪人攔路行刦旅客往來均有戒心天津縣屬城西三十餘里之三河頭地方尤多宵小出沒穿窬　匧無時蔑有令人夜不安枕該處　東安縣界毗連嚴緝捕以靖地方是所望於爲民父母者○河東西方庵附近有薛某氏向與王四犯奸氏女年已及笄王得隴望蜀遂以一箭射雙鵰氏至此苦於無術禁止遂使荏苒花枝枉被狂風吹折女早已字人于歸有日以腹中珠胎暗結不得已送至旺道莊某姓家以便坐蓐王戀奸情熱一縷情絲竟難斬斷又恐女爲他人所奪遂於前月下浣糾集二十餘人前往刦女該莊中人突出禦侮以致受傷其中以劉二受傷尤重於初八日斃命屍親報案請騐經委廉率同刑仵騐明委係因傷身死遂將凶首王四逮案於十一日覆訊王供認與女犯奸現在奸已生一子因女窩頓旺道莊前往索取子嗣爲莊人劉二持刀霸阻情急奪刀遂致悮傷委廉問帮兇者爲誰王謂一人作事一人當於人無尤委廉謂死者騐明各傷刀棍輕重不一不能以一身承當飭加板責王始供認帮凶者共有三人地保供稱帮凶實有七八人委廉遂命添傳案中人犯以便覆訊王則仍行管押聽候擬罪語云賭近盜奸近殺洵然○西沽北倉兩女廠開勺施粥已列前報兹聞領粥者紛至沓來已有人满之患而後至者仍復源源而來籌賑局憲知不能徧給遂出示截留諭令飢民各在原處聽候賑撫以免空勞跋涉無奈飢民迫不及待扶老携幼相屬於途正不知飢溺爲懷者將何以善其後也又廣仁堂於初二日散給棉衣號寒之輩咸得霑挾纊之恩歡欣鼓舞幾於有口皆碑云 
[巴峽寒猿]  
　　掛旗民船往來川楚必經過歸州之新難此處波壽險惡必用縴夫牽拉緩緩而行歸州知州丁 
 
 

Page 2

 
 
直刺深恐水手縴夫或有勒索價值情事出示嚴禁又派差往來巡視商旅齊聲頌德日前丁直刺來宜謁見新任存太守小作勾留各行號赶造萬民傘一柄鼓吹前導送至公舘直刺再三辭讓而後受之閲數日仍回歸州聞有調署東湖之信不知確否○鼓樓街某錢鋪開設有年惟招牌則已屢易矣自去年四月起大展規模主人某甲係東湖著名富戶多財善賈近日在沙市漢口各設分庄沙庄委乃弟主持其事本月初忽然逃逸各沙號聞之派人尋找將伊兄某乙獲住甲尚不知底細由宜往沙料理庄事各號痛恨已極竟將甲一併扣住欲加以綑縳遊行街市鳴鑼示衆經人調處尚未了結聞宜昌錢鋪虧空三千餘金沙市亦虧空不少○河西與長楊縣交界之處有甲乙兩家各　新婦俱鄉間小轎用紅氈遮護迎至板橋鋪道路分歧有茶室兩座因足力已疲停輿小憇凡鄉間迎親俱在五更時茶室主人尚未起身扣門而入使之煮茗解渴有頃始擡轎而歸拜堂撒帳送親婆子甫入洞房不覺大驚失色蓋所迎新婦已李代桃僵矣轎夫正在飲酒盤詰之下始悟在茶室小憇時有轎二乘茶罷後怱忙擡歸不暇辨别致有此悮詢問新婦姓氏具以實告乃遣人前去尋找將新婦互相掉換重行交拜禮幸覺察尚早得以完璧歸趙否則大錯鑄成月老紅絲不幾悮繫耶按此事曾見於說部今以此事觀之豈抄襲陳文耶抑不謀而合耶○宜昌小南門外拐角頭地方向係藏嬌之所本年因科歲兩試生童齊集恐藉端閙事遷移入城舊日漁郎幾不辨仙源何處近有某青皮訪得某妓住在雙堰塘地方邀約同類三五人一擁而入始則逼令彈唱一曲甫終又欲作烟霞供養妓不能耐青皮遂大肆咆哮將烟具打碎携取烟槍意圖遁去龜鴇亦忿不能平邀約多人閉門毆打兩有損傷經鄰人出爲排解令兩造各備酒筵服禮始免雀鼠之爭 
[松江火警]  
　　松江城西秀野橋東堍河沿某姓骨頭行危橋高聳四無居鄰旁支茅屋一椽堆置油皮毛角本月二十二日之夜麗譙四報無端起火轟轟烈烈光燄燭天行主正在黑甜鄉中驚覺而起汲水撲救得免延燒迨各水龍駛來則祝融氏已斂威而退矣 
[松江瑞雪]  
　　有客自折桂閣中致函本館云二十以來半陰半晴時有峭寒砭骨二十四日薄暮陰雲四合細雨溟濛上燈後惟聞屑屑騷騷時有雪珠飛濺鴛鴦瓦上俄而花飛六出柳絮漫天碧翁翁碾成萬斛瓊瑶撒遍大千世界所惜不久卽止未能塑作雪彌陀雪美人靜參空色色空之旨然長空萬里依然潑墨雲濃或者滕六君當乘興復來駈百萬玉龍晃耀銀鱗玉甲乎 
[江右火警]  
　　江省入冬以來未聞火警人皆慶幸不料本月十四日三更後進賢門外許司徒廟左近某鋪因晩炊遺火積薪之中遂致狂焰轟發光　霄漢幸左右鄰近人手衆多竭力撲救得卽熄滅僅燬房屋一間當火之熾也城内警鐘亂鳴各水龍電掣風馳而往城門亦洞開任人出入鋪戶中人相率驚起登城樓瞭望見火滅烟消始各折回 
[潯陽絃韵]  
　　上憲委畫輿圖委員鄭懷廷别駕同誥率領畫手書差人等於十九日行抵九江謁見道府各員在府城隍廟内暫解征騎○辦理二套口厘卡委員徐雯青司馬元霖瓜期已届上憲檄調趙朗元刺史煇接辦已於二十日到卡視事○時届隆冬江水大退凡輪船及艨艟巨艦行至　上每遭擱淺廿二日有輪船在九江下游之湖口一帶見水淺涸不敢展輪前進候駁船到來將貨分運船身旣輕始得行駛如常 
[打鴨驚鴛]  
　　鎭江有某羽士舍鍊汞燒丹之術從事於擫竹調絲舉凡艶曲淫詞無不心領神會而又工顰巧笑婉麗動人見者幾疑爲花下靈狸不知其爲雲中白鶴焉素與某姓女郎有私一日約至廟作女牛之會春光洩漏早爲諸惡少所知女郎姗姗而出方欲向十二峯頭踐襄王之夢惡少突排闥而入大呼曰妙个棲眞學道之羽客乃欲與九天元女密證丹經耶若送至官管教汝鴨毛褪盡也喧嚷之聲直逹於外幸諸道友聞其事急爲排解倩番佛作和事老始得彌縫而女郎已瞻戰心驚不復敢結鴛鴦之夢矣 
[亂點鴛鴦]  
　　浙江海鹽縣南鄉某甲某乙兩家央媒文定新篁鎭鄉間某姓兩女擇吉本月十二日成婚是日兩家各設音樂花轎迎娶過門途次輿夫各欲爭先過橋口角之餘竟棄轎而用武旁人竭力相勸忙亂中將轎互易舁者未及察及到家甲乙亦未之知也甲家見新婦貌美合卺之下送入洞房魚水和諧其樂何極乙家察知已鑄成大錯斷不甘休投縣控陳不知邑令如何定斷按此等事小說家已如司空見慣不知訪事者從何處摭來姑列報中以博旁觀一笑可也 
[邗水冰花]  
　　揚州來信云每屆三冬各處貧民咸扶老携幼而至成羣結隊乞食市中今歲大憲預期通飭各府州縣官毋許貧民南下並遴員沿途迎堵辦理頗極認眞本月中旬某日甘泉縣李明府忽接鹽城縣宰公函略稱訪聞現有敝邑貧民持護照南下敝邑今年秋收尚稱中稔且自秋徂冬無一游民來縣請領護照情事顯係有違禁令用特函請簽差攔截押解回籍以免南下等因明府隨照錄出示並簽差協同鄉保四出巡查諭以如有鹽邑貧民結隊南下者卽妥爲截留禀候押解○前署江都縣朱雨年大令之太夫人仙逝後筮期本月十八十九二十等日在黄家園公館設奠開弔都轉以次印委官紳均往叩奠更有從遠道來者門前車馬絡繹如梭二十日大令備齊全副儀仗恭請眞州張午橋觀察丙炎題主鼓吹執事熱閙非常○糧米船多於冬令回空南下連檣下駛隨處逗留其間安分營生者固屬不少而少年矯捷之輩往往不遵約束遇事生風本月十七日保甲總局方大令查獲鬥毆滋事之水手二名研訊之下一供姓趙名玉富一供姓李名玉發公庭對簿毫無怯懼情形且皆直認前情略不諱飾大令喝令分别笞責各荷枷一月發往教塲示衆此亦懲一儆百之意也 
[武林零拾]  
　　浙江海運津通滬三局派出總辦會辦各員已詳前報兹又經糧道世儲憲札委各官紳共八十餘人較上届人數略减○冬至以後屈指已及二九光陰而天氣温和時有陰雲靉靆十六夜略降甘霖雜以雪珠錯落次晨依舊南檐日暖雲翳全消十九日黎明上天同雲北風凉冽至午刻又　晴曦邇來風火症甚行喉腐牙疼者十居八九衞生者當加意珍重也○天時久旱河水漸乾代理省防統領李總戎撥兵開掘臨平一路水道又委候補遊擊蘇游戎長慶至嘉湖一帶查勘河道想亦將興水利也 
[吳門讕語]  
　　某夜黄氏時蘇州閶門外日暉橋附近某浴堂火夫某甲正在窖邊操作忽覺有物墮其頂上取視之乃煤紙捲成之巨捻内藏火藥及自來火正在索解不得仰見屋上透露微光一人满臉塗紅緑若梨園中之净脚渾身全黑蹬伏屋頂不覺駭極狂呼衆人圍繞仰觀皆不敢升屋掩捕一時哄動鄰右有某戲園武丑卸去袍褂一躍而升其人飛奔而逸一轉瞬已蹤迹杳然回向原處搜查惟見有長凳一條飛义一把而已○某日午後由浙江解巨盜一名至蘇州奎大中丞飭解臬轅轉發蘇州府署魁太守飭發元和縣獄中收禁聞此犯係江洋大盜向在浙省某營當哨宫擮升都司之職三年前因某案破獲盜黨供其爲坐地分贓蘇省大憲迭次研訊遂將生平劣迹一一供認擬以斬立决罪名嗣浙省又因某案牽連大憲行文至蘇吊歸原案質訊亦擬爲斬立决現蘇屬又有盜案一起扳出此犯爲案中要証是以重復行文吊回訊鞫所經之處觀者塞途咸見其高臥囚籠中傍置烟具雖琅璫鐵鎖依然顧盼自雄眞兇惡性成者己○前報紀安慶帮中人麕聚道前街鳳池茶園將吳縣捕役羅某兇毆凌敬之大令飭差務獲究辦兹經差役訪知内有蘇州府署差役朱某之子朱秀石最爲兇悍遂設法拘獲解案請懲大令飭重責一千板荷以頭號巨枷發犯事地方示衆 
[蘇省官報]  
　　十八日同知王庚年解京餉赴都辭知州朱之模服满回省主簿陳炳甲奉撫憲派蘇差委巡檢周保年奉憲批准換蘇差委從九陳　樹奉委金山保甲差十九日指分江蘇試用同知張錫爵捐升過班引見回省主簿徐嗣元奉飭派蘇差委二十日通判金兆熊江北 
 
 

Page 3

 
 
公幹回並禀知奉委南路總巡差分發江蘇教習試用知縣阮逹元浙江人到府經葉紫綬辭直河運分局二十一日浙江督審局委員教習知縣張縉雲奉浙江撫憲委蘇公幹正任華亭縣吳成周禀知交卸華亭縣事通判王彦徵由寗來駐蘇鑣買捐差禀報本月十五日到蘇聞訃丁父憂 
[江西官報]  
　　署萬年縣姚廉卸事回省准補鄱陽典史張贊霖樂安典史龔鏡清吉安府經余錦榮均飭赴新任知縣劉至健騐收江軍砲船知府但培良委辦饒州分局知縣何其坦委解額木進京縣丞黄恩煦由京起服來江指分從九周維清禀到係山陰監生任國　酌委一次胡純祖往萬安查粤私蔣啓昌委辦角山卡馮俊才委解六批漕折進京典史查應龍由京起服來江夏昭接查德勝門布經熊瀛接查惠民門袁州協鄭國謨因病出缺以左營候補副將萬昌喜署理知府朱寳常由京起服來江知縣周景祁加級紀錄張大杰接查進内保甲現署德興縣部選崇仁縣張超飭赴崇仁新任所遺德興縣印務以王重藩輪委署理 
[皖垣官報]  
　　六品頂戴指發安徽新海防試用府照磨馬光熙到江蘇人卸署懷遠樂河司麟桂到委辦巢縣厘卡同知丁繼瑞到候補知縣許崇貴到由蕪湖措貲回委辦鳳凰頸厘卡通判張煥楨到棕陽厘卡通判莊乃賡辭卸署穎上縣汪錫麟到新選布經歴吳毓庭知任事署布經歴姚嗣崇知卸事定遠典史楊頌三辭知縣彭燦垣發審正辦張德瑜副辦柯劭憼均知奉發審局差五品銜分發安徽難蔭班試用知縣王鍾漢到江蘇人指發安徽新海防試用巡檢言尚珍到江蘇人直隸州余適中辭赴金陵代理廬江縣吳雲翔到委辦大通厘務知府鄒增瀚辭蕪湖新關卡通判吳德懋辭 
[皖公山色]  
　　安徽藩憲德靜山方伯蒞任伊始在省文武各員於月之十七日恭請方伯赴八旗會館飲宴傳集梨園弟子一献霓裳妙舞鐘鳴十二點方伯命駕而至各官排班迎接稍叙寒暄卽行入座肴陳水陸曲奏琅璈洵足極視聽之虞結主賓之好矣○安慶火神廟内經各家寄放棺木數十具經地方官訪悉飭令管廟僧人傳知各戶限一月内將存放棺木一律搬盡如逾限不移定干究辦○前任甘肅西寍道存記按察使舒觀察之翰於十七日行抵安慶謁見沈仲復中丞兼司道各官小住徽州會館各官亦次第答拜車馬紛紜按觀察係徽州府黟縣人由詞林外摧斯職此次遄回珂里暫息塵芳當仍作出山之計也 
[豫章雜錄]  
　　萬載縣山多田少向以表心紙爲土之産一大宗所出之紙内山爲最外山次之内山仙源一帶三十里而遥林深箐密産紙數萬稱極盛焉邇來該處有人常以竊竹爲事零星銷售爲製造油扇之用遂致産紙之數大减於前近有某某等明定章程認眞整頓竊賊始爲之斂跡○心園主人好賢若渴仲冬朔日創立小課訂定章程雅意栽培隆儀餽贈自是逢一領題逢五交卷分請宿學耆儒悉心校閲秉公甄錄誓勿稍徇私見此誠不可無一不能有二之舉也初一日課題補後漢書建武功臣年表序擬郭景純游仙約同人消寒啓倣黄仲則賦寒夜四聲五律碪聲漏聲鐘聲角聲十一日課題屈原賈誼論擬江文通去故鄉賦擬蘇子瞻河復詩用原韻詠古七律十首苧籮村昭君塚避風臺緑珠井馬嵬驛燕子樓琵琶亭婁妃墓露筋祠莫愁湖○南昌府曹朗川太守舉行府試前已列報兹聞四覆已終發貼正案所取前列皆屬能文之士案首尤卓卓有聲新建案首王君甫經入籍卽冠一軍老眼無花於此益見而王君受知哲匠亦可穎脱而出矣 
[定期大閲]  
　　冬狩古禮也浙撫每逢冬令親赴羅木營較閲行伍藉以簡練軍實備豫不虞兹聞崧振帥擇於二十五日閲撫杭四營官兵合操大陣並挑看鎗砲曁閲省防楚軍中營及親兵新安新右護軍左四旗管帶哨弁勇丁合操洋鎗隊陣法挑看勇丁洋槍打靶二十六日在撫院箭道閲看官弁兵丁馬步射想屆時荼火軍容當不减亞夫細柳也 
[護解盜犯]  
　　盜犯田正奎前在湖州府捕獲解省代理省防統領李總戎成林派委楚軍新護等旗總巡李叅戎茂青擇於十九日護解赴蘇風聞該犯係盜中渠魁不但諳習武藝且能以文墨誇耀於人曾與某軍門之公子謀害某京員全家今旣被擒想 
　　國法森嚴萬不能曲爲寛恕也 
[命案述聞]  
　　杭垣貢院前茅屋三椽有某甲居焉十九夜深入黑甜鄉聞有窸　聲疑爲竊賊披衣起視已失去鐵護一隻啓戶四望黑暗中似有人前行赶卽追獲鐵鑊尚在手中其人以布巾紥頭知爲游勇大呼而夥用麻繩綑縛拳足交下受傷過重奄奄一息中遂拖入門内將待其旣斃掩埋屋後隙地以滅其跡不料屬垣有耳當夜馳報總巡派巡丁往探事果確實翌晨由地甲赴縣禀報仁和縣伍大令帶同刑仵書役人等往騐當塲有營兵五六十人環跪禀稱死者係湖南人向充營勇去年經省防統領裁撤家中尚有老母及妻子大令騐畢將甲帶回署中不知若何定讞也 
[集銀卹苦]  
　　前者英公司博卡喇輪船失事於澎湖附近本報已歴紀情形事後在船死事者之家屬流離困苦幾不忍觀各國西人因集銀以資撫卹計上海共集得洋銀五千五百五十六元四角四分除去使費十元其餘悉數寄往香港總督分派矣 
[有利重開]  
　　有利銀行停止一事已見報章前日英國總銀行電致上海分行令其重張旗鼓上海行中人得此遂照常貿易登時氣象聿新矣 
[滬江雪景]  
　　滬上自本月中旬以來氣候温和說者以爲冬行春令遂致疾病叢生小孩之出天花者時有所聞自二十二三等日以後朔風料峭撲面生寒凍靄迷天濃陰匝地料碧翁翁連番醖釀當遣百萬玉龍飛舞長空裝點琉璃世界至二十四日細雨如絲霑衣欲濕雜以雪珠錯落夢回枕畔猶聞濺玉聲喧二十五日峭寒驟逼重裘爲之不温入夜風威愈緊扯絮搓綿漫空而下翌曉推窓四望瓊樓畫棟變爲玉琢銀裝絶妙一幅天然圖畫恨不令摩詰寫之午後仍見六出花飛飄揚不斷恍似因風柳絮意者滕六君餘興未闌當大展神通使土膏得以霑潤來歲秋成有望未可知也此爲滬上見雪之始故喜而誌之 
[俄人度歲]  
　　昨爲俄羅斯國元旦本邑道營廳縣及英法兩讞員均循例至駐滬俄領事署賀禧英讞員蔡太守因預期飭知各捕房停公一日並聞江海關道聶觀察清晨由俄領事署賀畢而出順道赴新閘登官舫用火輪船帶往蘇垣謁見各大憲面禀要公 
[上案確情]  
　　本邑英租界抛球塲東首被焚後賑捐局以火起於比鄰廣興木器店廣興主人以火由賑局延燒中西各官會同踏勘情形隨由上海縣黄大令升堂研訊飭將廣興庖丁吕阿芬跪以大練吕不承認判押待質所中後又提訊廣興主人何桂芬何又不承以上事情　登前報日來此事傳聞不一本館惟實事求是不敢摭捃浮言兹悉裕昌火險公司所備賠銀早經廣興主人領去廣肇公所議事三日粤人紛紛議論忿不能平幸諸董事開導再三謂保險銀旣已照償今當求縣宰將吕阿芬釋回事卽可了其中有識者皆以董事之言爲是不復多求董事隨請大令釋吕大令允俟賑捐局總辦胡觀察由金陵返滬然後開釋至謡傳延請西律師涉訟言語實係烏有子虚云 
[滬濵瑣語]  
　　無錫人某甲在小東門外開設飯店前夜運漏三下被賊扒門而入將帳箱中洋銀一百六十元竊去至次晨店中諸夥起身始知被竊　卽開明失單報捕請緝○小南門外鈎玉弄左近咸泰錫箔店學徒查鳳祥自縊由店主朱浚祥往追屍屬尚未來滬協同廿三鋪 
 
 

Page 4

 
 
地甲投縣禀報黄大令前往相騐其詳已紀前報兹聞查母於昨日來滬卽向該店吵閙朱及各鄰人婉言開導查每不肯于休嗣經再三解勸始向西而去 
[縣案彚錄]  
　　王榮塘投縣控稱髮妻張氏私逃來滬將女兒寳珠賣娼並在女婿薛一端家滋擾救請禁止黄大令准詞飭差諭禁薛卽至王處欲將寳珠領回不料張氏一味蠻横薛不得已將張氏及寳珠拘送公堂蔡太守訊供之下以王旣在縣中呈控飭將張氏交保寳珠則於前日備文送縣值日差據情禀明大令飭交官媒看管候訊○金希生將山芋香卽山嘉大之妾阿照誘匿一案經法公堂訊供斷結將阿照發堂寄養金則送縣候訊已紀前報前晩黄大令升堂訊案時據金希生之父金子元遞禀訴稱係本邑人現住城内兒子希生失於管教在外作不端事現求恩給領以家法處治大令謂曰爾平日不將兒子教訓任其在外爲非今日反來求釋耶將禀詞當堂擲還○鄭天林卽阿炳被伊母扭控縣署黄大令訊責之下判令枷號一月發頭門示衆已列前報前日枷期已届原差帶案晩間大令升堂研詰阿炳俯首求恩大令着開枷保釋　 
[英界公堂瑣案]  
　　日前尤潘氏訴稱娼婦謝月舫倩袁永泉作保借去小婦人銀錢若于向索不還請爲追究蔡太守准之飭差提集人訨訊供之下著袁交保出外赶緊清釐及袁央林長發保出延不理清尤潘氏又呈催訊太守飭差提林著交袁訊究○周文蓮卽周薛氏由田宗玉介紹將洋銀借與楊廉武昨向索取以致忿爭因扭楊田及楊妻李氏至公廨蔡太守諭候訊供核辦 
[法捕房瑣事]  
　　某甲者素喜杯中物每至酩酊輙留連忘返不知天地爲何物前日行經小東門外步入通裕糟坊聞酒香撲鼻遂信步入門效長鯨之飲吸不名一錢竟欲揚長出外酒保結算酒資須錢二百餘文當向索取甲不分皂白以老拳奉敬適有巡街捕至將甲拘住送入捕房管押一宵昨經甲之友人某乙代惠酒鈔懇請原告同往捕房將甲保出○昨有年甫十三齡之蘇州孩子在法租界中哭泣爲巡街捕所見上前盤問孩稱向在某成衣匠處習學針線緣師性情兇悍稍不遂意卽遭毆辱不堪其虐於夜間逃出迷失路途巡捕將孩帶入捕房候其師前來認領○小竊某甲前日往西門外宰猪作中竊取屠夫棉被一條行至法租界爲巡街捕所見立將人贓拘獲送押捕房 
[治良方]  
　　啓者今年秋燥冬温略無霜雪滬上自十月間起天花流行十不救五小兒之殤於是者日以百計此痘疫也治法當與常痘有異惜幼科未之察耳且天令發泄不主閉藏痘證中必多喉患今特刊加味三豆飲並青龍白虎湯二方俾未曾佈豆者預服免患將出者恣飲冀輕已出者恣服逆可轉順盡出者頻服每可易消至於痘科種種之方皆無義意或以毒藥損人元氣或以穢物致生别恙愼勿爲其所惑惟此方藥極簡易性最和平味不惡劣不拘體質久服無弊誠盡善盡美之王道藥也俗人惑於患痘不食豆之說試問此語出於何典載在何經衆楚交咻可鄙實甚特爲明辯冀人醒悟二方附後○加味三豆飲生菉豆一合生黄豆一撮生黑大豆一合如無卽以白扁豆代亦可粉甘草三錢凈銀花五錢水煎服多多益善○青龍白虎湯鮮橄欖打碎二十枚生白蘿匐切片半觔水煎代茶頻服之 
右方係齊世道人交來囑登報牘道人固精於醫者爰照錄之惟証候不常究非可執一而論仍祈方家自行裁酌耳本館附識 
[餽墨鳴謝]  
　　英大馬路同德堂主人昨以家傳秘製八寳　墨一匣見惠研之馨香撲鼻光彩煥發誠文房之雅玩也仿帖云可以治病拜登之下營綴數語以鳴謝[  高昌寒食生拜手]  
[濟當其急]  
　　謹啓者敝堂接奉揚州羊巷張公館雨記大善士來函由恊源莊交來四知堂女大善士祈病速愈樂助河南賑捐洋一百零五元並囑速解災區以濟急賑云云目下各路冬賑孔殷而河南衞輝府地廣災重待命尤亟濟物利人行道有福救命延生報施更速勿　有喜爲善最樂敬代災黎心香遥祝○昨登葛韓二君第一批壽儀移助漏叙沈松茂翁洋二元鄭陶齋翁洋二元陸兩生翁洋二元劉蘭階翁洋二元特再聲明[  上海六馬路仁濟善堂籌賑公所施善昌等謹誌]  
[申報舘恊賑所經收順直山東河南賑捐十一月十一日至二十日止第一百八十八次清單]  
　　十一日太倉無名氏洋三元○十二日寗波十齡童子壽筵洋二元相文筤潤資洋一元○十四日董花源洋五元葉鼎記洋二元六角高黄二君恭賀葉君生辰壽儀移賑洋一元○十五日朱忠佑洋三元無名氏洋五角○十六日揚州徐女史洋二元○十七日葛維卿湯餅移賑洋四十元杭州裕德堂洋十元無名氏洋六元○十八日鄭德儒爲先君棄養承親友惠賜祭金移賑洋二十元無名氏洋五角無名氏鴻卿在明南生四戶各洋二角○十九日電報局楊子萱交來粟餘堂洋七十元揚子先爲令慈今冬七一壽辰蒙諸親友饋送隆儀移賑補過軒求平安忠恕堂三戶各洋十元○二十日館雲室主人洋五十元相文　潤資洋三元以上總共收英洋二伯五十元零四有 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[放生延壽捐六月初一日起閏六月底止第二次清單補續]  
　　盛惟善堂大善士樂輸洋一百五十元盛泰昌寳號樂捐洋五十元金松塘善士洋二元戴紹岐一元恆叅祥二元李　山元讌春堂葉二元松筠堂裘五元劉傅經堂二元壽石山房二元王廉吉堂一元胡壽南一元方子英洋三元沈虞卿洋五元沈玉廷一元沈康祖　三元沈春　　元楊錫昌五角高恆昌五角伊樂痒堂洋二元陳敦義堂一　陳義德堂一元邱儉耕一元邱吉安二元張　源二元張同禮二元陳錫榮一元萬椿祺一元黄蒼岩一元卞寳佑一元　瑞峰一元金貽勤堂善士樂助大錢廿七千　王寳臣錢一千文華記洋四元　記二元求免禍求病愈求喜氏祈安氏冀男氏以上五戶合洋三元一角王種竹一元陸　　一元世　堂一元自怡齋二元尚志堂錢五百文山左三齡童子莊蔭澤六兌邊二元計銀一兩零二分淡水存心局五元務滋堂汪二元汪杜氏一元隱名氏一元休寗免災氏錢五百文求合家平安求平安氏二戶合一元張敏卿求病愈七十老人求壯健胡求症全氏三戶合一元二角興化不留名十三戶二元無名氏一元幾澤氏聊綴氏愛物氏仲芬氏無名氏三戶痰吟主人以上八戶合一元王秋賓洋四元無名氏洋二元章長蓀俞潤甫楊吉安無名氏金維城郭善士六戶合洋六元養氣室單光祿洋十元　城厘金局來愛敬堂方袁氏守愚齋再思齋德星堂延陵氏步豐氏藍田氏索陽堂孫吉泰吉慶祥永　厚王復興四樂居無名氏八　大百姓四王堂樂善堂以上廿五戶合捐樊平銀六兩七錢五分供都無名氏二元有心無力人二元王菊翁卞叔翁合一元餘姚厘局朱立甫筆生氏黄樹萱堂陳居易山房張瀛洲李玉書黄福壽堂胡麓軒嚴惠民陳山亭公順堂隱名氏　上十　戶合洋十元閲報人虚洋半元劉柏青培根詠平富安春　衷子忱氏臣富臣和生貞吉美慶虞臣香山錦城裕後封誥榮綬承恩福嗣慈蔭垂裕門文爾東木易金秀本　萃秀春萱根保萱壽有餘乙齋元廷景勳傅留緒楊添桂陳祝生萬福臻施及時華興方　世成人美共四十二戶合洋五元石門無名氏一元清江有名氏三元莫厘漁隱樂人　善合洋四元無錫且園劉求佑合家平安無病四元無名氏二元三角五分劉李氏洋九元李雙子劉吟香劉仙子合洋三元劉莊氏張朱氏合三角京都無名氏一元忠恕堂衞孝友堂張銀六錢雙桂堂羅居易軒夢松堂愼德堂羅惜蔭堂種瓜堂倪梅羅　　共八戶　洋二元二角陳可占五角以上共捐洋三百五十二元一角五分錢廿足九千文銀八雨三錢七分正○第四次清單於九月初二日起十月十八日止再將聲明大通同孚莊洋一元　瞻面九仲甫雙林範先時生幹臣劍吾生振之鴻生胡閣氏　氏郭氏叚氏淑娟女淑芸女淑媛女淑和女淑善女德貞女福貞女兩册共四十戶合洋八元漆園吏隱　四元忠恕　緒文堂合二元無名氏一元務本氏王子記沈受本莊順記俞子記無名氏六戶合洋三元紫芝仙館五角中和堂陳友恭堂張勉力子保平安清和子英金張氏免災悔七戶合洋三元二角青雲書屋洋四元山東孫叔農二元嚴馨吾捐七元盛門陳氏盛門孫氏盛門朱氏巧小姐薛世桂盛世標共六戶合二元二角楊州慶茂福代募洋十元蓉城無名氏一元正以上各善士樂助共洋四十八元九角合併聲明　滬南放生局董事謹啓 
 
 
 

Page 10

 
 
   
 
