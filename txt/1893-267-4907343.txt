# 1893 - 267 - 4907343

 

Page 1

 
 
[新出鉛板南雅堂陳修園廿一種醫書告成] [  圖書集成局代啓]  
　　長樂陳修園先生精醫道自負長沙後身治病必騐其醫書二十一種爲岐黄家所必需坊間初僅十六種後增全二十一種其間魯魚亥豕版多錯訛本局自去歲擺版至今秋始告竣字式照圖書集成其間校對精工有目共賞毋待縷述今已出書由五馬路文玉山房及古杳閣煥文書局千頃堂代售每部價洋三元書甫訂成購者接踵而至已消其半遲恐消完爲特登報　此次僅印數百部版巳拆卸倘荷賞鑒家賜福以速爲妙 
[新印王肯堂六科準繩出售] [  圖書集成局啓]  
　　六科準繩一書集醫科之大成係金壇王肯堂先生所輯其中論症則見垣一方療治則臚列諸法無微不燭有美畢臻　不愧爲軒歧之功臣本局以新鑄鉛字排印行列井然色潔凈盛以錦套每部四十本實洋五元五角卽日出書有欲探討枕秘者請移玉申報館帳房三馬路申昌書室及各書坊外埠則向申昌書室售報處購取爲盼此佈 
[論裁抑使費]  
　　前有京友函示謂美日秘星使楊子通京卿行文譯署爲赴美國請觀賽會之約須帶隨員二三十人并須動用公欵六千餘兩聞譯署議覆謂此係無關緊要之事祗須酌帶隨員二三人已足卽一切經費亦須大加删减力求撙節云云論者謂譯署以觀賽會之舉謂之無關緊要此則未免尚未能洞悉外情盖外洋以商務爲重其所以時有賽會之舉者無非爲振興商務熱閙巿面起見布告與國咸往觀賽若出之十分鄭重也者而乃目之爲無關熙要乎夫以中國例之則賽會等事且在所禁又豈有鋪張揚厲至於如此而外洋則旣以此爲重而約中國星使往觀若中國星使辭而不赴則恐佛外國之人情若往而略見寒儉之氣又不免貽外人之笑夫與其有星使而貽笑於外邦則轉不如無星使而一切費用其可省者尤多也似乎譯署之覆其理短而星使之請其見廣然而近來出洋星使其果能不貽笑於外人者又有幾人哉有自外洋回華者言及某星使於隨員新水過於尅扣以致各隨員怨聲載道有某隨員者竟告貸於西人遂致此種尅扣情形悉爲外洋所知莫不竊焉笑之譯署亦有所聞因思星使之所以尅扣薪水者殆爲經費不足之故乃於某星使出洋之時特爲揭出此意而多與之經費俾可以足用則隨員薪水中自然不至尅扣隨員旣足敷用亦不至告貸於外人而輸情以致貽笑譯署此舉可謂苦心孤詣者矣而孰意某星使承命而出比及發隨員薪水時依然折成以付一若尅扣者分所應爾而多加經費則意外之得所以供其揮霍者也夫中國各直省之官皆有養廉銀兩此項銀兩其初固無有也自○世宗憲皇帝念各官欲勉爲廉吏而内顧不無增憂則不免漸易其廉介之性一變而爲貪汚於是著爲定例另給養廉養廉也者所以養其廉恥者也顧名而思義宜如何感激思奮勉爲清介之節而無如養廉卽成爲定例而貪官墨吏亦仍史不絶書蓋人之心無不貪多務得者有其與之莫之拒也有其取之莫之顧也旣有所與復有所取可以兼容而并包也欲其念及於有所與而耿然遂無所取吾見亦罕矣夫是以養廉之加祗可以勵亷吏終不足以化貪官其性之貪者所得　多多而益善彼辭十萬而受萬龍斷者所决不爲也　　　省官員　不能以養廉之銀化其貪猶是在中國者也其唾駡而訕笑之者猶是中國之人也若出在外洋則宜有所顧　矣而　貪心所熾亦莫之遏乎人家有無賴之子弟其在家也胡言妄行無所不爲浪擲金錢無所顧忌一旦而使之正衣冠尊　視或出而陪客或會親戚聨新交則亦必有片刻之斤斤自守不敢遽爾放浪何則恐爲外人笑也然而能持之於暫　不能持之於常出使外洋則常而非暫者也三年之中時覺技癢大有忍俊不禁之勢則故智復萌故態復作有不期然而然者嘗間友人之出洋言旋者談及中國人至外國與人交固不可有寒儉氣尤不可染奢華氣蓋有寒儉氣人將笑之而有奢華氣者人亦未嘗不笑之蓋其所以奢華者皆奢不當禮者也外洋之人手臂固闊而亦必　朋而用非盡無　取閙昔隋煬帝欲示吐吐番圖紇等國以中國之富待之極優所過食物諸店匍皆預付以錢番人入則與以飮食而不索錢有付以錢者則謂之曰中國富飮食固無需乎錢也樹上多以綵繒纒之番人之黠者謂譯署曰吾見中國郊外有乞人寒　衣饑無食曷不以此繒爲之衣而令其入食物之店而一果其腹譯者無以對今之外洋　非昔時回乾吐番之比其於中國人情風土久已耳熟而能詳若勉爲奢華而出之以不當於禮則其笑之也有更甚於寒儉者矣然則譯署所以裁抑使臣之浪用者固非專爲節省起見彼爲使臣者當亦有以曲諒其心也已 
[星使行程]  
　　昨接漢發來電音云出使英法等國大臣龔仰遽方伯定於十八晚由漢起程 
[邊陲風雪]  
　　昨接黑龍江發來電音云該處於十八日午刻狂風驟起繼之以雲間俄國界内早已得雪北地早寒觀此益見 
[增設槍隊]  
　　神機營擬設霆字洋槍一隊曾錄前報兹悉業經奏蒙懿旨准設此隊仍仿照捷勝精銳洋槍步隊營制章程官兵千名額設管帶一員帮操二員正令官營總一員副令官一員正副分教官各二員文案營務支發三處辦事章京各一員辦事官各三員槍分八隊每隊帶隊章京一員管隊官三員檔色二名執旂兵二名每隊各分六小隊各隊長一名隊兵九名技藝刀矛籐牌弓箭均分四隊各設帶隊章京一員管隊簙員隊長三名隊兵三十名執旂兵二名檔色一名砲分六隊各帶隊章京一員管隊官一員隊長二名兵十七名檔色一名砲一隊後膛開花砲一尊平時操演拉車馬四匹行軍馬六匹餘雜項執差書手悉按洋槍營制定額此營制也至於餉項薪水馬乾劄由本營十有一項馬隊各汰裁馬隊兵額三十名所裁可月得銀二千一百兩除槍砲廠洋槍四隊中挑出練兵仍食原隊口分外其現由八旗滿洲驍騎營挑補隊兵二百四十名八旗蒙古驍騎營挑補隊兵一百六十名與此隊官員月需口分卽由裁缺項下支給雖添練一隊官兵而於月領餉項不增毫厘此籌餉選軍之妙用也其餘應行事宜容俟隨時照錄 
[修塗獲賞]  
　　日昨皇上前往頤和園詣皇太后前請安適雨潦載塗徧地泥　步營所備御道修墊尚屬速妥聞已奉特賞預備道差步營官兵銀一千兩請轎校尉每名賞銀一兩均由廣儲司給領云 
[亂黨披猖]  
　　倫敦發來電報云八月十五日巴西國亂黨在船上放開花砲攻擊京城婦女小孩死傷不少地方亦多被蹂躪夫國不可一日而無主似此洶洶擾亂民不聊生安得凈洗欃槍復覩昇平世界耶 
 
 

Page 2

 
 
[宜昌近事]  
　　前日午後有某號掛旗船裝運貨物三百餘件下川駛至中途腰义河地方碰在灘石上面將船碰破立卽沈下赶急援救只救起藥材三件一貝母二天冬餘俱沈入水底幸該船中水手客人獲救更生但不知船中　貨及船尚可撈救否也○七月以來天時少雨多晴且苦亢旱城内外多患時症近雖天氣新凉時症略少惟四鄉農田棉花望雨孔殷田已乾裂棉花多萎儻再不雨恐棉花不能收割據農家言此時若得好雨棉花尚有五分收成否則不堪設想且日日乾風田地坼裂人亦受亢氣上火炎升口乾吻燥若得好雨不但田会受福人心亦可少安不致再生亢厲之症也○下江人某甲來宜多年向在城内開設一小店收買雜件生意亦可糊口近因扯欠某棧貨價錢數十串無力歸欵前經索討數次東諉西推前日夜間忽而逃走次日天明人見該店未開撞門而入見店内貨物不及十餘串之譜方知甲已倒閉私逃經某棧請人上下往追杳無蹤跡惟付之無可如何而已生意一路亦難矣哉○現聞宜昌稅關欲盖造兹署盖因宜昌稅關向租漢景帝廟設局稅務司則居於玉皇閣下將神位遷移他處租居至今十餘年前十年該關前稅司已在大南門外購得地基一大叚四圍只做圍墻因造衙署所費不資是以迄今未建近聞總稅司已允盖造約於八月半後可以興工矣又宜之招商局碼頭向本不甚寛闊今亦包與石二將碼頭修造寛闊亦可不日動工矣 
[輪船擱淺述聞]  
　　怡和洋行之公和輪船前日由宜往漢不料行至簰州上十五里地方忽而擱淺後由漢號發太和輪船到該處意欲將公和船拖活乃用盡火力仍拖不動復將該船貨物搭客並有鄉試士子等全行移過太和輪船載往漢口該船擱淺係擱向棉花地埂内非開挖不能出險正欲派駁船下去提駁不料該行之昌和輪由漢來宜駛至沙巿上首之江口地方又被擱住亦屬甚險該行在宜雇駁舟三艘又雇夫役三十名前往提取貨物客商來宜而昌和尚未出險不知作何籌畫也 
[幸獲生全]  
　　某划子由宜都縣裝得某號磚數百塊逆行回宜已離碼頭不遠該划子上亦有數人撑駕行至龍王廟下首竟以載重沈入水底划子上人亦隨船沈下繼而各人浮水而出經人救援幸無傷損惟磚全行翻覆水中俄而磚已潑沈划子身輕浮出又將划子救起人船俱獲無恙亦不幸中之大幸也 
[翁斃養媳]  
　　宜昌小南門外某姓童養媳年十四五歲月初不知何故竟被乃翁毆斃左右隣居不平已禀報地方官究治所惜該媳母家無多人丁不能興問罪之師不知作何辦理也 
[宜昌得雨]  
　　前登天氣亢旱風又甚多四鄉棉田望雨之至近今兩日雨師稅駕淋漓不斷約可得水尺餘棉花得此好雨雖不能全收亦可有六七成收成矣前日亢旱城内外人多瘧痢之症兹得好雨厲疾亦可全消居人莫不額手 
[命案續聞]  
　　卸任江寗府學教授季禮齋廣文因病出缺其二公子被攀殺死查命婦一案早紀前報刻聞李太尊將季廣文病故情形申詳上臺惟二公子尚覊於外所雖憫其苦而太尊執法如山仍秉公辦理故請制軍委員阮水三太守陸春江大令赶緊審訊太守大令自奉制軍札委之後在上元署提訊究竟何人殺死查太太二公子極口呼冤而廚子張恒誣攀如故全無實供邇日太守在請假期内故暫時停訉云 
[恭送節麾]  
　　新授廣東督糧道魁文農觀察於上月廿六日交卸蘇州府篆後至本月初十日詣各憲轅辭行擇於十六日啓行赴廣東新任已列前報兹悉觀察於十六日辰刻排導出胥門沿途各鋪户咸供奉香燭跪送致敬觀察一一頷首大有依依不捨之意迨至碼頭時蘇州府王太守及長元吳三邑尊總捕總巡印委各官均在接官廳恭候送行觀察接見後一一道謝旣而藩臬兩憲鳴騶蒞止觀察　見之下深感盛情旋卽揖别觀察隨登舟解維望上海進發各官恭送如禮 
[大奮雌威]  
　　閶門外南濠地方趙某成衣匠也具妻某氏年近而立性甚悍潑前日晨起聞門外有喊售菜蔬者視之年與相若之鄉婦也當卽喚住與之論價一言不合孃子軍大發雷霆揮拳便毆詎該鄉婦亦非懦弱之輩攘臂直前相與對扑正在難解難分之際氏突起一腿向婦小腹上飛來婦不及廻避應足而倒登時面如十色口不能言傍人代抱不平此言彼語聲勢洶洶氏見衆怒難犯不得已令人延傷科爲之醫治據云傷及小腹恐有翻肚之虞旋經認識者報知其夫某甲立卽飛馳而至見此情形怒不可遏當卽邀集多人向趙理論一面飭人將妻舁歸趙自知理屈不得不央人從中調處情愿出資爲婦醫治併出養傷費若干現聞甲雖已首肯然尚難保該婦之性命無虞也 
[開挖淤泥]  
　　北運河爲京津要道今夏河流暴漲中間决口滔滔汨汨往口門灌注該河除上下游外中間水勢曾不容刀以致重載船隻往來動至經旬或需半月查决口之處係在河西務上汛地名侯槐莊緣水過沙淤該莊附近河流遂至洩不盈尺現在平糶木石陸續運京而該河係路所必經若於該處駁輕旣恐傷財又恐躭延時日有誤救荒要舉刻由該汛兵丁隨同堵口各勇擬設善法開去沙於庶幾船隻往來無碍矣 
[鳩兹集錦]  
　　蕪湖迤東各鄉以至南陵宣城建平蔓延一二百里現皆爲五瘟使所蹂躪人民死亡枕藉禾稼無人收割民心惶惶幾致無病者病旣病者日益沈重眼見金穰玉粒遺滯田間日遲一日勢必霉爛無用連日各鄉有人來蕪招雇小工及閒散侉民前去代爲刈稻其工價有以每本洋一元代刈三天半或四天者有卽以田中禾桵刈後與之平分代值者然若輩皆係外行手足粗笨且多作輟相半往屇七月内禾稻已倉箱坐擁今中秋已屆猶狼藉田間其中虧耗剝削不知減色幾何出郭東望不禁太息久之○甘凝之二尹需次在蕪歴有年所旅進旅退誠有如昔人所云浮沉鷗鷺宦爲家者　日偶感風寒不知是何庸醫遽以麻黄細辛各蛄錢投之謂邪伏在經非此不能外逹詎服後卽焦躁悶絶不崇朝而赴玉樓之召又某姓婦懷姙六月胸膈氣結不舒延南岸某醫診之云是經閉氣鬱投以通經破積峻劑服後不及片刻卽小腹大痛俄産血胞一個視之頭面肢體已全回視病婦已垂危欲絶乃隠其事復延某醫來診入門始出以示之某惶汗無地但求勿爲聲揚願唯命是聽病家者曰胎事姑置勿論但婦已垂危將何教我某醫正苦縮地無方聞言卽借風轉帆曰一誤當不致再誤請給紙筆速進一劑必可續命返魂也病家信之詎適爲送命之湯乃復與之理論醫者願奉百金不允更益以洋蚨六十枚始得寢息事後醫者猶以爲外人不知依舊肩輿出入城廂見者已早掩口葫蘆矣○某夕有王義和妓寮姊妹花二枝乘輿出局故繞道曠野冀免青皮之禍詎青皮早已探知狙伏於荒坵野隴油璧甫至突然蹶起搴簾而笑將妓頭上插戴身上襖褲一律褫剝乾凈僅留單褲一條甚至繡履亦被攫去跟從龜鴇輿夫因見若輩人衆不敢與之抗手惟急遣輿夫回院報信俄頃妓院五家龜子龜孫飛奔而來則若輩已風流雲散惟見搖錢樹二株躺　細草蒙茸間事後妓家因咎由自取惟有飮恨吞聲而已○蕪人信鬼有癖凡遇疾病卽延召羽士來家退送其法於夜深焚香於鼎注水於池羽士仗劍登堂禹步作法俄頃卽返步冋外狂奔更以銅鉦亂鳴直至曠外而後已不知者幾誤爲中風病狂令人忍俊不禁某夕南岸李姓因病延北岸某道士來家退送正在狼奔豕突忽附近龍道士惡其越界侵疆攘奪生意攔路謾駡某不甘忍受立刻揮拳肆擊龍孔武有力某非敵手以致一敗塗地李出罝陣亦爲所傷次日乃舁二人赴本叚保甲分局伸訴陳少尹傳令龍姓來局質證供認不諱乃擬送至總局嚴懲龍至是大懼伏地哀懇願出醫藥費至愈爲度然李家疫鬼尚未送去又添傷病於身鬼之不可信也如是如是 
 
 

Page 3

 
 
[雷殛兩志]  
　　永嘉縣所轄朝漈地方有妖物因避雷刼躱入糞桶之下雷電交馳繞桶三匝杲農人見而奇之將糞桶揭開突　　　齡女子緣木而上衆所共見須臾霹靂一聲連蠟子樹殛成虀粉女亦不知去向迨雨過雷收地民咸在觀看惟見樹根連土拔起焦灼成黑　　斃何妖亦無形迹云○下王地方有農人某甲年甫逾冠家亦小康生平初不聞有過惡事也近於前月杪被雷擊殺胸前紫紅筋似篆又痕時人亦莫識其何謂吁異矣 
[江撫抵滬]  
　　江西巡撫德曉蜂中丞由天津乘招商局新濟輪船來滬已紀前報昨晨關道憲聶觀察提右營廖參戎松海防劉司馬上海縣黄大令及印委各員均至碼頭伺候撫標護軍營督轅忠信二營江蘇護軍營各員弁亦率麾下健兄站隊江干至十點半鐘憲舟抵埠各營兵鳴鎗跪接聶觀察廖叅戎等先詣舟次呈遞手版中丞令中軍傳諭一概至行轅傳見旋卽登岸乘坐緑呢大轎前道有滬軍營忠信營親兵數十名戈什哈四名頂馬一匹由黄浦灘過外洋涇橋至英界天津路八十號門牌暫駐行旌 
[太守拜客]  
　　松江府恩太守於前日因公來滬舟泊滬南大東門外大馬頭　海防劉司馬上海縣黄大令均往迎接昨日太守乘輿入城至各衙門答拜 
[勝地留賓]  
　　升任廣東督糧道卸任蘇州府魁文農觀察蒞滬小駐各情已紀本報前日關道憲聶觀察松海防劉司馬上海縣黄大令松滬里捐總局督辦錢觀察等公請魁觀察赴宴假座滬北老閘錢江會館觥籌交錯水陸畢陳直至月上花梢始各興盡而散並悉觀察須與江撫德大中丞會晤是以改於今晚起節赴粤云 
[兼攝捕篆]  
　　上海縣捕廳陸廉捕現奉省憲調省騐看所遺斯缺奉府憲札委上海縣水利廳林二尹兼理陸廉捕已部署一切不日晋省林二尹卽於昨日頒發紅諭擇於本月二十日午時接鈐兼理 
[幾釀火災]  
　　前晚四馬路丹桂戲園演唱新戲燃放烟火延燒布篷以致看客紛紛逃逸旋被捕房所聞飭傳該獻園主周鳳林於昨晨解送公堂蔡太守提訊之下周伶供稱是晚烟火中有硫磺延及架子並非燃著布篷看客亦未奔跑因獻已畢不得不散塲叩求大老爺恩賜格外公侯萬代二百十四號看門捕禀亦相同太守商之易君諭令該伶嗣後不准演放烟火違則定當嚴辦該伶乃諾諾連聲亭亭趨出 
[兵輪進浦]  
　　南洋登瀛洲兵船前日由金陵來滬就小東門外浦江下椗 
[濬河剩語]  
　　本埠城廂内外各河道奉關道憲商請楊蕭兩軍門派勇開挑業已竣事已記前報兹因大東門内之縣橋浜淤泥尚未挑盡深恐不久壅塞是以楊軍門飭勇重挑並雇划船將泥運出水流始暢 
[串誘送縣]  
　　薛蔡氏遭陸阿根誘拐售與陳徐氏花烟館中一案蔡太守訊供之下陸供稱由吳金堂囑託太守判令管押候提吳到案於禮拜四覆訊已記前報昨農捕房將吳拘獲與陸同送公堂包探陳阿九禀稱吳金堂今已拘獲送究惟薛蔡氏之夫及伊姑據云今日可到目下尚未來案薛蔡氏訴稱本月十五日由夫家歸寍中途遭吳誘拐與陸同送至陳徐氏家欲抵洋三十元伊稱小婦人之兄幸由鴇婦察出破綻叩求恩典太守問爾夫作何事業供稱爲鞋子生理又問爾與丈夫和好否答稱甚好問是日如何被吳等誘領供稱吳云送我回家是以信之太守向陳徐氏研訊供稱吳領薛蔡氏到來稱是兄妹小婦人見伊等面貌不同心以爲疑吳忽改稱同父異母小婦人不信當卽鳴捕吳情虚乘間脫逃吳供稱係浦東人在小東門外賣菜小的與薛蔡氏素來相識是日在陸家石橋遇見伊央小的代謀生意小的遂送伊往某姓家幫傭並非誘拐陸供稱小的由吳囑託實不相干太守商之易君以吳陸串誘有夫之婦罪不容恕判令押候移送上海縣照例嚴辦諭令薛蔡氏陳徐氏自行投質旋卽退堂太守送易君出署時薛蔡氏之夫某甲及姑某氏在大堂上求恩聲稱此案求免送縣請大老爺在公堂懲辦並求將妻給領太守不准 
[飭傳屍親]  
　　日前奉賢縣移文來滬内稱查據地保葉國權報稱法華鎭橋北首沙岡河内浮有男屍一具查係上海磚駁馬橋人將小青奉屬並無屍屬因該處圖民何近智家屢次失竊近雇許銀堂看夜上月十二夜蔣與友人周和從三官堂而來欲至湯根和家經過何近智家門首許銀堂悞認爲竊追赶落河溺斃騐得額有傷痕業經獲許訊供屬實並查得蔣有父現在上海西南鄉馬橋廿四間地方爲成衣相應移請飭傳赴案領棺等因本署黄大令接准來文業已飭差往傳矣 
[行兇受責]  
　　成衣匠高餘生失業後無地棲身遂借宿於茂生所開成衣店内積欠房錢及租被等錢共三千文茂生屢向索取終無以應茂生憤甚前日將高扭住毆打並至廿三七鋪巡防局控告局員劉穆亭二尹升座集訊兩造各訴原委二尹得供謂茂生冋高索欠不應毆打著掌頰二十下以儆令高餘生折還房錢租被錢洋一元了案 
[法界公堂瑣案]  
　　包探郁庭湘解行竊江裕輪船衣包水烟袋之李茂松至案禀稱李開釋未久今又犯竊查明衣物係江裕輪船失贓今已吊到李所寄紡綢褲亦係贓物李供詞遊移同轉謂人贓已獲毋庸抵賴供稱係友人劉友林在天幔上竊得給與小的劉已往杭州同轉判笞二百板荷校一月○陳長林扭搶衣之孔蘭亭至案訴稱十四夜八點鐘時在公館馬路大同酒店沽酒將衣衫一件褂在窗槅上衣袋内有翡翠蝙蝠七十副因玻璃窗已破致孔伸手入内攫去小的當卽追出倐已不見旋在老北門外守候有頃孔將翡翠在某押鋪質錢因得拘獲人贓鳴捕送押翡翠除起案外尚少六十七塊求請追究孔供不敢行竊衣服翡翠均由賣牛肉之黄吉方囑爲付質同轉着押候比追呈案之贓先交陳領○沙遜洋行收租西人偕華人某甲上堂訴稱眠雲閣烟館業已閉歇被欠房租不付店主朱少範亦已逝世求請將該烟館生財拍賣以抵房租同轉著再候一禮拜如果不來理處准爾折賣○郁包探解行竊協康洋貨店洋布之王阿榮到案並花洋布二疋竹布一包旋據朱松坡訴稱在協康爲夥中秋節王來買竹布五尺揀選良久將布剪下卽給錢一百文據云欲購洋紗回來找錢小的不疑詎被將櫃外洋布竊取二疋藏在胸前拘獲人贓請究王供布洋三元八角作抵不敢行竊同轉謂人贓並獲尚敢强辨卽判責八十下贓給朱具領○又解乞兒汪阿根至案禀稱送縣之陸阿來因私販手槍被捕追獲遺失一枚由汪拾得托陳桂寳經售分用陳已拘解捕房兹又將汪拘獲請究汪供在地拾取交陳及小蘇州等售洋四角小的祗用錢二百廿文餘被陳等分用同轉判令管押候與陳桂寳質訊○又解行兇之車扶陶阿五到案陳通事禀昨有年輕婦女乘陶之車至小東門下車言明車資四十文婦卽如數給錢陶以婦懦溺可欺强欲增添不如其愿竟批婦頰一下適被克捕頭謝副捕頭目覩著巡街捕拘送捕房請究陶泥首求恩同轉判令荷校半月發該處示衆○叙和銅匠店夥鮑洪基訴稱徐成良來買香爐五隻烟燈十隻計洋四元三角同送至新北門外仁壽堂烟館取洋旣至該處將物交付有黄先生欲將莊票付我答以須付現洋徐卽領小的至三洋涇橋找尋錢莊不見復至仁壽堂黄先生又去遂至某輪船尋黄不遇又囑我同至三洋涇橋及至橋南某當鋪前奮力扭住欲送捕房揪扭之間徐身畔墮下鉛餅一封計五十枚小的疑是銀洋俯身拾取皆係鉛餅爲此鳴捕送案請將原贓追回徐供鉛餅係黄先生之物囑代打期票不知是鉛餅銅烟燈等物已被黄取去同轉判押候比追○張紀榮訴稱在馬錫春所開馬日記花行爲夥同業沈仁敖有花一百三十四件寄存太豐棧房將棧單二 
 
 

Page 4

 
 
紙押洋三十元還過十一元五角其餘向索不還扭案請追旋有吳松崖上堂稱亦被沈欠洋九十一元二角半由馬日記擔保叩求追究沈供欠銀是實求請交保出外限二禮拜還楚同轉著押俟交的實保人限一禮拜料理如違比追○楊丁平扭其子阿大至案訴稱阿大不思習業日事遊蕩欠人之錢不肯歸還正言訓斥反敢倔强求請研究阿大俯首無詞同轉判責一百板管押半月○孫包探禀首善里七號屋内失竊衣服水烟袋等物前往查勘料賊由間壁空屋而入及入空屋見徐得蜷伏在内當卽拘獲並搜出絨單一條水烟袋四枝盤問之下據言與管門人殷卿山之姪殷子青同竊故將殷子青解案請訊同轉着押候傳殷卿山到案再核○又解流氓黄連生羽黨汪和尚卽歪頭和尚到案同轉着押候質訊○福興小烟館主周福生稱金玉生金積山二人以吸烟爲名乘間竊取烟鎗拘獲金玉生送案請追同轉着押交金積山到案再核○蔡中亭柴阿交控豐順煤炭店主周瑞卿欠八月十四廿三廿八等日期票六張逃匿不面將店夥孫阿浩扭案請追孫供於七月廿五進店八月初二周已不面期票之事實不知情同轉着交保限三天將店主周瑞卿交案否則押追○陸云珍控被李坤記積欠房租洋四十六元同轉著將李管押諭陸開明細帳再核○董紹成稱係安徽人於七月廿七日來滬住廣安棧有洋三百元交棧主汪小春手本月初九日欲回家鄉向伊取洋延約不付嗣因催逼不過僅還洋一百元不得已扭案控告求請追究汪供洋已用去當時曾向董客說明暫時借用過節歸還同轉以滬上客棧見孤客可欺輒便任意妄爲此風斷不可長着將汪押候比追○郁包探解竊表之薙髮匠徐炳根到案禀稱陳在各洋行剃頭屢次竊物今又在蜜采里四層樓竊表一枚拘案請究張法根陳厚芳投案同稱行中時常失物今又失表一枚至翌晨在窓槅上檢出押票至押店問明押表者年貌知係徐所竊求請究追前次失竊之皮袍紡綢衫等物徐不認行竊同轉判押候傳該押店到案指認再核○汪文錦訴稱甥女名文卿年已廿九籍隸湖北由其母携來滬上遂嫁同鄉人夏蘭春爲室夏跟隨某大人在任所將妻領回湖北嗣被白螞蟻黄阿四卽小阿四及沈大塊頭等誘拐來滬售入麥家圈對面平和里二寳之花烟館爲娼後復調至雞鴨弄金寳花烟館内經我查悉前往找尋被黄兇毆將甥女藏匿爲此扭送案下求請研訊黄供平和里烟鴇二寳借雞鴨弄烟鴇金寳處洋十元由我爲中至文卿調頭之事實未與聞亦不敢行兇毆汪同轉以其狡猾非重懲不肯直供著押候比究 
[經募振欵]  
　　立大莊諸君子勇於爲善屢次經募振欵交本館協振所解往災區固已議薄雲天仁周海甸矣兹又承經募古香堂洋六元無名氏洋兩元又洋兩元景禧堂洋四元元和堂洋二元凌文霞洋二元三樂堂洋二元寳禧堂洋二元寳和堂洋二元桂丹初洋二元漢口恊成銀號來十户洋十元共洋三十六元拜嘉之下欽佩無量合綴報章代災民謝 
[烟館助賑]  
　　昨承容大號貽書本館恊賑所云前月烟館同業蝕助順直賑捐議以每壺茶抽加二文店中自助每燈一文誠於賑務不無小補惜未果行小店資本無多生意亦甚式微兹酌助英洋十元明知區區之數無補於事聊以答前日諸君子來相勸勉之意也叩請察存附解災區爲幸按烟館集捐議係有心無力人所創惜觀望者多未獲見諸施行良堪惋惜今容大號獨能慷慨輸將不屑人云亦云此誠可謂鐵中錚錚庸中佼佼者矣修德獲報理有可憑尚其靜以俟之 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[棧婦狡展]  
　　前報登以色爲餌一則昨晨包探王阿二張九意將原告王嘉福被告張周氏並英洋十五元一併解送英公堂當據該包探等禀稱昨據王投捕房報稱由鎭江來滬中途售去線縐綢三十疋得洋三百零三元抵滬後在虹口頭壩地方新興客棧躭擱洋銀除用去外尚存二百九十元寄存該棧詎棧主張阿三之妻張周氏見財起意初則勾引成姦繼欲圖財害命王情急向索存洋不付是以報捕小的奉捕頭命向該氏盤問始認王自付夜度貲洋三元小的等又搜出洋十二元惟三元有王之圖章其十二元已經揩去其餘洋銀該氏執定不認爲此解案請訊王供稱父親名壽高在鎭江城内九華街開設機坊此次小的由家内帶出線綢三十疋售與林福興綢莊得洋三百零三元於初十日到滬沿途用去三元十一日至頭壩新興棧居住小的卽將洋三百元交付棧婦張周氏手後有急需取洋十元凈存該氏處洋二百九十元不料該氏心懷不良向小的調戲成姦被取洋三元前晚該氏掩入我房以手按住頸項希圖害命小的大聲喊救該氏佯稱房中有鬼小的見事不妙冋索原洋該氏一味圖賴不得已報捕送究蔡太守問起案之洋内有三元可是爾之圖章答稱是尚有十二元亦係小的之洋被伊將圖章抺去太守又問爾未到該棧之前洋銀放在何處供稱藏在身畔肚兠中王遂將肚兠解下呈案太守察閱之下卽向該氏研詰張周氏供稱小婦人與丈夫在虹口開設新興客棧王客來棧並無洋銀寄下此事實因平日不允賒帳致被仇人唆使王嘉福誣控太守問起案之洋如何該氏供稱十二元係逐日收下棧資三元係王給我太守曰王之洋銀因何給爾供稱王向小婦人調戲答以尚有丈夫王遂付下洋三元小婦人當時送還王又將此洋擲來遂在我處太守謂尚有洋銀何在張周氏執定不認王探又禀稱小的查得王嘉福之線綢向伊父私自竊出變賣洋銀來滬太守得供商之美副領事易孟士君判將張周氏交官媒收管王暫在署中伺候聽候傳伊父王壽高到案覆訊起案之洋暫存 
[英界公堂瑣案]  
　　楊仁章訴稱所畜之貓無端遭貼鄰學徒應海婁擊斃向論之下反被陳連元出頭硬覇爲此鳴捕送究死貓呈案應　　係寍波人年十三歲此貓時來肇禍今日又在上面撒屎未幾在下面奔跑打碎花碗二隻是以擊斃張供稱不敢硬覇餘供與應同太守以釁　甚微一併斥釋○包探張九意禀稱陳其善家失去衣服值洋五十三元由小的緝獲竊犯秦炳南吊到贓物惟失主急欲往他埠故將贓物先　領去且查秦於六年前曾充巡捕四個月嗣因犯案遞解邇來迭次在蕪湖一帶犯竊致被該處地方官拘獲割去頭髮一半今又來申犯竊請爲重辦秦供係南京人太守判笞二百板　候備文再遞○張包探又稟盛松泉矢去洋布七疋投報捕房現今由小的查係曾經遞解之劉亨發所竊起到原贓一疋餘被押錢使用將押票賣去今特解訊盛投案領贓劉泥首求恩太守判責二百板仍著備文再遞○一百廿號華捕禀稱昨見王右生所駕馬車在山東路爭攬主顧違章送究太守判罰英洋二元又二百四十號華捕禀稱昨見馬夫何正海在車磕睡拘案請罰太守著罰洋二元○包探沈金龍禀　曹正元丁哲雷等先後失去綢布衣服今由小的拘獲竊犯李克昌吊到贓物知照失主解案請訊曹等投案領贓李供係安徽人初次悞犯太守判令遞解回籍贓給失主分别認領○包探顧阿六禀稱緝獲竊犯周阿根詰得曾竊曹連生陳元來等四家自鳴　錫茶壺衣服等物並抄出洋一元五角吊贓送究陳等投案請領周一味苦求太守判笞一百板管押六月期滿遞解原籍贓給陳等具領抄出之洋給償押本○包探何瑞福禀稱金丁氏　捕房報稱有朱子墨寳一軸值洋五百元被戎長生借去圖賴等語捕頭命小的將戎拘案請訊金丁氏訴稱墨寳係丈夫交下今丈夫已往山東光緒十六年三月間戎來借墨寳小婦人欲在天津此次來滬向索不還是以報捕送侒戎供稱墨寳係該氏囑賣包探又稱小的往拘　戎已將墨寳押錢當卽備本贖出太守判戎交保贓給氏領去 
[鄂省官報]  
　　八月初一日指發試用州吏目高振巒由京騐看來省禀到藩憲牌示德安府同知印務詳委試用同知羅金壽署理黄梅縣知縣員缺飭准補之徐士彦赴任○初二日候補縣孫長焯解頭批京餉回分發湖北試用縣袁乃虞自京來省新選沔陽州沙鎭巡檢張邦烈來省○初三日候補巡檢朱雲錦奉藩憲委解繙繹試卷禀知○初　日准補均州黄宗度禀辭赴任准補黄梅縣徐士彦禀謝赴任飭知候補縣史賡雲奉督憲委隨同黄守購賣湘煤禀見謝分發湖　試用知縣袁乃虞見辭赴湘○初六日宜昌　土稅局委員候選縣丞吳彬解土藥稅來省禀到○初七日候補從九嚴文洄奉領京費銀兩赴差○初八日湖南候補同知謝楨目上海採辦洋軍裝回湘禀到○初九日候補　黎培質銷文廟監視器物差○初十日新海防府經歴胡敦厚由京騐看來省禀到○十一日候補道李禀奉委赴湖南臨湘縣查辦事件禀辭 
[浙省官赧]  
　　八月初五日運副蔡德培禀銷紹屬鹽局帮辦差准補龍泉縣胡文淵禀銷輿圖局總校兼收掌差領齎憲給咨文赴部引見禀奉委解送曾典官輿圖禀　李熾禀銷署臬司委辦文案差府照磨盧士鴻由京起服回省禀到○初六日葛利賓禀知厘捐局委留辦艮山門絲捐一年叩謝○初七日題補烏程縣徐國柱禀知藩司飭知　解京餉蒙議加一級記錄二次叩謝○初八日候補府照磨金甌禀謝留辦濠河厘卡半年縣丞胡祥鈺由京驗看並銷海運津局差回省禀到 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年八月十二日京報接錄]  
　　黔撫崧奏叅革署任知縣查抄家産備抵虧欵摺○又奏故縣專祠告成請列入祀典片○又奏揀員升補遊擊摺○川督劉奏籌解鐵路經費片○又奏司庫借撥銀兩緣由片○晉撫張奏籌解地丁京餉片○又奏更換防營管帶員弁片○浙撫崧奏籌解加放官兵俸餉銀兩片○江撫奎奏報釐局收支數目摺○○頭品頂戴貴州巡撫奴才崧蕃跪奏爲署任知縣欠解丁糧等欵延不完解請旨革職嚴追並將該員家産查抄備抵以重正供恭摺仰祈聖鑒事竊據署布政使唐樹森署按察使黄元善署糧儲道袁開第詳稱案查候補同知張國英籍隸四川巴縣前署貴定縣任内虧短地丁銀一千二百二十九兩七錢一分三厘耗羡官田租米等銀七百四十八兩二錢珍发五釐餘米變價銀二千二百二十三兩九錢一分四厘五毫共銀四千二百一兩八錢四分二厘五毫經前司道等詳請前撫臣奏叅奉旨張國英着摘去頂戴勒限追繳餘依議該部知道欽此遵卽恭錄檄行該司轉飭貴陽府勒限嚴追在案嗣據該員陸續繳解銀七百三兩三錢七分陸釐尚欠解銀三千四百九十八兩四錢六分六釐五毫迭次札催未據完解實屬玩泄據該司道等會詳奏叅革職追繳前來奴才覆查無異相應請　旨將候補同知張國英革職嚴追並懇敕下四川督臣轉飭巴縣將該員家産查抄備抵以重正供除咨部查照外謹會同雲貴總督臣王文韶合詞恭摺具○奏伏乞皇上聖鑒訓示謹奏奉硃批另有旨欽此○○崧蕃片再准浙江撫臣咨都察院咨開據貴州紳士翰林院修撰趙以炯編修許澤新等以陣亡知縣蔣家穀殉節慘烈遺愛在民擬請在殉節地方及原籍捐建專祠由官致祭並臚陳政蹟各等情遣抱呈請都察院代奏於光緒十五年十二月十二日奉上諭已故署貴州荔波縣知縣蔣嘉穀於咸豐年間賊匪竄境時該員力保危城陣亡慘烈業經追贈知府銜給子世職兹據該修撰等臚陳戰功政蹟着照所請於該故員死事地方及原籍捐建專祠並宣付國史館立傳以彰忠藎該衙門知道欽此欽遵咨會到黔行司轉飭遵辦在案兹據善後局司道署布政使唐樹森等轉據荔波縣知縣湯柄璣詳該故員蔣嘉穀專祠現經在籍紳耆候選教諭覃金錫等捐貲修建完竣應請列入祀典以垂入遠等情詳請奏咨前來奴才查該故員蔣嘉穀見危授命大節懍然今以專祠告成詳請列入祀典覈與歴辦成案相符合無仰懇天恩俯准敕部將該故員蔣嘉穀專祠列入祀典由地方官春秋致祭以慰忠魂出自○鴻慈除咨部查照外謹附片具陳伏乞聖鑒訓示謹奏奉硃批著照所請禮部知道欽此○○頭品頂戴貴州巡撫奴才崧蕃跪奏爲揀員升補遊擊員缺以實營伍恭摺仰祈聖鑒事竊查上江恊右營遊擊王恩銘在任病故業經奴才會同督臣題報在案所遺員缺接准部咨係題補第二輪第三缺輪用預保無人應過班用第六缺揀發班内人員請補等因自應遵照辦理奴才查揀發班内祇有補用遊擊蔣天成黄正久二員蔣天成上年在遵義協千總任内病故黄正久查與此欽不甚相宜應過班用第九缺應升人員請補以專責成奴才於通省應升人員内逐加遴選查有仁懷營都司協和現年四十歲山東青州駐防鑲黄旗滿洲保清佐領下人由馬甲中式庚午科並補行丁卯科武舉同治十年辛未科會試中式進士殿試三甲第七名欽點藍翎侍衛是年奉派乾清門當差期滿帶領騐放奉旨以都司用欽此光緒三年四月十五日選補貴州仁懷營都司於八月二十九日到黔十月十一日到營任事現署提標前營遊擊事務十八年舉行軍政保薦卓異具題在案該員營務諳練辦事勤能以之升補上江協右營遊擊員缺洵堪勝任合無仰懇天恩俯准將恊和升補上江恊右營遊擊員缺實於營伍有裨如蒙俞允俟接准部覆卽行給咨送部引見以符定制除咨部科查核外謹會同雲貴總督臣王文韶貴州提督臣羅孝連合詞恭摺具陳伏乞皇上聖鑒訓示再所遺仁懷營都司員缺黔省現有應補人員俟協和准補領咨赴部授劄擬留歸外補合併聲明謹奏奉硃批兵部議奏欽此○○劉秉璋片再查川省每年奉撥鐵路經費銀五萬兩行令赶速解津以濟急需所有光緒十六十七十八三年分應解銀兩業已解清又十九年分已解過銀三萬兩均經先後報解奏咨在案據布政使龔照瑗鹽茶道延煜會辦滇黔鹽務總局候補道錢天駿會詳鐵路經費待撥孔殷不得不接續籌解現湊得津貼銀一萬兩貨釐銀一萬兩共銀二萬兩按照例鑄庫法逐平兌足定期於光緒十九年六月十八日發交西商日昇昌承領限於本年八月十八日匯解天津直隸總督衙門交收用足本年五萬兩之數所需匯費銀兩應請在於貨厘項下開支等情詳請奏咨前來臣覆查無異除分咨查照外理合附片具陳伏乞聖鑒謹奏奉硃批該衙門知道欽此○○劉秉璋片再查川省司庫年例應支雜欵爲數甚鉅歴由鹽茶道庫征收鹽茶耗羡銀兩陸續解司支放自咸豐軍興以後各屬耗羡未能征齊司庫奏銷不敷支放歴由藩司具詳在於司庫借欵支發分年奏明在案現查鹽茶道庫催據各屬批解鹽茶耗羡截銀七萬五千二百六十八兩零核計司庫例支雜欵尚不敷銀四萬四千伍百八十餘兩均係各官養廉書吏水手工食以及祭祀賞需故兵月餉八旗借欵等項斷難缺緩仍應查照歴年奏案在於司庫設法籌欵接濟兹據布政使龔照瑗詳稱惟查有光緒十八年文職養廉截曠减成等欵稍有餘存應請借撥文職截曠銀一萬九千兩减成銀二萬四千兩津貼銀一千七百兩共銀四萬四千七百兩入於光緒十八年鹽茶奏銷新收項下動支造報等情前來臣覆查無異除飭鹽茶道一俟各屬續解有項解交司庫分别歸欵支發並咨部查照外理合附片陳明伏乞聖鑒謹奏奉硃批户部知道欽此○○張煦片再前准户部咨光緒十九年分京餉山西省先後奏撥地丁銀五十萬兩令卽分批委解等因當經飭司籌解過銀十萬兩並遵照部咨截撥銀二萬兩委員解交口北道庫以供察哈爾駐防官兵餉需先後奏報在案兹據藩司胡聘之詳稱遵於十九年地丁項下籌動銀一十萬兩除以二萬兩劃扣前解察哈爾官兵餉需外實解京餉銀八萬兩差委候補知縣周中佐管解於七月初二日起程赴部交納等情請奏前來臣覆核無異除咨部查照外理合附片陳明伏乞聖鑒謹奏奉硃批户部知道欽此○○張煦片再定章防練各軍管帶官銜名遇有更換令卽隨時具奏等因歴經遵照辦理兹查管帶太原鎭練軍步隊後旗鎭標中軍左營遊擊何正宗因病出缺業經臣恭疏題報並將原缺留外請補在案所遺該旗練軍自應遴員接帶查有儘先補用都司章玉春堪以派委又兼帶太原鎭練軍步隊右旗署潞安協副將羅朝樑現經調署太原鎭標中軍遊擊並令兼帶練軍步隊左旗以資整頓所遺練軍步隊右旗卽以現任潞安恊副將耆慶兼帶俾專責成除分檄飭委外理合附片具陳伏乞聖鑒謹奏奉硃批兵部知道欽此○○崧駿片再准户部咨浙海關應解抵閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結解部等因當經行關遵照自一百二結起按結提解至第一百二十九結止在案兹據護理浙海關寍紹台道吳引孫詳稱前項銀兩自光緒十八年十一月十四日起至十九年二月十四日止第一百三十結期滿應提銀五千兩又自十九年二月十五日起至五月十七日止第一百三十一結期滿應提銀五千兩以上二結共銀一萬兩現已照數兌足發交號商楊源豐照案匯兌於光緒十九年六月十七日匯解起程赴部投納等情詳請具奏前來奴才復核無異除分咨查照外理合附片陳明伏乞聖鑒謹奏奉硃批户部知道欽此○○頭品頂戴江蘇巡撫奴才奎俊跪奏爲江蘇省蘇州松滬兩厘局光緒十八年下半年收支厘金數目分繕清單恭摺具陳仰祈　聖鑒事竊各省抽收釐金欽奉上諭飭令查照兩淮鹽厘章程按半年奏報一次等因業將蘇州松滬兩厘局同治八年上半年起至光緒十八年上半年止出入各欵先後開單奏報在案兹據督辦報銷蘇州布政使鄧華熙等將蘇州松滬兩厘局光緒十八年下半年收支厘金欵目逐卡開列細數同各卡委員銜名分别造具清册詳請具奏並據聲明蘇州松滬兩厘局本屆所收土藥捐銀遵照新章扣支一成局用其餘九成銀兩已同上屆存儲土藥捐欵一併解交海軍衙門兌收等情前來奴才覆檄無異除飭將十九年上半年出入數目依限截清造報並將所送清册咨送户部查核外理合會同兩江總督臣劉坤一分繕收支清單恭摺具陳伏乞皇上聖鑒謹奏奉硃批户部知道單二件併發欽此 
 
