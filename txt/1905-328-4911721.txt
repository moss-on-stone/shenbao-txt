# 1905 - 328 - 4911721

 

Page 1

 
 
[電傳宫門抄]  
　　十一月初五日召見軍機恩順 
三續黄思永等請商部代奏滬甯鐵路嚴核浮濫預籌贖欵公呈附件專件代論 
盛宣懷復江蘇同鄉京官信曰江蘇地價及遷墳拆屋青苗等欵較漢不止倍蓰標界以内儘二十五萬磅尙恐不敷遑論餘地李京堂經方七月二十六日電稱治和函告所估全路連推廣滬棧機廠貨廠三處地價二十五萬磅外約不敷銀八十萬両地均急需遲便誤工請速照約設法籌借 
 
 
 

Page 2

 
 
已電復與銀公司籌議尙未定奪但以現籌三十九個月工竣而論第七欵所載購地二十五萬磅之欵卽使再有不敷華欵畢竟無著亦决不致續出購地小票也 
查蘆保鐵路雙軌土工之正路二百六十二里又單軌之岔道四十四里共支購地銀十萬零二千三百二十九両有餘將雙軌作爲單軌之倍是其單軌每里所用之地價統扯不及二百兩淞滬兩次造成之鐵路積長五十二里有奇其支購地銀十二萬六千四百三十八兩有奇是每里所用之地價統扯亦祗二千三百兩今甯滬購地借欵二十五萬磅合銀二百萬兩寗滬全路積長計算不過八百里若購標界内之地卽須將此欵用盡則統扯每里須銀二千五百兩實比蘆保貴十三倍比之淞滬猶貴一成夫江蘇地價除附上海之三十里外每畝皆在三四十兩以内比於蘆保不過加倍若淞滬則密邇上海其地價每畝扯三四百兩以外蘇省他處之地價决不能以此相比例故將寗滬地價核實計之則近上海之三十里其地可作爲與淞滬相等而畝數倍之共計應用銀二十萬又其餘七百餘里之地價作爲蘆保之倍卽每里需銀四百兩共計應用銀三十萬兩更從寛估計加銀十萬兩則標界之内共用銀六十萬兩决無不足矣乃該大臣憑怡和一面之詞不問鐵路實在應須若干地每畝實在時價若干兩輙令含糊估計謂標界以内儘二十五萬磅購買尚恐不足則非特與蘇省地價出入懸殊顯有中飽之弊卽與合同中標内地界總數不得逾十五萬磅之語亦大相背謬矣總之此路借欵銀公司恃我國家之擔保决不懼我之不還故爲彼計則宜以多用欵項爲多得利息之地步其任意濫費且聽我經手者中飽而毫不詰問實無足怪但爲我國家計則多費一文卽將來多受一分之累果如盛宣懷之尸位素餐不事總核竊恐銀公司之得步進步者將毫無底止也至李經方請照約籌辦尤屬大謬合同云標内地界不得逾十五萬磅又云用欵購地於勘界之外連上文之十五萬磅合計不得逾二十五萬磅今欲於二十五萬磅以外復籌購地欵八十萬兩是實銀公司違背合同之處尙有何約之可照至其以遲便誤工一語向我要挾我何難援合同之語以責之盛宣懷計不及此則傳聞所謂購地中飽該大臣以下無不分肥者殆非無因矣 
北洋鐵路學堂畢業生京張鐵路第一叚工程員涂文洞致江蘇同鄉京官信曰洞去歲就寗滬鐵路事六閲月所見用項之虚糜勘路之迂緩洋工師之率意任性請縷陳之如常州北門外河道曲似羊　若偏左若干尺祗須一橋可通而該工程師所定路綫直剖河中是一河而築五橋其勞拙不待智者而後辨開辦伊始辦事自宜力求撙節乃該工師以下有分叚工二人分叚以下又有帮工二人每人各備小輪船一隻隨帶遊船數號到鎭江三個月未勘定一里之路而開支有數萬金鐵路所經有關民利之處理宜相度形勢變通繞　乃該下師所勘路綫經大塘支河交通江隂一帶者如常州之爛鋼橋及横林戚墅堰支河等處隄身旣未加高橋工又復平塌則民船來往率多不便而積年淤塞勢與農民水利大有窒碍查泰西各國造路之律凡城市則繞之墳廟村莊則避之乃該丁帥於無錫北門外一村數十家及常州沈家村等處全行拆毁毫無顧忌是以道路咨嗟民怨蜂起卽問之該處鐵路人員亦不能代爲隱諱以上均洞目擊絶無虚誕所以辭事北來者實由良心未泯不能與之共事而睠懷桑梓用敢舉其情狀陳其利害今日若置之不問後患正不堪設想 
　　按盛宣懷於甯滬鐵路之事始終爲銀公司回護其於洋工程師格林森之言尤奉若神明絶無駁詰然而估價之大借欵之鉅臣等歴詢曾辦路工之人皆謂出乎情理之外更參考東西洋造路之價亦從無如此之貴者但該公司於出入欵目惟恐人窺其底藴最爲秘密故其欺罔之處殊難一一詳指今據涂文洞所言明其任意浮濫已可略見一斑而凡輿論所傳述者皆無根之談宜乎路價昻貴四五倍於尋常矣 
光緒三十一年十月二十一日奉硃批覽（珠） 
[滿約己會議公次]  
　　初四日北京電云中日両國全權大臣之第六次會議己於初二日午後舉行同日電云第七次會議已於初三日舉行第八次會議則定於今日譯字林報 
[滿約嚴守秘密]  
　　初四日北京電云會議滿約政 
府深恐洩漏消息諭將來往電文中之有關東三省問題者一律檢查以守秘密譯字林報 
[美公使爲美約事訪謁外務部]  
　　初四日北京電云駐華美國公使曾訪外務部大臣那桐謂美國擬以拳匪賠欵内之美欵二十兆磅交還中國已將此事交議院提議惟議院中人對於中國不用美貨之舉感情頗惡恐此中不無困難云云那桐答云中國政府已傳諭禁止不用美貨之舉俾保全兩國之睦誼故美政府若能革除苛禁予華人之往美者以自由則華人固極願前往美國而萬無不用美貨之事也譯字林報 
[歡迎英領事到東]  
　　初四日濟南電云英國新簡之濟南府領事克倫納爾君己於昨晚偕其家屬到此德日英美之商人咸往車站迎迓魯撫楊蓮帥亦派代表人前往接待譯字林報 
[日領事赴閩]  
　　文匯報云日本新簡之福州領事己於今日偕其夫人由上海起程前往福州新任 
[中日會議滿約情形北京]  
　　上月二十七日中日兩國議約大臣自下午三時起在軍務司磋商滿洲事宜約三點鐘之久至六下鐘而停議二十八日復自下午三點鐘在軍務司會同商摧至六點鐘始散慶邸以政躬不豫故兩日内均未列席（閏） 
[續誌留日學生電爭滿約東京]  
　　留學生楊度等電爭滿約一事已紀昨日報端兹將第一第二兩電照錄如下外務部王大臣及三全權鑒日俄戰後各國皆以經濟政策攫我 
 
 

Page 3

 
 
　　工商權利中日協約實爲前鋒若我於日俄和約所定以外加失一分權利則各國競起皆欲均沾利權盡失喪亡繫之乞於日俄和約所定以外一槪拒絶勿與開議特呈以備採擇留日學生總會叩昨電想己鑒察此次中日協約專爲日俄約中數項須我承認若彼提出條件有在日俄和約所定以外者槪可拒絶頃聞日本提出十二條件雖未盡知據所知者惟中四項乃以和約求我承認者餘皆格外要索殊爲無理卽四項中如第一條遼東半島租借權當難挽回第二東清鐵道所有權此路中俄兵在俄國並無全部所有權若我財力能贖則贖不能贖亦但宜承認俄所有者讓日我所有者何能讓彼第三長春吉林鐵道布設權爲東清鐵道支線己成者猶宜自辦未成者何能與人第四鐵道守備兵北洋之兵隊猶可自守自立何必待人四項雖有異同然尙可以開議至於格外要索者如軍用電線軍用郵便之存置以及範圍交通權一項皆我國行政主權之重要者日俄和約第三條載明滿洲全部全然還付於清國專屬之行政今又提此是自背彼約侵我行政主權萬不可允又如新民屯奉天間及奉天義州間鐵道布設權一項尤爲分外久聞日本隂謀欲使東方日清韓三國京城輪路貫通以謀吞併亟應防閑又如滿洲礦山林林其他利權之優先權一項與内地各省利權關係極重若一許日則各國於各省必欲利益均沾凡此等類皆宜拒絶此次日本犧牲人命財産以與俄戰我國犧牲土地以作戰塲併戰傷上人命財産皆爲保全東亞平和且各爲己國安危彼若但以和約求我承認别無加索報酬之理若日受報酬則英俄法德亦各有可索報酬之詞大局奈何特縷呈乞鑒察留日學生總合叩）望） 
[袁宫保讌會小村大使北京]  
　　二十七日袁宫保在錫拉胡同軍務司設筵恭請小村大使内田欽使福島將軍公宴是日上午由袁宫保用其所自乘車以備大使搭乘另派北洋練軍爲之護衞開宴自正午始賓主欵洽舉杯暢談極一時之盛畢後由兩國議和大臣磋商東三省事（閏） 
[電清嚴駁法國在龍州設民政局廣州]  
　　近年法人藉口廣西亂事屢欲派兵干預近復在粤西龍州設立民政局岑督特電致外務部略謂前准大部電示法國在龍州地方設立民政局一事業經照會該國駐京公使磋商以後龍州地面凡關於中外交涉事宜應各派員會同商辦所有設立民政局之請應勿置議等因當經咨會桂撫照會該國駐紥龍州領事一面遴派候補知府前往會同該地方官與法領事面訂辦法乃該領事對於此事以爲桂省大亂初平時有士匪潛匿龍境堅執前議併不允認撤退駐紥龍關之兵隊查此事關係重要詎可開端務請大部仍與法使嚴辭駁詰勿稍退讓併請電逹駐法欽使向法政府胃爭云云(傳) 
[外部致東撫電（爲德人撤兵善後事）]  
　　揚撫台鑒德兵撤退當將北洋調往之兵分紥膠州各處接手之初諸宜妥籌章法至於鐵路駐護德兵以及未盡事宜本不能憑判請與膠督臨時臨事妥爲籌議可也如何辦法隨時電示外部印（盈） 
[連州教案獲犯二十二八廣東]  
　　查辦連州教案委員二十三日己抵連州沿途甚爲平安各委員到時見地方官己拿獲犯人二十二名聞眞是戕殺敎士案有所關涉者目下連州極爲安靜該委員等現正盡力查究（張） 
[嚴禁洋商内地設局鎭江]  
　　洋商不得在内地開設行棧載明條約乃鎭江美商新泰昌等擅於滕縣笿内地私設洋票局避行棧之名而占行棧之實業經地方官禀明山東巡撫咨請南洋大臣札飭常鎭道嚴行禁止並照會該領事官諭商遵照（思） 
[華人購地交涉武昌]  
　　居住漢口某洋行華人盧在江夏縣新河日購買劉姓民地朦價税契且有抵押巨欵之事經江夏縣鄒履和大令查悉獲追不意某行洋人貿然至縣干涉大令以事關交涉婉辭不聽當卽赴上臺請示上臺飭令仍以婉辭勸回再行照會該管領事勸導以敦睦誼（推） 
水師學堂移請籌防局籌措選派出洋 
[學生經費南京]  
　　本師學堂此次奉飭挑選學生前赴日本學習海軍一事前奉督憲札准練兵處酌定江蘇安徽江西三省共派十四名當由水師學堂於駕駛管輪頭二班學生内共二十一名内選定江蘇十名安徽三名江西一名卽將該學生程度及考列名次開呈督憲察核旋奉圈定寗屬五名蘇屬三名皖省三名西省一名共十二名又選派兩頭班外省及寗屬十名亦奉督憲面諭准一併另案派送京師考試己電請練兵處查照所有派定之十二名連同附送派遣十名飭卽赶於本月十一日起行赴京聽候考試選送惟赴東學生須赶於西歴正月内到東所有各該生應領治裝並川資等費及將來赴東學費雜費安家費各項已由督練公所逕向籌防局籌撥現已由水師學堂移會該局矣（同） 
[湘省師範學堂之風潮武昌]  
　　衡州南路師範學堂監督曾熙曾聘留學生危君繙譯理化危君方自外洋歸裝仍未易學務提調唐步瀛見而不悦斥爲大清亂民不忠不孝併欲拿辦而危君因亦堅辭不就紳士以危君係監督所聘苦勸唐并勉留危學生亦附和之危君不得已乃留（位） 
[委員調查學堂江西]  
　　贛省學務處札飭調查學務委員略謂查學委員卽日本之視學官責任綦重必須通曉學務破除情面方足以資委任現各府屬學堂表格己陸續塡報到處自應派委前往調查有候補知縣李士雋堪派南昌府屬李熙仁堪派撫州府屬陳敉功堪派建昌府屬夏和會堪派瑞州府屬金保權堪派袁州府屬司徒瀾堪派臨江府屬李繼綱堪派廣信府屬全永濬堪派饒州府屬易順豫堪派九江府屬王濬道堪派南康府屬馬振儀堪派吉安府屬余登雲堪派南安府屬王之楨堪派贛州府屬吳增翰堪派寗都州屬各按班次每月赴處照章支領公費銀兩刻日束 
 
 

Page 4

 
 
裝前往所有該府縣官立學堂形式是否完全精神是否貫注按照本處頒發表格各紙逐一查明開摺禀覆其公立私立各學堂該府縣是否隨時稽察立意提倡有無成効可嘉有無流弊須除確切查明再行核辦（信） 
[福建商議鐵路辦法厦門]  
　　福建陳伯潜閣學自奉旨總辦全閩鐵路創議先由厦門斜對港之嵩嶼至漳州府境計九十里一叚爲起點惟嵩嶼與厦門隔海相距六七里他日路成須特造一二快輪爲嵩嶼人貨盤載之用或曰以嵩漳爲起點不如以安海至泉州六十里先行築設較爲平坦易成且無河溪相隔工費亦較輕而易舉者（張） 
[黄河橋工未盡妥善漢口]  
　　近聞黄河大橋忽現倚側之勢故已暫行停車（盈） 
[請開海軍船塢北京]  
　　工部陳主政畬擬整頓南洋海軍日前遞一封奏請將寧波温州間之南田海口開作船塢等情已交政府議奏現政府擬飭署浙撫先派熟習海軍人員前往勘測繪圖進呈（閏） 
[會議裁撤教職辦法]  
　　日前政務處會議以現在科舉旣廢學堂大興各省敎職無所事事應卽全行裁撤擇其年力富强者送入師範學堂課以敎育大旨及管理規則以備派充各學堂管理員之選其年逾四十以外者則改用對品佐貳以重學務而免向隅（吕） 
[蘇撫札知暫弛米禁蘇州]  
　　蘇撫陸春帥以蘇省藩臬兩司詳請暫弛米禁三個月等情當經電奏奉旨交部議奏現在接准户部電知米糧暫令出口截至年底爲止並應嚴查出口米數酌提義捐歸部等因奏奉硃批依議欽此自應欽遵辦理惟查二十八年所訂中英新約米榖開禁以後若再行禁止須另行出示自示之後以四十二日爲限方可照辦現部議旣截至年底爲止則有日期可計不必再以四十二日爲限亦無須另行出示應先於開禁示内切實聲明以昭大信札飭上海關道照會各國領事知照並將三聯印照分輪船釣船加蓋督撫關防發給塡用一面查照蕪鎭成案抽收義捐併於照内明定石數限期飭取保結議章詳辦仍將出口米麥數目按旬開摺報查並出示曉諭自開禁之日起至本年底止如販運米麥裝載出口務湏遵照定章分别出具保結專結完納税捐依限運往所指口岸報驗繳照不得中途缷載亦不准私運出洋致干究罰並分札藩臬兩司遵照（基） 
[石屑行續控勒供案嚴究主唆之人蘇州]  
　　協記石屑行商劉蓮塘遣抱賈善赴撫轅續控經陸春帥批飭覆訊等情已紀前報兹聞此次係控告發審局員勒逼曹澐黄雲逵等畫供且前控之李暮遽等皆未提到等情蘇州府許太守接閲之下以此案當時曹黄家人所供竹係招書依口直書令其看明畫供今所以勒畫等情上控例應廻避請另行派員審訊經撫臬批飭秉公審訊母庸廻避並追究此禀何人主唆妥擬詳辦（基） 
[滬甯鐵路總管理處遷移]  
　　滬寗鐵路總管理處己於前日遷往粤漢鐵路辦事舊址辦公（古） 
[電請借撥船塢經費]  
　　高昌廟船塢放大開深刻己工竣由洋工程師巴君開車試辦惟添置物料無費可籌經督辦薩軍門電請江督准飭製造局借撥銀三萬兩以應需川魏觀察當卽遵照撥領并與訂約以二年爲期按月五釐行息（欣） 
[札飭營兵不准爲紳商送殯]  
　　江寗督練公 
所奉北洋練兵札文轉札江南製造局總辦魏觀察畧謂營兵爲國家富强之基礎嗣後不准爲地方紳商護送出殯以崇體制云云觀察奉飭後己轉飭炮隊營帮帶張炳齋千戎遵照矣（欣） 
[駐法韓使反對曰韓新約]  
　　初四日東京電云駐法韓國公使將往華盛頓力伸反對日本轄韓之論辨 
[列强艦隊之舉動]  
　　初四日倫敦路透電云萬國艦隊中有水兵六百人在米得利痕島登岸惟因無甚舉動故有五六百人重行下艦 
[英國擴張海峽艦隊]  
　　初四日倫敦路透電云英國海軍部已議定以支那艦隊中之戰艦五艘調入海峽艦隊而以今後之海陜艦隊分爲兩隊故調入之五艘又可稱爲北海艦隊暫屯獨佛地方譯字林報 
[俄國叛兵之勢稍殺]  
　　初四日倫敦路透電云據聖彼得堡新聞紙斯洛浮報載稱初二日西佛斯多卜爾之兵曾與叛兵接戰二點半鐘之久反叛軍艦皆向炮臺轟擊奥夾考夫艦已爲轟穿炸成灰燼其他軍艦如巡洋艦尼伯號及魚雷艇數艘皆已沈没指揮叛兵之海軍副將斯考脱君受傷甚重故反叛各軍艦咸相率降服現在西佛斯多卜爾一城己掃蕩殆半同日倫敦電云力堡及格倫斯逹地方亦有兵叛之舉勢甚兇勇譯文匯報 
[會議馬基頓問題]  
　　初四日柏林電云馬基頓財政問題最後之會議定於今日在土京君士但丁舉行列强頗願土國之早日應允所求各節而定一退讓之條約 
[俄國内國之交通已絶]  
　　字林報云初四日倫敦電云俄國全境之電局皆己罷工幾無一處可以通行電話惟與芬蘭交通这線尙未斷絶然亦不甚靈便法文報云得俄京報告聖彼得堡莫斯科哈格夫德撤力堡利加等處之郵局及電局中人皆已開始罷工 
[俄民不滿意於隈得]  
　　初四日栢林電云目下攻訐隈得之舉日益加增俄民之意皆騷動撤波蘭戒嚴令之事已預行宣告定於初七日舉行譯德文報 
[慶賀英皇后之壽誕]  
　　文匯報云今日爲英國皇后之壽誕駐滬英國各兵鑑皆懸掛燈彩以表慶賀之忱 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江督覆荷蘭領事函]  
　　（爲商訂濬浦工師事） 
逕覆者昨接來函以工師來格於黄浦情形考查詳細旅滬各商輪船公司皆阿任辦等語查此項工師各使薦者甚多一時尙難預定惟此種大下斷無工程未有眉目先雇工師之理應令該工師先行來滬將辦法綱要用欵數目完工日期大致估定開單繪圖帖説以憑考證如大衆信其所議不錯上海道與税務司自必呈由本大臣請我國政府核准訂立合同俾其承辦此乃各國辦工通例承示工師來格想卽好税司等所薦之奈格此人滬道亦曾言及本大臣亦聞其名想必是治水名師現已嘱上海道臺與貴領事商酌電告奈格先行來滬勘估並將行期示知至奈格來往川資所費有限如果奈格不願自出卽由上海道臺出付亦屬易事惟勘估以後訂雇之權操之我國政府本大臣此時未便允許若必於奈格未來滬之先卽行雇定本大臣實無此權卽中國向來辦工所用中外工師亦無如此辦法大約此人如實有本領名望各領事信服者多當可望成特此時未便定局耳希將此難處轉逹奈格想彼係工師老手當不以鄙言爲非也來函所言德總領事曾送奈格所著書一卷本大臣細思此書實未接閲如果總領事覔得望寄一閲特此將託請奈格到滬勘估各節奉覆如能將奈格動身日期及倘日後雇用月薪若干各事先行電詢尤爲妥速想臺端當悉公事體例如此非本大臣故作遲廻也專此奉託（容） 
[江督批上海關道禀（爲延訂濬浦工師事）]  
　　據禀已悉查延訂濬浦工師權本操之自我因此河爲各國通商要路故合同内有各使大半許可卽行雇用之語論大工辦法有四大端一未雇之先選擇工師應嘱將其辦法綱要用欵數目開工完工日期詳估一單繪圖其説以憑考核或有工師同估可比例參觀以定去取凡各國大工雇者多人聽主擇用不能以勘估卽作爲延雇之據二旣雇之後按照所估先後次序設局派員管帳購料興工如某人令與辦機船材料若干至某月日應購到料物若干某人辦某工某日興舉工程若干應付銀若干凡准辦某工卽准發某工之欵一切均由總辦核實簽字如有不符卽行批駁如此逐節逐層踏實辦去庶成工有日欵不浪費局内整齊局外自無閑言三總辦工程之人擔任全工所用幇助各事之人應聽其選雇俾專責成而免推諉然必統受關道税司會委方可任事又總理經費之人專核出入兼察工程料物等事以憑考證免致浮冐其權位須與總監工相等各行其事而不相擾似用華人有才品者輔以西人可也倘有意見不合由關道等核斷四如此大工須另派監查之人凡銀錢工程等事均可查核不受總監工銀錢所兩處節制此人之權亦與總監工等員相等卽代關道税司查工之人也至此種大工國家應隨時派員監查聽由國家政令而行此乃各國通例中國向不拘定應於雇工師合同内載明以上三項人權位相等而最要莫如總監工一人有此四端大綱己立共餘節目由此分派而行至慮總監工之人隨後心有偏向似不至此此非隱藏不顯之工當估計時憑中外各官公閲圖單必已知其何處應辦何處不必辦案無異説方能興工至興工之後小有更動事或有之决不違背本意否則應由關道核定准否不能聽其隨意而行本署部堂閲人多矣經歷大工屢矣安有用人公正勝任愉快者反有半途偏向徇私之事前電已轉外務部奉部覆電嘱考求奈格技藝月薪行期今荷領事謂奈格月薪難以預定等語自應嘱其來滬勘估至將來用則如何延訂不用如何辭退或送川資亦須説明免爲所挾此時外務部旣無成見各國公使領事俱無名工師推薦只好先向奈格一人詢商不必以空言再請部示至若某國與某人相親與某人相異此乃事所常有照我此時安得一無所親一無所異之名工師而用之耶仰速核定商辦不必遲疑云云（容） 
[查災委員禀覆放賑情形蘇州]  
　　川沙南匯等處查災委員陳司馬家熊管大令衡左司馬念慈會銜禀覆上憲略謂八九兩團災民雖多而横沙災情尤重是兩處大小丁口振數不得不稍予區别八九兩團之災黎大口每名振洋七角小口每名三角横沙災黎大口每名洋一元小口每名六角至户丁之數業經查造清册共計大口一萬三千七百七十五名小口七千一百八十三名共發大洋一萬三千一百七十五元小洋一萬二千二百八十九角奉到恩振銀一萬兩提出洋一千一百六十元易兑小洋除放給外尙存大洋六百七十八元小洋四十二角六分當以二百七十八元小洋四十二角六分撥在城善堂以四百元撥横沙沙務局充購地掩埋被災屍棺之用又開封陳筱帥女公子助振銀一千両以資購辦振米之用至各災民棉衣褲已會紳設法募給藉資禦寒云云當經朱臬憲批示據禀已悉仰府分别移飭知照並飭該廳左丞迅將冬振春撫事宜妥爲籌畫通禀察核仍將散放災民户口造册報查（首） 
[專員駐辦商務紹興]  
　　越郡前由山會二縣主遵奉憲札會紳設立商會選定各業商董公舉總董先就大善寺集議開辦詳報立案惟以越郡商務實業日漸凋敝亟須整頓刻奉省垣農工商礦總局司道札委候補通判黄朗軒司馬融恩來紹設局駐辦商務以資提倡（良） 
[紹郡學生會開議紹興]  
　　越郡學界素稱發逹邇又由孫君秉彝等發起組織紹興學生會擬定章程二十餘條以交換新智改良學業爲宗旨羣相贊成暫假大通師範學堂爲集議所刊發傳單定於上月二十九日上午開第一次大會城鄉官私各學堂全體敎員學生均赴會集議（才） 
[警官學堂續招新班]  
　　湘省警官學堂第一期甲班已將畢業昨由該學堂提調長沙府潘太守牌示續招新班仍照定章職官生監一體准其與考現在具禀投考者紛紛踵至己定於本月十四日截止聽候示期考試（初） 
[江西鐵路二次查勘九江]  
　　江西鐵路工程師二次細勘鐵路日行不過四五里現己至樂化地方由德安縣保甲委員梅府熙總紳黄孝廉等沿途妥協照料德化縣勘路總紳則委舉人羅大佺帮紳委舉人羅李齡中書鄭瑞驊廩生萬才美職員李鵬飛散紳生員李法乾熊道美黄樹鋆胡壽鈞監生萬中楨（名） 
[署海分司方分轉逝世揚州]  
　　署理海分司方分轉臻壹署事期滿業經恩都轉檄飭現署泰壩鄭分轉接署尙未赴任詎十月二十九日邗上官塲忽得袁江電信謂方分轉己於二十八日遽爾作古矣（萬） 
[劣董阻撓學務鎭江]  
　　新豐鎭地方向有文社義學邇經绅士王沈二君禀請縣尊改作學堂詎被左近劣董周某藉詞阻撓由王沈二紳控奉丹徒縣批候提訊周卽聞風潛遁經郭大令傳諭王沈照章開辦一面聽候飭差訪查周某提究（此） 
[籌解内閣飯食銀兩武昌]  
　　鄂中應解内閣本年飯食銀兩津貼現尙欠解昨經奉催鄂督當飭藩司李少東方伯迅速籌備分批解京（文） 
 
 

Page 10

 
 
[嚴查籌餉局作弊武昌]  
　　漢口籌餉局楊汝康在差時任司事等舞弊經人告發上台委趙寅楷大令查悉弊端甚多而以塡票一項爲尤甚昨已將查出票數在善後局繳呈矣（文） 
[鑛務總司將擬遷移長沙]  
　　湘省礦務總局自去歲遷至藩後街現又購置黎家坡羅姓房屋擬俟下月該房主出屋後卽當遷人所遺礦務局舊址則由督練處遷作辦公之所按湘省督練處向稱營務處原設撫署内之又一村旋又遷至糧道署中迨糧署裁撤遂至賃屋而居迄今尙無定所現因該處事務紛繁屋宇急須擴充因商請礦務局另購他處而以舊址讓與督練處云（初） 
[揚河小輪船暢行無阻揚州]  
　　前因揚河水大各公司輪船遵章上水至瓜洲下水至東關卽止讓出八里鋪等處一叚航路以保堤岸刻交冬令河水己落各輪船公司均於十月下旬起無論上下水均可直放中流暢行無阻矣（方） 
[山東煤礦公司設局分銷揚州]  
　　山東煤礦中興公司開採之煤質佳力足頗合機器所用現特派人來揚擇地設局分銷以興實業而廣利源聞己於瓜洲沈家大塲先立分局一所察看情形再爲擴充云（木） 
[紀越郡舉行體育會紹興]  
　　越郡各學堂前曾組織體育會按期演習已均純熟兹定上月朔日在能仁寺内舉行運動大競爭其科目照列於後一漁（脱網競走（二樵（負藝賽跑）三耕（鋤地競爭（四讀（文學競爭）五騎馬（騎馬競爭）六障礙（障礙賽跑）七算數（算數况爭（八雙手競爭（九三足（三足競走）十奪旗（奪旗賽跑）十一拉繩（拉繩竸爭（十二跳高（跳高競爭）（才） 
[十月分選單]  
　　員外郎吏部騐封司劉鴻熙順天甲知府江西南安裕隆正黄舉知縣福建福安言寳書浙江舉山東安邱許葉珍順天優河南澠池盧恩澤安徽監四川閬中松桂鑲白拔河南長葛朱名炤山東廣東樂會存霈正藍俱甲湖南沅江張煊福建監陜西三水陳壽琳福建監廣東仁化余龍雲貴州拔山東蒙隂沈黻清福建廕廣東恩平錢以振江西附東安左坊安徽拔州判河南禹州王維垣順天供事四川瀘州冀國政河南監府經湖南常德劉浵河南人縣丞浙江金華張泰年順天監湖北黄梅王筠廣西文童巡檢山東利津范鶴南陜西附湖南芷江張金揚順天人桂陽李光弟四川鹽典史四川榮昌王溎雲山東人直隸玉田朱鳳湖北人 
來函 
[振武宗社書記員報告]  
　　桐鄉演説會會員金嶧生勞闇文莊和甫願擔任勸人不吸雅片並每星期當衆演説烟害○松江楊養伯楊迪仲奉賢朱伯庸終身不吸鴉片並勸親友之已吸者如勸不聽以後誓不認爲親友○松江夏毅俠立誓終身不吸願爲公社之發起人○嘉善俞士元凌雲鶴沈岑棠願廣勸同人勿染烟毒○崑山初等小學堂敎員朱翰青函云僕素疾是物歷代不食今願擔任勸導布告同志以盡個人義務○魏鵬函稱僕將有江北之行乞多賜簡章俾得沿途分送以廣流傳○大東門内義泰洋貨店東夥及學生願永不吸鴉片計開丁鶴生萬錦榮孫炳謙江揖峰金幼聲萬煥章張月卿葉選生蔣佑之等九人○城内麵筋衖凌姓金家願遵守簡章永遠不吸鴉片○火神廟大街凌姓亦願失守不染烟害○崇海同卿會二員王徒與高骞黄鏡请茅茹黄毓桂等來函云雅片禍中國凡吾同人久蓄義憤先生提倡掃除之以福吾同胞同人等自願普勸國人絶此大患務使白人種族不再奉我以老大帝國之名度可稍湔奇羞耳尙祈惠頒振武簡章以便遵行○丹徒金子嘉任劭愉函云貴社以愛民之性圖强種强族之謀發大慈悲大熱誠提倡自禁雅片之法人咸稱便洵足起吾支那四萬二黄種振武之精神使沈淪黑籍者渡登波岸且有天機皆大君子一片婆心普渡慈航之力也僕等願爲分社發起刋送鶴郎草方曁演白話以勸同志兹將自願入社諸君銜名列後莊芝新郭維周任欲漁李石渠莊恭伯嚴少雲賈斗南王希顔等八人○丹徒張詠韶函云部人年雖幼稚於雅片一物視若宼讎今願擔任義務廣勸親友 
[吳建常致曾少卿書]  
　　抵約事起公之名滿天下矣數月以來所以瘁心一志于此事者其情形應亦同胞之所共諒惟鄙人每一人市美貨之充溢與購者之紛杳則昭昭在耳目間其是否皆六月十八以所定及均貼有商會印花雖難臆斷面買賣之繁盛比諸去年今日則似無次差池豈眞多數人之心死耶抑主持此事者主計慮疎耶噫此中語誠不足爲外人道曩者鄙人曾有美貨陳列所之議惟恨自力棉薄僅能託諸空言未能見諸實事然而愛國愛羣之心未嘗不時增其熱度邇者美國將提議此事抵制之結果共良否均在指顧間而吾空前之大團體或紅旗報捷增國民之光榮或蛇尾虎頭貽環球以非笑悉于此乎是繫然則常此之時公必自有所預備始終不懈以期貫澈目的其好自爲之毋令賛成者失望而反對者振振有詞也備豫不虞古之善敎凡事始簡將畢必鉅又行百里者半九十不可不詳察也臨頴無任迫切企禱之至 
[上海北市絲業會館籌賑公所施予英經收各處水災賑捐八月廿四至三十日第一百六十四次清單]  
　　廿四日江蘇撫憲陸撥助公欵庫平銀一萬兩西湖　德善堂由鉅元莊來洋一千五百元無氏氏六十元盧懋善助棉衣由裕大莊來五十元錢晉甫十元富春松甫五旬筵助十元杜江廣大節筵移助八元吳鴻生喜筵移助八元徐黄氏五元婉姗女士五元常州雲岫主二元杭垣倘來生二元徐韋氏一元○廿五日凌墨香爲女病愈還愿英龍洋一百元菊廬氏龍洋一百元　一草堂英洋四十元祥安坊林洋十六元銅大洋二十六元銅小洋八十角嚴祖德英洋十元姚伯欣姚陳氏二元侣英氏一元姚伯欣一元楊學潮一元謝女士一元無名氏六角石楊氏二角紳記銅大洋二十元銅小洋二十角無名氏銅洋二元○廿六日湖州昇平居士求人口平安洋一百元又渭記求人口平安五十元袁之鼎求病速愈先助龍洋一百元李子雲五十元蘇州隱名氏祗求超度先靈三十八元蕪湖恆泰莊十元集善堂五元孫氏二元口岸客小洋廿角聿記一元夢花軒一元虎痴一元○廿七日志記洋廿元倘來生十元萃渭散人爲亡室陶夫人追薦冥福十元陳望魁龍洋五元補過子知罪保安英洋五元知非子三元榮錫洋貨號二元○廿八日養素居嚴洋廿元○廿九日錢元鎬龍洋十元袁花同順典節筵移助英洋六元采芝堂徐潤祥藿香正氣丸一千服天中平安茶二千服○三十日高淳縣李大令洋五十元恆吉祥規元廿二兩鄭瑞庭龍洋十八元無名氏英洋十元寳順莊十元無名氏錢十千合洋十元樂安氏求平安五元銅洋一元求安氏洋一元平心子一元王笙甫舊棉衣五十件舊棉褲廿五條趙翰香居救苦丹定中丸各一千粒菩提丸午時茶各二百服○八月份共收規元四萬三千四百三十六兩七錢六分七釐洋三萬二千六百八十九元扯七二七五合規元二萬三千七百八十一兩二錢四分七釐龍洋一千零十四元對開三元扯七二合規元七百三十一兩一錢六分小洋二千一百七十九角扯六七九五合規元一百四十八兩零六分三釐錢十四千八百八十文作一四合規元十兩零六錢一分四釐以上共收規元六萬八千一百零七兩八錢五分一釐銅太洋九百三十三元銅小洋二千一百七十九角漢斛白米一千石白米一百十五石新棉衣五百件舊棉衣五十件舊棉裤廿五條正氣丸一千服天中茶二千服救苦丹一千粒定中丸一千粒菩提丸二百服午時茶二百服所有衣米各藥丸均已陸續解訖連前共收規元四十五萬一千四百三十六兩八錢二分銅洋一千一百八十七元三角 
[德發洋行經收上寳義務善會捐欵第廿四次清單]  
　　由公順號瞿旭堂先生交來横濱蔡雲卿汪銘彰經募楊欽差天生泰鼎豐泰盧榮彬東同泰鮑次樓董阜盛孔雲生同源泰同義昌順和棧曾卓軒鄭曉初招相記人和號捷裕各洋一百元蔡雲卿洋二百元同興昌繆小適各洋五十元廣生和永安和永義和東盛隆大德堂新南盛怡興和萬福各洋三十元華昇廣萬榮昌和泰東和黄茂泰廣萬泰張有舜汪銘彰懷德堂吳和洋廿元廣榮安卓商會東安隆明安廣勝隆德隆楊符三裕豐順採芝堂同生各洋十元共計收洋二千四百廿元　　申報一千七百四十八兩四錢五分又無錫談慕韓經募丁馥記求父病愈洋五十元又上海無名氏洋廿元漢上平安生洋十五元朱琳代募徐友翁朱石麟李俊賢萍錄山房朱琳合助新棉衣一百件夕劉國翁十二件姚松翁八件以上共收銀一千七百四十八兩四錢五分洋八十五元棉衣一百念件 
[十月十七日至三十日崇寳沙水災棉衣捐清單]  
　　無名氏銅洋四元無名氏銅洋二元恆茂新棉衣褲四件無錫同和莊原棉衣十件周桂芳洋一元羅福記原棉衣二件洋一元吳應氏小洋廿角南京程鼎洋四元上海姚莊望雲公司新棉衣褲一百析劉輝泮原棉衣四件鍾英主人新棉衣三百件南京慶華鎭日寳盛聞人　三户合助本堂原棉衣五十七件蔡梅溪施衣洋二元以上共收洋十元銅洋下元　棉衣褲四百零四件原棉衣七十三件滬北天后宫前廣益善堂司董　信厚等謹誌 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[嚴守履新求治嚴州]  
　　浙東嚴州地瘠民貧風氣難開自啓迪齋太守蒞署後首先整頓吏治并查各學堂情形勸諭官紳分别城鄉廣興蒙學復議舉辦工藝局及提倡商會力行新政士民無不頌之（才） 
[力圖籌興教養金華]  
　　浙省金華府蘭溪縣本係浙閩贛皖要道向稱繁盛近因輪船便捷類皆航海繞行致地方漸覺凋敝刻由蘇運卿大令遵照新章組織商會兼立農務局採辦各種新法書籍以備研求復由土紳演説新理俾風氣逐漸開通民情逐漸富庶云（才） 
[滬江官事]  
　　缷任江寧藩司黄花農方伯前日乘輪到申住北市某棧○江蘇候補道周湘雲觀察鈞和兵輪管帶馬榕幹遊戎出口局委員莊仁卿明府昨均因公分詣道縣各署拜會禀見○南匯縣李紫璈大令昨日來申到道禀陳要公○青浦縣田春亭大令昨至縣署禀辭○救生局委員陳蓉鏡别駕到道禀知奉委恭送新任藩司濮方伯赴蘇○會丈局委員俞夔附明府到道禀銷病假並謝委水利局差（近） 
[恩賞壽氏]  
　　本縣汪大令昨奉署理蘇藩陸方伯札文一道略云案照光緒三十年恭逢皇太后七旬萬籌欽奉恩詔條欵内開軍氏年在八十以上者給絹一疋綿一斤米一石肉十斤九十以者倍給等因當經札屬遵辦在案兹據該縣報稱八十以上者查有胡亭泰等二十二名九十以上者張永昌等二名均屬年歲相符自應遵照上開情形核數備文直司具領轉發母違（近） 
[法總領事辦案秉公]  
　　甘吉昌控子桂生違忤奉道憲袁觀察親提訊問前日法總領事將桂生飭送道轅轉發道差管押候訊並不由法廨送縣一時人咸服法總領事辦案之公（居） 
[派探拿辦帮匪]  
　　滬北蘇州河一帶邇有外來幇匪潛匿肇事經靜安寺捕房查知派探陳雲忠嚴拿解辦（見） 
[委騐棧客吞烟]  
　　英界廣西路同泰客棧係甬婦張王氏所開初三晚十一點鐘來一借寓之鎭海人張阿福年三十五歲次早不見起身棧夥李阿芳察其神色有異投報捕房捕頭飭探沈阿炳往查卽送同仁醫院療治云係吞服生烟受毒己深而斃昨早捕頭傳三圖地保唐全坤報縣請騐汪大令因另有要公委水利廳孫立幹二尹於午後四點鐘至院相騐經仵作喝報委係吞烟自盡因無屍親認領由堂棺殮發壇瘞埋（見） 
[謀斃報騐]  
　　昨日午後南市南門外倒有屍身一其腎囊被人挖下地保查得似係爲人謀斃故卽赴縣報請相驗（近） 
[火警續志]  
　　新租界新閘路火警已志昨報兹悉火起於同昌里二弄太古渝皮毛棧共燬西首第二第三兩弄樓房二十六幢門樓兩間其平江公所之殯房適在貼鄰幸未殃及昨經捕房派探李星福詳查起火之家有無保險禀明核辦（見） 
[美界又火]  
　　昨日傍晚五點三刻美界西華德路某號房屋又報失愼旋經救火會驅車救熄燬屋若干明日續錄（古） 
[上海縣案]  
　　候補縣馬明府瑞熙公館有婢年十七歲於上月十七走失查被鄰近王張氏之子妙福拐逃函請高昌廟巡局拘提張氏及知情之蕭曹氏函解到縣前晚經汪大令訊究蕭曹氏供此婢雖到王張氏家閑遊是否拐逃不能指實張氏供妙福向在砲廠爲幼童上月十七日出外未歸不知有無拐逃之事大令判曹氏交保張氏發官媒押交妙福訊奪○又訊陳黄氏控夫弟陳榮生拔匿伊弟一案黄氏供丈夫已故小婦人帶領子女居住每家榮生迫令回鄉不從竟將胞弟拔去婦人喊控始幸釋回榮生供寡嫂年輕故令向鄉大令判黄氏交保暫居母家如有不端准榮生控究○又訊張永林控楊顧氏拐逃伊妻錢氏一案氏供夫業銅匠婦人至大東門買物忽有流氓攔詐由楊顧氏留宿一夜翌日送至王大姐家經王帶至六團灣楊阿寳處賣洋三十元是實顧氏供詞狡展大令判錢氏交夫邻回顧氏仍交官媒押候復訊○水爐公所租界義塜餘地租得洋三千元另在日暉港購地建造殯舍後同鄉及行頭徐順卿與所董等咸思經手漁利致起爭端在縣涉訟不已前日徐忽到縣禀控公所董事孫旗勲將新購地契掯匿等情經大令提訊孫供契内完税交房不敢掯匿大令查孫劣跡頗多判將所董斥革查明該契是否交房納税再核（近） 
[總工程局紀案]  
　　太平里福康隆號生吳載甫虧欠合源均和恊昌鼎裕等各行往來銀六千餘兩避匿經各債王禀知商務局函請總工程局拘獲其弟吳芝英限追在案刻因逾限禀催前日由正裁判官孫明府提訊吳求寛限料理判交妥保限半月速將吳載甫交案嚴追○永安街同茂棧茶房張秋堂代棧客送衣包兩個至大關前閔行扞船寄交裕興衣莊迄今尙未收到發函催索張投總工程局禀請所該船主張姓究追孫明府飭差提到同帮船户戴守廉研訊之下判限三天查明禀復○船户徐章桂代久大和號客裝運棉花來滬被賊竊去四包訴知號客轉請商會報局查緝昨日孫明府飭傳各探到局諭將所報竊案務於三天内破獲違干革究○五十一號巡士陳德勝因公大源藥行拿獲竊賊交伊解局中途被逸經孫明府將陳斥革枷號半月在案兹已期滿提案釋放（欣） 
[七訊誣控拆梢牽涉通匪案]  
　　錢毛毛控朱海郎王毛毛串同應桂馨誣控拆稍牽涉陸頌和一案昨日中西官第七次會訊上午英寳繙譯蒞廨偕關司馬升座原被各律師齊集案下原告穆律師傳訊五十四號西探頭口供答稱查應桂馨前者因案收押縣中挖洞脱逃此後開設戲園扮演淫戲罰洋二百元以此推之可想其人餘案未經查出愛律師問爾知范高頭是何等人答聞是著名士棍五年前在廨曾犯竊火油之案判押四月范毛毛乃伊之弟現押西牢惟范高頭迭拿未獲問錢控朱王之案何人所控答係錢延之穆律師有禀帖爲憑郝律師問爾至顧百千家是否一見卽拿答是此事有見証陳根祺盡知顧與范陸往來及陸所付之欵均顧經手又問爾往陸家有牌票否答係九月二十七號牌票問爾知陸此案之外有無别案答查得並無别事又問錢毛毛是否好人答曾至上海縣查案以前錢之案情均是被誣愛律師問前次爾至通州獲范坐船起到花名簿一册至今在否答在問何不取來試觀其中有無錢名且本律師知尙有現在捕房之包探一名亦在簿上穆律師以不應牽及案外之人指爲不公中酉官聞而諭曰此等包探果有其事應得革除五十四號西探又稱此事早經詳查與該包探名字有一字不同且無實據因此未能照辦穆律師令傳八十一號西探至案以朱王控錢拆梢之事由彼經辦令將是日各情述说一遍愛律師詳細駁詰該探一一對答愛律師又言此案第一堂錢係拆梢以後何忽翻異諒爾必知其細答此由堂上定判與我何干訊至此日已過午中西官相約退堂訂禮拜一上午再訊（見） 
[英美公廨早堂案]  
　　著名賭棍黄少卿犯案漏綱去年在蕪湖姦拐婦人胡張氏來滬住居新閘肆其故智並將該氏衣飾約二千元騙用殆盡近竟每日毆打經氏報探李星福獲案解究并抄出假莊票假鈔票等物胡張氏投訴前情黄供假票不知何人之物　 
 
 

Page 18

 
 
讞金大令商之英德副領事判押捕房四月期滿遞解該氏自行回家吊贓給領完案○汪星鈺在江隂竊李紹榮家洋三百元逃避來滬爲甘炳和張長發誘借去洋一百三十餘元經探陸協庭拿請訊究大令以失主未到判一併還押捕房俟失主來案再訊○永源典收押賊贜經捕房飭探傳究該典夥王子明張餘田延費烈律師投案代訴並請改期大令判下禮拜一解訊○陸伏初在鄞縣地方將張阿團戮斃逃逸經高邑尊簽差唐彪等追蹤來滬報由包探張才寳拿獲解究大令判押候備文移送○孫林泉在船竊李怡新洋二百元由探陸阿九解究中西官訊得供詞狡展判押候追辦○施子山竊刁浦根等十六家衣物由探徐榮山解辦大令判押西牢十八個月○過犯馬德忠串同陳阿三竊中華樓等三爱烟槍由探解究判馬押西牢兩年陳押捕房四月○婢女夏阿妹在宜昌馮宦家服役帶來上海前因迷路送入濟良所經馮具領兹又迷路由探解案請示大令判押送幼女所安揷候示見 
[法租界公堂案]  
　　通州劉橋鎭某典上月盜刼約失數千金報縣後獲盜一名供出餘黨王金標阮雲山逃匿上海租界經州尊備文派差帶同眼線來申在法界恊探將二盜拘禁捕房昨晨該差投廨禀請帶回訊究陳明府商之蘇繙譯准予帶去○舊貨店主李子泰爲人用刀勒斃報縣相驗已誌本報昨經捕房將屍妻張氏及同居之韓應春袁常林阿榮等傳訊包探禀稱縣尊騐得該屍右手屈曲似係自行剌死因此傳案請究明府判一併送縣候訊○甬婦金周氏在原籍隨殷松林私逃來申爲本夫金裕周尋獲報捕拘究明府判殷押候枷示一月周氏從寛給本夫領去○法書售館出店黄鶴亭竊館中郵票逃赴杭州經該館經理西人將銷贓之林元生拘廨判押在案昨經包探又將黄兄阿順拘獲解訊阿順供並未同謀大令判姑交保限半月將弟交案訊辦○龔小寳在丹陽誘拐女子姚招弟來申圖賣爲招弟之舅母潘氏至滬訪悉報捕拘究明府判龔押候枷示二月招弟姑念年幼從寛給潘氏領回完案（居） 
[美租界捕房事]  
　　前午後沈包探在華順碼頭德生輪船拘獲孫林全一名因竊李裕照小洋一千餘角捕頭以詢無証據斥釋○周炳午前晚闖入西德路卡内門洋碱棧内圖竊由捕拘獲押候查辦○某西婦昨晨至蓬路小菜塲向韓金松購買牛肉起釁由婦鳴捕將韓拘入捕房捕頭以各有不合斥出○某西人被流氓季阿扣在北四川路凶毆並搶去洋十元由探朱桂生拘押候辦○顧金榮拐瞿金元養媳售與軒口郭某昨由廨差持票至捕房飭提捕頭派探朱桂生將郭拘獲押候堂其解訊（古） 
 
 
