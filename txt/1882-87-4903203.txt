# 1882 - 87 - 4903203

 

Page 1

 
 
[佩文韻府展期出售] [  點石齋主人啓]  
　　本齋縮印之佩文韻府業巳竣工本擬於月之十六日出書刻因裝訂未齊尚須展緩數日發賣屈時當再預出告白也此佈 
[論高麗就學中國]  
　　古人有言取法乎上僅得其中蓋言效法者必求其最上猶恐學成之後不能遽造乎卜若止學其淺近之法則更何能 
希冀乎誠哉是言也中國之與泰西諸國通商歴數十年於兹矣其先尙有菲薄西人之意至今日而成見漸融深知西法之足以富國强兵因而競相則效卽如輪船招商保險鐡厰製造愴礮以及開礦務創電報等事近來蒸蒸日上說者以爲中加之所以學習西法正所以爲自强之計非舍中而就西也日本之通商西國較中國爲後但日人之用心頗專故其於西法若見爲易然年有一年之閱歴日有一日之進境中國之通商西國較日人爲早則其中奥　雖不能盡得其精富必較勝於日人矣高麗見及於此以爲取法必求其上若必遠而求諸泰西諸國則又慮跋涉往返未免多勞且高麗向來閉關謝客亦旣有年與泰西諸國並無交往今因日人以勢相迫不得已而始與通商漸知拘守舊規實爲非計於是立意奮興力圖步武西人以爲自强之計然日人雖與高人通和實有蔑視高人之意高人雖亦至日本歴觀西法有欲挑選少壯之人習學泰西行兵諸法并欲延請日人爲之教師以資訓練然猶恐日人未必肯實心訓練俾高麗得成勁旅故復輾轉籌思以爲與其就教於日人不如就都於中國高麗向爲中國藩屬久爲不侵不叛之臣則知中國之於高麗亦必深相愛護今中國之於西法已有駸駸漸進之勢則分其緒餘深其則效中朝决不柜之此高麗幼童之來於中國者所以日有所聞也夫高之與日本初亦無所軒輊其地亦非蕞爾以視琉球不啻倍蓰日人視之則直以爲與琉球無異日人旣殄滅琉球又欲於高麗狡焉思逞今日之强與通商高麗雖不能拒而其心實惴惴焉惟恐日人之圖其後觀於居高麗之日人待高人不能循禮致高人有不安之意邇來因此頗有齟□他國官員有欲出爲調處者致函於日本外務大臣告知其事其事不知作何究竟而他國人不致信於高員而致信於日員可知其曲直之所在矣日人旣與高人通商而仍不能以禮相待此日人之失計也高麗旣有隠防日人之心則又安肯一意聽命於日人旣使日人之熟諳西法較勝於中國而高人亦有民不願也然則高人而欲學西法舍中國奚適哉夫中國之於西法自問原不可以深恃矣華童之派令出洋已非一次而學成回國其間亦未必皆成有用之才旣製造機器以及輪舶鐡艦鎗炮電線諸事仍不得不假手於西人雖近來日新月異如創設電線可以不經西人之手而布置裕如然竟欲因一二端之辦理得法而遂深信不疑則猶未見其可也煤鐡各礦關辦尙少卽有已經舉辦者尙不免人議其後而深慮有掣肘之處輪船製造年有所聞然由中國製造之船究不如購自外洋之佳故論中國舉行西法者或以爲是或以爲非尙不能一心一意若以學而未精之事轉以傳之高麗不亦深恐貽誚乎高麗而欲學西法能親往歐洲觀摩仿效或者尙足有獲但苦於勢有未能若就日本學之則又慮其未可深恃不得已而就教於中國是亦權宜之策耳然吾因此而知高麗之於中國其心悅誠服有遠勝於日本者已高麗遣子就學於中國自隋唐時而已然史傳所載斑斑可考今中國幡然變計與泰西通商立約開埠互市而其勢日見强盛泰西諸國亦且有深羡中國之能速爲變通者高麗與中國最近耳濡目染其有不益深企慕者乎日人迫高麗以勢中國服高麗以誠誠信相接疑貳胥捐高麗但見中國这講求西法漸見精美而又開誠布公與日人不啻有上下牀之别其有不勃發其效法之心者哉噫如高人者亦可謂善變矣 
[恭錄諭旨]  
　　二月初四日奉上諭古尼音布奏呈進書函請旨查辦一摺據稱本月初二日有自稱侍衞慶良至伊寓所投遞職銜名帖並留書信一封拆係奏底以國服期内爲其兩孫娶婦具摺叅劾並面稱具摺之人不可明言伊已留緩必須酬謝了事各情請旨查辦等語案𨵿擅擬奏底希圖挾制訛索此風斷不可長着刑部查傳侍衞慶良嚴行訊究務期水落石邮按律懲辦以儆刁風古尼音布自請查辦之處並着刑部於定案時聲明請旨欽此同日奉上諭景壽志和奏拿獲販運私酒拒捕人犯請旨交部嚴訊一摺尹小兒等胆敢紏夥販運私酒拒傷捕役當經拿獲尹小兒一名並訊出有由城上偷越等情實屬藐法已極尹小兒卽忠林着交刑部嚴行審訊按律懲辦在逃之高六卽高得山李大李六福三秀二伊三着步軍統領衙門順天府五城御史一體嚴拿務獲歸案審辦另片奏請飭步軍統領分派營弁嚴密巡邏並飭查城大臣認眞稽查等語據奏情形疎懈已極實屬不成事體所有城下應行分派巡邏之處着步軍統領按照定章實力整頓並着查城大臣嚴飭城上該班官兵認眞稽查如再有偷越情事卽將該管大臣及該班官兵等嚴行懲處不貸欽此○初七日欽奉慈禧端佑康頣昭豫莊誠皇太后懿旨前據内閣侍讀學士文碩内閣學士貴恒御史陳啓泰先後陳奏請嚴申門禁詳定稽查章程等情當諭令醇親王奕譞會同御前大臣軍機大臣總管内務府大臣前鋒統領護軍統領妥議具奏兹據王大臣等奏遵議覆陳及紫禁城外圍各該旗分定值班處所並據恭親王奕訢等另奏會議未盡事宜敬陳管見管理神機營王大臣奏遵撥官兵協同巡察各摺片禁城重地理宜嚴肅官兵舉班稽查本有成法可循乃日久廢弛甚至宵小潜蹝迭次偷竊尙復成何事體亟宜認眞整顿兹覽王大臣等所奏或申明定制或因時變通尙爲詳細所有紫禁城内地面嗣後着該管大臣等及神機營官兵分定叚落嚴密梭巡並上城巡察其各衙門公所該衙門當隨時查察並開具官役清册咨報景運門以憑稽查内務府所屬各官所值房並各太監他坦等處當差官役蘇柆人等卽令自行核定人數開具清册報明内務府景運門每日由内務府官員會同三旗該班兵役前往查點倘有不符卽行拿辦各該處如有容隠匪人及吸煙聚賭等事卽行從重治罪官役人等應帶腰牌着嚴飭一體佩帶倘有不遵卽商賈閒人溷入並各他坦帶入拿獲分别懲辦西苑三海等處一併嚴禁閑人擅往至紫禁城外圍各門各朱車栅欄卽照所擬每日下五旗分定處所各有專管叚落公同值班前鋒護軍各營值班弁兵必須年力精壯技藝嫻熟方資得力着該統領詳加查察汰弱留强嚴禁包攬替班等弊遇有缺出秉公揀選不得以老弱充數責成查營御史嚴查挑缺不公之獘值班官兵應如何酌加津貼以示體恤由該管大臣酌度辦理並着步軍統領衙門 
 
 

Page 2

 
 
督飭兵役認眞緝捕一經獲犯優子賞項毋任稍有侵蝕中飽總管内務府大臣例應每日一人在署值宿以次而代嗣後仍着按日輪班宿署不得率以司員代班三院卿職司較簡並着　總管内務府大臣一體進班文武職值班大臣着查照舊章指定奏派經此次詳定章程後該管大臣等務當實力奉行永毋懈弛並不准稍有推諉倘再稽查不嚴致有匪徒混跡及盜竊案件卽將該管大臣等及所屬官兵分别嚴懲前鋒統領護軍統領總管内務府大臣應如何嚴定處分着該部分别酌議具奏神機營官兵如協巡不力亦着從重懲辦所有各該官兵如能拿獲匪犯均准照所擬酌量給奬餘均依議行單一件併發欽此 
[東瀛雜聞]  
　　日本未通商以前其刑法與中國大同小異而辦盜賊案定罪尤嚴無分得贜多寡皆以死罪治之百姓畏懼鮮敢犯此者故其國向有路不拾遺夜不閉户之風傳爲美談今者諸事改效泰西刑法亦皆減輕殺人者不過禁錮終身爲盜者不過作苦工三年從無死罪以致邇來民不安靖盜賊日多不但明火搶劫更有傷命之事此風長崎尤甚計去歲一年中盜案有百數十起事主雖投衙門鳴報無如獲案頗難前該處日本信館被盜劫去數千餘金至今仍未破獲兹聞上月間某姓家有羣盜撞門而入將主人捆綁問其藏金何所事主堅不肯言被盜砍死旋爲巡捕所知前往捉拿該盜聞風逃竄惟一盜被獲其手爲捕砍斷送往醫院敷治不效而斃現該處巡捕雖加意稽查無如刑法太輕難以懲敬云○日皇自遷都東京其西京宮殿向係扃閉人不能入去年經政府將此宮殿開啓暫作排設博覽塲之用並招請各國商民携珍前往赴會兹閱東報知已排設齊全於西三月初一日開場擬定百日爲止此次往觀者更形踴躍不但物色珍品更欲瞻仰宮殿加以初春之時苑内百花開放是以沓來紛至群欲藉以爽心娛目也○日本伊藤參議偕外務衙門書記官六員于西三月十九日由橫濵附公司輸船前往歐美各國聞係考查天文地理礦務格致等學往返限一年爲期或又云此行實因該國庫欵空虚特向某國商借銀洋以足軍需也○數年前有日本武弁數員在俄國水師院内肄業近聞以所學有成業已回國各員在俄時皆受俄皇寳星之賜云又聞日本前派往法國學習刑律之學生熊野亦有成效日廷將欲召之回國交刑部委用矣○旅居橫濵之華商去歲集金在該處山上創設華人醫院一所院内病房數十餘間均甚潔凈己延請廣東名醫數人在内治病聞是舉之創皆賴中國前任理事官范君雨蕉之力也○去歲高麗稽查全國户口查午户數夫有三百四十八萬零九百十一户人民共有一千六百二十萬七年八百八十五口比較日本人民祗少數十萬而已○旅居高麗釜山浦之日商近日禀請該國領事准將所居地界仿馬路加造寛平兩旁種植櫻花聞領事已經允准不日將動工矣又聞該處有高麗富商與日人合股在東京大坂各處設立行棧贸易云○長崎爲日本通商第一道口岸輪船進也除兵船外皆有數可核兹據東報云去歲進口商船共計三百四十一艘較往年多增一百餘艘云 
[營官溺斃]  
　　福州船局水師營官李卓垣叅將啓榮于二月初七夜戌刻偕何綸石差官送何制軍之弟七大人印瑄往有利船搭赴上海旋到馬尾街揚武船張駕弁之行館赴席暢飲亥刻始散卽偕何差官往通商局碼頭再到何七大人舟中晤談片刻將及十點鐘時兩人共乘小船以華稅局小火船拖之司車者以夜深不悅强而後可李叅將擬順道巡河以盡乃職乃船行未及一里僅過英國天裕船墺之碼頭忽遇急浪撞來急出船頭喝令斬索不料索斷而小船卽覆沈矣船中連水手共九人何差官鳧水至岸幸獲無恙各水手及跟丁旗牌人等亦鳬泅獲救惟船户之一糼孩及李叅將均墜水不起連日著人沿江尋覔屍身其少君又溯流哭尋祭江痛乞竟杳無蹝跡聞李叅將性直而慈仁今遭此結局知者無不慘慟云 
[郡守仙逝]  
　　運司銜升用道候補府錢印卿龢歴署首常二郡政聲藉藉自上年缷篆後寓居蘇垣盤門新橋巷旋得中風症醫藥罔效今聞於初十日仙逝云 
[懸賞緝盜]  
　　前報蘇州閶門外西津橋搶劫一案當經事主生員李亨鍔禀報請縣緝拿兹長洲萬邑尊出有賞格拿獲首犯者賞洋一百元餘犯每名五十元知風報信賞洋五十元全案贜犯俱獲賞洋一千元此係捐廉儲庫决不食言云云想重賞之下必有勇夫此案盜犯不久當可弋獲矣 
[甄别日期]  
　　漢陽晴川書院爲該府屬五州縣並漢鎭各商籍貢監生童考試之所今年甄别由慶郡尊定期於二月十一日舉行云 
[貧孀遭竊]  
　　甯城東門外向陽橋西孀婦某氏守節十餘年爲人傭工積有薄資陸續置備壽衣數襲並儲有洋銀數元靑蚨一千餘文本月初二日出門到觀堂拜佛乘便探望親串遂爲止宿越日歸家則門上扃鎖無恙而室中衣服錢洋盡被竊去盖穿窬者踰墻而進出也夫該婦以十餘年積蓄生死相依彼竊者括其囊而肢其篋罪浮於劇盜矣 
[感深拯溺]  
　　溺餘生來函云余自幼服賈閱歴風波幾二十年春初自吳中載米赴滬道經周家渚舟被巨浪打沉同溺五人浮沉水面正在性命呼吸之際忽有一舟隨帶漁艇蟻附前來遂將五人霎時救起舟子習知水性固不至於困頓而余等亦幸無恙詢諸救溺者乃閔行鎭救生局之船附載至局始知司其事者係湖人潘公並承其雇人將沉溺米石設法撈取督率往返歴三日始將船雙拔起余欲酬謝分文不受水手漁艇之犒賞亦皆由局給付銘感迄今報答無自維時被沉之船共有三艘均經局中救起洵屬莫大陰功正月二十八日余自滬過閔停舟卡畔步至救生局門首見余遭溺一事以及累次拯救所費各欵歴歴開明粘示牆上一文不苟可敬可嘉適又見衣服淋漓者五人在局更換衣履人衆擁擠皆漁舟救溺者叩其原委乃一煤船被溺亦賴局中救援得以生全遍視懸掛規條知是局創自絲業捐釐法則周詳固不待言余自維無力雖極欲效法而不能惟願絲業諸大善士堅持此心永遠弗渝則往來商旅所賴以生全者豈少也哉余惟有朝夕焚香頂祝絲業諸君子克昌厥後世代簪纓天之報施不爽也倘能諸大善士不分畛域更於扼要處所添設救生善局廣爲佈置以濟苦厄功德尤大也查救生之舉利賴甚深如來函所言該局董拯溺厪懷有實力而無私意尤爲難得而溺餘生於己身出險之後卽爲他人罹厄者計望其持久而推廣則亦仁人之心也 
[樂善可風]  
　　奉賢高橋鎭陳君雅亭年逾七旬樂善不倦其平時夏則施痧藥夜則點路燈前年晉豫奇災亦竭力捐勸諸善舉誠不勝枚舉生三子亦皆克承厥志現在陳君擬脩本鎭武聖帝像並議建字藏一座廣收字紙綠本處籌勸維艱函囑其長君見山於上海廣勸俾得藏事其一門好善洵可風也此係樂道人善子來函爰略删節照登如右 
[販馬少利]  
　　本埠西商賽馬期前山東販馬客每販良馬來滬求售冀得善價此固年年如是而今春販馬來者較往年倍加以致覔利不易有販馬客賣馬與西人不定價值議明俟跑賽時如能得彩須爲分潤若干是亦生意艱難而另生一變通之道也 
[通緝文君到滬]  
　　閩省候補縣丞毛文藻誘拐良家婦女事聞于上憲查拿被遁除行文各省通緝外並照會西官一體恊拿等情等情節經 
 
 

Page 3

 
 
列報兹悉上海縣莫邑尊接奉來文開明年歲籍貫面貌已飭差四出緝拿矣 
[自來水工程]  
　　庽滬西商在租界中創造自來水情形節經列報兹悉掘地埋水管已埋至中洋涇橋左近矣 
[仁人之言]  
　　昨接觸目傷心人來函稱自滬北進西門路經同仁輔元分局後義塚兩區規模甚大仰見滬多君子好善不倦惟見靠東一帶有人可以出入溲溺且有洗衣人晒衣繫長繩數條夫羊牛作踐尙須禁止何况閒人作踐耶尙祈董其事者添築圍墻或作棘籬止人便溺申禁附近不准在内晒衣則泉下得安而功德無窮矣竊思善局容有耳目難周之處而作函人觸目傷心難已於言可見滿腔惻隠諒善局知之必爲設法是則相與有成而知仁人之用心無弗同也 
[火油贅言]  
　　火油卽古石　地溲之屬其氣烈其味辛其性毒斷不可入口算今人以之烯燈雖價廉而光巨亦知其害之烈乎每見病家房帷間日夜然點醫生察色觀舌或亦授以此燈持照者往往因嗅此氣而痘痧疹瘄以及四時温症並虚損咳嗽等病卽時變壞其他雜症雖不至劇然亦有害而無利嗚呼火油之禍豈僅易於燎原而已哉官長之諄諄勸誡實有深意存焉務望人人遵照庶不負一片苦心也管窺一得敢效芻蕘之献 
[皖南程容藹如甫稿]  
[接續訓學良規]  
　　一館中須設凈水一盆學生大小便後務要洗手方許執書蓋不淨手揭書非過極大試思僧道經懴尙且十分敬重而吾夫子六經四書轉可經褻乎此而不戒師之罪也○一子弟讀書不可不先立課程而課程貴乎簡約使彼易于遵守功課已完雖爲時尙早亦無庸强之加讀聽其散步可也蓋少年之人血氣流動樂於嬉遊少適其性則彼知鼓舞若太勞苦拘束之則厭棄之心生矣而於初上學者尢宜加意於此也○一教子弟讀書切不可欲速貪多量其資能讀十行者只授以八行能讀八行者只授以六行寍使力有餘於書無使書有餘於力倘遇東家欲子弟之速成而以多爲貴者須曉導之勿狥其意見也○一爲子弟教授生書之際須先尋書中生字指出教之其有相似之字如戒戎恕怒微徵之類童蒙每易於混訛卽當引其相似者証之或寫明於上教令細認俟其認清然後緩緩授之或令其自己先讀一遍然後授之此至要之法也○一書本須知愛惜務要安放整齊不許亂堆亂擲及皺摺污穢一有破損卽爲補好○一教子弟讀書須要熟而不浮最忌者粗聽之則似熟細按之則有書無句有句無字一犯此獘雖欲重教而亦喫力訓蒙者可不慮之於早哉○一每日寫字寍少而慢無多而潦草如有寫出譌體及怪俗體者須卽紏正之勿使其習慣至们教習初學書童子宜買一桂圓核桃之類或縫就小布團如雞子樣者令童蒙握手中然後爲之把筆蓋寫字全在掌虚指活如此則指與掌俱活動至年長而字易工否則必將五指揑攏後欲放開令掌虚指活難之至矣○一爲初學講書須先講其淺近者俟其淺近旣明然後再講其深微者講之之法務要句疏字櫛將所解之書義證之以日用常行之事反覆譬喻不可忽略亦不可憚煩庶能開其蒙蔽○一爲子弟講書如遇有難解之處己亦不甚了了者可明白語學生我於此尙未見到容我請問他人告再汝知道蓋天下事理無窮先賢尙有不知何况後學萬不可以畏人恥笑而掩飾己短支離其說自欺以欺人也愼之愼之○一爲初學講書後須誘之使問當因其間而詳言之不可厭其屢瀆而反咎之蓋初學智慧未開但可責其用心叅究不可責其一講卽曉苟能勤問則其能用心叅究可知若反厭咎之則彼必含糊於内適以阻其進機矣大不可也○一爲初學講書切不可貪多蓋講多則必不能詳卽詳矣而聽者反難記易忘亦何益乎是以寍少無多務使聽者易記易於玩索審問如上半月講上卷旣畢下半月不必卽講下卷宜將上卷令彼覆講其間錯解者改正之不解者再解之如此則彼庶有所心得而先生之精力亦非虚擲矣然往往有東家以先生之多講爲喜而如此辦法反嫌先生之工夫稀少者不知一部四書苟講至半部而能章章句句無一字之不明白則其餘雖未經講過彼看了直講亦能有所會通再從而講之其明徹較易矣以視貪多之人事雖半而功實倍之也爲師之道但盡其在我者以求無愧於心有裨於彼斯可已不可以隨東家之喜怒遷就其失以悞之也○一子弟有過雖不可縱然亦不可重辱總以養其廉恥爲主常見有一種爲師之人於子弟稍有不合信口辱駡撲責無方子弟于始則尙知畏懼繼則視若固然毫無愧恥或反激而加厲顯抗師訓傲愎之性遂至不可收拾嗚呼是非徒無益而以害之矣可不愼哉○一爲師者遇聰明有志之子弟乘其眞性之未漓習染之未壞蒙而養之言聽教率此固至樂之事也每有一種子弟其資禀非甚鈍也善惡非不明也不幸内無賢父兄而前師又教之不得法以至種種惡習已成附骨之疽理喻之則不能振作勢禁之則安于下流此等子弟最爲難教設或遇之須要耐住火性婉言勸誡無責效于一時無苛議其旣往視其有一事之合理不妨過加奬借以鼓舞其上進之心開其自新之路而又擇取古今人中嘉言懿行之切對其病根者常與講說陰使觀法雖不能臻于無過而浸灌旣久鮮有不可去其太甚者是在爲師者加之意耳○一設教以身教爲先言教次之而教之所在不止記誦養其良知良能當以先入之言爲主莫善于使子弟日記故事一則取經史中孝弟忠信禮義廉恥等事及一切可爲勸懲之類只如俗說俾曉此道理在爲師者每日添此一項工課亦不甚費時而子弟久久熟記非徒可以成其德性兼可博其記聞矣一舉兩得無過于此○一爲人處世之道賢愚百職同此一理而讀書講藝之功則當因人而異不可執一而施也爲師者如遇十歲外之子弟來求教者宜先問明其父母之志將來或欲其習舉業抑欲其務工商以定施教之方如將來欲其習工商等業者則當教之看短小有文理雜著如書牘論判之類俾練習之以通達其文理若不先問其志之所在而槪以科舉之學授之設一旦廢學攺業將數年所習盡歸無用豈不快哉此稿未完 
 
 
 

Page 4

 
 
   
 
 

Page 5

 
 
 [Ｇ>聲明真假 
　　啟者上海鹹瓜街泰昌糖果店及毛家衖口祥豐糖果店已歷有年貨眞價實遠近馳名邇來消售客貨屢有嫌貨低次以致跋涉扣價殊屬可疑恰值去臘泰昌送貨至沙船適見該船上亦有泰昌牌號糖桂花數十鐔駭即詢問船主悉係向開怡大永之陳子雲所為售與津幫慶德和紀客竊惟吾業素守恒規從無貽誤何堪漕此弊混皆因人心不古作此以僞亂眞損人肥已實為可恨急尋陳子雲理論詎伊一味恃㘘不得已扭稟縣憲當蒙明察秋毫諭着指交紀客到案復訊究懲等因而陳等自知理虧復求津幫號客出為調處令陳服禮完結因念客情難卻勉為允從除稟請縣憲案並給示俾守店業外特此佈告津幫號客同業諸公聲明慶德和與泰昌祥豐並無交易以後如有泰昌祥豐兩號之貨在津出售者惟恐貴客再受朦虧務祈諸公互相致照認明眞假庶免魚目混珠曷勝幸甚此白　上海泰昌號盛悅卿祥豐號張質甫仝啓 
　　老祥記發財票 
　　本行按月專運呂宋票出售今有英四月份票全張六元半張三元兼收紅票格外克已遠處賜顧由局寄購原班即奉在二馬路九章對門 
　　靜安寺萬元森洋酒店 
　　啟者本店今由裴納葛接手專備大菜茶酒點心乃茶可從客便中外式樣并加增細巧點心洋樓上下均有坐塲極其清潔若逢知已談心且有靜室較前格外精緻惟大業要預定予向在英國匯中大酒舘歷有年來經理酒餚一切精功烹飽比衆不同價巧物美應酬週到望諸公光臨庶不有悮 
　　恊記號遷移 
　　今本號遷移原底址斜對門新造洋房內交易英四月份呂宋票出售每張六元半張亦可蒙仕商賜顧祈指明棋盤街北首協記號便是此佈 
　　元發呂宋票 
　　英四月份發財票出售全張分半均可倘蒙貴客光顧請至棋盤街北首便是遠路指明信屬京班回件不悮 
　　招客定造放樣賽連紙 
　　啓者本舘欲將所印申報用之賽連紙照現用者放闊三寸橫長照舊如貴客願定造者請至本舘閱明議價外埠信至亦可特此佈聞　申報館啓 
　　生生堂再聲明 
　　上海有假冒本堂招牌之店前已聲明現有外面自立堂名而暗中假冒者似此以僞亂眞寄買之客無從分辨四方主顧如交信局寄買須囑誠實勿欺為要此佈 
　　神效疥癲藥 
　　大凡疥瘡起而其受毒於平日故一旦發病癢難堪之抓破　堆坐臥不甯若不急治蔓延胡底本房秘製清源開毒疥藥無論乾　膿螆坐板等癩概可奏效連擦幾天光潤無跡倘蒙仕商賜顧者請來購取為禱　上洋老德記藥房謹啓 
　　褒南妙製薑汁 
　　嗜慾過度寒暑反常致病固屬不同而愈疾亦各有異拯斯之要全賴良方今本行妙製薑汁出售此物聲名素著大有益于痞疾及食不消化肚痛膨脹又善治發痧傷風痢疾極有效騐其性能漸補肚腹使通體溫和寬胸開鬱外用之功則腹中急痛風濕頭風頭痛牙痛等癥或敷或擦立即見效然本行非為志存射利實欲方便同人一遇病癥不至束手亦不致悮于庸醫已耳如蒙光顧祈至本行面議可也此佈　上海四馬路新同孚洋行謹啓 
　　壽具出管 
　　啓者有四梗楠木大街枋一具極大方堅固做工精細如要請至上海南市南渡橋正街陳錦泰漆店內看明可也 
　　原本經驗良方 
　　是書集諸方未有之劑編成善本洵為救世之一助也連泗每部洋二角外有王士雄先生霍亂論二角飲食譜二角在上海四馬路萬卷樓並城內實順堂書坊出售 
　　新刻秘本扁鵲心書 
　　史記傳扁鵲者戰國時神醫也少遇長桑仙君授黃帝內經心法互相叅訂著有扁鵲心書三卷神方一卷聽聲望色無不神奇洵是活法之中生活法奇方方外有奇方世久失傳今覔得秘本重付棗梨以公海內連泗每部洋五角竹紙四角寄上海英租界萬卷樓埽葉山房讀未樓千頃堂書坊出售 
　　大普國票出售 
　　今有大普國第二百八十一會票出售每張計英洋四十元四開八開均可分售此票得彩甚多如欲買者請來購取可也此佈　和順洋行啓 
　　分設銀行 
　　本銀行現於天津分訟一行其經理該行之人係米士佛郎克代波威此人即從前在香港本銀行內之副經理也此佈　匯豐銀行啓 
　　遷行 
　　啓者本行今遷至四馬路舊豐泰底子現有各種洋布等貨新到貴客光顧請到本行交易可也此佈公道洋行啓 
　　嘯園書局分售處 
　　本園新設嘯園書局分售處發兌本園藏板各書及古今書籍即各書坊登過告白者亦皆齊備諸君光顧請至上洋三洋經橋北塝認明招牌交易不誤再嘯園書局仍設四馬路申報舘北首照常批發零售此佈 
　　呂宋票 
　　茲有英按月份呂宋票出售每張六圓分半亦可承蒙信顧原局帶奉務須指明本號招牌只此一家并無分出兼收得彩紅票格外克已即付現洋不誤茲將各號招牌登報如左　望平街外國墳對面萬利　棋盤街北首新屋內必得　棋盤街北首新屋內致富　棋盤街北首新屋內運亨通　　 
　　告白 
　　本號開在上海五馬路照相多年屢蒙官商光顧現擬擇月回粤如貴客欲照尊相或且屋宇等不拘大小減價格外便宜并加足藥料俾照出各相分外鮮明雖年久亦不致落色也日成照相號主啓 
　　鉛板書局 
　　近有新選大題文鵠計文一萬二千篇三月初出售又有五經文鵠計文三千篇零部約有百餘種不及詳載賜顧者至本齋面看可也或於上洋各書鋪亦可　浙寧西門外茹古齋告白 
　　西商跑馬票出售 
　　本行出售跑馬票五千張全票收洋一元半票收洋五解頭彩得洋一千元餘彩有二百卅四張得中準於華三月十四日當衆開看本行係公司股分至期決無更改俟大跑馬畢發對號單在本行領彩八五扣兌現春季跑馬將近購買者甚衆如蒙賜顧預為早購兼售呂宋票全張六元半張三元收兌紅票格外克已外埠信購原班寄奉在上洋棋盤街北第三百卅二號樓房便是　倍利納洋行啓 
　　金利源昌順隆 
　　墨呂弍元茶品一元新到上貨如假包退　白翠玉釧每只三元 
　　尋人 
　　唐基祖字繩武徽州歙縣人向居府城殷家山今居北鄉富堨大街有長孫必昌學名之浩遭洪逆陷杭州擄去開在江北今其祖已八十五歲望孫甚切如有仁人知其下落即飭必昌同其從速回家同來之人除盤費外酬以英洋一百元斷不爽約此啓 
　　新開晉昌綢緞顧繡字號 
　　在上洋大東門內大街中市西首第一家坐北朝南門面便是擇於是月吉日開張荷蒙賜顧克已交易 
　　東洋新到 
　　石蛋光明藥善點雲翳紅筋白膜胬肉藥瞞螺尖蟹珠迎風流淚爛眼老眼昏花曈人失光小兒甘積痘後餘毒攻目皆能光明每瓶洋一元四角桃花散立止牙痛鼻雲散治頭風腦漏開竅散治耳內膿水各瓶一元寄上海石路中同慶里口廣濟局 
　　大英醫院分鋪告白 
　　啓者本醫院因生意浩接不暇茲特設一分鋪在拋球塲南首九章綢莊南四家採辦各西國極好上品藥材精製各種應騐丸散藥酒遐邇馳名倘蒙仕商賜顧者請向本分鋪或老醫院購取為盻由八十一號門牌　大英醫院分鋪謹 
　　輪船往東洋等處 
　　啓者本行納格約嘜魯輪船於禮𢪙三即華二月十八日早上十一點鐘開行往長崎西門舍革神戶橫濱等如各貴客欲裝貨搭客者請來本行訂定可也提單簽字開行是日概不收納此佈　三菱公司啓 
　　往長江客位價目 
　　搭客每位上海至 
　　鎭江　一元二角 
　　南京　一元六角 
　　蕪湖　二元七角 
　　大通　三元二角 
　　安慶　三元七角 
　　九江　四元六角 
　　武穴　四元九角 
　　漢口　洋五元 
　　上海招商局太古行同啓 
　　詠記呂宋票號 
　　英四月份票出售每張六元半張三元倘蒙貴客賜顧由局友寄上海二馬路外國墳山隔壁石庫石內便是 
　　談相如神 
　　洪蔭堂向在京都為名特往上洋訪友批命理相法觀吉兇禍福斷病原生死若何決刻下仕商陞遷信顧者請至寶善街公順里斜對門新椿記棧洋房樓上第十四號常談半元富貴加增 
　　分設杭城三元坊 
　　本行按月呂宋票出售并收彩票格外公道遠處賜顧由局寄購原班即奉上洋二馬路廣昌 
　　和順四月呂宋票 
　　今有英四月份票出售每張六元分半亦可寧波在江北岸新和順分售寄售宋明各朝名人古畫此佈　上海和順洋行啓 
　　遷移再啓 
　　本行訂期本月十三日下午遷往二馬路禮𢪙堂隔隣倘貴客惠顧請移玉到新洋寫字樓是荷　禮和洋行啓 
　　廣惠豐呂宋票 
　　英四月份票出售每張六元分半亦可貴客信顧祈指明棋盤街中市庶不致悮兼收逐月彩票價格外克已此佈 
　　永福源四月票出售 
　　本號遷在棋盤街新造洋房專售逐月呂宋票呂宋煙新式自嗚鐘各疑洋貨諸君光顧價極相宜永福源號 
　　新同發呂宋票 
　　英四月票出售每張六元分半亦可並售普國票全張三十八元分售均可貴客光顧請至上海小東門外陸家石橋北首大街購取可也 
　　新到 
　　今有外國自運大小保險鐵洋箱及各樣新式水龍藥龍能保諸虞價值公道如欲購者請至本號面試此佈　五馬路南順記 
　　請客演劇 
　　本園擇於二月十五十六兩夜邀請江浙著名清客串演戲劇重整笙歌一新耳目知音客至定移海上之情會意人來悅聽雲中之樂竚臨玉趾莫吝金錢此啓　三雅主人告白 
　　輪船往琿春 
　　啓者本行匯利輪船在即日內開行赴琿春倘各貴客欲裝貨者請來本行訂定可也此佈　二月初十日馬立師行啓 
 

Page 6

 
 
   
 
 

Page 7

 
 
   
 
 

Page 8

 
 
   
 
