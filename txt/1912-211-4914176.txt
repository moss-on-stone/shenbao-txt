# 1912 - 211 - 4914176

 

Page 1

 
 
財政管見（四之續）（寒）駐外財政官與國際銀行 
[評論]  
　　竊以爲凡此職掌皆國際銀行業之職掌不亟謀國際銀行之設立而惟財政部之委員是資果使實行吾不知與未經設立以前於財政上之便否何如也商訂借欵爲外交與財政兩部之特權縱官制如何增設如何變更而商訂借欵之特權必不輕於變易財政官不過處於傳命調查報告之地位而已故今日所當急須籌設者在發行公債之機關蓋發行機關操之自我則募集公債純以國家之資格與外國商民相交易已離國際之範圍而爲私人之交涉彼强權之國家固無所容其干涉矣不特此也以無直接發行之機關於是有居間介紹者出一面承受吾債欵之全數而要求種種之權利一面就世界金融樞紐之所在代爲發行以坐收折扣之餘益而此居問介紹者於金融上有操縱之勢力於政治上有要挾之餘地自通商以來往往以私人之交涉而牽入於國際問題者胥坐此也欲矯其弊非創發行之機關不可或曰吾國之信用不振於國際之間也久矣監督之條件稍弛尙不見允於銀行團面况純爲交易之自由絶無爲之擔負其又焉能取信於外國之商民耶記者竊以爲無慮此也國家之信用與商業上之信用其道各殊以國家之名義起績而疑忌多有時易以商業機關之名義行之而翕然無間言者國際間殆不乏其例也故欲以財政部所派之財政官主發行公債之事於事實上窒碍難行於地位上隔　殊甚固無一而可焉若組織一國際銀行以司公債發行之事旣爲銀行應有之業務復爲銀行所轄之職掌銀行之信用旣著則以之發行公債銀行實爲其無形之擔保外國商民有不踴躍恐後者乎且事屬創舉稍稍以利益運動之則尤易奏效蓋近年各文明國公債之利率日趨於低如英國其利息祇百分之二五而已合之我國僅二釐半我國不聞有此利率也我國之利率五釐不爲高而已倍於英國則以此利率募集於倫敦在英國人民必以爲利率倍於本國而趨之若騖矣况以信用素著之銀行爲發行之機關豈復有推行之不能盡利乎以此推之巴黎推之紐約推之漢堡柏林將無適而不見其可也此可知信用一立則吾國債劵將大爲各國商界所歡迎而無藉大有力之介紹業者間接以介紹於世界之市塲矣可不騖乎故有國際銀行而吾國之公債自能流通固非駐外財政官之所能爲力也至詳察國際之金融亦然財政官往來酬酢於官界之一部而已於金融界之情勢則盲然也若以之任調查報告之責則世界金融樞紐所在之地皆有領事官僅云調查報告領事官蓋僾爲之也何必多此冗員以爲鋪張揚厲之舉乎要之金融之消息在商業掌商業之樞紐者實維銀行不以銀行消息金融而僅僅以財政官之作用詳察之夫豈有濟故曰凡此職掌皆國際銀行業之職掌而非駐外財政官之所能勝任也 
　　然亦非仕途之無人才也縱有人才其事項實與官吏之地位之職務背道而馳天下事未有性質之不相容者其結果乃能收效以駐外財政官而管理如此種種之事即此類也故記者以爲今日之所急在國際銀行之組織不務此而朝增一職暮更一制徒見其紛亂而已何益之有 
　　寒案七月十八日財政管見篇系三之續當時悞排爲四續合行更正 
皖省官俸公費規定案 
[要件]  
　　第一類都督府官俸及公費均以月計 
　　（一）官俸都督六百元司長二百四十元秘書長一百元秘書副長八十元秘書六十元參事六十元局長一百元副官五十元科長六十元課員及主事一級四十元二級三十元淸理財政員及視學員等於一級課員庶務員一級三十元以六人爲限二級二十元其餘十人均歸二級書記椽史一級二十元二級十六元 
　　（二）公費顧問公費每人五十元計四百元郵遞費三百元電報費約每日千字一千五百加通電秘碼一千二百三十元電燈電話四百元公役及一切雜役工食約八十人每人五元依各辦公處事之繁簡分用四百元報紙費各辦公處依類認定分存五十元印刷費通行告示委任狀通令表册單行章程及他雜品六百元紙張費紙簿稿紙書箋並一切書寫告示公文紙二百元硃墨筆費依每人三角約計一百二十元茶炭費一百五十元差馬弁薪食約二十人每人入元一百六十元夫馬約八馬四夫六十元預備費一千五百元約計修繕費二十元添置器物二十元接待外賓費二百元特派員調查費約計財政二百元軍政三百元内務一百五十元敎育卽視學川資二百二十元實業六十元普通三百元一千一百三十元臨時雜用一百三十元 
　　第二類地方官官俸及他項雜費約以月計（一）官俸知事繁縣一百六十元中縣一百四十元簡縣一百二十元佐治員司法科五十元其餘各科三十元書記一級至多不得過六人一級十二元二級十元三縣署雜項費用繁縣四百八十元中縣四百二十元簡縣三百六十元司法獨立縣減半縣署内印刷品郵電筆墨紙張燈油茶炭報紙修繕添置器具調查解遞等項並擬催解逮捕管獄檢騐各項公役如孤貧罪犯口糧典禮及一切雜用預備等費皆在上項内支消 
　　第三類警察廳官俸及公費均以月計 
　　（一）官俸警察廳廳長一百元科長四十元科員一級三十元二級二十元稽查二十元督操二十元消防隊長二十四元區長五十元區員二十四元書記十二元 
　　（二）公費公役工食合各區計一百五十元電燈電話一百五十元硃墨筆紙張六十元各區分所房屋一百五十元燈油合各區水巡城門計一百元夫馬費二十元雜用預備費一百元 
　　（說明）各項官俸依皖財力約略規定都督府公費合各司局項下開列細查確計較原案酌減但查原案各司公費案内所列之費有純係軍政敎育財政等項之行政費如軍政司項下 
 
 
 

Page 2

 
 
　　所列印刷軍政敎育　費敎育司所列敎科　學報書儀器等費財政司項下所列契紙厘票單照等費皆是至警察廳公費案内所列路燈及拘留所罪犯伙食等亦然與所謂公費略有區别蓋此項公費雖不能下確實定義要以辦公時所必須之費者爲近是故凡於此項用費槪不列入至縣署内雜費則從支消欵項内爲準與都督府及警察廳所謂公費又别一類也 
[專電]  
　　北京電陸總理以海牙和平會八月一號開會美國提出議案中有反對日俄在滿蒙之特權我國可乘此時機將日俄對於滿洲事宜要求裁判并請各國承認民國擬親自赴荷商之袁總統未允 
　　北京電駐日代表連日屢有密電致陸總理大致報告日本國内情形 
　　北京電袁總統謂陸總理日政黨作用在能統一政治若齗齗爲權利之事與私黨無異務請善爲規勸 
　　北京電財政部與稅務處結算自去年軍興以來欠解各國賠欵三千餘萬兩擬自本月起至十二底止先儘關稅所入籌付一半其餘再行緩期 
　　北京電外交部接新加坡華商總會電告荷警又鎗斃華工九人請速向駐京荷使交涉 
　　杭州電朱都督接　一號國務員傳述大總統敦促蒞任之電業允就職昨已電復北京聲明現在因病就醫准二十一號接印 
　　杭州電朱都督有電到杭准二十日返念一接任蔣都督允如期交替 
　　杭州電同盟蔣著卿代敢死隊索犒大鬧叅議廳蔣都督畏禍允給四千金 
[特約路透電]  
　　北京電今晨參議院復討論服式問題不嫌煩絮聞之可笑直至議員劉崇佑起謂此種無關重要之事參議院竟如此拘牽而關繫尤要之議案反置不研究實屬可異云云乃始停議然晨間之時光耗費已多矣 
　　北京電今日參議院集議時福建省某議員出席宜稱　報館主筆已在法庭審訊重刑敲責現仍監禁此等舉動實屬專橫應請參議院即行設法對付云云全院乃命應先發電詢問詳情 
　　北京電敎育會今日（初八日）討論敎育總長提出關於中國國語之議案敎育總長特詣會出席宣言謂中國國民無識者之多第一原因則爲文字艱深之故學者須逐字辨音釋義頗以　苦　無字母亦其原因之一方言　雜全無通行之國語雖同處一省儼若異國今欲聚各省人民以定一人人通曉之國語則事難實行故當從文言入手云云該會遂决議以下各條（一）當使人人能受普通敎育及通文言不僅使少數聰慧之人能受其益（二）全國字音讀法應同（應）應編訂字母以便準定字音（四）應請精通字音之學者及各省代表公定或採納記號以成字母其記號筆畫宜簡數目宜少並應編一特别字典以供各學校需用 
　　北京電中政府近聘法國法學士巴特君爲顧問員受任與否尙不可必有賀長雄亦未一定受任中政府此次舉用外國顧問均未就詢於顧問員之本國駐京公使惟中有嚴望極著之一人則曾商諸其本國公使蓋中政府抱高尙之態度以爲此係已國内政不必商諸外人也 
　　北京電梁敦彦已允回京政府擬畀以重要位置 
　　北京電湯壽濳通告政府已復舉爲滬杭甬鐵路總理 
　　北京電袁總統復電請張　至京張以總統電文言辭懇摯已允從所請現信其抵京後將管理鹽政云 
　　北京電袁總統長子袁克定已於初七日回京前墜馬所受之傷已全平復 
　　北京電美國本年將開陸軍軍醫大會中政府擬派唐文源徐世芳（譯音）代表與會 
　　北京電司法部禁止市曹斬决罪犯並飭各省法庭遵守此章 
　　北京電國務院近議定每逢星期一日在總統府集議一次叅議院議員暗爲反對持總統不應干預國務院事務之說爲口實在各報登載論說蓋欲隠以此事使總統覺察也 
　　北京電昨夜（初七日）中國警察應天津日本領事之請在京拘獲韓人八名又在天津拘獲一名其在京拘獲者均於今晨解交天津日本領事蓋日本當道探悉有韓人密謀俟桂太郎公爵由俄京聖彼德堡回國在奉天大連之間實行暗殺所拘各韓人聞均與聞此事今將由天津日領事先行豫審如得罪證則將解往朝鮮鞫審定罪内有一犯姓粟者前曾於謀剌某員一案株連嘗由日人廣索數年至今始獲云 
　　北京電桂太郎公爵初八日可抵奉天 
　　北京電北方軍隊總醫官已致函倫敦敎會申謝去年革命時組織紅十字會醫救傷兵之盛惠據稱受傷之兵入漢口附近之醫院者約全數三分之一而十九皆得痊愈云 
　　蕪湖電含山縣附近之安豐圩於前月將近月杪之際潰决義　會工程司得報急運材料欵項前往堵塞此事本共易辦惟因含山縣官紳一味敷衍致不能赶速奏功和州周　各區因此多成澤國義賑會工程司當設法阻遏决口增大致有田二十五萬畝遲遭水淹秋收乃多保全 
[譯電]  
　　北京電各報皆痛詆新任財政總長周學熙要求不得接受此任周之辭職在所不免 
　　北京電此問與論孫中山君旣抵北京則政府與各國銀團借欵交涉卽可謂爲决裂聞孫君决意實行其大銀行計畫且信銀行旣成則將來中國應需之款均可以貴重之讓與權由其銀行經手出賣而得現金事殊易易云 
　　北京電據長沙電稱湖南省現復大種鶯粟該省民人電告政府謂前淸政府禁止民人栽種鶯粟彼等素深嫉恨但爲勢所迫不行不遵上諭行事云云湖南民人目下顯有踰越臨時政府命令之意蓋政府所派拔除鶯粟之委員近常爲人抗拒洶毆甚至爲人戕害生命長沙一埠上年發出吸烟執照數千張本年鴉片銷塲雖未减少而僅發出執照數百張私運鴉片者實繁有徒煙館前已一律閉盡今復違法漸開本省當道無此權力抗拒衆意恐不久即將恢復禁烟以前之舊狀也近來關於栽吸二事雖由英政府屢向中政府提出抗議詰責違約而中政府仍恝然不顧顯已公然承認無力管轄各省關於此事之舉動矣 
　　北京電那彦圖親王擬赴蒙古游說活佛取銷獨立今已將諸事措備告竣日内即須首途那氏此行代表政府及蒙古聨合會而往該會由聲望素著之蒙人二千餘名組織成立近嘗散布傳單謂蒙古宣告獨立實由外界勢力促成該會領袖並宣言蒙人不欲獨立那氏此行似有極大之關係聞將率重兵由陸地前往云 
　　北京電黃克强不願赴京孫中山近雖有中止之說北行尙或可望此間人士皆盼孫君來此與袁總統歡聚孫袁果能協力同心則大局獲益當非淺鮮云 
　　北京電福州五十二團體電請袁總統釋放羣報館主筆 
　　北京電轟擊河南省議會議員之主謀人業已拘獲彼因反對某縣黨派故發此難云 
　　東京電新皇已准内閣之請召集臨時帝國議會於本月二十一日開議以三日爲限聞前皇安葬之時新皇將爲孝子由宮步行至靑山練兵場其程幾達三英里之遙葬禮已定九月十三日舉行以夜半告終前皇梓宮將於十四日侵晨一點鐘由靑山暫建之火車站出發以前皇愛馬四匹引導並擬於京都縣選牛七頭由畫師文身作虎形其五頭用以挽御輀尙有二頭隨行備用英國康諾脫哇索親王代表英皇喬治參列葬禮俄德二國聞亦派親王赴日代表據某報載稱大葬之時御用各車將以美國所造最新式之大車頭曳行計帝車一輛於一千九百零十年所造曾經前皇用過二次皇后車一輛皇太后車一輛又特别車一輛載前皇梓宮其後則尋常車三輛載朝中大臣及命婦人等並另備一車以載皇族中之親王郡主御車開後擬卽開一急行列車載送其餘各親王郡主及文武官員人等如人數衆多則鐵路局尙　再開　行列車一次葬禮定於日落時舉行故御車由靑山出發時大約在晨　一二點鐘之時當晚七八點鐘可抵京都是夜將在桃山行殡葬之禮小原伯爵等十八人已簡爲葬禮司 
　　芝加哥電美國國民進步黨大會已全體贊成委員排拒黑人这舉動有以此事詢問羅斯佛君羅稱黑人代表之品格多不見信於共和黨故進步黨排拒若輩實屬智舉又謂彼望南部黑人其品格地位將來亦有與白人派會之代表相同之一日云 
　　倫敦電每日郵報駐葡京里斯本訪事哇蘭姆女士前於本月二號爲警察所拘今已釋放　　倫敦電初六日英國忽起烈風夙威寒冽大類隆冬之季船隻遇禍者共有數起 
　　倫敦電英國遊船家史同博士等五有因被德人疑爲偵探受逮於愛肯福特現仍拘禁基爾獄内德國各報對於此事異常注意並讚漁務總長偵探游船家之機警謂船旗式小乃極尋常之事船邊不表船名亦爲人所不留意之點該總長竟能於此種瑣細之處發生疑意因而破案可謂精細云云該船被拘之前數小船中曾有數人先回英倫據稱此游全無他意所攝之影均屬無害且彼等常非笑被拘之理想並寄一明信片與友人言彼等並未爲官員所擾云 
　　栢林電君士坦丁目下諸皆安靜靑年黨決議在阿特里洛浦組織一國會土政府揚言如芒台里格洛政府不於二十四小時内陳明越界之理由則將召囘駐芒使臣芒政府現已撤退邊界戍軍並向土政府道歉布爾茄利亞政府不認有徴軍伐土之說土意兩國已允仍行密商預備開議媾和土政府已派要員二人前往瑞士目下已在該處開議德國某報駐聖彼德堡訪事在俄國外務部探悉土意兩國外交家在蘇里區開議媾和實由土國發端土政府現已預備讓步云 
[公電]  
　　北京交通部電招商局劉學詢託名收買該局全產一事本部始聞之而疑以爲民國國民萬不致喪心病狂一至於是繼而多方訪探竟不料少數不肖股東爲個人營私起見忍棄全國航業航權甘爲民國罪人而不顧也查招商局成立已歴五十年之久當時慘淡經營成茲偉業適遇國家改革以致營業困難茲値共和告成正當繼續進行以謀恢復卽使有不肖之輩當此過渡時代乘機播弄冀遂私圖在事諸人必多深明大義力斥其非俾奸謀因以自戢今者香港各股東急電紛馳羣情惶懼何以同局諸君竟無聞見絶未報告本部殊爲詫異至劉學詢著名棍徒久爲輿論所不齒前虧官商鉅款迄未淸償國家正需追究祗以宣告破產暫得消遙法外尙復有何能力集此鉅欵是其託名收買如非誑騙卽係暗串外人或虚聲嚇詐一墮術中必貽後悔設令爲外人呑噬使我國航業航權永無復振之日其痛創又何忍言本部連日迭向國務院公同商酌兼徴求參議院意見均以此事關繫重大極端反對衆議僉同而航權機關尤爲本部職務主任茲特飛電佈告所有劉學詢託名收買局產一事應由該局集合在事同人並多數股東竭力勸導本部當與國民共同抵拒務　保全目的如仍有不肖股東甘心　動是自棄於民國本部必當代表國民宣布其罪狀必不使容於民國而後已至於該局自創辦以來前淸政府尙不憚竭力扶助俾圖展發當茲民國成立對於本國航業中央政府仍持一積極主義以策進行現查該局自經軍事以後虧損情形補苴無力本部夙所疚心不過以全國金融緊迫借欵未成暫難顧及該局當能共諒一俟來源稍濟先由本部商明政府如滬軍運費及虧欠各項盡力設法分别籌欵以資彌補一面仍由本部提倡補助以鞏固該局航業之權利責任所在義無旁貸可爲該局預言本部仰體大總統維持保護之苦衷默察我國民疾首痛心之現象用特宣示政策諄諄誥誡該局不乏深明大義之士務望内外一心協同堅拒並將此電刋布傳單俾各股東一體咸知忍痛須臾力全大局庶不至自罹重戾爲民國所共棄也仍希將辦理情形隨時電部以憑核辦是爲至要交通部齋印　　北京國務院電朱都督鑒奉大總統令據應德閎等電稱朱督受命全浙歡迎昨聞一再謙辭羣情惶惑現値大局未固新舊更替之際地方易滋影響伏乞電促早日任事以安人心不勝盻　等語前已迭電該督從速蒞任毌得固辭現羣情殷盻如此應卽尅日啟程以慰輿望等因合亟電達國務院江 
[要聞一]  
　　省官制撤回修正之異詞各省省官制早已提交參議院日昨忽又撤回聞因原案所規定之各省總監由大總統簡任各省皆致電反對謂省總監應由人民公舉請大總統委任方符共和重民之旨大總統對之頗覺爲難屢與陸總理磋商擬仍由總統簡任惟每省提出三人電致各該　議會求其同意者卽委任爲該省總監於中央一方面不失統一之權於各省一方面亦得輿情同意除已飭法制局依照修正外昨并電徴集各省都督及省議會之意見以免提出後又紛紛致電反對云 
又聞此次省官制草案經大總統撤回修正後法制局現承大總統之意擬將原案第五章省之立法各條酌量修改并擬將第六十八條總監可以撤銷省議會議决之法案一條删去其意在縮小總監之權限至於總監由中央簡任一條乃根據約法不能更改云 
[參議院通過政府消納軍隊辦法]  
　　昨日上午參議院於議事畢後宣告秘密開會禁止旁聽茲探悉其内容係爲討論政府交議消納軍隊辦法此案前經段總長到院說後以唐内閣解散大借欵破裂故亦擱起現因政府成立各省軍隊亟待遣散星期四日國務院會加班會議討論此項問題當即决定仍照原議規定養卹金　第催參議院從速通過並一面會籌安插軍人辦法及遣散時一切手續前日曾將一切辦法咨行參議院請表同意故昨月參議院又開秘密會議研究上次叚總長所宣布優待裁兵條件每省兵額以起義前爲標準裁撤之時所有兵丁每名發給慰勞金二十元將士以等級遞减如第一等第一級軍官每年發給養金卹三千元三年减去三分之一六年減去三分之二九年減盡其餘以此類推聞是日參議院對於此項辦法已經通過云云 
[參議員質問政府案之内容]  
　　參議院議員曹玉德質問政府四事（一）民國政府成立半載外交方針是否確定何以未得各國承認（二）内政何以未整理（三）財政何以未確定基礎（四）軍警何以干涉政治以上四事均請政府卽日答復 
　　又參議院同盟會派議員亦有提出質問政府案一件聞其質問四事除軍警干涉政治一項外其餘三項係關於國民公報案及新紀元報主張修改約法章太炎通電各省主張解散參議院皆認爲違背國憲質問政府何以不加干涉云 
[參議員又將彈劾兩都督]  
參議員日前開委員會時有數議員提議謂各省議會爲各省最高之立法機關乃不意有甘肅議長被刺河南議會被匪蹂躪之事該兩省都督事前旣不加意防範事後又不認眞查辦實爲失職應提出彈劾書當時贊成者甚多内分激烈和平二派（甲）激烈派以如此大事事前必有風傳兩都督不加意保護是幸災樂禍假人之手以報其私恨主張卽請大總統撤銷趙張叧委他人前往（乙）和平派主張先請大總統派員前往密查如該兩都督果幸灾樂禍再請大總統撤銷聞此彈劾書已在擬就不日即列入議事日程矣 
 
 
 

Page 3

 
 
[英俄又有新密約出現]  
　　總統府近接駐俄代表來電據稱英相愛斯揆業與俄相克提士將英俄密約簽字其内容以西藏一帶爲英國勢力圈蒙古一帶爲俄國勢力圈彼此各不相千涉云 
[日俄協約中道之波折]  
　　日俄協約爲近日外交最大問題其詳情疊誌本報茲再將其中經過之波折縷述於左 
　　（一）日俄協約之原因此約之原因有二其遠因日俄戰後俄國始悟欲伸張勞力於遠東不可不與日本提携其近因則以俄奥將有戰事與日結此恊約即可減少遠東之軍備故由俄倡議當經駐京俄使將恊約條件示英使以其必不成立也故不表示反對亦不表示贊成俄誤以爲英已默認即與日交涉日政府極表同意其原因（一）以巴拿馬運河開通在卽英與美已訂約英艦通過該運河時當與美艦一律待遇嗣後歐美兵隊之東來不過二十日卽達日實有與俄携手之必要（二）以國防言日俄恊約後俄當撤滿洲駐兵則日本對於南滿一帶之防衛亦可减少得以伸張其勢力於蒙古 
　　（二）日俄恊約之變計此次日俄恊約日本已有成議桂太郎以此目的赴俄及至中途忽得天皇崩逝噩耗然意欲掩飾外人密不發喪以待此約之成比至俄都俄國預已得此消息遂生變計且知此約之締結無益於俄而獨益於日况欲俄以北滿及内蒙之利益全讓與日實非所願蓋俄國秉承亞力山大政策移　日欲在地中海伸張海權之計畫以求伸於亞東乃見遏於日俄一役報復之念無時或忘所謂日俄親密者不過表面之辭此次桂至俄都時祗討議兩國在滿洲利害問題於協約一事則謂俄國對於中國今日命擾之狀態不欲自爲戎首以負此率先之責且成文的條約此時尙非必要桂氏計不得逞又値天皇崩逝遂喪氣而返刻已在西比利亞鐵道中矣 
　　（三）俄后及軍隊之反對日俄戰役俄國大受創痛俄太后及軍隊對於日本之惡感極深日思爲報復之舉今忽結此恊約其信賴日三較　第一次及第二次協約爲更深故俄太后及軍除皆起而反對經日俄兩政府之籌策故特派桂太郎（現任陸軍大將）赴俄以聯絡軍隊之感情並携帶珍貴物品饋獻俄太后以結其歡心至若俄國報紙之反對則由俄外務大臣極力聲言桂公之來修好而已並無協約之舉蓋掩耳盜鈴之術也 
　　（四）英國之責言英使固逆料日俄恊約之必無成也不甚措意外間傳謂英已同意者殆誤及桂太郎出發後英卽向日政府詰責以日英同盟條約中所謂受第三國侵略時之語即指俄國今日俄結此協約與日英同盟條約中之効力生衝突時當如何措置云日政府辭窮幾無以應云 
[征藏問題種種]  
　　○征藏報告尹昌衡近有征藏報告一件力言進攻拉薩之難稱第一次西征軍抵此曾經報部昌衡所帶援軍係第三次發者於六月三十號抵鄂噶達克薩此間形勢險要進攻匪易迭與總司令朱登五籌商總以兵少將缺爲慮而餉糈一項尤爲緊要伏望政府速即籌畫餉項並添派健將多帶勁旅卽日起節西征以補昌衡之不足而救中國之危亡總統披閱後准其變通辦理有就近指調兵隊之權一面電致各省協籌西征軍餉昨已面諭趙段兩總長辦理矣二十五日午後總統府復接征西總司令官尹昌衡來電略謂我軍抵鄂噶達克薩後並未前進俟日内布置周密再作進攻之計現在已設牒報科派朱登五爲科長各處均派專員出發探訪茲將所派人員及地點先行呈報（一）派鄧玉隆赴拉薩調查外交軍事上一切情形（二）派陳奎元舒金樑赴雜餘調查軍情（按雜餘毗連英屬阿薩其關係較後藏尤切）（三）察木多爲邊藏之交界南爲雜餘與英相近特派周思昭往查（四）鑪邊以外關係尤巨特派王信臣黃内靜分赴各處採探一切（五）此間離川甚遠辦事不能敏活特派彭德至鑪城徐正鼎至河口專電轉遞文件事宜以上大槪情形謹先電聞伏維大總統鑒核等情未識大總統如何辦理也 
　　○援藏之規畫日昨總統府連接滇督密電二件其第一電係陳遵大總統電命援藏刻已編制成軍指日出發及預算餉項等謂第二件謂滇軍人藏指日開校需餉需械迫不及待擬即由滇赶借外債以應急需可否允行請速核示等語日昨特開財政委員會議即係討諭此事 
　　○中立之聲明英使致外部公文一件謂英國增兵西藏實因藏匪猖獗商業立於危險之地位專爲保商起見並無他項意思且英國議院已決議對於中國征伐西藏一事嚴守中立貴國可不必再生疑慮云 
[淸談（萍桴）]  
　　軍民分治不易之良規也乃一參以都督之心目則恍若極端之弊政矣 
　　總監任約法所明定也乃一參以省議會之心理則又若期期有不可矣 
　　記者曰夫亦以地位之不同耳不然何其異性相拒之一至於此 
俄王之偵探（一百二十一）（無名） 
[小說]  
　　又據愛未姑娘說自從巴德男爵將他領出學堂之後便在各地帶著他走管束甚嚴不許他輕一個人談話輕寫一封書信未後將他領到了俄境愛巴竟將他拘囚起來不准他出門一步有一日愛末姑娘拘在室中氣悶開了窗想要散散心換換空氣不料被那巴德男爵看見了說他要想逃走便又幾個商議起來寃他一個虚無女黨之罪將他送入死牢還怕他審問時或者供了甚麽又用了藥將他弄成瞎子啞子使他終身不能洩漏便是日後徼倖出牢也已成了廢人不至有後患之虞巴德男爵和何突老夫等算計却是精密周到差幸余等來救的早愛末姑娘的盲啞尙有挽回因能留此喉舌宣洩他們的秘密這也是他們萬不及料的事前話表過再說余等在巴黎住了一月愛末姑娘的病日好一日了耳目口舌均已便利如常身體亦漸　健一日余在公園中散步看見前面有個女子踽踽獨行心中若有所思看他情態甚是眼熟却一時記不起是甚麽人來正在猜度看見那女子走至樹蔭公椅上坐下了余也走向前去近他身後只見他仄著頭在那裏出神的想又聽得他口中微微地歎息一聲余心中一動驚異道可不是他　什麽他也在這裏便立刻上前去呌他我遂沒呌的出口他早聽得了脚步聲響回頭過來一見了我也跳了起來呌道葛蘭先生葛蘭先生 
 
 
 

Page 4

 
 
   
 
 

Page 5

 
 
   
 
 

Page 6

 
 
蘇車站並無炸彈發現 
[要聞]  
　　蘇友函云當滬都督將取銷時蘇民恐軍餉不足不免小起謠傳嗣悉程都督早經籌有的款浮言立止人心亦安謐如常詎近日滬上某報竟載有蘇火車站發現炸彈一事一時蘇民之聞耗者無不人心皇皇嗣乃詢諸軍界軍界不知質諸警界警界不知詰諸火車站友站友更屬茫然　此種卑劣訪員豈别有肺腸耶現已由軍警兩界會同訪拿造謠之人以憑究辦矣 
[蘇都督公佈啟徴上忙條欵]  
　　江蘇程都督通令云財政司案呈各屬征收上忙錢粮查照舊時章程應於陰歷二月啓征四月完半十月全完並將開征日期及斗則科征銀兩曁由單　式告示式樣呈報查考現届陰曆六月各縣上忙除寶山上海華亭已報開征外其餘各縣未據呈報人民對於國家均有納稅之義務値此財政奇絀亟應迅速啓征藉濟要需合將擬定條欵通令各民政長遵照辦理並將開征日期呈報查考毌稍違延此令計啓徴上忙條欵四則 
　　（一）各屬征收忙銀於啓徴之前造具科微銀米各册刊刷易知由單盖用印　分給各花户照數完納一面刊印田畝科則曁應微銀合元數告示遍貼城鄕市鎭並於串票上註明每兩寶收正附稅若干字樣如有議會議决帶徴各欵另加紅戳俾鄕民一目了然比户皆知其示戳單串各式一律呈送查核（二）各屬征收忙銀上年折價依　省議會議决案每兩定爲正附稅一元八角普減二成征收本届啓征壬子年上忙無庸減成仍自啓征之日起兩個月以内未經完繳者加征二十分之一以懲滯納（三）各屬征收忙銀舊時曾有　收粟費查號等名目現當民國成立從前各種陋規亟應一律革除如有先給　收倒換印串及按户索取票錢並查號等費一經查出或被告發定卽從嚴懲辦不稍寛貸（四）各屬征收忙銀舊章啓征以後通飭按旬摺報本届啓征壬子年上忙自應循案　理上旬收欵除留支外統限十三號以前解到中下兩旬以此類推値此省庫支絀之際軍餉待放尤急各民政長務當力顧大局認眞催收照章報解幸勿延宕挪移致有貽誤 
[蘇台軍政紀事]  
　　北京參謀部電請各省都督咨送陸軍軍官入憲兵學堂肄業以八月十五號爲開校期該咨送學員須於十五號以前　文投到以便入堂肄業等語程都督接電後當通飭各軍隊申送復由蘇州軍政司分别考驗計取合格軍官南京憲兵連長黃世豪蘇州混成旅連長殷夢弼第七師二十五團副官蔣仁　江北混成旅排長劉樹嵐四員每員酌給川資四十元不日起程赴京矣 
　　屬於四十旅之選鋒兩營原係盧世儀充蘇州軍政司長時所招募其官長目兵悉爲温台州人前在胥門一帶與江防營因細故衝突甚形凶悍莊都督曾有將該營裁遣之意嗣以吳江震澤一帶匪盜甚熾該兩營出外駐防尙資得力現在南京軍隊紛紛議裁盧世儀以該兩營由已招募且係鄉人不欲予人口實故日前來寗面請程都督允予裁遣以節餉稰程都督對於此舉頗爲嘉許即飭盧世儀擬定辦法大約兵士每名發給思餉一月軍官軍佐則悉改爲都督府屬官云 
[京口潮聲]  
　　組織共和黨鎭江陳君宜甫曹君炳仁都君仲　等組織共和黨分部已於八月四日午後邀　官紳商舉各界至　時縣議會開談話會商議組織方法當時簽名入黨者甚爲踴　旋公同决定事務所暫設臨時縣議合下星期即開會選舉部長及各項　員云 
　　軍餉到鎭駐鎭第十六師所都各營團需餉甚急各兵士幾有斷炊之　茲由寗省撥銀八萬兩昨已解到軍心爲之大定云 
　　時疫流行鎭江近因天氣炎熱疫氣已漸發生聞城外小馬頭成姓家死於痢疾者五有他如東馬頭王姓茶館及城南大街一帶亦多患是疾互相傳染不數日間約死至數十人之多有保安之資者尙其加意防範 
[晋人歡迎溫靖葊]  
　　前晋軍分府溫壽泉於八月十一日由運城赴省僅帶馬步兵各一隊隨員十餘人初抵平陽到祭陣亡諸烈士痛哭流涕觀者感嘆曁至洪洞係温分府故鄕當去歲娘關戰後温分府率師南下過洪謂鄕人曰晋軍失利我焉用家財爲遂盡散家資以與鄕人此次返里父老爭先恐後莫不以得覩丰采爲快故勾留三日始行及二十八日抵太原各界歡迎於城南十里外設郊勞應者三一各界一軍務司一河東協會温分府下馬蒞應歡迎者各行三鞠躬禮致歡迎詞温分府還禮致答詞及至南門都督民政長曁各司司長備茶點慰勞　温分府握手致敬互道闊别談敍良久始行入城駐節大學堂一時觀者如堵無不噴噴稱羡聞温君以力矯前淸陋習爲惟一之宗旨前日當衆宣言曰辦公處内處家眷出外行坐馬車此等積習皆係前淸傳來非竭力掃除不足以新國民耳目况軍人騎馬尤屬分内之事乃亦效腐敗之習耶侃侃而談聞者欽佩茲將温分府答詞錄下壽泉束裝歸省謬承諸公錯愛屈節郊迎備極藻飾際茲盛遇益增汗顔自客歲起義泉不揣冐昧勉附諸同志之末隨舉義旗以淸妖孽奔走有日無補涓埃及率師南下光復河東遠爲都督聲援乃河東一般同志及諸將士之力泉何有焉况當時余　竄逃謝鎭負固殘殺同類　擾居民巡防無知被其誘脅狐鼠憑陵益無忌憚致使斷隔南北阻我政令河東孤懸一隅西南密邇黃河土匪充斥遊勇出沒商民災成切　時　轉徙之謀同人急如燃眉欲爲扶持之舉不獲已而計出　宜組織晋軍政分府思欲假此名義以號召人心聨絡鄰封共保秩序維持治安維時衆志旣定漸就安謐而同人遂推泉仍以副都督名義操縱一切極知僣踰無所逃罪然終不敢稍存顧忌甘冐不韙而爲之者則以迫於大義無所逃避也受任之初時虞隕越勉支數月毫無建極訖乎都督進省諸公極力扶持晋局大定秩序恢復即自陳請取消並派員晋謁陳情以副初心旣而土匪迭起叛兵肇亂雖經先後勦除未至蔓延然先時不能防範已覺謀　未週淸夜自思衾影多愧矧至偶不自檢致受巨傷處延歲月不克如志早行北上勸助一切抱歉何深茲荷諸公之庥事安歸省不深見拒已云幸矣乃猶過事優遇用壯行色泉獨何修獲龍至是五内感激無可言狀並蒙指示愈深　佩惟有勉竭焉鈍用副雅望已耳謹敍蕪詞聊申歉意並鳴謝忱 
[漢口調和孫張大宴會]  
　　參議員鄭萬瞻劉成禺奉大總統命令回鄂調和孫武張振武意見各鎭統各機關各黨會首領曾於一號在漢口嘉賓樓開歡迎大會嗣劉成禺鄭萬瞻於初二日仍假嘉賓樓簡請孫武張振武黎本棠蔡漢卿以及各重要人物共計五十餘人首由鄭萬瞻發言謂湖北與京師勢相　角湖北有警必致牽動北京風　所及大局何堪設想鄙人等此次奉大總統命令出京實因鄂中暗潮橫飛自多　會使宵小得乘間聳恿意見因之嚴厲起義同志尙猶時起紛爭未免貽笑旁觀今日蒞會諸君必能代爲說辭轉達大總統之意使捐除意見融化黨派方能鞏我中華　諸統制均能嚴緝亂黨不使濳發是爲至幸然此不過爲湖北計耳須知湖北非個人之湖北乃多數之湖北大凡湖北人應有維持湖北之義務不應有破　湖北之　動即使當軸有不守法律之行宜先爲忠告至於宣佈罪狀是爲不得已之舉也黎　本唐立起言曰鄭君所言俱　至理巨魁已　死灰料難復燃卽使稍有不幸鄙人與蔡君漢卿均能力事　除言畢各統制協統均簽有字據以證其必能防範之意後劉君成禺復解釋孫張交惡之　會孫張等均自罪其　並誓以後永無意見復共暢論大局來賓欣然直至夕陽西下始　　蹄東西想將來孫張諸君必能將以　意見付諸雪散冰消云 
[朱都督定期接篆]  
　　朱介入都督自奉任命後一再固辭均經大總統電覆慰勉由國務院電傳總統敦促蒞任頃又續接國務院電勢難再辭聞已電達中央承允就職定於二十一號接印視事不再更期茲將朱都督致蔣都督函錄下敬肅者瑞德薄能鮮未諳政治謬荷中央委繼我公之任奉命惶悚罔知所措節經迭電力辭迄未仰邀允准各團體又復馳電交催勢不得不暫承斯乏所幸鴻規具在尙堪勉力追隨惟前患肺疾近益加劇就醫滬上廣慈醫院據西醫診斷云非調理兩週勢恐變成咯血爰擬定本月二十一號准期詣署接事所有府内人員尙希鼎力代爲維縶耤資贊助毌任盼禱 
[天津大水紀]  
　　天津河水現在日益增漲所有河北　上下以及北營門竹林村陳家台北開小　王廟趙家場等處均已被水淹沒河口之水已平漫大堤當由該處人民齋赴督署具禀請卽設法維持矣至巡警道楊敬林君亦於前日督率馬巡隊等及西區區長蔣君鶴林偵探左保元等赴北倉一帶驗看水勢至下午三鐘始回當赴都督府禀報水勢情形聞辛庄之浮橋已被大水冲斷武淸縣各村男女約有七八千人現正在盡夜防護堤岸而楊村電杆現亦被水冲折是以京津電話頗有不能通達者查此次四河陡漲爲庚子後十餘年來所未有該省西北東北各州縣均成澤國而以天津武淸實抵各縣爲尤甚前日北河沿岸西沽北倉南倉王莊各村河堤東西兩岸潰决冲房傷人等事迭有所聞然今年水災之所以較先年爲苦者田禾尙未成熟指日夏盡秋來小民并柴薪亦無檢拾之處蓋以本年水災太早故也前日夜河北密窪閘口及北營門東一帶大水漲溢人民鳴　喊救徹夜不止而救護者僅本地紳董及該管警區各水會而已今日水勢仍涨險象環生該埠人民生命財產所關甚鉅未知有人過問否 
[蘇品仁案近聞]  
　　直隷張都督致省議會函援據臨時約法以蘇品仁侵呑公欵証據尙未充分不應逮捕當經該省會議長胡海門副議長邊潔卿兩君竭力辯蘇品仁之罪狀張都督無詞又値巡警道上院張都督并面令巡警道加嚴管禁并商允該議長卽補正式公函以便照辦茲將省會公函錄下敬肅者八月二日接奉鈞函承示看管蘇前道一節援據臨時約法第六條第一項人民之身體非依法律不得逮捕拘禁審問處罰又以証據究未充分不得遽發逮捕之令足見我公尊重臨時約法之至意欽佩莫名惟蘇道情形迥非約法所保護者可比該道報銷册業由敝會監視十人會同董道王道逐欵核算確係浮冐一萬五千金不得謂非證據充分查各國刑事通例嫌疑犯尙可逮捕拘禁况蘇道罪証昭然無可諱飾仍懇查照敝會前函一面速將蘇道押追一面查封其在津在籍財產以備抵償而重公款幸甚感甚 
[鄂都督府近事]  
　　取消叅謀處鄂省都督府叅謀處成立於去秋起義之際其編制計分四課委員多至百餘人月需經費二萬餘金昨黎公開軍事會議以此後戰事永息　濟困難該處職務甚簡莫如裁撤惟每課暫留五員將未辦完手續趕辦淸楚至嗣後事務併歸本府參議廳兼理 
　　旗員當顧問前湖北督練公所籌備科長陸軍小學總辦寶瑛爲荆州駐防旗籍中之最開通者往昔與黎公交誼甚篤民軍舉義聞風先逃刻以五族共和其財產房屋在武漢者甚多特禀懇黎公發還以度殘生黎公念在舊交即復函召其來鄂飭公產局將所有產業淸還寶已改姓李氏昨謁黎公道謝並授以顧問之職李辭不就黎公當親爲懸掛徽章以示優異李乃拜謝而受 
[豫章近聞錄]  
　　李都督維持路政李協和都督致南潯鐵路總理吳伯琴君畫云兩次電請總理南潯鐵路一切事宜均禾蒙函允無任焦灼竊思南潯鐵路關係吾　全省之利害稍不得人必貽後盧公　人也當不忍坐視浮沉置密切關係於不顧現在借欵已有成議先行由省（民國銀行）撥欵五十萬元從速開工惟前次辦理遇於腐敗頭緖紛繁懇大駕出山力爲整頓以利進行俾路政前途得奏　功於一切則全　人民之受賜多多矣斯人不出如蒼生何當爲我公　之想熱心公益如公者决不漠然恝置云 
　　危士修咆哮被罰李都督令警視　及財政司文云七月二十四號本都督因公飭傳當商危士修到府甫入客廳竟敢大肆咆哮經本都督派員再四開導並阻毌於官廳重地出此無意識之　動詎危士修匪僅不理益復　　加劇查危士修已於前　都督任内承認公債十四萬元迄今已逾半載分文抗不遵繳迨經本都督傳詢猶敢　辱逞刁冀盡狡賴肆意咆哮實屬目無法紀刁橫已極除飭警視廳將危士修看管並令財政司派員調查其動產不動產我應即罰洋二十萬元以示懲戒　儆刁風再在管押期内應由司勒催速繳俟罰欵繳訖後再議保釋 
　　周監督發給憑單李協和都督對於禁烟一事極爲嚴密業今南昌府汪知事念祖監督在萬壽宮設所專資膏土並派多員在外稽查以防私賣業已破獲多起從嚴罰辦故現在土商頗知戒懼　據　關監督周斌轉據稅務司咨稱以現在膏土專賣嗣後洋藥應否照常發給憑單呈請都督核示遵辦等語當經都督答稱膏土專賣本應禁止一切烟出入境惟以中英續訂禁烟條件之故未便過於限制應准發給憑單以符條約但本國土藥仍絶對不能輸入 
　　蔡旅長撥兵防邊南韥一帶跐連粤　向稱匪　光復後各屬土匪時有擾亂迭經軍隊長官捕獲首要分别懲辦故目下地方稍稱安靜至瑞昌瑞金兩縣貼近閩粤匪徒易於濳蹝現經駐紮戆州蔡旅長電陳都督派撥所部步兵第八團長何文沂督率軍隊分駐兩縣地方以資　靜矣 
　　許獻廷結匪濫殺南安府屬南康縣知事許獻廷於光復時推翻前任程鎭　携眷離境運　　充接事以來交結洪　會匪濫殺良民實屬擅作威禍怨聲　道以致控案累累委查屬實現因許氏卸　晋省淸理交代寓　應橋　家大屋内當經司法司派兵拘獲到案　　矣 
　　樟樹　會匪　動樟樹　　方人烟稠密商務繁盛現有遊匪冐充李都督眷　在鎭招搖　　黨羽　賣票布數百餘張軍警　界爲其　惑多有購票入會以爲可違升官發財之目的事爲警探偵悉報告長官會營將首匪姚某　獲取出槍彈多數解交臨江府知事收案審辦矣 
　　滕王閣選　會長贛省商船總曾早經航商公　　　良爲會長呈奉交通可批准嗣因另有軍商學界組織航業公曾其收費則節次於航商水脚内十分抽一交通司以其病商呈准都督嚴令取銷並飭交通司於八月六號在　王閣召集各船帮船行開會投票選舉船會會長以便頒發關防正式成立通告開辦云　　曾伯沅知　趨避南昌電報局辦理最爲腐敗一般領生多陷溺於烟賭場中以致電務　弛傳遞錯誤多有因此關成交涉賠認報費者而尤以該局委員曾伯沅爲最劣收取電費每元高抬洋價壹百廿文此中浮收月計數近千元現在從事已逾半載腰嚢亦極豐富且恐被人指控運動李督批准發給官費放洋留學藉卸責任其計亦可謂狡矣 
[華僑與湘省之關係]  
　　長江水師總司令李君爕和邀同華僑邱謝三君來湘已誌前報湘省實業財政交通各司以三君遨遊海外學識宏通現値百端待舉之時需才孔亟乃爭相延攬以資贊助聞實業司聘曾君爲礦務高等顧問官財政司聘邱君爲財政高等顧問官交通司聘謝君爲郵船高等顧問官已經具文照請担任並聞三君此次來湘原擬興辦各項實業先從礦業入手再辦紡紗練麻織布等廠昨有安化劉君樾等與三君計議創辦兩湖機器印刷公司規模務宜擴大印刷務求精良以免利權外溢聞三君均極贊成並許即投巨資從早開辦 
[秋女俠决葬昭山]  
　　秋女俠瑾改葬問題曾經王氏秋氏及湘浙兩省人士彼此爭持王氏曁湘人主張改葬嶽麓秋氏曁浙人主張遷葬西湖迄今尙未解决日前女俠之妹秋珵復具呈譚都督仍請遷葬西湖奉批候飭女烈之子王源德妥議辦理旋經女國民會在秋烈士祠開會僉謂秋君成仁之後係由戴女士收殮今王氏秋氏一則主葬嶽麓一則主葬西湖應由戴君解决戴女士遂當衆演說謂湘潭之昭山最佔名勝爲女俠原葬之區至西湖嶽麓均葬有烈士遺骸秋俠女流自應仍葬昭山以示優異衆皆贊成其議乃决 
[永嘉陳檢事落職]  
　　温州永嘉縣法院開庭以來種種違法迭誌前報茲該院檢事廳於陳趙氏批中有云逼妻賣姦本甌人一種營業甌人見此批示以其慢　全體　忿不平當由永嘉議員呂渭賢發起於八月二日假自治會開會對付是日到會者甚衆公推呂訪溪姜桐軒陳墨農林子琴四君爲代表向該應交涉經衆議决若該廳不自認罪卽電省提法司請辦旋由徐知事函致檢事廳詢問　該廳檢事長　士增覆函云來訓敬悉該檢事批詞不莊遵卽查照懲戒法辦理停止其職權當　牌示云代理檢事陳宗　　詞不莊停止職權以昭懲戒遺缺已委陳同承乏矣 
[柏都督加委蕪湖查賬員]  
　　蕪湖自財政局取消局長湯　福被拘後當由栢都督委派多員來蕪會同議商兩會淸查光復後部進出用欵適因該埠兵變該查賬員遂藉此流雲散迄今尙未淸結茲栢都督以該委有　命事關淸理豈容久懸復遴派潘贊化李幼卿君到蕪會同前委切實淸查日昨經蕪埠中華行協理胡召南君已將各賬送交該員核對矣 
[皖省之風流官員]  
　　張延藻天長縣知事張延藻微收錢糧異當苛勒以致鄕民　恨日　近聞該知事性喜冶游日前正　議員葉子邦等私往娼寮尋歡突遇惡少多人將該知事　　比經縣署契稅科書吏曹笠廷出爲排解衆猶不散該知事情急呼救無門密招本署衛隊至棍棒齋施當毆傷惡少數人詎於人　之中該知事亦身受重傷以致觀者如堵事爲警務長吳汝翼得知卽率警兵數十名前往彈壓　護　該知事回署該知事恐伊等往省控告頗不雅觀卽囑警務長呈報民人毆辱長官以作先發制人之計然柏都督已叧任曾兆福爲該縣知事矣 
　　馬蕃庶英山縣議員馬蕃庶與該縣知事章經國積不相能該知事雖銜之切骨然亦無可如何詎近來該議員家有　婦傳福　爲民人王士宏之妻頗具姿首性情淫蕩該議員一見魂消遂結不解之綠始猶秘密繼則明目張膽納爲房妾傳族人聞知卽聯名在縣控告謂該議員强佔民妻該知事因與該議員挾　遂不爲粉飾即據情轉報都督該議員得知亦具禀呈訴謂所納之妾係王士宏已休之妻且有離婚書爲證并非强佔等語當經柏都督批云　夢初酣鼠牙遽訟朝爲傅婢夕作旁妻一合一離天緣何巧雖無桑中之約難免李下之嫌　訴各情殊難盡信仰新任英山縣查辦以端風化而警刁頑 
[周都督提議兗豫鐵路]  
　　山東周都督以欲保山東主權非敷設兗豫鐵路不可計自兗州至開封無高山大河直線不過五百餘里平均每里建築費萬金合計不過五百餘萬地近費省其利一兼以曹鄆爲路線所必經路成後沿途設警搬運貨物可養無數窮民而軍隊調遣便易可使盜賊淵藪漸次掃除其利二又此項鐵路不自經營將來必致外人垂涎故趁此際赶修尙可以杜外人之覬觎其利三惟欵項拮据仍須暫借外款刻聞都督已籌畫借欵方法不日即交議會議决矣 
今日續開挽救航權會 
[本埠新聞]  
　　滬上東亞大同社同盟會大同民黨等各團體以粤人劉學詢串同盛宣懹等暗將招商局船產賣與日商斷送中國航路主權假座四馬路第一台開救急大會討論補救方針詳情已誌昨報茲悉前日散會後各代表即至東亞大同社磋商一切旋即同往愛文義路伍廷芳君寓所詰問出實情由當由伍君逐一延入略叙寒喧畢伍君聲言諸君來意余亦深悉然此事雖有其說劉學詢未交分文草合同尙未成立如諸君開會討論余深愿偕同各董事並劉學詢到會宣佈與劉斷絶關係各代表遂即告退至昨日復又會議並刋發傳單如左逕啓者維持招商局救急大會深蒙同胞無不贊成足徴中國人心不死自散會後各團體代表即時同往質問伍君廷芳經代表層層駁斥據稱亦有疑　 
 
 
 

Page 7

 
 
　　在心故未簽字所有列名各函電皆係書記所爲情愿借靑年會開會邀同劉學詢到會公議取消云云彼搪塞之言原難必信現經團體公議姑定四川路靑年會地址續開大會視伍君之到否定伍君之正邪凡我贊成同胞務於陽曆八月九號午後一點鐘駕臨靑年會公籌完全之解决全國生靈已死復生幸甚幸甚 
　　按交通部已有電來滬力阻出賣見今日本報公電欄 
[孫中山組織銀行之借欵]  
　　前總統孫中山君組織中國銀行已借得銀二百五十萬須以上海各處公產（如圖書公司房屋及自來水廠基地等均在其列）作爲抵押品昨特知照交涉司迅即議復聞陳貽範君擬轉請民政總長酌核 
[交涉使束手無策]  
　　公共租界會審公堂於去年光復之時因無上級長官管轄曾由外交團議歸捕房暫時管理自此租界命案即由公廨中西官會騐晚堂華案亦由西官觀審原有差役一律裁汰曆來力爭無效之事無不次第施設數月以來盡攺舊觀茲更以公務紛繁議定聘請前帮審員孫羹梅君襄理案牘嗣因關讞員以關繫主權未便承認磋商至再始行轉　申請交涉使追加委任狀冀獲兩全而外交團則不以爲然以滿淸旣已推倒民國未訂條約公廨旣歸捕房管理自有特權雙方恊商轉多掣肘陳交涉使亦以外人堅執且已牽涉國際若徒以筆墨爭論無益於事擬卽電請外交部與駐京公使磋商務期早日承認以爲根本上之解决又聞孫羹梅君於昨日午後一時到廨謁見關讞員磋商續任襄讞問題關君頗有難色 
[歡餞卸任都督詳誌]  
　　滬軍福字營劉司令定八月八日假也是　開會歡餞前滬軍都督陳英士君已紀前報茲悉劉司令先期商准十九二十舗商團團長莫子經君允在淸遠堂布置會場是日七句　該營軍需長戴楚振君先到陳設一切九時後來寶陸續蒞止計譚人鳳君李平書君莫子經君　葆三君穆抒齋君許葆英君吳燕山君毛子堅君葉惠鈞君等及該營官佐目兵約計千餘人并有彩亭二座一係陳都督鉛畫玉照四周列叙光復上海事實一係白緞頌章上用鳥絨剪就光復元勛四大字會場内主任席左右有鮮花紮就歡餞牌二扇席後陳列大小洋琴三具邀請十九二十舗保安關兩等小學　員顧　江君帶同學生十餘人奏琴唱歌十一時陳英士君蒞會劉　軍士在門首站隊舉槍恭迎太已蓮舟前則有十九二十舗商團列隊致敬遂由劉司令等迎入在水一方小　半時許卽振鈴開會先由戴楚振君報告開會宗旨後請陳英士君登　劉營官佐目兵舉手敬禮各軍士唱歡送軍歌題　江周伯西俞元爵三君奏琴和之後由陶君官　頌詞畢陳英士君登　答曰國民久受專制之苦遂有熱心志士密議改革屢起屢　上年武漢舉義一夜成功而長江迤東以有南京之極阻未敢同時　應英士因　日持久必　功敗乘成然欲致南京死命非將上海先行光復製造局收爲我用不可因與二三義士曁滬上同志紳商密議定期九月十三日起義英士素持人道主義雅不欲重傷軍民故願　牲一身先赴製造局遊說以期兵不血刃而定東南半壁不意坐園一　夜幸得劉棟臣曁商團諸君血戰　援攻克製造局始獲脫險復蒙舉爲　軍都督英士因上海爲東南重鎭加以華洋交涉在在均開緊要不得不有此機　以利交通而資接濟故勉力就任此蓋從事寶上着想也無何蘇浙等省　續反正鎭江　同時光復一　而克　　復議會合各軍　　北伐聲勢所　淸　　　共和　　　　　　軍　　亦克竣全功幸未隕越旋蒙袁總統委任工商總長迭催北上英士因工商係實業之關健强國之基礎英工旣無此能力何可　位以誤民國且經濟困難欠餉累月部署不易一且舍去設有意外何以對我親愛之國民故　受同胞譏評並非希榮　棧此亦從事　上着想而無一毫矯情者也現在新内閣組織就緖國是粗定滬軍機關自應實行取銷但實業原爲富强之基况民國建設伊始更宜從工商實業上入手英士此次出洋考察工商並非忘情祖國蓋欲求工商之實學耳將來學業有成卽當　返祖國與諸君子討諭一切使我民國工商界振興發達與泰西各國爭勝商場則英士所深願此亦從事實上着想故敢於今日劉君祖餞之時布此區區也答詞畢　聲　動遂由劉棟臣君以光復元勛金章親贈陳公佩諸左襟以誌紀念次由李平書君演說略謂光復上海設立滬軍機關攻克南京等備北伐各情形已由陳英士先生說明可不贅述惟光復以來已及十月此十個月中如籌辦各屬防務接濟各處軍火所用實屬不貲際此時　籌備豈曰容易軍書旁午滬軍政府首當其　且各處營隊　變時有所聞獨上海能風鶴無驚若非英士先生鎭攝調度兩得其宜曷克瑧此乃尙有人妄肆譏評橫加誣衊抑何不諒乃爾而英士先生竟能堅定忍受無怨無辯其胸襟之　達誠屬加入一等現在出洋考察工商是欲求工商學　爲將來返國時實踐其振興實業地步純是一片愛國熱忱並非甘心舍棄此　見識可稱爲大英雄大　　滬　有云造屋請了篐桶匠民國建設即造屋也若無大匠何以成功英士先生之出洋考察工商蓋不欲爲篐桶匠而爲大匠耳吾願其早日學成返國建造大厦使我四萬萬同胞安居其間庶今日之歡餞一會爲不虚矣次由葉惠鈞君登檯演說其詞大致與李君相同未謂　字　官佐與陳都最督同事一方感　最好紀律較他營爲嚴明巡獲地方亦較得力今都督去矣尤願未去之營隊保衛治安益加精進則我滬人蒙福豈有涯哉末由戴君楚振演說劉營與陳都督感情最好之理由畢因陳英士君尙欲赴徐園之約即搖鈴散會時已過午遂共攝一影略飫西餐卽乘馬車出小西門逕赴徐園福字營全隊兵士送至王家關路仍折回也是園復由劉司令牽隊將陳英士君之玉照領章二彩亭送往陳公庽所 
[市議會徴求議案]  
　　市政廳市議會長姚文柟君昨日通告各議員云市議事會會議照章每季一次本届秋季議會定八月廿七日即舊曆七月十五日開始先於八月十七日即舊曆七月初五日下午三時開預備會務請準時蒞會再查議事會規則草案第六條収受議案以開會十日前截止故特通告如有建議事件請將議案於本月十七日前送交議事會文牘員收存以便排列議事日表合併通知 
[派兵剿捕臬匪]  
　　浦東川沙縣境内近來時有私臬勾結土匪任意肆擾該處居民頗覺恐慌茲經民政長方鎧電禀蘇都督指令李統制轉飭滬防管帶楊某撥派兵士一百六十名各携器械於前晚八時渡浦登陸向川沙進發竭力勦捕 
[製造局赶造軍火]  
　　製造局李總理昨日午後接到南京來電催造陸路過山快砲數十尊及槍彈砲彈等件限日運送來寗以資防備現已飭令槍砲各廠匠目畫夜營造矣 
[暗探誤報兵變]  
　　前晚六時防　製造局之陸軍第十師團軍士因發餉微有口角詎暗探金子和見有大砲誤報兵變一時局中人大爲恐怖四出探問知因程都督派員來此閱看故由兵士在老炮隊營門前架起大砲以壯觀瞻並非臨時安設該營隊官亦即報告管帶多派兵士鎭壓以息浮言 
[私鑄銀元案近聞]  
　　私鑄銀元一案拘獲之法人二名將解往西貢審訊又聞法捕房於前星期六日夜間復查獲私造銀幣之秘密所一處搜獲銀元甚多惟法員對於此事異常秘密 
[寃哉蘇泰]  
　　前在滬謀斃蘇佑泰之日入森山在長崎判斷永遠監禁後曾具禀上控今已將禀撤回蓋因日本有大赦消息之故 
[遷移英兵墳墓之磋議]  
　　老北門外英兵士墳墓適當拆城築路路綫衝要之處是以吳民政長迭次商請陳交涉使轉請英領准予搬遷迄未應允茲拆城路七事務所董事郁屏翰君以該墳後面之城墻刻下急欲動工拆卸故於前日親赴英領事署面商當由英總領事法磊斯君答稱該墓應否遷移現經本領事電請英公使示遵須候電復再行商辦惟拆卸城墻現旣急欲動工應暫通融准先拆卸城墻拆去之後墻上之墓碑三塊仍舊砌在墻上切勿廢去嗣後須另築商厚磚墻一道以保該墳並須將原嵌城商辦一切仍請陳交涉使轉達等語郁君遂握手而别 
[製造局藥彈炸裂續誌]  
　　滬南製造局軍火處强字號棧房内所藏之陸路過山快砲砲彈及無烟火藥因有某商寄存子彈五十萬顆運棧震動以致炸發燬去彈子三箱已紀昨報茲悉次晨卽將所燬之砲彈運出並由該局巡衛兩軍整隊而至各帶槍械子彈到場彈壓蓋恐奸細預謀不軌現在局中會辦及各廠司員均格外嚴防日夜派巡警守護不許外人濳入該局總理李平書君亦於昨晨親自詣局將所燬之砲彈詳加騐看查問一切並調查有無奸細狙伏特派偵探秘密查報以憑察究 
[少年保國會之影響]  
　　五族少年保國會成立以來頗爲發達支部已有數處聞靑浦支部已於十六日在明倫堂特開大會提議進行事宜總部副會長顧維淮君偕翼進　　君掦携張君吾軍頌詞前往蒞會各界歡迎是日會員及各團體代表來賓等不下千餘人會場秩序甚爲整肅首由石君更新報告開會宗旨宣讀各界頌詞次由　君維淮以及來賓相繼濱說拍掌如雷攝影而散 
[僑商房產難保]  
　　小東門外城根一帶平房計百餘間均係僑商邵遜卿之產刻聞有拆城關路之舉由新嘉坡華僑總商會函致上海華僑聨合會照詢上海民政總長該處房屋有礙路綫者若干間每間貼費若干拆屋後沿馬路原地基是否仍歸原主建造房屋地捐如何抽收統祈查明照復以慰僑商等情當經民政總長據情函致城　路工事務所查覆去後茲准查明呈復以小東門外丹鳳樓城根邵遜卿所造房屋據工程司查明均屬有礙路綫務須一併拆除貼　拆费各項前經評議員會議决立案照錄呈請轉知遵照附會議公决議案（一）議决路綫旁餘地應先儘　租户承租如　租户不願續租再招新户（一）酌定拆除房屋分等貼費辦法分兩等樓房四十元三十元平房十五元二十元（一）地畝划叚編號分等定價（此條尙未議定） 
[省立女子師範學校招生]  
　　上海縣民政長吳出示曉諭云准江蘇省立第二女子師範學校移開本年七月一號奉江蘇都督程委任楊達權女士爲江蘇省立第二女師範校校長此狀並奉訓令將該校開辦事宜妥籌具報並頒發師範學校令及學校敎則鈐記式樣各等因到校奉此當將校則擬訂簡章呈經批准在　本校位　　設備粗有頭緖里定陽　九月一號開校自應先期移送招考　章　煩出示曉諭境内如有合格學生願來本校肄業者請照簡章備文保送務於八月二十八號前三日持文逕至本校聽候考試錄取並希見復除分移外合將招考緣由移請查照施行等因並送節章到署准此除照復外粘合簡章出示曉諭爲此示仰高等小學畢業或與有同等學力之各女生一體知悉如有志願入前項師範校肄業者務於陽曆八月二十八號以前請由母校校長正式報告本署以憑備文保送幸勿逾延切切特示計粘招考簡章 
　　江蘇省立第二女子師範學校招考簡章 
　　一宗旨養成小學校敎員及管理員 
　　一修業年限預科一年升入本科簡易科甲種二年乙種三年 
　　一入學資格行端體健身家淸白年在十五歲以上三十五歲以下曾在高等小學校　業或與有同等之學力者 
　　一學額預科五十人簡易科甲種五十人乙種五十人由各本縣民政長備文保送籍隷外省者由各省本籍或寄籍之民政長備文保送 
　　一納費本籍生學膳宿費槩行免納外籍生每的納膳費銀三十六元分三學期預繳入學時各預繳保証金銀十元（　業時發還）校服費銀十元每學期預繳　業用品銀四元（均有餘還不足補繳） 
　　一試驗期八月八念九號即晉曆七月十六十七日投　者須於試期前至本校聽候考試（如有文憑隨帶呈騐）塡寫　曆科目分國文算術二種 
　　一校址本校設於蘇州　門内新橋 
[衛隊營留駐浦東]  
　　陸軍第十師衛隊營兵士共有四連計分十二排每排三班　計三十六班每班連同中下士兵十四名合營官佐士兵共有五百七十九名均係前淸淞滬巡防營改編軍紀整齋操法嫺熟茲奉程都督命令以該衛隊營各連兵士現均駐紮浦東高陸兩行及東溝樓下等鎭防務尤爲緊要卽着吳師長將該衛隊營留駐浦東各鄕以資鎭懾所有該營每月薪餉仍照定章按月具領 
[遣散騎炮工輜兵士]  
　　陸軍第十師所轄之騎兵第十團團長李鐸副官宋世松所屬騎兵計有三連又砲兵第十團團長史秉直所屬　兵計有二營第一營營長李春榮第二營營長白觀圭又工程第十營營長金麒又輜重第十營營長徐定淸等所部各兵士茲奉江蘇程都督命令以餉需困難飭卽遣散業經該師長吳紹　轉令各該長官以路之遠近每名給予一二元之川資已於前日一律遣散所有各該團營等部之軍用什物及兵士服裝床舗旗　飯鍋等物已一併繳呈該師司令部收儲現吳師長已將奉令遣散騎砲工輜等兵士情形報告程都督查核矣 
[破壤取締賭具規條]  
　　警務長穆君接准上海縣民政長吳君函開准滬南商會函開據骨器業　查周宗頤函稱查有吳良材眼鏡店主吳培康近在小東門内馬姚弄西首襲取昔開今閉之義成興牌名取號義成經理王小苟擅售賭具恐任其滋蔓於改良前途大有阻碍請予停止等因穆君以該骨器同業之重訂規條　有無諭店作不准新開以便逐漸收縮今吳培康襲取舊有牌號重行開張擅售賭具實屬遠章應即勒閉因諭飭偵探長徐文德前往馬姚弄義成骨器店將店主吳培康經理王小苟等傳案候訊核奪一面函復該調查員云查骨器同業取締賭具規條所訂雖甚妥善惟其中究竟如何可以逐漸收縮辦法不甚明暸擬請執事邀同該業董事一人到警務所面談以便接洽面　一切 
[汽車司機人入獄]  
　　四十八號汽車在法大馬路　倒成衣匠史金山之學徒施阿金碾傷身死後卽經捕房將司機人朱榮桂拘解公廨並　同盛米店永豐盛洋貨店各証人到案審訊已誌前報昨又復訊屍叔施全福屍姊史施氏等亦已來滬同史金山投案訴稱姪子阿金父母俱亡現慘遭寃死務求伸雪旋有開洋鐵店之朱秀芳投案作証訴稱是月朱車肇事後馳過門前卽停見有穿長衫一人從車跳下直進昇平里内朝南逕去朱榮桂見各証人到案無可　卸供稱實出無心惟求恩　中西官判朱監禁一年半以儆 
[續誌胎孩醫病之謬談]  
　　陳姓老嫗卽趙畢氏向稱婆趙邵氏購一胎孩用柴火炙灰以療子病嗣爲捕房查悉拘廨審訊判令兩氏押候查明產孩之家到案再核曾紀前報昨又解　氏稱兒子趙順裕年三十歲久患　症聞人言胎骨散能治此疾故出洋三元八角向邵氏買來炙灰邵氏供此孩係住在西門外之某氏婦小產祇有四個半月因夫婦相打墜下邀去收生因無酬勞將胎給我轉售與畢氏價洋分文未領允陸續拔還判　氏還押根究傅方之人訊辦 
[嚴汝熙與王秋生]  
　　虹口兆豐路　通寺僧人悟一等控王秋屏竊洋行兇案内之王秋生昨由捕房解至公共公廨請訊原告延德雷司律師上堂譯訴前情訊之王秋生葛福來律司辯稱被告實名嚴汝熙又名嚴兆郁並　王秋生實遭悞指應請開釋並由嚴父藍田（即鈞淸）將其子肄業文憑呈案請察中西官以旣非王秋生准即省釋 
[再誌仁和莊東夥之訟案]  
　　蘇州和莊主應元濟控上海分莊經理倪錫　（即已歇交通銀行總理倪思九）副經理吳芷亭濫放鉅欵一案昨晨十時復由公廨王襄讞會同英翰副領事升座特别公堂研訊先由原告代表梅吉言沃沛兩律師譯訴前情追訊據陳逸卿供稱祇欠仁和莊往來銀十七萬餘兩所有橡皮股份押欵係賓康洋貨號主戴嘉賓所抵訊之倪延德　司律師代辯並據倪供仁和進出交易係吳芷亭經手者爲多吳係孫全標介紹薦與商人前年夏間三莊倒欠後莊主鹿元濟曾經　及答以並未波累　因莊務由吳主持隔膜所致中西官合商之下判被告仍交原保候即日午後再訊 
城内 
[瑣聞]  
　　地方檢察廳批示○張九順訴潘月珍　賴工資燒毁衣服請求提究由批爾前訴被潘月珍　頰當時騐無傷痕不入刑事範　業經批示在案現訴又稱潘月珍虧空工資焚去衣物要求賠償如果屬實純係民事性質仰　赴　判　呈訴可也金阿二等訴季咸林被毆傷重請求提究由批據訴已悉該民人李二頭上所受傷痕究爲兵士何人所毆前經巡局及本廳一再詳訊未得動手主名自非另加偵查不能得其眞相該民金阿二前經本廳驗明並無傷痕至季咸林以斥退軍人胆敢因索欠挾嫌始而紏衆繼而兇毆實屬不法自有應得之　着候復訊核辦可也 
　　無須客氣○上海縣民政長吳君出示云查本埠商民人等凡遇訟事來署投　禀詞及請領稅帖者向章并無分文規費無如該商民等不知此中規則往往投禀領帖公然行賄幸本署辦公之人皆潔已奉公拒而不納似此情形殊與本署名譽有碍爲此出示仰本邑商民人等一體知悉自示之後無論來署投禀領帖均無分文規費如敢故違一經查明與受同科 
　　長警停操○警務長穆君知照各區所隊文云照得第七次公同議决近來天氣炎熱各長警服務時間已屬辛苦若仍照章操練似　更覺勤勞所有各長警例操應卽一律停止一俟秋凉再行照章訓練以示體卹爲此知熙仰各區員巡員分飭長警卽行遵照停止例操 
[南市]  
　　傳訊作頭○老北門内九畝地　香圍路水木作頭何聚鑫營造新屋並未照章領照私自動工迄將工竣現被市政廳路政處查知違章特飭地甲迅傅何聚　來處以憑照章究　 
　　人地生疏○崇明女孩李桂珠年十三歲被其父母賣於城内某金線作爲養媳過門甫及四天由其姑遣出買物行至大南門外不記歸途徘徊啼泣由巡士查見帶至南區留候屬人認領 
[閘北]  
　　市政廳批示○項起鳳禀批禀悉前情本　派令學務科員調查閘北各私立小學據報該校規模程度頗稱完備堪以改設市立小學茲復據禀前情准於本届下學期開學時改爲閘北市立第三初等小學校所需經費當由本所酌量津貼以擴敎育而資補苴 
　　裁判所批示○陸小狗等禀批張玉明雇爾等五人車推煤屑總計工錢六十二千零竟被欠錢三十千零欠數幾佔一半據呈爾等受累不起尙屬實情候傳案訊追俟臨訊時帶同摺據呈險以昭核實 
　　女子脫逃○王太和因將養媳馬巧珍凌虐並用火灼傷女之手臂等處經女父馬德寶得悉控奉裁判所經孫所長驗得該女傷痕屬實判送婦　寄養所醫治在案前日因該所司事令各婦女至操場納凉女卽乘隙逃逸迄已四日尙未尋獲 
[英租界]  
　　拐騙婢女○江北人徐長生奸拐百頓路虞仲交家婢又桂香並唆使捲取値洋千餘元之金飾各物逃逸昨經公廨聶襄讞會同美强副領事研訊屬實判徐押西牢二年桂香押女所九月期滿准交其主領回如不願領改發濟良所留養 
　　私造收條○呂槐卿私造收條向趙晋卿等騙銀十兩被控捕房昨由包控將呂拘解公堂訊實判押三禮拜 
　　流氓攫物○流氓屈桂三攫取吳陳氏家女孩鳳弟銀鐲由探查獲昨解公堂訊供不諱判屈押二月 
　　冐名獲　○王周氏冐名周高氏串同陳李氏冐領迷途女孩周佑之由捕查悉將兩氏拘解公堂訊供收押在案昨經中西官復訊屬實判兩氏各抑七天周女仍留本廨候函致蕪湖民政署查傳家屬來案再核 
　　情虚畏縮○女孩芙蓉因遭其手母石王氏凌虐由捕查獲將女送至公廨留候傅氏到案再核在案茲因屢傳不到昨由捕房將情禀明公堂中西官諭將該女發幼女所留養 
　　不足爲憑○傅王氏控李阿根騙取値洋七十元之　緞兩疋昨由捕房將李拘解公堂訊據供稱與氏餅識中西官以所供難憑判李押三月示儆 
　　被告待訊○吳海仙控汪紫波欠洋又張桂林控蔡鴻之私收客　等案昨由捕房將被告兩人傳至公堂分别交保過堂候訊　　尙須覆訊○徐芝春因將僞土向沈茂坤抵銀逃逸經沈控奉公堂傳到牽涉之邱吉慶顧蘭廷訊供交保在案前日午後由廨復訊原告代表沃沛律師譯訴前情請追抵欵銀一萬六千兩原告見証張愼卿陳子範義明此項僞土棧單先由徐芝春向敦餘莊抵銀到期後改抵與原告旋由邱之代表德雷司聖文兩律師與顧之代表費信惇律師聲明被告均未立據簽字此事係在逃之徐芝春向原告直接請爲察核關讞員商之英翰副領事判被告均交原保候下禮拜五再行訊核 
　　無恥已極○無賴戴小梅前晚在虹口靑雲里與西人　奸被行人胡榮生暼見卽鳴六百十七號華捕將戴拘入捕房昨解公堂經關讞員會同　海副領事訊明判戴押西牢半年間作苦工　　女孩待認○女孩大花芝因在楊樹浦迷途由捕查見帶入捕房昨送公堂請示據供年十二歲廣東人餘語含糊判留廨候認 
[美租界]  
　　墜浦溺斃○劉阿連前日下午在元芳路碼頭失足　浦溺斃當由屍屬撈起舁回家中收殮被捕查見飭送驗屍所昨經中西廨員驗明由死者之　徐儀生投案具結收殮 
　　洗浴淹斃○男孩孫阿榮年十五歲前日在蘇州河内洗澡淹斃由捕報告捕頭撈獲屍體送所經中西廨員驗明飭屍父孫阿虎具結收殮 
　　强硬手叚○駁船夥孫忠來昨因硬取同住某甲之銀表練質洋使用由甲報知包探將孫緝獲解送捕房候辦 
　　夜行被拘○汪　恒前晚夜深獨自在有恒路行走被一千一百六十號捕拘入捕房捕頭詢　無辜卽釋 
[法租界]  
　　不認私逃○報紀天津某棧主婦王管氏背夫捲逃巨金來申由探截獲押候本夫到案解訊一則茲氏夫王竹卿已乘輪來滬投廨訴稱管氏係是續絃在當熟討娶今忽捲逃求請給領氏供因回常熟道出上海早有電話至京告夫並非私逃聶讞員判氏交王領回管束了案 
　　保人吃緊○沈竹芹控竹匠店主蔡桂山虧欠貨洋不還奉判交保限理在案茲因逾限不理復由公堂將保人肉店主沈增榮傳案着即交保限七天將蔡交案 
上海縣叅事會會議細則 
[來件]  
　　第一條本叅事會依據江蘇暫行縣制第四十一條每月開當會一次如遇特别事件得開臨時會 
　　第二條本會常會暫定每月十五日下午五時起至九時止臨時會日期時間臨時定之 
　　第三條本會會議之範　依據縣制第四十條第一項至第八項之規定 
　　第四條本會會議之手續依據縣制第四十二條至四十六條之規定 
　　第五條本會會所設於民政署内參事員得隨時到所研究各項議案如需調閱卷牘應開單交文牘員請由會長　送未經閱畢時交文牘員暫存 
　　第六條參事員缺席或會長委任佐治職代爲主　時凡議决事件同負其責任 
　　第七條參事員因事缺席須先告假 
　　第八條關於縣制第四十條第五六項之事件參事員得受會長之委託公别調查處理之並酌償相當之旅費 
　　第九條本會應設文牘庶務等員職務權限另以規約定之 
　　第十條本會應需公費公經常臨時兩種由縣議事會議決之　　第十一條此項細則得隨時提議修正 
 [L日報公會通告> 
[來函]  
　　敬啓者東亞大同社等爲招商局事假丹桂第一台開救急大會前日分發傳單曾將本會列名發起敝處以事前並未預聞即向該社詰問至七號晨有朱君仿丞來會聲明云係民權報戴天仇君担任介紹並將通知單帶來請補予簽名敝處以民權並不在會天仇君亦無一字之通達雖事關公共亦斷無如此辦法當婉辭謝却並聲明會中事務須由各報館商定刻下爲時已迫不及通知囑將發起之名即行取消詎聞是日會塲有某君登台報告謂日報公會允許於先忽焉反汗明係受狗黨運動云實與事實大相背謬除再函詰該社外特將情形略陳請貴報刊登報端以免失實 
[上海南市裁判所函]  
　　敬啓者今日口報新聞　内登有穆警務長調停小天台事一則閱之甚爲詫異查本所之審理小天台案係一個之訴訟手續卽上級審破毁下級審之判决亦爲法律上　有之事以本所視之平淡無奇蓋四級三審之精意原以救濟裁判之偏頗也且裁制員之判斷苟無營私納賄之事卽有錯誤不負何　責任則上訴勝敗於本裁判所更無利害關係何須挽人調停者况本裁　　訴訟案件月以百計年以千計若盡如該訴之挽人譯停將有不勝調停之煩此種毫無知覺之談想由小人腹内臆度而出不　識者一笑至穆君與該僧有無談判係一私人自由行爲本所無從過問抑亦無從得悉也若云本所曾否請其挽回想有　識秘君者不難詢問而知也素　貴報主　公道卽希登入　　一門以免悞會爲荷 
 
 

Page 8

 
 
[眼疾無憂瞽目重明奇方]  
世人之有瞽目摺天有日月也眼自有則病近不能監察　不能瞻眺久而不治　將淹為殘廢人矣本藥房竭數十年心血始得此中外奇方名曰光明眼藥能統治眼科七十二症縱使遠年不愈瞳人生　白星白珠紅眼　皮或痛如刀割或痛不可忍以及痘後日疾只須將此藥日點三次雖　目亦能豁然開朗真千古不傳之秘寳也每瓶洋一元每料六盒洋五元還變方並神功效　上海三馬路小華園斜對過鼎豐里內鍊雲藥房啓 
[牙科醫生徐景明敬告有牙患者]  
敬啓者設本醫生牙科醫局於上海　十數年海內宏達惠顧　牙補牙續牙及延治一切牙患均到手奏效膠　賜額贊許登報頭揚巳指不勝風滿清季年商部奏　　洋考察各國商務時牙科內事多田敝學生等料　以致諸君光顧待招　未週卽鑲補亦　或未妥殊深抱歉現今醫生常用駐局凡有　賜顧無論冨貧一體親自接洽本醫生號世爲心又蒙伍總長廷芳王督芝祥徐督紹楨王督人文溫交涉司宗堯登報頌揚聲明減價祇照舊價七折俾　雅誼面免向　再敝局常有夥計辭退學生被黜保無籍本醫生名義在外招搖或命名近似藉以影射漁利恐諸君誤爲所惑貽害不淺爲此佈告有牙患者請　臨上海英界四川路四十號徐景明總醫局四馬路嶺南樓隔壁景明分醫局除此並無分支別認明門牌庶不致悮 
[拯溺]  
呀我們中華之懦弱己達極點雖經去秋倡義革命除腐布新目今民國成立然尚不足以挽回推原其故實由我國同胞嗜鴉片煙者太我一時難以除凈兼以良藥鮮少是以戒煙更難本主人有鑒於此爰將秘藏林文忠公戒煙藥方由美國辣克醫學博士鑒定參合一種自然戒煙丸曾交市政廳思轉送上海醫院岳兵肅醫生化騐給憑其中確護殿社假冒而服此丸後非但煙癮立斷照常辦事且能尅除煙毒使精神清爽四肢靈便實爲強國之良藥也海內同胞有志戒煙者希速試服之始知言之不謬也（價目）每盒三百五十粒售洋一元每打十元 
南市竹行碼頭同益里 
南市竹行碼頭同益里新民強國社啓 
[請試土貨]  
（註冊商標）（冒效必究）（雙妹老牌花露水）大號每樽四角　二號每樽二角半　三號每樽一角半　四號每樽一角 
上海南京路（廣生行）有公限司啟 
[雙桐書屋售書詩謎贈彩啟]  
啓者本主人數年前會與間志創辦古　苦節拿宗旨以資助苦節設立女工習藝所為主連年數得田三百數洋三千餘元　我蘇陸春江陸文　雨中　鄉先　陸文愼及　證老王丹老　甘　　　靜涵君贊成慨助　數認錄可憑光復以後辦力支持一隅之善託鉢元雖　僕憫之　　購存　存各貨又　物各件損人堂內　得接濟惟恐一時難銷思得　　時　贈彩法或　可　集腋成　以虧　　今擬凡　　　書贴及白话　世語者每银元两角赠彩一　以此　算诗謎每届六　皆有原本並不杜撰如六字全中特别赠大字念四史一部成狐　抱一件聽　　取同中六字分之並各贈值十元這書貼如不要　改贈值五元之銀器文玩一件中五字者各贈陸元這書可改三元銀器文玩一件中國字者贈　根山　集或　鳳洲外集中三字以下必多認不贈彩時名出處每禮拜四登明申報附泉收　截止日　以禮拜一為　主人有事或消書過少均可　一禮拜揭曉選定之字須　消塗改旁添無效得彩者五禮拜不領無效奇售處石路新　殿里賓來旅館老北門楊　　餘號分消處甚多投券取　請至大新街電車路滬　嘉旅　賬房及賓來　勸此語印就發售每大張銅元三枚　券一紙彩無特別贈餘同　　詳明給印傳單郵寄不答浣花有杜載　惟　　海　流且以永日　君其亦有樂乎此乎雙　　主啓 
[新到戒煙仙品婦垢丹]  
此丹係最新發明之藥草土名曰雪　備五味而行五臓　平無毒　血補腎屢經　煉　合成丹有除　清　之功無煙土嗎　之毒若　　前　之則　退不　淺者十二日而除　深者二十八天　斷藥能化　龍　賓兩　　備洵　有烟以來未有之奇樂服至　五天宿　下行大便黑　且無吐場　惠服　　納日增精神　健並能兼治遺精自汗　　　　　多肝氣等疾凡拘　病上癮者　垢丹均能　　兩除所以不　壯健者為宜卽高年病　亦能克　戒凈　無流　盡　片一　其毒量與嗎啡　根　同　能　灼火腦　　胖腎敗　血輸弛楥筋　久吸之人致生種種不適小　損害名　廢事失業大則促短毒命斬　弱種　　受　之烈其　回首乎烟幸　同胞既知同人之苦心雪垢丹之神嬌妙毅然截止勿使侵我自虫貽誚中外誠有厚　焉○定價每樣包大洋三角每大匣四十包十元每瓶一元每打十元 
總發行上海英租界中旺弄鳳鳴里底夏新公司　德律風二一一七號 
[聲明逆子]  
逆子耘華心同梟　性似豺狼自云年六月間扭送新署儆辦責押捕房　被　混釋出後更肆無忌憚甚至回寗毀辱尊長毆打伯叔　種不法責任制堪　指於余年近花甲目觀狼子野性恐遭不測因此禀明宗族尊長驅逐出族曾在前清杭省各衙　及寧波府存案詎料毫不　改聞近日有向余老友處硬借銀洋不遂其欲胆敢出言無狀而各友爲干碍余之體面不與計校若任其跋　將不堪其　擾爲此登報聲明倘後再有硬借情事任從諸友扭送捕房重重儆辦萬勿寬　　係存案出族之子余豈復有舐犢之愛耶屠景三啓 
[惠羅　各種歐西家用磁器大發聲]  
此禮拜內本公司特將各式歐西家用磁器減價出售　計開 
餐具全套售洋五元五角 
茶具全套售洋三元正 
磁盤每打售洋一元五 
茶壺每把售洋六角 
茶杯茶船每打　售洋二元正 
幷有各式日用磁器不及細載祈來一閱便知 
倘蒙賜在祈早駕臨遲恐不及本公司各店司均能操中國各省語言祈勿因言語扜格爲幸　本公司在南京路十三號 
[（警船告示）]  
大中華民國各口巡工司戴　茲查津海關稅務司所農界內（大沽口攔江沙水道北邊大沽口外北沙灘之西南）地方兩　船現各增　　一個合將其情形　列於左　計開一天津府大沽口外北沙灘之西南兩處曾各泊有單桅　船一隻原為指明船進北何口而設現定各增警　一偶如遇下　時若開船隻有用防險　才該船每一公時即　　一次　民國元年　八月初三日即壬子年六月二十一日第五百三十八號示 
[漢口王盈豐煙袋號]  
本　向在漢口開蓄百有餘年專造新時雲白煙袋各色白銅家用銅器俱全不惜工資精益求精久蒙中外仁　交口稱譽所以廣造積存去秋痛鑿兵燹房屋化為烏有現本號貨積甚多無可行銷特挽主親轉商周昌記棧不於棧內設所銷售友取房金故將貨價削減照本洋碼再打七折如蒙賜顧認明盆湯弄周昌記棧內本號寄售所庶不致誤本號主人謹啓 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
[德商世包公司廣告]  
謹啓者本公司專做特別五色花紋粗細水門汀自運愈　上等大理石中　白石青　五色花紋石係初次裝運來華者一經打磨光滑無比并有各色花草人物玻璃在滬售　以來久　　各界推許良以特美價廉所致且購買本公司各色物品如五色水門汀本公司可以派人代做五色花紋大理石等本公司可以派人代　獪為非常便宜近來創　洋房府第及製造浴盆面湯　以及嵌　坑榻茶　　　不向本公司購買以上物品茲定陽歷七月二十七號　張氏味　園開中華寶　　合會品物研究會將以上品物陳列於該會六十二號樣子問內如蒙各界賜顧欲先看樣者請　　該會閱看或　賂靜安寺　外國坆山對　本公司樣子間虹口西華德路四十一號本公司寫字間　樣面議可也 
[（一服即愈）止痛救苦散]  
凡有血氣草不怕痛痛為最苦之　小痛尚可　　大　則必　地呼天心冐氣　其苦更甚於他痛者歲似上天無路入地無門良可哀也本　　製此散無訛何種痛苦一服即愈如心肝胃氣痛取效更速大瓶四角小二角　上海拋球場北首廣東杏林　啓 
[乍浦路十四號寶亭英法番茶]  
本館公司大業每客五道如水　茶點取洋半元新增特等大茶　售各種洋酒新政各界如有開會及宴會請客即多　一二百客均可承辦定價從廉預定勿悞公司茶票每十張售洋四元五角請客允宜電　三五三九 
[（遺失莊票]  
啓者茲遺失承　莊莊票一紙第一萬二千九百三十二號六月念八日期規元二百三十一兩三錢七分　向該莊掛失他　拾得作為廢紙　用恐未周知特登申新兩報聲明　各寶莊行號切勿收用此佈 
保太和絲棧啓 
[（接盤聲明）]  
啓者本　於陰歷六月初一日接盤醉樂園生財及牌號等一並在內　房屋翻造工全加華記擇吉開張六日初一日以　等事概歸前園接洽與華記無涉恐未遇知特登申新兩報佈告 
徽州最樂園　記告白 
[（推店聲明）]  
　南豐市街口　藥園開張數年　之虧本今因房屋　造各股東無意重開於陰歷五月抄　生財牌　等一並出盤賣　華記為衆自六月初一日以前等事　歸本園接洽　未週知特登申新二報佈告 
徽州醉樂園告白 
[大舞臺六月二十七夜准演楊小樓]  
呂月樵　八大鎚王佐　臂諸仙鎭 
[黎副總統賜函嘉獎]  
中英大藥房執事惠鑒頃奉大札藉悉一是清快片靈丹各五千封均拜領矣執事以岐黃妙術存菩薩心腸秘製金丹普渡大衆厥功偉矣造福無涯鄂省本戰事之餘值溽暑之候不問軍民時聞疫症得遺妙品可慶安全豈感饙贈之高情實公頌施濟之大德而已謹此兼問時棋鄂都督府啓七月廿六日 
本藥房向來選運西國道地藥材著名藥品並延聘優等醫博士藥師精心配合價廉貨美誠信無欺故得邀各主　之歡迎自武漢起義以晉我蒙紅赤十字善會各處軍政及軍營醫院紛紛采辦動畈數千金名目雖繁期限雖促亦從稍誤如鄂都督府　黎副總統屢經委員來滬訂購上月間又承購大批運鄂本藥房以　黎公深抱救民愛國之心特備中國新出品秘製四時清快片各五千封附解鄂中以助施濟之用而　黎公謙抑為懷賜函嘉獎本藥房以　黎公言動實緊全國觀聽為特錄登右方以供衆覧各界　諸君如欲訂購大批原料品或改造品者請即　臨接洽　或開單寄來估價尤本藥房所欣跂焉 
上海中英大藥房謹登并識 
[中華民國　陸軍部一等軍醫長醫學士　張修爵鑒定　第弌總統牌精神丸　看看大補品的特色]  
精神丸為培補人身精神之聖藥叉充其能力能補腦髓補精血補肝腎補脾胃補元陽補督　無論　　所感受之種種疾病一經服此丸後無不消除且能精神百位健固異常焉 
一治精神衰疫精液耗　精血枯盡精關不固一切虛弱各症 
一治腦經昏亂思想窒塞腦筋無力常患頭暈頭昏偏正頭風及全身腦氣筋所患之症 
一治腎水虧耳鳴耳襲夢遣滑精房事過度元精　准精珠無力不能遠射艱於子嗣等症 
一治癲癡狂怔忡驚恐或心悸心虛心跳等症種種之精神病 
一治中風疾或半身不遂遍體麻木四肢酸軟行動無力等症 
一治肝胃不知或肝氣上逆胃腕作痛或嘔吐反胃噎隔諸症 
一治肺部受病氣急氣促咳嗽痰喘或肺痿肺炎諸症 
一治脾虛遍體發癢遍體不遂五更泄瀉或濕熱蘊伏不定飮食少進等症 
一治腰痰腰痛腰不能伸直憚於勞動及面色黃瘦 
一治口臭歪斜或牙部精神不足致咀嚼無力或牙痛牙脫各症 
一治眼部諸病如迎風流淚內障昏花凡卡眸子所患之症 
一治小兒先天不足面黃肌瘦不易長發及知覺不靈或常患驚風痰塞肝　食積 
一治婦女精神不足血液虧耗或子宮能力欠缺卵珠不整陽精不納致驗孚育或赤白帶下或天癸過熱過冷倏前倏後甚至終身不育等症 
一治過悲過哭過　過慮過思過怒致終日無愉快之狀甚至不飮不飮釀成氣　致傷五　六腑發現種種奇症 
一治飮酒過度腦髓精血為酒粗所吸收造出種種險症 
一治吸鴉片煙有癮之人煙毒入腦形瘦肉削或成癆瘵等症 
一治戒煙後身體發腫或枯瘠不能壯健或飮食銳減或餘毒未淨胸腹脹滿四肢軟弱等症 
服法 
每日分早中晚三次每次用開沙沙右服一丸如重病至多每日服四五丸切弗再多愼之愼之 
價目 
大瓶計丸一百六十粒　價洋五元每打十二瓶五十元　購大瓶 
中瓶計丸三十料　價洋一元每打十二瓶十元　一瓶贈 
小瓶計丸五料　價洋二角每打十二瓶二元　六瓶 
總發行所上海三馬路中法大藥房上海各大藥房均有發賣 
[新鮮果子汁]  
水果一物有開胃健脾消食補血之功用故西人每於餐後必食水果數枚以助洋化力誠哉衛生之良法也今本藥房參考理化不異重資　運外國機器軋取鮮果原汗佐以清涼解毒之品其馥如蘭其廿如飴當夏秋天氣　熱時以一小杯原汁用溫開水沖服不僅　煩消暑寄　解閱即各種時疫時痧等癥亦冰釋於無形所費無多而獲益匪淺請注重衛生者嘗試之發始知有絕大之功效在也　計聞　○鮮雪梨汁　○鮮李子汁　○鮮香蕉汁　○鮮蘋果汁　○鮮葡萄汁　○鮮檸檬汁○　鮮楊梅汁 
總發行所上海五洲大藥房 
[參茸衛生丸參茸白鳳丸龍涎香戒烟丸]  
貴　龍涎香戒煙丸大五角中二角半○參茸白鳳丸○參茸白帶丸○參茸衛生丸○扶陽乾健丸○種子坤　丸○茄楠氣痛丸○雙料再　丸○人參堵元丸俱每丸二角半小丸每瓶二角半三鞭壯陽丸○四鞭壯陽丸珠珀白濁丸花柳搜毒丸珠珀下疳散神效痢丸龍涎哮喘丸順氣化痰丸跌打七厘散卽止　　丸　廣東同文堂分設上海五馬路寶善街 
 
 

Page 9

 
 
申報第三張第九版 
自由談 
游戲文章 
[夜花園序仿蘭亭集序] [  冰]  
　　民國元年歲在壬子炎夏之夜遊於滬江享白之園弔膀子也男女畢至　妍咸集其人皆豔妝靚服粉膩脂香又有西裝革履招邀姊妹引以爲招蜂誘蝶聯袂而來雖無西子王嬙之美一　一笑亦足以蕩魄銷魂是夕也月暗星稀薰風　暑目觀影戲之美耳聽灘簧之淫所以悅目賞心足以施勾引之技洵可樂也美人之相與各有一致或擁諸懹抱運動大餐室内或放浪形骸練習靑草地上雖内外各殊靜躁不同當其欣於所遇暫得於已取快一時曾不知病之將至及其所欲卽遂樂極生悲疾病隨之矣昔之所欣轉瞬之間竟成寃孽猶不能以忘之於懹况情之所鍾死亦無憾古人云牡丹花下死豈不樂哉每覽昔人好色之流若合符節未嘗不立言規戒必須防之於先固知耽淫樂能喪身戀美色爲作孽我之淫人亦猶人之淫我悲夫欲列叙時人抉其隠事惟事關名譽意存忠厚其心苦也世之靑年亦將有戒於斯文 
海外奇談 
[電傳照相法] [  頌斌]  
　　法國光學家買特爾君近又新發明電傳照相法較德國葛恩君所發明者尤爲靈巧蓋葛恩君僅能於五百里内電攝物影買特爾君則能於一千二百餘里之外以電攝影且異常淸楚較之優等尋常照相絶無區别其電傳時刻約須十二分鐘目下英法各畫報館及圖畫名家多有利用之者 
揮扇閒談 
[做上海人安得不窮] [  虎痴]  
　　從前偶然看本春臺戲買些茶水點心不過化費了數十文便說是無益之費今上海大舞臺每夜戲資須一元二角反說楊小樓登臺不得不看做上海人安得不窮 
　　從前吸兩管旱煙每日不過用了數文至十文而止且皆老年人借此爲疏肝半氣之用年輕者便不敢吸今上海吸的紙烟雪茄烟每枝要費數文數十文數百文而且非綠錫包美人牌還不願吸做上海人安得不窮 
　　從前鴉片烟每兩不過三四百文人人都曉得鴉片之害廢時失業雖老年有病之人亦不敢多吸今上海廣誠信的鴉片煙貴至每兩需洋五六元無老無小無男無女多要吸鴉片還說非廣誠信的不過癮做上海人安得不窮 
　　從前家中陳設不過榆樹器具及磁瓶銅盆已覺十分體面今上海人紅木房間覺得尋常之極一定要鐵床皮榻電燈風扇才覺得適意做上海人安得不窮 
　　從前婚喪兩事都是稱家之有無不過盡其禮而已今上海一味奢華雖中人之家凡遇婚嫁喪葬無不極意鋪張商界中人尤事事裝闊做上海人安得不窮 
　　從前衣服暗分等級非眞貴家豪族鮮有通身裘帛者今上海龜奴鴇子無不以裘帛爲常服而一般學生更非舶來品不御做上海人安得不窮 
　　從前男子鞋　多半製自婦人卽從店家所購每雙不過六七百文今上海婦女之鞋且須買穿而西裝少年購皮鞋一雙非化六七元不辦做上海人安得不窮 
　　從前應酬塲中酒菜之費一兩元而已今上海以請客爲應酬妓院之事局菜等費統計不下百餘元遇有佳客尤非大菜花酒不足以示誠敬做上海人安得不窮 
滑稽談 
[糊塗官] [  虎癡]  
　　前淸某縣令富於資以多金爲某貴人壽運動得官蒞任後酒色自娛有臥治風邑紳憤其昏瞶思有以面辱之而莫得其由會邑有諸生某素不覊有辯才一時有小方朔之名衆紳因造生之廬而請焉生曰無他求但能醵筵爲宴即當爲君等圖之衆紳諾之一日縣令方高坐堂皇判斷訟事正在顚倒黑白之時生大聲喊寃而入令問你姓什麽答曰老爺姓何又問呌什麽名字答曰老爺呌大官令怒其唐突因拍案大罵道好一個混賬東西的何大官（與糊塗官同音）生不俟其語畢即一疊連聲應曰老爺是的老爺是的急趨而出 
[賊智]  
　　某富翁性嗜古尤好畫其書齋中所懸對聯堂幅悉出名人手　而案頭供玩又多舊瓶古硯之屬約値千餘金一日晚來翁　齋間步有賊躡足掩入席捲所有以各種古玩竊置布袋中惟畫軸長大正在無可收藏之際忽聞靴聲　　翁已自外入賊乃急趨齋外笑迎翁而告曰有畫求售翁問山水歟人物歟賊曰否某因貧無以食願將曾祖父等遺像易錢翁又問布袋中何物賊乃慘然曰曾祖父等木主將以售翁作薪者翁大怒叱使去甫入齋暼睹四壁蕭然始悟爲賊遺急足追之已杳如黃鶴矣 
戲攷 
[倒廳門] [  健兒]  
　　昔四川陳光瑞得中進士官授洪州刺史携妻殷氏美棠赴任行至九江口被水賊劉洪推入江心劉即攫取公文持刀逼殷從其偕老時殷已懹孕欲留陳氏一塊肉爲異日報復之計不得已而允之劉遂冐名供職抵任時差役供給不周劉盛怒之下遍笞之殷見中有張善者伶俐誠實爲之緩頰得免笞責張善感謝其恩殷以機候二字付之張惑不解後劉適出衙勘荒張乘機入内欲探問機候二字之理由忽聞倒廳門内隠隠有哭聲蓋殷於此時正念及前夫而傷心一慟也張益錯愕不解默爾細聽亦莫明其故乃輕咳以試之殷驚問爲誰張直告已名而詰其痛哭之故殷恐人心難測掩飾其詞張聞哭聲中有前夫水賊等語復細詢窮詰殷知不能諱乃詳訴寃情時陳父服官京中懇其送信至京請兵捕劉以報夫仇張善憫其慘遭毒手慨允之殷即交信於張張星夜趕往京中遞呈陳父陳父即奏聞於朝火速捕劉劉毫不覺察天網恢恢遂爲所擒而寸磔於市 
小說 
[短篇滑稽得子新法] [  望梅]  
　　某富翁好漁色廣置姬妾老而無嗣遍服種子藥歴久無效 
　　某日富翁招其契友甲乙丙丁四人至家款以盛席酒數巡翁致辭曰僕艱於嗣歷試各方均無效力君等如有良策請卽見告如獲效果當以千金爲壽 
　　甲突然曰翁年老恐非藥力所能爲無已其乞種乎昔齋大夫田氏子孫衆多亦此法也 
　　翁曰計固良得奈不堪此重綠頭巾乎 
　　甲面赤語塞局促不自安 
　　乙曰猶子比兒螟蛉子亦無妨也 
　　翁曰誠然但非吾族類其心必異况族中必起爭執乎 
　　丙笑而不言 
　　翁曰君必有高見請道其詳毌居爲奇貨 
　　丙曰昔我父亦年無嗣後我母裝假肚預以洋百元囑託收生媼及期購一鄕人之子隠懹以入我母嘗爲我言至今親族中無有知我爲鄕人子此法最妙翁意如何 
　　翁拍案長歎曰唉我何命苦至於如此 
　　衆不解翁意相顧失色 
　　翁曰我妾屢次裝肚屢次失敗去年我第四妾又裝假肚以布一疋緊束於腹漸增至五六疋已將違彌月期矣適我七旬六慶親戚咸集我固囑妾不要出房妾謂親戚未見大腹事後或不能取信遂不聽我言詎束帶未緊行動時布疋忽然墜地衆乃大譁我今憶之猶羞憤交集故此計雖佳不敢再行嘗試 
　　丁曰以我所聞法亦如是而布置較優曾以之語某友某友連舉三子翁望子切僕當盡以貢献但翁千金之約能勿爽乎如肯立約僕即詳言其秘翁曰諾乃挽甲乙丙爲證久當筵書約一紙以授丁 
　　丁曰翁可於某日起囑妾减少飲食貪眠懶起并購食酸物我固知醫翁可延我我爲翁證明喜脈而後乃漸漸裝大約計四五個月即送往產婦醫院居住該院專做此勾擋費亦甚廉一二百金已夠欲男即男欲女即女醫生證明於前醫院擔保於後則外間蜚語亦無從而入 
　　翁聞言鼓掌稱快合座贊成後果得二子以終 
文字因緣 
[瘦蝶吟壇正拍和珂君恨無慧剣斬情痴原韵轆轤體錄呈] [  悟盈生]  
　　恨無慧剣斬情痴翻覺韶華故故遲幽怨漸随流水遠寸心祗許落花知十年前事三春夢九轉廻腸五夜思最是不堪回首處一　杜宇暗傷悲 
　　左挽花枝右柳枝恨無　劍斬情痴每懹往事增愁感暗祝東皇長護持有　窮尋春去處無言坐到夜深時當年何事輕狂甚卿浴蘭湯我竊窺 
　　愁膓百結蘭抽絲鎭口臨　托朶頤縱有仙丹療酒癖恨無慧劍斬情痴衣香　影都成幻淺笑微　　合宜曾紀小擾傳密約月圓三五是佳期 
　　雨過横塘小步遲畫棢携手立多時花經摧折難爲主愁到深沈奈阿誰幸有奇書足淸興恨無　劍斬情痴如何發付　生處直欲呼天一問之 
　　銷魂滋味　中知　倒迷離煞費思　　　緣求　侮果眞情　即慈悲罰詩詞酒　卿　憐玉憐香不自持沈約腰支餘一溺恨無　劍斬情痴 
 
 
 

Page 10

 
 
   
 
