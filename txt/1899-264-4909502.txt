# 1899 - 264 - 4909502

 

Page 1

 
 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窽要閱之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每　洋二元由上海望平街紹先書局蘇州彚文軒發售 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛筮笥頓空兹又重　手民校前益加精美惟紙墨工料日漸　　是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公向好首自預定三百部原期工省成速嗣見印出樣本字跡太小瀏覽剌目難以翻閱復商放大字體改托本屆用大號新字排印廣延名宿悉心校對方輿紀要三月間早已成書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家認明封面後有二林齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請諸君憑　找洋向經售處取書 
[戒賭說]  
　　執筆人喟然而歎曰甚矣哉賭之爲害也夫天下溺情之事世之人莫不羣焉指之曰嫖曰賭顧嫖之爲害雖秦樓楚館窟號銷金而問津者大半陶猗豪商金張巨族儻來之物何妨揮霍自豪若窶人子自顧羞澀阮囊斷不敢妄起注心輕入迷香之洞且邇來北里繁饒多聚於海上共餘麋臺鹿苑雖六朝金粉猶有餘芳而鶯燕寥寥已非復昔時風景至偏州僻縣本少閒花卽或興動尋芳更何處覓冶遊之地故耽情花柳者苟能倐爾回頭速離慾海尚可以靜攝心性保全令名若夫賭則上至公卿下至僕隸盛如省會僻如鄕村無不有開賭之人卽無不有與賭之輩其自命豪奢一擲百萬因此蕩産傾家者無論矣少年子弟父兄約束稍寛匪人卽百計千方誘之入彀一經墮彼迷龍之陣勢必罄其囊貲迨至金盡計窮無面目見江東父老不得已濳圖自盡輕性命如鴻毛間有囊槖尚充而一經官吏訪拿墨牒朱符急於星火斯時觳觫堂下輕則受鞭笞之苦重則罹犴狴之災一念之差畢身莫贖如昨日本報所紀賭徒結局一嵵步尤爲當局所寒心而旁觀者所宜鑒戒乎姑蘇訪事友人來函云本年五六月間蘇鄕　直鎭附近劣紳某某等開設賭塲大張旗鼓有劉盤龍之癖者聞風興起咸乘一葉扁舟往角勝負近處某卡委員查知其事將賭船十五艘悉數拘住擬解請地方官懲治嗣經人竭力排解每船罰繳洋銀十五元始　釋去内有一船係震澤富室子朱楚卿所雇非惟不肯認罰且復出言挺撞卡員大怒令向船中樓索則賭具纍纍遂解送　陽　署縣主蘇大令飭押入翼房候究旋卽因公赴省將此事面禀蘇州府彦詠之太守太守立飭解省提訊喝貢一百板收禁府獄不意朱嬌養性成一經囚禁不堪其苦當卽染病一息奄奄家屬投臬轅禀求交保臬憲陸春江廉訪准之傳諭卽日開釋而朱病勢已亟卽於是夜瘐斃獄中嗟乎朱旣稱富室子則其承祖父餘蔭自必田園華膴坐擁膏腴旣不必服賈牽車受客路風霜之苦又不必握毛錐三寸尋生計於硯田俯仰優遊名教中豈無樂地而乃暱比匪類喜與花骨頭結不解之緣一聞有可與賭之處幾不啻蟻之慕羶蠅之逐自卒至因此被獲飽受鞭箠垢面敝衣纍纍然與囚徒爲伍幽室甫入一命遽終死而有知能無愧悔雖然僕於此不能無說焉夫劣紳某某等之開設賭塲雖僻在鄕間而賭船聚至十五艘之多斷非若三五友朋偶然　戲卡員旣近在咫尺事前豈絶無聞知爲掃蕩驅除之計迨將船扣獲自應一律送官懲辦以儆效尤而乃調停罰銀藉以了事倘各賭徒皆習於世故並無如朱之性情剛愎故意抗違者則罰欵一繳卽可賭禁大開不復有所顧忌不識誰定此章而得此便捷之法明察如彦太守此中情弊諒亦深知今者同賭諸人旣已開釋矣朱之死亦不可復追矣然前事不忘後事之師所望南面者旣知賭爲害民之事必須雷厲風行於開賭誘賭者嚴爲懲辦不稍容情則根株旣絶好賭者自無從入局而世之爲父兄者家有子弟約束尤必嚴明俾知一入下流卽名敗身亡無可補救則朱雖死而天下之類乎朱者皆得保全矣區區芻蕘或亦爲挽回弊俗之一助哉 
[本館接奉電音]  
　　昨日午前京師飛電傳來上諭一道敬謹譯登○八月二十一日奉上諭甘肅布政使著文光補授胡廷幹著補授湖南按察使欽此 
[中俄齟齬]  
　　昨得琿春友人來信云上月某日奉天十八屯居民忽與俄人齟齬以致持械對敵死傷甚多若是則中俄又釀成交涉之案矣聞之能無憮然 
[補錄户部議奏三都島事宜]  
　　日前本報曾登户部議奏福建三都島開埠事宜然猶語焉不詳兹者廣州博聞報登有全文爰補錄之曰户部查福建福寗府屬三都澳開設口岸該督奏請將　江通判移設該處改爲福密府三都海防同知旣經吏部議准所有應裁能判並改設同知俸廉役食應如何裁添之處應令該督迅速照章妥議奏明辦理又查閩督奏稱附近三都島水陸公歧各處商民貨物均可繞越請添設局卡以征稅釐自爲預防偷漏愼重釐務起見應請准如所奏辦理並令該督將添設局卡處所委員巡丁人等月需局用薪水銀兩查照向章在於隨收釐餘項下撙節開支不得動用正欵一面將員役人等銜名月支局用數目先行開單報部備案又查福建建設稅關衙署並茶葉屯棧工需旣據該督奏稱稅關已由稅務司估定價值關平銀二萬五千兩在洋稅項下動支應俟該關征收稅銀有欵卽行籌還以清欵目該關應征各項洋稅務須遵照各海關章程按三個月爲一結將收支數目開單奏明一次扣足四結再行開單奏咨報部以歸一律並將征收貨物斤重件數銀數分晰造具細數清册送部查核以重稅課又開辦衙署屯棧用欵先由藩司於地丁項下撥銀一萬兩給發領用應請俯如該督所奏暫准動撥惟地丁一項係正供錢糧此項工程旣歸三都開埠經費内報銷其暫撥地丁銀一萬兩自應歸還原欵統俟事竣將一切用欵核實報部核銷毋稍浮冒 
[巡閱水師]  
　　金陵訪事人云長江水師提督節制七省水師定例半年巡閱上江半年巡閱下江本年適江隂防務戒嚴兩江總督劉峴帥因商請黃芍巖宫保暫緩巡閱至中秋日宫保始由江隂防次乘某兵艦蒞白門命駕至督轅與峴帥暢　防務十八日卽展輪上駛下關水師及各防營砲臺均升鳴槍恭送 
 
 

Page 2

 
 
[請領軍裝]  
　　金陵訪事友來函云兩江督憲劉峴帥邇因時事多艱外侮日迫南洋防務斷不可疏爰通飭所屬三省沿江沿海各要隘營壘砲臺一律戒嚴以期有備無患日前江南提督兼自强軍統領李壽亭軍門特委縣丞劉二尹之藩來省請領吳淞防營砲臺所需軍火長江水師提督黃芍巖宫保亦由江隂防次委虎威蚊船管駕鄭游戎倫來領軍裝本月某日次第到省晉投文督轅請領似此嚴加防範東南形勝定可固若金湯矣 
[添勇助剿]  
　　武昌訪事友人云湖北襄陽荆門等處山嶺叢雜素爲游匪出没之區近有匪首邵永發者糾集羽黨肆行刦掠吳彝堂軍門派勇搜捕疉有斬獲惟匪蹤飄忽靡常此拿彼竄以致曠日持久尚未能盡絶根株湖廣總督張香濤制軍深恐滋蔓難圖檄飭劉麗生游戎添派弁勇會同剿辦想軍威旣壯當不難一鼓蕩平矣 
[中外聯歡]  
　　福州采訪友人云美國所簡游歴人員康格君於本月十一日午後行抵閩中洋務局總辦陳次旌觀察聞之卽委鄭培之少尉竭誠迎迓并禀請督憲許筠帥派出督標親兵數十名沿途護衛次日康格君命駕詣督轅拜會筠帥茗談良久歡洽逾恒少選筠帥卽呼殿出城謝步十四日就洋務局設席爲之洗麝簉席者爲駐閩領事某君及繙譯醫員一時脯擘紅虬樽開緑蟻主賓酬酢脫略形骸蓋中西交際之道宜爾也 
[照錄鹽城紳士請禁米出洋禀牘及商憲批詞]  
　　禀爲米榖出洋關係全局公籲詳請永禁事竊以事有狃目前之小利而忘全局之大害者不可不深慮而預防之如鹽邑之米榖出洋其一端已鹽邑各海口爲米榖之漏厄見於督憲奏牘斑斑可攷去年春夏各處米價騰貴自奉督憲疉次嚴申海禁米價漸次獲平今年四五月間雖逢亢旱而米價每升不過四十文不似去年米價騰貴每升至五十餘文者督憲嚴申海禁之力也鹽邑城董半業海船鹽邑附郭糧行林立鹽邑洋河天津邦山東帮與本地海船莫不盼米榖出洋爲利藪倘一旦米榖出洋則鹽邑城内生意陡增鹽邑農民秋榖登塲之後價值照常過半此所謂目前之小利也豈知米榖出洋出售者多居積者少則下河一帶當青黃不接之時米榖必致騰貴貧民乏食必致滋事則下河受其害矣鹽城北有阜寗海口有海州海口南有大江海口大江海口雖照常出洋而鹽城阜寗海州等處海禁不開江北各州縣米榖尚不致缺乏鹽城之海禁一開阜寗海州之海禁亦必開則江北毫無鎖鑰米榖去如流水江北各州縣之米榖　貴當不僅如去年情形而江北各州縣又受其害矣且更有不敢不言者甲午年日本之有事高麗也海船運米出洋大半售與日人設當日人缺糧之際早早嚴申海禁日人必全軍覆没計不及此遂致有志之士疾貢痛心且更有不得不言者方今奉旨辦理團練原宜兵食交籌米榖出洋來年必致騰貴民尚乏食何以寓兵於農商當乏食何以藉商養兵由此觀之海禁一開足食足兵之道安在且更有不當言而不忍不言者米榖乃中國之元氣以中國之元氣漏洩於海外中外勝負之機恒由於此書生雖未筮仕究係食毛踐土之民何忍坐視全局之大憲而不言哉近聞業海船者囑城董請張署令詳開海禁未知確否設果有之其立言必曰運全山東直隸並不運至海外試問出洋之後天風浪浪海山蒼蒼誰能限其所之乎運至山東直隸獲利少運至海外獲利多卽限以護照能保其無偷漏乎能保其偷漏之數不數倍於護照所限之數乎其立言之意又必曰暫時開禁至某時而止不思去年奉督憲嚴禁在春季至五月間尚有朱長興偷漏出洋一案被署遊府彭查出其未經查出者尚不知幾千萬石足見此端一開則倫漏出洋之弊不知伊於胡底去年秋間職等曾以米榖出洋關係匪叩輕詳永禁以維大局一禀禀張署令並署遊府彭均未批示不得已赴淮赴揚各具一禀止奉揚州府憲沈批行張署令照會職等照職等盥讀之下不禁涕泗横流感揚州府憲之恩於無旣今聞詳請開禁之說若竟緘默已負揚州府憲之苦心而况關係全局利憲乎爲此抄黏職等去秋禀稿並張署令錄批照會稿公籲太公祖大人俯電米榖出洋關係全局利害詳請各大憲賞示勒石永遠禁止以足民食而固元氣實爲德便上禀淮安府憲許批徐海地方歴年荒歉淮屬各縣積儲無多不得不稍留餘地以資民食昨據鹽邑張令擬將麥石出口以蘇商困禀請核轉到府本府當查上年春夏之間米麥驟然翔貴由於奸商販運出洋之故疉奉督憲嚴飭申禁價值稍平民心始定迄今甫及半年内地糧食並未豐足該縣以帮船困苦善舉經費無出欲爲開禁出口則是顯違功令本府統籌全局未便轉禀批飭遵照在案該紳等毋庸過慮並卽知照附錄已革代理鹽城縣張賡三大令義澍禀請開禁奉淮安府憲許批據禀已悉查上年春夏之間米麥榖石驟然翔貴皆由奸商販運出洋之故從鹽城運出者竟至數十萬石實屬一大漏厄疉奉督憲嚴飭申禁價值稍平民心始定迄今甫及半年内地糧食並未豐足該縣以帮船困苦善舉經費無出欲爲開禁出口則是顯違功令本府統籌全局未便轉禀如果該縣現在積存麥石紅朽堪虞當此鄰境海沐等處偏災之後何妨内運糶變亦得善價不必堅持出口之論利於商而不利民也仰卽遵照繳 
[中丞請假]  
　　武昌訪事友人云湖北撫憲于次棠中丞近因感冐風寒政躬不適本月十六日具摺奏請賞假一月所有撫署日行公事委署理藩司瞿賡甫方伯代拆代行遇有重要事宜仍由中丞力疾經理 
[明府被訐]  
　　金陵訪事友來函云署理江寗縣補授上元縣戴子和大令邇經前辦金陵城内外保甲總辦袁榆生觀察具禀督撫兩轅揭叅十有二欵督撫憲札飭江寗藩司恩方伯查覆方伯檄令江寗府劉嘉樹太守逐欵詳查太守現已查明所叅各欵或事出有因或並無實據已分别禀覆上臺矣 
[匪首成禽]  
　　寧波訪事友人云近日寧紹台道署接到台州府高太守詳文略稱台匪應萬德已由官軍購線緝獲收禁黃巖縣獄詳請核示等情道憲李觀察立卽轉詳撫署未知劉景韓中丞若何批示也 
[京師火警]  
　　京師采訪友人云本月初八日午初前門外糧食店街義聚成乾果鋪執事人飭學徒在棧房炒栗及事畢徒去不虞灶下死灰復然灼及席包霎時黑烟從窓間縷縷出迨鋪夥某甲瞭見呼集衆夥毁門而入將貨遷往鋪中忙亂中悮帶火星未幾鋪中火又大發紅光對照勢甚披猖僅半炊許而鋪屋棧房通計屋宇二十餘楹已被燭龍收拾凈盡傳聞二日前鋪中新到海味十數件一旦化爲灰燼所失不下萬金比鄰萬德店所寓多富商聞警之餘爭先遷避以致箱籠衣物遺失良多惟店屋只燬二間餘幸無恙迨初九夜時方二鼓又聞警鑼聒耳急出覘之則宣武門外米巿胡同南海會館比鄰歐陽家庖人遺火廚屋中致肇巨禍賴附近西北二城水會撲救得手僅焚去房屋五楹十一日辰初崇文門外花兒巿街又以火警報詰之知火起於路南黃甸巷口某山貨鋪旋卽救熄祗燬房屋兩楹蓋以鋪夥蚤起然木花不隄防吳回氏卽乘機煽禍也 
[備迎虎節]  
　　昨日上海縣署接到電音知欽命廣州灣畫界大臣廣西提督蘇子熙宫保由京南下將於日内道出滬江縣主土欣甫大令因卽飭差預備供張 
[晉臬北上]  
　　新任山西臬司李小軒廉訪廷簫由金陵附招商局江裕輪船來滬假法界名利棧小駐行旌昨日附新平輪船赴天津以便入都陛見 
[飭差驅逐]  
　　自南巿十六鋪迤南直逹徽寧馬頭每有江北艒艒船停泊浦濵殊於水道有碍江海新關稅務司雷君函請署理江海關 
 
 

Page 3

 
 
道曾經郛觀察飭縣驅逐縣主王欣甫大令奉札後卽派差持票往驅其文曰上海縣正堂王仰原役陸福案奉道憲札接新關稅務司雷函稱查滬南毗連法界之新馬路地方所有沿浦一帶水面向有江北窮民艒艒船鱗次駐泊有碍船務水利爲貿易所關函請設法一併驅逐等情到道札縣飭將該艒艒船等一併驅逐等因奉經票飭驅逐在案兹又奉道憲札開接雷稅務司來函浦東華盛紡織廠斜對岸所泊釣船有碍水利請飭派差驅逐勒令改泊未便再任混雜停泊致肇碰撞之禍除由道函復外札縣尊照等因奉此合行催函該役遵單協同保甲飛詣浦江迅將停泊該處有碍水利之江北艒艒船并各釣船一併押逐著令改泊他所不准抗違免致碰撞之虞冉限三日將遵飭押逐情形覆縣以憑查核該役如敢怠忽狥延定提嚴比不貸 
[電燈修竣]  
　　本邑南巿新馬路一帶創設電燈經前工程局總辦朱森庭明府親加試騐未能一律光明因飭工匠赶緊修理近已告成擬禀請新任江海關道余晉珊觀察閱視 
[撈獲屍骸]  
　　本月十九日午後招商局江裕輪船抵埠時有各客棧爲客裝運行李之駁船二艘絓於錨練登時傾覆溺斃多人當時卽由救生局巡船設法打撈至前日午後在南巿楊家渡相近獲屍五具内有二屍由家屬認領局員陳明府飭將三屍照相留存候屍屬往認意至美法至良也 
[上海縣署紀事]  
　　前者汪明喜投上海縣署控海門廳人沈友樵欠銀數千兩逃回原籍由縣主王欣甫大令飭差移文關提到案訊供後發交典史署看管不意沈狡獪多端竟於前晚乘間兎脫典史周少尉查悉立旣派差四出偵尋一面將情禀知大令○改過局押犯施錫華因患濕腫之症由局員陳二尹派人送交普育堂醫治迄未見效延至昨日清晨倒斃堂董報知二尹二尹當卽函致上海縣署請縣主王大令核示大令查核案卷知施係浦東流氓因飭差赶緊傳到屍屬聽候前往相騐 
[上海縣署瑣案]  
　　前者已閉裕成錢莊執事人蕭子餘控鼎泰水菓行股東陸蘭亭執事人王瑞卿欠銀若干兩縣主王欣甫大令訊明後限期清理今已逾限陸王置之不理前晚大令飭差提訊陸供小的查核行中生意並不虧本皆由王濫放客帳所致求恩勒令將銀措繳　供小的放出各帳一時未克收齊尚求寛限大令大加申斥予限半月赶緊理楚如違定務嚴比○婁阿和康顯寅朱春生投英界公廨控錢宗理盜賣小輪船由公廨讞員翁笠漁直剌移送到縣前晚王大令提訊康供小的在某米店執業前由婁阿和糾股買青雲小輪船計洋銀二千四百餘元倩機器廠主錢宗理修理約計修費亦需二千二百元之譜當經訂立合同俟賣去後得價公派時在上年二月言明兩月内修好迨至秋間依然不能行駛因倩某洋廠重修費去洋銀七百餘元不料錢於十一月某日擅自開往福建私行變賣將價銀悉數吞没叩乞嚴追婁阿和供小的係寗波人餘語與康相同朱供本地人錢攬修輪船後糾令小的入股當卽付以洋銀一千一百元今船已被伊盜賣求恩追繳錢供此船修好後由康等派人看管厥後擇吉試行中途失火焚燬小的並不盜賣大令問此船在何時何處被焚錢語塞大令謂顯係爾盜賣無疑尚欲逞刁乎遂飭收押所中限十日内清理如違血比 
[英美租界公堂瑣案]  
　　龜奴林文德在東薈芳里開設妓院前者所雇夥妓左翠珠曾冋不知名之楊姓借洋銀六百餘元迨左妓因案發堂此欵遂無著落日昨有張芝江者稱係楊之親戚偕自稱英總領事公館中人韓子華將林軋住向索前項並勒令另書借劵林亦非懦弱之流以勒據强逼等情投報捕房捕頭飭包探朱阿高劉升堂往查屬實將張韓解案請案林文德供小的係蘇州人向在四馬路東薈芳里開設妓院夥妓左翠珠曾向楊姓借洋銀六百五十元至去年九月十五日左妓投案喊寃蒙前憲鄭大老爺判令發堂此欵例不追究今由張芝江韓子華二人出頭强索靭寫筆據故投報捕房張韓同供與楊親戚故代爲索欠並無勒據情事襄讞委員張司馬商之白繙譯官以韓是否英公館中人無從臆測著父保出外候明日公堂覆訊張管押捕房○包探竇如海禀稱馮德清向在屈臣氏藥房爲式老夫此次被主人查出虧欠洋銀六百餘元是以交捕送案屈臣氏主人投案請究馮德清供虧欠洋銀是實現先繳呈四百元餘俟出外理楚旋有永安公司買辦何天生到案作保司馬准之著於七日内理楚○包探胡瑞龍禀稱余金元竊取信昌號洋棉紗一大捆共三十餘包售與陳咸二今由小的查獲送案請追信昌號夥投案請追余金元連稱小的行竊該死陳咸二供不知竊贓故敢收買業已售去無從繳案司馬判將余責五百板管押半年陳押令賠洋銀一百元○有錢萬選者因案管押在縣日前不知如何逃逸縣主王欣甫大令飭公差周春赶緊緝拿前日周春所雇夥役蔣芝南在四馬路青蓮閣茶肆遇錢正欲拘拿包探秦少卿以其違犯定章一併拘入捕房昨晨解送公堂請究縣差周春持大令名片投案禀請移提歸案蔣芝南供小的是縣差夥役錢萬選逸出後正在勒緝幸得遇見恐其再逃故不及報捕自知不合叩求原宥錢萬選叩首求恩司馬著交縣差帶回蔣斥釋包探金立生禀稱張少卿誘拐王阿喜之童養媳愛媛欲帶往漢口賣去經小的查知送案請究王阿喜投案供稱養媳被拐幸卽查見叩求給領王愛媛供張誑稱引至母家是以隨之而往張少卿供並無誘拐情事求鑒司馬判責一板交人保出愛媛交阿喜領去 
[法租界公堂瑣案]  
　　法商葛立乃在英界三馬路開設良齊藥房被公泰照相館積欠貨欵洋銀二百八十五元二角及借欵一百元延約不還因之投控法總領事署總領事白藻泰君咨照讞員朱森廷明府飭包探持票赴值年領事署簽字將店主歐陽高六拘入捕房昨日捕頭令包探解案請訊良濟藥房主人葛立乃投案申訴前情歐陽高六供商人在良濟藥房對門開設照相館陸續購取藥水實因生意清寥以致積欠未能清理求恩寛限明府與何繙譯官會商之下諭令人銀並保限半月内理楚○林德興江佩元因盤頂小東門外協盛魚行互相齟齬訐控公堂朱明府准詞出票飭提昨日包探將兩造解案林江各遞禀詞爭辯原中陳渭泉投案禀稱林將恊盛盤頂與江議定洋銀一千九百元上月初七日繕寫草議均已允洽言明定銀四百元當日先付票銀一百五十兩翌日以洋銀二百元換出票銀令出收條書明四百元後又付五十元旣而因在城内聽月樓强用支票四百元事遂中止而收條已出二次今由江另加義記牌號接開請飭將收條追還江呈遞收條帳目聲稱小的已付洋銀九百元有帳爲憑今被林陳串同誣指尚求明察明府察閱各帳顯有不符著押候交保出外限十日内邀同原中理處禀復核奪○王金生禀稱小的向充華捕今已斥出在後新街開設老虎灶去年被倪星玉欠會項洋銀四百三十元逃至蘇州青陽地開設花烟館前日在途扭獲其友袁敬堂藉故逞兇因此一併送案請究袁供小的向當長隨見伊等扭毆不釋向之解勸不敢多事明府著攆逐出外倪押候交保限十日内理處○包探禀稱賭徒楊宇太方炳祥在四明公所左近設攤誘賭是以拘案請辦明府判各責二百板○包探禀稱董學華在八仙橋左近某姓家圖竊當塲拘獲解案請辦明府判責五十板○包探禀稱吳能福以竹竿挑竊人家所曬之衣被失主拘獲送案請辦明府判責五十板○包探禀稱偷兒陳萬祺竊取洋傘一頂緝獲人贓解案請辦明府判責五十板○朱阿三禀稱小的在招商局當巡丁前口被偷兒楊阿泉竊取生鐵數十斤當塲緝獲送請究辦明府判責二百板○前者陳中元控源興野朱采蔬店王周小順串同李明舟誘拐伊女大寶携去金銀首飾及衣服之類共值洋銀一千餘元明府著押候覓保出外限五日内將李尋交到　迄限期已屆李仍蹤影杳然陳投案禀催明府著保人將周交案展限十日如違押候嚴比○前者洪香齋控還俗僧陳蘭士欠會項洋銀四百三十餘元明府訊供之下飭交的實人保出限十日邀中理處昨日洪投案禀稱陳自知不合已將會欵如數歸還叩求銷案明府准之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[求志書院課案]  
　　求志書院戊戌夏季課案已於前日錄登報章兹又得戊戌春季并丁酉春夏秋冬四季各案特補登於右戊戌春季案經學超等朱思聰王尊許朱學聃錢崇琪馮華第曹錦章特等周志鵬包金綬許渠釿陸祖詒曹錦文曹錦章一等王燕臣景介福陸大年孫炳華王燕年孫應鏘史學超等俞鑑楊逸張仁安王誦芬保釐東張天爵錢潤特等王兆泰顧仰基耿紹成耿覲文趙均一等張錫琪耿香林孫邦榮劉鼎臣掌故超等余宏淦張錫祺王燕臣錢桂文特等張端甫曹炳文耿覲又　杏林劉祖培趙均一等丁逢甲王燕喜王燕年季鴻　顧仰基劉鼎臣算學超等葛維權陳其麐解宗輝程瀛丁文芑曹仰欽特等葉懋宣徐虎臣於闐一等祝文藻黃恩曾黃志曾胡炳文詞章超等曹鼎三保釐東王又曇王錫韓李寶鑄施贊唐特等錢淦許玉庭張大鈞孫炳華陸祖詒孫應鏘一等黃思圻楊應環趙獻之顧侅基姚樹勲汪濟丁酉春季輿地超等錢汝霖李鼎頤錢文霈儲桂山章震福特等何長慶吳兆琠丁桂琪姚元揆余宏淦章士俊一等王恒齡俞作梁文國華金英元耿覲文沈選琠丁逢甲朱景祺倪保朱景陶張端甫張石玖汪錫祺張錫琪汪錫銘夏季輿地超等余宏淦何長慶特等吳兆麒丁文芑丁桂琪一等丁琪戴姜福張錫琪王辰耿覲文耿杏林丁逢甲秋季輿地超等許渠釿何長慶錢文霈特等丁桂琪丁逢甲張錫琪一等耿覲文耿杏林冬季超等許渠釿鄒應蒼何長慶特等吳兆麒莊學忠錢淦一等丁桂琪丁逢甲吳祖芬劉鼎臣耿覲文戊戌春季輿地超等鄒應蒼何稼孫何長慶丁文芑特等王燕喜丁逢甲張人俊干燕年一等耿覲文王燕臣朱其鋆姚森林 
[馬路工程局瑣案]  
　　前者船户薛四喜由無錫縣境承裝豆麥至滬中途盜賣十餘石被貨主蔣又文查悉倩錫金公所中人將船扣留旋由爲薛擔保賃船之謝子香投報捕房一面在英租界尋獲船夥姚玉生戎阿全解經工程局會辦委員司徒貽芬司馬迭次研訊並提收贓人吳雲寶及其子庚有押交薛到案迄今已閱多日薛仍未獲前日司馬提案覆訊謝供小的現願賠洋銀二百二十五元叩求銷案以免株連蔣亦不欲終訟乃命各具切結卽將洋銀如數給蔣領去姚戎從寛開釋吳父子押候罰鍰○前者南巿萬裕碼頭左近萬祥米行雇康榮榮所駕駁船載米二十餘石往某處中途被船夥陸阿桃竊取五石由康獲住訴知行主扭送捕房捕頭轉解工程局禀請司徒司馬研訊將陸管押至前日交人保釋候查明實情再核 
[英美租界晚堂瑣案]  
　　浙江紹興府屬某邑人趙壽銓控陳佐震卽陳松年又卽陳和齋與劉子卿設局誘賭串騙洋銀二千數百元　經讞員翁笠漁直剌訊明押候追給前晚倩襄讞委員張柄樞司馬覆訊陳供前蒙翁老翁祖訊明斷令職員措繳洋銀一千元今求格外恩施交保出外寛限三月願將房産變賣湊齊繳案不敢延誤劉供小的與趙素不相識餘供與陳相同司馬謂陳延不繳銀本應比責姑念一再籲未從寛交保出外限半月内將銀繳案如再違延提同保人從嚴究辦劉還押候核○有何丹書者控開設妓院之龜子周俊發圖賴家丁曹福洋銀二百五十元等情經張司馬提訊周供小的係蘇州府屬某縣人在治下開設妓院已歴五年餘夥妓沈金寶共欠帶擋洋銀二千餘元均由小的向衆龜奴借給曹欵亦在其内本月十七日晚上忽由縣差徐文卽小和尚帶同多人蜂擁來院硬將金寶搶去致小的經借之洋銀分毫無著現　金寶嫁與劉文楚小的實不知情求恩鑒察司馬諭令交保出外從速理清違于提究周唯唯而退○趙李氏控王裕山措不贖還所押田單請　案押追等情經張司馬提訊王供小的係天津人曾在治下開設酒館今已閉歇趙李氏所押田單實因往來銀錢糾葛不清故尚扣留不敢　　叩求恩鑒司馬謂王狡展異常可惡已極仍著還押展限三日繳出田單再行訊核 
[美租界捕房紀事]  
　　昨晨偷兒俞阿毛闖入裏虹口鄕民某姓家竊取布衣若干件正欲携之而逸不隄防爲事主所覺當塲拘獲扭　捕房捕頭令押候解送公堂禀請讞員翁笠漁直剌訊辦○粤東某邑人鄭某携其梅鶴稅居美界北四川路青雲里某號門牌屋内生有一子年已弱冠不務正業日與匪人爲伍昨午向鄭索取錢文鄭靳而不子其子瞻敢任情謾駡鄭勃然大怒卽將其子扭赴捕房訴知情節捕頭申斥數語諭以如不改悔定當解送公堂禀請懲辦其子俯首不語捕頭遂從寛釋出○昨午江北小竊羅阿福混入外虹口某碼頭上棧房中竊取舊鐵若干磅適爲巡街華捕查見帶入捕房捕頭令押候解送公堂禀請究辦○昨午甬人胡阿森在西華德路向同鄕人蔣某索取舊欠互相毆擊旋卽扭赴捕房呶呶聲訴捕頭以事關錢債著自投公堂具控 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
