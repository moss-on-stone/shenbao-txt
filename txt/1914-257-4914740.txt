# 1914 - 257 - 4914740

 

Page 1

 
 
游記 
[新疆旅行記（下篇）（十一）（單騎）]  
　　新疆物産哈密之瓜和闐之玉拜城之銅爲境内特産其次則動物有猞猁猻礦物有石炭及金鐡製造品有盪緞天鵝絨金銀絲緞毛氈等農産頗瘠惟温宿莎車所産尚豐吐魯番棉花近亦發逹俄人每年運往穆斯克瓦者爲數亦不少也　　二十六日楊督來談適有某湖南人自伊犁歸家道出迪化以伊犁帖不能通行財政司黃司長來請楊督發給新帖五百兩俾某於省城换銀以便就道予甚異之詢其故據楊督云此次新伊歸官予均優給津貼每人或五百兩或三百兩甚或數千兩不等如賀家棟入關予送一萬兩如不送彼不肯入關不入關留新無事徒與我反對日日搗亂耳予曰新疆如此窮困安得如許多金以給若輩都督之待人可爲厚矣其如國家財政及西北大局何回憶左文襄征新時雲龍風虎豪傑挺生以走卒歷保至提鎮參者不可勝計不數十年均在淘汰之例形同乞丐甚有死於他鄕枯骨不還此皆因國家用人無統系無限止而又無安置之 
 
 

Page 2

 
 
法擅作妄行一任疆吏取快一時致日後不見其益但覺其累今之上中下各將官無以異是（未完） 
時評 
[白狼不能平（冷）]  
　　白狼不能平政府軍隊之恥也不能平而有漸平之勢政府軍隊雖一時失策尚有日後挽回之望若愈平之而愈猖獗非特曠日持久害民而傷財而政府軍隊之信用將何以示國人也耶　　據今日各地電報白狼所擾之範圍愈趨愈廣而政府以流竄神速之故亦且無從指揮魯皖蘇贛諸省之兵祗能防禦而不能合勦然則中原一片富庶士爲白狼蹂躪盡矣卽使他日能平其亦何以對此豫鄂皖諸省之受害人民耶况乎其尚未能平也嗚呼政府軍隊之玩怠不能辭其責矣命令 
二月二十一日大總統命令現在福建軍隊裁併業已就緒軍政機關亟應統一漳泉總司令官職着即裁撤該總司令所部軍隊歸鎭守使李厚基節制調遣以一事權此令又令福建漳泉總司令官現已裁撤黃培松着即調京另候任用此令　　又令米偑芬給予五等文虎章此令　　又令署財政總長周自齊呈請任命賈士毅署參事陳威署會計司司長應照准此令　　又令署財政總長周自齊呈請任命蕭方駿爲秘書應照准此令　　又令司法總長梁啓超呈稱總檢察廳書記官長高祖培呈請辭職高祖培准免本官此令　　又令司法總長梁啓超呈請任命楊元升署總檢察廳書記官長錢鴻業翁敬棠署京師地方檢察廳檢察官應照准此令　　又令兼代陸軍總長周自齊呈核覆吉林民政長擬以胡德亮景亮德山明海保英何永全國瓦謙等補協領請予准補等語應照准此令　　又令據安徽都督倪嗣冲電稱查明前充師長胡萬泰旅長顧琢塘釀亂情形請分别懲處等語胡萬泰前充師長抗令擅權釀成變亂並有庇護叛兵情事殊干軍紀着即褫革陸軍少將並褫奪勲章發交該省陸軍監獄監禁五年顧琢塘前充旅長擅委非人激成兵變臨時又不能奮勇勦滅咎無可辭姑念其歷任軍官著有前勞着褫革陸軍少將曁中將銜並追奪勲章解交地方官嚴加約束予以自新仍嚴追欠繳欵項以重公帑此令 
　　又令兼代陸軍總長周自齊呈稱湖北都督電稱陸軍步兵少校吳杰臨圖謀内亂請褫革軍官歸案訊辦等語應照准此令專電 
北京電前日湘鄂贛晋陜旅京人士開五省聨合會舉代表孫武湯化龍時功玖曾有瀾梁善濟張國淦等謁見張總長詢問漢冶萍及延長借欵事演說甚激烈謂楊廷棟實倡漢冶萍官商合辦之說爲盛借欵階梯並指楊得回扣據張總長答梁善濟等函謂延長建昌油礦一案政府因履行前清中美合辦之議與美商合股開辦經國務院財政部外交部交通部及本部會同辦理亦無藉以押借外債之說云云余（訪員自稱）按延長建昌油礦確係熊所主持約成前極秘一萬萬分作百成中國得紅股三十七分半只實出七分半卽作爲占有全體資本之四五其餘之四六由美孚出故美争占管理之權中外以此非議至擬藉此向美孚另借三千萬亦實有其事成否未悉　　北京電近日關於豫皖鄂三省軍事電報日有數通魯甯贛間日亦有一二電惟各都督司令所來之電均係轉報各地方駐紥軍隊官長之電事隔多日而匪蹤游竄迅速異常一日萬變故中央對於此項勦匪計畫不能實行且亦無從指揮　　北京電近日黨人之被獲者甚多要以上海爲最兹經調查案件半月之内連破七處機關並均捕獲黨人其次清江浦濟南武昌廣州大概均就地正法政府賞洋每月亦須十數萬元　　北京電各省裁兵以山西江西湖南爲最迅速現該省最新報告財政均已活動地方亦皆安稳其他廣東湖北福建兵已裁竣而地方尚有不靖之虞貴州雲南雖已着手裁汰經費不敷未見收效雲南經榆城之亂貴州因紙幣之失信用於事實進行均有絶大關係恐一時難以辦好　　北京電陸軍參謀大學刻已取足學生二百四十名其資格俱係各省陸軍畢業人才曾經軍隊實習者聞該校校長胡少將龍驤呈報參謀部總長准陽曆三月一號授課　　北京電公司條例卽日施行舊公司律卽廢現趕編商人通例以代商法總則聞不日頒布　　北京電董鴻褘將辭江庸因與章宗祥向來密洽可不辭　　北京電内務部置禮制編訂會南京電韓省長原定今日（二十三）入 
都昨得中央電令緩行俟徐海匪亂稍已離甯　　南京電連日財政會議或主加稅或主减事業費紛紛争論未决各項事業費爲主管者力争不肯减以現勢度之大約非加稅不能解决否則糊糊塗塗得過且過而已　　南京電財政會議省長已派潘季儒謝藩裔兩人儘二十五日到京赴會潘已力辭改委曾孟樸　　南京電省公署經費每月約需四萬餘元議定自三月起裁員减薪　　南京電署實業司長徐謙昨到甯視事徐舊在河南與韓省長爲同僚聞係署財政司長蔣懋熙所推荐蔣亦曾官河南　　南京電沭陽巨匪仲八前本招令歸誠迫之繳械遣散徒衆仲復作亂騷擾沭陽東海間一股西南竄入徐州之宿遷行踪飄忽若再竄而西與白匪聨絡更不易滅故徐海人心頗皇皇　　南京電前清鎮江關欵項各銀行虧欠約七八十萬省長委李鴻才前往清理　　南京電省長國稅廳議定自三年一月起各縣牙照務遵新案一律改支四釐南京電内務司修改江蘇暫行縣市鄕警務章程二十一條卽日公布　　南京電韓省長委孫多祺署理豐縣知事　　杭州電浙省决不設觀察使屈省長保興鄂爲觀察使之說不確　　杭州電水警總署長金富有奉令調充台防統領湖州商會電省挽留特約路透電 
北京電聞洋顧問建議按日本顧問院制组織共和顧問院凡憲法意義有所抵觸悉歸評斷大總統如遇重要國務可向諮詢該院並有修改約法及憲法之權　　北京電謡傳駐英劉使行將撤任因近在歐洲發行八釐息中國公債劵之故駐德顔使大約將繼劉之任　　北京電中政府憲法顧問古德諾博士已受聘爲巴爾底穆爾之約翰斯化浦金斯大學校長定於七月中旬離京中政府已允註銷其顧問合同　　北京電南京海關監督舒禮鑑電告政府已由湘省舉爲約法會議議員彼已允就任　　北京電蘇省長電告政府各屬近已得雨春熟可望　　成都電聞寓京川民現聨合救助尹昌衡因列名控狀之人多守舊黨且多非川籍之人成都電郵局現已收用紙幣每元作一千二百文民皆稱之　　成都電政府已准胡都督留任民心大慰因胡治川均受其福也　　成都電當道示禁開設妓館因易傷青年道德之故前發之執照皆作廢　　東京電據海軍省宣稱查問海軍受賄一案之委員會業已解散該案現歸海軍司法員澈底查問據檢事聲稱藤井少將澤崎大佐開審之前此案不致有所發展東鄕大將今日覲見日皇據官中消息東鄕入覲乃爲皇太子師傳事譯電 
北京電駐京外使近因鹽政顧問章程遲遲未經發表曾派員要求晋謁袁總統面請切實履行整頓庶政借欵合同中之各條件此舉已如願以償蓋顧問章程今亦宣布合前所布鹽稅稽核造報總所及分所章程全稱銀行家與各公使之意也顧問章程如不能满意解决丁恩君即擬上書辭職此已不言而喻丁之辭職將大傷中國信用如果迫不得已而告退則謀以鹽稅續訂大借欵之舉必將因以絶望丁恩君估計本年鹽稅如政府能實行就場徵稅安全之政策及能實行所布各項章程則可浄入洋二千四百萬元惜政府於運銷計畫雖屢遭失敗而仍固守成法各地鹽運使復往往阻撓改革故本年之入稅預料除解付抵押之各債外所餘固巨然於阻力一層未敢望其必除是以大借欵之希望亦不十分可恃也然丁恩君預計之數顧爲精覈政府宣布鹽稅章程之後或能大收功效收入益增亦未可知也　　北京電財政部電告駐英劉使謂彼與比公司商定之八釐息借欵因未經財政部認可且與整頓庶政借欵合同第十六條抵觸故當作爲不合法之舉並命劉使取消前約或將該借欵作廢　　北京電政府接陜電詢問與美孚煤油公司所訂合同之性質預料該省人民必將嚴抗此舉　　北京電白匪猛撲亳州皖汴魯三省之軍及張勲之軍均奉命開往抵敵張軍及第五師專任防守魯省邊界　　北京電白匪曾在亳州附近各村莊大肆刧掠現進逼亳州城張勲與魯督已奉命率重兵防守魯省西部邊界以阻白匪與北方盜匪聨合白匪蔓延之區顯已極廣蓋近聞有匪一股已抵皖省西南極處也　　北京電煙臺商會呈請准商民集欵於龍口開爲商港之前由煙臺築造鐡路直逹濰縣袁總統已將呈文付交通部核奪　　北京電司法部大理院之合併不日實行北京電政治會議之事務行將告竣一俟約法會議召集後卽將閉幕　　華盛頓電美國上議院已將美政府與英日意葡西班牙　威瑞典瑞士各國所訂公斷條約通過毫未修改　　華盛頓電戈塞爾斯總督預料巴拉瑪運河於本年七月一號可以通行商輪　　葡京電萄葡牙國會已通過大赦議案除保王黨領袖數人逐出國境外其餘政事犯 
均將赦罪　　聖彼德堡電俄羅斯帝國議會决議在各學校增設宣講酒精隐害一科公電 
[趙秉鈞擬暫行停止審檢兩廳電]  
　　各省 
都督民政長鎮守使鈞鑒各省審檢兩廳需欵甚鉅當此財政困難逹於極點且人民程度未及鄙意擬電陳中央暫請停辦俟察看人民程度財力充裕再行舉辦如表同意卽請電復以便入告爲荷趙秉鈞哿印 
[農商部詢問商會聨合會選舉資格電]  
　　各省民政長並轉各該省商會聨合會事務所查約法會議組織條例第五條全國商會聨合會得以在京之職員及其他殷實會員由選舉監督認定其爲通逹治術或熱心公益者列入選舉人名册不適用前條第一欵至第四欵之規定等語巧電所開人員諒皆商界推重惟究竟是否合格請就近調查電復以便本監督認定後列入選舉人名册如前開各員或資格不合或不能來京再就各該省公推通逹治術或熱心公益人員一人電告本監督俟列册後卽行電召來京倘因路遠期迫可電舉在京合格人員俟認定後代行選舉速復農商總長印 
[内務部通告交通銀行特製月份牌電]  
　　各省民政長鑒據交通銀行總理梁士詒呈稱爲推廣營業起見新製月份牌上印大總統玉照及誥誡軍民士商各命令呈請批准立案並請電知各省民政長於該件寄到後迅卽分交各城鎮鄕圑紳董散給商民住户以便通行查此項月份牌所關於行政範圍内無形作用者不少除本部照准立案外合亟電知該民政長查照可也内務部號印 
[貴州省長通告約法會議當選人員電]  
　　大總統副總統國務院内務部鈞鑒各省都督民政長鑒黔本日開約法會議選舉會任可證陳國祥當選謹聞黔民政長兼約法會議選舉會選舉監督戴戡叩　要聞一 
[弔熊内閣（二月二十日北京通信）（遠生）]  
　　熊總理以民國三年二月十二日奉令准免本官吾曹乃直待今日作此通信者以汪教育總長大燮於 
 
 

Page 3

 
 
二月十八日梁司法總長啓超於二月十九日上書請辭職且實以最後之决心行之瓦解之熊内閣所落地之瓦至今日始確定爲某片某片於是在政局上乃截然成一時期而吾曹造詞作弔者始有根據也　　國務院陳秘書長漢第於熊君辭職前曾語人曰總理）已考終正寢而我曹尙不能不親視含殮以此一語遂傳出無數諢科某報載熊君語人謂人已病死我不能看其抬棺材出門意謂總統制已定而比副署於總統制者爲棺材出門也余詢之國院熊尚無此負氣之言但熊内閣三字於民國史上爲此曇花之一現雖内閣更迭於今已數見不鮮吾曹猶託身鄰於公葬之區挽歌薤露時有所聞亦自不能日以涙眼爲他人作弔但哀樂感人誠有所不能已者耳　　問熊總理之辭職原因安在則吾有最公平之言曰彼以數月經驗之所得實漸驅其理想陷於悲觀而其人雖有種種批評但自其本質言之實亦不失爲自愛其鼎之賢者良心自覺决然竟辭而總統制之問題乃益促之短命也其辭職第一書（二）月九日上）有云籌維鮮效擘理多疏任重才輕心餘力拙（中略）區恐誤國事於無形致愆尤之叢集因是有開去財政總長之命而二月十二日卽上第二書云泛水之舟操舵者旣無駕駛能力必須易入乃可渡登彼岸語似泛泛殆眞誠實之自由大政方針中要案如省制間題即遭多數有力之反對而財政計畫如新稅等項實亦絶無把握此所謂籌維鮮效擘理多疏者也至操舵之無駕駛能力一語尤爲經驗有得之言第一軍政第二財政今日之有駕駛能力者竊恐獨無而僅有也而熊内閣乃欲以大政方針宣言云云者爲之此俗語所謂多見其不知燈籠火把（多見其不知量（亮））者也吾爲此言非鄙薄熊内閣乃謂今日研究政術者其入世不可不深發言不可不謹而已　　熊内閣死機卽伏於大政宣言之發表蓋發表後中外有心者皆知此等海口無法可以收得攏來然其慘淡經營力求爲國家計畫一最後之政策之苦心殊亦何可多得外國吾不知若在中國亦更爲前此所未有熊内閣之言論旣失敗矣而其手叚之失敗尤足見諸公入世之不深綜言之今日（不必今日）政客以樹黨植勢爲第一義而熊内閣者不特孤立無援且日以自孤其黨爲得策熊内閣中堅爲梁張汪而四人者皆出身進步黨試問進步黨之表同情於諸公者曾有幾人此其原因（亦有多數爲國會問題者余於兩方主張皆曲諒之）複雜不　具陳卽以官僚系統論熊之一身得罪法制局派得罪交通部派得罪財政部之舊系派他人則日日張綱收雀而熊内閣者則日日以爲叢敺雀爲事余聞財政部系爲熊所驅除而歸入交通系者殆不可以僂指雖曰爲國公忠成敗利鈍非所逆睹然此晤惟大聖大賢能言之若熊君之純駮互見王覇雜用者（熊君用人不明實爲大病）不得語於此也　　熊君與交通系之暗潮吾輩書之可成萬言决非僅憑熊君及梁士詒氏之口頭親熱之所取消吾前借欵函中亦旣略述其大概矣最奇者熊君豈不知今日正乃文武合力時代而於軍人系統中之有力者毫無接洽吾曹新聞記者尚時以新聞關係訪問軍界名流而熊君等則並此等訪問而無之故其新聞消息反有時不如吾輩之偶或靈通即此一節熊君等之是否得名爲政治手腕家殆爲疑問矣　　二月十七日英文北京京報社說云近來由本地報紙登載近數星期以來各省都督民政長遇事直接總統府聽候訓令足徵若輩之心理以内閣及國務總理之有無本不干事大總統未嘗满意此種行爲可斷言也云云卽此一節足以令此窮蹙可憐之内閣宣告其最後之運命矣（未完）　附誌陳璧案尚有續稿因比來材料尚未成一　種完璧須稍緩數日續登（遠生） 
[新舊部院之一席話]  
　　共和顧問之資格大總統組織顧問院已誌前報聞現在定名爲共和顧問院其資格一爲有學問者二爲有勲業者三爲有名譽者四爲外國學者其他則選之於政治會議委員及停止職務之議員也外國顧問古德諾有賀長雄均主張從速設立云　　改設蒙藏部之通過從來關於蒙藏之政務概由蒙藏局辦理今其重要之事件須與國務院交涉而蒙藏局之權限因之縮小且於事務之進行有碍是以對於蒙藏地方之種種設施甚不完備今聞改蒙藏局爲蒙藏部之事已通過國務會議其一切官制不久卽行脫稿然須遲至四月中旬方可發表施行因之該總長亦有變更消息果屬何人尚未决定云　　第一届國會之結束參衆兩院停止職務後議員旣已風流雲散所有兩院秘書廳尚未解散聞兩院議長定於今日（二十將兩院交與國會事務局所有職員均發給兩月薪水一律遣散湯議長及林秘書長均在衆議院手植松樹一株以爲紀念議員則郵寄一部議决錄彚刋第一届國會自此結束矣 
[丹恩氏之中國鹽政談]  
　　鹽政顧問丹恩氏視察中國北部及中部各省鹽政於一月二十一號回京前日又出京赴滬詳細視察中國南部各省鹽政其對於中國鹽政之意見曾向某人語曰三個月着手改革鹽政之策當時予意熊希齡君必能完鹽政之改革今熊氏辭職内閣更易鹽政改革之將來殊難揣測又如現在政局之變動相踵鹽政之進步必至不可期待然此一視當局者之政見如何耳若其人尊重最近鹽務改革案之直接徵稅主義必可舉良好之成績由予去年五月十一號就職至去年十二月三十一日鹽稅收入不過一千零五十萬元若採用直接徵稅主義能防誅求其他之弊害中國鹽稅之收入追蹤印度鹽稅收入額之六百萬磅决非難事也予赴上海將更由該處至福建廣東方面以爲視察云云 
[最近礦務問題兩則]  
　　晋人反對煤油礦問題之原函山西煤油礦問題發現後晋人對之未有何等反抗情節兹聞旅京晋人梁善濟等對於該問題决議反對上呈總統與鄂人之對漢冶萍爲遥相犄角之勢視正調查事實憑證預備呈文材料昨梁善濟致函張農商總長及楊礦政局長詰問原委兹錄其原函如下季直總長翼之局長執事逕啓者連日各報宣載大部以山西礦産押借外債一時傳播故鄕父老相爲驚駭函電詢問日約數起善濟於此中眞相未能碻悉不敢遽以報紙傳聞爲事實然亦未便以鄕人詰責竟置腦後如各報之說全屬子虚卽請分函據實更正免致謡諑叢滋有淆聽聞倘有其事究竟内容如何務懇台端明白開示以便據實轉復梓里勿令枝節横生是所切禱肅泐敬請台安弟梁善濟謹啓二月十九日　　粤人請辦山林礦産之准駁廣東滑水山縱横三十餘里森林遍地咸成材木復有礦産豐富洵屬一大富源頃有粤商張公　等擬籌集巨資創設一材木公司採伐該山材木並行開採礦山冀以振興商業而開拓利源業已擬定簡章及一切辦法携帶來京具呈農商部請予備案張總長以伐木事業確係興關地方利源之一道日昨特批令該商等將該山林位置形勢面積大小應先實地測繪詳具圖說呈部再行核辦但至開礦一項與伐木本係兩事未便混合應另具手續呈部核辦云雜評一（無名） 
鹽政顧問章程鹽政顧問章程而未發表銀行圑不悅鹽政顧問章程而發表銀行圑满意銀行圑不悅第二次大借欵决不能成也銀行圑满意第二次大借欵成不成尚未可知也以鹽政顧問章程博一成不成不可知之第二次之大借欵其情已可憫矣且即旣成而舊債而短債而賠欵而利息凡可加者無不加之於此借欵之上則借欵之到手者能有幾何耶然而中國今日則已陷其中而不能自拔國權云乎哉後患云乎哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[財政部近今之用人行政]  
　　部員更動周總長到財政部任事後對於部中事務力加整頓而部中人員亦有應行更動之處兹聞參事李士熙派爲清查官産處總辦賈士毅調署參事陳威署理會計司司長周作民調充制用局國庫股股長沈慶輝調充會計司第一科科長兼在秘書處辦事晏才傑在賦稅司辦事均於日前以命令發表矣　　清理紙幣周總長以清理紙幣爲現在刻不容緩之圖熊秉三任内雖已定有清理辦法多端其着手實行惟奉吉黑三省若内地各省尚未見若何進行現擬分期辦理即擬以湘粤爲第一期蘇皖贛爲第二期桂鄂閩浙爲第三期陜甘川新雲貴爲第四期直魯豫晋爲第五期云　　稅務進行中國自軍興之後各省稅紊亂徵收全無標凖猾吏從而生心國家因之坐困財政部設立國稅廳辦理劃分國家稅地方稅辦法本爲理財善策但各省册案至今多未送齊其已送至部者又多未詳盡周總長昨特與張次長籌商擬派部員親往調查以昭核實日内當即實行云又地皮稅現改名宅地稅兹由稅法委員會討論　爲房屋稅已劃入地方之收入若中央又取宅地稅則與房屋稅甚有衝突將來必起各省之争議故已否决或即取消亦未可知云 
[梁總長臨去之秋波]  
　　大理院合併之原因司法梁總長此次辭職呈請將司法部與大理院合併其原因有四（一）照法院編制法大理院雖歸司法部監督然兩年來究不能完全行使監督權（二）各高等廳以下呈請解釋法律時往往部院互異以致下級法院無所適從（三）高等廳雖能監督其以下之法院而大理院則不能監督高等廳司法統系不能一貫（四）司法有永久的性質總長爲政務官往往隨内閣轉移司法方針易於變動至合併之法不過兩機關用一長官其餘之組幟皆仍舊云　　司法部留别之談話昨日司法梁總長於午後召集部員在部中開談話會聞係宣布辭職及請將司法部與大理院合併理由藉與部員話别有共事數月自有一種特别感情今旣辭職明日卽請假不再到部故趁今日與諸君在此話别之語云　　法典編纂會成立之演說此次司法部内新設之法典編纂會於日前午後一鐘開成立大會梁總長演說兩點餘鐘略謂近來世人對於司法機關訾難之事甚多然究其發此訾難之根本原因蓋即起於司法官之缺點與法制之不備至關於用人之問題現今之據甄拔法而實行淘汰漸次當見其改良之結果復次按照法律制度就其中未適於我國今日之國情者列舉實例而說明之最後再述其改良方法謂如司法法規之缺點宜由司法部自動的改良若因外部所迫始行更改則司法之基礎與標本當然致根本的動摇甚屬危險故法典編纂會宜常注意此點務由内部而自行竭力改良不可怠忽又改良法規若枝枝節節而爲之或爲一時的改良仍不免遺害要不可不以有系統的一貫之方針從事改善云云 
[再紀推廣漢口租界之要挾]  
　　漢口各國官商要求推廣租界一事因中央堅持不允致漢口建築借欵亦起波瀾已紀昨報兹聞各國駐京公使之意見如中政府不允擴展租界則今後各國銀圑資本家均不貸欵於中政府務期逹此目的中央處此窘境大有不能不承認之勢但租界後之地段皆京漢路線之所經除英俄兩租界原址距鐡路稍遠外餘如法德日三租界俱已逼近鐡路今若推廣英俄尚可以抵鐡路爲界法德日則須跨過鐡路將路線及材料各工廠概行圈入租界而大智門歆生路兩車站亦併圈在英界範圍不獨起缷貨物一切須納租界之稅且遇運兵等項尤易發生交涉是以甚爲躊躇昨外交部孫韓慕總長特派參事姚和笙來漢勘查各租界情形並會商鄂當道籌商拒絶之策　　又聞英德法俄日五國公使近以英使領銜函送擴張漢口租界節略於外交部其第一端要求理由大致以近年租界人满爲患新來華之洋商每以重金難覓租界合宜房屋又不准在界外居住等情此節已由部駁復其第二第三兩端則謂鄰近租界居民不知衛生所居草屋蓬房時有火患又租界以西時有游民闖入爲亂各節現外交部以衛生巡警各政皆我國地方官應辦之事必須加意整頓防患未然以免藉口爰照錄節略函請鄂省民政長查照辦理昨吕省長已轉行訓令夏口縣知事商埠警察廳長卽便會同籌商將内地警政極力整頓關於衛生事宜加意講求毗近租界之火患吏須預爲防範並嚴禁游民闖入租界滋生事端刻縣知事警廳長已會同擬就居民衛生章程預防火患規條及查拿流氓辦法刋印告示四處張貼但此幾紙空文恐仍不能拒絶外人之要求也 
[鄂省大索黨人近聞]  
　　鄂省近日捕戮黨人已十餘起軍警偵探大爲忙碌軍法處人員之訊供擬辦亦日無暇晷自十四號至今又於省垣魏家巷萃華賓館捕獲三人貢院街太和棧捕獲庽客一人及棧主熊長子吃水井張姓家捕獲三人漢口鎮守使亦於橋口某棧捕獲五人解省總計又有十七八名官中嚴守秘密即行刑亦不宣布罪狀故多不知其姓名十六號大雨亦斬二人十七號又槍死二名日内尚有七名須斬决已經錄供呈請都督批示矣漢口某日解來數黨人抄得上級軍人制服及新式軍旗二箱聞有大批軍器藏在某處若輩窟穴多在自開之棧房或洋貨店故每於客棧拘獲後該棧主卽不免株連日前斗級營華一賓館拿獲之湖南人劉化一等四名聞係新同盟會領袖尚有山東人陳憲堂一名當時在漢冾游（前紀爲黃亞公有誤）得以逃脫刻警廳正責成該棧主李某交出否則嚴辦現在省垣外來旅客無保証人者各棧咸不敢容留因警署查保不實動輙苛罪棧主云 
[中原狼突記]  
　　中央之計畫（甲）勦匪之責成此次河南新民政長田文烈到任伊始大總統諄諄訓令具徵倚重之意其關於勦匪事宜大總統已責成四人總攝其事（一）兼領豫督 
事段祺瑞總長督辦軍務除本省軍隊歸其節制外並有指揮皖鄂兩省勦匪軍隊之權（一）署鄂督段芝貴上將帮辦軍務節制本省軍隊並帮同督辦籌畫一切（一）皖督倪嗣冲帮辦軍務同上（一）河南民政長田文烈會辦軍務辦理地方善後事宜並在省參贊戎機（乙）電報之審愼軍事時期電報一項最爲吃緊匪人每有僞造電報情事希圖淆亂軍心現大總統有鑑於斯以河南各屬電局時有被匪佔據之事發來電報固不足信如中央發去電報落於匪人手中貽誤軍情實非淺鮮昨日傳見參陸兩部主要人員告以嗣後發往河南軍事電報應用最新式軍用密碼并諭交通總長朱啓鈐以後與豫省各電局來往電報宜用洋文密碼爲妥云　　皖省之軍報（甲）昨據皖函白匪黨羽於二月十四號竄至太湖全城擾亂當由皖督倪嗣冲致鄂督段芝貴電云白匪一股約步砲二營現在太湖逼近鄂境請速嚴防等語又調查此次擾亂皖境之匪非眞正白狼係白匪勾串前台灣總督劉名傳之孫俗呼毛少爺彼積蓄甚豐向在皖北一帶爲土匪首領現在白匪全部已逹萬人皖北一帶人素强悍據旅漢皖人云穎亳一帶人民除當兵外卽爲土匪餘無他事此次安徽蹂躪其中爲首者即毛少爺坐地招聚土民不操而戰每人快槍一枝子彈五百粒云（乙）又太湖來函云前此白匪已抵霍山之黃栗杳地方與太邑唇齒相依居民甚爲惶恐遷避紛紛經該邑知事派圑兵防堵一面電請倪都督派撥馮軍滁州三營前往進勦連日均陸續續齊到民人始爲安謐刻聞鄂省亦派有軍隊在英太交界之西界嶺駐紥三省聨兵前後攻擊聞白匪深藏山谷之中以亂石堆塞谷口只有防守而已想進攻不難得手也　　陜境之防堵陜西鳳翔府　縣城外東南五十里大樹山地方土匪受白狼運動聨合叛兵作亂刦掠三十餘村現正佔據陰谷大鎮市及至漢中府之要道離　縣西南僅七十里勢甚猖獗　縣知事刻已飛報西安都督請速發精兵保護縣城鳳翔府知事聞警亦卽派城守營兵五百人馳往防堵　　鄂省之籌備（甲）建築砲台鄂省長江各要隘建築炮臺傳說日久未能見諸實行日前鄂督接中央電令速將應建炮臺之區域以及圖式並建築經費詳細繪圖列表送呈中央再行核實籌欵派員監督建築兹段香岩都督因斯案關於防務重要業已派員勘定昨已將圖式表册辦齊以便派員送呈中央今將建築砲臺地址經費抄誌於下（一）武穴建砲臺一座預算各項費用計銀洋二萬三千四百六十餘元（一）黃州建砲臺一座預算各項費用計一萬四千一百三十餘元（一）金口建砲臺一座預算各項費用計一萬二千七百四十餘元（一）城陸磯建炮臺一座預算各項費用計一萬六千四百二十餘元（一）沙洋建砲臺一座預算各費用計八千四百五十餘元（一）老河口建炮臺一座預算各費用計一萬一千五百六十餘元（乙）查辦通匪鄂軍第三師全部出防襄德已歷年餘前此社會同胞各黨案明張旗鼓盛行於荆襄一帶藉以煽弄軍人混列軍界劉季等實爲厲階兹段督以該師屬官佐目兵入其牢籠者所在多有致與白匪私通及臨陣脫逃者尤數見不鮮迭據該師長按名呈辦在案惟人類浩繁防維宜周值此退伍期中特令飭軍事課詳覈該師箕斗册凡未領退伍而無故逃遁各兵弁一律嚴切查辦并列各通飭各軍隊預防其再行混跡云 
[狼突聲中之新交涉]  
　　法領之電詰六安敎士被害一案昨政府接得法政府來電請中國照常辦理絶無過分要求云云兹聞駐滬法領事甘世東君致駐京法使康悌氏要電一道極稱白狼擾亂皖省該省對於外人並不注意保護以致敎士被害實屬有意縱匪請卽嚴重交涉在该敎士遇害之處建設紀念碑亭及賠償敎堂損失銀八十萬元二欵中政府以法國敎士奚鳳鳴無端遇害情殊　憫擬將所要求各欵一一允准以慰該敎士靈魂而重邦交云　　法公使之函催駐京法公使康悌氏昨有公函致我外部催促將林西六安兩交涉案速由中政府提出賠償解决辦法以候開議迅予了結等語聞外交孫總長以林西法國敎堂要索損失賠償案及白狼戕害六安法敎士等理宜及早了結聞已飭部速行擬定辦法電商熱河姜都统及安徽倪都督以便早日交涉結案免致貽人口實云　　外交圑之調查外交圑因中國白匪蹂躏三省特大開會議擬質問能否擔任保護以後外人之生命財産能否再無危險當又經某公使提議擬先派人前往亂地調查匪勢如何中國兵力是否可靠然後再籌辦法聞英國所派調查員爲陸軍少佐勞勒森君法國爲隨員高貴德君美國爲叅贊博理君其餘各國尚未擬定 
[俄人取缔旅崴華人]  
　　俄東海濱省廓米薩爾現編定限制華人旅居海參崴合格章程譯錄如左（一）入俄籍華人（二）華人在崴埠有不動産或有地基及租賃整所房産者（三）華人在崴埠有一二三等營業及有一二三四五六等工業執據者以上皆合格又有限制章程七條（一）華人一二等之商店内雇用夥友工人不得過二人（二）各俄人所開工廠一等者雇用華人至多不得過十二人在一等不過十人三等不過六人四等不過四人五等不過二人（三其有） 
權在城内居住之華人家宅爲僕役爲工人者至多不得過一人（四）有權在城内居住華人之妻子（五）以上所列之有權居住人不得在地窖内或草棚内居住更須注重衛生（六）如遇工作之時在開工處所准華工居住棚内惟不得過額定之數且宜特别注重衛生（七）其餘華人准其在城之第四段四五號六二號六五號居住 
[文官考試之籌備進行觀]  
　　意見之提出第一届縣知事試騐行將竣事内務部現正籌備文官考試事宜朱總長日昨在部討論此事提出意見數則（一）擬分文官考試爲高等及普通兩種（一） 
應試年齡宜規定本國人民在二十嵗以上而有完全公權者（一）高等文官考試每年在京舉行一次普通文官考試隨時隨地便宜舉行（一）考試合格應予何等官階擬將此項意見提交政治會議云　　草案之大致文官考試組織法已由法制局擬訂探其所擬草案大致如下（一）委員長一人以内務總長任之（一）主試委員八人以内務敎育司法三部參事任之（一） 
監場委員若干人以大理院薦任官以上人員任之（一）警衛長由委員長任之　　試場之區分文官考試無論高等普通均分兩場稍目分别（甲）高等第一場爲論文考試第二場爲口述考試惟國内外高等專門以上各學校卒業者免第一場各大學本科卒業得有學位者免第二場（乙）普通第一場爲筆記考試第二場爲口述考試惟内外高等專門以上各學校卒業者免其考試　　科目之類别考試科目法制局正在起草大約亦分高等及普通兩類又有必試科目及選擇科目之别聞高等文官考試以憲法刑律民律行政法國際公法經濟學六門爲必試科目財政學商律刑事訴訟民事訴訟律國際私法五門爲選擇科目至普通文官考試即以中學校之科目爲標準臨時由委員長定之 
[贛商會請設銀行之呈文]  
　　贛省現銀缺乏商民恐慌由商務總會會長於二月十六號邀集民國銀行總理及錢業各董議决救濟辦法四條已詳昨報兹將商會依照議决辦法呈請國務院財政部准設贛省銀行原文照錄如下職會查照成案請以國民捐欵開辦商業銀行以救市面上年十二月曾經電呈旋奉前工商部批示所稱商業銀行尅日開辦請分電軍民兩長維持保護並請催促中國銀行速設贛省分行等情業經據情函致財政部核辦又奉財政部宥電内開國民捐欵已奉大總統令行撥借充江西善後經費所請撥充商業銀行資本一節碍難照准三年一月三十一號又奉大部批開案查本部接管卷内據該商會電稱商業銀行刻日開辦請分電軍民兩長維持保護并請催促中國銀行速設贛省分行等情當經前工商部據情函致財政部批示在案兹准財政部函稱該商會前呈本部請以江西國民捐欵撥充商業銀行資本該項捐欵已奉大總統令撥充江西善後經費所稱設立銀行一節業經指駁至該處設立中國銀行分行一事應即令行中國銀行妥籌辦理各等因職會卽將結存民國銀行之國民捐欵開辦商業銀行實出於捐户情願只以前民政長汪履任之初即擬借爲善後賑欵用後倘有餘資仍作爲銀行基金等語今汪民政長業已交缷擬借前項捐欵亦未撥提是此欵應如何保存抑或仍准撥爲銀行基本亟應請示遵行并懇咨明代理江西民政長酌核辦理 
[康南海最近之文章]  
　　康南海自歸國後箸書立說於近俗多所告戒兹得其廣東國報發刋辭一篇意更痛切錄之以爲各社會告　　自天而下之自地而上之圑體之最高者非國也耶有土地人民政事者國也有土地何以保治有人民何以敎養有政事何以經緯不爾則莽莽山河只爲飛鳥走獸之壙奴虜畜牧之場榛荆叢薄之野而已登崑崙之顛而東望臨東海之萬里大陸每每原田非我黃祖所以宅四萬萬子孫者耶自羲農墾之堯舜耕之文孔灌耘之歷我先民無量聖哲豪傑之心肝精英綿歷四五千祀政法學術之作述修改而吾國民始得把茅蓋頭穫刈而食凡此耰耡錢鎛之機器築室作場之法度所以宜我婦子耕此石田者遠有代序皆有由來今不肖胤孫罔念祖考之艱難妄羡富鄰之奢麗悍然不顧乃盡毁其相傳數千年農器室牆之機至無以爲耕無以爲宅焉風雨怒號雷　交集婦子露坐飢寒切膚巨熊猛虎毒蛇貪狼磨牙厲爪跳梁逡巡於左右前後舊機器旣散而不能復合新機器又不能製造吾仲叔季弟幼子童孫丁此時也乃不知禍不知憂談笑嬉嬉日相搏而争食毒賊饕横罔有紀極有天不祀有聖不奉毁其父子棄其禮紀道揆隳地寡廉喪恥有神關之歎息曰黃帝神靈之胤其不能永於是地或奴或絶滅而罔後矣爲埃及之續爲印度之繼矣吾不鑒觀其政而眷視其德今中國四萬萬人乎耳不聞道德之言目惟見險詐之行敢爲殘賊敢爲無恥罔談道義罔存仁禮奪攘矯虔絀繆悖誕蓋無復人理矣夫國必有人以與立無人理者無人矣無人何以爲國鬼伯愾乎請命曰然則有禽獸道者可乎應之曰可苟得爲飛鳥走獸之壙猶有獸蹄鳥跡之道較於靡有子遺無傳種於兹邑者不尤愈乎雖然禽獸行何可幾也烏能反哺羔能跪乳雁不逾行犬能報主以視今之人如何也即一切鳥獸飲食男女相争相搏亦復直道行之卽虎狼亦殺異類者耳哀哉今之人也伏機伺發　心老洫不顧其親不恤其恩躑躅而虎視肆睢而狼行其終日矯手頓足勞心焦思者非圖劫奪人則謀害殺人也否則背棄恩義反而仇之也之人也之俗也梟鳥毒虺之未有嘉禽訓獸尤未比焉以與禽獸國競猶未見可立也况與人國競而樹立於諸大國之間政術彬彬敎化勤勤物斐其文者乎安見其有幸也嗟夫自吾立國來蓋五季之衰未之見贏秦之惡未之聞吾何辜乎生不逢辰坐見斯俗也吾報粤報也自革命之興也粤人最盛禮俗之壞也粤人最甚故受禍之慘也粤人最酷至今財政困絶盜賊满野農工商失業生民愁苦待斃而舉國亦類於是民政爲害民生倒懸民德隳落耗矣哀哉吾報念天職憂生民哀國事有所不忍而爲言夫立國有本末政治實其末而人心風俗爲之本不量緜力大聲疾呼冀振民德而興民行獎廉勵恥敬敎勸學移風易俗雖不能望比户可封人人有士君子之行亦庶幾望不失人道以立中國抑每况愈下苟不失禽獸道亦爲幸事無令吾人禽獸之不若則中國雖變削而種或不滅乎嗚呼噫嘻何至使吾憂傷而敢爲此言也孔子二千四百六十五年甲寅正月八日康有爲告吾國人地方通信 
[奉天]  
　　搶案愈出愈奇奉垣城關内外自去冬以來迭出搶刦巨案從未破獲日前北關義泰長錢號又被搶洋銀九千餘元並傷人數名至今亦無端緒詎料盜匪妙想天開愈搶愈奇前日大西門裏某錢莊於下午六鐘時忽有數人進屋言找掌櫃兌换銀洋見面後即言借欵若干否則即施最後手叚掌櫃無法當照數借給匪瀕行復要求掌櫃以客禮相待送出門外拱手而别以故街上軍警亦不疑其爲盜云　　清宫寶器之零落盛京清宫中如文溯閣鳳凰樓以及大清宫太廟八大庫之内所藏珍玉金銀銅磁各種寶器難以勝數自經庚子拳匪之亂俄軍入城遺失者甚夥後經設法查追並照式製賠始敷衍過去迨至國體更易主管者以清室旣衰諒無人再 
 
 

Page 7

 
 
計及此難免無竊盜等情近由袁總統與清室商妥允將奉天宫中所有實器購買陳設博物院内經京中派員來奉會同内務府總管照册載逐一點騐業經二月有餘查騐完竣其中或有遺失或有易换種種獘端不可勝數該員因事關重要已請省長呈報中央將典守旗員看管至各庫之庫使並執事人等一併送交法廳嚴訊後移送模範監獄　押候究 
[山東]  
　　候補人員之想入非非前清候補知縣于某具呈行政公署以該員在前清時代係禹城縣之正任實缺懇請仍回正任以资體恤等情當奉批云查該員業經存記自應静候差委前曾屢次呈凟均已明白批示在案現下國體變更前清官吏一概取消無所謂正任實缺所請回任之處殊屬不合不准特斥　　開辦紡紗廠之豫備實業潘司長籌辦山東紡紗工廠業已籌集股本約百萬元已商明農商部張總長由東省派人前往通州紡紗廠學習以爲開辦工廠之預備所派往之額數計十二人一年畢業選派之法係由考取凡年在十五嵗以上二十四嵗以下文理明順而曾在各紡織工廠作工一年餘者均可應考派往學習之時一切川資及廠内之膳宿費均由官中發給并每人每月津貼二元云　　山東銀行增設分行山東銀行在上海之營業向僅設立山東銀行代理處以司交易匯兌等事尚未設有分行現該行以上海營業日事擴充僅設代理處不足以負此重任特派人携現金前往上海北市地方擇定地點建設舖面以期刻日成立又聞該銀行在滕縣之營業亦日見發逹故縢縣之山東分銀行亦將籌設云 
[安徽]  
　　選舉約法會議議員安徽約法會議議員於十八日午後三時假行政公署開選舉會選舉人計二十六名均届時齊集當由李斐君爲管理員王孝起爲監察員開　後孫毓筠得十一票王揖唐得六票楊士琦得六票方樞得三票遂遵章凡票數相同者以抽　定之當由監督抽定王揖唐遂於五時散會　　檢察郵件之通令倪都督以現值戒嚴期間檢察郵件事關重要曾派員認眞辦理奈檢查手續不甚完備當卽咨請交通部與郵政司一再商酌刻已承認凡掛號信快信及包裏等件以後均一律檢查暫無異議昨交通部已有覆文着即照章辦理　　靈璧縣編練游擊隊皖北靈璧縣近有匪患防務甚爲吃緊現該邑知事擬就該縣屬各區圑防勇丁内酌撥壯丁二百名編爲游繫專事清鄕至經費一項仍由各區擔任並不另支昨已呈本都督批示核准卽令該知事從速舉辦 
[浙江]  
　　撤回内亂犯之公訴行政公署昨接京師總檢察廳公函開内亂犯人黃興等前經本廳向大理院起訴並開列名單函請貴民政長飭屬通緝在案内劉國棟茅廼封夏尊武米占元沈葆義劉福彪趙鴻喜七名迭准安徽江蘇等省都督民政長等來函証明實無與亂行爲經本廳復查無異當即聲明大理院撤回公訴相應函知貴民政長查照銷案等情刻聞屈省長已通令各縣知事遵照矣　　責成水警保護商輸内河水警廳長徐則恂君以近來内河各商輪時被匪徒刦掠實爲商旅之害日前特召集杭嘉湖各總署長協議護輪辦法嗣後各商輪責成該管水警署長派警分段護送按月彚報一次如再有被劫情事應由該管署長負責云　　寗波拆城之動議鄞邑公民周淑旦江明筠諸君會議以寗波開埠最早城中商務迄未十分發逹推厥原因實由城敦爲之障碍欲謀商業之擴張交通之便利惟有援照杭州上海拆城之例惟工程浩大一時未便遽議及此而其著手較易莫如先去附城之郭日前聨名呈奉知事蕭君查得該公民等援案去郭以便交通而振商業不爲無見惟事關重大商業是否確有裨益候移知商會議復再行呈請省長核奪 
[揚州]  
　　檢查黨人電信張旅長景湖縣知事温尚楨以黨人通信不外電局郵政兩處特委前第二軍檢電專員張其典前縣署會計周挹芙分駐電郵兩局專司檢查來往電信遇有關於黨人之件卽行扣發呈報拿捕現張周兩人均已駐局矣　　分立高等小學縣知事温尚楨送奉省令組織高等小學現已劃定全縣分爲十六區先將第三區之瓜洲鎮第六區之宜陵鎮第八區之邵伯鎮分派湯肇曾林文樹張彬等前往組織第三第四第五縣立高等小學即以湯等爲校長已由縣署第三科員葉惟善籌撥經費呈由温知事發給委任令湯林張三校長即日入校　　圑長緝獲黨人揚屬游緝隊馬玉懷圑長昨於十二圩至揚途中遇見黨人陳得魁等六名見其身服游緝隊軍服當由馬圑長盤詰邀至駐圩行營在身畔搜出盒子炮一枚又不知名之亮球三個當由馬圑長之護兵李得勝用盒子砲將陳擊傷其餘五人亦均被縛該黨人先自稱爲游緝隊連長繼由馬圑長發電詢間並無其人乃用刑訊陳堅不吐供後經其從者吐出確爲黨人當將該黨人等暫押圩營昨馬圑長已親自來揚至馬玉仁統領公寓商辦此案 
[鎮江]  
　　吳總巡緝獲黨人駐鎮水陸總巡吳小亭於二十一號夜十二時在江邊大阪躉船馬頭值大吉輪船由滬到埠正在查緝適見兩客形迹可疑當飭江快董標上前拿獲劉意吳嘉信兩名搜劉身畔有委任狀一紙查係黨首柏文蔚於本年一月五號委劉爲海州總司令隨將二人帶局嚴訊供認不諱並稱尚有同黨多人吳總巡得供即飭將劉吳二人押解鎮守使署訊辦雜評二（步陶） 
　　共和顧問院近日京中發現一新名詞曰共和顧問院及問其院中人資格則曰有學問也有勲業也有名譽也否則外國學者也否則某某種議員或某某種委員也要之於共和二字之意義雅無相屬之關係云　　余意初頗訝之繼思中國事何一非名自名實自實必膠柱以相求無亦沾滯之已甚者乎諸君試思之吾輩今日所處之地位豈非中華民國哉然則吾輩於共和顧問院之名稱又何多怪爲　　外人之調查導淮借欵之所以成以美人在淮揚間營红會事有年於其地之人情地理調查已久也鹽務稽核所之　所以擴充顧問章程之所以要求改訂以丹恩氏周歷省於中國鹽務之内情查調甚悉也然則調查者其外交界之利器而著手交涉之種因乎特其所産生之結果有遠有近有利有不利是爲不同耳　　今漢口擬自開商埠日人則從事調查矣豫亂害及敎士外交圑則提議調查且英也美也法也更皆指定專員瞬將出發矣以比較的緩急言前者影響尚在數年之後而後者情急勢迫其關係蓋甚大也將來調查之結果於中國前途或利或不利雖難預卜然而我國軍隊之實情其將從此而益昭著於世界與我安得而不懍懍危懼哉　　南海之文章南海文章憤時嫉俗其沈痛處雅足發人深省惟其自身則古之人古之人而於政局不能有若何關係雖然以今日之世道人心苟如南海其人者能化身千百億以其文章晨夕相儆愓亦未始不可使　僞稍知歛迹而移風易俗或且會有其時斯殆所謂熱閙場中之一劑清凉散與我國八其敬讀之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[愼防赴浙小輪之私運軍火]  
　　上海鄭鎮守使兹據浙江都督府軍事探訪員到署聲稱近因偵悉浙省黨首陸某現由上海租界某商洋行購得槍彈各件將欲偷運赴浙求請密派軍探會同協緝等情鄭鎮守使查得黨人私運槍械近日諒非裝載火車因滬杭鐵路各站按段设有暗探查緝甚嚴斷難偷運惟往來滬杭等處之各小輪由滬赴杭經過南市洋關僅由船户呈騐船牌卽得放行並不詳細稽查較易偷運軍火自應商請詳愼稽查除嚴諭各偵探無分水陸一律查緝外並請江海關施監督轉致新關稅司迅飭南黃浦海關洋員嗣後凡遇由滬開赴杭嘉各處之内地小輪經過洋關呈騐船牌時務將該輪及拖帶船隻内所裝貨物逐細檢查愼防黨人夾帶軍火並須責令船户不得容隠倘敢徇情一經查獲定當一律究治云 
[謡言起事日之餘聞]  
　　前晚（卽陰曆二十八）滬南製造局因有黨人於是夜起事之謡戒備異常嚴密除原有崗兵守衛外並派兵荷槍 
實彈分投梭巡瞭望台亦發電光徹夜探照該處居民見之均甚驚恐迨至天明未有動静始各釋然　　滬南警察分廳長崔鳳舞君於前晚起親率偵探目宋鳳嗚及軍事偵探郝菁蘋金殿臣曁巡長等十餘入均帶槍械自十六舖橋至南市各街巷嚴密梭巡以保治安 
[租界内刦案何多]  
　　白克路昨日午後一句餘鐘新閘白克路金姓家忽來匪徒多人各出鎗刀嚇禁聲張劫取值洋二百元之金押髮金戒金圈等件而逸事後由金姓婦人開單投報捕房捕頭立派包探張天林毛伊文協同西探前往查緝無着因卽至金姓家察看一週回禀捕頭仍飭認眞查緝一面立傳電話通知各捕房一體派探協查務獲嚴究　　戈登路滬西戈登路地甚荒僻且與華界接壞匪徒最易出没昨日午後四句餘鐘該處某姓家突來身穿灰布袍子口操北音之暴客十餘人各出鎗刀恫嚇搜刧值洋四千餘元之金珠衣飾呼嘯而遁業經事主查點失物開單報請捕房查緝並聞麥總巡以連日迭出刧案殊爲可駭業已嚴飭從速破獲並分飭中西包探搜查茶樓酒肆等公共場所途中如遇形跡可疑之人亦着搜檢身畔有無携帶利器然後放行云　　新閘路新閘路西辛家花園附近二十四號洋房於前晚被匪搶刧巨贜略誌前報兹悉被劫之家係胡姓於前晚夜半三點多鐘突有盜匪十餘人撞門入内各出鎗刀四處搜劫其時胡姓之人均從睡夢中驚覺咸被嚇禁聲張蟄伏不敢稍動致被刧去值洋三千餘元之金珠飾物呼嘯而去事後胡投報静安寺捕房捕頭立飭包探陳永康協同中西探捕前往兜拿匪等已遠颺無蹤因即回禀捕頭通知各捕房一體協緝務獲解究　經胡姓禀請捕房遴派四百八十二號印捕一名前往常川保護　　浙江路前在穆安素律師處爲繙譯之顔明卿家居公共租界浙江路貽德里第一百二十三號門牌前晚被匪徒六七人各持手鎗刧去值洋一千餘元之金珠飾物各情已誌昨報兹悉顔遠赴湖南祗顔妻與傭婦在家當時該匪徒等以送信爲由賺開大門即登樓聞至顔妻房外大聲喊呌顔妻見勢不佳即將房門緊閉一匪卽開鎗轟擊洞穿房門並用刀撬脫門閂入内持鎗向顔妻恐嚇逼令交出鐡箱上鎖匙致被開箱刦去值洋一千六百餘元之珠兜一只金鐲兩副及金戒等物呼嘯而去事後報請老閘捕房立飭中西包探前往兜拿未獲惟查該屋係三上三下顔居樓上左廂房而該匪等竟至顔妻臥室並不波累同居似係熟悉之人指導卽向顔妻詰問近來有無用人辭歇問明後據情回禀捕頭轉禀麥總巡通飭各捕房中西探捕一體偵緝麥君以彼處係熱閙之所且老閘捕房近在咫尺該匪徒等膽敢持械搶劫實屬不法已極特嚴諭中西探捕限日破獲並悉顔妻被劫後驚惶無措除報請捕房偵緝外昨復拍電至湘促顔回滬矣 
[市政廳檢查後之内容]  
　　虧累二十餘萬洪知事赴省請示 
上海縣洪知事前經委任科員錢小倉等會同鎮守使所委之外交員楊南珊君在市政廳檢查自治機關内各項財産稅務等情迭記前報兹聞該委員等將市政廳内經辦各項簿册詳加推核約計虧累二十餘萬金歷年由紳董籌募公債墊支現方清理機關行將過渡各紳未能再事籌墊况主任董事迄未委定而下月間一應公事須賴有人接辦方足以維持公益以故洪知事親自赴省面謁省長請示機宜矣 
[法人會議推廣租界問題]  
　　法人推廣租界一案迭經洪知事邀集士紳開會集議抵制方法並擬陳說帖十餘條呈請交涉員轉電外交部與法使交涉在案兹悉此案已由楊交涉員轉逹政府尚未接奉部復而駐滬法領事甘君以中國官紳對於推廣法界旣有抵制之說特於前日亦集駐滬法國官紳會議辦法 
[加給海關洋員委狀]  
　　中央財政部因各海關雇用洋員皆係前清所訂合同商之外交部通飭各海關將現雇之各洋員開單呈由政府加給委狀嗣後所委洋員得自由辭退不定年期聞江海關施監督昨已奉到訓令遵照辦理矣 
[通告勿入新同盟會之原文]  
　　上海鎮守使昨奉江蘇馮都督頒發誥誡軍民勿受黨人鼓惑之文告十二張送交蕯督辦轉發南北兩分廳轄區實貼其布告云爲布告事案准國務院電傳大總統令前因雲南大理之變查獲黨人文電係由孫文黃興李烈鈞等主謀當經通令誥誠兹復據雲南迤西鎮守使謝汝翼電稱去年八月間先有黨人郭嘉賓潛往大理揑稱沿江沿海各省定於某月日同時舉事現奉孫文黃興命令前來聨絡榆民及駐榆軍隊届時響應並携帶新同盟會金牌數十副秘密散布會匪楊春魁獲有金牌遂勾結榆圑戕官起事佔有榆城分耰鄧川洱源喬後劍川樣　蒙化永平平川鹽豐等處遠近鄰邑環地千里相繼失陷幸各軍分途進剿忠勇奮發次第收復黨首楊春魁張文光莫春榮劉嘉賓田克勤董華山等均經擒獲正法惟目繫戰後情形瘡痍逼野公私損失約百餘萬該黨首等毒　四境殘民以逞普天率士罔不裂眥現在　亂已平懇請布告國人咸使聞知等語孫文黃興李烈鈞等前在贛寗作亂事敗濳逃公私損失不知凡幾迄今思之人人痛恨廼復遣羽黨潛赴滇邊散布新同盟會牌記勾結煽亂以會匪之行徑肆鬼蜮之陰謀茶毒生靈蹂躙城邑處心積慮不恤爲虎作倀顛覆邦國以逞其攫奪權利之私種種哄騙行爲間有地方無賴與夫青年無識之軍警爲其所欺究之順逆昭彰禍福指顧在倡亂者孽由自作罪無可矜而附從之徒一墮彀中乃亦不惜性節不顧身家可爲嘆惜矧夫蹤跡所至陸踐無遺商民何辜同遭慘刦顛連困苦尤可痛心追維造禍之原宜懔前車之戒訪聞該黨人在上海等處有暗設新同盟會機關恐其秘密勾煽不止滇省一處着各省都督民政長護軍使鎮守使通飭所屬嚴行偵緝如有黨人私立新同盟會名目散布牌記一經拿獲立卽就地嚴懲軍民人等收受黨人牌記一併按照軍法懲辦以肅法紀而遏亂萌此令等因到本署都督准此查該黨首據寗倡亂商民罹害已深往事追維怵人心目今戡定未及半載而該黨入好亂樂禍又復造作名目布散金牌哀我子黎何忍再爲戕賊除通行嚴緝外合亟布告商民人等一體知悉爾等各有身家性命切勿聽人鼓惑收受此項金牌自罹法網倘遇有奸民携牌散布准立時扭送警廳官署訊明究辦以警兇頑其各懔遵母自貽戚切切此告 
[省委來滬徵集各業出品]  
　　籌辦巴拿馬江蘇出品協會早成立兹聞韓省長又特派黃揆百林質齏兩君來滬辦理一切聞兩君業已抵滬由總商曾通告各業領袖專函紹介以期接洽兹錄其原函如下巴拿馬賽會關係中國商貨之行銷最爲緊要江蘇省出品協會已在南京成立今由韓省長另委黃揆百林質齋二君來滬設立事務所與滬上各業晤商徵集出品辦法特詣尊處聆敎應有貴業出品豫備赴賽會者卽祈與黃林二君商酌辦理專此函介 
[農商部派員籌備賽事宜]  
　　日本大正博覽會定於三月二十日在東京開會北京農商部爲開會期迫特派該部簽事吳在章郭鳳鳴二君南來辦理徵集赴賽物品事宜前日抵寗卽與韓省長接洽昨已到滬假總商會邀集各業董籌商一切並爲與賽會商力謀利便聞以後事務所卽設於商會云 
[城濠善後案之移交]  
　　上海城濠善後事宜由吳前知事專案移交現任洪知事接收聞已於昨日將卷宗圖表及四柱清册備文送交接管所有未完工程清理地畝各事仍須繼續進行兹將移交公函錄下逕啓者上海拆城善後一案前已將正卷一宗雜卷一宗華法馬路聨絡辦法卷一宗英兵義塜讓路换地卷一宗備文專案移交並另函聲明請遴員接管在案兹據北半城工程處南半城工程處北半城清理地畝處分别造具報告前來經彚總編列總報告一册内北半城工程已及十分之九南半城工程僅及十分之二分别已完未完逐欵說明北半城整理地畝分别公用召變新户舊户或領或定均分列清表檢同承攬收據等一併移交即祈查照接收繼續進行足紉公誼計附送南半城工程豫算估價單一紙四柱清册一本附合同承攬收據等口件舊租户領地退地表各一紙新户領地定地表各一紙北半城新舊畝分間數支配表一本附圖八紙北半城約估地價表一本 
[紅會救護之困難]  
　　皖之六安豫之固始商城潢川白匪猖獗百萬災民家室蕩然情形極爲急迫本埠紅十字會沈會長接各處函電後卽飛請分會星夜派員救濟昨又接固始急電廿日之戰積屍遍野受創兵民呼號痛苦醫不暇給且大兵雲集已逾萬人大戰在即醫藥銀錢均甚缺乏等語又安徽六安穎州壽州報告六安全城被焚幾無完士焚死被殺及自經者逹二千五六百人被難居民逹八萬八逃往山中鄕下者悉無人色而正陽關紅十字會會員劉君馳赴救濟受傷民人設臨時救傷機關詎白狼黨徒猶敢勒索銀錢甚將劉君嚴刑拷逼刀折其腿彈穿左目幸遇匪魁釋放護送至廬州醫治可保性命惟遍匪飢民負傷抱病者尤居多數非有巨欵曷克救濟且徐州江北春荒已成兵燹除生急待救援沈仲禮君現正四出募捐並擬組織救濟隊尅日前往云 
[派員管理澄淞兩砲台]  
　　上海鄭鎮守使日前接准江蘇都督電稱近以餉需困難呈准陸軍部裁撤江寗鎮江江陰吳淞四路要塞總司令一缺改歸各鎮守使管轄以節軍費除分别函電寗鎮兩鎮守使派員管理所轄砲台事宜外所有江陰吳淞兩炮台應請尊處委員兼理等因鄭君接電後當飭第四師十五圑圑長吳長植管理吳淞炮台其江陰炮台責令駐防該處之第五師十九圑圑長潘子和兼任矣 
[盜案按照軍法訊判]  
　　江蘇省長韓紫石君近以各屬盜刦案件層見迭出逸盜百無一獲良由捕務廢弛之故間有獲案者或因並無贜證或因訊不承認每多從輕判决以致搶案愈多嗣後獲有搶刦案犯應歸各該地方駐防軍隊或解該管區域鎮守使署按照軍法訊判以儆效尤除通令各屬遵照外並已咨請上海鄭鎮守使等查照辦理矣 
[恢復高昌小學校]  
　　上海鎮守使鄭汝成君昨據市政廳總董陸崧侯函請以市立高昌初等小學校向借製造局老君廟設立自經去嵗兵燹所有校具喪失殆盡迄未恢復現值秩序大定由市政廳籌欵假炮廠後民房於舊曆正月内開辦招收十三嵗以内之學生使高昌區居民子弟皆得入學以维持敎育現狀爲此懇請飭警隨時保護俾資進行等情鄭君已令飭軍警隨時保護矣 
[匪徒白日攔刦]  
　　昨日下午二時有一婦人行經珊家園咸德里後突被匪徒三人攔住去路强攫金押髮一支迨經行人瞥見幫同拘拿若輩卽開放空鎗一響狂奔而逸該婦旋即投報新閘捕房請爲緝拿究辦 
[警廳取締擺攤堆物之佈告]  
　　昨日閘北警廳發出佈告云照得街道馬路原爲利便交通查有營業販賣之人即於道路擺設貨攤堆積物件途爲之塞車馬往來必須擠撞每有損傷行人之事殊屬危險亟應切實取締防患未然除通令各警署隨時查禁外爲此佈告仰各知悉嗣後不准在往來要道擺攤堆物倘敢藐玩定卽拘罰不貸特此佈告 
[尊重巡官體制]  
　　昨徐廳長令飭各署巡官文云照得官長待遇屬僚固宜惠愛而警察首重階級義取服從必平時言動中規庶臨事各存敬畏兹查各署各分署巡警副探等間有不因公事至巡官室内閒坐長談旣公務之有妨必漸流於狎慢自後各署巡警副探等除因公事有所報告或陳請外無故不得入巡官室坐談如敢故違是卽巡官約束無方之咎定干一併懲處云 
[閘北工廠放汽聲之限制]  
　　昨日閘北警廳徐廳長通令各署文云頃准淞滬水陸警察署秘書處函開奉督辦面諭准英工部局函開以閘北接鄰租界各廠家每日放汽聲數似無限制如外國廠家放汽通行規則吹一聲以十秒鐘爲度吹二聲每聲以五秒鐘爲度可否請卽知照閘北各廠家一律倣辦俾免喧繁等因准此查上載放汽規定辦法甚可倣行應轉知閘北分廳飭令各廠家遵照辦理等因查閘北各廠林立以絲廠爲最多放汽聲數甚不一律爲特令仰該署長遵照傳諭各管本境内各廠主一體倣行並轉飭各分署遵照辦理 
[初級廳推事銷假]  
　　第一初級廳監督推事俞奠孫君前因母故報丁艱所遺職務以金縅三推事兼理在案兹因俞君假期二十天業已期满即於昨晨蒞廳視事一面報地方高等兩廳銷假 
[不准私調警具]  
　　南市淞滬警察第一區第一分署倪署員昨發出條諭云照得本分署内一切軍裝物件向由張巡長桂芳兼管從本署員到署後因此項職務重要不能稍有疏虞特免該巡長帶差專任内勤職務原爲愼重公物起見現查各長警每有任意私自調用公物輒因甲損壞而换乙之完全者似此殊違本署員保存公物之初心嗣後各房間内凡調换物件須由張巡長報明本署員或巡官許可姑准調换以重公物而免遺棄仰各知照 
[押儆行竊之華捕]  
　　總巡捕房一千一百十三號華捕易榮華因竊取因公殞命之九百四十三號華捕顧雲生及六百零二號華捕等皮鞋質洋化用被捕頭查悉已將該捕卯名革除昨解公堂請究經中西官訊實以其知法犯法着押西牢半年起案贜物交原告具領 
[刦盜冒充水巡]  
　　匪徒李小寶前晚紏黨多人冒充禁烟局水巡至蘇州河張三桂船上託名搜查烟土出刀恐嚇乘間攫取現洋銅元旋復躍上袁心福船上攫取現洋十二元銅元十七千圖逸被袁與船夥錢錫桂鳴由九百十九號華捕將李拘獲昨解公堂請究先由中西包探禀稱李係搶物過犯請爲嚴辦繼由原告投案訴明前情孫襄讞得供商之英領哲君判李押西牢三年示儆 
[水手混用銅質小洋]  
　　昨有某兵輪水手黃柳臣鍾益安二人至南市公義碼頭裕生工藝廠買布數疋混用銅質小洋當經廠夥察出立鳴崗警到來將黃鍾二人拘住旋在身畔抄出銅四開六十七個銅八開十餘個一併解送警察分廳經司法科略加詰問飭解製造局請海軍總司令發落 
[草帽運費已允减讓]  
　　自客幫商務聨合會成立後外國輪船公司對於申漢運費業經减讓日前日清公司裝運草帽忽漲價至一兩五錢經聨合會去函嘱令仍照舊議該公司以商帮圑體來函卽行應允以顧交誼兹將原函錄左　　旅滬客幫商務聨合會致日清公司函志方先生大鑒敬啓者頃據聚興公報關行函稱貴公司裝漢口草帽收價一兩五錢不符彼此商會議案敝會復查他公司仍循前議貴公司何能獨異且草帽一宗爲數無多貴公司若獨行漲價客帮將不免嘖有煩言尚祈仍守前議以篤前情是否有當希卽賜覆　　日清公司代表復函旅滬客幫商務聨合會諸翁先生大鑒昨接貴會來書誦悉種切承詢裝漢草帽收價一雨五錢一節曾經調查於敝冩字房果有此事緣該貨現下式樣尺幅甚寛照尺幅理合增價云云弟爲之再三磋商始允此後凡有裝此項貨物准循前議前經已收之價應母庸議爲特專函布復李志方啓正月二十九日 
[檢廳研訊拐匪]  
　　著名拐匪天津人陳廷奎湖南人羅錦亭並拐婦陳李氏姚王氏等先後在滬誘拐婦人李陳氏等四口至大連灣圖賣當被該　救濟分會一并查獲派員押乘西安輪船回滬於昨抵埠當經水巡捕房飭派探捕登輪將拐匪陳廷奎等及被拐婦女李陳氏等解送地方檢察廳訊辦午後奉李檢察官提訊李陳氏供廣東人年廿九嵗章朱氏供江北人年廿六嵗梅桂菊供無錫人年十九嵗薛阿二供崇明人年十七嵗同供遭陳廷奎等誘騙前往質之陳與羅錦亭陳李氏姚王氏等供多推諉問官判將李陳氏等發送婦孺救濟會留候家屬認領陳廷奎等男婦四犯判令分别收押候究 
[販賣賣蝦女子]  
　　住居西門外朱家橋附近向賣鮮蝦之女子陸小妹近被朱炳章陸阿銓等引誘至本邑西鄕北橋地方價賣與朱銀奎詎銀奎收買此女後擬欲販賣到他處爲娼陸小妹堅執不允連日被銀奎私刑凌虐小妹不堪其苦於前日逸出投第二區警局喊冤董區員立飭巡警分投將朱銀奎朱炳章陸阿銓等一併拘獲遂於昨日連同陸小妹併送警察事務所景警務長以案關刑事卽命轉送地方檢察廳訊究當奉汪廳長諭令分别收押候辦 
[事涉暗昧]  
　　靶子路一百十九號門牌婦人何吳氏偕姘夫何炳章控俞金生行竊金環皮衣並紏黨行兇强攫手上鑟寶金戒等情昨由捕房將俞拘解公堂請究經關讞員會同英領康君訊得事起暗昧且控竊無憑判令將案註銷俞開釋 
[可憐之幼女]  
　　江北女孩蘇珍子前因在途求乞由捕拘解公堂訊交其叔張四領回在案詎該女前日又在馬路求乞被捕查獲昨解公堂訊知該女父母不能顧養遂判發濟良所留養 
[扭控女傭]  
　　賃居公共租界寗波路之陳玉書於去年陰曆九月初六日其妾花寶寶又名老三被人誘拐捲逃報捕查緝未獲在案兹悉由梳頭女傭浦阿寶暗中勾引昨日陳偕其友楊瞭僧在南市將浦阿寶扭控第一區警察署當卽移送分廳司法科聽候豫審 
[不認串騙]  
　　李俞氏之子李福林前因法商遺失頭戒案内牽涉經法公堂訊判收押一年半當此案未决以前有李之連襟王如英以代爲運動爲由串通妻母沈李氏向李俞氏哄騙洋一百五十元後經李俞氏控訴於第二初級廳將王並沈李氏一併拘送地方廳在案昨午後奉檢察官提訊王如英沈李氏彼此推諉不認奉判分别押候往傳原告李俞氏到案再訊 
[插訟被押]  
　　本邑西鄕十八保一二圖馬橋鄕民沈錫金因分産起衅將胞弟沈杏山毆傷杏山投地方檢察廳控訴奉批候究在案兹悉此案業經兩造憑親族解勸和好如初所有訟案有閔行人沈涵章自願擔任到廳求銷昨午後沈涵章貿然至繕狀處請書訴狀該處書記告以此爲刑事案刑事無和解之理由况原告未到不允代書詎涵章自以爲熟讀法律堅稱可以和解求銷吵閙不休無可理喻當爲該廳汪廳長知悉以其妨害公務飭法警將涵章收押候傳同沈杏山沈錫金等到案訊核 
[醫愈毒瘡開釋]  
　　王阿大身染毒瘡庽居虹口某小客棧内被工部局衛生西人查見以毒瘡易於傳染報捕將王送至醫院醫愈昨送公堂請示奉判開釋 
[尚須化驗丸藥]  
　　李陳氏陶紀氏前投法公堂同控江湖醫生王開昌毒斃兩命一案陶紀氏之子陶金榮屍身業由西醫騐非毒斃實係病死由公堂飭令紀氏收殮等情已誌前報昨日陳紀兩氏復投法公堂求請伸雪讞員聶君與法副領事德君以陶屍雖已騐明而李陳氏所禀伊叔李光言敷藥之後癬即潰爛口吐鮮血王又給丸藥一包服後旋即殞命因屍已棺殮無從檢騐故飭將丸藥送交西醫化騐有無毒質再行核辦 
[旅館並不聚賭]  
　　胡生發投法公堂控曾經同住之某甲約至新民旅館推牌九並無輸贏詎同賭之六七人强將身畔所帶之金表金戒及現洋三百元搜去事後報捕往拘某甲及同賭人均已逸去今傳到該旅館主嚴炳生求請訊究嚴供商人遵守捕房章程不敢容留寓客聚賭實被誣指包探亦稱往查時並無賭具聶讞員判所控無憑斥不准理 
[控騙貨物]  
　　毛子剛控鄭禮門串同日本人在廣東路河南路附近開設亨生號以遠期本票騙取值洋三千八百餘元之貨物逃往東洋日久今已本滬求請訊追等情昨由捕房將鄭拘解公堂請究原告延律師上堂代表請追訊之鄭供詞推賴中西官會商之下判鄭交三千八百元人洋並保候禮拜三再訊 
[訊究擊斃小工案]  
　　小工章兆飛（卽陳兆飛）被同伴小工擊破頭額由捕送往同仁醫院醫治無效身死送所候騐一節已記昨報昨午經中西廨員蒞所檢騐委侮擊傷腦部致命捕房飭傳死者之二房東章文龍到案經中西官研訊章供與陳兆飛同居元芳路五十四號前星期日五時陳在怡和順泰各碼頭做夜工被人擊傷當時並不知情至翌晨於得月樓茶館内聽人談及兆飛被人擊破頭額故卽投報捕房請究云云又據見證錢大土供稱死者實被某小工用扛棒猛擊頭上當即倒地故將行兇人獲住扭交工頭王阿餘看管等語又傳王阿餘研訊供稱在碼頭管工行兇之小工當時帶入庽所託管門粤人陳阿林用手銬鎖在庽外後因天雨被更夫林阿金見其衣濕寒冷因受傷人未曾來過諒無大碍故仍交陳阿林開銬放去並未問其姓氏云云中西官得供之下因查無屍屬飭二房東章文龍具結收殮工頭王阿餘不應將兇手放逃着仍帶入捕房覓保出外尋到該兇手再行究辦 
 
 

Page 11

 
 
[原告求請銷案]  
　　東華東洋莊主任炳榮前投法公堂控蔡志蘭與莊上往來及擔保貨欵共被欠銀三千一百兩避匿不理將蔡弟志增扭案求追後蔡志蘭始行到案判令人銀兩保限交在案今又届限故由法公堂飭傳訊追旋有原告禀稱現已經人調處求請銷案判着被告交出堂費完案 
[無恥之尤]  
　　前晚有姚國華在新租界强拖行人與伊鷄姦爲捕查見拘解法公堂請究訊之姚供前爲錢莊生理今已失業不敢作此無恥之事判罰洋兩元如不交洋改押四天 
[公共公堂瑣案]  
　　流氓徐六前日因在虹口百老匯路圖攫西洋婦人皮夾由捕追獲昨解公堂訊供不諱奉判押西牢三月期满帶堂再核　　潘松寶控戴余鼎竊取綢衣又戴銀寶控嚴德勝行竊皮袄等情昨由捕房將二人拘解公堂經中西官分别訊供一過判戴余鼎繳還當本洋三元於禮拜三再核嚴押候補傳人證再訊　　河南路裕綸綢莊控吳實山以買物爲由乘間行竊值洋七十元花緞一疋等情昨由捕房將吳拘解公堂訊供不認奉判押候查明再訊　　婦人張施氏控無賴趙元生在福建路攔路調戲等情昨由捕房將趙拘解公堂訊明判罰洋五元充公無洋改押五天以儆　　干虞氏控壻朱夢蘭不顧瞻養又羅澄波控鍾耀榮吞没存洋二百元又陳蓮慶控應林生欠洋又徐鴻記控謝阿金吳甫徐吕阿福張壽龍不還房租洋二百六十四元等案昨由捕房將被告各人傳案奉判分别交保候訊來件 
[省立第六師範學校呈都督省長文]  
　　爲呈請事竊本月十號江北護軍使蔣接郵局遞呈函件内開大略謂敝校職員與生徒糾集亂黨約期舉事云云（自淮安發下欵書名徐良玉軍使以此等函件毫無價值當傳知敝校職員留心訪查投函之人旋聞第九中學同時接得冒名敝校職員密函一封係連合中學同時並舉敝校職員復報告軍使當蒙面允出示保護嚴拿造謡生事之人並切囑職員等照舊供職無得疑慮倘何處因疑詢問當即代爲保證軍使維持學校苦心至可成戴惟數日之内此種函件業已發見兩次誠恐造謡者復有類此之舉動爲此呈請鈞座如有告密函件敬乞立拘投函之人並懇訓令各軍隊各縣知事各警察廳一體查拿以止謡諑而維敎育無任感戴之至謹呈　　附錄江北護軍使示諭原文爲示諭事照得江北自逆黨潛滋希圖擾亂以來迭經破獲重要機關謡言漸息詎仍有愍不畏法之徒隐伏浦地勾結軍隊不成一變而煽惑學校并有暗投匿名信件誘人入黨種種詭謀聞之髮指殊不知江北向辦校務之最有效果者爲李徐諸君皆素敦品學心地光明久爲各界推重何致爲亂黨所愚本軍使與學界諸君信心有素亦何致爲亂黨離間此後各學校仍宜嚴守規則保持名譽勿聽流言勿中詭計凡投匿名信件概置罔聞想諸君深明大義必能鑒此苦衷爲此示仰各學校曁各界人等一體週知凡有匿名信件皆亂黨誘人犯法切勿游疑輕聽自蹈禍機本軍使與各界人等兩次同舟情如手足推誠佈心諒能共勉特示來函 
[金谷春來函]  
　　敬啓者僕於宣統三年任曹邑三月因銀價奇昻以致虧累呈明交缷與光復事毫無連繫因住省守催交代經前民政司王葵若先生遴委核結僕依限赴津揚各埠借貸籌繳微有不足在王司長任内又飭委函津取僕箱物估抵相符僕現有交代印册結數限狀庫收衣物清單信件皆爲鐡証去秋僕因盜徒充斥避亂滬濱突有委員牛慶譽恊中西探捕傳提到廨延經六月據牛君親言甫查明此案受屈源委因當年秩序未定所悮此原告終不到案僕請公廨註銷免累之眞實原因也前閱報有僕當革命時乘間捲欵逃匿云云與情節逈異專請據情聲明以存公理此請大主筆先生文祉金谷春謹啓 
雜評三（宇） 
[租界迭出刦案]  
　　租界安逸之地方乃近來迭出刦案詎不駭人聽聞乎（十） 
七晚大沽路十八晚馬霍路二十晨西虹口二十一晨新閘路二十二晚浙江二十三日白克路戈登路）顧吾思之從前租界内罕有案發生而今則匪類横行毫無顧忌最近七日内且連出刧案七起豈果今之人較昔之人爲强横耶蓋有手鎗利刃以助其虐耳故有緝捕之責者爲懲前毖後計對於此種兇器之來歷急宜注意 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬虎致白狼書] [  濟航]  
　　狼兄同類大人麾下頃接汴函得悉兄近來聲勢大張侵及皖鄂此攻彼竄將士寡謀披閱之餘不勝詫異蓋以客嵗牛王在位蠢爾無能兄乘機崛起南陽彼已聞風震恐故兄得横行汴洛馳聘中原奪地攻城肆無忌憚誠以牛輩雖勇於角關不能敵兄之兇猛也今逢甲寅之紀正弟履任之年凡我獸屬莫不聞而戰懔紛紛遠避以免遭殃乃兄不惟不稍戢野心銷聲匿跡反敢南侵皖鄂益肆猖狂一若未聞弟之當道也者是心目中固已無弟矣夫兄貪弟苛雖屬齊名然弟素號山君忝爲獸長威名所播婦孺驚心嘯而風生談者色變凡世人之假勢欺人者或繪我狀或蒙我皮罔不借重子我諒亦兄所熟知而何竟置若罔聞耶况汴省爲總統桑梓之邦豈容長此蹂躪人民可恣意淫殺大總統廬墓斷不可損及分毫前者王上將來汴招撫而兄仍負固不服是不特藐視總統直顯然與弟反對也將謂兄假弟之威以横行耶然此種行爲惟狡獪之狐偶一爲之在兄技工驅逐賦性貪殘决不至如狐等所爲爲兄之計速宜率彼醜類早日歸山非惟可保首領亦且爲弟留名譽不然猶是東奔西竄滋閙不休損弟之名即以攖弟之怒弟將磨牙利爪率我虎賁誓與兄一相搏擊以争勝負焉誼關同類敢進十言或去或從兄實圖之弟虎拜上 
[讀自由談傳仿王安石讀孟嘗君傳] [  豁]  
　　世皆稱自由談能盡言言以故發之而思藉其力以行乎孔孟之道嗟乎自由談特遣懷寓意之流耳豈足以謂盡言不然以其所挾上一書焉宜可以阿世而取容何事遣懷寓意之爲耶夫遣懐寓意之出其中此言之所以難盡也 
[戲擬某機關招告亂黨示]  
　　照得貪天之功網羅惟懼其不密送人之命誣枉惟嫌其不工此偵探之所以爲當時重用也現在中原多故亂黨日多難保無利用外人勾結匪類實行暗殺作亂之事亟應多方採訪盡力誅鋤以彰國威而寒匪膽合行出示曉諭無論軍民人等但得於虚無縹緲之中偵悉亂黨運動情形緊急報告慰政府防亂之殷塞本官盡心之責自有相當獎勵决不食言其各凛遵切切特示 
[戲擬富翁入儉德會之作]  
　　由來立志須從狠名譽渾如過眼雲憂樂豈能共天下痴人堪笑范希文　　誰云儉嗇分涇渭無一錢難插翅飛寄語世問明哲士飽人休問餓人饑　　飽煖焉知范叔寒一毛拔去總艱難萬間廣厦空言托事不關心夢自安　　損人利已談何易較盡錙銖作富翁從此挂名稱儉德惜衣惜食侈陰功（三） 
栩園詩選 
[有贈] [  甬上子枚]  
　　鎮日香烟自篆紋嬾翻貝葉誦經文相思却似江頭水每到春來　幾分　　儘日迴廊笑送迎拈花天女也多情阿儂已分成孤獨一楊年年對短檠 
[病齒]  
　　敢憑牙慧學良醫老餮偏難嚼　藜已似懸旌仍不去勃谿還比買臣妻 
[記事]  
　　憧憧花影夜無聲曲徑深堂冒險行海水不添宫漏永催人牆外又鷄鳴　　西廂殘月露華情小徑遮花握手行未審臨岐作何語咽聲和涙不分明 
[有憶] [  梅邨太郎]  
　　曾記相逢未嫁年祖生自笑著鞭先而今回首揚州路惆悵烟花過去天 
[春日登崇川果然亭]  
　　結搆仰何巧宛然圖畫中窗含烟嶺翠門對松橋紅鄰寺一聲磬垂楊三月風隔溪誰弄笛清韻到簾櫳 
[棖觸詞] [  餘生]  
　　玉樓人報柳枝歌趙嘏歸來唤奈何儂自無才卿命薄人間一樣涙痕多　　恠底當年笑語遲臨卬相見費神思若知息嬌傷心事木石人聞也欲癡　　收拾紗窗十樣圖畫眉從此廢工夫更闌回憶霓裳曲寂寞巫山好夢無　　蛇影杯弓語信難笑儂枉自費辛酸縱敎鏡破無圖日天上佳期取次看 
[個人]  
　　個人風韵最難忘别有温柔一段香眉黛斜舒三月柳膚光低壓九秋霜玲瓏紅豆相思骨曲屈青溪遶恨腸無復坤靈仙扇子照春屏畔滯周郎 
[晚眺]  
　　野水斜陽外孤城落照間　烟籠樹白烽火映旗殷地冷冬蔬早林昏倦鳥還故鄕何處也寥落萬重山 
[書慨] [  刧餘生]  
　　世亂年荒感百端憑誰寄語勸加餐春蠶未死猶工繭寒鵲無聲莫弄丸失意休敎心戚戚投時終讓面圑圑鴛鴦綉出須留意好付旁人子細看　　歷刧餘生慶苟安一編相對坐更殘人情不外争牛耳世味眞同食馬肝花信又從愁裏過月明常似霧中看國母自伐經文在古訓昭昭豈妄談 
[無題]  
　　猶記雲　覆額時幾番鎮重護芳姿總防誤訂鴛鴦譜死别生離不可知　　莫道無情却有情每逢相見總歡迎避嫌休怪郎情薄夢裏猶聞唤小名　　五尺香羅細細挑覓來花樣倩郎描早知比目終無分願化吳綾束柳腰　　忍涙依依不敢彈未嘗梅子也心酸贈郎約指含深意留證他年握手歡 
[有所見]  
　　參透情禪　已皤又從入海遇仙娥藏嬌浪說須金屋始信蓬門顧恨多　　生來顔色艶于花不借胭脂染落霞　道妝成嫌草草亂頭粗服也堪　 
[有憶]  
　　情絲百尺九廻腸别後音容漸渺茫最是玉簫明月夜半因酒醉半清狂　　姊妹花開各有情小姑心事未分明桃花潭水深如許怕聽　歌第四聲　　底是蜂癡蝶亦狂暗隨花影虔東牆芙蓉　結丁香扣代解還須泥阮郎　　露濕蒼苔宿酒醒杜鵲枝上月三更多情儂已癡無比不料情多更有卿 
[卽事集句]  
　　無情不管有情痴小坐焚香自詠詩人坐花飛兩惆悵腰圍瘦盡要扶持　　涙結明珠不可携相思刻骨兩心迷縅來愁重春如夢多謝黃鶯恰恰啼　　碧欄干外小樓東中有情絲一縷通百計相思了無著那堪天末又孤鴻　　深情欲報乏瓊瑶纔别蓬山路已遥紅葉任隨流水去一樽魯酒特愁消 
自由談話會 
以愛妻之心而愛父母者我最贊成　　不尚奢華而節尚儉者我最贊成　　不狎邪而遠淫朋若仇雦者我最贊成　　棄捲煙若糞土者我最贊成　　知鴉片之害避之若水火者我最贊成　　以不賭博之餘資而購報閱者我最贊成　　有頭等本領而無大老官習氣者我最贊成　　特人有道德心而無利已心者我最贊成[  影子兒]  
　　余前日閒步至新北門内見一形似外鄕人者至某裱盡店買物因論價不合致與店夥齟齬店夥破口大駡曰猪頭三曲辫子　更益以辱及祖宗之惡詈忽一巡警至立掌其頰店夥乃赧然無語旁人咸點首曰該打該打雖然上海商家悔慢主顧之店夥多矣安得千百巡警一一掌其頰耶[  張瑞卿]  
儉德會規則一不狎邪二不賭博三不必以酒肉宴客四不必華服五不輕寒素　　入會者華亭華魯侯錢叔祉顧汶祥上海民立中學學生弇北陳漢佐古吳潘謀滬江閔卓羣丹陽張之賓俗骨子莊愓鬼徐言蔚甬江陳初運嘉定楊祝初秦炳文徐培榮南翔黃琴溪溰溪王新庚王生庚上海屠啓明鎮江丁傳經松江范雲甫江灣陳益甫上海錢錦元嘉定朱士龍紹興朱厚省馬敦樸高質安韓嘆世孫榮卿金衡茂蕭山徐頌青郁穉卿杭縣沈修之紹興高秉雯東海徐扶亞上海張根源舟山陸振聲　州金庭何田玉蔡耀庭歛縣汪健庵方銘勲富安場行義上虞趙倉庭蘇州毛五寶女士席雲如呆郎丹陽周振華朱竹卿丁　隆江陰焕章 
醫話 
[家庭之學校衛生（再續）] [  丁福保]  
　　　三小學校之選擇通　大邑學校林立可一任個人之選擇所患者鄕居耳一村落中學校僅有一二甚且無之則選擇難矣然有學校而不知選擇之法則與無學校等選擇之法若何第一爲校長須有學識有經騐肫摯而練逹者第二爲敎員校長有某程度敎員亦當有某程度且必須有本科正敎員之文憑乃善第三爲學校醫學識經騐亦須深邃乃可以授兒科學及學校衛生學第四爲學校之設備（一）校地無論廣狹總須向陽通風又宜閑静而清潔附近須無茶坊劇場市場工廠戤道等亦無不潔之池沼濠溝等（二）尋常小學校須有五百方尺以上（每一人約占五方尺以上）之運動場高等小學校須有七百五十方尺以上之運動場（三）飲料水須清潔而佳良排水之溝渠須通逹（四）講堂須廣三間以上四問以下長四間以上五間以下每二坪地可容四大承塵須距地板九尺以上地板須距地面二尺以上窗户須在黑板之兩側其大小當如地板面積六分之一以上牆壁須墁灰色或淡黃色廊廡須廣六尺以上階級須廣四尺五寸以上蹴上五六寸踏面八寸至一尺（五）几椅之高度須相當於兒童之身長 
小說 
[社會小說新官塲現形記（二）] [  超然]  
　　主意已定打聽錢樹敏還未動身便自欣欣然前去拜訪誰知到得錢府門口已用了一個彎舌頭的管家把他攔住不許直進定要他拿出名片來進去回過了方許進見鄭星萊笑道我和你家老爺是極要好的向來進進出出不用通報得的我也不曾帶得片子你定要去回時只說新任乙縣知事鄭知事鄭老爺有事拜會罷了那管家因向他上下打量了一番心想如今的知事只配稱做先生這人大模大樣自稱老爺料想是個冒失鬼回來不要又是什麽討差使討錢債的冒了名來吃我這新主子一頓哼可不值得因便一口謝絶硬說没得名片不能去回只好請你老先生下一躺兒帶了名片再來鄭星萊見他如此作難仗着自己和錢樹敏的交情便也不去理他一掉頭逕向裏面走去那管家嚷着追來却不道鄭星萊已自熟門熟路的闖進錢樹敏的書房裏面這時錢樹敏正在那裏會一個驀生人客瞥見鄭星萊進來因便站起略一兜呼說請那廂稍坐一面便瞋那管家道怎麽有客來也不先通報一聲那管家欲待分說錢樹敏早打着半三不四的官話道不用講了我這裏有客你们去去那邊去說着便自掉轉屁股賠個笑臉赶忙趨向那客人的下座依舊談天去了鄭星萊見他忽然閙出官派來了心裏又氣又笑没奈何只得隨那管家到對面一間房裏坐下那管家因他受了幾句訓斥心裏也没好氣引到門首但向裏面指了一指道這裏面坐一會子罷了說着便自揚長而去鄭星萊走進房内舉目一着認得這間房原是堆傢伙的空屋如今却擺了兩行几椅上面又鋪下一張小匟彷彿和對面一間當做東西花廳用了那些桌椅脚下都黏着些紅紙條上面印着宋體黑字是任命甲縣知事錢第幾千幾百號心想他上任去難道要帶這許多行李聽說知縣衙門裏都有辦差的傢伙如何還要自己携帶又想錢樹敏是個老慣家諒必有個道理在内回來倒要請敎請敎又見匟几上供着一座印箱簇新新的黃布包袱還有錫製的籤筒筆架大印色盒寶氣輝騰好不威武因想道畢竟老錢是做過官的所以有這些現成傢私我若不來如何知道要這些排揚赶快今兒回去也照樣辦去怕還來得及呢想着例向匟上隨意坐下忽見門首有兩個管家似的人探進頭來望了一望鄭星萊以爲是送茶進來誰知不是却聽那兩人切切私語道這個人便是乙縣知事嗎我看他神氣不像只怕是乙縣知事的公役或是什麽三等雇員呢鄭星萊聽了這話有些駭異因便走下地來向壁上着衣鏡上自己照看心想我和錢樹敏一樣是個新委任的知事怎麽說他便像個知事我便不像知事因將自己品貌細細和錢樹敏一比覺得自己新養的幾根髭鬚没有錢樹敏翹得那麽高自己的一副眼鏡是十開金的不比錢樹敏戴的那麽黃自己的眉毛是疎而短的不比錢樹敏那麽濃而且長講起話來還會倒掛做八字式的因念髭鬚要他翹呢倒還容易只要弄點子洋漿糊上去捻着他等乾了他便翹得起來我早聽人說過大凡威廉鬚多是這樣製造過的有什麽學他不像至於眼鏡子呢只要買一付换上也不稀罕只有我這副眉毛到有點兒爲難縱然用柳炭畫得濃時却我倒他不過來豈不是一件没奈何的事正在胡思亂想忽聽門首有人高叫一聲請不禁駭了一跳心裏疑惑怕還不是請我旋見一個管家似的人伸進頭來向他點了一點意思是叫他去心裏又不禁好笑起來彼此從小兒在一處的老朋友今兒也閙這官派起來满擬見了面時好好的奚落他幾句誰知錢樹敏打起一張正經面孔謙恭敬讓的請他坐在匟上管家送上茶來他便接了一盞雙手送到鄭星萊面前倒起兩掛眉毛道老友不是委了乙縣嗎打算幾時榮行鄭星萊道還未定呢因爲我是初出茅廬的什麽事都　不得所以特來請敎請敎錢樹敏作色道如今的知事比不得前清的州縣委實不容易做第一件是一班議員簡直是個主人翁的架子縣知事只算是一個他们的公僕還比公僕伺候主人要難伺候些他那個縣議會和參議會便彷彿是從前的頂頭上司從前的上司還要離得遠些監察不得許多他们如今便和一個人家家的師傳翁姑差不多我们做縣知事的彷彿一個小學生或是養媳婦動二動都要受他们的監督還有一件更是難做我和老友的缺都是二等縣没有初級審檢衙門便在縣公署裏設下一個審檢所來受理民刑訴訟民事是有帮審員的刑事却要縣知事做檢察這個檢察可不比得前清的州縣好做若不讀過些新刑律訴訟律少不得弄糟了一弄糟了便更要被人上控那還不怕最可怕是一班大律師論理審檢所不許律師出庭但是各處習慣上總有律師出來做輔佐人的若不准他勢必結了冤仇若是准他那便這件案子只算他出主意我们替他做個牽線人兒罷了你想如今的知事可容易做不容易做鄭星萊聽他這樣說來心裏不免有些慌了自念他說的這些名目我還有好些不懂我如何能彀參透其中利弊照此看來他的學識自比我高得萬倍了因道好在你老兄是個老練家虧得我们是個隣縣將來不論什麽總要請你隨時指敎纔是如今第一要請教的是上任去應有什麽禮節或是應該怎麽個預備或是到了任該辦幾種什麽事我们應該帶幾個辦什麽的朋友去錢樹敏笑道這話一時也說不了内中細微曲折的事多着呢我今兒要到都督府去有事方纔來的這一位便是都督府的秘書他候着我我不得不去回來得空我再到你府上和你細談罷說着便又放下正經臉兒端起茶碗說聲請鄭星萊還想再說幾句却那錢樹敏早已站了起來外面打起門帘高喴一聲送客便也没法只得告辭出去錢樹敏送到廳上階前便向管家道怎麽不把鄭知事的轎子請進來鄭星萊紅了臉忙說我是步行的不客氣不送不送錢樹敏至門首兩下鞠躬而别（二） 
 
 

Page 15

 
 
   
 
 

Page 16

 
 
   
 
