# 1921 - 281 - 4917476

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[南北戰談（冷）]  
　　湘川之戰將了而南方又出師北伐以情勢論南北之續戰將不能免然以戰局而言南方至今日而始北伐未免後時何也湘川之大勢已定而北方能戰之軍可以從容而與之相見也 
　　北方能戰之軍不過吳馮馮旣被覊於陜而吳叉奔命於鄂故吳於湘川交戰之時南方若出師北伐擾贛而援湘則吳之奔命必更疲而其定湘川也必不若是之易湘川不定則四方受敵而勝負之數南優於北矣今於湘川將定之日而始出師故曰未免後時也後時則用力必加多而勝負之數殊不可必 
　　雖然此爲南方言之若北方者湘川雖定而未固且當力戰之後精銳已減苟再續戰勝算亦未必多故由今以言大抵又一相持之局也 
[命令]  
　　十月十三日大總統令參謀總長張懷芝呈請任命崔宏壽兼署呼倫貝爾鎭守使署中校參謀應照准此令 
　　又令内務總長齊耀珊呈准護理甘肅省長陳誾咨請任命王知勵試署省會警察廳警正應照准此令 
　　又令陸軍總長蔡成勳呈陸軍第十三師砲兵第十三團團附羅德玉懇請辭職應照准此令 
　　又令陸軍總長蔡成勳呈請任命戴延續爲陸軍第十三師砲兵第十三團團附應照准此令 
　　又令陸軍總長蔡成勳呈請任命劉玉爲暫編奉天陸軍第一師步兵第二團第二營營長應照准此令 
　　又令陸軍總長蔡成勳呈請任命王學功爲綏遠陸軍混成旅第二混成團步兵第二營營長應照准此令 
　　又令陸軍總長蔡成勳呈准察哈爾都統張景惠咨請以達密凌蘇龍陞補副參領應照准此令 
　　又令徐世章給予一等文虎章此令 
　　又令遲雲鵬結予三等文虎章吳文孚給予四等文虎章此令 
[專電]  
　　北京電顔呈府保施肇基爲總代表但吳佩孚電促顔行（十五日下午二鐘） 
　　北京電昨下午五點四十分日參贊西田訪外部見唐在章爲解釋節略（十五日下午二鐘） 
　　北京電外訊日政府對魯案因欲促中國方面再加考慮决定再送說帖不日將有訓電至小幡 
　　北京電財潘向升順公司借百萬十二日成交又向儲蓄借六十萬十四日成交又與荷蘭銀行商展五十五萬借欵合同一年 
　　北京電昨潘復家阜通借欵三百萬簽字外疑烟酒借欵實則烟酒借欵尚有數日因政府欠懋業欵欲在此債上扣政府强收不到而債額實增故反對聲烈 
　　北京電今日銀行公會反對烟酒借欵舉代表見阿卜脫勸阻因聞有簽字在卽之信總額爲千五百萬美金又法代辦亦向政府抗議謂欽渝墊欵指定烟草稅作抵法國有優先權中政府如與任何國訂結烟酒稅借欵契約有取得法國同情之必要（十四日下午九鐘） 
　　北京電部核法代辦抗議烟酒借欵謂欽渝墊欵僅煙酒借欵焑草稅不能包含酒類法國烟酒稅優先權不成立（十五日下午二鐘） 
　　北京電日本秋季會操張作霖派張作相張學良熙澤前往東京參觀（十四日下午四鐘） 
　　北京電傳張作霖派張作相張學良熙澤等赴日觀操但日本招待僅限每國四員此息甚懷疑 
　　北京電東路司提文電美使謂十四由哈赴横濱渡美（十五日下午二鐘） 
　　北京電東路技術部司提文生奉美政府召回參與太議技部事詹森代（十四日下午九鐘） 
　　北京電京奉局與美國轉運公司訂聯運車票合同十條一年爲期 
　　北京電交部派馬凱尼洋員赴喀什修築電臺按卽中英電臺合同第一步（十四日下午九鐘） 
　　北京電東方律師大會菲十四美三俄三日鮮五十七漾日（二十三）府招待敬日（二十四）法長招待汪有齡函靳請祝詞（十五日下午二鐘） 
　　北京電曹錕元（十三）電據吳報中路趙榮華眞晚克復巴東右路盧金山佳晚克興山張聯陞部王團與孫傳芳部先遣隊灰日抵興山左路八師劉旅佳日佔領巴施中間之大竹坪等處江北岸敵均向鄂川交界之龔家橋敗退南岸敵軍向施南方面退去已飭迅速分路追擊（十四日下午十一鐘） 
　　北京電甘訊潘齡皐到省原擬邀集五鎭使馬麒等會集平番調和陸督眞除事現潘因學界反對一時不敢接任平番會議遂擱淺 
　　北京電蘇齊王文（十二）電日本小澤軍曹駕駛飛機由該國前往吉林長春中途迷路落於蘇省阜寗縣八灘地方巳飭盧知事曁海州白鎭吏妥爲照料現小澤已電青島派員接運（十四日下午四鐘） 
　　北京電黎黄陂密囑京中某機關搜羅關於廬議文電（十四日下午四鐘） 
　　北京電外部電挽留陳籙 
　　天津電保定會議後曹錕派其子士傑赴鄂與吳蕭接洽 
　　天津電吳電第五旅缺額一千五百名請在直之大名魯之德縣豫之汲縣三處招補（以上十四日下午一鐘） 
　　漢口電傳許崇智率綠營四師以兩師攻贛兩師入湘已抵湘屬宜章縣境湘趙加派楊丙赴湘南阻止吳亦派軍在臨湘湘陰增防 
　　漢口電據某署人述川湘兩次戰事直軍共用鄂庫槍彈二千萬野砲彈六千陸砲彈二千五百機槍彈八百萬軍費由部墊用現欵六百餘萬尚有積欠三四百萬未清 
　　漢口電鄂軍眞（十一）文（十二）入巴東正面川軍文日退盡吳分兵三路攻施南唐式遵部半繳械半逃回川境潘藍兩部文元開始撤退秀山石砫等處據官塲得報施南寒（十四）巳肅清吳派盧師趙旅分駐邊境要隘防川反攻並派員辦理各縣善後三日内卽可離宜返漢聞吳擬擴充宜城現於四周加築砲壘多處（以以十五日下午六鐘） 
　　香港電孫删（十五）下午乘寳璧艦赴梧前後隨員共六七十人 
　　香港電黔盧電稱蒸日（十日）兼就省長職 
　　香港電市政借欵聞巳交頭期七百萬（以上十五日下午三鐘） 
太平洋路透電 
[宜昌之航行現狀]  
　　十四日宜昌電英砲船柯克恰菲號今日午後由重慶抵此據稱途中未遭轟擊江濱兵士甚少劉湘不承認負轟擊輪船之責任惟已下令禁止兵士續施此種舉動各輪船明日將起椗開往重慶並許旅客附乘惟途中如有梗阻仍須折回 
[日本之華府代表送别文]  
　　十五日東京電今晨各報送别今日赴美代表團之文皆勸代表團廢棄舊有之含蓄以和緩精神採行坦白無私之政䇿堅扼會議之主要目的即限制軍備是各報又謂日本應準備討論會議提出之任何問題以期與其他列强於日本在遠東之地位得透澈之了解如會議能依據發起者所提出之高尚目的訂成條約則其功實偉如無成就則將來任何同類之企圖恐將無人過問 
[日本之鐵路五十年紀念]  
　　十四日東京電今日此間總車站前設巨帳舉行日本鐵路通車五十年紀念會日太子代表日皇到會主禮來賓共有三千人頗極一時之盛並以東京横濱最初鐵路之路軌一百噸截成十七萬段分贈東京等處之紀念留作紀念 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[上西萊西亞問題]  
　　十四日巴黎電英政府照會法政府無保留接受國際聯盟關於上西萊西亞問題之决議預料哇泊林之協約國委員團將於下一星期内實施聯盟會之决議 
　　十四日倫敦電路透電社探悉國際聯盟行政會建議該會所提出應付分割上西萊西亞或將發生之困難辦法應作爲德波兩國所應商訂公約之基礎該會並建議此項决議之履行應由上西萊西亞德波人合派同數之代表組織混合委員會以監督之而由聯盟會派一與雙方無關係之會長主持一切 
　　十三日柏林電哇泊林之協約國委員團勸人民安靜接受上西萊西亞問題之决議如有挑釁行動該團將以嚴峻手段對付之並不許舉行任何公衆示威運動德總理韋士博士通告外報代表謂彼不欲辭職惟政府之命運實在衆院之掌握博士述及上西萊西亞之分割實爲歐洲之禍患公道之妄施似足妨碍德國誠實履行對協約國之義務據半官消息德國將取國際聯盟之决議與和約矛盾之態度 
　　十三日巴黎電國際聯盟之建議書已遞交法總理白里安氏白已通告英法日三國政府據半官消息建議書之第一部涉及按照凡爾賽和約畫界事第二部涉及和約中所無之經濟規定 
[華府會議之各方觀]  
　　十四日紐約電紐約泰晤士報評論哈定總统關於裁減軍備之函謂哈定總統聲明會務之困難實爲精確箴告軍備乃上各國政䇿而使其然非俟政䇿改變或訂成偉大之條約而約束之則各國决不能減輕軍事負擔紐約導報曰美國將竭其能力告成减輕軍備之舉惟此全視各國之舉動爲轉移該報促請各國開誠布公討論一切蓋唯此始能使會議商定實際限制軍備之方法也 
　　十四日倫敦電聞喬治氏有於十一月五日左右啓程赴美之說 
　　十四日倫敦電哈定總統國務卿休士氏等聞英相喬治氏擬來美參與會議消息大爲欣慰衆意喬氏之與會可助會議之成功 
　　十四日巴黎電參與華府會議之法代表團定期十月二十九日由吟佛啓程赴美 
[日人在國際經濟會演說]  
　　十三日倫敦電日本代表嘉納子爵在倫敦國際經濟大會演說謂衆常指日本爲世界最重軍閥之國惟普魯士黷武主義之失敗已予日本以明白之敎訓日本覺軍備　負或不能勝任故日本歡迎裁减軍備之舉實較任何各國爲迫切日本國民之天良已爲黷武主義之失敗及新榮耀之思想所鼓動實無疑義經濟大利益常伏於海陸軍大（中有𨶏文）經濟之野心迫令美政府召集關於太平洋事務之華府會議美日在蒙古之利益大相抵觸兩國人民之意此項問題應由國際聯盟而不應由單獨强國解决之 
[國際經濟大會開會記]  
　　十四日倫敦電國際經濟大會今日在開克斯登堂開會中國代表浦韾氏謂華府會議其結果不外和戰二字其重點乃在中國問題中國將竭其能力所可爲惟日本撤退魯省駐兵中國將視爲友好之證 
[國際商務大會開會]  
　　十四日比京電國際國會商務大會今日在此開幕由殖民大臣佛蘭克氏主席與會者共二十國英法意日中國希臘葡萄牙波斯均在其列已舉派股員會草擬匯兌問題之建議案 
[美國之禁止軍火案]  
　　十四日華盛頓電參議員洛志氏今日在參議院提出外交股員會所已贊成之議案禁止以軍火運濟美國享有治外法權任何國之革命黨聞該案志在襲行其他列强禁上軍火出口赴華之政䇿 
[中法實業銀行之被控]  
　　十四日倫敦電泰晤士報巴黎訪員電稱現有多人控告中法實業銀行塞勒州檢事長决議於調查後起訴該行管理部長貝爾台洛氏及前任管理員貝爾諾特氏以違背公司條例之罪 
[各國近事記]  
　　十四日紐約電據華盛頓消息兹商定將巴拿馬運河船鈔案擱起討論政府航業政䇿之舉已展期至華府會議後舉行 
　　十四日倫敦電據西班牙京城電稱内閣已命建造巡洋快艦四艘驅逐艦六艘潛艇二十八艘砲船二十一艘 
　　十四日倫敦電愛爾蘭會議今晨開會後已延會至星期一日午後 
　　十五日倫敦電路透電社探悉中美新聯邦定期本月三十日選舉國會議員而於明年一月十五日召集開會 
　　十五日巴黎電柏林消息保障委員會已與德代表商妥德國分批繳付賠欵辦法現已設法阻止足以鼓勵抛賣馬克望其落價之任何舉動 
　　十四日紐約電商部接柏林消息德國入口稅以紙幣交付者今已依據金幣增加十倍至二十倍 
　　十四日華盛頓電工部宣布外國學生入美者不照移民法律限定人數之條欵辦理 
　　十四日倫敦電孟郤斯特指導已開募俄國賑捐 
國外要聞 
[美國特約通信（敬齋）]  
　　杜威到後與中國人之酬酢 
　　宣言除美國外所最愛者爲中國 
杜威博士在中國兩年其敎育學說殆影響中國全智識階級兹已由日本搭迪古早號輪船回美想國人甚欲悉舊金山歡迎杜威之攝影 
中立者杜威博士其右爲康白情君其左爲杜威夫人 
其近况爰一述之九月十一日下午二時船抵舊金山第四十六號碼頭杜威博士身穿深灰色洋服披鼠灰色呢外套着晦澀無光之黑皮鞋戴灰色粗呢博士帽偕其夫人及女公子徐下船入稅關堆棧往迎者中國人方面有北大同學代表康白情君林士模博士國民黨總幹事劉蘆隠君李襄民博士青年會幹事李紹昌君等七八人美國人方面則僅其友人三人而已杜威博士等皆凝其靈銳之目光與之一一握手略致寒暄其所携行李計有十八件稅關檢查極費周折有敎育部某君所贈明代古畫一軸竟被扣留謂須得中國敎育部公函證明方可放行而杜威女士購置衣物值三百餘元亦須納稅左右轉旋乃得無稅通過而費時已達三四時幸中國友人皆努力相助乃於傍晚竣事即由中國人方面往迎者備摩托車送寓其女友加利爾夫人之家杜威博士與其夫人並云吾等離上海後以爲將久與中國人别矣不意方抵母國即復得諸君子之惠助如此中國人誠多情也 
　　杜威博士東歸在即允十二日晚赴舊金山學界之歡讌然是間北大同學多有曾領其講義者即於十一日晚邀請晚餐情意懇切乃不能不謝郤原請晚餐之友人而赴宴於遠東樓是晚北大同學與會者有孟壽椿傳振烈李光忠吕平登諸君及王啓潤女士等七人與中西新聞記者數人中菜而西吃賓主皆極盡歡席間討論中國實際問題至多特擇尤記之傳振烈君問曰敎育原理以令學生自思爲尚是矣然現在中國之社會經濟與個人經濟俱極困難最多數之成年人均無從得敎育亦無餘暇自思而欲民治主義之實現又非增高最多數之智識不可吾人於此將令羣衆隨有智識者之後而爲敎育可乎杜威博士答曰吾人但須徐圖終令受敎育者自思羣衆受敎育者旣多則民治主義自能實現矣杜威夫人則以中國學生運動及大都市之平民敎育爲證以維護其說謂積之旣久自有自思之事實發現傳君曰現在中國人民之智識如此若令其人人自思則大多數寗願復辟無疑况以現在有特殊情形之需要乎杜威夫人曰現在不在時間之變遷如水之流又安能定現在之特殊情形乎且中國婦女從來少受敎育然今日之曾受敎育者其思想之透澈輒駕歐美婦女而上之又安能必其不自思乎傳君尚以此皆爲最少數之情形與最多數之敎育無與相質難卒以衆人之滑稽談笑百罷康白情君問曰今日爲改造中國之說者約有二派緩進者主張國會制度急進者主張蘇維埃制度其說何如杜威博士答曰吾人必須從歷史上求其經驗而後能定將來之方略康君曰中國自有其四千餘年之經驗不與世界同也杜威博士曰誠然但中國素以寛柔爲敎必不採激烈手段也康君曰中國人善於應變平日本極平和然如周秦魏宋諸代中國政治經濟之激變皆有不世之才出而主張之以顯其應變之精神則求速亦未始不可能然則綜採各國之所長可乎杜威博士曰是化合也何如創造康君曰化合即創造也杜威博士曰然傳君問曰中國社會政治經濟種種情形較類美國乎抑較類俄國乎杜威博士答曰有類美國者亦有類俄國者孟壽椿君問曰中國今日實以發達實業爲必要而發達實業有二途一爲貲本主義一爲國家社會主義二者以孰爲最適宜於中國杜威博士答曰中國有其特殊情形中國之實業發達當以中國人自已之能力用第三種方法實現之無取乎蹈襲康君曰此正中國大多數青年之所存想者也衆大笑暢談至十時始散 
　　十二日晚六時華僑學界歡讌杜威博士及其夫人女公子於遠東樓列座者百餘人新來中國女學生四人亦在座賓主至爲欵洽首由主席李紹昌君致歡迎詞介紹杜威博士演說杜威博士演說云中國人實爲世界上最有友誼與感情之民族又曰予未到中國以前與許多歐美人游中國而不知中國者無異完全不知中國之歷史地理社會風俗爲何物彼歐美人之道及中國者輒謂其爲數千年無變遷之古國至今猶無變遷即有變遷亦爲幾種同樣循環之變遷而未嘗有進步之變遷及予到中國　乃知予從前對於中國之愚昧蓋從前之所聞者皆屬大謬也又曰主席適命予指摘中國之弊病予果早言之則予且早繫於囹圄矣如今日言之或且有謂予介紹暗殺於中國人者故予不欲言予僅以一言蔽之使中國而死數人則前途不勝爽捷之至矣（記者按杜威博士初至北京時正當五四運動甚烈一日在敎育部會塲講演後有叩以何種學說最宜介紹人中國者即戲答曰皆無用予意將炸藥製造法多介紹入中國或較爲切實耳云云此言蓋與前意相同）又曰中國之督軍制不廢武人不剗除則眞正民治無由實現今日中國較健全而有希望之現象爲各省自治運動此種運動即等於從前美國各邦之主治權運動實將爲救中國之眞途徑惟恐各省有各省之偏見馴至不顧及全國之利害則甚危險耳予實非常感謝且非常愛中國除予所生長之美國爲予所最愛者外世未有何國爲予所愛如中國者也云云 
　　記者所問杜威博士中國之近况一一皆得滿意之答覆使吾人在海外者聞之無不喜母國進步之速其對舊金山愛克冉明拿報（ＳａｎＦｒａｎｃｉｓｃｏＥｘａｉｎｉｎｅｒ）爲舊金山最大兩日報之一其他爲ＴｈｅＣｈｒｏｎｉｃｌｅ
各銷二十八萬份）記者云中國政府正在革新時代數年之内中國政府必可爲完全中國人民之政府矣現今中國學生活動進步甚速一俟勢力充足即能管治全國現在全國已受此新勢力之影響即現時之内閣人員亦不如前者親日之甚蓋少年學生活動勢力日强不容此輩握權也云云聞杜威博士已於十四日東歸紐約云 
國内要聞 
[北京通信（吹萬）]  
　　本屆議員之橷活動 
　　第三届議員各省選出者已二百有四人未辦各省視若無事政府亦早置諸不聞不問之列矣諸議員見此情景知不與政府爭則前途完全無望乃設通信處於西草廠十六號先後到者一百五十二人上書府院促速辦選舉並請定期召集第一次上書後政府方面亦敷衍之靳覆書謂促辦選舉無日不在進行之中此爲政府大政方針根本不能動搖一俟範圍内各省選出即行定期召集云云昨各議員復在農事試驗場開大會决於十四日推代表六十人分謁總統總理并再上書於總統事爲府院所聞東海因於今日召錢能訓入府商議對付方法及進行選舉諸事主贊成積極進行而靳亦電召山東議員彭占元至私宅與談議會事謂彼之方針本爲完成國會今政䇿不行故决不幹而各方復不令下臺刻已將速辦選舉爲留任條件之一吾三四日後銷假　當與諸議員開談話會一次互商對於國家大計之意見明日請傳語諸君可不必來以私宅不能容多人而我復不在院也院中巳令郭秘書長招待但最好不去總統處亦以不去爲佳以内閣制責在内閣見總統亦無效云云彭謂一人不能作答議决案恐難變更遂辭出大約明日在中央公園聚集後仍需赴府院一行兹錄其前後上總統文如下其（一）云上年我大總統明令以民國元年選舉法改選國會仰見尊重約法俯從民意全國人民莫名欽慰同人等以爲明令已頒斷難中止遂毅然應選冀補救時局於萬一現逾法定召集之期已將兩月其衆議員已選出者僅蘇皖魯晋奉吉黑甘新九省及蒙青　區若直隸若秦豫鄂贛閩浙或初選迄未着手或覆選尚未舉行政府　置諸不論不議之列各該省長官旣在中央政府統治範圍之内即不應有所依違於其間中央威信所關亦豈能坐視不問論者謂各省利其延宕係屬别有用心同人之愚不敢置信惟是立憲國家行政立法司法三權並重苟廢其一即爲不國略諳法理者莫不知之矧共和國以人民爲主體國會代表民意其組織之必要更不待言即如西南尚必以非常國會爲旗幟者此物此志也現在第二屈國會業已滿期丁此絶續之交當然依法召集而政府徘徊觀望態度冷靜一似國會中斷與國家無涉也者此同人所大惑不解才一也以大局言財政幾陷於破産國家將受人處分而軍閥政客盛倡廬由會議國民制憲之主張離析分崩其端已見夫中華民國國家數百兆人之國家非一二人之國家也政府持危扶顚仍當與國民共之僅此代表民意之國會似尚有所靳而不欲其成立此同人所大惑不解者二也同人目擊時艱深維匹夫有責之義萬不願項城廢止國會之非法舉動再見於今日艱難締造之共和國家名存而實亡現在未辦選舉各省若自問尚隸屬中央煌煌明令何以不遵若尚承認我中國國體確爲共和何以任國會無形消滅若尚承認民國約法爲有效則以根據約法之元年選舉法組織國會何以不辦觀察現勢國體雖未變更國會久已停滯内政外交均失主宰我大總統受國民付託之重值此國事阽危民生困苦之際惟有開誠布公遵循正軌庶可與民更始藉挽頽波所　持以毅力出以誠心速完選政以奠國本此國人所韾香禱祝者也前舉代表晋謁總理當承賜覆對於召集本届國會一節極端贊成内閣方面已無問題我大總統如果有召集國會之决心應請尅日以明令催促未辦選舉各省趕緊進行以副法治之精神而維共和之眞諦謹布區區伏維鑒察其（二）云前公推代表劉懷瑛蔡培張元俊鍾善道馬希元王文淵李道在楊柏榮等八君賫函晋謁計邀垂詧並蒙派吳秘書長代見傳述鈞諭以外交緊迫應付困難深盼國會成立爲政府後盾本日同人開會舒君鴻貽又報告面聆鈞誨渴望國會之殷與吳秘書長所言略同並蒙俞允待總理銷假即令首先催辦選舉一俟直豫等省舉辦覆選即行召集仰見鈞座俯順輿情尊重約法之至意曷勝欽感惟同人前接靳揆復函聲言本届選舉無日不在進行之中而一叩其究竟則數　以來各省任意停頓旣未聞政府遣一使發一電切實催辦又未聞對於違抗元首明令漠視選政之長官有何制裁徒託空言安所取信兹幸鈞座旣有催辦選舉促成國會之决心同人之愚以爲第一步參議員問題如何辦理即應從速决定明令公布第二步如蒙藏選舉按法以蒙藏院總裁爲選舉監督照元年例即可在京舉辦而華僑選舉以農商總長爲選舉監督亦可同時並舉凡此二事均在政府駐在之地朝發令而夕可舉行更無延緩之理應請即日令行各主管機關務於半月以内尅期辦竣第三步則以現在衆院選舉辦竣者已有十一省區選出二百零四人距法定人數不過九十五人若能益以蒙藏華僑選出之數並再舉辦數省便已超過法數一轉移間不難正式開會擬請先頒召集令定期召集即以此督促各省於召集期内完成選政如此則政府辦理選舉之决心旣可大白於天下而各省當局鑒於大政方針堅定不移自不至再事觀望貽誤大局我大總統受國民付託之重當不忍坐視共和國家國會久虚以開世界各國未有之創例兹公推代表舒君鴻貽等六十人晋謁崇階面陳悃欵尚希俯賜接見俾盡所懷按此呈即由代表見徐時而呈但國内如此情勢而議員忽發此奇想亦太不識時務矣 
[日使對魯案復文之態度]  
　　我國答復日本魯案交涉之公文發出後日本對於此事之態度外間所傳有兩種消息（一）謂日本將出積極手段再向我國提出意見（二）謂不再直接對我提出意見但向各國宣言聲明日本巳屬讓步而據可靠消息則日使小幡之意對於我國答復文决定提出一種質問質問書之措詞已由小幡擬定電日本外務省請示核辦連日東京北京間函電往返正在商議此事一星期内必向我提出日使署參贊西田耕乙十三日曾親往外部代表小幡質問答復案之意旨外長顔惠慶口頭解釋甚爲詳細約談一小時而散但兩方俱聲明非正式談判故西田氏除請解釋疑問外絶無表示 
[外人論中國對太會應取態度]  
應將中國眞相宣布 
　　世界新聞社譯字林報十一日北京通信云有高級華官某近接一西友之函於中國對華會應取之態度多所勸告某華官頗爲感動以爲中國人民皆應一讀特囑代爲宣布原函如下閱報知君於太平洋會議極爲注意余甚喜之以閣下之勢力大足爲中國謀樂利也余以爲中國赴華之代表不當耗廢光陰於指斥日本或任何他國而當努力使太平洋會議確實了解中國對内對外之地位若代表不將中國之問題明白陳述於會議實爲失計中國欲得外國之贊助必須先阻外國之干涉余夙信中國必先自有拒絶外人干涉之道乃可求外人之助中國向來祇圖求助實則反招干涉而已中國今日之政局最足使人迷惑中國當從實宣示於世界若北京政府之代表企圖在太平洋會議中以國現實統一之說說服各國則勢必失敗余以爲中國人民對南北政府皆有不滿意之事實不必對美國公衆掩飾又以爲中國人民若不自己努力自選官吏自定法律則中國之許多國内困難問題决無解决之日余深信中國欲得外國之贊助而不干涉祇有開誠布公討論中國問題之一法倘北京政府自以爲在太平洋會議中能爲全中國發言則徒使各國確信北京政府意在欺騙各國因北京政府實無權力可言所有者僅盜匪渠魁予及外國政治上之承認所賦者而已此固爲外國所洞悉也至於中國人民今日確在努力奮鬭以求良好政治此種情形正應在會議中廣爲宣布倘會議而能深信其確爲事實則此後必力謀避免干涉中國之内政無疑也至中國所選代表必須英語嫻熟尤須具有幹才中國今日能操英語之人甚多而確有才能及洞悉本國情形者寥寥不多覯外交總長顔博士人極漂亮英語亦流利然於中國政治情形則遠不及一般青年之熟悉博士可爲一良好之發言者但所需發言之材料必須由確知中國情形之人供給之顧維鈞口才極佳於外交界卓然有聲然彼不能將中國實在政情使歐美公衆得知實爲大缺憾彼曾造成外國對於中國之一種同情心然其同情之原由並非中國及中國人應得此同情乃因日本人侵略中國耳如此造成之同情殊於中國無益因此種宣傳不啻使歐美人信中國人爲一可憐之弱漢故動其惻隠之心而非爲中國人力爭良政治奮鬭甚苦敬之愛之故表示同情也凡人莫不有同情心願爲他人之助顧對於弱漢每少同情之感今中國人所予歐美人之一般印象即覺中國人爲弱漢而非能振作有爲者此大非中國之利也余於中國極爲關切不覺其言之率直望君原諒總之中國决不當自居於一乞人哀憐之地位而當力圖自强以博他人同情則雖欲招干涉而他人亦不願干涉之矣 
[曹張吳對廬山會議之新解]  
　　張紹曾發起廬山國是會議事前未與北方各大吏接洽以致中間遂形停頓日前張氏赴滬寗各省疏通又由吳佩孚特電曹錕張作霖請求贊成據政府消息曹張吳三使已有聯電到京贊成召集國是會議電文略謂國體變更以來於今十載國本屢搖都緣憲法未定約法本粗具模型而解釋之者多曲詞譎辯或斷章取義以鼓簧邪說或弄法舞文以挾行權術依法據法僅言在法中而護法違法尤行在法外自治本爲民政之一端非政體之網領而剽竊其詞旨者都利爲權位自利之具分權乃地方之義務非離國而獨存而野心思逞者　藉爲破壞割據之階是皆少數政氓之横議放詞非民意也頃見樹威將軍張紹曾冬日之通電主張集國民會議於廬山制國憲以國是其所列舉者對於立法主體固無背約法之精神特核於行政責權不無獵等之遺憾自須俟開會後矯正以爲補偏救弊之圖云 
[同牀異夢之靳潘]  
　　靳内閣進退問題乍陰乍陽使人莫得其眞相者已匝月矣各方消息皆謂此事以財長問題爲中心其實此點似不生疑義靳氏堅持將與潘復同其進退說亦不 
 
 

Page 11

 
 
　　盡然靳潘私人關係雖非常之深如能長此上下其手固爲靳氏所甚願然至萬不得已時只須自身勉强能留則財長另易他人亦未嘗不可遷就此時靳所以徘徊觀望照常在私宅辦公而不到院正式復職者非爲潘復位置之搖動乃爲財長一席各有力方面意見尚未一致靳氏慮其莫適爲主耳當此張弧高凌霨諸人經營財長俱未成熟之時潘復乃得拚命借欵以冀對於各軍閥收多錢善賈之效誠能如其所算以借欵爲資四面討好博得軍閥容許以固其位固屬甚好即或不然借一欵有一欵之經手利益從此下台亦未嘗非捨名收利之道自靳内閣搖動以來潘復所借之高利債近一星期已借成三筆一法欵五百萬佛郎一某外銀行現欵一百萬元一中交兩銀行七十萬元除此三筆外仍復向各處凑合不止一起條件苛刻在所不問總求愈速愈妙據財政界人云近來各項借欵利息未有下於一分八釐者而抵押品尤爲不堪有某筆借欵本以鹽餘爲抵因鹽餘不甚可靠竟指定財部管理之房産爲擔保物亦可見潘氏之無所不用其極矣 
[保定會議之内幕]  
　　保定因湘局發生變故特開會議討論應付各問題直系要人如曹鍈陸錦袁家驥江朝宗趙玉珂王毓芝熊炳琦等均與會兹探得其討論結果如下（一）前敵後援問題自湘鄂開戰以來軍士已疲於奔命又繼之以川鄂之戰兵士更不堪其苦目下直軍所得之結果者雖賴吳使佈置之力惟一人之力有限直軍之數無多一旦設有緩急擬商請姜老將軍將全數毅軍開至前敵以爲直軍應援（二）請晋援陜問題自陳樹藩與川劉湘結合後大有進窺西安之勢若不及時剿除終是養癰遺患現在馮督兵力有限直軍又無兵可派特電令閻晉督出兵一混成旅助陜剿陳（三）蘇皖贛巡閱問題此項提議始自奉天惟刻長江下游各督皆相安無事况陳齊二督早有來電聲明無設此席之必要仍電政府拒絶發表（四）特赦安福禍首問題三十節前安福餘孽即運動政府特赦因政府不敢作主又轉向奉天運動並向直保方面進言擔任接濟前敵軍費爲特赦之條件惟若輩行蹤詭密决不容其得以自由行動按數日前奉天有軍事會議今直系又有保定會議可謂遙遙相對矣 
[外報之南北雜訊]  
　　大陸報十四日北京電云張作霖允助參與華府會議中國代表團經費十萬元中國銀行團宣稱擬助欵五十萬元預料他省督軍亦有步張後塵者顔惠慶博士今晨宣布願任總代表日内將啓程赴横濱而在該處乘俄羅斯皇后號赴温哥武代表團中有九人由京赴滬星期六日晨間可抵俾趕乘是日由滬起椗之俄羅斯皇后號出發 
　　字林報十三日北京電云北京政府近因不能得繼任之人其勢將倒今因靳總理已允留任得暫撑持靳之留任乃由張曹允解欵協濟且允勸其他督軍亦效彼等所爲有以致之靳總理已允於星期六日參與閣議外間謠傳潘復自信力能訂成日借欵故其對府之信用已稍恢復至於日借欵之性質今猶未悉北京政府能否持久衆見不一一般人士咸信張曹之勢力不足擔保各省之必能源源協濟今勉强維持政府徒足延長痛苦耳 
　　大陸報十四日香港電云孫中山通告南方國會謂擬蒞會解釋其出巡各省之計畫陳炯明雖電請展緩啓程但孫已定期明日赴桂 
[烟酒借欵聲中之烟酒稅]  
　　日來烟酒借欵又繼續活動外間且有傳爲日内即將簽字者兹據某方面調查云中央財政艱窘達於極點推其原因固係軍費支出過大而各省截留中央之欵亦爲其最大原因苟能將國家地方稅收劃清則中央自有財源何至窮到如此即以烟酒一項而言據聞全國烟酒牌稅每年約二百五十萬烟酒稅約一千七百萬公賣費約一千六百五十萬三者共計三千六百萬元若能再加整頓則所入當可增加大約此項歲人不難坐致五千萬而今年中央所得此項之稅欵爲數不過一百餘萬其餘全爲各省所截留而各省政府亦亦未完全得到是項入欵其中爲局長分局長所中飽者居其大半現在烟酒借欵反對者固有許多口實而各省辦理烟酒者尤爲不願因一經整頓則彼等先失去許多發財機會固不得不利用輿論以打破借欵但以如是之政府吾人亦不能贊成此項借欵徒供其揮霍也 
[吉林省議會與公民大會（隠）]  
議長風潮平後之一波折 
　　吉林省議會議員分于（源浦）程（科甲）兩派競爭議長自九月五日于源浦當選議長後程派議員即有賄買訴訟發生旋經實業廳長馬俊顯永衡官銀錢局會辦何雨人向雙方調停于議長准第一期常會内辭職程允取消訴訟似已妥協乃兩派議員積嫌不釋程雖允撤消訴訟仍以不出席爲根本之抵制以致演成三次流會之醜態其内容之複雜卑鄙有不可以言語形容者公民忍無可忍於是省農會會長劉文科等組織公民團發表宣言書主張對於溺職員等提出不信任案呈請准予一體解散另行選舉聯絡全省公民擇日開會公决第劉等亦非穏健份子不過欲利用時機以博國民同情而該議員等情虚心怯聞而大驚乃仍由馬何二調人向雙方勸告切實讓步結果于議長准開會後十五日内辭職程派議員即日出席始於本月四五兩日正式開會記者方謂議會旣已開會該公民團之宣言書已生效力從此可告一結束矣不意公民團仍不休罷復於五日發出第二次宣言書略謂（該議員等營私溺職貽誤大局罪狀昭著無可諱言議員旣爲吾儕所選舉自宜當機立斷萬難隠忍聽之致啓他人輕侮之漸凉血動物到處固有而吾吉山川鍾秀更多熱心愛國之人尚希勿徇鄉誼羣起鳴鼓之攻念切地方共爲箸籌之䇿必達到解散目的而後巳兹訂於十月九日下午一鐘假魁星樓路東中日語言學校開公民大會議决分呈公文手續曁修正呈稿届期務希大駕賁臨）云云此項宣言書發出後分頭聯絡進行聞已招有二十餘縣代表來省各界亦有起而贊助之者風聲所播該議員等更相驚駭以爲事關切膚必須設法消弭雙方遂暫釋前嫌一致對外運動此二十餘縣之代表及省城各團體首領勿參預公民大會一面復請何雨人向劉文科等疏通意見劉等本已擬定呈文亟待大會表决及期到會者不足法定人數遂改爲談話會董壽昌宣言大會未成本人誓不與該議員等並立當犧牲個人爲法律之解决言詞激烈滿座動容繼由何雨人報告調停始末情形併謂省議會已開二次正式會議内部亦已融洽可否請父老兄弟充分諒解和平了結如有意見不妨聲明云云時議論紛紜莫衷一是有主張改日開會堅决進行者有主張採納何君意見者各是其是相持不下嗣由某君起立謂兩方面之主張均屬正當辦法鄙人以爲另選問題太大且亦難保無覆轍之弊若一任該議員等結黨營私又不足以副人民付托之重當取折衷辦法責任何雨人君忠告議會嗣後不得無故缺席倘再發現前項情事我公民當爲嚴厲之處分如是則旣免糾紛又開該議員等自新之路諸君以爲如何經衆贊同何君亦願負責擔任遂散會 
[山東推定加入太議代表]  
即日出發赴滬 
　　昨日（十二日）山東外交協會在商埠召集開重要會議首由會長常勉齋主席報告略謂今兹之太平洋會議適予吾人以最好機會本省亟應推定代表赴該會出席發表吾人對於魯案之意見并備政府代表之諮詢本會數年來於魯案研究吃緊之點即在目下此次本省代表原定五人嗣中央只允派兩人再三交涉無效此兩人中究竟以何人爲宜請大家發表主張討論結果决定推徐冠生王樂平爲參與華府會議山東代表交由各界聯合會通過公請本省政府加以委派主席又云本省代表旣與中央代表一同放洋中央代表第一批早經出發第二批現在上海定十五日搭輪出發雖有第三批尚在未定本省代表究竟隨第二批抑隨第三批若隨第二批十五日爲日無幾籌備上恐已來不及云云衆又討論以萬不能再等第三批莫若在此一日一夜中籌備妥當於十三日晚九點乘津浦車赴滬十五日放洋之期尚不至貽誤遂决定派人分别籌備董星五朱馨齋二君即刻通知王樂平君並尋鄭王張三議長見省長交涉公費及護照周朗山李冠九二君擔任預備一切函件定晚九點召集各界到車站歡送兹將致各處函件照錄如下（一）致省署請發旅費執照公函敬啓者敝會現推定徐樹人王者熟爲赴華府會議代表即望發給執照旅費尅期起程無任禱切各界聯合會啓（二）致徐王二君請承認代表函冠生樂平先生鑒兹經敝會公决推定先生爲本省代表隨同政府委員參與華府會議即望俯允所請整頓起程無任感謝各界聯合會啓（三）致李天祿君請作嚮導公函天祿先生鑒此次青島交涉重關存亡利害所及吾東尤甚本省各界爲保全主權起見特推徐君冠生王君者塾爲本省參與太平洋會議代表素稔我公久游歐美情形盡悉至時即祈格外指導協同動作俾得達到吾人最初之目的是爲至禱忝屬梓誼諒不見拒各界聯合會啓 
　　據政界消息田中玉昨致政府電略謂奉院部電魯案答復日使全文不取拒絶之形式保持自由提出華府解决之精神魯民對於政府不爲勢刦利誘深資信賴惟自日本强佔青島以來抱定承繼德國利權之思想關於鐵路事件事事取侵略宗旨我自拒答該約以來民氣激昻該國政府鑒於我國排貨風潮之劇烈後以懸案未决遇事據理力爭一年以來尚屬相安今我政府對彼提到旣已斷然表示不屈不撓之精神彼方是否仍取和緩政䇿抑或變本加厲猛力壓迫正難預測中玉負有守土之責自當督飭所屬加意戒備總期以和平之精神維持現狀以待正當解决云云 
[福州近訊]  
太會聲中之各社團禁烟大員行署之組織 
　　太平洋會議期迫閩中報載各地通電者日凡數起省議會乃於前月末發起組織太平洋會議研究會徧約各界首領開會是日到會者約七十餘人公推省議會議長林翰主席將簡章條文略加修改通過後即推舉各部職員先舉理事林翰陳文翰鄭豐稔吳賓　王修等五人當選次舉幹事部員十人研究部三十人是日以中等以上敎職員聯合會會員到者爲多數而敎職員聯合會自身亦隨而組織是會舉翁燕孔林逢甲林霆肅陳樵等爲理事并沿例舉調查部研究部各主任等廈門閩學會近亦遣人赴漳泉各时徵集學界同意重組學會全閩學生會亦以此問題亟待解决唯經費困難無從着手特派林潮聲赴廈募捐聲浪頗大非復如前之沈寂然此偌大問題研究二字談何容易若選舉職員後各理事僅發一二通電開一二次會議即謂爲研究則視他省瞠乎後矣 
　　閩禁烟大員到閩已久近始規定令其所帶隨員十六人分派四道調查道分兩路路配二員擬三十節後分道出發大員則俟各調查員冋省報告後始親自出馬履勘日昨曾囑各調查員云公等只須調查某處某處有無烟苗至人民私運私吸非吾輩權限所在無庸干涉是則稱爲查勘烟禁大員無寗稱爲查勘烟苗大員之爲愈也至行署經費每月定爲八千元而調查員之新水分爲六十元四十元兩等公費每人每日二元决山各縣禁烟罰欵項下支給則調查員之薪水月不及千元縱有他項用途每月經費何遽至八千元之多是亦一疑問現在各調查員尚有盤馬鸞弓之一而近日各縣之匿名報告烟禁廢弛者幾如雪片飛來而所謂大員者乃從容不迫若是亦可怪已 
[杭縣軍警衝突紀]  
十二日下午二時許有駐舊行宫四師十三團一營四連兵士李清文等在三聖橋抬運磚瓦與大有利電燈公司修理電桿之小工孟鳳華互撞衝突該兵等即與棍毆擊致孟頭顱洞穿腦漿迸裂血湧倒地該兵等見已肇禍即躍人三聖橋河下小船飛槳圖逸一時激　公憤羣起追捕至新宫橋始將該兵等獲交崗警詎帶署時該兵等當街吹笛號召二十餘人奔至宗陽宫一區四分署强欲索犯未遂不移時增至百人左右手持木棍器械衝入警署將門崗剌刀槍械奪去一片聲嚷口稱打死署員不已該警佐戈錫麟見勢不佳急從後門出外暫避凶鋒奔赴警廳報告其時秩序大亂該兵等逢人便毆紛亂間李清文竟被人格斃宗陽宫一帶商舖遂紛紛閉門罷市約三十分時該團方團長梁營長憲兵衛戍各司令長督署稽查長四師軍法長警廳督察長等飛馳而至將該兵士等先行遣散回營一面勸諭各舖照常貿易始克回復秩序是晚九時杭地檢廳派檢察官任世翰到署檢驗李清文屍身係用刀剌入乳部致死復驗孟鳳華傷勢則腦漿眼珠俱已流出警察陳奇高唐福林徐國樑葉一青王文奎胡思明等一均各受刀棍傷孟陳二人最爲危險該營兵士不允將李屍舁回在署守護至次晨（十三）盧督軍傳該營梁營長警廳夏廳長及戈警佐到署詳詢肇禍情形畢始將李屍抬回該營棺殮孟鳳華亦於次日傷重斃命由檢廳電請該營派員會同蒞驗電燈公司　小工因此倡議罷工經該公司總理俞煒竭力勸阻俟在商會開會解决宗陽宫一帶商舖亦擬聯名公呈督署請速從嚴取締以杜後患孟妻徐氏具狀爲夫鳴冤現盧督軍已派妥員切實調查再行核辦省會警廳亦將崗警徐國樑門警王文奎等傳案澈究將移解軍署發落 
[杭州快信]  
　　各縣自治協進分會寗紹等屬俱已報告成立餘縣亦陸續舉辦期在促成省憲 
　　浙議會現有議員沈定一等提出懲戒金錢議長案某方面已預備設法打消 
　　各屬勘災委員回省報告後由財廳分别細核災歉分數每區委員八人分查秋收成數彚總報部核辦 
　　軍警衝突案内警佐戈錫麟現已請假所遺一區四分署職務暫委林左海兼代即日到差 
　　杭州各布莊因元泰新開均放盤競爭三日來各莊每日售洋萬餘元至數千元千餘元不等聞放盤以一月爲期該同業昨在會館會議减短放盤日期衆意紛歧無結果而散 
[南京快信]  
　　省議會議長問題連日仍未協商妥洽今日選舉會又必搗亂而散 
　　王省長因學生干涉省議會議員發言有背議會旁聽規則昨諭胡敎育廳長王警廳長設法禁阻 
　　太平洋會議經費聞齊王兩長允認解三萬元 
　　兩淮運使丁乃揚因與運商感情大惡有調京仍以文龢繼任消息 
　　省立第一商業學校學生代表潘潤夫函省議會更換校長請提案質問 
　　高郵衆議員王鴻藻省議員張才魯賈先甲吳輔勳左保南董增傳等因昭關壩及水災急賑事昨同謁齊督王省長請迅設法救濟 
　　李厚基代表姜可欽昨辭齊督轉津浦車北上 
　　贛陳又由直招新兵一千二百名即轉輪運贛 
　　江陰稅所長周和鼐病故財廳委宋知事暫代 
地方通信 
[蘇州]  
　　小學敎員加薪蘇城各區小學敎員每月薪金起點僅有十六元在此生活程度日高之際殊不敷用迭開會議要求學務委員轉達學董增至二十元爲起點業由學委祝伯祈於縣行政會議提出議案多數通過并商准學董即於本月發薪之期起一律照給二十元並自七月份起照數補給以劃清年度云 
　　各公社反對樣問間蘇城各處翻造市房向由警廳咨　縣署派員勘丈發給動工執照自今夏起該項職權移歸工巡捐局辦理後　有某董方面人在觀前街組織樣子間附屬於工巡捐局凡各處之翻造房屋者須經樣子間打樣各市民公社以警廳辦理勘丈給照時向無此項手續而自有樣子間以來翻造房屋者頗受其滋擾特於前日各公社會議時提議反對並要求將該樣子間取消云 
[奉賢]  
　　函請劃一租價今年各處奇荒奉賢縣賴知事因邑人要求籌賑减賦於本月八日集議辦法並由陳紳泊　等函請飭定劃一租價議減收數俾昭公允原函錄後葆忱縣長先生大鑒昨日會議荒賑减征一案弟等以　賦根租减賦應行减租庶得並顧業佃而吾邑習慣即以一鄉論租價向甚參差擬請台端分函各紳各就本區邀集各業主公同商定本年各圖租價并減收若干尅日呈明出示佈告以歸劃一租限伊邇迅祈核奪至紉公誼祗頌勛綏治弟陳鴻翊沈惟賢阮惟和胡德望同啓十月九號 
 [P南通 
　　通布規復輪運縣城布商順康莊以通海兹莊大布運銷東三省牛莊等處年有十餘萬包船由滬地帮號轉運銷地近數年來每届布擁之時藉口艙位擠軋船隻稀少動輒勒價其帮號抑壓布業黑幕重重特函陳通總商會請求整頓改由輪運俾通布自由暢銷以免帮號壟斷業經張會長核准召集通海關莊各布商到會公同籌議俾便致函上海紗布公所規復輸運云 
[清江]  
　　辦理水災善後之意見本年江北水災與一切善後辦法所有各種情形已見各報兹節錄揚州運河工程局總務課徐鍾令致淮陰縣農會函如下伯瑤（喬國楨）沛廷（徐作霖）兩會長及會董諸先生同鑒本年江北水災固因雨量太多淮沂泗同時暴漲江水又大頂託不消輿論歸咎於開壩延誤不得謂盡無理由我淮陰之受災實以雙金閘之害爲大不知何日積水方退假如誤及種麥則更不堪設想矣爲今之計所應亟籌進行者厥有兩端一則請欵籌備修雙金閘一則籌畫年内外賑糶事務函至大約淮安淮陰兩縣日内當開大會以討論之淮陰已於十日舉魯楨安澍吳珍中三代表赴揚接洽一切矣 
[揚州]  
　　電催運商運鹽皖岸榷運局長孫多禔因該岸需鹽曾快函丁運使請予從速籌議以未見復示復電丁使云前函計達敝岸各局需銷在即運商能否先行趕運祈即電示俾得另籌辦法以維岸銷而免風潮多褆叩元 
　　改訂附稅投標敎育經費内之附加屠稅現經王知事改定辦法招商投標照正稅額三分之一（正額二萬一千三百元）最高七千一百元最低四千二百六十元第自設匭以來尚無人繳欵投標云 
雜評一 
[内外經費（默）]  
　　外交經費爲國家應備之經費乃此次太議竟出以募化之手段而張作霖竟大發慈悲有捐助十萬之說其他各督因張作霖之慈悲而亦慈悲有各出慳囊捐助之說慷慨哉張作霖與各督 
　　内政經費爲國民供給之經費乃此次内閣竟以辭職哀曹張之助而曹張竟大發慈悲慨允協助以維内閣并勸各督協助以維内閣慷慨哉曹張與各督 
　　其實曹張平日能稍發其慈悲心勿以强盜之行逕硬索軍費又勿以强盜之行逕截留中央稅欵則其他各督必不敢效尤中央亦何至一貧如洗若是乃前以强盜之行逕趁風打刦爲各督倡中央俯首聽命視爲固然今以偶然一念之慈悲心爲各督倡出其一部分打刦之錢以助中央錢未到手而中央已受寵若驚欣然以爲特别之恩惠可悲哉太議之代表可憐哉内閣之總理 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[歡送國民代表出發記盛]  
大東酒樓之盛宴新關碼頭之歡送 
　　上海九公團及全國商敎聯席會議公推余日章蔣夢麐兩君赴美宣傳民意昨午由江蘇全省商會設宴餞行午後四時三十分兩君在新關碼頭乘亞歷山大號渡船至吳淞登俄國皇后號放洋各界歡送者甚盛兹紀其詳情如下 
　　昨日午刻江蘇全省商會餞送余蔣兩代表於大東酒樓並邀請全國商會敎育會代表及各報記者作陪到者八十餘人蔣夢麐列席余日章因治裝未竟未及到會由蘇民生主席先由主席致歡送詞略謂今日江蘇全省商會爲兩代表送行兩代表責任之重大匪可言喻直爲全國人民之所託命非江蘇一省所得而私惟今日本席僅以江蘇商會之資格代表江蘇人民爲蔣先生祝福並希蔣先生爲國珍重次蘇州總商會王介安起立致詞謂世界永久之和平基於世界永久之公平故世界各國果欲求人類之福利免戰爭之慘酷則當舉一切不公平之條約全體掃除而中國關稅條約即其一也中國之所以弱實因中國財政窘困而財政窘困即受關稅條約之束縛亦其一大原因外貨進口日多土貨輸出日少國民經濟胥舉而納於困厄之中故希望代表赴美後對於此點加以注意實爲吾全國商民無窮之希望也次蔣夢麐君答詞謂承諸君殷殷屬望敢不奮勉惟鄙人以爲外交基礎實在内政而内政基礎則在財政現在政府方面濫借外債不惜飮鴆以止渴財政紊亂達於極點故外人有鹽督財政之說此種消息傳來殊令吾人不勝憤慨然此事終非憤慨所能了結當於憤慨之外求一補救方法即國民自動以監督財政是也邇來北京銀行方面已有新組織吾人實有無窮希望蓋銀行爲國民經濟的代表正可以爲國民監督也財政之委託人也望國民其各自奮勵則外交或有勝利之望言畢舉杯而起爲在宴諸君勗勉並以道謝次由袁觀瀾君演說大致謂國民此後應注意於出外考察不獨可以爲改進社會之助且可藉此以增進國際地位語極懇切聞者鼓掌其時蔣夢麐以預備上船尚需摒擋先行退席來賓全體起立歡送次葉楚傖代表新聞記者致詞謂各團體之精神在促進者之力量此促進者即報界全體同人所當勉爲者也故爲大局計報界有時或有一二不入耳之言希望諸君念良藥苦口之古訓加以良心之評判黄任之謂將來商敎同人頗希望聯絡全體新聞界共事革新事業後又有婦女節制會總幹事梅雲英女士演說希望注意國際地位云云後黄任之提議共赴新關碼頭歡送余蔣兩代表上船並商就歡送儀式至三時三十分會員乃全體出發分兩人爲一批云 
　　昨日下午四時半國民代表余蔣二君在新關碼頭乘小輪亞力山大號赴吳淞登俄國皇后號大輪赴美將出發時全國敎育會商會兩聯合會全體代表與各界各團體人士如聶雲臺穆藕初張公權許秋颿沈信卿錢新之黄任之陳光甫魏清濤楊筱堂田時霖君等百餘人各執國徽並有贈花者擁立栅欄外及余莊二代表乘車至羣衆歡呼揚旗示意遂同隨代表入欄歡送上輪並有全國敎育會聯合會公推代表李傑龍欽海二君全國商會聯合會公推代表蔡輔卿蘇民生二君同送至吳淞及小輪啓椗衆均歡呼（國民代表萬歲）（中華民國萬歲）（世界和平萬歲）另有花砲若干萬同時鳴砲與萬歲呼聲鬧成一片艦行旣遠各代表始陸續散歸此外尚有滬北五區商業聯合會中華勞働聯合會各路商界聯合議會亦派代表執旗到塲歡送云 
　　又探悉亞力山大小輪行後歷一小時半乃抵吳淞送行者隨余蔣二氏表登大輪二代表合住頭等艙之第一百三十七號房間約歷十六日可抵温古武二代表並謂抵美後先當細察彼邦人士對於中國代表之言論態度爲何如隨即電告邦人士並希望國人努力團結進行種種以爲後援至七時許乃握手各道珍重而别 
[商敎聯席會議開會紀]  
　　十月十五日第四次 
　　决議發電否認烟酒借欵 
　　今日（十六）續開會表决國民會議案 
　　執行委員組織法草案 
　　昨日上午十一時一刻全國商敎聯席會議在總商會議事廳繼續開會到會者十三省三特别區共六十四人由黄任之君主席會員毛雍康君首先動議反對烟酒借欵案謂前得私人電告借欵已成事實而今日各報揭載亦復大可證實宜急發電否認云云旋有人反對謂根據私人電報似覺未妥主席謂可云根據報載新聞當時衆議紛紛莫可究詰當由主席宣布謂根據議事細則變更議事日程應得五人同意提出當時主張變更日程者甚多即議决將反對烟酒借欵案提前討論結果發電北京政府絶對否認主席請推舉起草員起草馬息深君謂應請書記長擬稿當由書記長擬就後宣讀曰（北京國務院財政部鈞鑒）趙叔雍謂應用均昌雨歡送赴太平洋會議國民代表之情况 
鑒不配稱鈞鑒會員皆譁然書記長朗誦電文云（急電北京分送國務院財政部烟酒事務署鑒報載烟酒稅借欵一千五百萬不日答字以准設稽核所合辦新廠爲報酬條件喪失主權莫此爲甚此項鉅額借欵用途不明未得國民同意斷不承認我商學兩界尤一致反對特電聲明務祈速將此項借欵取消以慰衆望並希電復全國商會聯合會全國敎育會聯合會聯席會議删）决定明日發表續議組織國民會議案審查長袁希濤君報告審查情形其審查報告文如下（商敎聯席會議提案第四項由本會議聯合各省議會組織國民會議表示眞正民意以定國是問題一案兹經開會審查合將審查之意旨報告如下審查結果聯合各省區法定團體或各省區組織國民代表會議解决國是本之約法主權在民之意旨國民自决之精神此項會議似不可少惟問題旣極重大組織尤爲繁復究竟如何辦法應請大會確實討論另推起草員擬辦法再行决定主席並謂手續繁重應詳細討論决定具體辦法後方可審查龍欽海君謂國民兩字包含甚廣不如改稱國民代表會議由各法團代表組織較爲妥捷沈沅君又主張應加入農會及其餘團體當時同時起立者甚衆反對贊成兩派各有言論主席以時遲不能多討論乃謂名稱現暫不必爭執但是否有組織此種會議之必要吳家駉君謂國民會議必不可少惟须有詳細辦法今商敎聯席會議止可爲一部分代表會議須再謀普徧之法李俊夫君謂審查報告主要點在是否須組織辦法名稱尚待斟酌毛雲鵬君謂須推審查員及起草員草擬國民會議辦法主席付表决多數通過王秀山君起立謂表决有疑義此種重大事件應投票表决以省區爲單位發言甫畢有數人復有異議主席遂謂表决有疑義應有五省區以上之附議當時有江蘇福建直隸湖北湖南吉林等省附議主席謂旣如此前次起立表决應作無效惟今日爲時已遲投票須待明日舉行遂散會 
　　今日下午二時該項聯席會議仍在總商會正式舉行惟議事廳因先爲籌辦江蘇急振會假定故會場改在三層樓上其議案如下（一）國民會議案（二）商敎聯席會議合組執行委員會審查報告（三）關於商敎兩界有共同利害關係之提案兹錄合組執行委員會提議原案及審查報告如下（商敎聯席會議合組執行委員會提案）提議者江蘇武進縣商會代表趙尊嶽連署者張小宋袁治齊沈沅王勅戴慕達鮑友恪石丞緒王介安原案云（本會議决國是太平洋會議等案在所必行而所行之事决非倉猝所可辦若開會之後會員四散而無一長存之機關爲之樞紐則何從以實行之故今宜於大會中議决即由本會合組一眞正國民團體之事務所設總所於上海設分所於各省區以收指臂之效而行議决之案至於組織章程名稱辦法乘此開會之時訂定永資遵守是否有當敬候公决）附（組織法草案）本事務所以全國商會敎育會合組之以實行本次所議决之事項爲宗旨（二）本事務所設總所於上海設分所於各省區均以所在地點之商會敎育會組織之（三）每所設委員二十五人或十五人内主任一人副主任一或二人評議員無定額（四）所長副所長箻員均須商會敎育會人充之評議員得由當地會外之人加入（五）各省區事務所即以本屆列席聯席會議之會員主持設立（六）各省區之商會敎育會會員均得發表意見指導進行（七）各省區之直接派遣代表於上海總事務所者該省區卽不别立分所以一事權但對於行爲之事仍得臨時就地組織執行委員會執行之（八）有必要之事由總所或分所提出經三或五省以上之同意得召人集臨時會議其日期地點隨時定之（九）各所對於行爲之事宜互相贊成而集其事於總所（十）本事務所執行之事先以議决之範圍爲限但議决者完成之後得繼續執行多數臨時發生之議案（十一）本事務所行爲之辦法先在聯席會中討論至此後隨時發生之事故但與所議有關認爲必須執行者由各所委員會評議會定奪執行之（十二）本事務所規定之各省區之權數與聯席會中同例（十三）本事務所辦事細則委員會章程評議員章程另行規定之（十四）本事務所以商會敎育會聯合會閉會之日成立之一審查報告）十月十二日商敎聯會提出内政案第五項商敎聯席會議合組執行委員會問題審查結果商敎聯合合會有組織常設機關之必要兹擬辦法如下仍候公决（一）名稱擬名全國商敎聯合會駐滬辦事處（二）地點擬暫設上海總商會（三）組織擬每省區商會敎育會各推駐滬代表一人（合推一人者聽）（四）代表權限擬（甲）督促本會議議决案之進行（乙）傳逹各省區之情意但關於外交緊急事項得以多數代表之同意處理之仍卽執告各省區（五）經費由各省區商會敎育會分任之審查長袁希濤審查員唐庚于效仁李杰沈琬慶趙叔雍 
[全國商會聯合會全國敎育會聯合會聯席會議宣言]  
其一對外宣言 
　　歐戰告終和平恢復世界問題之中心遂集注於太平洋凡爾賽條約未足以確保東方永久之和平美國大總統哈定氏召集華盛頓會議以解决限制軍備及太平洋諸問題我中華民族夙愛和平尤深表同情於斯舉誠以我國處太平洋重要位置太平洋之利害即東方之利害亦即我國之利害旣有利害之關係即有互相扶助之責任溯自民國成立甫及十稔國民對於建設事業正在力圖發展徒以受二千年來專制之餘毒一切改革未能驟得相當之效果又因外交種種之影響内政方面不免有激烈抗爭之舉而全國國民之感情則仍毫無睽隔本届全國商會聯合會全國敎育會聯合會聯席會議即其明證推原政爭之故日本二十一條之要求實爲一大主因當時日本乘歐戰方酣之際提出此項要求强迫政府承認滿蒙山東各條件國民因其未經國會通過一致反對至有不得已而訴諸武力者兵連禍結以至於今犧牲無數性命財産此我人所深引爲憾而欲一訴其感受痛苦之原因於友邦之前者也我國民思維責任自應警促當局共圖内政之改善尤望友邦人士主張公道力予贊助以達東方永久和平之目的謹以至誠代表全國商學全體公意發表宣言書如下 
　　（一）根據國際平等原則凡不公平之條約有妨碍中國之安全或東方之和平者均否認之凡國際間之締約或協定於中國有關係而未經中國同意者亦否認之 
　　（二）各國不得藉口特殊地位或某種關係以冀獲得中昨日首途之國民代表 
（右）余日章君（左）蔣夢麐君 
國任何一部分之勢力範圍及特種權利 
　　（三）依據前兩條我國民特爲聲明如左 
　　（甲）應取消日本二十一條之要求及所强取之滿蒙山東等一切權利並促其履行無條件交還青島之宣言 
　　（乙）應取消片面協定之關稅條約使中國關稅得國際間之平等 
（四）贊成限制軍備之旨趣我國民應督促當局實行裁兵至最少限度並力謀建設事業之發展 
（五）我國民應督促當局整理財政裁撤釐金使中國農工商業得以發展外債確有清償之准備 
（六）我國民爲謀國際間之福利主張開放門户予各國以公平之待遇但開放程序應按内政之進步督促當局推行並希望各友邦先行修改條約免除其障碍 
其二對内宣言 
　　我國民放棄主權久矣自籌安會謀傾民國而海内騷然五年以來戰爭未已甚至竭全國之力以養兵罄全國之抵押品以舉債而財政已瀕於破産國是益陷於糾紛我國民痛定思痛豈能坐聽其自然永處於水深火熱之境回溯歐戰期内我國以内爭之故失修明政治之良好時機而巴黎和會外交亦因以失敗今者太平洋會議被邀與會爲禍爲福悉由我之自擇我國民對於内政茗無切實自救之道非特無以增進國際之地位或將坐受列强之處分用是惴惴自危以愛國之精神自决之旨趣開全國商會聯合會全國敎育會聯合會聯席會議於上海鄭重宣言我國民無私好無私惡能尊重民意者共戴之不能尊重民意者共棄之謹舉目前救國要圖爲全國父老兄弟及當局者告 
　　一整理財政年來軍事費濫支無度幾以歲入全部供給而不足國民生計將陷絶地甚至外債愆期喪失國際上之信義貶損國際上之價值良可痛心查銀行公會成立以來所取之方針以整理内債爲入手辦法我國民認爲滿意希望其進而任整理外債之責如所定整理方法能無礙國民事業之發展措國家於安全之域者國民當力助其成并由各省區將各項政費爲適宜之支配務使歲入歲出各達收支適合之程度至稅法平等爲我國對於各國之希望但在稅法未改定以前先從裁釐加稅入手當議定發行裁釐抵補公債即以各省區釐金歲入之總額爲公債之總額由各省區原納釐金之商人依照原額分認此項公債亦委託銀行公會經理之我國即當以照約裁釐公告友邦實行加稅一俟所加之稅足扣所裁之釐即將抵補公債截止從此病商弊政一旦廓清於國家財政及商業前途均大有利益一整理軍政財政之危機旣由軍事費之濫支無度則縮减軍軍額安揷冗兵實爲整理財政之第一要着應規定全國海陸軍費不得過全國歲入總額百分之二十其縮減及安揷之方法宜先查明各省區現在軍隊實數酌抽若干成改編工程隊收其軍械照給餉糈俾從事濬河築路等便利交通之工程然後就水陸衝要地點酌辦工廠或移之曠地大興屯墾安揷之其費俟確定計畫後應由各本省區或聯合數省區通籌辦法確定的欵并由國民組織監督機關以杜中飽由樸實耐勞之軍官率同工程師任指揮工程隊之職務以免騷擾此項辦法旣不强軍政當局以所難且爲冗兵謀永久之樂利軍政當局亦國民一分子明達者必已洞見財政破産之危機同抱救國之思想何能違反民意格而不行應將巡閱使督軍總司令等名目一律改裁兵專使分地限年按照預定之計畫行之依此辦法可化冗兵爲生利之良民一轉移間不獨財政之破産可免而内政之革新敎育實業之進步大有希望民治精神由兹發展矣上述目前救國要圖爲國民所責望於當局之最低限度苟尚不能力行即係濫竊高位坐視危亡民生豈能復蘇國命豈能復續安望得外交上之信用安望太平洋會議之倖獲良果當局者即自甘暴棄我國民豈願空盡納稅之義務與之偕亡宜先各就能力所及本此責望之意促其實行果因執行民意感受困難定當合全國民力以盾其後倘尚畏難因循不能副國民之責望我國民惟有行使約法賦予之主權促其退位以避賢路國之存亡寗盡當局之責實我國民全體之責也 
[太會代表之行踪]  
　　章祜楊天驥由滬出發 
　　刁作謙等已抵温哥武 
　　昌興公司之俄羅斯皇后號昨日上午十時由香港還抵上海停泊吳淞旅客之來申者由小火輪亞歷山大號轉接至新關碼頭登岸下午四時半該輪即行出口由上海起程之旅客除全國商會敎育會所舉赴太會代表余日章蔣夢麐二博士外又有北京政府所派太議代表二次出發之章祜楊天驥二人聞交涉署本向該輪定頭等艙位五間每間需美金六百九十二元均備太議代表二次出發者現由滬啓程者祗章楊二君尚餘三間艙位昨晨由交涉署囑昌興公司留下以備吾國總代表及周自齊等應用因周等由天津乘日郵船之營口丸逕往日本定在神户轉入俄后號同赴温哥武也又上月十七日乘亞細亞皇后號赴美籌備太平洋會議中國代表事務之刁作謙君及周自齊夫人等已於本月三日先至温哥武昨日昌興公司得亞后號來電謂途中平靜無事昨日該輪業經離温開駛來華將於二十八日抵申 
[顔惠慶不赴美之滬訊]  
　　昨日政府所派太平洋會議代表團第二批之由滬出發者僅有交通部專門委員章祜及代表團諮議楊天驥兩人顔惠慶氏本有由横濱上船之說至昨早本埠政界接得外交部來電謂顔總長已决定不赴美國應帶各項外交文卷已另箱寄交楊天驥君携帶赴美前議所有隨同顔氏前往之施紹常錢泰兩司長兹亦不願啓行僅有高等顧問周自齊挈眷决由横濱趕乘俄國皇后號渡美聞周氏另有一妾已先期往美矣至顔氏所以卒未成行者據聞仍爲經濟與政潮關係因顔若在京尚可隨時設法籌欵接濟恐顔一出國則外部乏人主持代表團在美益有經費竭蹶之虞云 
　　據北京消息外交總長顔惠慶之華府會議總代表一職本已内定即各方面亦多屬意於顔氏惟顔因西南方面迭次表示反對僅一伍朝樞分代問題緘電往返至今未能定議顔氏最近益爲灰心截至昨晚止顔仍表示不願擔任總代之職高等顧問周子廙本已决心赴美嗣亦因别有牽掣致臨時打消此議現亦决計不行將來總代一席大約不另派人吾人所最不放心者政府若改派施肇基爲總代則非大糟不可因施與顧維鈞公使頗不協調施若任總代必掣肘顧使之行動使顧辦事益感困難故顔若不行吾人惟有希望政府另派代表之一法免使施顧益難和協而礙及莫大之任務也 
[汪精衛演說國民應有之决心]  
　　謂共和國主權在民···民應自决國事 
　　昨晚七時半寰球中國學生會敦請汪精衛君演講其題爲（國民應有之决心）時雖天雨而到會聽講者仍極擁擠男女來賓共約三百餘人先由吳和士君致歡迎詞謂汪君學問道德早已有口皆碑無庸贅述此次爲廣東省敎育會代表來滬本會特請蒞此演講想在座諸君皆渴願聆之云云汪君乃登壇演說先致謙詞繼謂世界潮流日趨進化定將純爲民主君主爲不容有者中國自改爲民主國以來如有上軌道做去早已有好現象所恨尚未能上軌道也一國有兩要事（一）内政（二）外交但中國之内政固如是已外交方面歷受虧損如日本之二十一條尤爲重大之打擊其後歐戰和約拒絶簽字最近又有太平洋會議發生狂風駭浪相逼而來推其根因皆由内政之未定蓋内政未定實不足以言外交斯固不易之理吾國民近來咸知注重外交此固極好之現象但欲置國家於磬石之上必須有澄清内亂之决心澄清之法在於判别是非今日南北兩方各有政府各相爭持吾民斷不可抱旁觀的態度聽其消長須以裁判的方法斷定何方爲賣國賊民之罪魁何方爲擁護共和之政府然後去其一而推戴其一則自能達到眞正統一之目的矣云云時已九時許遂仍由吳君致詞道謝而散 
[濬浦局工程師會議之開始]  
　　明日在禮查宴會後日出發勘查各港口 
　　濬浦局爲改良上海港口問題邀集各國工程師於本月十五日始在滬開會研究昨日各工程師業已到齊曾經在局會議並參觀會場陳列之各種圖說明日下午八時一刻該局在禮查飯店宴請各工程師並邀江浙兩省督軍省長松滬護軍使及其他軍政界要人中西各機關重要團體共同列席共約一百數十人昨期二各工程師即須出發調查上海附近各港口情形以便實地研究云 
　　大陸報云調查濬浦局工程及解决上海船港發展問題之國際工程師委員團除中美荷法日五國代表早已到滬外英國代表拍末氏昨亦乘大英輪船公司加瑪拉號抵埠故團員今已到齊定期十五日晨十時在濬浦局開第一次會議其會務須需時兩月始能告蕆星期一日晨間尚將與濬浦局開會討論一切下星期二日擬乘船赴揚子江口及杭州灣實地勘查歸後將乘民船在黄浦作數日之察視 
[護軍使命令戒嚴杭州軍警衝突之影響]  
　　松滬何護軍使兹因杭州軍警衝突業已宣佈戒嚴而滬杭間交通便捷深恐牽動滬地故亦頒發臨時戒嚴命 
 
 

Page 15

 
 
令特通令所屬駐滬步砲各營於前晚（即十四日）起每日下午六時至翌日天明止責令混成第六旅第一第二兩團劉王二團長及砲四團二營砲十團二營各長官每營各派兵士一排並由劉王兩團長各再抽撥機關槍連一連通宵荷槍分往龍華路斜徐路兵工廠南車站及南市十六鋪一帶重要地點來往梭巡以保治安 
[羅基菲勒氏回美]  
美煤油大王之子羅基菲勒氏昨自香港回滬本擬小駐但因俄羅斯皇后號輪船即日啓椗故即偕同來中國參與北京協和醫學校開幕禮之醫士克拉克氏等乘該船回國 
[中國女青年會協會中之哀音]  
總幹事顧恩慈女士逝世 
　　中國女青年會全國協會總幹事顧恩慈女士於本月十三號（即星期四）因病就醫院受手術治療不圖於昨日（十五號）晨四句鐘遽爾逝世當女士受手術後之第二日情狀安和復元有望詎至星期五晚忽轉爲肺炎病狀女士數月來支持病體身軀過弱至是遂不能抗此惡病 
女士之逝中國女界領袖人物又弱一個噩耗所至知女士者無不爲之哀悼女士於一千九百零六年由美來華任上海女青年會總幹事之職（即今崑山路女青年會）一千九百十二年改任中國女青年會全國協會總幹事之職以迄於今女士曾游行各國廣說各國舉領袖捐鉅資以助我中華蓋因女士熱誠從事中國已有一百中國女青年會全國協會總幹事顧恩慈女士之遺影 
二十六女青年會之領袖而其中八十四人則皆來自英美者也女士對於中國女基督徒之領袖才能甚深信用由女士親信之指導中國女界領袖不難漸增多也關於中國婦女重大之事女士無不親身參預蓋彼不僅爲一女青年協會之領袖實亦一富同情多交際之人物也 
　　協會會長梅華銓夫人已於昨晨電致英美印瑞加拿大奥匈等國及國内各大城市女士葬禮舉行於星期日午後三時地點在蘇州路二號新天安堂ＵｎｉｏｎＣｈｕｒｃｈ由新自芝加哥來華之褒東牧師主禮褒牧師係敎育團之領袖蓋女士數年來之好友也 
　　昨日女青年會督事集議擬建一碑於女士之墓凡有與女士相識欲送喪禮者請易其費爲建碑之用以期易於集事云 
　　女士有兄弟三人及女弟一人皆已婚娶女士家住上海安南路蓋與會中同事合居者也 
[週間之金融狀况]  
　　本星期中銀市奇緊拆息甚高洋價因津帮需要已止市價爲之中落大條迭報長風先令連長二辦士標金價又見跌今錄詳情如後 
　　洋釐本星期中洋價自七錢三分漸跌至七錢二分六釐五蓋洋市一受銀拆抬高之影響一因津帮需要停止之故查上星期洋釐津帮購買甚旺故市價漲高不已本星期來津埠洋價已跌需要驟停洋價遂呈軟象照本週中拆息抬高洋釐買户尤見其多惟聞錢業中人謂本街洋底早呈枯象市價未必大跌銀拆苟能回鬆洋價即不難漲起二分八九釐 
　　銀拆本星期中銀拆最高至七錢低至五錢轉賬最高六錢查本週中銀兩用途甚廣蓋九月底長期市面已屆是項用欵固屬甚多且先令日長做套頭者需欵尤殷故拆息飛漲至最高之度且前本街存底甚枯銀行亦無多銀來星期市面仍無看鬆之望 
　　先令本週中大條來電迭報長風先令市面因之異常堅硬掛牌連改長二辦士最近計四先令二辦士内盤結價爲四先令二辦士至三七五據業中人云本埠銀根奇緊故先令難望冋軟來星期仍當看長華商及印度商在倫敦購銀方殷云 
　　標金十一月份標金價近星期來伸縮雖鉅然無可揣測故該業獲利者甚少今將十月十一日起至昨日（十五日）止金價漲落情形調查列後十一日晨間大條均縮一二五標金開盤二百九十六兩最高到二百九十七兩五錢未開先令爲二百九十六兩先令揭曉因東滙小七五故金價小至二百九十三兩一錢收盤爲二百九十四兩三錢午後先令亦無改變金價二百九十三兩五錢高至二百九十四兩五錢小至二百九十一兩收盤係二百九十二兩二錢十二日大條近遠期均長二五毛盤爲二百九十一兩未開先令時略漲兩餘先令揭曉長一辦士東滙小二分七五因之金價最小跌至二百八十三兩五錢後高至二百九十二兩收盤爲二百九十兩零五錢午後高至二百九十三兩三錢收盤係二百九十二兩四錢十三日大條又長一二五遠期亦長二五標金毛盤係二百九十一兩後即見疲先令揭曉勿動金價小至二百八十八兩七錢嗣因先令漸軟故金價漲至二百九十五兩收盤午後開盤尚堅最高二百九十六兩後市面又硬金價小至二百九十一兩六錢收盤爲二百九十二兩八錢十四日大條近遠期均長二五標金毛盤爲二百九十一兩未開先令時二百九十二兩五錢先令開出因東滙小半分故最小金價到二百八十九兩五錢後又高至二百九十四兩收盤小至二百九十一兩午後小至二百九十兩零二錢後高至二百九十三兩先令開出二百九十一兩八錢收盤係二百九十一兩昨日大條始縮三七五遠期亦縮半辦士故毛盤漲至二百九十三兩是最高至二百九十四兩二錢未開先令時二百九十三兩七五先令開出東匯忽漲半分但金價仍見疲後小至二百九十二兩收盤爲二百九十三兩原因廣帮買進現金數十鎊價六錢二分之故據業中人報告日後金價勢必看疲云 
[老公茂洋行之星期報告]  
謂市面危機已伏財政大禍終不能免 
　　本星期老公茂洋行疋頭告云連日銀拆甚高使進口業得欵維艱其故半由於銀行視前爲多所來現銀均爲吸收半由於錢莊信用不堅政局不靖固爲其主要原因而亦由於交易所風起雲湧一般人士咸棄正當之貿易而從事於投機事業聞本埠經營進出口商家多投資於交易所今殊難於其常日辦事之所覓見之而一般無資本之人咸能運用手腕經營極大之投機買賣市面敗壞之機似已潛伏此與政當之營業大有妨礙故衆意財政大禍早遲終不能免 
[一週間之紗市狀况]  
成交紗數近來棉紗市面仍形活動印紗因存底枯渴故交易不多共計開出僅二百二十五包均係十二支紗係内河各客帮辦去價計一百五十一兩至一百五十五兩日商紗廠開出各支各牌紗三千一百包計十六支一千六百包價一百六十兩至一百六十八兩十六支至二十支紗一千五百包價一百七十五兩係十一月至十二月份期紗本紗成交尚旺價二十支　福一百七十九兩五錢小包紗四千五百包云 
　　進口外紗本星期進口印紗計四十五擔日紗計三百九十三擔自元月迄今進口總數計印紗十二萬四千一百二十七擔日紗十萬零五千三百六十六擔本星期中運往各埠者計印紗六千三百七十九擔日紗三百十一擔計運往寗波日紗十六擔南京印紗一千五百零九擔日紗十六擔蕪湖日紗三十二擔九江印紗一百二十九擔漢口日紗四十七擔宜昌重慶印紗三百三十一擔高州印紗二百十三擔烟台印紗三十擔天津一百零五擔牛莊印紗一千零零八擔香港印紗一千七百七十九擔日紗五十擔本地印紗四百五十擔日紗一百五十擔其餘别處印紗八百二十五擔本週止本埠計存印紗二萬三千八百四十七擔（尚有五千零五十一擔在船未出）日紗十一萬零二百二十八擔云 
[陳由庚作古]  
　　本館活版部主任陳君由庚在本館任事三十餘年自學生至主任職從未間斷勤愼耐勞數十年如一日本年四月間陳君忽患足腫漸由腿部及腹部至八月間乃成　脹病醫治無效於昨日（十五日）午後七時半逝世陳君半僅四十七歲（有子二人長秉禮承父業在本館任事次秉義在漢陽兵工廠學業年歲尚幼今年甫入廠）以勤懇有恒之人而天促其壽殊可惜也 
[交通大學今日比賽足球]  
　　徐家匯交通大學（原名南洋公學）今日下午與西人比賽足球地址在大學球塲該校球隊素負盛名今日比賽必有可觀留心體育者可早往一觀焉 
[南京路覆選揭曉]  
　　南京路商界聯合會前晚（十三日）七時假座寗波同鄉會西餐室舉行覆選到會者計新職員方椒伯馬玉山等二十三人公推宋佩璲主席蔣夢芸紀綠馬玉山余華龍王廉方張炳森四君檢票當即發票選舉計選出新職員正會長方椒伯副會長余華龍等三十二人（名單錄後馬君以即將赴美考察實業六月後方可回國堅辭副會長之職方君亦以事繁謙辭經衆懇摯挽留均打銷辭意允爲就職選舉畢入座聚餐酒至半酣馬玉山方椒伯余華龍俞希稷諸君相繼起立演說大致係勉勵同人不畏艱苦奮力前進爲國家爲社會爲會員謀實際利益之辭掌聲相和杯盤交錯盛極一時至十時盡歡而散兹將當選職員錄下（正會長）方椒伯（副會長余華龍）馬玉山（義務夜校校長）　挺生（總務科）王廉方孫紫臨卓樂生范承鋆費祖壽張伯威張炳森（會計科）周特人宋佩璲徐子淓（文書科）蔣夢芸倪念先費杏莊（敎育科）任矜蘋沈星德沈小亭（出席董事）俞希稷陳百男（評議部）王才運陳惠　何鹿山李北容徐振華周憲章朱正明張士德郭俊卿趙錫淵 
[浦東同人會之通告企業儲户開秋季會]  
　　浦東同人會昨發通告云兹定十月十六日（九月十六）開企業儲户會同人會秋季會聯合大會下午二時起會場在浦東公所屆時務希駕臨爲幸 
[軍警最近之防務陸軍調查户口軍警舉辦冬防]  
陸軍混成旅第一團團長劉永勝近爲防範匪徒匿跡起見特調查斜橋斜徐斜土兩路及瞿眞人廟一帶户口昨日（十五日）起派委本團掌旗官謝殿卿爲清查户口主任一面函致憲兵第九連閔連長及警察張巡官各撥兵警一名隨同前往該處按户調查責令各具互保切結方准居住否則一概驅逐並由團部每日派兵數名前往梭巡云 
　　江蘇水警第一區沈區長以今歲各處災荒甚重防有饑民藉端肆行搶掠今屆冬防尤爲重要自應預爲舉辦現定十月十五日起照章辦理冬防業於前日通令所屬各隊每隊抽派師船十艘編爲遊巡隊分投游巡緊要各鄉鎭河道遇有貨船往來妥爲護送以維航路治安並令第三隊王隊長加調舢舨槍划十艘在黄浦江一帶隨潮往來游弋 
[滬江油餅雜糧交易所開幕]  
　　本月十五日爲滬江油餅雜糧交易所行開幕禮先期東邀各界人士參觀昨屆期該所内外陳設一新中西官紳及商學界人士前往參觀者甚衆三層樓上下座爲之滿 
[九齡童鬻書集資求學]  
　　皖省拿歙童子吳八駿年方九歲天資頴悟書法挺秀誠有神童之概無奈家道清寒雖有志向學而苦無資力足全其志因此日前隨同乃父來申寓本埠北四川路大德里五區商業聯合會内意欲售書取值來滬後已書就楹聯屏條多件分贈滬上名流以及軍政商學各界俱各質賞嘆爲不可多得之才謂宜資助以遂其向學之志云 
[利濟劵開奬紀]  
　　昨日爲第十三次利濟有奬正劵開奬之期在南市久大碼頭總局内舉行自上午九時半開始至午後一時止兹將五大奬號碼及經銷各票號錄下　奬二萬五千二百二十五號常熟厚生二奬八千九百二十匕號本埠有利源三奬三萬八千零十七號本埠廣滙源四奬三萬九千零四十七號蕪湖分銷處轉漢口吉祥春又四奬二萬七千八百零七號漢口振華公司五奬七千五百三十六號硤石大興恒又五奬五千一百二十六號杭州大成公司 
[火警兩則]  
　　狄思威路二百十一二三四號門牌周鳳山所開之祥源花廠於前晚十一時許火起延燒二百十號二百十五號門牌洗衣作當經巡街捕查見報告救火會驅車馳往澆熄計燬房屋六幢事爲捕房所聞飭探前往詳查起火緣由復候核奪　　十四日晚十時四十九分楊樹浦華興路恒豐紗廠清花間忽肇焚如濃烟密布火熖四射東段救火隊聞警馳至並邀中央救火車助救旋經救熄僅損及清花間之棉花若干損失約三百兩 
[受傷人均送醫院醫治]  
　　鏹水傷人昨日上午十一時許無錫人江錫金鮑益三二人至福建路某銅器店購物因爭價互起口角店夥　以銷鏹水向江等擲灑致二人頭頸肩手皆受傷當由老閘捕房七百八十三號華　到來送二人往仁濟醫院醫治一面抄錄店號門牌呈報捕頭核辦 
　　汽車傷人某號汽車於昨晨六句餘鐘駛經南京路貴州路口撞倒行人陳金昌碾斷背脊骨受傷甚重當經老閘捕房八百零七號華捕瞥見將汽車號碼抄錄另雇車將受傷人送投仁濟醫院醫治一面歸報捕頭請究 
　　塌車傷人杭州人袁有法昨晚七時許行經二白渡橋塊南蘇州路被送貨塌車撞跌碾斷右足小腿骨由老巡捕房五百十一號華捕前來雇車送往仁濟醫院醫治一面拘塌車夫入捕房候捕頭發落 
[驗尸彚紀浦東撈獲之淨尸分鹽病斃之案犯]  
　　救生局巡船昨在浦東撈獲浮屍一具帶到局前浦灘函請地檢廳相驗當由該廳委派張檢察官沈檢騐員等前往騐得該屍年約三十餘歲身穿白布短衫下身無褲周身無傷委係落浦溺斃塡明屍格因無家屬令由善堂棺險 
　　分監執行案犯連阿濤在監患病發送新普育堂醫治無效延至昨晨斃命由堂報請檢廳相騐奉委張檢察官毛檢騐員等蒞堂騐明無訛判令棺殮發封 
[虬江橋發現男尸]  
　　地保朱桂忠昨午投地檢廳投稱楊樹浦虬江橋地方發現無名男屍一具查無屍屬稟請相騐奉諭着赴屍所伺候聽候派員相騐 
[賣墳盜骨案之堂諭]  
　　分别懲罰再追棺木在原地安葬 
　　費之鵬費筱云前延農復律師代表投法公堂控費家增盜賣墳地一案被告由巴和爲義務律師代辯昨經中西讞員商明堂諭先由法政領事德君將西文堂諭誦畢繼由聶讞員諭曰此案已經訊明被告費家增盜賣墳地罪已成立着押西牢六個月再罰洋一百元賠償原告損失洋一百元薛阿炳罰洋二百元顧阿培罰洋一百元在逃之錢連生亦罰洋一百五十元俟拘案追繳棺木准予仍在原地安葬此判 
[破獲虹橋路之刦案]  
　　西鄉虹橋路　玉峯家於本月初八夜被盜行刦失去銀洋衣服值價千餘金當時盜匪開槍擊傷事主之戚婦人葉陳氏等各匪臨行時又縱火燬屋經人救熄事後開單稟報淞滬警廳請緝兹經該廳偵探購到眼綫於昨午會同捕房探捕在麥格路寳雲樓茶肆中拿獲是案之張玉高張子標二名立解到隊經郝隊長提案研究據張王同供山東人前在第二師第五團十連當兵於今春開革此次戚家之案共七人往刦衣服質在大通路新豐典當益順典當隊長得供立飭該探將張王二人帶去分别吊到贓衣六件仍解到隊分别收押立傳事主到案認明確是原贓當諭靜候給領 
[偵探追獲搶匪]  
　　昨日上午有一客商至小東門源昌祥皮貨店選購皮貨當將現洋五十元置櫃枱上正在論價間門外突入匪徒章雲卿等二人將櫃枱上銀洋五十元一包攫取奔逃該商在後喊追適有警廳偵探等巡查經過帮同追獲抄出贓洋押送偵緝隊經郝隊長訊得章等犯案頗多諭令押候分别吊贓再行究辦 
[攤户與買客爭價]  
　　昨報載虬江菜攤與警察衝突一則據春森公司函稱公司合資建築並非向閘北工巡捐局承包素菜每攤准擺兩籃向收攤租洋一元刻下並無加捐及請派警察前往菜塲强行驅逐情事查十二日上午九時有素攤户田德寳與買客因爭價口角繼以鬭毆由崗警將雙方拘局經蕭署員訊明雙方均有不合申斥釋出並無與巡警爲難以致彼此動武之事云　　　　 
[捲欵潛逃之受罰做驃金生意之結果]  
　　永安街賢記紙號司賬王家炳於七月間捲取賬洋五千餘元逃逸當由該號主李愛東報告捕房　緝現爲包探將王拘獲昨解法公堂請究先由原告李愛東投稱今陳王之保人賠還一千元外尚欠四千另四十餘元求追王家炳供認私用賬洋係與朋友合做驃金生意失敗所致求請寛限措還中西讞員判被告罰洋三百元充公外交人銀並保出外限七天内如數還清 
[旅館留妓賣淫之科罰]  
　　福州路源源新山西路當湖兩旅館均因容留妓女賣淫且不將庽客姓名明白登載循環簿上前日被專查妓院之中西巡捕查悉稟廨出單於昨將源源新内之梅渭鶴當湖内之王祥生一併傳至公共公堂經張襄讞會同義副領事費君逐一研訊屬實判梅王兩人各罰洋五元充公示儆 
[公共公廨訊案彚錄]  
　　昨晨公共公廨民四庭由李襄讞會同英包副領事訊理各案併誌如次（一）梁誠謙延甘維露律師訴潘雨蘋不理擔保木作頭夏城樓押欵案由原告邀泰利洋行打樣西人到堂證明夏城樓承造原告之江灣路房屋逾期仍不完工情形被告不到延律師代表到案呈遞反訴梁誠謙不付造價銀兩之稟單（結果）給諭令被告刻日將房屋遷讓未完工程由原告另行雇匠建築被告如不服准其起訴（二）徐梅生訴俞騰夫孫貽穀等不理賬欵案孫延朱斯芾律師代辯（結果）改期一禮拜核奪（三）妓女花三寳訴鴇婦薛尤氏逼娼請求回復自由案被告延甘維露律師反訴花妓不將值價洋八十元之金鐲金戒等飾物交還（結果）原告所訴照准被告反訴證據不足註銷（四）丁恩誠延禮明帮辦台維司律師訴婦人劉嚴氏售地不交案（結果）本案從速排訊（五）程雪樓訴李剪秋不付房租飭令出屋案（結果）限被告一個月覓屋遷讓房租付至陰歷十月底止民三庭由李襄讞會同美丁副領事訊理（一）美商美興洋行延禮明帮辦博良律師訴已辭雇員無領事管束西人盛生由勒私用賬洋七萬零四百三十八元七角七分案（結果）旣據被告承認欠欵應判原告勝訴着被告自行具結出外未清還原告欵項以前不得私行離滬（二）美商開乾洋行延許理律師訴俄國人維納邁不理木料價洋五千元案許理律師以被告飭傳不到請求登報公示（結果）候改期函致俄領事會訊並登報兩禮拜傳達被告維納邁到案再核 
[誌謝]  
　　昨承商務印書館惠贈第七卷第十號（婦女雜誌）一册又中華書局惠贈第一二九期（英文週報）一册又坤範女校爲附設婦女義務夜校籌募經費定於十六日假座大舞臺演劇承贈入座劵兩紙誌此併謝 
雜評二 
[夫婦團體（旡用）]  
　　西哲有以國家爲妻者喻其愛國心之眞摯也記者亦欲竊此意以論今日有價值之團體讀者儻不以我爲戲言乎 
　　全國商會聯合會與全國敎育會聯合會開聯席會議於上海是爲商學兩界自由結合而第一次破天荒之盛舉世人無不樂觀厥成其提携協商喻以兄弟姊妹無寗喻以夫婦百年偕老永無分析之時而國民代表固由是夫婦團體産出之子也 
　　間嘗考諸家庭夫婦如一體互助互規不復有所分别今之結合也旣以國家爲前提則進行也亦必處處以國家爲職志物質精神兩方面要唯力之所及而不稍區别一而二二而一夫婦之妙諦亦即天倫之樂事國家社會實共賴之 
　　抑此假設之夫婦非如凡俗之所謂夫婦非孰爲夫而孰爲婦實互爲夫而互爲婦也誠能互爲夫而互爲婦其精神有不結合志願有不達到者未之嘗聞吾望兩團吾佩兩團之結合而竊西哲以國家爲妻之意而頌之曰夫婦團體 
 
 

Page 16

 
 
   
 
 

Page 17

 
 
   
 
 

Page 18

 
 
自由談　家庭週刋第九號 
[中等社會之家計] [  俞湘]  
　　世界各國　無論貧富要皆以中等社會爲中堅　蓋乞丐雖遍見於我東亞諸國　然不得據爲我東亞諸國之生計即如此　富豪雖遍見於彼西歐諸國　然亦不得據爲彼西歐諸國之生計即如此　其間必有一中等社會　　占一國之多數　故中等社會者　一國國民生計之中堅也　中等社會之生計裕　則一國之生計裕　中等社會之生計窘　則一國之生計窘　我國中等社會　素稱儉樸　徵諸往昔　生計頗裕　自歐風東漸　物質進步　社會生活　因之日漸增高　迄至晚近　奢靡闊綽　相染成風　而中等社會處此五光十色之生活境遇中　乃大形窘促　而我國之經濟現狀　遂不得保持穏固　時有肴亂之患矣　綜其原因　亦有多端　蓋習俗移人　其勢殆莫之或挽　去中等社會之人家　原不算富　而必表示闊綽　以維持其體面　其習性又無耐勞忍苦之能力　而又必求心身之暢適　雖一夫一婦之家　亦必雇婢媪以供使遣　更或摩仿時髦　爭形式之光輝於人上　遂於不知不覺間而生計窘矣　且貨幣日賤　物價日昻　向則斗米百文　今則升米百文　向則丈布千文　今則尺布已逾其半　今昔相較　幾至四五倍以上　然在收入方面　雖較前似已有加　然究不能如物價之騰騰日上　况社會人材　供過於求　過利俸金　且難立足　而支出方面　則久不得不依市價　且喜新厭舊　人有同情　油燈棄而電燈廣用　土車廢而汽車風行　一室之内　屋價之昻貴　陳設之華美　在在皆使支出量有加無减　是則中等社會之人家　其生計雖欲不窘　又其可得耶　嗚呼　中等社會之生計窘　而國家之前途危矣　蓋中等社會　旣失其中堅之勢力　則民生必日趨於艱難　而國將不國矣　是以我國今日中等社會之家計　旣呈此危險之象　是不可不亟謀補之方　謀補之方　亦無神奇之術　能使天雨玉雨金　而立使窘促之計會　轉貧爲富　要亦不過在儉樸二字求之耳　夫民勞則思　思則善心生　逸則淫　淫則忘善　忘善則惡念生　人格墮落　蓋至今日而極矣　究其原因　亦不外奢逸二字　今欲挽狂瀾於旣倒　防禍弊於未來　則舍儉樸其未由　蓋在平常中等之家　家人多不事事　男則閒居爲不善　而有徵逐狹邪之行　女則日專心於飾首玩好　家居有竹林之游　外出有宴會之樂　若不知其生計之窘者　若能布衣蔬食　安步當車　養成一種儉樸之風　則生計未有不寛者　在女子其有受敎育者　則敎員保姆　皆可孜孜從事　否則以女紅助家計　則十指所獲　所補亦多　在男子則屏絶無意識之酬應　而免爲奢華之漸　若是日有所餘　月有所積　儲諸銀行　益以子息　生計殆無有不裕者矣　且吾更有進者　則布衣蔬食　不惟省費　且益衛生　絶跡於黄迷紙醉之場　歌舞紅氍之地　不惟省費　且免費時失業　然則檢樸之益大矣哉　世之處中等社會之家庭者　其思之　其三思之　　 
[請闢家庭娛樂室] [  枕綠]  
　　吾家自去歲組成　即闢一娛樂室　（曾於去夏本報拙著吾之家庭瑣述中略言及之）有對之頗作訾議　以爲踵事增華　近於糜費者　以吾計之　其獲利於微之豐　實什百倍於所費之本　故吾行吾素　不爲所動　兹請略陳其利　以質諸留心家政者　 
　　娛樂非必恣情逸樂之謂　在乎行之得其當　得其當者　足以調劑工作之疲勞　裨益衛生　乃人生應有之需求　娛樂之地　家庭較宜於社會　家庭之間　父子夫婦兄弟　相見以誠　所共取樂生　不踰於矩　合家每日行之　所費至細　社會人品不齊　每有誘導爲惡者　即不爲惡　時問金錢　統計之　其損失亦必較鉅　乂家庭同樂　足以消除意見於無形　不若生趣索然者　每至積不相能　就調和家庭感情方面言　家庭娛樂室亦爲必要　惟吾國現習之家庭娛樂方法　若吸烟飮酒　團聚賭博　濫看淫書等等　違背道德　缺乏眞趣　有不如無　匪足爲訓　故娛樂之物品與方法　應有一定之限制　務期有益身心　亦饒興趣　　 
　　娛樂之物品　若有價值之小說雜誌　日刋畫册　中西音樂　影片唱機等等　家有兒童者　兼備敎育玩具　可就家人性之所好　量力置備　不取其多　但求足樂　室之廣狹　初亦無定　潔　合宜　用物各歸原處已足　娛樂時間　當有制定　大概午晚兩餐前後　各以兩小時爲度　星期日可另添三四小時　偶或招集三數親友　參與同樂　亦一美舉　若此　匪特合家之人　各得安居樂業　家庭問感情之融洽　趣味之增濃　各個人品格之保持　性靈之陶冶　其影響亦至大焉　　 
[閙房瑣話] [  醉痴生]  
　　鬧房之舉　盛行於吾國　爲舊家庭中陋習之一　甚有（三日無大小）及（不鬧不發）之說　致種種怪狀　不一而足　習俗成風　一若不如是不足以快於心者　殊可哂也　兹憶錄數則　彼喜鬧新房者　其亦聞而知戒乎　　 
　　隣有某姓　新婚之夕　賀客麕集新房　有客某甲謂新妨曰　目下世界文明　男女平權　請一握手可乎　衆咸鼓掌和之　新娘無奈　即亦出其纎手　詎甲年少儇薄　遽曰　吾與汝握别者久矣　不圖今夕復得一親玉肌也　新妨聞言　色驟變　立捋手中金戒吞諸口　衆趨阻　已不及　於是秩序大亂　旋延醫灌救　始慶無恙　視甲則早已兎脫　翌日　登甲之門　大興問罪之師　甲自知理屈　備鞭炮香燭負荆焉　其事始寢　　里有某君　結婚之次夕　賀客已散　夜闌人靜　新夫婦亦相將眠　詎一客預伏牀下　俟牀上鼾聲交作　乃匍匐出　取新娘之繡鞋與卸下之外褲　挾之而逸　翌晨新娘起　徧覓不得　又不知誰人惡作劇　則大窘　未幾客至　笑問曰　若等昨夜曾失物乎　新娘紅雲暈頰　俯首無語　新郎知爲客所爲　則長揖不已　求返原璧　客乃面提要求　謂欲原物奉還者　須以若干化妝品來　欲靳之　又不可　卒以香皂手帕等贖之歸　又有不鬧新娘而鬧伴娘者　蓋伴娘某氏　徐娘半老　丰韻猶存　衆乃舍主就賓　語復多穢褻　詎伴娘伶牙利齒　不肯相讓　且厲聲曰　若等男子　自號文明　乃卑鄙齷齪　一至於斯　竟以余爲何如人耶　余業是久矣　如公等實所未覩　衆客經此痛責　咸默然　相率作鳥獸散　　 
[家庭諺語] [  楓江]  
菜飯飽　布衣暖　 
敎婦初來　敎兒初胎　 
低來弗要排高櫈　窮來弗要配高親　棒頭上出孝子　筷頭上出逆子　 
上代做與下代看　 
養多弗如養少　養少弗如養好　 
籬笆紥得緊　野狗鑽弗進　 
上不正　下參差　 
不痴不聾　不作阿家　　 
坐吃山空　　 
冷雨落熱背心　爺做醫生看弗好　　 
家和萬事興　　 
夜飯少吃口　　活到九十九　　 
長病無孝子　　 
若要家弗和　　討個小老婆　　 
貪吃懶做近討飯　　 
公要餛飽婆要麵　　 
門前大樹好遮蔭　　 
忤逆弗天打傳代　　 
家火不起　　野火不來　　 
富來弗要發狂　　窮來弗要失志　　 
[罪惡家庭] [  金嘯梅]  
　　一條很長的馬路　路旁種着又綠又濃的棕欄樹　那電燈光　却從樹縫裏直射出來　電燈下面是一所很高大的房子　兩搧黑漆的大門　還垂着一對獸環　門上懸着一塊銅牌兒　上面冩着　（汝南趙公館）五個黑字　裏面靜悄悄地　大約都到游戲場裏去了　只留着一個六十多歲　看門的老兄　在那裏一仰一俯的打盹哩　這姓趙的老主人　已死了三四年了　小主人是殘廢的　還有五位小姐已逃的逃嫁的嫁了　老主人在的時侯　名字呌做小聾　出身是個戲館裏的案目　因爲他耳朶有點重聽　所以都呌他做小聾　這小聾在青年時代　父母雙亡　一輩子很是困苦　便在一家戲館裏充當案目　恰巧有個大名鼎鼎　某公館裏的姨太太　時常到戲館裏來瞧戲　終帶着一個　貼身的使女　呌做阿香　倒是個小家碧玉　不知如何　吃小聾勾搭上了　却事機不密　被姨太太知道了　索性把阿香送給小聾做了妻子　又賠了一千塊錢的妝奩費　小聾有了這注錢　案目也不做了　去設了一爿牛肉舖子　生涯很好　不明不白的　不上十年　居然做了富翁　 
　　阿香自嫁了小聾　不久便有些不安於室起來　終瞞着小聾出去的　勾引一般青年浪子　效那桑問濮上的故事　小聾自已　雖開着牛肉舖子　日問守着店　夜裏出去幹些拆白的正經　還帶做那拐賣女子的生涯　所以積起造孽錢來　也格外來得快　對於阿香的所作所爲　倒反置之不問　但在這幾年中　阿香接一連二的　生了二個兒子　五個女兒　有了這七個子女　等到長大了　才造成這罪惡的家庭　 
　　大的兒子呌做榮生　次兒子呌做榮全　弟兄二個　第一件是不喜歡讀書　所喜歡的　是結識一般無賴朋友　在外面（吃着嫖賭　）無所不幹　小聾對於兩個兒子　十分溺愛　任他們到外面去胡鬧　誰知樂極生悲　榮全忽然的生了一身的梅毒　到十九歲上死了　小聾很是悲傷　便趕緊替大兒子完娶　那曉得榮生一經娶了妻子　益發不好了　一天到晚　和鄰家的婦女厮混　因此與人吃起醋來　給人家打得筋斷骨拆　雖然治愈　可已成了殘廢　這個時候　小聾的五個女兒　已漸漸長大了　却一個個替小聾去還這筆造孽債　　 
　　大女兒呌做阿金　嫁了開絲線舖的陳某　結婚還没有兩月　便和夫婿吵鬧　僞說歸寗　便席捲所有　同着一個姓柳的　逃到北京去了　陳某向着小聾要人　小聾没奈何　只得趕到北京　把阿金追回来　交給陳某看管　陳某便把阿金　鎖在一間空屋裏　後來防範漸疎　被阿金從窗門裏跳出　仍逃到姓柳的家裏　姓柳的本來是個光棍　有了阿金　便呌他去操椅門賣笑的生涯　小聾知道　十分忿怒　然亦没奈何他　祗不承認他做女兒就是了　　 
　　二女兒呌做阿銀　和做皮匠的發生了戀愛　小聾恐怕蹈了阿金的覆轍　所以趕忙把他字人　嫁給開書舖的老板姓何的做了塡房　阿銀那裏肯安分　暗底裏　和刋字的有了交情　被他丈夫瞧破　幾乎釀出人命來　後來經人家調解　與阿銀約法三章　終算没有出别的岔兒　 
　　三女兒呌做阿玉　嫁給一個富商　因爲阿玉未嫁之先　已有了情人　是充當地甲的　不知如何　被阿玉的丈夫　打聽着了　心廟一氣　終日書空咄咄　成了瘋病　不上半年　嗚呼哀哉了　阿玉乘機和那地甲　成了自由的夫妻　他從前的夫族不肯答應　便出來干涉　怎經得阿玉　尋死覔活　把他們嚇退　再也不敢出來多說話了　　 
　　四女兒呌做阿寳　十七歲上　同一個姓陸的鬼混　那姓陸的已有了妻子　阿寳貪他的錢　情願跟他做個小老婆　小聾不肯應承　阿寳便不由小聾作主　竟隨着姓陸的走了　小聾這一怒　一口氣回不過來　嗚呼死了　　 
　　五女兒呌做阿根　嫁了爲排字的胡某　做了妻子　結婚　到三個月　阿根便生育起來　姓胡的自然不肯干休　那時小聾已死　由阿香出塲　貼補姓胡的　損失費三百元　才算了事　　 
　　阿香自小聾死後　便買了三個女孩子　做起私門頭來　那黑漆大門　垂着獸環的　正是他的私窩子哩　唉　小聾生前　作下了許多罪孽　便生下子女來　造成這罪惡的家庭　人家都說是天理循環　然恐怕世上　像這樣製造罪惡的家庭　正多着哩　　 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
星期增刊 
[一週間國内外時事撮要]  
本國之部（默） 
　　直川戰事在上星期末巴東即已爲直軍攻下惟其期或云七日或云九日未明確耳川軍唐式遵張冲及潘藍各部旋退據施屬利川建始宣恩各縣十日直軍又攻克利川現唐部尚在恩施有步隊一旅被圍於利川建始方面川軍亦已退出潘藍各部則尚困守於施鶴勢亦不支上星期直軍將領自料一星期内可告肅清今已幸而適如其所料矣惟南方政府以川軍失敗急欲赴援有本星期六出發三萬人之說則新戰機之醖釀又緊一步矣直當局對此不能無慮故急向謀和方面進行而冷淡沉寂之廬山會議於是又由張紹曾發電促進恐亦未必有影響也 
　　内閣問題本星期仍無動靜靳旣未打銷辭意潘又不進不退另提繼任人非自身不願即爲他人反對而欲以閣員代則又不能妥協故今日之内閣可稱之爲閣荒無法救濟不得不又思及請曹張來京解决之老法最近此說頗盛惟恐曹張亦太忙未必肯來耳 
　　魯案覆文發出後截至昨日止日本尚無若何表示在北京方面所得消息日人主張先請美總統調停再與中國交涉但據日紙所載則不贊成此說謂此項交涉應勸中國再加考慮不願依賴美總統之仲裁大約此說當得日當局同意不日或將有所表示也 
[世界之部（圓）]  
太會之各國代表問題 
　　吾國太會首席代表顔惠慶氏在星期已有願去之意劉式訓代部亦已内定而入本週則形勢又復一變顔氏自身未表意見而府院方面則反力嬲其不去謂魯案未結尚待主持各代表在外國内調度亦應有人故十五日二批放洋者亦祇高等顧問專門委員隨員等數人顔氏能否成行尚在不可知之數惟國聞通訊社消息則謂顔以經費有着政潮平靖已有十五由京啓程趕赴日本搭乘俄后號往美之說本報最近京訊亦謂顔氏連日與部員協商應提太會要案及國内調度援助對外方針並中俄通商問題均經逐一解决其啓程日期大約須在十七八號云兩說孰確尚待續報 
　　國民方面甚有蓬勃之象全國敎商兩聯合會之在滬上集會者已於十二日始開聯席會議對於太議之提案已編成具體之意見對内對外均將有重要之宣言所推國民代表蔣夢麐余日章二氏已於昨日放洋 
海外方面新被邀請之比葡荷三國已接受請書任定代表英國除自派外相貝爾福海相李貴族美使吉特士外并與加拿大澳洲南斐紐絲綸諸殖民地磋商各出代表列席美國代表團則已於十二日開第一次會議開始規畫美國應取之方針又美國之試擬日程在第三項委任統治權下添加太平洋之有線無線電交通事務一項已照會吾政府 
[中國與報紙]  
　　本館代表王伯衡在檀香山萬國報界大會之演辭 
　　本月十一日火奴魯魯開萬國報界大會本報代表王伯衡君已當選爲將來新聞事業股議案股大會會章股之委員兹將其在大會演說詞之譯文登錄本刋 
　　主席及世界報界大會諸會員乎鄙人能得此機會代表中國最大之報紙上海申報以列席於此會爲無上之榮幸及快樂申報自接本會開會之通告後即决定派選代表以參與此盛會誠以中國參與世界大會之機會甚少而尤以參與世界大會如此會之機會爲更少此會純以全世界各國國民之集合而成毫無各政府之代表夾雜其問故其議論及談話毫不受外交及國際種種規節之束縛誠爲不可多得之機會也而極有聲望之報紙如申報尤當乘此良機與世界各大報携手以共同謀世界新聞事業之幸福也 
　　晚近數十年以來中國在世界上之位置一變而爲與全球有重大之關係而新聞事業在中國之位置亦因此而與中國之進步與改造有重大之關係是以今日鄙人之演說略述中國與世界新聞事業之關係亦未始非與本會宗旨無涉鄙人今請先以中國印刷事業之略史爲引言 
　　夫報紙之在中國若與世界各國報紙之進步之程度較則殊不可同日而語然報紙二字之在中國歷史上則其由來已久漢代當藩鎭制度盛行時各藩鎭屬官之駐在京都者皆有邸報之發行惟此種邸報性質甚爲簡單徒備爲各藩鎭報告宫中詔令耳及唐時此種邸報改由朝廷發行而發送至諸藩鎭處然其内容仍與漢代之邸報無大異無非載官吏之升降縉紳之進退諸臣之奏議及帝皇之詔令耳此種邸報以其性質論之不足稱爲報紙然已具報紙之縮影及開元之際都中有開元雜誌之發現是爲中國報紙之始亦爲世界報紙之始雖然報紙與印刷有連帶之關係非至印刷發明時殊不足以語報紙也印刷之歷史亦與報紙同報紙原始於中國印刷之術亦由中國藝士首先發明宋慶歷中有布衣畢昇者發明制活版之法其法用膠泥刻字薄如線唇每字爲一印火燒令堅先設一鐵版其上以松脂蠟和紙灰之類冒之欲印則以一鐵範置鐵版上乃密佈字印滿鐵架爲一版持就火燙之藥稍溶則以平面按其面則字平如砥云是爲活版印刷之始然非活版之印刷早已盛行於畢昇之先漢靈帝熹平四年命蔡邕冩刻石經樹之鴻都門頒爲定本一時車馬　溢摹冩而歸是爲中國雕版之始 
　　以上所述爲中國報紙與印刷之略史中國之利用活版雖早於德國戈登柏Ｇｕｔｔｅｎｂｕｒｇ之發明活版印刷五百年然其報紙之進步則甚遲以近日報紙之情形與世界各國報紙之現况較則其相差有天壤之别中國幅員不可謂不大也然其報紙之數萬不能與幅員之里數作比例即以現有之報紙而論多半皆以舊法管理之能以最新新聞學原理管理者屈指可數也廣告太少且收價太賤各報大半不能依之爲生活其銷行之數亦低少不足道而在報紙中服務之人員曾有新聞學之訓練者其總數且不足一二十人各報中之一切設置亦鮮有完備者新聞材料大半均無豐富之象外埠訪員亦無力多請即有而訪員之傳通消息於報中亦泰半均依郵遞而不由電達故各種消息之達於讀者頗多遲誤之患至於編輯政䇿則中國之主事編輯者知之者甚鮮偶有一二人能規編輯政䇿策者則非爲政治所利用即爲權利思想所措便 
　　中國報紙之現象雖不發達如此然并非謂中國報界之前途毫無希望也近年來種種進步之成績甚多頗足使人有無限之快樂普通一般人士對於報紙漸有愛護心漸知報紙與國家關係之重要凡有政治經濟敎育社會等各種重大問題發生時稍有知識者莫不以一覩報紙爲快非特觀各該問題之消息且欲探各報對於各該問題之評論甚且有求假用各該報之地位以宣述一己對於各該問題之意見者此不可謂非進步也十年以前當中國革命之際報紙所助之力甚大吾人現可膽大說定中國革命之成功全由報紙之鼓吹而成革命以還報紙之設立者漸衆新式房屋新式印刷及機器之購置者漸多一般舊時之編輯員詩人及名士等現均以學校畢業富有智識之人員替之且敎育已漸普及識字者漸多銷路亦漸增加是以中國報紙事業前途之發達與外國報紙事業並駕齊驅之日可指日而待矣 
　　今且以中國報紙之總數衡之則知中國之報紙已爲社會上一種不可少之勢力矣雖以中國之大交通之不便調查之不易而以下之統計尚爲確切不虚據申報統計處之調查中國全境現有之出版品共計有一千一百三十四種内有日刋五百五十種週刋一百五十四種月刋三百零三種年刋一種季刋四種半月刋四十五種半年刋一種二月刋一種二週刋五種二日刋六種十日刋四十六種五日刋九種及三日刋九種於此一千一百三十四種内有二十六種爲外國人士以外國文字發行者十五種爲英國人所發行四種爲美國人所發行四種爲日本人所發行三種爲法國人所發行其中有十八種爲日刋四種爲週刋四種爲月刋此外尚　中國文字之報紙多種亦與外國人士有關係中國人自辦之報以英文發行者亦有五種之多 
　　中國報界之狀况與外國報界有一相同之點即報紙中心點是中國報紙之中心點爲北京與上海即以北京一地而論有日刋九十二種之多此九十二種報紙中舉凡全國政治上之新聞均登載殆盡惟　報政治上之關係旣有不同之處其立論亦多相異之點耳上海乃一商埠故出版品之在上海者多載經濟及商業消息凡稍有名譽之月刋均出自上海月刋之數亦較日刋爲多月刋爲六十三而日刋僅三十一也廣州漢口天津諸城亦爲報紙之中心點惟其勢力終不如北京與上海廣州漢口天津各報上所發之議論全國均目之爲無足重輕者而三地之報紙亦不能銷行甚遠外國報中亦有一二報紙資望甚深所發表之意見中國報紙多有採譯之者 
　　中國自有報紙以來在報界中享有極榮譽之盛名者厥爲申報申報之歷史爲一極長而極有趣味之歷史五十年來天下共曉傳觀所及達於里巷内地人士申報二字已深印於彼等腦海中故申報二字已成爲普通新聞紙之代名字村儒鄉學呼各報皆爲申報也申報之銷路每日有四萬二千份之多在中國當首屈一指然若以中國之習慣一人購報鄰居均傳讀之情形論之苟閱者皆購一份則申報之銷數且不止四萬二千份也此四萬二千份之銷數誠不可與世界各國報紙之銷行數較然中國地大交通不便識字者少得有此數已非易事矣 
　　在中國報界中申報爲創立最早之報其創立之日在中華民國前四十年然規模甚小日僅出一小張迨民國四年始有法國式新式印機之購置及民國七年雙十節今日高　於漢口路宏麗之新屋始成此新屋爲一鋼鐵水泥之大屋有五層水火不毁内有最新式印機一架每點鐘印四萬八千張每張印四十八頁如此新捷之機器實爲中國所創有館中内部之組織亦漸有條理服務人員亦均各有專長者全館職員均能苦心孤詣爲社會造幸福故申報今日之在中國爲一最有勢力之報紙 
　　今日報紙之在中國何爲而如此緊要乎請略言之中國今日之時代一艱難困苦之時代一重新建設之時代也而内政外交難題雜至不有强有力之輿論國家大政何以能從正道而行雖然强有力之輿論豈幼穉若中國報界之所能當哉非求各友邦輿論之協助不爲功二十世紀一世界交通之時代也中國之盛衰與世界之安寗有重大之關係若非求各友邦輿論之贊助則非特中國之前途可憂　世界之前途亦殊可懼也 
　　據鄙人之私見中國今日報界所宜急應設備者爲一佈置完備宗旨正大之國際通信社此爲急需中之急需者此國際通信社宜求全世界報界協力組織之中國自來對於國外新聞不甚注意即稍有公佈者亦爲過時及極簡單之紀載而世界各國對於中國之新聞亦未能好顧維鈞夫人最近攝影 
爲研究以致各國報紙上所載關於中國之消息非爲毫無關係之事實即爲不着痛癢之電訊其故在中國報界與世界報界向少聯絡以致彼此不能有有統系及富於興味之紀載若能設一國際通信社聘有中西專員善爲編輯一方面以中國有價值之新聞供給於世界一方面以各國有價值之新聞供給於中國或竟可將該通信社範圍擴充之各國均有富於經驗之編輯員在内編輯以供給各該國有價值之新聞於世界各國亦未始非全球報界之急需也 
　　是以今日鄙人到會之職務非爲述中國印刷史中國報界情形及申報進步之狀况而已也鄙人之職務爲代表申報請到會各會各會員互相協助使中國恢復其固有之元氣與精神使太平洋上之風雲不致一日有險惡之象使世界之共和國均能安全度日謀全世界之幸福也世界之文明已到此地步吾人不能再以簡單之眼光觀察世界各問題吾人須以正大之眼光觀察之無謂之種族存見可以除矣眞確之新聞及愛助之建議可以代虚造之紀載及詆毁之議論矣今日之世界非各國政府之世界乃各國人民之世界也若各國人民再互相坐視而不知團結之利友助之功則世界文明之結果正不知伊於胡底耳是以求各國人民彼此有同情之諒解以互助協助爲今日世界惟一之急務鄙人代表申報列席此會即以此世界報界大會之組織亦即以此請各會員皆以解决此急務爲本會唯一之目的 
[華盛頓會議之性質（二）]  
　　美國施滔壽Ｆｒｅｎｃｈ　Ｓｔｔｏｔｈｅｒ著有懷 
　　中國問題東亞最大之事足以爲騷擾之源者即孱弱之中國是也中國地大物博財源未濬煤鐵豐富植物蕃生全國人民勤儉耐勞一旦處最新實業制度之下不難變爲世界最豐富之人民而世界各國獨一無二之主顧也惜中國人民未曾受有近代之實業文明以致不能開發無價之寳藏有負上天之厚賜最可憐者中國人民未能有國民之政府以禦外治内於是一方面不能利用天富一方面不能保有之以釀成亂源 
數年前世界六强與中國接觸俄英法德日美是也此六强中除美國外皆强佔其土地掠取其財源用武力恐嚇手段以各遂其心之所欲中國雖非實現瓜分而瓜分之模範已成始則佔據一片土地繼則另行要求勢力範圍終則變此勢力範圍爲佔據地并欲藉此以爲擴張勢力之根據地矣待歐戰一起而破壞中國獨立之行爲佔據中國緊要之土地益復引人注意蓋德俄雖倒而第三國（日本）侵得中國土地之勢力更益穏固矣 
　　北美合衆國亦大有關係於中國之一國也然所取政策與各强絶然不同美政府曾宣言曰我不欲攫取中國之土地然亦知各强無一有此行動我政府以爲中國者當使其自行管理内政自行開發財源中國能如是定可爲世界最大市塲各國均可享有其豐富如是則美國已知足萬分而無他望矣是乃所謂美國之開放門户政策者是也 
其他五强對於中國之態度各自不同而又與美國根本上更絶然相反英俄法德對於中國取同一之態度抱同一之觀念以爲中國者倘任其所爲則於實業上政治上决不能進步於是以亟於需用材料需求市塲之故不得不攫取其所欲得者以啓發之開拓之矣 
　　至於日本對於中國之態度與英俄法德無甚差異惟日本自有其特别之目的并且公然承認之也日本曾申言曰日與中國之關係有二種特點一爲地理上之關係一爲内國人口過多急須覓地移民至其要求開拓一不進化之國則與英俄法德無異惟以上二點日本視爲特别權利耳一則關於政治即保障東亞門羅主義之權一則關於經濟即人種自行保存之權至於各强所抱意見所取態度余亦無暇論列其是非但政策不同遂爲衝突之源美國以山東問題遂與日本抵觸澳洲以英日同盟繼續問題使英政府與日本抵觸凡此類似問題言之多多然名之曰太平洋與遠東問題可一筆包括之如雅泊者軍政上之問題也山東者經濟上之問題也英日同盟政治上之問題也然皆在太平洋與遠東問題範圍之内 
　　由是觀之華盛頓會議綱領中所以包括太平洋及遠東問題之理由可以知矣歐洲和平會在巴黎亞洲和平哈定總統以爲必須會在華盛頓前者所以結束世界戰爭後者所以阻止未來世界大戰也 
...... 
　　美國之責任華盛頓會議之重要實難以言語形容然其最要之點則是會爲美國所召集并欲在美國會集也此種意思極易明白蓋即美國自認爲世界道德政治經濟之領袖也此非誇張之言亦非贊美之詞蓋今日人類良心上最重之一肩重擔已在美國身上實無所用其矜誇贊美也環觀世界處於恐怖之中此種恐怖萬分可畏爲人類所不敢涉想哀哀小民誰不負重擔此種重擔萬分痛苦實難以忍耐然欲驅除此恐怖解除此重擔全世界非不視美國爲領袖耶凡世界之和平文化之維持甚至保存人類問題非寄託於美人之智慧美人之德性美人之善意乎蓋世界上人民以美國文明人民爲最多經濟上之機械最有効力及政治上之制度最少損害凡此種種即爲美國負責之程度非偶然之機會也 
　　實言之美人處此地位已十載於兹遲遲復遲遲至今日始覺此重責之不可避故至今日始毅然决然以實行此重責 
　　華盛頓會議當似英國之不成文憲法華盛頓會議之精神與方法實重要非常我請重提前文之譬喻北美合衆國之憲法有感乎法國之革命而創造者也用奇異之精力以倣傚臘丁人嚴厲與論理之方法者也然此根據外人之憲法須時時解釋以使其活動而適合乎時宜我已言之矣此種解釋方法實爲盎格魯撒克遜遺傳性要使此一紙文書活潑潑地適用於實際也我知美國有智慧之人固從不妄想廢棄憲法但威爾遜總統提議創造類似之世界憲法則美國羣起而反對之其明知之而反對者因美國主權包含於世界聯邦之内不免受其損害也其不期然而反對者因此種提議有礙於我盎格魯撒克遜政治上之遺傳性也美人效法祖先制成聯邦憲法猶其祖先之效法法國以制成合衆國之憲法也美人已知如何使此憲法活動以適用於實際矣美人并知實無理由以廢棄憲法也祖宗知憲法之必須修改亦已實行修改之矣然欲對付今日之環境顧維鈞夫人最近攝影 
適合乎今日之需要則在我人之知慧以爲當取實用方法擴張之發達之使成爲普通引用之不成文法不當仿效彼嚴厲與論理之憲法也是之爲華盛頓會議之精神是之爲盎格魯撒克遜人種自然之方法由此方法産生今日之大不列顚帝國并使北美之少數殖民地造成一極大之聯邦其憲法形式雖取自法國而其活動之精神則自有我盎格爾撒克遜民族之特性也 
　　然則華盛頓會議者是美人自覺之表示以負世界領袖之責任也然美人對於是會願取盎格魯撒克遜民族所繼受的本性的實用的發展的政治作用之方法而不願效取法國論理之方法造成一有秩序之憲法而後託諸天命及良善的主持使之合乎實用以饜全世界之人心也 
[關於太會消息拾零]  
　　紐約近得歐洲各國京城消息謂列强以美國發起華盛頓會議限定討論遠東與減輕軍備問題而不及其他範圍似嫌太狹現擬請求加入别種問題一併在華府會議討論其最重要者爲國際財政問題擬將歐洲各國對美所負之債務爲統盤之討議歐洲銀行家亦以此爲急務力促美國銀行家向其政府爲加入國際財政議案之請求 
　　日内瓦消息謂英法兩國現正竭力謀將國際聯盟問題揷入華府會議議程中蓋謂小國不參預則減輕軍備將爲不可能之事惟美政府態度堅决决不令歐洲債務問題　入華府會議中謂此將使時局更形糾紛妥洽更不可得也（廣知紐約電） 
　　紐約費城大銀行數家將動議請求政府在華府會議議程中加入世界財政狀况之調查惟據政府方面確實消息則行政部雅不願爲此題外之討論以動搖太議之基本目的 
　　近來華盛頓城中新到日人甚多大都爲新聞記者爲探訪太會消息而來其中最著名者爲東京日日新聞之伊藤君日本代表團與記者團在第十六街賃一巨厦爲交際活動之中心地謂爲日本俱樂部又復厚幣聘用著名美報記者多人以爲外交上協贊宣傳之用大戰時在潘興將軍幕下之軍事訪員曰麥福爾者華盛頓極有名之新聞記者也今已爲幣原大使羅而致之幕下將爲日人宣勞矣（廣知華盛頓電） 
[日報對於太議代表之評論]  
一關於海軍大臣加藤氏之評論（霄輯譯） 
　　讀賣新聞曰我人早知原敬内閣所産出之太議代表必不能滿國民之望今讀代表名單果如所料其中首宜反對者爲海軍大臣加藤氏蓋太平洋會議旣以限制軍備爲主題即非武人所樂聞雖美國之海軍家亦不甚贊同之其首創宗旨純出於平民政治國際和平之眞意絶無武人操縱其間故原敬内閣而眞有接受美政府請書之誠意者當於武人之外選派代表今所派爲海軍大臣又爲海軍大將則於限制軍備問題顯見其無誠意矣世人素稱日本爲軍閥國今所派代表如此益足以啓世人之疑議矣且我日本海陸軍兩派對於國防政策向持異見今以海軍人員爲代表而不及陸軍尤足以增國内軍閥派之軋礫也 
　　報知新聞曰加藤大將才能出衆爲閣員者三次曾語美報記者曰倘列强眞有限制軍備之意日本亦願抛棄八八艦隊之計畫云云渠於縮减軍備一事胸中早有考案被任爲太議代表自無不當惟以爲總代表則似非妥善耳 
　　中外商業新聞曰政府以加藤氏爲太議代表甚爲適當惟不應以軍人爲總代表蓋就總代表之人物即可以覘國家施政之趨向也 
二關於貴族院長德川氏之評論 
　　國民日報曰現内閣舉德川氏爲太議代表即所以買貴族院之好意而平外交研究會之反對其用心之深手段之敏殊可欽佩獨惜其眼光所注仍不出黨派内政而於外交大勢終屬瞶瞶我日之謀對外發展也後於歐洲列强者二百五十年故世界殖民地已爲歐洲列强收殆盡而我日猶睡夢未醒歌舞自娛及至今日方知人滿之患及人種不平天産不足之苦然而世界雖大已無我人發展餘地此皆德川幕府閉關政策有以致之今之太議代表旣爲將門後裔當知責任所在力救其 
 
 

Page 23

 
 
弊而於人種待遇問題尤望三致意焉 
　　報知新聞曰德川氏者出身貴族爲將門後裔少年時曾游學外國研求新學其長貴族院長垂二十年聲望經騐於貴族中當首屈一指以之爲太議代表足與英相喬治ＬｌｏｙｄＧｅｏｒｇｅ法總理白利安Ｂｒｉａｎｄ等第一流政治家相匹敵較之西園寺之於巴黎和會當滿人望但世界外交今昔不同昔之外交家徒具形式而今之外交家則重實質若徒負深望而缺乏眞實才能者不足爲今之外交家也德川氏旣負此重任深望其不爲西園寺第二不作傀儡也 
　　中央新聞曰德川氏物望旣隆才能亦優且善英語此次出席太平洋會議必能展其天才以副國民信仰 
　　大和新聞曰政府以德川氏爲太議代表不知用意何在或以氏爲將門後裔且爲貴族院長乎今日之外交乃國民外交非徒恃門閥者所得而壟斷政府知之否乎讀賣新聞曰政府之以德川氏爲太議代表也豈必以貴族出席方爲榮乎若因美有參議員列席代表故日以貴族院長出馬則我之貴族院不能與彼參議院相提並論政府之用意恐不出内政着眼耳且德川氏於近世政治外交之才能猶不無疑慮恐仍不免蹈西園寺之覆轍而爲武人之傀儡也 
三關於駐美大使幣原氏之評論 
　　讀賣中央雨新聞曰幣原氏之外交長才人所共欽其爲太議代表自無評論 
　　大和新聞曰太議代表猶之戲劇角色幣原氏爲重要名角而加藤德川二氏爲其配角成敗得失當繫於幣原氏焉 
　　四原敬首相及内田外相應否出席問題 
　　讀賣新聞曰以正理言原敬首相當親自出席於太平洋會議也無論國内政事如何繁重而關係帝國之前途者當無太平洋會議若彼英相喬治法總理白利安等均擬親赴華府而其他代表均屬政治名流回顧我日所派代表非黨派關係即軍閥貴族與人民公意相去太遠以視歐美减色多矣 
　　中央新聞曰太平洋會議之主題旣爲限制海軍軍備則海軍大臣出席已足無首相外相親往之必要至於中國問題西伯利亞問題及太平洋遠東諸問題則我政府之意見已經屢次聲明亦無庸首相外相之出馬駐美大使幣原氏可優爲之也 
　　國民新聞曰内田外相於此次太平洋會議責任非輕理宜出席代表乃堅辭不去僅派一屬員以爲代表團經理其輕視責任可知也 
　　五原敬首相之手腕 
　　日日新聞曰我政府之選派代表僅自内政着眼並無海外利益之見解考原敬首相之用意一則自避其責而使山縣系之軍人當之二則藉此以與軍閥派握手故代表中無一政友會人以示不私其黨此種手段實爲我人所不齒倘政友會中眞無相當人物可派則亦已矣否則反對之聲我知其不免也 
[列强在華勢力範圍之原委（通一）]  
　　譯留美學生月報 
　　十九世紀末葉列强乘中國之弱爭相要求土地與經濟權之讓予旣如願以償而慾壑猶未塡乃進而要求區劃所謂勢力或利益範圍者英德俄日法莫不舉此爲對華外交之新計劃蓋一旦中國瓜分彼等即可據所定勢力或利益範圍内之一切事物權利爲已有而不必再有所爭奪也公法學家韋司萊克ＪｏｈｎＷｅｓｔｌａｋｅ氏稱此等勢力或利益範圍乃實行佔據土地臨時主有權之首着也 
　　國際政治中有勢力或經濟利益範圍之規定不自中國始吾人於埃及菲洲各地亦嘗見有此等國際之協定矣然在中國稱之爲勢力範圍不若名之曰利益範圍以嚴格的外交名詞解釋之利益範圍乃一種區域一國於其境内可握有主要之經營商業權與開闢物産權至若勢力範圍則帶有以政治勢力管轄之之臭味矣換言之利益範圍以發展經濟權能爲界限勢力範圍可稱之爲主治範圍以獲得政治管轄權爲目的者也論中國問題者每忽於此項區别而任意援用兩名辭每言及勢力範圍實則皆指利益範圍也歐洲列强與日本在華所要求者乃利益範圍所謂勢力範圍者固未嘗有之也按諸事實各國祗訂立條約向中國租借某地某地若干年耳罔論勢力範並利益範圍而亦無之也 
　　雖然列强在華固已有所謂範圍者矣此等以地域爲區别以經濟爲原質之範圍其構成之道有二兹先述其一 
　　於第一構成所謂勢力或經濟範圍之道中國與各國處於對待地位列强中之一國對於中國之一部或已得中國之了解認其在該部有特殊之利益關係或因其土地與東亞接壤而發生密切之關係中國允許不將該部讓與他國此項諾言之列入條約一八九四年三月一日在倫敦所立之中英滇緬續約實開其端該約第五欵謂（未經大皇帝與大君后豫先議定中國必不將孟連與江洪之全地或片土讓與别國）然約墨未乾而諾言旋廢於一八九五年六月二十日所立之中法續議界務專條中中國竟以江洪之一部讓與法國英國來相詰責中國亦知違約之爲過乃於一八九七年二月間與英續訂緬甸條約其第五欵謂（今彼此言明日後中國未經英國議定不能將現在仍歸中國在湄江左岸之江洪土地以及孟連與所有在湄江右岸之江洪土地或全地或片土讓與他國） 
德人發明之人力飛機 
法自不甘落英後於同年三月間法國駐華公使請中國政府對於法屬越南對岸之海南島作不讓與他國爲永久或臨時的主有土地或爲海軍根據地或船隻儲煤處之聲明中國允如所請作此宣言此雖爲非正式之國際換文然法國以爲已得明確之擔保不將爲他國所窺伺海南一島自此在法國利益範圍之内矣 
　　一年後法國復要求中國對於與越南接壤各地作永不讓與他國之聲明法政府駐北京代表杜裴爾氏Ｄｕｂａｉｌ於一八九八年四月四日致書於總理衙門曰（今爲敦睦中法邦交維持中國領土完全圖使與越南接壤各省不變現時形勢起見法國政府深願中國政府切實擔保不將各該省之全地或片土以永久或暫時佔據權或租借權或以任何其他名義讓與他國）中政府覆稱（敝衙門以中國與越南接壤各省爲中國邊疆要地關係重大故永當在中國治權之下自無讓與或租借於他國之理）法國得此覆文頗爲滿意蓋此項覆文不啻爲不讓與他國之聲明也與越南接壤者爲粤桂滇三省法以與其利權關係之切甚不願有所變更以危及越南之安全然此項諾言旣發之後旋即廢棄一八九八年六月九日中英所訂展拓香港界址專條中包有大鵬灣深州灣及廣東省之一大部其租借期限爲九十九年是則其與四月間中政府致法政府之諾言已相抵觸矣 
舉中國之版圖指定區域劃入範圍始作俑而爲戾最甚　厥爲英國此世人所公認者也法旣自中政府獲得海南島之保留權進而要求對於中國鄰越各省作與海南島同樣之擔保於是英國爲維持均勢起見以一八九八年二月九日令其駐京公使麥克杜納爾特氏ＣｌａｕｄｅＭ·Ｍ·ａｃＤｏｎａｌｄ要求總理衙門對於揚子江流域各省作不租借抵押或以其他名義讓與他國之擔保二日後總理衙門答謂揚子江流域各省爲中國之腹地極爲重要中政府萬無讓於任何一國之理中國覆文拒絶請求之意頗爲明瞭然英國竟視此項答覆爲不以揚子流域讓與他國之表示遂於該區域内廣植勢力視若禁臠凡興築鐵道等權英人獨攬之不使他國染指其間按揚子流域劃入英國範圍之内實因一八九七年英國欲以某欵借於中國中國拒之英人以爲此種人情不可白做遂以此請於中國然此特飾辭耳其主旨可自當時英國北京公使麥克杜納爾特之言中見之麥氏之言曰吾人不能一朝見揚子流域上有一强國因華人殺害其一人民或因他項要求之弗遂而遂向中政府將某地某區訂九十九年租借之約也 
　　當法國圖越邊英國謀長江各省之時各國莫不爭先恐後向中國要求政治或經濟之讓與權彼等對華則謂中國以土地或利權讓與他國若無嚴密之督察不足以維持其領土之完全對他國則謂非此不足維持各國在華之均勢然七八年後英國忽請中政府對西藏作同樣之擔保其時英人在藏本無纎毫經濟或商業之關係各國亦未有妄思攫之者英國卒於一九○四年九月七日忽有英藏條約之簽定英國其將何以自解也該約之第九欵謂西藏允認西藏土地非英國政府先行照准無論何外國皆不准有讓賣租與或别樣出脫情事此祗英藏間之條約耳藏爲中國之屬地故欲使此約有效須得中政府之允准於是乃有一九○六年四月二十七日中英藏印條約之簽定該約第二欵謂中國國家允不准他國干涉藏境及其一切内治於是西藏亦爲英國之禁臠矣 
　　踵英以起者爲日本台灣對岸之福建爲其目的物一八九九年四月二十四日日本駐京公使矢野氏以左述之日政府電文轉呈於總理衙門該電謂一日本政府見之中國政府邇來經遇困難繫念彌深出讓威海衛時所發宣言可爲明徵此後恐復有危及中國之事故發生日本政府觀察大局爲自衛利權起見實不能置已往之事於不顧而必採正當之方法以防未來之變端兹請貴衙門請貴政府發表宣言聲明福建省之任何一部不將讓予或借與他國）中國切實拒絶之其覆文略謂福建爲中國之要省中國决不將其内地之任何一部或海濱之任何一段讓予或借與一任何外國 
　　迨一九一五年日本對於福建復行提出要求請中政府聲明不將閩省讓諸他國該項要求不祗限於福建一省而其野心亦較前更大該項要求以二十一條稱中有曰（中國政府允不以中國沿海口岸海灣島嶼讓予或借於第三國）日人自解之辭曰日政府之有此舉蓋恐德人於大戰告終之後行將向中國要求租借沿海地域也 
　　中國歷屆向各國不將其土地之某部讓與他國之宣言略盡於此吾人讀此即可知中國苟對一國對於某地某區作一度不讓與他國之聲明則該地即被認爲該國之利益範圍而彼即可享開拓該區之優先權矣 
（未完） 
[巴黎和會魯案失敗之秘史（三）任堅]  
（美國前國務卿藍辛氏平和會議秘錄之第十八章） 
　　藍辛氏所著平和會議秘錄出版於威爾遜卸任之後叙述和會内幕甚詳本年三月間本報曾登其一節惟當時所載係譯自大阪朝日新聞日文譯本轉輾重譯恐與原文不無出入處兹得留美學生任堅君譯本較爲信達又值太平洋會議與拒絶直接交涉聲中國人魯案智識慾極爲澎漲之時亟爲揭登其第一第二段已載前兩期增刋讀者可覆案之 
　　四月二十八日會議之後余即記錄當時情形如次（今日下午和會開議時牧野公爵說及願將種族平等載諸盟約提議惟言不再堅持以相逼迫云余又從總統言語間斷定關於膠州山東之事渠已許日本要求渠以某君致牧野一函示余謂渠頗以若輩之要求未克在會議之前解决爲憾從此余不得不斷定日人必以簽字盟約與允許要求作爲交換條件施此詭詐手段卒能如願以去使吾言果中此直一作奸犯科之契約也總統之將遵此而行以保日本之不復退出國際聯盟也無疑是則所謂自决主義之原則者抛棄無餘數百萬之中國人民一轉手間將移轉於一新異族主人翁之下此又是一起秘密處置大背於十四條議和綱領而破壞公正的和平者也余意與其捨棄中國以圖和會之一碗菜羹不若任令日本孤立徘徊於聯盟會之門外然深恐大勢已去日事已不可復爲矣 
　　滑德先生白立斯將軍及余三人在會議前後聚集討論三口一辭咸以爲中國權利必須恢復縱日本因此而退出和會亦所不惜今乃俯首從日本要求氣忿塡胸遂一致决定上書總統告以吾輩態度使天下人知吾輩雅不願承諾日本要求或願與草率調停也時白立斯將軍即自告奮勇修書上總統言此事滑德先生與余深韙其議次日晨將軍讀其信稿全文經吾輩認可遂遞呈總統其文曰（吾親愛之總統先生猶憶上星期六晨總統在吾美代表團前宣言關於中日交涉事一俟有暇將有所諮問用是敢呈一二以備採擇鄙意此事關鍵在道德上之是非今晨藍辛滑德兩先生與余即本此點討論卒經兩君之同意將鄙意怱怱報告如次自上星期六後余即作三四蘇革拉底之問題而自解之從所得答案余敢斷定兩方是非所在之點第一日本如因戰勝所得權利而爲其幾部分要求之根據則余當提出下列問題假使日軍攻襲青島而竟無功而退又或設在十一月十一日休戰之時日軍猶在青島與德人對抗一如英人之攻擊東南阿非　加者則在和約中吾人必將載明當令德人放棄其在中國之一切權利按諸公理爾時必無人出而主張謂與其逼迫德人歸還中國不若讓與日本也余以爲吾全數美民咸欲乘此機會迫德歸還權利與中國以修補一八九八年之大錯而一竟美人主張公道之素志也今日本藉英國之援助驅除德人占領山東則道德上之公理安在哉吾輩深恐英日之將不以公理管理太平洋之島民也於是有受國際聯盟會代理之建議今日本有何種道德上公理得以安然准其統治在山東省三千萬之中國人民乎 
　　第二日本若本其與中國磋議或戰勝權利或兼兩者之性質而作此要求則其道德與公理當不出下列兩點（甲）若美國至今猶未承認中日間之磋議爲有效則自停戰以來吾輩果因何而得驟然承認其有效乎（乙）若德國在亞細亞東岸有完全統治權之地地在則按國際公法固有權得根據戰勝之理由而佔取之但德國固無此種土地日本將何從而佔取之有之其惟從前德國由逼迫中國所得之租借地而已余聞之國際法律師此種租借地無論其所得本諸公道與否即　勝後亦不能取而有之 
　　第三設德國對吾人宣言曰吾人固願將在山東之租借地及一切權利歸還中國則吾人豈將以承認日本要求正當之故而竟威逼德國讓歸日本而不與中國耶 
　　其次設德國無力阻抗若此之要求而竟俯首聽命讓歸日本吾人固知其大非公道决不願以此迫德然吾人究本何種道德上之公理使德國爲此不義之舉耶 
　　第四摒棄各種辯論而平心思之吾人豈應藉對德講和之美名而竟與日訂約違反中國之意旨使吾協約與國（中國）之土地割讓與日本乎彼達爾瑪希海岸事件（按即阜姆問題）總統猶且不願與問提出抗議今此山東處置案不益背常道耶達爾瑪希案所爭之土地猶不屬諸協約國而爲中歐同盟國之舊領土其問題係解决兩友誼國中何者宜獲此敵國之土地總統已不願聽令悖乎公理今中國問題則攫取一友誼國之土地以與另一友誼國是烏乎可 
　　日人所謂歸還膠州與中國之意義吾人似又不得不審愼三思彼所謂歸還者鐵路礦産與海港（即青島）並不在内租借土地所占不過海灣進口東北面之一小部分土地與西南面數小島而已是誠一小部土地而所謂（五十基羅密達圈）固不在此範圍之内從前德國軍隊調動乃以此爲界限中國在此域内本有完全統治行政之權而日本之提議則竟打破此圈是直無恥矣蓋自佔據以來日本早已越過此圈範圍沿鐵路一帶安置軍隊至於今日且執意在距離濟南二百五十四英里之地特設衛兵蓋此圈足以限制其軍事之行動故遂捨棄不顧也 
日本所提議爲（一）　闢海灣此在距海灣北岸進口十五至二十英里之地（二）得指定一地開闢一完全日本租界意即在海灣近地得任取一地佔有之其面積得與從前租地相等大概必包有青島菁華地在内苟如是彼將以何物歸還中國有之其唯租借地所餘之幾點無價值土地而巳 
各種手續俱含在兩紙文書互易之中一則將七十八年之租借地從此取消一則讓與一極有價值之私地而得永遠佔此海口此即所謂經過兩年之手續也歟 
設有巡警尋獲一人之錢囊空其所有而以空囊歸還物主此而可謂盡責而合乎理法則日一之行爲或可以涵容矣假使日本割協約與國之土地而有之謂之有理則意大利之得阜姆於敵國亦不能謂爲非法矣吾人若竟贊助日本是棄中國之德模克拉西主義而助張日本之普魯士軍閥主義也吾人其將種毒龍之齒矣 
奬惡以遷就和議决不得謂之合乎公理和平固可期然事之重大於和平者公道與自由是也白立斯謹上雅泊島海底電綫站 
[西比利亞之新形勢（有懷）]  
（二）俄人經營西比利亞略史 
　　西伯利亞天産雖富而世人多不注意及之俄人遂得壹意拓殖不遇阻力及十九世紀中葉欲藉以爲南侵波斯印度高麗之捷徑始稍稍遭他國之嫉忌然在西伯利亞本土終未有議其後者也 
俄人之統治西伯利亞全部也迄今三世紀又半矣自一五八二年哥薩克酋長約麥克Ｙｅｒｍａｋ征服額爾齊斯河中流後繼起者逐步前進開拓新土一似美人祖先自大西洋海岸西向拓地之故事自是以後俄國主權極端向東伸張三百二十五年中開拓土地平均每年二萬方英里然其開彊拓地未曾有大戰事蓋華路藍縷務在開新地而佔據之擇其交通便利者開爲商埠駐以戍兵土人之桀敖不馴者以力服之於是一五八七年建設多波爾斯克（Ｔｏｂｏｌｓｋ）一六○四年建設托木斯克（Ｔｏｎｓｋ）ｏ一六一九年建設雅尼塞伊斯克（Ｙｅｎｉｓｅｉｓｋ）ｏ一六三二年建設雅古資克（Ｙａｋｕｔｓｋ）ｏ一六四八年建設阜紐亭斯克（Ｖｅｒｋｈｎｅｎｄｉｎｓｋ）ｏ一六三三年建設阿爾培尋（Ａｌｂａｓｉｎ）ｏ得地旣多自欲覓一出海之地一六三六年哥薩克探險者發見鄂霍次克海經劇戰後盡逐土　一六四七年築要塞於海邊而此願償矣 
　　俄在西比里亞本部致力二百餘年始得鞏固其勢力基礎旣固遂復推及鄰邦進行之方向即指中國高麗二國一八四七年慕利亞夫公爵即ＣｏｕｎｔＮｉｃｈｏｌａｓＭｕｒｉａｖｌｅｖ爲東部西比利亞總督籌畫南下之策猛力進行一八五○年俄國國旗飄揚於黑龍江口矣一八五八年黑龍江以北肥美之地中國竟拱手　俄人矣二年後俄人又盡得鳥蘇里江以東地建爲東海濱省佔據海參崴 
俄國南下政䇿之第二進行線爲由中央亞西亞南達波斯灣以及印度邊疆一八六四年始實行此計迨一八八一年竟如願以償凡西伯利亞以南波斯阿富汗以北之地及裏海以東與中國間之區域莫不由俄國統轄之泰半土地由俄國正式合併間有少數小邦如基發與布哈爾由俄皇封爲諸侯許予保守舊有之主權 
俄國得此新地以後即分東西二路進行其西向也將侵入波斯阿富汗二國然英恐有害印度邊疆立即出而干涉一九○七年英承認波斯北部爲俄之勢力範圍惟對於南部波斯及阿富汗相約不加干涉其東行也垂涎滿洲膏腴之地并欲取得高麗之熱流海港以事東競於是興築西伯利亞鐵路又藉口防守鐵路以實行其侵略政策是路穿過五千英里曠野之地聯絡歐俄東達太平洋沿岸其謀略可謂偉矣一八六六年由陸軍部工程師擬成路綫資本大半借自法國一八九一年路綫分成七段同時動工其急於告竣之心於此可見迨二十世紀初俄人以鐵道輪船相倚爲用遂開莫斯科至海參崴運輸之路所經路程如下始自鐵路由莫斯科至貝加爾湖畔改乘輪船渡湖再由鐵路至黑龍江上游之斯屈臣斯克（Ｓｈｅｔｅｎｓｋ）乘流而下至喀巴羅夫斯喀（Ｋｈａｂａｒｏｖｓｋ）由是舍水登陸可直達海參崴矣是時也俄人復注意於黑龍江下游之地擬再造一路經中國土地達於海參崴於是南下政䇿更進一層矣中東鐵路公司及中俄銀行之組織即爲此路建設之起點是路起自西比利亞幹綫之開達路夫站（Ｋａｉｄａｌｏｖｏ）東南經滿洲達海參崴迨一八九八年俄得遼東半島復築支綫從滿洲中部哈爾濱起經奉天達旅順大連其形勢益見重要俄國南下愈急日人憂懼愈甚俄佔滿洲直偪高麗日人之不安難以言狀一九○四至○五年日俄之役蓋以此也日人之欲與俄戰十有餘年矣臥薪嘗胆以待時機是以一九○四年乘俄不備戰而不宣俄旣戰敗日遂一躍而爲世界强國 
　　俄國之於西伯利亞關係甚爲重大近數十年來俄皇政䇿莫不以南下爲標凖西伯利亞遂爲俄國政治軍事之根據地蓋由此可以開拓其土地擴張其勢力於遠東中東至於俄國北部經濟上之發展反漫不注意因急於南圖故也是故在大戰以前西比利亞竟完全爲俄羅斯之所有物然自俄人佔據以後迄於一九ＯＯ年不過爲犯人徙流之地然自願遷往者亦不少因俄政府從中鼓勵指導不遺餘力舉例以明如旣得阿穆爾烏蘇里諸省以後政府允許自願移家前往者得享自由運輸之便利旣到目的地暫時必須用品由政府供給每口給予田二百畝或三百畝借與長期欵項無須付息鼓勵之法可謂至矣其後交通便利流刑廢止自願遷移者日益增加歐戰前十年間俄人遷居西伯利亞者每年計達三十萬人之多或謂一九一四年中西伯利亞俄人與土人總數與纽紐約居民較不過少三倍於此可見該地人數與文化同時俱增俄國所得利益實爲不少也然而西伯利亞人數之增加西部多而東部少蓋俄人之所畏者無他日本耳日俄戰後十年間兩國政府於表面上似已和協然貝加爾湖以東之俄人目擊日本併吞高麗佔據滿洲侵略蒙古不禁大起恐懼之心故一九一四年前俄人中已有料及日本遲早間必侵西伯利亞者矣尼古來剛大天者（ＭｉｋｏｌａｉＧｏｎｄａｔｔｉ）預料日人必將侵略西伯利亞之一人也渠於一九一四年爲海參衛總督深思遠慮不使日商揷足於西伯利亞并阻止日人侵略漁業其行政之第一策即不准中日韓勞工跨入西伯利亞以絶野心家侵略之路所謀雖不能完全見效而有功於俄國豈淺鮮哉由是以觀懼日本之侵略土地擾亂東亞者不僅中國也即西伯利亞東部之俄人亦惴惴焉朝夕爲之不安焉 
 
 

Page 24

 
 
   
 
