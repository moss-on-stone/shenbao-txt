# 1886 - 179 - 4904749

 

Page 1

 
 
[日知錄集釋出售] [  點石齋主人啓]  
　　顧亭林先生日知錄一書閎博瑰麗上下古今黃濳夫先生爲之集釋此書益極大觀惟是翻刻日多譌謬日甚本齋特覔售本精　細校付諸石印縮成四本外用錦函定價每部二元准于三十日出書談經世之學者此書實枕中鴻寶也尙望諸君從速購取售處在法大馬路南申昌號英三馬路北申昌號如有躉售格外克己可向點石齋帳房面議此佈 
[搜印五經文告白] [  點石齋主人啓]  
　　經義之文始於有明而盛於我朝近科鄉會試會於五經文尤重坊間刻本雖夥惜皆陳陳相因此竄彼竊篇帙縱極宏富抉擇容有未精購者憾之廬州汪逸如先生老宿學也文名卓著經學湛深現爲本齋敦請精選經文若干篇以便操觚家揣摩除深微遠淡了無意味者以及坊間已印之文槪不攔入一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書院課藝先輩房行一切鴻篇鉅製倘蒙海內士林不吝投贈郵寄來申本齋掣給收條爲憑或選入後從豐酬貲或印成後酌量送書均無不可惟名人傑作間有輾轉傳鈔一文而彼此皆有本齋總以先寄到者選用至原稿之選與不選一槪未能寄還特此預啓再海內文人郵寄鴻篇均請逕寄點石齋不必由申報舘轉交請鑒之 
[八十號畵報出售] [  點石齋主人啓]  
　　臚唱之日新貢士咸集闕下恭候欽點其得列於一甲三名者欣喜何可言喩謝恩畢出午門卽有儀仗馬匹安排定妥導引游街齋特　之願有志者觀感而興起焉淞隱漫錄圖說一則仍附畫報之末准於二十六日出售此佈 
[論結會拜盟宜禁絶]  
　　會匪教匪無世無之旣有會無不立教旣有教無不設會其始一二桀黠之徒游手好閒或假託遇仙或詭冊入冥大抵輪回報應之說居多鄉愚無知互相煽惑厥後愈傳愈衆膽日大謀日深不僅歛錢漸而儲穀不僅置械漸而營果無人焉發其覆而破其奸倘遇水旱災荒鋌而走險號召梗頑　謂飢寒起盜心　乃姑爲藉口耳則於其將發未發之際何可不婉以諭之嚴以繩之哉近日屢獲會匪身藏僞印旗幟分綢布紙三樣其色皆黃中書某山某堂第幾號姓名據云綢旗値五六元布旗値二三元最下紙者亦値三四五百文行輩亦以是爲差挾上等旗無論游歴他鄉遇同道中各以隱語相問答一切飮食銀錢皆爲之分贈卽下等旗亦得一餐一宿患難則相扶此會由來原於營中兵勇慮孤孑無依受人欺侮創行其說深信不疑戰陣之間更相援救繼於手足之親繼而裁撤者多遣歸故里吃慣用慣豈能鬱鬱久居於是濳往他方訪其舊侶則箐密山深處所已有據作窩塲廣爲糾結者歡然道故堅留數日授以三色旗幟四出招搖以多爲貴在至愚極蠢輩不過遵信奉行冀避凶而趨吉耳其事雖悖其情尙可原也奈何品類不齊迫十凍餒遂至違條犯法謂好死不如惡活人生若朝露與其窮約終身徒然老死牖下不若放手放膽暫取一時快境雖截頭斷項亦所甘心而會匪之流爲教匪者遂不可收拾矣然則峻法以絶之嚴刑以絶之遽得根柢凈盡乎是又不然凡事去其太甚予以自新庶爲中道使必盱衡厲色爲一網打盡之計微特覆巢之下必無完卵已傷造物和平而旣知一入迷途求生不得死黨愈加固脅或藏山寨或據城池欲徧歴剿除未免勞師糜餉欲姑從寛赦又虞貽患養廱寬與猛兩無所施妄希其自生自滅焉奈無此政體何今於救弊之中設一善全之法莫如嚴行保甲外以宣講聖諭爲先保甲一例實爲團練張本隣里互相稽察尤足戢宵小而靖閭閻第一紙文書頒發門牌式樣類多故事奉行並無功効假令認眞辦理固易謗讟繁興設局斂錢更屬徒擾良民而無補此所以謹謹三致意於聖訓爾顧或謂子之計議殊迂遠而不切事情方今治具畢張自督撫以及州縣每逢朔望何處不延請講生宣陽聖諭廣訓十六條周而復始曷爲而會匪教匪各行省仍滋蔓難圖區區口舌間詎足以斡旋造化余應之曰否往事且勿論試舉近者言之同治朝江蘇補用知縣陳子莊大令其元歴任南匯靑浦上海諸邑所至皆親履四鄉增置義塾月凡兩度自率教官佐貳分往村鎭　倩義塾帥宣講聖諭修膳優加歴數年如一日雖無明效大著然終其所任卒鮮命盜案自公去後瓜代者漸漸幷裁或親身無下鄉之日教官佐貳亦樂得虛受盤川深居簡出且有連義塾而散盡生徒以資節省者宜其光蛋鹽梟出沒於水　澤國馴至莫可爬梳而會教諸歹人亦得乘機而闌人焉就比論之宣講之有益與否將不待智者而明之乎夫保甲　所以節會匪之流也宣講者所以淸會匪之源也門牌嚴密斷無溷跡之方必不敢輕去其鄉自貽伊戚庶望其革面革心而又日聽嘉言又無高遠難行之患士之子恒爲士農之子恒爲農推之商工大率類此非特會匪必漸銷漸滅熙熙然共登春臺仰一道同風之盛更何教匪之足云本館之論會匪大書特書不一書略有管窺復覼縷以當芻蕘之獻 
[諭旨恭錄]  
　　五月二十六日奉上諭署中城御史祥祐等奏坊官門丁撞騙得贓捕役枉法行賄請飭嚴訊懲辦一摺據稱捕役齊順呈控該城吏目邱廷棨門丁田升因包攬承差得贓錢三百千訊供狡展等語該門丁胥役得贓行賄實屬有干例禁着刑部嚴行審訊按律究辦餘依議欽此 
[本舘接奉電音]  
　　昨接在京友人專發電音有本月初二日上諭一道敬謹譯登○六月初二日奉上諭四川鹽法道員缺着耆安補授欽此 
[匪首正法]  
　　吳吉人叅戎前日在鎭海城內拏獲計老會匪首一名年約五十餘歲並搜出僞印旗號簿據藍頂花翎等聞卽年前在湖北所獲監禁後被劫去之逸犯也當卽押至甯波由提署轉解鄞署朱邑尊念該匪黨羽甚多當卽錄取口供于初一夜初更時綁赴內教塲正法將首級于次日解至鎭海示衆 
[鴛水雙鱗]  
　　前報載盛澤鎭火警僅紀大略茲得其詳當夜由某烟袋店中起火有一老媼高臥百尺樓上人勢旣熾扶梯欲斷幸有人冒險直上將老嫗曳出得以不死厥後火由港北飛至港南兩面對燒計港北燒去二十六幢皆是店鋪港南燒去二十二幢皆係居民亦一大災也○禾城小烟舘星羅棋布霧霈雲　近復雇用年輕婦女牽引游人與上海女堂倌無異被秀水縣朱明府訪聞派差密拿先在北門外中街拿獲某大姐到案笞以藤條二百下又在城內張家弄拿獲開烟舘之汪某及某傭婦到案汪責五百板枷號示衆傭婦掌頰收禁並將房屋發封似此雷厲風行凡築迷香洞設銷金窩者尙敢以身試法耶○嘉善縣莊明府近日派差下鄉催繳錢粮在一里涇地方將某武舉拘拿到 
 
 

Page 2

 
 
案枷號於大堂之旁想因積欠錢粮故也 
[淸淮雜錄]  
　　日前湘軍操演洋鎗其勇偶一疏虞槍子斜飛半里外一農人方携鋤耕作突中厥股倒臥田間經人扶掖而歸延醫調治營官憫之賞以藥餌之費○准上麥秋　稔麰麥每石售價千文小麥一千六百文麫每觔二十文當此靑黃不接之時貧民獲益匪淺𠫔○去歲某甲爲子娶媳邇日偶與其姑勃谿小姑少不更事責嫂不善博堂上歡媳忿甚乘隙飮鹹滷形色頓變幸家人覓得陳方用黃豆磨汁乘熱灌之得不殞命一言之失幾釀禍端然則言固可不愼乎哉○去歲三柯樹地方劫案獲得盜魁尤步高混號人屠縣尊訊鞫得實申詳上憲衙門旋於上月十四日由獄提出綁赴巿曹正法○督漕兩憲籌議治河飭道親往履勘王芍農觀察因于上月二十四日出轅赴雲陳關等處沿河輸視 
[九江雜事]  
　　彭雪琴大司馬巡閱長江水師節抵湖口石鐘山不日卽泝流而上九江文武各員以及選鋒新勁等營均列隊江十恭申迎迓○上月二十二日天氣酷熱礎潤如蒸居民閒坐小窗中無不揮汗如雨午後狂風陡起走石飛砂急雨斜飛無異銀河倒瀉鄉人咸見廬山麓雷家大屋旁突起一白龍霜甲銀鱗凌空夭矯繼一黑龍尾垂垂下白龍卽御之上昇觀者無不生怖世有葉公在不知果見而　之否也時羊角風狂坍壞房屋不少最奇者雷氏宗祠三楹同時倒塌椽桷磚瓦飛舞半天祠中寄存壽具二十餘亦俱爲封家姨捲去云○自父夏五晴少雨多兼之川水奔騰建瓴而下江中銀濤雪浪一望無涯惟願陽侯卽返轡而回尙可秋成有望否則其魚之歎其可免乎 
[鳩江近事]  
　　新授湖南岳州鎭總兵劉鎭軍得自金陵乘紅船兩號導以澄淸小火輪前往湘中履任上月廿五日小泊蕪湖登岸拜客翌日卽駛赴上游○池太總捕江防府沈退菴太守由上憲委署太平府篆務已登前日報章茲悉沈太守現署池州府篆尙未交卸回來江防同知缺係鄧太守文鳳署理故太平府篆仍委鄧太守兼行代理太守自大通起程於上月廿七日抵蕪泊舟道署後登岸禀見道憲幷次第拜會各官翌晨卽解維晋郡擇定六月初一日接受太平府篆五馬新臨必有一番新政也○本月初一日爲蕪關出口各書役三個月差滿之期成寶巖觀察于上月廿八日升坐公座督同稅務廳劉子運大令飭各書役當堂掣簽分別任事○稅務司許妥瑪因有要公須赴鎭商酌遂於上月廿四日乘江裕輪船啓行翌日乘江孚而返○夏至以後連日陰濃似墨罕露晴曦細雨如絲沾衣濕至上月廿六七日連宵達旦雨大傾盆鴨綠波柔陡添二尺以外四鄉低田已被雨水浸沒農人懸耜而歎咸憂水潦爲災蕪湖縣楊璞生大令於廿八日起在城隍廟內設壇禱告並禁止屠宰三天未審能邀上蒼默佑否也○前署蕪湖縣事南陵縣知縣文禹門大令龍今春因病卸篆僑寓蕪湖西門內鐵鎖巷後延醫調治藥石無靈延至上月廿八日已時仙逝長公子爾巽需次揚州聞訃來蕪親視含殮○前署關道成寳岩觀察於上月廿八日觀風中江書院肄業生童是日黎明觀察莅院點名給卷命題隨卽返署委蕪湖兩學師在院監塲 
[竹西零語]  
　　揚城近有凶橫乞丐以及游方僧道向各鋪强討惡化稍不遂欲卽紏黨行凶或自將頭臚劃破任意訛詐商賈患之枉太尊訪聞立諭江甘兩縣會銜示禁略謂如有前項事情許該鋪戶扭交坊保送懲並訪聞矜殘局近亦有人上街勾結外來乞丐强化查爾等皆有口粮倘敢再行私自出外滋擾定于立提嚴懲坊保容隱並究云云可見賢太守之保衛商民不遺鉅細也○某姓夫婦年皆垂暮平日豢犬聊以自娛名之曰丫頭寵愛逾於子女今正忽然走失夫婦寢饋難安輾轉夢想幾效漢武帝築思子臺並懸重賞購之許久尙未獲也日前偶過磚街羊巷瞥見某甲門內蜷伏一犬極似所失者不覺狂喜逕前呼曰丫頭尙念舊主乎犬聞之狺狺然跳入某姓懐內作依戀狀一似人之久別相逢者甲家譁然曰吾正月間以五百文購此犬爾何人而來冒認耶爭論良久未决經人勸某姓照償購價而置犬於閂視其何向某姓如言付訖揚長而去犬亦搖頭擺尾隨之以行嗚呼世之得新忘故背義負恩者有愧此犬多矣○掉包騙人一事固已數見不鮮而揚州轅閂橋一帶熱閙之區仍時有所見大都抄襲陳文了無新意智者固不爲其所愚而鄉農村婦以及不常入城者輒易受騙日前一老嫗因入城探親並代人典質衣物得靑蚨若干都被騙去痴立墻隅號泣甚慘非得賢有司嚴飭坊保及巡街罡頭等隨時拘拿懲辦恐不足以安良懦而挽頽風也 
[九峯雲影]  
　　五月廿七日府華婁三學新生入學一時雀頂煌煌鸞旂噦噦無不喜動顏色是日大雨如注或有怨天公之不作㺯者解之者曰秀才中濕豈非吉兆耶○張茮岩先生主講景賢書院有年矣今屆重遊泮水之期子姪門生皆以爲榮○新任松江府恩太守本有初四蒞松之信後以太守往江甯謁見制軍故定於十七日履新○苦雨十日城廂街道積水盈盈凡褰裳而過者無不辱在泥塗杜陵苦雨歎不當於此時詠之耶 
[試鍊金苗]  
　　金崗山在山東蓬萊縣南土人咸言山麓時現金苗祗以例禁綦嚴未敢私行采挖今由礦務局勘明採取礦滓寄赴天津開爐煆鍊若有成效則當鳩股興工云 
[遼陽蛟患]  
　　奉天小白河一帶煤窟出蛟田地冲刷百餘里河水驟泛幸未傷人猶憶去歲奉屬水灾是處凶荒更甚今忽又遭蛟水何蒼蒼者天厭斯民之甚耶 
[牛莊瑣說]  
　　正任海防廳章幼樵司馬俟賀小泉明府於六月初十日接印後卽當交卸到省領憑引見○穆春岩軍憲奉旨來辦關外防務出示挑選八旗子弟練成勁旅奉省各處送到旗籍壯丁一萬四千五百人軍憲祗挑一千人其挑選之法試掇八十斤石墩云○寳司馬任海防廳事歴有八年深得民心口碑載道今正病終任所上月廿二日靈櫬雇船載送回京臨行道廳以下各員及各防營統帶哨弁本地紳富　巿商民揮淚送行者數以千計殆所謂其生也榮其死也哀者歟○日前利運船來營交卸大礮兩尊當起岸時碼頭上千斤架之繩忽焉中斷幸礮未起身並不打傷人口否則一經被壓有不化爲虀粉者乎隨開往山海關借外國棕繩到營盤運事畢於上月二十二日開赴上海○今日大沾汕頭圖南三輪船裝運豆餅出口駛赴申江聞上海豆餅價昻故各家均搶先裝赴云 
[烟臺近事]  
　　各營遣撤後祗留廣武前後二營在烟駐紥茲聞亦有遣撤之信○連年伏雨過多低下之區每遭水患本年各鋪有鑒於此多將屋基增高工作雲興馮登互答木瓦二匠獲利頗多惟街面陰溝未經疏濬恐一遇水溢仍不免歎起其魚耳○日前有南洋兵輪南琛南瑞開濟三艘來烟聚集嗣又有北洋之康濟等七艘鼓浪而至本口跕港各船亦皆一字停泊一時茶寮酒巿無不滿谷滿坑至上月廿一日一律開行南洋船仍回南洋北洋船則繞道膠州威海二口駛赴南洋惟康濟一船則於廿五日回烟以便開赴旅順口云○上月廿五日宋軍門由登州來烟駐節轉運局翌日至道署拜會申刻卽乘康濟兵輪赴旅順當展輪飛駛時誤與德國帆船相撞所懸杉板稍被碰傷其餘並無損壞云○有似丐非丐之曹某逐日裝作痴癲挨鋪行乞人以其詼諧善謔不苟取財多樂與之一日口中喃喃手持石塊逕入某署大門差役攔阻喝問某憤然曰某頭役誣我竊取烟袋我故興問罪師衆代謝之揮之使去 
[拐案審實]  
　　武舉聞人東亮本姓王初爲江北某邑武生因案斥革變易姓氏復入句容縣庠旋登賢書性淫蕩工于漁色上年誘拐孫錘絲之妻兪氏匿跡維揚經孫控訴江甯賈邑尊正在訪拿旋卽升任而去聞人乘間賄差懈緩遂復出頭在利涉橋堍開設明月　戲園今正以 
 
 

Page 3

 
 
　國忌違制爲保甲總局查封將聞人責押在案陸邑尊莅任後勵精圖治積年陳案務掃一淸日前提集聞人曁孫嚴加審訊孫供妻巳被拐三載叩求申理聞人供稱該氏由本夫在西華門親立賣據收去身價洋二百元兪氏到堂已改比邱尼裝束供與聞人相同有一子係氏所生年甫七齡頗具知識時亦隨父到堂孫指氏示之曰此汝親母也汝四歲時汝母被拐他去今日見面須知汝非生於空桑者言訖哽咽子聞父語卽呼母不絶口磕頭如搗蒜並向懐探取炒蠶豆奉之詎意氏竟不認觀者皆惻然邑尊怒謂如此忍人决非言詞可化立飭取到大刑令聞人跪練踹扛氏跪椀片的一點鐘許聞人始稱當時實揑寫賣據希圖脫罪云云邑尊飭分别收禁擬卽詳請上憲照例懲辦 
[法使赴津]  
　　法國新任駐華欽差愷自邇君於前日六點鐘時偕現署法總領事至法捕房騐看華捕法捕頭備德祿傳集各華捕先期伺候愷君騐看畢卽行回署昨日又往蘇松太道衙門拜會前導有三道頭捕帶同華捕數名至道署晤談片刻而出聞定於今日乘怡和洋行高陞輪船前赴天津云 
[詳述罰鍰了事細情]  
　　罰鍰了事一節昨從西報譯登茲悉前月二十六日清晨和泰土行陳某持一支票至後馬路立大錢庄收銀庄夥答以此票已經掛失未便照付陳怏怏而去有頃卽有西人喃爾帶通事至該庄收銀庄夥袁性和卽以答陳之言答之喃爾隨喚西捕逼袁同至捕房捕頭訊明情節謂此係支票不便將庄夥管押喃爾復與捕頭纏擾多時然後回去後袁經人保出向莊主歴訴情由莊主不服當請英國大律師担文控諸英刑司署刑司批准示期本月初二日提訊屆時担文到堂援律申辯請將喃爾治以應得之罪刑司亷得其情謂喃爾不應無故喚捕欺壓華商假如匯豐銀行主因票己掛失不肯付銀爾亦可喚捕拘押耶隨判喃爾監禁一月或罰洋二十五元幷罰繳堂費洋二十五元押令繳齊然後開釋當臨釋時復諭以本刑司念爾初犯姑且從寬嗣後倘再若斯定行嚴辦說者謂刑司斷案持平無縱無枉使喃爾倔强之性頃刻間帖然而服眞不愧寬猛適宜云 
[不似巡丁]  
　　往來淞滬之飛雲小火輪船于前日抵滬後搭客水手紛紛登岸船上闃其無人少頃管船人回船忽見一人蹲伏司機器人房內喝問何爲其人不發一語管船人正擬喚同件下艙探其動靜瞥見輪船旁有小舢板一艘繫纜而不見人大爲疑訝因上舢板搜之見船梢中兩人喚出詰問據稱是洋藥局巡丁因查私土到此問其何以藏頭露尾則仍默然不答後見船上鐵條等物本放在艙底者已在艙面愈覺可疑遂將三人拘送法捕房未知以後如何 
[願繳賭洋]  
　　前報疉紀局賭騙洋一案昨晨李寶昌復投捕房訴稱金桂芬所穿之鞋亦是我物現在我不能回去請爲追償翁太守着提在押之金桂芬並杜錦堂研詰金供李寳昌之洋實祇一百元現請公斷太守謂此是局賭騙洋並非欠欵何用聽斷爾於初訊時自稱職員後在捕房又稱並無功名何得如此亂說金供實因初次上堂心慌意亂以致說錯求請開恩太守謂看爾供詞狡猾不知上堂已有多少次旣求公斷卽斷爾笞責後將洋繳案金請寬限太守謂不打不肯實說着拖下責二十板責畢金仍求施恩幷稱李洋實祇一百元容設法繳案太守謂有恩總施不到爾等身上爾初上堂時卽說洋祇一百元顯爲今日設法地步爾究竟到何處設法答稱求限二禮拜到鎭江家中商量太守謂鎭江甚近何必遲至二禮拜着限三日繳案否則嚴比况外面聽信人甚多衆人中將洋湊足繳案其時或可從寬又詰杜錦堂爾意如何如有違抝亦須笞責杜亦認三日繳洋太守着將金杜兩人仍分別還押 
[舊欠難理]  
　　吳芝田投上海縣控稱小的向爲米麥生涯同治初年同業丁友松爲寳興洋行代購棉花洎裝赴外洋以花過於潮濕退回中國洋東令丁貼償虧折銀千兩當由丁措交三百八十兩餘經小的作中向該洋行執事黃玉成商借丁卽立據交黃收執言明來春歸還屈期丁無力措歸當由小的照數墊付黃隨將丁出立借據交執後來屢向催索未見分文同治六年丁物故旋向伊子春橋理算春橋置之不理不得已投案叩請差提春橋及黃到案訊追莫邑尊准詞飭卽提集一干人前日由帮審委員李司馬升堂集訊吳投案伸訴前因春橋供稱現在滬北裕通恒報關行先父向爲米麥生涯與吳雖有一面之緣從未代洋商經手買賣去冬吳向小的索借不遂致遭揑誣王供吳代丁向小的措借銀六百十七兩有奇補償洋商虧折嗣確由吳代墊歸還然事隔二十餘年之久丁之曾否料理小的實未深知司馬復向吳詰問吳仍堅執前詞司馬以兩造供語紛歧殊難定讞遂問吳曰丁與洋商往來時黃在該行爲買辦想此欵决非與洋商對手交易除丁出立借據外黃諒必有帳可查吳稱確有借據司馬着黃檢呈核對隨着將丁黃兩人暫行交保吳斥退 
[淫婦斷離]  
　　前有陳庭靜扭男婦兩人至上海縣署訴寃帮審委員李司馬提訊之下陳供小的向在滬北某烟館爲夥家屬則居十六鋪地方生有子女各一不料邇來妻子竟與甯人傅山虎私通昨晚歸家撞破獲送巡防局轉解案下叩請究懲陳妻沈氏供稱丈夫與他婦有私不顧家室向之勸慰反被誣奸邑尊詰其傅是何人該氏稱傅係小婦人之未婚婿向爲舟子邇日回滬暫宿我家傅供與該氏略同司馬以兩造供詞各執着將傅及該氏押候覆訊至前日司馬升堂覆訊陳請將該氏斷離傅仍狡展不承司馬研詰該氏該氏堅稱傅實是未婚婿媒訨歴歴可憑婚據呈請電鑒司馬察得該氏所呈婚據的係僞物隨問何人爲媒該氏支吾莫對駁詰再三該氏卽出言挺撞司馬怒謂此等婦女實屬無恥之尤着發官媒變價並着陳具情願斷離切結陳叩謝而退傅係奸佔有夫婦女未便寬容着押候從嚴究辦 
[奪業不成]  
　　虹口某洋棧扛夫頭目向由甯人某甲充當茲有本地人某乙欲奪其生理邀集扛夫五十餘名許以每名日給錢三百文擬欲與甲爲難詎事經三日計不得成所許之錢無力照給致各扛夫向乙擾　不休捕房聞之深恐釀禍立派中西捕前往拘乙各扛夫亦跟至捕房捕頭問悉緣由着乙措辦錢文定於次晨到捕房每名照給 
[伶人宜辦]  
　　葉浩安控留春戲園花旦萬盞燈誘妾周德仙捲去金飾遁逃一案前報已紀情由茲悉蔡太守已飭差協捕提萬盞燈到案管押候訊矣 
[貢木被阻]  
　　貢木抵滬曾列報端茲悉此木由委員李君託法界信昌泰裝船行主鎭海人徐某轉託德商鼐普行裝運赴津及船抵津勒令不准起貨李君遂稟明津海關道周觀察電致江海關道湯觀察請卽提徐究問觀察因札英界會審委員蔡太守簽差提徐徐旋於前日下午投案遞稟聲稱監生向開信昌泰裝船行上月初旬蒙李委員飭裝貢木至津當託德商鼐普裝運言明船價訂立合同鼎普轉託賚賜洋行分裝二夾板船立有提貨單面呈委員收執所有一切運費業經在滬付淸毫無蒂欠由賚賜行在提貨單上簽收訖字據爲憑不知鼐普與賚賜別有交涉抑串同作弊將後船貢木勒住聲言尙有船價洋一千四百元未曾給付然我行代裝此木明知入貢無不格外細心該洋商別有交涉事情豈容將貢木阻止今蒙傳案求恩照會德國領事飭傳該洋商究其阻滯貢木之事一面由監生遣人赴津料理太守飭將徐交差看管俟回禀道轅核示 
[臺基餘話]  
　　前報列嚴辦臺基一節茲聞該婦名阿三其夫名海全未知其姓住滬城西門外斜僑相近地方其父母種菜爲活海全不務正業兼有烟霞癖自知生計蕭疏無以度日因與同至法界吉祥街申吉祥烟館中借片席地陽以傭工爲名實則醉翁之意不在酒也烟舘中 
 
 

Page 4

 
 
本有開店娘娘見阿三年少亦欲用爲臂助阿三性本浮蕩習而安之輾轉間阿三與南巿某飯店中某甲相識約至十六鋪內竹筯弄中老嫗所設臺基內效牛女渡河故事忽被海全偵知馳往掩執卽報該鋪地甲逮入巡防局中局員訊悉情形判將該嫗鞭背三百下阿三笞責五十姦夫重笞一百板均着交保惟老嫗尙須重辦海全隨央某竹器店主保出而外人傳聞該鋪地甲每遇交保事件例須索四元海全當時無洋由竹器店主擔代前日阿三在法馬路福馨樓茶肆海全與其父母及叔先後馳到意欲領回而竹器店主以保洋未付不肯釋手方爭論間申吉祥店主亦到言尙欠烟錢亦應算楚相持良久始蜂擁而去後不知其究竟 
[法捕房瑣事]  
　　前月初有小車夫李正元推重車在太古碼頭行走把握不住致車翻轉壓傷老嫗陳郭氏脚骨當將該氏送仁濟醫院該車夫管押捕房嗣由翁太守着法包探至醫院詢悉該氏現患霍亂症已由伊媳領回傳諭令其到案昨晨太守莅捕房該氏由其媳倩人背負上堂據稱傷尙未愈急欲回里太守謂據醫生說並無大碍不過多延時日旣欲回里本擬斷給養傷費但車夫亦屬窮苦安有餘資况已管押多時已足洩念該氏姑媳叩謝而出太守着將該車夫於下期解案○前報列包探夥在金利源碼頭拿獲粵人霍方康小孩朱和尙一案昨法包探禀稱己往英大馬路合益雜貨店查問霍果有父在該店爲夥並非店主朱和尙之母現亦傳到經翁太守先後提訊據朱王氏稱兒子朱和尙放學走失太守謂爾子年紀雖小品行甚壞着爾領回嚴加管束該氏遵諭叩謝太守又詰朱和尙究竟於何時遇見粵人布衫質後何人用錢答稱於六點時遇見伊初言買食物給我將衣硬脫違則要打及得錢伊買線粉及零物自食並不給我太守詰霍有其事否答稱買饅頭太守謂不認當比旋堂頰二十下着于下期再訊 
[上海高易籌賑所撮要]  
　　前蒙雲貴督憲岑宮保轉諭鄧小赤太守頒發捐冊勸募於去歲底匯到第一次滇平銀一千一百兩三月初旬匯到第二次滇平銀五百兩昨又由同慶豐號匯到第三次滇平銀五百八十八兩七錢三分卽向天順祥號陳潤夫先生兌收規元六百二十一兩七錢三分以上三次共匯來滇平銀二千二百八十八兩七錢六分統伸規元二千三百零四兩七錢三分仰見宮保仁慈遠被惠澤覃數拯彼鴻嗷頻頒鶴俸同深感戴頌祝無涯除照原摺各官銜名塡掣回條由天順祥號寄復外謹列報章以誌善懐各官捐數另錄清單彚登申滬兩報用昭徵信[  兩廣協賑同人李朝覲秋坪謹誌]  
[江督轅門抄]  
　　五月廿三日候選通判黃式穀湖州來福建候補道楊正儀到見由京來藩轅牌示新選儀徵縣舊江司巡檢楊煐稟繳文憑到省應卽飭赴新任○廿四日蕪湖洋藥局安徽直隷州文翰到見○廿五日新授蘇臬臺張富年謝飭知○廿六日前山東道監察御史蔣鎭嵩到會湖南來進京○廿七日藩臺梁稟知交缷署藩臺田稟知任事並稟知交缷巡道事署巡道章稟知任事新授松江府恩興辭赴任郭其淦稟知到下關保甲差知州張兆鹿稟知奉巡道委瓜阜緝私差新選儀徵縣舊江司巡檢楊煐稟辭赴任 
[蘇省撫轅抄]  
　　三十日侯補同知梅文靖金陵來稟知奉金陵厘捐總局札委駐　鑣貨捐局差○六月初一日呂文彬稟知交缷鑣捐局卽辭赴海門厘局差 
[浙省撫轅抄]  
　　五月廿五日候補府楊永昌稟知網鹽局委徽属鹽局差○廿六日紹興府霍來省稟到稟見正任杭府吳禀見稟謝給咨引見前署富陽縣彭輝昇稟知稟知任內濫欵前後共繳二千四百兩 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[登黃鶴樓步吟香兄元韵錄呈高昌寒食生教政]  
　　長江渺渺水長流破浪常須一葉舟僂外垂楊春色艷堤邊芳草綠陰稠遠飛黃鶴名還在醉臥青蓮跡尙　勝景何堪遭一炬吳商楚士共悲愁[  怡紅園惜花侍者葆靑錢顯甫未定草]  
[子返滬寄旅總電局排悶無計賦此以感]  
　　十年蹤跡類飄蓬堪歎茫茫往事空忍捨紅顏酬壯志誰能靑眼識豪雄才誇易惹庸人忌學博何妨下士蒙冋憶椿庭雙鬢白幾番搔首問蒼穹[  惜花侍者錢顯甫稿]  
[訪嬌玲女史]  
　　且喜重逢薄暖時相期執手話相思襟邊尙剩分前淚篋內應多別後詩命舛易教親友淡情深難得美人知英雄兒女關心甚飄泊從今恨已遲[  惜花侍者稿]  
[有感]  
　　高樓何廣迢迢峻且深上有羅敷女獨坐撫清琴琴聲何抑鬱雙淚緣胸襟盈盈衣帶水脉脉情難任難任無奈何惟此多苦吟悵彼失所恃哀此無庭陰伊人何不諒坐令病相侵人牛會有期曷爲懐苦心苦心　傷人茲理著古今惟願保玉體用此宣微忱[  彭氏稿]  
[上海四馬路文報局內恊賑公所經收賑捐五月下旬淸單]  
　　三十日束字冊東京使署募出使日本國欽差大臣徐規元一百兩叅賛哲甫洋二十元隨員嚴鳳笙淞健甫陳訪仲梁建甫徐少芝五戶各十元楊是垣十五元葛卓人五元姚子良二元出使日本國駐劄橫賓理事府阮規元十兩○蘇州葑門內顧正心大善士洋一百元紅靈丹一千服地亞士洋行交來崇明李大善士募海客大善士規元三十兩萃記規元二十兩崇明程渭坡善士一元知悔人一元姚汝楨善士交來厦無名氏求妻病速痊廿二元○急　天順祥號交來都門全芸軒雷子良二善士募敬　氏爲妻病求速痊京松銀二十五兩又祈保合家平安京松銀七兩五錢又祈保平安京松銀四兩共實收規元三十七兩一錢五分悔過齋京平銀二十兩實收伸規元二十兩另六錢四分洙涇太和堂曹雲齊善士募丁卯耕一元駱恆昌程萬昌宋祥麟曹雲齋四戶各錢四百文○本日共收英洋二百十八元規元二百十七兩七錢九分錢五百文紅靈丹一千服○本旬共收規元一千三百十一兩二錢八分七厘英洋一千二百八十一元計元九百五十兩另五錢另二厘漢平舊飾金六兩估見曹平五兩七錢五分除去折水　藥售見元一百十九兩九錢九八半沙平銀六十一兩六錢一分批見元六十四兩另二分一厘銅洋二十九元烊見元四兩三錢另三厘足對開一個虛對開三個計元一兩二錢六分一厘小洋二十七角計元二兩另另三厘舊廢飾銀三兩一錢六分四折入計元一兩二錢六分四厘錢二十七千五百另四文計元十八兩三錢三分六厘○九項共合規元二千四百七十二兩八錢七分七厘○　前共收規元二十六萬三千九百六十八兩七錢二分○付解山東第二十三批庫平二千兩計元二千一百八十兩○連前共解規元二十七萬另九百九十　兩四錢另二厘○實墊解規元七千另卄七兩六錢八分一厘合併申明 
[上海四馬路文報局內恊賑公所經收賑捐六月上旬清單]  
　　初一日急單武陽保嬰總局張黼卿善士募耕心堂不書名二戶各二元務本堂程樸堂不書名三口各一元藝德堂二元不書名世德堂不書名三戶各一元程樸堂劉瑞雲洪佐成張子瑜馬　生黃文順六戶各一元黃鴻元邱子榮馮暉如潘錫揚四戶各五角大源提莊匯昌折席四元大源提莊衣行折席二元石門公和油坊募惇德堂四元孝友堂回春堂二戶各二元善居室待月軒二戶各一元○金閨福幼冊鄂省方子厚翁交來朱公舘經手朱李吳氏經募史陳氏二元董張氏許萬氏李徐氏三戶各一元朱吳氏一元又銀飾六錢五分預楨一錢九分朱李氏銀一兩茂生洋一元○周先生交來沈逋梅先生書畫潤小洋一角錢二百廿四文無錫知仁莊交來隱名氏顧善士二元○本日共收英洋四十五元　平銀一兩一錢九分原飾銀六錢五分小洋一角錢二百二十四文 
[上海三馬路與昌絲棧陳竹坪經募山東賑捐六月初一日第三百廿二次淸單]  
　　王鳳鳴紙號經募張綠初翁洋二元王錄吉洋一元胡德順周頌卿孫俊芳韓桂卿張松山華錦堃湯照福朱炳泉徐樹增陳少枚魯承榮各五百文朱永森錢六百文蘇餘庭錢五百九十文蘇思慶錢四百文二戶各二百文五戶各錢一百文以上三十三戶共洋十二元○蘇州救生總局宋珊室孫嶼之二大善士續募耕仁堂潘洋三元吳仁甫洋一元恆益茂洋五角永豐各友錢五百文三益錢三百文綠蔭沈永裕榮荆堂各二百五十文悅生大荆芬堂來德劉怡生益昌順昌同豐義泰泰振源茂源朱雨田豐泰各錢二百文震豐恆昌各錢一百五十文廿七戶各錢一百文四戶各錢五十文以上五十三戶共洋十一元○塘棲汪合興竹波經募汪繼善祈除痰逆舊患洋十元汪慶雲求身康强洋四元汪念椿求長女琴仙病愈錢瀛洲汪知儉祈乳患消除姚會芳各洋二元汪貞昌祈智慧日開汪鸞書夏　生祈關煞開通朱文虎各洋一元汪嗚和祈智慧日開汪鑒靑祈關煞開通姚夢蘭兪翰臣祈母痞患卽痊朱萬和查萬豐方玉輝戎開生陸泳源沈建甫沈勤甫各洋五角朱香穉錢六百文周蘊　銅洋一元許雲龍張蓮生各錢羅壽昌唐榮慶許明松張和尙陳貴松各錢二百文以上三十戶共洋三十一元半虛對一個銅洋一元○常熟成昌號募趙勷臣誠心子各二百五十文耽克昌錢二百文放生池錢一百文六戶各錢五十文以上十戶共洋一元○蘇州王錫記經募集沙氏洋六元移緩氏洋五元無名氏二戶各洋一元補過氏錢六百五十文無名氏錢五百文二戶各錢一百文十七戶各錢五十文以上廿五戶共洋十五元○蘇州萬和莊　四百文又募張吉人錢五百五十文陸李氏無名氏不留名各錢二百文十四戶各錢一百文七戶各五十文以上廿六戶共洋三元○蘇州恆寶祥洋二元○蘇州裕記衆司錢六百文三十二戶各錢五十文共洋二元○以上均係塔冊○布公所公議黎仁罰欵移助洋廿元梁溪棉力子祈子身强逢吉香港鈔票洋十元念心不呼名洋十元○夏布公所洋廿元友記爲次女病愈完愿洋四元嘉興高順記洋三元俯仰無慚室主渡臺平安洋二元程大隆各友洋二元皇甫氏洋一元安定易安居士銅洋一元○存心錢五百文義益堂錢四百文裘堂福錢一百文三戶合洋九角○杭州嶺南十五齡童子爲祝外祖母壽禮移賑洋四元○本日共收英洋一百四十三元鈔票洋十元銅洋二元足對洋一個虛對洋四個小洋九角合併申明 
 
 
 

Page 10

 
 
   
 
 

Page 11

 
 
[光緒十二年五月二十六日京報全錄]  
　　宮門抄○上諭一道錄前○教職單○皖撫吳奏爲據咨代奏懇恩飭部立案摺○直臬陶　奏報到任日期摺○大臣曾　泰爲隨員銷差回藉葬親片○豫撫邊奏請知縣仍照原保給予封典片○西撫李奏爲查拿逸匪均經擒誅並將陣亡各弁請　旨飭部議䘏摺○又奏爲糾叅寔缺候補各員夾片○五月二十六日吏部翰林院正藍旗値日無引見○錫珍等覆勘拔貢試卷覆命○鍾公請假十日○景善請假五日○召見軍機○光緒十二年五月分教職單教授直天津傅楫舉正諭河南陜州馬毓騄舉浙江臨海蔡錫崑附慈谿謝延泰歲甘肅秦州胡少蘭舉訓導直邯鄲劉靑山欒城羅慶雲四川淸溪文炎廣東龍州梁　　俱舉河南柘城柳染拔四川江安邱晋城優雲南威遠葉兆豐優復諭直隸博野王佑曾廩山西　縣袁懋寅舉河南儀封陳嘉猷恩雲南大姚李毓棻拔浙江平陽屠樹榮恩復訓直晋縣扈茂附欒州史光奎廩安州許瑞祺廩陜西潼關墨炳甲拔浙江德淸姚祥慶舉東陽魯訓恭廩廣東德慶何起元歲○○安徽巡撫臣吳元炳跪奏爲據咨代奏懇恩飭部立案恭摺仰祈聖鑒事竊准長江水師提督李成謀咨稱前准湖南撫臣咨光緒九年三月准戶部咨安徽撫臣裕祿奏長江水師提督李成謀請暫行寄籍安徽據情代奏一摺光緒八年十二月二十五日軍機大臣奉旨着照所請該部知道欽此恭錄咨會轉行欽遵在案伏念成謀家屬寄居安徽南陵縣於同治五年購地葬親置有祭產計限已滿二十年親子年己長成讀書嚮學原籍湖南芷江縣無家可歸不能遣回應試南陵紳士共知成謀寄籍已滿例限聨名稟縣請子收考並邀就近與考等情咨部奏明立案並准學臣貴恒以憑該府縣送到卷冊先行收考取進等因咨照前來臣伏查定例提督　官任所置有產業不能回籍者督撫請旨定奪又學政全書內載寄籍生　呈明地方官查核自田廬稅契納糧之日爲始在二十年以上卽係已滿例限之人據詳立案准其應試等語該提臣現任長江水師提督係屬新設之缺湖南安徽江西同爲轄境每年上下巡閱與地方原無間涉較之實缺文員情形不同卽與他項武職亦尙有間南陵無長江水師營汛又非有管轄之責　在該縣寄籍葬親置產經前撫臣奏准有案迄今二十年限期旣滿原籍無可回歸與請旨定奪之例相符其子有志觀光與寄籍已滿二十年准其考試之條亦合旣據咨請代奏立案未便阻其上進之路合無仰懇天思俯准所請勅部立案以示矜全出自逾格鴻慈除咨湖南原籍不許再回跨考外謹會同兩江總督臣曾國荃安徽學臣貴恒恭摺具陳伏乞皇太后皇上聖鑒訓示謹奏軍機大臣奉旨禮部知道欽此○○直隸按察使臣陶模跪奏爲恭報微臣到任日期叩謝天恩仰祈聖鑒事竊臣於甘肅蘭州道任內蒙恩補授直按察使遵卽入覲仰蒙召見二次訓誨周詳莫名欽感隆辭後束裝就道行抵天津謁見督臣李鴻章奉檄飭赴新任隨至保定省城于五月初二日准署按察使劉樹堂委員將印信文卷移交　來當卽　設香案望闕叩頭祗領任事伏念直爲首善要品臬司乃刑名總匯舉凡詰奸除暴察吏安民在在均關緊要臣自顧庸愚懼難稱職惟有恪遵聖訓倍大愼勤固不敢操切圖功亦不敢因循致誤遇事稟承督臣認眞經理以兾仰答高厚鴻慈於萬一所有微臣到任日期並感激下悅理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○曾紀澤片帀總理衙門奏定章程隨帶出洋人員已到外洋而報丁憂者倘有經手未完事件卽由出使大臣奏明留洋差委俟差竣回華再令補行穿孝守制等因於光緒五年正月十八日奉旨依議欽此咨行欽遵查照臣於前年八月間接據駐英隨員蕭仁杰稟稱該員在洋聞訃丁父憂懇請銷假回籍守制等情比因該員辦理文報極爲得力又値臣任期將滿未便另派人員接替該員之手是以批飭該員俟將經手事件交代淸楚方准銷差於光緒十年八月二十二日咨呈總理各國事務衙門察核在案嗣臣於十二月初九日接奉電旨暫留半年復據該員禀報二次在洋二年期滿懇請回籍葬親守制其時適因駐英參賛官鳳儀患病沉重經臣飭將鳳儀所管事件交蕭仁杰等暫行分辦是以未經批准銷差現在微臣交卸伊邇應准該員先行回籍葬親所有丁憂之駐英隨員知府銜儘先選用直州知州蕭仁杰前遵總理衙門奏定章程留洋差委及現准銷差回籍葬親守制情形謹附片陳明伏乞 
聖鑒謹奏軍機大臣奉旨該衙門知道欽此○○邊寳泉片再同知銜河南候補知縣王溥前經撫臣鹿傳霖奏保歴年籌解轉運嵩武軍餉出力案內請給予　五品封典旋經吏部核覆以該員同知銜是否捐納抑係勞績保舉應令查明覆奏經前護撫孫鳳翔轉飭查明該員同知銜係於光緒元年在甘肅涇州糧臺報捐咨部核辦在案茲准吏部咨稱行查戶部捐納相符惟該員原保 
封典係屬奏案未便據咨核准應令遵照定章查明覆奏再行辦理等因咨行到豫復經飭查去後據善後局司道會詳請奏前來臣覆核無異合無仰懇天恩俯准同知銜河南候補知縣王溥仍照原保給予五品封典以資鼓勵出自鴻慈謹附片具陳伏乞 
聖鑒訓示謹奏軍機大臣奉旨吏部議奏欽此○○暫署廣西巡撫二品銜布政使臣李秉衡跪奏爲查拿貴縣逸匪首要均經擒誅地方安靖謹陳辦理情形並將陣亡營弁請旨飭部議䘏恭摺仰祈聖鑒事竊貴縣逸匪廖彩爵濳回縣中屯村糾黨拒捕據該署知縣裘彬稟經臣飭派升用知府陳如金督帶營勇前往查拿該管知府延昌亦調防營到縣會商辦理節經攻破巢壘斃匪多名而匪首在逃臣復嚴飭上緊搆　務獲究懲於本年二月初六日附片奏明在案嗣據陳如金延昌會稟探得匪衆多係脅從自被官軍破巢以後追捕甚急俱已星散惟匪首廖彩爵帶死黨十餘人濳匿於武宣縣境卽派弁勇並密札縣屬廊鎭巡檢陳啓壎隨帶親兵協同跴捕而該匪狡詭異常巖洞深藏亦時更易追尋輙無實在下落經臣責成印委各員廣購眼綫如懸重賞期於必獲勿任日久嵇誅陳如金等以鄉團熟悉情形尤諳路徑迭次遴派士紳導引分投查緝偵知該匪又回匿貴縣境邊占踞後山經管帶防軍叅將王化祥龍殿甲各泒嗩弁帶勇往捕有匪數人在山瞭望遙見勇至卽越嶺而逃哨弁李國周督勇追趕格殺一名餘均逸去跟蹤跴緝二月十五日追至六活村搜擒匪妻廖陸氏並匪黨周老旺解經陳如金等訊供究出匪首廖彩爵隨帶死黨七八人伏匿狠子山巖內當派外委龐啓賡巡檢陳啓壎酌帶親兵馳往掩捕十七日清晨我軍將抵巖邊該匪竟敢出而抗相兵勇合力環擊登時斃匪二名生擒周老輝周老榮周老徂三名龐啓賡放槍擊中廖彩爵左骽揮衆上前始就擒縳餘匪三人拚死衝鋒奪路狂奔追拿不及我軍亦被拒殺一名受傷三名當將各犯解回研訊仍飭嚴拿逃匪務獲究辦卷查該匪廖彩爵昔年爭占其兄家產紏黨毁屋鎗擊兄子廖祖勵及雇工潘頂升斃命拒捕逃逸漏網　年今復濳回本村添黨負固拒捕其妻廖陸氏亦復聽從放鎗相捕傷勇匪夥周老旺等無不抗官助惡據供各情歴歴如繪由陳如金延昌稟請核辦前來臣查核所禀均屬實在情形該匪首夥各犯曁犯婦廖陸氏皆係罪不容誅卽經批飭就地正法並將廖彩爵梟示以昭炯戒一面查拿逸犯寬免脅從務使暴戢良安庶幾地方一律靖謐此貴縣逸匪糾黨圖逞經陳如金等攻破賊巢擒誅首要辦理尙爲迅速在事人等不無微勞足錄除地方官有應捕之責知府陳如金叅將王化祥龍殿中非同微員末秩不敢邀請議叙外其營哨武弁團練紳士可否由臣酌保數人咨部給奬以示鼓勵出自天恩五品藍翎儘先拔補把總蕭宏亮守備銜儘先拔補千總汪雨露前於進攻中屯賊巢中砲　軀殊堪憫惻相應請旨飭部照陣亡例議䘏其餘傷死勇丁仍俟查明造冊報部照例議給䘏賞所有拿辦貴縣逸　業經竣事緣由理合會同兩廣總督臣張之洞恭摺由驛馳陳伏乞皇太后皇上聖鑒訓示謹奏軍機大臣奉旨覽奏均悉此次出力各員着准其酌保數人咨部給奬蕭宏亮汪雨露均着交部照陣亡例議䘏餘依議欽此○○李秉衡片再正佐實缺候補各員凡有力不勝任劣跡難寬者皆隨時分別糾叅以修吏治而肅官方查有歸順州知州張鴻勛辦公多不妥善未能勝任補用知縣許盛貽庸浮無能難膺民社梧州府經歴曾冠鋒需索擾累劣迹多端太平府知事胡靈翰營謀取巧藉勢招搖平樂縣縣丞婁瑞泉鄙汚寡廉人言藉藉補用縣丞沈鎭章詐騙荒唐被控有案補用縣丞鄧熾南聲名狼藉並有匿報丁憂情事試用典史夏光祖卑鄙妄爲行同巿儈試用典史裘照虛詐成性惡劣不堪補用從九品黃金錫妄行無恥有玷官箴補用巡檢金紹和　利鑽營視爲得計相應請旨將張鴻勛開缺留省以簡缺另補許盛貽以縣丞降補曾冠鋒胡靈翰婁瑞泉沈鎭章鄧熾南夏光祖裘照黃金錫金紹和均請卽行革職以資整飭所遺各缺桂省現有應補人員應請扣留外補合併聲明謹附片具陳伏乞聖鑒訓示謹奏軍機大臣奉旨張鴻勛着開缺留省以簡缺另補許盛貽着以縣丞降補曾冠鋒胡靈翰婁瑞泉沈鎭章鄧熾南夏光祖裘照黃金錫金紹和均着卽行革職餘依議該部知道欽此 
 
 

Page 12

 
 
[光緒十二年五月二十七日京報全錄]  
　　宮門抄○尙書延等奏爲遵旨議奏摺○大臣祥等奏叅革雲騎尉摺○陜督譚奏仍請以守備升補都司片○東撫陳奏審明擬辦摺○大臣楊奏隨員假滿回京片○五月二十七日戶部通政司詹事府鑲藍旂値日無引見○瑞琛謝充侍衛班領 
恩○明安請假五日○掌儀司奏初一日祭奉先殿澤公行禮○吏部奏派騐看月官之大臣派出福中堂祁世長熙敬英煦桂全續昌鳥拉布白桓文保李鴻逵趙時熙恩霖馮應壽俊乂謝祖源韞德○順天府奏京師得雨一寸有餘○倉塲奏漕船五日回空○召見軍機○○禮部尙書臣宗室延煦等謹奏爲遵旨議奏事光緒十二年四月十一日准軍機處片交軍機大臣囬奉諭旨御史慶祥奏請旌表節孝等語嚴劉氏王康氏李王氏均係直樂亭縣人該御史以旂籍人員爲直民婦奏請旌表雖據稱廬墓俱在該縣究與同鄉官見聞較確據實陳請之例不同所稱將嚴劉氏等旌表之處着禮部議奏欽此傳知欽遵辦理等因到部查原奏內稱節孝婦嚴劉氏係直永平府樂亭縣民人嚴玉森之妻十六歲于歸逾年夫病故並無子女氏以子自任曲盡孝道得舅姑歡迨舅姑歿後盡哀盡禮現年七十三歲又樂亭縣節孝婦王康氏民人王賓之妻年十九歲適王氏二十九歲夫病歿立志守節現年六十五歲又樂亭縣節孝婦李王氏十開歲適李發和爲妻十九歲發和病故氏毁容守節足不出戶者四十年現年六十三歲查內外臣工奏請旌表節孝均奉旨允准在案今嚴劉氏等事同一律奴才廬墓俱在樂亭見聞較確不忍聽其湮沒懇恩飭部旌表以彰節孝而維風化等語臣等查例開直省節孝婦女應旌表者由該督撫學政會同具題取具冊結送部核議又凡在部取結呈請旌表自七品實缺京官以上確實聲明何項親族並註明居止地方始准呈請各等語又同治初年議准旌表節婦如有實缺京官在部呈報者查係年例相符由部先行核准歸入年終彚題仍隨時行查各該省確切聲覆如有姓名舛錯存歿互歧將原案撤銷出結具呈之員交部議處又光緒八年御史劉恩溥奏稱近來京外各員請予旌表者紛至沓來此等旌䘏之事儘可統由禮部彚題不必屢以照例事件陳奏等因經臣部議准各在案是旌表節孝應由該省督撫題請其實缺京官在部具呈者亦應聲明何項親族並註明居止地方始能核准彚題仍行查原籍以防冒濫至京外臣工不得陳請旌表業經奏准通行近年以來間有奏奉恩准者臣部係遵旨辦理並未著爲定章今該御史慶祥係旗籍人員並非樂亭縣節孝婦嚴劉氏等親族以廬墓俱在該縣　辭輙爲陳請旌表殊與例章不符未便核准所有該節孝婦嚴劉氏等請旌之處應由該地方官查明辦理再查此等奏請旌表之件旣無冊結可憑其中姓氏年歲以及朝代里居或有未及詳叙者向來一律照准未免漫無稽核擬請明降諭旨申明舊章嗣後應冂旌表各項在外仍照例由該督撫題請在內由同鄉七品以上實缺京官赴部具呈由臣部照例辦理其滿漢內外臣工槪不准率行瀆請以符定制所有臣等遵議緣由是否當伏乞訓示遵行謹奏奉旨已錄○○奴才宗室祥亨奴才瑞興　秀謹跪奏爲世襲雲騎尉曠誤班差行止卑汚恭摺據實奏叅仰祈聖鑒事竊奴才等據正藍旗滿洲協領良續呈據佐領揚賞等呈稱本佐領下世襲雲騎尉雙培年二十四歲自承襲後當差尙無貽誤近年屢次曠悞差操且行止不端迭經訓戒不如悛改實屬有玷官箴據稟明等情到旗協領良續覆核屬實據情呈請叅辦前來奴才等當卽發交左司確切詳察該員曠班各情與該協　等所呈無異查該世職雙培曠誤班差行止卑汚實屬不堪造就似此劣員未便姑容卽應據實奏叅請旨革去雙培雲騎尉世職以肅營制而警官邪其所遺世職應否遞襲由奴才等咨行部旗照例辦理謹恭摺具奏伏乞皇太后皇上聖鑒謹奏軍機大臣奉旨着照所請該部知道欽此○○譚鍾麟片再甯夏鎭標後營都司員缺前　奏請以儘先遊擊凉州鎭屬土門堡守備王有德借補嗣准兵部議覆該員前在直隸涿州等處興修河工出力案內當將該員保奬遊擊之案改爲俟補本班後以遊擊儘先補用今請借補甘肅甯夏鎭標後營都司核與定章不符等因咨行前來查王有德本係儘先都司俟補本班後以遊擊儘先補用茲以土門堡守備請升補寗夏後營都司於甯夏地方情形最爲熟悉實屬人地相宜合無仰懇天恩俯念員缺緊要准以王有德先行升署以資整理如蒙兪允應請飭部先給升署札付俟防務告竣給咨赴部引見後再行實授除該部履歴淸冊前已咨送外謹會同甘肅提臣周達武合詞附片具陳伏乞聖鑒訓示謹奏軍機大臣奉旨着兵部議奏欽此○○革職留任山東巡撫　陳士杰跪奏爲審明逆倫重犯按例擬辦恭摺仰祈聖鑒事竊前據朝城縣知縣英峿詳報按犯吳大黑小札傷親父吳潰興身死並聽糾夥刦魚台縣事主梁同然等舖內銀物一案臣因案情重大批司轉飭該縣親身押解犯卷至省發委濟南府知府梅啓熙曾督候補知府劉嘉　審明擬議由司解勘前來臣親提研鞫緣吳大黑小卽吳以詳籍朝城縣吳潰興係吳　黑小親父吳大黑小不務正業素不孝順先未爲匪犯案光緒八年六月間吳　黑小赴坡工作吳潰興乘間至吳大黑小之妻吳劉氏屋內向吳劉氏調姦吳劉氏不允吵嚷吳潰興之妻吳張氏間閙趨至問明將吳潰興喝斥遠避吳大黑小回家聞知前情時常向吳潰興譏誚吳潰興懐恨將吳大黑小驅逐經族長吳新岐勸令吳潰興分與吳大黑小地畝同居各度是年十一月初一日吳劉氏赴隣家借磨吳潰興卽以年輕婦女不應外出閒走之言向吳劉氏斥駡吳大黑小在旁不服出言頂撞復經吳張氏喝散是日傍晚吳潰興氣忿用挑水鈎擔尋向吳大黑小毆打吳大黑小逃出門外吳潰興執持鈎擔赶毆吳大黑小閃避一時糊塗將吳潰興按跌倒地順拔身帶小刀札傷吳潰興髮際並劃傷項頸吳張氏聽聞吳潰興聲喊卽與吳劉氏赶出查看吳張氏向前抓住吳大黑小髮辮不依吳大黑小畏懼挣脫逃逸詎吳潰興移時因傷殞命報經該前署縣耿棨昌騐訊通詳經前撫臣任道鎔批司勒限嚴緝無獲將耿棨昌奏叅留緝限滿仍未獲犯咨部照例議處並將留緝之案查銷而吳人黑小逃後並無一定住址十一年五月初七日逃至魚台縣境與素識已獲之張百心卽張雲潰李小二即滿良殷火在逃之滿難纏覃得功滿秃子王小章遇道貧難張百心起意行劫吳大黑小與李小二等允從是日傍晚同夥人人分携洋槍刀械偕抵南陽鎭事主梁同然等烟舖門首見鋪門虛掩吳大黑小在外把風張百心等進內劫得銀錢衣物梁同然之弟梁乾然同鋪夥張懐年等攔捕張百心等分用刀械將吳　然等拒傷與吳大黑小一同逃逸將贓賣與不識姓名人得錢同劫得錢文分用如數事主梁同然報經魚台縣知縣趙英祚會營勘訊勒差緝獲吳大黑小李小二並起獲原贓訊供通稟趙英祚旋卽卸事該署縣曾啓塤到任訪悉張百心蹤跡遴派勇役李得勝等協同趙英祚留緝家丁馳往捕拿張百心拒捕將李得勝砍傷李得勝用刀連格傷張百心額顱倒地同殷火一併拿獲送交曾啓塤訊明錄供通稟臣因吳大黑小脫逃多年是否確係正犯必須傳同地隣屍親質訊明確方昭核實批飭吳大黑小解赴朝城縣歸案質訊張百心等均仍由該縣覆訊稟辦旋經朝城縣知縣英吾集訊無異錄供通詳提省委審報解訊供前情不諱詰無起釁別故亦無結捻結幅窩夥搶劫別案及另有知情同夥並逃後容留分贓之人案無遁飾查律載子毆父殺者凌遲處死又例載子毆殺父之案若距省在三百里以外恭請王命卽在省垣正法仍將首級解回犯事地方梟示各等語此案吳大黑小因父親吳潰興斥駡伊妻該犯在旁不服出言頂撞吳潰興氣忿向毆該犯輒用小刀札劃致傷吳潰興移身死逃後復聽紏行劫事主梁同然等烟鋪銀物實屬行同梟獍罪大惡極自應按律從重問擬吳大黑小卽吳以詳除聽紏行劫得贓罪止斬决輕罪不議外台依子毆父殺者凌遲處死律擬凌遲處死查朝城縣距省在三百里以外臣于審明後飭委前署臬可黃大鶴臣標中軍叅將圡秀恭請王命將該犯吳大黑小卽吳以詳卽在省垣綁赴巿曹正法並將首級解赴犯事地方梟示以照炯戒張百心已據報訊供後因傷身死李小二等應由魚台縣訊明擬辦除將供招咨部外理合恭摺具奏伏乞皇太后皇上聖鑒謹奏軍機大臣奉旨刑部知道欽此○○楊岳斌片再臣蒙恩簡派刑部山西司主事楊秀寔隨營差遺委用遵卽派辦乾軍營務處兼理粮臺嗣　並委管帶親兵中營該員胆識俱優操守甚謹洵堪造就及遺撤事竣理應回京供職因該員呈請賞假回籍修墓　據情附片陳奏軍機大臣奉旨該部知道欽此遵卽轉行欽遵在案現在該員修墓事畢呈請回京供職前來除咨明吏部刑部查照外相應附片陳明伏乞　聖鑒謹奏軍機大臣奉旨該部知道欽此 
 
