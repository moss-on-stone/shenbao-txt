# 1912 - 146 - 4914111

 

Page 1

 
 
評論 
[時局之樂觀（見公論西報）（意譯）]  
　　最近十日以還中外人士對於民國時局殆無不抱樂觀所由然者蓋有二因一據海關報告册之發表知中國去年雖天時人事曡遘非常之變而貿易總額依然有加無减一據最近消息財政熊總長與銀行團代表磋商各件大有進步故也 
　　派員稽核用途之說實爲大宗借欵必不能免之條件而其事己爲中政府所承諾即此足使種種疑難消歸烏有故前次本報發刋時不定之現狀在今日漸呈固定安全之象焉 
　　參議院者對於洋員監督之說不問其形式條件之如何素抱極端之反對者也惟在今日殆已與熊氏表其同意誠以熊氏與銀行團磋議之際其才識實有足多持此以周旋於參議員之際安有不羣焉折服者故今日北京現狀之進步實可於種種方面之觀察而得之 
　　更有一端足証吾說即六國自身相互關係之疑難問題己得完滿之解决前此喧傳俄日覬覦滿蒙之說雖其事尚爲進行之障要在今日已漸趨於解決之途然此特就其關於銀行團者立說耳凡在中華國民對於俄日兩國在東北邊藩所有之行動仍宜嚴加注意不可斯須忽視則以銀行團者僅理經濟方面之事凡磋議之條件足使一經濟團體滿足者同時不必遂能消政治野心於無形也 
　　與財政問題有間接之關係而其事實緣是而發生者則有國務總理及熊總長之去留問題比者道路喧傳謂唐氏就任以來辭職辭職之聲未嘗一日不懸諸口頰至據最近消息則唐氏實已明確宣言此後决不再效此等舉動以自証其脆薄此實至可喜慰之事蓋無論銀行團之反對新聞記者之攻擊其根據之理由如何要當此在朝賢俊羣以恬退爲名高唐氏獨能安處羣疑衆詬之地位毅然有百折不撓之概如此人才正爲今日中國所萬不可少故日前某氏電致參議院以該院不應迫令國務大臣辭職爲言此實切中時勢之論吾人於此亦深願以（决不辭職）之忠告竭誠進於中朝當局之前嗚呼諸君念之策駿馬以濟狂川方當徘徊中流未即彼岸之際驟令更鞍改轍鮮有不人馬兩斃者也（下略） 
　　按本文發刊於六月一日與近日事勢微有不合然篇末數語實爲吾國時局之針砭他山攻至其意有足感者深願國務諸員勉爲百鍊之純鋼宏濟艱危於無既愼毌以少挫而卽折也譯者附誌 
[專電]  
　　昨日（三號）叅議院密商袁總統交議之墊欵條件先由委員魏宸組劉頌虞張弧陳述理由各議員問能否再與銀行團磋商魏云已無可磋商各議員問倫敦有無回音魏云無回音各議員云旣無回音是政府與銀行團交涉未終安可卽交院議魏仍堅請通過衆不允責令政府再與磋商議至十二時尚無結果定下日續議并請唐總理熊總長到院面述不得專言辭職冀諉責任 
　　銀行團某代表云華人反對墊欵條件不遺餘力其實本未决定倫敦會議至今尙無確實答覆在中國儘有磋商之機會 
　　政府得倫敦消息日俄兩國己加入銀行團事漸就緖 
　　叅議院會議京官月俸分九等十餘級職同而官等俸級不同視逐年功過遞升最高者八百元最下者三十五元 
　　唐總理云國民捐可藉以鼓動人民之愛國心非遂可作爲財政上之計晝 
　　聞唐總理電託南京黄留守挽留熊總長 
　　參議員議員提議各部員再减半薪 
　　陸軍部議定在保定淸河各設兵官及中學堂一所學額各三千人 
　　四川都督接濟中央經費五十萬 
　　參議院以江北分省問題代表陳士髦等之請願書理由甚足有研究價値可望通過 
　　中央新聞社因觸怒趙秉鈞烏珍警衛軍步軍統領及内外城巡警被捆拿十二人尚未釋出軍警兩界現正集議對待各報登載此等言論之辦法人心甚爲恐慌　　　（以上北京） 
　　天津因有人勒索國民捐大起風 
潮　　（天津） 
 
 
 

Page 2

 
 
[特約路透電]  
　　今日下午財政總長熊希齡向銀行團商議借欵 
　　今日參議院股員集議謂各省國民捐非常踴躍具見熱忱深望籌集鉅欵俾可減輕外債國務院各代表均均贊同 
　　政府頃擬籌商善法令蒙古聯合共和惟尚未有辦法 
　　聞南京留守黄克强解職後張勳必有希望因張在山東與東省都督時生意見之故（按此電語意不甚明瞭） 
　　岑春萱現有復電到京允就川督之任 
　　前美商大來洋行所訂漢口建築合同現經政府交參議院議駁各文不合宜各欵并恐一時未易重行修改 
　　中央新聞社鄭寳華雖經釋出報界以警兵侵犯言論自由權特開會議聞均極憤恚 
[譯電]  
　　據政界傳稱馮國璋不日將放直隸都督其統帶之前淸禁衛軍將歸陸軍總長叚祺瑞直接管轄 
　　信陽州近有戰事死將士六百人 
　　日本己允加入銀行團俄國加入與否尚未决議　　（以上北京） 
　　據摩洛哥法國統監里哇台將軍報稱星期六黎明有縱隊由番士城出攻東北六英里某山法軍開砲猛攻獲大勝佔據敵營此項土民全無紀律逃入深山遺有死屍頗多法兵死九人傷二十八人　（巴黎） 
　　古巴革命黨焚掠薩買牙鎭後卽退入山中　　（鈕約） 
　　克拉特公司之卡買利亞郵船星期日晚泊於利物浦忽然失火焚燒三小時之久大餐間全燬　　（倫敦） 
　　普魯士亨利親王及亨堡市長白查爾博士同登飛船飛游五小時之久由齊泊林伯爵駕駛　　（栢林） 
[公電]  
　　雲南蔡都督電　北京袁大總統國務院參議院武昌黎副總統南京黄留守各省都督均鑒借款問題轇轕數月尚未解决外人乘我之急多方脅以謀我借債雖成損失必巨而政府之亟亟於此雖犧牲利權蒙垢忍辱而不稍願恤國民之呑聲飮泣而莫敢伸異議者亦以爲安挿定大難建大功之軍人地耳乃外人於借債之條件一則曰監督財政再則曰監察撤兵且思要索利權壟斷債務不遂不止埃及痛史不見於亡胡竊國之日而成於共和成立之初人心未死詎復堪此逼迫而成此局者實爲我神聖之軍人則軍人實禍之首罪之魁也吾知稍具天良者必不受此嗟來之食以保吾國命鍔竊擬辦法數端一立將借債念頭打斷如有成議則即取消作廢二照黄留守倡辦國民捐其捐欵者仍塡給公債票三痛陳借債利害使軍人盡曉大義自行解散歸里僅由公家酌給川資將校尤應以身作則四各省於財政應自爲謀不僅不作待哺於中央之想且應以所餘奉之中央恢復昔年之舊况五各省軍人有不知大義或思擁兵自雄或作殃民者照陳都督烱明對待黄和順石錦泉例决不與共戴天舉國共棄之以上數端勢在必行滇中行之確有把握絶無流弊數月以來己裁去防軍幾三十營陸軍亦行將分别退伍遣散滇省夙稱貧瘠常仰給於中央亦願勉力支持不求指撥免致陷政府於破產之地而貽國家以覆亡之憂愚昧之見如蒙贊同卽請電陳中央立廢借債之議民國存亡在此一舉滇都督鍔叩沁印 
　　孫中山先生電　北京袁大總統唐總理參議院各部總次長鄂黎副總統各省都督各軍師旅長及各議會各團體公鑒民國存亡千鈞一髮前經黄留守發起國民捐實爲救亡要策南京己由六十團體組織國民捐總會舉文爲總理義不容辭現在各省聞風響應認捐踴躍惟此舉須由參議院議採累進法頒行一定章程方能有效務祈諸公極力提倡庶使共和基礎得以鞏固民國幸甚孫文叩江留守府代印 
　　南京洪師長等電　蘇州程都督鑒聞吳炳生爲軍政司拘押不勝驚駭查吳以書生治兵素明大體且蘇垣是其家鄉關懷尤切前謠言蠭起時曾親身來寗繼以函電專使歷陳危險承點等聞正平言都督己有成竹遂淡然置之今忽拘吳軍政司究居何心希迅飭省釋以彰公道第七師師長洪承點第九師師長冷遹第十三旅旅長夏尊武第二旅旅長伍崇仁調查局局長趙正平第二十六團團長吳浩同叩 
　　上海曾鏞電　桂林陸都督曁議會諸公鑒遷省南寗交通利便政見統一省治秩然苟都督駐邕六司設桂於行政上必多窒碍且外府議員乃多數之要求而反對者必居少數以少勝多大非公理祈明察之黄留守發起國民捐各省籌辦異常踴躍吾桂亦須竭力提倡鏞以寄跡他鄉不克爲桑梓造福惟仰拜諸公而己滬都督府曾鏞叩支 
要聞一 
[大總統之顧問機關]  
　　國務院日前會議以美法兩國大總統均有顧問機關如英德之有樞密院然現在民國初立萬端待理亟宜效法美法兩國設立顧問機關以備大總統隨時諮詢國務昨己將官制草案擬就定名爲叅政院徵集海内名譽卓著富有學識經騐者爲國務顧問員俟交叅議院議决通過後即行組織 
[總統府二十六日之大會議]  
　　袁大總統於二十六日召集國務員及本總統府軍事處人員在迎賓館會議此次會議之確因約分四項（一）關乎籌措新疆西藏軍餉問題（二）由總統府派專員素與張勳感情最佳者前往兗州催其來京以便飭令統帶部下全軍前往西藏會同鍾頴辦事長官勦辦藏番（三）由政府派特别專員公赴各省監督都督民政長實行核减行政經費（四）電飭各省都督民政長各軍軍長師長統制將所派秘探偵探專員出身履歷以及所發執照限十日一律呈報 
[衆議院選舉法之大標準]  
　　衆議院選舉法討論數次决定採用人口比例主義但以各行省人口懸絶必規定基本議員然後再以人口比例庶幾適當前日審議時尚未確定昨二十九日復開全院委員會繼續討論頗有爭議例如四川之與黑龍江人口多少適成爲反比例欲純粹破除省界觀念勢必不能以致互有爭執未决嗣由人口適中省分各議員調停其間於衆議院選舉條文以人口比例爲標準下添以八十萬人口選出議員一名但不及八百萬人口之省分亦得出議員十名雖屬變例亦以救濟太不平均之弊全塲表决得多數遂通過云 
[熊總長整頓財政辦法]  
　　熊總長連日與部中司員會商整頓財政增加歲入之方法現决定先從最急之四端入手（一）淸釐地租（二）整頓國課（三）嚴核鐵路收入（四）加關稅裁釐金預計四者若實力整頓每年可增歲入三萬萬金並聞議定將稅務處裁撤關稅事宜歸財政部管轄於部中特設稅務局以專責成 
[縮小檢查範圍之决定]  
　　理財總長熊秉三以四國資本團要求檢查借款用途幾侵入財政部及將來會計院之範圍特於日前大開部議會商對待辦法刻已决定限定墊欵用途除軍餉巡警費優待皇室費裁兵費得支用墊欵外其他各項行政概不得動用墊欵以縮小檢查範圍日内卽通電各省及分咨各署照辦矣 
[中央銀行之大計劃]  
　　吳鼎昌任中國銀行監督係陳蘭生推舉但吳與熊總長前在東三省卽有關係吳又與葉葵初交好去年曾充大淸總務科長數月惟吳氏於銀行事務尚稱明晰至銀行政策則仍由熊總長主持聞熊總長銀行政策擬先撥借欵組織中央銀行再利用中央銀行促使各種銀行發達免經過國民銀行一級其操縱之法則以利息之高下爲衡現時輸入外資息得五釐將來貸出或高半釐或一釐轉貸於各銀行另以法制定利息使各銀行再貸於工商業者故我國中央銀行遂有採俄國制度之議　 
[借欵問題種種]  
　　大借款之近况　資本團與熊秉三交涉借欵問題前參議院向政府駁詰並由黄興等提倡募集國民捐曁發行不換紙幣以紓財力等情暫行中止現因需欵頗急熊總長與資本團於二十四日特開交涉應領中國政府墊欵三百萬兩（在北京及上海各一百五十萬兩）領訖聞該欵用途在北京者充皇室曁八旗軍餉經費尚不敷行政經費此外各省向中央請欵者約有三千萬兩如不由政府速撥各省有單獨借欵之虞故政府頗爲焦灼云 
　　借款外之籌欵辦法　各省都督日來反對借欵主張國民捐發電至財政部者甚多聞熊總長已通電各都督略謂公等既不主張借債現擬有兩種辦法一發行内國公債仿照湖南鐵路租股辦法每租穀百石帶收若干石發給債票一鹽斤普徧每斤加價二文此兩事較之國民捐稍有把握如諸公贊成請提交省議會公議云 
　　黄熊之公誼與私情　熊總長以借欵一事衆口交謫而黄留守一電尤激烈特電復黄留守略謂公責備甚至誠屬熱心惟茲事轉折甚多並非齡之專擅何公不察亦以晁錯相比耶又謂借債一舉關係國家之存亡條件雖稍吃虧尚可徐圖補救若餉糈不繼爲變滋大云云而黄留守復電則謂興與公個人交誼絲毫無改惟對於此事誓不承認且公以政府之權力發行不換紙幣必可維持現狀云 
　　銀行團之得步進步　北京銀爐一業爲傾鎔生銀比較平色而設餘利頗多遂成一種最大營業近來信用頗不如前聞外國銀行團以銀爐信用不昭而傾鎔生銀勢不能不與之交涉不免危險已提出請求書於財政部要求仿照天津辦法設立公估局以維持兌換生銀比較平色之機關財政部是否應允目下尚未發表 
[宋熊兩總長定期會議要政]  
　　農林部昨知照財政部請定期會議要政旋由熊總長函覆定於二十九號舉行集議聞宋總長提出待議條件四端茲紀其略如左（一）協議改訂農業銀行則例（二）開辦農林學堂經費（三）商訂擴充蒙古商務應需補助金（四）核擬儲蓄保險匯兌章程 
[海軍部調查海軍根據地]  
　　海軍總長劉冠雄君昨與次長湯薌銘君會議擴充海軍事宜據劉總長之意擬電飭浙江都督將所屬寧波象山各港情形詳細勘究明確究屬能否爲海軍根據要地從速咨覆本部以便核奪 
[嗚呼民國之邊防]  
　　伊新　袁大總統以伊新兩處匪勢日形滋蔓俄兵已在該　自由行動深爲焦灼特電致新疆楊增新甘肅趙惟煕陜西張鳳　三都督伊犂鎭邊使廣福督辦新疆剿撫事宜袁大化分授機宜并飭新靑屯墾使胡經武迅速帶兵赴任協力防剿以維秩序 
　　外蒙古　唐總理昨在國務院議决提出對待外蒙哲布尊丹尚未取消獨立速籌辦法會議兩小時之久聞已擬定辦法於二十七日復核後即編議案呈候大總統核定卽交參議院公决實行探其辦法大略謂係現有某三國駐京公使函詢外交部以外蒙獨立尚未取消民國政府如何對待並在庫外人生命財產能否擔任完全保護請速照覆等情至預議辦法仍擬以最和平之手段辦理必以兵力爲後盾云 
　　西藏　駐藏軍隊自與藏兵衝突後地方大爲騷擾英人藉口保護商務陸續調兵分紮各處西藏辦事長官鍾頴恐英兵越分干涉有損主權途函致各商埠英官及駐屯軍隊司令請其對於中藏軍隊之衝突嚴守中立尊重中國主權但中藏交戰以來藏人力戰不讓而駐藏長官亦束手無策刻聞華兵困於城外糧餉不濟軍火又缺岌岌可危而藏兵仍極力增加屯於兩河之岸者約有一千五百餘人之多聞鍾己有電來京云被困多日餉械缺乏再延時日即有全軍盡没之虞大總統接電後異常焦灼在總統府特開大會議叚總長主張先速撥巨欵以助軍費一面致電蜀都督尹昌衡令派提督田振邦速率部兵入藏贊成者甚衆惟大總統有派張紹曾姚鍚光之意然亦尚未决定第面囑熊總長由部籌撥十萬元速交匯豐銀行匯至西藏拉薩以救眉急 
[廣西遷省問題]  
　　廣西新選省議會議員前有少數在南寧召集以省議會名義電告中央要挾遷省經大總統電飭省會現在廣西一切行政機關均在桂林此時未由議院議决遷移議員自應仍在桂林召集乃與約法不背等語詎該議員等並不遵照總統復電辦理仍以省議會之名致電叅議院參議院以該電是否發生效力應以政府承認該議員團體爲廣西省議會與否爲標準昨已備文咨詢國務院國務院亦不負解决責任徵求該省旅京同鄉意見前日該省同鄉在廣西學堂開會議决謂議員非在議院所發表之意思僅係個人言詞當然不生效力省會現在桂林議會尤不應在南寗召集當然不能承認爲省議會至省會之宜遷與否應俟將來付議院議决經中央政府承認後乃生效力若徇少數人之私見遽允遷省則將來國會成立時設各省議員不赴中央召集而在他處集合則國都亦須隨時遷徙矣揆之事理决無如此辦法當經决議公舉代表赴國務院陳述上列意見矣 
[交通輔助機關進行之初步]  
　　湘鄂閩粤贛吳浙魯晉黔各省交通代表日昨在金台館開第一次談話會其會議情 
 
 
 

Page 3

 
 
形先由湘交通司次長仇毅報告開會之宗旨並與卾交通司發起之理由大致謂前淸各省電報郵政輪船鐵路各局弊竇多端當道視爲利藪郵傳部遠在京師鞭長莫及遂至有弊莫革有利莫興現在民國成立交通部組織完全欲圖交通政策之發達與統一非各省設立交通行政輔助機關直隸於交通部不可因各省有輔助機關則對於原有之路郵電船各局所就近可以監督管理以輔助交通部之不及對於將來之各項事業可以推廣提倡以謀各省之進行如日本遞信省之下各大都市設立遞信管理局然反覆討論均表同情推定仇君爲領袖代表並起草員一面呈請交通部批行一面上請願書於參議院至郵電路船各項條陳須俟此次呈請後再聯名上書矣 
[留守府電書一束]  
　　黄留守奉命裁撤由蘇都督接收情形己見大總統命令茲將留守奉命後紛紛電致各處原文錄下 
　　實行解職　急蘇州程都督鑒敝府既奉大總統令准予取銷我公亦承認來寧接收所有交代事己經辦齊興准於本月六日停止辦公實行解職卽日離寗務請先來以便接洽黄興 
　　電請毀約　百萬大急北京國務院鑒三十一日電悉發行不兌換劵已由蔣次長電復即日照辦是專爲毀約而計此事須南北一致斷不可紛歧乃外間喧傳中央仍一面借外欵一面發行不兌換券羣情惶惑請即將毁約情形明白宣示全國無任盼禱黄興 
　　催程都督來寗　萬急蘇州程都督鑒奉大總統令留守府機關准即取銷並令公到寗接收現本府交代事宜均已辦齊請大駕卽日蒞寗無任盻禱黄興 
要件 
[國務院答覆參議院質問咨文]  
　　爲咨行事頃奉大總統交下貴院咨開查臨時約法第三章參議院第十九條第九項得提出質問書於國務員并要求其出席答覆又參議院法第九章第六十二條參議員對於政治上有疑義時得以十人以上之連署提出質問書由參議院轉咨政府各等語茲據參議員張伯烈提出質問書一件連署者在十人以上應即轉咨查煕卽日答覆等因茲特將質問三事答復如下 
　　一質問外交事　外交之事前日本總理到院陳述政見己經提及目下民國外交開幕第一要件卽在要求各國承認此國民政府所共認無俟煩言自統一政府成立後即由外交部正式具牒各國同時分電前淸駐外各使改爲民國外交代表逕告各國政府觀於美國下議院己經通過承認民國議案亦可知現在外交情形之大楖大凡承認國家一事各國均視爲重大之事件且因承認國與被承認國平日國際感情國際地位關係及周圍情形或聯合承認或單獨承認均待詳愼籌維非可倉猝定議至遣派各國代表一節前次大總統已電告前淸各國駐使認爲民國外交代表各國國書交換當在承認機會成熱之時現在未至其期無可報告總理未至北京以前因與四種銀行借款未諧向比國續商再墊借二百萬磅嗣因比銀行爲四國銀行團所阻未能實行商議事件故將所擬之稿彼此作爲廢紙張議員誤會比約爲四國借款約稿事實既訛立論失據既經聲明當可冰釋庚子之變一語乃係銀行團要求派外國武官解散我國軍隊故本總理告以此種辦法萬難承認一經宣布必激起社會之惡感庚子之變亦係激成等語不過借過去之歷史作未來之箴規所謂言者無罪聞者足戒至於政府對於各國催促正式承認之進行方法操縱應因自隨地隨時而異刻下尚不能明白宣示俟有結果再詳細報告貴院此答覆外交質問者一（未完） 
[淸談　　（虎）]  
　　外人謂我國倡募國民捐非眞愛國不過偶動熱念殆類兒戲云云嘻國民捐何事而可兒戲出之乎果爾則亡國滅種之禍我自取之非外人迫之也誰實爲之使外人之輕量我國民如是我聞之心痛 
　　財政部續收墊欵三百萬兩在北京交欵時係照上海金磅扣算從前每金磅約九兩近忽落至七兩因此虧折頗鉅當財盡民窮之日迫而爲飮鴆止渴之謀又復受此暗中鉅耗我思之心痛 
　　俄之欲逞志於新疆也久矣此次亂事發生不啻授之以隙聞俄使照會我國外部有云都督被戕官無鎭定之力俄商之生命財產異常危險不得已實行進兵駐屯云云夫以極快心之事必借不得己三字爲辭嗚呼不得已天下多少罪惡假汝之名以行莽莽神州我不知駐足何所我聞之心痛 
　　自留守發起國民捐電部力爭廢約以來聞外資團已有讓步之意是可見外人實急欲投資我國祗以各國瓜分政策素持得寸則寸節節進取之主義故特設此非分要求以圖嘗試雖然國民捐既不能旦夕驟集鉅款而告急於各省則除湘都督之三十萬兩外不聞有第二第三者繼起而接濟之卒不免出此借欵之末策以救眉急我思之心痛 
小說 
[俄王之偵探　　　（九十一）　　（無名）]  
　　檢察長道倘然殺的不是霍林忒那麽這件事更加奇怪了而且他的妻子何以又被殺在此地又道更有一層可怪之處那霍林忒妻子的屍首被人藏過之後至今尚無下落我派了偵探在那樹林裹搜尋了四天郤無絲毫蹝跡發現又道你說霍林忒現在仍舊活在倫敦你曾看見過他麽余道我不但看見而且也曾和他說話過檢察長道我也曾經致信倫敦警察署請他們往福和酒館内查那霍林忒的下落至今尙無回信余道我見了霍林忒和他說話打聽他妻子的情形他說他的妻子忽然不見了但是他還未知他的妻子己經被殺的事檢察長道你己告訴了他麽余道我也不曾告訴他檢察長道你做的事甚好又道我想那些事鉛忒大楖都知道的可惜他不肯說將出來不然有了鉛忒這事便有了端倪了余道他說了甚麽没有檢察長道一點不說甚麽他的意思并且不要告那來脫考脫謀害的事余道你可强迫他告麽檢察長道那個不能他又没有死他如不願意告我們是無從下手的余道那麽你眞没有問他的法子麽檢察長道我卻没有問他的法子余道那麽什樣纔好檢察長搖頭不語余便辭了出來依舊回到我母舅家去此時晚秋天氣連日下雨又暗又濕余在山路上進行時心中又想着那以前所遇各種悲慘之事如現目前 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[豫議會籌議借欵記]  
　　河南臨時省議會爲借款事於前日開大會討論並答熊總長來電方法張都督親自出席王藩以病假未至首由書記長開讀財政總長熊電畢王副議長及衆議員要求都督報告藩庫出入欵項及現存數目以便答復熊總長來電（熊來電謂豫省須月攤三十萬解京始可不用外債）都督委藩署特派員代爲報告遂先由汪特派報告出入大楖並全年出入總數議員仍不得要領郭議員桂芬質問云現在軍政行政各費月須支出若干汪答以須四十萬上下又問收入若干汪答難以估計當時又一特派員左君答云自去歲武漢起義後豫西南部如陜汝州屬南陽河南等府迭遭蹂躝各縣近日報解不時故藩庫收入亦無准數云云又一議員某質問平時全歲出入能否自給左答以除本省用欵外年可解京十餘萬此後討論瑣碎幾若與特派員核算賬目者並請將出入款項淸册限日移送到院特派不允限日兩相爭執者又數刻張副議長起而排解始止叚議員世垣發言云今日之議以如何答復熊總長爲最要關鍵未知都督有何政見請都督登台報告張督遂出席發言大致謂借欵一事喪權辱國不特河南不認可卽旁省亦斷難認可無如南北用欵孔亟兵餉待發告急之電紛至沓來熊總長實處於極難之地位不得己而出此又當爲我儕所共諒至河南之月解三十萬一時恐難辦到然鄙人意見行政經費冗亂若能大加裁節年可得百餘萬鄂豫火車貨捐將來整頓改革後年亦可得數十萬至長蘆鹽引之銷於河南者近因私鹽充斥遂至滯銷若加整頓亦可增數十萬故爲將來計似不難足數云云言語從容衆皆拍掌繼由某議員提議核减行政經費固應屬之立法然議員皆起自田間因革損益恐難確當請都督先提一草案何者應改何者應舉以便有所依據並請愈速愈妙都督答以此事返署尚須詳加商酌恐難計日成功張副議長謂不如先在督署開一審查會由院中派員參議以免日後爭執衆贊成遂散會 
[長蘆鹽商與借運局之交涉]  
　　長蘆商人爲張鎭芳借運違法事上鹽運司禀云竊查各省借運均向商公所妥商鹽價而後照發不得與灶户直接買賣緣灶户晒鹽必賣於商商人運鹽必買於灶彼此均不得自由至薊六灘務局於去年成立時係因灶户吳玉堂拖欠官款及商公所生鹽爲數過多私自逃走由前運　張將該灶户鹽灘派員經理以便歸還官商各債遂名曰灘務局是與灶户同一性質商等未便阻止且該局存鹽己於去歲隨同各灶按照章程由商批買不料本年汝光借運局仍欲繼續借運正在商議鹽價規定包數之際而張都督逕自派委由灘務局運鹽五千包不問商等認可與否而灘務局亦不知照商人擅行發運破壞綱章莫此爲甚并聞張都督來電有儘銷儘運不拘引額等語尤屬不合查汝光十四屬原係兩淮之引岸與盧岸毗連今張都督設立借運局强借蘆鹽行銷淮岸而又漫無限制將來蘆淮兩綱必致引滯課虧同受其害且長蘆去歲灘鹽歉收今年本月又遇風雨大作海嘯爲灾灘鹽收成豐歉尚難預定此後能否外借必須隨時籌晝斷不能舍己耘人置蘆綱根本於不顧爲此事關大局惟有仰懇憲台將前運蘆鹽五千包由商等追議鹽價並請酌量罰欵以儆將來以後借運必須蘆商認許方准開運至灘務局既己違章售鹽應請將該局裁撤所有鹽灘另招殷實灶户承租包晒其拖欠官商各債即以該灶户包租之款按年歸還以符商不兼灶之舊案俾商灶各安生業以維鹽法而肅綱章 
[溥倫畏累赴奉]  
　　前淸親貴大臣溥倫近因京津一帶嚴拿宗社黨甚緊誠恐身被嫌疑致遭波累特携同内眷於日前乘京奉火車到奉未敢公然進城卽在日本租界内賃房居住以避嫌疑而作久居之計並聞形蹝詭秘所有前往拜謁者一楖屏絶不見云 
[貴州徧處地龍蛇]  
　　黄平　黄平州去歲反正後因劣紳張某等組織公口勒令各鄉苗民捐錢激動苗變燒燬城内民房二百餘間損失甚鉅事後經兵隊將逆苗羅應榜擒獲正法旋即鎭定而一般小民受此蹂躙後衣食無措嗷嗷待賑者不下數百户昨經該州議員魏某等提倡擬請撥糧賑災不知能如願否 
　　思南　思南府合朋溪塲因團首王丙章劉占魁二人仇殺甚深王常聚匪燒劉之倒流水地方劉亦結匪打合朋溪塲兩地小民遭禍甚慘禀諸張守張守乃一面札許家壩張子淸（即滿淸時咸同間匪首綽號白號）張滿等帶團前往一面差胡管帶率兵後繼詎張子淸匪心不改私合劉占魁匪衆合攻合朋王丙章見仇人來攻遂率衆扺敵饒隊官在後見之以爲官軍己至尚敢對抗遂率衆攻破合朋溪塲正匪等盡行逃走遂由劉張所帶之人放火燒塲共焚塲内十八家兩山前後十餘家其餘未燒毀者盡行打毀財物洗擄而去至今該塲婦孺　在　難不獲耕春不知如何結局也 
[貴州舉辦土藥印花稅]  
　　黔省土藥上年曾經禁種去歲反正後各鄉小民復乘機種植前軍政府毫不之禁二次改革後種植己煩難於禁止經紳耆等會議呈請都督電禀北京政府俯准暫收今年以恤民艱惟須舉辦印花稅加厘徵收以寓禁於征現値烟土豋場財政司特於日昨通諭各屬及各關卡定期於陰曆四月初一日一律實行照新定稅則徵收云 
[松潘夷亂漸平]  
　　四川松潘夷民當去歲七月同志會萌芽時實無叛心嗣因回民藉端壓制不免小有齟齬然夷民素畏防軍雖有不平之氣亦不敢狡焉思逞繼而茂州之變田子實拔隊往援十二關蠻夷遂乘虚到松擄掠各號茶商約得銀數十萬兩紅土坡六關夷人見利貪得亦相率効尤將城内居民搶掠一空又思回民平日之仇遂相約屠城以洩其忿及擾亂後自知罪過甚大不得不塞據關口與茂州相抗然此次擾害回民死傷數十其餘散在茂州地界啼飢號寒慘不忍聞田子實痛切民依乃集殷實紳商捐銀二千兩購買芋麥每人酌給二斗聊濟目前現自都督府派龔君伯凱率隊先往辦理繼又命索懐仁及杜施二君安撫一切聞己暫有頭緖十三家土司亦俯首聽命想不日卽能解决我川政府又可無西顧之憂矣 
[王烈女過門守節誌盛]  
　　彭烈士家珍之未婚妻王氏淸眞過門守節己紀前報茲悉王氏擇於陰曆三月二十日于歸彭氏先假寓成都燈籠街第一百二十二號十九之夕親友預賀門外懸紅燈彩設鼓樂以迎來賓門以内則全行素白并延聘女伶演唱京劇二十正期王氏過門彩輿之前一人持白布長　一面大書義烈士彭公大將軍夫人過門守節十數字繼以軍樂步隊馬隊彩亭中供彭烈士肖像王氏坐八抬大轎上紮黄白綾彩後隨送親女轎軍樂鏗鏘車馬絡繹街道爲之擁塞尹張兩都督均親往慶賀觀者咸嘖嘖稱羡嗚呼節烈萃於一門烈士烈士死且不朽矣 
[蘇垣先鋒營謀亂餘聞]  
　　蘇垣馬大籙巷蒯際唐佐同兄弟二人於六月一日因謀亂事洩經程都督捕獲正法業已二誌前報茲又據另一訪員報告云當晚九時蒯氏兄弟由軍法科訊供不諱卽將該二人就地槍斃並賞給棺木二具卽行收殮初二日由該家屬籲乞恩准領回歸葬都督允之該家屬乃將二屍領回自備棺木成殮現權曆於告門外牛王廟丙聞該兄弟二人上有老母下有妻妾子女分室而居其父孝泉山香山木匠起家良田華屋家道小康乃因革命事起謬動富貴思想結交亡命之徒揮霍已將略盡現又兄弟　誅末路窮途可爲浩嘆聞該家屬當聞變之後恐有滅門之禍老母妻拏幾欲懸樑自縊幸程都督網開一面昨日特發命令實貼　宅門首略謂　佐同　際唐因謀亂槍斃罪祇及身並無籍没家產之事該眷屬無庸驚惶如有無知之徒趁勢闖入訛詐情事准駐守憲兵隊　巡警等　送控訴云云該弟兄等死而有知當亦感而知悔矣 
　　　等於上年九月革命時其同黨本有自舉都督之望旋因程都督宣告獨立大爲軍界推戴因此已生觖望旋卽組　參謀廳招募先鋒營時與都督府軍政廳相　　程都督養疴　上彼輩思推翻軍政廳說者謂莊都督之受代彼將利用莊而借以濟程也詎莊見參謀廳之腐敗下車伊始立卽指令撤銷彼　懊喪大爲失望又變計而出於暗殺以洩私忿劉之潔遇刺未成有疑　彼黨中人所爲者其時彼黨領袖方運動某省都督垂成　矣故蘇地之謀得以漸息迨南北統一和議告成運動某省都督之目的未達若輩乃謀第二次革命欲舉某某爲都督某某爲軍政司蒯氏弟兄亦分佔民政財長各席聞逮訊時由其司書生爲証人供認不諱並於其家内搜出炸彈槍械無算先是坊間發行一種印刷　名曰蘇省光復記大意謂蘇省獨立皆若輩之功文詞極爲鄙俚略謂光復之時本議舉某某爲都督某某爲司令各長大書特書不陗忌諱識者早知其潛懷不軌矣 
　　先鋒第三營已奉令改編併入混成旅其所招之一二營知不日卽　裁撤也兵士咸有離志於是乃乘隙而起連夜在虎邱山野地密議插血同盟約期起事以故　門外人心惶惑恐蹈三月二十七號之覆轍幸軍政廳早已戒備一面密調淺水兵艦回城駐紮一面安置機關砲於虎邱山麓抵制該營兵變（該營均駐虎邱李公祠内）不動聲色將　等捕戮六月二日宣諭該營兵士給放恩餉一律缴械遣散内有客籍者由淺水兵艦裝載護送遣歸原籍各兵士知已有備均各願領恩餉遣散日内閶門外馬路一帶遣散之兵背負鋪程四散紛走者相望於道軍隊　槍梭巡防護異常嚴密車站加派暗探各部商團亦徹夜梭巡城門每晚至八九時卽行關閉 
　　當捕拿蒯氏兄弟時當場有開鎗拒捕者聞亦一併拘去八人内有二人業已槍斃又瓣蓮巷先鋒一營營長吳康壽宅内亦派有憲兵警察圍駐守現聞吳康壽（綽號吳江老四業經逮案有謂己於昨晚正法者未知確否至先鋒團團長朱葆誠其家眷本住　宅是夜朱不在家聞於翌日自行投到或謂朱並未預謀惟軍事訊問秘密外問無從探悉容俟探悉再刊 
[邵伯捕盜記]  
　　揚州邵伯鎭素爲盜匪出没之區日前有盜匪數人爲該處董事張朝輔捉獲不及解城即行槍斃該盜匪銜恨日深竟大出賞格聲言報復曾經由民政長移知裁判所軍政分府請爲嚴拿在案乃該賊黨又於五月三十一日聚集多人挾帶軍械在鎭騷擾復由董事報告揚州軍司令徐寳山君派兵往拿緝捕之時互有損傷刻又派有礮船數艘水陸並進該匪見勢不敵已於六月一日退回湖中想此後居民當可安枕矣 
[鎭江亦有自來水矣]  
　　鎭江自來水公司曾經任某集股創辦嗣因他事中止現英工部局忽在租界興辦自來水工程一面佈告租界以外各商舖居民欲用自來水者可以試用一月不取水費等語刻己設立水台安置水管不日卽可竣工矣 
[美領事誼篤邦交]  
　　駐寗美領事丁家立君致南京外務司函云現查本領事轄境以内近有美國人往往以應由領事署經過公事竟直接函致地方官此種習氣爲本領事所不許可特此函請轉移各地方官嗣後如有美國人仍前以私人自向地方官交接者務均令先到敝署爲要倘常照此章辦理本領事信其可長保彼此邦誼且一切悮會及不公之處尤易豁除也等語現外務司己准予行文知照各行政官廳遵照辦理矣 
[李氏財產交涉案續聞]  
　　合肥李伯行串託前皖路工程師洋人柏韻士來蕪出面追還房產等情己紀前報日昨栢某又上第十五師長孫品驂書云本月二十四號奉上一函想己邀靑及矣茲因鄙人受命承辦甎瓦公司之事而原有之甎瓦公司房屋己於去歲被民生黨佔住其間所有器具已被財政局搬空特請閣下出與維持以免又生交涉鄙人既承認爲各財政家之代表即所來干涉房產之事亦不過代閣下維持治安起見鄙人寄居貴國同是友人何分彼此惟望閣下極力禁止佔住房產奪收房租種種不規之事蓋此事相延日久則亂象立見恐外邦人士永難認貴國爲共和民國云云孫君接閱後置之不答特請英領事轉達謂事關財政非軍政所能過問且主權自有所在亦非外人所能　預祈即阻止毌貽越爼之議否則逕與都督接洽可也 
[蕪湖國民捐談話會紀事]  
　　蕪湖新常兩關監督李君葆林於五月二十九日下午兩句　假湖南會館邀集政界開國民捐談話會研究辦法是日到會者頗形踴躍首由李葆林君宣布開會宗旨今日之談話會爲研究國民捐辦法前在湧和泉曾經軍政商學各會集議當時公推孫品驂吳松亭湯善福諸君以及鄙人爲各界國民捐經理鄙人以事關國家存亡不得不免力擔認現在借債情形種種困難諸君早已共聞共見無待鄙人　述但茲事體大未可草率從事鄙人忝爲政界經理識見固陋敢請諸君各抒所見研究一妥善辦法以匡不逮鄙見捐欵宜略有區别有差者宜按薪水捐納無差者宜以一元爲率十元百元以至千元則任各人自行量力捐納昨日柏都督有電此次捐欵應以財政司三聯票收入現在三聯票尚未頒下總事務所已設在財政局政界事務所應設在何處請當衆公决至辦事手續紛繁請今日公舉幹事數員或每局各舉一員或普通共舉數員全盡義務所有事務所開支均由鄙人於認捐之外担任經費至如何辦法務請諸公共研究之次由警察廳長汪呂仲君云國民捐一事關係極大萬一辦不得法吾國民氣卽被外人識破此後借欵更爲困難李君所云鄙人極表同情但捐欵宜有限制方爲妥當諸君以爲何如次由籌議所員盧少涵君云今日李君發起此會具徵愛國熱忱凡我政界之收入無非民脂民膏自黄留守提倡以後各省各界均經踴躍輸將而山東各屬女子且能熱心提倡某等厠身政界尤當見義勇爲方爲無愧鄙人現辦籌議公所願在一月卽將一月薪水全數捐入以盡我一分子義務云云當經李葆林首倡每月捐洋一百元共捐三個月計洋三百元其餘在蕪各廳局所當場由各代表員認定全體各按薪水每月提一成捐三個月後又由李君葆林云今日所認捐欵均係出自熱忱但黄留守定章尙未頒布不知有無違背須俟章程頒到再行收入當時公舉　少涌汪呂仲王和甫唐伯華等十人爲幹事又舉程素　爲會計均經大衆認可其政界事務所亦議决附設當關監　　　以節經費散會時已六鐘矣 
[大通新舊鹽商之競爭]  
　　前任皖都督以軍需浩繁籌欵維艱當令各鹽行所執前淸行帖更換民國新帖隨繳帖費六百元藉濟餉需乃各舊行觀望不換都督遂命財政司出示招商繳費領帖前往開辦并令將舊鹽行一律取消在案舊行金裕和等十數家自知理屈乃共凑集銀洋一千餘元賄通督銷局長以冀把持鹽務維時新行十六家亦各派代表一人前赴大通要求督銷局長給示開辦詎該局長利令智昏藉口暫用前淸舊例該新行等須五家運商聯名保結方准開辦等語竟置都督命令於不顧於是各新行代表大爲不平公同聯名電禀都督及財政司仍請照現定新章辦理栢都督閱電後以新行既已發帖必無取銷之理即電飭督銷局調停辦理惟該局長既受舊行重賄一時恐難理楚云 
[屠管帶視蕭山爲畏途]  
　　蕭山沿海各區水陸匪徒日有警報迭經該邑盧知事呈請省憲派兵鎭懾嗣因繭市吃緊寗紹無兵可撥經都督改派遊擊三營屠鳳翔督兵往援不料該管帶奉令兼旬按兵不發又恐輿論攻訐上峯讉責乃於日前派一哨官聲稱察看駐營地點藉延時日以致衆商人憤公舉南沙絲繭商聯名呈請知事轉禀軍政府嚴詞拒絶蔣都督以防營保護商民本屬應盡之責况繭市攸關全浙商務尤應盡力保護該管帶於奉令後延不派兵率令哨官僞稱察看顯係有意遲延設此數日中匪徒乘隙擾亂誰能任此重咎似此藐視軍令殊堪痛恨本應重懲姑念接帶該營未久暫予寬假以觀後效 
[臨安請兵𠞰匪]  
　　杭屬臨安縣梟匪大隊於五月二十九日竄擾横畈鎭高慶鄉等處大肆焚刧計燒去房屋一百餘間槍斃商夥一名重傷四名全鎭幸免浩刧者僅九家而已事後匪衆盤踞大爐寺各山籲請派兵嚴剿去後本月三日都督府又接准該邑姚知事急報云横畈鎭等處毗連餘杭孝豐各險要前被大帮匪徒焚刦業經呈報派兵惟該鎭防營因新城匪擾奉調是晚該鎭即遭大刦全市菁華俱盡現在該鎭米店數家被禍饑民購食無門萬一被惑發難愈亟聞武康孝豐各股匪紛紛響應而陳統領調防雖到惟匪氛蔓延屯聚深山裹脅日衆籲請再派重兵星馳下縣會同孝餘等縣駐兵約期搜捕嚴剿或足以靖匪勢蔣都督聞報後已飛飭陳統領迅速遵　矣 
 
 
 

Page 7

 
 
本埠新聞 
[米麥稅暫免一月]  
　　上海稅務公所呈請暫免米麥稅三月業奉蘇都督指令准免一月原文錄下　查省議會議决米麥稅率數至式微升斗小民擔負更輕誠如來呈米貴之原非因征稅所致據請免稅三月對於甫經議决之案本難稍有變更惟値此民困商艱所陳各節亦是實情國計民生自當兼籌並顧應准量予通融將米麥稅項自令到之日爲始暫免一月以示體恤一俟限滿再行察酌辦理再外省來蘇採運之米已給護照而未運出省者聞尚未竣如遇前項米石出運仍應分别辦理未便一體免稅並卽遵照除通電各稅務公所查照外此令 
　　附稅務公所告示　照得本所長前因滬市米貴兩次呈請蘇都督暫免米稅三月藉維民食嗣以五月三十一號爲米業認商退認之期即自六月一號起將上海銷塲米稅暫行停收出示曉諭在案茲於六月二號奉蘇都督指令（中略）等因奉此合亟通諭爾商民一體遵照毌違特示 
[三誌營兵與巡警衝突]  
　　福字營兵與巡警衝突一事已兩紀前報茲悉警務長穆抒齋君已接該營司令劉君來函謂本營兵士從未與巡警開釁滋閙亦無動輙毆警之事諒由無頼痞棍借名營兵此等舉動非特有失警界體面即本營紀律亦有關係自應澈查以儆效尤而保治安至本司令包車因車夫未備車照殊失檢點既經巡士查見帶區後卽承區員問明原委蒙卽送回己屬感佩不置安有再事欺擾作此不規則之舉動用敢聲明希即原諒務釋嫌疑等語穆君立即轉告各區一體知照不料昨晨十六舖站橋巡士又被兵士三人多方侮辱該巡士不與較量三人始向北而去聞區員得報後當卽誥誡巡士各以親愛爲主毌得輕啟釁端 
[報界俱進會大會記事]  
　　昨日（初四）下午三句鐘中國報界惧進會假西門外江蘇敎育總會開特别大會計報界到會者除本埠外有天津代表廖舒　君北京公民報代表吳書箴君漢口國民新報代表金頌　君漢口共和報代表劉笑澄君漢口震旦民報　含章君武昌公報代表王慶揚君武昌羣報覃嘯秋君武昌大漢報朱伯厘君江西晨鐘報代表廖國仁君紹興越鐸報代表唐端甫君揚州民聲報代表徐公時君吉長日報新吉林報汕頭新中華報由太平洋報朱少屏君代表於四句鐘入座計共三十餘人先由王河屏君報告開會宗旨次公推臨時主席當推定朱少屏君朱君再三謙遜乃登台云此次俱進會之開會一因民國成立言論機關日增月盛俱進會爲全國公共團體自應及時聯絡以通聲氣而促進步一因天津報界同武漢報界提議加入萬國同盟會事不得不求公衆之取决自通告各埠後或函電贊成或遠道來滬均注重加入萬國同盟一事但此事兄弟曾受本埠同　之委託向西報調查會所之地點及加入之手續據西報記者及路透社員面告各國並無此等永久的團體而新聞報汪　溪先生訽諸文匯報記者亦如此說是今日本間題尚須加以調查未便即行提議鄙見不如照會章第三條先行商權諸君如有意見應請發表云云次廖君舒籌云兄弟當時代表天津報界向各埠就商此事亦曾訽問巴黎日報記者據云確有此萬國公共團體前日又問滬上某法報並承允許將章程譯出惟據云　國際新聞協會俟調查淸晰再行報告嗣劉君笑澄云今日不妨將萬國同盟會事暫置一邊將對内事件之關係報界其通利害者提議衆贊成次李懷霜君起言對内最重要問題莫如報律今日政體共和我報界應絶對不認再有報律二字以保自由之言論而免意外之　肘汪壽岑君云此問題應分兩層看因法律原理一方面爲限制一方面爲保護將來如取締報紙自應不承認若在保護一方面者尚須加以研究龔子英君云此事不妨由俱進會發起由報界公擬保護的章程要求參議院議决處行主席朱少屏君云李君意見絶對不認有報律汪君主張應有保護律龔君主張由會公擬章程究從何說應請公决嗣經公衆討論以時間甚促議定各備意見書準於初七日下午三時仍在敎育總會開會公决所有意見書及提議案議定先一日初六日）午刻送交望平街事務所由書記員印送各報館各代表研究議定散會 
[工藝傳授會第二幕]  
　　昨日工藝傳授大會第二日開會借丹桂第一臺爲會場男女賓到會者數百人座爲之滿一句鐘開會先奏軍樂唱歌畢仍由副主任鍾衡藏君報告開會趣旨後依次實騐無不有效惟餘興中之燄災奏樂因輕氣不盛而會塲人聲太大致樂音爲衆聲所淆臺下聽者不能淸楚散會時已五旬鐘矣 
　　又聞該會現添請黄喃喃之愛兒四齡童朶朶於今晚八時起在張園豋台合演新劇以助餘興該童聲音激越局度安詳一切技術有出神入化之妙想届時赴會往觀者必更形擁擠也 
[商團會友被誣續誌]  
　　閘北商團會友陳耀惠湯江耀蔡永生陳桂子王仁　張紹先俞阿黄等於十七夜十二句鐘由張園會塲散出同乘四十二號電車因與賣票人口角被查票人江北阿金（卽章阿金）指爲在車調戲婦人扭控捕房著各存洋保出並派探詳查起事實情復候核奪在案昨經公堂傳訊陳等公延穆安素律師上堂聲稱此事攸關名譽且案證甚多請爲另行訂期研訊王襄讞商之美副領事蓋君判陳等仍各存洋交保訂於今日午後二時半會審 
[婁紹景之熱血]  
　　滬軍第一混成旅所改之陸軍第九旅第十八團各兵士月餉應照陸軍部所頒之給與令按級核發惟滬軍之餉素優此次减餉竟有多數軍人不願遵减嗣經旅長陳漢欽君團長章憲鈞君痛切開導部下各兵士始得感動茲有該團三營左隊一等兵士婁君紹景斷指血書以國家存亡軍人當負其責所有應領月餉我同胞不但應謹遵部章且必節衣縮食以助國民捐挽救危亡否則惟有剖我心肝以示同胞云云該團各兵士見此血書大爲感奮次日該團復在操塲勸助國民捐婁君又當衆宣言曰我同胞如不减餉及不贊助國民捐我卽將心剖陳於諸君之前言畢即以七首對胸自刺幸經官長目兵奪住得免是時衆兵士皆呼曰我等盡愿減餉並願認捐現該團長已將認捐數目造册報告矣 
[米麥稅之盈餘]  
　　民生國計會會員諸宛明以包認米麥稅一事己由米業董事張嘉年聲明退辦惟自三月初一日起至退辦日止所徵稅欵除開支薪工及一切公費外尚應盈餘一萬餘金究竟曾否繳解貨物稅總公所核收　周未據報告故已親赴該公所查察矣 
[世界語演講大會詳記]  
　　本月一日下午三時中華民國世界語會在江蘇敎育總會開　演大會男女來賓聯翩而至者五百餘人共秩序如左 
　　（一）發起人孫君國璋報告　今日之會爲聯絡滬上各世界語團組一共同開講式亦卽各同志謀推廣世界語之第一步會場陳列圖書報章及明信片等數千種諸君儘可遊覽本會備員顧問并報告學部蔡總長來書提創斯語外人亦多遺書勸勉深望到會諸君竭力提創以謀新中國新國民之幸福 
　　（二）來賓演說　首由江亢　君代表來賓致祝詞并演說文字源流及將來趨勢世界語爲人造極簡便之文字以學理論將來世界日趨大同必採用世界語云次俄人司特孟君以世界語演說由陸君繙譯大致詎世界語各國均經採用在上海四人昨日暂以斯語晤談實稱便利次徐安鎭君演說謂今日科學程度日高以有限之光陰研究各國之文字實有不及之勢若研究世界語一年之後卽可研究各種高深之科學實中國學子無上之機會自社會黨發生於世界人道主義於是大明世界語通行社會主義更易達到次寰球世界語會上海通信員盛國璋君報告入寰球世界語會可以與寰球各處通信　換智識調查事業若出洋游歷到處有會友招待并可擴充工商品美術品之銷路年費僅需六角獲益至多 
　　（三）送贈印刷品及會場之佈置　會場中懸世界語創造大家匝門哈甫先生肖像四周陳列世界語明信片圖書雜誌數千種由盛國城君担任顧問來賓每人送贈章程概略及世界等印刷品頗極一時之盛 
　　（四）攝影紀念　　（尙有世界語概論錄入來件　） 
[維持國貨之急切]  
　　中華國貨維持會呈國務院參議院法制局文云爲再　新定服制限用本國材料以挽利權而維工業事竊本會前聞傳言我國服制已經參議院議决上級官禮服形式仿照　西面材料並未指用國貨雖無明文公布而言者鑿鑿一時羣情惶惑奔告駭汗當經本會電懇維持迄今多日未奉賜覆至爲敬盼竊維中國貧困至於今日已達極點溯查前淸嘉道以前中華地大物博國家藏帑豐盈人民家給户足何曾有此危險之現象自開海禁人尚新奇於是舶來貨品充斥中原内地金錢灌輸外域紀年甫週一甲子損失不啻恒河沙此吾四萬萬同胞所當疾首痛心亟圖變計者也今者民國新立最先急務卽在借債致受外人種種要挾國幾不國矣若此時再不從根本上解决力圖挽回恐此將淍之泉源必爲外貨所吸盡國亡種滅禍不忍言本會結合團體奔走呼號半載以來幾至力竭聲嘶無非掬愛國之熱忱冀延宗邦之命脈初不僅爲一般經紀人謀生計也洪維新政府人材薈萃籌國公忠創制顯庸自必精詳擘晝原何煩本會之　　過慮所仍不能已於呼籲者良以時局艱危至於此極面彰身之具實爲人生耗財之大宗若改西裝而不限定國貨恐人民悮會崇效外人勢必中國織品馴至無人過問雖曰上級官爲有數人物面上行下效影響所及必至全國同風將來織工曠業而遊手日多土貨滯銷而金融日竭對内則喧賓奪主自無餘地可立錐對外則業爵淵魚如助列强之商戰處此破壤之時代尚何堪增此絶大之漏巵况國貨改良非無進步標本二百餘種昨已遞京緃使服用暫時不敵呢絨而花樣日新安知異日不齊驅並駕此時若不以限用本國材料立　一之標準而再稍假時日俾令鈎心鬭角之軰從事步趨恐機户灰心中華絲織業從此一厥不振我國人民財產將盡入外人掌握矣事機危迫一髮千鈞伏望貴局院諸　俯察情形深思遠慮抱定大總統交院文内審擇本國材料一語確定名色　使織業有所率從萬勿渾含不言　成空穴來風之弊全國實業界幸　本會幸甚迫切上呈 
[省立女師範學校招生]  
　　上海縣民政長吳君出示云准江蘇省立第一女子師範學校移開案照本校現遵新頒師範學校令錄收預科生一班本科第一年生一班并以本科第三年級缺額甚多添招插班新生以　足額本校關於養成本省小學校之女師資招考新生照章由本省各縣保送希卽選送合格學生二三名先行攷試前已屢登廣告恐未週知爲將招考簡章送請照　多份通告女子學校并出示曉諭境内如有合格女生願來本校肄業或插班省請於六月十四卽舊曆四月念九日以前備文保送以憑考驗再本校係以萬寗屬女子師範學堂改設合併移知除有舊班寧属女師範生縣分另文移請通告來校續學外爲此移請查照施行等因并送招考簡章到署准此除通告各女校外合抄簡章出示曉諭爲此示仰高等小學畢業及師範學校中學校修業各女生一體知悉如有願入前項師範學校肄業或插班者迅卽請由母校校長於六月十二日以前正式報告本署以憑備文保送愼勿愆期自誤簡章錄後 
　　一本校以造成小學女敎員爲宗旨 
　　二本校招收預科生一班每班各四十人第三年級插班生二十餘人 
　　三修業年限預科一年預科卒業後再入本科四年 
　　四入學資格品端體　身家淸白年在十六歲以上三十歲以下曾在高等小學畢業或與之同等學力者挿第三年　　須在師範學校修業滿二年或在師範簡易科畢業經本校分科考驗認爲及格者 
　　五有入學志願者本省人由各該民政長備文保送如　　外省者則由各該生本籍或寄居地方之民政長備文保送 
　　六試驗期定於六月十四號卽舊曆四月二十九日上午九時 
　　七試驗科目國文作文習字算學整數分數小數之加減乘除及比例插第三年級者照第二年各學科之程度分科 
　　八錄取後須塡本校所定之誓約書及保証書 
　　九師範本科學膳宿費概行免納籍隷外省者每年納膳宿費銀三十元分三期預繳 
　　十入學者各繳保征金十元畢業時發還不足補繳於入校之前繳淸 
　　十一本校地址暂在南京中正街東首路北俟得寬廠校舍卽行遷移 
[附特别通告]  
　　前寧屬女子師範學校辛亥七月考取之生多在粹敏女學女子學校師範班肄業過五學期者此次照敎育新令特設本科第三年級一班卽以該生程度相當者充之願入校者應重行考驗所有照繳証金等費應與新生一律以符新章 
[裁判長銷假]  
　　華洋裁判所所長許翥屏君請假回閩曾誌前報茲悉許君業已到申於三日蒞所照常辦公 
[華德總會成立記]  
　　旅滬德人師謀君發起華德總會融洽中外感情昨日（四日）午後五時開會於黄浦路口德領事署四號磋商建設方法德人到者五人華人到者爲應時王慶道邱仁堅諸君曁德醫校講師吳君約計十人嗣經公決以本日爲成立期下星期二午後五時再行開會凡表同情者聯袂偕往尤所歡迎云 
[常熟同鄉會成立]  
　　昨日午後常熟旅滬同鄉會假城内豫園仰山堂開成立大會公　宗伯　爲臨時主席王仲學爲臨時書記先將所擬草章逐條討論次第通過次選舉職員舉定宗伯臯爲正會長李伯苞爲副會長兼會計王仲學爲文牘兼書記陳士賢鮑公德潘月櫵曹振卿李君　蔣友泉周搏九梅味甘八人爲幹事錢南山邵治衡蔣馥如邵志漁宋仲明　友葵王湘帆顧補齊八人爲評議員選舉畢復議會費由各人自認不計多寡末議定暫假英租界南京路德褡里二十八號房屋爲事務所並定兩星期後再開職員會討論進行方法 
[溜韁馬肇禍]  
　　昨日法租界沿城河浜有溜韁馬一匹身上尚拖羊角木兩段由小北門入城奔跳而逃踢翻油煎豆腐乾担又在轉角處踏壞水果攤巡警見之不敢捕捉織至侯家浜由商團會友汪耀明上前獲住尚狂跳不止汪手上受傷後將該馬帶至北五區由區員派探調查經過之處損失若干俟有人來領時着令賠償 
琑聞 
[城内]  
　　都督府批示○前大本營兵站浦口出張所長周輔臣等禀批呈悉鐵路轉輸事宜應歸交通部管轄本處未便越狙所請立案一節礙難照准 
　　民政長批示○民人　秋山禀批據禀繳呈永盛牌號在北新涇　方開設本鮮地貨行　　請換新頒登錄稅憑証仍　爾原請舊帖　名牌號貨目地址三項　同遵章減半繳捐銀二十　兩合洋三十七元五角核案柤符應即　准塡給登錄稅憑証告示各一道爾卽備令來署領回營業仍應照意補取同行保結呈核備案至爾於前淸宣統元年請領帖内証年二十二歲今年爾應二十五歲來禀寫二十六歲自是錯誤現已　正核塡再從前請帖規費刻已革餘盡凈併着知照捐欵存儲彙解舊帖截　　銷稅串驗發　商人　順銘禀批禀悉既知准予更正　目換　　憑証係屬格外體恤辦法着卽速將前請圈灰憑証檢呈以憑復核換給何得觀望延宕致貽自誤至所請陸家浜起至中道橋一叚歸爾一家營業之處候派員調查明白是否可行再予核示 
　　審判廳批示○李歸氏呈批爾夫李阿弟雖係吳國卿　傭而乃遵從吳國卿令將顏周氏私擅捆縳究有不合既據辯認各情姑候察核案情按律判擬可也　熊吉成呈批爾子熊海宗與姚順實在途攫物之際遽敢在旁借端勸解希圖將搶犯刦脫謂非　同爲盜其誰信之該氏現稱爾子因　後　犯警章顯爲避重就輕之計所請保釋應母庸議 
[閘北]  
　　崗巡　賊○竊賊陸阿榮前晚掩入其和路萬興醬園内　竊被一區崗巡查獲解送警務所預審處訊明判陸拘留一禮拜 
　　淸理房租○萬阿富因欠益興公司房租洋五元被控由一區解送警務公所預審判華交保淸理 
　　因賭衝突○王阿四前日與吳五七子在范雲孝家賭博起　將吳　傷由一區巡警將王等拘送警務公所經　司法長訊供明晰判范罰洋四元充公王押候吳傷愈再核 
[英租界]  
　　猝然斃命○洪啓明因欠華洋各商鉅欵被控曾經公廨提訊押追迄已三載茲因華商各案已挽友在外將次理結故由駐廨西員防令帶至寫字問訽問尚有何項洋商控案未曾了結詎至寫字問内正振　話洪忽口呼頭暈猝然倒地迨車送醫院已不及醫治旋卽斃命因卽報由捕房飭探將屍車送驗屍所一面禀奉公廨王襄讞會同美領强君於昨日午後蒞所驗明委係急病身死卽飭屍弟洪啓鴻備棺收殮 
　　女子可憐○北京路薦頭店主顧錫卿因與後妻徐氏將前妻所生之十六歲女兒小丫頭凌虐曾經公堂訊明判顧夫婦罰洋並具結將女領回在案詎領回後依然虐待前日女又逃出投入濟良所昨送公堂請示判帶回該所候補提顧夫婦到堂　　 
　　誘拐女兒○　實生因誘拐丁相如之十五歲女兒蘭生被控昨由捕房將薛與其妻富氏並女杏第一併拘解公堂訊供一過判薛還押富氏母女交保候查明再核 
　　不認虐待○女孩陸金子前日因在馬路啼哭由捕查見轉送公廨昨由官媒解　請示女供在香粉弄二十八號門牌郭姓家爲婢因遭凌虐逃出旋據郭姓用人周幹偕郭之姪女投稱實因金子竊物調責並非虐待　員以陸女所俱不實判周具結將女比 
領回 
　　婦人趺傷○汽車夫朱彩亭因駛車不愼將桂張氏所乘之東洋車撞倒致民跌出受傷控奉捕房於昨日拘解公堂請究判存洋二十元交保候原告傷愈再核 
　　劣孩搶物○劣孩王阿三陳才喜因搶竊朱强氏黄阿炳等金環衣物由探查獲昨解公堂分别訊初判王孩押改良所八月陳押半年示儆 
　　拐匪刁狡○楊榮海因誘拐王倪氏之女阿毛藏匿法界某客棧内被控逮案昨晨由廨復訊氏偕見証女子　阿聽上堂訴明前情訊之楊仍不吐實　員以其刁狡着押西牢半年如能將女交出准予酌核 
　　並非眞蹟○古董　客戎維慶因將冒名字　向趙雨廷騙洋八百六十五元被控昨由捕房將戎拘解公堂訊究據稱係向某氏婦搶售判存洋八百六十五元交保限一月將賣畵婦人交案訊核 
　　有何關係○女子朱桂珍張阿鳳因將食物私遞至女押所内被駐廨西捕查獲以其違章拘案請究判各罰洋兩元充公以後不准入所探望 
　　硬借逞兇○張姚氏昨偕其弟姚雙喜控沈阿生在楊樹浦　硬借金戒不遂行兇昨由捕房將沈拘解公堂訊供不認判罰洋五元充公如無力繳洋改押五天 
　　尚須會勘○福建路咸亭洋貨號因保險起火由探將該號股東徐振家經理陳慶龍等十人一併拘解捕房候究在案昨將續獲之龔洪才與徐等併解公堂請究徐延律師梅吉言上堂辯稱徐雖是股東店事並不預聞進出由陳經手應請准徐交保關　員商之美强副領事判徐存捕房洋一千元交保陳龔還押其餘各夥友均着交保候今日前往會勘是否緃火再訊核 
　　小孩待領○男孩戴三元女孩周小了頭均因不辨路徑由捕帶入捕房轉送公廨昨由官媒解案請示戴孩供年十二歲河南人父母雙亡近隨傳敎西人會田來滬現住虹口該西人家内周女供十一歲海州人父母均在原籍上海雖有親戚不知往處判分别留候懸牌招領 
　　親戚不踛○蔣沈氏之十三歲女兒琴弟許於錢諸氏家爲養媳前日因領回不放在途爭執由捕一併拘入捕房昨晨與女併解公堂訊明以其在途爭執殊違定章着各罰洋五角充公並令諸氏具結將女領回不准虐待 
　　流氓宜懲○山西路烟妓王三寳控流氓張扣之岡詐不遂用　　澆於頭面等情昨由捕房將張解廨復訊明白以張尚在天　宮内擺設賭擁實　不法着务三月示儆 
　　婦女私奔○顧阿東控妻　氏私逃等情昨由捕房將氏拘解公堂訊明判押女所一月期滿再核 
　　私拆家信○吳昌寳控湯菜芝私拆家信看用六九元昨由捕房將湯拘解公堂訊供屬實判將私用之洋交出再押兩禮拜 
　　又獲一人○劉壽山因與張三等串拐婦女張三已經獲案訊押劉則被逃前日亦經北四川路新捕房包探查獲昨解公堂請究判押候與張三等併究 
　　軍人違章○軍人王福林前日佩刀經過租界巡捕以其違章帶入捕房存刀保出昨經公堂傳訊判罰洋兩元充公刀蕟還 
　　揘詞妄控　成兪氏因　子姘婦成殷氏於　子故後不安於室故將抵出之一分八　方　一紙贖回自行執管詎殷氏卽以其姑私　抵畢等詞控奉公　　前晚傳訊關　員以原告所控不實判令將案注銷 
　　拔還借欵○徐協香前以方　一紙向胡阿聖抵借洋一百五十元迄已日久本利不付被有控奉公廨於前晚傳訊關　員以被告所供貧苦無力委係實情判交原保每月拔洋十元 
　　拖累保人○韋　飛麥深泉不還欠洋五百元一案前晚由廨將保人史幼祥傳案押限兩星期交被告到案再核 
[美租界]  
　　拐失女子○昨有住居新記浜路一百四十七號之陳阿才至捕房報告前日被匪拐失四歲女孩名荷香又塘山嶺北之王陸氏亦被拐去十四歲之女捕頭均允查釋 
　　狎客不情○北四川路一百六十四號　妓陳阿金昨報捕房云前晚被梁姓狎客尋　兇毆請爲查辦 
　　電車受損○前日下午五十一號電車駛至　子路被修路機器　壞車身由司機人報告捕房請查 
　　印人打架○甲乙丙丁四印人昨在揚子碼頭互殿甲被毆傷頭面投報捕房請究捕頭准之 
[法租界]  
　　自行商議○胡吳氏前控王生大將店中生財抵借洋三十元閉歇後因欠租金所有生財被房東收管以致借欵無着等情奉判交保限交迄今尚未保出氏復請追王供實因貧乏難以措　祗得俟覔到生意再行拔還判從寬開釋着向原告商議 
　　無須賠償○吳小岩前控荐頭周阿虎呂小安所荐之傭婦竊去價値百餘元之金飾經公堂迭次訊究判各賠　洋四十元在案迄又日久在押無保昨日又經扣訊僉稱貧困無力並非抗　　讞員以呂周已押一月判再押兩星期完案 
　　並非盧語○吳　庠前控張文祥張其祥兩地保盜挖泥土經公堂判令塡還在案茲張等役案禀稱所挖之泥業已塡滿餘者係吳自行挖去讞員飭由捕房查明屬實卽將兩張開釋了案 
　　屢戒不悛○十次過犯張阿仁近又行竊席元作場木料被獲送廨經中西讞員訊明判禁西牢兩年期滿逐出租界 
專件 
[世界語概論　　中華民國世界語會]  
　　一世界語之定義　世界語原Ｅgperanto愛斯潑蘭多譯即（　望者）初爲原始家匝氏之隠名（第一讀本公布時匝氏自署名爲愛斯潑蘭多博士）後人遂以此字名其所造之語（在一千八百九十年）日本人因斯語廣行世界譯以今名吾國　之遂仍名爲世界語 
　　二國際語之歷史與世界語之勢力　國際語之設施在泰西二百五十年前已有人倡議之統計前後人造之語不下百五十餘種蓋共知天然國語之不適於用也就中最占勢力於地球者爲二種一爲一八八一年發生之Yofabuk一則一八八七年公布之世界語也第一種尚有不完備處匝氏起而矯正之遂創第二種而第一種卽行消滅今則世界語之風行全球已閱二十五寒署矣 
　　三世界語與華交之異同　世界語與華文異其制不用點晝而用字母其造字也旁行斜上集二三字母或五六字母爲一長綫始作一字視其排列之順序而異其解故字有長短不若華字之必占一格也在世界語事物之名多爲一字不若華文之集二三字而名一事物者（如（世界語）三字實一物也）故世界語有一字而數音者不若華文之每字一音也（然在華文一物之名亦有數音不過割爲數字耳） 
　　四世界語之性質　世界語爲人造之語通西文者半小時内卽可盡通其文法十六條惟未讀西文者授以此秿格不相入之文字欲其貫通不能以小時計然較之讀英法文其難易仍不啻一與十之比例也 
　　或因世界語易學遂目爲簡陋者此門外　之談耳英法等文爲習慣的文字故多不規則或例外的文法而通之難世界語爲人造的文字有一定之規律而學之易猶之機器彫刻易於手工而精細過之是安得因其易學而目爲簡陋乎 
　　五世界語之用途　其中妙處讀後知之就日用而論（一）可以閱五十餘國之書報（二）可以直接閱彼邦之科學書得新智識（三）遊歷外邦處處有同志招待不假舌人（四）平時不出户庭可與全球八百餘萬同志通函件商學術集天涯地角當人未見之風景晝（五）破除國界種界希冀世界之和平處　以同胞相稱謂總之世界之大　奇不有欲盡睹世界上之奇蹟者不可不於世界語求之 
來函 
[鐵血團來函]  
　　閱各報載馮少卿一案微有錯誤之處查馮少卿係吳　董事充當籌餉處總理該董任意揮霍藉公肥私不顧名譽如此妄行　與民國有碍　敝團實無其人祈請聲明爲盼 
 
 

Page 8

 
 
   
 
 

Page 9

 
 
自由談 
游戲文章 
[改良心經] [  洞]  
　　慣自在菩薩行深鉢勺破籮不多時照見五用（指嫖烟賭吃著）皆窮圖一切苦厄 
　　呌化子嫖不異窮窮不異嫖嫖即是窮窮即是嫖煙賭吃著亦復如是 
　　呌化子是諸法窮相不做不休不休不歇是故窮中無嫖無烟賭吃著無朋友宗族親戚無柴米油鹽醬醋無味界乃至無意識界無無靠亦無無靠盡乃至無結煞亦無結煞盡無生趣味道無食亦無衣以無所依故 
　　掃光金帝依鉢勺破籮不多故身無罣盻無罣盻故無有希冀達到揮霍目的究竟脫盤 
　　滬凟諸佛依鉢勺破籮不多故得垃圾轆轤一步一轉輪 
　　故知鉢勺破籮不多是大光咒是大空咒是無望咒是無豋身咒能圖一切苦眞實不虚 
　　故說鉢勺破籮不多咒即說咒曰脫底脫底呆子脫底呆子孫脫底菩提薩罵呵罵呵鉢勺破籮不多三稱 
海外奇談 
[入林惟恐不密] [  慶霖]  
　　本月十七日巴黎巡警於抱倫深林内驀見一孩衣服破碎面目汚穢髮長如獸毛孩見人來卽縱身飛跑巡警呼曰汝速來我不傷汝孩應之即帶之至警局局官訽其何故棲宿森林中孩答云父於二年前逝世母亦於上月病故家中房金已數月不付爲數甚鉅於母安葬之後逃入深林中餐風飮露以避煩惱但抱倫一島每日經過者必達千人故日間深匿叢林不爲人覩夜間始尋果而食若是者已約在兩星期以外云云局官見該孩形容憔悴兩目己凹情甚可憫遂交善堂收養候再設法安置 
社會史 
[牛鄉董] [  君懷]  
　　某縣某鄉鄉董某綽號牛骯　丈夫朐無城府謔浪笑傲口無擇言每當夕陽西下時爲人判斷是非談笑詼諎拔茅連茹武秀才　不足與言温文爾雅者緣是早歲得名大武某竊自喜其名之雅能　實居之無慍色 
　　革命一聲　然陽開里有施郎廟者蚩蚩小民數典忘祖香火之盛甲於全邑先覺某君等夙以開通一鄉風氣自任者以　祀漢奸爲有玷枍榆也乃於某夜屬祝融氏付丙丁焉 
　　明日鄉董來審其事憤極而號趨餘燼崩厥角哭泣有聲叩頭如搗蒜口喃喃不能辨旣又鼔棹白知事以影響商業言議請重建知事哂却之鄉董無奈 
　　有某議員者某校敎員而鄉董之腑肺也策鄉董曰盍不于舊例賽會之期大放烟火既可招徠遊人振興市面而我儕敬神禮佛之心跡亦可表白於萬一鄉董大喜四出張貼刻日舉行 
　　事爲著名賭棍某所聞知鄉董之　預而機會之可乘也亟遣人白鄉董願以振興市面自任鄉董更大喜亟首肯焉 
　　喝雉呼盧吸力最大宵人恶少多來逐臭旬日之間市面爲之勃興充街塞巷肩摩轂擊人咸感鄉董之德頌鄉董之功鄉董不自禁亦厠足博場得神佑三戰三勝面佼　不羣之某君等則負貲無算云 
　　閱十六日申報見海上著名賭棍顧瑞卿被探拿獲是誠爲海上除一大害 
　　然吾聞上海尚有第一女賭棍毛娘混名毛先生靑年之喪身破家於其手者不知凡幾亦不可不盡力拿獲之也 
　　張園開慈善賽珍會西人亦慷慨捐助可敬[  綠野遊子]  
營兵捉强盜捉着了却是自家弟兄暗好笑 
　　國務院閙意見外國人暗好　 
　　名稱共和未除專制宗社黨暗好笑 
　　商民被刦無人過問强盜暗好笑 
　　身穿舶來品自命愛國志士我爲他暗好笑[  健臣]  
　　振新廠所製草帽樣式尚好稍欠細密務望再加研究庶草帽之利權不復爲外人奪去也[  懷古]  
 
[可笑之報紙] 自命總是如此其實不過如此 
心直口快 
　　新政府國民所產出之赤子也報章之監督如父母之訓令也父母之敎子當嚴慈相濟倘朝詬詈而夕謾罵爲子者其何以堪恐亦難於承命矣是非家之福而國之幸也[  匹志]  
　　鄙人極贊成提倡國貨特恐提倡者不過紙上空談耳或謂有錢人尚可以用國貨一身綢縀固甚美觀也中等以下則難矣然余有友人家雖甚貧而日用之品完全國貨竹籬茅舍土灶板舖旱烟簡火刀火石頭頂　帽身穿布衣芒鞋竹杖往來隴畝間水牛水車犂鋤鎌鍘無一洋貨者此人爲誰即我同志所最敬重之農人也嗚呼自號新國民者其可不及担糞泥塗之農夫乎[  瞎說]  
戲攷[  健兒]  
[新安驛一名女强盜]  
　　張桂英與二兄龍虎俱精武藝桂英尤勇兄妹佔據山寨專事刦掠書生龍官寳往京應試路經張寨被刦入山張龍欲殺之而取其財物桂英見官寳美秀而文擬以終身相托欲釋之二兄不允大起衝突遂刺死二兄與官寳訂約放之去後官寳久滯京中杳無音信桂英喬裝男子模樣下山探訪宿於新安驛客店中逆旅主人乃一母一女女固多力遇商賈行篋豐富者輒喬裝男盜殺人刧物桂英甫卸裝老媼涎其多金以蒙汗藥酒飮之桂英昏迷不醒倒臥房中女持刀入門欲傷其命燈光之下忽見客面如傅粉神采奕奕女喜溢眉宇頓起天緣之想即解去盜裝露出眞面目急喚母出述　欽慕之情欲嫁之母下敢違拗以藥解之轉述女意於桂英桂英將錯就錯含糊應允女請較技桂英亦不過却交手時使弄武藝無一不精女益滿意合𢀿後入洞房桂英和衣而睡女爲代解羅襦脫靴後忽見蓮步凌波鳳頭窄小大驚急問來由桂英乃詳告之女始知其非雄飛而亦雌伏者也良緣美滿竟同春夢一塲好事多磨莫會巫峯十二遂自憐自笑而退京中十三旦欲賣弄其多材多藝拉雜附會編成此劇故其中情節與小說不甚符合惟倐而撩鬚怒目大聲疾呼倐而搔首弄姿嬌聲軟語離奇變幻令人捉摸不定觀者頗有趣味毛韻珂亦善演此戲滬上推爲獨步 
小說 
[短篇寫情落花魂（十二）] [  龍]  
　　夕陽影裹一美少年往來蹀　於相思之地愛而不見搔首踟蹰方深焦灼而知心娋婢會解連環己欣欣然奉美人之錦函而至柳腰徐展　口輕開笑盈盈謂少年曰郎來何遲也我家小姐會親符在此早安排鴛鴦夜月銷金帳孔雀春風軟玉屏好敎郎眞個消魂矣少年於憂心如焚之際驀聞侍兒佳音正如秀才聞了捷報亟欲一窺名次詎意迫心忙憐此薄薄桃花一時苦難揉碎嗣經多番之撕曳一幅嚮音方敎脫頴而出對花微誦齒頰流芳歡忭之情愈逢天詔回顧婢曰小春姐大德小生没齒不忘婢曰且緩謝媒小姐望穿秋水矣 
　　侍兒引少年步上東樓蘭閨輕叩花徑未曾緣客掃蓬門今始爲君開少年此時恍惚身爲劉阮誤入天台而美人則杏臉凝羞櫻桃微啟似進似退迎少年於珠簾花影之中柔荑輕握鳳眼微颺誦賀鑄心事向人猶腼腆及秦觀見人無語但回波兩句一幅多情之稿正不容吳道子輕輕寫出也乃少年與美人默默相對暗暗含情相見無言有涙珠竟被歐陽烱道盡人間韻事矣幸侍兒竭力周旋百般挑弄金波玉液遂敎春暖洞房淺酌低斟頃刻香生笑語同心帶舞背燈偸解羅裳換上紅綾含羞入鴛鴦之被珊瑚枕上蜜蜜甜甜翡翠衾中輕輕欵欵從此璧月常相對靈犀得暗通盟深嚙臂願賦小星情天公案可一筆勾消矣 
　　美人既爲情魔所迫背父作權宜之計徐思花前揮涙月下凝眸終非良策乃婉轉嬌啼陳情於阿父誓必從一而終以殉此寃緣孽障而乃父固愛憐少女且知木己成舟挽回不及彼坦腹王郎本屬風流佳壻况復富貴逼人亦頗足以光門第乎遂俯順女情慨然相諾 
　　少年知丈峯之無議遂翩然作入幕之賓池畔鴛鴦雙飛雙宿樓頭燕子自去自來冷落名園一變而爲矑家鬱金堂石家錦步障昔日之憇紅亭畔不復有倚闌惆悵人矣詎料一聲霹靂陡自三十三天而降把美滿姻緣沈溺於茫茫孽海縱使琵琶撥盡相思之調而鸞膠難續徒傳作千秋佳話也乎 
編輯餘談[  鈍根]  
　　鍾君衡臧爲籌集國民捐起見特開工藝傳授大會三日寓提倡工業之意於勸捐法至良也今日己第三日前昨兩日余曾往觀深偑鍾君熱心講解且於題外闡發化學至理語淺而明使門外漢亦能了解第二日講燐火之原因意在破除鬼火之迷信尤爲明白曉暢乃有輕躁之徒因其門人試騐稍有不謙輒拍手嘲笑是豈意存反對耶亦可鄙矣 
　　圓明園路外國戲園新到大戲法家理文手段敏活變化不測且能無　自開鐐銬及其他諸刑具此等不可思議之技術好奇者必一觀之矣 
 
 
 

Page 10

 
 
   
 
