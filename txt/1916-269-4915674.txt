# 1916 - 269 - 4915674

 

Page 1

 
 
   
 
 

Page 2

 
 
時評 
[無一是處] [  冷]  
　　在中國今日之政界而有欲所措手固明知其無一是處也時局旣如是困難無論如何皆有所窒礙而人心又若彼險詐無論如何苟非其同氣者之所爲皆有所反業故今日而無一是處投身政界者應自預知不足深怪也 
　　雖然就人批評而言無一是處固不足怪然就自己良心而言與比較情形而言仍無一是處是大可怪也蓋今之投身政界者不爲利祿不爲懽勢固無論矣且亦不爲名譽何則苟負國家重任必至無一是處故在勢但有非斥而無名譽之可言也唯其所謂無一是處者必就衆不是之中察其情勢審其輕重於比較之間得其不是中之較是者而安我良心焉是則所謂無是處中之是處也而獨奈何余於近時種種人之舉動潛觀默察原諒而又原諒之所謂良心所謂比較情形者又復無一是處也 
[命令]  
　　九月二十八日大總統令任命孫世偉署理山西政務廳廳長此令 
　　又令任命黎淵爲法制局參事此令 
　　又令司法總長張耀曾呈請任命鄭耿光爲大理院書記應照准此令 
　　又令陸軍總長段祺瑞呈請授張士敏爲陸軍三等測量長廳照准此令 
　　又令據江蘇省長齊耀琳電稱蘇省入夏以來霪雨連綿淮揚各屬地勢低窪盡成澤國八月迭經驟雨人民牲畜漂沒無算上游以淮陰淮安漣水泗陽寳應等縣下游以高郵興化東台鹽城及毗連皖北之江都江浦六合等縣爲最懇請撥欵賑撫等語該省霪雨爲災湖流暴漲小民田廬冲沒蕩析離居深堪憫惻著由財政部迅撥賑欵八萬元並由本大總統特捐二萬元交該省長遴委妥員馳赴災區核實散放毌任流離失所用示軫念民生之意此令 
[專電]  
　　北京電徐州會議聞代表甚爲普及北京之某某機關亦有往者不知是否冒名頗滋謠諑但某處得秘密報告反對唐氏之電係倪嗣冲强迫簽名鄂贛𡩋三代表大反對馮甚不滿贛將代表撤回鄂與贛𡩋亦取一致行動張倪正在疏通 
　　北京電徐州會議政府對付態度將先下一和平之命令昨國務會議已决 
　　北京電聞英政府已有電覆贊成善後大借欵但須俟各國覆電到後合以開議施肇基自京來電報倫敦銀團意見 
　　北京電風聞交通部查出一極鉅之僞造帳目侵呑公欵至二千數百餘萬與秦隴豫海之比國借欵二千六百萬有關牽連者衆許總長尙未定辦法 
　　北京電平政院覆内部總長報告官署倘有理由儘可答辨不當於應否受理侵及本院職權仍限五日内提出答辨書勿延　　北京電外交總長又有王寵惠或温宗堯之說 
　　北京電元首通電各省善後案中關外軍財三項問題各歸主管部直接議辦如有特别商酌者應電中央請示不得輕予解决 
　　北京電國會對内閣改組約分兩派（甲）主全部更動（乙）主衹限外交一部 
　　北京電川湘兩督各請撥欵三百萬詞極迫切 
　　北京電陸徴祥已在金魚胡同租屋並將北戴河房屋退租不日來京 
　　北京電平政院又受理交通部裁員之控訐其與内務部則咨 
文往復辨駁未已 
　　北京電日使參事官小幡歸國代以外務省人事課長前漢口領事芳澤謙吉 
　　北京電田文烈受議院彈𠛳請來京面陳 
　　北京電羅佩金因與戴戡意見不合且財政困難來電辭職政府决慰留 
　　北京電日本陸軍中佐松井石根由滬來京 
　　北京電美使館消息駐美公使顧維鈞已逝世 
　　廣東電朱已將督印送肇生徑日（二十五）陸在肇接印定期十月三號由肇東下五號晋署龍軍已一律出省都司令部定期一號宣告撤銷 
[譯電]  
　　北京電唐紹儀决意不就外交總長職故總統與總理之代表皆已回京（二十八日） 
　　北京電官場消息云前外交總長陸徴祥有復任外交之望（二十八日） 
　　北京電華子報云段總理擬請總统公佈申斥徐州會議之命令（二十八日） 
　　北京電駐美公使顧維鈞託病辭職聞未能批准（二十八日） 
　　北京電國會極力反對以銷燬制錢權利給予日人以代鑛權之議聞此議已半取消（二十八日） 
　　香港電梁士詒捐助香港大學經費洋一萬元（二十八日） 
　　香港電商船美利堅號（七九五噸）昨晚六時在北角西一英里處失愼雖有救火船一艘前往施救但火勢終夜不息今晨九時船身沉落水下六尺（三十八日）以上路透電 
　　北京電聞政府已准唐紹儀辭職陸徴祥已允就外交總長任一二日内當見明令黎總統曾請唐紹儀回滬之前以私人資格入京一行擬與討論重要事務（二十八日） 
　　北京電國權報載稱黎總統邀滿蒙王公聚集北京於十月十一日開會討論毓朗之建議請清帝宣統以清室名義勸令蒙匪停戰（二十九日） 
　　北京電外間所傳段祺瑞課爲副總統之說絶對無據段氏决計不於此時局危急之際辭總理職（二十九日）以上德文電 
[東方通信社電] [  日本人組織]  
　　東京電中國政府曩回北京日英俄法等五國銀行團代表者要求大借欵一千萬鎊茲各代表者協議决定於十月十日在倫敦開會協議此事（二十九日） 
　　奉天電張督軍以吉林省長嶺子地方中日兵隊衝突事件之交涉欲速解决宜將　赴該地之中日兩國軍隊撤退於解决時局爲大有利特於今日派遣二十七師湯旅長顧問菊池中佐前赴吉林勸告孟督軍（二十九日） 
　　東京電德亞銀行停止營業之近因緣二月間德國民政府由中國政府領到該國借欵利息等欵數千萬元經德亞銀行之手密送至該銀行神户分行其間一部經横濱分行之手用爲在美德探之運動費旣有此等嫌疑且又將欵散布日本内地探查日本軍事上之秘密此外並有運鐵入口利用中國貨幣圖將日本正貨輸出海外等痕跡遂有此次之嚴命該國商人爲此頗陷窮境在横濱之行商中有準備前赴美國此際在日捕虜四千餘名以支付存欵之法曾向政府懇請解除禁令或且特以何等之名義爲解除之手續亦未可知（二十九日） 
　　東京電大坂造幣局鑄造之俄國貨幣自四月以來已經輸送五次每次各三百二十五萬盧布至二十六日最後之三百二十五萬盧布銀貨亦已鑄畢是第一次定鑄之一千九百五十萬盧布巳全完成第二次定鑄約二百萬盧布目下正在訂立契約（二十九日） 
　　東京電因三黨合同成立之結果内閣交迭之說復燃大隈侯或至推薦絶對多數黨首領加藤子爵據稱其期當在十月初旬惟大隈加藤兩者之間似尙未經會見非俟新政黨正式告成加藤子之首領公表後未能見其實現云（二十九日） 
[戰電]  
　　其一　　（英國人透電） 
　　巴黎電今日下午公報云松末河境之德步軍夫　回攻德軍犯猛攻錫哇芒至佛勒里陣線爲法軍擊退大受損失（二十八日） 
　　巴黎電聯軍昨在比加第陣線所獲之結果可謂眞正之勝利德軍旣失公白萊砲臺及　泊伐爾村後其巴波末平原之防務乃處英軍砲火之下英軍已進抵松末河與歇爾特河間之陣線法軍以波俠凡斯萊爲凸角開始包圍北面貝龍勒陣地德軍在公白萊抵禦法軍砲隊六十日之久德軍司令曾留步兵兩大隊於該　命其堅持到底該地各屋悉轉成小砲臺法軍於巷中搶獲兵死屍一千五百餘具並傷兵數百人（二十七日） 
　　巴黎電薩洛尼加法軍戰報云布軍在佛洛里拉東西兩面進攻均爲法軍擊用（二十八日） 
　　倫敦電海格將軍今晚報稱英軍今日進步甚佳英軍後奪獲佛萊爾村敵軍戰壕二千碼現與福柯爾拉貝葉村東邊相平錫泊伐爾東北戰事甚烈英軍佔據距村北二千碼拉山脊之敵軍防禦工事一處英軍在公白萊共獲來福鎗一千八百餘枝射火器四具子彈及榴彈數千顆英軍於前四十八小時内共捕虜萬人昨日英軍毁敵飛機兩架汽球兩具英飛機兩架不知下落（　二十七日） 
　　羅京電今日公報云赫滿斯太特南面惡戰未已羅軍在佛爾干山隘擊退敵軍敵軍紛亂向北退走杜白魯加戰局沉寂多瑙河一帶砲火頗厲（二十七日） 
　　雅典電聞内閣已得希皇同意决議與協約國協力作戰（二十七日） 
　　雅典電希戰艦希特拉號已加入協約國艦隊（二十七日） 
　　倫敦電據雅典電稱希臘决議向布宣戰（二十七日） 
　　亞姆斯特丹電據柏林電稱德國已製成人造橡皮其耐用及彈力與最佳天然之橡皮相埒（二十七日） 
　　其二（德人德文報專電） 
　　柏林電九月二十七日德軍大本營公報云松末河北面之大戰仍在進行步砲隊交鋒極爲劇烈錫泊伐爾凸點已失敵軍在古爾塞萊特兩面屢次進攻大受損失卒乃佔據該地敵軍曾在稍東爲德軍擊败敵軍未能擴張二十五日所獲之勝利僅佔據廣特柯爾村敵軍在萊斯波曷斯陣線及自摩伐爾至波俠凡斯萊南之陣線猛攻且以短兵接戰被創甚重松末河南之法軍以手擲榴彈在凡爾滿特維萊爾與旭爾萊附近進攻均遭失敗（西境 
 
 
 

Page 3

 
 
戰况）卡巴西安山北面無重要戰事俄軍在魯杜伏河境進攻大遭挫衂（東境戰况）德軍刻正在赫滿斯太特附近從事進攻（西班布干境戰况）千飛船飛機復攻擊羅京（巴爾幹戰况）德軍於二十五日復在泊里斯巴湖東面獲勝敵軍在佛洛里拉東面進攻失利布軍因敵軍在加瑪恰蘭進攻故乃回擊败之獲砲兩尊及機關鎗與炸彈砲數架（馬其頓戰况） 
[公電]  
　　留日學生會來電轉大總統國務院各省督軍鑒張勳倪嗣冲以帝制餘孽宗社殘黨共和再造而猶怙惡不悛膽敢擁兵據地聯絡私黨希圖破壞國會顚覆内閣顯係心懷叵測罪不容誅國法具在斷難姑息懇請聲罪致討以除横暴而維大局中華民國留日學生總會 
　　旅滬皖議員致北京電北京段總理鈞鑒省會召集期届請速示凌郭兩議員維持辦法以更遵行旅滬安徽省議員譚惟洋等公叩艶 
要聞一 
[英報論唐紹儀辭職後之時局]  
　　二十七日英文京報社論略謂政界昨所談論者無非爲唐紹義辭職事及唐辭職後所發生之新時局一般論以爲段總理如不能慰留唐氏將來事變之發生其嚴重有不可勝言者若欲唐氏就任則段總理必以其總理兼陸軍總長之資格履行其應有之責任而後可此責任維何卽不獨表明己身不與聞國務院所主使反對唐氏之不名譽舉動且昭示中央政府對於徐州會議决不贊成是已記者對於唐氏嘗不憚批評袒唐者常訾吾言爲不平允今記者對於以卑𨹟手段攻擊唐氏者辭而闢之皆所以爲國家計爲公道計也國務院秘書長徐樹錚與所謂陰謀派者謀攬國權以濟其私容或以唐氏之來將不利其所圖但若潮流所趨有必欲唐氏出肩重任之勢則徐等决不能與此壓力相抗蓋海軍與滇浙蜀黔粤桂諸省可爲唐氏聲援而與以北方軍人爲後盾以張倪爲前驅之反動的官僚奮鬭也可爲唐氏聲援以保自由而拒官僚派與北方軍人派者即爲推翻袁氏之勢力以袁氏之强尙不免一敗塗地彼爲袁氏部下而才力不及袁氏者庸能有濟此記者願爲段總理告者也 
　　唐之辭職是否明哲記者姑不置詞惟其辭職聲中含有一種勇敢之抗議理由充足則固衆所共知夫國會也中央政府也而由野蠻心思如張勳等者操縱指揮尙有何立憲政府可言哉雖然得一有秩序之政府且亦絶對不可以矣段總理覩徐州會議之進行而不加責是自認權力所在之地爲徐州而不爲北京也是自認國家眞正元首乃一踞地稱雄之武夫也唐氏受勸離滬以爲叚總理誠意可恃詎抵津之第一日民國元年二月間掠搶北京之第三師師長曹錕督直之命令居然見諸公報識者即指此爲與唐氏挑戰之行動抵津之第二日報界等忽有不名譽之攻擊唐氏卽不爲國家前途計然爲其己身榮辱計亦不能忍受陰謀家之横逆記者不信攻擊唐氏之舉動應由叚總理負責但嫌疑宜避情狀宜明段總理其能表明對於卑鄙齷齪之陰謀實未與聞以自潔其身乎此記者之所願也 
　　英文京報又云此篇擬就甫付手民忽得消息知昨晚總統府又接徐州發來要求勿令唐紹儀入政府一電聯名者爲長江以北各省及贛閩二省軍界要人惟蜀黔湘桂滇粤浙七省未曾加入此爲大堪注意之事夫初次光復與此次推翻袁氏皆爲南方此數省之事業今北京主使北方軍人與南方相抗記者深信信南方數省必能制服欲使中國復古退化之反動力也凡有責任之華人咸不願中國再起内亂但若中國自由非此無以永保則南方宜勉爲其難而爲一勞永逸之計俾可决定握支配中國命運之權者是否爲篤愛自由與進化之人抑爲吸取國家脂膏之官僚派與北方軍人也或謂官僚派與軍人派决不肯拱手而自棄其權力故衝突縱倖免於今日亦難免於將來反動黨終將藉武人政變以達其目的此說信否雖不可必惟今日所發展於吾人之前者已有此現象矣然則此不可謂爲唐氏與反動黨間之個人衝突實乃國民與腐舊軍人間之眞正競爭也彼腐舊軍人者對内則爲擾亂之禍根對外則不足以言禦侮徒資笑話使中國而刷新一切也安能容此腐舊怪物哉 
[張勳等反對唐紹儀原電]  
　　張勳等聯銜反對唐紹儀任外交總長已略紀前報茲又錄其原電如下萬萬急北京大總統鈞鑒竊謂交游有道信義爲先擇賢無方聲應爲重矧列强耽視臥榻鼾眠外交總長一席當國際之要衝爲國家所托命關係何等重要使非其人素行端方爲國民所信仰爲外人所敬服者奚能勝任唐紹儀學識凡庸材知猥下迹其平生宦績所經内膺閣部外任疆圻典績無稱瑕庛叢集奢華　侈徒以揮霍見長險詐陰私專以夤緣爲務至於外交經驗則除諳通譯善酬應而外更無表見加以其人素行不檢穢德彰聞人言嘖嘖事非一端但事屬已往或係個人私德勳等亦不欲輕於　訐致傷忠厚茲特就其近年最失信用爲中外人士所稔知者撮要言之辛亥南北共和不得已與四國稱貸甫訂成約而唐紹儀忽借比欵於是責言交至信用全墮然猶曰操縱自有微權肆應斷難持一惟以以六百萬之巨欵竟與少數偉人朋比分肥報銷曾無一字及其任内閣總理國會以比欵用途相詰唐恧顏結舌無可爲詞竟至棄職潛逃逍遙海上外人騰笑輿論交攻至今此案虚懸漫無歸宿外交以信用爲要素即此一舉已重爲外人所鄙薄謂我國之無人當唐甫被簡命之初京津泰晤士報卽著論反對其詞甚長而追論比款一事尤多不足之辭近日報紙喧傳咸謂駐京外交團因唐就職在即迭開會議於唐之外交方針尤加注意則其不爲外人所許已可概見且聞京津士民近亦聯合大會刋布傳單列與唐十二大罪逐一宣佈則其不爲國人所許更屬可知夫外交總長之職權實有代表家之資格其與外人締結條約解釋糾紛一動一言均關國體今以付諸中外所不許可之唐紹儀動等愛國家不能不鰓鰓過慮議者至謂唐之此來實將要結外援陰圖不軌無稽讕語固難輕信惟以唐之行迹證之受命旣久趦趄不前勳等方謂其尙有恥心今則貿然而來逗留津門聞又要求多欵居心巨測何以示人宜國民之羣造反對也勳等與唐多屬舊交毫無嫌怨使非萬不得已何肯遽事譏彈務請我大總統俯鑒㣲忱令勿就職以取瑟而歌之意示愛人以德之誠則所全者大矣償竟不蒙明察使其仍長外交必至僉壬誤國華夏蒙羞則勳等於唐就職以後署名簽押之件勢必一律不敢聞命除公舉代表與唐紹儀清算比欵外謹合詞電呈伏乞鈞鑒施行張勳馮國璋王占元李純倪嗣冲張作霖孟恩遠郭宗熙畢桂芳許闌洲曹錕張懷芝趙倜田文烈李厚基張廣建田中玉楊善备盧永祥陳光遠李進才李長泰張敬堯范國璋蔡成勳張樹元王金鏡鮑貴卿唐天喜施從濱徐占鳳陸錦楊以德同叩有印 
[北京特别通信（十六）] [  飄萍]  
　　興亞借款存在 
　　契約變換要點 
　　日人眼中之制錢 
　　興亞公司五百萬借欵一案旣爲全國輿論及湘皖官民所反對當局亦知力主廢約其大要已陳於昨日通信京中昨日各報有記爲另向三井洋行借欵六百萬以消滅興亞公司借欵之說三井曾聲明對於此事並未與聞此種記載殆因改約後之合同草案中有久原氏出資六百萬辦製練制錢廠之事故致訛傳實則興亞公司之五百萬借欵依然存在惟兩　之約取消而代以製練制錢廠計關於借欵之正合同已由六條而增爲八條至關　制錢廠之副合同則計有十三條今再述其較詳之合同内容如下 
　　（甲）五百萬借欵之契約計八條 
　　㈠名義實業借款 
　　㈡金額五百萬元 
　　㈢償期一年半但滿一年後得隨時償還 
　　㈣回折九四 
　　㈤利釐六釐 
　　㈥擔保以制錢餘利作抵押品有不足時另以他頂作抵 
　　㈦用途銷毁制錢鑄造銅幣 
　　㈧此合同簽押後九月九日所訂契約及附帶合同作廢 
　　（乙）製練制錢廠之契約計十三條僅得某要人口述之言其詳尙待宣布茲先記其大略 
　　㈠中政府與久原合辦一製練制錢廠 
　　㈡資本先定六百萬由久原出資有不足時亦由九原負責 
　　㈢先設廠於天津 
　　㈣以中國爲總辦 
　　㈤餘利由中國政府與日人久原氏均分 
　　㈥收買制錢以六萬噸爲限（或云一萬噸） 
　　㈦制鍊之銅供中政府之用有餘則以之售賣 
　　㈧此廠設立後中政府不得再許他人設立 
　　㈨此廠限三個月内成立（或云六個月）如不能則先以久 
原所有在東京之廠製練 
　　㈩此約經民國國會議决始生效力（餘分見昨函未詳待查） 
　　上述之兩種契約久原之代表中山氏巳致電回國詢久原之意見然昨晚久原已覆電到京對於此種草案尙不滿意凡分配利益及收蕒買制錢之限制噸數等皆有異議聞其代表中山氏尙須回國一行以疏通意見陳述利害再决云 
制錢之價値昨函旣略述一二今更取往歲日人載諸大阪每日新聞之通信述此頗詳亦可見日人眼光早已不忘此孔方兄也該通信之一節 
　　制錢之成分與價格所謂制錢者即我日本（日人自稱）釐錢是也以銅質六亞鉛一雜質三之混合物鑄造而成現通行於各省歷來認爲補助幣據熟悉中国情形者言中國各省現存之制錢不下六七億之巨額此說之可信與否證以現今山東省流通之制錢以時價衡之不下三千萬元之巨額可以知其言非虚矣即言山東鐵道之通用區域如張店青州周店濟南等處鐵道沿線以外數量尤其豐富雖制錢原爲中國政府之輸出禁止品而通用之外價錢適宜仍許買賣故中國人樂於從事但買賣二字頗有　弊中國人不　聞故實際上日本人與中國人之交易止可謂制錢與銅元或銀票銀元之交換而巳制錢與銅銀貨幣交換價格較適用市面增高此所以中國人樂於應命也通用價格制錢每百斤不過銀十一二元而買賣價格每百斤可得銀十三四元甚至十五六元左右現在青島市場制錢百斤可換銀十八九元而日本内地市價每百斤可得金幣二十六元左右其中除去稅金一元四十錢運金二十四五錢及他介紹費雜費至少每百斤約有五六元之利益自去年九月經過中國稅關須守稅金而輸出之時不能原形輸出須鎔元爲銅方凖出口手續繁重尙有如上記之利益故資本家與非資本家羣翕然從事制錢買賣非偶然也况制錢買賣係自去年六月開始當時濟南林領事固極端獎勵此種營業山東鐵道自七月一日起制錢運金準收半價故七月一日至十一月底搭山東鐵道運出青島之制錢約有七千餘噸其中十一月即有三千五六百噸之多此乃自十二月一日運金復舊一個月以前所發表者也其後雖運金復舊而制錢輸出依然繼續迄於今日輸往青島之制錢不下九千餘噸由是觀之制錢貿易洵爲居留山東日本人之家利事業焉云云吾之以此實吾通信蓋權使國人先認識制錢之價値以從事判斷當局此事之可行與否也 
[憲法審議會之孔道爭論]  
　　昨日（二十七）午後憲法會議審議會審議草案第四章第十九條（中華民國人民有受初等敎育之義務）第二項（國民敎育以孔子之道爲修身大本）開議之後對於第二項無人提起反對意見對於第二項通告發言之人贊成反對共有十餘人相間登台發言經過七人之後有參議員某提起討論終局反對者謂此問題關係極大應令大家盡情討論不能就此終局然提議者已得五十人以上之贊成付表决起立者少數於是繼續討論休息後又討論一時許又有人提起討論終局多數贊成正欲對於原案舉行表决忽有人高呼此問題表决之後無論結果如何一定有人提起疑義不如用投票表决法並有人續呼須用無記名表决示旣得二十人以上之同意正欲舉行投票有人起言按照規則憲法會議時主有用投票表决法之規定審議會並無此項規定主席即言審議會若須用投票表决法應將憲法會議規則自三十六條至四十二條關於表决之規定一律適用此層須先付表决正在表决間湯化龍忽發見第三十六條第一項表决人數與審議會專章中所定表决人數實相衝突奔告審議長並登台說明審議長及全體議員始了了遂以適用憲示會議規則自第三十六條第二項起至第四十二條止付諸表决贊成者多數照規則規定投票方法記名或無記名初無一定於是又卢爭論結果再以表决决定用無記名投票法　是始得實行投票照規則凡無記名投票以爲可之議員用白色票以爲否之議員用藍色票投入票國並將本人名剌投入名剌匭乃由審議長令秘書用紙書明凡贊成原案　十九條第二項者用白色票反對者用藍色票　之台前隨指定檢票員八人按照席次點唱投票在場投票者五百七十七人三分二法定數（此爲審議會　决時之法定數若在大會並須用四分之三）當爲三百八十七人檢票結果白票三百七十七張藍票二百張可否兩方均未滿法定之數投票遂無結果在審議會已無法决定袛得俟大會解决若第二議會仍爭議不能解决祗得再開審議會也 
[徐州特别快信]  
　　康南海昨日（二十七）黎明抵徐現住軍署張勳禮遇極隆聞南海准明日乘車赴寗轉滬寗車回滬張勳徇南海之請已電政府請定孔敎爲國敎萬繩栻患瘧疾昨更加劇且身體極弱烟癮甚大故連日呻吟床褥僅存一息 
　　張勳領銜用省區聯合會名義電政府請准唐紹儀辭外交總長職免致喪權辱國語極謬妄張勳昨有密電政廣州龍濟光内容未悉 
張勳因受某方面激刺昨電京辭安徽督軍職朱家寳之代表劉錫鈞曹錕之代表穆文善前日與李純之代表方本仁大起衝突 
徐州鎭守使張文生昨日在監提出嫌疑人犯八名槍斃 
[南京快信]  
　　國務院昨電齊省長略云省議會乃全省代表機關現在開會在邇凡謀地方利益及行使一切職權望貴省長盡維護之實力如遇有認爲疑義時立予設法解釋總之行政官廳不容與代議機關稍有隔閡云云 
　　齊省長昨電内務部請速頒自治章程電文中有命令久未發表民情迫切伏乞迅速頒布俾慰喁喁無任感盼等語 
　　省議會正議長沙元炳前日來省現在住門牢橋大觀樓齊省長因瀝省議會開會在邇昨飭財廳撥欵一萬元解交省議會以便便應用 
　　倪嗣冲昨來寗晤馮督軍旋卽辭去聞倪此次神色大減 
　　海州又有大股土匪崛起馮督軍電飭白寳山迅速派兵痛剿 
　　縣議員聯合會代表方家珍邵玉銓連日晋謁齊省長請　　民意迅速頒令依法召集 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[衆院二十六日會場紀事]  
　　昨日（二十六日）下午一點衆議院開議議長湯化龍主席出席議員三百六十五人延至一點三十五人始克開議首由秘書報告文件畢議長報告新到院議員蕭湘等十三人由秘書抽定席次畢復報告議員席綬到院但前會曾對於來電發生疑問現在應否卽付表决牟君琳謂當發電時乃二十九日而到時則爲一號相差數小時何須爭論又費時光當時又有主張付審查者討論結果議長以付審查表决贊成者少數次又以席君來電報告途障爲有效付表决贊成者多數議長謂前次秘密會認質問答覆不得要領决定今日復行質問現在財政交通農商三總長均已到院可即請其出席遂宣告旁聽人退席開秘密會時二時五分討論甚久至四點三十分始行終了其内容及其討論昨報已詳述就其秩序言在場外聽之覺其一種聲浪確爲激烈之論調至衆口矢集搥案聲與拍掌聲一時並作其不平之態度亦不難於耳鼓中分辨之及秘密會討論終了乃繼續開議按照本日議事日程開議第一案新到院議員鄭衡之當選證書審查事件審查報告第二案新到院議員李茂禎姚　豫鄧俊德李夢麟當選證書審查事件審查報告兩案合併報告畢衆無異議遂以審查報告表决贊成者大多數第三案新到議員師傳說當選證書付審查事件亦定付審查第四案議員孫洪伊辭職事件第五案議員欲谷鍾秀辭職事件兩案均係審查報告審查股長張伯烈請假未到當由審查委員某君報告審查結果後衆無異議遂依法表决允許第六案議員汪榮寳辭職事件第七案議員蹇念益辭職事件第八案議員張瀾辭職事件第九案議員莽哈賚辭職事件第十案議員張耀曾辭職事件均無討論表决通過後議員某君提議變更議事日程先議各特别行政區域一案以贊成少數遂未提議又接議第十一案律師法案議員孫潤宇提出提議人說明理由後何君雯請付法典股審查衆無異詞遂以審查会表决贊成者大多數時法定時間已至遂宣告散會是日一切秩序尙爲整齊且連議數案亦皆完全通過甚願議院秩序永遠如此保持則又何有乎人言之可恤當散會時有兩議員談及谷總長之熊度及其爲難情形甲謂近來谷君可謂進退維谷矣乙謂當谷見段總理時頗以人言爲可慮歷叙議院攻擊之甚蒙段總理慰之曰民國二年借欵時尤甚於此君豈忘之後以距離太遠不甚聽然卽此一語已不禁使人啞然失笑矣再者是日議場表决各案每次皆用鍵門表决計算除秘密會正式閉門不計外其關閉之數亦有五六次之多議場之謹嚴於此可見然而議員之逃席者仍不乏人計開會時報告人數爲三百六十五人及至秘密會後只有三百五十二而表决某案時議長又報告人數爲三百五十一人而已 
[孫洪伊之行政區域意見]  
　　内務總長孫洪伊日昨在部召集參事司長開一茶話會提議應另行規定及修改之章程等凡有五事一行政區域另行劃分二地方官制如何修改三地方自治重新釐訂四縣知事考核章程妥爲釐定五地方保衛團規程另行規定孫洪伊對於上述五事均已發表意見謂地方行政區域擬依山川形勢拆現在之省爲兩個以上之行政區域不必名爲省亦不必名爲道可另定名稱已派定參事司長等五人分頭起草擬俟草案告成提出國務會議通過後再交國會議决其所派起草之參事司長爲呂鑄王守恂瞿長齡張知本李升培五人惟地方行政區域行之旣久已成習慣並無何種不利一旦紛更不但建築衙署添設長官决非此時財力所及且恐因管轄惹起紛擾（如江北江南分省問題爭議數年未决）此等問題倘提出討議將不免有多少爭論也　 
[商會力爭制錢借欵案]  
　　湖北黃石港商會代表汪得深昨見報載興亞改約將以銷燬制錢權利交換深以其流弊太多特於二十四日致函於全國商會聯合會請其力爭其文云敬啓者公言報載農商總長谷與日本田囤 
代議士密商擬以制錢允許日本自由購運銷燬以爲水口山太平山鉛鐵兩鑛合辦權之交換云云披覽之餘殊深驚駭鄙人日昨曾經提案到會擬請政府收買制錢免令利權落於外人之手今不幸而言中該總長竟以利令智昏奈何以收買制錢許諸外人查制錢每串（合九六制錢五百个係就北方而言）計重三斤有零去年錢價尙賤每元換兩串八九日本收價每百斤出十四元今年錢價每元只換兩串日本收價每百斤出十八元制錢之銅每百斤含銻二斤銻價約百斤値洋四百元銅價每斤値洋五角三倍之利不止太阿倒持置吾民於死地惟冀此事傳聞失實斯幸耳否則非拚命爭之不可即日因中交兩行兌現問題公推呂會長同何陳諸君赴財政部接洽可否順便查明有無允許日人自由購運銷燬制錢一節臨池不盼惶恐待命之至云云 
[皖省保鑛會之動議]  
　　中央此次借欵以皖省之太平山湖南之水口山兩鑛爲酬報品業由湖南公民保鑛曾來電各機關誓不承認皖省紳商學各界亦於昨日下午假敎育會地點開討論會首由敎育會長楊佩璋報告開會理由復推省議會會長柳冠民爲臨時主席討論辦法僉謂此次中央借欵五百萬以湘皖兩省鑛產爲酬惟湖南之水口山尙有一定地點而皖之太平山實無其名今乃混名之曰太平豈太平府屬所有之山盡在其中耶前曾經皖南同鄉電京質問地點安在農商部復電含糊謂大約在當塗縣之間似此範圍廣漠較之湖南損失更爲巨大必須電京質問實在地點方可着手進行云云嗣由副會長趙椿木云此事無論如何或派代表或發電報與湘省協力同爭非另籌一宗經費不能濟事此是一定辦法至保鑛會即規定附設省議會機關内尙爲適當於是公决由各界推舉代表領銜電致大總統國務院參衆兩院及旅京同鄉詢明確實地點然後再　挽救衆以爲然該電擬今日（二十七）拍發並議决另定日期開全體大會議畢乃散 
[張伯烈創設張維學社]  
　　衆議院議員張伯烈氏鑒於國人習俗之日偷個人道德社會道德政治道德國際道德等等之江河日下午爰擬創設一張維學社以爲補救其啓文云歐西大政治家有言曰無道德而言科學則亡靈魂無道德而言政治則亡社會吾國大政治家有言曰禮義廉恥國之四維四維不張國乃滅亡大哉言乎痛哉言乎無中外古今其心理一也清廷踣民國興政治根本一旦鼎革而社會上乃大動搖網紀弛廢政敎陵夷虎狼成性蛇蝎生心舉吾國數千載以來人所不知或知而不敢爲之罪惡行爲無一不發現於今之社會於是現今社會竟演成一亘古未有之惡社會幾無吾輩儒生置喙之地與託足之所矣自子輿氏上之所好下必有甚之說出吾國人民依賴政府聽其左右者將成第二天性自入民國以來而人民參政程度又似形暴長然按之已往歷史但聞人民倚政府以討生活不見人民離政府以示民治之本能非政府果有萬能特社會本體諸形稚弱勢不能不聽命於政府耳雖然以此等高惡社會欲憑一元首或一最高行政長官之力掃蕩而廓清之勢必又有所不能今天下人萬目睽睽莫不注射政府或病其腐敗或冀其改良即伯烈亦何嘗無比心理殊不知組織政府者皆起自社會政府實社會之反影也吾以爲欲改良政府當自改造社會始欲改造社會當自講學始日儒有爲我謀者曰中國當以法律改造社會亦自不易之理然法律學與道德學相表裏日日侈言法治而事事違背道德將社會上所謂道德上之人格斵喪凈盡則搆合社會之精神已失骨體已虚徒飾之以法律皮毛何足自存况吾國士夫習聞儒家之說於近世文明國所稱爲法律之意義恒多扞格繩之以法則易忤導之以德則易馴故吾又以爲欲以學術轉移社會當自講道德學始吾國道德之學至明季而一盛至清季而大衰第即有清初葉而論如當時所稱爲三大儒者南則黃梨洲北則孫夏峯西則李二曲皆能以一身而當繼往開來之任昌明道學海内風從其有裨於世道人心者豈可以道里計哉亭林顧氏雖不欲以　學名而聲氣皆同其爲學也始於文而終於恥本末兼賅體用咸備故能以匹夫而負興亡之責伯烈生長陋邑素乏師承多更世變與俗沉浮於學無所成名何敢僭擬儒先且學为胶古人萬一而所處今社會之墜落腐窳視古社會又不知相去幾千百萬夫正心息邪拒詖放淫此大聖大賢所難能而伯烈取妄自期乎雖然駑駟不能無千里之思跛　庸或作遠到之想伯烈少學烈山士農兼習生性頑鈍不喜帖括尤癖於關閩濂洛之學稍竊緖餘輒自矜喜鄉曲來不虞之譽躬行多未能之歎衾影相對駭汗淋漓非不思勉竟功修成其愚魯無如世變攫心歐化感人謀新舍故問學東隣涵濡西說結習漸消今且從士夫之後忝稱議士旦夕營營多背良知平旦返省内疚滋深慨滄海之横流恐人禽之不辨亟取管氏四維之義創立學社命曰張維搜羅名書薈萃學友以道義相切劆以廉隅相砥礪門户之見一空黨派之嫌何免要其旨歸不外推已及人將使全社會一般同胞還醇反樸支僞歸眞明德親民止於至善區區之願如是而已吾聞李盩屋先生曰天下大根本人心而已居肯提醒天下之人心而已天下人心如何提醒吾以爲惟有提醒其道德心耳夫人必逢覺而後能覺人則吾同志諸君子視此社爲自覺之地可也視此社爲覺人之機關可也京師本名利市朝攘攘熙熙各有懷抱獨伯烈不慚朽腐作一講學家中馮婦而且欲以此荒冷不時之務號召疇人不其難乎雖然人之好善誰不如我事之旣窮反本爲先安知伐木丁丁之日不有無數嚶嚶鳴鳥相和於深山空欲間者乎敢發凡響冀得同聲民國五年秋九月張伯烈謹啓 
[龍去陸來之廣東]  
　　聞龍濟光確已定期十月一號實行啟程赴瓊已於昨十九日電京報告行期所有振武全軍亦已編配妥當其各軍官兵士情願隨同赴瓊者由十七號起在軍署點驗名額分帮出發昨已伤令保民廣海通濟各艦預備運輸而第五營親軍亦於十九號晚分乘江濟兵艦馳往聞携帶子彈百餘箱及各種砲械甚多其餘留粤將士亦已編列册籍移交朱省長接收現在老城内地所駐龍軍係屬梁金文所部之第四五六等營業由省長直接發餉將來此項軍隊將以　　軍編列營號又聞龍氏因七八等月經手餉項尙未清楚是以遲遲未能啟程現已連日催促各屬將前欠欵項掃數清解並擬日間赴港勾留旬日即行遄赴瓊崖基部下胡令宣移赴瓊崖定本星期内在省出發聞擬先將龍字中營劉德貴所部軍隊一營隨行帶去其餘前工右後及第四五六七等營之警衛軍則均着關國雄率領俟龍濟光啓節時隨護前往 
　　前日陸督軍因病辭職之風說頗甚其實皆係謠言昨二十一日陸督軍通電所部各軍官謂准朱省長電稱龍前督軍定本月二十五號離省等因廷俟龍卸督離省後即行晋省接事恐傳聞失實特此通告云云觀此可以證明陸氏並無辭職之意矣並聞陸督軍昨派武衛軍隊總司令馬濟赴省謁見龍濟光及朱省長商榷晋省時之一切手續昨日陸督軍准岑者司令文謂移交各項手續正在趕辦現已責成譚浩明李烈鈞等帮同辦理决將滇桂兩軍先行調送回籍至各路民軍亦已通諭限日就地解散云云陸氏亦已預備接收矣頃又得政界消息謂陸督軍定於本月二十六號晋省接事昨已飭西江總司令李耀漢親率肇軍一千名先行前往佈置一切又兩廣都司令部所有手續清理已畢二十五號即將該部取消岑西林偕其如夫人同返上海 
　　陸軍上將王芝祥銜命南下前日經已抵港頃續聞王君此次南下并携有黎總統賞給粤吏品物計龍濟光則有黎總統肖像影片一張指揮刀一柄等物昨已先派繆劉二員賫送到省暫在西堤泰安旅館居住龍氏得此甚爲欣悅特於二十二號下行二時遣派親軍六十餘名并軍樂隊四十餘名彩亭一座排列隊伍專員率同前往泰安旅館祇領該賞品即以彩亭盛之沿途大奏軍樂回署旣至軍署軍隊舉鎗示敬龍氏親出大堂接受朱龍兩氏昨派員艦赴港迎迓王芝祥茲接港電謂王芝祥因有要事磋商已於二十號晚先往肇慶一行然後由該處到省故特分令該委員兵艦不須往接矣 
[瓊崖改省議續聞]  
　　瓊崖改省之議已誌昨報茲聞此議倡自文昌縣人雲某當時密陳於龍氏深承嘉許於是一般所謂廣東紳界如陳其蘇其人者紛紛署名贊成實皆烏有先生也其後經某某出資運動聲勢遂大於是派代表入京文電文馳乃有在海口設立瓊崖改省期成會之議終以事機未熟恐惹起瓊人反對反爲不美故表面上略爲停頓而暗中進行則甚迅奮近又擬聘某文學家代撰理由書某却之遂不惜重金奔走滬上卒得一上海時髦人物爲之揮毫洋洋灑灑應有盡有其文業將披露矣 
[滇省之交通譚]  
　　滇之廣剥桂之百之免鎭邊電線從前本屬接通之線滇與兩廣往來電信由此路轉遞較由川線便捷甚多無如清季該路沿邊均爲游匪出沒之所而電桿電線常被毁壞修理維艱直與廢線無異自滇舉義後所有義軍電信多由廣剥通過因川線檢查太嚴故也然由廣剥轉電線路不甚暢通往往遲誤前經都司令部電致桂滇轉飭兩省電局速派熟諳工程人員前赴該叚認眞修理滇省亦已趕辦新桿派工前往修竣桂督現亦電報該省桂黔一線業經通行修理桂滇一線刻復妥派員工出修計日當可竣事惟此叚線路雖已整理然仍須派員保護方始暢通無阻聞已責成沿邊駐防軍隊擔任矣　　 
　　廣南富州剥隘道路峙嶇異常自前清游匪擾亂後行旅均改道他適以致路斷人稀兼之年久失修坍塌尤甚此次第二軍由斯通過頗爲艱難前經商請唐督軍飭令籌欵修築以値軍事進行之際不暇及此現由都司令部運來大宗車火將由百色運剥由剥轉運來滇昨接護解員揚君詳報沿邊道路困難所封駃馬多不得力且子彈中含有爆藥稍一不愼危險堪虞應請飭下廣富兩縣地方官設法擇要修理庶能暢行無滯云云果能實行修理行旅亦沾便利矣 
[續紀湖北烈祠前之炸彈案]  
　　鄂垣烈士祠之炸彈案茲查其所炸毁者並非紀功碑係與女子師範學校毗連處之牆垣正當洪井巷第二師長王金鏡公館出入之要衝王疑圖彼者所爲適日前有一弁目因事觸怒王之封翁開除曾宣言將以激烈手段對待疑係此人所爲當夜已派隊拿獲交師部執法官研訊究竟是否此人擲放並無確證惟是夜十二點鐘戒嚴極緊省議會後蛇山麓又有人擲放一彈是處較紫陽橋更茺僻愈無行人時又夜深故無人遇害且知此事者亦少然在官場則已吃驚不小當夜軍署及各機關俱命衛隊實彈以待事變發生次日黎明王督軍卽乘馬出查防務順便查勘被炸處形跡並往王公館道驚回署後復開軍事會議召集各軍官諭令嚴密防範惟須處以鎭靜所有各軍官住宅所在均令報明彙交警務處派警保護現局外者臆測以此項炸彈迭擲於偏僻無人之處必係一般黨人於國事未定以前收藏室中此時巩發覺獲罪故庩於夜間抛擲或籍以驚懼官場亦未可知若目爲宗社黨圖毁烈祠議會則祠會並未受損亦可見其不確矣 
[再誌奉天撫順之匪警]  
　　昨報所紀胡匪滋擾撫順一事茲查此匪實爲僞黨本擬南下在瀋界起事不意中途失敗攻擊警署之後並在縣街刦掠商舖十餘家該匪實數约八十餘人經此痛剿後雖已沿途分散然仍有刦掠情事江警長來奉報告内容大致該警務長臉部受有㣲傷保衛團董與某連長稍有㣲傷惟均不關緊要傷亡團警三人而商户被搶者十餘户等語張軍長乃速令該警長回所協同軍團嚴爲防範一面照會馬交涉員與日領事和平磋商該地界内若有匪人請爲逐出以安中外商民 
　　另一消息云該匪共計二百餘人所持之鎗有三十年式多枝自來得數枝餘均徒手該匪當日所到之地點係千金寨王 
街並非撫順城蓋撫順縣警察公所原駐千金寨西頭故該匪所綁之票亦均係千金寨街之商人現在該匪仍踞千金寨南山高樹大旗上書宗社黨字樣陸軍到此必須由南面射擊蓋以北面關碍租界也并聞該匪原在唐爾屯東邊一帶現以田禾已割藏身無所不得不出而肆擾現下附近各地秩序尙稱安寗惟匪等聲言欲刦馬匹各屯農家均將馬匹送至撫順城内殷實人家亦均遷入撫順城内又據千金寨函云日昨五句鐘許突有大帮胡匪二百餘名各持大鎗襲擊千金寨警察事務所由東先來匪首帶匪五六十名至該事務所東門房放火未及火起院内警宗報告該所長江益恒君卽帶護兵數十人至前門玫擊肥員江蔭棠君亦與匪互相攻擊三句鐘之久各匪大敗而去查警察事務所受傷者五六名失現欵約五六百元保護團死者二名匪徒死傷者三十餘名活獲者一名事務所兵力單薄未便追擊該所長當即電告督軍請兵協剿云云刻聞該匪並未散去仍在附近之處盤踞現仍有三四百名 
[關東] [  化險]  
　　蒙擾方息　　匪燄又熾 
　　自巴匪南擾奉省軍隊調動外出於是各縣胡匪乘時　起者日衆茲將近日所聞關於各縣之匪患彙誌如下 
　　㈠本溪本溪縣境内多山近年以來迭遭胡匪搶劫商民不堪其擾單知事履任未久聞有匪首（八百載）嘯聚黨羽五百餘名在該縣迤東堿廠大肆捐搶日前竟公然通函縣城要求捐欵若干否則攻擊城池等語該知事急報到省張督軍已派馬隊二連由省赴縣駐紥相機剿辦 
　　㈡興城興城縣亦係山環素爲胡匪淵藪有著名巨匪（周樹川）嘯聚股匪百餘名蹂躏興京本溪等縣勢甚猖獗頗有剿不勝剿之勢經張督軍飭令馬鎭守使派兵往剿據報已經齊營長率隊知東媽虎將該匪擊斃從此或可肅清未可知也 
　　㈢撫順撫順縣東接大山西連車站久爲胡匪出沒之區自夏秋以來即有大帮胡匪（金蝴蝶）（周大坎肩）等各开 
率黨百餘名在東南三鄉一帶大肆綁捐因軍隊多抽調赴蒙無暇顧及現在蒙匪就撫故當局特調二十七師陸軍每一營馳赴該縣剿辦 
　　㈣撫松撫松縣本係長白山脈設治未久民户稀少山深林密胡匪猖獗現有巨匪（越邊虎）率領大帮黨羽肆行擾亂雖經警團會剿無如衆寡不敵該知事急電請兵聞張督軍已飭東邊馬鎭守迅速派軍馳往剿 
 
 
 

Page 7

 
 
辦 
　　㈤黑山該縣自二十八師　軍奉調赴蒙剿匪後胡匪即乘時而起雖經警察保衛團會同防剿無如匪衆警單終難平定軍署昨接二十八師騎兵二十八團楊團長報告帶隊由蒙回防行過新民黑山兩縣界汲家崗子與巨匪（大榮字）相遇卽時進剿將匪首（大榮子）（勝字）等擊斃並斃從匪二十餘名 
　　㈥海城海城縣接近南滿車站胡匪擾亂時有所聞近由遼中縣界李家蛤拉河閻家渡口竄來大帮胡匪二百餘名在遼海交界落虎莊一帶肆擾當派右路巡防馬一營帶李黼卿帶隊往剿矣 
　　㈦長春至吉林之長春縣近亦胡匪紛起如靠山雙山等處尤爲猖獗現有匪首（占北）在復州窩屯嘯聚多人大肆刦掠將寗芳春家十歲幼童二名綁去勒贖又虎悖崗有匪首五路五於九月六號亦行綁票均經彭知事報告到省已飭警佐翟明禮帶警嚴緝矣 
[浙省會第十九次常會]  
　　省議員二十八日開第十九次常會列席者政務委員一人議員九十八人一時三十分開議第一籌辦商品陳列館附設勸工場案二讀提出修正案之理由說明後有人質問本案何以單獨一人提出並無連署之人因而不認修正案爲有效爲之解釋者或謂當發動議時祗須有十人以上之贊成即可具草案提出於議長並未有同贊成者連署之規定或謂連署二字卽包含贊成二字之内爭辯多時不能解决有人主張將此案延會等有十人以上之連署再行討論議長以須有十人以上連署一說付表决贊成者適得半數照暫行法二十六條可否取决於議長沈議長沈默半晌乃决定提出修正案不必有十人以上連署之决定衆無異言遂休息十五分復入席此案開二讀會各席對於修正之處尙有不滿意者議長付表决贊成修正案者多數始命書記逐席朗誦請各席討論衆意房屋宜堅固永久建築費俟預算交會時再行籌畫陳列之物品除外國貨不論本省外省均須陳列其餘職員除館長兼技術員外改設事務員三人至館長月薪六十元似嫌薄弱主張增加而數目不一議長以八十元一說付表决起立多數至於物品徴集方法則外省者出資購買本省者由各縣設一展覽會擇其精美特别者送館陳列其餘條文並無十分更改惟各種規則將來由館長呈請省長核定議至此已逾法定時間遂散會其他各案須延至次日再議 
[杭州快信]  
　　省議會此次常會本以十月末日爲閉會之其茲因縣議會尙未恢復一切地方行政事務未經交議各議員决計延會二十日以十一月二十閉會 
　　嘉善縣議會因省議會承認縣稅維持聯合師範特電省反對謂支配縣稅權屬縣會褚輔成昨乘特别快車抵杭當晋謁呂督軍面談要公庽清泰二旅館 
　　政務廳已實行改組各科人員概由呂省長重加委任均不更調 
　　財政廳長電復財政部以四年九月至十二月止驗契報告表業已編造一俟造竣卽行送核民政廳長呈請省長擬考試各縣醫生以重民命 
　　高審廳范仰喬廳長現定於十月一日考試現任專審員 
　　吕督軍派陸軍少將潘國網赴京會議軍事 
地方通信 
[松江]  
　　包丈漲蕩田畝官產局清丈漲蕩之原因係由前清編書顧紀生禀陳省垣清丈局稱華婁（即松江縣）金青漲蕩不下三直五萬餘畝丈明召賣獲且不貲因是引起當道注意專員調查並派委員狄君駐松設局其結果僅收顧父子作書記其實各漲蕩久歸民有先買先得之說又惹起多數反對致各縣士紳聯電抗阻通盤清丈諸多爲難用是遷延迄今現經狄君邀請本縣紳董宴叙疏通意見省垣亦添派委員蔡道怡君相助爲理請李知事擇期開丈惟清丈司事已於去冬解散現聞有前丈奉賢鹽田釀事停撤諸人來松向局中商量願代包丈每畝定價一角三分飯食船隻紙張器械一應在内大約彼此允洽不日即需開丈惟入手辦法先從育嬰善堂所畸之蘆蕩丈起俟有眉目再丈民蕩 
　　鹽捕統領近信江浙鹽捕蔡統領搖動之說久傳人口覻此位置者紛紛入京運動聞前清蘇省候補道潘某文某均經財部許可而迄不發表此外鍾鴻鈞何嘉祿均有希望蔡聞此消息日内亦馳京設法保全矣 
[鎭江]  
　　匪徒刧財傷人鎭郡對江二橋鎭王姓家前日因有喜事男女親戚咸來道賀女客更珠翠輝煌衣服麗都引起匪盜垂涎竟於夜間集聚衆匪冲至王家刧奪一空並將事主及其戚某一併殺傷現王已赴警區報案請求偵緝矣 
　　監試小學畢業旅浙私立高初兩等小學例届舉行畢業該校詳奉批准經章知事蒞校嚴行監試取定八十分以上者王某等二名七十分以上者梁崇培等六名六十分以上者方某等二名 
　　歛錢賽會揚中縣新壩地方近有好事者倡議迎賽金龍四大王會定於舊曆九月十三日舉行刻正四出醵資在大王廟内搭蓋彩棚籌備一切當此米珠薪桂時猶有此等舉動實屬無謂　　江北巡緝隊旅長過鎭江涨巡緝全軍馬玉仁旅長於日昨由浦乘舟過鎭暫駐行旌次農改乘早班火車赴寗 
[揚州]  
　　合祭關岳駐揚混成第七十六旅張鏡湖旅長曁江都縣知事周芷貞君於二十七日夜率軍警各官佐在北門武廟合祭關岳用昭祀典 
　　緝私統領被控兩淮緝私水陸全軍統領季光恩前爲人條列十餘欵在京控告現由部派員來揚切實調查該委業已抵郡着手調查矣 
　　徐園落成揚城北門外小金山對岸徐園經前總統撥欵興修復由鹺商等補助並推舉楊君丙炎監工刻已落成駐揚混成旅長張仁奎擬於十月六號率所部兩團營排隊往迎前軍統徐寳山牌位入團云 
[杭州]  
　　張載揚檢閲軍隊浙江第二師師長張載揚此次出省先至紹屬檢閲軍隊二十六日張師長已由紹啓行即渡曹娥江抵百官站改乘專車直達餘姚牟山湖親勘劃定營地即晚仍回百官宿於第三區警備隊統部與洪士俊統帶面商要政次晨乘早車赴甬韓少梅旅長刻正預在丈亭站迎迓 
　　絲綢業開聯合會杭嘉湖寗紹五屬絲綢機織工商於二十八日下午假杭總商會開聯合大會抵制多設　行維持絲綢二時開會工商之與會者一百五六十人其秩序一報告開會宗旨二公推臨時主席三報告絲綢業狀况四同業發表意見五討論辦法　議决一面呈請官廳維持一面聯名向議會建議 
[湖北]  
　　敎育研究會之成立二十四日午前十時爲敎育研究會成立之期到會者如省視學省議員各校管敎員共約六十八首由主席饒校文君演說鄂省近年敎育之不振事界同人又無一督促進行之團體殊與敎育前途有礙於是同人等乃有斯會之組合次宣布會章全體通過後又選舉會長會員茲將其結果錄下（正會長）時象晋（副會長）郭肇明饒漢秘（評議員）鄒鎭治陳崇祖黃嗣艾黃昌谷閔豸黃乾元童序壎胡柏年張湘王毓蘭程國藩紀鴻余維濤易奉乾劉楫彭國鏞（編輯員）傳廷儀王葆心范龍光張文焌易國馨李華儂帥陪寅趙儼瞻（文牘員）馬鳴龢鄒鎭治宋蟠（幹事）余光國郝繩祖劉彝李錫珍（會計）程博識黃嗣艾何膺恒（調查員）由各機關公推議决推何膺恒君爲調查主任 
　　花界都督遊街趣聞鄂省商家巷著名娼妓朱蘭英者人稱爲花界都督枇杷門巷多有顯者遊蹝旣有護符公然賭博吸烟肆無忌憚該管地方巡警第二署長劉某曾被其斥辱近該娼又開罪某署人員金某遂與該署長定計乘朱妓護花某要人正在結婚期内無暇他顧時突於二十一夜以拿賭爲名派員將朱妓帶署時室中尙有博徒四人均係各機關人員因巡警奉諭祗帶朱妓不拘嫖客故未帶去未妓到署時已夜深又有巡警守門不准閒人出入無從報信求救在拘留所中站立一夜次晨黎明署長提訊判罰洋二十元畢旣由巡警加以鎖鍊再由四警押令遍游長街大巷一時濃　衣裳瑯璫鐵索觀者均不知其所犯何罪游畢押令渡江往漢口釋放并令其母具結永遠不准回省城現鄂人均鬨傳爲大都督游街以資談助云 
　　總統贈品到鄂黎總統前曾製就八獅頭軍刀等件派員分送各省督軍以聯感情分賜汴鄂湘贛四省督軍則派公府顧問兼庶務司長金永炎君業於前日恭賣贈品抵鄂當由王督軍派員歡迎入署面將贈品五件交代計八獅頭軍刀一柄五色寳石鑲嵌金鋼鑽帽正一座刻花珐藍铜花瓶一對刻花桃式楠木盒一個總統最近全身肖像一面王督軍當備筵欵待暢談政局及軍政而散現聞金君已附沅江商輪往湘 
[山東]  
　　催集省議員之通知書山東省長公署昨發通知書云案查前准内務部咨開奉大總統令各省省議會應於十月一日由各省行政長官依法召集此令等因奉此查此次省議會續行召集其任期皍仿照國會議員辦法除中斷期間不計外仍繼續計算以法定爲凖相應咨行查照辦理等因准此業經本省長將召集日期登報通知在案現開會期近誠恐各議員一時尙難齊集合再通知務希趕速到省以免遲誤特此通知東省議會各議員 
　　商業專門學校四週紀念會濟南商業專門學校於二十六日上午九時開成立第四週年紀念會首由校長葉玉堦君報告開會宗旨次由賈子厚演說學生宜注重德育曹善卿演說學校須注重實習英文敎員馮鵬展用英語演說末由該校學生相繼以英語演說畢朗讀紀念詞並由學生奏風琴高唱紀念歌畢齊奏軍樂一闋遂搖鈴散會是日來賓有學務董事賈子厚山東銀行經理曹善卿第二女子師範學校校長孫紹先及敎育實業各科諸人 
雜評一 
[調和] [  一子]  
　　國家之所以成立於世界不徒恃勢力要在使各種勢力相調和然後國家乃得鞏固而免於戰亂法律者即所以調和各種勢力而使之相安不爲無法之爭者也勢力爲互相對峙之物相抗相爭必致决裂舍法律外絶無法以調和之者也今武人而不守法根本上已失其調和勢力之具矣而後不以法制限之徒恃人力以調和專使僕僕奔走京徐此種不正當之調和又奚益於事哉 
　　今日調和無效之結果巴彰彰若是而猶不忘調和亦可異己 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[雙十節舉行慶典之籌備]  
　　閘北救火聯合會正副隊長職長職員曁一二三段救火會正副隊長王彬彥李文光郎炳楚王維善徐少棠羅子惠鄧業成虞廷愷徐幼棠等前晚特開臨時會議以民國成立已届五年其間經歷艱困千磨百折至去年雙十節國慶紀念日正帝制派全盛時期袁政府藉口歐戰未已外交多故密令各省地方官廳暗中操持欲消滅我人國慶之觀念茲幸共和復活時局漸寗本届十月十號本會各段宜預備燈彩共伸慶賀届時全體會員聚集聯合會（卽閘北慈善團事務所）行升旗禮以表人民傾向共和之誠意當時在場諸會員一致贊成故日來已着手佈置一切矣 
　　朱叔源錢葆珍計元龍陳文等致南北商會省敎育會寰球學生會函云雙十節國慶爲期已迫貴執事成竹在胸亮早有所布置惟念共和國體中經挫折去年今日吾民水深火熱不知所托徼天之幸尙有一線之延其實不知費幾許痛苦俾得尙有此日得之難者寳之亦甚先進諸國每遇國慶歡聲動地舉國若狂良有以也此次國慶自應竭力鋪張以伸慶祝上海爲觀瞻所擊尤當積極進行鄙人等擬請貴會發起國慶大會地點或在張園敦請名人演說内設文明新劇改良新曲顧無爲鄭正秋范少山諸家咸有改良社會思想或肯擔任義務此外或請李松泉錢香如諸君演新幻術他如烟火影戲等皆足點綴以娛來賓各界提燈會亦可以此爲集合點其欵暫由發起團體籌墊而另印場劵以彌補之其券可分團體普通兩等團體劵每人收銀一角普通劵每人收銀三角上擬各項辦法是否有當尙希卽日核奪並盼示福倘需籌備人員鄙人等自當効力至墊欵有須分頭擔任之處亦當勉爲籌措也 
[黨人酬答法總領事之盛意]  
　　旅滬黨人鍾駿德瞿鈞劉淇胡聘臣朱岱菴陳承經章水天劉少如張鵬等發起黨人臨别紀念會訂於昨日午後一時在法租界白爾路四百六十八號洋房内開會到者高一謀章漢邦陳亞東章少良王占一丁克濤周彝倫潘仲蔭等二百餘人當經鍾君報告開會宗旨並謂諸同志自二次革命以後旅滬各部黨人均蒙外人竭力保護而以法總領事猶份外優待此次黎大總統就任後一切政治已恢復原狀並蒙政府撥欵遣散臨别在卽意鄙擬將政府所撥之欵酌提一成俾作感謝法領事之用度云云支衆皆拍掌贊成議决事件如下（一）公舉劉海滄胡聘臣曹肅清王占一四人爲代表與善後審查員接洽（二）按善後費二十萬元百分抽一計抽洋二千元爲紀念會用度（甲）繡法領事相以贈之（乙）假尙賢堂搭蓋彩棚宴以西餐（丙）會員與法領同撮一影（丁）僱用軍樂隊以表歡忱（戊）以新道尹徐元誥交涉員楊小川及各偉人作陪（三）代表與善後審查員接洽定妥後再派人代表或致公函往邀法總領事迨散會已鐘鳴四下矣 
[内地自來水公司取償損失之解决]  
　　法總領事那君昨致内地自來水公司總理姚君函云貴公司要求法自來水公司償還損失一事曾經敝總領事與執事及陸伯鴻先生於敝署會商敝總領事亦已極力設示現法公司已允以元三千兩收買貴公司之舊材料敝總領事爲華法睦誼起見法公董局已遵敝總領事之請求補償貴公司營業損失銀四千兩如蒙執事承認以上調停辦法請貴公司正式函復敝總領事以便分函公董局法公司定期交欵至用水各户之過渡問題由法分司與貴公司直接商辦 
　　内地自來水公司姚總理復函云接讀大函承蒙鼎力調停法水公司允以規元三千兩購收推廣租界内敝公司所設之自來水管又蒙爲華法睦誼起見經貴總領事之請求法公董局已遵允以規元四千兩補償敝公司營業之損失此皆貴總領事顧全彼此交誼所致敝公司曷勝感戴昨已在敝董會通過准照此議辦理敢希貴總領事分别轉致法公董局及法水公司定期交欵至各用户過渡問題敝公司當與法水公司直接商辦也 
[建築臨平支路之審愼]  
　　上海英工部局向與浙省訂立租山採石合同現届期滿由滬杭鐵路管理局呈報交通部核辦昨奉第五六四號指令開據一四六號呈悉查擬築臨平支線原爲轉運石子起見據上海英工部局與浙省訂立租山採石合同現届期滿是否續租尙待磋商是此項石子運輸該線所恃之一收入者現在已不足恃苟非别有大宗運輸似無必築之價値究竟該線所經有無他項物產足與前項石子相埒仰即切實調查詳細具復以憑核辦此令 
[旅滬湘人保礦會記事]  
　　湘省旅滬人士鍾駿德瞿鏡川等因水口山礦產抵押借欵特發起湘民保礦會已於日前在斜橋湖南會館開會聯名電請中央廢約一切情形曾紀前報日昨該會又接到湖南旅寗同鄉會快函略謂前奉大敎以水山礦產一案囑爲開會力爭等因遵即開會宣布兩次到會者共千餘人全體憤激誓死不能承認正擬電京爭抗適滬上報載長沙來電云昨農商部長來電礦約作廢另議與礦無涉等語同人疑信參半究竟内容如何是否已達廢約目的貴曾見聞較確伏祈細賜示以便磋商急速進行事　全省命脉倘不廢約同人　當與鑛同死云云保礦會覆函云來簡　悉此間迭次電京及電湘之電已載滬上各報計達大覽惟如何廢約之處并未見有明文同人等仍屬危疑不安擬日内再電政府懇即明白宣布並電參衆兩院請提出彈劾以爲將來之違法喪權者戒又電國務院請其以後對於國家大事宜愼重考慮不能輕舉妄動以安人心而固邦基以上各事請尊處主持一致進行則匪獨收目前之效已也 
[再誌舊道尹與私運雲土案之關係]  
　　洋藥公所代表律師協同公共租界捕房在閘北華界滬海道署毗連空屋中及租界孟淵旅館内破獲私運來滬之大宗雲南烟土一案因卸任滬海道尹周金箴與有關係曾由地方檢察廳派人往傳已詳前報至昨日本報所載周金箴已於本月二十八號至檢察廳自行檢舉由廳長　以如人證齊全准於十月三號開庭預審等語傳聞之言尙非眞相蓋周金狜箴係於本月二十六日上午十一時至檢察廳投到待至下午一時始經預審事畢後廳長林仲立君傳告各報館訪員謂此案正當着手進行之際一切情形照例應守秘密云云聞是日預審係審判廳長袁君會同檢察廳長林君在辦公室内再三研詰旁由書記官筆錄周金箴之答詞預訊旣畢袁林兩君乃向周金箴曰此時可請回去候裱提其他關係人到案再行定期訊普聞林君因風聞此案主要袁嘉穀已在徐州逮捕是否屬實亟應調查故已於前日派警往徐偵察矣 
[公廨第九次研訊日人被害案]  
　　湘人胡儒珍（即李正華）與高志盛冠文因被控告謀斃中洋印刷所主日本人池原及夥鴨井並串同日本人野村私造湖北湖南各種僞鈔票經公共公廨迭次研訊屢紀前報昨日午後復由虹口捕房中西包探將胡等三人押乘汽車解廨續訊捕房代表村上與被告代表斐斯費信惇台維司四律師均相繼到堂候示至兩點三十鐘由關讞員會同日副領事加籐君續開刑庭研訊仍由胡之代表斐斯律師將見證尋見被告胡儒珍與被告行賄情形及中洋印刷所所印各種鈔票之數目月日向見證韓籐逐層盤詰約有兩時之久中日問官會判各被告一併還押候下禮拜一下午再訊 
[絲廠主人接到恐嚇信]  
　　滬上有種無賴假冒黨人名義致函商號居户恐嚇圖詐已數見不鮮而閘北一隅若輩向不注意故尙未發生此種事實乃昨聞長安路某絲廠主近亦接到郵局遞來一信内稱現因我等經濟萬分艱難告借洋一萬元如不見允莫怪以相當手叚對付云云該廠主接信之後並不投報該管　區惟杜門不出者已數日矣 
[持刀傷人案無人證實]  
　　粤人莫四曾在閘北龔家宅與現押警局之梁阿五將同鄉人阿呂用刀戳傷逃入租界由捕拘獲解送公共公廨訊供不認押候證人到堂質證在案昨晨由廨復訊警局未將案證送案即由捕房繙譯上堂聲稱九月二十號租界巡捕與閘北巡警將被告拘來據該巡警聲稱被告與梁阿五用刀戳阿呂現阿呂已送醫院醫治梁亦由局拘押故將被告拘扣等語中西官以旣無證人到案證明未便憑空處治遂判將被告開釋免究 
[警界對於宗社黨之防備]  
　　淞滬警察廳長徐國樑因聞近有宗社黨首領潛派黨徒本滬暗設機關並誘招兵士謀爲不軌迭奉馮督軍電令密查防備故已分飭各區署所警正警佐隨時傳諭各警察務各盡心供職保衛地方南市第一區署董警正奉到通飭後已遵照辦理並於每晚加班巡邏通宵防守所有新補缺額之四等警察則着將本人照片箕斗迅行呈驗備考以杜朦混云 
[饒司令由滬往𡩋]  
　　海軍第二艦隊司令饒懷文因須調查長江下游各要口駐防各艦並考驗水手藝術由京蒞滬昨已乘坐南琛軍艦先往南京考察順便查勘沿江各砲台一切佈置是否完備以固江防云 
[部員秘密調查]  
　　陸軍部所派調查製造局李總辦被控一案之劉承恩抵滬後因係秘密查曾故未到局調查昨在滬北密往購料各行家請查局購各料細賬一面密傳各員司查詢製造軍械數目及所領工資究有紙幣若干以憑核辦 
[稅務公所被控續誌]  
　　上海稅務公所所長吳靜山被人在省公署指控稅所内容腐敗每由書記將空白分運單夾出塡寫混用並牽及某稽征員某稽查員等亦有勾通舞弊情事業由齊省長當面詢問吳所長聲明被人揑誣請傳列名　禀之人澈究等情已紀前報茲經齊省長核得今届該所征收各項稅餉比較上届短絀頗鉅故即派員來滬詳細密查究竟有無弊竇昨日該員蒞滬先赴總商會諮詢一切並請另舉議董輔助調查以便呈復云 
　　又聞吳所長因今届征收稅餉短絀甚鉅自愧無能爲力業已提出辭職書詳請財政廳長胡翔林另派賢員接替不知胡廳長能允許否 
[輪船上破獲拐案類誌]  
　　中國救濟婦孺會調查員余鏞偵探虞占順王緯文等前日偵悉怡和洋行開往汕頭香港之財生輪船内有拐匪拐帶大帮小孩婦女希圖出口販賣立卽馳往該輪先在統艙内查見被拐之十二歲男孩一口名藥慶又十二歲女孩一口名阿大並在該輪二十一號房艙内緝獲廣東拐匪王竹劬一名帶有被拐之十三歲女孩陳木香一口又在該輪上艙十一十二號房間内緝　女拐匪王金氏一口亦係粤人帶有被拐女子陳阿媛花媛媛徐月樓及婦人王張氏等四口年均二十歲左右詰據承認擬携往香港賣於娼家爲妓等語又在後艙内查獲被拐女孩杏　一口係上海人年十一歲惟拐匪已被逸去當將所獲男女拐匪及被拐婦女小孩一併送往水巡捕房經梅捕頭略訊一過於昨日轉解上海地方檢察廳訊辦該會調查員趙再青余杏鏞偵探虞占順王緯文等昨日在太古洋行之安徽輪船上緝獲廣東拐匪蔡文光一名搜獲被拐男孩周桂耕一口年入歲係蘇州口音又獲十四歲揚州女孩三仔一口詢知擬往廣東販賣當卽會同水探何阿春拘至水巡捕房轉解檢察廳訊辦 
　　又聞余杏鏞虞占順王緯文等昨在太古碼頭山東輪船艙面查見無人陪伴之男孩一口年約三四歲未能言語因其在彼啼哭諒係拐匪誘拐見有查緝之人匪乃逸去當將該孩抱往水巡捕房諭令該會發堂撫養一面拍照招人認領 
[有土不必有人]  
　　王金生王有財王雨華三人前日晨楊樹浦路見有一人携私帶私土王等上前搜查抄出私土兩只即將携土之人放去適爲巡捕查見以其不應攔路搜檢行人有違北背警章當將王等三人拘入捕房搜出私土禀奉捕頭諭令拘留昨晨解送公共公廨請究由洋藥公所代表律師上堂聲稱今日公堂瑣案甚多此事恐不及研訊請爲展期關讞員商之英領康君判王等三人各交三百元人洋並保聽候傳訊 
　　又據另一訪員報告謂前日傍晚有洋藥公所調查員所雇之甲乙丙三人在黃浦碼頭守候旋見神户丸輪船上旅客某丁倲登岸甲等上前搜檢抄出紅土四包當將烟土盡行沒收丁則縱之使去其時有青口帮流氓多人在旁窺探欲向分肥甲等置之不　卽被該流氓密報巡捕將甲等三人一併拘入捕房抄出烟土及調查員執照一紙捕頭以甲等旣係奉公緝私不應私將帶土人縱逃顯係作弊諭令收押候解公堂訊究 
[搜獲俄人身畔之紅土]  
　　二十七日下午有俄人某甲在公平路碼頭登岸身畔藏匿紅土皾包被洋藥公所調查員搜獲扭送提籃橋捕房昨由該捕房將人贓解送俄領事署請辦 
[澈查私土來歷]  
　　天津人陳裕山章奎二人携帶私土在虹口鄧鐵路圖售被洋藥公所調查人查見喚捕拘入捕房解送公共公廨押候英领領堂解訊在案昨由捕房將陳章二人解廨請究先由洋藥公所代表律師上堂譯訴前情中西官判被告還押聽候查明來歷於下禮拜一解訊 
[冰廠被盜搶刦續誌]  
　　太陽廟北協豐氷廠被盜搶刦已記前報茲悉四區姚警正曾派控警前往勘查並向該廠夥友等 
 
 
 

Page 11

 
 
詢問當時情形詎所答之語頗爲支吾又詢盜匪面貌亦稱不能記憶核與所報情節多有不符業經探警據情禀復請示核辦矣 
[劇盜永遠監禁]  
　　紹興劇盜馬老肥曾於七月十九號夜糾衆在引翔港附近開鎗擊斃淞滬警察五區四分駐所巡邏巡警王德賢又鎗傷巡警周海珊當由他警將馬拘獲抄出手鎗解至警廳轉送地方審檢廳傳到在場各警質訊明確判令還押聽候宣判在案昨日下午後由堵推事官與賀檢察官開庭飭提馬老肥至案略詰之下判處無期徒刑仍命還押聽候送監執行 
[宣布兇惡盜匪之罪狀]  
　　淞滬警察二區三分駐所巡官韓恩貴等被匪拒捕槍擊傷害案内之獲犯高子餘等三名經松滬護軍使訊明於前日執行槍斃已誌前報茲將軍署宣布三犯罪狀照錄如下爲布告事案據淞滬警察廳先後詳解拿獲前在徐家滙附近夥衆持鎗圖刧并拒捕鎗傷巡官警士身死案内之盜犯高子餘郭星石陳開舉三名到署審辦飭訊高子餘郭星石二犯供認結夥數十人持鎗前往周家廟附近圖劫共同開鎗拒捕致傷巡警身死又據陳開舉供認前聽糾約夥衆持鎗前往周家廟附近圖刧由同夥開鎗拒捕致傷巡警身死畏罪逃匿此次復聽糾夥衆携械預備往浙圖刧各等語不諱查該犯等結夥數十人持槍圖刦并敢拒捕槍傷巡官警士身死陳開舉逃匿後復敢夥衆持槍預備往浙圖刦均屬兇惡昭彰法無可逭擬照懲治盜匪法第三條第二欵一併判處死刑以昭烔戒業經先後電咨江蘇馮督軍核復照辦應將該犯高子餘郭星石陳開舉三名依照軍法執行槍斃爲此先告軍民人等一體知照此布 
[減緩錢糧之令文]  
　　上年蘇屬南匯等二十二縣農田被災由江蘇齊省長分别擬請減緩錢漕已奉中央核准昨上海縣公署奉道尹公署第一號令開案奉省公署訓令第二三五號内開查本省長呈報蘇省上年被災各縣應征錢漕擬請分别減緩一案於本年八月十一日奉大總統特令據呈已悉上年蘇省南匯等二十二縣旣迭遭水患風災應准照所請將應征錢漕分别減緩即由該省長按照單開數目刋刻通告曉示週知務使實惠均沾紓民困此令等因奉經内務財政部咨行到省除通行遵照外合行刋刻布告令發該道尹計每道二十張每縣一百二十張發到該道尹即便如數分發張貼俾衆週知此令等因奉此除分令外合將布告令發該知事查收卽便分發張貼俾衆週知此令 
[皖省議員與烟台鎭守使來往電稿]  
　　皖省旅滬議員通訊處因赴皖開會一事與山東烟台聶鎭守使往返電商原稿錄後 
　　烟台聶鎭守使來電上海法界德福里凌鐵庵轉管昆南諸先生鑒頃接鐵庵函述諸公與丹忱省長願捐前隙早日接手至爲欽佩除電丹忱派員接洽外會期在即務以國事爲重早集省垣藩桑梓關懷謹電勸駕聶憲藩叩 
　　皖議員復聶鎭守使電烟台聶鎭守使鑒尊電拜悉我公桑梓熱忱良深感佩同人已推凌郭二君代表進京商陳一切尙希我公早出維持俾解難局無任主臣管　李迺環曁旅滬同人公叩勘 
[皖省議員之轉圜]  
　　皖省紳商學界前因省議會奉令召集開會期近旅滬各議員與倪省長意見不合迭經敦勸回皖堅持不下爰公推程慶福何瑛爲代表來滬勸駕程何兩代表自由安慶蒞滬後連日與旅滬諸議員竭力磋商敦勸早日回皖如期開會聞諸議員意已稍轉當可和平解决云 
[江蘇各縣現存議員] [  九續]  
　　松江縣原額四十人除補參事員及病故外現存議員三十二人葉理封王大鍾懷祖蔭王文熙張瑞芝沈純潛張端寅張德鍾許壽全夏平之曾祖培朱文彥宋廷柱徐廷鏞吳寳琛吳在棟夏士襄黃昭惠錢維桂邢祥熊謝晋昌吳琨陸潤雲蘇口球周復陸文柱周世楷吳才昌陸錫爵李芳鏞陳元斌倪口祥 
　　江都縣原額六十五人缺額五人現存六十人凌鴻壽蕭淞焦應東汪仲賢陳恩官尹欽輪周善慶尤淞崔志銓明震陳延科徐乃佐姜克增許宏量韓炳樞陳瑞芝姚蔭達張石渠吳文淵周樹年孫福堂丁寳榮郭正華王汝誠詹介臣劉長春王佩潘正秦尹允庠吳文培胡祥官余伯昂郭灜陳文輝朱燧　宗振甲梁瀚朱輅趙春霖朱壽臣陳煥章党雲慶朱愛儒陳修繆煥章王起鳳高殿臣殷發祜程鵬舉凌鴻壽張材達田見龍朱德升翟家驥王俊昌潘俊曾任錫焜符鍾善譯廷甲趙祖芬宦希元 
　　金壇縣原額二十三人除病故三人外現存二十人王咏梅陳允元馮煥朱蓮舫徐鳳藻王建甲陳咏之葛占春于炳淵段炳元朱福謙虞廷銘巫光烈包選胡保昌蔣詠梅張雲路鄒元文徐培之李叔康 
[演說單軌鐵道機輪之原理]  
寰球中國學生會夜校定於星期六即三十號晚七時半請中華鐵路學校敎務長葛耀良君演說其題爲（單軌鐵道機輪之原理）葛君學識開通曾畢業於唐山鐵路學校擔任敎務以來提倡寳學成效久著届時演講必有卓識宏論發明科學爲各界人士之所樂聞也 
[孤兒院菊花大會預誌]  
　　龍華孤兒院連年特開菊花大會深蒙各界善士加意提倡數百孤兒得以源源接濟惟念自春徂夏又届秋冬經濟部半載以來異常奇絀且預算度支尙有添製鞋帽棉　衣件在在需欵浩繁該院長顧君業學院董商定循舊在滬北開第三次菊花大會東請官紳士女解囊飲助悉充院中經費一俟訂期隨時通告云 
[皖人歷陳王建芳之勞]  
　　皖省旅滬公民管鵬凌昭王子林史建本陳紫楓陳淮生米清波陳稚周李丙邨王漢等昨致辦理在滬黨人善後事務所審查會函略謂王君建芳爲吾　健者忠於黨務十餘年如一日辛亥之秋武昌舉義皖事蜩螗滑吏客軍後先作梗王君處危疑震撼之交外撫殘軍内和黨派累棋之避僅乃獲安大勳昭昭在人耳目癸丑之役任省城警察廳長維持地方治安之績至今皖人猶能道之失敗後亡命海上之皖人相聚謀皖經營一載迄無成功同人等深知革命之方非高拱發蹝所能爲力也於是爲入穴探子之策唯任事難得　人良以戇而不達不足與謀黠而無守者不敢與謀也羣屬意於王君王君慨然曰事苟有濟犧牲何惜責在藐躬敢自愛乎遂降志辱身赴官自首爲實行内地革命准備建設者城革命機關十餘處畫夜　營席不暇暖勤苦自勵九月三餐機關迭次破獲事實均爲滬報詳載謀國之忠任事之苦同人等深愧弗如凡與聞三次革命一役者類能知之非同人等之私言也近聞貴所辦理黨人善後事對於王君個人因前案致滋疑問或未深悉王君之素節與人往日之隠情同人等深懼是非不明苦衷不白曾參有殺人之謗文淵蒙載寳之嫌用具寸箋爲之彰剖在王君中無愧怍固無恤乎人言而同人等始末具知寗忍聽其屈抑貴會主持公道搜剔精詳祈賜飭查以彰勞　毌任企禱之至 
[叚書雲還鄉]  
　　前湖北巡按使叚書雲自交卸職務後曾於上月　來滬暂住英租界瓓家園西餘慶里江宅現因在滬料理一切業已事畢於前夕乘滬𡩋　車起程遄返徐州珂里聞叚氏以近來時艱日棘有不願再入政界之意云 
[海軍部派艦運米]  
　　海軍部派員在蕪湖採購之軍米二千石業已運往鎭江暫寄堆棧茲須運京故由程部長於前日　致總輪機處迅派福安運送艦赴鎭裝米運津以便解部面濟軍用 
[戲園爭奪女伶]  
　　滬南十六舖鳳鳴女班戲園執事唐錦彪及後台主任陳有榮向天津人苗樹德訂立合同聘請伊妹苗鑫茹從杭州冋申後登台演唱先付定洋五十元嗣因苗母某氏已　北市丹桂戲園接洽收取定洋四百元故苗鑫茹由杭來滬後卽被丹桂接去唐陳等得悉前情以其違背合同將苗扭至第一區署控訴董警正　令交保出外趕向乃母商議妥爲解决 
[新道尹拜客]  
　　新任滬海道尹徐君元誥於昨日上午赴英美兩界各國駐滬領事署謁見各領事以敦睦誼 
[獄官易人續紀]  
　　上海地方監獄典獄官李蒓蓀因事辭職其遺缺由高等廳委任上海地方檢察廳第一看守所所長敖振翔接辦並以該獄中敎誨師車名接充該所所長已誌前報茲悉敖車二員奉委後已定於十月一號（即星期日）分别到差前昨等日李獄官等各將移交事件一律清理以便届時交代云 
[意副領事由日返滬]  
　　駐滬意大利國副領事羅賜前曾請假赴日本避署現因假期將滿於前日乘輪回滬供職 
[閘北火警]  
　　前日下午四句餘鐘閘北新疆路東南林里口江北人徐姓家突兆回祿延燒隣居木作成衣店老虎灶等樓房十餘幢閘北各叚救火會及英美兩界救火會　驅車至場帮同救熄事後由四區一分所趙署員派出探警調查起火情形禀復核辦 
[交出背夫潛逃之婦人]  
　　向在滬城老學前開設丁鴻昌排髮店之丁捷三於今年三月間憑湯劉氏爲媒娶寡婦顧陸氏爲妾同居東街附近不料陸氏忽於日前逃逸無蹤丁以湯劉氏定必知情將伊軋住昨將顧陸氏交出乃喚巡警將一干人拘送第一區警局轉送地方廳由檢察官頂審之下判令一併收押候究 
[兩人吃酒一人吃醋]  
　　西門義弄成衣店主陳金林之妻劉氏前與店夥顧巧楨有私被陳查悉將顧辭歇不予深究乃前晚陳由外歸家又見其妻與顧同桌飲酒不覺忿火中燒將妻痛毆　則乘隙逃去當經鄰人爲之勸散詎當晚該氏忽席捲逃逸昨晨陳汉顧勾引捲逃爲詞將顧扭控二區警局轉送地方廳經檢察官預審之下判顧收押候偵查該氏下落再行核辦 
[展限交出婦人]  
　　石連卿控長浜路五百零四號門牌小茶館主通州人顧福卿串黨誘匿伊妻謝氏並托言代爲找尋圖詐洋三十元由探將顧拘解公共公廨訊供管押在案昨晨由廨復訊原告訴稱被告串將我妻誘至浦東藏匿勒索疑項請爲訊究訊之被告仍不承認中西官判顧再押一禮拜限將謝氏交案訊核 
[行兇人不知去向]  
　　昨有甲乙二人在海寗路互毆甲被乙擊傷頭顱迨巡捕到來乙已逃去當將甲帶入捕房捕頭送同仁醫院療治再核 
[賭博害人不淺]  
　　粤帮賭棍阿倫等近在武昌路新興里附近及蓬路德鑫里等處租賃房屋開設抓攤賭局誘人賭博輪贏頗巨昨有某商號夥鄭元隆因賭虧負洋二百餘元事爲號主杳悉擬向薦保人追償鄭追悔無及潛購洋烟欲圖自盡幸爲家屬覺察得保性命噫賭博之害如此凡有此癖者當亦知所返矣 
[誑騙案不能成立]  
　　僑居吳淞路十號門牌之西人瑪禮遜控湖北人王振華誑騙洋三十元昨由總巡捕房二十七號西探目彭山將王拘解公共公廨請究先由原告西人投訴被騙情形訊之被告供不承認中西官會判將案註銷被告開釋 
[缺席判决之預備]  
　　邵仲蓮在公共公廨呈控裕泰號曹裕卿擔保抵單延不取贖一案昨晨由王襄讞會同美博副領事開庭研訊原告投訴被告屢奉傳訊不到應請缺席判决中西官諭候登報兩禮拜如再逾限不到卽行缺席判决 
[私挪公疑之儆戒]  
　　英美工部局捐務處西人查得收捐人胡夢飛於五月二十二號起至九月七號止私用公欵銀二百十一兩洋五十元訴由麥總巡諭令總巡捕房於昨日派探邵和鈞將胡拘解公共公廨請究原告西人投訴被告已將私用捐疑如數交清訊之被告供稱業已將欵交出求宥俞代襄讞商之英卓副領事以胡不應私挪公款判押西牢一月以儆 
[挾嫌誣攀之辯白]  
　　雲南路曹源泰木器店内之曹連弟控松江人陸紀更擅將租用之紅木器具質洋化用並串令章曉山贖出盜賣等情由探將陸章二人拘解公共公廨訊供管押在案昨晨復訊原告偕證投訴前情並由包探王寳生投訴章曉山因往原告處知照故被告誣攀請爲明察訊之被告供稱所質之洋與章曉山分用章則堅不承認中西官判陸押西牢半年章開釋所租木器准給原告領回 
[房租儘數追還]  
　　方長生前至法公堂控稱曾代薛叔州擔保貨欵結欠洋一百二十元向索不還請求追繳等情因被告避匿故將薛弟恒卿傳至公堂判將生財什物拍賣作抵在案現已賣得銀五十八兩解案請示並由房東郭少文到廨請追租洋十八元薛恒卿供叔州現匿何處實不知悉聶讞員判將拍賣所得之銀除去房租其餘給予方長生領去薛恒卿開釋完案 
[婦人索償欠欵]  
　　陳王氏至法公堂控稱前被劉長泰借去洋五十五元立有借據今向索取分文不理請求訊追劉由伊妻韓氏到素聲稱丈夫有事回揚州原籍前借王氏洋三十元現已另立摺子作爲印子錢每天還錢三百文已經還過一增在摺上蓋印爲憑呈案　察王氏辯稱印子錢係姘夫楊德興所放與婦人借出之疑判關判限韓氏於十四天内交夫到案再行訊核 
[控追車租之無效]  
　　法公堂前因各黃包車公司控告車夫虧欠車租往往因數目不符諸多糾葛故由公堂刋就租車聯單簿十發給各公司着於每日租車時雙方在單上簽明租車幾輛租價若干如不照此辦理則以後控欠追租槪不准理乃昨有和記公司控龔娘娘小明子虧欠車租呈上章程聯單僅將欠洋總數併書單上並不逐日註明聶讞員以事雖屬實惟與定章不符將案註銷並諭各公司以後務須遵章辦理毌再自誤 
[澈究洋行竊案]  
　　南京路九號門牌泰興洋行控用人何天祥陸續竊取値洋七百餘元之貨物銷贓於楊大茂錢阿毛當由包探將被告三人一併拘解公共公廨訊判楊交三百元人洋並保　錢押候訊究在案昨晨復訊先由原告西人沛星惠林偕經理華人吳培禎上堂訴明前情並稱已由　房在楊大茂處吊到原贓請爲澈究訊之　延愛理司律師到堂辯護何錢亦延律師代辯中西官判何錢楊三被告各交三千元人洋並保聽候查明再核 
[介紹飲氷室全集]  
　　梁任公先生近年文字無人不表歡迎顧散見各種書報咸以未窺全豹爲憾中華書局出版飲氷室全集爲任公最近手定即本年六月以後文字亦無不收入用上等連史紙華式印訂圏點清晣全書四十八册預約六元海内綴學之士允宜各置一編也 
[謝券]  
　　二馬路小花園轉角天外天屋頂花園佈置精雅游人甚衆昨承以觀覽券四紙見貽書此誌謝 
氣候報告[  上海徐家滙天文臺]  
　　已過者之報告九月二十八日揚子江口天氣甚佳北方陰中國全境氣壓高大而北凉風盛行南海中颶風已在越南北境入陸太平洋中颶風中心之一行向琉球東北其一仍在呂宋東北二十九日雲甚濃重而尙睛明空氣乾燥二十九日下午四時前二十四小時内上海氣候温度至高七八至低六二·六去年同日至高八○·二至低五五·八 
　　未來者之推測二十九日下午四時三十分豫測揚子口及海濱天陰而有自北至東北之凉風呂宋東北之旋風似將蔓布 
雜評二 
[提倡國慶] [  訥]  
　　以今日　局之迷離惝恍吾人身處其中亦幾不自知其可哀而可樂也已去年今日帝制日盛雙十節黯淡無華人咸謂爲末次之慶祝可弔何賀而不謂今日之共和依然大放光明以今思昔其喜可知然而以今日之政局言借欵問題徐州會　問題皆足令人喪氣且風雲愈演愈惡内閣幾有岌岌不　之勢則不喜而懼又可知此二　之觀念我國人今日所同具者也 
　　然則對於此次之國慶國人之興曾將何如耶吾謂國人今日正宜極力鼓動者也惟其共和　得之不易也國人宜亟思有以保存之惟政局現象之不安也國人宜亟思有以擁護之所以保存而擁護之者何恃亦恃我國人之責任心而已國慶云者或　喚起國人責任心之一端歟 
來函 
[信業聯合會來函]  
　　昨晚通裕全　寳順鴻源協源老正大各民信局申發蘇包封行至眞如相近楊家橋地方突來匪徒十餘人將各局包封被盜刦去毆傷挑夫一名特此報告乞祈登入貴　是荷上海各省信業聯合　九月二十九號發 
[青浦縣高知事來函]  
　　貴報迭載鄒人被控案經省署飭查虚實自必水落石出無待辯論惟閲二十七日報載鄙人謁見徐道　命招待拒絶鄙人　遞一節略日於早車晋省云云事實全不相符鄙人於二十五日辰刻謁見道　埀詢良久同見者四人何嘗拒絶又何嘗陳遞卽略見道尹後即同青浦人所共見安有晋省之事卽希更正以昭眞象高繼宗啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[送舊道尹（改唐詩）] [  天台山農]  
　　京城北望路漫漫請願書呈墨未乾記否領銜忙勸進憑君拍電到籌安 
　　趨炎附勢喜奢華自號洋場經濟家商賈不知文字奧　花識别識雲花（去秋登台演說謂救國儲金阿拉總要同心協力勿好像雲花一現聞者莫不捧腹） 
　　鴉片嫌疑案未消無端遇險更蹊蹺汽車不與周郎便撞倒司機難過橋 
　　近重陽雨草萋　著桂花風露滿隄等是有官升未得老鴉休向耳邊啼（寗波人以老鴉呌爲不吉利） 
　　秋水連江月落山天明卸篆涙潸潸寗波親友如相問一片忠心變犯關 
　　都門迢遞歷風塵白髮蕭蕭七十春勸君莫到京師探北上燕台無熟人 
吉金片羽 
[（十一）夏允彝幸存錄自序]  
　　夏允彝明末孝廉迨南都旣陷從容拜闕赴水死精忠偉烈至堪欽敬相傳甲乙之際眷懷祖國痛恨胡清曾著一書名幸存錄其書後被禁板燬於火世罕覩見今檢家藏抄本載其自序一篇淒凉抑塞眞有不堪卒讀者再拜校錄以餉當世其文曰予少鈍劣讀書數百十過僅得上口十五以後心稍開不數過亦時能記憶弱冠名浮應酬日劇久困公奉不能舍帖括技强仕始策久困簿書失恃而還三年崩壞北者淪陷遺弓痛憤生理已訖鎬京再興宫鄰金虎内憂外憂交至而潰予也應死之人也生平未晦多讀書時有著述隨手淪散今待死耳又復何爲然於國家之興衰賢奸之進退虜寇之始末兵食之源流懼後世傳者之失實也就予所憶貿之言單言之或幸而存後世得以考焉失之略者有之失之誣者予其免諸跳身也潛墨帙無所携偶所遺忘無可詢質筆墨時缺蠅須出之後之覽者或亦重悲予志也按之大父斗南公曾有秘記一册内載於某處曾見禁書幸存錄一册其書對於朝廷譏毁不遺餘力然其中亦有發前人所未發者如謂東夷南下沿途守土各官率望風叛降意謂東夷爲我朝滅闖非我仇也不知闖之所以起由於加賦民窮賦之所以加由於東夷肆虐推原禍始東夷窺我幅𢄙積慮已久即非洮冠亦難免於猾夏云云今禹域重光海内藏書家必可得一二狐本重印　世以俟君子 
小說 
[義俠小說獄中人語第六章（續）] [  小草]  
　　有作鄙夷狀者律師復申言曰逝者之兄於逝者存在時海聞逝者指櫃而言曰余母女二人日後養命之資悉在是中迨逝者彌留後之第一日逝者之兄往視病則見逝者已停喪室中乃約余作合法之檢視而全數遺產悉已不翼而飛詢之其僕言殊吞吐乃投訴警署警長親往勘視上自承　下及地衣以至扉與窻毫無毁損之跡即藏產之櫃亦復完整如故所異者惟珠飾契約一掃而空耳觀審者聞律師言及此均點首作許可狀愈决爲此僕之所爲殊無可遁律師復言曰應請長官注意此案以保地方人民之治安觀審者譁然羣以爲當瓦散家律師知陳訴之詞雅合村中人之心理乃面現得色徐徐退就律師席間 
　　斯時大審官復曰宣被告者庭警趨向大審官前正立以佇大審官疾書一提犯之憑交庭警庭警乃向黑屋中提取瓦散家之僕以其爲盜也更衛之以四警士擁至法庭之下就被告聽審之欄觀審者見僕之至庭也以受頃者律師先入之言故不禁以爲盜羣以怒目向之及見僕之面目忠懇之氣盎然則自悔其設想之誤而盛怒之目光倐變而爲憐惜忽見書記起立將瓦散家律師陳述之詞朗讀一過俾被告知所辯論讀已僕設誓如星芒皇家律師爲僕代作伸訴曰僕在瓦散家二十餘年毫無過失在村中亦無恃氣凌人之蹟爲村人所指摘且其事主忠懇之聲譽復烘騰於衆人之耳今渠之家遺失巨產固確爲事實然遽指爲此僕之所爲於僕之素行固無可以致疑於僕之現在亦無可以執證是或另有其人垂涎金帛以致成此巨案應請長官注意證據以成信讞觀審至此又羣以皇家律師之言爲當且爲僕代抱不平大審官曰宣查勘案事之警長警長於證人席上起言曰是案於某日警局得有報告卽往作實地之查勘勘得收藏珍飾契劵之櫃安置瓦散家主婦臥室之中扉窗完整竊盜决非外來而櫃中則空無所有瓦散家之受傭者有三一爲受拘之僕餘即閽者與厨娘今亦傳至待訊以明眞相警長言已舉首齊案徐徐就座大審亦頷首以報之繼乃曰宣瓦散家閽者與厨娘閽者與厨娘一爲龍鍾之叟一爲粗蠢之嫗語均嘮叨不可辨且以此叟與嫗從未厠身大庭廣衆之間參與嚴肅無倫之儀式故舉止失措氣抑聲嘶殊足啓人疑賣觀審者幾以爲此二人中必有一盜在然此疲憊之象又與盜爲不類至此乃墮入五里霧中無從致其武斷突見一人不待訊問猝爾起立曰是遺產之藏匿以余良心上言之决非閽者與厨娘之所爲請長官不必累及無辜全庭視線聞聲攢集始知發言者即爲受拘之僕不禁爲之奇愕譁聲四起庭珷 
中紏儀者舉掌止之久而始已大審官曰若然則爲汝之所爲乎僕曰請長官不必問余固無罪者大審官微笑曰汝果無罪乎汝主家遺產之藏匿旣非爲閽者與厨娘这所爲復非汝之所爲則爲誰之所爲乎汝其明以告我僕曰待余思之時觀審者全神貫注欲靜聽僕之所言肅然無復微息稍頃僕復曰余何知者余固無罪也如以余爲有罪則請判余罪也可觀審者見僕言已呼吸亦縱勢將復譁而大審官與陪審者陸續退入内室十五分鐘後復緩步而出觀審者知將宣布判詞乃羣視大審官之舉動大審官儼然曰頃得陪審之同意判被告監禁二十年僕曰監禁二十年則誤余所負之重任矣五年其可言已即暈似受巨大之刺激者觀審者不知僕言之何指遂亦置之大審官宣告閉庭大衆悉出庭中寂寞如故不留一些陳跡幾類胸無宿物之逹人即今日氓氓者羣集此中對此僕之受判作種種之評論亦何嘗足感其毫末耶 
 
 
 

Page 15

 
 
   
 
 

Page 16

 
 
   
 
 

Page 17

 
 
譯件 
論氣流水流日光之作用[  衛生敎育聯合會譯]  
　　凡人欲身體强健應時常呼吸新鮮之空氣愼勿呼吸濁氣人身必需之氣即空氣中之養氣上氣吸入肺管卽與血溶化成炭養二再從肺管呼出散布空中如有人常居不透氣之處我吸入炭氣二肺中多積此種濁氣卽有肺癆之虞豈不危險房屋之窻户均宜常啓使空氣流　庶幾無致病之憂 
　　人身之濕氣悉從皮膚洩出藉外面空氣蒸發時覺舒暢倘若房屋狹隘窗户緊閉濕氣不得蒸發則漸覺精力疲乏甚或足以致病油燭之所以能燃燒藉養氣也若無此氣非但人將悶死且火亦熄滅所以年齡長成者一人或十歲以上之二童至少當佔十四立方米突空氣容積之地若四米突長三米突半寬四米突高之房屋最多可以容年齡長成者四人過此則有害且窗户尤宜展大以開之人所吸之新鮮空氣凡年齡長成之人每小時須有八十五立方米突之多所居之房問亦當於一句鐘内換六倍餘之新鮮空氣方爲合度蓋通氣之法無非多開窻户而已如能露宿則得益更多 
　　其最碍衛生者莫如居濕地設或屋内水管有漏或陰溝不通及日光不透空氣凝結潮濕蒸滿於室中其害小則發濕病大則成肺癆或肺炎症所以遇有損壞之水管宜卽速修不致於衛生有害除潮濕之法無非多透日光多築通水之道然通水必須借道於地下鐵管或陰溝方可流入江湖而溝道亦應取下流之勢否則停滯不得流通 
　　未築房屋之前當察看其地有無通穢水之道如未有此種流通機關當從離地六英尺起造其底地亦須堅實使屋内一切穢水從此流入水溝再通入工程局所築之大溝道其場地所積之水當另借水道通入外溝倘若地形過低亦當用沙石泥土塡高乃能通水日光之所以寳貴無非能除病症能殺微生蟲其殺蟲之力實不下於火與沸水之力人不得日光卽成肺癆草木不得日光漸形黃瘦不久亦即枯死人常住不透光之屋非但目光有害且身體亦受其損且潮濕之地一透日光立即乾燥從此可見多開窗户之得益卽係多得新鮮空氣多得日光　及除去潮濕之作用也 
來件 
崑山陶祖侃上江蘇省議會書 
　　江蘇省議會議員諸公鈞鑒十月一日爲吾省議會復活之起點吾民對之有無窮之希望以爲凡袁氏之措施不當者議會必能設法除去之凡袁氏不肯設舉者議會必能盡力推行之今不願浪費無謂之筆墨以凟諸公之清聽本愚所見請於貴議會者如下 
　　（一）恢復自治浙省省議會已實行議决恢復自治前吾蘇於辛亥之秋特先議决縣市鄉制今不妨亦由省會恢復况已有浙江爲之先河乎 
　　（二）廢止鄉警此種主張在專以各國自治制爲研究之資料者必曰頑固之言論也然按諸以備荒要儲所辦之警察其成績若何諸公不乏自鄉間來者平心一按實際固利少害多乎 
　　（三）設自治巡𢌞講員自治發達爲民主嗣之根本吾國自治以敎育低微半不能盡壓人望自無可諱孫中山先生所以主張自治學校也惟入自治學校者未必皆爲議員爲議員者未必皆能入自治學校輕而易舉者莫如巡𢌞講演約定日期宣講章程及自治必須之知識其不來聽者苟能予以　重之取締則尤善矣 
　　（四）停辦師範講習所蓋師範講習所之設原以師資缺乏爲變通速成之計期私塾敎員均來就敎不意私塾敎員無權招之來來亦亥豕莫辨吾鄉入講習所者共六人一爲前清附生一爲高小學生中途退學餘四人文理不通卽簡單之書札亦不明了在小學校中敷衍一年今則多自開門授徒矣傷費無效此之謂歟以愚觀之此項講習科當由各區師範學校辦理及設夏期小學敎員講習會費省效多諸公諒弗如主張辦師範講習所者僅以上海之現象判斷事理且爲具文之事也 
　　（五）多辦乙種商業學校上海之省立商業學校乃宜於較大之商業至關於初步之商業則未之及竊謂宜如上海萬竹所設之商業補習學校辦法想共成績較之乙種歸範講習所當稍有效也 
　　（六）小學校當整頓現狀現在學校之成績不及民元之前爲識者所公認大都學校職敎　半多以敷衍爲久位之計校事旣畢乃從事賭博之娛樂或遊海上作挾冶之風流不爲進步之整頓恐實用主義軍國民敎育不過紙上之政策而已 
　　（七）確定地方稅特抽學悅此　謂與中央有連帶之關係然地方稅内旣指定用途漸不可移作别用乃自議會解散以後敎育費及備荒費之被挪用者不知凡幾當卽劃還確定再欲民主政治鞏固必宜普及敎育惟以經費奇缺不易實行當特抽稅以補之 
　　（八）裁釐加稅之實行此問題吾江蘇在諮議局時代已研究調查及今又當請願國會速卽實行 
　　總之以前爲政策鼓吹時代今後凡事都宜實事求是斷不可虚張聲勢作無謂之主張且諸公又宜增進經濟等智識蓋吾　國勢危殆已不可言喻設不急起以實力及堅忍剛毅之志進行國眞無望矣諸公爲一省之俊秀　能不失吾　之期望也一得之見　祈諒之此頌勛安 
 
 
 

Page 18

 
 
   
 
