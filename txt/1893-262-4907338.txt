# 1893 - 262 - 4907338

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印六部處分則例告成] [  圖書集成局啓]  
　　是書臚列各種處分事例進呈列聖睿鑒條分縷析詳盡無遺凡有　例增添者進隨時附人所以嚴官守定考成若準繩然無所偏倚誠居官者所不可不讀而佐治者亦須融曾貫通者也坊間雖有木板流傳而亥豕魯魚殊多紕繆本扁悉心校勘積日累月訛悞胥刋然後用新　鉛字排成印以雪白連四紙分裝八册盛以錦匣核定每部碼洋一元二角賜購者請移玉上海申報館帳房及各埠申昌　室均可 
[論上海自來水公司亟宜整頓]  
　　上海自來水公司租界中人不以爲可恃究係當然與否雖未能詳悉然寓居租界中之華人與西人皆謂該公司之舉動但任一已之意欲行則行未嘗顧及他人之便與不便溯該公司之甫將創設也曾乘工部局總議事時宣言於衆謂如准其在租界中創設自來水公司則將來一切當照工部局章程辦理與英國無異其時租界中人備聞此言欲得好水用無不欣然色喜以爲若創辦自來水則水源旣潔且可通至室中免致在浦中用桶汲取儲諸缸中澄之以礬而後可用且天井中必放水缸多隻用桶挑水地面亦多沾濕何况取水之源不一其處究不知擔水者從何處汲取可飮不可飮若創辦自來水卽可免種種不便故大衆一聞創辦之說無不遵依冀將來可得許多利益也且當時亦曾言明創設自來水公司須將章程給工部局閱看俟允准之後始可開辦開辦之後十年期滿如價值公道卽由工部局買回因此工部局與租界中人同深喜悅以爲此舉果大有利便遂允其迅速開辦及旣已開辦所行之事漸不照章程工部局卽詰以英國如何辦法該公司則强詞以對謂本公司並不在英國合同内並無此語當二年前工部局總議事時因合同内有十年期滿歸工部局買進之說遂欲購買該公司由工部局自行辦理以供租界中人汲　該公司則謂照合同固可買惟價值多少須由我定盖合同内並未載明價值多少也後工部局函問價值若干該公司索價甚昻此事遂作爲罷論按從前自來水公司總局設在英國後改在上海人咸喜悅以爲設在英國相距太遠䇿應不靈改設上海則辦事自必較爲妥協孰意所辦之事依舊使人不喜如别處無從取水始用該公司之水凡居人房屋中若設自來水管以及修理等事皆由公司所雇工人奏手不用别人蓋工人自係熟手勝於用别人或以生疎僨事致令公司受虧此事原不爲過惟須出以公允不應專藉此以牟利去冬滬上天氣寒冷異常層冰凝結屋中水管碎裂者多天實爲之非人力所能預備方謂該公司修理時必當善體此情不存牟利之見而孰料該公司仍故昻其值耶水管碎裂之後有數日或十餘日無水者及該公司開單收費仍不異於平時此甚不公者也大凡用水多者公司在門口安設水表此表係由公司携來表内機器甚爲隠秘有時記數亦有參差卽如本館以機器刷印報紙需用自來水約及二年每月用水至多一萬加倫有一月該公司忽言用至五萬數千加倫倐增數倍之多若有此大水則本館不幾徧地皆水取後與該公司言恐其中或有錯誤彼乃堅執不允定欲付價此何故耶尚得謂之公允耶英國定例凡人建造屋宇欲將水管如何裝設悉聽自便自來水公司不能執拗今該公司則惟任已之意而不顧他人且在路管理龍頭以及送水人室之人令人生憎日日皆有一任該公司之獨斷獨吀曾無人焉起而管理之者豈非從前與工部局所立合同有未妥之處故工部局亦不能管理之耶合同内曾言須以清水供人汲用然常聞人言水甚不清數月前西字報亦曾道及本館取水視之果然混濁日報雖曾論說公司仍漫不經心遷延久之始行設法每遇工部局致書詰問輙以不載在合同内爲詞其不便於居人實甚無論水之或清或濁工部局固應整頓卽如本館一事水表之究竟可恃與否工部局亦應查辦料工部局如果查辦彼必仍以不載合同爲藉口也惟念工部局有管理租界之責總應出力查辦誠使整頓得法租界中人無不大受其益如力有未逮應禀請各國駐京欽差照外國自來水辦法力加整頓使上海自來水公司不得專擅目　並令工部局另訂新章務昭公允有管理自來水公司之權庶幾兩有裨益而不致取憎於人矣 
[本館接奉電音]  
　　昨接京友電傳上諭二道敬謹譯登○八月十三日奉上諭昨日道旁叩閽之文童靳克亮民人郭長興均着交刑部嚴行審訊欽此同日奉上諭巡視東城御史文博等奏五城所屬地面災民甚衆亟應接辦冬振給事中余聨沅奏預籌大賑請撥銀米各摺片覽奏均悉本年順天直隸一帶災區甚廣迭經諭令户部籌撥銀米並飭李鴻章截發漕糧分給順直一體散放添設粥廠六處特派漙顧等妥爲監放以拯災黎惟飢氏甚衆爲日方長亟應寛籌賑撫孫楫現在入闈孫家鼐兼管順天府府尹責無旁貸著會商户部將光緒十七年順天府寄存户部賑欵酌量提撥交五城御史採買米糧接辦冬賑並著李鴻章孫家鼐將各省集捐銀兩如何均匀分撥曾商妥辦前次截留漕米十萬石著李鴻章分解順天五萬石以資接濟用副朝廷軫念民艱至意欽此 
[大部鴻文]  
　　吏部爲曉諭事所有光緒十九年七月分選月官翰林院孔目安瀾一員道祝維城一員同知蘇喬年一員知縣劉内煇王本坫王世鍈凌漢童瑾昌饒煛均等六員共九員相應出叙傳令各該員於二十四日赴部過堂二十五日黎明赴天安門外朝房預備掣簽如有不到定卽指名題叅毋違特示○兵部爲知照事武選司案呈現出有直隸鄭家口營游擊一缺按限應歸七月分由部推選查照部選奏定及變通更定新章應用漢三等侍衛人員到班查有于金聲年四十五歲山東德州人由庚辰科武進士漢三等侍衛行走四年期滿經欽派王大臣騐看覆奏奉旨以游擊用欽此應將該員擬選此缺相應知照貴領侍衛内大臣處傳令該員於二十五日赴天安門外朝房聽候掣簽萬不可悞可也○管理太常寺事務禮部尚書臣宗室崑岡等謹奏爲循例具題事照得光緒十九年八月十二日秋祭褒忠祠案照臣寺祀則應由散秩大臣中題遣一員讀又主祭准侍衛處將散秩大臣銜名開送前來臣寺繕入題本進呈恭候欽遣一員俟命下之日再由臣寺轉行遵照謹此題奏請旨於光緒十九年七月十七日奉硃筆遣散秩大臣一等恭順侯錫光欽此○兵部爲知照事武選司案呈見出有直隸通州恊右營守備一缺截歸七月分山部 
 
 

Page 2

 
 
推選查定例正七月出有營守備缺係專用門千總以營守備用一員專用衛千總以營守備用一員兩班輪用周而復始又門衛千總俱較俸卄用等語今此一缺查上次用至衛千總止此次應用俸深門千總人員查劉景山年五十歲廂曰旗漢軍文志佐領下人由武進士安定門門千總俸滿經欽派王大臣騐看覆奏奉旨以營守備用欽此應將該員擬選是缺相應知照步軍統領衙門查照飭知該員於二十五日赴天安門外朝房聽候掣簽萬不可悞可也○禮部爲知照事所有奏補本部漢員外郎等缺於本年七月十九日帶領引見本日奉旨禮部祠祭司員外郎員缺著劉思翥補授遞遺祠祭司主事員缺著陶福同補授欽此二十日述旨本日奉旨是欽此欽遵到部相應知照吏户二部查照可也○太常寺將本寺應領光緒十九年秋季經費　四百兩造册咨行户部核領刻由陜西司查核辦稿禀堂標付銀庫照放而開放之期大約八月初旬銀庫方克訂期云○前紀廂監蒙派員暫看佐領圖記一事兹悉恩保庭都統諭那蘇札普現穿母孝所有佐領圖記著派公中佐領榮錫兼署百日俾資管理佐領一切事宜以專責成昨已將該圖記由善參領處移交榮錫接掌矣○内閣侍讀土鵬運廾摧江西道監察御史所遺内閣侍讀一缺前經内閣咨行吏部請以内閣典籍查恩綏題補王鵬運所遺侍讀之缺刻由吏部查覈符例卽於日内覆奏請旨准補矣 
[充專操]  
　　神機營精字威遠隊專操大臣恩保庭都統佑現已升摧總理神機營之差所有精字隊專操自應另行派充以資鈐束經慶邸　派全營事務翼長花翎二品頂戴光祿寺卿堃屾充補精字隊專操大臣已由總理營務處分檄馬步各隊查照矣 
[鳳翔偏災]  
　　客有來自長安者言陜西鳳翔府鳳翔縣屬安所里等數村於六月初八日傍晚天大雷雨夾以氷雹粒大若桃核錯洛滿地大野良禾竟爲摧敗東偃西折氷雹甫止而疾雨旋來其勢如注須臾盈塗樍潦一片汪洋加以山洪谷湧平地水深數尺大溜激湍勢若河决後由該地方官親往勘騐安所里等處此次氷雨爲災男轩禾稼旣爲氷雹摧偃於前復爲泥沙壓淤於後滿目荒無秋收無望而水潦激湍冲塌民間房宇百餘間土窰數十穴淹壓殞命男婦老幼三十餘名口屋塌壓傷者數十人衣物米糧大半漂没牛馬猪羊騾驢雞犬淹死無算地方官赶撥倉穀先行急撫以賑孑遺並捐廉買蓆片棺木分給俾生者不致露宿死者藉以殮埋鹿大中丞得報後飛飭該營官先行出示停征委員確查被災分數分别蠲緩並飭司籌撥銀米委員往賑庶免小民流離失所又綏德州屬姚家溝等處是晚亦被氷雹雹粒大小不一田禾被災亦輕重不等現亦委員往勘由該地方官酌辦撫恤以拯其苦已由陜撫將此災况上瀆九重矣 
[漢鎭失愼]  
　　本月初六日晨六下鐘忽聞警鑼亂鳴人聲鼎沸皆曰漢口堤口上首失愼文武印委皆後先赶至彈壓匪徒善堂水龍盡電掣馳來竭力灌救時忽雨師稅駕祝融氏遂斂威返斾此次被災者祗同興和廣貨鋪萬潤木號居宅日升昶烟袋店三家但同興萬潤盡付灰刼惟日升昶祗焚後進而舖面貨物毫無損傷詢及起火之由僉云係同興萬潤連界之處但彼此相推外人莫辨爲誰而地保向禮智司禀報火頭則曰係萬潤也 
[電傳浙江鄉試二塲題]  
　　易河出圖洛出書聖人則之書至于東陵東迤北會于匯東爲中河入于海詩山有榛隰有零云誰之思西方美人春秋齊人伐山戎莊公三十年禮牛夜鳴則　羊泠毛而毳氈狗赤股而躁臊鳥皫色而沙鳴鬱 
[電傳江西鄉試二塲題]  
　　易爲文詩蕭蕭馬鳴四句書八音克諧三句春秋晉侯使士匄來聘襄公八年禮凡養老有虞氏以燕禮四句 
[電傳陜西鄉試二塲題]  
　　易爲圖書灃水攸同詩有淪萋萋興雨祁祁春秋秦伯使術來聘文公十二年禮升中於天而鳳凰降龜龍假 
[電傳廣東鄉試頭塲題]  
　　頭題如有王者必世而後仁二題書同文三題詩云旣醉以酒至所以不願人之文繡也詩題崖樹兩摘南枝花得花字 
[方伯抵津]  
　　前山東藩憲王方伯毓藻服闋晉京於上月底到津假江蘇海運局暫住袛帷謁見傳相拜會句道各官後於月初循北連河上駛以瞻雲覲日云 
[方伯行程]  
　　昨接漢口發來電信云出使英法等國大臣龔方伯於十三日行抵漢口俟行期定後再當奉聞 
[强搶難婦]  
　　誘拐災民婦女已屬罪不容誅何况搶掠行强更屬目無法紀此風若長災民尚有完聚之室婦女尚有清白之人乎無怪乎三尺森嚴不能爲若輩寛恕也災民王某不知何處人日前避水來津搭盖窩鋪棲妻與母於北營門圍墻之下其妻某氏風鬟霧鬢姿首稍住附近有售賣風腸臘鴨之王大每見垂涎而又不容問鼎爰商於其夥殷二殷曰是可以刼而取也於七月晦前兩夜兩人持刀趨氏窩鋪其一奪氏劍負而逃一仗兇鋒斷後防追逐者姑媳喊救殷以棉塞氏口王及氏姑受傷落荒馳逸殷寓於盧莊子家有老母並弟殷三其弟向在紫竹林祖界拉東洋車日間亦因挾刃傷人在逃避訟殷二遂負氏歸家與王大後先姦宿氏夫聞信歸來沿途訪問無蹤翌日惘惘出北營門適遇鎭憲吳掄峯軍門騶從公旋遂冋輿前喊禀鎭憲飭投天津縣具呈並飭該管之河北汛一同恊緝務獲人犯送縣究辦隨由天津縣立派二壯班值日差役隨同汛弁獲王大送案王大認强搶訪婦屬實惟同謀尚有殷二現在該婦尚在殷二之家邑尊票飭原差補拿殷二並提該氏訊究詎差到而殷二已逃逸無蹤提到該氏堂訊被搶情形氏一一供明並稱旣到殷家以後先由王大繼由殷二次第輪姦正議賣入娼家蒙恩提豁等語邑尊除將王大重責收禁外飭王領婦轉聚一面飭差仍拿殷二究辦以免淫兇漏綱原差踏破芒鞋無從尋覔擬逮殷三而殷三亦銷聲匿跡與殷二同當逮其母押交在案邑尊李摶霄大令以此風斷不可長經將是案禀明傳　擬處以極刑俾知儆懼云 
[風水爲災]  
　　七月二十八日鼓浪嶼升風信旗號寄椗厦港各船均知颱風由小吕宋而來卽爲準備至二十九日　　雨師並駕而至海中浪湧如山山上樹木多被拔起幸坍墻倒屋尚不多見亦未傷斃人口惟洋關及洋行各西商旅居鼓浪嶼者因風浪過大不能過海辦公耳次日天氣晴利方謂從此可以無事矣不料初二日黎明風勢又徒發將近十一二點鐘時益覺披猖樹木爲之倒偃山麓爲之動摇海面銀濤壁立船隻斷練走椗不知凡幾沿海房屋多被吹倒至十二點鐘後潮水隨風而漲繼之以雨風急潮湧較之平常忽高七八尺沿海碼頭駁岸坍倒者十之七八房屋亦多坍毁厦門洋稅關及旗昌德記和記等各洋行棧房内水深三五尺不等棧内堆存茶葉被水淹漬所壞茶葉箱數以萬計值銀五六萬鼓浪嶼沿海房屋如不爲風浪冲倒卽被船隻撞毁德國衙著前一帶駁岸亦均被潮冲刷三坵田某宰坊内有牛羊數十頭閉於一欄中水至不得出悉數淹斃後海墘堆杉木數百根被湧捲去漂流無蹤南砲臺沙坡尾一帶墻圍已倒百數十丈山中之樹内街之屋或拔或倒不計其數最慘者溪岸一帶提埂冲倒數十丈堤内田園所種蕃芋糧穀皆爲海水浸透收成無望又有泉州琛扈崇武一帶漁船一百五六十號每船漁民十人八人不等初二日大風忽起一時不及入港遭風翻覆者一百三四十號溺斃漁民七八百名屍浮海面隨潮氽至金門沿海一帶鄉人目擊心傷遂拖在大擔以外各嶼藁葬荒郊其幸而不死者有四五十人轉徙來厦求泉郊各船户资助俾得言旋鄉里亦可憐矣說者謂前任興泉永道孫師竹觀察欽昻遇光緒十年颱風爲災詳請上憲籌欵撫恤此次風災不减於前想身任監司者必當有以處之也 
 
 

Page 3

 
 
[督率育嬰]  
　　署温州府劉玉延太守近將嬰堂事宜改絃更張監堂之外另委隨員張祥勳少尹住堂督率月給薪水其意雖力求整頓然委員乃異鄉生手分尊情疏究不若就地紳董之諳練熟織也况堂嬰散處四隅尤須勤加查察以覘乳補之肥瘠想太尊心誠保赤當有良法以撫綏之也 
[示禁縱火]  
　　近來邗上匪人縱火尚不多見不料上月某日新城丁姓家險遭火患倘非鄰人查見撲救迅速眞不堪設想矣當輕衆鄰禀請保甲總局查拿嚴懲隨經朱觀察飭委偵緝兹出示諭禁略云據浙江補用道庫大使談文翰等禀竊於某夜忽聞犬吠火聲卽出查看瞥見職員丁喜昌家大門起火鄰人畢集得以救熄查見起火之由有棉花兩塊浸透洋油置於門頭門坎其爲縱火無疑立卽鳴保薛淦富據保稱適見一人奔逸形色慌張因着長衫故而不疑料想卽係縱火之人等語查匪徒縱火圖搶實堪痛恨除派委密訪查拿外合亟出示諭禁爲此示仰縱火匪徒知悉爾等須知縱火圖刦律有明條一經拘獲厥罪匪輕務各痛改前非勉爲良善倘怙惡不悛一經訪聞或被指控定卽照律嚴辦云云或曰瞬屆中秋諸債雲集平日裝模做樣酒地花天此時乞貸無從水窮山盡故雖身着長衫或才不得已挺而走險是誠可恨而又可慨也矣 
[代書僥倖]  
　　蘇州府王太守履任後卽於初六日出示招考代書是日午後投考者計有八人題爲查拿流氓各藉告示一道閱一時許始紛紛交卷迨案出僅取王某趙某二名然此二人皆係府署已革之書辦爲現充工書之唐某倩爲頂替者也唐先事夤緣隠謀成就從此代書一役其利權可以獨擅矣一時物議沸騰咸謂署中有聨絡之勢而被黜之六人欲向索觀落卷而不可得心頗不服或有謂卷尾並無批語或有謂汝等之卷皆未送進六人者一聆是語愈思愈忿乃於初九日午前六人擁至唐處邀至來鳳臺茶肆啜茗評理唐低頭不語且六人中有某甲者與唐爲世弟兄甲之母卽唐之師母寒素異常更爲着急旋經魯仲連其人出爲排解令唐月貼師母養瞻費若干唐不允拂袖而去現聞擬具公禀訴於府尊之前未識若何了結也 
[一跌兩命]  
　　蘇州西美巷金姓婦年當花信貌　中人肚腹膨脝珠胎正結屈指已七閱月矣初八日下午正在廚下操作不知如何失足跌仆塵埃逾時不起家人上前撫視詎已一息奄奄魂歸地府矣臆一跌而連斃兩命不亦慘哉 
[勸助振濟]  
　　前報紀滬北鐵馬路地方經北巿錢業起建會館將次落成須築石駁護岸由該業董事禀道飭縣詣勘云云兹悉上海縣黄大令蒞勘之後業巳禀覆道憲略謂此處建築石駁並無阻碍惟錢業爲生意之大宗邇來各處災荒全賴南方賑濟應卽諭飭該業董准於築駁經費内酌量提助賑濟是誠一舉而兩得者也 
[滬南瑣錄]  
　　滬南洪昇街有王阿華者入贅與某鞋店主婦爲子爲婿以一身兼之前日王不知何故與妻母口角忽有某米行夥見而不平將王毆傷王之母舅潘郎山忿不能平代訴地甲再三調處令其延醫診治其事始了○寧波人桂光有向以撑篤爲生生有一子名阿慶現住滬南大王廟左近上年憑水人撮合娶雜貨店主邱福興之女愛林爲室邇因婦時時出外赴北巿遊湯流連忘返桂光有告知邱福興囑其勸戒邱意存庇護反向桂尋釁桂不肯干休後由親友出勸始得了事○滬南天成銀樓前日有陳姓婦持銀飾一件囑爲修理次日該婦來取忽稱物係銅質諒被掉换以致互相口角後由地甲排勸令該氏出洋三角换取銀飾而去 
[逸牛撞孩]  
　　昨晨有一六七齡之小孩在美界天潼路轉角處踽踽獨行突有一牛從後奔來將孩撞倒稍受皮傷尚無　碍午則往北飛奔而去巡街捕恐釀禍端赶卽追拿追至裏虹橋地方仍未拘獲遂徒手而回未知一路曾否傷人也 
[紫玉烟消]  
　　英租界四馬路西首薈香里内有蘇婦某氏生一子曾領某姓女爲童養媳嗣以男長女大遂爲合卺瑟靜琴耽居然好合前日下午該氏令媳出外購買雙弓米良久不返該氏出外查看始得遇見相率回家冋之盤問以致姑媳勃谿媳一時忿恨私購洋烟吞服及氏知覺急請陳與昌絲棧中人到來施救無如受毒已深難以爲力旋卽玉殞香消枉死城中又添一重公案矣 
[敲詐未成]  
　　前日有牛販三人在七寳地方販牛三頭來滬欲售與八仙橋宰牛作行經西門外被冐充縣差者所見將牛扣住旋出僞牌票一紙大言曰本縣黄大老爺正欲拘爾等牛販懲辦今爾自投羅網尚有何言遂軋入某茶肆中大聲桐喝嗣經其黨出爲排解令出洋十五元始准將牛牽去否則送縣研究該牛販等遂集洋銀三元爲贈若輩不允定欲增至十五元正在爭論間被西門外巡防局武弁金匡元所聞卽率局勇馳至將欲拘拿若輩知事已敗露各鳥獸散武弁乃向牛販申斥一番令將牛牽回不准售入宰牛作牛販稱謝而去 
[彩鳳高翔]  
　　松江人著名蟻媒姚子海奚義和等挈同該處女子朱阿鳳乘舟來滬行經北蔡被圖董瑞世生所見以姚等俱係水販恐有不妥情事乃至舟中探望見有婦女在内遂向姚盤詰據言將至杜家巷索欠再三盤問矢口不移瑞喚地甲將朱阿鳳帶住謂女係正經事諒必有人來保姚乃渡沛而西至佛閣前某小錢莊懇莊主某甲同到北蔡將朱阿鳳保出昨日相將來滬　甲擬將朱阿鳳送往松江未知果否 
[索洋評理]  
　　前報紀小東門城脚臧長發木器店主臧宗賢之子臧洪卿向小南門内潘發生木器店購買木器兩件價洋七元二角向索之下臧反稱潘將伊子誘匿扭至保甲總局以事無　據飭中理處一則兹經十鋪甲夥唐二糾令兩造互相找尋潘雇人四緝蹤跡杳然而臧宗賢糾約周阿才胡月山陸阿隆等向　逼索勢甚兇横　謂臧子被潘毁屍滅跡等語旬日之間潘已所費不資日前有人通信與潘謂臧洪卿現匿滬北鐵馬路昌泰雜貨店主伊叔臧留榮處潘立卽前往果見洪卿在彼當卽扭入城中赴保甲總局控訴父子串匿圖詐等情張司馬未及訊供飭將臧洪卿交與地甲轉交伊父收管並飭理處明白潘以洪卿旣已尋獲應將木器價洋付給並須酌償尋費連日向　　唐二追問甲夥一味搪塞前夜潘以節屆中秋應卽將洋付來邀同中夥及臧等在小東門某烟館理論紛紛聞者莫不齒冷 
[船局案訊詰]  
　　利濟木輪船局股東李楚芳上控魏勉齋夻銀扣船一案縣中迭次會訊均紀前報前晚憲委劉司馬蒞縣會同黄大令升堂飭提兩造至案李楚芳供奉斷之銀須俟十日措繳惟船照亦請繳呈至於許公館等抵借之欵請爲扣除司馬飭傳魏勉齋土案據供職員現在行駛之船不在六隻之内係倫國才所造需價銀九百兩並非抗斷實因吃虧太甚叩求加增司馬與大令向魏一再開導魏始遵斷司馬以倫國才一船亦斷歸李楚芳等出價承受日後船務與魏無涉所有斷給之銀七千五百兩内應還倫國才股本銀一千五百兩王守愚股本銀一千兩及許公館借項一千一百八十兩尚餘若干均給魏領並飭魏於切結上具明以上各節呈候十天之後由李楚芳等繳銀來案具領案遂結 
[會訊欠銀]  
　　德商倍發洋行西人倍而發役該管領事署控買辦陳廣甫不付押櫃反被收用客帳等情福繙譯官照會　廨讞員蔡太守訂於禮拜六會　太守接文後飭差傳陳到案陳亦控煞拉夫忻福生虧欠洋銀太守着併案集訊昨已屆期十點鐘時福君蒞廨會同太守升座倍而發投案訴稱上月杪有陳廣甫者進行爲買辦立有合同言明先付押櫃五百兩約於西歴六號交銀屆期一味延約反在外間收銀有一法人處抬賣下來之銀共有四百十二兩被陳收用又某某等行銀亦被伊收用共有七百三十六兩之多所有法人拍賣生意冋由我行承　銀錢往來爲法人所深信此次被陳冐收當時我不知情直至法人到來知照謂再遲一天若不將銀理清須赴領事署控告但我行牌號向稱規矩今被陳做壞請爲追銀究辦陳供稱係寍波人本欲在該行爲買辦因探聽倍而發聲名不佳故不付押櫃至云各處所收銀兩均有付銀　簿爲 
 
 

Page 4

 
 
憑至忻欠我之欵現已理明忻供稱小的與陳並無瓜葛求請保釋太守問陳曰爾究竟收銀多少供稱並不收用實係洋人欠我問倍而發欠爾多少供　除去工資外尚欠銀十餘兩太守察閱原告所呈合同帳目内有付銀三百兩問此欵爲何陳供此銀未付太守又問卄八日付銀五十一兩零四分是何欵項答稱付字林洋行又問尚有一百兩作何用度答稱付西人開納夫太守謂曰倍而發現稱有銀七日三十六兩八錢八分可是付應裕　否答稱應裕泰祗付銀一百零八兩九錢太守曰爾總之不應損伊牌號致西人恨之刻骨陳俯首不語太守商之福君判將陳押候再訊忻旣無干涉從寛交保正欲退堂忽有朱錫順偕徐阿生投案朱稱陳欠小的洋銀付下期票一張計洋三十元零五角小的轉付徐處徐因初三日成親需銀應用故於廿九日往收忽與西人倍而發相遇該西人不問情由將票掯去是以來案請追太守曰陳付之銀卽是倍而發之銀現在陳亦管押尚待覆訊爾等暫且退去俟覆訊時來案候質朱等皆遵諭而退 
[餅筵移振]  
　　秋色平分月華皎潔紅綾餅啖翠斝香浮此正及時行樂之時也然一念順直等處飢黎載道藜藿難充則有爲之食不下咽飮不甘味者謂非惻隠之心動於不自覺乎本館恊振所昨承匯豐銀行帳房以月餅費洋四元助振又九章號各友節省月餅費洋十元又范德盛號酒筵十元移初振捐彼災民得此仁施有不鼓腹歡呼傾心舞蹈者哉又淮軍下士代求方伯貞病愈助順直洋十元此非痌瘝在抱者不能爲故附誌於此 
[福造災黎]  
　　謹啓者敝堂接奉電報局來劉浩如太守經募賑洋五十元百川通票號交來三十七户賑洋一百二十四元四角並三多堂助本堂經費洋六元又奉裴根石大善士賑銀二十兩周耘文大善士爲妻病愈完愿洋一百元並助本堂經費二十元杭省金芝蔴巷姚大善士經募七户洋四十四元銅洋一元先後領到仰見諸大菩薩大慈大悲救苦救難保誠求於赤子造福命於蒼生天佑善人富貴壽考謹合報章以爲左劵[  上海六馬路仁齊善堂籌賑公所施善昌等謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[虧欵結案]  
　　天津英工部局某甲虧空公欵銀一千六百餘兩由同鄉親友湊還銀一千兩餘向妓女三順追繳業經列報兹由三順認繳銀二百兩連同鄉湊欵共成一千二百兩尚欠四百餘兩查有未收欵項一百餘兩應撥以備抵實欠三百兩再將甲及牽連之聽差某乙畫圖某丙一月辛金扣抵一百兩尚欠二百兩由總管西人墊付甲於前月已經出押乙丙兩人釋押在先惟乙與甲一律撤差丙則仍任畫圖其暫借甲錢九十千飭歸工局以償公欵此案遂結 
[背帥被誣]  
　　諸葛在慈者向業醫懸壺甌巿兼治大方脉雜症門外履常滿年來蓄積巨資生涯頗不惡也近因其徒葉阿三係永塲人相從六年素所契洽本夏偶以口舌微嫌三遂背師而去自在寺前開設醫館以岐黄術問世在慈忿三自張旗鼓直以逢蒙相視具禀塲官控三偷竊藥料左道謀害等情高益卿鹺尹收禀之下乃借延醫乳癰爲名飭傳葉阿三到署訊供笞責一百五十板三以憑空受笞不甘默息遂赴琴堂喊叩誣良爲盜屈遭笞押高鹺尹知其上控隨將人案移縣請辦邵邑侯諭令收所候訊勝負尚未分明現三族咸抱不平謂在慈揑禀盜竊旣無贓據妖術謀害又屬誕妄不經節次上控道府未知如何定讞容俟訊後另詳 
[袁州塗說]  
　　客有自袁州來省應試者據稱近月湖南醴陵邊界又有匪徒糾聚蠢動之信萍鄉人士密邇其地不無風鶴驚疑致來應鄉試者人數不及昔年之半然官塲尚未得有確耗是否屬實容俟續錄又稱袁州各屬近有俗稱洋蔴油者價頗賤食之腹痛作瀉其油來自湖南用水調之成米湯色用火燃之有黑烟起當是茶油攙入桐油或雜棉子樟子等油不然湖南非近海省分不通外洋何以有洋蔴油中國蔴油質極香潔價亦昻貴洋蔴油當必不相上下何以價賤而害大若此其爲奸商攙入桐油雜油冐充茶油匪徒揑指洋蔴油可想而知也又稱萬載楓樹下某鋪圃有洋蔴油一甕希圖混售射利某日天大雷電以風將甕擊破油亦焚燬無存行人傳爲天理昭彰又稱宜春某鄉貧户一家十餘口向佃某富户之田仲夏青黄不接嗷嗷待哺朝不保夕搜括衣物入典得錢數串向田東某富户糴穀以延殘喘富户收其錢以抵舊欠掯不給穀貧户忿甚嘆曰死於餓與死於毒一也然死於餓無人料理死於毒有人收理因置毒粥盆中欲與富户爲難合家初不知也欲取雙弓米以果枵腹忽見巨蛇繞其盆無敢近者一時驚動鄉鄰無不來覘其異富户相距不遠亦聞風而來蛇忽繞其腰富户慌甚無術禳解有知其事者謂事由掯穀而起請如數予之勢稍鬆乃倍予之蛇竟蜿蜒自去云云其說頗荒唐然足爲世道人心之勸姑錄之以符新聞體例而已 
[親求故劍]  
　　前報蘇州某大令之夫人於藁砧查案外出時被親信長隨某甲誘拐捲逃云云兹悉大令公旋之下忿恨塡胸幸甲之住址素所明晰遂雇舟親往江北偵緝果得尋獲現已破鏡重圓珠還合浦矣惟甲已如黄鶴之高翔去不復返至是亦不予深求云 
[虎林補記]  
　　浙闈内外簾官單早列報端現聞候補縣寗大令本瑜亦奉藩司札調簾差用補錄之○初五日進點謄錄入闈照章先一日在杭嚴衛給牌約共有四百餘人○貢院照牆前十一府篷厰爲士子點名時休息之所無知之徒就廠下擺設攤塲以卜利巿初五日午後供給所飭地甲一律逐去毋得侵佔○初六日試官進簾先一夜雨師風伯並駕齊驅是日黎明尚見細小溟濛及已初時節雲容掃白日色升紅二典試及内外提調監試藩臬兩司均乘顯轎由撫院東轅門轉花牌樓大街直至文闈至公堂降輿惟撫憲仍坐暖轎四面用緑油布圍住說者謂撫憲玉體違和沿途恐受風寒也觀望者男紅女緑鵠立街頭頗稱熱闹云○應試士子人數衆多撫憲恐其爭先恐後紛紛擁擠照章改早一個時辰卿初開點由四路分十起懸牌曉示 
[英界公堂瑣案]  
　　韓殷氏訴稱係江北人丈夫尚在原籍小婦人生有一子現年九歲與朱薛氏爲鄰昨日該氏自稱失去大碗二隻疑係小婦人行竊向論之餘反被擊破頭顱不得已鳴捕送案三百五十五號華捕禀稱曾送韓殷氏至醫院據醫生云閱一禮　方可告痊朱薛氏供稱亦係江北人丈夫已故小婦人以敲石餬口昨日家中失碗二隻向韓殷氏詢問不敢行兇蔡太守商之福繙譯官判將朱薛氏從寛交保○一百十八號三道頭華捕禀稱昨晚九點鐘時在途尋緝見俞榮來等三人聚衆逞兇爲此將三人拘獲解案請訊俞榮來供稱係寗波人姪兒前在某洋行營生嗣因病故由孫協謂俞阿林往做自願每月貼洋數元詎孫等非但不給反合阿林等將我兇毆孫及阿林同供不敢逞兇實向榮來理說蔡太守訊得兩造各有不合判令各罰洋半元如不交洋當管押一日○　開明前控羅宗管陸瑞山紏衆行兇一案太守著候覆訊在案昨日捕房又將羅陸解案原告邱開明投案訴稱係寍波人在同文書局營生是晚小的自局歸家行至中途忽有羅宗管陸瑞山等奔來將小的扭住聲稱踏痛伊足小的尚未發言忽有一人將小的推倒羅陸等一擁而上肆行毆擊致受損傷今傷雖痊愈雙手尚不能用力求恩究辦羅供稱肇事之後小的曾允給邱醫養費十餘元但生理現已辭歇無力付洋陸俯首求恩太守商之福君判羅陸繳洋十元給邱爲養傷費待洋交清後交保○悅生洋貨棧遣夥訴稱有粤人李阿炳來店購買呢褲絨衫馬甲洋傘等物付下期票一紙騐得實係僞造爲此報捕吊贓送案包探陸阿長禀稱小的在李身畔搜出質票一張洋一元二角今特呈案李供詞含糊太守判押二月贓給失主其領○沈杜氏訴稱現開老虎灶迭次失去水烟袋等物報捕緝獲黄阿金吊到水烟袋六枝銅銚一把水桶一隻送請訊辦黄一味求恩太守判押四禮拜期滿遞籍贓交該氏領去 
[法廨停訊]  
　　昨禮拜六係法公堂會訊之期因葛同轉别有要公飭丁持片至大自鳴鐘捕房知照克捕頭停訊一期 
[法捕房瑣事]  
　　某甲者由他處來滬暫住法界廣安棧帶有洋銀三百元寄與櫃上言明回時向取前日甲欲乘輪至長江一帶索取洋銀僅以百元付還甲不得已遂投訴捕房由包探將該棧執事拘入捕房管押一宵昨晨經克捕頭略詰數語供稱因時值中秋需用甚急暫時挪移須俟節後歸還捕頭以客棧中人欺侮孤客可惡已極著押候交洋方准釋出否則解案研究○金陵人某乙不務正業時向老北門外弟媳某氏所開舊貨店勒索銀洋不遂其意動輙持刀恐嚇氏不堪其擾屢赴捕房控告經葛同轉兩次遞回原籍不准來滬詎乙怙惡不悛依舊逍遙滬上前晚又至氏處大肆咆哮氏遂出外鳴捕乙忽抽出利刀將頭顱劃破鮮血淋漓在地亂滾俄而捕至將乙拘入捕房捕頭以其屢次違犯本應押候研究姑念頭顱已破著氏繳洋四元給乙爲回里之資飭包探押上長江輪船回籍如再來滬定須重辦○某丙至新裕輪船行竊水手衣服一件携至公館馬路某押鋪質錢二百五十文被失主拘獲送入捕房管押○前日某輪船抵埠裝梨數百簍正在上貨時被妙手空空兒竊取一簍負之而去被探夥瞥見人贓並獲拘押捕房 
[福善有徵]  
　　謹啓者敝堂昨奉通藝閣主來函並交到洋三十元以本年二月起購吕宋票月月得彩月月助賑接連六次從未間斷天下事豈有如是之巧相值哉兹又得英九月分彩仍照前例助順直急賑以謝神佑云云可見天道福善善人是富報施之速信而有徵用登報章爲善人勸再敝堂接奉皖撫沈中丞女公子書畫并各善士助賑珍物編成彩票售賑順直奪標種福一舉兩得諸公欲騐鴻運請於此小試其端敬布區區仰祈公鑒[  上海六馬路仁濟善堂籌賑公所施善昌等謹誌]  
 
 

Page 10

 
 
   
 
