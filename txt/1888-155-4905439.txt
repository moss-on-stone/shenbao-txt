# 1888 - 155 - 4905439

 

Page 1

 
 
[第二批古今圖書集成出書] [  圖書集成印書局啓]  
　　本局所印古今圖書集成第二批應出之博物經濟兩彚鍢業已訂齊計書六百本裝成一箱凡有已繳足銀一百五十兩執有書票者可卽持票來申報舘取書如第三批銀兩尚未繳到者限於五月內速卽照付逾限概不收取所有第三批之書現在趕緊趲訂不久亦可出書矣此佈 
[延請潮州售報賣書友人] [  本舘謹啓]  
　　本館現欲於潮州地方用一友人專司本舘售報及賣書事宜如有願就者請在本埠覔一妥實店家作保卽可定局幸勿觀望此佈 
[招售等經室續經解股票咨] [  點石齋主人謹白]  
　　經解彚刻首推通志堂體例可謂善矣然所采多宋元儒先之說時好不尚焉及學海堂行世面上之寳學直可俎豆漢儒衣被天下矣然所取綢非足本次第僅據生世疇人之傳廣雅之編盡列其中通儒微嫌其體例後學又苦於檢尋此編所定依經編次則全仿之通志堂而棄取之間一以漢學爲宗凡稍入宋儒論說者概從割愛微秘籍力閘幽光采成書至百七十餘種之多積卷牘凡千四百有奇又復甄綜加精條流不雜博而有象富而有倫東海九京可作儀徵英靈未泯其許爲功臣視爲克子凡所採諸書除坊間所有者十居其三此外或孤本行世未久燬於兵災或家藏稿本珍秘殊甚未經鉛槧博學通材欲覩其書甚于飢渴或知其名而未見其本惑懸百金於市　之累年面不得者皆不惜重眥竭力羅致都爲一集實儒林之鉅觀不朽之盛事也閱所編目便知其書之可貴核其卷牘由悉其價之甚薏本齋志在壽世匪以圖利預定者僅取工本先繳洋八元後找十八元取書一部外加文木箱子一只約六月終成書哉欵後不預股者準籌每部四十元滬上股票頗多訾議惟本齋從未失信於人誌早在　諸公洞鑒之中無俟贅言目錄列後特此佈聞售股處在上海拉圾碼頭點石齋南局帳房及三馬路申報舘帳房蘇州察院場奎文書局京都頤豐潤票號揚州多子街申昌汕頭吳明麗福州復利洋行香港文欲堂書坊廣東十八鋪中約申昌南京申昌天津裕通恆申昌本埠三馬路申昌 
[新選大題文畐告竣] [  點石齋代啓]  
　　近來所出石印大題文非將舊文互相傳鈔卽將庸惡淺薄濫竽充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窻稿擬作硃卷課藝凡已見于刻本石印者概屏勿錄名之曰大題文冨得文萬五千篇每題一文並無其二亟付石印以供揣摩至於字畫清晰校對精良較他書格外認真刻已出書墨色紙張務臻美善裝訂二十本收回工料洋十二元諸君子有先覩爲快者向山西省城祁邑東昌府書業德記書坊蘇申掃葉山房江左書林文瑞樓醉六堂千頃堂著易堂文玉山房三蒼書局暢懷書屋讀未樓芸緗閣南北申昌以及各書坊發兌 
[談火]  
　　旬日以來滬上火災幾於屢見而不一見四月十九日董家渡天主堂前麵館失慎災炎直上一發無餘頃刻之間延燒一百二十餘椽麵館主夫婦二人俱葬身火窟二十二日自來火廠忽遭回祿焚去房屋二十餘椽一女工斃焉二十四日虹口南源昌路允大質鋪走水房屋衣物盡付刧灰至二十五日小南門外草鞋灣又火鴉成隊亂噪狂飛房屋二百七十餘椽悉被楚人一炬巖邱二姓皆隨丙丁神以去嗚呼噫嘻天不厭災至於此極哀此黎庶何竟不幸而值之乎客有問於賓紅閣外史曰我觀質鋪地居北市人烟稠密宜乎如草之蔓爲害無窮而何以所災有厭一二十椽而并不延及鄰里董家渡及草鞋灣僻在南郊其熱鬧較遜於租界鋪戶亦疎疎落落不致密比如林宜乎偶被災殃易於施救而何以池魚殃及牽連至一二百家吾子久客申江平日頗留心時事能于此事一明其故俾鄙人打破疑團乎外史曰是固有說就形勢而論自宜北市之火難救南市之火易弭而不知救火之靈與不靈正不啻相懸天壤夫火與水相尅救火之必籍水也明矣滬地雖濵近浦江而河道久形淤塞潮來之際尚有濁水灌之護城河潮退則河盡污泥涸可見底卽洋龍素稱靈捷而所恃者惟幾口枯井及人家缸內所儲略一噴澆卽已見底杯水車薪之喻正爲今日而言又曷怪其一霎蔓延勢不可遏乎北市則到處有自來水一聞火警卽可開取澆之而巡捕房及救火會所立章程則又盡善盡美鐘聲吼處洋龍卽星馳電掣而來汲水狂澆刻不延緩銀濤萬丈幾疑從天上飛來而又有藥水龍滅火槍哈敦斯答救火藥水綢繆未雨務極精詳此所以火警雖多救之較南市爲易也昔年當事者擬卽南市城廂遍設自來水俾居民使于汲飲一遇火厄施救亦易於爲功法至良意至美也乃此議將成經客民某姓極力阻止以致九仞一簣功敗垂成現雖各局各善堂皆有水龍數架而臨警馳報勢所難周街道又狹隘難行水龍亦不時時演習我恐火不爲患則已茍爲患焉未有不一敗塗地者夫豈第草鞋灣及天主堂前二事哉客曰子言誠然然何解於昨晚三馬路石路口之事夫石路非僻地也九點鐘後爲時亦未晚也而一經遺火四面延燒非不有自來水也非不有巡捕房救火會中人往救也非不輔之以藥水龍滅火槍哈敦斯答滅火藥水也而燎原勢盛霄漢通紅鋪面住房無異風掃敗　　擊肩摩之地頓成瓦礫荒場是又何爲而至此耶曰是固天意焉而人事亦寓乎其中西人之造房也厚其墻垣四面皆無所倚着家中則收拾清淨有書房有帳房有廚房有臥房羅羅清Z無稍混雜而又於火最爲留意在在切其防閑是以不常見火災卽聞有之亦卽隨起隨滅從未延及他家華人則不然居租界者類多貿易中人畏房值之過不肯多賃一椽之屋設店鋪於中堆貨物於中會賓客於中棲妻子於中侷促若蜂房一轉側卽易於失慎而爲之房主者又珍惜寸金田地不肯將天井過路展寬房屋俱用木質造成大半無墻垣之隔石路係閙市集店鋪林立甚且以一椽門面分設二家百貨如山堆積雜亂其遭此巨禍也實亦自取愆尤曷得謂自來水之無功施救者之不力歟客曰允若是然有數事焉似乎未甚妥洽不知能改弦而更張之否夫捕房之擊警鐘固較鳴鑼爲便捷然必待巡捕馳　而始擊則　遠之處多延時刻火已炎上成災迨救者聞鐘聲然後聚集昇水龍未免迫不及待鄙意宜常川派一人登警鐘臺上瞭望一見火起立卽鳴鐘庶乎得早救援易於撲滅水龍旣到巡捕必驅逐行人一防搶火匪徒一恐碍於作事也然昨日火熾時僕方在新丹桂觀劇回是處遠離火場而巡捕亦舉棒將人亂擊是非防患直示威矣至於乘火行刧律有明條而會審委員例不能定罪案以故一經逮案惟以笞責管押了事重亦祗械頸數天何怪愍不畏法之徒膽益大而兇益甚似宜將獲案者訊明送縣照例嚴懲庶無賴匪徒稍知斂跡乎曰是三者固皆切要之圖然自有捕房及公廨主人何敢效尸祝之越俎惟有一要務焉我輩居租界中爲人作嫁茍可從儉者儉之不必過事奢華以防意外之禍果係巨紳富賈家資累萬 
 
 

Page 2

 
 
衣物充盈則保險之資斷不可惜庶乎設逢不測尚有人爲之賠償不致立刻變作貧人能從新整頓也至如何擇鄰而處如何防患未然則在操家者隨處留神不可存腸柱鼓瑟之見客曰誠哉是言子誠得禦火之道矣請筆之報端以告凡住租界者可乎外史曰諾遂援筆書之 
[諭旨恭錄] ○四月二十五日奉　硃筆霍木歡補授詹事欽此 
[本館接奉電音] ○昨接京友發來電音有四月三十日　諭旨二道敬謹譯登○四月三十日奉　上諭聯恩奏病難速痊懇准開缺摺金州副都統聯恩着准其開缺欽此同日欽奉　慈禧端佑康頤昭豫莊誠皇太后懿旨山東巡撫張曜着幫辦海軍事務欽此 
[閩省風災] ○福州來信云四月二十三日三點鐘時濃雲四合田地晦冥急雨狂飛聲同萬馬少焉大風驟發吼聲若巨雷金斗鋪空地旁某甲新建住房毗連數十椽屋瓦皆紛紛飛去對面隔河而居者數十家一霎時轟然坍倒老幼男女悉壓其中哭聲震天慘不忍聽幸經人急爲搶救向無性命之虞離數十步金斗橋旁有榕樹一株大可數圍樹下有一廟時風力已稍殺猶能將榕樹拔起附近剃頭店等亦無不墻坍壁倒瓦片作蝴蝶飛甘姓荔樹極多被風吹折拋撒路邊南街某聯匠一線等八人往昔澗殿觀劇回適遇大風急躲道旁小亭中亭臨湖受風幾覆岌岌可危匠等欲覓路而逃不覺目眩腳浮皆翻身遂入碧澗有漁艇見而救起不致爲河伯所奪亦幸矣哉閱時飛廉氏興盡而歸雨師亦卽返旆入夜三鼓又風雨交作門壁震動閩人謠傳謂風過之處有黑氣一團隨風亂滾是則等諸齊東野語一笑置之可也 
[甬郡火災] ○四月二十七之晚二更時寍波江東新會館後失火紅光高燭霄漢通紅各處水龍聞警而至協同施救約焚半點鐘時共燬房屋數十椽 
[皇都淑景] ○庫倫辦事大臣安君德前檔光緒五年管理左翼監督時虧短稅額銀九千七百二兩有奇前任坐糧廳漢監督陳君維周當光緒十一年短收稅銀案內除先後完繳外尚短銀二百七十兩有奇日前次第赴內務府遞呈欲遵南苑工程交一免三章程措銀完繳以清欠欵該府行咨戶部查明該二員所欠數目與所呈之數相符不日將兌收矣○福建南台稅局房屋坍塌不看經福州將軍咨請戶部擬於該口所征船鈔項下提銀數千兩委員監修所需工料若干俟工竣後核實造報該部以船鈔一項向歸總署核銷能否准其動支應由總署做主遂將所報咨商總署云○四月中旬順天府行咨戶部稱前經貴部奏准籌備鄭工餉賑摺內有匯號捐銀一欵現經京師各匯號遵章各捐銀六百兩一律繳齊惟各省匯號皆係京師分出奏請量予豁免當經奉　旨允准在案今將京師匯號各字號商人姓名造册詳報希卽查核○四月中旬戶部以續籌鄭工餉銀一百萬兩入奏奉　旨依議欽此聞所籌之欵係專指各省關所征洋藥稅厘項下工撥銀一百萬兩統限三個月解齊貽悟者嚴叅已由五百里飛咨各省督撫關道監督一體欽遵矣○禮邸交諭所有本爵管理各項遇有應行面稟呈畫稿件各事卽令各該章京於每日散門時在中海福華門外伺候回禀畫稿以免奔走卽於公務亦無延遲○新任鑾儀衛滿鑾儀使芬錦衣車定於本月二十二日卯刻到任先頒紅諭曉諭闔署滿漢官員吏役暨字旗頭尉人等屆期一體謁見○會典館示傳吏部送到漢賸錄官戚祖修孫奎杰胡松年牟彥魯朱疇益桑字何國褆劉芑灃陳乃材等九員知悉務於五月初一日親人赴館騐到○戶部銀庫於四月二十二日下午當堂劈鞘兌收山西委解京餉銀十萬兩湖南委解地丁　金京餉銀十五萬兩逐一過平騐收儲庫當卽分繕回批給發晉委夏大令湘委巖直牧領取以便回省銷差○漢三等侍衛金鳳岐由庚辰武進士賞授侍衛未經期滿因案降調旋卽捐復行走八年尚未期滿引　見送請禮邸咨部連前計算部覆未准近因鄭工開捐援引事例稟諸兵部報捐期滿未蒙批准又赴農曹報捐仍不准行○五月十二日夏至大祀　地於　方澤奉　旨朕親詣行禮欽此照例致齋三日太常寺溯查成案以　皇上駐蹕南海所有前期三日南海未設齋宮　皇上應於何殿致齋並無辦過成案謹按道咸年間　上幸圓明園恭祀　地壇前期回　鑾大內於養心殿致齋三日禮成後方回圓明園今值駐蹕西苑應於何處致齋抑或循圓明園成案辦理必須奏明　欽定刻經該寺博士廳官稟諸各堂憲據案聲叙俟堂稿畫齋繕摺具奏恭候　睿斷遵循○四月十六日京外迤减色云○鑲白旗驍騎槍營抬槍鳥槍練兵於四月二十四黎明齊赴朝陽門外苗家地本旗教場恭備營總章京帶演新舊行陣 
[娃閣迎薰] ○姑蘇護龍街聚鳳茶肆開設有年肆主以生意清廖替與某甲現正督率工匠黝堊一新前月二十三日下午比鄰某藥肆中數齡小女子來此閒遊偶不經心竟似銀瓶之墜井經人撈起早已氣息全無父母痛失掌中珍幾致肝腸寸斷吁可哀也○二十四日午後有人行經吳郡廉溪坊空地上見一男屍面目皆血肉模糊慘不忍覩告知地甲赴縣稟明聞甲係郡中人年約六十餘歲向在陸介福棧當庖丁不知因何斃於路側或謂必係爲仇家所殺然道路悠悠之口不足據以爲憑究竟如何且俟相騐後再行登報可也○黃子壽方伯抵蘇後以婦女結隊入茶寮首懸厲禁近又查得省會之地煙館如林羣不懲之徒每借此爲逋逃籔遂札節地方官一律查禁三首縣奉札之下立即藏派差役勒令閉門想此後宵小無可潛從不致爲非作歹而少年子弟亦可免受芙蓉之瘴矣方伯誠萬家生佛哉 
[泉唐潮汛] ○杭州開小押店者大抵皆地方痞棍恃軍犯頭爲護身符去年以收押衙署公館竊贓節次勒令封閉近以日久玩生人多貪利仁和兩縣境內已開至二十餘家誠病民之一端也安得賢有司執法繩之○某大令筮仕姑蘇歷膺繁劇上年病歿任所眷屬乃遄返椊鄉其公子頗有文名翩翩然慘緑少年且不染紈絝去習氣當合　時兩家互相挑剔冰上人幾於舌敝脣焦太夫人因是耿耿於心不堪重視新婦新婦亦嬌生慣養不能井白操持常奴視新郎不肯憐卿憐我以致閨房之內不能如張京兆之甚於畫眉而脫輻爻占時不免於反目一日新婦讬言歸寍父母節大遣與往迓堅不肯回惟每逢令節一來向先祠展拜清明節於寒食之夕始至立夏又改爲早至春暮歸公子輾轉尋思絕無生人樂趣計不如斬斷情絲萬縷遁跡空門乃密購以領袈裟捲而懷之袖藏利剪貿貿然至向識之某尼庵言欲披剃尼訝甚方欲致詞而公子已將髮辮齊根剪落矣尼無奈慰以好言雇定兩肩與詭言公子如欲作佛門弟子大事好事但此間係優婆夷焚修之所瑤光奪壻不無嫌起瓜田請赴某業林日聽齋魚粥鼓可乎公子信之安坐輿中輿夫急馳而去竟登公子之堂時尼已致信太夫人見公子默默無言節人走告新婦家新婦置之不理太夫人信尼言恐係前生夙孽遂讬尼廣開道場爲之懺悔嘗覲蒲留仙先生載臨淄孫生取辛氏女爲窮褲多其帶牀頭常設錐以自衛視　砧若寇　後有比邱尼至其家爲之購秘戲圖書符置枕下夫婦遂和好異常今同一尼也而但以廣開道場誘人財物不能如臨淄尼之議怨耦爲佳耦令人瑟靜琴眈豈三生石上某公子果未証夙緣歟夫亦見尼之黔驢無技而已 
[詁經小課] ○浙江瞿子玖文宗由上江考畢回省念及本屆科場欲觀多士之才藝故於四月十六日特備白摺命文題二試帖詩題一開詁經精舍小課四書文題子曰女得人焉爾乎經文題以為黼黻文章凡在詁經肄業者亦准自備試卷作文投繳一體校閱不分彼此限十七日繳卷俟平定甲乙後再當在署局門覆試以觀其真才並諭令此次試卷慎勿請人替作替謄及爲人捉刀等情倘覆試時寫作不符概從擯棄不以初次已錄姑從寬容也故應試之士均翹首而望發案云 
 
 

Page 3

 
 
[月湖蟾影] ○寍波信云白鶴山下農人某甲爲子聘某乙之女爲媳六禮旣成聘有日矣冰上人有挾而求向甲稱　不允遂唆令女家勒索多金甲以木已成舟勢難翻悔憂思交集意欲自經女家聞知仍從前議○日來瘟疫流行比戶皆是操岐黃術者頗有應接不暇之勢衛身君子尚其加意珍調哉 
[觀察勘問] ○昨日江海開道龔觀察會同河工局督辦江蘇候補道李景鄉觀察察閱開　吳淞港工程 
[詳述火災] ○前晚三馬路石路口一節時在夜間兼之毒焰迷漫聲擾雖經訪事人再三探問亦祗得其大略情形茲復訪悉其詳因石路來鳳齋帳鋪煮夜繕時遺火柴中未得知也及至九點鐘火勢飛騰冒穿屋頂鋪中人見而慌甚急取帳簿脫逃適一百零四號三道頭華捕棱巡至此見此情狀急開自來水灌救爾復飛報捕房捕頭急擊警鐘水龍絡繹而至則已延燒左隣餘昌小押鋪轉角天裕茶葉鋪轉彎焚至三馬路北與里口為止對面延燒蠟燭鋪向東延燒花館炒麵店協泰馬房雖未被焚然門面已經毀壞繼又從石路向北至豐盛米鋪房屋燬其強半復飛至對街公興槽坊救火者急拆毀比隣源豐衣莊以絕火道向南拐向上春剪鋪等亦盡付一炬三馬路萬象春茶舘被火所偪房屋已欹側凋零猶幸未付刦灰昨仍勉強開市桶店則已受池魚之殃火遇萬隆質鋪高牆遂戛然而止石路向南焚至陳鐵口測字攤來鳳齋向南焚去扇鋪小衣莊萬增昌帽店零剪店再南乾泰衣莊得保無恙蓋洋龍保護之力也當火盛時蔡二源太守督同差役親蒞火場直至火滅烟消始呵殿回署是役也燬去門面樓房三十一幢拆毀五幢連內進房屋計共燬六十餘幢巡捕見有携带衣箱物件者概行拘至捕房問明是否己物抑或乘火行刧分別開釋管押其搶火之人持物至法界者亦被法捕拘案移究英捕房懲辦云 
[改設班房] ○蔡二源太守諭將署左品春樓房屋改為女班房刻已興工樓面爲　快班房下則管押女犯云 
[科罰印捕] ○前有七十五號及六十號印捕控粵人林阿方攫洋十四元林不承認　　妹阿好控被印捕肆毆并邀　髪鋪主王桂山爲証王訴稱祗見印捕毆阿好並不知林攫印捕洋銀蔡太守以印捕所控不實命一干人投捕房侯麥捕頭究問捕頭詳加研詰各執如前以印捕所控無憑稟請太守開釋惟不應擅毆阿好判各罰洋五元以儆 
[下鄉設櫃] ○四鄉設櫃徵糧已登前報昨晨裴邑尊請何海曙明府帶領　差數名往龍華鎮開徵并傳諭地保業戶人等就近完納 
[履到坦坦] ○城內等雲橋南首道路坎坷茲由果育堂董雇匠興修業於前日一律鋪平如氐如矢矣 
[上海縣署瑣案] ○前年馬橋人金桐桂與武生陳麒標投松江府控郡尊查得金陳均係訟棍發上海縣監禁二年今春金在監患病經人保出茲陳亦因病於前日稟求交保醫治裴邑尊着暫行交保俟病痊仍需還禁○裴邑尊斥遏銀匠一節曾記報端該銀匠中有三人欠欵較多昨經邑尊令收所追比○日前招商局送盜買書鐵之徐炳齋請究裴邑尊訊明後節押令清理徐延不尊諭邑尊乃於昨日節差帶案比追○上年冬漕至今尚未掃數清完前日幫審委員陳伯葵明府將各圖差一一比追○浦東洋涇鎮人金心岩胡正良吳阿桂等前因滋事逮案經裴邑尊訊責枷號前日邑尊令將金胡二人開枷交原差帶往鄉間交妥人保釋吳因患病暫行收所醫治○昨日午後三下鐘時心北門外吊橋堍汪雲從水煙袋店主報稱學徒傅阿友寍波人日前患病當卽爲之延醫服藥至昨晚病重而斃小的趕卽購備棺衾乃有屍親掯阻言須俟伊父到來始得成連但伊父現在杭州不能卽到爲此報求相騐邑尊著侯詣騐核辦 
[法捕房瑣事] ○某甲遞稟聲稱父親在日做石子石片生意曾用夥洪錦堂是丹　所　九歲時父親去世後跟隨叔父回籍母仍居滬十三歲時到過上海不數日卽回至今年三月間又來四月初八日母親去世其牌位上　寫洪門錢氏況父親資財均在伊處爲此投案請提洪錦堂及母舅到案質訊王司馬謂爾昨在公堂遞稟不准今日又來卽提洪道意欲何爲爾今年歲若干答稱今年二十九歲司馬謂爾去自思爾父去世時爾祗九歲母應與爾同回爾母不歸日爾自去其間情事可想而知後四年爾到滬不數日卽回明是不能容留爾母嫁洪已將二十年今已去世爾貪洪之資財而前來控告甚屬無恥着掌頰一百下喝退○東洋車夫陸茂闌與道士胡松林爲奪時辰表在途吵閙巡街捕拘進捕房昨投案據道士共供四川人住長豐客寓昨日僱伊車到東門落下表一隻被車夫拾得不肯交還要錢一千文據車夫供從老北門推至東門拾得表一隻道士欲取一觀因卽交彼到手時稱是伊物不肯交還爲此爭吵王司馬謂道士尼　路人諒不訛詐隨問寓夥可在此否旋據張文卿投案稱道士路過此間帶有鋪盖行李來住八天表是施主給伊作爲盤川王司馬卽將表給道士領取車夫陸茂蘭掌則釋放○前有元生等錢莊三家控馬瑞和倒帳逃逸司帳金梅生有家眷住居興昌里內請爲提案當將金之泰水溫韓氏傳案研問之下着爲交保該氏仍未保出昨晨詰問爲何無人來保家中可有人來過答稱並無親族在滬合住之劉先生胆小不敢來保前日有張姓送來棉被一條女兒臨盆在卽家下無人照顧小婦人總不離上海倘要逃走早已去矣司馬謂爾婿並非盜犯不過爲倒帳之事尚有東家不妨到案本分府並不將伊管押不過交保料理爾去寄信與伊着法包探將該婦帶至伊家祗要有人答應不離上海並不要保錢卽着帶去馮韓氏叩謝而退○孫阿大捉孔長生一案已登昨報王司馬將孫提案謂縱容妻氏在妓院幫傭何事不可爲反去捉姦著卽掌頬四十下并諭以現已發堂另行擇配爾領回不過再賣爾今願意否孫稱有岳父在不敢做主司馬着再掌二十下斥退又提孔長生詰問據供無力受罰求從束減司馬謂此乃體面錢如何不出不准减少着還押交到五十元再釋○前報王阿大控江子山拉吸講烟一節昨將江子山詰問當日吸講烟究是何人答稱不知司馬謂恊成祥夥前日到公堂供明烟帳是爾令伊開帳向王阿大要錢安有不知之理江堅稱不知司馬謂阿珠爾須交出答稱阿珠祗做三日素不認識無從交出司馬謂吸講烟者爾交不出何妨將名字說出以便傳來江仍稱不知司馬謂限爾日期寄信出外讬人尋來江仍稱不知司馬喝將江子山笞責二十板還押又謂王阿大當日許多人豈一個不認識耶答稱是建廣人故不認識司馬謂總須回籍到來方可了結着仍交原告不准離開○和尚質衣一案屢記前報昨晨提轎役吳阿全詰問和尚如何吵閙起來答不知我在裏面小姐房屋不知如何吵起司馬謂和尚與爾飲酒閙到如此地步尚稱不知着掌頰八十下又問拆梢是楊阿慶與爾何尤惟情節總須查明吳阿全仍稱不知司馬着再掌頰二十下詰其可交和尚到案答稱不認識無從交到司馬謂大寳可能尋來答稱亦不知伊去向司馬喝將吳阿全再責四十板謂大寳不到爾亦不能走開又問楊阿慶據供阿全在裏面與大寳吵閙我在外面與和尚飲酒衣服寄在我處說倘有急用拿去質當司馬謂家有婦人和尚如何住下大寳現在何處答稱管押在此未能出外實不知其何往司馬着將楊阿慶笞六十板限三日寄信出外讬人將大寳尋來吳楊兩人一併還押 
[更正] ○初一報上登解銀公啓內共合規元二萬七千四百三十五兩三字誤刊七字合亟更正[  上海陳家木橋電局豫皖賑處謹誌]  
[上海三馬路陳與昌協賑公所解往鄭州第十一次賑欵啓] ○逕啓者敝所於戶之念七日解出豫准賑捐現銀五千兩正太乙丹一箱計二千二百五十錠會同各公所匯解據放賑諸君來函云鄭工合龍日期目前尚離預必該災區尚在水潦之中麥收無望軍形困苦想敝所發出之水災圖册解囊歌册其書捐寄來者尚屬無多務祈相勸募源源惠擲災民幸甚　　希公遂[  竹坪陳熙元謹啓]  
 
 

Page 4

 
 
[任睕香先生輓聨] ○喪純叔又喪明公木壞山和幾輩英賢先棄我　哭慈親哭良友淚枯腸斷從今私叔爲誰人　私淑弟子棘人謝家福稽顙 
[橤珠詩社歌　仿老杜飲中八仙歌體] ○詩龍突起驚四筵　　睡軒主　提倡風雅飛彩箋橤珠宮裏招羣賢仙舟同乘太乙蓮　社設太乙蓮舟內　風流玉茗湯臨川　三泖閒臨　奇思妙悟得真詮孫康好學心獨專　南槎舊釣徒　爭看腹笥真便便微之芳譽今古傳　長白山樵　糯毫落紙都雲烟吳剛脩桂仙乎仙　玉柯謝主桂斧山人　栽紅刻翠詞騁岩鐵崖才藻色澤鮮　西湖花隱　齊抽秘思妙自然雲陽巨公孰比肩　寄鴻生　筆陣橫掃軍三千槎乘貫月來張騫　聽鸝軒主浮楂仙侶　斗酒能成詩百篇賤子不學負華年濫竽充數時流連敢執鞭弭相周旋三舍願避騷壇前[  古滬懺綺庵主未是艸]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十四年四月廿四日京報全錄]  
　　宮門抄○諭旨三道錄前○發抄　硃批五道○閩督楊　奏爲閩省鼓鑄製錢解京應用指撥地丁京餉作爲成本籌購銅鉛加卯鼓鐺夾片○又　奏遵　旨開爐鼓鑄製錢解京應用並節爲購買舊錢解京投納夾片○粵督張　奏爲教習知縣試用期滿照例序補夾片○總兵劉　奏爲恭報出洋統巡日期並委員代巡班滿歷過洋面情形摺子○閩督楊　奏爲籌解　大婚典禮用欵銀兩委員起程日期摺子○將軍錫　奏爲陣亡殉難員弁請議旌卹夾片○四月二十四日禮部宗人府欽天監侍衛處值日無引　見○漪貝勒濂公等阿克東阿各假滿請　安○荊州將軍祥亨到京請　安○明桂請假十日○召見軍機　祥亨　佑成公李文田○發抄　慶裕奏　嚴牧　良請開缺以道員留奉補用奉　硃批　良着准其開缺以道員仍留奉天補用該部知道欽此○又派員恊同管理內務府事務奉　硃筆圈出文暉欽此○又派員恊同管理覺羅宗室學奉　硃筆圈出綿宜欽此○德馨奏知縣黃基祚委署廣昌令奉　硃批吏部知道欽此○定安奏請將恊領密雲等留江調派奉　硃批該衙門知道欽此○○楊昌　片　再閩省欽奉　懿旨鼓鑄一錢重製錢解京應用並准戶部指撥地丁京餉作爲成本籌備銅鉛加卯鼓俟積有成數委員解京等因業將遵　旨開爐鼓鑄情形並先後挑選製錢一十一萬串委員候補同知李鐘鯉管解進京投納續准部行閩省應解製錢趕於封河前一律解清當因閩省鑪座無多趕鑄不及擬請購買舊錢搭解奏奉　硃批戶部知道欽此並奏部覆准又經分赴清江上海等處購買舊錢委員駐滬盤選六萬串解津轉解分別奏咨各在案茲復督匠鑄成新錢二萬串作爲第九次批解查前解委員李鐘鯉尚未京旋相應繕具批領給交委員候補通判徐星　點收領解附搭輪船保險運津連同批領轉交前解委員李鐘鯉點收由津壓運進京解赴戶部投納據閩省善後局司道詳請奏咨前來除給咨批解外理合附片具奏伏乞　聖鑒謹　奏奉　硃批戶部知道欽此　○○楊昌　片　再閩省欽奉　懿旨鼓鑄一錢重製錢解京應用並准戶部指撥地丁京餉作爲成本籌備銅鉛加卯鼓俟積有成數委員解京等因業將遵　旨開爐鼓鑄情形並先後挑選製錢一十一萬串委員候補同知李鐘鯉管解進京投納續准部行閩省應解製錢趕於封河前一律解清當因閩省鑪座無多趕鑄不及擬請購買舊錢搭解奏奉　硃批戶部知道欽此並奏部覆准又經分赴清江上海等處購買舊錢委員駐滬盤選六萬串解津轉解分別奏咨各在案茲復督匠鑄成新錢二萬串作爲第九次批解查前解委員李鐘鯉尚未京旋相應繕具批領給交委員候補通判徐星　點收領解附搭輪船保險運津連同批領轉交前解委員李鐘鯉點收由津壓運進京解赴戶部投納據閩省善後局司道詳請奏咨前來除給咨批解外理合附片具奏伏乞　聖鑒謹奏奉　硃批戶部知道欽此○○張之洞等片　再查定例內開期滿教習奉滿教職知縣分發至省試用者到省二年後令該督撫照例甄別按班序補又准部咨別後無論何項出身凡係補缺應行具　題　試用期滿由該督撫詳加甄別專摺具奏各等因咨行遵照在案茲查教職期滿分發知縣周爾珍湖南灃州人由原生應光緒乙亥　恩科本省鄉試中式第六十八名舉人丁丑年考取　咸安宮漢教習三年期滿七年三月初六日奉　旨以知縣用欽此呈請分發簽聖廣東光緒九年七月十三日到省十一年二月十二日聞訃丁母憂回籍服滿起復十三年九月初九日回省試用已滿二年例應甄別據藩臬兩司詳加查看着具詳請奏前來臣等覆加查核該員周爾珍識卓才優留心吏治堪膺民社臣等謹會同附片陳明伏乞　聖鑒謹　奏奉　硃批吏部知道欽此　○○統領福軍調署廣東碣石鎮水師總兵奴才劉永福跪　奏爲恭報委巡班滿歷過洋面情形據寔具奏仰祈　聖鑒事案於道光二十三年十一月初七日欽奉　上諭嗣後沿海水師各提鎮着於每歲出洋時具奏一次俟出洋往返事畢卽將洋面如何情形據實具奏等音欽此業經前署總兵賴鎮邊將光緒十三年七月初一日輪值下班出洋統巡日期專摺　奏明在案奴才自光緒十三年八月初二日調署碣石鎮總兵當經出洋接駕兵船統巡本標中左右平海四營洋面於八月初十日帶領兵船出巡至本標左營甲子洋面與東上路澄海營叅將兵船依期會哨一次隨奉兩廣督臣張之洞札節奴才成全代統巡各營洋面節令認真督緝通報在案茲奴才於光緒十四年二月十六日旋抵碣石鎮卽據左營遊擊鐘成全稟報於十一月初十日帶領兵船巡至中路佛堂門洋面與水師提標中軍叅將兵船依期會哨一次各營洋面尚屬安靖迨十二月三十日下班統巡期滿經將統巡洋務移交平海營叅將方治就光緒十四年正月初一日接管兵船出洋統巡四營洋面等情前來復經節令該輪值上班接管統巡之署平海營叅將方治授督值巡備弁認真巡緝以期盜敢民安仰副　聖主慎重海疆之至意所有奴才委員代巡班滿歷過洋面情形理合恭摺具　奏伏乞　皇太后　皇上聖鑒謹奏奉　硃批知道了欽此　○○頭品頂戴降四級留任閩浙總督監管福建巡撫事臣楊昌　跪　奏爲籌解　大婚典禮用欵銀兩委員起程日期恭摺仰乞　聖鑒事竊准戶部咨奏撥　大婚典禮欵項一摺於光緒十四年二月初一日具奏本日奉　旨依議欽此欽遵抄錄原奏清單咨行到閩計單內開福建省應解西征洋欵改爲加放俸餉銀十萬兩京官津貼改爲加放俸餉銀一萬兩籌邊卓餉銀八萬兩又應解十四年分還清西征洋欵　出銀二十萬兩等因當節司局趕緊籌解去後茲據福建稅厘局司道會同藩司張夢元詳稱伏查福建省應解束恊各餉以及防管弁兵薪糧俸餉一切用欵無不取給於稅厘上年京餉部撥　大婚欵項以外又奉改撥河工十三年所籌之欵已歸河工動用本年茶稅尚未起徵庫藏雖形支絀第欵關　典禮要需亟當敬謹籌解祗先籌備銀五萬兩委令補用知縣劉恕督同號商執匯進京投納該分咨查照外臣謹恭摺具　奏伏乞　皇太后　皇上聖鑒謹　奏奉　硃批戶部知道欽此　○○錫倫片　再竊奴才前以伊犁兵　所有陣亡殉難滿漢官兵民勇表靖　　部旌卹在案茲據善後局採訪委員　記名副都統炳泰索倫營領隊大臣崇熏查得變亂以　在伊犁地方陣亡之索倫營副都統銜額　特領隊大臣托克托奈花翎二品頂戴總管阿木爾們都廂黃旗佐領裴陽阿布正黃旗佐領車凌阿色普珍布正白旗軍功藍翎吉林防禦薩因扎布軍功藍翎委官斜布軍功藍翎催德克津布正黃旗委筆帖式伊勒慶阿諾們市空藍翎額　得蘇薩音奇琿廂白旗委官向敏巴圖軍功藍翎空藍翎塔爾典興兩軍功藍翎領催　庫圖默爾正紅旗空藍翎委四蘇委官多遜布廂紅旗軍功六品藍領前鋒佛爾呆春正藍旗軍功六品藍翎前鋒烏和等空藍翎巴　爾那遜委官那爾濟及在喀什噶爾換防打仗陣亡之正黃旗佐領綽爾琿保正白旗驍騎校扦爾托庫廂黃旗委官阿克達布正黃旂委官伊里善暨在塔爾巴辦前來奴才覆查該故員等邊陲效力慷慨捐軀俱安大節凌然合無仰懇　天恩　部從優議卹以慰忠魂其餘各營陣亡人員容俟查明再行核辦除咨部查照並將索倫營陣亡之官兵花名另行造册咨部議卹外謹會同副都統奴才長庚合詞附片具陳伏乞　聖鑒再核該故員等有無子嗣俟查明核辦應請免其查造各故員出身履歷合併聲明謹　奏奉　硃批托克托奈等均着交部從優議卹餘依議欽此 
 
 

Page 11

 
 
[光緒十四年四月廿五日京報全錄]  
　　宮門抄○諭旨一道錄前○發抄　硃批七道○選單○粵督張　奏爲查明鎮間互相稟楬請分別懲廠片○河督李　奏同知黃文烺遵其故母遺命捐蔴助工請給建坊片○江督會　奏投標管習人員請以原官留江補用片○又　奏軍管打仗受傷人員請免騎射以示體恤片○又　奏據前湖督李瀚章呈稱病痊假滿在籍起程北上綠由片○四月二十五日兵部太常寺太僕寺廂黃旗值日吏部引　見三十八名　上駟院二名　火器管四名　　呂滿四名○倉塲奏漕船五日回空○召見軍機　良沐奎煥錢應溥克們泰○發抄，李鴻章奏試用道吳炳和期滿甄別奉　硃批吏部知道欽此○劉秉璋奏川省紳民捐輸協濟請加廣鄉試中額奉　硃批該部議奏欽此○又遵章請補恭將遊擊各缺奉　硃批兵部議奏單倂發欽此○裕祿奏已革守備王永福代運私磺案定懝奉　硃批刑部議奏欽此○張矅奏江浙官紳歷年捐賑請傳　旨嘉獎奉　硃批覺奏均悉該官紳等歷年集捐放賑盡心施濟不辭勞瘁據稱堅辭保獎出於至誠洵屬急公好善著張矅傳旨嘉獎欽此○陳彜奏候補道捐助棉衣請交部議叙奉　硃批陸廼普等均著交部分別從優議叙欽此○譚鈞培奏昆明令樂埋瑩等署同知各缺奉　硃批吏部知道欽此○光緒十四年四月分選單　小京官吏部司務楊則瀛直隸監翰林院孔目詹担江蘇拔　道廣東驚陽離多齡廿肅監　知府湖南寶慶奇克慎廂白藍廣東雷州郅賤正白監　知縣湖南慈利衛炳鋆四川附湖南永定奎英廂紅貢河南鄢陵汪鈞附貫州開泰趙一鶴雲南舉浙江乘縣陳寶樹湖北廣四川南部許日華湖南貢　按經廣西趙光第順天供　直州判雲南廣西彭茹副　吏目湖南澧州章浵洲順天監　巡檢廣西武綠張家麟奉天供　典史江西貴溪夏承慶順天監　○○張之洞片　再上年九月間據環州鎮標右管都司黃福稟揭卸任都司鐘金銓唆擺鎮署幕友莊士廉勒收盤務本管總兵楊瑞山有偏聽劣幕情專又據瓊州鎮左驚守備張煊稟稱莊士廉懷挾私嫌顛倒是非旋據署瓊州鎮總兵楊瑞山以該都司黃福守備張煊有剋扣兵餉不守法紀情事應否從嚴恭劾請飭查辦各情先後具稟到臣維時正當舉辦　軍政該員等互相稟揭虛實均應澈究未便遽行註考當於冊內證明該都司黃福守備張煊兩員現因另案查辦俟查覆到日另行奏明分別辦理等因咨部查照在案當卽札飭本任瓊州鎮總兵賴鎮邊雷瓊道朱就近確查茲據該鎮道稟稱該總兵都守等互稟各節查得該管如總兵遇有惜支公櫃銀兩至散餉時該都司守備照扣還櫃餘銀折錢找補又兵丁向有幫貼差費以備出差之用相沿已久並無坐扣餉包亦未將舊設塘兵私行裁撤該管向右難裔名糧係以從前殉難弁兵子孫充補內有年幼不能當差都司黃福會欲開除另補該總兵不准亦卽中止該都司到任時係借騎坐隨後有馬卽將所借他人之馬交還尙無強取情弊其管中裁存曠馬米草銀兩皆係存櫃並未乾沒額外王鴻年等應得兵餉早經給領亦無勒令汎兵每月致送月規銀一元情事至於都司黃福到任之時盤務尙未查清楊瑞山輒欲令具結報是否卸任都司鍾金銓唆擺鎮幕莊士廉從中進讒事無左証黃福以盤務無著三次具稟鎮署本屬因公至莊士廉會向張煊需索節禮禾能滿欲以致挾嫌人言嘖嘖實屬有因各等情稟核辦前來臣查前署瓊州鎮總兵楊瑞山在瓊州時辦事諸多任性臣去獵巡海至瓊州查詢文武各官僉稱該總兵因黃福張煊禮儀小節未能周到致成嫌隙遇事苛求此次所稟都司黃福守備張煊剋扣勒索等情查無實據其幫貼差費相沿已入尙係辦公之需乃因末節小嫌且以黃福盤務不肯結報屢與該總兵辦詰遂偏聽幕友莊士廉遽以剋扣重情寧行稟揭雖一切案牘多出莊士廉之手該總兵不識字莫能辨別然並不細心體察輒卽稟陳殊屬粗疏惟該總兵前在南關打仗甚屬奮勇現在提督馮子材防管相應請　旨將記名總兵楊瑞山暫行摘去頂戴以示薄懲而觀後效劣幕莊士廉需索挾嫌希圖傾陷以致稟訐紛紜實屬大干法紀其平日不安本分亦可概見據查莊士廉係五品項戴附貢生應請卽行斥革咨行原籍浙江暨一體查拿歸案究明有無另犯別情嚴行懲辦瓊州鎮標右管都司黃福左管中軍守備張煊雖查無剋扣勒索情事惟於幫貼差費等項到任不能整頓裁革究屬不合均應卽行撤任察看各記大過二次己卸都司鍾金銓交代有無虧短已飭嚴加盤查照例核辦至該管難裔如果年小不能差操自應開除挑選精壯以成勁旅其帮差一項如何裁禁並飭該鎮道查酌辦理以肅管制而重操防所有查明總兵都司互稟情形請　旨分別懲儆緣由除咨部查照外謹附片具陳伏乞　聖鑒謹　奏奉　硃批着照所請該部知道欽此　○○李鹤年片　再丁憂東河候補同知黃文熕遵其故母金氏遺命因鄭工急籌儲備報效情殷自願捐助蔴蔴二萬斤以濟工用茲據該同知照數購辦解交東壩雜料廠騐收並聲稱不敢仰邀獎敘等情稟由鄭工總局司道等詳請　奏懇　旌獎前來臣查士民人等捐助供料至一千兩以上者例得請　旨建坊給予樂善好施字樣等因今該同知黃文烺之故母金氏念及豫皖各省灾民遺囑捐蔴助工總期早日合龍以弭水患實屬深明大義未便聽其湮沒所有捐助蔴蔴二萬斤按照定價值銀一千二百兩核與建坊之例亦屬相符合無仰懇　天恩俯准　旌表建坊以昭激勸出自　鴻施除咨禮部查照外理合俯片具陳伏乞　聖鑒訓示謹　奏奉　硃批着照所請禮部知道欽此　○○會國荃片　再投標學習人員迭經前督臣等　奏請留省補用欽奉　論旨允准在案茲查有花翎儘先恭將李東武藍翎儘先補用遊擊宋桂林花翎儘先補用遊擊蔣本榮儘先守備會拔　歷在江院等省迭著戰功嗣經先後投標分別差遣於管伍地方均稱熟悉惟該員等未經保有省分字樣現在兩江整頓管務正值需材之際合無仰懇　天恩俯准將花翎儘先恭將李東武等各以原官留於兩江酌量補用以收入地相宜之效飭取履歷送部查核外理合附片具陳伏乞　聖鑒訓示至遊擊蔣本榮實由軍功逕保藍翎把總並未保過外委從前開保時誤列外委底銜自應聲請更正謹　奏奏　硃批着照所請兵部知道欽此　○○會國荃片　再軍營打仗受傷人員如實在不能練習弓馬例准部咨嗣後請免騎射人員行令改習槍砲等因在案茲查有署狼山鎮總兵前廣東陽江鎮總兵宋聲平前在軍營打仗被賊槍子打傷右臂兩處矛傷右足一處又記名總兵正任奇兵營遊擊署宿遷營遊擊劉鶴年被賊矛傷右腕又記名提督兩江補用副將署蕭山營都司宋茂英被賊槍傷左腿右膝等處又兩江降補副將蕭泰來被賊槍砲打傷左腿左足刀傷石胯又僅先遊擊譚鑑臣被賊槍子打傷左腿兩處又儘先都司祝右麟被賊矛傷右脚槍子打傷左胯又徐州鎮標夏鎮汛守備劉承恩被賊槍子打傷右腿儘先守備吳春山被矛傷左膀槍傷右腿又遊兵營西梁汛午總高延富被賊槍子打傷右腿矛傷左膀刀傷右手儘先干總陳玉發被賊槍傷左膀及左腿儘先干總朱金春被賊矛傷左膀槍傷左腿江寍城守左營把總馮金桂被賊槍傷右腿矛傷左膀儘先把總朱江南被賊石傷左脇槍傷右膀該員等均係受傷深重不便弓馬經臣查騐屬實合無仰懇　天恩俯念該員等受傷最重均准免其騎射以示體恤除飭照章改習槍砲並取　受傷部位履歷送部查核外謹附片陳請伏乞　聖鑒訓示謹　奏奉　硃批着照所請兵部知道欽此　○○會國荃片　再據前湖廣總督李瀚章呈稱瀚章前因在籍守制服滿痰咳增劇未能刻期北上於光緒十年十二月間呈由前署安徽巡撫臣盧士杰代　奏乞假醫調聲明一俟就痊卽行赴都奉　旨知道了欽此聞　命自　天感棟無地遵卽在籍設法醫調荷蒙　聖慈福庇痰咳舊疾今已就愈自念受　恩深重精力尙可勉支未敢稍耽安逸自外　生成卽日由籍起程北上趕叩　宮門恭觀　天顏藉伸犬馬戀　主之枕勉盡臣子圖報之義謹將起程北上綠由呈請據情代　奏前來理合附片具陳伏乞　聖鑒謹　奏奉硃批知道了欽此 
 
 

Page 12

 
 
[開除鐵禁] ○兩廣總督部堂張為開除鐵禁變通旗程暫免稅厘裁緝規費准令暢行出洋事照得粵省鐵質之美甲於天下鑄造鐵器最爲精良向例因恐接齊盜匪不准下海禁令極嚴自通商以來外洋鋼鐵每年入口不下數千萬斤而中國土產之鐵反以舊章束縛銷路日滯光緒十二年二月經本部堂援照山西成安奏開廣東廣西鐵器出洋之禁奉　旨准行在案查粤省向章凡有生凡有生鐵之器在本境市鎮發賣亦須赴運給以本部堂旗票依限繳銷原慮其私行越境今卽准其出海則內地行銷更無關於弊實若仍令拘守旗程商販必多不便蓋出洋之貨轉相售運者多逕行售運者少一經限制將於旗程之外硅步難行查各屬爐座既經完納爐銄立法已極週密至於展轉販運自宜從寬選擇奉　旨大開海禁則轉賣各口通行外洋任其所之有何畛域可限且販運各國所領旗票更從何處繳銷是出洋之鐵碍難一一告運卽無所用其旗票現經本部堂會同廣東撫部院吳前護廣西撫部院李奏請一倂弛禁俾內地外洋均得任便暢行至於旗票之設向右軍監於加斤吊等稅現當開禁之初所有此項鐵稅及各卡厘金亦并奏明自光緒十四年正月起三年內暫行寬免惟須考究數目以便周知哀旺應於出爐起運之時報明所過第一度厘廠填給運票以後各廠查驗放行如低厘廠之處卽由府稅廠若又無關稅廠卽由海關委員照章查驗均無分毫規費并嚴禁留難需索每月將驗過鐵斤數目前摯過運票彚齊具報俾有稽核統俟出洋揚旺再從輕酌定抽收等情奏奉　硃枇着照所請等因欽此除咨行欽遵外合行出示曉論爲此示仰廣東廣西兩省商民人等知悉嗣後爾等鐵商除開設大爐土爐仍照舊章分則完納爐餉外如有販運鐵斤鐵器在於內地行銷或出外洋售賣均可聽其自便毋庸再行告運行毋庸請領旗票所有販運生鐵及鐵器各式稅項厘金一倂暫行寬免其有向來派累爐商之處一切規費亦卽橛行裁禁並不准各衙更胥差役私立月藉端勒索統俟出洋流涌暢旺再將應完稅厘酌定章程輕減倂征以便民生而廣利源至爐商完納稅餉止傒准其開設爐座並非准其壟斷專利把待埠頭從前限以旗程有此疆彼界之分此貨旣不他往自不能不杜彼貨之來今旣無須須旗程且又暫免稅厘并裁禁派累爐商更屬無所藉口則彼此之貨均可擇便往來所有生鐵之器亦與尋常貨物無殊尙何庸禁其入境況外洋鋼鐵竟來內地商民爭購均無異言則本境自有之鐵更不得予，限制致令難以暢行自示之後如有關吏留難廠員需索及各處奸商土豪藉構餉地不准外來充銷欲圍阻撓開禁情重准卽稟明本部堂廠行究辨不貸凛遵毋遠特示 
[皖垣官報] ○四月二十三四日牌示候補典史徐鳳藻委署旌德縣典史卸署無爲州州同張文照到署懷寗縣陳兆慶知赴廣濟圩查勘工程二十五日調署旌德縣崇福辭新選休寧縣訓導崔有遵縣看二十六日卸署懷遠縣彭廷弼到 
[烈婦包宜人傳] ○光緒丁亥夏西粵胡均齊大令因公入都旣與余周旋入以烈配包宜人遺照領題余爲賦五言一篇復樶其梗機而爲之傳　烈婦包宜人者順天宛平人前宿州牧諱曜陞次女以道光庚于七月二十日生先有姨自粵歸遺母銀樓檤於庭數秋不華旣娠夢一女子星冠植服手植執桂花一枝謂母曰妹子蒙手選養植戚立綠戀情樂梓尙未一博歡顏報母德今偕以來從此可乘歡膝下矣寤而生女乃字曰桂因母常戲謂曰兒桂嶺材也將來或得婿嶠西歸汝本原然江粵遠隔吾何忍拋銖數于里外乎性貞瀞幼讀毛詩左傳班氏女訓諸書解聲韻善奕工塡詞有錦帳春字母六十四字能應物成着矗三聲而成字自以鮮兄弟緯復抱異疾不願離膝下有護婚者輙泣不食以是年二十一未字也咸豊辛酉髮逆燄正熾隨父寄鳳陽宿州外氏適粵西胡宮保諱元昌以提督奉　命統凃宿詣軍專辦宿州剿匪事宜軍次睢陽其弟元佐與戎事聞包氏女之賢而慧也浼張文節公媒定之旣嬪甚相得時元佐萛帶湖化誠實兼督地方團練結習未忘暇輙作五七言詠物記事而詩思苦遲宜人諷曰君旣投筆已無於章句何事苦吟爲也且心不雨用曷移精思於兵事男兒生亂世建豊功立大業此其時也元佐聞之爲擱筆體荏弱而鬧氣不倦生平未嘗患病服藥嘗爲製級或數夕不寐飲食好清潔厭肉載馭不寬而燭物甚明奴僕服其公亦莫不畏其察也同治壬戍秋宮保以傷疾舉發請　旨回籍調理元佐亦携眷還父母臨歧涕酒萬雖割引作七律四首相送情見乎辭詩今附遺照旣歸梁得姑歡心處諸娣姒問積誠相感以纖弱不任操作凡所有事咸爲之代而刀尺鍼線悉以委之如取貫焉者勞逸之數無間然也癸夏生一女未彌月而元佐以前勞獲保將游宦湖南臨則贈言悲搶傷心感戀欷歔有如永訣元佐心動怏怏而行其年八月石達開逆黨由湘竄粵連陷會同綏寗二城宮保傷創初痊率鄉團扼之於龍勞應界力戰後軍不繼陷陣被擒死廳城旋失守土先选家人星散宜人開城破解繈褓女付一婢先走以小婢蓮香自隨維民婦中行至城北遇賊驅諸婦女共覊一室宜人急欲自裁或袎且從容再覓生路宜人厲聲曰頭可斷身可裂節不可改也適案上有筆硯乃書絕命詞於壁一賊入執其手卽大駡曰吾官家婦官家女逆賊胡爲者知不可犯怒而去俄偕兩賊來甫入門宜人舉坐凳力擊之賊大怒拖至街以刀决其首凡七日城後家人具棺以歛身首雖分衣無玻縷同日死節元佐之寡嫂張氏以病在床見賊卽駡賊揮刀擊之死時年六十有二卽前江北陣亡恭將胡建功之母也又姪孫媳章氏年十七偕弟出走遇賊掠其簪環氏厲聲駡賊刃之駡不已復刃之乃自沉於河又姪女五姑者死尤慘烈城陷語婢曰吾父被擒想必殉難吾亦有死而已父能患我且孝得其所矣我死汝乃速行記吾死所遂自縊賊至見而救之旣蘇乃大駡賊怒曰汝旣欲死我有死汝法縶其頸縛於燈柱緜裏油而火之灼見肺腑婢得脫歸備言其狀時年十九事定大吏彚案奏准旌表附祀宮保詞篡入省志陳稼卿司馬作坤貞錄皆探焉元佐旣得凶耗以偵探差回省小婢蓮香能道宜人殉難時事悲感不已爲寫其遺照如平生云　駡賊復擊賊頭斷節乃完何委盡中人具此剛烈肝九嶷屬衡湘夫君羈一宮慘惻動寤寐爲寫平生願寫貌卽寫心心存彤史編三網朱云絕一死誠何難[  丁亥仲秋前五日雍陽張汝煕蔽題]  
[彚刊七禮記事本末序] ○說文曰史記事專也釋名曰記　也事記盧麗曰記者記也本其事面記之吉者記事之書左氏問屬氏禽貨左氏以事　平創編年之始例司馬氏變爲記傳則又以事幣人爲體雖熟而記事一也後之史家未有能出其範圍者願古之爲史事　而易明後世多務記載彌繁綜一年之所聚萃一人所爲累紙盈寸起亁未麗且年不一人端緒既繁引申非易學者欲求一事之本末原始面要終則編年者患其酋後隔越記傳者患在彼此錯陳自非博觀強識融會於中有未易明其條理者矣袁氏權有見於此乃作遇錳記事本末揭寧爲題類聚面條外首尾詳備鋸細無過一變編年紀傳之例而實會其通誠記事之別格而史擊之捷餐也　是而作者則有陳氏拜瞻之宋元紀事本末答氏應養之明史記事本末高氏士奇之左傳紀事本末楊氏陸榮之三藩紀事本末張氏鑑之西夏紀事本末於是乎上下古今舉編年紀傳所有莫不提綱寧領　然大備吳縣朱君槐盧以爲讀益願易入也乃驚爲一編用歐罹巴法範鉛以爲版經始於丁亥夏四月越明年春三月竣寧其始終任校勘之實者則寶山陳囘叔先生也朱君乃屬序於余余惟讀書之法雖各因其才質之高下以爲造詣之淺深而大要尤在審其義例明其指歸故觀乎編年之書而古今風會之變選瞭然矣觀乎紀傳之書而古今人物之臧否瞭然矣觀乎紀事本末之書而古今事理之得失瞭然矣三者皆記事之書也並行則不悖偏　則不可讀書以犬而及焉宜如披大窾尙何患全牛之災哉特編年紀傳之書彚者眾矣而紀事本末顧未有彚其全者朱君之爲是編也可謂能舉其要矣余故樂爲序之光緒十有四年春三月華亭閔萃祥撰 
 
 

Page 13

 
 
   
 
 

Page 14

 
 
   
 
