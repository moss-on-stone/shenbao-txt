# 1910 - 126 - 4913385

 

Page 1

 
 
   
 
 

Page 2

 
 
   
 
 

Page 3

 
 
論說 
[晉省歸綏民變感言]  
開正以來。忽忽三月。而民變民變之聲。不绝於耳鼓。新軍也調查也禁烟也。乏食也無一不足爲民生召亂之資。今日者山西之歸綏又見告矣。。其起事原因。雖道里遼遠。有不可得而知。而第觀晋撫之奏報。鄂京官之公憤。有謂爲胡孚宸辦理不善者。有謂爲信勤設計架害者。總之其爲官吏激變無疑。 
　　歸綏十一廳者。據蒙古之腹裡。控直晋之肩背。左接張口右連河套。淖爾之富。土味之饒久爲彼族之重鎭矣。朝廷設將軍都統以鎭撫之。易游牧以井里。變鎭戍爲郡縣。内地子民。遷移塞下。耕鑿相安者。已數百年於茲。 
　 
 
 

Page 4

 
 
歷任大吏。咸樂利其民生之蠢愚。地方之肥。饒政治不修。苞苴用事。日以魚肉小民朘削厚利爲得計。一押租也。而從中染指。幾及千萬。一墾荒也。而漏報匿賦。不知凡幾。貽將軍之敗露。猶其偶其者耳。然其事幸亦出於同寮之攻訐也。不然邊荒僻處。民怨不彰。誰肯以實情上聞者。縱貪黷之跡。十百倍於貽穀。其劣跡亦安得而披露。也哀哀邊氓。果何術以自拔於水深火熱之中。而一脫此虎狼之覊馽也。一旦乃忽以。民變聞。可見凡物之鳴。由於不平積天下之不平者已久。雖氓之蚩蚩。有不得不鋌而走險者。寄語諸大吏愼母以邊民馬易欺。而蹈歸綏之覆轍也。 
　　且夫蒙邊之地。久爲强俄所窺伺矣。俄人遵其大彼得之遺志。飛揚跋扈。久以統一全歡爲心。旣而以其不得志於西者。遂轉而肆其志於東封。不幸乃又爲强日所遏。遼陽一役。師徒撓敗樸。資茅斯之條約遂。隱以限戎馬之足。而使遼河流域間。無復有强俄出海之口。近年以來。弱肉强食之雄心。依然未息。或逞志於新疆。或窺伺於蒙邊。東吉西藏觀釁而動。要求權利。幾無虛日。邊隅幸或無事。彼俄人亦無可如何耳。苟有一隙之可乘。亦安在不欲秣馬厲兵。以求其所爲大欲者而。况歸綏十一廳。夙稱蒙古上腴。得其地。又足以拊直秦晋之背。地勢之重要。果何如也。誠使寇匪蔓延。經年累月。彼辦理不善者之貽害於民生。其禍猶小。設一旦而俄更以代平兵亂爲名。長驅直入。以遂其志。吾不知彼爲將軍爲都統爲歸綏道者。果何術以善其後耶。 
　　卽以晋省已事言之交文之兵變。曾幾何時。晋南之瘡痍未平。晋北之鋒煙又起。今日姑無論蔓延若何。蹂躙若何。起事之原因若何。平亂之政策若何。卽數月之間。兩次民變。東奔。西馳。日不暇給。三晋之雄兵。已幾幾有疲於肆應之象。北望蒙邊。憂心如擣。而况歸綏之官吏傾軋成風。媢忮結習。爲將軍之同寮。則曰胡道辦理不善。爲觀察之同鄉。則又曰將軍設計陷害。邊城萬里眞相難憑。歸綏十一廳内旣迫於大吏之誅求。外更值茲强敵之憑陵。乃當警報迭傳忨。愒因循。邊城水火。一城之官吏。初不聞有計乃應變之方。弭亂之術也者。徒紛紛以變亂是非顚倒黑白揚言于王庭。此則記者不敏所不得不切杞人之憂者矣。 
專電 
[電一（北京）]  
　　各省督撫續奏淸理財政後無外銷之欵緩急惟鹽欵是賴請准先用後咨諭交鹽政處議覆澤公意仍主駁現擬請交政務處核議 
[電二（北京）]  
　　新蘇撫程德全連訪英使數次聞有諭交商辦事 
[電三（北京）]  
　　繼續請願國會代表甘黔滇蜀四省已屋其餘各省據代表團接合省諮議局電約十七八間可以到齊以便二十日合同上書 
[電四（北京）]  
革黨趙郁卿查有賣國確據將交大理院覆審後奏請處以死刑 
[電五（東京）]  
　　日三在法京巴黎發行四分利公債已於西五月九日截止其發行價格九十五半而銀行領受則出九十六半又聞株式取引所已開始賣買 
[公電（南京）]  
　　申報館轉各報館鑒勸業會奏定四月廿八日開會疊由正會長電催所有木省各屬出品尚有蘇松常等府未到其已到出品業經陳列再遲恐難布置務希運以成盛舉乞宣布勸業會事務所 
緊要新聞一 
[江防軍艦暫歸江督節制北京]  
　　自海軍處成立後全國軍艦均歸該處節制前日江督張安帥因湘亂方熾長江防務吃緊電致該處請調軍艦數隻以便隨時應用海軍大臣以現旣設立海軍處未便再照舊章辦理姑念江防緊要准其暫時調遣然須仍歸海軍處節制安帥接復大不謂然昨又電致政府有不能節制安能調遣江防吃緊非可玩視等語現經政府與海軍大臣熟商仍照向例暫歸節制以重防務 
[大淸銀行股東會紀事北京]  
　　初一日兩點鐘北京大淸銀行開第四次股東會會塲在虎坊橋湖廣會館開會秩序一接待員接引各股東及來賓入座二糾察員宣言開會三監督致開會辭四辦事員報告告實五辦事員報告賬目六度支部堂憲致勗辭七股東投票選舉備補理事監事八宣明選舉理事人數九宣明選舉監事人數十監督及股東提議應議事件十一散會是日會塲派有紏察員二人接等員十二人書記員二人報告事實兼總結賬册員二人商股總册執掌員四人營業帳册執掌員六人選舉票執掌員一人議事票執掌員一人查騐劵票員四人雜務員二人股東到會者約一百餘人來賓三十餘人其提議事件共三項一理事監事上届已選舉足客惟恐有未滿任其中途自行告退者故本屆仍請股東投票公舉以備補額倘此一年以内理事監事並無更動則所舉作爲無效一請股東條陳本行應興應革各事 
 
 

Page 5

 
 
宜（因各股東提議之事甚多故皆未决後　督約各股東初四初五二日上午至本行另議）一請股東荐舉堪勝各行經現恊理之任者以備選用 
[附事實報告書]  
　　今爲本行第四次股東會議所有一年事實敬報告如下一本行新添分行四處安徽分行總辦係度支部郎中劃體智經現盧恩澤恊理鈕安庭於宣統元年九月間開辦湖南分行總辦係張家口分行總辦宗堯年調充經理陳毓芬協畀王紀康元年九月間開辦陜西分行總辦係度支部郎中張瑞芳經理武愼懷恊理孟煌元年十二月間開辦雲南分行總辦係度支部主事余晋芳經理劉祖輝協理施有奎元年十二月間開辦至張家口分行總辦係度支部主事許修接充綜計分行已推設至二十處一總分各行公積歷届提存共有七十一萬九千餘兩現定此項公積各行均須存儲現銀以期穩實一上海分行因諸務亟應改良現經更定經理恊理認眞整頓一本行元年份借給公家欵項之最鉅者兩江總督因平糶於八月間息借本行銀三十萬兩分二年歸還安徽巡撫因新政需疑息借本行銀二十萬兩一年歸還湖廣總督因振需息借本行銀二十萬兩一年歸還均經奏咨立案由各該省擔保並有確實抵欵一本行近年每届結帳如有倒欠難收之欵先於盈餘内提存若干備抵計北京總行提存九千六百餘兩上海分行提存九萬一千二百餘兩漢口分行提存四萬七千一百餘兩濟南分行提存二千四百餘兩營口分行提存一萬八千九百餘兩重慶分行提存二千二百餘兩以期穩實俟欠欵收回若干届時再將提抵欵項結入餘利分派一以上各節爲本行一年之事實祈垂察焉 
[簡派親貴赴英弔賀之愼重北京]  
　　政府電派濤貝勒就近赴英弔唁英國大喪已紀前報專電茲得京友詳函云上月二十九日外務部接到駐英欽使李經芳電報英國愛德華七世賓天驚耗後管理該部事務大臣慶親王親詣三所將電呈由攝政王閱看攝政王卽入宫奏明皇太后當奉懿旨速派大臣一員前往弔唁攝政王退出後面向慶邸陳述懿旨并詢　派何人爲宜慶邸謂中英邦交素親當我景皇帝奉移時英政府特派駐京欽使恭送此次該國大喪必須簡派親貴方足以昭睦誼現　貝勒將次入英莫若電派貝勒赴英弔唁並專賀新皇登極似屬捷便以免另派大臣躭延時日云云攝政王甚然其說故有就近派濤貝勒充爲專使消息至應用國書俟繕就後再行寄英交由駐英公使李經芳呈遞 
[澳界交涉尚無了期北京]  
　　澳門界務現由外務部與駐京葡使迭次磋商仍無眉目聞其中有某國暗助葡政府故該政府力持强硬主義不允退讓完結云 
　　另一訪函云外交界人對於澳門界務交涉極爲秘密故外間頗難探其底藴據聞兩國糾葛最注重之要點仍在條約所載澳門附屬之字樣現外部擬由中政府核訂附屬之多寡而葡使則擬由澳督核訂故兩方相持不下尚須大費周折 
[軍諮處奏裁全國綠營北京]  
　　全國綠營久已奏准逐漸裁撤然存留者尚復不少茲聞軍諮處已會同陸軍部奏請將全國綠營盡行裁撤惟東陵馬蘭鎭西陵奉寗鎭兩處防軍因保護陵寢獲免洶汰其餘俟奉批後通飭各省一律遵辦 
[商部調查進出口洋土貨價目北京]  
　農工商部以近來各海關仍據舊例每年編成貿易册於進口出口洋土貨價目及進出口之多寡均未載明不易查攷現值籌備憲政之際此項報告尤爲緊要豈可草率前曾電飭各省勸業道轉飭地方官曁商務總分各會各就所在商埠調查將本年出入口華洋貨物總價目比較上年多寡詳細造册由各該省勸業道彚總送部在案昨復分電各省勸業道曁商務總會謂嗣後務飭各地方官及各分會每月造送一份俟年終造成總册仍由各該道彚總送部以便比較而憑查核 
[山東米荒之危險山東]  
　　本年烟台各埠糧乏價昂二三日來米價又飛漲營會曁地方紳董觀此情形恐釀成激變曾禀由關道余觀察詳請東撫轉電錫淸帥飭金復海蓋等州縣暫予弛禁准烟台糧商前往購辦以資接濟旋據錫帥電覆謂登萊民食不敷奉省誼難膜視惟年商收成歉薄今春糧價昂貴爲數十年所未有兼以安奉沿路工人麕集較之向來日食加增數倍近方籌運他處糧食以資接濟一時碍難弛禁等因東撫孫慕帥因又再飭余道與商會速籌辦法而會中員董僉謂烟台各種食糧卽豐年亦不敷用向恃東三省之糧爲接濟今奉天禁運是不啻絶登萊數十百萬之生命也查現在本地存糧僅敷十天半月半月之後卽錢浮於糧必發生不堪設想之風潮云云余道因倡議設法改運南米以濟要需各員董復堅持不可謂南省之米本年亦異常缺乏現蕪湖等處一律禁運烟埠已有十日南米一料未來乞糴之舉舍東省莫屬况奉天沙河子大東溝龍王廟等處囤糧均極夥奉糧卽憂匱乏尚有吉黑二省爲接濟萬不至如山東之惶急余道無法日昨遂又電致慕帥備述民心更爲慌恐情形仍乞電咨東督恩准烟商就近前往三處採辦想東督必能通融辦理急鄰之難云 
 
 

Page 6

 
 
[英國國恤瑣聞]  
　　字林報載初五日東京電云倫敦電稱英皇喬治第五已召見日本駐英大使加籘君請其以新皇感謝吊慰之意轉達日皇及日本國民同日倫敦電云通國教堂現已豫備於西五月二十日一律舉哀文匯報載初六日倫敦電云倫敦猶太僑民已在猶太教堂追悼英前皇愛德華第七到者四千餘人無不揮滬掌教盛讚皇之政績謂英皇實爲二千年來猶民最摯之友云 
[京師近事]  
　　陸軍部壽尚書初一日前往北苑校閱陸軍一二兩鎭約初十日回京該部一切事宜請姚侍郎兼爲辦理其所帶隨員總參議官本部軍學司司長羅澤暐參議廳計事官本部二等諮議官雅和春沈覲宸承政廳計事官本部一等檢查官楊枬惲寳惠庶務官本部科員楊保元劉恩沛軍學司計事官本部軍學司科長史久光王耀梓寳恒溥燻繪圖官本部司員朱克賡 
　　度支部陳左丞宗嬀昨日會商紹陳兩侍郎謂湘省續請撥欵部中實無他欵可撥惟核捐處堂司應得之欵現存三十餘萬可否卽在應得數内暫撥十萬兩以濟要賑聞兩堂均贊成大約可以速撥 
　　聞度支部對於各省監理財政官之成績已考覆就緒以直隸山東廣東東三省爲上上考其最下考則山西四川湖南三省云 
　　資政院總裁倫貝子因本年九月初一日爲該院開幕之期而該院修築工程預計五年始能告竣故擬臨時借用法律學堂地方暫充該院開議會塲 
　　津浦鐵路向英德銀代表續借欵項三千五百萬兩已紀前報現聞所訂草約一因梁尚書病症未痊一因章約内所訂抵押事宜與英德代表琑有異議故一時尚難確定以是正式合同亦須從緩 
　　外務部尚書梁敦彦政躬不豫已有多日據聞爲尚書診治之醫員云尚書之病於昨今兩日其勢甚重 
　　郵傳部汪大爕侍郎客臘曾受勘查甘新等處路線之命嗣以鄂路借欵事頗覺糾纒未克前往現鄂路事已解决故侍郎已擬定四月間起程　　學部唐尚書因廷試留學生及朝考優拔期限將届特下堂諭通飭合署司員無故不准請假每日上午八鐘卽須入署辦公以資籌備一切違者照規避例記過唐尚書之愼重科舉有足多者 
　　京師大學堂定例凡堂中預科畢業學生應入分科大學不得私入他學堂乃此次郵傳部傳考赴奥郵政學生所取十二名中竟有五名係大學堂學生改換名姓僞造履歷濳往應試得取者事爲該堂劉監督聞知以成例不可破咨請將各該生撤銷郵傳部堂官以此係資遣出洋似與入學堂不能同科而語擬仍令前往已商覆劉監督矣 
時評 
[北京日報之持論果不誤否耶]  
　　一言論機關之存在。必有一宗旨以表見之。宗旨同則異國異種人之言論。皆吾言論也而本社同人以外之。言論何拒焉。前月十七日所登來稿。其持振興滿洲。首在交通錦愛鐵路之有造於吾國與本報之宗旨。同也同則錄之外資輸入固宜愼。然輸入外資非絶對不可行。其宗旨又。與本報同也同則錄之。錄否一視吾宗旨之所在初無成心焉。 
　　二十四日北京日報報首忽有論文題標論申報輿論神州持論之誤。論中斤斤以非反對錦愛鐵路爲解。而以本報所載來稿。爲攻訐同業夫該論果爲攻訐該報與否。本館尚未查到該來稿所據以指駁之初七日報。（俟查到再聲明）未便遽論。惟援甄錄來稿之例。而卽以爲聯合攻訐同業之証。該報記者果足以自實其說否耶。旣爲來稿各報同日登。出爲恒有之事。該報果能一一指爲有意聯合否耶。如該報言不能灼見該報揭俄人之隱。固來稿負其責任而去。而幷本報標明來稿二字。亦遺之此其責負又孰負。之乎而乃一再痛詆曰攻訐。曰揑造。該報記者盍自返矣。 
[議議局之現象]  
　　近數日來。浙江諮議局爲杭人爭日商違約案矣。山東諮議局。爲魯人發電爭礦權矣。廣東諮議局。爲粤人維新軍查路弊矣。湖南諮議局爲湘人救飢荒。拒借欵矣江蘇諮議局。開臨時會。爲蘇人謀種種幸福矣。凡此者。皆爲本省人民爭權利也。乃山西諮議局之議長。獨於交文新軍慘殺案。袒護官塲。迨爲報紙揭破。則又老羞成怒。朦請巡道辦訪事。嗚呼異哉。 
[地方自治之成績]  
　　欲知各省地方自治成績。盍觀各督撫之覆民部催報電。其確有成績可指。而能措置裕如者。有幾省乎數十字數百字之電文。民政部卽能據此以知其實在乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘省亂事瑣聞長沙]  
　　前赴長沙保護日人之日吉醫部已乘沅江丸回漢據云此次事變燒燬内外人之家屋總計五十九戸其内日本人之住屋洋行等十戸外國教會堂之燒燬者十一戸官衙及學校燒燬或破壞者十二戸其他各國商店棧橋及中國商店等被掠不少現在城中秩序業已回復岳州水師今春應行水師演習刻因湘中之變謠言迭起不得不格外愼重提督程文炳現已禀明上憲暫將春操停止 
[永淳亂民抗拒官兵續聞廣西]  
　　廣西新軍擊敗永淳亂匪據龍提捷報到省已載前報茲接該處訪函與龍提原禀畧有異同且述肇亂原因頗詳亟錄如下　縣屬因抽收酒糖油榨三捐土民不服去年臘月已拆毁學堂拒傷官兵幾釀巨禍後經南寗府親蒞縣屬勸諭減輕每年祇抽八百元有兩富商已先首肯具結遵辦惟該縣向分三團每團十村各團民不遵紏合各村將富商店舖拆毁富商禀縣縣令前往勘驗村民將縣令圍困意欲殺斃幸帶有兵勇極力彈壓始得逃回署中飛禀府道各村民亦將數十里電桿盡行斬毁見有帶公文者卽行殺斃如有書信經過亦須拆閱張撫聞變電調龍軍門濟光帶兵前往嚴辦上月初五日龍軍門馳至村民已圍縣城遂與官軍接仗是日傷斃村民數十官軍亦傷十餘名隨卽逃散龍軍分紥各山至十四日派一哨官帶兵六十名入木桃村勸諭並勒交爲首滋事之人詎該村不特不遵反卽閉閘將哨官斬傷各軍聞警救援捉獲村民百餘名就地正法四名其餘帶回營中審訊悞捉及脅從者皆予省釋現南寗亦陸續派兵至縣亂事大約可望平靖云 
[吉省巨商破産案誌詳吉林]  
　　吉林省商慶發福號向推貿易中巨擘年來股本日漸虧折有外强中乾之勢第賴交易素廣以挪借爲支持危象未露故各局處仍有將大宗公欵畀以存諸者現在如兵備處尚存有百萬吊陸軍學堂亦近十萬吊統計官商欵項不下數百萬吊之巨去歲臘底核算出入始覺萬難應付日昨軍界長官以公欵所在不能任其拖欠已移由吉林府將該號掌櫃張錫五押繳而號中貨品已一空如洗乃聞該掌櫃由獄中傳出消息令管賬者將歷年供應存欵各署餽送人員之欵數幷各員等私相通挪之數一倂抄單呈請吉林府核辦聞内有某員私自宕欠已至數萬吊餘若數千數百吊者蓋不可勝數府憲擬將該淸單呈之大帥凡關涉此事之員恐將來遂如去冬究辦葉科員之案澈底根查莫不憂惶無措云 
　　又聞此案張錫五自經吉林府押追後旋被撫帥所聞謂軍政需欵孔急該號實欠官欵若干尚未據呈當卽派員查驗限五日報命孰知該號欠欵固有一百數十萬而内中借與各處所總帮辦以及科員者數亦相抵頃因撫帥澈底究查一般動支公欵之員靡不異常恐駭四處張羅甚有將衣服器皿概行典質者然欠數甚大一時萬難籌補刻該號已將欠欵賬簿呈明撫帥恐此番影響所及於供差人員中必多不利云 
[東三省近事]  
　　日本商人到處經商沿南滿安奉鐵路商店林立多希圖隱漏不納課稅此事經外部與東省督撫已向日官屢次交涉仍任意抗違大背商約不顧公理刻奉天交涉司又札飭各屬澈查日商戸數彚同報部茲查鐵嶺一邑其數已日增月盛而匿稅情事則固視若尋常内中著名日商如武山小井松隆木下三井各洋行以及日淸豆餅會社陳列館麵粉公司神井公司並新台子一帶油坊十餘家每家商品出入價額常逹數十百萬均不知納稅爲何事云 
　　本溪縣煤礦中日合辦之議去年始磋商就緒組織局所當派總理一員承辦局務先由交涉司向官銀號借銀五千兩爲開辦經費原議將來股欵籌齊卽行歸還刻下該局經理以開辦以來股分尚未籌有眉目而借欵業已告罄茲當天氣日暖礦師丁人畢集待欵孔亟懇請交涉司再向官銀號借用銀四千以資接濟共銀九千兩俟籌齊股本一倂歸還現聞交涉司已代轉禀欽帥札飭官銀號如數照撥 
　　安東一帶近來食糧頗缺乏向例經商此地者半皆山左人歷年春季多支取勞金購粮寄運以備家中食用本年因糧石缺乏禁止出口商民俱苦不便而各鄉因糧貴激成暴動之事亦漸漸來矣茲聞下游趙氏溝（距安五十里）商人日前曾購糧若干袋擬裝風船出口忽被該處鄉民查知羣聚阳撓大有刧搶之勢幸該處會董挺身彈壓一面將袋粮扣留禀官核辦鄉民始散 
[西報譯要]  
[濤貝勒行抵法國]  
　　字林報載初五日倫敦電云考察軍政大臣濤貝勒已行抵法國歇爾巴 
[東督奏設議政會]  
　　又載同日北京電云東督錫良組織之東省議政會業已奏准該會按期在奉討論政務如遇緊要事項則開特别會議其會員爲督署之幕友及省中之道臺並諮議局員 
分類新聞 
政界 
 
 

Page 11

 
 
[查辦厘卡浮收之呼嶺杭州]  
　　温屬平陽縣厘局抑勒洋價留難商旅經該縣紳商學界聯名向層憲禀控時並具說帖赴諮議局申訴當由正副議長會同常駐議員於前月念八日特開協議會援照該局定章第二十八條本省官紳如有納賄及違法等事諮議局指明確據隨時呈候督撫查辦等語今平陽厘局於本局議案公布施行之後並奉撫憲通飭革除征糧厘捐洋水明文尚敢任情苛抑留難商旅實屬故違法令合特遵章紏舉業於昨日呈請中座切實查辦矣 
[整頓金嚴兩屬警務辦法杭州]  
　　巡警道楊昧純觀察此次出巡各屬調查警務優劣秉公申報嚴予賞罰風聲所播凡敷衍各屬咸懷惴惴日前復將金華嚴州兩州警務調查情形具詳中座茲奉帥批謂巡警爲地方要政亟應遵照定章認眞赶辦據詳金華府屬之東陽縣嚴州府屬之壽昌縣應設教練所均未成立辦理並無起色應准如詳將各該縣各記大過一次以示薄懲而觀後效仰卽移司註册飭知該二府屬各鎭埠巡警共祇籌辦十八處水巡僅祇金華蘭溪兩處亦屬玩延並候分札催辦惟該道仍當隨時嚴催督責母任違缓 
[藩署被裁書役已願改業武昌]  
　　藩署被裁書役人等經高方伯 
禀准瑞督撥給津貼三萬六千兩分三年發給該書役心猶未足擬續聚衆要求經方伯嚴諭解散茲該書役等以此欵爲數雖鉅若三年分給難免不零　花費仍不能作謀生之用特公同禀懇將該欵一次發給以便别營生計其有缺有卯現在尚留署作書記繕生者則慨不分潤不知能如願以償否 
[贛藩裁撤書吏之要求江西]  
　　贛省藩臬衙署書吏人等現奉部文以新官制不日將改所有各科名目自應先行裁次雖有酌留之說出息無多而從前鉅資買來各缺一旦失此頗有寒心近劉方伯諭令各科寫生於四月底實行裁撤各予飯食一個月凡留寫生分爲三等上等月給工食銀十二兩中等八兩下等四兩大半不願承充現各寫生擬聯名禀求恩典發給一季飯食以便另圖生業而外間運動科員之人因此又絡繹不絶云 
[洲圩災民開辦平糶鎭江]  
　　鎭屬沿江新洲及順江洲一帶上年猝遭水患小民蕩析離居值此靑黄不接之際米價昂貴斗米千錢貧苦災民無力購食或鬻妻貨女惟隔日一餐啼餙號寒之聲令人不堪言狀刻經常鎭道劉襄孫觀察會商紳董籌捐巨疑採購米糧前往各洲開辦平糶賑濟災黎 
軍界 
[變通兵備處章程撙節辦理廣西]  
　　桂撫張中丞札行兵備處文云西省地瘠民贫籌欵不易本年預算進出比較不敷二百餘萬之多軍事支用實居多數從前截留洋欵每年五十二萬餘兩專作彌補新軍經費又經部議提回失此大宗益形困難現在司法行政一切用欵均已格外節省編練新軍亦經體察本省財才量爲變通兵備處爲新軍表率自應一律撙節辦理查北洋兵備處每月開銷一千七百兩南洋兵備處不過二千餘兩而西省兵備處每月支用倍於南北洋預算到部必干駁詰若不改絃更張固屬不能報銷且亦後難爲繼本督辦思維至再必須將處章妥爲釐定力求節用始足以昭核實而期經久茲酌定兵備處兼教練參謀兩處暫行章程設總辦一員帮辦一員或二員文案二員分考功籌備經理教練四科每科設科長一員科員二員至四員並酌委員司務長司事司書等厘定階級薪工及各員各科職掌事務編列章表以資遵守自本年三月初一日起作爲實行所有兵備處前詳章程本係批飭暫行試辦應卽取消該處一切原議用欵及各員薪水均截至二月底一律停止自三月一日起悉照本督辦現定章程辦理現委該處帮辦科長各員薪工亦自三月一日起支該處原有差事各員除經本督辦量材委用外其餘各員應由總辦帮辦及各科科長秉公體察留用者分别派委淘汰者一律開除務期人得實用欵不虛糜除分别移行外合行札飭札到該處卽便遵照 
[贛省陸軍警察點驗成營南昌]  
　　江西陸軍憲兵警察營憲兵已有八十人經馮中丞咨部派委吳君乃楫爲管帶在撫後牆設營開辦於四月初一日經該營管帶恭請馮中丞親蒞該營點驗成營矣 
學務 
[教育總會歡迎王提學紀盛南昌]  
　　江西教育總會於上月二十九日開會歡迎提學使王勝之文宗官紳到者五百餘人下午一時開會音樂大作各校學生高唱歡迎歌曲終由高等農業學堂監督龍芝溪中翰演說各學堂已往現在之種種腐敗如監督之放棄教授之無方管理之失宜以及各學堂用人之濫糜費之多語言切要聽者鼓掌繼由王思衞君陳述意見謂改良地方教育須責成勸學所考察外郡成績後由正會長賀主政登台陳述教育改良之要着謂必教育總會與學務公所息息相通毫無隔閡然後意思機關始與執行機關合爲一體而教育之機關乃可以言完備否則機體有缺遑論進行是時時計已逹四句鐘矣卽拍影紀念而散 
[武康暴動後整頓學捐辦法杭州]  
　　湖屬武康縣鄉民反對竹捐紏衆暴動搗毁學堂警所各情茲悉日前英溪小學堂校長夏振麟等聯名具禀撫院以該邑竹捐每錢一千文抽捐二文撥充本鎭啓賢宫修廟之需自該校成立禀請改資常年經費現在山民暴動後原有捐欵抗不繳納並有鄰近安吉縣之鳳五庄餘杭縣之古城庄等處山民均藉口隔界恃蠻難喻籲請嚴飭地方官會籌善後以維大局各情本日奉增中丞嚴諭查該縣毁警閙學一案皆由洪令畏事激成致學警兩界俱受影響現已拿獲首要懲辦外所有原捐學欵亟應仍飭照繳俾資接濟不得因噎廢食以長刁風此項竹捐司中有無成案仰提學司迅速核明分飭該三縣會同出示曉諭剴切勸導勿使觀望而阻教育 
實業 
[改良温處鹽灶歸倂辦法杭州]  
　　浙省鹽務年爲公家歲入大宗惟年久代湮百弊叢集本年欽派督辦大臣創設鹽政處澈底整頓擬先從淮浙兩地入手前經增中丞通飭浙鹽産銷各地整頓先從調查起點並飭各塲員隨時條陳以資參考日前據雙穗塲大使黄有筠具禀運司轉詳撫憲略稱疊奉憲飭詳晰諮查擬赶速將全塲各戸小灶酌量合倂請准頒給灶帖按查該屬下塲計天地人東信五團共有小灶二百四十三座每年産鹽概運温處兩郡各州縣行銷現經該塲員明白勸導責令各灶民結合團體歸倂改築大灶四十座一切辦法另具簡章擬請先頒 
 
 

Page 12

 
 
灶帖四十道轉發執煎以利鹽政尚未悉中座若何批示也 
[絲商小領要求之結果浙江]  
　　海寗絲商黄斌掯阻止領逼斃張志康父子兩命釀成京控咨行大吏澈究該絲商百計運動倡言納賄七千元蒙某巨紳慨允斡旋道路喧傳言之鑿鑿現聞硤石商會一力主持該州牧率以舊章詳復並以全體歇業遷地爲良等語相要挾日前合屬善堂學堂紳董聯名公禀撫院危詞聳聽本日奉杭州府夏太守嚴詞駁復查此項小領行用業據該州詳奉撫憲批由勸業道憲核詳仍每洋一元給錢十二文除提警捐一文淨給錢十一文抄詳行府轉行核與各絲商原議舊章並未增加至張朱氏所控命案應候訊明另行詳辦與案外各絲商更無千涉各絲商何用疑慮致欲遷地爲良業已由府另札飭州出示曉諭維持市面仰海寗州遵照趕速妥爲辦理並傳知該紳董等一體轉告絲商各安生業愼母輕事遷移自壞絲市是爲至要 
雜記 
[鎭郡船差竟爾凶横耶鎭江]  
　　外埠饑民日前紛紛來鎭丹徒縣倪和甫大令因恐逗遛滋事隨飭船差趕雇民船裝載遣回原籍不料該差等在江邊一帶倚官仗勢凶横異常硬行封雇有載之船令其將所裝貨物卸去以便裝送饑民如有不遵命令者卽肆打罵日昨某船稍與較量竟被推落江中約三四人之多比時各船帮見此情形大動公憤遂邀集同帮持香赴縣署喊寃禀請提究未知大令若何懲辦也 
[贛郡娼捐居然停辦矣江西]  
　　贛州府素爲上游繁盛之地出産豐富商業發達經前任道台兪明震批准開辦娼捐四路妓女絡繹擁擠贛地招攬生意别樹艶幟全城變爲花界未幾門庭如市地方人民頗受影響現因省垣巡警道諭飭驅逐揚帮妓女異常嚴密以此避鋒赴贛者尤居多數贛郡人言嘖嘖現經諮議局議長興國紳士謝侍御遠涵等面請中峯停辦娼捐馮中丞頗以爲然當電贛州道府自四月朔起停止娼捐驅逐流娼以正風俗　 
[孝廉方正乃有自荐者武昌]  
　　鄂督署近有舉人董玉墀具禀並呈履歷謂可當孝廉方正之選而地方官需索規費不爲荐舉故不揣冒昧效毛遂自荐請飭司傳騐等情瑞制軍以選舉孝廉方正例應由各該生先行取具事實切結禀由該縣學官查明加造册結轉移地方官報司驗明核辦該舉人旣無人荐舉自應篤行修志何患無見用之時耶所請於例不合斥不准行 
[警局之責任究安在耶武昌]  
　　鄂省崇福山下太平試館内上月抄出有因姦殺斃四人受傷二人重案該處距巡警派出所祇數十步之遠警勇等聞聲竟不往援任聽兇手遠颺次日報由江夏縣派差探明正兇係痞棍劉金標當往掩捕竟被該兇刺傷二人奔逸餘差跟蹤追緝該兇乃在幼雅園側水井内投水溺斃現已騐明掩埋尚有帮兇漆得勝萬品册二名祇獲萬品山事爲鄂督瑞制罼所聞以巡警有保衞治安之責何以聞聲不救且縱令兇犯遠颺乃嚴札申斥巡警馮道飭令督責後局巡官鍾令應同限十日内　帮兇漆得勝獲案逾限卽以巡警官弁問償 
[監督之能力果何如者杭州]  
　　杭州危言報館主律何君向在法政學堂别科肄業於該堂種種腐敗知之較詳言之痛切致該堂監督許鄧太守　爲曠課逃學並以學員陳福霖兼充訪事朦詳中座一律斥退日前何君特行具呈撫轅申訴本日奉批查閱呈黏羅織多端意圖反噬該縣丞之驕縱悖謬不守堂規久爲本部院所深知前據法政學堂來詳並有到堂謾罵撕毁牌示情事旣與報館斷絶關係而律諸學堂禁令萬難從寛仰提學司飭府按照學堂章程嚴行訊辦 
[船戸之困苦竟至此也杭州]  
　　近有自稱職商之金錦發等倡議推廣西湖船業集股自造湖艇雇用客民並擬抽收船捐挹注水巡致舊有船戸生計被奪羣起反對業於日前赴撫轅跪香遍投匿名寃單本日又刋發傳單數千紙派人分送大有衆情洶洶之勢其傳單内稱刻有金錦發爲虎作倀串同劉柏森張季耕等定造大小船只五十餘號雇定温台游民搖划將來後患指不勝屈且向來西湖各埠船戸均籍此爲衣食今一旦絶食絶命難免禍禍蕭墻風潮難息劉柏森等爲富不仁倚勢運動致全體船戸含冤海底呼救無門惟希各界君子念各船戸苦衷迅賜援手免激事端感德靡涯矣 
雜箸 
[測騐哈雷彗星記（葉友琴）]  
　　哈雷彗星。現已顯明。因連日隂雨。故不克見。直至四月初六日晨三點鐘。天氣晴明。彗星始露。先于二點半鐘。見彗尾指危中星略南偏。至三點鐘彗星全體出地平。首在奎宿南。尾長約四十五度。闊不足一度。首似二等恆星。尾光甚淡。似星氣一條。作白色。自東地平向上略偏南。直抵危宿。至四點一刻鐘。被太陽光氣所掩而隱。 
　　我國占象之學。考諸歷史。自漢以來。卽有此科。惟皆偏於災異之說。如大星隕而主將死。少微隱則處士危。熒惑入南斗則主天子出奔。愚者至以九雷之尊。跣足下。殿以壓之。而尤以彗星主兵災一說。最爲社會所公認。卽論其近者。如髮逆之變。故老相傳。謂有彗星先期出現。長三丈餘。其形如刀。不數年而金田之事果起。今以年代考之。大約卽係哈雷彗星。蓋此星歷經西國天文家測算。確係六十年至七十年發見一次。試數髮逆起事以迄於今。正在六十年左右。而此星果又廢現。則哈雷彗星者。亦流星之一種。不過其體巨。其吸引之小星多。故其光銳長如刀形。且其軌道距地球甚遠。故必經數十年。而其光線始射及地球一次。則又何有於兵災之說乎。雖然。今年不幸。適承荒災之後。各省亂事。紛紛疊告。我恐一般迷信之人。將又有說以承其後也。因略紀數語於此。東吳附識探險錄 
[西藏考查記（續）]  
　　一千九百八年二月十九日。出侖布爾林莫杜湖畔。因聖哥爾族游牧民猜疑。遂爲所捕鄙人急以拉達克商人自　。詎該游牧民拒斥不認。目爲虛妄且去拉達克商人。冬季决不經行此路。君等必外爲洋人無疑。幸　隊提調阿君等極力証辯。其疑始解反以羊肉見贈。土人性質之易與有如此者。由侖湖畔過里摩利那冋南東入那克侖地方。此地民家。均係石造。間有安置佛像之帳幕查此等帳。幕供爲携帶佛像遍游藏地　屬募欵之用。三月八日。渡一河。時冰尚未解。遂爲冰上之行。詎中流冰破溺斃馬七。失犬二。鄙人此際之。窘迫殆直逹於極點。 
[又朋巴州]  
　　鄙人皷勵隊員進行。並入朋巴州。查朋巴州地域廣大。分爲十一部。人口稠密。毗連朱克眞州朱州。境域與朋巴州相同。二地自古迄今毫無外人入境。鄙人此次。始行發見。土人性質獷悍。欲實行　逐鄙人隊員屢次密派探偵。探鄙人帳幕幸提調阿君極力掩護。使鄙人着僕服。假名巴悉巴巴吹牧笛。變爲牧人。以便考查地理風俗云。 
　　百憂催盡。萬苦備嘗。今日者。鄙人精神堅固。遂無恙而出朱尼蹉矣。據藏語云。朱尼蹉爲藏地着名鹽場。朱尼蹉湖水極富鹽質。藏地大宗貨物轉　於印度北部甚盛。然製法未完善。若改革鹽場監督鹽商。藏官入欵。當不少也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲收編查館草定行政綱目（三續）]  
　　謹按淸理財政歲入之事當以分别國家稅與地方稅爲先我國以田賦爲國家惟正之供由來已久自宜刋入直接官治惟向來徵收之法大抵由戸部責成督撫藩司而督撫藩司責成州縣亦鮮有直接徵收者多假諸吏胥之手相沿日久流弊滋多將來改正賦課之法則徵收法亦不得不改特不能處處由部派員往徵仍可委諸地方代行又從前未有地方自治制度故徵收機關以州縣爲最下級州縣責任亦以此爲最重今旣頒行地方自治章程將來徵收事務亦可酌委府廳州縣自治體協同辦理仍由地方長官稽查董率以免流弊至耗羡本爲州縣陋規國朝雍正年間乃化私爲公規定額數以其一部充各地方官養廉其餘則充地方公費所有管理之權職在直省藩司每年督撫惟奏銷報部而已考其性質順與各國附加稅之例相似將來或卽改爲地方附加稅以充地方經費（卽各省行政經費）亦或可行是又應屬之地方官治者矣（此屬於改定賦制問題不具論） 
謹按漕糧漕折漕項等所以充京官及八旗兵丁人等俸米廪給之用無論正兌改兌本色折色其性質純屬中央政府收入應列直接官治惟自裁漕運總督以後事歸督撫兼理除江浙兩省糧道外無復有特設督運之官其征收折算方法亦仍由州縣辦理故並列入間接官治 
[浙江巡撫增韞代奏在籍編修邵章條陳官制摺（續）]  
　　二曰職級之規定職級者所以釐定官等之位置也謹案唐制有職事官散官勳官之稱凡職事散官計級等者旣相因而得故同爲一官其勳官則從勳加授於階爵之外更爲節級故别爲一官今宜略仍唐制擬定散官之名曰官級定職官之名曰職級離官與職而二之凡有同一等之同一官級者乃授以某級之職而授有職級時其官級自在也未授有職級或去職辭職時其官級亦自在也惟必依官等而任有職事乃得爲有職級之官如此則職任確定有職事可名者則名之曰某職官無職事之候補學習官員皆不得襲用舊時候補某官學習某官之名其名義不符之官稱皆可廢去矣卽如今制所稱候補三四五品京堂亦未嘗加以候補某官之定名也惟内而侍郎或内閣學士尚有指名以某官候補者而尚書以上則無之外而督撫各司亦然是亦宜求官稱之統一也至於現在或差或缺名目繁多殊不足昭統一而示整齊宜將此等各目一律廢去别爲經常職與臨時職二種而經常職之中又分爲甲乙二種甲種則非同一官等之同一官級者不得充是也乙種則以同一官等爲限而不必限以同一之官級但求其職事相當者充之如隷於外務部之各國公使參贊及領事官如隷於學部之視學官及專門以上各項學堂之監督以下各官凡一切定爲經常職者皆是也其臨時職之中亦分爲二種以重要者與非重要者爲類别仍如經常職甲乙兩種之則惟臨時職乙種如有實在相需之才得以雇傭之員參用之此卽庶人在官之遺意並得暫時選用客卿以符雇傭之廣義至於職權之監督亦有並宜議及者大凡監督權之限制除司法行政外宜以甲級直接監督乙級乙級直接監督丙級非有必不得已之事由咸不得越級而有監督下級之權則職有專司而無紛亂之弊權有定限而無侵擅之虞關於職級之宜釐訂者二也職任旣定由是而俸給宜詳三曰俸級之規定俸級者所以厘訂官等之報酬也竊維近世公法之觀念以爲俸給者乃國家對於官吏所以保其體制上必需之費用而支給以定額之金錢也其於我國俸祿之制有截然不同者卽近世各國俸給皆按職事之繁簡而定之而我國則概準官級高卑而給之夫俸給固爲保官吏體制上必需之費亦實爲對官吏職事上相當之報酬故必視職事繁簡而設等差以此爲俸制之原則雖日本於同一官職亦有隨官等之陞進而進俸給之等級者然不過爲一種之年功加俸而不得謂其違此原則也惟我國俸制向以榮譽爲基礎有何等榮譽之身分卽有何等俸祿之支給故不獨文武各官一律給俸也如皇族如外藩如世爵世職又如從前特用之翰林主事有給全俸者有給半俸者初不問其職事之有無與其繁簡也此與日本中古時代隨位階而有俸祿者正復相同蓋可謂之官級俸給不可謂之職級俸給也惟其非職級俸給故不得不變通而别定養廉之名近今又别定公費與津貼薪水等名目於是俸制之範圍日廣而俸給之名稱益淆矣（未完） 
各省籌辦地方自治 
[江蘇（上海）]  
[上海城議事會呈監督田縣尊文]  
　　上海城自治公所議事會議長沈恩孚副議長吳韾爲呈送事竊城自治公所議事會春季會議曾將議决各案開呈鑒核並聲明各項預算表另行呈送在案查城鎭鄉地方自治章程第三十六條第三欵爲本城鎭鄉自治經費歲入預算及預算正額外預備之支出又第九十八條城鎭童事會及鄉董每年應預計明年經費出入製成預算表於每年十一月議事會會議期内移交該會議决議决後除照第三十七條辦理外應由地方官申報督撫憲存案並於本地方榜示公衆第九十九條預算内除正額外得設預備費以備預算不敷及預算各欵外臨時之支出若預備不 
 
 

Page 19

 
 
敷支出者非經議事會之議决不得提用他欵等語現城董事會開辦伊始所有本年經費出入預算由董事會列表交春季議事會議决計出入相抵不敷甚巨實己無可核減正在設法籌集茲送呈上海城自治公所曁分設各區庚戌年收支欵項預算表三紙請以一紙存鈞署備案其餘兩紙並請分别申報督撫憲存案合行備文呈送維祈察照施行 
本埠新聞 
[工部局保護鄉鎭之佈置]  
　　引翔港鎭衆商民前因迭出刧案開會集議公禀工部局暫僱團丁十餘名以資自衞茲經工部局衆董會議此項團丁與租界定章大有窒碍特飭楊樹浦捕房愛副捕頭傳諭衆商將該團丁一律裁撤一面添派荷槍華捕數名駐守該鎭並飭二百六十七號三道西捕督率該捕等晝夜梭巡以保治安 
[巡敬局緩收車捐]  
　　閘北巡警總局前定於四月初一日起開辦車捐業已出示曉諭茲悉總辦汪觀察因此項收捐章程尚須斟酌故擬遲緩數日再行開徵 
[傳諭停售彩票]  
　　本縣田大令接奉松府戚太守札文略云奉寗蘇兩藩憲文開各省彩票現經諮議局禀奉督撫憲核准通飭一體查禁在案查江南票現已奉諭停止其餘彩票自應一體查禁在蘇省各屬行銷等因咋卽飭差持票至總工程局請爲查照並請派役恊往傳諭各票店限卽停閉改業分别具結呈縣備查 
[拆毁古墓之眞相]  
　　西門外向有古墓一座近被蘇鴻生帶同小工拆毁經看守此坟之淡井廟僧慧德偕同地保張文祥將蘇及小工縻光才解請法華司申送到縣奉田大令訊據蘇供該墳礦磚由現當法界探夥之蘇菊生賣于小的每拆一穴計洋四元坟地盜賣與否小的不得而知判蘇收押候提蘇菊生質審縻光才與該僧等釋退 
[盜匪暫緩歸案]  
　　夥刧浙江海鹽縣境澉浦鎭同福典當之盜匪周昌發李岳山張品忠李德勝徐林福陶阿毛徐德順沈阿龍邱金才徐友根張阿大及盜婦徐沈氏曹陳氏沈陳氏金陳氏金沈氏潘沈氏沈徐氏朱戚氏莊徐氏何朱氏錢朱氏朱李氏王周氏楊周氏女子張阿珠莊鳳珠又男女小孩七口曁二房東林銀九朱阿二等男女大小三十五人昨由捕房倂解公共公廨請究先據海鹽縣來差投案聲請移提歸案寳讞員以該盜等曾在常熟縣境犯有搶案尚未訊明未便遽行起解遂商之德師副領事諭令來差先行回縣禀復一面將牽累之二房東林銀九朱阿一二倂交保其餘分别押候下禮拜六倂案訊核 
[移提男女拐匪回滬]  
　　著名拐匪吳嘉惠陳玉田李阿榮杜木二賈三及婦人虞郭氏雷何氏等在江南江北浙江湖北等處串拐男女小孩周子英徐桂生朱亞三安仔來吉尊賢曾來喜狄人忠何和尚張小和尚岳寳鄭金生陳小五子來興紀鎭子丫頭等十六名並無名小孩八名共計二十四名年齒最長者祇十二歲該匪等拐至厦門販賣被該處巡警查獲一倂拿解警局訊明立卽電致滬道蔡觀察諭飭偵探持文赴厦同乘恒生輪船於昨晨一倂移提回滬總巡捕房得悉後卽飭探目李星福包探周志仁鍾星南恊同廨役前往公和祥碼頭將一千人証送至捕房當奉捕頭飭將吳等五拐匪收押並用馬車將郭何兩拐婦及小孩二十四口解至公共公廨分别押候訊究 
[復訊票號控案]  
　　東益昌滙票號股東龐淸記張靜記控司帳唐某等串吞鉅欵一案昨日午後由公共公廨復訊原告代表佑尼干律師到案請追被告延哈華托愛理司兩律師上堂辯稱東益昌股東不止龐張二人尚有穆陳兩姓何不到案其中顯有别情且原告旣以刑事訴訟應請飭令呈出實在証據方足以成信讞寳讞員商之英繙譯官郭君判候下禮拜二早堂復訊 
[西商補行賽馬]  
　　昨爲旅滬西商補行賽馬之期計賽跑八次跳浜一次第一次二十一馬老林子代小柯子紅黑衣黑帽靑馬勝第二次十九馬維特綠衣帽白馬勝第三次十三馬老林子代小柯子紅黑衣黑帽靑馬勝第四次十八馬天津客人代小馬立師黄藍衣藍帽白馬勝第五次十馬跳浜麥邊洋行西人藍白衣藍帽黑馬勝第六次十三馬利達代派次黄衣白帽白馬勝第七次十一馬利　代新裕泰客人黄衣白帽靑馬勝第八次十馬强生代平和洋行醬色衣帽灰馬勝第九次十六馬馬夫小寳生代英捕房副捕頭醬色衣帽白馬勝 
[婦人尋獲匪黨]  
　　上月念四日閔行婦人衞朱氏由滬回里詎在船上被匪人灌以迷藥攫去金戒二只洋銀四元昨日氏又來滬在大逹馬頭某小輪撞見范三郎一匪向論支吾遂扭交一百十九號巡士旋被自稱探夥之周竹山揷身千涉反將巡士拖至小輪毆毁警裝該巡士立卽吹呌由八十六六十四一百十四號等巡士帮同拘獲解至工程局訊究范供崇明人向爲鞋業並不爲匪湯裁判喝令戒責三百下始認與朱阿金小阿二同謀騙洋三元小的分得洋一元餘由朱等取去判發押改過局二年搜出之洋二元二角給氏具領周戒責三百下押本局三月 
[流氓紏衆拔人]  
　　前日有流氓張小毛（混號野鷄小毛）及矮子掌全等數十人駕船兩艘在恒生碼頭浦中守候將製造廠工匠張寳寳阿二兩人硬行拔去駛至南市關前浦中適有草泥船經過將張寳寳等救出該流氓遂卽逃逸 
[兜售有礙衞生之烟膏]  
　　湖南人羅福祥唐榮祥黄雲鄉由原籍携帶假烟膏及芝蔴膏等來滬在租界内兜售茲經美捕房探目石金榮包探王四福查悉於前日回至西棋盤街一百六十九號屋内抄獲假烟膏數包並在是處東甌旅館二十七號房間内將三人一倂拘入捕房昨解公共公堂請究據石探目稱此項假烟膏均銷於土行攙入土内出售係用石灰澄淸吸之有碍衞生訊之羅等供稱此種膏料由湖南帶來係製戒烟丸所用性質和平並無妨碍求察寳讞員商之德領判羅等一倂押候查明於下禮拜六再訊 
[王小么本無其人]  
　　新閘温州路三百九十四號佳戸丁福記之子金榮於西歷二月六號竊取後母珠兜一口質洋浪用曾於粧台上留一字條大書江南第一山王小私經過暫借日後奉還等字樣茲經新閘捕房包探朱阿二偵悉卽於前日將丁金榮查獲昨解公堂請究丁福記投稱兒子向爲銀爐生意近來不務正業專與下流爲伍儘請懲辦寳讞員商之德領判丁金榮押候查明於下禮拜六再訊 
 
 

Page 20

 
 
[城内]  
[何堪抵賴]  
　　翁錦堂之妻張氏被姊夫吳叙良誘至城内託趙孔氏爲媒賣于金清泉得洋一百元前日被翁查悉控奉本縣田大令提訊張氏供在翁家童養未婚被姊夫轉賣後已與金生一男孩現已兩歲腹中又有七月之孕訊之吳叙良逞刁抵賴大令以衆供確鑿喝責五百板鞭背一百下押候嚴辦張氏發堂俟分娩後再行訊斷金伋趙孔氏交保 
[是否訛詐]  
　　法界一百四十一號華捕張阿發向浦東人嚴紹生唐阿根詐洋爭執經道署偵探拘送總巡局解縣訊究張供前在浦東被流氓攫洋十元今遇該黨嚴唐二人向之理論並非訛詐判張　差嚴唐交保候查明再究 
[姦騙又見]  
　　向爲典當生意之姚希洲到縣禀控妻子邱氏聽從族兄誘騙成姦將金珠飾物捲逃至申租屋同居田大令諭候查明核辦 
[違忤駭聞]  
　　沈承先時將家内及親戚家之錢財偷竊浪用屢經其母沈李氏送局懲責仍不悛改前日又欲將物取出伊母阻止不聽反敢持刀向母恐嚇幸由其兄光照將刀奪下未致肇禍旋卽用繩綑縳扶同伊母沈李氏送至一路巡局禀請嚴辦經德正巡官訊得沈承先兇横屬實喝責三百板拘留半月期滿察看再奪 
[小孩何往]  
　　住居城内北張家弄一百十四號門牌徐生華之子順忠年已八歲前日出外買物一去不回現已投報各巡警局請爲查緝 
[分期拔還]  
　　裕泰紙店主周伯申前日至一路巡局禀控集雲閣　畫店王詹子忠積欠往來貨洋五十四元一角向索圖賴當奉德正巡官將詹提案訊究詹供欠洋屬實請寛限拔還判限五期每月拔洋十元詹遵斷具結交保釋放 
[竊賊圖逃]  
　　積竊陳壽根行竊耶穌教堂銅錫器皿堂被拘解一路巡局訊供不諱判責三百板枷號半月發教堂門首示衆在案詎翌日陳卽將銷摺脫希圖逃逸幸有人帮同攔住復解到局判再責三百板俟枷號期滿再核 
[南市]  
[杳無音信]  
　　泰興縣人張明葵之子德才在西門外視暮園所開之銅作内習業於上月二十七日偕同王根大嚴大郎出外未返曾誌前報茲因仍未尋獲由工程局陳裁判復訊命將人証一倂移送上海縣訊辦 
[限交船主]  
　　滸浦永元錢莊主繆鼎臣在工程局控告靑口帮陳和順沙船主陳小亭結欠往來洋四千二百餘元逃避不理昨由繆夥李鈞培偵知該船來滬歇泊萬聚碼頭遂將耆民俞錦元扭局經湯裁判訊實判限十天交出船主以憑訊核 
[閘北]  
[供詞矛盾]  
　　水巡隊巡長張松亭控鄭從林張炳昌二人無端訛詐鄭亦控該巡長串賣甥女曾紀本報昨經四路一區黄正巡官提鄭研訊供稱甥女實被甥婿汪家生價賣與該巡長不涉質之炳昌供在一路四區充當巡士鄭與該巡長互許各節均不知情巡官因鄭前後所供大相懸殊判仍還押候再覆訊 
[祇得押追]  
　　張辰耀前在四路一區控火汕　客陳鳳鳴欠洋一百元經黄正巡官訊實判交保分期拔還在案茲因陳仍未淸理故史張復得扭案押限繳遠 
[小孩待領]  
　　小孩徐長根年八歲前日傍晚在鐵路上徘徊啼哭由站崗巡士帶入四路一區留候家屬認領 
[英租界]  
[謀財圖害]  
　　車庽主周春思偕女金珠探車夫張泉用毒藥圖害一案張已由廨訊實判押西牢二年昨由捕房將同謀之周三許四王德標許長緘沈阿三許陳氏胡劉氏王康氏等一倂解廨請究經德襄讞會同德祜副領事訊知係由王德標謀財起意串同圖害判王押西牢二年許長緘押半年許四周三沈阿三各押三月期滿一倂逐出租界陳劉康二婦從寛逐出並著將王等所居房屋一倂發封 
[尚待調查]  
　　靜安寺捕房七百八十號華捕控住居卞德路之婦人錢小全阻止驅逐小車向理行兇等情昨經公堂傳訊據該捕供稱前日因有小車碍路囑令推於路側詎該婦出而干涉竟被兇毆旋又喚一洋人帮兇請爲訊究訊之錢婦供稱昨日在家午膳聞門外大呼救命當卽出外目覩該華捕將一小車夫任意毒毆婦人上前勸阻彼卽出言汚衊旋有一西人到來冋之理論彼尚嘵嘵置辯實未行兇求鑒該洋人亦投訴當時勸解情形寳讞員商之西官判錢婦存捕房洋十元保釋候查明起釁原由於下禮拜六再行訊斷 
[烟賭俱全]  
　　山東路復興粥店樓上私設總會聚賭售烟昨被西捕查獲將該店主李洪藩傳至公堂訊供屬實判將烟賭各具一倂銷　並罰洋十元充公 
[控追貨欵]  
　　德商捷成洋行控趙輯五不付買銀又德商克魯森洋行控黄生記不理貨銀昨由包探將兩被告傳至公廨判趙交保候訂期會訊黄交原保候原告到案於下禮拜三午後訊核 
[姦拐婦女]  
　　周和生控周和尚姦拐伊妻浦氏由探將男女一倂查獲昨解公堂訊實判氏與周和尚分别各押兩個月以儆 
[小孩不端]  
　　小孩陸小林在楊樹浦搶取陳沈氏銀挖耳由探查獲昨解公堂訊實判發押改良所三天期滿查傳其師陳春生到案具領 
[傭婦行竊]  
　　顧金山控傭婦姚沈氏行竊金鐲金表金練等物昨經公堂訊明判將贓物先交原告領回氏押候提集人証於下禮拜六再訊 
美租界 
[悞認仇人]  
　　引翔港鄉民沈丙千前因被人吞没地産怨忿成瘋於前日下午悞認某圖董爲仇人將某毆辱由捕拘入捕房旋由該董投訴情由請免究辦捕頭准卽開釋 
[撈獲浮屍]  
　　揚子碼頭浦江内昨日浮起西人男屍一具由水巡船撈起車入驗屍所報告捕房候西醫騐明收殮 
[一去不回]  
　　前日某甲乘脚踏車至海寗路三千零三十八號某鐘表店購買銀表一只價洋十五元當以脚踏車作抵一去不回昨由店主將車送八捕房捕頭准其留下飭探查核 
[毆傷車夫]  
　　周掌林昨乘周阿二之東洋車至吳淞路因阿二爭加車資起釁被掌林毆傷鼻孔血流如注由捕一倂拘入捕房捕頭命償養傷費了事 
法租界 
[索租被毆]  
　　車夫周金德借住車庽主朱杜氏處言明每天給房租錢一百文茲已積欠錢十二千五百文向之索討反被辱罵行兇氏之親戚繆阿新上前解勸亦被咬傷手指報由捕房將繆送至醫院醫治周則解廨請究據稱欠錢是實惟因繆帮同侮辱忿極行兇判限一月還錢並認償醫院飯食費交保釋放 
[車夫兇横]  
　　顧裕沈阿二兩車夫前日相約至某包車公司内擅拖車輛出外攬載該公司管車人胡金生顧來生邵阿全薛阿生等僉謂該車已損須待修理囑令暫候片刻詎顧沈兩人不以爲然卽紏同類沈阿福將邵胡等兇毆互受微傷後有巡街捕到來將一干人拘入捕房解廨訊辦聶司馬以沈阿福不應插身多事著押五天餘均斥退 
[不認偷竊]  
　　楊榮生投廨控稱有造屋磚瓦料堆置洋涇浜畔近已失去不少詎前日又被高雲祥帶同小車夫王明山來竊獲住送究王供係高所雇不知偷竊　供自運黄沙悞將他人磚料裝入車内並非有心行竊判押候查明再訊 
[懲辦偷兒]  
　　趙阿毛　開利華鐘表店牌門入内圖竊當被拘獲父由包探詰知趙曾偷竊王大生衣服蔡仁源烟膏等物富卽傳同各失主一倂送廨請訊趙供烟膏等物俱已銷去至利華前次所失之表二十餘枚並非小的所竊判枷一月押三月 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[公牘]  
[爲議員錢淦呈請轉咨照例免扣京職差俸文]  
　　爲呈請事據本局太倉州議員翰林院編修錢淦函稱一向在京供職上年二月間請假回籍適當選爲諮議局候補議員於上年十二月間補缺伏讀政治官報内載憲政編查館奏復禮親王等奏請京旗專額議員援案免扣資俸一扭　明嗣後無諭京外滿漢人員凡合諮議局議員章程被舉爲議員者如係職官人員一律免其停扣差俸等因業於宣統元年七月初六日奉旨依議欽此議員今届補缺正合免扣差俸之例合請呈明督部堂轉咨翰林院衙門照案辦理等語理合代爲呈請爲此呈請督部堂察核咨行須至呈者 
[議决案]  
[呈報覆議籌辦共進會]  
　　爲呈報覆議事件事上届會議議决撫部院瑞交議籌辦共進會一案於去年十月二十九日本年二月初一先後奉瑞升部院督部堂分别劄覆查本局議决答復原案一節擬請通飭各州縣會同商會自治會限期舉辦列入考成並令各城鎭鄉於本月方自治經費畫定勸業費列入預算各欵督部堂劄復文内並無異議應請查照瑞升部院前咨迅予公布施行其引伸原案一節擬請會奏請敕稅務處將免稅章程分别更正當以賽品在塲沽售與轉運他處銷售均照章補徵稅厘業經農工商部會同度支部稅務處奏准咨行在案未便再行奏請各等因由督部堂劄交覆議茲於本月十七日議會會議查瑞升部院原議所稱共進會之籌備本責成州縣以鞏勸業會之基礎而本局前議所請勸業會之賽品免稅又係曲體商情冀除共進會之障礙兩者實相毗補首尾循環督部堂撫部院於共進會之籌設旣願促其進行而於勸業會之赴賽不克寛其禁限是於奬勵工商提倡實業之盛心總有所未至本届南洋勸業會開幕係吾國創行盛舉中外注目風氣初開多方奬掖之不遑奚事防維之過密滬商措繳股欵因此不免遲疑各處運貨赴賽聞亦不甚踴躍期限旣迫觀望實多無非因賽品陳列後有現售及轉售者仍須補徵稅厘所致督部堂於南洋商務素仰維持於勸業會事又兼監督觀聽所係責任攸關似未可因部中限制在先遂不復設法挽回於後蠲除苛例提倡先聲公家所失幾何而振興實業之風聲關係實非淺鮮用敢重申前請仍懇督部堂撫部院查照原案會銜出奏將赴賽物品不論銷售與否概行邀免稅厘以慰全國喁喁之望爲此呈請督部堂撫部院分别裁奪公布施行 
[呈報復議學務公所整頓事宜]  
　　爲呈報覆議事件事上届議會議决學務公所整頓事宜一案於本月十二日奉督部堂劄覆到局將案内第二條交令覆議茲於十六日議會會議查原案議長議紳照額倍選呈請擇定係爲督撫學司遴選之預備本與教育會自選會長辦法不同卽與陳前撫部院據函咨請之案亦異實於部章範圍以内加意鄭重今承督部堂劄交覆議應請仍予公布施行再原案第一條請提學使宣示入所辦公鐘點一節旣奉督部堂劄覆以提學使督率所屬職員限定鐘點入所辦公載在部章業經行司查照辦理應請督部堂撫部院札飭兩學司將每日辦公鐘點照案宣示並請札登官報公布合並聲明所有公同議决交令覆議一條聲明原案一條理合備文呈報爲此呈請督部堂撫部院迅予裁奪施行 
[議案]  
[寳應商會請議寶邑弊政三條案摘要]  
　　一請重禁佐貳受禀佐貳雜職不准擅受民詞例有明文如無日久玩生戸婚田土無案不問以劣董爲爪牙以奸胥爲心腹歷年司官衙門遇一案件致送本官席敬四元後乃加至八元十二元不等書差之費在外尤奇者曯託提押邀求枷責視餽贈之多寡定辦法之重輕所以一事而花費至數十千以一人而拘押至數十日其餘做壽抽豐需索規費擾及街面近來此風稍殺仍未盡除非重申禁令嚴行誥誡不足以挽積弊而救時艱至於武職人員各有專責或司緝捕或管巡防更不能干預公事乃近日河叚武汛常有出票私行提人管押之事騷擾人民貽害非淺迭經有人來會報告相應一倂禁止（未完） 
[記事]  
[二十七日議塲速記錄（二續）]  
　　一百二號旣名中等實業即不能有文實科中學生 
　　五十七號現在此學堂中已有三年級之學生其程度未嘗不可改爲實業學生 
　　九十三號頃提出不歸鹽運使管理已得多數之賛成但公决一辦法卽可定議至學生則本有轉學章程似可不必多所瞻依 
　　四十八號學生亦不能不爲想一去處卽可轉學亦非有益之事故不如一面改校名一面暫照普通辦法畢業後卽一律爲實業生 
　　六十三號現先决定權限而辦法名解卽可以次解决 
　　議長分三節請公决一名稱一辦法一權限先後之間仍請公議 
　　九十七號六十三號俱請先决權限 
　　九十七號又言權限俱歸提學使惟每年收支移咨鹽運使 
　　議長請决是否全歸提學使年終咨報收支情形於鹽運使全體起立 
　　五十七號請次决辦法辦法已定名稱自可解决 
　　四十八號其辦法當辦實業學堂非辦中學堂且辦中等實業學堂而非初等實業學堂至其中過渡辦理已歸提學使管理自可由提學使斟酌辦理自可由提學使斟酌辦理九十七號同意 
　　議長請　成四十八號九十七號言者起立表决全體起立 
　　六十三號頃已有人提出改名公立兩淮中等實業學堂但尚有其他各學校當一律同改 
　　九十七號亦言當加入 
　　四十八號五十七號均言就事論事先决此校不必牽入他校 
　　議長問如贊成正名爲公立兩淮中等實業學堂者請起立全體起立 
[宣布督復租界外民地買賣停轉道契案文]  
　　十六號此剳實並未增加辦法卽札飭道縣文亦甚空疏又二十六年通融辦法究竟擋案如 
 
 

Page 27

 
 
何應請檢示又原案非指寳山一地萮内專指寳山反覺罣漏又言嗣後轉道契者應開淸單呈報旣往雖不追究以後不可不預防也 
　　一百二號此原案請停轉道契而劄覆中歷述二十五六兩年交涉情形謂不能取消但飭上海道等愼重塡給實在毫無限止故極贊成十六號意先請將二十五六兩年交涉成案批答本局再於大會提議 
　　十三號先請將成案此答外尚有成案係寳山上海並舉面覆文單指寳山亦當聲明又時事多艱較前益甚不能作不便取消之理由亦須聲覆故此案實應請其批答作爲覆諸案 
　　議長請贊成右說者起立表决　全體起立 
[宣布辨正制臺劄淮南北鹽務各案文報告討論公决]  
　　九十五號此案最緊要在淮北之後二條招商承連一節仍以前案爲惟 
　　右案無討論議長請起立表决全體起立照原草呈報 
小說 
[社會小說夜鐘（三十九）]  
　　第十四閙陽台中宵驚俠客翻酣甕平地起風波 
　　姜曉岑對着他低低的說道。這件事情。我心上狠明白。今天他們這兩個人。這一下子也嚇得夠了若一定要打進門去。姓龍的面上自然不好看。但是你們這班人。旣非本夫。又非父母。怎麽好帶着許多人。來捉他們的奸。大淸律例上。那裡有這般條例。你若不肯聽我的話。我也不能勉强。只怕你就是到了公堂之上。也没有什麽便宜。我勸你還是將就些兒。做了個半截漢子罷。衞秋吉聽了姜曉岑的一番說話。覺得實在不錯。更兼方才明明聽得姜曉岑叫家人到工程局去叫人來彈壓。這個蘇州馬路上的工程局就和上海的新衙門一般。比新衙門的權力。還要來得大些。那班人如何不怕弟一個衞秋吉心上就有些鶻突。恐怕吃了虧苦是没有地方去伸寃的。要想同着衆人。就此退避。却又自已覺得面子上實在過不來。正在進退兩難之際。恰好姜曉岑對。他說出這番話來趁勢點一點頭道。旣是你老哥出來勸解。我们看在你老哥的分上自然一一遵依却是便宜了這兩個奸夫淫婦。姜曉岑聽得衞秋吉呌他老哥心上倒覺有些好笑暗想這個東西倒居然敢和我稱兄道弟起來我也不必同他計較便對着衞秋吉微微笑道旣然如此狠好狠好省得在馬路上閙出事來大家都不好看衞秋吉聽了心上雖然還有些不快却看着姜曉岑的樣兒。知道也不是什麽好惹的人物。更兼方才在洞庭春已經領教過的。知道着實有些本領。想着。自已到底不是本夫。没有捉奸的權利。就是一同到了公庭之上。他們官官相護。自已也不見得有什麽便宜。想着。便和衆人商議了一回。要同着他們一同回去。有幾個不識起倒的人。心上還不願意。嚷道。我們旣然來了。怎麽就是這樣的回去。正嚷着。早聽得樓梯聲响。姜曉岑的家人胡升。同着一個帶紅纓帽的人氣喘旴旴的趕上樓來。朝着姜曉岑。請了一個安。口中說道。家老爺說和姜大老爺請安。家　爺聽說這裡有人閙事。一時傳喚差役來不及特着家人先趕過來。聽姜大老爺的分付。家老爺說有什麽人閙事。先把他們抓到局裡頭去。重重的辦就是了。 
國外新聞 
[美國新戰艦落水]  
　　初五日倫敦電云美國新築成之戰鬬艦排水量二萬三千墩已在紐約落水 
[英國煤礦炸裂]  
　　初五日倫敦電云英國克姆勃倫之懷愛脫海文地方某煤礦忽然炸裂埋没礦丁一百三十六名現連夜拯救僅救起四名而礦中火猶未熄餘人恐難脫險矣 
[羅斯佛游德續聞]  
　　初四日柏靈電云羅斯佛君在杜培里茲觀操之際德皇賀其爲校閱德國陸軍之第一人羅君在柏靈大學演說世界文明問題德皇德后及皇族各員均蒞校與聽各學生聆其議論亦均異常歡近現羅君已獲柏靈大學名譽博士學位當晚由首相欵以盛宴名公鉅卿到者甚衆 
[奥皇赴匈]  
　　初四日柏靈電云奥皇約瑟現已行抵匈京蒲台配斯脫（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
