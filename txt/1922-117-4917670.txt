# 1922 - 117 - 4917670

 

Page 1

 
 
   
 
 

Page 2

 
 
   
 
 

Page 3

 
 
時評 
[戰後（冷）]  
　　人人咸欲探聽戰事消息以探究戰事勝敗之如何其實戰事勝敗除戰鬥之兩方外余謂可以勿容深究蓋旣有戰事必有一勝而一敗勝敗旣分則爲戰後故無論勝敗屬於何方其爲戰後則一今兹我國人所宜研究者即此戰後也 
　　歐戰之後至今已有數年然而戰後之困艱依然未能解脫此可以取證者也故此次奉直之戰兩方之勢力而能削平其一其後尚難即平若仍各保其殘餘以對峙則雖經戰禍而其齮　不安之情形將與戰前同也 
命令 
　　五月四日大總統令調任岳兆麟爲贛南鎭守使張之傑爲贛東鎭守使此令 
　　又令代理部務司法次長羅文幹呈本部秘書蔣中覺懇請辭職應照准此令 
　　又令陸軍總長鮑貴卿呈請任命張殿銘爲熱河都統署軍務課課長應照准此令 
　　又令陸軍總長鮑貴卿呈請任命陳慶國爲察哈爾暫編陸軍第一混成旅步兵第一團第二營營長懇照准此令 
　　又令陸軍總長鮑貴卿呈陸軍第十六師步兵第六十二　第二營營長鄭十魁懇請辭職應照准此令 
　　又令陸軍總長鮑貴卿呈請任命孫大祥爲陸軍第十六師步兵第六十二團第二營營長應照准此令 
　　又令參謀總長張懷芝呈請任命張昌業爲甘邊寗海鎭守使署少校參謀應照准此令 
　　五月二日大總統令蘭辛韋羅壁均給予一等大綬嘉禾章韋羅貝鄔爾銳英格束均給予三等嘉禾章此令 
　　又令張煜全刁作謙張祥麟均給予二等寳光嘉禾章吳葆减關霽均給予二等嘉禾章王鴻年曹雲祥徐兆照于德濬囗志嚴恩熾均給予三等寳光嘉禾章郭雲囗黄宗麟章守默魏文彭胡世澤孫祖烈施贇朱文黼施贊元路濬劉毓瑚李時嵩均給予三等嘉禾章劉明釗給予四等寳光嘉禾章楊曾翱趙泉金問泗楊永清勞維秀唐康年刁敏謙陳道原唐悅良張福運李天祿林葆恒朱世全汪原懋陸俊吳斯美任起莘顧泰來岑德廣鄔榮鍾均給予四等嘉禾章此令 
國内專電 
　　北京電吳佩孚今日（四日）午到豐台美武官霍金斯往訪吳正草電一致徐告明日入覲一致保一致京友代購麵包十萬噸供隆兵食安次正追擊中（四日下午八鐘） 
　　北京電昨（三日）東西兩路均有大戰西路長辛店方面午後直軍稍挫晚又進攻至今晨長辛店豐台相繼爲直軍所得奉軍向落垡退却東路今晨直軍先佔馬廠後佔靜海奉軍迅速退却聞馮軍昨到齊今日參與此次戰事（四日下午三鐘） 
　　北京電直軍張福來向馬廠方面王承斌向固安方面馮玉祥向涿州黄村方面吳自率之第三師爲總預備隊在任邱奉軍李景林三旅當張福來張作相攻霸州張學良由南側攻固安張景惠鄒芬抵禦京漢路良鄉之直軍計奉直兩方共爲戰鬭員十六萬人工力悉敵（三日下午三鐘） 
　　北京電張電府願遵令退兵請令曹吳遵令昨夜今晨之戰初則直軍退以後直軍又攻西路結果未明（四日下午三鐘） 
　　北京電三日夜四日晨雙方砲戰甚烈亦爲小戰無結果（四日下午三鐘） 
　　北京電昨下午長辛店南七里次頭山直軍進攻奉軍回砲日暮直軍退南岡窪塹壕（四日下午三鐘） 
　　北京電冬（二日）申刻奉軍以新銳之二十八師一部增加長辛店交部消息奉軍已進至琉璃河 
　　北京電昨下午周自齊宴在野派及鮑貴卿吳笈孫張名振僅四菜一湯若有要事商量談及戰事却未轉入請大家調停之本題 
　　北京電安格聯允提關餘百五十萬限於治安軍警餉甘溥對某軍提鹽餘百五十萬未同意 
　　北京電吳佩孚截留京漢欵至四月底止共收三百三十八萬七千元呈部備案謂此外半年未領分文（四日下午三鐘） 
　　北京電英參贊貝訥克昨在長辛店以逺鏡望良鄉忽有流彈自旁而來從額面擦過受傷入英館醫院（三日下午三鐘） 
　　北京電財部核駁日本在魯購小麥十萬噸田中玉請就魯稽核所暫借二十萬卽歸墊 
　　北京電鹽餘押欵中尚有他項公債或股票二重擔保九六債行後應收還現各債權者恐擔保不實暫爲截留財部與之抗爭甚力討論四次無結果 
　　北京電十五日内外省解中央欵僅晋省印花稅一萬大德通滙來 
　　北京電外部覆交部云取消技術部一層勢難辦到請咨東三省長官發抒意見再向英美力爭交部覆外部技術部聘用友邦技術專家可以照辦惟須歸督辦節制 
　　北京電紅十字會第一批救護隊四向蘆溝橋南苑豐台廊房出發現擬再組四隊（三日下午三鐘） 
　　北京電昨財部會議各司廳長均到鍾宅某參謀提議仿各國及東三省成例發行不兌換紙幣鍾云按吾國内情是否可行尚須徵求各機關及銀行會商會同意方能辦理（四日下午三鐘） 
　　北京電九六債剩餘確數爲百三十餘萬法部提五十萬餘八十餘萬各機關函索總計一千餘萬决定此八十餘平均支配 
　　北京電吉林王樹翰電部日人在上三峯開山屯日橋冲壞又築新橋阻止不聽請向日使抗議 
　　北京電吳佩孚要求使團准其以二十四小時之時間進兵京奉路剪除奉軍使團尚未答覆 
　　北京電下關蔣拯電院海盜出没情勢猖獗防務吃緊請撥二十萬 
　　北京電今早晤某三國武官謂津息某方要徐免吳佩孚職爲休戰前提（三日下午三鐘） 
　　北京電召集三政會議之覆電僅有閻錫山覆電謂謹表贊同張文生覆電謂各省人員到京遵諭辦理（三日下午三鐘） 
　　天津電奉軍又增一旅入關并運來軍餉二十萬 
　　天津電英副領事貝尼提赴豐台觀戰爲流彈中傷頭部回津調治可無虞 
　　天津電吳佩孚逼曹錕出私財八百萬助餉又飭各縣速解三百萬 
　　天津電日吉領事到津并調來驅逐艦二艘泊津岸（以上三日下午十一鐘） 
　　漢口電保定東電直軍西路陷午後六時分三路猛攻豐台東晨五時完全佔領又冬電直軍中路王承斌部冬晨刻克復距津約五十里之勝芳橋獲敵重砲五尊機槍五架擊潰奉軍約兩混旅東路冬辰佔領姚馬渡曹吳東戍亦有報捷通電到鄂（三日下午七鐘） 
　　成都電楊森部王旅現有别父老文開拔韻示發布尅日起程鄧錫侯部陳團昨由羅江開來塡防尚有兩團續到鄧派參謀到此先向各方面宣布意思賴心輝部熊團昨由廣漢開來劉成勳部陳國棟師長將軍隊調集永州備閱陳遐齡亦移在雅州駐紥 
　　成都電楊森主辦西南公學今日開成立會夏之時主辦錦江公學今日開學（以上一日下午十一鐘） 
　　香港電商聯會江電孫伍謂東財廳佈告禁用銀毫軍法從事民極驚駭西紙價猝漲銀毫遷移不絶日用品價昂屯販者止截來貨放揭店結束待行僉以紙係銀代表是銀主紙賓未有禁銀而紙可流通卽使行軍令亦未有禁主幣之流通總統祇諭禁紙幣之低折財廳悞禁銀毫之流通省長未有 
 
 

Page 4

 
 
明文與其坐待斃寗遷徙他圖請令財廳凡買賣交易准予紙銀並用吕志伊將任内長 
　　香港電廣州全市商店對一元以上用紙幣於商塲交易有大碍决要求官廳予以通融之法否則日間恐有别故發生（以上四日下午六鐘） 
　　香港電財廳佈告實行紙幣本位制所有錢銀契約交易及各銀號均停頓全城當押店亦閉門 
　　香港電財廳指定汕頭佛山海口石龍江門五處爲禁用銀毫地點已電各該地省分行知照 
　　香港電孫定微（五日）在北校場閱兵購粤牛犒軍現定灰（十日）赴韶以李烈鈞爲中路許崇智右翼黄大偉左翼胡國秀王均等部駐韶護孫 
　　香港電聞第一師江（三日）開拔赴韶約三日可開畢 
　　香港電江夕省興隆中和昌失火焚十間 
　　香港電昨下午海員歡迎陳炳生出獄 
　　香港電葉舉部回粤以十營駐肇慶六營駐欽州（以上四日下午九鐘） 
　　福州電王永泉旅長定五日晚坐新濟赴浙應瑞等三艦聞决留駐馬江（四日下午二鐘） 
　　南京電北京電直軍中路佔領勝芳信安復追擊奉軍當奪獲大砲三尊機槍四架子彈無算除旅長郭松齡確負重傷外張學良並已失跡又東路奉軍自白洋橋退却時潰亂不堪被直軍猛追遂奪獲大砲五尊機槍九架子彈甚多並俘虜官兵百餘名（四日下午五鐘） 
　　南京電某方得北京電支日拂曉直軍巳將長辛店完全攻下奉軍紛紛向豐台蘆溝橋潰退抛棄軍械傷亡官兵無算現直軍張錫元旅向豐台李鳴鐘旅向蘆溝橋猛烈追擊中中路奉軍張學良旅在信安附近又被直軍第六旅擊破刻正向王慶坨追擊中永清奉軍巳摇動（四日下午五鐘） 
特約路透電 
[奉直兩軍之大戰]  
　　四日北京電（午後七時十分發）此間已施行檢查條例張作霖在京南大戰十分完全敗北 
　　四日天津電今日侵晨聞奉軍現向豐台退走直軍且稱已占據馬廠北十哩津浦路線上之靜海縣但此說尚未徵實 
　　四日北京電吳佩孚已於昨夜抄擊奉軍之右翼獲勝奉軍由長辛店退至豐台 
　　四日北京電據美員官電稱直軍已克復馬廠大敗奉軍中路長辛店之奉軍似已完全潰敗吳佩孚親在該處督戰 
　　三日北京電今晨雙方力戰以爭長辛店蘆溝橋較前更烈戰至正午奉軍得利奉軍以來福鎗機關鎗大砲猛轟後直掃平原至長辛店外却敵八里俘虜甚多大戰之前長辛店起小驚亂蓋有直軍飛機一架在該處天空抛擲炸彈落於車站附近至少曾斃奉兵兩名於是難民紛擁出鎭今鎭中幾成空墟十時奉軍砲隊列於長辛店南跨路線之高阜以步兵伏於高阜之前坡及南面之平原正對平原之直軍轟擊彈如雨下奉軍繼乃前進數百碼是時直軍陣線破烈無何齊向後却奉軍乘勢進逼至十二時左右圖向左擴張其勝利但遇勁敵而止奉軍俘虜百餘名加以研訊後知彼等皆河南最劣之兵顯係投降以避續戰者奉軍待遇俘虜尚好 
[日諾瓦會議中之經濟案]  
　　三日日諾瓦電聖喬治宫開經濟會議全體大會觀者蹇途馬步兵士皆列隊戒備英代表藹文思氏動議財政委員會報告應予通過謂迭經討論得獲成議希望此項成議可爲將來規條之先導日諾瓦規條之精義在限制紙幣决定金額面價格節用黄金及共同信用此種政策可肅清財政與工商業往來之阻碍俄代表齊吉林以和緩之論調述俄國反對某種决議案之理由繼稱願勸俄政府就其權力所能及執行大會之决議齊吉林因俄國尚未加入國際聯盟故尤反對將大會若干事業移交聯盟會辦理齊吉林發言旣畢頗有人歡呼以示贊同德代表賴齊諾稱世界商務必視今發展一倍然後戰債之利息方能付給若各國互扼其喉則利息且不能付給何論戰債全體大會後乃通過財政委員會十九起建議案 
　　三日日諾瓦電英代表團員英佛福資氏於啓程返英之前語路透訪員謂大會辦理國際銀行團一事可爲滿意其資本計二千萬鎊歐洲各國凡需經濟善後之扶助者此銀行團可襄助之除原有委員五人外另有八國委員願分認銀行團之資本視爲純粹營業性質惟資本由各國政府擔保坎拿大亦擔任一百萬鎊日本擔任五十萬鎊比國爲原有五委員之一 
　　二日日諾瓦電今日經濟委員會集議時德代表提議全歐最優惠國待遇之辦法尤注重關稅日本反對關稅待遇之歧異謂關稅應專注重貨物不應問其來自何處運往何方及如何輸運也德代表亦反對關稅歧異之制度日代表贊成如華會中國條約中辦法之開放門户政策但主張承認現有各條約而反對輸出與輸入之限制日代表甚贊同以極寛大之意思解釋最優惠國條文 
[日諾瓦會議中之俄事股]  
　　三日日諾瓦電第一委員會會長山塞爾氏曾函致俄代表團請其注意於俄國在喬治亞境内之軍事動作現俄代表齊吉林覆稱俄國並無此項軍事動作並懇由塞爾轉請各國注意於日本在逺東共和國之軍事動作又謂逺東共和國境内之革命黨雖已被騙散但日本仍維持其軍事之佔據 
　　三日日諾瓦電英代表格萊穆氏在經濟會議全體大會提出運輸委員會之報告謂委員會所主張關於海陸自由運輸及恢復國際火車等之原則果見實施則戰前效率卽可逐漸恢復運輸業與鐵路局不久將在巴黎集議以實行整理運輸之計畫其集會之結果定可使各鐵路督辦組織一常川委員會共參助今日之政策而執行之運輸委員會已請國際聯盟會相助爲理將委員會之議案施諸實行云云大會會長起述大會事業語頗樂觀大會後通過運輸委員會之報告繼乃閉會 
　　三日日諾瓦電昨晚俄事股員會集議甚久法代表團因未奉巴黎巴爾都之訓示故於最後時期撤銷其對於致俄文稿之同意英相喬治乃表示驚訝之意蓋以巴爾都返國之前與喬治談話從未言及此也未幾委員會復集議通過一再修訂之條欵惟法代表對第七欵主張修正喬治稱此約修正將發生解决與不解决之分别但渠願意接受修正文祇須此項公文未復停擱耳法代表巴萊爾氏稱渠未奉巴黎訓令未便擅自行動喬治乃接受法代表之修正文並建議法國可保留其最後之同意 
　　四日巴黎電法内閣開會由總理普恩賚氏主席議决贊助比國對於俄問題所持之態度普氏並代表閣員全體申謝巴爾都氏代表法國利益之行爲 
　　四日巴黎電内閣决議法國應在日諾瓦會議贊助比國各報均抨擊英國對於恢復俄國外人產業辦法所持之態度 
　　四日日諾瓦電俄國覆協約國之牒文數日之内不致提出齊吉林氏抗議不容俄代表加入勞工委員會之經濟股 
　　三日巴黎電巴爾都氏將於星期五日回日諾瓦 
　　三日日諾瓦電盼望已久之致俄公文現已擬成今晨五時以汽車賚送俄代表寓所文共十三欵前有導言述及善後辦法如國際銀行團之類主要條欵規定俄國宜承認其公債與義務而債權國目前應不索取戰時所借與之債欵如俄政府允放棄其相對的要求則協約國願將减輕俄國債務之辦法提交國會俄國必須償還羅馬尼亞國戰時所存之欵 
　　三日日諾瓦電波蘭波交總長史寇門氏前接俄代表齊吉林來函責其不應贊助協約國對於俄德條約之抗議並要求史氏不再出席於俄事委員會史現已函覆略謂波蘭現正盡其能力擬促成俄國改造之談判乃俄國自締結俄德條約後竟全不履行其依據三月三十日里加條約所應行之義務殊可扼腕云 
[英人對於意土條約]  
　　三日倫敦電張伯倫氏今日在下院答覆議員康諾爾氏之質問謂意國於四月二十四日通告英政府已與君士坦丁訂定條約土政府允以好意審查意國請求小亞細亞某種路鑛及公共工程之讓與權惟意國曾正式聲明意國對土無任何讓與權且允儘速以全文通報英政府張伯倫氏又謂在巴黎會議時英政府已悉土政府曾向意國提出建議英政府即勸意國謹愼行事英政府初不料意土兩國即將訂約且未悉此後談判情形 
　　四日倫敦電張伯倫氏昨在下院宣稱意國與安哥拉政府所訂之條約乃在君士坦丁非在安哥拉簽字衆聞此消息後驚詫稍定各報　俟該約全文發表後再施評論惟每日電聞論及意國之外交術謂君士坦丁現成基爾瑪氏之掩護物 
[英國五一節與日使]  
　　三日倫敦電五一節日示威者之代表曾入日使署一節今據日使署發表文告謂五一節慶祝委員會秘書曾於四月二十五日請大使署以關於撤退西比利亞日軍决議案代達日政府俾九十一日可接日政府覆文日代使於四月二十六日覆函該秘書謂該决議案若非經由英外交部未便代達故五月一日代表至日使署時使署中人未與會晤　 
[愛爾蘭之大内戰]  
　　三日倫敦電昨日基爾根尼之戰事爲休戰後最劇烈之一次叛黨一大隊攻入該鎭占據各大厦聞基督教大教堂亦在其列自由邦戍兵關始取攻勢逐漸得利至午夜時幾克復全鎭俘獲百餘人奪得軍械子彈甚夥叛黨現扼守形勢險惡之哇孟特侯爵邸 
　　四日倫敦電自由邦軍隊已奪據哇孟特侯爵邸基爾根尼之戰事可謂已了新芬黨國會已以自由邦官員五人及反對和約之代表五人組織委員會考慮愛爾蘭統一辦法委員會卽呈請停戰聞倫登特里等處有縱火案及竊汽車案多起 
[各國近事記]  
　　三日巴黎電半官消息法總理普恩賚仍不贊成召集高等會議認此舉爲不合時宜應遲至五月底以後再行召集普恩賚又以爲五月底德國不履行償付賠欵之懲戒辦法若於目前討論之徒屬空談 
　　四日柏林電比使署切實否認法比曾訂條約規定如占領軍受攻者或凡爾塞和約受危害時法比當取對德之共同攻勢之說 
　　三日華盛頓電婦女國際和平聯合會向國務卿休士氏提出决議案促請完全承認勞農民國及逺東民國休士氏答稱政治承認端賴有能盡國際義務之政府存在此事全在主持俄國國務者好自爲之 
　　三日倫敦電機業僱主今日開廠聽願承認條件之工人入廠工作應者寥寥爭端進行之際所僱之工人多反因此罷工 
　　三日柏林電德國大西洋德國南美及東歐電報公司已草定增加資本合併計畫 
　　三日巴黎電法總統乘法艦由北斐土尼斯赴柯西加 
　　四日羅馬電當局宣稱意國未與安哥拉政府締結任何條約 
　　三日巴黎電德報載稱不日將在莫斯科舉行實業展覽會 
　　四日東京電内閣仍在討論改組問題但迄今尚未辭戰内閣不致全體辭職辭職者至多二三人據確實消息改組之舉不致發生重大衝突 
公電 
　　張作霖江電各報館公鑒竊以奉軍此次入關本無作戰之意乃吳佩孚藉端謾駡作霖仍隱忍含容置之不理良以華會以後各友邦協力贊助始獲有良好結果豈忍同室操戈自相殘害乃吳佩孚又復先開兵釁各路猛攻我軍將士迫於義憤忍無可忍始爲相當之抵禦而接戰以來吳軍屢次大敗或潰或降共聞共見猶復强迫兵士晝夜來襲并欲用緑氣砲以殘殺生靈小民何辜將士何辜遭此荼毒作霖鑒於人民之慟悽將士之傷殘極爲痛悼仍命前方將領愛護人民非萬不得已不得輕用重砲攻擊對於敵軍傷降軍士加意優待渴望吳氏早日反省即可迅速罷兵乃吳佩孚不惜直省人民財產任意蹂躪近又宣言非擾亂東三省地方不可非殺盡東三省人民不可竟派人勾結沿邊胡匪以擾東北邊防破壞全局不知吳氏何心而忍出此吳氏旣首開兵端貽害奉直又復隂謀百出壞我中原海内賢達名流仁人義士直道具在公論猶存孰是孰非難逃公鑒謹將經過情形曁吳氏隂謀奉告天下俾明眞相伏維公鑒張作霖江印 
　　張作霖江電杭州盧督軍盛京孫督軍王代省長吉林王代省長齊齊哈爾吳督軍綏逺馬都統承德府都統署張家口都統署並轉各團體天津北京上海各報館長辛店張司令鄒副司令落垡張司令楊柳青張司令唐官屯李司令馬　許司令張司令並轉前棧各部隊均鑒冬夜我西路又將劣勢之敵擊退第一梯隊之敵人亦退出兩綫陣地現均在追擊中其餘各梯隊亦均甚得利敵人分攻兩翼嗣突中央均未得手伎倆已窮情見勢絀更無復施其狡獪矣知關特聞張作霖江印 
　　長沙來電各省省議會省教育會農工商會各公團各報館各省湖南同鄉會公鑒本會依湖南省憲第三十五條曁湖南省憲法組織法第十條之規定於中華民國十一年五月一日自行集會省憲實施此爲初步兹事體大諸賴匡扶除定期開會再行奉告外謹此電聞湖南省憲成立第一届省議會叩東印 
國外要聞 
[東俄要求日本撤兵通牒]  
　　華俄通訊社二日赤塔電云逺東共和國外交總長楊森氏有致日本外務省一通牒已由中東鐵路界内逺東共和國全權代表柴寗氏遞交駐哈埠日總領事囑爲轉呈兹覔得其原文特照譯如下在四月十六日日本帝國政府代表團通知駐大連逺東共和國代表團據稱受日本帝國政府訓令停止日本帝國與逺東共和國之談判逺東共和國政府爲聲明其實在情形起見兹特宣言此項談判之中止純係由日本政府所主使者也當四月初關於一擬訂之商約及其他許多關係兩國間問題兩國代表已得充分之諒解甚至該商約與其他關於政治經濟各問題之附約草稿内容已大體决定似乎依據各項公文詞義一經得一協定兩國代表卽可簽訂一正式條約而兩國問工商業之協作依據穩固原則即可開始其惟一問題尚未得協定者則日軍撤離濱海省一問題而已當大連談判進行之際該問題曾經一再提出討論日代表至再聲明該問題當無異議可以確定解决一俟兩國間有締結總約之可能撤兵之舉立即實行當四月初此可能性已瞭然可睹談判時提出一問題即關於撤兵一事需有書面承諾但兩國代表末次討論該問題時顯見日政府對於此事已變更原議總約草文雖已由兩國代表最終議定然日本帝國政府拒絶給予書面文件將撤兵期限聲叙在内日代表旣變原議又提議將撤兵期限之談判移交一特别軍事委員會該委員會將來俟商約告成後即開議决定撤兵期限如此則勢將致撤兵時期遷移無定蓋該委員會對於撤兵期限如何决定固未可預測也或有他種事故不關逺東共和國政府者可妨礙該委員會之職務而致撤兵之舉延至累月經年皆未可預定此與日本帝國政府之原來聲明謂俟商約有簽訂之可能撤兵問題即可同時解决者已顯然不符逺東共和國代表對於撤兵一事如是遷延實未能同意因有日軍駐在濱海省則日本與逺東共和國間之商業經濟關係實不可能而商約因之將絶無價值可言是日本與逺東共和國間談判之中斷實係日本帝國政府無解决撤兵問題誠意之結果殊爲憾事近據關於濱海省日軍消息該處日軍司令正在厲行一種計劃着手謀擴展佔領區域有日軍數聯隊其行動已逺出以前界線之外侵佔距烏蘇里鐵路以東五十伏爾斯（一伏爾斯合一英里又八之一）之村莊兩處並車站兩處在四月二十一日日軍進至普魯却斯古車站（譯音）該處距烏蘇里鐵路北五十伏爾斯日軍之擴展佔領區域及日政府在大連會議席上之拒絶解决撤兵問題俱足令吾人不得不認爲日政府對於濱海省别有用心與日軍對於逺東共和國持和平友睦態度之宣言全然違反逺東共和國政府自覺須聲明者日本帝國政府此種用心不能視爲合乎法律與公道日軍之增佔逺東共和國領土亦無公理正義可言逺東共和國深信惟有將日軍全部撤離俄國土則日俄兩國在逺東及西比利亞之和平與經濟協作始可保障逺東共和國將惟力是視求達此目的並聲明惟日本帝國政府亦盡力以達此同一目的則兩國問關係始有成效可望也 
 
 

Page 5

 
 
   
 
 

Page 6

 
 
國外要聞二 
[奉直戰爭之日本態度]  
　　世界新聞社東京通信云日本對於奉直戰爭之態度今綜合各方面之見聞爲一具禮之報告依叙述之便分其節次如下（一）外交當局外交當局主冷靜之旁觀二十二日外務省亞細亞局長芳澤謙吉發表一正式談話略謂「奉直兩勢力衝突之結果政情商業必大擾亂此誠不勝遺憾然日本從來以不干涉内政爲對華政策無論何時皆持公正中立之態度而不偏倚今後仍當如是中國之内政唯聽中國人自身之解决」此談話不僅代表一外交部之意見實代表日内閣除陸軍當局以外之意見同時政友會之態度亦可藉此而顯現報知新聞所謂日政府將採取一有效之手段爲澈底之警告者則未必實現（二）陸軍當局但日本之外交主之者不僅外務省陸軍省亦常主持外交外務陸軍兩省雖同隸於一内閣而因外交陸軍兩省之各行所是遂使同一内閣而發現二重外交之事實此次奉直戰爭外交當局雖主中立陸軍當局則不欲中立月之二十日憲政會關於外交内政之訪問委員望月小太郎三浦得一郎鵜澤宇八三氏以「中國之内亂問題」徵陸相山梨半造之意見山梨答之曰「關於外務當局範圍以内事吾雖不能說明但當（一）萬一將來戰亂之結果亂及與日本利權有重大關係之東三省而危害我住民之生命財產等事發生之際（二）義和團事件以後中國與列國間所恊定之中立區域内如南北雙方出兵之際則軍事當局自有相當之考慮」實卽將相機干涉之預言蓋奉直戰爭奉軍如不利則東三省不能無戰事而東三省有戰事仍不出内政範今山梨旣有前言則是不許東三省有戰事彼之所謂相當考慮若代下一轉語卽只准奉軍入關攻直軍而不准直軍出關攻奉軍此之「准」與「不准」何止於干涉内政且明目張膽而援助張作霖也（三）憲政會此次奉直之戰政友會之意見略如外交當局國民黨則置於不聞不問唯最熱心倒閣之憲政會日爲無意識之喧囂憲政會主張由日本以東亞主人翁之資格聯絡與中國有關係之列强用最有效之手腕爲强有力之警告故對於陸軍當局之態度極表歡迎對於外交當局之態度則極力攻擊（四）一般輿論東京新聞除報知（憲政會機關報）外對於奉直戰大抵分甲乙兩派（甲）派以爲奉直之戰本爲由腫而潰之瘡中國之不易統一實因瘡在今此瘡潰則中國或可望統一（乙）派則以爲奉直之戰亦即前兹皖直之戰旣能由皖直戰化爲奉直戰則奉直戰後多則兩年少則一載必又有所謂某某戰以代今兹之奉直戰故此次之奉直戰尚不能謂爲有意義之戰但甲乙之觀察雖不同而以日本不應干涉内政爲結論則一就中朝日·讀賣·日日三新聞主張不干涉内政之態度尤爲堅决（五）中國通吾人之所謂中國通卽日人定所謂「支那通」意謂非中國人而通中國事也日本之「中國通」當中國有事時必發表意見以指導其國人此次奉直戰爭如大谷光瑞·内藤湖南·稻葉君山之談話或論文自爲報上必不可少之材料内藤湖南有文學博士及京都帝大教授之頭銜平日以中國通自命二十七日曾在朝日新聞發表一論略云「袁世凱時代中國本可統一而日本則妨害之遂使中國至今尚不能統一今之徐世昌酷肖朝鮮之李太王到底無統一中國之能力彼弄李太王式之小手段以操縱奉直而結果則卒陷於目下危急存亡之渦中今無論張吳孰勝中國統一之希望皆較往日易於實現張勝則勢力及於陜西河南曁長江一帶北京尤全在其勢力範圍内除西南外殆已統一即西南亦可迅速統一吳勝則能否掃蕩張氏在滿蒙之勢力雖爲問題然在直隸之曹錕勢力必全移於吳陜西河南山東及長江之大部分亦將入於其勢力圈在統一之進行上亦可謂已進一步此外外人所懸念之裁兵問題無論雙方勝負但敗者可得而解除武裝其軍隊亦能完全無條件而裁减此實裁兵最經濟之一法同時再由此勝者操中央政府之權力依外人之力整理政治之機關改善共財政則國際管理論等自歸於消滅而中國之改造亦可開其端緒故吾人殊希望奉直戰爭速歸决裂且澈底一决其勝負」此言雖未免過走直逕一若中國之患全在張吳之對峙張吳敗其一則中國立可得救者然於大多數日人方或欲助張或專以日本在華之利益爲前提之際竟有此比較的能就中國大局而論中國事者不可謂非佼佼者也 
[日外部發表俄德協約全文]  
　　德俄兩國締結條約問題聯合國已聯名通牒德國代表要求其取消條約否則不准出席日諾瓦會議之對俄委員會聞德國代表已對聯合國之某代表爲非正式之表示略以德國並非欲堅持不允取消德俄條約且亦無此必要但俄國方面不同意於取消故希望聯合國壓迫俄國令其同意惟聯合國則疑此爲德國對聯合國塗飾一時之口综而其内幕中實有諒解故未允許現日本外務省已於二十二日將德俄條約之全文發表特譯誌於下社會主義聯邦蘇維埃共和國政府代表國民外交委員長翟趣林及德意志國政府代表賴德瑙關於次述條項之協定業經同意第一條兩國政府對於俄德間在戰爭狀態繼續之期間發生之各問題同意依次述條件解决之（一）俄德兩國互相抛棄戰費之賠償及戰爭損害之賠償該損害包含起因於軍事上之行動在戰鬭區域内兩國民所受之損害及在其領域内所受徵課之損害兩締約國並同時抛棄一方當事國之人民在所謂戰時特别行政之下或因他種之强制手段所受個人的損害之賠償（二）因戰時狀態而生之公私法上之關係及由締約兩國各自之手捕獲之軍艦或商船之處分據互惠主義行之（三）俄德兩國互相抛棄收容俘虜所用經費之賠償要求又德意志政府並同時抛棄在德意志國内扣留赤軍兵士經費之要求俄國政府亦抛棄德意志國内扣留赤軍兵士携帶之軍需品·已被德意志賈去之代價之要求第二條因俄國現行法律及俄國制度之適用而被侵犯之德國人民及個人之權利以及德意志國之權利·或德意志聯邦之權利等之損害賠償及因俄國或其官吏所採用之他種手段致侵犯德國人民及其權利之損害賠償俄國如不容納他國同一之要求時德國亦抛棄之第三條依第一條之規定俄德兩國宜速恢復外交關係互派領事駐紥各地至兩締約國領事之入國則依特别之協定第四條俄德兩國政府關於各自領土内相互人民一般的法律上地位與相互通商經濟上之一般的規定均許與最惠國之待遇但此處所謂最惠國之待遇不含俄國許與其他蘇維埃聯邦共和國·及構成舊俄國一部之國家之權利或利權第五條俄德兩國政府對於兩國經濟的必需品之供給爲相互的援助關於該問題之根本主義如得爲國際的解决時兩國須豫先交換意見德意志政府對於最近接到通告之私人經營之公司所計畫之協定可及的盡力援助之並宣言當令其易於實行 
國内要聞 
[奉直軍大戰紀（五）]  
　　大陸報三日北京電云今日北京頗爲安靖長辛店亦無戰事聞此路奉軍明日將取攻勢徐總統正設法使雙方停戰已遣使分往保定及軍糧城直奉軍總司令部並命調人用種種方法務期停止戰事現料本星期内人兩軍將大戰一决勝負又一日長辛店電云直軍南路獲勝右翼張國溶所統之二十六師已進至馬廠佔據津浦鐵路左翼王承斌之第三師已攻取大清河上之勝芳（在天津正西二十二哩）中路與敵軍在相持中北路陣線則互有出入吳佩孚常在前線督戰現擬當馮軍進攻之時並遣混合之豫軍赴前線助戰今日馮軍中砲隊及其他各隊已配置齊備大軍全體後日可到馮軍旣到將斷績施行吳氏包揮敵軍之計劃昨夜直軍北路受奉軍砲擊損傷甚重傷亡之數夜中共五百人今日續有二百人輸送隊中亦多有擊斃者 
　　字林報二日北京電云吳佩孚率大軍一萬人猛攻馬廠鄰近此處奉軍係張學良統率勢幾不支幸得豐台援兵之助始能保守陣線吳氏對於豫省情形深爲不滿爲恐後方掣肘起見已急令留豫軍隊出發英使館練習譯員彭萊脫氏今日隨使館軍事參贊巴爾滿氏赴長辛店觀戰時爲流彈所中穿過頭頂但未傷及腦髓目下人事半省醫生云當不致有性命之憂彭氏經紅十字會醫生裏護後卽由汽車送往北京 
　　文滙報四日北京電云直軍已佔　豐台奉軍向落垡引退又電云政界及使館界盛傳吳佩孚在馬廠惡戰中陣亡此項消息殊難遽信現待便館觀戰員證明虚實 
　　星報三日漢口電云據今日武昌督軍署所接戰電一日拂曉直軍先鋒自大城向敵軍猛撲下午一時奉軍後却進佔芳鎭芳鎭距天津僅四十里現由第三師第六旅防守吳氏聞此捷音卽自長辛店電告蕭耀南稱三日内可以攻下天津又四日北京電云奉軍暫時已足阻止直軍之突擊奉軍損失甚重傷兵多因無暇救護而死目下雙方皆急調援兵 
　　東方通訊社四日北京電云京漢綫長辛店之奉軍似於昨晚以來受直軍之襲擊而敗北其敗兵之一部因恐其至北京城外故北京各城門已全數關閉極力防止彼等之入城又據總統府方面消息亦稱長辛店已歸直軍之手又同日北京急電云長辛店奉軍於昨晚受直軍側面攻擊大敗北直軍已於今最佔領該地北京城門亦關閉直軍今日佔領豐臺奉軍向東南方退却 
[奉直軍開戰前之形勢]  
　　奉直兩軍於二十八晚開始作戰兹接二十八日京訊述兩軍開戰時期之揣測與直方行軍之大勢其言頗多徵驗錄之如次奉直戰事殆不可免此爲今日朝野人士之一般觀察然事實亦相去不逺蓋雙方凖備已熟舍一戰外殆無其他方法可以發洩也關於開戰時期之消息曾有兩種謡言一爲二十六日之說鮑貴卿致田中玉電中已證明不確一爲二十七日之說此接近吳子玉者所謂總攻擊令是也因有此種傳說於是昨日（二十七）外間謡言極盛而尤以西路長辛店琉璃河之風說爲多但西路係張景惠之兵昨日下午有人往詢張氏張力言决無其事或係他處步哨之小小誤會决不能認爲戰事開始兩方之正式開戰當在吳佩孚抵保張作霖至軍糧城以後蓋吳爲直軍總司令對於所屬軍隊之作戰命令聞在洛陽已頒發其啓程來保則專係向前敵督戰而來張爲奉軍總司令督率各軍又當然非張自任不可（因孫烈臣下令調動各軍尚有不靈之處）故張吳一來戰爭當即開始至直軍於戰線布置聞業已齊備擬分四路進攻東路之靜海西路之竇店（去長辛店不逺）均爲進攻之衝要以愚所聞吳佩孚今日（二十八）可以抵保直軍之開始進攻大概任今晚夜間而戰鬭開始則又必在明晨拂曉之時候也蓋今日戰術凡取攻勢者其進兵必在夜間若值天雨黑暗之夜尤爲便利誠以進兵於槍砲之前若在白晝萬難前進故非乘黑夜進攻不可至進攻之兵已至火線以内則便伏而不動一至天將微明即便開火攻擊故在軍事用語上又謂之爲拂曉戰此實今日戰術上之普通原則並非直軍之特别發明也昨有昔年留學德國之陸軍專家某氏語人云現今新戰術有兩種戰略一曰各個的單獨動作一曰大量的聯絡戰爭前者爲各軍各自打仗得尺則尺得寸則寸不能顧及全部勇猛之軍隊則向前退縮之軍隊則向後此爲程度不齊之軍隊所用之戰略我國近年各軍所用之戰術皆各個的單獨動作也至於大量的聯合戰爭則不以一時一地之勝負爲勝負必至戰爭終結全體合算乃得見最後之得失也故其戰時有以攻爲戰略者有以敗爲戰略者有以進爲戰略者有以退爲戰略者總之不外合各軍爲一體或進或退或取索制一由總紳之所命各軍不以一次得失爲功罪也此惟程度齊全學識優長之軍隊乃得採用此種戰術此次歐戰時各國所用之戰術乃此種戰略也吳佩孚自負能兵聞有預備採用此種戰術之議但直軍程度未必果能齊一採此略是否果能有效恐尚是一疑問耳 
[北京特約通訊（穆）]  
　　烽火中之舊國會恢復活動 
　　現在直奉兩軍在戰端岌岌之中依然相持而莫敢先發外傳某地某地已有衝突實不過步哨綫之接觸並非有所謂戰爭而就形勢以言直利速戰奉主固守直要求奉軍撤退而奉但爲口頭之和平論實際上並未肯撤兵調人方面則王士珍張紹曾雖列名箇漾兩電而與人言及皆謂除奉退兵别無調兵之法且不滿於鮑貴卿今日吳佩孚已抵保定羣料戰機必將立發至遲不過兩三日之間而邨人之回防明命國務院之軍民財政會議通電則又羣必其無效者只有「萬木無聲待雨來」坐看兩方之若何動作而已然而此沉寂之中乃有舊國會恢復運動之事且暗中頗有聲色雖在戰機迫切之今日及將來勝負旣分以後其果能恢復與否全未可知而今則頗成一有統系之新聞也 
　　此問題之最無把握而羣料其必反對者爲吳佩孚氏從前舊議員識吳者偶閒談及之吳輒曰我不懂法律自恢復運動大盛後張紹曾發一舊議員應行使職權之電吳亦絶未表示豫籍議員某於半月前赴洛又與吳談及吳口氣竟大變謂我所反對者爲新選舉未曾有反對舊國會之言而吳之秘書某以非正式之談話述吳之意謂吳之反對新選舉即贊成舊國會張敬輿（紹曾字）之一電仍係吳意之表見但吳氏自身以曾主張國民大會又曾主張廬山會議皆無應聲故此時對於此事决不肯自身爲提倡人先行表示如諸君能運動成熟吳亦决不反對云云此一席話爲豫籍某議員返京所述則吳之態度固已不必慮也 
　　吳旣如此曹又何如日前曾傳保定發出主復舊國會之通電考其内容則有直籍某議員於本月半左右前往保定與曹晤談陳述各方主復舊國會之情形及奉張交梁鼓動之實况勸曹勿以此失衆望且可以自己提倡轉而占一先着曹竟爲之動即請此人擬一電稿以密電方式徧直系各督徵求意見此電確於十六日發出近日京保路梗曹所得復電如何尚未能悉然保定方面固已無異議也 
　　今當再說奉張矣奉張之主恢復道路紛傳然迄未明白表示距今十日以前張忽電召在京之奉籍舊議員往奉面談要政而奉籍以外尚有非奉籍者三數人未召亦往到奉以後全由王永江代爲接洽據王自稱直皖戰役即曾獻此議於張格於曹不果梁閣成時此議又起亦爲當局所格諸君如再接再厲必能成功但恢復集會須由議員自動取消六年違法解散令當由政府主持若由奉張皇其說則引起他方反動實非長策諸君於奉只可心知其意認爲暗中帮忙之人而如保如洛皆當有所活動以求實現王並對於新選議員之行動極作挖苦之論同時並談及粤奉間之意見交換由某督居間介紹者有聯省大綱而所商結果則爲俟法定機關議决某議員謂所指法定機關即係舊國會此則奉側形勢之眞相無間有謂奉張將首倡恢復者觀此又未必確也 
　　政府方面所分府院兩側觀察府之水竹邨人經若干人游說之後迄未爲所動蓋此公始終以爲與己無利也惟周自齊語人則謂總統並無成見院側之周自齊現無明白之表示但日前某督代表與談周謂政府之意爲解决時局希望有國會且希望於最短期内得一適法之國會並無若何成必云云意似主張復舊者然觀宥日之通電以軍民財三政立言令各省派代表會議則於舊國會一層仍未能言恢復也梁士詒與舊議員之一部接洽頗多梁之所言則直主以命令取消命令但取消六年六月十二日解散令之效力則國會當然可開最初梁氏自嘗銷假之日首下此令及周署閣後梁又謂我即不銷假而己與周子廣商定周可以副署命令由國務院發布至最近數日間依然稱心而談騙乎不騙殊未能斷也 
　　舊議員自身活動殊甚津保瀋洛冠蓋聯翩固已多爲此致力近天津有設招待處之說正在計畫中不過報載秘書廳業將組織則並無此事耳據某議員言現在决心自動的集會不專乞靈於有力者且只知有制憲之職權對於政潮决不干涉果眞如此亦國人所贊同也赴奉之各議員赴與城晤吳景濂者兩次吳定於今日挈眷赴津王家襄明日往晤其向在北京未曾赴粤之分子擬推出三五代表至津歡迎吳氏而另推曾在廣東並參與現時非常會議之分子赴粤招致觀此種情狀不得謂無活氣特時局現况直奉兩方不得不戰一戰以後能否仍談到此則未可知耳（四月二十七） 
[戰事將發中之京師治安（靜濤）]  
　　京畿何辜復遭恐慌靜海·馬廠·固安·涿州·長辛店·之間斥堠相望刁斗相聞燃料漬油今已惹火而發矣京師居民第一恐慌者卽糧食與金融兩問題直隸義賑局因貧民難以謀生辦平糴以資救濟現在西直門内大街設局糴米每斤僅售銅元六枚似糧食一項目前尚不成問題至於金融以銀行公會之雨綢繆銀元鈔尚不受若何影響惟直隸省發行銅元票商民行使與財政部平市官錢局發行者顯有區别非絶對拒絶卽任意折扣鼎裕銀號兌現以來該票在市面稍見活動警廳薛總監以前門大街元興泰米莊天橋北裕榮興米店趙子胡錐同隆聚糧棧故意抑價折扣帶廳各罰洋一百元現商民仍拒絶折扣特稍稍畏懼耳京漢津浦兩路早經不通尚賴有京奉京綏耳昨（二十七）京奉路總管理局發出通告略謂京奉路客車暫行停駿惟山海關尚可售票因之人心益發皇皇京師内外城交通亦有無形戒嚴之景象衛戌司令部對於城門啓閉非常注意每日上午五時開啓午後八時卽已關閉夜間持照出入非白統領許可不行截至昨日止京東·落垡·馬廠·楊柳青·京西·長辛店·涿州·等處逃難來京之老少男婦約計已有三五千人投奔親友或旅店棲身狀况至爲狼狽據述奉直軍駐紥防線以内不准人民逃難走者卽開槍射擊昨晚本京東四牌樓錢糧胡同東口路北利豐烟捲舖被搶皆係軍人所爲近來京師市面大騷擾者卽軍人抓車一事最初只拉大車繼卽拉人力車馬車昨今兩日至亂拉人家汽車因之騾馬火車皆不敢出門一步該軍人見街市上無大車轎車乃紛紛馳入車廠或糧食店内搜尋遇有推諉者輙施以鞭扑强拉而去各要人住宅除搬入租界外均請派警保護 
　　前日京師軍警會議議定維持都門秩序辦法計蔡成勳之第一師之一部分有四千餘人陸錦之第九師之一部分有五千餘人王懷慶之第十三師有一萬餘人毅軍有三千人步軍統領所轄之兵有一萬五千人警察有二萬人以之維持城廂内外之治安似已綽有餘力聞會議之結果巳將擔任勤務分别認定並决定宗旨無論至何時皆完全中立不加入任何方面其惟一目的則在鎭壓土匪維持地面保護市民現在雖未宣佈戒嚴命令而實際已等於戒嚴入夜軍隊梭巡極爲嚴密街中行人異常稀少市面蕭條百業凋敝所有店舖一至九時卽雙扉緊閉金銀珠寳等店架上存貨已搬運入東交民巷中六年夏間復辟時九年夏間直皖戰爭時之景象完全復現於今日所幸米糧近日市價尚平不至如日前之飛漲蓋一星期以前稍有餘資之户已將米麵等購入若干以備食用多則備及三月少亦備及一月迨最近數日購者轉稀因之價未大漲且西直門京綏一路尚未大受影響時有雜糧運入都門是以食糧一層暫時似可不成問題至於金融在一星期前市面頗形緊迫大有紙幣不能通行之勢最近反覺安靜如消六年六月十二日解散令之效力則國會當然可開最初梁氏自嘗銷假之日首下此令及周署閣後梁又謂我即不銷假而己與周子廣商定周可以副署命令由國務院發布至最近數日間依然稱心而談騙乎不騙殊未能斷也 
　　舊議員自身活動殊甚津保瀋洛冠蓋聯翩固已多爲此致力近天津有設招待處之說正在計畫中不過報載秘書廳業將組織則並無此事耳據某議員言現在决心自動的集會不專乞靈於有力者且只知有制憲之職權對於政潮决不干涉果眞如此亦國人所贊同也赴奉之各議員赴與城晤吳景濂者兩次吳定於今日挈眷赴津王家襄明日往晤其向在北京未曾赴粤之分子擬推出三五代表至津歡迎吳氏而另推曾在廣東並參與現時非常會議之分子赴粤招致觀此種情狀不得謂無活氣特時局現况直奉兩方不得不戰一戰以後能否仍談到此則未可知耳（四月二十七） 
[戰事將發中之京師治安（靜濤）]  
　　京畿何辜復遭恐慌靜海·馬廠·固安·涿州·長辛店·之間斥堠相望刁斗相聞燃料漬油今已惹火而發矣京師居民第一恐慌者卽糧食與金融兩問題直隸義賑局因貧民難以謀生辦平糴以資救濟現在西直門内大街設局糴米每斤僅售銅元六枚似糧食一項目前尚不成問題至於金融以銀行公會之雨綢繆銀元鈔尚不受若何影響惟直隸省發行銅元票商民行使與財政部平市官錢局發行者顯有區别非絶對拒絶卽任意折扣鼎裕銀號兌現以來該票在市面稍見活動警廳薛總監以前門大街元興泰米莊天橋北裕榮興米店趙子胡錐同隆聚糧棧故意抑價折扣帶廳各罰洋一百元現商民仍拒絶折扣特稍稍畏懼耳京漢津浦兩路早經不通尚賴有京奉京綏耳昨（二十七）京奉路總管理局發出通告略謂京奉路客車暫行停駿惟山海關尚可售票因之人心益發皇皇京師内外城交通亦有無形戒嚴之景象衛戌司令部對於城門啓閉非常注意每日上午五時開啓午後八時卽已關閉夜間持照出入非白統領許可不行截至昨日止京東·落垡·馬廠·楊柳青·京西·長辛店·涿州·等處逃難來京之老少男婦約計已有三五千人投奔親友或旅店棲身狀况至爲狼狽據述奉直軍駐紥防線以内不准人民逃難走者卽開槍射擊昨晚本京東四牌樓錢糧胡同東口路北利豐烟捲舖被搶皆係軍人所爲近來京師市面大騷擾者卽軍人抓車一事最初只拉大車繼卽拉人力車馬車昨今兩日至亂拉人家汽車因之騾馬火車皆不敢出門一步該軍人見街市上無大車轎車乃紛紛馳入車廠或糧食店内搜尋遇有推諉者輙施以鞭扑强拉而去各要人住宅除搬入租界外均請派警保護 
　　前日京師軍警會議議定維持都門秩序辦法計蔡成勳之第一師之一部分有四千餘人陸錦之第九師之一部分有五千餘人王懷慶之第十三師有一萬餘人毅軍有三千人步軍統領所轄之兵有一萬五千人警察有二萬人以之維持城廂内外之治安似已綽有餘力聞會議之結果巳將擔任勤務分别認定並决定宗旨無論至何時皆完全中立不加入任何方面其惟一目的則在鎭壓土匪維持地面保護市民現在雖未宣佈戒嚴命令而實際已等於戒嚴入夜軍隊梭巡極爲嚴密街中行人異常稀少市面蕭條百業凋敝所有店舖一至九時卽雙扉緊閉金銀珠寳等店架上存貨已搬運入東交民巷中六年夏間復辟時九年夏間直皖戰爭時之景象完全復現於今日所幸米糧近日市價尚平不至如日前之飛漲蓋一星期以前稍有餘資之户已將米麵等購入若干以備食用多則備及三月少亦備及一月迨最近數日購者轉稀因之價未大漲且西直門京綏一路尚未大受影響時有雜糧運入都門是以食糧一層暫時似可不成問題至於金融在一星期前市面頗形緊迫大有紙幣不能通行之勢最近反覺安靜如常所有懸掛代理各銀行兌換招牌之錢店並不見有多人擁擠惟直隸省所出之銅元票行使於北京者則已大受影響幾乎不能通行其在前門任代兌之某錢店每日輒人山人海紛紛持票兌換銅子有時車馬且不能通行 
　　都門各團體現巳互相聯合組成一種公益聯合會其間中外人士皆有關於救濟社會各事已迭開會議籌有相當辦法而在此人心杌隉不安之際各部院官吏鬧薪舉動仍復照常進行如内務部風潮巳有不易收束之勢國務院亦將相繼而起勢甚激切砲聲將發中之北京亦可憐矣（二十八日） 
[砲聲中之北京狀况]  
　　星報四月三十日北京電云京内人力車行駛如常各西飯店仍夜夜開跳舞會外交界辦理公事鎭靜一如平日禁城天壇等處游覽者仍不乏人政府各部照常辦公即下而至於江湖賣藝者流亦仍成羣結隊趕赴市集其受有戰事影響者惟骨董一對各古玩價格日跌而仍無人過問惟外間謡言至多有稱北京城外已見血戰者亦有稱奉軍遍於京内横行無忌更有稱政府巳凌亂失序無時不在恐慌中西人則羣謀遷徙恐遭辛丑之禍者種種讕言不一而足夫中國北部發生戰事中西人士異常註意固無足怪然亦何必輕信誕囈庸人自擾今日都中各界人士對於時局趨向無一不極端注意中西各報莫不擁擠爭購先覩爲𢗲其實報紙所載百� 
分之九十俱非事實近來人人覺受有一種限制旅客尤甚蓋因交通阻滯諸事自有異常之感京奉鐵路仍能按照定時開駛惟來車因軍事進行故往往遲到數小時天津乘輪者極爲擁擠必須數星期前預定艙位否則臨時前往即不留滯天津亦必折回北京京中各大西飯店更擁擠異常每日僅限進一二人商務停頓中外人民除購買日用必需者外其餘皆不復購置而更有使商業凋零者即金融之恐慌是各華銀行之鈔票多被拒收中交鈔票亦然若與小商人交易除「袁世凱」銀元外即外國銀行鈔票亦不甚歡迎銀根雖極緊急京中秩序仍安堵如常凡所以維持秩序之方法已一一施行奉直兩方對於辛丑條約不得阻斷北京出海通道之條件諒亦必能遵守京中負責官員已要求將北京劃作中立區域此層諒可照行蓋雙方卽得北京於戰略亦未見重要况偶一不愼極易引起外交故今日京中唯一亂源僅爲散布謡言煽惑愚民而巳但京兆尹亦已出示嚴禁各公使紛紛調外兵入京保衛使館美海軍將有一百七十五人來京英兵將有七十五人來京有人提議招回戰區中西教士但未實行總之北京苟能保持中立態度必無亂事發生也 
[烽火中之部員索薪聲]  
　　國務院秘書廳各職員前日（二十六）下午二時在頤年堂開索薪大會到者一百四十六人六科科長除第三科潘某托陸主任代表外其餘各科長均一律列席討論結果擬要求周自齊設法籌發上年十二月份一成五計一萬四千元本年一月份全月計四萬餘元二三四等月份各七餘萬元（此三個月經費驟增二萬餘元者係因新添人員較多之故）總計四個月應發二十七萬零五百餘元限四日内全數發清如無具體答覆卽於五月一日實行罷工其罷工之方法約分三種（一）國務會議日期各職員不辦事（二）封鎖電報處暫停收發議畢卽推舉科長趙某等六人往春藕齋訪秘書長張名振張氏允許代達總理並謂時機逼迫欵項又巨恐非展長時日不易設法仍請諸君少安勿躁各代表均以張所說尚是亦卽退出至三時許周自齊到院張卽將各員所述名節代達周亦允設法張並擬於即夕赴財部鹽務署從長磋商俾可先行通融十數萬元補發一二兩個月薪水或一個半月但不知能否通融也内務部索薪代表委員會昨日（二十七）下午三時仍在該部後堂開會到會代表約九十餘人由正會破鄭毅權主席除對於該部清查部欵進行方法略有報告外繼 
 
 

Page 7

 
 
復討論兩事（一）會計科長報告財政部聞本部索薪大隊將出發已允撥現欵兩萬元本部索薪隊可否暫緩出發大衆議决索薪大隊出發通知業經發出斷難終止財政部亦不能僅以二萬元搪塞了事第一次索薪隊仍依照原案准於星期六下午一時向財政部出發（二）司長參事等報告次長已允發給半個月薪俸要求同人恢復原狀開始辦公大衆議决謂司長參事如能擔保此後按月發給本月全俸則此次先發半個月卽當開始辦公否則萬難遵命各司長參事不能卽時爲具體之答覆遂不得要領而散 
[奉直酣戰中之鄂人自救運動]  
　　國聞通信社漢口通信云此間警廳三十日兩次通函各報爲直軍告捷惟另據商人消息中路廊房直軍二十九日敗退固安馮玉祥已自洛趕赴中洛前綫指揮而官電則未嘗提及殆亦事理之常此間軍需之接濟一日又凖備子彈二千箱砲彈三百箱餅干五百箱銅元十萬串已運至劉家廟裝車擬於晚間運保蕭耀南三十日因赴漢口義領署下午五時之歡宴三時即來漢至礄口劉家廟等處查防對各防守長官温語訓勉在義領署宴畢即返武昌連下兩令一頒布特别戒嚴並擬就戒嚴辦法十餘條派二十五師騎兵團長陸澐兼任武陽夏警備總司令分負三鎭治安之責一通令各機關禁止在職人員擀造蜚語妄談時事傳言蕭因本署幕友及其他機關之鄂籍要員對蕭之語商人則聲言戰事不致波及武漢爲直系則餉械日夜運籌而對徐東海之召集會議則迄今絶無表示不啻與政府斷絶關係頗有諷蕭索性宣告湖北中立不爲直軍作後路之大糧台者蕭恐此議一倡無益於鄂有害於己特通令各機關表面雖是嚴禁造謡然字裏行間實隱有勸在職各員稍安勿躁之意其令文有云「須知各職員均有本身應盡之職務昕夕從公日不暇給思不出位是爲君子惟口興戎古人所戒何能以有用之光隂恣無謂之談論即屬公餘暇日亦應安坐休息愼勿羣集私議構造蜚語干犯禁令以身試法本督軍猥以不才忝膺疆寄當此戎馬倉皇之秋自應竭維持治安之力雖集思兼資羣策而主宰自有權衡自顧二十年鞍馬事故迭經豈得漫無籌畫坐聽浮沉似無煩紛紛之聚議喋喋爲也除分行外爲此嚴令禁止令到該廳署立即遵照並轉飭所屬一體遵照毋得妄談時事致干查究諸公均從公有年幸各留心檢束有厚望焉」殊鄂人自救之運動因蕭之一令更未肯稍息其已經因奉直戰爭而主張實行鄂人治鄂者除全省自治籌備處三十日通電本省各機關團體外又有漢口民新甲種商業學校一日致電各團體各學校云此次直奉開戰純爲爭權我鄂轉入漩渦果何所謂况供億則竭澤而漁援助則忽近圖逺且無論何方勝負鄂禍終見日深論形勢則四方必爭論擔負則百端搜括眷念前途萬刧難復旁觀痛心况在桑梓爲今之計惟有斷絶戰爭關係一面宣布中立救垂危之生命一面制定省憲奠無窮之大業且旣可以縮小戰爭又可預防侵奪全省治亂在此一舉卽乞一致主張以救民命而消大亂云云觀此亦可見鄂人自救運動之烈矣 
[奉直戰爭中之皖局]  
　　皖省新舊安武兩軍系統原不一致舊軍勢力倪倒後馬聯甲繼之新軍之來歷由張勳間接移轉於張文生固不免帶有奉系色彩年來馬聯甲極力聯直期與長江三督取同一態度倪道烺乘機以聯絡舊軍服從張督爲條件取得皖省陸軍總司令一職雖反對聲浪高唱入雲而倪并不介意現在奉直戰爭已成事實馮軍已有一部分逼近徐州一般人預料奉勝張勳南下直勝馮軍巳占優先戰事結果無論誰勝誰負皆不利於張文生此一定不易之理也當此戰事開始之際張文生所以急攫奪財政係爲將來之預備皖人對於舊軍餉項本無異議新軍祇認半數以符中央承認之七十萬皖省籌畫七十萬之原案皖人多不以聶憲藩遽認爲然而張文生之所慮者以爲財廳長若易他人則不啻斷絶新軍餉源故竭力抵制不令孔憲芳交卸目下皖省財政狀况巳到窮極地步省公署數月不得薪餉即省會警察廳所屬各署警餉亦積欠三月許世英時常派員至皖中各縣提欵至多不過數千元以此節節敷衍孔憲芳更以廳長名義派員分赴各縣局提欵然皖南各屬馬聯甲已逕自截留新軍所可恃者僅皖北各縣局而巳無如皖值災祲之餘多方搜羅亦難得大宗巨欵以供張督軍餉張原來計畫欲以財政困逼許世英適逢奉直决裂機會許則欲靜觀大局之變化故尚守此荆棘叢中以待最後之解决耳 
　　丁兹時局擾攘之秋皖居長江要衝戰期延長治安上實有莫大影響日來謡諑繁興人心惶惑省垣駐紥軍隊爲舊安武第五混成旅現該旅旅長史俊玉爲維持治安計派出稽查偵探多人均着便衣於茶館酒肆客棧輪船上下水四處嚴密訪查以防匪徒煽惑圖謀擾亂并以戒嚴式布告張帖通衢勸商民勿得輕信謡言省署警廳每日均派委科員各一人至郵電兩局檢查各項信件電報凡有關時局之電信一經查閱多遭扣留於是人民方面更起疑懼所幸慈善聯合會已在蕪湖購來米糧千石運省平糶市面米價漸低貧民得此救濟不致終日惶惶是亦减少市面危機之一法也　　國聞通信社安慶通信云皖中自政務廳長王源瀚突然赴蚌後外間議論紛起據熟知内幕者謂王之赴蚌可謂因財廳問題亦可謂因自身問題緣許世英委出代理財廳長之後軍民長官間又增一重齟齬彼時聞有某廳長與王源瀚爲鄉人而目前因事頓失感情乃乘機致一函與蚌埠方面謂此次財廳長委代在許初無成見而王源瀚實主持之蚌埠方面旣得此信自然大不滿意於王幸當時有奉令來省接洽財廳問題之軍署代表胡奎文與王素有交情返蚌聞信乃竭力爲王辯護謂此人甚好如令彼來此就近接洽必可得平妥之解决於是蚌埠方面乃有人致電省署囑許派王赴蚌接洽財廳問題同時又有人致電與王囑其奉命即來以解釋自身之嫌疑王氏乃有蚌埠之行當王未起程之前曾約軍署代表王浩如至下關相晤先作一度之接洽然後一同赴蚌面見張督此外又預約在上海之某君亦於下關會聚相偕赴蚌因之一到下關旣須候王浩如氏之來又須候上海某君之至乃不得不小作勾留日前省署已得王電云三面業經會齊同赴蚌埠昨日（一日）省署又得王電謂在蚌兩日已經參與督署軍事會議一次所陳述接洽之事件俱已得有頭緒舉凡與議之軍界人士一致宣言决不爲干涉政事之舉動云云至王有無定期返省則尚無所聞惟今日（二日）又聞一種傳說謂王昨已起程返至下關庽居瀛洲旅館且來電致許自辭政務廳長此種消息出人意外恐未必確鑿也 
[長春通訊（力士）]  
　　遣兵調將中之哈埠治安 
　　中東路沿線之風聲鶴唳 
　　哈爾濱快函云本埠自奉直暗潮發生以來市面金融之恐慌及各銀行鈔票之擠兌皆爲題中應有之義影響於商業前余極爲重大今松花江開凍而裝銷沿江各埠及内地之雜貨與麵粉因之停滯有觀望不前之象而各地駐軍抽調幾空四郊胡匪乘機而起人心惶恐不寗現奉軍第六旅亦已凖備入關集中哈埠聞各該兵士因開拔在即任意出游官長並不阻止擾民之事時有所聞商家提早收市不爲無因而被攪最烈損失最大者莫如戲園娼寮刻已多數停止營業以避其鋒說者謂開拔後即可恢復原狀惟怪該管長官及有地方之責者何竟置若罔聞也 
　　軍隊抽調之後並無他軍塡防因之謡言四起或謂俄舊黨將圖謀不軌者或傳胡匪將蠭起爲患者言人人殊最近據本埠某君所述則赤軍實有擾亂東路之行爲其言云余於二十一日由哈赴海參二十三日由綏芬站（即五站）換乘綏威票車行經三站地方（距離綏芬站一百二十餘里）忽遇赤軍一隊約百餘名將車攔阻不准前進維時該列車上有日軍數名當即下車質問詎赤軍即行開槍旋經三站日軍聞風而至兩方面遂大起衝突槍聲大作當塲斃日軍四名傷日軍官一員車上中俄乘客均紛紛下車赴附近民屯避難至下午三時始隨票車回綏芬改車回哈云云而北路（往滿洲里）一節亦時有不靜傳聞昨督辦公所發出通電一道云路警處處長曁各段段長鑒案照黑龍江督軍電開據報告北干站及喇嘛街等處時有蒙匪俄匪圖謀不軌出外搶刦俄黨沿邊增兵居心叵測已飭嚴加戒備等因又據報綏站地方發見大帮暴徒等語查由滿至綏爲本路幹線在在與俄境接壤現時蒙俄各匪迭出擾亂俄黨又復增兵兼之内地胡匪出没無常轉眼樹葉封山青紗帳起内訌外患岌岌可危合亟通電各段長務各督率長警一體認眞防護勿稍懈怠遇有緊急事件立即會同各該處駐軍切實嚴防互相策應務使路界以内永保治安不令發生危險庶可以策路務之進行并足以杜外人之口實仰各遵照辦理並將沿線情形隨時偵查具報爲要云云並聞護路司令部亦發出同樣之電令此則受内訌之賜也昨又據駐哈日領館傳來消息謂駐吉日總領事森田君現以我國政局日趨險惡奉直行將决裂各地胡匪横行旅居日僑恐將來受有損害因鑒於早年吉黑風潮日人曾受鉅創實深杞憂倘此次再有發生上項情事我國應負完全責任等語聞本埠外交官署已接有此項公文旋即申報軍政兩長通飭預爲保護防範矣 
長沙通信（華） 
　　長沙會議情形收回岳州問題 
　　長沙會議除决定收回岳州暫不用武外其最大之問題即係討論第七混成旅長陳嘉祐之來電陳處湘粤邊境其行動頗與孫文一致此尚爲省政府所諒解惟該電主張兩項（一）驅逐政學系（二）打消新議會無論主張是否正當而以軍人指摘當局之非跡近挑撥政潮故軍事會議之時趙總司令即首先提出此案請衆討論趙云此電是否别有用意我不得知惟我决不因此一電而告退苟有人出而維持湘局者余當以位相讓若出以他種舉動恐使湘局糜爛言之有所不忍各軍官對此可分兩派一派主張去電嚴加申斥以爲干政者鑒如陳知悔則已否則依法懲辦一派以陳防地太逺可以去電斥責仍由各軍官聯名去電力勸第二師長魯滌平謂陳爲人本來有些麻木此電未必出自本意或係被人利用亦未可知最後議决依照第二派之辦法由趙去電申斥並由宋魯謝張諸人去電勸誡聞陳已漸軟化是已不成問題矣兹錄陳原電如下各師旅長各鎭守使均鑒頃致電總司令文曰長沙趙總司令鈞鑒民國十載禍亂頻尋慘我三湘獨靡寗日四郊多壘小醜跳梁流亡接踵於道塗閭里盡空如懸罄固出地處四戰形勢使然亦未始非人謀不臧庸人自擾也頃者直奉决裂情勢大變實天與西南進取湘省圖强之一大好機會蓋直吳竊據中原恃兵黷武中梗統一弁髦自治乘其鷸蚌相持之時倘能糾合西南一致聲討首尾夾擊不難一舉殲敵障碍旣除統一自易否則必使贛鄂化爲與省以資吾湘守望之助焉斯誠千載一時不容稍緩應請鈞座迅催西南即時出兵實行北伐上以完國家於金甌下以奠三湘於磐石一勞永逸在此一舉然欲向外發展必須將内部蟊賊剷除凈盡方足以資貫澈而期終始蓋湖南今日内部紛紜實甚有不可不賴我賢明之政府迅謀解决以便進行署有二事焉一爲政學系一卽新議會政學系則宜急驅逐新議會宜即停止召集也何以言之我湘南原爲民黨生聚之地亦爲護法源起之所歷史慘淡中外具瞻比年以來政學系混入政界盤據要津禽獸其性豺狼甚行顚倒黑白熒惑聽聞政府爲所蒙蔽竟至舉國以從於是發出反對總統之電以爲岑陸施其報復援鄂之前迎熊克武入湘計議組織第三政府騙王之役若輩奔走鄂洛慫恿言和他如攻擊李部招致沈逆皆所獻策以便私圖遂令我湖南極有價值之歷史一旦污濁獨立自治之人格守全消失喪師割地肉袒牽羊戰士蒙犬羊之羞人民罹流亡之慘誰爲厲階言之髮指至攘竊政柄任意營私率獸食人以領相望惡德敗行壞法亂紀之人觸目皆景近復居奇選政上下其手選舉事務及法院編纂皆援引私黨爲之首領詭譎操縱實民治之毒螫國家之妖孽也當此千鈞一髮之時若獨聽其預聞要政必至一誤再誤貽害無窮應請鈞座鑒往追來安良戢暴即日迅震雷霆將醜類悉數驅逐其罪大惡極者且置之重典一以恢復失墜之威信一以激勵委靡之人心應付事機庶無害焉至於湖南首倡自治創造省憲原欲產生良好議會改造完備政府以期實行民治也政府之良否在議會議會之良否視議員議員之良否視選舉今日舉行之選舉果何如乎乃以速成之故手續偏缺奸人乘之譸張爲幻以至弊端百出惡象環生觀彭議長之言及内外報紙所載殊堪痛恨選舉若是之腐敗若不設法救濟任其首創惟一之民意機關純由一般金錢產出多數隂謀作用之議員據有之將來藉口憲法付與之大權神聖不可侵犯專横之情將何術以善其後耶應請鈞府爲防患未然計對於玷辱省憲之不良選舉加以注意即日明令緩行召集新議會將各屬選出議員立飭扣發被選證書一面發起公民大會選擇賢明誠正之人員組織特别法庭專理選舉訴訟俟訴訟完全清理始行定期召集如此乃爲尊重選舉尊重選舉即爲尊重憲法且使内外均能曉然於政府護法製憲之苦心求其完善永久之至意非然者則鹵莽滅裂大拂輿論匪惟議會不能得人民之信仰政府日受僞造民意之嫌疑有心者以不甘同流合污坐視淪胥之故行且纓冠披髮劍及履及以應眞正民意之要求而明社會爲重之大義果爾則湖南内部且從此紛擾多事更何能及時團結爲一致對外之經營乎以上二事解决與否與時局有極大之影響伏望當機立斷一則立予驅除一則立予停止召集以釋内部目前之紛紜一面整軍經武爲國效力以期促成統一之共和而建成吾湘歷年之宿望其爲福利何可勝言哉祐備位戎行誼同休戚心所謂危未敢或隱我鈞座誠能以國計民生爲重採及一得之愚及時而力行之則民國幸甚湖南幸甚臨電毋任惶悚待命之至謹呈陳嘉祐叩馬印等語電中主張純係激發天良無他蓄念諸公愛國愛湘同此感慨敢乞一致主張俾得見諸實行以回厭亂之天心而遏横流之人慾謹電奉達佇候教益陳嘉祐叩馬印 
　　收回岳州問題省議會已電請吳氏撤去沈軍惟長沙因此問題鬧得不可開交如軍隊開拔下河則有人奔走相告曰湘軍己打岳州矣岳州直軍撤退亦有人喜而言曰岳州已成空城矣當省議會發電之時有人電告總司令部謂吳佩孚已致議會一電情願交還岳州撤退沈軍聞此消息者莫不大喜過望惟總部以吳果來電何以不達總部而致議會豈以湘省爲自治之省議會應爲主體耶乃以電話詢問題會究竟有無是電議會時已散會會中無人接電話者不知所答於是以訛傳訛一若確有其事者嗣經切實調查始知係由議會去電力爭吳氏尚無如此慷慨也據聞省政府及各方面派人在岳調查岳州沈軍甚少直軍則盡撤去吳氏雖尚未允交還蕭耀南則極欲以此見好湘省是收回岳州尚非無望湘軍人多主張急起力爭如謝國光蔡鉅猷陳嘉祐等均有此項電報云 
[湘趙又萌退志之原因]  
　　湘局之飄摇不定巳及年餘自北伐軍改道川粤滿擬必可平定幾時不虞軒然大波又起於郴桂一帶駐郴某旅長之迭來兩電一請放逐政學系一請廢黜新議從於是發出反對總統之電以爲岑陸施其報復援鄂之前迎熊克武入湘計議組織第三政府騙王之役若輩奔走鄂洛慫恿言和他如攻擊李部招致沈逆皆所獻策以便私圖遂令我湖南極有價值之歷史一旦污濁獨立自治之人格守全消失喪師割地肉袒牽羊戰士蒙犬羊之羞人民罹流亡之慘誰爲厲階言之髮指至攘竊政柄任意營私率獸食人以領相望惡德敗行壞法亂紀之人觸目皆景近復居奇選政上下其手選舉事務及法院編纂皆援引私黨爲之首領詭譎操縱實民治之毒螫國家之妖孽也當此千鈞一髮之時若獨聽其預聞要政必至一誤再誤貽害無窮應請鈞座鑒往追來安良戢暴即日迅震雷霆將醜類悉數驅逐其罪大惡極者且置之重典一以恢復失墜之威信一以激勵委靡之人心應付事機庶無害焉至於湖南首倡自治創造省憲原欲產生良好議會改造完備政府以期實行民治也政府之良否在議會議會之良否視議員議員之良否視選舉今日舉行之選舉果何如乎乃以速成之故手續偏缺奸人乘之譸張爲幻以至弊端百出惡象環生觀彭議長之言及内外報紙所載殊堪痛恨選舉若是之腐敗若不設法救濟任其首創惟一之民意機關純由一般金錢產出多數隂謀作用之議員據有之將來藉口憲法付與之大權神聖不可侵犯專横之情將何術以善其後耶應請鈞府爲防患未然計對於玷辱省憲之不良選舉加以注意即日明令緩行召集新議會將各屬選出議員立飭扣發被選證書一面發起公民大會選擇賢明誠正之人員組織特别法庭專理選舉訴訟俟訴訟完全清理始行定期召集如此乃爲尊重選舉尊重選舉即爲尊重憲法且使内外均能曉然於政府護法製憲之苦心求其完善永久之至意非然者則鹵莽滅裂大拂輿論匪惟議會不能得人民之信仰政府日受僞造民意之嫌疑有心者以不甘同流合污坐視淪胥之故行且纓冠披髮劍及履及以應眞正民意之要求而明社會爲重之大義果爾則湖南内部且從此紛擾多事更何能及時團結爲一致對外之經營乎以上二事解决與否與時局有極大之影響伏望當機立斷一則立予驅除一則立予停止召集以釋内部目前之紛紜一面整軍經武爲國效力以期促成統一之共和而建成吾湘歷年之宿望其爲福利何可勝言哉祐備位戎行誼同休戚心所謂危未敢或隱我鈞座誠能以國計民生爲重採及一得之愚及時而力行之則民國幸甚湖南幸甚臨電毋任惶悚待命之至謹呈陳嘉祐叩馬印等語電中主張純係激發天良無他蓄念諸公愛國愛湘同此感慨敢乞一致主張俾得見諸實行以回厭亂之天心而遏横流之人慾謹電奉達佇候教益陳嘉祐叩馬印 
　　收回岳州問題省議會已電請吳氏撤去沈軍惟長沙因此問題鬧得不可開交如軍隊開拔下河則有人奔走相告曰湘軍己打岳州矣岳州直軍撤退亦有人喜而言曰岳州已成空城矣當省議會發電之時有人電告總司令部謂吳佩孚已致議會一電情願交還岳州撤退沈軍聞此消息者莫不大喜過望惟總部以吳果來電何以不達總部而致議會豈以湘省爲自治之省議會應爲主體耶乃以電話詢問題會究竟有無是電議會時已散會會中無人接電話者不知所答於是以訛傳訛一若確有其事者嗣經切實調查始知係由議會去電力爭吳氏尚無如此慷慨也據聞省政府及各方面派人在岳調查岳州沈軍甚少直軍則盡撤去吳氏雖尚未允交還蕭耀南則極欲以此見好湘省是收回岳州尚非無望湘軍人多主張急起力爭如謝國光蔡鉅猷陳嘉祐等均有此項電報云 
[湘趙又萌退志之原因]  
　　湘局之飄摇不定巳及年餘自北伐軍改道川粤滿擬必可平定幾時不虞軒然大波又起於郴桂一帶駐郴某旅長之迭來兩電一請放逐政學系一請廢黜新議員實爲一種革命之舉故兩電到省後不惟當局者與新議員爲之驚駭卽一般人民亦無不重視前此突然來省之衡陽鎭守使謝國光原與某旅長沆瀣一氣衡陽會議之發起兩氏皆爲主要人物及某旅長迭來兩電謝氏卽出而調和因之一般人之揣擬均謂謝氏之來係爲某旅長偵探趙氏態度者趙氏親信軍隊原僅葉開鑫所部之第一混成旅自前此倒趙聲起某系軍官之對葉卽有欲得而甘心之勢而趙氏恢復第二混成旅之謀又爲各高級軍官所齮齕未能成功趙氏實力旣不充足故對於此次風潮態度至爲消極昨在軍事會議席上曾一再聲言辭職並以總司令一職讓之宋鶴庚宋又讓之魯滌平魯又讓之謝國光三人互相推孫仍留趙氏趙謂我實在已無此力量可以維持諸君旣均不肯負此責任則惟有仍舊迎回組公但組公屢屢謙讓不遑必得諸君一致去電敦促言次以目視宋謝宋謝仍滿口推崇趙氏並一再挽留而退聞此事迄無解决辦法趙氏方面亦惟有視將來之形勢如何隨機應付至無可設法時亦惟有實行退讓至趙氏相倚爲命之新議會以各方均有意阻其成立恐五月一日之正式集會尚難如願也 
[政府對膠路估價之凖備]  
　　魯案善後問題前經國務會議議决由交通部設立魯案善後交通委員會以策進行該會自成立後曾於日前分致魯省兩電（一）電田督軍關於膠濟鐵路德人租借時期内在沿路所購財產應查明購買契約造册具報并附加說明以備考核（二）電田督軍於魯省官紳中有熟悉交通情形者可推薦評議四人以便函聘俾得陳述意見以資採擇聞田督接電後關於第一項者卽飭令沿路各縣知事及交涉員查照具報以便彚呈關於第二項者特指令警察廳會同交涉署長濟南道尹協議推薦又據外交方面消息外部顏總長曾因收還青島一事恐日人開價過大無所稽考特商駐京德國博公使請准由駐德魏公使派員赴德海軍部查抄德國管理膠州時之案卷以爲收還時之參考嗣經德博使據情電德外部德政府已允照辦外部方面卽據情電駐德魏公使查照旋接魏公使來電報告派員往抄德舊擋案惟卷數浩繁恐非短促時間所能竣事德外部願派員協助帮抄乞示遵行外部得電以德外部顧全邦交願派員協助帮抄殊屬難得已復電魏公使照准並向駐京德使致謝美意日昨外部方面又接到魏公使來電云已派秘書許念曾隨員胡祖武許世澤主事蔣鋆等四員督帶書記六名按日赴德海部抄繕德海部亦派德員八人帮同抄繕大約本月内可以抄竣 
[杭州快信]  
　　省議會簽到議員至今午止（四日）已達七十五人沈杜祝三議長亦均到省午後開談話會商决開會日期（聞定八日）議員黄羣辭職張天錫請假二十天王以銓雖犯案覊押省署更補咨文尚未送達 
　　財政部昨委張承祖充平湖統捐局長汪濂充南潯統捐局長徐紹棠充嘉興統捐局長沈孝儒充嘉善統捐局長 
　　中等以上各校長會議發起之籌贖膠濟鐵路及俄災協振會定六日開第二次籌備會各界團體均加入 
　　高審廳昨委王世嘉署紹興縣承審員 
　　杭縣地檢廳看守所發生春瘟狀類紅斑痧朝獨夕斃前昨兩日連斃押犯葛阿六兪小榮陳長庚陳德富四名現正設法消弭 
　　第一監獄穴地脫逃之盜犯駱阿巧等原判無期徒刑改擬死刑經省長發交高審廳復判仍處無期檢察官左賦才不服向大理院提起抗告現已發回更審 
　　奉化漁民聚衆暴動戕斃關員柯某案事後經該縣會營拘捕嫌疑犯多名正兇逺颺未獲現已將寃被株連之林自喜等分别交保釋放 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[王正廷宣佈用人意見（濟南通信）]  
　　魯案善後督辦公署之行政方針純取公開主義一切政務從規則訂定皆不過三天即須辦覆逐日所辦之事無不當日發表故自組織以來外界已不生疑問惟於用人問題外間頗嘖有煩言即如首席參議袁亮亦爲被攻擊之一人（昨平民通訊社曾發表于鳴臯函攻袁頗力）兹聞王督辦對於此事所表之意見如下（一）督辦公署之性質其在外交上無異一種華盛頓會議之續行委員會即繼續華盛頓會議所不及解决之問題而實行解决者是也其意蓋謂凡今日督辦公署所應爲之事皆當時華會所應爲之事惟以華會時間短促不及爲詳細細目之恊定於是再有本公署之設立結束華會所應爲之問題本公署之性質旣認清楚用人標凖亦不繁言而喻故此間所羅致之人才大多數皆從巴黎和會及華盛頓會議二次外交人員中所徵聘而來惟魯案乃包括善後而言則須於外交之用人標凖即以善後爲標準然羅致善後人才而實際廣爲任用當在外交接收之後若外交並未接收雖多用善後人才亦無發展之地故今日惟有細心留意另備一存記之册預爲他日徵聘之地今日公事房中關於外交者三分之二關於善後者三分之一將來實際收回一事皆須有一事之人才所用不知凡幾决非今日公事房中所足分布者也（二）用人之籍貫問題關於地方自治者應聽本地人士爲之關於技術專門者當然聽專門技術之士爲之今日本署人員中亦不少山東人士總之以制度爲前提以人才爲標凖亦非予之有意必欲如此者也蓋制度爲地方性質當然屬於地方制度爲國家性質當然不以省界爲限其屬地方性質者如將來青島之市政是其决不能以省界爲限者如將來之鐵路實業是蓋鐵路實業皆當招股民有用人行政當聽之於股東他人不能越爼也 
[安徽財政審查會近訊]  
　　反對張文生提解錢糧 
　　安徽財政審查會籌備處成立已經多日各公團因蕪湖交通較爲便利故决定以蕪湖爲開會地點大會時期前本假定五月五號現因爲日已近而各處代表尚未齊集不意張督於勘日分電六十縣知事催提上忙錢糧詞極嚴厲該會籌備處得此消息恐俟大會成立再籌對付之法已將不及故於二日以籌備處名義發出緊急代電一面催促各處代表早日到會一面籌劃自救之方兹將電文附錄於後（銜略）吾皖新舊安武軍餉問題急待解决前由阮仲勉先生等於上月微日通電請擇地點日期推舉代表公决當蒙旅外各同鄉曁省城各公團一致表示贊成開會地點商定在蕪并由省蕪兩處各舉數人先行籌備現在籌備事宜業已就緒會期擬訂五月五日另電通知諒已察入不意張督文生復於勘日電六十縣知事以軍費緊急爲題飭將上忙錢糧大縣提一萬元中小縣提五千元解交蚌埠詞極嚴厲有不解不可之意查新安武爲中央軍隊餉項應由部發皖無擔負之義務卽欲截留國家稅亦須有政府明令許可復由省長飭財政廳發給斷無督軍自行提欵之理越權亂紀莫此爲甚况國家稅支出用途不僅軍餉一項卽以軍餉而論亦不獨新安武一軍今竟竭澤而漁不留分毫匪特政學各費斷絶來源其他軍餉又將何項挹注聶前省長權付之七十萬元人民已難承認張督强索之一百五十餘萬正要求中央撥還乃破抉藩籬自行提欵解欵不入金庫數目無從稽查視全皖爲外府任取求之不厭吾人縱欲緘默不言其如財產身命盡入危機被髮攖冠巳虞不及俄延莫决安救然眉迫不得已祇有集合大團起圖自决凡我各省同鄉各地公團已舉代表者即日催其命駕未舉者立即推舉尅日起程聚議鳩江共商辦法此事關係全皖生死非他事所可倫比純出於人民自動對於各方面均無牽涉故無論時局如何變化吾皖人自救之方决不能隨之而變設輪軌有所梗阻繞道亦須到達五月五日係開始討論之期各處代表於此期前未能趕到者不妨陸續前來幸勿中止時危勢迫急於倒懸臨電依馳不勝跂盼安徽財政審查會籌備處冬 
[廣九火車遭盜]  
　　廣東消息昨二十九日下午七時石龍來省尾車行抵番禺屬烏涌附近被匪百餘人持械登車行刦搭客身上財物及行李之貴重者均被刦去無一幸免第一師某軍軍需携有餉銀數千元亦被搜刦搭客中有被匪認定爲富翁者即被擄去約共擄去三十餘人匪黨在車上槍斃二人查二人身穿軍服係屬護兵搜刦點餘鐘之久始携贓呼嘯而去當行刧時香港來省之尾車適駛至南崗站站員已得有警訊立令該車停止前停免被殃及搭客聆此警耗多有徬徨失措者迨匪去後旋有四西人乘駕工程車而至聞係路局職員蓋聞警訊後來巡視路軌有無損毁也無何由省開來兵士百餘名均服黄斜衣係第一師軍隊因接到警電特派來保護香港尾車者港車旣得軍士保護始敢前進抵省時已十一時搭客無不額手稱慶此次匪徒刦車幸未斬斷電線故烏涌站得傳遞消息否則香港快慢兩車　均一綱打盡矣一說昨日下午由大沙頭開四點二十分往石龍之第四次慢車滿載搭客駛至番增兩縣交界將到南崗站時詎有匪徒預將該處路軌撬爛同時并有匪十餘人拔出駁壳短槍由前列貨卡處直踴至車頭喝令司機者停車未幾預伏各處之匪約千餘人均持駁壳槍猛向車卡轟擊車上警察雖亦還槍惟衆寡不敵匪遂得從容上車分頭搜括舉凡有携𠲵袋者均盡掠去其餘被掠去銀物確數現仍未詳細查明該匪在車時竟宣言係著名貴人初及東莞樟棚著名盜魁徐某之黨羽匪等飽掠後瀕行復擄男女搭客約三十餘人事後分向南崗附近揚長而去該車被刦後一面電報大沙頭曁石龍各站另派車頭盛載工程人員修理軌路旋拖原車至石龍時已八句餘鐘矣查是役搭客受傷者約十餘人均扛赴石龍某醫院醫治 
[盧永祥與西報訪員之談話]  
　　星報訪員陶爾氏謁見浙督盧永祥與談北方戰事膚請陶勿抱上海租界附近或將發生戰事之惶慮盧督曰苟非浙省牽入戰爭漩渦上海附近决無戰事浙江擬於此次北方戰爭始終嚴守中立而不黨於任何方面盧督又自述治浙之政績且聲明彼之所以不動者乃爲活動參與反抗吳佩孚之戰事實無得失可言盧爲奉黨盡人皆知惟盧不自言僅稱彼實贊助北京政府而吳佩孚則反抗北京政府者也盧氏繼乃述及修路及興辦實業等事陶爾氏欲與續談戰局頗覺爲難卒乃問盧奉直孰可獲勝盧曰雙方無一可謂戰勝者此戰不致延久惟在初戰時代必甚劇烈必將有一砲隊機關槍或飛機之大戰大戰之後即將說和奉直必須一戰兩派政見不同非俟一方面占優勢後决不能開調和會議雙方經數次之鏖戰後即可舉調人開議和會議此後情形余不能言陶爾氏又問究竟何派可勝盧曰雙方皆有弱點吳佩孚冒險較大張敗猶可出關守其原有之地盤吳敗則直派無恢復權力之日吳佩孚之軍訓練有素其軍官皆諳戰術兵士亦曾見大戰數次惟今已有厭戰之意吳欲固結軍心也奉軍僅曾用以勦匪惟其軍械精利足與直軍匹敵且張師又富有資財盧之談話注重三點（一）戰事將無效果（二）上海不致牽入戰爭漩渦（三）彼不活動與聞戰事盧又謂南京不必以渠是懼如馮玉祥由陜西派兵至寗助齊渠亦不爲所動渠如欲取南京不難得之蓋浙省有兵四萬五千名數旣多於蘇軍且較蘇軍優勝也但渠不願置身於此糾紛之政局盧之結語曰北方此戰不能使大局有何進步全國各省開統一會議考慮國家大計之眞正解决辦法實爲今日必要之舉也 
[齊督擔負蘇省治安責任電]  
　　徐果人致齊督電南京齊督軍鑒麾下迭次宣示蘇軍不越蘇境適與蘇民自保之旨相符今日報載吳使有電附列尊銜内詳整師殲敵等語人民奔走相告以爲吾蘇果入漩渦果人竊念麾下誠信在人保境安民决無反汗假令某軍犯徐某軍巡蘇諸說果成事實則蘇民以自保之故義賦同仇責無旁貸今猶未也則斷無自蘇發難之理有電發自吳使或者戎馬倉皇之際未及會商但各方未明眞相更恐訛言四起枝節横生用亟專電奉陳應如何安定人心以杜口實而貫澈初衷伏盼鈞酌　行時機急迫企禱千萬徐果人艶（自滬發） 
　　齊督復電江蘇省議會徐議長鑒艶日代電敬悉時局糾紛震來虩虩愛鄉愛國深佩藎籌鄙人保境安民之宗旨始終不渝在事實不在言論信誓所昭有如皦日倘各方面未明眞相尚乞將鄙意代爲言宣布蘇省治安鄙人完全負責請告父老子弟安堵無恐齊燮元冬 
[南京快信]  
　　保定來電聲明兵變說係某方造謡並無其事 
　　王警處長昨召集全體警官在公用講演廳會議討論維持治安辦法結果全體均主張凡發現搶刦行爲者不論是匪是民一律各殺勿論 
　　省議會又發議程定今日下午一時開大會不知能足法定人數開議否 
　　上海華洋義振會昨函蘇議會通告組織導淮委員會並推舉徐議長果人爲名譽會長 
　　省署昨日牌示試署碭山縣知事婁毓棻因病出缺遺缺以分蘇任用荐任職周鴻誥署理 
　　齊督昨晨十時至游府西街龍庽答拜李經義下午三時海軍杜司令入城會晤齊督談三小時辭出 
　　財廳委馬汝驥張以誠赴南通如臯泰縣東台鹽城阜寗等縣提欵省署委技正崔蔭芳赴松江勘估塘工 
地方通信 
[松江]  
　　拆城修路之主張屬於松縣部分之金山衛城拆賣城磚權限已經松江市鄉委員會議决由松人自行處理即由該會與縣欵產經理處派員勘估或雇工拆卸或投標拆除所得磚石賣價除應有開支外移作地方公益之用至金山部分城垣如何處理應由金山人自行核辦等情呈由温知事轉呈督軍省長核准照辦城垣拆去後城根基地已由金山墾植公司繳價承領應即給付管業云云業由縣署令行欵產經理處遴員勘估並酌定拆卸辦法核議復奪兹衛城董姚嶽降等以所拆衛城磚石與原有城門擬即移修該處道路橋樑之需庶衛鄉所有之物仍充衛鄉公益辦理最爲公允當卽據情呈請温知事鑒核昨由温知事令發經理處併案核復一面又令姚董負保管城磚之責在未准撥用以前不得擅自拆動至所陳應辦工程須俟經理處議復飭遵再行動工 
　　請浚鐵路兩旁河道縣屬白沃鄉自治委員陳留章函滬杭路局長文云據敝鄉十三圖等董保鄉農先後報告以該圖等境内鐵路兩旁田禾灌溉因原有官河或爲鐵路所阻不克車水是以即藉路旁河道爲之吸取邇緣路河淤塞車水爲難疏浚之舉自難或緩惟河屬路局所有請逕達滬杭路局長准由該處鄉農自行開浚俾維農務而免荒歉等情查所報均屬實情若不卽行疏治路旁巨數田禾必因乾旱荒歉且卽准鄉農開浚與路局主權亦無妨碍爲敢函請准賜飭知松站長並復示敝處允予疏治云云未悉該局能俯如所請否 
[蘇州]  
　　總商會籌備改選蘇州總商會會長已届期滿於舊曆四月中旬改選該會現正籌備改選事　惟以商會法第十八條規定由會董互選正副會長滿期會董能否當選法文並無規定故昨特呈請農商部解釋以資遵守 
　　民信局請緩註册部批蘇常太三屬民信局前以交通部定章限期赴郵局掛號迭經聯合會議公舉代表蔣霞生等請求總商會轉呈交通部將信局掛號一案暫緩實行當經龐會長據情電呈交通部現奉部批略謂電呈已悉此案本部現正通籌辦法應俟辦法酌定再行通告仰卽轉知該代表等云云龐會長奉批後刻已轉行該業遵照矣 
　　水警趙廳長晋省江蘇水警廳長趙雲生因欲面陳太湖一帶水警淺水艦隊佈防情形特於昨晨由蘇趁車赴寗謁見齊督稟陳一切當日事竣即乘晚車返蘇云 
　　省委申振剛蒞蘇江蘇王省長近因某項要公特派諮議申振剛來蘇與水警趙廳長接洽一切並便道視察駐蘇各屬水兵防務是否周密訓練是否認眞申諮議奉委後已於昨日來蘇分謁各當道並視察各處水警聞該委蘇地事竣後尚須往吳江調查某案始行返省復命云 
　　籌備借漕會議吳縣公署近奉嚴財政廳長訓令略謂蘇省財政奇絀無米爲炊倍難應付再四思維爲救濟一時起見惟有照歷届借漕辦法提前辦理並派委仲頤爲吳縣借漕委員仰卽迅行邀集城鄉各紳董及殷實大户切實籌商詳細勸導按照單開數目一律凑足於陽曆五月底以前按中七交三全數解庫聽候撥用郭知事奉令後已預備俟委員到境時卽行召集會議籌欵解省另函云江蘇嚴財廳長前日委派候補知事仲頤分派吳縣常熟崑山等處預借冬漕以應急需仲奉委後業於昨晨抵蘇嗣卽搭輪赴虞先向常熟縣商借再行赴崑山接洽然後來蘇與吳縣郭知事召集地方士紳在縣集議攤認云 
[常州]  
　　請設職業教師養成科縣立女子職業學校校長李靜珊女士鑒於職業教育之師資甚爲缺乏擬就校内添設職業教師養成科日前擬具辦法呈請縣署核示縣署接呈後昨日指令勸學所云呈及附件均悉該校添辦職業教師養成科有無的欵能否持久辦理仰勸學所長確切查明據實具復再予核辦併仰轉知云云 
　　五四紀念之學界舉動本年五四紀念日女師學生會等先期巳擬具警告於昨日上午徧發各處並勸告各商號勿賣劣貨如有劣貨市招勸其立即拆除嗣聞仁育橋西首慶運樓東面某紙烟號張掛劣貨廣告并有劣貨陳列橱櫃内遂議定前往勸其拆除如不依從則另議相當對付云 
[無錫]  
　　江隂蠶桑近汛澄屬四鄉蠶汛尚佳日内早帮已近二眠晚帮尚祇頭眠後開葉一二日桑葉市價尚平每擔連梗售洋一元二三角不等 
　　三師旅杭團返錫省立第三師範學生於上月二十二日赴杭旅行二十四日抵杭二十五日游覽西湖諸名勝二十六日游覽南北高峯烟霞等洞二十七日雇船游湖二十八日游城隍山二十九日參觀城中各學校三十日赴錢塘江參觀之江大學本月一日乘車回滬住錫金公所二日返錫三日休息一天四日照常上課 
[鎭江]  
　　五盜犯歸案訊辦丹徒縣屬大路鎭盜刦匪徒由水警緝獲五人收押南通縣即經丹徒張知事派人前往迎提三日午後縣差已將該匪五人由南通解到均操兩湖口音當經楊承審施一科長分别開庭審訊五人均供認不諱並招出同夥二十四人現已釘鐐收押並派差持文分往各處緝拿餘匪以便歸案重辦 
　　麵粉與標金市况麵粉一項因時局不寗銀根急迫轉瞬新麥登塲廠盤不得不削刻下貽成廠頭牌貨每袋已跌去銀五分又標金市面亦因時局關係人心恐慌加之大條逺期來電轉長故金價趨疲最低爲三百零四兩左右尚有續跌之勢 
　　水警保護繭汛瓜洲水警趙署長以時届立夏各地繭行開秤即在目前届時華洋繭商携帶鉅金分赴舊鎭屬徒陽壇溧揚等各產繭地方採運者爲數必多前日特通令各駐汛區長隊長巡官等督率水警妥爲保護 
　　廳委來鎭借漕財政嚴廳長現委翟熊書赴丹徒預借漕欵以濟要需該委業於二日由寗蒞鎭與張知事接洽矣 
[揚州]  
　　圩地籌設平價局十二圩存坨之鹽祇敷五日綑運由塲運圩之鹽以場境水涸之故亦不能卽時運到當此青黄不接時期數萬貧民無以資生情殊可憫官廳及鹽務人員誠恐因此釀成意外爰共同籌議集欵購米設立平價局以資救濟 
　　巡官獲解盜犯大儀彚巡官沈挹期率警協保在宋家橋地方拿獲搶刦北鄉宰莊王仁先家之首盜李五一名帶所預審供認打刦銀洋衣飾分贓不諱於二日呈解縣署依法懲治矣 
　　各商代表赴滬鄂湘西皖運商及通泰濟南各塲商均公推代表於三日赴滬會議本省督軍借餉事宜 
　　瀋洛風雲中之軍訊駐揚陸軍黄旅長近令在揚軍隊於二日在北門外觀音山後空地演習實彈射擊以資作戰之練習又齊督軍近由某方面招來之新兵兩百餘名遣送來揚塡補第二混成旅缺額 
　　振會發放春振鎭揚水災義振會派員携帶欵糧於一日至南鄉瓜圩一帶給發春振以資救濟 
　　五師學生發參觀省立第五師範四年級學生實習教育期間告終於一日前赴杭滬各校參觀以資借鏡 
　　小學研究會紀事江邑小學研究會四月三十日下午開第一次研究會議公决辦法兩項（一）鄉區學校通訊研究（一）高國各校自行運動會 
　　贛督捐借鹽商軍餉贛督陳光逺刻以軍備需欵向西岸鹽商捐借二十萬元濟用並限令一月内兌出該商巳電請揚州四岸公所解决云 
[安慶]  
　　定期開辦平糶皖垣米價日騰慈善聯合會爰特商諸許省長發給護照備欵赴蕪購米五千石運省平糶該會當推傅爾康君携洋八千元前往購辦惟蕪湖亦在禁米出境經傅君多方設法僅能裝到一千石尚有四千石必須現欵方能起運頃由許省長電請蕪湖中交兩銀行擔保限一星期内匯欵裝運來省所有已運到之米一千石現已起存小南門萬億倉内訂期隂暦四月初十日開倉平糶每升定價一百三十文若以購來價錢計算非售一百五十文不可因爲救濟貧民而設公議折本平糶并擬繼續購辦至新米上市爲止卽或蕪湖不辦亦須轉赴江西採購有此接濟可望免鬧米荒矣 
　　大龍山開闢公園安慶北門集賢關外大龍山爲皖省名勝之一因距省城有二十里之遥遊人甚少兹省道局建築懷集汽車路由省城直達集賢關業已動工惟由關口至西路灣鎭尚有數里未列入建築路線之内現在駐紥該處第五混成旅第一團團長華璿章亦巳督率兵士施工建築接連懷集路線龍山密邇風景絶佳許省長擬在山脚勘一隙地依山傍水開闢公園昨已令飭省道局副局長朱清華相度地點刻期建築將來路工告成安慶市面可望逐漸擴充云 
[杭州]  
　　覺社開成立會孫受鎡姚昌豐張彥等爲聯絡感情·研究學術·輔助社會進化起見特在杭邀集同志發起組織覺社於五月三日上午八時假杭縣教育會開成立大會先公推屠廣鈞爲臨時主席翁尚義記事次由張彥致開會辭後討論規約職員當選者社正張彥社副孫受鎡庶務樓國英會計馮本孝文牘兼書記翁尚義研究部主任張彥幹事潘一新出版部主任宣其恭幹事姚昌豐演講部主任屠廣鈞幹事潘一新十一時散會聞該社已定製備徽章議定每兩星期開常會一次現已呈請警廳立案云 
[南京]  
　　金陵神學集金贖路金陵神學校以膠濟鐵路贖回有關主權特開會討論辦法每人至少儲洋一元五年内約計五百圓議定將洋陸續收齊存於銀行以人便到期調換股票 
　　中國科學社之講演中國科學社爲普及科學及傳播新知起見每年春間舉行長期講演一次行之有年極爲學界所歡迎本年春季仍在南京成賢街該社講演經該社講演委員特别組織其題目尤爲切要材料尤爲豐富且按照科學次序爲有統系之組織使聽者依次聽畢於現今世界之重要科學問題卽可瞭然心目誠爲留心科學者所不可失之機會也兹將其講演題目講演員及日期表列下科學與近世文化任鴻雋四月二十九日科學之宇宙觀共四講（一）天象淺說段育華五月三日（二）地理對於人生之影響竺可楨五月六日（三）人類之天演秉志五月十日（四）物質之構造胡剛復五月十三日衣食住之化學共三講（一）衣孫從芬五月十七日（二）食王璡五月二十日（三）住張凖五月二十四日工業問題共四講（一）原動力與工業劉承芳五月二十七日（二）原動力之製造李世瓊五月三十一日（三）原動力之傳遞楊肇燫六月三日生物學與人生秉志六月十日習慣之影響陸志常六月十四日中國人口統計與人口問題楊銓六月十七日無線電信熊正理六月二十一日治水與一國文化之關係李恊六月二十四日科學與市政問題王伯秋六月二十八日遺傳淺說秉志七月一日前星期六日午後四時任君鴻雋在該社内開講科學與近世文化聽者約五百人原定在該社講演室開講嗣因聽講人衆改在露天樹隂下講演任君於講演中首述近世文化與古代文化不同之點次論科學與近世文化之關係謂物質方面科學不但征服天然且能補天然之不足舉飛行與返老還童兩事爲證至於思想方面科學影響尤大最著者在以事實代虚論以理性代迷信末乃論及科學與德謨克拉西及世界和平之關係講演及一點半鐘聽者皆娓娓忘倦聞以後各專門題目講者正在竭力預備試驗圖表及幻燈片以補口說之不及且引起聽者興云 
來函 
[旅寗鹽社來函]  
　　申報館轉華洋義賑會陜西水災義賑會曁各大慈善團體公鑒敝會鹽城僻處海濱地墊極窪故客歳水災受害特重前承貴會等遴派妥員蒞敝縣施放冬春二賑沾惠之餘無任感激但今春宿水未退麥收毫無待哺之聲嗷嗷未絶用敢電懇貴會等再撥巨欵績予接濟是所盼禱旅寗鹽社叩支 
雜評一 
[新戰術（默）]  
　　兩方之决戰以砲戰塲之上駭然以驚者曰緑氣砲然而今日兩方之所放則非緑氣砲而爲空氣砲也聚精會神以製造種種空氣放出許多謡言藉電力以宣傳於外一若最後勝負眞將决於此電力宣傳之空氣砲者斯則吾人所不解也前日外國觀戰員評論兩方之砲謂其効力僅足以驚醒京人之清夢戰塲上之砲力不能取勝而求勝於紙上之空氣砲其殆中國新發明之新戰術歟 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[南北洋航業現象之衰落]  
　　華北航綫内之營業至今日尤形吃緊不第天津大沽口等來貨已阻即烟台之來貨據昨日所得之消息亦停頓矣則是由京津而延及於魯境商業暗損實非淺尠詎知在此奉直兩軍交綏之際華北航業衰落之時汕港粤之南洋班輪亦復受時局之影響而航業有停頓之消息矣昨據本埠航業中人云南洋之港粤汕厦一路在上海方面之航務較北洋輪船範圍爲大營業亦巨蓋香港有外國貨物之輸運爲英商逺東之商務根據地現行滬港粤輪就英商船而言已有二十餘艘太古·怡和·近時且在極力擴充噸位至今次航業停頓之原因有下列之二要點（一）廣東濫發紙幣搜刮市上現金致金融上受重大之影響（二）陳競存下野粤局恐起爭端而或波及商市該二原因中當以第一項爲主要港粤商界鑒於紙幣充斥價值低落深恐妨及商務故有港粤滬暫時停止辦貨之表示係屬出於商人自衛之主張此項消息傳播到滬後各輪公司之港粤輪船之出口貨驟然减少然在此一二日内赴港粤之各輪因尚有存貨之起運未致完全停頓但恐數日後進出口貨均將大减此間航業界對於此次南洋航務之受打擊較諸北洋綫爲戰事妨碍尤爲顧慮蓋此綫爲在華航業中之主要航路一經停頓損失將什百倍於華北營業也 
[奉直戰爭中之影響商務]  
　　奉直戰爭以來商務上首受打擊者厥惟金融界其情形已詳昨報至於其他各業或因運輸之困難或因銷路之停頓直接的或間接的所受影響實屬非淺而尤以紗布業爲最查洋布一項向來銷行北幫甚巨政潮以來北幫首先停止辦貨以致呌莊停市至本週止已有三星期之久據布商觀察恐尚須停拍數星期也紗市沈悶價格趨疲亦受戰亂之影響此外使吾人最足注意者厥爲糧食市面自開戰以來餉糈需用孔亟連日來聞直軍在長江諸省收羅糧草不遺餘力以致本埠米市到源極稀上星期初米價曾回疲至十一元四角而近來又復漲至十二元所幸有洋秈進口故市面尚無恐慌之象不然米價之高恐又將越十二元之外矣其他雜糧之類市價均屬挺秀今後市勢一時難見鬆動也 
[奉直戰事中滬商業之發達者]  
　　麵粉糧食業旅館客棧業金業 
　　北方奉直用兵以來滬地各項商業凡關於客帮交易者皆受止裝止辦之影響但因戰事而發達者亦有數種如承辦軍裝麵粉及他項乾糧食物雙方皆有臨時在滬趕辦又商輪之南下避難者紛紛附搭來滬故旅館客棧皆見擁擠莫不利市三倍 
　　又滬上近因先令放長金價跌落京津奉直開戰一般身家殷實者以此間爲各國通商大埠更爲安妥已早挾資逺避滬地因此赤條金被此輩乘此便宜向各大銀樓兌買者不少故金業總軋此兩星期中共兌出赤條有千餘條之多云 
[寳山確定烟滬新水線之地點]  
　　寳山東門外係江海要口其深水處凡巨大輪船未能進口者每停泊於此日前滬漢電報幹綫工程處曾派工程師陳鎏至寳踏勘擬設烟滬新水綫地點以東門外最爲適宜曾函寳山縣公署俟陳工程師到場復勘時即傳諭該處地保妥爲照料等語兹悉縣署又接來函云逕啓者敝處前奉交通部訓令在寳山縣境覓地建築水綫房並派工程師陳鎏金來滬會同踏勘一案曾經函請貴公署派地保照料在案兹者水綫房地址業由陳工程師勘定在東門外太平洋水綫房之下就塘建築尅日開工相應函請查照轉飭該段警察妥爲保護是所盼禱聞馮知事已查照辦理矣 
[南洋烟草公司電京救濟難民]  
　　本埠南洋兄弟烟草公司昨接北京電稱戰地難民紛紛避京扶老携幼露宿街頭無衣無食情至可慘即由該公司電囑北京該分公司迅行購辦糧食開辦普及急振並設立難民婦孺收容所俾免流離云云 
[總商會陳列所籌開絲綢展覽會]  
　　兼爲明年紐約絲業傳覽會之準備 
　　日昨（四號）下午四時本埠總商會商品陳列所邀請絲業公會·廠絲繭業總公所·山東絲業公會·各領袖蒞所集商本年八月間該所開絲綢展覽會辦法到者有沈聯芳·吳申伯·沈懋坤·張鶴卿·艾戞鳴·葉欽如·沈田莘·徐贊華·包澄甫曁該會會長秦潤卿所長田時霖坐辦李華堃等十餘人先由田時霖君報告本所業經委員會决議於本年八月間例開第二次物品展覽會即定爲絲綢展覽會兼爲明年二月美國紐約絲業博覽會之凖備故特請諸君來所籌商辦法次由沈聯芳君動議謂上次賽會手續紛繁諸多困難此次旣承總商會商品陳列所先期開會展覽然後赴賽其意至善現聞日本已向美國絲業公會預定陳列地位我國此次赴賽更當注意鄙意擬將華絲彚陳一處而經費及一切辦法亦須預早籌劃云嗣經衆表决於陽曆六七月開始徵集全國絲樣至八月底送齊即於九月上旬在陳列所開會展覽至十月初開始裝箱起運并聞俟美國絲業公會代表到滬後再邀請全體開會討論云 
[修改稅則委員會開會期]  
　　修改稅則委員會改期五月九日開會巳誌前報兹該辦事處已於昨日正式通告各國代表原文如下「兹爲俾各國代表對於中國所提釐定貨價標凖案得細加考慮起見决定將五月四日（星期四日）會期展至五月九日（星期四）開會地點及鐘點仍舊」云云又該會新派葡萄牙代表薛爾伐氏業電告該辦事處凖八日到滬云 
[修改海關土貨納稅之意見]  
　　鎭江商會之復函 
　　全國商會聯合會事務所前通電全國通商口岸商會徵求釐定土貨納稅辦法意見迄已半月兹鎭江商會已有復函前來其原函云逕啓者准南京總商會函准貴事務所轉奉部批議决釐定海關土貨進出口納稅辦法呈部一案究竟穻碍情形若何應如何提議修改條舉見復等因查貴會爲原提案人希即審度逕復總事務所等因准此查敝會前提議修改三聯單章程係因滬關辦法懸殊商人惟利是趨便於取巧若不請求劃一不獨鎭埠三聯單無人過問實於國家稅源剥削滋多政體商情均失平允兹列兩點條晰陳之（一）現在鎭江關土貨三聯單雖於上年六月以保結辦法替代取消先完三正稅出口再退辦法然與滬關仍不一致其不同之點如下（甲）鎭關土貨單種類祗能兩宗地點則指一縣（乙）鎭關土貨單出口期分限以六月滬關則限一年（丙）滬關除牛羊皮外祗報半稅並無押稅旣有上述各點卽不得稱爲與所稱事實不符更不能不函貴事務所仍按上年臨時大會議决前案呈請農商部咨行財政部稅務處核辦（二）將來海關管理三聯單貿易現行辦法應修改之點亦臚列如下（甲）兩倍半稅不啻罰欵該商等請領單採辦土貨未有不思運往外洋者其不能出口者不外貨色或有損壞輪舶有時維艱情非得已應請修改以維土貨（乙）該土貨遇有困難之點不能出口者擬請暫行變通仿照分運入内地辦法由關發給執照運往他埠銷售不再重徵（丙）滬關報單貨物有三四十宗地點有三四十縣而瓜子核桃芝蔴生油等多不出口僅合鎭關收六分之一此後卽聽自由不平之點莫甚於是應請釐定劃一辦法以昭公允而裕稅收上述兩點各條爲委員會所應首先提出修改爲貴事務所必爭之理由鎭關現雖採結辦法於單務毫無起色此不可掩之事實爲特臚陳顚末函請貴事務所查案呈部核辦云云 
[提前借漕之縣函]  
　　上海縣沈知事昨致總商會曁縣商會公函云逕啓者案照民國十一年四月廿九日奉財政廳訓令蘇省財政奇絀歷經息借漕欵爲移緩就急之計由廳擬具簡章刋發印收呈奉省長核准並咨財政部備案令飭各屬遵辦在案本年財政狀况經上年水災以後收入驟短艱窘情形較之往年更屬不同雖經本廳長竭力籌措勉强支持而值此金融緊迫之際無米爲炊倍難應付再四思維爲救濟一時起見惟有照歷届借漕辦法提前辦理藉維現狀查歷年預備漕欵届期陸續清還信用俱在一般人民心理對於本省關係較爲密切漕糧同一完納不過遲早之間各省有預備明年田賦者今僅將本年漕欵提前預借尚爲易盡之義務况利息預扣在前更無所用其觀望即由各該知事迅行邀集城鄉各紳董及殷實大户切實籌商詳細勸導按照單開數目一律凑足於陽曆五月底以前按中七交三全數解庫聽候撥用各該知事須知事非得已務宜力任其難愼 
勿稍存諉卸除呈請省核咨並派員會辦曁分行外合將清戰簡章各一紙附發訓令該縣即便遵照刻日籌辦具復三聯印收另文飭發並即知照此令計發简章内開每縣借額仍照十年分派數爲預備之標凖向殷實大户勸借利息按週年一分計算於繳欵時先行核扣借期九個月爲限自本年五月十日起至次年二月十日爲止五月二十一日以前繳欵到縣者其息以九個月計算五月二十一日以後繳欵到縣者其息以八個月計算各等因查上海縣冬漕除附稅外均徵銀十九萬五千元有奇十年分預借十成之三兹奉令以十年分派數爲預借標準亦以十成之三計算應照上届辦法預借銀元六萬元歷届勸借冬漕均賴貴商會維持之力得以如期集數擬請鼎力設法多方勸集如數籌借一律於五月二十一日以前彚交貴商會送縣報解先由縣署印發收證照週年一分計息分别交欵在五月二十一日前後預扣九個月八個月息金一俟漕糧徵起卽儘先歸還信用歷次昭著務祈迅賜酌定數目見復轉報爲荷 
[贖路貯金開始大會展期]  
　　本月十三日 
　　國聞通信社云贖路貯金開始大會本定於明日（六日）舉行兹因所邀顧維鈞王正廷二君未能如期到滬演說故已菜期至本月十三日舉行云 
[贖路貯金大游行之預備]  
　　上海學校贖路運動五七游行委員會於昨日十二時在一品香會食堂開會到曁南商科龍瘦鶴東吳法科張壽康交通陳廣沅一商潘潤夫滬江薛俊升聖約翰董克仁中西陶月琴女子體操周賓銘聖瑪利亞毛雲琴等九人當推陳廣沅爲主席潘潤夫爲書記討論游行種種辦法并以結果報告各校兹將其報告書錄下敬啓者敝委員等已於今日（五月三日）下午在青年會開會討論此次籌贖膠濟路游行事宜其結果有必須報告台端者兹特呈鑒即祈俯察是幸（一）會齊地點公共體育塲或滬軍營請看五月六日申報或新聞報封面廣告（二）會齊時間七號午後二時以前齊集（三）路由出發後到西門由民國路經老北門新北門入小東門直穿城心到西門散會（四）會塲秩序請童子軍維持（五）主席公推交通大學陳廣沅（六）演說請余日章顧維鈞王正廷及約翰大學劉亮（七）事前討論敝委員等因所議事件尚有極關緊要必須執行者爰再請貴校前赴一品香之代表數人於禮拜六（六號）午後二時到總商會贖會會址内開會討論爲　（八）游行遇大雨改五月九日云云 
[航業消息彙紀]  
　　昌興公司之日本皇后號此次到港時即經港行將寗波水手一律辭退多給工薪一月以昭優待各水手當時定欲照合同所訂之六個月計算不肯上岸雖一再磋商總難通過延至上星期日該公司報告港捕另由捕上輪干涉全數甬水手方離舟登陸當日即由該公司設法遣送到滬巳於昨日至申聞各水手對此大不滿意有實行巽昌興法律解决之主張故恐尚有意外之爭端在後也今日該輪已離港開來定七日抵滬接客小火輪維多利亞號於上午七時在海關碼頭登岸當日午後二時半出口送客小火輪於二時十五分縱海關碼頭開赴吳淞換登郵船云 
　　天祥洋行之霞善烈號輪不日可至上海來滬貨有紐約裝來之新紫銅八千六百二十錠香烟一千箱機油一千四百桶錫紙四百六十八箱平安油五百桶又有三井洋行在美購定之紡織機器五百箱銅鐵一千七百四十四件又五百三十五扎又昨晚抵滬之賴砲台號亦由美裝來新紫銅一萬零六百六十方香烟一千五百箱烟葉五十桶鋼鐵釘九千件顏料五百桶燈泡白蠟等 
[湘省災民餓斃之慘狀（四）]  
六百件美國手提保險燈八百二十箱出口貨以油爲大宗計四百噸云 
　　大英公司因仰光白米猶未載完而運入中國者尤多故於上月二十七日又調新輪腦希爾號Nowshera逕裝全船白米先至香港·厦門·起卸 
　　怡和洋行現因港粤班内之新輪定生·阜生·吉生等船次第造成來滬故將改訂航路班次每逢星期一四上海有赴港粤班輪每逢星期一更有開赴青島班一輪現正在擬訂中 
　　昨日日郵社之熊野丸來申有中國派往日本之外交官施宇亮·沈稹·沈祥豫·及明治大學生楊煥昭·趙元傑·等回國 
[南洋華僑興辦巨大航務公司]  
　　資本二千萬 
　　大陸報云海峽殖民地及南洋羣島之華轎現擬典辦一航務公司經營中外八線之航業以上海及香港爲中心點發起人以粤人居多其領袖爲林某聞十口岸之華商將各出資本二百萬元共計約二千萬元華人興辦實業投資之數當以此爲最巨現正開收股金駐外華 
領事亦熱心贊助此舉 
[太湖流域防災會之發起]  
　　近日蘇省紳士汪鳳瀛等發起太湖流域防災會定於本月十二日午後二時在城内凝和路也是園開成立會其簡章（一）宗旨本會以審議防災計畫期達疏導下游水流保全農田水利爲宗旨（一）會員太湖流域内有水利學識或經騐得本會發起人二人以上之介紹者皆得爲本會會員（一）職員本會置會長一人副會長二人調查員四人評議員八人幹事員二人會計員二人皆於會員中互選之（一）職員會本會以上列各員組織職員會每月開會一次遇有特别事故得以職員二人以上之同意開臨時職員會（一）大會本會於常年五月十一月開大會一次遇有重要事件得以職員會之决議開臨時大會（一）經費本會經費暫由發起人籌集（一）會所本會暫假上海南市凝和路也是園爲會所 
[基督教全國大會第二日紀]  
　　基督教大會聚會之第二日總題爲中國式的基督教會演說比旨者有燕京大學神科科長劉庭芳博士大意謂教會種種活動演至今日極應當中國人自負責任俾造成切合中國風俗人情之教會復由易文思牧師代表西宣教會演述此題演意之重點在承認西代表推行宣教時荒怠中國國情之錯誤並亟言西宣教師在中國正式教會原無地位教會之政權應先自今日始卸在中國人肩頭上午後各代表分赴五處教堂分組討論各項教會服務問題如（一）城市（二）鄉鎭（三）初級教育（四）高級教育（五）公衆衞生等又大會代表届至昨日已達一千零四十五人内有華代表五百零二人自開海禁以來中西人協作集會其聲勢之浩大當以此次爲最 
[上海基督教徒歡迎大會代表]  
　　此次基督教全國大會在本埠南京路市政廳開會各省代表到者有一千二百餘人之多本埠基督教全體因鑒於此番大會之盛况機會難逢特定六號（）即星期六下午二時起借座靜安寺路夏令配克影戲院開歡迎大會所有秩序非常精美並刋印紀念册分贈各代表用誌紀念而聯情誼 
[全國司法會議籌備處紀事]  
　　全國司法會議籌備處昨日收發往來函電彚誌於后（一）長沙律師公會代表葛光宇來函敬啓者前因長沙律師公會推鄙人爲司法會議代表曾於滬上旅次函報貴會並查詢籌備情形因未奉復書旋即回湘昨閱貴會致湘省各法校電知司法會議正在進行惟開會己否定期各省代表己否到滬應請詳示以便加期到滬事關公益諒勿再不作復也（二）懷寗律師公會來電上海全國司法會議籌備處鑒敝會推定沙相讓君出席代表劉鼎君爲候補即日起程特再奉聞懷寗律師公會江叩（三）開封律師公會來函敬啓者貴會提倡集合法界在滬開全國司法會議數會極端贊同當經函復在案亟應推舉代表參與末議追隨諸君子之後惟敝會現時所處地位往返殊感不便迫不獲已用特函請貴會多推代表兼代敝會并代表信陽律師公會與會自宜靜聽大會議决好音所有偏勞之處容後感謝專此托敬請公安（四）覆淮隂律師公會電淮隂律師公會鑒來電敬悉各處代表多在途中現就已到代表議先開談話會間日一次俟各代表到齊再定大會日期尊處卞曹徐三君請速起程無任歡迎上海全國司法會議籌備處江叩 
　　全國司法會議籌備主任張一鵬君前晚七時邀各省法團所派之代表范任阮性存周書姜以銓孫薪傳孫鑑及籌備員吳華王開疆李昌姚文壽黄啓英蔡倪培張家鎭等二十餘人假座四馬路一枝香設席歡宴十時許始散 
[各團體會議慶祝五五節]  
　　團聞通信社　本埠各團體會議昨發出通告云兹據臨時會議議决本月五日爲大總統就職週年紀念本會議及各公團皆應舉行慶祝特定是日午前十時在本會事務所行禮并略備茗點以表歡忱届時務希出席尚請貴團體同時舉行慶祝爲荷又電廣州總統府大總統致賀云改造一週薄海同愛每維治績益企新猷中華民國各團體會議祝歌 
 
 

Page 14

 
 
[國是會議籌備完竣]  
　　開會日歡迎來賓 
　　八團體國是會議定於七日開幕昨日下午四時三十分開末次籌備會到者何積煌黄任之沈信卿等十三人由黄任之主席先由書記孫籌成報告福建閩清縣新推吳弦爲代表并已來滬報到又江蘇縣教育會合推黄立錢崇固袁希濤三人爲代表至前次議决應印旁聽券請柬等均已印就報告畢楊春緑謂閩清縣所推代表核與組織大綱資格不符將來必須組織資格審查會衆主不必拒絶將來各縣如有推派代表到會再請其合推可也次沈信卿報告開會詞已草就衆稍有討論卽通過又開幕日須預先發信各團體請其到會五時三十分散會云 
[自治講習所六月開課]  
　　國聞通信社云貴州路各路商界總聯合會創辦上海市自治講習所一事已迭誌前報兹聞該所已决定於六月一日實行開課各籌備員連日在事務所會商分工合作積極進行所址聞已賃定二處日校擬開設於法界方面夜校則開設於北火車站附近學員不分男女凡各分會或外省各團體所保送經考試合格者概免學費直接來所報名者酌收學費十元聞此項開支經費由各分會或個人自由捐助絶不受地方官廳資助所有教員亦允概盡義務副總董趙南公已首先擔任捐助地方自治講義六百册云 
[海部徵取撤消浙清海局意見]  
　　海軍總司令蔣拯前以浙江洋面海盜猖獗呈奉海軍部核准在浙江定海縣境之沈家門地方設立清海局選派聯鯨永績兩軍艦前往浙洋弋巡並委聯鯨艦長李孟斌爲清海局長將浙江各洋面漁船編號飭令領照營業以清盜風開辦半載搶刦之事已不多見兹聞海軍部因近來海軍餉糈時虞缺乏該局開支在在需欵此項臨時費用無從籌措議將該清海局暫行撤銷一俟海軍正餉有着於地方防務上有必要時再行續辦前日特令行本埠海軍總司令徵取意見蔣總司令奉令後以此事關係洋面安寗候定期開會公决核辦云 
[守望團委員會開會期]  
　　上海南市守望團籌備處昨致委員會各委員通告云逕啓者本處定於五月八日（隂曆四月十二日）午後四時續開第三次守望團委員會希届期準時惠臨爲荷 
[寳山勸學所請戒飭浚浦工人]  
　　浚浦總局在寳山高橋沙塡築圩岸被寳山勸學所因所塡之地界址不清與該處公民一致反對現悉此事業巳商議妥洽聞海工程師於昨致函寳山縣知事略謂接奉本月一日公函據勸學所長顧鴻儒君呈稱本局工人不守界限時與佃户人等妄起爭端特囑鄙人將該工人嚴重戒飭等情據顧君所言頗不明瞭是以鄙人對於此事無從着手須知本局對於工人等訓令甚嚴遇犯事者定必從嚴懲戒是以數年之内毫無怨言倘本局工人確有爭吵實情請知照原告將犯事人之時間日期地點等一一示下并將其人認明無訛俾事易於辦理其確有實據者得施以相當之懲戒也 
[近三月内中美貿易之統計]  
　　昨日本埠美國商務參贊署接美商部電告云三月内美國對華貿易輸出值美金九百五十萬元輸入值美金八百五十萬元是月美國市塲汽車及鐵道業似有起色物價堅定似一時不易升漲煤及棉織品價俱未動鋼市愈爲活動按二月内美國對貿易輸出值美金七百四十萬元輸入值美金八百三十萬元三月内輸出增美金二百十萬元卽百分之二八·三七五輸入增美金二十萬元即百分之二·四一兹將最近三月内中美貿易值美金數列表於左 
一九二二年自美輸華自華輸美 
正月七六○○○○○　　一○六○○○○○ 
二月七四○○○○○　　八三○○○○○ 
三月九五○○○○○　　八五○○○○○ 
共計二四五○○○○○　二七四○○○○○ 
[昨日之國内滙兌市]  
　　昨日京津滙兌仍無市面漢滙洋例又跌計每千兩合申元一千零二十八兩二錢五較前日市跌五錢洋釐跌一元計每千元合申洋一千零零二元近日漢滙步跌勢看疲軟沙市九九銀每千兩合申元一千零七十兩不動宜昌宜平跌一兩每千兩合申元一千零三十兩銀元不動計每千元合申洋一千零十二元其餘别匯大致無所變動計銀元對於上海滙價每千元合申洋數九江一千零零五元南昌景德鎭一千零零五元蕪湖一千零零四元安慶一千零零四元半南京蘇州鎭江揚州各一千零零二元半清江一千零零五元無錫一千零零二元半常州宜興常熟南通各一千零零二元半杭州一千零零三元寗波一千零零三元温州一千零零五元嘉興湖州紹興餘姚各一千零零三元蘭谿一千零零五元海門一千零零四元福州厦門各一千零十元均與前日市同重慶九七平銀每千兩合申元九百八十五兩銀元平萬縣九七平銀每千兩合申元九百九十五兩銀元平成都九七平銀每千兩合申元一千零十兩銀元平均無變動云 
[昨日之外幣市况]  
　　昨日（四日）外幣市况仍屬沉悶進出交易並不暢旺價格大都跌落殆因外滙見昻標金日低之故荷蘭票買六角四分較前减五釐盧布五百元票跌七錢五買價爲十五兩二錢法郎跌二釐買價爲一角五分八新嘉坡銀元跌三釐買價爲八角八分二香港銀元買一元零零三計疲去二釐東京老頭票買八角三分八較前縮七釐花旗票跌一分買價爲一元七角六分馬克買七釐二五英金票買八元零五分盧布千元新票買三兩七錢五二百五十盧布新票買一兩零五分五元至二十五元票買九兩五錢均與前日市價相同自奉直開火後市上銀根異常緊急觀察大體恐一時難望起色云 
[昨日之金融市况]  
　　昨日現幣市價上午爲七錢二分六釐五午後七錢二分六釐比上日小去七毫半四月半期洋上午爲七錢二分七釐六二五下午七錢二分七釐二五小去三毫七五現幣已少裝往北方故市價漸落 
　　銀拆上午二錢三分午後一錢八分西商賽馬三天已過銀行收欵有七十萬滙豐計三十萬兩外麥加利道勝大通友華等四十萬兩 
[友華銀行滙市報告]  
　　昨日友華銀行滙市報告云四日倫敦大條銀價近逺期均弗動紐約銀價長至六角八分八七五倫敦紐約間滙兌率爲四元四角三分七五今日此間各國滙率僅佛郎長至八百廿餘均如昨通日市况堅硬異常開盤時英鎊售開價五六月份三先令六便士美金售開價五六月份七十七元七角五分下午匯率更硬英鎊售開價近期至七月份三先令六便士一二五美金售開價五六月份七十八元七月份七十元八角七分半今日復有數項佛郎匯票成交投機者多欲售出電匯銀行不願購進昨日倫敦銀市歐陸售出印度購進倫敦紐約市况均見硬 
[近週中之茶市狀况]  
　　茶市岑寂已久數星期來洋莊交易岑靜毫無交易可言故市面毫無生機殆已一月有餘洋莊如怡和洋行等均無發動一週以來毫無成交無足報告惟聞今年内地產户因鑒於去年下半期銷數之暢旺及今年存茶之單薄故大都擴充產額是以今年紅緑茶收成均可望較去年增豐此供給方面之情形也至於銷路聞近來倫敦茶市頗好而美國方面亦有暢銷之望揆諸洋莊銷路茶市將來或可抱樂觀也 
[法郎漲價之原因]  
　　近日以來法郎滙價較之二三星期前已高起五十餘法郎最近電匯行市計八百十五法郎按諸上月中旬之市價則仍七百五十法郎左右考其原因聞由於巴黎市法郎　好之故據最近電訊巴黎法郎市計匯英合每金磅四十八法郎一五五匯美合每元十法郎又百分八六滙德合馬克百枚三分又百分七五云 
[大宗食米陸續運浙]  
　　滬杭甬鐵路日暉港連日裝運至浙省食米每次有五六車約計五六百包係由浙省長護照運往拱宸橋卸車聞此項食米到浙後分發各屬作爲平糶之需共有五千石分批陸續運浙云 
[保定軍官學校之浙軍返杭]  
　　滬杭甬鐵路昨日（四日）下午一點二十五分由滬開杭之一百零八號快車有浙省軍士二十一人乘車赴杭聞此項軍士係於民國七年往保定軍官學校學習軍事現因奉直戰事發生故於上月三十日由保定乘坐京漢路車至漢口轉乘江新輪船來滬於昨晨抵埠當日換乘滬杭車返浙禀見浙督云 
[虐女致斃案預審終結]  
　　長樂里婦人邵徐氏卽陸邵氏凌虐親女琴寳服燐致斃經地方檢察廳開棺剖驗聽候究辦在案兹悉此案自地方廳接南洋醫院來函證明琴寳實係受有燐毒斃命之後孫檢察官於前日又傳到琴寳之父陸鳳初並牽涉之兪民安及與陸邵氏同居作證之興記作主陳唐氏瑞記主婦黄趙氏及詹元昌等並提同在押陸邵氏姘夫張阿水又名張水根等一干人證到庭預審終結判陸邵氏張水根等分别收押陸鳳初等一干人退去聽候據情起訴同級審判廳請爲公判 
[滅除蚊蠅之職員]  
　　前日（三日）江蘇教育會上海縣教育會上海縣童子軍會家庭日新會邀集上海各學校各公團代表借江蘇省教育會商議滅除蚊蠅辦法已誌本報是日到會者五十餘人下午七時開會首推胡宣明博士爲主席繼由黄任之君報告滅除蚊蠅委員會之由來並前日所議滅除蚊蠅辦法及希望次由主席演說蚊蠅之害及滅除方法次由各代表討論辦法並議决設總務部推定黄任之賈季英嚴濬宣三君設研究部推定胡宣明王立才汪千仭陳廷楨徐牧湖五君設宣傳部推定石季平程吉安王備五顧蔭千周月笙陳味腴元爵程志袁頌平魏文翰高世良周曾煒黄子琴黄伯文張壽仁薛澄冰請君至此時已九鐘遂訂定下星期二（九日）繼續開會而散 
[再誌交大高小之捕蠅成蹟]  
　　交大滬校附屬高小前次捕蠅成蹟已誌報端兹悉該校學生對於斯舉仍進行不懈故連前已獲二萬零零九十五頭上星期日開兒童游藝會預約鄰近見兒童捕蠅來校觀劇計是日亦獲一萬三千四百七十二頭合計共得三萬三千五百六十七頭若算雌雄各半而以生殖量乘之則已殺蠅二萬八千五百三十一萬一千餘頭矣該校之注意衞生於此可見一斑云 
[設置兒童圖書館]  
　　少年宜講團附設兒童圖書館其章程共十二條錄如左（一）本館爲少年宣講團所附設故定名爲少年宣講團附設兒童圖書館（二）啓發兒童心理養成兒童讀書習慣（三）館址暫設本團俟有相當即默再謀發展（四）本館設館長一人管理員四人分「書報」「玩具」「積木」「作品」四股（五）兒童觀覽不限資格不取分文費用（六）年齡暫以六歳至十六歳爲限（七）入覽兒童應遵守下列規則（甲）不得附帶有壳食物（乙）不得隨地涕唾（丙）不得爭奪（丁）不得高聲呼喚（八）入覽兒童應有下列之取締（甲）違犯上項四事者（乙）衣服污穢有碍衞生者（丙）有疾病者（丁）有嗜奸性者（戊）不聽管理員之指揮者（已）希圖夾帶書籍者（九）入覽時概憑入塲券以便檢查（十）開館日期暫定每星期日（十一）每月舉行兒童演講會一次（十二）本章程如有不妥處得由管理員報告館長修改之少年宣講團智育部訂十一年五月 
[浙江路與中央九路重要議案]  
　　聯合通信社云浙江路與中央九路商聯會定於夏曆四月十一日在貽德里該會事務所開大會議案如下敬啓者交易所潮漸息奉直派戰雲陡起俄振與蘇災告急衞生及公理宜求衣食住日形險惡農工商現狀凋零凡此各端亟須籌議務乞全體職幹及會員撥冗光臨俯加籌劃預陳議案立候明教（甲）交易所風潮因專事投機現已多數覺悟但近來迷信投機事業指不勝屈此應籌議者一（乙）奉直兩派爭權奪利事實具在無可諱言此次戰爭之起未始非裁兵之天意暗寓於中揆之兩派首領宣言各謀統一未嘗不娓娓動聽吾人亟宜引入正軌此應籌議者二（丙）俄災延長己數千里學界士女同發惻隱業己募集一萬餘元殊可佩也我商界當仁不讓本有各盡天職之籌備除函請聶雲臺董事長提倡外每一迴想無條件交還中東鐵路之舊情何忍漠視此應籌議者三（丁）蘇災近於切膚十室九空痛苦難言幸有西商哈同賢伉儷由姬覺彌代表慨允借欵十萬元聊資小補夏振方長此應議者四（戊）浙江路海寗路口新唐家衖角厠所人多如鯽守候須逾數分鐘方可就厠且小便均流坑外行走殊難實與衞生之義相背此應籌議者五（己）晋　里大可牙粉公司主任李梓青會員報告伊樓下之房客施姓欠租三月月朔向收忽被施掌頰復令其妻王氏帮兇同至捕房施姓妄報被搶鑽戒等件值三百五十元次日解廨諸楊律師狀訴六百元幸有穆安素律師辯護准五十元交保是非曲直己有端倪此應籌議者六（庚）滬上食米雖有洋米接濟價仍增高傳聞蘇米偷運出海唇出不窮轉瞬青黄不接後患何堪設想此應籌議者七（辛）地捐房租繼長增高控租小費均有代價長此以往同歸於盡浙江路洪德里舖面屋早修好竹笆依然輿論不一此應籌議者八綜上八端於商業市面均有關係用特刊呈小啓敬懇本路各界仁人義士諸位同胞各杼偉論隨示意見書早日擲下俾有討論臨顚曷勝翹知待命之至南北浙江路商界聯合會曁中央九路商聯會幹事部同人公啓 
[約翰大學同學會之週年會]  
　　約翰大學同學會上海支會將於五月十三號下午一時（禮拜六）在該校空塲舉行週年大會現正預備一切秩序單中有極饒興趣之游藝凡人會之同學可偕同眷屬及子女等前往參加該會無不竭誠歡迎並聞有紀念品贈與來賓以表歡迎云 
[約翰大學消息]  
　　上星期五約翰大學舉行末次辯論會題爲「中國在大會是否失敗」大學中級主正面吳鴻壽主辯薛迪靖吳瑞年助之高級主反面劉祖煇主辯李煥文陳世達助之兩方理由豐富辯論透澈而尤以劉祖煇雄辯滔滔語言流利態度從容爲最佳由郭秉文袁禮敦瞿同慶爲評判員結果高級優勝得奬銀盾一面劉祖煇得個人演說最優金奬章云 
　　該校新建築之理科試騐室業己竣工自來水電燈煤氣亦將裝置完備該室建築異常堅固内部裝潢均最新式光線充足聞將於六月念四號行休業禮日行該試騐室受錀禮云 
　　該校動植物學班學生七十餘人由教員朱元鼎於昨農（四號）率領至杭州旅行搜採動植物帶回作該科標本在杭祗留三日准於禮拜六晚車返滬 
　　該按因各項費用日見增高所收學費不敷開銷近已由教員會議决下學年新生每人全年膳宿學費共須繳付二百五十元老生舉膳費仍舊每人全年二百念四元云 
[英美烟公司女工罷工]  
　　要求取消新章 
　　浦東陸家嘴英美烟公司葉子間女工約共三百餘人邇因該廠改編工作章程致各女工羣起反對前日午後要求廠主取消新定規章未遂忽於昨晨相率　廠罷工現經工頭四出勸導尚未解决云 
[調戲婦人釀成命案]  
　　住居西華德路永吉里二千零六十九號之粤人蕭文泉向與婦人李張氏有染前日下午兩人同往華記路途遇素識之場車行主唐吉仁向氏調笑蕭頓起醋意與唐口角起釁彼此糾衆各持利器在該處鬭毆當時唐吉仁方面之塌車夫陸大身受刀傷數處因傷及要害立時殞命顧白桃亦受刀傷四處到地事經滙山捕房得悉立飭包探錢連奎與西探奎爾前往兜拿蕭文泉早己逃逸僅獲帮兇粤人程玉平秦此南陳森唐吉仁等四名拘入捕房管押一面將受傷人顧白桃車送同仁醫院醫治陸大之屍體車送騐屍所於昨日午刻報請公共公廨陸襄讞與美領約君蒞所檢騐得陸大委係生前被人刀傷身死遂塡明屍格升座公位捕房傳同屍屬將要證李張氏·帮兇程玉平等解案即據屍弟陸二投稱死者係我胞兄今慘遭傷害要求伸雪中西官得供判者陸二具結領屍棺殮被告唐吉仁等並要證李張氏一併分别還押候解送公堂訊辦 
[汽車撞斃工部局工人續誌]  
　　汽車夫田阿四前日下午在西華德路大連灣路開駛運貨汽車司機不愼撞倒工部局小工陳壬岳碾傷要害斃命由院通知捕房將屍舁送騐屍所候騐已誌昨報昨日午刻報請公共公廨陸襄讞與美領約君蒞所檢騐得陳壬岳委係生前被汽車撞倒碾傷身死當即塡明屍格升座公位捕房將肇禍之汽車夫出阿四帶案經中西官略訊一過判令屍屬具結領屍棺殮聽候公堂訊明再核 
[中高學校定期開聯合運動會]  
　　四川路青年會體育部發起之中高校聯合運動會已定本月二十號在北四川路民强中學操場舉行日昨總務科已將運動員報名單分發參加各校塡具附有運動員應守之禮法三條照錄於後（一）運動員應恪從評判員之命令尊重管理員之職權（二）運動之規則均宜謹守不得暗中違犯以圖取巧（三）運動員宜整飭自己之行爲贊揚他人之優點其他如招待佈置奬品各科亦正在積極籌備云 
[民福學校之五四紀念]  
　　西華德路民福學校於昨晨十時舉行五四運動紀念禮全體學生到校學生張頴才主席秩序如下（一）國歌（二）向國旗行敬禮（三）報告广會宗旨（四）校歌（五）校長翁國勛演說大致謂今日爲空前絶後之大紀念蓋國人覺悟之導線肧胎於昔年之今日先烈郭君爲國捐軀希望後進諸君當視郭君爲模範則郭君之犧牲不朽矣（六）學生洪子鈞致勉詞謂學生有大小犧牲無分别吾學生旣爲社會之先導則須有責任的犧牲如此次爲人道而振俄爲贖路而儲金皆吾等所當爲渴望諸君見義勇爲不落人後始不愧爲今日之學生矣講畢唱服務歌行奮興令散會 
[承天英華學校之五四紀念]  
　　沈家灣承天英華學校於昨日下午三時全體師生齊集紀念五四運動校長周志禹主席勉勵諸生一番繼有學生鄧秉爲王啓新等演說辭旨懇切大足勗勵青年也 
[尚有本埠新聞等轉入後頁]  
雜評二 
[五月上旬之五紀念日（旡用）]  
　　五月上旬紀念節日有五五一爲勞工紀念日五四爲北京學潮紀念日五五爲廣州孫中山就總統職之紀念日五七五九爲民四日本脅迫我國承認二十一條之紀念日夫紀念日者大都可喜而我國此五月上旬中之五紀念日果何如乎實業幼稚工廠寥寥有力者未必人人能得工而食焉間有一部勞工從事職業亦未必眞有勞工運動之價值此五一紀念者不過對列邦之屠門而大嚼耳賣國事彰學生憤慨民氣雖爲之一伸而政府不綱國譽隳敗此五四紀念實爲歷史上之一污點項城帝熱東鄰趁刼二十一苛刻條件喪權辱國雖經呼籲於華會仍未得直此五七五九紀念不可謂非我民國外交史上之奇恥大辱而就表面觀察惟五五紀念差强人意然南北對峙國分兩截頻年兵亂終歳不寗强顏作賀適自點耳故此五月多節日即五月爲多難之秋國民而欲民國之安乎尚其多造眞可慶賀之紀念日無徒使我心傷悲之紀念日一一呈現於我前政 
 
 

Page 15

 
 
本埠新聞二 
[青年會網球隊將開幕]  
　　四川路青年會每届夏季組織網球隊本届網球隊自隂曆四月起至九月底止除天雨外每日入塲拍球業訂本星期六下午三時在該會大操塲開幕凡有喜拍網球者無論是否會員均可繳費報名領證入塲舉行户外運動云 
[浙江留日學生派出經理員]  
　　聯合通信社云留日浙籍學生因省政府未派經理員諸事多感不便日前公推郁文吳岐二人回浙向當局要求速派經理員赴日辦理學生一切事件昨該代表來函報告謂已奉沈省長委派洪園爲浙江留日學生經理員日内即可過滬東渡云 
[工部局三公學今日聯合運動]  
　　工部局設立之三公學即華童·育材·及聶中丞是定於五月五日（星期五）下午二時假靶子場虹口花園舉行春季聯合運動會備有請柬邀中西人士到塲參觀三公學運動練習有素此次運動備有錦標不知鹿死誰手也 
[飛虹學校定期開校董會]  
　　閘北市經董錢允利上海第一區學務委員賈豐芸昨日分函飛虹學校原發起人各校董公函云逕啓者前奉縣知事公署訓令飭允利等接收飛虹學校並飭邀集原發起人及舊有校董並酌添新董組織校董會具報備查等因奉此遵於三月一日接收飛虹學校外兹特邀集原發起人舊有董校及酌添新董定於五月七日（即隂曆四月十一日）下午二時開校董會商酌進行事宜希届期準時專臨爲荷 
[平民慈善醫院開幕禮]  
　　民國路商業聯合會附設平民慈善醫院聞定五月六日上午十時行開幕禮兹將其禮節秩序誌之（一）摇鈴開會（二）請來賓入坐（三）院長報告（四）本院職員演說（五）來賓演說（六）院長謝詞（七）茶點（八）散會 
[華洋博濟醫院之創設]  
　　七浦路新設之華洋博濟醫院次第規劃就緒於昨日下午二時即在該院開會討論開診日期並由張一鳴擔任院長討論良久已定於夏暦五月初一日開診並公推吕一端兪鑑孫特函請張君任事張君係辦理市民施診醫院主任頗著成績者 
[江西旅滬同鄉會開會紀]  
　　時局之詳討 
　　江西旅滬同鄉會昨日下午一時開緊急會議曾嘉麟主席首將思義縣旅省同鄉會來函報告畢吕靜齋謂安義縣知事旣不能保商衛民巳屬溺職而况縱匪殃民搶刦當商應請兩長將該知事撤換付之懲戒以肅官方衆贊成董羣輔提議爲贛省地方現有重大影響擬電南方作一度之表示再三討論閔蔭庭謂時機未熟容再酌議彭素民陳伯熙黄葆祥主張亦同吕靜齋謂事體重大非短時間所能解决吾人眼光當逺觀察俟禮拜後再行開會公决衆贊成遂散會 
[南幫米商公所開會紀]  
　　昨日下午二時南幫米商公所開會因前日春季大會議决公所購置竹素堂街房產一切契卷藏入鐵箱交由幹事嚴少泉保管嚴君以責任重大特再邀衆開會當衆推讓略謂公所產業責任重大鄙人才疎德薄難以負責且事務紛繁兼顧不暇云云嗣經到會諸人再三懇請嚴君始允擔任所有公所置產由公所分函内地各埠米行一體查照次議米船裝米攙水舞弊事因上年各船户自行整頓弊端商諸米客米行等增加水脚及升合倘查出有攙水事嚴加懲辦故公所照允報請官廳立案現查出船户仍有攙水之弊經衆議决由公所派調查員數人專任調查浦中米船舞弊倘再查出送請官廳究辦一面着米船領幫賠償損失因上年整頓開會時各領幫簽字承認一切賠償也議畢散會已五時矣 
[稅務所移送散收附捐]  
　　上海稅務總公所兪所長以本埠各業附加貨稅曾經奉令停止徵收惟本所於未奉停徵以前所徵散收之附加振捐應繳商會請爲報解兹將經徵稅欵除報解外尚有未完之稅欵四千餘元於昨悉數移送縣商會請爲察收併案滙解振務處散放災區以符定案 
[靜安寺之大佛會]  
　　夏暦四月初八日相傳爲浴佛節滬西靜安寺每年是日有大佛會之舉行昨日届期一般迷信之老幼男婦咸往進香該寺自晨至暮香客極共擁擠寺外臨時所設香燭攤及售其他物件者莫不獲利該管捕房因進香人衆恐有不肖之徒混入施行攫竊故亦派探捕前赴寺之内外糾察 
[安徽第二期副券昨日開奬]  
　　昨日爲安徽第二期副劵開奬之期上午八時在西門方浜橋共和影戲院内舉行兹將開出之七大奬號碼紀下頭奬三萬九千八百五十七本埠大利元二奬二萬五千一百七十三本埠善中轉長安奪利三奬一萬六千二百八十四本埠萬有源四奬二萬五千四百四十四蕪湖分局又一萬九千四百六十二漢口中華五奬一萬七千七百四十六嘉興大利公司又六千七百十四本埠大利元六奬一萬六千六百五十六本埠萬有源又二萬九千四百九十一本埠老通源七奬四千一百十五本埠大利源又九千七百八十一本埠大善元又二萬五千六百五十一本埠大發祥 
[黄檢察長預備交卸]  
　　新簡上海地方廳檢察長車　承由津南下抵申之後即轉赴南京蘇州等處謁見軍民兩長及高等廳長而後履新已誌前報昨日該廳探悉新任車廳長到滬定於本月八號到廳接印是以現任黄用中檢察長諭飭書記等預備移交手續 
[昨晚法租界寗波路之搶案]  
　　昨晚八點餘時法租界寗波路七十五號劃姓家突來盜匪五人敲門入内各出手槍嚇禁聲張搶去重一兩五錢之金鐲一只寳成牌號後由事主報告捕房飭探前往查勘一週回稟捕頭諭令務獲該匪到案究辦 
[德餘錢莊被搶]  
　　河南路二百八十二號德餘錢莊被盜匪五六名於前日下午七時許闖入出示手槍嚇禁夥友人等聲張將現洋三十餘元搶刦而逃後由事主報經該管捕房派令中西包探馳往該莊查詢各盜之面貌服裝及搶刦狀况歸稟捕頭轉稟麥警務長通令所屬各捕房一體跴緝贓盜矣 
[善鐘路之搶案]  
　　法新租界善鐘路陳家宅前晚深夜一點餘時突有匪徒四人撬門入内各出利刃嚇禁聲張當被攫去現洋等物約值四五十元一哄而散後由事主開單報告捕房當由探目楊振富韓邦達等前往查勘一週稟復捕頭諭令務獲贓盜到案究辦 
[鴻興坊之搶案]  
　　住居閘北寳山路鴻興坊操銀行業之甬人某姓家前晚八時許突來匪徒五六人闖入室内刦去金戒兩隻現洋十餘元事後由事主投報五區警署請爲查緝 
[楊家宅搶案近卷]  
　　浦東楊家宅土山浜居民趙阿香家於上月二十二晚被盜行刦情形曾誌前報兹悉三區警署曾署長頗爲注意除分函各分駐所警佐留心偵查外復於昨日詳請警廳通令所屬各署所隊一體協緝務獲解究 
[新瑞和控南成都路房客欠租案]  
　　判欠租付清加租候查 
　　英商新瑞和洋行以南成都路六百三十八號等房客馮少山諸人欠租三月不付控由公共公廨於昨晨將馮等數人傳案審訊據供因該洋行前去兩年皆增房租現每幢已有租金十二元尚欲增加等語經關讞員得供商之英包副領事諭各被告將所欠之租金付清至加租一層候派公堂查賬員調查該處房屋造價及各項用費報告再核 
[譚海楨欠欵和解了案]  
　　楊彩章訴譚海楨譚嫂嫂夫婦欠洋不還一案前日又由地方審判廳執行庭陳推事官開庭審理據原告訴稱此案前曾奉諭將被告坐落曹家渡不動產平屋三間假扣押聽候召變現在被告自知不了業已央人向民和解償還我洋前後共四百九十五元請求將案撤稍質之被告供亦相同問官得供准原告之請求着具結送查譚妻當庭開釋了案 
[欠欵限七天還清]  
　　吕金壽投法公堂控馮華通不理欠欵二百二十一元向索游約請求傳案訊追現經中西官核准於昨日傳訊先由原告投訴被欠情形詰之馮供認欠欵請求寛限還清判交保限七天内還清 
[勞働書記部與國華書局交涉]  
　　國聞通信社云本埠勞働組合書記部因上月二十八日國華書局啓事指該書記部假刻圖章私寄印刷品於本月二日該書記部派人前往質問不得要領故已敦請甘維露律師致函國華書局請其指出證據限二十四小時答復否則即將提出控訴云 
[不付造屋價扣存機器]  
　　孫森記前延郭蘭克律師代表投法公堂控稱原告前代關劉兩人建造房屋數幢詎被告等不付造價請求傳案訊追經中西官核准飭傳去後被告等抗不到案昨經傳訊原告律師稱今查得被告屋内尚有大機器一部現被告等不知去向請求先將機器封存一面飭提被告等到案訊追等語中西官判准予屋内機器扣存展期七天再核 
[欠煤價按月拔還]  
　　徐金潮昨投法公堂控兪祥林虧欠煤價四十八元三角向索不付請求訊追等語詰之兪供認欠欵惟一時無力措置請求陸續拔還中西官判着被告交保出外限每月拔還洋十元至拔清爲止 
[趙雨香侵佔賬洋限期還清]  
　　斐雪門洋行夥趙雨香侵佔賬洋三百八十三元彼洋東告發由捕房拘解公共公廨押候將侵佔之欵交出再核在案詎趙挺押不將欵交出昨晨捕房又將趙解經中西官質訊之下判趙押限兩禮拜將洋還清如再不理定行治罪 
[和尚探親被人敲詐]  
　　僧人筱舫東台人前日來閘北共和路其妹壻江善道家探望其妹由江留飯詎被安徽人黄繼學誣姦敲詐將該僧行李攫去僧偕江夫婦投四區告發顏署長飭警將黄逺案吊到贓物押候訊辦 
[扭控姘夫吞没飾洋]  
　　含有　意 
　　鎭江人劃金山前與住居閘北之揚州婦人徐氏姘識已十餘年近劃又與畢氏婦姘識住居租界市浜橋將徐氏棄置不顧前日劉借畢氏來閘北向謝光浩討借洋十元無着互相扭毆連被徐氏遇見鳴警拘劉至四區控稱被劉吞没金飾鈔票八百餘元均藏畢氏處有畢氏手指上金戒爲證顏署長質訊之下判押候調查再行核辦 
[小販縊斃之請騐]  
　　昨晨八時許提籃橋捕房得人報告有一販賣天津肚帶之男子不知何時縊死於鄧脫路日新里弄内當由捕頭派捕將尸車送斐倫路騐尸所報請公堂相騐 
[汽車傷人三則]  
　　南京路昨日上午十一時某號汽車駛過撞倒寗波人沈福生跌傷頭部等處由老閘捕房九十二號印捕前來抄錄汽車號碼另雇車送受傷人投醫院醫治一面歸報捕頭候示又昨下午五時半浦東人十歳男孩葛根全在南京路口浦灘遭某號汽車撞跌碾傷足部經老巡捕房一千四百九十一號華捕前來雇車送入仁濟醫院醫治一面將汽車號碼抄錄呈報捕頭請究又有某號汽車於昨下午六時半駛經赫德路撞傷江北男孩包友清腿足當由戈登路捕房六百六十八號華捕押令汽車送入醫院醫治旋即帶該汽車夫入捕房稟候捕頭發落 
[大同交易所解散先聲]  
　　國聞通信社云本埠大同交易股東前開會討論到錢龍章閔望之吳夢麟等四十人當議决辦法五條如下（一）决議解散手續待清算後除七折外作兩成分一成發還現銀一成認購明星影戲公司股分（一）准本星期三由本會代表將以上理由向理事會議提出待雙方同意再行報告（三）以上情形如成事實當由理事召集股東全體大會本會同人當然承認以上辦法（四）股東押欵與不押欵者均一律辦理（五）理事會如有他種要求再會議討論云 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）沈逸舫訴楊英初欠欵案結果被告臨訊不到請求未便照准（二）杭州鼎新紗廠訴大生紡織公司定購機器延不交貨請追損失案結果改期續訊 
　　又午後民四庭由張襄讞會同日副領事田中氏訊理（一）應頴生訴朱加昌不理欠洋並不將合股開店之賬簿交出案結果改期三禮拜補傳證人到案再訊（二）范維屏訴蔣友明不還借洋案結果改期再訊被告改交二百元舖保（三）顧阿大訴唐秀林不還借洋案結果着被告償還洋五十元利息按月八釐計算（四）德人博斯訴蔣松山欠欵案結果候傳到被告再核（五）孫榮卿訴王廷祥欠會洋案問官以會欵係賭博性質例不受理結果註銷 
 
 

Page 16

 
 
[查禁黨人行動之護軍使通令]  
　　松滬護軍使署昨日通令所屬各軍警機關文云准陸軍部函開准京畿衛戍司令部函開據探報稱上海各團體會於上月二十二日開會提議一致擁護正式政府否認北庭宣佈罪狀又有黨人散布傳單及各印刷品運動軍隊破壞治安各等語查此項報告如果屬實實於各省軍隊地方均有極大之關係似應嚴加防範如查有上項印刷品或傳單應即扣留防患未萌以維治安等因除分行外相應函請貴護軍使查照飭屬嚴密查禁以遏亂萌等因准此查黨人散布傳單及目兵須知各印刷品運動軍隊破壞治安本署前據稽查處報告業經通傳所屬軍警嚴密查禁並電國務院察核在案至原報所稱上海各團體於上月二十二日聞會一節查係黨人口頭鼓吹並非正式開會旣奉部函自應隨時嚴密查防除函復外合行令仰轉飭所屬一體遵照嚴加防範云 
來函 
[杭州緯成公司來函]  
　　敬啓者頃閱貴報第四張載綢緞跌價新聞内詳杭州緯成廠之鐵機緞元色現批一兩二錢五分各淺色者批一兩二錢七分云云查敝公司所產之緯成緞現照公盤並未跌價貴報所載價值恐係傳聞之誤應請將此函登入貴報來函欄内以免誤會緯成公司謹啓壬戍四月初八日 
中華職業教育社通訊 
　　住址上海西門外方斜路三四八號 
[職工教育館募集設備費第四次報告]  
　　本社附設職工教育館房屋己由海外熱心大士捐欵建築惟館中事業包羅宏富一切設備在在需費爰由本校職教員及學生職工等發起組織募金隊承熱心諸公源源慨助無任感激兹將第四次助欵諸公台銜及數目披露於後 
　　周沈筠女土捐洋一百元沈心齋君一元葛叔莊君二元黄惠兼女士二元黄氷佩女士二元（以上張立顏君經募）薛璿君五元牛巨卿君五元胡柳生君五元公永和鹽棧十元嘉寳鹽棧十元（以上兪抗瀾君經募）兪綬文君二元諸敬鰲君一元蔣伯康君五元（以上蔣峰人經募）牛厚澤君十元方根餘君二元兪占林君一元高吉林君一元凌福福君一元鄭沛興君一元孫正直君二元孫有金君二元）以上劉警侯君經募）蔣少華君一元李契之君一元嚴曾望君一元袁聽生君一元趙書玉郁耀卿君合一元即醒石君一元王萬圖君一元（以上王季循君經募）余天棟君二元鄭國藩君二元（以上羅冶歐君經募）黄旦復君五元張英閣君二元朱士戚君一元（以上黄丹護君經募）儲鑄農君五元蒯布聖君十元（以上王楚珩君經募）張蔚雲君二十元鄭錫棠君十元張容度君十元（以上顧子蓮君經募）祝明誼君一元鄭振甫君一元張子祥君一元陸永根君一元陸惠炳君一元（以上李松泉經募）條記四元（姚仲良君經募）沈維邦君一元沈方千君四元（以上施煥華君經募）仲記四元（胡滌盦君經募）朱芸青君二元蔣曉舫君三元（以上兪鑄成君經募）黄星五君二元吳清伯君三元張頌雲君一元（以上黄小痴君經募）張南琴君一元張松波君一元曹秉誠君一元金芝卿君一元葛夢州君一元張煜樓君一元潘文忠君一元張希珍君一元沈絳之君一元汪傑夫君一元張瑚琨君一元用士雲君一元張狄州君一元金靜英君五元沈鍾麟君二元胡哲生君六元周鳳庚君三元鄭樹玉君一元（以上范文六君經募）徐餘鑫君一元鄭受榮君一元陶興兆君一元戚杏園君一元袁采華君一元（以上倪祝華君經募）三椿泰號三角存心堂五角）（以上曹希祥君經募） 
來件 
[松江公民魯禮門等爲請保海塘脚地呈王省長文]  
　　呈爲官產處妄引志乘擅賣塘脚餘地違背定例攘奪民業懇請維持保留原令以安民業事竊前清理松金青官產駐辦員兼沙田分局專辦狄恩霖擅將松江縣海塘東段塘脚餘地二千六百四十三畝有零指爲官產秘密售賣與錢潤澤等承領破壞定例攘奪民業迭經公民等瀝請收回嗣蒙前省長令飭水利局所有塘脚餘地仍昭歷來習慣查明確已墾種有案者准由舊管業户依舊墾種毋奪民利致生枝節近塘之未經墾種者自應立予禁止不准該管業户稍有違抗等因仰見省長保護塘工維持民業沿塘人士同聲欽感乃近聞官產處以華亭縣志載同治七年經布政司詳准將挖廢民田每畝給價十六千文嗣以費絀每畝給價十千文是挖廢之地已收爲官有又舊挖廢地在同治十一年勘丈明確合民灶田三百四十四畝有奇原議每畝給價二十千文嗣因太守文公康遷去不果行是松境之未經給價者祗有此數未能以少數包括全體等詞呈復財政部希圖撤消前省長保留塘脚地之命令公民等聞悉之後不勝惶駭查松江府續志水利門載乾隆六年工部奏案松太各屬沿海所築塘工計塘身壓佔及挖廢田畝皆係民間恒產塘成之後僅免錢糧並不給價所有各段塘脚餘地及挖廢田畝仍由原業户自行耕種免征租息等語又查華亭縣志載同治十一年知縣張澤仁勘丈舊挖廢民灶田三百四十四畝有奇原註云案舊挖廢田係道光十五十七三十年築塘挖廢又案道光十七年修塘原議挖廢民田每畝給價二十千文嗣因太守文公康遷去不果行等語可見道光三十年以前逐届修築海塘俱未給價至佔用民田究有若干畝數以志乘失載無從懸測惟以道光十五十七三十等年三次修塘已有挖廢民田三百四十餘畝例之爲數當必甚鉅此項挖廢田畝及塘脚餘地歷由原業户自行墾種並於乾隆三十二年由華亭縣詳准發給印照照内叙明華亭縣沿海土石兩塘塘脚餘地及挖廢田畝原業墾種照例免租　墾之户特畝征輸租銀四分等語沿海各墾户得此保障或於隙地種植雜物或於塘脚建屋住相安己二百餘年一旦未經給價之民由奪爲官有而售之他人中外古今無此辦法乃官產處竟振振有詞强引華亭志注同治七年每畝給價十千文一語以爲此項挖廢田畝多數收爲官有應由官產處清理抑知華亭縣志所載同治十一年知縣張澤仁勘丈新挖廢民灶田二百八畝八分八釐詳准將新挖廢民灶田給價每畝十千文共給價二千八十八千八百文一節係指修築西塘時所挖廢（志載道光十七年分劃塘叚自青龍港至張家庫三千八百餘丈分十二叚是爲西塘自張家庫至華家角三千八百餘丈分九叚是爲東塘又載同治初年自忠信廟至張家庫海塘均有坍損同治七年委員督修塘工分十二叚次第興築除頭叚尾内有緩修外計修三千一百丈有奇工始於七年四月至十一年九月竣等語可見同治十一年所勘丈給價之新挖廢田二百八畝有奇盡在西塘）其田坐落華亭縣李一李二李三等圖現在松江縣署及塘工局中尚有案卷可稽至同治十一年以後歷届修築更盡在西塘遺跡俱存人民均經目睹而錢潤澤等所承買者係在東塘土塘以内隨塘河以外坐落漴六等圖東西相去三四里圖保各别何得牽混乃官產處於召賣之初旣不商諸主管機關檢閱卷宗亦不按照處分官產條例准原佃先行承買僅由地方三數沙棍巧立公司秘密承買迨地方人民迭經反對前省長明令保留又復妄引志乘指束話西朦呈財部圖達目的據道路傳言前清理官產駐辦員狄恩霖實爲承買公司中最大股東人言嘖嘖或非無因總之松江縣東塘塘脚地及挖廢田畝悉係民業官中從未給價在前清時代旣許以墾種免租本不在應行變賣之例不必逺稽松江府志所載工部奏案即援照民國八年十月間前省長咨行財政部保留南滙縣欽公塘塘脚民地一案我松江縣塘脚地亦萬無獨蒙收爲官有之理伏仰我省長秦鏡高懸洞見民隱當此連年荒歉米貴珠薪之際農民生計困苦達於極點實無餘力承買此項未經給價之民田乃該承領户以部照在手强迫征租公民等深　迫之過甚或生事端爲此聯名環懇省長俯賜察核令行官產處水利局按照前省長命令並參酌乾隆三十二年華亭縣知縣詳准原業續墾各辦法妥議保留以重塘工而維民業除將乾隆三十二年華亭縣印照影印一紙隨文呈送外理合具文呈乞省長電鑒施行實爲公便謹呈江蘇省長王 
[南翔義務教育協進會緣起]  
　　南翔爲嘉邑首鎭因距滬甚近每得風氣之先故地方事業亦較内地爲發達但自自治取消後中途又屢經變故以致地方團體日形渙散教育事業難期發展同人等念教育爲地方根本之圖若不積極進行何以促地方事業之進步爰是組織斯會先從義務教育入手就現設之義務小學扶持設法進行以期達普及教育之目的嗣後會員發達經費充裕擬再擴充範圍另建會所以圖永久此則本會同人發起斯會之微意也伏祈邦人君子鑒斯愚忱力加贊助造福地方實無涯浚謹述緣起如右發起人（以姓氏筆畫爲次）于雲峯毛少眉王趾麟王稷孫王引才王藹都方劍閣甘德恒吳鵬高金檢芝周澤甫周鼎華兪麗三兪葆春施伯珩許蘇民張詠南張鑄凡張志霄張爾梅陸韻伯陳德彰黄培之黄榮生劉次平鮑善初顧靜如贊成人王荃士王靜涵朱吟江朱啓明朱允升朱賡石吉子農吳頌雲李功孚李黑飛金伯琴夏頌萊徐子山陸月波張剛父張公鏐陳允亭陳芑孫陸叔丞陸維鏞湯聖裁黄允之楊衛玉廖孟昂潘仰堯穆藕初顧蔭亭 
[南翔義務教育協進會章程]  
　　第一條定名本會定名爲南翔義務教育協進會第二條宗旨聯絡各地同志完成南翔義務教育其事務範圍如下（一）實施義務教育輔助地方自治之進行（二）設立義務書報社提倡社會教育（三）招待外埠同志聯絡會員情誼（四）附設其他種種有益於身心之娛樂游戲第三條會員不論男女長幼或團體凡贊同本會宗旨者均得入會爲本會員會員之區别如下（一）普通會員年納會費一元（二）基本會員年納會費四元（三）維持會員年納會費十元以上者（四）特别會員年納會費百元以上者第四條職員本會設正副主任各一人幹事八人書記一人會計一人均義務職第五條會所現暫附設於南翔義務學校俟將來經費充裕再行自建會所第六條會期每年於春季開年會一次徵求會員會一次（會期臨時酌定）第七條表揚除本會登報鳴謝外（一）由本會依據部定捐資興學褒揚條例陳請褒揚（二）另由本會參酌欵額特鑄銅板分别題名鏤像永留紀念第八條附則本章程由成立會議决公布附錄各分隊隊名及隊長姓氏如下獨立隊于雲峯文明隊方劍閣自治隊張詠南和平隊毛少眉愛國隊金檢芝衛生隊張爾梅共和隊王引才歡迎隊金伯琴贊成隊陳允亭改造隊王荃士維持隊周澤甫成功隊陳毓成交通隊王趾麟國民隊周鼎華江漢隊黄培之自由隊朱賡石互助隊施伯珩研究隊楊衛玉建設隊李功孚大同隊兪麗三志願隊劉次平中華隊李墨飛進德隊許蘇民幸福隊陳德彰博愛隊吳鵬高解放隊孫惠階競爭隊鮑善初自强隊吕觀宸平等隊陸叔丞公益隊顧靜如 
公布欄 
[江蘇高等審判廳]  
　　民庭判决劉藻春爲田產涉訟不服江寗廳决定抗告一案（决定主文）原决定撤銷本案控廳由本廳予以審判張兩與王承玉爲婚姻涉訟控訴一案（决定主文）本件控訴准予註銷錢阿友爲强暴行搶抗告一案（决定主文）本件抗告駁回張箴石與田兆榮爲執行異議涉訟控訴一案（决定主文）本件控訴管轄錯誤應發交上海地方審判　爲第二審審判沈順昌與胡象龍爲婚約涉訟控訴一案（决定主文）本件控訴准予註銷劉士鑄等與劉胡氏爲離婚涉訟控訴一案（决定主文）原判關於養生費之部分變更控訴人劉士錡應賠償被控訴人洋一百元自判决確定之日起按月給付洋十元至十個月爲止控訴審訟費歸控訴人劉士錡負擔王兆鰲與時兆霖等執行異議抗告一（决定主文）本件控訴准予註銷毛寳生因貨欵涉訟再抗告一案（决定主文）本件再抗告駁回再抗告費用由再抗告人負擔 
　　批示凌孝德呈一件呈請發還與李果修祠產糾葛抗告一案原卷由呈悉查該案卷證業於本年四月二十日令發江寗地方審判廳查照辦理仰即知照此批顧鴻祥一件爲梁誠謙聲明抗告請迅决定飭遵由呈悉查梁誠謙因管轄權抗辯聲明抗告一案業經本廳於三月四日决定駁回並經送達梁誠謙收受在案現查上訴期間已滿所有本案奉宗已令發上海地方審判廳查照辦理矣仰即知照此批考取承發吏　珍呈爲因病請求暫緩服務由呈悉准予暫緩到廳服務此批夏震旦呈爲無力措繳保證金請暫緩緑用由呈悉准予暫緩到廳服務此批倪兆林呈爲蘆稻地畝糾葛縣署違法遲延請糾正由呈悉巳令縣迅予勘明審判並呈復核尊矣仰即知照此批 
（以上五月四號） 
[江蘇高等檢察廳]  
　　批示陸陳氏兩狀均悉姑准調卷核奪再查此案經原縣决定免訴係因第一審却不訴訟聲請再議之件本聽依法駁回聲請該氏如有不服亦應依法抗議所有聲明抗告之處亦屬不合仰即知照此批張子山狀悉候令吳縣知事依法辦理此批周惠高狀悉查此案上告期間業巳經過所請應毋庸議此批胡紹文狀悉准予上告此批吕文蘇狀悉候調卷核奪此批何少西據訴已悉候令揚中縣知事依法核辦此批尹席珍等狀悉旣據聲明抗告准即送審核辦並候轉令原縣查照此批（以上五月四號） 
[上海地方審判廳]  
　　公示送達（全文在本廳揭示塲公布）第五八號（民二庭）一件李瑞夫與兪仁初因房租糾葛一案（判决主文）兪仁應償還通和洋行房租洋二十五元五角繳由李瑞夫具領訟費歸兪仁初負擔右仰被告人兪仁初知照　　判决主文（民一庭）一件裁斷孫順忠與應胡氏倒吞貨欵曁周友珊執行異議各一案（主文）本件抗告駁回一件判决沈少眉與葉銘圭因賠償涉訟一案（主文）原告人之請求駁回訴訟費用歸原告人負擔一件决定金振祥與金談氏贖產涉訟聲請再審一案（主文）本件聲請駁回聲請費用歸聲請人擔負（民二庭）一件判决陶志宏訴孫阿六貨欵糾葛一案（主文）被告人應償還原告人洋四十九元八角訟費歸被告人負擔 
　　批示一件潘樹生狀請執行由狀悉准予傳追此批一件陳文偉狀請執行由狀悉候傳案訊奪此批一件林吳氏狀交案欵由准交此批一件謝金生狀領案欵由准領此批一件沈春江等狀請給領訟費由狀悉查本案前因債務人瞿正夫等避匿無踪由該民等　請暫緩軌行在案所請領回訟費曁扣押費等欵應俟該民等查明瞿正夫等匿居地點來廳具報時再予傳案追繳給領此批一件陸炳生狀交租洋由准交此批一件姚文卿狀請暫緩執行由狀悉准予暫緩執行此批一件張姚生狀請銷案並給領證件由狀悉准予銷案所有呈交賬簿一本賬　一扣並准來廳具領此批一件謝阿四狀交租洋由准交此批一件黄儀生狀請和解完案由狀悉准予和解完案此批一件葉銘圭狀請執行由狀悉已限令遷讓矣此批一件湯福如狀領欵案由准領此批一件錢文卿狀請執行由狀悉查本案卷宗尚未奉江蘇高等審判應發回所請　從緩議此批一件施永泰等狀請停止履勘由查此案業經諭知履勘並據該民等遵繳勘　到廳仰候定期履勘後再行續傳訊審判所請停止履勘應毋庸議此批一件金桂元狀請補傳人證由狀悉案經定期本月四日審理仰即邀同該證人郭仕山來廳備質此批一件潘友庵聲請具領保金由案經控訴所請應毋庸議此批一件徐潘氏狀委代理由准予委任代理此批一件張唐氏狀請緩期執行由狀悉着迅即轉知爾夫將案欵洋三百元如數繳廳毋再抗延致干未便切切此批一件許崇玉狀交案欵由准交此批一件鄔鶴生狀請迅釋由狀悉爾係本案共同債務人應與杜少甫共同設法將本案債欵理清毋得藉詞延宕致滋訟累此批一件匡成順狀領保證金由准領此批一件吳幼安狀領啓封不動產由准領此批一件唐國明狀請銷案由狀悉准予銷案此批一件陸杏卿狀保屠子怡應負責任由准保此批一件楊振元爲防胞姪省三日後纒擾請求備案由據稱受抵南京下關鮮魚巷秦字舖郭春祥基地連市房一所契據四紙已憑親友交給胞姪楊省三執管等情姑將抄呈楊泳村所立分書發省三親筆收據及楊省三所登新申兩報廣告附卷可也仰即知照此批以上五月四日 
[上海地方檢察廳]  
　　批示姚星垣狀悉候訴辦此批汪希均悉候查明核辦此批陳貴富狀悉梁四等如有糾衆尋毆情事該民儘可報請崗警帶廳訊辦所請拘究之處未使照准此批徐宋氏狀悉所訴不成刑事未便准理此批趙才福狀悉爾妻潘氏久在母家係屬有背同居義務仰赴同級審判廳請求核辦可也此批以上五月四日 
[上海縣公署]  
　　批示義德堂紛麵公所業董歐陽朝覲呈爲蠻不遵諭請求取締以維商業由批呈悉並據吏復浦增興麵店持蠻抗諭開導等情應准執行發封以維業規仰即知照此批豆腐舖同業丁鑄鈞呈爲同業公認工帮領袖請求備案給示由批呈悉據稱該業店　公議認定楊鹿莊妥嘉生爲工帮領袖以期聯絡感情整頓業務旣據雙方議妥衆情允洽應准備案給示俾資遵守可也仰即知縣此批十八保西五十圖　保張味生呈爲欠錢糧向催瘦頑粘串呈求飭迫由批候提欠糧之趙阿書訊迫該梱保亦到案備質此批糧串九紙暫存 
 
 

Page 17

 
 
   
 
 

Page 18

 
 
自由談 
游記 
[杭游三日記（二）] [  蔣梅笙]  
　　山之陽有公園清高宗南巡駐蹕所也高岡横亙可數百步亭其上四五所左右各有磴道數十級登而四矚湖山勝概畢見岡之下水榭寛廣供游人茗憩之所士女列坐甚喧雜也園之東南爲浙江忠烈祠建築倣西式甚閎敞園之西有西泠印社藏諸金石刻宋槧書並精美唯取值昻非富人不能購置耳余於兹山所得者止此餘則未暇徧觀也三曰岳墓廟宇新建閎廓壯麗丹漆煥然左爲王之正殿右爲偏殿祀王之先人兩廡分祀五子及子婦偏殿之南有半璧池略如泮宮又南則王墓在焉松柏森森翁仲對立莊嚴特甚古所謂精忠柏者今已枯死僅遺骸數段構亭築墓以庋之聊存古蹟而已是日多邨嫗之進香者其舉動絶可笑見神像輒喃喃誦佛號作和南拜其謁墓者必徧撫翁仲之頰髯肩背或以錢磨之余異而使清波問故對曰手撫者可郤邪愈疾錢磨者歸爲兒女佩可禦災也嗟乎教育未溥民識愚陋奈之何哉四曰宋莊室宇精潔湖沼瀠洄人工構築之至也五曰三潭印月前對南屏後臨外湖築隄如環徧植榆柳内則澂潭若鏡精舍錯置架長石爲平橋以通南北十步九折畫工弗如蓋西湖之勝甲華夏而三潭又爲湖上冠焉六曰凈慈寺在南屏之北麓殿宇凡俗無可賞者寺僧獨炫人以運木井耳井在室中幽暗無光僧以長綆懸燭盤墜入井中數丈果有巨木植焉謂宋僧濟顚以神術運材構寺所餘木也其誕而無理甚矣雷峰塔在寺之北甎色赬然晚霞映之彌絢爛故曰雷峰夕照云游至此已薄暮乃盪舟返旅邸 
瑣聞 
[美國旅館談] [  嵩生]  
　　紐約華特澳斯托拉旅館（ＷaldorfＡstoriaＨotel）董事兼經理卡勒善氏（ＭrＲoyＣaruthers）以考察逺東之商業情形特於前月來華該旅館爲紐約最大最完備之旅館亦爲世界著名旅館之一有名人士出入其間者絡繹不絶ＴbeＡristocralofＨotels前李鴻章曾逗留於此卽現今我國委員赴美者莫不趨之美國總統哈定氏往紐約時必以此館作爲紐約之寓所英國王太子巴爾根王福克將軍等及全世界素負隆名者咸以此爲紐約寄寓地云卡勒善氏未就該館經理以前曾在舊金山王宮旅館及公平旅館（ＰalaceＦairmontＨotel）經理五年現各國之有名旅館爲彼所經理者頗多華特澳斯托拉其最著者也卡勒善氏抵滬後曾來本館參觀并謂上海之繁華不亞於紐約惟著名各旅館之組織方法猶不能十分完美雖一般人居之巳覺美滿但以其經驗觀察之當力加整頓則他日營業之發達可操左劵矣 
雜錄 
[粱溪煙水錄] [  媚香樓主]  
　　曩作此錄瑣屑羼沓殊不足當大雅一哂惟傭餘自遣亦多信史旣而無錫某報擅自截刋朋好尤遺書見讓謂遊戲事耳胡揚之未恐勿宣因責某報復自中輟然風景不常前塵易感零篇斷簡尋舊夢而春消殘索寒尊聽清琶而淚下海天迢遞拳石誰塡檀板浮沈層波難畫弔翠雲紅雨木板墩眞過了清明尋白舫青燈桃葉渡賸謌殘烟水悲歡儵忽離合參差兀坐冥想輒成心痗又何能巳於言也記者自注 
　　雲間有潁川舊裔跌宕風塵中慕梁溪文物而至困於蘭菊之間蘭曰若勿宜染禁臠一指菊曰使君顧盼我耳然使君則謂魚與熊掌左右不能决也因東行半稔而返則菊貯鳳莊兩月矣使君嘆息遺菊書曰君入侯門我成陌路然我與蘭業有約今蘭且歸我幸是小紅方嫁了不然啼損馬塍花爲君慰亦復自慰也挈蘭而去 
謝二姑所畜雛素秋月明以二姑專也均疾之甚旣而月明質期盡遂引去爲小蘭芳房侍而月明善闡闔漸摘小蘭芳所有護花鈴密走金閶道上小蘭芳聞之大憤以書讓而檳之月明笑曰稚子徒負氣何爲勉力學噉飯之術足矣遂不返素秋與狎客王某最暱誓不相棄而不足二姑欲壑靳而督之素秋鬱鬱思竊去然二姑者衆所謂律師阿嫂者也素秋鬻身有據王某相暱可藉口一旦事發律法條條踪至矣無已素秋乃詭檳王某以疏二姑防一夕二姑逺去素秋窮索鬻身據竊之星夜走金陵賣笑江干逆旅中又與楊氏子暱遂染阿芙蓉旣而舉一雛不能應客楊固浮薄少年又何力任澆裹釵鈿典盡愁病日深日裹牛衣臥烟霞中逈非當年色相矣二姑旣知素秋竊據而去祇有懊喪然猶時往金陵饋遺存問冀返其志素秋卒不能動二姑乃舉室徙金閶謀重振旗鼓焉曩年夕陽落紅樓一角往往映姊妹花顏色臨流笑語指點歸船曾幾何時滄桑一變琴尊舊地賸舟人邪許與湯湯流水聲耳 
 
[可憐永足河邊骨又見同胞續續　]  
小說 
[社會小說人間地獄（九二）] [  娑婆生]  
　　第十五回惜取華年幾莖秀髮暗藏春色一號香巢正說到道裏程二少爺的肩上猛的被人一拍呌了一聲清脆的「二少」程二少爺迴頭一看原來是在滬寗火車上遇着的花素娟剛纔發了局票去呌果然到了程二少爺忙拉開隔座的一張大菜椅子忙讓他坐下賈大人最起勁忙問芳名程二少爺便告訴了賈大人賈大人道哦原來就是車中遇豔的那人子細將花素娟上下打量只見他年紀不過十五左右粉嫩一張長圓臉一對神光四射的眼睛令人見了筋酥骨軟最有趣的是梳了一條毛辮子一頭的前劉海蓬鬆紛亂一根一根蜷曲在額上和畫出來的蟹爪一般兩葉柳眉却藏在前劉海裏面遮滿了瞧不出一口細白牙齒笑起來露出與鑲牙店裏石膏做的模型一般齊整襯着一套元色庫緞衣服愈形清豔入骨賈大人賞鑒了半日笑對程二少爺道他這前劉海到狠有八大山人的畫意怎麽會蜷曲得這樣有意思眞所謂亂頭粗服别饒風致程二少爺也回過頭來笑問花素娟道格位賈大人問你格頭髮那哼搭别人格生得兩樣花素娟道頭髮總歸一樣是頭髮那哼會兩樣程二少爺道格道弗見得你格頭髮現在生在頭浪只好呌俚頭髮倘然你掉落一根兩根來别人家拿得去看看灣曲得這樣子一定弗相信是耐頭浪掉下來格花素娟聽說笑著順手過去將程二少爺臂膀使勁一揑道瞎三話四說倽物事弗是頭髮是倽我看看你格頭髮長也不長短也弗短直頭有點不像頭髮說著右手脫去程二少爺的貂皮帽子左手伸過去揪下程二少爺三四根頭髮每根約摸有二三寸長搦在手裏對闔座的人道大家看看像倽程二少爺不提防他不客氣來拔頭髮如今被他猛的拔去不覺雙手抱着頭呌道痛煞哉大家見了全笑起來花素娟抿着嘴笑道問耐下轉阿瞎說嘴硬唔還要拔黎宛亭坐在對過趁勢道拔一根兩根不痛的没有什麽稀奇爽性再多拔幾十根可以拿來紥成功一管筆放在你們生意上還可以寫寫局票别人家問起來就說是兎鬚筆程二少爺道大塊頭剛纔你不喝冷水便宜了你現在你到尋着我了笑對花素娟道你莫聽他的話我走過去要灌他的冷水呢立起來正要走過去花素娟一把拉住道安靜點坐坐罷弗要嚇弗來拔你格頭毛哉說罷纎手將貂帽仍給程二少爺戴上賈大人在一旁瞧着狠覺熱鬧笑道有趣有趣忙將一頂瓜皮小帽除下用手搔搔頭對程二少爺道你們少年人有艶福像我們這花白的頭髮要人來拔幾根人家還不肯動手呢花素娟在一旁掩口微笑道其實骨子白格頂值銅鈿呀 
[餘瀋] [  潮模]  
　　朝醒五時暴風若吼落花之香已久不可得但覺陣陣腥臭始知爲戰事之血 
　　迨乎移目窓外天地慘黄可愛之陽光深藏層雲中景象彷彿是秋然而秋猶未届也 
　　嗚呼人生快感何相反若是 
 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑義藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[戰時之電信] [  漸]  
　　電信之可貴貴其消息之靈通也而獨至戰時之電信則兩方往往各誇其勝各諱其敗消息雖甚靈通而不易得其眞相 
　　故欲研究戰時之電信一須知地理之形勢某軍前鋒之所在地有無變動孰進孰退即可見其勝敗之一斑一須辨明發電之地點在何方之勢力範圍若甲方所發之電自誇其勝叙述乙方之敗此尚未可信也對於乙方亦然亦然必也參互考證對於兩方前鋒之所在地及發電之地點及傳布電信之機關一一了然於胸而其眞相乃十得八九矣 
　　此所謂十得八九者尚未可斷定爲勝敗之眞相也苟有一方已失戰鬥力而不能再戰一方已得最後之勝利而無庸再戰於是兩方之勝敗乃確定然則戰時之電信雖極明眼之人亦不過十得其八九而已矣 
衞生 
[滅蠅滅蚊方法] [  王怡如]  
（四月三十日胡宣明博士在家庭日新會講演） 
　　前日家庭日新會在職工教育館開第三年大會敦請胡博士講演夏令衞生滅蠅滅蚊方法余亦與會聽講恨當時未帶紙筆不能詳細記下以供閱者之採擇今所記者不過大概而已胡博士略謂講求衞生當注重家庭衞生因家庭爲人類歸束之地點尤宜注重夏令衞生因夏令天氣炎熱各種食物最易腐爛細菌因之附着而傷寒霍亂吐瀉等症發生焉疾病之媒介物尤以蠅蚊爲最故吾人不可不設法以撲滅之滅蠅滅蚊方法分述如后 
（甲）滅蠅方法 
　　（一）蠅性喜逐臭糞坑爲蒼蠅薈集之處種子產生之地宜用砒霜投入糞坑以限制其生育 
　　（二）牛棚馬厩最易引誘蒼蠅而垃圾亦爲媒介之一故垃圾必須倒入垃圾桶内並須用蓋蓋好 
　　（三）滅蠅必先滅其種蛆爲蠅卵所化生故欲滅蠅宜先滅蛆 
　　（四）捕蠅當先捕殺老蠅蓋秋冬初春之時滅一老蠅卽滅千萬小蠅捕蠅紙捕蠅器捕蠅繩及撲蠅扇不可不備 
　　（五）蒼蠅大都集於污穢之處細菌附着於蠅體倘於門窗裝以紗格蠅即不能飛入霍亂等症必能减少 
　　（乙）滅蚊方法 
　　（一）減蚊之法與滅蠅方法大同小異應先疏通溝渠勿積濁水以限制蚊蛆發育 
　　（二）蚊蟲初生即爲水蛆欲滅水蛆將火油領於水面則水蛆不能呼吸立斃水中或於水中養魚魚食水蛆亦無生存餘地矣且養魚能養成美的觀念一舉兩得莫善於此 
　　（三）夏秋之際　身抵抗力不强可服金鷄納霜少許以增人身抵抗力亦所以預防疾病之傳染也（乙種酬） 
經濟 
[商業問題之研究（續）] [  吳東初]  
　　零購學（七）進貨九知 
　　（五）知貨物之本身貨物有天然產出者如稻麥荳粟等有經人工製造而成者如衣帽襪履等天然產物亦可謂之農業品人工造成之物亦可稱爲製造品兹不分其爲農業品或製造品商店進貨人均有加以研究之必要惟除天然品外凡貨物之原料及製造法更不可不知曉之本篇言知貨物之本身即此之謂也 
　　能知原料復知製造法則對於各廠各公司所出同樣貨品之性質有所比較因比較以知貨品之優劣而有所適從進貨人對於工業之進步機器之發明隨時隨地應留心調查之所謂價廉物美之進貨亦卽於此種關係上求得之美國某珠寳商精於進貨嘗語人曰「如進貨人對於某廠家精於選擇原料利用最新發明之製造法而能調查得之卽可前赴該廠購貨也 
　　由是可見進貨人責任之細到遇事均在應行注意之列矣知貨品之原料尤有一種利益即能預知市價之漲落也譬如業皮鞋生意者能知生皮來路之優劣或米商而知收穫之豐歉則數月或一年後之市價不難預測而有把握能預測未來之市價則多進少進有一定之標凖一方復揣測前途有無危險與己力之是否充足於是能進則進不進則守生意中發達固非無因要之失敗亦非偶然 
　　西商於研究貨物之本身得力於報紙及工商諸業專門之雜誌者爲多吾國商人大多數以爲掽運氣今年進貨上算銷出獲利即慶財星旺照運途亨通反之虧蝕耗本即以爲財運不濟雖有少數商家從事研究商學每苦於缺乏參考資料除茶肆中隨便談談外極無正式之討論與研究之機會幸近世歐化灌輸大勢更變一般規模稍犬之日報如申新報等大都增闢商業一欄倘此後商業中人復能自動的組織商界專門之雜誌與報紙其供獻於吾國今後之商界功效自必不少也 
道德 
[西方格言（二八三）] [  謝介士選驛]  
　　事成於志（德意志諺） 
　　距躍過猛將落於坎（英吉利諺） 
　　風之吹拂莫能障之（法蘭西諺） 
　　深恨每由於深愛（英吉利諺） 
　　不稱之譽實爲大辱（布勞厚突）（Ｂioadhuisr） 
　　慈者轉爲大勇（和曼爾）（Ｈomer） 
　　命運無可禦者（英吉利諺） 
　　象轉不能捕鼠（臘丁諺） 
　　汝今然燭之兩端（英吉利諺） 
　　善於發言可助動作（西班牙） 
 
[寂然無聲]  
法制 
[民事之法律行爲] [  宋書城]  
　　五月一日之中國勞動界 
　　法律行爲者當事人欲生私法上之效果而所爲之意思表示也若僅有意思而未表示則他人不得而知之不得爲行爲也然不能生私法上之效果則於權利義務無得喪變更之關係亦不得爲法律行爲且此效果必以當事人意思欲使發生爲要件如當事人無欲生效果之意思而法律上亦生效果者則屬於不法行爲而不在法律行爲範圍之内也法律行爲得依各方面觀察之標凖不同可區别如下之五條今一一說明之 
　　一雙方行爲及單獨行爲雙方行爲者謂一方要約一方承諾而成立者也又曰契約行爲如買賣貸借雇傭交換婚姻等是單獨行爲者謂根據一方之意思而成立者也如遺囑贈與捐助等是 
　　二有償行爲及無償行爲有償行爲者雙方受益者也如買賣交換等是無償行爲者惟一方受益者也如贈與遺囑等是 
　　三生前行爲及死後行爲生前行爲者於生前發生效力者也普通之買賣贈與等屬之死後行爲者在生前定其預約至死後始發生效力者也惟遺言屬之 
　　四要式行爲及不要式行爲要式行爲者依法律一定之方式所爲之行爲也如遺言必有證書是凡不要一定方式者謂之不要式行爲法律上以不要式行爲爲原則以要式爲例外但法律上明定要式者而不依其方式則無效也 
　　五主行爲及從行爲主行爲者獨立而得存在之行爲也如買賣交易等皆是從行爲者以他人爲之存在爲要件而始能存在之行爲也如因他人債權行爲而訂保證契約因買賣行爲而訂運送或保管契約是主行爲不因從行爲而存在從行爲必因主行爲而存在也（不受酬） 
教育 
[國音留聲機器爲小學校應備之物] [  老蘆]  
　　欲南北方言統一須用國音溝通之欲國音推行盡利必目小學校教授始矣現今當小學教師者固無人不當練習國音而國音之學習固須國音家指點傳授尤當利用國音留聲機較凖其發音約計其利有三端焉 
　　（一）留聲機可置之座右時時練習 
　　（二）留聲機所留之聲必國音專家經國音統一會公推者任其事發音非常正確不雜些微土音 
　　（三）人皆以留聲機爲練習之具其結果則各人所發之聲可以一致 
　　綜上三端則國音留聲機爲統一國音之大助力各小學校必宜備置其理明甚如或獨立不能購置可合數校共購之或合一地方之學校共購之以備輪流傳習教育家幸注意焉（乙種酬） 
雜錄 
[天然計時鐘之利用] [  蓮碧]  
　　貓爲人家普通豢養物用以捕鼠也而此外尚有一有裨事實之作用極靈奇之妙足以計時間者曰貓眼按貓眼與其他動物之眼異能隨外界光線之强弱以伸縮其瞳孔其瞳孔之伸縮能隨時間而幻爲長尖圓等種種形態故吾人窺之得識其時爲何時也（至於人及各種動物之眼非無伸縮之機能第能忽然而伸忽然而縮不隨時間以呈一定之狀况故無記時功用也）兹將觀貓眼識時之狀况另附一簡潔歌訣本訣以窺其形狀即爲立時之了解也其訣如左子即夜間一句鐘至二句鐘卯上午七至八午午間一至二酉下下至八一條線 
丑夜間三至四辰上午九至十未下午三至四戌下午九至十成全圓 
寅上午五至六巳上午十一至十二申下午五至六亥夜間十一至十二棗核尖 
將上歌訣讀熟後便可隨時察視貓眼之爲狀以定時刻如在夜間見貓眼爲線狀即知爲子時在上午爲線狀即知爲卯時餘同此法苟吾人於無鐘之際猝然欲察其時爲何時即可呼貓而窺之（因貓性馴常親人之左右）則可獲知大概此豈非天然之利用歟（乙種酬） 
 
