# 1893 - 140 - 4907216

 

Page 1

 
 
[匯解山西振欵] [  申報館協振所席裕祺謹啓]  
　　山西災况慘不忍言歴觀潘振聲善士李嗣香太史諸君乞振書備言飢民九死一生屍骸枕藉有殺子而食者有以馬糞充腸者婦女之流售與他人幾不值錢四五貫噫三晉曾遭浩刧何未及十餘載又罹此千古未有之奇災哉本協振所籌振己經數載　不敢以捐欵支絀畏難苟安是以前己解過一批兹復會同絲業會館仁濟善堂續解銀二千兩請潘嚴二公核實施放以救然届尤望諸君慷慨傾囊急其所急多活一命卽多樍一功他年天道好還食報正無涯涘也肅此布陳伏維德鑒 
[新印增註飲香尺牘告成] [  圖書集成局代啓]  
　　魚鴈往還藉通情愫尺牘雖小道然非腹空如瓠者所能走筆而成是書係白下慵隠子所箸由頌揚禀請以迄箴戒致　分爲二十八門門各數十首或駢或散其體不同要皆鏤月裁雲精心結撰卷首冠以時令賀壽賀喜諸集句尤爲切要之文兹由飲香居士倩本局　印刻巳造成每部四本定碼洋三角世有先覩爲快者請臨上海逢源　熙記書莊以及各書坊購取可也 
[論裁减勇額]  
　　子貢問於夫子日必不得己而去兵信食三者何先夫子先日去兵後日去食解者日民食足而信孚則無兵而守固又日民無食必死然無信則雖生而無以自立不若死之爲安由是觀之苟非必不得己食固不能去兵亦不可去也顧後世之兵則往往不議减而議增以是爲衆足以勝寡而不知兵貴精不貴多古之名將以减爲增汰老弱而留精强一人可抵十人百人之用此善用兵者韓淮陰之將兵多多益善人皆以信爲知兵吾則以此一語而知信之不知兵善兵者豈在多哉岳武穆敗兀术之師於牛頭山以背嵬軍三百破其衆十萬其在朱仙鎭也以背嵬運八百破其衆十五萬所謂山可撼而岳家軍不可撼正以其簡練之功在於平時足以少許勝人多許也而近來之用兵也則無不願爲韓淮陰而不願爲岳武穆此閩督譚文帥所以爲不可及也文帥自抵任以後先將長門勇營裁撤二成以爲數無多復委營務處鹽法道兼署糧道龍仁陔觀察於上月間詣長門各砲臺吊册點名禀明文帥酌量辦理現擬將長門射馬金牌獺石各砲臺勇丁全行撤散以電光砲臺勇丁兼供長門射馬兩砲臺之役以凱字後營勇丁兼供金牌獺石兩砲臺之役鼓山砲臺勇丁撤去四十餘名只留八名南岸扈嶼砲臺勇丁則一律撤去惟留北岸砲臺勇丁數十名是役也約撤去勇丁千名均准其領回存餉并加給恩餉一月以示體恤或者謂前者法人之擾長門金牌有砲臺而不守厥後滬尾一戰中國堕其緩兵之計全軍皆墨而法將孤拔則亦傷於揚武船尾之一砲湯姆生等諸領港同殲焉法人諱言之然究不敢久留急急回輪出口而長門金牌兩砲臺開砲追擊著有功績可知此處砲臺爲咽喉要路所宜扼守臺中勇丁安得輕撤卽使此時承平無事大可藉此以節餉糈而不知告朔餼羊名存則實或可以附若竟行撤散則設或將來有事必至於不知所守此其爲貪小而失大焉甚矣今雖不必議增而又何必議撤第當未撤以前察知果能時加操演餉不虚糜否近來各處營額十虚三四者尙屬平允蓋竟有十虚其七八者此不减餉而减兵之法也昔昔孫臏之敗龎涓也　增兵减竃之法虞詡之入圍城也用减兵增竃之法二者意見不同而其所以致勝則一也今者用减兵增餉之法豈亦有慕乎虞詡之所爲而步其後塵乎然而虞詡則暫爲之今則堂爲之虞詡行之於一處今日遍行於天下兵之實則减而名未减餉之額則增而兵無所得也陸軍如此水軍亦莫不如此甚至於邇來正在竭力整頓海軍之際而各兵艦中亦難保其不如此夫是以兵初不見其强而帶兵者則無不致富是殆富國之先聲所謂百姓足君孰與不足乎然而百姓則未嘗足也足者官而巳矣兵亦無由强也强者官而己矣試問當今之時孰肯議及裁者蓋明裁則并餉額而裁之何如暗裁而留其餉以肥腰槖之爲得計也岳忠武謂文官不愛錢武官不惜死則天下太平而今則文官愛錢而不惜命武官惜命而更愛錢此國家虚糜之餉項所以日見其多而家之肥者國之瘠也文假獨大反平時流實事求是認眞爲撙節餉源起見將可裁之勇丁悉心酌量明予裁去此其瞻識固有加人一等者矣夫彼减兵增餉　亦何嘗不以兵貴精不貴多之說爲自巳解嘲而旁觀者洞若觀火營中所損幾何卽彼家中所益幾何國家養兵不惜　糈原所以爲衛民起見非供官之中飽也而乃統帶者無不爲侏儒之飽若而人者尚得謂之有人心乎哉吾知文帥之法果有人仿而行之則國家之所省者當不少也而欲借此以自肥者則不免大失所望矣雖然撤則兵少兵少則力薄力薄則勢孤而氣或餒一旦有事緩急不能恃則將有騰其口者吾故日减兵非専爲節餉計所以戒虚糜也而欲寡可勝衆則必自訓練認眞始 
[暹事近聞]  
　　暹人於法人佔踞美江之事舉國驚惶大有風聲鶴唳草大皆兵之槪兹接暹東友人來信言　咯城中因美江被佔大局動搖擾擾紛紛幾不知若何辦理有心世道者深望兩國及早調停免成决裂否則必易玉帛爲干戈事勢何堪設想現在暹國各項生意因時事不定多有停辦者而土人亦鼓噪異常一經　動定行滋亂前有米艇一艘沿流而下次於網咯船廠附近處被暹國小砲船觸沈米石盡付東流人則問諸水濵砲船隨卽沿途援救將諸人陸續拯回彼此各無異說惟當此之時兩岸居民多有目擊其事者於是互相傳說未及一點鐘之久訛言頓起謂暹國各砲船故意將各貨艇碰觸使米石沈諸海底免爲法人所得由是上游米艇多信以爲眞各駛入小涌灣口藏匿不敢載米至網咯發售查網咯生意以米石爲大宗倘米艇一停則貿易塲中定必大形冷落矣○西貢來信言士登他靈埠之法國驛務官杜力士被暹兵捉獲軍械糧食亦皆奪去傳聞暹人新置之軍械其爲堅利復乘法人無備突然攻擊是以法兵大受挫折而土他登靈電報局書記官亦曾電逹西貢副總督欲於日間離去此埠以免鋒火之驚迨上月廿五日西貢接官電言士登他靈現甚安謐有守土法兵五十名晏然無事惟暹羅之防兵將越士登他靈境界云法官得報卽由西貢撥越南土兵及法國水師共六百名馳赴美江駐紥所有現泊東方之法國兵艦亦擬於日間齊赴暹羅海面以資策應旣而西貢副總督又出告示云近日傳說法兵被挫俱屬無稽之語殊不足信雖人言藉藉究係捕風捉影至於驛務官被獲一事實因此官管押貨船三艘帶同土人三名暹兵突來搶掠致被刦去耳又聞西貢法官再遣大隊 
 
 

Page 2

 
 
兵士暫駐卑林奔地方倘有警報卽拔隊馳抵暹羅以爲指臂之助法國武員巴非則於前數日乘寥甸兵船前往濵角旋來信謂此船必遭意外是否有風濤之險抑爲暹人所困無從知之也又暹羅稅關報章云去年暹地出口之稅較諸前年少八十萬元之譜惟入口稅頗饒較前年多二十遇元之譜云 
[緬甸商務]  
　　緬甸一地自歸英人管轄後極力爲之經營生意遂蒸蒸日上計西歴去歲自四月至十二月止緬甸與中國迤西一帶來往貨物共值勞卑銀一百零五萬五千九百七十二枚較諸前歳同時多三十餘萬枚若以入口貨計則由三十萬勞卑增至三十九萬以出口　計則由四十二萬餘增至六十六萬有奇至緬甸暹羅來往生意亦大爲生色由是觀之緬之商務旣日進無疆則其賦稅亦必大有起色矣 
[倒行詳述]  
　　新金山各銀行疉次倒閉本館無不詳列報章兹又悉西五月初二日新金山薛地阿輔美路濵銀行現又停支查此行由一千八百七十四年始創於美路濵埠共有分店六十所股友約一千人本銀一百萬磅實交五十萬磅每股計銀五磅實交二磅半近日每股可值實銀三磅以前五年計之每年約派息一分五厘至去冬派息則减至一分尙有餘欵一萬二千磅撥入下期帳内兹者忽然歇業或因銀市大局邇日甚爲震動以至被其率累未可知也 
[西事譯存]  
　　英京電報云俄國日報言德國所議添兵新例不爲議員所准遂致歐洲人心震動蓋添兵之議若不果行則德人勢不得不轉求他邦襄助也○歐洲來信云前者英皇出遊弗羅連時意王特至此處面謁英皇以修兩君之好聞意后初亦擬與王偕往嗣緣玉體違和故未克親隨車駕云○俄京來信云俄皇亞力山打第三近日沾染時症至其所患輕重若何則來信未經道及也 
[潮連命案]  
　　廣東新會縣潮連鄕以陳區盧潘四姓爲大蓋其族庶丁繁人多豪富也中有盧陳二姓生同桑梓素未敬恭積有怨嫌時形不睦雖經紳耆隨時排解無如宿恨難消因是而肇鬥端者己不知凡幾上月某日之晚鄕内洪聖廟召壽而康梨園演唱兩姓子弟皆憑　以觀旋因細故口角繼以用武族人羣起相助迨至勝負旣分雖各有傷夷而陳姓被鎗斃者己有二人翌日復鬥又鎗斃陳姓一人諒必禀官相騐存案追兇從此訟籐蔓延又不知何時方能息事矣 
[匪案兩志]  
　　蕪湖來信云年來查拿會匪遍布網羅稔惡之徒無不立膺顯戮上月某日又在上水門外拿獲要匪李春華一名聞李卽去年漕帥所獲渠魁李翰之胞弟匿跡皖南某山中聚黨稱雄潛謀不軌皖南鎭接奉制軍密札派兵圍捕不知何人爲多魚之漏致李逃避無蹤旣而剿捕稍疏自以爲鴻飛冥冥弋人無可篡取矣乃扁舟一葉隨意遨遊適保甲緝捕委員李葆林叅戎蹤跡而來遂得擒獲迨解至保甲局轉送縣署訊鞫李自知彌天罪大無可掩藏乃將會中所有口號及躱藏之某水某山僞官某職一一供出如數家珍邑宰隨令畫供監禁○會匪周乙丑經牙厘局總辦許觀察派弁在招商局鄱陽輪船拿獲解至蕪湖歴次推鞫己紀報章兹悉周曾在湖北另犯要案本月朔日湖廣總督張香帥特委某員乘小火輪船督率砲船三號來蕪提赴鄂垣對質當起解時兵丁簇擁刀戟如雲周兀坐無頂小轎中沿路左顧右　一似毫不介意者此誠愍不畏死者矣 
[鳩兹宦轍]  
　　蕪湖訪事人云長江水師提督黄昌岐爵帥於三月二十八日由金陵秉節上巡行抵姑孰簡閱蕪湖裕溪提中三營畢卽於三十日午後兩點二刻泝江至蕪江干所泊水師船及外營護送之杉板按隊排列勢若長蛇洪濤漭瀁中惟見旌斾飛揚如荼如火眞節制之師也少選爵帥詣道署拜會出使美日秘大臣楊子通星使以次及文武各署初二日順道赴裕溪察看新造叅署薄募遄回初四日卽啓節上駛○上月二十六日楊子通星使由滬來蕪本月之朔各官紳公讌於道署後花園盛設梨園以欵佳客一時舞翻翠袖歌動絳脣髣髴清虚秘府中奏卍字霓裳三疉直至花梢日過始竭歡枕翌日星使設宴答之初三日三湘人士之寓蕪者又就湖南會館置酒演劇爲星使及黄爵帥袓道初四日星使卽挈眷乘鈞和官輪船赴滬○本月初二日前出使日本大臣李伯行觀察由合肥坷里來蕪文武官紳造廬請謁觀察概不接見蓋以時方讀禮不宜以墨絰見賓也○新任蕪湖道袁爽秋觀察携眷至滬乘招商局江永輪船上駛道經白下謁見劉峴莊制軍旋令眷屬於本月初二日赴蕪文武各員紛紛詣江干投刺隨迎入中江書院小駐聞觀察約於三五日内赴皖遍謁各大憲然後履新接篆之期約在望之左右云 
[蜀江鯉信]  
　　渝城西石橋鋪附近有陳某者有妹于歸彭姓陳以其富而且愚屢向借貸不遂所欲則以武力相恫嚇近日復往追索口角之下彭姓忿不可遏手持鐮刀砍傷陳之頭顱立時殞命其妹以伊兄逼姦不從以致情急拒傷等詞赴縣禀報經耿鶴峯大令騐訊謂氏與陳係屬同胞謂爲逼姦事出情理之外且陳體尚魁梧其勢尤非婦人所能敵顯有揑飾押候質訊定擬○城内響水橋有大溝一條爲下半城各溝總匯之處月前春雨不輟溝水横溢勢如箭激適有轎夫某甲三更後乘醉歸來傾跌於道隨波逐流至城牆邊次日將屍撈起見頭骨己破遂取而瘞諸荒郊亦云慘矣 
[勇捕爭閙續聞]  
　　湖北督標勇與西人所雇華捕滋事一則己錄大概兹又得悉其詳爰補錄之豫楚交界要口常有私販運北鹽入楚私賣以致淮鹽滯銷督撫欲遏其流因令營兵於此常川巡緝又恐兵丁居久舞弊歴三閱月卽行更調自去年督辦漢口鹽局楊彦規觀察禀請張香帥後緝私更屬嚴緊上月二十四日適值更調之期衆勇渡江至漢時因夕陽下墜卽在英租界外屯札適有西防嬉遊至此該勇等見而愛之效老僧之撫摩受戒華捕見而怒詈該勇等遂反北宫黝之惡聲繼而互相扭結維時勇寡捕衆勇被捕打傷二名拖進捕房地方官聞報齊來彈壓又恐釀成巨案勸令衆勇將傷者擡回調治衆勇無可奈何勉强從命其事得寢 
[潤州宦轍]  
　　統領督標新湘各營陳軍門基湘前赴金陵謁見劉制軍禀商要公旋於二十八日乘原舟解維遄返標下各營官弁均在江口站隊恭迎○管帶寳蓋山新兵前營吳遊戎繼培由任所起行於上月二十七日薄暮時乘招商局江孚輪船赴金陵道賀李占椿鎭軍任事各哨官營兵均往躉船恭送○鎭江府王可莊太守前赴丹徒一帶勘視塘工旋於上月二十八日下午時回鎭○鎭江府王太守可莊丹徒縣王大令芝蘭均以卓異保舉前日通城文武印委各員次第詣署道賀高車駟馬絡繹不絶○道憲稽查商輪委員周少尹德標於上月二十八日清晨乘坐先鋒輪船赴金陵聞係奉觀察差委購辦地基云○道憲發審委員孫秋潭司馬擬於二十七日辰刻乘坐官舫赴姑蘇不知有何公幹也 
[妾薄命]  
　　金陵釣魚巷大三子家勾欄中之巨擘也廚役劉四邗江人挈妻偕來賃居理問廰左近其妻當緑珠甫嫁之年抱白璧微瑕之憾痘痂脫落遂成花面丫頭所謂不是君容生得美老天何必亂加圈是也以故琴雖設而不調瑟有絃而不撫閨房之内詬誶時聞劉遂抛却家鷄専尋野鶩近與小女班子某婦姘識如魚得水似漆投膠不特寢必同衾卽坐亦與之同席劉每三五日始歸巳家略一瞻顧便掉頭而返向之同牀各夢者今且别户分門矣妻旣不能易嫫母之形回藁硝之意孤衾怨積單枕涙零不覺因妬成恨因恨成仇謂生不得伉儷之歡死必作凶厲之鬼於是潛取阿芙蓉膏一盞和酒吞服及劉聞信奔回一縷幽魂早入妬婦津興波助浪矣溥倖郎他日歸去楊子江頭愁雲慘霧之中保無有扣舷而泣者乎 
[瑞昌刼案]  
　　九江府屬之瑞昌縣城有楚北武昌紀人和油鹽號開設多年生涯頗旺上月廿七夜忽有緑林豪客施放洋鎗撞開店門　 
 
 

Page 3

 
 
刼去銀錢貨物約共四五百金并拒傷店夥四人迨縣令吳明府汛官李把總督帶兵役前往剿拿該匪巳去如黄鶴矣現在飭差緝拿不知能弋獲否 
[失火卽熄]  
　　三月廿五晚二更時粤垣靖海門外吉昌街公安棧失愼幸地近海濵取水灌救較易爲力僅焚去廚房一　祝融氏卽斂威而退鄰里得慶安全亦云幸矣 
[閩中火警]  
　　福州省城劍光亭畔某甲家不戒於火致兆焚如保甲局員一聞鳴鉦報警之聲立卽督帶水火兵爲之援救是處民居稠密屋畔均繚以高垣回祿神左突右衝不得越雷池一步是以祗焚去五六家之譜尚不致支蔓難圖曹少尹祖蔭公館近在咫尺　亦付一炬事後同寅咸詣慰之 
[旦致祝]  
　　昨日係西歴一千八百九十三年五月二十四號爲英皇維多利亞七十五歲帨辰是以滬江中各國兵船無不綵旗高揭臨流一望惟見疎雨淡烟之際繽紛五色如八萬花谷中亦奇觀也十二點鐘時英水師提督坐船升砲二十一門以昭慶賀隆隆震耳幾疑石破天驚并聞香港祝嘏與滬上從同新加坡報則言實得力攺期本月十七日卽西六月一號補祝先期釐定儀注於是日下午調集兵士在抛毬塲演陣總督將軍以下皆須憑軾以觀蓋泰西崇尙武功故以演武爲祝嘏之儀節云 
[伺候憲旌]  
　　廣西巡撫張丹叔中丞由申赴都陛見己紀報章前晚上海縣署中人探悉中丞將次由天津南下黄愛棠大令因於昨日飭差往金利源碼頭伺候 
[讀記英人格琳瑯事]  
　　格琳瑯誘同亞力山打及德國失業水手格靈充格乘游船出吳淞口欲由日本至太平洋以致格靈允格斃於海中泪格琳瑯回申經德總領事提訊一切昨己詳譯報端兹悉格琳瑯自出德總領事署卽潛附禪臣洋行鯉門輪船逃赴香渚及捕頭派捕四出偵求早己杳無蹤蹟本館按格琳瑯旣因妄想而斃同行之人則己釀成命案矣中西律例雖各不同然豈有命案中人而可不加收押任其逍遙在外以致脫逃者今卽電報飛傳不難弋獲然事前旣己疏忽恐其咎終覺難辭然則辦公者其可不愼之又愼乎哉 
[會訊德水手刃斃華人案]  
　　川沙人楊阿林行至美租界西人打靶處後被德國殻羅兵輪船水手酗酒刃傷由巡捕舁送同仁醫院求治旣而因傷殞命報案後上海縣黄大令禀明江海關聶觀察會同英讞員蔡二源太守道轅繙譯徐籣齋司馬至醫院騐明諭令阿林之兄楊阿順赶緊追屍親來滬再行核奪此己詳載報章矣前日太守派包探唐寳榮往江灣曲家橋傳同時被刃之張春春章春春到申以便質訊唐探奉諭之下立至江灣九三圖傳張復至九圖傳章於昨晨八點鐘時帶至同仁醫院少焉太守乘轎式馬車而至未炊許司馬亦命駕而來迨大令帶同刑仵等人鳴騶遙蒞太守迎入帳房小憩德國副領事勒君偕哲醫生及德國某醫生臨院與太守及大公司馬相見畢將阿林屍首細騐一週仵作唱報刀傷身死哲醫生謂察得此人曾患瘧三月雖受刀傷實因病死若照西例須剖腹以騐大令謂我華並無此例惟照仵作唱報爲憑勒君謂本副領事亦難専主須請總領事示下且尙有公正及見証人均須質訊大令等隨至病房騐視受傷之潘慶紀張瑞香騐畢唐探帶張章請訊張訴稱小的係寳山縣三九　民人年三十歳當小工以餬厥口前晚正行走間忽有水手多人迎面而來舉刃向頭上猛砍小的閃避不及致被刴去髮辮之半報髮辮盤於頭上故頭尙未傷否則亦死於非命矣其時小的見勢不佳飛步奔逃絆有於地以致右臂跌傷請大老爺騐視可也章供稱小的年二十四歲寳山縣九圖民人向在油車執役前晚至某茶肆啜茗而回行至曲家橋昏黑中被水手刺傷左膝下傷痕約長寸許大令騐畢問行兇之水手爾等能認明面貌否張章同供稱天色昏黑不能認明大令命唐探將張章及潘帶至德總領事署候訊隨邀同太守司馬乘馬車至德署捕頭亦將水手解去德例訊案時不准外人入内是以讞詞難於探錄惟聞施總領事亦欲剖腹以騐大令不允訊及張章潘各訴被刃情形七水手則僉稱其時鄕民各持扛棒聚衆欲毆我等抜刀恐嚇以致悮傷幸經中國勇丁救出重圍送至官署至鐘鳴十二下訊畢回至醫院依序升座三圖地保石茂卿頭圖地保曹錦堂投案候示大令飭件作如法覆騐唱報傷勢與前相同西醫生堅稱死者非因刃傷實係病斃如貴縣必欲照命案辦理則西例須將屍腹剖開細騐方可定讞大令與之分辯艮久命提阿順至案謂爾之叔母曾來此否答稱未來因女流細步伶仃行路非易也如今惟求大老爺作主爲死者伸寃大令謂爾言甚是然應先將屍身收殮本縣當禀請道憲大人爲爾弟昭雪答稱叔母尙未來滬小的不敢専主惟阿林實被水手刃傷而死求將兇手抵償大令一再開導以華人傷華人定可抵罪今以西人而刺傷華人須照西例辦理阿順稱如華人刺傷西人應得何罪大令謂是則當照華例辦理太守謂爾不可執定己見照西例須將屍腹剖騐若騐得傷非致命爾有何言阿順連聲諾諾大令商諸太守司馬諭令阿順將屍身先行棺殮寄厝頭圖暫免釘封待督母到來再行訊核阿順稱謹遵三位大老爺之諭時己鐘鳴一下太守與司馬一揖而别分道遄回大令乘馬車至天后宫午餐至二點鐘時復至德署會訊當相騐時人山人海爭先往觀捕頭恐肇事端派探捕小心彈壓 
[南市瑣言]  
　　昨日有一瘋子不知來從何處彳亍至南倉大街年約三十餘赤條條一絲不掛高唱蘇學士大江東去浪淘盡千古風流人物之詞慷慨激昻幾令唾壺擊缺噫其殆有難言之隠故爲是被髮佯狂歟左近婦女見之莫不奔避不遑店鋪中人議欲綑送還家而莫知其處後經巡防局勇以籐條鞭其背始懼而他奔○有陸甲者家在南倉橋陸乙其弟也向操米業後因躭於嫖賭遂失枝棲每致山窮水盡時不甘爲伍子胥之吳市吹篪時效韓生之向歌姬院乞食下流行徑夫亦大可憐矣月前央其友彭某同至兄處欲貸洋蚨數翼兄適亦牀頭金盡因將妻之翡翠首飾數事給之彭乃偕赴南倉大街公和押店質得洋銀五圓令其小本營生免受嘑噈之辱邇者時交夏令甲妻以粲粲者非所時尚思易翠飾以助曉妝泥良人持票贖回洎至而押店夥告以己被他人掛失長生庫例凡掛失者必覔保人詰以保者伊誰則以某烟館值堂人金松對遂向金松貴問金松告以事由爾弟所指使正在紛紛擾擾經人出爲理勸令金松賠償一半甲始默默不言○前晚九點鐘時有某氏者由大東門外雇坐小車至小車門中途突被匪徒搶去頭上押髮簪氏大聲疾呼適有甲乙二人自南往北卽將此匪拿獲搜出眞贓言欲送局究辦匪徒一再苦求遂痛毆一番釋之使去 
[遷地爲良]  
　　城下各猪作曾由前任上海縣裴驅令他往邇有周月生者在大東門外迤北城下開設屠肆經十六鋪保甲北局員祝翼雲二尹查悉諭令赶緊遷移如違提究 
[火災續述]  
　　本邑虹口武昌路火災昨己　登大略兹悉失火者爲七百七十二號門牌廣東人某甲所居之屋是晚九點三刻甲未回家不知如何焚及露臺以致炎威上熾幸多人爲之撲滅得免延燒云 
[浮屍己殮]  
　　昨紀寳山縣境頭圖地方瑞昌冰廠前河中浮起無名男屍一具旋經地保姚晉雇工撈起視之年約三十餘身穿白洋布衫褲皆己破舊不堪置諸河干並無屍親來認遂報請江灣鎭某善堂備棺收殮暫厝荒郊 
[碎碑被逮]  
　　工部局度地虹口建築西華線路本館己屢紀情由矣兹經工部局董事雇朱順大等小工由沈家灣起沿途竪立石碑長 
 
 

Page 4

 
 
四尺餘闊二尺餘中嵌鐵板一方鐫成中美分界之華英文字樣鄕人相率往觀絡繹如織致周朱氏等家所藝木棉悉數踏瓌鄕人以終年辛苦悉歸無向有之鄕怒將某處石碑擊碎順大及涂寍發見而奔　美捕房黎副捕頭立飭包探張九意王阿二及印度捕六名三道頭西捕二名帶同西捕華捕各一名至曹家堰周家宅將周朱氏暨徐氏吳氏楊氏張氏金氏張瞿氏等諸老嫗拘入捕房轉送英公堂請蔡太守嚴加訊究 
[局員諭甲]  
　　上海縣黄大令會營疏濬各河本館巳屢詳於報爾來陸家浜黑橋浜等處業己次第開工現將開至薛家浜昨日築壩於浜之東首人夫雲集邪許聲喧午刻是處巡防局委員黄邱李三二尹均至工次勘閱一周傳齊各叚地甲諭令小心防範無稍疏虞沿河垃圾如山須令速爲運去俾河底淤泥之類得以就近堆存諭畢各地甲皆唯唯而退三二尹隨至圖董陳姓家小憇片時興辭而出 
[病婦跌傷]  
　　病婦李氏行至虹口跌損頭顱由三百五十四號華捕舁至捕房移送英公廨蔡太守飭送請棲流女所留養醫治 
[屍親呼籲]  
　　福利公司陳阿紀所駕馬車碾傷周祥元以致斃命由姑丈楊裕忠協同二十三保十二圖地保投上海縣報請騐屍黄大令諭候捕房將阿紀解送公堂再行核辦此巳見諸報章矣昨日祥元之父母由寍波聞耗而來奔投縣署喊冤哀求伸雪大令諭候訊供 
[駿惠遙頒]  
　　謹啓者敝堂接奉漢鎭敦寳堂大善士經募各位大善士計奉到洪江晟仙氏大善士樂助山西賑銀十三兩春谷氏七兩新安敬心子求母目疾全愈樂助洋二元洪江矅垣氏錢十二千文力不足齋十千文新安周芳圑五千文瀏陽陳含山四千文張人和堂許樹德堂二位各二千文賬明德堂志德堂崇德堂開德堂松茂公祥興昌蕭森泰宋正順劉登泰羅奇材羅丈溪羅大溪黄旭庭昶熙氏純熙氏十五位各一千文汪敬承求孫增福天花平安五百十五文以上錢洋銀併合申規元五十八兩零二分均助山西賑欵遠道集資作賑災之盛舉畛域不分捐救命之銀錢祗領之下莫名欽感謹請附登報章代三晉鴻嗷九頓百叩遙申謝悃上海六馬路仁濟善堂籌賑公所施善昌等謹誌 
[申報館恊賑所經收順直山東河南山西賑捐二月初一日至初十日止第四次清單]  
　　二月初一日粤東致祥氏洋五元戚寳森汪瑞雲等十户小洋廿二角　茂翁洋二元又銅洋四元吳宅洋一元○初二日胡夢堂銅洋念二元張光齊堂二户各助洋一元京都忠厚堂二户各助洋四角黄嚴氏求母病愈完愿洋十元李茂華　合家平安消災解悔洋廿元京都忠厚堂洋八角○初三日章門力乏子花日本洋五元無名氏洋四元嘉定祥泰成銅洋十元平湖許季緘洋二元無名氏洋十元烟台無名氏洋三十元烟台求家平安洋廿元烟台槐慶堂求平安洋二十元○初四日梁劉氏求平安洋二元劉方氏求平安洋二元沈秉清洋十元　盛隆洋二元敬業堂洋四元○初五日綏安同人爲楚南李蕚樓求冥　洋七十元漢口生記棧無名氏洋三元○初六日山西吕省三王少嚴吕近仁焦雨山房各助規元一兩共計元四兩合洋五元五角江西淼初洋四元紹興趙郡志心洋二元無名氏善士洋一百元○初七日倪嘵樓胡榮貴嵇東逸隠氏胡樹堂各助洋一元竹醉山莊陳問稼各助洋四角味歇氏朱東湖貞俠沈張其槎各助洋二角朱炳章滌新氏各助洋三角陳子壽張景騫各助洋五角津衛能容氏洋五十元津衛怡怡堂天水氏洋一百元○初八日鎭江心具爲求小孩平安洋十元潣災人願洋十四元繼志堂洋六元有心無力人洋八元京江肥西映雪堂洋廿元灣頭釐局彌陀子洋五元○初九日眉山氏洋五角可齋洋五角白嶽山下無名氏洋五十元劉　仙洋一元候筱　洋五角無名氏洋五角迮幹臣洋六元郭華甫洋一元○初十日劉承光洋五元瑩記洋一元瑛記洋一元槐蔭書屋洋一元雨樹記洋一元同新洋貨號席資移賑洋一百元無名氏洋一元蕪湖同興號十二户洋二元以上總共收洋七百廿六元三角花洋五元銅洋三十六元本恊振所清單計己登至第八次豈尙有第四次清單前爲友人失落漏未登報兹己檢山用特　登以昭信實惟閱者　之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省官塲紀事]  
　　安徽候補府王太守詠霓奉沈仲帥札委辦理洋務局諏吉本月初五日到差視事○安徽候補道朱觀察文藻於月前因公赴滬旋於初四日返皖卽赴撫轅謁見沈仲帥銷差并拜會兩司以下各同寅○安徽候補府孫詞臣太守奉大憲札飭經辦順直賑捐定於本月望前後到差視事 
[諭示錢商]  
　　漢陽府逄爲諭飭會議整頓錢商以防倒塌而衛市廛事照得漢鎭生意之流通全在銀錢之周轉以故錢店一業所關尤重定例五家聨保法至良矣前署漢陽縣陳令示諭新開錢店覓取舊設殷實鋪家聨名互保赴縣呈明始准開設誠恐倒閉過多市廛受害爲地方隠憂耳該錢商等不知仰體輙以窒礙難行一禀了事殊屬遠抗查例錢店倒塌有藏匿逃走者無論財主管事鋪夥均照誆騙財物計贓竊盜論罪重至絞候輕亦軍流陳令示内詳晣開載並諭以四家攤賠之法該商等不肯聨保或怵於此例耳豈知歇户所欠之欵勒令保户四家匀攤尚有由犯人名下追還飭發保户具領之語耶至所禀各省店東難於查實不知外來之人繼無一到此地與本鎭並無往來卽開錢店之理既開錢店其資本之盈虧生意之大小店東之虚實鋪夥之良莠必可訪問而知何謂無從稽考若謂遠託顯宦近倚巨紳該商等果知來歴何妨拒而不保此等豈能於爾等保户是問至謂現有錢店尙朝不保暮者甚多安能保人查陳令示内原云覓取殷實鋪家己朝不保暮何謂殷實又何人向其央保更不必藉此推脫矣至己躭保之户其中實有運乖時拙成本暗虧保户查知儘可早爲設法補救不能卽責令歇業縱有虧空亦不至成千累萬辦理尙不至大難所責成者惟有心倒閉所領東本原自無幾輒崢嶸其門市焜耀其衣冠影射其言辭張皇其氣象　其一經開設則巧計誆詐掣騙坑人無所不至此等行爲安能掩衆人耳目不使預爲知覺若無人躭保卽不准開於市面亦復何損耶總之漢上倒塌之風皆須整頓而整頓必由錢業起以錢業者闔市之關捩也錢業安則闔市相安此陳令所以欲行聨保之法卽從錢店托始也計去一年錢店閉歇至二十餘家市面大爲搖動豈非良法不行之過耶今札委漢陽縣丞會同漢陽縣傳集錢店首士公同商議照前縣辦法凡新開錢店務令邀請殷實鋪家或三户或五户聨名保結呈地方官存案方准開設如其無保私開許首士禀明查究如有倒塌除照例辦理外著落具保之家均匀攤賠再如犯人家屬按數追出發交保户具領歸欵専爲有心倒塌者戒所以舊開各錢店應將牌名與開設處所及財東姓名籍員亦卽造具清册送府縣皇案以備日後爲人作保時稽核似此認眞辦理定可力除惡習而挽頺風或於市廛有益惟是立法務期妥善而諮詢不厭求詳合行諭飭爲此諭仰該帮首士卽便遵照將諭開各條迅速悉心具覆本府爲保護市廛起見事在必行該錢鋪萬勿仍前觀望推諉如該首士等能别抒所見亦許條列事宜與縣委會商禀覆核奪施行切切毋違此諭 
[上海縣署瑣案]  
　　朱明齋賈同德控魏金生虧欠銀一千二百七十八兩延宕己久尙未讞成前晚帮審委員葉司馬升堂研訊朱投案請追魏供稱並不虧銀有帳可算司馬著保人胡守正於三日内襄同理帳魏暫行收所○王錫仁之女小字玉貴被李包氏王陳氏陳阿茂串賣與陳姓家王知之卽投英公堂控告蔡太守飭提一干人訊供送縣前晚葉司馬升堂研訊王訴稱小的向爲小本生意家住治下英界與李包氏同居去年八月起小的日間出外營生至晚始歸家中祗留玉貴看守一日忽被李包氏誘拐無蹤查問支吾不得巳而投公堂控告蒙蔡大老爺將女兒提到轉送大老爺案下陳供稱小的係寍波人王陳氏囑將女孩售與陳家得洋銀四十八元送小的中費二元其餘四十六元由王陳氏李包氏取去二氏先言孩之父母　願出售小的實不知有誘拐事情李包氏供稱小婦人與王同居王以窮苦不堪願將親生女兒售去小婦小信之託王陳氏領出所得身價洋銀由王收去王陳氏供與略同可馬判令將李包氏王陳氏及玉貴分别交官媒收管陳收入待質所候覆訊核辦○魯某不知其名投甘泉縣控稱姪女徐魯氏被人誘至上海售與小東門外惡鴇曾沈氏花烟館内求卽關提甘邑宰備文來縣投遞黄大令立飭差役恊同來差往提到案前晚倩葉司馬研訊曾沈氏供稱小婦人在治下開設花烟館藉賣娼度日徐魯氏由伊姑送來抵押洋銀八十元現旣有人在原籍控告小婦人聽其自便不願追還身價洋銀矣徐魯氏供稱小婦人家在揚州由姑領出抵押現在待姑到來小婦人始能回去司馬以曾沈氏旣不欲追身價著卽具結徐魯氏交官媒收管○黄大令訪得邑廟中鳥籠店主顧炳榮在外肇事遂飭提到案倩葉司馬升堂研訊顧供稱小的係本地人素來安分不敢爲非且日内患病在家豈能出外司馬諭令具結交保○傳楊氏偕金桂清控陳兆頂欠錢圖賴葉司馬訊供之下斷令陳减繳錢七十餘千陳旋在慶祥客棧自經其子阿華阿長金海投縣具報黄大令騐明後將人証帶回候訊此事己紀報端前晚升堂研究先謂屍子日爾父之死實係自經己由本縣騐明與人無涉所有欠項如傳楊氏等不來追繳本縣亦不比追倘如欲追還爾等不能藉父死爲圖賴地步屍子皆叩乞開恩金訴稱陳欠小的之錢現可不必追還惟不知傳楊氏之意如何耳大令著金先行具結諭令屍子暫退俟傳楊氏到案再核○寳源祥公司與黄鑑互控田地銀兩一案由葉司馬訊令算清帳目亦己見諸報章前晚飭提覆訊寳源祥主遣可事人某甲投案訴稱公司中前用黄收買田地共買得四百六十餘畝祗收過一百六十餘畝餘尚未交黄供稱公司中祗託職員收買四百三十餘畝職員巳交過二百六十餘畝其餘因田價未清不能收管司馬令出外將清帳對明再訊 
[會騐停公]  
　　昨晨蔡太守因會同上海縣騐訊德國兵船水手刃斃華人之案是以飭知各捕房停訊一日所有各押犯須俟今日發落 
[法界捕房瑣案]  
　　昨報紀十二號華捕拘送在興聖街口行凶之許阿大葛同轉向之研訊許言語模糊遂判令掌頰四十下責畢申斥數語叱令退去○昨日某包探拿獲在江天輪船竊取洋傘之胡德勝葛同轉判令掌頰四十下卽行開釋○元興押店夥陳阿大控馬鑑山先後竊取　金約指三枚葛同轉訊不承招諭令管押昨日覆訊問爾曾竊幾次許仍極口呼冤同轉判令掌頰二十下覓人保出旋向陳日爾亦須自己留心不得任意誣良爲賊陳唯唯而退○太古碼頭扛夫頭方阿熙控彭逹順爭奪碼頭生意糾人吵鬧此己屢紀報端昨日葛同轉著邀司帳人方洪太到案詰訊之下申訴前情同轉命傅方阿南馮雲昌陳阿喜王經余到案問彭所呈之承攬據爾等究知細底否四人皆稱不知轉問洪太日彭稱每日許給之洋銀是否屬實供稱行中只知方姓不認彭姓問前日碼頭上吵閙之事爾知之否供稱是日吵閙時小的見彭亦在其内同轉遂判令彭出洋銀兩元給阿喜爲養傷費并著邀太古司帳人胡國初助同清理隨諭阿熙日爾須心平氣和不得任意固執阿熙唯唯同轉遂令將憑據暫存公堂彭押候交保餘人俱叱退○昨報紀朱照齋黎志元二人串竊李雲亭之衣服葛同轉嚴加訊究朱黎互相推誘遂著押候覆訊昨日李僕李則表投案申訴情由同轉命提朱黎到案問爾等究竟如何串竊朱黎仍不承招同轉命將黎掌頰四十下復提朱詰問朱任情刁狡亦命掌頰四十下朱嘵嘵置辯同轉謂爾旣背地作不端之事尚敢逞詞鋒犀利乎著再責四十下謂黎日當票洋銀皆在爾身畔搜出爲何尚欲圖賴隨命包探將二人帶下具攺過切結又諭李僕日爾以後須隨處留心今可歸告主人事己了矣李僕叩謝而退○昨報紀王子卿投捕房報稱被傭婦某氏竊去金押髮簪等物傭婦楊朱氏供稱小婦人願倩阿姊具保昨日楊周氏投案訴稱小婦人與楊朱氏爲從姊妹目下苦楚不堪不敢具保同轉謂楊朱氏日爾思如何將此事料理供稱小婦人願將自己衣物質錢贖還贓物同轉命包探連押票五紙送交王處限日贖還按傭婦旣爲楊朱氏則是母族姓楊其姊亦應姓楊何以竟供爲楊周氏嘗聞有父子不同姓之笑話豈姊妹亦有不同姓者乎殊不可解己○前報紀僧仁禮在金王氏烟館犯事葛同轉命將僧及租房作保之葉王氏張王氏各枷號一月滿期責釋昨己屆期先將僧笞責八十板驅之出境不准逗留旋提二氏到案喝令各掌頰八十下申斥再三然後開枷釋去○沈阿大屢經犯案拘押捕房昨日葛同轉諭令提出笞責一百板叱令退去○前報紀鈞和兵輪船管帶孫姓送酗酒滋事不守船規之掌柁俞英昌請辦葛同轉命管押捕房昨有奚小富干慶昌投案具保同轉提俞到案向之申斥隨諭令某包探連保人送往孫姓處○前有馬見山控李啓琳欠銀一案葛同轉判令押追昨由其弟馬啓之投案具保同轉命邀同股東林阿二於一禮拜内赶緊清理○日前萬隆醫園夥鮑理卿控鄭玉山積欠房租洋銀二十元五角葛同轉訊理之下卽繳呈四元三角昨又繳呈十元同轉以鮑願讓租諭令遷出鄭稱求准待怡和洋行太生輪船到埠然後遷移同轉准之諭令不得違限○董陳氏遞禀訴稱小婦人前在江天輪船被李德勝竊物二十六件除己領外尙有洋銀十元及方氏家譜請再訊追葛同轉提李至案問爾所竊之家譜何在答稱小的實在不知求恩明察同轉諭令董陳氏於明日至捕房將洋銀具領李判令掌頰四十下具攺過切結 
[上海法租界各案總數]  
　　上海法工部局出有清單計去歲一年間巡捕房因事拘押之案内分西人華人兩項西人單酒醉四十九件鬥毆一件偷竊一件胡閙一件華人酒醉一百六十六件鬥毆六百八十九件口角五百十件滋擾一百三十六件偷竊七百七十件胡閙四百二十件詈罵一百三十件喧吵五百三十件闖撞一百三十三件行竊未成四十件剪綹八十件缺錢一百八十七件人命三件違章七百二十六件欠捐十三件鋪户起釁二十七件窩賊十二件抗捕四十八件 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年四月初二日京報全錄]  
　　宫門抄○諭旨兩道錄前○陜撫鹿奏知縣人地未宜揀員對調摺○又奏學政考試西安府屬派員充當提調片○又奏校閱省標各營春操情形片○江督劉奏籌撥協齊晉賑銀兩片○粤督李奏欽州生童調至廉州府附棚考試片○又奏揀員升補遊擊摺○滇撫譚奏查明文山縣被水田糧懇恩緩徵摺○大臣光等奏恭備要差請旨飭撥欵項摺○閩督譚奏福建省内地水陸各營操演槍炮火繩估需工料銀兩摺○又奏福建督標右營應修製逾限損缺各軍裝炮械估需工料銀數摺○又奏請調陸路遊擊摺○又奏飭處州鎭總兵赴任片○又奏揀補定海鎭標左營守備片○東撫福奏裁汰登榮兩營水師並挑留練兵成軍各日期片豫撫裕奏荆子關協副將丁憂開缺片○閩督譚奏叅員交代逾限未清請旨暨追褶○皖撫沈奏動用耗羡銀數片○四月初二日内務府國子監侍衛處值日無引見○裕德假滿請安○信侯英信各續假五日○召見軍機皇上明日寅正二刻上祭禮成後還宫辦事召見大臣畢至頤和園皇太后前請安畢還　○○頭品頂戴陜西巡撫臣鹿傳霖跪奏爲知縣人地未宜揀員互相對調以重地方恭摺仰祈聖鑒事竊知縣爲親民之官必須人地相宜方足以資治理而收實效兹查有鳳翔府屬之鳳翔縣雖屬衝繁中簡之缺惟係附郭首邑詞訟繁多且時有發審案件非精明幹練之員難期勝任現任知縣史悠贊年三十九歳江蘇泰州文重同治十三年投効楚軍光緒三年遵例報捐縣丞指分陜西試用嗣因克復新疆南北兩路一舉蕩平案内出力保奏六年正月十三日奉上諭陜西試用縣丞史悠贊著免選本班以知縣補用九年九月引見到省十一年遵海防例捐歸本班儘先補用於十三年題署今職十四年四月到任試署期滿業經實授在案該員年九富强人亦明白事雖尙無貽誤而辦理一切時形竭蹶　斯缺不甚相宜自應酌量揀選對調查有興安府屬之白河縣知縣顧騄年五十七歲江蘇興化縣人由同治九年庚午正科併補行壬戍恩科江南鄕試中式舉人光绪六年庚辰科大挑一等蒙欽派王在臣騐放四月初五日奉旨以知縣用欽此簽掣陜西五月初一日領照截留回籍聽候咨取十年正月十六日領咨　省十一年八月聞訃丁母憂請咨回籍守制十三年十一月服闋遵照新章在部呈請起復十四年四月十二日領照回省於蘇浙賑捐案内捐加同知銜十六年三月題署今職十七年三月初八日到任試署期滿業經實授在案該員老成明練振作有爲以之調補鳳翔縣知縣洵能辦理裕如所遺白河縣知縣員缺事務較簡印以史悠贊對調亦堪勝任等情據藩司張岳年臬司唐樹楠會詳請奏前來合無仰懇天恩俯念爲地擇人有裨地方敕部覈覆准以鳳翔縣知縣史悠贊與白河縣知縣顧騄對調如此一轉移間人地俱屬相宜吏治可收實效如蒙俞允該員史悠贊顧騄係以簡缺知縣對調銜缺相當毋庸送部引見所有知縣人地未宜揀員互相對調緣由謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○鹿傳霖片再學政考試各屬如遇考棚在外縣由督撫派委知府充當提調歴經遵辦在案查西安府屬考棚向在三原縣城内現值學臣考該府生童約須月餘方能竣事西安府係有省會首郡政務殷繁現任知府文啓勢難分身兼顧查有候補知府劉本植堪以委充提調除行藩司檄委該員前往妥爲彈壓巡查外謹附片陳明伏乞聖鑒謹奏奉硃批知道了欽此○○鹿傳霖片再陜西省城撫標三營並城守協營官兵練軍向按春秋二季合隊操演期於有勇知方以收實效去歳十月舉行秋操臣己將校閱情形陳明在案兹值春操之期臣於三月初八日親赴教塲將撫標中左右副中並城守各營以及攺募練軍馬隊調集合操香山雙龍速戰等陣隊伍嚴密器械鮮明進止如法奇正相生施放連環槍砲並噴筒火彈均屬聲勢聨絡洋槍陣式穩練有準比較刀矛籐牌亦臻便捷練軍馬隊馳驟衝突嫻熟馬上放槍極其靈便軍容肅整可觀各營弁兵擡槍鳥槍及箭射準頭均在八成以上洋槍準頭則在九成以上臣擇其技藝出衆者量予獎賞間有未能熟習者分别責懲復按季册點騐兵丁器械馬匹俱屬相符伏思關中地接邊疆保衛巡防武備最關緊要臣惟有督飭各營將弁隨時認眞操練務使兵得實用饟不虚縻以冀仰副聖主整飭戎行修明武備之至意所有微臣校閱省標各營春操情形謹附片具陳伏乞聖鑒謹奏奉硃批知道了欽此○○劉坤一片再上年山西陽曲等縣收成歉薄北路口外一帶被災尤重臣前據署山西藩司張汝梅以賑務孔亟函請籌欵恊濟等因查上年江蘇甘泉等縣被旱成災各該縣冬春賑撫因捐輸未能踴躍均係暫行挪借濟用刻下捐務勢成弩末收數寥寥尚難歸墊第念山西被災甚重待賑尤殷自應移緩就急勉籌協濟當飭賑捐局司道在江蘇賑捐内籌借銀二萬兩發交號商匯解山西藩司衙門兌收以濟急需理合會同江蘇巡撫臣奎俊附片陳明伏乞聖鑒謹奏奉硃批户部知道欽此○○李瀚章片再學臣考惠州府後應卽以次按試廉州府及欽州直隷州惟本年恭逢恩科赶辦錄遺時日較促且由廉至欽三百餘里山路崎嶇人烟稀少尙未修理宿站行程旣多不便且俟廉州府試竣後再赴欽州往返需時益形促迫臣等與學臣公同商酌暫照上屆成案將欽州生童調至廉州府附棚考試庶時日稍寛得以認眞校閱亦不致有誤錄遺謹會同廣東學政臣徐琪附片具陳伏乞聖鑒謹奏奉硃批知道了欽此○○頭品頂戴兩廣總督臣李瀚章跪奏爲遊擊員缺緊要懇恩府准揀員升補以重操防恭摺仰祈聖鑒事竊照廣西右江鎭中軍遊擊劉登洪勒休遺缺係題調之缺准部咨行揀員請補等因查定例各省題調缺出先儘現任人員題調請補如無合例堪調　准於應升人員内保題升用又題調缺出照例揀選具題其有員缺緊要人地實在相需而所補之員與例稍有未符者將不合例之處詳細聲明請旨交部核覆各等語廣西右江鎭中軍遊擊駐紥百色廳城係烟瘴題調之缺必須熟習風土能耐烟瘴之員方克勝任粤西内地遊擊非人地未宜卽現居要缺實無堪以調補之員應於現任應升人員内揀選陞補茲臣與廣西提督臣蘇元春詳加揀選查有新太恊中軍都司莫火生現年四十七歲廣西潯州府桂平縣人由武童節年隨剿出力遞保花翎儘无補用遊擊賞加副將銜並賞换喀勒春巴圖魯名號賞給應得封典等因欽此光緒十三年十二月奏准借補平樂恊中軍都司續調今職光緒十八年六月十八日准兵部發給調補新太協中軍都司劄付因前在軍營打仗受傷奏准免其騎射該員果敢樸誠辦事勤奮且熟習風土能耐烟瘴右江鎭中軍遊擊距該員本籍在五百里之外以之升補此缺洵屬相宜惟調缺請補與例稍有未符第人地實在相需例得専摺奏請合無仰懇天因俯准以新太協中軍都司莫火生升補右江鎭中軍遊擊俾營伍地方俱臻裨益如蒙俞允請俟接准部覆再行給咨赴部引見以符定制其所遺新太恊中軍都司員缺係題調之缺容俟部覆到日另行照例辦理合併陳明謹會同廣西提督臣蘇元春合詞恭摺具奏伏祈皇上聖鑒勅部核覆施行謹奏奉硃批兵部議奏欽此○○頭品頂戴雲南巡撫臣譚鈞培跪奏爲查明文山縣被水田糧籲懇天恩緩徴恭摺仰祈聖鑒事竊查上年六月文山縣屬因雨水過大山水陡發淹没田地臣等據報卽飭司道籌欵委員馳往會同往縣確勘撫憮並以被水有無成災田糧應否蠲緩飭查詳辦一面將大概情形奏報在案兹據布政使史念祖會同糧儲道英奎詳稱據文山縣知縣李鳳翔會同委員阿迷州知州王薇查明初水田地分别頃畝等則造具册結由該管道府核明層遞加結會詳請奏前來臣查文山縣屬被水民屯各田共六頃四十畝六分八厘九毫七絲應徴秋糧米七十石七斗七升四合六勺五抄八撮六粒條公糧羡奏平火耗等銀五十六兩六錢二分以上田地均於水退後補種雜糧尚有七八分收成不至實在成災惟察看民情不無拮据合無仰懇天恩鴻施逾格准將前項米緩至十九年秋後起徴以舒民力除册結分送部科外謹會同雲貴督臣王文韶恭摺具陳伏乞皇上聖鑒訓示謹奏奉硃批著照所請户部知道欽此○○奴才光裕意普英亷跪奏爲恭備要差無欵可籌請旨飭撥欵項以應急需恭摺仰祈聖鑒事竊准嚮導大臣咨開准内務府文稱本年四月十三日莊静皇貴妃金棺玟貴妃金棺由田村暫安處奉移東陵順水峪妃園寢於四月十八日奉安凡有應行應辦之處作速備辦庶免臨期貽悮等因移咨前來奴才等恭查莊静皇貴妃金棺玟貴妃金棺奉安順水峪　寢所有奴 
 
 

Page 14

 
 
才等應修橋道及一切典禮均關緊要自應敬謹豫爲妥辦惟永濟庫現無存欵又無另欵可籌案查光緒十四年九月間慶妃奉移園寢曾經前任守護大臣等奏請飭催直隷欠撥之欵五千兩以備要差嗣准直隷潘庫籌撥銀三千兩各在案此次應行豫備一切事宜奴才等再四熟商惟有仰懇天恩請旨飭下直隷總督轉飭藩司無論何欵項下迅速籌撥銀三千兩以應急需如蒙俞允奴才等遵卽委員赴司請領其所撥銀兩仍照案歸入永濟庫年終一併奏銷合併陳明所有恭備要差請旨飭撥欵項緣由理合恭摺具陳伏乞皇上聖鑒訓示謹奏奉硃批著光裕等咨行直隷總督迅速籌撥應用欽此○○頭品頂戴閩浙總督臣譚鍾麟跪奏爲福建省内地水陸各營操演槍砲火繩估需工料銀兩恭摺仰祈聖鑒事竊案准部咨乾隆五十五年九月十六日奉上諭嗣後各省營伍所用火繩俱著照定例以麻妥製毋許偷换紙張以利軍行等因欽此歴經飭取印結咨報軍機處兵部查核閩省自裁兵加餉革除攤扣以後疉據各營禀請動項製備經前督臣何璟核明年額應需火繩盤數奏准動項製備發營領回配操各在案兹查閩省光緒十九年分内地水陸五十九營額兵除挑撥練兵燃用槍砲火繩剔歸練營不計外按現存各原營槍砲手兵丁例定尋常操演合操打靶共應製額需槍火繩一十二萬五千三百四十四盤炮火繩六千二百六十四盤按例確估工需工料銀五千四百四十兩一錢六分七厘五毫應請動支光緒十九年分營額公費欵銀給領製辦其臺灣澎湖各營攺設行省此次槍炮火繩應請剔除由該省另辦至内地兵額裁减一成各營槍炮兵丁無多誠恐操演不成陣式存營弓箭兵丁令其兼習槍礮配隊演練經前督臣楊昌濬奏請照數製造旋經部議覆准轉行遵照又在案兹據福建布政使潘駿文查核詳請奏咨並聲明此外尙有剔除練營槍炮兵丁未製燃用各火繩俟將來練營如或併歸原營再行分别添製足額以咨配操等情前來臣覆核無異除册分送部科外理合恭摺具陳伏乞皇上聖鑒勅部核覆施行謹奏奉硃批該部議奏欽此○○頭品頂戴閩浙總督臣譚鍾麟跪奏爲福建督標右營應修製逾限損缺各軍裝礮械估需工料銀數恭摺仰祈聖鑒事竊照修製軍械銀數在一千兩以上者例應奏明辦理兹查福建督標右營應修製逾限損缺各軍械先據該營造册送由藩司核准修製經臣飭署福州城守副將陳正前赴勘騐委係逾限損壞出具印結移知督標中軍副將轉飭軍器局按例確估兹據布政使潘駿文詳稱准中軍副將萬起順咨據軍器局監造守備周春雷將應修軍械按例確估共需工料銀一千二百三十八兩九錢五厘除將舊料變價銀六兩三錢六分三厘扣抵外實需銀一千二百三十二兩五錢四分二厘備造册領由司核詳奏咨等情前來臣查各營逾限損缺軍械例准動項製補今督標右營請修軍械核與例載年限相符據估工料銀兩亦與例價無浮其舊料照例回火變價抵用應請准予動支營額公費欵銀給領修製至應需鐵斤巳據聲明附近營廳縣庫均無存儲廢鐵應准購買荒鐵配用除將估册騐結分咨部科查核外合將估需工料銀數緣由恭摺具陳伏乞皇上聖鑒勅部覈覆施行謹奏奉硃批該部議奏欽此○○頭品頂戴閩浙總督臣譚鍾麟跪奏爲請調陸路遊擊以重營政恭摺仰祈聖鑒事竊查臺灣恒春營遊擊一缺前係鎭標左營遊擊攺設移駐新闢荒陬規模草創現又分隷臺東事煩任重非熟悉風土情形之員不足以資治理本任恒春營遊擊副將銜儘先叅將劉維興湖南瀏陽縣人由武童隨軍　匪遞保留閩儘先遊擊補授漳州鎭　中營遊擊調補是缺該員先於同治八年間署理臺灣噶瑪蘭營都司任内因積受濕毒交卸内渡經前督臣何璟檄飭留省差委旋委河州邵武叅遊各缺管帶長勝建威各營練兵辦理裕如查辦下游械鬥事件擒獲會匪尤爲得力嗣調補恒春營遊擊並未到任該員性情樸實勤奮有爲惟於臺灣水土未宜應卽量予調補以收實用查有福建陸路提標右營遊擊劉必逹江西萬安縣人由武童隨軍勦匪遞保藍翎叅將銜留閩儘行遊擊奏補提標右營遊擊光緒十五年十二月領劄任事該員勇敢夙著營務素嫻前任臺灣剿撫番社立功保舉會署恒春營遊擊於臺地風土情形較爲熟悉任内並無違碍事故以之調補恒春營遊擊洵堪勝任與例亦符所遺陸路提標右營遊擊員缺駐紥泉州劉維興歴在下游差委均能得力以之調補亦屬相宜臣爲要缺得人起見合無仰懇天恩俯准劉必逹調補臺灣恒春營遊擊劉維興調　陸路　　右營遊擊於營務地方均有裨益如蒙俞允該兩員係對品調補應請毋庸送部引見除飭取履歴咨部外謹會同臺灣巡撫臣邵反濂陸路提督臣孫開華合詞恭摺具陳再水師提督楊岐珍尚未到任合併陳明伏乞皇上聖鑒訓示謹奏奉硃批兵部議奏欽此○○譚鍾麟片再浙江處州　總兵陳濟清欽奉諭旨補授斯缺現己到閩應卽赴新任其　署鎭篆之台州協副將楊美勝並令退回本任以重職守除分檄飭遵外理合附片陳明伏祈聖鑒謹奏奉硃批兵部知道欽此○○譚鍾麟片再浙江定海鎭標左營守備王易高病故遺缺准到部咨係外海水師題補第五輪第二缺輪用儘先人員請補等因臣於浙省外海水師儘先守備内逐加遴選如名次在前之郭成志尙未考騐收標周茂訓係於光绪十六年攺歸水師資格較淺趙榕與是缺人地不甚相宜未便遷就請補查有儘先補用守備鄭維祥年四十八歲浙江象山縣人隨軍征剿遞保儘先都司同治九年收入提標右營光緒三年攺水案内領咨赴都十二月十五日欽派大臣騐放發回本省照例用嗣經部查原案並未保過守備照章遞攺以守備儘先補用十五年正月十四日奉旨允准註册歸班序補該員水務熟悉槍砲亦嫺自收標迄今二十餘年資格最深以之補授斯缺可期勝任覈例相符合無仰懇天恩准以鄭維祥補授定海鎭標左營守備如蒙俞允該員己於攺水案内引見應請毋庸送部除飭取履歴另行咨部外謹會同浙江巡撫臣崧駮浙江提督臣馮南斌合祠附片具陳伏乞聖鑒敕部議覆施行謹奏奉硃批兵部議奏欽此○○福潤片再山東登榮兩營水師因船隻無存幾成虚設前經奴才奏請照案　汰仍挑留戰兵五百名作爲練軍駐紥煙台水師兼操以資巡防於光緒十八年十一月初九日奉硃批該部知道欽此並准户兵二部咨覆行令將挑留官兵銜名月支薪水公費等項銀數及成軍日期駐紥處所先行造具清册送部立案等因當經欽遵轉飭於本年正月二十九日將該兩管官兵全行裁撤仍挑選戰兵五百名作爲練軍於二月初一日成軍遴派前准補登榮水師協副將傳介壽管帶駐紥烟台認眞訓練卽於是日起支練餉其原營俸餉等項亦於正月二十九裁撤之日截止除飭取練軍花名並薪糧公費等項銀數清册及該管原領關防分别送部立案查銷外所有裁汰登榮兩營水師並挑留練兵成軍各日期理合附片陳明伏乞聖鑒謹奏奉硃批兵部知道欽此○○裕寛片再准補荆子關協副將朱榮春奉部調取引見經奴才於光緒十九年二月十三日給咨送部該員起程後其母韓氏於三月初六日在河南省寓病故該員係屬親子例應丁憂兹據該家屬呈由奴才標下中軍叅將玉壽詳報前來除將該員丁憂日期照例恭疏具題並咨部查照外惟該員業經領咨赴部引見旣據呈報丁憂相應請旨敕部扣除謹附片陳明伏乞聖鑒再所遺荆子關協副將題缺豫省現有應補人員容另揀員請補合併陳明謹奏奉硃批兵部知道欽此○○頭品頂戴閩浙總督臣譚鍾麟跪奏爲叅員交代逾限未清請旨監追以重庫欵恭摺仰祈聖鑒事竊查前古田縣知縣林大受任内欠解征存光緒十八年地丁銀四千五百六十八兩耗羡銀七百四十兩稅契銀一百四十四兩又各年丁耗稅契存留並减平等欵銀一千七百七十三兩榖三十四石零屢催未解據福建藩司會同糧道詳請叅追當因該員林大受巳於光緒十八年計典案内業經劾叅勒限兩月將欠解前項丁耗稅契等銀榖掃數解清迄今限滿仍未報解自應從嚴追辦應請旨將前古田縣知縣林大受嚴行監追除咨部外謹恭摺具陳伏乞皇上聖鑒訓示謹奏奉硃批着照所請該部知道欽此○○沈秉成片再安徽省年例應解兵部驛站飯食銀一千兩前經户部奏准自光緒三年爲始暫由耗羡項下動撥仍查照借動耗羡　在五百兩以上之例専摺奏報等因遵照在案兹據藩司將光緒十九年分應解驛站飯食銀一千兩循案在於庫存耗羡項下照數動撥　委試用直隷州知州王大慶解赴兵部交納詳請奏咨等情前來臣覆覈無異除咨部查照外謹將動用耗羡銀數緣由附片陳明伏乞聖鑒謹奏奉硃批該部知道欽此 
 
