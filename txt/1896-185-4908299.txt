# 1896 - 185 - 4908299

 

Page 1

 
 
[本舘聲明]  
　　近聞寓滬某公子娶妓一事有不肖棍徒託名本館在外招摇本館友人皆潔已自愛如有頂名誑騙或已經過付望來本館指明何人以便追究受騙者萬勿含糊了事也 
[與客論松郡陳太守新政因條擬整頓郡城書院事宜一]  
　　自來經綸世宙恃乎人才培養人才在於文教而能昌文教以懋人才者其權實操諸長吏三代以下吏治最爲近古莫西漢若河南守吳公能舉賈誼其治行爲天下第一厥後文翁以詩書化蜀亦爲天下治行第一漢代文人若揚雄司馬相如輩皆蜀產後世稱蜀地多才其源蓋自文翁開之今之知府卽漢之二千石也顧漢世重守令或賜璽書褒美或由二千石爲相而今制知府階從四品其進秩爲道員由道而司而撫而督始得比六卿而以視相臣則猶瞠焉在後且宦槖之豐郡守不及牧令近世疆臣權重牧令奉意旨惟謹其視郡守不啻閒曹然而凡爲郡守者亦遂以閒曹自居於地方政事鮮所舉措至於攝任期迫更不及有所設施所謂五日京兆者常清蓋比比焉而若新任松郡陳蓉曙太守則異是太守以淛東名翰林聽鼓江南大府稔其能會松郡恩太守俸滿入觐遂檄太守署斯缺太守甫下車卽出示觀風分類命題期郡人士各奏爾能以覘素藴又檄行各邑搜羅著述又令遴選高才生生月詣郡齋會課時務策論一次每課優送花紅擇尤付梓來自外縣酌送川資以體寒素以上諸示均已錄登近日本報太守之興文教以育人才者其意可爲至矣雖然觀風盛舉祗蒞任一次會課良法後任未必仿行人才薈萃之區自在書院未識郡城書院規模何若乃造茸城逸客而詢焉客曰郡城有書院三曰雲間爲遠近舉貢生監所肄業曰求忠係每歲甄别時　雲間在課曁投考卷中擇尤撥入曰景賢則童生所應課也三書院均課時文試帖每歲官師十課官課由府署甄别後則雲景由一府兩首縣輪課求忠由道府七縣論課若府署小課卽三書院每歲六次課以經藝及詩古交辭由府署給獎至華亭小課則每歲四次并課時文試帖及詩古文辭婁縣小課每歲十次專課詩古文辭均在三書院之外三書院章程皆有可守前此董事某孝廉不稱其職學憲准諸生控檄府斥退另諭耿紳等接充數月以來凡所以復前規而除近弊者固已次第振作第以鄙意揆之尚有進一曰山長及肄業諸生皆宜住院也嘉道以前雲間山長代有聞人其時本自住院諸生亦有在院肄業者粤匪之辭院燬於兵火逮前郡守江夏楊公修復一新迄今二十年閉置不用漸見剥落宜增籌欵項率由舊章仍請山長蒞院其肄業生分内外課亦復前規并采蘇州之學古堂江隂之南菁上海之龍門各書院章程以廣集益而宏造就此外求忠景賢亦可以次興修仿辦一曰三書院歴年課藝亟宜續刻也雲間課藝舊有初二三四集之刻至咸豐七年前郡守劍南薛公合刻雲求課藝迄今閲四十年未有續刻而景賢課藝則更從未選刻此四十年中三書院鴻篇鉅製不可計數夫以府婁小課均已一再選刻而正課獨付闕如各邑若敬業蘂珠雙溪大觀等課藝均會紛紛選刻而郡城三書院相形見絀如此邦之文獻何院中存欵稍盈宜亟行鈔錄延聘名宿選刻成編庶雲間文派綿綿弗替否則及今不圖後將散佚殆盡矣此二事爲最要之務以外若董事宜增司月司帳宜由公舉膏火漸宜復舊書籍略宜購備實心實力次第舉行不能於太守無厚望焉客言如此嘗聞同治以來松郡太守惟江夏楊公在任最久時值瘡痍未復休養生息百廢具興民咸德之厥後文章政治莫如鄞縣趙公錢塘時公惜皆以攝事未竟所施今陳太守雖亦攝事而其心不以五日京兆自待欲繼其鄉先哲趙時二公未竟之緒行見此邦之人羣懷借宼朝廷或者俯順輿情俾太守得以收長治久安之效則凡所以興文教而育人才者又豈僅書院一端已哉旣别客爰次其崖略以爲芻蕘之陳如右 
[本館接奉電音]  
　　昨日上午京師飛電傳來上諭一道敬謹譯登○本月十三日奉上諭山東沂州府知府著丁立鈞補授欽此 
[鳳闕曉鐘]  
　　京師友人來函云順直紳士聨名呈遞軍務處王大臣請於蘆溝橋西捐修鐡路九十里已集股銀六十萬兩曾錄前報兹復聞某匯票號商情願附股以足百萬之數想此舉當有成議矣惟從前附股之家有不足萬金者刻概裁撤人附虧短之數該號商一力自任又聞京師近來傳言謂鐡路改自天津修至都城之南海子西牆外距右安門十里而止不復西至蘆溝橋矣出自傳言未知確否或因管頭村添設馬頭現有人在彼買地動工悞傳此語亦未可定○户科因浙海關自光緒十九年三月起至廿一年三月止計關期已逾二届其收稅單册并户科考核飯銀迄未批解前經移催在案刻復移催户部轉飭該關道赶緊批解毋得再遲等情想户部當不日移咨浙撫并劄行該關道遵照辦理也○潘姓混號青蝦米者販私酒爲業饒有資財居東便門外之二閘一子已娶媳王氏三月杪　遠出數日未返其媳於某夜自縊死家人往告潘潘急歸家適王家人亦來向潘擾舌潘出白刃砍傷媳之族兄王家怒控於官官不直王王之族不平復控潘於都察院刻經堂憲派三城會騐不日此案當送部究詰矣○右安門内松樹墳高姓治圃爲業子已娶婦姑媳不睦三月杪媳潛赴田園投井而死報於官經南城司官於四月一日相騐騐畢官申飭高媪虐媳致命旁觀人舉欣欣有喜色更有指媪面而斥之者該媪平日之强悍亦可見一斑矣○三月三十日夜皇上自頤和園還宫時傳旨乘舟時天色尚早陸路應差兵弁多未齊備而鑾儀衛請轎人聞聖駕乘船遂預先啓行至萬壽寺伺候登陸詎移時啓駕仍傅乘轎隨扈臣工尚未預備遂借用皇太后乘轎奉進駕出園門未遠密林中忽聞槍聲傳從諸臣頗形疑懼侍衛等馳入林中不見一人惟地上遺缐槍一桿蓋獵户捉孤不知聖駕經過及見侍衞來則抛槍逸去幸聖衷寛恕不加究詰然地面兵弁已不免處分云○四月初五六七三天皇太后懿旨派内務府傳集甲午萬壽曾經祝嘏之會十數部至頤和園演習歌舞諸會咸於初四日齊集守晚初五日黎明出城至園伺候傳觀又傳言皇太后看會後不日卽還宫矣○此次駐京西人賽馬美國某請桑姓代跪四圈勝兩圈英國某請桑代跑八圈勝六圈德國某請桑代跑三圈勝二圈歐某跑三圈勝一圈單國某請桑代跑六圈勝一圈海關牌某跑九圈勝三圈○某甲順天三河縣人三月杪赴都察院攔總憲之輿遞禀呈詞有類瘋癲許憲擲還未收甲被逐後伺許憲轎出潛尾西城外拾道旁磗塊抛入憲轎幸中副車從人獲甲扭送北城坊署許憲囑坊官如訊係瘋癲不必究詰但地面官慮有效尤未敢經縱云○神機營翼長廣忠駐紥南苑三月杪夜間失去白鏹二百餘金迄未獲賊○三月杪南苑神機營值 
 
 

Page 2

 
 
大操之期慶邸往閲兵丁吉姓有烟霞癖因煮洋藥與同伴某兵爭用竈火兩相爭閙吉拾瓦盆砍破某兵頭顱因傷而斃　長將按軍法從事斬吉於轅門禀聞慶邸慶邸命送刑部定罪刻已將吉送部矣 
[紫竹成林]  
　　天津訪事人函云津郡梁家園營門外向有小河一道上通製造局現已旱乾練軍統領何薪畲軍門因派隊伍於三月十八日興工疏濬已列前報該河環繞營門東南半面計長不過數里當由該軍霧沛雲屯通力合作僅一星終卽行工竣掌號回營由騐收委員騐得河底挑深河面挑闊刻已引水入河一葉扁舟居然中流容與矣利田畝便轉輸一舉而兩善備○法國租界紫竹林大街市房有朝東門面十餘間於今春拆毁改建樓房期增租值兼壯觀瞻現在奏工計將三月輪奂一新所未全完者不過係屋内裝修及鋪磗地耳紫竹林市房向日每補每年不過津錢一百三十千前年西面改作樓房租價長至二百六十千刻下東面房屋又重改造則價值之增亦應如例惟房屋均有舊至其願受廛而不得者爰出重價向管業之教堂挖租現聞每年每鋪擬長租價至三百六十千巡捕等捐尚不在内又聞限令工匠於月之十五日將工報竣交與住主開張交易云○前年中東有事失守金復海蓋各城池文武一律發往軍臺效力贖罪其有擅行逃回者卽飭原籍督撫拿解來京以伸國法頃由某省押解一人赴部於前日過津論旣爲人臣卽應城存與存城亡與亡未可以逋逃了事也○北方之强袵金革而不厭津城官憲辦理混混刑罰有時而窮前時官府以若輩專講好漢不甘爲韓信之俯出胯下受叱咤而不敢報卽爲終身之玷故嘗於刑法外判以抺粉塗脂或薙其髮只剩丫角如錢使之游行街市俾生愧恥是亦官憲萬不得已之苦衷無可如何之作用也嗣以怙惡不悛乃用重典有案情重大者定以監禁十年分别改否再行發落而游街之舉遂如廣陵散矣日者閘口帝君廟與南城根逹摩庵混混尋仇不已守望局總辦季太守以若輩旣不畏刑或當畏辱於是拿獲懲責後判令薙髮剩少許形如曼倩之桃然後發縣管押究不知其因髮不若人亦曾自怨自艾否 
[蕪湖雜聞]  
　　山東沿河各州縣連年河决爲患經當事者奏請特開賑捐准奬虚銜封典咨行各直省一體勸辦在案去年齊青又因河决待賑甚殷本年上月間經東撫李鑑堂中丞奏請再行展限一年仍照三成收捐欽奉諭旨允准現由鑑帥移請皖撫福大中丞轉飭籌賑局司道通行各屬想志切顯揚者定當踴躍輸將也○湖南北上年旱魃成災之處當此青黄不接四野哀鴻咸賴官紳之振撫兼施兩省疆臣迭經委員來蕪採辦米榖運往平糶計先後所運已不下數十萬石兹又由漢招商局派走宜昌之快利輪船來蕪運米數萬石前往鄂湘接濟裝滿後本月初七日已展輪上駛矣○蕪湖鈔關春季京餉經道憲袁爽秋觀察詳請撫憲批發勘合札委鄒子範少尉洪訓管解進京投部交納已於前日首途矣○安徽省丁漕徴信册造齊已紀前報所有皖南二十三州縣册經道憲袁觀察札委佐雜數員分赴各屬散放各員捧檄後趨轅謝委定於日内分道揚鑣云○徽寗二郡所屬多崇山峻嶺山農多就山種茶故每當茶市實爲山鄉土產之一大宗本年清明前後春寒料峭隂雨過霖茶樹爲寒勒住含芽不吐及至立夏節過則天氣陡然蒸熱含而不露者一時怒發朝夕頓殊因此所摘之葉毛尖較往年頓覺稀少其香片松蘿則恰在箇中故山價亦略形昻貴云○小本經紀中有所謂貨郎者其有有三等所售布線花粉十光五色要皆閨閣中作針黹者必城之物手携小鼓從巷口一路柄摇而來卽非倦繡之餘亦無不爭向擔上揀購一二花濃錦簇習以爲常統計蕪市此項生涯不下數百人近因競奪生意價目隨便高低以致利息微薄日前該業中人醵資聨會議規齊行計挑擔者生人捐錢三千二百文背籠者捐錢二千四百文提籃者捐錢一千文不捐不准入行以後如有紊亂行規者罰錢置酒祀神云 
[京口郵筒] 　　鎭江來函云金陵洋務局蔡和甫觀察前奉兩江總督劉峴帥札委至鎭密查事件已紀前報兹觀察抵鎭後在城文武各官均往拜謁初六日午刻常鎭道吕鏡宇觀察在焦山盛設西式酒筵邀請觀察讌飲陪座者爲英國領事額必廉君美國領事鄭尼斯君稅務司李華逵君肴陳水陸美盡東南樽前山色筆底江聲直至日堕崦嵫始各盡歡而散亦足見中西輯睦之情矣○日前江隂教堂被亂民滋閙後常鎭道吕觀察卽遴委孫秋潭大令前往與教士和衷商議一秉至公聞日内已議有端倪當不難言歸於好也○鎭江府彥太守於月之初四日乘舟赴金壇考試兹聞太守塲規嚴肅禁絶傳遞並出示曉諭曰照得國家掄才大典關防巡查均宜嚴密以昭愼重本府訪聞每届扃試之時沿近試院東圍牆鼓樓北及西圍牆一帶之民房店户爲暗通傳遞之徑聞之實堪痛恨合行出示曉諭爲此示仰該處附近居民人等知悉務各掃除積弊痛改前非倘敢故犯一經本府訪知或被巡差拿獲非特將通同傳遞人等概行從嚴究辦並將該房屋封鎖入官决不寛貸該商民等各有身家毋因一時通融致受無窮牽累其各凛遵毋違○蔡觀察於月之初七日下午五點鐘乘招商局江裕輪船溯江上駛前赴金陵瀕行城内外各官咸在躉船恭送○南鄉人醵資召雇名班在張王廟渍戱三日自月之初四起至初六止每日歌喉嘹喨舞袖蹁躚又當和風曬日薄暖輕寒以故城廂内外無不結伴來游三十載來無此熱閙有一少婦產自四明挈十餘齡女郎姗姗而來甫至該廟南首忽遇輕薄子成羣結隊携手並肩任意譏評恣情嘲謔婦紅潮登頰羞態難禁女郎更宛轉嬌啼無從躱避幸有某巡弁聞聲而至施以赤棒之威若輩若逡巡遁去然少婦頭上之金絡索早已不翼而飛矣○有某甲等三人年皆三十餘口操壽州音寄寓荷花塘某飯店日前三人擬同至金山遊玩行未數武忽有保甲局差數人迎面而來見甲等形跡可疑向之盤詰語言閃爍决非正人遂將三人拘獲往見局員經局員劉大令升案訊問並在三人身畔搜出六響洋槍三桿利刃三柄局差卽將刀呈閲大令見刀上有血隨飭差勇將三人一并押至縣署請宗明府嚴鞫○某甲淮城人月之初六日飲於戚串家玉山已頽扶醉而歸其時夕照銜山人影散亂獨行踽踽醉眼朦朧行至江北都天廟西首是處路極狹隘中有小徑一條兩旁蘆葦叢生清流鑑影蓋卽居人之蓄魚潭也甲於醉後失足落水不知呼救浮萍逐浪一任所之適有某乙途經此處見而大駭卽至某姓家假得竹篙曳之登岸僅有奄奄一息所穿洋纔夾袍已如落湯雞水涔涔涓滴不已有識者知其姓氏住址雇人用板門舁之而去旣欲與劉伶爲伍又欲與屈大夫遊得毋謂醉鄉風味尚不逮水國乎如甲者眞可謂生而長醉死亦不醒者矣幸而遇乙甲殆酒債二未清也 
[蜀岡聽鸝]  
　　邗上訪事人尺書云署理江都縣葛冰如大令之三公子曩年文定梁宦淑媛爲室兹大令擇吉本月初八日爲之完姻坤宅現居吳門先由蘇雇大號官舫親送來陽碼頭上結彩懸燈備極熱閙初六日由舟次舁送妝奩至署約數十擡輝煌璀燦見者爲之目迷初八晌午彩輿亦由署至舟迎迓緣來舟完美恍惚造舟爲梁不顯其光氣象故毋庸　搆鵲橋也俗尚無論官民新娘皆可令人平視有見者謂蠟炬光中紅氍毺上雙雙並立無殊一對璧人云○前山西巡撫劉大中丞瑞祺靈櫬於前年冬由晉回南暫寄揚州天寍寺内客歲因公子哀毁過甚相繼而逝遂將贱柩浮厝西北鄉頃中丞猶子在珂里卜定牛眠來揚扶回安葬本月初八日辰時已移柩登舟儀仗猶盛聞一二日内卽開出瓜洲溯江駛回皖省云○前報載善士某雇工人在江都縣東鄉一帶拾骨掩埋至仙鎭因工人激成衆怒聨名赴縣呈控葛邑宰親往踏勘並將某道院住持拘帶回署兹聞善士卽戴君也以誣衊善舉業自投到邑宰研訊時戴申訴此舉鎭上紳商皆有捐助如有不合豈肯出錢至總局向在江南久禀前升藩憲批准有案生等此次係奉總董之命而來邑宰聞供將戴暫交捕廳陳少尹看管一面備文咨詢江南總局董事並吊取前布政司批准公牘察核或云戴等虎境檢拾自應禀准地方官請示曉諭方爲正辦乃計不出此加以用人不當以致羣起猜疑辦理不善實屬咎無可辭云 
[建業官塲紀事]  
　　帮代江南製造局砲隊營補用主簿馮貳尹國士現奉憲札接管金陵砲臺事務○候選道張觀察寳慈經督憲札委 
 
 

Page 3

 
 
會辦江南營務處觀察接札隨詣轅門謝委○三品銜前江西候補府捐升江蘇試用道兼襲雲騎尉劉觀察思訓因遵新海防例捐升道員指分江蘇特由湖口來寍逕詣督署請咨赴都引見並直隷州羅直刺宗美在省日久疉辦優差兹奉委署邳州篆務直刺當卽禀謝禀辭調署如皋縣龍大令璋因接到調任憲札隨來省叩謝○委署青山營守備宋守戎培成奉督憲札飭赴任守戎趨署叩謝銷巡查差並禀辭起程 
[蘇省官塲紀事]  
　　姑蘇采訪友人云江蘇巡撫趙大中丞以邇年來聽鼓人員過於擁擠所派差使未免顧此失彼爰與藩司鄧方伯一再籌商函請兩江總督劉峴帥酌定自本年四月起凡已到省而未經騐看者概行停委三年是以聽鼓諸君咸擬束裝遄返矣○中日和議告成償欵其鉅趙大中丞以蘇省防營過多兵餉繁重爰奏請將淞南淞北二營撤去其餘各營概行裁去三成○正任松江府恩詩農太守缷篆後於本月初十日行抵省垣趨詣撫轅禀知交缷請咨赴都引見趙大中丞延入花廳茗談片刻太守旋投各憲轅禀見然後拜會各同僚 
[茅龍更衣]  
　　茸城普照寺南首向有周公堂一所兵燹後蕩析無存近由邗上某僧出資若干蓋草房數楹供奉釋迦諸偶像住持其間並雇某乙爲香上以供役使本月初八日午炊後偶緣遺火積薪烈烈轟轟一霎時化爲灰燼甲僧與客僧某丙在外諷經聞　奔視所有物件均被祝融君收拾靡遺惟有垂頭喪氣而已該僧以所失過鉅恨無所洩當赴華亭縣署控訴葛明府立飭差役提香工研鞫乙　詞矛盾喝令笞責四百荷校示衆 
[碰船述聞]  
　　據鎭友專函云怡和洋行德生輪船與招商局公平輪船在鎭江相近地方相碰旋查得德生於本月十二由上海開往蕪湖公平由蕪湖裝米東下行至該處江面相讓不及以致相碰後查看兩船均有小損尚無大碍現在兩船均須來滬進塢修理方能照常行駛云 
[院示照登]  
　　江西訪事人致書本館云學憲黄吉裳大宗師三月十一日由九江按臨南康二十六日南康事竣回省進章門已三更矣計各屬歲考全行試竣宗師料理試事分别奏咨一面甄别經訓書院並頒出示諭一道其文爲曉諭事查經訓書院奏案由學院調送取錄經古者住院肄業額課八十名向來院規嚴肅厥後豫章友教二書院甄别前五名亦行調送近來友教課列超等三次者亦復調送以致人浮於額齋舍不敷不能住院亟應甄别本部院定於四月十五日在本衙門扃門甄别仰監院教官卽照前院甄别錄取及以後續送者造具清册於名旁注明何時由何處調送該監院卽傳諭諸生凡課藝以說經爲主旁及說文史學掌故輿地古文駢體算學詩賦令其於册内自注習何經於卷面蓋習某經及兼何藝戳記凡考經解能兼雜藝者必兼詩賦如有自揣不能說經者准其改試制藝亦於册卷注明取錄者轉送别書院肄業其未調送者毋庸報名本部院歲試已週果能致力窮經校試時已窺大略縱目力間有未及亦宜自重其學豈可衒玉以求售本部院操風化之權不能不杜干進之習至前次甄别不到及違學約除名者不得復入册請考惟初調尚未到院及告假未回者准其到院作爲額外但不准臨塲告假以杜規避凡非先期告假臨點不到者概行除名所以必須甄别者學記云比年入學中年考校一年視離經辨志蓋稽其勤惰而進退之使相奮勉然後由小成以至大成諸生羣萃旣久自當博學多通有以自見毋違特示 
[上海官塲紀事]  
　　撫標湘軍水師營務處候補道杜雲秋觀察前日因事來申命駕進城拜會各當道至縣署黄大令飭丁擋駕○吳淞司巡檢王菊卿二尹登瀛昨日命駕來城先詣道轅禀見黄觀察後赴縣署謁黄大令面陳事宜大令接見之下茗談良久辭去　 
[慶賀停訊]  
　　關道憲黄觀察昨日函致英法兩讞員隨同赴俄領事署藉罄賀忱是以昨禮拜二堂期兩廨均咨照捕房將應訊各案均停解一期○昨係俄羅斯國皇加冕之期滬上官塲以及駐滬各領事咸於清晨至俄公館道賀 
[美界小火]  
　　昨晚九點一刻鐘時忽聞捕房驚鐘怒吼旋分二下查悉火起於美界周浦路福順里某姓家因晚炊失愼致兆焚如聞擊驚鐘火會西人急驅皮帶車飛馳前往竭力灌救得以應手告息救火諸人卽分道折回甫至中途又聞蓬路德榮里第二弄内忽然失火經二百十七號華捕報知捕房捕頭立遣火會諸人前往救護幸卽告息祇焚披屋一間一切細情容俟續錄 
[兩孩火斃]  
　　滬上有一種江北貧民男爲修鞋女則紉補此種人大都以船爲家羣處於山家園迤西人張家浜一帶浮家泛宅其樂陶然前日有龔姓者夫婦均出船上僅剩一襁褓女孩及一三歳男孩不知如何船忽火起一時烟霧迷漫經人瞥見立往施救雖然應手而滅而蘆篷草席早已一掃而空比龔夫婦聞信回來查問兩孩人皆答以不知赶將燼餘拔開見兩孩肌膚焦灼一息尚存遂乞取火燙藥塗抺施救勢已不及延至到黄昏卽行斃命呈亦慘矣哉 
[負氣輕生]  
　　鄉人某甲老圃也住居新閘左近與婿同居前日挑得白菜一擔入市求售先有素餛飩店欲購嗣以僅出百文致未成交未幾有菜販某乙向購亦出百文甲遂售與同行比及付價乙僅給小洋一角甲以言明百文錢雖得小洋一角須找錢十餘文乙定不找以致爭閙旋卽互扭後經旁觀者出爲勸解甲始取洋憤憤而去回家後將情告之其婿某丙謂今日受人欺侮須得同往報復丙以事甚細微何必小題大做力勸其止詎甲以有憤難伸鬱鬱不樂獨行至閘港蹤身一躍當時並無人知覺迨至晚間屍身浮起有識者立往報丙丙乃邀同該處十圖地保向乙理論不知能免報官請騐否 
[滬南零拾]  
　　滬南新街上陳蔡二人素稱莫逆前日蔡向陳借取錢文因不如願遂致含恨昨晚陳已高臥蔡乘其不備破扉直入聲稱捉奸陳以無端妄指當卽喊起四鄰欲送局究辦蔡知事不諧當卽逸去目下陳不肯干休欲憑地甲與蔡理論○董家渡大街前年因被回祿共焚去市房上下九十餘間刻下被燒之房漸次重造已將告竣昨日午前正在工作之際有某工學徒在樓釘板偶不經心從上跌下幸在平地不致身受重傷惟頭面稍有破傷而已 
[虹口街談]  
　　流氓時德榮匿蹟虹口迤東之虹鎭拆梢打架無惡不作事經圓通寺巡防局員王壽華二尹所聞特出硃單飭差張生協同十六圖地保張雲祥前往拘提張保探知時在萬姓茶肆内啜茗行將動手不料被時將硃單攫去差保無如之何祗得央人向時將硃單討回據情禀覆○江北人仲阿和住居裏虹口短衣窄袖時與流氓爲伍其父屢加管束不肯稍悛前晚父以家法處治仲以爲辱暗購烟膏吞服延至十點餘鐘毒發待斃卽經其父雇人送往同仁醫院注治經醫生竭力施救是以告全○前日下午有徐海記牛奶棚之牛奶車一輛行至西華得路馬忽驚躍御者不能覊勒顚仆於地馬乃拖車飛奔而南至武昌路轉角處與四十一號灑水車互碰以致所載牛奶狼藉滿地車亦撞壞旋經西人將馬扣住交該車夫牽回 
[英晚堂案]  
　　温姚氏以劉曉山欺寡賴欠向索不還反將借契誑去逃遁今復尋見與論逞蠻爲此扭求究追值日差據情入禀屠别駕飭分别交保補詞候訊前晚别駕提訊姚氏供年四十二歲係湖州府屬南潯鎭人丈夫連甫向操絲業有泥城橋堍開設紡紗廠之劉曉山向氏陸續借欠銀六百餘兩立有借票爲証不料氏夫於光緒十五年逝世遺下一女並無子嗣且滬上别無親族依靠惟賴針黹度日撫養幼女成人前者氏屢向劉索討此欵除陸續收過外尚欠本銀一百三十五兩至前年四月間氏又向陳催索欠找本銀詎陳心存叵測將氏誑誘至北誠信烟館付銀及至陳卽付洋三十五元並稱須將借票註明氏信以爲實卽將借票交陳詎陳見氏愚懦可欺旋卽乘間脫逃迄今二載前日氏在途與陳相遇向索圖賴爲此扭求究追陳供嘉興人與姚氏之夫温連甫爲友惟並無借銀洋之事實遭誣訴今乞明察别駕訊得該氏所控前情雖 
 
 

Page 4

 
 
無借據惟事非無因判著劉酌貼氏洋三十元完結並飭氏具結以後不許再向陳纒擾劉遵諭叩首而退○鋸木匠徐桂祥與木作頭張寳幅因索討工洋彼此爭吵互扭至廨昨經屠别駕庭訊張供小的係寍波人現在治下開設木匠作前包平江公所工程雇鋸匠徐桂祥包鋸木料兹被透支工錢四十餘千向伊理算伊竟蠻横異常反誣小的該找工錢九十六千餘文爲此爭執互扭徐供浦東人所包張之鋸木工程共計工錢二百餘千除收過洋八十三元尚被欠找工錢九十餘千屢索無著業經小的告知公所柱首令張找給洋五十元詎張固執不允以致爭角互扭案下求恩公斷别駕衡情酌斷令張還洋二十元各具遵斷切結完案兩造均遵諭叩頭而去 
[英捕房一則]  
　　前晚十點餘鐘有粤人十餘輩各帶利刃到英界二馬路某粤妓院蜂擁入房將刀插於臺上聲勢洶洶鴇母見而大驚立卽投報捕房由包探黄四福協同五十號西探前往拘拿諸粤人將房門緊閉欲從後逃逸所帶之刀亦皆抛棄嗣經黄包探將門撞開共拿獲四人押入捕房候解公堂訊辦 
[美捕房紀事]  
　　流氓傳湘湘徐阿關盤踞沈家灣陳毛毛屋内經捕房訪悉將傳徐拘解英廨奉判責四百板押一年該房主懼爲波及於昨晨投捕房訴稱初時未知徐等爲著名流氓故敢容留今已犯案拘禁惟彼尚有器具一切存儲屋内求請定奪捕頭立派包探倪順泉及九十八號三道華捕喚小車九輌前往將一切器皿悉數載至捕房轉解英公廨候核○江聖生賃居斐倫路壽春里前晚突有吳淞路長安里之沈姓女郎名强妹者邀集娘子軍十餘人徑至江姓家任情毆擊被毁什物無數江妻致被毆傷報宿怨也旋經江將强妹扭至捕房喊控捕頭以兩造均係女流不爲之理令扭送英公廨控告○前晚有董炳生至北河南路見有戴姓家雙扉半掩卽捱身入内直逹臥室任情竊取物件旋被事主拘獲喚交十號西捕帶入捕房昨晨捕頭派包探竇如海查知此賊犯案纍纍須押候細加查明然後解送英公堂訊究○王阿根某日竊取蘇州航船某搭客之手鏡六十面售與崇明路洪姓冷攤昨晨經包探竇如海查獲詰悉原委因將收贓之洪某一併拘入捕房押候解送英公堂究辦○劉天喜住外虹口日新里有小車一輛某日被人竊去偵尋無著因告知捕房昨午經包探石金榮查悉係崇明人徐長德所竊旋卽拿送捕房押候送廨訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案照錄]  
　　前由縣捕拘獲蕭有才姦拐婦女王阿翠都四寳賣與白奇桂爲妻一案前經黄大令訊供未認押候復訊在案前晚蔣司　飭提復訊蕭供小的湖南人前在金山衛防營當勇時與王阿翠姘識裁撤後小的將阿翠帶回原籍當時有鄰女都四寳聞知小的等雇船到申欲偕來到織布局做工小的等卽帶他動身由松江來滬知同伴白奇桂無妻小的說合將都賣他爲妻議定身價洋三十元曰一時無力僅付二十元都四寳與他行至西門外日暉港登岸將行李雇車往北突被鮑玉山上前喝阻聲稱爾等來歴不明强將物件搶去正在爭論經捕役一併拿解案下求恩典白奇桂供小的亦湖南人前與蕭同營今次同船來申途間見此女據說欲嫁因出洋三十元娶他僅住三天就被解案阿翠供小婦人松江人現有丈夫在金山小婦人因怕丈夫兇横愿隨蕭有才回籍都四寳與小婦人比鄰其母管教甚嚴時欲逃走聽得氏等到申堅　同來並非誘拐司馬以其刁狡掌頰四十下蕭有才笞責一百五十板鮑玉山供小的向他盤詰並未搶物求察司馬得供判將蕭白鮑三人還　所中王阿翠都四寳送往普育善堂容候再核○昨有毆陽張氏控子連春將故父遺產揮霍迨盡不服管教時常違忤送案請辦值日差入禀黄大令著令看管候訊○前有李源濬偕姪植三控稱開設信局被脚划船夥高念九圖吞信貨内金條一錠前經黄大令研訊高不承認判收押候復訊前晚蔣司馬提訊李供寗波人在小東門外開設信局去冬寄高念九帶蘇洋信廿五封另有金條信一封計重十兩被伊吞没張寳璜供○代理司帳僅有月餘此信小的親手交代總共廿六封金條在内高念九供紹興人駕划船十餘年從無遺悞某日張先生付來洋信廿五封實　寃枉小的一家數口被押數月困苦不堪求恩超救朱文華供亦紹興人爲脚划船主期時在原籍不知細底研詰高念九堅辦不承喝令笞責二百板還押朱文華交保限半月内清理歸償禀復銷案○藩蔚恩控龔沈氏抵欵無還求斷一案蔣司馬提訊之下藩供龔沈氏十年前有八畝餘方單兩張坐落南匯縣抵錢二百千至今本利無著求斷歸業龔沈氏供因夫故無力取回聽憑公斷共田約每畝值三十千司馬衡情酌斷姑　女流貧苦判將所抵田單另有二畝三分一張交還沈氏收回其餘六畆四分九厘四毫歸藩執業以清抵欵兩造具遵斷結完案 
[法捕房三則]  
　　金陵人某甲在英界某教門館爲值堂娶婦某氏天津人也生性輕薄因躉帖常宿於外不免辜負香衾與天　茶園之天津優伶章某有染賃居法界醬園弄第十二號房屋後爲其夫尋至扭送捕房捕頭命押候解堂訊究○城内三牌樓某新衣店主陳姓何安　輪船購買水蹟　布十餘疋雇駁船運至小東門吳淞碼頭途中爲偷兒竊取五疋巡街捕將人贓一并拘送捕房翌晨經捕頭詰問據稱起貨時遺落碼頭在灘上拾來捕頭命押候解送公堂請問官訊鞫○積竊某乙屢次犯案迭經懲辦期滿開釋驅逐出境前晚又至某輪船圖竊爲包探拘入捕房捕頭命押候堂期解訊 
[申報舘協振公所經收山東順直廣西源南賑捐四月初一日至四月初十日止第九次清單]  
　　四月初四日鎭江裕興康來周愛連洋一元○初六日一言堂不一有洋一元季滋甫紋銀　兩九錢二分申二錢五合元十兩零三錢三分七厘毛銀五錢作元四錢二共合十四元七角○初七日廣東正宅銅洋一元杭州違文堂朱保合家平安洋十元敦怡堂俞求保合家平安洋十元○初八日長崎徐子琛遞來昇昌裕洋五十元徐　記洋二十五元毛子記洋十元田姓　來萱花舘主人病愈助洋十元錢佐耕洋五元不留名求四季平安洋二十元○初九日隴西氏還願洋二十元　違書屋還願洋十元陳應均求妻產後平安洋十元○初十日法公堂罰欵洋七十元懿德堂洋二十元以上總共收洋二百八十六元七角銅洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
