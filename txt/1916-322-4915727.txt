# 1916 - 322 - 4915727

 

Page 1

 
 
   
 
 

Page 2

 
 
時評 
[留段去孫（冷）]  
　　留叚去孫所謂解决今日内閣之方法也雖然叚苟當留孫苟可去則於内閣發生爭端之時即當留之去之何必待至今日 
夫一政府之進退一人與興廢一事異興廢一事其利害關係全國進退一人政見合則留不合則去故進退人者無所用其好惡而爲之進退者亦無所謂榮辱好惡榮辱之見充於中此爭之所以久懸不結而必待至今日也 
雖然今日者孫去矣叚果留乎段留矣政局之爭端果能平靜乎余謂苟存此好惡榮辱之心急急於進退之間爲念則其欲弭爭也非易 
命令 
　　十一月十九日大總統令廣東水災善後有奬義會於三年十月經該省將軍巡按使據港澳救災公所呈請電呈政府核准暫行辦理當日該省災情過鉅籌賑維艱暫准施行計非得己惟查該義會仿照舖票辦法實與籖捐相似且其章程載明以二成五充賑五釐爲經費七成開彩是直假慈善之名行賭博之實兩年以來流弊滋多此項有獎義會應與各項賭博一律禁止以端風俗而挽澆漓著廣東省長朱慶瀾即行查明飭令尅日停辦此後無論何項公益之事均不准藉辭籌欵巧立名目貽害閭閻並由該省長隨時嚴切勸告母任再滋惡習以副納民軌物之至意此令 
十一月二十日大總統令内務總長孫洪伊著免去本職此令 
又令内務次長謝遠涵著代理部務此令 
又令　本國駐琿春副領事北條太洋晋給三等嘉禾章此令 
專電 
　　北京電昨晨王士珍先與段總理密議十一時至公府東海亦蒞同與總統午餐後密議至三時始出八時免孫洪伊職令即下但此僅爲解决第一次將有他種發展聞内務一席正與李仲軒磋商不日發表 
　　北京電昨六政圑代表謁總統黎即答以免孫職己决定院呈蓋印原令稿有任水利總裁一項總統不發 
　　北京電頃據黎總統左右言黎意先依段願免孫職觀輿論與國會態度如何 
　　北京電免孫令發表後反對派報紙抱樂觀孫派極冷靜國民派及張谷派認爲政治上非常之舉謂開民國以來未有創例　　北京電李經羲將長内部定今日（二十一）來京表示同意 
　　北京電公府確息内務决定任可澄不日提出李經羲來京與内務事無關 
　　北京電刻有徐樹錚調任京師警監吳炳湘出爲某省長說　　北京電徐樹錚去職說徐左右否認且言段事實上不能去徐至調任陸軍次長說較爲近是其位置必仍握政權 
　　北京電閣員中尚欲更動者爲財政但現又中止一時當無更動 
　　北京電衆院開會（一）議國葬條例付審查三日内報（二）查辦徐樹錚案付審查休息後開秘密會陳錦濤報告内容甚秘 
　　北京電國會提出查辦豫省長田文烈案政府特派萬雲路赴豫調查昨己回京具復語多爲田開脫惟政財兩廳長行將落職 
　　北京電粤督陸榮廷辭職經政府慰留有來京南陳說昨旅京粤省圑體特開會討論主阻其行 
　　北京電湯議長指派黄贊元等十三人調查中行現組成特别委員會咨由政府轉飭該行着手進行 
　　北京電黎總統注意修改稅約諭外部每星期報告進行情形一次 
譯電 
　　北京電美借欵事絶少消息但聞駐美中國公使業與芝加哥銀行圑議定借欵至於以何種稅項爲抵押品今尚未經發表此項借欵爲美金五百萬元年利六釐實收九七或九八借欵合同送　將送交國會議决 
（二十日）字林報 
　　北京電路透電社探悉華盛頓來電據謂梅益爾氏代表中政府與芝加哥國家商業銀可澄不日提出李經羲來京與内務事無關 
　　北京電刻有徐樹錚調任京師警監吳炳湘出爲某省長說　　北京電徐樹錚去職說徐左右否認且言段事實上不能去徐至調任陸軍次長說較爲近是其位置必仍握政權 
　　北京電閣員中尚欲更動者爲財政但現又中止一時當無更動 
　　北京電衆院開會（一）議國葬條例付審查三日内報（二）查辦徐樹錚案付審查休息後開秘密會陳錦濤報告内容甚秘 
　　北京電國會提出查辦豫省長田文烈案政府特派萬雲路赴豫調查昨己回京具復語多爲田開脫惟政財兩廳長行將落職 
　　北京電粤督陸榮廷辭職經政府慰留有來京面陳說昨旅京粤省圑體特開會討論主阻其行 
　　北京電湯議長指派黄贊元等十三人調查中行現組成特别委員會咨由政府轉飭該行着手進行 
　　北京電黎總統注意修改稅約諭外部每星期報告進行情形一次 
譯電 
　　北京電美借欵事絶少消息但聞駐美中國公使業與人芝加哥銀行圑議定借欵至於以何種稅項爲抵押品今尚未經發表此項借欵爲美金五百萬元年利六釐實收九七或九八借欵合同送　將送交國會議决（二十日）字林報 
　　北京電路透電社探悉華盛頓來電據謂梅益爾氏代表中政府與芝加哥國家商業銀行及大陸銀行締結借欵合同債額爲美金五百萬元以三年爲期傳說國務卿藍辛氏向與此借欵有關係者聲言美政府對於此事將予以外交上完全之扶助聞此欵乃美金三千萬元大借欵之一部債劵將趕速發行 
（二十日） 
　　東京電外務省大臣本野氏己抵東京要員往晤者頗多大約將於二十一日就職本野來東京時途間有往見者本野不肯談及外交情形伹極力主張俄日親善並贊成日本在遠東對於德國之態度又謂日本之入戰局非爲感情作用實以爲一己利益計此爲日本應行之唯一途徑耳云云此言大可玩味 
　　東京電黄興追悼會昨晨舉行到會者三百人皆一時名流如澁澤男爵前遞信省大臣與前外務省副大臣等皆在其列送來花圈甚多内有一具乃寺内所送者中國使署派參贊爲代表以章公使不在東京故也留學　　以上路透電 
　　北京電内務部長孫洪伊免職由次長謝遠涵代理己見命令李經羲有長内務之說昨日六政圑代表十七人因内閣政潮入見總統總統謂留段去孫（二十一日） 
北京電日人五百萬元借欵之發起人刻凖備以三十萬元之代價取消借欵合同兹己將此意告知財政與農商兩部矣 
（二十一日）以土德文電 
東方通信社電（日本人組織） 
　　北京電據某黨之報告云徐東海昨晚（十九日）請王聘卿爲其代表赴總統府謁見元首因元首曾於十七日往訪徐東海徐氏未能答拜故託王氏代爲致意至關於時局之問題尚未開始商議（二十一日） 
　　北京電昨晚以黎大總統之命令免内務總長孫洪伊氏之職以内務次長謝遠涵氏暫行代理内務總長於是段孫兩氏亘長時期之爭執賴此一舉而解决孫氏遂不得不歸於失敗據一般人士之意想以爲此項命令所以於今日見之者實爲徐東海進京之結果由此觀之足見徐東海之意旨在於絶對維持段内閣又聞徐東海對於徐樹錚丁世嶧兩秘書長之處置未表示何等之意見良以徐丁兩秘書長係總統與總理親自任用之人故其處置當一任諸總統與總理徐東海蓋亟欲表示其不欲干預如此之問題之意見者也（二十一日）　　東京電據某處消息云黎總統就於孫洪伊氏 
 
 
 

Page 3

 
 
之問題與徐東海協議之結果遂以免孫氏之職爲改造内閣之前提并以全段氏之面子（二十一日） 
　　北京電據政界消息云熊希齡李經羲張弧等此際謀再入政界佔得地位表面假調停之名實則暗中大施運動之手腕（二十一日） 
　　北京電此間傳言中國銀行總裁徐恩元物議沸騰較前爲甚不久將有更迭之明文此說大抵近似（二十一日） 
　　漢口電武漢兩地因謡傳湖北革命黨蔣陽蘆（譯音）譚章（譯音）輩又潛入漢水沿岸謀爲不軌軍警戒備甚爲嚴重（二十一日） 
　　漢口電日本古河公司總經理近藤傅士等二十日抵漢口（二十一日） 
　　東京電擲炸彈圖暗殺前日本首相大隈侯爵未成一案本日舉行控訴公判判决主謀者福田和五郎懲役十五年其餘諸人一律減輕本刑二等較第一次審判從輕判决（二十一日） 
　　東京電日本天皇於今日上午十時在宫中對於前任駐俄日本大使本野一郎舉行外務大臣親任式禮畢後本野氏即入外務省與寺内前外務大臣辦理移交之手續（二十一日） 
　　東京電日本駐俄大使本野氏改任爲外務大臣後新任日本駐俄大使究將簡任誰氏日本政界就於此事傳說甚多但目下呼聲最高者爲前任外務大臣石井子爵内田子爵及前駐奥大使秋月氏也（二十一日） 
戰電 
（英人路透電） 
　　巴黎電今日下午公報宣稱西陣線頗形沉寂聨軍自十日起戰於塞拉河至泊里斯巴湖陣線今己大獲勝利包圍防守摩拉斯蒂爾德布軍之行動昨己告終法軍於摩拉斯榜爾北面縱兵追敵不稍休息捕虜六百餘人且奪獲大批戰品（十九日） 
　　倫敦電海軍部宣稱英國海陸飛機十八日轟擊布國海濱加茄尼泊拉維斯太塞魯爾土斯獲有佳果（二十日） 
　　彼得格勒電公報云德軍在金波倫境進攻失利羅軍在爾比虚特北進俘敵百人敵軍在羅特土姆山隘南面進攻爲羅軍擊敗桀爾山谷之羅軍爲優勢之敵軍所逼仍在退走（二十日） 
　　羅馬電公報云敵軍攻擊加沙高原伏爾柯夫魯克山北面之意軍陣地佔據戰壕一道他處進攻之敵軍均大受損失意軍助攻摩拉斯蒂爾者在巴巴山東坡俘敵二百人 
（二十日） 
　　倫敦電德公報云德軍遂走格蘭柯爾西段之英軍德新軍己抵摩拉斯蒂爾北面戰地 
（二十日） 
公電 
[程潛報告取消四師師部電北京大總統]  
國務總理各部總長國會各報館南京副總統各省督軍省長并轉省議會各巡閱使各都統各護軍使各鎭守使各師長報館上海中華新報并轉各報館均鑒潛於本年二月奉滇政府命令招撫湖南次第克復靖實武崗五月在靖成立護國軍湖南總司令部七月初會師湘澧湯督潛逃即領衆三旅來省縱持秩序八月十八日將總司令部取銷改編爲湖南陸軍第四師嗣因湘省財政困難因將四師軍隊改編入第一師及守備隊外餘均遣散現己改編完竣謹於十一月十五日將四師師部取銷從茲解甲歸田遂我初服我行我志不敢不陳雲天在望景依長崇崇高之誨諒不吝惠程潛叩哿 
要聞一 
[老西開案中之罷工交涉]  
　　天津老西開案以英使調停中止夏次長又爲各方面所攻擊故交涉一時頗呈停頓之象而天津人民仍自進行其所主張致有罷工等事發生法領事曾特提出與黄交涉員交涉請其禁止黄氏當即函駁然一面亦將詳情函知津商會兹錄其往來函件如下 
　　黄交涉員致天津商務總會函略云老西開案近日津埠商民對於法人感情愈惡提倡罷工迭准法領來函要求設法嚴禁並稱應由中國官廳負責當經據理駁復正繕發間又准來函謂法商因此次舉動所受損失後必有賠償之處等語當一併附函駁復各在案除錄稿呈報外相應照抄來往各函請貴會察閱天津法領事致黄交涉員函云敬啓者日昨曾致貴署一函在案查所有威迫法商所用華人及其家屬之舉現因延日愈久其情愈急即本界公共機關現亦受其影響按照本國駐京公使署訓令本總領事應再向貴特派員聲明現當北京雨國政府商辦之際有此激烈舉動抵制本國利益中國官廳倘不用力嚴加取缔自應擔任其責相應函請查照究竟中國地方官自度能否按其責任維持治安之處希即迅速函知本署爲荷 
黄交涉員覆法領事函云敬復者接准貴總領事致王前交涉員函移交本特派員均己閱悉查老西開問題前在疏通輿論時期曾經屢次忠告貴總領事切勿自由舉動不意仍有十月二十日發生驅逐拘押華警之事殊爲可惜此事發生後津埠公民大爲憤激前特派員迭次函商貴總領事迅將華警以禮貌送回原駐地點恢復原狀以冀稍平民氣惜至今仍未辦到現在民間見華警未回原狀久不恢復民氣愈覺激昂皆由貴總領事此次舉動所激而生中國官廳實難負此責任速請即日恢復原狀以重邦交 
[直隸公民會之茶話會]  
　　與報界商議老西開案 
　　昨（十九日）午後二時直隸公民會假東安飯店邀各報記者開茶話會到曾者八十餘人首由谷君芝瑞報告略謂自老西開交涉發生後交涉情形久己喧騰各報盡人皆知勿庸贅述此事主權攸關非羣策羣力終不能逹到目的各界人士奔走呼號共謀進行而報界諸君一方面監督政府一方面宣逹民意務使此次交涉收完滿之結果至關於此案近發生事件即請邊君說明當由邊守靖起立報告略謂此案發生己經多日終無正當之解决民氣激昂日甚一日該租界内所用各項人等華人實居多數此案發生後無論廚役乳媽細崽及其他雜役非常激憤盡行辭去居於直隸商會聨合會所有人數約計千餘其舉動極爲文明即與法人所有一切賬目物件亦皆一一交代清楚毫無拖欠等情刻下旅津法人多向該國領事及代理公使提起質問以後有何情形再行報告復由某某兩報記者相繼演說略謂代表輿論乃報界天職惟進銳退速又中國人之恒病此案發生首因民氣激烈法使無極積之舉動次由外交缺席交涉無正當之進行况國土維持莫分畛域望同志諸君以不偏不倚之言論作政府之後盾使此案得收美滿之效果云云更由谷君起立謂該會以直隸二字囿於一隅同人等咸主更名爲全國公民會並定於二十六日在江西會館開成立大會所有通告亦己公同擬就送請察閱兹悉該會通告略謂天津海光寺窪交涉一案當經直隸代表及在京兩院同鄉發起聨合桑梓共謀拒絶進行名爲直隸公民大會以松筠菴爲大會事務所竊以土地雖在天津全國影響至爲密切廣益端賴集思補救須資羣力直隸二字囿於一隅全國精神未能貫注合同胞之圑結爭大好之山河闢省界之範圍更會名爲全國詳加討論咸表同情擇於十一月二十六日即星期日下午一時在宣武門大街江西會館開成立大會届時務乞熱心志士愛國同人到會討論共謀進行云云 
[周村猶有匪亂消息]  
字林報濟南十八日通訊云周村及其附近之亂事迄今仍有所聞兹接該處來函其言曰一星期前王家莊曾有戰事兵士反戈相向槍斃軍官二人後卽奪搶軍械乘夜逃竄分赴濰縣淄川博山者計有七百人十日與官兵小戰於淄河十一日又戰於靑州城外聞周村變兵己受重創嗣聞淄川一股亦在距此十五里之明水爲官兵擊敗吾人今所居之地己不知成何世界自余上次發函後遣散兵士之舉即見實行他往者固有多人而留此者則掠搶屠殺視昔爲甚常余繕此書時方夜間十時一刻鎗聲正四作也亂兵每夜輙至各村莊肆行搶刦余夫他出故余寢不安枕三夜於兹心旌惶震未敢解衣而眠夜不成寐輒聞殺聲可憐附近無告之良民不知又遭若干搶刦砲烙殺傷之痛苦興念及此悲感如自十一時至夜半砲聲隆隆明晨將又得鄰村被刦之消息矣以上所述皆來函中之語也舍此而外靑州府亦有開戰之說外人尚未有遇害者惟居處附近鎗彈亂飛其危可知吾人不禁發一問題曰此種亂象將聽其延至何日乎以言軍隊則以其剿治殺人越貨擾亂閭閻之匪黨當可綽有餘力然竟未聞有此舉也官揚坐視亂象之愈趨愈劣豈以際此生民塗炭求安不得欲逃無路之時猶非必須窮治匪類肅清地方之日乎 
[爾機關秘密費之核駁]  
前籌備國會事務局及籌備立法院事務局有不法之秘密費三十餘萬元昨經審計院核駁並呈奉大總統訓令内務財政兩總長照辦其文云竊查前籌備國會事務局成立於民國元年八月至三年十月裁撤十一月改組籌備立法院事務局至五年三月裁併所有支出經費府分爲兩大結束查前　備國會事務局曁附列參衆兩院等處自民國元年八月至三年五月分收支總分各計算書據前准咨送到院當經審查呈報在案嗣准前辦理國民會議兼籌備立法院事務局將前籌備　會事務局三年六月至十月止又籌備立法院事務局三年十一月至五年三月止收支總分各册據咨送到院當經本院審查内有疑義並超過預算及證據不甚完全之處分咨内務財政兩部查詢去後兹據先後聲覆前來復查前籌備國會事務局編造總册内列該事務局逐月支出七千九百四十元一分九釐衆議院警衞處逐月支出一萬八千二百七十一元一角一分四釐參衆兩院議員歳旅費四十八萬元加給參衆兩院新疆及額濟納議員旅費二千四百元西門子安設電爐電燈欠欵二萬六千五百二元四角阿爾泰辦事長官代墊議員旅費俄幣一千盧布或原列並無疑義或聲覆尚有理由應請准予核銷此外尚有參衆兩院議員特别接洽費及交際費十一萬五千元調查費三萬一千二百元並無支出之證據僅據聲稱事關秘密書據礙難補送等語查籌備國會事務係屬公開性質無開支秘密費之必要現經本院總會議公同議决前欵旣無根據證明未便准銷又前籌備立法院事務局編造總　内列審查員車馬費六千二百元聲覆尚有理由應請准予核銷蒙藏靑海選舉費五千元應俟該選舉機關另案報銷此外如該事務局逐月支出四年下半年超過預算五千六百六十元一角三分六釐五年一二三四月超過預算二萬九千一百十二元三角二分一釐所屬警衞處四年下半年超過預算六十四元一角八分八釐查内務部抄送該前局會計人員原詳並未劃清會計年度界限將隔年度　項預算之數混同計算以掩超過預算之迹復以别經支出之選舉經費十五萬元指爲特别費一欵兩支尤爲含混又調查費十五萬四千四百元無支出之證據僅據聲稱事關秘密書據礙難補送等語查調查選舉亦無開支秘密費之必要且支出數目超過核准之數現經本院總會議公同議决各年度支出超過預算之數及調查費未將旅費計算書並單據同送均與定章不合未便核銷云云 
[徐州特别快信]  
　　某派昨日在署密議内閣改組事咸主先排斥孫谷張陳四人出閣特公推阮忠樞今日早車遄回北京與東海接洽進行 
張勲明日誕辰今晚上壽署内門禁極嚴祝壽者今晚齊在招待所飲宴明日清晨由招待員引賀客入署慶祝每人均由中軍處塡給徽章以便赴張之生祠觀戲張勲亦擬明日親赴生祠招待賀客以表敬禮 
李經羲今午偕阮忠樞赴張勲生祠觀劇黄家傑裴景福董翥軒昨由蚌乘車來徐祝壽張勲派赴湖南湘潭弔唁王湘綺之諶宗石昨日己回徐復命 
[南京快信]  
聞馮副總統昨又電黎大總統力主維持段内閣並復電徐東海表示趣旨 
新任外交總長伍廷芳定今日（二十一）早車來寗沿律浦車入京 
本省預算案歳入項下應增漕糧特稅歳出項下應增警察及警備隊經費案二讀會議决昨由議會咨請省署查照施行 
省議員金天翮提議申明建議權限案朱議員　綬等提議規定單行自治條例案即日列入議事日程付大會討論 
温宗堯昨己抵寗即謁馮副總統接洽一切 
金陵道尹俞紀琦今日早車由徐返寗浙江第四旅長潘國綱混成旅長俞煒奉吕督軍派赴北京公幹昨日過寗沿津浦車入京 
滬製造局總辦李鍾岳百　來寗謁馮副總統聞李之地位己不致摇動 
此間亦有人發起國教維持會組織機關地點尚未擇定 
齊省長飭江北各縣　事嚴阻徐海饑民入境免滋事端 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東海意向與倒閣派運動]  
前日大總統親造徐宅會晤東海當時總統返府後東海又邀王士珍氏前往台以己意　　以　簡單之三語轉逹總統一日段總理萬不可去二日孫百蘭當然要走三日公府秘書長與國務院秘書長　同時要調並聲明彼並不以調人自居特以己意向總統効其忠告如此云云惟都中一般希望内閣改組之致客仍極力游說以期倒閣之見諸事實昨晚某要人往謁東海除寒暄外卽談及政治謂叚内閣似己無可維持收拾時局非公莫屬東海稱來京前己與大總統約不入政界此行必欲堅守前約至叚公雖本武人出身然資望經驗均足相當應無何等絶對不能維持之事某要人乃云如公不入政界爲個人計則得矣如圖家大局何現叚内閣種種失政無可掩飾公即與有舊交亦何忍以私人之面子忘國家之傾危况叚公今雖失政人皆知爲某秘書所誤猶有幾分原諒段公處公若出來代之不僅於叚感情無傷並所以成全之俾其復日可以再登舞台否則今日之内閣名爲段内閣内幕實無異爲徐内閣（卽秘書内閣）長此以往不久叚將蹈袁之覆　而國家亦卽直接受其影響斯時公對於段之個人旣有所抱歡對於國家更何以爲情公值袁氏帝制自爲潔然引退非自鳴高也亦非對袁之交情不厚　時與義皆不可爲也故能不顧袁氏之交情而顧大局而且即所以報袁冀其一悟也今對於叚之交情視袁何如此時出而代之爲之收拾時局必能成功使叚私人及　家交受其益與前此對袁之徒然引退者勝萬萬倍而公猶爲之躊躇以避嫌疑是乃欲願其小節而失其大綱終至小節亦不能顧也昔人謂當仁不讀今時局正待公收拾而顧欲讓之耶况乎以交情論黄陂之於公亦未爲薄且恭明仁厚大可有爲視項城之專用權術恣情任意者相去天壞公乃於項城行總統制之日欣然出山今則宣言不入政界豈公薄視恭明仁厚之黄陂不足有爲必欲梟　如項城及行總統制而後公乃允許擔任耶天下事大抵多成於機而貴遇乎時機未熟時未至曁機過時失皆非人力所能爲公在前清祿位己極尊榮入乎民國避地靑島或自謂不入政界矣庸豈知三四年之時竟有所謂總統制者而公乃翻然出山帝制議起迫公不能相容遂又退出政界及至帝制取消公又復出恢復内閣制而公又告退民國五年間有此一段歷史豈公當初所及料時爲之機爲之也今共和再造公亦自謂以後不入政界矣庸豈知芝老又復失政苟非我公出來　持則大局不堪設想或重演二年及去年之歷史此時有資格有經驗有功民國者尚不乏人而收拾大局必待乎公此又豈非天造地設之時局以爲公於民國重興後再造一段歷史者乎况乎公當項城時代之出山擔任國務將近二年前之己有育成帝制之發現後之復無心收拾帝制之取消前此民國時代之出山公果有何得策今則若出來收拾大局則國家可以免重演二年或去年之慘劇公之動業固將於此大著於天下後世公此次若出山公又何爲不得策耶公其智者必有以處此得失之林者矣竊　我公三思勿失此時機以貽後悔而徒留爲後人評議也可某要人言止於此東海作何語不能詳惟聞某要人當即匆匆　辭而出云 
[瞀阮討論裁道級]  
　　地方官制將屬草修訂道級存廢實爲應先决之問題兹據圖務院傳出之消息前日關於道級存廢問題曾特别會議討論之結果多數己主張裁廢而其重要之理由大致以裁道之後地方行政實行兩級制較爲順利道級不過一種承上啓下之機關遇事反多一周折故不如裁去以期便捷當道級存在時各縣知事遇有事件一方面須禀承省長之訓令一方面又受道尹之指揮其間殊覺應付爲難故無寧裁去此級俾免政出多門再以國家經濟論全國道尹合計八十餘缺每年行政經費約二三百萬元之巨以財政困難之今日若予裁廢節省此項支出於財政亦不無小補以上皆主張裁　者之大概情形惟何日實行全盤官制之如何規定則尚未之知也 
[趙炳麟質問總統府官制]  
　　總統繼任己將半年國會開會己及四月而總統府官制至今未見提交院議昨有趙議員炳麟關於此事特提出質問書其文云爲質問事昔諸葛亮云宫中府中俱爲一體刑賞黜陟不宜異同此在君主時代知治本者猶以澄清宫府爲先務至於共和國家首重法治自總統以至人民皆應受治於法律之下而後國可治安近見大總統根據約法第三十三條將國老院組織法提交參衆兩院核議仰見政府遵守法治之至意惟總統府官制久未制定亦未提交議院議决或一人而兼攝三五事責任不專則覆餗將母致誚或一職而叢聚數十人名額匪定恐築室等於道謀似非元首尊重法治之意本員等對於總統府官制何日制定何時提交院議不無懷疑兹依照院法提出質問書祈政府七日内確實答覆 
[紀十八日司法會議]  
　　昨（十八日）午後一點司法會議開會議長徐謙主席延至一點四十分始足三分二法定　數議長宣告開議接議修正清理不動産典當辦法案周君樹標說明提案理由後余棨昌王樹榮等反對陶思曾張君志等贊成於轉典二字頗多辨論表决贊成者多數當付民事股審查遂議本日第一案變通審級及其事管轄分期籌設地方審檢廳案會員龍靈提出初讀提案人說明理由後無　論卽省略表决交法令股審查策二案擬請由部暫訂民刑訴訟簡章以便施行而維信用案會員周樹標提出初讀討論之下江庸林棨張志余紹宋余棨昌王樹榮等相間發言結果遂省略二讀由提案人修正文字之後再開三讀第三案懲治盜匪法及施行法宜分别存廠案會員劉豫瑶提出初讀提議人說明理由畢衆以此案理可成立雅慮事實止辦不到有主付審查以便詳細研究者未經表决而散會時間至休息十分鐘將本日議案議畢散會時四點五分 
[北京中行兌現之維持]  
　　北京中國銀行兌現因有人從中破壞紙幣價格日漸跌落而昨日交行紙幣每元多换銅元二枚中行紙幣反跌二枚足證中幣己爲商民所厭葉維持之法惟有照前兌現辦法任人兌現尚可挽回己失之信用聞大總統以銀幣不足特飭天津造幣廠長吳鼎新加工趕造銀幣陸續運京該廠從前原有工人六百名每日可造出銀幣十萬元今日人工加倍而銀元自能加倍造出嗣後中行現金當不致有缺乏之虞矣徐恩元以中行之失敗雖由有人破壞究由自己辦理不善以致有今日困難頗覺愧對近己在陳總長前提出口頭之辭職陳君　　到行視事藉以維持云云又聞中行昨以日來擠兌勢仍未己特將兌現地址分散多處以期利便商民並函逵内務部兹者該部己將辦法令知京師警察廳總監吳炳湘京兆尹王逹文云准中國銀行函稱本行兌現近因人數衆多以致匯欵營業等事多所不便前日與江統領吳總監京師商會總理等會議擬將京行兌現事宜概由所屬之珠寳市地安門崇文門騾馬市東四牌樓東華門北新橋西珠市口西單牌樓新街口海淀各辦事處辦理蓋以京師地廣人稠到行兌現者　聚一處則甚形擁擠散在各處則各得便利在人民旣免到行守候　勞在京行可得營業一切之使兹定於本月二十日卽星期一日實行惟兌現地點旣有變更尤恐商民人等未盡周知或有誤會相應函請查照迅發布告並遍曉諭俾人人咸知京行兌現改由各辦事處兌取寞爲便利人民起見母稍誤會致滋疑慮等因到部查該行變更兌現地點實係兌取者之便利自應迅發布告俾衆週知除函請步軍統領布告曉諭外合亟令行該廳尹迅將該行變更兌現地點及實行有期布告商民人等一體知悉 
[沙市之日本商業（楚客）]  
揚子流域得容日本商業驅馳其間者實自甲午之戰始以揚子上游千萬里之膏腴我國實業家不之注意而外人之營業日見發逹焉是可慨己 
日本通商於沙市者大小商行約十餘家最最者爲武林三并三菱餘如藥房鷄蛋餅雜貨店之類凡足爲日本商業之標本者幾無不備橋居之日人約四十餘另有日本領事館一所觀象台附焉 
沙市雖爲日人通商口岸之一然無特設之租界其情形蓋與南京無異雜居市廛之中我國又無治外法權以統治之日人旣可節省建築市場之費而獲益與有租界者無異日前三府街某洋行傳有私售鴉片情事警察局旣得報告遽派警查緝乃旣入門日人以無端檢查卽加訶辱警衣警棒悉被　毁且聲稱錢票若干忽失所在由領事出而交涉警察局乃償兩千串了事 
其重要商行中三井三菱則專注於棉及進口之十六支棉之紗武林等則注於桐油柏油及種種山貨總之凡可以運銷其本國或歐美者皆從事焉荆州棉之出産其額本巨近以洋紗大行除留作自用與運銷漢口者外殆無不爲日人購去近年市價幾隨日行之開盤爲低昂而進口十六支棉紗皆爲日貨吾國紗廠大都皆仿十六支者獨未嘗注意於此抑又何耶棉紗銷數年固在兩千包以上也 
　　沙市商業習慣出貨之後率不兌現欵期長者兩月短亦一月或半月日商之無資本者苟得一殷實日行爲之擔保貨抵漢口之後正金銀行爲之週轉故除三五家大行之外餘均從事於此果其消息靈通受貨有主無不以空拳而致富者吾國僑外之商人未知有此能力否也 
[粤省恢復工業學校之動機]  
粤省高等工業學校原爲前清張鳴岐督粤時所創辦光復後停辦至今久未恢復近有粤人留日東京高等工業學校卒業生龍裔禧以工業教育爲富國要圖呈請教育部咨行粤省長實行籌欵恢復該校以儲人材而興實業聞經奉部批准咨行粤省長查照核辦矣其呈文略云竊維國家之富强基於實業之發展端赖人材人材之養成在乎教育故東西洋各　於企圖實業發逹之初必先創辦實業學校以爲之凖備吾國前清時代實業未興國家財政隠受其害於是盛倡實業教育以　補救當是時二十一行省無不以建設實業學校造就實業人材爲務工業學校尤占多敷改革之初庫帑支絀各省之工業學校停辦者十居八九然大局旣定如蘇如浙如鄂如湘如閩如贛均己次第恢復誠以工業教育爲今日當務之急故不惜籌撥鉅欵以補助而維持之也（中略）就吾粤情形論之竊以爲工業專門學校之恢復更不容緩其理由有五謹以管見所及爲總長略陳之該校於開辦本科之前曾由日本購　圖書儀器十餘萬元其儀器二項多屬鐵器經久酸化必致腐蝕現各校以該校　書儀器頗稱完備遇有不足均向該校借用散失損攘固所難免遲之數年恐無遺物苟非早國恢復則此項工業專門學校無論國家經濟如何困難終久必須開辦届時一切圖書儀器又須從新購置所費益多此數年中因停辦所省之經費終歸消耗何如通盤籌劃及早恢復較爲得計此其一也我國積弱之點在於人人具有仕宦之慾望而無講求實業之誠心故分利之人恒多而生利之人恒少欲挽其獘須先注意於實業教育使國民咸趨重於實業之一途查粤東全省中學林立近年來學生畢業之後多以轉習法政爲升階法政人材滿坑滿谷而工業人材則如晨星碩果寥寥無幾揆厥原因實由在上者之未能提倡有以驅之使然倘能恢復工業專門學校則中學畢業之靑年半消納於研究技術之機關自不至專萃集於法律政治一門此其二也粤東盜風甲於他省皆由實業未興游民日衆迫於飢塞挺而走險以故剿不勝剿撫不勝撫統計每年養兵治盜之費不下百數十萬卒之旋撲旋起迄無寗歳不爲曲突徙薪之計徒頌焦頭爛額之功不求根本解决之方惟恃目前治標之策此吾人　大惑不解者也竊謂欲治粤盜必先振興實業使一般無業之民均能自謀生計衣食旣足自不至流爲盜賊故若恢復工業學校先事栽培技術人材以圖實業之發展而爲弭盜之方針則預算歳出所增不過區區數萬金即可節省異日無窮之兵費此其三也當此工戰時代覘國勢者每以工業學校之多寡爲測定其國家貧富强弱之尺度粤省地處海濱洋舶往來絡繹不絶而各國士商之來遊歷者尤實繁有徒今以粤省素稱富庶之區并一工業專門學校而無之豈不爲外人所訕笑觀瞻所在關繫誠非淺鮮此其四也有此四端是粤省工業專門教育之當謀恢復實較他省爲尤急乃各省之原有此項專門教育者旣如上所停均己次第恢復矣而粤省爲天然出産繁富之地物質素優獨於此强國救亡之策反居他省之後寗非缺點此其五也查我國東西洋留學生其學習工業具有專門學問者大不乏人該校恢復之後自可以搜羅此項人材主持教席使之本其學反哺宗邦母庸延聘洋人借材異城至於經費一節　者龍氏督粤行政經費半爲軍用所奪以致教育事業無從發展今共和恢復政局重新當局者誠能注重工業學校視如軍備之於　家不可須臾離則以粤須之富　籌欵當較前稱易且恢復之後每年　靈常　不過數萬金之譜區區支出何至竟無看落禧粤産也自歸國後對於粤省工業前途實抱無窮之希望數年來處心積慮於恢復工業專門學校一事尤非常往意不揣冒昩取獻蒭蕘以備採擇 
[川省政界要人之更迭]  
　　川省政界有民黨與非民黨之分民黨中又有川派與滇黔派之分滇黔派中又有蔡松波系與唐蓂賡系之分枝枝葉葉外人甚難辨識蔡氏去川該系自當下野所屬之雷梯圑長飈早己辭職李秘書長日垓現己去蜀鄒財政廳長憲章抱疾退休碩　僅存者惟尹政務廳長昌齡現亦藉詞以去嵇警廳長祖佑亦被排擠以去故近日來政界迎新送舊頗甚忙碌兹查新任政務廳長爲李君守莊前滇軍銀行行長也於一號到廳視事各科長以政務滯行特進請謁藉瞻丰采而李君接談數語卽到江樓爲某君送行二號全廳各科長員又往謁見待其訓示以定辦事方針李君接見諸人後亦僅言辛苦了三字教育科某君力言各校學欵積欠數目未發且因外國教習脩金未送致起交涉應請維持李君答以欵項支绌無法可設又有某科員補充某君之說請顧全國交重視教育李君迄無一言諸人乃各逡巡而退財政廳長爲楊君伯純川人也前曾在滇省游宦多年自履新後即聞己在籌備學欵用紓各校積困旋又率到省署催發學欵飭知卽諭當事某科長設法先發三月蓋各校窘迫之狀曁外國教習之交涉楊君久己深悉故特諭該科長照飭趕辦殊前日各校赴廳幾經唇舌僅領得一月經費而外國語專門學校並一月之欵亦未領得當經語校庶務質問核科長乃以前奉省署飭發語校補給外國教習之欵爲詞庶務祗得空回日昨有某君託友轉詢楊君略謂貴廳十月全體薪公己於三十號一律發完何以措發某校經費楊君則以事由科長主持答之據此可見楊君之困難矣至於政財爾廳之外政界之稍可指數者厥爲警務目下川省警務處長及省省警察廳長亦均易人新任處長爲顧品珍由衞戍司令轉任者也廳長爲祿國藩由六帥圑長轉在者也均於二號接事卸任警務處長嵇祖佑君則係另有差委聞有薦任爲重慶關監督消息然亦莫能卜其究竟云何也 
[川省分區禁煙之規畫]  
　　禁烟一事關係内政外交早宜督促進行四川以年來兵事頻仍各屬偏僻處所仍多發現種烟之事現届中央禁烟條件將滿之期國信所關不容渝背中央申令尤爲森嚴非有切實厲行之舉難收計日廓清之效兹聞川省當局以時值秋收告畢之際正罌粟播種之時亟應就向來産烟地方分委專員馳查辦理昨己委任柳如琨劉佶王耿光李鳳梧等二十一人分區查禁並令各員於所至之地務就鄉場市鎭人民薈萃之區詳加講演說明禁烟厲行之故及處辦烟犯與夫圑甲鄰里包庇容隠連帶受罰之嚴申以舉發有　誣陷必懲俾鄉民先　於法令之必行不敦　於嘗試後率同該縣所派隊丁馳赴山陬僻壤嚴密調查伹有烟　發見即行　集該地圑甲督令剷除并將種烟之犯拿送地方官究治若遇頑民估種惑　聚衆抗剷卽飛函知事帶隊前往拿辦剷除如需兵力并得會同地方知事商請駐防軍隊協助辦理隨文發下表式七十張即將查禁情形照日塡報一次情節較重者准其專案詳奪往返夫馬均由公署發給地方餽送一概不許收受至此次禁烟雖以禁種爲重其查禁烟館以及販烟吸烟均在職任之内另發有職任簡章大致即前述之概情惟於處罰懲辦等事均以其權付之縣知事而報知拿解等事則責之委員又委員　委員之區域力戒其於交界處或事推委此外則委員之薪資旅費等皆有規定而查調之成績良否亦定有一定之賞罰此其大概情形也再者禁烟委員之調查區域及其出發銷差日期亦均一一擬定計茂縣汶川爲柳如琨出發期六年三月一日銷差期六年五月三十日松潘理番爲王耿光出發期六年三月一日銷差期六年六月三十日懋功崇化綏靖撫邊爲李鳳梧出發六年三月一日銷差期六年六月三十日卬崍天全蘆山爲劉杜出發期六年一月十六日銷差期六年三月三十日西昌昭覺爲李正傑出發期十月二十六日銷差期六年五月三十日鹽源鹽邊爲陳渝出發期十月十六日銷差期六年四月三十日冕寗越巂爲冉崇亮出發期十月十六日銷差期六年五月三十日會理爲李廷俊出發期十月二十六日銷差期六年五月十六日樂山峨邊爲盧質出發期十二月十六日銷差期六年三月十六日涪陵長壽爲蔡垚出發期十月二十六日銷差期六年四月三十日綦江南川爲袁國卿出發期十月二十六日銷差期六年四月三十日酉陽秀山爲湛漢重出發期十月二十六日銷差期六年四月十六日彭水黔江爲伍毓璜出發期十月二十六日銷差期六年三月十六日墊江梁山爲周鳳崗出發期十月二十六日銷差期六年四月三十日萬縣開縣爲陳楚雄出發期十一月十六日銷差期六年三月三十日逹縣開江爲陳昌言出發期十一月十六日銷差期六年三月十六日宣漢萬源爲荀景賢出發期十一月十六日銷差期六年三月十六日通江巴中爲劉佶出發期十月二十六日銷差期六年五月十六日南江廣元昭化爲余宗祿出發期十月二十二日銷差期六年五月十六日宜賓屏山爲安國出發期十一月十六日銷差期六年四月三十日雷波馬邊爲郭選芳出發期十一月十六日銷差期六年四月三十日 
[皖省舉辦短期公債案]  
　　倪省長爲籌還英商怡大洋行債欵擬募集短期公債二百四十萬元分六年債還每年還本四十萬元第一年給息七釐第二年給息八釐第三年給息九釐第四年給息一分第五年給息一分一釐第六年給息一分三釐現擬訂簡章十四條並息單一紙連 
 
 
 

Page 7

 
 
同怡大債欵本息表一份咨交省議會公决一俟見覆帥　呈明中辦理其咨議會文云安省自宜統二年九月旣撫朱家實以　欵奇绌政費不敷　准舉辦安微公債庫平　一百二十萬兩餘　大清銀行等處認購十萬兩外其餘均由英商怡大洋行　買當辛亥政變時正值第一次戀付利息之際未能如期照給該洋行卽請英使向本省嚴重交涉並發生利上生利問顯迭經公署咨請外交部與英使磋商分年遞還方法最後經英使承認而民國四年起每年由本省籌還規元銀三十萬兩而利上生利一質迄未稍讓計原借庫平銀一百十萬兩合規銀元一百二十萬零五千六百兩除民國四五年曾經籌還四十九萬兩先後交該行截至本年十一月止除原本未還仍欠息銀二十三萬兩有奇總共欠本息規元銀一百四十三萬餘兩約合銀幣二百萬元卽照英使所允每年抽還三十萬兩辦法必再積時至八年之久需欵至二百二十三萬兩之多始能償清是此項利息數目較原本超過奇鉅以此貧困之國家艱苦之人民安能勝此無形之朘削故節經公署向財政部陳述必須設一妥善之法將本利一次還清又以國庫空虚未邀部准而該英商則以票由皖發欵須皖還種種要挾省庫亦同一困窘更無從籌此鉅欵現再四籌思祇有舉辦公債在國家旣可償此百餘萬之宿逋在人民亦可得此百餘萬之利益與其坐付厚利於外不若歸於吾皖否則國家終須多輸百餘萬於洋商其間接仍增吾民之擔負云云所附怡大洋行承購安徽公僨分年割還本息表從略 
[杭州快信]  
　　吕省長特派吳文禧鄭惟章赴京會議禁烟事宜 
　　警務處實行成立後所有各項職員大加裁汰其原有秘書及助理秘書各留一人 
　　吕省長特令杭嘉湖三屬各知事將各該縣因利局先行停止借貸聞將另有辦法 
平湖縣知事張濂擬赴滬勸募公債電請省長核示 
　　寗台鎭守使顧乃斌因家有要事電請吕督軍給假十日所遺職務暫委參謀長代拆代行 
湯壽潛聞有選入國老之望 
萬國儲蓄會特派華副經理黄景岐來杭擬組織一分會 
地方通信 
[蘇州]  
　　運動會等第之爭執十一月十號十一號吳縣全邑學校聨合運動會開會各情己誌前報此次八百八十碼賽跑時第二高等小學校生張一清將第四高小校生推倒評判員以其違犯運動規則應行減短分數遂致總平均時一高爲第一三高爲第二四高爲第三其二高竟然落第致二高全體職員不服大生糾葛全部獎品未能散發前日各高等小學校校長職員同赴吳縣公署會議當時二萬職員以二高生跑發之時誤行碰掃將四高生碰倒則有之若指爲推倒責二高生以不道德減短分數降至三名之外本校全體不服商議良久無解决方法最後二高職員聲稱或能將此次獎品一律取消全體不必給獎則本校亦不再爭云云衆謂决無如此辦法遂無結果而散聞二高全體擬提出理由具禀道尹（正會長）請求公斷矣 
　　偵緝隊長告誡僚屬吕縣偵緝隊長潘秀清昨奉孫知事面諭以多防吃繁　　盜案迭出亟宜嚴密防範潘隊長　傳集三略排長肅奎龍秦藹生李裕森及各探　探士等當衆宣布謂現值冬防之際各處匪刦頻聞甚至大帮梟匪擄刧全鎭雖本隊師船　戮數艘或有不能對　之時然亦當跟蹤偵探詳細報告且鄉鎭賭博爲帮匪之導線盜賊之媒介爲害匪淺日前太平橋坭壇巷胡姓刦案及　奪租船各案亟應　緊偵察依限破獲母得玩忽該長探等出外辦案務須保全名譽愼守隊規其餘一切非分之事不得擂身干預各宜凛遵云云各長探等唯唯而退 
　　更换苗圃管理員蘇垣道立苗圃經前道尹殷獻臣君派委曹某充任管理員嗣曹某因病未免廢弛職務經現任蘇常道尹飭將曹撤差另行派委本署科員李君接充李奉委後業己接差視事聞李到差後將圃中事務極力整　並添雇散工百餘人一同工作云 
[南匯]  
　　小學運動與巡回講演南滙西聨鄉觀濤高等小學前在本校開運動會聞其附屬國民學校於本月十四日開本區聨合運動會時適江蘇巡回講演圑每三組講員抵魯參觀運動以觀濤學生爲最優當場贈與綢旗一面（尚武精神四字）各講員並在會場用教育儀器演講良久觀者聽者均甚滿意又聞南邑六竈鄉於十九日開各國民校聨合運動會一切佈置招待均能周到與會運動者計十六校共四十八節並有周浦第三高小校加入來實運動所演拳術活潑純熟是會評判結果以鹿溪校爲第一連橋校爲第三縣教育會會長陸以鈞君特備綢旗一面獎給圑體運動最優之校以資提倡 
　　學校基本公産之糾葛南滙陸以鈞請議觀濤小學基本公産應歸鄉有案曾由徐守清許言宋寳仁金韞冰楊而墨聨名反對兹聞南邑紳學南界己怕　聲明其文云南京省議會鑒敝縣陸以鈞請議觀濤小學基金應歸鄉有一案業經貴會教育審查會公决乃徐守清等忽有郵電託稱全邑學界反對殊爲詫異查列名反對者僅爲東鄉少數人何得稱爲全邑深恐淆亂聽聞特電聲明南滙縣紳學界康廷佑朱叔源潘光澤龔源本陸望峰陸望瀛馬戴仁潘鍔張紹元杜猷告孫詒穀顧雲章葉壽祺周震華鍾彬儒顧嘉勲杜應龍康以穀陳網蔡雲楝等叩删 
[松江]  
　　第四高等運動會誌事泗涇之松江縣立第四高等小學校辦理認眞成績斐然可觀兹於陽歷十一月十九日開第一次運動會會場布置完備運動各　於體操外尤注重國技男女賓及各校如禮到者千餘人並由縣長委第三科長蒞會代表擇優給獎 
[無錫]  
　　市公所塡塞放生池之爭執無錫北郭黄埠墩一帶素稱冷僻之地近數年間廠棧日多市慶漸盛上年邑人發起於南北兩岸建一鐵橋以利交通費欵鉅萬歷時一年將近工竣此橋成後交通便利市面繁興誠未有艾附近有慈雲庵所有之放生池爲鄒氏捐助上年鄒氏擬將該池收回撥入書塾投資塡平建築市房收租採息爲慈雲菴僧人反對雙方經訟經年始由縣判作爲地方産歸市公所所有庵僧德明不服即赴高等審判廳上訴在案近日市公所以鐵橋工竣通行車馬必須開闢馬路該池適當要衝故於日前僱工往塡而庵僧德明以上訴期間未過不應擅爲執行即具呈縣署聲明請照會市公所停止工作縣署當派法警前往招呼停工靜候解决慈雲庵山主鄒廣生亦卽具呈縣署請爲批駁未知如何結果也 
[鎭江]  
　　師長晋授中將要塞司令部昨接北京來電奉大總統策令江蘇鎭江要塞掩護隊司令第十九師師長楊春普授爲陸軍中將等因鎭郡各機關得此消息後均於是日赴部道贺者頗極一時之盛 
　　商市漸有起色鎭郡市　向有金九銀十之說今年夏秋時間雖略遭水患而各嚴收成並不士分荒歉伹自九月後鎭地得業生意未有動機北方貨客寥寥無變以致商場中現出一種凄凉景象幸本月旬日以來江北客商之挾資來鎭購貨者頗爲不少或由此日漸發逹亦未可知 
　　添警保護教堂馮副總統以時届冬恐有不逞之徒希圖滋擾昨特電飭鎭江軍警各機關加意保護教堂是以駐鎭陸軍第十九師楊師長除通傳所部外兼傳知警察總局轉飭各區於所轄　内各教堂於昨日起一律加派崗警嚴加保護 
[安慶]  
　　皖議會第二十五次常會紀事昨日（十七日）皖議會開　二十五次常會議員出席者六十五人二時四十分開會第一案爲法律股審查報告省長交議召商開辦質業　程案由審查員劉道章說明審查結果並將質業章程逐條宣布惟利息與滿期甲派主張利息二分五釐興滿期間以十八個月乙派主張利息二分興滿期間以二十四個月照舊習慣各持理由互相辯繪至兩時之久無結果嗣調停派出而和解以此案緩議付表决贊成者多數第二案法律股審查報告省長交議嚴禁栽種　粟案結果付表决多數維時己晚衆復討論致政府電文謂陜黑兩省議會爲暴民蹂　行政官不能辭其責應睛嚴重查辦以重法權云云付表决一致通遂散會 
　　殺取兒血治病之駭聞皖北壽州屬之蘇王　集北有范全順患病日久醫藥罔效家人正在憂慮之際忽有與范同姓之范代釗名保成者自薦謂能包治范病其人向以妖言惑衆著一然非得小兒血飲之恐仍無效維時有范之幼子甫三歳在側治病者謂是兒仍化生子若取此兒血飲之病即可愈時范精神恍愡隨口應之意謂不過剌取兒血少許而己不料治病者竟將小兒抱出用苗刀將兒頭砍下以手捧血入内飮范并將范之肚皮用苗劃破復以兒血塗之比時范己昏迷不省適范父由外歸來見小孫身首異處又見治病者手血糢糊即大聲呼喚鄰右齊　將范代釗拿住一同赴縣報告當經縣知事提訊據范代釗供稱余術係狐仙傳授治人頗多無不全愈范全順之病非兒血莫救况伊子亦非長壽我故殺兒以治父病非有他意云云昨聞該縣己以此案群報上峰聞倪省長批令迅速訊明依法判决懲辦矣 
　　查復中學之風潮朝次合肥第二中學生與校長衝突大起風潮一案己紀前報嗣由省長派委徐旭查辦現己回省具復謂此次風潮因學生要求旅行至巢湖之中廟以該處風景頗佳欲圖玩賞詎校長未允先與監學衝突校長加以斥責以致激成罷學電稟北京院部惟查明確係學生不合校長范家煌並無劣跡可指現被動各生己照常上課免予置議爲首之石順豫魏光志史元庚三人僅予開除不足以示懲儆應令中學以上各校不准取錄云云 
雜評一 
[省議雜論（一子）]  
　　蘇省會他省會多風潮而蘇省會獨平穏此蘇省會之賢於他省會也他省會多重要議案而蘇省會之重要議案每落人後此蘇省會之不及他省會也省制加入憲法之一問題各省會喧鬧己久而蘇省會今日始有所謂緊急動議旣急矣而又緩提於是緩急之間大起紛議因其急也而反浪費一日之時光是欲急而反緩矣然則緩而不急固蘇議會之特性耶遇重要問題必紛擾又豈中國議會之特性耶嗚呼噫嘻 
　　皖省會政府日言借債而議會日起質問在政府爲財窮無如何在議會爲職權所應有也苟不質問者與論必斥爲放棄職權此非僅中央爲然山東省會通過一百四十萬元之公債案輿論之指摘紛起以議會爲代表人民而反爲人民加重擔負奚能無怨故債案之出於反對勢所必然者也今皖省長又提出二百四十萬之公債案矣然此公債案爲償外債而設皖省會又將何法以應付之耶 
　　粤省會議會之所以多衝突者一爲法與法之爭一爲法律與事實之爭法與法爭者各人援引不同而辨論起法律與事實爭者各人見解不同而爭執起然法與法之爭易解而法律與事實之爭難解何以故以法雖異而理則一故易解事實與法律則每有絶對不相容之處故難解也雖然苟一憑良心上之主張而毫不涉以私意者則比較輕重亦自有調和遷就之餘地若藉法律事實之名而隂行其營私圖利之計則所爭寗有己時耶粤禁賭案之兩派激戰吾願其勿爲人言所中也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日滬上之金銀市况]  
　　昨日（二十一號）鎊價較前日上午又長半辦士大條銀亦長二五以致遠期標金價上午開盤三百十一兩跌至三百零九兩二錢下午收盤稍見起色計三百十兩零二錢調查此一星期之鎊價祗七五上落而遠期標金則每條（十兩）跌銀九兩之譜據云連日銀行家售出現櫻司（即金條）日有數百條故期貨之價不得不跟鎊價而走也惟東匯每日幣一元亦跌至規銀六錢四分云 
　　連日滬市銀根之緊銀拆之忽漲忽落己四誌本報昨日上午收盤又漲至五錢下午收盤六錢據聞日來各埠及外洋雖有現銀裝來皆係零星致入不敷出之故惟大宗現銀大約在日内即可抵滬則銀拆自可縮小矣又聞昨日各銀行曾放出押欵七十餘萬惟因天津漢口等處現亦急需現銀由本埠裝往接濟者不少故銀拆仍見增漲云 
[蔡松坡先生靈柩回國之準備]  
　　雲南首義元勲正任四川督軍蔡鍔在日本東京逝世其靈櫬中央方擬特派專輪迎護回國乃蔡氏家屬因遵遺命母事優異己於前日（二十號）由東起程乘日本郵船來滬本埠各官廳己接到駐日章公使電略謂蔡故督軍鍔靈櫬己於本月二十日由東京神户乘日本郵船羽田丸裝運回國不日抵滬除電報中央外到時希派員照料云云駐滬楊交涉員接電後卽於昨日照會領袖領事略云前故督軍蔡鍔靈櫬現由東京乘日本郵船羽田丸裝運回國不日抵滬届時蔡公靈櫬及中國軍樂人等須經過租界相應函逹查照轉知各捕房沿途照料云云本埠軍警政各官廳自奉電後己預備各派專員迎護並商妥輪埠碼頭搭蓋素彩並聞蔡公停櫬處己擇定公園靶子路蜀商公所靈櫬擬暫置大廳昨日楊交涉員特派譯員楊小堂前往治喪事務所會同布置停柩等一切事宜又聞新任外交總長伍廷芳原擬星期三啓程北上就任兹因得悉蔡公靈櫬不日抵滬故擬親在靈前一奠再行首途云 
　　另一訪函云雲南首義偉人蔡松坡先生靈櫬將次歸國本埠官紳商學各界假寳山路蜀商公所開追悼會己誌前報兹悉主理會務之屈君業向閘北水電廠定裝電燈二百數十盞所需自來水由該處日商六三花園贈給不取水價水電廠長曹元度因追悼會定裝之燈一百支光居多恐燈線電力不足特派稽查徐鍾祖曁材料科前往調查後即在該公所旁專建電池一所以供應用公所門前己雇匠蓋造蘆棚數樓東西園門均以松伯鮮花紥成牌坊其内部布置亦己着手舉辦矣 
[烟禁展期一月之傳聞]  
　　本埠烟禁問題前經中央政府與英國訂約定於民國六年三月三十號止各組界一律禁絶售吃在案而土商方面近以滬上所存印土尚有三千餘箱除逐月銷去三百箱左右外所餘尚多一再請求中政府展期至六年年底禁产絶業經黎總統拒絶詎近日本埠又傳有己允展期一月之風說謂駐京英公使爲保全土商資本起見與中政府磋商展期己有端倪惟祇准展期一月至陽曆四月底爲絶賣絶買之期如有未售完之印土一併由中政府收買焚燬價則每箱作規銀八千兩其價銀一層祗允發給五年份之公債票云云惟此項售餘之土旣由中政府收買何必再許一月之展期此說或非事實也 
[第二次研訊私運大宗雲土案]  
私運大宗雲土一案曾經地方審判廳將案内湮滅證據之前滬海道尹周金箴並道署周庶務及管門人龔三居等分别傳案開庭審理當因人證未齊諭飭補傳要證李徴五楊潤之王竹居等再行開庭辯論在案兹悉此案昨日上午十時又經該廳刑庭長趙毓璜會同檢察長林仲立蒞第一庭公開辯論命庭丁傳周金箴並引被告辯護律師潘承鍔秦聨奎同時出庭先據周供稱此次查出寄存道署空屋内之雲南烟土二十箱迨案發生道尹始知烟土均交警廳收管執有收條早經呈案以故事前並不知情惟聞此事爲洋藥公所發覺後曾將該土先寄往法租界邵某家内及至覆查吃緊後將該土搬運到來寄存聲明謂是緊要公文故道尹允許寄放訊至此趙刑庭長謂曰爾今日不准再稱道尹爾現犯刑律將來尚須褫奪公權祗可稱周金箴或稱民人周唯唯稱是趙君又曰今日案中一切要證均未投廳報到現在不能開始來問官曰萬一鬧出事來誰負責任周稱請貴廳給我一紙公文即可辦了問官笑曰你現在是何職任請求公文拿人如此荒謬之語不准亂說所有傳提人證本廳自有權衡且爾前次供稱住居法租界之邵某亦曾收藏烟土本廳曾派警照會捕房往傳並無此人究竟有無其人着速供明周答稱邵姓其人是否寓居法界民人不得而知趙君即傳諭被告律師云本案人證未齊不開辯論請勿陳述俟下次辯論可也遂與林檢察長會商之下命庭丁戕將周金箴帶下仍交原保候傳各證到案開庭辯論於是宣佈退庭 
[公廨第二十四次研訊日人被害案]  
　　中洋印刷所主日本人池原與夥鴨井被人謀斃一案業由捕房將與該日人私造湖南湖北等省假鈔票之湘人胡儒珍與盛冠文高志拘解公共公廨第二十三次研訊詳請迭紀本報前日午後由捕將胡等三人解廨仍由原審官關讞員與日領加籐君升座刑庭續訊卽據被告胡儒珍之代表律師上堂譯稱原告所控被告之案由（一）串黨謀斃日人池原鴨井（二）私造各種假鈔票按此兩案足致被告於死罪而尚嫌不足（三）强姦鴨井之妻（四）誘令潛逃（五）身帶手槍而被告對一二三四之控案均不承認惟第五則承認之然於不承認之控案均有見證可以到堂證明原告所控一二兩案大約係因根據第三案之嫌疑而發生然查英美兩國法律原告所控此種案件須被告使用强硬手段或用迷藥致婦女失其抵抗之力始可成立即中國刑律第三百四十九條拐逃罪尚須本人預先不知方可成立試問原告有何種證據可以證明惟聽憑鴨井之妻一面之詞何能作爲證據云云繼據胡儒珍供稱年三十二歳姓胡名玉珍原籍湖南南陽府鄧縣向在原籍爲藥業至光緒三十年在湖北軍營充軍醫辛亥年初次光復曾在武昌組織革黨機關後爲漢陽代表歷任季雨霖部下爲營長管帶等職光復後在黎副總統府爲參議員有委任狀呈鑒至元年六月由副總統贈洋五百元赴都七月至天津組織春秋日報未成且因袁政府不滿意黎公我即離津來滬至十月赴日本求學癸丑八月回國組織二次革命機關並赴大連天津山東南京運動軍隊甲寅四月復來上海其時政府己有通緝公文我即潛回原籍將所有田房産業售去重來滬上同眷屬住居派克路福海里至去年三四月間遷至虹口六月購買黄包車二十部託海　路曹生泰北四川路湯阿慶代放每月收租二百元今年先住兆豐路繼復遷至法界軍官路因機關在白爾部路和興里四百六十八號門牌來往接近之故但日人福田與其妻所供各節實因借我樓下堆放繩索器具不允所致福田云我每於夜半出入其實我在該處適患足疾有月餘不能出外即機關部近在咫尺亦不能去至於我與福田之妻做媒與革黨首領呌他將福田藥死一節更屬謊謬蓋彼時法界偵探密佈眞名的姓尚有不敢告人豈肯自稱革黨與他做媒况我與福田素無仇隙何致呌人將他藥死我於隂曆六月中旬搬至吳淞路一千二百五十七號半門牌因怕他糾纒且欲照料車子之故二房東董姓似係妓女之流房門常閉我與池原鴨井來往實欲入籍日本之故等語訊至此時己薄幕不及研訊遂奉中日兩讞員宣佈退庭判胡等三被告還押候明日午後續訊 
[今日開訊陳其美被害案]  
　　陳其美被害一案己由地方檢察廳預審終結起訴於審判廳定於今日（二十二）開庭辯論聞其家屬己聘黄鎭磐律師爲代理人并請其提起私訴云 
[引翔港鎭業己開市]  
　　本邑引翔港鎭商民因公共租界工部局徴收菜攤月捐拘罰街旁攤户致起全鎭罷市風潮當經該鄉王經董恐肇禍端據情禀報縣知事速請滬海道尹向工部局交涉等情己誌本報兹悉代理縣知事景毓華據報後當以事關交涉遂即據情轉報徐道尹請逹交涉員速向工部局磋商早日和平解决一面飭委本署譯員黄輯虞於昨日午間馳往該鎭面晤王經董詳詢一切復同至鎭上向各店舖切實開導從速開市其時各店以未逹目的不肯即允黄譯員祗得返署禀請景知事核辦嗣於午後該管楊樹浦捕房三道頭西捕帶同華捕譯員等到鎭向各店舖聲稱此次徴收攤捐工部局初未知悉現旣不便商情應准豁免所有日前拘留菜擔等物飭令各至捕房領回卽前月所繳捐欵亦從寛給還以示體恤囑即早爲開市以免損失各商民聞之頗爲滿意故己遵諭一律開市罷市風潮至此完全消滅工部局可謂能順輿情矣 
[尚賢堂第一次中外商務聨合會紀事]  
　　昨日尚賢堂開第一次中外商務聨合會中外男女官紳工商各界之蒞會者頗衆如松滬護軍使代表副官田鶴年交涉員代表李惺菴工商研究會副會長謝復初會員婁伯文美華利鐘廠洪善良泰盛公司李潤齋新閘協和鐵行主唐晋齋及吳鐵珊馮岱生鄭仲賢沈智其鄧宛熙靑年會幹事陳維新左克猷等外界如西門子電燈公司大班李德立等皆預焉下午四時半至五時由該堂主任李佳白派招待員引導衆來賓先至堂内華品陳列所參觀室中陳列各物皆屬中華國産如古董金石書畫及各省工商學界之成績品五光十色新陳畢備參觀旣竣時己五句鐘乃振鈴開會首由李德立起奏鋼琴又有西賓二人繼奏手琴並演歌詞（一爲弔黄興哀辭）（一爲兵操歌）遂由李佳白報告尚賢堂由中外官紳合力創辦情形及嗣後陸續添辦學校慈善工商陳列室藏書樓等種種事業之歷史並謂現擬籌辦萬國博物院需欵較鉅應請商會提倡各界協助俾得觀成云云次由來賓陳維新左克猷馬天民馮善長哈少甫及德文報主筆司格禮等相繼演說大致以中外合力急謀工商發逹爲言迨五時半乃請衆來賓茶叙欵以各式西點然後共商振興工商實業之道决定每月開會一次以便聨絡中外共謀進行直至七時始行散會 
[法公廨讞員體恤押犯]  
　　法新租界薛華立路西牢内判押四五年之搶犯胡楊正等聽從己被西捕繫斃同押之重犯薛慶華黎浦春主使强奪管牢西捕越捕手鎗希圖開放越獄未成後管牢捕頭將胡等各犯解經法公廨預審終結判决胡楊正徐阿春章許桃照原斷外各加押四年李德楊賴新民王洪元陣阿根張志高李兆之各加押三年以上各犯於加押期内罰作一半時月苦工在案現中西讞員以罰作一半時月苦工如連日工作恐於衞生有礙故格外體恤先作一個月苦工再作一個月常工週而復始至押期届滿而止飭知管牢捕頭照斷執行 
[銅作學徒被匪戮斃]  
　　昨晚九點半時有住居法新租界打鐵浜四十九號門牌之銅作主楊連富偕同學徒楊連關因送水烟袋壳子至某處行經路口有匪徒兩人悞以所携爲貴重之物上前搶刦楊連關向之抵拒被該匪等突出利刃將連關猛戳一下當即身死迨至捕房飭探到來該匪等己經遠颺矣 
[黨人善後欵項之被搶]  
　　黨人王天吏投法公廨控稱昨在南市製造局領得部下各黨人善後洋銀一百零五元行經斜橋地方被董仙庭糾同十餘人到來攔阻去路强將洋銀如數搶去後追至法租界内始得拘獲請求訊究董供有黨人毛文喬前向審查處報名時因人數太少故托民人代邀同鄉人十餘名列入報名册允領洋後分給若干昨日毛托王天吏前往代領後由杜金卿祇給民人洋三元因欲增加不允以致口角惟並無糾衆搶洋之事毛現亦到廨觀審可以質證中西讞員即傳毛文喬至案詰訊據稱托王代至製造局領洋實有其事並無托董代邀同鄉人冒充民黨向審查處報名情事實被董搶去洋銀請求追還原洋等語中西官判以事出華界着將董仙庭移送該管巡警局訊辦並諭原告自行投局備質 
[續誌客棧内查獲匪徒]  
　　法捕房華探目沈德福包探周寳生楊振富潘瑞福在法租界西新橋街三百零一號門牌長發王記客棧内拘獲匪徒王　庭張賓譚鳳祥等三人抄出利刃兩把拘入捕房後又在該匪等身畔各搜出藥水一瓶捕頭詰其藥水從何面來係作何用王等同稱出洋購下醫治咳嗽之病捕頭着王等各飲一口堅不肯飲改稱此瓶藥水實醫外症不能入口捕頭當將瓶蓋揭開一股惡劣氣味冲 
 
 
 

Page 11

 
 
出直透腦筋使人昏暈知係迷藥判嚴行管押候將藥水化驗究竟是何毒質再行核辦 
[茶肆内擒獲匪徒之口供]  
法捕房華探目沈德福等前在法新租界全安茶館内拘獲匪徒王芝祥陳開山張德勝朱德標馬清風等抄出手鎗利刃及兇器等一併解入捕房經捕頭詳細盤問王等同供是晚由李姓起意約同民人等至全安茶館會齊後欲往南陽橋地方搶刦米店因李未到故未前往卽被被狥獲是實諭令還押候解廨訊辦 
[義昌錢莊被刦案續誌]  
公共租界愛多亞路（即前私江路）第十二號門牌義昌錢莊於本月十三號夜被盜刦去現洋鈔票共六百七十四元當經報捕請緝在案前日由總巡捕房探目陳雲忠偵悉庽居法租界之徐州人胡金奎靑江人沈錫麟鎭江人羅金山南京人劉時忠與該莊被刦案頗有關係稟明捕頭協同西探海明惠華探張林泰報請法捕房加派中西探捕往將胡等四人緝獲提回昨晨併解公共公廨請究卽據中西包探上堂稟明協往緝獲情形並據事主姜寳昌投案請究王襄讞核供商之美領博君以尚有同黨在逃判胡等還押候補提同黨到案併究 
[晉議會覆縣議員聨合會函]  
　　江蘇縣議員聨合會昨接山西省議會來函云逕復者十一月五號奉接公函敬悉貴會諸公關懷自治急籌恢復熱忱毅力無任欽佩敝會自開幕以來對於恢復縣會一節曾經屢次力爭最後又電請大總統副總統國務院參衆兩院速行制定公布並分電各省議會請協力要求矣兹奉來函相應抄錄原電隨函奉上敬請察閱專復并頌公綏計附電稿 
北京大總統國院參衆兩院鈞鑒法治國家首重民意各國民意機關莫不以行政之階級爲設置之標準今國會省會次第開幕獨於縣地方之民意機關仍付闕如旣不足以發揚共和之精神將何以周知吾民之疾苦雖縣知事之行政省長有監督之責省議會有咨請查辦之權究不若躬被其治者之見聞親切欲求眞實之民意縣議便誠有設立之必要元二年間各縣議會俱各以省單行法行之者非無因也現政府不欲期於法治則己否則請將縣議會法速行制定公布定期召集無任蒼生失望請極力主持山西省議會叩 
南京副總統鈞鑒頃致大總統國務院國會並各省省議會電（文與前同中略）請極力主持山西省議會叩 
[擁護孔教會之函電]  
　　上海紳商學界發起之維持孔教會前日假仁濟堂開成立會公决改名爲擁護孔教會等情己載前報兹將該會分致各機關函電照錄於左 
　　致北京國教維持會電本會今日開成立大會公决維持二字改稱擁護公推陳君作霖爲理事長力謀推廣聨絡一致進行即日通布函詳上海擁護孔教會會所保安堂内 
　　致各機關函敬啓者孔聖道德爲吾華立國大本數千年來人人崇仰乃國會近有少數議員欲擯孔教於憲法之外逆理忘本大拂民意同人等以國而無教無異不國國教危忘豈忍坐視爰集同志發起上海維持孔教會業己電致參衆兩院力爭請其列入憲法以　衆望本會昨開大會公議進行辦法各界 
來會與議者甚衆一致主張擁護孔教定爲國教僉謂此事應由全國各界羣策羣力繼續請願并道同途定占多數則目的可期貫澈斯時於千鈞一髮稍縱即逝爲亟披瀝愚誠專函奉逹務祈貴處察核從速籌商推廣聨絡合力進行之法俾得早定國教列於憲法以垂永久而固邦基是則吾華國家人民之大幸也再本會現於大會日公决改定名稱爲上海擁護孔教會合併陳　 
[整理烟酒稅之建議案]  
　　全國烟酒聨合會昨日接得寓京總代表陳良玉等郵寄衆議院議員陳變樞近將整理全國烟酒兩業之稅則改良法提出建議案由略謂烟酒一項本屬嗜好品各國均採重征主義然稅率難可加重而稅制不宜苛雜吾國之烟向有葉捐捆捐絲刨捐貨捐等名目酒則有缸捐有灶捐有筒捐（吉林燒酒）燒鍋有捐牌照有捐門售有捐運銷有捐及米捐麴捐印照捐各地方特别附加等捐繁苛己無與比至去年增設烟酒公賣章程（該章程於公賣費外又有特許稅旣己特許何有公賣旣己公賣何有特許兩者兼征寗非怪事）稅率益重稅制並亂黄酒燒酒稅率輕重不均嗜飲者多去黄而就燒有礙衞生非淺且鄂皖等省則抽百分之十五江浙等省則抽百分之十二重疊征收稅源涸竭（如涇陽水烟産自甘肅改裝運滬經過七省逢關納稅過卡抽釐再加公賣産銷二項及各行銷地之公益等捐實超成本二倍餘紹興之酒行銷全國故捐最早而率獨重當公賣將行之際旣以照率加倍征收免行公賣報部立案及飭部厲行公賣而舊日之捐與新加之率同時併征經各釀户商會函電紛馳交涉半年僅於新加捐率滅去十分之六將錯就新錯舊並捐故紹邑酒捐之重甲於全國無怪懦弱者相率停釀奸黠者勾串洋人合股仿造如漢口康成酒廠抗捐攘利是其殷鑒以上隨舉兩事餘可類推）查公賣章程旣非專賣性質又非課程辦法名爲設局收買實則按觔抽捐多一處征收即多一處流弊局員檢役吹毛求疵隂曆陽曆之誤塡大寫小寫之號數輕則倍征重則没收且加懲罰蓋員役花紅在於罰欵以故濫行職權藉作財源且各省公賣試辦細則多有軍警協助緝捕之文欲杜奸商之抗避適啓軍人之干涉種種苛擾更難勝數以視外來烟酒完納正稅子口稅通行無阻者其苦樂利害奚啻天淵謂政府摧殘國産獎勵洋貨雖百喙莫能自解夫烟酒之嗜好在今日社會己成爲不能廢除之品即使寓禁於征似不應遏其生機縱能遏内貨之生機究不能遏外貨之輸入爲今之計亟宜減其繁苛去其紛擾劑其不平將新舊雜捐及公賣辦法一律取銷採用製造與營業課稅法酌定稅率（凡販賣國内外烟酒者一律課以特許稅蓋外貨旣離洋商之手零星分配於各販賣人外人卽不能過問我自課營業稅辦法一律彼洋商將何所藉口而反抗之至製造額稅率除仿造之紙烟洋酒業尚幼稚宜酌減以示提倡外至重不能逾價值百分之七五以保内外貨價之平均如是則外貨騰貴國産易銷而金錢之外溢自少）由同業承包剔除中飽挽回利權國庫改入數倍於前利國便民無逾於此否則竭澤而漁後患不堪設想云云 
[總商會規復中證會董之提議]  
總商會日前常會公議規復中證會董案其提議案由云本會舊有中證議董一席由議董公推凡商號對於營業上立契約必經中證議董查明確實蓋印簽字方生效力每一契約收中證費二十五兩嗣以來會證明無多此席久闕現在各業時有以推召各據及探採鑛結請會備案或保證者若不規復中證一席專事查核蓋印簽字殊不足以昭愼重再華貨由滬赴俄及由港運滬照現行辦法均須由會蓋印證明華産應否規復中證二席及如何分别辦理另訂專章酌收證費悉請公議云云 
[水警廳長愼重冬防]  
　　江蘇水警第二廳長趙雲生昨日通令所屬略謂照得現届冬令令防務極爲緊要本廳所轄駐汛各處長警均有保衞公安之責任際此匪氛未靖搶刦頻聞查緝巡防更屬賫無旁貸惟師船散佈警力無多欲期弭患未然端賴實心任事若或擅離防汛致使防務督率無人無殊開門捐盜本廳長爲眞重冬防起見用特剴切誥誡嗣後各級警官以及各巡士在此冬防期内一概不准請假如有萬不得己事故必須請假者應由各該長官察奪情形嚴予限制以重防務合行令仰各專署長轉令所屬一體遵照辦理云云 
[製造局試砲蕆事]  
　　上海製造局奉部令額定每年限造七生王口徑之陸路管退砲三十六尊現在民國五年應造之前項快砲均己次第造成惟射擊之遠近裝藥之多寡開放之速率均應先行試驗故由李總辦督同砲廠委員黄佩堯領匠目於前昨等日在西砲台試射能射路程七千餘密逹瞄準裝藥速率等項均與外洋所造快砲無異試畢諭令配齊炮上所需零件裝入箱内以便派員解京交納 
[試驗軍艦吸電針之訓令]  
　　海軍各艦因須傳遞緊要事項曾經由部通令各艦長一律配裝無線電機自裝設以來己届年餘惟此項無線電機其桅桿上之吸電針最關緊要自應時常試驗以免遺誤　程總長前日訓令總輪機處凡有裝置無線電之軍艦駛抵上海浦江者須由精於電學之洋工師逐艦試驗倘有不靈者即行修换庶各艦在海洋遇有要公即可拍電通逹云云 
[旅客帶土之受虧]  
　　前日（即二十號）午前由滬開杭之二班火車有旅客周江西私帶烟土十包希圖販往内地販賣車至石湖蕩附近忽有冒稱偵探之金某向周搜查將土搶奪而去迨車抵石湖蕩站時周江西因土己被奪欲圖自盡故從車中跳下跌傷面部當爲該站長所見詢悉情形將周江西送交滬警務處請王巡官究查冒探之金某到案懲辦並請治周江西以私販烟土之罪云 
[蔡松坡先生哀電彚錄（七）]  
　　岑西林電松坡先生之世兄鑒溯自帝制議起尊公出萬死不顧一生之計備歷艱險再造共和於民國爲元勲與煊爲患難交昨自桂林抵粤驚聞噩耗痛悼實深蓋不僅爲尊公痛并爲全國柱石痛也惟尊公豐功偉烈千古不朽雖在九泉亦當無憾尚祈節哀循禮以當大事至禱岑春煊敬唁 
　　留日學生總曾電電悉松坡先生再造其和功高雲漢吳天不弔折我棟梁洄想偉績薄海同悲謹吊中華民國留日學生總會 
　　留日湘會電蔡公溘逝哀痛奚似請李大年前來襄理喪事留日湘會 
　　加越大佐電謹弔痛悉蔡鍔氏死去　　孫中山電聞松坡先生忽逝哀悼不勝除派周應時君敬詣喪次賻唁外特此電弔孫文蒸 
　　江西李督軍電中國駐日章公使諧轉福岡醫院蔡世兄鑒頃接張運隆諸公蒸電駭悉尊甫松坡先生於八日捐館東瀛噩耗遥傳海内痛悼伏惟尊甫再奠共和重光日月滇川轉戰勞苦功高何國天不　遺長城頽壞念兹危局益用愴然特電奉唁伏希節哀順變勉襄大事是所企禱李純眞 
　　附成城學校校友會函本校校友接中華民國陸軍大將蔡鍔君逝世之訃不堪痛惜兹謹表哀悼之意於中華民國故陸軍大將蔡　遺族之前成城學校校友會副會長岡本則　會長文學博士澤柳政大郎大正五年十一月十日 
　　司法部張總長電蔣百里諸先生鑒奉松坡　電痛　肺肝荷疾勵兵勞瘁糜軀此中國之不幸舉國同哀將來與克公均當舉行國葬現在一切事宜敬託諸兄照料并祈代唁張耀曾眞　　熊希齡電中國公使館轉福岡蔡世兄鑒頃聞尊公訃音國失長城殊深哀悼謹電唁熊希齡蒸 
　　財政部陳總長等電前四川督軍家屬鑒松坡督軍再造共和元勲蓋世薪膽艱難　瘁爲國迨告成功色斯高舉天胡不弔）遽隕大星噩耗遥傳同深酷痛敬致唁忱爲天下慟陳錦濤殷汝驪李恩浩同叩佳 
　　奉省議會電蔡松波瀛眷鑒松坡先生推翻帝制再造共和國步方艱元良遽隕瀛天遥望痛悼殊深餘休會一日並定期追悼外特電馳唁藉申哀忱奉議會 
　　孫武電蔣百里先生鑒蔡公仙逝薄海同悲　我良人百身莫贖况在袍澤哀　尤深轉致唁忱敬乞代薦孫武叩 
　　衆議院湯議長電蔡松坡先生家屬鑒天降鞠凶又弱一個人亡國瘁痛悼同深湯化龍梁善濟劉顯治黄羣劉崇佑藉忠寅藍公武王敬芳徐佛蘇胡瑞霖凌文淵杜成鎔劉星楠靑　　教育部范總長電醉六伯勲諸兄鑒得電驚慟己極松公功在國家自有優恤之典身後一切望爲妥辦本日暫由國務院滙五千元託章公使　交范源廉佳 
　　内務部孫總長等電章公使轉前四川蔡督軍家　鑒蔡公松坡一柱擎天元勲蓋世挂帆東海忠節卓然正期克享遐齡藉紓國步豈意傳來噩耗遽隕大星國瘁人亡實深哀悼孫洪伊謝遠涵蒸 
　　湖北省議會電中國公使轉蔡府鑒本日驚悉松坡先生噩耗先生再造共和功大斯民憂勞辛勤病竟不起大功柱石頼倾膽念前途憂痛曷極特休會一日誌哀并開追悼會謹先電唁湖北省議會灰 
[漕河涇鄉國民學校開聨合游藝會]  
　　本邑漕河涇於本月二十五六日（舊曆十一月初一二日）借梅家弄鎭南市靑年俱樂部體育場開漕河涇鄉全體國民學校聨合游藝會每日上午由各校學生表演游藝下午各職員扮演新劇并由該校商准滬杭車務總管將此兩日上午八時四號往西火車及下午七號往東火車於梅站皆停以便來賓前往參觀 
[招領迷路女孩]  
　　淞滬警察廳發傳單云爲招領事案據二區一分駐所呈稱於本月十七日據住居境内九畝地德潤里二十七號門牌紳民殷慶貞令伊經租賬房執事李宗鎬投所報稱於本月十四日午刻有一迷路女孩在主東殷慶貞住宅首門内徘徊玩要直至晚候仍未見去經主婦詰問據稱姓林名雲弟現年十二歳四川人於數日前由父領到上海價賣與李姓家爲使女今日出外買物循電車軌道而走忽迷方向不認回去住址地名不能說知當派僕人就近訪問該女孩主屬并無着落擬即送廳請核乃因該女孩依戀情切不忍强迫請予暫行留養爲此據情報案懇請出示招領俾失孩家主來認給領如無家主來領時或欲送回原籍親屬撫養則願助川資以行樂善之忱實爲德便等情前來據此查該女孩頭梳紅線小辫身穿灰色柳條布棉袄外罩該灰布單褂下穿該灰布單褲足穿該灰布鞋子詢係迷路屬實除姑准該紳民暫行留養候領并由本所出示招領外理合呈請鑒核俯賜刋布傳單分行各區署隊一體招領等情據此合亟傳單招領仰該迷女家屬迅即前往認領可也 
[小孩家屬尚未查明]  
　　住居虹口兆豐路四百三十一號門牌之揚州人李天盛李季氏與陳陶氏家藏來歷不明之十二歳女孩田小寳子三歳男孩來仔被救濟會偵悉報捕飭探將李等男女小孩共五名口一併拘解公共公廨訊押在案昨晨復由捕房解究中西官以該孩等家屬尚未查明判仍分别押候查明再行訊究 
[上海郵務管理局廣告]  
　　郵寄包裹推及新疆省 
　　上海郵務管理局第二九○號廣告云爲廣告事照得郵寄圑内包裹辦法當自本年十二月一日爲始推及於新疆省内施行所有該項包裹應按左列之辦法辦理（資例）甲包裹於新疆省内各處互相往來者應付兩單純費卽係每重一基羅付費四角續加之每一基羅或不及一基羅之零數付費二角乙包裹往來新疆省者應付四單純費即係每重一基羅付費八角續加之每一基羅或不及一基羅之零數付費四角丙包裹由雲南新疆兩省彼此往來經由法屬安南轉寄者應付三單純費卽係除按各類郵件寄費清單說略第十節丙段第一目照付經由法屬安南轉寄包裹之特别資費外每重一基羅付費六角續加之每一基羅或不及一基羅之零數付費三角（尺寸及重量） 
包裹重不得逾五基羅（合英十一磅）長寛厚各不得逾三十桑笛邁當（合英一尺）（取道）往來新疆省之包裹祗可取道甘肅省轉寄其在途期間須視情形如何或四個月至六個月不等（封裝）各包裹必須封裝堅固以足耐長途起卸及由旱班運寄之艱難情形爲合以上辦法仰各寄件人一體周知可也此告中華民國五年十一月一日郵務長魯士奉郵政總辦令發 
[三紀受傷人形跡可疑]  
　　梟匪王志强迭在無錫縣境搶刦某姓等巨贜被警士鎗傷左足逃來上海至虹口同仁醫院醫治各節己兩誌本報兹悉美捕房以其係主要匪犯在普通醫院恐有疏虞前日特將該匪解送海能路工部醫院調治以昭愼重 
[匪徒串搶現洋]  
　　匪徒李阿才王金瑞前日在虹口老街路弄内串搶元芳路四百八十六號門牌烟紙店學徒沈桂仙之現洋二十元被沈報捕將二人拘獲昨解公共公廨請究經俞襄讞會同美沙副領事訊供不諱判李王兩匪各押西牢年半分别示儆 
[華捕被控搶洋]  
　　甬人鄭開印控新閘捕房四百四十二號華捕天津人潘秀桐於前日午後糾合同伴在大通路一千三百四十一號門牌某茶館内攫取會洋逃逸等情盻由捕房將潘拘解公共公堂請究據一百八十六號四探與華探高萬生投訴潘捕被控後奉捕頭諭協同西探前往該茶館内調查原告等磪係摇會將其會簿帶入捕房故今晨將在在各人傳案請爲訊核並據原告偕證王啓良張王氏等投訴前情並稱該捕頭上之傷痕因其攫洋逃出被馬路上小工等疑爲盜匪被該工人等擊傷訊之潘捕供稱與原告挾有仇隙咋經過大通路被原告等六人强曳入茶館内兇毆致將警服打失號褲撕碎身受重傷並無搶洋之事請爲調查云云又據原告供稱頭額亦被潘捕用警棍擊破尚有華捕數人帮兇計被搶去會洋十五元求究中西官核供判潘捕押候指明同往之人再行訊核 
雜評二 
[金與土（訥）]  
　　一人之身周身血脈不靈此活動而彼又窒塞者結果將成偏廢之病此中國金融之現象也 
一人之身日日爲戕身伐性之事耗精疲神而不己者結果將成癆瘵之病此中國烟禍之現象也 
金融者人人所恃以養命之源而常憂其不繼烟土者人人所視爲喪身之具而常憂其無盡應流通者金融而常不流通應斷絶者烟土而常不斷絶是吾國己兼患此二病矣且此二病之徴象忽重忽輕瞬息千變今日所傳之消息又不同於昨日矣 
 
 

Page 12

 
 
   
 
 

Page 13

 
 
G> 
[笑舞臺]  
廣西路汕頭路　電話三五一五 
夜戲正廳兩角包廂三角特廳四角特廂五角月樓六角 
日戲正廳一角包廳一角特廳二角特廂三角月樓四角 
[新空谷蘭]  
二十七夜准演著名情劇全本 
不好不要錢　比空谷蘭還要好看 
衆人皆曰　新劇多至千外齣　最好要算空谷蘭　所以笑舞台不演空谷蘭則已　演一回則必滿一回也　今新空谷蘭出現矣　其情節　其趣味　其曲折　較空谷蘭　有過之而無不及　而優游之蓮芬　演來比柔雲還要好上幾倍　其舉止　其言語　無不酷肖今日新社會中　道兄　繪聲繪形　觀之不令人拍案叫絕不止 
新空谷蘭　取材於著名小說紅淚　饒有情趣　爲情劇中有一無二之作　其中愛情　哀情　妬情　毒情　奸情　痴情　一切有情　情情多有　凡有看過老空谷蘭者　旣不可不看此新空谷蘭　卽來看過老空谷蘭者　亦不可不來看看簇　新鮮的新空谷蘭也 
[繡雲天]  
在四馬路大新街口游資二角電話四九七二 
三層樓書場商場 
楊月槎　楊星槎　珍珠塔 
吳玉蓀　白蛇傳 
朱蘭庵　朱菊庵　西廂記 
謝鴻飛　三笑 
沈廉舫　果報錄 
袁澄泉　文明宣卷 
四層樓　髦兒戲　活動影戲 
五層樓　吳品如戲法　女唱書　鄭少賡灘簧 
六七八層屋頂花園 
福新旅社擇吉開張 
另有趣中西餐五角一元　游資在內 
[第一台]  
特煩周王二君新排著名文武兼全新戲 
第十一本第十二本　一俟排練純熟卽日開演 
[女俠紅蝴蝶]  
是劇前已演過十本　其中情節離奇　武塲之特色彩景之新奇配角之齊全早爲惠顧諸君所讚賞　近日各界要求續排之函紛至沓來　本台主特煩周王二君隨卽赶排　並製新奇佈景　其情節愈深愈奧　其盜謀愈思愈毒　盜窠機關愈弄愈多　破機之法愈出愈奇　較之前十本更覺興會淋漓　出神入化矣　將已排練純熟　卽日開演　特此預布 
[新世界]  
上海第一游藝場在英大馬路泥城橋 
門票二角升降梯三角每晚十二時止日夜一律 
二層樓　女子新劇　三點半至五點半　六點半至八點半　九點半至十一點半 
三層樓書塲　　少堂宣卷　二點至二點三刻　七點至七點三刻 
周珊山灘簧　六點一刻至七點　十一點一刻至十二點 
謝呂泉三关玉蜻蜓　二點三刻至三點半　七點三刻至八點半 
謝少泉落金扇三关　三點半至四點一刻　八點半至九點一刻 
吳松石　金鳳白蛇傳　五點半至六點一刻　十點半至下一點一刻 
天津班雙簧大鼓　四點一刻至五點半　九點一刻至十點半 
樓下影戲場　髦兒戲　二點至四點一刻　七點至九點一刻 
影戲　四點半至五點半　五點三刻至六點三刻　九點半至十點半　十點三刻至十一點三刻 
動物院內陳列各種珍禽異獸頗足增人興趣並有彈子房及新添種種游戲西洋鏡等供人娛二層樓特設大商場並備中西名廚精製各色佳殽大餐室中陳設雅潔坐位竟舒餘如哈哈鏡鴛鴦池等尤屬暢懷悅目登最高之樓可以極目千里而廣大之跑馬場盡在眼底紅牆綠樹四望豁然屋外空氣旣佳場內容積又廣鬧中取靜幾疑世外桃源錦上添花不愧人間樂土 
中餐菜劵每位角　西餐菜劵每位一元游資均在內 
[黑箱]  
新世界十月十四日　日夜準演世界著名偵探影戲共三十本每日更換其中神出鬼沒有不可思議之妙 
人出意外之奇謂之奇見所未見之怪斯眞怪黑箱影片則奇其所奇怪其所怪觀之令人咋舌令人驚心其趣味之深結構之奧思想之新佈局之異近世當無與爲匹惟他家演此等長片須每星期一換未免觀者少興今本公司逐日換新可以不費時間得觀全歸好奇豹君盍諸乎來每日五點三刻開演每夜十點三刻演 
[天蟾舞臺]  
十月念七夜戲全體文武藝員准演拿手傑作 
大減價　三層頭等一角　特等二角　頭等正廳三角　特別官廳七角　特別包廂七角 
南北蜚聲花旦靑衣趙君玉飾麗娟代演雙齣虹霓關頭本二本 
編輯主任新劇大家管海峰飾偵探尼故而 
楊月樓飾白爾門小姐代演雙齣虹霓關頭本二本 
小如意飾雅蘭代演雙齣虹霓關頭本二本 
林樹森飾少將保安 
[黑手黨三本四本]  
奇異化裝全堂西樂 
是劇頭二本開幕均服新劇主任之學問化裝神妙無比以及背景爲中國著名大家熊松泉君精製是以特別不同三四本到巴黎情節更爲變幻純全西式完美特別翻新有不可思議之妙公爵遇害地窨出險黨人圖害被獲尤爲出奇自有偵探戲以來從無如此出神之作佈景如公爵書房火車車站街景會場三層樓大旅館醫院地窨種種特色驚人奪目見者無不贊成 
盖呌天三岔口夜宿 
小七歲紅鐵龍山大破　兵 
[年羹堯]  
天蟾舞臺新排社會歡迎歡迎尚武精神歷史好戲露布 
是戲前排頭本二本早承社會歡迎膾灸人口三本操練已久其中更爲神勇列陣翻新並加特別佈景卽日連檯遞演以慰諸君渴想此聞 
[杭州第一臺]  
禮聘全球歡迎藝員 
靑出蓋世汪派鬚生王鳳卿姜妙香 
　絕無上靑衣花旦梅蘭芳姚玉芙 
名震全球無待本台贅述茲因公餘天竺進香遊覽西湖挽友極意欵留荷蒙應允一星期後再行北上卽日登檯先此露布 
 
 

Page 14

 
 
自由談 
游戲文章 
[擬花神判芝蘭爭長辭] [  濟航]  
　　查芝乃國家之瑞靈氣所鍾蘭爲王者之香清操共仰出山非小草早邀葵藿傾心斯世久齊名豈比薰蕕異器乃以珊瑚玉樹欲爭上苑之風遂致李下瓜田漸蓄中心之恨蘭則拚折一叚欲洩其鬱鬱之幽香芝擬賽過香蓀須讓其亭亭而獨秀當此花國再建豈堪枝節横生自由之奇花方胎毒國之餘孽未淨方喜大樹相依中土得托庇蔭不料蒼松忽折西山又喪良材且南崗黄花灌溉幾經鐵血而東林紫竹摧殘又遇霜風是則荆棘載途豈宜爭牡丹之富貴蓬蒿滿目正當爲蔓草之剪除惟是梅具傲骨平日雖不肯下人而竹有虚心歳寒乃能得三友花能解語草尚含差故欲斷瓜葛之糾纒端在芝蘭之契合雖云春萱己老願作忘夏之人而秋菊淡然尚有傲霜之性爰假苾芬之氣味借作鹽梅之調和晚節高標百花低首旣不依草附木定能抑臭揚芬况　施松上强弱本自分明蓬生蔴中曲直何難立判在芝草靈根早固和氣乃能致祥在蘭花吐氣常馨芳心亦當共賞從此葛藤永斷應學桃李之無言緣芥不存各歛薔薇之芒剌庶不必草來指佞羣芳無密密不開之心將來花種合歡滿園皆欣欣向榮之象此判（三） 
筆記 
[三足蟾] [  小孤山人]  
金陵菜傭偶於河中捕獲一小暇蟆徧體碧綠兩眼有光作金黄色蝦蟆前後本四足此則祗生三足其前兩足如常蟆其一足在凥後兩節而多肉能以時屈伸之足有五趾歧出如人掌然凥後無孔識者曰此蟾也俗謂之仙蟲一時市井喧傳求觀者衆馮副總統聞之以重金購去（聞給洋二百餘元並使充兵役）人咸詫爲奇異云吾聞物之三足者曰能此三足者其殆所謂能歟又聞月之精光是曰蟾蜍蟾蜍者潜確類書之所謂三足蜍也本草言其髓可愈痼疾是則入藥品者乃三足蟇今藥肆中於五月五日取癩蝦蟆眉間之白液（液卽汗也其法以利刃微剌癩蝦蟆之眉角即有少許白液外溢用薄蔑片平面刮出揩於磁碗口上而收儲之）名曰蟾酥非眞蟾也抱朴子曰蟾蜍壽三千歳天中記曰蟾蜍頭生角得而食之壽千歳道書謂蟾蜍萬歳背生肉芝出爲世之祥瑞自馮督軍得三足蟾不一月而選爲副總統果符祥瑞之兆其信然歟蓋物類與人情相感召善氣遇之則感召祥和惡氣遇之則感召災戾故中庸曰國家將興必有禎祥國家將亡必有妖孽理有固然無或爽也諺有之曰得四足蝦蟆易得三足蟾難若金陵傭者因得一蟾而有金錢有職事是則非儻來之物亦由於自然之運者矣（二） 
談叢 
　　南湖先生曾爲九果園主人吳渭川君遺囑中證人之一兹因渭川君之媳吳戴氏與其姑吳朱氏爲財産涉訟於上海地方審判廳日前廳票往傳南湖其夫人吳芝瑛女士於傳票後題詩三絶云訟因財産涉吳朱今日那知是阿姑遺囑分明應訊問泥他傳票到南湖朱印堂堂速置郵法庭繳票莫輕投届時不到或句攝川費批從被告收（傳票曰若届時不到或發句票句攝又曰此票到庭繳銷又批曰川費向被告收）彭嘗記（曾培）與鄭推事（炳）兩度唤傳作證人更有兆熊承發吏似曾相識話前因（前到小萬柳堂拘吳朱氏者卽傳票承發吏吕兆熊）是亦訟庭中一段佳話也[  栩園]  
天下事每有無心喑合者而小說家形容社會尤易招惹怨尤恒有得罪視朋而出於不自覺者故予亦嘗以此自誡吾友某君因亦小說家也著作甚富予於三年前始識其面然闊别近一千日矣昨怱過予以拙作（瓜子落花生傳）相詰責謂無一句不切指其人予乃大異蓋此君旣非麻面而别號又非落花生或紅衣生誠不知其中乃有何語暗合且予雖與同里而其歷史亦殊未議百思不得其解轉訽之則曰君旣不知則亦不必告君但人皆謂此傳係爲我作乞爲聲明予因許之惟念此等游戲之作不過聊供一噱初無成意若爲聲明則反揭其姓氏不啻登一廣告謂某某自認爲落花生矣爰諱其名但誌其事以謝吾過百年而後或亦爲吾兒筆記中之一叚佳話也此君又言『予生平作小說多無心暗合之事恐亦不少君作此傳殆冥冥中使我自食其報歟』此語至確可爲一般小說家作當頭棒故特誌之[  栩園]  
小說 
[言情小說妍媸鏡] [  常覺小蝶合譯天虚我生潤文]  
　　第十章（三） 
　　言次見吾父點首則微嗽而後言曰密斯柰梨此蓋商業中事也予愕然曰商業耶吾固未聞吾父乃營商業菲雪曰或者君未知此但君亦聞有白列顚銀行乎予摇首曰不知菲雪似失望曰吾意密斯必當知之此實倫敦著名之大商家今乃倒矣予曰倒耶吾意吾父當未必有存欵其中菲雪歎息曰雖無存欵而實較之存欵爲重蓋尊甫於彼問實有股份也吾父曰柰梨菲雪先生此語確也昔者菲雪先生己有信致予囑爲預備顧予生平疎懶漫不經心轉眼忘之嗟乎吾今乃受其罰矣菲雪以吾父語殊糢糊則明之曰密斯柰梨當一月前銀行己有摇動消息吾卽以書致尊甫囑其將股票售去予曰然則先生亦爲股東歟菲雪曰然且爲董事予見現狀不佳故己早將股票售去不致受其損失吾初以爲尊甫亦必如是而熟知其否吾父以手撫額曰嗟乎君之盛意吾實感佩無倫特吾於商業實非素習此欵蓋傳自吾祖漫不經心故君書來吾驟然竟不能諳菲雪曰事關商業吾亦不能不隠約其辭乃致令君不解則此咎吾亦殊不能辭但今銀行己倒君爲其中股東難免波及可復奈何吾父摇首曰己而己而但坐待破産耳惟吾子女何辜乃亦使受其罰行見吾家老幼携手入卑田院矣予此時悲極涙包於睫直投吾父之懷言曰吾父母作此言吾儕子女在理正宜孝養吾親今乃轉勞吾父殷憂罪復奚贖以吾思之其結果或不致如吾父臆料之劣言次不禁移目以注菲雪菲雪微顫其厚唇曰果也白理安先生吾意令媛必將有以助汝但願君留意於我頃所獻策則幸矣（十章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
新自由談 
彈詞 
[羅霄女俠第七回（二）（寄塵）]  
　　阿靑聞語滬先零舊事分明記得清他說道與汝相依如骨肉爲怎麼天涯相遇反相驚我自從那時分袂還鄉去准備着死守田園了一生誰知故宅都荒廢只賸得寂寞相依影與形歸也無家行不得暫將舊僕當居停安居縱免飄零苦終日難忘母子情因此扁舟尋父去那管他千山萬水阻前程誰知道風波不險人心險他便把圈套重重做得成 
五兒道原來是你家舊僕騙你到此嗎這人姓甚名誰現又何　往阿靑答道不是他人便是兩年前隨着我母親在萍鄉的王媽這回在醴陵相遇他說送我還萍尋覓伯父誰知却騙我到勾闌中來想他己得了銀子長揚去了好呌我往那裏去找他　五兒道他說送你還萍鄉嗎這裏不是萍鄉却是南昌阿靑道　原來如此我始终不曾知道五兒道姑娘勿慌且聽我說 
我是風塵任俠儔天涯蹤跡浪沈浮不平理得他人事勝是榮封萬户侯是何况救君脫險仍逢險好教我一片初心尚未酬此去要尋王媽媽寳刀先斷小人頭殷勤護你投親伯再放萍鄉一葉舟白璧酬恩原不要黄金報德又何求願只願那時夙類吾能了便又向萬里雲山作浪游 
　阿靑聞言沈思一回含羞說道你說得雖然不錯你也須聽我　說 
譯叢 
[魯意拿破崙（續昨常覺）]  
宣告軍人書曰吾親愛之軍人聽之汝曹母餒救國之責任全在汝曹予所屬望汝曹者不第守職更望汝曹尊重國中最大之法律而予則爲法律之代表汝曹有救國之志不能行其所志有援助予之心而不能實行歷盡艱險備嘗困苦與予同其此例今幸矣一切障碍掃除殆盡蓋國會極力推翻予今則國會己解散矣惟有一言須問汝曹者汝曹能以實權畀予則予勉任其難否則汝曹另舉元首以代予汝曹自一千八百三十迄一千八百四十八年所受待遇如何國家有事不屑諮詢汝曹國中之待汝曹落寞久矣而予以爲吾蘭西爲公共所有汝曹亦法蘭西之主人翁有所意見亦可以發表惟汝曹須母忘棄軍人本分耳上自將軍下至兵士服從國中元首是爲汝曹天職予負全國重任爲謀國家之幸福不能不毅然行之然須得汝曹協助始有濟益汝曹所恊助予者即合於法律合於名譽之舉動而己伹願汝曹一本此心措國家於磐石之安設有人破壞百姓之自由者汝曹羣起抗之吾親愛之軍人乎汝曹與予作何感念予可不問惟予與　曹其患難共安樂者不自今日始矣今後但願爾我互相提携爲吾法闌西謀幸福予有厚望焉一千八百五十一年十二月二號魯意拿破崙自愛利西宫發按魯意拿破崙初被舉爲總統繼 
而解散國會假民意藉武力帝制自爲卒之身敗名裂貽譏史册見其兩書卽知其蓄心而其口吻與袁氏如出一轍良可概矣（二）（完） 
聨話 
豫友函示樊樊山近作壽子五十聨云我亦　翁願再撫汝五十年壽汝乎抑自壽也身臨大邑豈獨有民十萬户保民者則天保之（時其子任縣知事）又易實甫壽如夫人聨云佳人才子總情癡女愛男歡願生女皆佳人生男皆才子花好月圓無量壽天長地久看地上花常好天上月常圓按壽子壽妾均難措詞而樊聨立言得體易聨清新流麗均不愧才人手筆殊可傳也（一）（宋焜）（附誌）接戚戚君來函謂本月十二日聨話（數盡殘更）似應改作（鷄籌）庶與下文鴛牒可對又（殆其配歟）配字似應作死字栩按此說甚是配字自係校誤敬誌佩忱 
短篇小說 
[警世短篇老牧師（小蝶）]  
麓林山之叢樹中有一尖頂屋之小教堂壁堊作白色己剥落斜陽照之似老嫗展輔而笑而牧師之和靄亦如之牧師老矣不詳其姓氏但知其居此己多稔慈祥近人而己禮拜六最後之一線斜陽照及於教堂敗壁時牧師方徐徐歸自村中歸徘徊風景怡然自得而學校中小生方罷課歸見老牧師亦各脫冠致其敬禮且有牽牧師衣角絮絮語者故牧師之笑容常在其兩　間也將登山坡忽聞有歌聲一片出自隣近一小酒肆中歌辭俚俗而無腔牧師乃不禁歎息蓋知歌者必爲村中之牧羊少年保　其人至擴悍不畏强禦生平足跡未嘗一履禮拜之堂牧師久欲勸悛并其友儕乃終不得隙故歎耳顧歎聲未畢即有一粗擴之聲自後呼曰老牧師若來我當與汝賭飲牧師廻視則見保羅方倚身於酒肆門次醉態惺忪伸其一臂攀窗上鐵檻而以一手自撫其手槍桀傲之態儼然一村中惡少年也在理牧師宜責其人而牧師竟轉現笑容曰孺子有酒耶是當飲保羅作獰笑曰老兒亦殊識趣趣從我入肆朋友此間酒不甚佳耶言次睨目而顧其同儕羣少年皆噭然應之曰隹於是立圍牧師於中數十玻盞齊舉相觸乃作繁響厥狀似置母雞於羣狼之中不膏其血吻不止顧牧師量宏頃刻十餘盞殊無醉容衆見牧師能飲則交相詫愕此時保羅敗矣然以血氣之少年敗衂於一老牧師手中又何能甘則立以拳抵案曰老牧師吾與汝博如何老牧師殊不以爲侮徐徐笑曰保羅汝己不能飲耶大凡少年其酒量恒淺然能知止則孺子亦未始不可教也保羅大怒曰與若博耳何嘵嘵爲牧師泰然曰可雙陸耶抑葉子戲乎保羅自問雙陸之技固精人一等則曰盧雉可也夫以一牧師縱酒己爲平常所不習見今復博且與一牧猪奴博於是酒肆中人羣起以觀二人博保羅曰牧師汝置孤注幾許牧師曰任汝言之言時微迸其脣而心中則哀禱上帝赦其令曰破　　種戒律之罪其心蓋爲善也（明日續完）　　 
[徴文條例]  
（一）　文分五等酬自六元至二元（二）小說需要短篇以一二千字者爲宜分三等酬自三元至一元（三）筆記叢話分二等酬自二元至一元（四）來稿酬潤均於文尾刋明（一）（二）（三）（四）（五）等第不受　者請於文尾自註（不受酬）（五）來稿無論刋否概不寄還如投稿時附入郵費者不合目退編輯部啓 
 
 
