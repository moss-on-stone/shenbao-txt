# 1905 - 61 - 4911452

 

Page 1

 
 
   
 
 

Page 2

 
 
[電傳　上諭]  
　　二月初二日内閣抄奉上諭沈大鰲著調補浙江温州鎮總兵山東曹州鎮總兵著任永清調補欽此 
[論南北形之變遷]  
　　古之建國主控禦四方無强敵外寇之侵入故其地利用北今之建國主觀察内外使進取退守之兩便故其地利用南此形之變遷與時事爲轉移有不可勉强者也上溯三代下迄今兹都於北者二千數百年得姓四十東南則僅僅三百餘年更姓十數而已其優勝之原因由於中國地理之大員北迤南建瓴高屋之上則縱橫馳逐如舉網之提其綱而天下遂安於無事故歴覧舊史北人南下者多勝南人北伐者多敗如五胡　而晉以東女眞强而宋以南蒙古尙武寳翦遼金我朝龍與遂星明社其功蹟之彰彰者也至一國鼎立則吳入於魏六朝並峙而陳覆於隋幸蜀幸陜唐室有復覇之時建康臨安晉宋無北渡之日優劣相較何其天壤就中國古事言之形之所在洵未有舍北圖南者也惟天下大代有變遷關中之氣盡則東移於河洛河洛之地疲又東移於燕京今且遼瀋之根本盡拔津沽之門户洞開卽燕京亦幾幾乎不能安枕矣蓋地愈北則居高臨下其控制全境爲尤易亦惟地愈北則扼吭附背其應付强鄰爲尤難此古之建國内憂里而外患輕所以利用北今之建國外患重而内憂輕所以未必利用北也况北地類多荒瘠不若南方之繁盛北地類多苦寒不若南方之和煦北地則鐵路之權旣握於外人交通或有所未便東省之地又付諸局外保守更苦其無策而南方則江流浩蕩交通無阻隔之憂土地廣袤保守惟指揮之便如揚子江上流一帶之地非天然形之所在乎顧祖禹氏所謂上可以通關陜中可以向許洛下可以顧閩廣進之可以保西北退之可以圖東南者也昔西晉用之以亡吳蒙古據之以弱宋投鞭飲馬想其豪雄虎踞龍蟠方斯闊大所謂南北之咽喉天下之　膂匪過論也日也夷陵險要自古所推施州山川環結土脉繁衍南北相麗旣以聨楚蜀之援亦以厚巴夔之而戰則江上可以運兵守則南省可以足食詎不可謂吾國之一重鎮也歟至金陵在昔固屬險要今則吳淞之海防盡撤　嫌其太淺直北之首尾不應又覺其太寛審時度未有若上遊一帶之重要者也雖然竊又論之形者將以自衛者也必有善用此形者而後可以自衛者也否則旅順本爲形之地何以吾僅三日失之俄則守至一年而失之澎湖亦爲形之地何以吾有之則不能爲閩省之屏障日有之則屹然爲台灣之門户是在謀國者之好自爲矣嗚呼亞洲一隅今日已如衆射之鵠萬國眈眈挺立環伺互相雄長互相擠排揚子江流域正其爭權競之塲而形之可恃與不可恃固在不可知之數也謀國者將何以應之何以待之 
[日俄在盛京戰情]  
　　二月初二日倫敦來電云露透電局駐盛京訪事人於正月三十日晚電稱前日日俄兩軍自朝至晚之戰日軍會聚於盛京西南馬家鋪地方至今仍不能將俄人逐出盛京之西及西北亦有猛戰之事俄柯魯拔托金將軍在此方面猛攻日軍左翼俄軍現尙占住中央之各陣地譯交匯報 
[日軍已抵盛京]  
　　二月初一日倫敦來電云俄柯魯拔托金將軍報稱日軍之先鋒隊卽前圍困俄軍之右翼者於正月二十九日由新民屯大道之方面抵盛京車站五英里之地露透駐盛京訪事人云日軍忽出現於盛京附近俄人甚異之全城之人大爲擾亂譯字林西報 
[日海軍已抵香港南]  
　　二月初一日倫敦來電云據英每日郵報云日本海軍兩隊計有兵輪二十二艘内有頭等戰艦兩艘現已見於香港之南一百英里譯字林西報 
[日報勝俄詳情]  
　　昨日駐滬日總領事署以日本外部初一日所發之電見示内開滿洲興京方面之敵人於三十日晨仍與我軍竭力抵禦沙河境地内我軍一枝隊現正攻擊灣頭山東四英里本牛羅堡北之高地先於二十九日我軍將敵人前列之陣地占據後聖母堡我軍之一枝隊於三十日天明時占據敵人高地之砲壘鐵路東面吾軍於三十日晨占據灣頭山東南二英里之林莊屯現我吾軍正在圍困彼境一部之敵人鐵路之西我軍於三十日占據漢城堡小蘇家堡現仍向前進攻蘇家屯之鐵路車站現正在焚燒 
[日軍奪獲敵物]  
　　二月初一日日本東京來電云吾軍右旅團右翼之一枝隊於正月三十日晨占據四方台反大連屯卽在彼處奪獲大砲一尊快砲數尊并生擒俄俘甚多是役俄軍傷亡之數計有三十人譯太唔士報 
[俄兵圍白哥薩]  
　　二月初一日倫敦來電云俄高加索境地白哥薩地方現已由官軍圍困矣譯字林西報 
[預料俄將戰情]  
　　二月初一日德京柏林來電云接俄京聖彼得堡各電皆稱柯魯拔托金將軍之情形甚屬爲難精於戰略之人（俄人亦在内）皆謂柯將難免有潰敗之事譯德文報 
[俄皇頒諭後情形]  
　　二月初一日德京栢林來電云俄皇第一條諭發出時政府各大臣皆未悉其事迨第二條諭領 
 
 
 

Page 3

 
 
發後聖彼得堡人心頗覺安靜譯德文報 
[俄民不信立憲之諭]  
　　二月初一日日本大阪來電云奥京維也納電稱俄國淮設立憲政體之消息係進步黨所謡傳民人皆不以爲意明理之人責備進步黨謂此舉非但無益且有害於國革命黨與罷工人之意必須先行决定停戰未停戰之前俄皇雖屢頒諭旨允許立憲政體然是否眞心實難承認譯字林西報 
[英員辭職]  
　　二月初二日倫敦來電云英首相巴爾福君在下議院宣言英屬愛爾蘭島總督之總參謀官兼樞密院員混屯姆君現已辭職譯文匯西報 
[俄兵侵害陵地]  
　　在奉天之俄兵以該地嚴冷無禦寒　計分派二三百名侵入御陵之禁苑將昭陵嚴陵之古本濫行斬伐用火焚燒種種暴狀不可言喻現外務部已　俄國公使責問矣譯大阪每日新聞 
[請調兵嚴防遼西]  
　　聞日前某樞臣面奏兩宫稱刻下遠東兵氛不靖畿輔東方一帶駐防彈壓均關緊要應請飭直督將總兵張勳所帶淮軍四營調赴遼西駐紥毋庸在宣化防剿且近來宣化一帶馬賊歛跡安謐如常亟宜責成宣化鎭總兵何乘鰲督率宣化練軍認眞巡緝庶免顧此失彼錄順天報 
[撫恤滿洲難民]  
　　滿洲各地經日俄交戰後傷痍徧地　太后憫之特撥撫恤銀三十萬兩由日本内田公使紹介刻已運往給發矣譯大阪每日新聞 
[日俄兩國同拘華官京師]  
　　前者盛京電報局　委員　事及學生等被俄人拘去十八人事後經直隸總督袁　庭宮保電知外務部請向駐京俄使磋商請轉電俄兵官立卽釋回俄使不允旣而奉天將軍府尹照會俄官請釋亦未得如願以償至遼陽州知州陳刺史則被日人拘去而海城縣王大令外間亦有同時被拘之言 
[魏督夏撫開缺原由京師]  
　　魏督憲夏中丞之開缺係鐵侍郎復命兩宮時奏請然其奏請之原由未得確實消息今探其面奏開缺之故因魏在兩江任時不善用其幕僚故其弊至今難除夏則在江西任時不能淸除釐金之弊且辨理教案不得其宜故觸兩宮之怒也 
[記各省實存營兵京師]  
　　近日兵部據四川總督錫良將光緒二十八年分實存營兵二萬一千七百九十六名署閩浙總督崇善將福建省光緒二十七年分實存營兵三萬五千三百五十六名光緒二十八年分實存營兵三萬四千九百零八名浙江巡撫聶緝槼將浙江省光緒二十九年分實存營兵一萬七千九百九十五名安徽巡撫誠勳將光緒二十九年分實存營兵三千四百五十一名湖廣總督張之洞將湖北省光緒二十九年分實存營兵七千一百一十二名雲貴總督丁振鐸將雲南省光緒二十九三十兩年分各實存營兵一萬二千七百二十七名光緒二十七八兩年分各實存營兵七千六百七十名均已造册咨部矣 
[記各省實存營馬京師]  
　　兵部近據四川省册報光緒二十八年分實存兵丁騎操馬二千四百九十八匹福建省册報光緒二十七年分實存兵丁騎操馬一百八十六匹二十八年分實存一百七十六匹浙江省册報光緒二十九年分實存兵丁騎操馬四百五十六匹安徽省册報光緒二十九年分實存兵丁騎操馬七百零二匹湖北省册報光緒二十九年分實存兵丁騎操馬九百三十三匹雲南省册報光緒二十九年分實存兵丁騎操馬五百五十五匹此外各省未造報者已請飭各該督橅嚴催矣 
[軍服改制]  
　　練兵處現决定斟酌德日兩國之軍服將各省之常備軍豫備軍服式一律改制已由鐵良會同奏請矣譯大阪朝日新聞 
[記陜省興辦水利事西安]  
　　陜省水利自奉上諭興辦後卽經撫憲升中丞劃　部欵銀十萬兩並招募水利軍四旗以資工作計工程之最巨者三處一爲省城内外之通濟渠渠軸堰一帶逐叚開濬導水自西門入曲逹街上以繞護行宮下以便民汲飮一爲同州府華陰縣之長澗格葉等河其附近文王村舊渠亦一律開寛水暢流無阻一爲鳳翔寳難縣之利民渠潑軍挑濬引汧水入渠渠身長十餘里灌地四萬餘畝其次則咸寗之滻壩兩堤太乙峪渠迴龍橋謮書寨長安之金家堰雷家村高家渠臨潼之周家堡朝邑之引洛灌田開塘蓄水郿縣之井田斜峪二渠武功之東馬廠堤均經水利局飭工興修工程告竣其餘如鳳翔之東湖韓城之毓秀橋陰各河下游延安各　渠工鄜州城工朝邑黃洛提工或正在興修或甫議開辦均須　　繼續以竟全工也 
[三紀禀開白茆河情形常熟]  
　　蘇省昭文縣境之白茆河經紳士徐太史兆瑋等禀請都察院開浚以蘇民困業將呈稿錄入本報兹　恩前撫改浚徐六涇之緣由實係昭文知縣張瀛恐開浚白茆河必由中丞派委總辦不能於中取利不如以此款改浚徐六涇可以由己操縱於是以改浚徐六涇欵省工速等詞朦禀中丞復求某紳赴　中丞處呈遞説帖亦主開徐六涇中丞委胡玉瀛太守覆勘張復賄胡而開徐六涇之案遂定後由徐紳等赴都察院呈請改浚白茆河效方伯委聶丞宗羲會同在事諸紳覆勘詎聶委到常熟並未勘河僅與張令接洽會衘禀復張令遂於二十三日赴徐六涇祭壩委俞君實觀察等爲總董不日開工聞白茆河附近士民以爲徐六涇自光緒十八年浚後僅閲十年並未淤塞况以七邑之公項開一邑之支河公理何在因之赴省上控者遂有十餘起之多 
[小輪局逼挂洋旗武昌]  
　　利記公司有利江利源兩小輪往來武漢兩埠按月報効官捐一百兩充警察局經費乃兩湖輪局亦有小輪行駛武漢因係官辦并無捐欵利記發起人黃睛初以此舉未免偏枯禀請關道一律飭捐以昭平允久之迄未批准 
 
 

Page 4

 
 
　　黃乃憤不能平向光裕洋行掛旗以作免捐之計記者按同一行輪官辦則無捐商辦則有捐是攘民之利之善法也實爲淵驅魚之良策也張督日言振興商業而振興之法顧如是 
[洋商保護無效南京]  
　　金陵彩霞街儀鳳戯園屢有旗丁營勇各工匠等滋擾去歲又綠水陸師各學生之閙事遂被發封爰思上海各戱園皆掛洋旗用印捕看守從無滋事園主火某遂往上海託購某國商旗并雇用印捕二名來省仍復開園演戲詎該旗未嘗註册領事不任保護保甲營縣仍將戲園發封火又招某洋商出爲護符復於新正擅行啓封開市地方官以内地非租界可比况印捕守門尤易肇禍遂復將該園加封釘閉令園主移往下開商埠開張 
[忠字營兵掠物斃民廣西]  
　　邇來柳州所屬地方尙多會匪入其黨者每人收錢多少視其家之貧富以爲定匪黨倡言入會者可保性命身家不入會者財命難保愚氏惑之附從者甚衆日前馬平縣城外八十餘里之久隆保江等村有匪數百人聚匿其處脅人入會久隆圑總周某畏匪黨凶悍不敢報官縣主周幹甫大令查知卽商請黃統領忠浩率忠字營勇前往圍勦該營許弁帶勇百餘名先行馳至圑總告以勇少匪多不宜輕動須　各營齊到始可往攻許弁不信貿然前進被匪傷斃勇丁十餘名及大隊勇至周團總卽爲鄉導不料入村不見一匪詢之村民則謂匪已逃去該軍即指周團總爲通匪卽將入隆村剿洗槍斃男婦九人所有銀物牛馬盡行掠去現紳耆等赴岑雲帥行轅呈訴未知如何辦理也 
[文安縣拳亂已平京師]  
　　前者文安縣拳匪立壇謀亂已紀本報兹悉由直督袁宮保派兵往剿近日已有電奏到京内相文安縣拳匪經該縣曾毓窩協同所派常備軍第四營兵隊前往兠捕於元旦日拿獲匪黨八名餘黨解散惟匪首許英逃竄未獲當塲搜出該匪等盟單符咒報簿及旗幟刀械等件當經札派適永道陳啓泰馳往安撫脅從一槪不究至所獲匪徒應解至天津派員嚴行會訊等語聞已有旨著將所獲拳匪八名卽行正法矣 
[日使咨請停泒遊學武備生廣州]  
　　出使日本大臣楊日前咨行到粤內開據日本叅謀部照稱振武大學校人多舍滿不能再收學生請咨各省停派武學生赴東等因特咨貴部堂查照 
[咨行入學年齡京師]  
　　聞學務大臣以各學堂學生年齡有已過三十及粗魯不文者均不足以資造就已通飭京城各學堂認眞挑選凡年在三十以外者卽令出堂不得徇情濫收一面咨行各省一律照辦 
[東湖通藝學堂開學紹興]  
　　紹興東湖通藝學堂於光緒二十七年由會稽陶氏捐建奏定照中學堂辦理地占境湖一曲校舍精幽虚廠面山環水最宜於衛生江浙各學堂規模或較此宏麗而山水無此佳勝也陶心雲觀察獨力經營開辦已閲三年頗著成效本年復添建齋舍加額招考紹屬本籍學生不收學費凡寄宿寄膳者每年祗收取膳金二十四元不寄宿寄膳者分文不收以便寒畯兹定於二月初八日開學前三日招考觀察復創辦潯陽小學堂於會稽縣東之陶堰亦於二月初一日開學 
[嚴查武弁頂替寗波]  
　　游擊王得林籍隸仁和去年在寗郡提標右營歸標未幾有人謂王年貌不符確係頂替等詞赴省控告省憲轉咨提憲呂道生軍門將王遞解來省以憑訊究王聞信逕往滬江避匿現上憲追究愈嚴王恐事不得了已於日前在滬自盡昨已有人投報寗郡提標右營喻游撃轉報呂軍門請爲核辦矣 
[紀富商下獄詳情福州]  
　　富商下獄已略紀本報兹據訪友函述云有歐陽璸者初習錢業有口才工夤緣術謙記茶行主馮奉祖受其牢籠與之夥開仁泰錢鋪歐善揮藿好交結官吏嫖賭無度積年以來虧空數萬金輒造僞帳欺馮而馮不知也其間又在大嶺開設德泰錢鋪亦虧折三萬金後得交於朱緝齋觀察復施其詭計與朱合開豫大錢莊初將豫大之票彌補仁泰德泰之短故豫大開張之日已暗蝕甚巨歐猶不知自檢揮金如土近數年來虧耗益甚閩中各錢商窺出破綻某日將豫大票向歐取欵歐卽轉向新泰厚各兌局通融十餘萬金藉資周轉在歐之意以爲過此以往其票尙可流通得以有恃無恐詎各錢商聞此消息凡見豫大票即恃往支取歐本空虚益以兌局鉅欵到期無從籌付此外武贊揚觀察三萬餘兩黃劍農大令萬餘兩財政局四千餘兩上海協同蔚慶　兌局二萬餘兩亦相繼到莊追索益不支尋卽倒閉時新泰厚蔚長厚蔚泰厚各兌局等計被豫大倒欠十二萬餘兩卽據情呈控將歐解押在府朱緝齋觀察本需次浙江已得警察差事聞信來閩上憲已札令商政保惠所會同鹽道鹿遂齋觀察福州府程聴彝太尊候補道蔡聶兩觀察福防廰占文起司馬閩縣王進之大令提調王元裳司馬商董李郁齋盧少泉等傳一干人到堂訊問朱觀察聲稱歐自開仁泰及豫大共短十七餘萬兩現豫大所短兌局各欵十餘萬兩應著歐籌還而各兌局則以豫大係朱緝齋所開請向朱照追朱以附股祇十分之二且有存欵三萬兩以欵抵欵已屬綽乎有餘烏能獨任而歐陽璸則供只短四萬兩餘十二萬　　馮奉祖所欠云云現所欠財政局欵歐已將東街梅西屋契抵押黃劍農大令之欵已還五千金矣 
[續綠湖南礦局呈鐵侍郎手摺]  
　　湘產以煤鐵爲大宗將來欲修鐵路儘可倚此爲根據其他金銀銅鉛鋅鎳硫磺幾於　郡無之辰州硃砂品尤精粹徒以開採不盡得法致寶藏不能大興外人耽耽日思插手知部章無勘礦專條則假游歴爲名繭足幽奥苗巢猺洞到處窺觀勾引地痞百千爲羣購地買砂私相授受地方官稍將痞徒繩治外人卽聳譯署行文干預横施手叚罔顧約章此患日益滋甚當二十八年俞前院奏設沅豐阜湘兩公司遴湘紳有才識明交涉者主之招股購地編定章程冀以保礦務而重地權上年趙前院復奏銷沅豐阜湘名目分中西南三路每路各給官本五萬兩以爲開採之費按年八釐繳息長岳常澧屬中路 
 
 

Page 5

 
 
辰沅永靖屬西路衡永郴桂寶屬南路另於省城設礦務總公司以董之由三路委紳分年輪管於是礦務總局之外復有總公司官辦歸局商辦歸公司各有司存不相凌犯湘礦之有總公司始此此全省礦務之大槪情形也至官局十年以來出入欵目另册呈請驗核事多凌　用　　縷陳之伏祈垂鑒 
[文報局節費]  
　　上海文報局因江督周玉帥節省經費將總辦曾觀察撤差由道委州縣班以承其乏旋經袁觀察札委呂賢萃明府辦理前日呂明府忽赴道轅辭差袁觀察現擬改委李景梅明府接辦並聞文報局原有經費每月二百餘兩今已減爲八十餘兩 
[電禀銅餅免稅辦法]  
　　上海道袁觀察前因各　　 
省派委來申購辦銅餅率請免稅易生弊端擬禀江督核辦一節已紀前報兹聞袁觀察昨已電禀江督周玉帥請卽咨行各省督撫憲嗣後派委來滬購辦銅餅飭局查明定購數目先電後咨俾便填單照免放行以重稅課 
[擬控俄兵短付房租]  
　　借住萬安樓客棧之俄人數十名到棧時議定每日每人出洋三角以一個　　度嗣因未滿一月盡數遷出祇付洋三百元且有一百五十元之支票兹聞棧夥擬赴俄領事署控追未識能如顧否 
[西人開演影戲]  
　　有德人之由旅順來滬者　有所照該處形勝及砲臺戰壘與日俄鏖戰時之影片甚多日前已在浦灘規矩堂開演西人士之往觀者無不鼓掌稱善今擬於租界繁盛之處擇地開演俾華人亦得一恢眼界如置身於戰陣間也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江蘇京官陸潤庠等奏蘇淮 
不應分省摺]  
　　奏爲蘇淮分省事體重大宜加詳愼以垂久遠恭摺仰祈聖鑒事伏讀光緒三十年十二月二十二日　上諭政務處奏議覆裁改漕運總督一摺江北地方遼闊宜有重鎭順治年間改設漕運總督原兼管巡撫事現在河運全停著卽改爲江淮巡撫以符名實而資治理卽以原駐地方爲行省江寗布政司所屬之江淮楊徐四府暨通海兩直隸州全歸管理仍著兩江總督兼轄各專責成餘依議欽此竊思政務處此議係就修撰張謇條陳變通辦理惟設官分省事有關係者數端不可不察請爲我皇太后皇上陳之江淮江蘇若合爲一省則名實不符昔有控扼兩省設爲重鎭者如國初偏沅巡撫之例至一省兩撫向所未有現在湖北雲南本有之巡撫甫經議裁而江南一省忽然添缺未免政令紛歧此其有關係者一也蘇淮若分兩省則要政首在定界自古經畫疆里必因山川阨塞以資控制設險守國蓋在無事之時溯自蘇皖分省已非復舊時形勝而蘇省跨江向有徐淮尙得力據上游之今畫江而治江蘇僅存四府一州地平衍形勝全失幾不能自成一省較唐之江南道統州四十二宋之江南路統州十四亦復懸殊惟南宋浙西一路僅有三府四州此偏安苟且之圖非盛朝所宜取法至巡撫藩可專管地方之事例駐省城今設省清江舍臨江扼要之名城就濵河一隅之小邑似亦未甚得此　有關係者二也國朝經制分省三等蓋因户口之多寡亦視幅員之廣狹各行省中惟山西貴州兩小省幅員最狹今蘇淮分省江淮地較寛僅及中省江蘇則廣輪不足五百里較山西貴州殆尤褊小不能再稱大省若改爲小省則一切經制俱需更改而籌餉攤欵尤多窒礙此其有關係者三也漕運總督所委漕務人員皆地方官吏又有屯政軍政多與多方相附麗定例兼管巡撫事者所以重其事權初不責以吏治且淮徐之去江寗遠者僅數百里不爲鞭長莫及而三府二州之地特設兩道一鎮固已控扼要區布置周密其地方要政向有藩司禀承總督以爲治理歴久相沿未聞有所叢脞今之改設似出無名若江寗辦事悉仍舊貫則江淮巡撫孤懸虚寄徒多文移禀報之煩無裨吏事軍政之要此　有關係者四也竊謂江蘇跨江立省定制已久疆寓晏女官吏無闕朝廷本無分省之意江督亦無廢事之處顧以裁漕督而添巡撫因設巡撫而議添行省辦法旣疑乎倒置定章必歸於　就伏查同治三年御史陳廷經條陳變通疆輿奉旨交前兩江總督曾國藩等酌度形妥籌具奏曾國藩援据古今剴切上議有謂疆吏苟賢則雖跨江淮而無損於軍事吏事之興疆吏苟不賢則雖畫江分治而無補於軍事吏事之廢此等大政似不必輕改成憲等語其時江南甫定政多興革而特加詳愼於此者仰見廊廟之虚懷老臣之深識前事不遠可備參稽現在設官分省雖由政務處議奏奉准而辦理章程尙待部臣督臣議覆似事局未爲全定謹考政務處奏定會議章程七條其第二條内開查內政之關係者如官制増裁新設行省等類由各衙門請旨會議或特降諭旨舉行此次興革大政適相符合立法期於必行更制亦求盡善可否援照新章恭請飭下廷臣會議並飭下沿江督撫臣一體與議覆奏請旨遵行俾見朝廷有博采羣言之美無輕改成憲之疑臣等籍隸該省情形稍悉不敢有所見而不言謹繕摺具陳不勝待命悚惶之至伏乞皇太后皇上聖鑒謹奏 
[從井救人温州]  
　　西溪司巡檢邱玉生少尹嘉樹回任甫匝月因婢溲米誤墮入井僕人援之不出少尹赶往救援用力過猛臟腑受傷須臾之間婢得更生而少尹則奄然長逝矣 
[甌江官事]  
　　新任樂清縣何勉之大令士循現奉翁方伯牌示飭回原任已於正月二十五日頒發紅諭約二月初旬履新○前辦鹽釐總局郭馥生觀察集芬交卸局務於正月下旬附招商局普濟輪船出滬晉省銷差○代理西溪司巡檢包吉甫少尹峻年於正月二十七日接鈐任事 
[蕪湖官事]  
　　運漕釐金總辦王子裳太守期滿交卸所遺差務奉上憲札委文豹南太守接辦當塗縣閻季生大令恩培於去臘病故遺缺由胡菊生大令接署現奉藩憲牌示飭赴新任大令因諏吉二月十五日接篆視事 
[鎭江官事]  
　　正任海州知州恩楚薌刺史近奉江淮巡撫恩藝棠中丞檄飭調署通州直隸州篆務正月二十七日刺史乘舟蒞潤翌日附某輪船赴金陵謁見各大憲然後重回海州料理交卸以便赴通履新○署鎭江府知府德乾一太守於正月二十六日晚乘招商局江寛輪船東下由滬赴姑蘇謁見 
 
 

Page 10

 
 
各大憲 
[揚州]  
　　邗上每届新年賭博之風最甚甘邑宰白朶卿大令因於前日出示禁止并於示後用硃筆加註云此示務各凛遵如敢故違無論何人定當提究不貸○客臘運司恩都轉以年終給發貧員歲資弊竇甚多因出示改良令相知寅僚舉報如舉報不實卽將該員記過停委兹都轉查得貧員歲資單中有某鹺尉家道小康並不貧苦在轅門橋街開設某店生涯甚旺乃竟顯違章程圖領此欵殊屬不知自愛將代爲舉報之某鹺尹記過停委以爲朦混者戒 
[松江]  
　　去冬南鄉松　鎭土棍倪阿鑑王阿二等誘擄孀婦徐陸氏一事經華亭縣孫花樓大令分别懲押在案有張峙方者同時被逮供係氷上人前日又獲此案要犯徐可安一名孫大令提張質訊判將張鞭背數百下越日復訊又飭鞭責差役褫其衣服以膿血膠住呼聲慘然續鞭千下扶掖還押念五日凌晨管役以張病重入報値日差往負出所已昏不知人乃舁置署前廊廡下卽斃午後大令蒞場飭仵役略一撫視令卽殮埋○積賊長生被獲到官信口攀誣被害者已多近日又因拓林廳公館中被竊錫蠟台等物由役捕獲到案供認各贓均售於府署前賣菜傭德順家華亭縣孫大令提德順研訊則茫然莫對嗣飭笞臀始供認曾經收買及吊騐贓物則又非是乃判枷號示衆俟交贜釋放 
[蘇撫行轅紀略]  
　　昨日清晨蘇撫行轅中除本埠文武各官均往謁見外其餘欲仰中丞顔色者亦皆恭具衣冠趨蹌而往手版之高幾於盈尺本報限於篇幅不及照登且恐有僅投一刺並未親承丰采者故槪削之爲删餘繁文縟節之先導焉 
[宮保病痊]  
　　督辦鐵路大臣盛杏蓀宮保素有咳嗆之症前因操勞過甚舊病復發刻經延醫診治逐漸痊可一俟調理復元卽當晉京陛見 
[徽甯商船兩會館爭地之案難結]  
　　南市徽甯商船兩會館爭地一案曾經松江府委孫少園參軍會同縣委之孫立幹少尹前往詳勘參軍勘丈後卽赴縣署與汪大令會商旣傳兩會館董事到縣參軍將歴年卷宗察核之下遂謂商船會館董事郭莫諸君云貴董等所爭之地爲數無多查勘是地初係一水潭均不經意迨徽寗會館赴升科局升報後工程局因塡築馬路將水潭塡滿貴董見有利可圖卽投工程局報升當時局員不察是地係已被徽寗升報貿然復又塡給執照一地變爲兩升此誤在於朱局員處據理是地實係商船會館子母相生之產因見水潭無用不以爲意棄而不顧卽被捷足者得去此亦貴董之自誤但此種係小事乃彼此相爭致案懸六年官經五任本委旣奉憲委自當秉公據理判斷著將所爭之地照四六分派徽寗得六分商船得四分若再不遵斷任赴何處上控亦屬無濟貴董等各須細思兩會館董聞諭均各折服應允至前日下午叅軍復帶同縣署書差薛貴等詣彼處會同各董事畫定界線擬卽建立界石亭耆正在用綫丈量兩會館董忽又爭論參軍勸導再三均各固執不遵叅軍無奈只得諭令停丈謂候回松禀知府尊再行核示昨日叅軍復至縣署拜會汪大令晤商之下不日卽須回松面禀田太守矣 
[續獲盗黨]  
　　前者美界包深拿獲搶劫嘉定縣陳姓家之巨盗劉雲一名曾經移送嘉定歸案辦理兹悉劉供出黨羽某某濳匿上海是以於前日派差來申會同廨役至水巡捕房恊探陸阿九續獲盗犯劉得勝劉雲才王裕安等三名並盗船一艘贓物若干解至公共公廨黃司馬飭差看管俟解案過堂核奪 
[失愼未成]  
　　前晚九句鐘時虹口篷路林茂豐京貨店樓上因撞翻火油燈幾兆焚如幸經救熄僅燬去天花板及衣被等物後爲捕房所聞飭探往查有無縱火情形再行核辦 
[上海官事]  
　　貨捐局總辦鐵松巖太守海門鎭許定臣恊鎮與滬甯鐵路委員王松丞明府總巡朱森庭明府昨均因公詣道縣拜見○昨日松江府田紹白太守投道轅禀知卽日回松新委綢卡委員魏元濟明府昨日投道轅禀知即日到差○新委鐵路稽查水利委員試用通判陳石生别駕欽鑅昨詣道轅禀見並呈履歴○上海縣汪大令昨傳警察局委員郁汪兩二尹面詢警察事宜 
[公共租界公堂會訊案]  
　　英捕房五十四號西包探馬克控巨棍范高頭之妾弟沈根福及黨林慶全一案迭誌本報昨日午後英闌領事德爲門君又會同黃司馬覆訊原告高易麥律師及沈所延愛禮司律師同時到堂愛律師向馬克濤訊問馬稱此案共分三欵一與范同黨二指使范逃逸三松江路竊棉花事此已註銷至前拘范毛毛之牌票所書情形亦不記憶司馬謂牌票共有兩紙一奉總督諭飭一奉撫憲諭飭即檢出原底命譯愛律師聽畢又訊馬克濤馬言在通州拿住小輪船時抄出軍火簿摺及信六封先後呈案英國陪審官曾將信留起言至此愛律師又言原告律師前以信據失去欲邀能言信中情節者到堂爲証今日仍此意否麥律師曰然愛律師又請公堂示明信中之語司馬謂須待捕房見証先行說出然後核對愛律師又言此項信件堂上旣能憶及何必再訊見証司馬遂將譯出之三信檢出愛律師抄錄一紙又訊馬克濤馬言信件曾囑捕房繙譯顔姓及名松濤者譯與我聴故能記其緊要惟未留底祇憶內有一信係沈寄與范者信中言德昌報關各夥事又有妻舅稱呼一信惟無名字想亦沈所書又一信謂此事已經控官囑范留神又一信謂德昌生意及浦東事信上署名何人及寄往何方不能盡億又有范母寄通一信至林慶全雖未寫信與范然內有一信提及林名言至此馬又持帪簿言此必范與德昌牽涉之事簿上沈林之名因不識華文未能指出至沈林兩人拘住時均在本埠十六鋪南麥律師又將德昌停歇後卽由案中行賄辦罪之王姓開設義記報關行等語略問一遍其時已晚遂退堂訂期再訊 
[上海縣案]  
　　鄉人唐阿榮控被弟圖吞田單前晚奉汪大令研訊唐供田單係兄弟四人五股均分現被三弟將小的名下之田强吞向論被傷等語大令驗得受傷甚輕判令退候飭差傅理○施王氏偕媒陳張氏控王心海賴婚行凶亦奉大令提訊施王氏供原 
 
 

Page 11

 
 
籍寗波生子阿掌曾於光緒二十五年由陳張氏爲媒定同鄉王心海之女鳳香爲室近王欲賴婚另配故擇期往娶反被兇毆毁物並將兒子扭控法公堂爲此情急投案陳張氏供稱爲媒是實餘供相同大令騐得受傷屬實判候差提王心海等到案訊究 
[巡警局紀事]  
　　前晚有金阿仁者糾同賭徒數十人在邑廟後園陳姓家聚賭被縣差查知前往拘獲聚金等十五人到縣禀由汗大令奉飭押候訊辦○積竊李厚德前晚私入松海防署上房行竊被獲函送警察東局經郁二尹訊明屬實判重責鎖示十天發局前示衆 
[馬路工程局案]  
　　前日十六巡訪中局委員陳良玉二尹之家丁帶同巡通在恒生馬頭某小肆茶內拘獲賭徒孫阿三解局請訊二尹判責一百五十板○流氓殷阿金向某花販拆梢洋銀被花業董事程凝園函知二十三七鋪巡防局請究汪二尹判將洋銀交出押候再訊○流氓陳發祥向某船户索詐控經馬路工程局翁子文太守倩襄讞黃二尹訊明判送改過局收押三月昨已期滿帶案略訊斷令交保○八十六號華捕某甲藏匿某兵船檣燈爲捕查見禀知太守提甲研訊判收押再核○汪阿生攫取某公館傭人金簪被拘至案黃二尹判掌頰四十下管押候查 
[公共公廨早堂案]  
　　公和祥管碼頭洋人投捕房控陳金生行竊舊鐵昨經包探劉銘芝將陳拘獲據稱舊鐵售與北京路公大順號請爲訊追襄讞委員孫耳三明府會同美繙譯安立德君研訊之下飭將陳押候吊到原贓再行核辦○洋行侍者奚雲忠控沈生泉拆梢由奚之洋東函致捕房捕頭飭探將沈拘案沈供向奚索取代庖工錢並非拆梢奚供代庖之工錢早已給付包探禀稱在其身畔搜出質票數紙及往押鋪吊出原贓係西人所用之皮坎肩並雪靑湖縐諒由他處竊來沈供由舊貨攤買得明府判責一百板管押七天贓存　房充公○包探徐阿華解串竊梅成昌等四家衣服首飾銅香爐等之竊賊錢三三杜慶記李金寶三人明府飭將各贜分别給領錢等各責二百板押一月○怡和絲廠送行竊絲頭之方仁生明府判責一百板枷示三天○某華捕解送快馬車違章之顧芝榮至案明府判罰洋十五元○某華捕送在途拉客之吳阿巧至案明府判從寛開釋○某某二華捕在三馬路拘獲曳客之雉妓陸金寶傭婦王翁氏明府判罰洋五元開釋○美商鄧璧控華人周柏生賣地増價由美副領事照會黃司馬於昨日將周傳案明府判暫行交保候訂期會訊○梁秉元控流氓張毓榮誘妾金湘雲捲物潛逃孫明府以梁所控無憑難碍提究梁操西語禀訴安立德君安君商之明府如准傳案訊奪 
[公共公廨晚堂案]  
　　宋蘭亭控沈祖良周朗齋串騙英洋四千四百二十元因沈在逃將保人蔣志卿拘案奉訊交保刻下蔣將沈祖良尋獲送案前晚奉黃司馬研訊宋蘭亭供天津人販運皮貨來申銷售得銀七千七百兩後在妓院晤沈祖良及周朗齋慫恿開洋紗字號被沈騙去洋四千餘元後沈又托詞向小的借洋三百五十元一去不返現旣到案求追沈祖良供無借銀情事司馬判將沈管押蔣志卿從寛省釋宋蘭亭俟覆訊時投案○朱新香控丁和尙糾人搶伊故姊衣飾等物前晚亦奉黃司馬提訊朱新香供姊殁後丁冐認嗣子將衣飾及寄女阿大領去成殮開喪等費均由小的墊出向伊給算堅執不付質之丁和尙供小的確是丁朱氏嗣子丁阿大供年十一歲父母喪亡向由祖母恩養祖母病篤時曾遺囑伯父丁和尙將小女子帶至蘇州留養今願随伯父度日司馬判丁暫交保朱退去俟覆訊再核○船户唐金氏控媳唐周氏忤逆等情前晚經司馬研究唐金氏供子已逝世媳周氏不安於室向之訓斥膽敢吵閙請究唐周氏供丈夫在時不能度日今旣去世誓不回家司馬判唐周氏出洋五十元給伊姑唐金氏爲養老之費嗣後不得糾纒唐周氏押候繳洋開釋 
[英捕房紀事]  
　　陳張氏投靜安寺捕房控被姪章秀毆打捕頭准詞飭探陳雲忠至廨請出票提案究辦○徐三林向在絲厰爲管車乘間行竊錦華信昌兩廠內紅木自鳴鐘並西人衣物昨由包探陳雲忠拘獲並吊到原贓管押捕房俟今日解送公堂禀請訊辦 
[法界停訊]  
　　昨日爲法捕房發落之期缘　員陳大令别有要公先期咨照捕房暫停一期 
[法捕房事]  
　　新租界某姓家前晚被賊撬門行竊當塲拿獲送入捕房捕頭命押候解堂究辦○新租界烏江路某車寓車夫土四與俄兵兌用鈔票以致糾葛被俄人扭訴捕房捕頭略詰情由准交車寓主應某保出俟堂期解請訊究○日前周德咸控被同居夏炳生之包車夫行竊皮箱一案近爲包探緝獲供認寄贜大塲鎮北楊王二姓家中昨日包探前往吊贜不肯交出已禀明讞員陳大令備文移請寶山縣派差協同往吊○英租界恒孚洋貨號主趙某同法商永興洋行定購洋貨届期不出控奉讞員陳大令飭提該號主趙某避匿不出將號夥蔡少華提回捕房解奉大令訊供限三日内將趙交案兹已逾限昨日捕頭飭探查明實情候照會公共公廨請將恒孚號封閉 
[美捕房事]  
　　甬人陳協興乘東洋車行經百老匯路鄧鐵路轉角處被人攫去皮帽陳投捕房請緝捕頭允之○昨晨僑居楊樹浦路某西人家被賊用石撃碎玻璃竊去銅爐錫器等物開單投報捕房請緝捕頭令包探前往勘明情形再核○縫工姚錫康日前因收買陸張氏竊來之成衣機器一部昨經包探查知將姚拘送捕房後有某西人願將姚保出捕頭允之○昨晨燮昌自來火廠後面及麥偷書院門首均有孩屍一具由巡捕投報捕房捕頭令傳地保前往收殮○前日傍晚時有年约十歲之二女孩在虹口武昌路日本郵船株式會碼頭啼哭爲管碼頭西人所見卽報知捕房捕頭令包探陳三林將二孩帶入詢問據稱原藉四川被人誘出捕頭令暫時留養俟查明再核 
[更正]  
　　昨報蘇撫行轅紀事内有刑部主事張元濟前往拜謁兹悉張部郎並未往謁合爲更正 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
劣實迹兹　親獲巨匪倘因獲咎在前未能與李標勝等同邀甄叙　無以策將來合無仰懇天恩俯准將已革副將歐陽成祥開復原銜留蘇差遣俾得及時自效出自逾格鴻慈理合會同署理兩江總督臣周馥合詞附片具陳伏乞聖鑒謹奏奉硃批著照所請該部知道欽此 
[調署湖南巡撫端]  
　　奏在蘇銅圓局餘利項下每季撥銀八千兩以六千兩爲擴充學堂之用二千兩爲津貼續備軍之用片端方等片再奴才端方前在署兩江總督任內查考江寗駐防旗營學務營務皆因欵項不充遂致規模不備當由江寗蘇州兩銅元局每年各撥銀六千兩以資協濟曾經附片陳明在案兹查有京口駐防支絀情形較江寗爲尤甚至不知興學練兵爲當今要務而經費無出餉項難籌苟且補苴辦如不辦奴才等竊謂時局日艱非廣植人才無與爲治况駐防生齒日繁生計日絀不爲之講明教育人才將有缺乏　虞近年明詔屢頒飭各直省興學練兵亟圖自强之計各省雖辦法不同而學堂率已經營新軍半皆改練究以各該督撫就地設籌尙易爲力惟駐防撫營囿於一隅限於經費卽使不甘簡陋豈能無米爲炊是欲望其振興必稍裕其財力查京口駐防與江寗事同一律而江寗於此次撥欵之先尙有藩庫每月撥銀二千兩錢一千二百餘串京口則並此無之殊覺相形見絀現與司道籌商在蘇州銅圓局餘利項下每季撥銀八千兩以六千兩專爲擴充學堂之用以二千兩專爲津貼續備軍之用卽自明年正月照數撥給其學堂課程規則業由奴才端方爲之釐定並派熟習學務之員會同該營恊佐妥爲經理其新軍教練事官應由副都統奇克伸布遵照練兵處新章認眞整頓庶於駐防旗營學務營務不無有裨除咨政務處學務大臣練兵處户部查照外謹合詞　片具陳伏乞聖鑒謹奏奉硃批該衙門知道欽此宮門抄初五日召見軍機 
[貴州巡撫林]  
　　奏爲給咨批飭令該員生等前往並咨出使日本大臣照會日本外部照約保護分别送學肄業片林紹年片再滇省僻處邊隅民智未開自上年開辦學堂雖中西並授而教習頗難其選教法程度亦未盡合宜各廰州縣尤難遍及疊經臣籌欵陸續選派員生資遣出洋前赴日本游學並學習速成師範以期作育人材當將籌辦各情形分别奏報在案兹復選得太和縣舉人張肇興品端學裕本年會試未第飭令由京就近赴東學習速成師範籌給往返川資學旅各費銀五百五十兩又已故雲南迤南道陳宗海之子丁憂江蘇試用同知陳文起雲南試用布經歴譚光煃俱自備資斧到東游學洵屬有志上進又前委派護送批學生出洋日本留學生監督兼漢教習拔貢知縣朱勛因病辭差自應遴員接辦以專責成查有在京翰林院編修袁嘉榖品端學正通逹時務堪以派充接辦兼考究外洋政學川資薪水繙譯書識等項均照舊籌給又滇越毘鄰需用法文居多法國政府現在越南河內設立學堂一切课程悉臻美備亟宜選派學生籌給學費前往肄習旣可廣開風氣尤足裨益學業當由該國領事電商河內總督據復亦甚以爲然當卽考選心術端正文理明逹學生文寶奎等十名每名籌給川資銀五十兩每年各給旅學等費龍圓三百圓每名　五圓委員補用知縣梁豫送赴河内學堂肄習均已據報先後起程據高等學堂總理署布政使陳燦會同洋務局司道詳　具奏前來臣覆查無異除給咨批飭令該員生等領齎前往並照會編修袁嘉榖暨法國領事河內總督及咨出使日本大臣管理游學生總監督照會日本外部照約保護分别送學肄業隨時嚴加管束按期卒業給照回滇照章辦理並分咨外務部吏部禮部京師大學堂學務處南洋大臣杳照外謹會同雲貴總督臣丁振鐸雲南學政臣吳魯附片具陳伏乞聖鑒謹奏奉硃批該衙門知道欽此 
[署兩江總督端等]  
　　奏爲蘇省分設初等小學其經費由司籌給並將前定之編制管理各規條斟酌頒小以資遵守片端方等片再蘇省號稱人文淵藪而各項學堂迄未能認眞舉辦迭經奴才端方嚴飭各屬竭力振興又因教員一時猝難多獲其選故就蘇州省城亟設師範學堂以爲成就教員之地更益以游學外洋各生畢業回國分佈各府州縣庶教育之事可期得人奴才等深維强國之要必智其民然欲盡智其民必先盡普其學是設立蒙小學校尤爲今日第一要義此次奴才端方在兩江署任内于江寗省城分設初等小學四十所籌定常年經費並遴派綜理之人實力興辦蘇省前亦議有端倪尙未舉辦兹奴才端方回蘇與奴才效曾商定仍照前議卽在省城分設初等小學四十所與江寗辦法相同其經費由司籌給督同官紳尅期赶緊開辦並由奴才等將前定之編制管理各規條斟酌頒示以資遵守學科一切仍按奏定新章不准稍涉歧異以廣作育而端始基此後如有未盡事宜當由奴才效曾接續辦理謹合詞附片陳明伏乞聖鑒謹奏奉硃批該衙門知道欽此　　 
[署兩江總督端等]  
　　奏爲揀員派往日本學習警務咨請出使日本大臣楊樞妥爲料理督飭該員等勤加練習片端方等片再外洋辦理警察規模整肅條理秩然凡管理警察之人均入學堂學習章程至爲細密稽察尤極謹嚴以故市井無擾奸宄不作禁暴衞民最爲善政光緖二十九年九月間欽奉上諭袁世凱奏定警務章程甚爲妥善著各直省督撫仿辦不准視爲緩圖等因欽此查從前直隸等省或立警察學堂或揀派員弁赴東入學歸而從事均能確有把握蘇省上年開辦警察粗具模範欲求推行各屬實著成效尙須於省城實力興辦方可示之準則期臻妥善亟應揀員派往日本認眞學習警務兹經奴才等特選通判徐敦業知縣項澤潘直隸州判李凌雲王華國府照磨梅祖培王家襄程明理縣丞楊寶書杜鴻賓巡檢陳宗彝典史熊開先共十一員於本年十一月啓程東渡咨請出使日本大臣楊樞妥爲料理攷察督飭該員等勤加練習俾得有成除咨外務部查照外謹合同附片具奏伏乞聖鑒謹奏奉硃批外務部知道欽此 
宮門抄初六日松公文璞崇壽各請假五日德公詳普各請假十日延伯全福各續假十日徐會灃等同郷官謝恩侍衞處奏派稽查壇廟派出景恩恒順善旌額勒春黃永安連魁召見軍機亨公皇上明日卯初二刻升太和殿看版已刻至天壇入齋宮 
 
