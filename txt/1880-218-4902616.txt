# 1880 - 218 - 4902616

 

Page 1

 
 
[出售讀史探驪錄] [  申報舘啓]  
　　柔日讀史古之人有行之者特卷帙浩繁記誦不易卽欲十事對八九亦復戞戞乎其難之南沙姚芝生先生福堃所以有讀史探驪錄之作也是　專取行文習用語而出處却一時難檢者就原向末一字照通行詩韻一一分錄下載原文一段閱之卽可瞭然誠究心史學者之捷徑也若謂餖飣家言則淺之乎　是書矣惜無刋本本舘今取以印行亦照詩韻訂成五本收價洋三角正於初八日出售此佈 
[重印鴻雪因緣圖記出售] [  點石齋啓]  
　　鴻雪因緣圖記爲前河帥長白麟見亭先生自記其生平游歴而繪圖二百有四十撰記如其數爲游記中別　生面者也本齋於去年照印縮本五千　不一年而售罄今重取原圖縮印成帙其記悉以活字板排成直行不若初印者須橫書而觀也至是書之精妙前登告戶人盡知之無待贅言每部連夾板一付仍照　價收洋一元此佈 
[書勸捐茶米以濟直省工賑啓後]  
　　人謂無仁心者不可以辦賑吾謂有仁心而無智以濟之亦不足以籌賑盖籌賑之法　博樂善者之捐助而其　總不能預定目不免有所斷續而不能指作止項誠以捐助之踴躍與否固不得操其券也故必有一定之欵然後可以辦無定之賑今者直省賑務已成爲山　仞功虧一簣之勢所最緊要者濬治河道以免將來之患不特此時以　代賑可以爲畿輔活無限生民而以一勞永逸從此不致有其魚之嘆所以奠　國基於磐石之安其計尢爲至　其謀尢爲至遠其所見尢爲至大此而無欵以濟之坐視其將成之功終無止境則固有所不忍再爲勸捐之故事　南中財竭雖不無好義之十竭力解囊爲諸人勸而欲集成數十萬之巨款又豈能必得此其計將安出哉昨讀勸捐茶米以濟直省工賑小啓而歎其用心之苦其才爲不可及焉夫茶館一捐始於蘇城每月可得錢五六百千文米捐亦　浦試辦抽助豫賑約計三月得錢三百千文試得推廣行之卽江浙兩省其數已屬不少矣夫茶館之在浙省者尚屬不多而江蘇極盛無論貴賤貧富類皆以　茗淸談爲事或晨夕兩次者有之或每日一次者有之甚至此　　倦遊欲返而出門又遇他友重入茶園極而言之一日以三次爲限每碗加捐兩文則所費僅六文而止　上等者無論已卽　貧士窶人旣必日坐茶館則囊中斷不至於羞澀豈靳此數文錢者况貧士窶人之至茶館或有所爲而來多出此二文决不因之而裏足則茶館之捐其輕而易舉固不待煩言而解矣至於米捐每石僅捐兩文鄙意猶以爲太微盖以一家五口之數計之每日食米不過三升石米可度一月有餘店舖行棧用人最多然亦每日不過食米斗餘至數斗而止石米亦足以度數日以數日月餘之間而多費二文誰復靳此此捐之必易爲力可想而知卽使量加至每斗二文亦未始不可而議捐者曲體人情惟恐加捐稍多不免咨怨卽難集事故宜少毋多而定以每石二文此則較茶捐而尤易者矣夫窮人日賺百文或數十文而家中老少嗷嗷待哺易得米一二升欲以養家活口設　少　　文未免不能果腹此等情形亦與飢民無異斷不可有所加若糴米至斗則多費一二文已不覺矣若糴米　以石　則必非貧寒之家可知卽多出一二十文猶可裕如而况僅此二文又何患其窒碍乎夫直省爲　國家根本重地工賑爲飢民性命所關而此時防海防邊國　已不堪重糜部庫藩庫亦不能時爲發棠之請而南中義士捐助已久亦皆筋疲力盡工賑兩項又必盡此三十萬之鉅欵雖有巧媳其能爲此無米之炊　惟茶米兩捐其取之也廉其集之也易不病商不病民不費人不費力不重勞官府之籌策不假手胥吏之奸貧捐於此者甚微而益於彼者甚鉅就江浙兩省每月收捐二萬串記之半年之間已可集貲二十四萬串直隸籌賑局旣已認籌一半則三十萬之數有過之無不及其策亦云良矣近年以來勸捐之法幾於算無遺策勸捐之言幾於筆敝舌乾而尚有此至簡至便之計以爲後勁是豈非直省飢民之幸而爲此策者其才之開展又何如哉挹彼注兹本屬常策難在挹於彼而彼不覺其疲注於兹而兹大受其利吾知讀此啓者必將奮袂以起爲直省飢民慶更生之福并爲畿輔重地奠苞桑之案夫安有惜此微貲憚其瑣碎而力阻其議者哉惟董其事者不可以不擇人耳今江浙興辦賑務不乏善人妥爲勸諭急爲收解不禁爲畿輔遺黎翹首望之 
[津沽武備傳聞] ○昨日字林報云戈登到津後客於李中堂之幕中賓主相得惟皆以爲與俄終不免於戰而仍兾其不出於戰也然心更懸系於曾侯如其至俄後不能商議妥洽則兵端之起實指　間事故津沽近日更覺俻豫不虞矣晉源報又云李中堂近日調勇四十五隊以守各炮臺又租一大棧內可儲米二萬石云 
[西陲近耗] ○香港報譯土耳機官報云中國官之在伊犂者近日緝獲俄民三人割去其耳以示罰俄總督聞知欲追究此事因卽行文是處之按察司等查究云 
[議設電線] ○西報云俄國西伯利部向設二總督分駐東西辦理邊務兹聞兩總督欲於中俄交界之處沿途設立電線以便傳遞信息西總督獻策謂須設電線長六百个基羅密達求朝廷助十萬羅卜東總督則欲設電線長一百个基羅密達二員俱謂軍中耳目以此爲最要欲禦中國則最得力者將在此着云按其羅密達俄國道里之 
 
 

Page 2

 
 
名此西歴二十五日消息也 
[甸近事] ○　甸冷宮官報云聞　甸國都城疉出殺戮之禍地方甚不安靖若非　王特用重典以懲辦之斷不能戢此澆風也有　人名　岳奇者素爲衆人所懾服而專以殺人爲心近有少年數名忽爲年刺其見殺之由不過因此數人能言英語故聞者莫不心寒股慓聞揚岳奇羽翼甚衆獨成一黨專與異己者爲難正月間已出有命案至今尚怙惡不悛可畏而亦可憂也 
[日本大水] ○神戶　言西歴本月一日阿佳冶馬縣猝被水災淹浸一百四十七村冲沒屋宇四百間其岌岌欲塌者四百零六間水浸至屋瓦上者七百四十七間其餘爲水所淹者五六千間男子死者三十六名婦女三十三名有并失去其屍者受傷亦十餘人牛馬溺死者各一頭此次事出倉猝不及防避故被禍如是之衆也噫慘已 
[招募水軍] ○粵省邇來紛傳辦理海防需人孔亟日間將招募水軍數百人以資操練一時遠近相傳無不願爲投効云 
[增城水患] ○粵東增城縣屬於五月間亦被水災田疇均爲淹沒近有單雲階孝廉至省禀報前日粵撫裕大中丞批云廣肇二郡於五月時各属提基被水冲决均經　省禀報撫　辦理在案何以該縣並無具報事關民瘼亦何以月餘之久該舉人等始行來轅呈訴殊屬駭異仰布政司委員會同該縣立卽查勘毋再延玩黏鈔並發 
[寗郡辨志文會七月分課題] ○漢學　讀古本大學國語周十五王考　漢學　師承紀跋○宋學　一貫說　慈湖弟子考　論葉水心學術○史學　牛耕原始　論正始風俗　浙東海防議○算學　間古以二十八宿爲十二州分野今以三百六十度爲全地球經緯能各推其立算之根而辨其是非否　木星行度速於土星今歲七月木躔戌宮十九度土躔戌宮二十八度二星何日同度試用時憲術推之　地球圓體用勾股平面測全百里其高低差數卽九十度正弦與八十九度三十分正弦較數之比能推得其丈尺否○輿地　九夷考　宿於晝宿於畫辨　問周禮并州鎭恒山鄭注在上曲陽而或曰當在渾源州兩說孰是○詞章　曹娥碑賦以絕妙好辭傳於千古爲韻　擬陸士衡演連珠　班媫妤詠　扇歌七古不拘韻 
[搶犯自盡] ○上月初慈谿駱駝橋雜貨店有被搶一事當經慈谿縣裕邑尊踏勘懸賞會營一體嚴拿兹聞是案內有一犯在孝　縣拿獲於六月二十八日解至寍郡卽派差役押至慈谿尚未訊實口供而次晚該犯卽仰藥自盡由慈谿縣主詳府宗太守委鄞縣陳邑尊前往騐屍云 
[重申禁令] ○揚承烟舘早經閉歇凈盡近復奉江甘兩縣會同保甲總巡出示云烟舘害人永遠禁絕各該地保早具切結近有匪徒謠言混說搖惑人心希圖復業功令森嚴豈容改易局縣會同四路嚴緝一經拏獲立予枷責瓦屋入官草房拉拆示爾諸人言隨法出敢不凛遵後悔莫及 
[申禁茅山香會示] ○補用府特用直　州調補江蘇松江府上海縣正堂莫爲出示諭禁事奉本府正堂愽札奉護撫院譚排單札開照得句容縣所轄茅山每年春間香會男女溷雜縻費民財例禁綦嚴本年經本護院先行示禁並派員馳往會同該縣查封禁止旋據劉守曁該令會稟查辦情形及擬辦各條到院當因爲時尚早恐有陽奉陰違之弊面諭劉守再行查禁今查明實已歛跡自應准如前擬辦理惟玉印一顆若僅每年臘月封儲難保不私行蓋用仍蹈從前積弊應卽飭吊存儲縣庫以免禍胎卽經批飭分別遵照辦理並由縣隨時認眞訪察如敢抗違立提究辦復經附片奏明奉　旨知道了欽此欽遵等因各在案現經本護院訪聞邇來仍有茅山道士到江南北兠攬下年香會預收銀洋並有與香頭狼狽分肥之獘　係已經還俗之道衆乘機撞騙以民間血汗之資塡若輩無底之壑違禁惑民殊堪痛恨合行通飭等因札府轉飭至縣奉此合行出示諭禁爲此示仰城鄕保甲諸色人等知悉自示之後如果再有茅山道士兠攬香會許卽捆送究辦並香頭希圖分肥勾串道士硬派散戶亦准稟候懲辦勿得受其愚惑其各凛遵毋違特示 
[社長議事] ○本報前登松江府博太守告示內有現在舉辦保甲須着各社董按月遵具聲明叚內並無娼寮烟舘切結存查等語兹聞上海各社長議於本月初七日三點鐘齊集輔元堂會議一切云 
[編造牌甲條陳] ○上海自奉到前護蘇部院譚中丞飭辦保甲後城廂內外已一律舉行社董由官選舉牌長甲長由董舉充茲有有心世道人擬就條陳十六則見示用照登之　一紳衿富室里黨推崇茍其人循謹不致悞事請爲牌長　一年久大鋪熟悉里居而店主或係少年或不在滬地經手者茍幹練老成可派爲牌長諸事煩經手代店主一并辦理　一居戶行業不一茍稍知事理不敢謬妄者派爲甲長惟　僕人等不派　一居戶遷徙無常其住自房及久居租屋而可取者派爲甲長　一房屋多少不一房多而有同居之租戶在一處出入祗作附戶將幾家作一戶　一房屋多而同居之租戶別戶出入作爲兩戶　一房屋有邊門後門並無租戶同居祇在正門處爲一戶　一房屋僅有一間而有同居之家偏在兩處出入亦作兩戶　一一間中同居者一處出入將住門面者作一戶餘作零戶　一一宅中房主住內租戶住外將房主與租戶公同出入處作一戶左右附居分作幾戶　一戶口連絡處固編一牌然零甲不能他屬者擬爲附入甲之戶亦准此　一人口繁多街道綿延事機難於立察牌長處擬少派一二甲甲之派戶亦准此　一戶口雖聚一處而十分可信之人實屬未知不得不卽所知舉之姑少派一二甲以觀後效甲之派戶亦准此　一牌長能幹者擬多派一二甲以任之甲之戶亦准此　一戶口四面散居總計之不止一甲或不滿一甲可將散戶合編　一戶口稍聚處四面都不連屬而編爲一甲或則嫌太少或則嫌太多茍强附別處或强別處附之則彼此素不 
 
 

Page 3

 
 
浹洽不能盡相友相助之誼可不論多少編爲一甲○附二則　一吸烟者儘有能人茍吃有節制一律選泒　一巡更點燈等事照住房多少均派自房房主承認租房租戶承認租戶他遷責成房主至鰥寡孤獨耆老　疾之無所倚賴者不派貧病乞丐亦然 
[竊贓待領] ○前晚法包探鍾用之在浦灘巡輯見有一人於金利源碼頭假寐認其面貌的係前次犯案者卽於其身畔搜出　夏布女衫及衣裙等及喚醒盤詰知是在法馬路同榮里偷來尚有在鏡臺內竊得首飾并借據一紙計銀一百兩又八角掛鐘押票一紙又壽衣店之紅布面黃裏衾一襲並花布衫褲一套昨將該賊張阿才並窩頓之許松林連贓一併解訊旋據廣婦王李氏詣案領去八角　同榮里之劉寳然領去被竊之物件并票據等孫明府謂張阿才連次犯案怙惡不悛着送縣請飭遞解回籍許松林窩頓賊贓咎實應得着　六十板以儆吊到之紅布衾花布衫褲等未有失主來認着暫存捕房覓保具領可不費分文也 
[冐充巡役] ○富捕頭至英公堂稱廣東人林方榮挾帶私硝被其同鄕人周阿天鄭阿其王阿福等三人冐充新關巡丁奪取正在吵鬧之際由捕一併拘獲今特解案請分別辦理林供從香港帶來私硝共一百五十斤分爲大小四　包被周等假冒巡私奪去周鄭王三人俯首無詞陳司馬以林挾帶私硝罪本難容者將充公外再罰洋十元撥充棲流公所經遇至冒充之周阿天等均判荷枷半月 
[查獲還魂茶] ○華捕至英公堂稱路見二人舁一油簍面上均係大蒜頭而分兩似甚重滯及向查看其下均是還魂茶是以送請核辦李阿利陸榮榮同供實是打野鷄者不知內有犯禁之貨及被捕查究雇我扛運之客人當已避去矣陳司觀察得李陸二人的係扛夫模樣 
[光緒六年六月二十六日京報全錄]  
　　宮門抄○發抄　旨五道○分教職單○豫撫涂　奏縣城臨河異常危險亟應修改摺○又　奏勘明洛陽等縣被雹情形夾片○湖督李等　奏揀員請補知府摺子○鄂撫彭　奏委署知縣夾片○廣本撫慶　奏委署知府夾片○六月二十六日推班○召見軍機○發抄　譚鈞琣奏同知王致　等期滿甄別奉　旨吏部知道單併發欽此○又孝子原任知府陶文潞請旌奉　旨陶文潞着準其旌表禮部知道欽此○又光緒三四兩年海運各船商請獎奉　旨該部議奏單併發欽此○又民人夏煊因姦殺死一家二命案審擬奉　旨刑部速議具奏欽此○又請補鑄江都縣儒印信奉　旨禮部知道欽此○○光緒六年六月分教職單　教授女徽頴州吳應熉六安廩福建福州趙光詔臺灣舉廣東惠州陳國十廣州甲　正諭浙江平湖祝家驥金華舉湖北蒲圻李文耀漢踢舉廣東化州盧彤光廣州舉連平何其温廣州舉四川瀘州李元端叙州廩汶川卜年重慶優　訓導四川石泉李祖陶叙州舉鄷都杜殿蘭邛州挨復諭直　曲陽楊夢星天津拔浙江平陽曹水郎處州恩廣東四會尤其傑廣州副仁化文元輔瓊州廩樂會伍栻廣州舉四川黔江陳毓芝龍安增閬中林人龍綿州舉南部賴朝舉忠州舉　復訓直隸雄縣王蔭棠順德拔直　臨榆伊壽增順天廩甘肅甘州府原筮貞鞏昌舉福建龍嚴林叢桂福州福建甌寍林聯芳福州俱舉雲南陸凉胡乘時　安恩　○○河南巡撫臣涂宗瀛跪　奏爲縣城臨河異常危險亟應修改仰懇　恩施發款興工免按修城舊制恭摺籲陳仰祈　聖覽事竊照河南　州所屬之閿鄕縣西距潼關六十里東距靈寳縣六十里南倚叢山北臨大河自嘉慶年間該縣北面城墻被河水冲塌嗣後雖經補修而偪臨河岸從前河勢北行尚無險碍自上年四五月間大溜突向南趨直注城根冲刷異常危險當經　州轉據閿鄕縣稟請核辦由臣飭司委員往勘初擬移城避水因查明該縣地勢無可遷移加以需費過鉅碍難辦理嗣又擬　魚麟石埧藉挑水勢復因居民聲言該處石質兼沙入水不能經久且仍須歲修亦非永逸之計公同酌議惟有將城垣縮移近內較爲安捷當復由臣飭委會同地方官勘估去後茲據　委各員禀請擬將該處舊城墻作爲護城堤加高培厚另於迤內十餘丈二十餘丈不等改築新城一道與東西南三面並舊　口連接而於舊東門之南另闢新東門照築城　營房等項並將東西南坍壞城垣一律修整完固雖仍屬權宜辦理究不致再有坍塌節次撙節估計需用銀九千二百二十九兩零查核尚無浮濫惟是該縣荒歉以後一切料價昂貴人工稀少倘有不敷尚須臨時續請補發核實支銷至豫省歴屆 
 
 

Page 4

 
 
修城向皆勸捐籌畫現在閿鄕縣垣係因河水冲偪居民危險在於呼吸勢難延候應請發欵興修等情由署布政使豫山署按察使麟椿會詳請奏前來臣查閿鄕縣城偪臨河溜危迫情形實與河工出險無異修辦不容稍緩且該縣地處山僻素無殷戶兼以大荒之後凋敝尤甚更屬無從措辦而司庫又別無閑欵因與在省司道冉三籌酌惟有籲懇　天恩府念城池所在民命修關准予動欵興修免按修城舊例臣受　恩深重具有天良非不知欵項維艱諸事方求節减何敢妄事瀆陳實因時事所迫倘或拘牽貽悞咎亦難辭現當伏汛初届如　　兪允卽由臣嚴飭印委各員赶速認眞經理不任稍涉浮冐遲延以仰副　聖主保衛黎元之至意爲此恭摺具　奏伏乞　皇太后　皇上聖鑒　訓示祇遵謹　奏軍機大臣奉　旨着照所請該部知道欽此　○○涂宗瀛片　再豫省河南府屬之洛陽偃師曁懷慶府屬之孟縣境內被雹情形經臣據實奏報於本年五月十八日承准軍機大臣奉　旨據奏洛陽等縣猝被冰雹人　田禾受傷殊堪憫惻着該撫飭令地方官認眞查勘妥爲撫恤毋令失所欽此仰見　　癏在抱軫念民依凡在官民同深欽感查此案前據河南府等具稟並據河內孟津濟源等三縣續報亦於四月十八同日忽被冰雹又據湯陰縣稟報於五月初十日雨中帶雹各等情當經飭司分別委員查勘並飭該府縣等妥爲撫恤去後茲據該府等督同印委各員勘明惟河內縣西北至東南一綫被雹之處當時二麥業已登塲秋禾甫經佈種尚無傷及田稼湯陰縣屬石林馬村小庄三村並時豐等七村庄早秋間有損傷尚無大碍其餘洛陽縣屬之寺裏碑等二十五村庄偃師縣屬之石橋鎭等三十九村庄孟津縣屬之東關等十九村庄孟縣所屬之瑢溝等三十村庄濟源縣屬之趙順庄等五十八村庄被雹之處惟濟源民房間有坍塌洛陽孟縣人　亦漸有損傷其麥禾棉花果樹則均摧殘打壞已由河南府道飭動用江浙義紳捐備渠工餘賸銀八百兩孟縣動用積榖濟源自行捐貲分別撫恤現均一律補種晚秋分別輕重繪圖　說先後禀覆由藩司核明河內湯陰兩縣被災較輕毋庸調劑擬請將洛陽偃師孟津孟縣濟源被雹各村庄本年應完錢糧緩至秋後察看辦理等情具詳請奏前來臣查定例民田夏月風雹成災若秋禾播種可望收成者統俟秋穫時確看分數另行辦理其他種較晚必須接濟者酌給籽種口糧秋後免息還倉今該縣等猝漕氷雹內除河內湯陰二縣情形較輕毋庸調劑其餘洛陽等縣已飭據該府縣等分別撫恤現已一律補種晚秋不至失所惟大祲之後元氣未復茲又被雹受傷情形更爲困苦所有本年應徵錢糧若不分別輕重量子暫緩不足以　民力合無仰懇　天恩俯准將洛陽偃師孟津孟縣濟源等縣被雹各村莊應完本年錢糧均緩至秋後察看辦理以蘇民困出自　逾裕鴻施除飭司分飭各該縣遵照定例統俟秋穫時確勘分數另行詳辦外所有勘明洛陽等縣被雹情形請將應完本年錢糧照例緩至秋後察看辦理緣由理合附片具陳伏乞　聖鑒訓示謹　奏奉　旨已錄　○○頭品頂戴湖廣總督臣李瀚章湖北巡撫臣彭祖賢跪　奏爲飭缺知府照例　　請補恭摺仰祈　聖鑒事竊照宜昌府知府賈萬靑休致　缺前經聲明扣留外補於光緒六年正月十四日奉　旨第五日行文按照限減半計算應扣至二月十三日爲開缺日期歸二月分截缺是月分只此一缺毋庸掣簽應照例擬員請補查定例道府同知直隸州知州通判知州如係奉　旨命往或督撫題明留於該省候補者無論應題應調應選之缺悉准儘先補用又章程內聞道府以至未入流輪補班次亦照內選先用新班遇缺先三人次用新班遇缺一人再用各項輪用班次一人以五缺爲一週輪用各項班次時無論何項班次只准輪用一人俟再到班時再照各項輪次接用一人如新班遇缺先新班遇缺無人卽行過班仍將各項班次照輪水　用又　部咨道府同知直隸州知州通判知州遇　故休選缺　時先儘候補班前酌補一人次將候補正班酌補一人又道府直隸州知州府屬知州遇應用候補時先　科甲出身人員如枓甲出身人員不合列或人地不宜應詳細聲明方准以別項出身候補人員請補又截取道府照章按班輪補各等語湖北前出德安府知府振麟告病遺缺以候補班前儘先卽補知府陳建侯請補又施南府知府許　　休致遺缺以　特旨儘先升用知府王庭楨請補不積候補正班之缺各在案今宜昌府知府賈萬靑休致遺缺應以候補正班人員酌補查有截取候補知府黃培昌年五十九歲福建　官縣人由附生　光道二十三年癸卯科本省鄕試中式舉人二十四年甲辰科會試中式進士引　見奉　旨分部學習簽分戶部行走二十八年丁父憂同籍三十年十二月服　到部咸豐元年四月學習期滿奏留七年五月　山東司主事十一年七月告假開缺同治三年十一月銷假到部四年二月補陜西司主事十月題升廣東司員外郎八年二月題升雲南司郎中五月調浙江司郎中九月捐免歴俸引　見奉　旨記名以煩缺知府用十一年九月　大　慶典保獎案內奉　旨賞加道銜由截取知府報捐分發指省湖北十二年八月十二日吏部帶領引　見奉　旨照例發往欽此領照　程是年九月十七日至省嗣於湖北歴年籌辦軍需及轉運出力案內保奏請俟補缺後以道員用經部議准光緒四年十月二十五日奉　旨依　欽此臣彭祖賢到任未及三月例不出考臣李瀚章查該員　　昌樸實端詳　練公事且係候補班內科甲出身之截取人員例准先儘補用所有宜昌府知府員缺　卽以該員　授仍積候補正班之缺係　補知府請補知府銜缺相當毋庸送部引　見據湖北布政使王大經署按察使　德標會詳前來謹合詞恭摺具陳伏乞　皇太后　皇上聖鑒勅部　覆施　謹　奏軍機大臣奉　旨吏部議奏欽此　○○彭祖賢片　再漢陽縣知縣林瑞　因母病禀請給假所遺該縣印務查有興國州知州李驕堪以　署據湖北布政使王大經署按察吏　德標會詳請奏前來除檄飭遵照外謹會同湖廣總督臣李瀚章附片具奏伏乞　聖　再臣到任未及三月例不出考合併陳明謹　奏軍機大臣奉　旨知道了欽此　○○慶裕片　帀署鎭安府知府伍永琛調省察看所遺員缺查有試用知府尹錫綸堪以署理據　司范　臬司　駿說經前撫臣張樹　世飭照章委署移交到奴才理合循例附片具奏伏乞　聖鑒謹　奉軍機大臣奉　旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
　　　 
 
 

Page 8

 
 
　　　　　　 
 
