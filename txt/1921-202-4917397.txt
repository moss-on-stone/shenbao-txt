# 1921 - 202 - 4917397

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[財政部之蟹（老圃）]  
　　農商部曰交易所未經呈請便即設立應通令嚴行禁止此無論其所言之眞僞要爲開罪於交易所之言農商部而敢開罪於交易所乃農商部之勇 
　　財政部曰吾將發行十年新公債吾將以交易所爲監理人以煌煌財政部而乞靈於交易所受其監理則財政部與農商部之對待交易所一則反眼若不相識固不免太倨一則降尊相就又未免太恭 
　　財政部曰吾有印花稅票爲抵押爾外國銀行儘可安心投資外國銀行曰此印花稅票等於廢紙吾安能投資財政部曰吾有印花稅收入爲擔保品爾國民儘可安心買新公債票國民曰此印花稅之不足恃猶崇文門稅津浦貨物稅郵政餘利之不足恃吾安能投資 
　　然則財政部之秘寶不過印花稅票財政部之靠山不過交易所所最痛心者財政部人物日日辦外交日日作呌化外交旣非所長出言有如糞土呌化不成反遭辱駡辱駡之辭騰載外國報紙而財政部之長官不知也此之謂一蟹不如一蟹 
[命令]  
　　七月二十六日大總統令任命董召棠爲黑龍江財政廳廳長此令 
　　又令任命陳克正署吉林財政廳廳長此令 
　　又令任命張星榆署黑龍江實業廳廳長此令 
　　又令教育次長代理部務馬鄰翼呈吉林教育廳廳長楊乃康因病懇請辭職楊乃康准免本職此令 
　　又令任命周玉柄署吉林教育廳廳長此令 
　　又令任命業厚爲黑龍江黑河道道尹此令 
　　又令内務總長齊耀珊呈准黑龍江省長吳俊陞咨請任命魏鐵華爲省會警察廳警正應照准此令 
　　又令盛恩頣晉給二等大綬寶光嘉禾章此令 
　　又令陳克正給予三等寶光嘉禾章此令 
　　又令都林布給予四等嘉禾章此令 
　　又令史文籙給予四等文虎章此令 
[國内專電]  
　　北京電吳佩孚致某方馬電稱長江關係大局而鄂爲中樞所關尤鉅孚决以全力維持又漾電粤湘惡潮播盪政局羣思蠢動鄂頗危亟此間卽出三師兵力維持先有一師一旅指日到鄂 
　　北京電直軍蕭師徑日（二十五）抵灄口王占元徑日再電報告羊樓洞已開火彼方鄂軍在前湘軍在後該電並述處境之難痛哭流涕 
　　北京電飛機四架敬日（二十四）運漢潘矩楹喪母李丙章代署長 
　　北京電張作霖藉口湘鄂問題中止親征派軍械廠長陶治平昨到京領軍火并報告原委所有小站馬廠廊房通州南苑五處奉軍開拔後張命新招之軍塡紥就地訓練數目共萬人（二十八日上午十二鐘） 
　　北京電英倫電列國於我平定政局鞏固中央裁撤軍隊發逹民治及裁釐惠商均極注意上列各節原無在太平洋洋宣告必要我如不報告彼必質問或竟代我建議由自動轉爲被動所關甚大請早爲預備（二十七日下午一鐘） 
　　北京電奉軍索炸彈五百個信藥二百盒昨交付（二十七日下午一鐘） 
　　北京電各處廠塲建築因經費中斷停頓建築公司請將站地押欵繼續工作潘不允京滬航空八月通航絶望（二十七日下午一鐘） 
　　北京電外部反對批准保工公約謂我處特别地位毋庸正式批准將僑工局原函咨逹交部 
　　北京電財部訓令京綏貨捐局設立以來稅收甚旺斷無中途停止之理應妥訂辦理勸導商民照常運輸如有阻撓商人運貨上車者須會同路警嚴拿懲辦以儆效尤交部亦電催各段站勸導各商照常運輸（二十七日下午一鐘） 
　　北京電交部二十六函南滿公司云日清汽船向南滿社租用江岸合同應會同原經手人速爲取消（二十七日下午一鐘） 
　　北京電卜爾熙照會外部請將海關郵局停僱德人俸金補發并請給養老金（二十七日下午一鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[國内專電二]  
　　北京電優林隨員阿木松昨午見朱鶴翔通知優來目的希訂期商議（二十七日下午一鐘） 
　　北京電聞赤塔以中日會巡辦法十五條將成彼亦主張中俄訂結一互防舊黨辦法昨六點優林見外次却未提及或者與張作霖開始談判（二十八日上午十二鐘） 
　　北京電靳派王毓芝赴保洛徵曹吳對鄂湘意見（二十七日下午六鐘） 
　　北京電鄂訊蕭耀南軍行抵孝感靳雲鶚軍駐漢陽兵廠 
　　北京電鄂王徑（二十五）電述防務吃緊請就魯豫兩省中派兵應援至吳師現趨異向恐多未便 
　　北京電參陸處連開加班會議討論援鄂方略除令直豫會兵外並電奉張暫緩征蒙一致對内 
　　北京電長沙某領報告使轉云趙恒惕並未將本人的系軍隊調動似無派大軍赴鄂意鄂民軍要求借岳州爲根據地或已默許 
　　北京電内齊通電各省長請派代表兩員來京討論自治法案 
　　北京電贛陳電據韓營長鳳玉報告南雄粤防民軍第二三各營因粤桂戰事北路已告結束乘勝向贛邊增防並派哨兵潛赴大庾嶺向我軍防線内地窺探軍情有意啓釁無可諱言祇因前防各軍欠餉過鉅子彈又缺軍心摇動無作戰心務請維持等情除令李定魁之第一團第二三兩營前往協防外各軍應領餉彈務請火速撥發（二十七日下午六鐘） 
　　北京電鄒芬來電據報蒙邊卡倫霍井等處俄黨蒙匪力謀侵入内地騷擾防區經滂防第三營嚴行堵擊現已潰散（二十七日下午六鐘） 
　　北京電熱姜電熱屬匪患無常匪區難定桂題治匪無功固難辭咎查林西經棚民國元二年時已成切膚之患今則毅軍迭告奮勇死命擊匪始得一時安寗奉軍旣已征蒙請將殘部軍隊指定地點他調否則匪趁調防出而爲患殊難負責（二十七日下午六鐘） 
　　北京電閻相文電孔繁錦軍退出陜境郭堅已將英教士釋回 
　　北京電優林對杭州輪船損失表示歉忱願負責賠償（二十七日下午一鐘） 
　　北京電鄂官鑛署送一合同到京查係象鼻山鐵砂售與東亞通商株式會社草約當軸以鄂省軍事需費可望照辦（二十八日上午十二鐘） 
　　北京電直豫魯鄂陜紛電報告水患惟内部派出查勘之陳技正來電黄河水勢已漸緩和 
　　北京電教職員復職問題須清華事件解决後可定（二十七日下午六鐘） 
　　北京電徐昨接見某代表對時局極抱悲觀頗露辭意但一時不致實現（二十七日下午一鐘） 
　　天津電直軍援鄂定兩師一混成旅派吳佩孚爲總司令 
　　天津電閻電郭堅所部能守軍紀擬改編一混成團任郭爲團長駐鳳翔 
　　天津電小站奉軍第七混成旅宥日（二十六）開赴蒙邊（以上二十八日上午十二鐘） 
　　香港電粤軍圍攻武鳴桂軍不支黄培桂擬退讓免糜爛地方楊益謙所部徐龍勝圍義寗桂林已前後受敵劉志桓攻武利西鄉昨電報捷劉逹慶所部退駐武宣爲葉舉所部追擊 
　　香港電陳炯明電令公路處巿廳保存五仙觀（以上二十八日下午八鐘） 
[國外專電]  
　　紐約電德國運來銀條值美金八十萬元此爲德國運出銀條設立賠欵基礎一舉之初步預料將來運出現貨爲數更鉅（二十七日） 
世界路透電 
[上西萊西亞問題]  
　　二十七日巴黎電大使會議昨日開會由康本氏主席曾宣讀上西萊西亞哇泊林協約國國際高等委員團發來之電文 
　　二十七日巴黎電哈伐電社宣稱今有種種事實證明德人與其產黨中心點之勞農會協謀於高等會議發表决議以前鼓成上西萊西亞之亂事 
　　二十七日倫敦電英法兩國對於上西萊西亞問題昨有和解之象兹據路透社由法人方面探釆法大使曾通告英外相謂法政府之意非俟派援赴上西萊西亞問題業已解决高等會議未便開會 
　　二十八日倫敦電各報載有關於上西萊西亞問題之事聞謂係法國之意今至少須派援兵一師赴上西萊西亞否則該地法戌兵將淪於危境法政府視德國拒絶法兵假道德境謂須由協約國共同申請而後可乃德政府故意欲圖離間協约國之舉動故法政府堅請英國贊助法國哀的美敦書致德政府要求即許法援兵過境法政府並隱露非俟哀的美敦書發出經德政府接受後法國不能贊成召集高等會議之意 
[日本已接受太平洋會議請柬]  
　　二十七日華盛頓電國務卿休士氏宣稱日本已接受參與華盛頓大會之請柬惟以豫先商定議事日程爲條件日政府之意討論之問題應以與裁减軍備總問題有直接關係者爲限至於提出專關某國之問題或可視爲已成事實之事件一節可易免去云 
[希兵大敗土耳其]  
　　二十七日雅典電此間各報載稱小亞細亞基瑪爾氏之軍隊已完全失其抵抗兵士死傷及就俘者查有六萬之多聞希軍前鋒已抵戈狄盎站（在由愛斯基希爾通安哥拉之半途）巴特里報得君士坦丁消息謂基瑪爾氏已許士政府懇請協約國協助與希臘議和 
[西班牙與摩洛哥]  
　　二十七日瑪德里電據西班牙陸軍大臣公報稱摩洛哥時局稍有轉機米里拉今甚安靜援軍已開抵陣前 
[美國南部之癩疫]  
　　二十七日華盛頓電南京八州之公共衛生官與紅十字會辦事員查覆總统謂南加羅里拉與为西亞宓二州癩病雖見增多然情勢並未如所傳之嚴重他州之癩痧均已减少或未見增减至於飢荒則未發現云 
[各國近事記]  
　　二十七日倫敦電殖民地首相昨今兩曾開會討論太平洋會議問題 
　　二十七日紐約電值美金八十萬元之現銀由德國運抵此間兌成美金以便於八月一日前交付賠欵之用聞尚有值美金一千萬元之現銀刻在途中 
　　二十七日墨京電衆議院不允徇從總統之請予以特權修正憲法中油礦國有之條文此事久已爲美墨邦交上之大阻力按參議院前曾徇從總統之請 
　　二十七日華盛頓電國務卿休士氏正式要求勞農政府開釋拘禁之美人勞農政府如不依從此項要求美政府將取何對付方法今尚未悉 
　　二十八日倫敦電中國傳來消息謂銀行現停止進行一切此說現由紐約切實否認美國代表史蒂芬氏將於八月十一日回抵北京 
太平洋路透電 
[日本對覆美國之請柬]  
　　二十七日東京電日本覆美政府之文中希望豫先商定太平洋會議之議事日程衆信此乃東京華盛頓間非正式了解之結果據有責任方面稱日本對付哈定總統建議之態度爲彼願加入裁减軍備問題之根本討論及參與太平洋問題之商榷俾詳定維持和平政策之廣大原則 
[陸榮廷尚在桂]  
　　二十七日香港電聞陸榮廷未赴安南决計扼守龍州該地尚未由粤軍攻陷 
[東俄亂事記]  
　　二十八日海參崴電星期二夜俄黨人與鬍匪在滿索夫加炸毁烏蘇里鐵路橋樑一座致機車及客車數輛脫軌匪等遂開槍猛轟死日本陸軍大佐一員又隊長一員 
　　二十八日海參崴電郵差·船港工人·電氣廠用人·印刷店數所及協濟社受共產黨之壓迫宣告罷工舍此以外此間狀况如常 
[日太子行蹤]  
　　二十八日東京電據當道宣稱日太子於九月九日可抵横濱 
國外要聞 
[奥京通信（再續）（秋燐）]  
　　維也納之戰後觀 
　　雖然奥國至今日不至全局潰决者實有數長之可取焉道德根底之深遠其一也奥國人心今雖敗壞然尚存幾分羞惡之心而此安貧樂道之士大夫尤不欲以窘相取厭於人此實他國所不能及科學之發逹其二也奥國兩年以來學有專長之士羣往海外謀生活上者爲客卿次者任工師南美之巴西沃根廷諸邦大足容納此輩夫論古道德我中國固足自豪若論實用人才我中國視之當遠弗及矣食物之價雖昻而一切日用品均爲國貨取價愜民廉尚足以資調劑此又我國所遠弗及者美術之感想其三也奥國音樂美術均甚著稱故奥國人民心理多抱樂觀而鮮忍心害理之殘暴思想雖至甚窮尚夷然自得與俄羅斯相較則君子之窮與小人之窮其應驗自大不同法律之昌明其四也奥國政治優良雖至顚沛之際執政者必無一人可以行險僥倖各總長衣履均不講求頗類我國古代講道德講儉樸之老尚書而議會監督至嚴對於生民疾苦自必有提案以謀拯濟之者此即奥國不至釀成大亂之最後原因故記者謂維也納今日亦有四維以維全局一爲道德源泉之聖臺望寺ＳtefansDom一爲科學源泉之最古名大學Ｕniversltaetsgebaeude一爲發揚美術思想之舞珮塲OpernHaus一則奥國之議會也 
　　嗟乎世變茫茫前路莫知所届有兵火之戰爭而復有經濟之戰爭與我中國閉關時代經一次大殺戮而人民可安享承平若干年者其趨勢又大不同我國昔所戰爭者僅兵火實無此猶太人之乘危而入若在將來之世界其變化莫測又萬不可迷信理想家之空論而不事預先防維我國人須知奥地利之缺乏在地利不在人力在農產不在工業與商品奥國旣分割農產不足工商亦無用武之地今日維也納雖有猶太人上下其手有「布險維克」思想之浸潤而隱成爲「商工農士」之新局勢隱與我古昔相反背實不能謂確切平穩蓋所謂商者非正當之商業乃蠧國病民之猶太魔而所謂工者今日知明日事國家萬一不幸亦復與之同盡耳在此世界大戰而後凡受戰禍影響之地食品價格恒超出一切日用品之上設其國農業不振礦產不豐者萬事均無可措手環顧斯世惟我中國尚可有爲特中國此時四效多難外患正殷宜速團合一氣屏除僥倖圖私利之短見不爲甲國或乙國所利用而時以奥地利爲前鑒知兵火戰爭之不能遽絶於此世界知經濟潮流之至實非萬里長城所能制禦急宜奮起直追而樹我國家之大本也 
國内要聞 
[北京通信（穆）]  
　　湘軍攻鄂之形勢 
　　愚前函已言之粤桂勝負旣分必且影響於長江方面乃曾不幾日果有湘軍攻鄂之舉且聞出兵攻鄂者不止一湘即川軍亦戕由夔萬東下此其形勢已决非局部蠻觸之爭於南北大局問題顯有關係蓋桂陸敗績爲西南各自治省發展之初步長江黄河兩流域交通中心之湖北自爲彼方所重視但自治潮流長江黄河兩流域皆在潛滋暗長中鄂局一有變化則影響於全局者至巨不得謂非形勢重大也 
　　至此次湘鄂戰爭之動因又有鄂人驅王之影響王占元之在湖北九個月中兵變至十餘次又以省長問題與鄂人異常衝突鄂人之謀去王早已乃力竭聲嘶日前道路紛傳在北方之鄂人向政府請願並一面向直隷運動求救於曹吳鄂籍之蕭耀南爲彼等蓄意之人物在南方之鄂人則向粤政府請願向湘政府請願而湖南方面鄂籍之軍官兵士爲數殊夥激於愛鄉之心又爲請願者所鼓動向湘趙之要求亦力蓋在北之鄂人行動尚爲平和解决者其目的以易督而止在南之鄂人行動則全在以武力去王也然桂戰方殷湘省自不暇談及攻鄂桂事一了此事即不可免故今之湘鄂戰事猶含有鄂人自决之之意味而亦北京政府不肯罷王所釀成也 
　　王占元之自衛力如何乎王自迭次兵變以後殘餘之兵有一師四旅第二師正擬添招改組尚無眉目然王之兵額在民國五年其人數爲七成今則其實數爲七成之七成故名爲一師四旅其實不過一師有半且孫師之砲騎亦不完全至王之於將領則親領十餘年之第二師自孝感痛戮軍官以後其未死者皆已積成仇隙反側不安又自孫傳芳以新進受知舊時之高級軍官心滋不悅如去年王懋賞之引退可以爲證軍心如此兵力如此民情又如此恐王氏未必能自保也 
　　王氏又有一敵即直派是也王與直派之惡感自去年省長問題始湯薌銘諸人奔走保定求助於曹曹遂迭電王氏勸其允許鄂人治鄂自是而王於直軍之在鄂者遂如芒剌在背自覺不安五月在京力贊陜西易督其最大目的即欲閻吳兩師早離鄂境以去其偪也及武昌兵變而後鄂人又謀以蕭耀南代王王益信直派爲謀我者據武昌歸客言王與人談及兵變謂係吳佩孚派人運動欲藉此以奪其地盤其對於曹吳直視爲敵性頃聞王氏致政府之有電謂政府派遣援軍請從奉豫兩省指撥不必令吳佩孚派兵赴援是王之反對直隸已見於筆墨不得僅謂爲暗潮矣然豫無能戰之兵奉天又鞭長莫及靳雲鶚雖由王氏調去而其兵亦未必可用政府方面當然商請直曹出兵而直隷方面連日會議决定援鄂其司令人物又屬之蕭耀南爲王所最忌者且頗似爲代王張本說者謂王之有電即對蕭而發料直軍赴鄂後以彼此之猜嫌王與蕭或且至於衝突而五氏腹背受敵更非走不可矣至於蕭氏如果代王湘軍是否即可不進鄂人即可不談自治則無人能下斷語以吳佩孚之態度爲力擁徐靳抑傾向聯省自治頗不明瞭也 
　　陳光遠忽來一電請以攻湘者救鄂此亦大可注意之事緣江西軍隊之内容容鄂相較除未變以外其他亦頗相似而李烈鈞近在湘邊贛人不滿於陳因對李頗望其返贛恐陳氏此舉不特未必能助鄂且爲引李入贛之導火線則長江局勢之變化又不止湖北一省矣（二十六日） 
[湘鄂間之新風雲]  
　　大陸報二十七日漢口電云駐漢美國砲艦阿爾巴尼號與葵諾斯號兩艘已準備行事以保護外人時局現大混擾火車輪船之抵此者無不載槍砲兵士而來估計過去四十八小時内已有五萬餘兵到此紥營渡江等事之困難隨時俱增察此氣象似大戰即在目前各方面皆竚候吳佩孚表明期態度星期日吳令京漢鐵路留車五十輛於河南縣以便裝運第八師兵士赴漢星期一日吳取消前令星期二日吳又令京漢路局將所可得之車輛留待應用於是吳之部下紛紛南下究竟何爲無人知之和耶戰耶惟吳爲之時避爲吳所左右從可知之吳自已尚未到但其所親信之第八師師長已統兵來此預備吳氏之來臨矣王占元未得北京政府之援助頗爲頽唐失望想其位置隨時可失據識者云張作霖已密諭皖督施行牽制吳氏之舉動故吳徐徐動作不欲激起張作霖之妬忌致使直隷系與張作霖公然决裂也國民黨在此顯甚活動粤派擬操縱時局聞蘇贛兩省已發電聲明願助鄂督又同日漢口電云鄂督王占元向此間領署聲稱願盡力保護武漢外人並請外人砲艦現勿上駛但外艦司令告以不必駛往上游而於必要時施行保護外人生命財產之舉動英砲艦兩艘已駛往岳州留美砲艦與中國砲艦於漢口準備行事京漢車尚通惟略緩滯武昌長沙間之鐵路則完全不載客王占元以第二師爲不可恃特以昨日由豫到鄂之靳雲鶚兵士一團擔任武昌防務鄰省對於鄂事殊不關切陳光遠聲稱不能派兵相助但可疏通蜀軍使勿仇視豫督趙倜雖派兵南來但爲數甚微敷衍門面而已王占元希望所集之吳佩孚已兩電王氏勸其勿慮吳之兵士現已赴湘鄂邊界者今猶寥寥粤派恐趙恒惕不爲已用故慫恿趙之對手施行逐趙之謀至於鄂事則王占元之被推翻乃意料中事隨時可發生領署曾得外人消息云所謂戰爭將起者不外乎去王之問題故此時局不難解决也 
　　大陸報二十七日廣州電云孫中山通令西南各省援助湖北人民脫除軍閥專制並諭湘蜀兩省立即出兵孫中山擬親自統軍赴漢爲北伐之第一步不久孫將發表對徐世昌政府之宣戰書 
　　大陸報二十七日漢口電云長沙傳來簡單消息謂二十五夜長沙城内被刦半被焚燬此間人士加以解釋謂長沙發生排斥趙恒惕之變局致有此搶刦縱火情事長沙領署消息尚未到漢外人遭遇如何尚無所聞據官塲云必不致危及外人查長沙外人數約二百 
　　上海日人某通訊社二十七日漢口電云曹錕吳佩孚援鄂出一師餘混成旅除第八混成旅已到外蕭耀南之第二十師當於今晚抵漢又山東督軍田中玉出一混成旅河南趙倜亦出一混成旅以爲應援吳佩孚雖决定來鄂然時日未定此次湘鄂問題全在湘軍之實力如何而直隷軍之行動在實際能援助湖北而維持王占元之也位與否據外間所傳直隷軍到湖北後必令王占元退位而以湖北人蕭耀南爲督軍如是勢必惹起奉直之戰爭然確否猶不得而知昨日湖南軍又於沙巿南之公安縣附近省境增加兵力王占元已命第八師長王汝勤嚴加防備 
　　長沙通信云湘軍援鄂前此本已决定祗以粤桂戰事勝負未分恐桂軍如獲勝利必出兵以攻湘斯時腹背受敵收拾甚難故不得不稍緩須臾以觀其後現在桂省旣起激變沈鴻英賁克昭輩紛紛倒戈陸氏被逼下臺譚浩明陳炳焜等自難存在而鄂中各大老及各公團又紛派代表來湘爲逐王之請於是趙總司令即與各高級軍官决定趁此時機以逐王援鄂並决計出兵兩師將以宋鶴庚魯滌平分任援鄂正副司令並飭財政廳長楊丙回任兼充兵站總監楊氏頃已由珂里來省籌劃一切擬就岳陽設立分站以便應付前方軍務並已密令岳陽知事魯蕩平預先採集糧秣草鞋以資　用兹將進兵計劃探誌如下㈠出發之軍隊此次湘軍援鄂其出發軍隊之業經派定者爲第一二兩師全部·及第一第八兩混成旅·駐湘鄂軍團之數項以上各軍之在省者已紛紛向岳陽開拔其未在省者亦經分别徵調限期齊集岳陽以便定期誓師分途前進㈡進攻之方略湘軍援鄂共分三路進攻正面由岳陽臨湘以攻蒲圻等屬以鄂軍團爲先鋒隊鄂軍司令夏斗寅爲先鋒 
 
 
 

Page 11

 
 
司令官率隊先進第一二師繼之右路由平江以攻通城由第一混成旅擔任即以旅長葉開鑫爲指揮左路由澧縣以攻公安松滋以第八混成旅擔任以旅長唐榮陽爲指揮至三路總指揮爲第二師師長魯滌平援鄂總司令爲第一師師長宋鶴庚㈢兵站之組織兵站總監部設立長沙總監爲財政廳長楊丙總監之下置軍需監一人以下再分三處每處又分設數科其規模之宏大幾與總司令部相等並擬於兵陽臨湘各設分站一以便應付前方刻正積極進行不日即可成立㈣省内之防務各軍旣紛紛出發援鄂省内防務自當另行支配南路之衡陽以第三旅開赴桂邊决以第四旅塡駐西路之常德澧川以一師及八旅各軍已編爲援鄂軍槪由沅陵鎭守使蔡鉅猷派兵塡駐其先本擬將駐辰州永順一帶之九十兩旅略爲分撥祇以湘西匪氛旣熾李烈鈞所部又尚未完全退去防務重要遂决不調動 
[我國對英日續盟之表示]  
　　日英續盟吾國上下咸知將有不利故一致反對兹聞政府已電由駐日胡使正式提出抗議據北京益世報所載抗議原文如下爲照會事本公使奉有政府命令以政府名義向貴大臣聲明如下中國政府屢接關於英日兩國訂結同盟之報告今已實行交換意見該約將行修改此事實與中國及遠東至有關係中國政府及中國人民皆甚爲驚惶請貴國政府按照國際向便兩友邦締結條約僅能包含正當屬於訂約國之權利與利益此種向例因歐戰之結果益見强固現值大戰之後國際平等已成通例如英日同盟條約中仍有中國及中國土地完全等字様而中國並未事先同意者則實侮蔑中國爲獨立國之體面與尊嚴中國政府萬難承認乞即查照並轉逹貴國大使須至照會者 
[京教潮結束消息八校長已先行復職]  
　　北京教潮問題自政府二十四日派王芝祥慰問教育界後大體上已經解决鹽餘爲準備金一層業由財政部辦妥發給證劵二十張每張十萬元自十一年八月起由鹽餘項下每月撥十萬元此項咨文已發到教育部其他條件中之臨時費支配法及醫藥費各節聞教育部亦正在從速辦理至於訴訟事件法院已將手續辦妥分别却下教職員方面聞俟訴訟案消滅後即可宣告復職范靜生君見教潮已告解决擬請各校長先行復職以資結束特於二十五日午後在私宅宴請各校長教育部次長馬鄰翼·及專門司司長任鴻雋·普通司司長陳寶泉均在座馬次長當將各校長辭呈退還面請復職范亦從旁挽留情辭頗爲懇切各校長當已應允至教職員方面二十五日亦在美術學校開聯席席議由代理主席王兆榮報告昨日政府代表王芝祥氏在尚志學會慰問校長教職員學生後即往法國醫院慰問本會議主席馬叙倫並北大沈士遠二君情形畢對於復職程序及政府履行辦法略有討論次由燕樹堂報告接洽清華事件情形僉以本會雖歷次派遣代表與該校校長董事會及外交部交涉或不得要領或故意不見本會認爲與結束京師教育事件大有關係當决定對於清華校長董事會先行致函警告措詞如下清華學校董事會台鑒貴校學生爲助國立專門八校共維京師教育曾經罷課表示同情嗣聞該生等今年暑假後應升學者不令升學應出洋者不令出洋八校教職同人深爲抱歉曾屢派代表向貴董事會貴校校長曁顏外交總長接洽迄未發生何等效果目下京師教育問題大體業已解决貴校爭議若不早日消滅恐遷延日久誤會更多希望貴校董事會設法了解爲要 
　　至於雙方訴訟事件地檢廳二十六日已正式却下兹錄其文件如次「布告」案准京師警察廳函稱本年六月三日有教職員代表馬叙倫等數百人前往公府請願以致秩序紊亂各有受傷請爲提起公訴等因旋奉司法部令准國務院鈔交教育次長摺呈一件到廳當經本廳派員分别檢驗依法辦理各在案查本案事起倉卒傳述紛歧迭經偵查尚無確據且馬叙倫等此次舉動純係出於維持教育之目的尚無違法之故意自應免予置議特此布告「批示」㈠教職員王兆榮等狀訴國務總理靳雲鵬主使公府衛兵剌傷請願教職員及學生多人懇乞按律偵查起訴由狀悉查此次公府衛兵之舉動有無受人教唆旣無證據足以證明且事起倉卒亦無預爲教唆之餘地所請提起公訴之處碍難准行㈠教職員王兆榮等狀訴教育次長代理部務馬鄰翼意圖裁誣揑造事實懇乞依法提起公訴由狀悉查刑律第一百八十二條關於刑事處分之誣告罪係以申告於有犯罪搜查權之官署爲成立要件本年六月七日教育次長馬鄰翼上國務總理之摺呈姑無論内容之虚實如何旣非申告於有犯罪搜查權之官署即與誣告罪之條件不符所請提起公訴之處未便照准㈠教職員王兆榮等狀訴警察廳總監殷鴻壽擅行監禁並揑詞誣陷懇乞依法訴追由狀悉查京師警察總監依增訂檢察廳調度司法警察章程第一條之規定係屬司法警察官依法當然有一切偵查處分之權此次馬叙倫等因涉有刑事嫌疑京師警察廳臨時派警從事防護自不能指爲違法至該具狀人等所訴僞造事實揑詞誣陷各節旣無堅確證據足以證明警察廳原呈内容係出於僞造且查原呈係根據區官報告尤難謂爲有誣陷之故意所請提起公訴之處未便照准㈠學生何玉書等狀訴國務總理靳雲鵬·國務院秘書長郭則澐·主使公府衛兵剌傷請願教職員及學生多人懇乞按律偵查起訴由狀悉業於教職員王兆榮等狀訴内明白批示矣仰即遵照 
[優林君抵京後之任務]  
　　遠東共和國外交總長優林君已於二十五日下午七時十五分車到京當時在車站歡迎者有政府所派代表·外國各公使·遠東駐京代表國·中外各報記者前後計五六十人優林君一一與握手爲禮出站乘汽車駛向南長街優宅而去 
　　優林君係於十七日由赤塔起程十八日晚抵哈爾濱二十三日抵奉天訪謁張作霖氏此次來華計有重要任務三項㈠交還蒙古庫倫恰克圖已完全在俄新黨軍隊手中遠東共和國爲守信義修邦交起見將無條件的交還我國據昨日張作霖電致政府報告優林在奉接洽情形亦謂優林已允無條件的歸還大約尚須討論者祇手續上問題一俟手續定妥即可實行收還㈡中俄商約當在優林在京時即與我國外部磋商最初優林以四國文字（英法中俄）提出草約往返修改最近外部刪成二十五條交與遠東代理代表愛格理夫君大致都已接近無甚出入優林君林京略再磋商即可以遠東外交總長名義簽立此約㈢中東鐵路該路原在中俄兩國管理之下惟多爲俄舊黨人員把持優林君將與我國政府訂一協定使新黨人員得與中國政府共謀該路之利益此亦來華使命中之一也 
　　優林君此次來華隨從甚簡僅帶秘書一人參贊二人過奉時張作霖特派連長一人一路護送到京優林出站上汽車時有灰色軍服二人立於車邊上亦張氏特派之護兵也 
[京省區聯合會贊成盧電]  
　　北京各省區自治聯合會昨致電浙盧贊成其主張並請其擁護省憲實行廢督其文曰杭州盧子嘉先生鑒累讀尊電知先生主張廢督促成省憲俾民治主義得以發展愛國之忱溢於言表爲公義而忘私利賢者所難逖在下風敢不拜嘉聯省自治本約法之精神非推倒根本法别有創作也據約法臨時大總統由臨時參議員選舉而臨時參議員之選舉方法則由各地方自定是明明承認在國家根本大法未定以前各地方（即省）先各自有其單行法也我國國國採兩院制參院議員由省會選舉各省十人實省之代表衆院議員由人民選舉依人口寡爲員額之表準實人民代表以約法中人民一律平等一語爲據則除採用聯省制外不能明白解答此採用兩院制之意義故贊成聯省制主張制定省憲者實爲眞正護法之人反對聯省制反對省憲者其罪實與違憲叛國等惟聯省之重重在自治主權在民不在長官爲長官者但宜將前此久假之權歸之於民聽其自决若仍由長官專主不令民意得以表現是謂割據非聯省也是非之間相差毫釐明如先生諒早察及書云知之匪艱行之維艱望先生速實行尊旨自行廢督且以全力擁護省憲勿使違憲者得壓制民意敢布腹心諸希諒察 
[黄河横决之續報]  
　　黄河下游近因雨水過量成災决口數次兹復據濟南河防局急報汴省當道下游河水頃又漲高數丈除前日所决各堤岸外又連决魯豫交界地方防龍集等村并稱决口至少者亦淹没數百丈之地直魯豫連年災荒再經此次河决民無死所請通籌救濟等語據汴垣水利局某君言日前南北岸水已降落數尺詎自二十三日起又復漲高四丈水勢洶湧臨時事變刻實無術救濟刻得報告汝南又遭决没漂流人畜田舍不可勝紀又聞濟南河防局頃復致一電與汴局吳　孫局長（吳汲孫之弟）謂十七八九二十等日水漲甚驟兼風雨大作下游堤岸本甚低矮致宫家村上首已於皓晨横决水高六七丈乞協同救濟云云似此河患迭作沿河各省生命財產之危險眞不堪設想也 
　　山東黄河决口早有朕兆一月前中外各報即已累次登載當時有言於内務總長齊耀珊者謂及此能由政府趕籌一萬元從速防堵不但可省决口後之巨費亦可豫救無數濱河之民於死齊氏答以「無欵可籌只好聽其死者自死」云云果然近不數日問黄河已經冲决二十餘處聞上游以朱家口子劉家屯孟家堤口小寺等處或堤埝因雨塌陷或掃壩爲溜冲刷中游爲陰柳棵小王莊北店子楊莊濼口賀家溜小魯家莊江廟等之堤埝亦有坍塌者尤以濼口入北店子兩處之水勢最爲洶湧二十日水漲已至堤平至於下游各段區較之上中兩游險尤加倍宫家堤已决二十餘丈淹没四十餘家溜向西北趨至方家口方始入海黄花崗民埝被决全村淹滅無存楊莊公家道口亦爲冲壞畿南范莊等處决口百餘丈田中玉召集山東河務局等開臨時會議除飛飭全工各河防營迅速砍柳掛掃妥爲防範並飭知財政廳趕籌搶險經費五萬元交局著手布置一面電請政府撥給專欵救卹災民聞政府已大發慷慨匯去巨欵五千元矣 
[蘇教育行政會議開會紀（七）]  
　　昨日（二十六）上午八點三十分開會議員簽到一百八十二人朱代議長主席宣布接議第三次審查報告㈩㈡關於小學校長之資格者二案合併討論議决小學校長自以任用師範畢業爲正格應請廳長通令各縣遵照辦理設因師範畢業生缺乏應選擇檢定小學合格教員以免貽誤㈩㈢關於改進及取締私塾者三案合併討論議决照二次審案報告從嚴取締㈩㈣其他無類可歸者二案（甲）議决請廳長令知本省師範附屬小學校聯合會俾得研究（乙）議决將全縣小學生集合一處舉行畢業式用意甚善惟事實上遠道往返諸多不便恐難實行應從緩議復接議第四次審查報告㈠教育廳交議師範學校畢凿生服務施行細則修正案第一條師範畢業生服務區域以本縣地方爲原則遇必要時亦得服務於外縣或外省通過第二條師範畢業生以服務國民學校及高等小學校爲原則其從事教育博物館圖書館體育塲巡迥講演及教育行政等職者亦得以服務務多數通過第三條師範生畢業時應由師範校長先期將各該生在校成績分别報告於各縣勸學所第四條請予註册聽候支配服務其支配方法由各縣勸學所自訂細則呈報教育廳長核准施行其餘第五條至第十一條均無修改照審查報告通過㈡關於廣植師資者二案㈢關於省立學校增加學級及講習所者五案㈣關於各縣自辦甲種師範講習所者五案以上各案均係養成師資之切要辦法分别討論（甲）省立師範學校添級議决凡未設雙級之各校應請教育廳令於十一年度一律添設（乙）省立師範學校添設女子學級議决此案關於中等學校男女同校問題應請教育廳長令省立師範學校校長會議詳愼討論呈准施行（丙）省立師範學校添設甲種講習科及各縣自辦講習所討論甚久議决應仍照第四届省教育行政會議議决案辦理 
[南京快信]  
　　江蘇各縣教育行政委員聯合會定每道區舉幹事三人聞蘇常道已推定劉樹圻王炎徐學競 
　　第五次省教育行政會議已於今日（二十八）上午八點三十分行閉會式軍民長官均派員參與行禮 
　　運河督辦張謇電兩長云積日霪雨慮運水出險疊次電令妥愼辦防據查寶應水位較五年低小數寸已准開槐樓灎水勢可定清江水已稍落本年蚌埠水位低於五年不足一尺而洪湖水位低於五年九尺乃歸江各壩提前開放之效近日上下兩游因搶險工程請加經費沈科長秉璜准即日出發駐工辦防事關險象應通咨查照云云兩長復電云嘯電悉江北水漲隄壩吃緊賴公督理平定可期同深欽慰特復 
　　齊督以寗垣籌辦自來水公司迄未實行現擬有具體辦法不日召集城内下關商會會長及軍政界要人到署會議共商辦法 
　　武進縣知事姚浚電稱　痞藉撤鄉董糾衆鬧署已解散請勘辦而陶海器蓋德海等電稱被警毆傷孫光祖等電稱鄉董蔣文蔚因依法選舉觸怒知事免職兩長以各執一詞特令行蘇常道尹迅即遴員前往查勘明確妥爲核辦 
地方通信 
[蘇州]  
　　工巡捐局改組辦法蘇州工巡捐局前因城外四公社聯合蘇商會一致反對疏通無效以致進行滯遲兹經王道尹邀集董事蔣炳章等四人商會會長龐天笙及温知事於日前在道署會議討論良久結果决定辦法將原有董事改稱董事會添組一評議會假定評議員十八人由城外四公社推舉十二人城巿公益事務所推舉六人合併組織之專掌議决一切事宜其董事會專員執行之責如能徵得各方同意則糾紛經年之工巡捐局從此可進行無阻矣 
　定期焚燬烟圭吳縣公署近將自九年十月份起至十年三月底止所有各案没收之烟土烟具等物造册呈報省署請予定期派員監視焚燬當奉省署指令定於七月二十八日派委查禁烟苗委員閔煥萍蒞場監視温知事奉令後即分呈鎭守使道尹蘇關監督高等審檢廳等各機關届時一體派員蒞臨一面將焚燬細數先期繕發布告俾衆周知 
　　香業罷工未息蘇城香業工人因要求遞加工價不遂全體罷工香業公所迭次開會商議對付辦法决定照原價酌加一成如工人方面必欲堅執四成惟有聽憑罷工所有工人飯食只預備三日到時如仍不解决則請搬出作場以免滋事此議傳至各作塲後客帮工人即舉代表向公所接洽請於工價一成外對於每日結算餘頭三成亦應酌量遞加俾可敷用當時香業董事以此事尚在情理之中即行允許雙方協議妥洽即一面開工一面由公所報請廳縣備案惟聞本帮工人至昨日止仍堅持加工四成尚無讓步之意 
[舞錫]  
　　交易所接踵而起前有浙人周某擬在錫組織交易所後有人反對作罷現滬上各業交易所林立其他各大商埠亦有發起錫地素稱商務繁盛之區自不獨付缺如比由邑人蔣哲卿等發起邀集各界於二十三日在商會開會議决組織絲繭證劵兩業交易所散會後即着手籌備租定通運橋下新世界旅社房間爲創立事務所立向電局掛號並不日派員進京立案其他如金融·儲蓄·雜糧·油餅·紗布等業之交易所亦在醞釀之中大都主張獨辦惟儲業·金融·油餅等業因有利害關係意鑡尚未融洽 
[揚州]  
　　食商繳解鹽稅食商同福祥六月份江都岸計收功鹽五百七十七斤寶應岸四百八十八斤除照章繳稅稽核所外並呈報運署備案矣 
　　呈報開辦平糶施家橋平糶局業經開辦駐防該處警備隊排長張楚善除派隊前往彈壓外並於二十六日呈報縣署矣 
[鎭江]  
　　各洲紛紛報災入夏以來雨水過多江潮盛漲水勢奔騰鎭屬揚中縣濱江各洲漫溢成災一片汪洋各洲田禾沉浸水中腐爛殆盡鄉農紛紛赴縣報災李知事刻正與地方紳董籌商善後辦法 
　　運河水勢又漲江北運河水勢暴漲已屢紀報端兹據上游電稱自二十五日起該游水勢又漲數尺湍急異常距離堤面僅一尺許危險萬分近日運河工程總局曁軍河上下游坐辦水利在事各員督率兵夫等分駐高郵五里各壩晝夜防護以保壩工 
[嘉興]  
　　電請緩辦覆選嘉興因選民額數浮濫投票純係虚僞開票時又發現舞弊事實經汪初選監督宣告無效惟省署方面仍有令縣重辦之文禾邑人民對於此事亦曾一再集議均以選民額數旣多浮冐自宜重行調查剔除假冒然後再辦初選連日紛電省長請將覆選展緩舉行以重選政 
[杭州]  
　　體育研究會消息浙江體育研究會自成立後即舉辦暑假補習會會中教職員約十五六人各盡所長分任功課内有童子軍一科除馮樸材朱程表二君分任外又請江蘇全省童子軍總教練員顧拯來君蒞杭講演顧君已於前日乘特别快車由寗來杭昨日上午在該會第二教室演講童子軍之眞義下午四時復在西湖錦帶橋一帶表演新法游泳觀者甚衆 
[福州]  
　　籍民滋事案已結束南台金福堂唱書樓籍民賴坤田等刀傷福州電氣公司總技師劉崇倫·（劉崇佑崇傑之胞弟）副技師林天民·（林長民之胞弟）及其友人馮翼堂·馬夫吳世榮等一案閩當局及福州紳商學各界請日本領事鈴木氏從嚴辦結現經該領事訊鞫多次認該籍民等之行爲確與福州地方之安寗有碍依日本明治二十九年四法律第八號取締在留中國籍民規則對於賴坤田陳樹根兩人禁止在留中國各三個年張有根禁止在留中國一個年其蔡雨全一名係日領署警偵特予以一個年之諭令退去處分此案可告一結束矣 
雜評一 
[鄂事之疑問（默）]  
　　此次發難之湘趙果有圖鄂之心乎抑如其電之否認乎繼起之川劉果有聯湘圖鄂之心乎抑如其代表之所聲明乎王占元果能知幾而自退乎抑恃援而仍不退乎各省軍隊紛紛集於鄂中果皆助王占元乎抑有非助王者乎此外查辦之人與調停之人果皆無偏於一方之成見乎抑有偏於一方者乎凡此種種問題皆在迷離撲朔之中而令人莫明其眞相如湘川果無圖鄂之心則戰事可不作王占元果能知幾先退則戰事亦可不成集鄂之各省軍隊果皆助王則雖戰亦可即定查辦與調停者果有正當方法以平其爭則戰局雖成亦可即散反是則牽連醖釀情勢愈擴愈大非特湘鄂之間人民重遭塗炭即謂爲國内大戰之起點亦無不可此則不能不爲人民懼矣 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[南洋公司選送留美學生揭曉]  
　　南洋兄弟烟草公司及簡照南君本年第二次選送留美學生額定上海十名廣東五名上海方面完全委托江蘇省教育會代辦已誌前報兹悉此次報名者共二十八校七十七人實報到七十人七月二十一日至二十三日爲檢查體格及格者五十八人二十五六兩日爲學科試騐實到五十四人考畢開委員會共同檢閱試卷結果二十二人及格二十八日口試至此考試手續已畢即擇優錄取正取十名備取五名正取各生定今明兩日分赴美醫生處檢查身體交涉公署及美領事署領取護照八月二十日乘俄羅斯皇后號赴美附錄錄取各生名單如後「正取十名」潘序倫約翰大學畢業商科周厚樞國立南京高等師範學校理化科畢業農科倪尚逹國立南京高等師範學校理化科畢業工科五家驤約翰大學畢業商科祝隆惠約翰大學畢業工科李安復旦大學二年級生商科張　文北京稅務學校畢業商科馬景行東吳大學法科畢業商科嵇儲英北京大學法科畢業商科張潤田北洋大學土木工十三年班學生工科「備取五名」陳德輶復旦大學四年級生商科張寶桐交通大學上海學校電機科畢業商科吳萼國立南京高等師範學校商業專修科畢業工科陳宗漢湖南公立工業專門學校四年級生工科華祖翼交通大學北京學校學生工科 
[省教育會常年大會預誌]  
　　江蘇省教育會昨致各會員函云敬啓者本會按照章程第二十五條之規定於八月二十四二十五日舉行第十七次常年大會先自十七日起分日討論各項教育問題另單開列秩序敬請察閱届期蒞會共同討論並希將本年年費先期繳納換取二十四五日大會入塲劵如有意見書乞於八月二十日以前寄下二十三日大會前評議員會並請各評議員早臨不另通知專此敬頌台安江蘇省教育會啓 
　　附開會秩序八月十七日上午九時至十一時職業教育（中華職業教育社主辦）下午三時至五時同前十八日上午九時至十一時同前下午三時至五時同前（如是日未了得延至次日以下倣此）同日上午八時至十二時體育（本會附設體育研究會主辦）下午二時至四時同前十九日上午八時至十時同前下午二時至四時同前二十日上午九時至十二時童子軍（中華民國江蘇童子軍聯合會主辦）下午一時至五時同前二十一日上午九時至十二時同前下午一時至五時同前同日上午九時至十一時地方學務研究（本會附設縣視學研究會主辦兼請各縣勸學所長出席）下午三時至五時同前二十二日上午九時至十一時義務教育（同前）下午三時至五時同前同日上午九時至十一時通俗教育（本會附設通俗教育研究會主辦）下午三時至五時同前二十三日上午九時至十二時評議員會下午三時至五時同前二十四日上午九時至十二時大會（報告會務）下午三時至六時大會續（講演阮介蕃君講考察德國戰後之工業教育·賈季英君講考察歐美教育最近狀况）七時聚餐（地點臨時通告）二十五日上午九時至十二時大會續（提議事件下午二時起大會續（改選職員） 
[廣西留滬學生會請停戰事電]  
　　電一長沙趙總司令曁省議會重慶劉總司令曁省議會雲南顧總司令曁省議會貴陽盧總司令曁省議會廣州軍政府省議會轉梧州粤軍陳總司令南寗省議會轉各報館鈞鑒竊自護法軍興　爭五載生靈塗炭舉國愴然我桂以貧瘠之區當　事之衝徵調頻仍被禍尤烈然全省人民尚能忍痛一時冀得正當之解决豈知護法大業未成而人民受禍愈烈武人專政輿論遭殘延内爭於無期置外患於不顧此憂心時事者所爲太息痛恨者也邇者海内志士莫不提倡自治由各省自行制憲此誠求治之道而弭兵之法爲當世之不可緩者故自湘粤一呼滇黔響應吾桂省議會早能應順潮流宣布自治屢次通電促成省憲吾等人民方期從此内爭屏息各得安業孰料事出意外自治之進行正亟而粤桂之戰爭忽起雙方交鬨各自是非吾人民皆莫從而辨然桂省議會主張自治在前而粤桂戰爭在後此則事實俱在國人自有公評兹者前事不論現沈鴻英已通電順從桂省議會主張自治黄培桂李祥祿責克昭秦步衢陳智偉等各將領均衆口一辭與沈鴻英一致行動陸榮廷輩復自行解職今後桂人自當設法令其盡解兵柄洗除軍閥而實行民治况有省議會之主張在前則此後如何設施應聽桂人自行解决由省議會負責制定省憲自是正當辦法今戰事仍未終止不特有碍自治進行且桂人困苦已極豈堪再擾敢請諸公制止各軍一律停止進行俾桂省人民得安然進行自治而免戰禍之延長不特聯省自治可望速成而桂省人民受惠不淺矣迫切陳辭諸維鑒察廣西留滬學生會感叩 
　　電二廣州孫中山先生駐桂粤軍陳總司令鈞鑒不德於粤罪在武人桂民無辜豈能受怨近接確報據稱敝省交戰之區桂人受禍之烈慘不忍聞名曰義師豈應出此乞飭諸將士嚴守紀律勿存客主之見况陸陳旣自行引退民治指日可成請義師返斾讓桂人自决庶合作戰初心而符宣言至謂善後各事自有省議會負責不難即日恢復治安公等旣無利桂之心凱還此實其時實懷懿德兼獻悃誠廣西留滬學會宥叩 
　　電三南寗省議會鑒吾桂由貴會宣布自治兩月於兹祇以梗於武力未能實行今隣省旣仗義執言陸譚復知難引退民治前途指日可逹貴會爲一省最高立法機關請即出而負責早日制成省憲以慰全桂人民之望而靖紛爭之局不勝待命之至廣西留滬學生會感叩 
[湘局將有變化之滬聞]  
　　湘鄂邊境軍隊兩方已發生小衝突火車中斷旅滬湘帮紛紛停止辦貨聞湘中另有重大之變化連日有大批閒散軍官及民黨中人紛紛回湘且有倒趙復譚不日實現之說惟譚延闓氏自言在滬營有菟裘絶不願與聞湘事云 
[曹錕派員來領砲械]  
　　保定曹巡閱使因需用山砲特派專員來滬向兵工廠請領並即日押運前往經謝總辦如數配齊計共過山砲八尊分裝七十二箱已於昨日（二十七）運至南火車站裝車一面由押運員申志林持陸軍部護照曁甲種軍用半價執照呈請滬寗滬杭甬管理局准予飭屬撥車載運當日下午四時由滬開往嘉興之區間車掛在上海北站今日（二十八）上午由滬寗車轉掛南京云 
[航業消息彚紀]  
　　近日湘鄂間時局吃緊本埠各公司行駛之長江班輪以漢口以下尚屬鎭靜故仍照常開行惟自漢口至長沙宜昌等上游一路據由漢還滬者云確有捉船運兵之事矣 
　　昨日招商局之江裕進口由漢口裝來寶銀十七箱計銀五萬一千兩 
　　東洋汽船公司之大洋丸於二十七日下午進口乘來旅客五十三名其中有華人李某王某等六人裝來進口貨共有一萬四千六百十件其中有紫銅五千五百五十三件屋頂蓋七百件又大條銀中上海銀行有二百十六根（昨誤爲正金）昨日開赴小吕宋乘去旅客十餘名又冷氣間内裝往鮮貨一百十噸云又該社之新貨輪明洋丸與香洋丸朝洋丸爲姊妹船此次由美裝來香烟二千箱其餘爲大宗機器鐵件及鉛絲等共二千六百噸現定三十號開赴海參崴順道往美 
　　在香港西貢間中途遇風之台里瑵楚斯號Ｔelemachus係本埠藍烟囱公司之船該輪由紐約經蘇彝士河還航至港中途遇險因未得詳情滬行已去電探詢聞該船身有七千四百五十噸云 
　　中國郵船公司之尼羅號前以香港騐船一再延期最後定八月二日赴美乃現又接到來電刻因船中汽鍋修理更須展期六日至八號出口但届時是否即能到滬尚難逆料按照原定期相差二十二日云 
　　怡和洋行所造之新外洋輪船兩艘除一輪已定名新聯陞外第二號現因落成在即已定名爲新吉陞號至於新長江輪一艘其名稱現定非澄和號·即共和號云 
　　招商局之江華號買辦孫鐵舟近已自行提出辭職俟此次該輪由漢遠滬入廠修理之時即行交卸其遺缺已經該局調快利號之買辦朱璧臣充任又有新輪江順號之買辦一職該局因租船華大號行將期滿其買辦卓逹吾將調任江順買辦云 
[昨日車運進出之現洋與寶銀]  
　　昨日（二十八日）滬寗路大通運銀公司承運由南京裝來現洋四箱計二萬元於昨晨到滬又承運本埠中國銀行寶銀四箱計重一萬二千兩又交通二箱計重六千兩裝至南京又現洋一千元至丹陽又二千元至南翔又同和公司承運現洋八箱計三萬六千元裝至杭州又七千元至嘉興 
[證劵交易所致北京銀行會電]  
　　詢問十年公債擔保及用途 
　　上海華商證劵交易所昨致北京銀行公會電云北京銀行公會台鑒政府將發行十年八釐公債羣情惶駭各債票價格因以日落究竟此項債票擔保若何用途如何曾否經尊處切實研究且與貴公會前次宣言有無抵觸希詳細示覆上海華商證劵交易所勘 
[麵粉公會所接稅務處覆電]  
　　日商麵粉免稅案註銷 
　　上海機製麫粉公會前因稅務處等核准濟南日商所製麫粉援案免稅曾於皓日分電部處請求取消原電已誌本報日昨麫粉公會顧榮兩會長接奉稅務處有電開皓電悉查日本商濟南工廠請將所製麫粉援案免稅係經由外交部核轉故本處准予照辦當時所以核准之故係依據中日公立文憑第三欵「日本政府允中國政府任便酌量課機器製造貨物稅餉但其稅餉不得比中國臣民所納加多或有殊異」之規定原係循章辦理至於濟南地點外人是否可設工廠則另一問題前據濟南豐年第麫粉廠來電即經咨商外交部查酌兹准咨稱應予改正所有該工廠出品准免稅釐原案應予註銷等因業由本處通令各關遵辦矣稅務處有印 
[信托公司呈請立案之部批]  
農商部批第一○六七號原具呈人李光迪等呈一件擬辦中國信託公司呈請立案由據呈已悉查信託法規本部現正籌訂該商等擬辦中國信託公司呈請立案一節應俟該項法規頒布後再行依法呈候核辦合行批示遵照此批又第一○六八號批華盛信託公司呈請立案又第一○六九號批通易信託公司請予備案詞均同從略 
[糖巿之昨訊]  
　　太古火車糖昨日開盤三半温開出十兩各擋統照巿單上今雖盤子開出仍無現貨現貨祇存有二千二百包申地行家南北兩巿統計有七十餘家不能分派祇有候即日船到并派横濱廠到三半温二千包怡和到六百包天津帮在申擄辦去路甚大以致劃盤抬高太古已直放輪船一艘往香港專裝車糖一星期可到申也 
[將收紗業出廠捐]  
　　嚴財廳長查得棉紗業認稅向爲各業之冠所有紗稅一項須另行提出詳細調查規畫徵收方法前已派員來申詳查進口貨及廠家出貨與内地銷數歷來按月徵收分别旺月淡月至年終考核總數等各有若干回省呈復後聞已定有辦法兹據該業述及此次嚴財廳長須將紗業稅收一項變更方針擬仿照前清制度增收出廠捐歸廠家擔任出貨時一次繳捐後即予以三聯單爲執照云云聞已由嚴廳長令知兪稅務所長轉知紗廠聯合會代表商榷進行云 
[顏外長已乘輪赴津]  
　　外交總長顏惠慶此次來滬因料理伊兄喪葬事業已事畢於前晚乘新豐輪船赴津江蘇特派交涉員許秋颿帶同陳楊二科長赴埠躬送 
[德代領事謁見交涉員]  
　　德國代理總領事師謀君於昨上午十一時詣交涉公署晋謁許交涉員當經延入花廳暢談良久始興辭而别此爲中德邦交恢復後正式接見該國代表之第一次云 
[鄭寶菁昨晚回京]  
　　海軍部因籌辦漁稅局派委本部軍法司司長鄭寶菁到滬　查一切並詣海軍總司令公署商議進行曾誌本報兹聞鄭司長於昨日接海軍部來電以部中尚有要公立待辦理令先回京商酌鄭君奉電後當於昨日乘滬寗特别夜車赴寗轉道回京矣 
[學生總會開理事會紀]  
　　昨日（二十八日）上午九時學生總會開理事會列席理事吳江冷盧任華（江西學生聯合會推出之理事）喩育之湯宗威毛一豐等由喩育之主席議决案如左㈠致函北京學生聯合會議明林寶慈君（北京學生聯合會推出之理事）赴杭並報告其在理事會之經過情形㈡將本月八日表决之重要議案及毛一豐吳江冷提出之兩種方法由理事會交評議部討論㈢反對北庭與日本私訂經濟同盟㈣反對日本麵粉免稅至十一時半散會 
[理科講習會參觀紀]  
　　理科教授研究會所辦之理科講習會於課餘特注意於實地參觀七月二十六日下午一時講師黄頌林偕同全體學員齊赴徐家匯參觀天文台博物院先期由主任吳和士君與天主堂張神父漁珊接洽妥當請商務印書館交際幹事趙廉臣引導前往旣至張神父殷勤招待先到藏書樓其下層貯存華籍分經史子集諸部牆壁間懸掛歷代古錢及萬國新舊郵票上層貯存歐西書籍統計有三十餘萬册次到天文臺考查此台創立於清同治十一年光緒二十七年復建新臺於舊台之西專觀察天氣温度及氣候等相沿稱其天文臺實則觀象臺也内中辦事約分三類一專司測騐天時二據測騐之結果每日繪畫報告三與各處每日往來通電約有五百餘次之多此臺可預知各地方氣温之高低風之方向及其大小再次到博物院由西人韓伯祿創設亦係洋式樓房上層貯存各種標本如哺乳鳥類等之剝製標本魚類蛇類等之酒浸標本甲蟲貝介獸類之皮骨就中以鹿骨爲最多下層專存骨骼如鯨及象之頭骨及象牙等迨返校已五時矣 
[暑期講習會演講紀]  
　　省立第二師範學校暑期講習會昨日請馬寅初吳稚暉二君到會演講午後一時半開會聽講員齊集講堂座爲之滿即由馬君演講略謂近年巿上組織之信託公司與交易所兩種營業機關已接踵產生雖爲時機所必要然其中營業上損益利弊正當與不正當之分别出入旣巨利害亦大兹願將鄙人管見所及並研究所得擇要解釋俾社會上易於了悟講至三時始畢洋洋數千方聽者動容次爲吳稚暉君接講題爲下級注音字母分别普通平常人等智識竭力倡導尤以勞慟經紀界人最爲切要但教授頗感困難必得使其自知文字上的便利覺悟奮起而後已云云迨講畢已逾四時遂散會 
[旅滬福建同鄉會關心烟禁]  
　　日前北京政府曾派王大貞爲閩省禁烟大員此間福建同鄉會以兹事關係桑梓異常重要特致函該員表示辦法兹將原函錄左（上略）比年以來閩督因養兵自恣餉無所出乃勒種鶯粟抽收畝捐烟禁破壞殆盡外人嘖有煩言日前中央議派劉君冠雄入閩任以禁烟大員之職劉君　閩省軍閥之跋扈辦事必多竦手遂辭不就職今聞執事已願膺兹重任甚佩甚佩惟同人竊有疑者以劉君之資望尚不敢貿然就職而執事獨能無所顧慮毅然拜命想非徒炫於禁烟大員之頭銜必具有自信之力能爲桑梓永袪毒害者前此内部所派調查員入閩其結果僅稍分李督之餘潤對於烟禁毫無裨執事必不至不自愛至此况聞此次英使擬派英員同行大有處於監察地位國體所關尤不能不鄭重從事此間公意執事必須要求政储能有撤換玩視烟禁知事並懲辦勒種鶯粟軍隊之特權方能得有效果不然奉行故事似不必多此一舉也（下略） 
[日輪内查出烟土]  
　　大陸報云某日輪甫從漢口來滬時由海關查出其所載來之紙内夾帶鴉片不少現正在詳細搜查中 
[昨日之氣候報告温度高至一○○八]  
　　上海觀象臺報告云七月二十八日午後四時以前二十四小時内上海温度最高一○○·八度最低爲七九·七度去年同日最高九二·三最低七六·五 
[法水公司在華界添坦水管]  
　　法商自來水公司近擬在蕭家廠吸水機器廠起由滬軍營舊址地方經斜南路越陸家浜往西至盧家灣水亭爲止沿途添埋十六寸口徑水管藉資增加水力惟經過路線均在華界境内因須挖掘路面爰由該公司轉函滬南工巡捐局查照並請淞滬警廳轉令沿途崗警妥爲照料昨該公司已雇匠工作矣 
[最近出口之華絲]  
　　近來華絲巿况活動洋莊銷路漸見暢江最近出口者本月二十日有克埃哥納號公司船放洋計運往賽埠黄絲白絲九十包密倫野絲十六包啞倫黄白絲十包愛維倫野絲三十九包馬賽黄白絲三十包里昻黄白絲二百七十四包野絲一百零三包共計黄白絲四百零四包野絲一百五十八包又亂絲運往馬賽五百八十四包 
[近週中之茶巿]  
　　綠茶自上週來巿面較前大形減色交易旣不旺而價格又日趨疲軟本週中珍眉成交者不過一千八百餘件價較前數星期跌八九兩之多在前售九十餘兩者今則八十餘兩低貨珍眉若做工欠佳則不過四十兩左右貢熙於本星期一曾售出一千一百餘件然價則甚低廉均在二十一二兩之譜賤賣之故係由於今年新茶自上巿至今貢熙等茶鮮人顧問而一般資本薄弱茶商皆急於脫貨求財故不計血本之虧耗矣針眉眉熙等成交不多皆係零星交易價均平平大帮茶在上週交易頗旺近日來亦形冷淡矣本週售開者計八百餘件最好價尚有三十五兩陳貨交易已月餘無人顧問上星期四售出珍眉一百四十件價在十二七八兩之譜然耗本已不資矣 
　　紅茶陳茶交易在上週尚旺至本週又甚岑寂一週成交數不過七百七八十件價如前不動自二十二兩至二十五兩不等上週到埠之仔茶業已售開得價五十二兩尚强人意然較諸春茶價似相差尚巨舊仔茶地質固不如春茶之佳其代價較廉宜也仔茶亦必無茶可採此爲一定之理故仔茶必隨春茶而減少云今年紅茶處於供不敷求地位故常得善價云 
　　平水平水交易較上週亦漸減少除上星期六錦隆惠利曾買進五千四百餘箱外至今無第二批交易故平水亦難看好云綜近一週中除紅茶外餘均不佳趨勢疲軟考其原因銷胃不旺之故查緣茶銷銘尚推俄國今日國與俄國旣未通商是以今年此路銷路已無希望矣英國巿場已爲錫蘭茶所奪今之銷路僅美法德等國耳故茶巿前途實無樂觀可言今年幸出貨不多尚僅維使出貨一如往年則亦不堪設想矣 
[國内輪船運貨進出口之調查]  
　　出口貨（天津）招商局之新豐輪船昨日由申裝往天津之貨有麵粉七千五百包小麥一千一百五十五包白米五八十九袋茶葉八千八百九十五件毛茶二十五件棉花四百包白糖九十六包生鐵五十噸又新昌輪船昨日裝往龍口之貨有麵粉二千三百包白米一百八十四包紙頭三百三十七件木頭三十四件（港粤）太古公司之蘇州輪船昨日裝往厦門之貨有麵粉六千一百八十五包黄豆四千九百零三包花生仁六百包麩皮二百包洋紗三十五件川菜九百壜礦砂二十六件尚有土酒紙頭藥材洋酒瓜子與雜貨又裝往廣東之貨有豆餅三千五百塊生餅五百五十八塊黄豆二千零二十四包麵粉一萬一千包洋紗四百六十八件豆餅五百片大包花一百四十八包小包花七百三十七包生仁五百包花生油四十五桶藥材二十件雜貨八十四件又裝往香港之貨有麵粉三千包花生油七百八十聽牛奶一千箱黄豆五百三十四包生油一百四十八桶礦　一百三十二件麩皮二百包尚有皮蛋藥材冬菜與雜貨（福州）招商局之愛仁輪船昨日裝往福州之貨有麫粉一萬一千包白米五百四十二袋豆餅三千二百塊黄豆一千八百八十包白糖三百包顏料二百九十一件青蔴二百二十九件土布四十五件茶葉一千箱細茶四十箱棉花一百十件桃紅棗子四十八包皮油四十桶電料十一件烟葉二十八件雜貨八百五十件（寗波）寗紹公司之新寗紹輪船前日由甲裝往寗波之貨有麵粉二千包黄豆三百六十六包棉花三百四十六包洋布九十三件鐵七十件雜貨一百四十一件 
　　進口貨（温州）招商局之嘉禾輪船昨由温州裝來茶葉一千八百三十二箱小簍茶一百二十八箱餘爲紙頭竹壳笋乾桂圓乾荔枝乾松香花乾鹹菜梅皮桔皮雜貨多件（長江）太古公司之盛京輪船昨由長江裝來黄荳五千一百四十八包小麥二千二百三十八包大荳餅一千四百片小荳餅七千九百片白米四百八十四袋礦砂一千三百二十件桐油六百五十桶茶葉一百零八箱青蔴二百件大桶油二百桶餘爲砲竹烟葉紅棗紙頭黄絲烟絲土酒藥材土布與雜貨又招商局之江裕輪船昨日亦由長江裝來有黄荳一千一百四二鬪包小麥一千六百四十三包黄紙一千七百六十七件桐油一千一百七十六桶軍米一千一百四十七袋青蔴二百五十九件表心紙二百件黑荳一百七十一包機花二百五十五包白荳五十包大小棗一百包藥材三十六件黄絲二十七件芝蔴二十三包毛茶二十箱茶葉十二箱棕十四件春蔴八件紅茶九箱茶梗四箱亂絲十件紙頭四件白蠟二件緞子四件絲絨棉一件太古公司之安慶輪船前日由長江各埠裝來黄豆七千零六十九包白米一千零七十五包礦砂一千六百六十八包小麥一百八十包芝蔴九百十八包桐油七百桶絲綢三十七件此外爲紅棗棓子瓷器牛皮猪腸與雜貨（港粤）太古公司之蘇州輪船前日由港粤裝來車糖九千七百五十包客糖三千一百七十三包小冰糖一千三百包洋燭三百零九百三十七箱洋臘二千六百三十九件水泥一千五百桶大氷糖一百九十三包此外荔枝乾桂圓乾草帽邊紅皮香蕉胡椒柚子波羅密香水檀香佛手蔴繩烟絲火腿新鮮荔枝洋參燕窩木香等貨（烟津）招商局之新康輪船昨日由烟津裝來水菓三千二百三十八件土酒一百二十八壜綢緞十九件參二件藥材二十四件麝香一件干貝四件（寗波）招商局之江天輪船昨日由寗波裝來洋紗六十箱蠶荳一百五十一包餘爲藥材等貨 
[友華銀行銀巿報告]  
　　中美新聞社譯友華銀行二十八日報告云昨日倫敦近期銀價高一便士之四分之一遠期高一便士之八分之一紐約銀價高一分之四分之三倫敦紐約問滙價爲三五七半此間開盤金鐒金洋俱不動交易價金鎊現資爲三先令九便士又四分之三八月份爲三先令九便士又四分之一金洋七月份爲六七半八月份爲六七巿况終日寛鬆午後購入之價較上數尤低云 
[任筱珊尚在莫干山避暑]  
　　滬杭甬鐵路近爲擴充莫干山避暑營業起見特於該山添建新旅館一所擇於八月一日開幕該路局長任筱珊於日前新旅館行落成禮時到山自下仍在新旅館避暑局中一切案件每日封交車船輾轉寄逹批閱後即行帶回發局辦理聞任君須八月三號左右始克回滬並聞該路車務總管楊先募之眷屬亦在該山新旅館避暑免納食宿諸費以示優異云 
[汽車撞斃行人續誌]  
　　前晚九時有一年約二十餘歲身穿布短衫褲之男子在南京路山西路附近被三千四百四十二號汽車撞倒碾傷由捕查見當送醫院醫治無效身死已誌昨報昨由捕房飭探將尸舁入虹口斐倫路騐尸所報請公共公廨兪襄讞會同美約副領事於午刻蒞所騐明死者委係生前被汽車撞倒碾傷要害身死無訛塡明尸格即升座公案據一百零五號印捕投訴當見死者在馬路四顧奔跑適汽車由東而西同時電車由西往東該汽車夫不及避讓以致被撞等語並據車主鄭伯文之妻鄭王氏供稱雇用張同慶開駛汽車已有二年從未肇事云云訊之汽車夫張同慶供稱開車已有六七年素來謹愼昨晚亦照章開駛實因死者奔跑不及避讓 
 
 
 

Page 15

 
 
以致撞於葉子板上倒地受傷致死乞鑒經中西官核供逹於中西騐訊單上下諭云騐得已死無名男屍確係被汽車撞倒受傷身死但據證人供稱死者在馬路四望奔跑該汽車不及避讓所致是該汽車夫實無錯處應毋庸置議屍着地保報堂棺殮標封借壇候召屬認領此諭 
[阜陽水災之函告]  
　　旅滬皖人接阜陽來函云阜陽大雨十餘日晝夜不止平地水深數尺加以沙河陡漲數尺自下游逆流而上堤岸崩隤與霖淹相匯漂没廬舍人口牲畜無算合境田禾淹毁殆盡水灌城中街衢爲之不通城外一望無際周圍數百里悉成澤國居民絶繼率捕魚蝦以爲食泉河爲沙河支流水勢更形浩大沿泉河某村有一家五口聯縛而溺斃者隨波浮沉見者垂涕據熟習該縣情形者謂此次水災慘狀較前清光緒初年之黄水受害尤重且該縣今年二麥本極歉收禾荳又復青苗無存將來必有莫大　荒云 
[再誌閘北收養災民所之結束]  
　　閘北牧養北省災民工藝所遺送災民赴津已詳昨報日昨該所總理陳炳謙君又於上午十時至所將無籍可歸年未成工之小災民十七名一律拍照後率同總幹事王彬彥親送至閘北慈善團施以教養尚有不願回籍及形似乞丐之男災民四十七名亦由陳總理按名給資分别遣散及送至北工巡捐局工作謀生閘北裴家橋收養北省災民工藝所即日撤銷當由陳總理分函各官廳查照所有該所開辦至今一切開支約共用去三萬元左右業經王總幹事造具報銷呈請陳總理鑒核後再行訂印徵信錄分送各界查核 
[天馬會審查會誌]  
　　天馬會於前昨兩日舉行國粹畫西洋畫審查會國粹畫出品除審查員吳昌碩王一亭吳杏募均有傑作外非會員如姚叔平唐吉生葉指發以及本埠各名家皆有作品外埠如揚州賣劍青之指畫崇明蘇人權平湖徐琦及李霞等亦有出品西洋畫部各會員所作均係最近手筆水彩畫油畫粉畫約有七十餘點各有特長非會員出品亦甚多各審查員審查出品時異常愼重持嚴密之態度力求藝術的精進一届謀一届的革新洵爲我國美術界好現象届時開開必有一番盛况云 
[滬南工巡捐局特别會議紀]  
　　滬南工巡捐局姚局長訂期二十八日開特别會議預邀該局名譽董事到局與議昨已届期即於午後三時開會到全體名譽各董事列席與議首由姚局長宣告開會宗旨畢即將提議各案由當衆交議一十年度預算案通過一籌辦義務教育帶收建築費三成議决照辦於九月一日起施行一肇浜路鋪軌案議决照辦 
[証劵物品交易所消息]  
　　上海證劵物品交易所巿場揭示第三百三十一號云南洋兄弟烟草公司股九月期起買賣單位改爲五十股又第三百三十二號云本所股九月期買賣爲每股收足五十元者其未曾繳足五十元之股票交割時不能適用 
[合衆晚巿交易所考試所員]  
　　合衆晚巿交易所於昨日自上午九時起至下午五時止在南巿陸家浜江蘇省立第一商業學校考試養成所所員應考者約二千餘人由主任廉南湖向瑞琨楊筱川等蒞塲面試國文題目論交易所與經濟之關係並英文算學簿記等各課聞明日仍於上午九時起至下午五時止再考一天云 
[福安公司指控甬經理圖騙保費]  
　　本埠福安壽險公司總理西人查悉寗波分公司經理王茂坤謊報保刻徐仁林身死圖廳保費等情由廨簽票發交總巡捕房派探邵仁初前往協同鄞縣檢察廳法警將王提獲於前日帶回昨晨報解公共公廨即據十號西探上堂稟明前情以應訊人證未齊請爲展期經兪襄襄核供商之美約副領事判王押候英領堂期解訊 
[公平轉運公司消息]  
　　本埠某轉運公司職員現另創立公平轉運公司已建設臨時事務所於北浙江路寗康里積極進行云 
[工商友誼會籌備演講隊]  
　　上海工商友誼會因組織署期衛生演講隊事於昨晚在該會開籌備會到會者除會友二十餘人外尚有來賓王公勤趙子成二人亦願入隊當由發起人童理璋報告本會因鑒於署期衛生間題吾工人商人皆由智識淺簿對於個人之衛生往往不顧略言如下（一）如楊樹浦車袋角以及斜橋等處工人夜間多横臥在樹蔭之下或直臥馬路之上實與衛生大有防碍（二）商人店夥每多赤膊但赤膊問題本會前經勸告各商店夥友勿赤膊現交涉署出有佈告自陰曆七月初一日起赤膊者將一律禁止吾人旣知此爲不良不應由官塲示禁總以各自相禁爲宣（三）馬路上之汚物及垃圾桶之汚物若不勤加滌除惡臭蒸騰實令人易染疾病本會亦應隨時勸告（四）食物須勤於收檢勿使蚊蠅汚染致食者發生疫症今日開會爲討論進行方法如諸君有高見不妨發表顧秋舫謂應置備小旗幟上書衛生等字使人注目每隊各持一幟吕介勤謂多印白話傳單徧地分散並可向青年會借用衛生器具多數贊成童理璋謂今日因到會人數尚不多定本星期六下午八時再開會議如將來出發演講時必須致函工部局請其隨時保護不致誤會全體贊成遂散會 
[蕭檢察官視事]  
　　司法部委派蕭偉爲上海地方檢察廳檢察官聞蕭君字坦初江西人業於前日到滬謂檢察廳拜會王訪渠檢察長後邱於昨日到廳視事矣 
[監犯瘐斃之檢驗]  
　　汪根生前因烟案奉地方審檢廳訊判監禁在案前日該犯在獄染病立命發送新普育堂醫治無效延至昨晨斃命堂中以電話報告地方廳委派蕭檢察官毛檢騐員等蒞堂騐明判令棺殮候示 
[少年騐係旨縊身死]  
　　寶山縣吉一圖地保昨投上海地方廳報稱滬寗火車站附近馬棚内今晨發現一少年在彼自縊身死查無家屬報請相騐奉諭委派張檢察官等前往騐明該屍年約十八九歲身穿藍布衫褲布襪布鞋並無别故實係縊斃塡明屍格判由堂棺殮 
[肇浜路將設電車軌道]  
　　華商電車公司前經董事會議决自大東門直逹西門一帶之肇浜路因已退建房屋道路寛闊擬推放電車軌道行駛電車以興巿面而便乘客往返兹已由該公司函請滬南工巡捐局查照轉知地方紳董開會决定擬訂妥章函復該公司後即須實行開工設軌云 
[吳淞一帶之時症]  
　　吳淞鎭及迤南鄉間近來發生時疫患者多係小孩初起時嘔噁吐瀉劇者瀉出黑水手足寒冷當此署熱之際鄉人倩挑痧者針治詎料一經妄剌難以挽救現其疾輕者即愈重者轉成急慢驚風俱難療治或病延數天輒死已有多起 
[汽車碾傷行人足部]  
　　汽車夫某甲昨日下午三時開駛四千二百九十一號汽車行經虹口吳淞路撞倒行人任求奎碾傷足部由虹口捕房二百九十一號華捕到來雇人力車送任求奎往同仁醫院醫治一面抄錄汽車號碼呈報捕頭候示 
[汽車公司指控雇夥之審訊]  
　　奪先汽車公司指控雇夥李吉玲私用賬洋王雲泉行竊汽車輪之橡皮胎及一切零件等情業由捕房將兩被告拘解公共公廨諭李交保王收押候訊在案昨晨中西官升座先審李案即由原告代表許理律師上堂陳述李私用之一百四十八元據云均係借與公司用人惟李未得經理或總大班之許可究有擅專之處今其願將洋交還應請從寛發落云云問官遂判着李將洋如數交還原告從寛開釋次審王案首由中西包探禀明至克能海路一百二十二號門牌王之家内抄獲橡皮輪胎臟物情形次由許理律師命原告公司總大班經理等兩西人到堂證明案情被告王雲泉延律師代辯請抄出之物係出資向鄧祿普洋行購買有人可以到案作證云云問官以時逾午諭王還押改期續訊 
[禮明律師被控案業已判决]  
　　美國律師禮明在滬執行律師職務已有多年近由同籍之費信惇律師在美按使署控告其　謗名譽本得期二由美署裁判官許理氏預審時禮明律明提出辯訴狀措詞中有美按使羅平吉·裁判官許理·檢事侯魯公等及其他美籍律師數人串通陷害等語要求變更承審官吏未經核准昨晨九鐘餘由許理氏正式檢舉經按察使羅平吉開庭審訊被告禮明復申前請雙方辯論後由按察使判决謂被告明知上海美按察署公堂係根據特别法令成立不適用變更承審官吏之規定今乃有意對於承審官吏加以汚衊之詞意在使承審者失其資格自已可不受譭謗名譽控案之裁判其故意蔑視公堂顯然可見故特援照美例判以蔑視公堂之罪監禁六個月即由執行吏照判執行被告聞判即抗稱依照領事公堂法律監禁時期不得逾三十日堂上答稱此非領事公堂故不適用此條諭畢退堂但准被告暫回其辦公室處置其事務 
[續誌滙源茶館之兇劇]  
　　滬南匯源茶樓主王福生遭北洋革警索詐不遂糾合山東帮武人與王所糾合楊金生等約期械　雙方俱受夷傷且當兩造鬭毆時先期已與附近一帶崗警接洽故臨時並無巡警上前干涉直至雙方四散始有崗警追究而若輩均以好漢自命受傷後並不出首告發上海地方廳王訪渠檢察長昨晨閱報後以地方上有此等械鬭案件何以警局勿加干涉候至午刻並未得有報告因派法警前往該管警區調查當塲肇釁情形以憑核辦又住大南門地方爲砌街匠混名小頭阿六者今年二十二歲是日亦被邀同往及至雙方動手行兇阿六大爲驚嚇回家後頓成神經病入夜即坐立不安屢思從窗口躍下爲家人阻止延至昨晨氣絶身死家屬擬以毆斃等詞報官請騐爲個中人阻止報官草草成殮了事又一訪函云滙源樓茶肆因被革警藉端索詐不遂兩造各糾武夫多人在萬裕碼頭大械鬭一事一區一分駐所牛署員昨已派員遍向近處各商店調查眞相據情呈復後當詳請淞涙警察廳長飭派偵緝隊嚴行查拘兇證矣 
[昨日公共公廨訊案紀]  
　　昨晨公共公廨民四庭由關讞員會同英包副領事訊理（一）許理律師代表前爲妓女之孫春芳聲請回復所訴劉君蓉不理結欠房飯金判决註銷前之原狀案此案前因兩造有夫妾關係且經被告律師證明被告住所不在租界是以註銷孫氏奉判不服遂延許理律師具稟要求回復原狀故又傳訊適許理律師昨晨在美按察使署承審費信惇律師訴禮明師譭謗一案致本案臨訊不克到廨問官將許理律師之訴狀察閱會商之下「結果」原告律師請求回復原狀並未聲明原審時未能呈出證據之理由未便照准（二）魏國寶聲請給諭執管產業案「結果」准給諭請求人代管姚協禮堂產業（三）甘維露律師代表婦人趙胡氏聲請更變判斷案氏前訴其夫趙龍泉不履行贍養條件判將存案之一千五百元由龍泉之母趙雲氏領去存儲其息歸胡氏按月支取兹胡氏以每月息金祗十七元殊不敷用要求追加被告代表律師即將存摺一扣呈案並聲明被告業已遵諭交保「結果」仍照前判執行被告呈案摺據交原告具領按月支取（四）陳森記聲請減輕交保案陳被朱裕興控後迄未到案兹雖具稟請求減輕交保而本人仍不到堂「結果」所請不准（五）朱德記訴曾澹如張志堂欠繳清潔欵項案「結果」改期提前排訊 
　　又午後民四庭由陸襄讞會同日田副領事訊理（一）劉受甫聲請給諭執管其故父劉　六之遺產案「結果」登申新兩報十四天如無人反對再行發給諭單（二）公益行經理吕雲軒聲請缺席判决所訴高桂元不交定貨花邊請追損失案「結果」被告屢傳不到應准原告請求缺席判决償還原告洋一千二百四十元九角六分並擔負本案堂費（三）敦餘莊聲请登報通傳被告陳延慶到堂訊追不理期票欵項案「结果」登報十四天期滿後再核民二庭由李襄讞曾同荷副領事訊理荷商控告華商民事案兩宗（一）金龍洋行聲請執行判决所訴茂德利鐘博店主何友蘭不出定貨金表賠償損失案「結果」着被告仍照六月四日堂判付銀並給長年八釐利息自起訴遞稟日止倘被告遷延不付當予發封備抵（二）荷華洋行訴上海儀器館定貨不出請追損失案「結果」改期訊核 
[兩女併發濟良所留養]  
　　濟良所中西女士昨晨伴送湖南女子張金鳳張彩仙二人到廨稟稱該二女被張彩仙之庶母帶滬押入山東路普慶里三百三十號門牌雉妓院内爲娼因苦同時走出投所求援等語據張金鳳供稱年二十一歲於十六歲時父母雙亡寄居張彩仙之庶母處致被將我與彩仙挈至上海押與鴇婦陳氏卞氏等所開之雉妓院内賣娼迄已五年現不願爲娼與彩仙同逃至濟良所求請超豁又據彩仙稱年十九歲於十四歲時被庶母押入娼寮云云訊之陳卞兩鴇延律師到堂辯稱敝當事人曾出洋六百元受押兩女均由其父母出立押據請爲察奪經中西官核供判兩女併發濟良所留養押據塗銷兩鴇斥釋 
[姦拐人妻押兩月]  
　　船户陳未郎舟過蘇州停泊時其妻夏氏忽然失踪由隔壁船上之婦人吳華氏通知係被同業張銀壽拐逃陳乃向張索人張遂來滬陳亦邀同吳華氏追來偵悉夏氏與張同匿於漢口路啓源旅館前日控張姦拐於虹口閩行路捕房派探蔣阿林協同西探前往調查見張與夏氏同居一室即將兩人逮捕分别押至昨晨解送公共公廨稟明往查時目都情形請究旋由原告投案證明案情並由吳華氏上堂證明在蘇目擊張銀壽拐帶陳夏氏情狀質之陳夏氏供因遭丈夫不時毒打其苦難受由蘇隻身逃往鎭江復至上海在漢口路與張相遇遂同寓啓源旅館並非爲張拐來等語據張銀壽供陳自失妻後向我索人故來滬尋覓及見夏氏即寫信通知原告實在不干我事等語張襄讞核供商之美奥副領事以張旣供及見夏氏即寫信通知其夫何以仍與夏氏同居一室顯有姦拐情事判西牢二月示儆陳夏氏交其夫領回不得虐待 
[查見迷路男孩]  
　　前日有一浦東男孩名福春在閘北迷路由偵緝隊查見解送司法科經段科員訊據該孩供稱年十三歲父故六年家有晚母生二弟因母溺愛所生將伊百般凌虐故逃來上海等情奉判送交閘北慈善團留養聽候查辦 
[旅館備設烟具之科罰]  
　　老閘捕房包探榮錦林前日協同西探查悉福建路七百十一號門牌永安又福州路二百四十六號商溪等旅館均備設烟具容留庽客吸食鴉片烟違章稟請公共公廨出單於昨將永安經理無錫人祝寶泉·商溪經理陸文德·併傳至公堂經中西官逐一訊明判祝罰洋十元陸罰洋五元一併充公烟具銷燬 
[舞弊賬欵之料理]  
　　王振亞前設法公堂控夥計王全生趙安嶽舞弊賬目九百餘元求追判王等不應監守自盜着各押三個月將洋如數繳還在案現王等在押期滿洋仍未繳昨又提訊原告由　復律師聲稱今王等託人向原告商懇先還二百六十元餘欠出外後設法立據拔還原告已經應允請爲核示詰之王等稱民人等祗措得現洋二百六十元呈案餘欠請求釋出料理中西官判繳案之洋交原告領去准予將被告等開釋著立據限一個月先付一半餘欠再行繼續措繳如違提追不貸 
[票欵交保限理]  
　　黄冠臣前投法公堂控錢愛松將支票掉換去現洋一千三百元到期往收無著請求訊追等情錢供一千元之憑據實由商人所立惟此欵係金子庭所欠與商人無涉判著交保出外限交金子庭到案再核在案昨又傳訊詰之錢愛松供金已回籍故未到案餘供支吾中西讞員判以此案據被告聲稱係金子庭所欠惟金始終傳不到案著錢應照所立之一千元憑據限十四天内如數繳清交人銀並保出外限理堂費亦師被告負擔 
[盤客棧之糾葛]  
　　平孝山前延華閘庭律師代表投法公堂控沈茂山不付盤客棧價六百元有違契約請求追究被告由賚美律師代辯奉判再核在案昨又傳訊先由被告律師聲稱被告向原告盤開新大興客棧除付外尚有六百元票據之欵未曾付清詎原告即將棧基收回並投案具控今被告已經遵諭將欵繳清請求堂上著原告將棧基交還生財如數點交清楚並請堂上追償損失等語原告律師聲稱當立據之時書明如受盤人到期欵不付清准由推盤人收回店基今沈茂山旣不准照契約履行應由原告收回原告受有損失甚巨亦請追償損失中西官判各退去聽候下堂諭飭遵 
雜評二 
[公司債（訥）]  
　　中國政府之發行公債所以一敗塗地者總原因在喪失信用故今日發行公司債當然以注重信用爲先務工商業之發展必藉資本之充足而欲資本充足則必不能不藉公司債流動補助之力各國之創設一公司發行一公司債事前必有種種之布置有信託等爲之詳切規劃有銀行等爲之確實擔保而後營業之進行乃有把握基礎乃可鞏固蓋其公司旣有種種之保障自不致有喪失信用之事發生此公司債所以通行而無阻也 
　　吾國之公司業發起於數年之前初即於信用上受一打擊至近數年來乃始漸見發逹今之第一次公司債而能確立信用則此公司債即伴公司營業而發逹苟其不然則所受之打擊非淺其關係蓋甚大也 
公布欄 
[江蘇高等審判廳]  
　　布告爲布告事案於本月二十一日奉江蘇高等審判廳廳長調任直隷高等檢察廳檢察長林令開案奉司法部巧電開銑電悉仍速來京廳務派民庭長代理等因奉此兹派民庭長唐維翰代理廳務除電呈司法部並行知外仰即遵照此令等因奉此當於是日接代視事除分别呈報函令外合行通告一體知照此佈代理江蘇高等審判廳長職務唐維翰 
　　民庭判决黄象珩與黄藻榮爲會欵涉訟上告一案（决定主文）本件上告視爲徵回應予註銷許耕華與楊勝勝爲婚姻涉訟控訴一業（决定主文）本告上訴狀應予撤銷控訴審訟費歸控訴人負擔陳兆祺等爲還奉訴訟不服嘉定縣知事公署批示提起抗告一案（决定主文）原批示撤銷本案應由嘉定縣知事迅予依法審判白家駒與白婁氏等爲承繼涉訟控訴一案（决定主文）本案承繼訴訟白家駒並未控訴本廳無庸受理補納訟費發還以上七月二十七日 
　　民庭判决周春林等爲證總糾葛抗告一案（判决主文）原批示撤銷本案應由南遞縣知事公署迅予審判姚瑞福與吳朱氏爲公地涉訟　商一案（判决主文）本件控訴及附帶控訴併予駁回本審訟費歸控訴人負擔唐洪生與張梅郎爲借欵糾葛涉訟上告一案（判决主文）本案上告駁回康告生與康靜　爲房屋及承繼涉訟控訴一案（判决主文）本案控訴駁回控訴審訟費十二元六角歸控訴人負擔控訴人溢納印紙六元三角發還給領尤子丹與陳守恒爲債務涉訟聲請救助一案（判决主文）本件聲請駁回尤子丹與陳守恒爲債務聲請回復一案（判决主文）本件聲請駁回批示邱家　呈一件請求發還卷宗由呈悉本案已據陳輔禮聲明再抗告該案卷宗應由本廳轉送大理院核辦所請發卷之處暫好庸議此批以上七月二十八號 
[江蘇高等檢察廳]  
　　批示任惠孚支楨元狀悉查原告訴人無聲請移轉管轄之權所請凝難照准此批張裘狀悉查被處徒刑人在法律上並未絶對不能易科此案已經本廳飭查呈覆原决定並無不合毋庸該民一再旁瀆此批李德葊狀悉查該民對於此案並無上告權所請應毋庸議此批以上七月二十七日 
　　批示嚴雪汀狀悉查本案前據松江縣呈送嚴雪汀不服該縣庭諭聲請再議一案卷宗到廳當經指令該縣以本廳查核該案經縣訊明在聲請人嚴雲汀即嚴阿五住宅搜獲贓物及緝獲盜匪王大才等是聲請人已有犯罪嫌疑該縣將聲請人收所候訊並將聲請人房屋暫時發封聽候訊辦其盧分並無不合所請應毋庸議仰即轉諭知照在案據狀前情仰即知照此批徐瑞熙狀悉仰候提卷核辦此批李金氏狀悉仰候提卷核此批陸受祖狀悉顧陸氏係該民何人旣云公呈吳縣請保則與常邑巡官等何涉來狀所述多不明瞭况該民應否交保在原縣自有處分權衡亦毋庸來廳越凟王闢韁狀悉本案關於張搶部分原判並無不合共私訴旣然無從附帶非但無移送同級廳之必要且亦非本廳所應過問至王東山等是否有犯罪之處亦應另行提出確據逕赴原縣訴請核辦毋庸來廳混凟此批戚瑞璞補呈理由委張一鵬蔡倪培辯護等情呈遞二狀業經本廳查閱候呈送總檢察廳核辦仰即知照此示吕福壽續具理由等情呈遞一狀張壽開請求撒銷上訴等情呈遞一狀趙呇仁委陸超然辯護等情呈遞一狀以上三狀業經本廳查閱函送同級審判廳核辦仰即知照此示以上七月二十八號 
[上海地方審判廳]  
　　判决主文（民一庭）一件判决韓趙氏等與藍詩明等因借欵糾葛一案主文韋升海廳償還韓趙氏韓東林借欵本利洋五十四元如韋升海無力腹行應由藍詩明負代償貴任訴訟費用歸韋升海藍詩明負擔一件决定葉明夫與邢貴福運費糾葛一案主文本件控訴狀准予註銷一件判决陳天餘與陳王氏爲養節費控訴一案主文本件控訴駁回本審訴訟印紙費用發還（民二庭）一件判决梁在青訴洪道傳等因會欵糾葛一案主文洪道傳應償還梁在青已届期會欵洋十七元其未到期會欵洋十二元應按期照付梁在青其餘之請求駁回訟費歸洪道傳負擔一件判决兪錦林與朱楚章因貨欵糾葛一案主文被告人應償還原告人洋六十一元四角及其自本年陰曆正月二十日起按每月一分計算至執行終了日止之利息訟費歸被告人負擔一件判决羅鑄卿與樊逢夫等苗地糾葛一案主文原判撤銷崇邑二十號連珠沙原撥西二十四圖二甲内半苗地七百七十步應由羅鑄卿管業羅鑄卿在第一審對於華秉璋之請求及其他之控訴均駁回本案訟費歸被控訴人樊逹夫樊巽權負擔一件判决顧乃佩訴陸彦章等借欵糾葛一案主文陸彦章顧乃林應代康永安償還顧乃佩洋七十元顧乃佩其餘之請求駁回訟費歸陸彦章顧乃林負擔一件判决諸秋根等與諸顯周因共產糾葛控訴一案主文原判撤銷系爭則田四畝八分八釐七毫熙認爲兩造共有被控訴人不得擅自由賣本案訟費歸被控訴人負擔一件判决管小五子訴薛佩良爲追欵涉訟一案主文本件控訴駁回一件判决朱大章訴施文德爲貨欵涉訟回復一案主文本件窒碍　回聲明窒礙後費用端被告人負擔以上七月二十六日 
　　批示一件張連生等狀請核收訟費由　悉旣據聲稱係對於賠償洋六十三元之一部分不服應准繳納訟費洋四元六角二分仰即知照此批一件侯張氏狀請派吏指傳由狀悉着即來廳同吏指傳金盈生到案訊辦此批一件張阿順狀交欵洋由准交此批一件姚傳氏狀請給領田單由狀悉着即來案候諭此批一件陸柏林狀請傳案押追由狀悉業已限令周福鑫於一星期内親向該民理楚矣仰即知照此批一件趙文裕狀請銷案由狀悉准予銷案此批一件李壽根狀請執行由狀悉准即派吏照判執行此批一件陳潤生狀保周福鑫由准保此批一件徐沛霖狀請銷案由狀悉准予銷案賬簿一本並准來廳繳證具領此批一件王慶善狀領動產及不動產由准領此批一件兪錦林狀請和解銷案由狀悉此批以上七月二十六日 
[淞滬警察廳]  
　　批示一件馮劉氏批呈悉查爾孫馮渭保不思謀生屢向伊兄馮錫　滋　借欵情殊不合業已當庭誥誡似尚能悔悟前非當經諭令馮錫疇邀到尊親屬領回管束矣上海一埠對於罪犯習藝所之設置尚未成立所請發交之處應毋庸議此批一件劉韓氏批呈悉案屬誘良爲娼已涉刑事範圍仰速前赴司法衙門訴請提究可也此批一件袁銀狗批據呈已悉業將楊林森等移送寶山縣公署追贓法辦矣仰即知照此批一件高　林批呈悉追租勒遷不屬於警察範圖仰速前往司法衙門訴請可也所附租摺租契發還此批一件姚先郎等批案已移送上海地方檢察廳仰即前往陳訴可也此批一件施阿三批案已移送法庭仰即逕往陳訴可也此批 
[上海縣公署]  
　　批示上海中外股票交換所王震等呈爲繕送章程開始管業請予備案由批呈悉該商等設立中外股票交換所收足股銀開始營業旣起具呈松滬盡軍使備案送到章程自應一體備案仰即知照此批章程附帶大醫園等呈爲聯保主錫增接充夫頭請給未諭由批呈悉據保王錫增接充引翔港鎭　間夫顧請給示諭等情候令行該鄉經董查明如果人地相立應再會同該訴　等聯具保　另呈核辦仰即知照此批 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[還鄉日記（六）] [  禹鐘]  
　　初七日上午仍游西園午後積仁以事赴嘉興余與韶聲十眉汝爲送之於船埠余自念風塵之身乃亦有看人離别之一日此景至可味也後汝爲先歸余等復造十眉之探珠吟舍出花露飲之頗清冽適口十眉又寫示胡寄塵羅敷媚詞一闋其收句曰「非關儂嫁早只恨見君遲」爲多少痴男女寫盡心事古怨今愁都爲呼起矣余亦口占一絶句贈十眉曰「牋詩吊夢兩茫然絮影飄風事可憐又向探珠吟舍過亂愁如許失花妍」語意自謂頗貼切然惟十眉知之耳入夜復飲於徐益大醉後又與韶聲茶話於西巿之某茶室約一時許始歸 
　　初八日仍徊於茶塲酒陣之間一如昨昔惟上午在西園爲韶聲書便面一幀錄近作延悔室雜事詩兩律其一曰「坐傷春去罷臨欄剩抱殘香吊影單燕子舊泥啣欲盡杜鵑新涙近無端擬從襖廟焚心法誰遣蟾宫耐夜寒惻惻難教花雨定空期詩力冒餘歡」其二曰「抱月飄烟事未眞忍教人去惜餘春天風環珮傷歡墮羅襪音塵歷刦新不信珠沈潛寶氣可堪酒冷泛杯脣來時樓下花仍發錯認雲堦舊笑顰」綜計數日來行事獨此着爲稍異耳 
　　初九日本擬赴滬以歡場正好兼意懶畏動行期遂展上午茗飲於西園及午而酒以暑熱正烈半酣即止是日夫子廟中設道塲舉行煉藥之法事備以施濟誦經不以比邱皆里中有家之人梵唄鐘皷居然不爽此事行之有年今且成例矣余酒後與十眉韶聲乘興過之小坐而出聞所煉飛龍奪命丹回陽膏等治暑疫均有奇效云 
筆記 
[鬧學記（八）] [  靈園]  
　　罰已次先生起立讀訓詞長約數十語懇摯勸告余旁立方思一事斷續入耳久久亦不之憶出而見朱浚倚坐課桌上淚漬滿頰哽咽在喉因復相戲曰朱浚爾太懦怯頃受戒尺無可痛苦頻頻縮臂示弱於人爾非首犯乃抱衆屈理當輕反曷不上訴朱浚含悲勿答余一笑歸坐取日記簿抽筆記錄頃者思得之一事今日併爲讀者諸公告大略如下曰某月日余在課室爲批評諸先生之優劣受罰戒尺十五以余思之戒尺爲舊時家塾中用具不期猶見之於今日新法學堂家塾用戒尺擊掌即屬擊心蓋心爲古說思想之源手指連心故擊之以直痛感使勤於學習此殆古昔教育之所以必用戒尺乎今學堂教師已知西說腦爲思想之府藏因或不用戒尺而用拳拳人之腦頂前後所以爲改良之一法然余卒不解内地學堂之教師理解旣明何以而不舍彼取此必欲用戒尺又用手拳擊掌亦並擊腦依違兩可兼取新舊且或常握教鞭向空揮掣如彼牧豎之大田野手柳枝驅逐牛馬行道爲也（終） 
軼聞 
[江天寄影樓寄影] [  萱百]  
　　和尚東床（下） 
　　月餘長老語天璧抱雲爲先生後輩宜有以裁培之以慰其先德泉下之靈天璧曰僕亦有此意長老曰然則當先令之蓄髮天璧曰不可今仇家勢熖方張暫不能還俗也長老曰雖然誤此青春寗不可惜時方會飲天璧舉酒大笑曰今日抱雲與小女俱在座僕願得和尚東床長老當亦樂爲蹇修以完此良緣他是生二子一姓黄一姓查吾願已足長老亦有以謝先友矣且抱雲雖不靠佛門喫着即終身不蓄髮亦復何害我或勸吾女小黄亦剪除此煩惱絲同爲佛門弟子永結歡喜因緣余可傲然受老佛爺之尊稱寗非開古今未有之局後之人必有崇拜余爲開宗鼻祖者則余死後猶含笑地下也長老亦笑曰先生醉矣天璧正色曰非醉也長老以爲可行即於今日席間定之長老於是起立合掌謝曰阿 
彌陀佛隨命抱雲解玉佩爲禮正襟拜泰山天璧命小芙受玉佩以所御金飾爲報且斂衽謝冰上人也聞某名士艷抱雲之遇爲譜傳奇查天璧見之急止其流傳曰此事須俟諸百年以後若驟行於世恐禍之非愛之也某名士遂毁其稿余聞諸海寗友人周雲溪雲溪謂得諸父老相傳云 
瑣錄 
[小憾事] [  施凝神]  
　　踪門訪友急欲一晤友適他往 
　　入巿購物忘帶錢囊 
　　傷心失意時有婦來訴煩惱事 
　　設讌邀飲訂時叙餐酒肴旣陳天空驟下暴風雨 
　　躱債避走途中逅邂債主 
　　叩門登堂主人未見而狺狺惡犬逞威狂吠 
　　與情人約在目的地久待臨刻不至 
　　異鄉作客外無親友急擬束裝歸去有慮川資短少 
　　徒步烈日中汗流如雨用力揮扇汗下愈多（却酬） 
小說 
[社會小說衆醉獨醒（三九四）] [  瞻廬]  
　　第五十九回救紅妝秋火溯伊人繪黑版課堂留肖像 
　　編書的在這中間又要穿揷幾句話摇船的一男丁女坐船的一嫂一叔全船共有四人怎麽只有兩個人在那裏講話其他兩個人嘴巴上又不曾黏着封皮怎麽經了良久只不做聲列位這不是編書的疏忽其間也有一個講究原來摇船的男子是個聲子不凑到他耳朶上大聲呼喚他總不會聽得若論金兒這孩子自被翠娥推醒以後攏總不曾開過口拉他走便走抱他下船便下船哭都不哭笑也不笑只呆瞪瞪的在船裏坐着翠娥一心要探聽少年的底細金兒發呆情形他都不曾覺察船娘凑了船家的耳朶高聲喚道你可曉得艙裏坐的兩位客人都是頂刮刮的大來頭一位是劉少奶奶一位是劉小少爺都是赫赫有名的劉公館裏的家眷你趕快摇着艙摇到胥門碼頭代喚籐轎兩乘捱着城門送還公館怕不有大大的賞賜要是摇得慢了城門已閉不及進城公館裏老爺發怒一頓皮鞭怕不打斷你兩條狗腿聾子的船家聽了兩條臂膊頓長了全副氣力咿咿啞啞把這支柔艣摇得怪響船娘扭着绷繩一壁扭一壁和艙裏的少奶奶講話翠娥又問道方才的兩個少年畢竟面長面短面白面黑皮膚可有斑點五官可有缺陷（耿耿於心者只在皮相）船娘道少奶奶你若問這兩位客人端的一等好相貎五官又端正皮膚又白淨宛然似甚麽大鄉紳大公館裏的爺們翠娥又問道他們在船裏談論些甚麽船娘道阿呀這個却不曉得我們摇船的都是粗人誰能懂得爺們的談論况且他們都是打着官話這兒那兒今兒明兒的兒個不了誰能鬟得他們的意思：：船上談談說說不覺已到了胥門碼頭翠娥就燈下望了望手表喚聲阿呀表面都失掉了長短針都落去了惟有機件尚不曾壞舉腕到耳邊聽時依舊悉悉率率的走動原來方才吃小江北紥縛時手表上加了壓力因此受了這損失翠娥觸物起感又想到這猪肚子的風味嗓子裏膩膩的尚帶着臭穢餘氣便向船娘討了一杯氣水漱了幾回口取出小鏡盒理一理雲懂日間撲的雪花粉都被猪肚子擦抺凈盡（猪肚子偏與雪花粉有緣可發一笑）頰上雀斑一齊透現虧得鏡盒裏藏着粉紙左一撲右一撲方才掩没了雀斑上下衣裙沾染着許多泥垢一時却没法整理 
餘瀋 
　　夏雨初霽怪雲出没或似奇峯壁石或現村落園林目注神移無不妙肖已而風縐雲痕層層疊浪則又似萬頃波濤茫無涯際矣嗟乎世事變遷殆亦如是耳[  天妬]  
　　介紹新刋老友錢病鶴長於晝事擔任本欄畫乘有目共賞新編（海上名畫彚集）圖共百幀各體全備學生值此暑假期内欲畫扇面諸件皆可奉爲臨本書印連史精裝一册上海新民圖書館大東書局俱有經售云[  鵑]  
 
 
 

Page 19

 
 
   
 
 

Page 20

 
 
常識 
常評 
[武人之大教訓] [  覺]  
　　自南北分裂以來武人之握有重權者若段祺瑞若唐繼堯若陸榮廷皆雄踞一方左右時局者也而外强中乾不堪一戰則如出一轍 
　　其他若張敬堯若徐樹錚若陳樹瀋等皆憑藉武力作威作福或斷送國權或荼毒地方外人羣嗤以鼻國民欲食其肉而外强中乾不堪一戰亦如出一轍 
　　更有庸庸碌碌濫竊高位惟利是圖於國家大計無絲毫之補救若已死之李純垂敗之王占元者或烟銷火滅或身處荆棘昔之隆隆炎炎人所視爲莫可如何者而今已不可說不可說 
　　凡此武人之大教訓吾不知今日之覺悟者幾人今之成敗在未定之天而日爲國人所屬耳目者則曹錕張作霖是也吾不願再見其敗而不知彼之所自謀者何如也 
道德 
[貼用郵票之公民道德觀] [  若愚]  
　　余常見尋常寄信貼用郵票輒犯兩弊此雖小事而關係經濟道德特申其願吾人共戒勉之 
　　（一）寄一信至外埠平常信郵費三分掛號信八分快信一角三分此三分八分一角三分郵局本各印有一種郵票而吾人則往往不用此三分八分一角三分之票而以一分五分等票湊合之亦有寄一快信而用二十六枚半分票者黏貼信對背面殆無隙地不知此種行爲正是多糜紙費印費其爲不經濟也孰甚此願吾人其戒勉之者一也 
　　（二）信上黏貼郵票本有一定位置西人信封横闊郵票黏在信面右方上角吾人信封狹長則黏在左方上角其始皆取蓋印之便今則蓋印有機非黏此處或且不能加印矣吾人黏貼郵票常不知此例任意亂貼譬如寄往外埠之信則以三枚一分郵票分貼於信封背後之三角使郵局打印者必先揀出俟將黏貼合式者印畢後再印且尋常之信只須打一印而此信則以郵票黏在三處必須連打三印其因此消耗之時圖試積而計之不知凡幾此願吾人共戒勉之者二也 
　　以上二事似與本人無涉前者之糜費材料其損失在郵局後者之消耗時間其損失在郵局打印人不知公民道德之極軌無論作何事不特應爲已着想並應爲人着想不特應爲已打算節省並應爲人打算不特應取便於已並應取便於人况郵局與郵局所僱之打字人皆爲我所居國家之公共機關與員後乎故在新大陸之美國且有視犯此弊之人爲不道德者試觀其寄來之信無一封其郵票不貼在封面右方上角者亦無一封應納若干分郵費而不黏如此額之郵票者其公民教育之發逹蓋如是吾人安可不共戒勉之耶（小學校課尺牘應由教員爲學生說明）（乙種酬） 
[吾輩宜在假期中促醒舊社會改良惡習] [  陳峻明]  
　　本欄十四日有先知君「勸學生在假期中勿沾染舊社會之惡習」一篇予學生也讀之再三不勝感激然予對於先知君假期中免惡習之方法有不敢苟同處爰成此篇以質諸我學生界及先知君夫舊社會之惡習如吸烟飲酒賭博及種種不道德行爲吾輩學生固宜不可於暑假期中而爲其所沾染然於社會上之已爲或將爲其所沾染者豈可袖手旁觀而使之日趨於下道德爲之破產乎予以爲改造社會破除惡習吾輩學生責任所在誼不容辭平日以來學在校無暇分身爲之誠屬恨事今天熱放假出校而與舊社會相觸正宜密察其惡習所由來及籌畫改良之法或印發傳單小册或遊行講演使一般無知平民平日爲惡習所沾染者或將爲其所同化者有則改之無則加勉庶惡習日以改良而舊社會亦將變爲新社會矣烏可以我之恐爲其所沾染而閉户潛修與舊社會隔絶往來以爲已身個人萬全之方法曾亦計及改良社會之惡習者誰乎非吾輩學生界乎今學生界當此假期中亦與之隔絶無人促醒其改良不將使惡習日以惡而舊社會更舊乎想我學生界諸君决不致自放棄其責任也至於補習未及研究之功課及組織公共遊戲皆善法也願吾輩於促醒社會改良惡習之餘行之（乙種酬） 
[西方格言（一六九）] [  謝介子選譯]  
　　寗靜之舌爲慧腦之徵（英吉利諺） 
　　思非即知也（葡萄牙諺） 
　　漫藏致盜（英吉利諺） 
　　天眞爛漫者不知罪惡（葡萄牙諺） 
　　言其親惡者鮮不爲人所知（尤思投）（Ｕlrter） 
　　自大之人實爲笨伯（亞里士多德）（Ａristotle） 
　　寗捨讓邊緣母捨讓其底（英吉利諺） 
　　旅行令人謙遜（希臘諺） 
　　不仁者於法律上無救藥（英吉利諺） 
　　人皆運用其智（德意志諺） 
法制 
[紙幣發行權] [  長風]  
　　銀行之紙幣發行權Ｔherightofissuingofnotes昔多特許有一定之資格之銀行均得享有今則世界各國多由中央銀行獨占言其理由如次 
　　㈠顯節省實幣之效用紙幣所以代實幣蓋節少實幣之流用而以所節省之金銀供諸他用也紙幣由中央銀行發行則政出一門信用自厚而準備金可遂漸减少而運用之資金可以較多反之各銀行均得發行紙幣則各銀行所儲準備金總額必較中央銀行所儲者爲多信如是則節省實幣之效用失矣 
　　㈡資金可流通於社會上述所節省之金銀以供他需則挹彼注兹調劑盈虚流通社會便利金融金錢旣無虚耗之憂生產且獲奬助之益 
　　㈢調和全國金融中央銀行支行遍設全國金融瞭如指掌紙幣由其發行則國内紙幣與貨幣之比例紙幣之多寡易於計算更能審察巿面不致濫發并可預防恐慌及免金融壅滯之弊蓋能操縱全國融也 
　　由上述之利觀之故今日各國對於紙幣發行權均歸於一 
銀行即採分權制Ｄecentralisedsystem之美國近亦有採集權制Centralisedsystem之傾向我國採分權制華洋各銀行享有紙幣發行權者甚多數年來如濫發停兌擾亂金融等弊已數見不鮮且就理論言一國所發行之紙幣全國均應通行無阻無折扣貼水不用不兌現之理然按諸吾國則如何嘗究其故蓋㈠社會對於銀行之信仰及銀行自身之信用未固㈠交通不便流通不易故銀行發行之紙幣拘於地方主義僅得行使於一地是實違反銀行原理望金融界亟有以改革之也 
　　至中國交通銀行之江浙鈔票彼此均能通用者則一因江浙交通便利易於流通二則江浙彼此來往之江浙鈔票數交相等故能彼此通用是實金融界之佳現象也（乙種酬） 
衞生 
[中暑的救法和預防] [  雲]  
　　驕陽當道暑氣薰蒸中暑的現象時常發見但是吾們處這個時候往往手足無措不知所從以致遺害病者所以我考究中暑的原因和救法寫在下面使閱者諸君有所採擇 
　　一種類中暑有日射熱射的兩種 
　　二原因日射病是因爲日光直射剌激太甚腦部的抵抗力不夠因而發生的熱射病是因爲四周的暑氣緊逼上來受熱過多因而發生的 
　　三病狀中暑的人往往腦暈目眩後來暈倒以致呼吸不靈人事不省粗看起來幾等於死 
　　四救法中暑的救法有下列兩種 
　　Ａ舊法見了中暑往往把臥龍丹紅靈丹痧藥和開水灌下但是容易發生弊病因爲呼吸不靈灌下的藥品有時灌到氣管裏去反而發生其他的危險所以中暑可以不用藥品的因爲中暑是受暑氣過多祇要把暑氣趕掉那就好了Ｂ新法把中暑的人搬到凉的地方空氣要清鮮那就可以慢慢兒醒來但是也可以用藥品帮助的把很濃的亞莫尼亞水慢慢灌下使他受很劇烈的剌激或者用麥酒葡萄酒等就是中國所出的黄酒高粱也可以用的但是分量要少些才好所以推究中暑的人没有不能治的有的或者是用藥的弊病至於暈倒時的受傷那是要另外療治否則也足以致死的但是致死的原因是在受傷不是在中署這也不可不知道的 
　　五預防法要免中署的危險很是容易祇要避强烈的日光和薰蒸的署氣換一句話說就是多到陰凉而空氣清鮮的地方去那就可以免掉了（乙種酬） 
[食西令之衛生] [  伯甫]  
　　天氣炎熱西瓜當令中人之家莫不以此物爲消署佳品蓋汽水價貴而量少不如西瓜之多汁而易分也然西瓜非有益之飲料照衛生之法而食之則無礙於身體若稍不經心則霍亂吐瀉未始非此物之來源也爰述數則書之如左 
　　一西瓜剖開以後最好即分而食盡蓋所餘者恐不速客之蚊蠅惠顧也若以細緊之鐵絲罩遮之亦可任意放置則切忌 
　　二食瓜不宜剖瓜爲二聚多人而共食其半蓋吾以手取之彼以匙取之口液淋漓混濁不堪殊非衛生之道 
　　三食瓜不宜過多應按量而食之若食多濫食則腹部澎漲身體不舒失解渴之原意 
　　四食瓜不宜方購而即食蓋瓜於烈日之下曝露已久熱氣早醖釀於其中食之非但不能解渴且有礙於身體 
　　以上四則爲食瓜常犯之事望食瓜者戒之防之勿以細微而忽之也（乙種酬） 
問答 
[問除去害秧蟲法] [  李榮銘]  
　　余生於鄉出外經商每至端節後回鄉蒔秧惟秧蒔到田中約二十天外即有一種害秧蟲其初形甚細佔在秧根齊水間秧心中秧心被蟲吃即死到七月初其蟲二三分長身色略黄在秧心中變蛾到七月底八月初飛蛾生子再出蟲遍害稻稞比初時蟲有二十倍之多八月中早晚稻皆已長成實要吃到稻老而罷見之令人心疼一畝中被害稻數竟有二十分之一吾鄉西南一帶甚夥敢問海内博學諸公將去除藥斃之方法望書中文明示報端敝鄉人民受恩莫忘矣敬此拜求立望見答 
　　答此螟蟲害也因隔年有遺卵在稻根治法宜於冬間掘稻根焚之以滅其種夏秋之間可用誘蛾燈滅之其燈懸於水盤之上蛾來撲燈遇熱則自墮於水未成蛾前可以火油注水滅之然費多而效甚少（隨） 
 
 
