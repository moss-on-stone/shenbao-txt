# 1888 - 300 - 4905584

 

Page 1

 
 
[新印順天闈墨岀售] [  申報舘主人啓]  
本科順天闈墨理法本諸先民格調合乎時尚甚多岀色當行之作本舘排印巳竣計文五十餘篇前列試官銜名題名全錄援附詩帖每本價洋七分本埠由申昌書畫室及各書坊發售外埠則槪歸申昌 
[新印江南闈墨岀售] [  申報舘主人啓]  
大江南北實爲人文淵藪每逢賓興之歳遠近必爭購闈墨幾如景星慶雲先覩爲快本舘于放榜後急託友人覔得衡鑒堂原刻昕宵赶印刻已告成計文五十餘篇而以監臨主司同考官姓名爵里冠諸卷首後則附以試帖詩數十首卽日岀售每本定價洋七分本埠歸申昌書畫室及各書坊外埠則皆由申昌岀售諸君子欲揣摩風氣者尚其家置一編乎 
[新印浙江闈墨岀售] [  申報館主人啓]  
浙闈掦曉本舘亟覔聚奎堂原刋闈墨用新鑄鉿字赶緊印成計文五十餘篇冠以主司同考官銜名及題名全錄後附試帖詩刻已裝釘成書每本售洋七分諸君子以先覩爲快者本埠請向南北申昌及各書坊購取外埠則槪歸各處　昌發售其餘各省一俟購得卽當陸續刋印此佈 
[本館告白]  
啓者古今圖書集成第一次岀書四百零八本第二次岀書六百本裝釘旣竣卽經本舘洋加檢點本數無訛然後盛以木箱黏以封條及與股諸君付足第三次銀來舘取書本舘又必請其當面點過誠可謂愼之又愼詳益加詳矣不料邇來屢有人藉口於書本短缺函索補添不知此書係用活字印成並無零餘且難續印倘必齗齗索補勢必將所存整部者拆散不全不特本舘受虧卽與股諸君亦未免近於不諒爲此再行布告伏乞於取書時細加查檢免致事後嘖有煩言大雅諸君尚其俯鑒 
[河堤各得篇]  
頃閱西湖遯安氏鄭工一得之說其意以海寗石塘用方木櫃裝土石以填之伊蓋身歴其境當不虚言此一片婆心言之侃侃但海塘之邊多土宜石櫃黄河之邊多沙宜鐵柱兩有區别春蘭秋菊應用不同各成其美也卽今臺灣大爵溪深沙溜水前臺灣道請船政製鐵籠如方木櫃四圍直栅式如囚籠方五尺者數百内裝以石如疉磚城頃刻爲溜飄去無蹤琦去冬於船塢羅星塔建百丈長橋下臨海沙初用二丈寛三丈長之方木櫃漏水而沉内裝鐵滓石泥初日櫃平如砥次日沙走櫃欹上櫃已飄去尋丈再宿則各櫃欹側斜飄而去乃下柱定橋復於溜口鑄螺柱匝月橋成琦於條陳本内一則曰羅星塔建橋初用方石櫃不旋踵爲溜飄去乃建鐵柱之議再則曰恐石船沉底亦如橋工之方石櫃漸飄去必攔以鐵柱蓋土石籠櫃皆無根臺閩業巳試沙不效如泊船無錨若立柱則有錨有根兀然不動前於條陳内業已縷晰包括　遺矣且黄河有神沙朝壅於東夕長於西石櫃土稓欹側斜鬆不定惟鐵柱攢根其沙縱能没柱不爲所飄上可接螺沙愈壅而高柱愈固其合龍溷口須雙層立柱如前層每丈一柱有後又許又添一層亦一丈一柱其前後柱交以斜絡横條每丈四柱如兀凳四足四　斜　横　如方石櫃加以四足入土爲根則方凳一排聨爲一氣加以鐵板錨鍊内實土稭可使千載安瀾或又謂立柱於沙不穏請試言之若平地立一木則欹以四木排成四足如凳則不倒卽以此四足之凳抛擲於沙亦能兀立矧千柱之凳聨絡成排下有螺根入土丈餘勢如鐵爪入泥千斤不拔故植木於地則欹入土則立兹如方凳四足入土如馬陷泥馬力亦不能起世或以價重事難爲慮琦於條陳捷柱之法載明八百丈鐵岸數月可成其費不過五十萬勝於稭占石櫃多矣要之在上者一語千金　下者萬言覆瓿但盡心力以授人欲使蒼生袵席國事金湯蒭蕘可採與否有天意在以上係紫珊太守來稿也竊以爲木櫃與鐵柱其功程自有不同而木櫃易浮鐵螺不動此其理顯而易見第二者相較其費用則柱爲鉅耳顧欲奠河患於磐石之安亦斷不可以爲惜費請譬如爲巨室築數仞之墻非堅厚不足以資捍衞不僅壯厥觀瞻而已也若爲主人者顧惜小費磚則從乎少灰則從乎薄促之以時迫之以程則縱使不日告成而其圯可立而俟迨一再傾圯重新建築則計具所費當有倍蓰者矣若開手便力求堅實不惜小費則一勞永逸之計無過於此也木櫃與鐵柱二者均爲可用其中優劣不敢懸斷惟憶故鄉有地名半江廟蓋於半江之中建一廟宇供神像於其中者也父老相傳謂築此廟基時屢成屢坍緣四面皆水波翻浪激雖有巨石爲基而水力足以衝動故久而未成後得一法用石條一直一横疉置水中而中分小格如棋盤式俾水由小格中岀入其力分則見小不至有衝激之患旣成之後至今百數十年分毫不動地址永固廟貌常新談者成故神其說謂是神工鬼斧殊不知格物之理本在人間不必求諸仙佛但以自然之理格必然之情物物而不物於物豈有一物之不可知者哉木櫃實砌固可以攔截水勢惟恐水無所岀則勢必湍急反致衝動加以水櫃無脚平放泥上若水之力厚則浮而岀之不難莊子云覆杯水於堂坳之上則芥爲之舟置杯焉則膠今以木櫃而置諸横流巨浸中是直芥而已矣鐵柱旣疎密相間不至硬截水勢以致其激且入土旣深又有螺旋一經釘入兀立不摇而後逐叚加功再用木櫃貫石以排置於鐵柱之間則木櫃得鐵柱之力而安如泰山鐵柱得木櫃之用而費可稍省兩美必合庶幾足以成此大功但近日以來尚未聞有若何布置情形雖此時暫爲停工而籌畫則必有端倪而外間竟寂無聞知豈大臣謀國必以眞密爲務而民可使由不可使知以故秘而不宣耶是則吾不得而知之矣 
[本館接奉電音]  
　　昨接在京友人專發電音有本月二十七日上諭三道敬謹譯登○九月二十七日奉　上諭童華奏假期届滿病尚本痊懇請開缺一摺童華着賞假一個月毋庸開缺欽此○現換珍珠皮掛白袖頭○二十八日欽奉慈禧端佑康頤昭豫莊誠皇太后懿旨皇帝大婚典禮前經明降諭旨一切遵照會典辦理早據禮部單開皇帝大婚前期遣官祭告天地太廟後殿奉先殿禮節請照案前二日舉行當經查照會典改爲前一日黏簽宣示該部宜如何敬謹遵行以昭愼重乃昨據繕奏清單仍開列大婚前二日祭告殊堪託異此次該部於具奏典禮摺件漫不經心屢有舛錯均未如以究責兹竟於祭告大典遷改日期並不細心照繕律以有心錯悮咎復何辭所有禮部堂官及承辦司員均着交部嚴加議處以示懲儆其餘所奏各事宜着依議行欽此同日奉上諭此次覆試順天鄉試舉人列入一等之豫泰等三十二名列入二等之孫鼎烈等四十八名列入三等之馮鼎新等三十七名均着准其 
 
 

Page 2

 
 
一體會試欽此 
[皇都珥筆]  
　　禮部行知各旗營稱十月初十日慈禧端佑康頤昭豫莊誠皇太后萬壽聖節應自初七日起至十三日穿花衣七日所有各旗營所屬官員於此期内遇有進内當差者均穿補褂相應知照各衙門轉飭所屬一體遵照○本科順天鄉試榜發大主考遴擇浙江監生朱祖誾等二百四十名挑取漢謄錄將卷封送吏部註册以備各館岀缺時將此分刖傳送○庫倫辦事大臣委員管解貢馬二十餘匹近已低京當赴上駟院投文以便交納經該院禀明御前大臣在内騐看試騎諭交上駟院收圈餵養○聞禮部岀示頭傳景山官學侯補教習彭萬瑞一員限三日内親身赴部騐到並備帶筆硯以備填寫親供當堂覈對筆跡○廣儲司内銀庫放給禁門各項值班官兵一月口分銀六百六十餘兩三旗護軍營海班口分銀三百餘兩○八旂繙譯鄉試自同治季年奏准改於文闈揭晚後一日題　派主考等官入闈應試廟生卽於次晨入塲試以繙譯條子一道繙譯四書文一篇繙譯一篇三日岀塲滿蒙漢合取每十名中式一人本届黎明十七日繙譯士子齊集貢院經官點名給卷按左右兩翼由貢院東左西右二門搜檢放入二道門下領卷歸號天欲曙經禮部官由内恭齎　欽命題目至貢院鳴鼓呌門滿監臨開放正門閾内跪接捧入交内簾刊刻題紙以便夜間發岀散給各士子此次入塲者共八十餘名内有宗室二人不便另試歸此塲合取云○八旗官員應領本年秋季俸米經户部劄倉開放刷票編號填明銜名米數蓋印分交各旗散放俾各員依照限内持票赴倉領米然持票親往領米者寥寥無多蓋赴倉支領花户必多方攔阻迨將米領岀糠土攙雜轉不若以票易錢之爲得也刻下米票巿價每石可售京平松江銀一兩二三錢○成貴妃慶妃金棺由田村奉移西陵東陵暫安一事迭紀報中兹聞此差派岀内務府各項員役各部旗營應需車輛預經兵部咨由順天府分劄大宛等州縣傳備四五套大車數十輛限十七日抵輛以備各項辦差領取裝載物件沿途恭備要差○禮部知照各處稱恭照十月初六日仁宗睿皇帝誕辰此一日應行齋戒均穿花衣禁止屠宰不理刑名照常辦事等因奏奉　硃旨知道了欽此欽遵到部相應知照省衙門飭屬一體遵照○通州西集大魁卽羅金魁傷斃表親經官科斷定地發配中途脫逃訪聞遁入京師刻由該州縣懸賞購拿如有能獲送通州本署者當堂立給紋銀五十兩已於九城門黏貼賞單矣 
[光緒十四年分派委滬津通三局委員銜名] 　 
　　滬局總辦候補府王廷訓存壽松海防劉元楷上海縣裝大中會辦候補同知恆坦帮辦候補同知翁慶龍丁祖德王秉忠卽用縣劉有光候補縣費鴻年錢麟圖黄璨夏書紳差遣候補理問于貴之王慶祥准神松江府經歴孫毓藻府經歴汪爾瑲主簿陳金锓檢鍾鴻鈞韓祖詒黄殿炘林韶貽從九陳鳳桐湯維淵龔應圖○津通局總辦候補府吳道中譚泰來會辦候補縣吳其芳差委候補同知明瑞馬玉田鄭述祖錢遵訓華鼎元候補直隷州趙推善候補通判孫毓驥社廷章奇齡管清佐郭廷沛知州楊鳳儀卽用縣湯曜查文清候補縣蔡世濓丁宗儒何啓綬陳恊楏楊漙曹日新孫家聲張豫立徐景寅直州判宋恒坊朱培仁童寳善候補理問朱景賢候補按司獄林守廉候補道庫大使朱希濓府經歴葉紫綬魏鴻勛桑寳森縣丞吳秉衡李贊元倪文范周德清主簿郝炳麟巡檢陳其壽羊汝逹吳樹楷麥燊徽譚雲慶趙鑑二柳翰香汪述曾從九文煒高曾彦温士俊典史畢承楨汪懷紳董候選縣郁熙順太常寺博士潘能榖職員翁宜孫候選縣丞王學純附生汪瑞崑 
[驚傳噩耗] 　 
　　前任浙江臬司升任江西藩司蕭杞山方伯行至金陵聞於本月二十二日仙逝按方伯陳臬浙江勤政愛民循聲卓著今者藩條未綰噩耗遽傳江右士民當有奪我使君之痛也 
[委署府篆] 　 
　　杭州府陳太守報丁内艱前已錄報兹悉許星臺方伯禀商衞靜帥扎委候補府郭太守式昌署理杭州府缺按太守經濟文章均非儔類可及且其宅心仁厚不肯以煩苛病民故藩署懸牌後都人士無不欣然色喜太守旌麾本駐省城竹馬兒童正不必迎細候於郊外也又聞郭太守於二十一日接篆矣 
[肆筵設席] 　 
　　浙闈揭曉後衞靜帥於廿一日已刻率同司道以下各官及同考官新舉人在巡撫衙門大堂遥向　北闕叩頭謝　恩新舉人行謁見禮卽在太堂舉行鹿鳴筵宴錢吳兩主考瞿學使行禮入座是日新舉人到者計三十人向章領宴之費均有人在彼承包多寡不等今届新舉人零星取物逐物給費故有以三元買一冠以二元五角買一靴以四五元買一席菜一塊匾者事雖瑣屑然較諸向來承包之費則减省過半矣亦罕聞之事也又聞杭城各官定於廿二日在安徽會館公宴典試使者所以盡地主之誼也 
[疉獲巨盜] 　 
　　盜魁吳得懋獲案後解歸通永道審訊曾經列報兹接北通州來信具言吳得懋所以被獲之故緣吳率領四十人到武清縣蛇頭鎭張姓家牽牛一頭驢一頭呼哨而去張某約集本鎭鄉勇三十餘人持械尾追盜黨李德貴見鄉勇追至令其夥黨牽牛驢先行而已獨斷後李德貴手舞三截鞭鄉勇等刀鎗齊下相持良久無懈可撃適道旁有小水窪李德貴失足跌倒鄉勇上前打折右臂當卽縳住捆送廟内彼時吳得懋聞信帶領吳廣才吳廣全吳廣義李貴盛王某等到廟冒稱係本縣捕役欲將所獲之李德貴代爲送縣其意實欲救岀李德貴也鄉人窺破其意慰以好言欵以酒食一面暗集多人將吳得懋等全行拿住送交武清縣某明府因案情重大詳請李傳相核辦傳相札委通永道將全案人犯提訊前數堂雖經刑訊奈該犯等供詞狡展堅不吐實後許觀察與張剌史再三開導始供岀在武清寳坻三河歴犯搶刦戕命之案吳得懋自稱手下夥黨百餘人又供岀三河縣北塢何大老虎手下有五百人若將我二人斬首武清寳坻三河一帶可以永無盜案許觀察遂密札駐下店之通永練軍某武弁迅速拿辦某武弁得信後挑選精銳練軍十數人到三河縣北塢抄拿詎何因吳得懋被拿聞風逃避藏在京都得勝門内護國寺後蔡姓家蔡某係何大老虎之岳父也某武弁購得眼線星夜進京在護國寺偵探一日未得下手次早在交巿口見有轎車一輛蔡何在其中以簾爲障欲岀得勝門而去早被眼線望見練軍飛步上前掀車簾喝曰爾非何大老虎耶何見事敗開鎗轟撃練軍躱過亦燃手鎗回撃何若勿覺也者練軍急燃十三響洋鎗打折何之右腿膝蓋骨彈入胸膛始暈倒車内緣何身衣小皮衣極其堅靭鉛沙不能透入若非十三響洋鎗未易傷其要害也獲住後卽日將何蔡二人押解通州道轅以候訊辦蔡某年逾五旬情狀頗形瑟縮何則身軀魁悟面目猙獰兩腿如柱手如熊掌傳言身重二百一十斤綽號大老虎可謂名稱其實惟受傷過重命在須臾蔡某係窩賊之家恐難逍遥法外也按吳得懋何大老虎均係奉有嚴拿要犯李傳相疉次嚴札道憲設法訪拿今被練軍所獲厥功豈淺鮮哉 
[北通州瑣聞] 　 
　　新科舉人王景澄通邑望族也塲前忽得一夢見北京菜巿口法塲被綁人犯無數已獨逍遥法外及醒自謂岀人頭地今科必中榜發果然誰謂夢幻果無憑耶○道署連日審訊盜犯禁入觀看以昭嚴密有三間房淮坊夥某甲乘間入宅門誤走花廳直逹内院被許觀察夫人瞥見急問何人飭差揪住鎖在大堂明柱上本擬送州旋有同行油坊具禀求恩始准釋放人咸謂其咎由自取云○前晚有州署差役多名到魚巿口内羊肉床將少掌櫃某甲鎖去聞有盜犯供岀與某甲同爲夥盜是眞是僞堂訊一次尚禾定讞也○九月十五夜狂風怒號寒威砭骨十六早水結層冰經久不化居人衣重棉亦有衣裘者儼然隆冬氣象矣○通邑生理以俄商茶棧爲大宗歴年來貨最旺者惟九十兩月今届不知何故各棧來貨大爲減色或云今年茶價過昂或云去歳銷行不旺之故理或然歟○東關大王廟年例九月十七日演戲酬紳係衆糧 
 
 

Page 3

 
 
客醵貲今年廣聚同和和成三麥店共報貨三十萬較往年不及一半惟城南十五里張家灣码頭大有起色今年各店報過麥子三十餘萬以後尚源源不絶駐通糧客多有徙居張家灣者滄海變遷於此已見○山東各帮應父東陵兵米早已存積兵米廠現東陵文郎中到通會同滿漢坐糧廳陸續斛收○密雲縣高霞軒大令來通騐收山東奉撥兵米完竣當卽裝車轉運○年例中西兩倉每當秋令風高物燥監督定期開倉令人將蒿草殳除凈盡以昭愼重現恩馨二監督岀示割草人等如有砍伐樹株偷竊木板者倉舍花户立卽扭送來轅以憑究辦○九月十九日左右兩營兵弁在協署恭祀大纛隊伍齊整旗幟鮮明以後按三六九卯期左營在西門城根下試鎗打靶右營在守府前操演步隊賞罰嚴明不似前時廢弛矣○慶妃靈柩於九月十九日岀京暫停齊化門外白棚内二十日經過通州舁以六十四人上遮黄縀金鳳罩闔城又武帶同兵役沿途照料 
[四明聞見錄] 　 
　　本月二十一日爲提憲歐陽軍門之三公子合𢀿吉期寗郡文武官員紛紛進署叩賀車馬盈門甚熱閙也○寍郡近多游勇分散各處無惡不作聞有象山工人七名同往慈溪刈稻畢將至寍城半途困捲在凉亭憇息游勇見其囊有青昳遂用迷樂裹麥餅而飼之内有五人被其所誘誤食之霎時昏瞀不省人事口啞不能言未食迷藥之二人見此情狀皇然無措游勇遂乘機將囊中青蚨搶奪而逸五人如醉如痴　入人家被人毆撃或散髮披肩或血流滿面恍如地獄變相東竄西突迄無定止在後不知作何處置有地方之責者盍不查拿嚴辦以安窮民也○光緒五年間有江西人賀丙堃冒充委員串同鄞紳郭董二人向慈鎭應邵兩姓家勸捐當被識破控於寍波府經前任宗太守傳賀丙堃到案訊供本應照例辦罪姑念贓未入手飭縣遞回原籍交保管束在案刻聞賀丙堃潛赴浙省向撫轅控告聞衞靜帥已將此案札發寍波府傳集一干人証訊究想庭訊之下不難水落石岀也 
[道憲宴客]  
　　昨日本埠道憲龔觀察設筵於港北之徐園恭請廣東藩憲王方伯赴宴其陪座者則有松海防同知劉可馬上海縣裴邑尊提右營陳叅戎英界讞員蔡太守法界讞員王司馬冠蓋如雲極一時之盛 
[雙鳬遄返]  
　　上海縣裴邑尊於前晚十下鐘時自省返滬縣署差役預備燈燭在码頭伺候邑尊旋卽鳴騶回署 
[會審地址]  
　　日斯巴尼亞繙譯官來底君在白大橋垜租有田地近因怡和洋行東在附近起築馬路頗有干礙且該處地名宋家灘係屬官河麥君因禀請日斯巴尼亞領事官照會本埠海關龔觀察請爲核辦一面延西狀師與怡和行東理論旋奉龔觀蔡札飭英會審員蔡太守差傳該處二三圖舊地保陸聚功周關寳陳心廣陸金華曹安卿等訂期於前日下午會同日斯巴尼亞領事官及繙譯官畢君訊問該處是否名宋家灘卽宋家浜陸聚功等同供小的等世居二十五保二三圖按年輪充地保惟知白大橋南係軍功廠北堍從日斯巴尼亞公館東邊朝北向有通潮河道原名養馬院河迤北轉東直通裏虹口原有面北之宋家橋其河卽宋家浜至宋家灘係在白大橋向西十餘里之周太僕廟前宋家浜曾於道光三年開成養馬院河後漸淤塞同治十三年開築馬路致無養馬院河形跡至穿洪浜尚在東北麥君申訴前情將繪成之圖樣呈問太守商之日斯巴尼亞領事官據情禀道候示 
[履勘盜蹤]  
　　昨報列隣封履勘一則兹悉該處係淞北營管轄是日營官未經來滬由袁海觀明府帶同恊大昌信局司帳韓正源詣野鷄墩履勘并將舟子秦長生傷痕騐明左腿略受皮傷並無妨礙韓供被刦銀洋二十五元尚有白布十五桶及包封六件明府間包封内是何物件答稱包封例不開拆不知何物明府乃將來蹤去跡詳細察勘隨令韓將包封内何物件查明並繪就圖式呈候飭緝 
[英界公堂瑣案]  
　　周銀泉稱在大馬路新開飯店有陳阿生等輪流來吃魚肉酒飯共有二千文之數及向索錢卽被辱駡毁碎盌盞不得已而報捕請爲追究陳阿生王阿友陳阿根等同供情願借繳飯錢賠償毁物蔡太守隨判陳阿生等繳洋二元給償周銀泉○包探張松樵稱造紙局之切紙工人李阿來行竊在局辦事之曹公館内衣飾起到之外尚少失贓今特解案李阿來供認犯竊求請交保措辦銀洋歸償失主蔡太守商之賈副領事姑准所請令其交保理償○包探張松樵稱緝獲積竊王小妹供認行竊趙長生之錫茶壺吊贓後知照失主解案請辦趙長生投案請領贓物該包探又將王小妹前犯竊案懲辦節略呈閱蔡太守商之賈副領事判王小妹管押六月期滿再責二百板贓交失主領去○楊生泰稱被贓竊去衣服四件報由捕房緝獲人贓請爲給領蔡太守判將竊犯錢金寳發捕房管押一月贓交楊領去○茶博士張雲生稱被贓行竊水烟筒當時知覺獲住人贓交捕送案孔六岩供失業無聊初次犯竊蔡太守姑念初犯從寛交保如無保人管押七天以示薄懲贓交失主領去○包探張松樵稱江阿二扭周瑞生至捕房言被行竊衣服一件獲住人贓今特解案江供被竊衣服獲交捕房送請懲辦周供浦東人年十六歳初次犯竊蔡太守判周戒責百下贓交江領去 
[法捕房瑣事]  
　　小東門外某烟館夥昨至大自鳴鐘捕房報稱有流氓九人開燈五盞呼吸烟霞不會烟鈔反肆吵閙鳴捕拉住一人送案從前陸續被此等人詐去洋十三元備捕頭着押候解訊○昨報列包探獲　一節昨晨經備捕頭研詰據其人稱花用洋十七元另有洋三十七元寄存該花烟館中住在伊處已有十餘天近來該鴇婦見我光景不似初來時闊綽前日託某花烟館鴇婦謂我曰此間不是好地方爾當赶緊回去若再逗留恐有禍事臨身我聞其言正擬收拾回去不料早間已被包探拘來捕頭着暫押候解公堂○巡街捕於前晚見一醉漢横臥於地呼之不應以脚踢之不動當卽雇車載至捕房管押其人已不知人事直至昨晨始醒自謂我何得在此經備捕頭研訊據供山東人素喜杯中物昨被友人灌醉捕頭着暫押至傍晚時釋放 
[江陰乞賑來書照登]  
　　少欽善長大人閣下自别芝顔三更寒暑時滎葭思九轉肺腸屢從樂如唐君詢問起居敬稔德勛鴻著福佑燕綏擴已飢已溺之懷救呼癸呼庚之苦以視鍾離子之食無糧衣無衣葉陽子之哀鰥寡恤孤獨不啻過焉無如昊天不弔水旱荐臻鄭州旣河伯施威江左復旱魃爲虐敝邑自夏至今僅得雨二次以致各鄉被旱災田五十餘萬畆小民質當稱貸以資戽救而終無束薪料米之收工本全抛衣食盡缺其鬻耕牛售器具者尚爲上户其次則遠岀傭工妻兄求乞困苦萬端筆難縷述轉瞬隆冬其不爲餓餒者幾希矣憶敝邑旱災之甚惟咸豐六年然是年旱早未及播種無揷戽糞餅之費二麥尚可爲食今則盡其所有而後成災是因秋收之荒並害於夏收也且時當全盛富室尚多發振平糶頗易爲力故飢而不害而今自兵燹以後旣無巨商更無大富稍有餘力之家俱在東南鄉然皆餘於田不餘於錢而今之災莫甚於此産旣就荒目顧猶憂卽爲叩募難冀厚捐是籌撫之難也舍之不忍救之不能午夜籌思愧無良策恭憶大善長廣發菩提願宏普渡作當世慈航前此敝地沙災荷蒙恩澤渥沛甦涸鮒保孑遺不特少民誦萬家生佛已也刻雖河南皖北接濟孔棘然敝地之民受災有異受苦無殊敬苟非大善長一視同仁慨允提携則無數嗷鴻終填溝堅用敢縷陳清聽仰乞垂慈效臧孫之乞糶冀秦穆之泛舟於可撥者撥之可籌者籌之惠澤汪洋弟等勝於身受矣不勝祈禱待命之至肅此佈瀆慈座祗請仁安伏希惠照鵠候福音不戬　教小弟錢蔭生吳鳳韶鄭惇五周佑曾仝頓首啓附啓者今日江陰唐六如先生光臨敝公所親遞乞振公函拜讀之餘詢悉災情殊足駭聞據述本年自夏至今三月有餘惟七月間得雨一次亢旱成災該境核計民田五十餘萬畞悉成槁枯鄉人工本盡在田中粒米無收衣食絶望野無青草室如懸磬其間鬻耕牛典衣服尚爲上户 
 
 

Page 4

 
 
賣妻鬻子流離失所不可勝計轉瞬隆冬饑寒交迫不死於凍卽死於餓地方旣無紳富復少大商就地之振濟無望勢不能不乞隣境篇此奔走而來效秦庭之哭百叩哀求撥欵振撫云云然眼前河南皖北奉天營口待振非常孔亟山東水災張朗帥電信頻加揚鎭之旱災合灑壽州之赤地敝公所接到告災之書幾同羽至或撥欵代濟或遣友往振或運米平糶均蒙各局竭力籌劃固已疲於奔命但現今江陰之災近在隣境該處地臨海濱素來瘠苦異常一逢凶年民不聊生若不急爲處置勢有不堪設想况屬離申不遠同轄江蘇何忍恝置善昌不得已於無可籌劃之中商請經蓮珊世大兄往各籌振局懇情商撥當蒙諸善長急公好義慨然允諾電報振所撥助洋一千元高易振所撥助洋一千元文報局撥助洋五百元陳與昌撥助洋五百元敝公所撥助洋三千元合成六竿之數恭請張雪堂善士到彼查放一面請江陰本地紳士速爲籌欵以資接濟並囑其速禀許邑尊上詳請欵振恤爲億萬生靈請命雖則如斯佈置誠恐緩不濟急今將江陰告災之書登報奉布謹呈公鑒兹目前一振極少非萬金不可卽棉衣亦關緊要旣蒙各賑所匡救情殷鉅欵撥濟善昌謹代江陰災民先爲叩謝所慮災廣不敷不得已再呼將伯焚香頂禮重申無厭之求伏祈各局善長四方仁人現丈六之金身作菩提之慈航慷慨捐痪多方勸募登斯民於衽席不勝叩禱謹附以聞海北巿絲業會館籌賑公所愚弟少欽施善昌謹誌 
[九月二十四日游徐園口占一律]  
　　釣鰲游海上放鶴入雲端折簡偶然集抱琴來此彈竹光映水碧石氣偪人寒籬畔饒佳色黄花爛漫看[  慈東李沅芷汀稿]  
[賞菊和芷汀李君原韵]  
　　東籬開爛漫香色觸亳端把酒和花醉横琴聽客彈夕陽干樹暝秋水一池寒爪跡鴻留雪新詩着意看　苕溪遂生張兆熊稿 
[蘇省撫轅抄]  
　　二十四日四品銜甲戌翰林院編修朱百遂寳應籍來上海縣裴禀辭○二十五日准補鎭洋縣吳鏡沆禀辭赴任縣丞方沛如禀知昨日到葑門水關差海新防班補用巡檢陳履泰由京回禀知過班到省○廿六日候補府存毒禀知奉委總辦海運滬局差新選鎭江府理事同知毓壽聲飭知赴任正任吳縣夏宗彛謝卓異加考給咨赴部引見督銷台灣硝磺局委員直隷補用知縣程文炎禀知丁本生母憂委署太倉州七浦司巡檢祝丙南銷　門水關差卽辭赴任咨補鎭洋縣典史余詠清謝飭知先行赴任 
[江督轅門抄]  
　　九月二十一日知縣黄在福由就來提督符秉福由閩來○二十二日通判屠縉思奉司委赴安徽領解無和巢當折價銀兩○二十三日同知徐炳倬知縣葛毓清均奉委城外撫卹米厰江西藩司蕭於二十二日在省壽終於二十三日午時大殮二十四日已時成服藩縣牌示淮安府恩誠在任丁憂遺缺以候補知府羅章署理○二十四日江西縣丞湯祖和辭餉來 
[浙省撫轅抄]  
　　九月十七日咨補安吉縣典史王僅禀銷温州措貲假叩謝咨補飭赴正任江山典史羅坤由松厦釐卡調辦箸裡釐卡差叩謝十八日前署湖州府王讚鈞交缷回省禀到候補府傳澤謁禀奉釐捐局委提調差禀安叩謝正任乍理事廷禀銷管解黄茶銀兩並海運差回省禀到禀見永嘉縣恩禀奉飭知回任禀兒叩謝署富陽典史黄耀祖禀謝委候補縣丞許紹元禀辭赴崧厦釐卡差李燕賓交缷塔山巡檢回省禀到巡檢磫文棣禀知河南振捐向委辦理文案差○十九日前署温處道王交缷回省禀到進見候補道引見回省禀到楊葆光禀知藩司委解鄭工京餉差禀謝○二十日候補府郭式昌禀知藩司委署杭州府事禀見叩謝陶惟埴禀知藩司委解鄭工京餉差叩見二十一日候補縣宗得福禀知防軍局委估修鳳山錢塘門砲台城樓工程差○二十二日候補府朱德澄由紹郡釐局解餉來省禀到 
 
 
 

Page 5

 
 
　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂官]  
　　九月初七日潘憲牌水漢楊府通判員缺飭准補之孫繼扁赴任黄陂縣大城潭巡檢事務詳委試用從九品土昌煦署　初八日候補縣陳承譯解餉赴天津　辭○初九日委辦湖北督銷淮鹽局江蘇候補道黄祖絡差人赴兩院禀到○十一日署理羅田縣逹斌禀辭赴任候補府　歴李堅起脹來省○十三孫竺山别駕繼高在紹　會館接印○十五日正副兩主考赴督者親　候　縣會記嶲催抛質宫牙稅銀畞　省前奉藩臬憲　　昌府讞局額补學習禀知署應　縣平靖關巡檢　顯彰赴任候補巡檢汪仁壽解試卷赴京俱禀辭○十六日署理江陵縣黄宗　禀見赴兩院禀　赴任候補　史張家鐘奉臬憲委留查蛇山鋪差禀知○十七日候補巡檢王埭奉委帮查蛇山東二鋪差禀知藩憲牌示黄梅縣　壠巡檢員缺飭　任之郭發銘回任 
[助賑摭]  
　　奉省洪水泛濫誠數百年來　有之奇災種種劉懸之　早邀共聞共知惟是災區旣廣籌振愈難現届冬令推食又須解衣正在吃緊　　幸蒙福建善後局張方伯大人　墊九八規元一千兩姚君交來杭州隠名　助洋一百元靈石承啓堂何助澮平銀一十兩洋領之餘　禁爲災民額首稱慶　蘇　象岀自鴻恩布施而修德榖報誠哉是言也倘荷宇内樂善仁人感動奮發振欵源源而來是尤　夕所盼禱者耳奉省協賑公所同人謹啓九月二十九日 
[李君芷汀張君兆熊見贈詠菊佳什敬步原韵謝之]  
　　寄居非敢隠幽思託毫端佳句逢人覓閒琴客　煎茶消永畫倒酒破清寒待到花開盛相　仔細看[  鴻印軒主人未是草]  
[菊影兩錄是高昌寒食生斧政]  
　　秋色蕭疏月到門燈首鏡裏印雙痕寫來壁上高人照勾起籬東處七魂遺貌方知心冷淡傳神偏在態温存生成傲骨深離肖莫與曇花例論秋到柴桑處士門花枝掩映鬥空痕珊珊瘦寫燈邊照楚楚嬌扶鏡底魂籬落横斜凉月上簾櫳冷淡夕蕩存高低疏密天　畫合　幽人子細論[  方外泊舟未定草]  
[讀痿夕懷人詞清重賦時奉酬錄請瘦鶴吾兄斧削並祈桂笙先生郢政]  
　　喜讀新詞放菊天未通魚　已經年多情尚有懐儂句北　　州倍黯　底事逢秋病又生修丹訣苦難成問君何日回申左舊雨重逢話别情客心何事遽思鄉從古須眉志四方吾有言堪記取前程努力莫頽唐詞中猶記昔年　客裏相逢樂　深容易又經三載别天涯何處覓知音瓣香親弔留仙塜君近有祭蒲柳泉先生記見六月初三日申報門第衰微嘆故侯從　淄川留韻事書痴哭亦千秋[  雲棲居士]  
[戊子重陽後六日蒙古春仁丈先生寵招把盞持螯卽席賦謝錄呈郢政]  
　　重將雷雨作重陽驚起黄花意欲香龍虎頻聞開蕊榜蟹鰲相約宴華堂頓教食指連朝動况復團臍九　剛事羡徐公能醉客不辜秋圃好時光[  槐庭行素生未是草]  
[戊十九之望同飲海鹽徐氏寓齋孝廉鴻伯先成七律一章卽席口占依韻奉和錄塵古春尊兄大人鑒之並請諸大吟壇郢政]  
　　德星聚處識王陽謂王鴻伯孝廉义手詩成翰墨香賓主　螯同酌斗祖孫伴食共登堂余孫文卿在席侍飲專門世業三傳久徐氏世習針科及君已三代矣垂老精神百練剛君年近古稀强健　如少壯時名世文章及書畫　夏氷夫内翰工文章鄒涵秋能書周錦堂善畵　氣　日　並爭光[  浙西醒緣道人少瀛弟黄福增拜稿]  
[上海可熾順陳春記在四馬路經辦奉賑第二十五收捐旬單]  
　　休寗不求聞逹人洋一百元陳勤業五十元張麟魁二十元順永記十五吟心舘二十元德大洋行十元杭州隠名氏十元陳小村祈兒病速愈人口平安十元盛澍基爲室人病延日久願助藥資洋五元無名氏十元杭州隠名氏十元徐濮海祈産安兼祈子洋三元謝姓祈慈病速　一元○揚州石牌樓姚公舘來眞有心無力人二元辦香氏一元　名氏祈腿患速愈三角嘉興單友三錢二百蘇州周亁泰來陳少甫二元沈聚芳心二元鎭江來殷本翁祈妻能氏痢疾速愈四元安定氏爲女幼娟病愈還願二元葛榮卿一元○又捐册太興來第二批何月樵翁因妻病全完願一百元○豐記號來崎莊鼎泰豐記陳徐氏倪氏榮陳來如五户各五元老順記三餘號　昌裕三户各三元泰記號敦記號源生順記湧記隆記福昌隆昇瑞記信成十户各二員安定祈身平安五角隴西居士五角○磘灣泰記來寳善堂無名氏張盛如三日各錢五日無名氏四百無名四百四好堂王德順唐源昌三户各錢三百三槐堂錢六百鈕長厚無名四好堂無名氏張壽翁無名氏省心齋七户各錢二百許榮吉無名氏各錢一百共作來洋五元○恊同慶交來閩海東沖總口來錢曉峰陳夢堯李耀辰蕭芸齋不書名輔臣氏六户各一元忍後人林紹臯姚麗川鄭德權游瑞生五户各五角姚桃孫陳省初黄其友余逹夫洪　卿五户各錢四百黄恆山翁智鑑杜友士孝義堂陳秋容王可彬項淞風周蓉孫周翼臣周樹齋介如堂林裴肇斌蕭藴秋陳申同十四户各錢二百福新康交來福建　無力力不足子憐世子笑無悟四户各一元隠名氏四元不留名氏二元常熟凝善堂來第四批劉謀亭翁募永字三號册湯義隆五角復昌吉記孫直記無名氏吳仁孝兒萬壽顧鳳記孫樹德七户各一元周鼎泰無名氏鄒源順同茂源四户各五角鄒鳳軒二元同盛興杜源豐二户各銅洋一員又四號册厚德堂王森王森茂三户各一元李志大節省五角　五角册程義和羅和豐張振泰三户各一員江恆泰五角又八號册無名氏一元義記銅洋一員又九號册興記一員十號册求安子金源興鄭隆茂三刻各二員自新子無名書萱室合興森求免悔許正大允泰七户各一員十一號册沈公順二員十七號册無名二員公茂生胡雲甫顧萬昌吳同盛無名五户各一元毛恒泰無名平誠信龔漱芳四户各五角二十號册生和祥順成號恭號信茂祥四户各一元廿一號册潘公茂無名夏一泉同德四户各一圓無名五角廿二號册同懋莊公昇各一圓公裕黄憲卿各五角廿三號册裕通行許瑞記羅錦甫三户各一圓無名五角廿四號册金吟香陳保滋毋自欺生三户各一圓恊興莊二圓胡坦人三圓餘愛堂胡源順和源順欣三户各二圓源益號匯泰永高復泰聚興源了松喬陳錦一六户各一元張祥興二員崑山崇善局盛鳳標翁來第四批清河子求椿萱康健四元繆鴻荃　源壽各一員直隷正定府行唐絲署來三戌主人紋銀六兩兌見規圓六兩三錢八分八厘太倉施文明翁募吳黼庭一圓王墨卿孔念修二户各錢五百胡爲者錢三百又王笠夫潤筆資洋六角鎭陽縣署募劉世經堂十二圓　蘭生八圓仙女廟龍子翁來蘭上繞膝四元天津電報局黄花麓翁募挹注齋紋銀　兩兌見規元廿兩另一錢七分三厘梯雲山舘洋三十圓陸記八圓忠記四圓莫厘漁無三圓修竹小隠中行氏陳舜卿梅花居士夢蘭居士光世堂仁源堂積裕堂郭蓉記叚秀記十户各一圓心記無名氏丕顯堂郭厚堂四户各五角金記二角五分安慶來無名氏爲生母禪祭節省經　資洋二圓龍游少安成號各友二圓無名氏留餘堂過補各一圓蕪湖來知愧軒銅洋三圓以上共收洋六百廿六圓一角五分規圓廿六兩五錢六分一厘銅洋六圓錢六千三百文九月廿八日奉省恊賑公所同人謹啓 
[揚州福和祥復茂恆京口元和收解河南皖北賑欵七八月分清單]  
　　福和祥經收無名氏銀三百四十五兩京口無名氏祈祖恙速愈銀一百兩陳芰翁五十元新安潘四元吳孝友堂吳詒安堂吳眞人共助十五元憻干氏二十元朱林伯一元爾庭氏祈合宅平安二元楚陽了願人二元忠告善二十元敦善堂葉二十元詒燕堂祈合家平安勿藥十元無名氏還願人四元無名氏祈平安一元蕭王氏祈保堂上身體結壯四元蕭王氏祈保母子四人身體平安二元佩芬女史一元潘繼祖生子蛋資祈病痊二元勾章馮育相爲先慈冥壽四元陸新語祈保妻至痢疾速愈十元孫寳佩五元無名氏二元種德無名氏五十元佩芬女史畫潤四伯文研記經手三十一元錢二百八十文監城復順二　千文官記經手錢一千八百七十文久記手一千五百文順記手五千七百十文陳掌上　四百文厲鼎鋆　千文伯記經手二千八百四十文錢潤初等十二户三十千文高孫氏謝病愈二千一百文　寳忠三百文汪寳賢五百文無名氏一千文儀微王商禮放生會錢一二百文○復茂恆經收劉少臣十元祈順遂拾二元知止氏二元祈平安一元四知堂三元佩芬女史畫潤三百文振聲氏三元振褘氏三元無名氏一元保孕平安二元鄭可清拾元佩芬女史六百文祈平安十二圓聨捷堂九員關紋五兩四錢李繼庭祈病速痊　員圓加募來一員錢四百文無名氏七員鶴記三員恆陞祈佑諸同人平安十元毛月翁手無名氏五十元實舫齋祈合宅平安八十千文無名氏四員無名氏三員佩芬女史四百文無名氏四百文無名氏毛錢一千文祈消灾五圓不留名酬神二拾四圓無名氏一元又銀一兩菜根堂　十圓佩芬女史七百五十文又一圓無名氏一圓五柳堂公助五圓顧廷儀二十千文吕鳳池五千文安豐無名氏十六圓毛月樵手五十元張袁氏祈恙愈二圓懷安堂因平安十圓祈病速痊　十圓無名氏一圓又銅洋一圓皖北賑欵無名氏殷銀七百兩誠祈子祈身健五十一兩二錢二分京江祈善居士爲祖病痊守願一百兩培德堂十圓祈保平安十圓無名氏二十圓京口圓和經收安徽省勉力子祈病速愈四圓祝慈康二員張君送善作繆儀十六圓繆培十六員昨非氏一員安慶春和經手銀一兩三錢四分昆陵培記五員承記善士十元芳候卿銀一兩七分敝欣擬卽日續解賑欵尚祈仁人君子速爲接濟俾資湊解合併聲明 
[上海四馬路高易公舘内籌賑所陳詠南經收河南皖北奉直九月初一至初四日第七十五次振欵清單]  
　　初一日漢口茶業公所寄來乙酉孩求足速愈熊敬云各洋一元求續學品紋七錢八分毛玉興梯室合室合文五錢龔萬茂游致和正和元聶文軒各錢五百聶佑堂四百熊發祥聶質齋徐茂春各二百湊合人二百十五共洋二墷文一兩二錢八分規元一兩二錢四分二釐錢三千二百十五伸洋三元東嘉吕文起翁寄來陳姓爲嬰兒病篤獲念助洋十元劉春珊一元岳松氏乙角九江太古行寄求平安三元西之子力不足各　元共五元一團會隆當募先措三元善與人同二元補不足五百三十又善與人同二伯三十情殷力棉人三伯不知名隨緣氏助松揚子各二百菊榮生雲錦野史各一百共五元錢二千零六十申洋二元韋文圃翁交來香港東華醫院韋寳珊翁經收寄規元一千二百五十六兩三錢四分禾城薛李氏因病愈遷愿一元朱其祥洋三角陳陸氏兩角夏長桂朱鳳林張阿二阮王氏王氏沈氏王胡氏王韓氏胡明求趙陳氏一角共一元四角金陵李養源堂洋二元江右述德堂求恙速愈助洋廿八元○初二日頴川陳洋五元申園桶一元一角錢五百浙寗六一翁捐洋五元金陵倫源號募汪毓之五百無民臧善兄梁幼泉王少臣徐甫臣邵大兄何松年各三百姚伯兄李益兄陳瑞兄各二百共捐錢三千二百伸三元常熟永益莊來徐雲逵二十元同茂莊來培泉居士酬愿三十元創河狼邪王善士募敦仁堂一元餘慶堂無名遂願人唯吾知足人慈尊室知足人亦可主人王保之大有恆梓香居十狼邪主宰巢雲土各洋半洋探梅銅一元計英七元銅洋一元○初三日無民規元五　洋十元曹平二兩八錢伸二兩九錢六分九厘退思齋二元松江馮善土募彭城女史求病愈十元定海稅關衆友一元浙寗扶琴書屋吟香居各一元朱悅記力不足各半元漢臯徐氏洋五元仁記且閒子規元五十兩嘉興節翠軒二元衆仙氏一元姑蘇諸公舘寄來　班仙舘洋四元○初四日大樹堂恭壽堂各錢一千採花使者三元安昌典募程義樂仁居各三元安昌典二元蘇保之楊子飛毓山龔益卿無民各一元江禹功江佐廷汪德培沈靜美各半洋梁益之吳吉祥合半洋汪俊卿德笙合八百代餘氏錢三千八百文總捐洋十五元五角錢四千六百八十文伸來洋四元五角另錢九十文○湖　省城善後局楊祐廷陳耀宗翁募楊莊氏等三十六户錢二千一百三十文無名氏十七户錢八千五百文龍瑞蘭堂二千文陳存仁堂李栢裔龔應秀會陳什裔金裕後堂各錢一千文金海壽陳圍吉陳榮裔羅厚德堂各錢五百文共捐錢十九千六百三十文換紋十二兩三錢六分伸規元十三兩零四分三厘○永興棧洋二元○恊成亁寳號交來海監通奉第朱少虞觀蔡爲其太夫人資冥福助奉省規元二百兩○安孚莊交來江西會昌學王次詠翁募彭明周洋三元任文慶王明義熊中和福隆昌會國珍各洋一元李作輪劉論豪歐長青李聲玉各洋半元共捐花洋十元佛規元六兩八錢四分○余煥庭胡南宫瑞豐吳濟川德誠各洋一元胡余芝庭何友恭各洋半元胡厲翹三角金黼廷二元共捐洋七元○淮城河下萬　茅友松四元萬餘裕堂二元全生堂養源子各一元共捐洋八元夾石和春洋行募朱子坪陳叔平祥號各洋半元胡久也二角五分共捐洋四元○○以上統共收規元一千五百三十五兩四錢三分四厘英洋二埯十三元六角銅洋一元錢二千五百九十文 
 
 

Page 10

 
 
[上海四馬路文報局内恊賑公所經收賑捐四月上旬清單]  
　　初一日河南皖常熟同源義醬園募無福爲善求安氏薛梅亭求父母延壽又追存嗣父母冥福四户各洋一元院增亭無可如何人二户各洋五角葛彩峰方秋泉二户各洋三角尤金福雲山二户各洋二角○本埠肇隆猪行求平安洋二元○初二日本埠南巿同康錢莊交來錫山隠名氏爲室人病愈了願將首飾變價充賑洋一百元福州招商局交來味青居士助伏番十元折實收光英洋九元小洋三角漢口章源遠紹酒棧交來沈瑞華善士因痲疹全愈了願洋三元錢七百文仙鎭王陶幾先生交來鎔記求消灾洋五元貫記求增冥福洋十元○初三日蘭谿益大布號經募高秉星朱家駿吳九經高松林高秉甲何幹楨可嘉樹無名氏程敷榮曹楚賢曹福生周寳林汪秋生汪藝圃無名氏力拙氏無名氏克昌氏已昌氏必昌氏禮昌氏有名氏緣有氏汪曜生明記昌記泰記汪大愷汪彩生博記高記明記厚記德記魁記遠記曹謙記曹光記曹義記曹生記不足氏四十一户各錢一百文實收洋四元○初四日鎭江樂安主人代募規元十兩湖州雱水橋諸印　募邦江吳瑞峰錢一千文萍水相逢客錢六百文知罪子悔過子覺非子嶺南布衣陋巷舊主簞瓢世家有心無力子等共洋七元錢五百九十文本埠愼裕洋布號募孫梅齋洋五角徐厚生鄭桂良趙養愚孫如川孫春泉五户各洋一角高郵武廟丁鏡齋先生募不留善士錢四拾千文秦大有錢一千文張秋巖潤筆錢六百文共實收洋三十九元清江浦曹督署許印之濱募無名氏洋四元無名氏米楊氏求目疾速愈二户洋二元無名氏王厚仁無名氏求夜睡安寜三户各洋一元無名氏陳穎川二户各錢五百文實收洋十二元本埠南巿交來爲母求期頤無恙者節湯餅費移助洋三十元○初五日葉先春翁交來福州施績宇翁爲母求病愈了願洋二十元無錫城内潘式範先生爲母穆氏因病許願幸邀神佑獲痊了願洋式十元蕪湖招商局募守模居尚禮堂二户各洋二元胡福旺爲胞姐患病洋一元徐玉堂銅洋一元小洋一角○五天共收英洋二百七十三元規元十兩小洋四角銅洋一元錢一千二百九十文 
 
 
 

Page 11

 
 
   
 
 

Page 12

 
 
   
 
