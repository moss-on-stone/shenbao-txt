# 1914 - 480 - 4914963

 

Page 1

 
 
遊記 
[羗海雜誌（四十一）] [  生入]  
　　西藏風土記人死後用縄綑縳懸之於梁延刺麻誦經次日約親友鄰里齊集熬茶男女羅哭三日後其子若姪將屍放下負送剮人縛於柱碎割其肉喂犬謂之地葬其骨以石臼搗成粉和麫炒搓成圑飼鷹名曰天葬此與靑海俗天葬地葬之説又有異 
　　蒙番眷屬共居一帳親友至亦羣居無猜惟有客之夕爲家主者必後睡必先起至夜老糼男女横陳而臥家主一一以短木棍隔之凡兩人相倚處中間各置一木此爲防閑之器界劃鴻溝他族逼處不得過雷池一步也黎明家主起騐而去之木棍不移則色然喜木棍易地則艴然怒倘或騐之有迹則囉囉下逐客令矣俗傅好事者與番婦有約夜蹽睡者而就之不得踐其木踐其木則羣毆之略不狥情不踐其木睡者雖醒亦聞而不問明晨番婦起與家人絮絮不知作何語衆遂以客爲能且有加禮焉此説謔而傷雅然蒙番自述皆如是其陋俗然也 
　　蒙古男女結婚有媒妁通知各該管之王公台吉與盟長而後由坐家僧主婚男用布帛首飾牲畜爲聘禮牛馬數用十六羊必倍之富者以次遞加女辦嫁資略如漢俗惟不用箱而用牛皮包衣飾之外而媵以牛馬駝羊其王公台吉嫁女并有以牧地一區爲嫁資限定年期繳還母家不還則與訟矣婚娶之期刺麻擇吉日男盛飾跨馬親迎女家設筵以待新娘盛裝陪新郎上坐羊肉劈爲大　酒盈盆染以硃紅啖畢兩馬絡彩球男女前後騎紅布各牽一端送迎者簇擁以去人門先拜坐家僧而後見翁姑及家人另傋牛皮帳周　紅燈外立拒馬木　以紅布新郎携新人入飲食傅進隔宿以出女族男族諸親圍坐就飲唱野曲靡靡可聴必盡一日夜之歡俟新郎新人明晨出帳然後散番子結婚其俗有不同者男女少時共牧於山野相悦者結爲配偶私告其父母父母允授男以求婚歌授女以迎郎曲擇日各飾其子女携入山張幕置酒説合財聘兩家父母拍手引子女歌男唱女和音節清越悠揚始而緩步舉手相招若即若離繼而趨數巡携手唱愈高行愈遠轉入深谷而野合焉兩家父母拍手歡呼於深谷前後派　　人看守禁人窺視牽兩馬於谷口以迎其子女有頃男女携手唱而出騎而回男遞哈逹於婦家女遞哈逹於翁姑各解腰帶互繫一羊牽而歸示衆爲别略似苗民跳月之俗苗俗先歌而後婚番俗先婚而後歌也歸告該管之千百户而後由坐家僧主婚男用布疋牲畜爲聘女家嫁資惟一身衣飾隋帶牲畜而巳聘定以後男女可自相往來婚娶之日男家燃燈酥高誦梵經謂之洗　番女跨馬至夫家中途遇河遇水溝必下馬跣而渡相傅佛母過通天河之古例也入帳拜佛像退便執役如常人夜與家人共宿一帳數日後女族人至始置酒大會親友就席恣意飮啖歡舞而去聘定一年後始娶者生子親抱而來數數見之無足奇也其娶婦易其棄婦亦易結髪久矣平居會無不睦偶因小事反目遽相偕至曠場各脱一鞾望空擲之下落驗其向背而定離合如兩鞾皆左向或皆右向則順仍爲夫婦如初如鞾底相對或口相對則逆拔偑刀於兩鞾之中劃土爲界婦人帳裏其所有索牲畜如數驅而至母家母家不納　插帳於鄰近曾無幾時帳中又聞人語矣去之日坦然無顧戀即所生兒女巳成人亦不能牽衣换留他日過故夫居見新人則反主爲客無一言相犯也若巳聘而未娶之婦棄之更易於割席矣蒙古人有棄婦者輕則憑坐家僧判决重則告知該管王公與盟長衆日可棄而後敢棄不如是其率也坐家僧者蒙帳延蒙古僧番帳延番僧坐家諷經奉之若神明能延及藏僧者同族尤敬禮之家有喪亡僧爲送死家有喜慶僧爲主持大疑大計以及口角細故皆就决焉甚或佃户抗租僧往代收則佃户無敢抗鄰里攘羊僧出代索則竊者無敢匿其天性之畏僧有不期然而然者要之藏王之令不敵逹頼班襌各部頭目之令又不敵刺麻遠甚拉安番千户住黄河以南此處祇留百户一人其地前爲和碩特西後旗分地割隸之己六十餘年 
　　拉安番地大略 
　　地界東至沙窩西至水溝南至德什巴嶺北至希寗河其地爲三角形周約三百里在西寧之西四百六七十里靑海西南岸百里由海南西往鹽池路 
　　山川境内無高嶺大河　　 
　　地势東北皆溼地多砂石多鹹鹼多沼冬結堅氷地盡不毛惟西南山坡平陸頗饒水草然土性亦覺枯瘡 
　　物産德什巴嶺樹木極富野獸成　家畜以駱駝爲最盛且有佳種相駝者首推柴逹木而亦盛稱拉安族 
　　天氣冬初如邊邑極寒時候四時烟瘴頗　人民本族千數百人外番及四川漢民來投者二三百户皆游牧運鹽爲業 
要件 
[西康宅省記] [  （再續）]  
　　至大橋有旅店過橋三十里至 
　　頭塘有旅店無柴三十里至 
　　乾海子有旅店無柴平行下坡四十里至 
　　拉耳塘有林木有塘兵順溝行三十里至 
　　喇嘛丫有居民五六十户上下坡四十里至 
　　麥廿多有居民四五户住充公房屋平行二十里至 
　　二郎灣有林木有旅店居民二户上下坡平行六十里 
　　三壩有林木原係裏塘巴塘交界之地新設三壩廳通判駐此上下坡五十里至 
　　松林口有大林木無人户三十里至 
　　大鎖塘有塘兵旅店居民七八户上坡下坡八十里至 
　　奔察木有大林木有旅店居民四五户下坡三十里 
　　小巴冲有林本有居民六七户下坡四十里至 
　　巴塘原有都司千總把總宜統三年春裁撤原設糧員改爲巴安府管理地方有居民三百餘户平行過小山四十里（按裏塘至巴塘五百里有行七站者有行六站者五站者沿途旅店乃邊務大臣所建）至 
　　牛古渡有居民二三户五十里按此處有小路過貢覺乍丫宜統三年新開之路由牛古渡上山三十里至喜松工（巴塘至此一站有人户）八十里至𤍠喜松多（無人户）七十里� 
至雍西（無人户）五十里至支巴（有人户）六十里平行至孔　逹（無人户）六十里平行至孔撤（有人户有𤍠水塘宜統 
二年邊務大臣駐此二月餘）三十里至貢覺（有官寨人户 
所設貢覺委員暫駐此）七十里平菊麥（有人户）八十里至乍丫（有人户）至 
　　竹巴隴有居民四五十户原設外委一員宜三年春裁撤由此渡金沙江四十里至 
　　公拉有居民數户四十里至 
　　空子頂有林木居民十餘户五十里至 
　　莽嶺又名巴木塘有居民十餘户六十里至 
　　南墩江卡屬有居民廟宇四十里至 
　　古樹有人户四十里至 
　　普拉有人户六十里至 
　　江卡有居民數十户原設有守備把總各一員宜統三年春裁撤新設江卡委員駐此五十里（按巴塘至江卡計四百二十里）至 
　　山根上下雪山七十里至 
　　梨樹有林木有居民十餘户原設外委一員宜統三年裁撤過没坡五十里至 
　　阿拉塘有居民上下小山五十里　 
 
 
 

Page 2

 
 
時評 
[心理之異（冷）]  
　　弱者惴惴唯恐紏葛多强者耽耽或慮紏葛少卽不慮紏葛少亦决不恐紏葛多　 
　　中國人曰戰禍唯祈勿延及東亞日本人曰我有兵力在延及東亞無妨也於是靑島之戰成矣 
　　中國人曰靑島戰事唯祈勿延及他處日本人曰我有兵力在延及他處無妨也於是以兵力佔據膠濟鐵路之交涉起矣 
　　中國人曰兵入戰區以外至我中立地假使一或不愼兩國兵隊衝突奈何日本人曰我有兵力在衝突無妨也於是中國政府之抗議無效矣是故以弱者委曲求全之心測强者徑情直行之念多見其不相容也 
　　供應分也殺傷偶然不愼耳膠濟鐵路權利所應得也汝中國人之苦與難與我何預焉汝弱應受也 
命令 
　　十月二日大總統策令特任周學熙代理農商總長此令　 
　　又令周樹模給予二等嘉禾章此令 
　　又令丁振鐸給予二等嘉禾章此令 
　　又令吳延爕給予二等嘉禾章此令 
　　又令王　運給予二等嘉禾章此令 
　　又令諾門巴　給予三等文虎章于占元梁忠甲給予五等文虎章此令 
　　又令順天府府尹沈金鑒呈報永定北運兩河伏秋大汛源流平穩獲慶安瀾擬將出力人員請予獎叙等語王樹藩單晋和均者交政事堂以道尹存記林祭康沈葆恒給予四等嘉禾章巳革前署南四工固安縣縣丞盧世楷准予關稪原参處分李錫社給予七等嘉禾韋以示鼓勵餘如所擬辦理此令 
　　又令羅明章聶慶魁羅四維均給予七等文虎章此令 
　　又令商聚金廖正元均授爲陸軍少將此令 
　　又令湖南巡按使劉心源呈稱政務廳廳長陳寳書懇請辭職陳寳書准免本職此令　　 
　　又令湖南巡按使劉心源保薦政務廳廳長人員呈請任命等語　准以賀綸夔爲湖南巡按使署政務廳廳長此令 
　　又令財政部呈請將沈慶輝調補鹽務署僉事劉文嘉調補本部僉事應照准此令 
　　又令陸軍部呈請將崔恩榮沈文條崔其勳均授爲陸軍三等軍需正應照准此令 
　　又令陸軍部呈請將田蔭棠授爲陸軍步兵中校田懋賞郝詠豳趙　安均授爲陸軍步兵少校楊炳烈加陸軍步兵少校街應照准此令 
　　又令陸軍部呈核准東讀承辦事務衙門咨擬以關復防禦承緒補授景陵正紅旗防禦請予准補等語應照准此令 
　　十月二日大總統申令近年以來團基底定海宇粗安廻湖艱難精造之初悉由在事各員効命馳驅用成殊績其殘於戰事者身高鋒鏑功在山河追念遺徽深堪憫惜因思表忠之興往籍攸崇戰死之榮列邦所尚允宜闡拗忠烈昭肅明　用勵同仇　　之風益彰崇德報功之盛十月十日爲國慶之期應由各省地方長官將民國成立以後所有陣亡將士及其他因戰事効死之人詳細查明一禮致祭以慰毅魄而勵裠情嗣後歴年舉行永著爲例此令 
　　又令據外交部呈稱現有私人著　小學敎科書内含排斥友邦思想各等語查國成立以來向以親仁善鄰爲政策小學敎科書係國民敎育根本正宜納諸正軌養成任重致遠之人才豈容以排斥友邦之學説鼓吹靑年致啓學校處憍之風而失政府敦睦邦交之旨着敎育部詳細審查過有前項文義速令修正並行各省巡按使通飭所屬嚴行查禁母得稍涉疏忽是爲至要此令 
　　又令参政院議决審計院會計法茲公布之此令 
戰事要電 
[其（英人特約路透電）]  
　　巴黎電據公報宜稱我軍左翼仍在鏖戰洛瓦葉境内尤爲劇烈該地敵軍陣線雖得中央援軍之助疊次進攻均爲我軍擊退中央自萊姆至亞貢之間令無變動德國皇太子之軍圖穿伐蘭南境森林而過爲我軍逐至伐蘭北境我軍於末斯河高處及華爱佛之進步緩而穏妥（三日） 
　　巴黎電據深夜發表之公報宜稱戰局現無新發展之事實聯軍仍佔優勢（四日） 
　　倫敦電據昨日盎凡爾官電聲稱松姆河以東之我軍死拒五日之後於德軍炮隊猛攻之際退至納斯河納斯河我軍之地位極爲鞏固我軍擬抵禦至力盡而後己續據官電聲稱德軍兩次進攻均經擊退德軍死亡甚衆又一電稱凡爾漢砲台仍由比軍固守德軍迄今未圖渡越納斯河市政廳及敎堂均高懸旗號以示乃歷史上美術之建築物（四日） 
　　彼得洛格勒電俄皇己啓徎赴前敵（三日） 
倫敦電俄軍在哇格斯土伏及哇沙維慈大敗德軍後巳於瑪蘇蘭湖地重入東普魯斯省且己下匈牙利卡巴西安山入拉茄河流域擊敗奥軍獲大砲及快砲數尊（四日） 
　　北京電駐京俄使署接二日官電如下哇格斯土伏一役異常劇烈德攻自拉蒂其至巴爾其曼之俄軍以圖佔據哇格斯土伏森林西面之出口德國馬兵第一師圖止俄國馬隊由洛特齊進至希里基夜間兩軍交綏德國馬兵數隊未經俄軍攻擊即潰散死亡甚衆翼助馬兵之步亦隨之而逃俄軍己佔據萊格洛加爾伐里亞瑪里亞姆卜爾三地甚爱爾士之維斯拉河（大約乃維斯土拉河）左岸曾見小戰卡巴西安山之俄軍己入拉茄河流域曾擊退由米古列其開出之奥軍獲鎗砲子彈頗夥（四日） 
哈爾濱彼得洛格勒電社孟台里格洛京城訪　電稱巴爾幹奥軍司令請孟軍司令交换俘囚孟軍司令不允因奥軍未俘一孟兵故也（四日） 
　　倫敦電英國商船陶和登號由赫爾開至盎凡爾觸水雷沉没溺斃九人（四日） 
　　倫敦電瑙威商船一艘在北海觸水雷沉没溺斃兩人餘生者均在鐵洛茅資登岸（四日） 
羅　電意大利衆議院自由黨實佔多數該黨於今日院會通過决議重行確意　以守中立爲便且表明信任政府之意謂政府于時機至時必能保全意大利全國之利益（三日） 
　　北京電英使署接英國外務部三日官電如下昨日英首相爱斯奎士君在加迪夫演説言乃坎拿大印度乃其他各殖民地出兵助戰之事謂以如是繁複之人民其應國家之求竟能表示如是一致堅决之魄力誠爲有史以來所未有者也吾人之加入戰事旣未包藏禍心亦非報稪夙仇吾人與德固無所爭也一九一二年吾人曾告德政府凡爲英國協定條約所不載者吾英决不無端與德國啓衅亦不聯合他國侵犯德國德國時正大增兵力尤爲注重海軍乃要求吾人稪矛以德國如有戰事英國必守中立之質言吾人雖竭力維持和平以免戰爭之慘禍然若德國乘機以支配歐洲吾人亦不能聴其自由行動故我人當時不允締結此約殘暴之人侵入法比所過輒遺野蠻摧殘褻瀆神聖之迹足爲野蠻史中最黑暗之紀錄吾人於此何可遠立視之乎四星期前吾巳以此事詢吾國國人矣嗣後吾人於屠殺刧掠記載中見其籌畫巳久反對歐洲自由之眞目的更爲明瞭矣吾人仍信任條約信任弱國之權利强國之責任吾人希望戰事完畢時之歐洲爲純大眞理永遠保全鐡血時代不復發生之歐洲（四日） 
[其二（德人德文報專電）] 　　 
　　紐約電德軍在洛瓦葉（亞米安東南 
洛瓦容西北）襲擊法軍故聯軍包圍德軍右翼之計業巳失敗德軍現在亞貢森林中向南進行法軍由杜爾進攻末斯河東德軍之池位受挫而退（三日） 
　　紐約電比國瑪蘭附近距盎凡爾南約十五基洛密逹之凡爾漢砲台巳爲德軍圍攻盎凡爾西南台爾芒持砲台西面之土壁己爲德軍所佔（三日） 
紐約電德軍在俄境進攻者渐得進步（三日） 
　　紐約電莫斯科現有俄國傷兵七萬人（三日） 
　　舊金山電美國政界對於日兵在魯省之暴行頗爲憤不平謂魯省英人處於日本支配下且爲歐洲戰事牽制不得不從日本表示之慾望故謂英人應負此種暴行之責任則悞矣（四日） 
　　北京電北京政界現信袁總統將以全力抵制激烈派而不以武力抗拒日本以免中日人之計蓋日人現謀推翻袁總統之位也（四日） 
[其三（英人字林報專電）] 　 
　　倫敦電聯軍現於法軍右翼取攻勢漸得進步尤以亞泊納芒及聖米葉爾之間爲最（三日） 
　　倫敦電荷蘭接有德國報紙讀之足見德國與論己豫料聯軍如實行包圍則德軍恐將續退聞德國陸軍參謀部己由盧森堡移至美的（三日） 
　　倫敦電大隊印兵己在法國馬賽 
登岸歡迎者甚衆蓋馬賽從未見此景象也（三日） 
[其四（日本人東方通信社電）]  
　　東京電德軍大舉逆襲英法聯軍左翼反受聯軍擊攘聯合軍之兵力現愈增加東普魯士及哇爾大河沿線並卡里西亞俄軍之作戰甚有進步俄軍之一部己越卡爾巴西安山脉（四日） 
　　東京電門司電話謂據由戰地歸來之某御用船長談參加圍攻靑島現正凖備總攻擊之正木海軍中佐所率艦隊較諸包圍旅順之時其威力尤爲優良砲擊開始之秋對於灣内之敵艦船及要塞效果之大可以預知（四日） 
　　烟台電日本工兵現儘全力在奪取德軍各防禦線内發掘地雷以期本軍行動自由並免無辜之中國人死傷向爲德軍役使之中國苦力甚願將其所在密告日軍不久可無危險（四日） 
　　烟台電日軍運輸圍攻所需材料並總攻擊之準備白天氣復晴之後著著進步（四日） 
　　烟台電英國少將所率英國軍支隊與日本軍相並現正向伊爾基斯炮台攻擊（四日） 
[專電] 　　 
　　北京電張勳於東日午後一鐘抵京大總統特派侍衛官往東車站迎接參陸兩部亦派員到站歡迎張勳下車垂鞭輕衣小帽未着軍服其隨員有三十餘人則均着軍衣其中中將階級者二十一人餘皆少將階級張勳此次晋京係大總統電召有要事與商 
　　長沙電道縣臣匪王定國黄藤甫日前與官軍抗抵勢甚猖狂現湯將軍責成該處守備司令望少將雲亭嚴剿尅日肅清 
　　鄭州電豫西剿匪事宜現政府責成成愼方有田馬志敏三人 
　　開封電河南新軍改爲宏成軍悉歸趙將軍節制巡防營歸田使管轄事權巳分清 
 
 
 

Page 3

 
 
要聞一 < ] 
[靑島戰事談]  
　　大陸報二十三日靑島訪函云日來吾人所注意者却有兩事一爲租界邊境附近流亭一帶德日哨兵互相衝突之消息一爲日本水上飛機常來探信每以炸彈爲贈欲邀之使下而未能也日軍現時散布於租界邊線一帶專候大隊之來並不亟於攻擊其目的似在偵察德人外線情形攪擾外線德兵使之時爲防備不得稍安日兵出没無常今日進攻租界不及數武而翌晨起視稪巳退出星期一日傳聞日兵巳由河東嶺行抵杭和（譯音）距離靑島約二十啓羅米逹昨日聞巳離去該地大抵日軍大隊未行攻擊之前此種忽卽忽離之舉勳必仍繼續進行無疑義也 
　　德日哨兵衝突之事隨地而有前日夜間德國某軍官隨帶兩兵撞見日本軍官亦帶兩人日軍官即照東洋古法𢬌劍相向欲斫敵首二人遂相轉於溝渠之中卒之德軍官持槍相掣日人始未兩方所帶哨兵各兩名亦互相打擊一場 
　　星期一日晨間日本飛艇由海面沿岸線翔行入港環舞於碼頭之間高低莫定繼微聞爆裂聲知該飛艇之贈品墜地矣德軍此次轟擊飛艇改用特别大砲大約以前此小砲難收效果也然所擊多不能中僅有一彈發自俾斯麥堡者爆裂於飛艇之前一時砲烟如霧四面旋繞然該飛機儼猶高懸空際安然不動也總而言之鎗砲之不能中飛艇猶飛艇炸彈之不能中要隘計靑島各處實蒙炸彈之害者除碼頭堆棧炭堆油桶略受損傷外除未之聞也德國飛機時亦環行一週探察敵情尚有輕氣黄艇日必上升一次週覽而回 
　　又二十一日靑島訪函云前函發後此六日中日軍正在設法封鎖此地此函甚恐鐵道中途將爲日人所阻其能抵滬與否祗視日人之慈悲心爲何如耳 
　　本星期中日軍第一著乃在分地調查德軍外線究在何地外線軍力究有若干租界邊境哨兵每日必有種種新聞傳來説與日兵如何衝突如何激戰等事星期五日在流亭附近之地德國副官黎德塞爾（前北京德使署隨員）帶領哨隊忽有子彈飛來旋即殞命聞該副官被圍之時日兵兩隊計有百人左右彈入兩腿血如泉湧 
　　以失血過多故致不救生平人極和　落磊此次竟遭不測人皆惜之聞此役日兵損傷亦有三人在德軍方面陣亡者以該副官爲第一人云 
　　德軍外線往往以三四人駐守一處窺探日軍大隊之來攻想其神經無異鐡製方能勇敢如是聞某德兵匹馬遇敵日人逼令之降不應即加鞭奔馳日人鎗擊之斷其兩指並中其腿現巳漸愈亟欲赴陣一戰 
　　日軍由卽墨來者星期六日分派其馬隊趕赴流亭華里（譯音）兩地同日又有五百名在河東嶺與德兵相遇計帶大砲六尊非由卽墨卽由龍口經過萊陽而來或由黄申莊附近登陸而至亦未可知要之無論何來日軍人數足令德人退避三舍深信外層防守線較難保全也德日兩軍近在麥克能堡大戰一場膠督行台以及其他建築均付一炬西細利亞橋（由麥克能堡至靑島之線索）亦巳炸燬德兵退至高雅（譯音）北方外線德兵之在漢頭（譯音）及克勒德嶺者均巳收回據德國哨兵報告云來攻軍隊之中多有華人朝鮮人以及紅鬍子改服日裝託言革黨帮同打擊此項報告各方面均作是説當較可靠也 
[日本人之山東日兵辯護]  
　　日本東方通信社云烟台電據確實調查之結果日本兵在萊州掠奪强姦等謠皆在萊州之亞美利加宣敎師虚搆毫無事實業巳明白又黄縣之中國兵於九月中赴萊州冒稱日兵欲肆掠奪旋因語言破綻有爲人民所殺者又萊州萊陽之間有德人所使之馬賊在平度之北冒稱日本兵强姦掠奪又此外其他被害之説皆係揑造眞實之日本兵並無犯者 
[歐洲戰事談] [  譯華德日報]  
　　現在法國之德軍旣巳調用攻城重砲隊轟擊敵軍則法國陣地必多有爲德國重炮隊所轟成之罅隙可不待言惟巴黎與倫敦來電仍多報告彼軍於各小地方獲有小勝利一似此種無濟於事之捷報發出後即可喚起皆有法人於戰地全線之上進步異常之感像者殊不知此種感像早巳消滅於鳥何有之鄕矣而今法境之大戰若據十月二日紐約電稱實則尚無勝負之分然距决定勝負之期當巳不遠蓋今德軍正調到其重砲隊以便轟擊法人之陣地也法英聯軍方面本　先 
　　衝破德軍之陣線而後再長驅直進不　屢試屢敗卒爲德軍擊退致使一切圖謀全成盡餅而德軍在法副到處日有進步此目前西歐實在之戰况也西北方面若據今由比國戰場所來之報告言則其地德軍之功更有可觀蓋盎非爾第一座炮台業經征服也前日德軍之重炮隊方至其地開始聶擊而迄今未及數日堅若銅城鐡壁之盎非爾砲臺巳有兩座砲聲寂然於是可見德國重砲隊戰無不勝攻無不克矣然非遇難下之要寨不用現在法國各要隘旣有德國重砲隊前往轟擊則其必不能持久抗拒可斷言也西北兩方德軍旣均有進步而在東歐者亦佔有優勢豈非可喜可賀之事乎惟路透電用盡種種聲調以唱凱歌吾不知其何所據而云耳而謂倫恩卡姆浦夫將軍追逐德軍甚至於有德軍敗回東普魯斯境内之説尤其無理焉噫若紙上談兵人盡可言與其如此寗若謂阿崙斯坦己破東普魯北部亦全陷於俄人之手等語簡捷快當而俄軍與倫恩卡姆浦夫將軍之聲譽尤可借重路透電頓然振起輪焉煥焉普照全球焉奈無此事實何閲者若欲知東歐戰場上之實在情形則宜參觀下列德文新報之報告如二日紐約電所謂由尼爱們河流域衝出之俄軍一隊己全爲德軍擊散與登堡將軍正督率德軍從事攻取尼爱們河並德在東方絕無缺乏軍隊之虞如敵人所言者方爲其間戰况之眞像是也當直接宣戰之後德國陸軍共有二十五軍圑立刻派赴東西兩邊計派往西陲者共十七軍圑以進取爲主派往東陲者共八軍圑以防俄爲主即分别駐防東西普魯土兩省波梅爾省北部石勒集省及波森等省而其中薩克遜兩軍圑且當南下攻入波蘭焉嗣後續備軍之動員一召集齊備東陲之兵力遂大加增厚矣德國常備軍有二十五軍圑續備軍亦有二十五軍圑續備軍之派往東陲者計有十五軍圑派往西陲者十軍圑總而言之現在俄國作戰之德軍常續兩種共有十八軍圑約略計之即百餘萬人而己 
雜評一 
[戰事盲談（二十八）] [  無名]  
　　德人之開戰也第一先與比戰自比遷都盎凡爾後德巳入不與比交鋒矣近數日間忽復以大砲轟擊盎凡爾之炮台似甚注力於此者是殆德欲摕除比境之敵人撤其駐比之兵以加入法境陣線以敵聯軍新添之印度兵隊也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[靑島戰雲中之京華消息]  
　　膠濟路交涉紀聞九月三十日英文京報載稱本報現探悉日本駐京公使日置益氏於本星期一爲山東鐡路之事特赴外交部知照中國政府謂爲係私人交誼起見特來宣布日本將佔據自靑島至濟南府鐡路之意思望貴政府承認云云但聞中政府因此事係破壞中立堅不允其請 
　　膠州灣戰後問題九月二十三日神户新聞云就東洋諭之我軍於山東旣巳登岸包圍膠州灣矣靑不啻嚢中之物其去陷落之期應不甚遠但攻落以後之問題山東如何處置如何經營使日本而爲俄國也則無不明瞭之事間題亦容易解决惟日本則不然不得與俄之占領加利西亞同一比例蓋俄之手段靈敏策無遺漏自己獲得處分權宣明永遠占領之意我日本則自失其機交還支那之意志巳甚明瞭不能有專擅處分之權自己立於窮地若以之與俄國相較不啻千里之差即使獲得碧血與黄金之代價亦與未曾獲得者相等何則俄國以貴重之犠牲永遠收其效果我日本亦有此希望否耶不可得而知也故終局惟有俟占領後視外交上之手段何如得邀成功與否耳究之此等牲犠之代價占領後期諸外交之成功頗爲困難之問題前日有賀博士歸京時論及膠州灣問題支那政府預備對於日本爲交還提出之要求况此宣約日本對於美國亦曾及之故欲處分膠州灣期諸外交上之成功尤覺困難也或曰對於膠州灣之交還支那未必有此償金不知支那爲有名之借欸國此事不爲支那所難祗以列强爭競借欵爲困難耳今以償金爲支那慮殊不必也况其背後尚有美國更覺容易究之我日本豈僅以國民武勇之血博此區區之黄金乎然則吾人對於政府處分占領後之山東不可宴然不顧宜自進而解决之蓋膠州灣天然之地形有良好之設備鐡道則由濟南至北京更由錦州聯絡满洲之線南則與南京之鐡路相聯絡故山東可爲江蘇全部及直隷南部之重要總口德國據之以爲武裝得以保護自國之商業外人則不易擴張其櫂利而山東之鐡礦與煤炭礦尤爲列國所垂涎况與江蘇聯絡之後江蘇之殷富與人口之稠密其消費力直冠絕全國由此可知膠州灣之經濟地拉適非满州可此吾人當然不能失此時機不可徒信賴政府之外交也國民當自謀占領地經營之事麻幾不虚擲此同胞武勇之血耳 
　　機要局拍發要電國務卿咋奉總統面諭飭由機要局撥稿一件拍致山東靳雲鵬將軍飭該將軍迅將靑島方面戰事情形切實調查注意交戰國熊度有無變更及其戰事布置是否有改移方針之舉詳密報告以資核辦云云 
　　籌賑電批飭照准山東膠灕等處適處戰區所有各該處流離之人民自應妥籌安挿之法總統前曾電飭靳將軍蔡巡按使籌盡一切辦法在案昨將蔡巡按使來電　擬籌賑計畫詳加核閲當即批飭照辦矣 
　　中央電費增加數中央每月電報費合計約須一萬餘元近因各國戰事牽連辦理中立與各省電文日必數起故電費亦頓見增加聞財政部合計上月分電報本線費共四萬一千二百元零洋線費一萬六千元零實增兩倍有奇 
[各部總長更動説]  
　　最近政局極形穏靜日來外問又有無數傳言謂各部總長有更易之説其説或謂交通部梁崧生調外交孫慕韓辭職周學熙將任財政周自齊辭職或謂梁士詒將任財政周自齊任交通梁敦彦辭職者或謂楊士琦出任農商張季雨辭職孫寳琦任左丞曹汝霖任外交梁士詒任財政周自齊或朱啓鈐任交通者其説紛紜不一皆爲有因而一時難於成爲事實也此等風説起於何處乎一爲梁崧生之消極吿病二爲張季直之動議辭職三爲周學熙有不日來京之説因此三種動機而官僚派中腦筋感覺遇敏者遂爲預定其升調之大槪其實現時財政之周自齊視事極勤對於總統尚甚服從財政上現象亦無甚變動周學熙雖爲今日財政界之一人物然以今日政界之趨勢及歐洲影響周學熙一時斷不能復出至農商之張季直彼自熊内閣解散久己宣言不辭職不隨汪伯唐梁任公之後塵不知何故日來忽有感觸極力求去據聞張之提出辭表確爲事實惟總統之意則極力换留不令其去據個中人云張之辭職未必能實行難邀允准至交通部之梁崧生當日外間期望甚高及入交通後亦無以異於衆人且所用人亦非盡爲精練之才部務不能接洽反有不如交通舊人熟悉圓通之勢故梁崧生之交通恐不能長久然政府之意以現在正當外憂内患交迫之時决不願於此時有更易部長之舉動故可信種種風説不能即成事實也又别據政界人傳述謂政府雖不欲多所更易但過此以往或以必須之情形以梁士詒代周自齊以周代梁敦彦或周不動以朱兼交通或亦一般形勢之成立蓋此等更調並非出人意料之外也云云其説亦自有理 
[北京維持現局譚] 　　 
　　留學生報考之通吿現奉國務卿堂諭在政事堂公所設立留學畢業生回國試騐報處凡有遵照大總統九月十七日申令所指之合格人員願來報名者自九月二十九日起於每日午後二鐘至四鐘携帶文憑等件並開具詳細屢歴親到本處報名也再此次通告以前己經報名各員仍須親至本處接洽其文憑屢歴未齊備者並仍補齊親送本處爲要特此通告 
　　政務司人員之增調宣布中立以來均謂外交通部事務殷繁其實以政務司爲最忙碌平均謂外人承辦事件多至二三十起孫長以該司事務旣如此殷繁努須增員查通商交際兩司侚不大忙擬即由該兩司調派得力司員數人至政務司帮辦一切 
　　機要局限製請假張局長爲督勵局員勉力職務並爲領重辦公起見特擬定局員請假限製辦法昨日（九月三十日）巳實行其大要如下（一）各員有不得己事故必須請假者非預繣具情由經各該科長轉呈局長核准者不得離差（二）各員普通請假以一期爲限（三）其有特别事故請假至一星期以上者日扣除薪俸四）凡未請准假期擅自離差或逾限至三日尚未到差請假者分别撤罰以示儆懲 
　中國銀行新計劃中國銀行蕯總裁近來最注意者一在用人更動之問題一在發行紙幤之問題前者蕯總裁之意不特欲將總行内部另行組纎而外省各分行亦有意另加甄别現聞除總行内略有更動外其餘各省分銀行暫取緩進主義以維持現狀又聞政府之計劃以銀行業發達與否當以發行紙幤之如何爲斷擬再發行大宗紙幤以期發展蕯總裁亦甚成此策預籌推行辦法云 
　　幤制局注意編譯幤制局梁總裁以銀行制度及幤制章程方謀改良亟應編譯各國巳往之成規以資採擇聞日内巳飭各員分任其通習某國語言文字者即繙譯某國銀行及幤制法規並擬籌備的欵託各國公使代購此種書籍爲繙譯之成本唯近因歐洲戰事交通艱阻英德俄法各國書籍暫行緩購日昨己先面請美公使向美國書舗訂購應用書籍云 
[東三省近迅] 　　 
　　奉天政局新潮流張上將軍兼巡按使本爲暫局近日黨人紛起金融缺乏歐戰日亟内治外交實爲困憊且小病久未痊可屢請辭職昨始照准發布命令并聞張貞午氏來東因其於東省情形素爲熱悉又與張將軍本極水乳交融聞張現巳將經手事件了清約一星期前後即可到奉張貞午氏之簡任爲巡按使初意甚不願來嗣經政事堂電詢各方意見亦極融洽乃許出關一行蓋奉天係其舊治前此屬僚甚爲懽迎昨據其親信人云張氏此來行政用人一仍舊貫决不蹈許氏之覆轍度未煖即大減大裁去時徒結惡感於署中員司也政務財政兩廳長任張二氏視事以來以百務殷繁進行無甚效力早懹退志茲旣另簡張元奇氏則夾袋中自有人材巳計議聯袂辭職矣　　外蒙古訂購軍火煤省右將軍府據駐外蒙偵探報告謂自歐洲戰事發生俄人撤退駐外蒙之軍隊後逆佛屢有南犯之耗除派員至各旗徴兵外現又派蒙員僑裝赴哈在某國軍械洋行訂購軍火若干以實軍需云云朱將軍得報當即通令北满沿線鐵路交涉局嚴查勿任偷運 
　　江省交涉己解决黑龍江朱將軍前因邊陲不靖伏莽堪虞特電陸軍部飭保定械局撥發過山砲十二尊炮彈兩千粒當派梁傑三承領押運到長詎中東鐵路因俄德戰爭專車軍兵堅不允運以致梁委員在長春褔順棧多日電請朱將軍與中東路總辦嚴重交涉相持十餘日俄人始允裝運故於本月二十八日押運回江矣 
　　俄鐵路一律戒嚴俄陸軍部現有急電到哈云俄政府爲保衛西畢利亞後貝加爾中東島蘇里等鐵路曁租界之治安不至妨礙各該路行車事宜特將西伯利 
亞路後貝加爾路中東島蘇里路一律宣布嚴並予沃穆斯克省依爾古次克城阿穆爾省之將軍以管理鐵路警察署之權限電到日即宣布施行 
[湖北之黨人與土匪]  
　　大冶破镬黨人續紀駐黄州第一旅在大冶縣捕獲新同盟會黨人解省訊辦巳紀本報茲悉該總機關敗露搜出信件載有分機關及交通處甚多當由胡旅長派遺軍隊及清鄕劉委員分途探　於二十六日在鄂城縣之金牛鎭破獲交通部一處抄出一切證據文件當獲主任胡國光等二人押解黄州司令部訊辦該鎭各土匪聞機關己破均紛紛駭逃越日忽有百餘匪逃至鄂城縣東壩地方明火執仗將同源典當劈門搶并彈傷二工役將首飾現欵刧掠一空所失不下萬金該處團防力弱不能抗拒昨經該邑知事電禀來省矣又武昌與大冶交界之洪邊橋一帶素爲哥老會淵藪自匪首柯玉山伏誅後地方稍安近由黨人向海全等密爲招集明山下等處積匪皆入其彀放出票布底册五本均被抄獲刻正按名緝拿連日獲匪巳十餘名聞段將軍以武冶鄂等邑近來謠風愈熾地方大起恐慌特飭第一旅長胡廷佐　派駐黄之第一團分兵馳往兩縣連界之鎭市巡緝以保治安 
　　漢陽斬决暴徒告漢陽縣知事趙國琛昨按法斬决暴徒嚴金標王士清羅家茂三名茲録所佈狀如下案查獲匪嚴金標王士清（即匡猷甫）羅家茂當經提案訊據供認在僞協統許東方即士英）充當傳達並聴斜持械迭刧田登實初金堂劉鴻藻等家拒傷事主搜搶得贓不諒詳奉上將軍選按使批飭遵照辦匪通令就地處决等因自應遵飭將該匪嚴金標王士清羅家茂三名一併就地處决以昭烔戒 
[鄂造幣廠查幣記]  
　　湖北造幣分廠近日所鑄銅元均不及额定重量每枚重二錢之當十銅元竟短秤五分如此舞幣約計其欵月有數萬日前財政部幣制調查員華復初等來鄂考查市面幣制之情形順便至該廠調查秤其將鑄成之銅元查出減輕獘竇當即據實揭於財政部其時該廠上下欲以賄免該調查員未允茲聞財政部巳飭天津造幣總廠監督吳鼎昌來鄂查辦於二十九日抵該廠携有隨員三人當由該分廠長文定祥招待導之遍查鎔銅造餅印花各廠及銅鉛油炭各庫房均躬身仔細考驗澈查利弊其親勘倩形及與員司問答之詞皆由隨員筆記於册勘查畢至花廳傳見全廠員司工目詢其姓氏職務及任差年月辦率經騐曁廠中利弊其能對答者固多而不知所對者亦不少傳見旣竣乃命會計科兼司過磅之科長金丹檢出各項簿據并於庫房及官錢　庫取出近來所鑄銅元若干一併携往漢口行轅核算過磅以便澈究聞財政部擬即將文廠長撤差改委前清度支部主事李鍾岳接辦惟尚未揭暁大約須待吳監督查復之後發表也 
[歐戰聲中之黔匪]  
　　貴州之廣順縣匪服素盛反正後勢愈猖獗人民受害不堪言狀月前呂知事到任探知匪首曾某黨羽甚衆乃親應高冲岩底一帶偵探匪踨並將山川形勢繪嗣列説密陳巡按使請求剿辦當奉照准後即於城内設籌防局委員總辦布置一切並於交通要隘派員督團埋伏然後親臨合團以待省軍進攻嗣後派出探路之匪均被伏路團丁陸續擒斬曾匪知不可敵私帶妻小翻山越嶺逃往交馬擺月大山一帶而去復被縣兵偵知與徐管帶軍隊追及互相大戰被兵團擒斬曾匪之悍黨十餘名搜獲曾匪妻妾三口糼子二名匪敎練張某妻一口所有匪軍師徐光朝韋炳全匪統帶曾玉山羅小么王法有等經先後捕獲正法後會商王團長出奇兵圍攻梭把巨匪陳老八之老蛇洞困陳匪於内洞約百餘人 
　　貴州於反正後公口盛行匪徒日多唐督到後竭力拿辦其勢稍歛迨唐去而故態復萌遍處爲患搶殺案件日　不窮今年巡按使分派省防統帶及各道尹實行辦理清鄕仁懹正安綏陽桐梓等處與川地交界處均經黔西道尹劉君節次搜剿頗獲勝利茲將巡按使去電録下案據該道尹凾報指揮前敵各軍深入匪窟與匪據戰連戰皆捷殱匪甚衆並生擒匪首李雲波匪軍師楊以寳廖叔昆等語查李匪雲波兇悍異常年來招聚散匪潰兵於正安綏陽仁懹桐梓一帶肆行騷擾迭經派兵剿捕該匪首黨羽衆多消息靈活迄未就擒此次該道尹督率各軍深入重地各軍士扶病進剿屢戰屢勝竟能生擒元惡驅逐匪類老謀深算布盡有方深堪嘉慰除將此次我軍獲勝及川軍退縮大概情形先行電呈大總統外應由該道尹將此次辦匪詳細情形正式詳報以憑轉呈至匪首雲波罪大惡極死有餘辜應與匪軍師楊以寳廖叔昆等一併立子正法并出示宣布罪將以寒匪勝而快人心從軍將士一律先行傳諭嘉獎一面搜剿餘孽務絕根株　　定番縣匪風亦盛先則搶刦村場後竟聚衆數　人圖謀不執人民異常恐慌該縣知事乃飛禀護軍使請速派兵往剿護軍使即派第一營二連士兵馳往剿辦與匪等連戰兩日後該匪知不能敵退往石穴矣 
[魯難未己中之知事]  
　　蔡巡按使日昨通飭各縣知事並將大理院判决順天覇縣知事劉鼎錫罪狀全文交局印刷以隨文飭發其文曰從來吏治之壞由於官邪官邪之原莫如殉貨晋箴三字首重當清漢制六條嚴申守利貪人敗類法與不容舞幣營私人民共憤若順天覇縣知事劉鼎錫者枉法得贓自得計祗願多財周知貽臭一旦身同瓦碎物亦珠亡赤手何歸黄泉飮恨萬人笑駡衆口同聲在我　好諒無斯人欲爲好官當引爲鋻茲將大理院判决全文印刷分寄傳各知事置之座右用作官箴要知貪之一字禍貽終身上則無以對國家下則無以對百姓人羣呼爲敗類仕途目爲濁流身敗名裂辱及先人孝子慈孫含羞百世惡聲毁骨嗜利爲尤苟非下愚宜知自戒本巡按使撫茲齊魯舊邦遥想漢唐名宦深望各知事媲美前賢勉爲捕吏故不憚言之痛切以期其濟時艱凡百有旬　體此意倘有不肖官吏河漢斯言罔順民生惟圖利己一經發覺本巡按使袛知有法不知有情劉鼎錫之前事務各凛凛也 
[無錫蔣龔被捕後詳情] 　 
　　江蘇無錫縣前參議員蔣曾燠於上月三十日被捕己見前報公電聞是晚五時許縣公署接到馮上將軍密飭蔣丁知事適由蘇回錫當即密派軍法科差遺員潘狀䎝第四區區員任士元司法科録事周兆麒督同巡警汪金標沈寳林兩人會同水警星夜分赴開原鄕河埒口密拿蔣曾燠帶城徑行解至縣署當奉丁知事諭交警察事務所暫行看管一面當晚先將前警務員龔敬釗拘留至昨日午後三時丁知事又特派錢警務長率同憲兵四名巡警四名將蔣曾龔敬釗兩人徑上火車解赴甯垣自蔣曾燠龔敬釗兩人　解寗垣後即有邑紳杜學豫薛翼運楊壽楣諸公聯名電禀馮上將軍請求保釋并聞尚有續禀己請縣署轉詳茲將電文録下南京馮上將軍鈞鋻解職參議員蔣曾燠今奉鈞府縣遠赴寗未悉何案牽涉查蔣曾燠守制家居頗爲安分惟於交際一道稍欠請求難免無開罪於人之處至於非法行爲公民等可保其必無其同日被逮之前警務員龔敬釗尚無實在劣跡應請察核可否從寛一併准予保釋除另行具禀由縣轉詳外謹先電陳無錫縣公民杜學豫薛翼運楊壽楣孫華文川單潤宇錢鑑瑩華蔭椒顧賓琛徐承治等叩東 
[浙垣交通與商情之最近消息]  
　　交通（一）議決線路得確息上星期軍督提交添設無線電台一案茲經軍事會議取决於東西兩線一由閘口直接紹興而通寗波興招寳山之線接一由拱埠經塘棲繞新市遇吳興逹嘉興以崇明之線接蓋因吳淞口外海軍巳設有中立辦事處則吳淞可爲總機關所費無多收效甚廣朱軍督一面派員接線一面通行各屬查照（一）取締船舶浙省締船舶征收牌費業巳實行内河水上警察廳長以是項征收以營爲目的之船舶適用之其　家自用船及江北人居住船實非以營業爲目的之船舶若一律照章征收實多不合現擬變通辦法由廳另製船牌發給釘用俾興牌照有所區别是項船牌每雙征收小洋二角等情詳使署察核茲聞屈使以該廳長所擬辦法尚屬妥適應准照辦惟每雙征收牌費應攺收小洋一角並於牌尾加征收牌費小洋一角外餘不另取分文十六字以昭信用而免流弊 
　　商情（一）通商新例浙省洋貨商帮前與上海各洋行訂購之舶來品因歐戰選延兩月各國商輸到埠多有誤定單期限且　定單上貨物亦未能一一到齊現聞各洋　察集　華洋通商向以僧用爲主特擬定辦法如所定貨物己到一律照單出貨若定單到期無貨照交即按照現市補價以昭信用昨巳電知浙商俱依此辦 
 
 
 

Page 7

 
 
理云（一）節賬豐收浙省商場自受歐戰影響洋貨停滯銀根奇緊以爲中秋節賬面必較端陽爲減色孰知各種商業收來中秋帳洋僅至昨日（十四）止彚解錢業同行票欵現　巳有百二十萬元其問有解銀行者尚未核算在内據錢業中人云十五十七兩期掉息必可望減輕是亦商業上之好消息也 
[高等廳第十八次公開陳繩被害案]  
　　高等審判廳於九月三十日下午一時再繼續審理陳繩被害案開庭後審判長先提黄貴上堂問道去年你在小廚房做菜都預備誰吃的答道我們老爺及二太太他們吃的又問道你用甚麽刀切肉呢答道從前用的是在京裏買的刀以後用的是由天津帶來的刀双間道你這口刀除半去儀菜還幹别的用否答道他們拿着砍過樹枝子又問道做菜的刀還可以砍樹嗎答道他們拿着砍樹我不知道又問道你若知道他們砍樹你就讓使嗎答道他們要使我亦没法子又問道你刮肉皮的毛使甚麽刀刮的答道我使鑷子拔又問道你們大六爺死的那天晚上你幹甚麽去啦答我打牌來着又問道你甚麽時候睡覺的答道夜内十一鍾睡的又問道第二天你甚時候起來的答快出太陽的時候起來的又問道你起來幹甚麽去啦答道買菜去啦又問道廚房丢了刀你使甚麽切菜難道你就没找嗎答我因爲忙着開饭所以就忘了又問道旣是忙着　菜這個刀更是必要的東西怎麽會忘了呢答道忙的忘了又問道用的東西到底怎能忘了呢答道因爲忙就忘了又問道刀在甚麽地方丢的答道在大廚裏丢的又問道誰人常上大廚房裏去答道他們全都去審判長又呌董升上堂問道你在地方廳豫審的時候曾供稱殺人的事情黄貴知道是怎麽回事答道因爲我們老爺向探訪局保黄貴况且他的身上有血跡再者我們老爺每次上天津必在將黄貴帶走這回並没帶他上天津所以我疑他知情的故此我請求地方廳胡檢察官追問他他才説的實話當時黄貴道那個供是你敎給我的董升道我不能當着胡檢察敎給你供黄貴道那是你騙我説的（未完） 
地方通信 
[松江]  
　　續議公債票事宜公債一項每縣額籌四萬金松江縣局知事前經召集各市鄕紳董及學務人員曾議並謁商界請通力合作以濟公家之急松江二十四市鄕聞袛認定萬六千元除市區松城楓涇各認三千元亭林認二千五百元外其餘二十一鄕區袛認籌七千五百元尚需籌集二萬四千元方能足額故周君擬再召集合縣市鄕經董續開會議籌集方法以期足額 
　　派員檢騐郵筒時局不靖防範加嚴從十月一號起郵政局來往信件由鎭守使縣知事按日輸派檢查員駐局檢查事畢於封面加蓋圖章文曰某署檢查員某開封騐訖故近日送信時間略較遲緩矣　　再誌舊委狀之遺累處州人徐連貴自滬回松箱中儲有鈕永建舊委任狀道經西城口爲守兵發見解徐赴執法處訊同等情曾誌前報茲楊鎭守使以徐某籍隷他省逗遛松江雖無他項證據究非相宜爰派人解回浙江聽候朱將軍發落 
[南京]  
　　靖威將軍行將北上靖威將軍蔣雁行巳將江北護軍使任内一切公牘交由清淮劉鎭守使接受惟以九月份一期軍隊餉糈尚未發放昨特由淮來寗謁見馮上將軍商請迅委專員將餉解往俾士卒得发歡度中秋云云聞蔣在寗鎜桓數日即須乘津浦火車北上覲見　　張巡關將由京赴濟南長江張巡閲使前奉央電調赴咎維持濟南秩序張使以徐防士匪甫平未能遽行前往日來復經中央一再電催張使遂於十月一日由徐赴京親見然後赴濟其所部之武衛軍廿營先往濟南一面電咨馮上將軍徐州一切公牘暫畀張旅長文生擔負責任尤望加派大員前往鎭懾　　部委專員閲兵陸軍部總長本擬親蒞江蘇省校閲各軍因歐戰劇烈北洋方面指揮需人是以不果特委部中將校四員來南代爲校閲馮上將軍昨接京電知部委閲兵專員有本月十號由京出發之信故即通飭寗鎭蘇滬通海淮揚等各鎭守使以及陸軍各師長預爲　備務須督飭所部軍隊加意操練俾免臨時倉皇云云 
[杭州]  
　　拿獲私運僞鈔人有自稱紹興人之徐聯辉者身着陸軍制服於本月二日上午由滬乘車過嘉隨帶行李六七件當被嘉湖鎭守使署偵探查出有僞造鈔票五萬元並携江口口　照偵探見其情節可疑飛報呂使省詢間旋得軍督覆電謂並無差徐某其人行運鈔票當將人證一併拿獲押解到省訊辦矣 
[廣東]  
　　李巡按並未准弛賭禁之聲辨奥警廳致報界面云逕啓者現奉巡按使署電傅本日報載前清道員蔡某抵奥攪承全省各賭當道巳有首肯之意等語查本署並無准弛賭禁亦無人到署　説開賭所載殊屬失實淆人觀　應飭各報更正等因並接蔡紳乃煌面同前由以此事關係名譽更慮貪狡者流聞此　説藉端招搖請分别更正並從嚴查究等由到廳合凾凾逹貴公會轉到各該報館一律於次號更正是爲至要鄧瑤光九月二十二日 
[揚州]  
　　奥桂聯防辦法桂奥兩省接壤攷之地理係唇齒相依現當海疆多事之秋奥省虎門及欽廉潮汕各屬桂省龍州及毘連法境一帶均爲阨要處所海陸兵備勢難稍涉疏虞中央政府前因愼重邦交經密電兩省將軍籌設聯防以符中立在案茲問目下計劃擬將兩省海陸兵力通爲一氣以有餘補不足爲互相策應之謀查桂省河流狭隘往來調遺多用淺水兵輸而該省此項船隻不數設過運兵殊多窒碍東省陸軍兵力昨年事變除退汰逃亡外各軍多係新編敎肓仍未普及一旦調遺精兵無多此次聯防足使兩省兵力互通有無亦便利軍事之一端也 
雜評二 
[説政局] [  （默）]  
中國之政局穏靜數月矣近於戰潮激盪時而我國政海中之波瀾亦若將經風而動軒然而起如各部總長更動説日來愈倡愈高某繼某職某調某部某辭某就紛紛臆測若將成爲事實者此其中豈果有野心家欲乘機以攪擾耶抑當事才威於政務棘手將知難而退耶吾謂今日受外威影響最甚而當其衝者除軍事外外交與財政也對外謀補救對内謀維持均於此二部是頼而乃此二總長皆有辭職説當風浪滔天時操舵者屢易其人最爲危道今之時其殆風浪滔天時矣後之操舵者果能勝於其前耶 
　　以外省之政局言江蘇自齊巡按來後於各機關用人之更動尚未大定皖省則以韓巡按將來而羣懷惴奉天則以新簡張巡按而兩廳長將聯名辭職是亦近日政局中之小潮流也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[厦門添派兵艦駐防]  
　　國省李鎭守使以厦門要塞爲各國兵艦來華之要道近困靑島戰事日迫各交戰國軍艦時有往來當此嚴守中立之時祗有南琛軍艦一艘駐泊厦門尚　照顧業於前日電由海軍部轉飭駐滬海軍司令部酌派艦一二艘赴厦協同防守矣 
[永定縣加抽菸税風潮之電告]  
　　上海蘇和泰林裕隆等皮絲烟號接得褔建永定縣同業來電云褔建永定爲皮絲烟出産之區自耕種至於成烟數萬家全賴此以度活不意六月間有前任漳州知事盧磻丞因包釐不遂異想天開向閩省財政廳包認産税任意靳索藉飽私囊向來皮絲每擔只釐金一元今忽加抽産税三元工商交困磋商二月求准各工廠無利可圖陸續停止盧某又釐禀上峯派兵威嚇　邑紳士恐地方糜爛公禀縣知事無效各工人無處謀生齊赴縣署懇求設法縣知事亦置之不理而捐局委員反以聚衆抗派差拿人以致激成衆怒於八月初四日工人聚集數千人將永邑四處釐卡捐局盡行搗毀等情昨日該商等即投南商會要求電禀該省財政廳長請予實力維持以恤商困 
[麵粉業認購公債之波折]  
　　内國六釐票事宜滬上各業商家紛紛擔任認購機器麫粉一業亦經南商會籌勸各廠家公認五廳長飭知海　監督等知照遞加至一元五角以故各廠均停止交易所認公債尚難預定刻經南商會照復駐滬經理處待各廠經理由京回滬再行籌商 
[華法電車定今日通行]  
　　華法兩界電車經雙方議妥通駛定期二號實行等情曾紀前報而法公司遲遲未果蓋因電線等未經接竣以致展期現悉定於今日兩界通車載客特於前晚九點餘鐘互相試行南北兩界各駛一車交馳一刻許聞其軌道甚爲平坦云 
[製造局續造鎗砲之成績]  
　　上海製造局曾於本年四月間奉陸軍部飭再鑄造七生五口徑十四倍長之過山砲及二十九倍長之新式陸路砲各六尊另再仿造德國機關鎗一尊着於五個月内造竣當由鄭總辦飭令砲廠委員招工赶造在案茲悉過山砲陸路炮械十二業於上月底竣工惟零件尚未配全故鄭總辦諭催各匠迅速完工一面呈報陸軍部請派軍械科科長韓芳辰君來滬試騐昨奉復電巳派韓科長尅日來滬考驗云 
　　又製造局續造之機關鎗一架亦於上月下旬造成曾經試放惟機關鎗之子彈每一分鐘　開二百五十響今因鎗内機關不甚震捷致每一分鐘僅開五十餘響故鄭總辦昨己飭匠趕再修配務使合法以濟軍需 
[甘泉兵艦入塢修理]  
　　海軍甘泉軍艦向駐象山軍港防守茲因年久失修船身機器略有損壞現巳由祝艦長於四號駕駛來滬禀報海軍　總司令轉呈海軍部准予興修矣 
[四誌白晝行刦放火駭聞]  
　　西門外壽祥里四街第三十一號門牌徐聯芳家被盗白晝行刦並放火未成巳迭祥前報茲悉此案發生之後即由該處第二區警署　跡涉嫌疑之許桂生拘案訊無實據當即釋放旋又拿獲浦榮生（即浦根賓）一名傳同事主徐聯芳備文併送警廳於前察官將浦提案預審供不承認判浦收押候再復訊 
[印人攔刦之懲治]  
　　印度人白士生曾於上月二十六號在新閘白克路修德里口攔刧該處六百八十七號門牌費姓倜人謝阿九皮來内現洋銅元當經華印各捕將白拘押候英臬司署訊究在案茲悉此案迭經英署檢察官傅同事主質訊明晰姑念圖刧未成判白士生發押厦門路西牢一月罰作苦工 
[基督徒之樂觀]  
　　武昌路同德里廣東褔音當每月舉行會員交誼會一次以敦友誼昨三號晚八句鐘在該堂開會　　山君主席請廣東傅敎士張眞英君演説以基督徒之欒觀主義爲題其言曰人一入世即有所謂境過然境過分兩途曰窮曰逹逹者不必諭惟窮之境過往往使人難堪强者處此則刧殺掳掠無所不至弱者處此見巳不如人則生豔美心豔美　得則無日不在於憂愁惨澹之中浸假而怨天尤人矣此等人巳抱一悲觀顧悲觀之人必淪於放棄愈放棄則愈絕望而自殺之事出焉中國人自殺之多甲於别國試一披閲報紙幾於無日不有滋可痛也　基督徒無論處常處變終不因境過之窮面改變其樂觀故基成仁後其徒保羅西拉因傅道而被囚於腓立比恐他人處此必心灰意阻朿手待斃而保羅興西拉則互相歇詩其他古今來殉道之信徒莫不引頸受戮視死如歸荀子曰良農不爲水旱不耕良賈不爲折閲不市士君子不爲貧窮怠乎道難之基徒其水旱之良農折閲之良賈貧窮之士君子也若問基督徒何以有樂則有四大故存焉一知自殺有罪二知樂觀能令身體康三知足四有希望蓋希望者樂觀之所産出也况今日之基督徒除安息日叙集外更有田人舉行之叙集（如擇業游覺游戲交際等會）能從苦惱中尋快樂哉是則天地雖在何處非基督徒行樂之地乎日月雖長何非基督徒行樂之時乎云云演畢繼以缪君等唱詩麥君噳談至十句鐘茶會盡歡而散 
[派員調查南滙知事被控案]  
　　現任南匯縣知事被該縣公民王澐洲等赴江蘇高等廳呈控該知事因錢債細故違法溢　經高等廳據情呈請江蘇齊巡按使飭先將該知事撤任歸案訊辦並派馮委員前往代理一面飭行滬海道尹楊小川君派員前往調查案卷現聞楊君特委本署秘書棄銘直君前往調卷查辦 
[張代總巡注意命案]  
　　泥城外澳門路與華界毗連之處麥田内曾於上月二十四號發現年約三十餘歲之無名女屍一具己由靜安寺捕房飭探將屍舁至斐倫路驗尸所禀奉公共公廨中西官驗得喉間受有刀傷顯係被人謀斃因查無尸屬着保棺殮厝壇召認並將該尸懾影備查一面諭飭中西包探嚴緝兇手究辦在案茲悉張代總巡以案關謀害性命情節重在業巳通諭各捕房中西探捕一體留心查緝並飭將所懾之影翻印多張分縣各捕房門首俾便尸屬辨認冀得眞相云 
[行使僞幣之敗露]  
　　周榮山陳金生等前日携帶僞質銀洋至城内外各商铺混用當爲沈連鄕察破報告守望巡警將周陳二人拘住旅在身畔抄出僞銀洋六元並五元鈔票一張眞洋四元皮夾一只解送警廳司灶科經科長提訊供認不𧫱遂即備文將周陳二人並告訴人沈連鄕及抄獲贓物轉送地方檢察廳請究汪廳長論令分别收押沈出外候訊 
[串騙布疋案辯論終結]  
　　唐棣生控顧祥生（即顧子康串騙布疋一案前日午後由地方審判廳端术棻推　官會同宗雲亭檢察官公開刑庭辯論唐投案訴稱向在漕河涇鎭開設同仁布店舊曆七月十三日有素不相職之顧祥生來店購布一千疋言明價洋五百六十元當時囑送來滬至滬南第一樓茶肆門口由顧將布轉送附近空屋内令商人往找徐榮山算取貸價詎一轉瞬間顧與布疋均不知去向乃至警局報告並赴案起訴嗣悉顧徐在九畝地共和春茶肆内啜茗商人遂到廳報告協同法警前往拘拿祗將顧獲案徐己乘間逃逸無踨請求訊追顧供嘉興人家住虹口現在華備興業鐡公司爲夥此次唐處布疋由徐前往取來托商人消售每疋祗賺用錢五文至其如何騙來商人實出不知現在徐榮山何往亦不知其下落求鑒宗君即當庭起訴略謂此案串騙情形巳據顧祥生在檢廳預審時供明應按照刑律三百八十二條辦理並附帶私訴請爲公判被告律師出庭陳述略云被告係體面商人决不作此詐騙之事况是日法警到場拘捕顧祥生實無逃避形狀即此己可槪見應請堂上提徐究辦問官以此案顧徐二人實係共同犯之行爲毫無疑義今日爲辯論終結判顧還押聽候宣布判决徐榮山俟獲案後另行判結 
[拐賣浦口小孩案近聞]  
　　浦口八歲男孩錢長友被南京婦人李胡氏誘拐來滬串同在逃之張永興領至北四川路沈陳氏家圖賣被包探周小弟查獲當將胡氏與孩一併解送公共公堂訊明判氏押候核辦錢孩留候移傅孩父錢少榮到廨冉核在案乃公廨備文移傅迄巳日久未據復到故前日復　捕房禀請公廨再行亟請江浦縣查復以憑核奪云 
[警廳長禁鬭蟋蟀]  
　　江蘇淞滬警察廳廳長昨日出示云照得本廳訪聞本埠地方每届秋令輙有一般無業游民聚集多人賭鬭蟋蟀人類卽屬不齊輸赢亦復甚鉅以致口角鬭毆之事時有發生若不從嚴禁止實爲地方治安之害除通飭各屬隨時查禁外爲此出示曉諭仰地方人民一體遵照以後不准有聚賭蟋蟀情事倘有故違定將爲首之人拘案重懲决不寛貸各凛遵勿違 
[流氓横行不法]  
　　前日住居文安坊之蔡超羣備同伊妻投閘北檢察分庭控稱民人有二女同在絲廠做工昨晚放工歸家路過流氓唐德峻支芝興李懷友夏益賓等攔路調戲民妻上前阻止詎唐等竟敢擁至民家將妻痛毆請求騐傷究辦當由李檢察　騐得蔡妻傷勢甚重當即提到唐德誜訊明收押候提同黨併解地方廳嚴辦 
[煙犯分别懲罰]  
　　閘北檢察分庭前日將訊實烟土犯分别起由審判分庭孫推事判决王齊全帶土十九兩半罰洋二百五十元唐三寳帶土二十二兩二錢罰洋二百四十元蔣根鉿帶土二十一兩罰洋三百元許阿榮帶烟泡一粒罰洋二十元蔣根褔即章官褔帶丸藥五錢罰洋二十元王在成帶烟四兩罰洋六十元王阿二帶土五兩罰洋一百元周其陽帶烟丸共九錢罰洋五十元王德元帶土二十八兩解地方廳鄒阿周帶土十八兩押交託帶土二 
[暝蛉子與親生子之紏纒]  
　　巳故甬人蘇葆生（即蘇德標）之暝蛉子蘇耕成在公共公廨控告蘇之親生子蘇耕仁弟兄不分故父遺産一案前日上午由廨傅同蘇之親戚朱葆珊經王襄讞會同英領卓君升坐民庭研訊據原告氏表律師安德臣聲稱敝律師與俞惠民律師承辦此事己故蘇德標之髮妻俞氏無出繼妻陳氏袛生二女後又娶妾連生兩子於未生兩子前即領被告爲螟蛉子因讀書未有進步故於十五歲時由蘇送至其妻之表弟朱慶林處寄養由朱與之學習做水烟袋生意蘇伤標之母故後訃文上列有原告之名迨蘇德標死後故告竟不通知後原告在報紙上看見即赴寗波帮辦喪事亦穿孝服喪事旣畢回至滬寓被告兄弟竟將伊遂出惟查照條例螟蛉子亦有應得之利權請爲察核旋由朱葆珊上堂堂上以其年老准予坐而待訊由安律師請據朱稱與蘇係親戚自蘇死後鮮有往來蘇之家事亦不詳悉現奉堂上囑爲調查惟知原告當時確由蘇德標撫養後至寗波學業及今如何涉訟均不明晣英領卓君向朱曰中國凡先領螟蛉子後自生子者能否將螟蛉子遂出螟蛉子與親生子　權利請試言之朱謂此層中國並無專條如螟蛉子行爲不端可以遂出至權利一層同族可以公同酌定之繼由朱慶林上堂證明己故蘇葆生係是表姊夫從前確將原告寄養我家且月貼膳費並由原告蘇耕成上堂供明前情復經被告代表律師向朱慶林與原告盤詰一過並稱原告早經被告之父轉送與朱慶林爲子朱曾立有字據不能作爲被告故父之螟蛉子請爲察核中西　會商之下查以照現行條例第一千九百六十四條螟蛉子本可酌給財産惟原告所呈證據不　判令將案注銷被告開釋 
[金恒義必欲上訴]  
　　楊州婦人金沈氏控金恒議呑没伊夫遺産洋一萬餘元迭經公共公堂訊明以原告係被告故父金東旭之妾判令被告酌給洋四百元在案嗣因被告不服聲請復訊不准故於前日復延律師投廨譯稱被告不服判斷聲請上控王襄讞商之英領卓君以被告旣不服判决者照章交四百元人洋並保准予上訴 
[不付期票案仍照前斷]  
　　聞賓賢控周榮貴不付期票曾經公共公廨判局交一千九百八十元人洋並保限期繳銀在案嗣因被告無人擔保迄仍在押前日忽延律師投廨聲稱被告在押不能料理要求減交一千元人洋並保出外設法清理中西官不准判照前斷辦理 
[方單抵押賬欵]  
　　振昌號控經理嚴福海不理賬欵一案前日上午經公共公廨中西官傅訊據被告代表律師投稱被告所欠原告賬欵己將方單作抵興原告商明判嚴交保候展期一禮拜再核 
[再誌顧振中之債務]  
　　大華女學校長顧振中前因虧欠隆茂公司周德銘肥皂價洋七十一元及滙通公司蘇桂春西式衣服價洋五十六元三角裕昌洋貨號货洋五十五元角楊子良米價洋六十一元二角何江舟木器租銀並擔保中華書局書籍其洋五十六元茶房林根才薪工洋十五元森大號板木價洋十九元二角延不歸還被控經法公堂傅訊限期交還嗣因逾限不交故諭各原告限十四天查明顧振中原籍無鍚有無家産作抵禀覆訊核在案今又届限周德銘等聯名禀稱商等奉諭前往查得原籍冋有平房三間田二畆坐落該縣開原鄕地方求請發封備抵訊之顧供現己挽人在外向各原告説妥立據拔還各原告同稱並未允許聶　員商之法副領事德君判令退去候移文無鍚縣知事查明是否屬實復到再核 
[僅僅借到一百元]  
　　耿仁亭等前控馮焕新圖賴借洋及貨欵共九百餘元經法公堂判交人洋並保嗣因無保押追在案後馮請寛限先繳洋二百元餘欠隨後拔還飭俟將洋繳到再行核奪茲又解訊　原告投案請追馮供巳向親友借到洋一百元今特呈繳求恩成全中西官判馮還押限七天再繳洋一百元方准交保出外清理 
[擔保車租之賠索]  
　　法商匯中黄包車公司西人前控租車保人劉裕階嚴正仁拖欠租洋一百八十元藉詞有包車十輛未修不能放租請爲追究等情經法公堂判令交保在案茲又解訊原告洋人稱車子四十部均在嚴處訊之嚴供實有未修之十部不能出租求恩公斷劉供巳措得現洋一百元呈繳餘洋請將未修之車租扣除中西讞員以保據載明四十　未便推諉判各交原保限三天再繳洋八十元完案 
[地價與遷墳均有着落]  
　　奚周氏前控原中顧鴻飛顧　福及得主沈鍚金等短交地價銀四百十兩及遷墳費洋一百元經法公堂訊得該項地價係原中顧鴻飛陳少棠等串呑判各交五百元人洋並保出外限七天照繳在案茲又解訊顧陳兩人共繳洋五百元並稱該地價沈鍚金並未交齊訊之沈供照算小民應找地價洋八十元茲特繳呈中西讞員以沈應找繳洋一百七十元除繳到外着再繳洋九十元連同顧陳所繳之五百元併給該氏具領所有堂費應由中人分認繳洋開釋完案 
[取締雉妓拉客之公道]  
　　雉妓沿途拉客最爲惡習故捕房嚴行取締有犯必懲惟各雉妓一經拘案不曰購物即日巡捕妄指茲英領康君恐有寃誣特於前日商明公共公廨關讞員傅諭捕房嗣後凡見雉妓違章拉客除將該妓拘押外須將被拉之客傅案質證以免遞飾而昭公道云 
[扁擔撀傷面部]  
　　紹興人王毒賣向擺菜攤爲菜昨晨在倉橋堍擺設菜攤適被李有興之人力車經過碰損以致口角王即用扁擔擊　李之面部爲崗警所見將李王帶至一分署察得李傷勢非輕飭併送　顧司法科訊究 
[美租界捕房瑣事]  
　　昨有溙匠柴杏褔興同業陳阿三在菜市街因爭包工程術突互相肆毆被捕一併拘入捕房押候解廨訊辦 
　　胡阿扣昨　怡和碼頭行竊策　被管碼頭人查見鳴捕拘送捕房　辦 
　　昨有張阿四至嘉興路某車寓内行竊焑土被車寓主扭送捕房請辦 
　　昨日漢壁禮路上有陸阿財等三人不知因何互相鬥毆被捕一併拘入捕房捕頭詢得事極細徴分别斥釋 
雜評三 
[永定加税風潮感言] [  （訥）]  
　　天下事意見相背則爭以起歐洲之戰不過國興國之間意見相背而巳中國政府興黨人爭至今不巳亦不過意見相背而巳夫政府興黨人爭人所共見者吾謂中國今日尚有上下相爭之一事隠伏於中未大表著而其意見之相背則己有明徴也政府之言曰國家財政如此困難國人宜善體北意一切舊捐新税當極力推行國民則曰民力如此艱難政府應加體卹一切舊捐新税宜稍從寛缓上下意見旣各趨於一端於是經徴者一言捐税則嚴厲不稍假借國民一言捐税則相視如仇　積此原因而閙捐抗税之風潮𧺊矣吾敢謂他日必將有甚於此者詎非一至大之危機乎 
[補録命令]  
　　十月一日大總統策令特加李福興陸軍上將銜此令 
　　又令司法部呈請任命王元增爲京師第一監獄長梁錦漢爲京師第二監獄長山荊華爲直隷清宛監獄典獄長應照准此令 
　　又令據寗武將軍督理癀西軍務陸榮迁廣西巡按使張鳴岐電陳駐邕副司令商聚金廖正元呈報本月一日在邕破獲亂黨機關要犯李羣黄俊傑梁陞等均巳捕訊據供偁亂黨潛謀擾邕舉李羣爲廣四猛進會長黄俊傑爲總指揮梁陞胡德鄕葉翥聲等分投煽搆受有孫文僞照及在滬機關部委任赴邕購刺將軍巡按使及圖煽軍隊搶掠起事當將獲犯李羣黄俊傑梁陞按律鎗斃旋接振武上將軍龍濟光電稱緝獲吳德鄕葉䎝桐二犯訊供情節相符各等情亂黨蓄志破壞行同盗賊殊堪痛恨該副司令等緝捕認眞弭亂事前殊堪嘉　仍著各省將軍巡按使嚴飭所屬加意防緝以遏亂萌切要此令 
　　又令據河南巡按使田文烈呈稱查明武安縣知事王堉昌被控犯贓溺職一案據實復陳等語知事被控各節雖均查無實據惟於口事舞弊浮收差役搖索詐種種失于覺察究屬難辭厥各王堉昌著交文官高等懲戒委員會議處餘如所擬辦理並交内務部查照此令 
專件 
[陸軍官佐補官令]  
　　第一條陸軍官佐補官分除補升補轉補四項　　第二條陸軍官學校（留學外國士官學校）或他項同等之軍佐校（留學外國軍佐學校）畢業生充學習官期满經該管長官出具考語堪以授官者按照所學兵科補以本科少尉或少尉同等官爲除補伹軍醫司藥得以醫藥大學及醫藥專門學校畢業生經陸軍部試騐合格充學習官期满者依本令除補 
　　第三條准尉立有戰功並具有少尉之學職經騐由部考照准後得升補少尉爲叙補 
　　第四條自少尉以上各官佐於具有一定之資格者補以升級　　第五條自上校以下各級軍官於具有憲兵學職者准酌改相等憲兵官爲轉補 
　　第六條陸軍官佐經初次補官之後非具有左列各欵資格之一者不得升補一自補官日期起算實任軍職之年月初等官佐扣足二年中等官佐扣足三年上等官佐無定年二實任軍職限内成績卓著經該管長官詳報有案陸軍部查核相符者三年限巳满得有上一級軍戰出缺時 
　　第七條戰時建立殊動人員得不拘升補之期限 
　　第八條補官之分别如左一上等官佐特補二中等官佐簡補三初等官佐薦補四准尉及相當官佐由陸軍部補授彙案呈報 
　　第九條本令自公布日施行 
[高等分庭暫行條例]  
　　第一條凡距較遠交通不便地方除依院編　法設高等分廳外得因必要情形於道署所在地暫設高等分庭　前項高等分庭得附設於外道道署 
　　第二條高等分庭之設立及發止由各該省高等審判廳長詳請司法部核定但委任巡按使監督司法行政省分經由各該巡按使咨陳司法部核定之由高等審判廳長詳請同法部設立或發止者須於核定後咨照巡按使備案 
　　第三條高等分庭置推事三　配置檢察官一人　 
　　第四條高等分庭審理案件以合議制行之 
　　第五條高等分庭各員關於應受道尹之監督事項依巡按使委任道尹監督司法行政辦事權限暫行條例行之 
　　第六條高等分庭置書記官一人或二人掌理訟記録會計文牘及庶務但依其情形得以道署屬兼任之 
　　第七條高等分庭得置承發吏其員額由各該本廳長酌定並委任之高等分庭爲繕寫文件及其他事務得酌用　員 
　　第八條高等分庭對於道尹及管轄區域内同等以下各官署之文件以高等分庭名義行之對於其他官署之文件應經由各該本廳行之 
　　第九條高等分行庭所收訴訟費用及特别收入欵項照各該本廳依司法部所定各規則辦理 
　　第十條法院編制法及其他法令關高等分廳之規定與本條例不相牴觸者於高等分庭得適用之 
　　第十條本條例自公布日施行 
來凾 
[南京吳澄昌等來凾]  
　　敬啓者寗垣兵災賑卹賠償由金陵道道尹王舍棠派楊某爲散放賑卹事務所所長業巳散放通知書將來持書取欵但通知書所塡捐失數目多興原報損失清單數目不符其中舛誤不可究詰所錯户口有兩千餘户之多所錯欵數有錯少千百元之鉅（如原報一千零二十元通知書誤塡二十元原報九百零四元通知書誤塡一百零四元）商民紛紛禀請照原報失單更正楊所長概以善後賑撫局原册載明損失若干（即錯少數）例從少數批駁及再禀請查核原報失單恐賑撫局膽録原册有悮又批以善後賑撫局原册自有賑撫局負責本所無更改之權萬難承認着無庸議云云竊以損失數目自宜以各人所報失單爲凖賑撫局雖巳取消但旣移交散放事務所則該所即當負責任亦即有更正膽録原册舛錯義務何得批置不理現在凡被批駁之户吞聲飲泣無如之何貴報爲與論代表乞主持公論并乞以此凾登入來件門爲禱　南京商民吳澄昌劉棟臣王海濤徐淮生等二千餘人公叩十月三日 
[徐昌言來凾]  
　　謮十月二日貴報新聞欄内壽祥里被刧一案謂係外甥阿三糾黨夥刧乃屬訪誤實係男僕崇明人樓柴狼又名加六糾引舊貨店之予根保等夥刧特請更正載入來凾門内以得事實壽祥里三十一號門牌徐昌言謹上 
[在北電報公司來凾]  
　　頃閲貴報本埠新聞欄内載有大北電報公司總理作古一則于事實稍有不符蓋敝公司恊理藍克君於兩日逝世貴報乃稱總理特此凾請更正以昭核實 
[鹽城徐君燮致盛杏蓀凾]  
　　敝邑自去歲秋冬問即乾旱無雨海潮倒灌溝澮俱盈今年春夏雨季農民新禱奈寸澤全無以致食水維艱井泉盡涸禾苗枯槁飛蝗蔽天民無宿　野有餓莩此數十年來未有之奇災也前轉省長電政府云江北旱荒鹽阜尤甚洵　確論雖蒙補救然淮海 
 
 
 

Page 11

 
 
　　揚地方　澗杯水之設難救車薪現敝邑飢民紛南渡經半途截留又相率回里老弱者勢將坐斃壯者無處覔食定爲挺而走險之謀况江北本爲盗藪呼嘯成羣其後患不堪設想現敝邑雖公間籌辦平羅無如商業彫零户少殷實點金無術徒喚奈何同人雖勉力凑集不過一狐之腋不足以禦奇寒爕　今冬固難支持來春尤爲緊急久仰我公具菩薩心腸宏釋迦道力數十年來廣大佈施活世界災黎奚止恒河沙數所以爕不揣冒昧敢呼籲於仁人長者之前恕求來歲正初或購麫粉或買雜糧並希派員查放爕當盡力贊幼不辭犬馬之勞敝邑數十萬溝瘠餘生在此一舉其嗷嗷待哺之情形視爕至　處散振時殆有過之無不及也來日大難民情蠢動如蒙俯允不獨活一邑之生命亦兼籌大局之治安國係匪輕成全者大明知近來水旱偏災各省粉粉告急我公癎　在抱定當殷法拯災但通都大邑呼救者多辭塲窮鄕解推者少務求鼎力救援加惠赤滷則功德更無涯涘矣臨穎不勝翹企待命之至 
 
 
 

Page 12

 
 
   
 
 

Page 13

 
 
自由談 
游戲文章 
[公公傅] [  掃緑]  
　　公公不知何許人其生平之言行無一不公而年又老大因羣稱爲公公焉公公亦自命爲公之又公公公生三子長曰公理次曰公德幼曰公法公公均寵爱之每有食物三人必公派焉公理之爲人也品中正性爽直喜爲人排難解紛一秉至公顧世界不之重並議笑之曰公理賓可恃乎然公理最自信輒獨往獨來於大公之天地間一日過壯夫五六人公打一童子童子大哭公理興壯夫評斥其不公然彼等衆而公理孤遂大駡公理公理雖力興之辨彼等若弗諒其公也公理自知其不合時宜欲改絃而易轍與曲公私公阿公三人遊立公曾以招明開公宴以待客日陶情於公園之中其父公公聞之不許越數年公理游于公庭適有公事倚公堂之柱而旁觀焉第一公案趙公安有一女被鄰人王公怡强姦趙公安控之官官以賣淫斷之如律公牘己成公理不覺勃然大怒指問官而訶之問官急呼胥吏捕拿公理遂逃出公廨明日則四城入門皆有公署告示謂將捕公理而治以閙堂之罪公理萬不得己遂背公公而逃至九霄雲外蓋公理之不在人間自茲始矣而公公慟甚公德性溥溥而仁厚大有民胞物興之槩從沈倈公讀書時得一新義輒公諸同好稍長喜擔任社會公益然社會公屏之日我等自私而己公德一出即對壘之公敵也排陷之無餘地里中惡少或假公德之名歛錢以營其私而公德卒無以剖白世之人遂吐駡公德公德之心亦因以灰卒至一蹶不振抑鬱以死而公公慟甚公法自幼嚴謹然交游多顯貴奔走於王公君主間頗爲强者所用若焭焭弱小則公法悍然不顧其勢利也如此有甲乙二鉅公欲佔某丙之地甲先得这據以自雄曰乃公竟以馬上得之乙則乘機而與之爭且先將某丙他處之地佔爲公用戰線或明呑或暗渡佔不一佔禍且無巳丙乃訴之公法公法大怒謂此乃强者應有之檐優勝劣敗天演之公例爾又奚必隢隢爲乎母溷乃公也丙乃呑聲飮泣而退然其固有之地將或爲公共性質不亦痛乎公法旣斥丙自詡爲公輔之才嗚呼公法雖存實爲梟雄者之益友而即良善者之惡魔正與公公宗旨大相反對而公公慟甚公公嘗自言曰我三子公理公德公法一去一死一雖稱爲公而實反對乎公不如去不如死公亦曷足稱乎由公言而推之公今老矣兩子公理公德巳無一存幼子公法實爲不公之至公千秋萬歲後足徴公之爲公不再存於天地問矣又奚必言公哉 
　　論曰我傅公公而歏公之本無足傅也公惟賴公理公德公法欲以成其大公而豈知適成爲反比例也公之見忌於世界上也久矣後之人如有再言公者定　拔舌地獄 
詞選 
[問秋臨江仙] [  東圍]  
　　欲訪西皇高拱處輪蹄踏遍天涯幾番載酒過東籬黄花無一語消息更誰知隔水機夫行巳遠尋師童子何之雲深烟瞑月來遲多情惟蠋蟀爲我話相思 
[爭秋]  
　　署肆炎威凉竸爽相持兩不相容儼然晋楚互稱雄荷先喧急雨瓜亦戰西風沙雁縱横寒結陣蟻圍堅莫能攻廉泉讓水沓難逢請看蝸角上蠻觸恍交鋒 
劇談 
[北京开然戲爱國公債劇本（續）]  
　　第六幕勞慟者奮起爱國心 
　　此幕實寫勞慟者聞風興起熱心爱國映出富貴人視財如命反不知國家存亡之關係金家車夫見金守仁之吝啬破蠰公益憤怒塡胸一日聞湖廣館開公僨會極端贊成遂往小茶館内勳化勞慟者多人赴會聽演説以啓發個人與國家之關係（幕中人物）金家車夫送煤夥計工人人力車夫跑賬小使送報人茶館夥計説書人老腐敗一人 
　　第七幕各界赴會大寫眞 
　　此幕實寫各界人士赴會之熱誠惟守禮在虎坊橋上笑駡譏剌謂赴會者爲好名適金守信亦來赴會諌其兄不宜旁觀笑駡須竭力贊助提倡方不愧爲國民一份子所言極爲慷慨幕中有　者二人預言二十世紀之中國將由貧而富由弱而强（幕中人 
物）各界代表金家兄弟四人金家車夫預言家二人 
中外銀行老板勞慟者六七人學生軍人工師和尚 
　　喇嘛道士五族人民 
　　第八幕湖廣會館大開演説會 
　　此幕實寫提倡内國公債會在湖廣館兩次開會之盛况集各處代表偉論名言重復申明使人人洞悉眞相並請幕外大演説家演説以符開會勸導之宗旨中間有金守　請求演説肆意笑駡被警扶出（幕中人物）同上 
　　第九幕看財奴痛悔前非 
　　此幕實寫金守仁旣興主婦衝突又被茶樓富商巨賈激剌金守禮被會場遂出二人巳稍知悔懊襄歸家主婦見其形態窘甚乘間勸勉二人遂翻然警悟痛悔前非遂與主婦商議欲盡國民應有之義務正談話間守義守智守信赴曾回家聞兄改悔喜不自勝共叙家庭之樂適有女賓來請同赴銀行購買内國公債票（幕中人物）金家兄弟五人主婦家僕女賓 
　　第十幕國民爭購公債劵 
　　此幕實寫國民爭購公債踴躍之情形婦人有脱簪環變價購劵者工商有以營業所得購劵者其他官吏敎習軍人或以薪俸全數購劵或可少支月餉儘力購劵以至公役僕與夫走卒亦莫不各節冗費積少成多藉購劵爲儲蓄爱國熱誠勇於奉公中國交通兩銀行應接不暇不移時己超過公債原額數百倍銀行報告政府見國民之義勇熱誠可嘉不便推却將宣布繼續興起内債以免借外債之因難虧累内債一興中華民國財政從此即可轉機百廢俱興轉弱爲强立時可嘗中華民國萬歲萬萬歲（幕中人物）同上 
　　此戲以變形的演説爲實地之勸導所擬各節皆題中應有之義編以爲戲加以點綴演者即犧牲色相現身説法聽者自了然　目且了然於心其感動力視乾燥之演説當爲宏大雖此爲天然戲旣非如舊戲之有聲有色亦非如新劇之布景言情僅具雛形敢云美備惟幕鼓晨鐘取其發人深省而巳觀者其母視爲劇即以之爲變形的演説可也北京通俗敎育會附誌 
 
[十三圖倈應劇談]  
小説 
[花木蘭傅奇] [  天虚我生]  
　　第十三齣倈應（續） 
　　（内吹擂）（淨中淨武丑武旦拱迎介）（場設高座）（武生上座介）（衆）參見大王（武生）弟兄們少禮（衆）不知大王升賬有何盼咐（武生作勢介）阿吓衆兄弟爾等問倒也罷了若問起俺來怎不敎咱家怒髮冲冠也嗎（跳下）（立場唱）（夜行船序）枉做英雄讓殘兵老卒汗馬爭功近聞道單于蠢動懵懂塞上將軍邊外兒耶昏昏如夢没用待割地與求和再把個明妃餽送 
　　（衆惱介）挨哈這可不短了俺國家的氣　（武生）不伹爲此更有那可笑的事在着（唱） 
　　（前腔）爲的國課虚空向民間搜括巧奪天工爲官的落得銅山坐擁作俑名託招軍實飽私嚢鑽頭覓縫閧動震天地怨聲高兒戲一般胡弄 
　　（衆）挨哈道不是逼人造反嗎（淨）呵大王爺們何不一閧而去將那些狗官殺却將他這私嚢充做軍餉帶領兒郎們前去掃平那胡虜再回山寨可不爽快（衆拍手介）快事快事（武生）住了這話請不得平虜昵也是俺們食毛踐士的本等刧餉呢可不是俺們急公仗義的本心兄弟們果然願起勤王之師咱家盟可插血下來（衆作勢介）俺等願從武生）哈哈這　是英雄本色兒郎們擺過香案（雜）得令（内吹擂）（場列香案）（衆拜介）（同唱） 
　　（黑䗫序）焚香祝告蒼穹俺食毛踐土君恩山重爲聽説邊疆震動不才臣願賈餘勇願聯　擒虜寇走馬告成功矢精忠敢負斯盟天鑒應非夢夢（衆起介）（撤香案介）（未完） 
[家庭小説嫣紅刧十三續] [  常覺小蝶合譯天虚我生潤文]  
　　老人曰予心未嘗不欲厚嫁吾女特吾經濟狀况不能如吾之顧然吾素日所積尚有十金鎊之儲吾女嫁時吾當出吾乾　之手納諸吾女嫁衣之嚢然而此外實無長物要之有此區區則吾女出門而後當不覺其驟然而入窘鄕也密司脱好禮傍登汝當知吾家境况每于一歲之杪能免催租人腫吾門者即巳萬幸遑論儲蓄然使吾人處此地位苟能眛其良心以慈善家佈施之資入我腰嚢中者則至今日亦巳綽綽而有餘特吾良知爲聖經所範乃不敢背上帝抑且失一麫包即足　一寡婦塡諸溝壑故予未暇爲我子女計也好禮倍登曰丈誠天公之善人哉即此一事巳足體上帝之心矣老人暫置弗答𢌞身以撫嫣紅之扇曰嫣紅乎� 
汝豈病耶汝頗胡爲赬頳若是實則嫣紅此時方自伏案而泣特在老人以昏花之老眼視之初不見其淚痕伹覺其粉　之上爲爐火之光所映赬赬然有容光耳旣而乃見之矣則慰之曰吾女乎汝奚泣爲且汝所持之事未　背禮　吾亦復深喜其人特吾人所以弗欲者弗欲其久處窘鄕巳耳嫣紅乃徴昂其粉頸以面向老人曰吾父乃　彼人將終窮耶老人曰非必如是言也蓋敎授之事勞而所入特徴　年而後行且較今　勞而綜計其所入充分亦不過三百　巳耳嫣紅至此則又伏案而泣蓋其心田之中實巳種遍情苗毫無𨻶地足容第二種之　想即使好禮倍登流爲乞丐亦且隨这而行故覺老人之言皆　辭也讀者亦知情之爲物乎情之爲物殆如　兩一　其身除至死而化爲異物外殆無能解脱之一日然而情之深者　化異物亦猶綿綿至無盡期天下人之額此者多矣而紅即其一也 
 
 
 

Page 14

 
 
   
 
