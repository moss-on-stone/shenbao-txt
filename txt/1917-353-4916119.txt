# 1917 - 353 - 4916119

 

Page 1

 
 
   
 
 

Page 2

 
 
時評 
[停戰（冷）]  
停戰布告已通電矣今日所急欲問者則各方能否奉行此布告而停戰也 
　　藎今日國事之大難在人心之不同而又统率之無力人心不同故臨時而異議紛起統率無力故異議紛起而無法以泯平每有事可相商而爲一二無大力量無大關係之人所持而因之中變者况其爲據有一部分之兵力者耶故停戰令而果能停與否即自後國家能否統一之先機也 
命令 
　　十二月二十四日大總統令　陸軍部呈請任命馬相麟爲陸軍第二師砲兵第二圑第二營營長應照准此令 
　　又令　陸軍部呈請任命高金山爲陸軍第二十七師副官長應照准此令 
　　十二月二十五日大總統令　兹制定國定關稅條例公布之此令 
　　又令　派王瑚爲京畿各路賑災總督察官此令 
又令　財政總長王克敏呈秘書羅振方羅惇暉呈請辭職應照准此令 
又令　財政總長王克敏呈請任命錢錦孫署秘書應照准此令又令　晨商總長田文烈呈秘書李作棟温熊輝呈請辭職均照准此令 
　　又令　農商總長田文烈呈請任命吳含章周德蔚 
書均照准此令 
　　又令　參謀總長蔭昌呈請任命中文璽爲科長應照准此令又令　陸軍部呈請作命蘇世榮爲陸軍第三師步兵第十二圑圑附應照准此令 
　　又令　華寶歌晉給三等文虎章高蔭槐晋给四等文虎章此令專電 
北京電　停戰布告已如作昨電發表仍書二十五日閣員惟曹汝霖請假未署（二十六日下午三鐘） 
　　北京電　停戰布告尚有司法江庸因休息日未歸尚缺副署但明午必可發表（二十五日下午六鐘） 
　　北京電　陸代表雷殷自甯致余書述莫榮新皓電潮汕收復閩兵敗退如不來侵决不攻閩惟共和精神寄諸國會西南要求即在恢復國會又桂省長兼陸參謀長李静誠銑電言李陳諸督盛意陸亦極盻已電勸各督取消自主潮汕之師迭電莫代督停攻圖閩之師亦去電勸阻總之陸極願息事無異議希轉逹陳炳焜電亦同又莫榮新致李曹陳王四督巧電閩軍不再侵犯不敢另有衝突以副希望和平之意又莫電雷彭兩代表（一）約法問題取消臨時參院恢復非法解散之舊國會（二）事實問題撤退岳州北兵公平處置潮閩事凡此皆係停戰布告未發表前兩方接洽之經過事實云（二十六日下午五鐘） 
　　北京電　國定關稅條例已用教令公布要點外貨進口應按本例稅率徵收但以條約協定者從其協定進口外貨除另有規定外其課稅定率如左（一）奢侈品值百之三十至值百之百（二）無益品值百之二十至三十資用品値百之十至二十必要品值百之二十至十稅率表由財農兩部曁稅務處根據本條定率釐訂（二十六日下午一鐘） 
　　北京電　内部以辦理京畿災賑請派大員督察奉令派王瑚爲總督察官（二十六日上午一鐘） 
　　北京電　今日各報補行休刋　　　（二十六日下午一鐘） 
　　北京電　元旦典禮照二三年舉行外賓約定分起覲賀派出陸宗輿等招待並諭府屬文武立班體制特加隆重馮日來抽暇寫斗方福字作京外長官贈品　　（二十六日下午一鐘） 
　　北京電　王金鏡電告湘桂軍頗向通城等處進行請速發停戰布告庶可加以詰問又趙倜報告荆襄獨立軍有向南陽進攻之勢時局未可樂觀　　（二十五日下午八鐘） 
　　南京電　王芝祥殷鴻壽頃抵甯李宗黃晚車赴滬（二十六日下午九鐘） 
外電 
北京至急電　停戰布告已於本日下午一時發表　　（二十六日） 
　　北京電　據國務院消息所有主戰派閣員因北方各督軍對於停戰布告之問題多不反對及馮總統之撫慰錢能訓等之奔走運動乃終至軟化副署停戰命令照現在情形觀之内閣似不至有所更動（二十六日） 
　　北京電　中國大局自本日起已入於南北和解之時機中央政府内部主張使南方代表聚集北京開議調和談判者頗不乏人　　（二十六日） 
　　北京電　二十六日馮總統發布戰令由各部總長副署大旨謂因戰禍而使人民憔瘁財政困難逹於極點各將士奔走戰場困苦萬狀在戰地之外人生命財産時虞保護之莫及况中國旣與協商國取同一行動正宜養蓄勢力援助友邦當此之時斷無再以内訌爲事之理各省雖受平和久欲遏止戰禍然因荆襄宣告自主不罷挑戰行爲以致未發停戰之令近日以來疊接陸榮廷譚浩明等來電聲稱現已停止各軍之進行請速發表停戰命令當此人天厭亂之際中央與各省均表同情於陸榮廷等之提議乃同意於停戰之舉日來陸續派出各軍宜堅固防務徐待後命如有標榜平和而逞侵略之野心者直是全國公敵所有善後事宜宜彼此各以誠意各依命令不背正義不各旣往以協議之　　（二十六日） 
　　北京電　日本公使林權助氏於昨日下午八時三十分乘京奉車啟程回國中國政府特備貴賓車並派京師警察之巡警步軍統領之兵隊及軍樂隊至車站以表敬意中日官民及外國公使館人員均至車站恭送（二十六日） 
　　南京電　淮陽鎮守使馬玉仁昨日抵甯爲配置防務事宜而陳李督軍（二十六日） 
南京電　李督軍接陳光遠來電請拒魯軍之入贛（二十六日） 
　　南京電　江寗鎮守使署及戎嚴司令部於昨日移入舊江寗府署（二十六日） 
　　漢口電　王督軍見北軍近日絡繹南下勢甚急迫因於昨日發長電致中央請速發停戰令極言武力解决時局之不利（二十五日） 
　　漢口電　直隸第三師第十一圑步兵兩營二十五日抵漢第五旅司令部擬暫駐廣水驛　　（二十五日） 
　　漢口電　第二艦隊司令官杜錫珪已到漢口聞將奪回曩被荆州軍所奪取之軍艦江犀　　（二十五日） 
　　東京電　日本赤十字會　五千元至天津分會充天津水災救濟事業之費用　　（二十六日） 
　　東京電　據瑞干勃倫來電云俄國與德奥之媾和談判已於二十二日起開會俄國代表宣布平和條件之要　已付審查（二十六日） 
　　東京電　今日相州三崎有大火災延燒四百户　　（二十六日） 
　　京京電　日本北部從二十四日起降大雪火車電報電話皆不通房屋被毁死傷甚多　　（二十六日） 
　　以上東方通信社電 
戰電 
羅馬電　意國公報云山境陣線有戰事波细拉亞歇哥東南佛倫齊拉山谷薩索羅索南坡有敵軍猛攻均爲意軍所敗受損甚重（二十三日） 
巴黎電　法政府下令准編塞克斯拉夫陸軍以法軍中之塞克與斯拉夫兵士爲中堅　　（二十一日） 
　　倫敦電　管理大臣現命擴張地方糧食委員會之職權凡一切要品均有處置之權朗逹貴族向船主人提議凡來英之船拘　利用其每寸之地位儲食物以供給英國（二十三日） 
公電 
　　岑西林致馮總统電　北京大總統鈞鑒養電敬悉鉤座篤爱和平羣倫感戴當述尊旨轉電西南抑煊硜硜之愚有爲鰓鰓之慮者竊謂是非必歸一致政策不容兩歧舉棋不定則急刧滋多大柄下移則威權日削自四督倡救國息争之議以副鈞座仁民愛物之心元凶向風喁喁望治廼遷延多日解决無期日言調停而言苦繁枝日事敷衍而事益棘手於是羣雄並起萬竅怒號索餉增師盜兵符以陵主座喪權辱國假外力以逞淫威非特國家有危亡莫救之虞直陷鈞座於困難不堪之境煊亦知鈞座處萬難之勢爲兩全之謀持重周詳求全委曲然大計所關不忍則亂羣疑莫定惟斷乃成爲國家計爲鈞塵計必當尊重法紀收拾人心國有綱維而始立民所歸往謂之王專制且然共和奚論鈞　試審宇内之輿情不和何以蘇其疾苦顧元首之地位非法何以保其尊嚴若不爲根本之圖而惟權宜是尚將以利用適以長奸將以止兵適以啓變　見國無一是政出多門威不足以制從惠不足以要結增兵備亂而亂益滋甘言語人而人愈惑下陵　替綱紀蕩然重以天災人事相逼而來外患内憂紛乘不絶國亡無日鈞座又無利焉今西南已表眞誠之意黎庶尤切解懸之思伏望定撥亂之遠謨爲仁者之大勇涣頒大號實行法治國家蒙無　之休鈞座　千秋之譽若有好人撓阻讒言孔多或具叵測之姦謀或爲個人之利逹不惜陷害鉤座勛禍國家韋堅持初衷屏棄邪　聘老爲鈞座性命道德之交李王陳諸督爲鈞座腹心股肱之寄任賢勿貳去邪勿疑彰瘁旣明利賴靡畫煊谈　時作足不出户衰病侵尋於世何求痛國步之艱難作再三之凟請不盡縷晰無任主臣岑春煊叩徑 
　　馬國文致政府電　北京大總統王總理各部總長鈞鑒出兵電令聞已頒發國勢危急一髮千鈞卽今挽救尚未爲晚不自揣度謹貢罪言幸垂察之國以保民民乃愛國遠望東海瘡痍满自近觀畿輔遍野哀鴻何以政府對於災民賑撫則籌欵爲艱出兵湘鄂則不惜鉅欵以百萬金錢消耗於鎗林砲雨之頃刻間何如停戰以節軍費而救此數百萬災黎之生命國文奉熊督辦派查京畿各縣災區蕩析離居傷心慘目此數百萬災黎知政府專事戰争無心民政萬一擬而走險盜賊满山通縣近日搶案十餘起皆有利用政府出兵西南蠢蠢欲動之心財有時盡力有時窮又將何術以處此此就京畿災民而言不忍戰亦不可戰者一也用兵以餉械爲先試問政府派兵南下軍械軍餉多仰於東南東南一有變北軍熊支否與其至戰後不能言和或同歸於盡何若養其威望保我邦家此以軍械軍餉而不能持久之不可戰者二也縱使政府借貸外資或搜集京畿之現欵以作征南之軍費月前中票陡跌實由長沙之失守近來中票稍稳亦由於停戰而言和老一經宣戰提撥現金南下則中票將等於零金融紊亂民不聊生軍警窮民保無譁變此就北京金融秩序上着想而不可戰者三也俄德媾和近東之問題解决遠東之處分斯來大難方興岌岌可畏同室操戈力盡精疲外侮一　何以圖存此就外交上着想不可戰者四也戰旣不可敢請言和和之要端先派專使雙方均表示和議之决心各提出退讓之條件南　以恢復國會爲惟一之要求亦以恢復國會爲正當之主張共和國家不能無國會項城違法解散國會而　陂復之蜚陂　於威力而解散國會而我公復之斯正義也旣循共和之軌道以杜南軍之藉口第一問題旣已解决以慰天下之望而南　仍復肆意要求則不得已而用兵天下當能相諒爲國而戰者昌爲權利而戰者亡項城惑於羣小而失敗敬懇我大總統總理勿爲陰謀家所蠱惑勿爲野心家所利用則國家幸甚馬國文叩　 
要聞一 
[和戰前途之京訊]  
　　昨日星期政局絶無重要消息惟聞前傳特派赴桂之王芝祥上將已於昨日下午四時由元首傳見特授親書三封一致岑春煊一致龍濟光一致陸榮廷並囑王氏先赴上海邀請岑氏來京然後分赴龍濟光陸榮廷處疏通意見聞王氏已於昨晚回通日内即可首途然則時局之解决大要必在王氏赴桂以後而氏此次究能收得何種結果現在却尚無從說起也又聞陸榮廷昨又致中央電一件略謂解决時局問題除由江蘇李督軍將鄙意轉電鈞座外並由廷迭次電逹諒邀洞鑒所有西南各首領亦經廷以中央息事寗人利國福民之苦衷去電婉勸令其罷兵惟中央遷延多日迄未有切實辦法致使疑竇叢生　走極端時局愈趨險惡　　外交吃緊之際若不早息内訌尤恐外患紛至沓來國無寗日伏望從速决定頒布明令俾得雙方解釋想西南方面夙具愛國熱忱自當和衷共濟共維國是斷無分外之要求也鄙意如斯尚祈迅賜示復以便照辦云云又聞蘇督李秀山特派劉參謀爲代表來京面謁元首陳述三項意見元首當時曾面語劉代表轉告李督中央於和戰兩端一無偏重各方必須一致疏通不能僅徇李督一面之言遽予裁可李督亦宜爲各方設想不能僅憑西南一面之言遽爲要求至攔阻張（懐芝）軍勿經浦口等要求似屬非妥轉恐因此互存畛域度非兩方之福宜勸李督勿再作此等語云云劉代表已定今日（二十四）出京回　復命矣 
　　龍濟光兵登岸後兩粤軍官通電拒絶及桂軍將邀擊龍軍各節疊誌前報昨聞莫榮新有通電謂誓以全力驅除云云而某方面消息龍軍謀據肇慶龍氏二十二日電政府報告現向廣州進兵並請開去礦務督辦兼缺云云是兩軍不久必將衝突殆無疑義又前日陳炳焜電請將龍濟光調任他職中央業已電覆其電内容係謂兩粤宣布自主因反對段内閣今段閣已辭職而兩粤迄未取消自主已不可解至任命官吏爲中央特權豈容以一人好惡愛憎擅予移易若謂兩粤反對段閣斷不能併段閣時代所布命令悉予否認諸公顧全大局幸體此意云云電首　名仍用南寗譚督軍廣州莫鎮守使陳舜卿先生等字樣又聞在湘桂交界之桂軍有調回桂省之說據新民通信社報告漢口二十一日快函稱桂軍在湘内地者共約一萬一千人一衡州五千湘潭長沙各三千）係由譚浩明親統在湘桂邊境駐紥者有陸裕光之二十營每營三百人純係桂軍韋榮昌之二十五營每營二百餘人係桂省警衛隊編充兩路共得四十五營約合一萬二三千人之譜最近陸韋兩路同時拔隊撤回云云 
　　總統通電主戰派督軍申明不得不停戰理由請各督軍即日電復昨日曹張兩督覆電仍然主戰兹聞豫督趙周人皖督倪丹忱昨日亦有覆電到京仍係主戰大意謂西南對於新舊國會問題旣與中央意旨不合此時停戰徒增長西南之勢不如一戰如果戰勝和議條件自易於商量等語元首接閱後頗現焦灼之狀隨卽擬派專員往豫皖兩省疏通表白中央對於主和之苦心冀趙倪或有轉機 
　　鄂督王子春前日來電謂各軍停戰待命之期以二十三日爲止如無解决方法大局將更不堪设想等情又從某方面探聞石星川軍隊與鄂督所部已如箭之在弦稍觸即發如果中央不速下令停戰則衝突之舉或竟不免元首昨乃與王總理面商對付方法結果由王總理卽日發電與曹仲珊督軍請其即日派兵往鄂以備萬一昨日（二十三）王總理段陸軍總長蔭參謀總長又公電直隸曹督軍迅速出兵赴鄂應援 
　　閩省告急情形屢載報端兹聞政府昨又接閩省李厚基急電一件云頃據密探確報海軍投誠一節全屬虚僞目前水陸圖閩計劃正在積極進行懇中央迅予設法阻止並派重兵來閩以救危急等語聞致府接電後除電復閩督竭力守禦並電皖督迅速派兵前往外一面又電魯督再備一軍援閩以厚兵力並聞張子志督軍已飭陸軍第五師步兵第九旅旅長徐鴻賓卽率所部開往閩省以爲臧致平之助山東張督軍旋濟後定期即日率師南下乃日昨又接蘇督來電大致外患已迫請息内訌同心以禦外侮祈速派代表來寗會議云云張督因主戰主和宗旨不同恐生意見特令馬鎮守使子貞爲代表於昨晚（二十 
 
 
 

Page 3

 
 
一日）十時乘津浦車赴寗疏通意見免生誤會但武裝調和業經决定决不依賴調停而緩進行俟馬氏言旋即行出發又一消息謂以第五師出發尚未取得該師師長張樹元之同意故出發日期殊難預定據某方面傳述張督軍自奉第二路總司令之命卽請中央籌撥軍備現均一切照准昨由陸軍部發給子彈五十萬粒運抵濟垣外並飭北京航空學校撥派單頁雙頁飛機各二架學員十人來東聽候指揮又因運載軍隊津浦路車不敷應用特電交通部由京奉路撥貨車四百輛以備南下時作爲宿營又據政界消息直隸督軍曹錕出師南下有中止之耗昨令已挑選預備隨師之衛兵八十名排長二名仍暫回原哨並將所發之武裝子彈亦一律收回惟另一消息則謂第　混成旅旅長曹鎮現已選派先鋒隊二營當於二十一日晚由張營長督率乘津浦火車南下其曹旅長約日内即行出發不知兩說熟爲可嵗 
[時局與國會問題]  
　　國會問題當然爲調和聲中之一重要條件陸幹卿日前來電兩廣願取消自主元首當卽電詢蘇督李秀山使李君轉電陸君徵其究竟現聞陸君已有覆電到寗李督當卽將該電於昨日轉拍來京其電中用意仍與前此之電無異略謂榮廷對於時局素以法律爲歸宿舊國會中央旣執以不能恢復則召集新國會亦無不可惟臨時參議院原爲非法機關仍應請下令取消以符法律云云但其對於取消自主一層聞尚無道及並聞李總電中曾附以已意略言陸榮廷並非絶對主張恢復舊國會如中央肯予讓步陸氏亦可讓步並提有條件現存純處中央苟能俯允即派其代表彭允彛雷殷二氏來京與議據此以觀似陸氏不主舊國會之說已可證實然莫榮新近致駐寗代表雷殷轉李督軍之皓電則確係力主恢復舊國會略謂共和精神寄諸國會此次戰争實爲此點此間人士及海滇各軍均以先復舊國會爲第一要義即漢黔湘桂先後通電主張亦復相同是西南要求要點如能辦到一切糾紛自當迎刃而解希轉陳李督軍代逹鄙見婉陳中央如蒙採納早頒明令海内歡　歌頌不朽云云皓係本月十九似可認爲兩廣對於國會問題最近之表示至政府方面對於國會之意見元首於前日（二十二日）接見李督軍代表時曾有所表示謂西南旣以前政府解散舊國會爲違法予此時以政府名義恢復舊國會寗得謂爲合法此層决難辦到云云又新聞編譯社消息云一星期以前本社曾有報告言國會問題將歸束於召集新國會而以取消臨時參議院爲犧牲之條件昨聞陸幹卿與中央連日磋商之結果此項問題漸見解决已覆電李秀山督軍轉致陸氏惟公府方面則仍否認云云聞臨時參議院議長王揖唐諸人亦擬於本星期内即將國會組織法議員選舉法議决自行停會又聞王總理昨曾語李督代表言臨時參議院中央並不堅持惟慮有一派政客牽制但研究會因選舉失敗已不必廻護該院云云要之政府目下方針可以解散臨時參議院而不可恢復舊國會以數星期前較之則主張雖無變更而熊度已漸明瞭至於南方形勢陸幹卿最初對國會新舊似無成見然自西南聨合會議以來確已一致主張恢復舊國會前述李督來電云云或爲最近調停之結果至陸幹卿以外則對此事仍絶對主張依法解决故國會問題近雖入於實際協商之時期而其不可樂觀則依然如故也 
[閣議與内閣改组說]  
　　外間近日頗傳内閣有改組消息兹據某方面所聞内閣改組之說已成不能掩之事實元首昨日已致電薩鎮冰請其即日來京蓋劉子英總長近似亟欲求去故元首電促薩氏來京以爲繼海軍總長之任也其餘如陸軍總長段香岩本以主戰爲就職條件今内閣宗旨在和而不在戰則與其本旨不符亦有求去之消息而陸子欣外交總長亦聞有去職之意唯其原因則未詳耳 
　　本星期二之國務會議例會因是日爲雲南起義紀 
念日例應休假聞將提前於今日（星期一）舉行閣議兹得政府方面消息昨日國務院除將提前舉行會議一節通知各部總長外惲秘書長并將應議各案分别重要尋常開單預備惟王聘卿昨日因係星期未曾到院聞今日議案中之最重要者爲外部提出之某項鑛務交涉問題又聞所議要案於外交及時局問題以外厥惟財政問題因年關在即政費尚屬不敷軍隊費用　方催索甚急故財政案實居今日會議之重要部分又一消息今日上午王總理到院舉惲秘書長商定提出今日閣議議案除外交財政兩部提出之案件外尚有參戰督辦處組織案及籌備參戰問題至軍事問題王總理之意擬俟公府參陸辦公處决定此時閣議不欲提出其他案件都不關緊要 
[京津間魯人之呼籲]  
　　山東民政署問題政府如何交涉刻尚未有所聞京津間魯 
人各圓體則文電書函仍自從事呼籲不知效果究將何如也兹誌其最近上國務總理書云竊代表等以日人在山東設立民政署事來都呼籲已逾匝月政府雖屢次抗議日人則延不答覆中央之交涉棘手地方痛苦切膚瞻望前途實深惶恐惟民政署不取消山東之危亡立至民政署卽取消山東之後患方長兩年以來日人來東者已逹數千户經營鑛商各業不遺餘力青膠及内地各縣到處任其居留容納匪徒貽害地方蔓已滋而難國根欲絶其奚自代表等一再籌思用抒管見治標治本宜並顧而兼籌對外對内貴急起以直追除懇鈞院根據公法條约咨由外交部對於民政署事向日人繼續嚴重交涉外所有整理山東内政各範臚陳如下伏乞鈞裁（一）膠濟沿路一帶之縣知事宜愼選相當之人材也查沿路一帶 
日人到處横行販賣違禁物品容納匪徒因事生風輒成交涉地方官旣罷軟而無能日人之凶焰日益伸張一般愚民何知國體故民政署初次成立其往訴者已源源不絶日本憲兵公然濫行搜捕地方官熟視無覩尚復成何事體擬由山東省長派員澈查另簡熟悉外交通曉法律老成諳練之人材充膠濟鐡路沿線一帶之縣知事或可挽救國權於萬一揚湯止沸不如釜底抽薪此請咨内部咨山東省長切　奉行者也（二）膠濟沿路各縣宜特設交涉員也自日人管理膠濟路後濬川灘縣長山高密博山等縣雖有交涉員之設置惟當此項人員之委任均由各縣知事之指請微論各知事引用之員其學識經驗未必勝任而愉快試即其職權而論居知事肘腋之下當暴隣折衝之任長葸者則奉命而行剛果者將擺脫以去勢有必至理有固然擬於膠濟支幹沿路之各縣由山東外交特派員愼選通曉法律熟悉日語之員呈由省公署委任惠辦交涉事體其職權以内之行爲得直接禀呈省公署在地方長官則責有攸歸在交涉員則掣肘無慮此請咨外交部併案籌備者也（三）膠濟沿路之各縣宜普設司法公署也司法公署章程有由地方官酌量情勢籌設司法公署之規定今日人乘我司法黑暗之機設立民政署華人無知以該民署處理公允判决迅速歡迎感激者指不勝屈縱魚赴壑誰階之厲亡羊補牢猶爲未晚况膠濟沿路居留之日人日益增加中日人民間之交涉在所難免我以正式法院照訴訟法則以判斷之按之屬地原則日人當無異言故司法公署之設置對外免日人之口實對内去人民之疑貳此請咨司法部令行山東省長迅予籌設者也（四）地方警察權限宜特别規定也濟南商埠膠濟沿路之居留日人旣由中國警察保護應受中國警察取締乃膠濟路附近之居留日人開設旅館御料理等大開賭局引誘匪徒賃予槍械四出架贖警士無搜查之權人民有破産之禍屬人之勢力日漲屬地之法理何在請咨内務部設法挽回者也（五）中日合資開採之礦區宜澈查其資本之眞象也日人自管理膠濟路後於德人應採之鑛區以外借資華人到處搜羅其表面則中日合資或華人冒名其實際則日人獨有前由地方士紳知領土所關曾一再貢述地方政府而地方政府派員往查只能查其立案合法之文件不能查其秘密特種之契約賣領土於外人則愚民之狡猾可誅待歐戰之終結則中央之交涉益夥此請咨農商部設法補救者也以上各節雖整理内政之計盡實隐弭外患之必要伏乞鈞院上顧國體下恤民艱准予列入國務會議公决施行無任感禱此上國務總理各部總長山東省議會代表朱紫垣孔祥柯陳濬川王肇銓各圑體聨合會代表王訥王者塾敎育會代表陳藻商會代表張楝銘學生會代表牛光斗旅京同鄕會代表丁維魯徐紹　 
[南京快信]  
　　李督代表韓緘古前日由京回寗語人云直督曹錕確已預備親自出發援鄂惟奉督張作霖因哈爾濱事恐難出兵 
　　唐繼堯代表李宗黃請李督電中央取消臨時參議院國會新舊可以另商 
　　聞王芝祥啣命南下今日（二十六）可抵寗李厚基電海軍饒總司令謂某某等軍艦投誠有詐閩疆勢甚危急乞速撥得力軍艦救援軍署參謀主任劉玉珂已出京到津李督昨去電促其回寗 
　　聞魯軍昨又有三營開抵浦口廣東莫榮新電李督稱粤軍已停止攻閩請速轉電政府恢復舊國會 
　　聞魯督張懷芝將於日内來寗　　張敬堯參議長胡叔麒連謁李督兩次昨日午車已回徐 
　　贛督陳光遠電請李督代阻魯軍赴贛並謂贛議會商會迭開會議反對颇烈 
鄂防吃緊王占元連來急電數通係商荆襄用兵事 
　　馮總統派殷鴻壽來寗會晤李督今午可抵寗淮揚鎮守使馬玉仁　來省面謁李督請示冬防機宜並陳報剿匪情形 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陸榮廷希望和平之通電]  
　　自直鄂贛蘇四督主張調停時局後於是主戰主和相持不下兩廣雖已取消自主而北洋派之主張用武者仍不乏人多以陸榮廷態度爲言昨由某方面覓得陸榮廷最近致北京曁各省電一通對於時局頗望和平揭錄如下北京大總統國務院雲南唐督軍貴陽劉督軍湖南譚聨軍總司令程省長廣州代督軍名省督軍省長各鎮守使鈞鑒奉到總統兩電一爲消弭内訌一爲愼重外交循誦之餘不勝感奢共和肇建六年於兹禍亂迭乘嵗無寗日當事者騖情利權執言者乃趨於激憤政無正軌望治何從半載以來政局張弛尤出意表法紀蕩然羣情疑懼西南各省是以有護法之師榮廷於事前屢進忠言冀得和平解决乃徙薪曲突深愧無功同室之争致以兵干相見方今四督出任調人復奉總統勅諭雙方停戰比嵗國内迭遭旱潦閭閻疾苦已不樂生加以歐戰風雲延及東亞外交之患迫於燃眉正宜閱牆息争同心禦侮外防敵患内念民艱風雨漏舟何忍相扼自今伊始竊願各相罷兵一致對外化餘畛域同護其和尤望我總統總理修明法治俾有率循早息紛争再定國本榮廷夙心衛國重慶和平解職就閒他無所冀但期軒宇又安一覩共和眞相林泉養疾退作平民區區愚忱諸希鑒納陸榮廷删 
[粤人一片拒龍聲]  
　　莫代督軍自接龍濟光就任通電當卽召集各軍司令曁高級軍官開軍事會議即席由援閩軍陳炯明司令滇軍張開儒師長擔任拒龍陳司令由某路進兵張師長統率全部由某路往討海軍方面聞已指定某某四艦開往約期渡海進攻現聞该兩軍均連日會議討龍方略林虎一軍則留守省垣保護治安 
　　軍署昨接陽江紳商來電報告龍軍已抵縣屬閘坡澳離城四十里商民萬分驚惶莫督當卽分電陽江古統領汪知事謂海軍艦隊巧日已下煤明日出發飭即堅拒待援又聞莫氏以兩陽各地毗連高雷防務極關重要經由本省調撥陸軍兩隊會同鎮守使翟汪所部肇軍馳往各扼要地點分佈防守惟雷州海岸以至陽江海陵島一帶河道綿遠爲西北要街海上巡防祗有廣亨和濟光復三艦遇有事故應付綦難其餘兩陽至廣海河道地處下游亦須加艦防守昨特電飭江防李司令抽撥廣元廣玉兩艦尅日馳赴陽江游弋海陵閘坡一帶俾西江防務得以鞏固 
　　連日以來各界通電拒龍聲勢極盛兹撮要載錄如下　（湘桂長官通電）昨接龍濟光通電在瓊州宣佈就兩廣巡閱使職又奉陸巡閱使鹽電略謂龍濟光旣宣布就職嗣後各事均由新任辦理並聲明任内並無組織機關開支經費各等因查此次段氏違法亂政我兩廣早經宣布自主不受非法命令故前此任命龍濟光爲兩廣巡閱使時曾經通電證明其爲搆亂舉動不能承認此時段氏卽未罷免命令已歸無效况今日段旣罷職更無可以承認之理由浩明等早日以來迭奉陸巡閱使電令知蘇直鄂赣四督軍要約請和而馮代總統迭電亦有停戰以待大局解决之言方謂恢復和平同趨正軌乃龍濟光忽於此時貿然宣言就職龍氏本不足道惟停戰期間而忽然有此三軍聞耗怒髮指天對於龍濟光就職兩廣巡閱使之事决不承認特再聲明全國父老其聞此言湘桂聨軍總司令廣西督軍譚浩明廣東第一軍總事令馬濟第二軍總司令林虎第三軍總司令沈鴻英廣西第一軍總司令韋榮昌第二軍總司令林俊廷第三軍總司令陸裕光湘軍總司令程潛師長趙恒愓旅長林修梅陳嘉祐零陵鎮守使劉建藩銑印（欽廉長官通電）頃奉莫督軍省長咸電謹悉龍就僞職非法之舉不惟誓不承認且有不與同中國之憤伏維我巡帥義聞昭宣中外共仰方今大局未定尚冀維持終始勿缷仔肩並望督軍省長碩畫藎籌共謀國是民國前途實利賴之道尹陸杏林督辦馮相榮統領韓彩鳳馮銘階知事路琪光局長李聨綬會長黃是悔林鶴琴學界劉樹森同叩巧印（陳坤培通電）督軍銑電莫督軍洽電均奉悉黃鎮守使諫電祗悉龍濟光竊踞瓊島久懷異志患在肘腋不圖必蔓此次承受僞命擾害大局羣情憤激乘此時機廓清憝慝粤民可自此安枕伏懇巡憲極力主張不可假以名器督憲指示機宜兩粤一致討龍坤培雖愚謹率全師將士擐甲整戈静候驅策師長陳坤培呈叩巧印（黃志桓通電）志桓鎮守瓊崖數載於兹去嵗蒙自（龍濟光）無地相容移兵瓊島志桓恐兵分主客不免猜疑明知隐患方長决意早行引避故去嵗迭次呈辭以免負職蒙陸巡閱使慰留勉効厥職藉圖補救今夏政變西南護法兩廣自主深知蒙自素具野心有碍大局自顧所部旣單衆寡不敵因仰體巡帥顧全公義私情之苦衷蒞事聨絡方冀克循正軌共换危局奔走粤桂累月未已不意於大局將定之秋段閣已倒之際蒙自忽受非法命令甘爲公敵乘志桓在省接洽時潛歸瓊島越軌而行且屢函誘召志桓回瓊用心極其叵測志桓粤人天良具在信義攸關斷不肯倒行逆施頓改初志一息尚存誓當負弩前驅藉護國法區區此心可質天日憤血填胸佇聞明敎瓊崖鎮守使黃志桓叩皓偕印 
[岳州近况與武漢關係]  
　　（赤水自岳州發） 
　　記者自漢口沿水道來岳途中满布北軍尚屬安静往來船隻除軍人外商船絶鮮岳州所駐軍隊有二十師十一師第七師第二師第八師第二混成旅等中惟二十師全部駐岳餘約一旅王金鏡刻爲武岳司令一切軍令皆所自出地方雖屬平静而商業已完全停滯如金業錢業竟閉門歇業市上不見警察全係軍隊站街上往來者軍人居百分之九十五每晚六句鐘時已禁止通行即軍人亦非有腰牌口號不能行圤各商家於四句鐘時即全行閉歇無人敢越閾一步市上通用全屬紙幣不但無一現洋卽求一枚銅元亦不易得銅元紙幣有一枚者有二三枚者不等雖小至理髮店亦出市票通用錢票作四折計算商家居民丁此軍人時代皆尋避亂桃源於奉耶敎而久紛紛入紅十字會曁慈善會（該會爲天主福音兩堂牧師所辦）市上商店門首多有釘紅十字鐡牌及天主堂房屋第幾號字樣距城數十里内外之村落亦多有高懸白地红十字 
旗者　視此爲保險商標誠異聞也 
　　岳州北軍與南軍相對陣地在湘陰之泪水南北相 
持未動皆待和議之成然南軍東出平江以接濟通城崇陽之軍北通華容與荆沙響應荆沙之軍意在順江而下共逼岳州故岳州北軍現正紛紛調往湖北之沔陽監利第八師一旅全駐新堤第二師一旅則布置監利一帶以晰荆沙軍之來路又力撲崇通之獨立軍以護武岳鐡道刻下通城監利兩處時有小衝突尚未至於劇戰北軍現尤陸續開往戰地新由北京南來之第十一師第二十二旅完全調岳補充如和議不成則首先劇戰當在鄂之監利石首沔陽曁東方之崇通一帶岳州之命運及武漢之命運均係於此二處南北兩軍之勝負與地方危難有直接關係故人民均希望和平也方岳州緊急之時繼以荆沙崇通之獨立於是武漢人心大恐銀根奇緊商業蕭條自勿待言而居民之移入租界者道途絡繹租界内房金陡昻一席地值數十百金人無嫌其貴者幸商會各圑聨合會會長王琴甫等竭力開導與王督會商維持秩序之法又電總統如一旦有事請將漢口劃出戰區以外免遭蹂躪現得總統電令允准已將原電印刷公布於是人心稍安而到漢之北兵又約束至嚴遊行街市者絶少故人民尚無觸目驚心之事惟尚難十分鎮定羣望岳州無恙則武漢即保全也 
[荆宜形勢之險恶]  
　　荆州獨立後中央曾派員疎通王督亦派員勸慰意在力保租平不欲以武力解决乃游移兼旬取消之說竟成泡影現石氏對於軍事上積極進行中央爲保全威信計擬以武力解决業經密電鄂督查照除調遣軍隊事極秘密未悉外聞所定計盡有三（一）任命荆州宣撫使一員（或云招討使）以王耀庭師長充任（二）明令宣布石星川反抗政府罪狀禠奪職官動章（三）派員接充鄂軍第一師長聞有以三十五旅長南元超兼衛戌司令）升充之說 
　　荆州宣布自主時石師長所部軍隊不過三千餘人頃聞湘省已有大兵開赴荆沙查係湘西總司令所統其軍隊皆猺兵藤兵詔安兵所編制身體長大堅苦耐勞計共十六營皆田應詔自常德辰州帶領開來者現與石軍會合荆州聲勢益見浩大 
　　連日省垣紛傳荆沙方面已發生戰　二十日有荆南第三師範校監某君乘大元輪抵漢謂開戰一節實屬謡傳但形勢異常險惡據其所述如下石星川氏窺伺宜昌目下已成不可掩之事實派委朱兆熊爲司令率帶新編之第一梯圑（卽混成圑）由宜都出發分取旱道前進水路派有兵輪一隻及水警砲艦甚多溯沙市江岸而上意圖水陸夾攻駐宜朱旅長廷　（近畿二師第四旅）即於十三日宣布緊急戒嚴令飭各軍嚴守防地將附屬之機關鎗一連派出西南門外增守要塞并商承吳光新司令規畫防守方略恐兩軍接觸之期已不遠云 
　　宜昌官廳林立自宣布戒嚴後各政客及機關屬員紛上將眷屬徙居於各領附近衙段（宜昌尚無寛大租界）每至晚間皆出署歇宿時有乏人辦公之怪相各學校管敎學生亦已星散自由停課居民商號見此形狀恐慌愈甚遷居避難接踵於途謡諑繁興嚴存朝不保夕之心當由張履春道尹召請關監督商埠局長（胡俊采）縣知事（丁 
春膏（警察廳長徵收局長高等分廳及各區警察分局長各校長等會議維持秩序責成各领袖約束所屬員司一面由道尹警廳知事會銜遍出布告安撫人心嚴禁造謡一面並由宜沙兩商會各派代表二人懇求兩軍將領力持鎮靖萬一開戰請將宜沙商埠劃作戰線以外并派人來省請求王督軍迅謀和平解决方法不知戰禍果能倖免否 
[荆沙戰事外訊]  
　　英文楚報十八日安陸通訊云安陸謡諑繁興居民惶恐幸無事變惟附近地方則未能無兵災也聞前駐沙洋之北兵三千歸張司令統帶者雖有若干已回北方然尚有千餘匿於河之對岸此輩乃張勲舊部而襄陽與安陸司令皆係滇人今沙洋附近之北兵旣不服從南軍之命令則衝突自屬難免荆門與沙洋之南兵似已開始攻擊以逐北兵聞已獲利惟星期日戰情若干尚未探悉今晨有兵千人由此過江傳說今日已見戰死傷無多但尚無傷兵送至醫院求治星期日安陸終朝惶駭婦孺紛至敎堂云爲保護吾人爲人道起見不能不收留此輩可憐人也至男子及貴重物品概不收留城門除近營門外皆已關閉惟昨日各城門已復開矣上述戰事關係雖小然此方面各處司令之决計宣告獨立反對北方已可由此知之目前安陸又覺鎮静附近地方經此擾攘民間雖受驚恐但亦未嘗無益蓋下游一帶需米甚亟以致安陸附近米價昻貴今時局不靖食米不能出境僅在一二日内米價已每石低落二千文矣 
[鎗傷安瀾船長之由來]  
　　英文楚報十日忠州通訊云昨夜此間人士始知星期六日安瀾船長爲忠州兵士鎗傷殞命此事至可扼腕兵士前奉熊克武訓令以北兵乘舟下駛飭迎頭轟擊星期三日曾鎗擊東下之舟嗣後兩日忠州紛傳北兵將乘某汽船來此報復前仇當星期六日安瀾行近忠州時兵士未及辦明是何船隻有無兵士遽卽開鎗致肇此禍誠可忱惜今晨黎明忠州司令率其部下乘舟上行前往鄷都此間已無多兵地方安靖前畏亂他適者今漸回里云 
[關稅條例之草案]  
　　財政部擬訂之國定關稅條例前經閣議議决應由財政部會同外交部妥商辦理現聞該兩部業經籌商妥洽日内即擬呈請公布兹從財政方面覔得草案原文如下國定關稅條例草案第一條凡外國貨物運進中國通商各口岸應按本條例所定稅率徵收進口稅但以條約協定者從其協定第二條關稅稅率以從價定之惟物品依從量爲便宜者得適用從量稅則第三條課稅價格參照海關向來估價法定之第四條進口之外國貨物其課稅定率如左（一）無益品課稅值百之二十至值百之三十（二）資用品課稅值百之十至值百之二十三必要品課稅值百之五至值百之十稅率表由財政農商兩部曁稅務處根據本條所定各率會同釐訂第五條對於稅率表中各種貨物如遇有加重課稅之必要時得以政府命令隨時酌定公布之第六條凡免稅及禁止輪入物品均按現行辦法辦理但政府得隨時酌量增減之第七條外國貨物已完進口正稅後如轉由華商運入内地銷售得依海關向章徵收子口稅第八條凡土貨出口其課稅應按海關現行稅則並得以政府命令隨時增減其稅率或免徵之但非締有條約國之商民不得向海關請領三聨單採買内地土貨第九條本條例自公布後得由財政部稅務酌定施行細則及施行日期 
[長沙近訊]  
　　岳陽北軍已於九日起開始撤退九十兩日退出之數已有兩圑兩營湖南獨立第三旅之軍已由旅長陳嘉祐分佈於岳陽縣屬之芋峒一帶認眞防守每日所入步哨直至羊樓司令止惟退出之北軍近又漸次進逼羊樓峒一帶該地原僅駐紥北軍一連近又加駐二連分哨羊樓峒各要隘防守亦甚周密 
　　聨軍總司令譚月波氏本月七日由衡州啓行晋省十日傍晚已抵湘潭之茶園舖原擬十一日取道湘潭縣城乘輪來省城各要人如程總司令及各界代表等均於十一日赴潭迎接旅得電告譚已定於十二日改乘長株火車來省程氏等又於十二日折回長沙昨晨天未曉時各機關軍隊及各要人聨翩出城站立火車站遥望至八點餘鐘火車抵站軍隊兩旁林立歡迎人員一擁上車投剌晋謁譚氏應接不睱傳命概至行轅接見於是軍樂隊首先引導次桂軍隊伍廣軍隊伍程總司令隊伍趙師長隊伍劉林各軍隊伍陸警水警商會長沙縣警察巡防隊等夾道排立從火車站起一直至又一村行轅止斷絶交通譚氏乘一竹籘轎上蓋有綠油布四人肩抬由火車站至又一村行轅中駐節（譚氏先 
有電至謂此行旣不就任督軍自不便駐節督署故由程總司令將又一村兵房妥爲裝飾以爲譚氏行轅）一時程總司令趙師長劉鎮守使林旅長賁旅長陸司令以及各軍司令及各師旅圑長湘江道尹向　陸警廳周介濤水警廳長張子欽高等審檢兩廳長及地方審檢兩廳長長沙知事及各機關長官等紛向行轅叩謁車水馬龍頗極一時之盛聞譚氏隨行者有參謀長陳繼祖副官長梁灼秘書長蘇寓仇張其煌等數十人關於南北調和之事迄今尚無頭緒馮代總統特派代表五人來湘與南軍當局切實疏通以便磋商條件現已行抵省城寓寶南街第六號某宅已與各軍領袖交换意見代表姓名如次樊鼎（常德）張驤國）安化聞此王者師（永順）王如春（慈利）陶治制（安化）聞此五人均爲林修梅旅長之門下云 
　　湘西軍隊近已紛紛調動預備會師武漢昨湘西鎮守使田應詔有電來省報告所部先頭步隊已抵桃源兵士約三千餘常德至華容一帶防禦線請由該部擔任 
　　北軍第七師軍隊聞已全部抵岳張敬堯師長已選派兩營就新牆北岸駐紮其餘則分布各要口已將新牆北岸及破塘口梗口等處民房焚燬不少各要口亦已安設陸路大砲以防南軍進攻每日并派步哨渡河偵探 
 
 
 

Page 7

 
 
北方新近派駐岳州軍隊除第七師外尚有第三第十一兩師刻下十一師行程何如尚未探悉第三師則已有兩圑來岳駐紥沿河一帶其作戰計畫聞甚周密 
　　湘省軍事上近日絶無緊要舉動雖聨軍援鄂之聲日有所聞然以在停戰期内故亦無確實派兵之事惟聞湘西護國軍總司令張學濟已編定湘西護國第一軍令綏靖鎮總兵謝國光爲司令卽日向鄂屬公安出發以爲石軍聲援據聞該軍已於文日開抵公安邊境荆河腦駐紥 
　　在荆襄獨立之先金永炎李書城兩氏曾致石星川一電極力聨絡許於宣布自主後即轉請聨軍總司令派兵開往華容南洲等處以爲聲援昨十二日石氏復金李一電謂王占元對於荆州方面汲汲進兵敝戒備嚴而實力殊嫌單薄務望轉逹聨帥（指譚浩明）迅即指示大計云云此項電報係由譚氏轉交惟譚氏如何辦法尚無表示湘省大公報在長沙報界中前本首屈一指惟其主辦者多屬舊共和黨人故對於民黨人物不免時有譏諷之談且自傳良佐督湘以後該對報對北軍又多推之處此次南軍入城以該報不應揚北軍戰績曾將該報搗毁本月六日該報甫重行出版又突於十三日被第一師第二旅將其封禁原因尚未深悉 
[皖省近事]  
　　前警廳長朱家珂貪贜枉法一案聞第一審判决凟職罪貪贜罪侵占公物罪均志立依刑律併科三等有期徒刑四年十個月 
黃雋珊省長前派吳傳綺楊象離赴寗清理江皖公共財産（即南京貢院）業與蘇議會協商以蘇六皖四劃分現吳楊因事先後回皖呈報省公署查核 
　　皖督倪嗣冲以閩督李厚基電稱兵力單薄勢甚危急請速援助現已電呈政府擬抽調駐防軍隊編成一旅赴閩拔助並將由湘撤回之安武軍作爲後援惟軍餉一層除令本省籌措外仍請中央酌撥補助 
　　皖省敎育廳長盧殿虎接事以來廳内组織已大致就緒第一科長江恒源第二科長章尚榮第三科長汪君均已到科盧廳長昨又徵辟前小立第一中學校長葛温仲省署敎育秘書汪東木爲顧問督軍署顧問胡仲山敎育育史维孝爲諮議以資臂助 
[杭州快信]  
　　總統府顧問杜持昨日起程回京各當道惧派員詣站歡送 
　　財政廳昨撥解本月份警備隊經費八萬三千三百餘元 
　　慈谿知事林覲光與三區常統帶榮清因甬案發生互相密訐省長已派員查辦 
警務處委何壽鵬爲武義縣二等警佐 
　　浙省留日學生事務自經理員池尚同裁撤後委托監督兼辦現奉部咨催給律貼究需若干省長昨已咨請查覆 
　　奉化酒商疊控支棧經理舞弊齊省長經飭該縣查復繳到調查缸册紙張基新字跡參差頗多疑竇已令縣傳案訊究 
　　錢塘門外響水壩昨午大火市屋十餘間被燬一空 
徐則恂有調充外海水警廳長說 
地方通信 
[松江]  
　　拿獲刦犯　前晚金山嘴附近張鑑全家被盜匪十餘人打門入内刦去衣飾甚多當晚即由事主張鑑全報縣請勘當由李縣長咨請水警第一專署派遣一等巡官徐貴臣督警前往已將夥盜唐阿全緝獲解縣拘押候訊 
　　嚴辦抗租　張西鄕各佃藉口今秋蟲災相約抗租迭由縣署出示諭勸並將抗租首犯陳竹卿拘案嚴辦嗣又訪得楓涇三保二十四圖陸春餘二十八圖徐益三黃貴琴均有結社抗租情事當即派警將黃貴琴拘案據供爲首結社抗租不諱業已由縣將黃貴琴釘鐐移交警所飭卽遴派幹警押同黃貴琴前往楓涇認拘在逃之陸春徐益三二人務獲解究以儆刁頑 
[金山]  
　　警區特委追租　金邑租事冬至以後似稍露活動詹知事准四鄕各業主之請拘到各處鳴鑼聚衆及抗租人犯有三十餘起之多續禀者尚紛紛不絶凡霸租者荷校游街抗租者予以笞責已成定例惟忙銀展緩問題昨得省電仍不允准財廳方面文電交馳催解甚急舊曆初三日詹知事傳齊各催徵吏各圖地保各發諭單著令下鄕各就本管境内協同地保挨尸督催佃户趕緊還租如有抵抗拘案嚴辦一面並催各業户火速赴櫃完糧不得觀望是日縣署收銀處主任施君特赴内署面禀略謂各業户不能依限完納並非觀望實因四鄕個户藉荒抗欠一概無還所致適錢圩各大業户公函到署請將本年租案仿照張堰警佐徐亞伯所辦催租局辦法懇請知事委任各區警佐以受理租案之權詹知事得禀後即發出快郵代電特委各區警佐准予受理租務其文云各巡官覽本年秋禾雖間受蟲災其實熟多荒少現節交冬至各個藉荒霸租不即繳納其中定有好民主使非嚴拿懲辦不足以儆效尤而保治安仰各警佐巡官督飭長警嚴密偵查遇有鳴鑼聚衆吃酒結社倡言抗租等情立即將爲首之人拘拿解縣一面分派長警督同地保挨户勸導趕催限日繳租母令稽延其有業户就近向各區呈請押追者准其受理此係本知事特别委任之件其各悉心辦理勿縱勿擾是爲至要 
[蘇州]  
　　鋸樹壓斃匠人　蘇城西雙成巷郁道世所開木作内李扣子周小弟兩夥日昨正在鋸解大樹因將樹木略爲移動詎所搭架子不固致大樹倒下將李扣子壓斃當經通知地保報縣請驗吳知事轉派裁判員前往驗明即由木作主出資購棺盛殮聞死者係丹徒人現由木作主函告家屬來蘇領棺云 
　　偵探緝獲盜犯　齊門外中六圖謝河浜地方陸文卿家日前被盜搶刦失贜衣飾銀洋等約值千餘元報經該處警察分所報縣飭派偵缉隊偵查追緝兹經潘隊長查明情形購得眼線李小六四處偵捕查獲窩家徐阿雙及嫌疑犯俞根泉小皮匠等三人並起獲皮袍當票二紙計當本洋二十元一角解隊訊明供詞昨已由潘備文將犯移解縣署審辦矣 
[鎮江]  
　　電争召變荷花塘　鎮江官産事務所王子贊所長將荷花塘塢朦禀指爲官産請財政部核令招變業經奉有部令地方紳董以該所長朦禀變賣與原案不符特電請阻止以維輿情原電錄左北京財政部長鈞鑒鎮江荷花塘塢爲商船避風停泊之所塢邊餘地租金爲修塢經費悉由地方官紳捐助而成近由官産事務所所長王乃康朦禀官産處轉呈鈞部指爲國産以圖變賣旣與原案不符船塢失修無處停泊商民惶惑乞電阻止以全地方慈善不勝迫切詳情另呈江蘇省議會議員蔣士杰等鎮江商會會長吳兆恩丹徒敎育欵産經理處總董程也魯十八市鄕董事王振文等公民柳肇慶等同叩 
　　高資山礦之探試　德成公司謝仲清因徒邑西鄕高資鎮銅山含有鑛質極多特具呈農商部請求准其前往探試現農部業已批准並令飭江蘇實業廳轉飭丹徒縣署於探試時派人保護倪知事奉令後已飭屬遵照矣 
　　運河已凍　連日天氣奇寒滴水成冰由瓜洲至清江一帶綿長三百餘里運河凍塞結氷厚至數寸舟楫難通南北各貨一律停運鎮郡商業因之大爲減色 
　　一夜連刦十四家　江北高郵縣屬東鄕王家營鎮前晚到有匪船一艘匪徒數十名舍舟登岸明火執械蜂擁至南街連搶南貨油布錢米首飾等店計十四家任意搜括飽掠後始鳴鎗一排整隊返舟揚帆而逸聞各店損失共值四五千金迨巡士聞警馳至已不見盜蹤矣 
　　知事定期接印　新任鎮屬揚中縣知事宋兆麟聞定於二十六日接印視事故瞿知事已預備交代 
[揚州]  
　　營務處長來揚　淮北緝私營務處長汪國楨日前由浦來揚謁見張運使劉統領禀陳防地情形旋即乘輪遄返 
　　取缔糧行斗斛　城廂各米行斗斛不一每多入大出小現米業董事施培三特照部定程式備製斗斛分發各行領用以歸一律並推定董兆褀蘇開陽逐日往各行查察昨已呈准趙知事出示佈告 
　　盜匪刦財縱火　南鄕蔣王廟以西聶家壩人民陳銘德家昨夜被匪多人明火執仗衝門入室搶刦財物拒傷事主並用火焚燒房屋現陳來城報案請縣勘驗 
　　小輪推廣營業　泰豐小輪公司現爲便利旅客推廣營業起見於今日起加添由揚開往南京之早班以更行旅　　榷運局長易人　大通榷運局長孫廷林經鹽務署撤差另委寗資愚接替現寗已來揚謁鹽運使請示到局 
　　河氷阻塞交通　江北一帶天氣嚴寒河道結氷以致内河秦州班小輪裏河通如班小輪運河清江班不輪昨日（二十四）起均停滯途中非攔氷不克開駛 
[九江]  
　　電燈公司之進行　九江爲通商巨埠電燈尚付缺如去冬有唐伯龍許鴻模舒法甲等發起集資創辦九江映廬電燈有限公司呈請官廳立案咨部註册至本年十月始行奉到執照該公司除已向上海愼昌洋行購訂美國取新式機件外其廠基業已購訂賓興洲地畝並與上海輸昌建築廠訂約限期將煙囱廠怪及營業室迅速建築完成聞工程師現已來潯不日卽可開工建築並堅立電桿一俟機器全部到潯即行開燈　　新募軍隊過潯　江西第三混成旅前因李秀山督軍移蘇曾抽關數營撥作衛隊刻下陳督以南北戰事尚未解决贛省防務重要所有空額亟應補充以資調遣特委圑長王永貴赴直隸正定一帶招募新兵填補昨日已由江裕輪船運送到潯旋即乘南潯鐡路專車晋省矣 
雜評一 
[武漢劃出戰線（庸）]  
　　武漢人民鑒於辛亥兵禍之慘要求劃出戰區以外如天之福得邀中央允许靖紛擾之人心且以弭外交之轇轕政府作事素主遲疑不圖斯事之當機立斷也 
　　特是停戰佈告袞袞諸公旣已决定發表此後大局自必趨向於和平則戰區云云直已不成間題何必多此劃出即云戰事之弭各方尚未一致姑爲萬一之備然主戰派之氣概固欲直吞三湘斷不作躋美傳王之想岳州戰雲縱使復起北軍苟非師徒撓敗武漢又安有戰線可言而勞政府之預劃由前之說是於主和中而忽爲主戰之事由後之說則於决勝中而忽伏必敗之徵此非事之可異者耶 
　　且也戰區之畫定非一方所能爲力武漢扼長江要銜爲兵家所必争之地南方主戰者固嘗以會師武漢自命矣政府卽欲劃出戰線以爲嬰城固守之計其能必南方之聽從乎此又不可必得者也 
　　停戰布告宜速發而不即發武漢戰區不必劃定而劃定政府中人之神經豈有錯亂者歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌租辦閘北水電廠之反對]  
　　閘北商民因反對出租閘北水電廠公推紳董錢貴三沈聨芳電請省議會撤銷議案並派代表赴甯陳說等情迭誌本報兹悉錢沈兩君昨接往寗代表張君來電報告陳說情形謂省議會對於此案審查終了完全撤銷乞轉各商民以安人心云云 
　　附錢允利等致南京電　張省議會鑒省署交議商人承租閘北水電廠一案已由貴審查准予租辦惟該廠關係當地人民公衆生命願由閘北紳商加價承租特請代表張福增到會請求抄取全案俾可具書請願並求省長核示以順輿情莫名禱切閘北公民錢允利沈鏞等叩漾 
[南北工巡捐局劃分在即]  
　　南市工巡捐局昨出佈告云爲布告事照得南市閘北各項車輛執照前於民國三年十二月起由本總局一併捐發在案現在閘北分辦處已奉省軍署令將該分辦處改設專局與本總局實行劃分並另行委任局長辦理閘北一切行政事宜所有南市閘北各項車輛捐照先經議定自民國七年一月起由南北兩局各備執照分途捐發仍准南北局界内一律通用爲此布告仰商民人等一體知悉母得有誤切切特此佈告 
　　南市工巡捐局長杜梅叔現因代理局務期满交缷在即已將内部公事預爲結束以便移交新任聞南市工巡捐局新委局長黃涵之（慶瀾）已確訂七年一月一日接差視事其閘北工巡捐局劃分後新委局長曹有成（履氷）亦於陽曆元旦接辦局務並聞南北兩局内部各科人員均須更動云 
[訂定檢查洋文郵件辦法]  
　　松滬盧護軍使現已會同薩交涉員訂定檢查洋文郵件辦法照錄如下（一）發出郵件祗有甲書交住在内地未設檢查員地方敵國人民者或乙書交在中立國人民者應交給檢查員外其餘發出洋文郵件一概免交（二）寄來洋文郵件分爲二類即係甲書交中國及協商國人民者乙書交敵國及中立國人民者均由郵局向檢查員同交（三）寄來洋文郵件書交中國及協商國人民者由檢查員儘先放行勿庸檢驗惟除有特别緣故應將某件扣留者不在此例否則所有書交熟知中國及協商國人民之郵件均由檢查員原封放行應知來自外洋之郵件已由協商國檢查員予以通過（四）書交中立國人民之洋文郵件則應經檢查員之手並應於檢查手續完畢後隨時放行投遞惟除有特别緣故疑及某件者不在此例然使即有此等洋文郵件除係驗明裝有違禁之件予以扣留外亦須迅予放行（五）書交敵國人民之郵件應由檢查員儘於最後辦理此等郵件若非裝有違禁之件或有他故應行扣留亦須於檢查手續完畢隨時放行（六）爲施行以上各條起見應由檢查員每日於一點時間前赴郵局以便將寄來郵件迅行辦理倘届時檢查員不在局内除中立國及敵國人民洋文信仍行存侯外其餘如未經特行指明即均放行（七）檢查員代表及郵局長應會定詳細手續將以上各條按照施行 
[請提德華銀行之滙欵]  
　　上海總商會函致交涉公署略謂南北報關公所爲同豐泰胡祥生在南美經商積有英金五十磅時因路隔萬里無人携帶遂將所積英金五十磅交由德華銀行出給滙票一紙到滬由德華銀行换給收據現有需用請提該欵乞爲核辦等因聞薩交涉員昨日轉函收管德華之中國銀行請爲照章辦理矣 
[中華測繪公會成立]  
　　前日（十十五日）爲中華測繪公會成立之期會所在牯嶺路午後二時到會者三百餘人首由正會長周惠南起立致歡迎詞公推黃樸存爲主席繼由顧道生報告經過情形畢羣向國施行三鞠躬禮來賓如沈仲禮楊潤之陸南初潘劍秋施耕尹等均登台演說大旨謂測繪一門不拘資格惟望經驗豐富者合力提倡將來良好工程人員必可發現於社會希望各會員抱定此旨其發逹當可預計云云演畢奏樂散會 
[安潁鐡路籌備處成立]  
　　商辦安頴鐡路一事聞照民業鐡路辦法向交部呈驗资本十成之二已經創辦人籌足業於二十二日在後馬路乾記弄十號聞籌備處成立會到會者有在滬皖紳股東數十人及源利連等號莊當卽公推柏烈武君爲臨時主任其餘職員俟籌備處簡章訂定後即行推舉所有應辦手續亦須次第議决進行云 
[探警擒獲盜魁]  
　　淞滬警廳據線人投報謂有江北鹽城盜魁謝志成糾集盜黨數十人匿居滬西徐家滙專事分批出外搶刦所有前在虹口鎗傷三十三號西捕以致殞命一案亦由該盜魁爲首開鎗此次又糾合七人前往崑山某姓家行刦因被事主鳴鑼卽經防軍兜拿拘獲五人該盜首與夥盜一人仍被漏綱逃回該處請卽派探協往拘捕等語徐廳長得報後立飭偵緝隊長翟世清選派隊士李鴻强符正芝李吉言等帶同探夥線人於前晚馳報徐家滙二區三分署加派警士守至二時許不動聲色密赴徐家滙之北土山灣地方某姓家一擁入内其時該盜已臥各探撞門門即往内倒下壓於該盜身上以致難以抗拒當場擒獲尚有夥盜一人已被光匿後經四處搜抄仍未捕獲該探等以正盜已獲遂將謝及屋主併解三分署禁押一宵昨卽加派警隊備文解送淞滬警察廳禀明徐廳長諭發偵緝隊嚴詰所犯各案地點及失主姓名以便分别飭吊贜物再行發交司法科詳訊呈復候核聞該盜首業已供有七寶等處盜案數起云 
[南市警署大索流氓]  
　　淞滬警察第一區董警正因灜豐錢莊被刦一案迄今尚未破獲昨特諭令巡官王桐每晚身穿便服帶領警士分投查緝遇有無業流氓均須拘解到區訊有店號可保者交保釋放無保之人概行收押至陰曆新正以後方准開釋免於年關以内在外滋事云 
[水警師船保護航商]  
　　水警第三分署長王壽良查得浦江夏家嘴兩岸鄕民每以捕魚爲名在浦中安設高桿魚網使船隻經過時櫓擱網之竹桿阻止行駛該鄕民卽以捕魚小船摇近商船之旁蜂擁躍上持鎗搶刦每交春冬兩季船户受害尤多且搶刦時多以五色粉塗面以致面貌難辨查緝不易此等黨羽名曰獐狼黨現在將届舊曆年終船隻載貨往來不絶欲靖航路非派師船保護不可故於昨日選調師船六艘加派水警士兵配足鎗彈着即駛往關港夏家嘴王家渡等三處每處駐泊兩艘每至夜潮漲退之時以兩艘隨潮往來遊巡遇有盜刦卽飛報各防卡四面兜拿以保航商而弭盗　 
[串騙殖邊鈔票之破獲]  
　　串騙法界光太莊殖邊鈔票之萬利豐股票店主周廷湘挾票逃避後曾經懸賞二千五百元緝拿迄未弋獲兹悉周廷湘潛匿丹陽將鈔票向典當質洋五百元當被該典察破報由丹陽縣將周扣留乹滬報告業由光泰等前往迎提矣 
[請領通匪船長之屍棺]  
　　通同巨盜管大肚子等搶刦浙省天凝莊典當案内之緝私營船長張海清業已緝獲解浙經嘉興第一師司令部提同緝獲之各盜首訊供確實判處死刑呈報楊督軍核准已將張海清及盜首管大肚子姜老窩子等三犯一併鎗斃昨張妻談氏已往嘉興禀請给領屍棺矣 
[浦東火警續誌]  
　　浦東陸家嘴德商禮和洋棧失火已略誌昨報兹悉該棧係在春江碼頭内前日（二十五日）下午四時（１） 
字棧房忽然失愼登時火勢燎原不可向邇當由爛泥渡救火會及附近各廠棧洋龍先後到場施救直至夜間三時許始行撲滅共計焚燬棧房七十餘間油花（卽次等花衣）六千包價值二十餘萬均保火險連棧房損失約在三十萬左右黨火熾時三區警署解警正督同劉巡官帶領長警到場彈壓事後即將該棧失火情形詳報警廳請爲核奪 
[關於屯田繳價之文告]  
　　上海縣公署牌示　照得屯田繳價　各處早經奉行　本縣迭奉嚴催　萬難再事因循　駐滬官産處内　現經設櫃經徵　統限舊曆年底　務須掃數繳清　辦法另有通告　各户一體凛遵 
　　上海縣屯田繳價辦事處通告　照得各衛屯田原爲瞻丁濟運而設自明清兩朝相沿至今均爲官田金山一衛當南漕改由海運之時即經裁併所有津運瞻運各田概歸現業承執民國初元漕糧改折停運嵌坐各縣屯田迭奉部令實行劈分並歸官産範圍清理照章收價给照改編民賦上海係舊金山衛屯坐縣分之一其隣境南川等縣已於前上兩年開辦　價將次告竣上海一縣因地産發逹大部視爲特别區域與南川一等區比較價格懸殊兹本知事以縣境屯田地價高下不一經商明官産處處長召集屯田坐落各圖經董公推熟悉地方情形之浦東塘工局董現官産處顧問謝董酉山主持其事除沿浦各附近道契地應行特别估價外其腹裏普通屯産每畝統繳價洋三元兩角五分隨加照册及五釐經費洋三角二分五釐此外並無絲毫浮費各該業户等須知此次繳價迭經本知事與謝董等向官産處一再磋商統計尚不逮原定一等區中則每畝四元之數所出甚微而所益甚鉅應即遵照此次牌示踴躍輸繳母致逾期加價自贻損失所有繳價後利益事項開列如下一屯田印單向不完全或僅有糧串契據繳價後有單者憑單無單者得照驗契申告辦法邀同梱業依式聨保具結卽一律給發財政部執業印照登記畝分四至其附近道契地域並得由業户聲請特别施丈繪圖隨照黏發俾産權完全確定一屯田向禁典賣故民間契約例不書絶日後每多糾葛繳價後屯田名羲消滅買賣自由契約上當然不生何種障礙一屯田向不准營造屋宅墳墓繳價後得自由建築永久使用與民業無分彼此一屯田内瞻運一項向係糧租並征每畝有多至一元一二角繳價後照章改編與隣近民田完同一之額賦負擔可以輕減附則（甲）屯田繳價辦事處在本縣小北門大境關帝廟卽附設駐滬官産處内（乙）屯業繳價應驗明原串按畝核繳先給伅收一月後换给部照（丙）屯業報告户名畝分四至由該户自行負責如须更正應限於繳價後一個月以内邀保具結證明給式向處領取（丁）重我屯産特别施丈繪圖應由業户供其費用 
[昌世中學同學會記事]  
　　昌世中學同學會總部設在母校其約翰大學支部已於十一月中成立其餘支部亦將次第組織前晚七時母校校長在虹口百老滙路該校之思黃堂内舉行第一次同學會年會到者計會員三十餘人來賓十餘人先入席晚餐宴畢正式開會其程序列下（一）第十二隊昌世中學童子軍軍樂隊奏樂（二）昌世中學音樂會唱耶蘇聖誔歌（三）校長朱葆元致歡迎詞並違母校簡歷及沿革略謂本校原名唱詩學堂創始於一千九百零四年在一低小屋内學生祗有十一人嗣後學生日益增多就學者專習中英各科至一九零八年改稱昌世學校添建校舍大加擴充對於課程日求進步漸逹中學程度於是又改名昌世中學迄今寄宿生約八十餘名走讀生有一百五十餘名現已購有廣大地畝預備再行擴充校舍云（四）童子軍軍樂隊奏中國三六譜（五）約翰支部會長趙秀洪演說支部情形略謂由母校考入約翰大學肄業者現在高級計二十二人在預料計十人擔任約翰大學各種校務如運動軍隊辯論會等各人頗爲活潑且多佔顯著之地位同人等組織此會將來對於母校各有扶助之責任云（六）昌世中學絲弦音樂隊奏樂（七）約翰支部副會長李文淵演說十一年後母校發逹之預想謂同人得有今日之地位者實母校所賜而母校所以能成立至今且日益發逹者實朱校長之力自開校迄今獨手經營其終身之思想貫注於校乃能逹今日之地步殊非易易惟願在此十一年中朱校長繼續手造即或他人接辦亦必將朱校長之志極力進行至一九十十八年此日呈人將見昌世中學又改爲昌世大學云（八）童子軍軍樂隊奏凱旋樂（九）朱校長長女麗娣聖瑪利亞畢業生洋琴獨奏（十）校長刁信德演說（十一（校長四女奇麗洋琴獨奏（十二）陳玉言徐淮清兩君合演技術（十三）唱國歌散會時已十二句鐘矣 
[學生會前晚之慶祝會]  
　　寰球中國學生會學校前晚開慶祝會首由朱少屏宣布開會宗旨次請吳稚暉講英法之聖誕節費宗藩講美國之聖誕節李培恩講德國之聖誕節陳維新王弗講上海之聖誕節大致皆言耶穌爲猶太人生而神明性極慈善不惜犧牲一已之身體以救世上之衆生西人稱之爲救主降生於一千九百十七年前之今日泰西各國當此聖誕節舉國上下莫不休業慶祝以匣盛物互相餽送英人則於家中植樹一株名之爲聖誕樹上懸果品及玩具以供兒童之採摘倫敦戲園每當斯節均有人满之患有晨起即往植立門前以俟門啓亦不覺饑渴者說者謂英人之具有堅毅性情者大半由此養成之非虚語也美國則當聖誕節凡獄中罪人其犯罪情節較輕者皆得特赦且各國於是日均發給物品以周濟一船貧民其給物之職權德國則任之小耶穌英美法則均歸生泰克勞司任之要皆本耶穌博愛普仁之心也演說畢後爲學生唱歌音節符合清脆可聽末爲學生扮演新劇演畢散會時已鐘鳴十二下矣 
[中華基督敎會勉勵會請人演說]  
　　閘北四川路横濱橋中華基督敎會勉勵會於二十七號晚（卽今日）七時半敦請廣學會編譯英國學士梅益盛君用國語演說（吾人宜如何對於基督耶穌之降生）梅君來華二十餘載對於吾國之政治敎育社會風俗久已洞悉眞情想是夜演說必有一番宏論以助吾人道德上之進步也 
[浦東花邊公會第二次常會]  
　　浦東花邊公會前日在陸行鎮都川小學校開第二次常會到會者爲茂生洋行買辦陸德祥陳松琴及龔鎮部長王乙青曹鎮部長顧瀛仙陸行鎮金家橋張家橋部長韓景廷顧鎮部長陳文欽等二十餘人於午後二時振鈴開會會長謝酉山未到由副會長陶少棠主席報告開會宗旨及一切進行辦法後將呈縣立案之公文及會中一切細則一律通過並推補顧庚生爲徐鎮部長散會時已鍾鳴四下矣 
[提倡美術之熱心]  
　　西門圖畫美術學院日昨開敎職員會會議當由院長張聿光君報告開會宗旨次由副院長劉海粟君宣佈本學期所辦之事業並討論七年分進行之方法但該院經濟向係私人籌措今因種種改良開支益形浩繁計半年來應缺銀一千餘元劉君素具熱忱雖有此種鉅虧而積極之志並不稍衰一面規劃進行一面設法墊補足見其提倡美術苦心孤詣誠爲難得也 
[創辦業内河保險公司之預算]  
　　　業公會岐秀堂因有葉景樵等提出創辦内河保險公司一案特於陰曆初八日大會提議公决先將預算表通告同業請於二十日以前提出意見書送交本會以資研究兹將預算表照錄於下（股本）公司股本額定二萬元每股五十元先集二百股計洋一萬元此欵或存殷實錢莊或存同業行家應請公决股本洋一萬元給常年拆息一分存莊洋一萬元作常年八釐計算應需洋二百元（職員）公司中設經理一人協理一人董事四人查賬員二人幹事員二人均義務職將來盈餘項下酌酬紅利以上人員由同業中推選公司設於公會内不支房金每年於盈餘項下提出五釐充作公會經費另聘會計員一人兼理文牘又雇差遣一人上統計開銷約在七百兩左右（保數）保費每千兩或二兩五錢或三兩約計统年銷數七十萬包以至短之價值計算終在九十萬銀根且作每千兩二兩五錢計算應收保費元二千一百五十兩除開支外統年無意外不測可獲利一千七百五十兩股東約可得三分餘之利益惟同業投報務須一致依公會運單爲標準不得隠匿保數以市價爲轉移譬如阜豐在一兩三錢外應得一兩三錢餘可類推旣不得越出貨本更不能任意短削以示限制本埠行家有門銷者不在此例願保者保不願者聽　（權限）董事須認股至十股外有被選舉權總協理須擇富有經驗之人兼有名望者充任之查賬員每星期查賬一次如有錯誤卽行更正並須蓋印以負完全責任幹事設一旦出事須赴出事地點查辦料理 
[大連油豆餅業之悲觀]  
　　本埠豆油餅業自被大連華商買賣空盤以來大受虧折詳情已疊誌前報兹悉該業現又接到大連來電謂近届年關多將結束而受抛盤之累之華商多家因此週轉不靈無力支持以致擱淺者竟有七六家之多聞其虧耗之數約逹六七十萬之鉅云 
[红十字會施送棉衣]  
　　本埠紅十字總會每届冬令向有發給棉衣之舉現因天氣驟冷故於前日起提前發給連日窮苦無告之男女往英租界二馬路該會總辦事處請求給领者極爲踴躍該會今次所發棉衣係自行雇工監製與尋常施衣不同故得之者誦聲載道云 
[救火會之未雨綢繆]  
　　邇日天氣亢旱且極寒冷城内外各區救火會深恐遇有火警若所設地龍頭被凍結氷則臨時施救必致措手不及故由各區主任在公欵内提出若干廣購稻柴各派會員於前昨等日各在本區管轄内之地龍頭上裹以稻柴亦未雨綢繆之道也 
[發結羊皮軍衣褲]  
　　步兵三十八圑長近以時届隆冬各士兵深夜出巡頗爲寒冷故將製就之羊皮軍衣褲發交各營轉給各士兵穿看以資禦寒而示體卹 
[看守所開工建築]  
　　小西門外王家闕路新造上海地方審檢廳早已工竣惟看守所尚未建築故由該廳林檢察長在舊廳辦公處出示招商投標承造當由汪森記訂價承包在案兹聞該作頭業於前日雇齊水木工匠在新廳後面按照圖樣開始建築矣 
[收殮路斃男屍]  
　　前日有一年約三十餘嵗上身赤膊下着軍褲左足穿有絨襪右足無鞋襪之男子倒斃於虹口西華路由捕查見回禀捕頭飭探前往查得死者並無傷痕訴知捕頭諭着地保報堂給棺收殮厝壇召認並報告張代總巡轉飭派駐老閘捕房專查特别事件之中西包探調查真相復候核奪又二十舖地甲昨至地方檢察廳報稱大南門内喬家栅中柏子弄底今晨倒斃一無名男屍查無家屬請爲相驗下午四時由賀檢察官毛檢驗員等前往驗得該屍年約三十嵗身穿元布棉袄褲秃頭破鞋身無傷痕實係因病凍死餘無别故判令由堂棺殮 
[被拐小孩不復生還]  
　　十二嵗小孩蔡增福前被匪徒誘拐正擬乘輪出口爲救濟會偵探查獲拘送上海地方審檢廳訊供之下判將蔡增福發送該會江灣鎮留養院留養候家屬認領在案不料該孩日來在院染病醫治無效延至昨晨斃命院中以電話報告地方廳卽由葉檢察官毛檢騐員等乘坐馬車前往該院驗明蔡增福委係病死判令由堂棺殮 
[江北小孩待領]  
　　江北小孩周才喜前日出外購物忘却歸路在南市機廠街地方迷路爲崗警查見帶至一區一分駐所詰據該孩供稱年十四嵗住居滬北美租界茂興街父名周阿常開設成衣店爲業等語當飭暫留候招家屬到來認領 
[貨棧失慎]  
 
 
 

Page 11

 
 
昨日午後四時許河南路楊慶和銀樓後面泗涇路弄内元濟墾牧有限公司隔壁某貨棧不知如何起火濃煙四佈經巡梅捕瞥見奔訴總　捕房通知瞭望台鳴鐘警告救火會西人立驅皮帶車馳往　息祗燬货物數件房屋一間惟左右兩鄰均已受有水　事後捕房恐有别情即飭中西包探往查起火緣由禀候核奪 
[火燒草屋]  
　　前日午刻胡家木橋某姓草屋内炊飯失火延燒比隣草屋十數間後由各段救火會到場救熄 
[詰問起火原因]  
　　法租界東自來火行街興昌里過街樓上前日不戒於火延及貼鄰房屋昨由包探將起火之王陳氏傳入捕房經捕頭詰訊陳氏稱是日在樓下午膳樓上如何起火實不知悉亦未保有火險捕頭以未保火險准予交保出外聽候查明起火情形再行傳送公堂訊核 
[蓋呌天跑氷跌傷]  
　　静安寺路西藏路轉角新世界游戲場近在場内添設歐洲游戲跑氷所不分男女均可練習前日天蟾舞台伶人蓋呌天亦在跑氷所游戲偶一不愼跌傷足蹀不能登台演劇業向台主請假一星期自行延醫診治 
[繡雲天經理業已離滬]  
　　湖北路福州路轉角繡雲天游戲場及福新旅館因積欠房主租金一萬餘兩被經租之高易律師具禀公共公廨給諭將繡雲天及福新旅館一併發封備抵並飭傳經理人汪炳炎到案訊追在案兹聞公廨已飭探往傳惟汪已回常州原籍未能傳案昨已回訴公廨諭候再傳 
[偵探索詐案今日開審]  
　　已革水上警察第二廳一專署偵探李虎臣卽李阿虎綽號抖亂阿虎糾黨倪衛芝陳士祥等因向張茂春以包尋逃妻爲由勒索銀洋案發被警將李倪陳三人拘送法庭一面着張自行投質在案兹悉此案業經檢察官預審明確起訴審判廳定於本月二十七號（卽今日）公開辯論惟案中尚牽涉人證昨由檢廳飭警分投知照届到案候質 
[婦人解釋嫌疑之控訴]  
　　住居閘北大統路公平里之蘇州婦人方張氏前日扭買毛毛至四區警署控稱與賈素來相識今至婦人家内硬欲借宿婦人不允正在争論之際適被丈夫歸家撞見若不請求懲辦丈夫必疑婦人有不端情事是以扭案求究署員諭將賈暫押候查再核 
[海軍士兵失妻之追究]  
　　建安軍艦士兵王永和之妻白氏住居高昌廟地方近日忽然潛逃無蹤旋被王偵悉係被軍廠工匠張德林姦佔誘匿镇江常卽投控警區昨經李巡官報明廠長將工匠張德林交區勒令速將日氏交案候訊 
[争産案尚須復訊]  
　　鄕民趙木金在公共公廨呈控趙徐氏趙貴生覇吞遺産等情由廨訊判將房産估價提出三分之一斷歸原案具領在案本星期一由廨復訊被告代表律師投訴不服判决理由要求復訊原告代表律師則到堂反對請照前斷執行經關讞員商之美博副領事判准復訊所有被告繳呈之道契方單諭令原告覔保具領 
[控訴翻印月份牌之無效]  
　　胡根生控振華印刷所主沈鼎銘翻印美女月份牌請求追償損失等情由廨訊判被告交保在案本星期一由廨傳訊原告代表律師上堂陳述案情並謂被告將翻印之美女月份牌分發某某等七家廣爲銷售致原告大受損失須請追償等語訊之沈亦延律師到堂代辯中西官以原告所控證據尚欠充分判令將案註銷被告開釋 
[石灰船進水受損]  
　　前日有石灰船一艘從宜興運貨來滬行抵西南鄕龍華嘴浦面船身調頭適值西北風怒吼浦江中潮浪洶湧船身因之欹側艙中頃刻進水石灰着水登時爆發一時轟轟烈烈其勢甚猛船上共有七人幸皆見機預避未致受傷後將該船帶往灘畔設法施救逾時始止惟船壳已壞其修費約需三四百元云 
[包探查明拐案]  
　　虹口東有恒路一千八百零九號門牌沈雲村家九嵗女兒召吕被人拐失後經林在華記路魏洪氏家將女尋見向領不放鳴捕將女帶入捕房留候派探查明再核在案前日由探蔣阿林與一百六十五號西探堯克查得沈女係由粤婦吳楊氏陸王氏陳楊氏輾輾售賣於魏姓因將吳陸陳三婦一併拘入捕房經捕頭略詰一過諭着轉送公共公廨押候訊究 
[拐案移送檢廳]  
　　蘇州婦人曹袁氏控金學林拐賣十四嵗女兒秀榮一案由閘北五區警署轉解司法科經段科員訊據金學林供稱與該氏姘識此次擊同其女來滬住居小客棧内將女出賣係該氏自願計得身價四十元賣在法界花烟間内民人祇用洋十餘元刻因該氏又私識他人是以誣訴圖害段君得供判將兩造一併移送地方檢察廳核辦 
[捲逃毫無實據]  
　　甬人方四發控同鄕婦人王吳氏前爲雉妓由伊出洋七十元贖身娶之爲室後被捲取衣飾逃匿南林里請爲訊究當由閘北四區一分所轉解司法科經段科員質訊據該氏供稱前在絲廠做工與方姘識並無爲娼贖身及捲逃情事段君以原告所訴毫無實據一併斥退不理 
[車夫捲逃之追究]  
　　崇明人朱阿四向在寗波路某莊爲包車夫於上月間捲取鈔錢票洋五千元逃匿川沙縣境兹經派駐老閘捕房專查特别事件之中西包探禀請公共公廨電致該縣知事派警將朱拘獲於前日備文派探帶同事主前往指認以便移提到廨歸案訊辦 
[醉翁毆媳]  
　　陳松山在閘北藥水廠舊址開設鮮肉莊前日因酒醉與媳婦陳朱氏口角起釁將媳揪毆被崗警所見喝阻不服將陳拘入四區警署押候酒醒核辦 
[過犯又被拘留]  
　　甬人張阿連前晚在新閘梅白克路慶安里内徘徊圖竊被六百四十五號華捕查見向詰支吾將張帶入捕房經捕頭查悉張係過犯諭著押候解送公共公廨訊究 
[法公廨訊理債務彚誌]  
　　婦人封周氏控嘉定人黃東才欠欵不還前經法公堂訊供屬實判令交保限理嗣黃無保挺押不理諭着原告查明被告原籍有無家産候核在案現中西讞員接得嘉定縣來文謂黃並無産業祗有雜物賣得洋十四元九角八分移送到廨請爲核收等語昨日又經提訊原告仍求嚴追聶讞員諭原告曰現接嘉定縣署來文查無家産祗將物件拍賣得洋十四元九角八分爾是否情願領洋結案封周氏稱情願领洋遂判將洋給領被告開釋完案　　任永勝前投法公堂控被張法祥虧欠洋銀經中西讞員傳訊屬實諭着交保措還嗣因張無保挺押不理判令原告查産備抵後因查無家産仍着押追至今分文不繳昨又提訊任請求嚴追張供實在無力還洋祗能俟後來興隆陸續拔還判改押三月了案 
　　吳小生控被馬良功虧欠貨洋四百十三元延約四月之久分文不付一案昨日傳訊被告請求展限將貨售去然後還洋中西讞員判准展限七天如違提案嚴追 
[偷竊救火會器具]  
　　南通人朱阿二前日潛入蘇州路工部局水龍間内竊取救火車上之鐡梗圖逃被救火會西人批脫撞見唤到五百五十三號華捕將人贜一併帶入捕房押候解送公共公廨請究 
[指控旅客竊被]  
　　松江人戴成元不知作何事業前日來申探親賃居南市太平碼頭南康旅館内昨日清晨將所携之被褥捆成鋪蓋形式然後付给棧資迨茶房孫景春進内收賬見同室之榻上棉被業已不見遂指戴私取棧中棉被逼令將所捆之鋪蓋放開察看見内中所包之被即是原贜向之責問戴尚不服互相争辯旋被棧中人毆打鼻孔中血出如注當即唤到崗警一併帶至第一區警署由董警正詰據戴供共携棉被兩條而茶房孫景春堅稱戴進來借宿祇帶被一條檢出之被確是所失之贜戴則力辯爲已物並云被單内有戴紀洪之圖章爲證實被誣竊兇毆等語董君以兩造各執着即移送警廳司法科訊究 
[捉獲一羣野鷄]  
　　雉妓陸鳳寶王根弟金老三吳彩雲王三寶王銀寶等前晚在南京路浙江路等處違章拉客被二百九十四號等華捕查見先後拘入老閘捕房禀奉捕頭諭各存洋五元保出自投公共公廨候訊 
[違章潑水]  
　　住居廣東路一百六十三號門牌之單堅寶前晚將污穢之水傾於路上被三百四十八號印捕查見以其違章抄錄門牌回訴捕頭轉禀公共公廨出單傳訊 
[男女打架]  
　　湖北路十五號門牌某炒麫店夥陳福海前日與婦人陳朱氏陳王氏在途打架被一百九十三號印捕查見一併拘入捕房禀奉捕頭諭飭各存洋保出自赴公堂候訊 
[交涉公署之批示]  
　　商人徐鼐禀奉薩交涉員批示云據呈已悉該商人邀集同志創辦普濟善堂先從施送醫藥入手日後再行建屋擴充用意甚善惟該堂成立之時本署未據禀報有案據稱當日經禀由會審公廨備案給示此次公舉所董仰仍具禀公廨聽候核明備案可也此批 
[上海縣公署之批示]  
　　二十三保三五圖梱業刑其昌呈请退梱由批輪梱各業户均係根據議單該民前請退梱飭據圖董查復已故邢麗卿爲議單原列户名該民係邢麗卿之子應承邢麗卿之業未便准予退梱着卽知照此批 
[介紹新刋]  
　　上海澄衷學校發行初學適用英文典一書爲古閩力任氏所著參合納工文法與嚴氏英文漢詁而成删繁就簡合於實用而解釋詳明尤便初學初習英文法者苟手執此編而又得明師以啓迪之則不難窺英文之門徑矣爰誌之以爲介紹 
中華職業敎育社通訊 
[敎育與職業雜志第二期出版]  
　　職業界之人才問題爲敎育家所當注意者（蔣夢　）各國施行職業敎育在學制系統上之位置（顧樹森）三中學加設職業科之調查（黃炎培）南通代用師範學校農工分科之計畫與成績　日本育英高等小學校組織之概况（顧樹森蔣夢屢博） 
士演講職業敎育之原理　郭秉文博士演講德美兩國設施職業敎育之比較　清心實業學校調查紀要　和安小學校調查紀要　土山灣工藝廠調查紀要　社務叢錄　本雜誌以出满十二爲一結束零售每册定價銀一角五分訂購全卷十二期折實銀一元 
來函 
[全國民意調和會籌備處來函]  
　　閱本月二十五日報載全國民意調和會一則内有發起人實爲舊國會議員居其多數餘爲商界巨子惟多處於贊成之列等語查本會發起諸人除杭君辛齋爲舊國會議員外此外並無第二舊國會議員在内至如商界巨子謝復初諸君均係發起人並不在贊成之列且首紀旅滬浙人四字亦不盡確蓋杭君固爲浙人而陳君則籍隸江蘇謝君則籍隸廣東其餘各省均有未可以浙人二字概之誠恐淆惑聽聞用特函乞登入貴報來函欄内以昭核實全國民意調和會上海籌備處公啓 
[工巡捐局庶務處來函]  
　　逕啓者閱本月二十三日報端本埠新聞内登載退屋讓路糾葛之待决有於下星期一邀集雙方業主當面勸導以期解决等語核與事實不符查該處大東門應讓房屋本已多數退建祗蔓笠橋左右有少數房屋因有讓地糾葛遲延未拆自杜局長任事以來以路政關於公益迭經諭催該處地甲傳知各該業户限日拆讓以利交通前據錢業公所及王樹功李本堉毛振新潘武超等公函聲明應讓市房因與葉姓涉訟遲未退建現悉路工將次各竣爲公益起見未便阻碍路政之進行自應領照拆讓以完路工等情前來並經遵領執照在案是以本局並無邀集雙方當面勸導之事擬煩登入貴報以符事實專此敬頌撰祉上海工巡捐總局庶務處啓十二月二十六日 
雜評二 
[查緝流氓（步陶）]  
　　陰曆年關一般流氓每乘之以滋生事端南市警署爲預防計從而查緝意良是也願人之是否流氓旣未定有辨别之標準警士之查緝手續又不須有若何事故發生則夜出索人之警吏正自有可以隨意出入之餘地倘假公濟私任指一人而谓之爲流氓其將用何術以爲救濟雖曰覔保即釋於中已寓有緩衝之微意然畫地爲牢義不可入中等人家固多有以緝捕痕跡爲至恥奇辱者且人心險惡日益難測生計問題相逼愈緊以五方雜處之滬地賦閒而無計爲生者必不在少數倘聞此拘押以度年關之辦法或羣起而趨於流氓之一途以希冀此數十日之住食警區押所寗不有人满之憂耶或曰查緝手續警署當局必有較爲郮至之程序特局外者不能盡知耳嗚呼其或然歟 
 
 
 

Page 12

 
 
   
 
 

Page 13

 
 
自由談 
游戲文章 
[新禽言四首] [  彭初]  
　　行不得也哥哥行不得也哥哥方今道路多風波我儕小民生計在工商全賴交通便利貨暢輸自入民國來南北屢違和同室日日興干戈滇黔川蜀粤桂閩湖一齊捲入此漩渦砲火無情恣射繫骨肉飛灰血成河頓使萬家聞野哭母泣其子妻唤夫即我商人偶欲營微利恐遭池魚之殃貨物不敢此地過吁嗟乎共和幸福乃如此烽烟满地奈若何從今回轅轉舵歸鄊里切莫冒險入綱羅行不得也哥哥 
　　說却布袴脫却由袴脫却布袴付質庫質袴换得數百青銅錢且去從軍應招募中華政體旣變更農工輟業商貨阻四民生計已斷絶惟有軍界纍纍腰纒富中央偶下動員令十百千萬要求不計數計部偶爾有違言倡言獨立自主嚇得政府魂膽破挖肉醫瘡現欵領一齊梱向外國銀行貯所以苟得厠身上級軍官中莫不良田美宅妖姬艶妾置我今失業在窮途且質布袴入軍旅倘得額角高時運氣來　年連升旅長師長脫却布袴换綢袴 
　　泥滑滑泥滑滑如今泥滑不算滑世上人情乃與滑小滑八口纔得糊大滑可以地皮刮試觀民國六年中許多官僚與政客問其得意者秘訣在圓滑籌安會裏把名簽討袁軍中身又軋附和復辟響頭叩贊成討逆脚色搭國會議員方取消臨時參議又足插舵能看風使船會兩　踏自然官升又財發不然鄙薄圓滑學方正只好歸家泡粥呷無怪滬濱小滑頭一生滑頭滑腦倒有許多便宜榻泥滑滑如今泥滑世上人情乃眞滑 
　　提壼蘆提壼蘆投稿得酬金且把美酒沽自古聖賢皆寂寞惟有飲者稱丈夫君不見京朝逹官多於　醉生夢死一邱狐六國飯店點大菜八大胡同看麗姝萬底麻雀又八圈局罷唤酒恣歡娱一任他外交若何棘手内政若何嚕囌吾醉欲眼君莫呼何况吾儕無聊一文人國家興亡責豈在匹夫幸尚未作亡國民有酒不飲胡爲乎醉來一覺萬事休天地人物一齊納入此壼蘆（五） 
家庭常識 
[茶蛋] 　　 
　江西人過年喜食茶蛋每客至夺茶之後以碗盛雙蛋進之名曰端賣茶蛋之製法即取鷄蛋或鴨蛋先連殼煑熟之然後微敲其殼使作碎纹更以濃茶葉煑之其敲殼作碎紋者欲其入味也至吃食時始剥去其殼氣香味美（栩按杭俗製法並於碎壳後加入醬油） 
[蘿舊糕] [  張覺] 　　 
　每嵗新年余家於年糕之外必尊製蘿　糕年糕味甜而蘿　糕則鹹年糕以糯而蘿　糕則以梗製法取蘿　之肥大者先切成絲用水煑去其辛味然後坢入於如前法所磨之粳米粉中加以水使稠濃合度微加以鹽然张盛以銅盤蒸之糕中亦夾肥肉一層面上　满布以蝦米香菰及火腿之細屑食時亦切片以油煎　穌軟而腴别有風味每客至各煎一盤一甜一鹹出以餉客昔人於立春日食蘿　謂之咬春作糕之意竊取於此云爾 
[泥汙衣] [  山安] 　　 
　天雨行路泥濘沾衣濕時切勿刷動聽其自然待乾後刷之則可以繊息無存否則嵌入組織間非落水難於去浄矣 
詞苑 
[高陽臺（刧後雜域）] [  華父]  
　　一日雙驚三春兩刦能消幾度滄桑如此江山才人淪落何妨當年帽影鞭絲處到今番草長苔荒更何堪一樹冬青一抺斜陽　　銀餘重訪天台侣嘆花依舊老了劉郎往事成塵相思寸斷柔腸鸚哥不解人懷抱一聲聲苦唤鴛鴦好敎人才痛兵戈又　情場 
[八聲甘州] [  送秋]  
　　兇西風去後莫重來玉梅計將開正風　月下衝寒耐冷醖釀瓊瑰是處美人高士駐馬盼春魁從此東牆客不賦悲哉記得孤燈夜讀對横塘水满游子情哀任再逢織女終是可憎才更何堪荻花楓葉做别離撩亂我情懷硬心地把前番事紈扇塵埃 
集益錄 
[再答六十七問] [  奚愁] 　 
　　頃閱集益錄將醒君問燭涙之豫防法兹述　種原因如左（一）原料配合應視天氣而異例如左表用量斯替林派辣芬牛脂 
夏４０％６０％ 
冬２０％６０％２０％ 
春秋３０％７０％ 
但派辣芬溶點各有不同此非片幅所能盡述矣斯替林爲硬脂酸溶點頗高故暑天多用冬季減少以節省成本也（二）小製造多用人工不免偶染污垢即不易炭作必遭此病（三）燭心粗細有數種如逾恰當程限亦有此病述其配合法如左表 
燭量燭心 
十三兩十二號 
十一兩十號 
十五兩九號 
十二兩八號 
九兩七號 
五兩五號 
　　（四）燭心漂白不充分於燃燒之際火燄即不鮮明且易促燭身下流或生露珠於燭心之尖端必行浸漬法可免上述之弊其法之簡單者取燭心浸於（蒲梅氏）度之硫酸液中充分浸漬然後以清水洗滌之更以碼砂六十珌鹽化加里硝石各三十瓦溶於四（李得）之水中濅漬一小時取出乾操即可應用 
長篇小說 
[二城風雨錄] [  英國郤而司常覺小蝶迭更斯原著天虚我生合譯]  
　　卷中第八章（四） 
　　二人旣立誓檢察長曰密斯曼萊請汝一視犯人夫犯人少年也當衆視交集之時雖無一毫罹色乃經女郎一盼而面色乃頓變手指旣顫而所倚之闌邊粕葉亦　　而墮满庭閧然似起濤聲檢察長曰密斯亦識此人否曰識之在何時曰在五年以前也在何處曰卡勒船中也檢察長曰然則卽在從勞雷歸國時矣曼萊曰不幸正在其時聲至凄婉似憐犯人審判官乃作色犀言曰證人堂上問汝是則是否則否無所謂幸不幸也檢察長曰密斯願汝勿加評驚敢問在船中時亦嘗交語否曰有之曰曾作何語可得聞乎曼萊發爲極低之聲曰當此先生登舟時語未完審判官又作色曰汝之先生即此犯歟曰然曰然則犯耳何先生者曼萊無奈祗得言曰當犯人上船時吾父正病重吾父乎言時遂回面而視其父若有無限親愛之狀又曰旣病則不敢令悶閉艙室之中因就甲板拓一席地面臥我即席地而坐以侍父病是夜乘客只吾儕三人及嘉生先生言未出亟又改曰並此犯人而三吾乃深　其　助我調護病人而識面亦即以此檢察長曰彼登舟時以一人乎曰否曰同來幾人曰有二法人檢察長曰有私議乎曰談至啓椗二人始去檢察長曰亦見交談時有文紙之類互相傳觀乎曼萊曰紙固有之然三人言時在梯後燈光之下故紙作何字吾未之見曰亦聞所作何語曰常談耳檢察長曰向汝亦有何言曼萊凝思頃之乃囁嚅曰無之檢察長曰女士此不可隠須知汝今就證於公堂乃爲國家之公正人秉直而言則爲盡汝之責否則汝爲僞證矣曼萊曰嗟乎彼向我言者我固不知對於此案有何關係也檢察長曰但願其無關係乃佳曼萊曰渠謂此番去法實有要事而事至秘密故必改其姓名稍一不愼卽足以株連無數　人檢察長注意曰渠亦言及美利堅獨立事乎曰曾一言之曰渠意云何曰渠意亦請曲在英國彼華盛頓者將來或得大名不亞於英國之喬治第三也然此不過偶爾戲語無關大局唯檢察長鑒之（未完） 
 
 
 

Page 14

 
 
   
 
