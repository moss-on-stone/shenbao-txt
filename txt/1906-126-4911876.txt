# 1906 - 126 - 4911876

 

Page 1

 
 
   
 
 

Page 2

 
 
[論洞庭湖與湖南水災之關繫]  
去年長沙之開埠也。某稅司求通航路。曾擬修濬洞庭湖章程。條陳薩使。請令干預。至今春英薩使照會外部。電咨湘撫勸令修濬洞庭湖一帶。藉收航利記者私自忖念。以爲河道淤塞航行阻礙。爲吾國利害切己之事。吾當早自爲計。不須他人之代爲我訃。他人見我之不自爲計。而羣起焉代我爲計。天下可恥之事。孰甚于此。乃不料省憲處乎被動之地位。近且派員測勘形勢。預籌疏濬。而初一日之大水。竟萬派奔。騰四出横溢。濅成澤國田廬之患。也嗚呼慘矣。 
　　此次受災之原因。世人或以爲出蛟所致。其實湖南諸水。匯于洞庭一湖。（按禹貢九江孔殷謂沅漸元辰叙酉澧澬湘九水會合匯爲洞庭一湖是也）洞庭淤塞。則瀦蓄無其量。宣洩無其路。一遇久潦夫是以害至此也。蓋湘省大水。近百年來。若道光二十九年。光緒十一二十七兩年。蓋已屢見不鮮。其故因衡辰郴寳各郡。高山最多。每當春夏之交。山水陡發。各郡河流。及湘鄉益陽茶陵醴陵各處支河之水。齊左注於湘潭長沙湘陰一帶。迤邐以入洞庭湖。而下游之洞庭湖。始以泥沙之壅積。而湖流不暢。又以瀕湖居民。與水爭地。圍佔成田。而去委益淤。來源旣大。去委旣淤。則水勢不及分洩。遂至羣流屯積。釀成今日之災象。如使湖身寛闊。旁無壅滯。上承下注。易於消納。豈至。是哉故爲今日計。修濬洞庭。其目的不僅在開通航路。而尤在乎修水。利以奠民居矣。 
夫洞庭湖環繞四屬。周廣九百里。一望瀰漫。安從下手。此修濬之憚於謀始者也。記者據所見聞。參以臆斷。今日切近可行之策。尚有二端。一曰先剷淺灘。計長沙至岳州水道。其淺而易見。有礙水利者。大别有三。曰淺處。曰礁石。曰隠岸。每遇水涸之時。行人涉足。毫不爲病。淤塞已至極端矣。去年長沙關稅司夏立士君照會長岳兩關道。於有險之處記立標記。其不便行旅者。皆其有礙水利者也。今宜趕速調查。於其最淺者。仿吳淞開濬藴草浜成例。廣購西洋開河機器。刨根挖土。一律挑深以爲弊去太甚之計。二曰酌毁私圍。沿湖居民。狃于目前之利。圈築圩田。侵佔湖身。據嘉慶七年撫臣之報告。除官垸不計外。私圍垸已多至九十四處。沿至今日。當必有增無減。隄垸愈廣。湖身愈縮。其受水之力量。愈益。綿弱。而湘省從此。多水患。矣。竊謂已成之垸。似未便毁其成功。然苟勢居要害。實有妨礙水利者。必當刨毁之以暢其流。殆無疑義。或以擾累害民爲言。不知佔湖爲田。阻塞水道。非特上。游諸郡。直接受害。卽所築之隄垸。亦將被其衝激而歸於烏有利小害大。灼然可見。况治水者但有以地予水。不聞其與水爭地也。 
　　嗚呼。湖南之洞庭湖。會合諸水。下注長江。猶人身有腸胄也。腸胃通則上可納食。下可消食。而人無病。今之長沙湘潭受害。猶人之噎隔嘔逆。而食物不納諸腸胃也。故必湖水寛暢。而後九江不致壅積。九江。不致壅積。而後各郡之通。川小港。皆得順軌安流而無横溢之患。今日因患興利。而議及修濬洞庭乎。豈惟英薩使。之干預。可以謝絶。卽吾内政之關係乎安民。樂業者。亦且於此焉實行矣。 
[再誌建德縣請兵保護敎堂事安慶]  
　　建德縣請兵保護敎堂事已兩記本報兹據安慶訪員函告確情如下函云本月十五晨督練公所飭緝捕營速往建德防堵江西竄匪當卽用吉安小輪拖帶民船載往異常汛急外間謠言四起謂係茶巿敎民爭鬥所致其實十四夜建德縣專差來省禀稱鄰邑江西鄱陽縣亂匪起事與仰家橋青山橋兩處敎堂甚近乞速撥兵防禦保護等因撫憲立札督練處派緝捕營營官杜春林督帶哨弁趙玉麟吳正啓王德陞等率勇二百名迅速前往外間見此緊急情形謠言遂因之而起兹將皖撫札督練公所文錄後爲札飭事本月十四日據建德縣知縣李令長郁密禀稱卑職上鄉各保與西省壤地毗連五方雜處良莠不齊而鄱陽浮梁樂平都昌等處客民尤多動輙滋事前値南昌敎案初起謠傳紛起卽經諭飭董保勸道鄉民勿信謠言督同將各處敎堂妥爲保護兩月以來地方尚屬安靜惟頃於月之十二三日迭接仰家橋天主堂戚敎士函稱風聞江西鄱陽縣交界之梅塢嶺聚有匪徒數百人揚言仇敎瞩爲保護等因查詢梅塢嶺卽黄泥壩雖係鄰邑管轄而相距仰家橋靑山橋两處敎堂甚近誠恐匪徒究擾入境則敎堂孤懸於彼深爲可慮况庚子年樂邑閙敎波及轄境往事可徵卑職身任地方自應先事預防當卽親帶巡勇前往設法防禦一面飛移鄱邑嚴拿並督飭各保董嚴辦團防以期消患於未萌但無營勇駐紥不足保衛可否仰乞憲台俯念卑縣敎堂林立迅賜札飭督練公所酌撥勁旅一二百名星馳來縣俾得商同扼要駐防藉資保敎而安閭閻不勝迫切悚惶待命之至等情據此合亟札飭札到該公所立卽遵照在於省防各營内派撥二百人限於明日馳往該縣駐防並遴派熟悉情形幹練之營官一員帶同前往以資管束不准片延貽悞並將派撥員名及起程日期時刻報查特札（多） 
[鄂督電覆南昌敎案北京]  
　　傳聞鄂督張香帥日前來一長電致政府係爲南昌敎案交涉之事謂此次敎案關係大局各國均注目此事之結局務請極力堅持據理力爭并將梁鼎芬赴贛查辦情形述聞等因聞部中某參議大不直張之所云（吕） 
[限制敎會置產安慶]  
　　日前洋務局以各屬敎案層見疊出多係敎會置買民產其中不免有盜賣私買情事民敎興訟每緣兹而起具詳撫憲請通飭所屬嗣後各縣敎堂置辦房產應照 
 
 

Page 3

 
 
章會同地方官平購其私相售賣未經地方官者均不得作爲憑據以杜民敎訟端（多） 
[謠傳中法將有戰事]  
　　文匯　云法國軍隊擬在北京間保定府操演因之謠言蠭起謂中法両國將有戰事云 
[端戴两大臣在德情形]  
　　十七日柏林電云中國考政大臣端戴兩星使旣抵德勒斯盾復往來伯齊革奴連伯木尼其三處游歷所至之處各親王皆歡迎之両星使定於西六月七號由那波利斯趁德公司輪船白揚號起程回華譯文匯報 
[西報紀派大臣管理稅務問題]  
　　文滙報云傳稱赫總稅務司有告退之意北京消息謂赫總稅務司曾告人云此次鐵唐两大臣奉旨辦理稅務輿論因皆以爲奇卽予亦爲之驚訝予意以謂此事於目前海關辦法初無改絃更張之處但由外務部改歸户部耳當一千八百九十六年九十八年中國籌借洋債曾由外國各銀行與中國政府訂定謂洋債未清以前中國海關辦法應照其時一律此次更動與前議相背洵一問題其答覆殆必言人人殊也據最爲可靠之確信赫總稅務司仍照舊供職但遇事禀承兩大臣一如前者之與外務部耳 
[黑龍江籌欵築路]  
　　十七日北京電云黑龍江將軍電稱建造齊齊哈爾至愛琿鐵路之欵業已籌集當先由齊齊哈爾至墨爾根一叚之工程入手開辦譯字林報 
[趙將軍奏變通官制述聞京師]  
　　聞奉天將軍趙次帥日前上一奏摺請改督撫爲行務大臣此外藩臬兩司應卽裁撤至各關道關稅事宜請歸督撫直接管理并擬將奉錦山海關道所管稅務劃分奉天將軍直隸總督分管而令各關道專理交涉事件云云聞已交政務處詳議具奏（日） 
[奏請緩行新律北京]  
　　日前某御史遞一封奏略謂去歲奉旨禁止刑訊等條查各省竟有不能遵辦而仍用刑杖者推原其故實因民情狡展有與各國情形互異之處現在新律將頒擬請飭下各省督撫細心體察是否合宜與其敷衍欺飾何如從緩施行等語摺上留中（吕） 
[奏請懸挂御製朱子全書序京師]  
　　前日有旨交政務處學部知道查係喬部郎樹柟奏請宣揚祖德并恭錄聖祖御製朱子全書序在各署及學堂中敬謹懸挂（日） 
[鎭江商船公會奉部電飭停止鎭江]  
　　鎭江道陶觀察出有告諭云照得鎭江設立商船公會前據監生許金文等公舉兩江補用副將胡得盛爲總理董事王寳山陳明詔爲協理董事擬具章程旗式照式禀經郭前道核定詳奉督撫憲批准諭辦現奉商部電飭停止並釐定簡明章程十八條並旗照樣式奏奉諭旨頒發到道奉此除飭胡副將等將鎭江商船公會並揚州海州兩分會及有另設未報者概行停止外合亟出示曉諭爲此示仰各帮航商人等一體知悉爾等須知鎭江商船公會暫行飭停其從前已領旗照之航商應遵商部新章俟續設公會持執請換未領者遵章具領一概不取分文該航商須知此項旗照係爲挽回國家主權便商利民起見不得因胡副將得勝等辦理不善遂萌他念也其各凛遵母違特示（再） 
[紳士與聞警務鎭江]  
　　鎭道陶觀察與府縣籌商以朝廷將行憲法不可不先行地方自治之權今日於地方最爲關繫者莫巡警若故傳見紳董皆以與聞警務爲勸刻已於警察總局特設叅議六員因吳紳士錡劉紳景曾及李江曹魏紳等堪充斯選除分給照會外并詳報督撫立案（工） 
[派兵彈壓匪亂九江]  
　　饒州府地方近有匪徒聚衆滋事該府禀報潯道玉觀察請派兵前往彈壓當由觀察咨商常備軍陳統領得龍飭第二營袁管帶率兵二百四十名於十三十四兩日附官輪局小火輪駛往勦辦（本） 
[嚴拿票匪九江]  
　　建昌府綠營遊擊奚鴻文禀報鎭轅畧謂該處有票匪頭目吳茂興等散賣票布誘人入會當已派兵拿獲並搜出紅綾僞扎票布銅叫號手摺旗幟陣圖五祖神位長方條等件送府提訊該匪供稱係浙江天台縣人於光緒二十四年在廣信府入會充當小頭目總頭目係湖南人姓康名星田現住撫州玉明堂又有副頭目熊伯俚郭雲卿均在南城金竹山滕橋松湖一帶散賣票布云云鎭台劉萬勝卽札飭各營汛一體嚴拿獲辦（本） 
[意國工頭被剌北京]  
　　滇督丁循帥有電致京謂前有鐵路上之意國工頭因婦女事爲華工剌死已飭緝犯嚴懲惟通事等播弄語言謂係謀害現已飭令清查辦理矣（陽） 
[函告湖南水災]  
　　長沙任秉之觀察初九日來信云連日大雨如注永州一日三電報稱到處發蛟江水陡漲三四丈沿江居民漂没無算有一百五六十里從前人烟稠密今竟片瓦寸椽俱己不見云云省垣低處亦水深數尺城外一片汪洋不堪寓目據聞爲本朝三百年來所未有上台派船往救日有千人從水中遇援得活現各處偏設粥廠待辦振捐聞須緩日出奏云（助） 
[江蘇學務總會調查員報告書]  
　　敬啓者前次報告蘇州師範學堂監督佔造公地一事現悉此案已由省中學務公所總理彭紳等聨名百數十人呈請撫院飭勘押讓矣一切情形俱叙入公呈内另紙奉覽惟此中尚有問題應談判者如盧秉章旣向農務局領照何以圖董始終未見盧一面均由師範學堂帳房許受恒一手經理而盧旣登報代羅辨白謂自造房屋租與羅作住宅另給租金何以師範學堂敎員王國維致函總學會又稱羅賃其地自造屋宇至該操塲改作學堂基址雖經撥定有案而周圍並無界線亦未載明丈尺何以農務局能憑空分爲官地荒地先由許受恒與之說妥再行飭令圖董補結似此種種歧異無論羅盧是否 
 
 

Page 4

 
 
一人照法律上正當之裁判諒可切實解决近聞院批有飭學務處議定和平辦法之說然則以主張圈入空地之人卽爲營造私宅之舉路人皆知相視而笑迫不得己聨名具控豈猶有所謂不和平者耶伏讀諭旨有各學堂師長尤宜辨别義利整躬率屬之語今師範學堂爲全省敎員而設爲監督者乃首佔校地自營私宅豈此卽學務人員辦法耶省會爲觀聽所繫敎育行政上有此重要問題學界上有此墮落私德敗壞公益之舉夫所謂和平者究竟作何辦法務乞迅賜開會提議公决咨請督撫憲秉公照例查辦以慰輿望并使後來辦學堂者母以我江蘇師範學堂爲口實也幸甚盼甚（助） 
[修律大臣編定刑事民事訴訟法章程]  
　大清刑事民事訴訟法目錄 
第一章　總綱目第一條至二十條　第一節　刑事民事之别自第一條至第三條　第二節　訴訟時限自第四條至　第七條　第三節　公堂自第八條至第十五　條第四節　各類懲罰自第十六條至第二十條 
第二章　刑事規則自第二十一條至第八十八條　第一節　捕逮自第二十一條　至第二十八條　第二節　拘票搜查票及傳票自第廿九條至第三十七條　第　三節　關提自第三十八條至第四十三條　第四節　拘留及取保自第四十四　條至第四十九條　第五節　審訊自第五十條至第七十二條　第六節　裁判　自第七十三條至第七十七條　第七節　執行各刑及開釋自第七十八條至第　八十八條 
第三章　民事規則自第八十九條至第一百九十八條　第一節　傳票自第八十　九條至九十四條　第二節　訟件之值未逾五百圓者自第九十五條至第一百　條　第三節　訟件之值逾五百圓者自第一百一條至第一百九條　第四節　　審訊自第一百十條至第一百二十條　第五節　拘提圖匿被告自第一百二十　二條至第一百二十七條　第六節　判案後查封產物自第一百二十八條至第　一百三十七條　第七節　判案後監禁被告自第一百三十八條至第一百四十　六條　第八節　查封在逃被告產物自第一百四十七條至第一百六十一條　　第九節　减成償債及破產自第一百六十二條至第一百八十四條　第十節　　和解自第一百八十五條至第一百九十一條　第十一節　各票及訟費附訟費　表自第一百九十二條至第一百九十八條 
第四章　刑事民事通用規則自第一百九十九條至第二百五十條　第一節　律　師自第一百九十九條至第二百七條　第二節　陪審員自第二百八條至第二　百三十四條　第三節　證人　自第二百三十五條至第二百四十三條　第四　　節　上控自第二百四十四條至第二百五十條 
第五章中外交涉案件　自第二百五十一條至第二百六十條　附頒行例　自第　一條至第三條 
　大清刑事民事訴訟法 
第一章　總綱 
　第一節　刑事民事之别 
　　第一條　凡公堂審判之案分爲二項 
　　一　刑事案件 
　　二　民事案件 
　　第二條　凡叛逆謀殺故殺僞造貨幣印信强刦並他項應遵刑律裁判之案爲　　　刑事案件 
　　第三條　凡因錢債房屋地畝契約及索取賠償等事涉訟爲民事案件 
　第二節　訴訟時限 
　　第四條　凡刑事案件控訴之期限如左逾期不得復控 
　　一　違警罪六月 
　　二　輕罪三年　徒罪及監禁三年以下者 
　　三　重罪十年　軍流以上者 
　　第五條　凡控訴時限自犯罪之日起算但有續犯者則自續犯最後之日起算　　第六條　凡時限因辦理起訴或審訊所過時日中斷作廢則自起訴或審訊停　　　止之日起算 
　　第七條　凡本法稱時者卽時起算稱日者二十四小时　每一小時卽一黠鐘　　　稱月者三十日稱年者三百六十日 
　第三節　公堂 
　　第八條　凡稱公堂者係指有權審判詞訟之各衙門而言稱承審官者係指公　　　堂内有權審判詞訟之官員而言若臨時　簡派查辦之大臣及提審之委員　　　亦是（未完） 
[德欲獨攬波斯海灣之商業]  
　　東報載巴黎電云駐康斯坦丁京城德公使與土耳其政府恊商以高亞白特勒通商口岸在波斯海灣爲巴革逹德鐵路所到之車站其意盖欲獨攬波斯海灣商業之權利現己議有進步駐康斯坦丁英公使擬極力反對云 
[英與埃及合力籌防]  
　　十七日倫敦路透電云埃及沿海防兵一隊携砲五尊開往蘇彛士河之東英國海軍少將魯伊親王統率巡洋艦二艘駛抵畢羅斯明日尚有續抵該處者 
[俄國擴充海軍]  
　　東報載倫敦電云據確實信息俄國有意在英法兩國各定造戰鬥艦二艘共需英金六兆磅其在英國定造之二艇當於西九月間興工 
[美國工匠罷工]  
　　十七日東京電云得華盛頓傳來消息謂美國芝加高地方有工匠數千人罷工 
[英國政治家之議論]  
　　十七日倫敦電云英外部大臣愛華德格雷伯爵在下議院宣言一國之海軍無一時不可不求其强盛伯爵又詳論歐洲人民减輕軍備責任意見之日盛並謂此次海牙和平會初無緊要條件之可議英國當按照各國之答覆辦理　同日倫敦路透電云維文君創議减輕軍備應踴躍前進並擬將此議列入海牙和平會條件之内當由政府允准衆亦贊成 
[俄外部辭職消息]  
　　十七日東京電云俄國外務部大臣藍姆斯道夫伯爵辭職巳蒙俄皇允准惟繼其任者之爲何人尚未宣布 
[日本大雪爲患]  
　　十七日東京電云日本天氣奇寒於蠶事大有影響北省各縣並降大雪 
[坎拿大捐欵救災]  
　　十七日東京電云坎拿大曾捐助舊金山賑欵拾萬元前經美政府辭謝現己收受譯字林報 
[英艦將往埃及]  
　　十八日倫敦電云英國海軍巡洋艦隊司令官藍姆吞海軍少將已乘三等巡洋艦密南發號駛抵塞得海口將開往埃及京城 
[德奥兩君會晤之關係]  
　　十八日倫敦電云德奥两君訂期相見外間互相評議皆謂德皇以英法俄三國近來漸見親睦故欲與奥聨絡邦交 
[德外部隨德皇同赴奥京]  
　　十七日柏林電云德皇於西六月間赴奥京時德外務部大臣當隨行偕往 
[俄新任外部關係日俄兩國邦交]  
　　十七日柏林電云俄國電傳消息謂伊斯窪爾斯基君接任外部後日俄兩國邦交當有進步盖彼曾任駐日本公使日人之與彼爲友者甚多而伊籐侯尤與之相善 
[土皇不甘退讓]  
　　十七日柏林電云土耳其國皇對於土耳其與埃及邊界之衝突非至萬不得已之時不肯退讓 
[意境罷巿]  
　　十七日柏林電云意大利國羅馬城及密蘭有罷巿情事故密蘭博覽會己閉會 
[法國捕拿亂黨]  
　　法報云法國有一罷工木匠名哈波得者於製作炸藥時驟遭轟斃彼之同黨有二人被逮惟不認彼等爲無君黨譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙直二藩司互調消息杭州]  
　　官塲近得都中消息謂直督袁宫保因浙藩寶湘石方伯前曾歷任直臬及署藩篆爲日殊久頗資得力擬欲以現任浙直二藩司奏請互相對調俾得寶方伯回直襄理政治而浙撫張筱帥亦因寶方伯蒞任以來整頓吏治清釐財賦佐行新政方藉倚畀亦須乞留未識政府作何解决也（的） 
[浙臬暫就行園辦公杭州]  
　　浙臬顏小夏廉訪於月前由糧道署遷至兩廣會館受事後因臬署尚須修葺而會館内殊覺不便故又移至湧金門内三橋趾前設督練處之吳宦房屋内爲行轅以資辦公惟地仍局促故免屬員衙參有公務准隨時禀見（獨） 
[漢關道定期履任漢口]  
　　調任江漢關道陳少石觀察業已蒞漢定於十六日任事至升道繼連溪方伯卸事後暫在洋務公所駐節俟入京陛見後然後赴任履新（亦） 
[飭縣調查敎民籍民札鎭江]  
　　丹徒縣日昨奉上憲札文内開頃接外部來文以海禁大開中外互巿各國傳敎來華各省近來人敎入籍華民日見其多交涉詞訟案件亦因之而起地方官辦理稍一失平卽釀民敎相爭之禍亟應妥定章程詳查各省敎民籍民人數多寡產業住地姓氏里居一一調查另編一表送部存案以便核辦而防後患等因奉此札仰該縣按照所指詳查具報母違切速此札（再） 
[縣令兼營務處差揚州]  
　　邇因嚴禁私鹽私梟多變而爲盜以致刦案迭見而營汛不受縣令約束每多呼應不靈上月江北提督特委江都縣陳令兼營務處差以便統率營汛緝拿匪盜（莊） 
[創設學務總會長沙]  
　　湘省學界以近有會匪誣攀牽涉之事由各學堂集議創設學務總會以兾隨時整頓合力維持暫就貢院作爲會場已公舉善化郭桐伯太史宗熙爲總會長茶陵譚祖盫太史廷闓爲副會長昨由湘撫憲札委車大令賡爲提調（時） 
[學政咨請皖撫考優安慶]  
　　日前皖學毓宗師蒞省與撫憲商辦考擾一事詎忽奉旨裁撤學政毓宗師遂回節署旋卽咨請撫憲謂本屇皖南北考優並生貢考職等事均請貴部院主持示期考試并聞擬卽回京供職云（多） 
[認派上海公學捐長沙]  
　　湘省學界以上海公學庶務幹事員姚君宏業身殉公議由湘省認捐該公學經費銀一萬两歸中南西三路分别攤派（時） 
[常州第五次徵兵起行鎭江]  
　　兩江督練公所委員在常設局徵兵已陸續招募成軍赴甯入伍兹又將五次所征兵士招齊於月之十六日由徵兵官吳君介璋督率乘舟赴省起行時常郡各學堂學生及各防營弁兵均赴碼頭歡送（再） 
[疏通敎職辦法安慶]  
　　安省敎職敎授諭訓候補人員異常擁擠近藩司馮方伯查各屬敎職等往往有本學正副兼署以致候補人員難以插署日前具詳撫憲嗣後凡敎官因故開缺卽歸候補班署理不得兼署以免壅塞（多） 
[詳紀旗人鬨閙昇平戲園情形江寗]  
　　江甯昇平戲園自開演以來每有旗人入園觀劇往往收取戲價時未能照給園主雖不敢與之計較而結怨已深上月十四夜有旗人等至園意欲與看座人余林爲難余林深恐受禍懼而藏匿旗人尋至帳房將余林用鐵尺毆傷十八夜開演時平安無事到收票時忽有旗人多數傳者謂有百餘人因不給價口角於出門時復將桌椅茶碗亂擲打翻洋油燈落地火起當經撲滅旗人一鬨而散園中伶人筱榮祥等赴將軍衙門禀控旗人因此含根十九夜開演旗人又以收票之故與看座人衝突互相揪毆適警察局巡官玉輝巡查到園見園主已將旗人二名捆縳即飭令交旗城海巡明委員帶去該園未卽遵送旗人因此愈憤二十日晨有旗人約百餘人各持刀棍突入該園將桌椅什物電燈搗毁一空並將官發告示牌打壞其時尚未開演伶人到者尚稀無從尋釁遂至東釣魚巷各伶人下處搜索將伶人吳鳳鳴用刀砍傷並毆打沈桂雲馮淨奎父子梁雙祿徐鎭奎及夥伴均各受有傷復至長安永安兩客棧覔伶人筱榮祥等幸聞風先逃未遇而散事後由警察總局李觀察國璠江寗縣未大令將情形具禀江督督憲周玉帥以旗兵成羣持械閙事三日太屬不成事體該巡官等有保護地方之責事前旣不防範臨時又不查拿殊屬懦怯無能應由巡警總局查明分别記過撤委江寗縣朱令疏於防範亦應記過一次以示懲儆至旗兵此次閙事之大爲向來所未有應請將軍飭營查拿按例究辦（霜） 
[馬路行車預誌漢口]  
　　漢口後城馬路自喬口下至歆生路後全工俱已告竣工程局周嵩甫太守飭於下月朔日行車○鄂督亦擬於是時蒞漢乘座馬車閱視併順道查勘鐵路云（亦） 
[禮部奏酌擬加取優貢章程摺]  
　　奏爲酌擬加取優貢章程請旨遵行事光绪三十二年三月十五日政務處具奏寛籌舉貢生員出路一摺其第一條酌加優拔貢額内稱查優拔貢向皆於優行生員取錄兼甄文行得材較多應量予加取以廣甄拔擬請已酉科舉行拔貢照向額加倍考取本年内午即係考取優貢之年以後每三年舉行一次各省均照向額加四倍考取以惠寒畯於壬子年考優後一律停止學堂學生不准與考等因奉旨依議欽此欽遵到部臣等查例開舉報優生由該學敎官採訪文行兼優之生豫行密保學政隨時體察按棚造册報部三年任滿就原保册内會同督撫照例保題大省毋過五六名中省毋過三四名小省毋過一二名如有不從原報册中保舉者將該學政議處所保之生駁回等語又光緒二十九年廣西學政奏請考取優貢不拘成　經臣部議覆本届考優應如所請暫行變通嗣後仍照定例於歲試時由敎官豫行密保學政隨時體察如有不實據實奏叅等因在案兹准政務處片稱現接甘肅福建電詢考試加取優貢辦法各一件應由禮部覈覆等因前來臣等詳加酌核從前各省優貢額數本隘各學保送考優人數自不容多現旣准照定額酌加四倍旦年幼之高材生半入學堂不准與考若仍按向章以歲試年分各學保送人數爲斷恐已保者不敷考取未保者轉多遺材殊非朝廷加惠寒畯之意擬請查照成例量加推廣除已不學堂及現送出洋遊學各生外所有本届各省考取優貢凡歲試時未經舉優各學一律准子續報已報各學如有遺漏亦可酌量補報該敎官職司訓迪見開較確惟須據實保送冀得文行　優之士概不准藉索規費致滋弊混俟報齊後即由各該提學使秉公甄錄仍一面造册報部以憑查核庶於寛籌出路之中仍寓詳愼遴才之意恭俟命下臣部通行各該督撫一體遵辦是否有當伏乞皇太后皇上聖鑒謹奏請旨於光緒三十二年四月初五日奉旨俟無欽此 
 
 

Page 10

 
 
[紀川省商業賽會四川]  
　　今歲二月中旬省城青羊宫舉辦内地賽會以期振興工藝現已事竣川督錫清帥以梁山縣之竹簾等物爲首屈一指巴縣之雜色緞子綾子椅子亦頗具特色其餘製造之貨雖屬萌芽然已大有進步工藝之興可拭目以待矣（古） 
[漢口茶巿]  
　　本年茶商較去年多二十餘家頭茶到漢約在本月望日左右目下高橋小價計二十二串八百文聶家巿小價計二十二三串文安化小價計三十串文（亦） 
[茶莊被搶湖南]  
　　湘省瀏陽縣長壽街向來茶莊林立往往有無業游民借揀茶爲名乘間滋閙以圖搶刦上月三十日有某茶莊被匪徒搶刦錢洋現己由莊主報縣請緝（佐） 
[重慶風災重慶]  
　　三月十五日午後重慶忽起大風損壞房屋無數郡屬之合州涪州等處更有大雹爲灾民間所種鶯栗大半爲雹擊損（論） 
[揚州]  
　　運轅東圈門布業會館看役殷在敖賄通布董沈姓在會館開設賭局事爲江北提督劉延帥訪知特札江甘二縣示禁其著名賭棍陳建顧立坤曹三陳大疤子張銅匠等并須拘案嚴懲○運憲札飭巡警局會同兩首縣修理通城街道實爲衛生善政已由縣局諭董分二十四段興工昨又將古旗亭民修完好之各叚續爲修理惟南門大街院大街府東街軍廳街等處均係通衢且極低窪易於積水而經董反漏報不修是可異也（引） 
[更正]  
　　十三日本報登英領事復辯洋商越界設棧事一節内有初七日謁見世觀察謂已奉英公使據馬關和約本有通融字樣一再辯駁故卽禀請撫憲核示等語傳聞失實合爲更正（容） 
來函 
[振武宗社書記員報告]  
　　休寗朱伯蔭來函（前畧）閱貴社簡章　說彼中人之聞而　戒者頗不乏人惟草辨不眞終恐貽誤務亟惠寄草樣鮮者更桂此間有近似者惟　圖說所稱六七月開花根賽蘿葡不類耳是否尚乞明示圖說請寄二百張（後畧）○湖北監利縣曾祥綉曾祥灝曾繁遠曾憲　曾慶淮曾慶麟來函敝族中有啫好者不知凡幾邇年來每於朔望在家廟演說設立戒烟會簽押者一百二十八人而藥丸實難斷癮所以終難起發昨讀貴　靈草圖說如暗室電燈不覺歡欣起舞僕等遵式採取而近似者甚多照圖比較或是或非莫衷一是誠恐認之不眞敢乞賜我全本葉鵝郎草數株並圖說若干以便傳送（後畧）○彭澤丁佐臣高志援來函近見貴社附送禁烟簡章圖說僕等按圖尋覓得一種似與圖中臥龍草符合然僕等不敢自以爲是特將此草寄上是否請卽示知并請將貴社採存此草惠我一莖以便攷証○仁和丁仁善來函（前畧）今願立誓終身不吸鴉片勉成人格廣勸同胞然浙省風氣未開人心渙散諸事未能振興恐不克步人後塵至爲可嘆（後畧）○南昌商學社李瑞庭來函鴉片　毒非筆能罄貴社熱心苦口士大夫聞風興起計江西一隅所有上流社會中之沾斯毒者無不洗心革而立意自新巿上售戒煙藥者自二月杪起無不利巿十倍顧烟灰嗎啡代癮於前戒恐貽禍於後竊爲貴社所深慮自貴社隨報分送之戒煙草圖說流行後都人士不知鵝郎草之形狀江西非無此草因恐比對不眞紛紛來社詢問敝社亦無以應爲此函請貴社可否函寄一莖敝社深願翊貴社之勞以便比對形狀照式採取廣爲分送（後畧） 
[上海北巿絲業會館賑公所施子英經收各處水災賑捐乙巳年十一月初一至十五日第一百七十次清單]  
　　初一日夢楳館主漕平銀七百两合規元七百五十一两一錢天津周銘翁募壽祺堂由新裕船來洋六十二元五角又行素堂十五元談成勛十元○上海恊興昌信局朱少梅洋四十元恊興杭局朱雨蓀三十元恊興蘇局陸九皐華雲飛劉玉鑑三户各十元太古晉政太源局正大局乾昌局福潤局福興潤全盛局永義昶億大局九户各五元裕興康全泰洽各三元李象熊蔡少齋石瑞舫康裕禧方正發和泰局六户各二元吳文緩應書鋆邱振生董鴻江商前鑑周福林金顯春莊彩章殷老康施彩珊金雲才周巨森顧光甫十三户各一元五角胡和　王古生沈國標無名氏施味琴仁昌正周堯宗七户各一元余春友五角共四十三户合洋一百九十元邵成章舊棉衣三件○初三日唐連琛銅洋三元○初四日周仕沅子懋德懋功懋昭龍洋十元○初五日海陽滌念學人洋十元無錫泰莊經募隠名氏新棉胎二十件舊棉衣七件○初六日陳姓由蘇州救生會來龍洋二百元又陳奎記龍洋十元又潘通恕銅洋廿元松江楊璧池募張寄齋弄璋之喜爲子消災添福洋四十元眉壽堂新棉衣褲十套○初七日張福興新棉衣廿件裕豐仁黄子仙新棉衣褲八套○初九日高郵丁玉軒募蘊培手洋五元○十一日欽差出使俄國大臣許星使由義善源來洋二百元又翟青松譚祖任許沐鑅三户各三十元又趙詒璹十元　巢記龍洋八元揚州不留名氏英洋五元○十二日施友先先生經募第三次潮陽蕭榮祿第由王丹揆京堂來洋一百元合規元七十兩謝綸輝爲令郎植甫完姻蒙諸親友惠賜隆儀將筵資移助洋一百元唐宗愈禱母病痊京平足銀五十兩批見規元五十兩零三錢九分八厘許芹甫洋十元○十三日寳應成其蘭洋四角又募祁小程薛毓年湯石麒朱采臣望帆堂吳瑞臣吳鑄言潘承之姚棟臣九户各四角共十户合洋四元○十四日駐義使館商務隨員洋員雅訥戚洋十元六角○汪永亨綢莊募愼德書屋三泰各龍洋五元省躬居士三元江敬遠二元省躬居士姚府朱府志記忠記周元記興記椿記月記鴻記大記余耀記耘心堂荆樂堂嚴琴山顧寶　枕流書屋樂安差記義大十九户各一元廣昌沈鶴壽堂各半元共念五户合龍洋三十五元誠心氏銅洋五元○十五日通州徐秋谷吳琴堂由江寛船來各原棉衣一百件 
[今日尚有各省新聞及本埠新聞均列入第三張閱者注意]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬城官事]  
　　裕蘇官銀錢局坐辦補用知府李薇莊太守厚礽奉蘇撫委赴日本公幹昨日由蘇抵申定於今日起程昨至道轅拜謁○候補府經歷吳翼鴻參軍讞補川從九俞奠孫少尹應望昨日同詣道轅禀銷貨捐查騐差○兼護守備本任城汛周鑑之千戎思傑奉參府周子安參戎委赴松郡公　禀假五天○分省試用通判熙别駕光江西議叙縣丞崔二尹祥謙前廣東長樂縣知縣蔣嘯漁大令希曾因公來申住南巿進昇里又試用知縣文章卿明府煥到中住戴生昌碼頭又日本警察畢業生候選縣丞梅二尹祖培由浙江來申任祥發棧昨均到道禀見○救生局委員陸明府長蓓昨亦因公到道禀見（合） 
[札飭保護遊歷敎士]  
　　駐京美使柔君照會外部畧謂有本國敎士葉克思文道两名携眷欲往直隸山不河南江蘇等處游歷請給護照轉咨各督撫分飭各屬請爲一體保護等因關道瑞觀察昨接江督來文卽諭各屬遵照辦理（宜） 
[洋商請給護照]  
　　某義商與某法商均欲赴無錫内地各處收買鮮繭禀請該管領事轉咨關道瑞觀察請循例給發三聨護照觀察准如所請卽日飭承繕給（宜） 
[卸任駐京英使來滬]  
　　十八日字林報云卸任駐北京英公使薩道義君于昨晚由南京乘英兵艦奥斯脫烈號來滬由駐滬英按察司沙司瑪里君邀請住其宅内使館參贊開姆白而君偕來庽英領事署 
[商部箚委調查蘇廠]  
　　蘇綸蘇經絲紗両廠老股與租辦之費神互控一案日久未了現奉商部箚委上海商會總理曾道前往調停以息爭端聞曾觀察已於昨日乘輪前往矣（容） 
[舉紳督造醫院]  
　　本邑醫學研究會董事顧君鴻逵前者禀准道憲擬章在沉香閣添造醫院現將興工故由該董擬舉總工程局總董李紳鍾鈺督理各事於昨日禀請滬道瑞觀察照會李君經辦（事） 
[報名應徵]  
　　本縣徵兵業經設局開辦近聞已有鄭寶春等七人投學務公所報名應徵矣（宜） 
[紀運動會]  
　　二十日午後城内第一第二師範傳習所借一粟庵爲會場卄三午後龍門師範附屬小學校均舉行運動會（望） 
[借台演放快砲]  
　　前報記瑞生洋行函請製造局借西砲台試演新到陸路快砲魏觀察准卽電禀督憲允准一則昨日該行將砲運到適值局中試砲之期魏觀察偕會辦張楚寳李叔倫二觀察及提調各員清晨諭令帮帶張雨春守戎率勇如法試騐果屬異常快捷試至午刻竣事（寶） 
[電飭開拓船塢基地]  
　　製造局總辦魏觀察昨奉江督電諭因總統薩軍門刻在金陵面商開拓船塢事宜查得水雷廠後面有小河一道可以劃歸塢内應用當候軍門到申面勘商辦（寶） 
[破例騐放無單茶葉]  
　　山東濟寗州天主堂邇因缺乏日用茶葉令卞敎士在鎭江等處購買雇船裝運經過淮宿關卡查無子口稅單令捐不允後由該卡員禀經關道穆觀察破例放行惟以洋商敎士無論裝運雜物等件如無單據俱應照章完稅故咨請上海道瑞觀察照會各國領事嗣後均須照捐以免爭執釀成交涉（事） 
[函致曉諭小輪照章納捐事]  
　　新關稅務司接滬道瑞觀察及松滬釐捐局陳觀察函稱本埠永裕輪船公司馬頭邇來凡各小輪進出所裝未納捐稅之貨捐局司巡往查每爲所雇印度巡丁阻逐甚至倚符逞兇並據糖捐局員蔡守禀稱永裕馬頭各輪偷運大宗糖斤漏捐甚鉅爲此請飭海關查明以前出口各糖著令各商來局補捐如以後報關之貨不照向章完釐請將該輪船牌扣留等情查光緒二十四年通行續議内港小輪章程第一條及二十六年總稅務司議復蘇杭小輪袪弊三端案内所裝之貨未裝以前離船以後均應聽釐局辦理照章收捐等因除本道等會銜出示曉諭該馬頭輪船管駕人等一體知悉外爲此函致貴稅務司查照施行（力） 
[造紙局股東糾轕案商會函請提廨訊理]  
　　倫章造紙局股東應桂馨控朱培初一案前經商會函致公廨請將該局發封司馬飭差至捕房派探前往捕頭以此事不能擅專須禀總巡核奪原差據情　禀司馬因于前日函致代麥總巡請其飭知捕房照辦在案昨日司馬復接商會函稱所有倫章造帋局股東糾轕一案奉發商會理處詎朱培初傳喚數次托病不到爲此函致請將此案由尊處提案訊理云云未知司馬如何辦理也（力） 
[希世之珍]  
　　魯意師摩洋行現有漢宋元明及國初時各種古玩其中如瓷器玉器銅器古銅顧繡等無不全備其物皆係舊家所珍藏並無贋鼎求之近今實爲罕見如有紳宦欲購作餽送官禮之用最爲相宜兹定於二十二日在行中貶價拍賣滬上庽公可隨時至行賞鑒選擇以便届日往拍免致爲捷足者先得也（容） 
[滬城小火]  
　　前晚三鼓時新北門外某蔴袋棧失火由巡士報警經各業皮帶車赶往救熄祗焚房屋四間（事） 
[罰鍰薄儆]  
　　十六晚新北門内舊校塲玉章銀樓失愼幸卽撲滅並未成災各鄰以其保有火險情節可疑事後因報警察北局飭查經藍茂如二尹着傳該店主到局研訊之下判罰洋卄元充公以儆并諭卽日遷移如違嚴究（嚴） 
[示飭驅逐裁勇]  
　　蘇省督練公所司道近以常備營第一標一二三營二標四六両營拔選精壯勇丁列成新軍隊伍所有老弱勇丁一概裁撤酌給恩餉俾資回籍乃近查該勇等仍逗遛各處一經將餉用罄最易流入爲匪故該所總辦兼布政司使朱參謀處道員杜敎練處劉會銜刊發告示札飭所屬各州縣一體隨時查明驅逐本縣汪大令奉到此項示諭昨已分貼通衢矣（嚴） 
[查無招搖實據]  
　　候補知縣曾紀生卽樹生在申藉湘礦招搖生事爲礦務總局訪知咨請滬道札縣查究經縣尊汪大令查無實據復道核示（事） 
[諭候核卹]  
　　七百八十一號華捕前被瘋犬咬傷斃命由該捕之母某氏向總巡處求賞洋二十五元始得棺殮此去冬事也近來該氏以子死無依　乞度日事爲美捕房所知捐集洋八十餘元爲氏養老之需經總巡諭候核卹（似） 
 
 

Page 18

 
 
[枷懲忘本奸民]  
　　通州人顧崗在日本丸三藥房販售藥品改換日裝向人拆梢且在所居高昌廟一帶設賭一再涉訟縣局冒稱己入日籍經汪大令禀請道憲照會日總領事查復始知實係僞冒並欠丸三藥洋五十元煩提追繳等情大令函請高昌廟巡局協拿顧卽逃避前日返滬又將周嚴氏之頭擊破被巡局拘獲解縣請訊嚴氏供丈夫阿林早間出外忽有此人來家尋問婦人辭令速出詎將手中木棒擊破頭顱求究大令命將顧之外穿大衣剝下掌頰五十復命差役將短髮剪至長短不齊判令枷號以大衣釘在枷上發高昌廟示衆三天帶回嚴辦以爲忘本奸民儆戒（宜） 
[拔充華探]  
　　美捕房華探顧福其現己撤差遺差由副門差宋掌桂拔充卽日接辦（似） 
[覆訊藉勢拔妓案]  
　　公陽里鴇婦金姚氏控金華甫冒充濟良所董事及巡捕房繙譯硬拔妓女金鳳仙一案前日午後美白副領事蒞廨會同關司馬覆訊原告延高易瓊司曁侯魯公二律師主控被告延穆安素與博文帮辦恩特二律師申辯瓊律師先稱此案躭延已久請堂上傳原告到案重訊司馬卽傳金姚氏到案着將原委詳細供訴氏供通州人在公陽里開設妓院金鳳仙係包房間夥妓本年正月初七夜半婦人已回家中傭人來報有人欲拔鳳仙出外婦人急卽隨往見有三人在房一人稱係金姓在濟良所爲董事並在捕房充當繙譯鳳仙現在不願爲娼欲入濟良所居住所中規矩不給身價兹念爾等貧苦當償給洋三百元云云婦人答伊鳳仙現欠女傭帶擋洋六百五十元男傭林小弟二百十元又婦人處借欵五十元房飯酒菜數十元三百元不敷開消難以應允懇求至再又出期票洋一百二十元卽令婦人署立四百二十元之收條一紙婦人以並非欠主不允立票金姓卽着林小弟冩立簽字初亦不允被金批頰林無奈簽與金嘱某日至某處烟堂收洋至期由劉葉氏往取詎金又欲勒索謝儀否則不給越日復往金已不見因投捕房控告是實劉葉氏供在金鳳仙處爲傭餘與金姚氏相同穆律師將二婦供詞反復駁詰時已五下餘鐘中西官着原被一併退去訂于閏四月初一日卽禮拜三午後再訊（力） 
[上海縣案]  
　　某洋商以陳永和户名四百零六號計地一畝五分四厘六毫之方單轉英册五千三百六十八號道契經會丈局騐得單上畝分有挖補情弊禀道札縣飭提售主陳妙生等訊究妙生供嗣於故伯永和爲子得受此單因水濕破爛出售時曾往册書處查對當衆塡冩如有情弊願甘重究中人陳玉山地保陳文學供詞相同大令判各具並無弊竇切結一面諭飭册書查復再核○英廨解王佛法控張炳堂掯贖盜賣一案到縣訊究王供故父王全生遺地一方由母陶氏賣於張炳堂向贖被掯查已盜賣於某洋商求究中人談子卿圖董王少卿供俱畧同張供陶氏貧苦難度託小的將寺五分賣於美商易孟士王佛法圖分不遂誣控是實大令查閱案卷佛法本係計姓由王全生螟蛉爲子前經陶氏禀控斷逐歸宗陶氏供明夫遺祇此　分之地佛法何得誣告判掌頰七十下交保管束談王嚴斥退○婦人張氏廿八年間被朱楊郎在揚州拐至上海姦佔同住近日又與唐福六姘識借屋被揚控縣前晚亦經大令提訊氏供年廿七歲被揚拐滬同住已有四年現因不顧家用故與唐借屋同住原籍尚有本夫是實大令斥氏無耻判姑發堂候核（宜） 
[總工程局紀案]  
　　南巿和豐米棧前因斛司串通船户私拔斛内木元寶故將斛司朱阿大顧渭卿船户高　桂金阿妹片送至局訊判飭探查復在案兹由該棧主禀稱各船户尚欠繳漕米四十六石又透支水腳洋一百餘元等情正裁判官孫明府立予提訊判减繳洋一百四十元先將高金二人釋放朱因不認作弊戒責一百下與顧還押○鹽城人全大前偕婦女在陸家石橋吃茶私語被巡士拘局孫明府判將全大責釋氏發堂留養在案兹有該氏之夫孫桐松投稱在新　藥水廠爲小工該氏係小的髮妻實被全大誘逃現求給領完聚明府准予領回管束○江北婦人張計氏在潮惠會館彈唱小說被拘至局明府判責手心五十下具結不許再唱○久記木行棧司陳阿香在萬聚碼頭查見木排解散疑係附近艒艒船小孩所爲責打數下並與孩父小王爭毆當喚巡士拘局明府判戒責五十下（尺） 
[英美公廨早堂案]  
　　英大馬路長裕里惡鴇謝庽自奉公堂訊懲遞籍將其討女陳新寶范貴保寄匿於某龜處十四日西商賽馬两妓出觀在蔡春林嫁粧店丙徘徊不去由蔡送至捕房昨經濟良所女董送廨請示陳供年十歲常州人范供年十二歲江北人蔡春林供是日两妓至店不去不敢容留送往捕房是實關司馬商之英副領事判發拯恤幼女所留養候示○家丁鄭湘卿冒主人之名向九章寶豐等號騙取綢縐金鐲由探解究判限三天照繳在案昨日解追鄭求交保措繳司馬以有意延緩應卽擬結判押一年以儆○陸成美米店包車夫徐阿福前日車主人出外收得帳洋一千五百元伺虹廟下車之隙拖車逃遁急尋薦保在石灰港追見將洋擲下人被奔逸昨由包探倪順泉拿獲解究並稱尚少洋二百十一元恐係往追之人吞没請察訊之徐供祇用去洋卅二元餘洋不知司馬判將贓給領外徐押捕房九月○金初華因將牛奶攙水經捕送究司馬判罰洋四十元充公○舟子金陸瑞陸金氏張老茂等裝運來歷不明之芝蔴四担由水巡捕解究陸供由崇明船雇裝至萬裕碼頭不知號數司馬以此貨業已三天無人認領顯係鍾來判各押三禮拜○張金泉吞没老公茂羽綢一箱訊押在案昨日定斷司馬判押本廨半年○俞阿四陳德仁違章誘賭由捕拿究司馬判陳押陸禮拜俞押一月○小竊孟憲湖擊破葉品延家玻璃窗由捕解究司馬判押六月○陳桂泉之妹三囡與流氓小寗波即姚阿正通姦逃逸一案昨日覆究判陳具改過結斥釋三囡不願回家著送押棲流女所一月再奪○費阿大竊車上綱條由失主梅國良送究司馬判押三禮拜○陳德茂王阿富將白糖五十包私寄張阿慶店内由捕解究判張交保陳王押候查辦○徐林海竊張子云家絨毯衣物由捕解辦司馬判押一月○劣孩谷根全黄寳生陳金保王田富張德新傳仁保等竊陳阿炳等十一家衣物由捕解辦判谷黄各押改良所一年半餘押　良所一年○巫春來巫湯氏控歐湯潤福舞弊盜洋等情昨由差探傳案判押候過堂訊奪○泥城外西大路茶館主楊林聚衆賭博由西探拘案請辦判罰洋五元○宋方泉失火一案訂下禮拜一定斷（當） 
[法租界公堂案]  
　　八仙橋錢雨嵐家三月廿八被匪搶去衣飾銀洋投報捕房尚未破獲前日錢之傭婦林高氏忽向主人歇業錢疑有異投禀公堂昨日提訊氏供刦被之日主人等均往禮拜堂贍禮小婦人獨自守門忽有假印度人一名以賃房爲由叩門入内後隨三人蜂擁而入刦去各物當即喊救有鄰人被戮手背數刀而逸求鑒大令商之魏繙譯官判交妥保候查明再核○陳士福控姚阿三誘匿其妻陳李氏一併扭請究辦姚供與該氏係表姊弟前日偶至小的處探望並未誘匿氏供現住方板橋四號房内由籍來申尋夫不見並非逃匿陳大令判氏交夫領回原籍姚押捕房一月○楊陳氏夫故後再醮葉姓現在幇傭度日羊晚忽被流氓陳阿三糾衆凶毆包探查悉喝阻亦遭毆及喚捕獲陳及幫凶方阿壽蚊小弟解案請究大令判方罰洋八元陳押捕房半月○朱晉山控稱代胡振祥經買藥材致被拖累洋二百四十元請追胡求寛限料理大令判限一月分二期交清○探解毛阿金圖竊請究大令判押候查明核辦（臨） 
[美租界捕房事]  
　　新記浜路陳益根烟館昨被某頑童用石將玻璃牕擊破陳向理論有三西人將陳兇毆傷及鼻部經印捕將一干人帶入捕房捕頭詢悉情由飭陳自投該管領事署控告○夏桂卿昨在蓬路不知何故忽與二百零七號印捕口角並將該印捕捆頭紅布扭脫由捕將夏拘究捕頭詰得两造各有不合斥不准理○木工張雲森在茂海路某西人家工作爭加工資被西人所毆投報捕房奉飭自赴該管領事署具控○船婦王唐氏駕舟承裝石　行至中虹橋浜舟忽沉下由捕回禀捕頭核示（似） 
 
