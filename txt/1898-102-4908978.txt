# 1898 - 102 - 4908978

 

Page 1

 
 
[新印各書發售] [  圖書集成局啓]  
　　欽定二十四史全書實洋五十元○欽定四史書實洋四元五角○　國三十六種實洋五元○刑案　覽洋七元○景岳全書碼洋三元○資治新書碼洋一元五角○潘願福威豐朝東華錄實洋一元三角○王益吾　豐朝東華　錄實洋二元五角○左文　公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六　處分則例碼洋一元二角○補註洗寃錄碼洋六角○康熈字典碼洋二元五角○三家醫案碼洋三角○　醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東　紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角○中國度支考一角五分○諸君欲購者请移玉至三馬路申昌書畫室　申報舘帳房可也此佈 
[論吳淞准設商埠]  
　　合亞西亞歐羅巴南北亞美利加四大洲與中國通商立約之國曰日本也英也法也俄也德也美也意大利也奥地利亞也荷蘭也比利時也日斯巴尼亞也葡萄牙也瑞典與那威也丹也秘魯也巴　也而皆以上海爲總匯上海自道光二十二年壬寅歳始通商旋定英法美三國租界迄今閱五十七年界日以闢商旅日以衆贸易日以盛聞光緖二十一年乙未歲七月初三日工部局所查人丁册凡在租界以内中西人數計共二十五萬餘名口比較前此所查之册蓋未有右斯之盛者而自乙未至今三年之中不知又增若干但觀匠氏經營土木之工夜以繼日一廛之受每月價自洋銀十數元至數十元不等其地屬至繁盛處獲利最多如戲館烟間茶館等且不以月計而以日計卽貧民小户食力之徒賃一陋室亦須每户數元加以收租帳房有小費工部局有諸捐及期房租無以繳卽驅之使出出稍緩并室中物緘鍵之非繳洋銀如數緘不得啓以故租界居民視房租及捐費較他項爲尤急視經租帳房片楮之緘重於國法嚴於軍令顧賃屋者其費若此而欲賃者仍爭先恐後可見租界居民日多一日上海巿面亦日多盛一日雖論其底裏已迥不如前而但觀其外面景象則固有加無已也或者謂上海租界巿廛之盛他日當西抵靜安寺北接吳淞口此蓋臆造之談初無所據而自有識者言之則謂近年吳淞口内之沙益漲以大輪船行路益淺以隘外洋公司船已久不能進僅泊口外於西商頗不便假令移通商之局出至吳淞則吳淞巿面必日益盛而上海巿面卽日益衰言此者蓋已有年乃至今日而吳淞通商之局以定事見本月廿二日報紀准設商埠一則係聞上海英領事署接到駐京英欽使來電悉中國總理衙門已准此事事雖未見官塲明文大約可信夫吳淞一口爲長江下流崇明蔽其外實七省鎖鑰朝廷命宿將督重兵坐鎭此間而近又練成自强一軍自金陵移駐蓋防江卽以防海焉然自上海通商外洋輪船出入吳淞爲咽喉要路情形與天津之大沽口寍波之鎭海口福州之長門廣州之五虎門無異惟他處沿海有山險可扼而吳淞之砲臺則在平地其形勢微有不同第水路雖爲通商要道而岸上未有租界且地屬太倉州之寳山縣又非上海所轄西商欲於此間設棧起貨格於成例不克自由而淞滬鐵路工程又未告竣公司貨物必由駁船起運船乘潮水漲落未能迅速尅期此西人之心所以必需闢租界於吳淞者殆爲此也顧必遲至今日而始有成議者則以中國情形今昔固自有殊也昔在二十年前當事愼重防務慮啓重門以故英商所築之鐵路火軍業已試行竟以三十餘萬金買回而頻年以來西商之購地或在界外者有司猶執約章斷斷爭辯今則中外眞合一家益冺爭嫌之見予求予取不汝瑕疵自臺灣割𢌿威海屯兵未幾而膠州讓旅順大連灣相繼以棄如許巖疆尚非我有又何恤乎吳淞又况刻下之吳淞固曰通商而非曰屯兵乎所慮者吳淞旣已通商則租界諸務將來次第就緒利之所在中外人爭往趨之雖非海巿蜃樓須臾可結約計二三年間必當煥然改觀使濱海之區頓成繁華之界則彼盛而此必衰恐上海巿面益難支持此固運會使然而非關夫人事者乎 
[本館接奉電音]  
　　昨日午前京師飛電傳來上諭一道敬謹譯登○三月二十三日奉旨江南錦織造仍著增崇接管欽此 
[俄人備戰]  
　　南洋新加坡叻報云目下俄國諸將弁之在東方一帶者所支薪俸概照征戰之時核算然則俄廷命意之所在當可知矣 
[戰船大集]  
　　南洋新加坡叻報云近日各國戰船紛紛馳抵香港計共三十艘之多實爲向來所未有亦可見近日時局之急矣 
[戰艦續來]  
　　香港循環日報譯英國報云英廷欲命戰艦名他里布者前赴中國海面想不外卽當駕言徂東矣查此艦係頭等鐵甲巡洋船册載一萬四千二百墩機器可抵馬力二萬五千匹每點點能行二十二海里有奇可歴一千八百九十五年製成現在駐防砵士毛埠 
[大帥移節]  
　　牛莊采訪友人云俄國借旅順口大連灣煤屯兵宋祝三宫保准總署及北洋大臣咨會後於三月初六日乘南琛輪船移駐營口今歲春寒過甚河冰未泮至初十日始至二道標杆卽大砲臺下營口同知咸司馬首先迎迓敦請宫保登岸海關道曁印委各官均在糧臺謁見所部毅軍各營均由陸來營十六日辰刻始齊集 
[烟海謡傳]  
　　烟臺訪事人云本月初旬屢有英國兵船來烟停泊約計二三十艘之多内有四五艘碩大無　爲從來所未見至十五六等日道路謡傳有英國兵官借烟地屯兵之說司兵柄者因青島旅順之役已啓其端致滋藉口未敢與之駁詰只得料理一切靜候電音旣而聞英國兵官已擬於十八日發兵登岸商民人等聞之皆皇惑無定嗣於十七日聞中朝已有成議英兵將移駐威海口其原駐之日兵將有回國之說然至今未見明文英兵亦未有動靜莫測將來成何局也 
[委攝榷篆]  
　　姑蘇采訪友人云江蘇督糧道兼蘇關監督陸春江觀察運糧北上所遺監督篆務經江蘇巡撫奎樂峯大中丞遴委候補道羅少畊觀察嘉杰代理已於本月二十二日下札矣按觀察曾於光緖十三年隨黎蒓齋　使赴日本是年十一月任横濱總理事官本月二十一日報登前經某星使奏調赴泰西及中丞電致金陵調往蘇省令隨往上海欵待德藩皆金陵訪事人所悮報實則中丞所帶隨員係蘇州州洋務局總辦劉子貞都轉也 
 
 

Page 2

 
 
[勘騐河工]  
　　湖北采訪友人云鄂省武勝門外新河口年久失修河道淤塞由大憲籌欵開濬連日委員督工挑挖櫛風沐雨勞瘁不辭現在河工告成張香帥以水利所關特委糧道岑觀察赴工次勘騐觀察奉覈後卽於本月某日輕騎减從閱視一周見河道深廣合法工料亦俱堅實隨赴督署據實禀覆 
[松試七志]  
　　松江采訪友人云本月二十三日江蘇提督學政瞿大宗師考試各學教官四書文題人倫明於上小民親於下五經文題今衆人之命儒常以儒相詬病詩題賦得横流無地寄斯文得文字是日兼補考文生四書文題我说欲正人心五經文題誰生厲階至今爲梗詩題賦得劉琨晚抱聞鷄恨得鷄字 
[杭試雜聞]  
　　杭州采訪友人云本月十六日府試正塲林太守牌示云凡作未冠題者均於卷上塡明年歲倘已及冠而仍作未冠者不閱三牌後繳卷者不錄限四刻將起講謄眞候本府親行蓋戳縣取十名前提入二堂至運署考試商童世都轉祇限三刻蓋起講戳捐廉雇用茶擔供給茶水每人餉以肉麫一碗包子二枚派首領官在署監塲仁和塲沈鹺尹收卷如有卷上錯寫違式及題字誤落者卽命改正亦寛待士子之意也十九日太守升堂發案仁和招覆一百六十名批首鍾元均錢塘招覆一百四十四名批首徐嘉鈺示期二十二日五鼓時赴署覆試商籍則於二十日出案示期二十一日覆試共招覆一百一十名批首夏廷襄當考試正塲時太守先期傳諭各學教官轉飭諸童按照縣取名次依序進牌魚貫而入一應閒雜人等不准入大門違者重辦點畢旗童方欲開點仁和忽有輿夫名阿五者混入二門外栅闌内太守見之立命差役拘拿枷號頭門示衆 
[禾試尾聲]  
　　嘉興采訪友人云某日嘉興府宗太守終覆闔屬文童文題以知士爲能經綏厥士夏曰校各作一起講補考首題旣來之次題至則行矣詩題賦得芍藥殿春餘得春字 
[搶刼頻聞]  
　　寗波訪事人云本月下旬某夜郡城葉姓挈同眷屬扁舟一棹掃墓歸來至半途突遇匪徒多人手執刀械從岸上躍下將婦女首飾衣服盡行攫去○本月二十一日午後四點鐘時寗城潭井巷縫人阿元往南門外櫟社街收得房租洋八元匆匆歸家行至半途見有一船忽然攏岸艙内二人一躍上岸阿元並不隄防被扭至荒塚間縛于大樹之上將衣服盡行剥下所有房租洋八元亦被搜去事後幸遇柴船撑過大呼救命船上人聞聲赴救爲之解縛狼狽而回 
[日東火警]  
　　日本采訪友人云東歴上月二十二號信濃國上田女學校中不知如何火起一霎時濃烟烈燄其勢漫天致大厦數十楹同歸认盡聞此校創建時費至銀幣一萬餘圓中儲日皇所賜各珍物亦付之楚人一炬校長自知厥咎甚重自刎而亡亦可憐已 
[雲津火警]  
　　天津采訪友人云本月十二日黎明時節河東大道頭劉姓草廠忽報火災拉朽摧枯勢難嚮邇幸水　相去曾不咫尺救災禦患迅疾異常爰祗燬去柴草一堆祝融氏卽霽威而退十三日東門内費家胡同某宅又不戒於火轟轟烈烈勢若燎原幸鄕右齊來得卽救滅是夜河東大直沽陳姓草廠亦被燬自十一點鐘時起至十二點鐘時約歴一小時柴草之被焚者不知凡幾幸四無居鄰未有被池魚之殃及者 
[鳩兹火警]  
　　蕪湖訪事友人云本月十三日天將明時忽聞警鉦亂鳴詢知江口寳塔根仙姑樓巷口某烟館失火時曉風正厲火勢蔓延頃刻焚及比鄰吳德昇船行及某京貨店南則仙姑樓炭行成衣店等俄而對面之某醬園小錢店亦卽殃及池魚火光照耀間疑有萬隊火鴉喧天警噪附近各洋龍聞警馳至竭力灌澆無如龍頭力小僅堪堵住兩頭後賴保衛營大洋龍以皮帶插入河中汲取洪濤穿入火心旋轉噴救百丈飛泉降自太空恍如白練横秋長虹倒挂吳回氏始爲之氣奪而罷計共燬船行炭行等七家貨物亦焚不貲當火熾時保甲總局林太守分叚蘇少尹俱督勇臨塲彈壓某炭行主婦失去皮箱一口係忙亂中自交一似曾相識之人事後不復記其爲誰所最險者北首德興米行南首某姓米　火已延著牌門並店内椽柱幸保營某武弁親掌龍頭衝入火林極力噴注得以保全是誠存亡呼吸者矣至起火之由人皆指烟館爲罪魁並云是夜因有米厘局轎班數人在内吞雲吐霧徹夜不眠致肇此事阿芙蓉何害人一至於此哉 
[京師談屑]  
　　京師該事友人函告云正陽門内寳局以一二三四蓋於盒中令人猜測每日賭客蟻聚其間幾無容足之地有某甲者某日携貲入局屢戰屢北一時忿極突用白丸刴去左手三指血如泉湧昏絕不知人事局中人赶緊移出下處延醫爲之調治詎料流血過多顔白如纸延至翌日命登鬼籙賭之害人甚矣哉○某大令自粤入都引見與太夫人同來寓於前門外西沙河四合店某日太夫人與大令探親而回見房門洞開箱籠鎖脫不勝詫異查點之下知失去金八條紋銀四十兩立喚店主人某甲代爲尋覔甲唯唯而退時已更深而看屋夥某乙未見其歸甲心疑之偵騎四出次日始將乙尋回甲多方盤詰乙料不能隱因言銀已質於典鋪金尚藏後邊爐坑之中隨將原璧歸趙并負荆請罪太夫人謂　已尋著何必窮究因釋之使去亦可謂忠厚待人矣○寒食前一日有某甲者在馬家堡附乘火車正在購買車票車已開行急於上車失足墜地巡路者卽高聲囑其低頭伏下及至車過而甲無恙然已面色如帋受驚不小矣 
[烟海春濤]  
　　烟臺訪事人云月之十八日爲西國耶穌被難之期華人謂之西歴清明節例於是日閉關停止裝　○會仙戲園自遭回禄之後卽在福建會館外租妥地址另行修蓋至今春興工有日矣嗣經會館董事具禀道轅以爲與神廟有碍等情道憲批准轉飭停止○各行生意惟烟館爲佳近由廣仁堂禀請官府按照各館烟燈若干每燈一盞每日抽捐大錢四枚集充廣仁堂醫藥經費烟街烟館計三百餘家之多大者約有燈四五十盞小者亦有五六盞通盤籌算誠巨欵也○某姓家富有餘資姑媳孀居苦無嗣續前二年其姑病故寡媳某氏向族中議立嗣孫以承宗祧無有應者二三年間輾轉圖謀未能就緒憤甚仰藥以殉氏之母族議將興訟嗣經人調說從豐棺殮以葬而氏姑時尚停柩在堂也十八日殯期雙槥並舉往觀者人山人海咸歎氏之節烈云夫以女子何知而於家道孤弱之際强族覬觎之時能極力支持見事不濟甚至以身殉之彼儼然丈夫高爵而厚禄者惟知歛財肥已視天下大事漠然於心豈鬚眉不及巾幗歟聞之能不自愧○自俄人佔據旅順之後商民人等皆紛紛内渡其無業游民無家可歸者卽在烟臺流茖閭閻未免多事近經縣尊出示曉諭出境無得逗留○日用所需無物不貴惟糧米爲尤甚近日上海大米每斗約大錢一千五百有餘包米紅糧約在七百餘文揆之向來荒歉之年價值亦不至如是按烟地通用錢以三十幾文爲一百所謂一千五百者合南錢四百數十文也 
[煙雨樓題壁]  
　　嘉興采訪友人云嘉興縣屬連泗蕩劉王廟每年清明節前後遠近各網船例得舉行勝會雇班演戲并舁神像出游本月十二日回殿時突有王江涇帮不知何故集衆打架竟將殿上陳設之物搗毁一空凡往觀者莫不敗興而返○海鹽縣屬沈湯鎭於本月初賽龍馬燈遠近往觀絡繹不絕約十餘日而止爲首諸人復雇名班演戲謝燈並購烟火數架以待晚間燃放是夜觀者甚多戲臺上大爲擁擠以致坍倒其半壓斃三人其餘受傷或因嚇致病者不計其數所以賢長官必預行禁止也 
[東甌雜錄]  
　　温州訪事人云甌括鹽厘總辦李友梅觀察因公赴省本月十五日附招商局普濟輪船遄回並携瀛眷來甌○永嘉縣縣　　曉樓二尹分駐柟溪因衙署坍壞故暫假雙溪書院爲辦公之所本月初間二尹製成永嘉分縣匾額擬懸諸書院頭門士子以書院乃多士 
 
 

Page 3

 
 
誦絃之所前由藩憲創建一時議論騰沸衆口鑠金二尹未便拂衆情因而中止○近因米價騰貴各殷户囤積遏糴視榖石爲奇貨以致窮民乏食三月初九日羣起乞發倉榖蘇大令以社倉儲榖無多青黄不接爲日正長若開倉過早未免不敷平糴正在邀集鄕紳擬議貧民急何能擇遽於初十日相率罷巿幸蘇大令善於撫循立卽會同劉藜山副戎親出安民勸令開巿一面赴郡禀請道府憲設法平糶士雪樓太尊俯如所請准就郡城盈餘倉中撥榖五萬石發交瑞安縣設局平糶現已民情稍慰安謐如常矣○初七日東嶽小廟演戲酬神絲工某甲在塲看戲稠人擁擠中悮踹防勇某乙之脚互相口角遂致用武後乙糾集勇丁將甲擒至棚内閉門朋毆致甲身受重傷旁人咸抱不平扭乙送　甲母亦喊控求騐周大令聞報隨傳哨弁於初八日午堂審騐傷痕諭令擡回調治著乙出養傷之資至乙兇横若此想營弁必有以懲之也○　埠忽有刦財戕命之案本月十二日在山僻空礦之内覔得被害屍身喉間受一刀傷周大令聞報隨於十六日申刻輕車减從帶同刑仵前詣相騐　城西嘉會里口某提莊於十五夜更魚三躍後失愼椽柱門壁都付一炬惟門面依然完好 
[潯陽近事]  
　　九江訪事人云九江關道誠果泉觀察之公子壽民茀民二部郎秉性仁孝在能仁寺陪太夫人靈柩百日後回衙省父路過街衢見溝洫被積潦壅塞不能疏通遂飭家丁雇工匠一律淘汰居民德之○黄梅縣地形低窪去歲水勢盛漲受災甚重哀鴻嗷嗷四散覔食縣有四祖禪寺素稱豐厚難民竟將寺中米粒攫取一空并殃及富户某姓以致赴縣控告現俞明府擬會同紳董設法賑撫矣○九江稽資輪船兼保甲總巡吳儀生明府日前赴省十六日由水路遄返○德化縣楊少庭明府於月之十七日二覆闔邑文童題爲恭儉讓以得之心純則賢才輔論賦得石泉槐火一時新得新字 
[吳宫歸燕]  
　　姑蘇訪事人云江蘇臬司吳廣涵廉訪之次公子文定大朗橋巷惲觀察之女公子爲室筮吉本月十九日迎娶是日清晨公子命輿至坤宅親迎回署交拜成親省中文武官員及諸紳董咸往道賀車水馬龍異常熱鬧○道前街同泰昌客棧每於二三月間必邀集劉福龍一流人開塲聚賭每夜所抽頭錢至少亦有百金左右本月某日有朱姓子不知被何人所誘至棧中博簺輸去洋銀數百元嗣爲母舅韓某所悉繕就禀詞於十七日投蘇州府署控告想桐太守必有以懲之也 
[行轅紀事]  
　　江蘇巡撫奎樂峰中丞偕藩司聶仲芳方伯秉節蒞滬已志諸昨日報章兹悉中丞登岸後卽驻節北泥城橋洋務局方伯則另駐美界天后宫西側出使行轅昨日清晨八下鐘時方伯命駕詣中丞處面商欵接德藩事宜至北洋務局前則已由辦差人丁搭蓋綵棚煥然生色矣 
[欵賓志略]  
　　德國亨利親王由香港啓行已登昨報兹悉禮拜六卽二十六日行旌當蒞滬江是晚旅滬各西人演水龍會以欵之禮拜日午後邀游龍華至晚在德總領事署接見衆賓禮拜一江蘇巡撫奎樂峯大中丞及蘇松太兵備道蔡和甫觀察讌於北洋務局并請泰西諸顯貴連臂跳舞以樂嘉賓禮拜二德國總會中人大開洗塵之讌衣冠裙屐會者如雲 
[縣示照登]  
　　欽加鹽運使銜在任候選道江蘇松江府上海縣正堂黄爲曉諭事照得本縣歴任各州縣遇有詞訟莫不隨到隨審隨審隨結從不肯稍有稽壓致累小民乃近聞本縣署有等不法差役於奉飭傳提案件往往人証已齊並不卽時禀解妄稱官無暇問輒送客店住宿俟其所欲已盈始行禀訊或有已經禀到而臨時揑稱患疾等事任意延挨以致原被廢時失業多受其累甚有欲罷不能之勢言之實堪痛恨殊不思本縣雖差使繁多而於民事實無一刻不念念於心得暇卽行訊問且禀请上憲委員帮審總爲吾民免於守候起見乃該差等瞻玩若此豈竟以爲不能查察耶除嚴諭該差役等嗣後遇有奉飭傳提案件人証旣到隨時禀訊不准再事捺擱致滋稽累本縣並親自嚴加訪查懲辦外惟恐耳目難周仍有前項情弊合亟出示曉諭爲此示仰諸色人等知悉爾等須知訟則終兇如有口角等項細故能忍讓而不肇訟最妙設事非控理不明及被人控告一經本縣飭傳務卽投案候訊不得避延致干咎戾倘爾等原被業已到城而原差敢於需索延不禀訊許爾等親赴大堂撃鼓鳴寃以便立傳訊斷並將作弊差役嚴加懲辦决不姑寛其各凛遵特示 
[讞政暫停]  
　　昨禮拜四法界公廨訊案之期緣江蘇巡撫奎中丞已抵滬江讞員鄭大令理應趨轅禀見是以飭知捕房並咨照何繙譯暫停讞政一期 
[嚴懲逃犯]  
　　逃犯朱雲春卽小常州經英界公廨差役趙俠三獲諸南巿十六鋪某小烟館中朱孔武有力身畔帶有利刃及連環棍之類當往拘時與趙役格鬥移時始行獲住迨帶回公廨讞員張賡三直刺擬俟續獲同逃之陳金富然後訊辦不料朱兇横異常突將飯碗向同押犯人抛擲看役恐肇禍端入内禀報直刺遂於昨晨委襄理讞政之鄭瀚生大令提訊趙役禀稱小的偵知朱匿跡南巿立卽往拿朱突出刀械禦之小的幾遭毒手朱供稱小的係常州府屬某邑人自幼在滬並無生業此次蒙張大老爺判令枷號連日備嘗苦楚不得已而脫逃大令判令照原斷加押一年兇器存候銷毁 
[嚴禁淫戲]  
　　花鼓淫戲例禁綦嚴近有天仙戲園伶人混名三麻子者竟敢在英界四馬路樂也逍遥樓搭臺演唱如庵堂相會陸野臣賣妻之類雲情雨意描寫偪真實足壞人心而傷風化老巡捕房柏總捕頭查知其事令某包探傳諭停止三麻子一味玩延演唱如故遂於前日令包探陳阿九傳三麻子入捕房昨晨解送公廨禀請襄理讞玫之鄭瀚生大令嚴加訊鞫三麻子供稱小的姓王名鴻壽近日演唱花鼓戲者不止小的一家何以大老爺獨禁小的演唱大令曰如有儘可隨時禀究三麻子俯首唯唯大令遂判罰洋銀五十圓諭以此後永遠不准再行演唱如違嚴究 
[淫兇宜辦]  
　　寗波府屬某邑人袁阿財僑居美界百老匯路福和里第六百四十八號門牌前日傍晚時見某氏婦姗姗而來不禁色瞻如天向之調戲五百零二號華捕上前喝阻袁恃蠻不服突出利刃戳傷捕之足踝捕　而返告知捕頭捕頭怒甚立遣通班包探兠拿候解公堂禀請讞員張賡三直刺從重究辦受傷之捕舁送同仁醫院求醫 
[屍身未獲]  
　　法公司某輪船停泊浦江某水手於前數日偶不經心跌入浦中迄今屍身尚未撈獲前日工部局收捐西人向包探傳述浦東沿灘有外國屍身一具包探卽禀知捕頭派西包探協同華包探帶領探夥多人沿灘尋緝並無蹤影復向水巡捕詰問亦無下落因卽回捕房據情禀覆 
[電求急]  
　　盛督辦憲廟善長均鑒卑職過揚州募得現錢三千九百串山芋乾資六千串見一路飢民載道餓死病斃者慘不忍覩抵清過壩走鹽河到海州因水小蒙徐分司飭弁放壩聚水送糧食錢船偕唐封翁安東賑船同行海屬災情甚重泰陽有李少亭等六人去辦海州共五十四鎭官查二十一鎭已有十六萬口皆户户要賑只有積榖萬串不能下手此外三十三鎭尚屬向隅四鄕災民進城求赈者甚衆店鋪罷巿餓斃者更多路上搶刼疉出義賑荳餅車被婦女六七十人圍住求食車不能拉飢民得錢六十四文竟將子女兩口賣去贛榆縣下鄕被飢民困住兩天請兵　護面旣抓破轎亦打爛大局岌岌可危非普濟不能安地方拯救數十萬飢民幸各縣麥皆播種至四月杪可望收成現是青黄不接之候急賑難緩餓極者　食麥苗更絕後望嚴佑翁撥海州九萬如再撥四五萬金庶可廣救海贑飢民之命急望山芋乾接濟蓋徐州水災 
 
 

Page 4

 
 
雖在上年然值連荒各處因糧缺少延至今春樹皮草根吃盡欲求荳餅充飢不可得多至餓斃急賑刻不待緩之時也我憲臺二十餘年來救民保赤不分畛域中外咸知感戴此番徐海奇災還求憲恩廣爲籌濟厚德深仁甲於天下矣卑職宋治基叩禀王營舟次發清代 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禮部鴻文]  
　　禮部爲批示事據舉人黄中美呈稱係四川江安縣人由附生中式光緖已丑　　本省鄕試第五十九名舉人於光緒十五年八月二十四日丁父憂十七年十二月十三日丁母憂及服满均經呈報地方官在　今戊戌科春闈在邇理合來京補行覆試爲此取具同鄕京官印結黏呈投遞伏乞恩准覆試等情具呈到部查科塲條例内開咸豐元年進飭各省新中舉人覆試除去本科不計外以上三科爲限其實在丁憂者另行展算等因在案今四川已丑恩科舉人黄中美旣據取結呈明十五年八月二十四日丁父憂十七年十二月十三日丁母憂均經報部有案本部檢查檔册相符所有該舉人補用覆試之處除去本科不計及丁憂年分另行展算外尚未三科限满應准其一體補行覆試相應批示部前可也 
[議禁鴉片]  
　　香港循環日報云英京太晤士報言某日議禁鴉片總會各善士在間難街某客邸宴會主其事者爲甘列治埠教堂大牧師毛路毛君居心慈祥樂善不怠而於禁鴉片之事尤極專心當時宣言於衆曰查鴉片一物爲害中國實無涯涘有心世道之人莫不太息且聞中國欲杜漏巵自種鶯粟年盛一年行將盡拒印度之烟而奪其利惟是中國旣植鶯粟則榖米因之减少爲患漸及婦女不獨男子受其害已也竊思鴉片始自印度而害禍之興由我英國蓋只貪厚稅而忘憫人之大義日以推廣鴉片爲急務冀擴利源昔年中國曾下禁鴉片之令欲絕來源乃因此英人竟起而攻破其關隘本會取請我英人早罷興販鴉片一事庶幾臨崖勒馬不再圖此不義之利俾亞東華人得離苦海從此禍根斷絕恩澤同沾爲善之事孰有大於此者哉言畢各善士皆鼓掌稱妙或曰鴉片赋稅實爲英國屯度入息之大宗故前者雖有人倡議禁止而英國不肯允從今毛君雖有此議恐國餉所係坐而言者未能起而行亦等諸空言無補而已 
[皖省官塲紀事]  
　　安慶采訪友人云某日藩轅牌示新選宿松縣訓導歐陽煃新選池州府經歴李其珍新選潛山縣訓導沈可訓均飭赴新任供職安徽候補府經歴洪叅軍誥劉叅軍士林直隸州州判寗少牧彤蒸府照磨汪君保鎭疉經上憲委辦城門保甲差均勤愼無悮例得酌委優差某日接奉上憲飭知准予超委一次諸員遂各詣轅禀謝 
[正兇難定]  
　　本邑虹橋鄕民王長發前年被人戳傷落河身死一案至今未曾訊出正兇前晚二尹提集人証升堂先詰地保顧升供稱王長發身死之日小的適他出後訪聞住居二圖之武生陳栢香于七月十七日糾衆結盟置酒酬神有丁桂和者謂陳結拜弟兄有于例禁陳懷恨至次日囑弟栢安鳴鑼聚衆與丁爲難將丁捆縳橋上並有顧雨生丁瑞香亦被毆傷惟王長發究被何人戳傷落河致死人衆紛亂無從指實徐福山供其時在田耕種並未到塲不敢妄供提訊柏香之父陳靄堂因前年輪當二圖捆保兒子柏香實無結盟之事因圖内敬神串演影戲兒子誠恐肇事喝阻丁桂和不服兩下爭閙後來丁向宗蘭卿拆梢捆宗毆撃王長發從中帮兇被戳落河身死與兒子無干其弟陳書堂供亦相同宗蘭卿供向在靜安寺開設茶館其日回到虹橋家中往烟間吸烟因鞋底泥污及丁桂和之衣稍有爭論小的認錯了事至十二點鐘卽行回店陳等滋事時在下午小的並不在塲丁桂和供業木匠因陳柏香結盟演唱花鼓戲小的說伊違禁伊卽肆口詈駡次日鳴鑼集衆將小的毆撃小的負痛逃逸　長發想被伊等戳死陳栢香供武生素來安分見鄕民演串影戲向之喝阻丁稱伊住十九圖内可以搬演便將戲臬搬去武生向之索回以致彼此爭論七月十八日武生在茶館啜茶丁糾五六人來拖之出外綁縳橋欄杆上顧雨生丁瑞香到來勸解亦被毆傷王長發實不知何人戳傷落河致死二尹曰此案已届三載屍母王蔡氏指明是爾糾衆爭毆致伊子死在河中卽使非爾所戳爾亦不難查明若是爾所糾合之人亦宜從早供出當可從寛辦理免得拖累多人陳執前供其弟柏安供鳴鑼聚衆小的實無此事餘語與柏香相同二尹餉將陳柏香仍發典史管押丁桂和收所候查明擬辦餘人分别交保嚴飭地保顧升從速確切查明禀復核辦 
[上海縣案]  
　　前有揚州婦人韓劉氏近楊理堂欠洋二百五十元經帮審委員李二尹訊供勒限措繳在案前晚二尹提楊比催楊供所欠之欵今已還現洋五十元票洋二十元餘欠按年拔還業向原告說妥行將投案求銷二尹以所供不知是否屬實著仍交差俟原告投禀再行核奪 
[上海巡局紀事]  
　　小南門外董家渡蔣德記花衣棧主蔣某家所雇女媪某氏於上月中旬在房内私將洋銀二百元取之而遁蔣查知後卽投二十三七鋪巡防局控請追緝局員邵子怡二尹飭地甲將保薦人朱阿二卽油紙阿二傳案研訊限日將媪尋獲交案乃爲日已久尚未尋交前日復由二尹提比朱供小的自蒙傳訊後已著人四處偵求無如媪不知避匿何方以致日久未獲並非故意延宕叩請再行寛限二尹怒謂爾旣將媪薦往爲傭諒必深知來歴豈有素不相識之人贸然薦引之理總之此人旣由爾薦须在爾身上追問毋庸藉詞諉缷况前次爾已具限今乃尚敢狡展實屬瞻玩已極遂喝令自行掌頰朱供叩求展限容將媪交案可也二尹謂今再以十五天爲限如逾限不交定行提案嚴懲並著具呈遵限切結存案備查○前日之晚無錫人周阿虎奔赴南巿十六铺巡防中局訴稱　在恒生馬頭張阿二烟館内爲夥並無工錢只准每日吸烟三盒去年曾存錢一千文今欲回籍向之索取不料被張吞没反肆兇毆是以來此鳴寃請爲提究局員潘仲泉二尹諭令張阿二將錢如數付給毋肇訟端 
[英界公堂瑣案]  
　　江海關水巡捕禀稱船户陶丫頭將垃圾倾棄浦江當塲拘獲送案請究陶供稱小的以後不敢祗乞施恩裏理讞政之鄭瀚生大令判罰陶洋十元以儆○包探倪順泉禀稱有周榮堂者向李子石冒出點銅錫十四條由李報捕查獲原贓一條據稱餘均售去今特將周並贓送案請究周供稱小的實被沈姓及陳子香等陷害叩求明鑒大令謂眞贓現獲尚敢抵賴乎爰商之美繙譯衛君判令將周管押三個月重責二百板原贓給李領去○竊賊陳曰金行竊衣服經吳包探拘獲送案請懲大令判令將陳笞責二百板贓衣存候失主認領 
[法界案牘]  
　　前晚某號西捕巡至泰安坊第九十七號門牌其時將近大明猶聞牌聲歴亂知係聚賭遂于翌晨禀知捕頭飭探查問以並無形跡未便拘拿當卽據情禀復○前者善鐘馬車行主陶善鐘控倡婦王雪香串同姘夫丁菊松等圖賴所借洋銀四百元讞員鄭大令提訊作中之計周氏供認洋已收清另供與顧少雲至王倡已執有收清筆據大令以王倡旣付洋銀著與丁菊初一併開釋計周氏押候追比現大令以此案尚有不實不盡飭探提丁菊初等到案復訊 
[美界捕房紀事]  
　　前日午後北河南路口倒斃一無名男子經街捕報知捕捕三圖地保周云卿查無　屬爰報請某善堂給棺收殮舁至義塚掩埋○虹口閔行路與西華德路交界處空地上圍以竹籬綿綿延延長至數十丈昨日某西人乘馬車過此馬忽跅　致將竹籬撞毁五百八十一號華捕見之投報捕房捕頭遣某包探查明核辦○前日鄕人周阿生肩挑菜蔬至虹口菜巿求售有口操北音之不識姓名人來購旋以論價不合致起爭端後復互扭至捕房聲訴捕頭以事起細微甲斥數言斥之使退 
 
 

Page 10

 
 
[江西官報]  
　　候補府林介弼禀謝給咨赴部補行引見候補縣劉至健往長江催運司徒瀾禀謝甄别行知翁寳仁勘估西江牌坊工程縣丞王樹森委辦湘東卡户部主事鄭輔東由安徽來江親拜候補縣潘紹誼禀謝拔委一次行知揚鴻翥瑞金催差欠並長江催運回振武後營李家發往遠州親兵前營唐忠福往饒州俱分營塡札廣信府　　張傳鼎缷事同劉廷瑞往建昌江觀往玉山俱催漕折張橒官由鄱陽催墊欵回柟長青往南昌等縣催兵折中張德宣由餘干會同勘辦礦務來省統領　字全軍申道發來　　候補縣孫武光委解漕折並籌備銀進　秦培企由義寗催墊欵回黄天懷往義寗州楊樂修往贛縣張桂芬往鄱陽俱催兵米銀李和由樂平查　榖回鄭景洙由袁州查　榖回又委辦九子石卡馬寳山教習親兵營前署新絓葉城縣改指知縣甘㴻來江禀到裘紹算張會诏俱記大功一次杜熾勳准其起服孫　前拔委一次許金策往　江公幹　輔清由九江文報局來省邢景彬李寳欋俱記大功一次首樹藩辦瑞金保甲 
[上海陳家木橋電報總局内籌賑公所經收徐海義賑第四次清單]  
　　徐雨翁洋一千元顧緝翁規元一千兩嚴筱翁規元二千兩存心堂洋兩元鎭江源泰昌交來石友氏洋一百元陳紫翁因病節省醫藥費洋五十元宏大莊銅洋三元貽厚軒洋二十元求關煞開通洋十元又洋兩元無名氏洋四元隱名氏洋四元晦隱居士洋五十元苕溪補抽主人洋五元愛日山房主人洋五元魏祚連龍洋六元吉田中龍洋八元周賑昌龍洋兩元西安電局經募蔚豐厚匯來陜西臬憲姚京平足銀五百兩原合來規元五百十五兩存義公匯來奉天軍憲依規元二千兩嚴紫丞翁交來琴鶴堂規元一百兩甬電局胡欽翁經募秋浦靜記洋五十元謝貞順銅洋十二元西樵主人洋二十元俞隸翁交來弇山憬夢生求家宅平安指助徐海留養洋五百元盛習翁交來涇川無名氏洋一百元濟寗電局經募孫識先洋十元○以上共收規元五千六百十五兩英洋一千九百三十二元龍洋十六元銅洋十五元正第二次登崇餘莊交來無名氏洋二百元實係棠記所助合卽更正以昭核實 
[上海陳家木橋電報總局内籌賑公所經收徐海義賑第五次清單]  
　　新泰厚交來省南堂九三八平紋銀四百兩原合來規元四百二十八兩逸心氏求小兒病速愈洋兩元全盛局來姜琴記洋二十元福康莊交來吳興屏純記平陽氏指助徐海留養洋十元又吳興漢露慶記安定延陵氏指助徐海留養洋十元楊少峰洋十元勉力子求諸事順適洋二十元協源局來王硯記洋四元協源局來不留名王洋四元協同慶匯來蘭州電局經募陜甘督憲陶湘平銀二千兩原合來規銀二千一百兩全盛局來金壇王宅洋十元又松江洽昌號沈泖東翁經募吳興氏洋十元又清和氏洋十元協大莊匯來陜西卽補道姚彦鴻觀察求女病愈洋一百元○以上共收規銀二千五百二十八元英洋二百十元正 
 
 
 

Page 11

 
 
   
 
 

Page 12

 
 
[光緖二十四年三月十五日京報全錄]  
　　宫門抄○諭旨一道錄前○鄂撫譚奏爲審明京控案件擬結摺○燕督王奏中途脫逃斬梟各犯據實覆陳摺○湘撫陳奏調署知府片○三月十五日内務府國子監正紅旗值日無引見○莊王等搜檢覆命○溥善飭满請安○敬信等稽察接談換卷覆命○裕德等謝稽察備察壇廟恩○奕杕等專司稽察覆命○鄭王續假五日○禮部奏改派耕耤禮派出濂貝勒○掌儀司奏十八日祭奉先殿溥僎行禮○召見軍　○皇上明日寅正至先農壇行耕耤禮畢還宫辦事後至頣和園皇太后前請安後駐蹕○本日皇上升文華殿俄國署使臣巴布羅福覲見○○頭品頂戴湖廣總督臣張之洞頭品頂戴湖北巡撫臣譚浙洵跪奏爲審明京控案件議擬完結恭摺仰祈聖鑒事竊臣繼洵承准軍機大臣字寄光緖二十一年七月二十一日奉上諭都察院奏湖北麻城縣生員袁潔三等遣抱以該縣徵收錢糧知縣張集慶等任聽里書種種舞弊等詞赴該衙門呈訴案關里書包攬浮收縣官徇私縱容亟應澈底根究著譚繼洵確切查明如果屬實卽行從嚴禁革以蘇民困原摺著鈔給閱看將此諭令知之欽此臣等查此案先據該縣生員吳朗等以里書包攬浮收等詞在省呈訴當經臣繼洵批司出示禁革並委員查覆因其詞無確據無從根究飭隨時嚴查有犯卽懲嗣據該生袁潔三等呈請分設鄕櫃出示勒石又經批司據該縣禀覆以集四鄕紳士會議擬仍照舊在於縣署設櫃徵收裨益稽察毋庸改設分櫃惟請勒石永禁里書包攬浮收等情卽經飭司核議行縣查照出示勒石永禁倘有前項情弊卽提嚴辦在案欽奉前因遵復派員前往密查禀覆一面行提案卷曁被告英祖鴻縣書徐瑞亭原告袁潔三汪玉山及前會議紳耆吳亮寅胡耀祖來省據縣申覆原告董采蘭已故傳同其子董秀亭赴省備質等情一併行司發委武昌府審辦兹據該府逢潤古審明議擬由湖北布政使王之春按察使馬恩培覆審詳解前來臣等隨親提研訊緣徐瑞亭吳祖鴻與生員袁潔三等俱係麻城縣人徐瑞亭充當該縣糧　承催各里錢糧縣俗呼爲里書吳祖鴻係捐納中書並未承充書吏該縣錢糧向章每徵正錢一兩折收實足錢二千八百文嗣因粤匪竄擾楚疆兵經過縣境民間支應糧草踴躍急公於咸豐九年經前撫臣胡林翼飭令當年每兩减收錢二百文以示體恤後遂援以爲例每兩僅收錢二千六百文耗羡傾鎔火耗解費等項一併在内歴在縣署設櫃徵收聽民自行投納由官易銀批解惟近年以來距縣窵遠各鄕花户有因赴城完糧諸多耗費將錢托交里書代完或因一時措錢不及央令里書墊納事後算息歸償兼之各鄕巿用錢數不一有僅數十文作一百者完糧必須補足合之巿用爲數較多因而傳言里書有包攬浮收等弊光緖十八年三月間生員吳朗等聞知赴省呈訴經臣繼洵批司出示禁革並委員查覆因其詞無確據無從根究飭縣隨時嚴查有犯卽懲迨至二十年四月袁潔三等各由遠館回歸聞及前事以爲分設鄕櫃出示勒石可以垂久杜弊赴省呈請又經批司飭據該縣傳集四鄕紳耆吳亮寅胡耀祖吳祖鴻與現在到案之程恩晉等多人會議以改設分櫃轉恐散而難稽不如照舊仍就縣署設櫃徵收易於稽察惟里書包攬浮收仍請示禁禀經飭司核議行縣查照出示勒石永禁倘有前項情弊卽提嚴辦袁潔三等旋各就館外出因聞傳言該縣錢糧近係每值開徵里書以花户完銀底册交民買卷赴鄕苛索藩司雖會示禁縣示仍復含糊里書遂得矇蔽鄕愚照常浮收伊等呈請示禁復被抗　等語信以爲眞並聞不設分櫃之議吳祖鴻曾經在塲因憶有姪吳永興曾允里書業已身故疑係吳祖鴻更名承充與各里書向外幹旋以致該縣朦混通禀彼此信知起意聯名京控遂卽鋪叙作詞並將遠年銀錢並徵之案一併叙入遣抱進京赴都察院衙門呈　奏奉諭旨飭查嚴禁遵卽派委大挑試用知縣劉震嶽前往密查該縣距城窵遠糧户或因憚於入城多費託交里書代完或因一時乏錢央令墊納事後認息歸償均所不免其所控包攬浮收委實查無證據亦無受害指告之人前由藩司出示禁革該縣知縣張集慶係按司示照繕多張分貼曉諭並不含糊接署知縣陳瑞瀾禀覆毋庸改設分櫃亦出四鄕紳耆公議並非矇混通禀各里書亦無抗違匿示買券苛索情弊等情禀覆並提到人劵一併行司飭發武昌府審辦該府逄潤古逐加詳訊供悉前情詰據該書徐瑞亭堅稱該書赴鄕催糧僅止曾有遠鄕花户將錢讬交代守從無墊納之事至他　墊完取息事恐不免究係何書如何取息該書不能實指委無包攬浮收買劵苛索及奉禁革抗違匿示各情事質之該生袁潔三等亦謂所控包攬浮收買劵苛索本係得自傳聞究竟何書舞弊何人受害事無憑證不敢妄指惟旣訊明各里書有代遠鄕花户完糧及墊完取息之事請予嚴禁以防其漸而杜弊端其餘控情悉由懷疑誤聽所致並乞寛宥等語反覆質訊各供如一核與委員訪查各節亦屬相符據府議擬由藩臬兩司覆審詳解前來臣等親提覆訊各供無異應卽擬結查律載不應爲而爲事理重者杖八十各等語此案徐瑞亭充當麻城縣糧書僅有承催錢糧之責其花户應完之項應令自行赴櫃交納乃因遠鄕糧户憚於入城將錢託交輒爲代完雖訊無包攬浮收買劵苛索情事究屬不合徐瑞亭應革去糧書酌照不應重律杖八十折責發落生員袁潔三等控情雖屬失實訊由懷疑誤聽所致且爲錢糧杜弊起見尚屬因公應请從寛免議該縣知縣張集慶等查無任聽里書舞弊狥私縱容情事亦無庸議該縣糧應仍查照舊章每徵正銀一兩折收實足制錢二千六百文耗羡傾鎔火耗解費等項一併在内不准另有絲毫浮收每值開徵之先由縣示諭花户自行赴櫃完納不准再交胥役代完其距城窵遠各鄕或於適中之地酌設分櫃就近徵收或令小户附於糧多之户搭完飭縣體察情形妥酌辦理以期便民而免滋弊所有里書以及從前代完墊完各名色一概革除勒石永禁倘有不肖書役敢再輕聽花户囑讬代完並於定章之外舞弊浮收一經查出按律從重治罪該管官如不隨時稽查縱令苛徵亦卽從嚴叅處案經審明無干省釋未到人證免提省累除供招咨部外所有審明議擬缘由謹合　恭摺具奏伏乞皇上聖鑒敕部核覆施行再此案抱告袁光林解至河南羅山縣地方病故由該省訊明解役並無凌虐咨部議結被告吳祖鴻於提到訊供後亦已病故合併陳明謹奏奉硃批該部知道欽此○○直隸總督臣王文韶跪奏爲查明遞解暂梟重犯中途脫逃原解護解各官並無少差解役及未加肘鎖等情恭摺覆陳仰祈聖鑒事竊查臨榆縣解審斬梟盜犯谷太明在通州中途脫逃一案經臣將　　不愼之原差解官前任臨榆縣知縣賈國楨護解官前署通州知州孫壽臣奏請交部議處奉硃批賈國楨孫壽臣著交部議處欽此嗣准吏部咨查簽差不愼之原解護解各官是否少差解役未加肘鎖應令詳晣查明覆奏再行核議並查取該管上司職名送部議處等因當經行司　查去後兹據藩司員鳳林兼署臬司晏振恪查明此案簽差不愼原解護解各官均係照例籖差解役嚴加肘鎖並無少差解役未加肘鎖情事詳請覆奏前來臣覆查無異除飭該管上司應議各職名另行送部並飭嚴緝該逃犯谷太明務獲究報外理合恭摺覆陳伏乞皇上聖鑒敕部核議施行謹奏奉硃批吏部知道欽此○○陳寳箴片再湖南長沙府知府鍾英故缺查有衡州府知府顔鍾驥器識沈緞爲守　　堪以調署遞遣衡州府知府缺查有候補知府朱其懿操履清卓見義勇爲堪以署理據藩司何樞署臬司黄遵憲會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此 
 
