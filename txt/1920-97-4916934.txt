# 1920 - 97 - 4916934

 

Page 1

 
 
   
 
 

Page 2

 
 
   
 
 

Page 3

 
 
時評 
[直接交涉與軍事協定（冷）]  
　　直接交涉政府謂决不有此軍事協定政府謂不廢自廢政府之言而果確實可靠者是與我人民之意志有何所殊耶是則不特政府人民之幸抑亦中國與亞東之福也 
　　雖然政府苟有此决心何不正式宣言以昭示國人也耶直接交涉旣决不爲何不斷直接交涉之根而使人無後顧之慮軍事協定旣不廢自廢何不明白廢之而使人無懷疑之點今若是是非政府之不知恐有所不能耳 
命令 
　　四月十一日大總統令那蘭格略勒給予二等大綬嘉禾章此令 
　　又令陳德增馬昌期毛迪康梁鉞鄧承喡均給予四等嘉禾章此令 
　　四月十二日大總統内務總長田文烈呈准江蘇省長齊耀琳咨如臯縣知事劉煥另有任用請免本職應照准此令 
　　又令内務總長田文烈呈准兼署山西省長閻錫山咨屯留縣知事甘聯超因病辭職應照准此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電和議及統一問題王揖唐及曹李張均有主張當局日内擬再迎段回京取决（十二日下午五鐘） 
　　北京電王揖唐電院問直曹奉張蘇李與西南密商和局是否確有此事並謂軍府解體各督無干預和議權院置不答（十三日下午三鐘） 
　　北京電滬會再開說盛滬玉已擬條件七欵電徐段請示徐邀段來京商進止新會議員多赴滬與舊會議員聯絡（十三日下午六鐘） 
　　北京電段對徐否認王唐接洽等事自謂絶未聞知（十三日下午三鐘） 
　　北京電將由長江各督聯電促和由各省議會擧二代表解决法律（十三日下午一鐘） 
　　北京電安系閣員建議西南决裂關餘應停撥靳未表贊否 
　　（十三日下午一鐘） 
　　北京電倪嗣冲辭巡閱兼職擬以蘇李繼任（十三日下午一鐘） 
　　北京電昨各校學生百八十九人赴地檢廳自首地檢官接見代表四人以人多不允受理自首呈言四十人當受國法保障恢復自由如以爲罪則學生全體皆負責請一一拘案（十三日下午一鐘） 
　　北京電今晨九時拉門德偕美使謁徐未談及單獨借欵但言望中國早統一銀團卽可爲經濟補助（十二日下午四鐘） 
　　北京電拉門德抵京接洽結果有先就中東路試辦借欵消息日本方面極力反對（十三日下午六鐘） 
　　北京電吉鮑電告日軍在中東沿線虐待俄工將激成罷工風潮現已派交涉員向日抗議（十二日下午四鐘） 
　　北京電鮑貴卿電連日日軍在本路沿線虐待俄人侵我主權令交涉員向日領質問（十二日下午五鐘） 
　　北京電中東路沿線日兵强迫俄人並强佔中國營房案本日閣議决由外部向日抗議（十三日下午六鐘） 
　　北京電孫烈臣報告謝距滿站不遠現自奉調重兵往堵如强硬入境應否抵制速示院部覆如强入卽用兵力制止（十三日下午六鐘） 
　　北京電總稅務司以日人阻滿站關員查貨有誤職務侵犯主權函請各使主張公道（十三日下午一鐘） 
　　北京電日扣中東車輛備裝鐵甲從事西伯利戰爭（十三日下午三鐘） 
　　北京電伯力戰事極烈俄黨退至小谷日佔全城（十二日下午四鐘） 
　　北京電薩鎭冰今日由津赴秦皇島巡視（十三日下午一鐘） 
　　北京電徐樹錚擬以鮑德成旅改歸西北軍奉張不允（十三日下午一鐘） 
　　北京電將任霍爾瓦特爲交通顧問（十三日下午一鐘） 
　　北京電政府因日人在魯拓鹽田破壞鹽政礙及借欵將再提抗議（十三日下午一鐘） 
　　北京電王廣圻電告意允交還華乙號（十三日下午一鐘） 
　　北京電虎邱日人擊斃華兵案外部已商日使主張由地方解决 
（十三日下午六鐘） 
　　北京電殷貴電稱變軍實係吳光新所部段謂吳太不做臉 
　　（十三日下午三鐘） 
　　北京電湘張電請派軍艦二艘赴長沙助防（十二日下午四鐘） 
　　北京電李厚基電方聲濤全敗陣地悉爲陳炯明佔有我守中立 
　　（十二日下午五鐘） 
　　北京電陳光遠電信豐等處有桂滇敗兵竄擾當給資令出境現兩軍仍相持（十二日下午五鐘） 
　　北京電雷震春昨來京 
　　（十三日下午一鐘） 
　　香港電伍廷芳偕林褚兩議長今早搭香取丸赴滬（十三日下午八鐘） 
　　香港電軍府擬派冷遹赴滬促温宗堯陳錦濤來粤就職（十三日下午八鐘） 
　　香港電國會飄搖民黨主移滬政系力留粤（十三日下午八鐘） 
　　香港電軍府處置閩南辦法（一）電陳炯明止制許崇智攻仙游（二）令林葆懌陳炯明自籌復方軍原駐地（三）懇林留職（十三日下午八鐘） 
　　香港電昨由鹽運處撥得四萬桂省予一萬餘卽發四月上半月議員歲費留港議員多返領惟得欵又離粤（十三日下午八鐘） 
　　香港電機器匠罷工未息電燈自來水工昨又離職燈機水機由海陸軍機師暫管電話亦有罷工勢（十三日下午八鐘） 
　　杭州電覃（十三）晚軍民兩長會令解散學生聯合會（十三日下午丸鐘） 
各通信社電 
　　北京電補提閣員最近决定農商張弧敎育姚震外長仍未定並擬田應璜繼姚爲大理院長 
　　北京電總統定寒日午刻宴烈蒙氏 
　　北京電院致靳雲鶚電信陽兵變執事變通有方得以早安秩序仍希加意防範以杜後患 
　　北京電楊增新電塔城報稱俄舊黨阿牟闊夫紅鬍匪數百名向博羅塔拉逃竄已飭阻止入境倘阻止無效應令卸裝 
　　北京電殷貴自南陽來電略謂吳使冋任之後秩序已復貴今日啓程回定一二日旋京復命（以上十三日）以上中華通訊社電 
　　北京電陳籙因閩案棘手催靳速提外長 
　　北京電田中玉長陸軍說甚盛將成事實 
　　北京電蔭昌面陳元首俟參次唐在禮回國請令其兼代部務俾卸參長署職 
　　北京電王士珍决出京徐挽留無效王語人云世外閒身何苦爲人作嫁（以上十二日） 
　　北京電徐以日俄戰事發生邊防吃緊將再派人促段回京商議一切 
　　北京電三長補提問題因某次長承當軸意旨有籌發獎劵成立銀行勞績極盼農長一席正在秘密競爭中　　北京電拉門德到京後表示願投資鐵路舊交系與之聯絡鐵道統一說復起 
　　北京電葉恭綽巳由哈赴吉不日回京 
　　北京電當軸决向新舊俄黨聲明國際事項須經中國政府正式談判不得以他種團體之文電爲憑信 
　　北京電李家鑿電俄新黨要求加入嵗埠會議各國委員均電政府請示 
　　北京電外交部電閩兼省長荷約十四條正在開會研究請知照厦門華僑總會靜候中央處理 
　　北京電參陸處得贛訊新任南韶連鎭使有擴張南雄方面軍勢之企圖議定贛防方略電知陳督 
　　香港電政系力謀集十四省議員開非常國會維持膸 
局面以示不因民黨離粤拆台（以上十三日） 
　　以上中孚通信社電 
公電 
　　廣州軍政府電各報館均鑒劉黔督卅電主張魯案關係圖命擬公推代表請願歐洲國際聯盟會一節本民族自决之精神聽世界最公之判斷極表贊同除本軍府業經電商北庭擬派王專使正廷充任國際聯盟代表外此外全國各界各團體應請分别公推代表赴歐國際聯盟會端誠請願力圖挽救事關重大切盼施行政務會議佳印 
世界路透電 
[法兵佔據德鎭問題]  
　　十二日柏林電據半官消息宣稱魯爾區域不復需用德兵今已開始撤退 
　　十日巴黎電時報得悉法政府尚未接意政府關於法軍佔據德鎭事之牒文各報對於東京談話之結果頗爲滿意蓋日政府曾言並不反對法軍佔據德鎭也美大使今日通告米勒蘭謂美政府以爲法軍佔據德鎭必有嚴重之理由請卽告知云 
　　十日倫敦電法國以黑兵駐紥佛蘭克福鎭英倫各報大施抨擊據巴黎來電聲稱佛蘭克福鎭之法屬斐洲聯隊已全以法兵代之法政府因事急　便起見故暫用斐兵云 
　　十日倫敦電泰晤士報佛蘭克福鎭訪員電稱該鎭各報均復發刊惟如評詆法軍佔據德鎭則須加重懲法軍現要求德員供給軍官二百員與眷屬之宿處似一時不致退離該鎭 
　　十日倫敦電英國閣員現赴桑里摩參與協約國大會除首相喬治氏今日乘台爾太輪船啓程外餘均由陸路行星期泰晤士報載稱英首相啓程赴桑里摩之前内閣匆遽開會擬成覆法之牒文文中重行聲明會同協約國厲行和約縮減軍備·賠償·煤斤等各條欵之决心且謂目下英國與法意見不同之點不在厲行和約事而在准許德國派兵入中立區域恢復秩序之請求事英國之意德國之請求可以照准惟須具有擔保俟時限旣滿即須恢復中立其他協約國亦均與英國同見蓋已盡人皆知矣英國嘗準備厲行此項擔保惟法國則謂協約國應進佔德鎭以作准許德軍進至中立區域之條件其他協約國一致反對此節於是法國遂决議單獨行動牒文中繼謂法國覆文已證明單獨行動之正當且聲明並不欲不先得協約國之同意而行事英國深信凡聯盟之成效無不賴行動之一致現因能否單獨行動須待斟酌故此事猶不能作爲了結兩國關於該問題未得明白之了解時駐巴黎之英大使暫不參與關於德事共同行動一切計畫之會議蓋一協約國旣單獨行動則此種會議即無價值可言也 
　　十日柏林電國民軍已於多處遭人反對政府特下令解散之其數共二百萬人下魯薩蒂亞之農民二十萬人舉代表謁見内務總長聲明非解除勞工之武裝則農民不能將武裝交出且以截斷諸鎭糧食供給爲恫嚇據洛加爾安才格報載稱現將組織地方衛隊以代國民軍僅携手槍與短棒 
　　十二日倫敦電波拉勞氏今日在下院答覆質問謂英法兩政府間發生意見政府殊爲扼腕惟兩國交換牒文之後已使人深信兩政府承認今日更須維持親善之同意以解决德國等處之大問題未來之協約國領袖大會必能使兩政府得完全之了解故今日可不必討論及此波拉勞氏又稱一部分報章講英内閣對於該問題意見不一致之說並不確實 
[國際聯盟委員會]  
　　十一日倫敦電國際聯盟行政委員會今日集議於巴黎通過交會之報告四起第一起報告係比使送會言保護土耳其境内少數人民事宜委員會决定向高等議會表示其贊成報告所擬辦法之意第二起係倫蓋爾伯爵之報告言遣回西比利亞俘虜之問題估計現有俘虜人數當在在十二萬至二十萬之間委員會决定託著名探險家尚森博士調查可獲必要賖貸之方法並擬寄出醫品以免俘虜多所死亡第三起乃西班牙大使所擬關於丹齊自由國國會選舉法之報告委員會决定請駐丹齊高等委員照此議辦理選舉但將來選舉不必援此爲例薛西爾爵士所擬之第四起報告係言將來阿米尼亞新國之保護與維持事宜謂國際聯盟無必要之財力與軍力故宜由高等議會决定籌議暫時財政之辦法委員會一般意見則以爲决定委託管理國後此事卽無甚困難 
[德國之反革命黨]  
　　十一日柏林電據某報載稱德政府雖下令逮捕魯特維資將軍與比斯恰夫大佐而該二員仍在斯特爾森特組織反革命行動斯特拉爾森特總督曾以此事通售普魯士政府並允卽加干涉但迄今尚無舉動 
太平洋路透電 
　　十二日哈爾濱電長春與哈爾濱間各處路員悉以日人充之蓋以近與鐵路俄人衝突也各車站亦皆駐日兵昨夜有日兵一梯團由長春抵哈爾濱俄工之在海拉爾與博恰圖者已呈請鮑貴卿救釋近日被拘之工人領袖謂拘捕俄人有碍中俄主權波格拉尼志那雅之路洞業已修好火車現載捷克兵向海參崴進行路透社探悉捷克兵昨夜因海拉爾俄工被拘事提出抗議蓋恐此事引起罷工風潮致使捷克軍不能早日撤回也日兵將所拘俄人置諸車中以便解往大本營時有人以炸彈三枚向日兵擲擊日兵開槍答之於是捷克兵從鐵甲車開放機關槍對抗歷三小時之久捷克兵死一傷四華兵死一傷三俄人被拘者死傷各一日兵死傷未詳華兵仍據有海拉爾不日將有援兵馳至 
　　十三日北京電北京接電謂捷克兵與日兵開戰華員希圖調停以致牽入漩渦 
　　十三日北京電北京接電謂謝米諾夫與伏伊資齊柯夫斯基將軍現復圖建設抵抗過激軍之陣線現信謝米諾夫議由中東鐵路運兵至海參崴且議在該處建設中立國伏伊資柯夫斯基將軍今在赤塔統帶柯爾恰克之殘兵 
　　十二日廣州電廣州時報稱莫榮新昨招待廣州國會議員約二百人莫督演說略謂今日余所欲言者爲政治現局之原因與行政者對於國會之態度滇軍事起致議長部長挾欵出省此誠極可憾之事余聞彼等請議員在滬開會查上海固非護法範圍内之土地也蘇督曾提出議和辦法五條議長等離粤後指此爲軍政府之作用試問他人提議軍政府焉能代負責任屢次擾亂民心孰實致之凡爲之者應尸其咎國會應爲人尊重諸君與余等迭嘗艱苦情愫相通余等以扶助君等爲職而君等責任亦與余等同共當扶助軍政府此即余所期諸君等者也代理議長孫某答稱護法之徒竟有携帶公欵公文鈐記忽然遠出者誠可扼腕余有一言以告行政界者無論如何艱苦吾輩决不被誘而投降於北方吾輩宜互助各竭其力以期逹到吾人高尚之目的云云 
　　十三日香港電香港旅館管電氣之中國技師罷工已以歐人代之山峯電車公司所用之匠人罷工但電車仍照常開駛船廠之木工亦附和罷工一時似無解决之望 
　　十二日大阪電日本巨商與大製造家四十八人定六月三日啓程游歷基隆馬尼拉森逹于巴答維亞新加坡蘇瑪蘭索拉巴雅諸處 
國内要聞 
[北京通信（穆）]  
　　日俄新爭潮與我國 
　　海參威事件發生後日人表示謂爲局部之衝突其實日俄衝突之機非發於近時蓋日人對於闊爾察克謝米諾夫等早竭力援助當關爾察克將倒之際猶且增兵兩師其代表明語李家鑿謂爲日本之國是（參看一月五日本報通信）故自新黨佔領海參崴雙城子以後俄黨要求日軍撤退及反對日人之聲日高一日而日人亦處心積慮欲貫澈其握有貝加爾湖以東之主張毫不相讓卽此情形可見日俄間戰雲之醖釀已非一日 
廟街啓釁以後繼之以雙城子伯力海參崴等處東海濱省阿穆爾省之要地幾全爲日人所佔領海參崴雖云平靖而郵電仍在日人稽查中近來政府及各使館所得海參崴電殊少且如某外交官六日之電乃令人至五站拍發者故日人於上述諸處之俄黨殆有征服之觀而形勢最大之變化莫如赤塔省二十餘日前據有赤塔之謝米諾夫大有不能　拄之象先以金塊九十噸分裝三車由日人代爲運赴日本繼又送眷屬東遷致有哈爾濱扣留金塊軍裝之事（前所運九十噸金塊已逹日本後所扣留乃眷屬隨帶者並非一事）在滿洲里之聯絡員松平且要求我國適用軍事協定共同保護謝氏不解除其所部之武裝是謝氏之預備退走及日人爲之保護已有明騐乃近十日中日軍迭次開赴赤塔其在滿洲里之軍隊旣已前往由恰克圖調回假道張家口北京以赴滿洲里之一批到滿站後亦仍北進謝氏得此大援軍勢復振已失之上烏金斯克又爲所得而新黨戰敗退至後貝加爾湖矣日人猶恐軍力不足大連之日軍又陸續赴滿洲里轉向赤塔昨日之夕過長春千人據某軍事家所言現在俄境之日軍其數不下十師故日俄之爭决非局部問題也 
　　此次日俄之爭雖非在我境内然與我境毘連且中日軍事協定尚未取消日人前曾有欲我共同行動之運動故現在我國所取之態度如何各國甚爲注意不獨七日有美使之探問即李家鏊之來電亦曾剴切言之外交部邊防處迭次商量直至九日始决定仍照前定方針對俄取不干涉主義向各使表示是日外交部所發此項文件有十二件之多且電告東三省督軍示以主旨外交方面要人之議論並主張撤回現在俄境之兵自保邊境爲絶對不與日人共同行動之表示以免牽入漩渦此策如行亦未始非法也 
　　但俄境形勢變化後於我國頗有影響愚聞諸某外交家謂中東路權現有完全收回之望即原於俄舊黨之失敗然新黨旣挫於日舊黨勢力自非復半月前之比而日人　之欲得中東路權者已久恐中東路問題不免又有翻案之懼其次則俄境軍事一日不了而日人執前此所訂之換文必以俄境之兵未撤爲詞而不允軍事協定之廢止云云此國人所不可不注意者也 
　　尤有可注意之一事日人一面旣與俄新黨戰於東海濱阿穆爾赤塔等省而一面又派非正式之使命赴歐俄又在海參崴與俄臨時政府有關於東方事件之接洽蓋滿蒙問題猶在彼之處分中而我國對於俄之通牒迄今猶無辦法恐不敵日人雙管齊下之外交手腕也 
[日俄軍激戰中之各面觀]  
　　哈爾濱消息云據由赤塔及貝加爾傳來最近消息謝米諾夫因社會革命在海參崴及阿穆爾省各地爲日軍所敗遂重整旗鼓大爲軍事上之活動據可靠消息謝氏現已與在西比利亞之日軍聯絡欲恢復其前日政治上之權力並聞如謝氏與日軍能將在西比利之布黨及社會革命黨推倒則日本將承認彼爲俄國遠東事實上政府之中心且謂日本已與布黨及社會革命黨宣戰實爲無根之談但日軍與社會革命軍現仍在各地繼續戰爭而多屬於與海參崴附近之各地現在俄民皆異常憤激另一消息云謝米諾夫前爲俄新黨擊敗甚爲狼狽 
 
 

Page 7

 
 
乃據昨日某方面所接滿站來電則謂謝氏因得日軍實力援助又將大烏金克及聶爾臣斯克等處完全佔領新黨勢力不支向後退却等語同日吉督鮑貴卿亦有電到京陳報各節與上無異並稱日俄各軍交閧不已在我惟有嚴守中立免滋口實其有侵害我境主權行動則不問何軍概當據理交涉云云現在日本軍隊在西伯利亞者約六萬餘人駐在雙城子海參崴等處約一萬餘人俄黨軍隊數目亦有三萬人之多不相上下足以對敵至在崴一帶之聯合軍隊亦共有三萬餘人中國兵二千餘人均中立不動 
　　另據外交團方面得海參崴電云日俄衝突之結果本日已告一段落協約國委員將俄黨要求日本之五條已經轉交於日本矣但俄黨要求協商國共同裁判一節則尚未承諾今日决定先任日俄雙方自行了結非至萬不得已之時不作仲裁之表示 
　　雙崴方面日俄兩軍衝突事件形勢依然惡劣連日李家鑿來電均以不易妥協爲言李氏並恐我軍在彼或受影響故來電力主從速撤兵以免捲入漩渦但政府意見若何尚無明瞭表示又聞海參崴日軍與俄黨交戰時我國僑民被殺二人又受傷及被日軍拘留者各若干人駐崴李家鏊電報到京當局已復電飭李氏嚴重交涉又聞日本軍隊現接替華兵防守哈爾濱橋梁并據報告云哈爾濱西方車站昨晚亦有此舉 
　　另據海參崴電云尼古里斯克營農大會於四日開會對於財政經濟問題有下列之决議﹁經濟問題﹂（一）將美國所印刷之三百五十億盧布紙幣疏通於巿面並使一盧布之價值值西比利亞紙幣之十盧布（二）向美國購入農具（三）將現下所廢棄之克倫斯基盧布紙幣中之四十與十盧布之紙幣使之復行於巿（四）經極東經濟會議所提出之經濟政策（即以大規模之製造事業漸次歸爲國有其小規模之工業則一仍其舊）與以承認及協贊之（五）將國内貿易漸趨於合同而使爲資本之結合（六）政府鑑於貨物之缺乏及盧布之低落故以外國貿易由政府直接經營之（七）將來之榖物肉類及燃料等由國家專賣之﹁財政問題﹂（一）因欲圖幣制之統一將目下所流通之小紙幣漸次廢棄之而另使一種貨幣流通於巿（二）因欲提高盧布價值凡對於外國物品之代價不以紙幣交易而以原料品交換云云 
[和議活動之京訊]  
　　近日北京對於和議表面上雖似毫無動作而内中實亦有所進行據聞靳於昨日入公府謁見東海對於政局陳述意見歷兩小時之久而關於和議問題亦多論及並聞於調停滇桂亦提出意見與東海商議辦法又一消息則謂段氏前日回京晋謁東海對於南北時局問題亦有所商榷東海昨日早晨又傳見靳密談甚久詳情尚未盡悉 
　　昨聞陸榮廷有一歌電致北京當軸云天禍中國爭持三載滬會甫續南變隨之言念及此五衷爲裂榮廷老矣絶無希冀所望秩序早定得卸仔肩故於粤變初起不憚舌敝唇焦苦諫雙方乃不蒙採納言之痛心現在秩老赴港悅公言辭撑支危局賴有西林查兩粤兵力足以維持所以不加偏激者以懲創恐影響於生民也現在和議賡續榮廷仍本原定方針以赴之决不因粤事而頓改前態彼昔以高調相抵抗今以受買而投段者此等行徑榮廷實引爲大羞也承詢敢貢肺腑若爲局部接洽則榮廷蒙凶終隙末之嫌决不爲也 
[京學生議宣安政兩系罪狀]  
　　北京學生林志昌等爲提議宣布北方安福系南方政學系禍國殃民種種罪狀事提出議案云竊志昌等爲學生一份子對於總會有自由提議之責此次全國學生總會在滬開會討論解决吾國今日之一切困難問題誠爲切要之舉惟查民國成立於今九載其所以紛紛擾擾禍亂不絶者雖有多種之原故而要以樹黨營私專事搗亂之萬惡政黨爲其主要造因如近北之安福南之政學兩大系即專以製造亂事爲目的者也彼輩黨徒盤踞要津日出其陰刻險詐之手段以求遂個人權利之私圖其在安福則擁護軍閥播弄政潮賣國供欵阻碍議和種種罪惡筆不勝書而南之政學系亦事事步安福之後塵排除異己箝制與論近復挑撥武人破壞大局要二系之所爲南北如出一轍一言蔽之則皆攘利奪利之徒·而全國搗亂之府也夫吾國今日可謂危矣内而軍閥專横生民塗炭外則强敵侵凌土地削蹙自五四以來吾輩熱血靑年不惜犧牲其寶貴之光陰而從事於救國之運動者誠以國家興亡匹夫有責俗人促醒多數國民之覺悟心共起而謀拯救之方也惟是内奸不除外患不息腹心之害未去則大難之興未旣今之安福政學兩系吾人姑不問其屬南屬北而迹其所爲無非禍國殃民之事此實腹心之害凡吾國民皆當棄之尤當思所以根本的鏟鋤之也兹謹就管見所及爲總會一陳其辦法（一）將該二系年來所造種種罪惡詳細條列遍布於全國（二）由總會先致一警告於該二系人物加以理喻限於一定期間内自行登報聲明脫離該黨關係如限滿仍無表示則是冥頑不靈甘心附逆然後將其姓名籍貫分别省區彚列一表送交各該本省區學生會再由該會宣布於縣鎭鄉村並聲明此輩罪大惡極褫奪其選舉權或被選舉權及其他一切公權此爲最後之辦法蓋不如是不足以掃除凈盡而使全國皆了然於若輩罪狀也凡上所言區區管見是否有當尚祈公决除上北京學生聯合會提議實行外謹上上海全國學生總會公鑒提安者林志昌連署者余誠武等十餘人 
[拉門德與銀行團之觀察]  
　　京津泰晤士報載北京通訊云美資本家拉門德氏抵京以來表示反對與歡迎者各不乏人其間有黨派臭味者自不待言而拉氏來華之鵠實以日美兩國爲新銀行團之中堅其投資性質果不出於勢力範圍及經濟上侵略之途徑與否在今日尤不可不視爲疑問何以故日本對滿蒙除外一語之詮釋尚依中日條約謂内蒙土地所有權由中日合辦之規定得經營農業及左近一帶之附隨工業雖與滿洲得爲商租不受多少之限制者稍異其趣而滿蒙分界則當以不能脫離政治區域爲衡文言之即中日合辦南滿商租實質上大體相同一也滿蒙分界不應拘泥地圖二也東三省巡閱使所轄皆可認爲南滿三也凡政治上認爲南滿土地日本皆得以商租制度確定所有權四也由此觀之拉門德氏以日美兩國爲新銀行團中堅之希望因之幾同泡影此所以變其方針而爲華美興業銀行之組織者也但華美興業銀行之組織及英美協會之集會兩事密察而解剖之固爲中國財團加入新銀行團之先聲其影響所及尤易招日本滿蒙除外外交上經濟上之反感轉以其他單獨秘密借欵供給中國政府藉飽官僚慾壑之一結果而已至新銀行團對華財政之見解以開拓富源爲先務匪特於中國有利無害且英美其利云者又不過美英連合施行一變相放大之門羅主義以對待經濟競爭之與國者矣近復忽聞新銀行團有意比加入之說而日本將效美國退出五國舊銀行團之故事以藉示其抵制之方焉 
[京華短簡]  
　　高徐濟順兩路原定合同六個月内訂結正约現在爲期已過日本方面催促辦理中央以國民全體反對决定設法還欵以今日論不但本欵難以籌還而此項利息巳有一百六十餘萬之鉅最近日本方面要求先付利息而中央亦無法籌措聞將從本上加利另將利息金歸入新借還項下云云外傳高徐濟順續訂契約殆即指此 
　　伊爾庫次克廟街兩處被難華僑日前閣議提出决定之後即經電令吉黑兩省分别賑救聞黑督孫烈臣昨有覆電到京略謂院電奉悉救濟伊埠華僑糧食車輛業已備齊俟與張中將接洽後即行出發廟街華僑亦商由戊通公司撥輪接運届時再派軍艦護送回國併復 
英日同盟今年適屆滿了之期英日兩國傳有展長盟約消息京滬各處團體分向政府請願以現在國際一體平等萬不容再有保全中國領土等等字樣揷入他國盟約中要求政府及外交當局設法調查如有此等信約國民誓不承認云云聞政府已電令駐英施公使肇基駐日莊代使景珂向該兩國詢問對於展長同盟條約中如保全中華領土及均等機會字樣實違反國際平等誓不承認且有如涉及中國時亦應先得我許可 
　　意國扣留我國華乙輪船一案迭經外交部提出向意國抗議迄尚未得要領兹據外交界消息云意國方面對於此事現取延宕主義猶希望於萬不得已時付諸第三國以法律裁判外傳意使有允讓步之說殊屬不確現政府以此案交涉日久恐復成爲懸案擬於日内正式聲明理由以憑世界之公斷並請捷克斯拉夫政府協同抗議蓋華乙船此次原爲捷克軍承租亦係事内之人故捷克政府深爲抱歉頗有加入抗議之意 
　　中美實業公司自一月開辦以來頗著成效以前資本本定爲一千萬元現已擴充至七千萬元其投資計畫頗爲偉大聞其計畫對於我國之棉鐵事業極爲注意凡礦産在四百方里以外者均可向該公司接洽並聞該公司現在河南地方已有礦業公司之組織并已籌備在江蘇某處建造棉紗廠 
　　中東路會辦俄員霍爾瓦特中將請假來京鮑貴卿丸日電告政府略謂霍於九日由哈起程赴京經派部員陳翰等伴送云云現聞霍已於十日早十時由長春來奉當卽投宿於太和旅館定十三日晋京 
[開封通信（芳草）]  
　　信陽兵變之續聞洛陽警兵又變 
　　駐信陽吳光新軍隊譁變已誌前報兹又探得確訊此次兵變影響甚大信陽爲豫鄂咽喉逼近武漢自京漢路交通以來商務異常發逹豫境各商埠除鄭縣外殆無能出其右者此番浩刼大商受巨創者總計約一百五十餘家損失約七百餘萬以老鳳祥銀樓受禍爲尤烈老板某亦被槍斃郵局戲園均被焚燒當時砲聲隆隆彈飛如雨有某軍官高聲呼令歸營謂弟兄們已發了財了速各歸營部罷訖無應者後又高呼兄弟們須愛惜子彈留爲護體防身之用槍聲始漸漸稀少最後將豫軍糧餉局採購白米數千石全行燒燬其向東逃散者約二百餘人向西逃者約三百餘人仍結隊持械到處搶掠信陽城門嚴扃數日未開又聞該處有美國女牧師安小姐所設敎堂内有女子中學校一處辦理極爲完善此次亦被蹂躪校中某女士所帶金壳手錶被奪腕間受有重傷並據去女學生三人安牧師爲美國安悉滿之女公子現已赴京將來不免有一番交涉也豫省議會於兵變後第三日即初六日開茶話會討論辦法結果以客軍駐豫爆撥堪處擬電請國務院及參衆兩院豫籍議員請迅速設法將駐豫客軍調離豫境以免糜爛地方該電聞巳拍發矣 
　　據可靠消息吳光新之駐信陽軍隊歷八閱月未發餉各營兵士僅得銅元五枚或八枚只能吃粥而已上月底幸得領到軍餉數萬元除吳光新扣留一部旅長又扣留墊欵營連長又各扣留吃粥所借銅元若干外至發放時每棚僅得錢千文兵士得錢八百文全軍大譁仍將銅錢全數退還旅長聲言情願解散冋家不能在此受餓旅長趙滙福置之不理醖釀三日夜遂如炸藥之爆發不可收拾矣與吳軍同駐信陽之靳旅步兵一團發餉時情形與此略同兩軍飢兵互相聯絡每連各出一代表向關帝廟斬雞瀝血入酒各飲一口對神發誓同生同死事爲某排長探悉密往雞公山向靳雲　報告（鞏托名養病移寓信陽雞公山與吳光新吳慶桐之兵聯合謀抗趙）靳聞報驚惶飛電向其兄雲鵬求計雲鵬立電求趙倜借發五萬元始將軍心挽冋吳光新軍隊得此消息異形憤恨頃刻之間槍聲震地矣 
　　本月六日省公署接洛陽王知事電稟該縣西南區之豐李鎭警察分局警兵二十五名於五日夜忽然叛變携槍西竄局中子彈搶掠一空迨附近巡緝隊趕到正欲痛剿詎有大股土匪爲之援應巡緝隊反遭圍困云云聞此次肇事原因更易局長問題局長呂某勒令缴槍遂致譁變叛警與巡緝隊激戰警兵斃四人巡緝營亦死數人云（十日） 
[西南軍府之近狀（平）]  
　　西南政府自李協和返旆本可呈融洽之象奈軍府内容已陷於不呆救藥之地無論如何斡旋恐不能恢復舊觀此誠護法前途之不幸也蓋伍秩老之離粤實爲軍府之致命傷其原因有二（一）軍府爲合議制由七總裁改組而成孫中山早已辭職唐少川始終並未就職近則唐督决不再派代表伍秩老又飄然遠行是七總裁已缺其四不足法定人數政務會議遂告停頓即令從新组織以岑陸維持現局亦只能成爲兩粤之軍政府而非西南之軍政府各省各軍何從提挈此其原因一也（二）伍氏身爲總裁而兼外交財政兩部長其所經管關餘數目聞前後收款凡六次前五次共收三百九十餘萬元除支出外尚餘一百八十萬元第六次關餘約有八十萬元左右係赴港二三日前所領得者政務會議尚未得其報告故無從知其確實數目合前餘欵則財政部所存確在二百六十萬元以上目下各軍各機關例須軍府補助及前敵湘軍浙軍專恃此欵接濟者紛紛領欵均無以應此其原因二也岑西林因是焦急萬狀以伍氏不冋則軍府將至於拆台故特派劉副官長前往挽留並親自致函伍氏力勸返駕原函云﹁秩庸先生惠鑒毛局長返省具述尊意并荷手札知公眷念西南無任忭慰吾輩南來護法辛苦經年總期貫澈始終少慰國人之望兄與煊均值暮齡報國之日無多若復半途而廢問心終覺不安煊受種種苦痛一言難罄亦極欲拂衣早去隨公高蹈徒以時會所牽鑒於段派禍國海内青年尚思奮門忝屬先覺焉能坐視兄素厚煊以交期論當不忍使煊獨爲其難也至於種種誤解但求早日返旆無論如何處分悉聽尊裁兹特派劉副官長赴港代陳衷曲恭迓旌麾務懇顧念時艱惠然蒞止﹂云云冷雨秋亦致伍朝樞函云梯雲先生足下頃有自港來者云曾晤足下言弟有開罪之處數端一尊從啓行之後謂有扣留行李之舉查是晨八時左右有副官來言伍總裁曁台駕同行赴港當躬赴吳山先生處詢問吳君初未悉正談論間有守衛來請吳示謂司法部需守衛否彼時均各駭愕當問詳情謂此間守衛均散當囑守衛照常看視一面與吳君議請筱山先生來府面談當筱山來後卽有人訛言尊室已被封鎖筱山查視並無土條又云業已啓封凡封條揭起必有痕跡理至明顯無根至此抑何可笑當與筱山吳山面前傳問副官尊室何人上鎖謂係兄之侍者臨行之時自行上鎖朱吳兩君均可而質扣留行李當有事實旣未被扣何從知有此舉旣欲扣矣去焉能去弟縱不肖何至越爼若此以兄明逹當能審察二謂尊從啓行之後弟擬派江防兵艦追尋又電虎門司令截阻用公文乎抑電話乎何人所聞何人所見弟是日與吳君商量辦法未離跬下可覆按也三謂尊處侍女有人監視跟蹤至先施公司始脫身上船查尊處侍女臨行之時尚至吳君山處鞠躬叩别事後吳君山告弟者果有人監視詎從容若此弟縱無聊何必監視侍女監視又何益此等無常識之談想兄必付之一笑總之西南大局爲重務懇尊翁早日返旆主持大計但求支持半璧匡定時艱若謂弟尚有開罪之處則聽如何處分弟所甘受也特恐兄有悮會故縷述以塵清聽希寡諒是荷觀此則西林等對於伍氏父子可謂相需甚殷矣但劉副官長赴港業經二日尚無消息如伍老毅然不返則關係西南大局誠不淺也據民黨中人言伍氏確有不返之意緣岑伍兩老政見不同已非一日近日民黨又不慊於岑氏必欲拆軍府之台而後已且國會移滬說伍氏亦與聞則其有特别作用可知卽不然亦當作閒雲野鶴决不再返粤供人傀儡也現在軍府僅得西林坐鎭其間景象頗爲蕭索而三議長又宣佈其罪狀並聲言軍府不足法定人數此後一切行爲不生效力則西林雖苦心維持亦恐一木難支蓋無實力之軍政府固早知其必有今日也 
[西南國會分裂之續訊]  
　　目前國會議員之現狀以一部分已往香港一部分尚留省中雙方已成對峙之勢以故兩方面之消息如何頗爲時人所最注意之事昨據國會議員某君談話云日昨廣州兩院臨時會之結果已舉出主席一人並發布電文一則惟此項電文並非由於臨時會正式通過故未用兩院名義一切上下銜欵均不俱備明眼人一望可知也其關於臨時主席兩院本擬各舉一人據前日之所傳謂衆議院以爭此席者太多如王葆眞卽選舉競爭中之一人多數議員以競爭劇烈之故决計衆議院方面暫不舉人而以業經舉定之參院臨時主席兼理其事此說幾爲一般人所共信及詳加探詢始悉内中情形適與此事相反試就參議院一方面言以平日操縱黨員之能力當以韓玉辰爲最此次推舉臨時主席該派中人亦决舉韓充任惟韓决計不就遂讓之金兆倓金又憤韓之駕禍於人深恐陷己身於不義遂大駡韓而亦不肯就不得已乃遂以此席讓之與該派無重要關係之湯漪日前外間相傳由湯漪組織秘書廳並舉爲參議院議長卽由於此孰意湯亦掉頭不顧並已於前日（四日）離去廣州遄赴香港於是此人人唾棄之參議院臨時主席乃遂歸之耄老之孫君光庭孫爲雲南人自憲法會議停頓此老之务爲多故遂以此席酬之衆議院方面之情形大概相同如劉彦如劉治洲王葆眞王紹鑾皆曾有人推舉而拒不肯就乃遂推舉陳鴻鈞誠不知平日所爭而不得之議院主席今何竟棄之如敝屣此中情節可深長思矣參議院秘書廳已着手草草組織秘書長已暫定由議員張魯泉兼理自前日晚間起孫光庭張魯泉兩人在南園酒店三樓上連日商酌各科人員位置方法其已决定者凡舊日職員願留粤者均升級任用如書記可升充科員科員可升充科長其無可升者薪水從優並以後皆按十成發給以從前兩院秘書皆按六成支薪故也此種辦法純爲覊縻舊日職員起見惟從前科長科員早已去粤其允留任者惟夏某張某二三人而已夏張二人從前皆係得員此次留任皆已升充科長否則亦不欲留也至香港方面議員到者甚夥各大酒店已無餘地可容留連日有日本郵船開往上海每次均附有議員數十人原備各議員川資爲數甚鉅本存於香港某銀行連日以銀行放假至四日之久在此放假期内不能由銀行取欵以故各議員之到港者尚有未能全數支欵者外間傳說謂此項川資業已無着或即此故實則自夏曆十八日起銀行假滿已照常辦事議員之到港者卽可領取川資附輸往滬並無遲滯至各議長議員之停留香港尚未全數出發者實由於各方面尚有待接洽之事預計兩星期後便可辦理完竣屆時當可聯袂啓行矣 
　　赴港之三議長已有通電發表其文如下﹁溯自叛督倡亂約法失效國會遭非法解散總統被强迫去職國會同人不得已乃依據约法自行集會於廣州制定軍政府組織大綱選舉大元帥後復修改組織在綱選舉總裁七人組織政務會議依會議制代行國務院職權攝行大總統職務一再宣言矢志護法救國爲國人所共聞覩嗣因頻年戰爭重苦吾民歐戰告終國人望治由雙方政府選派全權總代表開對等和議於上海前凡法律外交政治軍事諸問題應悉由上海和會議决依據軍政府組織大綱請求國會同意法理炳燿昭若日星不意某自就任後即勾通北方陰謀苟和以金錢閣員督軍省長與夫八省鐵路督辦爲私人權利之交換報紙喧傳醜聲四播播森等以事未徵實下待詳查乃某三月眞日致電唐總裁繼堯竟以北方數省督軍提出解决時局之辦法五條徵求同意其條條列解散國會創造省議會聯合會次爲西南取銷自主電賀非法總統徐世昌爲大總統其餘三條亦無非毁法亂國瓜分利權至全國民所奔走號呼之外交問題則付諸北方指派之非法機關審議之全國民所痛心疾首之武人專横則由西南軍閥與北庭直接協商維持之似此違反民意貽禍國家視國會如無物置全權代表及其他總裁於不顧目無法紀尚何護法之有禍國殃民又何救國之有至國會經費向由鹽欵撥支而某以勾通北庭之故嗾使某設計把持歷時三月竟不照發計在使國會無形消滅以便私圖其用心較袁世凱停止議員職務督軍團脅迫解散國會尤爲險毒森等職任國會議長受國民寄託之重護法三載大義昭然今竟以數年來重苦吾民之結束徒供少數人權利之交換顧念職責義４難容忍謹先將某違法禍國之尤者宣告國人並卽相繼離粤另擇地點繼續開會以貫澈護法救國之初衷廣州軍政府政務會議自伍總裁廷芳離粤後繠　足法定人數此後一切行爲概不生効力而森等則惟有矢誠竭力一本初志以與我全國國民共勉之參議院議長林森衆議院議長吳景濂副議長褚輔成叩﹂ 
[杭州快信]  
　　省垣中等以上學校自十二日起一律罷課聞其議决内容爲爭内政外交而起倘一日不逹到目的即一日不上課甘願犧牲一切昨報停課三天之說係誤傳 
　　省會甲種商業學校女子蠶桑講習所宗文等各學校昨午後二時游行至省署前繞道赴財政廳署前直至城站憲兵隨後伺察者甚夥省會警廳連日派各稽查及督察員偵察學生動靜 
　　盧督以學生昨日列隊游行時有手持驅齊滅夏及驅逐齊夏等旗幟沿途高呼者認爲軌外行動已出示通告嚴切制止 
　　學生聯合會原定昨日游行後今日演講明日開國民大會現聞已無形打消本日街衢未見學生蹤影 
　　學生聯合會今日（十三）午前又籎開緊急會議經官廳派警阻止新巿場城站一帶咸有軍隊巡邏 
　　江浙水利聯合會此次議决以本會成立一載原以兩省交通便利設事務所於上海每值大會蘇杭分開固非正辦開支費鉅亦屬非宜况太湖水利工程已將實行兩省建議機關當然發生關係應即遷設吳縣業經通過昨已實行閉會 
　　革命鉅子祝烈士紹康墓碑被人竊去（葬於西湖）經其妻呂氏呈控省署巳令西湖工程局趕速查緝 
[尚有要聞二及地方通信轉入後頁]  
雜評一 
[舊議員之互揭（默）]  
　　前此舊國會議員於憲會中爭解散權爭省長民選權所爭之表面猶甚光明正大也而今之所爭則互揭其醜若恐人不知其黑幕中穢態而自宣布之也民黨攻政系與北方私和政系亦謂民黨通敵議和民黨攻政系停發經費使國會自滅政系亦謂民黨挾欵不發使國會無形取銷民黨攻政系毁法賣國政系亦歷數民黨罪狀究之誰是誰非誰虚誰實國人豈無耳目而能以空言朦蔽之耶夫國會之解散亦常事乃不爲他人解散而至於自拆已屬可歎今自拆之不足而復各呈其齷齪之歷史使從前盡力博來之名譽信用盡毁之無幾微之留存而後已斯其可恥更不堪言矣嗚呼舊國會之現象如此豈國人所及料者哉 
 
 

Page 8

 
 
國内要聞二 
[杜威在南京高師之演講（續）]  
　　就兒童說兒童講話可以使人注意他可以和人相往來能夠和環境發生關係就成人說成人講話可以使兒童注意可以敎兒童做事體因此兒童能夠知道成人所做的事成人能夠知道兒童所做的事二方面由語言發生密切的關係我們平常看兒童學習語言好像没有什麽困難没有什麽道理其實我們明白這兒童學習語言的道理以後就是世界敎育問題也可以解决 
　　敎學的方法和兒童學習語言一樣兒童自己要學方纔有敎所以敎是根於學的現在一般的敎師犯了普通的毛病卽（一）忽略兒童的需要憑着自已的意思胡亂施敎只曉得自己而不曉得兒童這就是違反兒童學習語言的原則（二）不能利用兒童固有的動作以爲兒童是空空洞洞的敎授應該把知識技能等從外面裝進去這就是注入敎育不是眞正的敎育（正正的敎育在利用兒童固有的動作加以指導）因爲知識技能决非像物質一樣可以互相授受假使慣用注入好比鴨背澆水不能吸受有什麽利益可講呢 
　　照上面看來可知兒童（一）有需要感覺（二）有固有的動作由此二種可以生出第三種结果就是做﹁適合他的需要和利用他的固有動作﹂的事體一定有好結果假使不是這樣一定得着壞結果我們常見學校裏有些事體做起來很不容易没有效果這就是因爲不適合兒童的需要不能利用兒童固有的動作緣故所以兒童没有興味覺得討厭這樣看來敎學方法最要緊的一件事就是利用兒童使他做自己要做的事體兒童因爲自已需要所以努力去做發生興味而得好結果敎師不過想出法子給他剌激使發生做的動機而已 
　　總而言之敎師不過給兒童一種環境使他在這個環境裏發展自己所要的動作並非强迫兒童學習把許多材料由外面裝入兒童的腦子裏去不但對於兒童如此就是對於成人也是這號只可供給環境使他們在那裏發展不過成人的環境和兒童略有不同成人的環境可用抽象的事業像敎科書演講等至於兒童因爲思想未發逹知識簡單應該用具體的事業做他環境那麽兒童歡喜去做可以生出好的結果但是成人假使僅恃敎科書演講還是不夠也應該像兒童一樣多用具體的事業做他環境所以做敎師的並不是在希望學者崇拜奉他爲神聖是在給學者以激剌鼓動他自已去做 
[杭學生救國運動之受挫]  
　　杭州學生會因魯案閩案日益危急議决於十二日罷課十三日出發演講遭浙當局强力干涉兹將該會罷課通電宣言書及報告電錄後﹁罷課通電﹂急各報館曁全國各界聯合會中華學生聯合會總會各省學生聯合會省議會各團體鈞鑒時至今日國事愈危直接交涉秘密進行閩案談判形成失敗天津被拘之代表且有絶食待斃之耗賣國賊之忍心害國一至於斯而吾浙省長齊耀珊敎育廳長夏敬觀復承若輩之意志以摧殘我浙敎育壓制我浙靑年苟不早爲之所則前途有不堪設想者故敝會同人自文日起全體罷課力爭外交以保國權驅逐齊夏以削賊黨祈各界力主公道不勝待命之至杭州學生聯合會文叩﹁罷課宣言﹂我們學生自從﹃五四運動﹄以來因爲﹃芟除强權﹄﹃愛護人道﹄起見一方面抵抗日本的侵略一方面要抵抗政府的壓制罷課的事已經不止一次了因罷課而所受的種種苦痛已經不可勝記了但是萬惡的政府不但絲毫没有悔心而且作惡惟恐不甚他們一方面和日本軍閥政閥財閥聯絡甘心爲他們做走狗一方面視我們如土匪如亂黨縱使一般如虎如狼的軍警來蹂躪我們山東問題的直接交涉和閩案談判的失敗是他們甘爲日本走狗的明證京津學生的被捕受傷是他們蹂躪學生的確據他們的目的簡截要聯結日本政府來奴隸我人民掠奪我土地使我們不能生存那裏還把我們人民看做有獨立自由的人格的個人呢浙江省長齊耀珊敎育廳長夏敬觀對於外交内政敎育各方面也逢迎政俯的惡意取同一的態度我們浙江人民身受其苦痛已經不止一日種種罪狀我們已經另行報告了我們學生到了現在和北京政府及齊耀珊夏敬觀已經立於不兩立的地位他們的存立即直接妨害我們的生存他們的罪惡已極顯著我們的苦痛已忍受無可忍受了我們旣然是一個人當然有獨立自由的人格要保全人格凡是以强權蹂躪我們的人只有和他宣戰我們爲芟除强權愛護人道起見决議自四月十二日起全體罷課聯合人民共謀自决被捕槍斃固所不避奮鬭犧牲最爲甘心不自由母寗死以血保障國家擁護人權我們也是很願意的﹁報告兩電﹂上海申報轉全國各界聯合會全國學生聯合會各省各界聯合會各省學生聯合會商會敎育會工會各團體各報館均鑒本會於本月十三日爲魯閩各案罷課演課以喚醒一般人注意何期浙省當局竟用高壓手段换捕全體評議員禁止演講並派武裝警察駐守各校校門特聞杭州學生聯合會叩元又該會答覆俄牒電云俄羅斯社會主義聯邦蘇域共和國國民及勞農政府公鑒頃接勞農政府通告無限欣喜俄國此次抛棄從前帝國政府所掠奪的種種特權土地不但表示純潔高尚之道德而且實現人道正義之主張開歷史之紀元立和平之基礎凡是人類孰不同情中國人民深願結合俄國及全世界人民以與政治家軍事家資本家以及其他以掠奪爲業之强盜奮鬭一方面廢除國家種族階級等差别以絶滅掠奪根株一方建設自由平等互助的世界以增進人類幸福本會謹代表杭州學生對於俄國通告表示很眞實的贊同及很誠懇的謝意杭州學生聯合會叩文 
[南京快信]  
　　省立各校學生有全體停課說敎長胡家祺已由津趕回昨召各校長會議維持法 
　　曹錕張作霖均來電不贊成盧永祥解决時局之歌電李督促和電因亦暫擱 
　　日人在蘇擊斃兵士案軍民兩長責成蘇州交涉員楊士晟向日領嚴重交涉楊昨由蘇來省謁李齊兩長陳報交涉情形謂日領祇允給卹金二千元不允懲兇 
　　美絲團代表陶迪等昨由寗乘車北上 
　　何紹賢因聞李督將以嚴厲手段對待已允卸任惟藉口虧累甚巨要求新任楊恩培賠補三萬元楊允一萬五千元黄旅長昨已回揚調處日内可望了結 
　　院電軍民兩署飭屬嚴防狼頭會 
　　財部派張超南下調查江浙兩省賦稅事宜昨由京抵寗住實業廳 
　　省署派夏翊宸調查造幣廠鑄造銅元事又新委荷花池稅所長陳昌琛病故改委任用道尹莫棠接充 
　　李督由蘇州第二師抽調下級軍官六員撥歸第三混成補充旅練習由第十九師挑撥六員赴蘇補充 
地方通信 
[蘇州]  
　　日人肇禍案之省議員電南京督軍省長鈞鑒本月支日上午有日本人十餘名由滬來蘇游玩虎阜適駐蘇第五團兵士因星期例假前往休憇在新建之冷香團上被日人槍擊黨命幸我軍人深明大義嚴持鎭靜不致激成反動而該日人故意持搶瞄準致人死命凶悍情形殊堪髮指設以華人擊斃日人彼國必要求抵償斷無疑義且春日非狩獵之時名勝非狩獵之地室内放槍不得以狩獵爲詞其有意輕藐華人生命已可概見若不嚴重交涉按律抵償將來我國軍民對於日人惡感愈深旣貽我國之羞恐亦非日人之福爲特電請令飭主管官員嚴重交涉如律辦理以重人命而平衆憤不勝迫切待命之至吳縣省議員金樹芳·孔昭晋·宋銘勛·錢鼎·馮世德·叩庚 
　　緝獲小輪刦案盜犯陰曆本月初間由上海開往常熟之公陞小輪行至吳崑常三縣交界地方被盜刦去巨贓一案兹聞水警二廳三區第十二隊巡官韓雲波季友雲等已在滬曹家渡拿獲此案要犯江北人徐四一名法租界捕獲馬某韓某等五名又在常熟捕獲顧某王某兩名搜出贓物甚多一併押解崑山縣署訊辦矣家庭間離奇控案城内閭邱坊巷中醫生繆籌康前日特遣家丁閔福至因果巷北區第一分駐所報告伊弟繆守圭糾合工匠數十人携帶鐵鑿毁損門户闖入内室恣情搜括刦去皮箱兩隻内有珍珠頭面一付及珠花珠環金鐲金戒綢皮衣服等件又有交通銀行鈔票二千五百元開具失單報請查緝等情當經何巡官親率長警馳往查勘並詢問隣居人等始知係索欵爭閙並無盜刦行爲先將該家丁閔福拘區經關署長訊供飭傳全案人證解稱繆守圭帶來工匠確有二三十人惟刦去衣箱貴重物件因當時我即往區報告故未親見繆守圭供因妻子死於岳家喪費皆向岳父鄭仙裳借用我有存欵在兄﹁即籌康﹂處故偕同父親岳父前往索取並無帶領工匠搶刦之事質諸其父繆原傳及鄭仙裳供亦相同並據繆原傳呈遞節略以伊長子壽康揑報盜刦侮辱尊親請求依法治罪等語問官以雙方供詞各執非詳細查不明眞相命繆壽康繆守圭鄭仙裳三人交保聽候查明復訊 
　　發起書法研究會婁門新橋巷唐野鶴君近發起書法研究會置備字課廣爲散發每逢星期日將課本收集即請各大書家爲之評閱故文人之入會者非常踴躍 
[杭州]  
　　江浙水利聯合會閉會江浙水利聯合會十二日下午二時繼續開會由王會長主席報告昨天大會公决截漕辦法要求本席商諸省長當於今日上午九時見省長據省長云疏濬太湖經費爲然須國庫支出但現在省長職權與前清督撫不同對於地方財政係由財政廳主管僅有監督之責而無支配之權故截漕浚湖　甚贊成目下却無餘欵可以讞出惟有將貴會公文轉呈中央　辦等語盛邦采云省長對於截漕是否没有辦法主席云　竟無辦法盛邦采云本會開辦費　何主　云開辦貴曾經　及一　省已撥一千元浙省長亦承認補助洋一千元　須　　會　　次將致北京電稿及呈省長文修正文字通過鄭立三云此　　請駐京四代表曁疎會員其采等就近催促藉利進行　然其　次議事務所移設吳縣案沈惟賢說明理由家　成　　　　代表潘澄艦李開　狄乃　鄭立三四君鬭見省長　　本　　助費主席云本届已無鐵案宣告　會 
[香港]  
　　罷工風潮未息士藹西報云華民政務司夏理德　　　　二日代表機器廠東主與工人代表接洽允於作工時每　加　三仙比前所擬辦法加多一倍惟代表以各人要求每百加四十方足以數用度故經此次會議後工人一方並無若何效果據機器會昨早宣佈大部份罷工之人约有五千五百名海軍船廠已有百餘工人不願照常供職水師統領曾致於機器會館謂水師船廠與營業之公司不同工人突然棄職殊屬不智伊將向海軍部請准加薪並使所加之薪不減於私家之船廠云云其措辭甚爲和靄機器會接到此書後已派人往省城與各工人商酌矣船廠之電器工人與熟識機器者現已罷工然不若打磨匠之甚機器會有見於工人罷工影響之大已派代表到各行勸各工人照常工作電話公司之工人已禀求加薪該工人兹得消息謂公司將按照一九一九年八月七號所行辦法准由四月一號起每人加給米糧津貼工金在二十元或未滿二十元者均得此優待有妻室者則給津貼費二元無妻室者一元惟工人不理津貼之議再函請將工價加四發給故雙方現仍相持不下也 
 
 

Page 9

 
 
   
 
 

Page 10

 
 
本埠新聞 
[章士釗請諭滙豐留軍府欵項]  
　　預防伍廷芳提取 
　　字林報云昨日英按察使公堂有一可注意之請求案南方議和代表章士釗以軍政府代表名義延哈華托律師處之麥克勞律師爲其代表向公堂陳請諭令匯豐銀行勿付出該行所收存伍廷芳名下之中國政府欵項須至有裁判權可施諸伍廷芳者之法庭判决處分此項存欵之權後方可繳付麥克勞律師於星期六日卽呈遞節略說明原告之地位昨星期一日乃向公堂請求給諭暫時停付據稱渠不知滙豐銀行之態度且不知伍廷芳何日抵滬但聞伍已起程來滬如伍不即將此事辦妥則原告將向法庭起訴此事殊關重大所存確數今尚未詳惟知數目頗巨曾請滙豐扣留此欵但滙豐答稱不能繼請滙豐具函拒絶而匯豐又答稱未便以該行確有此欵告人英按察使曰銀行誠未便告人麥克勞律師曰因此不能不訴諸法律請保留此欵庶原告得有機會於適當法庭上證明原告之權利在何法庭起訴今尚未定大概係在會審公廨原告爲廣州政府代表被告爲伍廷芳麥克勞律師至是乃宣讀供詞節略曰中華民國上海章士釗誠實供明如下（一）余乃中國軍政府在滬議和代表十一人之一（二）余又爲軍政府之駐滬代表俾向伍廷芳索取供詞第八節中所述屬於軍政府之欵（三）伍廷芳前爲軍政府外交總長兼代理財政總長（四）去年六月間軍政府與北京政府議定中國關稅盈餘撥出百分之十三供軍政府經費（五）此項議定曾得北京外交團之同意是時軍政府代表爲劉玉麟北京政府爲龔心湛（六）關稅盈餘百分之十三逐次於解欵時付交伍廷芳因伍爲代理財政總長也（七）此欵撥付後匯交各銀行用伍廷芳自已名義（八）滙交滙豐銀行用伍廷芳名義者即軍政府依照合同所應有本年三月份之關稅盈餘欵（九）今年三月二十九日伍廷芳棄軍政府之職前往香港（十）伍旣已棄職即不復爲代理財政總長亦不復爲軍政府任何官員（十一）伍廷芳現正起程來滬（十二）聞伍廷芳將提取第八節中所述之欵且將不願將此欵付與軍政府英按察使曰銀行與此欵毫無關係麥克勞律師曰想無關係堂上乃准其所請定星期四午前開堂覆訊云 
[吳景濂之國會形勢談]  
　　將在滬開兩院聯合會 
　　聯合通信社云昨據衆院議長吳景濂君云國會同人不得不離粤之理由旣爲社會所周知伍老博士以不願受岑春煊奴隷并不肯同負違法苟和之責任亦與吾人偕行到港至是軍府僅餘岑氏一人與代理陸榮庭之莫榮新按諸軍府組織大綱已完全無執政之資格而岑等仍悍然不顧冒用軍府名義吾於此不能不謀有所糾正故在港時即决定擇地開會之議由伍博士在關餘項下撥出二萬八千元接濟參院以五萬六千元接濟衆院另以二萬元接濟兩院秘書廳所有由港赴滬之議員人各分發二百元用爲川資現在到滬者已二百人不日將在華界地方擇地暫開兩院聯合會對於西南大局自當有所表示其將來應需之經費即在伍財政總長保存之關餘項下分撥其正式開會之地點當再有所商酌至現留廣州之政系議員旣欲占用國會名義當然不能不根據法律予與林王褚四議長尚未辭職縱令辭亦須待兩院法律人數列席會議之許可彼等公然另舉議長亦徒表示其宰殺國會之决心而已 
[舊國會答覆俄政府通牒]  
　　中華民國國會議員答覆全俄勞農政府通牒云全俄人民曁全俄勞農政府諸執事公鑒吾人奉讀貴政府外交委員喀拉罕致中華民國國民之通牒關於放棄從前取得中國一切不正當之權利純基於正誼人道平等自由之觀念絶不含有國際間一種巿恩責償之意思允爲世界放一光明兹對於貴政府之通牒感謝之忱尤非言語所能盡逹吾人忝居國民代表之列所受國内官僚武人厚結外援以奴隸人民之禍害亦旣竭力與之抵抗加以全國學生及工商各界日夕謀所以消滅此禍害重建眞正民意之政府與世界共享和平之福者至今猶在至苦極窘之中未償所欲於萬一實對於世界寳愛自由之人類慚愧欲死而於貴政府拳拳忠告之意更不勝其太息自今以後吾人惟本其固有之責權不敢自荒期有以副盛意者兼以慰世界表同情於吾人之良友至貴通牒提議正式恢復兩國國民友誼及推派代表一節吾人自當以極誠懇之心贊成而力行之謹此答謝中華民國國會議員（全體署名譯發） 
[各路商界總聯合會開會紀]  
　　昨日下午四時起各路商界總聯合會開會到者三十一人陳惠農主席第一議案擬覆勞農政府主席報告據報載俄國勞農政府現根據其立國之精神將俄前政府以武力侵掠我國的權利聲明無條件的退還此種正誼的處置自有國際外交以來所未有我們見此通牒應否表示一種態度請求公决衆贊成表示陸祺生主張覆文措詞應注重正誼與公道方面不必僅就退還一切權利立說朱賡石贊成陸說並謂俄國此舉不過貫澈其憲法之精神旣非藉此見好我國我們覆文措詞自不容僅就感謝的一方面衆贊成並舉主席起草第二議案爲添聘名譽董事扶助本會進行由主席提出陳獨秀·王正廷·汪精衛·吳稚暉·宋漢章·許建屏·張東蓀·温宗堯·邵仲輝·瞿宣頴·包世傑·穆藕初·薛寶成·歐彬·郭樂·諸靑來·並將各人歷史逐一說明經衆一一通過第三議案爲本會籌集基金辦法及建築計劃主席謂精神形式須相輔而行建築會所實爲一種永久的計劃亦爲形式上之事前晤武昌路馮君梓才估計建築費約需銀七萬五千兩佔地一百五十方丈兩共約需洋二十萬元此外裝飾傢俱又須洋五萬元左右宋誠彰主張總額以五十萬元爲度張鱣堂對於議題略有辯論陸祺生主張今日應先從研究辦法入手本席意見可仿美國紅十字捐分隊辦法並萬不可以路爲本位因各路大小不同最好將各路出席董事支配均匀再行開募以定優劣衆贊成張鱣堂反對陸說主席將分隊法付表决多數贊成陸祺生主張分爲十大隊每一大隊分爲六小隊小隊長得自由徵集隊員主席以陸說付表决全體贊成又以募額總數若干付表决陸祺生張慕曾主張總額五十萬或三十萬包世傑趙南公主張額定五十萬分作兩期募集討論良久結果贊成總額定五十萬分作兩期募集第一期二十五萬第二期二十五萬募捐期間普通决定自五月一日起至六月三十日止每星期交欵一次欵繳銀行代收特别捐隨時捐募所有應行籌備一切手續舉出委員六人陳則民·朱賡石·陸祺生·張慕曾·宋誠彰·呂靜齋經衆贊成主席續提選舉問題結果催促各路趕造選民表册再定辦法陸祺生質問報載印花稅事本會有無提議　主席答稱並無其事應去函聲明遂宣告散會時已鐘鳴十二下矣 
　　附上海各路商界總聯合會覆俄牒文俄國勞農政府公鑒我們在水深火熱被侵掠的當中忽接到貴國政府給我們中國人民的通告把從前貴國專制政府所得於我們的一切權利根據貴國立國的精神無條件的歸還了我們我們對於貴國此種公正友誼的處置不但表示十分誠懇感謝的心與贊美貴國所取的立國的精神爲世界外交史上樹立了未曾有的模範並且覺得在這公道正義互助的新世界下面也有同等的責任應該努力奮鬭使國際的壓迫國内的專制階級都從此消滅更使博愛自由平等的精神益見彰明民族在黑暗痛苦的壓迫底下希望同情的心最切得了同情的援助感激的意思也是最深刻的我們現在便是這種意思感謝貴國的厚意也是秉了這種意思覺着我們的責任十分重要願中俄二國民族萬歲全世界的幸福萬歲上海各路商界總聯合會 
[學生總會罷課通電]  
　　全國學生聯合會昨發通電略謂各地學生聯合會鑒本會致北廷最後之通電業已四日尚未見有順從民意之表示特按照本會評議部議决案請貴處於本月十四日起一致罷課以從事最後之决門爲國家爭人格爲國民爭自由胥惟此舉是賴其各努力前進中華民國學生聯合會總會元 
[駐意公使電述意政府態度]  
　　華乙輪船决計交還中日交涉望勿直接 
　　字林報云駐意中國公使王廣圻電稱意政府因中國抗議已决計將華乙輪船交還中國又稱意國審愼考慮中國關於山東問題之權利並表示希望中國勿與日本直接談判如中國竟與日本開議則將使歐美諸國失望云云聞以上消息上海尚未接到正式電文 
[歡迎意飛行隊之預備]  
　　將在禮查旅館開大宴會 
　　字林報云上海航空俱樂部歡迎意飛行隊之委員會昨在意商會集議决定於意飛行隊長剛台士柯氏到滬之夜在禮查旅館開大宴會該隊長刻在亞勒波埠（北叙利亞）偕後隊出發其他意飛行家在隊長之前先至上海者則予以非正式之宴會與招待會蓋廣州停機地方不敷應用原定請意飛行家暫留廣州迨隊員到齊再行全體出發之議恐未能實施也又决定於正式宴會時以金盾贈與飛行隊而住滬意人亦將鑄成金牌分送以滬各隊員俱樂部現派人與萬國體育會醫士商榷請其於意飛行家到滬時赴江灣跑馬場照料云 
[歡送新任英公使北上]  
　　新任駐京英公使艾斯敦氏於昨（十三號）晨乘花車北上歡送者楊交涉員徐警廳長沈知事等並有軍樂兩隊歡送艾公使登程云 
[荷艦隊司令宴客預誌]  
　　江蘇特派交涉員楊小川昨接駐滬荷總領事虚而滿函云本星期四（十五號）八時本國軍艦代將萬噸堡等在艦設宴欵請中外官紳囑爲轉請等情相應函請貴交涉員屆時賁臨無任企禱云 
[廣西植棉事業之發展]  
　　廣西向不以産棉著名自譚督軍李省長彭實業科長會同地方士紳盡力提倡以來已閱四年其植棉計畫對於上海穆氏推廣植棉計畫多所折衷上年春初曾將各屬所呈樣棉一包郵寄本埠華德路中華植棉改良社考驗考騐結果以古化雝寗蒼梧凌雲奉議柳州融縣等棉質爲最良大致能紡二十四支紗餘如隆安柳城隆山岑溪憑祥西林龍州思樂那馬養利上林等處所種之棉因土質瘠薄故棉質稍遜止能紡十六支以下之紗今春又續運到七十五縣一道樣棉一百八十六號由中華植棉改良社棉質考驗主任偕穆公正花行棉質考驗科詳細考騐其考騐結果能紡十支紗者四户能紡十二支紗者七户能紡十四支紗者十一户能紡十六支紗者六十八户能紡二十支紗者三十六户能紡二十四支紗者四十四户能紡三十二支至四十二支之股線者十六户同時另有土棉花衣一擔運到請厚生紗廠代紡十六支紗成績優良紡成七小包業已由自來水橋德豐潤轉運局運往桂省以供研究據植棉改良杜報告廣西津鄉蔣振彪·全縣蔣春浦·羅城縣李天培·左縣農懷仁·思恩縣韋自罄·覃毓芬·荔浦縣農會·田南道苗圃·隆山縣潘會星·陳幹中·李盛蕃·羅城縣公署·雒縣縣公署·永淳縣縣公署·懷集縣蘇蔭賢·同正縣黄佩琛·鄭附珠·陸鍾鴻·遇順堂·又未報户名之信都縣一户·岑溪縣一户·百色縣兩户·武宣縣一户·河池縣一户·陽朔縣一户·共二十八家種植均甚得訣收拾及管理亦頗講究兼之棉田陽光充足地力亦佳均得圓滿之結果均考列最優等請該省李省長分别傳獎以宏策勵另有桂省棉産成績表一分致廣西省公署實業科發交該省公報刊布其表式分十一項一縣分·二户名·三樣棉重量·四成色·五衣分·潣纎微長短差别·﹃用十六分寸之英尺計算﹄七能紡若干支數·八色澤·九核狀·十考語·十一分數文長不備錄按桂省天氣高温肥料易得人工低廉宜棉曠地亦甚多着手提倡爲時無幾其所産棉花大致已能與通棉相媲美自今歲始植棉地畝又大加推廣驟增棉田百倍又向江蘇聘請富有植棉經騐之農學畢業生鈕君靑年﹃鈕君海門入畢業於省立第二農校供職於太倉縣立農場﹄管理總場近又由桂省士紳組織棉業促進會以推廣棉産舉辦紡織事業以杜絶大漏巵爲任務並設立植棉講習會由各縣保送農生到會研究並在總場實地試驗以便卒業後各返本邑擔任各分場管理俾各地方農民有所取法而圖普及桂省棉産前途大有一日千里之概誠我東方棉業界之好消息也 
[招商局第四十六屆賬略]  
　　结餘規銀五十一萬六千八百餘兩 
　　招商局第四十六届賬略業已結出經查賬員查核無悮由董事會刊各股東兹將該局董事會報告之賬略錄下謹查民國七年戊午第四十五届結帳業已刊布周知在案兹自民國八年已未夏曆正月至十二月止爲第四十六屆結帳本年輪船水脚共收四百九十二萬一百餘兩三公司水脚公攤收入十七萬九千八百餘兩除支船繳保險修理辛工煤炭物料船租各力雜用等項三百八十三萬九百餘兩外結餘船利一百二十六萬九千餘兩又收棧房産業息欵雜項等五十五萬五千五百餘兩支出地租地捐修理繳費各欵六十七萬六千六百餘兩股息酬勞六十三萬一千兩凈計結餘規銀五十一萬六千八百餘兩此利項大略也本項上屆結存船棧等項銀一千五百六十一萬五千餘兩今届加江天大修艙面機房換鋼板銀三萬七千八百餘兩泰順大修艙面機房換鋼板銀三萬九千二百餘兩遇順大修鍋爐鋼板銀四萬五千二百餘兩江永·江孚·江通·圖南·廣大·廣利·廣濟·新銘八船大修銀九萬三千餘兩上海南北中新棧修理碼頭船銀三萬六千六百餘兩厦門大修躉船銀二萬三千九百餘兩鎭江·安慶·漢口·躉船大修銀二萬六千六百餘兩香港·澳門·大修碼頭銀一萬五千三百餘兩漢口翻造局房棧房銀二萬六千八百餘兩天津·南京·九江·廣州·翻造工程銀一萬五千七百餘兩福州購地銀四千四百餘兩騐船官估值各船時價伸加成本銀十七萬七千九百餘兩除收驗船官估輕各躉船價折去成本銀四萬二千九百餘兩折輕局産成本銀五萬六千二百餘兩靜安寺路地基英工部局劃築馬路給還地價銀四千五百餘兩外今届淨加本項銀四十三萬九千五百兩此本項大略也江寛被楚材兵艦撞沉一案上海特設海軍軍法會審疊次開庭審訊而調騐之楚材領江二副避不到案訊未終了將就擬結本局本應提起上訴因政府傳諭補助船本損失勿再上訴等語不得不勉從政府勸諭俟領到補助金後再行列收帳欵今届計收水脚四百九十二萬餘兩比較上届南洋少收二百三十餘萬兩係屬少得南洋羣島租船之價北洋少收三十餘萬兩長江多收六十餘萬兩客脚多收五萬餘兩統按國内水脚雖亦逐步減跌尚不致一落千丈惟歐戰以來洋人之工食及煤炭物料等項無一不漲比較上屆又多支四十餘萬於昔時多至百餘萬之鉅現在戰事已了各項開支尚無減跌之望而華洋航商之船則紛紛回來此後航業競爭勢必較前更烈本局船隻近年旣少添置且多失事是以今春起議訂江輪兩號渝宜淺水船一號海輪兩號共計五艘價約二百五十萬兩限十二個月内陸續交船但原有之船噸位本小且老舊者居多逐年縮短容量殊不足與爭勝尚宜多籌現欵再添裝貨大船五六艘廣州蕪湖安慶三埠業已購置地基建築碼頭棧房漢口擴充碼頭並翻添局屋棧房均已次第開工明年皆可告竣預備發展一切北中華棧今屆外洋船隻貨物上棧較多比較上年多餘四萬四千餘兩積餘産業亦較上屆多餘三萬一千餘兩自保船險今屆計收保費三十三萬六千九百餘兩又收遇順船在賓覺埠碰傷帆船怡和賠償一千四百餘兩除賠致遠去年失愼華洋船員行李及川旅費一萬一千一百餘兩各船碰撞修理撫卹賠償十八欵一萬七千五百餘兩外實存公積二百六十五萬六百餘兩今年積餘産業公司第第六屆結帳彚總核列計收各項租金股息銀二十二萬八千六百餘兩支出地捐保險銀二萬四千三百餘兩修理薪水等項銀一萬三千七百餘兩并連上届餘欵共計結存銀二十二萬五千五百餘兩派發股息酬勞銀十七萬九千兩外實存公積規銀四萬六千五百兩零總結告成照章請查帳員一律查核無誤由董事會公同議定本屆航業股分每股發息銀六兩五錢共計銀五十四萬六千兩産業股分每股發息銀四兩共計銀十七萬六千兩仍照航業兩股産業一股連帶併發規銀十七兩總共合計股息規銀七十二萬二千兩照章定於舊曆三月初一日起憑摺發息另刊帳略分送股東公覽並繕總結大帳上下兩册分存滬津漢閩厦粤各局以便股東就近查閱焉 
[馬玉山公司八年度總結册紀]  
　　總枝行生意共九十九萬餘元 
　　馬玉山糖果餅乾有限公司總行在香港枝行現有小呂宋星洲廣州·上海四處總司理馬玉山君副司理馮筠隆君協理王少良君去年（民國八年卽西曆一九一九年）全盤生意年結已經政府核數員侯壽南君及該公司大股東楊可珍·陳瀚如兩君查核進支存欠各數均合自該公司用新式機器以來此次年結紀册實爲第二次是年生意共銀九十九萬餘元比較上年約增多三十萬元兹將總枝行溢利數列左（一）香港總行溢利銀一十一萬一千三百二十一元三毫四仙（二）小呂宋枝行溢利銀三萬五千元（三）星洲枝行溢利銀三千一百元（四）廣州枝行溢利銀二千四百元（五）上海枝行溢利銀二千五百元五埠合計共得溢利銀一十五萬四千三百二十一元三毫四仙除下列三項（一）擬照定章撥派一分週股息該銀五萬八千七百七十一元零七仙（一）擬撇低傢私裝修銀四千元（一）擬撇低客賬銀五百五十元零二毫七仙共銀六萬三千三百二十一元三毫四仙仍存溢利銀九萬一千元擬派花紅二分該銀一萬八千二百元又總理倡辦員值理袍金銀四千五百三十元共撥派銀二萬二千七百三十元實存盈餘積項銀六萬八千二百七十元另前年（民國七年卽西曆一九一八年）存下盈餘積項銀二萬五千三百九十八元丸毫七仙合共存盈餘積項銀九萬三千六百六十八元九毫七仙入今年計算 
[榮宗敬昨赴漢臯]  
　　申新·福新·茂新諸廠總經理榮宗敬君經營實業歷有年所昨晚榮君首途赴漢口并聞將由漢赴北京·天津·濟南等處共約二十餘日始能回滬在漢可躭擱六七日因伊在該處所辦福新第五麫粉廠將於舊三月一日開幕又擬籌備該處分設紗廠計畫地皮已經購得尚須興工建築赴京津兩處擬調查實業狀况在濟南亦須稍留因在該處所辦之麵粉廠房屋已建妥卽須裝置機器云 
[吉隆華僑周遊調查]  
　　南洋英屬吉隆坡埠華僑謝少銘宋木林二君回華調查祖國各省工商狀况曾經我國駐新加坡領事官呈報北京外交部通知各省一體保護謝宋二君到滬後迭受各團體之歡迎所有本埠華商工廠亦經擇要參觀至昨日由滬起程據宋君云此行將與謝君沿滬寗鐵路西上凡蘇州·無錫·常州·鎭江等處均小作勾留至南京調查畢再改乘江輪溯江上行沿江大埠皆當一一調查到漢口當多留幾日然後涡京漢路北行豫晉兩省皆其預定行程之一至京後觀政幾日再由津浦赴魯省遊觀然後旋滬此行目的　係調查各地出産之原料製造之方法與夫工廠情形商業狀况以便報告海外僑胞俾有志回國興業者有所着手謝宋二君此次内地週行遊歷關於僑胞内嚮投資之前途影響實至大也 
[裁釐加稅討論會章程]  
　　裁釐加稅一事一時未能實行兹由本埠商界發起裁釐加稅討論會通知全國合籌進行方法兹將該會簡章記下（一）本會以籌補釐金推行國貨爲宗旨定名曰裁釐加稅討論會（一）本會事務所設立北河南路天后宫内殿後樓（一）本會進行方法得隨時由行號店舗報告該號現狀條陳如何裁釐如何加稅以及裁釐加稅有無損益（一）本會專就商家討論並不涉及軍學政治無論大小行號店舗作場凡有關於釐稅問題均可到會發表意見（一）本會定五月二號開成立大會每逢星期日下午三時在天后宫開討論會其餘討論時間特借愛文義路慶仁里一千五百八十三號爲臨時通訊處（一）本會公推會長一人副會長一人理事長一人幹事若干人評議若干人主持會務會長由會員於開會時當場推定須過法定人數方爲合格（一）本會會員不拘籍貫不問黨派但須現有可證職業與商人經驗自二十歲以上者得爲本會會員惟必經舗號蓋章證明一確是該號中人並經本會二人以上之介紹（一）本會爲裕國恤商起見當與世界有大同趨向惟抱定宗旨必至裁釐而後已應自報紙披露日起請各寶號本固有之天良布救時之善策送由本會彚印成册公舉代表轉呈政府採擇總期言皆中節事可實行或與釐稅無關概置不錄（一）本會章程容有未盡完善得隨時修改之發起人王文典吳宗濂顧履桂姚曾綬王震奚元良何錄許模郁懋培王豐貽楊培基過燦翁大銓陳寶鑫等四十二人 
[廣告公會常會預紀]  
　　中國廣告公曾之常會將延期於十四日至二十一日開會秩序大概關於營業事項選舉職員亦將於彼時舉行此後復當定期舉行年會届時則有孫鵑（Ｊ·Ｂ·ＳＮＧＥＲ）之演說 
[友華銀行銀巿報告]  
　　中美新聞社譯友華銀行十三日報告云昨日倫敦當地銀價漲半便士遠期銀價減半便士此間開盤時定價與昨晚同後因略有出口交易華人願意賣出價遂增高一便士以後要求大盛巿况甚軟弱午後價復跌一便士計金鎊電匯爲六先令五便士金圓爲一百二十九元日金爲三十六元半要求仍繼續不止至收巿時購進方面價值文跌總之目下巿面殊乏力非至出口交易大盛時匯價無增高之望也 
[全國各界聯合會聯席會議紀]  
　　昨日全國各界聯合會開聯席會議翁吉雲主席張靜廬記錄首由主席報告（一）處州代表趙志垚來函云報告辭職已囑該團體另派代表出席（二）赴南洋代表毛一豐自香港來函報告在港與各界接洽情形（三）派赴長江一帶代表周霽光回滬報告在南京九江南昌漢口武昌各埠與各界接洽情形（四）翁吉雲提議昨日學生總會招集各界會議議决下最後通牒促北庭反省一案本會爲全國民意總匯對於此事不得不有所表示次由李宗鄴周霽光等互相討論結果先通知各地各界聯合會（五）張靜廬提議限日池知各地各界聯合會添派代表來滬通過（六）郭維海周霽光報告南洋情形由本會函知毛君知照遂散會 
 
 

Page 11

 
 
[工業協會職員會紀事]  
　　十一日下午一時中華工業協會全體職員開會由主席曹亞伯請黄介民報告開會理由略謂今日開會特爲歡迎新職員及漳州籌備分會代表黄炳榮並籌設各地分會宣布新章事宜本會向爲理事制近由各部主任議决以爲工會宜以發揮平等精神爲主旨故採衆議改定新章純取代表合議制當即宣讀新章各業分舉代表組織代表會議外另設幹事部如下（一）總務部（二）交際部（三）調查部（四）經濟部（五）介紹部（六）敎育部（七）編輯部（八）醫務部（九）救濟部（十）統計部繼由黄鼎奇提出曹亞伯爲藥業代表黄介民爲總務部主任兼對外代表並提出各部主任嗣由衆推黄鼎奇爲介紹部主任復通過各部幹事次由黄介民黄鼎奇報告王獨清將於本月赴法即推爲本會往巴黎籌備分會代表衆贊成當即請王獨清講演赴法後之責任略謂鄙人學識才力本不足以肩此重任且尚欲由法赴德第諸君旣以此相屬義不容辭此去當陸續報告一切並調查招華工事宜必希望巴黎分會成立後再行離法云云後由黄介民提議五月一日爲世界勞動紀念日本會應發起開勞動界大會湯松君附議主張先舉籌備員與各團體接洽當由衆推定黄鼎奇李恒林二君爲籌備員進行一切至五點鐘散會 
[寗波同鄉會徵求便消息（五）]  
　　寗波旅滬同鄉會徵求大會定於陰曆三月初一日開幕先期開成立大會訂於陰曆本月二十八日六時假黄浦灘前德國總會邀請全體同鄉及各隊長隊員到會晚餐並於是晚一律分發徵求入會志願書章程等件總隊長王正廷君業已於昨日發出請柬届時當更有一番盛會也兹將各隊報到隊中各員名單分次錄下﹁寗裕隊﹂正隊長謝蘅牕副隊長鮑哲恭·俞哲甫·參謀袁履登隊員姚巽暘洪樹孫·嚴友君·邵子賓·許田汾·鄭宇高·陳潤水·夏承楚·周汝楣·阮呈蓀·張延章·張雩春·王懋堂·謝熾昌·林孟垂·盛蘭蓀·魏拜雲·余子誠·馬鏡淸·邵蕙棠·韓友剛﹁寗瑞隊﹂正隊長何楳軒副隊長劉星耀·余葆三參謀柳鈺棠隊員陳如韾·何進賢·朱世恩·李友睦·王雲甫·徐春生·劉光甫·朱葭琯·朱五均·陳楣卿·王愛甫·王美良·姚明生·湯賢塘﹁寗遠隊﹂正隊長郭外峰副隊長趙林士·盛丕華參謀洪承祁隊員楊和清·孫天孫·蔡琴孫·洪吟蓉·洪寶齋·林瑞甫·屠耘萃·李孤帆·廖淦亭·趙芝室·繆錫蕃·洪彬史·瑪友笙·魏伯楨·趙匊椒·凌靜山·趙滄蓉·李雲書· 
[通州輪船在烟台失愼之損失]  
　　本埠太古公司之通州輪船此次在天津裝運水門汀紅黑棗瓜子駱駝毛等雜貨來滬於星期五（即九日）起椗駛至烟台附近洋面頭艙忽然失愼經該船主得悉卽令停駛當飭中西船員竭力施救得熄幸船身係鐵質未遭焚燬然各搭客受驚非淺矣聞被焚各項貨物損失約計三萬有餘該船於昨日午後抵滬停泊浦東公司碼頭當由該船主報告公司總大班核奪 
[部委參觀租界法庭與監獄]  
　　漕河涇之江蘇第二監獄押犯越獄後由北京司法部派委參事何海秋君來滬調查曾見報端昨日午後二時許何參事偕同地方檢察廳長梅伯蓀乘坐汽車至北浙江路公共會審公堂由關正會審官迓入會客室茗叙之下旋陪同參觀廨内民刑各庭規模男女押所佈置復由張逹卿襄讞陪何梅兩君乘車往提籃橋西牢察勘一週始各分道而返時近薄暮矣 
[第二監獄添招警備隊]  
　　漕河涇鎭江蘇第二監獄開辦之初典獄長敖雲亭以該獄地處荒僻周圍十餘里無一駐防軍隊恐一旦有事呼應不靈曾請松滬護軍使署酌撥軍隊一排常　駐防當經盧兼便以陸軍不能駐防司法監獄批駁在案此次罪犯　衆越獄後敖典獄長復申前情懇撥軍隊二十名常川駐監防衛昨奉軍署法字第十七號指令云呈悉查陸軍爲國家正式軍隊原備捍内禦外之用决無常川駐守普通司法監獄防衛獄囚之理上年八月間曾據該典獄長來呈業經明晰指令在案所請仍難准行此令云云敖典獄長奉令後以監獄旣不能駐兵非擴充警備不可立即飭科備文呈請上台添招精壯警士二十名並懇轉呈陸軍部飭令上海兵工廠撥發快槍二十支以俾訓練藉資防禦云 
[虹口刦案盜匪之定罪]  
　　七人解送護軍使署訊辦 
　　虹口有恒路一百五十三號門牌日本人·及海勒路三百五十九號門牌張炳生兩家先後被盜由特别華探目李星福·張芝卿·鍾星南·西探目壳羅香等陸續拿獲金潤章·鄭玉忠·劉德峯·朱振文·錢煥章·吳漢文·李小二子·石元慶·黄春友·婦人鄭朱氏·女子蘇阿大十一名連同抄出兇器贓物迭次解經公工公廨訊供判贓交事主領去被告押候續訊已詳昨報昨日下午續審先由西探目壳羅香上堂禀明鄭劉朱吳李五人已在捕房供認搶刦不諱錄有供單禀畢令繙譯梅郁將該五人供詞誦讀一過轉以質之該五人是否親供均俯首無詞旋由陸襄讞會同日副領事林出賢次郎訊據錢煥章供稱包探捉鄭等之日適我去找鄭遂亦被捕我實無非法行動家中寄來一信及由原籍帶來洋七十五元現均在捕房金潤章供在圓通寺爲香火已有九年上月二十八號晚有六七人入寺燒香我爲點燭得洋一元嗣聞門外有皮鞋聲該六七人即紛紛逃去遺下現洋六元鈔幣二十餘元正金銀行支票一紙次日託尼姑阿亭師太向該銀行領欵被報告捕房將我捕去實無糾黨夥刦之事黄春友供無通匪搶刦之事石元慶供初到上海寓於茂海路友人家若輩案發被捕時伊適在弄口實被誤拘婦人鄭朱氏供與鄭玉忠姘識不知其爲匪蘇阿大供在張炳生家爲婢女未發生刦案之前黄春友曾詢主人家有現欵否答以確有資財但實未通同盜匪充當内線等事各被告供畢問官磋商之下以金鄭劉朱錢吳李七人糾黨搶刦業巳證實着押候錄供解送護軍使署按律懲辦手槍剌刀併附石元慶訊無關係應即開釋黄春友判押西牢三年婦人鄭朱氏押女所三年女子蘇阿大押一年期滿均逐出租界 
[吉祥街刦案辯論終結]  
　　法租界吉祥街七號門牌蔡老三所開之順源烟紙店於去年舊曆十一月初一日傍晚時被盜匪糾衆持械入内行刦未成關槍拒捕傷斃行人顧春榮一名由捕拘獲張丕清王錫壽兩人抄獲手槍二支及子彈等解送法公堂訊明引渡内地官廳請究曾經地檢廳預審明確起訴審判廳公開辯論當因該犯等供多推諉諭令辯論中止候傳人證到案再行核辦等情已誌前報兹悉此案業由審廳函致法捕房請爲轉飭當場拘獲該兩匪之華捕趙永泉吳子琴等來廳候質昨日下午三時該廳周刑庭長會同堵陳兩推事官·並郭檢察官等公開第一法庭審理先據原告蔡老三投案訴稱潮州人是日出事時商人並不在店係由我子蔡柳榮將盜匪張丕清搿住詎該匪即開一槍我子並未受傷僅中牆壁等處旋張匪開第二槍擊斃行人顧春榮早由我子來案供明請察繼據趙永泉訴稱現在法捕房充當一百七十七號華捕去年十一月初一日晚七時許我派在法大馬路吉祥街口站崗見安南捕追趕一人由南往北我即上前攔阻始得拘獲並在該匪手中抄出手槍子彈等解至捕房詢悉該匪卽王錫壽問官得供問曰爾曾見王匪開過手槍否答並未聽見聲響又據吳子琴投稱現充法捕房一百七十一號華捕是日七時許落差後行經吉祥街忽聞大聲捉盜我即上前察看見該店小主抱住一匪我即在該匪手中奪下手槍一支迨解入捕房始知該匪即張丕清問官得供即將法公堂送案之手搶二支並子彈等令該兩華捕熟看是否爲該兩匪之物兩華捕供稱不錯問官命提張丕淸至案訊據供稱年三十五通州人此事係由施歪子等起意前往行刦共去七人手槍亦由施給我但我祇開一槍求察官問曰本廳查得爾前在寶山縣境糾衆十餘名爾在其内由該縣訊明判决監禁一年六個月爾不服上訴高等廳宣告無罪其時爾名王丕清是否爲爾張犯答稱事雖有之實遭誤拘故蒙訊明無罪質之王錫壽供年二十七歲海門人民人有一友人名施歪子向我借去皮馬褂一件許久不還約我在吉祥街等候旋由施到來交我用報紙所包之物據稱爲銅元二百枚聲言賠償我之馬褂當時民人並不細察不知所包之手槍求察官問爾爲何奔跑答稱因聞槍聲誠恐波及所致問官曰爾今日亦不必抵賴爾在檢廳早經供明手槍確由施歪子交給與爾現在尚思翻供耶王犯俯首無詞當由郭檢察官起而論告略謂張王兩犯糾衆持械行刦開槍拒捕傷人實屬凶惡已極應請審判長依法嚴辦並據選任義務律師出庭爲該兩被告辯護一切問宫會商之下遂諭辯論終結諭着兩華捕回捕房供職原告退去張丕清王錫壽兩犯分别還押聽候宣佈判决 
[續誌麥特赫司脫路之命案]  
　　住居滬西麥特赫司脫路五百六十一號門牌内之無錫人李和尚（即李偉民）因借取婦人吳陳氏珠花不還於本月一號復將氏誘入家内强捋氏臂上值洋五十五元之金鐲不遂用刀將氏戳斃棄屍屋内逃逸旋經隣人報捕將屍舁至騐屍所報官騐殮並將李拘解公共公堂押候訊究等情已紀前報昨晨復由捕房將李解廨請究卽據經辦是案之中西包探投案禀明將被告拘獲情形並據捕房刑事稽查科代表高易律師上堂譯稱　　案係屬謀財害命情節較重自應詳查眞相俾免寃　請爲展期特别訂訊云云關讞員得供商之美丁副領事判李和尚仍帶回捕房候特别訂期開審 
　　公共租界總巡捕房總稽查處昨將所發通緝單飭探持赴内地官廳聲請一體協助緝拿通緝單謂照得余紹生一名上海龍華人業出店年二十六歲身高約五尺身重約一百四十磅面瘦高顴骨眼小髮剪短身軀强壯面色帶黑前住麥特赫司脫路第五百六十一號爲因於西曆一千九百二十年四月一號在麥特赫司脫路五百六十一號内謀斃中國婦女一名業由會審公廨出票拘拿在案相應通飭諸色人等一體協緝此示 
[學校消息併紀]  
　　上海美術學校上海美術學校校長劉海粟邇來對於校務力求刷新各教職員並有互助的精神故進步迅速學生百數十人均有自動能力該校敎職員均係美術家如西洋畫科李超士則係法國美術學校畢業江新·周勤豪則係日本東京美術學校畢業藝術解剖學敎授陸露沙則係日本帝國大學醫學士其他各科專門敎員亦均富於經歷如桂承之丁恭琴王濟遠程虚白洪野等數十人至關於學校行政方面由校長及各職員組織校務會務議决後由校長交由學監執行又學生方面自五四以後新思潮極爲發逹現已组織新美術的兩月刊以傳播同學敎職員的著作其意欲介紹美學和藝衛的智識來改造社會陶淑人羣以解决人生一切的問題聞每月推銷有三四千之多云 
鐵華學校法租界巨　逹路鐵華兩等義務學校名譽校董前本埠滙豐銀行大班史蒂芬君於前日回國等除爲介紹怡和大班斯密斯西人馬立司與己共十一人均係僑滬著名鉅商協助該校常年經費每人每月各認捐洋二十元外復以個人名義特别捐助大洋四百元由校董會財政主任西人英工部局員廉爲模君支存於本埠友華銀行内而大北電報公司總理哇耳君亦以該校敎育頗善因往選取學生朱少華等爲其公司中練習生又特與陸鐵華校長訂約嗣後每歲需派練習生悉從是校高等科畢業生内選取聞現存學額無幾有志向學欲議將來電器職業者盍往報名肄業乎 
　　求是學校麥特嚇司脫路晋蔚　育才公學學生分會設立之育才義務學校近以經濟窘迫由學生緞會　獻　介紹與卡德路南首求是學校接辦又同孚路務商英文夜社係滬江大學畢業生謝文祥楊舜穆壽　三人創辦已逾一載近該三人因興辦實業不能兼顧乃託黄警頑介紹歸併與求是學校定於五月初接辦據求楚學校校長自述接盤兩校並一學年之墊欵至少須五百元此項支欵全由南滙陶雪生解囊撥付云 
[靑年會代表報告大會情形]  
　　中華基督敎靑年會於本月一號在天津開二十五週全國大會到會代表共有千餘人洵爲空前之盛舉本埠靑年會定於今晚八時即請赴會歸來之代表朱成章徐可陞二君報告大會經過情形及京津現時之狀况凡關心靑年事業欲知北方現象者屆時均可入座 
[彭浦鄉組織敎育會]  
　　寗山縣彭浦鄉向有國民學校數所惟尚無敎育團體故由經董林企曾等就該處組織敎育會舉孫文珍侯丙吉爲正副會長宣告成立并分呈道縣敎育廳請予辦案 
[十人團組織平民書報社]  
　　法租界八仙橋首安里中華救國十人團聯合會近來對於平民敎育異常注意除每星期出發演講創辦平民義務學校外又組織平民書報社於南陽僑南首三三二號如有人將書報贈給該社者該社甚爲歡迎 
[百老滙路商界聯合會談話紀事]  
　　百老滙路商界聯合會昨開第五次常會到者二十三人因人數不足遂臨時改爲談話會公議從前選舉職員多因開始未曾定若何之資格以致事後各部任事不能合一進行今擬復加改選另開推舉大會議定四月十五日（即陰暦二月二十七日）開推舉大會經大衆表示後次議義務夜校開辦多日經費無着至基本金雖有各校董承認捐助迄未交付比來需費孔亟應催問各校董趕速措繳以應開支而維進行衆亦通過維時已晏遂宣佈散會 
[第四師軍米採購到滬]  
　　陸軍第四師陳師長派員前往長江一帶採購之軍米現兩鎭江購辦軍米三百餘包昨裝火車滬轉至南站下車此米爲駐滬之十五十六兩團軍需故由該二團派兵往搬運回營以濟軍　 
[虹口吉順里火警]  
　　昨午十二時許虹口唐家弄歸仁里東首吉順里平房内某姓家因煮午膳不愼遺火積薪霎時濃烟四佈冒穿屋頂當經救火會中西隊員各駕抽水拆屋皮帶等汽車馬車馳往澆熄計共焚燬房屋三間事後該管滙司捕房捕頭麥搿來搿親自率同中西包探前往履勘一週並詳查起火情形以憑核奪 
[續誌兵士與電車賣票人衝突]  
　　陸軍第四師第八旅護兵陳占鰲因乘華商電車站在頭等地位之月臺上並拽開左邊之鐵欄門爲五十號賣票人見而阻止口角鬭毆陳即從車頭跌下損落門牙兩個塌車上人亦即帮助並波及十號查票員趙全珍傷及頭面後由崗警帶入一區一分所王署員訊問間即由憲兵營張營長撥派第九連憲兵趙錫丸持片將兩造帶回該營等情已紀昨報兹悉查票員趙全珍因受傷内部已由該營長飭送醫院醫治陳占鰲則暫留候示旣而華商電車公司車務長調查得該護兵無端動蠻毆鬭傷及多人昨日親自赴憲兵營謁見張營長陳明兩種辦法或由公司自向該管上級官長請示辦理或由貴營長主持解决嗣由張營長答以此事須待營中會議公决後再定辦法云云 
　　另一消息此事發生後爲何護軍使訪聞以此事眞相如何非調查難以明晰特飭憲兵營派令第九連排長張子孚確切查復以憑核辦一面由電車公司將該兵强暴兇毆情形呈請軍署澈究 
[汽車撞傷行人]  
　　某號汽車昨日午刻駛經浦漢灘有通州人張阿三在馬路行走避讓不及致遭撞倒腿足受傷由老巡捕房一千一百四十號華捕瞥見當即前來抄該汽車號碼另雇車送受傷人投醫院醫治一面據情呈報捕頭查核 
[投河遇救]  
　　向爲舊貨生意之崇明人劃祥生因貧病交迫無計謀生乃於昨日淸晨奔至虹口狄思威路河畔投河自盡經行人單小弟瞥見告知九百三十九號巡街捕設法將劉援起帶入捕房禀明捕頭泰飭留候送公堂發落 
[邱四香業已緝獲]  
　　淞滬警廳偵探周根瑞等前往南滙縣協提販賞婦女之邱四香緝獲後被沈新舟糾黨拒捕將邱四香連同手銬一併攔刦逸去曾經徐廳長移文南邑朱知事勒限查緝去後兹悉該縣朱知事限令法警嚴加跴緝業於前日將邱四香拿獲刻正捕緝沈新舟等一俟獲案即當解滬歸案訊辦昨由該縣先行移覆徐廳長查照矣 
[婦人尋獲女兒]  
　　無錫婦人劉許氏有女大實年十九歲向在某絲廠繅絲上月被戴某勾引偕逃至江灣地方賃屋同居續由該氏偵知下落前往找尋時戴適他出僅將其女尋獲領回昨氏投六區一分所告發解經司法科段科員訊問一過判大實收押候補提戴某到案再行核辦 
[昨日午後公共公廨訊案紀]  
　　昨日下午公共公廨民事訟案由俞襄讞及英包副領事會審各案如次（一）﹁大昌號等八户環訴邵芾棠不理貨欵案﹂前次審訉結果給諭華興等三家保險公司將邵應得賠欵險費交存公堂並諭公記棧房邵所存之牛皮兩包本案未結之前不准移動兹有王恩培者以邵之牛皮早經抵押與伊且於去年歲尾因邵無力償還押欵本利銀一千三百六十二兩三錢四分四厘曾找與銀五十兩作爲賣絶執有提單故延律師到堂陳明原委要求將貨物給領而邵之律師亦以邵係遭火災以致虧負請求准予破産其償權人之律師則稱破産先須派員理賬請堂上准原告就債權人中擇一爲淸理員云云﹁結果﹂准將前發公記棧房諭單撤銷皮貨由王恩培收受並准八户債權人請求派員理賬報告再核（一）﹁婦人張朱氏請求給諭管理已故張芝卿遺産案﹂請求人係死者之妻張原籍紹興去夏在籍病故滬上遺有地皮坐落公共租界内故氏延律師具禀請求前經諭令登報十四天如無人反對方可辦理兹已滿期並無人出而反對是以氏偕律師到堂復申前請﹁結果﹂准給諭張朱氏將已故張芝卿財産執管諭單照律師擬來英文字句辦理（一）﹁石愼之請求給諭管理己故祖父石柳溪遺産案﹂此案與前案同一案情﹁結果﹂亦同（一）﹁應頴生訴胡裕生不理墊欵等項案﹂此係續訉因要証胡善良抗傳不到無從質証﹁結果﹂提証再訊（一）﹁婦人朱潘氏訴沈根根不還地皮方單案﹂因被告已將方單交還原告請求銷案﹁結果﹂注銷 
[私設煙具之查獲]  
　　虹口密勒路一千一百四十號門牌内之南京人陳四寶與北四川路靑雲里四號門牌内之潮州人李柏連均因私設烟具容人開燈吃食鴉片烟被西副捕頭愛活生與華副捕頭邢紫垣查悉分别率探譚鳳池及九百九十五號華捕往將陳李二人連同烟具帶入捕房飭各存洋五十元保出聽候公堂傳訊 
[賣煙與索詐]  
　　浦東人許夢春近在浦東其昌棧地方租賃房屋私售洋烟前夜被革警直隸人劉中興偵悉前往向許索詐未遂互相口角適三區巡警張瑞祥等巡邏經過上前詰問許即聲明前情並出賄洋二元求免解究該警不受即將許劉二人連同賄洋二元併解至署昨經會署長略詰一過命轉解地檢廳訊辦 
[違犯煙禁案併紀]  
　　老閘捕房捕頭偵悉北海路（即六馬路）四十四號屋内有人開設私烟間於前晚派令中西包探協往拿獲吃鴉片烟人胡理泉·錢瑞林·田雙虎·馮二大·顧才寶·連同烟間主王渭卿及烟具等一併帶入捕房昨解公共公廨經中西官研訊之下判各罰洋五元充公烟具銷燬 
　　虹口捕房中西兩副捕頭訪悉廣東人潘立志在北四用路靑雲里一千九百十七號屋内私開燕子窠率同二百七十五號七百三十六號七百十八號九百六十四號九百九十五號等華捕前往將潘及烟客李阿金·王阿根·胡阿有·胡懷林·秦方全·袁四等七人並烟具三副帶回准潘存洋五十元餘人各存洋十元保出昨經公共公廨陸襄讞會同美約副領事傳訊之下判潘罰洋三十元烟客到案者每人罰洋三元連同臨訊不到者所存之保洋一併充公烟具烟膏銷燬 
[盆湯衖賭案之訊判]  
　　山西路（即盆湯衖）七十二號門牌瀛園茶館主董寳順將餘屋租於張國才開設賭塲被總巡捕房捕頭偵悉於前晚諭令中西探捕前往拿獲在賭之華寳泉·李彩興·周杏根·張壽卿·王林堂·仲印大·黄阿全·柴祥甫·戴禮渭·鄭仲義·許小六·方阿寳·沈才根·談長林·葉世寳·王阿福·徐合林等三十四人連同董張兩人一併帶入捕房昨晨押解公共公堂即據中西包探稟明前情請究訊之被告各人供詞推諉中西官核供判張國才罰洋三十元餘人各罰洋三元一併充公賭具銷燬董寶　不應將餘屋租人開設賭窟着將茶館照會吊銷 
[馬夫在雉妓院聚賭]  
　　馬夫姚泉龍前晚糾同曾坤生王阿才周安記王善生陳阿二等在英華街三十一號門牌雉妓院内聚賭抽頭被老閘捕房捕頭偵悉諭飭中西包探往將姚等各人一併拘入捕房昨解公共公堂經中西官訊實判各罰洋一元充公示儆賭具燬去 
[私用賬洋判押三年]  
　　英美烟公司在公共公廨指控杭州分公司銀錢經理陳榮華私用賬洋六千四百七十二元逃逸一案昨晨由廨復訊即據原告西人道亭偕調查西人華區相繼投案證明向情並將題簿呈案訊之被告供認虧空洋三千九百元餘均友人所借此事發覺後薦保人來杭追問我即赴滬欲思設法彌補並非私逃求宥關讞員核供商之美丁副領事以陳監守自盜判押西牢三年如能於限内繳洋或將實情吐露准予酌核 
[拍賣生財公攤]  
　　大豐公司茂泰祥吳士嘉五洲樂房等同投法公堂控被牙粉廠主張聲揚虧欠往來貨欵倒閉逃逸一棄下生財請求核示等情中西官判令拍賣再核在案昨經捕房禀稱現拍得銀七十兩呈案請示中西官判除去房租外餘銀交各原告公攤 
[判貼房客遷費]  
　　陶柳橋投法公堂控稱於去年十月初三日轉租黄竹卿房屋開設字號詎黄强欲商人搬遷房租分文不欠豈能强迫如黄定欲商人遷移須貼償遷費洋二百元請求公斷黄稱陶來租房時言做廣貨生意不料所做均係樟腦油等危險之物攸關商人身家性命故此囑伊搬遷判黄貼償原告遷費洋八十元二月份房租即在遷費内扣除完案 
[貨價折中歸償]  
　　綢莊主陶桂靑前投法公堂控成衣店主華阿全虧欠貨洋五百餘元華稱祇欠三百元判由公正人貝明忠將賬查明稟覆候核在案昨又傳訊公正人稱現將賬目查得兩造均膛符故此折中辦理被告歸還原告洋四百二十元了結兩造均各同意請求核示判准予銷案外公正人查賬費洋二十元原被告各擴負一产半 
[請求註銷提票]  
　　姚寳如等前控沈廷桂張君明在七浦路七十八號屋内搶取銀洋金戒一案被控人業經公共公廨訊懲並飭提關係人趙連卿江雙子希長恩到案訊究在案昨晨趙等三人同延律師投廨聲明實與該案無關係屬被誣要求將已出提票註銷陸襄讞核禀以前案係張襄讞會審乃商这美約副領事命趙等退候禮拜四原審官堂期投案質訊 
 [P婦人指控搶珠花> 
　　婦人俞周氏前晚十句餘鐘時在北蘇州路德安里弄内狂呼遇暴當由七百三十一號華捕赶往拿獲寗波人馮祝榮一名連氏帶入滙司捕房據氏言被攫去珠花一朶值洋一百元馮供在太和園酒館爲跑堂未曾搶物捕頭飭馮收押昨晨傳同原告及見證俞谷隠杜吳氏將被告解送公共公廨即由包探金福壽上堂稟明前情質之馮供仍如前中西官諭被告還押展期七天查明解訊 
[竊賊禁押三月]  
　　廣東路六十五號門牌李壽在家前失竊值洋四十元之衣服報捕請緝去後由包探蘇長生王長根偵悉係住於滿庭芳某小客棧内之粤人李炳基所偷稟明捕頭派西探麥克納司協往查拿有寗波人馬才林出而干涉該探等乃將李馬兩人一併拘入虹口捕房吊出原贓昨解公共公廨經中西官訊明屬實以馬不應阻止辦公科罰洋五元李押西牢三月期滿逐出租界贓交失主領去 
[誌謝]  
　　昨承商務書館贈第二百三十六號英語週刊謝謝 
來函 
[馬玉山公司來函]  
　　今日本埠新聞﹁新任英公使過滬之歡迎﹂一則内云交涉公署是日所用茶點均係馬玉山糖果公司贈送查是日所用茶點係由交涉公署囑本公司承辦乃交涉公署厚愛本公司之美意贈送二字實爲錯誤即希更正爲荷 
雜評二 
[伍廷芳與欵（訥）]  
　　伍廷芳前代北京國務總理因武人專制不肯副署解散國會令也則携印來滬今任南方軍府總裁因不肯爲武人傀儡而欲移國會於滬也又携欵來滬前之携印來滬則因索印而牽及公堂今之携欵來滬又將因膸 
索欵而控諸公堂北方也南方也總理也總裁也印也欵也國會也公堂也在在前後相映伍老博士之行動奇特誠妙人亦眞妙事 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遊歐漫記（四）] [  楚僧]  
　　（三）這回同伴的情况 
　　這冋同伴赴法留學的通共五十五人在上海上船的三十六人在香港上船的十九人内朝鮮三人中國五十二人船在上海開行的第二天上海上船的三十六人中有提議組織團體爲學術上的研究品行上的砥礪和一切事物的互助的那提議的簡單條件就是早晨六點鐘起整潔衣服七點鐘到九點鐘上法文課幾個法文較好的分班擔任課程一點到兩點仍上課以後或談天或看書寫字各人自便晚九點鐘睡每逢船到碼頭以停輪時間之多寡分班上岸游覽因爲統通上岸没有人照顧船上的衣物恐有遺失後來船到了香港香港上船的十九人也加入了團體但是程度不齊很有幾個亂七八糟的在船上或隨意吐痰或不穿好衣服吃飯或打撲克或隨地便溺種種不規則的舉動我也難以細舉總之非傍人所能禁止罷了靑年學生是一國最有希望的人物他到國外去一舉一動都於民族的精神有關我一方面希望以後來的同志們自己尊重些我一方面希望國内的留法儉學會或華法敎育會的諸位先生不要胡亂的送人免得呌人家看我們中國靑年學生不起 
筆剳 
[萍緣絮語] [  老黎]  
　　余友陳君奠平少負大志年十六卽投身民黨奔走國事戊午春長岳被陷奠平隻身走武漢牀頭金盡落拓不堪有俠妓陸素秋者蘇産也父母早喪投奔於叔叔素無行竟鬻之妓院素秋不幸墜落平康然送舊迎新不堪其苦屢欲擇人而事恨無當意者不期與奠平遇一見傾心愛惜倍至留宿贈金竟矢以終身奠平鋒鏑餘生窮途逋客兹逢麗質受寵若驚衛公紅拂髣髴再見於世矣逮奠平繞道滬粤供職郴州猶與素秋靑鳥殷勤未更初志余於奠平處得見素秋所寄小令轉應曲一闋云離别離别夜擁孤衾如鐵夢魂不到郴州誰識儂心苦愁愁苦愁苦消瘦芳容幾許凄凉宛轉有一往情深之概且字尤端秀類大方家余初疑有捉刀者在詢之奠平則殊不然蓋彼父雖一坎坷窮儒才實超俊素秋幼承家學癖嗜吟詠自遭塵刼尤覺愁緒紛來怨思泉湧難言之隠盡發揮於詩詞歌賦之中惜知之者渺不遇奠平卽我輩亦幾不聞焉然奠平不遇素秋其流落飄零又不知何若也更叩以貌之妍醜若何則曰絶似其詞蓋可想見其風韻超麗矣余嘗語奠平曰人生得一知己可以無恨如足下者旣得一知己矣而知己又爲美人其愉快爲何如其感奮又當何如是亦爾平生未報之恩不可不勉他日國團聚幸母作薄倖人致解語名花有江上訴琵琶之恨也 
劇談 
[梅訊（一）] [  春醪]  
　　畹華不作南行於兹三載眷懷之苦復何可言客冬願通州之召初擬一葦渡江卒以事阻令海上望者如在五雲縹渺間二月望日得京友函訊畹華准於十九日南下楊枝甘露從此遍灑塵寰可爲雀躍迨二十日抵滬以怱怱間未暇往謁越日則畹華更以事出託鳳卿致意而已昨者妙音新奏歌場中始一握爲笑此别已三年重來不知何日嗟乎誦玉田能幾番游之語不禁黯然神傷矣因排日凡歌場瑣屑雜事及小史宴樂雅謔曰梅訊揚州畫舫侍兒小名可容此爲續貂乎庚申二月春醪並記 
　　二月二十四日鳳卿畹華並於十點十分抵舞臺鳳卿衣深灰色華絲葛棉袍畹華衣鼻烟色華絲葛棉袍並御玄緞馬褂小别三年丰神不減依然俊麗鳳卿此遭以長子少卿爲琴員畹華仍邀茹君焉 
　　是日後臺謁者有甬商某君某老及火車站辦事員某君等此外尚有北方同來之友人甬商與二三友人偕行開口盛譽色藝並云藍司令欲觀木蘭從軍交涉使欲觀上元夫人且約畹華明日過從焉畹華略爲唯諾而已 
　　畹華以臺後上裝人雜則移置樓上布景小室中泛泛者都>I這両個字都寫得不好　南北 < 
　　不之知則能與一二熟人淸談娓娓耳 
　　上次保駕之陸部司員及陳李諸君均未來畹華遂不免寂寥矣 
　　彩樓配係正宗衫子戲畹華步武唱白各極其妙初不必雜作譽也 
　　樓下正廳有孟德蘭路之朱君山海關路之錢君蘇州河浜之劉君均海上知名者又朱古微况夔笙二詞宗曁王雪丞君况君傾倒畹華歷譜諸詞均散見二雲菊夢飡櫻詞中久别重逢益抒妙緒朱君因調侃之住浣溪沙一句曰恨不將身變叫花因彩樓配小生爲呌化者况君立應曰天蟾咫尺比天涯可憐爾我不如他聞者均失笑換頭况君是日會赴龍華觀桃花因曰今日桃花輸艶麗梅况本世交復有過從之好朱因接語曰明朝蓬摹有光華歇拍曰萬分無奈且歸家名士風流洵可爲歌場生色 
雜錄 
[緣蔭廬雜綴] [  君豪]  
　　僕不善爲詩然甚嗜讀之每見他人清芬之句輙誦而不輟西洋文學中詩亦佔重要位置名家若白郎吟ＢＲＯＷＮＩＮＧ我得斯華ＷＯＲＤＳＷＯＲＴＢ諸輩我國人譯之爲華文者甚尠譯之而能得佳句者益大難前見某君譯美人所著秋思日美人兮天一方恨無雙飛翼願與並肩行共攬此秋色樓閣聶雲霄紅霞明莫測牆半繞葡萄紫艶嬌無力此心若明鏡願向卿心刻肅殺怨秋風來去無憫惻紅葉又黄花片時即枯息冷霞滿窗前多動卿胸臆余甚喜此詩嘗誦之今已不能忘矣 
新聞拾遺 
　　夢中捉賊江陰申港農民某甲勤儉自持頗有積蓄前晚有小竊洞牆而入見甲夫婦深入黑甜鄉正欲肆其胠篋技倆婦忽大呼捉賊甲驚起賊已拔步飛逃鄰右聞聲同起追逐移時始返婦猶鼻息如雷不相聞問甲呼醒告之婦毫不知覺但云我夢中見賊偷衣是以大喊不知眞有賊也於是衆皆大笑檢點室中一無所失轉得賊所遺斧鑿兩柄甲於次日鬻之得靑蚨二百翼沽酒巿脯夫婦對酌交相慶幸云[  警世人]  
　　孝女割臂療親常熟有陳氏女曾在滬上某女校肄業家中目無親人惟母一人在家主持日前其母忽發痰喘病氣息奄奄寐不逹日該女在校聞耗後亟束裝歸里服侍湯藥衣不解帶者幾無虚夕該女見母病勢匪輕仰天割臂投之湯藥以療親病一夕後其母病勢頓減事傳閭里一時咸以孝女稱噫叔季之世人心日下一女子而能孝親若是則世之叛逆親命者對之能無愧乎[  錢英]  
　　秘密販土寓西門某甲平日無所事事而衣食頗豐每半月或十日必一出經日即歸日前忽因病逝世其至戚某始爲人言其人實一土販販土之法極秘每出門時所携惟一皮包一洋傘傘柄中空近手處有旋螺可任意開闔行之經年從未敗露一次予疑區區傘柄能容幾許詎則不在蓋柄之外露者與常傘無異其藏於傘衣之一端特粗故容量可逹數十兩之多云[  吳秉恬]  
　　望梅聊解渴中饞前晚爲梅郎蒞滬登臺之第一日未及六時已座無隙地戲價之昻得未曾有其魔力之大可想見矣記者亥初道出九江路猶見該舞臺門首萬頭攢動而木立仰望梅蘭芳之牌者約百餘人聞有某甲素嗜梅成癖而苦於袖短終未能一飽眼福近日每晚徜徉於該臺門前以覘梅郎出入時而閉目痴倚牆隅凝神默想一若身入舞臺親見梅郎演劇者必俟其劇畢冋寓然後始興盡而返斯眞所謂望梅止渴無聊之極想也[  九二碼子]  
短篇小說 
[倫理小說遊子歸魂（四）] [  碧梧]  
　　吾曰肉糜爲吾家特製質肥味美漫言他處卽本地諸戚家雖多方仿製亦無有能及之者母曰然則兒明日可恣情一啖吾曰謝母佳惠兒當罄其十枚母方知兒食量固非窄也母兒歸已久仍未見父母謂其已他往究何之者母微笑曰適爲兒事耳吾愕然曰兒方歸何事累父母曰兒固不知姑聽吾述兒於船中晤筱齋兒非謂其頻回顧而作笑否此一顧一笑中實有深意在汝父之出亦正於此吾愈不解曰母言適增兒疑慮母曰終屬佳消息兒試猜之吾思索有頃不得其故乃懇母曰兒蠢甚不知母言何指母其明告母曰月前筱齋以函來意欲爲兒作伐謂其内姨慧而賢年亦與兒等堪爲兒耦其内姨吾曾見之温文靜默頗無時下女子習吾故甚韙其意汝父亦是之當覆函允諾渠復函告歸期俾可正式開議故汝父已先期至其家待其返矣詎兒中途復與筱齋遇寗非奇巧吾聞言方恍然悟母復曰兒亦以爲可否吾曰唯父母命父母愛兒甚當能爲兒擇賢婦也 
　　吾父返矣聞其高聲曰吾開筱齋言馨兒已歸今何在吾立疾馳出室父已至吾前力握吾手曰兒歸甚善今且可通盤計較矣吾已得其言外之意應曰頃者母已告兒兒固不敢可否父母之命兒何敢違父母其爲兒圖之父曰如是良佳旣俱入室坐父謂母曰事已諧擇吉行聘可已復顧吾曰兒旣有妻則當更謀養妻之道以兒之才雖不難得一噉飯地然方今時局艱難日甚生計旣拙而生活程度復高數口之家赡養殊不易兒今方外出亟當謀立基礎遠顧將來吾屢得友人書悉兒尚能勤勞任事惟切勿久而生懈此兒所當戒者况人心機械尤宜事事愼防善者僅可親之於心不可形諸於外免遭讒忌惡者亦僅心誌其惡可已避若虺蠍適所以招尤也綜之和氣虚心乃處世要道兒其誌之······何處鐘聲驚回好夢月窗仍舊境界都非正是游子欲歸歸未得魂歸聊自慰情懷也（終） 
長篇小說 
[社會小說衆醉獨醒（十一）] [  瞻廬]  
　　勉齋問笑甚麽娘子悄悄地說道我往常嫌你不脫酸氣現在見了這輩考相公你還不好說酸像他們這般行徑眞是酸頭酸腦酸入骨酸精酸鬼酸祖宗咧（化學家當名之曰酸素）勉齋不理會慢慢地在房中換新行頭小狗子見來了多人貪着頑意兒廚房裏走走客堂裏跑跑牆壁邊立立不曉得忙些甚麽（伏線）連大餅都不想吃了（奇怪）勉齋換罷行頭洗面漱口挫牙刮舌一一完畢又捧着水烟袋剥落落剥落落抽了好幾袋烟拂拂衣整整冠又在鏡子裏照了多時然後一聲痰嗽慢慢地跨出房門（偏有此許多做作）客堂裏的酸朋醋友等了好一會子有些清晨没吃過點心肚裏蝟蟲不爭氣咕哩咕哩鳴呌起來畢竟斯文人還顧顔面趕緊乾欬了幾聲嗽才把蝟蟲聲響遮掩過去（可憐）有些受了冷淡不覺老羞成怒想要發作幾句話轉念一想在他門下走怎敢不低頭只得耐着性忍着氣再等一會子（可憐）惟有靠壁坐在矮凳上的銅鏡先生顛頭播腦態度却異常安閒（燒火凳上坐得很舒服）勉齋跨入客堂慌得衆斯文直立起來勉齋大模大樣照呼了一聲請坐回聲看時自已却没了坐位忙喚小狗子去搬取小狗子扯開了嘴只向銅鏡先生痴笑那時娘子早從房裏搬出一張椅子在書案邊放下勉齋竟不推辭朝着南面先坐了然後衆斯文慢慢地坐下勉齋問明了姓號年歲向衆宣言道今天敝東人委託兄弟遴選西賓兄弟便是敝東人的代表秉公去取一毫没有私意那位雌雞嗓子的先生離座說道晚生呂文甫在關帝廟裏設帳多年坐性很好文理很明白要請勉翁栽者培之却不要傾者覆之也耶（絶妙文理）勉齋見他掉書袋正要發笑轉念一想笑不得笑了便失大宗師的體統便卽沈下臉說道兄弟的宣言尚没有終結呂先生且慢發言呂文甫漲紅了臉（雌雞嗓子紅雞臉） 
[自由談之自由談] [  鵑]  
　　梅蘭芳一優伶耳月享鉅萬雖總統之尊不之過也方其紅氍毹上萬人爭看時鼓掌歡呼之聲幾破劇場而出又豈總統所能得此哉吾知十年二十年後人將相率面爲優伶 
 
 

Page 15

 
 
   
 
 

Page 16

 
 
   
 
