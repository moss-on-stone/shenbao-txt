# 1887 - 313 - 4905241

 

Page 1

 
 
[新印曾文正公書札出售] [  申報館啓]  
　　曾文正公勛業文章彪烟寰宇　能大集久付棗梨本舘前將向未刋出之家書一種印行海内鴻儘爭先購致兹又經景賢書　覓　公之書札以新鑄鉛字印成中皆　名公鉅卿之函或講戎　或閘理學或詳　政或考鹺　要皆確切精詳原原本本而校對之心細印釘之工良尤爲肖美　臻衆目共賞計二十七　都二千八百四十一首又續鈔六卷都二百九十二首現已告竣定於八月初四日出售每部分裝二十本價洋一元六角諸君子有先覩爲快者至本埠申昌書畫室各書坊汲外埠各申昌購取可也如欲躉購則請至本舘帳房面議 
[小倉山房往還書札全集出售] [  點石齋主人代啓]  
　　袁簡齋先生天才横溢爲國朝詞章大家其尺　一種海内傳誦已久惜坊刻均非足本且不及同人投贈之作未免美猶有憾問潮舘主　輯　生手札并將同時諸名人集中與先生往還諸作彚成一集一贈一答粲若列眉自小倉山房尺牘盛行未有珠聯璧合如此書之美備者釐爲十八卷分訂二本價洋七角定於中秋日出書上海二洋涇橋法大馬路文匯舘南晝錦里朱德生痧　鋪寄售 
[弊捐]  
　　國家之開捐例原係必不得己之舉亦與設局抽厘之意同其爲弊政固夫人而知之然國家以軍興之故師行粮食所需實多不得己而抽厘金商賈諸人未嘗不深諒之苟其照章抽收一無私弊所有稅課涓滴　公則亦孰不樂於投報者而無如百弊叢生不足以裕國而反足以病商於是出於其塗者退有後言矣國庫不充怱需巨欵不得已而開捐納粟率土臣民未嘗不深喜之苟其照例報捐一無私弊所有捐項悉資要需則亦孰不踴躍輸將者而無如其弊亦叢生不但易以雜仕途並且無以益國用於是立於其朝者心滋不平矣此二者皆捐也皆　弊也其弊安在曰請先言厘捐之弊自厘捐之設其初祗以濟軍實肅清之後又藉以資善後而設局之密立卡之多反較初起時增出數倍彼以爲奸商偷漏繞越捷徑稽核爲難層層而阻之節節而查之自足以杜偷漏之弊而不知多設一局卽多一局之用多立一卡卽多一卡之費總局分卡棋布星羅卽使果極周密無異天羅地網商貨往來雖一絲一粟亦無疏漏之患捐數大起要亦不過用以養冗員資調劑飽司事巡丁等輩之私囊而已國家之所入者仍未必有加　聞各厘卡之舞弊在乎聯票假如某商報稅應捐三百兩厘金則持金以至局收兌掣票其票則皆聯票存根以備稽查存根之數與票上之數符合兩邊冩畢而後裁其半以付商人此定章也亦良法也而或有先將票裁下與存根不連及有客擊票則另襯一白紙於票上僞作騎縫書明收到三百金而冩於存根則又另一白紙僞作騎縫而書其邀爲三十如此則商人所繳之三百金國家止得三成餘三百七十金全入私囊或以爲厘局近來新章按年比較以憑考成故辦厘捐者無不願捐數之多又安肯爲此拙計以取考殿而不知腰纒既滿則一年之入足以敷聽鼓三四年之用　甚者竟因此一　滿載而歸利欲薰心誰復顧考成耶至於巡丁司事串通奸商得賄買放以及查捐時隨手攫物籍口充公猶其弊之小者矣以上皆厘捐之弊也請再言捐官之弊從前開捐之時由部發照頒給各省經辦捐務之督撫京中則京銅局捐納房經辦部照頒出若干皆有數目可稽而存其根於部中以杜外省之弊捐案既結則將所餘之空照仍解還部中歷歷可稽斑斑可考其弊何自而生而不知所以作弊者正在乎此蓋既經關捐欲捐生之廣而且速勢不襲盡數歸部經理不得不頒給外省以便各捐生之就近可以報捐而外省經辦諸人從此而上下其手假如報捐者爲四品銜應繳捐欵若干彼捐生持銀前赴捐局開明三代履歷呈請塡給局中則如其數以塡付固不错也而存簿上則四品者易而爲五品蓋官則有品級之不同而照則固無從分别故於塡照之時可以作弊迨捐事既畢將所存者彚以解部則所餘者皆大官之照而小照寥寥失凡若此者皆係虚銜封典若捐實職則不敢作弊蓋實職恐其投功候選或加捐指分或照例引見其狡獪之技無可復施若虚銜封典則部中未必細查也以上爲捐例之一大弊乃有友人自京中來所親爲述及者其果的確與否吾不敢知第以近年海防開捐照例八折懷玉求售之輩莫不躍躍欲試由此終南捷徑　而上升者已不知其凡幾新近又聞以鄭州决口需欵過鉅又將開設河工一捐命曰鄭州捐而其數則以七拆更有以六折請者較之海防又爲减成此說也未曾見過明文而都中傳言則已言之鑿鑿朝廷軫念災　急欲妥爲濬治以甦民困而需捐既鉅一時安得措辦則或有出於不得已而開捐且减成以期來捐者之迅速固在意料中事或果有此舉亦未可知有之則彈冠于于而來者當更不乏人而國家之所以爲此者原係出於萬不得已爲救父卹民起見必期實收實報繊悉歸公庶上足以紓宸厪下足以濟羣生卽使宦途混雜品類不齊而於大事則尚屬有裨若仍前之弊絕無防範一任内外勾串浮收减報則開一捐祗以挑一辦捐之人而於正事曾無實際又焉取此哉余因聞有新開河工捐之說而憶　京友之言惟恐其弊之至今猶存則海防河工捐雖减成捐納者雖踴躍而其弊將變本焉而益加厲亦如厘捐之弊至近來而更甚則固非國家之幸也爰泚筆揭而出之以告天下之有心絕弊者 
[諭旨恭錄]  
　　九月二十六日奉旨孫道仁着内用翰林院孔目着王周楨補授詹事府右庶子員缺着良弼補授殷如瑋張炳琳俱着照例用國子監助教保和着准其補授繼普着授爲游牧員外郎順天大興縣京縣知縣何其翔着准其升補鳴泰著回任照例用並准其卓異加一級仍註册候升姚官澄着回任准其補授並准其於知州任内每次卓異加一級李廷俊着回任准其卓異加一級仍註册候升欽此同日奉旨吳嘉謨着准其留院欽此同日奉　旨北城兵馬司正指揮着姜由轔調補欽此 
[都下紀聞]  
　　前報紀户部議將京外各官俸銀停放一年以濟河工一節兹又聞該部並未議及外官僅豳將京官自王公以下概將俸銀停放一年承辦司員已擬定奏　面商各堂官福箴亭協揆以此秦甚不相宜作爲罷論盖因京官清苦中外咸知食俸之員大半尚不能免於内顧此章一出勢必人心惶惶賢者尚安受其貧不肖者乘此貪婪枉法恐國體大有關繫是以不得准行云○吏部考功司書吏一阮姓一吳姓九月中旬經該部堂官密諭可員送交南城坊署管押傅聞刑部接得該部咨文凡有關緊要之處大半挖補塗乙並不鈐盖關防刑部疑有弊端乃將原文咨還故該部嚴究承辦書吏耳○前報列奉宸苑派商人馬得春赴粤東採買硬木桌椅一節刻聞該商已採齊備運至通 [ 
 
 

Page 2

 
 
州九月中旬具禀該苑大臣旋經咨請户部札飭坐粮廳查騐該商護照内開載件數赶緊放行應納稅銀隨後補納户部當卽飛札該廳遵照矣○九月二十目有一老者口操南音携一八九齡女子至前門大街背上插一草標上書急賣行路者詰其原委老者自稱浙江人因鄭州水患房屋冲没不得已携眷入京奔投至戚不料至戚已於秋後南旋困屋旅店兩月有餘衣物典質凈盡無可奈何欲將此女出售言次哽咽不成聲觀者咸慘然次日經同鄉某部司官携赴各同鄉家告助至如何安置尚未續聞○中朝前向英德兩國商人稱貸銀五百萬兩將粤省某欵撥歸洋商按期扣還旋經某大憲議駁事遂中止兹該兩國欽差稱前所告貸之銀現已全數運京請卽兌收如中朝不用此銀照章應出一年利息未卜總署作何辦理也○都察院示傳福建鹽政委員周銳限三日内親身赴院投遞文批勿得延宕○正陽門外石路工程迭登前報兹聞該工程自正陽橋迄天橋劃分五叚頭叚遴委廣恩木廠承做二叚派興隆木廠承做三叚派廣順木廠承做四段派祥茂木廠承做五叚派德和木廠承做現經各廠商拉畫線道擬將舊石路石塊全行拆出遴選十成之四以備敲鑿一新存儲待用其六成新科已赴山批定陸續運京統於明春二月間鋪砌本年僅將石路底盤從新起墊庶南郊大祀無碍警蹕往來也○海淀居民甲乙二人有事入城行至豆腐巷胡同維時金鳥己墜玉兎漸升甲謂乙曰我心中忙亂頭暈眼昏能同我稍爲憇息乎乙允之甲甫坐卽倒地乙赶爲扶起氣已絕矣乙陡起不良知甲懷銀三十兩佩有洋表一枚卽袖而東行向猪店借宿事爲本段看街兵所悉赶赴官廳報明廳官派兵赴猪店門首待乙出門卽獲解官廳錄供送交提署乙知不免將銀表呈案提署遂咨傳屍親到領而將乙送交刑部○四川委員管解硝磺十萬觔以竹篓分裝計四百餘篓運至長新店雇駱駝運入京城現已赴部投遞咨文聽候傳期騐收○前山西布政使紹葛民方伯緘奉命前往河南襄辦河工已於九月二十二日清晨趨詣闕廷恭請聖訓當經召詢周詳聞方伯既於日内出都星夜赴豫俾與河帥等赶籌堵防黄流各事云○鴻臚寺行文各衙門稱本寺現在辦理啓疏奏請皇上升殿所有陞遷調補加級紀錄以及寛免處分開復原官銜革職留任降級罰俸等項官員例應一體謝恩相應行知各衙門查明有無應行謝恩人員務於五日内咨覆本寺以憑核辦事關大典幸勿遲漏○太常寺咨催宗人府八旗各營謂前經保送願挑讀祝官贊禮郎等缺各員本寺擬於不日奏請欽派大臣會同本寺各堂揀選應行各衙門轉傳前送各員務於卽日親赴本寺核對履歷以憑回堂訂期奏請欽派○九月廿二日爲醇邱壽誕所有近支王貝勒貝子公曁樞垣御前廷臣躬往府第祝嘏者實繁有徒大内頒賜壽字及珍物經内監齎送邸第 
[祝嘏志盛]  
　　香港官民定於九月二十四五兩日補祝英皇登極五十年之慶己登前日報章兹閱香港新聞紙言二十四日之晨各處已陳設陸離鋪張絢爛沿途游客幾無揷足之區各官商之向制軍將軍道賀者衣冠濟濟絡繹於途至午時兵船上聲砲以賀一砲忽後膛炸裂砉然一震炸傷水手二名其一當塲斃命一則送入醫院旋亦云殂入夜遍綴明燈無異繁星萬點錦天繡地火樹銀花古稱不夜城中恐亦無此美景有一船抛泊江心施放烟火偶不謹愼轟斃二人樂極生悲此之謂歟至廿五日熱閙依然華人仍有施放烟火者西人則止不復放蓋亦有鑒於前車也是役也工停藝商罷業掎裳聯袂不遠數百里來觀眞有嘘氣成雲揮汗如雨之概而通街僻巷無一滋事之人是非西人之預期布置周詳何以得此至斃命之四人當出殯時制軍以下無不執紼以送蓋憫其殁於公事也 
[東報彚譯]  
　　大坂一府管轄區域極廣内有大和一邑人心未能歸向屢以再置一縣請於政府現政府准如所請另設一縣曰奈良西十一月十號命稅所元老院議官爲奈良縣知事又調平山廣島縣書記官大塚衛生局次長二人爲該縣書記官田中内務屬員爲警部長○駐紥中國全權公使鹽田三郎假期已滿十一月九號由東京坐汽車至横濱搭輪赴任又駐紥美國公使向美國胡衣南羅兵器製造所購得步兵銃連發鎗騎兵銃各一挺彈丸三百個送至日本以爲利器○大坂鎭臺軍醫長堀内利國氏爲軍士常多脚氣病今得經騐治法特報於高島鎭臺司令官謂在坂步兵隊及各兵隊所備糧食均於明治十七年十二月添麥四分减用米六分姬路營步兵於十八年二月亦用麥飯以上各隊十八十九兩年間患脚氣者僅兩三名他如大津分營未用麥前十八年中患者三十餘名十九年中患者百三十名自十九年十月同食麥飯以來迄今三載竟無一人罹此足病可見麥之爲食比米滋養尤多而又易於消化自後水軍兵餉務宜全行用麥因水兵遇事往往累時足不履地以此法備之無論何往可保無虞也是當布告各地海陸營共知之勿視爲虚語○東京菊花之盛他國人見之皆謂甲於天下往日種菊者於盛開之時以花結成人物山水已稱大觀今年則别開生面作種種雜劇紥成水滸傳中九紋龍史進花和尚魯智深大戰黑松林二人身各長一丈自頭至足及外罩衣裳均擇花色而配之形景眞能逼肖又有神功征韓圖紥成御座船一艘錦帷繡幕燦爛奪目船側檣舵悉以花葉組織而成船底一色白花作波濤洶湧狀長三丈高一丈神功手持羽扇而立旁有白髮老翁侍坐其精妙殆無以過外有花屋十數軒觀者謂超出往年十倍云○前報載東京來電伊籐總理大臣大山陸軍大臣巡視九州云云兹悉兩大臣於初八日乘高千穗兵艦起程先由横濱至鹿兒島順達大島冲繩長崎五島佐世保吳港等各地方察看海防事務○朝鮮政府擬派遣歐美公使或傳早已决定或云中國主持阻止紛紛不一其說今得確信韓廷業經派定朴君定陽爲駐劄華盛頓全權公使近抵長崎不日搭美艦啞唉哈號赴任又韓政府將舉英法德諸國公使次第派遣○十一月三號爲日皇誕期神奈川縣下浦賀港碇泊兵艦富十山艦運送丸牛若丸外五艦水兵共有六百餘名是日正午十二點鐘祝砲二十一門發畢各兵均上埠遊玩有數十名於三點鐘時同登谷户町酒肆三富樓飲酒因該樓侍奉不周大怒毁其器具樓主見舉動凶横密告警察署警部立時帶領巡查五名猝至將巨魁二名拘去不意兵衆不服喚集同伴六百餘名分作二隊一半向警察署索人一半再至三富樓中將一切器皿桌椅盡行打破折至警署又將署前門户几椅破壞警部禁止不住兵出小洋刀傷其面部一時巡查均各拔刀相鬥驚動人民鳴鐘擊鼓慌鼠非常幾疑爲作亂矣嗣經富士山艦長荒尾大尉聞信趕緊帶士官數名坐小汽船登陸到閙事處拔剣以制至五點鐘漸能鎭靜事後查得負傷者有警官一名警部二名巡查五名内一警部傷重難保無性命憂水兵受傷尤多是晚歸艦者四百五十名尚有百數十名不知逃往何地該報所言如此可見日本巡查易於起釁此次自相戕殺不知作何辦理也 
[山寒色]  
　　安慶來函云上月二十五日午刻由懷寍縣監提出盜犯一名年甫三十餘歳身長力大狀貌猙獰喊聲如虎由役押至臬署轅門前上綁解赴北門外市曹處決並委員遞解首級至犯事地方示衆○統帶練軍後營喬子卿鎭軍歾後于九月十三日開弔二十五日出殯是日已刻靈轝由公館經縣城隍廟前縣下坡出西門轉出玉虹門地藏菴百離坵蔡家橋南莊嶺迤邐至佳城安葬屬下員弁皆徒步送之○時近隆冬鼠竊者流到處皆是保甲局憲將各城門各街道添委巡查武營則由吳崇菴統領馬子皋都戎沈秀川守戎張立功千戎札飭各營主諭知各勇每夜輪撥兵丁數十名分途巡緝民間得以高枕無憂皆頌憲恩不置○卸署六安州本任懷甯縣知縣尹仙坡明府起鸞之金昆於八月初二日溘逝九月二十五日開吊翌日辰時出殯儀仗齊整官僚之執紼者亦實繁有徒○東門外永豐圩居民當廣濟圩潰决時晝夜保固得免洪水之灾邇來旱乾多時高阜田禾並無顆粒惟一區湖水離田咫尺上下兩季禾稻較昔倍收邇日養麥登塲民皆播種油菜二麥來春又可望豐收矣何豐歉不同若是耶○五里廟演武廳先農壇北門外接官廳等處年久失修漸形坍塌范映泉明府禀諸藩憲阿嘯山方伯籌欵整修近悉諸營皆於此放馬附近民家猪隻亦作踐不堪遂申請藩憲備文移咨營務處孫樹人楊鑑堂兩觀察吳崇菴叅戎查照示禁當卽會銜曉諭 
 
 

Page 3

 
 
略調照得軍營馬匹及各處附近居民畜養猪隻任意散放以至踐踏者許該處地保隨時禀究仰軍民人等一體知悉倘再故違定卽重懲不貸 
[星使抵滬]  
　　新簡出使日本大臣黎蒓齋星使業已請訓出京道出天津乘輪南下於前日抵滬道憲以下各員均至法租界金利源碼頭迎接星使旋乘綠呢大轎排列儀仗入滬北天后宫旁行臺由英會審員蔡二源太守照會駐滬各國領事訂期拜會廳縣等官及蔡太守於昨午公請星使赴宴蔡太守因此停訊一日又聞星使卽於午後至城廂内外各衙署拜客云 
[賽會誌略]  
　　昨報列飛走爭雄一節兹悉昨日午刻諸西人之與賽者均牽犬抱鷄而至跑馬塲中有西樂一班中西人之往觀者頗爲濟濟麥總巡捕頭派中西巡捕分叚彈壓又有西捕守門每人須收洋半元方准入内否則不許進門云 
[舟子糊塗]  
　　常熟人某甲之米船停泊在大東門外前日清晨有寍波釣船向南行駛將與米船相碰甲之夥某乙竭力將釣船撑開不料用力逼猛失足落水及扒起船已碰損甲乙欲將釣船帶住釣船已乘風楊帆而去渺渺江流惟有頓足悼歎而已中心不能甘隨赴縣署喊控裴浩亭大令研詰釣船何名現泊何處甲不能對大令謂照此情形本縣無從查究　自訪明下落冉行禀候核辦甲堅稱彼船往來無定務請大老爺飭差查緝大令謂爾何以糊塗如此斥退不理復嘵嘵不休大令愈怒喝掌責二十下攆逐 
[鴇母虐妓]  
　　英租界榮錦里内萬興堂妓院中有幼妓名瑞蘭者祗十二齡遭鴇母周陸氏毒打甚至用烟扞刺其下體被捕房包探陳阿九所聞禀明巡捕頭飭將該氏及幼妓瑞蘭一併帶至捕房旋將妓送至仁濟醫院騐明傷痕卽將該氏送英會審公廨蔡太守命發官媒收管俟該妓到案質訊嘗謂天下之很毒者無過於鴇母天下之最可忿恨者無過於鴇母之凌虐妓女蔡太守嫉惡素嚴遇此等案不可不懲一以儆百也 
[自新有所]  
　　日前上海縣裴浩亭大令飭匠在待質公所内建一自新所凡小竊拐犯嗣後悉年所中因訟被覊者則在待質所内其屋共十楹分東西兩行自新所在西邊云 
[上海縣署瑣案]  
　　本邑西南鄉磚橋人奚木生前扭族人杏林投縣訴稱髮妻張氏被伊誘拐無蹤叩求追究蒯虎臣大令訊供發押尚未了結前晚帮審委員陳伯葵明府升堂訊究木生伸訴前情并稱有襟兄何阿炳爲証何稱杏林於四月某日誘領張氏來滬旋卽挈往湖州售與鄉人五月某日小的在洋塲遇見杏林伊贈小的鷹餅二枚囑弗聲揚杏林所供含糊明府怒喝笞責八百板始肯供認明府飭押自新所限五日内將該氏交案如違嚴比木生阿炳叱退○前報列誘拐宜懲一節上海縣裴浩亭大令於前晚升堂覆訊原告陸咸泉訴稱小的無力再娶情願將髮妻顧氏領回顧氏供稱小婦人情願隨夫回去羅阿炳供稱顧氏實由張寳泉張寳春誘至小的家中躭擱數天卽由張等領去託羅俊夫殷逸寳趙鳳山等售與潘錦美爲妻計身價洋八十元小的分得五元二張同供顧氏家中不能度日託小的等爲媒嫁與潘姓小的二人得洋十二元有四十元在嘉定趙鳳山處殷稱小的並不與聞亦未分得洋元惟當時見伊等爲媒耳羅稱小的由張姓再三相懇寔不知誘拐得來是以爲之說合嫁與潘姓潘稱小的出洋八十元實不知顧氏尚有本夫今顧氏既願隨夫回去叩求追給身價入令飭將該氏交陸領回管束殷既未得洋亦不與聞着具改過切結開釋羅枷號一月交保阿炳及二張發押自新所潘退候移文嘉定縣提趙到案集訊 
[法界公堂瑣案]  
　　洋藥緝私局七號巡丁金東雲八號巡丁郭承歧禀稱前日江永輪船抵埠船中水手六七人各懷川土共數十塊另有數人爲之護衛小的等巡至新開河橋阻住搜查彼等不服因喚西捕到來不提防郭手被其咬痛并與西捕爲難幾將花擂槌搶去後拘到兩人送案請訊夏阿增陳阿瑞同供廣東人在江永船爲火夫並不携帶私土當登岸後路遇彼等十數人素不相識突向借錢小的不允彼卽扭敺且又呼捕到來將小的等送案王司馬謂爾既與彼等不相識豈有平空借錢之理爾爲何咬伊夏陳同供並不咬伊巡丁禀稱彼等在捕房曾招認携土兩塊今又不承司馬轉問捕頭沈通事禀稱確曾認過携土兩塊司馬着將兩人帶回管押候比○前日有法人來四白藍地卽麻皮阿三投案訴稱前被蔡炳生借去洋五百元蔡脫逃後涉訟公堂蒙斷給房屋若干間今被房客欠去租洋請爲追繳中西官以地在八仙橋西首遺包探持柬至巡防局請鄧遊戎傳到房客轉送捕房解案王司馬詰訊之下麻皮阿三稱每月房租一元八角今被欠八元六角李氏供平望人丈夫張友仁小本營生不顧家用以致拖欠房租約計五元數角前日麻皮阿三酪酊大醉來索房錢拍凳槌檯甚爲兇横所開房票又糊塗不清司馬限七日還洋否則釘門○上月十九日報登潮州人陳洪邦卽鴻彬送兒子子榮到案訴稱私用店中洋一百餘元訓之不聽請爲管押願貼飯錢俟查明實在用空若干再爲投訴王司馬准之昨有林德仁者呈上飯食洋一元並名片一紙聲稱陳因病不能前來請將子榮保去司馬問片上之字何人所繕答稱陳之姊丈所繕司馬謂今日准爾保去下次再犯當爲重辦子榮叩首稱卽日回原籍不敢違訓矣隨赧顔而去○前月二十七日登和棧夥徐裕珍訴稱失去錫燭臺一對查見周順堂持以赴質向之詰問據云係沈竹三所託因將沈拘送請懲沈供周係南誠信堂倌小的有碗藍寄與彼處王司馬着包探吊到碗藍昨日解案司馬間燭臺究竟何來答稱祖上傳下祗一只詰其究在何處答稱本在三馬路刻字店樓上教授英文今年由登和棧聘去棧主不守規矩如客人因訟被押卽將行李圖吞司馬着將沈帶回管押飭包探傳徐到案再核 
[移文照錄]  
　　上海恊賑公所爲移知事案照敝所禀貴紳奉父遺命捐賑奏請建坊一案於九月二十五日奉到直爵閣督部堂李批據禀已悉當卽附奏建坊另檄行知此繳等因奉此合亟移知貴紳請煩查照須至移者右移紳十夏光緒十三年十月初三日 
[西國官商助振第八九次續募]  
　　兹又承洋布華商諸善士募得英正按察司連洋一百元英總領事官許洋　百元英國公律司威金生洋五十元新時昌洋一百元大訟師哈華託洋五十元筆喇洋五十元延昌規銀念五兩阿化威規銀五十兩共收洋四百五十元規銀七十五兩仰希公鑒[  上海三馬路與昌協賑公所竹坪陳煦元謹誌]  
[上海陳家木橋電報總局豫賑處事略]  
　　　偉如表兄八月廿八日函云頃得電信此間僻處窘鄉卽數百金亦難籌助沈吟至再祗夏秋以後廉俸尚未支領特湊備三竿以應賑需聊盡窮心而已此請勛安畹香親家佑之仁兄均此等因清廉况味康濟襟懷不於數行中見之哉○北洋電報總局憲佘澂甫觀察倡捐薪水銀五十兩又募銀一百二兩洋一百六十五元并允續籌接濟建寜電避袁君衣谷募一百元紫竹林電局募五十元地亞士洋行何君瑞棠募捐三百三元内有行主德商蘇立志捐洋一百元京城全君芸軒第一第二批無錫知仁莊第五批募欵均到先此報謝 
[殿撰書聯助賑]  
　　頃接戯鴻堂主人來信云黄愼之殿撰書名久著現因豫工决口願親書楹聯三千副八言每付一元五角七言每付一元請開尊欵一月取件潤資叨付現洋以便十天所收儘解豫賑公所功歸寔在求書者藏有佳紙一律照收倘向小店取用紙對謹當照常克己兾廣賑數稍濟豫急封河在邇萬弗觀望幸甚來信所言如此是亦惠而不費之一端也亟錄之以勸 
[書棲流公所徵信錄後]  
　　滬北棲流公所肇自陳寳渠太守闢地造屋以養無告之窮民以及病廢諸人并准之於有志戒烟者其嘉惠也可謂大矣然經費不多棲流日衆於是不得不爲將伯之呼募諸各着信以濟緩急幸滬上樂善者衆好施者多義粟仁漿源源接濟乃得以支 
 
 

Page 4

 
 
持至今董事瞿君梧笙督率司事悉心經理絕無虚糜流人咸受實惠固已昭昭在人耳目間今該公所己將乙酉丙戌兩年徵信錄繕印成册昨蒙見示繙閱一過見其所載收支各欵朗若列眉實收實支毫無虚飾此亦足以見辦理者之得法矣因樂書數語於其後 
[書石印艸字彚後]  
　　艸字彚一書爲乾隆時石竪菴先生集晉漢以來諸名人碑字按照字彚部首加以音註縷析條分其摹冩之精工刊印之佳妙有目共賞藝林中皆寳貴之兵燹後流傳絕少近經某君覓得善本付諸石印以公同好昨承劉君雲摶持以見贈因題數語於簡端 
[正字]  
　　昨報列大令騐屍條内秦步卿自刎刀傷喉間深尺餘云云尺字實係寸字之訛合爲校正 
[恭祝紫詮老伯大人六旬榮慶卽次題贈太原黄太孺人五十壽辰原韵謹請教正并希省齋仁兄大人曁大吟壇同政]  
　　蓬萊深處水澄清坐看羣仙列壽觥合署長生南極叟公自署天南遯叟名流齊炷瓣香誠此次以詩爲公壽者數百人萃海内之名流極人間之韻事誠盛會也○世載維持大雅羣公主持報政幾三十年等身著作萬人聞公著作極富刊成問世類皆不脛而走才華耳倒雞林客四海爭傳壽世文公才德爲中外所佩服每一編出傳遍塵寰○不愧詞壇老法家風流文彩更堪誇倘教珥筆清華省定有經綸燦綘紗○龍馬精神氣宇開春周中子到瑶臺寄言　苑探花使桃李都經妙手裁謂瘦鶴酒舲省齋諸君[  西冷桂蒼山人愚姪吳鳳昌拜手艸]  
[恭祝紫詮夫子大人六旬榮慶謹依賜題家慈五十生辰原韻敬呈誨政并錄請泗濱舟子八詠樓主桂斧山人聽嚶軒主愛月齋主匏瓜生愛蓮室主夢蜞生均正卽希玉和]  
　　漫嫌杖履似梅清客滿華堂酒滿觥　得名流齊祝嘏祈年吉頌競輸誠夫子盛名遍於中外兹逢懸弧盛會每内名流以詩頌者數不勝計文墨因緣近世罕匹○倖獲垂青燕雀羣循循良訓許時聞煦和常挹春風德自愧難堪博以文忝蒙睞及得列門墻○文章領袖大方家盛德尤難屈指誇著作自應都壽世偶然題咏盡籠紗夫子憐才周急不求名譽默受其惠者幾不自覺至著作之富不待贅述甚有得題寸箋尺幅而珍如琪璧○周甲花聯七秩開海天春盎秘書臺翩翩宅相森蘭桂緊把三槐次第栽令坦昕伯明經博聞强識名馳中外伊文郎亦英姿卓犖定卜爲大器[  門生生承曾百拜草稿]  
持 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年九月二十五日京報全錄]  
　　宫門抄○諭旨三道錄前○選單○陝撫葉奏審明故殺胞兄重犯按律定擬摺○將軍杜等奏請辦運磚茶摺○陝撫葉奏請懲辦南山匪徒摺○九月二十五日吏部翰林院廂黄旗值日吏部引見十三名户部二名兵部十八名宗人府八名都察院二名正白滿十八名廂紅漢一名内務府一名鑲黄滿一名虎槍處一名○馮光勛病痊請安○莊王致麟各請假十日○長順請假五日○兵部奏派查齋之大臣派出致麟崇禮連慶安興阿錫珍色普徵額富森布景善○太常寺奏初一日太廟親行禮節○召見軍機寥壽恒奕年徐用儀高萬鵬○光緒十三年九月分選單小京官國子監博士劉東美直甲知府廣西柳州玉祥廂紅生員知縣貴州永從岳廷楷山東禀湖北廣濟彭廣心奉天拔山東東阿胡建樞安徽舉河南確山施廷弼廣西甲直州同安徽和州樊爾祿河南監府經福建汀詶姚義明江蘇監典史河南洛陽王同昌山東河南祥符張鳳韶順天浙江景寗賀有一山東俱監○○頭品頂戴陝西巡撫臣葉英伯英跪奏爲審明故殺胞兄重犯按律定擬恭摺仰祈聖鑒事竊查前據石泉縣知縣吕耀煒具報已革武生郭非雄卽郭希山故殺胞兄郭希斌身死一案當經臣以情罪重大批司提省發委西安府審辦嗣經該府李楹審明議擬由司勘轉臣提犯供翻異札發確審兹據署西安府知府方其正審明詳由臬司黄彭年解勘前來臣親提研鞫緣郭非雄卽希山籍石泉縣光緒七年考取武學後因犯事斥革務農打獵營生己死郭希斌係郭非雄胞兄郭希斌係前母郭王氏所出郭非雄係繼母郭蕭氏所出居各釁先　嫌怨從前分家時郭蕭氏提　養瞻田四畝原議郭希斌兄弟分種迨後郭蕭氏因郭希斌不能顧養遂依郭非雄度日地亦提歸郭非雄一人耕種郭希斌心疑郭非雄從中挑唆時向毆駡郭非雄未敢與較光緒十一年十一月不記日期郭希斌强種郭蕭氏贍田一畝郭蕭氏查知向斥郭希斌出言頂撞郭蕭氏生氣控縣屢次差拿郭希斌畏避未獲十二月四月十二日上午郭非雄携帶裝就子藥鳥槍點配火繩出外捕獵道經大灣地方適郭希斌藏帶屠刀追至厲稱郭非雄不應唆母控究抽刀撲砍郭非雄一時情急點槍嚇放致轟塲其咽喉左肋等處倒地郭　斌辱駡並稱傷愈定行殺害郭非雄慮有後患觸起前嫌氣忿起意致死遂棄槍奪刀向郭希斌咽喉狼砍登　殞命維時郭希斌族弟郭希幅鄰人彭老么工作瞥見趨阻詢悉情由通知屍子郭連沅看明報經該縣吕耀煒騐訊通詳因情罪重太批司行提犯証至省發委西安府審辦旋經該府李楹審明議擬由司招解臣提訊犯供翻異札發覆審兹據署西安府知府方其正審擬由司勘轉到臣親提研鞫訊據供認前情不諱嚴詰委係臨係起意致死並無蓄意謀害及另有加功之人供証確鑿案無遁節查律載弟毆胞兄故殺者凌遲處死等語此案郭非雄卽郭希山因胞兄郭希斌强種其母贍田被控起釁爭敺放槍轟傷郭希斌倒地臨時頓起殺機奪刀砍傷其咽喉殞命實屬故殺　惡蔑倫自應按律問擬郭非雄卽郭希山合依弟毆胞兄故殺者凌遲處死律擬凌遲處死照例先行剌字郭希斌不顧母養强種瞻田罪有應得業已身死應毋庸議見証郭希幅彭老么救阻不及應與訊無不合之郭蕭氏均免置議贍田仍交郭蕭氏管業無干省釋屍棺飭理兇器鳥槍發回存庫案結彚報除供招咨部外所有審明故殺胞兄重犯按律定擬緣由理合恭摺具奏伏乞皇太后皇上聖鑒飭部議覆施行謹奏奉硃批刑部速議具奏欽此○○奴才杜嘠爾車林多爾濟祥麟跪奏爲循例辦運磚茶以資賞應用恭摺具奏仰祈聖鑒事竊查鳥里雅蘇臺例用備賞孳生駝馬廠奬叙官兵烟茶如不敷用照例奏請辦運歷久遵行在案兹查自同治九年間奏備賞磚茶一千塊除每年動用咨部外現在庫存無幾不敷明年備賞之用相應請旨飭下山西巡撫照例採辦磚茶一千塊解交綏遠城將軍以使派員赴領俾得妥速無誤賞需所辦運磚茶備賞緣由理合恭摺具奏伏乞皇太后皇上聖鑒謹奏奉硃批着照所請該衙門知道欽此○○頭品　戴陝西巡撫臣葉伯英跪奏爲陝省南山各屬匪徒充斥恐釀巨患擬請分别從嚴懲辦以靖地方恭摺仰祈聖鑒事竊查陝省南山興漢兩府及商州所屬界連川隴楚豫山深林密路徑紛歧向爲匪徒出没之區歷年雖整頓團練保甲飭令地方官會營拿辦乃出拿彼竄迄　盡絕根株其平原及北山各屬又因連年懇荒各省客民紛至沓來且新疆軍務肅清各營告假遣勇往來不絕難免匪徒溷跡而南山五方雜處民情浮動尤易誘惑故莠民之多更復甲於通省查紅黑簽匪名目由來已久其始不過佩帶刀械三五成羣掏摸綹竊晝爲紅簽夜爲黑簽尚不至大爲民害自軍興以來散勇游民隨處麕聚往往私立山堂口號結拜訂盟會匪之風　熾　簽匪遂自與會匪勾結者亦有既爲簽匪復爲會匪者彼此效尤無惡不作其宰雞滴血傳授口决綽號排行竟與會匪無二其公然剽奪報仇殺人倡亂謀逆亦與會匪行徑相似現查漢中興安商州各府州匪徒平日結黨連羣游行無定小則綹竊丢包大則刦財傷人詐訛財物姦佔婦女習以爲常差役　拿紛紛獸散並有逞兇拒捕之時如同類相仇則糾衆稱戈儼同臨敵如衆匪忤意則割筋斷掌斃以亂刀每遇　集塲期糾結動以百計鄉民恐其黨與衆多尋仇報復受害太鉅卽隱忍不言約保人等希圖無事不與爲難甚　送給錢米令其他去種種兇横毫無忌憚當兹各省安謐陝省年穀屢豐地方無事該匪等　匿山澤勾誘貧民隨處滋擾尚不過意在得財爲苟延旦夕之計誠恐勾誘愈久黨與日多難保不造謀亂倡枝蔓難圖昔年粤省黔省之亂往事可徵且近年川省大竹大邑二縣攻城焚掠起事皆由簽匪閩浙湘粤等省會匪又屢謀逆幸皆先事破獲陝省居天下上游南北二山又爲關中屏蔽豈容此等醜類貽害地方從前辦理匪案拿獲訊實不過誅其首要數人其餘鎖繫覊押限滿釋放故態復萌迨拿獲覆訊供詞無不狡展是否著名積匪前在他處曾否犯案往往無從究詰姑從寛貸檢查光緒七年刑部奏定章程各省盜案如實係土匪馬賊會匪游勇案情重大並情同叛逆之犯暫准就地正法至會匪簽匪起意糾夥結拜爲害地方陝省歷年拿獲雖均援照前章懲辦第部章語係渾括若非明定專條辦理終鮮依據且非懸以厲禁嚴懲怙惡不足以鋤頑梗而儆愚蒙至爲從罪　至死情節較輕被誘被脅爲從之犯歷年亦因無定章或照例擬以軍流或酌量鎖繫鐵桿石墩或枷杖遞籍管束辦理殊不畫　其罪擬軍流之犯均須解往他處安置不特非就地懲辦不能使衆目共覩咸知儆懼且近來該匪等蔓延各省彼此消息暗進多相聯絡其解審發配長途轉解刼奪兎脫在在堪虞卽使到配安置地方官防範稍疏仍不免在配誘惑到處滋擾殊無以消其桀驁之氣轉其玩法之心定例閩粤各省不法匪徒潛謀糾結復興天地會名目搶刼拒捕者首犯與曾經糾人及情願入夥希圖搶刼之犯俱擬斬立决又咸豐五年陝省奏定章程嗣後拿獲刀匪其罪犯軍流均於應得本罪上加一等定擬至罪名擬徒之犯毋庸解配在籍以大練鎖繫巨石五年罪應擬杖者鎖繫巨石三年限滿果能悔罪自新或有親族保領地方官查實隨時開釋倘釋放後復犯卽鎖繫巨石不拘限期各等語今陝省會匪簽匪種種兇暴情形核與從前閩粤等省天地會匪糾約勾結爲害地方情形正復相類前奉部章會匪等項情同叛逆原許就地正法兹悉心酌議擬請嗣　陝省簽匪會匪起意爲首糾刼入夥至數十百人之多情同叛逆及搶刼拒捕互相仇殺搶奪姦拐婦女曁令夥黨在外丢包訛詐坐地分贓並爲從曾經糾約數十百人情願入夥希圖搶刦之犯該州縣拿獲訊明錄供禀報查核案情批飭該管道府提訊或派委道府前住審明果係供訨確鑿罪惡昭著卽行就地正法傳首犯事地方懸杆示衆仍照章按季彚奏一次其甫經起意糾結人數無多又僅止綹竊並無搶刼等項重情首從各犯及被拐被脅各犯俱按其所犯情罪分别以大練鎖繫巨石罪應軍流者鎖繫不拘年限如原犯軍罪鎖繫已過十年以外流罪已過八年以外查其果能悔罪自新並未滋事又有地方公正紳耆親族人等保領者出具切結准其釋放如不能改悔又無紳耆人等保領卽　遠鎖繫其罪應擬徒者鎖繫巨石五年罪應枷杖者鎖繫巨石三年限滿有親族保領亦准釋放以上鎖繫各犯均於案結時於右面分别深刺簽匪會匪字樣其實係游蕩未久尚可望其自新者着於右　臂刺字若釋放後復敢結黨滋事或於鎖繫限内潛逃是眞甘心爲匪怙惡不悛原犯軍流者卽行正法原犯徒罪以下罪名較輕亦未便遽置重典拿獲遞加鎖繫二年並剩明再犯字樣如再不知改悔仍復勾結爲害之犯拿獲卽行正法地方官每辦一案仍復報明查核按季彚報如此嚴定科條庶匪徒知所忌憚消患未萌良善亦獲安全等情據臬司黄彭年具詳前來臣查陝省南山匪徒充斥紅黑簽匪及哥老會匪名目不一黨與極多勾誘日久誠恐貽爲巨患該司現擬於舊例之外稍示變通分别首從酌量重辦鎖繫刺字實爲嚴懲匪類預遏亂萌起見所有酌擬　山匪徒分别從嚴懲辦緣由謹會同陝甘總督臣譚鍾麟合詞恭摺具陳伏乞皇太后皇上聖鑒飭部議覆施行謹奏奉硃批刑部議奏欽此 
 
 

Page 12

 
 
[光緒十三年九月二十六日京報全錄]  
　　宫門抄○諭旨三道錄前○教職單○閩督楊等奏籌議添設台灣郡縣摺○御史托等奏請撥給各粥廠米石片○又奏請添撥粥廠粟米片○豫撫倪奏祥符縣盗犯脫逃分别叅辦摺○直督李奏請革任川臬司捐助鉅賑復還原職銜翎片○九月廿六日户部通政司詹事府正黄旗值日無引見○巴克坦布假滿請安○李瑞芬謝授閣學恩○順天府奏忠義局第一百三十四次請卹○掌儀司奏二十九日祭奉先殿載瀾行禮○鄧承修請假十日○吏部奏派騐看月官○派出錫珍奎潤桂全清安孫詒經黄體芳白桓徐樹銘邵積誠文保翟伯恒伊薩本愛興阿蔣鎭嵩黄煦韞德召見軍機錫珍續昌絪貝勒志顔現換銀鼠一套○光緒十三年九月分教職單正諭山東淄州翟修來東昌山西臨汾李昇榮代州福建福清饒葆光龍巖廣東德慶黄河清廣州香山馮星行肇慶廣西蒼梧蔣世培平樂　舉訓導直隸衡水丁家棟順天奉天海城劉亭芳遵化陝西寳雞馬用章　州浙江新昌曹鶴年嘉興宣平謝輔櫆甯波開化王嶽崧温州湖北羅田孟傳倫武昌廣西靈川蒙焯第潯州武緣蔣屏周桂林四川新都　希孟叙州廣東患來姚炳　廣州俱舉臨高林晉堃高州拔湖南寍遠滕嗣良沅州歳復諭順天永清裴覲儀遵化江蘇沐陽孫贊堯常州河南考城張麟閣開封廣西陸川况曜生桂林俱舉江蘇安東唐錫晉常州廣西武宣蕭澤晉鬱林四川梁山高桂稚州俱恩山東郯城孫佶卿萊州河南伊陽趙殿寀汝寍廣西灌陽農慶龍南寍俱廪河南虞城鄒士杰光州副榜復訓順天武清徐光訓遵化直隸正定許涵　　定山西潞安趙子塋翟州浙江蘭谿陳容保紹興俱廪山東魚台王霈臨清歳廣東嘉應潘倬齡廣州副榜○○頭品頂戴革職留任閩浙總督兼管福建巡撫事臣楊昌濬督辦台灣防務降二級留任台灣巡撫一等男臣劉銘傳跪奏爲籌議台灣郡縣分别添改裁撤以資治理而固地方恭摺仰祈聖鑒事竊臣等於光緒十二年六月十三日會奏台灣改設事宜摺内聲明彰化等縣地輿太廣亟須添官　治奉旨該部議奏欽此旋經部咨議令酌度情形奏明辦理等因伏查台灣疆域南北相距百餘里東西近者二百餘里遠或三四百里崇山大溪釣連高下從前所治不過山前迤南線故僅設三縣而有餘自後榛莽日開故屢增廳治而猶不足光緒元年沈保楨請設臺北府縣以固北路又將同知移治卑南以顧後山全臺官制粗有規模然彼時局勢未開擇要修舉非一勞永逸之計也臣等公同商酌竊謂建置之法恃險與勢分治之道貴持而平臺省治理視内地　難　各縣幅　反較多於内地如彰化嘉義鳳山新竹淡水等縣縱横二百餘里三百里不等倉卒有事鞭長莫及且防務爲治臺要領轄境太廣則耳目難周控制太寛則聲氣　阻至山後中北兩路延袤三四百里僅區叚所設碉堡並無專駐治理之員前寄清虚亦難遥制現當改設伊始百廢具興若不量子變通何以定責成而乘久遠臣銘傳於上年九月親赴中路督剿叛番沿途察看地勢並據各地方官將境内扼塞道里田園山溪繪圖貼說呈送前來又據撫番清賦各員弁將撫墾地所陸續禀報謹就山前後通局籌畫有應添設者應改設者應裁撤者查彰化橋孜圖地方山環水複中開平原氣象宏廠又當全臺適中之地擬照前撫臣岑毓英議就該處建立省城分彰化東北之境設首府曰臺灣府附郭府縣曰臺灣縣將原有之臺灣府縣改爲臺南府安平縣嘉義之東彰化之南自濁水溪姑石圭溪止截長補短方長約百餘里擬添設縣曰雲林縣新竹苗栗街一帶扼内山之冲東連大湖沿山新墾荒地甚多擬分新竹西南各境添設一縣曰苗栗縣合原有之　化及埔里社通判一廳四縣均臺灣府屬其鹿港同知一缺應卽裁撤淡水之北東控三貂嶺番社歧出距縣太遠基隆爲臺北第一門户通商建埠交涉紛繫現值開採煤礦修造鐵路商民麕集尤賴撫綏擬分淡水東北四堡之地撤歸基隆廳管轄將原設通判改爲撫民理番同知以重事權此前路添改之大略也後山形勢北以　　爲總隘南以卑南爲要區控扼中權厥惟水尾其地與擬設之雲林縣東西相直現開路一百九十餘里由丹社嶺集　街徑達彰化將來省城建立中路前後脉絡呼吸　通實爲臺東鎖鑰擬添設直隸　知州一員曰臺東直州左界宜蘭右界恒春計長五百餘里寛三四十里十餘里不等統歸該州管轄仍於臺灣兵備道其卑南廳舊治擬請改設直州同一員水尾迤南改爲花蓮港廳墾熟田約數千畝其外海口水深數丈稽查商舶彈壓民番擬請添設　州判一員常川駐紥均臺東直州屬此後添改之人略也謹按臺灣疆土賦役日增月廣與舊時覊糜僑置情形廻　相同因地制　似難再緩况年來生番歸化柸榛之性初就範圍尤須分道拊循藉收實効輯遐　邇在在需　臣等身在局中既不敢遇事紛更以紊典章之舊亦不敢因陋就簡以失富庶之基損益酌中期歸妥恊如蒙俞允臣等擬先委員前往作爲署任主辦畫界分治事務並請飭部分别換鑄關防印信先行頒發俾昭信守俟全局勘定再將四至圖册及作爲何　缺分詳細奏咨請旨定奪至教職曁沿山沿隘佐雜武弁並屯地等官應添應改亦擬於郡縣設定後分飭各員就近體察詳請奏咨其餘未盡事宜統俟陸續會商隨時具　城理所有籌議添設臺灣郡縣大略情形謹合詞　摺具陳伏乞皇太后皇上聖鑒訓示施行再此摺係臣銘傳主稿合併聲明謹奏奉硃批該部議奏欽此○○御史托佛歡等片再南城清化寺街之崇善堂北城梁家園之百善堂南下窪太清觀之公善堂三處向設煖廠冬令後收養貧民俾資棲止並每日放粥次所　經費向由官紳捐辦自光緒三年災歉後各廠所收貧民較多經　不敷迭經奏請每年冬間各賞給小米三百石又西城教子胡同禮拜寺收養窮苦回民曾於五年奏請每年恩賞小米三百石又東城朝陽門外南海會寺崇文門外玉清觀各粥廠及岡子上漆設興善煖廠曾　請　每年冬季三廠各賞小米一百五十石先後奉旨允准歷經欽遵辦理在案查各城粥廠煖廠現均請旨舉辦所有各廠應領米石合無仰懇天恩照數撥給俾得及早開廠由臣等飭令官紳核實煮放以廣皇仁理合附片陳明伏乞聖鑒施行謹奏　旨已錄○○御史托佛歎等片再查南城東便門外三忠祠粥廠向由地方紳民捐資經理每年自十且初一日起至次年三月初一日　按日施粥並由本城崇善堂煖廠每年於恩賞粟米項下撥給一百五十石以資接濟上年因崇善堂貧民過多粟米不敷施放僅撥給八十石該廠更屬支絀垷在瞬交冬令該處爲東南通衢災難貧民就食者必不能少待賑尤殷合無仰懇天恩添撥粟米一百五十石以惠窮黎如蒙俞允卽由　等祇領撥給該紳等妥爲煮放核實經理以廣皇仁嗣後每屆放粥之期仍由臣城核奪情形聲明辦理是否有當謹附片具陳伏乞聖鑒謹奏奉旨日錄○○河南巡撫臣倪文蔚跪奏爲縣監寄禁盜犯越獄脫逃請將管獄各官分别革職議處恭摺仰祈聖鑒事竊據藩臬兩司會詳據署祥符縣知縣朱　吉禀稱光緒十三年七月二十六日夜四更時分該縣監寄禁盜犯張二白駱花珍秉間各將鐐銬扭斷扳折木籠禁卒鄭坤手拿菜刀向捕該犯奪獲將同鋪聲喊之犯人鄭三砍斃拒傷禁卒鄭坤張秀德身死解役　麻亦被拒傷一同越墻　脫該縣該典史當卽趕往查拿該管道府聞信亦卽會營分帶兵役跟蹤追捕旋於是月二十九日緝獲張二白一犯惟駱花珍現尚在逃等情查張二白駱花珍係濬縣行刼道口永成公綢縀莊案内審擬斬决解省翻供發回覆審暫行寄禁之犯其被砍斃之鄭三係因口角爭毆札傷李玉身死案内問擬絞候具題木准部覆之犯該典史章楷專司監獄於擬斬寄禁盜犯應如何嚴密防範乃任越獄脫逃拒斃禁卒砍死同鋪人犯實非　常疏忽可比事後雖據獲犯一名未便量爲寛減且難保無鬆刑賄縱情弊由該管道府禀經藩臬兩司詳請奏叅前來除將該典史撤任提犯張二白嚴審曁飭屬堵拿逸犯駱花珍務獲究報外相應請旨將祥符縣典史章楷卽行革職　便飭司提同州禁確審究辦該署祥符縣知縣朱升吉未能先事預防請併交部照例議處除俟逸犯駱花珍能否依限弋獲再行分别辦理所　縣監寄禁犯越獄脫逃分别叅辦緣由理合恭摺具陳伏乞皇太后皇上聖鑒訓　謹奏奉硃批另有旨欽此○○李鴻章片再北河决口畿境水患成災飢民嗷嗷待哺賑恤撫綏需欵甚鉅兹據革任四川按祭　花翎布政使銜方濬頤禀稱傭具庫平足色紋銀五千兩稍助工撫急需並聲稱曾任三品寔缺大員受恩優渥現在年逾七旬精神漸减跮伏田里難以再効馳驅斷不敢仰邀甄叙等因臣查方濬頤由翰林御史歷任監司謹愼從公尚無過失前在四川平　寃獄川人士民至今頗有稱道看現聞直隸水患　擊時艱竭誠報効願備巨資助賑洵屬急公自未便没其忠悃可否仰懇天恩賞還方濬頤原職銜翎之處以資觀感恭候聖裁理合附片陳明伏乞聖鑒訓示謹奏奉硃批方濬頤着開復原職銜翎該部知道欽此 
 
