# 1907 - 127 - 4912234

 

Page 1

 
 
   
 
 

Page 2

 
 
上諭 
　　四月初二日奉 
　　上諭胡惟德奏時事需才據實保荐等語吉林　特用知府劉鏡人江蘇補 
 
 
 

Page 3

 
 
用道吳爾昌安徽試用道沈瑞琳分省補用知府沈　承俊均著發往奉天交徐世昌等差遺委用欽此　同日奉　　上諭山西太原府知府員缺緊要著該撫於通　省知府内練員調補所遺員缺著奎弼補授欽此　同日奉 
　　上諭西平陽府知府員缺著沈曾桐補授欽此 
宫門抄 
[電傳宫門抄]  
　　四月初二日召見軍機　朱家寳 
選論 
[論國民有贊成東三省公債之義務]  
　　談邊釁則義憤塡胸言邊輸則鄙吝見色。而　惟自殖其生産。不能盡國民之義務。用急國　家之患難。此必自私自利之人也。自私自利之　人多。急公奉上之人少。而天下坐是不能治　。夫國之敵。天下之公敵也。國之患。天下　之公患也。分天下之力禦敵而不足。合天下之　力禦敵則有餘。分天下之財捍患而不足。合　天下之財捍患則有餘。誠使天下有危難。智者　効其謀。勇者効其力。貴者効其用。富者効　其財。天下胥有共効之心。國家斯無難爲之　事。嗚呼。吾觀於東三省之籌辦公債。而歎我　國民有應。盡之義務矣。今夫天下之有東三　省。猶衣裳之有領。領不正而衣裳順理者。非　所聞也。猶樹木之有根。根不固而枝葉敷榮　者。未之有也。是故東三省所處地位。實國　家之根本。爲畿輔之藩籬。不獨繫東部之安危　。而並關天下之利害。自庚子而後俄人藉端　侵入久假不歸者數年。及日本仗義執言。突開　兵釁。而我中國名居局外。實則砲火所加者　。皆我東三省之地。鋒鏑所陷者。皆我東三　省之民。其流離顚沛情形。恐非鄭俠流民圖。　所能盡繪。今朝廷痛定思痛。爰設總督。統　轄三省。奉天吉林黑龍江各設巡撫。以資治理　。洵爲切要之圖顧改設行省之初。締造經營　。在在需欵。而舉行凡百新政。經費尤屬浩　繁。當此彫敝之餘。就地旣無從籌畫。而各省　又同一艱窘。協濟更屬維艱。然則欲爲救急　之計。除開辦東三省公債。俾國民踴躍贊成。　一時實别無善法。此徐制軍所以有籌辦五百　萬公債之議也。 
　　在昔北洋公債。成効昭著還本付息。從未　愆期。此爲國民所共見。今東三省若辦公債　。則我國民購買債票。不啻出之内府。藏之外　府。欵項旣穏。利息又豐亦何樂而不爲。况　乎踴躍輸捐。原爲國民之義務。蓋國家軍需善　後。事不外乎。衛民。因衛民而籌欵。則凡　爲國民一分子者。自當竭其報効之忱。以故　令尹毁家紓難。卜式輸財助邊。下至劉宋文帝　元嘉間。度支匱乏。富室小民有獻私財至數　千萬者。是借民之財。充國之用。列代所有之　通義。今泰西各國。更無國而無民債。吾聞　西一千八百五十四年。法國拿破崙第三。下　令　公債二億五千萬佛郎。而國民請納四億六　千萬。翌年復下令募公債七億五千萬佛郎。　而國民願納三十六億五千萬。彼急公好義如　是。是以法爲德蹶。不旋踵而强盛如初。今東　三省兵燹之餘。彫敝甚於法國凡我國民誠能　以法人之心爲心。各出私財。賛成公債而官之　經理債票。何時還本。何時付息。尤必請旨　宣示。先定限期。有愆期者。以違制論。用　昭大信於民。則數千萬鉅資。無難立集。從此　聚全國之精力。注於東三省一隅。俾任事者　得所措手。然後興利剔弊。庶有豸乎。 
專電 
[電一北京（四月初二日戍刻）]  
　　俄國某洋行近在哈爾濱招工由海參威出口　赴墨未告外務部及地方官茲外務部恐他國效　尤特照會各國駐京公使嚴飭查禁（章） 
[電二北京（四月初二日戍刻）]  
　　新簡駐荷欽使錢恂以未諳西國文字恐致隕　越力請另簡（天） 
[日下近聞]  
　　裁缺刑部尙書溥興體氣豐腴素有痰疾上月　二十一日至那中堂宅觀劇夜十二鐘後始回乃　方出那相之門陡患痰厥中風不語僕人趕急抬　至家中已奄然逝矣 
　　御史貴秀奏仕途流品太雜各部改章之始腚　甄别司員以杜倖進一摺内有舊署而思調新部　新進而思奪舊缺百計鑽營乞憐昏夜離奇怪狀　不可言傳等語然則一部現形記猶不足描盡官塲　眞相耶按此事畧見前月二十九日專電 
　　各國裁判皆分四級自初級裁判進而地方裁　判又進而高等裁判乂 
 
 

Page 4

 
 
進而大審院經大審院判定之後卽不能于有平反此立憲國之通例也現大理院之組織亦略依此制乃近聞法部諸人擬將大理院審判各案再由法部勘審方爲定讞果爾是有五級裁判而裁判之最高權又法部擔任之矣 
　　陸軍部新定官制設置十二司己誌前報近聞鐵尙書議將原有四司仍用郎中員外主事舊制新設八司則用三等九級新制左右丞則以協都統奏補左右叅議則以正叅領奏補司長則以正參領及協叅領並用科長則以協參領及副參領並用此外仍設小京官若干員不日卽當具奏論者頗稱此制之善 
[前月二十六日兩點鍾]  
　　欽派禮部堂官張亨嘉帶領司員十人到長沙張宫保宅賜祭宫保子之先出大門跪迎天使至靈前由司員　讀御祭文畢張侍郎奠醊三次宫保之子又先趨出大門跪送文達有知死可無憾 
[日前岑雲帥召見]  
　　太后詢及唐中丞岑謂唐紹儀外交甚好但封疆大吏恐非所長翌日樞臣召見太后述及此語某樞臣對云去年爲粤漢鐵路事唐曾摺叅岑春煊至唐紹儀之可用與否自在聖量洞鑒之中此等奏對眞是語妙天下 
緊要新聞 
[御史趙啓霖奏参叚芝貴原摺北京]  
　　奏爲新設疆臣夤緣親貴物議沸騰據實紏參恭摺仰祈聖鑒事竊東三省改設督撫原以根本重地日就阽危朝廷銳意整飭特重封疆之寄兾收拱衛之功不謂竟有乘機運動夤緣親貴如署理黑龍江巡撫叚芝貴者臣聞叚芝貴人本猥賤初在李經方處供使令之役繼在袁世凱署中聽差旋入武備學堂爲時未久百計夤緣不數年間由佐雜至道員其人其才本不爲袁世凱所重徒以善於迎合無微不至雖袁世凱亦不能不爲所蒙蔽上年目子載振往東三省道過天津叚芝貴復夤緣充當隨員所以逢迎載振者更無微不至以一萬千金於天津大觀園戲館買歌妓楊翠喜獻之載振其事爲路人所知復從天津商會王竹林措銀十萬兩以爲慶親王奕劻壽禮人言藉藉道路喧傳奕劻載振等因爲之蒙蔽朝廷遂得署理黑龍江巡撫不思時事艱難日甚一日我皇太后皇上宵旰焦慮時時冀轉弱爲强天下臣民稍有人心者孰不仰深宫憂勤之意在叚芝貴以無功可紀無材可錄並未曾引見之道員專恃夤緣驟躋巡撫誠可謂無廉恥在奕劻載振父子以親貴之位蒙倚畀之專惟知廣收賂遺置時艱於不問置大計於不顧尤可謂無心肝不思東三省爲何等重要之地爲何等危迫之時改設巡撫爲何等關係之事此而交通賂賄欺罔朝廷明目張膽無復顧忌眞孔子所謂是可忍孰不可忍者矣旬日以來京師士大夫唔談未有不首先及段芝貴而交口鄙之者若任其濫綰疆符誠恐增大局之阽危貽外人之訕笑臣謬居言職緘默實有所不安謹據實紏參應如　懲處以肅紀綱之處伏候聖裁恭摺具陳伏乞皇太后皇上聖鑾訓示謹奏 
[學務議紳與學使大衝突杭州]  
　　浙提學使支恒榮到任以來種種行爲頗不理於衆口三月十六日學務公所議長濮紫泉方伯議紳吳雷川邵伯　兩太史張讓三天令以及學部諮議官湯蟄先京卿與各省視學會同商議學務多欵函致支提學請其施行詎支提學一槪駁覆而且詞意之間嬉笑怒罵謔虐萬狀於是議長議紳以及全城學界俱動公憤廿九日濮紫泉方伯進見撫院張筱帥面告一切并謂支若怙過不悛定將支控諸學部云（别） 
[南斐洲特國决意遣回華工]  
　　東方日日郵信報載倫敦電云駐南斐洲特蘭斯哇國京城之路透電局訪事電稱殖民部大臣史默士答覆工黨代表謂特國政府决意從速遣令華工回國俾無所事事之白種工人得以减少也譯字林報 
本埠要聞 
[本埠禁烟期限以滬道示諭爲準]  
　　南市總工程局各董事以禁烟一曾奉督撫憲行知飭自本年正月起限六個月一律閉歇而滬道先於去年十一月十二日出示亦以六個月爲限現在究以何日爲準無所適從爰禀請滬道核示茲瑞觀察以上峯飭從本年正月起者因各屬遠近不一之故本埠旣經由道於去年十一月十二日示諭應照出示之日起限且租界各烟館曾經領事允准俟本埠内地果能實力禁止亦愿極力贊成現在限期將届應照出示之日起扣足六個月著令境内大小烟館一律停閉以免外人藉口昨己將情函復并行上海縣一體照辦矣（盧） 
[滬道對於領袖不允保護版權之意見]  
　　中 
 
 

Page 5

 
 
國各書坊所出書籍前經滬道照會領袖一體查禁翻刻而領事公會以　國禾入萬國公會註册不允保護已誌前報茲探悉瑞觀察之　以華商書籍旣未在萬國公會註册以致領事不允保護自難勉强惟　商亦有新出書籍曾經領事照請中國官長示禁保護現在亦當一律撤銷以昭公道云（速） 
[查究朱寶奎侵吞路欵（郵傳部左侍郎朱寳奎被叅革職聞因前辦滬寗鐵路時侵吞路欵一百六十萬兩爲岑尙書查有確實憑據故特奏革現在尙須追繳此欵昨日督辦鐵路大臣盛宫保己接到岑尙書來電囑將滬寗鐵路所立中英合同曁借欵條約一併送京以便澈查（民） 
[商會不認移請傳提爲干預]  
　　上海商務總會昨日移文滬道略謂本會日前集衆會議租界領事公會反對本會移請公廨傳提問題咸以商會發起爲實行保護華商通官商之情愫除隔閡之舊習凡有商業錢債等事來會招請申訴例有代向華官轉達請追之義務此例載在商部頒行定章且本會係奉政府允准設立中國向無律師代商呈遞詞訟非田商會轉達則商情無以得伸非請公堂傳訊則被倒騙之事無以得直况伸訴之責在商人裁判之權仍操之在官總協理爲商人作代表呈請提究無所謂干預想西官未明本會性質章程致有煩言此事關繫吾華商務前途甚大必須官紳竭力維持以保公益爲此備文移請核辦云云（企） 
[紗捐公所仍請免完正稅]  
　　新關好稅務司不允棉紗公所商請免完正稅已誌前報茲悉滬道昨又函致稅司略謂棉紗報稅裝火車運入内地一事前接復函當卽轉行茲復據紗捐董事函辨謂前與滬寗鐵路管理處商議辦法如果通融報稅窒碍甚多請爲致關查照去年海關自定章程辦理等情究應如何辦理爲妥合再抄函奉致卽祈核示以憑轉復（建） 
[領事公會又請停辦牛捐]  
　　上海領事公會以華商包認牛捐有違條約與滬道往返辯論已迭紀前報茲公曾各領事乂以原定捐錢一千八百文今改爲一元八角有碍洋商利益特公請領袖照會滬道轉飭停辦（域） 
 
 
 
] 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[法政大學行卒業式次序及卒業名單]  
日本東京麴町區富士見町法政大學於西歷五月五日（卽中歷三月二十磚）下午二句鐘在該大學第一講堂行膺業禮次序如下（一）授各卒業生卒業證書（二）授優等生奬賞品（三）總理學事報告（四）講師總代祝辭（五）清國楊公使祝辭（六）來賓總代祝辭（七）　友總代祝辭（八）卒業生總代答辭禮畢欵以茶點撮影而散（卒業生姓氏列左） 
張智遠四川牟家夔山東蕭湘四川楊樹榖湖南黄敦懌湖南王邦藩浙江湯化龍湖北劉顯治貴州夏和清河南馬光楨福建車鉞直隸李家祥直隸樓兆梓浙江胡慶道安徽梁成哲山西王運嘉湖北范桂鄂直隸蘇敬廣東劉作霖湖南宋開敏江蘇陸定江蘇周安康廣西薛登道山西胡挹琪湖南任紹選湖南李的廣西陳瑞麟廣東徐潞江蘇裴子宴山東崔祥鳩安徽徐振聲江蘇錢維琪湖南傅長民湖北張心翌湖南郭寳清山西陳耀僞福建潘愼四川曾廣源湖北安茂寅山東林覲光福建兪峻浙江陳海瀛福建周代布四川周慶恩山東漆運鈞貴州覃育賢四川馬光藹福建許家恆江蘇譚傅愷湖南鍾達福建湯建中浙江顧愷江蘇朱文劭浙江楊貴林貴州沈鈞儒江蘇余慶龍浙江唐汝聲貴州周樹標山東張知競四川高桂聲直隸區樞廣東周賡慈湖北王汝琳江蘇徐沐三湖北張成修河南劉席珍四川羅德原湖南何雯安徽瞿鴻賓湖北張治祥四川梁善濟山西陶峻湖北吳迪康湖南陳官桃廣東夏曰琦江蘇李維第直隸蔣敦世廣西林志烜福建蔣繼伊廣西查履中浙江成應瓊湖南王連科奉天黄謇廣西翌觀樞江蘇魏鍚滋福建藍宗魯江蘇黄宗麟江蘇陳文中湖北吕存晨廣東陳啓棠湖南畢太昌河南沈幼丹四川鄧耀明廣西鄭鴻基四川楊學源湖南閻秉貞山西陳夢藻江西夏道炳湖北陳壽祺浙江劉炳蔾湖南兪樹棠浙江楊德鄰湖南姚明德江蘇賀家燿湖南尹宏慶山東劉鎔山西張鴻藻貴州王恩博湖南余延澤湖北查厚培浙江柴守愚陜西劉鴻翔直隸熙棟湖北邵羲浙江王祖邰湖南任祖棻浙江袁鳳儀湖北何景新湖北張啓後安徽劉天佑四川胡寅旭安徽李淋貴州張俊英直隸李盛華直隸蔣怡章江蘇景龍黼湖北張家鎭江蘇羅超湖南吳道南湖北張鵬湖南賓玉瓚湖南龍瑞廷湖南李繼膺湖北竇畇江蘇張裕藻湖北唐文霖山東保廷樑雲南方大嵩湖南夏道輝湖北兪登瀛湖北蔾祖健廣東沈頌康湖北李增榮四川李繼璋山東王立廷江蘇馬殿甲直隸彭芝芳山東李棟臣湖北趙林章直隸舒紹伊安徽黄震東湖北張紹騫湖北周廷弼山東趙鼎咸浙江邱正夔江蘇解永嘉雲南李漢丞湖南劉愼銓陜西吳虞四川黄成霖山東丁樹蘭湖北陳正學四川姚桐豫浙江朱樹森湖北吳紹璘山東王筌薌山東胡德炘湖北雲書江蘇龎黼華山西李秉善山東李鍾濬浙江李之傑湖北王利用湖北袁湛湖南袁靑選湖北黄懐清湖南沈周江蘇李國棣安徽劉鶴年湖北程元濟湖南劉應鈞湖南李鑿湖南馬龢鳴湖北劉芝蘭湖北譚夔颺湖北張雯煐湖北蕭恩慶山東何炳庚安徽邱心榮廣東陳天輔廣東傅鍚鴻湖南葉衍華廣東蘇緯綸廣東農鍚琛廣西宛長鴻江蘇彭邦棟湖南鮑典瑞安徽吳逢源湖北顧文濬江蘇鮑維新湖北虞光祖浙江吳維翰四川徐道立湖北熊兆渭四川左仲遠湖南劉章侯山東李照岷山東居正湖北徐連芳山東魯煦湖北李若鵬山東田易疇陜西王嘉煐湖北夏王賓湖南李樹義湖北洪榮圻湖南李清棻四川劉文寳湖北陳隄福建胡瑞霖湖北夏政湖南周聲颺湖南焦潤湖北徐鳳標江蘇姚龍光湖北馬文繹山東錢廷椿江蘇詹翰藻湖北黄良弼湖南廖雲藻廣東兪成銑浙江蒙經廣西潘瀛湖北王守貞湖北李正傑湖南成藻湖南李毓芬湖北張象成江蘇（榮） 
　　以上共計二百三十八名 
内治部 
[奏准舉貢一體與考北京]  
　　近有未經保送之舉貢百餘人在都察院遞呈請一體與考以免向隅昨由陸總憲代奏聲明奉旨依議遂由都察院咨行禮部查照請將該舉貢等一律收考（光） 
[巡警總辦定期接差蕪湖]  
　　蕪湖商學界迭次禀留巡警總辦黄潤九觀察經皖撫允准等情已見上月二十九日專電茲悉黄觀察業已奉到札文定於初二日接事至現辦之馮鏡人觀察已改委省城洋務局會辦矣（儀） 
[西報紀編制局己撤]  
　　字林報載西五月五號北京訪函云編制局從頑固守舊之御史趙炳麟所請於數日前裁撤滿洲政府爲顧全體面起見故未將裁撤編制居停改内政官制一節降旨宣布蓋中國人以體面爲最重而滿人爲尤甚至朝廷耳目之民所上愚昧可笑之奏疏已分别發交各省督撫閱看故就目前而論外省官制雖未全成畫餅然已暫行擱置矣 
[條陳改良巡警揚州]  
　　南洋巡警學堂二班畢業生吳開御等日前禀陳江督略謂揚郡巡警之腐敗已至極點推原其故因於警官不諳警章兵亦未受完全敎育以至如此應請選派畢業生充當警官資整頓特擬改良章程八條呈請核奪等語現江督已批飭運司核議矣（止） 
[請派稽查挖河委員安慶 
[院省宿州前擬招集災民開挖境内之禪家溝引沱入澮以工代振當經禀撥官欵在案茲由該州牧將開工日期禀報撫憲並請另派妥員分段稽查俾資鎭定當奉恩中丞核准照辦（周） 
[飭議抽收住宅捐蘇州]  
　　省城某紳近擬參照店鋪房捐辦法酌收住宅捐充作各項經費日前特將章程禀呈撫轅當經陳中丞札飭藩臬兩司會議地方情形能否照辦有無窒碍詳復候核（非） 
外交錄 
[電告拒絶日人之要求吉林]  
　　吉林將軍達桂電告外務部云近因吉省改放巡撫日領事每日必有照會數件内多無理要求業已一律婉詞拒絶務請轉催朱新撫趕速赴任商辦一切以免貽誤要機（其） 
[派員勘丈油池]  
　　　有英商擬在蘇州寶帶橋附近開築油池迭經上憲批駁不准旋經駐滬英總領事再四固請蘇撫陳中丞商准江督 
 
 
] ] 

Page 11

 
 
姑予勉從各節屢誌前報茲悉初一日中丞又委元和縣竇鎭山洋務交涉委員周南二大令會同英領事施君赴寳帶橋附近勘丈油池地畝禀覆備核（爲） 
[俄人招募華兵之交涉]  
　　日俄搆釁時俄人曾在吉林黑龍江兩省募集土人充臨時守備兵及罷戰立約後俄人又徵集華人爲東清鐵道守備兵此項兵士恃俄人爲護符時有横行不法之事現程達兩將軍已聨名電告外務部請與俄使力爭將充當兵役之華人迅卽撤去譯大阪每日新聞（穎） 
[直督對于森林會社之計議]  
　　鴨綠江中日森林問題日使與直督袁世凱磋商未决已回北京聞袁督之意欲將森林會社之區域自鴨綠江水面起至右岸陸地三十里爲止期限定十七年此會社成立後每年所得餘利應報効十分之二於中國政府一切事業須歸東省總督節制一切營業應守中國現定商法并不准該會社以强迫手叚收買民人財産云譯大阪每日新聞　　譯者按中日森林會社倘竟如直督之議則主權尙有所屬雖然日人固以善運動著者也吾將拭目以觀其後（穎） 
[大連灣稅關暫行章程已定]  
　　三月二十九日東京電云總稅務司赫德與駐京日本公使林權助議定大連灣稅關暫行章程所有關東全境於一年之内暫作爲自由貿易地譯字林報 
[蘇藩匯解洋欵蘇州]  
　　蘇藩陳伯平方伯以蘇省應解本年第四期新舊賠將次將届期昨日特在司庫項下提撥銀七萬三千三百餘兩交商匯解江海關道兌收轉付（而） 
[俄人經營哈爾濱]  
　　文匯報云據哈爾濱最近信息謂該處西人曾向俄總領事要求與在哈爾濱之俄人得同等之權利因哈爾濱乃中國之城鎭也惟俄總領事置之答某西人謂莫若與辦理此事之華官商議刻下該處警察己由俄國辦理矣 
[條陳傳敎取締辦法北京]  
　　外務部某員外以近日敎案繁興爲禍甚大爰條陳各常憲請與各國公使磋商將所有敎會之國均按會公舉一代表作爲主敎所有該會敎士均由主敎分派其有派各省傳敎者須由該國公使頒紿印文俟呈遞本部簽押後各主敎查勘印文再加銜名圖記文書方准赴各處傳敎云云（金） 
[南滿鐵道近事三則]  
　　南滿鐵路沿線各停車塲改造事宜日前經停車塲繪製圖說禀請興工當奉公司飭將旅順奉天兩車站燒殘物件先行修築餘未許可 
　　土木建築等工匠日禀請包辦者頗不乏人但所需重大材料如軌道枕木等均由社會發給須俟前提理部交付材料後方能議允 
　　租借南滿鐵道附近地之規則已經公衆議定改訂粗章惟關係大體者須俟五月内總裁來連始行確定（光） 
軍事界 
[長江提督上巡過蕪蕪湖]  
　　長江水師提督程從周軍門上巡岳州於前月二十八日上午八點鐘垤蕪登岸至各署拜會下午一點鐘卽掛帆上駛蕪湖水師營張瑞牛游戎以次各員均至江干迎送如儀（少） 
[製備新軍禮服安慶]  
　　皖省新軍需用禮服原爲整飭軍容起見現在一協兩標已經開編自應先期製備日前支應局己按照督練公所單開數目撥欵製辦並詳報上台查核矣（若） 
[議設八旗敎練處北京]  
　　陸軍部鐵寳臣尚書現以八簱兵丁雖經淘汰尙多疲敝因擬仍照前議設立敎練處一所分列敎育叅謀輿　會計四科飭各旗官到所學習俾得速成勁旅業已擬定章程約五月間卽可開辦（仁） 
[江北練兵經費有着]  
　　泰晤士報云中國政府決定將淮安府稅關每年所收稅銀十六萬兩作爲江北訓練新兵經費 
[徵兵足額常州]  
　　江寗步隊三十三標統帶余觀察派委隊官陸琳等來常設局開徵早誌前報茲聞該局開招以來將次足額業於前月二十四日收局截止矣（汚） 
[執法官改隸兵備處蘇州]  
　　蘇省督練公所敎練處向設正副執法官各一員現經撫憲陳筱帥札委候補知縣樊肇元爲正執法官併改隸兵備處己於初一日奉札到差矣（命） 
[管帶易委松江]  
　　普照寺團防局前委中營左部李靜甫千戎管帶刻因千戎調充提轅巡捕由郡紳議請世職陳四邱守戎接替已於日前到差視事矣（伏） 
敎育誌 
[組織理化講所安慶]  
　　浙江武仲英君於月前到皖己被舉爲浙江旅皖公學總經理聞武君於理化一科頗有心得曾在江蘇旅皖公學充義務敎員現擬推廣辦法禀請沈提學准在江蘇公學内附設理化講習所額定四十名畢業後給予憑單充當敎習當經學憲批准定期五月初開學（孔） 
[小學敎員之脫辣司北京]  
　　督學局因師範生畢業日多一時無從位置特將各生姓名榜示本局及勸學所兩處以便各堂欲聘敎員得以隨時請派榜示原文錄後照得近來京城内外公立私立小學日漸增多自應愼選敎員以期敎授合法誠恐各處需師甚亟無從訪聘查上年京師各堂簡易科師範生及傳習所畢業生在京候派者人數甚多茲將各生姓名榜示於後各學堂如欲延聘應卽來局報知以便選派或有素日知名之士指名請派亦屬可行特示（師範生姓名從略）（玉） 
[客籍學生退學風潮江西]  
　　江西客籍學堂監學易大令順豫與敎習金希元挾嫌致訟而監督范觀察以易把持堂務遂禀奉瑞中丞飭令撤　該堂全體學生以監督此舉未免不公相率退學現監督及敎員亦皆自行求退矣（因） 
 
 

Page 12

 
 
[禀辦五區小學安慶]  
　　寗國縣令擬在境内開辦小學十三處劃分五區以固蒙學基礎業己禀請撫憲恩中丞籌欵興辦（政） 
[准予咨送出長沙]  
　　來陽縣申送之出洋學生劉志遠日前由吳子脩學使考驗合格准予詳送惟查上年學部電行游學限制辦法内載呈請自費入高等以上學校及專門學校經考騐合格發給咨文者應將考卷咨部等因茲悉該生已於二十一日赴學務公所將試卷謄眞由司送部矣（經） 
實業類 
[崞縣工藝局成立江西]  
　　晋省崞縣章大令近在縣城雲公祠開辦工藝局一處内分平民習藝所犯人習藝所兩處製造毛毯線毯線帶辮繩等物祠外空房作爲製品陳列所常年經費有軍犯應得陋規三百千文又擬在差徭項下借錢三百千爲補助費所訂章程分宗旨經費員役賞罰禁令年限陳列諸條已禀准撫院照辦矣（俯） 
[鐵路公司又購鋼軌廣東]  
　　日前粤路公司函致盛宫保略謂總工程師鄺道孫謀函稱前辦鋼軌三千墩祇敷七十餘里之用此後興築用軌更多目應預定茲寄上八十五磅鋼軌魚尾夾板圖式二張請交漢陽鐵廠依樣照做八十五磅軌二千墩妥配魚尾夾板螺絲並請詢明何日可能交貨除交此二千墩外明歲尙能續交多少價銀若干一併開示以便核算等由前來伏查粤漢鐵路現擬分段興築需用鋼軌更多旣准鄺總工程師繪圖函寄前來自應預爲定購以免臨時缺乏理合將原圖二紙寄請鈞鑒伏乞轉飭漢陽鐵廠詳開清單寄下俾得核辦曷勝切禱（爲） 
[敎員騙銀之奇聞安慶]  
　　頴州府屬蠶桑學堂上年聘有江蘇敎員某某二君始到穎時均尙熱心故於堂中各事頗能整頓學生等亦頗有感情年假時全體學生禀請該縣挽留並請酌加來歲薪金以重敎育魏大令卽准如所請并於二敎員回籍時另給銀兩若干托辦桑秧詎二月間該掌妆得來函有去歲所托代辦桑秧之銀俱屬假僞等語此亦學界中之一大奇聞也（敗） 
[粤商開辦磚瓦公司蕪湖]  
　　廣東商人李廣記現於河南岸易俗舖購地一方倡設興記磚瓦公司業於本月初一日開辦並禀由商務局出示曉諭以資保護（少） 
[批准劄派商會總協理湖南]  
　　湖南商務總會日前舉定總協理禀報農工商部當奉批示云該會董遵照定章開會集議以原任協理陳道文瑋辦事認眞不辭勞怨禀請派爲總理所遺協理請以原舉坐辦李守達璋接任又前次禀舉之坐辦周令聲洋楊令壽英請一併分别劄委據稱投票公舉僉同認可自應照准除另文劄派外合行批示遵照（川） 
瑣事欄 
[贛撫飭禁挾妓飲酒江西]  
　　江西省城洗馬池口泰昌番菜館掛有洋旗獨能招妓侑酒以致在省官紳人等趨之若騖前日瑞中丞由八旗會館赴宴回轅經過是處見途爲之塞詢知來由遂嚴諭秦廉訪轉飭警察悞從嚴禁止倘日後于有人挾妓飲酒一經查明定卽嚴辦（因） 
[飭拿殺斃汛官之兇手安慶]  
　　皖撫據廣德州禀報該州洪關汛額外榮昆泉無故被人殺斃當卽勘驗確實並查得屍旁遺有大小刀二把兇手已逃候示核辦等情旋經恩中丞批飭速緝逃兇毋使漏網（周） 
[守備遺失答付獲咎北京]  
　　長江水師營守備潘銘前日引見出京遺失劄付遂卽折回禀請民政部轉咨陸軍部補領鐵尚書以該員遺失公事應得罰俸一年處分須待奏明奉旨後始能補發刻已咨覆民政部轉行知照矣（仁） 
[添造學署房舍安慶]  
　　皖省提學使署去年就協鎭舊署暫爲駐節故所有各科以及應用各頗屋不敷用現沈曾植學使於日前禀請撫台撥銀一萬兩添建署屋業己奉恩中丞批准想不日卽可興工矣（賢） 
[米商控包米捐廈門]  
　　厦門各米行以海澄縣及捕廳黄分司假公肥私苛捐病商等詞聨名赴道署禀控略謂黄捕廳向縣令張嗣留氏包辦米捐千五百元充作學堂經費黄乃設分卡三處抽收出口米石每担五分計海澄歲出口米約七十餘萬石以五分計可得萬餘元大半入其私囊而公家祇得十分之一商等受害無窮祈轉詳省憲豁免云（洋） 
[統領督隊彈壓災民鎭江]  
　　圌山北族地方災民滋鬧各情已紀前報茲聞日昨北族東鄉一帶又有災民聚衆向各富戶乞食並有匪棍混迹其間乘機搶刦現經該邑各耆董飛禀鎭道當由榮觀察商准鎭江巡防隊赫統領督帶兵丁一隊馳往彈壓一面赶辦平糶以鎭人心而遏亂萌（對） 
[飢民爲盜安慶]  
　　皖南一帶飢民勾結匪黨勢甚洶湧數日以來盜案迭起茲聞池州府石埭縣七都某甲家日前被盜搶刦二千餘金當由失主報縣立派捕跴緝然迄今尙未弋獲（獨） 
[蘇垣失火]  
　　上月廿九夜八點鐘蘇城護龍街香花橋附近四义路口某店突肇焚如雖經地方文武員弁及各社洋龍竭力施救奈火勢猛烈延燒舖戶數十家房屋一百餘椽始得救熄（君） 
[考察監獄委員到蘇蘇州]  
　　法部派往考察各處監獄委員韓兆蕃於上月廿九日由京來蘇謁見撫憲陳中丞後旋又拜會臬司朱廉訪面商一切（於） 
[考職案揭曉安慶]  
　　院省考職於上月十六日由沈學使分别扃試等情己志前報茲悉前月二十八日揭曉計取一等吳席珍等三十二名二等蔣章美等三十八名尙有溢額姜元等二十二名卽作備取挑入師範傳習所肄業（政） 
[巡警學堂又起風潮安慶]  
　　安徽巡警學堂三月之間衝突數次上月二十七日晚五句鐘各學生至飯廳晚膳見飯桶中有一物狀似蛇頭各生以毒飯難嘗各回校舍後經衛生敎習隊長等實力勸解並將　中之飯先食碗許以釋羣疑於是西齋各生遂相率同食而東　　　仍不遵從且痛詈西齋生不己日内未識能照常上課否（非） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦寄寃（華生筆記）（念六）]  
　　余急蹲身黑隅。拳伏不敢動。彼回視無所覩。亦卽前行。余竊竊私幸。於是不敢復近躡。俟彼去至三十碼以外。始追尾之蓋臨此空曠之地。一望無礙。易爲所見。非若市廛間之隨處可藏身也。行移時。漸近酸來。遙見黑影參差。疎密不一。則酸來村尾之房宇。已隠隠入望中矣。正引眺間。畧一不經意。忽失赫迭蹤跡。四望杳然。心大悵惘。自念我用如許心機。費無數周折。始輾轉追蹤以至於此。今失彼所在。是直一簣之虧。而使前功盡棄也。其懊恨爲何如。又思此路爲一直綫。逕達酸來。兩旁絶少支路。其左爲田。雖略低尺許。而一片平陽。望之可見。其右則爲溝。深約四五尺。雖久晴積水已涸。而泥濘特甚。决不能置身其中。然則彼向何處去耶。是必其行加疾。相去旣遠故黑黯中不之覩耳。往哉勿失。其急追之。余乃亦向酸來道上。盡力大奔。 
　　又行數十碼。前望仍不見蹤跡。惟見道旁大樹一株。巋然孤峙。樹大可合抱。枝葉濃翳若巨蓋。行至此。私念赫迭得勿匿樹後。因止步探首張望。則亦無所覩。方欲再前。突聞身後砰然一聲。一重物自。樹巓墮。心大驚。急返顧。則一人植立道旁。突自後捉我領。倏忽不得動。右手略揚。更以一物指我面。光耀耀射目。視之。鎗也指按槍機。疾喝曰賊奴。勿少動。鎗在此。見否。我問汝一言。汝一路躡我後。果何故。汝又何人。余聞其聲。始知其人卽赫迭。並悟彼出村時略一返顧。實已覩余。乃故作不見。候余於此。其智慮之兇狡。益覺可畏。斯時余心血驟縮。至張口結舌。一時噤不能言。赫迭又叱曰疾言之。否者。槍洞爾腦矣言時手一起。槍搖搖指余腦。相去不能以寸。倘槍機稍動。頭且立破。其險象直達極點。 
國外新聞 
[日美兩國邦交之親睦]  
　　三月二十九日倫敦電云美國陸軍部大臣塔虎脫於美京宴請日本黑木大將席間塔虎脫宣言深盻美日兩國人民常若今日之親睦也 
[西班牙君后得子續誌]  
　　三月二十九日倫敦電云西班牙國京城信息謂西班牙國首相於夜間十二句四十五分鐘時開皇后臥闥之門宣布皇后誕生一子大聲歡呼皇后與親王皆平安小孩肥白而壯實百姓齊集於宫門之外歡呼之聲不絶西班牙全國皆以爲慶又電云西班牙皇后與其小孩甚爲健旺西班牙國人民以皇后願親自撫育其子皆爲之色喜 
[日本札榥地方火災續紀]  
　　三月二十八日栢林電云日本札榥地方火災計焚去房屋五百所郵政局警察廳報館學堂皆在其内人口死者五名受傷者甚多 
[日本海軍最近之調查]  
　　泰晤士報云按照最近之調查日本海軍共有軍艦二百十三艘統計各艦　數有五十四萬噸内有六艘因係舊工明年須撤去 
[英國艦隊遊歷日本]  
　　三月二十九日東京電云英國巡洋艦愛爾弗雷德號（旗艦）亞司脫利亞號拂羅拉號芒莫號於今晨由横濱開往神戶與肯德號貝德福號兩艘（己於西五月九號駛抵神戶）會合遞送文報船愛拉薛堆號仍泊横濱須至西五月二十二號開往他處 
[美國麥市之恐慌]  
　　三月二十九日倫敦電云美國麥市震動每斗漲價銀三分其故由於冬季收成缺少九千萬斗或均匀計算則四百分之二十 
[英國公債票跌價]  
　　三月二十九日倫敦電云英國公債票跌價八分之三由於南斐洲特蘭斯哇國旣須籌借債欵而葛伯殖民地亦將籌借英金二百萬磅也 
[俄國社會黨開會]  
　　三月二十八日栢林電云英京消息謂俄國社會黨開會時國民院議員亦皆赴會 
[德國議院定期散會]  
　　三月二十八日栢林電云德國議院辯論本年國用一事業已告竣定於下禮拜四散會至十一月再行開院 
[俄報對於日法立約之評議]  
　　三月二十八日柏林電云俄國羅西嘉報章以法國與日本議訂條約實足以輔助日俄立約可以保守和平平均權力於速東也倘法國能因立約而消除對於越南之恐懼則尤俄國所喜也以上譯字林報 
[英國優待日本親王]  
　　本月初二日倫敦電云日本伏見宫親土於禮拜六日往游温哲斯宫在維多利亞女皇墓上置一花圈晚間英國首相貝南門設筵欵待以敬禮之駐英日本公使小村男爵及英外部大臣愛滬德格雷均筳座席間首相進頌祝英日兩君當由伏見宫親王以禮答謝 
[美國中部小國失和]  
　　三月二十九日柏林電云美國中部墨西哥國與嘉德瑪拉國衝突己平 
[德人怒日本不知感謝]  
　　南中國早報載倫敦電云德國那基立敦報以日本所取法於泰西者以德國爲多乃竟不知感謝德國因之動怒 
[西比利亞鐵路添築雙軌]  
　　日本紀事報云西比利亞鐵路建築雙軌一事俄政府頗爲注意不日卽可興工矣 
[西班牙君主定期出遊]  
　　日本紀事報云西班牙國君主宜於西七月間赴荷蘭愛孟斯丹海口遊歷以上譯文匯報 
 
 

Page 19

 
 
本埠新聞 
[蘇省刷印總局移滬道文]  
　　奉蘇撫批本局詳購買刷印機器成本不敷應否請予撥放以資開辦謹陳辦法乞賜示遵由奉批據詳刷印一事應先官後商凡公家應用之物均由局先行專售俟民間信用後再擴充所議不爲無見查擬開各條除買契當票抵押契三項暫從緩議外其餘各項候飭司分移各司局所查照試辦至所請添撥存本爲數太多現在公欵支絀力有未逮應准由司不論何欵再行挪給銀五千兩其餘不敷之一萬五千兩卽由局設法息借商欵從速開辦可也仰卽遵照繳清摺存到局奉此查此案旣奉撫憲批准自應遵照除咨請藩司轉飭各屬將應用之漕銀徵册由單完票條銀稽截簿等項開具數目清單連同式樣儘三個月逕送本局照式刷印給發外合就咨請貴道查照辦理任 
[江蘇海運定期撤局]  
　　江蘇海運滬局總辦湯正襄太守接津沽局來電謂現辦漕務將次竣事定於初五日撤局太守當飭各屬所有借撥平糶之十五萬石内尙欠三萬石應卽照數劃扣以便造册清結（永） 
[保釋冒充委員]  
　　潘士鐘冒充滬道委員向莊家涇一帶索詐銀洋經各地保扭解到縣奉李大令訊責收押等情已誌前報茲由潘之家屬迭次投縣禀求保釋並稱潘素患瘋症經大令將情禀明道憲核准後已於前日着交杜某保去（車） 
[榜示捐罰各欵 
[工程局南區分辦處上月間所收地方公欵及車輛雜項並充公欵項計共大洋五十八元小洋四百六十五角五分錢三百八十文一併彙繳總工程局併繕榜示諭居民（永） 
[巡目姦佔民妻]  
　　徐文君之妻蔣氏嫁己七載生有子女去年忽然逃逸幸卽尋獲詎氏又於前月杪私將衣飾銀洋席捲逃去徐再四緝訪始悉被城内南區巡目顧榮生姦佔誘匿家中當於昨日具禀到縣請爲提究奉李大令諭候批示（厘） 
[監守自盜]  
　　四馬路棋盤街轉角自上月二十六日火災後捕房特派巡捕王三六常川駐守詎該捕見財起意在火塲竊取狐皮九件并串同東洋車夫胡永壽將竊得各衣于深夜載回家中經十一圖地甲夥張錦堂查悉卽將土胡拘入閘北巡局沈二尹訊供後著暫行看管候查明再核現茲事爲英包探所聞立即禀知麥總巡派中西探至該局請將王及原贓帶回公廨辦理二尹以未携公文未允照辦該探等遂投公廨請出移文將王及原贜交何探帶回至胡永壽則仍押巡局候示云（霜） 
[上海官事]  
　　松江府戚揚昨日午後由金陵乘輪回滬試用巡檢何納奉淞滬局委辦貨捐局查驗差昨日到道謝委卸任本邑提右營守備葛鳳齡昨午乘舟分赴蘇松等處謁見上台留學日本警察畢業生江西試用縣丞虞朝宗又畢業生安徽附生葉瑞麟又江蘇試用守備高學頴等昨均到道禀見（車） 
[查究砍伐楊樹]  
　　前者英工部局在本埠西鄉添闢馬路自馬立師路起與法界所築直達松江之茶山路相接路之兩傍栽種楊樹數千株乃近查得有人將楊樹先後伐去故英美捕房各派探多名下鄉詳查伐樹之人以憑究辦（霜） 
[飭提唆訟保夥]  
　　王阿二與高金泉在縣互控爭奪遺産並牽渺差役邱四寶等情已誌前報茲悉此案乂牽涉十六舖地甲裘鎭之夥喬子山經李大令查明屬實已飭差提喬到案研究矣（車） 
[擦槍致斃]  
　　昨晨圓明元路威金生律師至英捕房報稱伊之出店潘文仙在房内揩擦洋鎗悞觸槍機致槍彈飛出適中胸膛身死等情捕頭立飭中西探前往將屍舁送斐倫路騐屍所聽候報驗旋有死者表内弟舒阿昭到來請勿報官願自收殮當由威律師給卹洋七十元備棺收殮了事（泉） 
[棧客失洋]  
　　甬人沈聽賢假庽英租界尙仁里新德順棧有衣箱三隻中藏綢縐衣服並銀洋三百廿元小洋二百角詎前日忽見箱鎖已開所有大小銀元悉被竊去惟衣服無恙沈卽報捕請緝昨日又分赴縣廨禀求飭提棧主到案訊追（疏） 
[救火車互撞]  
　　前日十一點鐘英界雲南路失火時虹口捕房二號救火車馳至廣東路適四馬路捕房救火車由河南路朝南互相碰撞二號車不及避讓馬夫陳成來急欲挑出在路旁自來水龍頭上將左脚軋傷當由華捕將陳送仁濟醫院調治聞恐不免殘廢云（舟） 
[水管爆裂]  
　　昨日英界鄧鐵林路自來水管忽然爆裂由捕回報捕頭咨照自來水公司赶速修理（西） 
訟案 
[四誌縣訊鎗斃西捕案人犯]  
　　鎗斃西捕案犯已由縣訊三次昨日帮審洪明府乂提王夢利一儿研審據供二月廿六夜由老妹卽王阿松紏小的共十一人蜂至泳康門首共有手鎗四杆係老妹老丁金寶阿四四人分執該四人即將華捕掀入泥潭覆以門板劉阿三手持木棍與小的及阿尺並不知名姓四人入内搶劫小的搶得銅元三百個老妹卽分於小的其餘衣洋均老妹携去西捕究爲何人擊斃小的未見不敢妄指明府判仍還禁候再質審（車） 
[廨訊鎗斃西捕續獲人犯]  
　　日前靜安寺捕房包探陳雲忠在池浜橋拿獲鎗斃西捕案内牽涉之盜犯王阿四張阿保及盜婦周阿英併在質店内吊出泳康烟紙店失贓各情已誌前報昨日陳探將王張等解請究辦先由陳探供稱小的見張阿保手持金對時表及玉器在池梹橋押店質洋以其形跡可疑上前盤詰張稱賣魚爲生金表玉器是王阿四交來囑我代質並不知其來歷訊之王阿四供有不知姓名之老尙紏小的前去夥劫泳康烟紙店小的不允再三勸於二十六日下午在西興樓茶館聚會老尙爲首共十餘人陸續分起走散約定半夜在鐵路齋集小的在鐵路等待並未動手事後老尙將贜物交與小的先挑至楊家分贜後又挑至小的家中衣物均是老尙所當將票存於小的家内事前數日老尙囑妻子周阿英與一婦人同至泳康號樓上藉租房爲由看明情形是實隨傳許利生面質許稱來店租房之事商民不在店中未知其詳太守與巴副領事互商之下判將王張二人及周阿英並許利生原贓一 
 
 
] ] 

Page 20

 
 
　解送上海縣辦理（溢） 
[上海縣案]  
　　王振源扭子炳章到縣禀控違忤奉沈帮審明府訊究王供炳章專與匪類爲伍昨邀同黨來店强索洋三百元不遂打毁生財毆駡祖父求請重辦炳章供因酒後無知後當悔悛明府喝責四百板飭押改過局其祖王桂榮投案求恩寬免明府判具改過結帶回管束○浦東一區正巡官謝明府函送鹽販王金明陳錫義到案訊稱合肥人因無工可作故到龍王廟販鹽两担已被營勇拿去明府判收押再核（車） 
[總工程局紀事]  
　　王錦堂之妻趙氏來申帮傭被貨捐局聽差蘇州阿實勾引　　賃屋於揚家渡已歷數年現被王尋獲扭氏至總工程局經陳叅軍研訊之下判氏戒責五十下交王領回一面飭提阿寶到案究辦○已閉寶和煤炭店主樓咸川去年虧欠恊盛等六家帳洋三百餘元經各店主控追到案著交保理楚先繳一半在案茲以限期已過昨又提訊判再限三天交保理楚○崇通海小輪碼頭捕役在關橋緝獲陳永康解案奉判戒責三百下押三禮拜贓留待失主具領○費王氏之女二寶前被氏之姘夫某甲私許與餅師胡夏渙之子爲室前日胡紏同媒証王炳生唐法山徐安仁等前往搶親氏不服控經西區傳胡勸導不允飭將胡等解送總工程局候訊（夙） 
[公共公廨早堂案]  
　　美捕房包探寶如海解紅帮木匠李長榮到廨禀稱李於昨日紏約同伴七八十人在該業公所魯班殿内任意滋鬧並將所中桌凳各物搗毁經該業柱首陳慶明等訴由捕房飭將李拘案請究關太守會同英巴副领事研訊當有紅帮木匠業柱首陳慶明王清華吳開生等九名呈遞公禀並稱紅却木匠專做西式木器或包造洋房之類年來因事多人少每每誤工故各柱首商議招添寗帮工匠入業不意木工李長榮王阿木畢紀春鄔榮根徐阿新等五人出頭把持不准添用并紏同木工七八十人蜂集魯班先師殿吵閙將殿中桌凳各物打毁茲已輟工两日故由各柱首訴知捕房將爲首之李長榮解請究辦太守訊之李長榮供稱並未滋鬧均係他人所爲太守當判該業准其加添工人惟遇有加减工資等情理應　時和衷酌議不准抑勒李長榮具不再滋事切結如違提究○李桂慶掩入鼎陞棧内竊取沈年根眞珠金戒等物逃逸報探將人贓一併解案關太守商之英巴副領事判押西牢一年贓給失主具領○李徐郎竊取洋人遊船上風蓬由捕解究判押一月○徐阿招在火塲攫取鄰廷伯家衣服牛奶各物判枷十四天○過犯何富全與同黨王阿四奉小弟因賭爭毆由捕拘獲又在何身畔抄出兇刃一柄昨日解究判押六月王秦各押三月兇刀銷燬○奚仁福竊取火塲上照片等物判枷五天○沈金保以妻子被龔子袁調戲常向爭論被龔子金林用刀將沈戳傷逃逸報捕解究判交保補提人証再訊○上海縣移提之高子申於昨日解案判送縣訊奪○龜子蔡和尙前犯搶案押懲釋出前夜又在小花園强撄妓女花十全銀水烟袋而逸報捕解究判枷一月再押二月○沈阿榮竊李秀泉家木柴判年十四天○蔡根記竊羅因卿家衣被判押二月○王阿四竊祝翰文家蔴袋判枷五天（泉） 
[法租界公堂案]  
　　荐頭孔曹氏荐陳王氏至吳王氏客棧帮傭後爲棧客姜阿福夫婦拐匿圖賣控經公堂將姜父福來拘押著交已誌前報昨日忽有人將陳王氏交出由　解訊氏稱孔荐至該棧後即被人計誘至内宅錮禁當時曾聽得有多人在房外議論身價經婦人喊呼救命而止又將婦人送至羅店姜阿福家居住今由隣人送申到案陳明府核供判陳王氏給其姑具領吳王氏孔曹氏俱交保姜福來仍還押候補提子媳到案併究○查興洋東控沈　書不出定貨一案昨復集訊被告延博仕律師到案聲稱沈去年向　興定購火油爐及燈繩十五箱原訂西六月裝船約七八月到申不意該貨竟延至十一月三十一號始到該貨已不能暢銷當時即與該行言明先付銀二百两出貨两箱查興初亦並無異言詎得　後即生枝節謂須將全貨出清原銀暫時作抵等語又恐沈控告故先發制人請　上明察中西官得供判各退去候停两禮拜再審○捕送迷路小孩王阿才到案判送堂留養候家屬認領（絲） 
[美租界捕房事]  
　　坭水匠王阿會昨日行經茂海路被流氓阿如紏衆兇毆投　緝究捕頭　日後遇見准即鳴捕拘辦○某東洋車夫手持衣包一個報稱係坐客所遣請予存留候領捕頭准之○百老匯路廣發源牛皮棧主報稱前晚被竊牛皮一捆捕頭准予飿　緝究○陳阿寶昨與陸阿六在西華得路亙毆由捕拘入捕頭以均非善類飭各押乞丐牢一天○某甲昨反捕房　前晚行經天潼路被流氓多人搶去金戒銀洋等物捕頭即飭探查明核辦（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
