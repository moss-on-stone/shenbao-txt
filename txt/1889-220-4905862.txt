# 1889 - 220 - 4905862

 

Page 1

 
 
[經解精萃告白] [  點石齋啓]  
　　講求經學江浙人士爲多近來風氣日開人才益衆本齋不憚辛勞采輯兩省書院課藝之傑出者而他省有名之作亦並錄入按其人則皆錚錚　聲望者爲經則五爲題則千取精不取多也分訂五本碼洋四元本埠在文揣樓南北申昌抛球塲點石分局發售外埠則向各分莊購置可也此佈 
[目耕齋制藝己丑會墨四書典制類聨十三經策案廿四史策案增廣策學總纂大成] [  點石齋啓]  
　　沈氏少潭所選之目耕齋制藝久巳膾炙人口其文大都骨重神寒宏深肅括之作近科鄕會墨大半脫胎於此現將初二三集合印成書以餉　氣之先者分釘三本碼泮六角又己丑會墨一本碼洋一角半○四書典制類聯是書分類琢句有註有音較他種類書爲詳備洵初學之饋貧糧也分釘四本碼洋八角○十三經策案廿四史策案二書具有根抵行世巳久嗣得石印家重加校勘一洗從前木板糢糊之弊價亷適用此書爲最分釘六本碼洋一元○增廣策學總纂大成是書爲德化蔡梅菴先生所輯條例矜嚴不繁不簡近又擇羊務諸書之有用者分類列後而全蜀水利致亦附焉橐筆文塲十對七八有餘裕焉分訂八本碼洋一元六角此佈 
[點石齋各省分莊售書告白]  
　　機器印書創自本齋日漸恢擴極盛於斯歴計十餘年來自印代印書籍凡稱書房習用者檢點花名應有盡有兹於戊子已丑兩年間各省皆設分莊以便士商就近購取所有分售處所列後呈覽○京都琉璃廠點石○漢口鮑家巷正街點石○廣東雙門底點石○福建皷樓前點石○蘇州元妙觀前點石○金陵東牌樓點石○杭州靑雲街點石○湖北三道街點石○湖南省府正街點石○四川重慶府陝西街點石成都省城學道街點石○江西省城點石○山東省城點石○山西省城點石○河南省城鴻影菴街點石○陝西省城點石○雲南省城點石○甘肅省城點石○廣西省城點石○貴州省城點石 
[戒殺生說]  
天下之貪戀喜好者莫甚於生天下之畏懼退避者莫甚於殺同受天覆地載之仁同具民胞物與之性徒以窮口體之奉縱耳目之觀而顧令其浮沉甑釜宛轉刀鋸延頸哀鳴觳觫就死忍乎否乎戒殺生之說如是而已竊怪今世士大夫輙以戒殺生一語謂出於佛門之書爲聖門所不屑道或又從而駁之曰使遵其教則百十年後豺虎鴟鶡交跡中國蜂蠆蛇蝎橫行天下不幾幾乎人類滅絶矣乎試以此言質諸諸大佛子當亦無辭以應也而貪酷殘忍之徒遂得藉口以縱其欲惡氛日熾殺機日開將成一怨苦愁慘世界矣不知佛門之書難盡遵行聖門書具存載籍堯舜揭好生之德孔孟推不忍之心釣而不綱弋不射宿國君無故不殺牛大夫無故不殺羊士無故不殺犬豕此皆準情酌理依乎中庸萬世常經盡善無弊何讀書明理者舍此而他求因噎而廢食也且聖門之戒殺生也爲賢智者說法意謂天地不能有春而無秋帝王不能有賞而無罰此中自有權衡焉行乎心之所安示諸世而不惑使人於殺生上體認箇道理出來初未甞禁其茹葷斥其嗜味而人自知殺生之當戒矣佛門之戒殺生也爲愚不肖者說法意謂吾雖立說以教人人未必遵吾說而不悖吾教吾故大聲疾呼危言極論使人觸耳驚心終有所顧忌長憚而不敢决裂足矣不知絶之太嚴責之過當致遭駁詰無可置詞人反謂殺生爲不必戒矣要之西來本意原不在此善讀書者所當會其通而得其肯焉余謂天之生物各有所用當分析言之殺生有不必戒者猪羊　隊鷄騖成羣此人所豢養以供烹飪者斷無聽其生老病死不復屠宰之理但不當鷄蹠盈千羊頭累萬以一箇舌尖斷送幾多性命耳仲叔猪肝孝儀鯖鮓又何害其爲廉且賢哉至於漁者置鈎餌以誘魚獵者設陷阱以誘獸魚以負人出水而遭擒貂以熨人禦寒而被獲其心術之險機械之深可爲深惡而痛嫉之惟是利之所在孰不爭趨又安能明設科條嚴加禁令使不得從事於此乎若夫豺虎鴟鴞蜂蠆蛇蝎等類生性凶惡戾氣所鍾害所傷人不可勝數此而推姑息之愛行婦人之仁使流毒於天下其不仁孰甚焉是叔敖所以斷蛇而作相周處所以殺蛟而除害也殺生有當戒者其爲物也有利於世有功於民而人乃取之以付刀七佐樽爼此地方官長所當諄諄示諭而嚴爲之禁也今世所相戒不殺者一曰牛一曰犬牛能力耕犬能司夜皆有利於世有功於民者牛雖蠢而龐然惟大犬雖小而呼之最靈故人之畜牛犬者猶知愛護憐惜焉惟鄕里農夫或以老牛病憊遽爾遭烹而廛乞丐或以劣犬咆哮乘機扼殺耳夫物之有利於世有功於民者豈少哉夏秋間天氣暑熱稻葉方靑害稻之蟲極多蝗蟲之害尤烈天特生一物焉爲之驅蝗而護榖其爲功不亞於牛其爲利實浮於犬其物維何是曰水雞民間見其爲蠢爾么麽微生薄命遂忘且驅蝗之功護榖之利捕　食之不復介意雖歴年官府曉諭示禁而相沿故事視爲具文陽奉陰違終難遽絶數年來大水大火大旱災書屢告矣幸蝗蟲未爲大患蝗蟲之爲害也實無先事預防之法又無有備無患之謀惟此禁捕水雞或可挽回天意所願當事者勸止買食禁絶販賣實事求是雷厲風行謂爲禳災祲也可謂爲戒殺生也亦可 
[本館接奉電音]  
　　昨接在京友人發來電音有本月十二日上諭一道敬謹譯登○七月十二日奉上諭張之洞着調補湖廣總督兩廣總督着李瀚章補授卽赴新任張之洞俟李瀚章到任後卽赴調任毋庸來京請訓欽此 
[粤垣火警]  
　　十三行榮陽大街寳昌紙料店初五日十二下鐘不戒於火其光熊熊上燭霄漢警鑼一報水龍紛至沓來是日南風甚勁火勢益熾水龍竭力灌救直燒至四點鐘時始行樸滅東西兩邊鋪戶計共燒去二十四間文武官員親督兵役分投彈壓當塲捉獲搶火匪三名送縣懲辦聞某店有一學徒在樓上作工不及走出遂葬於火慘哉 
[廣東簾單]  
　　本屆已丑恩科所有調廉各官俱經制軍加意選擇凡與其列者皆係品學兼優之士可期校閱得力拔取眞材制軍下札後卽令閉門謝客嚴密關防拜門賄薦等弊杜絶凈盡兹將各員銜名開錄於下海陽縣惠登甲順德縣左璹新會縣劉忱新寍縣陳兆棠澄海縣王耀曾廣寗縣楊崧年石城縣蔣廷桂徐聞縣趙光表文昌縣黃楨新興縣葛堯臣試用縣杜鹿鳴調補電白縣楊逢篁卸合浦縣林兆禧准補揭陽縣張問崇准補乳源縣王琦藩試用縣戴式藩邱寳森史繼澤馮瑩蕭開啓劉鎭寰蔣學溥杜鹿鳴毛昌善張炳麟柴廷洽茹慶銓錢振逵呂椿培申顯曾龍紹又提調委督糧道王誦先觀察景賢内監試委署南韶連道林訪西觀察賀峒外監試委惠州府李宮山太守燧辦理 
[廣州記事]  
　　候補同通州縣佐雜等官前經大憲設立月課每月由督撫司道輪考一次視文字之優劣爲奬賞之等差盖於考課之中寓調劑之意誠一舉而兩得也現在張制軍政務殷煩不遑兼顧恐有曠課之弊爰于光孝寺 
 
 

Page 2

 
 
内特闢課吏館聘請江西候補府鄧太守繹爲掌教每月均由太守命題考試以重其事並將古今政治源流隨時講授與書院山長無異聞太守年近古稀學問經綸無出其右制軍少時曾受業於門下老成碩望洵足爲羣　矜式按考課官員各省皆有然未有若斯之專精者將來粤東吏治當必日有起色也○東安縣某鄕落梁某去年娶某姓女爲妻夫唱婦隨伉儷甚篤前日婦忽潜購阿芙蓉膏吞服自盡母家聞知興師問罪調停再四始得購棺收殮詎棺木到門時屍身忽輾轉反側人皆疑爲屍變駭極而走梁胆略素壯近前撫視而婦已復蘇問以何故得生據言　烟後如醉如痴絶無聞見在後耳似有聞心内亦甚明白但苦不能言耳身上似有千鈞壓住不能轉動梁於是破悲爲喜將棺木棄於野外遂爲夫婦如　一時遠近傳聞無不嘖嘖稱異○惠州府城年久失修漸形傾圮府尊李宮山太守詳禀督憲撥欵興修刻已鳩工庀材大興土木想從此崇墉屹屹倍著森嚴矣○佛岡廳前日有一犯越獄逃走事後察覺尋訪無蹤有獄管獄等官疏於防範實難辭咎刻二一幷徹任聽候查辦○止副兩主考由京起程前來約期七月内卽可入境制軍已發委員二名馳赴南雄大庾山出境迎接○菊坡精舍前日輪値藩憲課　游子岱方伯傳集諸生到精舍講書題目係格物致知論方伯將格致源流講論一遍講畢復問諸生講得是否以示教學相長之意方伯雅　憐才悉心培植於此可見一斑○廣雅書院肄業生葉啓彰廣西貴縣人見本縣　平寨銀礦礦苗豐旺禀請制軍開採並擬就章程一通隨禀呈繳制軍怫然不悅謂該生旣　書院肄業何以干預公事無論所言合否總屬有犯學規除屛斥出院外仍交地方官嚴加管束以昭炯戒想該生於此得毋自悔孟浪耶靖海門外碼頭前日有一人在河洗浴以泳以游頗形自得久之響滅音沈查無蹤跡遂與三閭大夫把臂同游矣越日屍始浮起卽經親屬認明備棺成殮木懦民玩死之者多斯言誠非虛也○番禺縣屬岑村與車陂兩鄕前日不知因何起釁各鄕號召多人大張旗鼓以决勝負槍砲相攻勢甚猖獗縣憲聞報立卽會同營官馳往彈壓矣 
[將星遽隕]  
　　原任黑龍江將軍調任杭州將軍恭問松留守鏜恭承恩命陛辭出京於月初握節抵津沽觸暑遄征途中小極因假武備學堂養疴至初八日病勢加劇遂乘太平船導以小輪船擬卽回京調養至夜原船折回武備學堂盖留守已騎箕西去矣李傅相聞信急派府縣官爲料理喪事擇期初九日就堂中大殮云 
[丁沽零語]  
　　卸署山海關道廷觀察彦受暑成病藥石無功遂於七月初九日騎箕而去至夜卽遵例盛殮觀察在津聽鼓已閱多年前年李傅相委署山海關道去年交卸回津不期一病纒綿歾於旅次同僚聞訃無不痛悼逾恒云○天津楊柳靑某典鋪於前月某日被災其所焚燬者以農器及托撑條子甚多貨架則燬者半存亦半已燬之物遵照値十當五定例扣利賠償惟某巨室被燬古玩圖書所値甚巨而當本僅錢一千五百千大約此舉須費躊躇矣聞未災之前數日有某學徒不知因何自剖其腹皮破而膜尙相連遂舁往津城倩著名傷料調治云語云禍不單行其斯之謂　至此事已隔多日始經訪事人函述情形而時日仍未書明且詞句類多譏諷細加叅究實不解其居心姑删削存之以符日報體例而已○楊柳靑宋氏女嫁李氏子爲妻秦晉聨歡逈非齊大之難與爲偶嗣李家道中落而宋之弟則就村中開萬利雜貨號長袖善舞不數陽翟賈之奇貨是居矣氏不耐困貧每於外家悉索米鹽瑣屑現更責其叔月給錢五千文叔謂刀錐逐末所入幾何安得如許錢文供爾日用惟至親不容漠視每月給爾二千文可矣氏奢願未償怏怏不快其姑勸令適可而止毋因貧寠貽笑於人姑盖簉室扶正者氏向鄙之驟聞其語謂吹縐一池春水底事干卿倘汝家不啼飢號寒何至我向外人饒舌乎姑不能堪卽仰阿芙蓉膏奔投萬利號甫至門首毒發而殂現經報縣騐屍氏已捉將官裏去矣 
[新撫抵鄂]  
　　新疆巡撫劉毅齋爵帥於春間告假回湘本月初十日憲節巳從襄河順流而下沿途有砲船十餘艘護送旣抵漢口泊舟大碼頭文武各員皆依禮迎迓十二日早膳後渡江至省拜謁督撫各大員聞須小作勾留然後南指耳 
[蓬雲五色]  
　　昨接派赴日本訪事人手畢云日皇命農商務大臣秘書官兼商務局長齋藤修一郎專任商務局長所遺秘書官着以本省叅事官升調○大谷派本願寺向稱巨刹歴年已久漸漸金碧凋零去年集款重脩革除售制殿宇堂奥一律恢張所費洋銀計大師堂三百九十萬有奇阿彌陀堂二百七十八萬有奇山門一百萬其他樓閣亭臺佛殿僧舍又三百五十餘萬合共一千一百十八萬有奇誠一大工也○濠洲那魯僕能府五十年前每地一區祗値銀二十磅至五十磅嗣後人口日增市廛日盛地價卽次第騰貴當時以四十六磅買入之地至目　値至四十二萬八千磅以前以四十一磅買入者目下値至四十九萬三千磅云○駿河臺府下遙見層樓矗立上徹雲衢者係尼壳藍衣主教所建薈堂也其高與淺草天王諸寺五層樓相彿彷登其最上層可望見百里以外若以望遠鏡照之凡城内一切規模及宮中瑣事無不纎悉可知是以日人惴惴于心私議募集義金將此堂買回拆卸若尼壳藍衣允主教俯則令其另建會堂於大富士山云○長崎今下町邊有一女子來自他方獨居一室有人怪而叩之則稱善算陰陽奉神命宣示世卜萬人禍福吉凶脫離苦海若能聽信神言自能逢凶化吉遇難成祥云云一時愚夫愚婦咸奉以爲神持香錢往禱者絡繹於途惟不卜畫而卜夜事爲警察署訪悉捉將官裏去當刑訊時官問女曰爾爲陰陽師亦知今日身上該受刑否兩旁觀者無不解頣 
[臺疆雜誌]  
　　丁佩萱觀察卸差後向各轅辭行按觀察以籌筆起家需次河南海上有事投筆從戎由河廳積功保至廉訪銜卽補道此行衣錦還鄕他日重臨舊部榮何如也○大稻街尾大隆衕江邊新造車路鐵橋河下橋坎船舶往來六月初旬有裝茶洋駁船駛到該處篙師失愼撞破船艙茶箱盡付東流嗣由保險行認賠○鐵路工師業將勘過彰化大甲溪造橋情形禀覆宮保奉到電批後又進勘房里溪曾文溪矣○内山近接番社從前奸滑通事某甲潛換番貨上年訊辦責革後稍爲歛跡近有奸民入山貪圖微利偷售銃藥事爲鄭紫濤副戎訪聞自率親勇入山緝捕○新進文童林朝龍擺接堡人也上月游庠訂姻某姓將擇吉開尊宴客忽赴玉樓之召艋江吳君蔭槐以韶齡默經入泮甫三日卽報丁母艱何喜戚之相連也○車路兩旁須設水溝二三尺以免浸水現由淸賦局員諭知農民於田園中劃出溝徑○臺北至臺南電線時須修理六月間臺南分局蘇賡華大令奉派是差隨路察修現已到郡禀達撫憲矣○六月廿八日爲萬壽聖節是日五鼓劉爵宮保率同所屬文武假天后宮行禮撫署以及林帮辦節署前均高搭彩棚雇福厦名班演戯一天駐臺英領事署曁各國商行咸升旗誌賀 
[吳宮秋夢]  
　　新授貴州按察使田熾庭廉訪交卸署蘇藩篆務後卽須回籍省親十三日黃子壽中丞設筵祖餞並爲劉景韓廉訪洗塵簉坐者爲署臬憲朱竹石廉訪酒闌席散始各興辭賢主嘉賓頗極酣暢淋漓之致○蘇州府屬賓興費以正科恩科相繼舉行不免有所支絀董其事者量入爲出擬照去年減半分派一時士論譁然爭投禀護院黃大中丞之前中丞以寒士往返省垣僕從舟車在在均難節省因飭董事仍每名發洋十元倘實在不敷當由善後局籌欵湊足 
[銀行獲利]  
　　昨日本埠匯豐銀行以一千八百八十九年六月杪淸單函送本館其大略謂去年歲底滾入本年帳内計洋五萬九千八百七十四元六角七分今年六個月内一切生意除未開銷共存七十七萬二千零八十八元一角四分董事薪水開支一萬元尙存七十六萬二千零八十八元一角四分現在董事議得每股分派英金一磅十先令共應　出洋五十九萬一千七百八十元零八角二分其自從前全現在餘 
 
 

Page 3

 
 
銀價上落已核算在内餘存十萬元滾入歴年積貯帳内此項積貯至今計共存四百四十萬元尙存七萬零三百零七元三角二分滾入今年下半年帳内觀此足見該銀行之生意蒸蒸日上矣猶憶本年該銀行之分設法國某埠者被人短欠甚巨小呂宋分行亦有事故而一經核　尙　餘如此之多然則其獲利也豈人所能逆料哉譯旣不禁額手以賀 
[上海縣署瑣案]  
　　犯婦受懲已詳報簡前晚裴邑尊升堂訊究張顧氏供稱　年丈夫去世後小婦人依母親度日今蒙嚴諭嗣後決不再扮犯婦矣韓朱氏供稱丈夫韓兆熙向操米業小婦人無知誤犯家中一切均需小婦人照料叩乞開恩江湯氏供稱丈夫江仲生在某輪船上工作家中無人照管務乞釋歸周孫氏供稱丈夫周錦山亦經紀人家中尙有小孩求恩寛釋汪張氏供稱小婦人籍隷蘇州在滬傭工因患病許下愿心實不知有干禁令兒子今在姑蘇習業叩求恩准釋回邑尊謂婦女　貞靜幽閑勤儉孝順豈可作此惡態廉恥全無本應重懲姑念無知格外寛宥張顧氏旣無丈夫飭卽發堂留養汪張氏有子在蘇候　文遞姑蘇原籍解交官媒看管候本夫投案領回管束諭畢飭値堂書辦將示諭朗誦講解各犯婦均叩頭而退○昨報紀甲乙二人毆扭至縣喊控等情兹悉甲爲蔡阿榮乙爲陳咸榮前晚裴邑尊質訊之　蔡稱小的　在集水碼頭當扛夫頭有韓姓糾同多人奪取生意小的向之理論竟被兇毆以致受傷甚重當擾攘之際韓已脫逃因將帮毆人扭　陳稱因見韓與蔡兇毆爲之解勸邑尊騐得蔡受傷屬實諭令回家醫治幷具禀詞呈候提韓訊究陳揷身多事喝令笞責二百板荷枷三月發犯事地方示衆○前報紀凌坤元挈子桂芳控媳婦龔愛寳與王俊卿之子淸泉私姘借住德鄰里朱彩園家一案裴邑尊訊明情節將龔氏重責釘鐐交官媒有管彩園淸泉張氏等亦各予嚴責前晚升堂覆訊坤元稱房内器皿首飾均被該氏搬運一空叩求追繪龔氏之母顧氏稱女兒回家並無物件帶來叩求明鑒邑尊飭差帶龔氏前往將物件悉行交出方可交翁領回顧氏喝退餘均還押候示○押犯病弊已紀報端昨晨屍妻王氏投案求領棺木裴邑尊升堂訊究該氏供稱丈夫犯案病斃押所家中尙有小孩實難度日叩求恩鑒戴德弗諼矣邑尊謂當發爾至普育堂小孩亦可帶去該氏稱家中尙有未了之事不能到堂邑尊着賞給錢一千文具結領棺安葬該氏遵諭而退 
[英界公堂瑣案]  
　　陳茂卿訴稱小的在萬航渡卜教士處爲園丁因事雇周小林東洋車至徐氏未園正在付給車資突有王丫頭等六七人到來攫去車上坐墊及所帶錢文因之偕周知照巡捕　王送案周供小的甫停車卽有一干人來雇車小的允之伊等忽言爾係包車不肯載客乎小的茫然不能對伊等卽取坐墊及車上之錢此事有車夫王三紀沈和好可作証王沈同供小的確見王等與周尋釁取墊攫錢王供小的家在本邑鄕間是日挑花紅至此暫憩忽被指爲取物蔡太守問爾担停在何處花紅從何處購來答稱當被拉時担已失去花紅在小東門外水菓行買得挑往南翔捕頭稱王在捕房言素來小本營生現在販賣花紅曾令押往指明購自誰家王不能指殊見所供不實太守問陳認明王攫物無誤否答稱决不誤認且追獲時坐墊在伊手中伊之同黨則已逃避無蹤太守飭將王管押坐墊交周領去再飭差前往查明實在情形覆候核辦○常熟周月琴校書蛾眉淡掃蝤頸低埀訴稱小婦人向在天津現來滬上欲從寍波人陳姓因之暫居虹口靑雲里鴇母之子陳金林彈借洋銀時來滋擾今竟手執利刃將小婦入戳傷無奈奔至妹夫家暫行躱避陳聞悉又來尋釁取去雪靑紡綢衫雇坐東洋車不知奔往何處因訴華捕拘案請懲伊行兇時共執兩刀今呈一柄其一抛在家中陳供小的係本邑人向隨寄父王雲福至天津唱戲與周相識花費良多周自言欲嫁小的囑小的先回滬上伊隨後到來今忽反悔故與忿爭當時曾立婚書及交寄母帶來之信均呈電鑒蔡太守謂此係星家所批合婚帖何謂婚書至信係向爾寄母言負債甚多能否在上海鄕間耽擱數日否則請代雇一舟往寗波等語均非嫁爾之據隨諭校書曰爾等均有暗昧難明之事否則何致若此隨飭陳交人保出不准再向周妓饒舌衣交周妓領去東洋刀存候銷毁又有綢縀掮客某上堂訴稱周妓素與我妻相　被陳持刀尋釁奔入我家避不肯出陳係戯園中抱龍韜者隨糾人前來打毁鍋灶太守謂陳須覓可靠之人具保始准開釋如再滋事惟保人是間○包探秦少卿禀稱寳山縣漕總王榖詒報稱從徐園雇坐鄔阿順東洋車至大吉祥客棧下車入内遺一紅木匣在車上内有洋烟燈諸物及憶着出尋鄔已逃去經小的獲鄔問其寄存何處則言在寓主陳厚甫處今特吊贓送案大吉祥棧夥代王領贓鄔供紅木匣係坐客自已遺忘如今惟求恩宥陳供放租東洋車爲業鄔將匣寄存實不知其來歴不明包探禀稱匣内洋烟被陳取去不少蔡太守判鄔管押二十一天罰陳洋二元贓交棧夥代領○包探張松樵禀稱李子卿報失鐵火爐二具經小的查得係積竊蔡阿龍竊去向之盤問云已售去得洋銀一元八角隨又在蔡身畔搜出洋銀六元據言在吳淞鎭行竊衣物至寳山質得又有衣服押票係某飯店失贓今特一倂送案李及飯店主賀志祥請領贓鐵店夥某甲訴稱蔡言有鐵火爐二具出售偕往李處觀看然後成交包探禀稱李曾用蔡爲夥因此熟識確曾偕甲前往看過蔡供粤人因知李鋪中專售私貨是以取伊火爐蔡太守謂爾前犯竊案及吳淞鎭某飯店之贓豈皆因專售私貨是以向之竊取乎蔡不能答太守判發捕房管押六月贓交失主分别認領收贓人價本不追叱令退去洋銀六元存俟失主投案候示○昨紀西人賈立師所駕馬車被東洋車夫蔡銀寳撞成一孔由捕拘蔡解案蔡太守訊供之下飭將蔡押候傳事主王海紀到案再訊等因昨日賈立師呈估修馬車單開明須銀十二兩包探秦少卿傳王到案供稱蔡之東洋車由孀婦周顧氏所置該氏家居租界外不能報捐是以托小的代報今該氏亦已投案該氏供小婦人夫故無依藉車三輛放租餬口照會確係托玉代捐前月已有一車充公今蔡又撞壞馬車小婦人實在無力賠償修費太守問每車値價幾何答稱洋銀四五元太守謂車夫撞壞馬車無力賠償例惟車主是問今車主係年老孤孀貧窮堪憫祗得將車拍賣酌量賠償蔡拉車不愼咎亦難辭判押七天以儆○小工俞長富與汪瑞和扛運靛靑被汪擲傷左目控經蔡太守將汪押候俞投仁濟醫院醫治視其能否痊愈再行訊斷等因已詳昨報昨日副捕頭稱俞之傷目西醫言似難醫愈本瞽一目現恐兩目俱盲汪供俞曰難醫小的願爲供養太守飭汪交人保出候示 
[法界公堂瑣案]  
　　某西人訴稱房中失去衣服疑係細崽顧阿生出店陳月明所竊因將二人送請訊究顧陳同供主人衣服放在廚中向由主人之女經理小的惟於禮拜日上樓更換檯布總之不奉主人傳喚小的不敢上樓况每晚回家必向主人聲訴如常物件主人豈不見之葛同轉判將顧陳管押諭包探於下午帶至其庽處搜尋有無贓物禀候核辦○前報記拿獲紅黑籌賭攤望風人一案昨日捕房將楊妙生解案由通事禀稱望風人旣押捕房楊卽前來探望是以一幷拘來楊供小的向開襪店大自鳴鐘附近潤昌襪店主名信和者實是小的之師兄葛同轉判押候傳到潤昌襪店主再核○包探禀稱袁小虎行竊八仙橋某染坊中篷布由捕拘案請訊袁認竊求恩葛同轉以原告不到從寛判押二天○通事禀稱小車夫湯金榜在金利源碼頭碾傷某扛夫之足踝由捕拘案請懲湯供江北人初至滬上不識程途是日適有馬車在後馳來避讓不及致車翻倒誤傷扛夫葛同轉着押候傳車庽主到案具保○包探李雲發禀稱前有萬安樓客棧客王姓偕接客人某甲看定雪靑紡綢及洋布衫褲各一身回棧取洋將衣遺忘車上車夫李啓方飛奔逃避事爲山東人李河仁所見强向賤買只肯出洋銀三元隨由小的一倂拘案通事禀稱失衣之客急欲乘海晏船往天津動身時已將贓物取去矣葛同轉判將李啓方笞責二十下李河仁笞責四十下以示薄懲○通事禀稱彩視街開設客寓烟館之王金法家有客人失去紡綢褲一條王不認賠隨由客送押捕房兹特解案請訊王供小的所開客寓每客住宿　寓金十四文客上樓晒衣時尙有二客在樓上不知何人竊去葛同轉着押候繳洋銀一元○鄭家木橋北首立興桐油店夥余子岡訴稱前　日吳寳 
 
 

Page 4

 
 
卿來謂有金華恫油一百五十六桶存在南市悅來恒來兩棧每桶重一百四十斤每担價洋六元店中人信以爲實當被借去小洋銀三角錢一百文比至南市詢問實係子虛昨日又來借錢並請店中經手觀劇適爲包探所見拘送案下得以未受其愚吳俯首無詞葛同轉判重責三百板枷號三月期滿遞回原籍○章高氏訴稱小婦人原籍姑蘇現住城内妹子阿招向在家中耕田度日現忽被烟鴇唐席氏卽金珠誘來滬上逼令賣娼阿招堅不肯從金珠遂肆凌虐事由小婦人訪悉當將阿招領回並投報捕房得由包探拘金珠送案阿招含羞帶怯雙頰微紅低聲訴稱事由蘇州人任阿張荐與金珠先付洋銀一元不料竟被挈至此地逼令爲娼小婦人不從致被兇毆鼻中血出幸由姊姊查悉始脫火坑通事禀金珠在樓上開花烟舘樓下開淸烟館每將樓下烟客拉至樓上吸花烟金珠供詞狡賴葛同轉怒謂爾係老手未便姑容判鞭背一百下枷號一月以儆○前有張阿金向新北門外某麫館訛詐自取牛肉攤上之刀㓾傷胸口葛同轉向之研訊牽涉攤主王大有昨日由保人交案同轉謂王曰爾可與麫館主有隙指使旁人持刃訛詐乎王稱今已知罪叩乞施恩同轉判令掌頰一百下○新寳順洋行收租人浦吉甫屈榮施同稱二號房客方得榮積欠租金十二元四號倪于交十三元三十六號老虎灶張王氏十三元五角十七號陳阿生五元五角廿九號范王氏八元廿七號夏鄧氏七元現已將屋售歸三德堂應將帳目淸理是以報捕傳案請訊方等同求寛限葛同轉着押候交人具保限三天内將洋繳楚浦屈又稱管房人吳明如代收房租積欠七十餘元同轉亦飭交保措繳○巨竊楊翰卿行竊金表一案近已疉紀報章昨日失主謝輔臣之兄輔卿偕亨達利西人投案訴稱輔臣於六月廿五日附江孚輪船往江西未及天明忽失考籃三隻後僅尋得二隻檢點之下已失金表一枚曁烟槍烟盤夏布衫褲碎銀一兩餘元色搭連袋一口葛同轉諭以下期投案候領 
[救山東災民啓]  
　　蓋聞大德以賑飢爲最大善以救命爲先自黃河潰漫康省流離田疇竟成巨浸廬舍胥付橫流無貴無賤逐波漂没慘爲澤國之魚無老無幼隨水奔騰痛作沉淪之鬼可憐哭聲震天呼天罔應流民遍地入地無門生靈蕩析已死者不勝計矣誰知水患未平旱災迭起十里悲亢陽絶盡田禾隴麥羣黎傷旱魃食盡樹皮草根委瘠同於鵠瘦目何忍覩哀號等於鴻嗷耳不堪聞母悲兒生偏逢此凶荒子哭父死卽臨於旦夕兄弟環啼待黃泉而相見妻孥聚泣灑血淚以何窮賣兒鬻女割斷肝腸易子析骸遑惜骨肉况復終日臭氣薰蒸乏藥乏醫染疫而死者濟濟轉瞬冰天凛冽無衣無褐因凍而斃者紛紛嗟乎屍骸徧野行路興悲饑饉連年彼蒼曷極然天雖降兹浩劫而人皆有此惻隱情必權其所急莫急於性命相關事當審其所重莫重於死生攸係如謂救災之無益但騐往事而倍明漢伏湛分俸貸飢公侯立至唐蕭復鬻業行賑僕射榮封眉山蘇學士之租賣田以活鄕里兄弟胥宋代名儒桐城張相國之翁售屋以濟飢民父子皆熙朝宰輔倪閃出錢濟飢狀元報捷孟球典衣施米五子登科劉商命終因救災而享壽祝染無嗣由賑濟以得男歴觀福報古今不爽伏願當代仁人各發慈心或量力樂輸或苦口勸募急救天災不必區分異域助活人命何殊再造恩公命迫一朝禱深百倍謹啓 
[懷孫君君異日本使者卽步韵奉題大著春風疉唱集]  
　　乘長風破萬里浪君去滄溟奇蹟探欲使殊方德威播豈徒騷客姓名諳量才以尺去天五振筆成文唾地三憑仗鴻猷通絶域春風莫唱望江南[  上海弟黃協塤夢畹生呈草]  
[浙省撫轅抄]  
　　七月初五日同知吳軾交缷海寗州回省禀到桐廬縣夏之時禀知奉藩司委代理禀見叩謝卽辭赴任蘭谿縣陸邦輝禀見銷發審差叩辭赴任候補知縣李續祜禀知臬司委讞局帮審差禀見叩謝○初六日署東防同知胡義贊由海寧專丁來省禀知交缷請暑熱改○初七日史恩緯禀銷寗郡公幹禀知藩司委署象山縣事禀見叩謝徐國柱禀知臬司委讞局帮審差禀見叩謝新選湖州府經歴陳壽彤禀安叩辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[白荷花一律錄請夢畹生政刊]  
　　雨餘凉爽逗銀塘素艷凌波淡夕陽高士由來多潔癖美人原不藉華妝瑤池月照亭亭影玉井風來冉冉香花氣四圍塵不染頓教炎燠此　忘[  惜紅生初]  
[上海四馬路文報局内恊賑公所經收山東奉天賑捐五月下旬淸單]  
　　念一日○安徽支應局交來宿州正堂何明府曹平銀四百兩又和州正堂羅明府曁游兵營守備局游戎曹平銀二百兩以上共申規元六百四十四兩四錢四分八厘○安徽太平府丁慰農别駕當塗縣蕭京伯明府兩君　募曹平寳銀二百兩申合規元二百十五兩一錢○湖南衡陽縣正堂樊琅圃明府湘平銀五十兩又來衡陽紳士楊斗垣翁募楊同榮堂楊四怡堂楊培德堂魏樹德堂四戶各銀四十兩楊斗垣翁經手各善士錢八十三千文譚久佳堂二十千文黃滋圃軍門蔣雲圃軍門賀順德堂王明遠堂周日新堂楊留餘堂楊仲章楊春暉堂楊敦厚堂易文秀蔣詒榖堂十一戶各十千文羅鴈臣羅柱卿兩戶各八千文羅詞臣六千文以上實收湘平銀三百五十兩共申規元四百二十二兩又來蔡雲　少太太繡珊小姐黛珊小姐三戶各二元○本埠肇隆猪行求諸事平安日本爐坯洋二十元○漢口益昌永鹽棧知有氏十元○本埠源記來長崎鼎泰號募怡德泰昌德泰昇記森茂五戶四元　益隆盛隆兩戶合四元仁泰三元長海氏恆記和昌大興隆四戶各二元裕和錦昌兩戶各一元○隱各氏二元○金陵公成典衆友十二元又銅洋一元又募白鹿堂三元○仙鎭集善堂同人五六七月分月捐移賑十四元○金陵邊營秩祜堂陳二元杭州嘉祥泰綢莊二元又爛板洋一元○湖北武穴椿茂兆號募謙和三百文程厚餘二百八十文同發恆裕兩戶各二百文黃茂盛一百文以上實收洋一元江小樓一元漢口全泰盛信局募無名氏二元守誠堂興記志立堂無名氏四戶各一千文不留名無名氏兩戶各錢五百朱哈春堂錢四百興泰錢三百朱奎公記兩戶各錢二百吳山朱華記無名氏陳姓朱記義茂祥興朱記志記無名氏無名氏炎記無名氏十三戶各錢一百以上實收英洋二元又錢七千四百無錫浦正昌號來浦竹卿一元浦厚齋浦嘉賓兩戶各銅洋一元金陵李養源堂錢四百○本日共收規元一千二百八十一兩五錢四分八厘英洋九十四元日本爐沛洋二十元銅洋三元錢七千八百合倂聲明 
[上海四馬路文報局内恊賑公所經收山東奉天賑捐五月下旬淸單]  
　　常熟疑善堂賑所募第七批賑欵蘇硯耕五十元古里居士求合家四口平安瞿伯森爲先父養恬公妣馬孺人求冥福兩戶各十元張杏書先父週年懺資移賑琴東古里兩戶各四元銅劍閣主人三元夏俊明不留名兩戶各二元王雲山求病愈德仁里民陸竹均求先父冥福王誦莪與善居雙遠樓仲陸氏鐵琴主人王桑氏王蕙記王沈氏願凈逡學十二戶各一元馬舜卿五角無名氏九百文李壽堂六百八十文許大隆五百五十文顧二觀四百文義隆桶　三百十五文黃巧生高鶴亭徐子賢漱山房施亮廷王鶴庭陸建新祥記無名氏福記陸載仁王恆德瞿煥康陳月方隱名氏具文彬羅用攀徐子延無名氏十九戶各二百文不劉名三百六十文狄少三劉春觀顧勵之周雲生　義安謝潤興李殷氏楊良陸雅松顧靜江張和陸觀葛字珍任萬興陸涵孫王子純方義隆吉祥豐羅記黃記無名氏隱居士楊記沈記羅記隙記廿五戶各一百文以上實收英洋一百零六元虛對開一個銀一錢太倉繆衡甫翁來施文明翁　有心居二元樂善堂孔增軒無名氏王承興邱介眉曹占穉不留名施大順八戶咎一元裕大七角倪德身黃維揚吳飛臣唐少記四戶各五角金國榮馬韻樓沈嘉榮三戶合一元金華記四角金馥林湘胡氏兩戶各三角陳景韋顧榮先沈文記三戶各二角薛補記陸金相施裕卿三戶各一角乾元行六百五十文貽谷堂吳王裕泰二戶各五百文厲錫堂施朝相劉進生沈萬茂汪德寳胥生華王紀崑陳廣賢張連生施文記虞廷春玉兆榮厲開生卲本源莊柳袍費照豐陳雲祥厲秀山厲雙林孫維新湯禮門廿一戶各三百文萬曉雲含英氏楊乾記余開記四戶各二百文以上實收英洋廿四元又太史第聞穉川翁募聞素美王修德聞拓陰無名氏無名氏節儀五戶各一元聞玉記陳雅微聞浣薇聞院花九齡重子聞拾翠聞訪箕七戶各五角繡餘室四百文勉力　二百四十文俞善　聞綏之兩戶各二百文以上實收英洋九元虛對開一個嘉興申昌號來福善經王福昌翁五允又來王少溪翁五元漂陽吳慶泰號五元蘇州趙曾三翁募明皈氏六元趙陳氏二尤黃徐氏趙尤氏一元○衍來餘杭章望齋翁二元蘇城太史第潘來壽安主人求保産體平安八元又香資移賑二元○仙鎭藩錫堂爲七五小孩求消災降福易長易大四元浙寗　廣局曁葉祝慶翁一元無名氏一元曹姓來經資移賑三百文○○本日共收規元二千另四十三兩另一分八厘英洋二百三十二元虛對開二個銀一錢錢三百文合倂聲明 
 
 
 

Page 10

 
 
   
 
