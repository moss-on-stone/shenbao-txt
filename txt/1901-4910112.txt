# 1901 - 157 - 4910112

 

Page 1

 
 
[續解振銀] [  申報館協振所謹啓]  
　　奏中頻年苦旱赤地數千里人民相食奇慘難言前由潘振聲大善士跋涉長途携貲親往振撫敝所籌集規銀一千兩浼楊子萱太守匯寄前去以資佽助茲得來電備述三秦災况更甚于前値此靑黃不接之時餓斃者日以千百計敝所從諸君子後不忍以事當艱窘廢于半途因又籌集規銀一千一百二十兩浼施子英觀察匯交潘大善士散給𩚑黎所望薄海仁人腰纏慨解俾陜省數十州縣中嗷嗷中澤之鴻免致轉于溝壑則望雲九叩銜結終身已肅此布陳㐲維垂鑒 
[江南仍宜舉行鄉試說]  
　　本年三月十四日行在禮部奉旨各直省鄉試前年降旨將恩正兩科歸併於本年秋間舉行現在和局將定各士子觀光志切自應仍遵前旨一律舉行著該督撫各就地方情形詳細體察有無窒礙之處迅卽據實電奏朝廷嘉惠士林有加無已海內懐鉛握槧之士欽承綸綍咸思各勵所學以求一日之知旣而兩江總督兼南洋通商大臣劉峴莊制軍以邇來時局尙未大定長江一帶聞有票匪鹽梟遊勇及各會匪定期合夥起事又訪有回天票匪運銀十萬兩並炸藥多箱入江潛謀不軌深恐照常開考驟聚上下江數萬人於省城稽察難周奸宄易於混迹未免滋生事端爰電請軍機處代奏請將本年鄉試展至明年秋間舉行旋於十六日欽奉電旨允行仰見聖鑒審時度勢之深心與疆臣思患預防之至計顧全大局欽佩曷勝雖然草莽下士竊有不能已於言者夫考試一事爲國家拔擢人才之要務雖現在所試之時文試帖庸爛膚淺誠不足以網羅俊傑之才然祗宜改絃而更張不可因噎而廢食况自去歲中外交閧而後各省大都因教案牽涉曾受指摘於外人惟本省人民仰體聖明懐柔遠人之心曁上憲愼重邦交之意與外人視同一體耦俱無猜半壁東南最臻安謐今忽然停試似不足以慰士心至慮考試時匪人乘間蠢動無論省垣防守嚴密本未必有意外之虞且現在逆匪徐春山己在滬上拘獲解赴白下行將明正典刑元惡旣除餘匪當亦濳鱗輯羽斷不敢因而生心是卽試事照常舉行又何至復生他變然此猶據事理而論尙未就情勢以衡也至今日行在傳來電音知雲南貴州兩省主考已於四月二十五日奉旨簡放竊意此後欽承簡命者當不止此數人得遂觀光者斷不止此兩省在雲貴等處雖去今兩年民情靜謐並未別肇事端誠不宜阻其進取之路然以江省之中外錯處仍得宴然無事其情形難易正自不同乃於彼則依然舉行於此反因而展緩揆諸情勢殊屬偏枯故愚謂朝廷或因和約雖將告成時局尙未大定因而將各省試事一律停止亦未嘗非切要之圖惟他省若仍舉行而江省轉抱向隅之憾非特無以慰士心亦無乃非朝廷一視同仁之意乎或曰自奉諭旨後文闈供給早已停辦現在卽欲舉行恐將不及然考國初各省鄉試本未嘗定於八月時有遲至九十月者讀順治康熙等朝東華錄紀載班然可考至咸豐九年金陵失守鎭揚旋陷而是年十月仍借浙闈舉行鄉試同治三年六月克復金陵其時赤地千里百物蕩然兩江督憲曾文正公奏請於是年十一月補行試事往例具在援引何難况今和局已成回鑾在即而逆匪徐春山又已一鼓成擒行將授首沿江各省高枕無憂及此時由大憲奏請皇上簡派通達今古之主司俾得拔取人才爲國効用其亦中國轉弱爲強之機乎涉筆及此不禁拭目俟之矣 
[硃筆恭錄]  
　　四月十八日內閣發抄吏部具奏內閣漢侍讀學士一缺奉硃筆圈出劉宇泰補授又管理八旗官學大臣一缺奉硃筆圈出徐會灃又欽天監左監副一缺照例將右監副徐桓轉補所遺右監副一缺奉硃筆圈出古啓圖又擬補國子監學正二缺奉硃筆圈出韓杜劉嘉琦補授又截取掌山西道監察御史陳應禧掌陜西道監察御史吳鴻甲掌貴州道監察御史孫朝華均奉硃筆圈出著照例用又保送刑部主事鄭興長奉硃筆圈出著交部記名以直隸州知州用又工科漢給事中一缺奉硃筆圈出潘慶瀾又坐糧廳監督曾厚留任一摺奉硃筆仍遵前旨留辦一年又國子監蒙古司業一缺奉硃筆圈出清茂補授又吏部員外郞等缺奉硃筆圈出文通補授員外郞怡廉補授主事又蒙古員外郞一缺奉硃筆圈出榮昌補授又檀璣應否仍留學政任奉硃批著仍留學政之任欽此 
[本館接奉電音]  
　　昨日午前西安行在飛電傳來上諭四道敬謹譯登○四月二十五日行在內閣抄奉上諭正白旗護軍都統著載斌補授欽此同日奉上諭通政使司叅議著甘大槐補授欽此同日奉上諭本日奕劻李鴻章具奏各國議定滋事地方停止文武各考試五年一摺據稱順天太原地方鄉試仍應停止其單開山西省之太原府忻州太谷縣大同府汾州府孝義縣曲沃縣大寗縣河津縣山陰縣逆平府文水縣壽陽縣平陽府長子縣高平縣澤州府隰州蒲縣絳州歸化城綏遠城河南省之南陽府河內縣鄭州光州陳州府浙江省之衢州府直隸省之北京順天府保定府永清縣天津府順德府望都縣肥鄉縣新城縣通州武邑縣景州灤州縣東三省之盛京甲子廠連山于慶街北林子呼蘭城陜西省之寗羌州江西省之鄱陽縣湖南省之衡州府等地方均應停止文武考試五年著各該省督撫學政遵照辦理出示曉諭欽此○二十六日奉上諭雲南正考官著吳魯去副考官著馮恩崑去貴州正考官著呂佩芬去副考官著華學瀾去欽此 
[武英殿災續述]  
　　京師武英殿火灾前已照譯電文紀諸報簡兹得本館訪事人來函云武英殿在太和門迤西皮儲列聖欽定諸書板片四月十八日之晚雷雨交作迨初更後雨勢稍殺而天甚昏黑城外居民忽望見內城紅光燭天恍若赤城霞起無奈洋人夜禁綦嚴莫敢往探直至天將破曉光燄始衰次晨詢之知武英殿竟兆焚如此殿曾於咸豐十一年陡遭回祿書板蕩焉無存近數十年重復庋藏棗梨充棟殿外有一古樹霜皮黛色濃蔭參天是晚霹靂一聲火從樹出延及殿屋以致一發難收當洋兵入京此殿無人値宿遂一任火勢蔓延比各　營水龍到來而傑閣危樓悉已化爲灰燼矣 
[大興土木]  
　　京師友人來信云去秋迄今內廷宮殿多被聨軍毀壞刻下皇上將奉皇太后回鑾特降綸音內廷預備各事宜著傳論世續屇時先爲料理等因世君奉諭後卽飭祥茂興隆天德聚豐官四木廠諏吉四月十八日起每日辰刻傳集瓦木匠二百數十名至午門前按照花名點進次第興修所需工料銀俱由內 
 
 

Page 2

 
 
務府廣儲司發給 
[擴充使館地址章程]  
　　京師訪事人云東交民巷一帶擴充使館界內居民產業前經各國使臣出示限華歴四月初八日以前各持房契地單至紗帽胡同公所報明以便酌償價値迨四月十二日辦理擴充使館界務局復出示曉諭並附章程十四條兹特照錄於左其示曰爲曉諭事照得擴充使館界內民產所有收契發價一事現已妥定章程十四條合亟出示爲此示仰界內各業戶人等一體遵照毋違特示一界內民產應以契據爲憑凡業主持有契據者自曉諭後立卽呈出交本公所掛號先行發給印收聽候查騐房地是否相符以憑辦理一凡有契據者呈騐查勘相符應將印收繳回換給領價憑單須俟特行出示另定日期以便持單領銀其間如有盜典盜賣者及各項轇轕不清之事須於限內呈報聽候查辦倘逾限不報一經發價後作爲結期其查有不符者另行核辦一契毀無存者准將四至開明取具近鄰切實保結呈報掛號聽候勘騐明確再行發給憑單以便持單依限領價一按照上年西歴十一月二十六日告示內所載使館界址所定四至由海岱門城門順大街至東長安街一帶又自前門內棋盤街一直往南至城牆在此四至之內所有房產契據凡由上年西六月二十日卽華五月二十一日以前所立者方作爲確據一爲防守使館起見必順四圍有隙地一叚所有隙地之內必得留有房屋其隙地內房基應行給價自長安街以北所展寛八十邁當之內所有房產契據亦應呈報界務局查核以憑辦理一所定界內如有華民以私產或租或典與各國官商者卽應將合同情形欠銀數目報明本局以便清楚辦理一房間院落有已爲各國圈入圍墻之內者一律剷鋤平坦或已起造新房以致某某界限無基應先將所圈之地統行丈量清楚俟與各戶所呈契據四至彚總核對相符聽候劃清給價一界內所佔官署公所之地應一律查明四至登記以免牽混一凡廟宇如係私產與民人之產一律辦理一界內鋪面房間如爲原基所有續經鋪商修理整齊者此次房銀應全歸業主承領如爲原基所無經鋪商自行添造者應由該商與業主會同呈報聽候核辦一界內民產有全家殉難者業主無人應作爲官產如有冐認情弊一經查出定行從嚴懲辦一界內所佔民產如有因產業轇轕爭執之事應由中國地方官公平聽斷一各戶產業領價時應具結呈案一所有房間應給價若干隨後另行出示 
[德軍出都]  
　　京師訪事友人云德國水師撤退後統帥華爾德西氏旋於本月十七日督率陸軍大隊千餘人由禁城南海出大清門正陽門迤邐赴天壇乘火車出都中國議和全權大臣慶親王李傅相皆至南海餞送沿途派華巡丁鵠立兩旁各國統兵官派隊護送至天橋迄南俟華統帥登車而後返 
[德員交替]  
　　京師訪事人云客歲德員柯達士君因病回國刻已痊愈馳返都門示期本月中旬某日任事其庖代之格君卽於十六日乘火車出都隨帶兵士二百餘人 
[示緝匪徒]  
　　京師訪事人云德界巡查街巷事務業於四月中旬某日交與華巡勇經理不意甫及數日即有匪徒在孫公園一帶施放洋槍華巡勇聞之急報知緝捕局轉稟城憲城憲大怒立飭各段緝捕局遍張告示嚴緝匪徒連日派勇偕洋兵在肇事處左近嚴密巡查尚未捕獲匪犯茲將各局告示照錄於後緝捕局爲嚴行曉諭事現奉五城察院牌行照得本日五點鐘時前孫公園附近一帶連放數槍殊堪詫異現在德國交還地方接辦伊始竟出如此情形實屬膽玩已極急應嚴密查拿務獲從重懲辦以儆效尤爲此出示剴切曉諭爾商民人等知悉倘再有敢施放洋槍者立卽拿獲以軍法從事决不寛貸懍之愼之毋違特示 
[除莠安良]  
　　保定友人來信云省城所駐各國聨軍行將退盡嘯聚境內之拳匪土匪票匪經直督李傅相派呂道生軍門帶隊鵰剿旋復諭令曹直剌景郕帶同佐貳數員訪拿首要解散脅從各村民不准藉團練爲名窩藉匪類誠除莠安良之要政也 
[英仍患旱]  
　　昨日英京倫郭來電云英國天時亢旱播種艱難日前雖得小雨尙不足霑漑農田邇來依然天氣亢晴田疇龜坼故三農無不憂形於色 
[香港患疫]  
　　西字報云歴年香港疫症時盛時衰終未根株盡絶今歲時疫流行較往年尤盛寄語衛生者尙其愼益加愼哉 
[議裁吏胥]  
　　武昌采訪友人云湖廣總督張香濤制軍接奉行在電音知朝廷講求新政力圖自強以部吏納賄攬權深堪痛恨已諭令各部堂官槪行裁汰又以若輩藉端舞弊各處皆然外省院司各衙書吏甚多亦難保無舞文漁利情事自應一律裁汰以示廓清至鈔繕文牘之人卽於候補佐雜中擇心地明白文理通順者承其乏日後著有微勞亦准擇優薦摧遂札行藩司瞿方伯臬司李廉訪會同籌議矣以期擇善而從 
[逆匪成擒]  
　　武昌采訪友人云本月二十二日天未黎明湖廣總督張香濤制軍密飭督中協吳協戎元愷護軍營統領張游戎彪率同麾下弁勇馳至省垣馬家巷某姓寓所拿獲自立會匪四名解往督轅硏訊供詞秘密外人胥不得知次日清晨協戎復策騎至某公館就池水中起獲洋槍刀械甚多一併解往督轅交納聞四匪久出沒于長江一帶與康逆聨爲一氣陰肆狡謀今兹濳匿鄂垣意圖作亂不知因何敗露得以悉數成擒也 
[查拿匪首]  
　　聞之省垣官塲中人云本月某日江蘇巡撫聶仲芳中丞接奉兩江總督兼南洋通商大臣劉峴帥密電內開江蘇候補佐雜中有姓　名鍾者現被梟匪某某等供攀云係帮中首領應請拿解歸案訊辦等因爰卽札飭蘇州府嚴密拘拿旋查得王現當硝磺局差聞有風聲早經逃避有知其底蘊者謂王籍隸安徽性好賭博家貲蕩盡流爲私梟浪蹟江湖開塲糾賭不逾時卽厚資坐擁梟黨遂推爲首領聽其指揮嗣經原籍地方官訪拿深恐無從掩飾遂報捐佐雜分發江蘇曾當某處保甲差迨去年奉檄采辦硝磺所獲益復豐膴日內中丞方通飭各營縣一體嚴緝務獲究懲然係得諸道路傳言確否須俟訪事友人函告也 
[整頓營伍]  
　　金陵訪事友人來信云此間標防營伍碁布星羅統帶各官講求訓練者固不乏人而武備廢弛徒糜餉項者亦復不可勝數兩江總督兼南洋通商大臣劉峴莊制軍愴懐時事力圖自強孜孜以整軍經武爲心札飭督標護軍新元字等營總統楊鏡巖軍門詳加查閱分別勸懲軍門輪日詣各營詳杳虛實強弱情形不稍寛假　營勇丁久習酣嬉毫無紀律至是自知無從掩蓋乃於本月某日勉強開操軍門閱之勃然震怒欲將管帶官按照軍法從事嗣經他營統帶環跪乞憐乃予限一月訓練純熟禀候莅營再閱如果難期振作定連前罪幷懲一時各營將領聞之咸不寒而慄 
[統制接篆]  
　　鎭江訪事友人云簡授京口副都統奇統制克伸布由西安行在陛辭東下秉節抵金陵謁見兩江總督劉峴帥及江寗將軍崇右帥小作句留旋於本月二十三日駛抵京口常鎭通海道長久山觀察現任副都統吉晉軒統制齊集水陸總巡局陳設香案跪請聖安禮畢八旗官員紛紛禀見迨辭出統制卽排導入城詣將軍巷暫駐示期二十四日接受關防吉時旣屇統制朝服出堂望闕行謝恩禮然後拜印升座受屬下各員叅見禮畢入內小憇隨命駕赴文武各署謝步吉統制則於晚間八點鐘時挈著乘招商局江永輪船赴滬江瀕行文武各官及八旗弁兵咸往江干恭送 
 
 

Page 3

 
 
[奧艦過潤]  
　　鎭江訪事友人云本月二十四日午時有一奧國兵艦由上游駛抵京江下椗有頃艦中兵士舍舟登岸羣至鳥洲山遊覽常鎭通海道長久山觀察恐肇事端特派水陸總巡周錦堂游戎督勇妥爲保護 
[設局籌捐]  
　　漢口訪事人云前湖北施南府魯蓮溪太守奉上憲札委辦理順直善後振捐就漢鎭太平會館設局世有樂善好施者尙其解囊佽助也可 
[松試十二誌]  
　　松江采訪友人云本月二十六日江蘇提督學政李大宗考試華婁兩縣文童天未黎明即鳴砲開門點名給卷是日華亭首題小人哉樊須也至授之以政婁首題吾其與聞之至如知爲君之難也通塲次題齊楚雖大何畏焉詩題賦得魚戯新荷動得新字五言六韻 
[潤州火警]  
　　鎭江訪事友人云本月二十三日之晚八點鐘時銀山門大街元昇泰雜貨鋪後進樓上忽然失火霎時紅光四射上燭雲霄是處離洋塲及天主耶穌各教堂不遠常鎭通海道長久山觀察深恐匪人乘機滋事急帶小隊多名臨塲彈壓未幾丹徒縣莫嶼香明府以及水陸總巡江勝各營官弁先後戾止督勇救援吳回氏始興盡而返然已焚去樓房八間所堆糖油各貨不下萬餘金殊可隣也 
[白下官塲紀事]  
　　金陵訪事友人云去年正任湖北提督武衛先鋒左軍統領張蘭陔軍門奉調北上師潰而歸兩江總督兼南洋通商大臣劉峴莊制軍眷念前勞不忍遽令屏棄飭將逃勇照數招足駐防淮揚一帶運河本月某日軍門因公至省趨詣督轅峴帥延入花廳茗談良久而出○兩江總督劉峴莊制軍前曾應詔保舉兩江營務處陶榘林觀察給咨赴行在蒙恩召見兩次奉對稱旨諭令仍回原省聽候升用近已陛辭南下於本月二十一日行抵省垣○正任碭山縣知縣陳大令諴爲前任上元縣調任銅山縣陳諒山大令謨之胞弟本月某日經江寗藩司恩藝棠方伯調署六合各寅僚方相稱賀忽接珂鄉來信驚悉太夫人已賦仙游例應丁憂開缺爰浼游大令師程就近向憲轅呈報禍福無常喜憂並至時耶運耶吾不得而知之矣 
[上海官塲紀事]  
　　昨日提右營叅將廖楚材叅戎探悉江南提督兼自強軍統領李壽亭軍門由江陰防次秉節登桯將次抵滬爰率同所屬各武弁赴大東門外大馬頭恭迎○昨日寳山縣金苕青大令因公來滬趨詣蘇松太兵備道轅謁見道憲袁海觀觀察旋至上海縣署拜會縣主汪瑤庭大令適大令別有要公飭丁檔駕○昨日太倉州州同臧蓮夫別駕因公來滬命駕至上海縣署拜會縣主汪瑤庭大令大令飭丁檔駕 
[二麥豐收]  
　　本年上海縣所轄各鄉田中牟麥收成豐稔黃雲萬頃餅餌香聞各圖圖董地保已於昨日循照向章偕投上海縣署禀報矣 
[茶捐難辦]  
　　日前有自稱職員之王泰清及蔣溶投上海縣署禀稱陜省被災較重飢民待振孔殷擬仿照某縣籌振章程抽收茶捐凡各茶肆售茶一碗酌抽錢一文派司事按叚往收給發捐票除開支辦捐司役人等工食外按月彚數繳解籌辦陜西振捐局以資接濟等情旋經縣主汪瑤庭大令批示云察核禀詞雖爲藉充振欵起見但茶捐數目零星遽難集成巨欵車薪杯水無裨振需該職等旣爲施紳襄辦振務應卽另行設法籌勸俾資接濟所請應毋庸議 
[失火脫逃]  
　　上海縣署捕役夥朱阿二混名油嘴阿二家住本邑小南門外昨日天將破曉室中忽烟燄迷漫幾釀燎原之禍幸某屠夫過其門瞥見情形叩關而入竭力救熄得免成災事後經南巿二十三七鋪巡防局委員邱友林二尹訪悉飭勇傳朱訊究及勇至其家而朱已逃避出門無從蹤跡矣 
[小心火燭]  
　　前晚南巿裹郞家橋某竹器店不知如何遺火延及牀幃其光熊熊幾有燎原之勢店中人尙未覺察幸爲鄰人所見叩扉入內汲水狂潑始得火滅烟消次日十六鋪巡防中局員黃衡堂二尹聞之飭地甲傳到店主徐阿俊研究情由徐稱老母年高因捕蜰蟲所致無心之失尙乞恩寛二尹諭以此後務宜謹愼小心徐叩謝而退 
[賴婚候辦]  
　　有周慶者不知何許人自幼由王官裕及金生作戈聘定美租界西華德路徐鶴鳴之女爲妻邇者摽梅已屇意欲擇吉完姻徐妻郁氏嫌周家况寒貧串同所私浪子陸鳳寳意欲將女另行擇配周聞之心不能甘遂於昨日投英美租界公廨具詞禀控讞員張柄樞司馬准詞飭差持票至虹口捕房協同包探孫阿新將氏及陸一併拘獲帶回聽候訊辦 
[巡察西兵]  
　　本邑英租界南京路泥城橋東首新捕房對面有空房兩幢邇經西人賃爲巡察處日夜派巡兵列坐門前外或有滋事兵丁經巡捕邏獲卽解至此處問明𨽻何國軍營以便解請統帶官懲辦詢保衛地方之良法也 
[英兵操演]  
　　前日午後英國水軍在泥城外賽馬塲操演步伐約礎二點鐘之久始振旅而返前驅奏軍中之樂後以大砲殿之隊伍整齊觀者如堵 
[英美租界晚堂案]  
　　張雲亭控左守山以田單二紙抵借洋銀延不取贖等情讞員張柄樞司馬准之飭差往提左恃其兇頑恣行拒捕旋經某包探協力拘獲解請司馬訊懲暫行管押前晚提案覆訊張訴稱光緒二十五年左以田單二紙計田二畝有奇倩嚴桂卿冋小的先後抵借洋銀一千三百五十元迄今日久延不取贖核計本利應共二千三百元向索避匿求恩追給左供小的刻已邀人調處决不再延求恩寛限司馬著還押限一月內理楚違干重比 
[英美租界公堂瑣案]  
　　張阿福竊取胡瑞喜家衣物經包探張阿五緝獲解案請究讞員張柄樞司馬商之白繙譯判責一百板遞解回籍○謝招林竊取盛公館內白玉盃一枚經包探邊槐洲緝獲解案禀稱盛公館現已遷至湖北無人投案領贓司馬判責二百板贓仔捕房待失主具領○姚記長竊取洪阿榮家衣服烟袋等物經包探顧阿六緝獲解案請究司馬判責三百板○沈生榮竊取工部局所儲松板一方經一百十七號巡街捕拘入捕房捕頭令包探顧阿六解案請究司馬判責一百板枷號一月○流氓胡開仁沈阿多專在外虹橋一帶遇事生風藉端訛詐前日向鄉人張福生強借洋銀不允所求將張所佩對時表攫去經包探張阿五拘獲解案請究司馬判責四百板枷號二月○吳松立王錦榮向王阿二藉端訛詐經一百五十九號巡街捕拘入捕房捕頭令包探顧阿六解案請究司馬判各責二百板交人保出○虞道遠竊取李金寶家衣服被窩銀首飾等物經包探郁仁初拘獲解案請究司馬判責二百板○流氓張榮泉糾同羽黨冋潘乾士訛詐不遂所欲將潘毆傷經包探竇如海拘獲解案請究司馬判責二百板枷號十日○流妓曹桂寶躑躅中途強拉過客經二百三十九號巡街捕拘案請究司馬判責手心四十下示以薄懲 
[美租界捕房紀事]  
　　昨晨積竊陳順法不知在何處竊得綢衣四件携至北河南路某押鋪質錢包探劉光震見之連贓解入捕房捕頭令押候解送公堂禀請讞員張柄樞司馬究辦○昨日清晨跑灘賊姜阿元混入外虹口某馬頭上貨棧中竊取舊鐵若干携之而出適爲管門之印度人所見扭交某號華捕解入捕房捕頭令押候轉解公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　蔡森榮控媳婦殷氏逞蠻違忤殷氏又控丈夫蔡文卿寵妾棄妻前晚　主汪瑤庭大令升堂研　　　供　　當　隆洋行買辦娶妻殷氏閱十餘載生有子女五人邇將首飾借與伊姊丈某中質錢且在外冐外借貸母親屢次訓　非但不　　　　詈駡至本年二月歸寗母族一去不回前月母親病故並不來家恃服肆無忌　一至於斯求卽斷離感　無旣殷氏供小婦人家有　　　兄在德華銀行爲夥姊丈某甲因有正用托小婦人代措銀兩現在此欵早已清還丈夫自納某姓女爲妾卽　小婦人　眼中釘邇有妾　　使邁　以小婦人違忤等詞投案誣控大令諭令當堂　丈夫服一仍歸夫家安分自守並諭文卿以後不准虐待妻子如違重懲○沈　照　朱阿全毆傷　姪舁送縣署　請騐傷前晚大令飭差提朱硏訊沈供現在姪　傷勢沈重求賜叩寃見證人陳坤　供小的　　堂　阿　　至沈伯　所開烟館內吸烟時朱亦在內臨行小的照付烟資朱堅欲代給小的遂與阿新回家役不知朱因何起　將沈姪　　小　　　　情形不敢妄指阿新所供相同朱阿全　供支吾令詰沈曰　姪究被何人毆傷沈執定朱毆朱仍狡展不承大令喝令掌頰二十下笞臀　　　鞭背七十下始認兇毆不諱大令飭收押所中隨判令將陳坤和掌頰五十下笞臀二百板阿新掌頰五十下○謝錫　控謝阿全縱火焚屋大令研訊之下阿全供錫卿在門外搭蓋牛棚有碍風水以致九日內叔父及妻兒相繼而亡小的是以縱火焚燬謝錫卿供伊家死者確有三人實與牛棚無涉大令著將阿全交人保出賠錫卿洋銀三元 
[南市捕房紀事]  
　　間夫袁五龍向與蕩婦饒江氏私識前日氏忽背袁而遁袁追至萬裕馬頭將氏扭住十五號巡街捕見之一併拘解捕房捕頭詰得氏夫饒阿品現方駕舟外出因將氏交人保釋袁押候核辦○前晚十號巡街捕見　賊王小寳在馬路中東張西望　之盤詰稱係某捕役之夥因卽拘解捕房捕頭令押候查明然後送解馬路工程局禀請總辦葉孟紀司馬訊辦○前日小陔吳小弟在馬路中徘徊觀望某號巡街捕見之恐入匪人之手帶至捕房捕頭令送普育善堂留養待家屬認領 
[法租界公堂瑣案]  
　　永興洋行西人控王明淮盜　貨物吞沒銀一千餘兩等情讞員杜枝園大令飭提未獲因將王妻章氏拘押捕房昨日捕頭令某包探　案禀稱小的聞繆舟榮言之娓娓謂永興行主曾接一匿　信歴指　有　通包探情　請　　　情　永興行主偕買辦陳松卿投案請追繆供小的在大　洋貨號執業偶至永興行聞洋人言及　有賄通包探之事　竟　虛是　不得　知大令惡其多事申斥一番叱　退去王章氏還　再核○徐漢　混名東洋阿二　孀婦郁蔣氏騙去皮箱　　値銀三千餘兩致被控諸公廨昨日包探解案請訊郁蔣氏呈遞失單一紙請卽究追劉供皮箱二口已交入捕房尙有二口及首飾衣服約値銀一千餘兩求准交保出外楷還大令准交的實人保出限下禮拜二繳案○大羅　行出店人楊言章私取酒桶一百餘口被控到案杜大令訊知與細　周福生同謀押候提　　奪　日包探將周解案大令　之詰究周供稱小的知楊行竊酒桶將情告知殺拉夫某甲遂被誣扳求　明察大令著一併押候嚴比○前者胡德明　昌　控掮客吳如泰冐收華盛紡紗廠煤價銀二千餘兩大令著押候覓人保出赶緊理楚昨日原告投案求追復有宋福林者呈遞　詞請　吳　欠銀一千八百兩　供此項定貨並未出棧豈能作準大令諭令覓殷實人人銀兩保出外限五日內埋清○著　流氓王阿茂卽打鐵阿茂前因戳傷靑浦縣馬快吳春榮被控到案大令訊取口供飭送上海縣署移解靑浦　歸案訊辦不知如何竟浦人朦保出外事爲大令所聞函致上　縣署將王帶回昨日略詰情由諭令枷號一月期滿重責五百板○劉張氏訴稱前晚被賊竊去衣服燭臺等物報捕後拘獲竊賊李金標今聞解案請即訊追大令判責三百仮○趙小園訴稱小的由寍波乘江天輪船來滬被陳阿元竊去烟槍　枝報捕查獲原贓請即訊辦大令判枷號一月笞責四百板贓給失主具領 
 
 
