# 1900 - 139 - 4909736

 

Page 1

 
 
[勸募印度振捐] [  申報館恊振所啓]  
　　印度自前歲突遘奇災遍野哀鴻死亡相繼迄今沈災未澹嗷嗷待哺者計有五兆人之多先由英大律師担文君致函本館請爲設法募捐而英總領事霍畢蘭君又復繕寫華文馳函告急兹將原函刊於本報後幅竊思救災恤鄰古人所重自昔秦輸晉粟越饋吳糧簡册流傳稱爲盛事况曩歲中國晉豫洊饑外洋樂善之士曾捐助巨金全活甚衆今印度亦遘奇荒揆之理尚往來之情自應代爲籌募四方好義君子想能不分畛域慨解囊金俾本館協振所得不負英總領事殷殷委託之心而印度災民亦得受仁粟義漿之賜引領延盼九叩以求倘荷慨捐請卽交本館協振所掣取收條隨時彚解並當另錄淸單以淸眉目虔叩仁施諸維德鑒 
[廣學會精輯中東戰紀本末三編每部一圓李傅相歴聘歐美記九九新論各三角半新學彚編八角翻刻罰懲]  
　　中東戰紀袜議編售出萬餘部美不待言今精輯三編冠以綸音繼以新政奏疏章程皆不朽之鴻業而以英兵部觀戰紀實作戰紀官書華　美使電報作和戰定論條約公牘作戰後關键中西論議作和後箴言是皆林樂知進士蔡芝紱徴君之精心結撰中國久安長治實括於此四十萬言共與　續編文學策合釘十六本者定價二圓八角○九九新論亦林蔡二君所作取九九見齋桓之義且適作於一千八百九十九年也懲前毖後安内和外苦口艮藥斷推此書○今連本題所開新書及會中各書悉在棋盤街廣學會總局及美華書館等處出售圓書集成局代啓 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖萬讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本避用大號新字排印廣　名宿悉心校警二書業已告成用上等潔白連泗紙印釘裝成六十本外加　木箱每部售洋十二元海内有志之士欲講求經濟學問者則　二書不可不備并請認明封面後有二林齋校枂庶不悞購仍存上海文瑞樓蘇州綠蔭堂蕪湖河南文苑山房　君就近選購可也此佈 
[論劣捕不法事]  
　　租界捕房之設有巡捕猶地方州縣之設有差役各局之設有巡丁也惟西人辦事較中國爲認眞所謂巡捕者各分地叚限有時刻挨班替換晝夜屹立無有惰容凡見有行竊物件形跡可疑者則巡捕得而拘之見有鬥毆訛詐擾害行人者則巡捕得而拘之見有調戲婦女及雉妓拉客則巡捕亦得而拘之見有不知租界章程誤犯一切者則巡捕皆得而拘之故租界之中路道淸平人民安謐大有古盛時夜不閉户路不拾遺之風西人猶以租界中華人居多恐言語不通情性不洽又雇用華人以事之以便車馬雜還之區可以照料人衆擁擠之地可以解散旅客之不知路徑者問之可以詳告小孩之迷途啼哭者見之則可以保護由此以觀租界中非但巡捕不可少亦斷不能無華捕西人因恐西捕不能盡與華人接洽故用華捕以冀辦事更爲公允可謂慮周藻密法良意美詎料華捕不能咸守捕章以致有凌虐華人之事前歲蘇州靑陽地初立租界有華捕毆斃輿夫一事規模草創事出偶然至今不聞有前次之事想經捕房整頓不敢放肆矣滬上租界旣大華捕亦多雖無有斃人之事而毆人亦所不免惟未經捕房所聞該捕得幸逃法外耳前報紀劣捕不法一節云四百四十三號華捕唐文榮在途調戲陸長才之妻某氏陸見而斥之唐反將陸兇毆及至捕房自將號衣撕破誣陸行兇解經英美公廨讞員翁笠漁直刺究出眞情諭令捕頭出革及至覆訊唐竟敢糾約華捕四十餘人一擁而入捕頭恐有疎虞派探彈壓陸倩律師　堂申訴直刺正欲判斷而各華捕隨同唐妻咆哮上堂意圖挾制直刺大怒喝令笞責有六百零七號及四百六十四號兩華捕又持强攔阻竟欲挾唐而去幸爲好副捕頭所見喝阻得以將唐如數笞責副捕頭又以兩捕太覺不堪命探將號衣褫去帶回捕房押候究辦查西例巡捕有拘人之責無責人之權卽使兇横之人不能捉獲者亦祗能回禀捕房或協探或添派西捕設法拘住若巡捕沿途擅打亦當治其違章之咎猶之州縣之差役但有拘提之責若私自毆打例當懲辦差役中往往有魚肉人民蒙蔽官長之事不意巡捕亦有與之同弊者幸陸爲繙譯能通西語又能延律師到堂申訴得以照雪若鄉人遇此無論該捕之不能斥革懲責恐鄉人至今尚押捕房該捕在途毆打平人調戲婦女知法犯法已罪在應得而又遍約同類挾制官長其平日恣横情狀不問可知猶幸捕頭解事不稍廻護否則吵閙公堂或致釀成事端不可收拾吾知此事一出捕頭當知華捕之不盡可靠不再受其蒙蔽當更留心查察從此巡捕可望洗心革面知所警戒矣陸某事雖得直而其妻被人囉唣未免出乖露醜不可謂非自取之咎寄語居滬婦女宜各自愛毋喜夜行卽不爲巡捕所辱而流氓各處都有倘滋事端卽濯西江之水不能濯矣其毋蹈陸某之故轍哉 
[本館接奉電音]  
　　昨日午前京師飛電傳來上諭三道敬謹譯登○四月二十六日奉上諭工部尚書著徐會澧補授吳廷芬著補授都察院左都御史欽此同日奉上諭譚鍾麟著留京當差兩廣總督著孚鴻章補授欽此同日奉上諭工部尚書徐樹銘恃躬勤愼學問優長由翰林洊陟卿貳迭掌文衡廾補左都御史攺授尚書宣力有年克稱厥職前因患病迭次賞假兹聞溘逝軫惜殊深加恩賞給陀羅經被派貝子漙倫帶領侍衛卽日前往奠醊照尚書例賜卹任内一切處分悉子開復應得卹典該衙門察例具奏欽此 
[宮保赴寗]  
　　鎭江訪事友來函云前者長江水師提督黃芍巖宮保隨同欽命巡閱長江水師大世李鑑帥赴江陰吳淞等處　勘胞臺兹已事畢於二十二日遄回防次旋接兩江總督劉峴帥來電飭赴江寗籌商防務機宜宮保卽於二十三日乘平安官輪船逕赴白下瀕行時江勝各營官曁全軍總查周都戎德標咸赴江干恭送象山砲臺亦升砲志敬 
[軍門赴省]  
　　杭州訪事人云署理浙江提督余瑞廷軍門於本月某日由甬起節乘内河船赴省十九日辰刻節麾戾止武營將弁齊赴三郎廟碼頭上恭迎軍門迎入叙談隨詣撫轅拜會劉景韓中丞中丞以禮迎入茗談良久旋往行轅報謁次日午刻在署設宴爲之冼塵至三點鐘時始散 
[台匪猖獗]  
　　紹興訪事友來函云台匪向以新昌縣之燕山爲窟穴同治年間浙江巡撫湘鄉楊石泉中丞曾調集防營四圍兠捕得將匪首擒獲脅從亦相繼解散從此紹郡無台匪之患垂二十年迄今萌孽復生嘯聚日衆以致三月二十八日竄入新昌縣城劫掠十二家自此居民鹤唳風聲幾有一夕數驚之意近日簪繭上市收繭商人均挾有重貲尤爲匪等所垂涎本月十三日復有台匪多人突然擁至將肆其劫掠之技幸各繭行俱雇有壯士持槍携彈徹夜梭巡台匪無懈可擊仍遁回燕山路經新昌縣城外遭其搜括者二十餘家計贓雖不甚多而居民則已大受驚擾寢饋 
 
 

Page 2

 
 
難安矣安得如楊中丞大興勦匪之師爲良民剪除禍亂乎 
[匪擾述聞]  
　　京師訪事友人云邇日傳聞直隷保定府屬定興縣界有義和拳匪與教民爲難焚燬村屋殺傷人口並於本月十七八日將鐵路拆毁一叚以致火車兩日本能行駛果如所言匪燄猖狂其尚堪設想乎 
[盜劫民船]  
　　天津訪事人云郡城南門外王某自去秋至大連灣火車廠充當工匠稍有蓄積於日前作旋里之計因是處並無至津輪船遂乘民船名二北洋者同船坐客二十人行抵大沽口外適風潮不順在口外飄蕩二日未能進口於本月十一日午後三點鐘時始得在蓋　停泊忽來漁船一艘近船卽槍聲亂鳴海盜七人乘勢登船爲首者係十六七歲童子首紥包頭身穿窄袖緊身足登快靴腰佩緑鞘刀招駕長聲言曰汝船載客二十人可令其各獻腰纒莫令乃公費手也船主告以皆係苦人並無所帶匪黨不信卽下艙搜索衆知不能免於是各出洋銀如數繳納甚至箱籠雜物鞋襪盡行劫去迨搜括無遺始呼嘯而逸據云盜黨口音均係新河上下人也 
[惡習宜除]  
　　京師訪事友人云此間人民習義和拳匪術者自四月以來日多一日往往閙熱之區竟敢聚衆跳舞如醉如痴曾經左右兩翼弁兵搜獲習拳童子數名解交步軍統領衙門審訊不日將送　部定罪然則爲家長者可不約束其子弟哉 
[批示包釐]  
　　廣州訪事人遞來粤督牌示照錄於左示云爲牌示遵照事照得包承全省釐費前據該商預繳餉銀一百萬兩業經飭局懸牌示催迅速定期開辦前據包釐總局紳商呈遞禀摺稱該商等包承全省釐費肩金甚鉅必須通　籌畫酌盈劑虚使通年四百萬兩之數有盈無缺迭經遵諭傳集七十二行及外埠各行商到局從實認繳現計各行到局認抽者雖已過半而衆情不一尚多懐疑觀望未肯開誠布公　不變通成法仍照官辦由局設廠抽收不特弊竇繁多且無以慰合省商民裁撤廠　以便貨物流通之大願惟有仰之奏請將砲臺經費海口半釐内地行釐盡行攺爲坐釐由各埠自行認抽彚繳概可裁撤廠卡以便民卽可永增餉項以裕　等情前來查釐費奏歸商辦原爲裕餉卹商起見現據所擬汉行爲坐係屬變通辦法如果衆情允恊能將通年四百萬兩之餉認繳足數便商民運貨無阻誠於大局有裨應准照辦合行裨小爲此示仰省城七十二行以及外埠各行商遵照前赴商局據實認抽彚繳毋得懐挾私見致撓大局該商首應敬興等亦卽尅日開辦具報考察以憑奏咨勿稍遲延觀望有碍餉源切切特示 
[皖垣火警]  
　　安慶訪事友來函云皖省大南門　濵臨大江向係曠野自招商局設立墩船人烟漸覺稠密惟城根一帶本係回教中貧民結茅而居背郭面江自成村落本月十八日之夜有鄭蘇　姓不知因何起火摧枯拉朽祝融氏猖獗異常縣尊陳大令問警首先臨塲憚壓督率各水龍吸水灌澆得漸熄滅檢查之下共燬茅房二十九家一時女哭哭啼慘不忍覩大令惻然憫之翌日禀明府尊方太守藩憲湯方伯各捐亷二十二元飭地保查明被焚户口計男女老小共一百二十八名分别撫卹此外各善局或給蘆蓆或給錢米俾各貧民得以殘喘苟延亦好生之德也 
[皖省官塲紀事]  
　　安慶訪事友來函云安徽潛山縣調補目縣周鳳梧大令呈報丁艱經省憲委候補縣馬明府德光前往署理已紀前報兹因大令封君以名孝廉出宰山西旋升潞州府知府蒞任十有一載於今年二月某日在任病故享壽八十有四大令接到電音立卽其報省憲委員署理聞馬明府擇吉二十六日接印大令一俟交代淸楚卽馳赴晉省扶柩回湖北梓里安葬○安慶府同知永司馬厚前奉上憲委辦徽州屯溪釐卡因病殁於差次所遺之缺由省憲先委吳司馬道灼前往庖代○本月十九日新選安慶同知志司馬瑞由京領憑到省隨卽繳憑赴各轅禀到二十二日午後湯方伯懸出牌示飭志司馬卽赴新任供職同日又懸牌示云補用知縣俞炳章委署盱眙縣知縣本任鳳台縣李師浣飭回本任俞李兩大令接奉飭知隨詣轅禀謝然後諏吉履新○徽寗池太廣道吳景祺觀察於本月二十二日乘某輪船晉省恭駕撫憲王大中丞任喜並面陳要公大約勾留數日卽須返斾也○新任安徽撫憲王芍棠大中丞於本月初四日蒞皖暫假銀元局爲行轅旋於初五日接任視事邇因前撫憲鄧中丞已經起節由懐寗縣陳大令飭令幹役督率工匠人等將撫署内外修飾一新王大中丞遂於二十三日未初鶯遷入署　城文武叩委各　恭往賀喜戟轅以外車騐雲屯 
[燕都客述]  
　　京師訪事友人云新任户部尚書立大司農山下車伊始傅諭闔署各司員遇有軍機處交片事件卽日呈閱如遇在頣和園値班日期亦卽赴園呈遞勿稍稽遲是亦愼重國事之意也○本月中旬某日有甲乙二津人携眷入都稅居前門外萬德客店稱自妙峯山還願歸來每日赴街市購取珠玉金銀各首飾及一切衣物均遣令送至寓中約期付銀統計不下千金各鋪主見其揮金如土殷勤欵接深信不疑未幾甲雇轎車兩乘偕二婦往某處探親留乙守户午後乙復扃户而出至暮二人與婦竟不復歸店主疑之啓扉入視惟存行李均係破舊不堪至此始知襪騙驚而大譁各鋪夥聞信齊集議論紛紜旣而某首飾鋪夥遇乙於途遂扭赴中西坊署控請究追未知可望秦庭璧返否也○内城鐵獅子胡同舊有某貝勒府今已曠廢旁有花園基址今春攺建營房爲八旗兩翼前鋒營砲隊駐紥之所中建閱武廰以便按期操演時將領臨塲校閱近已工竣不日當禀請太憲委員騐收矣 
[北通州近聞]  
　　北通州訪事人云自義和拳匪竄入通州境内城鄉村鎭無業游民結黨成羣或十餘人或數十人或一二百人托神附體習絲拳棒刀槍難免藉端滋事前由孫邑尊出示解散並派差嚴密訪查驅逐出境若輩仍陽奉陰違在隠僻處聚衆操練地保畏其兇鋒隠忍不敢報官因之四處謡傅定期燒燬洋樓戕害洋人一唱百和人心惶恐孫邑尊訪聞恐生不測立傳聚衆習練義和拳並設計害人之史某到案重責八百板究其教師何人同夥何人史堅不供認飭差釘鐐收禁聽候覆訊○城南十二里張家灣廣福寺於本月初七日開廟雇德順和班演戲四日附近村落結伴往觀者絡繹於途○自秋徂春久旱不雨二麥均未播種禾稼亦將愆期闔城官員逐日虔往東關龍王廟取水鼓樓前關帝廟内設壇祈雨本月初九日黎明時陰雲四合風雨交加直至戍刻始止咸謂好雨知時次日天開雲霽農家者流無不歡聲鼓舞從事田疇地方官卽於是日謝神撤壇○初九日雨後天氣驟寒人衣重棉猶覺未暖出門遥望西山北山一色蒼茫雪深一二尺眞向所罕見也○近有香客自京西妙峯山歸來述及山有五嶺每嶺八重約距山頂約有四十里香客往來頗形竭蹶初九日寒雲密布冰雪交加積深二尺香客身衣單夾行至中途進退維欲凍斃男婦約有三十餘口之多眞佞神者自取之咎也 
[武林夏諺]  
　　杭州訪事人云前由紳士禀請提督學政文大宗師通飭各屬查禁淫書其時宗師方出棚當奉批准未及行文兹已由處州發來文書札飭兩縣遵照辦理仁和錢塘兩邑尊卽傳諭各書坊并石印各局鋪一律銷燬當令各具甘結到縣其街坊擺設攤塲售賣小唱者責成地保隨時查倘有混賣淫詞豔曲者卽行拘拿到案從重究辦如有得賄容隠及藉辭索詐者一併治罪○候補縣李定菴大令續祜前奉撫憲統領定字防營駐紥温州兹奉札調回省大令交卸後於本月二十一日回省稟到銷差○本月二十日藩憲牌示云平湖縣訓導缺委優實教職秦風署理歸安縣教諭缺委教習教職柯培鼎署理○調署歸安縣簫藴齋明府於本月十九日因公晉省并賀臬憲新任親赴各轅禀見於二十一日回署 
[山陰攬勝]  
　　紹興訪事友來函云戊戍夏間城鄉各米鋪居奇漲價貧民激而思逞致釀成搶米之案山陰縣任厚甫大令以貧民聚衆 
 
 

Page 3

 
 
逞强固屬不法然非該米鋪任意居奇何致激成此事因飭米業公舉董事胡某潘某兩人每月逢五十督同米業中人在公所公議　　　　　鋪不敢居奇貧民頗受其惠邇者胡某筮仕西江藩某亦相繼遠出一時米董虚懸無人遂使米鋪故態復萌近日蕪湖白米每石二元七角杭州米三元二角獨紹郡尚需四元三角數米而炊者紛紛聚議擬遞禀府縣求復米董以平價値前規具在想必俯如所請也○日前二府署差役陳某在大慶橋茶肆與人口角適圑勇經過聞聲而入上前扭住聲稱須捉將官裏去陳某不服遂互扭至二府署由馬司馬升堂訊問圑勇出言不遜肆行咆哮司馬卽飭送管帶圑勇之郭弁處請爲照例懲辦 
[局所遷移]  
　　本城淸道局向借水仙宮爲辦公之所現於昨日遷至縣署西首常平倉内此後天氣日炎果能認眞辦理俾汚穢不致堆積通衢亦居民之幸也 
[賽花盛會]  
　　西人每年例育賽花之舉在滬舉賽以來已第二十六期矣今屇定於今日在浦灘草地舉賽奇葩異奔鬥艶爭妍中西士女之欲擴眼界者幸勿交暫失之 
[嚴辦劣捕]  
　　陸長才卽愼言控四百十三號華捕唐文榮一案中西官旣將唐懲辦當時好副捕頭目覩情形飭將王菊生陳錦奎兩捕號衣褫去帶回嚴辦嗣查尚有張如生董壽甫葉坤發等五人在公堂最爲無禮一併於昨晨又解送公堂請究栢總巡捕頭亦蒞廨聲明一切並稱餘者同來之捕均已查明降革工資此五人會在公堂動手請辦王菊生供來案聽訊並未吵閙求鑒陳錦堂張如生同供是王菊生邀小的零同來亦未吵閙量壽甫葉坤發供是門差囑來聽訊並未吵閙如今惟求恩典讞員翁笠漁直刺謂吵閙公堂當堂劫犯若照案情而論須得斬立決之罪若照西例亦須監禁十五年今姑從寛遂商之白繙譯判將爲首之王菊生笞責三百板交捕房管押一年陳張二人各交捕房管押八個月董葉二人各管押六個月分别示儆 
[上海縣署瑣案]  
　　攺過所逸犯張毛毛卽矮精毛毛脫逃後依然怙惡不悛到處拆梢居民大受其害前任戴明府飭差查拿未獲至前日始在浦東拘獲解請新任汪大令訊辦大令於前日午後在敬業書院提訊張供前因與人互毆經王大老爺訊責收押攺過所後因聽從同　之犯挑唆起意脫逃惟一向安分度日不敢爲非求開恩典供至此有張錫榮者投案訴稱小的駕駁船爲業日前裝米二十餘包停泊南馬頭被張毛毛率領黨羽孫蘭榮陳福來指稱來歴不明訛詐洋銀兩元並搶去米八石求恩究辦大令卽向張研詰不肯承認喝令上挺棍良久復鞭背四十下掌頰二十下仍不供認爰判令釘鐐收自新所沈蘭榮陳福來判令各鞭背二十下一併收所候再訊辦○前日浦東三林塘巡防局函送地保孫叙卿局勇沈得福鄉民潘如松三名到縣請訊當晚經汪瑶庭大令提訊孫叙卿供係某圖地保昨日巡防局勇丁沈得福至三森塘鎭北首潘如松桑園攀折桑枝潘向阻止該勇不服反唇相稽旋復回局矇禀拘解案下是實潘如松供昨日有巡防局勇丁沈得福擅至小的桑　内攀折桑枝及沿途調戲婦女小的向之理論卽將小的肆意兇毆反到避矇訴今旣轉解案下求爲公斷沈得福供小的充當局勇昨往潘之桑園内閒走偶爾攀折桑枝隨卽棄云嗣被潘追上兇毆故訴知局憲解縣求究大令判曰該局來函謂潘不合姑將潘掌頰四十下當交地保孫叙卿保出 
[上海縣署紀事]  
　　新任上海縣汪瑶庭大令蒞任後卽飭各房書吏將未經訊結案件逐細開單核計共有四百餘起誠恐一時不及辦理因卽禀明上憲擬請襄讞委員兩人以資臂助至前任帮審委員吳端甫明府仍由汪大令延聘襄理以收駕輕就熟之效○本月二十七日招考代書已紀昨報是日淸晨投考共有七名大令諭在内書房考試題爲流氓光蛋有無區别用重刑能絶其萌否其詳論之至放告之期聞定於二十八日然亦尚未懸牌也○浦東著名流氓王寳寳聚賭行兇無惡不作前任戴明府屢飭差役嚴密　拿未獲昨日該犯忽自行投案原差禀明内署奉汪大令諭飭看管候訊 
[馬路工程局紀事]  
　　德商美最時洋行執事前投英美租界公廨禀控駁船户羅連生王阿虎等多人將駁運米麥中途竊取若干包請提究辦旣而德總領事某君亦函致公廨讞員翁笠漁直刺准詞立卽簽差持票至馬路工程局禀請關提總辦程雨村大令卽飭地甲水巡前往浦中查提未獲至昨日由太和米行中人將　全桂一名拘獲解至工程局程大令命地甲查明是否案中人証以便歸案訊判○船户王鄒鄒王老當前因糾同十阿弟等將王二毆傷解經工程局由總辦程大令提案訊明口供枷示在案邇因事已了結大令卽將王等提案疏枷飭具攺過結交人保去 
[英美租界晚堂瑣案]  
　　黃陳氏投英美租界公廨控壻陳炳玉押女爲娼讞員翁笠漁直刺准詞飭差提集人証於前晚倩襄讞委員張柄樞司馬研訊黃陳氏供小婦人係蘇州府屬吳縣人生有一女於十六歲時憑媒許與陳炳玉爲妻言明養老立有婚據去年成婚後卽遷至壻家同住詎陳炳玉兇惡異常時被毆辱旣而又將女押入淸和里開妓院之阿金姐處更名高彩洪逼勒爲娼經小婦人備洋銀三十元贖回此次復欲往開是以來案控告求究陳氏卽高彩洪供與略同陳炳玉供小的係湖北廣濟縣人向在治下石路口開薙髮店嗣因生意淸淡開門七件難以支持岳母黃陳氏屢向吵閙並欲將女另嫁因此夫婦口角並無將妻押入妓院之事司馬訊供之下以兩造供詞各執著陳炳玉具安分切結以後照據養老不得再起爭端○前者徐孫氏控壻項阿四在外游蕩棄家不顧向理兇毆等情經張司馬飭差帶同項阿四向徐孫氏服禮了案嗣因徐孫氏復將項徐氏領回藏匿經項阿四之母項王氏具禀公廨翁直刺准詞飭差　集兩造亦倩張司馬覆訊項王氏供前因兒子游蕩被徐孫氏控究已蒙恩斷服禮了事乃徐孫氏輒敢串令媳兄徐阿香於三月十四日將媳領去屢向接回一味推諉現在仍無下落求請究追徐孫氏供蒙恩斷之後兩家和好如初此次女兒如何走失實不知情司馬以兩造均係至親不應屢肇訟端一併省釋出外帮同找尋項徐氏到案交其姑領回了案 
[法租界捕房紀事]  
　　法界捕房原設包探三名自推廣租界之後捕頭以幅𢄙遼闊深恐耳目難周爰添設二十名各給照會一紙以爲� 
憑證近恐人類不齊或有冐名項替情弊特於前日令各照一相留存捕房以備查核○昨日西新橋南首西興里某姓家以妾某氏席捲而逃投報捕房請爲查緝捕頭派包探查悉某氏匿跡某里因卽拘獲押候解送公堂稟請讞員朱森庭明府訊究○洋涇浜某西酒店所用細崽周阿二周阿三竊取金四開二十二枚報捕查獲解經明府訊悉此項金四開已兌與三洋涇橋順泰錢莊當派包探往查屬實且悉順泰收兌時實照金價七折核算　係明知竊贓因將莊夥王自雲拘入捕房旋經彴康錢莊代求保出捕頭允之著保下期交案解关公堂禀請究罰 
[美租界捕房紀事]  
　　昨日楊樹浦著名流氓楊桂卿卽靑眼桂卿向鄉民許榮榮索借不遂糾集同黨將許拔至荒僻處肆行毆擊始各散去許忿甚奔赴捕房聲訴捕頭卽派包探將楊拘獲押候解送公堂禀請讞員翁笠漁起刺訊辦○昨晨小竊某甲混入天潼路某小烟館竊取烟槍一枝携往某押店求質適爲巡街捕所見向之盤詰言語支吾遂拘入捕房捕頭令押候解送公堂禀請懲辦○士三囝携其梅鹤稅居唐家弄某號屋内昨日不知何故忽將年甫六七齡之幼妹肆行毆擊直至遍體鱗傷猶未釋手某號印捕喝阻不依因卽拘入捕房捕頭騐得女傷執甚重令送同仁醫院醫治王押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漕務補志]  
　　山東省應解漕米行抵北通州經長劉二倉憲逐日提驗掃數告竣已錄昨日報章兹接訪事友人先發之函用補志之先是長劉二憲定於三月二十四日祭　後騐收漕米先期傳諭漕運印委監斛掣斛曁駐閘各員一切經紀人等一體伺候並札飭石營張守戎赴北壩小河口左營耿都戎赴裏河五閘等處督兵彈壓兼稽查各船户攙水盜賣情情弊屆期闔城文武官先往鵠候旣而增李二部郎呵殿而來及長劉一憲駕至升大光樓致祭河神禮畢小憇片時卽提騐山東德正帮粟米二十三票二十五日提騐山東德正帮粟米二十票二十六日提騐山東濟左帮粟米三十七票二十七日提騐山東濟右帮粟米三十九票二十八日提騐山東濟右帮粟米二十三票二十九日提騐山東濟右帮粟米二十票西月初一日提騐山東前帮粟米二十三票初二日提騐山東前帮粟米三十九票初三日米船未到暫爲停騐○東糧到壩每日傍晚奉倉憲飭令提船排列河干聽候次日查騐至晚東省總巡委員督帶弁勇徹夜梭巡嚴防弊混故此次所到之米頗蒙倉憲許可 
[上海巡局紀事]  
　　前日小流氓唐毛毛闖至朱鹤生所開茶肆内藉端敲詐滋擾不休當由朱扭控二十三七鋪巡防局局員盛雨村二尹准詞提案研訊之下以唐不安本分判鞭竹梢三百下勒令具攺過結交人保去○前日南馬頭東洋車夫顧金海不知因何與妻反目彼此爭毆有王阿四者上前解勸顧忽遷怒於王致王不肯甘休互相爭扭突將顧之腎囊抓破顧負痛奔至二十三七鋪巡防局禀訴後由十二圖地保出爲介紹令王給顧洋銀若干元自行延醫敷治大約卽可寢事矣 
[英美租界公堂瑣案]  
　　包探沈阿岳解送已革華捕李壽祥到案禀稱此人經捕頭派往仁濟醫院看守病犯高方壽因不經心致被逃逸由捕頭飭送來案請究李壽祥供願出外找尋讞員翁笠漁直刺著交保予限十二天尋交高方壽再核○四百五十號華捕拘解賭徒周桂生李桂寳到案禀稱二人昨日誘合楊蘭芳同賭楊不允伊等强搶銀洋并欲以石灰傷人報捕後經小的拘獲送究楊蘭芳投案供被搶洋與之爭執卽以石灰包撲來險被傷及眼睛質之周李同供均寍波人不敢誘賭亦無搶洋情事求恩直刺判各責五百板遞籍○包探陸阿九解江風生到案禀稱江在義和永縀莊學業私取京縀數疋質洋銀一百四十四圓報捕後經小的查知送案請究義和永縀莊主投案供稱現有江之保人賠出當本求爲免辦江風生供一時之誤求宥江之保人某甲投案願賠當本求免辦直刺准之著將江送回安徽不准再來上海○水巡捕何瑞福拘解杉板船户王阿明應四明戴金海戴金福到案禀稱伊等因搶奪生意在浦江爭毆違章經小的拘獲送究王阿明等彼此推諉不認爭毆直刺判各責五十板以儆○謙和洋行買辦諸葛飲虹倩律師侯魯公控鄰人田文卿之妻某氏縱犬咬人讞員翁笠漁直刺准詞前日飭差傳田夫婦到案集訊諸葛投案訴稱與田比鄰田畜一犬不遵工部局章程加套籠頭以致時出噬人近又被咬向之理論詎田夫婦非但不服反破口駡人爲特控請究懲侯律師亦以田不應不遵工部局章程照西例應得究辦田供所畜之犬已向工部局捐有執照惟妻出口傷人自知不合求恩寛宥直刺著田當堂向諸葛服禮了案○英商馬立師洋行倩卜易律師控種花人嚴耀金不交所購地畝方單一案前日午後直刺傳案研訊卜易律師申稱嚴耀金係馬立師所雇種花之人曾將祖遺之田一畝零售與洋東當卽付以定洋一百五十元詎至今日久延不交地請飭照數交割嚴耀金供有地一區售與洋東收過定洋本當卽交因方單抵押族姪處已歴多年雖照數付還族姪尚須利息以致阻勒至今未曾贖出請飭傳族姪到案庶其愓於官勢或可交出中西官深以爲然著嚴具禀以便飭差往提再行訊追 
 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬一夕可御十妾西人統年常服故體質倍形强壯每歲幾銷數百萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾填骨髓和血脉平三焦安五臟化痰止咳平肝清心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給經售處在上海四馬路北首望平街大隆燕窩公司内服假冒甚多認明地址牌記爲要 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[在虹日老匯路水手會館對面]  
除禮拜日每晚開演華倫馬戲每位三角 
今日起改演各種新戲此前不同從未演過請速來觀幸勿失此好機會 
自今晚起每夜看客每位奉送彩票各一張頭彩得金表一隻二彩得銀表一只值洋甚巨保用六年又於禮拜四及禮拜六下午三點鐘彩票仍送另送小孩玩耍各物請早來觀切勿失此機會此佈 
[安寗公司告白]  
治頭痛藥ＨoadcheCure啓者安寗公司所製治頭痛藥倘因發燒及瘟疫而痛用此藥治之無不立愈倘欲試用則天下各處藥房皆可購取此係人家决不可少之物一經用過卽無須他藥購者須認明牌號以免誤購蓋本公司所製者皆有紅色花押也愼之愼之 
止痛藥水ＰainCure 
啓者安寗公司所製止痛藥水不論何等疼痛皆可立止如風濕痛受寒痛筋骨痛背痛損傷痛腫痛骨骱挫折痛頸痛蟲咬痛胃痛腸中氣痛牙痛耳痛霍亂腹痛以及一切痛症都可通治實爲奇妙無出其右之品 
安寗公司所製魚肝油酒服之能大補全身氣力增長身體肥胖 
安寗公司所製各藥料在中國各埠藥鋪寄售本公司經理處設在上海四馬路第五號門牌 
[寗波北順泰分行寗波王文正總經理合衆大彩]  
按月批發合衆彩票照總公司一律定票預先掛號全張半張分條照市紅票足兌甬江天后宫後街○一言堂○太極圖 
[蘭蕙譜出售]  
先君憶江公癖嗜蘭蕙培養有條著有蘭言述略一書曾付棗梨問世雅愛藝蘭者咸欲先覩爲快兹將家藏原本增序重印寄古香閣書坊出售以廣流傳翻刻必究每本價洋四角所印無多賞鑒家宜卽購之　袁仲蔚啓 
[美昌公司主人白]  
啓者本公司製器獨精定程公道宜仍則仍宜减則减决不致悮至棧租一節白米起租向定首月一分五厘次月一分以後照次月揭算此仍舊章並無增减惟糙米起租向定首月一分半次月一分現爲每月一分起租並無首次之分若糙米出棧仍歸舊章核算此本公司格外克已以廣招　倘蒙貴客賜顧請認明本公司招牌可也 
[闈姓聲明]  
啓者本號文鄉科闈姓以前俱付省廠兹因澳公司認捐本號另著伴在澳司理合收澳門八廠以前所投省廠照舊中式　君賜顧格外快捷妥當謹佈　虹口兆昌永記啓 
[七月初六日開彩]  
Ｗ.A　Tatterssaall.lss　J.Charles４a.Peking　Road　SHANCHAI 
大德山蔡約瑟大彩票公司開設西新金山柏斯地方分設中國上海地方通莊之銀行列左新金山合衆銀行衛而斯銀行上海匯豐銀行得彩銀數開列於左共三千零二十二彩共得銀十二萬元頭彩一張得三萬元又一千零三十五張各得洋十元二彩一張得洋一萬元附頭彩二張各得洋一千元三彩一張得洋五千元附三彩二張各得洋　百元四彩三張各得洋一千元附三彩二張各得洋二百五十元五彩四張各得洋五百元附四彩六張各得洋一百元又二十張各得洋一百元附五彩八張各得洋五十元又四十張各得洋五十元頭頭二三彩末尾二號碼相同者各又二百五十張各得洋廿五元二百九十九張頭彩五十元又七百五十張各得洋廿元二彩三十元三彩十元新金山賽馬彩票分行上海大彩票公司謹白 
[老太古告白]  
倫敦格崙西火險公司叭喇定火險公司阿德來火險公司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請臨面議可也特此佈告丁一 
[合衆發財票]  
英五月票出售卽華四月廿八日在公司開彩全張五元分條五角半函購後馬路口大有利 
老必得財上海三馬路胡家宅 
合衆票　售五月票全張五元分條五角 
[上海經理批發和濟公司中西大票]  
本號承辦德商和濟公司中西大票逐月批發零躉不拘紅票足兑現洋英五六兩月分票疊經開彩中彩諸君請卽來兑現洋茲售英七月分票華六月廿四日仍在上海四馬路丹桂開彩如蒙　賜顧格外克巳函購原班回件　上海棋盤街廣恆興○彩章○老恊記○天源○同得利○五馬路大得利○大馬路易安○二擺渡叙興發○麥家圈祥興○四馬路二章○廣祥興○二馬路廣英隆○廣泰和○益成申莊○後馬路大有利仝啓　分售處上海棋盤街老必得○財運來○立發○同有利○鴻運來○同發源○快發財○大馬路南運來○萬利全○萬得利○海利源○立得彩○虹口彙昌○裕豐莊○松江富可求○生財道○杭州萬利源○鴻發達○大得利○老恊濟○蘇閶鶴齡堂○屢中○鎭江益成○大賚○元亨利○揚州寳文閣○廣泰昌○恊中軒○仙鎭全昌仁○邵伯億大局○淸江快得利○寗波王文正○鎭江同豐大德馨○南京全昌仁局○漢口利通源○九江生記○江西洪源發 
[華洋合衆彩票廿八開彩快請奪標]  
廿八開彩快請奪標 
兹者本公司所創增彩大票設額一萬號得彩有一千二百廿七張之多比較他項彩票容易多　准於廿八日午後兩點鐘在本總公司内當衆開彩所用開彩機器係從外洋選運而來玲瓏異常至期有暇請移玉觀看方信本公司一秉大公備極週詳再現在存票不多倘諸君有意奪標者宜速購取　恐不及也此佈　華洋合衆公司啓 
[容易得彩聲名批發]  
天成票行經售華洋合衆大票廿八開彩 
小行開張二十餘年衆商咸知屢中大彩數不勝計今成攬華洋合衆彩票於四月廿八日在上海公司内當衆開彩至公無私另售每張十條計洋五元分條照例外埠信購原班回件酒力自給批發格外公道紳商賜顧指明上海棋盤街石庫門内天成老票行 
[老必得利連中頭彩誌喜]  
本行向在老北門外吊橋南首今分設北本行向在老北門外吊橋南首今分設北 
[店基生財出租聲明]  
兹有怡善源恆記票行全店生財裝修仕物　應於四月底憑中出租與朱姓開張牌號仍用怡善源除去恆記以昭區别嗣後一切往來祈向朱姓照理與原主無涉特此聲明　怡善源恆記告白 
[保裕洋行保險]  
本行經理英國攀來泰火險公司專保中西棧房厰局屋宇以及貨物生財衣服等險設遇不測賠欵極速如蒙紳商惠顧請至二馬路口第四號門牌本行帳房面議自當悉心妥爲照辦以副雅意總辦英商瓊史啓 
[合衆彩票批發]  
英五月份票四月廿八開彩全張五元分條五角得彩立兌現洋信購原班回件　二馬路易得富望平街必得彩票行仝啓 
[合衆票批發]  
今售英五月票華四月廿八開彩全張五元分條五角半紅票足兌批發克已信購指明四馬路鴻福來票行行 
[華洋合衆票]  
英五月票出售全張五元分條五角半華四月華四月廿八日開彩仕商函購　上海大新街海利源 
[聲明退保]  
先父鶴琴公於四月十四日去世所有生前所立各項保單此後均作廢不憑恐未週知特此登報奉聞棘　潘毓初啓 
 
 

Page 15

 
 
   
 
 

Page 16

 
 
[光緒二十六年四月十八日京報全錄]  
　　宮門抄○諭旨三道錄前○巡閱長江水師大臣李奏爲恭報到差日期並酌定上游停駐處所摺○署粤督李奏爲開缺道員居官尚能稱職擬請留省補用摺○又奏爲陳明商務情形並派員經理局務片○又奏爲添設報房用過經費銀數請飭立　片○四月十八日内務府國子監廂紅旗値日禮部引見三名國子監四名正白漢七名正藍蒙二名兩翼二十名圓明園十六名内務府十七名頤和園二名○明安假滿請安○溥興等由南苑回京請安○怡王續假十日○英侯續假二十日○吉恒續假十日○劉能繼預備召見○關防衙門奏初五日大高殿拜表端王行禮○召見軍機劉能繼溥興○○頭品頂戴巡閱長江水師降調四川總督臣李秉衡跪奏爲奉命巡閱長江行抵差次日期恭摺具陳仰祈聖鑒事竊臣於光緒二十六年二月初二日由河南安陽縣寄寓專弁入都謹將銷假起程並先巡後閱各緣由奏明在案拜摺後遵卽束裝道途水陸按程二月二十八日馳抵湖北省城長江差次二十九日差弁齎回原摺奉硃批知道了欽此欽遵臣抵鄂後富卽會晤兩湖總督臣張之洞湖北巡撫臣于蔭霖並漢陽鎭水師總兵臣周芳明其管帶砲船將弁亦一一接見連日體察漢防水師情形總兵周芳明辦事認眞似於前兵部尚書臣彭玉麟厘定章程尚能恪守未至廢弛現已在鄂籌度粗定卽省溯流而上巡視岳州鎭標水師再赴長沙省城與湖南巡撫臣俞廉三晤面仍順流東下駛赴瓜洲江陰一帶查勘沿江形勢至將來停駐處所上遊已與湖北督撫臣商定卽在武昌省城下游則俟巡歴周徧再行擇要酌定隨時奏明請旨遵行所有行抵長江差次日期並酌定上游停駐處所緣由理合恭摺具陳伏乞皇太后皇上聖鑒再臣此次經過河南地方因去冬雨雪缺少農田種麥無多盼澤頗切自南陽府以迄湖北省城啺雨應時麥田鬯發沿途民情一律安謐堪以仰紓宸厪合併陳明謹奏奉硃批知道了欽此○○商務大臣大學士署兩廣總督一等伯臣李鴻章跪奏爲開缺道員居官尚能稱職擬請留省補用以資治理而勵人才恭摺具陳仰祈聖鑒事竊准吏部咨光緒二十五年正月奉上諭右江道黃仁濟於馬平匪案之初辦理不無遷就不勝邊要之任著卽開缺欽此卽經轉行欽遵在案嗣據該員呈稱應否給咨送部抑或仍留廣西補用請示到臣經臣飭行廣西布按二司查案聲覆核辦兹據廣西布政使李興銳按察使張廷燎會詳光緒二十三年十二月間馬平會匪頭目韋四劉三寳梁材等各糾黨數百竪旗起事先經該道府訪聞諭圑集練扼要防堵是月初二該匪糾衆在縣屬三都墟附近搶掠署三都巡檢周灃率子周爲霽立集圑練百餘人會同哨弁何進祿迎擊行至六道墟被圍周爲霽爲賊擄殺黃仁濟得信添派柳防左營守備王起鴻率勇往剿離府城十餘里猝遇該匪率黨二千餘來撲柳州府城王起鴻督勇迎擊哨弁洪顯兆奮不顧身陣斬匪黨六名擒獲匪目黃金美一名洪顯兆亦被搶傷該匪退至雙橋地方嘯聚愈多勢更猖獗黃仁濟加派柳防中營總兵楊發貴率勇馳至該府縣復飭圑總劉運文等帶領練丁往援十二日直抵雙橋圍剿該匪率三千餘人列隊接仗楊發貴擊斃騎馬賊首一名我軍勇氣百倍陣斬賊黨百餘名奪獲旗幟槍械多件生擒解散一千餘名賊遂紛潰十三日賊竄黃墟楊發貴等拔隊進剿斬賊數十又竄百栅墟復召附近各圑隨營追捕斃匪百餘名餘匪分竄慶遠府屬之宜山柳州府屬之來賓雒容桂林府屬之永甯思恩府屬之遷江等州縣境由各該地方文武及省派防剿各營登時擊散匪首韋四劉三寳及各著名頭目悉經擒獲訊明正法以上起事剿辦情形均經臣槐森奏明有案是黃仁濟辦理此案先經訪聞集練防堵並派有防營哨弁何進祿在三都墟迎擊復兩次添派王起鴻楊發貴諸軍接應自十二月初間起事至十二月十二三等日將匪擊散迨餘黨紛竄各屬經官軍剿捕於一月内一律殲除自非籌防有素督率有方豈能如是迅速當韋四等糾黨來撲柳州府城衆至數千勢甚猖獗如果剿辦稍涉遷延何難立遭攻陷乃倉猝之間卒能殲厥渠魁保全城邑則黃仁濟不爲無功向來右江一帶水陸防營均歸右江道節制調遣故諸軍滅宼不得謂非黃仁濟調度得宜臣槐森奏請賞給淸字勇號並俟升缺後加頭品頂戴原以該員督率調度係屬首功卽部議駁飭另奬亦非謂無功可紀湖南撫臣俞亷三覆奏謂未身歴行間似未深知底藴至其平日居官辦事原奏亦稱該員素有能名志趨向上見善勇爲則黃仁濟自非闒茸無能應否奏籲錄用之處詳請酌核具奏等情臣查黃仁濟係由廣西知府洊陞道員所至皆有政績其在右江道任已歴六年此次土匪倉猝起事該員先經訪聞督圑扼堵並兩次派營剿捕時甫旬日卽能會合各軍剿滅凈盡地方乂案並將渠魁購獲跡其忠奮可嘉察訪輿诠均無異詞今卽不予叙功自應寛其前咎以爲任事者勸合無仰懇天恩俯准將二品頂戴開缺右江道黃仁濟仍留廣西以道員遇缺補用出自逾格鴻施理合會同廣西撫臣黃槐森合詞繕摺具陳伏乞皇太后皇上聖鑒訓示謹奏奉硃批著照所請吏部知道欽此○○李鴻章片再臣欽奉恩命考察商務自以鼓舞華商開通海外諸埠爲入手要義兹查廣東地接南洋中外輻湊工藝精巧惟山多田少人户蕃衍土產米榖不敷民食每賴安南暹羅洋米及鎭江蕪湖米商源源接濟而香山增城所產絲苗銀黏等項上色細米轉以運出外洋舊金山等埠爲粤民食用以貴易賤以少易多因而惠濟貧民養育黎庶是以欲振商務必先力顧民天欲厚民生必先整飭米政現擬於廣東省城開設商務總局卽委廣東布政使丁體常按察使吳引孫總理局務先將各埠運入之米查勘豐歉以劑價値之平次核轉輪以節舟車之費又招集米商分設棧店以時糴糶酌中定價嚴禁居奇壠斷而運出之米仍照前督臣張之洞奏定之案每年以五十萬石爲額每石抽繳出口經費洋鎭一圓准商棧領照承運仍派九龍拱北西關稅務司認眞稽徴以杜弊混米政旣舉然後將絲茶百貨器用銀兩等事逐件推行務期土貨外銷利權漸攙惟是振興商務事緒紛繁兩司政務孔殷祗能舉其大綱勢難詳其條目查有奉旨交臣差遣道員劉學洵籍本省熟習商情又已革候補道王存善仕粤多年精明幹練情形亦熟均堪派令會辦局務俾專責成所有粤省擬設商務總局籌辦大槪情形並派員經理局務緣由理合附片陳明伏乞聖鑒謹奏奉硃批著照所請欽此○○李鴻章片再光緒二十五年四月間督臣譚鍾麟飭由兩廣電報局展設遂溪縣報房就前設峯步至海頭電綫經過該縣城外餘存綫杆派峯步電局工員就近接綫進城無須另支工料銀兩惟該報房堂年經費及學生薪水每月共應支銀二十三兩八錢四分又光緒二十四年六月間因惠州府屬陸豐縣土匪滋事軍情緊要飭添行營報房嗣因軍務肅淸裁檄其電綫機器等項係由省局借用無須開支計是年五月開辦起至七月撤局止三個月共支過運費夫價川貲薪水等項銀六百二十四兩二錢九分四毫所有展設遂溪報房應需常年經費薪資及添設陸豐行營報房甲過銀數據廣東海防善局司道詳請奏咨立案前來臣覆查無異除咨總理衙門曁户兵工部查照外理合兩片具陳伏乞聖鑒謹奏奉硃批該衙門知道欽此 
 
