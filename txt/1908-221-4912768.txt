# 1908 - 221 - 4912768

 

Page 1

 
 
   
 
 

Page 2

 
 
今日本報目次 
[第一張]  
　　論說專電緊要新聞 
[第二張]  
　　接緊要新聞分類新聞清談瀛譚 
[第三張]  
　　來稿本埠新聞小說 
[第四張]  
　　專件振務 
　 
 
 

Page 3

 
 
諭說 
[諮議局章程評議（續初九日稿）]  
　　其二諮議局之根據諮議局者。以地方制度確定爲根據。而今之諮議局者。移其地方制內注定　意思機關。而認爲中央議會統屬之　級官廳也。何則地方議會之成立。因各地方團體。得總攬統治權者之認可。成爲一種之法定機關。自以其意思。自以其機關。自理其圑體成立時固有之事務。自處其國家必要時特委之事項。而意思不可無總匯也。機關不能不對峙也。綜圑體意思。於是有地方議會。爲地方意思發動及確定之代表機關。而同時則有執行機關之設備。相將以謀地方之福利。此地方制度之大凡即地方議會成立之根據也。然則諮議局者。爲地方自治而設。非爲國家全部而設。爲對待地方執行機關而設。非爲隷屬中央意思機關而設。諮議局議員者。爲籌計地方事務而設。非爲統籌中央政務而設。爲代表地方圑體而設。非爲預儲國會議員而設。根據顯然。不容誣也今。也有諮議局而　方行政。一聽諸官吏之任意施行。別無執行機關之規定。是則地方制不完全諮議局之成立。己失其穩固之根據。然以今日需辦自治之急。則諮議局之飭辦。猶得謂先其所急也。若夫中央議會。全國之意思機關。而非國家之行政官廳也。其於地方議會之關係。一籌國家之任務。一謀地方之福利。權限有廣狹。名分不相侵。而非若官廳之有 
統屬也。中央議會之議員。全國民意之代表。而非國家服務之官吏也。其於地方議會議員也。一爲全國選舉區之當選人。一爲本地方選舉區之當選人。選舉區有廣狹。當選必出於選舉區。而非若官吏之可升轉也。今以諮議局條議事件。而准其徑禀資政院查核。以資政院有所查詢。而逕飭。諮議局具覆。是資政院亻啻一上級官廳。而諮議局儼然一下級官廳矣。是資政院議員。不啻皆上官。而諮議局議員。不啻皆屬吏矣。議會非官廳性質。議員非官吏性質。　變相顧如此。不寗維是上諭則。謂諮議局爲　政院儲才。之階而將來資政院選舉議員。可由該局。公推遞升之語見諸諭旨。原奏則謂諮議局。即議院之先聲。局中議員。當隨時爲選入議院之。預備而選。舉資政院議員事件。訂諸章程。是中央議會之議員。不啻即地方議會議員之升階。各省之地方議會。不啻即中央議會之選舉區人民而欲得中央議會之議員者必先入地方議會其不能得地方議會之議員者。即不得入中央議會。準此以行資政院無論己。即他日正式議院之成立。不必立選舉法。不必定選舉區。而一是取才於諮議局。迷離恍惚非馬非驢不特東西各國無此辦法。即如原奏所云。此日各省諮議局辦法。必須與異日京師議院辦法。有相成而無相悖者。不知異日之議院。何以處蒙藏回之人民。其選自諮議局耶。則今日之諮議局。無此蒙藏回之規定也。其別定選舉法耶。則今日諮議局之辦法。不相成而適相悖也。要而言之。政府之對於諮議局也。如編官制然。尊卑有定分。故諮議局爲資政院。（議院）之下級官廳如定學制然。儲才有階級。故諮議局爲資政院（議院）之掄才要地。合國會地方議會。而混爲一談。其外表。則以此爲民議院取才之預備。是附庸也。其內容。則以此爲民議院建設之代品。是　空也。諮議局之成立以此。所謂游移其根據者此也。（未完） 
專電 
[電一（北京）]  
　　各省國會請願書某軍機授意張總憲速遞某尚書則勸其緩遞 
[電二（北京）]  
　　憲政館議通電各督撫先將諮議局籌辦處設立日期咨報 
[電三（北京）]  
　　政府以東三省吏治腐敗被人叅劾電飭徐世昌從速整頓 
[電四（北京）]  
　　翰林院奏請獎游學章程奉旨駱成驢等五員著賞加侍講升銜 
[公電（安慶]  
　　各報鑒貴福殘暴社會不容被逐于紹謀調衢州衢人不納貴知皖弱易漁肉因之皖寗人不幸首蒙其害甯人聞貴將至惶恐異常除合郡開會籌抵制法祈諸君子設法援助寧國府紳商學界同叩 
緊要新聞 
 
 

Page 4

 
 
[國會代表先後回籍(北京）]  
　　來京之國會請願代表自各遞都察院請願書後又擬上書憲政編查館請認資政院爲上議院併設下議院己於日前公同上遞故河南胡汝麟湖南廖名縉陸鴻第仇毅易宗夔及其他安徽直隷等處之人己經先後回籍 
[勞京卿進呈簡字譜錄北京]  
　　候補四品京堂勞乃宣封奏一件並進呈書籍一函略云前次蒙恩召見時面奏將所編簡字譜錄進呈當蒙慈諭允准今遵旨呈進伏候欽定頒行中國漢文字數過多非十餘年不能全識惟簡字拼音最易識認昔年京城曾創辦官話拼音字母共計五十字智者只須十數日即至愚者亦不過數月即能寫信看報江寗曾設有此項學堂先習吳音繼習京話至今江浙一帶識字者漸多升任直隷總督袁世凱亦擬踵而行之東西各國亦僅字母數十字擬請通飭各省小學堂先習此簡字拼音一年或第二年再授小學堂功課以一人傳授五十人計二次傳授己二千五百人三傳四傳至五傳四萬萬人民不論男女皆能看報寫信矣立憲國民無不識字者此後凡習簡字而未習漢字者准作爲完全公民或慮有此簡字無人再習漢文不知此簡字但能識字若求深義仍不離漢文且詞章己廢此簡字從韻學而來正所以保全漢文也茲將所輯簡字譜錄計五種伏乞飭學部廣延京外諳習韻學之人詳加校勘請旨頒行云云張中堂竭力贊成袁尚書亦謂從此民人可不致目不識丁遂請旨交學部議奏 
京師近事 
　　前日郵傳部各堂會議贖回京漢鐵路事陳尚書意在籌借外債吳侍郎不以爲然謂籌借外債無論何國均須指欵抵押以暴易暴其益幾何宜求一勞永逸之計陳無以對沈侍郎未贊一詞因此停議未决 
　　東督徐制軍以美國商借賠欵既作罷論近又致電政府謂東省財政支絀日甚日擬向華俄道勝銀行商借四十萬元以鹽釐作抵俾得辦理要政等情度支部澤公頗不爲然是以尚無定議 
　　江蘇浙江兩省委員解交京倉漕粮經倉塲侍郎桂月廷逐日在東便門外太平倉督同坐粮廳大通橋各監督妥實驗收己於月前全功告竣惟所餘被雨漕米四萬餘石因需日晒晾未能同時交畢現兩省糧運總辦業將被雨漕米收拾乾潔商請倉塲侍郎驗收入倉等因聞桂侍郎定於廿三日起親自補驗 
　　查驗大臣那桐等日前知照吏部云前次改期帶領引見各員如劉廷琛喬樹枂耆齡汪榮寶等擬自本日以後仍照前旨令該員等於每日傳見二員吏部准咨己分行各衙門遵照辦理 
[廣西大湟江兵變桂林]  
　　廣西大湟江口張振德兵變該處商人即電致佛山平碼行籌議辦法所有來往電文列下（廣西江口電）佛山同裕行轉光裕堂列位鑒十二早晨張振德兵變傷官傷人全墟搶掠一空請即設法代禀督憲保護大局江口廣業堂叩（佛山平碼行復電）粵東會館廣業堂列位鄉翁鑒頃誦專電驚知盛埠慘遭兵變全墟受害敝行經即集議公推代表霍子常林恩海陳藹仁赴省逕行代禀張安帥察奪辦理惟事之詳細仍須盛埠公推全權代表東旋酌量補禀較爲實際萬勿遲疑此復佛山平碼行光裕堂同人謹復七月十三申刻 
又十六日訪函云此次兵變統領張振德己爲亂兵所戕并連刦村墟十數處統計譁變之兵約二千餘名聲勢頗大現李直繩軍門己電調兵輪三艘回省聽候粵督派撥新軍載往西省剿辦 
[夏門搜起大批軍火詳誌厦门]  
　　前日政府訪有某某洋行代革黨私運洋鎗三萬來閩起事當飭關道會同司員嚴密查拿等情己誌前報茲悉初十日有二蓬船自台灣報廢鐵出口內裝洋鎗予藥並有二日人押運進泉州崇武海口下椗起卸快鎗八千桿該處有閩海關所見其起卸洋槍飛報湄州協吳錦堂協戎吳聞警馳往登船查驗果係洋鎗土藥即向日人詰問答以日本運往台灣　爲海防守備之需吳協又詰之曰既係日本政府所運必有路照及關吏出口驗單請取出一觀日人一昧支吾吳知其偽擬即將二日人看守恐蹈二辰九前車之轍乃派勇二十六名拘其船戶一面查點洋鎗共二萬枝子彈百萬餘粒驗訖釘封完固二日人亦乘機逃逸吳協未敢扣留船隻即帶船戶李姓到厦禀明提道請示辦法十五日劉子貞觀察即命吳協坐小輪往崇武關將軍火船押拖到厦再作辦法吳協當即乘輪往崇押解來厦（或云一艘所載較輕早己突圍颺去）現由關道禀明閩督核辦 
又一訪函云該船主原係中國人所運禁物委由台灣私囤出口希望就近輪入泉州沿岸販買於興泉各屬曫鄉爲械鬥之用以博取厚利該船到岸未幾先期訂購者己經運去八千枝逼碼若干故該船人繳出原單與現在所存物件點驗時怡符所稱之數外間浮言謂閩省有革黨暗伏因有此禁物之輸入者實爲悮會竊願外交官對付此案當查詢確實愼重將事否則非有寃抑即有輕縱之弊云 
 
 

Page 5

 
 
[預備接待美艦近聞厦門]  
　　厦道劉觀察昨接外務部電云將來美艦到時電燈約需七八千盞廈門能否辦到等語劉觀察當即電復以厦門向無電燈公司洋行用者亦少即在厦購辦萬赶不及嗣得蕯軍門及外部復電謂美艦到時所需電燈八千准由津辦妥派員解厦安置廈道昨又接外務部來電謂美艦到時所有美艦人員管駕官每人賞金牌一面水手每人賞銀牌一面上刻中美二國文字作爲美艦游厦之紀急 
閩督松壽曾向天津借調巡警官弁來厦預備接待美艦現天津南叚總局撥調頭等巡官鄭文發二等巡官孫國樑學員馬玉鱗莊公榮宋復清馬文炳李昌福張玉琦巡長余篤恭楊德山吳興綸李炳輝李鳴鳴王廷楨李蘭亭王金邦劉樹棠王錫玉夏文元李春泉張啟孔蓋長春郭振邦等己於十五日由津乘安平輪船起程前往廈門 
[電請派員會勘蘇路北缐北京]  
　　蘇路公司於月初電致郵部略謂路線起訖未清集股難以踴躍清海限期既迫清瓜一線淮揚繁盛中隔一湖决非並行線之比現在蘇省同鄉京官既派人南下本公司亦派人隨同會勘請大部咨明督辦呂大臣亦即派員三面會勘以便早日决定俾有遵循 
今日尚有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
+接緊要新聞 
[蘇屬各州縣會禀督撫藩文（爲地丁收銀解銀事）]  
　　竊維立法貴因時以制宜行政貴變通而盡利溯自庚子以後因制錢缺乏開鑄銅元初行尚便且提餘利解撥公用迨後逐年充斥愈鑄愈多錢價日賤銀價日貴至三十一年分每兩一千三百餘文漲至一千六百餘文今則更漲至一千八百餘文京外交困公家大受影響始恍然覺銅元之害如江河之日下不可收拾於是紛紛籌議補救之方如平市價定限制請减折此議而不能行者也飭停鑄禁私造杜外販此行而仍無效者也譬如水之勢日趨於平欲舉長江大河名川巨壑而逆其性遏其流雖神禹復生亦難使之安瀾而順軌銅元之充溢於各省不可強抑短價其理亦然以故官民士商明知咸受銅元之害而一時竟無可挽救此中困難情形在商與民尚輕而在州縣則獨重蓋商則有改洋碼者有加市價者於錢價有日長之失即於物價有日長之得兩相爲準一劑於平民則所獲銀洋兌錢較多以其錢價增入之數補其物價增出之數前後相比仍無所損均尚足以彌縫獨於州縣則地丁錢糧折漕糶變清賦等項銀價定以錢錢串愈長則徵數愈虧辦公之費愈無所出上年奉憲台以考察銀價漲至一千六百餘文各屬不敷徵解體恤下情行司議詳入奏始奉部議從本年上忙起每兩加收二百文試辦一年而上年忙銀賠貼各縣依舊仰屋興嗟今則庫平銀價每兩漲至一千八百五六十文連傾鎔火耗需錢一千九百數十文較諸上年每兩又加三百文日後仍有漲無落雖准加收二百文而仍如未加且所加之數尚不能敵所長之數各屬年年因公虧累大者五六萬金少亦二三萬金寶邑　令金邑汪令先後因病出缺虧欠庫欵爲數甚鉅此係明証在州縣即犧牲一身之性命不足惜但如公欵何於是而不亟籌變通大局竟不堪設想州縣等一再籌商惟有援照雍正十一年定民間正賦概行交銀之例重申前請將上下兩忙改爲以銀定銀查全省　賦本係科銀而不科錢即向例折價錢數亦應隨時查照庫平銀價具奏每兩合錢若干即定折收若干公費在外較諸以銀完銀本無二致今銀額未增而按時申長在朝廷仍此永不加賦之鴻施倘銀價跌减而準時縮短在閭閻復有重叨减賦之幸獲如謂鄉僻小民不諳庫平時價恐有不便則居多數者可兌庫平莊票赴櫃交納如無莊之處以及小戶完數無多者可仍照當牌市價以錢洋合銀交納將按旬摺報錢洋合銀價值牌示櫃前一目了然或票或銀或洋或錢聽從民便使胥役無從弊混官民均昭平允至外加公費錢六百文係同治初年曾文正公奏定歷屆遵辦有案文正公係一代偉人紳民敬服况當大難初平瘡痍未復斷不肯優定公費剝民肥官不過權衡出入使各州縣辦公有資非此不足以餋其亷所謂若欲納諸軌物必當恤其飢寒是以上下均無間言然當時各屬開消尚省並無隨忙捐提之欵亦無一切新政之費今則更加奉提三四五分平餘以及應辦地方一切新政學堂各事宜在在皆係急需無非出諸公費上年經州縣等核計每兩實需開支錢五百五六十文列表會銜禀呈憲鑒在案今因銀價加昂應需傾鎔加費銀合錢文更較上年加增非五百五六十文所能敷用是以通盤籌算今非昔比即定公費錢六百文亦仍不免竭蹶祇求藉輕賠累而己其賠欵錢二百文係爲公家另籌之欵仍請援照各省成案隨忙帶征提出另解以昭公允如慮民力或有未逮則賦出於租租出於田現在米價仍漲業田所獲較前愈豐非榖賤傷農之時所可同日而語嘗考蘇松各屬上則之田每畝產米三石中則者亦產米二石各業向章有石二起租之說核餘减讓總需一石爲額就中則之田而諭田戶每畝獲收白米二石以一石自給一石還租賦由業定佃不與焉每石照市可糶錢七八千文左右業戶完賦除漕糧一斗外每畝僅完銀一錢照目下銀價連公費賠欵合錢二百六七十文折糧田蕩每畝僅完銀數分更屬輕而易舉力所能及田以是繳諸業業以是輸諸官官以是解諸庫一切公用則出諸公費既非加賦亦不病民併可不至於累官此係實在情形至當不易之論可請大部派員調查本年上忙己陸續具報啓征不及改辦合無仰乞迅賜議詳奏請從本年下忙起改爲收銀解銀外加公費錢六百文賠欵錢二百文以期官民兩便如恐格於部議仍須以銀合錢征收惟有隨時查照庫平市價核定錢數按二八兩月奏明辦理於向章既不相背於官民亦得其平較之收銀解銀消長隨時均無流獘舍此則實別無可籌之方州縣等係爲維特大局起見是否有當理令聯銜肅　禀請 
西報譯要 
[銅官山礦務交涉近聞]  
　　字林西報北京訪函云銅官山礦務外部致日　公文略謂英人與日公司所訂之合同中政府並未預聞且未許可萬不能承認况本部與凱約翰所訂草約三年前業己滿期早己作廢何得再議云云皖撫近亦致電外部謂無論如何日本公司斷不能牽涉其間安徽代表　守六君所呈意見書己由外部轉遞英使朱爾典並由方君電禀駐英公使李經方請向凱約翰索一答覆書究竟願否遵照福公司前事辦理惟安徽賠償之數當較山西相去遠甚外間多謂此事今年尚不能了結 
[中法交涉近聞]  
　　又云中法滇邊爭論案近由外務部與法使交涉頗爲和平據中國政界傳稱此事不日可望議結外務部亦向法政府要求保全治安不准亂黨自東京邊界私入滇粵兩省因近來如鎭南關及河口失守二事亂黨均由越南竄入或謂法員知情不阻或謂法官並無所知傳聞不一也法使又申述法人要求太原至西安鐵路敷設權係另一問題並不在要求各欵之內又外務部近據雲南交涉使高爾謙電詳謂法國陸軍中尉威干特係爲敗匪逃入法境者所擊斃華兵追逐亂黨後見有法員統帶安南兵隊中間阻斷實未開鎗 
[政府電促督撫實力禁烟]  
　　又云近江督蘇撫粵督滇督及東督等先後奏請減種鶯粟均奉批准並電飭各省督撫著從速仿照江蘇廣東雲南禁烟辦法實力從事俾於上諭所定十年之前禁絕烟害云 
分類新聞 
[政界]  
[調查局先從財政入手廣東]  
　　廣東調查局開辦後張安帥諭令將財政之事先行調查所有藩運兩庫洋常兩關與夫鹽釐地丁凡在五年內出入之欵均應詳晰調查故該局現又附設一編輯所派委候補縣蘇乃隹爲總編輯 
[新護撫蒞任後之近狀安慶]  
　　新授皖撫朱中丞日昨有電到皖准於八月節前後蒞皖故諸事仍由繼蓮帥護理惟繼蓮帥近日政躬違和凡應行加委在差各員弁文札均暫緩置未辦即文武各官均未接見並傳諭各員俟病體痊愈即行傳見 
[馮撫臨行之獎勵安慶]  
　　前撫院馮中丞交卸前一日因念各科書吏平昔辦公均尚勤奮爰於任內陸續提存充公欵內撥銀二百餘兩分賞十科書吏俾資獎勵其巡捕戈什人等除武巡捕徐某查多劣蹟未能邀獎外餘均各獲獎賞 
[部咨調員赴桂專辦學務南京]  
　　桂撫張堅帥前曾片奏擬在左江邊關一帶整頓學務擇地南寗府地方設立完全初級師範學堂一所並擬選派諳悉學務人員駐堂認眞經理就近考察各屬學務隨時指導改良查有江蘇陽湖舉人陸爾奎廣東候補知縣况仕任歷辦學務均卓 
 
 

Page 11

 
 
著成效懇恩准將該二員調令來桂專辦左江邊關一帶學務並懇飭下江粵兩督分別轉飭該員迅速來桂等因奉硃批著照所請現己由吏部抄錄原奏知照江粵兩督矣 
[議設地方自治會湖南]  
　　湘省衡州府所屬之衡陽清泉兩縣紳學界近接得留東學生蕭度等來函極言地方自治爲今日至重且急之事天津及東三省早己實行均著成效即如湘省各屬湘潭縣之自治會亦己成立衡清兩縣爲南路咽喉上接永寶下臨省會文明進化不當退居人後應請就兩邑開辦自治會以爲他日舉行憲政之基礎各士紳接函後聞己集衆會議將擬籌集欵項擇定會塲組織開會事宜 
交涉 
[民教控案彚電杭州]  
[義鳥縣王令上浙撫電]  
　　杭州撫憲鈞鑒天主教民王金法與生員龔灝互控案如何訊斷迅乞憲示知縣問叩 
[浙撫復義鳥令電]  
　　金華府轉義鳥縣問電悉民教交涉案件務須不分軫域持平理結此案仰候札飭洋務局核議辦法飭遵院印 
[道批法人背約越界漢口]  
　　法人背約越界侵權一節經商人稻香村等戶先後聯名赴道禀訴經漢關道齊觀察批云查有約各國在口岸租地通商俱立有合約訂明界限共相遵守不相逾越今法人於租界毗連之地託名修路陰行侵越設捕收捐實屬違背租約己經本監督一再照會法領事共守租約勿任工部局有意違背俟其照復再行飭遵除照請查禁外仰即知照 
[會勘鷄公山界址近聞開封]  
　　鷄公山界址曾由汴省委員及湖北委員會同信陽州牧詳勘茲己陸續將所勘情形具禀汴撫當由林贊帥批鄂員禀云測算地畝應以福克斯所繪地圖爲准自係核實辦法其收回洋商所購之地作爲避暑官地者即由印委索回各項字據再行勘界繪圖呈候核辦又批信陽州禀云該教士所購地畝自以印稅爲准其私購之地白契照章作廢 
軍界 
[電覆派定秋操重要人員南京]  
　　江督端午帥前准陸軍部電開本部定於八月初旬派馮正使國璋等聚集秋操重要軍官在太湖縣附近舉辦參謀旅行請由貴省秋操鎭司令處派正參謀官一員二三等叅謀官一員步隊兩協各由統帶教練管帶叅軍等官內酌派二三員馬隊酌派一員砲隊由統帶教練管帶督隊等官內酌派二員工程隊酌派一員務於八月初一日以前到太湖縣城聚齊宿舍馬匹均由本部代備特先電聞希速覆等因午帥隨即將派定人員電覆陸軍部原電錄下北京陸軍部鈞鑒齊電請派秋操重要人員以便參謀旅行等情現照來電派定第九鎭正參謀官陳其采二等參謀官吳忠信步隊三十四標統帶艾忠琦三十三標教練官鄧質儀第二營管帶趙永耀第十八協叅軍官王世忠第三十五標第二營管帶孟平馬標第二營管帶黃瓚砲標第一營管帶柯森第三營督隊官趙開運工程營督隊官袁璋明共計十一員除飭八月初一日以前到太湖縣城聚齊外特先電復方蒸 
[蘇省營務彚誌蘇州]  
　　前報紀蘇垣飛划師船被竊一節茲經陳統領以該弁勇等漫不經心殊難辭咎除分別責懲罰薪賠償外並將會計官管帶官哨官各記大過一次陳統領以該營改編軍制事務較繁日前特出示招考領班司書生數名專繕一切文牘公件該營自改糄歸併後所有舊時鎗械己由統領飭各管帶申繳善後局收儲一面申請前撫給發新式快砲毛瑟槍械備用又各營薪餉向由統領轉領給發茲擬自本月成軍日起逕由各管帶備文向善後局請領以免周折 
[咨詢軍隊各官有無弊竇] 安慶 
　　陸軍部咨詢皖撫以近有人稟稱南北洋陸軍弊竇頗多軍隊各官亦多罕覯等語如果所稟屬實於新軍大有關礙相應咨請轉飭各軍隊按照所稟各節切實整頓毋稍玩忽并令限文到三個月內將辦理情形聲覆到部以備將來派員查驗藉資考成 
[奏定檢查皖省總兵] 安慶 
　　近馮撫奉準陸軍部以皖省常備陸軍現己糄立混成一協業經奏準總兵張懷芝檢查皖省軍隊該鎭軍約九月底可以蒞皖校閱現在飭知各軍官弁詳加教練俾免臨時倉皇 
學務 
[繩正小學有人接辦] 常州 
　　繩正兩等小學前由富紳劉叔培開設暑假後因費絀停閉現武陽公立小學諸君因該校停止可惜乃商諸劉紳由武陽公學接辦仍用繩正名目惟聞劉有不允之意不知有何原因也 
[學堂推廣辦理] 長沙 
　　湘省公立廣益英文專科去年曾奉部劄改爲中學堂畢業後照官立學堂一律請獎以示鼓勵現在該學堂監督將擬擴充辦理除原有之甲乙兩班現有缺額招補插班外並添招新班六十名日昨己將招學簡章遍貼廣告矣 
[學生毆辱教習] 安慶 
　　高等學堂學生徐杰昨至育止小學叅觀徐原係該學肄業生素與該小學教習江雨時意見不治晤江江問曰爾出入堂內爾何瞅目以待我我原無心旁觀者頗爲訾議徐答謂我禮你何爲江怒詈徐搶前扭江髪拖地經衆勸止江衣被撕裂江命役人拿送提學懲治復經衆攔阻乃擬開學會要求高等監督議處以後不知如何實業 
[屯田撥辦試驗塲之糾葛] 杭州 
　　浙省農工商礦局創辦農業試驗塲查有艮山門外屯地一區擬即照章撥用詎該處墾戶一再阻撓要求免撥等情迭記前報聞前日又有墾戶陸高陞聯名稟求保全或請闢荒留熟等情當經湯觀察查得教塲衛地本局前擬創辦試驗塲並援照 
 
 

Page 12

 
 
鐵路公司官有民用地章程酌償墾本即經札飭仁錢兩縣出示曉諭並嚴諭里保人等查明種戶及現佈何種開單送局給值在案茲據該民等請留熱闢荒籲請邀免究竟此項衛地該民等種值幾年曾否繳過地價即使當時來自招墾亦不能永遠佔據仍仰仁和縣澈查禀復云 
[純銻鍊廠將次開辦長沙]  
　　湘省新設之華昌公司所有純銻鍊 
廠前在法國赫侖士米會社購買提鍊法及專利權並所需各項機器約計本月二十日以外可以到湘該公司正在添築廠屋預備一切事宜約俟九月後工程完竣即當開辦 
[禀請廣植沿港沿河林木杭州]  
　　京師法律館學員沈守經原籍溫州永嘉日前因公到杭具禀撫轅以永嘉一邑沿河沿港各地廣漠數百里荒廢多年若能遍植合宜樹木不但鞏固堤岸蔭蔽行旅大利所在民亦樂從可否請飭地方官會同士紳實力提倡以興地利等情茲奉增中丞批示略謂據禀該邑沿河沿港數百里路旁遍裁林木所陳不爲無見仰農工商礦局轉飭溫州府查核籌辦 
雜記 
[禀陳訪拿姜守旦情形江西]  
　　代理瑞州府銅鼓營同知戈銘猷禀詳贛撫略謂六月初間訪聞逸匪姜守旦有濳回義萬銅一帶地方藏匿情事隨即選派幹役購覓眼線不動聲色嚴密訪拿一面分別函致義萬各縣令一體查拿在案迄今兼旬尚無該匪實在蹝蹟正在密探間茲於六月二十五日接據湖南瀏陽縣白沙警察局紳劉紹定等來函以前初九日敝鄉古港所近之范家嶺拿獲匪首周閹猪到案邑尊審訊據供 
數十餘名在該處復聚擾害現拿十餘名餘正在緝拿周亦暫未正法且日間有萬載小源市王從喜來市云月之望旬該市執票兌換萬縣印票者不少每天各號約計一千有奇其中似覺有由在黃江口又市𢋨與貴治相距數十里懇密探該處有如此情形否素聞逆首姜守旦密隱江右萬邑一路屢拿未獲不得不斟酌防閒等情細閱來函正與卑職前次訪聞情形相符接信後即刻加派幹役分投密訪查拿並即約會代理銅鼓汛把總謝拱辰巡防隊哨長雍貴益暨警察局面授機宜防範查拿官紳按日輪流親自督帶差役兵勇分赴城鄉各處畫夜梭巡一面據函分移義萬新各州縣暨飭黃崗司巡檢一體訪查密拿 
[洋划覆沒搭客慘聞安慶]  
　　昨有瑞記某商輪上水行抵安慶碼頭時有洋棚划船靠近輪邊以備搭客上下各客正在擁擠暄鬧之際而該輪竟不俟划船解纜輒即開駛以致全划覆沒人物俱付流水適經大阪輪船經過幫同撈救己多半淹斃而得慶生者僅十餘人行李等物概付洪流尤可怪者該輪洋人當將救命圈拋下而左近停泊某護卡砲船非但不幫同救護竟將所拋之救命圈撈取而去且救出之十數人上岸後即至該洋棚歇息孑然一身己屬慘不忍覩而該洋棚中人尤敢向各客需索划資眞所謂全無心肝矣 
[游人自縊奇聞温州]  
　　樂清雁山靈巖寺本爲名勝之區近有一年僅三十許之書生至該寺游覽住宿數天不言來歷亦不吐姓名只題詩五首自縊於該寺後之山洞中其詩內有路隔鄉關二百三又有滿腔熱血洒空山路認河陽夢裡還且喜長辭徭役苦游魂猶傍雁山時諸句當由該寺僧持詩報經縣令蒞驗收殮并爲之查訪屍親使之搬回歸葬迄今日久竟無人來認眞奇聞也 
[杭垣禁烟近聞杭州]  
　　杭垣自禁閉烟館實行期年頗著成效除市立禁烟局外尤以禁閉烟館調查社爲最認眞凡諸私賣燈吃經該社員查獲送究者月必數十家然多貧苦小民藉謀升斗亦有確係自吃不肯認過强指爲私售者如前日上後市街小販葉某經該社送究地方官照例枷杖房屋發封惟拱宸橋租界之乾泰德興昌兩膏店前以私售燈吃經巡防局張令奉飭發封吊銷諭照詎近來乾泰店又儼然專售燈吃每日夜銷膏至數十兩而官紳不顧問未識何故 
[諭飭改設招貼牌長沙]  
　　湘撫岺堯帥見省垣市面每每有告白戲單及各項招貼到處粘污墻壁殊屬有失整潔爰特諭飭巡警道賴子佩觀察派員選擇空闊地面飭匠製造招貼牌尅日分叚設立並出示曉諭嗣後如有廣告等件應在所設之牌上張貼不得仍前任意污壞牆壁致干查究 
[清談]  
　　老刑幕之與新律中國自有修律大臣。而刑事訴訟法。刑律總則分則各草案。次第編訂。大半出自留學。生之手。雖其規定條文。未必盡合於中外之禮教民情。要其斟酌中外。與時變通。或堪爲改良刑律之一助。然而新律實行。彼督撫衙署之老刑幕。皆將失所憑依。勢不得不思所以反對之。故刑事訴訟法發布。而督撫駁之者十有九。刑律總則分則發布而。督撫駁之者。廣東己先出首是豈督撫之好梗其議。而與部臣爲難乎。蓋其中有老刑幕。從而把持之也。是謂刑幕與專門法家之戰爭 
[游歷員之與國會]  
　　國會議起南北各省請願四起。代表紛踵。一斑人民。皆知國會爲救亡唯一之策矣。速布年限。切實儲備。此爲今日最要之事。然而國會者伸張民權。私府習於專制其意本極不主張者也。彼依附政府。薰心利祿者乃仰承意旨。爲之推波而助瀾。前既有考察憲政之干式枚。兩次反對立憲。今又有資遣游歷之喻長霖。呈請延岩國會。在于喻兩人豈眞有鑒于法國前車。預防國民之暴動乎不過借此說以結歡政府也。是謂官僚與全體人民之戰爭瀛談 
[一書之編纂歲月費九十年]  
德國來比錫某印刷所。近頃印刷一書。爲巴西政府所囑託。此書性質。名曰巴西植物辭典。全書內容。皆解釋巴西所產植物四萬種之文。書分四十卷。百三十章。頁數二萬零七百三十三。其著手編纂之始。在距今九十年前從事編纂之人。共計六十五人。以次告成。其業亦云偉矣。 
[一蜂之賣買價值重二百元]  
　　近歲美國有一種蜂。其種源地爲意大利。色如黃金。其性質最忠於採蜜。几果園之近傍有此種蜂。則結果往往極良。而蜂中之王。尤富於生殖力。以是各國政府咸獎勵人民搜集飼餋之。昨年日本有業果者。得其中之女王一頭。携置諸日本蜂巢中。使與日本雄蜂交。產子絕多。某業果者因亦己獲鉅利。但此種蜂王。頗不數見。每四萬或二萬之蜂卵之中。不過僅有其一。故每一頭之價值。需銀元乃至二百元云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[憲政公會歡迎各省國會請願代表演說]  
　　今日之會乃憲政公會歡迎各省國會請願之代表諸君開設國會乃憲政公會現今最大之目的而諸君適以要求此事而來得於京師相聚於一堂實非偶然之集合今鄙人代表全體會員向諸君致其歡迎之意以今日時局論之可歡之點有三凡一國　强弱皆以國民政治思想之强弱爲標準今世界各國之能以帝國主義協以謀我　亦由其國民政治思想發達之故能治其內所以能　其外中國數千年來國民以冷靜爲主故　與各國相見遇國民之競爭而即摧敗也夫國民有無政治思想以何者爲表見則以有無參政權爲表見國民有無參政權以何者爲表見則以有無議會爲表見有議會國之人民其有參政權有政治思想己不符言無議會國之人民反是我中國數千年冷靜之國民至今日而忽然風起雲湧要求開設議會此響彼應全國競起是實政治思想發達之徵可謂國民之進步而諸君之運動聯合各代表數千數萬之人民以聯名請願羣集北京此爲中國自有歷史以來第一次之事業諸君熱心國事提倡國民之功不可磨滅此其可歡者一凡一國國民之行動未有不影響於政府者一年以來國民運動甚急故近數月中政府亦知立憲要義在使人民與聞政治既欲使人民與聞政治即不可無與聞政治之機關因此於開設國會一事亦認爲憲政首當籌及者故有六月二十四日上諭令憲政編查館資政院將著議各件迅奏即行頒布國會年限聞此上諭出後議者多疑爲政府故出難題藉爲延宕之計是則出於誤解以鄙人所知者言之除非因國民運動過激反動力生欲速反緩之外當可望於月中以最短之時日將開設國會年限頒示天下此事六大軍機合力主持而賢明皇族如肅邸澤公倫貝子等皆極贊成而尤以慶邸張袁兩公主張最力故能有此以前時比現在不能不謂爲政府之進步然政府之進步仍由於國民之進步而國民之進步仍由於諸君提倡之力是其可歡者二各國立憲之初多由於人民逼迫乃至流血革命而後成之即以各君主立憲國而論英國一千六百四十二年之役一千六百六十年之役一千六百八十八年之役英京倫敦是何氣象普魯士三月之變普京柏林是何氣象日本號爲極和平之立憲然人民要求國會數十百起而後政府乃定明治二十四年開設國會之年限當時日本東京又是何等氣象乃今我中國不然諸君之入京請願者方未至京而著議 
國會年限之上諭己出然而國會年限又尚未定此時謂政府己有所與不可謂國民己有所得不可乃在欲與未與欲得未得之頃演成最奇之現象窺政府之意似以爲立憲者國民之事業不宜上下兩不相應特留此人民要求之餘隙而後從而頒布之愈以顯朝廷視民如傷有求必應乎然而當此時會實爲上之所與即爲下之所求兩方之志意相同彼此接觸恰成此君民一致之效夫議會之爲物亦不過達上下之情求全國中上下一心以對外侮而己而今者議會未開己有上下一心之美則將來皇室之安全人民之樂利憲政之美滿國勢之盛强可以預决使果於此機會中即可雍容以成立憲則此等立憲之法爲地球各國之所無將來於世界立憲史上當以中國居第一之位置豈非至美之事今事勢果能如此與否不敢知然適有此機會諸君於此機會中恰爲身當其事之人其爲光榮豈復有限是其可歡者三雖然以國民之進步與政府之進步而成此古今無比之機會是固然矣惟是此等機會以言可寶則至可寶以言可危亦至可危若忽有阻力之橫來則欲與未與可以即與者亦可變爲不與欲得未得可以即得者亦可變爲不得雖世界之大勢所趨全國之民情所向無可抵抗之理他日者上終必與下終必得然機會可惜時不易得使上下之感情一傷則和平之局面難保上而爲朝廷之不幸下而爲國民之不幸矣天下事動力愈大阻力亦愈大今日之事難點尚多願諸君勿視爲圓滿進行之時而視爲危疑振撼之時鄙人之意但求國是早定一日即中國早强一日政府中如有主持者國民不必與之爭功政府中有不主持者國民不必與之鬬很總宜以强毅與和平出之求事之早成而己當此欲與未與欲得未得之機會中不可有倖成之懈心亦不必有絕望之憤舉仍當從容整睱以成之故䣊人敢以强毅和平四字一貢獻於諸君 
本埠新聞 
[城內]  
[太平水缸之調查]  
　　果育堂董事函致救火聯合會謂城廂內外公佈太平水缸地叚極廣向係責成鋪甲照管乞各社會員隨地督飭地甲照管儲滿以重火政業由該會派調查員先將城內各叚議查明確城外各處尚須再行詳查 
[凈土浜之塡塞]  
　　城內凈土巷浜雖通潮水業經淤塞現由該處葉姚二君發起集捐將該河塡沒改築闊路下鋪瓦筒惟因經費不敷僅築二十餘丈自亭橋起轉至倒穿弄口止業己報明工程局允准雇匠興工 
[道示]  
　　滬道牌示略云本道衙門收理民間上控詞訟案件每有率用禀函交由郵局投遞一經行查大都事屬虛無經節次牌示飭令遵式具禀親身投遞乃近來郵禀告罪之風仍不稍息揣其用意無非爲誣累他人自恃無從查獲殊堪痛恨合再牌示軍民人等一體知息 
[道批]  
　　道憲蔡觀察昨批職商瞿子文禀云此案疊經梁前道批縣究追時閱半年仍未結殊非息事寗人之道仰上海縣速提丁其昌到案質訊明確秉公核斷具報毋任藉詞延宕切粘抄並發 
[縣批]  
　　救火聯合會會長禀請限止店鋪存儲火油一事奉李大令批示云候出示曉諭並移知巡警局查照又禀公地被佔一亦己奉批云候別調冊澈查傳知潘姓檢齊單契核奪 
[官事]  
　　翰林院檢討季明遠昨日到道拜會新委一路一區巡局副巡官高瑜禀知到差 
南市 
[開木行抗違定章]  
　　南市沿浦各處灘畔各木竹行物料堆積茲因濬浦局將次開工故函致滬道轉飭總工程局水利局轉知各該竹木行迅將材料移開以免阻碍即經工程局傳諭在案茲有長源木行違章堆積由局查知業己傳知該行從速移放浦東免阻要工 
[儲火油不畏肇事]  
　　南市洋貨業保昌信昌祥源隆昌愼泰等四家因違章多儲火油至數百箱被救火聯合會查知函請工程局傳訊各該店並不投案業己將此案移送商務分會公論究罰 
 
 

Page 19

 
 
[定貨可以不出]  
　　德商克魯森洋行前在公共公廨具控南市張義興絲線店執事胡春生定貨不出昨日派差至工程局協傳店主及司帳吳雲軒工程局已准予協傳歸案 
[挖耳豈容搶逃]  
　　城内婦人陳王氏前日旁晚因事至小東門洋行街被匪攔路攫取金挖耳一支逃逸當場追至南市拘獲張長生一名供不認搜其身畔並無贓物判戒責二百下押候查明核辦 
[舊帳必須償淸]  
　　城内西倉橋侯士宏扭控南卡帳書吳旭初稱伊父翰香在日有叔祖榮江寄存制錢一千一百千文按年分取至去年冬季尚少三百三十五千已由旭初立據每年三期拔還錢五十千今屆二期逾限圖賴不付判交保出外邀中妥商拔付 
[結欠亦當早理]  
　　黄渡萬裕酒店主吳永炳控同豐酒行主朱厚甫結欠洋十元一角八分向討恃蠻朱供由歇夥經手判出外邀該夥核理 
[老婆焉能誘拐]  
　　徐阿三誘拐王金狗之妻判押交在案茲王偕劉金華在崑山　境蟻媒揚阿有處尋見解案徐訊認不諱判戒責二百下還押候備文至崑山移提訊辦 
[竊賊竟敢抗爭]  
　　探夥解劉少亭胡福林王連生均在泉漳會館摸竊路人什物往拘被抗失去警笛判各戒責二百下拍照逐出 
閘北 
[折籬笆大起風潮]  
　　閘北裕綸絲廠因延不拆笆起釁將四路一區巡官巡士關閉兇毆致起衝突由巡警局總辦汪觀察票請滬道核奪在案昨有是處圖董多人偕至巡警總局謁見汪觀察會商不知作何辦理也 
[爭花園徙遷棺木]  
　　前美副領事白葆羅住宅在北四川路寳山縣境前因該處鄉人以白君向係義塜往拆樹木起釁等情迭誌前報茲悉經道憲蔡觀察與西官會議妥貼札飭寳山縣胡大令將白君園内尸棺搬遷大令奉札後已飭差協同地保將所有尸棺悉行掘出一律遷葬於屈家橋義塜 
　　新租界 
[指點迷途]  
　　昨日午後有年約十歲之寗波女孩名順彩在靜安寺路迷路被三道華捕查見帶入捕房暫留候家屬認領 
[追尋失物]  
　　卡德路德興里五百七十五號某公館昨晚失竊綢衣服三十餘件及銀飾等物投報捕房飭探翁松林查緝 
英租界 
[購木植爭執定頭錢]  
　　瑞記洋行買辦周豹之於去年西六月三十號托杭州人王淸伯購辦木植當付定洋五百元詎王取洋一去不回前日在福州路大觀樓茶肆爲周遇見投訴捕房捕頭飭探王長根將王拘入捕房昨解公堂請究王供不承認判王還押候周將証據呈查於下禮拜一再訊 
[做婢女難免凌虐苦]  
　　濟良所昨解婢女彩貞到廨請訊據供被主婦殷李氏凌虐受傷旋由粤婦殷李氏投訴並不虐待官以婢女受有皮傷判氏交保具以後不再虐待結該婢暫令濟良所帶回醫治七一在准氏具領 
[王流氓七次犯案]  
　　著名流氓王阿慶專在虹口一帶敲詐爲捕頭訪悉前日飭探拿獲訊得該流氓已犯案七次判押西牢兩年期滿逐出租界 
[吳烟奴初次私開]  
　　粤人吳阿寳在虹口靖遠街無照私設烟間前日爲工部局西人查出判吳罰洋一百元不准再賣 
[買辦之寃已雪]  
　　靜安寺路附近勞勃生路十號維新避暑花園洋人控買辦姚新私取園内物件一案昨日復訊無憑判案註銷姚供被該洋人虧欠各項代墊之洋請追中西官諭飭姚自赴英按察使署控追 
[鄉人之仇未伸]  
　　浦東鄉人楊阿華控碼頭包探王阿林於妻朱氏串同引沈氏拐賣伊妻邵氏與祝家橋人黄關新得價分用一案昨經王阿林延穆安素律師到堂代辯判王夫婦分别還押候禮拜四再究 
[管電車已釀巨禍]  
　　聘白爾四十四號電車上三十六號司機人周同生上月間在英租界南京路山西路口撞倒途人沈生泉碾傷斃命一案判周存捕房洋五百元暫行交保候訊在案昨日復訊屍子沈福全投訴家居滬城老北門内上月父親因事至英租界道經南京路山西路口被三十六號司機人周同生開車撞傷撞斃命請將周嚴辦以重民命周同生延哈華托律師到堂代辯譯稱是日周駛車由東而西駛至南京路山西路口見沈在軌道旁由西向東行走適有東洋車三輛疾馳而來該車夫恐沈撞着狂呼周亦踏鈴用急法停車而沈已倒地跌傷當送醫院醫治前堂曾經西醫投案訴明沈傷及右脚不致斃命周遵章駛車並無不合應請堂上察奪判周仍存捕房洋五百元暫爲保出候下禮拜一再訊核斷 
[失火燭幸未成灾]  
　　前晚二句餘鐘英租界雲南路第三十一三十二三十三號門牌人某姓家失愼當經救火會馳救已息惟焚居去所積稻草一堆及零星物件捕房恐有别情昨飭包探蔣文彬前往查得其家保有火險銀二千餘兩即據情回禀捕頭核示 
[欠欵]  
　　邵厚村控孫岳記欠銀不付一案昨由差探將孫傳案判過堂訊奪顧兆生不付黄桂香借銀被控公廨昨傳到案判交差看管候晚堂訊理 
[瑣案]  
　　孩賊王佑四屢竊新沙遜洋行銅鉛等物前日被探查獲王佐四直認不諱判押改良所一年過犯李小弟行竊陳桂生等各家衣物由探緝獲判押西牢九月胡阿大圖竊途人衣物判押西牢半年期滿逐出過犯趙金泉與顧金海串竊無主衣物判趙押西牢半年顧押半月期滿一併驅逐 
美租界 
[燒房屋]  
　　吳淞路顧新記西式成衣店楊樹浦路一百十四號洋房前晚先後失愼由救火會撲滅只燒雜物若干 
[傷足背]  
　　人力車夫朱阿福在西華得路碾傷行人李順生足背由捕帶入捕房將朱管押李送醫院求治 
[控貨洋]  
　　舊貨店主李扣控某俄人購物欠洋一百二十元不還向索行兇捕頭飭赴俄署具控 
[開頭順]  
　　王阿大周阿多在漢碧理路某號屋上修德律風線碰下牆磚擊傷行人張炳華頭面由捕拘獲斷給養傷費洋一元 
[戳右腿]  
　　粤人陳阿通與范湘瀕　戲被范用鐵鑿戳傷右腿由捕拘范押辦楊送醫院求治 
[刺頸項]  
　　人力車夫陳阿三在伯頓路與車主口角用力自刺頸項流血由捕送入醫院求治 
法租界 
[豈有拐女之理]  
　　瞿昌和被陳元福具控拐女一案昨日解廨請訊瞿供與陳是叔侄並無拐女之事實被誣控旋據探禀此事奉捕頭諭飭查明實無其事判所控無憑開釋不理 
[不過大便之差]  
　　宋丁福深夜在蒿山路荒地大便爲馬差西捕查見向阴不服反敢行兇解案請究判枷一月 
[尾找並無如許之多]  
　　潮州人鄭守道控烟間主史阿桂積欠土銀八十餘兩向索不理史供此欵係往來廿餘年之尾找並無如許之多實則祇欠三四十兩求請核斷判折償洋三十元限一月交保理楚 
[失火亦受衆人之害]  
　　震豐烟紙店失愼一案昨日公堂又將蔡同福及餅攤夥王阿二提案景明府謂蔡曰爾供唐關通向索賄洋五百元無人來証爾店失愼雖無縱火憑據然衆供鑿鑿罪實難辭即有蒙寃之處則是受衆人之害公堂憑証據判斷並無偏見諭畢遂判蔡押二年王押年半 
[覇屋]  
　　朱竹君因覇屋不讓被葛漕泉具控公堂昨日傳訊朱供因有怡和信報關行欲認償修費等項故此不搬官謂旣有房東承認毋庸過慮判限月底出屋遷讓具結開釋 
國外新聞 
[汽球炸烈肇禍]  
　　十九日倫敦電云美國飛行器專家納扶萊斯 
 
 

Page 20

 
 
大佐近在英法博覽會試驗汽球猝然爆炸頓時火燄四射焚斃女書記員一人納扶萊斯等六人均遭炙傷維時會中瞻觀之人異常騷動儼如地震云 
[美艦隊行蹝]  
　　十九日倫敦電云美艦隊抵奧克倫後水手等皆四散漫游未幾有兵一隊登岸如集約束苛嚴見者不平圍聚多人欲與爲難該兵隊出鎗抵禦旋經警察驅散羣人將該兵隊護至碼頭登船始得寢事同日又電云美艦隊己離奧克倫向雪梨進發 
[英政府飭交韓報主筆]  
　　十九日東京電云漢城電稱英政府己命該處英總領事將避匿裴塞爾宅中之大韓日報主筆交出 
[荷后分娩在即]  
　　十九日倫敦電云據傳荷后早晚即將分娩 
[郵船落水]  
　　二十日倫敦電云昨有新半島及東方郵船瑪利載重一萬一千五百　在克萊提落水 
[黑白爭鬥]  
　　二十日倫敦電云美國伊里腦衣斯省斯潑林菲爾特地方有黑人凌辱白婦致黑白互起種族之爭黑人　舍爲白人焚其大半並將該黑人痛加鞭撻是役死者兩人傷者七十五人今日該處復起暴動全城管理皆操於亂民之手該省民兵現己全行出徵 
[探險南水洋]  
　　二十日倫敦電云著名醫生乞里奧脫近乘汽船（載重八百嚬）自哈維里起程赴南水洋探覓陸 
[百丈高樓]  
　　十二日紐約電云紐約永安人險公司昨己禀准在該處建造六十二層之高厦一所計高百丈需金一千萬圓以上譯字林西報 
[南美戰雲]  
　　二十日紐約電去美國各報皆料南美巴西與阿根廷兩國行將起釁 
[德國偵探被護]  
　　十三日舊金山電云據傳近有德國軍事偵探兩名在愛爾蘭被拘英人對於此事頗爲騷動 
[臺灣發見金脉]  
　　日本泰晤士報載稱近據臺北消息臺南海岸一帶發見金礦脉苗甚旺按臺灣本係著名出金之地惟因士人惑於風水故埋藏至今耳以上譯泰晤士報 
[波斯國會將開]  
　　十九日柏林電云波王己簡派專員修訂新國會選舉法律 
[英德將結海軍條約]  
　　十九日柏林電云英德兩國訂立海軍平衡條約之志願己日見其增 
[土爾其革新之計畫]  
　　二十一日倫敦電云前任土爾其兵部大臣里若己將在任營私所得之欵約二千磅盡數人公大約不久可以釋放回里並望其他被禁官員踵行此法則土國財政之艱困藉此可紓土京君土坦丁各報己將政府革新計畫一一錄登其最著之要點爲凡有於新政窒礙之法律規則均須更改其餘海陸軍及政府各要部之制度皆將重行組織非奉回教者亦得入任軍事並擬與各國修睦邦交 
[英國鐵路减收]  
　　二十一日倫教電云英國上半年（西正月起至西六月底止）鐵路報告綜計所入較上季減收英金一百十八萬八千磅 
[美國拘獲日本私獵船]  
　　二十一日倫敦電云華盛頓電稱美國刑政部宣稱近在北林海拘獲盜獵海狗之日船兩艘共船役五十九名將帶赴河拉斯克省宇干地方鞫問以上譯文匯報 
小說 
[小說學界風流太史（七）]  
第二回興學務北闕降綸音進文明南天施教化 
閒話休提。且說這個沿海省分的總督。本來是個翰林出身歷任封圻。只爲前任的制台。放了欽差。方才把這位制軍。在隔省調了過來。這位制台大人姓李單名一個範字。性情甚是和平。作事也還爽快。就是在學務上頭。也頗頗的有些明白。當下得了這道上諭之後。便和手下各官。會同了提學使。商量了一回。便先創辦了一個學務公所。以派了一個候補道呌做余清榮的。當了學務公所的總辦。無奈這立余大人。舊學雖然有些根柢新學却是一竅不通接了這個差使。便心上盤算了一回。想著要先開辦一個中學堂出來。當下就禀明了李制軍。委了一個本省的候補知縣金東聲。做個查看學堂基址的委員。要勘驗一塊大大的地基。先造一個中學堂出來。這位金大令。奉了這個委札。便各處去查勘起地基來查看了幾天。便勘定了一處。在什麼一個鶴鳴寺的後面。那塊基地。却是寬大得狠。本來是善堂的官地。自東至西。有一百餘丈。自南至北。有九十七丈。果然是一塊絕好建造學堂的地方。但是這塊基地裡頭。有一個絕大的魚池。差不多倒占了地基的一半。金大令看定了這塊基地。便據實禀了余觀察。並聲明了這基地之內。有個絕大的魚池。要先塡平了這個魚池方才可以動工。余觀察聽了金大令的說話。便自己親身去查勘了一回。覺得甚是中意。便把這個塡平魚池的工程。和著起造學堂的工程。都一古腦兒委了這位金大令去辦理。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[北京士民國會請願書（續）]  
　　雖然世界競爭之潮流愈簸而愈烈愈蕩而愈急列强之野心成集注於中國自日俄戰爭以後四國協約繼成一則曰門戶開放再則曰保全領土質而言之瓜分吞噬之變名詞耳况乎俄羅斯野心勃勃虎視於蒙古英法狡計百出覬覦於西南德人以全副精神經營於山東日人着着進行拓殖於滿洲各由其認定之勢力範圍逞其野欲以爲勢力均等之謀凡我臣民能不痛心疾首戰慄競競懼爲亡國之民咸有爲奴之戚其不殲亡或有天幸且比年以來蘇杭甬鐵路問題二辰丸交涉問題中法交涉問題皆外交上最大之問題而貽我政府莫大之荊棘增我國民極大之羞恥稍有心者孰不痛恨外交之失敗政府之不負責任口等則以無國民後援之所致何以謂無國民之後援則以無國民外交協贊權之所致何謂無外交之協贊權則以無國會之所致也夫各立憲國外交之大權雖爲君主所獨專然締結條約以及外交大事莫不經國會之協贊而定外交上之方針是故國會既可以資君主之垂詢又可以爲政府之後援必獲外交之勝利日本之勝俄不知者咸以爲干戈之利實則國會之功也是國會有裨於外交可以知矣我國受列強之壓制蒙外交之恥辱一而再再而三彼有進取我有退讓割地賠欵辱國喪師天下之憂莫甚於此口等以爲國會一日不開外交一日失敗非畀人民以外交協贊之權决不能爲政府之後援以圖勝於國際競爭之際而議者有以低廻審顧以爲宕延國會之計言之成理持之有故⼝等則以爲恐國之不亡而促之以戚也試問中國今日處於强鄰環伺之中羣虎垂涎之地茍非舉全國之心力共圖抵制之方其不爲人吞噬者幾何况美國之艦隊日巡弋於太平洋爲示威之運動俄國艦不出十年重整旗鼓爲進取之先鋒⼝等敢斷言十年之內東亞必演决大之戰爭翻濤倒海勢力所播日本將有不保之虞况中國久爲衆矢之的其必遭吞噬也有必然矣若非速開國會早伸民氣政府能以孤掌難鳴之勢而當百萬久練之師乎此⼝等以外交上觀察必三年內開設國會之理由一中國所處之地位深淵履冰不足以喻其艱險覆巢疊卵不足以形其顚危及此不圖振興殲亡懸於眉睫是振興海軍擴張陸軍又爲今日第一要政不可稍緩者也近年以來政府孜孜請求軍政然陸軍雖具不過表面上之改良仍無浩大之經費縱使力圖拓張亦不能與列國相競也（未完） 
賑務 
　　旅滬徽州水災勸振所第一次報告（續） 
[第二次來函]  
　　按此函乃由洪君致其弟洪偉臣君之家書因所言悉賑事故甄錄於此 
　　偉弟青及二十日接專班公函並弟信暨匯到英洋五千元照收二十一日當將被災後詳細情形及應辦各事詳覆一切交原班耑投諒己送到兄二十一日即往休城知漢口各同鄉己匯得六千元到公昌莊二十二日即與城紳在吳宅會議酌定西北歸城紳經理東南歸屯局經理兩局通融辦理振欵亦彼此通融不分畛域二十三日兄返屯始知府太尊己於二十二日輕車簡從來屯系奉藩札查勘災情並樂分府前禀奉撥銀一千兩前函二千系分府擬撥經藩司核准祇有一千兩也兄在縣見劉邑尊數次昨晚見府尊均蒙俯允將切實災情詳細申請上台撥欵賑濟今將應復各節開列於後 
一查徽地賑災宜於錢洋不宜米及麪粉也別處災民萃處一方米麪可按入口分給我徽上自嫠下至歙二百數十里被災之區或相隔數里而遭災逈別或同在一村而各有不同必逐處調查宜如何辦理方足功歸實濟若僅就數地設局分賑恐災民不能以升斗之口食而枵腹奔馳若雇夫肩運則近日路徑斷絕負擔維艱又恐縻費多而實惠少故擬詳查實在情形急造災冊分別輕重爲散振地步俾災民得錢洋若干聽其各籌所急或衣或食或棲止處所似較簡捷且江西米己見新　地可源源而來即徽地完善之區早稻登塲時亦不遠米價將可漸鬆除己辦解米五百担麪粉一千包外俟到時妥籌開賑餘者務請匯解銀洋以便配賑爲要 
　　一散賑地方宜分別輕重逐細調查也　休己報災區固有官冊可查其實遭災處所並不止此除現己派人先往各處調查凡山僻小徑或無人出爲報災或因報災費事遂至中止其痛苦情形尤堪惻憫必須一一查實不論己報未報專就災區爲賑濟方針　源即託江鐵臣兄親往並囑另託妥人調查分局即設在曉起即歙縣水南鄉一帶及西鄉亦必派人查核辦理方不負各善士一片熱心 
一己賑未賑亦宜再核輕重辦理也屯鎭就近處所先由本街籌賑二千餘元二十四日又由府太尊散給賑票即分府禀奉省撥之一千兩者外由休寗另有漢口匯到之六千元似覺稍可措手暫能存活災民數日惟　源災重欵絀歙縣水南一帶當亦需欵今施放既係公欵萬萬不能偏枯致使災區有向隅之歎 
　　一遵來函諸位所薦辦事人員當即函請俟其能否援手相助外仍官另請各處公正可靠之人地方情形非土着不能熟悉尤非素顧名譽爲物望所歸之人不足以資臂助而免物議一俟查畢當即詳細開列災冊報核不誤（未完） 
 
 
 

Page 27

 
 
   
 
 

Page 28

 
 
   
 
