# 1909 - 89 - 4912991

 

Page 1

 
 
   
 
 

Page 2

 
 
第一張第二版 
上諭 
[監國攝政王鈐章閏二月十五日奉]  
　　上諭禮部奏請簡左參議一摺禮部左參議著曹廣權轉補李旎英着補授禮部右叅議欽此軍機大臣署名奕劻世續張之洞鹿傳霖那桐假禮部奏請換戴凉帽日期 
　　旨著於三月初十日現換珍口毛一套 
交旨 
[閏二月初九日軍機大臣欽奉]  
　　諭旨内務府奏遵議熱河苑丞松慶千總福明處分議以降一級留任公罪可否准其抵銷一摺著不准抵銷欽此又欽奉 
　　諭旨御史史履晋奏唐山礦務一片着外務部知道欽此 
　　初十日軍機大臣欽奉 
　　諭旨署法部右侍郎王　奏恭查西陵各項工程分别緩急擇要與修佔計錢糧數目開單呈覽一摺著依議又片奏查驗行制　株等語知道了欽此又欽奉 
　　諭旨理藩部奏郎中三壽聲名平常攎寳參劾請休致一摺着依議欽此 
論說 
[論我國衛生機關之缺乏（文續）]  
　　今國中已競言地方自治矣衛。生行政。爲地方自治之一部分。而其他如警察也。敎育也。道路也。慈善事業也。皆與衛生有相互之關係。例如家屋道路之清潔。飲水空氣之澄良。禁止各種營業有害健康之裝置。改良學校建築。無一不謀達衛生上之目的。衛生機關不完備。他種事業必有因之不舉者今。警察敎育道路慈善事業雖。未充分發達。然通都大邑。亦己粗具規模。改良而擴充之。易易耳。至於衛生事業。則無上無下。無古無今。從未有注意及之者。近年以來。雖稍有一二清道局衛生局名目之出見 
 
 
 

Page 3

 
 
而糞穢狼藉。坑厠櫛比也如故。疫癘流行。死亡枕藉也如故。今欲實行地方自。治則所以維持社會公衆之安寗。固不能以一二空名。塗飾耳目。衛生事業。之範圍若何。規制若何。設備若何。養成此執行衛生事務之智識若何。均非能咄嗟立辦者。則求三年之艾。以治七年之病。又今日預備地方自治者所急宜著手者矣。 
泰西各國之於衛生行政概分二部。一保健行政。以預防病患之發生爲目的。一醫療行政。以治療已發生之病患。防其傳播爲目的。其施行之規則。非常嚴重。飲食料。有取締污物有掃。除藥方有檢。查醫師及藥劑師有試騐。墓地及屠割有限制一遇傳染病發生。則傾注全力以撲滅之。遮斷交通。限制集會。建立隔離病舍。施消毒法於患者之房屋物件。來往之輪舶。非經消毒。不許入口。其餘條件尚多。不勝枚舉。事前有預防事。後有救治。其鄭重生命也若此。其不辭煩瑣也若此。以吾國人之智識觀之。則瘟神耳。癘鬼耳。驅之逐之可已。否則天時不正耳。否則命耳運耳。彼西人顧皇皇然若捍大敵。若臨大難誠有百思而不得其故者。其黠者且從而興謡諑焉。今本埠又有鼠疫發見矣（鼠疫西名百斯篤。今俗稱核子瘟。初流行於歐洲。斃人二千餘萬。綿延二百餘年。生民糜爛。故又有黑死病之名。自千八百七十一年。侵入中國雲南省。自是而後。襲兩廣。過香港。而厦門。而台灣。而福州。今己北至天津牛莊。且延及内外蒙古矣。我國以無衛生統計。故因鼠疫而死亡之數。無從而知。若得而知之。則數可驚人。據西人統計。千八百九十三年。廣東之感鼠疫而死者已不下十四萬人。）西人熟知其爲害之烈。已汲汲然從事於捕鼠消毒。不遣餘力。而吾人對之。淡然漠然。一若無與於己者。唐山鼠疫。已延及於京津等處。德公使曾以之警告外務部。美領事亦以之警告民部尚書。請爲設法防範。彼豈有愛惜吾民命之意。特以居處逼近。一旦滋蔓。將有殃及之慮。故有此藥石之言也。嗚呼租借地之居。民其生。命既托庇於外人衛生行政權之下矣。而我素。稱主權鞏固之地。號爲首善之神京。朔方之雄鎭。曾不知所以預防。致勞外人之忠告。中國操衛生行政權者。其亦有恧於心否乎。吾國民聞之。抑亦有動於中否乎。雖然此猶就最近之聞見言之耳。此外類於鼠疫者。何時茂有何地蔑有。誰實發見而預防之者。吾國民雖富於生殖力。其能與億兆京垓無量數之微生物决死戰乎。 
　　吾國民其勿以吾言爲迂也。廣東之疫。死者十餘萬人矣。壬寅之疫。大河南北。死者數百萬人矣。無水火凶荒兵革之慘。而年年歳歳。斬刈芟夷長此以往。其不澌滅以盡者幾希矣。人情蔽於所忽。猛虎志於左。泰山崩於前。則色駭神動。奔走喘避。危機深穽。伏而不見。則坦然蹈之而不悟耳。吾政府。吾國民。其速謀國家衛生。以統合各部之機關。速謀地方衛生以。增進團體之幸福。速謀家庭衛生。以保護個人之生命。勿苟安。勿固守。勿惑於庸。醫勿迷於神鬼。勿以無顯著之害。而玩之。勿以無急速之效而忽之。强個人以强社會。强社會以强國家。十年以後。吾尫瘠脆弱之同胞。庶幾有脫離疾苦。共躋仁壽之一日乎。吾不禁馨香禱祝以俟。 
來稿 
南洋勸業會說畧（五續） 
[三利益]  
　　賽會對於國家及社會之利。益前項已述。對於出品人。則其利有二（一）表示生産物之範圍。再謀擴張銷路。（二）競爭者互得最新智識。更從事於競爭。不得不。謀新事業之發。展至於觀者之利益。世有稱賽會爲高等實業之學堂者。己一言盡之矣。若夫决算上之利益。兹舉世界之重大賽會。表示其利益與損失於下。 
[有餘利者]  
　　年次　　　　　　地方　　　　　數目.○○○　　磅Ponud 
　　一八五一年　　　倫敦　　　　　一七○.○○○　　馬克 
　　一八五七　　　　維也納　　　　　三○.○○○　　馬克 
　　一八七五　　　　蓮司頓　　　　一三○.○○○　　馬克 
　　一八七六　　　　米旱　　　　　一二○.○○○　　馬克 
　　一八七八　　　　漢那年　　　　　三二.○○○　　馬克 
　　一八七九　　　　栢林　　　　　四八二.○○○　　馬克 
　　一八七九　　　　萊補戚　　　　一八○.○○○　　馬克 
　　一八七九　　　　那府年巴　　　　五八.○○○　　馬克 
　　一八八○　　　　鵲塞德府　　　二六○.○○○　　馬克 
　　一八八一　　　　斯紫卡德　　　三○四.○○○　　馬克 
　　一八八一　　　　蒲吕司那　　　　五○.○○○　　馬克 
　　一八八二　　　　紐羅伯路　　　三七六.○○○　　馬克 
　　一八八五　　　　阿蓮蒲克　　　　九○.○○○　　馬克 
　　一八八五　　　　克里施　　　　　三○.○○○　　馬克 
　　一八八五　　　　愛頓瓦府　　　二八五.一六六　　法郎 
　　一八八六　　　　阿克司普　　　　　八.○○○　　馬克 
　　一八八七　　　　伏來普魯　　　　一八.○○○　　馬克 
　　一八八八　　　　維也納　　　　二四二.○○○　　馬克 
　　一八八九　　　　巴黎　　　八.○○○.○○○　　馬克 
　　一八八九　　　　漢普依　　　　四○○.○○○　　法郎 
　　一八九二　　　　伏依普施　　　　六○.○○○　　馬克 
　　一八九三　　　　芝加苛　　一.八六二.四八三　　弗　國 
　　一八九四　　　　伏那普路　　　　七八.○○○　　馬克 
　　一八九六　　　　斯紫卡德　　　二七○.○○○　　馬克 
[被損失者]  
　　一八六六年　　　維也納　　　　　一三.○○○　　布零 
　　一八七六　　　　伏德府亞　一六.○○○.○○○　馬克 
　　一八七八　　　　哈吕　　　　一四○一.○○○　　馬克 
　　一八七八　　　　巴黎　　　二七.八○六.○○○　法郎 
　　一八八一　　　　伏那克府德　　　四○○.○○○　馬克 
　　一八八五　　　　紐羅拍　　　　　三○○.○○○　馬克 
　　一八八五　　　　補蓮拍司頓　　　九九四.○○○　馬克 
　　一八八五　　　　克府　　　　　　四五六.○○○　馬克 
　　一八八八　　　　苗漢　　　　　　二四三.○○○　馬克 
　　一八八九　　　　栢林　　　　　　一○○.○○○　馬克 
　　一八九○　　　　補吕密　　　　　一四○.○○○　馬克 
 
 

Page 4

 
 
　　一八九五　　　柳伯克　　　　　四五○.○○○　　　馬克 
　　一八九六　　　栢林　　　　　二.○○○.○○○　　馬克 
　　一八九六　　　紐羅伯路　　　　　一二一.○○○　　馬克 
　　一八九六　　　起魯　　　　　　　七○○.○○○　　馬克 
　　一八九六　　　補打伯司托　　二.○○○.○○○　　馬克 
　　一八九六　　　克府　　　　　　八○○.○○○　　　馬克 
　　一八九七　　　萊府施　　　　　六一九.○○○　　　馬克 
　　一八○○　　　巴黎　　　　　二.○四四.○○○　　法郎（未完） 
專電 
[電一（北京）]  
　　攝政王甚倚重江督昨硃批端午帥京察謝恩摺云規畫閎遠應變有方固卿所長朕甚嘉許再認眞辦理三江憲政期於完善朕尤深望於卿都人士謂南北洋聖眷之隆一時無比 
[電二（北京）]  
　　甘督升制軍謝會典摺奉硃批憲政關係重要應認眞辦理母徒空言 
[電三（北京）]  
　　澤尚書昨奉攝政王諭飭各省正監理官須認眞清釐勿涉苛細 
[電四（北京）]  
　　土藥統稅大臣柯逢時奏力疾銷假 
[電五（杭州）]  
　　巡記酈廷亮控巡官徐士炎圖姦伊妻鄰右作証警局經徐運動傳質反坐懲酈縱徐警界黑暗羣情憤激 
[公電（鎭江）]  
　　申報舘鑒今日開股東大會全體蒞會議决將鍾勉之開除因其吞没鉅欵擬聯中送官嚴追昌記合同亦議决作廢詳情續佈鎭江造紙公司股東全體公電 
緊要新聞 
[財政統計表式舉要（節錄憲政館統計表）]  
　　統計惟財政爲最繁亦惟財政爲最要况當預備立憲之始將爲提起預算之階中西賦稅之法既有不同簿記出入之規又有互異鈎稽色目固難概用新名區别條文詎可盡拘故式必使散漫者歸於統一紊亂者極於整齊洪纖畢具删造報之虚文本末咸賅作檢查之先導體類務求於詳覈登錄務取於　明舉一隅而反三聚萬錢而作貫撮其大要有如左方 
　　自漢司農以每月旦上見錢穀簿至今亦有按月奏報庫存之例顧祗有部庫而於各省藩運糧關局庫之數不能悉具管鑰之任既散屬於諸州金穀之供不全輸於左藏帳籍既無概算窼名且不盡知非先綜全國出入之大凡詎易得通歳度支之要傾此統計之所宜注意者一也 
　　泰西稅入至多而名稱至簡大抵不外直接稅與間接稅二種而已中國則地丁一項即銀米兼收而且鹽課河工分攤既夥徭錢公費附益滋多科則則隨地各殊名色則因時各異至於稅釐等項尤爲煩猥之叢非求簡以御繁之方安得斠若畫一之效此統計之所宜注意者二也 
　　會計必有年度蓋本於周官之終會而遂爲國制之通行中國奉銷例限向惟地丁爲最嚴而新舊賦之流抵上下忙之分完既難年欵年清不盡儘征儘解至於鹺綱疲滯或壓銷至六七年之多餉案稽延或漏報至十餘年之久前後套搭往返駁查必求塵牘之全消勢等河清之難俟惟有新限截清既往之咎不論庶幾和盤托出一年之計無差此統計之所宜注意者三也 
　　泰西論政有官治與自治之分收稅亦有國稅與地方稅之别中國各省錢粮向分起解存留二項蓋亦隱含此意顧實雖爲地方動用而名皆爲國家征收本無左右藏之分安得上下方之别今值内外之俱絀倍知損益之爲難羅掘既窮裁提亦盡撥欵則多無著落解欵則動曰騰挪某用以某項抵充某事由某宗取給其初必有所指其後乃不知所終非先將軍國之需供求無缺安能留地方之用挹注有資此統計之所宜注意者四也 
　　國家歳入經常之欵地丁關稅而外惟鹽利爲最大行官運而禁私販實開西人專賣之先顧場岸引票之間色目最繁蠧弊亦最甚灶課并課課則不同淮引蘆引引觔又别或帑本無著而徵利猶存或場産已虚而設官仍在正課已倍於原價雜費又苦於加釐在時與法已有兩弊之情非變則通將有立窮之勢此統計之所宜注意者五也 
　　釐捐一項雖起自軍興以來實本於征商之義近與英美日本訂立商約裁撤釐捐而抵補以産銷兩稅並不再收洋貨之釐雖至今尚未實行而各省已謀改辦惟以統稅而備裁釐若不確從産銷入手則仍將與釐捐同途至於府縣向征落地各稅其名似複而其實各殊祇有偶涉洋貨之捐恐不免來鄰言之責非將征收稅釐各貨合其産銷局卡地方逐予考求確加勘驗不能得易轍改絃之簽即無以爲一勞永逸之謀此統計之所宜注意者六也（未完） 
[政府咨查督撫署内辦事人數北京]  
　　政府近日議改外官制釐訂督撫公費世中堂以現在各省督撫缺份繁簡不同署内所派辦事各員因亦互有多寡刻既未能遵照新官制一律分科辦事 
 
 

Page 5

 
 
而署中　事人員須有一定實數如洋務交涉各事將來改歸交涉司辦理自應特各督撫署内所派辦事人員及其權浪詳細調查按照繁簡釐訂職掌始能酌定公費數目昨已咨飭各省詳列具報矣 
[憲政館准再選三選原電蘇州]  
　　蘇撫陳伯帥致憲政編查館電云查貴館復江寗諫電重行選舉照每次投票人實數核算等語自應遵照辦理惟原選所得票數與重行投票時所得票數若合併計算難免有重複之弊若每次另算恐重行投票時仍不足額難免有至再至三投票之煩應如何變通辦理之處乞即示遵旋奉憲政館復電内開支電悉票數應每次另算如仍不足額祇能再選三選此復 
[晉省煤礦請减運費山西]  
　　山西巡撫賓棻奏稱竊據保晋礦務公司總理三品京堂渠本翹等呈稱礦務發達必以减輕成本疏通銷路爲切要之圖晋礦因各路運費過鉅轉輸不便而正太一路爲尤甚現計平定煤産由礦井運至屯棧每嗽所費不及三元以每車二十噸計不過五十元上下而自平定所屬之陽泉由火車運至石家莊再運天津統計運費二百元上下是運費較煤價竟增至四分之三每噸核計成本十二元有零而津地行銷之唐山煤僅售洋九元上下價值懸殊何能暢銷此後晋礦出貨日多正賴火車源源輸運若爲運路所阻則礦務必致坐困又使後之辦實業者畏葸不前其影響將及於全局且路礦兩事利病相因運費昻則銷路阻而輸出少礦病而路亦病運費减則銷路暢而用車多礦利而路亦利但斤斤於目前之運費較量多寡而不爲久遠之圖似非計之得者查唐山臨城兩礦鐵路運費向按五成核收晋省煤礦可否援案將各路運費一律减爲五成以利轉輸而維實業請據情具奏前來奴才查晋省礦産甲於各省現由紳商集股開辦自應通盤籌　其銷售之暢滯惟視成本之重輕若因運費過鉅致售價昻貴與唐山等煤相形見絀則晋礦恐無發達之機近日河南彰德直隸磁州等處煤産亦因運費過大經御史徐定超奏請敕部核减晋礦關係尤重合無仰懇天恩敕下郵傳部併案核議准將各路運費照唐山臨城兩礦减收五成之例一律核减俾成本較輕銷售日暢實於路礦大局兩有裨益奉硃批郵傳部議奏欽此 
[西報譯要]  
　　駐俄華使呈遞國書字林報載十四日倫敦電云中國新任駐俄公使薩蔭圖已呈遞國書於俄皇 
　　銀行集議之無效又載同日倫敦電云英法德三國銀行會集巴黎討論借與中國之萬國債欵事宜近日末次會議並未有所結果英法兩國代表現均撤銷輸欵前議惟德國經濟家多人由德華銀行代表與中國訂定借欵合同三國銀行於會議前曾訂有合同章稿載明中國如將借欵正用則祇須極輕之抵押今德華銀行所訂之合同並未賅括以上之欵 
　　哈爾濱徵稅問題又載同日東京電云哈爾濱及奉天兩處電稱東清鐵路總理化伐士中將己經中政府允准在滿洲鐵路區域内各處向中外居民徵收捐稅哈爾濱之捐稅將分十等徵收中國商民如不照章完稅則將勒令閉歇按此電恐非確實姑錄之以覘其後 
　　德皇接見唐紹怡文匯報十四日栢靈電云德皇接見中國專使唐紹怡德外務大臣斯烱時亦在側 
[京師近事]  
　　初三日資政院各大臣會議該院事宜倫貝子孫中堂與諸協理各堂决定先將參議等員所擬該院選舉專章各辦法於端節前會同憲政編查館具摺入奏呈請欽定此外則俟端節後再行辦理 
　　奏定印花稅票迄未實行會議政務處大臣擬仿鄂省加捐富户無累貧民辦法將各省田房稅契酌量各省情形增加捐稅數分以備辦理各該省之新政聞將會商財政大臣并通行各省覆核 
　　攝政王常於散朝後在三所休息另召王大臣垂詢政事近擬在三所内另設電話機直接外面幹線以備攝政王隨時電召各部大臣之用 
　　聞攝政王因德宗景皇帝奉移西陵擬於觀德殿行啟奠禮後恭送至阜成門外關廂地方行送奠禮畢進城至梁格莊奉安日攝政王掇不赴陵因有監國之責也 
　　十一日攝政王在文華殿受王公百官班見禮均服天青褂行禮後仍服元青色袍褂 
　　度支部奉派力京堂碩輔考查江南鴉片事宜現因柯逢時尚未銷假而方京堂帮辦統捐未克離差故已電部聲明稍緩往查 
　　法部戴尚書以新刑律簽註最關緊要特派司員四人將各省奏報簽註之條悉心考核如有可行或碍窒之處即會商法律大臣酌量删改 
　　京奉等處鐵路向日免票極多近經郵傳部大加整頓已將尋常免票一律收回 
　　派赴英國攷查憲政大臣汪大燮欽使考查日本憲政李家駒欽使將 
續有奏摺到京報告上年考查及奉旨飭查憲政一切已有電知照外部併聞考查德國憲政于式枚亦尚有續行奏報飭查專件之摺將於日内到部 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[亞細亞公司在蕪建造油池定案]  
　　英商亞細亞公司在蕪湖建造油池一案早經關道與英領事籌議章程十二條詳經皖撫略改核示咨復照此轉飭遵照辦理母得再更一字并將章程一併用印簽字存案兹將議定章程十二條如下 
　　一查通商場所無論華洋行舖均不得多積火油此次建設油池自宜在通商場之外另擇偏僻地叚以免危險而保治安 
　　二所設油池應須愼重建造預籌防患之法以保衛鄰近居民之生命財産公司允於油池上建置圓形鐵頂蓋並配置　通空氣之孔及引電鉄桿並於油池四圍加築土堤堤内之地足敷容積油池内所貯之油以免火患並免滲溢之弊公司並允仿照上海本公司防火辦法於廠内屯積沙堆並木桶等件以備不虞 
　　三火油自係易於引火毒烈之物該行應格外謹愼防護以免滲漏及一切意外之事所有妥愼保安如遇滲漏應立即修補工程須於限定期内修竣如逾限尚未修竣完固全廠油池即須停工候修補完好方能再開關道會同領事隨時派諳悉機器之　員或華員前往查勘全廠以袪疑慮而安輿情 
　　四倘因管理之人不愼或另因不測之事傷害華人性命及毁壞房屋舟船財産植物動物等項該池主或其代　人須格外從優分别給予撫恤並照值賠補恤數目 
　　五日後倘油池滲漏流入田地及河道有礙耕種及居民飲水或被電所觸或失火以致轟發傷及附近居民盧舍則油池有害確有明徵應由地方官會同領事詳細查明如出意外之災人力所不及防即應另籌妥愼辦法重行營建或另擇他處遷移如該公司經理不愼致肇灾患即將變移不得再行建造（未完） 
[湘省籌議設立出品協會長沙]  
　　湘撫岑堯帥札飭各司道曁商局商會文云宣統元年二月二十八日准南洋通商大臣端沁電内開南洋籌辦勸業會已集官商資本五十萬元會塲早經勘定訂期明年四月朔開會業經奏准咨明在案惟是賽會一事各國久已通行吾華尚爲創舉繫列邦之觀聽爲後事之規程會塲雖在南洋而羅列天産比賽工品實爲全國名譽所關事體重大爲期尤廹非通力合作相與有成懼無以饗羣心而竟創局現擬仿各國賽會成例先由本省各屬設立物産會外省各埠設立出品恊會爲入手辦法貴省工藝物産數目繁多近年提倡想日臻美備夙仰執事宅心公溥於實業事項尤樂贊成敬祈飭將所有天産品製造品以及近來改良仿製曁新發明諸品物分别薈集標註詳明定期運寗陳列與賽於人工得觀摩之益於物品謀輸出 
之方公誼關垂當荷首肯再該會現已設立事務所於花牌樓地方遴派陳道琪坐辦籌備一切期無遲誤至各種詳細會章已飭分别擬呈隨時咨達特先電聞等因到本部院准此查此案前准南洋大臣端抄奏咨會即經札行勸業道移行遵照並令各商局商會認眞選擇届期運往陳賽在案兹准前因應如何設立出品協會之處仰勸業道會同藩學臬三司曁長沙關道並商局商會總協理妥籌辦理具報 
分類新聞 
政界 
[滇督電催欠欵蘇州]  
　　雲貴總督日前電咨江督蘇撫略云部催京銅甚亟各廠待欵接濟竭蹶萬狀蘇省常撥銅本清賦節省項下三十三四兩年欠解銀十萬兩又加撥銅本清賦節省項下欠解銀四萬兩又銀銅元盈餘項下欠解改由兩淮運庫籌撥尚欠銀三萬兩務懇我公垂念滇省窘苦轉飭迅速如數匯解以濟眉急無任盼禱並祈賜復 
[巡官調戲民婦之詳情杭州]  
　　杭垣第十三區二等巡記酈廷亮具禀撫藩臬及警務處略謂巡記自去年八月間搬住上板兒巷西牌樓蠶桑女學對門家素清白僅有一妻一子亦未雇用僕役巡記在區辦公不常回家詎下城巡官徐士炎同事警界僅識一面突於前月二十四午後托名有事相訪妻答在局未歸徐云今日回家否委婉其詞久坐不去竟敢闖入内室經身妻再三攔阻答以内室未便徐云我現升下城正巡官你夫可曾題起又問子罄近日是否天天回家抑係數日回來一次你難道捨得麽他不回家你不嫌冷靜麽即在身邊取出燒餅一枚自食其半以半給身妻言我與你拼合一個身妻怒甚不理適傍有張姓外甥女徐嫌其碍眼即以餅給女孩又問身妻曰汝今年是否二十歳即出戒子一枚欲給三歳幼子又云你夫不常回家你到能耐守麽我本早要來要幸你家不用老媽子甚好甚好惟隔壁腰門開着甚不妥當不知你有心否我今晚八句鐘再來請你略備飯菜不論什麽均可言畢又云此屋臨街若在冷街小巷豈不甚好言至此竟欲動手捉臂身妻一時情急又知彼爲巡官深恐肇事祗得含怒避入鄰宅徐延挨至六句鐘始悻悻而去巡記次日回家得悉此事駭異萬分竊思巡記在區供差徐巡官有事儘可傳喚或逕到區面談乃該巡官目無王法擅敢誘姦民婦論朋友固爲情理所不容論官長更爲法律所難宥儼然巡官竟敢色胆包天巡記當時以事關家聲不願張揚不料初十日奉到總避提調總稽查電飭如不進禀先行開除巡記差使再行嚴辦巡記以顔面攸關又恐損失警界名譽致遲徊不决者數日巡記與徐士炎向無嫌隙今以事在騎虎不得不據實上陳龥叩大帥飭提該巡官澈究參辦以肅官方而維風化 
[徐屬清鄉之成績蘇州]  
　　徐州道奭觀察會同陳統領田太守電禀蘇撫文云據清鄉局樊提調禀訪聞銅蕭交界有匪派隊往拿在單莊地方格殺樍匪劉玉喜並擒杆首張得勝及彭四魏三解經訊據張彭二匪供認伙衆執鎗强刦銅民趙占榜家多贓並搶權家窰牲口不諱查張本遊勇彭亦同惡核與趙占榜案内正法之姬慶林等供符情罪較重除劉玉喜已飭驗報魏三情輕發縣訊辦外擬請將張得勝彭四二犯電飭正法錄供補禀乞示遵再另有張得勝一名亦係杆首現仍飭拿當奉蘇撫復電江電悉張得勝彭四兩匪既據訊認迭次搶刦得贓不諱應准先 
 
 

Page 11

 
 
行正法仍錄供補禀並將魏三發縣訊辦 
交涉 
[勘辦蕪湖租地安徽]  
　　江督咨行皖撫略謂准駐寗美領事函催勘辦蕪湖美國聖公會租地被劣紳陶寳書勾串縣委誣控案懸莫結一案地方官如再不認眞辦理本領事祗得前往調查辦理云云接函後適蕪湖縣彭令因公赴寗即經面飭該縣妥速前往勘辦勘辦之後該敎民如再有不能輸服之處即由該縣擇定日期禀請蕪湖道函請該領事前往蕪湖會同調查勘辦理結相應咨請轉飭一體遵辦 
[札飭保護日本游歷書記生蕪湖]  
　　蕪湖關道郭子華觀察前日奉江督札飭内開略謂准駐寗日本領事函稱有本署書記生内山清鈴木房夫兩名由寗赴蕪湖太平府寗國府廬州府等處游歷塡明護照一紙請蓋印給執除將護照飭金陵關道蓋用關防給領外相應札飭該關道轉飭經過各地方官如該日人過境須一體妥爲保護等因到道當即遵照辦理 
軍界 
[陸軍學堂收考世職之議復浙江]  
　　浙撫增中丞准陸軍部咨給事中陳慶桂奏擇各省世職撥入水陸師巡警實業各學堂一案當即飭由學司兵備處警務處於巡警學堂及陸軍小學實業各學堂爲世職酌定學額兹由兵備處酌定以世職人員除寄居浙省而襲案仍在原籍自應由原籍辦理有己承襲接襲未奉部復應俟奉准後再議外此外本省襲案確已奉准無論其人曾否捐納實官及曾否歸標似不必過分畛域致抱向隅陸軍小學今秋招考擬請撫憲先期通飭各廳州縣出示曉諭凡世職人員年歳在十五歳以上十八歳以下資質聰敏精力强壯能作淺近論說確無嗜好過犯者取具董保親族甘結由縣查明並無頂冒虚僞等弊加具印結分别申報撫憲逕送該堂考試查該堂考取新生向分正課官費及附課自費兩班此項世職人員考送合格者概應歸入正課額内給與官費以示優異如各世職聞直隸江南福建廣東海軍學堂招考有期有志學習者亦應照以上辦法由本籍地方官詳請撫憲給咨俾克賫往照章考試至陸軍講武堂現時尚未設立各世職年齡已長有學習陸軍資格者應俟將來新軍混成協告成開辦講武堂時再行妥議章程酌定名額按格挑選入堂附班授課畢業後歸入防營儘先拔用庶於愼重武備之中仍不失矜全難裔之意其實業蠶桑鐵路及巡警各學堂能滞安置世職學額應由學司與警務處核議 
[巡防營添派文案蘇州]  
　　蘇撫陳中丞以巡防營務處事繁責重必須添員襄理文案以資臂助查有中書科中書陳時泌堪以派委辦理該處文案事宜業已委札遵照該員奉札後即禀謝擇日到差矣 
[剿辦連陽會匪之方略廣東]  
　　連州防營雷管帶會同陽山盧令懷集金令以梁匪投誠兩縣聯絡辦團並請調勇常駐白蓮禀奉督院批示匪首余少卿串聚潭源洞昨據連州文武電禀已派吳守宗禹親率水提中營馳往剿辦計期當已到境該將應即會商嚴剿務速殲除陽山兵力單薄應將原紥各隊酌量撥回切實堵截勿任下竄白蓮地連數邑洞深徑阻俟餘匪剿平後由雷副將酌撥防勇前往擇要扼紥聯絡懷集營團認眞巡緝以資保衛該處紳民爲匪所逼姑准免究既往嗣後務須舉辦團練自固藩籬倘再通匪爲患即行嚴捕重辦梁北水黨衆鎗多現數十五枝恐隱匿尚不少應勒令悉數清繳並嚴限責令引拿倘日久無獲致有反側即行懲辦勿稍寛縱洽水鳳岡刦案仍嚴緝贓匪務獲究報仰廣東營務處會同按察司飭即遵照 
學務 
[測繪學堂請授三角術安慶]  
　　前安徽陸軍測繪學堂敎員江南陸師學堂畢業生彭超上禀撫院請開辦測繪學堂并以兼授平弧三角爲言經朱中丞批該生以開辦測繪學堂爲請其意在於測繪全省輿圖非如繪軍用略圖可以簡易從事必須先定各基點爲起測之端次作大三角形以爲之界然後於内作無數小三角形逐一詳繪始臻精密而其中測量算三事有一不備則其用不周蓋量者必身至其地不能至者量無所用矣測者必目凶其物不能見者測無所用矣惟明於三角術理者雖未躬履其地可據測量草簿之數推演愼備以成細圖可見三角一術實較地形學尤爲宏括測繪生之於三角猶農之耒耜漁之網罟而不可須臾離者也據禀前期各生所有者僅爲地形學未能盡習平弧三角各術則是僅能備分叚填補加密之用難以測量大三角形不但無此恢闊規模而所用之器械實亦鞭長莫及不能不量爲變通該生擬請兼授三角洵爲扼要辦法應即准如所請惟章程未能盡臻周密候由督練公所妥議覆奪 
[請設初等蠶桑學校浙江]  
　　德清縣王令遹善具詳省台據蠶桑實習所經董徐紳師善等呈稱德清學務幼稚尚少及格學生而經費又極困難現擬先設初等蠶桑學堂預科暫行變通考選曾習初級小學一二年以上之生考入預科二年補習小學功課俟經費充裕再設本科惟養蠶期内仍辦實習以資歷練兹已招生開學謹送簡章請先立案給戳等情兹奉學憲核示以該縣初等小學畢業尚無合格學生學務幼穉可爲浩嘆察閱簡章於養蠶期内招生實習此外又設預科顯係於蠶桑實習所中附設小學改稱今名殊歉牽强聞該所學生稀少課程參差本難照准兹姑量予提倡如詳立案仍仰該縣實行整頓 
實業 
[飭屬造送查禁鶯粟印摺安慶]  
　　皖撫朱經帥前日通飭文云准度支部電開本月初四日本部奏派方京堂查勘各省禁種情形須得以簡馭繁之法希電飭各州縣將去年冬季查禁實在情形先行開具印摺移送限閏月底到卡等語當查皖省土藥局卡均歸部屬此次大部飭開印摺限期甚廹除電復外應電飭各該管道府州縣迅速遵照刻日專札飛飭所屬切實查明開具印摺依限移送就近土藥局卡查收並呈報省 
 
 

Page 12

 
 
局均母延誤總期將鸞粟一律鏟凈另種嘉禾札到各屬一律遵照辦理 
[開辦紡紗廠之計畫浙江]  
　　餘姚所産棉花歳額甚巨杭紹兩紗廠原料大半仰給於是兹聞該邑紳富發起自行創辦紗廠本地己集股二十萬元寗波商界亦認股十萬元均已簽字定議並公舉某紳主持組織更添招股份五十萬元以便開辦 
[茶磚改由陸道運鄂之决議漢口]  
　　漢口商茶銷售俄國之茶磚每斤約有二十萬箱左右向由招商漢局運赴天津再行遵陸運往北通州以達俄境各茶商以京漢鐵路交通轉運利便欲將此項磚茶全行改裝火車直赴該處以歸簡便招商漢局聞之恐失利厚當與磋商准將運費核减故已經各茶商决議只以三成裝火車而七成仍歸該局包運矣 
雜記 
[奉憲飲酒之短篇廪生浙江]  
　　嘉善縣某村沈某向以刀筆著名人稱短篇廪生向係課徒爲業嗣因奸佔學徒王蓮波之妻遂無有延以爲師者於是專以包攬詞訟藉爲餬口之計徐令蒞任兩年接其禀詞一百餘次大令以其村學究也卒未深究近因敲詐不遂架詞訴訟被控者畏其兇惡乃以百金爲壽沈某又遞悔詞大致謂酒後不省人事信筆直書醒後知係被人愚弄云云大令爲之噴飯乃批云公門出入要件該生於縱酒酣呼之際信筆直書豪放亦可謂極矣豈該生讀書得間將欲借是以爲練習筆機之地乎本縣公務紛煩案積盈尺幾於日不暇給但願該生從此飲酒爲樂勿再與本縣惡作劇有厚望也一時聞者爲之絕倒而沈某反欣欣得意告人曰我從此奉憲飲酒矣 
[咨提捲逃莊欵之經理人蘇州]  
　　閩浙總督松制軍咨蘇撫云據福建農工商局詳據福州錢商厚坤崇裕永康源餘恒康謙隆敦昌源生恒生九莊禀稱各莊在上海設立兌票莊託閩人高俊杰即杰藩同其叔高鶴丹即壽荔經理詎高叔姪突于上年九月二十三日席掷所有挈眷潛逃統計被盜銀七萬餘兩兹查得高鶴丹在其子前江西樂平縣高彤庽所其高俊杰係逃避蘇州伊子江蘇候補縣丞高瑜庽内請分飭查追提解等情相應咨會飭司查候補縣丞高瑜庽所查提其父高俊杰解閩歸案追辦 
[盜匪拒傷事主寗波]  
　　鄞縣東鄉殷隘地方本月十一夜殷姓家突來盜匪數十餘人搶刦銀洋物件一空事主殷才剛被盜擊斷左肘傷勢甚重恐有性命之危 
[票匪勾引鄉民南昌]  
　　贛省自上年創設偵探隊以來拿獲票匪會匪時有所聞兹悉該匪勾引愚民之法往往誑以票布爲輪船票或功名頂戴執照如目不識丁者一墮術中則脅以利害至有思復爲良民而不可得者若贛南一帶之洪江會匪則用强硬手叚不入會者焚殺搶擄無所不至貧者圖保性命富者圖保身家不得不入其彀中 
[咨請飭拿虧欠洋欵商人安慶]  
　　江督咨行皖撫以商人胡献南顧文朝等虧欠美商美亨洋行銀兩逃逸無踪現密派人偵緝咸謂不知去向特咨請皖撫一體認眞查緝解滬嚴訊追究 
啓事 
[覆蘇州不平子函]  
　　初八日接公手書。報告初選情形。本館以公不露眞姓氏。不知　爲何等人。難保無挾嫌誣指之弊。故削而不錄。乃十四日復接來函詰問。謂本館阿私某某兩當選人及　察員某。斯亦奇矣夫棠某兩常選人。及某監察員衛特與敝同人素不　習。即素所稔知之人而以公等匿名之投函。亦豈能貿然即據以登載。致毁他人名譽。本館歷登選舉事之來函。皆具有姓名或盖有圖章者。其餘凡壞人名譽而不以眞姓名示本館之函件。概削而不錄。此爲報舘之通例。所以防鬼蜮。而愼之又愼也。然尚不免間有失實之處。倘若匿名之信而必欲責以宣布。則此等投函。本館日必接有數起。安能盡容於報紙。亦豈報舘天職之所應爾。尤可異者。謂本舘摘奸發伏。不遺餘力。當必俯允照登。一若本館樂於爲此者然。夫本舘對於諮議局之選舉。素持積極助長主義屢於來函後按語及論。說清談中聲明宗旨。夫豈以揭載醜態爲快。而毫無别擇乎。公等既確知某某兩當。選人之不合格。某監察員之舞弊。何不以眞姓名宣示本館。且複選監督衙門甚邇。何弗逕向呈控大丈夫作事。當磊磊落落。不自出名擔任。而欲藉報舘以發其覆。遮遮掩掩。又嘵嘵聒聒。殊非熱心任事之君。子所應爾。諸公須知報舘非藉洩私憤之地。記者非代人受過之人。言盡於此。諸希鑒察。并以告此外之隱名投函者。 
小說 
初選舉之醜歷史 
[一名哭松江]  
[開大會黄鵬子吹牛]  
[發傳單夏豹君爲蜮]  
　　列位諸公。你道唐三爲何要把那個黄鵬子抬到三十三无。這也是唐三的妙處。愈抬得鵬子高。自己與鵬子。爲友就是自己身分亦高了些。唐三宣布畢。便道。請黄鵬千先生演說。鵬子就踏上講臺。鞠了一鞠躬。演說道。諸公也曉得諮議局一椿事情麽。我想諸位中必定還有幾位没有知道的。從前國家的事情。都是皇帝伯伯一個人主意辦的。我們的百姓。萬萬不能干。涉。若然有一些兒違背。就要捉到官府裡去。收監牢。打屁股。現在皇帝伯伯看見外國一日强一日。我國一日弱一日。故亦換了主意。仿照外國的法子。呌做立憲。從今以後。國家的事情。都是我們百姓做主。這呌做立憲國。但是我們百姓。不是人人能幹事。個個能做主。必定要幾千幾百個中公推一個。做他們的代表。這個人就呌做議員。几有地方上的事情。必定要他們去議的。這個議員也不能自已做主做的。必定要衆人去公舉。這個就呌　舉。現在松江不日要初選舉了。然而我看松江的人。没有一個好的。諸公住在鄉下。那一個是好的那。一個是歹的。諸公必定還没有曉得清楚。萬一舉差了人。你們受害就不淺了。故今日特地到此。告訴諸公。某某人他專門吃烟不能舉他的。某某人他專門要錢。不能舉他的。某某人他爲人刻薄得　。不能舉他的某某人。他爲人品行不佳。不能舉他的。某某人。他糊裡糊塗。不能舉他的。諸公聽着諸公要舉。惟有一人。其人姓黄。名增廣松江做些事情。惟有他靠得住。銅錢又不要。爲人又公正。那正眞是開天闢地第一個好人了那人姓名。諸公不可忘記。 
　　說畢。就在夾袋中摸出百餘個名片。走到臺下。每人分送一張道。就是此人。倘諸公不會冩字的。不妨就照此片隱了三字。亦甚便當。黄鵬子演說曁畢。許　就　幾個鼻涕小學生。唱了一只歡迎歌。摇鈴散會。會場既散。鵬子也不勾留。就辭了許唐二人又。又到别的鄉鎭去演說。這事且按下不提。再說松江還有一個有名。的人物其人是一個世襲的紳　。廕生的老爺。姓夏。號豹君。名爲信。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
舉行重選舉開票 
[江蘇蘇屬（松江奉賢）]  
　　奉賢於初十日遵章重行投票十二日開票以三十二票爲當選計得合格者八人朱贊臣七十八票莊禮柔五十七票莊仁鎭五十一票吳振寰四十二票陸渠三十八票范鎔三十四票徐元音三十六票莊登瀛三十二票 
[又（太倉崇明）]  
　　崇明於初九日重行投票實到五百二十九人以十三除得二十票當選兹將當選人姓名票數錄左蘇雲章七十一票王師曾三十八票嚴師孟三十六票周廷璋三十六票陳邦彦三十三票張應穀三十二票龔鐸三十票張其旋二十九票瞿觀保二十九票張德華二十八票顧漢儒二十七票宋文玢二十四票沈錫功二十票連前次九名共二十二名適足本邑應出初選當選人額數 
舉行第三次初選投票 
[江蘇蘇屬（鎭江丹徒）]  
　　丹徒縣宫紳於初十日開重選舉票後當選人仍缺額一名各紳擬即以次多數之高汝昌充其數王令以與定章不符特禀詳蘇垣諮議局籌辦處請示辦理兹奉電開前奉憲政編查館電凡不足鄅祗能再行三選等因爰即定期於十三日三行選舉除將應出當選人額數加倍開列姓名榜示外一面由事務所遍發傳單邀請選舉人再親臨萬壽宫投票所投票應行選舉之人姓名錄下高汝昌柳听 
舉行第三次初選　票 
[江蘇蘇屬（蘇州長元吳）]  
　　長元吳初選監督於十四日六下鐘仍在本署舉行第三次重開票計長洲實到六十票應以十票當選元和實到六十七票應以十七票當選吳縣實到九十五票應以十六票當選兹將當選人錄下（長洲）謝　二十票（城）費廷璜十七票（城）張炳翔十五票（城）按該縣當選人章鈺經初選監督電知兹得章君復電云遵章停止垂詢深感故照章續舉一人已符定額（元和）夏康保二十三票（城）蔣鴻元二十票（城）該縣亦已足額（吳縣）姚銑二十五票（城）陶治元二十五票（城）按該縣尚少一人仍將次多數開列於下徐基十五票（鄉）（横涇）顧慶初十三票（鄉）（香山）現經吳令定於十七日仍在本署投票 
舉行初選舉投票 
[江蘇寗屬（揚州江甘）]  
　　江甘兩邑初選當選人已錄昨報專電兹悉投票日八點鐘起照章驗證領票投票江甘二縣雖分東西二路然尚不免有混淆者經照料員察知指點各赴本處投票惟冩票時情形不一有遍覓全區人名册而聲稱無一熟人可舉者有提筆作欲冩狀而始終不著一字者總計江都票數實列者二百二十人甘泉票數實列者三百五人六點鐘後已各將投票匭送往縣署 
　　江都鄉區之韓慕慈即舉人韓紹奎之更名當調查時但據其家報稱韓慕慈係舉人調查人即據以入册及至查明更正又將紹字誤作兆字以致本人領票時彼此以貽誤爭執韓君大不謂然已面謁複選監督與初選監督並電禀籌辦處請示辦理 
舉行初選舉開票 
[江蘇寗屬（通州）]  
　　通州州治選舉人名册共四千零四十六人全州分爲十區以城内及東鄉南鄉西鄉東北鄉西南鄉觀音山劉海沙等處爲第一區選舉人九百零九投票所在城内以平潮鎭唐家閘絲魚港白蒲等處爲第二區選舉人三百四十四投票所在平潮鎭以劉橋陳酒店等處爲第三區選舉人四百八十八投票所在劉橋以石港騎岸鎭等處爲第四區選舉人四百七十四投票所在石港以小海鎭姜灶港等處爲第五區選舉人一百十八人投票所在姜灶港以興仁鎭爲第五區選舉人一百五十一投票所在本鎭以金沙鎭場侯油榨金餘鎭西亭袁灶港等處爲第七區選舉人七百五十八投票所在金沙以餘西二甲鎭四甲鎭東社等處爲第八區選舉人三百六十六投票所在餘西以餘東包塲等處爲第九區選舉人二百六十九投票所在餘東以吕四塲爲第十區選舉人一百七十二人投票所在本鎭第一區於初十日投票餘九區則於初八日投票均預派管理監察等員赴各區佈置一切至十一日各員陸續到城以自治局爲開票所十二日開第一第二第三第四第五第六等區投票匭十三日開第七第八第九第十等區投票匭共計投票者三千三百十二人内除無 
效票四十八票實得三千二百六十四票以通州當選額二十三人除之折半應以七十一票爲當選共得當選八人姓氏己錄十三日本報專電 
 
 

Page 19

 
 
兹再將次多數姓名錄下程逢恩張澐生季祥德宋煥成諝李宗周階榮熊晟張鴻甲張蔭穀劉永康張聞捷江春戴爕勳王振鐸郁志仁江鏡秋江晟許繩志張詧梁汝楫徐恩榮周匯瀛陳澍陳潤生凌國榮陳樹棻成榮澤顧鳴岐劉桂馨定於二十日行第二次選舉 
[福建（福州閩侯）]  
　　閩縣初選舉於初七日開票當選人二十一名林履端七十票林景謙五十一票鄭錫光四十六票楊慶瑞四十四票陳能光四十二票莊琳四十票王宜漢四十票楊章滋四十票江梅友三十五票江槐臣三十五票何啓鑄三十四票蔣天開三十三票龔乾義二十九票鄭壽仁二十六票林志堅二十六票陳位衡二十六票魏炯二十五票林師尚二十二票許賛國二十二票彭澤二十票陳寳琛十八票 
　　侯官縣投票所凡十所初七日僅開八所尚有北巓區及南嶼區投票匭一律作廢因該所監察員有舞弊情事及將開匭時管理員向初選監督聲言此中有舞弊情事如必開匭渠不擔責成云云初選監督怒甚自以用人不當爲悔飭將該所投票匭看作無效着令改選俟改選定後合併已開八所之匭統行核算 
初選舉區成立 
[湖南（常德武陵）]  
　　常德武陵縣投票區現已劃定約分前鄉四區後鄉五區郡城及附近爲一區共十區兹將各區投票所列後（前鄉四區）投票所一設黄土店一設文家店一設永鎭山其一未詳（後鄉五區）投票所一設周家店一設崇河一設踏水橋一設牛鼻灘一設石板灘一設城内考棚 
來函 
[奉賢初選當選人自請查驗]  
　　奉賢于十二日重行開票計五區投票者五百二十六人以三十二票爲當選怡得八人適足奉賢區内十二人之額當選人孫君燁昌以吾輩當選中人前曾染過嗜好現雖戒淨難保無人言籍籍謂諮議局中不免有烟員之溷雜留此污點不惟奉賢一縣羞之將全省亦爲所累今宜赶早於三十日呈控期内吾輩宜自請初選監督進署調驗如已戒凈自可盡釋羣疑如尚服藥未斷憚於受驗亦可自行告退於三十日内續行補選日期亦恢恢有餘諸人皆同聲許可極力賛成遂即具禀陳請趙青侣大令於署内設當選人調驗所日内必可實行孫君此舉極有關　既可間執浮言省三十日内無數呈控之案牘且可保全名譽肅清選政誠目前必不可已之要舉也用敢報告於吾江蘇通省之當選人奉賢選舉調查事務所啟 
本埠新聞 
[舉行第三次禁閉烟館]  
　　英美租界第三次實行禁閉烟間兹經旅滬中西各紳董議决定於西歷四月十七號即華閏月二十七日按照前兩次摇鬮辦法仍在南京路議事廳舉行 
[整頓警察之通飭]  
　　巡警督辦蔡觀察總辦汪觀察前日通飭各路分局正副巡官略謂照得巡警爲人民之表率站崗時應如何振刷精神整齊冠履近日訪聞站崗巡警往往在途食物任意談笑甚或跛倚道旁衣冠不整種種醜態不但使人民無可敬畏抑且貽笑外人資爲口實豈各正副巡官平日如聾似瞶置若罔聞疲玩因循至斯已極言之痛恨特此手書申誡立即嚴諭各巡警務當自知尊重無論站崗出巡均須整齊嚴肅不得再有前項情事本督總辦不時派員巡察倘敢違犯定行從嚴懲處并將該管之官弁記長一併記過不貸 
[新任上海縣到任日期]  
　　署理通州知州田春霆直刺接奉蘇藩牌示飭赴上海縣新任直刺遂於昨日電禀道憲擬於二十六日交卸通州篆務二十八日到滬接印 
[巡警局嚴緝匪徒]  
　　巡警總辦汪觀察以近來城廂内外及浦東閘北等處竊盜案迭出特飭各路分局密查拿辦並將本年正二兩月分各局據報竊盜案件逐起開單移送滬道請飭上海寳山南匯等縣飭差一體協拿並移各防營帮同查緝 
[工部局注意盜賊]  
　　工部局近查租界各處竊盜案日見增多地方頗爲不安除飭中西探捕認眞查緝外因恐匪徒竄匿華界特禀請領袖照會滬道請飭縣局一體查拿務獲嚴究 
[逃妾薛三寳之交涉]  
　　馮斆幹逃妾薛三寳潛匿上海曾由金匱縣禀由滬道札行公堂查提在案薛三寳延倩候律師到堂聲辨馮所出身價六百元已經歸還馮姓賣身契據亦已銷毁領事以所控無憑不允移解現蔡觀察札行英廨寳明府再行與領事磋商請將薛三寳仍解金匱縣訊辦 
[最大之金鋼鑽出現]  
　　金鋼鑽爲地球最貴之寳石出産甚罕惟皮廉美亞鑽石礦公司所出鑽石爲全球之冠該礦在南非洲地蘭花士省之步理多利亞地方計去歳所獲鑽石不下二百萬加律之重量前年曾得一石重三千餘加律計華衡十七兩色藍白光彩四射絕無纖滓此石已貢諸英皇御用聞該礦産鑽各色俱備無論藍白棕黄罔弗晶瑩奪目頃聞該礦派人携各種鑽石來華或已琢磨成品或未琢磨均係佳品現庽本埠美最時洋行想當世好奇者必樂於賞鑒焉 
[謝贈]  
　　昨承抛球場北首後馬路慶華堂惠贈花箋兩匣花筒一盒製質均精無異洛陽之貴誌此鳴謝 
 
 

Page 20

 
 
城内 
[致祭先農]  
　　道憲蔡觀察以十九日係致祭先農壇之期諭飭上海縣禮房將祭品各項預先置備届時親蒞致祭 
[未免少興]  
　　昨日上元令節爲城隍神出堂賑祭無祀孤魂之期嗣因天忽降雨路上泥濘因此不依所定路由改道於西門進出 
[悉照舊章]  
　　新任李萼仙司馬昨日面諭闔署書吏差役執　隨從人等所有公事悉照前任李大令辦理日行公事遷在縣署東簽押房辦事 
[道批]  
　　曹金遂禀批案經由縣一再飭催理算王阿二仍敢抗延情殊可惡仰上海縣迅予照案嚴催如仍違抗即行提案照中証人郁品三等初次理復應存二百七十餘元之數追償給領具報母任久宕切切抄黏并發王魏氏禀批據禀瑞和鷄鴨行及葛阿立等欠繳租洋是否　實仰工程局裁判官分别查明追繳給領具報母任延欠至孫桂堂一户前已由局訊明斷結取具兩造遵結附卷曾據禀報有案未便再有異議併即轉諭知之黏單併發朱升禀批案經公廨訊明存款屬實斷令償還仰公共租界會審官核案飭遵如須提追俾便清結亦即赶速辦理母任延宕切切黏抄並發顧雨梅禀批此案訊斷情形究係如何仰法租界會審委員錄案具復察奪抄黏并發王財發等禀批候據情移請巡警總局復到再行核辦 
[官事]  
　　貨捐局會辦候補知府向傳桂川沙廳同知陳綸順直賑捐委員候補知縣俞世球樹木捐局議叙候補知縣許應奎昨均至縣署拜會 
南市 
[發給工程執照改章]  
　　總工程局董前定局章凡城廂内外各叚修道造房通溝等工程執照向歸路政處掣給兹經改章如有以上諸項工程一經到局報明必須改歸工程皖勘明然後給照興工 
[通州男孩之失所者]  
　　通州男孩李朝艾年十六歳父母俱亡前日來申尋叔不遇在馬路徘徊由巡士帶至總工程局留候認領 
[苛擾收捐之批示]  
　　認包工程局垃圾捐照費之孫桂林向各船户苛擾收捐致經窰貨船户上控臬轅迭經工程局傳齊人証審訊在案兹由該管幫等公同禀復到局奉裁判所批示仰候攄情移復上海縣核示辦理 
[總工程局之布置]  
　　總工程局新屋工竣後本議將當值處移在樓上兹因該處地位已改設總理處及會客處故當值處並不遷移仍在樓下覊押所現已改名留置所仍分上下兩等除留置所外並又添設女押所及乞丐牢兩處 
閘北 
[家丁調戲女郎]  
　　公益里周公館家丁張 
玉山楊子和等調戲繅絲女郎朱阿巧夏阿四並將阿四之兄夏開富拖入門内痛毆經巡士敲門喝阻亦被撕破號衣等情昨經警法　員汪裁判補提家丁要貴成衣匠尤三分别研究張李尤互相狡賴楊供在該公館當書記實不預問判楊開釋張李尤一併還押 
英租界 
[英公廨發出批示]  
　　英美會審公廨昨日發出禀批四則錄下錢鼎臣禀批蘇州産業既已先行押抵潘姓銀三千兩應准將來蘇産變價内提還未便在倫章紙廠變價項下提給也朱培初禀批據禀將倫章紙擬局又蘇産託人出售深合本分府息事寗人之意仰即赶售覓主以斬訟籐切切洽與公司禀批據禀前情應俟寳和洋行將來拍賣繳案再行核奪蔡吉安禀批此案該商究竟是否保人未經原告到案質訊所請摘除之處碍難准行此批 
[開總會衆賭客破拘]  
　　陳文卿在福州路一百零九號屋内私設總會紏賭抽頭事爲總巡捕房偵悉當場拿獲賭徒丁大榮王　生王云泉朱章全浦少泉張順芝王榮華狄杜生錢其堂徐瑞生李金生畢文云艾云全等十三人連陳一併解入捕房捕頭諭准各人存洋二十元保出以陳係爲首賭徒須存洋一百元暫保著各於今晨投廨訊核 
[請伸寃諸屍屬翻本]  
　　北海路某荳腐店夥周阿二身死不明一節兹由屍屬來滬查悉係被白作流氓大頭阿炳毆傷身死該尸屬昨投捕房控請澈究 
[失洋錢兩家投控]  
　　前晚江西路五十二號厚昌祥號失竊現洋一千六百餘元及小洋數百角昨由該號執事人謝文如投總巡捕房報緝捕頭飭探往查天津路泰崇錢莊失竊現洋六百元昨投捕房請緝 
[拉客人二寳吃虧]  
　　前晚南香粉弄雉妓張二寳在南京路拉客由捕查獲禀請公廨傳訊 
[觀演劇失竊緞馬褂]  
　　厦門路居人陸根生前晚在四馬路群仙戲園觀劇失竊外國緞褂一件投報捕房請緝 
[王襄讞因事赴蘇]  
　　英公廨王襄讞因公於前晚乘末班火車赴蘇已於昨日回滬 
美租界 
[比總領名册分送]  
　　本埠領袖領事比總領事薛福德君昨以各領事署辦公人花名册遣人分送各署以資查考 
[美兵士登岸間遊]  
　　美國水師提督卜軍門前日乘艦來滬帶來兵士均登岸游覽捕房卜總巡特飭各副捕頭轉飭上差之英印華各捕謹防該兵等醉後滋事 
[酒鏹水狎客作惡]  
　　粤妓王阿三昨投捕房訴稱前晚被狎客四人潛以鏹水洒在床上致損衣被請究 
[受私賂捕房押究]  
　　工部局管工西人查得小工頭宋忠金有私受賄賂情弊將宋送入哈爾賓捕房押候究辦 
[電線忽斷]  
　　前日下午西華得路八十一號電桿上電線忽然墜下由捕歸禀捕頭報知該公司飭匠修理 
[積竊重來]  
　　積竊陸阿三即陳阿三迭經懲辦逐出租界昨復潛來被捕拘入捕房押候解辨 
法租界 
[到蘇州吊還原贜]  
　　典夥李琴軒李賡軒陸瑞林通同作弊私竊昌大質店銀洋包飾一萬餘金一案兹經原告李辛連查得陸瑞林尚有私竊質下之珍珠十粒金鍊一條　於蘇州渡僧橋原籍家内禀請派探將陸提出押往蘇州將原贓吊出於昨日回滬候訊 
[存火油有違公令]  
　　菜市街永大等烟紙店違章存積火油爲捕房查知飭傳各該店主至請訊諭以姑念初違着每箱罰洋一元 
[報關行無端失火]  
　　新北門外興聖街堃記輪船報關行昨晚失愼幸經捕房度帶龍救息計焚去大有仁蔴袋店正大褥子店等房屋數間捕房飭探傳店主方某研究據稱店開二十餘年歷年保有火險此次毁失各物不少命押候查核 
[城隍神賑濟孤魂]  
　　麥總巡以昨日城隍神厲壇賑濟無祀孤魂飭探捕往擅照料以免匪徒流氓滋事 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[憲政編查館奏遵旨議覆國籍條例摺]  
　　奏爲遵旨議覆大清國籍條例謹繕清單伏候欽定頒行恭摺仰祈聖鑒事本年二月十八日准軍機處鈔交奉旨外務部會同修訂法律大臣奏擬訂國籍條例繕單呈覽一摺着憲政編查舘迅速覈議具奏單併發欽此並據抄錄原奏清單前來仰見朝廷涵育民生懷遠招携之至意欽佩莫名臣等竊惟國以得民爲本民以蓋籍爲本自來言户籍者不過稽其衆寡辨其老幼以令貢賦以起職復而己國籍之法則操縱出入之間上係國權之得失下關民志之從違方令列國並爭日以闢土殖民互相雄長而中國獨以人民繁庶貿遷耕墾徧於重瀛衡量彼我之情揚摧輕重之際固不必以招徠歸附爲先而要當以懷保流移爲貴此則今日立法之本義也原奏所稱各國國籍法有地脈系血脈　即是屬地屬人主義因兩義相持必生抵觸故吤各有注重之端而不能無折衷之制然各國即取折衷主義而仍不出於屬地屬人二者範圍以内故當施行之際往往易生辨難之端而各國通例必先定一法律以保護已國人民與限制他國人民此但準乎本國情勢之所宜而固不能期他國之盡相合也今原奏擬訂國籍條例四章以固有籍入籍出籍復籍爲綱而獨採折衷主義中注重血脈系之辦法條例分明取裁允當所擬施行細則亦係参照歷年交涉情形藉免牴牾起見臣等謹督館員逐條核議尚屬妥協可行惟是法律務期久遠推求不厭精詳現在我國民法尚未頒布領事裁判權尚未收回惟恃此項條例與爲維繫必須行之以簡而事無不賅持之以通而勢無或阻下可副編氓歸嚮之忱上可彰法律修明之效庶幾推行盡利内外相安臣等謹本此義量爲增損改爲國籍條例二十四條施行細則十條謹繕清單恭呈御覽伏候欽定頒行所有遵議緣由是否有當謹恭摺具陳伏乞皇上聖鑒訓示再此項條例關係重要臣等逐細研求詳愼核議是以覆奏稍遲合併聲明謹奏宣統元年閏二月初七日奉旨已錄大清國籍條例二十四條錄後 
　　第一章固有籍第一條凡左列人等不論是否生於中國地方均屬中國國籍一生而父爲中國人者二生於父死以後而父死時爲中國人者三母爲中國人而父無可考或無國籍者第二條若父母均無可考或均無國籍而生於中國地方者亦屬中國國籍其生地並無可考而在中國地方發見之棄兒同 
　　第二章入籍第三條凡外國人具備左列各欵願入中國國籍者准其呈請入籍一寄居中國接續至十年以上者二年滿二十歳以上照該國法律爲有能力者三品行端正者四有相當之資財或藝能足以自立者五照該國法律於入籍後即應銷除本國國籍者其本無國籍人願入中國國籍者以年滿二十歳以上並具備前項第一第三第四欵者爲合格第四條凡外國人或無國籍人有殊勳於中國者雖不備前條第一至第四各欵得由外務部民政部會奏請旨特准入籍第五條凡外國人或無國籍人有左列情事之一者均作爲入籍一婦女嫁與中國人者二以中國人爲繼父而同居者三私生子父爲中國人經其父認領者四私生子母爲中國人父不願認領而經其母認領者照本條第一欵作爲入籍者以正式結婚呈報有案者爲限照第二第三第四欵作爲人籍者以照該國法律尚未成年及未爲人妻者爲限第六條凡男子入籍者其妻及未成年之子應隨同入籍人一併作爲入籍其照該國法律並不隨同銷除本國國籍者不在此限若其妻自願入籍或入籍人願使其未成年之子入籍者雖不備三條第一至第四各欵准其呈請入籍其入籍人成年之子現住中國者雖不備第三條第一至第四各欵並准呈請入籍第七條凡婦人有夫者不得獨自呈請入籍第八條凡入籍人不得就左列各欵官職一軍機處内務府各官及京外四品以上文官二各項武官及軍人三上下議院及各省諮議局議員前項所定限制特准入籍人自入籍之日起十年以後其餘入籍人自入籍之日起二十年以後得由民政部具奏請旨豁免第九條凡呈請入籍者應聲明入籍後永遠遵守中國法律及棄其本國權利出具甘結並由寄居地方公正紳士二人聯名出具保結第十條凡呈請入籍者應具呈所在地方官詳請該管長官咨請民政部批准牌示給予執照爲憑自給予執照之日起始作爲入籍之證其照第五條作爲入籍者應具呈所在地方官詳請該管長官咨明民政部存案其在外國者應具呈領事申由出使大臣或逕呈出使大臣咨部存案 
　　第三章出籍第十一條凡中國人願入外國國籍者應先呈請出籍第十二條凡中國人無左列各欵者始准出籍一未結之刑民訴訟案件二兵役之義務三康納未繳之租稅四官階及出身第十三條凡中國人有左列情事之一者均作爲出籍一婦女嫁與外國人者二以外國人爲繼父而同居者三私生子父爲外國人經其父認領者四私生子母爲外國人其父不願認領而其母認領者照本條第一欵作爲出籍者以正式結婚呈報有案者爲限若照該國法律不因婚配認其入籍者仍屬中國國籍照第二第三第四欵作爲出籍者以照中國法律尚未成年及未爲人妻者爲限第十四條凡男子出籍者其妻及未成年之子一併作爲出籍若其妻自願留籍或出籍人願使其未成年之子留籍者准其呈明仍屬中國國籍第十五條凡妇空有夫者不得獨自呈請出籍其照中國法律尚未成年及其餘無能力者亦不准自行呈請出籍第十六條凡中國人出籍者所有中國人在内地特有之利益一律不得享受第十七條凡呈請出籍者應自行出具甘結聲明並無第十二條所列各欵及犯罪未經發覺情事第十八條凡呈請出籍者應具呈本籍地方官詳請該管長官咨請民政部批准牌示其在外國者應具呈領事申由出使大臣或逕呈出使大臣咨部辦理自批准牌示之日起始作爲出籍之證其未經呈請批准者不問情形如何仍屬中國國籍其照第十三條作爲出籍者照第十條第三項辦理 
　　第四章復籍第十九條凡因嫁外國人而出籍者若離婚或夫死後准其呈請復籍第二十條凡出籍人之妻於離婚或夫死後及未 
 
 

Page 27

 
 
成年之子已達成年後均准呈請復籍第二十一條凡呈准出籍後如仍寄居中國接續至三年以上並合第三條第三四欵者准其呈請復籍其外國人入籍後又出籍者不在此限經二十二條凡呈請復籍者應由原籍同省公正紳商二人出具保結並照第十條第一項辦理其在外國者應由同在該國之本國商民二人出具保結呈請領事申由出使大臣或逕呈出使大臣咨部辦理自批准牌示之日起始作爲復籍之證第二十三條凡復籍者非經過五年以後不得就第八條所列各欵官職如奉特旨允准者不在此例 
　　第五章附條第二十四條本條例自奏准奉旨後即時施行 
國外新聞 
[羅斯佛游蹤近聞]  
　　十三日柏靈電云前任美總統羅斯佛君星期日可抵萊泊爾斯星期一日將前赴斐洲 
[德國試騐飛船續聞]  
　　十三日栢靈電云齊泊林伯爵已由伊薩廷哥爾芬駕坐飛艇安抵拂萊特里區歇凡之康斯丹湖麥里區省國民歡迎頗爲誠摯 
[菲島總督辭職原因]  
　　十四日紐約電云美京華盛頓人士深信菲列濱總督斯密司君之辭職因與塔孚脫總統爭論裴萊君所吾烟糖稅則不洽輿情之故 
[寓美日人之讌會]  
　　十四日鈕約電云此間日本僑民近設宴欵待日本博覽會會員田君紐約銀行家史其甫君及著名銀行家多人 
[德國航務公司虧折]  
　　十三日柏靈電云德國洛特斯乞航務公司於一千九百零八年虧折馬克十七兆提貯蓄金彌補 
[斐洲注意英國防務]  
　　十三日倫敦電云脫蘭斯佛爾泊萊托里亞立法院開議之際檢事長維里厄斯君演說謂前曾有人倡議南斐洲亦應購置奪雷諾脫式戰艦一艘貢諸内國政府渠意則不若國民固結團體尤爲報答政府最上之舉將來歐洲若有戰禍則南斐洲必將與祖國併力禦敵云 
[南斐洲憲政近聞]  
　　十三日倫敦電云脫蘭斯佛爾立法院已將國民公决憲政權議案駁退菲士配里克議員深謝南斐洲之和蘭人民自與英人戰後頗有莊嚴之態度首相巴塞君宣稱巴爾斯族民均以得隸英國自榮 
[近東大變局百二十九誌]  
　　十三日栢靈電云奥政府現已要請列强正式承認奥國歸併塞爾維亞與赫齊戈維拉意英兩國已合請孟替里格洛政府承認列强之决議十四日柏林電云孟替尼格洛現已陸續弛解軍備塞爾維亞太子已復辦理政務俄國各報要求政府將德政府與外務部大臣伊斯華克交涉塞爾維亞問題之公牘宣布於衆十五日倫敦電云巴黎電稱聞英法兩國業已承認註銷柏靈條約第二十五欵該欵係載明將巴斯利亞與赫齊戈維拉兩州歸奥國管理而主權仍歸土爾其 
[俄皇擬環游歐洲]  
　　十四日柏靈電云巴黎泰晤士報載稱俄皇擬環游歐洲大陸與各國君主互會並將游於雅興君士坦丁然後回至克利曼 
[美國稅則問題近聞]  
　　十五日倫敦電云華盛頓電稱討論修訂稅則專員業將議定各節繕就報告内列應改之欵若干條删除茶葉稅則亦在内 
小說 
譏彈小說滑稽魂（三十六） 
[第七回大菜館陸佩芳撥雨撩震麥家圈包松濤開燈過癮]  
　　施雨田見這個倌人進來。把手對着包松濤指了一指。那倌人便輕移蓮步走了過來。抬起頭來。把包松濤看了一眼。不覺嗤的要笑出來。却又覺得有些不好意思。便連忙忍往。了對着包松濤低低的笑道。阿是耐叫格。包松濤見了陸佩芳笑迷迷的和他講話。已經心上有些癢颼颼的了。再加陸佩芳的一個臉兒。緊緊的近着包松濤的臉。兩下離不到一尺路兒。陸佩芳未曾開口。先有一陣花露粉和香水的氣味。冲到包松濤鼻子裏來。再是開口講起話來。那一點櫻唇之内。有一股甜鬱鬱的香氣。直射出來。薰得人意亂心迷。六神無主。何况這位包師老爺。是位古心古貌的人物。從没有拔過那花營柳寨的旌旗。領過這酒陣歌場的風味。拿着個温柔鄉的門外漢。驟然間叫他上起那天字第一號勾魂攝魄的圈套來。就是那平康巷裡的慣家。風月場中的能手。當着這金迷紙醉的時光。看着那翠舞紅飛的世界。尚且未免有情。誰能遣此。何况這樣的一個寳貝。曲辮子的都頭。瓦老爺的領袖。你叫他怎的不高興。你呌他怎的不歡喜。閒話休提。只說包松濤見陸佩芳和他講話。只把他高興得眼笑眉開。歡喜得手舞足蹈。覺得有生以來。没有受過這般的榮寵。無奈目已既不會講蘇州話兒。並且也不懂陸佩芳說的是什麽話兒。只得立起身來。指着椅子。對着陸佩芳道。請坐請坐。陸佩芳見了這般光景。忍不住撲嗤的又笑將出來。一屈股在他背後坐下。笑得别轉頭去。不敢回過頭來。包松濤却還呆呆的看着他。看了一回。聽得施雨田大聲說道。請吃菜罷。以後看的日子狠多。今天不用這般忙法。包松濤聽了。自覺不好意思。連忙又拿起义來。吃那盤子裡頭的鵪鶉。不想出了半天的骨頭。竟拆他不動。包松濤要想用手去撕。偷眼看他們三個。見他們都。不動手。只得也學着他們一手拿着又。一手拿着刀。用盡平生之力。往兩下一分用得力猛。只聽得噹的一聲。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
