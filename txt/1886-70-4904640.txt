# 1886 - 70 - 4904640

 

Page 1

 
 
[皇淸經解目錄出書] [  點石齋啓]  
　　皇淸經解目錄爲吳下陶念橋廣文編定依十三經序次原板縮板卷頁數逐句註明凡一題散見于十餘處者薈卒一處一目了然毫無遺漏交本齋縮印敦請名手詳加校　字字精審較别種書籍更覺周密至刷印淸楚紙張潔白尤爲有目共賞准于二月二十五日出售京都各處亦照此期分裝四册定價每部實洋二元四角如有躉售者請至寳善街新椿記棧第十三號房間面議其餘上海南北申昌號及各埠申昌均有發售倘須拍買請于出售前五日至新椿記棧面議可也 
[石印縮本說文解字注出書] [  點石齋啓]  
　　讀書必先說字說字必通訓詁許氏之學行於世者一千七百年國朝叚若膺先生爲之注反覆推揚大暢厥旨因字義以究字原此書最爲進　　友人　善本交本齋石印巳竣工方今各省學使者崇尙實學者爲多博通之士舍此無由入門所願人量一編由說字以詣極夫通經本齋　　　　來學故於校對一層不厭精審而筆畫之淸　紙張之潔白天地頭之寛長猶屬此書餘事分裝八本定價三元准於二月初五日出書售處在　　　集賢里天保棧内長順晉號發兌 
[六十九號畫報出售]  
　　行船之法外洋最備其船上救生之術亦惟外洋爲最多有比利時國帆船一艘往紐約將抵埠遭風擱淺船將失事岸上有人望見用火箭納人炮　尾繫長繩射上帆船船上二十餘人盡數獲救俱慶更生此眞奇想天開不可思議特繪兩圖以供衆覽准於初六日出售後仍附淞隱漫錄圖說一　此佈 
[巡丁積弊客述]  
　　舟行適値順風揚帆直進舟子等或坐或　均飽食以嬉掌舵者坐船尾翹一足夾舵於殷閒口啣淡芭菰高談娓娓自鳴得意謂其儕曰昔者我嘗往來於蘇杭滬瀆屢爲各客包送稅貨頗有所獲昨日過周太僕廟其巡丁爲我索識　照驗卽行毫無阻滯使若輩遇之恐無若是之便易也或問之曰子旣老於江湖則巡丁之認識者自必不少然竟謂認識巡丁卽可逕行無碍恐亦未必盡然夫近來厘捐愈盛十里一局五里一卡有總辦有委員有司事有家丁巡丁特其一耳熟其一而遂謂餘可無患誰其信之舵工笑之以鼻曰爾烏足以知此諺不云乎閻王好見小鬼難當總辦委員則皆閻王而巡丁乃小鬼也凡船隻經過必先過巡丁之手巡丁者委員所寄耳目者也一船旣到巡丁下艙查貨作威作福其狀難堪人莫不畏之如虎而不知彼其所以撑眉努目作種種態者豈果盡力於公事爲國家杜漏巵又豈眞殫心於搜查爲委員增勞績又豈必與商家有深仇積恨而必欲揚其奸而發其覆哉無非求遂其所欲而已我前者曾爲客包遂綢貨若干件其稅約數百金每過一卡輒私餽巡丁數番使之報稱無貨獨至某卡適値委員在卡前猝不及避喝令停船待查同伴皆失色我則不之懼停舟以待委員不自查仍着巡丁查檢巡丁正欲一躍登舟我便舉手扶之曰船舷過狹行須仔細卽於扶掖時以紙包英　十尊暗中遞與巡丁下艙周視並翻箱啓篋一若極爲認眞少頃登岸禀委員不曰無私而曰有私委員問何物則對曰有錫箔數塊糖一箱皆漏未報稅者委員問錫箔兩塊重幾何糖箱大小何若則曰錫箔約四千許糖箱廣高尺有咫我已知其命意因從旁懇情并言此二物皆係購回家用卽使照例納捐亦不過二三百文之數務乞寛恕等語委員問巡丁曰所有漏稅之二物應繳幾何則巡丁亦言二百數十文照三倍罰應干餘文委員曰旣止此區區准予免罰放行可也我乃稱謝開船而去盖委員近在岸邊搜檢不得不嚴然賄已人手則其嚴處正是寛處然苟竟云一無私貨則或恐委員不信親自往查則必有所不便故特言有私使委員信其認眞而别無他疑而其所稱爲私貨者則不過區區數百文之物一若搜查之嚴密雖細而不遺者委員而必欲照數倍罰也其數亦旣不多倘求而得釋則更使委員自做人情而彼之十番乃安然人於腰槖而一無所梗此其伎俩之狡獪爲何如哉夫我當委員在船邊親督巡丁搜查之際未嘗不心懷惴惴惟恐有失迨遞以十元而巡丁啞無一言祗事搜查知已兩心相照然所慮者正恐委員不信親自覆查則難乎免矣孰意該巡丁之巧於用意工於措詞乃竟使委員人其彀中而不自覺卽此可悟走私之法其權大半在於巡丁巡丁而不發其覆斯可以坦然無憂此十元者所謂用錢在刀口上而其效立見者也爾輩鳥足以知之言罷撫掌大笑余聞之愕然曰有是哉厘捐之弊乃若是哉夫厘捐者本國家不得已之所爲藉以裕軍餉平宼亂者也前此大亂未平急欲爲除暴安民計故不恤苛求於商人彼商人之樂輸厘金亦以國家所賴以給軍餉故不敢吝而孰知法立獘生積重難返匣家之所得殊屬無幾而若輩則反得飽其私槖由該舵師所言者思之在商人則初無所省悉以包諸舟人在舟人亦不能悉數人已當以分諸巡丁惟國家則實已走漏私貨一大票而無從着力然則國家之設立局卡抽收厘金初非爲裕軍餉利國雨起見并非爲辦理善後調劑候補起見直專爲挑巡丁發財而已巡丁之狡獪也如此委員之傀儡也如彼而於國無益於商有損至十如此又何故而不毅然裁撤也乎夫該舵師所言特其一端特其一處焉耳 
[春明蘭訊]  
　　崇文門迤東唐喜伯　王姓嫗景迫桑榆龍鐘可厭子女各一女年二十尙待字閨中隣居王姓甲乙二人甲充營兵早經完娶乙習岐黄術中饋尙虚嫗女與甲妻善時來間話久之甲與女有私嫗尙未之知也客冬嫗見女腹漸大向之究詰女不能隱嫗怒甲無禮欲控諸官乃未及對簿公庭竟以忿恨塡膺疾發而卒嫗子慟母過哀亦相繼死甲之親串某丙乘間與甲妻說合請將女許甲弟某乙　免始亂終棄之嫌甲妻允之定於新正二十六日過門合卺矣○張子靑協揆庽禁城東安門内北池子比隣某甲服役於某寺人家不孝其親時時酗酒滋鬧新正十六日甲復逞兇毆父父忿甚送之地面官廳廳官以投鼠忌器商諸甲父意欲免懲恊揆聞之謂案係逆倫豈可容忍遂飭調取此案到部將科以軍罪云○右安門外楊富店某甲膝下一女年已及笄新正某日陡然自刎而死傳者謂女積有私財若干經父借用許以年終歸楚後竟賴之向索被詈因此輕生云○新正某日左安門外城麓突見一男屍遍體鱗傷賜腑迸出兇首屍親皆無着落地面官頗有難色云○正陽門内外石路已於新正十八日開工鏨鑿甕洞空處及大淸門外東西閒地皆堆積石片如山如阜錐鑿之聲丁丁然聞半里許○新正以來銀價日落每兩只換京票十一千有奇 
 
 

Page 2

 
 
當十錢十二千有奇○日前巿中忽挑剔私錢概不行使蓋因客臘戶　支給八旂兵丁各項錢糧皆搭放制錢庫存官鑄放出甚多故小錢不必官禁而自絶矣聞京師迤東百里内外有專鑄私錢之家刻因不能暢消皆已改圖他事矣 
[海軍籌欵]  
　　正月中旬戶部奏稱海軍衙門需欵甚鉅請將各省海防捐輸銀兩分别撥解以供要需云云刻已奉旨准行遂由該部飛咨飭令遵照辦理矣 
[武林多疫]  
　　杭垣自新正以後染病者日有所聞大約病起越時卽已不可投藥上城某醬園司帳郭某一日方結帳忽呼寒冷遂臥至夜半同伴呼而問之已舌强不能語矣主人急專人致信其家家屬未來已爲故鬼相邀而去又某姓烟館内夥友阿榮煮烟方畢正在烹茶茶猶未熟連呼氣塞亟向榻上横臥旁人恐其癮發裝煙令吸一口甫呼氣卽不屬未及黄昏卽登黑籍又有某箔莊主人近日偶沾微恙不甚介意一日至八點鐘猶能作書寄甯郡至十二點鐘卽己無言長逝諸如此類書不勝書衛身者尙慎旃哉 
[杭垣甄别]  
　　本月初四日爲三大憲甄别各書院之期適逢祭事不克分身遂委員點名給卷敷文生題子曰爲命至惠人也童題充實之爲美詩題賦得春在輕寒輕煖中得輕字崇文生題君子尊賢至月無忘其所能詩題賦得上國爭傳月旦評得傳字童題未聞變於夷者也陳良詩題賦得此邦宜著玉堂仙得仙字紫陽生題同其好惡詩題賦得幾處早鶯爭煖樹得湖字童題繼絶世詩題賦得淺草纔能沒驰蹄得纔字 
[甯郡歲場期單]  
　　二月初六日學憲按臨初八日放告行香考生經古初九日考童經古初十日奉鎭象定生正塲十一日覆生經古十二日府鄞慈二塲生正塲出一塲生案十三日武内塲考教官優生文武補歲考十四日奉鎭童正塲出二塲生案十五日總覆生員十六日慈象定童正塲十七日覆一塲童發文武生正案十八日鄞縣童正塲十九日提覆二塲童出二場童案二十日提覆三場童出三塲童案二十一日總覆童生出童正案二十二日馬箭接步箭二十三日步箭接技勇出武童案二十四日大覆發落叅謁發武生案二十五日起馬赴紹興 
[斬犯述異]  
　　初五日午刻京口决犯二名一爲劉　　一爲李壽生均湖南人也初由獄中提出過堂標綁有好事者用酒和氷片使之飲劉不但不飲反行詈罵旅以廠轎舁行經監斬官督同兵役護送至法場將及陽彭山劉顧謂劊子手曰朋友爾動手快利些毋使我受痛劊子手頷之及行刑疾揮一刀觀者皆拍掌呐喊營兵亦燃槍示威詎意刀誤斫耳根頭未　地劉反顧曰我與爾何怨竟如此相待耶含血向劊子手一噴淋漓滿面都作猩紅色劊子手愈慌連斫九刀頭始墮地斬第二犯卽易他人一揮而頭落不似李之惡作劇矣聞此二犯乃去冬搶劫鮎魚套余姓家及圖姦未成者也監斬官騐過首級諸廟拈香排衙解穢 
[吳下俚言]  
　　吳縣馬漁珊大令因公前赴江北日前上丁釋菜由廣文主祭聞大令須二分春色時方得雙鳬飛返也○某先逹由翰苑起家循例報捐得騰監司之任旋卽鐫級歸田一肚皮不合時宜每托之於翰墨碧雲騢白猿傳是非顚倒好惡任情每爲有識者所鄙薄家本素封兼工牟利紫標黄榜頗足自豪乃殁後未及二年而兩郎君陣入迷龍一則輸去七萬餘金一亦輸去二萬餘金死者有知能無痛哭 
[括蒼小志]  
　　去冬温州牙儈某甲將徐信位錢莊欠票託公差往索以致糾葛不淸刻經徐訪明甲並無功名冒戴晶頂遂據情控諸府署李太守准詞札委石仲蘭貳戶前往稽查想必能眞贋立剖也○温味秋廉訪於新正廿八日乘元凱兵船晋省是日署内書差沿途祖餞至四五十席之多廉訪婉言遜謝其容粹然旣至碼頭磨觀察張奎垣軍門率同文武各員及兵丁人等升砲恭送甌海關一帶幾無立足之地○温郡入春以來雨雪過多嚴寒矻骨所種鶯粟油菜荳麥均不甚暢茂以致油價爲之陡漲○北灣素爲竊賊之巢捕快據爲利藪邇來盜賊充斥竊案層疊如山安得良育　然犀爛照薙爾無遺耶○釋家以二月十九爲觀音大士誕辰善男信女如期往普陀山進香者謂可得慈雲庇護去歲法事齟齬未能航海朝山今年秃子遂於初五日先在開元寺誦經禮懴名爲順風供凡往南海進香者是日必先詣寺中禮佛　人會之人除僧尼外共得阿羅漢之數吁可謂盛矣 
[蛉洲新]  
　　日本大山陸軍卿邀同意大利欽差同往大坂砲廠查閱工程并帶同所雇法國人此魯泰前往富泮閱視砲臺○本月一號日本上野　高崎地方失愼燒毁民居二百餘戶并延燒電柱不少惟電音簡略不知因何起火○大坂府下巨富甚少查該處商賈中有五萬元以上身家者只有二十五戶○日延因細究商務特命農商大臣出洋前往歐州各國體察情形所帶隨員皆係管領山林水産耕作等官計十餘員司往實地考究以　回國時　育國人以興各務并有司法官吏數員自備資斧出洋學習法律其所放之德國全權品川公使帶同夫役　員定期三月十二日由横濵坐法國公司船前往歐洲此次出洋大小官員至有四十餘員之多眞從來所未有也○此次日本政府特派山縣内務大臣前往琉　察看　國民情帶同秘書官中山及四等屬官高島并東園侍從司法省司員大塜二等稅官斯波文部省司員手島等十餘員於二月二十二日　横濵坐薩摩船前往其琉球縣令西村亦一同回任想此次親簡大臣必有一番整頓云○又擬將北海道箱舘高知札幌等三縣廢法只設總督一員經理故前已簡定碧村爲總督招募遊民前往屯田開墾岩村君於奉命後卽上書謂北方瘦瘠之區地曠人稀氣候寒凉異常當此實力　頓務須拓土殖民庶臻美善查從前法度不善者大抵以領地之民年限太長以致開墾不力現在應先短其年限課其勤怠如再不力卽行收回餘如水旱物産賦稅宜寛以五年然後微收則民聚日衆物産益豐甚得轉移之道也○琉球王尙泰君長世子中城尙典前經請假回藩人心亦甚安靜惟該國所　黑黨者依然不忘故主時或潛赴中國查去年十月私走者爲津嘉親方等數名俱係貴胄近有識名朝勝澤岷安本等數人回自中國　經查拿　禁以候懲辦近來各處生理淸淡銀根吃緊惟琉球則較他處甚見活動贸易大半得利○朝鮮人永鎭等七名在舟遭風漂至山口縣下遇救護送至長崎樂巳由地方官妥爲照料擬搭美濃丸輪船送回朝鮮○日本現設火藥炮彈武庫於釜山港對面之絶新島已向朝鮮政府借定每年只納地租稅二十五元○日本所放仁川領事鎗木君於三月初六日坐美濃丸船赴任矣 
[惡叔]  
　　京師崇文門内截留殯攢一案刻經刑部訊明死者之夫某甲跟官在外眷屬亦挈之以行客歲病垂絶嘱其妻必扶柩返都免令異域孤魂隨風飄濟其妻含淚允之　甲死後妻体夫弟某乙度日乙豺狼其心虺蝎其行騙兄遺財人手卽以嫂爲眼中釘時時加以惡聲怒色嫂不能耐遂於正月某日吞服烟膏而死乙恐事發賄通多人曲爲掩飾殮以薄棺而豐其儀仗事爲隣人某丙所知追至崇文門内喊告於官五城司官准詞旋於二十五日會騐得死者確係服毒身死然身有傷痕八處想須澈底根究也此事早經綴人兹又得聞其詳爰再紀之 
[俠優]  
　　上月二十四日京師源順和班武生李春榮與花面某甲口角將甲扭住喝衆攢毆以致傷痕甚重事後班中皆爲李左袒舁甲至其家正令家人收領甲性柔懦隱忍不敢言事經雛伶響九霄聞之勃然曰是可忍孰不可忍似此弱肉强食將惺惺惜惺惺之謂何哉遂力勸甲　赴中東坊署控請驗傷究辦坊官騐得甲傷頗重派役捕李李已聞風脫逃遂將加功之九人鎖拿到案飭役痛笞下之於獄擬俟獲李然後詳城二十六日爲中城察院城期李濳俟城憲下車竟以坊官私押案証任意拷打等詞朦訴城憲細檢詳報公文並無此案遂大怒面飭坊官誰專刑訊私押人犯令該坊解任候叅旋經坊官之各同寅代爲籲請未卜能否允准也竊謂響九霄一荏弱優童耳而竟能路見不平抑强扶弱擅 
 
 

Page 3

 
 
[謂梨園艷質獨少荆聶一流哉]  
[星使起程]  
　　劉星使之官眷于下午先在天后宫前坐民船渡至法公司船旋于四點三刻鐘時本埠諸官員及忠信兩營滬軍各兵齊至行轅伺候送行　而星使乘坐緑呢大轎排道出轅至新關碼頭諸宫員亦在江干恭送星使郎下小火船渡登公司船定於今晚四點鐘啓輸出洋并聞劉星使及關道憲邵覲察前晚均赴英領事署宴飲云 
[廉訪啓行]  
　　前廣東鹽運司升任江西按察司瑞茀侯廉訪來滬等因已登前報昨晚廉訪挈同瀛眷乘招商局輪船前往江西履任矣 
[一夜二火]  
　　前晚黄昏時本城太平街公和隆質舗隔屋某姓家不戒於火幸爲時尙早隣人均未入睡鄕急卽幫同灌救得以熄滅後經七舗地甲查悉其家　翻火油燈致成燎原之勢未及一點鐘之久三牌坊又報火警一時人聲嘈雜幾如萬馬千軍嗣查係小弄中某姓家　墮火星遽致祝融震怒一經澆灌火勢卽衰僅燬蚊帳一頂尙幸事也 
[龜奴作横]  
　　前日本城老北門内某姓家肆筵速客並喚　北某校書科城侍酒淺斟低唱興往情來漏下三商校書始乘輿而去行至吳家弄相近與夫不愼悮碰十二舗地甲跌仆於地地甲向之理論詎輿夫不服反肆兇毆且將衣服條條撕碎事聞于巡仿局員金明府立卽帶勇往查地甲伸訴緣由明府怒謂何物龜奴竟敢恃强凌弱不加懲創曷足以儆兇鋒遂令將校書扣住訊辦後經某甲出爲擔保情願爲之調停明府允之當卽縱校書使去後不知如何了結也 
[細鞫竊衣]  
　　竊衣一案訊理情由前已疊登本報昨晨翁太守臨捕房聞女班房内有哀泣聲詰問緣由據稱顧陳氏在押氣急其女陳顧氏情極哭喊太守着將母女兩人帶案顧陳氏閉目垂頭一言不發太守着探夥騐其兩手回稱和煖如常太守謂若斯則尙可掌責隨諭所少之衣六十餘件可卽交出陳顧氏堅稱祇有九件巳經交出太守謂同黨之人早已供明爾何得始終胡賴陳顧氏稱當時伊等三人一同進來所有衣包一個由母親接下放在廚房然後到房中去睡待伊等回去卽將衣包携放桶上次日有人來取適母親不在家經小婦人交與伊等一件不曾　下太守謂昨日在堂爾稱爾母開門出外泡水今日又說開門之後復去睡下前後已屬不符難道失主誣爾等乎倘此衣不滿六十餘件亦須隨多隨少一并交出陳顧氏堅執不有太守謂然則惟有比追而已遂着將陳顧氏掌責顧陳氏稱伊已出嫁事不相干請責小婦人可也太守謂爾病旣愈自應責爾因見爾女頗有孝心故令伊代責隨喝掌頰二十下問衣服可交出否陳顧氏仍稱不有太守謂如已質去可將質票交來或寄在别處亦可說明泒人去取陳顧氏稱須問伊等我是巳嫁之女成親尙未滿月不得出門太守著提顧林林研詰顧供所有衣服巳一概交出太守着將陳顧氏再掌頰二十下謂顧林林曰爾是陳阿囝之夥腰牌尙未繳銷縣中現已要過爾兩次若果送縣必當重辦還是將衣交出爲是林林稱情願變産照賠太守謂不必照賠祗須交出今放爾妹子出外衣在何處爾去向爾妹說明卽可取到顧堅稱無有旋回首向陳顧氏曰爾到阿根處去乞借洋元賠還衣服太守着將陳顧氏顧林林帶至女班房待伊等母子兄妹說明白好將衣服交案旋有潮州人陳某投案　禀訴稱小的是陳顧氏之丈夫太守見禀中有姦不通父母盜不通四鄰等語隨謂爾旣是生意中人爲何娶此等女子爲室若云盜不通四鄰何以林林竊衣回去由伊母接下次日吊贜卽由爾妻交出將禀擲還着爲退出隨着將顧陳氏陳顧氏一併放出限明日將衣送到不准拖延 
[不認爲盜]  
　　前報列緝獲盜犯一事翁太守飭提所獲之人至案問爾可是李玉東笞稱不是小的係李阿二天津人來滬已三四年住泥城外充當馬夫並未離滬他往太守問曹錦堂陳桂荃等曰爾等捕獲時可曾先呼李玉東曹等禀稱小的等至山家園經眼線指點門戶小的等高呼李玉東伊卽走出答應太守復問李可曾到過别處答稱去年九月二十四日有馬販劉仁邦要買馬故到過杭州至臘月初一日回滬太守謂出事恰在十一月間不能無疑遂着還押待派人送縣歸案訊理 
[聚賭被拿]  
　　前晚有無業流氓在邑廟豫園玉泉軒茶肆聚賭抽頭喧鬧之聲逹於戶外縣中差捕聞之報知巡防東局立飭勇丁同往拿捉破扉而入各賭徒躱避紛紛僅獲五人解歸局内局員詰訊之下賭徒邵吳趙徐彭均不承認局員着交四舗地甲看守候提茶肆主到案再行覆訊 
[英界公堂瑣案]  
　　潘喴洋行失竊鈕扣由包探緝獲人贜各情巳列前報昨包探陳阿九禀稱奉飭查吊餘贜無着今將竊犯沈阿三　主潘正祥及收贜人王雲卿一併送案太守判沈潘各押七日王從寛開釋起案之贜交失主領去○小孩張阿二訴稱母親不知何往我躭擱親戚家有陸裕莊向我言已訪知母親下落且可向母親私夫借洋隨將我棉襖脫下質錢給我三十文賈菜飯吃餘皆由陸使用我悉伊所言皆屬子虚與論爭執由捕拘案又有人投案訴稱前曾遭陸拆梢今知獲案爲特聲明陸俯首求恩捕頭禀稱該孩被押之棉襖已經吊到羅太守判笞陸二百板棉襖給孩領去○殷阿四咬傷王阿二之耳由捕解案羅太守飭押候王投案質訊等因已列前報昨王訴稱小的與殷皆在工部局爲垃圾小工殷醉後與小的算帳口角致被咬去左耳半邊小的隨訴捕拘殷送案并蒙捕送小的至仁濟醫院醫傷刻已略痊然未全愈殷稱醉後悮事叩乞施恩羅太守判殷笞百板王傷尙未痊可再投醫院醫治○包探陳阿九禀稱天津鞋舖夥李雲生竊取舖中各式鞋子及别舖之物向押舖質錢由舖主報案查獲人贓間有不願投案者請將鞋發還押鋪李俯首求恩各押舖夥請追押本羅太守判失主之投案領贜者交還半本未到者將鞋給還押舖俟彼備本取贖李發押兩月以儆 
[法界公堂瑣案]  
　　巡街捕見有十餘歲之小兒在路啼哭問之據稱失路無歸富卽送到捕房捕頭詰問之下該兒稱在新北門内脚爐作習業出外買肉不識歸途捕頭着人陪送進城四處找尋並無脚爐作隨卽帶回昨晨該兒又稱在老北門内捕頭又着包探王榮培帶進城去亦尋不到翁太守臨捕房時將該兒詰間據供姓王名天壽寗波人年十四歲父親已故今在老北門内脚爐作學業出外買肉不得回去太守間作中是何招牌店主何姓王均稱不知太守着暫留捕房候查明送往○前報列王阿囝躱在淸芬堂内次日送案供語游移一事昨晨翁太守提王到案謂今已飭人往查城上並無陳本友其人爾實一味胡言况所供門外守候之乞丐兩人所作何事王不答太守着責五十板縱之使去 
[上海文報局内籌賑叢譚六十四]  
　　臺灣鳳山書院協賑公所王君少樵印元穉曁翁君印景藩楊君印蔚彬　籌賑款協濟隣封功德昭垂盛名久著此次兩粤山東水災又荷諄請官商廣爲勸募初次交來規元二百九十九兩八錢四分於十二月初七收到二次交來規元一百三十四兩於正月初五日收到三次交來庫平銀八百六十二兩一錢九分四厘於二月初十日收到深恐郵復滯遲特先　報并代灾民叩謝○高淳江靖春賑疊經張雪堂先生勸令籌欵接濟現已交解張君高淳賑洋五百元江靖賑洋五百元稍效涓埃之助并擬月内續解山東賑欵務求各處仁人君子早爲湊濟翹望慈雲九叩百頓 
[花朝感懷]  
　　不道逢佳節依然滯客鄕愁深疑夢惡閒極厭春長故國看花淚殘宵縱酒狂此情誰省得默默訴東皇申左夢畹生 
[花朝有懷和夢畹生韵]  
　　潦草過佳節繁華歴異鄕尋春嫌畫短訪豔願更長幾輩詩稱伯浮生酒倩狂今朝花亦笑何事獨棲皇雙古罌齋主人初稿 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年正月二十七日京報全錄]  
　　宫門抄○旨一道錄前○發抄旨四道○臺撫劉奏請神靈封號匾額摺○黔撫潘奏總兵丁憂開缺請簡放片○楚督裕奏甄别各員據實叅奏摺○閩督楊奏獲犯訊明辦理片○陜督譚奏請委署副將片○又奏審明定擬摺○豫撫孫奏報起解　貼銀兩片○將軍希奏請優卹片○陜撫鹿奏學政幕友籍貫姓名片○陜督譚奏請揀員對調夾片○正月二十七日工部鴻臚寺鑲白旗値日無引見○海英假滿請安○尙宗瑞續假五日○富勒渾泰遞遺摺○召見軍機麟書○發抄張之洞奏請將欠解交代銀米之已故同知革追奉旨余汝霖着暫行革職當令該家屬依限完解餘依議該部知道欽此○邊寳泉奏輝縣令潘江署内鄕令奉旨吏部知道欽此○又請將人地不宜之泌陽令彭鳳高開缺另補奉旨吏部議奏欽此○又候補牧吳榮棨等期滿甄别奉旨吏部知道欽此○○督辦臺灣防務降二級留任臺灣巡撫一等男臣劉銘傳跪奏爲澎湖城隍神靈昭著懇恩加給封號並請賜頒匾額以答神府恭摺仰祈聖鑒事竊據代理澎湖通判程邦基詳據該處紳士舉人郭鶚翔廪生陳維錄等數十人聨名禀稱澎湖城隍神崇祀二百餘年聲靈丕顯嘉慶年間海宼蔡牽欲圖撲犯兵民詣廟虔禱賊竟避去詢據沿海漁民僉云賊見雲端旌旗蔽空隱有神人往來金龜蛇頭二山忽然合抱故爾駭遁全島賴以敉安本年三月疫癘流行死亡相藉民間各設神牌竭誠供奉未幾災氛頓止繼以雨澤愆期原苗將槁向神祈禱隨沛甘霖雜糧以蘇收成有穫兵燹之後饑饉無憂凡兹靈應實異尋賞闔　徧氓咸深感戴查例載廟祀正神如能禦災悍患有功德於民者均准請加封號他邑城區如威靈公顯佐伯等尊號胥荷崇封　昭盛與澎湖自隸車書以來城隍神歴祀旣久靈爽頻彰護國庇民允沐神庥之默佑報功崇德宜　寵命以褒榮詳請奏懇勅加封號並賜頒匾額以苔神貺而順輿情等情前來臣等覆查無巽合無仰懇天恩准將澎湖城隍神勅加封號並賜頒匾額以合神庥出自鴻慈謹會同閩浙督臣楊昌濬恭摺具陳伏乞皇太后皇十聖鑒謹奏奉旨已錄○潘霨片再准威寗　總兵鍾開蘭咨稱該鎭現年五十四歲湖南甯鄕縣人由武童投効軍營剿辦南湖川陜各省及貴州賊匪十力迭保記名提督仰蒙聖恩補授今職兹於光緒十一年十一月十五日接獲家信得悉該鎭之丹謝氏於本年十月初十日在籍病故該鎭係親生之子例應丁憂當將開防封固發交中軍遊擊黄遵亮收存所有鎭署一切事件飭令該游擊暫代行拆聽候季員接署合將丁憂日期咨請奏明開缺等情前來臣覆查無異除檄飭都匀協副將任仕斌前往接署鎭篆並移取丁憂親供至日咨部查照外相應請旨將威甯鎭總兵員缺迅賜簡放以重職守謹會同雲實總督臣岑毓英合詞附　具陳伏乞聖鑒訓示謹奏奉旨已錄○○頭品頂戴署湖廣總督兼署湖北巡撫奴才裕祿跪奏爲甄别庸劣不職及　地未宜名員據寔叅　恭摺仰新聖鑒事竊維爲政首在得人求治宜先察吏縣令之賈否爲民生休戚　開教職佐雜亦各有管　學校分防汛地之責如有　劣及人地不宜之員均應隨時甄劾以肅吏治奴才於所屬現任各員中逐細留心訪察查有羅田縣知縣管貽葵才具昏　辦事謬妄房縣知縣彭煕粗疏任性措施乘方遇案苛罰深滋民怨漢愓縣訓導賀書齡品行卑鄙不堪司鐸沔　州沙鎭　檢鮑維垣舉勳輕躁聲名甚劣應山縣知縣楊鈞才欠開展人地不宜相應　實奏叅請旨將　貽葵彭煕賀書齡鮑維垣均卽行革職楊鈞開缺留省遇有相當缺出另行酌量補用以示儆奴才仍當留心考察此外如有庸劣不職者　時據寔叅奏不敦　事姑容　仰副聖　澄叙官方之至意謹恭摺具陳伏乞皇太后皇上聖鑒訓示再羅田房縣應山三縣均係應歸補選之缺　北現有應　人員慶請扣留外　又湖北巡撫現係奴才兼署毋庸　銜合併陳明謹奏奉旨已錄○○楊昌濬片再前獲　老會匪首潘漢秋訊明正　業經奏　　案此輩黨類不一隨處勾煽滋事迭經飭屬嚴密訪　拿護到首要起有實據爲誉旋據管帶　靖砲隊副將鍾紫雲起獲賀汶燦何爲漢二犯訊明放飄結會起獲黄綢令旗布票簿摺等件卽在軍前正法又據南平縣籌　獲於定帼李得　二犯訊　游勇寅夜糾劫殺斃差弁祝步靑等三命起有會號手摺又據分　凱軍提督張朝揀等報獲劉添潤劉針卿二犯訊　結盟人會身充老冒並起有布票照會等件均屬計匪無疑先後飭派道員復訊明確就地正法梟示以昭炯戒而杜煽惑據兼署福建按察　劉瑞祺核詳請奏前來除南平劫案另飭照例辦理外臣謹附片陳明伏乞聖鑒謹奏軍機大臣奉旨知道了欽此○○譚鍾麟片再羅陜廿督標中軍副將駱高升經臣奏請委署凉州鎭總兵篆務遺缺查有頭品頂戴記名提督現署督標左營叅將河州營叅將鄧全　勇敢沈毅結實可靠堪以委署除分飭遵照外理合附片具陳伏乞聖鑒謹奏車機大臣奉旨兵部知道欽此○○頭品頂戴陜甘總督臣譚鍾麟跪奏爲審明已革守備誤傷　嫂身死按律定擬恭指仰祈聖鑒事竊查前據隴西縣知縣李健枝騐報守備賈得望因酒醉用板打犬誤傷伊嫂馬氏身死一案經臣咨部斥革在案兹據按察使陳彝轉據鞏昌府知府顔士璋呈據隴西縣知縣李健枝詳稱遵卽提犯研訊緣賈得　籍隷河州同治六年從征新疆勇營出力歴保都司銜花翎守備領有守備保札光緒八年遣撤回籍同胞兄賈得本寄居隴　賈得本住前院賈得望在後院中隔腰門一道分炊另度與已死賈得本之妻馬氏素睦無嫌十一年三月二十八日賈得望因幼子病重心裏煩悶獨坐　内飲酒適犬從腰門跑出闖門作響一時氣　隨手拾起地上木板擲去不料馬氏適從門外走進閃避不及致木板悮傷其右額角聲喊倒地經買得本聞聲赶至隣佑王歲丑柴玉望亦先後望看詢番情由扶炕緩養沒效移時身死經鄕約苟六姓查知報騐訊詳叅革飭審據供前情不諱詰係一時悮傷並非有心擲打亦無起寡别故供証確鑿案無遁飾查律議弟毆兄妻至死者依凡人論又無故向有人居止宅舍投擲磚石傷人因而致死者杖一百流三千里等語此案買得望因酒醉用木板擲犬悮傷馬氏右額角身死自應按律問擬查馬氏係其胞兄賈得本之妻應依凡人論賈得望合依無故向有人居止宅舍投擲磚石傷人因而致死者杖一百流三千里律杖一百流三千里到配折責安置仍追理塟銀一十兩給付家屬具領營葬無干省釋屍棺飭埋兇器木板案結銷燬等情前來臣覆核無異除全案供招送部外所有擬議緣由理合恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○孫鳳翔片再前准部咨議加京官津貼一欵河南奉撥銀每年八千兩七日解半十月解淸自光緒九年爲始按年額解奏經奉旨依議欽此欽遵咨行到豫按年分次籌解所有本年頭批津貼銀四千兩已於七月解部兹又屇二批籌解之期據布政使許　褘會同厘稅局籌銀四千兩交委員管解赴部作爲本年第二批津貼銀兩於十一月十八日起程等情詳請奏咨前來臣覆核無異除咨部查照外相應附片具陳伏乞聖鑒謹奏軍機大臣奉旨戶部知道欽此○○希元等片再五常堡隊兵副甲金富常祿於本年八月十九日奉派變裝偵探賊匪並遞送公文行至冲河地方適值委營總文煥擊敗餘匪將該兵等刼去常祿乘間投河逃出其金富被執駡賊不屈登時遇害經該堡署協領富興飭弁杳明尋獲屍身由今營翼長穆隆阿等呈報前來除責成該翼長等督催各隊嚴行搜勦外查隊兵金富奉派深賊中途遇害情殊可憫而大節不屈尤屬可嘉合無仰懇天恩准照陣亡例飭部從優議卹以勵氣節而慰忠魂謹附片具奏伏乞聖鑒謹奏請旨軍機大臣奉旨金富著　陣亡例從優議卹該部知道欽此○○鹿傳霖片再查定例學政考試延請閱卷幕友姓名籍貫由該督撫查奏等語兹新任陜西學政臣林啓於光緒十一年十月二十六日到任所延幕友池伯煒福建福州府拔貢鄭治益安徽盱眙縣附生劉茹福建侯官縣舉人施沛霖福建侯官縣附生均非視學省分及隣省五百里以内籍貫由該學臣開單移請查核前來臣覆查無異理合循例附片陳明伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員對調遊擊都司守備各缺恭摺仰祈聖鑒事竊臣據署漢中鎭總兵姚文廣呈稱漢中鎭標中軍遊擊事務殷繁非精明幹練諳習營伍之員弗克勝任該營正任遊擊魏春林人地不甚相宜查有留壩營遊擊王金錫　與魏春林對調又據凉州鎭總兵汪桂元呈稱借補安遠營都司黎懷德籍隷河州紅堡守備李海源籍隷蘭州均距籍在五百里以内例應對調查有凉州鎭標後營都司范德元堪與黎懷德對調凉州鎭標中營守備陳錫坤堪與李海源對調呈請核辦前來臣查該員等國人地不宜或距籍較近均應互相對調庶人地各得其宜亦與定例相符合無仰懇天恩俯准該員等互相對調以裨營伍如蒙俞允應請飭部分别核給　付俟防務一律告竣再行送部引見以符定制餘飭取該員等履歴淸册送部外謹會同署陜西提臣沈玉遂甘肅提臣周逹武合詞恭摺具陳伏乞皇太后皇上聖鑒訓示謹奏軍機大 
臣奉旨兵部議奏欽此 
 
 

Page 10

 
 
   
 
 

Page 11

 
 
[上海北巿六馬路仁濟善堂經收施粥善捐正月至二月初十日止第四批淸單]  
　　樹德堂葉助洋五十元吳　齋求病痊愈由温小東兄來助洋五十元同善會由大豐號交來助洋三十二元胡承顯助洋念元知足軒助洋十五元恭壽堂韋觀輝各助洋六元林　芳隱名葉氏楊淸水三戶各助洋四元慶善堂吳助洋六元隱名氏節省零用助洋二元八角高雲岩由絲業會舘交來助洋二元唐學村求病愈助洋二元無名氏郭善士李隱名三戶各助洋二元顧仁生助洋一元隱名趙氏助白米二石甲辰主人壬子主人各助白米一石○以上共收到洋二百十元零八角白米四石○附啓者連前四次共收到連米并洋一千四百七十餘元今春天氣嚴寒本埠無告窮黎及流落外帮失業并乞丐等一日不發粥飢寒交迫目覩情形甚屬可憐正所謂上海一隅之地四馬路與六馬路貧富懸殊共聞共見敝厰自正月初三日接放以來每日來厰求吃者男婦老幼不下三千餘人經費支絀再兼米價日漲如發到四月底爲止除收尙少洋一千餘元全賴諸大善士廣給善緣不拘大小隨緣樂助庶可集腋成裘以全善舉眼前功德無量請勿以無厭之求見也謹呈台鑒[  敎弟施善昌頓首拜啓]  
[上海四馬路浦灘文報局内恊賑公所經收賑捐二月上旬淸單]  
　　初八日催單寳應居蓮僊翁募居介蕃居靜亭居鯉亭居　亭居畹香居翼　居　仙華俊卿華念會華灋會王小雲王小峰王小波王小泉黄三太楊龍三楊吉人成讓卿成瑞庭陳復泰周文華子胖氏陸寳元胡坦然軒孫冠純闞士衡祁曾忠廿七戶各錢一百陳鎭邦一百六十文成賓秋一百八十文吳玉成一百九十文居梅僊居調記居賛卿居耀雨居雨亭朱晋恩王培基高品三華紹記華望之華筱南華毳記華辛記秉德堂陳金謨王學僊十六戶各二百文華仲記陳定夫成敦本堂無名氏四戶各三百文陳在東三百六十文梁雨生周直記兩戶各四百文居菱僊居輔卿吳煥南吳叔文鶴瑞堂五戶各五百文成芸記六百文居坤倍堂華捷記兩戶各八百文無名氏九百八十三文郭蔚堂無名氏兩戶各一千文同人堂三千文合收寳銀十二兩零九分五厘温州怡生莊交來福鼎縣友人募梁丕純李攀英連鴻彬張繼英張繼繩林仁源王士亷李中璧李金源金源興蕭廷建孫永脩温廣豐殷降記王永順謝晃陳信泰新合興榮豐號十九戶各爐胚洋一元致和當葉際暘紀超俟施宜立王允銓王承睿朱萬興順成行高玉麟九戶各爐胚洋二元黄大汾爐胚洋三元○鎭江招商局施紫卿翁交來江陰招商局客棚殷子杰先生募英洋八元又交來施紫卿翁募三元又太古行袁雅翁募三十八元○無名氏二元○初九日滬册招商津局交來開平史鎭軍經募庫平銀五十二兩又交來直隷邦均鎭東錢一百八十吊合收庫平银十六兩八錢二分○草魚禾氏爲求財英洋六元無名氏一元無錫知仁莊募隱名氏秦十元○初十日銳册怡和洋行交來台灣海東恊賑公所募第三次爐胚洋一千一百九十七元爐胚對開念二元四開小洋二个合收原來庫平番銀八百六十二兩一錢九分四厘○申單武陽保嬰局募益順隆英洋十元萬福榮五角閔湧寳五角陳蓮芳錢三百文德星堂二百○無名氏指捐山東英洋五元○三天共收英洋八十四元現銀十二兩零九分五厘庫平銀六十八兩八錢二分爐胚洋一千二百三十七元爐胚對開念二元四開小洋二个錢五百文○本旬共收賑現銀八十兩零九錢一分五厘批見規元八十兩另四錢另八厘英洋三百七十六元二角六分次本洋十六元扯合規元二百八十七兩九錢一分九厘爐胚洋一千二百三十七元烊見規元七百四十二兩二錢爐胚虚對開念四个計規元七兩另四分六厘小洋四角計規元二錢九分三厘銅洋三十二元烊見規元四兩六錢九分七厘錢四千三百零五文計規元二兩八錢七分舊珠札花一對售見洋五元計規元三兩六錢七分九項共合規元一千一百念九兩一錢零三厘附收江寗賑捐英洋念四元計規元十七兩六錢一分六厘連前共收規元二十萬零六千六百念兩零二錢零三厘○付解江靖賑洋五百元計規元三百六十七兩付解高淳賑洋五百元計規元三百六十七兩連前共解過規元二十萬零五千九百三十一兩六錢五分二厘○實存未解規元六百八十八兩五錢五分一厘○附收江寗日捐細戶淸單○初六日寗波新關李交來知愧子募昌字册孫義昌續募英洋十元無名氏求病速愈陸元霅水逸客二元苕溪散人一元賈松林泰號錢七百文王復昌喻萬春王同生謝養元堂生春堂德生堂六戶各五百文逸名氏四百六十文潘松林堂四百文孫誠心三百五十文洪福堂三百文萬元堂一百四十文同新順一百文合收英洋念四元合併聲明 
 
 
 

Page 12

 
 
[光緒十二年正月二十八日京報全錄]  
宫門抄○諭旨五道錄前○大臣福等奏要差孔亟請撥銀兩摺○將軍金奏爲遵旨查辦據實要奏摺○又奏請優卹並擬補協領各缺片○又奏請擬補佐領片○將軍慶等奏爲據情代奏片○晉撫剛奏調署知縣夾片○正月二十八日内務府國子監廂紅旂值日吏部引見八名宗人府二名理藩院二名○直隷布政使奎斌到京請安○善慶續假十日○八額駙續假五日○周家楣請假十日○兵部奏派查齋之大臣派出致麟恩全明魁符珍敬信色普徴額秀吉花尙阿○召見軍機奎斌○○奴才宗室福錕等謹奏爲辦理要差需欵孔亟請由兩淮迅撥銀兩以濟急需恭摺奏祈聖鑒事竊查奴才衙門歲人之項以兩淮利銀爲大宗每年應解銀二萬一千六百兩自道光三十年卽未報解僅於同治四年以後因歴次恭辦隨營等差六次奏催解到銀二十萬兩復於九年因辦公無欵奏　解到銀一萬兩嗣因辦公不敷復經咨催迄今尙未解到統計共拖欠利銀六十一萬二千六百餘兩之多遇有緊要差使一時殊難籌辦本年二月二十七日恭逢聖篤奉慈禧端佑康頣昭豫莊誡呈太后啓鑾祗謁東陵所有奴才衙門派出隨　官兵應領口分曁旂營修墊道路需　甚鉅實迫不及待若不早爲籌俻誠恐臨時貽悮要差奴才等再四熟思惟有仰懇天恩飭下兩江總督札令鹽運使立卽撥解銀四萬兩以應要差倘該運使一時難於籌解卽由兩江總督照從前解銀成案先由藩庫内無論何欵迅　撥解務於本年二月十五日以前如　解到並令該運使將此奏撥之銀籌解藩庫歸欵以免轇轕而期妥速奴才等爲恭俻要差需用孔亟起見是否有當伏乞皇太后皇上訓示遵行謹奏請旨奉旨已錄○○帮辦軍務大臣伊犁將軍奴才金順跪奏爲遵旨查明額魯特領隊大臣被控尅扣築城工價銀兩據實覆陳恭摺仰祈聖鑒事竊奴才前因伊犁額魯特上三旗總管車伯克札普下五旗副總管巴彦特古斯沙畢納爾副總管柯什克圖佐領噶哈等禀控該管領隊大臣依楞額經手領發蒙古壯丁築修城工價銀尙未發淸難保不有尅扣情獘請旨先行撤任聽候派員查辦並請揀員接署領隊大臣印務以重職守等因於光緒十年十二月十七日具奏光緒十一年二月初五日奉旨依楞額着先行撤任卽由金順確切查明有無尅扣情事據實具奏餘依議欽此遵卽揀派吉林黑龍江四起馬隊官兵翼長巴里坤領隊大臣沙克都林札布錫伯營領隊大臣果權索倫營領隊大臣春滿傳齊全案人証秉公質訊究竟有無尅扣情事據實詳咨以憑核辦去後兹准領隊大臣果權春滿咨呈前承發審額魯特領隊大臣依楞額被控尅扣築城工價銀兩一案當經傳齊案内人證逐一查訊緣缷任伊犂額魯特領隊大臣依楞額係黑龍江齊齊哈爾廂紅旗白岱佐領下人光緒七年蒙恩補授　缺八年隨同進隊伊犁時各蒙古流離失所情實可憫先曾捐廉散發茶布擇其極貧者濟之嗣因收回蒙衆公務日敏墊辦不資卽向舖商借貸拖欠經年屢受逼迫不得已挪用修築惠遠新城蒙古壯丁工價銀八百八十三兩暫還商借及購買茶布之欠原意另行設法赶緊彌補該營上三旗總管車伯克札普下五旗副總管巴彦特克古斯外畢納爾副總管柯什克圖佐領噶哈等以城工已停所積工價各壯丁時來逼索領隊遲延不給隨卽禀請找發依楞額傳諭暫行挪借後卽彌補該管等以工價正欵未便虚懸因此控告經沙克都林札布果權春滿公同質訊依楞額深自愧責不應以工價銀兩挪移彌補情願變賣衣物悉數繳出該總管等除在工已得工價不計外依楞額挪用前項銀兩准由當堂給領淸楚兩造各無異詞沙克都林札布升授科布多叅贊大臣未及議結卽赴新任又經果權　滿覆訊額魯特領隊大臣依楞額前在領隊任内初因收集蒙衆捐散茶布繼墊辦不資拖欠補借經年逼迫挪用蒙古壯丁築城工價原期暫行挪借後卽彌補詎料未及籌款卽被控告雖辦理稍有未協然究其捐廉散發茶布較之科歛入已情有可原且此項工價銀兩委係因公挪用並無尅扣侵蝕情事現已估變衣物湊足繳案給該各總管處承領散發並取具兩造供結呈請核辦前來奴才伏查該領隊依楞額挪用築修城工價銀雖向該總管等諭以暫行挪用但遲遲不給以致該總管等懷欵控　究有不合現在旣將挪用銀兩如數繳出　領又經撤任可否仰懇天恩將依楞額開去領隊大臣之缺以示薄懲之處出自逾格鴻慈所有遵旨查明額魯特領隊大臣被控尅扣築城工價銀兩緣由是否有當謹恭摺據實覆陳伏乞皇太后皇上聖鑒訓示謹奏軍機大臣奉旨着照所請該部知道欽此○○金順片再奴才所部黑　江墨爾欔　正黄旗協領頭品頂戴記名副都統德額巴圖魯安福又墨爾根城正紅旗恊領頭品頂戴記名副都統本特本巴圖魯邁縣阿等二員均出征有年轉戰名省因打仗不留餘方以致積勞成疾時　時發延至本年八月初一九月十六等日先後病故殊堪憫惻合　仰懇天恩俯准將頭品頂戴記名副都統協領安福邁邇阿等照軍營立功後積勞病故例飭部從優議卹以彰忠藎而勵戎行其所遺協領二缺應卽在於軍營應升人員内逐加揀補以示鼓勵其安福遺出協領之缺查有黑龍江布特哈正黄旂佐領　都統銜儘先卽補協領　勇巴圖魯關壽勇敢善戰帶隊有方堪以擬補其關壽遺出佐領之缺查有黑龍江齊齊哈爾廂黄旗　禦記名副都統西濟爾琿巴圖魯壽凌老成可靠打仗勇往堪以擬補其壽凌遺出防禦之缺查有黑龍江布特哈正白旗德依　阿佐領下驍騎杖副都統銜卽補協領委防禦精濟巴圖魯博隆阿營務諳練差戰勒奮堪以擬補其博隆阿　出驍騎校之缺查有黑龍江廂黄旗貝勤莫札普佐領下領催花翎副都統銜卽補恊領委驍騎校札克丹布年力富强不避艱險堪以擬補又邁通阿遺出恊領之缺查有黑龍江齊齊哈爾水師營四品官頭品頂戴記名副都統綽勒和羅曠額巴圖　勝格曉暢　務辦事精詳堪以擬補其勝格遺出四品官之缺查有黑龍江齊齊哈爾正白旂和色綳額佐領下雲騎尉花翎都統銜記名副都統委營總諾們伯勒格爾心地樸誠熟悉營務堪以擬補以上六員　在軍營　戰得力如蒙俞允統俟後有差便再行送部帶領引見以符定制謹附片具奏請旨軍機大臣奉旨着照所請兵部知道欽此○○金順片再奴才所部吉林伯都訥正白旗佐領成山廂藍旗佐領倭什洪額二員因事奏叅業經奉旨革職在案其所遺佐領二缺應卽在於軍營應各人員内逐加揀補以重官額其成山遺出吉林伯都訥正白旗佐領一缺杳有吉林阿勒楚喀廂紅旗防禦花翎副都統銜卽補協領貴慶打仗奮勇當差勤慎堪以擬補其貴慶所遺防禦一缺查有吉林滿洲正藍旗　魁佐領下驍騎校花翎頭品頂戴記名副都統魁英戰功卓著精明幹練堪以擬補其魁英升遺驍騎校一缺查有吉林寗古搭正藍旂訥木琿佐領下領催花翎二品頂戴卽補佐領慶桂久歴戎行公事詳慎堪以擬補又倭什洪額遺出吉林伯都訥廂　旗佐領一缺查有林阿勒楚　正藍旗防禦頭品頂戴記名副都統博慶額巴圖魯保林熟悉營務帶隊有方堪以擬補其保林升遺防禦一缺查有吉林雙城堡正紅旂興祿佐領下驍騎校記名副都統色克圖巴圖魯烏凌阿年力富强勇敢善戰堪以擬補其烏凌阿所遺驍騎校一缺查有吉林滿洲廂藍旗勝奎佐領下領催五品頂戴卽補驍騎校永和老成練逹實心任事堪以擬補以上六員均在軍營差戰得力如蒙俞允俟有差便再行送部帶領引見以符定制謹附片具奏請旨軍機大臣奉旨兵部知道欽此○○奴才慶裕濟錄跪奏爲城守尉請假回旗修墓恭摺代奏仰祈聖鑒事竊奴才等接據義州城守尉慶順禀稱伊祖塋坐落京都阜城門外人寳山迤東地方自抵任後於光緒九年曾接家信因是年雨水甚大將祖塋明堂泊岸房垣多有冲塌當經妥爲保護兹復屢接家信本年六七月間雨水連綿山水暴發致將祖塋泊頂冲塌泊岸明堂冲刷殆盡若非及時修理再經雨水恐有不堪設想懇祈代奏賞假兩個月回旗赶緊修理等情禀請前來查城守尉慶順旣稱伊祖塋明堂各處被水沖刷懇恩賞假回旗修理理合據情代奏伏乞皇太后皇上聖鑒謹奏軍機大臣奉旨慶　着賞假兩個月欽此○○剛毅片再陽曲縣知縣李義銘升補遼州直隷州知州遺缺前請以右玉縣知縣隋聿修調　兹准吏部咨覆以該員隋聿修並未捐免實授歴俸與例不符行令另行揀選等因現在尙未揀定有人該縣係省會首邑要缺應先揀員署理查有山陰縣知縣成煕堪以調署據藩臬兩司會詳前來除檄飭遵照外理合附片陳明伏乞聖鑒謹奏軍機大臣奉旨吏部知道欽此 
 
