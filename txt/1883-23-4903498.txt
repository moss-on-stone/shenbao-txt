# 1883 - 23 - 4903498

 

Page 1

 
 
[任伯年繪山水總神圖出售] [  㸃石齋啓]  
　　催殘臘鼓歲將更新萬家報賽莫不以祀神爲第一事本齋曾以重潤請任伯年先生用小李將軍山水神軸之式繪成一幅計長六尺由本齋石印而成山水着以靑綠秀色可餐山水之間流雲四布長松揷天松下四神並立一城隍一土地一灶君一招財惟井神則盤膝而坐松旁有白石橋一橋上爲神位快馬飛騰神采發起又左有杏花臺右有石藏畫欄環繞曲徑通幽山之嶺則有天臺一座奇峯並峙日月合璧則帥位也其畫筆逈有猶人懸諸堂中洵堪奪目現在本舘申昌書畫室發售計墨色者價洋五角着色者一元巳裱者另加裱工洋六角正此佈　 
[禦寒說]  
　　蘭膏夜凝金经無燄墨蟾蜍凍欲僵矣乃告榰先生管城子暂爲一夕别间與妻孥擁爐煨芋情诉宵温竈嫗適自外歸氣咻咻然齿振振然口噤不能聲缩瑟而前亦來向火食頃忽喃喃自語曰何歲無冬何冬不寒然不若今冬之寒之爲甚也甕生層冰冰生疣癭鑿之以斧其聲丁丁敵甕之底無滴水之可傾每當晨炊必汲井以浙米將煎水成湯先煎冰成水寒甚矣炊已食粥盌許覺暖氣生於五臓流於甲肢頃之面有寒色氣結不能言者以沽酒於市爲朔風所欺故然城市之南橋梁之側凍斃者巳兩人矣夫獸毛鳥羽其厚薄視寒𤍠鳞介之浮沉昆蟲晃翔蟄不知有歲寒而各適其竈非帛不煖無衣則寒必使自爲而自成之者人也嘗聞主人解說蟋蟀鳴嫩婦驚竊謂嫩婦驚貧婦更苦驚者驚寒之將到刀尺云勞貧則欲勞不得矣天何愛於物何惡於人余曰嘻爾何知天道無能者有所恃無恃者必有能此造物之抄用以不愛成其愛正所以重視夫人也且人之禍患皆坐有所恃是以恃貴者多死於勢恃富者多死於財恃力者多死於鬥恃泅者多死於水葢有恃則無備有備則無患無所恃必有所備矣人無羽毛鱗介以居寒𤍠天不因人之惡寒而戰冬以人之計能足以禦之也故禦寒之計有爲一身計有爲一家計有爲一國計有爲天下計者夫暖及天下所謂民望如草我澤如春必晋趙日之愛而徧白裘之温而後可固非汝所能知也嫗曰日昨街市間有擔夫十餘人舁寒衣十數捆隨一翁披腥幻帽衣狐白裘送入公局云是漏捐受罰分惠窮黎者棉輕暖而布細潔司入者㸃件傅呼數至五百聞將發善堂報名給領此係從罰欵口得来在每年常例之外者當一月之前海上三善堂種散棉衣數千件而官府捐廉所助尚不與於此數合而計之不下數萬計口授衣雖或有未徧覆翼之惠亦可謂深且普俟請領者必先期給票年未周甲者靳之立法可謂嚴矣乃屇期　集男與女想半老弱與少壯者亦想半所得之衣有完好者有破敗者有並破敗者幾不能得有一人而得數衣又皆完好者領而歸歸不數日或以之質錢或以之易米或以之償通負或以之易芙蓉膏一榻烟霞足抵三冬温煖被褐以卒歲者葢寥寥焉余曰嘻有是哉施受取與之際立法非難執法爲難法不善執洵當事者之衍非在上者之過也受惠非難終惠爲難惠不能終窘實由於自取情或尙有可原也雖然爲農爲商各　其事勞心勞力罔敢自𨓜富貴難妄求凍餒可倖免無所恃而有所能人之所以異於禽獸也惟游手好閒之人一身不能自保猶得與無告窮民同沾厥惠者是猶子弟縱不肖父兄不忍坐視其死曲思有以保全之保全之而不得則我心巳盡我力已窮而後可以無憾矣嫗曰主人言殊曉暢吾亦能解然主人閉戶著書名動卿相所謂勞心不勞力者非耶嘗見擲筆興嘆日此謀若用天下可享無窮之利此議若行國家可保累世之安而夫婦攬敝裘兒女擁敗絮猶不免於啼飢而號寒何耶余曰烏乎噫嘻是豈汝所知 
[諭旨恭錄]  
　　○十一月二十八日軍機大臣面奉　諭旨御史邵積誠奏請將節烈婦女等旌表等語福建建寍縣儒士廖思聰之妻康黃氏及其子祖基女貞姑婢福喜遇賊殉難侯官縣儒士鄭孝鴻之妻鄭王氏夫亡殉節均着准其旌表禮部知道欽此○二十九日奉　旨此案着交崇綺松林親提人証卷宗秉公研訊確情按律定擬具奏原告閒散于永陞該部照例解往備質欽此 
[本舘自己接到電音]  
　　○本館於昨日接到在津友人專發電音到本舘內有十二月初十十一等日　諭旨四道敬謹譯登○十二月初十日奉　上諭前因給事中張觀準御史李鴻逵先後奏絫湖北操防營奏兵滋事一案迭經諭令彭玉麟查明具奏兹據奏稱本年八月間撫標右營把總楊得魁在營務處道員程春藻所開錢舖換錢爭平口角江夏縣知縣蔡炳榮路過查問擅將該把總堂責闔營咸爲不平嗣蔡炳榮路弳閱馬廠時値武闈鄕試武生與該縣素有積怨在道旁詈駡該縣飭差拘拿遂破瓦石擊傷該縣輒以操防營兵滋事禀知涂宗瀛而督率中軍副將鳳昌亦未禀悉前情該督當將楊得魁發府管押並將中軍叅將焦克勝撤任勒令營中交出四人旣而外間訛傳該督欲將四人正法該營兵丁情急齊赴鳳昌衙署及城中營衙署求爲故釋旋經文武各員及在籍紳士勸令各兵歸伍涂宗瀛彭祖賢出示曉諭並將蔡炳榮撤任衆兵立卽心服照常回營差操等語此案江夏縣知縣蔡炳榮負氣任性擅責營弁激戚衆怒又不據實禀請查辦致啓衅端督標中軍副將鳳昌有統領該營之責平時旣不善於約束遇事亦不以下情上逹幾釀巨案蔡炳榮鳳昌均着卽行革職嗣後該兵丁等務令各守營規如再有不法之徒于犯法紀定須從嚴懲辦毋稍寬貸營務處道員程春藻以監司大員身領要差何得營私謀利開設錢店當舖多家程春藻着交部議處撫標中軍叅將焦克勝旣據查明平日訓練兵丁尚能認眞卽着毋席庸議涂宗瀛彭祖賢辦理不善究難辭咎均着交部議處欽此同日奉　上諭前因莊浪城守尉慶志奏凉州副都統崇志任意妄爲劣跡多端等語當經諭令譚鍾麟查奏兹據查明覆奏慶志所託崇志各欵並　確據或於奏報到任例塡日期殊屬不合崇志着交部議處慶志旣經崇志于軍政案據叅劾着卽送部引見欽此同日奉　旨詹事府左中允員缺照例將裕祥轉補所遺右中允員缺着擬正之常萃補授詹事府左賛善員缺着擬正之霍穆歡補授右贊善員缺着擬正之貴鐸補授詹事府左賛善員缺着費延釐補授右贊善員缺着胡喬年補授吏科給事中員缺着順齡補授欽此○十一日奉　上諭張樹聲奏特叅因案罰捐之知縣請旨革職查辦一摺直𨽻定興縣知縣王崧翰輙藉集渡弳費爲名勒罰析欵平日辦事荒謬不洽與情幷有被控之案王崧翰着卽革職聽候查辦餘着照所議辦理該部知道欽此 
 
 

Page 2

 
 
[外洋消息]  
　　○法公司輪船來申帶來外洋新聞紙言中國在德國五里岡定造之鐵中船實名鎭遠下水之後有熟谙船務諸人觀之皆言爲從來所未見其工程實係第一等約計明年春間可以來華矣又言十月二十四日中國駐英欽使曾侯往會英國外務大臣未識商議何事也又言是日英國新造一律法院告成英皇駕臨該院行落成之禮中國及日本兩國欽使均赴院躬與盛典十分𤍠閙也 
[俄界近聞]  
　　○香港西字報言近閱俄國伊犂新聞紙云現在中俄交界之處其間居民從中從俄者本屬兩聽其便而中國頗以得人爲急極意招徠故該處人民見中國法制勝於俄國大半願隸華籍也又言中國定於該處建築城池設立衙署將來將軍當移駐該城目下業經興工矣 
[刑司來華]  
　　○禮拜日法國公司輪船抵滬有英國新簡駐紥中國日本兩處按察司廉君附輪而來云 
[蘇垣雜聞]  
　　○彭雪琴宮保于初七日上午行抵蘇垣坐船泊在胥門官碼頭省城各憲紛往迎謁憲駕亦旋入城答拜初八日卽開船赴杭云○齊門大街有某姓婦系出望族夫婦間敬愛如賓膝下有子三人長者已十四齡平日克勤克檢爲人爽直亳無兒女氣不知緣何於初三日傍午潜至床後投繯自盡急爲解救巳無及矣皆謂是遇崇云○崇眞宮橋下塘胥家弄中某姓石庫門前於初四仔日有年約四十許之男子自縊門側之石條上次日經人瞥見鈿察是石有　鐵釘一隻該展用蔴繩扣住鐵釘頸項並未扣緊足未離地而尸已僵立卽經地保報縣至初七日尙未詣騐地保用蒲包將其首套住晝夜派人看守城內之逐隊往觀者挨擠不絕並無屍親前來認殮云○蘇杭信局班划前在同里厘局被查出偷漏貨物將船扣住照章罰辦卽經該局同業于本月初三日爲始將杭嘉湖　船一律停走具詞上控旋奉督辦蘇省牙厘局憲批協興信局禀云前據同里厘局禀報協興等局信划夾帶綢縀繡貨抗不候騐當經飭縣傳案照章罰辦據禀信船隨帶零星雜貨業已認繳巳捐查調縀繡貨須有分運騐單始准過卡本不在日捐之列該局旣無運單印花其爲偷漏無疑自應聽候捐罰乃遲至一月之久未據該信易赴縣捐罰其中恐有別故俟飭縣再行傳案辦理云云現經吳江縣將扣住貨物信局船夥一倂押解來省移交吳縣審辦昨經吳邑尊勸諭遵章捐罰完案故蘇杭信班於初七日起仍照常通行矣○南園在滄浪亭之東僻居城南人家多種菜爲業一望癀野有田舍風其地多尼奄房屋精雅衣服修潔見之者以爲蓄積甚富且其中幼尼往往有姿色者初五夜三更時有賊數人撞門入室竊去洋五元錢六千六百文諸尼聲喊刃傷數人有一尼割去一乳大約因拒姦不從之故初六日長邑尊金明府親往相騐該尼已奄奄一息殊堪痛憫據醫云受傷巳重難占勿藥矣又聞該賊越城牆而遁遺下京式鞋一只刀鞘一柄帶案備緝云○城外棍徒有所謂背娘舅者於更深人靜在僻野地方俟孤客夜行以繩套其頸剝取衣服往往因謀財而害命日前閶門外南濠街於二更時有巡查局中某甲獨自夜行忽有三人擦肩而過詢以何往答以歸巡查公舘三人者卽將麻繩一條扣其頸背至高　捆縛其手以棉花團塞其口將身上衣服盡打剝去僅存單褲一條三賊旣散甲寒凍巳極掙札捆縛一翻身時忽滾至高墩下爲更夫看見夫其口中棉塞解其縳送歸局中云 
[解推善政]  
　　○奉奢自續觀察蒞任以來頗著仁聲每年自冬至儲起至來春開河時止逢二七等日卽施餠餌給棉衣以惠齋黎化其意固在周急　不在繼富也而無如該處民情不顧廉恥卽有產之家亦多方冐領致騙窮黎仍有向隅之憾道憲深知其獘歸責令地方鄕約逐戶淸查報名塡册實係窮苦無依者始准給領衣餠如此則惠澤不致濫　而啼號可以　免矣 
[官龍得力]  
　　○杭垣火災屢見於報乃近聞上城官巷口某姓茶店後進於初一晚間忽然失愼幸人衆未睡爭先撲救僅焚去椽木一根得卽熄滅　人每逢火警人心最爲踴躍一聲鑼警各集水龍無不爭先奔赴通計城內義民不下三十餘集無不恤災救患協力齊心至文武各衙門之官龍共有十三四處而洋龍尤資得力其洋龍當推小師營爲第一也龍旣極霸捷而司道縣皆趫捷鐘兒擔夫兵丁亦較他處爲多林協鎭身衣皮袍外罩藍布大衫騎馬在城押隊馬前別看親兵五六十名各執長矛大刀鉤鐮　留客住等器專在火場四闈巡邏捉拿搶火匪徙每遇緊要之際協鎭卽下馬親自動手冐烟突火而前故兵丁無不爭先出力其次則以城守署及中衡叅府之兩洋龍亦頗踴躍前日小學前大火德方伯帶有藥水龍兩架將以施救嗣因火勢已殺遂不果用 
[金陵瑣聞]  
　　○有某甲携一孩一女由蕪湖雇湖廣划子東下言將赴鎭江孩年十歲女年十一舟至大勝關某甲上岸購買食物適查船之扦子手上船見孩與女有楚囚對泣狀心甚詫異從容詰問其女尙能言被掠光景孩則號哭甚哀且未能道姓氏居址托子手囑同事將船扣住而携女上下尋覔竟不知某甲所在蓋已聞風遠颺矣遂一而禀明局員另雇船送女孩囘蕪湖出貼招領此前目望後事也乃近聞東花園楊宅與明瓦廊張宅先後各失一孩未有下落自此以後淺垣深巷之中無不儆備有父母斯民之責者其亦有所聞耶○某姓家來一僕婦山陽人也年纔二十而性殊婉靜且善伺人意無好好草草習氣足不出戶庭甚得閫內歡惟日夕必就其家宿問之則云宴爾新婚不得不然諺所謂鄕里夫妻步步相隨也且少年人宿于外主家亦多未便某姓聽之巳數月矣前日忽挈缾出外買茶突有兩三人前揪其髮後曳其帶羣擁而過門置瓶于門內默不敢語但盈盈垂淚急遣人問故而巳望塵莫及矣後有見其在聚寳門外下船者據船上人云此婦本非下賤因遇人不淑遂隨所歡東渡賃廡金陵其屈身爲傭者盖欲置身重門之內可以掩邏者之耳目然此婦早欲效范大夫之泛舟五湖因所歡泄沓未行而不知其失計正在于此否則雲游滬泖誰尋一葉之舟鄕匿温柔莫問三生之石又奚致打鴨驚駌求鶼失鰈耶○金陵會館森列而粵東粵西尙無一二近有某觀祭思集腑以成裘將庀材而度地聞已削南山之竹書義士名挹東海之波作大和　或者荔支香素馨花轉眼江南唱徹亦未可知○距朝陽門六七里之黃泥岡上前日有一無名男子例斃路側狀䋶流丐體亦無傷想係飢寒交迫所致也該處地保思藉此以魚肉鄕愚且恃一二少衿爲護身符急謀報縣相騐幸有老者知其隱計急攔阻之而另報某善堂棺殮標識事遂中寢卽此一轉移間三家村之受福何如也○江寍鎭距省城七八里實姑熟之通衢亦行李之孔道也前日有客雇驢赴太郡至鎭時日已亭午客欲前進而驢不肯行驅之不動不得已舍驢負槖蹣跚就道未至銅井天色已黑見路旁有茅茨一椽遂借宿焉乃黃昏纔過突有撞扉持挺而入者搜其所有而去僅一褂一袴匿於稻草堆中噤不敢出直至日上三竿纔負嚗南行間釆石有親友設肆可就張羅否則衣盡囊空何堪設想耶 
[紅顏薄命]  
　　○客有腰纒十萬騎鶴揚州者戾止之始卽　者樓利姣好者通欵曲適阿嬌願爲燕婉之求遂家焉勾欄中飾以美名曰包住家一切服飾食用無一不取給於是相安數月又恐終爲沙咤利所得不如早效紅　共盟白首承恩在貌議價數百金而從前之服飾食用一歸於鴇不得不依樣軍辦又費數百金統計前後已揮霍千金　然方請佳人難再得阿堵物未暇計較也由是一角銀河露小星者又數月不覺床頭金盡念非故土無以白仔時家存皖中而其大婦方省其父母　雉臯或者先屈膝以媚大婦猶可相容一葉扃舟雙雙俱至詎大婦早已獅吼河東方欲得而甘心也者忽聞其至卽藉母家之勢先閉矣於籠中不念出與船上人見面一閉十日船上人急不可待大婦忽自詣船上握手 
 
 

Page 3

 
 
殷勤歴與言家世古處無置篷風氣所言皆不入耳反覆陳說祗令人悲然大婦不得其言終不肯去相持巳久船上人見大婦詞鋒甚銳且能禁錮其夫銀樣蠟頭鎗必如漢獻帝之不能庇其婦枳棘之中豈鸞鳳所棲乎不得巳許之誰知網羅預張一經啓齒便有出而爲之主婚者次早卽以玉鏡台相訂船上人心知卽此老奴也頗不願然大婦已爲之整　掠鬢催上小輿了却此重公案大婦可謂辣手矣惟聞女所適者旣係于軋所事者又復姑惡紅顏薄命其信然歟 
[藥魚慘報]  
　　○鄕民以巴豆等物置於水中水族食之十無一活然其毒在水居人汲水而飮亦多喪命者浙江嘉興府屬之桐鄕縣南門外朱姓以藥魚爲業今年七月邀同伴數人打槳捕魚其子方六七歲亦往觀焉偶一失足竟入波濤舟人以爲魚躍也急用魚叉又之朱喊救不及其子巳中要害而死朱欲以悞傷控官因念藥魚本干例禁未便請究祗得隱忍而巳夫朱之藥魚歴有年所魚之斃於一叉者多矣今其子遭此慘報豈足怪哉 
[信船被刦]  
　　○本埠全盛永和永泰豐正源信局之短班划船聞日前行至西塘中途被盜搶刼銀洋物件頗屬不少其細情容探明再錄 
[上海求志書院壬午冬季題目]  
　　○經學題　得臣无家解　式居婁驕解　王常配五行考　八音次弟考○學題賈　生明申商論賈逵以圖讖致通顯論　蘇頌序風俗通卷目多于今水說　列女傳言息夫人殉節辨○掌故題　東洋近出古書問　釋儺　木棉攷續海國圖志說○算學題　設如悌田形有長有上下廣依兩廣作平行截線截去全積寅分之卯求兩截積之長法以長自之兩闊和乘之兩闊較除之又以卯乘之寅除之爲長方積長乘大闊倍之爲長闊和開平方得闊爲截去梯積之長若置前長方積寅减卯乘之卯除之爲長方積長乘小闊倍之爲長闊較開平方得闊爲所餘梯積之長試證之　原有梯田積欲分爲三叚令三截積俱爲同式形有長有上下闊求兩截闊與三截長　有邊股底句法以句股相乘爲長方積句股相加爲長闊較開平方得闊爲半城徑試證比例之理　設有句股形令句漸大股漸小或句漸小股漸大復令句股相乘積仍等於原積問句股加减之較與原句股及加减後之句股諸比例之理又或句所加减等於股所减加問直積極太極小之限○輿地題　暘谷明都昧谷幽都當今何地　問孟子稱齊初封百里與管仲對楚使語不合何歟　各西教所行國地考　保護安南議○詞章題　壬癸日發五政賦　以五政苟時冬事不過爲韻　肥冬瘦年歌　詠諸家雲用劉貢父體　各五律一首　侯家　山家　酒家　獵家　樵家　船家　貴州紅巖山摩崖拓本歌 
[鉅案十二訊]  
　　○鉅案十一訊供詞巳列昨報兹悉前夜九㸃鐘時黎邑尊飭差將任順福毛顧氏吳金龍吳楊氏等帶案邑尊仍坐三堂諭令原差將各犯帶在花廳外之庭心伺候其站班者祇容値堂家丁及傳話招房原差等各一名餘均不准入內始將各犯逐一研訊各犯仍執前供邑尊以行凶之情形及頭顱之下落比較各供不無稍有同異隨又隔別再四研詰幷究問在逃各犯該犯等扔堅執如前訊至夜半邑尊謂該犯等非再刑訊不可隨飭差將該犯等分別回禁再候提訊幷諭毛顧氏曰設再不邀丈夫毛進榮交贓到案定當逐日嚴比邑尊又傳捕役柴樛發給廣緝牌票看其赶緊派夥分緝在逃各犯云按張公館男女傭僕謀殺主人主婦放火焚屍此實近今來所罕見罕聞之事無論上海與各外埠人皆欲知其底藴以昭戒愼連日黎邑尊傳犯研訊詳審精密聞者靡不歎服不意前晚提審忽不準外人入聽本舘無從昭錄只得應所傳述者畧存梗槪恐傳聞異辭日後或有失實處轉深歉仄然亦不能任咎也 
[臺基宜禁]  
　　○租界中每有無恥老嫗於幽房密室之中引誘婦女甘作鴆媒卽所謂臺基也輕薄少年亦以若輩爲靑鳥使而熟知其禍有不可勝言者如裏虹口鄕婦某氏向在洗衣作爲乳媼每日必至河邊洗浣兒衣有該處開殼臺基之蘇婦某每日亦必至河邊洗物某氏不知其所爲因日日見而遂與相稔目下鄕婦已不爲乳兒之役蘇婦知之允薦生意鄕婦卽至其家蘇婦欵留甚殷且令登樓信步入房則見男女雜坐穢褻萬狀鄕婦心有不甘遂辭歸前日蘇婦紏同男女數十人訛稱有一無鍚婦人被鄕婦拐逃欲送官究追鄕婦大窘卽赴捕房訴寃捕頭令赴公堂伸訴而蘇婦等均不投案現聞鄕婦已具詞呈控矣 
[猝斃續聞]  
　　○昨報庖人猝斃一節兹悉死者箱內有白紙摺扇一柄欵書鋆卿未識卽是死者之名否現經醫舘備棺安殮寄厝保安堂義塚以待認領死者年約三十餘歲云 
[店夥犯章]  
　　○法馬路東興聖街口何春記洋廣雜貨店向與棋盤街甡泰滋生兩錢庄及南市之德康錢莊往來近聞春記約欠三莊銀二千兩之則三庄夥探悉春記有虧空情事卽於前日夜深時各帶同夥伴前往該店索欠該店主以衆人貿然而來且時茌深夜卽謂該庄夥等須俟明日料理詎該莊夥等不待天明卽令出店人等將該店之　廣貨物欲裝箱扛出富裝箱之際燈火輝煌人聲嘈雜聞於法捕房捕房卽飭西捕往拘該捕到時尙不肯開門迨用力搥擊店門始開該捕卽將三庄夥拘獲並訴明去時情形値班捕頭以旣被欠銀亦當投公堂遞呈或赴捕房聲訴豈可深夜之時搬人物件實違租界定章至被欠之欵着赴公堂具訴犯章之庄夥着管押一宵夫久債還錢比常理也然近來各錢庄每遇往來店家倒帳之時輒敢肆意凌辱硬搬物件此豈合於理乎况該雜貨店尙未明倒而該庄夥等遽欲攫物不啻搤病者之吭而速之死矣其爲捕房所懲儆也宜哉 
[監犯逞兇]  
　　○本邑人朱漢三卽朱老士綽號士蔴子因屢次持刀行兇幷欲殺妻及妻母由妻母控官永遠監禁又本邑新閘鎭人徐大生綽號冲天砲因屢次行兇勒索同族人由其母與同族綑送縣署亦久禁在監前夜朱章取監中之菜刀欲徐幸被牢役見而阻止將情禀明許捕廳許捕轉禀黎邑尊邑尊飭許捕廳將該犯等帶案訊責許捕廳隨飭牢役將該犯等帶案牢役禀稱朱在監內疉經滋事徐固安分守法者不知朱何故而持刀砍徐朱供另有冐充巡丁監禁之林正向我說及徐大生講我歹話一時氣忿致欲砍徐徐供無端被朱持刀欲砍幸牢役阻止云云許捕廳以朱漢三犯事監禁又敢逞兇不法巳極隨喝笞責三百板着嚴刑監禁再加挺棍徐大生亦令同禁夫身陷囹圄之中而猶怙惡不悛拔刃相向此眞無赖之尢者矣 
[英界公堂瑣案]  
　　○昨騺賭棍被獲一節昨晨由捕房將爲首聚賭之瞿田土及周四南周再生王春生丁雲得顧阿四周金福張阿永等二十九名及賭具幷錢二千零一倂送案請訊瞿供開烟問借房與人小賭　日得錢二百文光景昨日捕來捉賭時在塲祗有八人今獲如許寔係路人周四南等二十八名同供並不在賭塲祗乞施恩惠捕頭禀稱瞿實開賭請辦以儆司副領事亦請判罰陳太守判罰瞿洋十元餘人各罰洋一元司君謂當再重罰且瞿旣承認請罰洋五十元餘均開釋太守允之　令周四南等以後不得再犯免干咎戾賭具銷毀錢充醫院經費○昨報冐充巡丁一節昨由捕房將陶進發張永發解案請訊陶進發供搭公和輪船來滬登岸時手携小土洋烟五匣欲到大六棧躭擱　碼頭上有人冐充巡丁意欲奪我洋烟我卽扭伊到關上由新關洋人將伊交捕送案請辦張永發供關上洋人查伊之洋烟漏稅伊卽將烟拋在浦灘我 
 
 

Page 4

 
 
確拾起伊又向我索還以致爭執並不敢胃充巡丁陳太守謂張永發冐充巡丁屬實豈容抵賴判責百板枷號三月發頭門示衆洋烟給陶進發領去○王維高稱在洋人處做細崽囚洋東失去老虎絨單一條查得被巳歇之廚司兪娘子所竊將單抵押洋元置辦衣服特將兪父捕送究兪供我荐王維高在洋人處做　崽不意不行竊絨單而去洋東令我尋伊見伊後反誣我竊絨單至我之絨單係向源大洋貨店購來出價洋四元半已由捕房查明並非是洋東之失贓陳太守飭兪交保俟禮拜三傳洋東投質再核○徐浩元稱亡友徐佩玉拼識之婦王氏常向我借錢曾立有不再纒借筆據詎該氏又　到我家吵閙故特訴捕拘該氏到案王氏供曾有金鐲一對皮箱四只寄與徐處現被呑沒致向爭執徐稱並無金鐲皮箱寄交與我且伊母病時我曾給銀備棺且伊屢有拆梢情事可以訪查王氏又稱徐專騙洋商銀兩我並未詐人陳太守向徐曰汝當再行酌量畧給洋元本分府着具嗣後不再借擾結可也徐答稱願繳洋十元太守謂可再加添徐又稱十五元太守隨斷徐繳洋二十分着該氏具結徐遵斷而退聞该氏出结後又到徐處吵鬧徐又訴捕拘該氏送案太守飭將該氏暫發官媒看管再候覆訊 
[籌議利國礦務劄記]  
　　○徐州諸山磅礴雄厚層層關鎖其鐵礦所產則在銅山縣界之利國驛爲南北諸山一大結束極北爲盤馬山去利國驛二里許山多慈石攝吸之力甚大當大地未凝結時慈石積聚之處諸鐵趨之若騖故左近山原鐵石滿布取之不盡誠兩間之寳藏也利國鐵礦名曰𨮘鐵載諸府乘今春隨手檢拾鐵石四塊寄上海機器製造局徐雪村先生化之據云頭號鐵石兩塊每百分含凈鐵七十八分五二號鐵石含浄鐵七十分零八五三號鐵石係生成鐵質稍含筆鉛攷外洋鐵石每百分含鐵四十分鍊之卽可獲利今利國鐵礦亦含鐵質至七八成有奇蓋共礦爲慈石礦得養氣厚慈爲鐵母金石識別謂其產鐵最多鐵質最好此所以利國之鐵甲於中外者也　五金鐵礦惟鐵最稱難鍊利國鐵礦精堅必先開採佳煤庶資鎔冶利國附近之蔡山界牌等處皆著名煤田距利國僅二里許巳於蔡家莊等處擇地開井儧夫穿鑿又靑山泉泉旺頭等處遍野煤苗距利國亦祗三十五里將來次第開採不但足供鍊鐵之用且可起運售銷所謂確有把握者此也　撑柱煤井需用木植搭盖廠屋燒造磚瓦石灰需用秣稭而微湖以西林木茂美附近民田多種蘆秫收買並不爲難又廠基及開煤基地皆照時價多多購買民情質樸習慣貧苦聞創設礦局莫不歡欣鼓舞爭迎恐後皆謂從此得暢生機故無居奇之事所有輸租之官山官荒除取用鐵石等料外連同廠基𨻶地均察地土之所宜廣植林樹不使寸土曠間更可儲材備用以經久遠汴宋鍊鐵用蕭縣石炭見蘇文忠詩其時水道可通洋鐵又未入中國本雖昻而易售今則時勢殊矣查蕭縣距利國百四十里運道太遠則成本倍增售銷之滯速亦因之故開採左近之煤爲鍊鐵第一要著　利國礦務煤鐵並重惟以洋爐鍊鐵據礦師云每日出鐵可得六七十墩卽需煤一百餘墩一年之久需煤三萬餘墩合之中土權衡計須四五十萬担礦產之煤應先儘此項鍊鐵之用自臺灣創興礦務各省相繼而起惟採煤巳著成效而鍊鐵尙在運疑凡兵輪機器以及百工農具所需仍取資於洋鐵是以目下全局鍊鐵之要急於採煤利國之礦首　鍊鐵職此故也　嘗考外洋載籍從前鍊鐵始用木炭繼因木炭不多攺用枯煤卽焦炭也又因焦炭太費攺用烟煤又恐烟煤火力不大復設法將機器鼓入之風加𤍠至五六百度而後入爐則火力益烈如每爐入千担鐵石僅用千餘担烟煤四時之久卽鍊成生鐵至提鍊熟鐵則將鍊成之生鐵入於倒燄爐內用工匠數人輪流以鐵桿掉之一時許卽成熟鐵叧需多設小爐故每一大爐須雇用工匠三百名始敷工作成熟後須乘𤍠以汽槌擊之入軋軸軋之使擠去渣滓再入倒燄爐加𤍠至白色取出再以汽槌擊之入軋軸軋之俾極堅結始成方圓扁楞各種鐵條售之者隨意揀用皆合尺度雖鐵質不如中土而省工省耗所以到處暢銷也若成大鐵板亦與之同法惟軋軸之具稍異耳造鋼之法只將精熟鐵條排於火泥箱內用木炭層層相問迭加錘鍊卽成精鋼此皆數年前外洋銕廠之鍊法西法愈出愈巧近年有無簡便新法已詫人在各國銕廠探詢繪圖寄來俾擇善而從庶一勞永𨓜　銕礦中除所含銕質而外所含雜質必以物性與雜質自愛攝之力者入爐同鍊西語謂之弗拉克斯弗拉克斯牽連雜質化爲料油而銕質斯能盡得眞液弗拉克斯所需以灰石火石爲最鉅而利國煤鐵相附而生卽鍊鐵需用之灰感火石亦複相距甚近誠天地自然之功用也又銅山銅苗亦採寄上海試鍊成色卽當接續開辦添溶利源　汴宋時徐州郡城汴泗交流利國監去泗水五十餘里故鑿運鐵溝以資轉運自明開泇河而泗水改道又被黃流灌注復水所瀦遂爲微山湖國朝因用爲運河之水櫃從前採鐵舊穴大率浸入湖中現在產鐵諸山濵臨微湖扁舟一水上達豫齊下抵楊滬運道雖遠不須陸運經費不致過鉅且徐州之民樸實耐勞習見山左開煤諸工力作勤而傭値賤較之泰西工價節省爲多實力講求自臻上利　光緖七年抄來滬上常年進口鋼鐵並銷　計釘條一萬二千墩圓方扁各鐵條四千墩生鐵二千五百墩爐鐵板一千三百墩竹節鋼六百墩統共二萬四百墩尙有廢打鐵八千墩及他口所進鋼鐵不在數內今利國鐵礦擬訂購生鐵大洋爐二座熟鐵爐二十餘座以及各項拉鐵全副機器約計日出生鐵六七十墩歲出二萬餘墩以六七成攺鍊熟鐵足供本省兵輪機器並旁資農工之需數年之後仍可增設機爐銷售他口 
　　此稿未完 
[蘇省撫轅抄]  
　　○十二月初十日縣丞翟錫翰西堤碎石差竣囘禀知奏委通属范堤工程差卽辭　○十一日通判夏曾傳銷南路總巡差卽請假赴松江就醫　　祠縣李慶誥禀知本日拷辦南路總巡差　○十二日候補同知郭元昌常昭內河厘局來　通判戴瑞麟松滬厘局解餉來　謝鴻謨嵐新催提漕項囘並禀知辭奉松滬總局札委文案差　六品軍功分發江蘇試用府經歴黄元鍚浙江人禀到　從九徐兆澐禀知丁本生母降服　 
[江督轅門抄]  
　　○十二月初七日候補道陳赴赤山收工　○初八日知縣趙樹楷辭奉司委解銀回蘇　候選縣王安東禀知隨陳道赴赤山　蘇轅牌示碭山訓導譚蔭熙請咨會試遺缺以試用訓導方廷　又儀徵敎諭繆逢垣病故遺缺以試用訓導李家誥均署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百十一號]  
[光緖八年十一月念八日京報全錄]  
　　宮門抄○上諭四道錄前○蘇撫衛　奏爲審　定擬摺○直督張　奏請保河工出力員紳摺○江南織造文等　奏職務經緯請仍照報部價値辦理摺○十一月二十八日工部鴻臚寺廂黃旗値日無引　見○孫家鼐孫毓汶前往東西陵查工請　訓○廣壽請假十日○錫祖續假一月○工部奏派查核錢糧　派出張之萬錫珍福錕○順天府奏忠義局一百十八次請䘏○召見軍機　○○頭品頂戴江蘇巡撫臣衛榮光跪　奏爲寥明挾嫌殺死一家五命兇犯按律定擬恭摺仰祈　聖鑒禀竊據署通州知州松栾禀報訪聞民人黃萬舜挾嫌故殺兄妻黃朱氏身死並放火燒斃其幼小子女黃漢菁等四命一案當以案關致死一家五命情罪重大批飭押解犯証至省由司督委研審去後兹據臬司許應鑅督同蘇州府知府畢保釐審明擬議解勘前來臣親提研鞫緣黃萬舜籍隸通州已死黃朱氏係其胞兄黃萬芳之妻生子黃漢菁黃漢葛均　逾十歲並女黃菁仙黃荃仙一止六歲一止二齡黃萬舜與兄分　同住草房三門黃朱氏平日相待刻薄陸雲氏之夫陸志高係黃萬舜外姻媤脹表兄平素來往陸雲氏習見不避光緖六年三月間黃萬舜乘間與陸雲氏通姦後非一次陸續給與錢物亦無確數陸志高黃萬芳均不知情嗣黃萬舜因負欠無償屢欲將分受器物及公共門扇出售抵債黃朱氏卽斥其蕩費節次攔阻不准變賣因此時相爭吵八年三月間陸志高因見黃萬舜債累甚重邀令帮工月給工錢令其陸續償欠黃朱氏稔知黃萬舜悉于陸雲氏有姦曾向村人傳播並指使各債戶屢赴陸雲氏家逼索黃萬舜更心懷隱恨四月初五日黃萬芳邀同陸志高用船販　偕赴右港地方銷售是日黃昏時分黃朱氏陸雲氏家答以早弳開行黃朱氏聲稱伊聞黃萬舜携有案用器物藏在陸雲氏家內陸雲氏斥其不應誣賴黃朱氏氣忿卽向陸雲氏揪扭適黃萬舜由外回歸上前勸解黃朱氏並斥其不愛顔面黃萬舜順拾地上柴棒毆傷黃朱氏右肐肘右手背倒地搕傷左眼　黃朱氏在地益肆滾駡並稱定欲告知陸志高送官究治黃萬舜觸發積忿頓起殺機用柴棒很毆致傷黃朱氏右太陽穴偏右登時殞命陸雲氏卽向黄萬舜抱怨黃萬舜商同陸雲氏將黃朱氏屍身用石拴　棄沉溝內滅跡黃萬舜又遷怒其子女平日聽母教訓均各倔强不服起意焚燬房屋將黃漢菁等四人一倂燒斃洩忿復向陸雲氏商　令其同行陸雲氏始而勸阻繼亦允從黃萬舜自携火煤潜至所住另外陸雲氏因胆怯行走落後黃萬舜先在屋檐用火點燃又將火煤自門𨻶撩入草堆同時起火　遇風狂火烈黃萬舜知火難撲滅假意喊經村衆趨至撲救屋巳焚燬爭盡黃漢菁黃嘆　黃菁仙黃荃仙同被燒死次日黃萬芳親戚　義忠聞信趨視因檢無黃朱氏屍身禱神尋覓忽聞雷震之聲黃朱氏屍身帶石浮起先弳陸雲氏看見密約黃萬舜將屍轉移他處經隣人陳應邦瞽見邀衆扭獲黃萬舜等盤出情由黃萬芳亦得信回歸撈起黃朱氏屍身看明傷痕該縣　亦訪聞飭拿報騐惟查陸雲氏所稱先與黃朱氏口角爭鬧並無同謀加功恐有隱飾復向究詰不特陸雲氏堅執前　卽黃萬舜亦稱實　　黃朱氏將陸雲氏揪扭向勸被詈觸發積忿臨時故殺如果謀定於先不難手刃其命何肯僅用柴棒毆擊且棄屍　起意放火殄其子女雖與陸雲氏商及因其行走落後亦無帮同燃大加功情事再三推鞫矢口不移查律载殺一家非死罪三人者凌遲處死註云不加功者依謀殺人律减等謀殺人從而不加功者杖一百流三千里又例載弟姪年在十歲以下幼小無知尊長因挾嫌慘殺有依凡人謀故殺律擬斬又殺一家三命以上兇犯審明後依律定罪一面奏　聞一面恭請　王命先行正法各等語　案黃萬舜因挾黃朱氏平素仇𨻶並傳播其與陸雲氏通姦之嫌輒敢於爭閙時逞忿故殺黃朱氏身死棄屍滅跡並遷怒其子女復起意放火將黃漢菁等四人一倂燒斃實屬兇殘己　黃朱氏係該犯兄妻致死應同凡論其子女黃漢菁等雖分属卑幻惟黃菁仙黃荃仙年俱在十歲以下幼小無知該犯挾嫌　殺按例亦應照凡人科罪死係一家母子五命自應卽照凡人殺一家三人本律問擬黃萬舜除與外姻緦服親之妻陸雲氏通姦及棄屍不失各輕罪不議外合依殺一家非死罪三凌遲處死律擬凌遲處死臣於審明後卽照例恭請　王命飭委臬司許應鑅會同臣標中軍叅將崔　淸督飭府縣將該犯黃萬舜綁赴市曹凌遲處死仍將首級解回犯事地方懸桿示衆以昭烱戒該犯並無刦子財產毋庸緣　斷追陸雲氏因黃朱氏知其與黃萬舜通姦疑其私藏器物往詢不服口角爭扭尙無預謀致死情事惟被黃萬舜逞忿故殺後始則帮同棄屍及黃萬舜起意放火將其子女一倂燒死復敢聽從同行雖未到塲帮同燃火而因姦肇衅以致釀成惨殺一家五命重案情甚可惡若因其並未加功擬罪收贖未免輕縱陸雲氏除與夫外姻有服親屬通姦輕罪不議外合依谋殺人從而不加功者杖一百流三千里律從重實發駐防爲奴以示懲儆陸志高訊無知情縱容情事應毋庸議無干省釋屍棺飭屬領埋兇器柴棒供棄　追除供招咨部外所有審明定擬緣由謹會同大學士兩江總督臣左宗棠合詞恭摺具　奏伏乞　皇太后　皇上聖鑒勅部查照核覆施行謹　奏軍機大臣奉　旨刑部議奏欽此起　○○太子少保署理直隸總督兩廣總督臣張樹聲跪　奏爲開挖東淀河道及修築三河頭隄　前巳工竣經歴大汎有効遵保出力員紳恭摺仰祈　聖鑒事竊文安縣台頭以不及天津縣韓家墅上淀河關　沿河各屬利害甚巨前因年久淤墊水不能下經前督臣李鴻章奏調差委道金福曾原任天津道吳毓蘭節次履勘是度自台頭以下至猴山河工长一千九百二十文應開口寬十一丈至十三丈底寬七丈深八尺至一丈二尺與西洋機器船所開河道上下相援　淀心尙可蕩漾應从緩議又自盧家口東經官亭予白塔寺五里鋪鍋鈇店王家房至趙家房東淀下口止工長三千四百九十丈無開口寬十一丈至十三丈底寬七八丈深八尺至一丈卽沿格淀隄邊開濬从南出土帮築隄身先於夫年冬間籌商布置今歲春融责　金福曾等妥實督辦所需工費在南省捐助賑餘　內撥給業由李鴻章於正月間奉蒙聖鑒在案嗣於二月初三等日集夫開工又因天津縣三河頭村舊右隄壩係爲淸河柢禦永定河　流而設近則冲剿月甚渾溜直逼隄根隄岸己多塌卸淸河下游蔣被冲灌墊淤須做挑水　三座廂埽二七叚加築隄工三百七十三丈修補殘缺隄工九百丈以資抵禦亦由金福曾督率趕辦至四月二十二日各工尅期告竣時臣已接署督篆卽築淸河道史克寬前往逐細驗收丈尺均過原估河底淸楚隄岸　齊埽　堅實毫無莫　偷减伏查此次東淀工程統計上下工長五千四百餘丈合三十里零挑土幾及四十萬方係從淀中開河節節築埝戽水卽由水中挑土淀水外浸泉流內涌加以水而淤泥壅深數尺在工人等立足卽陷其餘泥沙處又復蘆根盤結锨力難施且向南一面出土帮隄隄高道遠有至二三十丈外者大費工力其勞苦情形倍臻非尋常河工可比伏秋大汛河流通暢自文安蘇橋以　天津韓家墅百有餘里東淀兩旁秋稼豐收卽向日淀灘積水之地亦多結穗如雲爲積年所未有汛內永定河節次盛漲幸於三河頭修築隄壩埽叚墏舊　决口趕速搶堵完固化險爲夷淸河免受冲灌之害　於河道民生有裨查此工前因關係重要辦理不易經李鴻章彚入加開滹沱新河修築子牙河兩隄摺內聲明請獎欽奉正月二十二日　批旨出力官紳着准其于工竣後擇尤酌量等因欽此旋値大汎擬察看汎內水勢情形再行擬獎以昭愼重今旣河道疏通巳著成效自應遵　旨酌保該員紳朕手胝足竭力弳惜並有先在南省勸捐集欵復來直築工之員實屬異常奮勉謹擇尤酌擬獎叙繕單恭呈　御覽仰懇　天恩俯准照擬給獎以昭激勸募武弁應給千把等項容叧咨部註册謹會同署北洋通商大臣前大學士直隸總督臣李鴻章合詞恭摺具陳伏乞　皇太后　皇上聖鑒訓示謹　奏軍機大臣奉　旨該部議奏單片倂發欽此　○○江南織造奴才文琳蘇州織造奴才立山杭州織造奴才廣英跪　奏爲本年絲斤市價業經浙江撫臣查明報部所有織務需用經緯懇　恩仍准暫照報部價値辦理以全要工恭摺仰祈　聖鑒事竊查奴才等衙門需用絲斤自兵燹後例價與市價相去懸殊歴弳　奏蒙　天恩准照市價造報嗣奉戶部行令浙江撫臣每年於新絲上市後據　報一次是以光緒六七兩年各前織造暨奴才等奏請按照撫臣報部價値辦理以昭核寔均經奉　旨着昭所請該部知道欽此欽遵在案茲准浙江巡撫臣陳士杰咨將光緖八年分新絲上市照案飭委候補知縣楊葆彝馳赴德淸縣地方會同印官蕭文斌查明雪　經絲每兩寔需庫平銀二錢九分五厘二毫亮白緯絲每兩寔需庫平銀二錢七分三厘九毫取是牙行甘結由印委加結是由窩司　詳咨部查照等因奴才等伏查年報部絲價經絲每兩庫平銀二錢九分四厘八毫緯絲每兩庫平銀二錢七分四厘二毫比較本年查報價値計經絲每兩增銀四毫緯絲每兩减銀三毫此增彼減合計仍與上屆無甚參差所有本年應辦大　縀紬及奉傳一切活計需用經緯今無仰懇　天恩俯鍳下情仍准　照撫臣查報市價辦理以昭核實而免棘手來年絲價如能平滅自當據實陳明漸圖復舊斷不敢視爲尤例致負　髙厚鴻慈所有本年需用經緯懇請仍照撫臣查報市價辦理緣由理合聯銜恭摺具奏伏乞　皇太后　皇上聖鑒訓示謹　奏軍機大臣奉　旨着照所請戶部知道欽此 
 
 

Page 10

 
 
[京報第三百十二號]  
[光緒八年十一月二十九日京報全錄]  
　　宮門抄○旨道錄前○發抄　旨四道　尚書麟等　奏爲請　旨摺○又　奏請解任傳質片○閩督何等　奏恭革守備訊辦片○豫撫李　奏起解要案入卷摺○將軍銘　奏爲續　進參茸摺○直督張　奏請獎勵片○雲督岑等　奏請調補知縣摺○大臣淸　奏閱邊完竣回營日期摺○川督丁　奏爲奏　聞片○十一月二十九日內務府國子監正黃旗値日無引　見○懐塔布假滿請　安○索幣多爾札布請假二十日○耀年續假五日○掌儀司奏初一日祭　奉先殿澂貝勒禮○召見軍機○發抄　岑毓英奏胞姪岑兆熺曾娶雲南在籍道員劉廷銓姪女爲妻據實陳明奉　旨着毋庸廻遞欽此○又記名提督吳永安留滇管帶防營奉旨着照所請兵部知道欽此○又補用叅將张永淸等由滇差委奉　旨着照所請兵部知道欽此○又永昌府潘英章回滇派員解部起程日期奉　旨知道了欽此　○○臣宗室麟書臣潘祖蔭跪　奏爲訊明司員聽從囑託請　旨革職審訊並請將延不到案之知府革職嚴拿恭摺仰祈　聖鑒事臣等查辦雲南報銷一案於光緖八處十一月初七日　奏奉　諭旨將解任太常寺卿周瑞淸暫行革職戶部主事孫家穆解任等因在案當卽片行各該衙門將周瑞淸孫家穆傳送到部分別收禁看管臣等督飭司員詳卽研訊據孫家穆呈遞親供內稱今年二月間有同司主事龍繼棟言及雲南銷册將到向來均有奏銷飯銀自軍興後攺爲公費貼補司中辦公有人託他轉求照料伊曾吩咐書吏册子到時詳細核算所有一切公費均由外邊來人辦理求傳到龍姓自知分曉等語究竟此項交給何人該司如何分用未據詳細供明亟應澈底根究除片行戶部將主事龍繼棟傳問外相應請　旨將戶部主事孫家穆先行革職以便審訊雲南永昌府知府潘英章賄辦報銷查　証據迭經催提廷不到案應請　旨將潘英章卽行革職並請　飭下該管督撫及該員原籍湖南巡撫沿途各督撫一體嚴拿迅卽送部歸案審辦無任脫逃所有臣等請　旨緣由理合恭摺具奏伏乞　皇太后　皇上聖鑒謹奏奉　旨巳錄　○○麟書等片　再臣等正在繕摺具　奏間准戶部將主事龍繼棟傳法到案詰以如何囑託孫家穆辦理報銷各情堅不承認非提同孫家穆質訊不能研取確供惟係現任部員應請　旨將戶都主事龍繼棟先行解任聽候傳質理合附片具　奏請　旨奉　旨已錄　○○臣何璟臣張兆棟跪　奏再台灣府嘉義縣屬土匪莊芋結匪滋事查辦情形經撫臣岑毓英　奏報在案兹據署嘉義縣知縣張文鳳查有軍功保舉藍翎卽補守備闕連城曾與莊芋結拜弟兄互爲聲援難保無同謀情事亦必知莊芋蹤跡當經設法飭傳該守備到案研訊堅不吐供顯係恃符狡展詳由臬司張夢元會同善後局司道查明該守備於閩省甘捐案內捐請四品封典有案詳請一倂　奏叅革審前來相應請　旨將藍翎卽補守備闕連城卽行革職拔去翎枝並請追奪四品　封典俾得嚴訊究辨以肅官常臣等謹附片具　奏伏乞　聖鑒訓示至闕連城在縣供稱甘捐案加捐都司銜遍查無此捐案應飭復訊另辦合倂陳明謹　奏軍機大臣奉　旨着照所請該部知道欽此　○○頭品頂戴河南巡撫臣李鶴年跪　奏爲派員管解要案人卷赴部起程日期恭摺具陳仰祈　聖鑒事竊准刑部咨光緖八年九月十四日奉　上諭河南盜犯胡體安臨刑呼寃一案等因欽此遵咨行到臣查此案惟正犯朝體安工牢夭程孤堆及另案牵涉應讯之僧人何周經均尙在省其　人証或曾行提未支或已於提訊後隨時保釋接准前因隨卽行司飭提去後兹據臬司轉據開封府詳稱委員馳赴鄧州鎭平縣提到人証十二名又飭據撤省鎭平縣知縣馬翥交到原拿家丁二名同在省羈候之犯証四名共十八名連卷宗原贓詳請之員押解前來臣查此案人數衆多誠恐同日起解沿途禾易照料現經遴委妥員將犯証卷宗原贓分爲三起於十月二十七八九等日陸續管押解　刑部收審除仍飭司惟提未到人証續行解質外所有人卷起解日期理合恭摺具陳伏乞　皇太后　皇上聖鑒謹　奏軍機大臣奉　旨刑部知道欽此　○○奴才銘安跪　奏爲續採參茸專差呈　進恭摺仰祈　聖鑒事竊於本年九月間欽奉　寄諭飭令採辦上等參枝並茄色鹿茸迅速解交內務府應用等因欽此遵卽派委協領富爾丹全等赶緊採辦業將所得參茸於九月十五日十月十一日兩次專差呈　進並仍飭該協領等留心採辦俟有所得另行呈　進在案現據該協領等又採辦大枝參四苗中枝參十二苗分枝參十二苗計重六兩二錢共用工價銀一千一百八十九兩七錢五分眞茄色鹿茸二架計價銀四百三十兩均　稱爲上等之物奴才親加查騐謹將參枝分盛三匣茸架共盛一匣嚴密包封一倂飭交雲騎尉文慶齎　京呈　進所需參茸工價仍由參稅　下以錢易銀照數發給惟參茸現己過時採辦不易除仍飭該協領等留心採辦如得上品再當陸續呈　進並咨照內務府驗收外所有續辦參斗緣由謹恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○張樹聲片　再三品銜奏調差秀雙月候選道金福曾先因直省連年歉　賑需甚鉅迭與南紳設法籌勸接濟迨到直後會立地方官紳往來各河詳細查勘窮究受病之源熟籌　治之法因飭督辦文安縣左各庄宇台頭大淸河下游於上年五月工竣業弳臣鴻章奏明存訊　獎今年復飭督辦台頭以下東淀河道及三河頭隄壩於四月工竣歴經伏秋大汎淀河疏通河流暢順近處固獲至收上游水患介因之輕减裨益良多查此兩屇工程皆於深水叢蘆中開挖辦理倍形艱苦用費撙節該員才長心細練達有爲遇事任怨耐勞循名核實各工旣著成效自應倂案請獎擬懇　天恩俯准以道員不論雙單月分發省分補用以示鼓勵所有督辦河工出力道員倂案請獎緣由謹合詞附片具陳伏乞　聖鑒訓示謹　奏軍機大臣奉　旨覽欽此　○○署理雲貴總督福建巡撫臣岑毓英雲南巡撫臣杜瑞聨跪　奏爲夷疆要缺遴員調補恭摺仰祈　聖鑒事竊查接准吏部咨議覆雲南夷疆俸滿任候升現任邱北縣知縣黃榜魁升補順寍府緬寍通判其夷疆邊俸期滿在任候升之案查銷應令該督等給咨該員赴部引　見所遺邱北縣知縣耍缺應令另行揀選等因光緒八年七月初五日具奏奉　旨依議欽此此坐八年七月初十日等因按照部中行文坐日照限减半計算扣至九月初五日五十五日限滿應歸於九月底截缺係要缺毋庸掣簽查該縣係夷疆三年俸滿在任題調要缺分須精明强幹之員方能勝任兹於通省應調人員內逐加遴選查有永平縣知縣張烈泰年五十七歲湖北黃州府黃岡縣人由附生中式道光二十九年己酉科鄕試舉人丙辰科會試在部註册揀選知縣於同治五年十月在郵工總局以淸水潭大工保奏七年三月初二日奉　上諭張烈泰着以知縣不論雙單月歸部儘先選用欽此九年赴部候選十三年十月因雲南請揀州縣經欽派大臣揀選於本月二十六日引　見奉　硃筆圈出張烈泰着須往雲南以知縣濿遣委用欽此領照赴滇於光緖元年六月二十四日到省歴署祿豐縣知縣趙州知州卸事奏補永昌府永平縣知縣奉文覆准光緖四年十二月二十八日到任該藩司到任未及三月例不出考該臬司查該員樸謹老奴心地明白並無叅罚事件請以調補廣西直𨽻州邱北縣知縣實屬人地相宜與例相符等情據布政使唐烱按察使李德莪會詳請奏前來臣毓英到任未及三月例不加考臣瑞聨覆查該員持躬謹飭辦事精詳合無仰懇　天恩俯念員缺緊要准以張烈泰調補邱北縣知縣實於要缺有裨如蒙　兪允該員係現任知縣請調知縣銜缺相當毋庸送部引　見所遺永平縣知縣係　選之缺滇省　有應補人員應請扣留外補俟覆准之日另行遴員請補所有要缺揀員調補緣由謹合詞恭摺具奏伏乞　皇太后　皇上聖鑒　敕部議覆施行再黃榜魁升補緬而通判係歸八年九月底截缺該司等遴員調補於九月二十二日出詳合倂聲明謹　奏軍機大臣奉　旨吏部議奏欽此　○○奴才明春跪　奏爲查閱境完竣謹將奴才回營日期恭摺馳陳仰祈　聖鑒事竊奴才以哈密邊防緊要每年秋末冬初親往所轄各處查閱一次以昭愼重前於九月二十三日親赴各由查看情形常將啓行日期恭摺　奏報在案奴才拜摺後歴抵南山口天山廟塔水河白楊溝板房溝三道溝石城子廟兒溝等處逐細查閱各處行旅往來不斷零星商販亦多尙無匪徒溷跡情事各山纏頭回民均皆耕牧相安當卽分飭防卡各員弁仍須認眞稽查毋稍疎忽奴才卽於十月初九日回營謹將查閱轄境回營日期恭摺由驛具　奏伏乞　皇太后　皇上聖鑒謹奏軍機大臣奉　旨知道了欽此○○丁寳楨片　再查夔關應繳葠價銀兩經前督臣奏准自咸豐八年起仍照向章每年二千四百餘兩之數由該關自行籌解茲據藩司鹿傳霖詳查前任知府張轓新任內　光緖四年正月初一日起至十二月底止應攤葠價銀二千四百七十九兩二錢巳如數批解司　彈收俟有便員赴京搭解內務府交收等情請　奏前來臣覆核無異除批飭藩司速解曁分咨外理合附片陳明伏乞　聖鍳謹　奏軍機大臣奉　旨知道了欽此 
 
