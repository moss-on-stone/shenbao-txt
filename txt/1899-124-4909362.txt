# 1899 - 124 - 4909362

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○實治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○如東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[外臺秘要出售] [  圖書集成局啓]  
　　是書爲唐王刺史燾所輯刺史在臺閣二十餘年蒐求古今奇方凡一千一百餘種裒成四十卷鈎元提要卓著靈效宋孫中丞刻之於前明程敬通先生刋印於後岐黄家久已奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良校讐詳愼現已工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局發售此佈 
[書本報紀呈控忤逆後]  
吾聞人有恒言凡子之事父母也必勉之曰孝順嗟乎孝之一字豈易言哉必也視於無形聽於無聲父母意冋所在先意承志窺之於微此非聖門曾閔之流烏足以語此君夫膝下依依言無不聽旨甘之奉不缺問安之禮無虧此在古人不過以爲能順親已耳而今日視之則已羣然稱之爲孝蓋自世衰道微孝經一書久視爲空言無用故偶有能盡人子之禮者則以爲景星慶雲世不多遘古今風俗之變有心人能無感慨係之雖然茫茫六合芸芸萬衆欲求孝思不匱固屬絶無僅有而父母之竟以忤逆控告者亦鮮有所聞豈今日之爲子者孝雖難言而順之一字或尚可庶幾乎不知天下父母之心最爲慈愛故卽或其子言語乖違性情粗暴無不優而容之斷不肯爲已甚之事誠以　國家立法森嚴苟有以忤逆控者非立斃杖下卽監禁終身自非其子大逆不道亦何肯輕於嘗試乃兹觀上月二十九日報紀呈控忤逆兩則有可異焉夫陳姜氏之控兒子陳梅生也供稱夫故十載生有兩子長子桂生開設舊貨店次子梅生不務正業時與長子爲難略加訓斥反被將臂擊傷求收改過局梅生供詞則稱故父遺資皆被兄吞没向之理論置若罔聞反唆使母親誣控竊謂變起蘆花寃沈蜂毒古來後母之不慈容或有之若同爲一母所生斷不至有憎愛於其間而令長子獨受遺産之理是梅生之荒謬絶倫可無疑義惟其兄親覩弟受鞭笞之苦犴狴之災絶不生一憐惜之心此中不無可議至潘朱氏之控逆子潘炳榮則稱丈夫逝世時炳榮生纔十月今年二十一歳已經婚娶專事遊蕩私賣家産得錢浪費管教不聽反被毆詈求賜重懲夫母子天性况幼而喪父自襁褓以至成人鞠有提携何等辛苦幸而家室已成爲之母者方以爲暮景桑榆可以稍慰乃銀錢則任意揮霍訓戒則置若罔聞苟非禽獸之流何至謬戾若此雖曰受人之愚其罪亦何可寛哉夫忤逆重罪也因忤逆而控案尤不經見之事也乃一日之間而竟有兩起且情節又復相同在其子臬獍之性固爲法所不容誅然僕觀於此而不禁重其感焉從來婦人之性但知慈愛况夫故而子幼其一種憐惜之意必遠逾恒情平日飲食之費遊宴之資予取予求諒不忍稍拂其意迨　習染已深始欲從而裁抑則其恣睢暴戾久已習慣成自然訓斥略施睚眦相向如陳梅生潘炳榮輩世間之具體而微者幾於比比皆然特父母皆牴犢情深不肯遽行控告耳然竊謂與其釀成悖逆之性而無可挽回何如施以訓誨之嚴而不令放恣此中得失天下之爲父母者必能辨之果能防之於微亦何至竟成悖逆之事哉或曰方今西教盛行狂戾之徒每喜引西律以愚民若輩習聞夫父毆子坐獄三月子毆父坐獄三月之條以爲父子平等雖至互毆亦無顧忌所以倫理减絶忤逆之案接踵而起在上者欲正本清源須於綱常之道竭力振興庶斯民囂然不靖之意或可默爾息乎是說也雖足切今日之弊然予以爲乖僻好奇之士固宜防之若陳梅生潘炳榮之流猶不足以知此也 
[本館接奉電音]  
　　昨日午前京師飛電傳來　　上諭一道敬謹譯登○三月二十九日奉　　上諭藍斯明著調補河南歸德鎭總兵所遺直隸正定鎭總兵員缺著楊玉書調補藍斯明所帶馬隊一俟河南地方安謐仍行撤回直隸各歸統轄欽此 
[中俄交涉述聞]  
　　俄國西卑利亞鐵路與中國東省鐵路接連一切情形本館已屢記報牘兹接哈爾濵友人來函云俄人在此修築鐵路俄廷陸續派兵前來照料道經村莊或因借宿未遂或因小故紛爭言語不通彼此誤會釀成命案時有所聞如客歳六道荒一案誠足令人駭聞矣按六道荒在吉林境内地方遼闊烟户無多去冬十月二十六日忽有俄兵數百名行經此處村莊時適中國團練勇丁某甲因失馬追尋與俄兵大隊遇懼而奔入王姓家俄兵見中背負洋槍疑爲盜賊相率追入霎時間哄闹之聲達於户外旣而俄兵開槍肆擊悞中王某及趙明海等男女六七人鄉長禀報吉林軍帥軍帥一面飭有司勘騐一面備文照會鐵路總監督商議多時未能了結顧邊境類多鬌匪出没閭閻自不能無防匪軍械俄兵見之卽誣良爲盜解送鐵路公司監禁者不可勝計先是八月初旬黑龍江有鬌匪因搶　而斃俄兵兩名不數目由地方官弋獲匪徒按律懲辦乃俄兵懷恨未已晝夜尋緝行至吉林界内見村民張文江家有防匪軍械指爲窩藏盜匪張懼而逃俄兵追至山林中用槍擊斃後爲鐵路副監督依君所聞將犯事俄兵解回　辦並給屍親撫卹跟一千二百兩迨十一月十六日之夜魚更二躍有俄兵行至黑龍江界呼蘭城所屬外郎窩堡叩郭姓家之門借宿郭姓家人以時當夤夜未敢啓户少頃有口操俄語之通事兩名帶領俄兵踰牆而進洞啓大門一擁而入直達上房郭姓家人見之不勝忿怒糾集多人互相毆鬥究因寡不敵衆以致三戰三北竟被俄兵槍傷郭富太等十一人納縛農夫三十餘名用大車載去直抵哈爾濵總公司監禁捕房郭富太及某姓等三人受傷過重當日殞命事後由呼蘭都統倭統制飛報黑龍江將軍委幹員會商鐵路總監督查拿在案之通事然通事早已聞風遠　無從追捕矣總監督乃給屍親撫卹銀六千五百兩被獲農夫俱交委員帶回禀覆軍帥以便了案 
[鐵路開車]  
　　有客自東省哈爾濵致書本館云奉天鐵路開築迄今已閱年餘自哈爾濵至阿勒楚喀一帶綿 
 
 

Page 2

 
 
長一百里地勢平衍最易興工近已告成擇吉華歴二月初二日舉行開車典禮先一日由俄弁設立祭臺搭蓋彩棚届期希臘總教士某君率同諸教士諸臺前唱經致祭俄國某武員督率士卒奏樂和之祭畢總監督邀請在事人員及中國交涉避委員保玉書司馬卞協卿二尹赴宴山珍海錯頗極一時之盛迨至夕陽西墜始盡歡而散 
[彈章補錄]  
　　日講起居注官裁缺右庶子臣陳秉和跪奏爲大臣顯背　　諭旨濫保劣員通同欺罔據實糾叅仰祈　　聖鑒事竊臣恭讀光緒二十三年三月二十三日　　上諭李秉衡奏叅開缺道　張上達前充河工總辦憑權藉勢賄賂公行屬員求得差委拜認師生購買樁料等項任意尅扣若不予以嚴懲無以挽回積習張上達著卽行革職以示懲儆欽此又候補道黄璣知州陶錫祺亦奉　　旨革職降　仰見　　皇上除惡務盡去邪勿疑之至意乃聞今年春間山東撫臣張汝梅奏調張上達差委未蒙　　俞允近日張蔭桓奏保張上達黄璣陶錫祺奉　　旨開復原官發往山東交張汝梅差遣委用嗣經王照叅劾張蔭恒朦混列保又奉　　旨著張汝梅查明具奏等因欽此臣維此三人者張上達劣跡最著　　諭旨已備言之誠以人臣罪惡莫重於貪贓張上達賄賂公行是貪贓也又莫重於吞餉張上達尅扣樁料是吞餉也帑項到工上下朋分是以十成之銀僅以二成辦工罪大惡極僅予革職已從末减張汝梅獨未見此　　諭旨耶而所以奏調之者蓋張汝梅與張上達同鄉至好故敢於欺　　上以庇私交如見其肺肝矣　　皇上不准者亦實見張上達劣跡昭彰不可復用張上達又營求張蔭桓保薦且極力稱譽然則上年　　諭旨誣枉張上達耶則其通同欺罔又如見其肺肝矣山東河工之壞自張上達始今復發往委用以後何所懲創將人人效尤不可復問矣且張汝梅旣經奏調復令察看勢必回護前非爲之掩飾肯發張上達奸私乎觀此情形則張汝梅張蔭桓張上達通同一氣共爲欺罔顯然可知應難逃　　聖明洞見至於黄璣之依附張上達招權納賄陶錫祺之侵吞關稅濫保親族皆誠如　　諭旨所言絶無竟抑夫天下大局不患財力不足而患紀綱不振　　天語皇皇竟不之顧　　皇上力欲去之大臣謀同保之務使怨歸　朝廷恩歸自已獨何心哉如果發往則是權歸臣下不惟於山東吏治河工有損並於天下大局有損無怪康有爲奉　　命已久遲延不行實堪詫異者矣臣旣有所見不敢緘默謹繕摺具陳伏乞　　　皇太后　　皇上聖鑒謹奏 
[奏請　　飭在]  
　　日講起居注官翰林院侍讀學士奴才濟澂跪奏爲同知劣蹟昭著請　　旨飭查以肅官常而紓民兩恭摺仰祈　　聖鑒事竊山東道員張上達黄璣經人奏叅業經奉　　旨著張汝梅查明具奏等因欽此未悉該撫是否覆奏不敢冒瀆惟尚有與張上達黄璣表裏爲奸者敬爲我　　　皇太后　　皇上陳之查前山東候補道降補同知葉潤含心險口佞巧於逢迎在光緒十六七八等年張上達黄璣一充河工總辦一充振務總辦葉潤含爲兩處提調拜張上達黄璣爲師屢得優保皆由於此河工振務委員咸奔走之與張上達又係同鄉所以河工委員非先與該員關說妥恊不能得委至於振務放少報多與黄璣從中分肥聲勢烜赫民怨沸騰啼飢號寒無門可告且與原任撫臣强曜門丁結爲弟兄誠如李秉衡所叅行爲苟且也奴才前在山東久有見聞回京卽擬糾叅適值李秉衡業將該員彈劾無須奴才再陳該員自被叅後卽回原籍現聞又到山東誠恐故態復萌張汝梅受其蒙蔽伊於胡底小民何以聊生侍郎溥良奉　　命查振在東可否　　密飭該　　溥良就近確切詳加查訪據實奏叅之處出自　　聖裁所有同知劣蹟昭著請　　飭查叅緣由謹恭摺具陳伏乞　　　皇太后　　皇上聖鑒謹奏 
[受篆盛儀]  
　　杭州訪事人馳書相告云原任浙江臬司丁濳生廉訪因病出缺所遺委臬篆由撫憲劉景韓中丞札委運司世振之都轉代理都轉以秋審在卽公事紛繁擇吉三月二十五日辰時在運轅接篆先期臬　書吏將一切事宜預備届時都轉朝服而出望　圜謝　　恩禮隨易公服行拜印禮禮成退入後堂小憇卽命篤赴撫轅禀知任事并拜會同寅紳士遞遺運司篆務中丞委杭嘉湖巡道陳養源視察代理觀察涓吉二十七日卯時接篆儀文大略相同遞遺杭嘉湖巡道篆務委候補道萬砥莊觀察福康署理觀察擬移駐督憲行臺擇吉二十九日午時接篆 
[揆旦欵賓]  
　　姑蘇采訪友人云三月二十八日爲江蘇巡撫德大中丞七秩誕辰屬下各官次第趨轅叩祝有欲召梨園子弟就署内演劇奉觴者中丞堅辭弗受惟令公子輩設筵欵之翌日親赴各處謝步迨回轅已夕陽西下燈火輝煌矣 
[雲津火警]  
　　天津采訪友人云侯家後老君堂左右蔀屋茅檐如櫛之比三月二十二日之晚鼉更三轉是處某怨家不戒於火以致毒燄横飛警鑼旣鳴水會雲集而毗連百餘户已被祝融氏收拾一空矣 
[福州火警]  
　　福州訪事友人來書云三月十一日之晚二鼓後省垣西門街醋横巷司署書吏李某家不戒於火忽兆焚如倉猝間不及施救僅將闔家婦孺挈之而出其餘衣物蕩然無存最慘者有女柩一具付之刼灰幸其家墻垣高峻惟後進同居之某姓驀被殃及左右鄰　均保全 
[皖垣火警]  
　　安慶訪事友來函云三月二十三日正午忽聞警鑼亂鳴旋見各水龍飛馳往救逾時卽奏凱而回詢悉龍門口對面某姓家不戒於火致兆焚如幸得立時救滅僅燬房屋兩間同時南門鎀墩船埠某姓家午炊遺火登時烈燄上炎鄰右極力撲救幸未成災祗焚去蘆薪兩垜二十四日清晨焦家巷口某姓家又失火雖卽救熄而鄰右已頗受虚驚兩日之間火災三見何祝融氏之不憚煩耶 
[閩省官塲紀事]  
　　福州訪事友人云前任福州府現辦善後局提調兼竹崎關商稅事宜秦子質太守遇事擅專督憲許筠帥深滋不悅檄令撤去提調一差已於三月十五日交卸矣○羅稷臣星使籍隸閩中現膺皇華之選駐節英京其夫人爲船政局提調魏季渚觀察之姊新正元旦駕返瑶池珂里戚族疉接電音知靈輀已由英京起程大約日内可回梓里矣○督憲許筠帥近以時事多艱講求營務訪知新出之升帽快輪車砲爲軍中利器因委劉司馬錫渠梅大令振瀛前赴西關試演以資純熟是亦未雨綢繆之策也○邇來米價翔貴民食維艱督憲許筠帥憂之飭局籌備鉅欵派員分赴蕪湖上海等處採辦以資接濟現由蕪湖載運數千石抵省筠帥卽諭令閩縣成大令侯官縣劉大令設局平糶兩大令飭傳各米商前來襄辦是亦救荒之善政也 
[都門紀略]  
　　京師訪事友來函云前者欽奉　　　皇太后懿旨恩賞京師兵丁米石限於四月内放完嗣悉　　　皇太后面諭旗　各營都統統領　令赴倉領米不准朦混折價又兼今春京官俸早日出倉因之京師米價驟貶每石較之初春减去銀一兩邇日近畿一帶二麥暢茂雜糧遂亦减價小民積困得以稍　幸哉○東交民巷一帶街道由各國使臣捐資修砌已於三月中旬某日開工目下各巷口均由地方寫飭人遮以蘆席不許車輛遄行　京師郵政局前經分設數處然内城曁外城菜市口欄杆市等處地方偏僻信件未免寥寥惟前門外道當衙要甫經開設每日所收卽有數十函之多將來日久通行必能大有起色也 
[潞水客譚]  
　　北通州訪事友來函云傳聞倉憲諏吉三月十五日出巡嗣因南漕到壩尚須時日遂改遲至二十九日○邇者天津海口陡起沙灘長約百里許糧船進口須用小火輪船拖帶故此次南漕頗費周折○歴年江蘇浙江兩省白糧由倉憲騐收後存貯城内中西兩倉以待春秋兩季開放親王郡王公侯伯子男爵及三品以上大員俸米去歳曾經倉憲奏准以放代盤今春已札妥西倉監督開放俸米二萬石俟放 
 
 

Page 3

 
 
竣後將今年到壩白糧統入西倉秋季開放中倉俟放竣後明春到壩白糧統入中倉經此籌劃積弊當可一清矣○近日河下運到雜糧麥子四萬餘石在東關德裕店銷售市上糧價因之日廉升斗小民不覺色然以喜 
[上海官塲紀事]  
　　江蘇督糧道羅少耕儲憲於前日午後到滬泊舟南市某處碼頭昨日命駕入城赴各衙門拜客并辭赴天津○江　關監督蘇松太兵備道李健齋爵觀察於三月二十六日赴蘇省恭祝無憲德中丞夀辰昨日道署中人探悉觀察將次返滬爰飭一切執事人預備迎迓 
[諭繳船捐]  
　　欽加四品銜調署江蘇松江府上海縣正堂兼襲雲騎尉王　欽加知府銜辦理滬南馬路工程局保衛浦江水利局卽補軍民府同知司徒爲出示曉諭事照得馬路工程局設捕燃燈修道一切經費前奉憲飭開辦船捐濟用經擬章程禀奉道憲出示勸捐在案查自本年正月開收以來捐數仍屬寥寥無幾各帮船户紛紛以教船尚未認捐藉詞延宕現經本縣本局與天主堂教主熟商所有教帮船隻統由教堂認定於本月内一律繳捐爾等旣屬　中國商民應如何踴躍輸將以濟公用現計沿灘一帶船隻其未認捐者尚屬不少除照會各帮紳董恊力勸諭並飭收捐司巡等一律稽查勸收外合亟出示曉諭爲此示仰各商船人等知悉爾等須知開辦船捐係充馬路經費實爲振興商務保衛地方起見卽所擬月捐各數較之租界章程已屬减輕可謂體恤備至自示之後務須共矢天良照章按月繳捐毋得仍前觀望飾詞頑抗其各凛遵毋違特示 
[諭繳車捐]  
　　欽加知府銜辦理滬南馬路工程局保衛浦江水利局卽補軍民府同知司徒爲出示曉諭事照得本局應收車捐定章限於每月初一至初十日到局投納領照乃近來漸事延宕遲至二十以外始來繳捐甚有延至月底者殊屬有違定章合行出示曉諭爲此示仰各車行之車夫人等一體知悉自本年四月分起凡有爾等應繳車捐限於初十日以前來局繳清如敢再事拖延定行罰辦决不寛貸其各凛遵毋違特示 
[有備無患]  
　　上海縣署素無洋龍前縣主黄愛棠大令卸篆時曾捐洋銀二百元飭差頭薛貴置辦洋龍一具以爲救火之需復於三月初雇匠製造水桶號衣及救火一切器具昨日已製造齊全安置署内土地祠雇就清音以祀火神禀請縣主王欣甫大令董事曹寄耘司馬詣祠拈香 
[上海縣署紀事]  
　　三月十八日之夜本城小東門内大街火災附近之啓泰綢莊執事人情錢書華携去小箱一口事後交還檢點之下缺少票據洋銀及綢縐等物因投保申總　局控告經戴子邁明府移送縣署前晚王大令提案研訊啓泰莊執事人王紹林供當失火時由出店人錢甲之子錢書華來店帮同搬物監生交伊小箱一口封鎖完固迨次日交還缺少鈔票洋銀共三百元及小洋銀一百枚向之詢問據云當晚寄在東來升金鋪内及往東來升查問則言當交來時鎖已開去理應向錢根究錢供稱小的係打金箔匠是晚到啓泰莊帮同搬物由王交付小箱　口縐紗一袋當時並未察知箱上曾否封鎖甫出店門力已不支遇見楊順興金綠作小主楊永桂卽將小箱交伊接去寄存東來升金店次日同往取回交還據稱已缺洋銀若干小的實未竊取求恩明王大令飭候傳到楊永桂再訊○前日浦東唐橋巡防局員某君函送陳阿二等毆傷朱阿美一案到縣是晚由王大令提訊周板春供與陸阿二同在耶松船廠當工頭立夏日陳所雇各工槪行停歇而小的所雇各工工作不異平時旋有顧阿珍朱阿虎到來尋釁將小的所收藝徒朱阿美毆傷控經巡防局老爺拘解案下求騐明訊究朱供與相同陳供伊等爭毆之時小的適不在塲求鑒朱供阿美自已跌傷並非小的所毆顧供因見朱與阿美互扭爭毆故向勸解並未帮凶大令飭仵役騐得阿美肋後有拳傷一處謂陸不能約束工人　有不合著延醫代爲醫治阿虎笞責二百板○英界公堂讞員翁直刺移送竊犯何小古陸采羊張榮生三人到縣王大令查得何係丹徒縣人陸係海門廳人張係鎭海縣人飭卽備文派差分别解回原籍請該管地方官嚴加管束○前晚新閘某公館失去婢女一口禀請派差查緝王大令准之立飭差頭薛貴派夥役分投密緝 
[法界公堂瑣案]  
　　崇明縣舉人蔡霽峯與山寳人谷寳瑞因售沙田涉訟牽涉洋商信孚洋行主現充法界工部局首董蒂羅致被控　該管領事署由總領事白君照會讞員朱森庭明府飭提　案與何繙譯官迭次訊供准予交保出外限一禮拜内理明禀覆又以押欵較巨兩造須各覓殷實店匍方准保出前日谷已浼某米店取保蔡仍押捕房昨日仁康錢莊陳子貞偕義記鐘表店主某甲投案聲請連環其保蔡　峯出外依限清理捕頭禀稱查得兩店恐無力擔保明府與何繙譯一再會商准其保出○公館馬路范三和酒店於上月十六晚不戒於火焚斃學徒周祥寳店中曾保火險銀五百兩及衆夥行李一百兩兹者店主范石生已收到保險銀兩遂於昨日偕學徒之兄周金寳店夥方阿文等投案禀稱所有撫卹死者之銀已與金寳講明爲特具結禀求銷案鄰居彭晶記小烟館主彭甲　稱突遭連累求酌給撫卹銀明府謂並未延燒不准所請○李明山控王蘭芳圖賴會欵迭經明府訊供准予交保出外理處昨日堂期李投案呈遞會簿王偕趙恩波鍾起林等投案候訊明府飭包探帶出眼同理算明白禀覆核奪○陸侯氏禀稱家住江灣鄉間本月二十八日在田耕作被賊扭鎖入屋竊去衣服十餘件兹者在滬查獲竊賊朱以金及原贓送案請辦朱認竊不諱明府判責五百板贓給失主領去○蔡張氏雇車至小東門外下車時突被張阿毛瞿阿大攫去水烟袋一枝遞與同黨由氏扭案請辦明府判責三百板○陳沈氏禀稱小婦人家住醬　弄竊賊陳桂福以竹竿挑竊所晒衣服當塲拘獲送案請辦明府判責一百板○九號華捕吳海林禀稱兒子成林輕聽　言不受教訓送案請辦明府判責四百板管押一月○包探禀稱女孩阿秀年甫七齡前日迷失歸途由巡街捕送入捕房今捕頭命解請安插明府飭送普育堂留養待領○包探禀稱賭徒陳阿四在西新橋畔設攤誘賭拘案請辦明府判責三百板○包探禀稱安徽人趙明齋張振清因銅洋銀糾葛在途爭閙經巡街捕拘入捕房捕頭令解案請訊趙供住英界抛毬塲邵源泰茶葉店張　住公館馬路昇泰　葉店明府著一併押候查明再核 
[蘇州東文學堂招致學生啓]  
　　天下猶一家中國猶一人聖心也　佛心同自各國語言文字之不同學儒者不知佛學佛者不知儒學西注者並不知儒佛各執一家言以互相詆排伊於胡底於事更有何濟故我日本眞宗之立教也凡在僧衆必先習本國文字而兼習華文英文梵文及其語言爲布教之始基學者之初　爾不然則非特我佛世尊慈非濟世導俗之心無由窺測且文字不識言語不通人有駡詈我欺陵我者而我不知人有親愛我提撕我者而我亦不知猶之人焉病盲瞽病　聾病麻木僵臥牀榻已固無能爲人亦莫之恤不大可哀乎然而一息尚存則其心之無一念不求生不待言而可决其有必然者諸佛菩薩光明照見於是乎如其心以應之先開其咽喉使能言語且能通他人之言語復抉其眼翳使識文字略能解方藥之文字乃可進而補救此我眞宗大　主仰體佛心設教之本願也我國三十年前曾患此病幸君民上下同奉佛法同契佛心先通各國語言文字痛服瞑眩重劑漸起沈疴而臻康健已獲成效不忍私諸一已此又我大法主選派僧徒分往各國各州關設學堂不譚元妙先施却病成方之一片苦心凡以推猶一家猶一人之眞心而已何他意焉松林行本等四人住本願寺習眞宗教凡和文華文英文業已初識之無並通言語今者領受護照謹遵條約派諸蘇城開設東文學塾兼課英文算學格致諸學塾設胥門内三多橋南師古橋西第一宅擇四月初八日開塾凡願學者請先期報名取閱詳細章程可也　日本眞宗東本願寺布教使松林行本謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市捕房紀事]  
　　寗波船户郭彭年及其弟阿新向在南市爲人裝運貨物日前彭年向其弟稱貸洋銀三元其弟不允彭年遂糾人曳其弟至新馬路四海順風茶樓向之毆擊旋由三號巡街印捕一併拘解捕房捕頭令押候解工程局禀請司徒貽芬司馬提訊○前晚黄昏時有單黄福者在南市裏馬路廖新昌烟館内開燈過癮不知因何被某甲竊換烟槍比值堂人查問單諉爲不知因卽扭訴捕房捕頭押候禀請司徒司馬核奪○前晚張逵夫扭周鴻春至捕房訴稱周盜賣蘇木若干斤值銀三十八兩有奇向論逞蠻請爲追究捕頭謂事關錢債非捕房應理浼地甲帶出調處○前日江北某邑人周鴻記扭同鄉人周桂記至捕房訴稱我等兩人本係同帮某日我裝運某縣漕糧　　昨日划船户馬正元前來尋釁　曳往某　肆羅喤不休周佯爲調處勒令賄以洋銀兩　　　　伊卽號召黨徒將父親劉萬裕母　　　傷心實不甘請爲究辦捕頭向馬詰問馬稱並無其事爰一併押候解工程局禀請司徒司馬　　　　　 
[英界晚堂瑣案]  
　　韋森榮控孫廷拭戚永慶虧欠鉅欵前晚　　　　員張司馬提訊韋供紹興人年二十四歳向在哈咪洋行爲買辦行夥孫戚二人陸續借欠行内銀八千餘兩延約不還行主疑被　　　　　　　於二月間自向行主理明尚欠銀四千餘兩目下孫戚欠欵理應歸還監生以便監生向行主料理清楚孫曾言及已劃還行　　銀　　　　　監生問諸行主則言並無其事今共被孫欠銀五千七百餘兩戚欠銀二千六百餘兩求卽究追孫供寍波府屬鎭海縣人年　　　　　　　　　爲夥所欠韋姓之銀已由行主劃還二千五百兩其餘求恩寛限措繳戚供與孫同事曾欠韋姓銀二千六百餘兩求准交保出外　○○○○○馬著將　戚二人交殷實入保出赶緊理清違千比追　南市董家渡甡義米行執事人喬菊庭控上元飯館女主人吳高氏　　　○○○○○○○○○遷屋改牌意圖　賴前晚張司馬提訊喬投案供稱小的本地人前在甡義米行充跑街之職被吳高氏欠去米價二百　○○○○賴不還今正小的另往永昌米店爲夥求將吳高氏押追得俾付還行主吳高氏供小婦人前開上元飽生意清寥早已歇業今與周　○○○○聚源館所欠喬欵曾於去年三月二十五日當面算清共計洋銀二百零二元付過五十元尚欠一百五十二元向例飯店與米行　　○○○○洋銀五分故照小婦人核算僅欠三十元左右並無二百七十九元之多司馬謂吳高氏供詞狡賴實屬有意圖吞著交官媒看管　　　　　　五十元再行核奪○醫生胡鐵香將胞妹小春售入倡寮迨經人贖出又搶去圖押以致被人控諸公堂前晚張司馬提案復訊胡遞　　　　妹小春當先母在日曾由朱沈氏撫爲螟蛉女去冬先母病故後家内乏人照料胞妹年幼無知遂送往朱沈氏處留養並未爲娼况小　　　　角名醫陳運舫比部之門生稍知理義决不作此無恥之事謂將胞妹給小的領回胡小春供年十三歳去冬由胞兄送往朱沈氏處今天　月初五日由趙姓贖出領至伊家前日又經胞兄領回其中細情均不知悉張司馬謂胡曰爾旣習歧黄亦係清高之業何竟自甘下賤至於　極可謂廉恥喪盡矣著重責手心五十下然後具結開釋胡小春送棲流女所妥爲擇配○倪嚴氏控鴇婦朱金寳逼良爲娼前帮審委員劉穆庭二尹判令管押棲流女所半年再行擇配前日有蔣清者欲保氏出外張司馬令帶案研訊知蔣前在公廨當差未便作保飭仍還押棲流女所俟期滿再核 
[英界公堂瑣案]  
　　包探劉阿丙禀稱賊犯王四福錢寳山前曾犯竊解經鄭大老爺懲辦今又串竊許正福楊全寳等家綢布衣服十九件及零星器物經小的緝獲人贓送案請究許楊投案請領失贓王錢認竊不諱襄讞委員張司馬商之曰繙譯官然後判令將王笞責三百板錢笞責四百板各押一月○包探沈阿鶴禀稱竊賊陸芝應竊取某洋人家衣服經小的拘獲起到原贓送案請究洋人所雇細崽徐全正投案禀稱主人所有衣服均交小的收管前日失去數件心疑小的所竊幾遭斥逐今旣查獲叩求究辦陸自認竊物籲乞施恩司馬判令笞責三百板管押一月○包探胡瑞龍禀稱王洪茗向在老船塢當小工前日乘洋人出外濳入寫字房竊取洋銀二百零六元兹經小的查獲詰知原贓寄存他處猶未弔出特先送案請究老船塢洋人投案請追失贓王供小的所竊洋銀業已分寄人家容卽遣人取出繳案司馬著押候追到原贓再行核辦○包探石金榮拘解流氓顧阿土到案禀稱此人攫取某姓家小孩臂上銀釧一枚經小的當塲拘獲送案請究顧供銀釧在途拾得並非强攫可馬判令笞責一百板○包探李佩芝禀稱粤人王阿銀竊取德興輪船搭客楊根生所携水烟袋一枝經小的拘獲送案請究楊投案請領失贓王認竊不諱司馬判令笞責二百板贓給王領去 
[美界捕房紀事]  
　　甬人王某在公和祥馬頭當小工前日乘間竊取鉛鐵等件旋被某包探查獲拘入捕房捕頭令押候解送公堂禀請讞員翁笠漁直刺訊辦○昨晨小竊李阿榮混入裏虹口某鄉民家竊取衣被正擬携之而逸突被事主所見扭送捕房捕頭命押候解送公堂禀請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年三月二十二日京報全錄]  
宫門抄○齊撫毓　奏爲恭報接篆日期摺○護晉撫何　奏爲委員接署歸化關稅司片○又　奏爲籌補右衛旗兵餉銀料豆緣由摺○大學士榮　奏爲毅軍辦理海防兩届限滿請奬出力員弁摺○漕督松　奏爲抽調防軍操演槍砲成軍日期摺○蜀督奎　奏爲調署知縣片○三月二十二日　工部鴻臚寺鑲黄旗值日無引　　見○慶秀謝授甘肅新疆伊塔道　　恩○趙子燦預備　　召見　召見軍機　慶秀　趙子燦　○○新授山東巡撫奴才毓寳跪　奏爲恭報奴才接篆日期恭摺叩謝　　天恩仰祈　　聖鑒事竊奴才於署江寍將軍任内蒙　　恩補授山東巡撫著卽迅速赴任毋庸來京請訓江寍將軍著額勒春暫行護理欽此當卽具摺謝　　恩卽將整理事件赶緊清釐於二月十三日將江寍將軍印務交額勒春接收任事奴才卽日啓程前進於二十九日馳抵山東省城三月初二日准開缺山東撫臣張汝梅將山東巡撫關防鹽政印信臨清關監督關防各一顆并　　王命旗牌文卷等件飭委濟南府知府盧昌詒撫標中軍叅將劉雲會齎送前來奴才恭設香案望　闕叩頭謝　　恩祗領任事伏念奴才滿洲世僕知識庸愚由典部而洊擢監司愧涓埃之無補荷　　殊恩而權膺專閫覺兢惕之彌殷復蒙　　綸綍之頒　　畀以封圻之任　　恩施愈渥報稱愈難查山東爲南北衝要之區巡撫有内外綏輯之責用人敷政地方之責任匪輕放振救民荒政之事宜尤重舉凡察吏治整軍旅治河工在在皆緊要攸關况值投艱遺大之秋尤貴濟變救時之用奴才禱昧深懼弗勝惟有殫竭血誠不避勞怨籌辦交涉期遇事以持平整頓官常必循名而責實力剔積弊勉濟時艱以冀仰答　　高厚鴻慈於萬一所有奴才到任日期并感激下忱除恭疏　題報外理合專摺叩謝天恩伏乞　　　皇太后　　皇上聖鑒再前任山東學臣姚内然將學政關防并書籍册卷等件移交開缺撫臣張汝梅暫行封存曾經　奏明在案現一併移交奴才仍卽暫行封存俟新任學臣榮慶到任再行派員齎送接收合併陳明謹　奏奉　　硃批知道了欽此　○○何樞片　再歸化關稅務司每届一年例應預期　奏明委員兼管歴經遵辦在案兹據歸綏道文保以該關監督印務自上届光緒二十四年四月十三日起扣至光緒二十五年四月十二日止一年期滿咨由署布政使楊宗濂詳請　奏委前來臣查該道文保接管歸化關稅務以來照章稽徵尚無貽誤前因嚴核關稅經撫臣胡聘之添派委員帮同該道設法整頓現將兩載收數倍增辦理尚有成效兹又届一年期滿相應請　　旨將歸化關監督印務仍委歸綏道文保兼管以資熟手而專責成除該關徵收稅課銀兩應俟年滿究能增出盈餘若干另行　奏報並咨户部查照外理合附片具陳伏乞　　聖鑒謹　奏奉　　硃批著照所請欽此　○○頭品頂戴護理山西巡撫布政使臣何樞跪　奏爲山西右衛駐防旗兵欠支餉銀料豆擬請分年籌補以清積欠而恤民艱恭摺仰祈　　聖鑒事竊查前准户部咨准綏遠城將軍咨朔平府同知欠放右衛旗兵俸餉折色銀兩及馬匹料豆等欵行令查明數目赶緊放給等因當經轉飭遵辦在案兹查右衛駐防官兵每年應支俸餉等項銀向係以朔平府同知應征助馬口外莊頭並察哈爾等項地租銀兩按照額征之數儘數估撥其餘不敷銀兩在於司庫起運地丁項下按年估報按季發交朔平府同知連同該廳經征之地租銀兩一併支放馬匹料豆向係由大朔二府所屬各州縣應征本色豆内解交該同知收儲支放此歴辦之定章也該駐防歴年應支俸餉銀兩凡司庫應發之項均已按季發清並無蒂欠所欠銀兩均係歴前任朔平府同知將征存地租銀兩造次虧挪叅追無著均經歸入道光二十八年清查案内　奏明辦理至欠支料豆一項因歴年民欠豆石於光緒十三年欽奉　　恩旨豁免豆一萬一千餘石並因光緒五年查辦老荒地畝以後每年豁免豆三百五十餘石以致挪新捕舊安目遞准　　解　豆一萬二千四百餘石查此項餉銀料豆爲該旗營兵丁馬匹計口授食之需額徵旣屬不敷額支不能短闕亟應將叅追無著銀兩曁奉　　旨豁免之豆石另行設法籌補以資飽騰而蘇兵困但司庫近年用欵浩繁庫儲奇絀實屬無欵另籌惟查該駐防俸餉内向有例扣二三成等銀二千四五百兩每年亩朔平府同知扣减解司彚案報撥擬請自光緒二十五年爲始將應扣該旗營二三成銀兩仿照綏遠城成案悉數截留分年彌補前項欠欵俟彌補足數再行照舊解司至欠解料豆一項除將光緒十三年以後歴年民欠未完豆石飭令各州縣赶緊徵解補支外其餘豁免無著豆一萬千四百餘石擬請在於大朔二府所屬各州縣徵存裁兵節省並餘存米豆内或支本色豆石或以米石照例折支每年由司撥給二千石分年彌一補庶該旗營所欠餉銀料豆二項得以逐漸清釐不致兵丁苦累所有籌補右衛旗兵餉銀料豆緣由臣在藩司任内會同清源局司道詳請具　奏撫臣胡聘之未及核辦移交前來臣覆查無異除分咨查照外理合續摺具陳伏乞　　　皇太后　　皇上聖鑒訓示謹　奏奉　　硃批著照所請該部知道欽此　○○奴才榮祿跪　奏爲毅軍辦理海防兩届限滿請奬出力員弁擇尤保奬恭摺仰祈　　聖鑒事竊據總統毅軍四川提督宋慶呈稱查自設海防各軍三年准保一次曾經遵辦在案迄今已越兩届毅軍將士晝夜宣防不辭勞瘁平日操練實能認眞歴久不懈伏思士卒用命端由奬勸有方現當時事多艱勤修武備尤宜振興士氣以勵戎行可否循照海防三年請奬成案擬將出力員弁擇尤保奬具呈請奏前來奴才覆查毅軍駐紥海疆講求戰守整頓操防洵屬勤勞倍著數年以來日求精進防務益臻周妥况以海濵僻處較之内地尤爲異常辛苦在事出力員弁不無微勞足錄近因提督聶士成候補侍郎袁世凱兩軍訓練三年著有成效經奴才先後奏　奬叙如蒙　　恩准今毅軍操防日久始終勤奮自未便令其向隅合無仰懇　　天恩准其查照海防三年請奬成案擇尤保奬俾昭激勵出自　　逾格鴻施所有毅軍辦理海防兩届限滿請奬出力員弁緣由謹會同帮辦北洋軍務直隸總督奴才裕祿恭摺具陳伏乞　　　皇太后　　皇上聖鑒謹　奏奉　　硃批另有旨欽此　○○頭品頂戴漕運總督奴才松椿跪　奏爲抽調防軍操演槍砲成軍日期並仿照自强軍支用薪糧等項章程繕具清單仰祈　　聖鑒事竊奴才前以清江爲水陸交衝無兵防緝於左右步隊三營各抽調百人又於練兵内抽撥洋槍隊四十名來浦操練砲隊共三百四十名合爲一營名同照武軍曾於光緒二十三年九月初四日專摺具　奏在案該軍步伐槍砲已有可觀又於上年七月二十七日電　奏在案兹據委辯善後局淮揚海道謝元福詳該軍已於二十四年五月初一日操練成軍其練軍口糧官弁薪費等項仿照自强軍洋操章程酌核辦理於現有進項中撙卽支用並據聲明現因經費不敷仍復從簡一俟餉項稍裕如有增添之處再由該局叅酌隨時詳請　奏咨並將支用薪糧等項章程開摺詳送前來奴才覆核無異謹繕清單恭呈　　御覽合無仰懇　　天恩飭部立案施行除應用軍裝器械等項由奴才一并開報分咨户兵工三部外所有抽調步隊防軍操演槍砲成軍日期並仿照自强軍支用薪糧等項章程各緣由理合恭摺具　奏伏乞　　　皇太后　　皇上聖鑒訓示謹　奏奉　硃批該部知道單併發欽此　○○奎俊片　再郫縣知縣袁桂芳等調署汝川縣知縣所遺郫縣知縣缺卽以汝川縣知縣錢菁對調署理又調署成縣知縣周學銘請假　缺查有代理華陽縣事准補名山縣知縣濮景賢堪以調　各專責成該員等各任内並無經徵錢糧未完展叅及承緝盜刦已起　叅案件據　某兩司會　前　除分别　飭遵照外理合兩并具陳伏乞　　聖鑒謹　奏奉　　硃批吏部知道欽此 
 
 

Page 14

 
 
[光緒二十五年三月二十三日京報全錄]  
宫門抄○諭旨一道錄前○綏遠城將軍永　奏遵　　旨挑選壯丁籌餉訓練以備緩急摺○都統夀　奏爲遵　　旨妥籌新練敵愾仁字軍營制餉章曁成軍大槪情形摺○燕督裕　奏爲武職强搶服兄倉麥並恃符拒差請　　旨革職歸案訊辦片○三月二十三日　内務府國子監正黄旗值日無引　　見○全公由　　　西陵回京請　　安○龍殿揚謝授山東曹州鎭總兵　　恩○召見軍機　龍殿揚　○○奴才永德奴才奎成跪　奏爲遵　　旨挑選壯丁籌餉訓練以備緩急謹將擬辦情形先行陳明恭摺具　奏仰祈　　聖鑒事竊於本年正月十九日承准兵部火票遞到軍機大臣字寄奉　　上諭練兵爲當今要務諭令各省將軍督撫等各扰本省餉力妥定　　　速　行限一月内　到覆奏至各省駐防生旨日繁閑散中不乏精壯之士並著將軍各就本處情形挑選若干教練成營以資捍衛所需餉項應與該省督撫藩司妥議協撥奏明辦理等因欽此遵　　旨寄信前來仰見　　聖主整軍經武籌邊弭患之至意捧讀之下欽感莫名當卽傳集八旗恊領佐領等官公同籌議查得綏遠城額設領催前鋒馬甲二千名步甲養育兵津貼兵共一千四百餘名内揀派印房左右兩司等處辦理奏咨書算並旗務等事以及派充查衛巡捕二廳各處堆撥當差者其應操兵丁每遇春秋按期挨次輪操馬步槍箭抬槍鳥槍排槍打準合操陣式演放砲位均皆整齊尚屬可觀前因疉奉　　諭旨飭令各省練兵奴才等卽令各項例操弁兵勤加訓練以備調撥近因旗丁生齒日繁八旗閑散大約不過千人内有老弱殘疾幼稚者僅挑選精壯閑散亦令隨同常川操練以冀精熟至各司辦事弁兵於辦公之暇仍令照常隨操務使一兵得一兵之用又有留防馬隊除陸續裁减外僅剩官兵三百十四員名奴才等督飭該馬隊無分冬夏常川操練雖人數無多不足一營惟訓練多年更屬可嘉悉合戰陳可期勁旅伏查歸綏地方孤縣塞外所屬各廳濵臨黄河岸口最多大半與秦隴接壤而包頭地面遼闊五方雜處况近依後套地廣人稠久爲奸宄垂涎之地宵小匿跡之區西達寗靈北控蒙部東與張家口外察哈爾草地毗連山路崎嶇四通八達頭頭是道又兼大青山後素多伏莽時有搶刦尚有防不勝防之勢全賴此項馬隊遠發偵探近出梭巡隨時派令分赴山後包頭曁東路一帶更番巡緝搜捕游匪並令與宣大練軍按期會哨以冀保護行旅而安閭閻竊以練兵之舉奴才等體查歸綏情形卽有添練旗兵之議滿擬預練成軍以備不虞無如時勢維艱無欵籌餉旣不能就地求才又深悉庫欵奇絀歴次議舉諸多掣肘以致議之中止現旣奉有　　特旨飭令練兵奴才等曷敢不竭力籌維以資捍衛兹查綏遠右衛二處閑散本應擬選千人訓練用壯聲威然素審晉餉難籌故未敢率定大約兩城可挑精壯者五六百名尚可教練步軍其所需軍械火藥等項應由何處領收新練壯丁如何操練俟議有頭緒再行核實妥擬　奏明辦理維是練兵之道籌餉爲先雖係旗僕分所當爲然欲使其効命疆塲亦難令其枵腹荷戈尚須籌給津貼以資餬口自必踴躍將事誠如　　聖眷軫念駐防生齒日繁特令籌餉練兵於愼重邊防之中仍寓作育旗僕之意奴才等伏思新練之軍貴精不貴多素知餉項難籌固未敢稍涉遷就現在右衛如何挑練尚未呈覆今擬先由綏遠城閑散内擇其漢長高大精壯者挑派三百名選派得力幹員管帶認眞操練其次閑散亦令按時隨操教練以備陸續充補擬俟二年後更番換練大約先練者自可成軍隨練者亦可早望嫻熟如此二年輪替換練一次至數年後卽可咸成有用之兵不惟需欵無幾而且悉練精强曷敢鋪張虚糜餉項該兵月支津貼管帶各官酌給口分及製造旂幟號衣月支薪紅公費等欵應如何定章籌給之處奴才等前已咨商山西巡撫遵照此次　　諭旨迅飭藩司赶緊照案核給銀數妥定餉章寛籌有著之欵源源恊撥以資軍食容俟該撫臣籌有定數開列餉章咨覆到日奴才等自必仰體　　聖意振刷精神親督訓練俾得早望成軍以備緩急之用惟有仰懇　　天恩俯念用欵甚急請　　旨飭下山西巡撫迅速寛蓋的餉以濟要需奴才等受　　恩深重曷敢因循且身任邊疆責無旁貸亟宜督率承辦人員共矢愚誠力求整頓以仰副　　聖主愼重武備之至意一切未盡事宜俟後辦有端倪再行隨時具　奏所有遵　　旨練兵以備緩急謹將擬辦情形先行陳明理合恭摺具　奏伏乞　　　皇太后　　皇上聖鑒謹　奏奉　　硃批知道了著將營制餉章切實籌定卽行挑選成軍勤加訓練欽此　○○奴才夀長跪　奏爲遵　　旨安籌新練敵愾仁字軍營制餉章曁成軍大槪情形恭摺具陳仰祈　　聖鑒事竊奴才於本年二月初五日承准總理衙門敷電奉　　旨夀長電稱所募新軍待餉孔急著文興先行撥給銀十萬兩交夀長酌發仁育兩軍以資接濟一面將仁字軍營制餉章詳籌妥定一俟榮和旋奉後卽行會商奏明辦理欽此欽遵軍示前來仰見我　　聖主軫念東省根本地方新軍初集所有營制餉章尚未詳籌妥定奏明立案深勞　朝廷東籌之憂　　特諭奴才妥籌辦理具徵　　聖慮周詳莫名欽感伏念奴才及榮和所統仁育兩軍原議各募馬隊一營步隊八營俟成軍後再由奉軍各撥馬隊一營入伍共足二十營之額一切營制餉章曾於去歳冬間面回原任　盛京將軍依克唐阿詳籌妥定先行仿照敵愾軍甲午年舊規酌中辦理議妥之後卽惟將軍依克唐阿咨發總統關防以照信守當卽開用一面將妥定營制餉章咨報該將軍立案一面札委統領營官尅日招軍所有奴才本部仁字一軍均於上年十二月内先後招募成軍其榮和所部育字一軍僅於奉天募成四營赴吉招募之軍迄尚未到其奴才仁字一軍自應分爲三軍以馬隊二營爲親軍練妥分統一員督帶以步隊六營分爲前左兩軍每軍三營各委統領一員督帶所有文案糧餉軍械等局處暫緩專設先設營務一處總司其事練委專員經管文案糧餉軍械以節餉糈其一切營制餉章均按上年議妥成規辦理合計每軍每年各需餉糈銀三十四萬餘兩之譜奴才本應遵　　旨俟榮和旋奉後會商詳籌妥定再行奏明辦理惟榮和回奉尚無定期現在將軍依克唐阿新報出缺奴才身處局中不敢先將仁字軍營制餉章早定成規繕具清單恭呈　　御覽如蒙　　天恩核准伏乞明降　　諭旨飭下該部立案每歳應需糧餉軍火由　盛京將軍源源接濟勿使稍有缺乏致誤軍機俾得擇地駐紥勤加訓練悉成勁旅用備　國家一日之需所有軍中應用砲位馬匹餉乾鑼鍋帳房一切軍裝器械並應銷成軍經費及將來駐軍地方曁所調將弁統容奴才隨後造册齊備再當陸續奏報合將遵　　旨妥籌營制餉章曁成軍大概各緣由謹先恭摺具　奏是否有當伏乞　　　皇太后　　皇上聖鑒訓示謹　奏奉　　硃批知道了所擬餉章著户部議奏單併發欽此　○○裕祿片　再南皮縣人職員張心田卽張之深率衆强搶分居已故總麻服兄張之京家倉房麥子贓逾滿貫迨被控告由縣票傳竟敢持槍拒傷差役多人到案後猶復咆哮公堂不服審訊實屬膽大妄爲目無法紀該縣禀經批飭提郡審辦兹據天津府知府榮銓詳請　奏叅前來奴才查張心田前因剿辦捻逆及在台灣海防並山東河工出力歴保儘先遊擊於光緒十八年堵築山東白茅墳胡家岸桑家渡等處漫口出力經前山東撫臣福潤奏保免補遊擊以叅將留東儘先補用相應請　　旨將山東儘先補用叅將張心田卽行革職歸案審辦除咨山東撫臣查照外理合兩片具陳伏乞　　聖鑒訓示謹　奏奉　　硃批另有旨欽此 
 
