# 1882 - 94 - 4903210

 

Page 1

 
 
[佩文韻府展期出售] [  點石齋主人啓]  
　　本齋縮印之佩文韻府業巳竣工本擬於月之十六日出書刻因裝訂未齊尙須展緩數日發賣屆時當再預出告白也此佈 
[論高麗參判閔君憂國致疾事]  
　　昨觀本報所載高麗國參判閔君因籌與各國通商之䇿而高人未能允從遂致憂勞成疾一節而不禁慨然以歎曰高麗雖僻處一隅而尙有如此之藎臣哉夫參判之疾因憂國而起是非特公爾忘私國而忘家直自忘其身矣說者以爲國家大事非一人所能主持吾但盡吾心以献其可而替其否其行也任之其不行也亦任之行而有益於國是國家之幸臣無與焉不行而有損於國是亦國家之不幸臣亦無與焉如是焉亦足矣又何故隱憂不解以致疾於厥躬且憂國致疾而國家曲諒其苦心因而幡然改計立反前圖舉其所言者而概子施行庶乎不負其志若國家仍不能行其言而巳則以鬱鬱而死又何益耶噫爲此言者直不知參判之深心也已夫三閭大夫爲楚之宗臣見楚事日非小人柄政已之言不見施行憂愁鬱結以致面目黧黑形容枯槁卒至抱石投汨羅以死後人論之以爲以彼之才何地不可有爲而獨以身殉之似乎忠而近愚吾則以爲此說殊屬非是目覩宗國之顚危而恝然舍去顧而之他忠臣决不爲此今閔君係高王后之姪爲高國貴戚之臣國家之休戚皆與相關如以所議不合而遂委其責從此緘口不言忍心不顧閔君安忍出此且其所以爲高麗謀者實爲高麗之至計也高麗地瘠民貧從前閉關自守不與外事斯亦巳耳茲以日人威刼不得已而與日通商釜山鸇山分設口岸開埠互巿是其規模與前大不相侔矣日人狡焉思逞琉球數千百年之國尙且夷而爲縣與中國通商而臺灣一役尙欲覬覦啓釁則其與高麗通商日人之意高麗固不能測也當此局面一新之際高人卽使能自奮發自強政治亦恐力有不敵計無如益復恢廓轉與各國通商庶幾有所牽制而日人不得獨逞其私志觀於俄土之戰土幾有累卵之危茍非各國出爲排解土國不幾爲俄所殲滅乎土之不滅由於各國互爲牽制互爲保護而不與俄人獨逞之故則高麗茍與各國通商各國亦必互相牽制互爲保護而不使日人獨肆其志其意固可知矣閔君此䇿實有深謀遠慮爲高麗作長治久安之䇿而無如高人之議不能决何也在高人之以参判之説爲非者度其意蓋以爲高麗地處偏僻人民瘠苦今但與日本一國勇商已有不支之勢若再通商各國則規模更大用度更廣耗費更多風俗必更奢華經費必更支絀高麗出產能有幾何而各國進口之貨鬪異爭奇高人耳目一新必將競相購買進口之貨多出口之貨少國中銀錢必且流出外國勢必致民窮財匱而後已甚至民已窮財已匱而仍不能已是愈益之疾也爲此言者何嘗不似近理日本自與各國通商以來國帑內竭外強中乾前車固可鑒也然以高麗一小國而專與昌人相交其勢岌岌不可終日不與各國通商而日人必漸將生心與各國通商而高人恐疲於奔命兩者均不能籌善䇿則與其不通商而受日人之欺不如遍通商而得各國之庇不通商之禍急通商之禍緩權衡於二者之間則閔君之䇿猶爲隱妥中國自與各國通商所費殊屬不貲然近年以來中國實有漸臻富強之勢心思之不能用者茲已漸覺能用財力之不曾出者茲已漸見其出雖不能指實其益在何處而究亦足以自雄卽各國視之亦尙有所畏忌而不敢侵陵此其明效固彰彰矣閔君欲仿中國之法以䇿高麗冀高之漸能日強而不專受制於日本此其苦心孤詣可以感天地而泣鬼神而奈言不聽計不從卒無以行其志鬱而成疾閔君之志行殆與三閭大夫可以後先毗美乎論者其勿以高麗爲無人可耳 
[恭錄　諭旨]  
　　二月十五日奉旨此次京察一等覆帶引見各員除恩興王璥錢桂森姚協贊丁振鐸崔國因劉傳福陳文騄黃自元吳錫璋載命富華陳維周鳳山福趾良培李德泂漙顧桂霖季邦楨裕彬耆紳文光玉春慶秀和寶黃元善恩霖景祥琦瑋奎昌毋庸記名外宗室奕杕着以四五品京堂補用宗室松安仍以五品京堂補用延茂本係候補五品京堂着仍以五品京堂候補潘衍鋆額勒精額素麟本係專用道員均着交軍機處記名仍專以道員用額勒恒額劉溎焴高萬鵬聨元張楷劉海鰲許振禕鄭賢坊魯琪光朱文鏡胡勝陸繼煇顧樹屏慶熙郅馨嵩崑盛植型恒齡繼良徐承煜李希蓮光炘增貴豐伸泰誠勲王麟祥常灝吉昌吉順穆特亨額胡淸瑞濮文暹劉志沂孫堪曾鉌朱其煊益齡成桂存振崇絢達冲阿松林莫勒賡額嵩林傳大章李士彬文英均着交軍機處記名以道府用惠志着記名以關差道府用欽此 
[坐臺苦况]  
　　臺員脫逃屢見奏疏按之定例固當加倍科罪然　皇恩浩蕩罪人無餓死之條彼臺員飢寒交迫誠有難堪者天津爲南北通衢近有臺員聞拿投首驅車過津爲輿夫所窘其姓名籍貫姑不具載惟塵容俗狀枯槁堪憐布襪棕鞋藍縷難狀據稱在臺無食擬赴煙臺棤資現在聞拿中道折回自行投首如果到烟自當少得資助不至往返徒勞今則半途而回妙手空空遂遭窘辱于是貨其鋪盖並一敝裘尙有不足貸諸同鄉給輿夫以去查定例官員犯法革職不足蔽辜于是發往軍臺效力贖罪一臺至十六臺爲阿爾泰軍臺十七臺至三十四臺爲察哈爾軍臺三年期滿須繳臺費十七臺以下向乏臺負一臺至十臺每月繳銀四十三兩十一臺至十六臺每月繳銀三三十兩三年連閏計三十七月不論何臺概需繳銀一千餘兩謂之臺費如查明家產盡絕無力完繳再須效力兩年共計五年然後請　旨釋放從前殆係地方大吏及實缺人員犯罪方有是舉故定臺費若干不嫌過鉅今則文官從未武弁千把及候補人員等一概發臺若輩在官巳屬飢寒難免今至去官發臺其苦狀自可想見按軍臺定例廢員報到應有口糧發給有差事充當故罪滿賜環須繳臺費今則口糧不知歸人何欵開支而臺店久已廢弛並無差事可派到台各員任其游手好閑自生自死強者不免爲非聚賭窩娼無所不至弱者飢寒難忍遂致潛逃故見諸奏報者不勝枚舉此誠臺員之不知自愛而亦非國家立臺之本意也察哈爾都統向管阿爾泰軍臺新膺斯任者爲謙都統日間具奏廢員應照道光二十四年奏定章程各當出口外當差不得逗留口內如有口內庵堂旅店容留一概淸查驅逐出口此原爲整頓臺務起見豈知各臺有名無實屋宇久塌基址全傾無地方錐有何差使若在口內猶有一線生機設概令出口幕天席地忍飢 
 
 

Page 2

 
 
受寒是罪不至死而逼其死深爲可憫幸都統原奏聲明到任不過數日係查舊例入告以後體察情形力求補救或能復臺站給口糧派差事俾臺員餬口有貲棲身有所不致紛紛脫逃重罹法網亦未可知審時度勢救敝扶偏是所厚望於謙都統矣 
[新開大典]  
　　傳得海鹽縣內將於三月初二日新開兩典舖按月一分二厘起息二十四月爲滿此典聞係浙省某紳所開資本兵有銀五十萬兩是亦嘉惠窮民之事也 
[營員告退]  
　　管帶楚軍正中營揚羲臥太守本係營務老手惟心地過於仁慈未免寛厚有餘而嚴厲不足今正被郭陳兩太守查點勇名稍有短數始知受各哨弁之愚弄深自愧恨幸同寅中均悉其情早已面禀温處道憲故查點之後揚太守當卽稟請病假並懇委人接辦茲聞溫味秋觀察巳照原禀轉詳矣 
[捉賭類列]  
　　開張步月樓酒館主蕭阿郎渾名蠻三性好賭博溫州城內人皆知之溫郡向有府頭門班似差非差在外尋覔賭場需索錢洋蠻三等已被若輩敲詐多次然盲者不忘視跛者不忘履嗜好所在終不能改蠻三等深恐在人家設局易於拿獲轉商諸城隍廟住持趙道士在後進娘娘宮內大賭輸贏孰知府頭門班亦巳得信是夜假裝燒香者敲門進內仍將在局諸人獲住兩下正在關說有捕署差役李德路過門首聞人聲鼎沸乘便進看及知賭案被獲李亦搭作說客當共得洋四十餘元按照大小股分派李亦分五百餘文次日李德復將事之底細并所分之錢面禀捕廳陸文光廉捕謂城隍廟係辦公重地雜物積貯甚多况娘娘寢室豈容棍徒聚賭立卽牌傳訊問並提趙道士究辦蠻三等見事關賭博法所難容遂邀紳士進署鼎力懇求幸陸捕廳俯念來情將牌票吊銷惟此番轉接聞亦所費不貲矣又十二日傍晚新和街揚某之妻與隣婦門竹牌名謂蕩九其進出不過數百文而已亦被府頭門班並麻行門班多人拿獲勒索地方上人遂齊抱不平各人手執松柴一塊四面圍打若輩無處脫逃竟有三人跳洛河中而岸上松柴拋擊猶如雨下幸該處㳓道淺狹未致釀成人命所願當道諸君亟早出示禁止賭博並將敲詐人訪拿嚴辦庶幾閭閻得以晏安也 
[水面浮屍]  
　　本月十四日下午甯城迎風橋河下有男屍一具浮於水面年約三十餘歳是處船埠舟子見之恐其漂流無蹤將屍之髪辮繫于岸旁卽經地保橯起徧訪屍親延至次日始有屍親來認知死者係天寍寺前春鐵砂之某姓聞與同伴偶有口角不料其竟投水自盡也 
[創立會課]  
　　寍郡東鄉大嵩地方離城較遠該處文生文童不便赴月湖書院應試就地雖有琦山球山兩書院而實係義塾並無月課現有紳董謝克桐等捐貲創立萃篙會課因經費不敷聨名稟府請撥充公田產宗太守收閱稟詞查有莊阿池錢全鎬等誘童興業賭博案內追出灶田二十二畆七分零又山地二畞零應照賭場財物充公例辦理本擬撥給善堂茲查前項田地均在大嵩附近因准撥作萃嵩會課公產以備朔望花紅之資田地契共七帋註明撥給會課充公字樣蓋用府印該紳董等卽赴府具領此後月課准由大嵩塲官命題其課卷一月送府一月送縣評閱并爲札飭縣塲備案云 
[查視海塘]  
　　浙撫陳雋丞中丞於抵任後卽巡閱海甯一帶塘工憲意頗爲不然現擬大加脩整於各險要工程處泒兵駐　坍隨築以爲搶護之計茲聞憲駕於本月十五日起行由望江門外螺螄埠登舟渡江親至尖山及龕山赭山各處查勘海塘由蕭山一路而回聞憲意早有成見將見捍海之功定可與鐵幢並峙矣 
[分水縣劉邑尊勸諭士紳客民示稿]  
　　浙江分水縣劉霽軒司馬廉能夙著實惠及民嗣以調署餘杭縣臨行之際又以四事剴切曉諭亦可見其實心行政之一端茲由浙友寄來示稿一帋亟爲登錄如左以見良吏之苦心也示云爲臨別勸諭事照得本縣在任新舊　將三載平日官民尙稱相得惟治此殘破之區地方元氣喪盡自恨無才不能補救萬一抱愧良多然自問待民如同一家向以實心行實事不貽民害不取民財區區心血　民當所共知現奉大靈調署餘杭縣事定於十三日交缷卽於十八日起身赴任官民一旦隔離似覺依依難捨合再不憚煩言將我士民切要事件擇列四條剴切勸諭爲此示仰合邑本地外來各士民一體知悉讀書則必求上進務晨則刻苦躬畊賭博爲身家之害禁絕宜嚴土客有賓主之情和好爲貴國課宜早完莫恃強好訟省得幾多煩惱大家樂業安居明知臨則贈言不能強人以必從然本縣一片眷命熱腸實有不得已於言者凡我紳民勿以斯言爲河漢也各宜勉旃望甚望甚切切特示計開　一讀書宜認眞也分邑士子向來一得秀才卽不以讀書爲事毋怪科第無人兵燹後讀書子弟更難多得粗知字義者先後均已人泮實以應試者寥寥考無不進其功名之易文風之壞莫此爲甚良深浩歎本縣兩值縣試錄送各童均係降格相從內曾有棄置不錄者並非薄視斯文阻其向上之志亦謂目前不患功名之不得而患文理之不通特恐便宜得來反爲終身之害何妨遲一兩年藉可多讀幾本經書多增幾分學問諺云詩書熟秀才足所望合邑生童共相勸勉此後赶緊覔從良師益友切嗟琢磨莫理外事將見人文蔚起科第聨登誠於地方大有幸色焉一荒田宜早墾也分邑定章民間新墾田地當年糧卽全征本縣深恤農力開墾不易故在任三年從未勒催爾等報征新墾一畆吾民當所共知惟各鄉田地山塘亂後並未認眞淸查給據遂使爭控之案迭出幾難定斷本縣急欲通盤淸理以除民累奈屢商紳董助理竟無其人是以中止本縣到任至今日夜隱憂之第一事也所望紳耆父老此後會同商議趕急求禀新任設法清查免爲子孫後患果係無主荒產應遵上憲札飭准令客民認墾承糧一經墾熟切勿冐主認阻致使客民空勞心力人人視爲畏途是各鄉荒土永無墾熟之時地方何能興糧額何能復有主之產亦應多雇農佃趕速開墾卽種蔬菓亦有利息勿令久荒自悮不小爾等其細思之○一賭博宜嚴禁也分邑民風尙樸惟賭愽一事屢禁未絕節經本縣嚴切曉諭並奉府憲刊發告示遍貼城鄉官禁不爲不嚴乃近聞城鄉仍有聚賭之事不思賭之爲害小則廢時失業大則有身家性命之憂一人賭場奸宄混集均是強盜心腸誰肯絲毫放讓此間大半務農之家一年辛苦所積無多何忍以血汗之錢化於揮霍之地若謂賭錢不輸眞是天下營生第一只聞傾家蕩產者有之從未聞有興家立業者卽或一時贏得此等妻理子怨之錢焉能久享如果輸虧勢必爲非作歹回不得家園見不得親友後悔巳遲自今以後務各父戒其子兄戒其弟有犯必懲實力奉行所謂官禁不如私禁之爲得力也○一土客宜和睦也分邑兵燹後人民稀少田土皆荒近年商賈農工全賴客民之力不少以致地方漸有生色在客民離鄉別祖遠道而來分邑爲衣食之地更應安分守己事事謙讓須知出門求財和氣爲本查分邑各處客民籍貫旣非一處自有賢愚不等所有江西寍波紹興三處客民業經本縣舉立鄉長之後頗爲安靜惟湻安台州兩處客民雖多強悍之徒其中純良者亦復不少屢令舉充鄉長至今不得其人尙望爾紳耆趕緊選舉禀請新任諭充以資約束如有口角是非俾可勸息要知四海之內皆兄弟此後本地人勿以客民輕視遇事欺凌而客民亦不得恃強爭佔動輙聚衆凶毆務宜和氣一圑莫分彼此是則出入相友急難相助大家均有益處其平日全賴各士紳鄉長隨時勸導也 
[種火難防]  
　　吳中疉兆焚如其中大半係匪徒種火圖搶此巳備詳前報茲悉自民間多集民更後晚間仍有以火油澆灌門戸兾圖縱 
 
 

Page 3

 
 
惡者連日查出不少而匪犯卒無由緝獲通城驚懼日益加甚閭里小民何由高枕而臥耶 
[道憲閱操]  
　　滬城南門外駐防營有勇五百名演習洋鎗技藝日常操練茲經該管營弁禀請道憲閱看故劉觀察於昨晨親臨該營看操云 
[蕊珠書院開課題]  
　　本城蕊珠書院關道憲於二十日舉行開課之試前經列報所有是日文詩題目抄錄于左○文題五之宅樹墻下以桑至可以衣帛矣　詩題　已過清明尙淺寒得寒字五言八六韵 
[火警續述]  
　　前晚本埠英界會審署南失愼昨報已述其畧茲悉起火者係江北東臺婦某氏之花烟館因煙燈火延燒蚊帳搗妓等慌亂之際急將蘆簾門板推下以圖壓滅詎知火勢更烈遂致冒穿屋頂殃及右隣幸英美界洋龍及諸捕房絲業會館藥水龍迅速馳至巡捕頭督令中西捕彈壓助救旋得撲滅及法租界火龍到時已無須施救卽行回轉矣計燒去樓房二撞半拆毀一撞是房係公平洋行之產所焚雖屬無幾而鄰近皆受驚不淺南首長安里東首公興里內人家當時急將物件搬移其鞁匪徒攫搶者殊爲不少云是晚英界會審委員陳太守因欲赴金陵於午後四點鐘時已附搭太古行之上海輪船該船須俟夜半展輪故太守聞捕房報警查知係署前失愼卽復起岸返署督差照料俟煙消火滅始復回船并聞太守照會領事官停訊五日大約二十七八日卽可回署照常辦公也 
[城市搶衣]  
　　前晚八點鐘後本城有某署僕人某甲從鰻鯉橋洗浴回家因身穿皮褂其時嫌熱將褂脫下擎於手腕間路經火神廟東首瞿家灣地方有一人從背後赶上乘其不備墏褂搶去甲年已六旬左右何能追及祗得任其逃逸徒呼喊銜恨而已該處並非僻靜之所而火神廟中尙設有巡防中局局勇輪流梭巡該匪徒胆敢在彼行搶可謂目無法紀矣 
[照譯西報]  
　　美國紐約城新聞紙云上年八月二十四日有美國領事林可麟駐德國斯特丁城禀美國國家之言載于後近二十年來斯特丁地方日漸開廣極要緊之事惟五里岡廠能造輪船及鐵路等項機器此公司有一大船塢並鐵路等事可造極大船隻及修整諸事二十五年以前此公司止有一小鐵廠年年擴充現巳常日每用工匠二千五百人不久可滿三千人數德國國家亦常幫助一則造船事件不須納稅二則德國國家買過該廠兵船甚多本領事曾至該廠略觀大意似不若美國之精細現在中國在該廠定買兵船數艘不辭跋涉之遠不買美國精細之物而買該廠之不及美國者誠爲可惜等因據新聞紙云該廠總辦聞美領事之言深以爲異其中諸多不實復函致該領事以爲浮泛一觀未得的實須請識者同至該廠細爲考究再所國家據領事答云本意非必言貴廠之物不精實欲借此以勉本國之工匠惟此意旣已禀報國家未便更改云云惟是該廠總辦尙不舒服復請德相璧司馬照全美國駐德京之欽差請爲查察此事當有聞領事之言者隨至該廠查察後卽將該廠情形囑載新聞報中第一個憑據卽係德國管理機器公會之人此人親至五里岡廠內將該廠之物逐件細看云該廠資本極大能造大輪船及造鐵路之機器與各國極大之廠無異其極精巧者惟刨平機器屈曲鐵板機器各樣鑽器鎔鑄器尤爲出色並細觀中國所買船中一切機器式法毫無一點粗率之處其於今所鑄之機器係五千四百四馬力所用之物件均係頭等各鐵板試騐均極堅固其廠之如此精妙者以由該廠曾造過機器三千餘副等因五里岡之鐵廠曾造各國兵船商船甚夥故德國國家委該廠造極大鐵甲戰船五隻鐵甲兵船二隻二等兵船二隻俄國買過水雷船二隻中國買過水雷船二隻鐵甲兵船二隻現在該廠造一商船由德國往來美國及中國甲鐡船此船係該廠所造第一百隻之船現在五里岡廠已用工匠三千餘名德國水師統領司徒石云五里岡廠曾替德國國家造過兵船數隻頂大鐵甲戰船一隻鐵甲兵船一隻二等兵船二隻云云連機器等物皆能精美實爲稱心亦願代其舉薦創造大小各式兵船云云此係光緒五年閏三月十八日給此據俄皇翼長水師總兵苪挖荷委池云該廠代俄國所造之水雷船二隻如此美善我等誠不能不拜服光緒六年七月二十六日給此據新聞紙內所載止此美國駐德京之署欽差額謂禮德及美國領事林可麟復同至該廠詳細查看乃云諸凡物件無一不極精美矣 
[贈伶人周鳳林]  
　　鳳林蘇州人身裁嬝娜秀外慧中隸上海三雅園崑曲部中聲技爲諸伶之冠所演定情絮閣諸齣如見太眞當年丰致勾欄中人每往觀之翠繞珠圍必俟鳳林戲畢始散而予尤喜其酬應之工絕無俗態知音者想必以鄙言爲不謬也 
玉貌芙蕖出水新居然絕世女兒身珊珊舞態凌波步疑是瑤台降洛神　宛轉纎腰學小蠻風流妝束美容顏登塲一曲長生殿如見當年眞玉環　繞梁餘韵笛聲遲坐上春風唱柘枝多少紅妝都妬煞逕須擲果未嫌癡　歌如珠串玉爲膚聲技金臺鞠部無最愛尊前微醉立腰肢揚柳倩風扶[  壬午清明味馨室主人未定草]  
[浙省撫轅抄]  
　　二月十五日正任理事同知英叩辭赴都　乍理事同知廷禀知交缷辭赴津通局差　善廣禀知受事　候補縣唐晉禀知厘捐局委嘉屬查辦磚瓦捐欵差吳忠炳由京騐放來省禀到　新選秀水敎諭王鑲禀到候考騐給憑赴任　咨署布經歴張溥東禀知藩司飭知部準試署叩謝　新巿巡檢王樸叩辭赴任　補用縣丞撒逢恩禀知軍需局委調製藥局照料差十○六日署南潯通判黃禀見辭赴任　惲遐齡禀銷平陽厘局差並禀知溫處道委辦平陽海防民捐溫郡冬防總巡差領咨來省禀到叩見　補用縣丞王維無效服滿來省禀到　葉世璹禀知軍需局委常駐水星閣儲藥所照料差○十七日正任中協唐禀見叩謝給咨赴都卽辭　運副趙连鈺禀知運司委紹郡鹽局帮辦差叩謝 
[蘇省撫轅抄]  
　　二月二十日知州陶甄禀知奉委管解京餉差　縣丞楊寶書禀知奉委襄辦保甲局文案到差從九王裕經謝委署南　縣三林司 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月初九日京報全錄]  
　　宮門抄　旨兩道錄前○發抄旨四道○將軍銘奏爲請揀發知府綠由夾片○又奏爲擬請另建衙署監獄各錄由夾片○又奏爲　照成案擬請撥　旗員隨缺地畝片○大臣謙等奏爲擬請派員巡查片○將軍銘奏爲擬請先行派員備辦科物以便次第開工夾片謹蘇撫　等奏爲動用銀兩繕造典冊進呈相子○二月初九日吏部翰林院鑲紅旗值日吏部旨見十九名○惇王由東陵回京請安○江西按察使剛毅到京請安英俊　滿請安○楙公遯　摺○召見軍機剛毅○發抄恭親土等奏戸部郎中李耀奎現在服闋到部　令　員在軍機處額外行走奉旨知道了欽此○張之洞奏核明息穀變價及　半餘平生息銀數奉旨戸部知道單併發欽此○又查明各屬交代　存應解銀兩已未完數目奉旨戸部知道單併發欽此○又查明晉省甄另千總劾不及　奉　知道了欽此○○銘安片再吉林理事同知一缺現擬奏講升作吉林府知府定爲繁疲　題調要缺由外揀員升補如蒙兪允自應於吉林現任同知內揀員升補惟查本任吉林廳理事同知善慶伯都訥廳理事同知貴璋均係照例由各部院律帖式揀選來吉六年　滿應行保升員外郎之員以上升補吉林府知府與例不合此外更無合例應補之員應請飭部在於滿漢曾任實缺正途出身知府內揀發二員來吉當由奴才酌量奏補以資治理而裨地方所有請揀知府綠由謹附片具陳伏乞聖鑒示遵謹奏軍機大臣奉旨鋻欽此○○銘安片再查伯都訥理事同知一員從前在該城駐守光緒二年二月間前署將軍穆圖善於會議章程條陳吉林添設官員事宜摺內講將伯都訥理事同知移設孤榆樹屯暫借該處書院作爲衙署等因奏奉諭貫允准在案惟該同知自移設後因書院係士子肄業公所碍難作爲衙署向係租住民房辦理公事墻卑室淺湫隘不堪且書吏人等散漫而居誠恐承辦要件如有洩漏弊竇叢生若監獄仍在伯都訥城內該處距孤榆樹屯三百餘里該同知審辦重案往返泒差解送難免疎虞尤不足以昭愼重現在新設各廳州縣均請建葢衙署監獄奏右定章伯都訥同知移設孤榆樹屯亦應另建衙署一所擬援照本　建署章程發給工料實銀五千五百餘兩監獄一坐發給實銀一千五百兩均由荒價項下一律作正支銷並請將孤榆樹屯原設分防巡檢一員改爲兼司獄事管理監獄伯都訥城內原設管　巡檢一員作爲分防一轉移間均極簡便該巡檢等衙署均仍其舊如此辦理不惟體制相符且於辦公均有裨益所有擬在孤榆樹屯另建衙署監獄各緣由謹附片具陳伏乞聖鑒謹奏軍機大臣奉旨覽欽此○○銘安片再吉林爲我朝根本重地協佐以下各官皆係滿蒙世僕或爲勳勞後裔襲職當差或曾效力軍營回旗揀　溯自咸豐二年征調頻仍官弁兵丁効命疆塲者十居七八生還故里者十僅二三其戸口之彫零室家之窮苦有不忍形諸奏牘者若以昕夕奔馳之苦復有衣食內顧之　不惟政體有虧抑且廉隅難飭卽如協領應領俸銀一百三十兩扣成折放每年僅得寔銀六十五兩佐防以次遞减一切公私費用均在其中寔係入不敷出難免賠累奴才曾任盛京刑部侍郎時詢知奉天旗員兵均有隨缺地畆分防恊佐尚有優缺足資養贍卽在省當差輸派河倉亦可均　餘潤而吉省地處邊陲異常痟苦旣無優異之缺亦乏調劑之差是以從前派令旗員等查丈荒地徵取錢糧及一切雜差無不擾累地方藉端需索追呼掊克習爲故常以致民怨沸騰累累控告光緒二年奴才奉命來吉查辦事件半由於此然原情而論出於貪婪者總少迫於窮困者實多自奴才抵任後凡有　　籌撥閑欵酌給川資不准藉差科派若蹈前轍立予嚴叅近來旗員等尙知奉公守法較前　覺改觀但每月僅得俸銀數兩該員生長斯地各有室家一身之用度尙屬不敷數口之飢寒更難兼顧困窮所迫難保不見利忘義故態復萌現在吉省添設民官劃疆分治廉俸辦公均已奏准開支而旗員等除俸銀外毫無別項津貼與民官進項大相懸殊以致辦公竭蹶未免向隅第當庫欵支絀之時萬難籌給公費惟查嘉慶咸豐年間經前將軍富俊固慶等先後奏准雙城堡自總管以下官兵撥給隨缺地　道光年間經前將軍倭什訥奏准伯都訥自副都統以下官兵撥給隨缺地畞其三姓地方奴才會同督辦寍古塔等處事宜太僕寺卿吳大澂於光緒六年十月閱奏請自該副都統以下官兵撥給隨缺地畝業經仰蒙聖鑒在案其餘省城各旗員均未奏請　給同一當差　累而隨缺地畝或有或無殊覺　樂不均現在伊通等處奏明派員開放生荒上中之田人皆呈領下餘近山磽薄之地恐難保租一時難以招佃若將此項地畞撥作隨缺官田雖收成歉薄亦可略資辦公除各城副都統等前經奴才奏准蒙恩賞給津貼足敷應用及伯都訥雙城堡三姓等處旗員巳有隨缺地畝均毋庸議撥外所有吉林十旗島拉伊通額穆赫索羅甯古塔琿春阿勒楚喀拉林五常堡等處旗員擬請援照雙城堡成　撥給協領隨缺地畞每員八十晌佐領每員五十晌防禦每員四十晌驍騎校每員三十响筆帖式每员五十响領催前鋒每名二十晌合無仰懇天恩四念吉省旗員辦公費絀准其一律撥給隨缺地畝以示體恤而資養贍之處出自聖主逾格鴻慈如蒙兪允請俟各　放荒事竣查明未墾地畆共餘若干應如何分撥　當妥議章程奏明辦理至額設甲兵應領錢糧開章折放本屬　多而各項差徭向係攤派苦累情形尤屬可憫若一律請給荒地兵數太多恐不敷鬱容俟荒地放竣再由奴才設法矜恤以舒兵困奴才爲培植根本砥　廉　起見不揣冒昧謹附片具陳伏乞聖鑒示遵謹奏軍楊大臣奉旨覧欽此○○謙禧等片再奴才到任後卷查前因口外察哈爾地方遼闊現有開墾官荒人煙輻輳山深野曠宜於藏奸因時有馬賊出沒搶刼之案層見迭出屢經前任都統等嚴飭奏派之兩翼統巡總管等官帶領弁兵分布梭巡認眞捕獲解送訊究嚴懲獲到各犯尙有未經訊銡曁續獲賊犯各案奴才等嚴飭承審各員限一月內　己訊明援照奏定新章書法處治以靖地方而淸廳獄奴才等復飭察哈爾八旗總管兩翼統巡及練營官兵等實力奉行認眞嚴拿勿得疏懈伏查張　口爲京門屏蔽邊陲關鍵素稱玉方雜處良莠不齊兼有吉軍駐口更屬雲集此處旣無城垣是以外來無業游民易於溷跡其中難免畫則藉賭藏身夜則邀同行竊若不嚴行搜捕何以靖地方而安閭閻奴才謙禧與奴才永德再四熟商口外察哈爾旣經派有兩翼統巡口內必須揀派幹員巡查方爲妥善奴才等擬將記名副將左翼滿洲協領玉璞派委統巡協同地方文武官弁兵役在於口內上下兩堡以及張家口附近一帶地方　眞巡查實方搜捕務期有犯必獲訊明仍照新章懲治使匪徒無容身之藪　盜氛不期息而自息矣奴才等爲嚴靖地方起見理合附片具奏伏乞聖鑒訓示遵行謹奏軍機大臣奉旨知道了欽此○○銘安片再現在擬請雙城堡添設撫民通判伊通添設知州奴才於正摺內聲明奉到部文卽行遴選妥員奏請試署第思各缺該處修葺城垣衙署均　　始事體繁難若俟奉到部覆則須明年春夏之問方能興辦未免時日徒延擬光派員前往預爲經營以期妥速蕆事查有試用通判陳治精明練達卓有吏才堪以派赴雙城堡試用知州彭明道謹飭安詳實心任事堪以派赴伊通飭令該員等先行劃定城垣衙者基址備辦木料購買磚瓦明　春融冰泮卽可次第開工容俟奉到部覆再由奴才奏明試署以符定制如蒙兪允卽當札飭該員遵照辦理是否有當謹附片具陳伏乞聖鑒示遵謹奏軍機大臣奉旨知道了欽此護理江蘇巡撫兼管蘇州織造布政使臣譚鈞培跪奏爲奏銷奉傳明明黃緞等項動用工料銀兩繕造蔞冊　呈御覧　摺仰祈聖鍳事竊臣於光緒七年閏七月初一日接奉內務府轉准工部文稱恭照孝貞顯皇后梓宮奉安後神牌還京應備黃輿黃幄約需明黃雲緞一百八十九疋一丈明黃素緞一百七十一疋明黃紡絲八百七疋一丈行令蘇州織造晝夜赶辦限於閏七月內解京等因臣查此項緞紡上關大與要需待用甚急若俟呈請戸部指撥欵項及本年絲價奏定再行開辦必至貽誤籌維至再未敢稍事拘泥當卽查照歴辦上用緞紡則例及上　奏准經緯巿價枯計銀數一面咨明戸部查照一面飭由藩庫籌撥開工儧辦齊全於八月內解交內務府收納在案玆查此磺工需由藩庫撥到銀一萬七千八百兩計辦解前項上用雲緞素緞紡縣按照上屆布價核實動文工料銀一萬七千七百七十二兩六錢九分一厘計餘剩銀二十七兩三錢九厘業經發還藩庫以淸欵目除將動用工料銀兩分晰造具細冊咨送戸部內務府核銷外理合繕造黃冊恭摺奏呈御鋻伏乞皇太后皇上聖鑒再本年　價巳由浙江撫臣查明報部與上屆並無參差經臣與江南杭州織造聯銜具秦合併陳明謹奏軍機大臣奉旨該衙門知道册併發欽此 
 
