# 1911 - 187 - 4913802

 

Page 1

 
 
本銀公司開設在黄浦灘第六號專做借欵押欵兩項错欵無論政治商業個人如有相當何證皆可商借押欵凡房産貨色以及中西首飾珠寳鑽類骨董綢緞顧繡上古美術均可收抵期限利息面議一切規則悉照本銀公司定章辦理華總理朱葆三扄電話二五八二 
 
 

Page 2

 
 
上諭 
　　六月十六日内閣奉 
　　上諭侍郎陳寳琛着加恩在紫禁城内騎馬欽此 
　　上諭都察院副都御史着朱益藩補授欽此 
　　上諭宗人府府丞着許秉琦補授欽此 
　　上諭山西巡撫着陸鍾琦補授欽此 
　　上諭江蘇布政使着齊耀琳補授翁斌孫着補授直隸提法使欽此監國攝政王鈐章奕劻那桐徐世昌 
宫門抄 
　　十六日召見内閣總協理大臣陸中堂陳寳琛伊克坦榮中堂鄒嘉來吳鳳嶺 
論說 
[論政府根本上之誤謬（希）（夷）]  
　　近來政府種種設施。類皆藉口法律。以破壞憲政之基礎。於是輿論譁然。力排内閣諸臣之荒謬。即以初十日駁斥聯合會。力爭皇族内閣之上諭論之。都中議論。約分三派（三）青内閣茫然不知律其書曰初十日上諭。引先朝憲法大綱黜陟百司係君上大權。一條嚴禁人民不得率行干請以符君主立憲　。本旨是内閣諸臣。茫然不知憲法大綱條文之何解。並不知君主立　。四　之爲何物也。大綱所載君上大權。僅黜陟百司並無黜陟皇族之條文也。且聯合會之所呈請者。爲不當以皇族組織内閣。正所以尊重親貴之資格使避去攻擊地位。即無所容其黜陟。與君上黜陟百司之權。毫不相關憲法大綱不云乎。君上神聖尊嚴。不可侵犯。此實皇族。不得組織内閣之唯一根據。而即聯合會之。所援引以呈請者也。今上諭反　憲法大綱。以爲駁斥之口實。此内閣諸臣。不知憲法大綱之一。 
 
 
 

Page 3

 
 
証也。皇族不組織内閣。爲君主立憲國之原則。民主國無所謂皇族。即無所謂皇族内閣問題。聯合會之反對皇族内閣。正所以求符君主立憲之本旨。苟不然者。方將不承認皇族之一階級。胡更斷斷於組織内閣之一問題爲。乃内閣諸臣。反以爲不符君主立憲之本旨。窺其意。一若内閣不以皇族組織。即爲民主立憲之本旨也。者是又不知君主立憲之一証也。（二）責内閣假法律以爲藏身之地。其說曰。内閣諸臣。非不自知其强辯。第爲親貴計。則不得不堅拒聯合會之請求。彼蓋深有鑒於立憲各國民力一膨脹。皇族必首受其。禍故必藏其身於。憲法大綱之後。而後制度之善否。機關之適用否。惟我輩乃能神明於憲法之中。或左或右。無不如意。皇族權勢。始得永永鞏固而無虞。此即借法律以自藏其身之說也。（三）責内閣借法律以壓制人民。其說曰。自内閣改設以來。凡所措施。類不滿於人意。各省人民。攻之不遺餘力。故必欲多方。設法以箝制其口。上諭所謂議論漸近囂張者。已隱然流露於言外然欲自飾。其不負責任之咎。必有一說焉可爲我所藉口。而後人民始無詞以反對。再四思維。惟有以金科玉律至大無貳之憲法大綱。掩塞全國人民之口。又以天高地闊至尊無上之君上大權。威壓全國人民之頂使一啓口。卽觸犯大綱一建議。便侵犯大權。一言内閣。便是有意彈。劾一涉親貴。即是干預用人。一舉一動。俱足以踰越範圍。而蹈於議論囂張之咎。此即假法律以壓制人民之說也。 
輿論對於皇族内閣一問題。不外以上三說。此外若改訂資政院院章。及將欲續修諮議局局章之事。外間亦總不外此三宗論法。然而記者則謂。内閣諸臣之所以乞助於區區法律之條文者。其心理上實更有根本之誤謬在焉。蓋此次政府毅然宣布立憲之原動力。人皆知爲激於革命風潮。以爲苟予人民以立憲之虛名。則風潮不難轉瞬消滅。不料今年廣東之風潮又起。影響彌漫於各省。於是政府翻然擬立憲之不足以消弭。風潮也。且恐民權日張而風潮之將愈演愈烈也。思欲取消立憲而有所不可。於是乃借法律之。力以爲。束縛民。權之計。此非記者理想上之家言也。亦嘗徵諸近日政府之舉動矣。自聯合會力爭内閣不已。而政府。卽疑其與革黨有關。派員密探。自各省商學各圑體。對於聯合會之力爭。表同意。而政府即疑其勾合一氣。通電各省。密探舉動。並禁。組兵民。與開會演說。自京師憲政憲友同志各會。鼓吹政黨。贊成聯合會。而政府又疑其或有匪黨混入。藉端煽惑。復飭派員偵察。乘機解散。由斯以觀。政府幾。疑我人民之一舉一動。在在皆與革黨有關。在在皆足以擾亂諸公之。清夢。於是取締國民之心益堅。而種種假託憲法大綱。與夫變更。法律之思想以起。殊不知政府疑非　疑。根本上之用意旣誤。則其對付之手段。又安所往而不誤者。嗚呼噫嘻。我深悲夫内閣諸大老。欲於先朝所定區區數十條。之法律中。日夕研求。以制國民之死命。徒見其自困而已。 
要件 
[法部奏派萬國監獄會會員徐謙等考查司法制度報告書（續）]  
　　綜觀四國。法部之組織。俄國最簡。與日本初改法部之制頗同。俄爲大陸國幅員最廣其簡略乃。與日本相埒。是其法制未臻發逹。固可。想見。德於歐洲最爲法令完備之國。故其。法部之組織最繁。惟一國中而有多數之法部。於君生國體。自難相合。至比利時之法部。雖爲繁簡適中。然不足與大國相頡頏。若組織雖簡。分析甚詳。挈領提綱。有條不紊者。厥惟法蘭西。然國璽屬之法部。而監獄轉不與焉。或其歷史上之關係固如此也。他如荷蘭法部附設國務大臣會議處。而司法大臣於賞勲之舉獨備君主之顧問。亦特異之一端也。謹按我國當預備立憲時代。實行司法獨立一改數千年舊觀。采用各國文明之制。固宜審所從違以爲將來之準。以我國地位言之。處東亞之大陸。國體則君主。致體則立憲。法制則成文。凡此諸大端。要當分采所長。不宜有所偏重。蓋司法獨立。之精義。在以法律保障人民。法律以確定爲宗。而政治則貴敏活。此司法與行政之所以異其趣也。顧司法人員亦國家官吏之一。而綱維相繫。要不能無行政之。方於斯而謀其統一。而又不使受他部行政之干涉。則不能不劃分司法行政於普通行政之外。而以法部總其成而爲之。障現値法部官制未定之。時除英美外。各國法部官制。皆足以資參攷。抑更有進者。官制未定之先。尤宜深明職掌。司法大臣列於内閣。凡行政上之奏聞事件。除有特例外。要無不經過國務大臣者。故司法行政之上奏權。惟法部有之。凡死。罪案件之施行。在歐美各國無論有。無法部莫不由司法大臣具奏。其餘案件。則無庸具奏。即照判决施行。一以。見人命之。重一以省文牘之。繁德國法部具奏死罪案件。須奉德皇批准。其式類於擬旨。德皇於旨上簽字。交法部。法部大臣遵旨命令施行。此與我國現制最合。惟是法部職掌任官進退。悉依法律。即民刑監獄各設司局亦不過於法令上謀統一。初非有干涉審判輕重罪囚之權。是又司法行政維持司法獨立之要義也。不欲求司法行政之進步。其要點又有四欲保護人民權利。則必規定登記法。欲减少罪犯來源。則必設立感化院。欲養成司法及監獄人材。則必設法律及監獄學堂。欲考求司法成績。則必從事統計報告。苟提倡而實行之。庶幾日起有功耳。（未完） 
 
 

Page 4

 
 
專電 
[電一（北京）]  
　　内閣總協理國務大臣弼德院長十五日集政事堂會議四事（一）欽派弼德院顧問人員（一）擇人署理外務大臣（一）内閣公費經費數目（一）皇上典學事宜 
[電二（北京）]  
　　閣臣傳諭劉廷琛速將大學堂讓出内閣各廳局决於下月間遷入以崇體制而資統一 
[電三（北京）]  
　　内閣制誥局留漢中書五十人滿中書二十人 
[電四（北京）]  
　　駐藏大臣聯豫密奏波密野番出巢搶刧勢甚猖獗已派統領陳慶前往勦撫兼施 
[電五（北京）]  
　　東督趙爾巽奏輪船火車行軍川費關係重要請作特别用欵追加預算 
[電六（北京）]  
　　御史陳善同奏請愼選高等實業專門學堂最優等畢業生派赴美國留學奉旨學部知道 
緊要新聞一 
[四國借款問題近聞]  
　　字林報載初十日北京通信云改革幣制振興滿洲實業之借欵英金一千萬磅雖已簽約不過爲交款豫備之計凡有債權之各銀行限於六個月内審定中政府改革幣制辦法聞改革幣制一事中政府將以度支部原奏及批准該奏之上諭爲根據辦法故幣制案解决之前必有極多重要及複雜之問題應事討論中政府現派大清銀行協理陳錦濤博士赴歐與各國代表會商以便决定諸銀行滿意之辦法聞各國代表擬於西七月十五號在巴黎會議但陳博士須於七月十一號乘西比利亞火車啟程想會議之期必在本月杪也 
　　用於滿洲之借款今似起有轇轕蓋日俄兩國政府雖未與中政府爲難而俄國已向歐美提出抗議謂該約第十六欵實背開放門戶政策云按約内訂明先付滿洲用欵英金一百萬磅今已交付英金四十萬磅以三十萬磅充滿洲防疫經費餘金十萬磅則用以興辦各項農礦實業聞駐京法使馬哲利君回國之前曾通告東督目下不可續支滿洲應用之款據謂法國第一批所付之欵已受抗議今俄國仑出而爭抗宜視其回國之結該果如何始可再行支欵也 
　　至改革幣制所用之借欵或謂將次議决令有債權之各國均能滿意此殊不確中政府以雙龍寳星賞賜出力之各銀行今知此舉行之未免稍速已請曾受寳星之人暫勿佩帶宣露 
　　東京日日新聞載北京訪函云滿洲借欵現已議定分配於下列各項之實業中政府已開報有債權之各銀行一以一千四百萬圓興辦滿洲殖民事業墾荒地設立牧場及振興農務二以四百萬圓舉辦森林及振興黑龍江省之農務三以二百萬圓開採漠河觀音山三興諸礦以金礦爲多四以二千萬圓改革東三省之幣制該訪事並謂各銀行先付英金四十萬磅除以三十萬磅充防疫經費外其餘十萬磅則擬用以設立糖廠及各工廠云 
[政府徵取招募國債意見]  
　　政府因收回粤川漢路商股尚無的欵面奏監國决辦國債一節曾誌前報刻聞監國以兹事體大僅憑一二大臣奏請貿然舉辦各省督撫或有違言恐未能推行盡利且上次昭信股票已失信用若不先與各省商妥勢必民情疑沮辦理轉多棘手爰於前日面諭内閣總協理大臣傳知各國務大臣重開閣議妥商辦法一面分電各督撫徵取意見略云此次幹路收爲國有路線甚長需欵過鉅若一一籌借外債必將全國所有利權盡數質押外人將來辦理稍有失敗後患何堪設想現將此情奏呈監國深爲動容面諭内閣各大臣另行籌議舉辦國債辦法並諭本閣臣通咨各該督撫統籌招募國債利害各具說帖條奏惟於受有灾寝省分從緩計議以恤民隱等語聞昨日東督趙次帥已有復電到京意頗贊成其餘各省則尚未電復云 
[郵傳部之五花八門形形色色怪怪奇奇]  
　　郵傳部總綰郵電輪路四政皆爲生財大道故京師有闊部之稱雖外商各部亦望塵不及焉然因是而營謀運動嫉忌傾軋之風大熾怪態奇形不一而足此亦可見政界現狀之一斑爰探誌數則如下（一）憲政籌備處張文濬著張提督某之子盛大臣爲之奏請留部以簽事候補派在憲政籌備處充副提調月領薪水百六十金其實張文濬僅識之無不獨不知憲政爲何事並不能看公事辦稿更無論矣提調雲書亦非辦事才前咨送四年預算只有歳入三千餘萬而無歳出大碰釘子雲書因請假兩月現在憲政籌備處更無人問 
 
 

Page 5

 
 
事四年預算尚未開辦郵傳大臣亦不問可怪也 
　　（二）路政司與鐵路局鐵路總局提調何啓椿本路政司長向不以路局爲然現以司長充提調大權在手遂將向歸路局所辦之事漸漸劃歸司辦局員不服訴於堂官堂官置不理因之司局時起衝突兩方公件顚倒紊亂各不相謀各路局至有無所適從之嘆現聞郵電兩司亦聞風興起均有說帖呈堂以期早爲之所特恐郵司無如帛黎何耳（三）許鼎霖前盛狥某親貴之請將委許鼎霖爲鐵路局長吳郁生大不謂然謂許斷不可用如前途有違言簡直說是吳郁生不答應局長之說遂作罷然盛仍委許以全國鐵路總稽查月薪五百金適許爲趙次帥奏調吳郁生飭將前札追回後盛仍委許充京奉全路總稽查薪水三百金吳無如之何然盛吳意見因是日深至今遇事扞格即爲此云 
　　（四）龍建章龍建章乃吳郁生之門生吳曾於盛前力保盛陽許之先委龍往安徽查辦鐵路事件甫回京復委龍往廣東查路欵并令勸各股東服從部示龍此行益覺左右爲難大約不易見好其實蓋盛本意在出難題對付之也 
　　（五）成志精成志精者上年因舞弊被撤之站長也不知具有何等手叚盛忽委以京奉全路稽查總管月薪四百金并准其自行委任稽查四員月薪各百金稽查全路一切弊端與部直接不受總辦節制其權力在總辦之上許李兩總辦因此深懷疑慮頗不自安說者謂許引之前撤一站長大觸盛宣懷之怒然盛欲去許而有所不能遂以站長位置於總辦之上藉以凌辱之其然豈其然乎　　（六）張課員與蒯谷鐵路總局京漢股之張課員與前圖書局之蒯谷本屬一氣近欲以京漢路爲某公司運煤聞得内中頗有利益故刻下正在秘密交涉不久可望成熟蓋蒯爲李經有之甥固非尋常人物也 
　　（七）黃某與洪某十二日郵部奏留奏升各人員如錄事黃某在盛宅寫奏摺近水樓臺竟得提升小京官其實資俸並不及格葉恭綽見堂官旣不循例乃亦可其同鄉不合例之錄事洪某開單朦請居然亦得入彀蓋半月以前請奏留奏升者不一而足亦一時運動之大觀也 
[法部奏陳考察司法制度之概要]  
　　法部派遣萬國監獄會員事畢回京後僧於上年十二月間呈遞萬國監獄會報告書在案兹據該會員京師高等檢察廳檢察長徐謙法部參議上行走奉天高等審判廳廳丞許世英呈稱考察司法制度報告書業經分類編擬加具按語就考察所得悉心參酌比較異同要必取其足資我國採用者爲之準計分五類曰法部制度曰審判制度曰監獄制度曰感化院制度曰司法警察制度悉皆歐美各國講求已久規模閎闊誠非報告所能詳盡謹略舉大綱其餘規制均有各國所贈書籍可譯不難知其内容抑謙英更有進者方今世界法制固已趨於大同彼行之歐美各國無不宜者或不致行之中國而不宜况我國因條約之關係於法權之行使本多障礙尤當亟亟改良始望有修正條約之一日報告書中所有法部制度係憲政編查館所應籌畫審判監獄各制度係法部所應籌畫感化院司法警察各制度係民政部法部所應會同籌畫合無懇請飭下館臣部臣將各國制度分别切實採用務期裒集衆長折衷至當裨益司法前途庶非淺鮮等情法部已爲代奏略云立憲政體實以司法獨立爲初基而獨立之精神先自組織完全之司法制度始我國法規夙稱明備而揆之現制不無異同比年以來館部諸臣博採各國學說有所改作無非因時制宜蘄合於立憲國之司法完全制度該檢察長廳丞等就考察所得歸而報告實足以資參考謹繕具清單恭呈御覽除屬臣部所應籌畫者自當隨時切實採用外應並請旨飭交憲政編查館民政部分别酌採以備引用而便進行四月十九日奉旨依議（清單錄要件欄） 
[東三省通信]  
　　朝鮮北地朝鮮人因該地氣候不良多移住俄領沿海州及間島各地計自去年移住者有三萬人之多因之咸鏡道以北住民减少苦工缺乏而中國内地貧民逐漸移來朝鮮北地者遂日見其多日本政府因中國貧民移住朝鮮北境恐將來勢力日增土地將盡爲中國人所佔據已下令嚴行限制凡由中國至朝鮮者須有領事旅行劵向稅關呈騐其無劵者概不得入境云 
　　日昨東三省總督有電至陸軍部謂現有胡匪數百名在華界永安山下恃衆搶刧我國卡倫官吏及富商因之住民多逃往對岸俄屯躱避乃該匪黨竟搶入俄屯要索交出我國卡倫官吏幾與俄人肇亂現已調兵前往勦辦並電致外務部懇轉逹俄使道欽 
　　哈爾濱消息阿穆爾地方滿洲里車站北又有時疫發現惟均 
 
 

Page 6

 
 
發生於旱獺之中連日捕獲死獺甚多刻聞外部已委伍醫官連德從速前往查看俄國醫生少布盧尼亦由哈前去邦同辦理防範事宜并聞東督亦已諭令所屬文武極力防備毋使疫疾東侵 
　　上海華商圖長公司輪船於圖們江岸被日人扣留一節已經政府電致駐日汪公使向日政府交涉至今尚未完結聞該公司輪船航行圖們江一帶已非一日日人謂其於未開港之地無故航行必有秘密之事故被扣留但查扣留地面係圖們江之一支流長約二百英里實爲高麗東北部與滿洲之界限爲我國航權所有此次被留船隻損失不少刻政府已重飭汪大使嚴重交涉矣 
[京師近事]  
　　聯合會閣制案呈文留中一日據聞政府初意仍置不理乃營九晨未入對前某閣臣忽倡議謂風聞該會議員多未出京此事如不發表恐難免第三次之嘵凟不如直捷了當下一禁止千預之嚴諭較爲妥善諸閣老均以爲然故有初十之上諭聞此諭卽係某閣臣所擬者 
　　美國欽使嘉樂恒前在京時有照會到外部謂擬於明年在美京開萬國赤十字社大會應請派員前往蒞會等因由外部轉逹陸軍部去後聞陸軍部已派定軍醫司司長何守仁軍法司司長丁士源前往與會業已咨復外部轉逹美政府矣 
　　前貴州巡撫顧鴻書撫貴時遇事疏忽對於禁烟一事更覺廢弛以致貴民種吸如常視功令爲具文聞昨有廷寄諭令沈瑜慶認眞辦理切實開導嚴行禁種禁吸務使烟毒靜盡勿再疏忽將事 
　　淮鹽積弊更僕難數竟至有鹽戶不願産鹽多而願産鹽少者亦可見其弊害矣日前由鹽政處派有吳聯笙金晴曦二君至淮北一帶詳細調查現聞資政院議員某君以該處積弊太深恐吳金二君一時難以查晰擬即具呈鹽政處將弊端逐一說明以資研究 
　　日前郵傳部特派鐵路總局洋員法人查閱開徐海路綫其札文誤書爲幹路該洋員以幹路收爲國有日内正起風潮恐因此别生事端當將札文回明左堂重行更正始於前日南下查閱矣 
　　各省驛站向歸陸軍部管轄於郵政事宜不能統一故有改隸郵傳部之奏迭經陸郵兩部會商改隸接收事宜業已妥恊聞郵部已有公文咨行陸部驛站事宜准期七月初一日接收 
　　度支大臣澤公昨與紹陳兩侍郎會議各省關應解在京衙門欵項前經本部通電照舊設法籌解不得以未列預算爲辭希冀免解本年復經行催提前報解在案兹查各省於本省歳出之款紛紛咨請追加而於應行解京之款報解者不過十分之二實屬不成事體刻已飭丞參廳立稿繕摺請旨奏催並限各省藩運關司道於八月以前一律陸續解齊不得再行觀望貽誤要欵 
　　澤公以幣制頒行在邇各省商埠已有大清分行與官錢局及商會監管惟中央督辦事務較繁恐非一二大臣所能周顧擬請另派熟悉中外情形大臣一員幫向辦理以免貽誤而昭愼重聞幫辦幣制大臣盛宣懷擬會同奏保前外部尚書吕鏡字充任斯職 
　　湖北造幣分廠總辦李經野前因患病請假回籍久未銷假而各廠正當鼓鑄新幣之時需員孔亟急應遴員接充現澤公以粤廠總辦總廠副監督錫廉本兼有隨時稽查各分廠之責因奏請即以該副監督調充卾廠總辦仍兼隨時稽查各分廳之責已奉旨依議矣 
時評 
[其一（希夷）]  
　　帝師所以養正聖躬。啓沃君德。責任何等重大。吾不知陸潤庠陳寳琛。能深明各國通行之。憲政。與數十年來發明之學理否。弼德院長所以備皇上顧問。輔弼行政。責任何等緊要。吾不知榮慶鄒嘉來。能深通中外政體之大勢。與古今治亂之本原否。 
[其二]  
　　湘省自受粤亂之影響。人民早已不安枕席。未幾而爭路。未幾而大水。驚惶騷動。顚沛流離。大局之糜爛。旦夕間耳。今忽又有革黨潛入之風說。巡警道極意搜查。水陸軍到處調撥。此等現象。正如滿室藥彈。徧布導線。待火而發矣。湘省大吏。其盍愼之又愼。 
[其三（東吳）]  
　　今世論者。恒以名利二字並舉。其實名尤重於利。利失可以復得。名敗不可復完。奈何今之好名者。恒不敵其好利之心。寗捐一身之。名以殉之。豈非可痛之事哉。 
　　京師冠蓋雲集之地。若政黨。若名士。若飾貌之文人。若待時之俊傑。蟻趨蠅附。熙往攘來。其營營者果何爲而然歟。 
　　其始借微名以博私利。其繼騖實利而捐虛名。紛華可悅笑罵由。他我聞其語。我見其人矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[中俄勘界棘手之一斑]  
　　中俄兩國勘界事宜日前江撫周少帥會同俄國勘界在臣卜退諾夫開第一次提議俄人持意堅執將來必多棘后少帥特將困難情形電禀外務部主持以便力爭並請示機宜日前得有覆電謂中俄勘界事官關於東处甚鉅非詳細折服不足以杜糾葛務添派熟於江省地勢人員會同俄員按圖妥勘就令圖中有未經詳載之山澤更博求確証嚴重交涉幸勿稍涉含混致貽他日爭端江撫接電後當以前已札派試署民政司宋觀察小濂帮辦中俄兩國劃界事宜兹又電准前因亟應派員帮同研究以資臂助所派各員銜名錄下公署幕職一等助理員候選同知郭文鑫知縣用候補府經歷黃光彝二等助理員縣丞銜范鴻勛三等助理員廪生譚士先交涉局俄文譯員知縣用候選縣丞朱其昌驍騎校銜福棉府經歷銜錢振育原充勘界隨員候補知縣杜蔭田書記官附生唐遂志測繪員奉天測繪事業優貢生楊琦瑁俄文譯員府經歷銜仇其昌 
　　又聞江撫日前電咨次帥文云日内俄人所派之勘界委員均已到哈乃開議時俄員一味狡展殊難辦理除將辦理情形咨請查照並祈據情電知外務部嚴重交涉以期早日解决 
[嗚呼司法之前途衝突者衝突推諉者推諉]  
　　奉天奉省提法司與高等審判廳大起衝突一節聞其原因係高等兩廳與提法司爭用人俸給　限日前曾電請部示現已接得覆電該廳秘而不宣然此次衝突雖經民政司調和數日以來尚未解决而吳伯琴司使日前又以天時不正感冒風寒禀請公署給假調養並一面電營口審判廳黃檢察長來省診視至署中一切公事則由總務科長杜君暫行代理兹特錄其原因如下（一）用人法部原定京外各級審判檢察廳辦事章程第二十三條各廳員有補職派署加俸退職等事應由該廳長官出具切實攷語開單具文經由該監督上官層遞出攷申請法部或提法司核辦又第二十四條總檢察廳高等審判檢察各廳長官於該廳書記官之進級得按各該廳預算定額照書記官俸進級章程以法部或提法司之名義代之行但事後仍應分報法部或提法司此項公文日前已由司行文到廳而提法司並不遵照章程由各該廳長官層遞加考呈請輒以已意升調人員高等兩廳以爲侵越權限（二）俸給法部奏定司法劃一經費表奉天吉黑等省生活程度較高得照現定經费數目酌加五成而提法司於司中經費悉遵法部規定統加五成廳中僅將各廳長加足五成至推檢以下及書記官莫不隨意减少顯分軒輊高等兩廳以爲厚已而薄於人 
　　吉林吉林去歳春間省垣東關旗人孫德俊及其兒媳迷信巫言將幼子殺死一案前經地方審判廳判决依律將孫德俊及其兒媳擬以絞監候罪名孫以寃抑難伸在提法司衙門翻供訴寃經法司札交高等審判廳理由刑庭庭長詳細推問仍據地方廳原供判决擬以絞監候之罪惟孫德俊候補主事定案後未將功名奏革孫之戚友及其長子赴京師控告四月十四日京師總檢察廳派員來吉調查此案寓某客棧並未到廳并會廳中官長亦不知情至四月廿五將此案調查明白後二十六日當往檢察長某觀察公館拜見該廳始知此案審理稍欠妥當遂於二十八日備具酒席請調查員筵飲該調查員酒筵前不發一言刑庭庭長知此事旣被調查恐於前程有碍遂將孫案推係檢察廳邱檢察官作主判定與庭長無干而邱檢察官則以已有檢察之權并無審判之權堅不任過詰辨多時調查員謂兩君曰此事不必互相推諉兄弟早經調查明白大家飲酒尤不必談論公事惟檢兩官乃不敢復言云 
[魯省内地捐將實行]  
　　去歳魯撫孫中丞寳琦因修築膠沂鐵路籌欵無著若借外債必需以路抵押况膠沂密邇德人關係重要無論籌欵如何爲難總以魯省自有爲日的卽擬創行内地捐以爲籌欵之地屨次函電度郵二部磋商度垂一部以事屬可行遂電准該撫試辦現孫撫已將詳細章程擬具三十五條奏明請旨並聞原奏内稱膠沂鐵路全工共需銀八百萬兩已與濟南大清分銀行按商務營業性質商妥即以内地捐收入爲抵押託其籌欵八百萬兩陸續交清以其不悮路工前日内閣亦爲此事電致魯撫囑其妥愼籌辦大致謂創辦内地捐增設釐卡於運輸關係甚鉅况密邇膠濟尤易啓意意外交涉務須妥愼辦理幸毋操切貽誤 
[鄂省裁減行政經費情形]  
　　鄂督瑞制軍奏稱湖北宣統三年試辦預算出入相衡不敷甚鉅業經臣督同各前任藩司一再議增議减以其收支適合曾將其中爲難情形據實奏陳在案前於三月初十日承准政務處將資政院核定表册咨行到鄂自應查照將應行减削各欵分别核實裁節當卽分飭各主管司道局 
 
 

Page 11

 
 
所遵照議辨嗣據各具理由先後呈覆經臣詳加查核一再批駁飭由清理財政局造具表册詳請奏資前來臣查此次度支部曁資政院兩處核减各欵共計銀二百三十七萬九百八十八兩有奇内如總督司道公費銀二十五萬餘兩業經各省督撫臣奏蒙俞允在官俸章程未定以前暫照部定預算數目辦理又綠營餉項銀四十八萬三千餘兩原列預算案内係因新舊裁節餉款已在歳入列收故按全額出支除剔除抵銷外實祗支銀二十餘萬兹擬遵照全裁而應給官兵恩餉廉俸即須在此項節餉内撥支一時未能移作他用現經專案奏明在案又軍塘驛站銀二二萬六千餘兩查驛站腐敗情形已逹極點亟宜一律全裁第裁驛之後必須另辦交通辦法方與遞送公文無礙此項節省之款不能不留以備用容俟督飭司道妥爲籌議另行奏咨以上三項共銀八十五萬九千餘兩或遵旨緩减或裁如未裁自應剔除不計是部院核减之欵實止銀一百五十一萬一千九百餘兩（未完） 
分類新聞政界 
[官荒撥充自治財産之手續杭州]  
　　浙撫增中丞附片具奏謂浙江城鎭鄉地方自治漸次成立因經費支絀有無米難炊之歎非籌有基本財産不足以資進行而期發逹據勸業道自治籌辦處詳請將全省官荒撥充城鎭鄉地方自治財産本年咨議局臨時會期提出議案經諮議局議决可行惟查推廣農林章程十一條内有紳商農民認領荒地荒山禀辦農林地方官查係公正殷實並無流弊卽予准辦等語今該議案規定除承墾有案之官荒外均歸自治會管理與推廣農林章程稍有未符應俟奏明後始能公布施行伏念城鎭鄉自治經費據章程規定除罰金外曰公欵曰公産曰公益捐浙省自賠欵攤派民力幾窮公益捐已不足恃地方公欵往往已辦他種事業未能無故變更今以全省官荒充自治財産責成各自治會就本區域調查官荒地畝查照通常墾荒辦法承領認糧作爲該區域内有産化汚萊爲膏壤庶幾財力漸厚成效乃彰查江蘇諮議局前届已有此項議案奉准施行浙省事同一律似可援照辦理相應仰懇天恩俯念地方要政待舉飭部核議施行以維自治而符議案 
[派員調查榷務之原因鎭江]  
　　江督張制軍以各屬榷委斷不能視比較之多寡而定優劣須詳細調查察其任事如何乃可以爲憑證若比較雖有盈餘而辦理釐務任意勒索名爲勤勞實則小民隱受其害此項人員斷難久容至於比較屢虧者固應記過然亦宜偵其地方情形及實收捐務如何乃可以定賞罰若一律論之難免賢愚淆亂昨特密派親信之人切實調查以重榷務日昨已札委盧太守來鎭調查矣 
[皖藩追繳虧欠丁漕雜欵之嚴厲安徽]  
　　皖藩連方伯近以皖省財政困難逹於極點因查悉各州縣虧欠丁漕以及正雜各欵約五十餘萬有虧欠數十兩至數百兩以至數千數萬兩不等候補實缺中約有數十人惟虧欠至數萬者均係常得優缺優差之員以合肥縣李令維源宣任縣俞令炳章爲最現方伯將虧欠各員分爲一二三等輕重辦法限一月内將欠欵解清如過期未解一等革職二等摘頂三等記過刻已呈請撫憲通飭各州縣迅速將前項欠款匯解近聞各州縣均紛紛匯解矣 
[調委地方審判廳長之原因蘇州]  
　　蘇省地方審判廳廳長楊元勲係老刑幕出身與新進法官意見不能融洽時有齟齬楊大令屢次上禀辭差未邀允准日前上憲始札調楊元勲署理江寗地方審判廳廳長所遺蘇城地方廳長一缺暫委高等審判廳民科推事朱得森代理已分别下札委充 
[新昌縣搶米風潮紛起江西]  
　　江西新昌縣屬天寳鄉地方人烟稠密現因青黃不接官紳開辦平糶每人每日糴米一升嗣因人數太多辦穀不及公議每人改糴半升詎有不法之徒於六月初七日鳴鑼聚衆遏糶並將紳董揪扭上街搶米當經駐防哨官開拔彈壓始獲解散而該縣芳塘地方亦於是日因平糶滋事殺斃一人禀縣詣騐一船野蠻鄉民匿屍抗騐勢甚兇迫卽經該縣林大令飛移防軍馳往鎭攝 
軍界 
[贛省軍費預算不符之籌議南昌]  
　　贛省兵備處以裁减預算軍費議案核明不符欵目開摺呈院請示辦理一案現奉馮中丞批據呈及清摺均悉摺列第一欵緣營餉項原札聲明應俟奏奉諭旨分别辦理則本年未裁以前俸餉及裁後俸餉應儘本年預算應支欵内支配本年即無裁餘來年則必有此裁减之數其餘各款如何漏列以及多寡參差不符之處仰候抄摺札行財政局逐欵查明會同該處酌議辦法詳復當此財政困難節奉大部迫以收支適合旣尚無源可開自不得不就欵辦事卽本撫院已經核准之欵亦不得不酌量减支相與維持尤所厚望軍政限於財力殊難事事完備究竟何者尚可從緩何者必不可少該參議熟悉情形通盤籌畫悉心支配免致欵懸無着移會財政局一體商榷縷細會銜詳復察核 
[粤省裁撤各屬營務處之規畵廣州]  
　　粤省司道各官日前在督署會議廳籌議預算業經議定將各屬營務處經費一律裁撤以節糜費兹查省外設立營務者凡三曰高雷陽曰廉欽曰瓊崖惟瓊崖營務處總稽查委員夫馬等項經費向不由省支領一切開支數目緝捕局無案可稽自應由瓊崖道查明裁撤將經費節存造報以昭核實此外高雷陽營務處計歳支薪費銀一千八百九十兩零九錢餘又廉欽營務處計歳支薪費銀七千八百五十九兩餘兩項經費雖屬無多惟現當清理財政之時苟可撙節即應擬裁各屬營務處旣非必不可少之機關應照議一律裁撤以符原案昨由緝捕局移會各署矣 
[江督派輪保衞江防鎭江]  
　　江督張制軍因長江一帶梟會諸匪出没無常深恐革黨從中煽感再釀風波特電調魚雷艇二艘駐泊金陵鎭江上下游以資保衞日昨已有一艘到鎭駐泊 
[編定撫標練軍營制長沙]  
　　湘省撫標練軍曾經楊中丞會同鄂督奏定挑選壯丁三百名分作二哨合成一營其一切營制悉仿照防營辦理以撫標中軍參將督帶其哨官哨長書記由督帶于裁撤都守千把各職内遴員派充聞現已一律成立矣 
 
 

Page 12

 
 
學務 
[截留解省學費補助縣校浙江]  
　　平湖官立高等小學經費除提撥串票捐洋一千二百元外餘恃膏捐爲補助詎奉憲飭將膏捐停收該堂學費驟短鉅數萬難支持現蘇大令擬將平邑漕餘項下每年提解省學堂錢三千串内自宣統二年冬漕起截留一半撥作縣校的欵以資補助近已詳請省憲核示遵行矣 
[停給敎員暑假薪水之商榷廣州]  
　　秦學司以學務預算不敷甚巨經將本公所專門科全行裁併各股書記亦已分别汰去二十名之多聞每年可省千金而認定之數尚無把握深爲焦灼昨特會同各股科長科員等磋商辦理擬將全省學堂教習暑假時薪水一律扣除旣無義務斷無權利各教員旣不在堂斷無領支薪水之理其管理庶務支應各員曁雜差人等仍須在校照料姑准照舊支給似此核計每年减去不少聞此議即於本年暑假實行云 
實業 
[紹興錢業罷市浙江]  
　　同泰甡豐兩錢莊被莊恒泰店東莊蓴漁負欠鉅欵特由商會於初十日傳集理處錢業同行舉代表蒞會聽憑公斷詎莊一味蠻賴激動公憤即由錢業同行於是夜公議暫停交易一面禀官力爭以弭後患未識若何了結也 
[電燈公司停止試然之眞相杭州]  
　　大利有電燈公司原定十三十四十五三日試燃門首點至六七百盞之多以便衆人觀看十三日午後四點鐘時勸業道童觀察駕臨公司將機器工程察閱一週迨至然燈銀山火樹大放光明不勝嘖嘖稱道是夜天雨途滑觀者尚不十分擁擠翌日天晴後遠近往觀人山人海擁擠逹於極點有某老嫗偕一少婦及兩小孩亦昧然往觀而該少婦塗脂抹粉裝飾新奇被流氓打圍兩小孩不知何往脚上之鞋亦復失去幸由巡士保護從公司旁門而進使老少兩婦靜坐一面由巡士借打電話告之上區尋覓小孩二面由公司代老少兩婦喚到輿夫送歸公司之人覩此情形羣議今日萬難再試除辦事房外門首之燈决意撤去不復再試以免釀禍 
雜記 
[鎭郡大雨成災鎭江]  
　　鎭郡於本月十三夜雷電交作大雨傾盆一時街道水深尺餘行人爲之所阻城廂内外房屋倒塌者不計其數聞下游樂生圩及老洲等處盡成澤國各圩田禾漂没殆盡惟南鄉丁角寳埝兩處因山洪暴發冲没田禾不少太平洲隄岸水已相平岌岌可危鎭江府承瑞卿太守特派員督工防範以爲未雨綢繆之計 
[瓜洲地陷紀聞鎭江]  
　　鎭郡一帶江潮大漲加以上遊水勢建瓴而下沿江低窪之處一片汪洋本月十四日午後三時對岸瓜洲大口濱江長隄忽然下陷一時水勢奔騰浪湧如山岸上房屋二十餘家均倒卸於波濤之中聞有三人隨水冲去不知下落此外冲沉划船數艘查是處計崩塌有數十丈之長誠浩刼也 
[蔣參議痛飲接風酒奉天]  
　　前廣西協統蔣方震初六日新奉當蒙督憲委充奉天軍事參議官後此間軍界钜子折簡請宴日必數起幾有應接不暇之勢昨昨第二十鎭統制張敬輿特在鎭部設備盛讌爲蔣君接風並邀督練三處總辦作陪張統制因清飲寡歡特令軍樂隊奏樂於外以助其興一時樂聲修揚酒興淋漓亦盛會也 
[劉太守兩演落馬湖奉天]  
　　昌圖府劉太守因府屬八面城第五鄉改選議事會議員親往監視投票途經八面城東渡河時水適漲發冲倒坐馬太守落水幸隨行長警奮力救護始登彼岸及事畢回郡道經原處詎河水未落太守策馬勇渡又爲爲大夫勾留片時馬復冲倒雖經從人救起已如落湯之雞水漬淋漓矣 
清談 
[典學問題之咫聞尺見]  
　　今者陸相國陳侍郎又授皇帝讀矣。我不知陸陳二人之學識之政見。較之列祖列宗諸師傅何如。而第念今當中外交通智識。競進時代。斷非拘墟一二之常識。所可勝任而愉快者。 
　　我思德宗之師傅爲翁常熟。穆宗之師傅爲李高陽。文宗之師傅爲杜濱州。宣宗之師傅爲曹歙縣。仁宗之師傅爲朱大興。今日者。事後論思。列祖列宗之聖學何如。而諸師傅之殿最。若即以之而論定者。斯亦異矣。 
　　抑吾竊聞之。陸相國生平。與翁常熟往來至稔。當時若潘尚書汪侍郎吳中丞輩羣號考古專家。而相國之名。初未聞以淹博冠於儕黨。迨夫常熟失勢。而相國依然。和而不流。君子高之。若陳侍郎者殆又追隨於張文襄之後。而少步亦趨者也。同光之交。都下有渏流黨之目。光緒初葉。文襄出膺疆圻。侍郎亦尋遭罷斥。其後文襄入樞。起用廢員。而侍郎褒然首列。說者謂其足以紹文襄之心傳。近日。惟侍郎一人而已。然吾聞文襄之中學。淹貫一時。士林無間。至其於西學則又所謂假内行者。識者或不無異議耳。 
雜錄 
[紀烏台詩案]  
　　東坡一生。以才得名。亦以才得禍。當神宗熙寗之初。王安石初行新法。舉朝議諭沸騰。東坡送劉貢父詩云。君不見阮嗣宗臧否不挂口。莫誇舌在齒牙牢。此中惟可飲醇酒。是明知當時語言文字之必得禍矣。豈意及身犯之。處處詆訕新法。致有烏台詩案出現。幾罹重辟。元豐二年三月二十七日。御史何正臣疏劾获試自徐州移守湖州謝表。内云愚不識時。難以追陪新進。老不更事。或能收養小民。以爲語含諷刺。并謂試詩文流傳甚多。因取其鏤版鬻於市者進呈。至七月二日御史舒亶又。歷舉其詩句指爲訕謗。又以印行四册進呈。而御史中丞李定又起劾奏。始奉昌送御史台根勘。七月二十八日中使到湖追攝。以八月十八日赴台獄。自八月二十日至十一月二十凡訊十一次。是時李定輩鍜鍊成獄。必欲置之死地。幸神宗無意殺之。僅資授黃州圑練副使。以了此獄耳。 
　　今按烏臺詩案。取坡詩以人爰書者。如讀書萬卷不讀律。致君堯舜終無術。則送子由詩也。贏得兒童語音好。一年强关在城中。豈是聞韶解忘味。邇來三月食無鹽。則至杭時入山村詩也滄海若知明主意。應教斥鹵變桑田。則看潮詩也。根到九泉無曲處。世間惟有蟄龍知。則咏檜詩也。其餘牽涉　尚多。蓋御史臺置獄時。即先行文坡所歷宦之處。凡有詩文俱令申送。如北京留守司送到軾寄黃庭堅詩文。杭州送到軾風水洞等詩。王詵申送開運鹽河詩。坡亦不知所以自備。故對窪時只得和盤托出。其後賴宣仁后辯明得乞郡去。而送錢越州詩云。年來齒頰生荆棘。習氣因君又一言。答趙景貺云。或勸莫作詩。兒軰工織紋。亦自悔之矣。雖然安石新法。非　不可行。守舊者旣不爲之助。而屢肆詆譏。實不免太刻。至坡老由黃州赦回。値神宗升遐。途次揚州作詩題壁。有山寺歸來聞好語。野花啼鳥亦欣然之句。太不自檢點。其得禍未爲不幸矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬寗滬杭鐵路接軌消息]  
　　上海泰晤士報云聞滬寗鐵路與滬杭鐵路接軌之詳細辦法將次商定兩公司嗣後將歸一處管理藉以利便辦事及節省經費大致此事不日可望實行其接軌之點擬在小沙陀路梵王渡路中間由南京路綫築路向東以至徐家匯路之西在龍華附近與杭州路綫相接並聞滬寗鐵路之洋總理樸浦君將爲兩路總　其合同滿期在卽近復增加薪水蟬聯數年據華人報稱每月薪水洋二千圓云 
[錢子英觸動衆怒之危機]  
　　浦東張江栅錢紳子英家於本月初九夜一句鐘時被該處鄉民六十餘人明火執仗先由本領較强者二人用轉梯猱升而上越墻入内將大門開放衆人始一擁而進復合羣力而巨石撞開二進便門遂由爲首者將各人分爲二隊一隊登樓搜覓一隊在樓下搜尋冀得錢紳而甘心初非意在搶刦財物也幸錢紳已有事出外未遭毒手錢君之眷屬人等初聞人聲鼎沸料係咨刧已預先避匿亦未殃及各鄉人索人不見羣在樓下聚議時有帮傭男女數人在外聲喊即被毆擊幸無大傷旋有在旁竊聽之人轉告他人云彼等謂錢某前爲河工閙事拆毁房屋一案凡挾有私怨者無不羅織在内自此案發現以至京控押候覆訊拖延至今已三載有餘其中破家蕩産者瘐斃獄中者不知凡幾可知京控亦無效力惟有乘隙圖報以洩寃忿而已故下令不許搶刧一物以明心跡云云至三點鐘時各鄉民始分道四散翌日由家人奔告主人一面投報南匯縣賴大令立即帶同通班差捕人等蒞鎭查勘諭候嚴緝首從到案究辦現聞錢紳恐蹈不測心殊焦急已禀請楊統領派兵一百名防守矣 
[任劉兩道已洞悉苦情矣]  
　　義善源票號係李席二氏合資開設現已收歇清理席氏一方面已苦無産可破詎又有豐裕銀號之糾葛益加惶急日前具禀泣訴於清理處任劉兩觀察詳叙原委懇賜保全奉批云來牘並合同憑摺均收悉該氏涕洋面訴各情亦悉本道等偕同李號東代表就詢該氏等親鄰里族之嚴幼石施祿生席德輝席子佩及在滬山帮同人所言均與此禀所言相同其孤苦可憐實在無産可破苦情自可無須再事行查本籍至有騷累惟號事重大關涉公私帑項爲數甚巨本道等自當爲之彚核清理並候附案報明部院司道府廳衙門立案該氏等仍應錄批自赴本籍太湖廳衙門具禀報明備案至豐裕官銀號一節現係江海關道衙門爲愼重公欵起見經本道等呈請督撫院憲抄發開設原案並移請江海關道覔取豐裕合同再行核擬呈請部院核示遵行現以李號東送到所存原案底稿核之自與義善源號無涉而目前本道等未便輕率定議該氏等似可放心勿過憂慮滬居不易過度旣難希自設法勤苦爲之此亦無可如何之事所冀元亨元鼎能自振拔該氏等甫過中年後望尚未有艾元亨等在家如無所事或時時來號邦忙亦可藉知情理號事之匪易其愼酌之合同二紙憑摺二個均暫存案核辦此復 
[巡警佔用自治公所]  
　　吳淞鄉自治公所忽於初十日午後被官辦巡警佔用將自治門牌撤去另換上海巡警吳淞鎭分區名目各紳以該區官楊承浦踰越權限不講公理先後電禀蘇撫曁籌辦處請示兹將電文錄左 
　　撫憲鈞鑒吳淞鄉自治公所與警局同設在天后宮警歸官辦善後待商業經禀候憲示在案乃昨午遽有官警多名佔入公所員役驚避縣自治選舉在即恐碍進行乞速飭巡驚道轉飭該警退出和衷辦理禀詳寳山縣吳淞鄉自治公所鄉董印書畦議長馮鼎棻叩 
　　蘇省自治籌辦處憲鈞鑒吳淞鄉自治公所本與警局同設在天后宫内警改官辦清道路燈劃歸自治辦理乃昨午遽有官警多名佔入公所員役無辦事處縣自治選舉在即有碍進行乞主持禀詳（列名同上） 
　　撫憲均鑒吳淞鄉自治公所與警局並設警歸官辦善後正多前經面禀憲允會商乃昨午遽有官警多名佔入公所員役驚避羣情惶惑乞速飭巡警道和衷辦理寳山縣吳淞鎭紳商朱庭祿董鵬飛等十六人同叩 
[嚴禁高抬米價]  
　　本縣田大令昨日出示云奉府憲戚札開本年五月二十五日奉藩憲陸札開本月二十一日據太倉州姚牧炳熊電稱米價日漲有加無已究其原因大半由商販囤積居奇不僅在出洋也請通電各府州廳縣一律嚴禁抬價絶其希望市面冀可漸平等情據此查蘇屬米缺價昻顯係奸商偷運出洋以及囤積居奇所致迭經嚴禁在案據電前情除電復外合再通飭等因到府奉此查前奉藩憲札飭即經移行在案兹奉前因除移行外合再轉飭札縣立即遵照從嚴禁止一面查照前札察看情形籌辦平糶以惠窮黎毋得遲延切切此札等因到縣奉 
 
 

Page 19

 
 
此除照會米業董事傳諭外合行出示曉諭爲此示仰米商舗戶人等一體知悉爾等須知際此青黃不接小民日食維艱何得再任商販抬價漁利自出示之後務各恪遵禁令公平糶糴不得囤積居奇以及擡價抑勒如敢故違一經覺察定即提案從嚴究辦决不寛貸其各凛遵毋違 
[催報勸業會出品人履歷]  
　　城自治公所分函勸業會出品人云接上海縣田照會出品事務所文開本年五月二十三日奉蘇省農工商務局札開案查前於上年十二月間夺農工商商咨查南洋勸業會物品列入一等之出品人履歷一案當經本局按照單開分行該縣等查明復局以憑轉報在案兹查宜荆兩縣早已開怕具復惟該縣一處迄未復到札催該縣即便遵照趕將各出品人姓名履歷刻日查明彚轉毋再片延等因到縣爲此照會煩即遵照憲飭查填送縣核轉幸勿有稽等因查上年南洋勸業會劄行列入一等之各出品人公文業經分别轉送惟應開詳細履歷迄未准各出品人交到兹奉照催爲特抄文奉逹希將尊處詳細履歷迅即開示復交本公所以便彚送轉報 
[測字先生之狂喜]  
　　昨有年逾花甲狀似瘋癲之本地人張海山（向擺測字攤其子現充丐頭）自言昔年曾隨李文忠公勦匪有功歷當要差在籍候補前日有人給伊上海縣諭單一紙内載欽加三品銜在任候選道調補松江府上海縣正堂田爲奉撫憲電查有張海山在申苦度衣食不周今有相當之太倉州知州缺出該員堪以調補仰上海縣傳諭（原文係雨字）張海山速往接任云云並蓋有長方及方印數顆張接閱後信以爲眞登時喜出望外遂持此紙乘田大令至海運局拜客回來在馬路橋頭守候遽將此紙面呈大令謂雖奉上憲札委老爺諭知因無上任盤費暫時不願就做大官懇賞别項相當復差以圖集資赴任叨在同寅幸勿見却言畢垂首長揖大令察閱諭單笑不可仰明知瘋人受愚可置不問然旣蓋有僞印不得不澈底根究遂諭跟役將張帶回交差看管候飭詳查是時張猶揚揚自得謂田大令尚須備酒餞行云云痴人夢話眞堪發噱 
[學徒捲竊鉅欵之下塲]  
　　老北門内大生德磚灰行學徒李林榮於今正捲取行内鈔票現洋四千二百元逃逸詳情已迭誌前報昨日復由捕房將李解廨請究原告吳琴甫投稱除追到洋一千九百元外尚少二千三百元又據杭州省城偵捕局來差禀稱李在杭垣被偵探祝進詐去洋一百元現奉諭飭將洋如數繳案該楨探亦已革辦訊之李供尚有洋一千元存於城内余芳蘭茶葉店内可以追到餘已用盡求恩交保清理寳讞員商之美哲副領事以李捲取鉅欵逃逸未便從寛着押西牢二年如能於限内繳洋准予隨時酌核見証龔東林當堂開釋有所余芳蘭處存洋候移請上海縣傳案究追 
[民事歟刑事歟]  
　　恒豐紗廠經理朱稚臣控姚翠樓張紹基等串 
騙定洋四千元前日午後由廨會訊先由見証盛礦甫投訴與姚張兩人均是同鄉張等所呈之保信有商人姓名實未知悉又據春發棧茶房姜桂生投供前由寓客姚楚生談起張紹基是伊東家張與姚時常來棧談及做棉花生意之事並據楊舒臣投訴姚等與恒豐訂立合同三紙載明定花五千包當由恒豐付交定洋四千元迄未交貨以致涉訟旋由原告代表律師穆安素譯稱第一次定花一千四百包早經銀貨兩交此次張等實係在心串騙應請澈究訊之張延愛理司律師辯稱此案旣立有合同係屬定貨糾葛不能作爲刑事訴訟請察寳讞員商之德師副領事判姚翠樓還押張盛仍交原保候禮拜六早堂訊核 
[蕭邦泰將次開釋]  
　　英商利源通控立生莊經理蕭邦泰不付票銀一萬五千兩一案前日午後由廨復訊原告代表沃沛律師上堂聲稱此案已由該莊主央人自向原告理處明白請堂上飭令被告將原告買辦葉成齋之期票交出被告代表律師哈華托上堂辯明前情請爲將案註銷孫襄讞商之英康副領事判蕭仍還押候將葉之期票交案准予開釋 
[吳渭川亦將出獄]  
　　英商太古公司控用人吳渭川串通恒泰報關行主張炳生吞没水脚銀二萬餘兩前經公廨訊實判將吳張各押西牢一年如能繳銀准予减罪在案兹悉張已繳銀省釋吳亦央人向原告理明業經原告禀知該管領事照請公廨轉咨捕房以便將吳帶案核釋 
[仇忠漢假作痴癲]  
　　截髮華裝之仇忠漢自稱國民會會員以開設皮鞋店招雇賬房爲由向擺設扇子攤之湯洪園圖騙押櫃洋五十元未遂復向李祥祥勒寫會捐致起衝突扭控捕房解送公共公堂訊供收押在案昨晨復由捕房解訊據國民會調查部長陳其美投訴仇並非會員被伊損壞名譽請究訊之仇供前在某公司爲跑街妻子亦在該公司爲縫紉教習不敢冒名勒捐因患神經病發時不由自主乞恩送請醫院醫治孫襄讞商之美蓋副領事以仇假作痴癲即着改押本廨候傳家屬領回管束 
[三誌巡長野蠻之舉動]  
　　車夫趙長林被巡長陳啓南批頰兩下怨忿自盡已兩記本報兹悉屍妻趙陶氏昨已親赴巡警道行轅遞禀喊寃當奉吳觀察傳至花廳將禀詞閱看一過略詰數語諭氏自赴總局起訴聽候傳訊而巡長陳啟南已由總局派差發解上海縣收押候辦矣 
[先春學堂展覽會]  
　　城内先春義務小學堂係由茶業捐資設立已歷五載主任洪賡揚君實力任職學生日見發逹兹定於十八日放假并展覽成績昨已遍發請單邀集業董及學生家屬届時到堂參觀 
[組織暑假補習會]  
　　八仙橋街定吉廬英文館定於後日暑假該館經理現邀同志多人創設暑假補習科教授英文法文以每日下午三點至六點爲授課時間其課程與高等學堂一律俾有志投考高等學堂者得以先事豫備並聞該會已定於二十日開課 
[嚴查攙水棉花]  
　　滬南花業因各鄉販每將所賣之花衣攙水貪利受害已久雖有騐水局委員專司查騐終未絶其流弊兹經花業董事郁屏翰等禀奉滬道劉觀察札飭該局員加意搜查兹由花業公所董事添招巡丁十名以佐巡勇之不逮業已招足自每晨五時起至午後六時止在名馬頭嚴密巡查昨已開辦 
 
 

Page 20

 
 
[城内]  
　　商議盗案○昨日三句鐘時駐滬法國副領事古寳君帶同譯員進城至上海縣署拜會由田大令延入花廳面談聞係爲搶刦楊協興一事商議善後之策 
　　限制車輛○城自治公所路政處查得城内來往之人力車破壞者十居六七故特知會巡局諭知長警等以後查有破損之車不准在路招接即行驅回交還原主修理完固方能行車再包車出入亦飭一并留心查察毋許衝撞 
　　道批三則○朱佩珍禀批准給照持赴郵政司掛號遞寄惟查報律第一條内載凡開設報館發行報紙應由發行人開具一名稱二體例三發行時期四發行人編緝人及印刷人之名姓履歷及住址五發行所及印刷所之名稱及地址呈由該管官署申報民政部或本署督撫咨部在案等因奉行遵辦在案希即查照詳細開列呈候核辦可也此復報紙附李文治禀批准給照持赴郵政局掛號遞寄仍候該報出版呈候彚報督撫憲轉咨民政部存案可也切結附周樹松禀批案經飭據據丈局查明禀復應候抄案行縣勒令周鐘聯迅將所拔界石豎還並照巡警總局查照着即知照抄黏姑附 
　　道轅紀事○管帶松滬巡防步隊第四營千總鄧鳳林試用府經歷楊毓襄浙江候補知縣盛尚頤分省補用道朱桐生江蘇糧道惠澤民昨日先後到道拜會禀見 
[南市]  
　　添裝電話○城自治公所　法當値處及董事辦公處向有南市電話局裝設之電話箱兩架並在工程處添裝接通北市之電話箱一架兹聞警務長因公事頗多傳遞不便昨又在警務辦公所添設一具以通消息 
　　協傳被告○日商日信洋行昨在公共公廨具控滬南毛家弄掮客號主嚴嘉樂定貨不出以致虧損並被欠銀等情昨經寳讞員派差持函至裁判所禀請協傳嚴及保証人盧宗麟歸案訊理即經裁判員准予飭探往傳 
　　冒名謊騙○慶豐米店執事陳厚齏前日將車夫李金壽扭到裁判所控稱被李持連記磚灰行字條車去白米兩石迨向連記查問並無其事始知冐騙且前已騙去米三石求追李供在新北門外路遇素不相識之某姓囑往車運彼在中途守候求鑒判戒責五十下押五天 
[閘北]  
　　婦人圖逃○江北婦人王氏去年被孔兆寫包鴻春及張姓婦人誘拐來滬串同議媒潘周氏賣與皮匠李春彭爲室近因王氏欲圖脫逃由李扭控四路分局昨經蕭區長提到該蟻媒研訊一過判王氏給李領回該蟻媒交保開釋 
　　又獲兩人○吳光德前控王麻子拐匿八歳小孩由四路分局蕭區長判解總局已紀前報昨吳又將王之同黨李實甫劉文友扭案奉諭併送總局歸案究辦 
　　大開筵宴○巡警總局長姚太守捷勲與各課課長於昨日午後三時特備西式筵席公請卸任巡警道調任湖南鹽法道汪頡荀觀察及新任巡　道吳方臣觀察赴讌請滬道劉襄蓀觀察陪宴聞各課員及各路局區區長區　等亦定於今日下午在總局公請飲宴 
[英租界]  
　　夫婦偕逃○常熟婦人夏唐氏在公共公廨控告領子夏壽根帶同妻子姚氏逃匿蘇州吳縣境内姚錢氏家等情由廨准飭差探於昨將夏與姚錢兩氏一併移提到廨原告投案求追捲去衣傭各物訊之夏不認背逃判夏夫婦交保姚錢氏開釋候禮拜四再訊 
　　始終推諉○滬北水爐公司首事俞俊臣控新閘成都路老虎灶主王國卿僞造入塲劵舞弊吞洋等情由廨判王交保候查在案昨晨復經傳訊原告代表律師聖文上堂請究訊之王仍推諉判交原保候復訊核奪 
　　禁錮悍婦○北四川路二百二十號門牌粤婦唐銀彩與粤人盧阿六因虐斃七歳幼女瑞蓮由廨將盧判押西牢半年唐婦押候核辦在案昨日復奉中西官命將該婦帶堂判押女所一年半示儆 
　　賴婚涉訟○孫大成控保耀東王德成悔婚等情昨晨由探將保王兩人傳至公廨過堂候訊 
　　領回女兒○太倉州屬石橋鎭人姚正初之十七歳女兒華寳被紹興人李阿桂誘拐來滬寄居雲南路王曲氏家被捕查悉將女與李母李王氏等拘解公堂訊明判將王曲兩氏押辦女留候移傳其父來案領回昨晨女父姚正初投案訴明前情求請給領中西官准即交姚領去 
　　當官分贓○鴇婦王李氏等控妓女花再香捲逃一案昨經公堂復訊花妓將所取飾物呈案求釋中西官以花妓尚欠徐朱氏等洋三百餘元判將交出之贓及起案衣飾公攤並着交保候示 
　　超拔泥犂○汕頭路觀盛里雉妓院鴇婦顧蘇氏因收買良家女子王四寳爲妇並將女凌虐該鴇已由公廨收押候辦在案昨由濟良所將女解廨質訊顧鴇供稱王女於三月間出洋一百八十元買來並不虐待求宥訊之女供因不愿爲娼逃出求恩超豁判發濟良所留養如一年内無家屬投領由所另行擇配顧鴇身價不追斥釋 
　　咎無可辭○黃浦路十四號住戶某西人控西思陳時生竊洋三十元昨經公堂訊供堅不承認官以陳究有看守之責着扣工洋十四元再賠洋十六元如無力繳洋改押一月 
[美租界]  
　　巡捕囉　○前日下午有落差華捕二名至界外張家宅捕捉某鄉民所豢之鴿子該鄉人見而阻止反被拔至塘山路任情痛毆時有任居該處之某西人聞聲出外詢問情由始得解散該鄉民即赴捕房控告捕頭允候查辦 
　　匪徒搶洋○吳淞路同利烟紙店學徒田朝福昨持小洋數百角經過七浦路被匪徒搶去數十角當報捕房請爲查緝捕頭准之 
[法租界]  
　　來歷不明○粤婦吳陳氏盧王氏各帶小孫兩口擬附輪船赴粤當被包探查見知係來歷不明爰一併拘入捕房轉解公堂請究陳氏供稱夫死多年現在虹口根德里劉阿娟家帮傭所帶兩孩係出錢買來爲子王氏供在靶子路唐公館做工所帶兩孩一代母親收買爲子一係自買撫養中西官詰問係向何人買來有無憑據供均支吾遂由　司馬商之顧副領事判均留押捕房候再審訊 
　　同病相聯○蟻媒李朱氏串同二房東吳張氏將徐勝有之養媳拐匿控經公堂拘訊判令押候嚴究在案現朱氏在押患病送往醫院醫治無效遽即身死業由家屬收殮詎吳張氏昨亦患病勢甚危險經管牢捕頭將氏送廨請示辦中西官查得吳張氏係住城内從寛開釋仍着出外帮尋 
　　能否矜全○鄉民陳連三前娶發堂婦人周氏爲妻未幾逃出陳尋見後不肯同回因即扭捕解廨判仍給陳領回詎氏抵死不允哭泣不止聲言前次來堂觀看者係是年輕之人今陳年已逾四旬氏實不願務求矜全判暫留捕房候再核奪 
[海上閒談]  
　　招商局爲滬上商辦各業之魁首。今亦議歸官有矣。夫滬上之商業。近數年來。已有一落千丈之勢。倘商民營一事業。苟有贏餘。即爲官塲攫之而去。則我商民以後非特寒心而不敢放手經營。而滬上之商業益將敗壞而不堪設想矣。 
　　或曰。官塲爲大局計。豈區區與民爭利者。然則我滬上虧本倒閉之公司局所亦衆矣。郵部何不盡收之以去。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部擬定小學經費暫行章程（續）]  
　　第九條高等小學生如只一班人數不及三十人者應設法添招合格學生插班以補其缺如此項學生小易招集以後又無擴充班次之望者應即與鄰近各學堂合併辦理初等小學生一班不及三十人除實係鄉僻地方附近學童無多不易招集又無鄰近各學堂可附准暫時設立外其餘凡一班不足二十人者應即與鄰近各學堂合併不得獨爲一堂 
　　第十條每班學生若在六十人以外則分爲兩班 
　　第十一條初等小學用二部編制者每年經費與通常初等小學之班次相比較應約减其半惟得酌量情形於減半之數酌加一成或二成添作敎員薪金 
　　第十二條學堂有兩班學生以上應比照一班學生用費遞加十分之六或十分之七（凡一學堂班次較多者教員旣分正副薪金自然較省至於雇役雜費等項各班亦得通用故以兩班經費較諸一班僅加十之六七即可敷用也） 
　　第十三條學堂灑婦茶水摇鈴等事應由堂長派學生任之但高等小學雖僅學生一班如有特别情形可酌用雜役一人初等小學須有學生二班以上方可酌用雜役一人高初兩等小學有學生四班以上書算等事較繁可酌用司事一人均聽堂長指揮以從事庶務 
　　第十四條學堂學長照章以敎員兼充除已得敎員薪金外應略加津貼此項津貼及司事雜役之費即在特别支欵項下開支 
　　第十五條高等小學堂如班次過二班以上亦可特任堂長惟須兼敎修身講經國文等項功課其薪金不得爾教員之數由勸學員長陳明地方官核定卽在特别支欵項下開支 
　　第十六條學堂除茶水外不備飯食堂長教員酌送膳金其班次較多須用雜役或司事者食費槩包括於工資内不得另支 
第十七條因地方特别情形照額定常年經費至多之數尚須增加者應按照第五條辦理其能照定額節省者聽遇閏月之年此項經費得照月額增加 
　　第四章教員薪額 
　　第十八條教員薪金已包括於常年經費之中但其等級及支用之法應列爲教賆薪額專項以資參考 
　　第十九條教員薪金應按月計算兹訂月薪表如左本科正教員第一級三十元第二級二十五元第三級二十元第四級十八元第五級十六元第六級十四元第七級十二元第八級十元第九級八元專科正教員第一級二十四元第二級二十元第三級十六元第四級十四元第五級十二元第六級十元第七級八元第八級六元副教員第一級十四元第二級十二元第三級十元第四級八元第五級六元 
　　第二十條右表係將高初兩等小學教員月薪列爲一表但初等小學教員月薪至多之數不得過表中第五級以上（未完） 
國外新聞 
[孟哲斯脫罷工之定]  
　　十五日倫敦電云孟哲斯脫各部分之罷工現均調停妥帖 
[德法不致因摩事起爭]  
　　十五日倫敦電云德國半官文告宣稱駐德法國大使康本君已謁見德國外務部大臣經此次會談後始知兩國並無不安之情由蓋兩方面均極願協商一切故也（以上譯字林報） 
[英皇萬愛爾蘭近狀]  
　　十六日倫敦電云英皇英后昨晨在特白林宫接受愛爾蘭圑體代表一百三十人進呈之陳詞 
[德國飛船大會之順利]  
　　十五日柏林電云德國飛船大會以四星期爲限今已平安而過具得第一奬品之飛船係德國製造裝以德國發動機 
[東京電車鐵道歸官近訊]  
　　十六日東京電云城議會於星期日晚間開議電車鐵道改歸官辦之修正案已由多數議員贊成通過電車公司亦允照原議之價减去日洋二十五萬元但國民今仍反對此事（以上譯文匯報） 
小說 
[殖民小說華僑淚（六十八）]  
　　莊仲山想了一回道。據鄙人看來。飛艇的所以不能逆風而行。原是機械力量薄弱的緣故。就是飛船遇險。也多是不勝風力。没有定向的緣故。如今只要加足機力。再用輕氣球作個補助品。或者竟能戰勝風力。也未可知。至於保險的法兒。一時也想不出什麽來。放看許多世界上有名的飛艇製造家。都研究不出個保險的方法。何况鄙人是個不通製造的人。更不必說起的了。但是據着普通的理由想起來。飛艇遇險。無非是遇着大風。動蕩不定的緣故。遇着大風。就要動蕩不定。無非是飛艇體質太輕的緣故。我們姑且用個極重的壓重機。墜在飛艇裡面。或者竟可以遇風不動。說到這裡。莊仲山停了一停。張月華便道。放個壓重機在飛艇裡面。雖然重些。但恐艇體太重。不能升高。這便怎様呢。莊仲山道。這個容易。我們可以另設一付均重快機。均平道個壓重機的力量。平常飛艇升高的時候。也把均重機開起來。和這個壓重機。做個正式的比例。萬一到了遇風的時候。便把這個均重機停了。合着兩種機械的重力。這個飛艇的重量。就平空加了許多。或者借此免於危險。也是論不足的。張月華聽了。想了 
 
 

Page 27

 
 
一想。覺得這個法兒。雖然不甚完美。一時間却也想不出别的法兒。便也點頭道。我們中國的製造。本來還在極幼稚的時代。一時也無從改良。只好照着這個法兒。姑且試騐一下子再說的了。說着。又和莊仲山談了一回。改良各種機器的方法。覺得莊仲山雖然不是製造中人。却於各種機器。都有些門逕。說出來的話。也都不是那門外漢的話兒。不覺十分嘆服。范鳳洲和鄭國昌等在旁聽着。覺得洋洋有味。大家都不開口。只坐在一旁靜聽。正在這個時候。只見范鳳洲的家人。拿看一封電報走進來。交給范鳳洲。范鳳洲接着電報看時。見是上海來的。料是區輔華發來的了。便向衆人說道。輔華的復電來了。想來病好了些。一面說着。一面拆開封套。抽出電碼看時。已經都繙好了來的。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
