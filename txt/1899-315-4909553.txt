# 1899 - 315 - 4909553

 

Page 1

 
 
[諸弊] [  申報館主人啓]  
　　昨日本館由郵政局遞到公函略謂馬扁小王卽王醒堂　卽王沛堂時稱王太和或稱王　墀向人言及與貴館執事執筆諸君素洽常爲渠代刊各事渠亦按節從豐餽送云云函面中書上海申報館主筆房收旁列兩行似西文而非西文本館與函中列名諸人皆不相識所謂王配堂者更無來往總之本館所延諸友平日皆持躬端謹慎擇交游旣不濫結匪人安有按節受餽之理此後如再有人在外招摇撞騙請扭交本館或逕送官署請懲皆無不可再近日時有人至本館執筆房請在報上免登姓名或删去各署讞語甚至以曲作直指有爲無須知本館執筆諸人凡事一秉大公决不徇人之請此後幸免惠顧以省酬應之煩又風聞南巿廣聚興江南義振票店賭案中似有人冒本館之名營私舞弊但本館訪事者於薪水之外從不准私受分文如有受人賄賂或向人索賄事情的係匪人假冒幸卽明告本館以便澈底根求否則敗露之餘恐官憲與受同科卽行賄者亦有所不便也特此布陳維冀鑒及 
[重印四史告成] [  圖書顀成局啓]  
　　四史者何史記前後漢書三國志是也本局前曾精工排印甫更裘葛篋笥頓空茲又重付手民校前益加精美惟紙墨工料日浙加昻是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[綜論近日米巿]  
　　嘗謂中國粃政以釐金爲第一不特西人深惡痛嫉卽華人之牽車服賈者一言及釐卡之設亦無不痛心疾首指爲厲民之階夫國家帑藏漸空捕取釐金誠出於萬不得已我儕小民豈眞自外生成而敢不輸將踴躍哉亦以釐金一項司事染其指巡役飽其囊在卡委員亦罔不思藉此以供其揮霍以致肥私家者十之七歸公欵者祗十之三小民遠涉江湖將本求利誰樂以蠅頭所獲充若輩無厭之誅求亦何怪其嘖有煩言怨在上者無恤商之善政耶至於民以食爲天食必需夫米聖天子明燭萬里知小民不可一日缺食物因之法古者譏而不征之制施恩轄免米釐迨夫釁啓日東連遭挫衂軍糈供億費用浩繁因將米石暫　釐金泊　平卽截止皇恩浩蕩誠哉中外同欽矣厥後又以洋債無償將江浙釐金作抵其應歸洋人收取者歳約百餘萬金核之百貨捐釐尙短二三十萬計巨無從籌措不得已而仍奏請榷及米釐此眞朝廷不得已之所爲當亦薄海臣民所共諒然則曷爲而滬上有不願捐納停止斛米之事曰此亦操米業者之苦衷似與恃衆抗違者有别也今歳夏秋之際霪雨經旬無錫常熟等處產米之區秋稼登塲祗得十之六七礱米入巿其價已貴於去歳迨販運至滬旣完出口之釐路經楓橋跨塘趙屯橋又須完釐三次泊乎進口更須納落地捐以每卡每石榷錢五十文計之總計在洋銀二角以外然苟照章完納販户尙所樂從所可惡者各卡司巡不免多所挑剔使不賄以小費重則借端議罰輕亦故意留難小本行商何堪受此朘削此所以互相要約羣焉裹足不前乎目今滬上停斛已四五日米價飛騰每石驟增至洋銀一圓數角彼富厚之子倉箱坐擁原不計此區區至我輩雖壓綫依人薪水豐腴亦尙不至竭蹶最苦者共爲肩挑背負之子平時藉一手足之烈終日爲人負戴得青蚨百餘翼仰事俯畜尙覺不敷至米貴而每日多需數十文能不仰屋吁嗟束手無策至於籮間夫役駁船篙師日藉運米得錢爲全家衣食之計一日無米運卽一日斷饔飱合南北巿計之此輩不下數千人一旦因此而羣起諱騷豈不重煩賢有司之心力至於南北巿米鋪約共三百餘家胥賴各米行之挹注及至米船停斛米行中存米已罄米鋪更何從得挹注之資聞之業此者謂前日滬上各米行祗存米五萬石之譜其中四萬石早經售出待裝然則實存祗一萬石而已以城廂南北巿每日需米四五千石計之僅足供兩三日民食使米船再不開斛則米行米鋪勢必相率閉門而闔埠數十萬民人豈不將坐以待斃耶傅聞前日米行集議謂當具禀闗道及釐捐總局憲求緩捐數日俾得向販户調停其意蓋謂小民踐土食毛原應急公奉上抗捐之舉萬不能行惟求酌减些微以恤商困必不獲已則請照各業認捐之法由米行認定若干數目抽自販户併繳局中如是則販户免受釐卡之誅求自必源源而至而米行米鋪當不致爲巧婦之炊側聞闗道憲余觀察曁釐捐總局憲錢觀察素以恤民保商爲念諒不難俯允所請力任其艱我儕小人有不低首傾心馨香頂祝者哉否則不特滬上有乏米之慮卽浦東奉南二縣及附近之寳山嘉定等產棉之地所需米石類皆取給於滬上滬上而無米船抵埠則以上各處亦皆有槁餓之處去年米價過昻各處飢民紛紛刼米前車之鑒近在目前不知袞袞羣公亦曾一念及之否 
[諭旨恭錄]  
　　十月初六日奉旨翰林院典簿員缺著張毓麟補授廣西横州知州員缺著王芝祥補授四川綦江縣知縣員缺著張明毅補授湖南瀘溪縣知縣員缺著程壽保補授直隸高陽縣知縣員缺著鄒洪緯補授鑾儀衛筆帖式員缺著明貴補授刑部筆帖式員缺著瑞徵補授詹事府右庶子員缺著伊克坦補授續常桂林祺廣松清瑞鈞岳岡祥山俱著記名以國子監助教用江蘇江寗府理事同知員缺著薩炳阿補授截　户部郎中連文沖國子監助教劉鉅俱照例用擬補吏都考功司主事李廷颺國子監學正黄贊樞俱准其補授卓異俸滿直隸保定府知府沈家本著回任淮其卓異加一級仍註册候升保舉甘肅補用知州廖葆泰直隸沿河候補知縣楊爾瓚山東補用知縣李洪琨趙修龢俱照例用服滿前廣東開建縣知縣黄祖徽著不必坐補原缺欽此同日軍機大臣面奉○○諭旨本日吏部帶領引見之已革廣西補用道謝光綺著以知府用欽此 
[英電譯登]  
　　華歴本月十二日倫敦來電云連日搭浪施華列人環攻英兵所駐之來的西米司埠至初七日尙未攻入目下英國所調新兵已多至一萬四千零三十八名駐英德國使臣入告英廷略稱敝國皇上駕臨貴國時請勿鋪張揚厲俄入則已備兵一隊擬於日後檄往印度恐不免枝節叢生也 
[俄簡重臣]  
　　日本長崎埠訪事友人云華歴八月上澣某日俄皇降旨略謂中國東三省自遼東半島直抵闗東幅員遼闊事務殷繁議定設一總督其權與哭枷灑尿總督相將凡各民政及海陸各軍與中日韓三國領事均歸節制如有一應交涉事宜逕由總督施行毋須奏逹朝廷現暫以東南洋艦隊總統官鴨來欺私夫氏兼攝日後當另簡重臣也 
[美得利權]  
　　天津國聞報云邇者中國政府已許美國人開設公司辦理礦務　築鐵路並採取五金諸項利 
 
 

Page 2

 
 
權美國公司總辦竇樂朋斯氏欣喜逾望立卽電致紐約克埠延請工程師礦師卽日來華並派著名人於本月内繞道英倫航海而至 
[搭人求助]  
　　天津國聞報登羅馬來信云搭浪施華列總統克流開兒氏政書意大利國懇派兵援助意者搭雖勇悍終未克與英人日久爭持乎 
[續記美艦觸礁事]  
　　昨日本報登美國兵船名加立司敦者觸礁而壞兹者西字報登香港來電云此船於華歴九月三十日清晨行至小吕宋島之北忽肇禍端船中弁兵共三百三十五名齊登小艇划至加麥金島經土人援起欵待極優駐小吕宋之美員聞之卽派甲乙丙三船前往接回妥爲安置 
[日儲游歴]  
　　日本長崎埠訪事友人云日本皇太子自客月初旬出巡西京旋於二十五號乘高砂兵艦駛至廣島宇品港港中駐泊之松島萩津洲兩兵艦均升砲迎迓旋由管帶官偕山口師圑長江木知事上船謁見太子服陸軍少佐軍服登岸各軍隊及　地方官咸列隊恭迎旋乘人力車赴舊大本營暫駐聞須徧游本國然後回東京行大婚禮并擬日後赴泰西各國遠游 
[意索唐山]  
　　天津訪事人云本月某日忽有意大利國兵艦數艘駛至北洋往來游弋海軍統領葉軍門祺珪立卽禀知北洋大臣裕壽帥時壽帥已接總理衙門來文知意人索三門灣不遂改索唐山詞意甚爲决絶因飭葉軍門督同麾下諸將領嚴爲設備並以意艦游弋北洋之事飛咨總理衙門 
[召詢軍務]  
　　天津訪事人云總統武衛右軍袁慰庭侍郎於本月初二日進京傅聞因意大利國索取三門灣不遂改索直隸唐山唐山爲津榆鐵路來往衝衢且係開平礦務局產煤之處闗繫甚重决不能徇其求故皇太后召侍郎及聶功庭軍門垂詢目下軍情能否背城借一又聞北洋海軍統領葉軍門祖珪及帮統蕯薩鎭戎鎭氷亦同時被召 
[日約畫押]  
　　厦門訪事人云日本租界議妥後福建臬司周子迪方伯訂期上月十九日在道署設筵邀各國領事讌飲就約章上畫押迨二十二日方伯以事已定妥遂乘飛捷輪船回省垣 
[德盤過厦]  
　　厦門訪事人云某日有一德國鐵甲船由香港游歴至厦寄椗港中管駕某西人詣提道各轅拜會當道皆以禮相迎蓋中外交際宜爾也 
[日艦交替]  
　　天津國聞報云大沽口外所泊日本海軍省派出之愛宕兵艦已於數日前鼓浪回國而以鳥海艦來華代之大約日内卽可駛抵塘沽矣 
[逆跡難容]  
　　中國逆犯康有爲以不容於英國回低日本神户又遭日官斥逐不得已遁跡香港本館前已轉錄香港循環日報略述情形兹接長崎埠訪事友人來函始知東歴十月二十五號康逆乘陰潑來司蛙婆音擡耶輪船至横濵埠日本警察部聞信卽派警吏上船止住一面飛報東京旋接目政府回電以中日兩國目下方敦睦誼未便容留逆犯致損邦交著勒令卽日出口康逆無奈祗得乘原船回香港聞將赴美利堅以便再肆簧鼓民人之計然天下無無君之國萬難容其免窟私營宇宙雖寛何處是逆犯藏身之地耶 
[浙防嚴密]  
　　寍波訪事人云督辦浙江軍務李健齋爵帥近因海防戒嚴調兵防堵　定崇邱鄉一都一圖小港民田三十畝東至竺山之麓西至河畔南至王姓田空地北至離浦濱五六百步每畝給價二十八千文刻已鳩工興築營壘矣至所帶防勇分爲五隊一駐陳山老廟一駐東山庵一駐古嘏廟一駐東山東廟一駐西山西廟統領則駐浦前此外育王嶺一帶亦有重兵駐守似此佈置周密敵人雖狡想不能飛越雷池矣 
[會匪抗剿]  
　　天津訪事人云山東大刀會初係少年喜事者互相糾結自保身家旣而横行同里近且公然越貨殺人山東巡撫毓大中丞患之札飭武弁蕭某帶勇兩營馳往緝捕不意兵無紀律遇敵而奔致蕭死於會匪之手是雖跳梁小醜不難擣穴犁庭然就目前論之有心人已不禁慨地方之多事矣 
[局費停撥]  
　　厦門訪事人云保商局開辦以來將近一載開銷各項均由往小吕宋之華民所納護照費下提撥五成事經前興泉永道憲惲觀察與美領事議定及觀察調任去後此欵忽爾停撥以致局中經費無可領支大約不日仍當由道憲與美領事商辦也 
[會商教案]  
　　寗波訪事人云台州教案除償給教士洋銀十二萬元外復將某武弁削職并嚴拿應萬德之子應冉庚以及羽黨正法某日寗紹台道憲萬觀察復設延署中柬請駐寍英領事傅君商議此案 
[蛉洲剩語]  
　　日本長崎埠訪事友人云東歴十一月三號卽華歴十月初一日爲日皇誕降之辰東人謂之天長節定例由政府派員閱視各軍以示安不忘危之意此次派出東部都督陸軍大將野清君道貫爲正便而以東部都督部叅謀長陸軍少將中村君覺副之雖在行慶之辰猶寓整軍之意其爭雄於亞洲也宜哉○鄂省所派游學日本之學生四十六名由錢念劬觀察恂挈之於華歴九月十九日乘神户九抵港兹將各學生姓名備列於左陳毅哈漢章易廼謙羅令懷胡錫舒清阿王榮樹范鴻泰沈尙漉寳瑛陽時敏石漢程家檉喻其相楊正坤蔣政源王璟芳方中和張良勝應龍翔權量劉錫禎藍天蔚蔣肇鑑屈德澤王遇甲敖正邦龔光明張鴻藻余慎言何敬鄧著黄興發程勉朱鼎彝陸宗興王鴻年左蘭敬聞尙有某守戎帶領學生三十五名附山城丸抵埠不日卽往東京分派各學校分　各種技藝蓋日人顧念同洲之誼欲爲中國培植人才故遇之甚厚也 
[九派江聲]  
　　九江訪事人云九江府孫景斐太守定期十月二十六日取齊各屬文童聽候考試現已出示黏貼通衢童子軍無不磨厲以須冀錦標之奪得也○德化縣應莘臣明府接印甫經六日卽取齊所屬文童舉行縣試聞擬於試竣後下鄉踏勘旱災○新授南康府葉子川太守慶增陛辭南下本月初五日附江孚輪船抵潯僑寓同春和茶棧拜謁各當道當道皆答拜如儀○秋稼登塲米價應减乃有不法巿儈運米出口以致價值仍昻目下巿中上熟米每石須錢三千八九百文次熟者三千五六百文黄荳每擔三千四五百文芝麻每擔六千文左右油價亦異常翔貴菜油每擔十千餘文茶油十二千八百文開門七件事事事艱難貧苦小民尤覺愁眉深鎖矣○錢價甚昻銀價甚短原其故皆因制錢缺乏所致府尊孫太守鑒及於此爰示禁運錢出境偶或携帶不得過五十千乃商民某甲藐視禁令適被查出判罰淺三百二十千撥充公費以儆效尤○本月初四日有一美國兵輪船駛至潯陽停泊江口初五日卽展輪東下 
[秦淮寒汛]  
　　金陵訪事人云貢院前有隙地一方凡江湖賣技者流皆麕集於此日前有某甲者携得山君一頭大如黄犢鎖以鐵練圍以木欄招人觀玩藉博蠅頭嗣由地方官驅逐出境甲遂携虎至湖熟鎭偶一不慎虎卽逸出迭噬數人鎭民捕虎不得遂將甲捆送縣署縣主命收入押所俟捕得虎後再行開釋○强姦幼女律有明條近日上元縣署前忽有年逾不惑之壯夫强姦七齡幼女一事實屬駭人聽聞而爲官法所不宥者矣壯夫某甲以修理洋傘爲業與某乙家望衡對宇乙女年甫七歳聰慧秀美甲頗愛之自幼保抱提携視如已女詎料月之某日陡起淫心乘乙不在將女引入密室意欲逞强女不能堪大聲號救鄰右聞而奔集扭甲控諸上元縣暑邑侯龍研仙大令升坐大堂傅齊研訊飭將甲 
 
 

Page 3

 
 
笞責二百板暫收押所次日復提研訊甲倛認不諱遂飭釘鐐收禁候詳請上憲按律治罪○金陵每屆冬季聚寳通濟儀鳳水西旱西五門各設粥廠一所施粥三月以振貧民鄰省及本省各外府飢民扶老携幼而來就食者多於恒河之沙近年淮徐海各屬以及皖南北迭告奇災飢民來省者尤多經費十分支絀大憲患之因於今年七月咨移鄰省并通飭所屬不准飢民再至金陵旣而督憲劉峴莊制軍惻隠爲懷念鄰省已經地方官截留而本省貧民未能瘼視爰飭江寗藩司及善後局力籌鉅欵仍照舊例設廠五處以振省垣貧民本月初四日已將五門粥廠一律委員整理矣 
[上海官塲紀事]  
　　昨日担文律師潔治肴尊請蘇松太兵備道余晉珊觀察讌飲觀察於亭午時命駕而往歡飲良久始辭别○松海防同知劉乙笙司馬因海運事宜於前日乘舟赴省謁見各大憲面禀一切聞日内卽當遄回也 
[總巡禁賭]  
　　本邑保甲總巡戴子勱明府訪聞近日城廂内外賭風甚熾貽害閭閻因卽頒發示諭徧貼通衢其文曰欽加同知銜辦理上海城廂内外保甲總巡局兼滬軍巡捕營卽補縣正堂戴爲出示重申嚴禁查拿事照得開塲聚賭最爲地方之害實屬大干例禁是以本總巡不憚　　告誡疉經會縣拿辦在案乃日久玩生賭風甚熾近聞上寳交界之處閘北一帶及城鄉巿鎭時有不安本分之徒復敢築笆設檯勾串外來流氓開塲聚賭而游手好閒之輩三五成羣日爭逐於呼盧喝雉之塲卽有手藝耕種之人一經引誘無不失業荒工漸漸流爲匪類賭博害人言之深堪痛恨若不從嚴拿禁何以端風化而正人心除派巡勇並飭差甲汛捕嚴密查拿並移會各巡防局曁各巡卡一體梭巡查禁外爲此重申示禁仰諸色人等知悉爾等須知犯賭之罪律載森嚴自示之後凡爲父兄者警　其子弟爲店主爲各行手藝作主者須約束其夥徒務須各安生業勿得甘人下流以身試法倘仍敢開塲聚賭一經查獲訊明送縣照律嚴懲如有巡勇差捕地甲暗中包庇索收陋規者查出一律究懲决不姑寛其各凛遵毋違特示光緒二十五年十月十三日示 
[錄取代書]  
　　新任上海縣藍雲峯大令示期前日考充代書昨已取錄龔正祥趙穀孫叚基昶錢如松四名懸榜給戳並定於十八日放告 
[諭候相騐]  
　　昨日本邑十八保二十二圖地保王慕生投上海縣署禀稱圖民張金榮因子不聽教訓氣忿投河淹斃然附近居民議論不一小的不敢隠暪禀求大老爺核示縣主藍雲峯大令命預備屍塲候往騐究 
[爲子鳴寃]  
　　日前楊蔡氏投上海縣署訴稱兒子楊慶林被浦東五十圖居民疑竊毆斃前縣主王欣甫大令騐屍後卽於次日交缷篆務未及將人証提案訊供昨日屍母楊蔡氏復投敬業書院禀求縣主藍雲峯大令爲子仲寃大令允之 
[移縣訊究]  
　　粤人楊志仁投法界公堂控何庚堂欠銀四千餘兩昨日讞員朱森庭明府派捕役數人移送上海縣署值日差禀明藍雲峯大令大令諭令押候訊核 
[澈究私刑]  
　　日前本報所登英美租界公堂案中有裕源紡紗廠失去洋銀八百元疑李文華所竊致廠中巡丁王得標將李私行搒掠　送　研研又有廠中執事人曾私設公叱令笞臂四百板等供詞事爲包探張阿五所聞特於昨日將王拘送公堂讞員翁笠漁直剌飭押候補傳裕源執事人訊核迨各案讞畢捕頭禀稱傳聞廠中私設刑房置備枷杖時時將無辜之人用刑殊與租界章程不合請派差往查並嚴提執事人澈底　辦直刺允之 
[失孩待領]  
　　前日英界一百八十二號華捕沿途巡緝行至某處見一孩身穿青布短襖花布褲紅襪布鞋嚶嚶啜泣絢加盤問知係江灣人姓凌名阿虎年甫十一歳惘惘出門不知歸路因卽帶入捕房捕頭著轉送英美租界公廨禀知讞員翁笠漁直刺直剌飭留養署中一面懸牌招認 
[好景將移]  
　　奥八内夫得理氏所陳畫景極山水人物之妙觀者皆歎爲得未曾有兹聞下禮拜將載之他適好奇者尙其及早一恢眼界慎毋交臂失之也 
[上海縣署瑣案]  
　　前者黄禮堂自稱留川總兵騙取英商恊泰洋行金條值銀四千二百兩拘送縣署訊供倮出逃逸多時案懸不了今由保人黄一桂將禮堂拘獲送案押追等情備詳前報前晚新任縣主藍雲峯大令在敬業書院升坐公案提黄訊鞫黄紅頂花翎大摇大擺上堂供稱職員並無騙取金條之事前年三月二十五日在四馬路四海昇平茶樓啜茗遇友人丁李兩姓稱合辦電燈旋託李玉亭兌金一條付洋銀五百元後職員有要事往别處李卽指爲騙取金條報捕追至戴生昌輪船碼頭將鋪蓋行李逐一查閱並無金條今仍誣控職員心實不甘求鑒大令以原告李玉亭並未投案無從對質飭仍還押候定期覆訊○前日袁子清持信入道轅上房被家丁拘住疑係竊賊禀知余晉珊觀察觀察以門皂陳榮任令閒人入署實屬咎無可辭爰一併發縣訊究藍雲峯大令提訊之下袁供小的在某公館司奔走之役主人飭送信件悮入上房並非圖竊求恩明察陳榮供小的在道轅當門皂一時粗心任其入内求大老爺施恩大令命各笞二百板一併收押旋卽趨詣道轅請示觀察謂袁旣屬無知悮入今已薄懲不妨從寛開釋大令卽回書院飭差將袁陳一併釋去 
[英美租界公堂瑣案]  
　　張學鑑在某縀莊執事虧欠銀四百五十兩畏訟避匿旋被莊主魏仁圃查悉投報捕房昨由包探沈秋濤拘獲解案請究魏仁圃訴稱張私收客帳銀四百五十兩查出後逃匿無蹤今由包探挽獲求卽究追張供在莊執事多年兹有要需暫時挪用已如數措齊繳案矣讞員翁笠漁直剌商之白繙譯官謂張雖有不合姑念銀已繳齊從寛交保○流氓瞿阿福專在新閘一帶遇事生風前日見某繅絲廠女工沈二寳工畢而出欵步街頭一時色膽如天上前調戲適爲包探張阿五所見立卽拘獲送案請懲沈二寳投案訴稱昨晚放工而出乘車叵家被素不相識之瞿阿福攔阻戲謔求恩究辦瞿阿福供小的係本地人偶不留心與之碰撞並非有意叩乞恩寛直剌判罰洋銀五元管押七天以儆○包探張阿五解送竊賊周阿才施高朋任林桂陳阿林等至案禀稱此四人串竊吳松桂家綢布衣服二十六件質錢使用經小的緝獲送案請究吳松桂投案請追失贜周阿才等同供小的等頻年失業流落申江不得已而藉胠篋以度日求賜恩寛直刺著押候吊贜再訊○鋸匠胡阿東楊毛毛向同業丁坤元訛詐洋銀四元爲包探石金榮查獲解案請究丁投案供訴前情胡楊二人同供丁與小的等同以鋸木爲業同有定章丁不遵守將小的等已經承接之生意背地鑽謀故與理論並非　梢直剌判責四百板枷號一月示衆○包探顧阿六禀稱各小輪船局接客人强拉搭客在途吵閙有違租界定章迭經送請懲辦昨日吳永宣潘阿法二人又在老閘橋堍爭拉搭客是以拘送請究直剌判令各責一百板○包探趙阿銀送馬夫張阿仁李春生至案禀稱此二人向蔣阿四索取賃坐馬車洋銀肆行毆擊是以送案請究蔣阿四投案申訴前情張李同供不敢逞兇叩求鑒核直剌判各責一百板 
[美租界捕房紀事]  
　　昨晨梁上君子程阿生闖入司各脫路某姓家竊取衣物旋被包探劉阿炳拘獲解入指房捕頭令押候解送公當禀請讞員翁笠漁直剌訊辦○積竊黄阿多犯案纍纍屢經遞解回籍日前又潛來滬上仍操舊日生涯昨晨溷入僑居唐家弄之甬人某姓家竊得衣服携至某押　求質適爲某包探所見拘入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁賭博]  
　　江西訪事人云新建縣江雲卿明府嚴禁賭博每有拿獲皆枷號頭門示衆以昭懲儆復念地方遼闊未易周知爰繕發告示三百餘張徧貼各鄉鎭且一律用硃筆點句俾農工商賈之稍能識字者卽可照讀其文曰欽加知府銜賞換花翎在任升用直隸州調署新建縣事上高縣正堂江爲嚴禁賭博以靖地方而正風俗事照得勤儉爲民生之計而賭博乃蕩產之端呼盧喝雉富者因而破家角勝爭赢貧者遂以失業彼其縱賭之始未嘗不乘興以往妄想赢錢殊不思開賭一塲赢者十之一二輸者十之八九卽有時徼倖而赢不過偶然之事久之亦同歸於盡乃竟昏旦俱忘沈溺不返甚至先祖之餘資輕於一擲累年之積蓄敗於崇朝脫衣剥褲而不知羞賣產典金而不知惜堂上之旨甘有缺誰爲供養之人室中之琴瑟不調忍聽勃谿之語往來故舊大半寒心借貸親朋豈能緩頰言念及此不特可限亦大可憫也更有一等游手好閒之徒慣設賭局引誘良家子弟一入彀中便售其詐騙之計迨至傾囊倒篋凍餒交加非戕命殞身卽流爲賊盜貽害地方敗壞風俗莫此爲甚本縣蒞任伊始不忍不教而誅合行剴切布陳出示曉諭爲此仰闔邑軍民人等知悉爾等或托巿廛之内或居村野之中當各努力經營安心耕　勿以祖遣之貲而棄諸泥沙勿以血汗之功而消諸游蕩從此通畫通夜不耗無用之精神立功立名勉惜有窮之歳月自示之後倘有怙惡不悛仍蹈故轍及開塲聚賭煽惑愚民者此種鮮廉寡恥梗頑不化之人斷難姑宥一被訪聞或經告發定卽嚴拿究辦地保鄰佑徇隠不報一併懲治慎勿視爲具文輕爲嘗試噬臍莫及特示 
[賭棍拒捕]  
　　邇來太倉州屬嘉定寳山一帶時有安清道友孔老窩子等率同羽黨分布各鄉鎭開塲聚賭且皆身懷軍火偶有違言動輙傷人釀命事爲江蘇撫憲鹿芝圃中丞所聞諭令撫標某營統領歐陽軍門馳往緝拿本月初十日軍門督同王許二叅戎帶領勇丁數十名乘砲船至嘉定縣屬會同駐紥彼處之提標遊擊周遊戎拿獲賭匪三名搜出各種軍械解交嘉定縣署訊辦十一日又督兵至方泰鎭各賭匪聞風逃逸官軍躡跡窮追至南翔鎭西栅口賭匪情急竟敢開槍拒捕時在黑夜致斃官兵二名王叅戎亦略受微傷軍門以賭匪猖獗至此立卽禀知中丞務將孔匪拘獲按律嚴懲 
[上海巡局瑣案]  
　　前日十二圖人錢福卿扭莊雲南至二十三七鋪巡防局控稱被莊借去東洋車上銅板一方向索不還反肆兇横求卽訊懲局員盛雨村二尹提訊之下姑念釁起細微著莊賠洋銀一元具結存案○前日薙髮匠張祥郎扭沈奎卿至二十三七鋪巡防局控稱沈向小的强借洋銀不遂所欲致相口角叩乞訊懲局員盛二尹提訊之下諭以本應究辦因在皇太后萬壽期内從寛免究著交保開釋○前日南巿恒生馬頭左近有船户莊阿龍者糾同專代各米行打包之朱阿福卽黑皮阿福至小東門外某鴇所開花烟館尋歡次晨被朱竊去衣袋中金約指兩枚乘間逃逸及莊查視則金約指已易爲銅質心知被朱所算細加尋緝前日幸遇諸途向之索取朱認賠洋銀二十元莊以此金約指值價洋銀五十元相懸較鉅不肯遽休遂互扭至十六鋪巡防局控請究追局員文斌臣二尹諭令押候查明再行訊核○前日南巿董家渡天元花行失去棉花一包曾報知二十三七鋪巡局請爲查緝昨日某捕役行至大東門附近拘獲積竊王和尙盤詰之下知此花已向某姓家售得洋銀二元二角因卽解入局中禀請二尹訊究 
[英美租界晚堂瑣案]  
　　朱桂山控徐祥桂借去田單抵押銀兩屢索不還前晚讞員翁笠漁直剌倩襄讞委員張柄樞司馬提訊朱供前年八月徐欲接充福康公司某輪船司機之役商請小的向親戚王岳生借得田單一紙倩鄰人王子安向廣東人陳梅亭抵借銀四百零五兩繼又借去銀一百兩及洋銀七十元繕立筆據期以一年取贖至期向索徐僅還銀三百兩嗣是屢催游約現王姓向小的逼索田單徐竟置之不理不得已來案控陳叩求追繳王子安王岳生供詞與朱略同徐供小的現實無力措置求恩交保出外寛限一月設法繳案不敢再延司馬准之著原差帶去交殷實店鋪人銀並保依限繳清延干提比○九月二十二日職員廉繩祖由無錫乘舟至滬停泊立大馬頭被乞丐羅兆清竊去大小皮箱二口行至閘北經彼處巡防局勇丁拘獲禀知局員連贜移送上海縣署廉聞之遣家丁何升具禀公廨請移提訊辦直剌准之飭差持文至縣署將贜賊一併提至前晚倩張司馬研訊羅供詞游移司馬著押候失主到案再核 
[法租界公堂瑣案]  
　　前日寗波府屬鎭海縣人金介春控同鄉人許雪梅在小東門内股開嘉泰銅錫器店被呑資本錢六百千文讞員朱森庭明府准詞飭差將許提獲昨日傳同原告研訊金申訴前情許供此店由小的之父與金父股開光緒某年曾涉訟於上海縣署經前縣主斐大老爺訊斷有案可稽今小的之父業已去世事之始未小的未知其詳本年春間小的家中迭遭火患盡燬所有現甚拮据求恩明察明府謂爾父欠欵旣立憑票爾應如數歸還著押候交保出外限半個月理楚延干押追○法商某洋行主人投法領事署控細崽王小春竊取寫字房内所置洋銀二十五元領事飭知捕頭將王拘案請追王供小的犯竊屬實然已還過二十三元尙有二元以及前次所竊五元情願照數繳還叩求免辦其母王某氏投案禀稱小婦人祗此一子求全顔面俾得自新明府與何繙譯會商之下判將洋銀七元一併繳案從寛管押捕房二禮拜○張月廷禀稱前日小的在小東門外觀洋畫被賊犯楊四桂竊去洋銀一枚當塲拘獲送入捕房今已解案叩求究辦楊供小的係浙江紹興人初次犯竊叩乞恩寛明府判責四百板贜給失主具領○姚雲亭朱陳氏張榮氏蔣陳氏等禀稱小的及小婦人等在治下開設車寓連次被賊竊去車上捐照因此留心偵緝前晚偷兒孫四故智復萌當塲拘獲在身畔搜出賊具查此人前因犯案經英美租界公堂翁大老爺訊懲遞解回籍叩求重辦明府判枷號一月笞責四百板期滿送縣遞回通州原籍○陸廷生禀稱小的在城濠之畔擺設衣攤被賊犯陳長林竊去馬甲二件緝獲人贜送案請辦明府判責三百板贜給失主具領○招商局金利源貨棧巡丁王阿和禀稱賊犯楊承暄竊取鐵條數十斤經小的緝獲人贜送請訊究楊供小的向充小工初次犯竊叩乞寛宥明府判責二百板○前者楊子仁控何根堂在新加坡檳榔嶼等處貿易舞弊侵呑銀四千五百餘兩迭經明府提案訊供謂兩造供詞各執無從判斷昨日命備文移送上海縣署訊辦○東園烟館執事人石壽生虧欠各户巨欵並將烟館門牌抵與晉泰土行控經明府訊供諭令將門牌呈案傳齊各户變價匀攤昨日各股東投案候示明府諭令出洋銀二百元帶同石壽生同晉泰商懇贖出門牌下期來案候核諭畢將石壽生還押候笞責二百板○鄒敬堂前控楊伯英經手售地勒價不付明府訊得單地不符諭令地保轉立道契下期傳同兩造到案候訊 
[同仁醫院紀事]  
　　甬上銅工洪阿二枝棲久失貧不聊生昨晨購得紫霞膏和酒吞下幸毒尙未發卽經家中人察知倩人舁送同仁醫院求醫醫生以吐藥灌之得將毒物嘔出而愈然已困　不堪矣○浦東人楊伯興在外虹口百老匯路某機器廠工作鈎心鬥角獨具匠心昨日午後正在運斤成風偶不留神致被機器截去手指血肉狼藉痛極聲嘶廠中司事人某甲見之亟扶至同仁醫院求療雖得痊愈已不免指不若人矣 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年十月初五日京報全錄]  
　　宫門抄○諭旨四道錄前○續前摺○蜀督奎奏爲調署通判知縣各官片○贛撫松奏甄别知縣留省補用片○吳撫鹿奏報鎭江闗第一百五十一結徵收洋藥稅釐銀數摺○又奏報鎭江闗第一百五十一結收華洋稅鈔收支數目摺○漕督松奏爲遴員署理運河同知片○十月初五日吏部翰林院廂藍旗值日吏部引見五十名户部三庫十五名○禮王等得紀錄謝恩○袁世　劉京請安○山西叅將福喜謝恩○李葆珠預備召見○吏部呈進冬季搢紳○内務府奏派致祭雨雷風雲四廟派出鍾公成公良伯黄伯○又奏派致祭内外城隍廟派出崇光祥年○又奏派致祭火神廟派出毓秀○闗防衙門奏十五日大高殿拜表端王行禮○掌儀司奏初十日祭奉先殿橚貝子行禮召見軍機李葆珠福善袁世凱○續前摺三癩子卽金玉合依同謀共毆人致死原謀仗一百流三千里律擬杖一百流三千里該犯糾衆互鬥致釀二命曁毆官重案應請從重遣擬實發黑龍江充當苦差福寶聽從德壽施放鳥槍傷人亦應於因爭鬥擅將鳥槍施放傷人在旗人發寗古塔等處充軍例上减一等擬杖一百徒三年照例折枷鞭責烏什杭阿甘全東柏元海東慶寳昆成善富連在塲帮毆助勢均合依餘人各杖一百律各擬杖一百係旗人照例鞭責發落孫友主令在逃之賀洪友鳴鑼糾衆持械喊毆亦應按例問擬孫友合依沿江濵海持槍執棍行毆將爲首聚衆之犯杖一百流三千里例擬杖一百流三千里定地發配折責安置張祖德李光朝劉必富傅中仁周必富劉美金陸光華亦合依附和未傷人者各枷號一個月折責四十板例各擬枷號一個月折責發落旗兵棟樑因額圖哩之父喜發與仵作爭辨傷痕並不候官親騐卽喝同該犯烏勒興阿等在廠滋閙毆傷人役迨經劉秉彝等步行至右翼副都統署中禀知情形棟樑等又復任意吵嚷並直入署中將理事同知鍾福及本任江陵縣劉秉彝毆傷核其情節與部民軍士不遵審斷挺身閙堂逞兇傷官者相同惟烏勒興阿等先後到官屢次研審僉供僅止隨同滋閙並未毆官例無治罪專條請比例量减問擬烏勒興阿恩並額勒登圖富昆均照部民軍士不遵審斷挺身閙堂毆傷本官爲從下手者絞候例上量减一等各擬杖一百流三千里烏勒興阿恩普富昆均係當差旗人照例折枷鞭責额勒登圖係閑散不當差旗人照例不准折枷定地實發解犯折責安置仵作黎直湘騐報額圖哩生傷不實亦應按律問擬黎直湘依仵作檢騐不實杖八十律擬杖八十折責革役案内滋事之旗兵一併革伍甘祿因其姪額圖哩傷痕未明懇求覆騐尙無不合應與懷疑悮報額圖哩之父喜發及勸解不及之保正周洪元均免置議兇器鳥槍查起存庫案結彚報無干省釋屍棺分别飭屬領埋在逃首先放槍之旗丁德發卽炳宣起意毆官之棟樑鳴鑼聚衆之民人賀洪友曁附和之謝大喜等十二名分飭嚴緝獲日另結本任江陵縣知縣劉秉彝理事同知鍾福於仵作喝報額圖哩生傷時正擬親騐間旗兵輒卽逞兇滋閙以致不能親騐並未立有傷單隨卽分别面禀臣祥亨曁電禀臣之洞另行委員選派仵作相騐是該縣該同知事前尙未填寫傷單事後復禀請委騐並非相騐生傷不實惟旗兵閧閙執械其時事起倉卒該縣曁該同知未能善爲開導究有不合未便因例無處分遽予免議應仍於相騐不實本例上量减議處所有本任江陵縣知縣劉秉彝理事同知鍾福應卽一併開列職名均請交部察議旗營失察旂兵釀命毆官應議各員另由臣祥亨查取職名咨部議處除將供招送部並飭拿逸犯務獲究辦外所有旗民互鬥毆官審明定擬情形謹合詞恭摺具陳伏乞皇太后皇上聖鑒勅部核議施行謹奏奉硃批刑部議奏欽此○○奎俊片再成都府通判祥麟調省遺缺查有新選城口廳通判謝鵠顯堪以調署又署安岳縣知縣孫紹龍年滿遗缺查有現署成都縣事名山縣知縣濮景賢堪以調署又高縣知縣廖保恒禀請終養遺缺查有簡州知州賀祝堯堪以調署又崇慶州知州胡良生調省遺缺查有大邑縣知縣陳兆棠堪以調署據藩臬兩司會詳前來除分别批飭遵照外理合附片具陳伏乞聖鑒謹奏奉硃批吏部知道欽此○○江西巡撫臣松壽跪奏爲候補人員察看期滿照章甄别恭摺具奏仰祈聖鑒事竊查前准部咨嗣後道府州縣無論勞績捐納各項人員應於到省一年後察看考核分别補用等因兹查有候補班補用知縣鄭紹康試看一年期滿應行照章甄别據藩司張紹華會同署臬司周浩詳請留省補用前來臣詳加察看候補班補用知縣鄭紹康明白謹飭堪以留於江西補用相應請旨留於江省照例補用謹會同兩江總督臣劉坤一恭摺具奏伏乞皇太后皇上聖鑒謹奏奉硃批吏部知道欽此○○頭品頂戴江蘇巡撫臣鹿傅霖跪奏爲鎭江闗第一百五十一結期内徵收洋樂稅釐銀兩並開支數目缮具清單恭摺仰祈聖鑒事竊准户部咨各海闗加徵洋藥稅釐一疑旣歸海闗併徵自應照章存儲闗庫聽候部撥又准部咨凡指明由加徵洋藥稅釐項下開支銀兩應各歸各欵動用其收支數目另列清單按結奏報等因均經先後轉行遵照已截至一百五十結止具奏在案兹據鎭江闗道長恒詳稱自光緒二十四年三月十一日起連閏至五月十二日止第一百五十一結期滿鎭江闗共徵洋藥正稅銀一萬八千七百二十一兩零洋藥釐捐銀四萬九千九百二十四兩除分别支解外連同上結存正稅銀七百八十二兩零釐捐銀二萬二千三百一十三兩零共實存銀二萬三千九十六兩零一併存儲闗庫聽候撥用開摺詳請奏咨等情到前護撫臣聶緝槼未及核辦移交前來臣覆核無異除將該闗原摺分咨總理衙門曁户部查照外謹會同通商大臣兩江總督臣劉坤一核繕清單恭摺具陳伏乞 
皇太后皇上聖鑒謹奏奉硃批該衙門知道單併發欽此○○頭品頂戴江蘇巡撫臣鹿傅霖跪奏爲鎭江闗第一百五十一結期内徵收華洋稅鈔及支解數目繕具清單恭摺仰祈聖鑒事竊照鎭江闗徵收稅鈔殱至一百五十結止疉經按結具奏在案兹據鎭江闗道長恒詳稱自光緒二十四年三月十一日起連閏至五月十二日止第一百五十一結期滿共徵洋商船隻進出曰正稅銀二萬二千五百一十五兩零進出口半稅除存票應行提存銀二千一百七十六兩零外凈銀一千四百七十八兩零洋船鈔銀一百二十八兩零子口半稅銀三萬二千九百三十八兩零華商船隻進出口正稅銀一萬三千八十五兩零進出口半稅除存票應行提存銀二千二百二十六兩零外凈銀九千一百五十八兩零華船鈔銀一千九百二十兩零洋商正稅内提解部庫四成華商正半稅内提解部庫五成二釐華洋船鈔内以三成解交總理衙門其餘七成堤交總稅務司收用以上徵存各項稅銀除開支司稅經費鎭江闗經費委員薪水子卡司事巡丁薪水工食傾鎔火耗出使經費並解固本京餉旗營加餉淮軍協餉鐵路經費户部京餉等欵共開除銀一十一萬一千九百六十一兩零計不敷銀三萬一千七百三十五兩零連同上結存稅除支不敷外共實存銀五千一百兩零所有歴結借撥未經提歸洋藥鹽稅等銀仍俟下結再行分别歸欵造册詳請奏咨等情到前撫臣聶緝槼未及核辦移交前來除將原册分咨總理衙門曁户部查照並令將是結徵收稅鈔及洋船往來各數目造册送查外理合會同通商大臣兩江總督臣劉坤一核繕清單恭摺具奏伏乞皇太后皇上聖鑒謹奏奉硃批該衙門知道單併發欽此○○松椿片再徐州府運河同知啓　據報丁憂業經咨部開缺查有候補同知汪詠沂明白諳練任事求實堪以暫行署理除檄飭遵照並另揀合例之員奏請補授外謹會同兩江總督臣劉坤一附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十五年十月初六日京報全錄]  
　　宫門抄○諭旨四道錄前○將軍增奏派員接統仁育二軍並請簡派知兵大員接統片○又奏陳整頓清訟章程事宜摺○順天府尹孫奏紳辦同仁粥廠懇恩賞給米石摺○奉天查辦事件大臣李奏特保知縣政績卓著才堪重任摺○出使大臣吕奏遴員充補駐德叅贊片○又奏循例保奬隨員片○十月初六日户部通政司詹事府八旗兩翼值日無引見○　王等錫恒等得賞謝恩○錫侯假滿請安○裕德等得賞謝恩○直隸提督聶士成到京請安○德濟謝授杭州副都統○○恩○李葆珠謝交山東差遺委用恩○梅東益預備召見○召見軍機梅東益李葆珠聶士成○○增祺片再榮和壽長前於八月二十日經奴才奏奉電 
旨增祺電奏悉榮和壽長著撤去總統卽照所請飭令晉昌德克登額暫行統帶俟查覆奏到再降諭旨欽此當卽欽遵飭令晉昌暫行接統仁字軍德克登額暫行接統育字軍現在練軍事闗重要所有兩軍總統應否特簡知兵大員前來接統伏候聖裁附片陳明伏乞聖鑒訓示謹奏奉硃批覽欽此○○奴才增祺恒壽跪奏爲按照清訟章程認眞整頓恭摺仰祈聖鑒事竊查前准軍機大臣字寄光緒二十四年十一月十九日奉上諭詞訟爲吏治最要之端疉經諭令各督撫認眞整頓現在各省多有未經覆奏者著卽將現辦章程迅速具奏等因欽此前兼尹依克唐阿因病出缺接護兼尹文興亦未及核奏缷事奴才等到任遵查奉天訟獄之繁甲於他省盜案則在十之七八自同治十二年經兼尹志和前府尹恭鏜遵旨仿照前大學士原任直隸總督曾國藩奏定清訟章程通飭各屬遵辦光緒十年前府尹裕長重訂章程八條奏明飭遵因地制宜頗稱周密閱時旣久未免奉行故事奴才等身任地方深知清訟爲第一要義固民心以此察吏治以此曷敢掉以輕心自溺厥職但查奉天地面情形與内地多有不同地廣人稀且多流寄而又因田築廬四無鄰佑且鄉保里正多在數十里外以致人命刼盜之案數日始行舉發報案不免遲延地方官儘有捕盜營兵二十名顧此失彼東追西竄非協以兵力不可奴才等體察時勢叅酌舊章嚴定限期重加通飭其盜風素熾之區派員前往恊緝其民風健訟之地遴員就近會訊總期不拂輿情力除積習猶恐其視爲具文互相蒙蔽先於積案太多之州縣承審不力之委員分别撤任記過以示懲警至省垣之行營發審處原以盜案過多奏明專設近日案牘紛繁素多牽連地方案件致於發審讞局兩相滯礙奴才等悉知其弊當卽申明舊章以盜案專歸該處地方事件專責該局各專責成隨時稽查卽此牽舊圖新實事求是察吏以清其源安民以證其效如有陽奉陰違舞文取巧者定卽以玩視民瘼請旨嚴懲斷不敢稍存姑息代人受過以上負朝廷殷殷求治之深心所有按照清訟章程認眞整頓緣由理合恭摺具陳伏乞皇太后皇上聖鑒訓示謹奏奉硃批知道了著卽按照章程認眞辦理毋得有名無實欽此○○臣孫家鼐何乃瑩跪奏爲紳辦同仁粥廠援案籲懇天恩賞給米石恭摺仰祈聖鑒事竊查京城廣渠門外近年添設同仁粥廠歴經臣等奏蒙賞發京倉小米三百石聲明該廠擬請援照資善堂等處成案每年請賞米石之處應由臣等隨時察度奏明辦理在案兹據經理該廠紳士習林院編修宗室寳熙等呈稱紳等創辦同仁煖廠二十一年改爲年例粥廠每年自冬至春放粥六個月惟此廠適當東西孔道貧民就食較多經費支絀幸賴皇仁廣被屢賞米石仰沐聖恩同深感戴本年承積祲之餘户鮮蓋藏民情本多困苦七月以來天氣亢旱收成歉薄就近失業窮黎及外來流氓麕聚又復不少兹當寒冬將近照舊開廠放粥爲此援照成案呈懇奏請賞給小米三百右俾得及早開辦以資接濟等情前來臣等查該紳等所呈委係實在情形未便壅於上聞本年仍懇恩賞倉米三百石以廣皇仁出自逾格鴻慈理合恭摺具陳伏乞皇太后皇上聖鑒再臣孫家鼐現在請假未遞膳牌合併陳明謹奏奉旨欽此○○奉天查辦事件調補四川總督臣李秉衡跪奏爲特保知縣政績卓著才堪重任擬請破格　用恭摺仰祈聖鑒事竊觀奉省奔競成風吏治疲玩求才於州縣難求異才於州縣尤難臣自入奉省邉境卽聞通省州縣以安東縣知縣署理承德京縣增韞爲賢員第一比行入錦州界内值增韞調署錦縣赴任之初百姓歡慶如得膏雨一路皆然臣於高橋松山接見該員兩次與詢通省政治一一指陳利弊洞曉源流議論識見一皆歸於正大聞其於光緒二十一年曾署錦縣值大兵絡繹之時應付兵差彈壓地面始終兵民相安爲來往帶兵大員所欽重今年在署承德縣任内抑洋價平糧盤不爲奸商巨儈所擾民困得减辦理教案外人惕服似此卓然自立毅然有爲可以弭變端任艱局實爲奉省必不可無之員查錦州府全屬皆與朝陽連壤近年盜賊充斥民不聊生現在匪蹤雖遠捕務未可稍鬆消弭盜源保甲圑練均須實力舉行臣以爲西路干城應惟增韞是倚該員之才非牧令可限惟祈聖明裁斷重念需才之急立予破格之施委以重任旣使循良効績兼可風厲其餘臣幸得眞才謹據實上聞冀仰副宵旰憂勤求治求賢殷殷若渴之至意所有保薦知縣才堪重任緣由專摺具陳伏乞皇太后皇上聖鑒訓示謹奏奉硃批另有旨欽此○○吕海寰片再駐德三等叅贊三品銜直隸候補知府阿式鋆於上年四月間經臣委派押運海容海籌海深穹甲三快船回華嗣因遠涉風濤辛勞致疾請假數月在華就醫近接該員禀稱患病已愈惟尙須回籍修墓一時不能出洋懇乞銷差等情前來現己開去在洋差使所遺三等叅贊差額查隨員辦理叅贊事務知府銜候選直隸州知州陸恩長堪以充補業經由臣劄委以專責成理合附片陳明伏乞聖鑒謹奏奉硃批該衙門知道欽此○○吕　寰片再　出使章程奏帶人員有前曾隨使出洋未經期滿核奬者例准前後接資請奬歴經遵辦在案兹查臣處三等叅贊知府銜候選直隸州知州陸恩長經前出使美日秘國大臣鄭藻如奏調出洋於光緒七年十一月派充駐美隨員兩屆期滿嗣於光緒十三年十一月起至十五年八月銷差内渡在洋留資一年又九個月又法文三等繙譯知府銜分發洋務省分歸候補班補用同知黄致堯經前出使美日秘國大臣楊儒奏調出洋於光緒十九年七月派充駐日繙譯二十一年三月丁憂銷差内渡留資一年又八個月該二員於前年冬間復經臣奏帶出洋併計前資連閏扣至本年二月三月均已三年期滿又隨員知府銜指分湖北候補直隸州知州潘承烈學生監生程福慶係臣接留前任之員查潘承烈自光緒二十一年十一月十三日起扣至二十四年十一月十二日連閏又屆三年期滿程福慶自二十一年十二月二十五日到洋之日起扣至二十四年十一月二十四日連閏三年期滿該員等遠涉重洋隨辦交涉事件始終勤慎實屬異常出力前此銷差内渡或因出使交替或係聞訃言歸均非因故撤差之比自應由臣按照定章分别核奬知府銜候選直隸州知州陸恩長擬請免選本班以知府不論雙單月遇缺卽選並加鹽運司銜知府銜分發洋務省分歸候補班補用同知黄致堯擬請作爲知府仍分發洋務省分歸候補班前先補用並加鹽運使銜知府銜指分湖北候補直隸州知州潘承烈擬請免補直隸州知州以知府仍留原省歸候補班前先補用並加鹽運使銜監生程福慶擬請以縣丞不論雙單月選用並加布政使理間銜以上各員合無仰懇天恩俯准照擬給奬以示鼓勵出自高厚鴻慈除將該員等履歴咨送總理衙門轉咨吏部外理合附片具陳伏乞 
聖鑒訓示謹奏奉硃批著照所請該衙門知道欽此 
 
