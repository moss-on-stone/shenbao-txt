# 1913 - 6 - 4914324

 

Page 1

 
 
　　中國郵政局特准掛號認爲新聞紙類明治四十一年四月二十一日第三種　便認可第一版 
社論 
[俄蒙交涉檔案（廿一）（無名）]  
　　外蒙古有驛道二一爲由阿爾泰軍台至烏里雅蘇台城又至科布多城二爲由阿爾泰軍台至庫倫又至恰克圖茲分列於下　　一烏里雅蘇台道由阿爾泰軍台之吉思洪呼爾站而西北凡六站四百里曰賽伊爾烏蘇（向北至庫倫向西北至烏里雅蘇台）又由賽伊爾烏蘇而西北凡二十一站一千四百九十里曰哈拉尼敦又由此而西北凡二十站一千五百七十里至烏里鴉蘇台又由此而西凡十四站一千三百二十里至科布多又由烏里雅蘇台而北凡九站六百三十里至近吉里克而東凡二十四站一千四百六十里至庫倫查吉思洪呼爾站至哈拉尼敦一路沙瘠地方窮苦牲畜亦劣幾等不毛盖係戈壁之關係惟道途平坦能行汽車哈拉尼敦至烏里雅蘇台有山有水車馬出入稍形不便然不至生大阻碍烏里雅蘇台至科布多沿途有小森林形勢甚險中間經過大沙邱一處約二十里車輪陷至一尺半深平日每車用三馬挽至此須用七馬或八馬挽其難可知過大沙邱後又過都爾戞淖爾湖夏令泥泞没轍冬令冰滑倒馬尤爲困難其至近吉里克與庫倫之路萬山重疊曲澗深林祗能單身匹馬不能運動大隊　　二庫倫之道由賽伊爾烏蘇而北凡十四站九百八十里至庫倫又北十二站九百二十里至恰克圖其自賽伊爾烏蘇至庫倫沿路雖有山川尚不爲難而且水草豐茂牲畜容易孳生惟將至庫倫有圖拉河横阻其間車馬徒涉甚形不便庫倫至恰克圖亦有哈拉伊勒兩河哈拉亦須徒涉伊勒河幅較闊夏令水流甚急俄人現設渡船以濟行人尚稱便利惟沿途森林延長至八九十里穿林入密阻碍甚多故此道不易行也庫倫至呼倫貝爾亦有台道其站未詳約二千餘里沿克魯倫河流域而東平坦無比夏時天氣清爽草色青蒼旅人至此殊足樂也　　三恰克圖至北京之道路有三（甲）驛道此路最遠計四千餘里（已詳上）（乙）商道即商人來往運貨所行之路計三千七百餘里（丙）郵電道卽郵政電線所行之路約二千六百餘里以上三路商道最爲平坦而且沿途水草甚美地亦肥沃前蒙古實業公司及清軍諮府擬辦張庫間之無軌汽車已派人實地測量均稱可行又由恰克圖東至黑龍江之呼倫貝爾凡二十七站二千七百二十五里西至近吉里克凡十八站計二千零六十里係專爲查卡倫而設無人出入　　四科布多之道（甲）向西北八站六百四十里至索果克此道通俄境之比斯克來往商人甚衆沿途亦不至有大阻碍之處水草豐茂牧業甚旺多産犂牛及羔羊皮惟過科布多河每至令蒙人以兩木連繫爲舟藉以渡人馬則入水游泳甚　費事（乙）向南行十三站九百十里至古城子此道山峯突起出入殊形不便惟西南回子哈薩克纒頭各種人赴北蒙及俄境西伯利亞經商者均結大帮駝馬馱載貨物取道於斯而科布多所用之糧食米麵等亦大都仰給古城故亦交通大道也（丙）向西南行十八站一千四百七十里至塔爾巴哈台（丁）西行九站七百八十里至承化寺（阿爾泰）此道多繞山峯如登劍閣夏令尚可至冬令冰雪瀰天路滑難行不論重載即一人一馬時以冰滑仆地甚而斃命故科人赴阿往往由古城繞道而行　　以上諸路係内外蒙規定之站路也其他由綏遠城可以至庫倫至烏里雅蘇台至科布多由寗夏可以至烏里雅蘇台至科布多由奉天之法庫門可以至庫倫由錦州新民屯可以通東四各盟於商業軍事亦大有關係故附記及之以備參考 
 
 
 

Page 2

 
 
　　中華民國二年一月八日星期三（申報）舊曆壬子十二月初二日第二版 
專電 
[北京電]  
　　國債局草案現已擬就此蓋爲大借欵中條件之一因銀行團催請速計故周總長飭令先將此項草案擬就 
[北京電]  
　　駐紥内蒙軍隊共三萬九千五百四十五人然庫逆現方商借某兵内犯擬先從伊克昭烏蘭察盟入手亂勢日熾仍恐不敷防範 
[北京電]  
　　俄使近又照會外交部請中政府擔任保護在蒙滿之俄人並請禁止華華人抵制俄幣俄貨謂俄人所受抵制之損失應請中政府賠償 
[北京電]  
　　外間傳言陸總長以庫事交涉棘手面請大總統與以全權赴俄京商辦此説並不確實 
[北京電]  
　　駐俄劉使電告政府俄人已在沿西比利亞鐵路之南直至哈爾濱趕造軍用鐵道 
[北京電]  
　　奉天張都督前上條陳請大總統准其僱用土匪馬賊編入軍隊專備征庫之用刻經國務院批斥不准 
[北京電]  
　　法國派財政調查員瑪孟來京攷查中國經濟狀况袁總統擬訂期接見 
[北京電]  
　　别立機關編纂憲法之議日起徐紹楨亦主張由政團聨合會編擬憲法 
[北京電]  
　　何燏時已接大學校校長之任據當局云該校學生已厭亂此後當不至閙事 
[北京電]  
　　敎育部已通電駐外各使館決議裁撤各國留學生監督專派一經理員管理留學經費事務 
[北京電]  
　　交通部因津浦鐵路全通故將部中所設之辦事處於昨日裁撤 
[北京電]  
　　袁總統昨日電令鄂蘇皖贛浙閩湘奉等省都督自奉到命令日即實行禁米外運 
[北京電]  
　　魏宸組擬於本月中旬起程赴荷蘭并便道至各島攷察華僑情形 
[北京電]  
　　政府將以陸鍾岱爲崇文門監督王善荃爲左右翼監督 
[北京電]  
　　王闓運堅辭國史院之職政府有允意 
[北京電]  
　　地方審判廳對於提署擅了私娼陳葵香案大爲憤懣擬提出上控現經某有力者調息 
[北京電]  
　　烟台裁兵二　餘於下大連輪船時因餉少突然譁變後經陸海軍合圍攻擊現已平定 
[北京電]  
　　富士英有調任漢城總領事消息 
[北京電]  
　　去年中國各税關收入總額爲三千九百九十七萬兩較前年增入三百八十萬兩向所未有各地皆增惟上海及滿洲諸埠共减收二十七萬天津及秦皇島占全國第二位共增十五萬六千漢口共增七萬一千 
[哈爾濱電]  
　　俄國内訌未已所有北滿漠溪河札來屯及昻昻溪一帶駐紥優等軍隊約二萬名刻已悉數調回另招新軍駐防 
[南京電]  
　　財政司擬將寗屬各厘局一律改辦貨物税仿照蘇省辦法 
[南京電]  
　　導淮一事計需欵一千萬元聞擬舉張謇爲督辦蘇皖兩省均設會辦蘇爲許鼎霖皖爲柏文蔚 
[南京電]  
　　巡警局因地方多盜竊案現特添募馬巡五十名以資防範 
[杭州電]  
　　湯壽潛給二等章令下後省城各團體之信仰湯者咸爲大譁擬聨合請都督詰問政府不及彀張謇勳二位之理由按湯君方一再力辭而浙人乃計較厚薄代爲作不平之鳴亦未免太小覷湯君矣 
[杭州電]  
　　巡防將校補官法已奉中央核准 
[東京電]  
　　日本政府新訂南滿工商法例並派員赴滿洲各屬調查工商實業近狀特約路透電 
[北京電]  
　　據紐約私電聲稱上議院議員裴康君於本月二號以國會兩院所决關於美國承認中華民國之草案呈入上議院該案已付股員審查是否贊成尚未可定惟當知該案卽經國會而仍須由總統裁奪也該案之大綱如下華民嘗要求自治推翻清室建設民國告成大功現已建設正式鞏固政府其對于前途維持之能力已有充分之証據故上議院與衆議院决議美政府應卽承認目下之中華民國政府至美華之國際交際則美國當以與獨立國之處待推與中華云 
[倫敦電]  
　　倫敦泰晤士報討論中國對藏舉動謂袁總統及其顧問以爲英國不欲再見征藏之舉可謂先料實則大不列顚不復能容忍中國侵奪條約權利今欲堵截中國希圖確定有西藏之主權其最良之策莫如派一英國代表駐紮拉薩英國一面自稱吾人有維持與西藏獨立交往之權利而一面與拉薩通文仍須經北京之手其地位實虚不可恃云 
[倫敦電]  
　　外務次長亞克倫君在下議院答某議員之質問謂英政府不欲註銷一千九百十一年之鴉片條約又告全院謂印政府已設法暫停出售有執照之鴉片云 
[北京電]  
　　禁煙局今晨曾按閩省電文略謂閩省興化府栽種鶯粟之區共有二十萬畝農民均出資招匪保護故毫無忌憚今若欲平此間匪亂須賴禁絶鶯粟此間有兵一千五百名閒居已三月之久而栽種鶯粟者進行無阻閩省政府對於此舉似無能爲力惟收成之期今尚未届中央政府若能速行設法國除猶未晚云聞政府現擬以嚴厲辦法對付此事 
[北京電]  
　　大總統發布命令略謂鹽課乃政府常年重要入欵且爲外國借欵之抵押品革命之後各省多以鹽課入項發給軍餉而鹽業因私運日多遂致大壞今改革財政計畫第一步卽須整頓鹽政惟新章宣布以前急須恢復關於製賣舊狀此事及一切輸運銷售用人及設立鹽局各務均將責成財政部辦理該部應將此情通令各處豐運司各省都督及該管官員協力辦理而各省嗣後應各設法籌欵維持軍隊及供行政費用自民國二年正月爲始所有鹽課入項均須分存不得挪移别用財政部應速草擬鹽課新章呈由政府批准俾便暫行遵守 
[北京電]  
　　星期日烟台暴動共燬屋三所被刦之商店以銀樓當鋪土行錢莊居多搶匪被拘者二十人餘多逃往附近各村仍事刧掠亂中死者共計十人有遣散之兵六百人是否附和暴動未經查明昨已由當道收回軍械備輸送往青泥窪昨日下午全埠治安己復 
[北京電]  
　　海軍上將蔡廷幹已辭外交次長之任後乃以此任與外交部參事唐某按唐氏曾居巴黎精諳法文 
[貴陽電]  
　　本省上季收成極佳故米價頗賤全省各處仍有栽種鶯粟者當道無力可剷除之惟都督已出示告儆人民如不將所種鶯粟即行援去即須將田地充公 
[九江電]  
　　李都督前薦汪瑞闓爲江西民政長旋經袁總統命令簡任汪已抵南昌任所軍界領袖均反對之汪之學生蔡某前曾爲汪開除茲持手鎗謁汪曰爾願留乎抑願去乎汪答曰余因病離此非胆怯也旣而汪即啟程赴京 
[廣州電]  
　　此間今日舉行省議會選舉國民黨已完全獲勝 
[南京電]  
　　各縣知事多由内閣調易新員説者謂此舉實圖减弱國内政友會之勢力 
[喀爾喀脱電]  
　　聞法政府代表安南暹邏政府向印度政府抗議限制鴉片出口政策謂照印度政府辦法將令二地之關税大遭損失云　　附正昨報天津電某華字報社論中揭布重要事件一則係從世界時報中譯出應列入譯電欗被手民誤排入路透電内又電内禮器之禮字乃武字之悞購契二字應作購買命令特此糾正譯電 
[天津電]  
　　法日兩國公使已請中政府以六國借欵入項繳付所欠賠欵及中國革命時外人所受之損失並促中政府聘用外國顧問 
[天津電]  
　　有某某等三人由鄂運炸彈至京已在襄陽被逮 
[漢口電]  
　　漢陽鐵廠及萍鄉煤礦前用之洋員數人現復受聘鐵廠之洋員正月内可抵漢埠煤礦之洋員須三月間抵此不日將完全開工 
[倫敦電]  
　　據每日電間載稱英國本年度預算案因造船經費大增及保險例經費少算之故支出費額將近英金二萬萬磅 
[倫敦電]  
　　路透電社得悉今日（五日）列强曾進忠告於媾和會故該會明日不致决裂兩方面所爭亞得里亞那堡之意見並未有所更動惟預料土耳其明日將提出新界線云 
[倫敦電]  
　　現信亞得里亞那堡城旦夕將下 
[倫敦電]  
　　各國大使與外交家於星期六日及星期日會議後各方面顯已有轉圜之意土耳其代表將於今日（六日）提出新讓步兩方面行將接續進行談判列强力戒土耳其及巴爾幹各邦兩方面不可再行開戰不然則將引起極危險之紛亂兩方面均已體悉此意聞列强須俟亞得里亞那堡城降伏後始出干涉外間預料十日之内該城必下現信土政府擬强從全歐之要求以輕卸對於國民所負之責任 
[栢林電]  
　　土耳其答覆巴爾幹各邦之愛的美敦書如不能令各邦滿意則列强將設法阻止兩方面卽行開戰聞俄國現已將預備隊留過正月此事外間並不目爲凶兆蓋俄曾預先通告奥政府之故奥政府已撥克洛塞（奥國幣名）二萬萬枚維持海陸兩軍以防巴爾幹戰事 
[栢林電]  
　　土耳其内閣總理大臣基亞米爾豫備以亞得里亞那堡城讓與布爾茄利亞惟恐陸軍黨借此推翻其位則政府將得强硬反對和平政策土耳其與巴爾幹各邦之談判大約須俟亞得利亞那堡城爲布國攻陷後或將爭求該城之問題目下暫行擱起則始能續議云 
[君士坦丁電]  
　　土耳其陸軍士官干涉政務恐復引起政治風潮聞却太爾茄軍官一百五十員之代表多人已抵此間請願政府速簡陸軍參謀總長伊才特以代賴齊姆任陸軍大臣 
[台爾希電]  
　　印督哈定其創口漸就平復哈君現望本月二十七號立法院開會時可以蒞會主席要聞一 
[財政部調查各省紙幣實數]  
　　財政部以各省自軍興以後濫發紙幣爲數甚鉅現欲統一幣制對　舊紙幣當設法收回惟着手非先調查發行額實數不可前曾分電各省都督請飭各財政司行查明實數復部茲已陸續報齊計較舊額增發五千四百餘萬元合之前歲清度支部所調查各省發行紙幣之數九千餘萬元統計在一萬四千餘元上下其中流弊之甚莫如奉鄂粤湘四省現聞部中擬先從此數省着手因鄂粤兩省紙幣之價已减折七八東三省匯銀至滬每千兩僅兌五百六十兩湖南則每千兩匯水增至一百五十兩此皆據該省所報告實在情形若不早日收回後禍不堪設想矣 
[政府表示撫綏蒙旗之新政策]  
　　政府前因庫倫叛背外蒙震撼曾派員分往内外各蒙旗慰間宣布德意以爲覇靡之計現經各慰問員體察蒙人心理密電中央陳述撫綏蒙人之意見請政府定爲對蒙政策迅予實行袁總統一一核閲後茲已决定辦法五項於年前封交蒙藏事務局將大綱譯成蒙文通示各蒙旗周知以存息壤一面并限於民國二年一月十號以前一律籌議妥當次第施行茲錄該辦法大要如下（一）宣示中央擔在籌畫蒙古生計之大略并告以蒙古原有礦産農林等項均允許蒙人集資開辦（一）宣示民國臨時約法特予國民以信敎自由所有蒙古宗敎决無改革之舉（一）宣示中央規定蒙古爵職之晉封辦法並解釋民國决無議廢蒙爵之舉（一）解共和原理並詳細申明蒙人於共和國所佔地位（一）對於庫俄私約再行申説利害並民國將來對於哲布尊丹巴之處置法 
[疏勒府幾釀鉅禍]  
　　俄人竟蠻横至此　　新疆疏勒府於去年冬底舉行盂蘭大會某夜燈火較多爆竹聲繁加以焚化紙錠觀者如堵俄商亦有數人錯雜其中初無疑忌至八句半鐘忽有俄兵二十餘人騎馬前來爲爆竹所驚逸去數匹内有一兵勒馬不住連馬竄入人叢該兵即用刀戳傷後左助一處尚不致命比經巡警報知警局該局長吳某卽行馳往途遇俄副領事别恩思帶兵前來口稱救火吳局長即將賚會燒紙係屬敝國習慣上之迷信領事毋庸誤會等情剴切説明該領事乃允回署警長亦即回局詎别恩思歸去復續派馬步隊百餘人齊集原處喊呐道府副將等得信相約堅持一面他諭軍隊不許亂動一面飭令士紳董事人等將賑孤臺即時拆去詎該兵等不獨盤踞不出猶復派人調隊該府城尉梁某見有人馬出門又届九鐘時候遂將城門鎖閉嗣後俄軍調齊城内外各放信炮一次城外俄兵又復擁至城下呌令開門梁某睹此光景不敢 
 
 
 

Page 3

 
 
　　中華民國二年一月八日星期三（申報）舊曆壬子十二月初一日第三版 
自主正奔走請示間城外俄兵遂用炸藥轟開城門約又擁進二百餘人并隨帶機關砲二尊前後共三百餘人卽在大街站隊刀槍林立幸大雨淋漓該兵丁僅施放數槍印行回去天明調查計捉去巡警李鴻軒一名失去城門軍棍一對城門炸穿處形如　圓周四尺有奇附近民房多被震裂居民異常惶恐焦司令於次日聞信即派中軍參將陳以林隨同代理疏勒府知府張應選進城同赴俄署詢問理由據稱係該國商民見有火光恐係放火報請先事防備嗣因兵未出城城門已閉恐有他變均屬誤曾等語慷慨而談毫無歉意惟云巡警李鴻軒已交由吳警局長發還矣 
[湘省又有炸彈發現]  
　　湘省自梅馨被炸後政界咸有戒心不料去臘二十九日炸彈又發現於財政司陳炳煥之宅茲將詳情錄下是日司法司大宴賓客陳亦與宴及晚九句鐘歸來其輿夫楊某在大門近旁發現一洋鐵筒内貯兩栗色物大如彈子不知爲何物持入傳觀家人慮爲危險物命付巡警查驗當呼站街巡士持付警局詎爲工役等玩弄不愼墮地立卽轟然一馨階石粉碎屋瓦横飛在傍輿夫三名伙夫二名與警兵陳致果一名皆被重傷送往醫院恐有性命之憂　　據巡警偵探所云此人伺陳已久是日聞陳赴宴卽擬在途邀擊之適不相遇乃又往候其公館而陳已先入不得已乃置於大門首冀陳偶一踐履俾得爆發以結果其性命不料爲輿夫所見不及於難或天幸歟至其原因難於臆度然據各處傳聞云與留學案大有關係因前此留學案雖以人民之竭力要求迄無轉團第二次案發表雖稍變動然變本加厲反將略有程度者一律删除司長等之濫引私人如故口稱志士者之得遂故技如故以是社會更爲不平思開會研究知無効力乃决以最後之手叚對付之其説風聞已久特未之信現在輿論謂財政司長陳炳煥對於留學事援引私人最多故炸彈先及之然是否確實尚待續探也 
[麥敬明蹈海殉路慘聞]  
　　去年十二月二十九日有前粤路公司車守麥敬明者乘江通輪船來粤駛至虎門外洋面時忽託詞小遣離座竟夕不返及次日輪船抵埠其友人黄某等遍覓不得心知有異當將渠行篋毁開發現與友人之絶命書一封及相片一張内書與任勞任怨之陳廳長辦理等語知已蹈海而死當將該書及行李等送交警廳業由警廳電知江防司令部代覓尸骸并將該絶命書宣布茲錄其大略如下敬少年懶於讀書中西兩文僅學一週及至承辦波羅的加買辦一席被同事人心懷不軌串同陳某吞騙數千元及後回粤即在粤路車務當驗票之職目見内容之缺點行車人之强横無理以毆打搭客遭殘貨物爲唯一手段其餘各分黨派各自濫用私人營私舞弊損害大局指不勝計屢次上書改革當事者充耳不聞及至由車副而升車守敬之責任較前尤重豈肯見利不興見害不除故龍建章查辦時會將積弊陳之李敬寛等竟指爲破壞去職及至數日由部經將李敬寛等革退以爲粤路從此發達不料月名無實粤路更無望告成之日不禁爲前途大哭敬自去春借讀書爲名住西湖書院五次謀炸張鳴岐不遇佛門拿革黨不遭擒武昌起義因病不果行及聞南北統一决志將粤路之奸蠧清除敬又上書孫中山胡都督商會省會鐵路董事局省港各報公會求其維持至今絶無發表大約國家多事之秋不暇兼顧亦意中事也細查粤路存欵無多三期股銀所交者寥寥無幾可惜堂堂四千餘萬之大公司竟成一溺不振之殘局豈不悲哉夫粤路之無喜色者原因有二也一用人不善腐敗由此而生二股東無任怨任勞之人出而維持因徇怕事立法之權永無振作矣目下内夢外患大局可慮政府日有對待之策熱心征蒙効死疆場者大不乏人無難速而可定似慮非實慮也但粤路竟無實心之人出而維持縱使有三五假面具出頭出角爭權爭利者於大局又何補敬始終自問無私以大局爲前提欲將當事數蠧炸斃又恐後人議我爲非敬今日蹈　而亡驚醒我粤人之心速而維持早日大功告竣清除路蠧敬則含笑九泉矣倫敦通信 
[西班牙首相被刺（侃）（叔）（續）]  
　　據各方面報告刺客行爲於事前早爲法西各國暗探注意曾在法之波杜繼到巴黎居其弟處弟爲木工年約二十歲據言其兄於本月初七始離巴黎稱赴波杜尋友初九得一明片尚未尋得工作後遂無信然以其平日和　性質推測决不爲此凶事且彼從未談及政治亦無手銃何至暗殺西京馬德里有圬匠哥荷訥者亦到法廷自首謂刺客行事之前實寓其家彼與刺客十四年前同舉今年三月驟遇於道告以自古巴新回方尋工作彼即介紹作工於大客店人頗勤勉不烟不酒蔬食無肉晚間亦不出游絶不與人交接但喜兒童游戲研究天文學從不談政治五月後别去直至八月接得由巴黎來信最近又由波杜來一明片初十早起忽携行李來寓談及在波杜識一少女情好至密將設法携其回西須先來一可靠之工作始能與此女結婚十一晚忽挾一天文書回庽未御晚餐不言不笑旋卽赴寢臥觀書至夜半次日（即十二日）早九點始出門格外修飾與平時習慣相反後卽未相見另有他處報告景日（卽十二日）午前有人見刺客在一大加啡館飲極烈之酒類甚多意似大醉語言無狀大反素性醫士剖解其腦稱其組織有異西政府根據各點常爲詳密之研究云西王聞加氏死當卽赴尸哭之上下兩院均爲加氏服喪下議長演説謂無政府黨爲社會之公敵决無勝利之日我儕萬衆一致保持秩序願爲社會犧牲斷無見有爲國而死之人遂有所退縮也上議長演説謂政府務常與萬國連合以最强辣之手腕對付此種亂黨不得再事優容西班才各報任何黨派無不慨歎加 
氏之死而革命派之機關報亦謂加氏爲由君主立憲渡過共和之人加氏死後西之政治更無希望云云西王暫以外部大臣卜海野度兼任首相後乃簡定荷馬龍伯爵荷氏爲下議長亦自由黨領袖繼續加氏政策其餘各大臣均仍其舊初西王之意本擬命前任首相莫海再組織内閣莫氏力辭因莫爲保守黨領袖欲俟明春新選舉後再定故政權暫仍屬自由黨西之與論已趨於保守方面莫海竟代荷氏爲下議長馬德里巿會討論善後辦法主張窮治無政府黨西之革命派如共和黨社會黨等均一致贊成云則人心之激昻可知明春選舉保守黨必得勝莫海告荷馬龍謂自由黨太放任倘繼續加氏政策於西之國家大有危險執政者不可不以强毅之精神爲安寧秩序之保障若加氏者不特自殺其身且將間接而危及公衆也似此則西之政治必將由自由而再人保守矣雜評一 
[俄人外交之裏面]  
　　民國元年應賠償各國之欵因大借款未成一時無可籌備要求各國公使展期公使團會議俄使首倡反對卒不得要領而止新層之年關雖過而債權之相迫正未知何日已也　　據俄使言則謂俄人對於民國並非有所芥蒂惟民國成立之初首先宣布承繼一切前清條約上之義務今於賠款事項第一年卽爽約恐於民國信用有關云云俄使之言可謂辨矣然賠欵而展緩時期與展緩時期而擔保以實的可靠之大借欵記者於此自信不爲失信也　　以賠欵論俄爲一受取賠欵之國對於賠款事件即於諸債權者中之一債權者也多數之債權者其取决是否須得多數而非一俄國所可倡異議此理由記者姑不與俄使辨惟就其兢兢以反對賠欵展期爲事亦可知俄人之外强中乾矣　　此何以故俄人反對賠償展期之議其主張在賠欵問題而其目光則注射於蒙古問題易言之即俄人恐賠款問題縱容展限必至蒙古問題不易解决梗賠償之展緩即欲我政府對於蒙古問題以讓步爲解决也此意俄人雖藴而未宣然由其外交之手續推求之則殆無可疑　　記者曰此爲俄人欲不折一兵不遺一矢以脅取全蒙權利之故智也願我政府知之 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國二年二月八日星期三（申報）舊曆壬子十二月初二日第六版 
要聞二 
[陜省籌辦西北大學進行記]  
　　關中大學自更名西北大學後運日籌備進行方法約有三端（一）規定專科及預科專科除現開之法科不計外擬再開辦文科商科農科而於各科内皆設一預科（二）規貴地點及分校法科地點因舊日校内規模太小擬擴充至習和園一帶文科分校則據設於舊日之客籍學堂農科分校則卽就舊日之實業農業兩校地址開辦商科則則附於法科現擴充之地界内（三）招考學生及示期考試商科學生聞前已在本校考過一次計取學生五六十名現聞又令各屬考送學生每縣須六人以上統限今歲一月二十日前後來校覆試分班上課近又咨新甘兩省一送學生五十名一送學生一百五十名來校肄業西北學務有如此之組織提倡人才之出可翹足而待矣　　續函云客籍學堂前經敎育司委人擬卽在該校開辦第二模範西北大學現以文科開辦在即另地修造迫不及待因即陳明都督將客籍學堂地址仍歸西北大學開辦文科想該校規模粗具略加修理便可招考上課矣 
[汪瑞闓離贛情形]  
　　江西民政長汪君瑞闓前因軍警反對甚力不願就任已於去臘十二月三十號携帶隨員僕從行李等件冐雪登輪預備起程回滬養疴事爲李都督所聞立派本府顧問官陳澤霈陳家驥赴輪挽留定期接事而此間中央銀行總理陸長佑君與汪深有交誼即在該行設宴話舊遂將行李暫行起岸及汪抵該行李督即以電話懇留正在商槯間忽又接外來緊急電話謂汪端闓不即離贛夜間卽以手槍對待詞甚激切汪恐遭害漏夜告辭出城乘坐光漢公司輪船於三十一號黎明時鼓輪下駛茲將關於汪民政長離贛要電錄下　　北京大總統國務院鈞鑒有電敬悉奉諭就任加以李督敦促民四何敢故違惟分治伊始端緒極繁倉猝從事窒碍滋多且病　支離精神疲乏刻即起程赴滬就醫務祈暫給假期病愈仍卽入都面聆鈞誨一面商由李督先將分治事宜預備籌畫期於實行瑞闓叩　　北京大總統國務院鈞　烈鈞前以邊事日亟非注重武備無以固我國防庶政待理非另設民政機關無以進臻到治是以陳請舉行軍民分治並請簡任民政長來贛俾烈鈞得一而專心治軍一面獲輕民政但負當承嘉納簡派汪君瑞闓未長民政中央望治之盛意用人之微旨公私交感汪民政長到贛後烈鈞迭與商議並飭刊送關防清釐案卷咨催卽日接事俾早定分治共圖上理惟汪民政長以分治創始端緒繁重不欲倉卒從事並以病尚未痊須先赴滬就醫經鈞一再挽留堅未允諾已於昨日（即十二月三十一號）束裝赴滬汪民政長愼之於始並非諉卸詳情業已自行電陳諒邀鈞鑒除仍督同有司赶速籌備劃分手續以期早百實行外　以奉聞贛都督李烈鈞叩 
[浙省清鄉督辦之電命]  
　　浙都督令云元年十二月三十一日承准國務院三十電開大總統令感電悉杭嘉湖等處梟匪充斥久爲地方之患自宜派員督飭勦辦以冀肅清應准任命周鳳岐督辦舊杭嘉湖金衢嚴各屬清鄉事宜水陸軍准予隨時調遣並　督地方文武籌議清鄉善後辦法禀承該督切實舉行該　辦權責旣專現届冬防必須迅速認眞籌辦以期匪蹤凈絶地面乂安母得敷衍塞責等因合電遵照等因承准此除通令外合行黏抄去電令仰該督辦知照此令 
[杭城崗警串釋鉅匪駭聞]  
　　共進會著名匪首董萬選匿居杭城販賣票布爲軍事偵探程國鵬訪聞追蹤多日前月底突在板兒巷茶肆瞥見同坐凡五人繼入酒肆竊竊私議該偵探僞作沽客跟隨兩小時該匪等飲畢後卽招同類至僻處　出票布分給程偵探出其不意奪獲票布兩張内有重興天定山字樣致諸匪羣起圍攻不料程探膂力偉大羣匪知不敵四散逃竄當將董匪扭住招呼崗警帶人詎該警察與董匪有交置之不理方爭執問有憲兵路過亦疑兩造私圖喝令放手致該匪乘隙逸去程探怒甚而告原委並咎崗警縱匪卽令憲兵將巡士帶住彼即馳報軍事廳呈驗票布請飭查辦間不料該管警官毛鋭聽長警一面之詞並慮縱釋匪首情罪重大砌辭朦報架以軍警衝突大題誣都督府副官夏超强索要犯等語事爲報章宣布夏超君聞而大恚查夏君前充第五軍副官長現任補官辦事處長都府副官並無夏某其人該警官有意影戤牽連揑誣實屬荒謬絶倫現已據情呈請都督飭下民政司澈底查辦根究矣 
[蘇城警局之續命湯]  
　　蘇城巡警總局應支經費向由膏捐項下每月撥放七千元餘則由司庫支領現在　　實行十膏店一律歇業自二年一月一日起警費即歸無　程都督意欲卽將該局撤消所有城廂内外巡警改歸吳縣知事管理經費則由忙漕項下撥給現聞石局長已赴寗垣面懇都督暫緩改章業經程都督允准商由民政府令飭財政司按月除例放之欵外加撥經費七千元是以該局可以不撤矣 
[兩淮張運司定期履新]  
　　新簡兩淮運司張岱山弧已於一月一日在滬接印此間兩淮書吏以及從前候補人員場岸各商均赴申道賀迎迓現張定於十一日來揚先遣其親信陳桐岡來揚佈置以淮南總局爲行轅并聘張雲門方澤山等爲高等顧問其餘署中辦公人員計分四科大約不過數十人卽敷支配恐從前一般冗員無相當之位置矣 
[滇垣歡迎西征凱旋軍]  
　　雲南征西軍於去年夏間因藏事緊急由蔡都督飭令總司令官殷承瓛君統率出發進屯阿墩子兩次克復鹽井藏番大震詎川都督尹昌衡不欲客專進逼川邊迭電中央阻止殷君不得已乃振旅而還業於去年十二月二十一號凱旋滇垣除各軍官軍士出城迎迓外法政師範男女各學生均各分道歡迎居民舖户亦高懸國旗以表示歡迎之意云 
[河南匪患彚述]  
　　周口陳州府周口鎭水陸通衢爲豫南商賈之總滙故匪黨亦出没其間張都督特於去年二月間撥防營一營前往鎭攝匪患稍熄近因改編陸軍特將駐紥該鎭之防軍調回省垣匪徒遂聚謀起事竟於去臘二十一號紏黨千餘人假保皇爲名佔據該埠搶掠焚殺慘無人理刻聞王司長已派陸軍一營前往剿辦矣　　滑縣滑縣盜匪滋閙已非一日始尚晝散夜聚不甚猖獗近聞該縣匪首李二紅連搶三十餘家焚燒十餘村駐紥該縣巡防第十四營管帶王君適在戴明鎭與陸軍會操匪徒竟揚言能得王管帶頭者賞銀一千七百兩王君卽調右哨官許殿魁君前往勦辦當獲匪黨八人餘衆遠颺該營副哨官楊文斌近亦獲匪一名現匪　散布流言誓與防軍勢不兩立該防軍已日夜　備矣　　修武修武於上月十八號夜城西王官莊忽有匪徒百餘將張姓搶掠一空一時槍聲隆隆人聲鼎沸鄰村均異常驚懼該縣知事楊夢錫親奉勇役出城剿匪而賊衆已聞風四散楊知事即至張宅慰問復派勇役窮追當拏獲盜首三名聞該知事擬將該匪槍斃云　　裕州駐紥裕州之前路防軍一營營長包炳曜前日帶隊赴鄉緝匪突遇匪徒二百百人包君恐雞取勝且戰且走引至平坦地方轟然開槍該匪等遂如鳥獸散當場擊斃數十人捕獲十餘名是役計傷兵一名奪回鎗械二十餘支救出被擄婦女數人　　西平西平與舞陽郾城毗隣地方前有土匪數千在師靈鎭洪村舖一帶焚殺擄掠該處居民早已蹂躪不堪近又有自西南嵖岈山北來之一千巨匪及由東北商水西竄之大股馬賊勢燄更甚曾將苗張村苗姓三人他姓六人擄去尚未贖回並搶掠騾馬車輛多件現該處村民異常恐慌紛紛逃避聞該邑士紳已經呈請都督撥調軍隊以資防剿矣 
[黄督辦嚴治石碼匪徒]  
　　閩省石碼函云石碼擄人勒贖之風久成習慣然皆藉端挑釁事出有因近數月間更有二三强族協同横口賊巢之人白盡擄人以致商人裹足行旅戒途闔碼商情大受影響茲幸黄督辦菊三帶兵蒞臨一時匪徒破胆醜類潜蹤各鄉子弟平日爲非作列者至此亦皆息影潜逃現將其家長拘押着交碼人無不額首稱慶至督辦所帶兵隊約束極嚴爲光復以來所僅見今者闔碼秩序井然貿易如常各界綫知紀律之兵足以衛民卽詣轅請兵駐碼以資鎭攝督辦先以權限爲辭後念地方關繫各界苦情且以石碼警務又極腐敗故即籌商創辦警防隊一百名以衛地方祗以經費問題商榷各界清理捐欵化私爲公遂飭總理各捐某員開列收支欵目以待察核乃某所列之單間多隠匿含混之處責以自治曾自行議决某爲議長僅開無意識之會議督辦偕閲議案亦不付閲現督辦急欲移節赴漳故此事暫行擱置云地方通信 
[蘇州]  
　　禁煙叢錄蘇城自實行禁烟後土膏各店已一律閉歇茲經巡警總局通告各土膏店限於三日内將所存土膏各實數開單呈局聽候核塡護照發給各商卽日運赴上海鎗售現在三日期限已届而土膏各店開報者甚屬寥寥又巡警總局以土膏各店雖已一律閉歇誠恐人民仍有私藏吸食情事特遵奉省民政長指令由局委派調查員分别調查其所派調查各員均由局發給蓋印執照爲憑如無此項執照者即是假冒准許人民隨時喚令崗警查拿送局嚴懲等情已通告人民遵照連日由巡警局查獲私藏私吸者甚多均皆隨時拘局酌罰示懲　　攝換巡官胥門外四區巡官劉汝梅性情執抝遇事蠻横頃經本區全體長警公禀探告經巡警總局查實飭將該區巡官劉汝梅撤差查辦遺缺以齊門外巡官史繩法調充遞遺齊門巡差以葑門巡官李馥調充另委張清渠接充葑門外巡官差已分别下委矣　　心虚成病蘇軍混成第一旅第一團團長張亞威素有神經病日前以所部第二營營長宋維翰於檢閲時酗酒抗令擾亂軍紀等詞請將宋營長撤差宋被撤後心不甘服即赴張團長處聲言爾於光復金陵之時曾得洋一萬五千元將欲出首等語張驟聞此言愁急萬狀因此神經病忽然復作立　火車赴無錫等營各友處胡言亂語當由其友人伴送回蘇告知朱旅長現由朱旅長派人同該團部各員將張君日夜看守不令出外免滋事端惟聞該團長一缺朱旅長尚不欲委人接替不識何故云 
[鎭江]  
　　城内大刧案城内藥師庵河邊北貨號主項小堂住宅於一月五日晚二更時突來盜匪多人明火執仗將項宅圍住另有二匪在廚房後牆挖洞進内旋將大門開放餘匪一擁而入將項小堂夫婦自被窩内拖出鄉縛庭柱項有已出嫁之女是夜適歸寗在家見匪狂呼被匪掌頰數下齒血进流並用石灰堵塞其口又將女臂連砍數刀倒地傷勢甚重旣而各匪即至房間翻箱倒篋將所有銀洋衣飾搜括一空臨行並將屋中陳設桌椅各物搗毁無遣然後呼嘯而去當行刧時隣近各家已均入睡鄉及聞喊聲知係暴徒亦無敢聲張者直至天明經隣人得悉始將項夫婦解縛檢查各物計失去二千餘金遂往檢察廳報告當經陳錫卿廳長蒞場勘騐屬實許卽嚴行緝捕云 
[揚州]  
　　刧案續誌公道橋鎭大刧案已紀昨報茲悉檢察廳笪廳長自得耗後卽與巡警第三區黄昌森區長借撥警士十六名親往該鎭勘驗徐寳山軍統亦於四日特派陸軍四十八團第一第二兩營前往彈壓捕勦該兩營趙營長等奉令後立卽開往矣　　典舖居奇缺口街德新典近因鑒於匯源之火深恐蹈其覆轍特以欵絀爲詞禀請知事暫行停當聽贖一俟招到新股再行開張現已由鄭知事批准惟此端一開恐效尤者不止一家將來年關逼近貧民無處通往來又將發生事端耳　　粥廠開辦揚州東西兩粥廠籌辦業已多日現經該廠董事將下河米糧轉運來揚已於五日開廠由軍司令部派兵守衛以防擁擠城中貧民之領籌赴廠者頗多云 
[浙江]  
　　省會覆選揭曉寗波第二區省會覆選己於一月四日揭曉茲將姓名錄左　　袁祥蘭童杭時張宗嶧許一藩盛邦彦胡璠湯孝佶張翅趙鏡年蔡和鏘鄭凝奚炯文沈定一倪子安黄崇威毛雍祥馮良翰黄大　陳鍾祺張籌壽鎬韓澤周琮周廷榮樓蒨然楊昰孫振麒金篆鄒標陳乃楫吳雲張一士朱燕江登瀛葉人奞奎戴乾江義均謝箎徐汝蒙史華藻謝鍾靈陳廷模蕭嘉禾管穰李壽鶴金肇振王廉曹位康朱益敷曹愷錢庚素杒葛崇黼王澤灝丁鎔錢旦初趙之偉金作梅厲支石張峻錢保杭徐佩瑛王行健張駟羣高金倍勵延豫葉冠唐金詠禧阮尚質候補當選何勳業何奏簧費錫齡李鏡第莊景仲忻江明黄强周祥麟陶壽鳴童養正童能藩張錫藩謝迺績吳忠懷駱　俞弼更委登記員財政局張詠霓司長現以各縣登記所所員到差三月有餘業經分别考核賢能者記功敷衍者一律撤差一面行文各縣所長轉行知照令文已誌昨報茲聞撤差人員業由司長另行委員前往接辦計開金華陳臬於潜張超奉化陳壽林昌化譚新維東陽蔣式南義烏壽振亞瑞安何慶輔壽昌土鎭嵩樂清李倬雜評二 
[民國新年之氣象何如]  
政府中人謂元旦天氣晴明以氣象觀之民國前途似乎有望然而自記者言之則民國前途似乎可憂以財政論借款之多方留難也賠欵之催逼日急也以邊患論逆佛之降旨進攻阿城也達賴之覆函不受籠絡也以外交論英兵有進窺麗江消息也俄人有進逼北滿野心也以内禍論煙台散兵之譁變也各地土匪之蔓延也瞻顧四方危象迭起當局者其勿以天氣卜國家之命運而以人事占民國之前途本埠新聞 
[散兵大閙江灣鎭]  
寳山縣屬江灣鎭自光復後駐有軍隊近已遣散惟逗留不去者甚多昨日忽有散勇某甲向某藥舖購物因貨價不合致起衝突巡警勸阻不服照章將該散勇帶入警區請示核奪詎其同伴竟引爲大辱登時號召多人擁入警區任意胡閙搗毁什物該區區員見其聲勢洶湧恐釀巨禍飛報閘北警務公所立派騎巡隊偵探隊等前往彈壓尚不知如何了結也 
[公廨禁售美人劵]  
近有張某等發起以陸文琴女士出售助賑美人劵詳情已見各報廣告欄茲悉公共公廨讞員關炯之君以張等私售彩票已違租界定章且以人作彩尤敢竊名列入贊成希圖欺騙實爲社會蟊賊業己咨照捕房派探查禁並將售票總機關處立刻取銷責令將所印彩票一律銷燬售出者盡行收還如違嚴究 
[中華實業銀行第二次籌辦會記]  
中華實業銀行於前日（六號）開第二次籌辦會仍假愚園爲會場午後華僑代表陸秋傑君沈懌舸君謝良牧君王少文君等及發起諸君次第到會三時開會仍舉陸秋傑君主席由雲南代表胡盈川君將修改之章程宣讀于右任謝良牧李平書王一亭林虎侯沈懌舸陸秋傑楊千里沈縵雲諸君次第討論間有修改之處亦均次第改正　（章程續登）惟收股時問無論國内國外一律改爲二月十五起四月底止股銀用上海通用銀元暫以上海規元七錢三分半爲規定衆賛成李平書君謂章程已經修改通過而籌辦各手續亟宜次第進行籌辦中之最關重要者惟催收股銀現須公舉籌辦員惟南洋各島及國内各處幅　　廣頭緒紛繁應先舉籌辦主任二位擔負完全責任並各處譽定籌辦員由主任分頭通告敦促進行全體公舉陸秋傑沈縵雲二君爲籌辦員主任于右任君謂招商局新公司代表曹成甫君熱心任事於實業事極肯贊助鄙人曾將實業銀行一切情形約略陳説蒙曹君一方贊許並願以鉅欵買股以輔助進行待有實數再當宣告今旣有籌辦員之議可否請將曹成甫君列入籌辦員請公决全體贊成謝良牧君謂鄙人有數友均擬以鉅欵辋股甚爲踴躍惟現正在磋議中尚未有實數一俟商定數目卽當將姓氏股數報告李平書君謂于謝二君旣有鉅欵入股則原議五百萬外其溢數必多俟實數定後再開會宣告溢出之數卽作爲推廣股額衆贊成沈縵雲君謂本銀行商股五百萬外有政府補助之五百萬合成一千萬上次會議曾議決完全商辦股本以五百萬元爲實數以政府之五百萬元爲準備金今觀入股如此之踴躍則不如仍以一千萬元爲實數庶於有限公司名義符合于謝二君報告之數雖未確定諒亦不小况國内各口岸除上海外及歐洲日本等華僑所在地均未招股將來推廣分設五百萬之數自不難籌集也李平書君謂章程現暫可不改因第七條章程内本有本銀行股本經股東會認可得增加之一條股數溢出儘可在股東總會時添人衆贊成遂散會 
[第四次研鞫探捕得賄案]  
英臬司署檢察官司的克奈姆君於昨日上午下午開庭接續研訊老閘捕房十三號西探羅區串同華探門差得賄庇賭一案先由見證汪德元供稱北京人與要證胡吕臣係是親戚寓居汕頭路七十一號胡之家内當晚捉賭事前毫不知情迨胡被拘卽至捕房探問曾與十三號西探會面據稱須洋一百元可以保出迨至凑洋前往胡已保出繼又偕胡同至巴利西飯店倩一侍者用電話至老閘捕房促令該西探到來托伊設法詎該西探出言强硬聲言爾等如欲控告得賄有無證據我與胡遂即退出次日至會審公堂復與羅區會面略談數語是實繼由周紀發投拆在賭博處爲司帳是晚共賣出籌碼計洋一萬餘元至一句餘鐘即由十三號西探恊同華探翁松林等前來捉賭目覩羅區將帳檯内鈔票現洋搜去放入衣袋另有一華探將現欵藏於衣袖中尚有一木盒内儲皮袋一只中有洋一百四十餘元亦被抄去並稱如能賭傳每日可得彩洋一百元至在賭各人與進出籌碼等項另有賭簿一本現已無著旋據捕房代表侃克律師聲稱此項帳簿己照章毁去是時被告代表德雷斯律師卽起而言曰此案己訊數堂情節甚爲奇異原告所控者有兩大問題第一得賄庇賭第二捉賭第二捉賭攫洋要知各見證供詞均無確據且各證人均係原告一方面之人難保無串通情事况行賄定例與受同科被告設無不合原告亦應懲處且該西探已在捕房辦事十有二年素無錯悞應請堂上註銷後又經侃克律師申説一番堂上以爲時已晚宣諭退堂該西探仍交人銀並保定於今晨十時再行覆訊 
[緝獲無頭命案之兇犯]  
前在西門充當巡士之魯人白玉山自於陰曆本年正月間被革後誘拐該處某蕩婦匿居虹口嘉興路一百四十三號屋内而白復於陽曆去年十月間糾黨至四門外將王仁路謀斃割去首級抛棄逃逸當經警探拘獲同黨朱某解奉穆警務長訊得白玉山逃遁鎭江當即備文派探前往恊提詎白消息靈捷早已逃回上海前日被暗探夥馬孝存在哈爾濱路一千另五號茶館内瞥見遂投捕房聲請協提捕頭以馬無公文不允馬乃將白扭人捕房捕頭以馬有意違章一併管押昨解公共公廨先由包探禀明前情訊之馬供充當巡士帮同暗探緝拿命案要犯前日在途遇見白玉山照章報捕協拿不允恐白兎脱是以扭捕實非有意違章求察質之曰供多狡賴旋據暗探馬金標 
 
 
 

Page 7

 
 
　　中華民國二年一月八日星期三（申報）舊曆壬子十二月初二日第七版 
投案訴明實因不及備文來廨聲明並非有意越界拘犯當將穆警務長致丹徒縣知事恊緝公文呈案請察孫襄讞即與美領蓋君會商之下姑念馬爲公事起見從寛判押捕房七天白玉山押候警務公所來文於禮拜四再行訊奪 
[華界嚴禁吸烟]  
　　商埠巡警局長穆杼齋君訪得南馬頭滬軍營畔民字九百五十四號屋内有人私設煙燈招人私吸當飭第二區區長知照周區員帶同長警進内拿獲宓茂生周發兩人搜出烟鎗四只帶颧詰問宓供購烟自吸周供前開煙館是以有此煙具並無私賣情事當即移送巡警總局長請示發落又浦東第九區偵探沈坤在陸家渡查獲私吸洋煙之王芳蘭並搜出烟具一副解區後即送第四初級檢察廳訊究 
[常州同鄉會開會記]  
　　常州同鄉會旅居上海各省各邑皆有團體惟常州同鄉會迄未成立前日由劉少筠諸君發起假愛而近路紗業公所開常州同鄉會到者二百餘人三時五分開會衆推盛澤臣君爲主席先由主席委託方爕尹君報告集會原因次劉少筠君報告會館歷史次方爕尹君報告兵隊借駐公舘及収回情形次莊得之君報告從前捐款支欵大略次程士雲君説明創辦同重捷進會理由次劉束軒君提議同車捷進會簡章一律通過當場擔認同軍會領袖得二十八人又擔認事務所經費月捐得八十八元過松堂君另認特别捐五十元是日會場秩序井然鄉誼敦睦其進步可預卜也 
[通俗宣講社宣講紀事]  
　　通俗宣講社於五日二時在愛文義路啓明學校開第二十六期宣講會到者甚衆先由顧旭侯袁頌豐二君宣講戒吸鴉片與經濟上身體上之關係並説明不受刑律之覊束汪春鑑君宣講兒童入學之必要王立才君宣講衛生方法及散會時袁君又代表不吸捲煙會之宣講説關戒吸紙煙可與戒吸鴉片之利益同並分贈各種通俗印刷品來賓頗贊歎不置 
[醫生聚賭抽頭]  
　　福州路大和豐弄内第四百七十二號門牌醫生陳金和串通賭棍余光甫（卽費恭記）糾同賭客王仲萬（即王震雲）朱和卿胡寳生朱香姜啓堂蔣忠林陸金吉盛玉林黄金子等在家抽頭聚賭事爲老閘捕房捕頭訪悉立飭中西包探密往該處將各賭徒及茶房李三仔庖丁張芝金一併拘獲並抄拘竹牌五付籌碼一百十三根（計銀十兩至一兩不等）烟具兩副摇缸骰子各物當卽解入捕房飭各存洋保出昨經公共公堂傳訊該賭徒等均不到案關讞員商之美領海君以該醫生烟賭齊備情殊可惡改出提單拘案澈究一面先將保洋二百九十元一併充公烟賭各具銷燬 
[拐匪預備身契之破綻]  
　　拐匪蔡炳藍雀臣二人同時被獲由地方檢察官起訴審判廳預審屬實押候判决在案昨日午後經刑庭推事汪　戴邦槓任桐三君會同起訴檢察官開庭審訊據被拐幼孩楊丫頭供稱年八歲家往蕪湖鄉下父母俱全一日在門前玩要被蔡以購買食物爲由騙上輪船又據金弟子供稱年十二歲亦蕪湖人父母均有父名　楨尚有兄長一日在場揀稻被藍誘拐至船問官即提蔡炳研詰問據供年三十八歲廣東人前出價洋三十餘元向友人　德光購買楊姓小孩有身契爲証求請明察問官曰契上姓名係周大連子年歲註明十歲今楊孩年祗八歲顯見預先揑造以備事後搪塞又據藍雀臣供稱實名（藍省園）年二十八歲廣東入因子死塞又據藍雀臣供稱實名（藍省園）年二十八歲廣東狡賴不認汪君以情節顯然難以推賴遂判還押候擬定罪名再行開庭判决 
[强盜打刦僧寺]  
　　本邑西鄉二十八保十九圖虹僑鎭東首有一蓬場廟四無居隣頗爲幽寂該廟住持僧存修頗有積蓄前晚九句鐘時忽被盜匪十餘人明火執杖撞門入内嚇驚聲張任意搜括存修大聲喊救卽被各盜用刀亂砍受傷倒地迨經遠處鄉人聞信趕來各盜已去如黄鶴當時檢點共失大洋五十四元小洋十四角尚有衣服另物所失不資各匪遺有兇刀一把鐵鑿一根蔴袋一只次日忽有張阿全者突至該廟以間信爲由乘間硬索遣下之兇器存修等即將張阿全拿住送交該圖地保許子仁看管一面開單協同該保至地方檢察廳具報請緝陳廳長立委葛檢察官帶同檢驗員等下鄉勘明被盜屬實並驗得存修實受刀傷腿上兩刀雖不致命傷勢頗重即着自行醫治一面命提張阿全前來詰問供甚含糊葛君遂命將張及各兇器一併帶回票復陳廳長咨請商埠巡警局查緝贓盜務獲嚴究 
[城内]  
　　縣知事批○（靈應寺住持僧清定禀遵批明白申復批）該僧自願將所住靈應寺基地房屋助與貧民習藝所前已批館照准以全公益惟因該僧事前旣未陳明事後空言存案是以批飭呈復據稱實爲個人創建負有完全主權且單契已由楊董轉送習藝所收管事已過測自無紏葛免予置議可也（鄭德瑜禀遺失中國通商銀行息摺禀請存案批）旣據遵批聲復取具保結粘呈廣告前來察核保結所叙係保該商補領新摺並非具保遺失息摺之事實且係洋行帳房照章仍未合式姑念禀稱已向銀行掛失補領新摺本爲銀行向章所許准即照辦可也保結報紙附（錫帮窰灰船户楊康大呈批）禀悉法華鄉公所抽收船捐係按照自治章程辦理呈准有案與烟膏捐埠頭捐無關所請兌収之處碍難照准惟一切捐章有無應行改良之處姑候照會該鄉公所查議辦理（上海柴行衆商代表沈萬昌劉裕康瞿合興侯萬興等呈批）禀悉旣據同行公舉姑准備案試辦仍看向南商會聲明以資接洽　　馬夫獲咎○本月五號各業商團舉行畢業禮後排隊游行至巿政廳前忽有一馬車飛馳而來崗警喝阻不聽拘送第一區經區員略詰數語卽令坐馬車之某某暫退旋卽備函派警將馬夫移送商埠巡警局轉送地方檢察廳押候派員預審核奪 
[南巿]  
　　公示送達○第二初級審判廳昨日公示云案照本廳執行顧坤生訴沈紹基不還抵欵一案所有應送達被告人之繕本一件命令書一件前據承發更王果蘭報告沈紹基現在租界不知住址無從送達等情除决定公示送達外合將該文件依律公示之仰該被告知照此示　　誘拐妓女○泰州女子　鳳珠向在海門賣娼近忽逃出由狎客陳宗恒開係杭州交通科科員）携之來滬寓居長源棧内被第一區巡士查知報告區長派警前往拘獲連同棧主于周華一併帶區詰明誘拐屬實卽送巡警總局預審發落　　澈究來歷○二區五百十一號巡士在聖賢橋查見周阿二携帶礮彈數枚鎗珠三排銅墨盒一只在某押店求質當即拘區問明係由住在蔡陽弄之張錢氏託爲付質當將氏同其夫張慶堂拘案詰問稱由伊友浙軍什長金德標寄存現因乏錢求質飭送巡警總局核辦 
[閘北]  
　　商團出巡○閘北二區商團陳安甫君因際此冬防吃緊各處刧奪時有所聞恐有匪徒溷跡區内貽害居民已與各區董磋商辦法於元月七日晚（卽陰曆十一月初一日）起率領團友分段巡防　　不知去向○揚州人陳淦清之女嫁於張柏爲妻近忽不知去向前日陳偕妻戴氏向張索人致起衝突扭至二區控訴由藍區長解送巡警局經凌司法長訊問一過移送審判廳訊辦　　調戲女子○秦周氏之女阿招在某絲廠做工前晚放工歸家被無賴張阿友關路調戲致相口角由崗巡拘入一區經張區長訊問一過因阿友一再求寛判罰洋二元著具改過結交保開釋　　事不干已○江玉才自稱係巿政廳清潔稽查員腦後豚尾尚未剪除前日上午有挑糞夫某甲於十句鐘後挑冀過大統路一區崗　多以其違犯警章上前誡斥詎江揷身士涉反責崗巡多事致被該巡士拘禀張區長略訊一過候查明是否稽查員以憑核辦　　收殮浮屍○救生船在河内撈獲女屍一具因其頸有麻繩報請檢察員相驗已紀昨報前日下午經王檢察蒞場驗得頸問尚有刀傷兩處上身僅穿洋布衫兩件下身無褲無鞋委係被人謀斃後棄屍河内並查該屍發現在十三圖境内因無屍屬到場認領即飭該圖地保報堂收殮聽候緝兇究辦又聞前日又有另屍一具亦由救生船在蘇州河南岸撈獲報堂收殮 
[公共租界]  
　　限期還清○商務印書館主夏瑞芳控戚純芳賣買籃格志股票糾葛請追欠銀一案迭經公　研訊諭候宣佈堂諭在案前晚又經傳訊兩造仍延律師到堂候示王襄讞與觀審之美海副領事判戚交三萬八千六百三十三兩七錢五分人銀並保限一月付清　　補傳人証○美記余仁標祥記雷明厚隆陳林財同控祥利外國帳薄店黄志斌不理結欠貨洋六百餘元前晚由廨傳訊各原告投案求追質之黄供係司帳欠欵另有經理劉廷場管理王襄讞判交原保候補傳人証於下禮拜一再訊　　不理抵款○胡蓮方控幸藴蘭不理抵單借銀等情前日午後由廨將辛傳案交保候訊　　蕩婦宜懲○廣東路鳳鄰里四百另四號住户汪來喜之妻徐氏近被蕩婦王大寳張陳氏等誘至打鐵浜地方藏匿迄將半月前日王婦等引領買主到家議價圖售被徐氏察破奔至馬路上且哭且喊適有巡士到來詰悉前情遂卽知照徐氏夫屬報由捕房飭探將該婦等一併拘獲昨解公堂訊實判陳氏與王婦各押女所半年徐氏交其夫領回完案　　領孩周折○喬如玉控應小蓮子拐匿五歲男孩小麻子業經公廨判令原告自請檢察廳派警同往普育堂領孩在案茲悉該廳以喬覓保無著不允給領昨喬復投廨禀訴諭候函致檢察廳查核辦理　　雙雙就獲○閘北居民趙根寳之妻俞氏（卽趙王氏）近在北河南路信大絲廠做工被管車人葉芝卿勾引成奸租屋匿居老唐家弄三百三十二號經氏夫偵悉於前晚報探　往姦舍將男女雙雙擒獲扭人捕房分别管押昨解公堂經中西官訊明前情以　上絲廠本係正當營業乃被一般敗欵誘奸女工致于營業前途大有障碍殊屬可惡惟姑念苦求從寛判男婦分别各押兩禮拜該氏期滿後交夫領回管束　　違禁賣烟○粤人馮永因在天潼路三百八十五號屋内私設烟榻售烟被捕查獲連同烟長昨解公廨經中西官訊明判罰洋廿元充公烟具銷燬再犯嚴辦　　母再肆虐○粤婦莫唐因西凌虐十二歲婢女金二被捕查見昨將氏與女拘解公堂訊明判罰洋十元充公將女領回如再凌虐定行提究被告候訊○清程滬軍財政處代表沈節控王厚存欠銀不遠又英商亞西亞公司控唐脅記又實昌洋貨店控戴莘才均虧欠貨欵昨由捕房將各被告傳至公堂分别交保候訊搶匪收押○王連生控匪類陳阿福洪福生在廣西路搶取雪茄煙兩箱昨由捕房將陳洪兩人拘解公堂訊明判陳押兩月洪押一月示儆司機違章○汽車夫秦明甫在戈登路開駛汽車不照工部局定章由捕禀奉捕頭請廨出單昨將秦傳案訊明 
充公並押捕房一天是否拐賣○張書田同妻董氏帶領氏帶領小孩阿回在馬路行建被探查見疑係拐賣拘廨公堂訊判押候查核在案昨經中西宫復訊以賣買人以久干例禁判張押兩月董氏押限兩禮拜交出該孩之父母再核貨棧失火○前晚公平路碼頭華順洋棧第六十三號棉花棧内失火焚燬棉花數千担後由各界救火會到場姑得救熄欠租濳逃○天渝路一百三號沈阿毛家有餘屋轉租於日本人開設草帽店　欠房租洋九十餘元前晚私將生財什物搬去逃匿無蹤昨報捕房飭赴日領事署控訴俄人被逮○某俄人住百老滙路近因犯案前晚由西探拘入捕房轉送俄署訊辦走失小孩○吳淞路九百二十八號住户粤婦梁氏昨至捕房報告失去婢女二口一名春意年八歲一名月好年九歲又天潼路五百五十二號石灰行主瞿炷報失八歲男兒名金海請爲查緝捕頭允之倀倀何之○傳鳳德年十五歲住居法界昨在百老匯路迷途由捕帶入捕房轉送法捕房請爲查核惡貫滿盈○專事拐賣婦女之陸遠泉近又拐賣馮仁根之妻由曾被拐賣逃出之梅周氏通風報捕在某客棧内連同另一　拐之王趙氏拘解公堂訊究趙氏稱婦人來申帮傭行經四馬路與陸遇見陸稱可以代荐卽被領至客棧姦宿質之梅吉氏稱被陸同姘婦前來謐稱代荐乳傭被伊領至珠家角地方價賣於人馮妻亦被售在松江婦人知受其愚乘隙逃出是實訊之陸供趙氏周氏確曾拐賣姦宿馮妻則實未誘拐判押西牢三年如將馮妻交出改押一年乘間攫洋○無賴沈金標前日在途見夏以忠與人口角揪扭袋中跌出銀洋沈卽將洋搶去覇吞不還夏向之爭素反敢兇毆當卽鳴捕拘解公堂經聶讞員訊實判押捕房三月以儆拐誘何往○嘉定人施阿根年十四歲在羅店鎭學習成衣近被人拐來上海在途失散由巡捕送入捕房解廨請示判送嘉定縣公署轉交家屬具領男孩待認○男孩張文豪身穿白絨布衫格子布棉襖藍布棉褲在途徘徊哭泣由捕送至公堂請爲安插聶讞員詰其來歷據供年十歲在上海學業父母亦住在本地餘語含糊判送善堂留養候認雜評三 
[愈出愈奇之籌賑策]  
籌賑之術以直接能動人測隠之心者爲第一義然民德日凉要未能盡足語此故其他種種游戲之事凡不背於國家法律及善良風俗者慈善家亦不妨利用之也從前演劇賽會等事彼出資者固未必盡動於測隠之誠然而尚不反於善良風俗今則兩者旣成强弩之末而有所謂變相之彩票者出現其事幾等於賣買人口是非慈善事業直刑律上之犯罪行爲耳斯不亦籌賑策之愈出愈奇乎由今之道無變今之俗吾知將來慈善家更＼ 
有所謂聚賭行爲之籌賑法者發現而種種不道德之事將無不可假慈善事業之名以行之末流之弊必至於此吾爲此懼專件 
[陶遜上大總統書]  
爲胞弟撲青雪寃事陶遞謹上書大總統鈞座敬呈者竊胞弟陶駿保被前滬軍都督陳其美槍斃一案千古奇寃海内共憤遜以骨肉被殘尤切慘痛但先時民國未定南北危疑繼而大局粗輯而上海一隅猶警風鶴遜雖深抱慘痛然不能不一再隠忍以待時會蓋伸雪沉寃爲後死之責而顧全大局尤吾人所期此遜所以埋頭飲恨忍視亡弟之寃遷延經歲未爲一訴以至於今日也乃於九月二十九日忽奉府令以浦口軍官劉成等之陳請據陳其美之聲復准將陶駿保交稽勳局議恤聞命之下感悚莫名雖然遜尤不能已於言敢逕披瀝爲我大總統陳之夫是非不可不明而功罪不容相混此千古人心之所同而世界公理之所繫也向使有是非不明功罪相混之案件而發現於專制之時代清議猶共非之又使有是非不明功罪相混之命令而頒布於專制淫威之君主骨便者猶或爭之蓋人心一日不泯公理一日不絶則是非功罪絶不容有依違含混之處以蒙天下而羞後世今者亡弟駿保於上年十月忽經滬軍都督陳其美之宣告而殺之於今年八月忽奉大總統之命令而恤之殺之而是則恤之者非矣恤之而是則殺之者非矣被殺者而果有功則殺之者有應得之罪非徒一恤被殺者所可了被殺者而果有罪殺當其置殺之者竟伸明其罪直指爲應殺焉可矣乃復爲之請恤其何説之辭謹就大總統命令所佈而細繹之陳其美聲復之大要初稱其美對於槍斃陶駿保一案係爲定亂起見並無誤會之處又稱嗣經伊兄陶遜陳述素行追悔末由可否准予議恤各等語其詞實甚含混窺其意亦若謂陶駿保者倡亂之人也吾故殺之以定亂而陶駿保者又籌備革命光復有功之人也吾故爲之請恤以酬有功信斯言也則陶駿保爲有功而又有罪之人殺以當其罪恤以報其功是恤之是而殺之亦是矣雖然功罪之説皆須有據非可一人私言之也駿保光復之功昭著於事實爲同志所共信世人所共見經稽勳局之調查自能得其始末至論其倡亂之罪其事實果何在乎欲求徴實惟有徴諸陳其美所宣布之罪狀而已陳其美所宣布之罪狀其爲鐵案乎抑爲莫須有乎此則不能不力請辯明以伸公理而平人心者也查當時所宣布之罪狀大端有二一曰揹壓子彈遺誤前敵聞其所指係指由上海製造局秘密運赴秣陵關接濟第九鎭義師之子彈而言按之當日事實此項子彈係由遜與今安徽民政司長鄭芳蓀所輸送於上年九月十七十八十九三日分期運往當時因滬寧火車下關車站距秣陵關遠繞送危險乃皆運至鎭江擬由鎭江改道運赴前敵十七日第一批抵鎭江適鎭江於是日光復鎭軍亦乏子彈乃以留用十八日二批續到而甯軍已不之候逕以白刃進攻雨花台是晚卽遭失敗十九日潰軍已東下試問當日前敵之失敗果因有人横壓子彈以致遺誤抑措施失當乎且亡弟駿保於十七日始由天津旋上海十九日始被迎至鎭江初未預聞子彈事此一證即明者也當時或以子彈未能早日運到坐遜之罪猶可言矣乃竟以罪未曾過問之駿保其爲莫須有不待辯而自明矣一曰播弄是非幾釀大變當江蘇光復伊始頭緒紛繁原因複雜上海一都督蘇州一都督鎭江一都督客軍會集又公舉一聨軍總司令號令不一互相疑忌而聨軍司令部與鎭軍都督府爲尤甚此不能爲諱者也駮保以林述慶之師徐紹楨之屬又曾受程德全之賞識以本省人而久歷軍隊兼任鎭軍及聨軍總參謀當是非之衝力任調和贊勘林述慶取消都督憤恨徐紹楨者陰爲解釋復密約同志携舉程德全爲都督以謀蘇省之統一當聨軍進攻南京時鎭軍將校與聨軍司令部屢欲起釁南京光復後尤爲岌岌駿保不借一身多方設法以消泯之其當時心跡或因謡諑而不能自白而在今日則均有確實憑証之重要人員可爲之證而非托之空言也以遜所知亡弟駿保於光復南京初無赫赫之功惟此消泯是非力遏大變之苦心爲不可泯乃陳其美不求甚解竟聽一面之詞反坐以爲罪此令入傷心短氣刺骨挫胸爲死者號寃見血而不能已者也其他羅致之詞均無確據因非法庭不及條辯姑舉其大以見誣枉然在當時有可爲陳其美恕者因其美與駿保素無寃仇且引爲同志常相推重不至有故殺仇殺之事其時或有誤會之處未知亦可蓋當時危疑擾攘變端百出雖皆豪傑亦不能相見以心彼其美者雖員殺人之罪爲法律所不容而略跡原心或爲情勢上所可恕乃今觀其聲復之言竟曰並無誤會之處果陳其美無誤會之處則陶駿保有應殺之罪矣果陳其美有誤會之處而强誤會爲非誤會以擅殺人則陳其美有擅殺之罪矣一人之耳目可掩天下人之耳目可掩耶專制時代之人之耳目可掩共和時代之人之耳目可掩耶且旣無誤會矣又何追悔之有旣曰追悔矣陳其美歇不自命爲血性丈夫舉其所誤會者明白宣布於衆以明是非天下或能諒之乃殺人之時則不知審愼殺人之後則但存瞻顧其何以服人心其保以昭公理此則遜所爲巷奉府令而不能默爾而息者也且人生斯世生命問題及名譽問題已耳孫與亡弟駿保同受先父兆惠之訓育常曰汝輩涉世當害身命爲輕名譽爲重及彌留之夕駿保從軍閩省持遜手而謂曰爲我告汝弟身爲軍人固當立功以報國家然我所希望汝業者不望汝等爲國家之功臣深望汝等爲國家之罪人則吾瞑目地下矣孫與亡弟駿保恒持此數語以相警策是以駿保不惜犧牲生命奔走國事以求保全名譽毋罹罪辜可見先人於地下不料駿保竟被大不名譽之鎗斃喪其生命於一線不可思議之罪狀之下嗚呼噫嘻死者亡矣後死者不爲之冐死求雪又將何以見行父及亡弟於地下耶遜體先人之遺命必誓死不二爲爭名譽之賠償而次及於生命之損失今蒙府命以駿弟有功交稽勳局議恤其名譽似可恢復矣但表明其有功未申明其無罪是亡弟駿保之名受陳其美之污衊者不在一時而在百世遜雖愚懦决不甘服尚乞大總統俯念是非功罪務在分明被殺者之生命不可復回已死者之名譽斷無終污旣下義恤令命表新亡弟駿保微之功至駿保被殺之罪狀盡皆失實何如完全昭雪之處伏祈主持人心幸甚公理幸甚所關係者不僅遜一人一家已也痛切骨肉措詞逕率臨母穎任悚慘待命之至陶遜謹呈來函 
[取銷美人劵贊成人]  
啓者此次滬上發現美人劵事該辦事人等曾經函請鄙人贊成當即覆函並未許可特據該女士稱願犧牲一己普救同胞果爲義賑起見其志尚屬可嘉惟事涉奇異駭人聽聞且恐有不實之處故覆函有云此事尚須審愼出之鄙人亦不敢遽爲贊成之説不謂報端發表首列賤名並有人來函詢問發售處殊爲詫異乞將此函登報布告以免他人誤會伍廷芳謹啓敬啓者昨鄙人自鄉間回忽閲貴報見登有陸女士美人券一則署有鄙人之名閲之不勝詫異此事之發起鄙人並未預聞焉有贊成之理務乞貴報登入來函一門以明鄙意不勝感禱專此奉布敬請日安葉惠鈞謹啓敬啓者陸女士美人劵告白登有鄙人姓名於贊成之列讀之不勝詫異按此事鄙人絶未預聞何曾有贊成之舉因特據實聲明望登入貴報來函一門爲感順請撰安徐生棠鞠躬 
[國民征庫預備軍籌備處通告]  
啓者本處定於正月十二號午正十二時起午後四時止在本籌備虚開征庫會議凡各界代表本處全體職員均請早臨事關國家存亡國民各有責任請勿觀望是幸籌備處評議部謹白 
[留東學生會組織演説團]  
記者足下民國成立今已周歲内憂潛伏外患交迫前途茫茫寸步皆蹈危機而政治之泄沓如此人心之渙散又如此同人等時抱杞憂以爲救時莫如書報然以我國議字者少非以演説爲書報後勁無足以濟時艱則今日之組織演説團實爲刻不容緩之要務茲特由本會選派副長馬君幼伯書記鍾君綺及會員等歸國組織演説團伏望貴報相助爲理以作先聲庶於目的所在較易且速中華民國幸甚留東學生總會叩附簡約（一條）本團以開通民智發展國民愛國思想爲宗旨（二條）本團不論黨派先由各省省會組織然後分配於各府縣及巿鄉村鎭（三條）本團機關由各地各黨共同組織（四條）本團細章由各地自定（五條）本團全係義務凡熱心君子均可就地自行提倡 
[大同民黨之内訌]  
大同民黨總部函大主筆先生鑒敝黨上海總部黨員焦桐許自由李荃吳再漢程掃濤五人初尚守黨規近來多犯嗜好遇事招摇經黨領章水天屢勸不改不得已公議取銷黨籍不意彼等懷怨竟私盜本黨圖章冐全體名義　發傳單毁謗黨領希圖破壞且前次兩假電一舉黨領爲蘇督一請征蒙出言夸誕均係此五人所爲以爲污陷黨領之計今又登報翻污此兩電係黨領所爲鬼崇可恨恐是非混淆特此通告聲明請登入來函欄内以分黑白而彰公論則貴報主持公道之盛德益感佩無旣如以後敝部有稿件送貴館時均印有新刻腰形圖章爲憑以免再有前假冐之弊此頌著安維持大同民黨機關處函昨日大同民黨開維持會到會者百餘人首由該黨紏正員吳舟漢君報告開會宗旨并演説大同民黨之關係情理盡至及章水天之罪狀十條事事確切詎章水天預先運動多人列坐前面强詞奪理希圖抵制旋被同黨吳魏諸君正言駁斥彼等詞窮理嬜台怏怏而退章不天見事已敗無法可施乃復獻其卑鄙手段（以手向自身作摸手槍狀）大呼曰我自死矣在場諸人多有知章動輙以拚死嚇人皆在旁冷笑其中有未知其向日行爲者恐眞有手鎗從而解勸當時大衆以章水天此種舉動殊屬無恥萬難勝黨領之任非開大會將所有罪狀逐條指實不足以平衆心於是當場擬定另開大會選舉黨領修正黨章以維全局衆皆鼓掌贊成散會時已鐘鳴七下矣 
[大來公司來函]  
敬啓者近來各報載有紀事謂目下有某某等羣組織郵船公司來往美國太平洋濱各口岸與東方各埠又謂中美旦商今正招集資本設立銀行云云而將本公司總理大來君之名亦列其中查大來君個人曁本公司與此郵船公司中美銀行二事皆未與聞想係傳聞之訛用特聲明敢請登入來函　内以告大衆而昭翔實爲荷　 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國二年一月八號星期三（申報）舊曆壬子十二月初二日第十版 
自由談 
游戲文章 
[虎子傳（按虎子卽便壺也）] [  蝶仙]  
　　虎子不詳其姓氏或引吳志凌統傳謂統之二子皆稱虎子又或引世説謝據字立道亦稱虎子皆非也吾讀周禮天官注及西京雜記乃知其出處今爲之傳要不必爲之少諱焉其先世本亦守身如玉仕於魏與侍中郎蘇則相友善得於禁掖握手相見其名重可知（演用魏志蘇則傳事）偶以冶游北里暱所謂胭脂虎者乃有胚胎而産虎子於窰中虎子秉其母氏遺傳之性褻而好蕩第生平不近婦人而喜就男子故人每以兎目之其形狀亦宛然也貌美如冠玉好飲酒輙嬲人不得睡時或脱帽露頂灌盡醍醐而不以爲醉時或縱體入懷備極狎褻而不以爲嫌以故少年游子每出門必與俱而唯恐人之見之爲弗雅則製蓮花之櫝韞而藏之混雜於畫箎書囊之列旁觀固弗辨其爲何物也而虎子亦甘　伏於中不以爲苦但使背人而醉以酒雖弗飯弗餒也惟其飲量殊弗逮於淳于髠時或過量若不使爲陳仲子之出而哇之則必忘形弗覺席地而臥若或轉輾反側則狼藉不可收拾矣其媚人之術亦至詭異蓋能效野叟　言中之李某而以人爲文素臣者也且戀所歡幾不能與一夕相離而尤能間人夫婦之愛情雖衾裯之密幃帳之深亦復濳身而入被底枕頭人亦無如何也而能　逐之者厥惟垂髫之婢與夫平頭之僕旣被攆逐則傾其胸中積憤嗾嗾駡人不休必俟其人去後乃夷俟於庭階之上呈徜徉於花樹之旁一吸清鮮之空氣以資衛生人見其質美而文且有儒酸之氣咄咄逼人以爲胸中必有物世而孰知乃爲酒徒惟當狂飲之際則聲琅琅然能誦春眠不覺曉處處聞啼鳥之詩比及明日宿酒旣罄則便便之腹直空空如也某年月日爲妬婦所忿奮臂而入丈夫之室曰不入虎穴焉得虎子虎子者一聞獅子吼聲戰慓瑟縮伏於床下其時尚爲滿清時代而豚尾一條軿然露於頭角之間婦乃提而揮之爲力至猛不爲朱雲之折檻竟效緣珠之墜樓鳴呼哀哉虎子乃粉身碎骨而死君子哀之謂其有餘臭焉外史氏曰考虎子之兄厥名馬子而馬子以兼能博媏女歡且從其便而於男子則小不便焉故得克保其終身惟其穢史更有甚於此焉故不傳馬子而傳虎子嗚呼虎子不爲瓦全而爲玉碎世有類於虎子者可借鑑矣（二） 
[質某女士書] [  了青]  
　　女士醉心男女平權之説欲以此齊家以此治國以此平天下固社會所共聞吾輩所共佩以爲必能現身説法遇事實行以達平日之目的乃此次毆擊弟妾一事言與行違自相矛盾殊令人百思不得其故請略言之令弟與女士誼關手足宜如何友愛爲懷克盡姊道乃使積畏如虎望風奔逃弟且如此則爲女士夫者其震孱雌殿背生芒刺觳觫恐懼進退皆難不爲陳季常則爲婁敬進槪可知矣設有外遇藏諸金屋長柄塵尾短轅犢車之用勞將不勝其炳是女士作用不過欲翻數千年積案駕男子而上之耳平權之謂何此不可解者一也令弟取　雲爲妾女士之意豈不以妾者賤稱也令弟必待之如奴婢視之如玩物大失一視同仁之意爲女士者正宜責備令弟抬高鑲雲使與嫡配爲伍而後謂之平權乃令弟旣玩弄於先女士復挫辱於後毁其器用傷其面貌直壓制之尤壓制野蠻之尤野蠻者耳平權之謂何此不可解者二也若謂鑲雲出身勾　與令弟匹未免玷辱門第然平權之旨無富貴貧賤皆爲同胞固不得以曾操賤業視爲可欺此不可解者三也况令弟旣稱鑲雲爲妾則有婦可知所足與鑲雲爭令弟有密切之關係者惟令弟媳一人乃默處深閨毫不顧問而欲女士越俎代謀如諺所謂斜剌裹殺出程咬金者究有何意此不可解者四也吾不知女士一點靈犀中究將平權二字作何解釋竊不敏敢以相質惟女士敎之（二） 
[恕訃不週] [  恭霖戲擬]  
　　亡清誥授奉黑大夫晉贈朝癮大夫鴉片府君痛於民國元年十二月三十一日亥時壽終華庽茲擇於二年正月初十日十三句鐘出殯由西方發引向東經黄海勃海東海折而向西越南海經印度洋至印度原籍安葬並於初七八九三日領帖深恐遠近親友示盡周知特此佈告幕設黑籍鄉雲霧里本宅烏府帳房啓（三）自由談話會 
　　姑毆其媳嫡毆其妾爲中國數千年來專制地獄之義務本無足怪不謂堂堂共和民國竟有姊毆弟妾且用鐵棒擊碎頭顱者蓋有之自力爭平權口碑載道之唐羣英女傑始嗚呼昔有替人行妒之芮伯萬母今又有替人行妒之芮伯萬姊不亦新乎所謂平權平等之眞相如是如是吾爲宋敎仁之頰幸吾又爲金湘雲之額悲矣　　陳白沙先生謂人生除却心性以外無一可貴能食五榖能行淫慾一包大膿血裹者一塊大骨頭與禽獸又何異焉夫心性者道德之根也今中華民國事事勦襲外邦之皮毛上自士農工商下至屠沽負販開口曰道德閉口曰道德道德二字久成里巷口頭禪吾已聽之厭矣然所謂道德者何其富者給人以工值則用陽曆算收人之利息房租則用陰曆算此無怪當國者奮全力以爭陽曆也其女界則視苟合爲自由結婚視夫家如傳舍視離異如侑酒轉局甚且公然立論謂名譽爲重身體爲不足惜此又無怪當國者盡醉心於鼓吹女權也然自明眼人視之則今日之談道德者無非能食五榖能行淫慾之禽獸而已[  息影廬]  
　　國旗高張軍樂聒耳前日何日非中華民國民國二年之元旦乎非南京政府成立之紀念乎光陰易逝歲月如流中華民國成立已忽忽一年矣吾人課後餘閑際此光華燦爛之時正宜隻雞斗酒歌詠昇平何敢以頽喪之言觸悲觀之念諸君得毋笑不病而呻乎然試問此一年中政府之設施如何人民之進步如何有足令人研究者試約略言之　　俄嗾庫倫英窺西藏遼瀋已爲日所覬觎滇桂有淪法之危險承認無期瓜分先兆此爲外交之進步　　議會經暴徒所蹂躙　員爲兇手所摧殘運動鑽營怪象百出笑罵出他議員我爲此爲選舉之進步　　行政經費急於燃眉借欵條件久議不决此爲財政之進步彼得上將此得動萑苻遍地不聞不見此爲軍政之進步出席報告開讀通過人數不足延長時刻此爲參議院之進步改良維持請用國貨一身洋裝皆舶來品此爲實業界之進步此不過舉其大者顯者其他種種不勝枚舉卽如改用陽曆已有一年商界收付帳目或有習慣不便難以驟改至於元旦休息一日以爲紀念已經政府命令商會通告似無甚損失試觀前日懸旗慶賀者幾何家停止交易者幾何家豈亦習慣難改乎此無他愛國之心不敵其權利之念也噫[  冰]  
劇談 
[論改良舊劇（續昨）] [  率郎]  
　　新劇多源源本本一線到底如女君子鄂州血新茶花等不及一演告終者亦必連檯演唱以成完璧即不知戲者觀之亦能明悉其情節之如何此其優點也舊劇多截頭割尾抽演一叚座客對之茫無頭緒如行五里霧中并有避重就輕僞標代演以欺座客之病如翠屏山重在　樓殺山二叚伐子都重在金殿一段九更天重在滾板一叚各園之連演此叚者已十無一二全本更無論矣而戲單戲牌上猶標以代演字樣旣欺座客又失信用此亦亟宜改良者也　　舊劇武戲一門多注重用檯盤扛使葉子翻觔斗等技又喜以雛伶當之以矜奇炫異勇則勇矣然萬一有失後患不堪設想如蓋呌天在嘉興以盤扛而跌傷足骨趙黑燈在漢臯以甩台而竟至暈斃趙月來以甩六只檯而跌斷鞭底王永利演收關勝曾跌傷兩腿彼年壯力强者尚不得免况　小之雛伶乎傷筋損骨等性命于鴻毛甚非人道主義也竊謂武生武凈不如避却以上諸病耑注力于打工之緊湊身叚之矯健架子之雄壯唱白之清亮旣免危險又能動目誠一舉兩得之道能改良及此得益當非淺鮮也 
小説 
[政治小説鐵血男兒（二十六）] [  常覺　獨鶴]  
　　陶續曰西奥司危殆已臻極點殿下客居久恐尚未知其細也禍亂相尋人心思逞違背法律破壞秩序久已視爲常事内訌不已外患紛乘彼奥大利土耳其俱漸舒其鐵腕集兵於巴爾幹南北······白急攙言曰然則貴國何如想貴國夙以兵力自雄當非甘落人後者陶曰俄西邦交最睦决無異心實願負完全責任保貴國永遠獨立殿下永遠尊榮白曰敬佩高誼但受賜旣深當以何者爲代價陶慨然曰殿下何多疑爲寡君忠厚存心施惠於人僅望其知感固不望其圖報也鄙人處現有約文一紙敬呈青睞如蒙俯允依此締約則國事可毋慮他邦于預於西奥司及殿下前途幸福無量言次探囊出草約一授白曰個中情節一目了然無待鄙人詞費總之不離乎福利西奥司者近是白曰君言當不謬陶復曰想殿下必願獨自在此靜心披閲鄙人當暫退俟半時後再行奉候白曰君體貼人情誠哉周至惟君且緩行僕實愚昧於現在所處地位猶不甚明瞭尚須奉詢數事此地非岡露塞乎陶曰然白曰斯屋殆旅館乎陶躬身曰此是友人居廬鄙人暫借以欵上客白微愠曰君豈將驅上客入餓鄉乎陶歉然曰是誠鄙人疎忽尚乞鑒原言旣以手按鈴一僕應聲捧匜以進上陳冷肴二三色酒一盂取置几上即退出窻外另一守卒往來蹀躞不止白顧陶曰僕頭腦昏沈殊不安適頗思出外散步一吸新鮮空氣陶聞言趨前扶白肩曰請殿下勿作是想蓋此際務宜縝密萬不可使人知行旌已入西奥司鄙人已備專車一乘以便捷行入都惟未啓程前决難輕離斯室此非要挾之譚實恐蹤跡一露將於殿下有所不利也白曰然則何時可任僕行陶躊躇半晌囁嚅曰是須相機行事此時固不能預决白就坐斟酒一杯飲之謂陶曰僕已揣知尊意殆須約文簽字後始肯放行乎時陶將外出已近門側佯作不聞狀迴顧白曰殿下如有所示但請按鈴當卽來聽命言已乃去（二） 
[短篇小説公道大王] [  瘦蝶]  
　　羣峯揷天層巒積雪朔風凛冽落葉紛飛當空之新月一鈎黯然作慘白色　　車聲轔轔捆載貨物馳驅於山逕間車夫皆坌息喘汗亟盼息肩一客坐後車爲之殿　　俄聞警笛聲起山㘭中自遠而近客驚詫曰異哉深山窮谷此聲胡爲乎來　　車夫惶急曰此盜黨出哨之聲也盜至矣將奈何客亦失色頓足曰奈何！奈何！　　言未畢樹林中蹄聲得得羣盜整轡出露刃列炬大呼曰咄！咄！來者非賈客耶汝亦知我山主之規例乎貪官污吏之贜物須如數截留汝旣商人所携貨物速納十之二否則不汝貸客戰栗無以應　　一盜虬髯豹目若盜魁然怒躍至車前細數之僅十三乘乃指揮羣盜御二車歸寨並於一車中分其半置道左以待續運　　布置旣畢麾車夫使亟行且叱客曰速去！速去！毋溷乃公事　　客孤掌難鳴竊幸資財未全喪急忍淚奔前途羣盜欣然方欲運道左之物忽一乞兒蹣跚而來鶉衣見肘面有饑色　　盜魁呼之前曰汝丐乎曰然汝何樂爲丐曰無以謀生不丐且死　　盜魁顧道左掀髯笑曰吾以此半車物贈汝當不至再丐汝其好爲之　　丐感泣携物竟去盜乃整隊歸　　著者曰嗚呼此盜亦有道者歟所取甚廉而復能以之濟貧乏以視今世之居高位而剝民指膏不顧民之生死者其相去又奚止霄壤耶（二） 
 
 
 

Page 11

 
 
   
 
 

Page 12

 
 
   
 
