# 1923 - 347 - 4918257

 

Page 1

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *   
 
 

Page 2

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *   
 
 

Page 3

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *時論（特約） 
[統一罪案　心史]  
　　語曰贜腑而能語醫師面如土土地而能語葬師食無所此醫師葬師欺臟腑土地不語時胡亂說證候胡亂講風水一旦臟腑土地自已開口即有絶其搗鬼之源之懼醫師葬師之天良易動歟抑醫師葬師無有槍階級爲後盾故不能蔑視贜腑土地之語且并禁嚇而使之不語乎今夫國家之統一與否當以主人翁之目已承認爲斷我各安職業之國民是否有不統一徵兆無論行旅往來商貨貿易團體集合國内從無界限即就裁兵廢督之主張全國有一持異議者否若國内有對敵之意國民自應請求設備繕甲厲兵以爲固圉之計今廢督裁兵之說南北一致是即統一之實狀國家者國民之國家國民旣自言統一矣而擁兵割據者偏不許其統一偏雇用少數國民日夜以仇敵之態度相向乃發生一種官僚政客以統一爲職業伺𨻶即動此輩即醫師葬師以搗鬼爲衣食之資者也 
　　統一之方法有二一爲武力統一一爲和平統一武力統一謂之盲行盲行之較有效者爲袁世凱歷兩年而後敗目以有叛國之釁故師袁者前有段祺瑞後有吳佩孚則其效可見矣和平統一謂之脫騙脫騙之似有效者爲徐世昌用北方豢養之豚犬爲南方政府之總裁號召徒黨拆臺送款北京大張旗鼓設統一善後委員會以位置此類游魂實際則南受其損北初無益師徐者有張紹曾專用線索兾成統一之騙局究竟吾國除主人翁外孰爲願意統一之人則應之曰有總統國務員名義者日夜希望統一善後之大借欵非但脫騙國民乃並欲脫騙外國人政府旣欲脫騙外人政客乘機脫騙政府故凡言統一之政府政客其希望統一之念又不同政府則願借款到手乃揭破統一之假面政客則願於永不統一之中創成統一爲業之飯碗要之本來統一之國民今後决不再言統一惟有剷除不統一之武人政客自然統一到題其言統一者即欲欺國民以大借外債及獵官獵食有事爲榮者也吾今爲國民發表此語自居於臟腑與土地之列無奈言統一之官僚政客其顔面不若醫師之自重其飯碗不若葬師之易破國民然犀以燭姦政客自蒙面以擣鬼眞不知人間有羞恥事矣　 
　　至於擁兵割據者之公然不肯統一此如病證之襲於臟腑風水之着於土地爲臟腑爲土地之國民誰不能鑿鑿而道裁兵廢督病證去矣風水轉矣臟腑土地早自語矣而踴躍奔走於統一之醫師葬師則方且懸幟高呼爲染恙者起其沈疴停喪者覔其吉穴統一二字向易受欺之國民視爲無論成否要非惡聲自今而後當知國之不祥在有此統一二字國民之不祥在有此稱說統一之人前比之統一罪案旣定後此之統一途徑可知武力統一者力盡而自斃可以袁世凱爲鑒惟高唱和平統一者爲官僚政客蟻附蠶食之憑藉并可靦然人面向國民陳述以博志士仁人之號社會有纖屑變故皆志士仁人乘𨻶蠢動之萌近如賄選之波累憲法久之人民自然覺悟而政客則又食指大動於此中亦可發生統一之機緣爲國之賢勞歟抑謀食之急切也 
　　夫謂憲法有信任不信任之爭江蘇發生總投票取决之議論政客乃推而廣之將以此題爲南北會議之嚮導不知國民早已自决組織省自治法之會議省議會程度較高者省議會决之省議會甘心後人者各縣議會决之憲法之效力無大於省制人民之信任憲法無大於組織省自治今以江浙兩省之事實言之臟腑土地居然自語而無數醫師葬師方以爲機會又到呼朋引類將扣主家之門而傾倒焉江浙爲東南要地奉告諸公已無事此其餘各省何不亦以此示之非但爲今日借題之醫師葬師掃其興也自治法成正所以拔不統一之根將來永無醫師葬師啓齒之處自治成立之地即統一之境界自治成立之時即統一之期日官僚政客果有法提早於自治之實行而先奏統一之效者除非能摧毁軍閥不待用自治之力相繩已臻裁兵廢督之域此則當沐諸公之賜若别有借徑以統一之名目陽取悅於厭亂之國民陰投合於大借善後債之軍閥以自沾潤於居間之活動者過去時代已有獲利而去者矣恐今已非其時耳 
[國内專電]  
　　北京電吳景濓馬（二十一）晨六點以三汽車到東便門即轉津王懷慶即報告政府吳擬有通電在津拍發衆院並不因吳去而成會孫閣並不因吳去而實現當局因吳去則較方便但吳引起中立派同情咸謂吳縱不好而執政之應付殊欠公道 
　　附東方通信社北京電今晨吳景濓乘汽車潛行離京逃往天津出走原因以衆議院警衛隊被政府以高壓力强行撤退慮　及身體故 
　　北京電中外報評吳景濓議長係政府所承認於政府派委員吳廷燮出席衆院報告孫閣履歷證之國人可否認吳議長政府則不好措詞 
　　北京電吳景濓抵津訪某某要人即由津拍兩通電報告甘石派對國會詳情（二十一日下午八鐘） 
　　北京電曹批高閣總辭呈謂内政外交深資倚畀所請辭職碍難照准 
　　北京電號（二十）曹諭張廷諤带回内閣辭呈高擬再上得一指令即可照常辦事王克敏意年關非彼不可藉此要曹故辭呈雖上並不料理交代 
　　北京電院秘書長問題某兩閣員主換張某閣員謂何妨俟總理改代爲署時更換因擱（二十一日下午三鐘） 
　　北京電王克敏今日到部政府黨議員百餘在甘石橋開會决禡（二十二）日開會組行政委員會（二十一日下午八鐘） 
　　北京電馬（二十一）反吳派西安飯店開會謂吳景濓已去目的已逹即派員謁見執政並預備繼續開會但吳派與中立派陸續出京（二十一日下午三鐘） 
　　北京電哿（二十）閣議例案安肅道鄭賢炤調渭川道未到前許承堯署以祁連元簡安肅道（二十一日上午九鐘） 
　　北京電號（二十）牟琳谷芝瑞王法岐到參院要借參議院議場開衆議員會意在使參院不成會參院委員答此事應候大會决定（二十一日下午三鐘） 
　　北京電琿春日警演習流彈傷鄕民武德元致死部要求日使優卹並禁實彈演習（二十一日下午三鐘） 
　　北京電坎拿大不允華僑適用中英條約謂坎爲自治屬地禁華工則例英不能遙制（二十一日下午三鐘） 
　　北京電德州兵工廠運彈百萬赴鄂錯運京綏經部員糾正轉京漢 
　　北京電熙禮爾得倫敦匯豐電不允提取德發債票基金所有湖廣路債除收尙短九萬六千六百八十三鎊先令四本士仍要鹽餘撥付 
　　北京電王正廷沈其昌劉彦東京電部調查事再留七天即竣請回國川資三千否則不能成行（二十一日下午三鐘） 
　　北京電芳澤號（二十）午見顧交涉無線電案表示日本反對華借他國欵一次收還三井電台（二十一日下午三鐘） 
 
 

Page 4

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *　　北京電施履本電外部王希天被害外務省謂乃失蹤並無從證明屍骸現竭力調查確證堅不承認軍警加害擬詳列證據再請懲辦軍警又履本奉調回部俟汪使到即交代回國 
　　北京電陳籙電法外次出席國會報告中政府對賠欵並未拒絶可望承認議會主再催（二十一日下午三鐘） 
　　北京電洛吳覆參院金法郎關係重大已電政府公開解决 
　　北京電參院咨國務院憲法六十七條國務員出席國會無推託拒絶餘地來咨違憲相應退還仍希二十四日二時全體國務員一致出席 
　　北京電今夕六國飯店中國礦務年會福公司堪睿克爲主席堪氏近曾參預道濟鐵路墊欵計劃 
　　北京電贛第三混旅長高桂鳳反戈經褫緝蔡保唐福山繼以秦虎璧補第一旅長（二十一日下午八鐘） 
　　北京電擬令宋振剛爲魯參謀長 
　　北京電在津守候意械之魏朝彦馬（二十一）來京見曹（二十一日下午八鐘） 
　　北京電使團息孫軍佔石龍法敎堂駐兵已向孫警告限期撤退 
　　北京電有人調查滬紙烟捐今後有無抵借欵項能力（二十一日下午三鐘） 
　　北京電使館消息日本願承借鉅欵予某方活動由某武官一手承辦 
　　北京電劉鎭華電張師在七里坪等處追迫剿姜匪陜境將次肅清 
　　北京電鄭士琦請以宋振綱爲參謀長 
　　北京電參部昨亦召集各局科長會商裁員决定將不到部者先裁 
　　北京電吳佩孚决以靳雲鶚旅編爲護路隊（二十一日下午二鐘） 
　　天津電議會質問興利公債用途直王以擔保品旣非省有擬交財廳從速籌辦 
　　天津電議員徐繩曾函曹請將財王明正典刑以儆方來 
　　天津電孫寳琦因議閣爭執不已不願回京連日與各方飲宴甚忙 
　　天津電洛訊·邊守靖見吳謂津洛無論何事均須取一致態度 
　　天津電吳令省署移洛並電張鳳臺飭常秀山將省長印信送往李濟臣即在河洛道尹公署就省長職 
　　天津電吳景濓印送自已被毆照像并函述反對金佛郎案謂雖死有所不辭（以上二十一日下午五鐘） 
　　天津電王承斌應某部電招日内晋京商要政 
　　天津電國務院又通電禁烟 
　　天津電財農兩部派員來津調查各銀行現狀以資整頓 
　　天津電魚（六日）夜定興縣北區警局官警被匪綑綁軍服槍彈被刦一空 
　　天津電十五師派員請餉王允帮忙　 
　　天津電日災會辦結束函各機關繳回捐册 
　　天津電馬（二十一）日省會開臨時會 
　　天津電火車加價聞係充路警總局經費（以上二十一下午十鐘） 
　　濟南電棗訊吳可章屢勸孫美瑤辭職因傳吳謀旅長甚急孫斃後吳電鄭有人心稱快地方安謐等語原文甚長足證明斃孫非鄭意 
　　濟南電憲政黨濟南支部設於新街某議員寓北京月助津貼五百元現正收羅議員 
　　濟南電財廳委催征雜稅委員四十人支五千餘元公費議員牟傑提議禁阻（以上二十一日下午四鐘） 
　　奉天電江庸赴俄調查政治返國昨日過奉回京 
　　奉天電段祺瑞又派吳光新代表來奉　　奉天電張爲延攬人才通令三省保薦下列各項專長人才㈠新軍事學㈡外交㈢各國語言文學㈣財政㈤墾牧㈥交通㈦法律㈧政治 
　　奉天電張擬明年起實行徵兵制先由奉試辦推行吉黑除將講武堂改建陸軍大學復擬設幼年陸軍學校授軍事基礎知識爲南陸大之預備 
　　奉天電中俄會議又有轉機張昨派祁公善赴京參與（以上二十一日下午七鐘） 
　　吉林電軍界大動發表新任吉長鎭守使兼旅長丁超先接八旅暫駐省垣俟明春督署遷回後赴長設鎭署復舊制 
　　吉林電日領派警查鮮人户口歸化者不服並請華官設法禁止 
　　吉林電孫回黑山原籍宋副官長啣命來省授王代表全權如有特别機要仍可電商辦理（以上二十日下午六鐘） 
　　哈爾濱電東鐵向朱聲明司機員司華籍人可與試騐 
　　哈爾濱電三省大吏冬防會議案内整頓沿東鐵防剿事經護路總司令部訂軍警聯防辦法六條與地方軍警互助不得推諉大站須駐兵一營勞農官員行李持華領證書者經滿關通融免騐免稅惟查出違禁物後取消辦法（以上二十一日下午八鐘） 
　　漢口電洛陽漢口間將設長途電話於武昌劉家廟廣水孝感信陽鄭州皆設分局已由鄂派陶鳴岐會同武昌電話局工程司洪靜齋勘定材料需費六十萬元 
　　漢口電省敎育會通過彈劾宗敎廳長案擁宗派否認要求再開大會解决皓（十九）開臨時幹事會衆以值月委員馬韻鸞延發要案擅自集會有袒宗嫌疑羣起毆馬馬携印信文件奪門而逃後由幹事茶會議决詰馬私自召集臨時會理由限二十四小時答覆　 
　　漢口電兩湖巡署擬增設政務處張聯棻運動處長（以上二十日下午八鐘） 
　　漢口電渝訊川軍得滇唐接濟又分兩路攻渝綦江川軍與瀘縣合江滇軍攻渝南壁山合川川軍攻渝北援川軍亦分兩路抵禦現正激戰中 
　　漢口電岳州兩湖警備司令部撤消馬濟哿（二十）率職員衛兵個（二十一）返洛 
　　漢口電湘代表鄒禮在鞏廠領手槍四百支過漢返湘 
　　漢口電曹派左繼梧來鄂商湘善後 
　　漢口電軍事處號（二十）電蕭查報鄂省主客軍確數及軍餉蕭令副官處軍務課着手調查（以上二十一日下午七鐘） 
　　漢口電俄界日商本多洋行廚役華人田某號（二十）被該行誣竊表先將田臂打斷送日捕房毒刑考問繼用蔴繩痛絞今晨因傷致死適該行大班個（二十一）晨由滬返漢云表練係彼带去當電捕房釋田但田已死由捕房通知洋務公所會審員楊培往殮楊見田傷痕遍體拒絶嗣有多數華工往捕房質問又被武力驅逐並傷數人現日義勇隊消防隊武裝上街斷絶日界交通田屍尙暴露捕房側羣情大憤（二十一日下午六鐘） 
　　漢口電實政兩廳長午就任 
　　漢口電省議員丁榮學等以韓光祚被任武昌商埠局長爲將來長政務廳初步與鄂人治鄂本旨不合特向省署提出質問（以上二十一日下午七鐘） 
　　長沙電省議會以新委造幣廠長徐明家係木匠出身資格與該廠章程不合號（二十）日决議政府撤回另委 
　　長沙電趙令唐榮陽自澧州仍返桃源以便協攻湘西（以上二十一日上午十二鐘） 
　　長沙電日領抗議軍隊强迫檢查駛行常德臨滋口一带之日商輪船 
　　長沙電財政司派徐明諤曾次爵唐建爲代表赴商會借欵三十萬請於陰曆十二月初十前交 
　　長沙電沈鴻英陸雲高及鄧旅何團均集宜章勒索供給稍有遲誤即到縣署逼迫並自行拉夫商民避匿米柴缺乏該縣知事電請政府轉電沈氏將給養事派員主持統一辦理毌任士兵自動對於行政官吏曲諒維持趙已轉電沈氏該縣又一電告沈雄方軍失利日内不能動作全部七千人日需柴米五千宜章丸彈縣分何能擔任請鈞座指定的欵或設兵站給養則軍士可免因饑致變等語 
　　長沙電唐振鐸銑日第十五旅長職 
　　長沙電何鍵通電嚴禁該旅收槍委員提取團防槍枝 
　　長沙電湘西蔡軍駐辰谿以上陳渠珍軍駐瀘溪以下相持無動作辰河潰兵土匪漸减少惟仍未暢通趙已電令沅陵知事隨時電告該方面情况 
　　長沙電省議會巧（十八）電催在籍議員來省（以上二十日下午一鐘） 
　　長沙電趙巧（十八）召集各司長會議决定㈠在省各司長一律復職復職後再解决省務院長問題㈡省務院尅期恢復在院長未選定前由書記官長入署籌備該院樓房嚴扃門可羅雀現已打掃定養（廿二）回復辦公 
　　長沙電議會選軍務司長延會四日㈠因代理司長唐義彬未宴客疏通議員忿其高傲㈡則該席無人競選甜味毫無故每開選舉會輒有數人逃席 
　　長沙電趙限令規復省務院於二日内選出院長然敎育李劍農不爲馮婦財政唐讞視爲畏途内務吳景鴻不敢問津實業唐承緒無力肩負交涉楊宣誠尙未復職軍務司法均在代理時期故省務院雖恢復院長虚懸且無選出確期 
　　長沙電趙召羅先　赴宴囑就清鄕總司令職允撥劉雪軒旅歸其指揮羅仍半推半就（以上二十一日上午十鐘） 
　　長沙電劉叙彝皓（十九）電吾湘骨肉相殘叙彝亦具天良回天無力往事不諫來者可追自今日始一唯省長之命令是聽約束所部謹守原防應如何收束善後容與各部商酌呈候令遵一俟稍有頭緒即當呈請罷斥藉贖前愆勉圖晚蓋（二十日下午七鐘） 
　　長沙電蔡部劉叙彝電就範餘田旅長鎭藩軍務司長唐義彬榷運局長鄒序彬馬（二十一）致劉萬急電請代勸田旅就範湘西問題解决期不遠（二十一日下午十鐘） 
　　香港電楚豫同安豫章永翔肇和海琛六艦先後離汕赴滬轉赴渤海灣巧（十八）並以元亨兵輪載陸戰隊赴滬祇有海圻仍駐汕 
　　香港電黃大偉皓（十九）由汕回閩 
　　香港電外伍財葉函安格聯謂奉帥令本政府轄内本年稅收除外債及賠欵按比例攤還外餘欵須候本政府命令支付嗣後照上法每月結算一次至於民九三月後積存本政府應得之關餘着由海關稅收如數補還 
　　香港電長洲要塞司令馬伯麟删電孫謂自關餘交涉案發生各國兵艦自由出入爲種種示威運動蔑視西南政府可否制止未奉鈞令不敢擅專已令各台裝彈待發如何希電示 
　　香電孫函學生總會謂俟粤亂稍定即率軍分出湘贛聯各省北伐 
　　香港電皓（十九）夕孫宴楊希閔譚延闓劉震寰及各師旅長討論東江軍事 
　　香港電省報載巧（十八）沈榮光部犯樂昌被聯軍擊退 
　　香港電市廳自四月起五個半月共撥軍費三百九十七萬餘元孫令預征新糧助軍用 
　　香港電聯軍石龍輸運處哿（二十）報告中路軍隊肅清蘇村後繼續前進已逹龍華距博羅二十里粤軍已盡離梧州 
　　香港電所有白雲山一带砲台歸黃紹雄部駐守王巧（十八）到各台巡視 
　　香港電效（十九）哿（二十）聯軍傷兵由石龍石灘運省者約三四百人據廣九路洋工程師巧（十八）報告戰事地點現距石龍石灘各八九英里 
　　香港電聞最近沈鴻英軍計畫似欲由連山取道含光撲英德俟逹目的再由粤邊北軍攻韶關 
　　香港電聞粤軍由增城方面分兵取道羅岡洞出南岡截石龍石龍石灘聯軍後路孫得報皓（十九）調胡思舜部赴南岡防堵（以上二十一日下午六鐘） 
　　香港電中上六校長電京使團請將粤關餘交回孫政府廣州工學界租組演說隊分赴各埠宣傳爭關餘 
　　福州電楊敬修哿（二十）日首途都謁海李商組防禦使事 
　　福州電一月起加征烟酒捐二成 
　　福州電勸業會議哿（二十）日開幕（以上二十一日下午五鐘） 
　　安慶電馬聯甲馬（二十一）日未刻接印呂調元當晚乘安豐兵輪下駛（二十一日下午八鐘） 
[國外專電]  
　　瑞士伯諾電張孝若皓午赴瑞士瑞政府設宴歡迎總統親到全國實業家陪張演說瑞士工業發達可與山水並稱電車軌道中國尤宜取法連日瑞陸軍部備車參觀各廠明午陸徵祥宴會明晚去日内瓦（二十日） 
[公電]  
　　北京通電各省衙門均鑒本日令内務總長高凌霨呈江西政務廳廳長郝爾泰因病呈請辭職郝爾泰准免本職此令任命賀錫嘏爲江西政務廳廳長此令任命憨　琨爲陸軍第三十五師師長張治功爲陜西陜軍第二師師長此令任命鄔右文爲陸軍第十七師步兵第三十三旅旅長陳春光爲陸軍第十七師步兵第三十四旅旅長謝朗勝爲陸軍第十七師步兵第六十五團團長沈潤塘爲陸軍第十七師步兵第六十六團團長何品潤爲陸軍第十七師步兵第六十七團團長謝瑞光爲陸軍第十七師步兵第六十八團團長此令暫行代理部務陸軍次長金紹曾呈請任命胡有謨爲陸軍第十三師砲兵第十三團第三營營長應照准此令京號印 
　　北京高凌霨等通電各報館均鑒衆議院因議長問題未能解决兩月以來屢次爭執政府以事關法律問題且係衆議院院内問題應聽衆院自行解决從未過問不意本月十八日竟有議員　衞在議塲交　由地檢廳檢騐並分向檢廳控訴之事政府以案關控訴應聽司法官署辦理亦未過問乃頃見吳君景濓巧電及吳君景濓等嘯電其詞横溢旁出牽及金佛郎案懇揣虚搆集矢政府而王君法歧等通電所述事實又不相同各執之詞本可置而不論惟因金佛郎一案關係極爲重要前因諫日參議院通電即於嘯日將此案經過事實詳悉通電聲明計邀朗鑒並由外交總長赴參議院出席報告各在案事實所在豈容矯誣至若吳君景濓巧電全係推測懸擬之詞羗無故實原不足辨祗恐淆亂聽聞特再鄭重聲明决無其事希即亮察至該電所謂勾結煽動諸說不但誣枉政府抑且凌侮議員凌霨等以爲立法行政最高機關各有應保持之尊嚴應尊重之品格槪不置詞聽諸公論而已除已具呈辭職外特此電逹高凌霨顧維鈞王克敏金紹曾李鼎新程克黃郛袁乃寛吳毓麟哿 
　　北京内務部通電各報館鑒國會之有警衛隊本爲保護議會及議員而設乃近日衆院警衞員弁長警屢有武裝闖入議塲毆打議員情事十八日更　困司法官吏拘禁黃議員翼至七八小時之久實屬有乘職守查該警衛隊本由京師警察廳派往茲據　議員芝瑞等三百五十八人請求撤換前來本部職責所在未便不理除業飭警察總監將原派警衛隊全數撤回另選得力官弁長警前往接替以保安全外恐傳聞失實特此布　内務部號印 
　　杭州台屬籌賑會來電申報館轉天津段芝泉屈文六兩先生鑒兩函奉悉承移振日餘欵萬元逕滙臨四千黃温各三千藉活災歡除分電臨黃温各知事接洽外謹此電謝旅杭台屬癸亥籌振會叩馬 
 
 

Page 5

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *   
 
 

Page 6

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *特約路透電 
[廣州海關交涉]  
　　二十一日香港電孫中山秘書陳友仁今日與港督等員會商以孫中山關於請付關餘之意見告知港督此間人士殊不以擾亂廣州香港間經濟關係之舉動爲然 
　　二十一日香港電孫中山致電英國會工黨議員美克唐納爾氏請其以英國駐華代表引起之廣州時局昭示英人謂廣州政府現爲十餘巡洋艦砲艦之聯軍所迫勢將决裂武裝軍隊已在沙面登岸此舉乃北京外交團從英使之請而爲之英使則從廣州領袖領事英總領事及英籍中國總稅務司之請夫中國爲英貨最佳之市塲不能以舊時外交所用之砲艦政策博取之而求之之道唯有能得華人歡心之政策務請注意及此云云 
　　二十一日香港電孫中山提交香港總督之宣言其要略如下序言中述關餘之歷史並略紀廣州當局與外交團領事團來往之文件内有十二月十六日電傳北京外交團覆文之節略孫繼謂外國軍艦集於廣州港内以保護徒有虚名互爭之權利殊欠正當蓋彼等實際乃助北京政府以其志願强加於廣州政府也孫中山政府已於十二月十九日命中國海關總稅務司保留廣州及下開各地之關稅及將自一九二○年三月後所欠之關餘全行繳還如不遵從此命則廣州政府擬另任海關人員末又述各國在條約上無干涉此舉之權之理由 
　　二十一日香港電廣州各街道張貼抵制英美貨之文字且有懇請國民團結一致取得關餘藉以救國者 
　　二十日廣州電今晨各街道發現抵制英美貨之揭貼近今外交團非正式之覆文已於昨日送交孫中山廣州港内現共有美艦英艦各六艘日艦法艦各兩艘意艦一艘聞粤當道如不以武力干涉海關則不欲有所舉動迄今諸均安靜 
[吳景濓與北京政府決戰]  
　　二十一日北京電吳景濓今晨六時秘密赴津昨晚吳通電各省詆責内務部遣散國衛隊代以京畿警察之不合法現信吳擬承認失敗惟仍將從事政治活動 
　　二十一日北京電政府决議再發通電駁斥吳景濓對金佛郎案宣言並否認政府與法使署密訂解决辦法 
　　二十一日北京電昨晚内閣辭職未經曹錕允准且命内閣照常辦公據閣員述辭職理由如下國會通電各省詆責政府解决金佛郎案政府即當以眞相通告各省而吳景濓忽又發出電文語多虚妄自黎元洪政府允許法使署中國願以金佛郎付賠欵爲會所拒絶後外交總長及財政總長即考慮此事至今未有决議政府雖屢次宣言而責言頻加故不得不辭職以讓賢路云 
[北京政聞]  
　　二十一日北京電十一月間司法部曾語路透訪員謂哈爾濱法庭得定俄人死刑惟僅施於中東鐵路區域内之俄人云云茲於此說發生疑義路透訪員昨又以此事詢諸司法部據謂此舉乃從哈爾濱法庭之請殊爲確實路透訪員問以此律是否將施於全國不享領事裁判權之人民司法部答曰然司法部第一次不以眞相告人殊屬令人不解 
　　二十一日北京電軍界稱政府决議任趙恒惕爲湘省督理兼湘鄂副巡閱使惟以北兵駐常德長沙爲條件聞趙將允從此議 
[墨西哥革命戰訊]  
　　二十日美國加爾凡斯登電維拉克魯士革命軍消息謂政府軍在浦白拉與台資米洛康間激戰八小時後已敗退爲革命軍奪獲機關槍三架俘獲三百人亞譬柴柯現仍在鏖戰中 
　　二十日墨京電墨總統今日語外國新聞家謂敵軍不願在維拉克魯士或加里斯柯大戰節節退走拆斷鐵路以阻追擊委棄戰品甚夥今料加里斯柯州西海濱不日將有大戰革命軍領袖烏爾太將軍亦以無線電發出消息謂維拉克魯士州瓦加加州浦白拉州柯里瑪州加里斯柯州柴加台加斯州米恰爾州拉雅里特州亞瓜加連台斯州來里羅州均由革命軍控制革命軍共四萬人士氣甚壯不領軍餉而作戰 
　　二十一日紐約電政界消息墨西哥政府軍已占據柴柯爾柯 
　　二十一日維拉克魯士電聞革命軍陸軍司令桑奇將軍已赴愛斯泊蘭柴與其他革命軍領袖會商終止戰爭之計畫 
[阿富汗暗殺英人交涉]  
　　二十日德里電阿富汗傑拉拉巴省之總督等開邊界會議决定寓留殺害英員者之責任由桑古族負之桑古族之代表已被拘留爲質但於夜間逃脫兇犯聞政府派兵六百前來搜捕當即四散迄今無一就逮馬賽議會判决有三人犯七月六日殺害英員威伯斯特氏之罪已諭夏璧族交出兇手否則該族須罰一萬二千羅比 
　　二十日加里電莫斯科消息俄外交當軸齊吉林發表談話謂英國東方利益與俄國利益衝突者已數十年英國擬在中亞握絶對覇權今對於阿富汗之要求已使俄外交界大爲不安蓋俄國視阿富汗乃英俄間之最後緩衝國也云 
　　二十日倫敦電阿富汗政府未能交出暗殺英人之兇犯致阿富汗邊界發生嚴重情勢倫敦官塲對之現較有希望竚俟阿富汗緝捕兇人之結果官塲以爲阿富汗可踐言如竟不然則須决定再施之相當壓力英國無侵略舉動但若阿富汗不能從英國和緩而公正之要求則英國不得不用其所有之方法耳至於齊吉林所稱英國以開戰威嚇阿富汗並要求阿富汗對俄絶交之說實絶對無稽云 
[法國官吏增俸案]  
　　二十日巴黎電法政府所提因生活價昻增給公僕薪俸之議案今日衆議院以三百三十票對二百票决定交審查會覆議查政府所擬加給之數共爲二萬六千三百萬佛郎若官吏所要求者則爲十一萬六千萬佛郎 
　　二十日巴黎電法財政部長昨在國會說明政府不准加文官薪俸一千八百佛郎之决議巴黎時報稱政府之拒絶文官要求以維持國家財政此舉甚當云辯論報稱生活價昻基於佛郎價值之低而國幣價低由於政治並非由於經濟蓋一九二三年貿易入超僅有一四六○○○○○○○佛郎若在一九二二年則有一八○○○○○○○○佛郎也保障預算以防選舉之糜費固促成佛郎價值恢復之最善方法也云 
[德國經濟近訊]  
　　二十日柏林電自仁登馬克發行後德國經濟現狀大有進步今日財政部長路德博士與仁登銀行董事集議擬請該銀行除已借十二萬萬仁登馬克外再借欵與政府謂此係短期借欵不致搖動市面但董事部恐損礙仁登馬克之信用拒絶不允財政部長因該銀行不肯借欵擬發行財政部短期仁登馬克債券交與各銀行及農工業以期吸收現欵 
　　二十日巴黎電魯爾工作漸見恢復平時用工人五十萬人今已有四十三萬人操業於各煤礦民食問題現有進步零售食價已减低四分之一佔領地當道於十二月十九日准撤除三十二人之驅逐令 
[國際聯盟會紀事]  
　　二十日巴黎電國際聯盟行政會已議定匈牙利國際財政計畫之辦法匈國當可如奥國之恢復聯盟會之財政委員會曾於十一月集於倫敦籌議恢復匈國之計畫擬以二萬五千萬金克郎借與匈國儘先以關稅烟草與鹽專賣捐及糖捐爲抵計畫中並有固定幣值組織發行鈔票獨立銀行及公舉對聯盟會負責之財政專員等條 
　　二十日巴黎電國際聯盟行政會第二十届之集會今晨在巴黎市政廳閉幕主席石井以行政會名義向巴黎城致謝詞 
[俄國之鬍匪]  
　　二十日里加電莫斯科消息俄報稱阿穆爾省及滿洲他處鬍匪與流兵四出肆虐俄當道之權力僅成紙上空文現波哈拉與阜哈那發生事變當道已派紅軍前往剿之 
[英國屬地優惠辦法之將來]  
　　二十日倫敦電包爾温在帝國會議所提之優惠待遇辦法　似無實現之望自由黨報紙稱選人拒絶保護政策當然即係拒絶優待辦法每日新聞稱有人謂殖民地在道德上有一種權力可要求包爾温之提護無論英人輿論如何槪須實施要知殖民地負責大員苟沉靜考慮之必即不以此說爲然云孟却斯德指導報稱帝國會議中包爾温之優待提議與自由貿易相刺謬勢必即日打銷云 
[美國之弭戰案]  
　　二十日華盛頓電參議員波拉氏復提出上届參議院未　通過之弭戰議案主張排斥各種戰事並主張以司法代戰爭如國際法庭性質 
[留英中國學生會]  
　　二十日倫敦電中國學生會總會昨晚開常年宴會主席爲李某來賓人中有羅斯爵士及鄂康諾氏等鄂康諾演說謂中國現雖不靖然將來定能國家統一朱兆莘演說謂學生他日回國若僅抄襲其所學則必無益宜參合歷方情形抒展其所學朱氏斷言中國不致恢復帝制又謂中國現爲一新造房屋必須整理完善然此乃居者之責而非室外人所當代謀也渠視英敎育制甚合於中國以其學制便利而能造成友交也希望英國所允撥還庚子賠欵以充敎育用途一舉能早實行云 
[地震彙記]  
　　二十日瓜雅葵爾電可倫比亞國土爾堪消息地震現仍未止二十四小時内共有地震十二起估計死者一百五十人傷者數百人 
　　二十一日美國陶格拉斯電此間接有消息謂夜九時墨西哥索諾拉州遭地震毁格蘭拉逹斯·華斯巴斯·哇波土三鎭死傷甚衆 
　　二十一日馬尼刺電今晨四時地震歷數秒鐘之久睡者皆爲驚醒其發源地在距此尙離一百五十哩之佛特島 
[各國近事記]  
　　二十日倫敦電英國皇家星學院以一九二四年錫門斯金獎牌贈與東京中央觀象台主任岡田博士 
　　二十日巴黎電德國預算調查會之英代表將爲諾曼氏與史丹浦氏而前財政大臣麥根那氏將爲調查德國在外資本問題之英代表 
　　二十日比京電比皇今日在白魯日附近之魯塞里舉行無線電臺之基石埋置禮此臺造成後其電力可與世界各大電臺通訊 
　　二十日倫敦電英美烟公司常年報告獲凈利四百四十九萬五千鎊最後一期發給股息百分之九常年股息共爲百分之二十四滾存下年度賬内之欵共三百五十三萬一千鎊 
國内要聞 
[北京特約通信（去疾）]  
　　吳景濓負傷後之政爭 
　　昨日衆院之大武劇議塲情形已見報載惟此幕主角爲吳景濓一人以唱做論觀者無不喝采即反對之者亦深贊其很辣先是隔夕之憲政黨决議因上次閙院吳氏搖鈴延會並憲政黨預定之談話會亦開不成於是决定全體入塲照舊大閙俟吳宣告延會時該黨不退繼續談話吳氏知之即决定嚴鎖議場不退席不延會一任彼方之閙而用一苦肉計以求戰勝故當墨盒横飛時議場東北角之墨盒幾爲之一空密如雨點皆以議長席爲的秘書或蹲踞桌下或以書掩面或持椅自蔽而吳屹然不動只左右閃避以袖揮拂似抱一拚命之决心者適右側一墨盒至其頭傾左以避之左方亦到乃成此傷即按警鈴捕黃翼且带傷聲明誓死不退而當塲拍照當塲騐傷旣召律師醫生與檢察官四面對證又以扃門之故使反對派亦攝入影中目覩檢騐手續旣畢始告延會而带傷主席三小時有餘使反對派目見其坐主席位指揮一切莫可如何眞所謂紮硬寨打死戰者矣而此番試驗之結果反對派之欲退席者初只小孫派研究系二十餘人經牟琳王乃昌等入塲招致只得五十一人坐團員政府委員席亦見憲政黨並無團結故今日高氏機關報亦詆憲政黨白花錢也但此次带傷之人對方亦實有之昨日當塲有請檢察官檢驗者陳純修眼角皮破自言爲與薛丹　扭毆之所致景耀月手指破自言係奪入塲警衛之指揮刀及肩章爭奪所致胡源匯手指亦破則料因警衛來時曾欲捕胡與撕打所致者故亦非吳氏獨喫苦也 
　　至於毆鬭之官司自愚觀之亦打不成昨晚衆議院中吳氏與檢察官相持至夜十時確係實事吳請檢察官將黃翼带去檢察官不肯謂係議員逮捕違法吳則謂係現行犯當場捕獲檢察官謂非我所親見吳謂曾據憲法院法當塲報告衆無異議檢察官則必以衆院正式公文爲憑檢察官且迭打電話至廳始終不允带回且以吳派議員七嘴八舌有不許檢察官出院之說乃電召法警四人自保最後始由律師陳則民轉圜謂儘可带廳儘可交保而仍不自带必須吳氏以公函自將黃送去即公函中用語因有由檢察官带回一句亦退還另換而黃甫到檢廳王樞即特保狀立待立即保出此亦事後之軼聞也蓋未散會前政府已得吳拘黃翼之電告即由程克告地檢廳决不可收所捕之人散會以後谷芝瑞且電告高凌霨務須保護黃氏以免憲政黨解體而交保一層亦於吳送黃後高氏即電廳分咐者故此案之訴訟亦决不能成只吳景濓吃一眼前虧耳聞吳派議昌數人今日尙擬入府向曹聲訴但曹之門非易入者故結果如何今晚尙未聞也 
　　至於政府方面經此一閙之後亦成騎虎之勢高等早欲托疆吏開口處分國會而碰吳佩孚一大釘子謂不能爲彼等掮木梢昨晚慣辦解散國會之研究某又以解散之說進於高氏高氏亦未敢答至昨日閣議適在衆院未散會之時但聞同意票已投其惶恐情形亦不可言狀聞晚間公府會議亦有人主依據憲法下停會十日之令然此令在曹壽之前即曾提及且令已擬好而曹氏不肯謂我被他們捧上台不能即以此爲報今日之曹依然此種態度且高亦不敢徑行故此說亦成過去而目前有一甚囂塵上之說爲解散衆院警衛此研究小孫兩派早已要求者而高亦不敢爲今又舊事重提然吳以職權所在旣决不任其解散且强迫解散之責任即軍警亦未肯擔當故今之王高諸人除以扯牛皮手段 
兩兩相持而外亦無其他計較因憲法規定之解散權於今日之事實不合旦參院因拒絶出席之故電報互詆之故感情亦傷同意無　也 
　　此次吳高之爭即保洛之爭　　人人共認者保派六人協同排吳並排孫寳琦於是反動之力即爲津派與孫寳琦之結合與夫實力派之携手津方策士近日之活動即在聯絡大選後之不平分子一致對待保系邊守靖之赴洛事實昭然而王承斌馮玉祥最近又結金蘭之契據聞吳景濓之此番做作乃背後得有　助而放膽爲之者故互爭之結果必至釀成一大政爭而後已頃聞吳佩孚致電曹氏謂欲解决政爭只有更高凌霨去職而先以孫寳琦派署曹氏以在保派之包圍中猶豫未决昨日閣員入府後因孫票已投高亦曾面辭一次並請以吳毓麟暫代曹囑且維持一二日故就津派言　去高之謀亦甚亟但高未必肯走且有人逆料即果孫寳琦通過高以府方之力内總仍將保持政爭仍未能了也 
　　金佛郎問題此亦昨日衆院中之武器然小孫派對此確有查辦案之擬議此眞令人莫明其妙者蓋旣援助現政府即不容反對金佛郎案也王克敏對於此案確仍主張硬做即　報所謂合府院疆吏負責承認者然疆吏方面即難辦到而國務院嘯電並無必交國會之語且一般閣員無論如何不肯出席參院星五至星期六星六至星一又至星三始終是不來二字而王克敏且以此故迄今日（星三）止尙假托未取消辭意不到部視事以避國會出席之一關且若輩對顧維鈞在參院之言詞亦表不滿然平情而論參院第一次提案質問時可說爲純潔之對事問題至星六以後已漸攙政爭之利用至衆院之謂反對派專爲金佛郎案出力者亦頗有人疑其藉口但旣夾有此案在内而政府關於此案對 
 
 

Page 7

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *付兩院又如此則政府實亦無以自解也聞近來高興兩王又頗集矢張廷諤謂彼洩漏挑撥欲免其職張固張英華之同黨且兩張同爲糾公民驅黎之人其行徑久爲人齒冷然以許多秘密被曾與聞且有吳毓離麟爲之緩頰近亦去之不得也（十二月十九日） 
[北京通信（然）]  
　　吳景濓受傷後之衆院風潮 
　　十八日衆院武劇之後吳景濓今日宣告停會一星期反吳派聞此消息欣然鼓舞以爲吳有棄甲曳兵之勢其實吳已宣言本人一日不死即一日不放過代閣安能即免戰高懸向甘石橋示弱吳之所以停會一星期者其原因有二㈠參衆兩院對金佛郎案之通電及吳氏個人之巧電京電局均未發出兩院向電局質問則以不記賬對此項通電費共需一萬五千元兩院今午雖已向電局付半價仍不易發出吳除另以快郵代電外現正向吳毓麟交涉冀三電即日發出俟此電發出後三日方可偵察環境之變化故吳主張暫時按兵不動以待機會恰好此武劇　幕之後游說洛吳之邊守靖已於今日到京此君爲津系惟一之策士或能出些主意亦未可知也㈡吳景濓太陽穴中黃翼一墨盒其勢頗重吳當時咬牙主席不覺痛楚散會至家後倦極不能坐立擁被而臥吳之私黨昨今兩日均就榻前會議大家勸吳稍爲休養吳以生死　頭本人决不可開會而不主席故寗停會一星期也 
　　吳氏被擊北京已引爲一種趣談然此中有一段軼事尙爲人所未知也擊傷吳氏之黃翼本石駙馬大街三號分子該俱樂部杜某江某傳某近均得公府顧問之職黃知之因問傳等曰同一反吳也君等何以受重賞某則否傳笑曰此無他出力不出力之别耳黃曰旣如此下次開會我必出力故十八日開會黃攻吳派最烈除以本人席上之墨盒擲吳外並由景耀月在隔席取得一墨盒交給黃氏黃幼年曾習拳術從四川某技擊家受業尤善能發標此次以會標之術擲墨盒吳遂不幸而流血矣吳被擊後指黃爲現行犯令院警拘之交檢察官黃不肯去雙手抱住議台不放後以七八人抬至月樓始無可如何檢察官羅潛初以電話訽程克程囑不必管羅於是不肯將黃带去後吳派荻樓海等逼住羅潛不放羅幾欲哭直至深夜一時餘始由議員七八人以汽車强架羅黃往檢察廳今日下午向議員方面探詢據云黃尙未釋 
　　吳派對相手方欲以法律作戰此不啻以卵敵石欲求良方尙非外援不可昨晚吳宅會議結果曾推定代表十人於今日上午十一時入府見曹請爲維持聞曹未見僅派王毓芝敷衍一時而去其實衆院打架之後高代閣抱定先下手爲强之宗旨已招全體閣員於昨晚在公府會議商議預制之策其决定者爲兩個辦法㈠認十八日所投孫閣之票爲不合法散票二百六十七張未及過半數即全體同意孫閣亦不能生效産出㈡十九日參院開會拒絶出席以咨文報之此外對於吳氏之所爲另有種種計畫故吳派今日見曹已後人一著毫無能爲矣 
　　今日有人見吳景濓吳以　带包首擁被而臥見人來尙大吹法螺謂我爲國家國會而流血死亦有榮我一息尙存必輿政府狗賈國黨戰至昨日所投孫閣票雖只二百六十七張然在塲人數已有三百十九人彼受代閣指使者拒票不投係抛棄權利蓋憲法規定議事以在場過半數决之彼雖不投票而票已有過半數孫閣固已合法通過矣好在票匭已封不難付院議解决此問題至於閣員不出席國會以咨文拒之實違背憲法頃得電話參院已將咨文退回可見國會對代閣之不滿兩院具有同情我已將經過情形通電國内甚願得國人之公判也」觀吳之言尙極强硬而其所持之計畫亦可見一斑至吳最後之勝敗如何則惟視諸津洛對代閣之表示若就北京城圈内以論輿論雖多同情於弱者然吳過去之事怨毒已深人亦莫或能恕之也反吳派昔本以研究小孫爲前敵甘石派爲後援倠自閙公民團以來研究系已自樹一幟不與憲政黨合作研究系本多讀書人其不願長久胡閙自有所見小孫派則以參院議長之交換條件對吳景濓亦漸接近今之反吳舉動實處要憲政黨挺槍出馬昨日憲政黨十餘人紛向高五索過陽曆年費換言之即係臨陣索餉今日有人見其理事交通界某要人頗爲憤激告人曰「豈有此理甘石橋的人反向高五大敲竹摃」此三言兩語中其間自有許多妙文也（十二月十九晚） 
[黃翼移送地檢廳]  
　　反吳派已將黃保出 
　　前日衆議院之武劇吳景濓指黃翼爲現行犯指揮警衛將黃看管迨散會之後雖令檢察官逮捕赴廳奈檢察官以其爲議員也曾一再拒絶彼此交涉至夜深十一時檢察官終乃辭去吳民乃趕令秘書廳備具正式公文派遣衛警數人持文押解黃翼赴地檢廳要求收入看守所警衛等解黃抵廳時反吳派之王樞等早已繕就保狀在廳守候遂將保狀遞上即由王等保出茲將吳景濓致地檢廳公函照錄如下逕啓者本日三時衆議院第六次臨時會開會議員余紹琴等提議變更議事日程要求政府出席質問金佛郎案正在討論間雙方發生衝突乃議員黃翼手執墨盒由議席紛紛向議長席抛擊致擊傷本席額角血流如注本席根據衆議院規則一百四十二條之規定當塲逮捕擊傷本席現行犯之黃翼並由貴廳派檢察官羅潛及檢騐吏宋澤騐明傷痕塡具傷單各在案爲特備具公函將黃翼送交貴廳覊押依法辦理此致京師地方檢察廳 
[高王仍不出席參院]  
　　昨日（十九日）下午二時參議院臨時會開會谷嘉蔭爲臨時主席延長時間至三時十分主席報告簽到議員一百四十七人在場議員一百四十人已足法定人數宣告開會今日係延前會質問全體閣員金佛郎案事現已接到國務院咨文請秘書長朗讀秘書長陳定遠朗讀咨文云「爲咨復事准貴院咨開本院迭次開會討論金佛郎案本月十七日開會僅外交總長一人出席案　重大認爲答復質問不得要領復經院議决定於十九日下午二時繼續開會對於國務總理及全體國務員務希届時一致出席負責答覆等因等院查金佛郎一案政府正在詳愼考慮之中十七日外交總長出席答復　已詳盡即全體國務員出席所答復亦復相同故對於貴院十九日之開會此時似無庸出席俟政府討論擬有辦法後再爲出席答復報告相應咨請查照此咨參議院」陳定遠宣讀畢王洪身主張以書面鄭重催國務院出席宋偵主張無論如何今日非請國務員出席不可龔煥辰主張無論如何非出席不可請再電催王洪身謂高王等旣不出席無打電話之必要且視各方面對金佛郎案之情形如何再訂辦法今日先延會潘江謂國務員出席答復質問載在憲法當然有出席之義務王議員所云　對於事實上立論亦是實情不過今日非請全體國務院出席一以書面鄭重催請究應如何辦法王文芹謂爲金佛郎案打電話及書面給國務院　是不理今日應再推代表赴府報告國務員躱避情形劉哲謂本席主張今日延會下次開會解决或是臨時主席或推代表或行政委員赴府質問國務院是否遵守憲法並自行解决金佛郎案陳壽如謂國務員今日不來是有心違憲本席主張將原告咨文退回陳銘鑑主張限政府三日之内將十月三日衆院否决之金佛郎案咨文向法使提出應按照一九零五年換文辦理以表示參衆兩院一致之意思龔煥辰謂陳議員動議係用何種方式向政每表示此層請注意鄭江灝謂衆院否决之件政府久不遵辦此法律上不合外交總長前日出席表示只對外部聲明負責其他之閣員有應行負責答復之必要有此兩點可於咨文内叙明並由主席指定起草員草擬咨文郭步瀛主張由行政委員去見曹錕李槃謂行政委員去見有何意思可說請咨詢陳銘鑑謂有三種理由㈠問國務員是否遵守憲法㈡國務員不出席是違法㈢衆院否决政府爲何不正式通知外交團主席謂國務院咨文是否退回有無異議衆呼無異議主席指定劉哲陳壽如鄭江灝陳銘鑑龔煥辰爲退回咨文起草員李槃盛時均主張不去其理由係根據院法院内對外意思表示只有文件不能以院議爲名推舉代表上次之去係以私人探詢方式今日院議主張行政委員同去實有不合黃元操主張不必去行政委員去謁曹錕之議作罷王猷等主張下星期一日（二十四日）開會遂散會時正四時三十分 
[四面楚歌中之王克敏]  
　　大政潮正在醞釀中 
　　上海泰晤士報云王克敏已入四面楚歌之境被裁官吏·國會議員·以及反對保系之政客莫不欲其速倒尤以吳景濓進行最力吳意王氏一去全閣必倒其政敵高凌　當然不能立足尤可異者星期六趙玉珂毆王之舉京中軍警長官皆表示同情而華銀行界因五百萬元庫券獨許中國銀行專利又多嫉視王氏且除政治意味之反對外更有足爲王氏罪案者王氏對於中央人欵專供曹反兄弟及吳佩孚王承斌諸人之誅求如每月文官俸給祇能發二三成而軍費則向曹氏保證每月籌三百萬元又如十二月份各機關薪俸祇撥二十萬元而撥交武人者共三百萬元王更聲言被裁各員之欠薪至少須靜待一年方有清理之望以此益增各方之怨憤王氏自計在月底以前須籌足一千二百萬方能渡過年關然可靠之收入祇有鹽餘二三百萬此外使領費庫券五百萬或可挪用若干並擬發行十三年内債一千萬元然發行債劵須經國會同意今兩院方提彈劾案安能望其通過公債總之王氏苟無意奮鬭内閣必　之俱倒而掀天動地之大政潮目下正在醞釀中云 
[贛邊北軍窺粤受紿]  
　　被截繳械退軍回贛 
　　南軍明春贛州說 
　　字林報七日贛州通訊云自上次通訊後此間各方面大形活動北軍奉命開往贛邊預備進攻廣東乃進至南安即有南方軍官來訪結果由北軍司令贈以六十萬元請其退出防地若干讓與北軍南方軍官如約辦理詎北軍進駐數日忽有南方精兵二萬人自右來　截斷前方軍隊勒令繳械圍軍束手聽命於是大宗槍砲子彈悉入南軍之手是役北軍傷亡甚衆第三第九兩旅俱受重大損失北軍司令不得已遂下令退軍目下方在冋贛途中而傷兵則已有大批陸續來贛又數星期前爲附南豫軍重創之山東軍隊正在此問休養故學校與公共塲所以及許多民宅復爲兵士所佔人民大感痛苦而莫可告訴和平實現遙遙無期商家不敢辦貨市上貨物日缺且據可靠消息明年一月内南方軍隊或　進攻贛州以是人心頗形恐慌記者近赴粤邊游歷見隨途村莊悉築圍砦牆高二十五呎四角建更樓遇警則相率入砦防守　以自衛云 
 
 

Page 8

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *自由談 
[靈巖山記（下）] [  范鳳源]  
　　自山塔右行至鐘樓樓方新築紅磚黃牆向余在七子山掃墓時即見之矣出樓入寺之左廂見四壁均嵌石碑惜字太模糊都不可讀惟經靈巖一石猶稍稍可識因錄其詞曰靈巖之山挿天起山巓吳宮遺故址琴臺石井尙依然不見華筵歌皓齒春風夜靜松濤嗚步屧猶疑環珮聲玉釵斜處干戈伏苧蘿之女傾人城江頭古廟蒼烟裏伏劍寃哉子胥死　言誤國賊忠良當時忍心太宰囍英雄一去有業傾臥薪嘗膽人成名文臺宴罷君王樂長頸烏喙謀臣驚玉顔芻狗成眞比載入爲舟泛湖水留得空山夜月明蜀鵑呌碎吳人耳欲將興廢問山靈野草年年春自生吳王越伯今何在慨我千秋萬古情出寺遙眺箭涇河青蒼一線直入太湖中俗謂子胥一箭射成眞齊東野語不足信也東岡離寺約五百步有石曰醉僧奇形怪狀土人謂之痴漢等老婆亦趣甚石鼓則在其下亦怪石之一也由是循路西下里許達韓世忠墓有碑高六七丈巍然而立與天地同存洵足以傳英名偉績於後世千秋也 
　　靈巖山在蘇州木凟鎭之西北高六十丈都吳越古蹟今年十月余赴蘇掃墓因一游之鳳源附識（却酬） 
[梅訊] [  東閣]  
　　廉錦楓爲四大名劇之一昨乃最先出演於上海觀者雲集相與讚賞是劇唱做並重結搆謹嚴而唱之反二黃元板做之與朱桂芳雙雙舞劍均爲得意經心之作蓋可與别姬散花同工而異曲也 
　　吳昌碩前晚觀畹演南天門此老八旬上壽精神　鑠殊可羡了 
　　日昨廉南湖約游小萬柳堂畹於四五時蒞止蔬茗其閒瀕曹家渡頭而坐疏林空翠足滌塵襟 
　　昨有寄以牙章刻畹名字相遺者畹得之亦爲莞爾 
　　羅　公昨又有函貽高梧問訊畹事以此遭之成績爲可慰凡預定劇目均在散戲之後園主親至畹寓婉商酌奪與啘習者亦相率贊襄其間務以輕重得宜繁簡調劑爲主而新舊古裝之錯綜時間之配置尤在在須留意非等閒也 
　　姚玉芙前於演金雀記後赴後臺即語養拙軒主曰此戲當然呌座大夫人看了高興二夫人看了也高興人家都愛带家眷來學這好榜樣那得不滿座呢 
　　花蕊夫人已在綴玉軒劇本之列惟成稿後向未出演而詞旨優美就中歌冰肌玉骨一節尤以東坡原詢譜丁垃索益足移情海上人士頗有屬意者惟搬演需時不知能得及否耳 
　　張季直昨有手翰存畹且約赴南通一游 
　　巴利美術公司昨又索畹天女散花像爲製一大像謂將陳列博覧會以增進其榮譽且别製一事置之巴黎爲紀念云蕙風詞人近以閣中攖疾悶損寡歡故尚未暇答謁昨特函高梧軒先爲致聲焉 
　　日前四川同鄕公宴畹奉陳言姜姚於美麗紅到者甚衆有彦衡固宜諸人 
　　林植齋前謁畹時並得畹簽名之小相一葉 
前日文匯報有紀載畹事者文凡七節間以照相對於畹之起居中國戲劇之討論甚詳 
[警醒歌] [  張經甫遺著]  
　　本邑張經甫先生爲前清名宿即梅溪學堂四十餘年前之創始人其任南洋公學總敎時著有警醒歌四章令諸生於朔望歌之以資警惕爲時傳誦梁任公先生曾以此刋入知新報適檢舊篋得此展讀一過恍如清清夜聞鐘發人深省亟錄之以備衆覽窺豹識 
　　首章（言黃種之可危庶幾懼而思奮也） 
　　警警警黑種奴紅種燼黃種酣眠鼾未竟毌倚冰作山勿飲酖如醞焚屋漏舟樂未央八百兆人瞥眼同一穿醒醒醒 
　　二章（言愚柔之可恥庶幾愧而思奮也） 
　　警警警胚羲軒乳孔孟神明搖落今何剩碧眼紅髯彷彿流風韻不恥爲之奴轉恥相師證漫漫萬古如長瞑醒醒醒 
　　三章（言責任之不可貸庶幾勤學勤誨也） 
　　警警警野呑聲朝飲恨百年養士期何稱毌謂藐藐躬隻手擎天臂一振毌謂藐藐童桃李成陰眼一瞬自覺覺人不任將誰任拔劍倚天幾輩空高論醒醒醒 
　　四章（言韶光之不可再庶幾急所當務弗鶩歧途也） 
　　警警警水東流日西軔朱顔彈指成霜鬢策駑馬追八駿九逹之衢苦不迅矧乃縋藤鑿迂徑玩物愒時買　球誰問醒醒醒 
[鼠] [  謝鄂常]  
 
[靠此營生　可憐]  
　　今年歲次癸亥亥豕也以是猪仔應運猖狂搗亂北京遺禍全國歲暮矣當不再見猪閧之發現但明歲屬子子爲鼠鼠之擾人更甚於豕穿穴翻盆食禾竊物憑社而不能熏忌器而難以投其禍之烈可勝言乎然則奈流離失所之蒼生何鼠畫伏夜出烟霞客牧猪奴均類似而春明之軍閥海上之浪子均有晝伏夜出之能其殆有鼠化歟 
　　神異經載北方有大鼠匿土中重逾千觔肉可作脯毛長八尺可以爲蓐此今世之稀見者抑古人之好爲奇談歟或曰此類能幻形不祇於北有喜土善刮地吸人膏脂以生存致軀體龐大無倫小者似猪大者若虎鐵籠之鼠將雖健亦祇側目避矣 
　　蟹與整蜞皆横行者也鼠子潛伏宜其稍佳安知竟有蟹與整蜞化爲鼠者則其黠與横似虎之有翼爲害又勝無腸公子一等矣見于寳搜神記載太康中會稽蟚蜞及蟹化爲老鼠食稻爲災始成者有肉而無骨 
　　荀子云鼠有五技能飛不能上屋能緣不能窮木能浮不能渡谷能穴不能掩身能走不能先入余謂今之鼠能殺人而不能自壽考能富貴而不能長保能大言而不能創造能攘奪而不能带至陰間何其愚也 
　　南方有以鼠爲大饍者多方搜羅以供顧粤桂之鼠未見其稍止猖獗也曷故 
　　鼠之大敵爲貓顧今世多偎灶貓一任鼠之作亂虎形似貓兒童有呼虎爲大貓者乃今之大貓其行似鼠或謂此鼠之奉爲長者也故如是耳 
　　河東大鼠善效人立又能跳舞抱樸子有鼠籌三百歲滿百歲者色白能憑人而卜名曰仲能知一年中吉凶及千里外事籠中洋老蟲生而毛白亦可假先知自稱矣歲暮天寒圍爐乏暖爰披天鹿之裘捉栗尾之筆展鼠譜作斯話鼠一則爲自由談之投稿資料也 
社會小說 
[人間地獄（二三八）] [  娑婆生]  
　　第五十八回憔悴花枝哀鳴啼野塜飄零書劍古驛弔斜　 
　　鄭總司令聽了這些話又沉吟了一陣用一番好言獎勵過了一天雨住天晴地下還没乾燥鄭總司令夜裏便發動員令鄭司令自已當先前進當時狠有許多人勸鄭司令道總司令是全軍安危所係不可冒險前進鄭司令怫然道我們統共只有這一點人馬若不奮勇當前何能克敵我做總司令的人不身先士卒何以帥衆至於危險這一句話我怕危險難道别的弟兄你不怕危險嗎我的生命可惜别的弟兄生命便不可惜嗎我一人在後保全了生命使大家弟兄犠牲了我這生命還有什麽價值嗎說罷竟自領著隊伍先行說也奇怪總司令奮勇當先大家格外起勁直撲　縣縣城城中的槍雨硝烟雖是厲害鄭司令也顧不了許多拼命打上去等到指曉的時候嶧縣縣城上早已飄蕩了民軍的旗幟　　告了大捷∶∶柯蓮孫問嚴蘭洲道那時候你在那裏呢蘭洲道我是參謀當然和總司令在一起柯蓮孫道兩軍相接彈如雨　你到不怕麽嚴蘭洲笑道說來也眞有點奇怪不是軍隊裡的人聽了打仗没有一個不怕的軍隊裡的人聽了却不以爲奇不過到了開火之前總不免有些膽怯可是眞到了開火的時候空中砲彈飛來飛去的當兒到也忘記了什麽危險不危險的那句話這次攻打嶧縣我們跟着總司令的約摸有三百多人内中死了四十餘人傷了七十餘人總司令身先士卒竟没擦傷一塊皮流一滴血在不知者還以爲總司令一定躲在什麽地方所以安然無恙其實他正在火綫上　來　去呢可見萬事皆有前定豈但是生命問題說罷蓮孫嘯秋十分點頭 
三言兩語[  劉長青]  
　　用了錢當然要登賬若是的的確確用在公家那末心地坦白别人來算賬也就無所用其畏懼不料如今大人先生聽說有人要向他算賬他便惶恐得　麽似的像這樣的怕人算賬自已就不免犯有混賬的嫌疑了 
[胡天在徵聯揭曉（二）]  
　　萍寄館主對（文監師路長春里） 
　　子述之父作之閒稽典籍取子書信手翻開孔叢子韓非子　冠子鬼谷子文中子子子孫孫能承斯學我聞如是就將諸子問根由百子成家那得子期賞音在 
　　謹酬王漁洋感舊錄吳興山水志各一部 
　　楊占春對（平湖新倉崇實學校） 
　　子嶄然侄頽然保存國粹將子書次第相傳孔叢子關尹子鬼谷子淮南子抱朴子子子孫孫善守先業他復何望忍敎厥子役紛華一子著差吾爲子雲投閣惜 
　　謹酬王漁洋感舊錄黃氏家集各一部 
 
 

Page 9

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *   
 
 

Page 10

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *國内要聞二 
[孫美瑤槍斃詳情]  
　　鄭士　早有决心 
　　新編旅重兵圍困 
　　濟南通訊臨城新編旅長孫美瑤與駐棗莊之五師十七團團長吳可章衝突情形迭詳前報孫吳衝突後吳曾來電告急鄭士琦當派五師十七團二營全體開赴滕縣相機行事截至昨日（十九）該營兵士由棗開回官府方面謂孫吳事因有人調停已和平了結但該營兵士未及下車督署忽又電令隨二次車開赴平原及至一次車抵濟又電令隨車回　一般人遂預料孫軍定有不穏消息今早記者赴督理署探詢始悉孫美瑤已於十九日午刻被張培榮槍斃（張係兗州鎭守使）蓋自孫部改編後土匪皆以架虜外人爲升官發財捷徑而山東爲尤甚鄭士琦早有槍斃孫美瑤以儆效尤之意今次孫吳又發生衝突鄭乃决意殺孫先派張培榮赴棗假意調停以安孫氏之心再將十七團二營調回以示對彼無惡意然後乘其不備而槍斃之其手段不可謂不辣槍斃孫氏後乃復將十七團二營調回以防其部下譁變惟孫之兄美松昨已带領四人携带盒槍來濟吳可章派人追蹤而至在車站附近棧房在肆搜索鄭士琦則對人言孫與黨人勾結謀魯故不得不予槍斃以免後患棗莊通訊山東新編旅孫美瑤與吳處長决裂後本日十九）在中興公司酒席筵前將孫美瑤拿獲又拘獲馬弁四名受傷三名下午三時即在中興公司東門内槍斃并由山東第五師第五六旅警備隊約共二萬餘人包圍新編旅結果未詳棗莊居民非常恐懼因台棗鐵道一停避亂無地也 
[長沙通信（粹）]  
　　省議會之三要案 
　　湘省自經此次兵事不惟庶政棼如亂絲即此後局勢何若亦屬飄搖未定故省議員吳鴻鶱即在大會動議謂湘省經此次護憲之役人民受痛已深現在大局將定究竟政府對於此次護憲以後財政如何整理軍事如何收束對外如何辦法應由省務員開政務會議議定大政方針至本會宣誓使全湘三千萬人皆知政府以後計劃王克家等均贊成之經衆討論結果公推孔副議長前往政府口頭報告請即日確定一切方針至會宣誓護憲軍興鄂贛之兵及沈鴻英桂軍紛紛入境北之岳陽華容等屬東之醴陵等屬南之臨武等屬均有多數客軍駐紮現在除沈軍已大半入粤醴陵贛軍因南雄軍事緊急已由蔡成勳撤去外其餘仍在湘省近且有胡念先旅移駐常澧之事各省議員以北軍藉護憲入湘據守岳州門户近又增軍駐常實含有侵略主義不惟破壞湘省自治即國憲亦破壞無餘爰由伍嶽提出限期請客軍離湘專案　陶提出阻止胡旅入常專案均已於十三日提交大會全體通過當即咨請政府查照執行惟此事曾惹出一段小轇轕先是省城各報於軍興以後即須將中外本省各新聞先期併送戒嚴司令部交新聞檢查處檢查否則不能登載上項議事紀因檢查處認爲有删去之必要竟悉行删除惟湘報將其登出戒嚴司令部竟欲干涉之各議員以該項紀錄係本會公開議决案檢查處竟不容報館披露豈非干涉本會議案且該兩案係依憲法應做之事而竟删去不知其意何居故昨十四日開會時又由朱矯臨時動議經衆公决即日咨行政府請此後對於各報所載本會議事紀毌再删除 
　　省議員朱應祺以現在軍事行將結束本會議决取消特捐畝捐各案應有負責執行機關現在各省務員有已冋省者有未回省者有已回而尚遲不就職者查彼等有事即去事平又來已屬不合旣已回省即應復職不願復職即應辭職改選故昨在大會動議請咨行政府速將省務院恢復劉沅葆謂省長布告米禁開關省務院長之下未塡姓名眞屬笑話由嚴格的說此布告竟可作爲無效如不速謀恢復省務院實不在政體於是即變更議程討論决定限三日内將省務院恢復當日即咨行政府查照 
[虔南陷落之眞相]  
　　龍南定南同時被圍 
　　南昌通訊自沈鴻英軍開援湘邊進逼樂昌方本仁亦出師大庚與陳炯明林虎洪兆麟夾攻中山湘軍譚蔡兩部適於此時退守韶關與孫部潰兵聯合突於月初乘贛不備襲取虔南龍南定南同時被圍三南平坦無險可守其失陷也蓋意中事聞方已撤回南雄邊界駐軍固守庚嶺信豐之聶都九渡水等要隘均已增防預備反攻官中有克復虔南之宣傳尚未證實惟聞陳洪林三軍攻孫甚急不稍鬆懈孫氏似已變更戰略希圖規贛益以譚助來勢不小誠未可輕視也日來軍署迭接方指揮增援乞餉來電蔡督雖有兼署省長之喜而不如失一虔南之憂各公團往賀者數百人可謂未有之盛據署中人云大帥南顧心切談話時每於强爲歡笑中嗟　隨之以興亦實情也 
[浙紳商和平運動之急進]  
　　代表赴蘇切商辦法 
　　　洋出口實行禁運 
　　昨午後三時盧張兩長爲時局不寗表示宗旨藉息謠言起見特召各法團領袖曁紳商人等開談話會盧張宣言保境安民宗旨永久不渝人不侵我則我斷不侵人惟人若侵我則我亦不能不有　凖備務望勿事猜疑籍息謠言各紳商會議後以浙方謠言半由江蘇傳來盧張一席話蘇不侵浙浙自無事是蘇浙兩方究有誠意和平與否爲一先决問題遂約翌日上午齊集杭總商會討論辦法今日（二十一）上午十時紳商高雲麟徐宗溥祝紹箕顧松慶王祖耀吳憲奎王錫榮等十餘人齊到總商會會議江浙和平事宜乃决議推舉之代表顧松慶王錫榮祝紹箕等四人即日夜車赴滬與紳張一　接洽一切並擬赴江南江北謁見各地紳商要人王丹揆王伯魯張季直諸君商榷保持和平辦法然後晋商齊督無論如何决不願江浙間發生衝突並要求雙方切實宣布决無戰事之理由俾江浙永息謠言繼商閩浙和平問題因正在運動商訂公約無多討論散會時已過午矣 
　　時局不靖杭州金融界先起恐慌銀根之緊爲六七年來所未有現水漲至兩元錢業公會迭開會議决議事項㈠禁現出口㈠上市購貨現洋與划洋同一待遇現洋照滬升計算（即現水）㈠要求杭縣金融評議會迅開緊急會議救濟市面茲悉禁運現洋出口已由總商會分别函呈財政警察兩廳曁省署　辦已於十九日起實行現洋與划洋同等尙待各業會議從多數意見爲定至迅開金融評議會一節杭縣陶知事以此次銀根係受意外之影響不日即可平定無召集議之必要業經復函知照日來杭市現洋已源源而集中行存現亦足錢業現水已趨平落每百元開七八角商市現狀較三日前大有起色 
[浙議會開會紀]  
　　表决延長會期十日 
　　浙江省　會二十一日下午一時開會議長沈鈞業主席諮詢大會以本會常會期間至本月二十四日業已届滿决算尚未三讀預算正在　印·更須留　議期間究應延會幾天蔣玉麟葉向陽顧紹鈞以現在時局不靖萬一有變本會正開會期間儘可有相當之表示故主張延會二十日王潤云但使同人按時出席延會五日已足矣盧旌賢附和其說張鴻材　榮　均贊成延會二十日許國楨云延會而不議事雖延會百日無益王一成云延長會期而仍開不成會自可不必多延主張延會十日王侃云本會議事期間以議會案多寡爲標凖不能以同人有歸志希望早日閉會祝紹箕云本會延會非二十日不可並須按時出席方爲有濟請議長速表决恐人數又將不足任鳳岡云昨天議决自治程序省議員得延長任期現在延會二十日係暫行法所規定有何不可王潤云本會議决自治程序並無議員延長任期自應鄭重聲明以免外界誤傳當由議長付表决對於延會問題共分三說甲說二十日乙說十日丙說五日先以二十日付表决在席八十七人贊成二十日者四十一人少數否决毛雲鵠等十餘人退席次以十日付表决在席七十七人贊成十日者六十一人數多可决顧紹鈞動議變更日程開議（三十）查辦平湖縣知事曹有成違法殃民案衆贊成法律股長蔣玉麟報告審查結果二讀通過省略三讀許國楨動議（十九浙江省民國八年度省地方歲出入决算書變更日程先議衆贊成即付三讀通過散會 
[杭州快信]  
　　江山公民姜履滔張振芳等聯電到省哿午後清湖同信昌行盈豐莊·中國分行兌換處祝嗚鏘宣布停止兌換請速飭屬拿辦 
　　紳商公推赴滬商榷江浙和平代表顧竹溪王湘泉祝星五等四人今日晚車起程 
　　會稽黃道尹據温嶺東鄕士紳張池明呈請本邑水災奇重辦理平糶擬照九年份米糧免捐辦法懇予觸免昨據情電省請示 
　　南田縣屬懇地第三次繳價原　撥充該邑公益之用現因修濬龍泉塘河工縣議會擬按畝匀捐各業户反對以在此項繳價可撥延不清繳紛起抗爭 
　　新任杭地審廳長陳翺（號飲廉崇明人）昨已抵浙寓瀛洲旅館分謁各當道訂下月一號接篆 
　　松陽知事呂耀鈐調省遺缺委分浙知事陳訓舒署理今日發表 
　　二十三日冬節二十五日雲南起義紀念各機關均停止辦公 
　　湖墅霞灣巷聖塘湖内昨發現男屍頭顱兩手均被刴去地檢廳派員馳騐附郭艮山門外同日亦發生盜案 
[南京快信]  
　　齊督飭由津浦路港務處之華大輪向九江裝載軍米八千包現已駛回浦口　卸聞此項軍米共有二萬石尚擬再飭該輪前往裝運 
　　商聯會呈請展免土布稅案現北京稅務處批復以事關稅源商業應候咨商財農兩部通盤籌畫再行核議 
　　蘇商聯會昨又呈兩長請迅令淮安關監督撤消徐關專員回復原狀 
　　南京捲烟稅稽核分處今（二十一）日成立 
　　韓省長據南京地方公會呈請緩發寗垣長途汽車執照以便詳愼考慮當令警察廳會同馬路工程處重行勘丈路線妥定行車安全辦法 
　　蘇省文官懲戒委員會業經内部咨復核准組織刻聞已定各廳長等爲委員不日即可公布成立 
　　省署續委各縣查禁烟苗委員計江寗句容賀式韓高郵寳　吉憲曾　山邳縣左述秋東海灌雲王有筠東台興化李鍾祥 
　　財廳委調海門稅所長章世嘉充江陰稅所長遺缺委劉慶鴻接任又委祁景歐爲宿窰微稅所長邱樹棻爲六合稅　長孫炳鈞爲江寗認捐局長 
　　第六師砲兵團聞將擴充成旅 
地方通信 
[蘇州]  
　　航船農家連被盜刦蘇葑門外車坊鄕往來吳江縣屬同里　之許姓航船前日（十七日）上午十時許由車坊鎭搭客带貨開往同里鎭詎該航船駛經吳縣尹山鄕屬之江夏村地方將近吳江縣屬之九里河口時船後忽來划船二艘如飛划來旣傍航船該兩划船艙中頓時躍出口操土音手持槍械之盜匪十餘人嗚槍一排擁上航船肆意搜刦搭客隨身所带銀洋衣包曁航友所带客貨及貨欵旋即携贓返船開去匪去後航主搭客檢點遺物核計損失約二三百金左右搭客高某尙被盜匪持刀斫傷聞該航船主昨已分報車坊同里兩處警所請緝贓盜矣據傳此次刦航盜匪多　係車坊鎭賭台上之光蛋因該航被刦時有車坊鄕婦周氏亦搭該航赴同認識匪等面目確係本帮光蛋又悉縣屬金鄕荒田里村農民鍾觀寳家前夜（十八日）黃昏時忽來手持槍械之盜匪十餘人破門入室先將事主綑縛繼即搜索財物携贓而去事主鍾觀寳檢點遺物計被刦去衣物銀錢估值三百餘元次日已報該管金墅滸關兩警所請求嚴緝贓盜矣 
　　中行建築新行工竣蘇閶門内中市大街中國銀行於本年秋間購定觀西大街青年會左壁某姓市房一所復於本年九月中旬雇匠在觀前街動工建築新行房屋刻悉該新行房屋現已全部工竣故該行長現正督率行員佈置新行内部一俟部署妥洽有於十三年元旦將中市街銀行移至觀前街新行舉行新行落成典禮臨時邀請本地各界參觀重行開幕營業之說云 
[松江]  
　　鄕區補選縣議員揭曉松江縣議會議員缺額此次舉行補選泗涇鄕應補選一人於本月十九日投票自上午八時始至下午六時止實投二百五十五票此次辦理手續頗嚴凡選民之持投票證前往投票者須經騐證處騐過因年歲住址不符而被拒却者有數十人習日上午開票李修門得二百十八票當選業由該鄕鄕董備文呈報縣署矣莘莊鄕於十九日投票縣署派委分所長潘霆蒞塲監視開票結果周文楚得七百三十五票當選天馬山鄕於二十日投票本日（二十一）開票結果以張葆琮·周樸二人多數當選陳家行鄕本定十九日補選因布置未周改於二十六號投票 
　　縣農會開會紀聞松江縣農會於二十一日下午開職員會由吳步禪會長主席議决案如下（一）本會應征租欵在未經收集時應向縣署請示如有盈餘即連本届所收一併活存殷實商號以備不時之需（二）農人王三和函稱蔭棠私製巨斛苛征租籽應呈縣澈查取締（三）提倡蠶桑應照歷届成案仍由本會購發桑秧種植（四）本會管業荒地已開墾有日應於即日先行清丈以資查考（五）報告騐收會後小河開浚告成衆無異議遂欵以茶點而散 
　　敎育局議辦義務敎育松江縣敎育局爲舉辦義務敎育及平民敎育等重要問題特於二十日召集董事委員聯席會議到會者耿葆煃·陸規亮·謝葆鈞·倪世昌·楊文嗚·沈起鵬·吳驤·姜璜·秦中和·金光耀十人公推陸董事規亮主席議案如下㈠敎育局長交議舉辦義務敎育案决議本縣義務敎育經費按照带徵數目全年約可辦五十級惟目前造就師資須年撥去經費五千元明年義務開辦擬先辦二十四級照八學區匀分學年年度之始必須開學嗣後當酌量經濟情形及學區敎育狀况分年推廣應由敎育局長製定義務敎育開辦簡章交本會通過由敎育委員執行目前每學區分辦三級敎育委員應先籌定地址以陽曆三月底爲報告終止之期如有意見書得隨時提出協商妥善共策進行敎員先儘師範生照前議案再爲聲明㈡提倡平民敎育案决議本案應時勢需要地方狀况急須成立所需經費照省長諮議案每縣撥補二千元先行請領墊用本縣敎育局於縣敎育經費萬分困難之中勉籌千元市鄕及各公團體請其酌量補助籌備事項由敎育局先行布置俟發逹後再行組織委員會以期完密㈢敎育局交議慈善機關委辦平民小學案决議本縣敎育機關與慈善團體各有範圍舊松屬慈善董事會來函委託代辦平民小學中有爲難之處應請敎育局長具函答覆㈣敎育局報告提撥積餘金添購銀行股票作爲基本金案决議查松江銀行股欵原有一萬三千一百元據報告於本年七月提撥歷年積餘金八百三十元又歷年積餘一千零七十元添購銀行股票合成總額一萬五千元現經審核無訛自應照案通過 
[無錫]  
　　妓家盜案續誌無錫光復門内三等妓院劉陸氏家被匪搶刦金銀衣物由偵緝警過瑞鑫沈雲泉徐斌等緝獲姜子雲等情已誌昨日本報茲悉二十日晚間　過警等備具報告將姜解送縣警察所請核當山李乾一管佐開庭訊問姜供眞名蔣遇　對於十八日晚搶刦之事堅不承認經李君令劉陸氏家之周顧氏指認確係案中正犯蔣始俯首無詞並供出唐漢臣楊災等兩人匿居東門當派偵緝警等將唐楊兩人拘案並起獲原贓皮包一只更牽涉妓女菊仙及楊二克兩人當亦拘案經李君訊問唐楊均供認搶刦不諱菊仙亦有重大嫌疑楊二克眞相未明李君諭令交保候核蔣遇龍唐漢臣楊炎菊仙等四人當命收押於今日備文移送司法懲辦當夜該妓家周顧氏亦將情具呈縣署請究矣 
[常州]  
　　吳氏修譜開始進行武進薛墅巷吳氏因族譜失修已久衆情踴躍兼有該族吳君師善由京返里願任主修現正在四處採訪並登報廣招僑寓各省者迅將譜稿寄下俟稿齊集後將於來年春間開修云 
　　豐西議會改選肇禍武邑豐西鄕鄕民素有黨派爭執甚烈自治回復后鄕議會人數不足定於二十一日舉行改選先期已有人散布流言如任何方面失敗即以武力對待縣署得悉特派楊巡官率带警察前往監視隨時彈壓下午四時縣署忽接搗毁選舉消息移時而受傷者十餘人已舁至騐傷均係頭破血流斷臂拆足狀殊可憐 
[鎭江]  
　　鎭餘莊閉歇發生控案鎭埠西門大街鎭餘錢莊經理徐佐臣協理寗臣弼股開鎭餘錢莊徐股稍巨該莊各事雖係徐出名主理但所立合同載明用人行政有共同負責字樣今年徐等做上海麵粉棉花抛盤生意虧息不支計欠申莊客欵三萬金欠本街同業二萬餘金據聞抛盤生意係與寗通過合做該莊前因外賬張某銀房蘇某所做暗盤虧息五千金爲徐查出因風聲外揚周轉不靈停業徐寗蘇三人曾嗚警到二區署轉送檢廳核辦檢廳訊諭徐交保理結錢業公議着寗清算賬目再行核理詎寗以本街追欠還欠一時難理未交商事公斷處辦理逕向審判廳訴追十二家舖户註明永記等各欠欵若干各鋪户以各户往來均係徐佐臣經手其中有與徐已算清者有與徐未算清者寗乃一律以串同侵佔四字訴追羣情憤極以徐係正經理又係大股東鋪户用欵該莊向以徐爲主何得誣控妄爲刻各鋪户擬聯合反訴該莊正協理串騙鋪户故審廳昨（二十）已票傳關係各方矣 
[南京]  
　　請究新和輪命案之省批新和輪船失事溺斃多命一案現經屍屬施舜如等呈請令縣厚予撫卹並將該公司經理等按律懲辦以重人命頃奉省長批示云查新和輪船溺斃人命撫卹一案前據崇明縣知事電稱該公司經理龔　如集紳妥議酌定此次被難每死一人致送賻贈一百元限期一月將該公司永裕輪船股票一萬五千元拍賣作抵届其實行付給布告周知等情業經指令照辦正核辦間又據江海關監督呈稱據滬南商輪公會涵稱該公司營業項下尙存現銀二千元可爲卹欵之用並經飭縣提取以應急需至關於司法範圍之事仍令遵照迭令辦理各在案仰即知照此批 
[徐州]  
　　縣公署槍斃舊押犯巨匪董玉寛前於民國十年冬季被銅山警備營拿獲送解縣署後迭經審訊供認槍架屬實由崔縣長擬照懲治盜匪法呈請法辦業奉核准本日（二十日）午前八時許將該匪董玉寛綁赴西門外執行槍决矣 
[霍邱]  
　　周周家集土匪搶刦商店縣屬西一區距城七十里之周集地方於十二月八日下午七句鐘突來盜匪二十餘人身穿軍裝均各持手槍快槍蜂擁來集逕入徐元興京廣洋貨號内分投搜掠將貨物等件並櫃内銀洋盡行掠去約計貨銀共有二千七百餘元之譜鄰右有楊代釗剃頭匠聞警驚喊被匪開槍　中大腿血流滿地生命難保該匪得彩滿載遂嗚槍數響呼　而逸又聞該號主人徐雲山聞楊代釗呼喊之際即已驚覺預先越牆逃避幸未遭險事後即派人星夜赴縣禀報被搶形情史縣長據報即飭令衛隊長張瑞臣協同警備隊營長孫庚山泥哨官率隊前往痛剿未識將來能否緝獲也 
[紹興]  
　　中校學生驅逐校長浙江省立第五中校·（在紹城倉橋）自斥退師節部三年級學生童大受後學生與校長沈肅文及敎職員發生暗潮該校長除被控外復被紹屬省議員章于天在省議會提出質問詎至十九號下午該校暗潮益烈蓋該校學生上午在飯廳開會集議議决表示否認沈爲校長沈即往縣公署及下午四點鐘歸校不料學生中之激烈派已在門房鵠候相見之下即將該校長攢扭蜂擁出西郭門而去見者莫不驚異旋爲縣公署所聞立飭幹探追救並電咨警察局飭警救助迄至富晚八點鐘追救探警尚未回報不知該校長能安然無恙否 
[漢口]  
　　推孟博士在鄂測騐中華敎育改進社調查主任推孟碩士於本月十四日抵鄂當晚即在師大講演題爲敎育測騐十五日武漢各中小學校已舉行敎育測騐其測騐委員則山中小學校敎員及師大學生充之推孟現正考察成績不日即可發表云成 
 
 

Page 11

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *   
 
 

Page 12

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *   
 
 

Page 13

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *本埠新聞 
[蘇浙當道面商之再運動]  
　　江浙風聲日緊滬上紳商近又竭力維持和平冀挽刼運日前本有函請蘇齊浙盧來滬面商之議旋因盧君新喪夫人遂致中止昨據赴浙弔喪之某君述及在浙時曾以此意面詢盧君盧謂本人希望和平與各界人民心理相同在浙數年素以保境安民四字爲宗旨故刻下環境雖惡仍抱定人不犯浙浙不犯人之意如兩省人民爲維持和平計欲予至滬祇要於事實有益無不樂從故某君近來正在向蘇省方面疏通以冀齊君瞭解盧君意旨共同來滬會商一切一俟妥洽即行電請 
[孫傳芳否認攻浙]  
　　復各路商聯會電本埠各路商界聯合會昨接孫傳芳復電云電悉近因閩北邊界有匪騷動遂有小部隊前往勦辦並無出境入浙之事傳聞之詞恒違事實幸勿輕信爲荷 
　　復紅會電中國紅十字會總辦事處前以閩軍迫浙戰事將發特由該會浦城組織救護隊以備救傷並同時電知閩督理孫傳芳請予保護茲孫已電復該會電云中國紅十字會總辦事處鑒巧電悉無戰事故無預防救護之必要所議請作罷論軍隊調防專爲勦匪本　自有醫務人員希釋遠注特電復謝孫傳芳號 
[津浦路警備加嚴]  
　　列車行駛現尙無阻 
　　中國新聞社云頃據交通界消息自孫美瑤在棗莊被張培榮司令誘殺後臨棗全路謠言至熾孫之部下現在恐將突圍衝出設如實行則津浦路之交通不免爲之發生障礙臨城方面已到官軍約有千人尙有大隊陸續開來昨日浦口北上通車已特别警備而行旅非有要事則多暫駐下關昨晚商界接下關來電則謂浦口一带對於臨城方面謠言頗多然列車則尙照常開駛云 
[高昌廟龍華一带檢查行人]  
　　高昌廟及龍華路一带均屬軍事區域近因盜案迭出故由該管各軍隊長官於前日起各令所部崗兵每於入晚上燈後如有行人携带箱籠包裹等經過者務須盤詰來踨去跡檢查其包内物件與所報者是否相同倘有不符即行扣留解辦以重防務一面加派巡邏軍隊分段梭巡以維治安 
[截留閩省招兵之安挿]  
　　已無失所之人 
　　旅滬福建同鄕會前以該省軍閥招募新兵附輪入閩曾函請淞滬警察廳派警會同該會會員上輪阻止嗣悉該募兵等散寓法租界客棧恐其逗留在滬滋生事端當經警廳派員知會法捕房在名利棧查見新兵五十一名爰即截留送至華界日暉橋泉漳會館暫時駐宿疊誌前報茲悉該新兵等均爲直魯人氏自駐宿以後有自願入廠工作者有業已資遣回籍者有在滬尋訪戚友出外自行謀生者分别安挿尚無失所之慮云 
[外商制止戰事之會議]  
　　旅華英·美·法·義等國資本家因連日報載江浙風雲日緊某方運兵購械某處加增防軍謠言　起中外商業同受影響前日旅居寗·滬·杭·各外商在滬會議議决制止戰事辦法兩條推代表即日赴京向公　團請願照會北京政府查照施行聞其議决之制止戰事辦法計分水陸兩條㈠「陸路」滬寗·滬杭兩路係有外資關係無論何方均不准在該兩路運輸兵械㈡「水路」上海爲萬國通商之商港淞口係各國商船進出之要道按照公法商港不得有軍事行動妨害僑商之安全以上辦法兩條㈠係旅寗外商提議㈡　旅滬外商提出云 
[汕頭海軍北歸之所聞]  
　　以不服從杜錫珪爲條件 
　　國聞通信社云駐汕頭之海軍將領温樹德因受洛吳運動已將軍艦海圻肇和開離汕頭將往青島駐泊茲據確訊温氏北歸有一重要條件即不願受海軍總司令杜　珪節制一事是也聞海軍部曾派部員李某由滬赴汕歡迎事爲杜錫珪所聞甚爲憤怒曾質問李某李答謂此事本有先例上年王崇文任黑龍江海軍司令即係獨立組織杜駁之謂彼時相距遼遠故設制特别今温近在渤海何以不受總司令之管轄殊爲不合云云然洛吳已徇温之請杜固無如之何也又聞温之艦隊餉項今後將由蹘濟鐵路撥付故該路局長不日將以軍界中人充任云 
[閘北水電廠案昨訊]  
　　主張劃歸市辦電閘北水電廠問題爭持多日茲江蘇縣議會聯合會依據江蘇市鄕制之規定昨（二十一日）致電韓省長及省議會請劃歸市辦以爲解紛辦法其文曰南京韓省長省議會鑒閘北水電廠一案官廳與議會爭持不决以致地方人民受水電痛苦無法解救查水電事業屬於市政範圍市鄕制有明文規定官商兩方均不當壟斷居奇應請依法劃歸閘北市政機關接辦以解糾紛江蘇縣議會聯合會叩箇 
　　商民集議停付水電費閘北商民江仲亮等昨邀集共和路長安路等處商人集議閘北水電問題江君等以爲水電廠若再無相當辦法惟有用消極方法從本月起擬暫將水電兩費停付俾其自省如該廠剪線截水則以開鑿西式井汲用泉水以汽油燈代電燈現在閘北地方已開有西式井十餘口井泉清潔用之不竭至汽油燈之光亮尤爲明顯當塲主張多數相同惟須全體一致再行决定云 
　　公團代表仍輪流駐廠監視閘北各公團代表俞宗周余錫品韋伯成等十二人因水電交涉分四人爲一班輸流駐廠監視已紀報端惟事已數日省中尚未有確切表示該代表以此事不達目的勢難中止故仍駐守廠中一切膳宿費用均由廠中供應云 
　　籌備處答復質問閘北水電公司籌備處昨因水電廠事復函江淮同鄕會·及滬北五區商聯會「覆江淮同鄕會函」逕啓者昨接大函敬悉種切宏論碩晝欽佩無量敝處籌備以來遇事掣肘備感困難無以副地方之望良用歉然惟公開之旨始終不渝可爲貴會諸同仁告慰者此次省議會議决商辦案忽喧傳有賄買之事敝處前接閘北公團聯合會來信詰問當即據實函復業載本月十六日本埠各報茲特檢寄一份至祈察閱現聞有人已在法庭起訴自有法律手續解决敝處毫無苟且行爲至時必能水落石出大白於天下也貴會熱忱地方尙希指示南針至爲欣感云云「覆滬北五區商業聯合會函」逕啓者頃接大函敬悉種切宏論碩畫欽佩無量惟敝處係水電公司籌備機關各公團之主張未便參加意思日前之市民大會亦非敝處所召集承示種種恕不能貿　答復至盛傳賄買一事前接閘北公團聯合會來信詰問當即據實函復業載本月十六日本埠各日報茲特檢寄一份至祈察閱（以下與前函同不具錄） 
　　公團聯合會復商聯會函閘北公圑聯合會復滬北五區商聯會函云逕啓者讀報載貴會爲水電事致敝會一函稍有誤會逐條敬復如下（一）閘北各公團發表文電由各團體具名者自有各團體負責由敝會具名者由加入敝會之各團體共同負責敝會對於各團體加入歡迎不暇安有任意取舍之理（二）中國户口向無統計十三日市民大會到會者均以市民資格出席旣非團體代表會議似無須受何種委託至到會人數非敝會所能負責（三）市民大會執行委員五人係到會者多數通過推舉且五人中並無敝會分子在内市民大會係臨時召集議决案之執行當然須有人辦理凡屬臨時集合之團體大抵皆然（四）懷仁堂支票事敝會始終主張澈查市民大會中本有人提議（提議者即敝會幹事）限於時間未及議决至爲遺憾故習日即由敝會函請水電籌備處得復極端否認業載報端現此案已有人向法庭起訴敝會俟偵得證據亦擬依法進行敝會爲水電關係市民日用迭受省長壓迫議員搗亂抗爭無效甚願各團體同心一德堅持到底現定明日開各公團聯席會議貴會如有偉畫儘可提出從長討論敬布區區惟希鑒察此致滬北五區商業聯合會閘北公團聯合會啓十二月二十一日 
　　閘北公團電呈之省批閘北慈善團等前代電省長請即將省議會議决閘北水電改歸商辦案公布茲經省長公署批（第六一六七號）云電悉閘北水電廠改歸商辦案並未議决業經本署依法咨請撤消在案仰即知照此批 
[敎育欵産仍須清理之咨復]  
　　江蘇省長公署咨省議會文云爲咨復事案准貴會咨開准陸議員元萃等十人提出清查敎育欵産委員會與縣市鄕制根本抵觸何不令行敎育廳即日取消質問書一件相應抄具原書依照省議會暫行法第十九條之規定咨請查照依期答復等因並抄粘質問書到署准此查此案上年據江蘇省敎育會義務敎育期成會呈請通行經令敎育廳審議後令行各縣遵辦嗣自治恢復據寳山縣知事以敎育欵産委員會與縣參兩會市鄕議董會職任權限不免有所抵觸呈請核示前來又經飭據敎育廳核復稱查清理敎育欵産委員會之責任重在清理與敎育局董事會籌畫經費保管財産之職權及自治恢復後各級議事機關之權限均有不同該縣敎育欵産從前如未經清理手續似仍應將從前推選人員召集開會定期清理一俟清理事竣再行移交董事會愼重保管俾竟全切而重欵産等情當經指令如呈飭遵各在案准咨前因相應咨復爲此咨請貴會查照轉知此咨 
[詢問清華内容之覆函]  
　　大陸報云美國大學俱樂部係美國大學畢業之中外學生所組織前以接得報告謂清華學校學生幾全屬官僚子弟若輩入學之際大半藉乃祖乃父之力爲多一進學校實際上可以穏得官費赴美游學因謀所以改善之方曾由執行委員會函告美使舒爾曼美商務參贊安諾德詢問眞相當得美使覆函略謂查清華學生各省皆有定額當各省選送投考之際先儘有聲望者之子弟容或有之顧現在已將入學年齡增加並力趨注重於程度關於此類選送之流弊當可逐漸消滅至派遣出洋之際固有少數落選然余聞校中學生類能勤讀程度頗佳　所云入學　穏得赴美機會一語亦屬實情蓋該校設立本意原爲派送赴美留學照現行制度學生苟能習完課程校中自負送其赴美之責該校目下計劃在增加入學年齡同時對於送美學生年齡亦須遞增惟以種種關係此項計畫不得不逐漸進行耳云云安氏覆函略謂清華學生固多官僚子弟然其入學之際皆經考試目下已將學程提高將來該校高等科學預科合制之程度行將改爲高等科至穏可送美一層確係實情該校功課甚爲認眞而學生亦能勤學與國内各校課程較有過無不及至余個人管見以爲清華可以取消而代以考試制委定考試委員若干考較通國學生擇尤派送而此即緩和反對清華輿論之唯一有效方法云云該會嗣又舉派專員赴京考察其調查報告大致謂校中學生在四百以外分六級中學兩級高等三級大學一級現擬取消中學將大學增加二級苟能實行確爲佳事校中狀况就全體論較一般經費支絀者尚屬優良惟經費一層似以减少每届送美名額嚴加考選較易收效校中行政校長虚居其名實權操於三委員之手三委員者美使委派者一外部委派者二其中最壞者即管理主任全無敎育智識是照比情形非將行政制度根本改革不能言及改良鄙意亟須添設董事會由外部美使會派中美名人充任華董事不必定須清華畢業生或留學生校長即由董事會選出俾能切實整頓校務而得董事會爲之後援云 
[同濟校址仍須遷移]  
　　吳淞同濟校址與海道測量局轇轕一事迭誌前報茲得海軍部與交通部關於此事咨文亟錄如下（上略）收用吳淞校址一事查淞校校址業已改設海道測量局其間尙有一半房舍前經敎育部商借同濟學校嗣以測量局房舍不敷疊經咨催該校遷移擬俟同濟所借房舍完全交還時再行設法支配云云 
[出洋電報價目一再改訂]  
　　上海電報局頃又接交部通電對出洋電報價目一再改訂茲譯原文如下各局均覽自本月十五日起經由歐洲　寄阿根延·玻利非亞·（除律孛諾太）智利·巴拉圭·秘魯·（除無線電局）烏拉圭之尋常電報每字報價增爲七法郎四十五生丁（李季合銀元二元九角）半加急電每字增爲十五法郎四十五生丁（李季合銀元六元零五分）寄里約吉内盧者尋常電報每字增爲七法郎二十五生丁（本季合銀元二元八角五分）半加急電每字十五法郎二十五生丁（本季合銀元五元九角五分）希查照云 
[航業要訊]  
　　今日法郵船香巴特號出口赴馬賽有華商留珍釧·林耀卿·楊秀芳·葉茂山·葉俊卿·嚴盛華·阮進茂·林進芳·吳仲言·吳作侯·　進琦·林進　·陳逸之·陳美齋·楊成忠·孫正飛·陳渭齋等三十餘名赴法均係經營絲織業者又該輪運去之出口貨有湖絲三百二十九件絲頭六百三十一件茶葉二千六百九十一箱蛋黃白一百二十四桶烟葉八十八件皮毛髮一百件古玩二十三箱滬上法商電車公司總大班竇立奇氏因事歸國刻亦搭乘法郵船香巴特號挈同夫人公子離申 
　　提督公司之格倫總統號其由美來滬延期已紀本報昨得該輪電訊謂因中途遇大霧船難航行故到滬較遲須延期四天方可入口現已改定二十號進口二十七日赴港云 
　　美國茄蘭公司關航遠東太平洋新航線已誌昨報茲悉遠東方面由英美烟公司代爲經理刻已雙方議妥即日籌辦增立船舶部蓋一月内必須通航也 
　　有某英輪昨自香港來滬船抵吳淞口時輪内船員客人中有發生天然痘症當經檢疫員命在吳淞外停留半天候船中薫毒及各人種痘後再行駛入浦港中 
　　大來行主勞白大來氏現因擴充航輪事來華昨在新卡爾登遍讌滬上之大來·提督·協隆等三本行職員共有八十四人列席當塲大來氏宣稱刻下各國大來分行中之辦事職員人數已達九千數百名其中各國人皆有若合各輪中之職員等併計當在萬名以上大來氏尙擬宴請上海各木商不日便須舉行云 
　　揚子江上遊航業一交冬令淺水輪大增本月内增行之新淺水輪共有㈠愛安公司之張安號㈡常通公司之常通號㈢乾元公司之文通號以上均四十噸以次之淺水江輪而專航宜昌至漢口者又有尊記公司之美順·同義公司之福新·永順公司之江瀛等等則係專駛湘江各處之淺水輪現均報部請照實航矣 
　　上海運赴歐洲英法各國及日内瓦莫斯轉至紐約之湖絲水脚刻下因將變更水脚故連日正在會議商訂新運費中大約在此一週内可以决定矣 
　　日郵社之長崎丸由東來滬有長崎商業學校之學生四十一名由其校長永田氏率領來滬本日即赴蘇寗各地考查吾國商務與敎育狀况 
　　日本海軍省現派千島艦調駐青島同時又將駐旅順之兵輪若葉·朝風·子日及潮號等調還本國另調第二十一隊之二等驅逐艦櫻樺·桐·松·四艘至旅順等地接防矣 
[請查葉慶靜等在日踪跡]  
　　本埠總商會前接温州平陽縣葉裕豐染布店主葉進福來函謂渠子慶靜年四十六歲女壻金阿琴年三十二歲皆在日本東京府下南葛稀羣大島町五丁目四七七番地王恒昌棧泥局作工地震後迄無音問是否被日人加害請代查云云該會接函後即轉致温州旅滬同鄕會請其併案詳查茲接同鄕會復函謂葉慶靜等踪跡已併案函請代表確查並逕達葉進福知照矣俟有復音當再函達知關錦注特先奉聞 
[南陽輪船遇險]  
　　後艙進水 
　　幸即駛回 
　　行駛崇明海門之南陽輪船載客三百餘人於前日（二十）上午八時由大達碼頭起椗駛至楊樹浦附近後艙突然進水駕駛不前一時搭客喧譁紛紛逼令船主駛回碼頭幸未涉險然搭客已心驚膽裂矣據稱該輪船身年久失修機器不固須速修理免蹈新長和輪之覆轍云 
 
 

Page 14

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *[新長和溺斃乘客家屬之呼籲]  
　　裕崇公司新長和輪船溺斃乘客之家屬紛紛提起刑事訴訟等情迭誌本報茲悉被難人許榮生尸身迄今尚未撈　　兄除具呈江蘇省長曁崇明縣知事請求飭提該公司主管人員嚴辦外昨並致函法租界崇山路被難家屬通訊處其原函如下 
　　此次新長和輪貪載客貨駛出航綫因致沉没舍胞弟榮生慘遭浩刼日前曾呈報鈞處請求代爲伸雪當蒙貴執事仗義執言依法力爭良深感紉至舍胞弟向習木匠十指度日此次乘輪回滬雖身無長物固無損失之可言但身後蕭條將來妻孀子孤何以自給至今尸身並未撈獲何以慰幽魂民如恝然置之則誼屬連枝何忍坐視欲思濟則自顧不給何來餘力茫茫前途胡堪設想除另具呈江蘇省長　崇明縣知事提起訴訟外素仰貴執事　在抱惻隠爲懷伏祈代爲伸雪力懲眞兇妥籌善後則感德之私豈惟民一人而已哉 
[徐金熊呈控長和輪船之部咨]  
　　省公署接農商部咨文云爲咨行事案據律師徐金熊呈稱崇明裕崇公司新長和輪船濫載擱沉溺斃多人情節重大請迅賜咨請該管地方長官嚴飭該縣迅予急速處分以重人道而恤民瘼等情到部相應抄錄原呈咨請查核辦理見復爲荷此咨 
[醫學生自費赴德留學]  
　　費昆年·歐陽　二君 
　　銀樓業總董費芸蓀君之子昆年君畢業於同濟醫工大學醫科學識經騐均極豐富昨日偕同同學歐陽澚君自費赴德國留學專攻醫學二君已於昨日乘法國郵船香巴特號啓行親友往送者頗衆云 
自费赴德留學之費昆年 
[省自治法會議之籌備]  
　　江蘇省自治法會議組織法籌備會昨日下午三時在新重慶路事務所内開第一次常駐籌備員會到者爲李味青·張芝·狄恩霖·方家珍·俞惟玨·由李君將草擬之宣言書請衆討論後略加修改即日發表文云民國十二年十二月十五十六兩日經江蘇全省縣議會開聯合大會於本省上海縣境時距憲法公布逾兩月矣大典告成會有不幸牽染時釁刺激人心相與疾首蹙額不欲聞問此亦非常之變也久之輿論督促省會提挈深明省自治法之不能依法成立共和政體恒幹奚存我各縣同人憬然興起讀一百四十一條之全文尤懍我縣議會責任之重以全省託命之省自治法其成與否縣會實肩最大之義務非本省一切法團所可等視用是提案討論全體公决與其待呼而後應不如引責以自歸我省議會我省内各法定之職業團體俊偉宏達必遠過縣會同人殆以憲典規定認縣會爲主體因而明示退讓默予鞭策正使縣會同人自悟天職之所在急起圖之不然豈有省憲之呼聲當無甚依傍之時猶爾踴躍至省自治範圍確定之日反奄奄如不欲戰乎此爲以職權　我同人且感且悚爰於縣議會師合會大會時先由到會代表推出籌備員及常駐籌備員負責籌辦依法求助於省議會及省内法定職業各團體共組織省自治法會議茲事體大前無古初所恃憲法已挈生大綱省民咸負其重任省議會曁職業法團同舟共濟尤爲明文所制定本會同人等竭其棉薄灑掃以俟高賢除憲法第一百二十六條憲法所未規定之法團選舉法另請願省議會由省法律規定外餘惟省議會及職業法團共同肩任早推代表合力進行開憲政之新紀元樹共和之眞基礎不勝激切待命之至刋布敬達無任拳拳謹合詞上陳江蘇省自治法會議組織法籌備會謹啓 
[江蘇省議員又組一政黨]  
　　定名中社 
　　東南通信社云江蘇省議會議員本分仁社·正社·兩黨團結甚固茲有一部份省議員另組政黨定名中社前日在寗廣藝街開成立大會到者張宏業·朱嘉楨·顔作賓·張援卜廣海·吳鴻璧·王浩如楊懋卿·等九人聞張宏業·顔作賓·卜廣海王浩如·楊懋卿·等六人本係正社分子現旣另組中社江蘇遂又多一政黨矣 
[縣議員應選之人數]  
　　計十九人 
　　上海縣議會議員缺額共計二十一人此次由上海·閘北引翔·蒲淞·法華·漕河涇·塘灣·三林·高行·閔行·顓橋北橋·馬橋·陳行等十四市鄕於本月十二日由各市鄕自行投票選舉十三日自行開票除馬橋鄕因投票時發生爭議迄今尚未解决報告外其他十三市鄕當選議員姓名已由各市鄕市經董會同監察員開單報請縣公署備函通知去後各當選人昨已先後函復應選者計十九人尙有二人現未確定茲將應選人姓名錄左趙葆焜·瞿德純·吳履平·夏建安·瞿德炎·楊心正·胡人鳳·李建庸·嚴汝熙·姚文枬·沈錫圭·姚明善·朱學先·楊德圻·　臨照·姚才·楊撰羣·王變功·錢梅生 
[漕河涇鄕縣選之爭議]  
　　漕河涇鄕此次舉行縣議員補選當選議員爲楊心正旋有該鄕選民張秀峯（字仰蓮）·唐敬杲（字連三）·以楊營私舞弊武斷鄕曲由來已久除依法提起選舉爭議外復具呈上海縣參事會請爲公斷當選無效茲錄其文如下 
　　呈爲當選人資格不符申請公斷無效勒還證書另行遞補事竊公民所居漕河涇鄕於本月十二日奉令補選縣議員一名於十三日開票當選人爲楊心正（即楊福元）查楊心正前曾充漕河涇鄕副經董於民國八年九月間以造漕河涇鎭西木橋呑欵舞弊被本鄕公民薛大經史夔等告發經縣署革職追繳在案核諸江蘇暫行市鄕制等十七條第一欵品行悖謬營私武斷確有實據者不得爲公民之規定該當選人楊心正已喪失當選人之資格爲此於規定時期内依據江蘇暫行縣制選舉章程第四十二條之規定申請貴會向縣署調騐關於該當選人楊心正呑欵褫職之案卷公斷楊心正之當選爲無效勒令繳還議員證書以候補當選人遞補以重選政而清庶治實爲公使謹呈上海縣參事會公鑒 
[市董事會昨日開會]  
　　上海市總董姚子讓自本月一日接辦市總董後所有會中進行各事現均逐案查明次第進行昨日午後三時姚總董邀請市董事會各董事到會聞第一次董事會討論執行各案到會者爲楊東山·顧韾一·沈潤挹·金仰蓀·朱吟江·等當由姚總董主席將市議會提交之議决案公同討論之下分别緩急依次執行以重要政而利會務至五時始行之散會云 
[法租界選舉人名册造就發表]  
　　上海泰晤士報云一九二四年法租界選舉人名册業已造就發表其所定選舉人資格爲住居法租界内年齡在二十一歲以上之納捐法人及其他外國人有下列資格之一者（甲）在法租界内有産業者（乙）在法租界内租賃房屋每月租金至少有三十兩者或租賃備有器具之房屋而每月租金至少有四十兩者（丙）居住法租界内至少三月而能證明每月有一百二十五兩之收入者 
[最近兩年工部局收稅之比較]  
　　本年共收六百餘萬兩 
　　公共租界工部局發表今年十一月份收入稅爲四十四萬四千兩比較去年加多五千兩統計本年自一月至九月總收入爲六百六十一萬九千兩比較去年同時加多六十七萬七千兩云 
[天文台發表明年日月蝕次數]  
　　上海泰晤士報云據徐家匯天文台發表之一九二四年日曆是年共有日蝕三次月蝕二次第一次月蝕在二月二十日全蝕中國可見第一次日蝕在三月五日僅蝕一部份中國不能見南極一带見之八月内共遇日月蝕三次一日將有第二次日蝕僅蝕一部份南太平洋見之中國不能見十五日將有第二次月蝕全蝕中國能見之三十日又將有第三次日蝕僅蝕一部份中國東北部及高麗日本西伯利亞一带見之又五月八日水星行過太陽面中國東北部完全見之亞歐美洲僅見其一部份按照上海時刻始於日出後半小時即上午五時十二分云 
[資遣俄難民消息]  
　　上海泰晤士報云資遣俄難民至南斯拉夫之議業由救濟俄難民顧問委員會之股員會於今日開會討論議决之後當將議案提出於委員大會倘經通過而俄難民亦願受資遣者則將請負責任之堂局協同辦理惟俄難民一方面此時似未必願受資遣昨據俄將格莱博夫氏言欲以兩小船運送三千難民其議未必可實行且船中登岸之難民完全一軍事團體一俟時機成熟即將進攻激黨云 
[東洋汽船社歸併說尚未徵實]  
　　大晚報云航業界中喧傳東洋汽船會社將歸併於日本郵船會社即於今晨在東京簽訂合同但猶未能徵實今晨詢之東洋汽船會社上海支店長淺野氏亦稱不確本埠支店從未接有總店此類消息之報告按該會社本年營業因受劇烈之競爭上半年虧蝕至日金三百萬元之譜下半年虧蝕約略等於此數其資本總額共日金三千二百萬元虧蝕若是不可謂不巨該會社共有客貨輪二十艘噸位總數在十萬以外云 
[各航商反對航政局之消息]  
　　滬上各航商現悉上海區航政局已經成立行將實施開辦紛紛出而反對出東帆船帮在滬組織航業公會昨已函請上海縣商會懇轉函上海縣公署等各機關查照保護尙有沿浦各碼頭小船帮等聞該局將次編號給發旗照徵收照費多此騷擾之舉亦極端反對連日在各處私議抵制方法欲舉行武力對待云 
[船商中亦有贊成航政局者耶]  
　　上海區航政局昨接船商散帮薛祿全·吳關金·郭金秀·朱桂泉·朱森廷·李耀亭·等聯名函稱船户等操舟爲業浮水爲家冒風險於潮流博細微之運費雖風浪不測尙有定時匪盜相執實無甯日蓋以浦江流域爲船户等生活所寄之區每於載貨傍岸之時匪類叢集勒索碼頭保險等費稍有不遂則乘機竊奪貨物雖投報官廳請緝亦無破獲之一日以致損失甚巨呼救無門因業係祖傳捨此無以謀生自聞貴局開辦以來船户等以爲保障已得天日重光翹首企望數月於茲矣何以只聞其名未見其實而浦江之害日甚一日船户等最近於洋涇等處親受不堪之需索外如日前日　港之勒索小費案廬陽公之大竊案陸家嘴徐豐年米船被刦案可謂無日無之船家此種痛苦若非專設保護機關實無消除之法想貴局爲保航而設當有考慮於此不待　述船户等實因怨恨痛苦忍無可忍爰將實况瀝陳務祈貴局速將給照保護方法宣示大衆俾趨救護之門並懇予以實現之保障使匪徒歛跡船家安寗繳相當之費亦能樂從也迫切陳詞尙希鑒採祗頌公綏 
[亞爾培路刧案盜匪拘獲]  
　　懲處有差 
　　盜匪余德生·丁守俊·胡桂生·王桂生·張尚文·等於陽曆本月二號糾黨持械同至法新租界亞爾培路錢家塘連刧韓瑞記·永興新兩烟紙店内之洋銀等物而逸茲於日前法捕房西探長戴薩克君·偵探督察長黃金榮偵得余等匿居麥底安路東新里十七號門牌妓院内故此不動聲色带同副督察員楊振富·探目任水揚·包探金九林·吳藝芳·黃芝芳·張炳成·等前往將余等五人及嫌疑人張阿福·陸阿六·包大發·王永福·等一併拘獲在余等身畔抄出白郎林手槍三支珠彈數十粒並珍珠·金表·等贓物甚夥带入捕房昨解法公堂請究經聶讞員會同法德正領事升座刑庭研訊先由西探目上堂禀明前情並將贓物呈鑒繼據英捕房探目張芝卿·華界偵探費湘舟投稱查得被告曾在英界及華界糾黨搶刦巨贓求請引渡歸案訊究又據某日本人稱商人住居閘北寳建里於日前晚間被盜匪數人到來搶去洋銀及手槍一支今獲案之第四被告即王桂生實係爲首之人請究又據原告韓瑞紀永興新兩店主投訴被搶情形詰之余等同供安徽合肥人實係在逃之俞老五糾同民人等前往原告家搶刦不諱張阿福等四人同稱民人等於前晚在野鷄妓院内狎游致被包探誤拘到案與金等素不相旘求請查察中西讞員判余等五名各押西牢五年期滿带堂再核惟德正領事在西文案單上簽判余等五名各押西牢十年期滿永遠出境張阿福等四名無干開釋余等五名准予先交英捕房包探带去訊辦後再移送華界官廳懲究判决後仍送回執行 
[昇康當刦案盜匪之研訊]  
　　本月五號夜虹口吳淞路昇康當舖被盜刦去值洋三千餘元之現洋飾物並被開槍擊斃夥友郭仰去彈傷學徒鄭壬貴報告捕房後業經特别機關華探目鍾星南·姚阿生·包探李金福·梁寳生·華長生·王長根等先後緝獲盜匪徐大扣子·陳留扣子·徐小扣子·李萬財·王有信·苗三癩子·等六人搜出原贓後手槍三支一併解送公共公廨奉飭一併押候查明澈究在案昨晨由正會審官會同英馬副領事升座第一刑庭研訊昇康當延律師上堂代表聲請澈究據西探長壳羅香與鍾探目相繼投訴此案發生後於六號夜在九江路新旅社旅館内查獲贓盜五名搜出手槍一支又於七號夜在福建路中和客棧内緝獲盜匪苗三癩子一名抄出手槍二支惟被告等在虹口一带夥刦居户多家尚須調查請爲展期研訊堂上得禀諭將被告等仍带回捕房候特别訂期研訊 
[米商請追刦案]  
　　匪徒在虹口截刦米船 
　　上海碾米公所以虹口匪徒截刦米船特函總商會請咨水巡捕房飭警偵緝函云敬啓者據敝同業益盛米廠朱安生報稱本月十七日晚有秦阿根船停泊虹口港口裝糙粳一百五十包又有徐豐年船停泊陸家嘴裝糙粳六十包不料是夜二三句鐘突來盜匪多人手執刃械聲勢汹汹上船刦去秦阿根糙粳四包又在徐豐年船刦去糙粳十六包分叫划船運載而去惟所刦之米其麻袋上均有張曉星印記爲憑當可易於查緝際此冬防該匪等胆敢聚衆行刦若不嚴予查　懲辦將來水上治安更受擾害船商營業危險堪虞爲此據情函懇貴會迅賜轉咨該管水巡捕房嚴令水巡從速偵緝務乞人贓並獲嚴行重辦以保商業而戢匪風至爲公感此上上海總商會上海機器碾米公所 
[崗警用强圖姦人婦之駭聞]  
　　白日入室∶逞兇傷人 
　　住居北鄕嚴家角之婦人陶周氏年四十歲其夫因事返江北原籍該氏與夫弟陶松郎等同居因稍有姿色爲附近崗警王夢齊所垂涏前日午後王警於服務時間突入該氏家中將該氏軋入臥室欲行非禮該氏不從王警即以所持警棍行兇毆打當爲該氏將棍奪下其時松郎回家查悉向斥王復將腰束皮带解下猛擊致傷該氏鼻樑及松郎之頭部一時四隣聞聲趕到羣抱不平協同該氏松郎將王及奪下之警棍一併押送五區警署請辦奉諭申送警察廳發交司法科訊供之下判將該巡警王夢齊先生斥革昨日午後備文飭警將王連同該氏等移送上海地方檢察廳訊辦 
[火警焚斃小孩之檢驗]  
　　西門寳隆里二十八號門牌張子青家焚斃小孩二名由二十二舖地甲報請法庭候派員詣騐地方廳車檢察長即委派張檢察官等蒞屍所相騐據該地甲金啓仁禀稱此處二十八號房屋爲販賣鷄鴨之陳姓借下嗣得樓　轉租與爲硝皮生理南京人張子青居住張共生三子一年二歲一年四歲名桃四一年六歲名桃六此次之火發生於樓下將樓梯焚斷以致桃四·桃六·兩孩不能下樓葬身火窟尚有二歲一孩幸由母抱出未遭此難但二區一分署警局根究火首則陳張互相推諉所以陳張及張妻等現在局中候示故而此刻無人到此伺候問官騐得該二孩委係被焚身死並無别故塡明屍格判令該地甲如再無人前來棺殮准報堂給棺成殮發封該地甲唯唯遵諭 
[憲兵軍服裝運來滬]  
　　滬寗鐵路昨奉交通部來電云北京憲兵司令部現有棉夾單三種軍服二千餘套又皮鞋及布鞋一千餘雙不久運到滬上請照陸軍半價收費裝運等語路局奉電後即飭車務處查照辦理矣 
[尚有本埠新聞等轉入後頁]  
 
 

Page 15

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *本埠新聞二 
[汽車碾斃婦人之慘劇]  
　　所抱小孩亦受傷 
　　昨日下午五時三十分法租界自來火街口大馬路有一年約二十餘歲之婦女抱小孩一口在馬路上行走適有某西人駕駛汽車由東往西該婦因避讓不及致被撞倒碾傷要害血肉糢糊頃刻斃命該婦所抱小孩略受微傷事後巡街捕瞥見除抄錄汽車號碼並囑坐車西人簽字放行外一面報告捕房派探將受傷小孩及尸身分别車送醫院曁同仁輔元堂候廨員蒞堂勘騐云 
[捲烟同業會議紀]  
　　本埠捲烟業公會爲續爭特稅事昨日午後三時又開全體同業會議到南北同業九十餘人陳良玉主席致開會詞並報告本外埠贊成加入本會來函及此次徵求會之經過手續議决各案如下（一）本會因入會者日益加增非推派調查員接洽不足以擴充會務當由到會代表各自担任調查職務分段徵求未到會之調查員由文書股備函催促（二）依照上届議案應開會員大會一次公决俟總商會復函到後再行登報通告（三）討論停業辦法由各職員分段向同業自願蓋章者接洽現查蓋章者已十有八九公决於停業日另推監察我人調查廠棧有無出貨一面仍向官廳呼籲希逹完美之結果云云 
[淞滬糧食維持會平價售米]  
　　歷年米價無論時值低昻節近冬至各路米客咸爭運滬銷售價目必可平穏今届冬至米市竟有漲無跌出入意外淞滬糧食維持會已由内地運到白米定於冬至節起先就新居清和坊三十八號事務所平價出售至多一斗以示限制已援案函請上海總商會轉工部局給予免捐執照以示與尋常米舖不同云 
[徵求禁止棉花攙水之意見]  
　　本埠西商因棉花攙水有害物質易於霉爛擬請麥克聶可兒與批埃斯二君轉致總商會請嚴行禁止以維棉花紡織兩業之利益等情已誌本報茲悉該會接函後曾轉函中國棉業聯合會曁華商紗廠聯合會徵求禁止棉花攙水意見擬改罰欵爲拘禁以儆效尤該會等以事關全體擬召集同業會議後再行决定 
[昨日車運之銀洋]  
　　昨午十二時許滬杭車到站同和運洋公司爲各銀行及錢莊由杭州造幣廠運來銀洋三十餘箱約計十五萬元又晚間滬寗夜車開行時大通運洋公司運往南京寳銀四十餘箱約計十二萬兩云 
[友華銀行滙市報告]  
　　昨日友華銀行滙市報告云二十倫敦大條銀價近期縮三一二五遠期一二五紐約銀價跌至六角四分倫敦紐約間滙欵落至四元三角六分半今日此間滙價掛牌英鎊縮至三先令三便士半美金縮至七十二元日金漲至六十五兩五錢餘亦隨以俱動本日市况某時中頗見平但收盤又見穏定當市况最軟之際英鎊售價不能過近期三先令三便士八七五十二月份三先令三便士七五一月份三先令二便士八七五美金最長售價近期七十二元五角十二月份七十二元一角二分半一月份七十元八角七分半至收盤時英鎊售價已各長起一二五美金長起二角五分其時日金售價十二月份六十四兩五錢一月份六十五兩二錢五分二月份六十六兩二錢五分近期滙票銀行定價英鎊三先令四便士七五美金七十四元五角一月份滙票購價英鎊三先令四便士美金七十三元遠期滙票購價英鎊三先令三便士美金七十二元佛郎滙票購價近期一四四○枚一月份一四三○枚遠期一四二○枚昨日倫敦銀市中國售出印度購進市况收盤穏定紐約銀市亦穏定 
[上海商業市况彙錄]  
　　金融 
　　昨日早市銀幣市價爲七錢二分一釐七毫半午市收盤價七錢二一釐五較上日大二毫半交通銀行由杭州運來洋十二萬元又中國由杭州運來洋十六萬元中國由南京運來洋十二萬元各莊裝往奉天洋二十萬元又裝往蘇州洋十萬元又裝往常州洋七萬元 
　　銀拆上午早市息價三錢九分午市收盤價三錢八分較上日小去四分滙豐銀行收欵五十萬兩麥加利道勝正金大通友華等收欵四十萬兩中國裝往南京現銀七萬兩交通裝往杭州大條二百條大條烊出現銀四十五萬入庫 
　　昨晚止各銀行查倉庫存現銀一千三百十九萬兩現洋二千五百九十二萬元大條二千零五十三條日本銀洋一百九十三萬元各莊存現銀一百五十萬兩現洋四百零五萬元 
[公債票]  
　　昨（二十一日）各種公債市况平平票價無暴變結果現票大都趨漲期貨均見鬆動金融大票現貨開盤七十二元三角此後緣進出交易相等市價漲落祗在二角以内收盤七十二元二角比前日漲高一角五分五年大票僅午刻做開一盤價計五十七元半比前日大九角後市未有交易七年長期前市由四十八元四角高至四十九元市面堅穏整理七釐午刻略有交易價計六十元比前日好起九角償還八釐開盤即改高至十六元其後現貨之收進者非常踴躍故市價步步改大最後爲十六元九角較日前纍漲二元七角如斯提漲出人意料之外整六現貨祗午刻做出一盤計價五十元零六角較前日縮小一角金融十二月期貨全市成交價常在六十八元三五角之間收盤六十八元四角較前日小三角五分元月期交易清淡市價亦無重要上落收市六十九元二角計小一角五分二月期結果比前日小一角收盤價爲六十九元九角五分整六十二月期貨銷路平常市面平疲收盤五十元六角計小二角元月期初時交易價每盤均爲五十一元半收盤始改小一角比前日綜跌一角半二月期結果比前日小一角價計五十一元九角五分云 
[國内滙兌]  
　　昨（二十一日）國内滙兌據上海銀行公會報告各埠匯貼水漲落不多其中祗京津比前日改大一元七角五分計北京銀元每千元貼五元二角五分天津計一千零四元二角半銀滙各無改變計天津行化仍爲一千零陸十兩北京公法計一千零五十二兩漢口洋例亦無增减價爲一千零三十一兩半銀元則提高五角爲一千零九元七角五分濟青兩埠自五號通滙後至今並無銀洋滙寄迨昨日始稍有需要濟南濟平價計一千零四十六兩二錢半銀元爲一千零十元青島膠足爲一千零六十七兩銀元計一千　七元五角其滙價計銀滙稍漲洋滙略跌此外各處滙貼水依然不動云 
[金市與滙價]  
　　昨日星期五大條銀來電近期又縮去三一二五遠期縮一二五二月份標金開盤三百二十一兩八錢較之上日收盤小去三錢後又高至三百二十二兩嗣因賣者衆多故標金在未開先令時小至三百二十一兩三錢先令揭曉縮半辦士餘如印滙小三羅比七五法滙小十五法郎美滙小一元東滙大七五嗬匯小二盾新滙大一分斯時標金爲三百二十一兩五六錢各滙市况初開時惟美匯與上日相等先令及東滙較之爲軟銀行賣出元月份先令價三先令二辦士八七五買進三先令三辦士又賣出元月份美滙價七十元○七五買進七十一元又賣出元月份東滙價六錢五分六二五買進六錢五分三七五惟因當時人心不甚堅固所以標金祗高至三百二十一兩七錢嗣後市况轉平銀行賣出元月份先令價三先令二辦士九三七五至三先令三辦士○六二五買進價爲三先令三辦士○六二五至三先令三辦士一二五又賣出元月份美滙價七十元○八七五至七十一元買進七十一元一二五至七十一元二五又賣出元月份東滙價六錢五分半至六錢五分三七五買進六錢五分二五至六錢五分一二五以致標金最小直跌至三百二十兩○一錢爲全市最小價以致市况仍復回軟銀行賣出元月份先令價三先令二辦士九三七五買進三先令三辦士○六二五又賣出元月份美滙價七十元○八七五買進七十一元一二五又賣出元月份東滙價六錢五分半買進六錢五分二五因此人心驟好標金遂漲至三百二十一兩九錢至收盤時市况尤軟各滙市價與初開盤相同然買者異常暢旺標金最高高至三百二十三兩爲全市之最高價後爲三百二十二兩六錢收盤掉期因標金步高所以空頭貼進祗一兩五錢之左右午後標金開盤三百二十二兩五錢小至三百二十二兩三錢先令弗動標金爲三百二十二兩六錢各滙市况仍與上午開收盤相同斯時標金爲三百二十二兩八錢移時先令及美匯與前相仿惟東滙略鬆銀行賣出元月份東匯價六錢五分半買進六錢五分二五所以標金小至三百二十二兩二三錢嗣後市况均轉平狀銀行賣出元月份先令價三先令二辦士九三七五買進三先令三辦士又賣出元月份美滙價七十元○八七五買進七十一元一二五又賣出元月份東匯價六錢五分三七五買進六錢五分一二五標金又跌至三百二十一兩四錢旋因稍有買者故又回好至三百二十一兩八錢後至收盤時銀行賣出元月份先令價三先令三辦士買進三先令三辦士○六二五又賣出元月份美匯價七十一元買進七十一元二五又賣出元月份東匯價六錢五分二五買進六錢五分是以標金賣出者轉盛價小至三百二十一兩後爲三百二十一兩二錢收盤計全市標金最高低相差計爲二兩九錢其收盤價較上日收盤祗小三錢掉期後市稍爲見大計做過二兩八錢云 
[絲市]  
　　昨日洋莊絲交依然不暢惟廠絲現期美莊略有需胃然以價格問題談判不易接近交易遂致停頓七里干經亦以海外來價過小以致猶未就範惟下等大經昨市法莊續有需要購進公馬牌三十担價呈堅定四川黃經僅上等揚返成交二十担價較前跌三百兩八繭灰經上等期貨美日各莊迄無銷路惟陳貨二號及中身絲法莊成交十五担絲價均較市低小十餘兩云 
[紗花]  
　　昨日星期五棉紗交易尙稱熱閙綜核天津江西汕頭漢口蕪湖野鷄烟囊等帮成交本紗四百餘包日紗一千二百包公會小包未有售出本紗日紗市價較前盤略軟二錢五交易所之標準紗價較上日小去一二錢不等三品紗上午大阪電報無甚上落下午收盤來電小去日幣二元數角美棉電報現期漲十五個磅音遠期漲七個磅音印度孟買花電報朋搿而無升降奥浮辣漲兩羅比白洛處漲一羅比廠家祗有厚生紗廠開出十支雙喜一百包價一百五十九兩五錢扣拥本月期其餘各廠皆未開出云 
　　昨日棉業交易所通州棉花標準紗價近遠期各小去一二錢本紗無甚升降據紗廠聯合會報告怡和洋行買進西一二月份送廠陜西花一千件價四十六兩又買進西一月份送　太倉花一千五百擔價四十六兩五錢束棉洋行買進現貨棧交鄭州粗絨花二百件價四十二兩五錢又買進現貨棧交陜西花一百件價四十四兩二錢五又買鄭州細絨花二百七十件價四十四兩又買現貨抵解内外廠陜西花三百件價四十四兩七錢五 
[携带僞銀洋赴通混用之查獲]  
　　並破獲閘北私　機關　 
　　南通州人顧三昨日由滬搭乘大吉輪船回里開行時被淞滬警察水巡隊見其形色倉皇搜其所带行李在皮夾内搜出紛質大洋十七元小洋二百八十五角又在蒲包内查獲鉛角八百八十二角詰據承認带往通州混用當即带隊轉解到廳經司法科訊據顧三供稱此項鉛盾大小洋元係向閘北某處購來以銀洋三角易換鉛洋一元其鉛盾小洋亦以銀洋三角調換假角十一枚等語當以安關僞造國幣特派偵探丁長順·朱寳大·等前往閘北姚家石橋如意里内搜出私造鉛角之器具並電筒鉛粉等物並拘獲陸頌仁·婦人陳吳氏·二名口一併解　訊究 
[冬至節路局給假]  
　　滬寗滬杭甬兩路局昨日發出通告云本月二十四日係冬至節二十五二十六兩日係耶穌聖誕節本路各處寫字間均停止辦公藉伸慶祝惟車務處各公事房每日早晨須到一人以便辦理緊急事務云 
[冬節官署停止辦公]  
　　明日爲長至令節又逢冬節上海地方審檢兩廳沈·車·兩廳長對於是日均遵例停止辦公一天仰刑民訴訟人等一體遵照而上海縣公署沈知事亦諭令給假一天云 
[美專校之十二週年紀念]  
　　上海美術專門學校昨日爲創立十二週年紀念之日照例放假一日并於上午十時在徐家滙路口等一院大禮堂齊集敎員學生四百餘人舉行慶祝紀念首由敎員潘伯英奏梵啞鈴次對國旗行禮次該校校長劉海栗演講略言該校對於我國藝術之關係後述學校經過之歷史以及十三年度之進行計劃云次由西洋畫科主任王濟遠·高等師範科主任俞寄凡·及敎員汪亞塵薛演中等先後登臺演講均屬慶祝學校及勉勵同學之語說畢奏樂散會已逾十二時矣 
[過犯糾黨攔刦之判押]  
　　前晚有一日本人乘坐黃包車經過虹口閔行路被浦東人陳阿根糾黨攔住指該日人带有嗎啡强行搜索車夫劉振華覩况突圍而出大聲呼喊由包探范德孚聞警追來將陳拘獲餘被逃去昨晨解送公共公廨由西探目康仇上堂稟稱查得被告前因迭次犯案均經公堂懲辦並逐出租界此次潛回又復糾黨攔刦應請嚴辦云云旋由該日人及劉振華分别上堂證明當時情狀而陳阿根則請賚美律師辯護承認前在租界犯案屬實惟以其現已改過在浦東香烟廠爲工頭並否認糾黨攔路搜索一切事實李襄讞核供以陳旣係過犯復敢糾黨非法搜檢行人應予重懲判押西牢五年期滿再核而陪審之英韋副領事則判被告監禁七年云 
[敎育局調查各校狀况]  
　　上海縣敎育局昨致本埠各學校函略謂十一年度敎育狀况現在開始蒐集附上表格一紙請即按欵塡入送交本局云云 
[法華鄕改選議員之糾葛]  
　　法華鄕改選議員定昨日（陰曆十四日）爲乙級選民投票之期詎鄕董李鴻翥與前董楊某朋比將該鄕五圖十八圖等甲乙級選民投票證全數扣留意圖壟斷包投爲楊某當選新董地步各選民以若輩公然舞弊大爲反對遂紛紛向鄕分所索取投票證至下午五時仍未發出因無結果而散 
[昨午北香粉弄大警]  
　　昨午北香粉弄南福興里口忽告火警嗣經救火會消防隊員各带救火器具駕駛汽車馳往以皮带汲水澆滅燬去該里口左首第一家雉妓院及該院左隣銅匠作與老申和女科醫室等房屋三幢起火原因則係雉妓院中人炊午膳不傎遺火於床帳上致肇焚如事後該管老閘捕房深恐尙有别情立飭中西包探到塲調查以憑復核　 
[復旦大學學心理學系近訊]  
　　上海巨商郭輔庭及其父子彬君均熱心敎育而對於科學方面尤贊助促勵不遺餘力近又慨捐鉅欵於復旦大學心理學系圖書室數近萬元而尤以輔庭捐助者爲多聞該系全體學生已議决將命名該圖書室爲輔庭圖書室以楊美德而誌不忘云 
[敬廳招領女孩]  
　　淞滬警察廳昨收有女孩楊桂英一名年八歲住松江楊家塘圓臉海髮梳雙小辦着青花緞棉襖白洋縐褲罩内穿花條布棉褲襖白洋襪子破布鞋手携洋磁水壺在城内沉香閣二區一分駐所地方遺失於二十日到廳現留養新普育堂該孩自稱伊父楊甫昌在楊家塘種地今隨伊母顧氏索賬來申住姐丈王某家姐夫在火車上作事今到街上買老酒不知歸途是以迷誤云現由該廳印登傳單招家屬前往認領 
[扭控挾嫌縱火]  
　　廣東婦人陳周氏住居閘北虬港橋松柏里内前晚扭甬人林三福至五區一分所控稱林因迭次圖竊未遂膽敢深夜前來縱火洩盆等情經干署昌研訊一過判解　廳司法科轉解地檢廳究辦 
[房東房客口角之交涉案]  
　　住居虬江路煊明里六百六十六號徐桂記樓上之葡民白苪多因事與二房東徐姓口角禀由駐滬葡總領事函請交涉公署轉函警廳保護相機制止以免糾紛聞許特派交涉員已函淞滬警察廳長查明酌辦見復云 
[洞庭東山同鄕會請緝盗匪之復音]  
　　洞庭東山旅滬同鄕會前因蘇垣永和莊船行經本山黃楊灣（水警七隊轄境被盜曰日搶刦曾經朱會長函請水警廳派艦巡緝在案昨接趙廳長復函略開所請派船二艘駛赴黃楊灣莊子橋巡護一節已飭第七隊遵辦矣特復云 
[南碼頭有志里刦案]  
　　南碼頭有志里二弄第六家某姓祗一婦人在内工作昨日午後五時許突有匪徒四五人身穿大衣侵入强刦搶去該婦手上金鐲一對計重四兩四錢又金押髮鷄心簪二支計重一兩又金戒一枚重四錢五分又嵌　金戒一枚當投該管一區分所請緝警廰偵緝隊郝隊長訪聞後立飭偵探朱寳森·姚福祥·丁寳山·等飛往查緝務獲解辦云 
[炭船在張家浜被刼]  
　　船户周兆林昨日承裝横山洋行之炭停泊浦東張家浜口浦邊下午一時許突來江北口音之碼頭匪徒十餘人駕駛划船躍登炭船攫取炭物經船夥等上前喝阻若輩恃其人多即將船夥等毆打受傷船夥某甲跌落水中幾遭溺斃幸經巡捕捐船經過若輩見勢不佳始行逃散事後由該船户投報水巡隊請求飭緝 
[盜匪湯錫鑄監禁二年]  
　　公共租界阿拉白斯脫路二十二號門牌謝秉衡家於本年正月二十二號夜被盜持械入室刦去值洋二千餘元之衣飾現洋一案業經捕房拿獲盜匪陳老四·湯錫林·孫子安等解奉公共公廨訊實分别押辦茲經新閘捕房包探目邵和鈞偵悉揚州人湯錫　（即在押盜匪湯錫林之弟）與本案有關將湯拘解公廨奉飭押候訊究在案昨晨由廨提訊即據中西包探投訴被告已在捕房供認與在押之陳老四等及在逃之張文祥等同往搶刦謝姓事主分得贓洋一百二十元即逃回原籍贓洋用盡後復來滬上將其拿獲言至此將所錄中西文供單呈案請察經關讞員與英馬副領事察閱一過詰問被告爾在捕房所供是否確實被告答稱所供實情遂奉堂上宣判湯錫　押西牢二年示儆 
[躍電車碾斷一腿]  
　　七路電車於昨日下午二時許駛經北浙江路海寗路口有搭客楊松　中途躍下被電車碾斷一腿血流如注當經巡捕車送同仁醫院醫治 
[汽車傷人三則]  
　　庽居馬立師路馬德里六十五號門牌之鮑萃文昨日上午十時許在長浜路行走被汽車撞倒腿足受傷由法捕房三百四十一號華捕前來带汽車入捕房請究捕頭諭着送受傷人往仁濟醫院醫治再核又有某號汽車於昨日下午二時許駛經南京路撞倒修馬路小工江北人陶小三子·馬小和尙·盛應之·各傷腿足頭臂等處由老閘捕房四百七十一號印捕到來送入仁濟醫院醫治一面將汽車號碼抄錄呈報捕頭候示又有天津人雪裕成昨日下午三時許行經新閘路被汽車撞倒　傷頭部血流被面由新部捕房六百四十號華捕抄錄汽車號碼另雇車送受傷人往仁濟醫院醫治一面歸報捕頭請究 
[一週間之車輛違章案]  
　　前日下午公共公廨事務公堂開庭傳訊車輛違章案除改期與註銷者不計外被罰四十九起誌之於下徐鴻江罰洋二十元王阿二罰十五元童阿三·劉仁發·朱根發·陸阿亭·徐阿春·曹阿林·沈阿發·岳小娘·毛維中·徐文良·姚秀清·楊百勳各罰十元陳榮昌罰八元沈金木·吳成堯·江賣才·吳長茂·胡玉堂·熊小狗·姚阿三·各罰五元季福根·顧阿狗·通商汽車公司·朱順發·陸阿東·彭福生·黃阿林·孫根生·徐阿六·劉才生·張炳生·張尙林·朱連道·彭連生·各罰三元·陳阿郎·郭阿寳·金阿根·居阿三·蔡阿四·沈阿瑞·張阿林·鄭路子·各罰兩元顧阿土·徐長安·楊德雨·周福記·徐阿金·各罰一元均着充公 
[扭控姦佔妻子]  
　　局門路五十六號成衣店主須乾生妻須唐氏今年二十六歲不守婦道本月初一日背夫私奔無踪直至昨晨須乾生始知伊妻遭周杏林姦佔在日暉橋地方報告二區警局協警往將該氏及周一併拘送法庭究辦 
[請求離異之核准]  
　　張福根前延嚴復律師代表投法公堂控妻子張季氏不守婦道請求准予離異等情奉諭下堂諭飭遵在案昨經中西讞員商明堂諭判以訊得此案被告確係不守婦道經刑事堂期判押三個月在案原告請求離婚准如所請堂費歸被告負擔 
[股東糾葛聽候再核]  
　　大新公司主唐維生前延逹商律師代表投法公堂探東方皮毛公司買辦嚴汝霖·股東糾葛一案昨又傳訊先由見証胡君期稱商人在益昌錢莊爲協理於本年四月間由嚴汝霖介紹與大新公司往來當由嚴在東方皮毛公司付與商人大新公司主唐維生股本鈔票洋三千元後由大新公司股東李貴友俞星耀兩人交付商人股本各三千元之支票兩紙當由嚴汝霖及李·俞·兩人向商人言稱因與大新公司往來除九千元外最多透支一萬元當時雖由嚴汝霖介紹不過口頭介紹難以負責嗣後由大新公司夥吳春生到來報告謂大新公司不能支持故此商人止付欵項等語訊至此達商律師稱請求向嚴汝霖詢問伊是否益昌莊之股東嚴答是叉據見証俞星耀稱商人係西洋藉今日因証人地位故到案作證商人與嚴素識前由唐維生開辦大新公司要與嚴接洽故向商人取去卡片一紙當時商人亦交出資本三千元派人送至東方公司因大新公司招牌懇在東方公司門前故將欵送至東方公司等詞陳讞員商之法總領事韋君判退去聽候再核 
[許交涉員移居]  
　　新西區交涉公署正屋大洋樓將次落成許交涉員定陽曆元旦後將各科一律遷入惟其眷屬向居洋務局署内刻聞許君已經租定法租界霞飛路霞飛苍前年丁氏所建特别别墅中二號住宅業於日昨遷居入宅中西人士紛往道賀云 
[請禁向船户勒收規費]  
　　滬南工巡捐局姚局長近據承辦船隻稅商人呈稱近來有人自稱船業公所名義刋發免費執照分向日暉港蒲肇河斜橋陸家浜等處所泊船隻按船給照外仍勒收規費大者一元小者四五角一般船户誤爲船捐被勒照費後船捐反致落空情同冐騙實於稅務有碍請爲查核辦理等由當即　情呈請何護軍使令飭水陸警區一體查辦矣 
[烟案併紀]  
　　福州路老鹿嗚九江路南方兩家旅館均因備設烟具容留寓客吸食鴉片烟被老閘捕房包探孔　平·周桂生等查　以其違章於昨將老鹿嗚内之秦增厚·南方内之惠積瑞·併傳至公共公廨經中西官訊明判各罰洋二十五元充公烟具銷燬又朱靄人即安仁）因在勞合路四十九號屋内開設燕子窠被捕查獲於昨將朱拘解公廨朱延律師許理到堂辯護否認開設燕子窠並以被告在造幣廠爲監察員係體面商人云云問官核供以朱故違禁令判罰洋五十元充公烟杆銷燬 
[竊案拘究併錄]  
　　杭州人李阿炳昨在吳淞路串同在逃之陳寳貴摸竊行人林逸仁衣袋内皮夾一只潛逃由捕查見將李追獲拘入捕房稟候核辦又袁春華昨在楊樹浦路三十七號門牌鐵廠内竊物當被西人瞥見用電話報告捕房派探劉向軒往將人贓拘入捕房押候解究 
[公共公廨訊案彙錄]  
　　昨日公共公廨訊理之民事訟案併誌於下㈠傳金春等延海德禮律師訴馬春山·王小毛合夥營業糾葛案堂諭飭傳被告等於七日内到案將訴狀第一欵聲明再核㈡李興記訴恒豐布廠欠貨欵案堂諭原告先具一百元結將被告店内貨物生財發封再核㈢裘子恰訴洪佩卿等不理押欵案第二被告洪錫卿延慕思律師到堂聲明對於本案解除責任堂諭被告不到原告呈出抵押據及信據證明屬實應判令償還原告銀一萬五千兩並利息否則將抵押道契地畝管業並有權過户變賣塗銷抵押據一紙洪姓致原告信一紙均附卷洪錫卿註銷㈣高欣榮訴蔡達生欠欵案堂諭蔡達生抗傳不到候核㈤陳黃氏訴許三寳等欠惜洋案堂諭着原告探明各被告住址具報再予飭傳到案提前審理㈥裕隆榮漆號延張嘉惠律師訴顧新記欠貨洋案堂諭被告不到原告呈出賬簿證明欠數屬實應判令被告償還原告洋二百二十九元並堂費飭被告到案交保㈦婦人顧秀韻訴何椿林離婚案堂諭本件起訴不合法註銷㈧婦人簡潘杏濃聲請給諭執管其故夫簡照南遺産案堂諭登報期滿無人來案反對應給諭管理遺産報紙附卷㈨平吉甫等爲中國出口交易所請求清理案堂諭准聲請人請求派薛邁羅爲本案清理員着管理一切財産簿據等件此諭㈩渭源莊訴嚴時詳欠押欵銀案堂諭改期再核㈩㈠吳洽昌漆作訴王耀卿欠油漆工洋案堂諭候移傳戚紀林到案再行核辦㈩㈡朱錦江訴錢餘三欠洋案堂諭改期 
 
 

Page 16

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *   
 
 

Page 17

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *本埠新聞三 
[楊慶和廣製禮品]  
　　　河南路棋盤街北首·楊慶和發記銀樓所製金銀物品甚爲精妙該號因西節冬至伊　特製造各種金銀禮品器件陳列甚多玲瓏精巧頗合時需日來往購者頗形熱圖云 
[耶誔禮品中之玩具]  
　　南京路中德商店以耶誕已近特將新到之大批玩具陳列櫥窗琳琅滿目美不勝收内中有汽機商船多隻各種機件與眞者無異並裝氣鍋用火酒將水煮沸即能行動定價每隻十三元半此外尙有大批電氣火車精巧玲瓏饋送兒童頗爲合宜云 
[國貨會中榮興廉售火球]  
　　閘北香山路榮興火球公司專製引火球以應家常日用之需發行以來頗受用户歡迎市民大會於本月二十二日至二十四日假寗波同鄕會舉行提倡國貨大會三天該公司新發明之引火球亦陳設國貨會中並减價出售照碼八折云 
[冠生園新增廣式糖果]  
　　九畝地冠生園自改組有限公司後營業方面進行頗力近新添廣式糖果部出品有蓮子糖·橘子糖·嫩藕糖·嫩　糖等十餘種鮮明甘美現已大批運往天津·漢口·及仁川各埠云 
[新民公司糖果贈彩]  
　　法租界霞飛路一五九號·新民糖菓公司因現届冬至特減價贈彩凡購滿五角者得抽取一紙昨有陳君抽得該號特贈湘綉鏡架一座云 
[元元優待券半月後滿期]  
　　南京路山東路口·元元帽莊今年正式開幕時所發優待券本定陰曆十一月杪終止過期即行作廢現計祇有所發五份之一優待券未來購貨决至陰曆月杪終止收受并聞該莊新出機製七色印花帽籠業已製成如購帽子每只加洋三角云 
[張順興北號設廉價部]  
　　浙江路寗波路口渭水坊·張順興翻鞋莊今年創製新式鞋樣以來營業甚旺近届西節號主張順泉特在北浙江路橋左北號設廉價部將各式皮鞋呢鞋緞鞋廉價出售南鞋專重新式鞋樣云 
[美豐號運到新貨]  
　　南京路抛球塲美豐洋貨號新近由英運到大帮車毯每條祇售四元二角半水浪駱駝絨毯每條十三元五角至十五元哈德門牌眞絲絨帽每頂十元五角超等眞絲絨帽每頂十一元蜜蜂牌毛絨線每足磅二元六角其他若呢絨嗶嘰直貢呢之類售價俱廉云 
[朋壽堂第二次宰鹿]  
　　小西門壽堂開幕已兩星期前日二次宰鹿製合全鹿丸該堂並出有人參再造丸云 
[愛國公司新出玩具]  
　　浙江路厦門路愛國玩具公司新出玩具百餘種玲瓏堅固駕舶來貨而上之取價亦廉每洋一元可購十件云 
[出版界消息]  
　　商務印書館新出版英文會話範本一書係王步賢君所著内容如英語之運用及問答之變化無不分門别類詳載靡遣頗合學校課本·及自修之用聞本埠青年會日夜校於下學期起採爲課本云 
[蓮花落之新評]  
　　商務印書館影片部所攝之新影片「蓮花落」開映於六馬路之申江大戲院者多日余曾往觀焉此片之光　與該所前攝之「荒山得金」相比確已進步不少全劇結搆頗佳其佈景服裝尙稱適宜諸演員亦能各　其責任堪爲此片生色 
　　第一本中鄭元和有志來滬求學有友人樂道德爲伴元和之母初屢尼其子之行後以樂道德少年老成遂許動身並出其私蓄授之命其在外不必苦刻此幕表演慈母愛子情深尚覺入理扮母者爲先施樂園演女子新劇之人物故做作未免過分元和赴滬之議方决入内整理行李片刻即有脚夫取行李而出此處係怕煩失實應加入一幕在臥室整理行裝之情形第二本樂道德與元和乘輪抵滬宿於旅館不久即出游大世界與名妓李亞仙遇一見傾心尾至其家惜旅館賬房間之佈置太形簡單房間内佈置亦極簡陋所用茶杯確係小飯碗豈設備不週乎大世界内游客僅有元和亞仙等四人此處亦覺失實該館辦事員工人衆多何不在星期日上午同往大世界一攝則此幕可形熱閙矣李亞仙係滬上名妓門首豈有不懸名牌之理第六本標題爲思夫成疾似覺不通因元和爲亞仙之知已尙無夫婦之稱也第四本中元和携亞仙等游覽滬上景色歷歷在目此片在外埠開映可使未到上海之人士展覽海上風光亦此片佳點之一 
　　第七本鄭公弼携僕來滬尋子寓於愛多亞路華通小客棧滬上旅館衆多公弼非無餞者伺寓此處乞兒張立即扮樂道德之某君所扮何人才之如此缺乏耶敎歌一幕頗覺有味亦全片精華之處至鄭公弼在華通客棧打子一段表情極佳元和死後公弼即命張千葉諸荒郊此情現時代論似甚不通因人命案重豈可不報官騐能棄屍而了事乎元和在街高唱蓮花落亞仙命婢一尋即獲未免太易幸相見時之表情尚佳惟元和應有一番陳述此處未曾演出亦一缺點葛太太之一舉一動頗入情入理行畢業禮之一幕係在聖約翰大學所攝實地寫眞亦罕見之佳點耳（引之） 
[記愛普廬之勸戒鴉片電影（三）]  
　　劇情大致演一能幹律師名麥克福倫者嘗爲一烟癖之竊兒辯護得免入獄後麥克福倫以用腦過度不克辦事時適有一無辜少年爲人誣指殺人犯非麥克福倫爲之辯護必將寃死以是麥急欲治其腦病俾得處理此案詎呼至之醫士謂非打嗎啡針不能使此病即愈麥以利害相關卒用之於是即成習慣後爲其妻偵悉乃極力勸其戒除與之蟄居海濱小蘆中使麥不能得購嗎啡起初數日麥舊病復發狂易如癎屢欲購用嗎啡針則以遠隔市廛苦無可得積久稍覺可耐方私心慶幸而私販毒物者忽遺人送嗎啡針至麥獲得後故態復萌其妻見而大憤乘其窺望之時佯作食毒物狀麥於是大驚其妻曰余已無望故不欲生矣從此麥即立志戒毒竟得脫癮時竊兒已爲汽車夫知販土着領害人之深而又得身遙法外因恨之齒骨一日販土首領忽雇其車竊兒即加速率猛向火車路急駛致被火車所撞則已身受重傷而販土首領即此畢命其中又有一段演一青年寡婦自夫死後亦染嗎啡毒婦有一兒尙在襁褓之時婦出外時即以之託於其母母又老愚育兒無方幾使此兒夭折幸得律師夫人之助將少婦送諸醫院診治仍得成一良婦云（文）（完） 
[省敎育會審定「孤兒救祖記」]  
　　江蘇省敎育會電影委員會於昨日下午開會討論明星影片公司新攝之孤兒救祖記影片結果認該片爲完善之片茲將致該公司函錄下啓者此次貴公司試演新攝之孤兒救祖記業經本會委員前往審閱此片取情極適國情並合敎育原理除片中小疵均經而告並抄本日議案外如經照辦即可認爲審定請於影片上加入江蘇省敎育會電影審閱會審定字樣以寓本會表揚之意云云 
 
 

Page 18

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *[耶誕新訊]  
　　童子四育養成團開慶祝會本埠青年會學生科幹事鮑九思的組織之各小學四育養成團定於本月二十三號下午二時在該會殉道堂開聖誕慶祝會秩序爲北區公學女生表情舞民福學校唱歌演說民國公學雙簧滑稽談聖保羅學校短劇滬北公學灘簧金陵同學會第一公學拳術幻術尚有聖誕翁及形片節目共有十餘種並請名人演講聖誕眞義云 
　　廣東浸信會將舉行祝賀會北四川路白保羅路廣東浸信會定於本月二十五日上午十時開慶祝耶誕會云 
[學務叢載]  
　　上海女學游藝會南成都路上海學·及男學部爲籌欵擴充校務起見由學生自治會發起擬於陰曆十一月二十九日假丹桂第一台開游藝大會節目甚多届時必有一番盛况云 
　　華民舉行進德會愛文義路張家宅景福里華民學校於前日上午九時行兒童進德會新職員就職禮首由主席報告開會宗旨次來賓朱睿豐·李賢堯君相繼演說末餘興散會時已十二句矣 
　　漢口路商校章程漢口路商業義務夜校章程如下㈠總則定名·本校爲漢口路商界聯合會所設故名漢口路商業義務夜校宗旨·本校以灌輸商界應用新知識爲宗旨校址·本校暫設漢口路萬鑫昌珠號内㈡細則學額·暫定五十名正科二十名預科三十名課程·（英文科）讀本·文法·會語·尺牘·繙譯（中文科）國文·尺牘·商業·簿記·作文（算術科）珠算·筆算入學·凡品性端正有志入學者均得報名入學須由本路會員或商號介紹納費·學費免收每月祇收書籍費大洋三角報名時須繳保證金洋一元滿一學期發還如半途中止充作本校經費時間·每晚八時至十時止休假·除星期暑假年假照例停課外每逢節日酌予休息畢業·預料二年正科三年學期終結及格者給以證書獎勵學期考試及畢業時名列優等者給以獎品以資鼓勵㈢附則修改·本章程如有未盡善之處得隨時修改以期完善 
　　滬海商專辦義校閘北寳通路滬海商業專門學校學生對於社會服務夙具熱忱現特發起創辦貧兒義務夜學一所由學生擔任義務敎授經費亦由該校學生捐助以普及敎育爲目的俾貧兒不致失學學費免收月内即可成立云 
[球戰歡聲]  
　　籃球白保羅路廣東浸信會所辦崇德女子中學現定於禮拜六（即二十二號）下午二時在該校操塲與滬梅蘭芳之又一『麻姑獻壽』 
江大學女生比賽籃球云 
　　日昨下午四時許昌世中學與上海青年會日校星隊作籃球比賽公正人爲刁君慶歡上半時三十四與十一之比下半時二十與十之比結果五十四與二十一之比勝屬昌世云 
　　足球斜橋公共體育塲足球隊博愛組明日上午九時起與南華學校作友誼之比賽下午一時至三時樂羣組與英國水手比賽三時至五時共和組與震旦比賽云 
[笑舞台新排之劇將開演]  
　　笑舞台新編艶情偵探新戲「ＫＫ女士」一齣其内容已略誌本報該劇内有戲中串戲冶兒·无能·方朔·合串「滑稽空城計」情納·有文·合串「新拾黃金」天人·志遠·楚蓀·合串京劇並有拉梵亞令唱外國歌等新游藝刻已排練純熟定於下星期二晚開演云 
[梅蘭芳之「金雀記」]  
　　余於十二夕往共舞台觀劇入園時小桂花正演查頭關此劇所觀者旦角旗裝之姿勢與丑角之打諢飾劉秀之小生備員而已演旗裝戲有二要訣腰欲挺步要闊昔年以寳琴怡雲爲最擅長近則瑤卿獨步小桂花於旗裝做派頗有揣摩微嫌白口不類亟須平日留心體察旗婦之言談吐屬自無不得之理 
　　次劇周端安郝壽臣連環套通體俱佳所不如小樓者接詔跑塲欠一迴馬勢謝彭公連請三安嫌太急促又雙眸時常凝閉似學小樓但小樓出於自然此則未免作態耳拜山時兩人白口俱犀利緊凑壽臣之竇二墩雖爲盜首仍不失英雄本來面目演來處處有精彩再次王鳳卿之硃砂痣以頂板之「我救你急」一段爲最出色壓軸言菊朋打鼓駡曹聽客多注意陳彦衡之胡琴拉夜深沉牌子時但聞琴聲鼓聲與台下拍掌聲和成一片矣 
　　大軸畹華之崑曲金雀記上塲連演覓花·庵會·喬酷·醉圓四齣戲情細緻而畹華設來亦極熨貼喬醋者非眞醋也每見有演是劇聲色俱厲似動眞醋則去題萬里畹華之妙處似嗔非怒認題極眞「金雀當年婚訂得諧雙姓綰紅絲牽締盟我和你鴛侶交頸蓮枝同柄」一段連做带唱極風流藴藉之致至足觀也（老拙） 
[集會表]  
　　陽曆本月時間　地點　召集者　事由 
　　廿二日至廿三日下午　法租界大自嗚鐘　法工局董事會　兒童玩具展覽會 
　　廿二日至廿四日　西藏路寗波同鄕會　對日外交市民大會　提倡國貨大會 
　　廿二日晚　武昌路　上海中國機器工會　聯席會議 
　　廿二日晚七時　南京路巴利西菜社　　　書院校友會　年　　餐會 
　　廿三日晚七時　徐家滙　南洋大學　英譜比　會 
　　廿七日　山東路　山東路商　會　常會 
　　廿五日　新舞台　上海童子軍聯合會　　　會 
　　廿五日下午一時　中央大會堂　上海中國機器工會　成立大會 
　　廿五日下午二時半　四川路中國青年會　上海中國學校青年會聯合會　音樂大會 
　　廿五日下午四時　租界納稅華人會　租界納稅華人　理事會 
[今日天陰而寒]  
　　徐家匯天文台昨日午四時三十分氣象預報云天陰而寒北方海濱有强烈之北風南方海濱時令風亦漸加强日本海内天氣惡劣喀羅林羣島之低壓將至菲列濱之門得拿島本埠温度在下午三時前之二十四小時内最高五六·七最低四一·七去年今日最高五五·九最低三五·四 
 
 

Page 19

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *常識 
常談 
[民意與憲法] [  覺]  
　　自北京憲法公布以來頗引起熱心政治者之研究自南下議員聲明憲法之草案非出於賄選議員之手於是賄選爲一事公布憲法爲一事正確之輿論已不復併爲一談而國民公意乃漸有取决投票以承認憲法之傾向 
　　余以爲國民在取决投票之先當人人將憲法條文加以精密之考慮其勝於臨時約法者何在其他日之必應修改者何在其現時之確可實行者何在必先一一了然於胸而後能各盡其對於國家之責任若以爲衆人皆曰可以承認而我亦姑投票承認之前憲法中雖有至精之條文而國民究無從享受其實益是故國民而欲盡其對國家之責任者在今日之急務固必自熟觀憲法條文始矣 
衛生 
[維他命之分類] [  僅]  
　　數十年前吾人咸以爲養生之物爲　粉蛋白質脂肪水糖類鹽類而已近乃知其不然除上述諸物外尙另有一最重之物焉得之則生弗得則死其物爲何則維他命是也（Ｖitamine） 
　　關於此物普通之研究本刋已多載之茲不欲更述今所述者該物之分類也 
　　前以爲維他命只一種而已至近年來之詳細研究乃知其不僅一種實爲數種合成各司其事今所知者有下列四種 
　　㈠Ｖitamine此物亦稱Ｆat　SolubleＡ譯名脂肪溶化第一因此物能溶於脂肪故名此物缺乏則使人眼失抵抗力因而紅炎終則瞎而死水旱災大都流行眼疾即此物缺乏之故也又使人逐漸消瘦雖多食脂防蛋白亦無效此物存於㈠牛乳中（水牛乳最多）㈡有葉之菜中㈢腺肉中（如肝腎等類中）㈣蛋黃中 
　　㈡ＶitamineB此物亦名ＷaterSoouble　B·譯爲水溶化第二因其能溶於水故名此物缺乏則使人生骨軟症脚氣病二病骨軟症非全因缺乏此質之故而脚氣病則皆根本於是物之缺少也此物多存於肉類及來之紅皮中機器米將紅皮去凈不宜食也此物與㈠熱之均無傷 
　　㈢ＶitamineC·此物亦名ＷaterSolubleＣ·譯名水溶化第三亦能溶化於水中此物缺乏能使人生敗血症多存於水果中蔬菜亦有之惟熱之至攝氏寒暑表五十度則此物之作用消失故吾人欲得此物須多食生水果 
　　㈣ＶitamineD·對於此物之研究現尙未能詳明惟知其與女子之生育能力關係極大故女子頗需要之此物存於萬苣之中此外維他命之種類尚多今所知者只此而已吾人不能缺乏各種之一若有一缺乏則身體即有一種缺乏故吾人對於食物應注意其所含之維他命不僅考究其澱粉蛋白脂肪已也 
[治西瓜灰考] [  中方]  
　　昨見放裔君述西瓜灰爲治水　之聖藥但知出産處而不詳其製法考此方載於趙恕軒串雅編据云傳自武林邵氏而不立方名今松江藥舖中大都修合預備立時可購定名曰翠衣散 
　　製法西瓜一枚陽春砂仁四兩獨瓤蒜頭四十九個先將西瓜蒂處開一小孔挖去瓤子保留空薄殼勿碎乃以砂仁蒜頭裝入小孔處仍以瓜蒂固蓋之再用酒罎泥週塗瓜外約厚一寸須固密用炭火四面炙之約半日用去炭二十斤待其自冷出炭除泥碾成細末味辣色焦带黃爲火候恰好之證則效騐誠有如放裔君所述者否則過性或不及均無效也（乙種酬） 
經濟 
[舊曆互送年禮之可省] [  嚴惠祥]  
　　國人每喜無謂之應酬逢時逢節則相率互贈禮物雖家境素不富裕者亦必從俗送禮以虚擺塲面今際此舊曆歲暮之時國人又將耗去無數之金錢及光陰以從事於此送禮而禮品又大都以食物爲最多且異常奢華在餽者旣耗去其有用之金錢而在受者倘或無需此種食品之必要而又以「却之則不恭」致不得不受是則不獨糜費金錢抑且勢必暴殄天物此我所以謂送禮可以廢除也若謂欲聯絡感情不得不送則禮品亦可改良及節省切勿奢華可送高尙之美術品或書籍及日用品等等則兩方面均受其益矣吾謂值此籌贖膠濟路欵之時苟國人能將其送給親友禮品之代價儲入銀行專作將來贖路用而將存摺送給親友以代禮劵並說明其理由及用意則此親友亦必將所欲送我之禮品之代價存入銀行而將其存摺給我如此則兩方面將來均能爲膠濟路之股東矣是以我謂苟同胞均能如是則此三千萬元之贖路費不難於舊曆年關内籌足矣果何患膠濟路之不能歸爲民有哉果能如是則不但收回國家之利權抑且可使列强知我國人之毅力可欽而不再輕視我國而彼東方德意志之日本當亦不敢再譏誚我謂我國人是冷血動物幸國人對於此一舉數得之事加以注意焉（乙種酬） 
道德 
[撤回江蘇省議員之我見] [  實秋]  
　　嗚呼江蘇省議會莫如第三届中之穢德彰聞怪狀百出致一省最高立法機關人民視爲萬惡之所眞可嘆也轉瞬四届改選吾人鑒於前車已覆早有悔禍之誠意方冀力圖補救澄清選政以遏亂源詎竟在延長會期内將未經表决之水電廠案被不肖分子詐騙巨賄僞稱通過朦咨省署壞法亂紀莫此爲甚若不亟予糾正則我蘇三千萬人民皆陷於無人格矣倘六十縣父老兄弟果欲爲挽回地方人格計惟有連袂繼起先將本縣之議員撤回一方面靜候學生聯合會起訴法庭飭究懷仁堂户之賄欵以明眞相若不肖之議員盤踞省垣仍有罔利違法之行爲者儘可不承認爲本地方人也甚願吾蘇三千萬人民勿爲無恥之豬仔所賣甚願六十縣父老兄弟共起圖之（乙種酬　） 
法制 
[典當不動産找贖年限] [  平安]  
　　我國從前對於典當不動産找贖年限漫無限制故一有此等事件發生往往纒訟不休牽累多人民國四年司法部有鑒於此乃特定清理不動産辦法數條凡典産自原立約之日起已經過六十年者不論其間有無加典或續典情事槪作絶産論不許原業主再行告爭其未滿六十年之典當自立約之日起算已逾三十年者統限原業主於本辦法施行後三年内回贖如逾限不贖則祇准原業主向典主告找作絶不許告贖其找價由雙方協定倘協議未調由審判衙門斷定之等語按此項辦法於民國四年十月公布至今逾三年之限已久故現在凡已逾三十年之典當不動産只能告找不得告贖以上辦法國人聞有未知故略述其槪（乙種酬） 
敎育 
[新年之通俗演講資料] [  清華]  
　　日月如校歲已云暮轉瞬首祚迎新矣當此學校放假各機關亦循例停止辦公不能不有所貢獻吾國近年社會方面道德日見淪亡將不可收拾擬請各處熱心敎育家在新年期内組織一通俗演講會在公衆地點輪流演講其演講之要點首在選舉務使社會之普通人都能覺悟爲志在金錢者作當頭一棒喝則救國之根本也餘則戒絶烟酒禁止賭博提倡節儉主義以及公民責任之重大公衆衞生之必要公德心之不可缺俾國人於休養之餘增進常識此等演講能多一日即多收一日之效力是即各處熱心敎育家之惠也爰爲學界諸君子一商權之（乙種酬） 
雜錄 
[煤] [  馬震]  
　　煤爲古代植物所變成蓋植物之成分含氫氱炭三質其後植物衰枯氫氱二質亦漸消失遂起炭化作用而僅存炭質歷時旣久炭質與砂土等共成岩層是爲煤層故年代愈久氫氱消失愈多則所成之煤亦愈純潔茲特述煤之種類於左 
　　無烟煤色黑有光澤質堅而脆便於燃燒無烟無臭且熱度甚高洵燃料中之上品也 
　　烟煤色黑稍有光澤質鬆而軟燃之有烟有臭熱度亦高若將此煤加熱則可生枯煤（供鑄鐵用）煤氣（供燈火用）及柏油（供工業用品之塗料）爲用頗廣 
　　木煤色褐無光澤質極鬆脆蓋炭化作用尙未完全年代不久成煤初步也燃時多烟且臭氣極烈泥煤色褐黑無光澤質亦髮熱度不高多係古代苔藻等植物所變成亦初成之煤也 
　　此外亦可以人工製煤但不經濟耳其法可以樹木截爲數段裝入土窑中用火燃燒將氫氱二質驅出則窰中所留之黑質名曰炭即最初之煤質亦可供燃料（乙種酬） 
問答 
[關於油浸白菓之覆函] [  智千]  
　　本月十二日本報登智千投稿「油浸白菓爲療肺良方」後接各處來函詢問者不下六七十封由本館轉交智千君答覆茲接其覆函如下（智千君住址爲蘇州城内申衙前四十四號） 
　　油浸白菓之製法係在小暑前將白菓連外肉摘下浸純菜油内浸至三年方有效愈陳愈妙（此項製法係屬耳聞未曾親見因鄙人爲往求之一人非製此物送人也） 
　　吃時連外肉一併嚼爛用淡鹽湯送下或用芥菜露亦可 
　　蘇州鐵瓶巷慶餘醬園製此白菓專行方便病者往索立予再間門城外培德堂殯舍亦製　物送人（鄙人即在該兩處索取因木凟蟸墅鎭離城較遠故也） 
 
 

Page 20

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *   
 
 

Page 21

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *申報汽車增刋 
評論 
[電車賣票人對於乘客之兩種觀念毅]  
　　電車賣票人於華人乘客之前敢明目張膽弊端百出而對於外人從不敢一施其伎倆吾人亦曾一思其故乎盖賣票人普通心理以爲外人非特不能任其作弊且將檢舉其事以報公司故不敢輕於當試也 
　　進一步言賣票人對於乘客實具有兩種觀念一爲能任其作弊之華人乘客一爲不能任其作弊之外人乘客 
　　再進一步言賣票人作弊自喪人格已不待言然唆使乘客任其作弊則其對於對方面之人格已不尊視而聽其作弊者亦不啻自貶人格矣吾望乘電車者深思之 
[汽油（三）丁祖澤]  
　　二類如汽油之他種燃料 
　　司登林美孚油行所出一種油料名司登林者（Ｓtanolid　Motor　Spirit）亦可爲汽車轉動之燃料此油亦自原油中提煉而得惟非由初出地中之油乃已經蒸去汽油火油所剩餘之原油中所柝出提取之法將此類原油入密閉之釜中蒸之至釜内壓力達每平方英寸六十磅至七十五磅温度達華氏六百五十至八百五十度時即發出汽體冷凝之得一種顔色略黃而有劇臭之油即司登林是也其比重爲蒲氏表五十六至五十七度有時亦有六十二度此油之優點爲價值較汽油便宜據聞用者所言謂此油發出之力亦較汽油大一成則不可得確證矣其劣點爲油味奇臭惟經燃燒後則臭氣盡除而現極淡白色之烟若引擎燃用此油無需改換特式化汽器僅須將加入空氣之活門稍稍開大使化汽時多得空氣即可又據製造司德郎盤化汽器（Ｓtromberg　Carbureter）者試驗之結果謂裝用此種化汽器之汽車極合燃用司登林無須移改器中任何機件也 
　　火油火油（Ｋirosene）之性質比汽油難於揮發是以與汽車引擎不相合宜惟定置内燃式引擎（ＳtationaryInternalCombustion　Engine）大半用之然火油每磅所能發出之熱量實比汽油稍多計每磅達一萬九千八百Ｂ·Ｔ·Ｕ·（英國所定之熱量單位）蓋火油比重較汽油大故每加侖之火油自較每加侖之汽油重其熱量亦多也 
　　普通所用之火油在華氏五十九度時其比重爲○·七六至○·八二即蒲氏表五十四至四十度如美國賓雪佛尼省（Ｐennsylvania）所産之火油質地尤輕大槪在比重○·七六即蒲氏表五十四度以下火油之沸點爲華氏五百三十六度在華氏一百至一百二十度時　能化汽又火油有以華氏若干度着火以分類者譬如着火點華氏一百五十度之火油即以一百五十度之火燄移近之能使之着火之一種然將燃着之小燭火挿入火油不特不能着火且能使燭熄滅故裝用汽油化汽器之引擎若用火油當開車時頗難使車發動因火油不易化汽也欲使火油易於化汽祇有使之在化汽器中先噴爲霧汽然後和以空氣且温熱之始可即使已經化汽而燃着此汽所需之温度仍較汽油爲高故汽車引擎燃用火油頗多不便利處除非將來汽油日漸缺乏價格腾漲或者能發明再靈敏之化汽器以用火油爲燃料亦未可知也但用火油之引擎其汽缸等處無須改革 
[汽車上關於電氣部分]  
　　之修理法（二）徐紀澤 
　　（三）蓄電池接端之清理 
[修理之步驟]  
　　（一）蓄電池接端之拆下 
　　（二）接端之清理 
　　（三）接端之裝上 
[修理之手續]  
　　圖（一）即接端裝於蓄電池兩極之裝置兩極之柱每因硫酸之侵蝕而至電流阻塞電池失其發電或收電作用當電池用線試騐有極微之火星發現且比重表並不上升於是知病在蓄電池之接端修理之法可先將蓄電池之蓋及缐移下用焙蘇逹與水少許做成槳狀之物然後將此混合物塗於電池兩極柱之上約十五分鐘以後將蘇逹槳拭去再用硬刷子將線端刷清然後塗以凡士林油少許將線接上若蓄電池仍無作用則病在他處當徐徐尋出其病以修理之 
　　（四）蓄電池接端損壞之修理 
[修理之步驟]  
　　（一）若接柱部分已斷則須折去 
　　（二）面部之清潔 
　　（三）用釬錫釬其新裝之接柱 
[修理之手續]  
　　若修理已損之蓄電池接柱可用八分之三英寸鑽一個在電池接續柱上　一小孔然後將刀或銅絲刷子一個刷清電池接續柱與線通風塞（ＶintＰlug）亦須移下以免炸裂之危險於是將釬鐵燒溶灌入新鑽之孔而新柱成矣 
　　（五）蓄電池之試驗與蒸溜水之加法 
[試騐與加水之步驟]  
　　（一）將通風塞移下 
　　（二）用比重表試其藥水之强弱 
　　（三）加水 
[加水之原因與手續]  
　　蓄電池内之水必須常將兩電片没水若電片久出水面則對於蓄電池有極大之損傷且電壓縮小蓄電池加水之時間長短與四季有極大關係蓋冬日加水之時期較之夏日爲長最妥每星期視察一次當視察時切不可使火柴或燭光將近以免危險冬日加水最善於開車之前數分鐘以免冰凍之虞若於極寒之日則宜先開車後加水因若天氣極寒所加之水因較電化液（俗名藥水）爲輕浮於水面面凍結苟先行開車則因收電而發氣泡可使水與電化液混合而凍結之弊可免蓄池電貯歐電時其比重約在一二八○冰點在華氏表負六十度在放電時其比重約在一一五○至一一七五之間冰點約在華氏零度故當冬日蓄電池必須裝滿電以免凍結 
　　加水之法則可先將加水塞用鉗取下用射水器或水槍將水吸入然後注射於蓄電池内至約半英寸高出之電片之頂爲度將加水塞蓋好於是手續完結 
[加水應注意之點]  
　　（一）加水塞須蓋好使無電流液溢出 
　　（二）水須蒸溜水若其水不潔之水不宜加入以免電池損壞 
　　（三）蓄電池内硫酸並不缺少故無須加入 
[汽車學槪說　殷文友]  
　　第一節引言 
　　汽車爲科學進步之産品其行路之迅速爲其能力代表西洋學者關於此學著作甚富說明圖解無微不至茲篇所述不過摘其組織方面之大要而已 
　　第二節汽車與馬車之分别 
　　汽車與馬車不回之點何在乎常人將曰馬車者以馬力牽動之車也汽者者度必以某種氣之力使之能自動耳識者（ＴechnicalMan）則曰汽軍利用内燃機(Internal　Combostine　Engine）之傅動以之行車此外或無大異之處也余則摘其二點以爲研究使知汽車與馬車有最易辨之區别在焉 
　　（一）馬車當轉角時利用前軸（Ｆrontaxle）之搖轉（Ｓwing）至其前軸之兩輪始終固定軸端與軸成直角形如第一圖所示者是也汽車則其前軸相終固定不能搖動當轉角時但搖轉其軸端之兩輪至此兩輪之管理法則自另有一機件名駕駛機件（Ｓteering　device）者務使汽車當直行時此兩輪爲並行當轉角時兩輪稍有偏倚互成一小角庶兩輪之轉角半徑同交於後軸（ＲearAxle）延長線之一點如第二圖所示者是也按汽車所以採取是種構造非無原因 
　　（甲）車身負重甚大若採搖轉前軸法則施行駕駛法（Ｓteering　Ｍethod）必感困難 
　　（乙）車軸在車身下搖轉必也車身甚高此項結果必致車之重心抬高則車行時甚不穏健也 
　　（二）馬車之後軸爲單個（ＯneＰiece）者且其軸端之兩輪能在軸上轉動庶轉角時角圈外之輪較角圈内之輪得自由多轉（如第一圖Ａ輪之轉角半徑較Ｂ輪爲長故Ａ輪必多轉）汽車則不然蓋其後軸普通分作兩段爲雙個（ＴwoＰieceS）者且各輪固定於各軸段當轉角時角圈外之輪固須較角圈内之輪多轉即其所附之軸段亦然至此兩軸段關連之點及其廻轉之關係速度（當轉角時）當於另節差分輪（Ｄitierenteial　gcars）論之按後軸及輪所以如是構成其理由甚顯蓋馬車受動於車外之馬故各輪不 
 
 

Page 22

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *負傳動責任但得自由旋轉足矣汽車則其動力發自本身故必有二輪受動於軸軸復受動於其他各部以接所發之動力但當轉角時一輸必較其他一輪多轉　非分段不可也 
　　第三節駕駛機件與差分輪 
　　前述汽車與馬車之異點因此涉及駕駛機件及差分輪者今試分别論其作用（一）駕駛機件（Ｓteeringdevice）（或　向導機件）者管理前軸輪轉角之機件也前已言之如第三圖所示（一）爲前軸固定而不可作任何之移動（二）爲向導關節（Ｓteeringkrukle）（三）爲向導臂（ＳteerinArm）（二）與（三）搖轉時兩輪亦隨之而搖轉（四）爲連桿（Ｔierod）（五）爲向導關節上之另一臂其上端與拉梗（Ｄraglink）（六）相接（參看第四圖）拉梗之他端又與半月齒輪（七）上之臂相連（八）爲駕駛輪（Ｓteering　wheel）車行時爲駕車者所掌駕駛輪如旋轉則其柱下之縲旋（九）廻轉半月齒輪因之拉梗得進退動臂（五）被搖轉因之兩輸之方向亦搖轉此轉角法之理由也以上所述管理之方法名頭至尾法（Ｆoreaodl　aft　Steering　Method）此外另有一法名横行法（Ｃross　Steeing　Method）者爲普通所常用其理由微有不同如第五圖所示（四）仍表連桿其上有一凸部（十）使與拉梗（六）相連此處之拉梗與前有别蓋前則與車身之方向相一致今則横於車身之前部其另一端與臂（十一）相連此臂裝於駕駛輪柱之下端故當駕駛輪搖轉時（十一）亦搖轉故拉梗及連桿亦得左動或右動此亦前輪轉角之理由也 
　　（二）差分輪（Ｄifferential　gears）者有下列之三任務焉 
　　（甲）由働軸（Ｄtove　or　Propaller　Shaft）傳動力至後軸 
　　（乙）連合二後軸段（因後軸分作兩段） 
　　（丙）轉角時分配二後軸段之速度 
　　差分輪之裝置略如第六圖所示圖　Ａ與Ｂ即爲所述之兩軸段其相合處在圖中所可見者共有齒輪六個形成一所謂差分結構（Ｔhe　differential）Ｐ即働軸後軸之轉動即經差分輪由此傳得者至差分輪之内部爲便利研究起見更取其擴大圖如第七圖所示者分析研究之働軸上之小齒輪（Ｐinion）Ｐ傳動至大齒Ｒ其所附之差分箱（ＤfferentialCasＥ復　四個調和齒輪Ｄ（ＣＯmpensationＧears）傳動至ＥＥ爲附子各軸段者因之軸段廻輪而及於後輪（Ｒear　Wheels）此傳動之經過也今再研究其特性設傳動之速比（就Ｐ與Ｒ而言）爲四與一之比故當汽車直行時Ｐ如作一千廻轉則Ｒ或差分箱應得二百五十轉且Ａ與Ｂ亦同得二百五十轉此時調和輪不動（即不自轉而但公轉）當汽車轉角時設Ｐ仍作一千轉又設Ｂ爲角圈内之軸段則Ａ應多轉於Ｂ更設Ｂ之實廻轉數爲一百Ａ應得四百其故因Ｂ原應得二百五十轉今因處於轉角之情形僅得一百轉如此Ｂ不啻對Ｄ倒退一百五十轉且以Ｄ爲情輪傳送與Ａ故Ａ由二百五十轉而進爲四百轉（２５０×１５０＝４００２）也今可得一公式如左 
Ａ＝２Ｒ－Ｂ 
　　意蓋云Ａ之轉數爲二倍Ｒ之轉數減Ｂ之轉數是也由是可見Ａ與Ｂ之轉數爲自已調正（Ｓelf　Control）的且其其和爲一定之數此差分輪之特性也 
[汽車與工商（六）江超西著]  
　　（三）月耗之分攤凡統計耗費各項最確之法須將各項耗費均攤於行動全時期尤以資本之利息財産之折舊車胎費修理及維持費等爲較要例如利息一項係在投資時期内所支付設該時期只佔全車有用年齡一部分則在其餘一部之年齡該車之價值當減去利息及折舊故不能與原價相比須先估核而後可 
　　因欲比較車輛各月及各年之價值故車胎及修理各項須分攤於全時期不可獨歸於實遇修理或換胎之某月 
　　本制度有另備相當手續以估擬上列各耗致車主不至疏忽而忘記某項譬如本月未換車胎一根但車上各胎照常損舊故本月須攤全胎價值相當之一部 
　　（四）每里折舊之標凖最普通考察車輛年齡法係擬每車可走若干里市上普通載重汽車能行走之里數約在八萬及五十萬華里之間若過五十萬里車輛仍有能行走者但折舊太多反不如擬置新車較爲經濟故以里數爲折舊之標凖誠爲妥當且里數與年數亦可互通設一車可走三十萬里每年行走之期平均爲三百日則將里數分於三百又分於每日行車之里數便得年數如下表所列 
　　每日行車里數　車輛有用年齡 
　　一○○里　十年 
　　一一一里　九年 
　　一二五里　八年 
　　一四三里　七年 
　　一六六里　六年 
　　二○○里　五年 
　　二五○里　四年 
　　三三三里　三年 
　　四○○里　二年半 
　　（五）轉運之單位百業工商所轉運物品或人物之總共及平均最數須以各地最便利之單位登載之例如木行所運之貨則以千尺木料爲單位轉運公司則以包裹爲單位煤商用噸數長途汽車公司用客數等故單上特空轉運之單位一項以備各工商自塡入以合其特别情形 
　　（六）量數與路程相乘之單位欲知車輛之成績并將各種車輛或同一車輛在各時期行走之効率互相比較非徒知其所載量數而已且須知其所行路程故有噸里客里包里等所以指示一車工作之量數也所謂一噸里者係言一車載一噸之貨走一里之路程或半噸貨走二里或二噸貨走半里等是也 
　　（七）拖車之帳目凡平常車輛後拖有兩輪或四輪附車所有該拖車之耗費須另行登載不可與車頭耗費相混但二輪半附車爲車頭所拖者若只一輛則其帪目歸於車頭視拖車爲車頭一特别傢具而已若所拖者爲多輛則另立單獨帪目但行動之成績猶須粘於車頭單上 
　　（八）日報單之解析（參觀第十二圖） 
　　（甲）氣候及寒暑以上二項頗爲百業工商所注意尤以屠獸塲·製冰廠·及水菓商等更爲重視因二項除與行車耗用有關外對於該各工商之貨品等亦有密切關於 
　　（）乙修理之耗費本項各節如恊理車機之料工修理車轎之料工及出險修理費等皆可由第十七及十八圖二圖中車廠報告單及每日成績表上摘取之 
　　（丙）替車之租費有數家工商不願將替車租費加於毁壞車輛損失内如果加入亦只可將平常小修理時期内所租替車之費加入力爲精確 
　　（九）每月耗費解剖之解析（參觀第十三圖） 
　　㈠行車之日期本項須包括車輛實在行動所有之完整日數及零散各點鐘數（即一日幾分之幾）然後分攤管理費始得其精確 
　　（二）行車之次數各日行車之次數係載於第十二圖日報單待月結時入於第十三圖之第二項 
　　（三）停車次數登載法如（二）但本項停車次數只括爲卸貨及加貨而停者若爲街市擁擠或出險而停者不在此内 
　　（四）及（五）來去統共之單位載入最便利之單位如斤噸包客等登載之手續則如（二） 
　　（六）里數採取里數之方法在長途汽車公司各軍輛未置有路表路可從路簽或行車日報單中摘下若其餘工商之車輛所走之　本無指定何線是則非置路表不可採取里數之法係在每晨及晚將路表上路碼登於每日成績單隨從早晨路碼减去暮晚路碼其餘詳細手續如（二） 
　　（七）汽油或電流汽油若干加倫或電流若干電馬力點須記於每日成績單並照（二）項手續進行 
　　（八）機器油本項多以磅數或加倫幾分幾登載於每日成績單亦照（二）項手續進行 
　　（九）閒散時間司機夫須在每日成績單上登載車輛在應該營業時間閒散未曾行走之鐘點若在下工後加工時間内車輛空閒或等候之時間不能列入此項 
　　（十）裝車時間每日成績表須登載司機上工之時間每次出發及停止之時間而後進行計算之手續如下·第一步從第二次出發之時刻減去第一次停止之時刻第二步各次行車照此辦法第三步從下工時刻減去末次停車時刻第四步一日中將所有減得之差數相加如午飯時期在各次行車之中則須減去午飯時刻而後登入第十二圖且月結而入第十三圖　 
　　（十一）行車時間此項係包括行走及卸貨與半路加貨之時間登載之次序係第一步從每日成績單中每次停車之時刻減去每次出發之時刻第二步將各減餘之差數相加第三步減去午飯時刻第四步登於第十二圖第五步月結後入於第十三圖　 
　　（十二）修理時間本項可從每日成績單採下凡星期放假期或夜問修理所佔之時刻不能列入 
　　（十三）助手時間是項須將副司機之人數及各人所工作之時間登於每日成績表 
　　（十四）拖車之登載司機須從每日成績表内將拖車所行之里數及他項各情形直接入於第十三圖各拖車之用耗及行動成績須單獨登載於一種標凖表單不可與他拖車相混 
[築路之材料談　玉聲]  
　　上週評論中有署名「豪」者論築路最宜於冬令其說其是於築路之材料則未曾道及今試述之大槪馬路有三種爲石子路·泥土路·柏油路就中以柏油路爲最堅固而價亦較昻石子路次之泥土路其下焉者也吾人勿論其各種路但選擇材料則當謹愼因一不經心全路毁壞重築一過費時傷財尤爲不取前年徐家匯南洋大學花園中之馬路改建採柏油材料其主事者爲節省經費計路面厚僅數分未及一月小車行經其上竟將柏油路損壞因馬路路面受極闊之車輪易極狹之車輪壓其上路面不勝輒遭損壞也此就柏油路而言至石子路如敷設不精則車輛又易磨壞而泥土路一至雨季全涂泥濘幾不能交通故吾可斷言築路當採柏油質而材料尤不能不取其堅固也聞美國白宮中之馬路以橡皮爲之其價之貴莫可比倫上海南京路之馬路則以極佳之木料成之均歷久不壞此均選擇材料之關係願築路者注意及之 
討論 
[自動輔助機關之設計（周名賡）]  
　　自汽車盛行以來肇禍之事日有所聞推其原因大都由於司機者及行人等之忽視警號及駛馳太速避讓不及也是以欲减少路上危險須從此數點著想若僅以之勸誡司機警告行人則謹愼者固能服從彼冒險者恐未必介意即繩之以法律亦難見效然則將一聽此輩之任意横行患及公衆安全而無術以制之乎曰有之惟借重於機械之力　此輩械機智識多甚幼稚祇能胡亂駕駛而不能稍事修理故平時雖盛氣凌人好勝逞能一遇意外變故或機件發生細小困難即束手無措而須乞助於人是以利用輔助機關自動之力以規定其勢力匡救其不逮誠爲實際上最適之辦法也即謹愼者亦可藉此以免去許多煩勞而作不測之准備矣 
　　自動輔助機關之最重要而亟宜設備者有三爲周示方向機周濟過速機及周急制輪機 
　　一周示方向機嘗見汽車於轉灣之前司機者多無所表示　　有　揚其手者 
 
 

Page 23

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *　難使人知所趨避致時呈極險之狀此等事情發現於晚間及較靜之街上爲多以少警士等之糾正也然轉灣時掌握舵輪實亦非常吃緊而僅以一手任之殊欠穏妥蓋毫釐之差千里之失乃瞬息間事耳苟欲雙方顧及宜於車上置一周示方向機以輔助之則當轉灣時司機者可專心把持其舵輪而無他慮以該機即能預將其意傳出使人注意而明白其欲取之方向此項設置在美國曾有多種如於車首備一能旋轉之電燈等舉惟其動作遲緩未能預示其欲進行之方向於轉灣之前亦有不能自動而仍須司機者之照料余所設計者異此於方向微更時該機之止於車前之箭形指示器（日間）或燈光（夜間）即能指左右將其方向完全指出同時並能嗚笛警告俾行人等及早留心車後亦有同樣之表示使來車知而預防此機各部均係自動可勿勞司機者之操縱便利何如 
　　二周濟過速機『汽車緩進』及『每小時二十哩』等警示雖滿布市内警士等亦到處巡察欲彼不法者時時服從而不稍違能乎惟附此機于車上即能監督之便其永遠受範蓋一過限定速度此機即能自行控制機件使引擎動作維艱驟駛驟停失其常態必强廹司機者將其速度下降方能繼續進行而無困難是以欲縱情疾馳非將此機毁除不可但此機位於車之顯明處警士等極易隨時檢騐其有失調損壞或故意使其不能應用者均當與以嚴厲之取締則因過速而發生之危險或可從此减少 
　　三周急制輪機吾人治事於時否境逆之際雖極謹愼亦能造成不幸汽車之肇禍也亦然司機者雖多莽魯然未必無盡職者行人中不幸受害者固多然亦有因過失而被横禍者是以欲弭災消患於事前而周濟任何一方面之疏忽實非僅恃現有之保險梗及制輪器等之所能爲力蓋不顧人道之司機者有時竟忍心釀成禍事而自圖逃逸今若以輔助機關之力使汽車能自行停止於危急之時　司機者將强受其　捷之扶持而使行人等得穏妥之保障具此種能力者爲周急制輪機機之一部份爲鋼絲網掩護前輪以備意外雖在疾駛時行人等觸及之即能引起該機之自動作用而停機止輪無力進行至移去阻礙重加整理後方克再駛故該機之功效非僅能拯致人命且可阻止違法司機者之欲駕車遠颺 
　　况我國汽車事業尙在萌芽亟宜力爲提倡促其進步多方設法使其功效卓著而無禍患故於鼓吹建築道路而外更宜注意行駛之安全公衆之便利以堅各方面之信仰而博得時人之盛譽則宣傳易廣銷行自暢將來發逹正未可限量即負地方安全之責者亦應防患於未然勿僅以公布交通法令訂定行車規則而任其發生殺人等危險於境内上述三機乃最有力之輔助及周濟設備也雖似近理想然誠非空論確係根據物理組織而成經多時之設計各方之參證始敢宣其功能以備辦理汽車事業及關心公衆安全者之採納祇以余乏機緣未得實地研究汽車各部詳細之構造致有　點不甚了解故於配置上尙須略加考慮惟可决定其必能成立而無損於汽車原有機件即其動力亦可不受影響（除周濟過速機因職在節制車之行動故須稍耗機力外）預估三機工程不甚浩繁國人可以自製倘能久遠經營則一過初試時期工本即可減輕甚望有志者速起而圖之 
紀事 
[本周汽車肇禍五次]  
　　本週間汽車肇禍共計五次誌之如下 
　　日期　地點　汽車號數　受傷者　傷勢　末後情形 
　　十六日　外虹橋　三九八四　楊康氏　跌傷頭部　由同仁醫治 
　　十六日　白克路　顧問官　跌傷腿足　送仁濟醫治 
　　十八日　鄰家木　　三七三○　顧阿生　　　左右腿骨　送仁濟醫治 
　　十九日　楊樹　路　四四八六　陳士中　跌傷腦部　送同仁醫治 
　　十九日　華德路二一　吳生英　　足受傷　送同仁醫治 
道路協會消息 
[朱慶瀾就哈爾濱分會籌備主任職]  
　　中華全國道路建設協會前請東省特别區行政夏官朱慶瀾爲哈爾濱分會籌備主任昨該會接到朱君覆函就職節如下兩奉公函祇悉一是以兵工建設全國道路意美法良現在各地聞風興起成效卓著益徵諸公毅力熱忱鄙人景仰之餘極應追隨驥尾略效棉薄承寄證書茲已遵示祇領尚希隨時指導俾有遵循云云 
　　該會昨又接到泉州市政局工程科寄來各項重訂章則多份准在下月月刋發表以供各地辦理者之發覽又中國北方告白公司昨來函允於京奉路沿途各大站候車室裝釘廣告牌以爲該會宜傳報告之用云 
續誌寗垣反對長途汽 
[車風潮　豈]  
　　此間各種車業因反對長途汽車擬不購車捐執照停止營業事前經警廳得悉勸令開會商議另濤妥善辦法以維治安詳情已誌本刋日前車業公所又召集同業開會討論結果仍照前議一致停業并散發通告大有無可調停之勢頃間探得車捐局包辦人劉昌威及長途汽車公司龐振乾等即於車業開會之次日前往車業公所晤該公所主任湯子材磋商解决問題聞湯子材要求五項條件劉等均已容納不日即可簽字停業之舉已無形消滅惟條件内容如何局外人無從探悉云 
[江北長途汽車近訊湄]  
　　江北長途汽車公司業務部前爲消息靈通起見於沿路各站裝設汽路電話刻已完竣於十九日始鎭揚兩埠直接通話嗣後可以免除道上一切危險矣又該公司正式開車部照尚未頒到連日根據部章依照公司條例辦理請照及股票各項格式呈縣轉省廳咨部給發云 
[餘杭築路消息　雨]  
　　餘臨省道路線自山西衖起過白龍壩經石灰山西黃庵坂小橋坂至總管堂麟應橋一段長六百丈有零現已釘椿完竣造册送縣於本月二十二日在該公司給價翌日即開工建築至於麟應橋進鳳凰山壟過獨山橋經獨山坂至石蛤站一段正在測量釘椿云 
[浙省修築道路消息]  
　　（五）　武綫積極進行餘武綫係由杭餘武等處紳商顧子才等所發起其一切籌備情形業已迭誌前期本刋茲悉該路股欵現已彙集成數故已開始實測以便釘椿購地至其支綫除雙溪至潘板橋一段方山該兩處紳商張逹三張養齋等發起修築以利交通外瓶窰至黃湖一段股欵業將集齊已由該段發起人柯慕周史慕亞等呈請餘杭縣公署批准在案併特於日前委託籌備主任陸亞夫　工程師石廷芳訂立合同即日前往實測以冀得於早日購地興築云 
　　（六）餘臨綫開始興築餘臨長途汽車有限公司開創立會選舉顧子才爲董事長延請孫烈羣爲經理一節亦已詰前刋茲悉該公司以前派工程師胡志剛童少梅等前往測繪路線及實行釘椿事宜等業經逐一完竣故特於日昨分函餘杭臨安兩縣知事將購用地畝布告領價并决定將餘杭車站設在山西弄東首以利進行云 
　　（七）杭餘線添駛汽車杭餘線自全部駛行汽車以來交通旣便而該公司營業亦於以日臻發逹原有汽車不敷於用故特不惜資本再派人赴滬添購汽車六輛以便加班駛行云 
　　（八）停辦省道之餘波温　省道之停辦其唯一原因爲捲菸特稅之征收不旺省議員王潤等君曾於日前向省公署提起責問茲錄省公署咨復原文於下案准貴議會咨送王議員潤等提出關於温屬省道無端停辦事項質問書一件請查照如期答復等由准此查九年分工賑欵項以二十五萬元分配舊温屬應得銀八萬七千五百元除前工振事務所領用七萬元外尚餘銀一萬七千五百元曾據省道局呈報業經如數發縣轉給地價在案至温屬省道自應照案修築惟捲菸特稅收入尙無把握各處工程尚多不得不酌量緩急次第進行准咨前由除令飭省道局妥速籌議辦理外相應備文咨復貴議會查照云云 
　　（九）環湖汽車之重駛杭州環湖永華汽車有限公司前因西湖工程局修理環湖馬路故不得不遵章停駛茲悉環湖馬路業由西湖工程局逐段修築完竣故特於日前通告照舊駛行以便遊人至於當停駛環湖馬路期間所推廣之武西線（　武林門至西薦橋）以物議沸騰已將爲該線所設之車站及售票處等一律撤回矣（天壞王郎） 
[沭高路之籌辦聲]  
　　沭陽爲蘇省北境海（海州）屬四縣之一土地肥沃物産豐富足冠鄰邑第交通不便土匪出没殊堪隠憂幸以隴海鐵路東段不久即將通車並經過沭陽縣西北鄕高樓鎭（該鎭距縣城六十華里）是以沭地紳商認此時爲革新沭陽之上好機會現正進行募股籌築長途汽車由沭城達高樓鎭火車站且擬將該路與沭清（沭陽至清江）汽車路合一該路暫定基本金十五萬元聞十三年春季即行購買路基着手籌辦云（蔡安一） 
[禹東武汽車路之槪况　李琴鳴]  
　　禹東禹武汽車路試辦已將週年理其事者慘慘經營始克少著成效禹東禹武兩路築自華洋義賑會自是路築成以後擱置數年待民國十一年冬宋惠吾鮑佛吾二君承領試辦茲得槪况分述如左 
　　㈠汽車數目大車三輛小車七輛 
　　㈡開車次數由禹每日開往東昌武定各一次遇客人遇有特别情形可以包車不拘鐘點 
　　㈢客票價洋每人每百里價洋二元行李百斤與人票所費之價洋等 
　　（四）駛車速率每鐘約行六十華里 
　　（五）護路方法有保路隊六十名保護之修理之 
　　（六）乘客數目每日往來乘客約五六十人 
　　（七）每日收入每日收入約二百元 
　　（八）每日支出每日支出約百五十元 
[濟菏汽車路行駛汽車]  
　　濟菏汽車路濟寗至菏澤（曹洲）之路線此路竣工今已三年民九年時黃河决口曹洲大水徧地盡成澤國華洋義賑會用以工代賑法招集貧民修之全路長爲二百四十里寛爲三丈六尺兩邊修有行人小路路外即爲深溝溝旁種有柳樹今已成蔭自濟寗西門外起經嘉祥距野二縣至菏澤東門外泰山廟後止全路共費金計十五萬七千五百餘元此路成後然尚有未汽車公司之設立最近始聞有組織汽車公司者惟車費頗昻每人每次約需五元云（輪） 
雜錄 
[車廠優待工商之條件]  
　　美國汽車廠之多不下百數十處而規模最宏大者莫若第届來汽車廠廠主方姓經營此業有年矣該廠之　貨皆非由廠中直接售出其中必經經紀之手故欲購汽車者必經多數經紀之手而後得之該廠之優待經紀除平常折扣之外每代售滿若干數則更有百分之幾相酬如每一經紀能代售滿十萬輛以上者該廠當有全數百分之五或多或少作爲爲相酬現今美國之汽車價約美金六百元至一千餘元左右如以此數而售滿十萬輛則其利益豈淺哉故此章程出現大爲商人歡迎銷塲更爲增加比美國商業之所以發逹者也或曰十萬輛豈易售哉雖然以上海之汽車言之十萬輛固屬難事而於萬國之工廠數月中必有此等章程之實行亦可見其銷塲之廣矣 
　　該廠之待遇工人亦盡善盡美彼等以工人之目光大都淺近惟利是圖故廠中紅利工人亦有分派且廠主以爲工人目先旣淺故其分利之期以愈速愈佳於是有星期發利之章程該廠每星期分發花紅一次其所發之欵乃上年所存者譬如今年正月一號至七號所發之紅利即去年正月一號至七號所得之利故數清而便利亦不至有所阻礙爲工人者亦樂於得此故作工亦格外踴躍今美國工人大約每日工資四五元美金每星期亦可得紅利十餘元故工人因利之多皆趨驚之於是工人愈多規模愈大此美國工廠之所以易於擴充也 
　　該工廠之對於工人除優待條件外仍授以各種功課養成高等工業人才功課中尤以統一言語爲第一要務此汽車廠工人約一萬六千人内計有五十三國之多各國言語不同若不設法統一則作事每多隔閡不便之處阻礙進行廠中旣重此科故各工人均能操同一言語作事進行因是更速 
　　廠主之辦理此廠用心無微不至故其發達倍形迅速然二十年前方先生亦爲一店中之小伴耳彼慕汽車之事業因而與諸友借集十萬元資本至今不過二十年一變而爲數千萬太資本之工廠豈無因哉 
 
 

Page 24

 
 
第一萬八千二百五十七號;中華民國十二年 西曆一千九百二十三年十二月二十二號
星期六 * *[管理汽車演講錄（續）江超西]  
　　問第五個法子怎麽樣 
　　答第五個法子就呌做加熱的法子這個法子也有四個辦法 
　　（一）第一個辦法就是把混合機的傍邊做了一個套子又將這個套房的頭上開一小孔裝一個水管通至汽缸水套又將套房底下裝一個水管通至抽水機吸水的尾端（這個尾端係在水箱及抽水機的中間）等到汽缸裏頭爆發的時候從水套上頭跑出來狠熱的水通這水管先到混合機的套間將裏頭的汽油加熱然後由套房底下的冰管跑出來與水箱中的冷水同進去抽水機復入汽缸水套的底下在水套上頭的傍邊應該裝一個活門以便天氣熱時關閉熱水之用 
　　（二）第二個辦法就是將汽缸洩氣的管開一小孔裝一個柔軟或銅質的管子將從汽缸出來狠熱的殘氣引至混合機套房從上頭進去把混合機裹頭的汽油加熱而後從套房底下跑到空中這個務軟的管子最小的直徑應欵在半寸以上譬如太心就容易給烟塞滿 
　　（三）第三個辦法就是在洩管的四週做一個套管當很熱的殘氣從洩氣通過的時候就把他的套管裏頭的空氣熱起來又把這個熱的空氣引進混合機進空氣的孔道 
　　（四）第四個辦法就是用很細的電線將進汽油的管子捆起來又將電線的一個頭連於電池還有一個頭通過電門以至電池電門開關的機關連於汽油活閘當汽油活閘一開起來電門也開起來電池裹面的電流就流到電線把電線熱起來就把電線的捆的汽油管裹頭的汽油熱起來并且能在五十杪鐘的時候熱到三百五十度 
　　問第六個法子怎麽樣 
　　答第六個法子呌做噴油成霧法就是不用加熱能把汽油噴散變爲極細一陣水花這個法子是最好的但是最難的因爲有二個緣故第一個緣故是因爲由噴水的很細的管出來汽油的多少前後不能一樣第二個緣故是因爲噴汽油出來的快慢前後不能一樣 
　　問天氣冷的時候用汽油比天氣熱的時假用的多這是甚麽緣故 
　　答汽油很像煤炭設使燒煤炭的爐子能通又充足又熱的空氣則煤炭裏頭所包涵的炭素及别的體質都給熱的空氣化起來變做氣體就與空氣中的養氣化合燒起來燒到乾乾凈凈發生很多的熱的力量若是空氣又冷又不充足很多的炭質不能化氣與養氣化合就變做又黑又齷齪的火烟從烟筒上頭跑出來這個結果發生熱的力量就少了因爲狠多的炭質及氣體還没有燒透汽油亦是這樣設使混合機没有加熱汽油就不容易化氣以與空氣相混故此在狠寒的天氣時候有一小部份的汽油没有化氣也没有燃燒就由出氣門跑出汽缸變成狠臭的氣結果就是這個機器用汽油多了 
　　問有第三個緣故麽 
　　答第三個緣故或許汽油管漏油或堵着或是油漂漏油補救方法就是把漏的地方補漏把塞的地方開通 
　　問第四個緣故這麽樣 
　　答第四個緣故或許牙輪箱裏頭的脂油凝結成冰補救的方用熱水或水燄反他融化白俊英 
瀛聞 
[房屋式汽車　孫耨鹽]  
　　美國『近寗斯』城因工廠林立所需工人甚殷多方召集奈以地少人衆不敷所用乃有該地某汽車公司繪一圖樣造成一寛大房屋汽車日間工作之人則可合賃一房屋汽車晚間將車馳至城鄕宿夜來往甚便　 
　　此車闊二十四英尺長四十二英尺其引擊仍在車首惟房屋式車輛之下有並列之輪四輪以堅質橡皮御其外橡皮爲實心者所以能載重而耐久也車之重最自二十五噸至三十五噸不等行於路上絶無顚頓之弊惟速率較緩平均每一小時可行五英里至八英里 
　　此項車輛除賃居以外尙可備爲一家之用且價格亦不甚昻每輛祇二千元美金車之周圍純以鋼爲之質輕而堅樓有二層每層房有八間廚房·浴室·食堂·去其三餘尚餘五間皆可作臥室四面有玻璃窗屋頂成人字形以堅質木板爲之雖大風暴雨無虞平均每房居三人則有三四十人可容納故數家合賃合購者亦有之是亦汽車事業中之别開生面者 
　　此種房屋式之汽車爲美國西門雷克機器廠所發明建築之材料與平常造房屋者相同内有房屋八間直居室一十二英尺四方餐室一十二英尺四方廚房一縱八英尺横五英尺臥室一縱十二英尺横八英尺浴室一縱五英尺横四英尺會客室一厠室一整容室一凡家庭間應用之物咸備無缺該車擱於一汽車中段之二大鋼梗上之起重機上如此則於行走時可使之减少顚動力汽車之形式如滬上所有之運貨車然惟輪之數爲十前六後四是屋冬暖夏凉甚適吾人之身體惟價值至巨其數約美金一千五百元云 
 
