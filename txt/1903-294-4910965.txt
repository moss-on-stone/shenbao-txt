# 1903 - 294 - 4910965

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[四書五經義大全] [  圖書集成局啓]  
　　坊間四書五經義汗牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補其五十七卷爲文五千餘篇類皆獨運匠心詞嚴義正本屆鄕會試各題無一脫漏科塲利器無有過於此者訂十六厚本價洋兩元八角　購者請至上洋三馬路申報館申昌書室及各書坊均有代售 
[重印大字康煕字典出售] [  圖書集成局啓]  
　　康煕字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉兹本局特將前已　　之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[書本報所登嚴禁國民報示後]  
　　國民報何爲而被禁也由蘇松太道袁海觀觀察禀知南洋大臣江督魏午帥午帥批准札行至道令分飾所飭一體遵照者也觀昨日本報所登上海縣汪瑶庭大令所出示諭知國民報所以被禁之故則以妄登邪說煽惑人心由觀察籌議辦法禀知午帥午帥以爲妥洽遂分咨沿江各督撫通飭一體示禁並咨請外務部轉飭總稅務司照辦並有抄黏令將國民報荒謬悖逆情形示知地方商民不准買看如有寄賣國民報者提究因此大令卽出示嚴禁有不准商民買看國民日報如有寄賣該報者一經查出定予提究不貸等語是則飭禁國民報者午帥也而所籌禁辦之法則係袁海觀觀察之意獨不解觀察所籌禁辦之法何以不禁國民日報之刊印發售而第禁人之買看國民日報又不解午帥何以竟謂此法妥遂遂令分行出示豈此其中自有深　高見歟抑辦理此事自宜舍本而逐末歟今夫刀吾知其足以殺人者也有一人焉爲刀所殺見之者曰是刀之爲害也天下宜盡去刀而持刀以殺人者則不之問苟有知旘者吾知必笑此舉之爲　矣今夫火吾知其足以燬物者也有一物焉爲火所燬見之者曰是火之爲害也天下宜盡滅火而縱火以燬物者則不之論稍有見解者吾知必嗤此語之爲妄矣今道憲於國民日報一事不禁國民日報之刊印發售而第　買看國民日報之人其意與此將毋同或曰國民日報開設租界中華官欲禁止之恐領事不允捕頭不允輾轉商議周析多方非徒令不能行　爲該報所笑道憲道知此事如此辦理必至無咸　不　國民日報之刊印發售而第　人之買看國民日報蓋以各屬内地猶爲華官力之所能及此其中固並無深識高見而亦非舍本逐末也不得已乃出於此此正道憲之苦心孤詣非竟不知欲去大患必須根株盡絶而非僅芟其枝葉已也特以根株旣不能絶則芟其枝葉或亦可稍免其繁茂蔓延然官之示禁閱報售報也固有先之者矣如梁啓超之淸議報華官亦嘗禁人閱看亦嘗禁人代售而至今内地仍有流傳未見絶迹何耶此非官之以具文視此種事蓋亦有力不能禁之使絶者然則欲整頓報務竟遂無法乎曰有攷東西洋各國所出各　必經官吏核明始行刊布其於謗議漏洩亦皆懸爲厲禁中國未有報律故終無法以處之必欲整頓各報非修訂報律不可否則非徒禁人閱看禁人代售均爲無益之空言卽使力足以禁之而亦未見其盡善也善乎外務部之奏覆商約大臣酌擬近今要務一摺請飭下修訂律例大臣參酌中西詳定報律庶幾體例謹嚴議論正當將來益可推行無弊云云斯言也蓋可謂得其要領矣 
[本館接奉電音]  
　　昨日午前九下鐘時京師友人飛電傳來懿旨一道敬謹譯登○九月初七日内閣抄奉慈禧端佑康頤昭豫莊誠壽恭欽獻崇煕皇太后懿旨禮部奏萬壽禮節一摺十月初十日萬壽在排雲殿受賀停止筵宴其在外之公主福晉命婦著照例行禮餘依議欽此 
[電傳宫門抄]  
　　昨日午前九下鐘時京師友人專電告知本館云知館云九月初六日皇上召見軍機大臣及寳煕 
[俄日協商]  
　　香港循環日報登日本神戶電音云某日駐日俄使由旅順回東京卽備文照會日政府大旨謂屯駐滿洲之兵刻下勢實不能　去但此事實對中國而行非與貴國有爲難之處並云俄雖暫據滿洲然貴國在滿洲各處之利權亦不至有所妨害日外部互相密議隨答復俄使曰如君所言則滿洲事宜恐難開議俄使遂將此情電禀俄國所簡東方總督阿君大約阿君不日當有訓示矣 
[星軺未發]  
　　重慶訪事人云駐藏大臣有夢琴星使偕桂副使銜命抵蜀探聞藏事頗多棘手不敢前進逗留省會數月於兹大約須俟外務部與英使妥商方能持節入藏也 
[毅軍剿匪]  
　　廣西友人來函云上月某日上思廳屬停板村被賊所困毅新副前營勇奮力攻擊賊遂遁向那惠村勇丁星夜窮追得獲逆首二名首級七顆槍械若干餘賊奔向鳳凰大山而去 
[武健捷音]  
　　廣西友人來函云督辦邊防大臣鄭蘇龕京卿於八月某日隨帶武健軍兩營由南甯乘官舫往龍州行至馱盧聞有賊人在摩　墟遂　舟登陸掩旗息鼓將匪圍在墟中戰至竟日槍斃匪黨百餘名擒獲十數名奪得快槍十數枝追抵渠曰村又大獲勝仗初五日始回至馱虚乘船上駛 
[粤闈榜期]  
　　香港循環日報云粤省候補人員某君從公粤　日前公竣而出面禀藩憲某方伯謂大旨考已 
 
 

Page 2

 
 
定於九月十一日揭曉矣 
[闈榜期]  
　　南昌訪事人云本科江西鄕試已由撫憲夏菽軒中丞詢之張李兩主試知於九月初十日子刻揭曉先於初九日午後塡榜革江多士當　首而聽捷音矣 
[嚴訊犯官]  
　　香港循環日報云八月二十六日粤東司道各憲在緝捕局會訊革令李家焯及守　陳廷威所犯一切事情李供稱革員不能約束勇丁致在外有不法之事陳則稱革弁寳係五品軍功前曾冒稱北洋中軍守備云云當陳之初押縣署也每遇提訊時皆昂然乘輿而往至是日則已手足加釘鐐銬狼狠不堪矣 
[示防私運]  
　　松江訪事人云日前華亭縣陳仲陶大令發出告示飭役齎赴南鄕沿海各村鎮曉諭居民略謂民爲邦本食爲民天年歲之豐歉價値之低昂小民之身家繫焉比年以來頗稱豐稔而去秋米價飛漲民食維艱推原其故難保無奸牙私販運米出口曾奉憲飭嚴查在案近届新穀登場誠恐奸商巿儈復蹈前轍爲特出示嚴禁諭爾沿海各村鎭商戶人等知悉如有嗜利奸徒不顧大局運米出口准卽扣留人船禀縣嚴究等因亦維持民食之道也 
[中丞過鄂]  
　　武昌訪事人云簡授廣東巡撫張安帥由河南信陽州乘火車至漢隨渡江往拜端午橋制軍次日制軍設宴洗　在座者爲岑堯階方伯繼蓮溪廉訪聞安帥擬小作勾留卽附輪船東下 
[方伯履新]  
　　武昌訪事人云新任湖北藩司李少東方伯於上月二十八日接篆任事至署理藩篆之岑堯階方伯交卸後擬請假數日然後重蒞柏垣 
[膏捐裁併]  
　　武昌訪事人云湖北大吏創設土膏捐局每年所費不下十數萬金兹經端午帥札行各屬飭卽裁撤歸併善後局辦理已於日前一體遵行矣 
[羊石巿情]  
　　廣州訪事人云邇來巿上銀錢短絀異常似因鑄錢局經理未善所致蓋當十銅圓每千枚成本不過合銀五錢有奇兌換洋銀一圓已有餘利而委員私擡價値每百枚加收一毫自肥巿價因之加昂小民不無咨怨嗣經粤督岑雲帥查悉飭將每日鑄出之錢發交善堂兌换而收價如故且專兌與錢店中人餘皆不得問鼎日下局中每日可出十四五萬枚仍苦不敷周轉流廣西之亂所需軍餉已由東粤提去銀四百餘萬兩庫欵本早空虚而省城佛山又倒閉銀號兩家以致各鋪無可騰　頗有左支右絀之勢日來城中各質鋪受質衣飾不得過五十兩艱窘之狀可想而知矣 
[松郡官塲紀事]  
　　松江訪事人云本月初二日府尊許子原太守飭嗣君送亡媳靈柩回杭州仁和縣原籍安葬旋於初四日乘舟赴滬勾當公事○新任松江府知府丁太守之栻上月二十八日奉江蘇藩憲效述堂方伯飭赴新任○前者華亭縣陳仲陶大令繞道滬上趨赴蘇垣謁見各大憲禀陳要公事已竣於本月初五日乘舟回郡隨詣府署禀到 
[津海揚帆]  
　　聞之天津友人云吳調卿觀察素諳商務頗有長袖善舞之稱近有人封章奏請派赴商部辦公因於日前乘火車赴京候簡○老龍頭車站向經戶部分設捐卡譏征客商貨物釐金邇者巿景日衰所征不及從前之半因由大司空咨商鐵路督辦擬歸鐵路局代征○天津戶部銀圓廠所製銅圓每枚當制錢十文刻下司其事者以巿中買取零星不甚便利因擬另鑄小銅圓每枚當制錢五文大約不日卽當發行於巿矣○督辦練兵大臣鐵侍郎挑選旗兵十二名入唐山製造廠肄習各藝日前已委員護送來津小住大約不日卽須前赴唐山○日前營口車站彈壓委員劉君禀請鐵路督辦胡大臣乞假回南不知允否○堤頭新莊鐵路旁設有貨廠三所專供火車裝卸貨物之用日前雇集工人運土塡路迤邐至新開河車站以便另築小鐵道俾貨車易於遄行○北塘時疫流行至今未已日前北洋醫院總理人某君派出甲乙二醫生前往查騐 
[珠海濤聲]  
　　廣州訪事人云粤督岑制軍實由戴少懷侍郎電促馳回省垣以防會匪滋事各善堂亦有電禀極言粤省謡傳可駭速請返省而以兵事全交鄭京卿○粤東靑靛産自西江近五年來價昂數倍聞此中人言今年靛葉甚豐實爲意料所不及○日本大阪兵庫火柴公司所製火柴行銷兩粤近有奸商臂牌仿製經公司中人禀請日領事官照請大憲示禁以保利權○粤督岑制軍出示凡來轅遞呈詞者以後概不用代書隨時委員收閱並仰標下中軍知照 
[甌江雜誌]  
　　温州訪事人云耶　教士蘇牧師前就温郡關帝廟旁隙地建造中西藝文學堂兹已落成傑閣層樓極其宏敞所有章程均倩名下士李提摩太君審定八月二十八日李君由滬上附某輪船來甌蘇牧師遂於九月初一日在新學堂肆籩設席邀集文武官紳同聽李君宜講是日中西人士來者頗多○樂淸縣境旗豆地方有朱欽富者因有劉盤龍癖負欠纍纍漸與匪人爲伍月初某日村人某甲適有急需向其戚假得衣飾囑朱領至某典質錢適縣署馬快之子乙丙二人及冒充巡役之某丁見其形狀慌急疑係匪人蜂擁而前向之嚇詐朱乘間逃逸乙丙等追至南郊九粒石板地方致朱失足墮河居民見已釀禍立將乙丙拘住恊同地保赴縣禀報現已由縣主某大令親往相騐將乙丙拘案嚴懲矣 
[蜀中人語]  
　　聞之四川友人云某縣知縣霍大令近將九皇宫改爲小學堂并附設勸工廠日前判罰　天宫住持某淫僧七百餘金撥作廠中經費其餘工料所需俟開廠後陸續籌集○金堂縣散票謀反之匪人混名梁豆腐者前在中江拿獲解省伏誅兹聞所獲者實係　鼎近始獲諸省城臥龍橋左近與前獲羽黨李石匠對　明確然後明正典刑又金堂縣著名匪首唐金髦亦於七月下旬獲自省城東大街經營務處某公訊明斬决 
[渚宫秋草]  
　　沙巿訪事人云前者蒙學堂各教習因赴省中鄕試向監督乞假一月兹者秋闈已畢陸續歸來遂示期九月初一日開學○沙巿迤北相距數十里有地名梅槐橋者鄕民某甲居焉一日甲在某姓門前小遺某姓婦疑其有意戲已正　斥之甲亦反　相稽以致忿爭不已某姓詢知巔末忿不能平突奮老　將甲毆傷斃命現在屍屬已報官請騐想甲不得免於　　之災矣○前者天時亢旱屢肇火災江陵縣知縣張雲生大令出示通衢令民間購辦水缸百餘口分叚安置滿贮淸水以備不虞共舊日所置之太平水缸亦一一將水　滿誠未雨綢繆之至意也 
 
 

Page 3

 
 
[雲間望月]  
　　松江訪事人云婁縣屈吉士人令訪悉西門外一帶土棍充斥擾害巿廛飭役先後拘獲汪大寳長脚　　阿掌　　　　尙等人訊明押候詳辦旣而長脚阿小因病保出旋卽名登鬼籙尙有汪等三人現方出示　告准受害之家來案控陳亦良有司除　務　　　也○　墟一鎭居民稠密向駐汛弁一員今夏提憲李壽亭軍門撙節度支札飭將許把戎裁去撤回松郡旣而鎮人以汛境　　　　　　稍　紛紛禀留軍門遂另調靳把戎前往接任鎭上向有觀音堂年久失修勢將傾圮當許把戎在汛時曾出資修建迨靳把戎　至卽於此　駐戎　 
[備迎粤撫]  
　　昨日上海縣汪瑶庭大令接金陵來電知簡任廣東巡撫張安　中丞已於前晚乘招商局江永輪船起程　於今晨抵埠因卽派令差役至馬頭伺候 
[勸息訟端]  
　　日前上海縣汪瑶庭大令接奉松江府許太守札發已故某縣宰徐明府所著息訟歌一百數十紙立飭公差林潤分貼各處通衢俾得互相觀感其歌曰世人有事莫經官人也安然已也安然請衆公剖兩情願你也無怨他也無怨聽人　訟到衙前告也要錢　也要錢差人奉票又奉簽鎖也要錢開也要錢約鄰干證日三餐茶也要錢酒也要錢投到州縣細盤旋走也要錢坐也要錢三班六房最難言審也要錢和也要錢自古道官淸吏不廉打也要錢枷也要錢唆訟本來是奸貪赢也要錢輸也要錢爭强角勝官司　田也賣完屋也賣完食不充口衣不全妻也可憐子也可憐纔知唆訟被人陷阻也枉然悔也枉然唆人爭訟罪彌天神也憎嫌鬼也憎嫌善人自有天眷顧害也徒然告也徒然况且人心是一般你也求安他也求安何不人人息訟端此也休纏彼也休纏食王水土報恩難賦也早完稅也早完天地親師德無邊時也念焉刻也念焉酒色財氣福非凡老也戒焉少也戒焉教子讀書與耕田名也有焉利也有焉不犯科條不作奸爭也無焉訟也無焉有事全要自已寛屈也受焉辱也受焉看破勝負總無　心也平焉氣也平焉解事紛爭不要錢福也無邊壽也無邊永無是非到官前官也喜歡民也喜歡各安本分樂天年田也保全屋也保全世人依得此番言行也安然坐也安然吾本爲官愛民賢願子同然願民同然雖是幾句閒談言依得身安行得身安有人抄寫遞相傳富也綿綿貴也綿綿 
[愼重要需]  
　　昨日上海縣主汪瑶庭大令派令司事劉某至南巿十六鋪二十三七鋪十二圖各處密查地甲所收房捐有無遺漏隱匿情弊以重要需 
[縱犯宜懲]  
　　日前上海縣署差役顧陞在南巿平陽茶樓拘獲奉諭飭拿之霜案要犯張阿弟浦阿全二名忽被某號巡街捕指爲違犯馬路工程局定章一併拘入捕房捕頭令將顧釋去張浦暫行管押嗣經顧禀知縣主汪瑶庭大令大令令持票至工程局禀請總辦翁子文太守將張浦解回歸案嚴究太守詰之捕頭知已由陳華華等人保去不禁勃然大怒立飭將陳解案勒限尋交旣而大令以南巿在本縣所轄境内卽有捕房亦非租界可比不應將所獲人犯私釋此端斷不可開因函請太守赶緊將張浦送案毋任若輩狼狽爲奸太守遂諭令捕頭速將張浦交出以便送縣請懲如再玩延定干嚴比 
[英界火警]  
　　昨晚十一點鐘捕房警鐘亂鳴旋分三下知南京路北首某姓家不戒於火救火會西人驅車赴救時已經人取水救熄至如何起火俟訪明再錄 
[移查犯]  
　　日前有黄裕泉者行至寳山縣境某鄕落突被流氓江桂生等攫物兇毆當場追獲五名送入寳署縣主王大令研訊之下知同黨匿跡上海縣境者甚多且有贜物寄存姜家宅左近桂春家内因移文上海縣署請縣主汪瑶庭大令派差協保查提昨日大令已　派公差金瑞赶緊緝犯查贜以便歸案訊辦矣 
[鄕民閙典]  
　　本邑浦東高家行鎭同德典被盜行劫所失甚多事後禀請縣主汪瑶庭大令勘明出示曉諭定於昨日爲始每當本一千賠錢三百文衆鄕民以大受厥虧紛紛滋閙不知大令將何以善爲維持也 
[邑令踏災]  
　　本月初四夜法界吉祥街恒豐典肆火災捕頭於事後將典夥某甲拘拿管押旣而典業董事某姓禀請土淘縣主汪瑶庭大令履勘情形大令允之隨於昨日午後四點鐘時鳴騶遥蒞由典中執事人朱光聲延入履勘一周升坐公案朱禀稱典主孫姓現回常熟此次被火所燬各物計共當本七萬三千兩内有二萬兩係首飾是包房内無人住宿不知如何被災大令諭候照章核示旋卽鳴騶入城 
[二尹騐屍]  
　　前日傍晚時有一不知姓名之男子年約二十餘止宿法界鄭家木橋南首長豐小客棧翌晨棧主夏雲祥見其神色有異詢知吞服洋烟急報知捕房扶送仁濟醫館醫治至晚毒發身死捕頭遂遵章遣包探協同四圖地保林少卿投報上海縣署昨日午後縣主汪　庭大令委縣丞楊二尹臨塲　騐先傳地保略加研訊隨由包探將夏女秀金解案二尹詰究之下供稱父親因病不能來案尙乞原情仵作將屍逐一騐視報稱委係吞服洋烟毒發身死二尹飭刑吏塡明屍格請某善堂備棺收殮交地保發壇以待屍屬具領 
[嚴拿棍黨]  
　　著名巨棍范毛毛化名志勝朦充上海縣署捕役與其兄范高頭將江海新關簽手張振甫及韓春堂毆斃毁屍滅跡案懸至今迄未禽獲近日其黨混名黑炭毛囝卽陸毛囝行竊金榮記等家洋紗控經英美等國公共租界公廨讞員鄧鳴謙司馬拘拿訊押日前司馬查悉二范尙在四川路大橋堍用槍擊斃傳桃生目下同黨類多匿蹟虹口一帶爰於昨日知照捕頭令各包探一體嚴拿以便澈底根究 
[上海縣署瑣案]  
　　淮安府屬鹽城縣人張錐子控鄰人高關寳縱令伊妻將妻子辱詈以致氣忿雉經等情已詳前報前　縣主汪瑶庭大令升堂訊詰高堅稱小的不知伊等因何口角因令笞責若干暫行管押至晚拘到高妻邵氏質訊之下大錐子供小的傭於瑞昌木行妻死之日並不在家次日回來始悉無端被高妻邵氏惡駡不休以致羞忿自盡叩乞伸冤高供小的每日出外做工至晚方回妻子與人口角實未目覩情形次晨大錐子突將屍身舁至小的家小的正欲報案大錐子忽央令朱長明勸小的給伊洋銀四十元以了其事不料大錐子收得洋銀仍投案下聲控邵氏供小婦人與大錐子家比鄰上月二十五日大錐子之妻至小婦人家閒談並無口角之事大令一再研詰供稱伊妻艷羡小婦人子女衆多深根丈夫不能生育小婦人因戯之曰倩我夫庖代如何張妻含笑而去不料其竟翔忿自經大令飭交官媒看管候核○蘇松太兵備道袁海觀觀察訪聞有流氓在閘北錫金公所一帶向人訛詐因札飭英美等國公共租界讞員鄧鳴謙司馬拘獲葉新林褚根山二名歸縣訊押前日續獲魏木桂一名移送至縣是晚大令升堂訊究魏供小的在錫金公所爲小工與流氓不相往來叩求鑒宥大令判掌頰五十下交人保釋○本城十九鋪民人顧姓控已歇家丁李福竊取皮箱六口内有　濺及貂袍套約値千餘金等情大令准卽飭捕緝獲前晚升堂訊究李供小的在顧姓家服役多年近由友人邀往城外嫖賭致被主人辭歇無奈行竊皮衣六箱陸續質得洋銀五百餘元均已用盡叩乞施恩大令判重責三百板收押自新所中聽候嚴飭捕役吊贜擬辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　八月二十六日工部鴻臚等侍衛處値日無引見灃假滿請安崇中堂謝授文淵閣大學士恩敬中堂謝授體仁閣大學士恩孫中堂謝授東閣大學士恩顧家相謝交軍機處存記恩色楞額續假十日侍衛處奏派充侍衛班長派出良泰召見軍機本日已刻皇太后皇上升仁壽殿德國使臣穆默帶領膠州德界巡撫都沛祿法國使臣吕班帶領水師提督伯祿覲見○二十七日内務府國子監廂黄旗値日無引見鐵良由保定府回京請安良泰謝充侍衛班長恩瞿鴻禨續假五日掌儀司奏九月初一日祭奉先殿濤貝勒行禮兵部奏派演放水師砲位派出芬車　公召見機軍 
[八月分江西州縣輪委單]  
　　第一卽用余登雲第二新班郭立朝第三舊班梁樹棠第四卽用汪春源第五分先拔委王濟中第六　班酌委實缺同通第七正班林志埏第八新班蔡汝嘉第九卽用曾蘭春第十舊班鄒嘉年按江西卽用班乏人本年新進士卽用知縣到省卽已輪委 
[刑部主事陳銘三主政日新所訂江西醫學堂章程并引]  
　　醫道期活人耳昔聖君賢相恐民之疾病夭札也於是本草作而有治病之藥素問作而有治病之法湯液作而有治病之方凡爲斯民皆一脈孶衍任其疾痛困苦而有所不忍也故一日屢遇毒而不惜一事屢前席不以　勞卽以割烹要君得謗而不以爲污無如夫時不能無六氣之異人事不能無七情之感地理不能無山澤南北今昔之異宜偶有所忽疾病生焉各代名醫爰診其疾之所由生而垂之治法以救之因有專門名家之學及單方奇藥之傳各自名家以昌其業醫道由是責醫書亦由是雜得欲修軒皇之墜緒自宜立校學之成規書兼今古不泥一家理取中西惟求其是古人云不爲良相必爲良醫謂醫以濟人也又云用藥如用兵謂醫可以殺人也一藝之末而其功可補將相所不備豈易事歟堂規　一學堂正中設神　一座上設軒皇位下設歴代名醫位敎習於朔望日親率學生行禮如大學堂一學醫首先立品立品首先忠孝古忠臣孝子之事君親也君有疾臣嘗藥父有疾子嘗藥不獨大膽小心志圓行方爲盡醫之能事也知愛君則可以推愛於同國知愛親則可以推愛於同胞庶不負濟世活人之術一學醫必先讀醫書醫書有二曰中學西學中學之失傳者以西學還之中學之未備者以西學補之務在以中學馭西學不以西學駕中學一中國古時醫學理明法備觀素問一書牢籠萬有不獨醫學諸科所自出卽周秦以下諸子百家半歸函蓋是宜蓋讀一醫學之書厥有四類一明官骸府贜之體用一明體用之所以致疾一明有疾而立方法以治之一立方用藥之意一官骸臟府有一體必有一用必讀素間難經靈樞甲乙經諸書以明之一官骸臟府致疾之由必讀病源及各家論說以明之一治病立方必讀傷寒金櫃顱囱經外臺活人準繩諸書以明之立法用藥必讀本草綱目諸書以明之一體用之學中學務在言理西學務在言像醫學必理像兼通方有實用其西醫之全體新論闡微動學諸書宜取參究一自本經垂訓藥品代增中藥西藥宜兼採博收以究其治病之理如西藥略釋萬國藥方格致彚編皆不可廢章程未畢容俟明日續登 
[美滿因緣]  
　　南昌訪事人云本科江西副主試李星使家駒前曾文定廣饒九南道兼九江關監督瑞莘儒觀察之女公子爲繼室擇吉九月十三日在省會完姻月杪卽往湖北接受提督學政篆美滿因緣亦坤靈扇牒中所僅見者也 
[所司何事]  
　　九江訪事人云上月某日郡城恒昌隆茶棧被賊行竊報諸典史署典史王少尉置之不理後由德化縣署捕役拘獲賊犯弔出原贜縣主某大令遂傳少尉至署諭以典史一職於管理監獄之外專司緝捕乃將報竊之事置之不理足見捕務廢弛本應詳參姑且寛免以後如再不勤於治理定行詳請嚴參不貸少尉無可置辯惟有唯唯遵從而已 
[湓上官塲紀事]  
　　九江訪事友人云江西廣饒九南兵備道兼九江關監督瑞莘儒觀察於上月二十二日因公赴省小住數日卽於二十六日返潯陽○署德化縣江雲卿明府奉上憲調署南昌縣篆本擬上月二十八日啓行旋奉電催遂改於二十七日就道○兩江總督魏午莊制軍札委馬實生遊戎春華署理九江後營遊擊日前游戎赴南昌謁見夏菽軒中丞然後來　接篆前任劉淸泉游戎交卸後於上月二十八日赴金陵 
[南巿騐棉局紀事]  
　　日前騐棉局巡丁查得花販曹竹卿陸杏橋所販棉花有　水情弊解請局員何吉生明府訊實判令各枷半月昨已期滿命卽帶案疏枷交人保出○蟲有騐棉局員何明府查知局内巡丁有私向花販需索陋規情事爰飭家丁嚴密稽查旋查得此事係朱吳曹三人所爲因於昨日傳案訊究 
[英美租界公堂會訊案]  
　　德商捷臣洋行主投該管領事署控華商和記號主張少雲租船不用請照合同追償虧耗等情英美等國公共租界讞員鄧鳴謙司馬接准德總領事來文卽於昨日將張提到會同德繙譯官麥令臺君升堂研訊捷臣行主倩律師哈華托主控張倩律師古栢聲辯先由哈律師聲稱張與捷臣行主訂立合同租用某輪船以三個月爲限每月租値洋銀七千八百元共二萬三千四百元兹忽　種所虧洋銀一萬三千元應請照數追給古律師令其夥　律師訴稱此事雖經訂立合同然船尙泊在香港並未駛來上海張祇能自租船之日起　被控到案之日止認償十四日租値計洋銀一萬元若是則捷臣行主已無受虧之處請飭將船另租與人惟此一萬元曾經本律師與哈律師商酌先付四千元尙餘六千元另覓殷實之人擔保哈律師稱捷臣行主執定需償洋銀一萬三千元至少亦只能减去一千元且須先付一萬元尙餘二千元不妨於兩月後照付司馬商之麥君飭將張還押候會商停妥然後訂期訊斷 
[英美租界公堂瑣案]  
　　前日有何和尙者由杭州來滬掩入陸桂堂家竊取洋銀二百元報由包探陳金標拘解至案禀稱陸約於下禮拜二投案候質兹將原贜一百七十五元呈　騐明核示讞員鄧鳴謙司馬商之德總領事署麥繙譯官諭俟陸到案訊明核辦○許炳興持茶壼烟袋至某押鋪典錢被某包探獲送至案司馬判笞責二百板發押捕房一月贜存待失主具領○有張丹榮者用病馬駕車被包探張全林拘解至案司馬飭將馬發交獸醫施治一面傳張到案訊鞫罰鍰○馬夫李金生用病馬駕車且復恣行鞭策被某號印捕獲解案下司馬判笞臂二百板荷校一禮拜遊街示衆○仁元錢莊主劉少叩圖賴期票洋元被某西人控諸領事署領事據情照請司馬訊斷司馬飭將劉押候比追○流氓王阿小無端至李吳家氏叩門向之斥責突被凶毆且於慌亂中去金約指報由包探徐榮珊獲案請懲司馬判笞責三百板荷校一月發犯事處示衆○賭棍張全元被包探趙銀河獲案請懲司馬判責二百板枷示一月期滿之後再　二百板○陳阿根前因犯事解奉訊責遞解回籍兹又潛來滋事被包探李星福獲案請懲司馬飭交人保出自行回籍不准逗留如再犯事重辦不貸○張李氏誘拐羅陸氏家養媳阿香報由包探倪 
 
 

Page 10

 
 
順泉獲案請追司馬飭一候交到阿香質訊核辦 
[法租界捕房瑣案]  
　　陳吳氏逼令其子所納之妾謝氏爲娼氏不允從横加鞭　控奉讞員魏蒓塢大令訊明將氏發堂擇配昨日命提陳吳氏到案從重掌頰二百下責手心二百下然後交人保釋○利新洋貨店庖人吳耀南竊取店中各物並洋銀一百餘元被店主查悉扭送捕房昨日解奉大令訊明著枷號一個月期滿責釋○扒手李阿四王月波在租界中行竊昨被包探拘獲解奉大令訊明著將李責五百板王責一百板○乘火圖刼之惡棍李得山及偷兒陳金奎均由包探拘奉大令訊明著將李枷號一個月期滿責釋陳責二百板免枷 
[美租界捕房紀事]  
　　甬人周林法携妻某氏僑居裏虹口海甯路第四百七十五號門牌屋内近日民忽萌異志席捲所有夤夜私逃周查悉情形卽於昨晨投報捕房請爲查緝捕頭允之○江北某邑人裘家聲與同鄕棠甲同　裏虹口某里内前晚乘甲外出潛將器物携至　押鋪質錢甲查知奔赴捕房聲訴捕頭令包探劉阿炳將裘拘獲候押解送公堂禀請讞員鄧鳴謙司馬訊辦 
[江西官報]  
　　通判陳國賓辦　州鹽棧選德安孫柴正衡禀到李詩意解　本兵餉儣京邱錫淵往贑州措資候補主　夏之麒辦武備學堂敎習知府陸長佑接辦　院文案陳光裕謝甄别留省補用行知知縣劉嶽森辦柘磯土藥查驗分卡陳夔委讞局學習十毓瑾禀知接　丁父　程　往上海　　木輪船黄鐘詹光斗俱解地丁進京　用霖收發撫轅文件文案劉汝霖收接撫院星詞單成烈謝咨補泰和縣丞行知典史陳祖善禀知　　　移設新　者棚候補道朱子春往德興查辦案件候補府　　　謝　别　省補用行知余長春辦警察局提調沈　慶辦派辦處提調知縣張綬黄辦九江土藥分局歐陽保福監修東　軍裝庫炮子池劉采年入課吏館肄業朱霖稽查查内河水師調　贑羽張學培到任尙需時日應先委南昌問知胡上襄代理所遺南昌同知印務以王　兼理秋日祭祀單八月初二日祭文昌初四日祭天后初六日祭孔子初七日祭社稷擅十六日祭　君十七日祭龍神十八日祭關帝九月初六日祭火帝 
[七八月月捐淸單]  
　　李珊記中秋節洋二百元道署四十元隱名氏廿元怡情軒唐傑臣翁二戶各十二元陳善亭十元戴季　李雪巖龔附六七月韓潤　　孚號　華廠六戶各六元泰昌號七月朱葆三徐　雲　幹臣韓山　老順記六七月南順記戴生昌祝源昌天餘閏六七八月十戶各四元源豐潤三元六角莊源大三元二角陳志雲閏六七月俞順利半年二戶各三元戴運來滬江第一　存濟堂何端棠蘇寳森老悅生大觀樓錦章愼餘堂復泰六七月　德記道信申茂瑞昌順江南烟雨樓元昌聚昌王陽生十八戶各兩元中和洋行帳房小洋十三角久成九章北天成永裕成泳記閏六月咸章閏六七八月六戶各小洋十二角新順記七月信昌隆七月　昌六月可　六七月可　順六七月金松泉六七月鳴昌五閏月源昌米廠八戶各一元萬有全龐竹卿思補齋梁煥南四戶各小洋十角其萃樓六七月　德豐徴昌怡昌熾大晉昌六七月恆茂復記六七月八戶各六角益昌閏月李珊記七月二戶各五角靑蓮閣一壼春曹德大三戶各四角春園七月三角源通官銀號六七月錢三千六百嘉綸和康壽康晉和愼餘餘大元　元茂衍大恆益永豐存德協升宏大宏元源吉寳和寳順承裕正大升火彚康崇餘永康瑞大晉大延源義善源福康兆豐恆德仁大久大源利森康厚大源餘瑞元鈞康壽豐鎭昌　餘鉅豐　大鉅元怡豐鼎康永大同餘豐和同和五十一戶各一千二百萬康八百同福八月張家鶴元成義森昌六七月錦章大章九和宏章泰八戶各六百怡大金合順五雲　昇樓怡大莊四戶各四百協成祥永愼萬興六七月鉅康四戶各二百英法美三界一文願洋十元小洋二百八十九角錢十千零六百四十八徐貫雲助育嬰捐洋廿六元賚餘善五元○　　册捐無名氏三元純武堂兩元不留名一元○山東誌城縣王硯堂助安懷册一元黄福記助爲　最樂善　二百本孫復瑞助三聖經三百本以上共收大小洋五百廿三元五角錢八十三千四百四十八書五百本滬北天后宫前廣益善堂司董嚴信厚龔心銘施則敬朱佩珍唐榮後　貽釗等謹誌 
 
 
 

Page 11

 
 
   
 
 

Page 12

 
 
   
 
