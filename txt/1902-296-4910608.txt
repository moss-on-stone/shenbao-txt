# 1902 - 296 - 4910608

 

Page 1

 
 
[江南闈藝出售] [  圖書集成局啓]  
　　本届直省鄉試爲奉詔攺試策論之第一科闈藝傳來莫不爭先快覩江南爲人文淵藪英才俊彥較他省尤多本局預倩白門友人於榜發後將衡鑒堂原刻飛速遞來其中論策經義類皆精心結撰各擅勝塲爰用本局新鑄鉛字赶緊排印已於今日告成每册價洋一角六分躉批另議欲購者請臨申報館及各書坊選取可也此佈 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[論俄日兩國增添兵艦事]  
兵貴精不貴多陸戰然水戰亦何獨不然乃今環球各國以爲爭雄競長宜以增兵爲先然深識者則未嘗韙之蓋徒取乎多不加訓練是無異烏合之衆而終不能成雄勁之師若其旣練以一勝百以寡制衆有可操劵待者奚取乎多况增兵必加餉加餉國必空虚未受其益先受其害故英國前度支大臣歇美氏嘗曰我英國軍餉刻已日增一日此事不但無益而且有损我國家若必預備大隊水師定受其害我國刻已最稱强盛明年欲再增製船艦因而加增費用此舉殊可不必施行經國要謀規時良策初非老成持重之見故發此持盈保泰之議論也乃觀於俄日兩國而有異焉俄國水師大臣嘗飭聖彼得城尼庫厅船塢製造各雷艇刻已大半製成將派赴東方以厚海軍之力俄國士滑日報又謂德國水師日漸雄强我俄大爲危險此後德若製一戰艦則我俄當製兩艦以敵之矧英日刻已聨盟我俄兵艦之在太平洋者照目下應增五倍方足制勝至地中海俄艦亦宜逐漸添設以保利雲一帶利權是俄之謀國以增兵爲致强之要策也日本則自甲午以後添設富士八島敷島朝日初瀬三笠等戰艦六艘淺間高砂常磐吾妻出雲八雲等巡洋艦亦如之似乎水師不爲不盛矣乃近日政府猶以爲未足擬將戰艦巡洋艦加倍製造務再添足十二萬墩業經海軍省稽查竣事限令添造各艦期以六年告成是日之謀國亦以增　爲爭雄之至計也兩國用心與英各别豈英則太平自保不欲騁長駕遠馭之圖而俄日則發憤爲雄恐致貽相形見絀之慮乎吾嘗諭之如英者知兵貴精不貴多之道者也如俄日者不知兵貴精不貴多之道而徒欲厚集兵力以備一旦有事角逐於海疆者也然增兵則必加餉加餉則國必空虚俄之國疆宇雖廣財力未充驟欲擴張海軍倍於列國恐其雄心雖盛而經費有不能措置裕如者　則國小而貧自戰勝中國以後財用益形匱乏今乃不以息事安民爲計而惟以喜功好大爲心進銳退速識者已早爲之慮若兩國以增兵而餉故不能開礦產以盡自然之利不能興商務以收外來之財徒欲吸髓吮膏掊克及於民庶則以困窮而生嗟怨因嗟怨而生亂端是國且不能自保而尚烏能與列國爭强故自古之善言兵者皆不以多爲貴而惟以精爲貴奈何俄與日本不知熟權其利害而一惟以增軍爲强弱之判耶或曰英之水師已極其盛故雖無所加增而已足制勝列國俄與日本則水軍尚弱兵艦無多不謀增添難求雄長三國軍政情形不同固未能以論英國者槪之俄日兩國也雖然吾嘗觀之西史矣法皇拿破崙第一之雄視全歐也以未得志於英俄帥兵六十七萬八千人直搗俄都甫至木司宼而喪兵已三十餘萬及至狼狽而歸則僅餘數萬人而已德之受制於法也養兵無許逾七百更番訓練不數年而復法仇前事之師後事之鑑彼一國者其亦知所取法而無徒以增兵爲目　要務焉 
[本館接奉電音]  
　　昨日午前京師飛電傳來上諭二道敬謹譯登○九月二十六日内閣抄奉上諭貴州糧儲道員缺著凌卿雲調補許涵度著補授湖北武昌鹽法涎欽此○同日奉上諭張翼著調署工部右侍郎兼管錢法堂事務禮部右侍郎著郭曾炘署理仍兼署户部左侍郎欽此 
[會議行車]  
　　南洋新加坡實得力太晤士報登本月初十日英京來電云歐洲業火車鐵路之人訂期初九日會於法京巴黎司議創火車鐵路取道西卑利亞以達中華特不知俄人能免嘖有煩言否也 
[暹人媚法]  
　　南洋新加坡叻報登暹京網咯來函云暹廷近已將各稅關所用英人一律辭退攺用法人按近來暹人怨英之心甚於怨法豈因吉蘭丹一事而來乎抑新與法人訂立盟約欲藉此以結法國之歡心乎吾恐以蕞爾一彈丸地介乎齊楚之間事齊固難事楚亦殊非易易耳 
[新艦告成]  
　　南洋新加坡叻報譯登英京來信云前月英人製就一能在水底潛行之戰艦命其名曰伊温在巴路船塢左近海上試行每一點鐘時行十五邁其船長至一百尺而運動甚靈僅十秒鐘時卽可沈下卽巨魚縱壑亦無比剽疾也及浮至水面則可攺作魚雷船洵地球上海軍中首屈一指者矣 
[英煤陡貴]  
　　南洋新加坡實得力太晤士報登英京來電云邇來美國紛紛派人赴歐洲各處購取烟煤以致英之倫敦煤價陡貴迨目下而蘇格蘭所出煤炭亦每墩較前增四先令矣 
[海軍易員]  
　　日本長崎訪事友人云邇來日本政府忽將各軍艦管帶大加更調前浪速艦長海軍大佐野元綱明轉補　磐艦長所遺浪速艦以金剛艦長海軍大佐　知秀珍管帶遞遺金剛艦以海軍大佐蛯子末次郎管帶而令豐橋艦長海軍中佐井手麟六管帶橋立艦赤城艦長海軍中佐毛利一兵衛管帶豐橋艦海軍中佐池中小二郎管 
 
 

Page 2

 
 
帶赤城艦海軍大佐大城源三郎管帶平遠艦 
[日船告蕆]  
　　日本長崎訪事友人云日本郵船會社前倩三菱船廠定造輪船一艘專備來往之用名之曰安藝丸近已工竣定於日前在佐世保軍港試行港務部長島崎君長崎縣知事荒川君及地方文武各官均命駕戾止其餘各國領事紳商以及命婦閨秀亦聨翩而至鞭絲帽影掩映生輝接此船用軟鐵鑄成載重六千四百墩長日尺四百四十五尺闊四十九尺二寸深三十三尺六寸入水二十五尺速力每一下鐘時行十二海里烟囱二艙五起重機十具一等客位五十二等客位二十三等客位一百六十八 
[人稠米缺]  
　　南洋新加坡叻報云爪亞一地自歸荷人管轄後居民較盛於前當西歴一千八百七十年册註民人一千六百萬名口今則多至二千八百萬人是三十年來共增一千二百萬名口矣近來彼處所產五榖不敷民食紛紛赴新加坡及越南購取而荷官專以聚歛爲事並不體恤民艱異　僑居甚無謂也 
[四錄京師管學大臣張大冡宰奏定小學堂章程]  
　　第二十二節依前條除年假暑假合七十日之外每歲𢚈逢皇太后皇上萬壽聖節皇后千秋節至聖先師誕日仲春仲秋上丁釋奠日端午中秋節各停課一日每十二日學過一週後各停課一日其餘臨時請假無定期者至多不得過二十日惟考試婚喪不在此例以上休業第二十三節教習學生一律遵奉聖諭廣訓照學政歲科試下學講書宣讀御製訓飭士子文例每月朔由教習傳集學生在禮堂敬謹宣讀聖諭廣訓一條第二十四節寄宿舍在堂内者學生寢興食息皆有定時出入大門由總理及執事人等稽查登記第二十五節寄宿舍在堂内者遇學生家人賓客通問於外廳會談不得入内亦不得過久第二十六節學生功課勤惰由教習隨時登記此外一切行爲舉止有無過誤亦由教習按日計之數日一呈於總理第二十七節教習執事人等之勤惰及是否遵照堂内條規辦理總理隨時記錄以定功過第二十八節學生房舍衣服以及飲食盥浴等事務宜潔凈總理及執事人應隨時查察以上堂規第二十九節寄宿舍在堂外者按照人數多寡設監督一二員立專章辦理第三十節寄宿舍在堂外者一切條規應從簡便學生有違犯舍規積至數次應不准在舍容留者由監督報明總理不准在内住宿以上舍規第四章一切建置第一節小學堂建設地面以爽塏而適於衛生爲宜學堂附近之處倘有害於兒童之習染及喧閙而有妨教授者均宜避之第二節小學堂建設地面無寄宿舍者又宜取往來適中之處以便學生入學現在甫經創辦或借公所寺觀等處爲之但須增攺修葺稍求合格講堂體操塲尤宜注意第三節小學堂應有禮堂一處爲學生聚集並行禮慶祝之用但課修身讀經時須合各班學生而並授者得借用之第四節小學堂講堂應備兩式一式爲通常講堂爲課一切學科之用一式爲特别講堂爲課物理圖畫等類之用第五節小學堂應備有藏書室器械室標本室或得兼用一室視經費之多寡陳列之繁簡定之第六節小學堂之教習室外一切應用諸室皆宜備置第七節小學堂之體操塲分室内室外兩式除室外一式必備外室内或卽借學生聚集處用之或竟不設第八節小學堂寄宿舍區别爲自修室寢室二處或併用一室亦可第九節寄宿舍除自修室寢室之外必備者五事一食堂二浴堂三盥所四養病所五厠所第十節禮堂占最大之面積得容一千餘平方尺至　十平方尺講堂以廣二丈四尺長三丈三尺爲度第十一節小學堂建樓房者每樓一座至少須備二梯第十二節小學堂每學生百人應備食堂盥所一處養病所浴室各二間厠所數間第十三節小學堂内應備教科必用之書籍圖式度量衡時辰表黑板几案椅凳以及體操圖畫理科算術所用之器械標本模型務須全備第十四節小學堂所用之几案椅凳须與學生之身體長短配合几案之廣應以一尺三四寸爲度其長二人用者四尺一人用者二尺以上第十五節小學堂應備之簿籍十要區妥爲八種一教習職員名簿履歴二學生名簿履歴三教習課之登記簿四職員任事之登記簿五學生受學之登記簿六學生業成之登記簿七學生考試之　記簿八學堂財產之出入登記簿除財產歸收支掌管外其他一切皆掌於總理 
[採榖還倉]  
　　杭州訪事人云省城富平大義各倉存儲稻榖十三萬石有奇本年米價奇昂市儈龍斷當事者遂開倉礱米貶價平糶以濟貧黎目下新榖登塲價値稍减杭州府宗子材太守因札飭仁錢兩縣會同紳董採購足額以備不虞已於本月二十日給發執照分赴產米之處購求矣 
[僧院發封]  
　　姑蘇訪事人云省城桃花塢福田𤲅住持僧某與附近某女尼有染其徒學道湧蓮知之竟於月初某日糾合著名流氓潘陳袁三人於夜深人靜時擁入臥房將僧綑縛一隅攫去洋銀二百數十元太寶銀二錠對時表二枚珠花一對事後僧以被盜行劫報請吳縣田春庭大令勘明飭緝越日學道行至胥門外馬路中珠花從袖中墜下被巡街捕覷破拘入捕房轉解縣署旋經北路總巡某明府帶同安定旗勇將湧蓮及潘陳袁一併拘獲起出原贓解歸大令訊供判令各笞責若干板荷以巨枷押赴六門示衆一面將𤲅屋發封僧則押候緝獲女尼然後究辦 
[鄂垣火警]  
　　武昌采訪友人云本月某日省垣山前仁壽巷某姓家不戒於火時正雨師稅　祝融氏知勢不能敵振轡而回祗焚去屋舍一椽亦云幸矣先是初　日察院坡福德公錢米店糧道街德隆錢店水陸街協署左近某姓家同於晚間幾兆焚如之禍迨救熄旋被警察勇扭二店主及某姓至總局禀請罰鍰警察總辦金峙生太守曲予矜全謂伊等雖自不小心亦由天時久早所致遂每人薄罰洋銀二十圓姑免深究 
[都門雜錄]  
　　京師訪事人云九月十二日淸晨有某甲者手携籠鳥至宣武門外虎坊橋迤西德豐軒茶社啜茗正當互鬥旗槍之際突然仆地迨家屬聞信前來　已魂歸泉府遂由茶社主購備棺木爲之收殮○前門外大栅欄大觀樓於九月十三日開張樓下房屋二十餘間均係荷包廣貨店五色輝煌金碧眩目　晚銀燈高照至二更後始熄更有順天工藝局售貨處諸物亦均精美異常其樓上房屋槪租於玉器行珍寳駢羅任人賞玩惟夜則將樓門關銷禁人拾級而登　開張後連日遊人絡繹不絶富家巨室更幾於舉國若狂誠昇平之景象也○大栅欄三慶戲園現已易主業於九月初旬清理地基重行修建約年内即可竣工明正定當開塲演劇矣○步軍統領衙門管轄京師緑步兩營本定九月二十四日舉行軍政大典嗣緣地安門内北箭亭前被洋兵所毁迄未修復因攺於海甸操塲閱視諸將弁騎射 
[彝陵雜錄]  
　　宜昌訪事人云前日有某輪船載貨二三千件由漢口駛赴宜昌行至半途適有載炭船兩艘揚帆下駛風利湍急避讓不遑致被載炭船撞折欄杆載炭船亦受傷甚多幸尚未遭傾覆○邇者江水盛漲輪舟偶一不愼卽擱於淺灘前者快利輪船駛至毡帽套忽爾擱 
 
 

Page 3

 
 
淺暫停一夜至天明始得行動自如旣而大吉丸駛至荊口左近亦被淺灘所擱不得已升旗求救無奈三公司船皆不敢任勞嗣仍由大生丸援之出險○宜昌貨捐局委員孫君於去歲任事迄今未滿一年日前上憲以比較不及攺委松太守某來宜接辦○宜昌土藥捐局總辦宋觀察育仁現由上憲撤回另委他員疱代大約不日卽可到差矣 
[鳩江漁唱]  
　　蕪湖采訪友人云日前縣主柳小汀大令飭公役黄坤持票下鄉催繳錢糧黄於票上私添胡升一名不虞紳袊覷　情由赴縣禀報并稱若輩濳與鄉間無賴歃血同盟大類　方義和拳行徑大令聞而震怒立飭將黄下之於獄並獎紳袊之能隨事留心云○七月初旬安省大憲派葉太守熊大令携銀十萬兩至蕪采　　榖勾留數月議尚未諧近忽市價飛騰萬難措手不知將來如何禀復也○某日木商黄書善與元茂士店吳翰卿等人在盛康土店中賭博輸去銀五百九十四兩不足則以金臂釧作孤注及局終知被若輩所算因卽具詞控諸琴堂刻已由蕪湖縣柳小汀大令嚴拿糾賭各人到案訊辦矣 
[平山秋眺]  
　　揚州訪事人云淮南各塲商運售垣鹽向於春秋兩季由淮南總局按照旬報詳核各垣存堆引數分别攤派法至公也本年秋單由淮南總局憲循照　章均匀派定計通泰二十塲共應運出垣鹽十七萬三千九百十三引除開具詳細垣名引數清册呈報各憲外特於日前諭令各垣商人按照單内派出引數濟局請領執照以便載運至圩存倉銷售○邇來制錢短絀市價日昂兩淮運司程雨亭都轉以各塲現値秋產正當載運現錢前往濟收爰諭令淮南總局轉飭各錢莊早爲儲備局憲遵卽示諭局門略云揚城近來制錢缺乏錢價日昻歴經府縣出示嚴禁搬運并遵奉運憲面諭在岸商呈繳五成鹽價錢票上註明鹽價字樣祗許塲商本人支取他人不得强行付現且當此秋產暢旺更宜嚴禁私運俾留此錢以待運塲濟收乃近日訪聞仍有市儈以鹽價票劵硬　各莊索付現錢以圖私運實堪痛恨除移咨府縣一體出查禁外合亟示諭爲此示仰各商及錢莊知悉此後凡五成鹽價錢票除本商外他人不許藉端影射强付現錢倘敢不遵在莊滋閙准扭禀來局移縣嚴懲○某節婦系出　門夙知大義撫孤苦守矢志不移郡紳嘉其志收入全節堂並由恤嫠會每月酌給若干以資用度不意上年恤嫠會欵忽爾裁去遂致日用支絀不得已於日前至淮南總局具禀陳訴衷苦局員批示云據禀該節婦貧苦困窮情堪憫惻候照會全節堂董事酌給津貼錢文以資度日該儒寡務當撫養糼子成立將來定荷旌表也 
[星使辭行]  
　　出使奥國大臣吳煥其星使請訓陛辭航海南下旣抵滬上暫駐天后宫側出使行轅兹已將次出洋遂於昨日午前命駕往道營廳縣各署辭行至上海縣署時縣主汪瑤庭大令飭丁擋駕 
[文星照滬]  
　　新任廣東提督學政朱古微文宗由京南下前日行抵滬江在滬文武各員均往碼頭迎迓文宗隨於昨日命駕往各署謝步至上海縣署時縣主汪瑤庭大令迎入花廳茗談良久而别 
[邑幸騐屍]  
　　鎭江人兪悅來與王斗交之妻殷氏有姦同逃至滬僑寓英界廣西路興記小客棧中前日被王尋獲兪與殷氏知事不得了呑服洋烟報經包探劉光震一并舁送仁濟醫館求救兪以受毒過深旋卽斃命氏得漸甦當由三圖地保投報上海縣署昨晨劉探將王夫婦解送公堂禀請訊究讞員張柄樞司馬商之美總領事署繙譯官白保羅君以兪姦拐有夫之婦罪有應得旣已服毒身死應由縣騐明核奪遂將殷氏暫交官媒收管著王处行投縣候訊至午後三點鐘時縣主汪瑤庭大令帶同刑件書吏鳴騶至仁濟醫館升座後地保曹福卿禀稱王與殷氏已由劉探送至公廨奉張大老爺訊供暫押劉探亦禀訴前情大令隨飭件作如法騐視翻騰良久唱報騐得死者委係生前服毒所致並無别情大令離座親視無訛飭由某善堂給棺收殮寄厝義塚 
[髹工慘斃]  
　　江北人湯老頭在虹口閔行路名才福者所開漆作内做工昨晨至公和祥碼頭某輪船上工作偶一失足從艙面墮下以致遍體鱗傷立時斃命當由船主　報捕房捕頭令地保告知家屬備棺收殮 
[上海縣署瑣案]  
　　滬南貨捐局總辦向沈維鎬租屋設局後忽退回函致縣署請拘沈到案追繳所付押租中金等項縣主汪瑤庭大令准卽拘提到案前晚升堂研訊沈供貨捐局向職員所租之屋本係族中公產言定每年租錢一千三百二十千中金一成計洋銀一百三十二元三股分派房主租户各得四十四元尚飭一股　給中人張綏之史蓉生當時職員祗收到三十二元其餘十二元竟被局内諸人扣去今連頂首繳呈惟張史二人刻下不知是否在滬大令著尋張史到案訊追日前西門巡防局員某君移送陳樸齋控王栢益藏匿洋銀一案到縣大令研訊之下王供此項洋銀被趙福根竊取有洪志五者目擊其事大令飭差將洪拘到前晚升堂復訊王供小的向當小車夫寄居西門外某姓車寓陳遺失洋銀扭送小的到局局員老爺訊知並非小的所竊省釋回家至夜在車箱内尋獲洋銀一包擬待天明送呈局中不料被趙所見乘小的睡熟時竊取而逃次日尋獲向之索取伊僅交還　十元小的恐陳不允以故投局禀報洎局員老爺飭拿而趙已逃逸無蹤因將小的送案洪供小的與王同寓趙行竊洋銀小的確曾目擊今不知其避匿何處大令飭將王洪交差看管候補拘趙到案訊追○前日潘鍾英扭蔡福到縣大令研訊之下潘供監生有家教讀去年八月友人蔡榮囑向叔父借洋銀三百元至九月由伊僕蔡福繕立期票約定今年八九兩月歸還至年終又借去洋銀一百元未立票據言明今年九月杪還淸並不取利至今年八月向之索取抵賴不承迄今數月分文無著是以扭案求追蔡福供小的主人確借潘洋銀二百元出立期票約定八九兩月歸還届期潘忽索洋銀三百元是以不付今小的主人已將洋銀一百元呈案餘求寛限措繳大令飭交人保出限三日内再繳一百元如延嚴究 
[上海巡局紀事]  
　　前日無賴李阿和挈浦東某紡紗廠女工陸談氏至某處被巡丁查獲告知管廠洋人送至保甲總巡局局員謝岳松明府研訊之下判將李笞臀二百板掌頰一百下氏責手心一百下○前日浦東總巡局差夥徐阿大向三林塘鎭民人某甲藉端訛詐甲投控鎭上巡防局局員孫二尹飭勇查拿徐已逃避因函請總巡局究懲○保甲總巡謝明府以各巡局所獲案犯遇有應枷號者向須移送總巡局訊明核奪今相率禀請發枷殊與舊章不合爰飭各局員悉照舊章一面雇匠赶製巨枷聽候應用○張咸和投十六鋪巡防中局控張阿海索詐行兇等情局員黄衡堂二尹飭勇將阿海拘獲押候訊究 
[騐棉局紀事]  
　　昨日南匯縣人劉阿奎楊相海雇船載棉花十六包來滬求售騐棉局巡丁查有攙水情弊拘解局中局員何吉生明府研訊之下惡其怙惡不悛斷令各枷號一禮拜 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前者川沙人費士卿控秦竹雲誘匿伊妻朱氏旣而秦亦控費强奪行李迭經總辦　子文太守　　　委員黄衡堂二尹研訊飭包探至費處起獲衣箱一口隨於昨日提案復訊斷令費將箱交還領妻回家嚴行管朿○江北人顧文如胡文才在馬路中扭毆不釋經巡街捕拘入捕房轉解工程局黄二尹研訊之下胡供小的前向顧借洋銀一元屢來索取苦無以應遂將小的鋪　取去質錢求恩明鑒顧供伊之鋪蓋質在元泰押鋪事非得已尚乞恩寛二尹斷令交還質　聽候復訊核奪 
[南市捕房紀事]  
　　前晚浦東船户唐金奎潛入某貨棧竊取煤數箋載至南市太平碼頭向人求售適爲包探黄量海水巡捕陳向榮所見連贓解入捕房捕頭令押候轉鋢馬路工程局禀請總辦翁子文太守訊究○昨日有年甫六齡之童子徘徊馬路中嚶嚶啜泣巡街捕知係迷失歸路帶回捕房捕頭令留候家屬認領 
[英美租界公堂瑣案]  
　　包探孫阿星解馮三玉到案禀稱光緖二十二年十二月某日此人闌入北四川路某小錢莊攫取財物解經上海縣某大老爺訊明判令監禁二年今甫釋出卽竊取洋人史蓋露家鈔票洋銀二十元報由小的查獲送請究辦馮供小的願如數賠還叩求恩宥讞員張柄樞司馬商之美總領事署繙譯官白保羅君判令如數賠足洋銀并笞責三百板管押捕房一月期滿逐出租界○包探孫阿星解王阿常到案禀稱此人行竊西人實卡華路的家花盆等物報由小的查獲請卽究懲司馬判責五百板遞解回籍○包探倪順泉解魏惠生陳寶慶到案禀稱魏與在逃之韓惠卿僞造田單向陳少記騙去銀一千八百兩陳向索地韓遂央陳弟寳慶擔保今韓已逃避小的因連寳慶送請訊追司馬著一併押候原告補詞訊核○某包探解張子善到案禀稱前日西人甫老貝家失去金練條報經小的查得此人情有可疑是以拘請訊究司馬著押候傳到原告西人質訊核辦○包探王長桂解徐庚生到案禀稱此人行竊顧長流家衣服報由小的拘獲送請究辦司馬判責二百板○包探張天林解金阿五到案禀稱此人行竊傅福生家銅銚衣服報由小的查獲送請究懲司馬判責二百板 
[法租界公堂瑣案]  
　　偷兒王連生徐桂春潛入太古馬頭貨棧中行竊白米及潞黨參均被巡丁緝獲送入捕房昨日解案請訊讞員孫建臣大令判各責一百板○蔣金生陳金生同至某姓船上竊取衣服被包探查獲解案請訊大令判各枷號一禮拜期滿各責二百板○流氓王阿二手持兇械在洋涇浜上向人訛詐被包探拘獲解案請訊王不認行兇大令著押候查明再核○馬俊卿張金福同訴稱家中被賊竊去烟灰衣服及錢四千報捕查獲竊賊陳阿巧李云昌今已解案請准領贓大令判將陳李各枷一禮拜期滿各責三百板○倪承恩訴稱家中失去衣服一包報捕查獲竊賊周阿根張阿三今已解案請即訊追周張同供稱小的等所竊衣服質在城内廣大典大令判將周枷一禮拜責三百板張枷二禮拜責二百板贓著失主自行取贖○沈啓支訴稱小的在西新橋開設烟館張杏生開燈過癮竊去烟槍一枝追獲人贓送案請辦大令判責二百板烟槍給沈具領○袁揚全訴稱車夫陳梅燊于方郎租去東洋車一輛邇被售去報捕查獲捐照已失請卽究追陳于直認不諱大令判將陳責二百板于責一百板○張仁甫訴稱家中被賊竊去香爐一枚洋傘一頂報捕查獲請卽訊懲大令判將賊某甲枷　個月責五百板贓給張領去○楊昭生虧欠巨欵逃避滸墅關債主控奉前讞員杜枝園大令關提到案迭次訊供責比迄今已逾八月仍不清理昨日大令提案復訊楊供小的向無恒產惟英界有會欵約計可收數百金請交保出外限兩個月淸理大令准之○通和洋行控朱秦氏售田悔議等情前讞員杜大令訊知氏之夫弟朱鏞及朱子淸從中阻撓以致洋商不能請換道契飭提一朱到案勒限淸理迄今案懸日久尚未了結　日朱秦氏偕子清投案訴稱現與朱鏞商酌貼伊洋銀一千元朱鏞已允不再阻撓大令飭將洋銀繳案著各具切結存查并取具朱鏞悔悟切結待事畢來案具領洋銀○榮泰錢莊倪伯恒控英界同業高太淸以小銀錢兌換洋銀陸續虧欠四百元等情大令研訊之下備文移送英美租界公廨訊理原告求准免送大令著出外自行清理 
[美租界捕房紀事]  
　　前日寄居北蘇州路第二十四號洋房之某西人雇穿虹浜陳泰興作内漆工趙大根在家工作旋忽失去洋銀若干元疑係趙竊投報捕房捕頭令包探倪順泉錢榮堂將趙拘獲押候查明實在情形然後解送公堂禀請讞員張柄樞司馬核辦○昨日外大橋堍禮查西客寓内細崽某甲乘間行竊某西人所携錢票等物報　包探朱桂生拘入捕房捕頭令押候解送公堂禀請訊辦 
[邗江官報]  
　　九月十三日任小轉文瀾銷王擺渡卡梁分轉世禮由姜埝差次來揚十四日于鹺尹献廷委京餉十五日泰黎分轉到揚張鹺尹成銓禀知赴省十六日葉分轉爲楨委赴准北公幹兪鹺尹鍾委吳家集兼鹺尹立鍾委三塲緝私　朱鹺尹蘭委卡十七日泰州州羅刺史到揚公幹金鹺尹上迪銷南京餉十八日西塲汪鹺尹缷事回十九淮日陳鹺尹委總局文案北掣戴分轉文　交缷回揚汪鹺耐圻委鈖蘇州餉分發大使金鹺尹紹年廣東人禀到二十日泰　黎分轉禀辭回署管帶署餘新勝虎字營徐都戎寳山公幹到揚黄分轉以忠辭赴淮北公幹 
[上海虹口元濟善堂經收七八月分月捐淸單]  
　　唐傑臣月捐洋十員陳可良韋文圃翁醉樓三户各四元黄蓋南陳鴈初義成號錦章號四户各二元水增祥萬順豈鉅昌隆三户各一元李珊記興昌祥燧泰號長和號元昌號五户各六角聚昌號寳昌號源泰號生昌號順興源恆昌號利亭號同春祥昶利恆裕昌十户各四角杏花樓五月至八月分一員二梁誠謙正月至六月分六元梁日三惜字捐四元共收月捐洋十一元二角 
[上海虹口元濟善堂經收七八月分文愿常淸單]  
　　陳鴈記每月五十愿王岐記鄭思永各三十願梁日三念五願禮和帳房念願華榮和怡珍居　益齋潤德堂巢翰齋巢金氏七户各十願致寶長七願至義居六願華榮昌黄式章各五願守拙子湧幢氏靜慮居張雯波謝烈卿同源茂邵春榮七户各二願筆喇帳房張鏡淸樂安主人三户各四願陸壽生禮發押各三願李芹香窶樂氏馬錦章鮑性安范德培費華庭陳耀宗費振林勉肖氏九户各乙願陳金堂二願朱闌記金公遠堂貽德堂北材竹堂三仔堂五户各二願富貴樓吉羊軒各十願任春元田租尚陶阿春沈表行黄阿新虞阿順沈榮山龔巧童生桂榮周阿裕馮錫山陶小山龔靜川范廷桂余阿裕翁培裕虞南陽金阿六葉鍾梁阿桂譚三寳劉德寳葉阿安石阿三周阿福念四户各乙願吳阿福五願翁頌記吳梅生葉梅生林步瀛姚啓祥梁泮記吳樞垣鄭鴻賓江蓉淸李敬普蔡序記尹伯欽曹瑞梁作舟樂記陳楚珍陳森齡十七户各三願共　四百○一願共計錢念四千○六十九章號不計願洋十二角湯鴻賓六角老升和五十角洽盛恆四角錢仲厚四角林昭藩維子敬葛永泉唐藻記吳雄記積善堂六户各二角盧子洺十角麥羲民佘明兩户恤釐各錢一千二百文通共收錢念六千四百六十文洋員八角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十八年九月初十日京報全錄]  
　　宫門抄諭旨均已錄前○浙江巡撫任奏爲特叅疎防管獄各官摺○又奏爲房考各官不敷調派兼用候補人員摺○護理江西巡撫柯奏爲揀員請補知縣摺○提督馬奏請開復知縣留營差遣片○大臣堃奏遵案揀員兼營守衛値班差務摺 
頭品頂戴浙江巡撫臣任道鎔跪奏爲特叅疏防重犯越獄有獄管獄知官先行分别請旨交部議處革職以肅功令恭摺仰祈聖鑒事竊據玉環廳同知吳蓉禀稱奉管寗紹台道委勘靈崑塘工順道晉郡面禀工振事宜本年五月二十九日束裝起程六月初三日亥刻在郡接據代行巡檢賴禮耕據禁卒禀稱六月初二日夜四更時分狂風大雨電雹交作更夫人等進棚避雨均因困倦睡熟詎　内監犯吳　淋孫菁照張兆凍各扭斷鐐銬扳折籠栅挖開牆洞鑽出墻外爬越圍墻逃逸黎明更夫醒起巡見墻洞喊同禁卒及提牢等查看找尋無蹤報由該巡檢督同追捕無獲當卽星馳回署親詣查看屬實提訊禁卒更春人等因風雨大作一時困睡疏忽致被挖洞越墻脫逃委無鬆刑賄縱情弊等情到臣據此當查該犯吳銀淋係共毆李慶株致傷身死案内依律擬絞監候解經前撫臣提發回照例題達已准部覆應入來年秋審之犯　菁照卽孫徵照係該廳事主吳洪宣等被搶案内緝獲到案訊供狡展應行傳證質審之犯張兆凍係聽從搗毁淸港禮拜公所案内詳經批飭酌予監禁之犯似此監獄重在宜如何小心防範加意看守乃該巡檢賴禮耕於印官公出期内並不加意嚴防致令擬絞重犯越獄脫逃又不能卽時拿獲殊非尋常疏忽可比業經批司委員馳往查勘並飭查明該同知吳蓉是否實係先期因公出境有無揑飾規避情事據實禀復核辦一面將兼管獄務之巡檢賴禮耕先得撤任委員接署據藩臬兩司會銜詳請奏參前來相應請旨將有獄官玉環廳巡檢賴禮耕革職拿問均勒限緝拿限滿不獲照例叅辦除行提刑禁人等來省發審明確有無鬆刑賄縱情弊分别按例擬辦並飭勒緝逸犯吳銀淋等務獲究報外謹會同閩浙總督臣許應騃合詞恭摺具陳伏乞皇太后皇上聖鑒訓示謹奏奉硃批另有旨此 
頭品頂戴浙江巡撫臣任道鎔大理寺少卿浙江學政臣張亨嘉　奏爲浙省舉行鄉試需行房考實缺州縣不敷調派兼用候補人　循例𢚈摺奏祈聖鑒事竊查定例直省鄉試房考官必須實缺州縣考充倘一時不敷調派於候補人員内考選充當將不敷情由專摺奏明等因本年浙江省補省庚子辛丑恩正併科鄉試定例用内簾房考十六員查通省實缺州縣或地方繁要或甫經到任或與調簾之例未符實係不敷調派臣道鎔與藩司先期於通省同通州縣及候補人員中詳細訪察先後札調來省照例嚴密關防監臨事宜前經奏明由臣亨嘉代辦房考各員例應扃試臣亨嘉適値辦理錄科是以仍由臣道鎔扃門考試擇其文優行謹　密爲記取臣亨嘉於入闈日將考取之嘉善縣知縣汪清麒肅山縣知縣李棻嵊縣知縣丁良翰請補桐廬縣知縣陳永昌截取同知高向瀛卽用知縣陳清郝毓椿截取知縣顧曾沐大挑知縣梁　楷候補知縣唐繼勳薛應樞王家驥孫鼎烈試用知縣孫啓泰林晟張茂鏞等十六員送入内簾充當房考令知詳細校閱認眞將事以期仰副聖主作育人材至意現在三塲已竣各士子於變通科舉章程均能恪守所收試卷陸續彌封遵照新章於騎綺空白處蓋用監臨關防責成彌封宫裁去卷首履歴嚴密封存將試卷分次解送内簾臣亨嘉遵於八月二十一日出　其餘事宜交提調監試照例辦理謹合詞摺摺具奏伏乞皇太后皇上聖鑒再此摺係臣亨嘉主稿合併聲明謹奏奉硃批知道子欽此 
護理江西巡撫布政使臣柯逢時跪奏爲揀員請補知縣以資治理𢚈摺具陳仰祈聖鑒事竊照撫州府屬之東鄉縣知縣戚揚經撫臣李興銳奏請調補臨川縣知縣接准部咨開缺所潰東鄉縣知縣係專難不兼簡缺江西現有應補人員應扣留外補同時有上高縣知縣江召棠調補開缺均係應歸六月分序補之缺缺項相同例應掣籖東鄉縣掣得第二缺查有撤開缺另行請補知縣何敬釗年四十九歲浙江錢塘縣人由廪生中式光緖十一圻乙酉科本省鄉試舉人十六年庚寅恩科會試中式進士引見以知縣卽用簽分江西領照赴省行至德化縣途次聞訃丁母憂服滿起復於光緖十九年四月十一日到江遵例捐遇缺先補用免試用題補高安縣知縣光緖二十四年二月十三日到任二十七年二月經撫臣李興銳奏請開缺另補於光緖　十七年三月二十二日接行在吏部咨係二十七年三月初一日奉上諭應以奉旨後第五日坐三月初六日吏部行交按江西照限减半計算三月係屬小建應以四月初六日接到部文之日作爲開缺另補日期遇有相當缺出無論何項到班例准酌量補用今東鄉縣係相當之缺例得請補該員學問優長吏治修飭堪以請補東鄉縣知縣員缺與例相符不積各項班次之缺據署藩司陳慶滋署臬司劉心源會詳請奏前來合無仰懇天恩俯准將何敬釗補授東鄉縣知縣如蒙兪允該員係另補知縣請補知縣銜缺相當毋庸送部引見亦例不核計叅罰再此案藩司於光緖二十八年八月初七日出詳合併陳明謹會同兩江督臣劉坤一合詞𢚈摺具陳伏乞皇太后皇上聖鑒訓　謹奏奉硃批吏部議奏欽此 
馬玉崑片再同知銜山西太原縣知縣何宗遜於　十六年六月在太原縣任内請兵剿辦拳匪經前山西撫臣毓賢奏請革職該員於交卸後迎軍投効由奴才派委統理文案並辦營伍處嗣經前山西撫臣錫良飭司查明原案會同奴才曁前四川提督臣宋慶專摺奏請開復留管差遣欽奉硃批著照所請該部知道欽此續因各國請辦縱匪各員清單開有山西太原縣知縣字樣行查晉省俟將骸員職名聲復奉旨革職永不叙用本年二月十七日復經外務部查明寃抑附片請旨註銷永不叙用字樣開復原官原銜本日奉硃批依議欽此旋由奴才給咨赴部八月十九日吏部帶領引見奉旨原省照例用欽此該員當經領有部照例應赴晉禀到推查該員在營兩年有餘隨同奴才襄理戎務叅贊籌畫悉恊機宜體大思精才畏守潔洵屬軍務中不可多得之員方今時事多艱需才孔亟奴才責在治軍尤須得人相助爲理藉以講明時務整飭戎行合無仰懇天恩俯准仍將該員留營差遣卽由奴才將所領部照咨送山西巡撫查照送部查銷並分别咨行註册以文到之日作爲到省日期免其扣資得按班序補以示鼓勵除分咨外理合附片陳請伏乞聖鑒訓示謹奏奉硃批著照所請該部知道欽此 
奴才堃岫跪　奏爲遵案揀員兼管守衛値班差務俾專責成恭摺奏聞仰祈聖鑒事竊奴才恭查菩陀峪萬年吉地一切守衛事宜前於光緖五年經前任奴才景瑞奏請揀選郎中達桑阿兼管守衛常川承値内管領景星隨同値班辦理人丁户口錢糧米石事務如値闕額隨時奏明選補等因奉旨允准在案兹因郎中達桑阿病故復經前任内務府大臣奴才文瑞於光緒二十一年五月内奏請將郎中文錦兼管常川守衛兹於本年八月内接准欽差查辦事件大臣咨稱郎中文錦於本年八月初三日奉旨革職所有菩陀峪萬年吉地切守衛要差耒便久懸自應揀選妥員兼管方昭愼重奴才查有惠陵内關防護軍叅領銜郎中塞　領才具德練辦事勤　擬請選委兼管菩陀峪萬年吉地一切守衛事宜常用承値以專責成而昭愼重理合恭摺奏聞伏乞皇太后皇上聖鑒謹奏奉硃批知道了欽此陜甘總督崧奏叅劣紳片 
 
