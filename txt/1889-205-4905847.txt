# 1889 - 205 - 4905847

 

Page 1

 
 
[新印尺牘出售] [  申報館主人啓]  
　　詳註知愧軒尺牘門分類别意淺詞新後附註釋傀初學一覧了然貿易塲中均宜家豈一編兹用新鉛字排印每部四本價洋二角　處仍　　　 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲言然而購者紛如爭先恐後可見揷架累累宜居不宜行船唇馬腹之提搆終以　便者爲可貴今本齊華由售章仍印三層本取原書整頁發裱不經割裂何縱舛誤而又加意校警加工精印每頁領行字無論多少書續中備　　遺檢之卽得分本從薄書腦從寛分裝廿四本分四套定碼洋廿元准六月初一日出書如欲躉購格外從産想海内文人開用此書者必以先　　快也特此佈聞伏惟雅鑒 
[點石齋各省分莊售書告白]  
　　機器印書創自本齋日漸恢擴極盛於斯歴計十餘年來自印代印書籍凡稱書房習用者檢點花名應有盡有兹於戊子已丑兩年間各省皆設分莊以便士商就近購取所有分售處所列後呈覧○京都琉璃廠點石○漢口黃陂街點石○廣東雙門底點石○福建皷樓前點石○蘇州元妙觀前點石○金陵東牌樓點石○杭州青雲街點石○湖北三道街點石○湖南省府正街點石○四川重慶府陜西街點石成都省城學道街點石○江西省城點石○山東省城點石○山西省城點石○河南省城鴻影菴街點石○陜西省城點石○雲南省城點石○甘肅省城點石○廣西省城點石○貴州省城點石 
[論中西人乘車損益之不同] [  倉山舊主稿]  
　　西人駕馬之車何等輕靈精巧較之中國北省之車遠勝西人行車之路何等坦平正直較之中國北省之路又遠勝以故上海一隅之地人之樂乘者日衆一日事不足異所異者西人之乘車也有節有制早起則入行辦事或出外兠攬父易四點鐘後公事旣畢乃駕言出游以悅目而騁懷實爲節勞養身之妙用日日如此有益無損至夜交十二點鐘後几上等之人絶無游行街巿者若及是時而不歸家便自引爲耻辱該國之風俗如是旅居於各埠亦然其車則務極華美其馬則務必健壯或自置或長包或短雇亦稱其財力焉本埠之人尤而效之不論有事無事不論有錢無錢但以乘車爲樂自朝至暮自暮至夜置身車中縱目車外若四馬路一帶地方則一日必須經行三四次五六次不等東馳西突左顧右盼似乎生平快事無有過於此者或且手自執轡或且高立車巓目必懸以晶鏡並不盲於視也口也含以雪茄並不嗜夫烟也一種狂惡之態使我子壽黃大中丞見之當較花鞋大辮而尤加痛惡焉旣卜其晝又卜其夜晚膳旣罷心與車馳命彼僕夫加鞭疾駛繞黃浦灘逹靜安寺左抱粲者右擁嬌娃分明薌澤之親偎何止履舄之交錯地當野田草露時際月黑燈昏但囑御者暫效低眉之菩薩毋爲努目之金剛祗免一顧之勞便了三生之願馬則無知人則有犒一洋二洋之豐儉視時之久暫爲判焉以故但能會心解意卽非土良造父亦膺善御之名否則何以勞酒之資直與車價　埓耶此風行之已久有心人乃於靜安寺之左右創設茶室烟寮以備游人駐足而申園西園與焉尤雲殢雨之餘倒鳳顚鸞之後略一憇息或潤渴吻或實飢腸因之兩園中自夜逹旦之生意較之自午至暮之生意可加十倍其中之樂事如此而其時之大可憎者凡此馬車經行之處十里人家不能安枕輪蹄聒耳必待東方大白紅日高升乃能告止此四人所以有禁約馬車不准夜游之請焉地方有司深居衙署一塵不驚旣據其請重違其意乃斟酌出示白紙楷書發給申園西園諸處禁賣夜茶限以十一點鐘爲度一概熄滅燈火以爲無茶可吃諸人當可不游始則陽奉隂違於是派捕監督繼則恪遵禁令竟無百姓點燈然而馳車如故也逹旦如故也推原其故緣此等游客本非爲品茶吸烟而來使專爲品茶吸烟起見則近如一層樓南誠信所在甚多且可省却車資免夫風露夫亦何必僕僕道途爲耶盖醉翁之意不在酒而在山水之間游客之意不在茶而在馳車之樂從知此等西園申園之茶館乃因夜車而始開此等載花犯露之馬車非因茶館而始去不明其故而悮用心思無怪乎釜底抽薪之妙策轉貽爲隔靴搔癢之微詞不亦枉費出示之苦心耶夫此事之失全在夜車旣是夜車有碍於居人徹夜不能安枕夜車有關於風俗導淫且復傷身則竟據西人之請傳集車行嚴申禁令豈不直捷了當止大光明若以夜游而論則亦風流韵事之一端而點綴昇平之一節不觀夫古昔乎李太白春夜宴桃李園序曰秉燭夜游良有以也蘇東坡赤壁之游不知東方之旣白前人詩曰二十四橋明月夜玉人何處教吹簫至今傳爲美談又不觀夫晚近乎虎邸七里山塘燈舫之盛甲於天下秦淮畫舫徹夜笙歌平山堂下廿四橋邊種種嬉游勝景至今猶有餘波本埠極俗之區絶無古跡方賴有此一叚風光潤色地方之鴻業亦官斯土居斯土者之幸也又何必效煞風景之江都典史乎况乎令出如不出禁行如不行官之示諭民之甘結上下空費夫筆墨而轔轔蕭蕭依然坐享漁人之利夫亦何以自解耶須知此令不行不但夜不能寐者常痛恨於月落參横之候卽衆扶風氏亦切恨官之不能恤及物類徒使日日斃於鞭策之下倒於輪轅之間屠於八仙之橋烹於三角之地嗚呼噫嘻寃矣孽矣論馬車一端豈惟是夜游無度宜禁哉一馬一日駕駛數次亦當禁也衝繁之區尚加驅策亦當禁也開行碍路駕車妨人亦當禁也喂養不時减芻少豆亦當禁也凡此種種僂指難數詎可誤讀廐焚傷人不問一言而不加之意乎西人早已從旁竊笑之矣吾故曰西人之乘車辦公事作生理游公園養身體有百益而無一損華人之乘車也則廢時失業勞民傷財更有兩患曰誤盡子弟殃及畜牲側聞此等少年頗有因乘車而破家者有因乘車而喪身者是於嫖賭吃着及鴉片烟之外又添一宗壞事豈不重可嘆耶若馬者旣已疲命於日間尚兾息肩於午夜乃經宵逹旦絶無已時畜也何辜遭此荼毒吾知馬不能言惟有痛訴於九天九地以期寃白覆盆吾更知馬卽能言亦惟有含恨偷生而不向高車駟馬之人空勞口舌矣右論旣成客有以調停之策進者謂西人之請禁夜車專爲不能安枕之故至於華客之夜游彼固不之顧也華官重違其意而又虞車行之失此生理故酌禁夜茶以爲搪塞之計然而其效不覩則其患不除調停之法速諭車行將各種馬車輪軸之上用棕　編成闊辮團團縳好使行車無聲較之古製蒲輪似覺堅韌較之近時橡皮又覺省儉如此則十里之中人皆安枕兩園之内客可暢游茶館之生理不失車行之生理依然從此輿　旣協輿論必佳直可翹足而待德政之牌萬民之傘夫亦未爲不妙其說如此合附書於論次 
 
 

Page 2

 
 
[霓裳同詠]  
　　皇帝萬壽聖節例賞土公近臣在禁内甯壽宫閱是樓聽戲以示君臣一德共樂昇平之意先期經奏事處繕單入奏旋奉旨六月二十五二十六兩日在閱是樓聽戯所有王大臣銜名錄後東邊照料貝勒銜固山弈謨總管内務府大臣理藩院尚書嵩申東邊第一間和碩禮親王世鐸郡王銜多羅貝勒載瀅郡王銜多羅貝勒載濂多羅貝勒載澍第二間多羅貝勒載潤貝勒銜固山貝子奕謨固山貝子漙倫奉恩輔國公載澤不入八分輔國公載瀾鎭國將軍載瀛鎭國將軍載津鎭國將軍載濟鎭國將軍漙侗第三間大學士額勤和布大學士張之萬兵部尚書許庚身刑部尚書孫毓汶第四間協辦大學士户部尚書總管内務府大臣福錕理藩院尚書總管内務府大臣嵩申大學士恩承協辦大學士吏部尚書徐桐吏部尚書錫珍毓慶宫行走户部尚書翁同龢禮部尚書奎潤禮部尚書李鴻藻兵部尚書烏拉喜崇阿工部尚書潘祖蔭第五間毓慶宫行走吏部左侍郎松溎毓慶宫行走史部右侍郎孫家鼐南書房行走禮部左侍郎徐郙南書房行走翰林院侍講陸潤庠南書房行走翰林院編脩吳樹梅西邊照料親王銜多羅克勤郡王晋祺總管内務府大臣右翼前鋒統領巴克坦布西邊第一間和碩博多勒噶臺親王伯彦訥謨祜親王銜多羅克勤郡王晉祺多羅慶郡王奕劻第二間御前行走和碩喀拉喀親王那彦圖御前行走多羅奈曼郡王琱什巴圖爾郡王銜多羅貝勒載漪御前行走科爾沁札薩克多羅貝勒那爾蘇御前行走敖漢札蕯克多羅貝勒熙陵阿御前行走科爾沁札隡克輔國公温都蘇御前行走不入八分輔國公誠厚固倫額駙符珍第三問和碩額駙札拉豐阿御前侍衛廂黃蒙都統德福御前侍衛左翼前鋒統領悳銘御前侍衛正黃旗護軍統領承恩公桂祥御前侍衛廂紅旗護軍統領芬車御前侍衛正紅滿副都統福森布御前侍衛正黃漢副都統希朗阿御前侍衛廂藍蒙副都統希隆阿御前侍衛廂白漢副都統明安第四間兵部左侍總管内務府大臣師曾總管内務府大臣右翼前鋒統領巴克坦布總管内務府大臣廂紅漢副都統崇光刑部尚書麟書工部尚書崑岡都察院左都御史松森第五間上書房行走三品銜翰林院侍講學士徐會灃上書房行走國子監祭酒王文錦上書房行走翰林院修撰曹鴻勛上書房行走翰林院編修張仁黼上書房行走翰林院編修蔣良上書房行走翰林院編修李培元上書房行走翰林院編修高釧中江蘇巡撫剛毅 
[紫殿薰琴]  
　　新簡湖南按察使沈廉訪晉祥現已交卸冀寗道篆由晋來京暫假西華門外北長街靜默寺爲旅邸當卽繕具安摺二扣緑頭銜牌一面齎往西苑門交奏事官軍機處呈遞隨於丑刻赴西苑門外恭候旋經軍機處傳旨沈晉祥着明日預備召見欽此廉訪得旨後卽乘車回寓○福箴亭容澤園文錦如三堂憲會銜示諭略謂京師五方雜處必期一律嚴肅以昭愼重乃首善之區如排演高脚秧歌五虎棍石鎖槓子什不閑等並行香走會久干例禁迭經曉諭在案月前拿獲排演秧歌之金崇勲一名當將該犯斥革責辦惟恐不肖之人仍行排演復藉行香走會爲名於稠人廣衆敲鑼擊鼓搽脂抺粉毫不知恥實屬有乖風化卽應再行嚴禁以挽頺俗爲此諭飭八旗各廳於本管地方各户徧行交諭如有排演秧歌等立爲阻禁倘不肖之人不遵約束仍濳演唱拿送衙門從嚴懲治若該管地方官意存見好不行禁上有本三堂覺知定行嚴叅不貸○軍機大臣面奉諭旨直隸永定河道萬培因着於二十一日預備召見欽此當由樞垣恭錄諭旨片交吏部傳令該員預備○内奏事處口傳奉旨吏部尚書錫珍現在續假所有派出二十五二十六日在閱是樓聽戲着卽撤下欽此○客歲六額駙景駙馬都尉壽染患痰症雖經醫愈根蒂未除今春復發診治無功大便凝結四十餘日洩後益形沈重延至六月二十日夘刻疾終擇於當日酉刻含殮二十二日接三並將遺摺齎往内廷呈遞御覽畢立派澤公前往奠醊至恩禮已見邸抄無須贅述云○董思木等處呈進上用蜜桃郁李五十餘擔每擔標捕黃旗由北長街魚貫進西華門赴内務府交納旋派蘇役押送菓局交收恭備内廷傳用○高摶九大京兆欽派恭送鐵牌至邯鄲縣聖井事畢於六月廿一日回京廿二日清晨趨詣西苑門叩請聖安恭覆恩命○禮部行文景運門稱六月廿六日丑刻恭進各省督撫將軍提鎭等駕表彚送内閣呈遞應進康長安門天安門端門午門相應行知景運門轉飭該各門值門官兵屆時啓正門預備○合考滿漢教習一事曾綴報端兹悉至公堂知照定於六月廿二日夘刻出示團案廿三日夘刻在貢院覆試隨由禮部示諭八旗各省舉貢生監此次與試教習者如正塲所坐字號列於團案者分别取具圖結印結赴部投納以憑備卷其取中者於廿三日黎明衣冠携同出結官赴貢院聽點覆試勿悮○宣武門内西單牌樓迤西二龍坑地勢低窪形如覆釜每屆大雨各巷之小悉匯歸焉本年鄭邸管建宫室就坑中取土致將西北隅挖深三丈餘源泉汨汨無異江湖日來迭隆甘霖積潦平岸六月十九日午刻附近胡某之次子偕二三幼孩赴坑中載沈載浮以爲樂浮入深處力漸不支他孩出水狂呼經胡之長子趨至赶卽下水將弟援登於岸而已以水滿褲内欲出不能弟見之急呼人以長竿撈救無如久沈水内早已魂赴重泉待至晚間尸始浮起其父不願報官請騐赴本管廳具結領埋旁觀之知其故者無不爲之揮涙云 
[臺瀛消夏]  
　　臺地入夏以來或經旬不雨或一雨兼旬時當首伏入夜猶覺寒威料峭而晴光一露則又炎熱如蒸以致時疫流行死亡相繼艋舺大稻埕一帶或因中暑或染急痧而斃命者日以十數計各處材具店爲之一空亦慘矣哉○臺北向不産荔枝邇來輪舶絡繹楓亭佳種皆由泉厦運至鬻於巿上晶丸玉醴誠足佐筵○蕭縣林仲濂叅軍清漪善丹青篆隸能仿西法畵繪輿圖奉差臺北瀛眷僑寓三山六月初電傳奉諱請假兩月附搭海鏡輪船奔喪○六月十四夜月明似水乘凉露坐仰視天際見月旁迤西流星貫月漏下刻許從月輪東畔而出○臺北清賦後民間田土時有爭端現經上憲札委謝柱卿貳尹謙辦理清賦清訟事件凡因田畝轇轕涉訟者悉准訊問○府後街李氏雜貨鋪其子名阿旬者年已弱冠學習經營素稱安分六月初十日出外購物越數點鐘之久未回初猶疑其於友人處逗留迨至月滿空庭鶴仍不返始相驚詫偵騎四出蹤跡渺然又前月下旬大稻埕瑞記洋行有一婢名葉仔者年甫三五穿黑色布衫夏布褲晚間在門前戲嬉悮被匪人誘去尤奇者興巿公司司帳人張姓名道齋者年近花甲向於公司中管理帳務能盡其職一日出門不歸竟如黃鶴飛去刻下雖賞格四出未識能否珠還或謂李氏子瑞記婢年在童穉知識未開悮罹匪網殊可憫惻如張姓者則不可得而解矣然拐匪横行閭閻受害安得心誠保赤者爲之嚴密查拿耶○日前有前嘉義縣家屬吕莊氏上禀撫帥略云故夫前在嘉義任内尚有存欵數千金收貯庫内應請將此項銀兩給領俾得扶柩歸葬等詞省帥批云疉經查卷明晣批示該家屬應知歸葬重於帳債今領銀不早歸葬而猶以自已辦事輕重倒置之詞來轅嘵瀆并不知本爵部院俯念同鄕給發巨欵無從報銷一再以兩次造報部駁不准之款妄請更正殊屬紕繆仰本轅收呈委員查照卽將該家屬原禀擲還此後如再具呈毋庸收遞○臺俗祀神多燃燈燭六月十一十二兩夜艋舺各鋪户壘碍爲塔中供泥塑神佛像上下燃燈○臺俗於六月望日家製米糰遍食男女餽贈親串○南通大小輪現往澎湖差遣管帶伏渡輪船林都司文和飭赴澎湖新任兼帶伏波官輪到澎所有前在澎湖差遣之海鏡官輪調至臺北聽候差遣 
[閙米續述]  
　　建郡閙米毆官略登前報兹悉建郡建安甌寧兩縣因米價昻貴奸商相率閉糶卽有一種刁民以閙米爲由迫脅罷巿閧堂塞署約有數千人時霍劉兩邑尊立詣郡署禀明刁民逕奔府署喊聲如雷勢甚洶湧建寧府坐堂諭令解散候卽平糶招商云云詎刁民胆敢藉衆抗官任意拆毁門窗甚敢以器具亂擲適中太尊左眼受傷出血後經文武各官竭力彈壓刁民始散兩邑令具禀督轅經卞頌臣制軍批云 
 
 

Page 3

 
 
據建安縣霍令甌寧縣劉令會禀匪徒乘機閙米開倉平糶日期到本部堂據此除批外查該郡刁民以閙米爲由迫脅罷巿閧堂塞署用牌擲傷本府左眼案情何等重大該令等爲附郭知縣未能立時彈壓捕拿於刁徒滋閙情形并不詳細禀陳但以已有府禀免贅了之又云義倉向歸府管竟敢諉過取巧實屬荒謬糊塗候飭司先將該兩令各記大過一次聽候查辦餘於府禀内明晰批示仰卽隨同鎭府查拿爲首人犯務獲懲辦並將平糶招商各事宜妥速辦理具報如再泄玩一并嚴叅凛切 
[遠迎新撫]  
　　邇日安慶官塲接到隣省來文謂新任安徽巡撫沈仲復中丞於六月十八日由桂林起節赴皖履新撫署各差官曁各房科吏役卽於廿三日乘招商局江永輪船赴漢口更換民船至湘中迎迓大約旌節戾止須俟七月中旬云 
[安慶官塲紀事]  
　　新授安慶衛余守戎慶鴻由清江乘舟南下上月二十日行抵皖垣舍舟登岸次第謁見各大憲呈繳文憑邇日奉藩憲牌示飭赴新任守戎當卽詣轅叩謝諏吉廿五日接印任事至前署衛守備郭松山守戎交卸後不日當仍回漕轅聽鼓云○鳳穎六泗兵備道王介艇觀察廉於六月廿一日行抵省垣晉謁各大憲面禀要公小作勾留隨卽秉節回署○月前統領安慶馬步各勞安廬滁和道丁濳生觀察赴東門外五里廟大教塲校閱六營兵勇時逢炎暑觸熱不安日内業已告痊照常辦事矣 
[遷地爲良]  
　　廣州駐防潢漠八旗官兵向就西北兩門内城卜築室而居邇年來生齒日繁幾有實不能容之勢張香濤制軍爰商諸將軍都統擬將旗民移至大北門外築一小城圍之各憲皆以爲然制軍遂親詣北郊履勘以便興工又貢院席舍迭次增廣已得一萬一千餘間而多士之志切觀光者仍有人浮于屋之嗟錄科時不免珠遺滄海制軍再三測度苦於無可擴充因擬將貢院遷往大北門外席舍建至二萬間俾多士咸得携具入塲並無向隅之撼聞約於年内舉辦未知何日可觀厥成也至現在之貢院前因頭門廢壞雇匠興修美奐美輪煇煌奪目并於照壁外添闢兩路俾分五路點名各路均以白石砌成工堅料實經營數月費銀至一萬兩之多現有商人赴善後局遞禀願將　院承領繳價二十萬金以便改建店房招人租賃云 
[豸節啓行]  
　　新授江蘇臬憲劉景韓廉訪由津蒞滬已紀報端昨晨八點鐘時廉訪自行轅命駕而北至金利源碼頭登鈞和兵輪江海關道龔觀察松海昉同知劉司馬上海縣裴邑尊英界讞員蔡太守法界讞員葛同轉咸詣江干恭送其他如招商局總辦馬眉叔製造局總辦聶仲芳兩觀察俱親至船中晤談一切法捕頭備德祿深地宵小之徒乘間竊物撥派中西巡捕包探各一名在碼頭彈壓會捕局亦派線勇四名沿途照料洎鐘鳴十下各官陸續告辭鈞和船卽衝風破浪而去聞廉訪先赴金陵謁見曾九帥然後折回蘇省履新云 
[工務新政]  
　　英工部局管理工務西人喀拉噶回國後現請梅君恩管理自英抵埠已閱一月梅君實事求是力圖振興聞須更張之事共有數端一則白大橋擬改作鐵橋一則洋涇浜一帶燈火亦將另易新樣其查勘白大橋也於六月十四十五十六三日内親往稽查計三日之中自早八點鐘起至晚八點鐘止行過馬車共一千六百三十三輛東洋車二萬零九百五十八輛貨車廿二輛小車二千七百五十九輛轎子廿七乘馬三十八匹步行西人一千六百四十五名步行華人三萬三千六百六十六名現在悉心籌畫必求可勝如此重載之力以爲橋但未知何日可以更新也其查燈火亦極詳密將來一番新政必有可觀且所聞者僅此二端而其所整頓者尚有日新月盛之意吾知洋塲經此大加整理必有金湯之固耳目咸爲之一新行將拭自以俟之矣 
[無理取閙]  
　　江海新關碼頭所有報稅騐看各貨無人經管雖有扛夫三十三名亦無頭目每致失竊無從查究前有南昌記報關行失竊府綢二箱涉訟在案現由報關行六家具保劉恩承爲扛夫頭目如有疏失歸劉賠償禀明新關稅務司發給諭單准劉承充旋有王寶友等以爲向有扛夫頭目豈容被劉佔奪扭劉至英公廨蔡太守查明以上情形知王無理取閙押候補提附和之人到案訊究劉恩承保釋 
[設局丈量]  
　　本埠英美法各租界中華人之地永遠柤與洋商者向例由地保蓋戳於租契上送交該管領事照會江海關道帶同亭耆地保丈勘明白然後頒給道契由該管領事轉給洋商收執此定例也前日龔觀察就美租界天后宫側河工局内設立丈量局派王雁臣司馬爲總辦洪松琴叅軍王笏臣少尹爲帮辦并札飭上海縣裴邑尊着書辦龍幼春并亭耆人等常川駐局辦公 
[上海縣署瑣案]  
　　陸炳榮控妻母馮張氏拉匿妻子一案已紀報章前晚裴邑尊升堂訊案時陸遵諭繳上洋銀四十元邑尊飭給馮張氏具領諭以嗣後不得再向女婿滋擾違則嚴懲并着具切結存案○錢春和錢錫光控錢子潤偷牛一案曾列報章日前地保張良卿將牛一頭并陸金濤孫永金及楊某解案前晚裴邑尊升堂集訊春和錫光伸訴前情張稱牛由子潤托陸孫兩人售歸揚姓麫坊得價洋十六元連中費等約共二十元叩求明鑒楊稱小的向開麫坊一日陸孫二人牽牛求售小的出洋二十元買得實不知是竊來且陸孫向爲牛販是以深售不疑今已將牛交案叩求追繳價洋陸孫同稱小的等專恃經手買賣耕牛爲業子潤牽來一牛云是自已所畜托小的等介紹售與楊姓伊之行竊小的何由得知尚求大老爺明鏡高懸俯賜鑒察子潤稱小的實因貧窘不堪以致行竊邑尊飭鞭背一百下釘上脚鐐收所管押陸孫鎖示大堂追取牛價洋二十元牛交春和錫光具結領去○某信局經手人王迪甫代寄軋花局洋銀被竊由裴邑尊提局主訊追管押等因已詳前報前日邑尊升堂訊究有何志芬者投案求保王出外料理邑尊准之令何具狀將王保去 
[英界公堂瑣案]  
　　韓宏照等失去黑犬一頭曾報捕房現在西門外張二家内認見原犬已經領回因會德豐洋行西人亦矢犬一頭捕房查得張二家另有銅匠日前領一小犬將毛剪去卽會德豐西人之犬故將張二拘案會德豐洋行西人之侍者某甲稱洋東失一小白犬有黑班報捕查緝包探查得蕭扣子曾見張二家銅匠剪毛之犬確是白毛有黑班前往指認犬已被掉去蕭扣子供與同張二供我家有雄犬一頭日前在路引韓宏照之雌犬回來及轅來認當卽交還不料又生枝節西人失犬在我同居之銅匠處指認據云不是蔡太守飭差帶同張二前去囑令銅匠到案再行覆訊○王寶元稱日前遇流氓拆梢不隧昨又在路相遇被奪去布衫一件值洋三角當卽呼喊由捕拘獲陳仁林一名送案請究陳仁林供另有人與王寶元爭閙我曾說勸並未奪其布衫蔡太守飭將陳仁林覔保尋交奪取布衫之人再行訊辦○七十八號印捕及華捕等解到以傷馬駕車之張阿全張安元王阿慶王阿祥請究張阿全等同供不敢違章將傷馬駕車實因大熱馬在路間軋有微傷蔡太守騐得各馬均有傷痕惟張阿全之馬傷處較各馬重判將張阿全之馬扣留捐照七天張安元王阿慶王阿祥等之馬各扣留捐照三天馬發公一馬房喂養俟全愈後各償醫料資○沈王氏稱女兒沈紅玉現在蘇巧雲處爲妓女傭陳朱氏等時與我女尋釁昨竟糾人打門而入毁壞物件由捕拘案沈紅班供與同陳朱氏供沈王氏之女紅玉前在棋盤街妓院中虧欠銀洋向我借洋五十元立有借據係周謹堂爲中另有男女傭人共被借洋三百五十元始得將女贖出另至蘇家我等均爲傭人不料紅玉及其母沈土氏串客圖遁不遂其計報捕將擾事人送案奉斷給小婦人洋十元養傷嗣後紅玉與母屢次與我等爭閙仍圖脫逃投報捕房以錢債細故置諸不理在路告知巡街捕前去叩門喚同母女至捕房伊反以我爲被告借票呈閱其餘債户未經來案土金堂卽周謹堂供沈王氏借陳朱氏之洋係我爲中餘供相同沈王氏又稱女在蘇家做包帳期限已滿自應出外並無欠洋事二百八十三號華捕禀據陳朱氏言被妓女紅玉欠洋三百五十元卽欲逃走故與同往叩門並未毁物蔡太守謂陳朱氏報捕 
 
 

Page 4

 
 
同在叩門並無不合惟沉王氏旣欠各傭人銀洋飭與紅玉概行交保俟陳朱氏同各欠户檢據呈案再行訊斷○包探唐寶榮稱陸春茂之馬溜韁脫逃撞傷姚惠生之兄子在仁濟醫院醫傷今將陸春茂先行解案姚惠生投案聲稱兒子被馬撞傷頭面勢頗沉重陸春茂供在公一馬房爲馬夫察得孩受傷不甚緊要蔡太守飭將陸春茂押俊查明受傷之孩傷勢如何再行核辦○包探張松樵稱二百零五號華捕吳雲祥落差後在徐子卿所開烟館内磕睡突被吳桃桃拖毆受傷拘吳至捕房巡捕頭命小的查得吳雲祥與吳桃桃因吃醋起見吳桃桃乘馬傷人曾經管押吳雲祥供落差後到友人徐子卿處磕睡忽有吳桃桃紏人前來將我拖出毆打致將背後拖傷並無吃醋事徐子卿上堂爲見証供與吳雲祥同吳桃桃供昨因友人囑妻來邀我去吃飯吳雲祥見我友之妻肆意調笑喝阻不理故與爭執不敢行兇蔡太守問吳雲祥究竟因何擾釁答稱不知太守商之賈副領事以兩造均有不合所控不准申斥不理○鄕人徐坤坤稱爲坭水匠同業人沈愛寶前在我處躭擱被欠飯食錢二千餘文向索不付與論爭執被用坭刀砍傷手背報捕拘案請爲騐傷沈愛寶供我欠伊飯錢索時不付伊就拖我髮辮我持坭刀在手偶然誤碰蔡太守騐明徐坤坤受傷屬實飭將沈愛寶押侯徐坤坤醫治傷痊再行訊斷坭刀存堂○二百五十九號華捕稱昨見諸寶生在大橋投浦尋死當卽援救送請安插諸寶生供蘇州人年十九歲現住法租界地方父殁母存尚有二妹因父親不明白不能與之計較祗得尋死蔡太守謂天下無不是之父母飭差將諸寶生交其父領回管束 
[法界捕房瑣紀]  
　　昨報登老北門外大街襪店主某甲被歇夥某乙將糞穢抛擲頭面等情兹聞店主姓畢名鐘山素爲他項生涯因見襪店有利可圖且有客帮銷路因開是店由吳錦廷薦徐之堂爲經理人徐復用程鳳具爲夥旣開巿徐卽終日吸烟不理店務并用虧洋銀十餘元事爲畢所查知將徐辭歇徐忿不可遏暗令程亦自辭生意向畢索取工貲畢以程尚有經手之襪一百雙未曾交楚不肯算給程遂用糞穢暗藏西瓜内向畢抛去及程押在捕房後卽有人爲之保出云○有混名拐脚者原籍金陵以堂堂上國人而身穿西人衣履其所行無賴已可見已頻年流落滬江專向各洋行硬索錢文以資用度會由公堂懲辦遞解江寧現又濳來逗留法租界一帶昨爲巡捕所見拘入捕房○某甲操淮南王術而性酖麴蘖日沈迷於醉鄕中沿路喧囂令人憎惡昨被捕拘入捕房捕頭念其醉後糊塗從寛釋出○巡捕見一人手携豇豆數斤遮遮掩掩形狀慌張因卽拘入捕房管押後經備捕頭研詰其人稱仕某飯店爲夥豇豆實是買來捕頭着押候店主來保○八仙橋畔某姓傭婦出外買熱水不知何故與王公館中人互相爭閙事後中王公舘函請葛同轉懲辦同轉飭包探李雲發將該傭婦拘押捕房 
[更止]  
　　上月廿六日報登鎭江福來公棧溺斃三夥一事兹悉係訪事人傳聞之誤實是船客三人先後落水身死合亟更正 
[完全骨肉]  
　　頃奉到仁壽廬大善士樂助山東代贖災民婦女規銀五百兩祗領之下莫名欽佩日來連接急電章邱决口二百餘丈十餘州縣盡爲澤國蕩析離居鴻嗷遍地其間勢難存活不得已賣妻鬻子各圖殘喘嗟乎誰無父母誰無妻子到此地位撒手分離放賑諸君目覩情形慘不忍言今蘇州安節局紳董爲此舉辦代贖截留所慮經費浩繁敝堂代募則患籌欵非易適蒙大善士以鉅　解囊止爲當厄之施援中澤之哀鴻全覆巢之雛燕其功德較之尋常賑濟更勝萬倍矣惟望聞風興起仁漿義粟源源而來謹代東省災民百叩奉禱特登報牘佈告同仁上海六馬路仁濟善堂經董施善昌葛繩孝蔣毓棻謹啓 
[蘇省撫轅抄]  
　　廿五日候補府余慶祺禀辭奉委解餉赴都六品頂戴試用縣丞李啓鍉五品頂戴補用從九從品汪鳴鈞均服闋回省禀到○廿六日典史李良波禀銷監放吳邑孤貧口糧差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官報]  
　　六月二十三日大理寺寺丞汪述祖由家赴京過省委署婺源典史王琢玉辭行署懷寧縣陳兆慶候補同知王壽堃均赴石牌查勘水災回省吳道灼請假五大縣丞黃錫琛禀知奉淮北牙厘局札調差遣知縣劉錕解賑米赴石牌回省二十四日候補縣丞劉廷選禀知奉提文慶衛征緩册連福禀知奉臬憲委稽查東門城補二十日安慶衛守備世襲雲騎尉余慶鴻到省新選宿松縣趙廷瀚銷假無爲州羅士　轉假五天二十五日大理寺寺丞汪述祖辭口盱眙縣黃國城辭行署宿松縣劉雲燦辭行知縣朱寶笏解京餉回省巡檢秦師齊禀知奉臬憲委查北門外街道又劉家棟典史余家亮均起服來省萬兆忻辭赴金陵文闈差卸署靈壁縣典史王坤山到省二十六七日准補定遠縣鄭葆清即用縣　變　叚樹榛試用知縣熊周紹劉錕直隸州判李秉時均禀知奉藩憲委閱課卷選補安慶衛守備余慶鴻禀知任事署安慶衛葛武英禀知卸　府　歴張文　禀知請補池州府經歴奉撫憲傳考事畢縣丞朱學源解秋審人犯赴全椒回省巡檢沈松齡奉蕪湖道咨調差遣辭行史目茅彚貞謝請補壽州吏目奉撫憲騐着 
丁亥祝荷花生日予拍名士集徐園爲蓮花介壽意琴有花中君子壽天外美人來及時好行樂肯負碧筒杯諸句一時傳爲韵事今意琴 
[已赴玉樓之召適逢是日不禁泫然]  
　　三章樂府祝芳辰坐對騷人憶故人借酒自澆新塊壘暗聞香處暗傷神擗琴詞人香尉漫草 
[讀百花祠香尉哭潘月舫孝廉摔琴詷感賦二律卽請香尉政之]  
　　聞君慟哭失知音竟爲良朋摔古琴夭折空憐子期命哀傷莫慰伯牙心若論　世材寧少其奈斯人愛獨深此後移情向何處高山流水響沉沉彼此傾心已數年那堪相見竟無緣齊名棄我嗟何早不壽如君信可憐止羡才人脩艶史淞　花影粉墨叢談皆君作序頓教良友愴遺編桂師與香尉擬集刊君作風流文采今何在天末神交一涙漣[  玉琴仙侣太痴高瑩]  
[一自識荆益深景慕天涯逆旅以芳隣而兼梓誼何其幸也閒中偶贈俚言以伸欽仰卽呈桂笙先生大人誨正]  
　　熙朝文運　天開蘇　韓潮下筆來萬國流傳新異志九州欽服馬班才偶形世態已非矣先覩奇文共快哉獨羡詞壇樹旗幟洛陽紙貴不須猜鄕愚弟濟凡蕭襄雨稿 
[奉題子餘世叔大人松華吟館圖卽希郢政]  
　　長松繞徑石盤紆中有幽人興不孤過眼雲烟供嘯傲娱情風月任招呼卽空卽色叅禪悅無夏無冬八畫圖笑洎山抝有吟館手持一卷夢鴛湖[  山隂述蕺子何震初草]  
乞賑詩並序已廿夏五皖北六安縣屬金家寨發蛟長淮一帶盡成澤國而壽台懷鳳四州縣被災更甚僕適渡淮南下目覩情形爰成 
[長句爲哀鴻乞尚祈諸當道及各善士教政]  
濳蛟陡發金冢寨水勢平吞下蔡城高阜移居齊待賑低畦何日得歸耕秋荒夏歉災頻告請廪停徵策未呈十萬哀鴻遭歴劫兒啼女哭盡呼庚[  海昌太憨生走筆於滬北旅次]  
[鎭江電局代收山東賑捐五月十一日至六月二十日清單]  
　　京口都統憲積十元京口八鎭官員四十元京口八旗兵丁一百元橋孝思堂一百元雜貨業一百元黃蘐福堂十元恩補故生一元無名氏四户各四元培元居士四元清華道人四元培因書屋二元黃和尚二元黃鎭生二元無名氏四元黃瓊英黃瓊英黃英三户各二元黃鏡人黃儀春黃杳南黃荷莊黃細秋五户各一元黃瀛仙黃韻梅黃韻梅黃蘭生無名氏四户各二元守一居士一元黃修禮堂十元無名氏二十三户各一元黃葛氏菱香春香新喜四户各二角彩　無名氏二户各一角尹陳氏五百文徐氏李氏董氏雙喜秋鴻五户各一百文○無名氏一元一林豐三元○戴子輝慕無名氏丁六百文無名氏殷四百三十文無名氏二户各五川無名氏四户共七元樹德堂二元無名氏二元周德元周履恆周祥元周恆益周益豐戴一善六户各四元留餘堂八元張嵩泰張雲泰譜琴氏青芙書屋老鐵須拖書餘堂六百各一百文敬數齋四百文知咎子六百文咸孔目積三百五十元吳世功六百文不足名一百五十文良志虔三百文無名氏二百文宋鐵臣二百五十文求免災主人五角王大鶴王金　劉保之顧四雲葛狗子五户各一百文雙鳳堂二元不留名一元戴義和李公順王元慶張恆四户各四元○袁澤民募小行窩聞省齋心蓮室盼春軒葉逸琴五户各一元蔡蓮甫黃桓伯二户各五雙蓮閣主人二豫齋四元許伯雲慶餘堂江隂海關退思軒耐靜軒篤慶堂和興昌木行七户各一元留防太湖水師中營各哨八元求延子五角問梅書屋五角尚桂書屋二元無名氏一元補壽軒主人膏火移原封銀三兩王鼎粉二元五三無嗣妾孕求生子二十元蕪湖錢業公所四元章樹記二十元誠信堂三十元黃梅書屋二元生茂像　張志山求病速愈十元復合氏三元罰氏四元一廿氏二百文曉雲氏六元無名氏二元汪齋如四元無名氏求病速愈五元無名氏銅洋一元鮑恩六元恆昌二十一元謝實夫五兀恆豐八元柳少雲募致中室二七六十兩無名二元魯典常募求免灾懺故子十元紹敬室薛十元壽記一元無名四元吳至德堂三百文劉留庚室四百文無名三百二十文蔡留除堂二百文聞經室程三百文三槐堂王四百文三讓室吳二百文京口驛公助八百文京口驛棚頭四百文朱墨頤二百文府縣槽二百文炭渚棚頭馬報船四百慶餘室五百文三餘室陳一元張繼增五百文仁恕室四百文江右無名一元盛裕和一元立生祥一元廣成成和一元廣裕和一元廣泰祥五角廣信和五角存心士求病愈三十元售票人三十六元角無名售票一元五角四分寶田室　資移二元懷德室八百亘嶽雲二十元○大共收洋八百二十三元一角四分二七六十三兩錢十三千一百共扯合曹平二七六百三十一兩四錢一厘二毫○六月十六日解滬文報局第六批庫平五百兩十月初一日解滬又報局第七批庫平四百兩共合曹平二七九百十八兩第五批墊解洋五百三十八元九角九分一厘合二七三百七十二兩九錢八分二厘四毛○五六七三批除收欵外淨墊解二七六百五十九兩五錢八分一厘二毫 
[上海四馬路文報局内山東賑捐收解處經收南昌電局經募細户另登清單]  
　　六月十六日何梅閣翁墊募第一批東賑欵○三湖卡王太尊募非常功德册王德馨堂念兀羣言樓衆志堂兩户各二元恆義泰本立錢裘秦川胡小卿吉茂錢趙天水堂六户各一元清江馮募又册無民十二户各一元貴溪縣朱明府募又春渚草堂廿元蔭餘書屋十元兀江府曹太守募又曹朗川廿元容忍居士鄭十元隨綠居士厚生祥鄭寶成謙愼安招錫榮五人各五元紅繆山莊徐恊順馬盈昌三户各四元隆泰昌鴻遇順安和三户各三元查永康三一永泰源福昌錢店寶源生謙一元甡俊心室蕭日子九户各兩洋恆足泰隆源利蕭義森和興昌陳内照六人各一元硝石卡陸通守募又册德遠室陸二十元友昆兩洋吳四琴慶餘室葉聚生一森信王慶蘭五户各一元楊祥裕官仰高兩人各五角許灣卡向明府捐向冠羣番洋八元曾鳳其福茂行兩户各番四元許二美室番洋三元不名居士程世頁　美行復安質鋪程無民趙省庵童心齋庭揚周吉皆九户各番二圓東山避士龍西居士姜謂春丹輝健侯温六户各番乙洋又德蔭室王銀十兩又趙培隂室銀五兩又册東鄕周文明府捐廿圓○以上捐册八本共計捐洋二百六十三圓又銀十五兩已於本日先收到規銀三百兩聲明 
[上海六馬路仁濟善堂施善昌經收代贖山東災民婦女第一批清單]  
　　徐世逮時辰表燮價得洋四元費懋甫翁經募錢荷記洋廿元一粟道人十元劉河全盛局寄全城思　廬廿元楊州公善子經募觀音山香巿桶捐由本埠恊源錢莊來許老太太洋十元許大太太四元何秋記二元何月記二元夢花老人二元敬淑居二元無名二元戴敦禮一元　雨田一元聚成號一元勵老太一元補記一元于養志二元青一道人二千元吉昌一千潘善翁一千萬化堂五百張廷記五百張明記五伯不書名諸善士總户錢廿八千四伯九十文以上七户錢合來洋三十三元南匯三墩明善堂經募愼三五角沈炳壽五角潘國昌一角夏紀松一元倪願兄求子得子一元吳振林五角陳茂珍求次女病愈一元朱銀山洋二角蘇云州五角倪第三角盛家芹一元康樂五角戲鴻交來隱名十元戴氏洋一元絲業會舘來趙心銓求孫錫蔭却病延年五元慕廬子應試程儀移助兩元本埠謝均亭翁募守素堂白求合家平安十元蘭亦氏求添丁順遂五元以上四十二户共收捐洋一百五十八元二角○附啓者仰蒙各善士拯濟爲懷解囊傾助矜復巢之雛燕全比翼之哀鴻俾古劍重逢破鏡再合其功德豈有限量哉是特登報以昭激勸 
 
 
 

Page 10

 
 
   
 
