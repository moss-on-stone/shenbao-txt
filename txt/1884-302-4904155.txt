# 1884 - 302 - 4904155

 

Page 1

 
 
[第十九號畫報出售] [  申報舘主人啓] 　　 
我　朝幅𢄙之廣爲亙古所未有八月上浣西藏遣使入覲賫呈貢物七十餘種仰見我　國家厚澤深仁無遠不屆京友摹績朝真圖郵寄南來一在馬祖廟地方懸竽示衆以慰華人同仇敵愾之忱兩圖俱編入此次十九號畫報准於本月十六日出售仍於畫報之末附送淞隱漫錄圖說一則閱者鑒之此佈 
[接續前稿] [  艷禪菴主稿]  
　　且語云千里裹糧利在速戰似敵人之遠越重洋運兵轉餉動費周章殊犯兵家大忌我但開誠布公由總署照會各國駐京使臣轉飭該領事官誥誡所屬商人謹守局外之義勿許暗濟法人軍火煤量其内地人民則權操自我更可出示切禁倘敢私運牛羊用物朦混出口盜賣與彼者一經查明定必嚴刑峻罰盡法徵治隣族地保知情容隱一體尙罪若能引伸堅壁清野之法變通盡善法雖狡猾萬狀束手坐困不戰而潰直意中事也至於水師事宜前者張幼樵欽使疏請設立七省統帥允爲至計要在簡重臣以總大權破常格而求良將事權既巳劃一呼應目必靈通庶得如身使臂臂運指之妙若夫製鑄船砲操練兵丁固須取法外洋尤當勿求速效年來華人於一切西學非不知爲當務之急惟略見端倪稍窺門逕輒卽大言不漸自欺欺人詡爲不傳之秘嗣後宜力湔積習壹意鑽所旣得其當然復尋其所以然庶可精益求精登峯造極縱不能跨而上之亦必得與並駕齊驅旣不致貽彼譏訕更卽以泯其要挾至天算各學亦莫不然如是則外圉旣固内政是修在封疆大吏愼選賢良守令課農桑以重本根倡調練互資守望行保甲用清盜源講　聖諭俾崇風化緩催科兼勤撫字速聽斷而免拖累他若興學校奬孝弟汰史役抑豪强禁倡賭戒奢侈一切安務次第施行上古之治可以復于今日總之爲政首在得人任事尤貴實心舉凡嚴刻之與精明苟且之與權宜　預之與鎭靜仁愛之與姑息怠惰之與簡默徇庇之與寛厚節儉之與鄙各勤勞之與瑣碎差之毫厘謬以千里設皆認眞體察竭力振作務上下之交儆勿操切以圖功名實兼至初終不渝將見化行俗美民富兵强數年而後可操左券從來攘外之道固以恩威相維繫尤視强弱爲轉移我果有條不紊無懈可擊所有通好各國自皆益敦信睦莫敢與之抗顔行若法人必更傾心獸媚曲意交歡尙不在齒數之列謂子不信請嘗試之或難之曰吾子所言雖頗動聽而狡猾如法非無耳目又焉有俯首聽命靜俟我勵精圖治繕中整軍彼竟束手待斃自取滅亡之理其奈緩不濟急仍屬紙上空談拘迂之見敢以質諸高明爰應之曰僕操前論乃欲現暫以守爲戰以逸待勞嗣更養精蓄銳相時崦動制具死命一鼓蕩平耳非必謂遲之旣久始與交兵　固不材尙不至愚陋若是之甚要知軍旅以閱歴乃精人才必磨練始出當咸豐初元髮逆之亂蹂躪幾遍行省時㒒尙在幼稚瞢於見聞後聆長老緒論得悉曾文正奉命從戎之始一兵一餉動費張羅無勢無權時虞擊肘及庚申西師北上内外交訌雩擾波騰糜爛更不可收拾迨穆宗冲齡踐祚兩宫垂簾訓政卒由公掃蕩妖氛削平巨宼得建不世鴻勛贊成中興盛業固賴兩朝知遇優隆倚畀專壹及公之任能使才推心置腹凡所選拔將帥盡爲名世英賢以同心同德之庥收羣策羣力之效實則皆緣公能謹愼小心始終如一無論事之鉅細必躬必親步步脚踏實地得尺則尺得寸則寸堅苦不搖用克錯節盤根撥亂反治名留竹帛功盖河山卽後來左恪靖李肅毅勦除捻匪叛回亦皆因公創立始基美善兼至有以啓之初非必待資糧充牣簡練精强方興師致討告厥成功故僕云實事求是誠近今粉飾因循之對症良藥也目前備禦外洋較之征誅内宼勢縱大異理實從同况同治間中興碩彦現尙爲國宣勞高目時艱固皆偕箸運籌責無旁貸卽功成身退久歸林下諸公一聞召命亦莫不投袂成行冀得稍酬　高厚加以湘淮舊旅俱係百戰餘生現計可用之士尙居大半兼之晋天率土義憤久深街談巷議但及法事盡各髮指眥裂羣欲得而甘心自來人心所嚮天卽從之感召之捷應如桴鼓且我國家渥荷蒼昊眷佑景運方長更將挺生名賢接踵而起措丕基於磐石之安佐鴻業若苞桑之固如法人之外强中乾滅亡可以立致上抒九重乾惕之勞下慰四海忠赤之望猗歟盛哉猗歟盛哉是則牖下書生之所寤寐叩禱者也脫稿間又讀十一日報首論竊唧官塲積習粉飾彌縫於軍務尤爲獨甚乃忠鯁若張幼帥亦未能埽除凈盡具見習俗移人賢者不免擬嗣後遇有戰事應令精於脫影之技者臨陣拍成戰圖隨同奏摺進呈乙覽庶免再有諱飾是亦實事求是之一端也 
[日皇壽誕]  
　　昨日爲日本明治皇三十二歲誕辰本埠浦中所泊各國兵船俱懸五色旗幟以伸祝嘏之忱查日本開國至明治爲一百三十五代云 
[天津西信]  
　　天津西友來書云聞皇太后傳旨諭令左爵帥緩日赴閩大約日内法事可望議和故尙須躊躇一切也又云日前稅務司德璀琳入都與總署商議要公至十二日返天津是日下午四點鐘卽謁見李傅相面陳一切云 
[京友雜述]  
　　出使日本大臣黎蒓齋星使丁艱後奉旨簡放徐麒孫觀察承祖前往未到任時由正任横濱領事陳君允頤署理所遺横濱領事一缺由使署隨員郭君萬俊署理業已各赴任所接篆視事矣○聞淡水稅務司詳報赫總稅務司云法副提督李士卑士攻犯淡水係在清晨九點鐘時日光正對船首目力所至殊覺模糊致所發各砲非惟不能命中反傷及海關及各西人房屋至十點鐘後日影漸移始能對準砲台轟擊故各西人無不痛詈該副提督云○八月十十間户部會議將各直省駐防都統一切辦公之費全行裁减其微末屬員遇委公出則仍照舊章給發路費現已行文各省遵照辦理矣○八月二十四日京師東安門内南池子口忽來一老嫗雞皮鶴爰年近古稀口操南音身穿破衲手握念佛珠趺坐蒲團上口中喃喃不知作何語愚氓咸以神偶目之燒香求藥者絡繹不絶嫗授以黄帋一方命右手持香左手持紙跪嫗前默祝俄見黄紙上有五色光明如細沙痕嗅之異香撲鼻囑携歸焚化冲服據聞小有效騐一時喧傳殆遍幾於舉國若狂然輦轂之下豈容有此左道惑人想地面官當必設法驅逐也○内務府掌儀司咨 
 
 

Page 2

 
 
取鑲黄正黄正白各旗侍衞命婦四十八人預備皇太后萬壽時舖設内廷褥墊等事須卽日造册報明以便帶往内廷演禮云○皇上學習蒙古語言文字擬在侍衞内挑選指逹人員一事已登前報兹間鑲黄旂侍衞内挑出一員正黄旗侍衞内挑出七員正白旗侍衞内挑出五員已由領侍衞内大臣出具考語保送矣○本月初八日近支親郡王貝勒貝子公爵曁未及歲之王公齊赴寗壽宫演習喜起舞恭備萬壽大慶祝賀儀典左邊係惇王領班右邊係醇王領班舞時俱穿蟒袍挂珠○販猪客劉洛洪等數人由奉天府裝運剛鬣公數千口至京銷售行至山海關内永平府界離城三十里許時已向晚四無居人突有賊匪二十餘人手持刀械呼哨而來劉等蜷伏如蝟不敢與爭任其將猪百數十口並行李銀錢悉數掠去事後赴府報案府尊飭役緝拿閱半月未獲一賊府尊遂賞給劉等盤費令先其行案破時將贓存府俟由京回瀋再行具領宜永平係四逹通衢竟有匪徒出没捕務廢弛于斯可見一班矣 
[閩嶠瑣言]  
　　有客由福州來言省城日來贸易照常人心亦極安謐從前轉徙至延邵等處以避烽火者現俱重賦歸來僕㒒奔走幾兩 
月耗喪實多人咸悔之及路經長門但見旂旌五色招颭臨風軍容之盛數倍從前山頭炮台一律改造西式氣象聿新駐紥該口之康守戎長慶朝夕督操不遺餘力惟大衂之後炮火蕩然現雖船局軍械廠業已動工而日前派委赴滬購運軍火之員尙未有起程電信倘急切需用恐未能措置裕如穆將軍坐鎭從容兵民均極深感悅近來各處往來文牘奏報電音逐日應接不暇軍憲應復應辦皆有條不紊僉謂老於治軍者韜略洵不凡也至台北一帶上月間雖屢報捷音惟間省帥以餉絀兵單頗用焦灼且信息極不易達須由厦門轉電節節前進方可遞送大營月之初八日穆軍憲接到省帥由基隆來電憂憤之辭溢於言表而軍憲亦以愛莫能助閱竟不禁爲之三嘆息也 
[臺厦𢋵錄]  
　　署厦防同知李秋農分府邁平今春奉檄來權斯篆辦理海疆防務井井有條且撫字催科亦頗循聲卓著前月因潘塗鄉 
民有掠人勒贖拒捕傷差等事分府帶勇赴鄉彈壓鄉民竟目無尊上燃鎗拒敵分府驀受驚惶致患風疾月初返厦延醫診治悮投參耆補劑遂於重九日未刻病没任所年纔三十有四遽賦仙遊闔郡士民無不同深感悼○厦防㕔遺篆經興泉永道孫觀察檄委通商委員賴灼山司馬紹述暫權已於十三日接印任事司馬在厦多年土俗民情頗爲熟悉而於通商交涉事件尤極辦理公平早爲中外人所欽仰今署斯缺實覺人地相宜譽美龔黄定可拭目以俟矣○稅厘局支應委員張登高别駕維崧前月因病長逝刻藩司巳委黄别駕來厦接辦矣○委署台灣府鳳山縣唐明府本建日前挈眷來厦滿擬渡台接篆詎臺地被法人封口輪船不能往來因暫寓長發客棧頗有進退維谷之勢云○管帶伏波兵輪吕偉堂遊戎文經於本月十一日由省來厦前赴香港招雇工匠並購撈物機器預備撈取馬江被擊沈下之各兵船刻已附南澳輪船赴港矣○臺灣聞法人封口之信人民甚覺驚惶貨物因之騰貴洋藥一項價值尤格外加昻每箱頓增八十餘元並閒鄉下有匪徒搶刼之事禾知當道者如何措置也 
[厦巿繁盛]  
　　臺灣被法人封口以來操奇計贏者俱改趨厦門故厦地巿面較前反覺繁盛其獲利最鉅者爲茶葉每担約增價三元之 
譜云 
[營口天時]  
　　營地天氣日冷八月二十八日晚上下氷雹如胡桃大翌晨忽轉南風煖意微烘頗似小春天氣入夜復發西北風同雲漠 
漠大有雪意晦日早起雖微露晴曦而門外水缸中已見薄就凝結矣本月初乍陰乍晴寒喧無定至初三午後起六出花飛早詠到謝庭風絮北地寒多不於此可見乎 
[嶺南近信]  
　　風聞八旗官軍中有崇奉異教者長軍憲因傳令各佐領確切查明免爲異日奸細如敢徇情隱慝定將該佐領懲辦○香 
港接壤之九龍聞有三合會匪故前日派兵二百名往彼防堵○軍裝局文案差前委署高要縣余上賢大令辦理現余令赴任另委鄭煥光太令接辦隨於初一日進局○烟膏釐項前議并入生土抽收近日消流日廣而稅餉仍無起色偷漏之弊在所不免藩憲會同釐務總局委員妥議章程凡墟塲巿鎭設局稽察各號必須到避領牌以便查核務使售烟之數與進釐之數校核相符俾走漏奸商無得逞其故智也○附城民團均經鄭軍門察看近水地方類皆編爲水勇以壯觀贍大憲見民情如此踴躍大加賞犒前日札諭各水勇定期某日齊赴欽憲　營合操水陣民間一接此諭殊費周章緣各勇皆係用錢雇請未經訓練難以操演遂向總局說明請代爲辭免云○聞李傅相移文到粤謂禦敵之要首在絶其接濟故漢奸務宜防範不可輕縱制軍深以爲然已經札飭各地方官嚴查保申造册存案矣○　憲沈廉訪蒞任後設立積案局將各屬案件尅期清理甫及半載已覺政簡刑清惟潮州府屬民頑好訟尙多積壓推原其故實由于訟棍把持札飭地方官嚴密查訪前日解到三人臬憲當堂審訊發縣監禁聞擬按律嚴辦以敬刁頑如此辟以止辟刑期無刑風俗庶幾蒸蒸日上也○前月杪番禺某鄉落有甲乙二人因錢債細故甲爲乙斃親屬具呈控縣飭差拿究想殺人償命律有明條斷不能爲乙輕恕也語云忍一時之氣免百日之憂觀於乙而益信○前晚西關蓬萊里于初更時忽見火箭高放光燄奪目居民大聲疾呼四處搜檢見某家門前有火藥一包重約斤許知匪徒包藏禍心欲放火以搶掠幸得先事發覺未受其害不然物燥風高其禍不堪設想矣○河南海幢寺一大叢林也寺内有僧人百十忽前日有人向制軍密禀謂該寺私藏火藥無算恐爲法人奸細請速查辦制軍密令藩憲於初七日寅刻帶營兵數百人將寺圍住進内查搜僧人睡猶未醒從夢中驚覺官兵滿前不勝驚駭迨查搜多時毫無形　凡重房密室藩憲皆親自履勘有一曠地着兵勇鍫掘掘至尺許見有瓦埕數十只取而視之皆滿載清水並非别物藩憲遂命駕回城此事不知何人所禀想制軍賞罰嚴明必有以懲警之也○初四日德國皇子及英美國大員進城拜謁制軍制軍着文武員弁沿途護衞主賓權冶禮意殷勤迎遂時燃砲九門以伸敬意至此來何事外人不得而知或謂中法搆兵商務阻礙各國從中排解特向制軍熟商也○前日某委員由四會地方採辦竹枝甚多運往欽憲行營交納聞此竹枝擬用木排乘載灌以火油如敵人犯境卽燃於海中以爲焚敵之計云○初六日午後槳欄街怡昌豬肉店不戒於火致兆焚如水龍聞警齊集救護計共燒去八間火勢乃止猶幸時非黑夜撲救易於爲力有匪徒數人衣服麗都望之不似梁上君子乃竟擁入某號肆行搶掠後爲營勇追獲交縣審辦○初六日有要犯三名押赴巿曹正法聞此係清遠著名强盜上年鄧鎭軍所緝獲者也 
[憲眷奔喪]  
　　前粤叔張振軒宫保殁於粤中營次本館早已接有電信列入報章昨得邗水友人遞來手畢云振帥瀛眷寄居揚城花園 
　自聞噩耗卽在公舘内設靈成服哀慟如儀其公子已於前日携眷附輪星夜奔喪赴粤矣 
[逆案又聞]  
　　蘇省逆倫之案幾乎數見不鮮前者劉萬榮曹禾尙兩次恭請王命處决後曾幾何時近又聞海門廳境復出逆倫鉅案 
一起緣某甲有父年已垂暮一日意起意謀弑其父而唆令乙丙丁戊四人同時加功謀害畢命境已由廳尊審明通詳各憲卽日將全案卷宗正凶帮兇各犯派差押解來省聽候撫憲牌示行刑其批差刻已先期來省故得獲聞其略如此其細情容俟探明再錄 
 
 

Page 3

 
 
[接辦文報]  
　　南北洋轉遞文報事件向由津滬招商局員經理所有一切緊要尋常文件均交商輪海道遞寄刻以商局停撤無從轉遞 
經督辦電報事宜盛觀察稟奉李傅相准改由各省府縣中國電報局經收經遞庶幾文報電報聯絡一氣實於郵政大有裨益現已分别下札飭令卽日接辦矣 
[吳淞紀事]  
　　風聞曾九帥特飭陳舫仙方伯帶領南洋兵船南琛南瑞開濟澄慶四艘援救臺灣然方伯前有勒令回籍之旨則此說 
未必確實并悉方伯於前日因公赴滬昨晚尙未回淞○嘉定趙游府廷貴通飭各汛地弁兵定期本月二十日會操淞鎭汛官徐君接札後卽於今日帶領汛兵動身前往矣 
[散勇釁禍]  
　　前晚初更時有未穿號褂之河南散勇五名結伴至鎭上某酒舖沽飮飮畢贸贸然去店夥向索酒資勇言暫欠一宵明日 
奉趙店東辭以素未相識不能從命一勇謂夥曰爾隨我去取夥未知其計同行至沿塘無人處該勇遽將夥按捺地上館以老拳一鬨而散夥狠狽回店無可如何惟有吞聲隱忍而已該勇誠無賴矣哉 
[糧差收禁]  
　　寳山縣王明府以日内卽將解組各糧差虧欠下忙不能任其延宕故前日飭傳經收秋字十六圖之糧差朱阿增到案比 
追朱以患痬不能投案明府因將皂頭雷某收禁追繳子字五十五圖糧差胡榮春亦未清完爰飭令一併收禁云 
[浦畔瑣聞]  
　　駐防製造局之兵于昨晨調往吳淞其數不滿千人軍容嚴肅號令森嚴所過地方毫無譁擾云○飛雲小火輪在蘇州河 
内修理曾列前報兹悉該輪刻巳修理完竣於昨日駛出浦江照常往來淞滬矣 
[貪利失洋]  
　　前日有嘉興人某甲手持金印戒指一只託裏虹口某銀樓估看店夥詢其何來云于途次拾得當票以洋五元數角贖得 
適有鄉人某乙在旁心焉好之思欲購而未出諸口某甲逆知其意約與偕行託其銷售乙深慰所望遂以售棉花洋五元錢五百文易去仍持向該銀樓估看已變爲銅質及尋甲理論如漏網魚不知去向矣愚而受誑指不勝屈寄語行路人勿以有用之錢貪價廉而購僞物也或曰此乙之運氣不佳有此變異余曰子何知之曰諺有云時來運不通拿着黄金變作銅子未聞乎 
[存亡未卜]  
　　前日虹口順泰碼頭有駁船兩艘一裝米一載豆從南巿駛來適某輪船抵埠輪激濤翻將二駁船一齊激覆各杉板及網 
船見之急將人撈救船夥某甲覆於船内幸知水性急將衣　解脫從旁竄出得獲生全所失貨物甚鉅據稱尙少兩人未知生死如何地 
[研訊水手]  
　　寳山人張坤全至金永泰沙船索借被毆斃命一案本館已疉列報章前晚縣差提到該船水手王琛禀請研訊王供向在 
該船爲夥素日與張無仇惟時時來船索借前日竟潛入艙中乘無人眼見竊取鞋子私藏身穽小的見而喝阻以致互相爭執伊向後退去適跌在船旁木上微傷足骨色尊謂本縣親自騐過並非跌傷委係木器所毆爾若從實供招尙可稍從寛典王狡執前供邑尊喝笞一百板押候提集全案人証再行研鞫 
[英界公堂瑣案]  
　　寳興隆號主林心田誑騙一案經黄太守堂訊各情節已列前報昨日捕房將各人証解案據包探康阿順禀稱馬榮 
泰鋪夥蔡永茂言林已往寍波或温州等語奉文投鄞縣及永嘉縣關提帶摖同往先至鄞縣投遞查無其人復行問蔡始言林搭輪船隨卽起岸往浦東云云因此未到温州卽行返滬鄞縣回文未領永嘉縣原文呈繳沈振供詞如前并稱職員係分發江四縣丞馬　才供開榮泰鋪曾被林心田欠去貨銀四百八十兩向索無償故將各貨暫抵林言在温州營中採辦兵勇衣服旗幟等料俟往温取到銀兩贖貨實不知其向各號騙來且前日捕房來搜時并收我號自已綢縀等貨吊至捕房有帳簿呈閱蔡永茂陳福來同供在馬處爲夥林心田將貨作抵我們均知並無通同作弊情事　探陳阿九禀長豐等入家之貨均已認明與該號等細帳無訛黄太守飭各號至捕房分别認領并商之翟副領事謂林心田行騙馬世才豈不知情殊堪痛限判押一年蔡因說謊可惡判押半年陳押三月發捕房收管沈振稱是職員俟備文送縣核辦○好捕頭命包探秦少卿禀稱租界地方花鼓淫戯早已禁止龍新橋一帶之復興樓望月樓等五處茶館中近復開演且時時因事爭毆黄太守允卽重中禁令出示曉諭如再陽奉陰違定干提案究辦○四十五號西捕解韋和尙至案禀稱昨午後路經洋涇浜上被伊擲石傷我左眼爲此拘案請騐傷究辦韋供昨送母親至航船回里甫登岸不知何故卽被拘拿旋知誣我擲石想係認差又有華捕禀稱昨見有許多人跟隨西捕喝打經别路梭巡之中西捕聞聲趕至伊等卽逃過三洋涇橋往法租界去韋在隔河指駡當有法捕押韋過橋故得拘獲送案黄太守商之翟副領事飭將韋押候懲辦○包探秦少卿禀稱開東洋車寓之錢徐民被車夫葉長生姚金奎何庚生等竊伊箱内衣服及英洋十一元四開八開等小洋十餘枚報明捕房由我前往拘獲姚何二人堅不承認該氏言是夜姚何二人聲喊有賊及我起身查察見門巳洞開葉早不在顯見串同行竊爲將姚何送案黄太守飭將姚何押候獲到葉長生再行解訊○華捕解送年約四十餘歲衣服翩翩之湖州人到案該捕禀稱此人飮酒沈醉横臥路上拉起復臥爲此送案其人供姓張訓蒙餬口偶爾沉醉並不滋事翟副領事謂張旣讀書訓蒙如何失規酗酒横臥當路似此行爲何以爲學生矩矱黄太守略加訓斥揮之使夫○本邑婦人陸王氏控稱　住頭埧丈夫陸金海撐船爲生現往常熟氏在西婦處爲傭早出暮歸家内一女年僅十五歲於八月十一日夜間回家見女號哭問其何故女云有外國裝式少年人推門闖入將我扭至房中及大聲喊救隣里聞聲蜂至其人始逃去今訪得係電燈公司内之銅匠徐禮和請提究辦黄太守准詞卽飭差往提昨日電燈公司西人同徐投案陸王氏挈女申訴前因地保王仁和供該氏於十二日將其女受欺訴我卽爲調處徐竟置之不理徐供在電燈公司爲工並無圖姦情事因該氏夫陸金海向我借洋不遂起意訛詐太守商之翟副領事判將徐枷號一月責放 
[上海北巿山東江西籌賑公所施少欽封翁來書]  
　　謹啓者連日奉到兩省放賑諸君來函本年節氣較早冾汛將臨將囑赶籌棉衣善 
昌親自辦料督理趕做隨做隨解承外埠大善士亦有自置新棉衣寄來善昌卽商之旗昌洋東所有往來施棉衣裝輪船水脚一概免收報關亦可稟請免稅敝公所經解山東江西兩省棉衣裝輪船水脚承旗昌洋東亦允免收關稅禀請道憲請給免稅單如此中外同仁不獨善昌一人感德兩省億萬災黎均沾挾纊之恩如蒙各善士施做棉衣能請帶做小棉衣一二分尤爲感激助來者均係大棉衣災黎小難民有向隅之嘆如有樂助劃當原舊棉衣亦可代解灾區太廣可補新棉衣之不足物再叩募各處旗昌輪船外埠碼頭有善士寄施棉衣裝輪船來申囑善昌轉解灾區水脚言明免收尤恐未及週知請登貴報以供衆善士以及各埠代理旗昌輪船公司洋行諸善士台鑒 
[二上地芋仙前輩先生大令啓]  
　　瑩玉啓某聞于闐之圭亦有微玷莫邪之劎　無韜光是以君子行仁或復罹過小人妨善每得乘時 
今某重讚先生自悲自悼等詩痛癢頓關哀傷叢集惺惺是惜烏烏可呼爰奉新舊詩詞若干首以訴羈離以慰落寞嗚呼天不容物大都問之茫茫世皆忌才聊共付之咄咄庾信蕭索同瘦猶有東陽韓愈困窮相知不無長吉詩詞謹　如右伏惟垂納謹啓蘇州太痴生悵花高瑩玉再拜 
 
 

Page 4

 
 
[上海抛球塲後街楊泰記衖辦理直賑捐輸駐滬總避第卅允次收欵]  
　　江寗梁方伯解到徐州府桂太尊經募規元銀二百二十四兩五錢九分二厘○江海關道邵觀察解 
到由上海廳縣等勸募巿捐續撥直賑規銀一百四十一兩又洋一千三百三十六元五角○杭州同善堂三十三元四角四分○阮麗訂司馬經募洋二十元○江西顔小夏太守解到規元銀五百六十五兩二錢九分四厘○程宗頤顧恩義各由廪捐貢其銀二百四十八兩四錢八分○蕭麟書阮忠植阮忠樞各由俟秀捐監共規銀三百七十二兩七錢二分以上共收規銀一千五百五十二兩八分六厘又英洋一千三百八十九元九角四分敝局原擬展限至中秋截數現又守候半月之久各處未曾交回各册仍屬杳然卽赴局請奬者亦甚寥寥大抵各善士樂善爲懷原不爲邀奬起見祗好就此撤局查自上年十月設局起本年八月杪止共收棉衣八千三日五十件善捐與奬捐兩次統以銀洋合算共收庫足銀四萬一千二百四十一兩六錢五分四厘業由日昇昌百川通等票號陸續匯解天津等賑局並津海關道共庫足銀三萬五千二百八十四兩六錢七分八厘除開銷十二個月局用並解請奬案内部飯照費及歴次匯費曁代解棉衣水脚外今又解規銀三千一百八十七兩九錢八分八厘業巳掃數解　至於鄙人注返津門請示並赴江浙金陵等處乞糴之川資皆自行賠貼並不開支分文卽捐項皆存彤源錢庄統係隨到隨解是否借此以權子母並有無拆息之處不妨向彤源一查誠恐局我步知不得不詳細剖明以表心跡然當此上年巿面壞敗之後猶收成效此皆仰賴江左右浙省各督撫憲並當道諸公不分畛域力爲籌劃始克集成巨欵敢爲畿輔災黎九頓三叩敬謝雲天高誼惟江浙江西湖南等省尙有未曾交還之四十九號○六十七至七十三○九十至一百零二○一百二十六至一百三二盀一百三十八○一百四十五六○一百六十二至一百六十五○一百八十九至一百九十八○二百十一○二百十五至二百十八○二百三十七至二百四十四○二百七十四至二百七十九○二百九十一四三百零一至五二盀三百八十一至四百○四百十一至四百十七等號各捐册無論曾否書齊捐數統望寄交天津海防支應局收下核明巳解未解收數轉送籌賑局存案至禱至禱所有紹賑改濟順直捐欵僅收回第十一二三四十四五○六十並二百九十七○三百廿三○四百卅二○四百五十○四百八十八○五百四十二三○五百八十九等號捐册十四本此外朱回各册尙屬不少如尙有寫定捐項並捐册交回者卽請送交上海盆湯衖絲業會舘施少欽封翁處以濟東賑所有直賑徵信錄俟到津後逐細刋布再行分送合併登明 
[浙省撫轅抄]  
　　九月初十日正住分水絲彭交御來省禀到叩見布經歴陳景焜禀知厘捐局委龍泉厘局差禀見叩謝○十一日丁憂石浦同知王交缷回省禀到泥首叩 
謝補初十日候補布經歴陳景焜禀辭赴龍泉厘局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年九月初九日京報全錄]  
　　宫門抄○諭旨兩道錄前○太常寺題旨兩道○雲督岑等奏爲臬司因病開缺請簡放摺○滇撫張奏爲委署各員片○閩 
督何奏爲借補水師都司摺○等撫奎奏請詳銷知縣叅案片○又奏爲理事同知請援案停選暫留本任摺○又奏爲道員飭赴本任並調署同知片○又奏爲知府起程日期片○雲督岑奏藩司飭赴新任臬司照當接署片○蘇撫衞奏請奬勵摺○九月初九日户部通政詹事府八旗兩翼値日無引見○徐桐張之萬謝允上書房總師傅恩○松溎謝在毓慶宫　走恩○徐承祖出使外洋司京請安○靈中堂請假五日○六額駙請假十日○召見軍機徐承祖○太常寺題十月初一日孟冬時享太廟奉旨遣魁斌恭代後殿遣晉祺行禮夷撫遣載津西廡遣瑞興各分獻欽此○又題十月初十日慈禧端佑康頤昭豫莊誠皇太后萬壽聖節祭太廟後殿奉旨遣隆懃行禮欽此○○雲貴總督臣岑毓英雲南巡撫臣張凱嵩跪奏爲臬司因病呈懇開缺請旨迅賜簡放以重職守恭摺仰祈聖鑒事竊查署雲南藩司本任臬司李德莪前凶年逾七十精力稍衰曾請開缺調理當經慰留以俟新任嗣欽奉諭旨復經臣等據實覆奏在案現新任藩司剛毅將次抵滇兹據李德莪禀稱入夏以來暑濕鬱蒸觸發舊病以致心氣怔忡日甚一日醫治迄未見效精力更不如前本任臬司爲刑名總匯若復以病驅戀棧實恐悮公惟有禀懇奏開臬司本缺俾得回籍調理等情前來臣等伏查該司李德莪篤實老成年來黽勉從公並無貽悮惟年逾七旬精力漸㓕兹據禀陳病狀委屬實情理合據情陳懇天恩准其開缺籍調理至臬司篆務向係迤西道熊昭鏡署理李德莪現旣不克回任應仍飭令照常接署以專責成所遺雲南按察使員缺緊要相應請旨迅賜簡放以重職守謹合詞恭摺具陳伏乞皇太后皇上聖鑒訓示謹奏軍機大臣奉旨另有旨欽此○○張凱嵩片再署緬寗通判王治普調省遺缺查自試用同知張恩洪謹愼有爲堪以署理署魯甸通判謝元熙撤省還缺查有候補通判王朝楨性情篤實堪以署理彌渡通判陳芝撤省遺缺查有補用同知陳喬松才識明敏堪以署理署思茅同知譚佐勲調省遺缺查有署昆明縣事南甯縣知縣吳光漢廉幹勤明堪以署理所遺昆明縣知縣缺查有現署宜良縣事本任昆明縣知縣鳴　堪以飭令回任遞遺宜良縣知縣缺查有補用知州董堃老成明愼堪以署理昆陽州梁章冕調省遺缺查有署鎭雄州事本任昆陽州知州吳裕昆應卽飭赴本任遞遺鎭雄州知州缺查有在省差委之路南州知州周誥堪以署理著雲龍州知州江海清調省遺缺查有補用知州謝本崙樸實有爲堪以署理署南安州知州李鴻楷調省遺缺查有試用知縣王墀才具明練堪以署理署順寗縣知縣　蘭蔚調省遺缺查有補用知縣蔡之模勤謹耐勞堪以署理文山縣知縣駱雲龍調省遺缺查有試用知縣羅光前年壯才敏堪以署理據藩臬兩司先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏車機大臣奉　旨吏部知道欽此○○閩浙總督臣何璟跪奏爲遴員借補内河水師都司員缺以重職守恭摺仰祈聖鑒事竊照浙江海寗營都司應建昌病故所遺都司係内河水師題補之員接准部咨係第一輪第三缺輪用揀發班人員行令揀補等因定例浙江内河水師都司缺出於内河水師人員内掣補題補如内河未得其人卽以外海水師人員借補此項借補人員遇應升時仍以外海升用各等語伏查浙省現無内河及外海水師揀發人員卽應歸揀發班次者内河亦乏員堪補自應按照例章在浙江省已收標外海揀發班内各都司逐加遴選查有升用都司浙江海門城守營守俻余顯廷年五十四歲浙江瑞安縣人由行伍隨軍剿匪著績遞保補授是缺領劄任事旋於捕獲台州戕官案内盜犯出力保奬以都司升用同治十三年三月初四日奉旨着照所　等因欽此該員年力强健諳練水務槍砲亦嫻以之借補斯缺洵堪勝任核與與例章均屬相符合無仰懇天恩俯念水師員缺緊要准以該員余顯廷借補内河海甯營都司於營務河防壛有裨益如蒙俞允俟准到部覆卽將該員獲盜保奬之案一併給咨送部引見恭候欽定除餫取履歴咨部其所遺海門城守營守備係外海水師題補之缺容俟部議覆准另行按照例章揀員請補外謹會同浙江巡撫臣劉秉璋浙江提督臣歐陽利見合詞恭摺具陳伏乞皇太后皇上聖鑒勅部議覆施行謹奏軍機大臣奉旨兵部議奏欽此○○奎斌片再前因晉省州縣交代積習相沿延不清結經升任撫臣張之洞於光緒八年十二月二十日奏叅奉旨胡德本等着該撫咨行原籍將軍巡撫勒限清交等因欽此欽遵在案兹據清源避司道詳稱前靈石縣知縣孫鴻恩由河南安陽縣原籍來晉將欠解正雜厘金各欵銀一千一百餘兩依限如數交清請將原叅勒追之案註銷詳請具奏前來臣查該員孫鴻恩前在靈石縣任内應交正雜銀兩自被叅後卽將欠解各欵依限如數交清尙知愧奮合無仰懇天恩俯准將前山西靈石縣知縣孫鴻恩原叅勒追之案飭部註銷理合附片陳明伏乞聖鑒謹奏軍機大臣奉旨着照所請該部知道欽此○○暫署山西巡撫布政使臣奎斌跪奏爲理事同知歴俸期滿援案懇恩敕部暫行停選仰祈聖鑒事竊照朔平府理事同知景斌現年四十四歲正黄旗滿洲常海佐领下人由都察院筆帖式京察一等奉旨記名以理事同知通判用光緒六年奉旨補授山西胡平府理事同知七年四月二十九日到任現已三年俸滿應卽候部推升查該員才具明晣辦事認眞總管駐防滿營事務均臻妥協催徵米豆支發兵糈亦能實心經理兵民翕服洵爲得力之員據署藩臬兩司詳請奏留前來臣查同治十一年前任朔平府理事同知隆秀俸滿候推經前撫臣奏請留任暫行停選在案今該同知景斌任事以來於滿營管倉各事宜均能措置裕如現已歴俸三年核與留任成案相符合無仰懇天恩敕部援案將朔平府理事同知事斌暫行停選仍留本任三年以資熟手是否有當理合繕摺具陳伏乞皇太后皇上聖鑒謹奏軍機大臣奉旨吏部議奏金此○○奎斌片再新授鴈平道胡毓筠巳於七月十八日到晋現經檄飭赴任調署澤州府同知綏遠城同知覺羅清長呈請告病業經恭疏題報在案所遺澤州府同知篆務查有准補汾州府通判汪爾艎堪以調署除檄飭遵照外理合附片具奏伏乞聖鑒謹奏軍機大臣奉旨吏部知道欽此○○奎斌片再新授河南汝寗府知府杜崧年前因經手局務清理需時經升任撫臣張之洞奏請暫緩離晋奉旨允准在案查該員經手事件現已交代清楚業經據禀給咨飭令赴豫兹據禀報於八月十二日由晋起程除分咨外理合附陳伏乞聖鑒謹奏軍機大臣奉旨杜崧年前已有旨簡放山西太原府遺缺知府矣欽此○○岑毓英等片再調補雲南布政使剛毅於七月二十二日抵滇應卽飭赴新任以重職守其原署藩司之按察使李德莪因病禀請開缺調理現已專摺具奏在案至臬司篆務向係迤西道熊昭鏡署理應仍飭令照常接署以專責成除分檄飭遵外謹合詞附片具奏伏乞聖鑒謹奉軍機大臣奉旨知道了欽此○○頭品頂戴江蘇巡撫臣衞榮光跪奏爲查明蘇省海運光緒八年冬漕承運無悮沙輪各船商懇恩量予奬勵恭摺仰祈聖鑒事竊江蘇省光緒八年徵收漕旦一粮仍由海連雇用沙衞各船承裝循案兼用招商局輪船協運赴津所有商運米自一萬石至五萬石以上查照成案分别給予職銜若捐至五品無可再加則酌請加級業於酌議辦理章和案内奏奉諭旨允准轉行欽遵在案兹據蘇州藩司譚鈞培臬司許應鑅粮道王毓藻蘇松太道邵友濂飭據原辦滬局委員查明光绪八年冬漕粮米承運無悮各船商及出力牙夥並招商局領運出力各員董分造清册併案詳請分别奏咨給奬並聲明遭風短交米石各船商均已一律剔除等情前來臣伏查蘇省光緒九年起運八年分徵收交倉漕白正耗共米七十四萬五千餘石均歸沙衞各船與招商局輪船分撥承裝連同隨運各欵耗米全由海運赴津兌交剥船經運通倉騐收該船商等一奉招雇之令名將船身修騐堅固踴躍挽裝且能小心駕駛涉犘重洋穩速抵津卽招商局協運員董隨同押米運赴津通騐兌妥愼經理早充天庾均屬急公奮勉著有微勞謹將承運米數較多之沙輪各船商並招商局領運出力各員董酌擬奬勵等差開繕清軍恭呈御覽合無仰懇天恩俯准分别給奬以昭激勸除運社較少各船商及出力牙夥人等造册咨部議叙頌照給發外理合會同署兩江總督臣曾國基恭摺具奏伏乞皇太后皇上聖鑒訓示謹奏軍機大臣奉旨該部議奏單併發欽此 
 
 

Page 10

 
 
[光緒十年九月初十日京報全報]  
　　宫門抄○侍郎孫等奏查明知府叅欵據實覆陳摺子○又奏查辦劣幕緣由夾片○滇撫張奏甄别同知片○九月初十日禮 
部宗大府欽天監侍衞處値日無引見○奎潤假滿請安○岳琪等各謝授缺恩○陳慶滋預備召見○棍公請假五日○寳昌請假十日○松溎請假十五日○内閣奏派騐放之大臣派出崑岡烏拉喜崇阿　允升徐致祥○兵部奏派彈壓派出本謙伊崇阿○召見軍機惇王陳慶滋○○臣孫毓汶臣烏拉布跪奏爲查明知府先後被叅各節據實覆陳仰祈聖鑒事　臣等前於安徽途次接奉寄諭有人奏廣信府知府董苑奎勒捐多金虐用非刑等語　該侍郎等確查叅辦等因欽此嗣抵江省後又奉寄諭兹復有人奏叅董心奎性情暴戾贓私狼籍並臚列多欵着一併查辦毋稍徇隱等因欽此臣等當卽札飭兩司將該府董兆奎撤任來省按照原叅各欵當堂飭具親供並委員前往密查及提解案内人証卷宗一一查譸如原叅該府辦理上饒縣育嬰會勒捐至十餘萬金只歸公七萬金餘皆入私槖一節詳查卷宗上饒育嬰會始于光緒二年升任知縣沈鎔經集紳議捐未成交卸祠經署知縣楊葆宸勸捐銀二萬餘兩八年知縣胡鴻澤接辦共統捐銀七萬零五十餘兩九年署知縣杜熾勲到任接閱捐簿有已收未繳有以用抵捐核與原報數目不符禀經升任藩司邊寳泉扎飭該府督同該縣澈底清查妥議經管章程認眞核辦至本年三月截數通算四鄉共捐洋銀七萬四千七百餘兩除置買田畆付還價銀六萬二千八百餘兩並救婴等項費用外尙存實銀一千一百餘兩由縣開造清册禀由藩司詳奉該府批准在案並據董兆奎供　僅奉札督飭清厘並未勸捐亦未經手銀錢等語與該司查覆相同是育嬰會自開捐至截止並無十餘萬金之數該府僅止督辦銀錢另有專司似屬無從侵　又原叅該府平日審案虐用非刑以香火燒人脊背及側立磚塊於地令人跪其上又有覇王椅將軍柱名目一節訊據刑房招　蔣應蘆余聯清余步衢僉供狂知府到任後拷問案犯向用大小竹板並跪鍊堂嘴及用荆條抽　胸背等刑後常有提案到府犯供翻異嫌各刑太輕添用板凳靠在堂柱將人縳綑拷問至半點鐘時卽通身汗流力不能支審問葉明謙一案亦曾用此刑從前歴任各官並未用過等語並據委員訪明該　近來用刑稍嚴聞有快活凳名目先令犯人背　柱將上平身緊縳又將板凳以犯人骽膝緊縛其上再以磚塊　起足跟亦有英雄凳之名或者覇王椅將身柱名目即因此傳說互異等語又據董兆奎供稱因犯人堅不叶實令其跪練熬審背用板凳由地直豎以挺其身並將髮辫結於凳頭又將板凳繫於庭柱使犯無所巧避此外並無以火燒人脊背及另有覇王猗將軍柱名目等語查荆條擊背例有明禁至私設板凳尤屬非法雖府所稱板凳用法與委員所訪情形稍有未符而其爲擅用非刑已屬確有証據又原叅該府之姪在　干預公事用刑時令在旁監視其納賄亦以伊姪爲之說合以賈姓門丁爲之過付各節現據委員查明該府之姪董文鋒己於本年五月十八日回籍平日在署教讀兼料　帳房原叅十預公事納賄說合查無實據復訊據招書人等供稱板凳是董知府當堂教給刑皂用法董文鋒委無在旁監視之事並提到該府家丁林祥耿順研訊堅稱署内家丁並無賈姓其人過付一層無憑究問又原叅該府委查德興縣催徵逼斃人命一案該府潜令伊姪偕委員韓錫鏞同往招搖恐嚇與屍親面相詬詈一節據韓錫鏞供稱上年六月十九日奉府札飭住德興縣清查職員楊觀成兄弟未完錢糧二十一日起程適遇董文鋒前往景德鎭購買磁器二十三日晚同抵德興伊親詣縣署與戴令會查楊紳等積欠丁漕二十四日楊觀成楊榖成來見所欠丁漕無幾與縣禀數目懸殊向其面訴時董文鋒在座與之見面並無互相口角情事董文鋒於二十五日起身赴　德鎭等語飭呈原札該員催查錢糧委係六月十九日與楊觀成等見面係二十四日楊之望於　月初一日身死爾時尙未出命案無所用其招搖恐嚇原叅謂與屍　面相詬詈自係傳聞之訛又原叅鉛山文童湯誥上年赴府試時因失物向典史索鬧該府立將湯誥杖責並當責凛保　爲邦釋放旋聞該童曾入賄銀爲經手人乾没遂復委員親提到案得賄銀三百兩始寢其事過付人爲周老德一節據董兆奎供稱湯誥府試來郡寓所被竊赴捕衙索賠滋鬧經上饒縣禀明批飭審辦該童等旋以患病保醫延不投到該縣禀請委提旋據鉛山縣各紳來府禀稱湯誥等均係無知悮犯現悔罪自新求免深究具結完案並無受賄情事等語質之湯誥顔爲邦伊亦無異復向周老德嚴行究詰據供湯誥等當日如何向典史衙門滋閙並不知情因府提案職員許奉炎梁步雲等囑伊列名遞呈求免伊子曾從顔爲邦讀書情面難却當卽允從實無代湯誥等從中說合向本府納賄三百金之事以後如果查出或别經發覺情甘認罪等語所供尙屬可信又原叅葉明謙鋪行倒後因布客自縊案經府控該府聞葉明謙家資巨富索詐不遂屢用非刑竟將該商立斃堂下一節據董兆奎供稱葉明謙倒騙布客石典諧等銀八千八百餘兩致石典諧情急自盡控案追繳銀三千兩餘銀抗不完繳禀提嚴究曾經提審兩次仍抗欠不繳發縣監禁旋卽病故委騐無異案係照例辦理從何索詐亦無屢用非刑立斃堂下之事等語查葉明謙以牙行騙銀至八千餘兩之多例應擬流該府因其抗欠不繳發縣監禁自係正辦檢查卷宗葉明謙正月三十日帶病進監取有醫牛調治甘結迨三月二十日斃命又經廣豐鉛山兩縣會騐出具切結塡格附卷是葉明謙確係病死並非立斃堂下自屬言而有徵又原叅玉山縣民張慶鈞與族人搆訟該府藉端索詐得賄銀數千兩一節據董兆奎供稱張善基與伊侄張慶錄控爭家産先經署縣王重藩訊斷不遵禀請提審迨提到兩造供詞各執張慶鑅懇求自行調處旋據呈息准予銷案並無得受賄銀數千而張慶鑅平日亦無往來餽贈情事待語查原案張善基並未與張慶鈞涉訟張慶鈞係張慶鑅胞弟現在福建候補通判原叅自係錯誤此案釁起叔侄爭産細故該府因有親友調處令張慶鑅佃伊叔田租四百石卽准其具結完案據委員查禀亦無得賄情事辦理尙無不合又原叅禁吸洋烟罰欵　千金盡行入已僅以數百金製戒烟藥丸遂將全數開銷　盡又禁用私錢罰欵幾及萬金盡以入已並未藉有開銷兩節據董兆奎供稱郡城戒烟舘按户查禁諭令歇業一面設局製送戒烟藥丸領者甚多内有徐發等六户圖利租給房屋罰銀繳局製藥共計銀二百一十兩並無數千金之數有委員紳士經理並各項帳目可據又行用小錢當經示禁違者罰錢贖愆如鄭聚興等罰銀四案皆撥入雙桂書院充費吳玉輝罰銀一案交紳修築公所工程均有紳士收銀禀册可查共計四百七十兩並未收有萬金等語現據委員查訪情形與所供相符復就解到卷宗逐一細核該府每遇案件動以罰銀示懲不止洋藥小錢兩事雖所罰銀兩均係充公尚　入已侵　情弊但其中如書吏毛濟美等罰銀一千兩充書院公費一案該府旣經訪聞書役等有包攬索詐豢賊擾民等重情自應照例懲辦保得僅以罰銀充公了結辦理尤爲失當以上各節除原叅贓私　情或提証訊明或查　實據應請毋庸置議外復查該府履任數年於地方烟館妓寮賭博以爫私鑄小錢痞棍插詔等事力禁止辦理尙爲認眞惟於商民犯罪不論重輕任意科罰雖爲充公起見究屬有違定例至審理案犯未能虚衷研鞫輒擅手荆條擊背並私設板凳刑法　屬有干例禁卽如提訊葉明謙錢債一案旣經招書等供明亦曾用板凳拷問則兩次原叅該府之虐用非刑均屬得實相應　旨將廣　府知府董兆奎交部嚴加議處以示懲儆其失察之該管上司各官亦應請旨交部查取職名照例分别議處董文鋒僅止在署教讀兼料理帳房尙非干預公事且業已同籍應免其置議弋陽縣縣丞韓錫鏞奉委清查楊觀成兄弟積欠錢糧與楊之望命案無涉旣經訊無招搖恐嚇情事亦毋庸議調到　宗案結發還提到人証六名卽行省釋其毛濟美等一案仍由該府縣確查有無句攬索詐等弊照列分别懲辦所有查明知府被叅緣由恭摺具陳伏乞皇太后皇上聖鑒訓示遵行謹奏奉旨已錄○○孫毓　等片再原叅奉旨勒 
令回籍之劣幕高隆讌閒仍盤踞省城干預撫署公事待語臣等到省查詢據首府賀良楨首縣劉　璋李曾珂等禀稱該幕實於光緒九年正月十二日回籍本年四有尙聞其來省經署首府顔鍾驥嚴查業已潜逃現在並未仍居省城等語臣等别加察訪所言相同實無盤踞干預　通聲氣情事惟聞其子姪素不安分家屬尙在省城居住嗣後難保不濳地往還因嚴札該府縣飭催高隆讌家属卽日回籍不准逗遛茲據該储縣等禀覆該家屬已將住房售賣於七月初六日由水路起程回浙江原籍兩司面禀無異除仍相飭該司等嚴飭府絲隨時查察倘該幕再有潜來情事卽行拿辦外所有查辦緣由謹附片具陳伏乞聖鑒謹奏　　旨已錄○○張　嵩片再道府通同州縣到省一年期滿應由督撫察看才具奏明甄别等因遵照在案茲查有運同銜儘先補用同知直隸州知州崇謙知府用勞績試用班補用同知李昌運到省試用均各一年期滿例應照章甄别據藩某现司會詳前來臣查該員崇謙明白安詳李昌運辦事謹愼各堪以本班留省補用除將履歴咨部查照外所有甄别同知等官堪以留補綠由謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此 
 
