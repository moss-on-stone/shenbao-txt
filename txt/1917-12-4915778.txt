# 1917 - 12 - 4915778

 

Page 1

 
 
   
 
 

Page 2

 
 
時評 
[内外兩難（冷）]  
　　徐州會議前云旣消滅矣而今乃又以聨名發電聞也老西開案前云將解决矣而今乃又以無再商餘地聞也是故消滅而未盡可以復然解决而未定可以改變是二事者實爲内外之兩難而政府尙無處置之方者也是故能者之治國家也必先防微而杜漸見其愚之將起而使之不得起者此防微之說也見其患之未成而使之不得成者此杜漸之說也不防微不杜漸俟其成而欲以拔山之力挽回之蓋亦難矣况乎其力固未能拔山也耶今日政府之處於難亦固其所耳 
命令 
[一月十一日大總統令]  
　　孫多森晋給二等大綬嘉禾章此令 
[又令]  
　　王善荃晋給二等大綬嘉禾章此令 
[又令]  
　　虞和德晋給二等嘉禾章此令 
[又令]  
　　張長林朱佩珍晋給三等嘉禾章王鳴珂給予三等嘉禾章沈鏞晋給四等嘉禾章此令 
[又令]  
　　任命楊祖德署陸軍軍官學校校長此令 
[又令]  
　　任命江壽祺爲陸軍訓練總監騎兵監此令 
[又令]  
　　國務總理呈據西蒙宣撫使塔旺佈理甲拉陳報烏蘭察布盟所屬茂明安及前後中三公等四旗連年兵燹迭遭糜爛各情形殊爲可憫亟宜及時撫循俾免失所著由財政部撥銀二萬圓交綏遠都統轉發該盟長妥爲撫卹用示國家軫念蒙艱之至意此令 
專電 
[北京電]  
　　徐州會議結果巳有電到中央聨名者十七省張勳領銜馮未列入爲調停地内容分五項請總統罷斥佞人取締國會擁護總理淘汰閣員促成憲法 
[北京電]  
　　徐州會議之决定（一）擁護元首排斥府幕僚（二）限國會一月内成立憲法否則解散（三）陳谷許張等皆出閣并及孫文索欵事 
[北京電]  
　　老西開案法代使昨又照會外部言法政府訓令之主張再難變更對於外部之咨文主張不用英使調停原案而用此次新議之案者完全拒駁交涉益困難 
[北京電]  
　　財政總長段已屬意熊希齡昨派員徵熊同意 
[北京電]  
　　殷汝驪辭職擬張弧繼張昨來京表示同意 
[北京電]  
　　改組内閣某系正竭力進行但段不謂然恐僅排擊財政總長亦不易達目的 
[北京電]  
　　齊耀珊准今晚（十二）出京 
[北京電]  
　　齊浙長今日（十二）仍未出都一說行期齊尙未定 
[北京電]  
　　預算案昨已脫稿十三日國務例會再事研究後即可提交國會 
[北京電]  
　　預算案巳脫稿俟明日（十三）付國議校正後即提交國會其不敷之五千萬用虚收法拍合 
[北京電]  
　　交部奉諭訂定駐華各國公使乘車優待法（一）赴任來華或卸任回國特掛花車一輛收票價不收車租（二）出京游歷預約包房一間准納一人票價乘坐 
[北京電]  
　　交部擬向保利公司借欵一千萬元欲與各省電郵紅利凑合收回交行濫發之紙幣聞將提交國務會議 
[北京電]  
　　府官制衆院審查駱繼漢等主全部修改 
[北京電]  
　　元首以政局不定期憲法速成今日（十二）特約梁任公湯濟武梁善濟藍公武徐佛蘇孫洪伊吳景濂王家襄王正廷谷張等入府共餐會商疏通讓步務於國會第三期開會前完成憲法 
[北京電]  
　　今日（十二）衆議院二時開會陳副議長主席恢復地方自治機關案通過休息後人數不足散會 
[北京電]  
　　昨國務會議（一）簡放新疆道尹案（二）外蒙議員問題（三）老西開案之對付方法内容秘密 
[北京電]  
　　國務院電召劉崇傑歸國今日可抵京 
[北京電]  
　　汪聲玲有長閩說 
[北京電]  
　　梁任公定諫日（十六）回津度歲 
外電 
[北京電]  
　　浙江新省長齊耀珊雖有擬於本星期杪啟程赴浙之說今仍在京未行昨國會議員多人進謁總統請飭齊勿出京總統答稱僅可諭其暫緩赴任但未能撤回任命（十一日） 
[北京電]  
　　段總理電致張勳倪嗣冲等囑其立即解散蚌埠會議（十一日） 
[北京電]  
　　據報册所載去年天津武昌廣東三處鑄幣局共鑄新幣值洋一萬三千六百七十八萬三千元此外又收回舊幣重行鼓鑄共值洋三千六百六十七萬七千元（十一日） 
[北京電]  
　　憲法審議會昨通過省制案第一讀贊成者四百四十九票反對者二十票此案爭執已届三月今得美滿之解决實出於中立派調和之力上月中立派屢次開非正式之會議擬定草案取進步黨與國民黨之意見而歸納之提案者三十四人而副署贊成者竟有三百八十八人爲歷來所未有下星期内將開二讀會（十一日） 
[北京電]  
　　魯籍國會議員電告魯督謂巳與政府商定辦法魯省民軍遣散之問題當可切實解散吳大洲巳首肯云（十一日） 
[成都電]  
　　王芝祥昨在成都閱兵並以勳章遞交羅督有人請王轉電中央反對戴戡來省但王不允其請戴戡明日可抵省沿途僅遇小小阻力羅督已派員歡迎（十一日） 
[北京電]  
　　前雲南省長任可澄奉命入京中途在貴陽患病今電致政府謂病已痊愈啓程北上 
（十一日）以上路透電 
[南京電]  
　　副總統府官制中諮議廳改稱内諮所專辦地方行政並關外務鹽務商務等事項目下正在計畫一切（十二日） 
[南京電]  
　　張勳近與奉天督軍張作霖等相提携復於徐州會議極力主張解散國會馮副總統以恐軍人干涉政治搖動國基曾經忠告數次（十二日） 
[東京電]  
　　一月上旬日本對外貿易輸出一千八百四十九萬元輸入一千六百九十五萬元計輸出超過一百五十三萬元（十二日） 
[北京電]  
　　財政總長陳錦濤前有辭職之說今據財政當局某氏言及陳氏日前曾將財政方針提出國務會議觀此目下似無自辭之意又該氏並否認内閣一部分改造之說惟反對陳氏之聲至今猶盛（十二日） 
[北京電]  
　　鄭家屯問題今日午後四時復經中日當局在外交部會議聞中國政府巳有回答 
（十二日） 
[北京電]  
　　今日中日兩國當局會議鄭家屯問題業由中國回答案遂解决（十三日） 
[漢口電]  
　　此次賚送勳章來鄂之大總統專使金永炎因並賚送江西督軍李純勳章於今日由鄂啓節前赴南昌（十二日） 
[漢口電]  
　　漢陽兵工廠製造日本式機關砲現經試驗每分鐘能發射二十五彈（十二日） 
[東京電]  
　　對敵通商禁止委員會於今日在内閣開會决先審議巴黎會議决議中之戰時措置（十二日） 
[東京電]  
　　東京與美屬爪姆島間之海底電線向係單線近遞信省與太平洋商業電信公司協議將從來該線之通信裝置改作複線業經試驗成效甚佳遂於今日實施（十二日） 
[東京電]  
　　國民黨十一日發表其决議云我黨根據從來之主張以反對超然内閣之態度而臨本期議會貫澈此目的之法此際先與友黨政友會開始交涉確定其意志云云（十二日） 
[東京電]  
　　法國外相於本月十日將聨合國具名協同回答美國提議之文交付駐法美國大使該回答文今日由外務省發表大意謂聨合國深信今日猶非可得實現懣懣解决現在戰爭之時機因美國大統領對兩交戰國視同一律以致有此見解故特明白提起抗議因此見解與過去之責任及將來之保障其實象均相反也聨合國戰爭之目的及其事項非俟開議和局之時不能提出惟保障比利時塞耳維亞孟得拉等之復舊及於法俄羅三國佔領之地悉行撤退之後尙須將來之保障按民族主義及小國安全之原則規定保障之道政造歐洲對於外交則海陸國境之保障掠奪領土之回復解放受外國覊絆之意大利司羅夫羅馬　亞人開放苦土耳其虐政之人民驅逐土耳 
 
 
 

Page 3

 
 
其帝國於亞細亞等均爲第一解决之要件要之聨合國爲自由正義平和盡其全力甘受犧牲一切有牢固之决心等語此回答之要領也 
　　（十二日）以上東方通信社電 
戰電 
[巴黎電]  
　　法國首相白里安君今日下午以協約國答覆威爾遜總統之公文遞交美國大使且以比政府之公文交與該使聲明贊同協約國之覆文並申謝美政府救濟比國難民之盛意（十日） 
[倫敦電]  
　　路透電社得悉協約國答覆威爾遜總統之公文將於今日或明日交與駐法美國大使其文頗長現信將示明協約國所擬開談判之媾和條件該文將於威爾遜總統接受後四十八小時在巴黎宣布（十日） 
[倫敦電]  
　　今晨各報推測協約國答覆威爾遜總統公文之内容謂與覆德之文大不相同其措詞極爲誠摯並切實聲明各國如何結會勵行和平則必須完全實行國家主義（十一日） 
[華盛頓電]  
　　威爾遜總統親向瑞士公使申謝瑞士政府贊同勸和公文之美意（九日） 
[倫敦電]  
　　協約國致希臘之哀的美敦書約夜半滿限（十一日） 
[雅典電]  
　　昨晚希政府有覆文接受協約國之哀的美敦書（十一日） 
[倫敦電]  
　　海軍部宣稱英國巡艦康華里斯號（一四○○○噸載將士七百五十人一九○四年造成）星期二日在地中海爲敵潛艇以水雷擊沈失蹤者十三人載運海面飛機之船本美乞里號（二） 
五五○嚬）今日在小亞細亞加斯特洛里查爲砲火擊沈傷軍官一員兵四人（十一日） 
[巴黎電]  
　　今日下午公報宣稱敵軍在末斯河右岸加里愛萊叢林進攻大受損失而退（十一日） 
[倫敦電]  
　　（德國公報宜稱）俄羅軍希圖奪回蘇細太山谷之陣地均遭失敗德軍迫令加細洛河流域南北之敵軍退走兩日之内俘軍官六員兵九百人德軍在浦特拉河右岸福克薩尼北面得一立足地又在浦特拉河之背福克薩尼與芬特尼間得進步德軍逐敵軍於塞里士河外捕虜五百五十人德軍在里姆尼克薩拉河口續得進步（十日） 
[倫敦電]  
　　俄國公報宣稱敵軍八次進攻加細洛北面之高地均遭失敗敵軍逼退貝柯柴南面之羅軍羅軍回攻克復陣地俘獲德兵二百七十人（十日） 
[倫敦電]  
　　俄國公報宣稱里加西面之大戰仍在進行俄軍奪獲鐵魯爾澤地與愛河間陣地一處自本月五日至今俄軍共獲重砲二十一尊輕砲十一尊（十日） 
[倫敦電]  
　　俄國公報宣稱巴比湖南面之戰事仍在進行俄軍奪獲康成東面之村落一所敵軍佔據米土士河北面之高地二處羅軍在摩克斯透加與加吉魯爾東南及克浦伊爾特蘇斯東北退走敵軍在福克薩尼北面渡過浦特拉河爲俄軍回攻逐退受創甚重（十一日） 
[彼得格勒電]  
　　現確悉俄軍巳擊破米托北面八英里之德軍第一道防線軍事專家甚注重此舉蓋德軍曾以種種方法縝密佈置使該處陣地堅不可拔也德軍以生力預備兵屢次回攻希圖奪回失地均未有效俄軍且在愛河左岸歇洛克境獲勝現正抄擊米托全境之德軍側翼且距離該鎭不足四英里鎭中居民巳露驚惶之象（十一日） 
[倫敦電]  
　　俄國更動内閣之原因外間頗多猜測每日郵報俄京訪員謂新首相戈比新親王前充特佛省總督素主守舊政策該親王曾語客謂彼意政府今必須與國會提携行事戰事必進行至完全勝利而後已每日新聞俄京訪員電稱首相特里波夫將軍之辭職乃因國會與報　所具政府與國民實力提携行事之志願難望實行之故俄國羅斯基雅伏報載一悲觀之社說其結語曰俄國近受戰禍頗深吾人從未知祖國瀕於危境有若今日之明瞭者 
（十一日） 
要聞一 
[湯濟武與日記者談話]  
　　新舊勢力之調和 
　　中日親善之意見 
　　日前有日本某報駐京特派員訪湯濟武君叩以近來對於政治上之觀察及中日親善之意見湯氏接待之下縱談良久其言略云一國之中因信念之不同而分爲新舊兩派揆諸政理無足爲怪故洋無東西時無古今凡立國於地球上者罔能外此蓋非舊無以救新之輕躁非新無以促舊之進步二者實相輔並行相依爲命譬如車有兩輪鳥有兩翼缺一則失其用矣即按諸物理法則有原動力者必有反動力政治上作用亦復類是新舊二字乃比較的非絶對的乃相待的非單獨的今日之舊卽昔日之新今日之新卽他日之舊新之不可排舊猶舊之不可疾新二者宜相容不宜相殘宜相安不宜相爭國家之治亂隆替於焉是繫故政治家能調和此兩勢力者則成功否則身敗名裂國以淪亡徵諸史乘秋毫不爽可爲殷　也今日我國運用政治之原動力亦有新舊兩派舊勢力之存在其歷史甚久其轉結甚堅新勢力之發生其時日較淺其基礎較弱故今日雖號爲兩勢力並存時代而事實上則新勢力尙不足與舊勢力相匹敵但以新舊兩派因歷史之不同政見之殊異時有衝突分裂之虞此吾人所引爲大戚者也新舊反目則國政何能進行余不敏以爲今日調和新舊兩勢力爲救亡根本問題故不自揣量竊嘗以此自任唯效果如何則不敢知耳至中日親善亦視此新舊兩勢力能否調和爲斷蓋内治不寗遑論外交倡導中日親善爲時不爲不久而親善之效果卒未實現者半爲日本方針未定半爲我國政象未安是以余切望日本朝野對於我國新舊兩勢力不爲挑撥之言論不爲偏頗之行動促其調和融化則不獨中日兩國之幸實世界之大幸也日人往往視舊勢力爲排日派誠非篤論此種誤解實由日人與舊勢力方面人物接觸之機會太少所致舊勢力中人稍明世界大勢者亦莫不以中日親善爲急圖余以爲日本國民倘能於我國新舊兩勢力間皆不至有所誤會則中日之親善益非難事矣 
[議員質問查辦田文烈案]  
　　衆議院前曾咨請查辦河南省長田文烈政府旋派豫人萬雲路往查後據萬氏所覆乃有免予置議之明令茲聞衆議院議員李載賡等以政府不懲處田文烈特再提出質問書其文曰讀本月二日大總統令内開衆議院咨請查辦河南省長田文烈一案當經國務院派員前往河南秉公確查茲據覆稱已將交查各款或徵案牘或採輿論逐項查明請予分别懲處等語河南省長田文烈旣查無溺職殃民情事雖用人間有未當究其在豫保衛地方維持大局實能竭盡心力功不可没著即免予置議等語不勝詫異查省長爲一省行政長官不能事事躬親其最大職責全在於用人苟用人一有未當則萬事隨以俱敗此中關係實非淺鮮今本案查辦結果竟牽涉十餘人之多甚至如政務廳長陶珙警察廳長王景福及開封縣知事張嘉淦河防局局長吕耀卿均係近在肘腋田文烈倚爲心腹耳目者尙且未能得人其他可知即此一端而論田文烈事前旣毫無覺察事後復多方袒護揆諸省官制各條規定已屬有虧職責而况不止此耶乃政府不予懲處反加奬飾一則曰查無溺職情事再則曰保衛地方維持大局功不可没議員等斷難承認夫用人爲行政大端用人不當即係最大之溺職乃猶謂查無溺職情事不知溺職二字果作何解及是否用人不當不在溺職範圍以内此應質問者一以言保衛地方苟其保衛有術何至匪患日滋乃起視四境攻城破寨之事無歲無之甚至知事被戕公署被焚如嵩縣如光山卽其明證近聞安陽一縣搶刦之案一日且不下二三十起　忠之盛於今爲烈所謂保衛地方者果如是耶此應質問者二以言維持大局豫省當洪憲亂國義軍討袁之際正匪氛猖獗之會而全省秩序卒得無大擾亂者要皆軍政當局維持之力豈得張冠李戴此應質問者二總之田文烈長豫數年議員具有耳目伹覺見聞所及無非罪　所在誠不知政府所謂保衛地方維持大局之功究果何所指事關查辦要案實難含糊了結謹依約法提出質問卽請政府於五日内明白答覆以釋疑慮云云 
[憲法促成會之大放厥詞]  
　　憲法促成會前此通電後若隠若現而一方面京師地檢廳長即與司法總長大起轇轕已而寂焉若均歸消化乃該會復於其時開成立會會員來賓且大放厥詞以演說有知其底裏者謂起訴巳不成問題矣蓋經人調解將含糊了事故該會樂得開成立會以自壯而京中與彼表同情之某報紙又紛載其演說詞以助其聲勢茲轉錄其演詞如下以博閱者諸君一粲孫熙澤之演說略謂本會之組織全係愛國且爲愛第一次之國會何則民國二年國會開幕全體國民渴望憲法之産出而天壇草案大違全體國民所希望以故袁項城之解散國會國民中曾未有指爲不當者足見人民對於國會大失信仰之心矣此次共和恢復國會議員在法理上巳屬滿期無召集之必要不得已而權行召集者亦以爲重經攺選曠日廢時於人民早定憲法之公意不合故有二次之召集豈意開會三月而搗亂者搗亂缺席者缺席因黨見之爭執至議廳用武惹起刑事訴訟審議憲法停止兼旬一般國民知議員之舊病猶昔不免對之生無窮惡感則國會前途實有莫大之危險本會有鑒於斯因人民之公論督促議員速定憲法以慰一般國民之想望正以保全第一次國會也故深信以爲効忠愛於國會且政府對於國會爲公僕國會爲人民代表又爲人民之公僕公僕而有背主人之意寗不許主人之督催耶趙鵬圖之演說略謂本會通電各省歷數國會過失全係迫於希望憲法之熱忱爲效朋友忠告之義乃參議院議員不聽忠告反謂本會之敦促爲妨害議院之公務夫議員之公務在制定憲法本會通電若阻其制定憲法謂之妨害公務可也催促其速定憲法是豈妨害公務乎譬如今日本會開會或有阻我開會者謂之妨害我之會務可也勸我速開者是豈妨害我之會務乎議員諸公於民國二年開會七月一切法律未嘗議定僅僅議定歲　五千元今者國會重開對於憲法審議則屢次搗亂對於議員經費支給之規則一致通過此等自定經費卽爲議員之絶大公務乎本會旣經諸君贊成自當積極進行憲法一日不宣布本會即一日有促成之責任無論被議員輩如何與我爲難皆所不懼是則鄙人與諸君會友所當共勉者也來賓周沛三演說略謂鄙人對於貴會絶對贊成的絶對贊成何爲不入貴會蓋入會而贊成尙屬一黨之感情用事唯不加入貴會而絶對贊成乃足表明未加入貴會之全體國民同此心理也貴會促憲法成立而議員疑爲解散國會之先聲此正其心虚見鬼也彼實自知其開會數月成績不佳愧見國民見有貴會之敦促即多方懐疑謂是即欲解散國會者於是一般議員喁喁私議共出反對不知欲反對促成會在於從速議定憲法憲法頒布則貴會巳達到目的自然歸於消滅此釜底抽薪之計也不此之思而反對孫君吳君趙君三人發起貴會卽三君因反對而停止會務而全國之中且有無數之孫君吳君趙君起而督促於後也寗能盡使之消滅耶云云據以上各說觀察此會内部之槪情蓋可槪見矣 
[粤政府與荷商之借欵合同]  
　　粤省政府現向荷國商人保文君息借港洋三百萬業由中央核准并經財政總長於民國五年十二月六日簽押一俟省會承認後卽行陸續交欵茲將原訂合同探錄如下 
　　荷蘭借欵港洋三百萬元合同 
　　廣東省長朱慶瀾以中華民國北京國務總理財政總長之完全授與權願借外債港洋三百萬元爲實業用度及廣東中國銀行之利益此借款由廣東省長在廣東省内自由支配現今由廣東省長朱慶瀾與荷蘭人保文君雙方合議各條件如下 
　　第一欵　本合同須由中國現政府與將來政府及廣東省議會承認 
　　第二款　中國中央政府擔保廣東省償還本借欵之本息如廣東省因故不能償還上述本息時中華民國中央政府應負完全責任 
　　第三欵　第二欵所述之擔保應另具宣言書四紙粘附於合同之後此宣言書爲證明擔保之故須由國務總理及財政總長簽字蓋印財政總長之簽字蓋印應直接於國務總理簽字蓋印之後所以證明此項借欵業已由中華民國最高級官員認可並中華民國大總統批准 
　　第四欵　本合同（共四份雙方各執二份）應先按第三欵在北京簽字　印然後由專員將合同四份携至廣東請廣東省長朱慶瀾簽字蓋印並須由廣東財政廳長簽字蓋印以證明之中國中央政府及省政府均按前項手續辦妥後此借欵應　下欵交付 
　　第五欵　本借欵應在英屬香港按下例批期交付（第一批）本合同由廣東省長照第四欵簽字蓋印之日起一星期内先交金鎊十萬鎊（第二批）自第一批欵過付之後一星期内卽交第二批金鎊十萬鎊（第三批） 
自第二批欵過付之後一星期内即交第三批金鑄十萬鎊如有尾數即於第四星期内交楚 
　　第六欵　利息按長年七釐計算應按照第五欵自每批欵過付之日起核計該息每本年付一次按照金　計算應以倫敦電滙行市之價核計 
　　第七欵　本借款應以五年爲期按第五欵由末批付欵之日起計 
　　第八欵　本借欵按九四折扣交付卽廣東政府在香港實收與港洋二百八十二萬元相等之金（照電滙行市核計）而應給與港洋三百萬元相等金　之收數（亦以電滙行市核計）中華民國中央政府尤應擔保按照第七欵五年到期時償還港洋三百萬元之總數 
[徐州特别快信]  
　　昨日省區聨合會仍在參謀廳接續開會 
　　近日城内外各大旅館均由巡閱使署派有專員住宿偵察住客行蹤 
　　張鎭守使入京行期未定 
　　曲同豐前日匆匆回京聞係段總理電召 
[南京快信]  
　　聞北洋第八師奉調赴滬該師師長張恂已先派步兵一團乘津浦火車南下日内即可抵寗轉車赴滬 
　　政務廳長曹豫謙（浙江紹興人）前日已乘車赴浙聞爲疏通齊耀珊長浙問題 
　　中央昨有電致馮副總統聞係關於徐州會議事 
　　財政部昨又來電催解協欵 
　　財政部特派李湛田爲江蘇印花稅處長昨已抵寗 
　　冷遹前日來寗今日午車入京 
　　副總統府秘書長林長民前日巳乘車赴徐 
　　寗紳仇繼恒等籌辦之施粥廠聞因經費無着已作罷議 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[回復自治案之衆院審查]  
　　恢復地方自治之决議案自經參議院議决後早已移付衆院茲聞衆院内務委員會已審查就緒爰錄其報告書及修正案如次 
　　報告書云案承大會交付審查參議院移付恢復地方自治機關案經本委員會於十二月二十八日下午五時開會審查僉以國會開會以來對於恢復地方各級自治問題曾經本院議决咨達政府嗣以久未發表復經議員再三質問而政府遷延如故本案由參議院移付無非欲合兩院全力督促政府及早公布俾地方自治速謀進行是以本委員會僉認此案爲當然成立伹原案議决暫時採用前清所頒廳州縣城鎭鄉各自治章程而民國元年各省議决之單行自治制漏未提及查江蘇浙江湖南等省均照本省單行自治制辦理有效若照原案通過則江蘇等省反須改組不能同時恢復殊失數省人民期望自治速復之意爰將原案略加修正添入此層以期推行無碍是否有當仍候公决 
　　修正案云近世文明各國莫不以地方自治爲政治基礎各國元首雖有解散國會之權而絶無摧殘地方自治機關之權惟强國征服異族乃不許其地方自治如俄國之於波瀾英國之於印度法國之於安南日本之於朝鮮台灣等是也吾國自前清光緒三十四年由民政部奏定廳州縣自治章程及城鎭鄉地方自治章程各省依此舉行自治基礎旣已確立民國建立以後即沿用之間有由各省議决單行自治制者辦理數年各著成效直至民國三年解散國會之後因地方自治機關於官吏不便亦令解散所有地方自治機關財産通行没收倒行逆施國人敢怒而不敢言其後以命令定立地方自治章程所許權利不及前清所許者遠甚共和復活即應立時恢復地方自治機關乃經兩院議員建議質問政府皆托詞延宕久不舉行基本不立政治烏有改良之望今援據兩院議决案先例提出恢復地方自治機關案請兩院議决暫時沿民國建立時舊例採用前清所頒廳州縣自治章程城鎭鄉地方自治章程曁選舉章程或民國元年各省議决之單行自治制恢復各省縣城鎭鄉兩級自治參事會議事會董事會一切皆沿解散時之舊例解散時地方自治機關所有被没收之財産一律清理發還俟國會另行議定自治法案之時乃行改組事關治國基礎不便因循遷延敬請公决 
[調劑敎育經費之標凖]  
　　興辦敎育爲立國要圖政府對之極其注重而目下財政萬分困難經費籌措極形棘手茲聞敎育部以此原因將分别輕重緩急以爲一時調劑其調劑辦法已擬定標準大致以小學爲國民敎育之根本祇可增設不得裁減師範中學關係普通敎育暫時　不能推廣惟巳設者須一律維持若法政農工商醫等專門學校一省有兩處以上者酌量合併其普通實業敎習及社會敎育應注重推廣儘財力辦理至留學生如查有程度過低或品行不端者卽可停止其官費另行改派此其辦法之大槪情形也 
[内務部又將改組]  
　　呈准用元年官制 
　　内務部范兼總長以應否遵照國務會議議定之案適用元年官制向大總統請示後昨日夜間發出指令其文曰呈悉應准暫行適用元年官制此令是内務部官制决復元年之舊内務部之組織必重新變更矣元年内務部官制臨時參議院通過於元年八月八日公布至民國三年七月十一日袁政府依據自定之新約法公布修正各部官制其效力遂以中止據兩種官制比較其内容計元年官制爲次長一人參事二人至四人六司）民政司職方司警政司土木司禮俗司衞生司）技正四人技士十人主事至多七十人袁政府修正者爲次長二人參事四人五司（民治司警政司職方司典禮司考績司）技正四人技士十人主事九十人據内務部人云現在該部之總務廳各科長多未呈請薦任參事有一人不合資格者司長之不合資格者三人皆曾被銓叙局駁回現多巳辭職則内務部之恢復元年官制其卽大改組之先聲與 
[蒙旗請願優待條件入憲]  
　　優待條件加入憲法一事清室方面曾爲多方運動最近徐世昌又在京極力疏通並有將爲此事大宴政客議員之說以形勢觀測此事於制憲前途頗有關係茲聞蒙旗中亦有作此陳請者如哲里木盟長卽其一也蒙藏院接准奉督此項咨文後當爲咨呈國務院其文曰爲咨呈事先准哲里木盟盟長備兵扎薩克郭爾羅斯前旗扎薩克和碩親王齊莫特散帔勒等呈請蒙旗立省之議永遠銷除並將蒙古優待條件請加入憲法等因奉鈞函由院核議具覆一案當經本院核議於上月二十八日咨呈在案茲又據奉天督軍兼省長張作霖據情咨請核辦見覆等因前來查該督軍來文聲稱蒙古改省曾經貴院呈請禁止讕言業奉批令應請再行查案辦理至該盟長等請將優待條件加入憲法應如何向憲法會提出意見之處來咨情詞肫切自應并請核辦等語是該盟長所請各節本屬蒙旗切要之圖該督軍身任地方長官實屬確有見地並聲稱情詞肫切代爲咨商尤見撫綏蒙疆安危所繫理合根據來咨歸併前案再行咨呈轉呈大總統核迅批示施行此咨呈達國務院後旋經國務會議時提出討論結果衆以此事關係制憲政府未便干預仍以蒙旗自行請願國會爲是故蒙藏院昨又據此情形咨行奉督其文曰爲咨行事前准哲里木盟盟長備兵扎薩克郭爾羅斯扎薩克親王旗呈請蒙旗立省之議永遠銷除並將蒙古優待條件加入憲法等因奉國務院函由院核議具覆一案當經本院核議咨呈在案旋又據奉天督軍兼省長張咨同前因請核辦見覆等因前來復經本院根據來咨歸併前案再行咨呈國務院轉呈大總統鑒核迅速批示施行等因茲准國務院咨開經國務會議議决待遇蒙古條件加入憲法由政府咨送議院一節查憲法會議政府無咨交之規定應由該盟長等依照議院法第十一章各條自行向國會請願以期早日制定藉慰輿情而垂永久等語除照會哲里木盟盟長查照外相應抄錄原呈咨行貴省長查照可也云云此又蒙旗方面對於制憲問題之一種意見也 
[直省推行銅元之官錢局]  
　　直省天津保定等處銅元制錢缺乏釀成錢荒商民交困順直省議會有鑒於此提議挽救方法擬於素用制錢各縣籌設官錢局藉資推行銅元巳議决官錢局辦法大綱十三條咨請省長查照飭辦其咨文中有云我國通用貨幣向以制錢爲大宗雖自前清末季兼有銅元伹僻縣窮鄉幾仍以制錢爲本位近因歐戰銅價陡昻我國制錢一二年間收買銷燬流出外洋者不可勝計現聞素用制錢各縣因制錢缺乏之結果金融日形恐慌物價日益跌落商業停滯人民愁艱危迫情形朝不保夕若非急圖補救誠恐禍不旋踵本會公同討論擬請貴省長除通令各縣嚴禁私燬制錢及鍊銅造幣各機關速鑄五文十文銅元預備分發外並令素用制錢各縣一律籌設官錢局藉資推行銅元旣可濟制錢匱乏之窮兼易收幣制劃一之效一舉兩得莫便於此等語朱省長以直省制錢銅元固同一缺乏然銅元鼓鑄尙易如能推行盡利自可救制錢匱乏之窮省議會所議各縣籌設官錢局以爲推行銅元之機關一節自屬扼要孡應照辦昨巳分行財政廳及各道尹轉飭各縣知事按照省會議决各節切實籌辦茲將省議會所定官錢局辦法大綱揭錄如下（一）官錢局以維持本縣金融爲宗旨定名曰某縣官錢局（一）官錢局設於縣城内但縣境較大者得設分局於鎭鄉（一）官錢局之設立以習慣上仍用制錢之處爲限其久已行使銅元之縣不適用本辦法之規定（一）官錢局以縣知事爲監督縣議會有稽查之權（一）官錢局設董事一人或二人由縣知事遴選本縣公正紳商並家道殷實素有經驗者充之係名譽職不支薪水但得酌給車馬費（一）官錢局辦事員由董事察看事務繁簡斟酌選用其薪金另以章程定之（一）官錢局基本金由縣知事在於縣署另欵存儲之自治欵或他項公欵内籌撥（一）官錢局換領銅元按次由縣署備具公文呈明省長發給護照以便輸運所需銅元換價應照銅元局所在地之價格核算（一）官錢局成立後無論官商紳民對於銅元不得拒絶收受但關於商民從前制錢契約如因臨時銅元制錢價格不同有爭議時得依制錢市價折給銀元解除之（一）官錢局收支銀元及制錢並領發銅元各數目須逐月分别造册報告縣公署（一）官錢局或有賠賺地方擔任享受之（一）官錢局辦事細則由局自行的定呈送縣公署備案（一）如視本縣金融之狀况已無設立官錢局之必要時得由官紳協議裁撤 
[湖北金融困難之影響]  
　　鄂省官錢票現在價值日落每張只換換銅元八十八九枚商民損失旣巨市面影響尤大燬錢鑄元煉銅旣嫌不凈部議又以妨碍收買制錢成約阻不准行王兼兼省長與官錢局高督辦無法維持乃電商財部擬仿京津發行平市官票成例由錢局增印一百文二百文三百文五百文四種錢票俾便於通行補助找零財部以此事是否可行巳派部員趙銘來鄂考察聞王高之意以現在市商發行之百文小票通行無阻公家如發行小票卽可令商民將所發小票收回必得良好成績現巳印就五百文一張之票二百萬張一俟部議允行即行發用又省垣四鄉鎭發行之百文小票流行於武漢者爲數頗巨刻竟有人僞造油坊嶺團防公所小票昨由警察三署在王府口街拿獲私票之舒子由一名解送法庭懲治聞舒子由亦爲油坊嶺商董之一　 
　　鄂省典商向例取息二分期限二十個月滿當光復以後因金融停滯外縣典業多增息爲二分五當期或減爲十六個月十二個月不等而漢口典商則因羣設於租界房租人工俱貴有索息至三分當期減爲六個月者並有索息四分當期爲四個月者茲聞武昌典業以上年禀准　縮當期爲十六個月獲利終不能及外縣之豐復請商會代詳要求加息減期經省長批令財政廳核議以該典業所請一爲息率由二分加爲二分五釐一爲贖期由十六個月縮短爲十二個月查鄂典向章息取二分滿當時期以二十個月爲阴上年五月經商會公議將滿當期限縮短爲十六個月詳奉前巡按飭廳議准在案通行甫及半年而該典業又請新增息率重減贖期二者併行竊恐貧民力有未逮惟據稱商况艱難典業尤甚自係實情若飭令仍照舊章取息殊非恤商之道查沔陽等縣當業前因虧折難支呈請加息曾經核准有案武昌事同一律擬請准予加息爲二分五釐一俟金融活動滙水低落再行酌照舊章辦理至滿當期限仍照上年詳准之案以十六個月爲滿不得再行縮短云云昨巳呈奉省長批准矣論者以近年各業受困本屬實情惟典業非他業可比人民舉物爲質大率值十祗當二三予息二分不爲不多滿當拍賣獲利不止倍蓰在商人惟知半利原無足責而長官亦未嘗一念貧民之慘狀竟允其請殊可異也 
[川省同時更換三校長之風潮]  
[省議員之質問]  
　　川省議員邱兆熊等質問省公署敎育科長蔣雲鳳舞弊營私案云敎育爲立國根本存亡攸關民國復活竭力進行猶恐不及乃省公署對於敎育行政舞弊摧殘違背部令種種不合之事不一而足茲將其重要者列欵提出質問卫）查高等師範學校早經敎育部改爲國立是該校校長照章由部任免自應保持現狀聽候部委接收况該校校長周翔開辦補學十餘年來未聞失德何事迫不及待遽予變更乃敎育科科長蔣雲鳳乘省長交代朦以同學之譚明達呈請改任該校校長已不可解又同時更易省立第一師範第一中學及省視學舞弊情形已可槪見其最奇者同一校長於周翔則用訓令於譚明達則用照會妄爲軒輊不意省公署竟出此奇異之公文（二）被省公署之公件必須鈴章及監印校對所以昭鄭重而杜弊竇乃此更易高等師範第一中學三校校長行知旣無鈴章又無監印校對蔣科長竟出此舞弊手段省公署何以毫無聞見（三）查新委第三區省視學蔣學顔係敎育科長蔣雲鳳之胞弟綏定聨合縣立中學校校長係蔣科長之妹丈樹黨營私亦何不惜人言至此（四）大總統令行政人員不　兼任敎育乃蔣雲鳳身爲敎育科長主持全川敎育行政又兼任四川法政學校及高等師範敎員其蔑視法令貪鄙無厭至於此極以上四端議員等不無惑疑謹照省議會暫行法第十九條提出質問請轉咨省公署限三日答覆質問人邱兆熊連署人黎光堃秦森甫李庚宋咸熙羅鴻藻董績偉周炳文袁容光秦大猷解明 
[師範學校之解散]  
　　十二月二十二號省立第一師範學校發出油印傳單其題大書第一師範解散之原因文云敝校正值試驗期間校長龔道耕接到省公署本月十四知照本校校長巳另委某校攷列中等畢業生郭藩城接辦郭某立迫龔校長停止試驗趕卽交代龔先生於本月二十日宣布解職郭某就職時集合全校學生在講室親詣訓詞云共　和時代權利務必平均龔先生辦理本校有年理應退讓又謂今世最重運動鄙人旣得此席其手腕可知諸生務必服從謹守命令訓畢卽在校長室親書手諭一道其校長告校字寫爲敎字其餘别字連篇又不成句同人等見其不學無術人格卑汚不堪師表除呈請敎育會焉川道各縣敎育會提議并呈省長公署另聘賢員外謹於二十一號全體遷出校舍一方自修舊課一方靜候解决同人等素守校規不敢逾越範圍此種行動實出萬不獲已詳情容再續聞云 
[滇省財政界紀要]  
[收回富滇紙幣]  
　　滇省自發現僞紙幣以來富滇銀行維持信用照常兌現市面金融得以毫無恐慌現在省城流行之僞鈔票業已全行收回并經省政府出示宣布惟該行吳總理以啓文印書館供出所造僞鈔之數雖核與銀行所收不相上下究恐外屬尙有流出不能不愼重辦理且本行藉此亦可清理賬自曾詳請省公署通飭各屬以後徵收欵項槪儘富滇銀行紙幣解繳由銀行一律收回另發新幣以免流弊奉批照准昨經唐兼省長通飭各縣知事曁各釐員此後凡徵收錢糧釐稅先儘富滇銀行紙幣徵收人員不得藉此卽勒折扣一面並佈告商民人等一體周知 
[再催中央撥欵]  
　　滇省財政拮据已逹極點不獨經常軍政兩費待支無着即善後各欵迄今亦未蒙中央撥到昨唐督軍又電催政府云北京大總統鈞鑒國務院財政部鑒滇省善後所需計八百萬元零皆緊要不可緩之數前經切實查算電陳在案久未奉示明知中央同處困難何忍曉凟請求惟是内外旣貴相維緩急尤難審擇滇於中央如手足之於頭目手足殘廢則頭目亦無所資以捍衛滇之困苦瘡痍已逹極度終不敢擅借一欵妄加一稅以貽國家前途深憂任如何呻吟顚頓亦惟有呼籲中央設法救濟但使稍得蘇醒漸復元氣自不難徐圖整頓轉而協濟中央現聞借欵已將就緒務懇先行撥付數百萬元俾得將善後所需先事經營稍蘇中央南顧之憂繼堯亦略減内顧神明之疚不勝迫切待命之至唐繼堯叩 
[雲南紀念日之軍警衝突]  
　　本月二十三號爲紀念會舉辦之第二日各處通衢大街游人甚衆是晚七時許有講武學校學生三人行經四牌坊口因見有一人乘擁擠之俅郮戲婦女該學生代鳴不平（一說謂係該學生與相識之妓女在街笑語）警察向前干涉該生等不服即邀同學多人前往尋釁此時該生等僅二十餘人而該處巡警亦有二十餘人彼此互鬭一場勝負未分該生等復分頭入校將校内諸生一律約出擁入省會二署索毆署内各員並戕陳列物品搗毁時署内巡警均己一律派出彈厭惟有蕭署長曁數巡官巡長在内先據各所報告被打情形即已驚愕今見該生等洶洶而來乃將佩劍拔出期以自衛不意竟被各生奪去向之亂砍事後聞帶傷巡警甚多昨日因傷已斃四人當該生等攻入際署長即已電告督軍及各上級機關由督軍轉令該校鄭校長率領號兵馳至二署門前發集合號各生始行停手由校長率領回校此外尙有多數學生係分頭往打附近各守望所者後聞大隊已被校長帶去乃亦紛紛退校其事始寢當該生等在二署打鬧之際警察趙廳長得信恐巡警吃虧太甚乃將廳内消防隊兵派出大半由隊長率領人人携帶畢馬刺刀荷槍而往及至該處則已寂然無事矣是晚事急時唐督軍亦已便裝出視至馬市口適遇多數講武生飛奔直下欲往省會一署毆打督軍乃將其擋回故是晚之未釀出大故者一由於鄭校長之帶回一由於唐督軍之出視否則再遲半小時　　將不堪設想矣 
[漢陽鐵廠展免釐稅五年]  
　　主兼省長昨接財政部稅務處會咨云據漢冶萍煤鐵廠鑛有限公司董事會函稱漢陽鐵廠所出鋼鐵料件運銷中外前奉核准展免稅釐五年扣至本年（民國五年）十二月三十日即巳届滿查漢廠值辛亥改革之時逼近戰線爐燬厰停損失至鉅至民國元年年底始收拾餘燼修復開爐未久復有贛寗之役武漢轉兵將運料輪駁悉索一空廠務幾至停輟旋歐戰事起影響尤深所訂擴充出貨機　不能運到鍊鋼副料向取辦於外洋者價復騰踊購運維艱困憊情形殊難言喩本以積累之餘迭遭挫拆之後再加擔負顚覆堪虞函請俯賜維持准俟前限届滿從民國六年一月一日起所有漢廠鋼鐵各件出口轉口并内地一切釐捐銷場等稅再予展免五年萍鑛煤焦仍照案分别廠用外銷徵免辦法辦理等情疥來本部處查該公司前於民國元年六月間呈請戕漢冶萍所出之鋼鐵煤焦由本國出口轉口一切關稅釐金及内地貨物銷場等捐永予蠲免曾經部處商定漢廠自置鋼鐵應仍照案准予展免稅釐五年萍礦煤焦在該廠免稅期内亦照原案分别廠用外銷征免辦法辦理通行知照在案現在期限將滿旣據該公司聲稱迭遭挫折再加擔負顚覆堪虞自係實在情形我國鋼鐵事業尙未發達不能不加意維持用資提倡所有漢廠鋼鐵運銷中外准即賡續前案再免關稅釐捐五年其萍鑛煤焦在此免稅期間併准照案分别辦理相應咨行查照轉飭所屬各關卡遵照 
[楊善德抵浙接印]  
　　新任浙江督軍楊善德氏於十號晚間乘坐專車來浙十一 
 
 
 

Page 7

 
 
號上午五時許蒞杭在艮山站下車即至下城梅東高橋工程營駐節第一師長童保暄第二師長張載揚參謀長周鳳岐混成旅長兪煒曁其他各軍官等紛紛往謁楊督軍温　相加即於下午一時在行轅正式接受督軍印信由吕督軍將浙江都督之印（新印未到暫用舊印）送至行轅所有各課案卷仍在軍署另行派員移交聞楊督軍因在喪假期問暫不延謁賓客已派代表赴總商會並各機關轉逹意旨另一函云新任浙江督軍楊善德本擬於十日蒞杭接任因事未果嗣楊督在滬得陳樂山旅長由杭拍電謂三列車於蒸日安抵城内始知籌備就緒故交卸事畢即於十一日由滬路局備掛頭等花車二等客車箱車各一輛於子刻十二時十五分由滬出發鐵路王巡官曁陳稽查隨車陪送黎明五句鐘到膛山站下車當時楊氏不欲誇張並未電知來浙故此間一無預備楊督下車即偕隨員數人金秘書趙參謀龔王團長衛兵三十餘名步行進城僱輿前赴梅東高橋大營旋爲張師長載揚得悉即偕同各營團長曁政界各領袖紛紛進謁道歉聞楊督暫以大營爲公署軍督印信已由吕公望君於上午十一時派斯副官長賚送交代省公署内一切文件亦由吕君傳知四科五處人員自十一日起專辦結束以便楊君定期接收 
[杭州快信]  
　　楊督軍偕來人員除趙參謀長金秘書龔王二團長外尙有中下各軍官及馬弁等二十餘人大半皆前朱督之舊部 
　　代理於潛縣知事平　礎代理遂安縣知事于秋鑑已改爲署理又鹽平塘工局長朱景熙調省另以趙之璜委充 
　　新任紹縣知事金彭年被人電省以金在紹得賄現正起訴請收回成命 
　　省城三次大雪半月嚴寒城河及上下河皆凍厚冰交通阻隔米猪來源將竭連日高漲他貨亦然銅元價格飛升 
[吉林官銀號整頓問題之波折]  
　　吉林官銀錢號自省長交議整頓問題後省議會對这非常注意迭經提出具體辦法與省公署往返商榷雙方仍未接近即該號總辦由省議會選任一節郭省長雖無異議而財政部又不肯承認茲將郭省長提出之意見摘錄如下以見爭執之一斑 
[省公署答覆省會意見書]  
　　（一）財政廳長兼督辦權限抵觸應請部令廢止按此條省議會議覆照原說明辦理自無須再事磋商惟此事前准省議會來咨即經咨部在案應由省長公署再行咨達財政部查照核辦至請刪另由省長加委財政廳長兼充該號别項職務一節亦屬可行應卽刪除（二）銀號總辦由省長遴員委任此條省議會改爲銀號總辦由省長遴選本省合格人員委任須得省議會同意按官銀錢號設立之初所撥官欵雖經歸還伹未添收地方股本是該號所有財産純由原撥官欵母財所生完全屬於官有營業委任該號總辦加以本省人爲限雖爲防弊起見終覺失之偏窄且查該號歷任總辦並無發生侵欵逃匿情事總之此後用人祗應嚴定資格似不宜顯分本省外省致生畛域轾於委任之前應於議會接洽期得同意一節前提意見旣已說明自當照辦其總辦資格應於該號章程加入規定（三）監理官仍由部派按此條省議會議覆照原說明辦理是監理官存廢問題業已解决無庸再議所請將監理官一職或由省長請部委任財政廳長兼充一節應由省長公署咨請財政部核覆（四）官銀錢號設監查員二人由省議會公舉本省紳士之有理財學識富於經驗者數人送由省長遴選委用此條省議會改爲官銀錢號設監查委員會由省議會議員選舉十人充之按銀號純係官有營業已於第二條内詳細解釋即使該號營業上或致虧損在人民一方面實無擔負賠償之義務查議會爲立示機關議員祗有言論及表决權依法對於會外不負責任如以議員兼充監查委員無論議會並非銀號股東不宜直接監查卽以議員資格而論於議會外執行職務揆之法理亦有未合况省議會旣認官銀錢號爲公署行政之一部則該號應歸公署管轄未便再由議會直接監督自不待言似應仍照前提意見辦理較爲妥善 
地方通信 
[無錫]  
[圖書館成績談]  
　　社會上敎育之進步與否當視圖書館閱書者之多寡爲斷無錫市公園前面地居全城之中心點交通便利居戶尤盛圖書館設立該地實有數益開幕三今兩載於茲内部辦事認眞而每日到館閱書者殊爲寥落上年全年統計閱書人三千三百六十人平均每日祇有十人以學生居多所閱書籍猶以小說雜誌爲最且統年僅有如此人數實不能謂爲敎育上得有進步吾知此後該館必將設法著手發展也 
[通俗敎育館開幕有期]  
　　通俗敎育館之建設初以經費無着一再停頓縣敎育會以該館實爲不可缺少之點亟待創立曾爲此事開會議决呈請縣署籌發經費函牌牌返再三磋商秋間始由縣署批准擔負經費敎育會則任籌備一切擇定縣敎育會之後面空地動工建築業已將次竣工茲定陰曆正月元旦開幕該館主任侯葆三君特聘定前新安鄉學務委員張勵若爲該館管理員今正選集種種敎育品預備陳列矣 
鎭江 
[鄉鎭盜刦]  
　　鎭江對江二橋鎭陸姓家於昨晚九時突有盜匪多人手携快鎗先用巨石撞開大門擁入内室用麻繩將陸姓婦女三人綑縛澆以洋油用火燒灼陸等受痛不起說出藏銀六百數十元盡被搜去該處地近江濱聞先時有大號盜船二艘停泊附近江口刦後乃揚帆而去 
[商團巡邏]  
　　鎭埠商團向例每届陰曆歲闌夜間各團員排隊巡邏以助軍警之不足昨該團朱中孚團長已通告各團員令於陰歷十二月二十日起實行排隊出巡以固冬防 
揚州 
[請欵修橋]  
　　江邑東鄉萬福橋撞斷一事已紀前報茲聞該橋於去歲曾經運使署撥欵興修乃日昨竟爲流冰將橋柱撞毁約二丈有奇行路者殊覺不便均用划船載客往來需索甚多現由當地紳士陳請場運局轉禀運憲發欵重修 
[踏冰殞命]  
　　江都縣境西鄉司徒廟左近某塾師因事出門學生多人於館外河邊踹冰爲戲詎冰薄載重以致傾陷沉溺學生十餘名救活者祗半數嗣塾師聞信奔回亦跳入河内同時殞命慘矣 
[演劇興學]  
　　廣儲門街女子公學附設平民小學校之經費向由該校長郭堅忍女士擔任近以經濟日窘難以支持特商請通俗演劇團經理孔小山　約諸　友在校内開演　良　會　　新劇三天自本月十二日起至十四日止每日午後二時演至六時前二日招待女賓後一日招待男賓票額共計三千張每張定價四角先期函請各界代爲分售現正在操場從事搭臺佈置一切矣 
[道尹蒞掛]  
　　　揚道尹左杕周於前月杪晋省祝馮副座雙　茲已公畢回淮路經揚地因有要公與諸紳磋商須　遛數日然後北上巳由縣署庶務員擇定湖南會館爲行轅 
[遺失屍柩]  
　　近日揚城寒冷凍死丐民一節迭誌本報昨晚北河下庇寒所内又凍斃乞丐六人當卽收尸抬出缺口門外因地土氷凍堅硬不易掘挖擬於今早淹埋詎今日往視祗見棺柩五口其一不知去向該所葢陳有煥聞信大爲詫異當卽嗚保訪查並報縣署追究 
安慶 
[編演新劇救災]  
　　皖北各縣去歲受災甚重曾經倪省長籌辦冬春兩賑募勸賑欵已達數十萬惟災區甚廣需欵尤多故前次特邀魔術大家韓敬文在皖垣警舞台演技助賑計一晝夜約得洋二千元即交財廳滙往災區現又有謝申伯吳藹航等組織皖北災振新劇社并請劉藝舟來皖演劇數日刻劉已到皖大約日内仍假警舞台開演云 
[賑恤黨人家屬]  
　　皖省自二次獨立後所有逮捕黨人及鎗斃者約有六百餘名之多至今各死者之家屬不特含寃莫白且多無可依靠生計困難值此隆冬之際饑寒交迫慘不忍言省議員王君特發起捐資救濟各界亦踴躍解囊集有成數昨已召集死者各家屬前赴王議員寓所分别給領聞每家約得十元以外之數 
[杜秉鈞尙難出獄]  
　　上年有泗縣黨人杜秉鈞因誣唐楠通匪將其田産充公後經上官查明實係仇誣遂將杜判以二等有期徒刑在案頃聞杜擬援案請求開釋聞倪省長以杜觸犯刑事萬難援案開釋仍令依法執行故杜之出獄恐尙無期 
杭州 
[調兵聲中之路事]  
　　十號下午由滬駛嘉之一百十二號區問車行抵松江機車忽壞電告嘉興放機援救詎該機將由嘉興駛出因分路機關未曾扼妥該機後部之煤水車出軌致將三道禁阻現在電告車務總管飭工程道班從速設法頂起以便行車惟幸非要道尙不致阻礙交通又十一日嘉興七點二十分出發至閘口之區間車及閘口下午四時開禾之車一律停開聞因所有機車以終朝開駛軍用專車須　事修理並客車亦調度不敷祗得停開云 
[軍隊因賭激鬭]  
　　吳興城西黄沙路有高陞客棧本爲因賭藏垢之所本月七日晚因聚賭抽頭一　賭客類多陸軍第三營兵士及駐紥鴻禧寺之護國軍勇賭至十下鐘時陡起衝突各集大隊率帶槍械雙方極形激烈就地商號聞信惶恐緊閉門戶一時風聲鶴唳西半城羣情大駭警察出隊保護民商約十一時許護國軍排長與陸軍各連長亦全體到場彈壓勒令回營始得暫時息鬭今晨（八日）護國軍長與陸軍第三營長吳柳汀開臨時談判會調停其事大約不致再起風潮 
雜評一 
[楊善德抵浙接印（一子）]  
　　楊善德抵浙接印矣則浙人所反對之第一問題當然無形消滅至第二問題之拒齊留吕浙人雖自謂尙有磋商餘地然據最近京電齊亦定卽日南下且中央旣欲以此樹立威信則决不一從一違自留其方針上之缺憾則第二問題之無挽回亦可預言也 
　　惟記者尙有一言爲楊齊兩當道告浙人所以堅持浙人治浙之說者以浙人治浙之有成效也浙人治浙之成效無他不過能維持治安使地方不起意外之變故今後非浙人之治浙苟能體貼民情勤修吏治軍民兩政一循正軌成效旣不下於浙人之治浙浙人亦寗　能再藉爲口實而主客之問意見自然消融蓋以此折服浙人遠勝於以兵威折服萬萬也此則記者忠告之意也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌水道結冰後之狀况]  
　　此次天氣嚴寒河道冰凍致行駛内河各小輪船一律停班詳情迭紀前報前昨兩日天氣轉暖昨日且有南風河内之氷必漸融解小輪船宜可開行無如此次結冰甚厚聞有至七八寸者故天雖稍暖一時尙難化盡本埠戴生昌船局於陰曆十五日由杭開滬之輪船滯留中途至昨日尙未到埠故今日該局各小輪仍不開班且俟明日再作計較至在途擱阻之各處大帮米船昨日亦未到滬僅有離滬較近之數船沿途敲氷勉强抵埠其困苦不堪言狀而龍華嘴等處潮流湍急之處雖未結冰及至昨日他處漂來之巨大冰塊隨潮流逐頗爲鋒利船板觸之易受損壞故浦江來往划船多所阻碍現由浦江水巡隊長潘恒言派水巡隊士駕一小輪專在浦東張家浜白蓮涇龍華嘴夏家嘴等處鼓輪馳逐使冰融化聞閘北蘇州河等處亦有此法以期西鄉各路米船及各種小輪船貨船早日流通無阻云 
[講演中美開國之比較]  
　　江蘇省敎育會特開講演大會二次邀請美國麥顧黎博士分期講演其第一次開會情形已誌前報昨日爲第二次會期聽講者均係本埠中等以上各學校學生是日由駐會幹事沈信卿君報告報告畢博士登壇講演題爲中美開國之比較略謂美國從前制定憲法時經過許多困難情形各州與中央政府甚不聨絡以致政府旣不能統攝兵權又不能整理財政當日情形幾入於無政府地位歷十年之久始漸底定若問何以能有此結果則在一班愛國之士歷盡艱苦絶不灰心以今日中國情形相比較所受困苦尙不如遠甚若能奮勉進行前途固有極大之希望云講畢散會已鐘嗚六下矣 
[鐵路員司之儲蓄共濟會]  
　　滬寗滬杭甬兩路鍾局長以東西各國鐵路員司平時皆有儲蓄金一項以資養老本路尙付闕如且員司緩急相通亦苦無欵救濟因路欵皆存銀行向無活支之欵足資周轉也爰與各科領袖會商擬組織兩路員司儲蓄共濟會凡員司月薪每月扣儲蓄金二十分之一積存會内生息如遇年節或婚喪正事可向該會借貸以本人一個月薪水之數爲度分三個月扣還利息從輕當開辦時扣欵無多由鍾局長設法提存會内現金三千元以便各員司借貸之需將來積少成多該會之發達可操左劵而各員司旣得周轉之便復有儲蓄之利咸用聲稱道該會儲蓄共濟名副其實一切章程正在擬訂尙未刋布云 
[部定車站等級之標凖]  
　　滬杭甬滬寗兩路鍾局長奉交通部令開鐵路車站之大小於人員之分配薪俸之多寡極有關係亟應規定以昭劃一茲特擬定標凖凡每年進欵在十萬元以上者爲一等站五萬无取上至十萬元者爲二等站一萬元以上至五萬元者爲三等站一萬元以下者爲四等站仰即按照民國四年成績覈定等級造表呈核等因業已轉飭車務處會同總賬房調查各站四年分營業收數按照部定標凖分别等級列表呈部查核矣 
[再誌强盜沿途開鎗之駭聞]  
　　公共租界南京路直隸路轉角虹廟對面萬昌當舖於前晚六句餘鐘被盜刦去現洋鈔票二百餘元逃逸該盜尤敢沿途拒捕開鎗以致流彈擊傷某姓傭婦秦徐氏及住居城内之婦人某氏腿際有一身穿花緞皮袍外罩大衣年約三十餘歲身材長大之盜匪逃至福州路山東路口被總巡捕房四百七十號華捕趙金泉開鎗擊中後背洞穿前胸倒斃於四馬路桂香樓茶館附近即經華探耿德標與各華捕將該盜尸舁入捕房驗印指模後將尸車送虹口斐倫路驗尸所報官請驗各情已誌昨報茲悉昨由捕房將尸舁入驗尸所報請公共公廨會審員王肇之君會同英白副領事於午前十一時各乘馬車蒞所即飭檢驗吏會同西醫驗得死者確係中鎗身死驗畢復升座公案向中西探捕及事主研訊當時時情形先由萬昌典夥程道生投訴昨晚六時晚膳畢見有身材長大者一人持手鎗躍入店堂並見門口尙有二人把守知係盜刦即鳴警笛潛開後門出外喊捕詎後門外亦有盜黨三人看守該盜等搜刦現洋鈔票共二百十八元携贓分投逃逸見有盜匪三人在前我即尾後狂吹警笛窮追該盜等卽開鎗拒捕其時九江路山西路各站崗華捕亦鳴警笛帮同追捕死者逃至山東路被包探搿住該盜即出手鎗欲擊仍被逃脫迨至福州路轉角欲往西而逃被四百七十號華捕開鎗擊中後背倒地遂被探捕等擒至捕房已經斃命云云繼由老閘捕房一千零九十二號華捕楊順山投訴昨晚六時在九江路巡查聞警笛聲並聞喊捕盜匪亦鳴警笛見有盜匪三人在前飛逃追捕不及連開兩鎗均未命中旋追至福州路見一盜匪中鎗倒地遂帮同將該盜擒入捕房已經身死又據一千一百三十一號華捕孫子敬禀稱昨晚六句餘鐘在山西路巡查聞警笛聲見有人追捕盜匪邓帮同追捕見餘盜竄入人叢中逃逸一盜逃至福州路中鎗倒地殞命遂偕同舁入捕房是實又據八十六號包探耿德標投訴昨晚六句餘鐘在山東路（即望平街）巡邏驀聞警笛聲喊捕盜匪見一盜由北往南而逃我即從後將伊抱住彼於大衣袋内取出手鎗因欲奪其手鎗致被脫逃該盜欲往福州路西首逃逸即令四百七十號華捕開鎗擊中該盜後背該盜中鎗後復奔過四五間門面倒地當即上前奪取手鎗遂與各華捕將該盜擒入捕房詎已氣絶供至此將手鎗子彈呈案請察又據總巡捕房四百七十號華捕趙金泉投訴昨晚在福州路山東路轉角站崗約六點五十分鐘忽聞警笛聲有人喊捕盜匪回身看見包探搿住一盜該盜即出手鎗欲擊仍被脫逃迨至福州路口被我開鎗擊中該盜後背洞穿前胸仍奔跑數十步倒於桂香樓茶館附近即與包探等將該盜扛至捕房已經身死該盜所持之手鎗當由包探奪下云云又據總巡捕房西探海明惠投訴昨晚六點餘鐘有華探捕數人同擒死者至捕房察看已經氣絶詢係盜匪當卽驗印指模並未在租界内犯案將尸車送騐尸所當該盜等開鎗拒　時在山西路等處流彈擊傷華婦二人一人輕傷已經出院一雖在醫院傷無大碍等語中西官當向耿探趙捕等嘉諭一番遂於騐訊單上會同簽判云騐得已死盜匪中鎗斃命訊據事主探捕供稱當時被捕鎗擊身死着地保領尸殮埋探捕捕盜頗著勤勞應請總巡量予奬賞以示鼓勵領結附此諭中西官騐訊畢仍各乘馬車而返 
　　又聞被盜擊傷之城内婦人係姓楊南京人年二十餘歲家住城内獅子弄是日帶同女僕至租界購買帽子適經是處突然受創亦無妄之災也昨晨已由醫生用麻藥將足部所中之鎗彈鉗出可無性命之虞惟欲其足部完全痊愈則尙須時日欲求速效無非將足截去云 
[海寗路亦出盜案]  
　　美租界海寗路錫金公所東隔壁渭安坊五弄二家一千一百五十六號本邑人薛連連家於前晚七時三刻突來盜匪五人二匪在外把風三匪各執手鎗兇器入内行刦當被刧去珠壓髮半只金戒一只金圈一只携贓而逸後經事主投報滙四捕房請爲派探查緝 
[公共租界防盜之嚴密]  
　　英美總巡麥高雲君昨日發出示諭云爲諭知事照得公共租界内邇來盜賊横行刦案疊出本總巡爲維持治安起見加派得力探捕巡邏嗣後如遇盜警所有在事出力人員除特别升級奬勵外并加賞洋二十五元或外人確知匪徒蹤跡或身藏罼械形跡可疑者即報就近捕房因而獲案者亦賞洋二十五元以示鼓勵其各一體知悉此諭 
　　又聞麥高雲君以近來盜匪充斥搶刦頻仍且陰曆年關在邇各商歸束賬目携欵往來日夜不絶諸多危險昨已通飭英美各捕房捕頭加派中西探捕無分日夜分往各處嚴密梭巡如有形跡可疑之人許即搜檢以免匪徒混入而保公安故昨晚七時以後即有探捕在英法交界鄭家木橋帶鈎橋三茅閣橋等處守候無論步行乘車經過是處均須檢查卽衣履整齊望而知爲上流人物者亦婉詞詰問使一般匪徒無可朦混云 
[法捕房擒獲大帮盜匪]  
　　法捕房探目黄錦榮沈德福於前晚九點時偵知有大帮盜匪由巨匪丁彩爲首潛入法新租界内圖搶當即報告捕房捕頭阿而風西得報後立傳包探方福林程芝卿華春林任水揚梁大寶許福卿孫金利等協同黄沈兩探目前往嚴密查察至巨籟達路白爾部路果有丁匪糾同各盜到來圖刦阿捕頭一聲暗號各探均持手鎗將該匪等四面圍住奮勇拘拿一併擒住共獲十一名抄出鎗彈刀械各器先行解入嵩山路捕房略加詰問再解大自嗚鐘捕房管押聽候錄供解廨訊辦 
[深夜追獲盜匪]  
　　淞滬警察第二區署署長余炳文前日晚間親帶長警出外查崗巡至肇周路地方見有三人深夜在途徘徊行跡可疑正欲上前盤詰若輩即圖逃避當場追獲一人帶署詢據聲稱名陳阿桂混號長毛阿桂前在英租界因犯搶案判押西牢期滿釋出甫經數月又在租界犯有搶案兩起華界某處亦犯有刦案共有羽黨二十餘人等語余署長昨卽派警將該匪徒陳阿桂押解警廳司法科訊辦 
[研訊繡雲天被人嚇詐案]  
　　英租界湖北路福州路轉角二百二十七號門牌繡雲天游戲場迭接恐嚇信函圖許洋二千元被該游戲場經理汪炳炎報由老閘捕房飭探王寳生協同西探目依克將住居哈同路八十五號門牌跡涉嫌疑之江西人任良才（卽任亮才）宜興人周宏秉兩人拘解公共公堂訊押詎至翌日該遊戲場玻璃亭上突發炸聲炸燬玻璃二十餘方報捕請緝各情已誌前報前日午後由捕將任周兩人解至公堂經王崧生襄讞會同美博副領事升座研訊先據工部局刑事科代表牛門律師上堂譯明案情並稱此案被告均係民黨中人且有中國政府委派解散民黨之代表李徵五部下書記王子良與此案頗有關係因王日前至老閘捕房要求捕頭准其與被告會面一次接洽事務當由捕頭派一繙譯同王至監獄與被告見面聽王與被告云此案已經公堂决定判詞祇須交保就可了事繼由繙譯將王所言之語報告西探目依克正欲將王拘留奈王巳他往惟案未開訊而王子良竟敢預料公堂判詞亦屬違法查袁前總統身故後中國政府即撥款派員給費遺散黨人回籍詎仍有一般無智識之黨人逗遛滬上向租界内富紳巨賈投送炸彈寫信嚇詐此種不法行爲時有發現致有多數富商畏懼離開租界實屬有碍治安查本案恐嚇信有數十封之多呈請嚴究繼據原告汪炳炎投稱伊爲繡雲天經理該遊戲場未開幕之前接到陶明具名之恐嚇信多封言詞甚爲激烈欲借銀一萬兩我並不答復後於去年陽曆十一月四號開幕後有友人張小天來勸我籌欵照付我遂與各股東商議不允故即拒絶迨至十一月二十二號二十八號後十二月三號在四層樓影戲場内三次發現炸彈三枚至十五號張小天又寫信來催取欵項聲稱如果不將此欵送來定以激烈手段對付云云十六號被告任良才前來向我詢問前次信函收到否並向我索洋二千元否則售賣門票三天將所得之資撥給此欵如不見允伊等必有最後之手段對付我亦拒絶任稱我不負介紹之責後至十二月二十號任亮才與周宏秉同來啜茗由所雇之調查人楊榮寳來邀我與任會面向我詢問借欵之下落周在旁不語故即報捕將兩人拘獲詎至翌日（卽二十一號）晚上大廳玻璃亭頂上又有人抛擲炸彈一枚炸碎玻璃二十餘方幸未傷人後來又接信函多封勸我將控案求銷請釋被告否則致我死地未幾我在廣東路五洲旅館内得有傳單一紙其詞略謂奉勸同胞切勿至四馬路繡雲天遊玩如果到彼必有意外之虞云云即據楊榮寳上堂證明原告迭接信函四次發現炸彈報捕拘獲兩被告情形當由被告代表海德禮律師向汪與楊盤詰一過復向堂上聲稱此案與第二被告周宏秉毫無關係應請先行摘釋並求將任交保候訊中西官會商之下判周交三百元人洋並保任還押候再訂期復訊 
[請吃迷藥蓮子湯三誌]  
　　楊桂和童啟元張品山等時向法新租界吕班路文德里一號門牌甬人王康皎所開之小雜貨店内交易貨物日久熟識後楊等得悉王向友人借得洋一百元藏在店中遂串同設計將毒物和入蓮子湯内給王吃食王頓覺身不自主幸即大喊一聲爲鄰人蔡文通甘品金所聞到來觀看楊等恐被察破不及將洋攫取乘隙逃逸後由探目沈德福等將童張兩人拘獲解送法公堂因原告前後訴詞兩歧故判押候覆訊核辦在案昨又提訊王康皎聲稱商人被楊等迷倒救醒後心中時常糊塗不能如平日之明白故此訴詞前後不符現將當時情形細細億及是日楊童張及方姓等四人同至商人店中楊先摸出洋煙一匣給商人吸食食畢心中已不舒服楊又出蓮子一包向商人商借火油爐子卽偕童入後面厨房内煑熟先給商人吃食一碗食畢舌頭麻木頓時昏迷幸心内尙明極力大喊一聲後即昏暈不知人事迨有鄰人理髮店主甘品金等到來楊等如何逃逸商人皆不得知當時楊等四人實係同來此次訴詞均係實情 
 
 
 

Page 11

 
 
毫無差誤求請重究詰之童啟元供前在某營當兵退伍來申住在原告店舖左近因購物相識時往閒談故知王店藏有洋一百元與楊方等互商先欲搶刦後思强搶恐被人拘拿不如智取爲妙故用迷藥和入蓮子湯内給王吃食將伊迷倒正欲取洋適爲鄰人到來觀看畏懼心慌未及取洋逃逸是實張品山供雖與楊童等同往王康皎店中後楊囑民人出外挑烟迨至回來楊等已經逃逸我知巳事敗遂與楊等同逃實未復入店中此事雖係知情實非民人主謀求宥中西讞員會商之下判童啟元押西牢三年張品山押西牢一年期滿一併永遠逐出租界 
[維護電政主權之通令]  
　　本埠軍警行政各機關昨奉督軍省長令開准交通部咨開案查電信條例業奉大總統明令公布定爲國家營業所有我國領土内斷不容有外人私自設立水陸電線及無線電報以及電話等通信機關從前間有外人在内地私設無線電報均經政府嚴重交涉照章拆卸如日人前在營口設立水陸軍用電線及無線電等亦申中央力與交涉先後撤除在案惟查各項電信最關重要如有此等事件與其交涉於後何如防範於先相應咨行查照密令所屬隨時查昅怆管境内如有外人私設水陸電線及無線電電話機情事應卽隨時按照條例立即禁阻到保主權而維電政等因准此除分行外合亟令仰一體遵照如有上項情事立即照例禁阻一面並阖告本署核辦母稍疎怱 
[車站司事舞弊之懲處]  
　　滬寗鐵路上海北站售票司事潘傑卿廣東人前因將可以兌現之鈔票調換不能兌現之交通鈔票共計洋三千元經洋總管查明屬實呈請鍾局長將該司事斥革交鐵路巡官懲儆鍾局長以該司事調換鈔票舞弊營私實爲路政之蠧除斥革懲儆外並將該司事相片年貌籍貫呈請交通部通令各鐵路嗣後一律不准化名復充以肅路政一面通知車務處將該司事保單二千元暫行扣發俟查明路欵損失之數再行勒保罰賠照章辦理 
[商輪配製護船軍械之限制]  
　　江海關稅務司昨出布告云案奉總稅務司令奉稅務處令開咨准陸軍部復稱來咨所擬凡華洋商輪配製軍械以爲護船之用者華商應將情由禀由地方長官核准後行關給予牌照方許配置每船所配各色槍枝至多不得逾十枝之總數子彈不得逾二千顆之總數但遇必須逾額添置時亦可由地方長官酌奪情形准予通融辦理洋商除禀由該管領事照會地方長官核辦外餘均與華商無異倘甲船軍械須託由乙船運交者該商並須於具禀時據實聲明由地方長官另發一護照以爲准予乙船帶運該項軍械進口之憑證並轉行進口之海關知照其餘一切事宜仍照向來辦法辦理惟各關發給此等新配軍械牌照須由該管監督每月彙報一次由本處轉咨陸軍部查核以上辦法甚屬周密本部應表贊同應咨復查照等因前來查前項華洋商輪配製護船軍械給領牌照曁所配鎗彈額數並甲船託由乙船運交軍械各辦法旣經部處商准同意應卽作爲定章除分行外相應令行總稅務司查照轉令各關稅務司遵辦等因轉行到關奉此合行布告華洋各商船人等一體知悉此布六年一月九日 
[電車搭客死傷之減少]  
　　公共租界電車公司成立之第一年（卽一九零九年）共載客一千一百七十七萬二千人而在搭客一百萬人中失事殞命者四十六人有奇受傷者十九人有奇此後搭客之數歷年遞增死傷之數逐漸減少去年搭客之總數爲六千九百零八萬九千人每一百萬人中死者八人有奇傷者不足四人 
[重繪要塞詳圖]  
　　副總統兼蘇省督軍馮氏以長江下游之江寗鎭江江陰吳淞四路砲台爲戰守上之要塞軍用地圖自宜測繪明瞭以便支配防兵茲查舊有軍用地圖恐有增開河港曁改築橋梁遺漏不全特飭四路要塞總司令於前日分令寗鎭澄淞四砲台官迅將附近一帶出入要道詳細繪圖送候查核 
[憲兵保衛商民]  
　　駐滬憲兵營第一連連長吳金亭以南市十六舖裏外各馬路大東門至老西門一帶商業繁盛時届舊曆年關恐有盜匪乘機滋擾故於前日爲始特派憲兵八名佩鎗乘騎每夜出巡二次以弭匪患 
[請認鑄像建祠之經費]  
　　蘇省軍警行政各界發起爲馮副總統建築華園鑄像立祠已誌前報茲聞並由發起諸人函致各界請爲列名擔認經費大致道尹八十元至一百六十元縣知事六十元至一百二十元並聲明出自自願多則聽便云 
[贊成催復自治之復函]  
[浙江松陽縣議會復函]  
　　江蘇縣議員聨合會公鑒敬復者前接貴會函開公推代表北上面謁大總統請速頒明令先行回復自治原狀並望敝省速推代表抵滬協商同時赴京等云敝會極表同情惟敝省各縣議會雖照本省議會陽電前後召集成立至於聨合機關今尙缺如敝會於未奉貴劊通函以前正從事通函本省各縣會聨合一致進行茲接復函一體贊同然集合期間恐需時日特此先行佈復 
[直隸滿縣議會復函]  
　　敬復者來函備悉共和再造一切自治機關本應即時恢復以固國基乃縣會恢復明令遲不發表不知何故况縣會爲省會之基礎縣會缺如省會公决之案仍不能切實舉行敝會同人前因國會省會均有恢復地方自治之建議靜候明令頒布故無何等之舉動乃遲之又久寂然無聲方擬聨合全省縣會上書請願適接貴會公啓深爲欽佩當函逹各縣統籌進行俟辦有頭緒舉定代表後再將赴滬之期另行函達耑此佈復 
[學生會夜校寒假畢業]  
　　寰球中國學生會夜校定於今日（正月十三號）舉行第二次寒假畢業式其禮節如下（一）主席李登輝（二）演說楊小川交涉使律師丁榕（三）報告朱敎長（四）各科學生朗誦成績（五）校長徐紉蓀訓詞（六）唐露園君給憑給奬 
[復闌女學校畢業休假]  
　　派克路益壽里復蘭女學校開辦迄今巳歷六載高等生畢業數次今又届初等四年級生畢業之期於十八日上午十時行畢業式並休假禮首由校長徐江蘭陵曁敎員許兆敏楊懦夫君等致訓辭次由校長給憑并給各學生奬品以資鼓勵繼師生相對行一鞠躬禮各學生齊唱校歌及畢業休假等歌而散學生秩序整肅成績亦頗有可觀現又續招新生二十名於陰曆正月十八日開學 
[靑年會徵求會員之酬謝]  
　　靑年會徵求會員大會已於上星期三閉幕共計徵得會員千五百人現定今晚（星期六）下午六時開褒榮宴會酬謝徵求隊員分贈得勝奬品並舉行成立十七週年大紀念有莫悟奇錢香如之幻術八隊徵求隊長演說職員曹雪賡君演述靑年會之歷史及將來之希望並有美國天文大家及發明天文鏡之某博士亦來與會誠盛舉也 
[工商研究會職員常會記]  
　　中華　工商研究會於一月十一日晚八時在新事務所（北浙江路晋康里）開職員常會列席者二十一人首由主席副會長謝復初宣言本會遷移純由郭建侯君指揮無任感荷云云述畢即提議公學（即南洋商業學校）與會所一致進行梁主席宣言公學與會所旣議在一處應由職員會籌議方法以資擴充而垂久遠至於本會會員有捐資盡力者自應准其保送子弟入學是項學額若干統由職員議事兩部核定次議徵求各會員案議决請沈卓吾爲起草員俟通過後實行徵求次提議各部進行案主席宣言本會各部除總務評議陳列三部外其餘各部尙未進行應由總務部致函各部部長定期進行討論良久至十下鐘始宣告散會 
[商帮協會請償保險費]  
　　旅滬商帮協會以漢口日清貨棧被焚各客帮由大利鳳陽兩船裝往之貨多在各保險行保有水火險現届陰曆年終各駐滬莊客將次離滬故特邀求保險公會轉達各保險行從速賠償以重信用云 
[楊善德爲母開弔]  
　　新任浙江督軍楊樹棠前在松滬護軍使任内因親母李太夫人在籍病故奉令在署持喪故設靈幕於龍華軍署本擬舊曆年内擇日開弔嗣因升任浙省督軍即須交卸赴杭未及舉行現交接任務將次就緒訂期舊曆正月初六日在滬開弔昨已訃告戚友等知照矣 
[警察保護糧櫃]  
　　民國五年上海縣冬漕業由沈知事設櫃征收茲以陰曆年關巳届四鄉分櫃各花戶赴櫃完納自晨至暮所收銀洋爲數頗巨當此盜匪充斥亟應嚴密保護昨特令行景警佐選派警察兩排分往各分櫃荷鎗保護以昭愼重 
[英按察與丁恩先後赴港]  
　　駐滬英按察使定於今日赴香港辦理上訴案件鹽務署丁恩氏來滬數日亦擬於明日赴港 
[新建俄領署明日開幕]  
　　新白大渡橋附近之新建俄領署定於明日舉行開幕禮駐京俄使專因此事定於今晚到滬聞須小住四日 
[浦口女孩被拐來申]  
　　浦東爛泥渡淞滬警察第三區崗警王鴻鈞昨日在途查獲迷路女孩高毛頭一口帶署詰據聲稱年十歲南京人住浦口家有父母上月間被不知姓名之人誘拐來申此人見巡警盤問當卽逃走云云奉飭轉送警廳出示招領 
[輪船上截住拐匪]  
　　救濟會調查員趙再靑余杏鏞偵探玉緯文虞占順余長林等昨在臨安輪船上查獲擬往汕頭等處之拐匪鄭年紀並被拐十八女歲子張才寳又查獲揚州拐匪袁德才被拐七歲男孩小温子及無名男孩一口當即一併拘送地方檢察廳訊辦 
[少婦被人欺騙]  
　　住居南市吉祥弄附近之某姓少婦被邱三新勾引至滬北某旅館同住不料次晨邱將該婦值洋二百餘元之衣飾席捲而去該婦知巳受愚昨午至地方檢察廳及淞滬警廳具禀要求提邱追研 
[串拐小孩之嫌疑]  
　　住在西門地方之蘇元壽生有一子年約二三歲名小發仔昨午在客堂中與同居之袁子惠劉慶餘畢光華等游嬉轉瞬間該孩忽失所在蘇向袁等詰問言語支吾蘇疑若輩串拐鳴警將袁劉畢三人拘送二區警局轉送地方廳訊究 
[拐案尙須上訴]  
　　清江女子侯陳氏被拐匪沈益泰誘拐到申藏匿老妆門外典當弄張姓家經嚴鑑清等報告氏姑侯沈氏來滬鳴警將沈等拘送地方廳由檢察官訊供之下判陳氏交姑領回沈押候起訴審判廳在案茲悉此案業經趙刑庭長等訊明判决沈益泰處二等有期徒刑監禁七年詎沈不服昨在檢廳具禀上訴林廳長諭令提出理由准其上訴 
[謀害小孩之又一說]  
　　龍立山蔣錦鴻等圖害戴姓小孩已誌昨報茲據另一訪函云住居閘北四區境内福德里之安徽人戴益向在天津營業其妻王氏與測字爲生之江西人蔣錦鴻同居戴有六歲女孩愛蓮由王氏允許過繼與蔣爲義女已歷一年餘衣食均蔣供給近戴歸家得悉不以爲然已將該女領回蔣索償衣食費洋三十餘元戴當時一口應承嗣忽反梅致起口角前日戴扭蔣及其徒龍立山至四區警署控被以巴豆和入花生糖内欲圖謀害伊女等情解經司法科李科員質訊之下蔣供戴欲圖賴償欵揑情誣控而原告則堅請澈究判一併移送地方檢察廳核辦 
[小工與藝徒受傷]  
　　前晚有江北小工徐家鴻在兆豐路碼頭某輪船上工作不愼跌入艙底斷去手足骱骨由工頭李某送入同仁醫院求治恐終不免殘廢又楊樹浦公興機器廠藝徒浦榮生年十六歲前日在機房内傾跌被機軋傷頭部手足當由同伴人雇車載送同仁醫院請治 
[婦人霸阻路工續誌]  
　　新閘附近康家橋地方前由該處公民自行籌欵築路被婦人陶張氏等糾衆出霸奪去工人器具經該處公民代表瞿成揚禀控上海縣公署出示曉諭不准阻撓並令地保往取奪去各物在案昨據二十七保十三圖地保到縣具報略謂陶張氏係住在極司非而路十六號地屬租界且查係敎民曾經傳諭不　所取各物迄未交還爲此據情具復請爲核示云云 
[是否有意賴婚]  
　　住居十六舖内之海門人姜安福前憑陸茂林爲媒聘定閘北烏鎭路倪在田之孫女爲媳近議迎娶完婚詎倪諉稱孫女於九月間走失不知去向前日姜偕媒證扭倪至四區警署控告解經司法科預訊一過判移地方檢察廳核辦 
[土棧經理受罰]  
　　公共租界福建路福泰土棧因將料子攙入邊土内混充小土售於土販吳在祥被洋藥公所查悉請廨出單昨日發交總巡捕房派探將該土棧經理李杏生傳至公共公廨請究先由洋藥公所代表律師上堂譯明案情繼由法捕房十三號安南巡捕投訴陽曆去年十一月二十七號見吳仁兪元科在途打架詢係烟土事帶入捕房奉飭轉送公共總巡捕房爲此來案作證云云又據西探海明惠投訴法捕房將吳兪二人送至捕房後察得烟土係福泰土棧招牌即向該土棧經理訽明該土確是伊家售出等語又由洋藥公所用人陳兪二人上堂證明此項烟土係料子與邊土混合仿照小土式樣出售請爲訊究詢之李杏生供稱吳在祥所購值洋一百三十餘元之烟土均係小包有新印花稅且非大包並延斐斯律師上堂辯護良久關讞員商之英領卓君判李罰洋五百元充公示儆 
[法總巡體恤巡捕]  
　　法捕房總巡施美德君以近來天氣寒冷各巡捕出外上差殊爲苦楚故特傳諭五處捕房各捕頭於晚間派出巡緝各捕應站崗六時者祗須出差三時另派他捕調換交接後卽回捕房火爐問休息並以站崗之時若無熱物入腹恐爲寒氣所侵有礙衛生着派出店於站崗三時之内挑送熱茶兩次分給各崗警取飲以禦寒氣而資體恤 
[私賣他人産業]  
　　王永堂延愛倫律師至法公堂代表控稱王前將坐落七圖内田單兩紙抵於錢文祥計抵本洋二百二十元後備本向贖錢稱亦巳轉抵與某姓多抵若干故向王再三商懇王一時好意另給田單一紙囑錢持向某姓暫抵將原抵之單兩張贖回不料錢取單之後人即不面今始遇見向索田單三張均不交還請爲訊追錢供王先抵於民人田單兩張轉抵於某姓計洋六百元後王又交來田單一張囑向某姓換贖前抵兩單因民人一時急用售於包再卿已經賣絶是實某姓亦投案聲稱四年前王永堂在案下控錢文祥飭傳不到奉判所欠商人之洋六百元准予拍賣備抵今錢到案亦請訊追聶讞員判錢交一千六百元人銀兩保候傳包再卿到案質訊核辦某姓欠欵准予訊追 
[私收客賬之查究]  
　　美商勝家公司控用人毛子卿與吳德培串同私收客賬洋九百三十一元昨由捕房將毛吳兩人拘解公共公廨請究中西官諭着一併押候美領堂期解訊 
[包探追獲匪徒]  
　　匪徒曹長林前日在滬西威海衞路攫取王陳氏金挖耳圖逃由探追獲昨解公共公廨經會審員王肇之會同英白副領事訊供屬實判曹押西牢九月 
[工黨之進行]  
　　工黨文牘員顔也愚擬編白話通告印刷多份藉以改良工人德性提倡工人儲蓄以爲工人生計之補救并由該黨職員吕宰陽蔣逸民聨合龐冠南張燾等組織流通演講團决定古曆正月内實行 
[道尹公署批示二則]  
　　滬海道公署昨批沈復等呈試辦民國法政專門學校請轉詳咨部察核示遵由呈及簡章均悉旣據並呈應候敎育部曁省長示遵此令　又批南洋燭皂廠呈請給示保護由呈及商標圖樣均悉該廠所製燭皂是否品質精良應檢各項樣品送署驗核此批商標圖式存 
[介紹新刋]  
　　中國科學社月刋二卷十二期現已出版此刋内容有任鴻雋吾國學術思想之未來胡明復磁學上最近之學說楊銓說時嚴莊煤中水分檢定法略論孫昌克田舍取水之研究陳藩冲積鑛採掘法述略葉玉良衛生與經濟王彦祖植物普通名與拉丁科學名對照表等篇皆係社友譯著夾叙夾議之作餘如揷圖調查雜俎附錄社記詳目亦各歷歷可徵頭頭是道其寄售處在本外埠商務印書館中華書局以及各大書肆又聞是編三卷一期大總統題詞曰舉世皇皇趨於政論是非紛呶漸戾其正茲編述學瀹智啓蒙樂爲弁言以志雪鴻及張季直先生等題詞均足寶貴特誌之以介紹於閱者 
[謝劵]  
　　大舞臺定於今日請商學界票友會串京劇並有幻術家大套魔術昨承贈券三紙書此誌謝 
雜評二 
[治盜之急（）]  
　　近日盜案之多不特居家時虞被刦卽行者亦有戒心如前日南京路之劇盜因拒捕之故沿途施放手槍致傷及行路之婦女萬叢人中槍彈迸發試瞑目以思此時之狀况其危險爲何如也 
　　治本之法非一時所能言思其次而謀治標則懸重典一也嚴鈎距又一也麥總巡之重懸賞格以鼓勵探捕與招徠告密殆所謂嚴鈎距者歟嗚呼歲聿暮矣奸宄迭作居今日而講求治盜方法眞急要之圖哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[代表棒贊并序（事見九日本報）] [  聞野鶴]  
　　半載以來代表之風頭大出商會有代表議會有代表禁烟會有代表乃至公民會亦有代表風起雲湧幾勿可以摟指計而獨有千古之代表棒亦遂赫然應運而出其爲用也將以代表甘省九百萬人民之老拳以一擊此尊貴無上之國先生門首高擎當頭一喝大足警醒沉迷之痴夢甯得謂非空前之快事耶他日者載之新無雙譜則可以與博濟椎並稱陳之萬國博覽會則可以博特等金眚之奬猗歟盛哉定垂不朽矣鯫生不敏敢預爲之贊贊曰 
　　非逐獒之巨棍非扶老之高笻厥名代表用撻君雄逞威風於議院秉清議之大公一擊心快再擊聲洪三擊而議員之臉面通紅國魂旣醒民情斯通與李六更之擊梆兮正所謂異曲而同工（五） 
海外拾遺 
[鳥類助戰] [  雲鶴]  
　　鳥類之中能如傳書鴿之資助作戰者頗多而尤以海鷗鸚鵡黄鶯之功爲最大海鷗翺翔海面覔食魚類目力絶强當戰時潛水艇疾駛海底之際鷗類咸能察覺其所在而發怯怯之怪鳴並常隨艇之所至廻旋飛繞足使防者得望而知戒鸚鵡視覺亦極敏銳在飛艇來襲之際往往常人未見而鸚鵡先覺喙作快制快制之異聲似告人類以警戒故近時法人爲防徐柏林飛艇襲鑿計特畜鸚鵡數頭於愛佛爾塔以防之（塔在巴黎高逾三百米達爲世界建築物之最高者）若夫黄鶯則以善嗅著稱潛水艇中莫不畜之因艇中機關苟有破損每生有毒氣體致傷軍士生命此鳥獨能先覺故得藉驗毒氣之有無發生而先事預防焉（二） 
格言彙錄 
　　培根氏曰爲學當就眞理而得新知不可但拾古人之唾餘而不化 
　　戴楷爾氏曰非顯然其爲眞勿信以爲眞[  天眞] （二） 
　　蘇優特曰最有名譽之人最易蒙讒謗猶最良之果實必先爲鳥所啄 
　　孟德斯鳩曰無財非貧無業爲貧[  朱醒華] （不受酬） 
　　林肯曰自滿者必無大志 
　　黑智兒曰懐野心者必無良好之結果[  寒松] （二） 
談叢 
　　瘦梅女士來函擬以時下流行之三六譜入七絃琴内不審乙凡二字所在究應如何調絃云云按調絃之法當以五絃十暉　絃九暉應七絃散聲四絃十暉三絃九暉應六絃散聲二絃十暉一絃九暉應四絃散聲是即通常調絃之法五暉九暉十二暉自外至内爲（合四上尺工六五）七暉十暉十三暉自外至内爲（上尺凡六五　伬）乙字則在第四絃（三）（六）（八）（十一）暉位可用白紙剪成小圓圖寫明工尺字樣各按暉位黏貼琴面指法但取順手可不拘定取用暉位亦取其便譬如（六上六上乙尺工）則可用（　下十佳　　　　）此亦不過舉一取便之例其實於左右手指法固不拘也因來函未具地址故舉所知以資談助倘亦爲賞音家所樂聞歟[  天虚我生]  
小說 
[言情小說妍媸鏡（第廿三章三）] [  常覺小蝶合譯天虚我生潤文]  
　　勞倫司張目曰否暈耳亞琪汝可扶柰梨勿令受駭亞琪曰然若輩已盡逃吾儕亦當歸因呼曰倍克瓦登則有二守林人應聲至見勞倫司創狀均愕然曰此眞長夾克所爲彼每鬭必用其刀勞倫司嚴容訶曰止勿多言言次視我意蓋恐予受駭二人會意乃夾扶勞倫司曰白理安先生今將奚歸亞琪曰吾家較近不如上山坡而行一人曰密斯勳爵創甚能否以帕掩其胸次勿令血溢予時全神鎭定遂以一手托勞倫司之頸而以一手掩其胸創一行五人遂向山坡當予下山之時不過幾分鐘耳而此番上山困難乃逾於登天及至抵家則巳各各喘息困憊勞倫司尤面白如紙唇迸目閉劇痛至不能聲亞琪乃令人置勞倫司於楊上又令一人往召醫生旣而醫至復舁勞倫司以入亞琪臥室而屏我於門外此時吾心中之焦灼不寧更無足以自述則兀坐樓梯之一鼓作氣（休笑） 
次目視諸人幢幢往來旣而醫生出予亟曰博士勞句彼如何矣醫士蹙額曰爲兆殊險然吾尤有一事將懇姑娘蓋此時亟需一看護之人也予亟曰此則我固能之曰有此膽力否予曰博士不妨一試但勳爵固有母夫人在醫生曰否吾意此事當於凌晨再往報桐樹莊蓋此時牀上一病人已足彀我勞碌倘更有人駭而暈者則我更忙矣予不答但點其首遂從醫士而進則見勞倫司瞑臥有如孩提不作一聲予坐醫生復叮囑數語遂自退出予則默坐心中亦不自知所思何事旣而勞倫司唇　忽動低聲而言曰朋友今日殊熱卽吾馬亦焦熱欲斃又曰嗟乎此眞出我意料者矣汝問我愛彼耶吾固愛之即今句言次忽張目見予則詫曰柰梨汝在此耶勇果者柰梨吾今乃知汝心矣言次微笑以手拊予肩雙頰與予相貼幾不容寸嗟乎讀者我若於此時與勞倫司接吻者諸君當不能責我矣（二十四章完） 
　　徵畫特課揭曉　此次徵畫來稿無多誠恐貽失信之誚故不展限謹就各稿中擇留一二按等奉酬揭曉如左 
　　甲等一名（丁懷怡）（酬潤六元） 
　　乙等一名（張病秋）（酬潤三元） 
　　丙等一名（姚省我）（酬潤一元） 
　　右列諸君酬潤已均按照地址交由郵局掛號滙奉收到乞復其餘未取各稿亦均由郵寄璧郵局於送信簿上蓋有印記當無失誤　值課者葛爾德林蓮菴同啓 
　　昨揷畫爲（請看今日之武人政治無非爭權奪利）十五字組成閱者諸君注意　今日新自由談印在後幅 
 
 
 

Page 15

 
 
   
 
 

Page 16

 
 
   
 
