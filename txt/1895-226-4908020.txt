# 1895 - 226 - 4908020

 

Page 1

 
 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲　世之木鐸後起之津　其　分　二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下面脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜焕文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒　售 
[答客問臺灣近事]  
　　邇者閙教之事由四川而蔓延至浙之平陽閩之古田直隷之通州以迄粤之惠州等處殺人縱火擄物刦財兇惡情形無殊宼盜地方官辦理此種案牘不復留意於他卽中外各新聞亦皆以教案爲切要之端累牘連篇務求詳盡幾置臺日戰務於腦後無復有起而言之者有客問於余曰子知臺灣近日情形究竟何若或謂劉帥大獲勝仗擊壞倭船百餘艘或謂黄金滿已由臺灣直搗長崎據有其地或謂倭官桦山資紀面謁劉帥被劉帥執而殺之或謂革員丁汝昌雜在倭弁中身穿七畫金戎衣被劉帥部下兵丁所獲以上諸說初祗盤辮短衣之輩日在茶寮烟室跂足高談近則學士大夫亦有信而傳述者敢問其誠乎僞乎子旣操筆削之權必有眞實消息能明以告我俾茅塞一開乎則應之曰是數說者皆出自我聖清忠義之民意蓋望倭人之末路盡隳而幸臺灣之仍還我一片乾净土耳必欲謂爲眞實無虚則僕尚未敢深信何則日本通國兵船祗三十餘號益以所租運送船及丁汝昌所送各兵船卽使交戰至今一無損失亦祗六七十號之多安有百餘艘駛至臺南而盡被劉軍所擊毁乎此未敢信者一也黄金滿者金其姓滿其名昔時縱横於温台等處海洋自經彭剛直公設法招降保以武職然尚浮沈下位並未手握兵符迨去歲兵興始由香帥調赴南洋委令招募滿字營新勇分紥沿江處所以禦倭人從未前往臺灣與倭人交戰矧中國各鑑除長江各處所有外幾於悉數付之倭人由臺灣至長崎遠隔重洋安能飛渡此未敢信者二也桦山資紀前者西報中謂其已染虎列拉而亡而倭字各報諱莫如深且時登由臺所發電報其存其没尚難懸揣而知然桦山固倭之重臣也亦文臣也重臣則斷不肯視性命如鴻毛輕身而謁劉帥文臣則但能運籌帷幄决不身列戎行何爲被劉帥所擒立時斬首此未敢信者三也丁汝昌旣已降服倭人何致復服毒自盡其中情節本自相矛盾是以外間紛紛議論皆疑其詐死而歸附倭人然卽使歸附倭人彼亦當匿跡銷聲荀延殘喘而倭人更必留心察看加意覊縻何致貿貿然委以事權令赴臺灣侵犯此未敢信者四也然則子雖言之鑿鑿而僕熟思審處不免疑竇多端意者華人愤倭人之要挾誅求窮兵黜武故造爲此說聊以快萬衆之心未可知也客曰然則臺灣近事究竟如何曰臺灣旣付與倭人此間卽音信隔絶然度以鄙意目下雖有客民起義劉帥則雍容坐鎭尚未開兵於何知之臺灣地處南方素多毒瘴加以時逢炎暑疫癘盛行倭兵之盤踞此間者多患虎列拉死亡枕藉卽幸而不死亦皆病莫能興呻楚哀號昕宵不絶在倭兵旣遇疫而憊劉軍亦猶是人耳豈有一無傳染者以病夫而充士卒安能戮力疆塲劉帥名將也持重老成必三思而後行事豈肯當此炎天毒日疾病叢興而貿焉興師置兵士死生於不問者况乎臺灣自自主以後中國卽不相聞問無復有濟以扉屨貲糧者全省菁華又皆萃於臺北臺北旣被倭人所占僅僅留臺南數百里地且皆磽瘠不堪欲製械而製局已付之敵手欲籌銀而紳富又相率言旋雖以劉帥之謀勇兼全一時無兩亦惟悉心防守俟敵人來而殲之欲其鼓行而前收回臺北就目今時勢而論恐尚有所不能此僕所以知劉帥之未與倭人大戰也雖然目前尚未大戰日後必致互相併命喋血沙塲倭人往往好大喜功置性命於度外前者屢被義民所敗幾於片甲不回豈卽肯低首下心盟於城下一至秋凉時節疫氣漸消爾時必大動干戈捨死攻犯義兵數萬之衆豈能抵倭人傾國之師好在數月中劉帥已旦夕綢繆布置詳盡無瑕可蹈無隙可乘以逸待勞以主待客必使倭人至此而再遭挫衂無一生還庶幾懾於大帥威名如孟獲之欽服武鄉侯誓不復反乎若目下則中原逐鹿成敗猶未可預期子奈何輕信巿井讕言致貽道聽塗說之誚哉客唯唯而退余乃詮次問答語綴於報端 
[諭旨恭録]  
　　六月十九日奉硃筆龐鴻書暑恊理京畿道事務欽此同日奉硃筆張嘉祿補授禮科掌印給事中欽此○二十日軍機大臣面奉諭旨本月二十五二十六二十八日均著推班欽此 
[臺軍大捷]  
　　客有自閩嶠貽我雙鯉者據言淡水茶棧各帮夥前已多半遷入内地有至泉漳等處暫憇行裝者海外歸來不覺歸心如箭卽臺北土著男婦亦不堪倭奴之滋擾淫虐又逆料中路義兵乘間殺出鎗林砲雨之中或不免玉石俱焚遂相率内渡以避兵氛未幾日本果添調援兵四五千人進犯中路義兵奮力抵拒在中瀝一帶屢獲勝仗日兵死傷甚多可謂天奪其魄矣來信又云二十一日接淡水板橋傳來信息云新竹城復爲日兵所佔此非日兵之果能攻城奪隘也蓋義兵早定妙計故作恇怯退避狀誘之使入日兵不知其計以爲時不可失縱兵直入義兵見其入彀突起圍之網張三面僅留東門一路任其退出日夜攻殺日兵死傷無算由火車運回大稻埕醫院有不及醫治卽登鬼籙者日以三四百計盛以三寸桐棺草草掩埋刀下游魂欲歸不得窮兵黷武果何爲哉此臺北疉獲勝仗之確音也臺南依舊平安無事本月二十三日爹利士輪船仍至安平裝載各貨好音迭至亟録之以當露布之傳 
[奸細正法]  
　　閩友信云爹利士輪船於本月十三日由臺南安平駛回厦門據附船而來者抵掌談臺灣事述及近日臺南並無日艦來犯兵戈暫息疆圉晏然月之初旬有奸細七名駕一漁船由澎湖到臺南進口時被守關兵丁察出悉數成擒船内有彼國號衣二百數十件船中共八名三名係潮州汕頭兩處人五名係澎湖本地人當時有一汕 
 
 

Page 2

 
 
頭人乘間兎脫乃將所獲之七人解至劉淵亭軍門營次請訊軍門大開戎幕拍案問曰爾是何人受誰指使此種號衣送交何處七人堅不吐實劉淵帥恐有人特設反間之計遣彼來此以混我軍謀固甚狡罪更當誅豈可養癰貽患卽將七人斬首示衆以食毛踐土之人而甘爲他族作奸細誠不知是何肺肝白刃光中頭顱亂落血漉漉如流泉固絶妙下酒物也 
[倭報言敗]  
　　昨日下午日本來信云東歷七月二十一號起日本近衛師團兵官山根松原内藤三人率兵分隊攻臺灣大姑陷河西岸土兵戰至二十五六七等三日兩軍互有死傷各隊遂陸續遄回補足糧食藥彈擬往攻新竹東南境當近衛師團第二大隊第三聯隊進攻大姑陷之時委第六中隊第一小隊轉運糧食督糧之樱井特務曹長選隊中勇敢士三十五名運米一萬五千斤梅乾五十　載以華船十八艘七月十一號薄暮由臺北開出溯河流而上三十號清晨六點鐘時船達三角湧忽河之兩岸敵兵數百人突然而出燃槍轟擊彈丸皆中於船舷是處水淺不堪各船不能飛駛日兵無奈脫衣下水極力鏖戰而岸上彈丸益烈櫻井特務曹長胸前中彈而亡江橋軍曹拔劍自刎神谷等三十五人悉死於砲丸藥彈之中按此語見於日本報章所述彼軍敗衂情形諒不等浮光掠影也 
[日諜之言]  
　　某倭報紀友人自基隆遞來手札曰近衛師團長能久親王率兵駐臺北已一月餘新竹附近之臺地兵民皆未慴服以致干戈頻起我日兵從事鎭壓無如頑固曚昧暴惡難堪兼之臺南劉永福訓練士卒糾合土民大施防禦之計今命諜人偵蔡臺南實情録其大略如左打狗統兵官劉永福第三子砲兵指揮官李劉二姓皆河南人安平大砲指揮官柯林貴厦門人試操砲兵指揮官胡家裕本地人臺南鎭總兵萬國寳廣東人道臺陳姓廣東人知事陳姓浙江人安平副將張姓漳州人率土兵一千名在安平打狗布設水雷鹿港帶兵官黄清化及鄭姓皆廣東人統督土兵五百名廣兵五百名安南兵五百名安平大小砲臺大者置兵一千名小者屯兵五百名打狗砲臺三座各駐兵一千名打狗之南某處有地雷暗設港内新造木橋一座長十四丈橋邊橋下均設地雷其地雷均布置於叢竹内由打狗至東港凡五里每里有營一座兵五十名臺南府守兵一千名四月下旬續到安南兵三千名臺南彰化縣統兵官林朝楝督率兵五千名内土民二千餘名皆自他省來林係本縣人昔年中法之役副統兵官林某卽其胞叔也由新竹至大甲中間新造橋一座暗設地雷打狗附近道路平坦廣闊馬匹來往甚便劉永福常川駐安平統轄打狗鳳山等處士卒部下有新募到之廣兵數千名近日曉諭土民免三年租稅又云臺地一旦爲日軍所占男必斷髮女必放足且將暴歛横征民不堪命是宜仗義致身以禦日軍之來襲此諭一出臺民義憤同深咸願助劉抗拒内有希順日本者則係未聞此說者也間諜之言如此噫南臺防禦何等森嚴而倭人尚能偵探情形瞭如指掌亦可見用兵之匪易而奸宄之不可不防矣 
[江水愈漲]  
　　今年武漢之水較去秋約遲一月連日湘川大水驟漲拍岸平堤浸及江岸勢甚湍急馳驟於雲水鄉申者均有戒心幸得低處稻禾一律刈割尚無浸灌之危亦卾民之幸矣日内河流亦急龍王廟碼頭三四十級刻下祗餘二三級連日若不加漲街巿低處尚無妨碍否則又當搬徙高原矣 
[漢皋天氣]  
　　漢皋自二伏以來天氣酷熱火傘凌空流金鑠石寒暑鍼已升至一百零三度輕羅紈扇手不停揮凉亭逭暑水沼納凉者絡繹於道夜間露宿街頭坦腹墻陰者比户皆然雖暫得一時之快而冷露凉風之受侵已甚以故近日老幼男婦發爲奇症各善堂施藥送診異常忙碌痧藥每日發給不敷應用足見漢上人民之衆而疾病之多矣安得各善長解囊義助製各種痧症丸藥交給善堂代行其德俾保全性命其功德又何可限量哉 
[武林官塲近事]  
　　杭州錢塘學宮傾圯後經上憲撥欵命善堂紳董興修早已落成惟尚未騐勘工程兹陳六笙太守定於初十親往勘工○舒太守大章奉藩憲委署温州府事刻已交卸嘉郡釐局旋奉藩憲札知卽由嘉興航海赴甌接印毋庸再到省城禀辭也○委辦湖郡厘局劉玉延太守至喜業已到差前辦厘務之張石琴太守琳於初七日交卸是差十一日回省禀到○浙省應解京餉現又奉部催提故藩憲又竭力籌措銀六萬兩委候補同知葉司馬祖蔭陳司馬恩普候補縣史大令恩緯分批赶解以濟要需 
[接篆風聞]  
　　前聞新任浙江藩憲胡方伯聘之由陸路出京抵浙兹悉方伯改由海道赴任大約月半前後已可抵滬并聞方伯有擇定二十日接篆之說未知確否署中往接者俱已紛紛赴申也 
[宿將星沈]  
　　記名總兵鮑鎭軍葵芳本湘軍宿將前從彭剛直蔣果敏諸公掃平髮匪卓著戰功洊保是職上年倭氛不靖廖榖帥特命統帶防海師船巡緝洋面督率軍士嚴加操防不辭勞瘁因此成疾上月又患新感禀請銷差調養無如受疾已深醫藥無效於本月初十酉刻仙逝舊部將士聞之無不垂涕蓋鎭軍平素厚待兵卒賞罰嚴明以致令人感激如此大殮之日素車白馬吊者不絶於道并聞廖中丞欲將鎭軍生平戰績臚列入奏冀邀旌卹云 
[茶樓忽倒]  
　　蘇城護龍街飮馬橋垜某老虎灶有樓屋二楹四面凌空凉風習習是以茶客常盈恒無虚座本月二十日上燈後滿座之時人力過重忽聞格格作響樓上人慌忙趨避甫下樓竟然坍倒幸茶客皆已避開不至遭意外之虞惟一司開水之某甲不及趨避當被壓傷右腿臂各一雖無性命之憂然不免爲半身殘廢矣 
[茶樓大興]  
　　漢鎭地居水陸舟車之盛交易之繁甲於他埠闔鎭茶樓酒肆何止千有餘處自咸同以來類皆狹小卑陋不堪容膝光緒初年粤人創立茶酒館仿粤東之式另具規模别開生面若一品香月華樓等塗堊旣精裝潢亦美益以近水樓臺山水之勝一覽在目富賈貴紳挾妓而侑觴者踵相接年來獲利無算於是寍波帮本地帮亦互相繼起各逞其妙或地臨湖濱或樓凭河岸仿照西式洋房鋪陳華麗擺設鮮明游人連袂而往啜茗者四座爲滿今夏復有甯帮新開之華陽第一樓及後湖之涵樓危樓轟立高出雲表軒窓洞闢四遠在望後湖之内長江之外數百里景界盡歸眼底凭攔四眺則風帆沙鳥烟雲竹樹一覽在目而堤上之榴紅映日柳碧摇風滿沼芙蕖清芬入座有盧仝七碗之癖者至此心爽神怡不覺風生兩腋矣近日爲本鎭文武官員聞知誠恐婦女登樓懼流氓痞徒打圍滋擾亟作未雨綢繆之計出示諭禁不准婦女吃茶以社禍萌亦善政也 
[珠江秋泛]  
　　已故鎭粤將軍繼述堂留守作古後擇定十六七八等日開吊左右兩統制及協佐領等官皆在署中酬應賓客文武各官及各大紳均往行禮素車白馬絡繹於途生榮死哀洵可當之無愧矣○馬太史吉樟係撫憲馬大中丞之喆嗣現因省親來粤連日命駕向當道拜謁各官亦如禮答拜冠盖往還填街溢巷木天養望後起有人中丞固顧而樂之卽僚友屬員亦爲之稱羡不置云○十六日學憲考南海縣文童有某童年甫十二居然逐隊觀光卒以年輕膽小進塲之後意慌神驚不知所爲竟放聲大哭學憲聞之以其視考爲兒戲法不當恕立提某童掌責數十下立時逐出求榮反辱是誠可笑而亦可憐矣○城西三角巿某藥店開設多年資本充裕某晚二更時突來盜賊多人闖門而入手執刀槍勢極凶悍嚇禁諸伴不許聲張遂倒篋傾箱肆情搜括凡銀兩及貴重之物悉數被刼迨盜去已久諸伴始敢喊追然已無及矣計贓欵約銀數百元之多聞已報案請緝未知卽能破獲否 
[死有餘辜]  
　　前報載有某武弁招勇赴臺販與日人一節兹接粤東訪事人函云某弁姓吳名國華係肇慶府恩平縣人曾作緑林豪客 
 
 

Page 3

 
 
兇悍異常混名鬼頭暇前由張香帥招降賞給五品功牌隨營効力去冬投効臺灣今春奉臺撫唐薇帥札委回粤招勇前後數次共招集勇丁數千人皆在中途販與日人事被大憲訪聞通飭地方官嚴密查緝日前某弁膽敢進城乘坐筍輿招摇過巿爲眼線所見報知營勇在衛邊街將某弁緝獲解交縣官一訊而服並供出同謀夥黨多人縣憲不動聲色簽差往拿悉數就獲並無一名漏網聞大憲以某弁罪大惡極未便久稽顯戮批飭先行就地正法以昭炯戒一時聞者莫不鼓掌稱快 
[路斃可憐]  
　　天時炎熱杭地疫癘流行死亡相繼病重者不過半日輕者三四日卽已魂歸地府好事者延請羽士設醮僧人禮懴或作平安神戲以禳之而終歸無濟有東陽縣人年約二十左右在雕花店爲夥於十七夜膳後忽患肚痛吐瀉交作手足厥冷急喚挑痧者以針刺之終不見效遂命人送至六客巷親戚家時交二鼓行至上八街巷口則已不能舉步遂倒於地其人急往通知比及回來業已氣絶乃用破席遮蓋雇人看守候至天明始行棺殮噫異鄉就業舉目無親驟遇急症又遭路斃聞者莫不傷心焉○又十一日午後西大街地方有一老者年約六十左右肩負白布搭連上書潁川仁記中有大錢四百及小衫褲一副行至該處忽然倒地居民急以痧藥灌之終屬無效候至次日並無親屬來認由地保報堂收殮○又城頭巷某姓婦亦於是日下午出街買物暈倒於地有識之者告知其家擡回救治不知能否無恙現在天時炎熱急痧不可不防飮食起居尚宜慎益加慎也 
[杉青閘納凉記]  
　　秀水縣金邑尊接新塍鎭駐防某管帶專差飛禀因客匪聚賭膽敢拒捕請速派兵馳援邑尊得禀卽赴府轅禀商宗太守飭派水陸各兵乘舟前往聞待到時各匪始紛紛逃逸翌日命駕言旋將所拏四匪帶回管押復赴府轅禀覆卽於晚堂提訊四匪供認犯賭不諱邑尊飭將爲首者責二千板其餘减責千板仍收禁以待查明再核○前報金橋附近仲姓家遇盜二事金邑尊因往新塍由朱捕廉帶同刑仵差捕下鄉踏勘被刼情形並騐視當時被盜确傷之男婦等據仵禀報所受傷痕皆不在要害處不致有礙性命所失僅衣飾蠶絲勘畢諭令捕役赶緊緝拿遂命駕回城○自初五日起以迄於今氣候燥熱異常驕陽若熾絶不覩風片雨絲時症因而叢生醫家雖得利巿然亦往往束手何蒼蒼者之不愛我民耶○新任秀水縣金邑尊擬待衙署修整後擇吉進署旋諏吉於十五日鶯遷云○南門外曹王廟供奉武惠土十六日相傳爲其夫人千秋壽誕長生各會咸集資傳班演戲並具牲醴恭祝異常熱閙又十九日爲觀音神誕郡城内外大街小巷咸掛明燈自十七日爲始至十九日止禁净屠三日老幼男婦膜拜焚香門常如巿又海鹽縣之天甯寺亦供大士像每年六月進香者蟻聚蜂屯住持僧廣積香資將藉此以供終年之用本屆香汛更盛蘭橈桂楫接尾銜頭蕩漾中流但聞鐘聲磬聲木魚聲大慈大悲救苦救難聲喧成一片旣登佛界則以爲西方近在咫尺禹步向前斂氣屏足向蓮花座下焚香叩齒各訴心中事冀菩薩以廣大法門爲之懴悔俾免來世墮入黑暗地獄佛果有知必低眉笑曰善哉善哉○新任嘉屬厘鹽總辦李總辦於十九日到禾拜會各官各官亦往答拜李總辦於二十日接事前辦局務之舒總辦交卸後准備行裝卽日赴滬再行乘輪航海赴温州履新聞定於七月初二日接印○新任秀水縣金邑尊下車以來密拿賭棍匪徒從嚴懲辦以靖地方前日派差勇至北門外荷花堤拿獲賭徒三名帶回研訊各責千板管押以儆其餘○傳聞平湖亦患時症有早發夕殁不及延醫者地方官已出示曉諭禁食西瓜免遭意外 
[徵收房稅]  
　　閩人之置買田地房産者大都惜費不愿報完稅契漳泉兩府巨商積財如山者固易而轉眼貧窮囊空如洗者更易故每有番客回華求田問舍坐擁家資數萬或十數萬曾幾何時卽貧窶如卑田院中人此乃事所常有俚諺所謂十年田地易三村也若能照章置産卽報稅契地方官便欣欣然視爲良民矣某縣僅一隅之地經高坐堂皇者派稅契差包徵稅契每年繳認猶以爲不足特命家丁帶書差數人恊同地保挨户清查飭令房主人將契呈騐勒令按契價每百元繳銀七元五角自本年春間起已徵收若干千元有某孀婦家無餘資僅賴房租度日先人遺産未經稅契今忽被書差人等坐索契尾官欵加以罰銀須將半年稅價租銀付这方能了事而半年食用之資已無望矣催科急而民命殘有心人能不爲之慨然 
[潯水秋絃]  
　　九江自閏月十七日關道誠觀察設壇求雨渥沛甘霖後迄今不雨又一月矣龍　麟塍已成龜坼安得碧翁翁喚醒痴龍重施霖雨以慰農民之望耶○小暑前炎熱異常至初伏氣候忽凉末伏依然酷熱以致受症者多善養生者宜如何珍攝也○有擺地摇骰寳之甲乙二人在招商局碼頭下首計騙鄉民某丙錢一串餘致丙情急投水經人援救旋被保甲局總巡吳儀生明府所知卽飭巡役將甲乙拿案各笞五百板枷號示衆又有提籃賣磁器之都昌人某某等恃衆横行在躉船與人滋閙亦經吳明府飭令各責四百板荷以巨枷○長江上游有板門一扇順流而下上臥一青年婦手足被釘旁有人頭一顆流至九華門外勢將近岸後流至廻風磯皆無人搭救由此順流直下不知所終○九江關道誠果泉觀察愛民如子念及氣候不齊民多疾疫乃捐廉在京購丸藥痧藥凡治一切疫癘應騐如神飭發育嬰堂施送一時求者盈門活人甚多幕友許君煥曾亦有贈藥之舉司謂有美畢彰矣○新簡江西督糧道劉獻夫觀察汝翊奉命履任乘坐招商局江永輪船於十四日申刻抵潯九江府尹西庚太守以次印委各員咸赴碼頭迎接旋進城拜會鎭道并答拜各員擬借祥臨宮輪拖帶巨舫於十六日晉省各官仍如禮恭送○十四日英領事雷夏伯君片送竊取怡和洋行躉船緑茶之小工曹光華一名經盛司馬庭訊之下喝笞一百板枷號示衆○前報載道憲札委何芙卿叅軍德藻馳赴南康府屬清查驛站兹悉所委者係蕭鐵梅少尹恩銘合誌之以正前失○小池口地方農民某甲與某乙因爭水灌田致釀人命赴縣報案王涵之明府於十九晚四更時帶同刑招仵作前往相騐次晨十點鐘回署所有書役工食均係由官給發不准擾累地方○十七日西城外中磯灣夏姓夫婦忽占脫輻之爻忿無所洩適其女歸寍女乃不告而歸杳無蹤影詢諸鄰人或曰爾女見爾老夫婦吵閙不已已投江流矣老夫婦信之遂雙雙躍入江中冀從女於泉下經下磯灣人余拜祿等救起以失女所在仍不回家旋經人將女尋回始完聚如初○招商局小工崔某於十八日三點鐘時在碼頭跌入江中無從施救其妻慟哭不已局員黄太守史司馬飭人撈屍僅鈎得鞋褲而臭皮囊已逐大江東去人咸謂此人命犯水厄豈其然耶○高陞客棧忽有大模大樣之婦人貿貿然來詭稱是原任麻城縣某令之官太太現經江西投親隨行有官親二人僕從二人婢妾三人有人窺見底藴謂此婦係倡寮中之積惡渠魁經保甲局方茂齋少尉查實驅逐出境不准逗留 
[冠蓋如雲]  
　　江南狼山鎭總兵曹軍門德慶因公來滬昨日亭午乘坐緑呢大轎輿前親兵十二名命駕進城赴文武各衙門拜會至縣署時黄大令飭丁擋駕○江蘇補用道宋甫生觀察春鰲鎭洋縣知縣王明府用龢嘉定縣知縣孫明府毓驥均來申謁見調任陜西巡撫奎樂峯大中丞昨日午間先後命駕進城拜會各當道至縣署時黄大令飭丁擋駕○江蘇臭轅發審委員前代理上海縣竇奠高明府鎭山因公來滬昨午命駕進城拜會黄大令晤商良久然後興辭○浙江温州府舒太守大章因公至滬昨日午前命駕進城赴各衙門拜謁駕至縣署黄大令延入花廳煮茗清談良久辭出 
[祀事孔明]  
　　黄幼農觀察於二十四日接受道篆已記前報兹奉觀察懸牌定於本月二十八日謁廟本縣黄大令飭辦差人等預備香帛并諭禮生於今晨齊集道轅伺候道憲黄觀察赴各廟拈香 
[烟土併捐]  
　　兩江督憲張香帥飭委前保甲總巡葉臨恭司馬來滬籌辦烟膏土捐一事已列前報兹悉葉司馬與土業各董籌議妥洽 
 
 

Page 4

 
 
以烟膏瑣細籌捐太繁故請歸土捐一項辦理定議洋藥每箱進口捐銀十二兩各董已奉飭舉辦矣 
[水手來滬]  
　　前日太古公司之武昌輪船由天津駛回上海行至烟臺口外見有蘇州輪船觸礁失事將船上水手人等共六十餘名載回本埠 
[流氓漏網]  
　　小東門外春江第一樓茶館時有流氓成羣結隊滋擾店主投捕房控訴捕頭用德律風通知大捕房飭探拘拿流氓已聞風逃避矣 
[幾肇巨災]  
　　前晚九點鐘後英租界六馬路姑蘇婦某氏家因作晚餐火勢過猛以致烟囱中火星直冒延及樓上臥房烈燄狂飛紅生一室左右鄰見而大喊奔往救援幸人手衆多不致釀成巨禍祗燬去蚊帳及被褥各一樓窓板微有焦灼痕然已受驚不淺矣 
[法廨停訊]  
　　昨禮拜六本係法公廨訊期因在花衣期内不理刑名鄭大令飭丁持片咨照捕房停訊一期所有各案概歸下禮拜二集訊 
[善願宏敷]  
　　本館恊振所昨承隱名氏交來票元五百兩七月初四日期近日北地飢民流離載道鳩形鵠面使見者爲之惻然更有携孩挈女向人乞憐以圖一飽者人生至此尚忍言哉大善士以大慈悲行大方便此眞瑣尾餘生所焚香頂祝者也乃盛美不居自托於烏有子虚之列度量襟期豈易於晚近求之又接還宿債人來函云今爲亡兒潤之謀資冥福寄上净光鷹洋三十元敬祈查收彚解順直災區以濟急賑卽乞擲發收條交原班信局帶下一面登入報章以便查閱而昭信實捧誦之餘具見大善士痌癏在抱推解施恩厚澤深仁實足使載道飢黎歡呼頌德天道福善左劵可操行見五桂三槐一門薈萃固不難操劵以俟之旣掣收條復綴數言以當心香一瓣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[約束]  
　　鎭江　事人云京口副都統吉晉軒統制因旗兵向五條街公發醬園滋閙訊明懲辦後於日前出有告示一通其文曰　明白曉諭事　得設官分職所以治兵治民凡兵民有爭論事理皆須告官聽官判其曲直决其是非雖豪强者亦不能擅用官法也乃又五月　十五日據鑲藍旗兼誓佐領呈報該旗步甲根深與五條街公發　園有互相爭吵情事當經本堂諭令將該兵傳回本旗重懲以爲滋閙者戒　該管領催　根深巳於二十四日晚間被該醬園綑縛領催碍難帶回等語聞之殊深詳異該醬園不告官司擅行綑縛按律自有專條本堂仍　該領催袒護旗兵所禀或有不實是以札飭丹徒縣會同理事同知秉公訊辦兹據理事同知面禀會縣訊據步甲根深供稱因買物口角致相　吵卽被伊綑縛並不敢行凶滋事復據醬園文生陳德齡供認口角爭吵將伊綑縛根深並未持刀行兇等供經該廳縣擬罰該文生洋蚨一百　以充直隷賑欵將根深　送回管求免深究等語本堂不爲已甚之苛求姑念該文生係一時之冒昧當經允如所擬辦理結案該步甲根深雖　無不法情事揆之情理究有不合業經傳到本轅當堂鞭責懲辦仍交該管佐領嚴加管束外特恐軍民人等未能週知妄謂本堂有所徧袒爲此明白曉諭俾一體週知嗣後如有不肖旗兵在外滋生事端及不法各情事立卽赴該管各衙門喊控勿稍存畏縮之心若挾嫌妄控或故激其　而控以滋閙查出亦必重究總期兵民相安胸中各無畛域本堂有厚望馬切切特示 
[英廨晚堂瑣案]  
　　山東人劉仁通與車夫王阿二王阿三索取會欵以致兩相爭閙經四百六十五號華捕拘解公堂屠别駕庭訊之　判令將王等交差看管至晚升堂覆訊劉訴稱前者阿三欠小的洋銀七圓六角小的屢次向索終不交還後由伊兄阿二作保今小的患病意　回家苦乏川資故於前日復甲前說阿三仍然延約是以忿爭兩王同供稱小的等所欠會錢已陸續付還現在實欠四圓五角一時無力商請　期别駕判令歸還劉洋銀五圓○陳錦山與秦福生在路滋閙經某號巡街捕拘解公堂别駕向之研訊陳供稱小的係海門廳人向在治下當　夫與秦同鄉同業日前秦突向小的索擾遂至口角紛爭被巡捕拘解到案秦供稱小的亦海門人現與陳同住虹口有衣箱一只暫寄陳處昨日向之索還陳一味逞蠻意　吞没致將同居某女所持之洋傘擊折今此事已自行理明矣乞恩免究别駕允之 
[英界公堂紀事]  
　　張章氏不知因何被其夫張近愷所逐中途彳亍倀倀何之三百八十號華捕向詢緣由據言素與丈夫和好近有人從中唆弄以致被逐出門捕遂拘送捕房轉送公廨屠興之别駕令暫交官媒看管○小孩俞岳情向在蔡根桃水作中習業前日因事出外迨事畢忘却歸途南北奔馳鼠思以泣四百五十號華捕問知其故解送公堂未幾其師汗流浹背蹤跡而來别駕知師弟情眞准其領去○捕頭令人舁送病臥路旁之趙咸春劉阿招韓廷生姚成榮四人至公堂值日差問知若輩皆無家屬在申據情入禀别駕著送請棲流公所善爲留養○野雞倡婦張月仙獨行至某處見一人衣服華美東張西望悮以爲悅已也向之拖曳其人大怒以致紛爭二百二十八號華捕見之將張娼拘入捕房捕頭飭令轉送公廨别駕飭交官媒收管候堂期訊判 
[虹口捕房瑣紀]  
　　一百八十九號華捕前日落差後至武昌路某老虎灶洗藻畢遺失搭連袋一只向店主詢問答以粤人鄧明來相　至此未知可曾携去捕卽於昨晨禀知捕頭聲言内有洋銀若干捕頭卽遣包探范進才往拘鄧不服欲與爲難因喚探夥帮同拿解捕房捕頭詰問原由鄧堅執不認命押候核辦○甯人某甲前日下午在吳淞路某洋貨店購買火油一轉瞬間意欲少算小洋二角被掌櫃者察出由此口角繼復用武後由三百九十七號華捕拘入捕房當向身畔搜出小洋二角姑念事起細微呵斥使去○河南人王福山向在某營當勇刻經裁散逐至滬江川資用罄前晚擁單被一條偃臥南　路某弄跨街樓下巡捕見之疑係竊賊因卽拿解捕房捕頭訊詰原委王以前情對捕頭謂雖非竊賊然散勇亦不可輕釋免致遺害須押候解請讞員安插○山東人李春山前日至四川路第四十六號門牌黄姓屋内竊取絲頭若干昨晨欲負往兩巿變買適爲竇倪二包探查　拘入捕房押候解送英公堂訊究○西人某甲前晚至百老匯路第一百零八號門牌某烟間内欲領略烟霞滋味店主見其酒氣薰人恐被擾累暗使人喚某號西捕拘入捕房覊押昨晨捕頭略問數語立飭西捕將甲送至英公館請領事訊核○粤人匡雨鶴譚阿泉二偷兒前晚未知由何處竊得法蘭羢短衫一件持至吳淞路某押店求質經包探倪順泉查獲拘入捕房押候查明失主解送英公廨訊辦 
[邗江官報]  
　　　六月十五日蔡鹺　廷本委富局○韓鹺尹志榮委武漳河卡○十六日杜鹺尹肯堂中富局○十七日康鹺尹奉琪委西壩卡沈鹺尹文郁委卾岸聽差○十八日新委泰壩鄭分轉德璇禀知赶任葉鹺尹康安委吕四漁汛分發大使藍鹺尹和光禀到○十九日張鹺尹文田辭回三江營卡○二十日鹺尹此哲由淮北來 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年六月十五日報録]  
　　宮門抄○尚書啓等奏遵旨審明　案㨿　　　摺○六月十五日刑部都察院大理寺正黄旗值日無引見○出使大臣裕　請訓○湖北副考官朱益藩到京請安○倉塲奏漕船五日回空○值年旗奏派專操之大臣派出善耆　壽○召見軍機　　庚　朱益藩○○臣啓秀臣徐郙跪奏爲遵旨提訊要案審問明確據實覆陳恭摺仰祈聖鑒事五月二十四日内閣奉　　諭刑部奏外傳人證到案自抺身死請派大員會訊一摺所有旗婦平宣氏自抹身死一案著派啓秀徐郙提集人證卷宗審訊明　　實具奏欽此臣等遵卽提集人證卷宗並查取承審司員職名正在訊辦間閏五月初四日又奉上諭給事中洪良品奏刑部司　　審平宣氏一案威逼人命請飭查辦一摺刑部司員覺羅崇亷著先行解任歸入前案交啓秀徐郙訊明辦理欽此臣等當卽逐日　　研訊已將各供取齊正擬覆奏閏五月二十八日又奉上諭御史熙麟奏平宣氏自抹身死一案傳聞刑部司員有受賄威逼情學　審各員未經訊及贓欵請飭澈底根究等語著啓秀徐郙歸入原案一併訊明據實具奏欽此臣等查此案先於五月二十三日經刑　行文都察院轉據西城正指揮金恩綸帶同吏仵前往相騐該指揮呈稱眼同屍親人等詳加檢騐委係帶掌責傷自抹身死取具　　並填明屍格呈送在案是平宣氏係自抹身死非由　斃確無疑義惟是否畏罪自盡總以該旗婦會否將慶富氏之童養媳白妞　　在家爲緊要關鍵因先　白妞前後往來蹤迹據白妞供稱四月十二日祥恩將伊送至德富氏家居住五月二十二日慶富氏將伊　回復同祥恩德富氏及德富氏之子曰福慶福氏之姪常桂將伊送往平宣氏家慶富氏卽到官㕔呌人將伊帶至官廳次日送往刑　等語又據　宣氏之姑許李氏供稱伊子許平安五月十八日到刑部後卽被收禁十九日伊媳平宣氏在部過堂司官飭令交出白　不容分說掌責四十限三日交人二十二日二更後突見慶富氏百福常桂等將白妞推入伊家門丙復將門圍住不容伊等走出　　氏隨到官　喊告將白妞帶去等語質之慶富氏供詞狡展堅不承認復傳百福常桂研訊卽均供認隨同祥恩慶富氏德富氏將　　送至平宣氏家其餘均不知情等語嚴訊祥恩慶富氏德富氏加以環質始據慶富氏供稱伊夫慶祥因不能養伊分居各度伊與祥　有姦已同居七年伊起意將童養　轉賣同祥恩將白妞送至伊姊德富氏家隱藏又將白妞向穿坎肩撕破一塊執赴提督衙門揑　在許平安家爭奪白妞時撕下以爲証據及刑部給限找人伊恐敗露隨設計將白妞栽到許平安家五月二十二日晚伊令德富氏　白妞送到伊家少間伊同祥恩德富氏百福常桂送至許姓家内隨卽赴廳喊告將白妞帶廳至伊前在提督衙門刑部所供各情均　揑造等語隨訊祥恩亦卽供認不諱德當氏供詞亦同慶當氏之夫慶祥供稱伊因與伊妻口角分居多年涉訟後始由本旗傳令到　各事概不知情等語加以究詰各人証均供並無别情此審訊慶富氏誣告平宣氏之情形也至平宣氏在司自抹身死一節傳到刑　江西司掌印郎中覺羅崇廉　問據稱五月十八日傳喚慶富氏許平安夫婦到案慶富氏供白妞實在許平安家撕有坎肩可憑許　安堅稱不知白妞去向因其供詞閃爍恐有隱情當卽回堂將許平安收禁令平宣氏赶緊找人十九日平宣氏到案供稱白妞不知　往何處似係推托之詞當　掌責二十三日慶富氏到案供稱昨晚在平宣氏家已帶回廳上官役將白妞指獲維時白妞尚未到案　之平宣氏稱係慶富氏姐姐同慶富氏送至伊家復向訊究該氏卽稱現有憑據用手由懷内掏摸乘官役不防用薙刀自抹咽喉身　職等當時並無言語刻薄逼囹認供各情詢之該司主稿候補主事曹步雲所述情形亦同傳訊該司官役張祥所供亦相符合此平　氏在堂自盡運實在情形也至刑都司員設叅受賄威逼一節臣等詳悉研訊據屍親慶王氏供平宣氏曾向伊言問官不容分說將　掌責疑祥恩慶富氏或有情託至有無其事伊實不知許李氏許平安亦供稱不知其事嚴訊祥恩慶富氏堅供並未行賄囑託傳到　司員等詢問均稱實無受人情託書吏皂役亦供未有所聞各加究詰矢口不移臣等查官吏受賄情節極重自應澈底根究惟兩造　證均未供及事無實據外問傳說或因該司員聽信慶富氏撕破坎肩作證之說但向平宣氏嚴訊迹涉偏徇遂疑有受賄威逼之事　宣氏伊母慶王氏所言或亦因此致疑今兩造及該書皂等僉供並無行賄證據臣等自未便因外間揣度之詞過事刑求現就諸人　供詳加叅考所稱並無受賄威逼似無諱飾此詳訊該司員尚無受賄威逼之情形也統核各供此案旗婦慶富氏係技勇兵慶祥之　先因伊夫不能養赡彼此口角隨分居各度乃該氏因與護軍祥恩通姦輙卽與之同居伊子常福亦隨伊過度及至光緒十七年憑　李氏爲媒將慶王氏之次女白妞許給伊子常福爲妻過門童養乃於本年四月間該氏起意將白妞轉賣商同祥恩於四月十二日　白妞送至伊姊姊德富氏家隱藏揑稱白妞走失致慶王氏不依赴官聽喊告至其家將坎肩撕破一塊僞爲在白妞之姊平宣氏家　見白妞彼此爭奪時由白妞身上撕下以爲證據尤屬狡詐後因案送刑部日久不能隱藏復起意將白妞送至平宣氏家希圖栽誣　幻譸張莫此爲甚乃承審司員未能悉心推鞫於五月十八日初次審訊時卽將許平安收禁十九日又將平宣氏掌責及至白妞業　尋獲復不能從容審理惟向平宣氏究詰以致該氏被誣情急目抹身死現　審訊明確衆供僉同委係慶富氏起意誣賴商同祥恩　白妞栽送平宣氏家平宣氏到堂後被誣情急自盡案無遁飾應卽議結查例載誣告人因而致死被誣之人委係平人及因拷禁身　者擬絞監候又律載凡共犯罪以造意爲首隨從者减一等又略賣子孫之婦者杖八十徒二年未賣者减一等被賣卑幼不坐給親　聚又强奪良家妻婦姦占爲妻妾署絞又縱容妻妾與人通姦本夫姦夫姦婦各杖丸十又二罪俱發各等者從一科斷又斷罪無正　引律比附加减定擬又不應得爲而爲之事理重者杖八十又例載凡旗人誣告訛詐者銷除本身旗檔照民人例辦理此案慶富氏　欲將童養媳轉賣商同姦夫祥恩送至伊姊家藏匿及慶王氏涉訟復起意誣賴平宣氏致平宣氏被誣情急到堂自抹身死實屬有　誣告致被誣之人自盡慶富氏除與祥恩通姦及略賣童養未婚子婦未賣各輕罪不議外合依誣告人因而致死例擬絞監候秋後　决祥恩聽從慶富氏將白妞裁誣平宣氏致死應以爲從論於慶富氏絞罪上减一等擬流其與慶富氏通姦同居七年本夫久已分民　 
迹近姦占惟本係和姦且由本夫縱容與强占者有間亦應於强占律上减一等擬流二罪相等從一科斷祥恩合　誣告人因而致　例爲從者减一等擬杖一百流三千里係旗人犯誣告照例銷除本身旗擋交刑部定地發配慶祥于伊妻誣告各節　不知情惟任　伊妻分居與人通姦不能管束卽屬縱容慶祥合依縱容妻妾犯姦律杖九十德富氏收留白妞在家訊非知情寄頓其隨同慶富氏　往平宣氏家訊係慶富氏主意亦未同謀誣告惟帮同送往定爲不合百福當桂於誣告各節訊不知情其隨同送往係聽從　長使　且到堂卽已供明並未扶同誣證惟旣經隨往亦有不合德富氏百福常桂應酌照不應重律杖八十德富氏所得杖罪係婦女例得　贖慶祥百福常桂所得杖罪係旗人例應照數鞭責現屆熱審期内應行减貴發落白妞與慶富氏恩義已絶照被責卑幼　坐給親　聚律給伊母領回另行擇配許李氏許平安慶王氏恒祿訊無拐帶藏匿情事應與訊不知情之常福俱卽省釋平宣氏屍棺案結飭　領埋至承審此案之刑部司員傳訊平宣氏係因慶富氏誣指併非拖累無干其掌責平宣氏亦因白妞尚未尋得供詞歧異之故僅用掌責不同非法責打惟於白妞傳獲之後不俟白妞到案辄向平宣氏一人責問且該氏旣有慶富氏及其姊送至伊家之語併不細心推鞫惟憑慶富氏一面之詞輒謂平宣氏理屈詞窮嚴加究詰以致平宣氏情急自抹身死雖無威逼情形其被叅受賄亦無証據究　辦事糊塗問供草率相應請旨將刑部郎中覺羅崇廉候補主事曹步雲照溺職例卽行革職刑部堂官於平宣氏自盡之日卽行　摺於次日具奏請　派會訊尚不致有心袒護司員惟子未經審訊明確之案僅憑司員面禀之詞以平宣氏拐帶確有證據等語率行入奏亦屬未能詳查應請旨將刑部堂官交部察議所有臣等遵旨訊明緣由除將全案供招鈔録咨送軍機處備查外理合缮摺據實覆陳是否允協伏乞聖鑒訓示施行再罪應擬絞之案例由三法司核議此案係奉特旨交審是以未經會核應俟奉有　旨後交刑部歸入本年朝審册内核辦合併聲明謹奏 
 
 

Page 13

 
 
[光緒二十一年六月十九日京報全録]  
　　宮門抄○諭旨四道録前○將軍裕奏揀員請補知縣摺○又奏請准建坊片○都察院裕等奏爲奏聞請旨摺○江督　奏節交入伏黄沁兩河平穩情形摺○陜督楊奏飭司道回任片○江臬翁奏報接印日期摺○大臣祥奏查明陳設各項　○六月十九日吏部翰林院廂紅旗值日無引見○色楞額謝署廂藍蒙副都統恩○繡貝子孫家鼐各續假十日○召見軍機　麟中　　懷塔布皇上明日用膳辦事後至南海皇太后前請安畢還宮○○奴才裕祿跪奏爲揀員請補要缺知縣以　　理恭摺仰祈聖鑒事竊查海城縣知縣黄毓森請升遼陽州知州經吏部　准於光緒二十一年五月十八日具奏奉旨　議欽　按五日行文奉天照限减半計算應以閏五月初八日作爲開缺之期歸於閏五月分截缺所遺海城縣知縣係繁疲難要缺例應由　揀員　　奴才於應升班中及通省實缺知縣内逐加遴選非歷俸未滿卽人地未宜實無合例堪以升調之員查泰定　桂知縣　　要缺應由現任人員内揀選升調如無實任堪調之員准以奉旨命往及並任實缺候補進士卽用人員酌量請補等語兹查有候　知縣吉利年五十四歲直隷遵化州人由文童於同治九年投効吉林練軍承辦馬隊文案十二年七月隨隊剿辦朝陽匪徒出力　　保奏是年十一月内奉上諭吉利著以從九品歸部選用欽此光緒元年隨軍回奉旋因疉次勦辦匪徒並在洞洋河擒獲首逆多　案内擇尤保奏七月二十一日奉上諭吉利著以府經歷縣丞不論雙單月儘先選用欽此是年八月復於勦辦大東溝金匪出力　内擇尤保奏十一月二十二日奉上諭吉利著以知縣不論雙單月儘先選用並賞藍翎欽此二年六月派赴哈力套改勦辦股匪　獲首逆案内擇尤保奏十月二十七日奉上諭吉利著賞加同知銜欽此三年七月奏請留奉差委經部覆准是年十月因勦捕　　州邊匪肅清案内彚保請奬十二月内奉上諭吉利著賞換花翎欽此是月復奏請留奉補用經部覆准五年閏三月給咨赴部遵　補交分發並捐免保舉銀兩七月初十日經欽派大臣騐放奏請照例發往奉天酌量補用奉旨依議欽此是月二十一日在部　照十月初一日到省嗣因試用一年期滿甄别請以繁缺補用九年七月委署廣寍縣知縣十年三朋卸事十一年五月署理奉化縣　縣十三年四月交卸是年閏四月委署康平縣知縣嗣因疉次拿獲首要盜犯出力案内奏保俟補知縣後以同知遇缺卽補經部議　八月二十三日具奏奉旨依議欽此十四年十月卸署康平縣事十六年十一月在省丁父憂給咨回籍守制十九年二月服闋起　九月初六日領照回省二十年十二月委署海城縣知縣該員才具老練任事勤明以之請補海城縣知縣洵堪勝任與例亦符合無　懇天恩俯准以候補知縣吉利補授海城縣知縣以資治理如蒙俞允該員係候補知縣請補要缺知縣銜缺相當毋庸送部引見所有揀員請補要缺知縣緣由理合恭摺具奏伏乞皇上聖鑒勅部議覆施行再奉天府府尹係奴才兼理毋庸會銜合併陳　謹奏奉硃批吏部議奏欽此○○裕祿片再開原縣文廟自乾隆年間修建後迄今百有餘年風雨淋漓各宇株柱梁椽　半𡮦朽墻垣亦多傾圯經署開原縣知縣咸斌邀集紳董會議修建並議添蓋龍剛書院據該縣例貢生劉承宗遵其伯父從九品劉　賢之命捐助修建文廟書院銀一千兩聲明係士子應輸欵項不敢仰邀奬叙等情由署開原縣知縣咸斌具詳　來查貢生劉承　遵其伯父劉繼賢之命捐銀一千兩爲修建文廟曁添蓋書院經費洵屬好義急公核與建坊定例相符合無仰懇天恩俯准開　縣例貢生劉承宗爲其伯父職員劉繼賢在於原籍自行建坊給予樂善好施字樣以示旌奬出自鴻慈謹會同奉天府府丞兼　政臣李培元附片具奏伏乞聖鑒訓示謹奏奉硃批著照所請禮部知道欽此○○都察院左都御史臣裕德等跪奏　奏聞請旨事據河南民人張復興以挾仇故殺賄不償命等詞赴臣衙門呈訴臣等公同訊問據張復興供稱年二十九歲係衛　府滑縣人緣身祖父張純陽充當甲長有牌户李金聚結連匪類身祖父恐其滋禍時常飭禁以致與李金聚成仇值身過伊門時伊　人持刀將身札傷十餘處去年四月初旬有開州井店集染房被搶捕役辦案路遇身父張玉嶺李金聚　知心虚恐賊就獲難逃窩匪之罪五月初旬伊率黨持刀羣殺身父幸衆救得免八月十三日二更時伊又率黨蜂　身家搶去衣物並將身父張玉　赤身抬至村東挖壞二目兩胳膊兩腿均被打傷並打落門牙三齒身將父抬回身父向身言是李金聚率衆故殺　時身父因傷殞命報縣驗明　單附卷隨將李金聚拿獲不料李金聚與快總李泮林刑書王玉振弄弊賄通縣主堂訊不加嚴鞫任其猾供卽有招語落筆不録竟詳兇犯逃脫身控府批縣被王玉振李泮林弊　府呈亦不提李金聚嚴審身復控府書吏受賄抗不與身傳　呈詞逼身　縣今年三月初三日控告臬司亦未批提隨控撫院批司轉飭提訊嗣後委員曲大老爺赴縣會審受李金聚紋銀二百兩不令身與李金聚對質　身上控未回僅將身伯張玉山傳案並未嚴追李金聚如何行兇情狀含混攆下不知如何詳禀爲此來叩究辦等語餘與　呈略同臣等查該民人張復興控稱李金聚率衆搶伊衣物並將伊父挖目打傷數處越殞命控經縣驗未辦正兇上控未提復有委員受賄情弊案關人命賄縱虚實均應根究謹抄録原呈恭呈御覽伏乞聖鑒訓示再據該民人結稱在本府臬司巡撫衙門各控告一次蒙委提訊合併聲明謹奏○○頭品頂戴河東河道總督臣許振褘跪奏爲節交入伏黄沁兩河水平工穩提岸掃段均臻妥固恭摺上陳仰祈聖鑒事竊天時水勢歲有不同而思患豫防工當早審自臣治河以來識淺才庸僅能補弊救偏株守最下之策嘗與兩道七廳逐處籌防終年布置於無事作有事想於無工懼有工生故仰懔聖謨慄慄從事未敢稍懈而初非臨汛而　工遇險而設法也伏查今年沁黄水勢與上下游雨澤比往年實是不同沁河向待五月而生漲而今則四月初間猝然長水幾至近處此非防險有備不能濟也黄河向以待中伏而生漲而今則萬錦灘四月初六所報河流已陡長二尺閏五月初八妆十所報河流已陡長共五尺然則上游山陜之有大雨可知已今浹旬四郊陰雨山澗暴注轉瞬天山積雪融化而下伏汛期内水勢當甚往年臣督飭工員於兩岸日夜梭巡而下溜皆一律順軌直趨中洪凡近隄近掃冬春舊有之工又於水長時竟移之而遠去以後修守似易爲力此則聖　感孚神明効順而初非臣與道廳所敢希冀及此也而切惟治河之稍有憑藉者莫如庫欵早發則工可先興石料多儲則險亦有備　來仰託鴻庥無論自伏及秋或可少紓宸厪而臣與文武工員具有天良亦斷不敢上貪天功稍疏防守必應小心敬　如終加勤以期仰副聖主慎重河防之至意所有節交入伏黄沁兩河水平工穩緣由謹恭摺上陳伏乞皇上聖鑒謹奏奉硃批知道了欽此○○楊昌濬片再新授甘肅布政使曾　現已到省應卽飭赴新任署藩司甘凉道聯魁應卽飭回本任各專責成除分别檄飭遵照外理合附片陳明伏乞聖鑒謹奏奉硃批知道了欽此○○二品頂戴江西按察使臣翁曾桂跪奏爲恭報微臣到任接印日期叩謝天恩仰祈聖鑒事竊臣欽奉恩命補授江西按察使遵旨人都仰蒙召見二次訓誨周詳無微不跪聆之下欽感莫名陛辭後束裝起程由天津航海南下閏五月初八日行抵江西省城奉撫臣德馨飭知赴任於十三日准署按　使候補道繆德棻將印信文卷移送前來臣當卽恭設香案望闕叩頭祗領任事伏念臣世受國恩涓埃未報初陳臬事明允　期舉凡察吏安民詰奸除暴以及編查保甲清厘庶獄在在均關緊要責成所繫深懼弗勝惟有勉竭愚忱遇事禀商督撫臣加意講求實心經理不敢操切圖功亦不敢因循怠忽以冀稍答高厚鴻慈於萬一所有微臣到任　印日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○奴才宗室祥霖跪奏爲敬謹查明陳設曁庫存金銀器皿等項恭摺奏聞仰祈聖鑒事竊奴才自至任後率同司員等恭詣陵寢謹將各項陳設等件按照印册逐一查點均屬相符曁金銀器皿庫所存祭祀供用金銀器皿按件點驗並無虧短各圈餧養牛羊亦皆肥壯足額奴才嚴飭該管司員必須認眞稽查盡心餧養勿容稍有瘠瘦其廣恩庫並另欵津貼二項收存銀兩曁易州工部庫存現用物件奴才分日率同司員按欵盤查均與册造數目相符當經取具該營各官切結存案所有奴才查驗一切事宜理合恭摺奏聞伏乞皇上聖鑒謹奏奉硃批知道了欽此 
 
 

Page 14

 
 
[光緒二十一年六月二十日京報全録]  
　　宮門抄○諭旨一道録前○浙撫廖奏請奬救護遭風難船之管駕各員摺○又奏請免騎射片○川督劉奏請豁免穆坪土司匹草糧片○又奏會辦番案請銷員役動支薪糧銀數片○又奏解鐵路經費片○又奏後藏呈貢自川起程日期片○粤馬督譚奏揀補守備片○護陜撫張奏請准副將暫緩引見片○六月二十日户部通政司詹事府正藍旗值日無引克○王懿榮由山東回京請安並謝祭酒恩○錢應溥請假五日○毓秀續假十日○德蔭續假二十日○值年旗奏改派值年派出瀅貝勒○又奏派管理新舊營房派出裕德果勒敏○召見軍機熙敬王懿榮○○頭品頂戴浙江巡撫臣廖壽豐跪奏爲輪船管駕迭次救護遭風人船名數請旨准照定章給奬恭摺仰祈聖鑒事竊照案准總理各國事務衙門咨自後文武汛官及外海水師管駕人等遇有中外船隻遭風觸礁瞬將沈没者果能奮力冒險救出至三十名以上准其比照異常勞績奏奬但每船每次不得過兩三員等因奏奉諭旨依議欽此咨行到浙卽經分飭遵照在案兹據寍紹台道吳引孫具詳管帶超武輪船儘先補用守備胡觀能於光緒十六年十一月二十六日在躧塲洋面遇有遭風金惠康商船一支計救得難民徐内盛等二十三名又于十七年十一月十四日在蝦歧洋面救護金　豐商船一支計難民張順寳等十九名先後兩次共計四十二名當由鄞縣鎭海縣分别騐詢撫卹資遣回籍該兩船遭風損壞瞬將沈没經該守備督同在船人等于驚濤駭浪之中奮不顧身冒險援救悉獲生全當經前護撫臣劉樹堂飭據藩臬兩司會核議詳請奏到臣伏查保奬獲匪出力員弁前經部定新章應先咨明立案該守備胡觀能等在洋救護難民雖非獲匪可比惟同一保奬自應援照辦理復經咨准吏部核覆前來合無仰懇天恩俯將超武輪船管駕花翎遊擊銜儘先補用守備胡觀能免補守備以都司留於閩浙儘先補用雙月縣丞任鑒瑩免選縣丞以知縣不論雙單月歸部遇缺前先選用以昭激勸除將詳細履歷咨部查核外理合會同署南洋大臣兩江總督臣張之洞閩浙總督臣邊寳泉合詞恭摺具奏伏乞皇上聖鑒訓示謹奏奉硃批該部議奏欽此○○廖壽豐片再據副將銜署臣標中軍叅將儘先補用遊擊趙昌榮禀稱現年五十五歲浙江恫廬縣人前于同治元年七月在軍營隨同大隊進攻龍游縣城與賊接使左骽受槍子傷一處二年正月克復龍游縣城隨同追剿衝鋒接左　虎口受矛傷一處均經報蒙騐列頭等奉給養傷銀兩在案惟受傷過重每逢陰雨時作酸痛禀請奏免騎射改習槍砲等情當經飭委杭州府知府陳璚騐看得該員受傷二處筋骨俱損委難挽弓騎射具結詳覆前來臣復查無異合無仰懇天恩俯准副將銜現署臣標中軍叅將儘先補用遊擊趙昌榮照軍營打仗受傷成廢例遇有軍政大閱之年或送部引見免予騎射照章改練槍砲除咨部註册外謹附片陳請伏乞聖鑒訓示謹奏奉硃批著照所請兵部知道欽此○○劉秉璋片再據布政使王毓藻詳稱雅州府屬穆坪土司每年應納貢馬三匹每匹折銀八兩共銀二十四兩草糧折徵銀三十兩六錢六分七厘歷係年肖年欵從無拖欠嗣因大小土婦嫡庶搆釁釀成　案匪徒王萬春旋又煽惑倡亂人民逃散户口凋殘田地半屬荒撫以致每年應納貢賦無力完繳於光緒十年據該土司堅叅羅可僧格禀請豁免經前督臣丁寳　奏准豁免十年在案兹據該土司堅叅羅阿僧格禀稱所管　地自匪徒王萬春滋事之後人民逃散至今田地荒蕪卽有招夷開墾之處頻年佃租十减八九所有歲納馬匹草糧仍屬無力完繳等情禀由藩司援宗詳請奏免前來臣覆查該土司所轄地面人民逃亡開墾未复佃租十减八九夷民困苦委係實在情形合無仰懇天恩俯准將穆坪土司每年應完馬匹草糧自光緒二十年起至二十九年止　　酌免十年俟限滿仍飭照舊完納以示體卹而紓民困出自鴻慈除咨部外謹附片具陳伏乞聖鑒訓示謹奏奉硃批著照所請該部知道欽此○○劉秉璋片再查甘省拉布浪寺番僧搶殺焚佔川番十二部落等寨一案經臣檄飭署松潘廳同知武文源漳臘營叅將楊茂林前往川甘適中之地會同甘員清還佔境妥商辦結旋據該廳武文源叅將楊茂林禀稱此次出關辦理番案選派熟習夷務官弁十餘員招募馬步隊勇調派漢番馬步兵丁於光緒二十年六月十二日率領員弁兵勇帶印出關會同甘員查辦積半年之久始將各案辦結取結完案另行禀報等情復准户部咨稱陜甘督臣楊昌濬奏派委員會辦川甘番案隨帶馬隊丁役所需薪糧等項奏准在於甘省厘金項下動支仍令將該委員等所帶馬隊丁役各若干名每員名應支薪糧津貼口食脚價各若干先行分晰細　報部立案事竣造册送部核銷鈔録原片咨行到臣當卽轉行遵辦在案兹據布政使十毓藻按察使文光鹽茶道張元普成緜道長春會詳轉據該廳武文源等造具隨帶員弁通譯馬步隊勇並漳臘營漢番官兵銜姓員名支過鹽糧馬乾馱連脚價等項銀兩及起止日期清册請銷該司等核與甘省事同一律隨卽酌量核减按照東勇章程並軍需則例分别支給以示限制而符原案並請在於防剿經費項下動支彚入光緒二十年四川善後案内請銷等情詳請奏咨立案前來臣覆查無異除分咨查照外理合附片具陳伏乞聖鑒謹奏奉硃批該部知道欽此○○劉秉璋片再查川省每年奉撥鐵路經費銀五萬兩歷年均係解津所有十六七八九二十等年應解銀兩均經按年解清奏咨在案嗣准部咨應解鐵路經費改解部庫等因當卽轉行兹據布政使王毓藻鹽茶道張元普滇黔官運鹽務局題奏道王季寅截取道殷李堯會詳川省司道各庫早已搜括一空頻年以來因奉撥甘餉及京防等餉並恊滇月餉爲數甚鉅庫藏入不敷出實屬無欵可籌第念鐵路經費銀兩改充軍餉不得不極力籌解以濟急需現湊得貨厘錢三萬兩按照體鑄庫法逐平兌足定期於光緒二十一年五月十八日發交西商日昇昌等號承領限於本年六月十八日歷解户部交收所需匯費銀兩仍請在於貨釐項下開支餘銀二萬兩容俟依限籌解等情詳請奏咨前來臣覆查無異除分咨查照外理合附片具陳伏乞聖鑒謹奏奉硃批户部知道欽此○○劉秉璋片再後藏班禪額蘭德尼專差堪布羅布藏榮墊等由四川大道赴京呈進貢物前經駐藏大臣具奏並咨會到臣當經分飭沿途文武照例應付在案兹查該堪布羅布藏榮墊帶領僧俗徒衆於光緒二十一年二月十四日行抵成都查騐貢物行李共五百八十號共重三萬零七百六十斤核與藏中原咨相符當諭令貢　箱隻包紥完固照章填給印單封條飭委千總張玉龍於四月十六十九等日自成都起程北上一面分飭沿途各州縣一體應付派員護送陜西甯羌州交替由陜西撫臣另委員弁接護前進所有後藏堪布羅布藏榮墊等自川起程日期理合會同成都將軍臣恭壽合詞附片具奏伏乞聖鑒謹奏奉硃批知道了欽此○○譚鍾麟片再准兵部咨廣東大鵬協右營守備黄祖蓮陣亡遺缺係外海水師題補第七輪第六缺應用揀發人員於隔府别營人員内揀員請補等因兹會同廣東水師提臣鄭紹忠於揀發班内遴選其名次在前之陳存澤人地不宜未便請補查有　州水師營千總龐景榮年六十歲高州府吳川人由勇目遞補擔州水師營千總於剿辦羅定等處股匪案内奏准以守備升用又於拿獲洋盜黄汶南等出力案内保俟補守備後以都司補用臣到任未及三月例不加考該員並無在外省軍營叅革朦保情弊合無仰懇天恩俯准以龐景榮補授大鵬恊右營守備俟部覆到日再行綸咨送部引見以符定制謹會同廣東水師提督臣鄭紹忠附片具陳伏乞聖鑒勅部核覆施行謹奏奉硃批兵部議奏欽此○○張汝梅片再臣標中軍叅將田玉廣前經督臣楊昌濬奏請升補陜西西安城守協副將業經奉旨允准調取赴部引見當因該員尚有任内經手未完事件未克隨時赴引兹准兵部咨催前來臣查現在甘省回匪滋事由陜派兵會剿該員管帶練軍兼辦臣營務虚事件責任繁重未便遽易生手致虞貽誤惟有仰懇天恩准將該叅將田玉廣暫緩赴部俾資臂助一俟甘省軍務清肅卽當飭令請咨交卸起程斷不敢藉詞延緩所有升補陜西西安城守協副將田玉廣請暫緩引見　由謹會同陜甘督臣楊昌濬陜西　臣雷正綰合詞具陳伏乞聖鑒訓示謹奏奉硃批着照所請兵部知道欽此 
 
