# 1904 - 301 - 4911330

 

Page 1

 
 
[四書五經義大全] [  圖書集成局啓]  
　　坊問四書五經義汻牛充棟日互相劃襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本屆鄉會試各題無一脱漏税塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[廣商學以開商智說上]  
　　海陸交通環球互市國力强弱咸於商力之進退覘之故英握商權首執牛耳法德踵起競爽歐洲日本變法以來凡有裨於商務者歳加精進今則蕞爾島國方駕羣雄美洲以工商立國曩守華盛頓内治主義不務競爭近亦易其宗旨目巴拿馬及尼加拉瓜運河旣通其勢直控歐美亞三洲之衝而扼東西兩洋之樞紐經營之大與俄開西伯利亞鐵路殊途而同歸其他若義若奥若比若葡以及瑞士瑞典等國於通商之地亦無不爭攬利權惟力是視然則今天下所謂商戰之天下者蓋時迫之勢驅之欲不爭以全力不可得也雖然各國之爭也以商戰實則以學戰學而後能智智而後能謀智周謀遠故各國之商均能運其識力發其思慮精其策畫以兼并異國之商業殖其産而豐其財其極也至於强國家拓土地廣權勢亦有借手商人爲之者而其始則由國家之教商無異於教士商之與士皆同出於學此人才所以多商業所以盛也吾國之商曩與士判而爲二其幼而學者第口耳傳習之書籍博奥精深鮮知其義一行服賈文字便廢故商塲書算學塾課程且不備及况切於商者與地之學生物之學製造之學豫算决算之學與夫察世情明時變保全本業抵制外人彼商人亦何自而知何自而能哉烏乎吾國之商其聰明不必果遜於各國也其才力不必果下於各國也聰明以學而愈出才力以學而愈增學不至智不睿謀不精而以處天擇物競之時代而以揆優勝劣敗之事理則吾國之商較之各國孰得孰失不已顯然可决耶或曰吾國商人非不智者也非無謀者也列廛居市操奇計贏苟非智謀何以獲利抑知凡若此者是小智非大智是小謀非大謀也智謀大者必知國之所爲重賴乎商商之所爲重恃乎國計其關繫而以廣其業者富其國且以强其國者保其商如東西洋各國商人所謂智謀大率在此吾國商人其天質素優閱歴又廣能急公能合羣能知商與國家之關繫者居今之世原亦不乏其下者則奸巧吝刻務獲私利非惟無益於國而又有害焉者蓋甚夥也何者禮義廉恥國之四維今商人逞其財力驕奢淫縱冐上亡等之事靡所不爲禮於何有同業相猜同羣相忌利之所在則竭其狡黠狙詐之力傾其類以濟其私義於何有就母權子營業之常乃母財未充亦必大肆鋪張以飾門面幸而懋遷有贏爲衆所信則廣羅浮存之欵罔恤後艱不幸而周轉不靈則必先匿餘財以肥私槖謬託虧折欺誑外觀人喪其財彼享其實廉於何有關市之征萬國同有顧朝廷或以不得己之故稍稍加益則怨咨謗訕百口交騰其尤異者乃至求庇外人借彼旗章抵抗己國奴事他族自弱本根恥於何有夫風俗之壞根於人心人心之喪先由商市以今日風頽俗敝見侮列强雖不盡由商人以致之然而滅裂四維爲害風俗彼不學之商人烏得辭其咎乎不特此也自風俗之壞人皆輕名而重利商市者利之藪人心之所歸也人心所歸其勢遂趨重於商曩所謂轉移風俗權操於士者今且爲商所攘况士氣不振雖有一二明智顧名思義能矯流俗克守爲士之天職其碌碌者或以托業寒素依附商人以救其乏商不學則不知助成其業留待世用以爲求我者皆我所得而陵玩也商情愈驕士習愈陋此則不學不智以商害士之大較也士之下則有農農之所職貴使海内無曠土顧吾國中之地耕而田者十猶未得其四五餘則荆榛之所充塞鹿豕之所遊遨彌望蕪蕪皆曠土也豈無農人足以墾闢然田非官授必由自買貧窶之子求地不得而富商巨賈挾其財力爲子孫計恒擇良沃而購之購之而不自種或招佃户而又憚於斥母聽其自爲顧佃户嗇於財一切經營不能盡善故收穫少而輸租不厚商人忿佃之狡以爲田之無益不復葺治積久遂荒夫彼之所業者商也商利旣贏何爭田利然商人多挾一無用之田卽農人少得一可耕之土彼此交失且礙正供此亦不學不智以商害農之大較也農之外則有工工之所製造商之所轉運也令商人具大智識必且厚斥其貲財奬進其技藝使工業日巧所成之貨利日用而便銷塲今商人但知販賤而賣貴貨物陋劣賣貴不得惟販賤矣販賤必抑價價值愈低工傭愈薄工傭薄而技能之工不可得其爲工者皆下下也工下則商亦隨之而皆下名爲損人實則損己此又不學不智以商害工之大較也嗟乎士也農也工也風俗之維持國家之關繫也凡受害於不學之商人者其弊如此則是今日之事廣興商學又可緩乎哉 
[本館接奉電音]  
　　昨晚七下鐘時京師友人飛電傳來上諭一道敬謹譯登○九月二十二日内閣抄奉上諭此次考試閑散宗室中馬步箭五枝之夀彭等二十五員均著賞給三等侍衛中步箭四枝並中馬箭一枝之善懋等十員均著賞給四等侍衛其餘中步箭四枝均著賞給大縀一疋銀十兩中步箭三枝者均著賞銀五兩欽此 
[江督薨逝專電]  
　　昨晚九點鐘本館得駐寗訪事友發來專電云本月二十二日己刻兩江總督李勉林制軍薨於位柱石重臣又弱一個東南氓庶不禁悲悼同深矣 
[俄國波羅的海東行軍艦表]  
　　德京柏林來電云此次俄羅斯國波羅的海艦隊之道經丹墨國海峽以入北海者計有戰艦七艘曰恩倍洛而矮列幾生達第三曰薄洛果啞列而曰蒲林司司薄洛夫曰啞司臘皮耶曰納何矮林曰希沙伊倍利基又巡洋艦十二艘曰獨米脱利騰司誇伊曰矮獨米臘而曰奴比木夫曰啞列岳曰矮烏洛拉曰司伊脱臘拿曰席磨氣尤科曰伊磨羅脱曰矮路馬時曰烏臘耳曰吞曰帖列科曰科朋 
[俄備撤兵]  
　　日本東京某日報登中國營口來電云俄兵之在奉天者準備撤退先賃定馬車一千輛繼又以不敷載運請增瑞堂軍帥借撥五千輛軍帥允以二千輛畀之西歴十月二十號已分載一切軍裝向北方進發矣 
 
 

Page 2

 
 
[俄人退師]  
　　日本大阪某日報登奉天溝帮子來電云俄人反襲日營被日軍所挫之後其分占遼西長山子大民屯喀拉巴諸處者悉皆退回日前駐守之地亦有抵新民府始安營者目下一面方采購軍需一面更偵探馬賊舉動 
[俄人購船]  
　　日本大阪某日報登德京柏林來電云傳聞簡駐俄京之美國使臣得有美京華盛頓官電大略言近日俄人向阿美利加洲南部捱眞丁民主國訂購巡洋軍艦六艘刻下已有成議矣 
[俄督將回]  
　　華歴九月十九日英京倫敦來電云邇日俄京聖彼得羅堡官民互相推度咸謂俄廷所簡遼東總督矮列幾息夫之意不久將握節返俄矣 
[俄聚北青]  
　　高麗漢京來電云客有賈於元山者得某處電信悉俄兵之分駐韓國北方者刻忽麕聚北青一地而以馬兵三十騎出没於北青以北洪原以南之大門嶺地方又北青以北之城津地方駐有馬兵五十騎其他散布各地者已寥落若晨星矣 
[俄員更迭]  
　　日本大阪某日報登俄京聖彼得羅堡來電云俄國紅十字會總裁水師提督科列馬之殁也海軍人員頗多更迭目下俄廷以總兵矮倍洛臘郎擢升水師提督兼總營務處而令副將芝烏拔沙夫升任海軍大臣總理全國海軍事務旣復將總兵洛席斯脱烏行司基召返聖彼得羅堡授爲太平洋艦隊總營務處而以黑海艦隊總營務處畀誇科寗任之水師提督皮利列夫則補授黑海艦隊總統烏愛息臘岳則補授波羅的海艦隊管帶官 
[俄煤匀計]  
　　華歴九月二十日德京栢林來電云頃見日日電報新聞謂推算上數月歐煤之載運出口供俄軍所需者匀計每月必至十萬墩 
[日籌國用]  
　　日本大阪某日報云我日明年國家公作已於東歴十月二十四五兩日經諸大臣在首相官邸議定計尋常出欵曁臨時軍費一年之内共需籌集日銀十億萬圓大藏省擬請酌减六千萬圓内閣總理大臣謂必不得己祇可减去二千萬圓俾水陸諸軍不致左支右絀至於行軍意外之費應照從前所議第一增抽戰時貨税第二撙節國用及緩付應還之公債此外尚須議增税金修補税則以益之倘再不敷則只得另籌國債矣 
[日藩赴美]  
　　日本東京某日報云日廷近遣海軍大將伏見宫貞愛親王赴美利堅東歴十月二十四日午後一下鐘時挈同辦理公使佐藤氏以下各員由新橋乘火車啓行旣抵横濵卽登孟氣由利矮輪船出口定於十一月二三日至火奴魯魯接見本國僑民然後鼓浪西行在金山登陸迤邐達華盛頓覲見大百里璽天德路斯陪路脱蓋欲縱觀海軍製械廠及冶鐵塲也 
[無辜省釋]  
　　華歴九月十八日東京來電云前者日人所拘富平輪船今由佐世堡捕物審判所訊明命將船上英人三名華人三十八釋去矣 
[志切平和]  
　　美京華盛頓來電云我美大百里璽天德路斯陪路脱意欲邀集友邦執政大臣特開第二次平和會先期電達德之栢林英之倫敦以覘各邦意向旣而德外部明示其意曰是會也義主酌减各邦軍備尊崇國之名譽及主權我德蓋志在實力奉行并望擴張其事者也英外部則謂我與美國頗有同心其意欲望美國早日舉行特未公然牒告耳迨徵之英德輿論則列國使臣之駐德者僉謂刻當俄日搆兵之際一旦開此議會深恐俄人出而與各中立國抗違不如俟戰事旣終然後開議將戰時應禁之物明訂章程并决定中立國船舶藥彈如何可售與戰國之人兩國交爭中立國如何可出而輔助英國官塲及外交家之意則以爲刻當俄日兩國在東亞弄兵之頃極望將我等行動定一限制且用法以避嫌疑總之目今尚非開會之時竊意美廷應俟俄日皆休兵息民始議平和之法也 
[藏事述新]  
　　日本大阪某日報登中國京師來電云西歴十月二十二號駐藏大臣有星使電達外務部歴陳英國稱兵入藏迄互訂盟約一切情形並參劾達賴喇嘛種種不法之事請下詔褫其職以示薄懲電中又稱耶吞關註和文作　卜冫曰耶吞者譯其音也税務司琴薄而與藏中番人不甚和洽望轉告總税務司赫鷺賓榷使另易一人代庖至全藏各要害之區切須設電以通　息等語大約外務部領袖卽須據情入告九重矣至於日前皇上簡任唐少川京卿紹儀馳赴衛藏作爲辦事大臣所挈隨員頗難其選大約遲至西歴十一月内方克陛辭啓行云 
[厚待難民]  
　　德京柏林來電云有日本民人之寄居俄國者男婦老穉約共七百人近由德之蒲列奴路哈朋埠附北德意志洛伊獨公司呆臘輪船東還德人欵之殷懃倍至瀕行德國愛國婦人會推德后爲領袖各出器物致送以表愛忱旋由駐蒲列能之代理日本領事諾烏愛息羅代陳謝悃柏林日使署候補外交官菊池氏親赴蒲列能港送行高呼萬歳者三以志祝禱之意 
[德求開埠]  
　　日本東京某日報登中國京師來電云邇聞德人之賈於山東者請華政府在萊州之南擇地開一商埠刻下政府方在委員查勘蓋尚不敢貿然允從也 
[安徽懷寗縣鄭大令禀覆辦結永榮小輪船齟齬情形稿]  
　　安慶訪事人云德商瑞記洋行永榮小輪船執事人與附船客王榮善齟齬控由懷寗縣鄭大令訊斷旋將辦理情形禀覆洋務局其文曰案奉撫憲札飭以准德國駐紥江寗領事蓋函稱接蕪湖瑞記洋行經理人函禀該行小火輪永榮由蕪行至安慶有一搭客形同武員帶同二子在半途中向收飯錢不給反出詈言將桌椅打翻毁壞物件船到安慶該客忽言該船竊去銀三千兩登岸邀集百餘人將船上物件及機器打壞並將帳房鐵櫃打開搶去洋蚨五百元函請札飭地方官查明押令修賠等因到院飭卽核明妥速辦理等因到縣奉此卷查此案先於光緒三十年六月二十七日准武備學堂提調譚移送鳳臺縣監生王榮善具控永榮小輪船帳房劉斗南等逞兇綑毆串謀陷害等情禀詞一扣請卽驗訊查辦等由到縣准經查訊該監生王榮善據稱伊與長子化崇次子化賛携帶洋銀於六月二十六日由蕪搭坐永榮小輪來省將至大通船中開賣午飯長子化崇買籌赴艙食飯伊與次子均未買食迨至飯後船夥忽向次子收取飯籌次子因未食飯聲辯拉赴大艙對質該船夥不由分說將次子毆打綑繫柱上長子聞知往辯亦被毆捆伊聞聲倉猝往救忽思船面尚有銀件赶回照顧被帳房劉斗南攔不准走經搭客勸開始往船面查看箱已割破被竊去寳銀一百五十餘兩本洋二十九元哭告帳房置之不理求究追等語查王化崇王化賛均各受有微傷卽經分别註單飭醫並將呈到割破藤箱騐明發還當將騐訊情形通禀各憲查考一面傳劉斗南未到嗣奉憲局札飭提集訊辦等因遵勒據該差將該船帳房王有餘帶案提同王榮善質抵供情各執研訊王有餘據稱永榮小輪船係德商波 
 
 

Page 3

 
 
羅在上海向華商購買用萬昌公司招牌報關行駛是日船夥因收飯籌與搭客王榮善爭吵恐打壞機器將王化贊捆繫柱上並未毆打亦未損壞機器船到安慶亦未有人毆打劉斗南均往蕪湖等語旋經取具王有餘切結備案飭令呈騐船單未到在案奉林　因遵經卑職新　　　　加勘訊船内機器以及什物鐵櫃均無損壞打毁曁搶去洋蚨等事當將蓋領事函叙各節與卑職先後騐訊詣勘互異情形騐具圖說據實通禀奉撫憲批飭查傳該船夥人等到案訊斷詳報等因奉經飭差查傳未到復奉憲局批飭以此案現經洋員魏司到局當一再辯論彼始無辭而去自應傳齊兩造訊結以免訟累除飭避員會同該縣訊結外仰卽將會訊完結情形通報察核等因奉此遵經卑職馳赴憲局會同委員張令　濬梁令鼎勳傳集原告王榮善被告劉斗南等質訊並將先後詣勘各節向該被告逐加指詰劉斗南俯首無辭卑職伏查此案王榮善之子王化崇等原受微傷均已平復其在船失竊洋銀並未交該帳房收存自不能責令該船賠償應由卑職另行查緝所有該輪船内機器以及什物均未損壞洋蚨又未被搶亦不能責令王榮善修賠均屬無庸置議該船夥人等因收飯籌遽行逞兇滋事迨經被控差傳避不投訊反敢揑砌情詞朦告瑞記洋行藉圖挾制大有不合本應照章撤銷該船牌照嚴加罰辦姑念劉斗南業已自知錯誤加以該船停駛日久不無虧耗現值振興商務之際應請格外從寛免予撤銷罰辦以示體恤飭令以後務須安分生理毋再滋事致干倍究除取具兩造甘結完案將原被隨堂省釋以免拖累一面飭差查緝贓賊務獲另行究報外合將此案完結緣由照抄甘結具文詳請仰祈憲臺核鑒俯賜批示銷案洵爲公便 
[飭保商會]  
　　通州商會諸紳查得通崇等處所出棉花稀布每有奸商作弊花則攙水其中布則尺寸短絀以致銷場呆滯頗於商務有妨因會議章程若干條禀請商部立案並在滬上設立分會以資查考日前兩江總督兼南洋通商大臣李勉林制軍接到奉商部咨文立卽札飭蘇松太兵備道袁海觀觀察飭屬妥爲保護昨日觀察已札飭英美等國租界公廨遵照辦理矣 
[飭查行賄]  
　　南匯縣學武生姚守香私通客梟擄人勒贖經縣主陳苕民明府訊明詳請上憲褫革衣衿科以流罪上憲准之飭就近解赴蘇松太兵備道轅訊勘明府正擬遵照辦理忽江蘇巡撫端午帥訪得姚被拘時其毋有行賄情事札委某員查明禀復因之姚暫押所中大約須緩日解勘矣 
[飭騐屍骸]  
　　前晚有某甲投宿小東門外一枝春茶肆畔小弄内王永清所開小客棧忽爾身死當由棧主投報捕房捕頭令十圖地保投報上海縣署縣主汪瑶庭大令因公赴蘇署中人轉禀蘇松太兵備道轅道憲袁海觀觀察委松海防同知黄小霽司馬臨塲相騐 
[花縣延賓]  
　　昨日翰林院庶吉士高雲麓庶常振霄滬寗鐵路委員江蘇候補通判周左麾别駕鉞江蘇查辦保甲委員戴勤生别駕祖詒先後赴上海縣署投刺拜會縣主汪瑶庭大令皆以禮欵之 
[嚴拿惡棍]  
　　前者蘇松太兵備道袁海觀觀察札飭上海縣汪瑶庭大令查拿著名惡棍潘某等人日久未獲近日觀察恐被遠颺因加札城廂内外保甲總巡朱森庭明府浦東保甲總巡謝岳松明府一體遴派差勇訪拿務獲究辦又滬南有著名流氓名順卿者前奉觀察訪拿聞風避匿昨日私回家内適爲縣差某甲所見拘回縣署押候訊懲 
[讞員赴省]  
　　法租界公廨讞員陳楚生大令因公赴省先期赴蘇松太兵備道轅請假十日隨於前晚乘官舫啓行所有公堂各案飭丁咨照捕房並禀明法總領事署繙譯官暫行停訊 
[收捐須知]  
　　昨日英美等國公共租界工部局出示曉諭曰照得向在本租界後馬路之籌防局爲四十餘年前髮逆擾亂時由官專爲籌辦租界防務經費而設故一俟地方平靜應卽裁撤惟該局仍設界内收捐如故直至本年七月始由本局查出當經行文各當道諭令停止現已由道諭飭遷至租界以外在案查租界以内向不准入設局抽捐該籌防局之所爲實屬有違租界定章爲此明白示仰界内諸色居民人等一體知悉自示之後如果有人再向各商人收捐者准卽就近通知巡捕房聽候查辦可也其各遵照無違切切特示 
[朱禮琦譯牛莊紅十字分會西董魏伯詩德來信]  
　　李提摩太進士惠鑒數日前寄上一信内述此間各董正在籌辦各路救護之事以防急切災難諒早登覽現在遼陽盛京兩處甚有進步與華官合辦亦極和洽克瀾司惕醫士於本月初一來信謂戰事近在目前俄人自遼陽烟臺戰後增兵甚多在南防守極嚴日人亦日逼日近大戰似可預卜傷人必多故已預備空處以待不測如果受傷華人再多祗得照遼陽辦法臨時添蓋所有余從前相帮熟手俱經調集將來似可敷用目前已有受傷多人在此就醫或被槍傷或受刀傷不一而足云云又接遼陽魏司華德來信謂余處調理傷人日有起色然尚有陸續前來就醫者惟多半已經華醫之手傷處更難爲力云云並欲敝處速寄藥料前去一俟二批藥料收到卽當速寄因此批藥料被津關扣留六禮拜之久九月三十日始由火車運來不久可到至救護難民一層魏司華德醫士來信云光景日壞兵士北進居民失所皆向城内逃避日來日多南村爲之壅塞現已商准地方官借用梧樹院空塲約計三十畝轉方造費由各會館公出若日兵不他遷今冬災情必重如杲日兵他遷灾區亦隨之而往又接盛亦克瀾司惕來信云此間難民仍向城内逃避勢若湧泉附近盛京村莊全毁人民被逐屋宇木料皆作柴火之用聞有數人稍帶細軟大半皆赤手而逃婦人孺子多在此間門口乞食已收註留指婦人孺子而言七百十五人尚源源而至盛京分會各人與華官合辦甚爲和洽將軍派道臺知府各一員帮同照料已備房屋多處爲難民棲息之所現尚擬借用三義廟並他處空地正在商辦余等目今用錢皆從儉省下手因見光景甚壞無論存欵多少必有用完之一日用特轉告祇請善妥魏伯詩德謹啓西歴十月初七日 
[萬國紅十字會來函]  
　　啓者本會昨承駐韓許星使交來漢城領事陳太守代募各帮華商日鈔票洋一千二百四十元釜山領事吳太守代募各帮華商日鈔票洋六十五元内除匯費三角實洋六十四元七角兩共計洋一千三百零四元七角合來元一千零二十八兩一錢零四釐又武昌電報局交來代募鷹銀一百元又烟臺分會來函駐烟美國兵船助洋銀二百七十元黄縣無名氏助洋銀七十元烟臺無名氏助錢四千文青州府四印堂王助烟平銀八兩五錢烟臺巡政廳助罰欵洋銀三元隱名氏求病愈助洋銀一百元黄縣電報局交來代募鷹銀一百七十三元小銀錢十角漢口彚康莊交來求病愈洋銀二十元杭城林鴻同妻吳氏求祖母久病速愈并佑合家人口平安助洋銀十元汪名忠助洋銀十元求萱堂永茂人助洋銀十元日本留學生雲南鄧荆川酌提川資鷹銀十元敝助會費用禱高堂無恙遼北兵戈正在吃緊人民塗炭慘迫呼號承中西各大善士不分畛域慨行募助或自捐輸生死人而肉白骨誠不啻再造鴻施諺云修德必獲報行見湛露長承吉星永護福喜齊集正不止家口平安病退災消已也除分掣收號並函復外謹乞登報奉揚[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　九月初十日户部宗人府正白旗值日無引見禮王等謝調授缺恩意公續假十日皇上召見軍機大臣○十一日禮部太常寺正紅旗值日無引見順王謝賞戴三眼花翎恩溥興等謝賞廕生恩秀吉假滿請安葛寳華請假五日皇上召見軍機大臣及溥興○十二日兵部太僕寺廂白旗值日無引見睿王假滿請安崑中堂專摺謝賞廕生恩希廉占鳳謝賞廕生恩希璋請假十日掌儀司奏十五六日祭奉先殿洵貝勒濤貝勒行禮皇上召見軍機大臣及占鳳 
[鎭憲程才]  
　　九江訪事人云日前江西常備前軍五營統領岳鳳吾鎭軍嗣儀出有告示其文曰爲示諭事照得練兵所以自强而選才期於實驗當今外侮環生朝廷銳意尚武本統領仰奉帥檄駐防潯郡所有報効來營之員弁自應量才錄用以收羣策羣力之效乃此次由省回防迭接各處親戚僚友薦函均稱所薦之人精習新操堪勝營哨官之任或積勞得保各有前程迨接見該員弁等面詢以德日操法隊伍之分合如何號令之異同安在大半含糊應答莫敢指實要知現在時局艱危强鄰窺伺國家之安危繫於軍旅之强弱軍旅之强弱視乎將弁之優劣所有營哨各官責任重大本統領斷不能曲徇私情以此爲應酬之具該員弁等亦何能毫無技藝藉斯爲衣食之資爲此示仰該員弁等卽於本月十二日辰刻齊赴大校場聽候本統領親臨攷騐先騐其保札功牌之眞僞後試其口令打靶之能否如果合格立予另册記名遇有相當之差缺卽行委用苟其一無所能應卽早自回籍該員弁等各宜量力進退毋得懇求不已致干未便切切毋違 
[見義勇爲]  
　　漢口訪事人云此間憲餉局總辦楊吉逢刺史汝康前辦漢川縣釐局時所獲四成提奬錢文捐作學堂經費九月十六日奉到總局札文内開准學務處咨開案奉兼署撫部院張批據籌餉局楊倅汝康禀報卑職領到四成提奬錢文捐充學堂經費伏乞批示備案由奉批據禀該倅前辦漢川釐局提奬四成錢文捐充漢川縣學堂經費及創辦夏口小學堂經費具見清操自矢見義勇爲深堪嘉尚仰學務處會同牙釐總局轉飭知照繳禀等因奉此相應咨局查照轉飭楊倅知照實爲公便等因准此合行札知札到該倅卽便知照此札 
[劣差被控]  
　　浦東保甲總巡局差役查良卿往往恃有護符訛詐良懦日前被人上控道轅蘇松太兵備道袁海觀觀察准之札飭明府查明澈底究辦 
[禍兆焚身]  
　　前晚南市公義馬頭趙恊昌花爆店中人不知因何遺火於所儲火藥中登時藥性炸裂轟然一聲不啻天驚石破灼傷學徒阿金之頭面手足焦黑如䃜仆地亂滾延至天明因傷身死經店主知照家屬到來備棺收殮焚身之禍誠慘矣哉 
[浦東保甲總巡局瑣案]  
　　浦東三林塘人顧冬生屢次犯竊前日被顧張氏控諸保甲巡防局局員彭伯良二尹函送總巡局總巡謝岳松明府飭移送攺過所禁押一年○新太古棧執事人拘送小竊傅阿子一名至保甲總巡局總巡謝明府研訊之下判枷號一禮拜○日前有朱鏞者投浦東保甲總巡局控江北人小能子及李能在旗昌棧前糾人聚賭總巡謝明府傳案訊明判各責二百板 
[南市捕房紀事]  
　　昨日南市裕豐米行主金子卿以其夥楊紹記私取洋銀二百餘元避匿不見將爲楊舉薦之蔡一鳴扭入捕房捕頭令交人保出尋楊到來以便解解馬路工程局禀請總辦翁子文太守訊究○昨日法租界公廨讞員陳楚生大令派十一號包探帶同小竊項順生投捕房請派捕協同至某押鋪查吊原贓捕頭允之 
[英美等國租界公廨紀事]  
　　英商愛爾德洋行主控華人黄勝發佔地造屋等情讞員黄耀宿司馬飭差傳黄知已病故因提其子名丫頭者至廨交人保出聽候訂期會訊○顧賢坤呈控楊咸春圖賴借欵等情司馬查知楊另案管押上海縣署因移請解回訊核昨日縣主汪瑶庭大令派差將楊送至公堂司馬著暫行管押○四百三十五號華捕解女郎趙桂寳至廨禀稱此女年甫十一來自鄉間迷失歸途請爲安插司馬著暫交官媒留養聽候出示招領○四百五十二六百七十四二號華捕先後送病民陳金榮袁少裕至廨禀請妥爲安插司馬諭令轉送棲流公所醫養○七百五十二號華捕送沿途拉客之流妓劉小紅及妓傭楊劉氏到廨司馬著押候訊供判罰 
[英租界捕房紀事]  
　　孫有生偕鈕錫至正興飯館果腹不知因何與值堂人祥和口角以致擊毁碗盞經飯館主某甲唤捕拘入捕房捕頭著合償小銀錢兩枚○歹人徐春林混入四馬路第八號門牌洪雲忠家行竊水烟袋一枝携之而出適爲包探張全林所見拘入捕房捕頭著押候解送公堂禀請讞員黄耀宿司馬訊辦○四百十五號華捕巡至黄浦灘見欄上鐵練被人竊去八丈有奇因卽回報捕房捕頭令四十號四捕前往查明立卽修補○馬夫王阿連駕車至四川路漫不經心撞及某西人所乘三千五百六十四號東洋車以致跌仆於地毁及衣服西人忿極唤令二百十五號巡捕拘入捕房捕頭見西人身上受傷令送某醫院療治一面將馬車扣留著包探傳馬車行主詰究○昨晨有一四齡孩子彳亍棋盤街沿途啜泣經四十四號巡街捕帶入捕房捕頭令送至公廨禀請妥爲安安插 
[美租界捕房紀事]  
　　前日有某甲者雇坐劉富才所曳東洋車至西華德路臨行忘携綢洋傘劉見之卽持赴捕房請存待失主認領捕頭允之○昨日東洋車夫朱阿三在楊樹浦路與人爭攬主顧譁擾不休致被四百六十一號巡街華捕拘入捕房捕頭令押候解送公堂禀請讞員黄耀宿司馬究辦 
[邗江官報]  
　　二十九日沈鹺尹學禮由二橋卡來通判　别駕筱光由蘇州來方分轉在瀛銷泰　查災差傷鹺尹世學委解京餉起程林分轉之蓀由焦山差次來○九月初一日徐分轉衡辭回泰屬差次代理河垜場趙鹺尹爾旅銷南鹽廳查騐差陳鹺尉正芳銷三汉河卡委南鹽　查騐差攺捐知事蔣鹺尹忠照禀到蕭鹺尹應鍸銷鄂岸差○初二日厚鹺尹格到總局道庫生息差朱鹺尹景純吳鹺尹瞻廷均銷北鹽差○初三日軍廳王司馬到揚運字營彭　弁登懷解功鹽到揚○初四日署吕四塲金鹺尹上迪卸事回温鹺尹世孚辭解京餉孫鹺尹務本委解南京餉○初五日陸鹺尹恆謙辦赴三江營差沈鹺尹學禮辭回二橋卡翁鹺尹鴇鈞龔鹺尹毓恆均委北鹽廣東知府宗太守拔過揚○初六日吳鹺尹元惠辭赴泰州南門差姚鹺尹體术辭赴寳帶橋卡程鹺尹祖惠委北鹽方分轉在瀛委辦廟灣公收○初七日謝鹺尹恭靖鄭鹺尹鴻倫吳鹺尹尉雍蕭鹺尹晁相吳鹺尉振鴻均委北鹽差許鹺尹立綱銷運功鹽差○初八日梁分轉世禮辭回孔涵卡軍廳王司馬辭回郵工○初九日沈鹺尹繼厚沈鹺尹曾培許鹺尹德生方鹺尹效忠均委運北鹽差○初十日福鹺尹蔭禀知赴省○十一日柴鹺尹九齡銷京餉差分發大使瞿鹺尹宜惠湖南人禀到劉鹺尹保鴻張鹺尹錦標均辭赴省○十二日淮揚鎭馬鎭軍金叙過楊李鹺尹恩藻委四浦掣騐差張鹺尹順興起復回淮 
[皖省官報]  
　　九月初七日知縣陳兆祜辭委解南河餉談長庚辭奉委解京餉松雲知奉委解京餉巡檢余家璠由淮北牙厘局解茶厘　來省初八九日試用訓導王逢藻委署東流縣訓導縣丞陳加　知奉委調辦支應局核對兼稽查差巡檢張溥惠知奉臬台委警察學堂監起居初十日候補知縣楊雨霖奉委調辦銀錢所陳懷揀奉委辦牙厘局核對差李振遠辭奉府委赴懷甯查勘秋成從九賈崇飛辭奉府委赴桐城查丈洲地十一二日楊雨霖知牙厘局銀庫到差陳懷棟知牙厘局核對到差典史林　年面試 
 
 

Page 10

 
 
   
 
 

Page 11

 
 
   
 
 

Page 12

 
 
牛庄　金華　又 
香港廣東　廣利　晩刻九點 
塘沽天津北京　廣濟　又 
膠州　順和　又 
膠州烟台塘沽天津北京　青島　又　　　　 
 
