# 1883 - 370 - 4903845

 

Page 1

 
 
[點石齋開印新書] [  點石齋主人啓]  
　　本齋開印新書列下直行中版康熙字典不日出書經籍纂話年底告　發賣五經體註十二月初印成皇清經解明春出　文默通考明年印出以上數種兹皆開印尚有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈速來預定此布 
[用兵首爭地利說]  
　　法越之爭法人深諱其敗故凡得一地攻一砲臺則必張揚其事而其敗軍之信除李威利之陣亡實屬不能掩葢始聞之於外其餘大小挫衂均未明言外人以其不肯明言乃轉滋其疑以爲法兵死亡若干敗續數次然亦究係傳聞之言不足據以爲實華人傳言則又未免有以法兵之敗爲怏者裝點鋪張亦所不免然則法兵之勝負遂末由而悉之乎竊以爲確信則法人嚴稽軍報固不可以盡知而法人乏困守河内海防而不敢過雷池一步以向北寗桑台黑人所守之地則固有可見也曾俟在巴黎斯與法國外務大臣侃侃力爭謂越南向屬中國不甘輕棄若法人面必欲進兵于北寗則中國當與法人相見以兵其言可謂决絶矣而法人聞之反益添兵增餉轉促東京之法帥從速進兵法人之於北寗直有欲得甘心朝不及夕之勢然爲日已久法人乃朝令夕更忽焉而議攻北寍派兵調艦刻日進發久之而寂無動靜則以爲北寗有華兵駐紥恐與黑旂合而禦法則衆寡之勢不敵夫是以不敢造次於是又議攻桑台蓋以兵法避實擥虚華兵與黑旗皆聚於北甯殆桑台空虚故法帥立意攻之也乃昨得河内傳來信息則又云法兵進攻桑台之兵現又中止擬再攺期從緩雖近傳有桑台被圍之信尚未悉其確否究其故則以該處路徑逼仄道徐泥濘軍行正非易易且旣欲進攻則必將運砲而去砲則非馬力不能馱運而是處則老馬尚難識塗以故法人畏難中止由是觀之劉永福之先占地利其深知兵法於此可見一斑矣本館擬以亞斯孟之守百漏納非過情也去攻者自勞守者自逸此本兵家所忌法人遠涉重洋决意攻越雖得有海防河内南定海東等處而未能侵入黑旗境内尺寸之地而其勢已窮是又何爲也哉且法人之所以藉口者曰爲越南剿除黑旗也黑旗在越越王授以地封以官本未嘗擾及越地初無用其勦除今法人而旣以剿除黑旂爲名則當直趨黑旗所踞之境悉力攻勦立時埽平凡所過越南境地非黑旗所有者則皆秋毫無犯如此方爲堂堂正正之師乃法人自用兵至今所得者皆越南之地也逐越官而易以法官其地遂爲法有則是初言之謂何又何怪越人之自危而告急於中國也苟其黑旗果爲害於越而法人爲之除害法人而果不敢越地專攻黑旗則越人方將感激之不遑又何至求中國爲之排難乎然法人非眞計不出此也欲攻北寗而中國之兵己戍其地欲攻桑台而路徑又甚不便則亦莫可如何而據有越地數處以解其嘲耳夫北甯近於中國緩急可以有恃桑台有險可阻不患敵兵進攻此皆早在劉永福意計之中其在越數十年之籌畫布置蓋久已胸有成竹矣法軍前此悉銳而來其氣尚盛今則一敗科敢鼓衰銳盡卽使近有增兵而亦怯於李威利之死有不啻談虎而色爲之變者故此時而欲進攻桑台北甯是眞所謂强弩之末勢不能穿魯縞者也而黑旂則銳氣益盛軍志益壯内旣足以自守而無虞卽外可以力圖夫進取所謂退可以守進可以戰黑旗深得此訣故前曾擬攻圍河内今則又經攻圍海防觀於昨報所載海防被圍一則其用兵在離城十里之遥恐深入重地墮人計中此其用謀之審愼爲何如法兵船間警赴援城内法兵急出接應其聲勢亦必可觀今其圍已解而法兵之陣傷而舁回調養者騐其傷係爲矛子所中可見此次攻圍已成肉薄之勢兵刃既接生死相搏黑长之敢死奮勇實爲法人所駭聞是豈屢挫之軍所可攖其鋒者哉吾謂劉軍之在越久於越人初無侵擾彼此相安而北甯桑台皆屬天塹周守又得中國人爲之助勢則是劉軍旣得地利又得人和而天心亦將佑之矣故以之守則法人不敢窺其境以之戰則法人不能安其居軍心旣固人謀皆臧法兵縱日有所增尚且可以無懼而况重洋遠涉軍餉浩繁法兵之繼至者有未見其能多也然則用兵之道可不以地利爲急務也哉 
[諭旨恭錄]  
　　十一月十九日奉上諭吏部等衙門奏遵旨分别謹處一摺瑞聨着開去兵部尚書並崇文門正監督差使仍留正藍旗漢軍都統之任所有應得降三級調用處分加恩着數爲革職留任崇文門副監督廂黃旗蒙古都統克蒙額着關部議降二級留任准其抵銷欽此同日奉上諭吳大徴奏保荐人才一摺同知銜汪啓着發行直隷交李鴻章差遣委用欽此同日奉上諭給事中鄧承修奏請旨責令貪吏罰捐巨欵以資要需一摺據稱該給事中所聞贓私最著者如已故總督瑞麟學政何廷謙前任粤海關監督崇禮俊啓學政吳寳恕水師提督翟國彥鹽運使何兆瀛肇羅道方溶師廣州府知府馮端本潮州府知府劉爕年廉州府知府張丙炎南海縣知縣杜鳳晳順德縣知縣林灼三現任南海縣知縣盧樂成皆自官廣東後得有巨資若非民膏卽是國帑等語看派彭玉麟將各該員在廣東居官聲名若何確切查明據實具奏另片奏阜康銀號關閉恊辦大學士刑部尚書文煜所存該號銀數至七十餘萬之多請旨查明確數究所從來據實叅處等語着順天府確查具奏欽此同日奉旨祥麟着賞給副都統銜作爲哈密帮辦大臣照例馳驛前往欽此同日奉上諭前署兩廣總督曾國荃着加恩在紫禁城騎馬欽此同日奉上諭崑岡着轉補吏部左侍郎吏部右侍郎着奎潤補授欽此同日奉上諭憲桂着充武英殿總裁欽此 
[桑台失守電音]  
　　二十二日本報列桑台被圍一節知桑台四圍險要巳爲法人所據乃昨日接有越南電報云桑台地方被法人在兵船上用開花炮擊破一時彈丸如雨轟聲若雷法軍大隊一擁而進勢如潮湧黑旗及越南兵不能抵禦紛紛潰散法軍遂據桑台全境不必待新兵至來此時卽可由桑台進軍直逼北寗矣此信若確則北寍之勢愈孤而法人之勢愈織越事如此豈有心人所樂聞哉 
[法兵信息]  
　　美國報載有十月初十日法國新聞紙云法人往探北寗之時有日本兵官偕往欲觀戰備觀畢 
 
 

Page 2

 
 
日官言主於法人云北寗有中國兵在内觀其旗號知之蓋日官素識華字也又云是時法國兵之東京者合計有八千六百五十名其大小兵船之在中國越南兩處者共計有三十二艘其中水手等人合計有四千五百名云 
[法員議事]  
　　昨日法公司輪船來滬帶來英國泰唔士日報云法國駐英國欽差近適回法於十月初七日法議院議事時亦在座與議據法欽差云我在國在外總以盡力保護法國爲念至於近來爲越南東京一事以鄙意度之未必因此而與中國釁也 
[法兵攻順化傳聞]  
　　香港中外新聞云接海防采訪者十四日來信云前信云法兵將海防各船調入河内因水師提督哥畢親往順化探路言易攻取故在河内集兵十四早有火船東京由河内至海防報到信息云法兵於十三早起兵往攻順化兵士六千人臨陣砲五十六門外又有小砲船輪船共十七隻載有軍士砲火不計又有華人拖船數隻隨後配載糧食由水路起程沿河甚爲喧閙距順化十餘里登陸惟是華兵屯紥約有二萬餘人星羅棋布皆預備開仗日前哥畢探路華兵遥見卽由炮台轟砲迎適而我次法兵之至華兵絶不理會任其登陸前進聞法兵於十四日開砲進攻大約十七日卽可知勝負之數矣據采訪人聞東京火船報到信息大爲疑訝莫非華兵密　網羅俟法兵投進故此不動聲息以免驚慌不能盡戮法兵倘不知機墮其坑穽則情形不堪設想矣蓋華兵未必善靜任法兵之前進故甚爲法兵危也但法兵不許各日報館采訪人隨營採錄只得在外聽候消息俟有實耗卽當函報但法兵旣去之後河内僅留兵四隊鎭守人數寥寥甚爲戰薄倘華兵乘虚掩襲則河内可唾手奪回聞黑旗要截法軍後路來攻河内未知是否 
[錄曾襲侯照會]  
　　本欽使於英九月二十二日接到貴大臣是月十五日照會並貴國朝延降旨所擬辦理越南東京事務條程據貴大臣稱於去年攻打東京時曾者貴欽使白君及直隷總督所議一切經奏明兩國朝廷云云但貴大臣所言係從去年十一月到今之事至從前之事則未嘗一言提及此何以故查越南於西歴一千八百七十三年以前東京之地物阜民康從無騷亂自我同治十二年貴邦至東京通商後民不安堵變故頻生致有去歲之事本欽使於三年前曾照會貴國外務大臣謂貴國欲在東京干預一切事將來必有釁端貴國置之不理嗣於去歲六月十四日又照會貴大臣以爲此事關繫實大貴國務當三思續後屢次行文貴大臣總置不答直至本年上月貴國内閣各大員始議其事吾國朝廷以貴邦遲遲至此其滋不悅惟本欽使以旣經議及頗深忻慰閱貴國所議條歸中有不損兩國之權不壞兩國之利云云乃議自沿海經綫二十一二十二度起至紅河之西老撾之北爲爠依此緯線北爲中國地界該處一帶據貴國已准不駐兵不開仗矣惟南界尚欲另議據云中國亦不能在該處駐兵並增築炮台一切之事仍歸越南官員管轄倘有匪徒肆亂於兩國交界有不妥之處兩國須先商議或合剿或分勦事平後各卽退師不准駐紥一兵一卒至紅河上游之雲南蒙自縣地方欲開通商口岸與中國各海口無異云云本欽使已將此條程奏明朝廷我皇上卽飭本欽使照會貴大臣此議斷難允許蓋以越南本屬中國理當全境保護况東京與中國交界華民之在該處貿易者實繁有徒紅河一帶向爲中國商人船隻往來必由之路實與越南利益均沾一氣相生之地在貴國以爲中國祗圖保護雲南交界殊不知中國原顧大局越南是中國藩服焉得不干預其事然本欽使以上所云前者屢次照會俱已言之而貴國所議條程中並未提及恐貴大臣或已遺忘不得不再行瀆告蓋貴大臣若非遺忘斷不出此條程耳但本欽使言之再四而貴大臣終置腦後竟若不睹不聞衡諸事理恐亦難辭其咎耳至中國朝廷所以不能允許貴國所議條程者原無足怪蓋此條程不過欲中國不預紅河南界之地及許雲南蒙自通商二者而已如此而欲中國允從豈非將二百年服屬之全境唾手而與貴邦乎貴國條程中所云不損兩國之權不壤兩國之利今如所議貴國誠獨得權利矣於中國則大損大壞焉據本欽使所見若非依照同治十二年前越南爲中國屬國他國不得干預或所議條程中國得以統轄越南全境並無專管紅河之說斷不能從惟中國朝廷未嘗不欲降心以就但據所議兩條中擇之或者第一條所言西至老撾地方爲越員自管中法兩不干涉之處中朝勉攺二百年藩服之制姑卽貴國所議條程由南經綫二十度至廣平關一帶地方爲界而以紅河爲通商口岸與中國通商各海口一例其埠頭則祗准設於桑台對河之豐和關將來貿易日盛或再商量推廣似此或可允從若必如貴國所議於蒙自通商以老撾爲界則中國實不能曲從也以上本欽使所議貴大臣如可俯從實兩國如天之福至欲於此外别籌他策則本欽使無能爲役中國朝廷亦斷難遷就矣再者越南地方民情與貴國風俗實不相同况中國邊疆苗民雜處將來難保不往東京與貴國商人滋生釁隙所望貴大臣三思之大淸光緒九年九月十五日西歴一千八百八十三年十月十五日欽命駐紥英法大臣一等侯曾照會法蘭西國外務大臣剌 
　　右曾侯照會法國外務大臣文稿係由外洋郵來合亟錄登以供衆覽惟其中文義頗有未盡曉暢之處或者傳鈔之時字句間有訛誤亦未可 
[知閱者以意會之可耳] [  本館附識]  
[調防近信]  
　　昨得官塲傳聞謂接有天津私家要音現駐新城之吳淸帥有奉旨調防粤省之說不日當由陸路酌衐小隊南來一俟到滬後憲駕卽乘輪船前赴粤洋與彭雪帥商量進止機宜約計年内可以到防并聞淸帥所部馬步全車候來春氷融皆須拔隊起行屯駐粤疆聽候調遣也 
[報館述聞]  
　　朝鮮京城開設新聞館此已列報兹悉該新聞帋名爲旬報分派全國衙署者每日三百餘張外國人及民間購閱者共有三千餘張新聞之風一開至於如此之盛可見新聞之有益於國計民生者非淺鮮也 
[設立分關]  
　　此次日本與朝鮮定約貿易章程内載明准福岡縣之博多及馬關對州三處地方與朝鮮人在披通商故擬就長崎派員該處設立分關也 
[東報摘錄]  
　　東京山下門内新築鹿鳴館一所專爲接待外國貴紳之地其地之寛暢裝飾之華陳設之精緻可謂美盡東南計其經費十餘萬元營造數年近一律告竣故於於十月二十八日由井上外務卿邀請各國公使夫人曁本國王公大臣就鹿鳴館大設筵宴慶賀落成是日各國公使貴紳畢集大形熱閙酒至酣時井上卿執爵朗誦祝詞主賓盡歡而散○駐紥朝鮮竹添公使早擬歸國因公羈絆此巳列報兹悉竹添公使於本月十一日坐磐城兵船由仁川港抵崎擬於十四日三菱名古屋輪船上京將公事句當明白卽當仍回朝鮮公使任所也○聞得去年召赴東京就内務省開設諮問會各地方官其中有尚未給予勳章者此次一律賞給今會期已畢不日就途各歸任所矣 
[英兵到港]  
　　英國添派兵船來華以資保衛商局此已列報兹閱字林西字報載有倫敦本月念一日電音知英國已派兵九百名乘漢口輪船駛赴香港矣 
[九江瑣聞]  
　　德化封二鄉先年曾建一小玗是圩一半屬德化管轄一半歸湖北黃梅縣管轄黃梅地高德化地低每逢霪雨致德化之禾苗淹没而黃梅田禾固無恙也因之德化居民前年在圩中横修一堤瀾水由是雨集時黃梅苦潦兩邑百姓屢經械鬥釀成人命重案疉次上控現經湖北江西兩省大憲委黃州府英太守九江府達太守黃梅縣鍾明府德化縣金明府會勘月之初五日在九江考棚設公案傳訊兩縣原 
 
 

Page 3

 
 
被告共有三十餘人經英達兩府尊善言開導斷令黃梅人出錢千串交德化人在圩内修築溝渠石閘以防水聚時開閘放至大江若江水盛漲則關閘預防溝道計寛三丈深一丈洵屬便民之舉兩縣百姓無不稱頌遵斷當堂具結了案是日觀者如堵云○新勁營馬營官得洪上月交卸營務後奉撫憲札接九江鎭標前營守備印現在新勁營弁勇不忘德政歛貲繡萬名傘二柄德政牌匾十餘對於月之初四日恭送到署鼓樂喧天戈矛耀日兼以文武各縣稱賀絡繹於途頗極一時之盛○上月陰雨浹旬市面極形淸淡窮民無不呌苦幸柴米價不甚昂貴尚可支持本月初三日以來日暖風和江水漸落肩挑背負之徒或可經營自給矣○十四夜四更時小池口江面忽有小艇載一少婦丰姿姣好衣服麗都徑停水師某哨官坐船旁大呼救命船勇羣起將婦帶至艙内是時哨官他出傍人細詢來由婦稱妾本某宦簉室屢被正室凌虐今春某宦病殁他鄉刻下載柩回籍恐不爲正室所容妾無奈何雇舟私遁如蒙不棄請執箕帚船中有某幕友本九江城内人聞而憐之帶回家中繼念其來歴不明恐有問罪之師遂麾於門外婦躑躅街頭進退維谷不得已宿於隣右某勇家次日搭輪往漢落花無主飛絮渡江不知終入誰人之手也 
[漢皋瑣錄]  
　　英國坐潜兵船名阿布他士於十月三十日到漢聞船中有兵一百四五十名云○屈臣氏藥房多雇粤東人爲夥本月初五日有徐姓周姓二人宿於藥房側屋内是夕天不甚寒二人貪暖竟置煤爐於房中臨臥並不歇火次早七點鐘尚未啓門旁人大疑呼之不答卽喚木匠鑿門細看方知二人被煤氣所閉徐姓體尚温請西醫診治至午方甦周姓則體泳而命絶矣室有煤爐者可不愼歟○上海市面蕭索漢市亦因此動摇諸大錢莊皆有收而不放之勢其餘小錢店之收帳者約有四五家市面之衰實過於往年也○漢鎭各善堂年例有施粥之舉今年本省偏災較廣理合早施饘粥奈生意淸淡經費不敷不得不略後時日現聞敦實安善從善道生惠滋從仁敦仁培心八善堂已備齊柴米器物具禀到縣請示日期崇縣尊批准十八日開堂匀撥設廠地叚以便貧民分叚就食每堂每日煎粥米四担約可裝八百盌光景臨發之日一處賣籌每籌取錢二文一處見籌發粥一碗但恐强壯者捷足先登老弱者瞠乎其後是亦不可不慮者也○漢皋街道經張司馬設法捐修後化險道爲康莊且不許貨車行走恐其損壞街道也初三日司馬由漢陽回目擊新路石條被車碾折者百步中有數十塊之多已恶其不遵憲示行至某行門首又見歇車多乘候載貨物司馬大怒命將空車立碎兩乘擲棄於中碼頭河中想囘衙後必當澈底根究也 
[設立電綫工程日期擳略]  
　　北洋李傅相札委總辦蘇浙閩粤電線工程事宜總鎭銜兩江儘先補用協鎭王榮和字錦堂帶同經理銀帳董事沈通判嵩齡並管料運米督工運木文案電學生共十餘人曁洋匠三人鐵木匠三人督率武毅正營前哨許都司政淸武毅副營左哨權都司大勝銘字前營前哨徐都司守俊銘字副營前哨王都司先仁每哨帶勇五十名分辦插標扛木地鑕竪木上盌掛線大半係前年辦津滬電線者由滬於三月初二日下船動身一路加線修攺於二十一日扺蘇適吳江平望震澤四月初七到南潯設局仍由震澤平望王江涇十五日抵浙境嘉興蘇省照料委員潘太守學祖浙省照料委員劉通判舜年兩相交接過永興石門二十三抵長安壩換船過臨平半山五月初三日至杭萬安橋上岸杭州設局十四日至錢塘江設水綫二十四日渡江由西興過蕭山瓦全錢淸柯橋抵紹興時六月初三也由皋埠東關過曹娥江上岸由百官換船過餘姚而至寍波已六月二十三日矣酷日長途無不受病甯波設局七月初十仍由寗波折回錢塘江添設水線二十九日再由西興下船仍由原路到紹興設局八月初十日由紹興婁公埠起岸料物基多秤斤發價頗多繁費十二至謝家橋十四到楓橋幾至釀事該處民風素悍哄傳箱内帶有洋砲並云設線不利於地方於是料箱一到硬自撬開並將洋人寓處物件搶去下人並有打傷者王總戎一面止住後路洋匠弁勇暫緩入境劉委員一面再三開導卽請諸曁縣令到工恊同地方紳董將滋事之人查辦方得無事上憲亦飛札各州縣沿途照料十九到諸曁城二十九到浦江城九月十七到蘭溪縣以上旱道在萬山之中非山卽田幸到處有廟否則帳篷亦無地可搭蘭谿設局念七下船由龍游而抵備州聞江山百姓又有阻線之謡衢州道復委知縣雷銑照料出境十七換小船二十過江山城念二到淸河起岸念四由陸路向前以上多山路又雇石匠泥水匠大約十一月初浙省一例告竣矣王總戎每日督工並不坐轎約束兵勇秋毫無擾各處地保差　承値俱給飯錢得以一咱相安惟今年天熱日久兵勇病者甚多八九月死去五名卽在工司事大半瀉痢司木帳謝先之得病告假回申而殁辦差戴姓急痧病故冒暑冲寒櫛沐風雨涉江越嶺施工正不易也今年大約可過建寍也 
[邑尊明愼]  
　　昨報所列之茶館打架拐女宜究兩事上海縣黎邑尊卽飭差恊同該處二圖地保查明禀覆兹悉該差保等杳得打架一節老婦並未受傷其子伶人某巳由該茶館主請傷科騐傷調治據情禀覆至拐女一事一時未能查確擬再詳細探訪的實再行禀覆核奪於此可見黎邑尊之關心民瘼無微不至矣 
[僞造書信]  
　　穆君麟德之赴高麗也帶有西人數名偕往辦事内有一英人一德人不知何事均已辭覆近該二人回滬侍穆君之信至各店取物旋經查出信係僞造字則英人所寫名爲德人所簽現已由巡捕拘獲將德人送交德領事公廨將英人送交英刑司聞該英人曾在上海海關爲簽手該德人則向在天津德領事公廨爲差人嗣間德人已於昨日經德領事訊鞫判以監禁兩月之罪英人則尚未審也 
[曉諭菜攤示]  
　　大英洋涇浜工部局爲再行出示曉諭事照得福建路肩販肩販各攤遷移日期先經本局董議定西曆明年正月一號爲始業經出示曉諭在案現因會審分府曁上海憲會同以遷移日期屇近中國新年惟各肩販有所不便可否緩至明春再爲遷移等語前來本局董復行集議旣因屇近中國新年恐各肩販有不便之處准其展限以順輿情議以明年西曆二月十六日起至十八日止卽華歴正月二十日至二十二日此三日内務宜仍遵前示一律遷至會審公廨對面照常安分交易近聞有無知愚民在外造管謂若遷全彼處定必按攤收捐之語在汝輩意圖阻撓藉口簧惑殊不知本局策業經議定事在必行並未有收捐之議似　造謡頑民實堪痛恨除飭捕隨時訪拿外合再出示曉諭爲此示仰該各攤肩販人等一體知悉自示之後切勿輕信謡言借端阻撓俟至明年遷期一律遵議並不捐費分文倘若有違自取咎戾莫謂本局董言之不預也各宜凛遵毋貽後悔切切特示 
[扣傷頸項]  
　　英租界偷鷄橋附近溥經里有爲糞頤之梅某因與挑糞人口角起見梅被用繩扣傷頸項勢頗危險報捕拘行兇人至捕房暫押梅則送仁濟醫院醫治再解公堂訊辦至其起衅細情再容續錄 
[秋懐]  
　　獨坐小樓東推敲愧未工鴉聲啼夜月鴈影逗秋風客鬢霜侵白江楓葉落紅吟情何處寄一幅畫圖中南匯補拙居主人稿寄懐學友甫先生並請高昌寒食生正刊○一月不相見神思翔天末鬚眉形夢中笑語眞渾脫忽地醒來時梁間落明月恨乏雲中鴈寄書無由達望風常依依亟欲慰飢渴願祝加餐飯摳衣擬晉謁[  海上種榆山人悅彭氏就正稿]  
[海上感事]  
　　溟也蜃　縱千尋猾虜年來積慮深允國殷憂天下計贊皇綏御老臣心銕船　電　南北銅柱穿天閱古今蜀相忠誠懸日月靖邊碩畫久垂箴近聞六詔化蟲沙遼豕當年自井蛙司馬新馳諭蜀檄越裳舊錫指南車樓船萬里懐楊僕烽火三邊恨呂嘉寄語潢池休竊發聖朝原不棄荒遐[  曁陽臥雲山人初脫稿]  
 
 

Page 4

 
 
[蘇省撫轅抄]  
　　十一月二十一日工部員外郎前虞衡司行走張佩緋浙江人由臺灣來回籍赴都都察院習學經歴史悠定順天人由京來籤分江蘇議叙試用知縣孫家聲安徽人由京騐放來省禀到試用理問婁湘禀知奉委楓橋稽查漕船差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　 
[接錄蘇州天庫前電局内順直山東沙洲賑捐公所經收十一月初八初九日淸單] 　○初八日揚州黃家園賑所王步洲先生來第二軍揚字八十五八十六號江堰吳君幼南返興堂十千有餘堂十千積慶氏十千不留名五千隠名氏四千默念堂四千愛鹤堂發願三千靑蓮堂勉力堂公同興小鎕名四户各一千免災氏無名問心不留名三户共二千五百文靑每堂洋一元苑氏手能岩無名氏五元無名氏二兀無名氏一元無各氏一千文揚字十六號陳君達齋募十一户共合英洋二十四揚字字二百五十二號江君甸安募江安雅堂十　元江陳氏一元洪澤中祈病愈歙縣江穀人補不足齋立善堂謝徐氏懺資趙手無名氏馬兩人廷字號瑞禾堂九户各一元永昇號一千文心正堂等十二户共錢四千文○東海次媳產安酬願洋二元履康庄來蘇字七百號餘慶億和復裕二典共捐洋二十元兵刧餘生二十元敦義堂十元西邑鹽公堂六元余心一五元又五元錢存雅堂不留名二户各二元聚和文記同德森記安徽無名氏金記無名氏錦記無名氏七户各一元厚康　生共一元張鳳麟余慶堂共一元江念祖念治葉文鎬范煥文共一元徐登元張慶源楊其昌　泰霖共一圓王觀藻柳漢淸何占魁　晋卿共一圓以上二十户共洋八十二圓○初九日德修堂徐五十圓正蕩口大昌德募華湘舟一圓華登靑半圓胡景昌半圓華義興一圓○金匱學署可園公寓殷君還甫楊君叔賡來楊琢堂壬宋岩泉五百文姚德興三百文楊廷茝助詩韻車張十部心如手楊伯記助詩韻合壁十部[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十一月初十日淸單]  
　　金匱學署可園公寓殷君還甫楊君叔賡寓古廬經募衆善户洋廿九元李　修經募二户一元鄔世德堂求病愈助半元合錢五百五十文○無錫濟通典富貴源頭册同字五千八百二十八號濟通典捐洋二十元姚文甫濟順公典濟順分典三户各十元程錫齡十一元圓陳漢暘吳陞洪姚履泉三户各二元大豫莊四元羅是垣朱諫陽金鳳崗何駿生洪子蘭無名氏公德潤無各氏安樂居貽仁堂心勵十黃十一户各一元吳直夫無名氏無力氏求安居無名氏程愼之項思兩無名氏無名氏無名氏十户各半元濟順公典衆友洋三元以上三十一户合共九十元正○丹陽邑廟工程局夏振詡先生募塔圖蘇字八百六十二號丹陽東修皇塘鎭荆也堂仁泰號合盛號三户各三元三太和德盛號荆履中荆燦林信昌號荆淸川六户各二元夏玉林同泰馬洪慶裕太德豐肇祥義隆泰七户各一元士郡益元合助一元荆景福揚益泰二户各助錢七百文以上十九户實取洋三十元錢三百文○蘇州聚星書書社十一月初五日期洋一元錢二千一百三十文友蘭二元無名氏三元○吳來桂全記一伯元正[  原辦桃塢恊賑同人謹啓]  
[接錄上海陳家木橋金州礦務局内順直山崠等處賑捐公所經收十一月十九日第廿九單]  
　　大通督銷總局經募冨貴源頭册春暉堂惠林堂各銀十兩入迷之道人三奇使者各銀八兩成美順義降金裕和泰豐吳同和泰昌王壽亭吳玉遜春和九户各銀六兩和豐長裕濟記延壽四户各銀四兩厚記保記各銀二兩以上十九　　 
共來現銀一百十兩○錢塘學姚募保安氏十元敦厚嚴十元○漠口招商局募但求無過齋現銀廿兩○無名氏指助東賑一百廿元榮陽榮記五元棉刃子藥資移二元無名氏一元○寳山來敬修婦職指助浙紹羅綾挽袖一雙又裙花一對荷綢手帕一塊繡花錀匙袋二對五色箋紙一百張信封一百个 
[接錄上海陳家木橋金州礦務局内順直山東等處賑捐公所經收十一月二十日第廿九單]  
　　贛榆縣靑口鎭紳董汪笏山葉建中張遜卿汪九薌孫星華洪諸除葉成齋吳景先周維惠許恩錫經募旭泰豐置產中資移賑錢五十千文徐彥卿一十千文宋鳴珂余源潤孫星華洪謹餘求母康健四户各十千文私韻山房戴輔臣劉仲言王熊記周石洲徐寅記徐來之恆泰棧萬旭峰九户各五千文周彤並三千文汪九薌葉成齋葉建中仁和號江金甫五户各二千五百文周士恆協利號各一千五百文廣泰號五百文以上念四户由懋記號共交來錢一百八十四千文○安徽太平縣署仙源吏隠經募退思齋主人十員面九主人羣芳氏培德堂三户各二員育麔氏四員項南屏黃培元田錦玉魯瞻主人仲甫主人友愛堂李彬臣黃心一孫逢祥李世賢葆德堂項美田劉炳南太架公衆十四户各一圓黃琢卿方登玉少鍔主人德貞氏範先主人李漢臣孫晋舟福貞氏幹臣主人黃輔臣李楨祥雨生主人十二户各五角以上三十一户由大通崔同裕交來共洋四十圓○吳門吏隠者洋烟資助賑由朱菊翁交來五圓○朱涇干一氏募傳經堂阮四圓知足居丁靜修居士啓悟未能子三户各二圓○王永義來張忠運三圓徐信茂金　興郭源昌三户各二　章源興一圓陳泰昌廣益興各于圓○魁盛魁募富貴源頭册五千三百三十號一户三十圓○失檢人銅洋三圓○以上十六起第廿九單共收規元一千五百念一兩四分三厘洋七百八十六元合元五百六十七兩四錢九分二厘銅洋念二元進見元三兩破銀一兩一錢八分去水烊見元六錢錢二百另八千六百八十六文合元一百三十九四一錢二　分四厘五共合規元地二千二百三十兩六錢一分九厘○付解嚴佑翁第三批順直賑規元五千兩付解撥浙紹賑洋五百元 
[上海陳家木橋金州礦局内順直山東等處賑捐公所經收十一月廿一日第三十單]  
　　盛澤小破慳齋代募東賑由永義正記交來四十圓○許韻翁經募高陽冮夏氏却病延年十二圓高陽蓮官脚不受痛一圓又銅洋三圓高陽淸和氏不拜夫君三週年懺六　又小女身安如意二圓○浙兹無名氏十圓浙慈無名氏一圓江西不知事人四元江西外周道懋二元經畬草堂酬愿指助浙紹十圓○上海電報局捐十一月二十日發濟寗報費洋念四元三角六分 
[上海北市盆湯弄絲業會舘主施少欽經权順直山删不江浙等處十一月十九日第一百三十七次賑捐淸單]  
　　本邑無名女氏捐洋十元力不足齋由江右老福興局來捐洋一元○巨興隆捐洋四元無名氏十户各捐洋一元不書名捐洋一元以上十二户由本埠巨興隆票號經募祝同心富貴源頭同字第五千三百七十三號册交來○廣昌典捐洋十元不留名十元安懐堂薛老人求身健合家平安四元宏和尚求長生不老四元雛鳳居求子三元周述濂二元孫勉修居二元不留名二元蘭記一元卞記求目明身健一地不留名一元以上　一户由嘉善孫君襄　第二批捐册在募寄全盛局來○力不足齊由江西老福興局來英十二呂宋大票兩單張計四千八百十二號九千六百十五號又一條計二萬三千二百念一號合併聲明 
[上少弱市盆湯弄絲業曾舘主施少欽經收順直山東江浙等十一月二十日第一百三十八次賑捐淸單]  
　　漢口鎭四官　永吉泰錢庄黃小舫兄代募捐册第三十二號夢蘭堂主人捐湘平紋銀二十兩零三錢八分三十三號九華山樵人捐湘平　銀五兩二錢三十四號積厚堂捐欄板爐坯洋兩元以上三户江孚輪船漢口回申帶來○芸心堂捐洋一元蕭仲友堂捐洋一元蔡居敬堂捐洋一元以上三户漢口乾裕銀號交江孚輪船施紫卿帶來○南潯鎭育嬰堂紳董龎君芸皋善昌回里時面交帶申屬助順天山東賑捐洋一百元前月二十七日一百十三次賑捐淸單内沙登申滬兩報今龐芸翁交還捐簿卜有積記捐洋二十元善記捐洋二十元慶記捐洋二十元有記捐洋二十元餘記捐洋二十元李閱簿上　交來一百元内註明代募捐五户理合更正聲明 
[上海北市盆湯弄絲業會舘主施少欽經收順直山東江浙等處十一月念一日第一百三十九次賑捐淸單]  
　　太倉陳筱農寄永義昶局來捐洋十元湖郡不留移冬至節酒席費助賑托葉鐵繩兄交來洋八元嶺南心餘力薄生求心安夢穏見識守開岬九江雪鴻别墅許飛鵶兄寄億大周來捐洋一元○同芳捐洋兩元王新一捐洋一元彭仕甌捐洋一元四明宦隠捐洋一元金壽人捐洋一元王復記捐洋一元汪赤鼻捐四開洋兩元韋玉記捐四開洋兩元盡心子捐四　洋兩元以上九户由上海城内保息局葉系香兄代募平江祝同心行生富貴源頭同字册第五千二百七十六號共捐來洋七元四開六元○样溪味梅舘主人捐助龍鳳玉佩一瑰俟估銷再登合併聲明 
[上海北市盆湯衡絲業會舘主施少欽經收順直山東江浙等處十一日廿二日第一百四十次賑捐淸單]  
　　四川省夔州府買蔭秋翁匯到上海楷記賁號川半銀三十兩指捐順天山東又匯咱半二十兩指捐浙江以上兩户今楷記四川號客交來上海九八規銀廿八兩五錢九分六厘十九兩零六分兩共合計川平五十兩○方理記由公愼祥絲棧交來捐洋二十員上海不留名爲冬至佳節諸友公允節省宴客濟席費移助賑洋七員梁溪高平氏祈媳病痊寄無錫通裕信局來捐洋五員本埠無名氏節省冬至家宴酒席費移助洋三員本埠巨興和要號　募祝心先生富貴源頭同字第二千六百零二號册指來洋四員徽州絲邑胡湧泉爲胞弟麗泉寄居　沙祈保身體健旺合家平安捐洋兩員楊炳芳由二馬路楊源昌號來捐洋　員○欽差大臣營務處　西補屯道周觀察由哈蜜九月二十九日發一百里馬遞投到善書九套救民歌救刧救歌育嬰歌謝孝子傳賠頭記張善人紀略楚些乩筆記旗嫂傳戒烟靈方拜領登報申謝○餘姚翁巳蘭先生書潤助本籍對開洋一元四開一元八開一元合併聲明 
[昇茂莊經收第八次桶捐淸單]  
　　新開河橋一員對開一個錢七百文老北門一員浙紹公所口錢五十二文三茅閣橋兩四開兩個裏角郎三員八開一個錢一百念三文鄭宗敏四開一個鄭花女八開一個錢二百文無名比六員城隍廟祈記求病愈助念員震德庄交來吳秋團助五員海榻彭城氏助三員錢行轉角一員八開兩個錢五十文𡊢記碼頭錢二百廿文知口錢一百文德興里門口一員錢六百七十文虹廟一員錢六百文許門丁氏助兩員不留名助銅洋九員大有祥助銅洋三員抛球穽一員錢一百四十四龍德橋錢五百五十文淸從善省子助一員偶然居八開一個前求如願齋助赤糖票十斤郎家橋八開一個錢八百大東門吊橋三員力不從愿人助錢五百無名氏錢一百文十六鋪橋金戒子兩只計重六錢四錢二百又泉　會舘八開一個錢一百六十二文石路口兩員四開一個入開一個錢五百五十華衆曾一員豐興廢票一紙計五員錢五百五十　條四張閬園錢一百五十徐國候首餙字念四個小鐲兩對壽星兩個四箴子兩員益三氏兩員無名氏交來助念員以上共收七十六員銅洋十二員對開一個四開四個八開八個錢六千四百廿一文發票洋一紙單條四張金戒子兩只計重六錢四首飾字念四個小銀鐲兩對壽星兩個赤　票十斤第五次輪船桶捐淸單江寛船無名氏六員銅洋一員錢一千四百胡少卿一員趙德興一員王藻伯一員無名氏四員銀九錢八分惇信船四開一個錢五百五十武昌船三員四開一個碎洋銀二錢錢一千二百江裕船五員四開一個錢一千四百牛庄船七員四開一個八開十七個錢四百江天船四開二個錢二百廿重慶船三員錢二百廿二武昌船四員錢一千宜昌船二員四開二個錢二千七百文以上共收洋三十七員銅洋一員四開八個八開十七個銀九錢八分碎銀二錢錢九千零九十二文以上如數解交陳家木橋賑捐公所 
[揚州復茂恆山東十月分淸單]  
　　魏祉田翁十五元吳淇祈保姪孫病愈十二潘瞿齋因妻病愈十元陳焱仙病愈二元吳廷雋祈子病愈五元馬幹臣十元○捐賑募啓恆同泰店手汪信夫翁二千文友蘭山舘畬經堂北野鐵石人蝅户各捐一千燕翼堂貽燕堂北野山人聽泉山舘三槐堂彤記　夫氏七户各五伯嘉穟軒八伯彝倫堂四伯平園堂三伯張靈園翁平恩榮堂聚星堂恆德堂松銘堂兆經堂研經堂文繡堂受書堂近眞堂太古洋篷林佩洲十一户各二元寸草堂校書堂傳經堂承恩堂德隆堂履素堂還如堂李履仁堂積厚堂池垂光堂張義發陶錦盛丁鴻發汪祥泰陳源興祥順隆胡福田梁大金許祥興許央盛韓正玉陸竹樵二十二户各一元揮娛堂富春堂三槐堂三户各一千孫桂堂八伯黃茂如梓如標王炳王長松四户各六伯廣源五伯萬邦金十元駿記五元壽席又壽席敬記三户各三元步記　記楚記慈善堂茂記盛記黃占祥七户各二元公盛餘記公和三槐堂四户各一元 
 
