# 1884 - 166 - 4904019

 

Page 1

 
 
[新印曾文正公家書] [  申報館主人啓]  
　　曾文正公文章邁流俗勛業冠當時自搢紳先生以至販夫走卒靡不嘖嘖稱道而孰知公之所以不朽者固在彼不在此嘗讀公之家書見其於家人父子之間日用行習之一一言一動反覆誥誡無不可爲後世法至其談兵論政諸書尤可想見運籌决勝之妙用而補奏疏公牘之未備惜原板散佚流傳無幾全集中又不載讀公書者每以未窺全豹爲憾爰以活字版排印用廣厥傳作家訓觀可作語錄觀亦無不可計每部十二本價洋六角五分淮於本月廿五日出書售處仍照曩例 
[石印楊詠春先生墨蹟出售] [  點石齋主人啓]  
　　虞椒楊詠春先生諱沂孫篆隸正草無一不工求書者踵相接數十年如一日得書之家雖碎錦零箋珍如拱璧不肯輕易示人今本齋覓得先生所書篆隸正草墨蹟數種不敢獨秘付之石印以公同好其用筆之蒼勁結體之古雅諒海内君子傾心已久無容贅述現已印成裝訂成册者每部收回工本洋二角裱成册頁者收回工本洋四角第所印無多伏祈早爲賜顧售處照舊 
[第五號畵報出售]  
　　啓者本印舘行畵報業已四次有目共賞故日新而月盛焉兹於二十四日出售第五號本舘興懷風雅不吝多金購覓奇書數種卽在每次畵報之後增附該書之説一則并將説中大意另繪一圖冠於説之首裝入下次第六號畵報發兑以後畵報除告白外每次可得十頁而價洋仍從五分可謂亷之又亷矣至於此書之妙見者無不拍案呌絶歎爲觀止願與諸君共欣賞之此布 
[鐵路繼電線而成説]  
　　火輪車路與電報相輔而行二者不可偏廢前年中國創辦電線各大城鎭通信往來初以爲中國商民向未經見必不樂以電報通消息且信之傳遞惟官場商號獨多中國自有信局按程計日屈指可待本無須乎十分迅速而况傳遞之費十倍二十倍於信局省嗇者自必不願蓋信局遞信亦有程限如有要緊乙件則官場更有驛遞批定限期恪外加緊以快馬接替日有行至六百里者卽公文之交信局寄遞者亦往往趕趲無異於驛站若商家私信局中包送陸有專足水有快船二三百里之遠晝夜兼程照限而逹是相沿旣久之事無俟乎出奇立異也不謂創行之後官塲傳報消息固覺便利而商民因貨物之漲落銀錢之匯兑寄信他埠者又於迅速之中求其愈加迅速赴局打報紛至沓來所收報費爲數不小核之創辦經費每年開銷逐盤計算尙有餘利可沾股分之價隨之而漲因而當事諸君深悉此事之有利可以逐漸推廣於是請於當道各路擴充目下南路已至廣西鎭南關外越南境内之事瞬息可知長江一帶亦至漢口生意所集之處無一不有電報而東路則江浙兩省幾於逐府皆設一局自開辦以來不過三年而風氣之轉移如此其捷亦可喜已從前有人謂中國地廣人稠民情之純樸者半刁蠻者亦半而游手無藉生事闖禍之徒尤屬到處皆有卽如電報若陸路設立電桿民間少見多怪必有匪人暗地損壞非沿路遣防兵照料書夜梭巡難免無事而此項經費甚是不菲誠恐設防之費更浮於置綫立桿之用其何以持久乎乃數年來各省紛紛推廣接綫之處已徧窮鄉僻壞而一經官憲出示曉諭卽不聞有毁壞線桿之事各海口通商之地常有查拿竊取電綫人犯之案然皆竊海中之線而内地從無故犯禁令者此可知風氣已開卽民間亦家喻而户曉也竊謂電報旣有成效卽鐵路亦不難開辦蓋設立電桿所占官塘民田約各居半而民間不敢梗阻則鋪設鐵路亦佔官地民田各半吾知民間亦無有異議也雖電桿不過寥寥數株之木佔地無多鐵路必有數丈苟從民田取道所佔必廣民或不願然辦理是事者自當有　善之法處之倘須民田出價買之可也或曰二者工程電報易而鐵路難驟爲其難不如先爲其易創辦電線注意原在鐵路第因中國從無此事恐人聽聞必至譁噪故先試於電線而徐籌夫鐵路今明效大驗實有可徵則以鐵路轉電報自不容緩試觀於近日京中所傳信息知鐵路一事固非僅託空言矣前者劉省三爵帥於陛見時面陳鐵路之利當蒙嘉許今越事和議已成大事粗定而爵帥奉召出山特賞部院銜則朝廷之意旨將令以武臣任文事而鐵路之不日興辦有可操劵者矣本報謂此事創議於爵帥而成於醇邸近者德税務司確璘又以是請中外之見不謀而合固知此事之辦有明效不亞於電線矣愚謂從古未有之事一旦開創遲速正非偶然中國自與外洋交易凡泰西之良法美意仿而行者固已日新月異如電綫鐵路皆在意中且不特此也就以開礦而論比年以辦理不得其人致事無成局而民窮財盡議者指爲厲階然此後十年二十年礦務必將大興中國利源有時而旺正不得因噎廢食永遠垂禁也卽如鐵路前上海馮關道曾允洋商在吳淞到上海一路創行其事乘車往來商民稱便嗣以前制軍切責關道不應不奉批准擅許洋商飭令撤毁並賠洋商造路資本邇時聞者深爲惋惜余以爲此非鐵路之不能成乃成之未至其時故有此梗議之人雖則中止後將有待也乃今果然出於朝廷之意特派大臣督辦其事非所謂時至者歟目前僅指由津至沽一路工程固不甚大然此小試其端日後愈推愈廣固將徧各省陸路衝要之地而習有火車行焉矣不禁拭自俟之 
[上諭恭錄]  
　　五月二十日奉上諭前因京師入夏以來雨澤稀少朕兩次親詣大高殿拈香復於五月十 
二日親詣大高殿並宣仁廟拈香派惇親王奕誴等節次分詣時應宫等處拈香現在節近夏至尚未渥沛甘霖 
農田望澤孔殷朕心實深焦盼着遴選光明取道衆在大高殿祈禱遴選僧曾在覺生寺諷經均於本月二十四日開壇朕是日親詣大高殿並親詣時應宫拈香大高殿派巴克坦布在彼常川住宿並派睿親王奎斌鎭國公溥芸 
鍾秀恩輝分爲兩班輪班住宿上香行禮覺中寺派莊親王載勛拈香派文璧常川住宿並派豫親王本格鎭國公溥廉英俊廷楨分爲兩班輪班住宿上香行禮昭顯廟着派惇親王奕誴宣仁廟着派惠郡干奕詳凝和廟着派貝勒 
載瀅拈香並派貝勒載漪詣黑龍潭拈香所有派出之王大臣等俱着先期齋宿分往行禮欽此 
[本館接奉電音]  
　　昨由通州電局專發電音到本舘有五月二十六日上諭四道謹敬譯登○五月二十六 
日奉上諭御史王賡榮奏邊民服教有年請添設廳學一摺據稱山西關外七廳未設學校年來居民讀書省多考試爲難請飭酌定庠額等語着山西巡撫山西學政綏遠城將軍會同妥議具奏欽此同日奉上諭御史于賡榮奏貢生 
 
 

Page 2

 
 
應選教職多係空額請飭部酌變章程等語着吏部議奏欽此同日奉上諭前有旨令中外大臣保薦人才以備任使兹據右庶子錫鈎奏密保人材易滋流弊宜核眞品而杜倖進等語嗣後内外臣工遴才薦舉着臚陳實事出具切實考語其未經召對人員均着送部引見欽此同日奉上諭陳士杰奏卞家莊决口合龍所有十四户各工一律告成請將出力員弁奬勵一摺山東黄河决口經陳士杰親駐工所督率員弁實力堵築於四月十六七日及本月十七等日將卞家莊决口三處先後合龍其十四户李家莊善後各工亦均次第報竣辦理尚爲迅速此次在工各員弁均屬著有勞績自應量子奬勵知府郝植恭着免補知府以道員用並賞加按察使銜知縣鄧文淵着免選縣以知州不論雙單月儘先選用並賞加四品銜縣丞曹和振着免補縣丞以知縣補用鹽大使吳觀敬着免補本班以知縣補用鹽經歴廷棟着免補本班以知縣仍留原省補用州同王錫鏞看俟選缺後以知州儘先補用先換頂戴訓導范世欽着免選本班以州判儘先選用州同施如着免選本班以知州儘先選用署永阜塲使吳承恩着免補本班以知縣用知縣吳義培李維誠均着以知縣歸候補班補用通判傳義着免補本班以知州仍歸原省補用知縣趙昉熙着以知縣歸候補班補用縣丞陳漢章着免補縣丞以知縣用副將黄金得著以總兵叩名簡放並賞加提督銜副將萬年清叅將黄兆均着以總兵遇缺簡放叅將張永洪着以副將儘先補用並賞加總兵銜都司周建發劉長松均着免補都司以游擊儘先補用並賞加副將銜守備沙頴亮着免補守備以都司儘先補用叅將朱國元着免補叅將以副將儘先補用遊擊戴守禮着免補遊擊以叅將儘先補用都司常炳均着免補都司以遊擊儘先補用陳厚受等均着免補都司以遊擊儘先補用並賞加副將銜副將趙得華着以總兵簡放衞守備季榮欣着以衞守備不論雙單月選用守備馬崇阿着免補守備以都司儘先補用陳雍剛着免補守備以遊擊儘先補用餘着照所議辦理該部知道欽此 
昨日電音字數過多爲時亦晚中有缺字不及電詢姑從闕如俟接到邸抄容再補註本舘謹識 
[桑秋暢茂]  
　　昨有友人自朝鮮回言及朝鮮向中國購辦之桑秧運到之後卽經分給布種適值雨水均調所種之桑莫不蓬蓬勃勃生 
機暢茂據聞百株中竟活至九十七八然則該國蠶粲之利殆有蒸蒸日上之機歟 
[桂林郵信]  
　　昨得廣西友人來信云越南自二月望後太原北甯等處先後失陷黄趙兩統領兵潰法軍在北甯一帶修築砲台桂軍與 
滇軍文報隔絶王朗青方伯率楚軍八營出關接統潰散二軍力求整頓然僅能自守三月初八九越將劉永福克復太原富平二城十二三日岑宫保因糧竭興化難守退紥管司仍留數營助劉永福十六七八日連獲勝仗克復興化岑帥督軍直薄山西城下乃教民糾合法軍攻撲船頭王方伯派隊往援無如關外軍米難辦須入關至南甯一帶採運陸路轉輸非易楚軍不服永土病者頗多潘琴軒中丞四月念二日抵南寗接篆念四日起節赴龍州小住日内聞已出關新任廣西提督唐沅圃軍門尚未到粤也 
[江臬過境]  
　　江右王鶴樵廉訪上月出京回豫省原籍修墓兹聞由籍赴漢口搭輪船下駛於二十二日抵九江暫在招商局小住卽日 
雇紅船晉省接印視事云 
[書批節錄]  
　　蘇省各當商因包貨滯銷銀根甚緊實在不敷周轉曾經公禀藩憲請以十八月爲滿當蒙藩憲詳請督撫批示現在督批 
已到大略云各當展至二十七月爲滿係左爵相任内諭辦之件該當商等遵章已兩載有餘未便率行改短期限所請應毋庸議仍錄批申報撫憲是則督憲之體念貧民可稱洞燭無遺也 
[帝城勝景]  
　　○距京師永定門外十里有南頂娘娘廟乃古刹也向例五月朔日聞廟至望日始止香市之盛爲京師各廟所不及盖是處 
地近帝城雜山帶水位置天然且榴紅蒲緑之時正選勝尋芳之會是以三輔少年五侯貴裔或挈眷以往或挾妓同游繡　雙輪錦障十里馳逐於紅鹿紫陌間者盖非向我佛以皈依實欲攬彼都之景色也溯查該廟基址乃明代閲兵之所正德間奉敕建廟規模宏敞然以久歴風霜半就頺圮廟外有兩石坊高聳雲表書長養生息蕃滋羣育八字額以白石爲之土人或稱是額不爲雨水所淋豈有神物呵護之歟廟内翠柏蒼松蔭翳天日前後大殿設碧霞元君東嶽大帝位羣廡列七十二司兩旁樹下護以木欄并設几登以供游客憩息啜茗小坐見來往游人絡繹如蟻恍在山隂道上廟外當門有土阜高聳若山上以蘆蓆札成亭榭酒旂風影飄颭半空游人有入而沽飲者憑高望遠萬山疉翠勢若錦屏南望南苑紅牆粉壁綿亘無際北望帝城鳳闕虬宫歴歴在目俯視其下則芳草成茵野花遍地暝煙欲濕好風送香恍惚置身圖畫中下有一溪其形若帶石梁横焉明漪徹底小魚游泳其中殊有濠濮聞想河橋兩岸則係庖人紫成蓆屋有亭有閣臨流設座護以硃欄名曰河棚以供遊客飲茗話有婦女一羣圍坐共飲者有數男携一妓或數妓伴一男諧謔飲啖旁若無人者觥拇交飛管絃競奏酒闌茶罷則拂珊瑚竿臨流垂釣見村童游泳河内抛以金錢俾羣兒入水爭取以博一笑惟是處各物甚貴卽如茶棚但備一壺荼荼葉自瀹者尚需京錢二吊合上海錢二百餘可類推矣迨至夕照將沈游人競返馬龍車水横絶一時凡有駿馬快車者早至永定門外或天橋迤南必絶塵而奔以賽馬力其時男婦老稚及車辆等皆退讓道左以避之碰撞之事亦往往而有非憲示所能禁也將閉城時衆車方始赶門但見車中人去時則濃抺淡妝歸時則無不蓬頭垢面者然今屇較之常年已大覺减色蓋亦爲銀根緊急市面蕭索所致也并有南城御史出有告示不准挾妓及賭博等事云 
[通州近聞]  
　　五月十六日張幼樵副憲過境十七日左侯相過境十八日興倉憲到任合城文武各官出郊迎謁送往迎來大有山隂道 
上應接不暇之勢也○今屇歲試考童僅分兩棚人數較少盖因上年被灾無力應試者居多惟學憲甲明定例凡文武生員無故不應歲考至三次者槪行斥革决不寛貸功令綦嚴是以各屬文武生員咸來應歲人數甚多分作四棚考試所有庵觀寺院大小客棧人已住滿房飯價錢因此倍增刻下文塲考竣除文生列入一等文童招覆外餘皆陸續言旋街市頗見疎落府試外場原在城内南倉較射院試改在北關浮橋迤南較射○學憲考試二三場文童内有某縣某生二名入場後不待學憲出題早經展卷抄寫兩文一詩俱畢矣少時交卷出場次日學憲牌示云兩生胡亂抄寫文不對題殊屬荒謬已極著卽斥革衣項以懲將來彼二生者何輕視功名若此耶○五月十三日提騐浙江二十九起漕糧十四日提騐浙江三十起漕糧江蘇四十九起漕糧十五日提騐江蘇五十起漕糧十六日提騐江蘇補欠不列起漕糧十七日提騐江蘇五十一起漕糧浙江三十一起漕糧掃數報完十八日提騐江蘇五十二起漕糧○今屇漕米始而尚屬乾潔騐收可稱順手每日不到午刻卽可斛收完竣近來天氣較熱米色較潮倉憲騐後飭令委員認眞挑晾每船五六風七八風不等頗覺費手每日須交未申方始斛竣也 
[鄂省官報]  
　　五月初九日藩憲牌示隨州合河店巡檢准補之蔡雋藻均州吏目准補之方兆桂俱赴任候補巡檢楊汝霖初十日禀謝准補松滋縣磨盤巡檢行知十一日牌示德安府同知缺委署應城縣張鵬舉兼署五月十五日江西泉憲王廉訪嵩齡由京來鄂拜會兩院候補道恭養泉觀察釗係初八日到省是日委會辦牙厘總局謝委同日藩憲牌示隨州吏目缺以候補班補用州吏目張錫鉁咨補 
[美員更調]  
　　現署上海總領事哲君士於二十四日接到雲國外務大臣電信命其前赴北京署頭等參贊兼漢文正使同日又接美國來電以鎭江領事施君調任天津領事云 
 
 

Page 3

 
 
[升旗誌慶] 　　 
○昨日爲英國皇踐祚之期故英兵船之泊於黄浦吳淞兩處者均高掛五色彩旗以誌慶其泊吳淞之各英船則於十二點鐘時各放砲念一門以致祝云按英皇自踐位以來於今四十有七年矣 
[輪船失事安櫝訊]  
　　○昨報登前日英領事提訊寳生輪船失事一案兹悉於昨日覆訊據該船主大副二副曁司機器人供稱我等駕船皆照規矩而行並無不合至該船失事實出意外不干我等之事等語領事得供後以該船主等均無應得之罪因將各人所執憑據給還完案 
[英船抵埠]  
　　○英兵船名開力亞拜荅於廿五日由香港來滬停泊吳淞口外前晚六點鐘時又有英國水師提督乘坐之維治林兵船由漢口來滬卽在浦江下椗云 
[悲從中來]  
　　○朱義中投上海縣控稱有内姪女周朱氏在清江浦被高姓誘拐來滬現悉在法租界蘭芳里錢裕坤花烟館内爲妓求恩提究等情黎邑尊准卽飭差並照會法領事派捕恊提錢裕坤周朱氏送縣其高姓已聞風避匿前日經蔣明府訊據朱義中供稱清江人由武生前在軍營効力蒙前湖廣總督李於肅清案内保給五品翎頂仍在就近軍營當差因内姪女周朱氏早配同鄉人周長春爲妻已經完姻忽於三年前被同鄉人高姓誘拐來滬久無蹤跡現查知在錢裕坤花烟館内爲娼承舅嫂託我尋見禀蒙提案現在情愿將周朱氏領回原籍交其夫家管束等語明府問周朱氏供年十九歲確於三年前被高姓誘拐來滬初被高姦佔繼被買入烟花叢中轉輾入錢裕坤花烟館内現在高姓聞拿避匿逍遙事外心實不甘求恩提究我則願隨姑夫朱義中回家餘與朱供略同明府質之錢裕坤供稱揚州人向充長隨後因失業與拚識之婦開花烟館上年由開老椿記客棧之屠炳榮等將周朱氏抵押我處取去帶擋洋四十元至以前之事小的槪不與聞况高姓亦不認識朱稱前日我見高與錢在家吃飯豈能揑飾明府謂朱曰周朱氏旣已提到本應交爾領回原籍但孤男寡女在路殊不雅觀况係爾之内姪女旣有丈夫在家何不邀同來申今將周朱氏遞解回籍交地方官傳原夫具領事可無虞朱孯稱情原將周朱氏領回並求提究高姓明府謂並非不究高姓乃因高旣避匿飭差緝拿總需時日爾須在滬候質不若爾趕早動身且將周朱氏遞解回籍亦可免男女之嫌實爲體恤起見但爾旣執定提高究辦亦無不可詎朱義中忽在堂哭泣明府深爲詫異謂滬上假冐職官招謡撞騙之事時所恒有姑不問爾功名之眞假但核案情之虚實本縣此斷於爾並無委屈何致悲哭朱稱憶及前年髮匪擾亂時一家四十餘口俱漕荼毒因此心痛而泣明府謂遭難事與此案毫不關涉揆度情理恐有别故再三研詰朱惟叩求恩斷蔣明府仍照原斷將周朱氏遞解回籍交原夫具領錢裕坤笞責一百板完案 
[緝盜綦嚴]  
　　日暉港盜案前日又經黎邑尊將值日捕役比責業由捕頭派夥購線並禀請黎邑尊照會各領事飭巡捕於租界地方一 
體緝拿 
[邑尊騐屍]  
　　念六日午後二點鐘時有浦東人宋掌生突至南市王家碼頭大街龔祥順篾竹店進後門用小尖刀將其弟宋阿春戳傷 
左肋當卽身死而宋掌生亦自將喉間割開倒地當時店主龔昌茂在門口做工聞得救命一聲急往後邊觀看見兩人尚互相扭結尖刀擲於地上龔大驚卽投報十六舖地甲裘福該地甲看明屬實當卽泒副甲看守兇手一面同龔報縣請騐並追屍親來滬黎邑尊於昨午後帶同刑仵書役人等臨騐屍父宋順仁亦投到邑尊問龔昌茂申訴前因並稱實不知起衅情由邑尊問屍父宋順仁據稱宋掌生係弟媳寄子因不務正業斥逐在外現聞因向我子宋阿春借錢四百文不遂故行此毒手邑尊謂索借不遂係屬細故何致拚命其中顯有别情當飭仵作騐得宋阿春左肋受刀傷二處腸已流出致命身死當因宋掌生傷重故不能取供屍父求請自行棺殮邑尊卽着宋順仁出具領棺切結飭將兇手宋掌生帶回發普育堂醫治據外間傳言宋掌生本姓張自幼過寄與宋順仁已聘有妻室尚未完姻因宋順仁嫌其不務正業故驅逐分外欲將掌生之聘妻配與阿春爲妻雖有是言尚未成事掌生聞之以爲己妻與阿春有染故挾恨戳斃阿春耳但此僅傳聞之詞未足爲據須俟掌生傷痊後邑尊研訊確供方能水落石出也 
[送堂覓保]  
　　法包探嚴頌眉禀稱見蘇航船内有形跡有疑之婦女三人皮一女郎翁太守卽飭會捕局線勇曹錦堂立將四女拘到太 
守詰彼從何而來到此何幹爾等如何稱呼據一老嫗供稱周徐氏由蘇而來丈夫周祥在日在蘇做捕役今帶領三親女來滬探親不作别事又據一女稱徐周氏一女稱朱周氏吾二人均已出嫁夫家做裱畫店枕店生意聞得上海實在閙熱所以同母親偕妹來甲遊玩太守問爾等親戚在何處作何生意答稱在城内做捕役姓張太守謂旣有親戚諒有保人俄而有縣署捕役張茂詣案具保太守問張彼等是否母女張稱三人確係母女一人則不認識周徐氏隨稱一係外甥女太守謂瞬息之間供語兩岐定有不實不盡之處着將四女一併送堂覔的實保人赴堂具保 
[押傘交捕]  
　　虹口有種流氓於日本吕宋花旗等國語言無不通曉名曰露天通事遇各國人初至本埠者伊等旣爲傳話賣買物件各 
國人亦樂與之交蓋因未識本埠風氣也前日有一日本人欲尋歡樂窩卽經露天通事引至頭壩之難捫街某土妓家日本人事畢欲行通事勒索酧金不得卽將日人之洋傘爲質押洋八角而日人心抱不平逕赴捕房鳴訴捕頭卽飭包探仇金水將原贓查獲並將通事拘入捕房而原告日本人則已不知去向無從傳質矣 
[英界公堂瑣案]  
　　前日西包探麥根督同中西捕往事虹口鄉間三官堂附近之老臺賭塲該賭徒等派有望風人見捕將到早經關照 
賭徒與賭客莫不四散奔逃捕等追獲落後之一人豈知卽係充當三道頭華捕之粤人李阿連西包探見賭塲搭有蘆席棚帳命卽付之一炬并訪得爲首聚賭共有二十四名先將李阿連解案申訴前因其太守商之哲領事飭將李阿連交捕房帶回俟獲各賭徒再行解訊昨又獲彭雨齋徐德方二人解案太守商之翟副領事仍飭捕房將彭徐帶回俟拿到其餘賭犯一併解案究辦云○李紀昌稱向王士軒盤頂新義和客棧現已接開詎昨有沈士晉持刀來棧逢人便欲行兇間其來意據稱因向王士軒索銀無着忿極所致等語爲卽報捕着沈王同投憲案申訴沈士晉供是武生前爲木客王士軒係在漢口開木行我會被久木價銀三百五十餘兩木行早經閉歇知王在上海開有新義和棧爲持前來向索一再延約躭擱日久旅費用盡甚將衣衫質典乃忽稱棧亦盤頂與人爲此情急尋王拚命是實王士軒供並無欠沈銀兩實沈之木頭由我經賣與吳姓被欠銀三百五十餘兩然吳姓現在漢口容往催索黄太守隨着王士軒同沈士晋同往漢口向吳索銀○花烟舘妓女范氏稱客人楊正奎意圖强佔昨因口角楊就行凶將我毆打左腰受傷由捕拘案楊正奎供放印子錢被該氏借洋十元理應逐日拔付本利因無着與論不敢行兇該氏又稱從未向彼借洋黄太守以該氏控毆有據楊正奎訴欠無憑碍難准理着再罰楊洋一元發充醫院經費○包探秦少卿稱邇來時有竊犯在第一樓華總會等地方竊取客人之熟羅紡紬等長衫昨見湖南人吳月亭同張雲標在第一樓竊得藍紡綢長衫當卽拘獲人贓查得失主係招商局輪船上之人現未投案認領吳張二人均俯首無詞黄太守隨判吳張各押一月贓存捕房俟失主認領○燧昌自來火廠西商控周安保徐三玉山老虎等到廠吵閙爲此報捕拘周徐山送案周徐俯首無詞山供到自來火廠尋友未遇並不呼閙捕禀周等皆流氓黄太守商之翟副領事判將周等押候各笞百板着以後不得再往尋釁 
 
 

Page 4

 
 
[贈徐紅玉詞史乞高昌寒食生政和] 　 
　　眉峰窄窄畫雙峨少小風情格外多斜抱琵琶半遮面棗花簾下唱吳歌絶妙年華正及春綺羅隊裏寄閑身有時亦解含羞意半似迎人半拒人翩翩體態最輕盈一笑嫣然倍有情貌是紅綃年碧玉教人那得不心傾白沙舊王 
[輪船來滬電音]  
　　英公司魯賽得輪船念六日下午由香港開來上 
[浙省撫轅抄]  
　　五月十九日候補副將倪祥福安徽來省禀到前署台州部差人禀辭回籍守制西安縣丞曹和浩俸滿騐看來省禀到○二十日縣丞方積動由京騐 
放來省禀到皮養和由籍來省禀到○二十一日秦耀奎由紹差人來省禀奉藩飭奉到部覆准其起復署鄞縣典史任廷棻禀辭赴任○二十二日歐陽治服滿原籍領咨來省禀到 
[蘇省撫轅抄]  
　　二十四日縣氶倪曾　禀知領運硝磺由滬回○二十五日四品銜浙江試用鹽運副王瑞年江西人浙江來孫文俊禀知奉委赴常郡帮審並委杳事件差 
候補通判崔仲爲解甘餉赴滬四五品銜分缺間補用府知事沈馪服闋回省禀到李智植禀知奉委婁門水關兼東路夏防巡查差○二十六日候補府姚丙吉禀辭赴南匯收工差候補同知金彭禀辭赴南匯候委騐收圩堤工程請領恊餉委員廣西補用知縣劉譚鎭湖南人由廣西來從九章學淇服滿回省禀到 
 
 
 

Page 5

 
 
本坊今移設在四馬路中市聚豐園間壁發兌古今書籍鉛板石印東洋銅板畫譜等書賜顧者請鴐臨爲盼　　乙 
[召租]  
英界大馬路口第三家卽天興底子三層樓店號一所如欲租請至悅生棧面議可也　乙 
[謙信洋行顔料廠聲明]  
啓者大德國味士咑魯士活士布吕寜顔料廠専製各色極品鮮明顔料開設廿餘年歐洲中國各省銷路極甚畼廣所製各種顔料精益加精俱用極上品眞料倂無信石毒物在内比别家不同兹今専托香港上海謙信洋行發售其價格外相宜倘貴客商賜顧認明角鹿頭牌庶無有悞倂無别家分售特此佈聞　　甲 
[速來歸宗]  
嚴楚鶴浙江慈　山北雙廟人現年五十八歳自同治元年出門後聞其人在福建來申幾次曾與族人相高吃茶談及已經娶妻生子而家中其堂兄楚光去世遺下房産頗亦不薄惟有其堂嫂宓氏一人繼嗣心切爲特登報訪問見後可卽率妻子來慈歸宗承頂産業香火宗祀幸甚如因一時不能脱身卽寄回信交局友轉寄慈北鳴鶴塲頤春堂藥店再遞雙廟極便不勝盼望房镸嚴沛堂啓　乙 
[水脚銀期]  
啓者本輪船公司會議定章所有出口水脚以按月由初一日至十五装貨者歸下月初一日收淸由十六日至月底装貨者歸下月十五日收淸仍可用十天期莊票無論開往何處輪船均一例辦理以昭信實特此預逹　怡和洋行招商總局襌臣洋行太古公司仝啓　　甲 
[招尋失物]  
本月二十五日在英租界馬路之東失落貨捐局照會一紙上標呉問松名姓三字如有人送至吉祥街曹全吉棧者准從重酬謝洋蚨三元否則有此三字照會卽作廢紙矣此佈　曹全吉棧啓　　乙 
[輪船往镸崎琿春]  
啓者本行之應瑞薄克輪船定於閠五月初二日卽禮拜二早開往镸崎琿春如有搭客装貨者請至本行面議可也　　　德與洋行啓　　甲 
[杭州大井巷德記]  
本號開設有年蒙客賜顧交易照常外埠信購原班寄奉不悞並有外國各種藥水戒烟藥粉代售貢邦藥水　　乙 
[吕商熙記行]  
今售英七月份票全張半張分條照市並售新到紅茶吕宋烟公膏蒙各埠紳商惠顧祈早請來函購原班卽奉無悞　　乙 
[出色翡翠玉釧墨晶眼鏡]  
玉釧每只三元墨鏡每　二元茶鏡一元如假可退收買晶石午時茶一洋十合金利源昌順隆白　乙 
[順氣化痰丸]  
痰屬濕熱乃津液所化百病所有多因起居飮食失宜七情抑鬰六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中带血精神短少四肢困倦胸膈不利飮食無味一切咳嗽之症並能治之每早晚用淡薑湯送下三錢服後利氣開鬰化痰咳嗽自止耳每瓶大洋二角另有綠水甜油玉桂發兌價面議　上海英巡捕房對門廣東接元堂何均年謹識　　乙 
[袖珍硃批臨證指南]  
臨證指南一書乃○國朝名醫葉天士先生臨證治病之方也惜未經先生手訂係身後門人彚輯成帙其中不無夾雜幸經靈胎先生細加批點使人一目了然此書遂稱完璧海内風行惜舊板模糊本坊不惜重貲校刻袖珍硃批使閲者朗若列眉倘能家置一編對症檢方不致被庸醫所悞則未必無小補云爾白紙價洋三元上洋抛球場並城内蘇城掃葉山房啓　　乙 
[新荆門煤礦散股告白]  
啓者新荆門股分餘剩銀两等分散前已登報同人業已收回恐遠處尚未周知再行佈告同人公啓乙 
[永利對單已到]  
本行查對英六月份售出吕票得彩甚旺不及細錄除各埠函報外祈請諸翁卽臨對號兌洋格外克己特此佈告　　　乙 
[堅鋼锋利禮和洋針]  
兹本行自運英國上等堅鋼洋針身子純熟比衆不同巳蒙各省城鄕市鎭四遠馳名今本行格外加工精細揀選從無斷頭破尾之患每箱十萬枚如貴客合意者可向本行面訂可也特此佈白上海禮和洋行啓　甲 
[免災保嬰訣]  
夫天生麥而爲麪原以飬人而人以之槳衣或以之糊窗甚有漿褲襪及糊蒲包硬　者豈不罪過或染瘟疫或遭回祿人不之信但國初時丹徒大火延焼百餘家中有陳姓獨免人問有何善行可挽天數蓋三代不用漿糊云予小兒幼時屢多疾病以後陡起慢驚以致名醫束手百藥無效予於灶君前立誓改用山茹粉漿衣荳腐槳糊窗立誓後病體立脱可知天不負改過之人所望仁人君子嘱内助中饋者主使改用爲價無甚上下而實足爲免災之道而亦未始非保嬰之一助也　　　　無名氏具　　乙 
[輪船往東洋等埠]  
啓者本行希魯西麥魯輪船於禮拜三卽閠五月初三日上午十一點半鐘開往镸崎西門舍革神户横濱等埠小包收到初二下午四點鐘爲止搭客票出至開船之日上午十點鐘爲止在船買票須照定價加十分之一如　各寶號欲装貨搭客者請至本行訂定可也此佈　　五月廿五日三菱公司啓 
[英六月對單]  
接本公司英六月份對號單到申查售出之彩除各號函報外餘者請卽來對號取洋此佈　吕商各號公啓　　乙 
[古今圖書集成目錄告成告白]  
石印圖書集成一書本局原議收足一千五百股之額始敷成本照股以來部數尚未满千如必待額满開印恐稽時日又未便遽行截股惟有隨辦隨收早期蕆事且免附股在先諸君久勞盼望兹於本月廿五日全書目錄印成照原書訂装二十本凡在股諸君請携股票來局收取目錄换取收票并添給分典取書單以便隨時取書其交足全價銀三百六十两者給分典取書單三十二紙交過半價一百八十两者按給分典取書單十六紙俟交足全價再給分典取書單十六紙并給收票以後照原書三十二典次第印出一典一收其應找之半價股銀一百八十两原定本年六月續交今緩至十月底交淸到時統前後所收股份如能部數满千成本不致大虧卽行截止矣如専買目錄外加布匣分装两函每部價洋十元　前登報於目錄告成時原議加給分　典取書單三十二紙以便諸君隨時　取書現在核計股數先交半價者多　付過全價者少故特另議登報申明　　　　　　同文書局啓　　乙 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
是書久無善本兹特詳加校正用石印法縮印若干部字仿館閣外加錦申昌及各書坊發售如欲躉購望移玉至福綏里陳介記議想應試諸君當以覩爲快也惟所印無多祈早賜顧爲盼　乙 
[新到]  
新欵時花茶杯碟并各時欵花磁器異様奇巧物件又有花園灌水之水龍其價甚係相宜　貴客請來看明議價可也此佈　　福利公司　甲 
[新到各色火車糖發售]  
如貴客欲買者或幾十包亦可請到本行帳房看様議價可也二馬路老太古洋行謹啓　　甲 
[男科固精廣嗣丸]  
男科固精廣嗣丸嘗思周朝八士佳兒俱慶駢生太姒百男諸子無非同氣是盖龍津泊泊先生之培飬得宜以故麟趾振振後嗣之挺生獨茂世有陽剛不振臨陣而三舍退軍元氣早塲平時而四肢已憊行路疑從雪裹步履虚浮看花似在霧間目光瞶亂夢中虚合並非神女重來腦後風生思讀陳琳一檄是雖廣羅美妾斷難一索得男也本堂世傳枕秘精製金丹不惜多資必求正藥監製固精廣嗣藥丸専治以上一切病症只緣婆心一片念乏嗣之多人故教公道十分僅藥資之半取買者早晚每服三錢用淡鹽湯送下無容戒口果能常服定令精神滋镸從前之積弊胥除體氣常佳以後之元氣必足則老蚌固可以生珠而枯揚亦將見萌藥也每罐重四两價洋一元外有婦科蠟丸名爲調經保育男女分服隂陽必和從此五色明珠蓬矢桑弧懸户左七枝秀草鄭蘭燕桂植階前矣謹將治症開列於後腎虧無嗣　陽事不舉　陽舉不堅　陽舉卽洩小解過多　久年白濁　夢裹遺精　頭昏目眩耳鳴耳聾　腰疼骨痛　手足無力　精神短少怔忡健忘　自汗盗汗　便後遺滴　膀胱疝氣所有男子一切諸虚百損等症服之俱有奇效惟塲寒塲暑實熱發狂血痢癍疹等病不宜服 
[婦科調經保育丸]  
竊聞婦科一道首先調經孕育之方必須飬血而煎湯煮藥閨閣每厭太煩診脈施醫婦女尤爲不便本堂素有祖傳秘法錬藥爲丸名爲調經保育専治婦人經水不調或前或後甚至閉經或赤白带下七情鬰結四肢困倦頭昏目瞶肌瘦面黄胃弱嘔吐咳嗽成痨子宫寒冷多年不孕服之立見奇功未孕則調經種子旣孕則飬血安胎産後又能去瘀生新培元飬氣歴經著有神效故敢出以濟人不惜多金選求妙藥並非志圖射利只冀廣爲流傳服後定卜經水期依精神滋镸從前症候一切俱痊由是祥徵蘭夢桑弧懸左矣每盒十粒洋一元如専心求嗣最宜男服固精廣嗣女服調經保育尤覺隂陽交濟精血俱强不獨懷孕易期而且佳兒雄狀尤爲妙法也爰將治症開列於後調經種子　血氣虚弱　月事先期　月事後期　月事無期　月事腰痛　閉經不通　赤白带下　白淫　經期腹痛　虚寒不孕　血龜血塊　血山崩漏　脚痹種痛　頭目眩暈　胸膈痞塊　嘔逆吞酸　週身骨痛　不思飮食　心氣疼痛　胎動欲堕　催生保産　臨産艱辛　産後虚弱　産後發冷　産後泄瀉　産後肚痛　産後脚痛　惡露不止　子腸下陷　産門不閉　乳汁不通　産後頭痛　産後咳嗽　産後氣喘　以上各症本堂另有仿單　加藥引開服如常服法去壳將丸肉隨口咀嚼便可　賜顧者請認明本堂招牌庶不致誤俱寄在上洋抛球塲萬勝祥票號發兌　　　廣東梁四遠堂　岐氏謹識　　乙 
[出售上等六合棉線]  
啓者本機在披雪裹城専造上等肥白棉紗紡線可代絲線用傷最合成衣工作已蒙四遠馳名上海通行亦已年久承諸貴商深樂本機之線乃六根紗絲合成一線而粗細號數皆如一式做出每個有二百碼足镸向由上海禮和洋行經手定售倘蒙諸貴商賜顧者不論粗細儘可隨意選擇故特佈告自今之後常有現貨祈向禮和洋行面訂其價格外公道老少無欺　甲申三月　日　　　禮和洋行告白　甲 
[梁愷悌治疫痧藥]  
本堂虔製救急萬應痧氣丸止疫八寳紅靈丹時症白痧散神效臥龍丹人馬平安散諸葛行軍散靈寶如意丹太乙菩提丸藿香正氣丸萬應保和丸萬應午時茶解暑甘露茶太乙紫金錠與及參茸衞生丸參茸白鳯丸各種膏丹丸散藥酒出售如蒙貴客賜顧貨眞價實劃一不二并請細認招牌以杜假冐　棋盤街北首廣東梁愷悌老鋪啓　　　乙 
[貨物保險告白]  
啓者本公司輪船装貨所發平常黑字提單向例不包保險倘遇水漬及船失事等情定然不賠如　貴客意欲保穏仍須於水脚價目加付保費則給紅字提單連包保險可保無虞特此佈聞　甲甲申二月廿三日　　太古洋行招商總局怡和洋行禮臣洋啓行仝 
[市房召租]  
法租界金利源南第四十二號石庫門樓房三幢廂房五幢小樓一幢平屋一間並後進大棧房五間第四十七號石庫門樓房五幢廂樓二幢小樓二幢平屋二間舟山路弄内第三四號大棧房二所台灣路口第四十號石庫門樓房二幢廂樓二幢小樓一幢平屋一間如合意者就近向金利源帳房面議可也　招商局謹啓　甲 
[屠户覽]  
本厰欲包買牛羊生油凡屠户願賣請到新閘大王廟對岸江蘇藥水　　　面議可也 
 
