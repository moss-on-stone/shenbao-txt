# 1916 - 184 - 4915590

 

Page 1

 
 
   
 
 

Page 2

 
 
時評 
[息爭] [  （冷）]  
　　近今以來所有之舉動一言以蔽之不過息爭而已全國所爭第一在帝制第二在袁氏第三在約法與議會然自帝制取消袁氏去世約法旣復議會又集全國之所爭者幾於全息矣而乃復息地方之爭 
　　地方之爭最烈者爲廣東其次爲四川其次山東山東由地方自調和之雖爭而未甚四川則由中央以蔡鍔氏解决之可謂兩得其平而爭亦將息今所餘者廣東耳廣東中央亦將用四川之法以陸榮廷氏解决之是否有效尙未可知苟廣東而亦息爭者則地方之爭全息矣而乃復息其餘一切附屬者之爭 
　　海軍而苟取消獨立也銀行而能實行兌現也禍首而能懲辦也則一番帝制風潮從此盡滅所餘者不過幾許人之無辜屈死與乎數千萬之妄費金錢剷削我國家元氣幾分耳嗚呼 
[專電]  
　　北京電爲調和粤事計已派龍濟光督辦兩廣礦務以陸榮廷督粤未到前仍龍暫署 
　　北京電派湯薌銘赴粤查辦調陳宦督湘未到前陸榮廷署 
　　北京電外官改督軍省長重加策令一律發表惟奉浙湘陜蜀督兼長直黑甘新長兼督 
　　北京電准蔡鍔請飭財部速籌的欵解川接濟 
　　北京電朱家寶電辭兼職將照准 
　　北京電蔡鍔電保羅佩金戴戡堪勝督軍省長 
　　北京電大學堂借欵合同陳總長不久補簽敎部儗作廢比公司要償損失 
　　北京電有人請恢復稽勳局閣議尙未决 
　　北京電廕午樓有辭職消息 
　　北京電農部請勒令楊度來京辦結商場 
　　北京電旅京參院議員通告王議長資格關於帝制問題尙待開院研究組織廳事應由副議長擔任 
　　北京電準備三要案國會開幕提出（一）新閣員追求同意（二）繼任副總統選出（三）民國憲法制定 
　　北京電昨張繼在六國飯店面 
斥王家襄幾致衝突現有人向 
雙方竭力調和 
[譯電]  
　　北京電粤事日惡政界頗以爲慮汕頭消息謂有兵船三艘裝載軍隊鎗砲開赴廣州如粤事不趕緊解决恐龍李兩軍間之小戰將成惡鬭聞梁啟超勸段總理令龍離粤由政府另予以位置梁主張任龍爲滇桂礦務督辦以龍在滇省有錫礦頗多故也梁又主張粤省將軍一席應任陸榮廷（六日） 
　　北京電英文京報載稱段總理昨入見黎總統現信已商定調龍濟光離粤而以陸榮廷繼之（六日） 
　　北京電汪大燮辭交通總長之任命唐紹儀孫洪伊復由滬來電辭職聞京中南方領袖已電請唐孫就任黎總統亦電促唐孫來京詞甚懇切（六日） 
　　香港電記者（路透社記者）遵來電往晤梁士詒梁曰余已永遠脫離政界不願復談政事今余可爲貴記者告者即余希望永居香港是已記者詢以中國黨爭能否早日解决梁曰彼此如持以和平不爭意氣略相退讓且不與軍人派大起衝突則南北現有之釁隙不難早解决也記者又詢其關於財政現狀之意見梁曰如秩序恢復各省復聽命於中央則中國極大稅源苟以善法徴收之定能供給行政等所需之經費無須續加捐稅以重人民之擔負梁指鹽稅大宗入欵爲現有稅源可以整頓以得巨欵之證（六日）以上路透電 
　　北京電總統命令諭各省通用统一官制未經實行之前各省最高級軍憲改稱督軍（譯音）最高級文官改稱省長 
　　任陸榮廷爲粤省督軍未到任時暫由龍濟光代理 
　　徇岑春煊龍濟光之請求任湯薌銘爲廣東鎭守使 
　　任龍濟光爲兩廣礦務督辦 
　　李烈鈞着來京聽候調用並授二等勳章加上將銜 
　　又有命令取消爵制及關於懲辦民賊之命令（七日） 
　　北京電政府將發表修正礦律俾外人得以投貧於礦業與森林業（七日）德文電 
[東方通信社電（日本人組織）]  
　　北京電廣東軍務院取消一事傳聞須俟議會果不受帝制派之妨害及得開會與否而後决定（七日） 
　　北京電此間傳聞湖南都督湯薌銘有被排斥派與廣西軍放逐之說（七日） 
　　北京電廣州電云護國軍與濟軍之危機近益切迫濟軍極力備戰其結果遂與李烈鈞之軍開始衝突交戰之下李軍於三日佔領源潭濟軍旋向新街（譯音）退却六日李軍未受特别之抵抗即將靖遠縣佔領守備該處之陳福祥（譯音）率帶濟軍三營有悉降李軍之報林虎現率李軍一枝隊以保與各地之民軍連絡昨今與濟軍前衛小有衝突龍濟光五日以來禁止往來省城與各地方間之拖船省城附近民船之往來夜間絶對禁止努力截斷交通省城附近警戒極爲嚴重北江方面兩軍前哨數日以來屢有衝突然僅一勝一敗似尙不能牽動大局龍濟光爲防該方面有急派軍隊模樣粤漢鐵路五日以來不通（七日） 
　　東京電寺内伯爵五日歸京頗惹政界之注目伯之歸京不僅爲因榮進元帥謝恩傳聞實帶有大隈首相等辭職說關聨之要務又伯於六　　見首相（七日） 
　　東京電今日之時事新報載大隈首相於前月二十三日以病軀不堪大任之理由内奏辭職之意是以天皇下詢各元老元老等目下正在考慮政變行將實現云云（七日） 
　　東京電波多野宮内大臣傳聞近已辭職 
　　（七日） 
　　東京電日俄協約原定六日發表因本野大野調印事畢之電報未到是以延期發表（七日）　　東京電日本外務省頃間發表三日在俄都調印日俄協約之要領如左一日本國不得爲對抗俄國有何等政治上之協定並爲聨合之當事國俄國不得爲對抗日本國有何等政治上之協定並爲聨合之當事國二兩締約國之一方承認他之一方在極東之領士圈又特種利益至被侵害時日本國及俄國爲擁護防衛其權利及利益相互支持又以協力爲目的應協議可取之處置　　（七日） 
戰電 
[（英人路透電）]  
　　巴黎電今晚公報云法軍復在松末河北面取攻勢佔據廣二基洛邁當之陣線上德軍第二陣地法軍擊退松末河南回攻之敵軍且將敵軍逐出愛斯特里現佔守松末河南廣十基洛邁當上德軍第二陣地全部分法軍俘敵五百人凡爾登境僅有間斷之砲火（五日） 
　　巴黎電法軍雖於松末河南遭遇困難而進行之速實出預料已佔據廣八基洛邁當陣線上德軍第二陣地之戰壕線兩道雖爲大雨妨碍戰事而仍奪獲多村且繼續前進佔據布斯阿爾諸村法軍於四日之内所奪之村莊共有十九處之多且此四日之攻勢損失甚　作戰最力之軍團僅折八百人向德軍損失則遠逾此數（五日） 
　　巴黎電今日下午公報云德軍回攻佔據海姆北面之小叢林二所法軍佔據該村邊際之小叢林一所德軍在布維洛瓦回攻殊易敗之德軍圖轟凡爾登敎堂法兵一枝隊攻入亞爾薩斯本化特德軍戰壕壕中滿樻德兵死屍（六日） 
　　倫敦電海格將軍報稱英軍在錫泊伐爾稍進攻拉巴塞 
 
 
 

Page 3

 
 
　　運河南之英軍施放煤氣後襲擊敵陣線俘敵四十人而回英軍襲胡魯區西敵軍戰壕殺虜敵兵若干人（六日） 
　　彼得格勒電俄軍擊敗里斯特河右岸布柴資南面之敵軍截斷加里西亞第拉汀與匃牙利柯羅斯美查間之鐵路（五日） 
　　彼得格勒電今日公報云俄軍在里加卡巴西安各地點獲有勝利俄軍在巴拉洛維基境俘敵千里斯特河右岸之敵軍戰敗被俘者數百人（六日 
　　彼得格勒電白白羅西洛夫將軍大軍行動後之一月内奥軍所受損失當逾五十萬人軍事著作家對於戰事前途頗抱樂觀蓋敵軍主要之鐵路交通中心點如巴拉洛維區柯凡爾斯太尼斯拉伏夫等皆爲俄軍侵逼故也俄軍現包圍斯蒂爾河德軍左翼恰土里斯克之德軍現力圖抵制魯克俄軍巨大之壓力因有礙柯凡爾之地位故也加里西亞南端之鐵路已不能達匈牙利因俄軍刻正向第拉汀與拉特伏拉進發以故奥軍無法由卡巴西安方面軍援至斯太尼斯拉伏夫（六日） 
　　彼得格勒電俄軍現分三面相距四英里猛轟巴拉呼洛維基（六日） 
　　羅馬電今日公報云拉加尼拉山谷與蘇加拉山谷之戰 
事仍在進行阿狄巨與阿錫羅間之敵軍被逼退走（六日） 
[公電]  
　　大總統四致唐少川電唐少川先生鑒華密支電悉共和國家匹夫有責執事公誠正誼海内具瞻加之以身許國本無權利之私今之爲事擇人尤爲義務所在外交迫切髮動身搖危局不持國民何賴必避入掌政權之迹轉違與問國事之衷仍希刻日北來相助爲理並盼將行期先復元洪歌 
　　唐少川四覆大總統電北京大總統鈞鑒歌電敬悉前奉江電以愼重將命故延至支日上復計達籖記昨馳歌電當並上聞儀本赤心勤求國是重辱拳摰敢有私毫畏難苟安之心亦非所以對國民而酬公誼儀之一再凟辭實緣責任攸繫昨電所陳出於至慤載肅烟窽蘄鑑深微紹儀叩魚　　無锡朱蔆溪電申報館轉閩省諸友鑒前謀閩事李軍作梗許使解職謀之不臧深　慚愧今大局漸定歸里奉親特聞朱蔆溪 
　　又致汕頭莫總司令電汕頭莫總司令偉鑒尋鄥慘狀具詳前電近據由八尺逃亡滬上同志報告云箇日拂曉江西卜某軍隊在八尺搜捕尋鄥民軍百餘名當場鎗斃三十餘人等語查平遠所屬之八尺地方統歸貴總司令軍權之下卜某越境捕人罪有應得請卽嚴電詰責并要求速放捕獲未戮之民軍以保敝邑志士而重麾下軍權更有懇者粤贑毗隣誼切唇齒愛民救國地異情同况係民軍尤有同仇敵愾之誼亦請分電平遠梅縣興寗三屬以後所有尋鄥等縣潰退僑居志士加意保護摩漢天涯感禱無旣江西尋鄥鄺摩漢王菊園等叩虞 
　　曾繼梧等致譚組菴黃克强電上海華德路六十五號譚組菴黃克强兩先生均鑒湯督於今早三時潛逃繼梧代秩序井然望急回湘以免糜爛并祈復示行期曾繼梧劉　趙恒惕陳復初陳嘉　　建潘劉人熙龍　吳嘉瑞　家普陶會黎尙雯陳炳煥湯蔭棠周正羣李積華陳嘉會同叩歌 
　　江西鄺摩漢等致黎總統電北京黎大總統國務卿岑都司令滇第二軍李總司令汕頭莫總司令各都督各總司令各國會議員各省議員各報館各江西同鄕先生公鑒尋鄥立縣密邇平遠潮梅獨立駐紥重兵搶殺姦淫莫可名狀加以知事李鴻賓貪婪酷虐逾於猛虎袁氏當國呼籲無門尋民爲自衛計慘淡經營至前月某日始宣告獨立詎李純以全獅縛兎之力抵抗民軍天不祜尋卒遭敗衂近據逃亡滬上同志報告云計殺志士數十百名抄民產數十家縲囚數百餘人生者折脛拉脇死者决目剖心血液成渠殺聲載道現仍緹騎四出搜捕嫌疑罷市輟耕停工歇學桑麻盡剝鷄犬靡安縱對於異種不宜有茲况都是同胞奚可如是請大總統及上列諸公嚴電李純速解火網以免二十萬生靈盡遭荼毒三百里土地都是腥膻臨電哀激不罄所言江西尋鄥鄺摩漢王菊園等叩虞 
　　南寗陳護督之通電唐都督劉都督呂都督蔡總司令戴總司令岑都司令陸都督梁任公唐少川兩先生均鑒任公沁電計達協商代表之議情勢旣難實行又現在南軍要求各端目的似已達八九原無協商之必要所難解决者獨立省之軍政財政兩問題固非各省自派專員不可國務院組織後軍務院當然撤消惟軍務院取消後似須俟官制解决始定都督名稱之去留如何統希公决炳焜江 
要聞一 
[美人慶祝黎總統繼任]  
　　黎總統繼任以來美國主張共和主義之要人紛紛致函馳電祝賀前紐約省省長沙塞爾君來函有云余深關心中國之幸福現信中國可建設眞正之民國循共和主義之正軌前進不至退而謀恢復中古之帝制矣按沙君爲中國盡力之事甚多如退還庚子賠欵在美議院通過慶賀民國成立案與一九一三年通過首先承認中華民國議案皆得沙君之力不少又當一九一二年通過慶賀民國成立一案時沙君曾當衆演說茲譯錄其詞如下先是書記誦讀議院連合議决案第二百五十四項慶賀中國人民建設共和自操自治政府之職權並自負責任其文云中國人民知自主權在國民刻已達其目的矣政府之權經由被治者之許可而得此種主義已爲中國人民所承認内部之紛爭可從此終結而美國人民自來即極力主張採用代議政府之政制今當中國人民自操自治政府之職權並自負其責任時美國决定表示其慶祝之意深望中國人民建設保存共和政府能永保其自由權利幸福及國家之進步云云沙君因演說云頃書記作誦慶賀中國人民建設共和一案大義已極明瞭愛國之美人固不必爲之解釋美國議院自當全體一致通過中國人民今自操自治政府之職權自負責任美國人民實在表其祝賀之誠意並願中國人民建設共和政府能保存共和並永保其權利自由幸福與國家之進步按惯例此項議决爲外交上之形式於東方之現狀固無妨碍亦不至危害聨盟國現行之條約議院採用之實與美國之先例符合中國建設共和爲世界之大事歷史上之偉業此次成功足見中國國民愛國之忱與其性質之溫和可激動世人艶羨文明之心並足證代議政治主義之發達進步焉余深信中國人民能實行自治政府之權實由被治者之認可而後得苟議院通過此案必爲吾國愛自由之人民所贊同余甚願執政者不久將正式承認中華民國中華民國萬歲 
[辛博森論黎總統政策]  
　　五日英文京報載辛博森所著之黎總統政策文茲節譯其要旨於下 
　　略謂余旣承黎總統惠賜敎言得以就中國難題之要點考察一切此要點雖已早經討論幾令讀者生厭然猶未宣洩適如其分焉黎總統之爲人樸實無慾實爲此次大舉以鞏固國民所原有之共和精神者之神傑自知有全國優秀分子與通達時務者爲之後援行將設法表示中國固有精神之眞相以崇實黜華力求樸實爲目的庶國民賴以生存至今之天賦力量得以發展而成國力之大本黎遵此義而行其不欲在紫禁城内復設總統府之意自無待言北京宮殿將爲國家博物院除舉行大禮外不復再覩政治生活今雖總統辦公地點未經擇定然必設于適中便利之處俾以政事爲先務者易于往還不致虚糜時間於僕僕風塵中也從前官級亦在完全撤廢之列此後官職之享有權全爲國民賴其學業功績而得之榮典此非謂種種勳章如嘉禾章等悉將廢除不過欲發明前總統所造成混亂無序之官場階級冀爲帝制之輔助品者與平民主義共和政體枘鑿不相入不可不除耳苟留之則將釀成小人諂諛私親倖進之風諂諛與倖進乃兩大罪惡民國苟圖刷新則宜消除務盡不宣稍留戀也黎總統深知當前職務之性質但極有自信力忍耐堅决非常人所能窺測已决意注其全力於急不容緩之難題務使國民曉然於羣策羣力一心一德之常職元首行政必以國會爲溝通在國會未曾集會未編定新政程序之前自不能無進步未著之時間今領袖諸人不願遽任時艱似可令人觖望惟當過渡時代收拾殘局之手續方在進行彌漫空際之昏氣尙未淸肅人人不願遽出亦屬情理之常迨民國之新氣象逐漸明晰則膽氣漸生而進步亦隨膽氣而俱來矣今日中國難題雖多而與國家有存亡關係者僞有二端第一爲恢復國政財政之秩序第二爲確定軍人對于國家之關係余茲以研究所得著述於次此乃余個人觀察與元首之談話絶無關係焉（未完） 
[英報之時局解决主張]  
　　七日上海泰晤士報社論云自項城逝世後中外皆屏息引領以望時事之進步國會之召集内閣之成立與財政之復活乃遲至今日北京舉動殊不能令人滿意苟不亟圖變計後患將不能免數星期前記者曾謂使項城所以施行强硬手腕之情勢或將又見於今日而爲黃陂踐位伊始之阻力不幸記者所慮已成事實其事維何則團結力之缺乏是已政府草草擇人分　要職旣未於事前得其同意且被簡之人有遠在他處者以致有紛紛辭却之結果彼不允就職者非漠視國事也實以北方舉動不遵正軌耳記者竊信時事如此將有退步而無進步爲中國計黃陂誠有暫時採用强硬手腕統一國家之必要矣中國黨見至今猶在未爲項城所滅歐美諸國固各有其黨見惟以記者所聞中國黨見與西方絶異對於異黨疑　備至惟恐其只利一已而不顧國家此種疑念實非無因蓋中國雖有若干先國家而後一已之愛國志士然大多數則爲爭奪權利覬覦祿位之徒也黃陂純粹愛國世所共知方　有所作爲造福國家詎處於許多互相衝突之勢力之中爲人所扼不能行其素志今之救時要策惟有黃陂暫握大權肅淸官邪退小人而進君子以濟時艱而已黃陂果因時制宜暫行强硬手腕悠悠之口或未免以違法相繩此固記者所知伹若國家利益不因此而受損則國民將愛戴之不暇何反對之有今日時事有每况愈下之勢商務不能及早恢復中外商人胥受損失財政未有佳象外人不願借欵即鹽稅餘欵亦不知經幾多困難始獲交付而南方戰氛未靖全國有不安之象挽救國難厥在黃陂若叚祺瑞本有　會可爲物望所歸之總理而竟不能此記者所不能不明言者也段似立於與黃陂相抗之地位似有暗潮發生其間段若研究時局之現象當知渠爲總理未必能得全體國民之贊助也段若辭職則信任可望恢復中我邦交可望增進商務可復舊狀而金融亦可鬆動然則叚之辭職謂爲國事解决之轉機焉可也 
江蘇要聞岐逸 
[省會問題財政問題]  
　　江蘇行政官署結束帝制時期用欵内有國民會議復選費萬餘元一項造報核銷傳者乃聨想於初次共和之省議會又以約法旣復國會召集則復省會爲當然之事惟省議會之恢復欲恃行政方面提倡决無此理今組織方法未决定故籌備手續尙無從着手也 
　　國會召集舊議員爲奠安國家根本之一策其省會及縣市鄕各代議機關亦應同時恢復省會仿國會之例以舊員組織於理無不合於事不難成功若縣會傚省市鄕傚縣則凡代議機關必以原人組織事實上即多因難縣市鄕會額衆而區分多三年以來人事變遷雖合候補人員恐不足法定數是補充困難另行選舉其原有縣市鄕議員之資格者較之省會不無失望故省會召集無討論之餘地組織方法似有研究此則有待於國會成立也 
　　蘇省財政近告奇窘百出騰挪如敎育借欵冬漕借欵爲向年所無春夏之交靑黃不接然亦從無枯窘至此或以爲解輸中央移抵防務費用此尙僅其助因之一向例蘇省金庫爲南京中國銀行省署與之有約在錢漕脫擋之際可以往來至一百萬元其時指夏秋二季交通银行爲分　僉庫關係亦允通融一百萬元江蘇銀行有官營性質通融十五萬合計二百十五萬今年禁兌令下中交兩行即行破約不僅不能通融尙須還淸舊欠只餘江蘇行之十五萬此一窘也禁兌令前十日財廳奉轉部文專收紙幣各縣稅所約共有交通票六七十萬皆紙而不幣此二窘也軍事費　漲稅收日短中央解欵劃抵爲平時軍費外照認解額尙欠百餘萬財缺少二百萬之通融六七十萬之現金卽扣除解欵亦缺少二百萬愈困窘而收入愈少時局自前月以來迄未大定商務停滯釐稅大絀以此種種雖實業費之三五萬敎育費之十萬亦積欠兩月現敎育費借欵已成以大生股票二十五萬押借華商規元銀十三萬兩息九釐合同已簽定一星期内卽可交淸約合銀元十七八萬以十萬放淸五月份敎育費以四五萬撥作省辦實業費以三四萬先發六月份敎育費之一部現在難關已過下半年敎育費將以冬漕欵濟之此項借欵盧殿虎經營兩月合同議定卽由財政廳訂約收欵據聞冬漕押借尙不過難現在統一可望金融略爲流通財政之窘鄕旅行當可告終矣 
編輯餘談 
[平時] [  飄萍]  
　　凡人不注意於平時而惟投機於臨事雖不無須臾得意之境然事過境遷則又受平時所爲之支配矣 
　　湯鄕銘與龍濟光平時殘民以逞者也其臨事投機而宣布獨立蓋不無須臾得意之境矣而今一則傳聞出走一則削奪兵權無他平時所爲之結果耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新閣員之辭職問題]  
　　日前新任外交總長唐紹儀敎育總長孫洪伊等均有辭職電報來京據聞黎總統與段總理熟商仍電達唐孫二總長及司法總長張耀曾促其從速來京就職前昨來京之南方代表張繼王正廷谷鍾秀范源濓殷汝　韓玉宸等亦同電三總長勸駕據聞黎大總統以外交事項繁賾如唐少川堅辭不就總長一缺未便久　現偕段國務總理正在物色相當人物之際但長於外交之人殊不易選如溫宗堯亦列爲該候補者之一人此外汪大夑亦有不就交通之說政府之意聞擬將孫洪伊調長交通至敎育一席則擬請南來代表范源濓氏擔任現正在與范氏磋商中惟又聞交通系得力人物之權量氏因汪不肯就職異常着急是昨親往天津面見汪氏力爲勸駕汪氏尙無何等决定說者謂權量表面上雖云勸駕實則藉以探聽其次長席位之能穏固與否向來各部新任總長到任次長照例呈請辭職以覘總長對彼感情如何今權量不惟不先呈請辭職反以主人自居貿然勸駕亦奇聞也另一消息云新任敎育總長孫洪伊氏昨曾有電來京反對閣員中之人物如許世英等謂不欲與彼等爲伍詞極堅决大約不易來京就職故外間一部分人士推測若孫不就則前敎育總長范源濓現時在京或者以范代孫因此京中學界發生一種趣談以爲敎育中無他惟有菜飯湯而已（謂蔡元培范源濓湯化龍也）湯去飯復來云云又據新支那報云新内閣舉唐紹儀爲外交總長並促唐氏北上就職今據上海來電唐氏不肯入内閣並發表其意見謂新内閣照新約法時未經國會承認而發表者可謂違法然因時局重大國家不可一日而無政府是亦不得已也向來我政府之失以無外交才識之人而當重要之職濫行列國利用等策使我對外關係益加困難今後外交方針須大改革不可不依據進步之政策不肖如余難當此任特請辭職又如内閣總理處理内外大政宜以文治派之政治家任之云云 
[南方代表晋謁之續聞]  
　　兩方代表入京後謁見黎總統及段總理各節已誌昨報茲聞謁見時所談尙有數節似頗重要茲再紀之據聞段總理晤各代表時首言今日各種大問題都已解决滇黔桂浙四省何尙無取消獨立消息某君答言四省獨立之原因旣已消滅則獨立之事實論理已自然消滅卽在辛亥各省亦並未經過取消獨立之形式正式政府旣出而統一亦遂告成今政府若必欲於名義上一新國人之觀聽祇須將各省都督加以一次新任命足矣段總理答言余意終以有此取消之形式爲宜至於今日之將軍專司軍政或尙能稱其職若改都督令其兼管民政恐竭蹶者必多某代表謂亦可視各省情形酌設民政長民國二三年成例本是如此段總理答云此事甚重大尙須熟商最後談及廣東大局段總理頗疑該省反對龍濟光者僅　李烈鈞莫榮新等諸人非必粤人全體經代表諸人重行陳說一番並有解决辦法又聞前廣東護國軍總司令令徐勤君此次代表康南海來京於昨日九時往見段國務總理段氏接待甚殷徐君談及廣東近狀謂非速去龍濟光則廣東大局不易收拴拾段總理云予亦知粤事不了伹今若去龍氏非用兵力十萬不可今日中央安有此等餘力旋云此事容再商辦徐君卽行辭退徐君并往一謁海軍總長程璧光程氏近抱淸恙聞徐君至隨即接見前國務卿徐世昌爲南海故交徐君亦代南海往候起居相談甚歡談及廣東情形徐君力請其向當道進言俾早設法收拾徐謂現已退居林下不欲與聞國事云云 
[總統接見蒙古王公]  
　　黎大總統爲聨絡蒙古感情起見於日前知照蒙藏院約集在京各蒙古王公五十餘人分爲二班接見於府内接待室各王公行一鞠躬禮黎總統答禮讓坐中係大總統坐位黎大總統對於蒙古各王公等極爲謙遜請各王公隨便縱談元首發言大略謂國家爲全國人之國家大總統非一人所有全國人皆有當選之資格當此風雨飄搖諸王公當協力愛護國家實中國之大幸最後又言各蒙王公如願出京避暑可以告知蒙藏院不必拘泥如有事件亦可隨時告知該院轉告於余當爲辦理如有必須面談者隨時可接見並向蒙藏院院長貢桑諾爾布云各王公不諳漢語請代傳達約談二刻之久盡歡而退 
[禍首决不置之度外]  
　　懲罰帝制禍首一節乃南方請求中之重要問題今約法國會政府三方面已見解决惟對於懲罰禍首問題尙無何等端緒茲據政府消息政府對於此項問題决不置之度外刻下正在種種研究之中第其範圍頗廣人數繁夥倘竟漫無限制殊難實行故政府之方針擬愼重研究加以限制視其罪惡最大者擇出若干名遇有適當機會當即實行懲罰據南來諸君所云南方各派對於此事並無何等過於嚴酷之主張但以爲政府無論如何必須有一種懲治之表示至懲治範圍之廣狹决不過於苛求致令現政府爲難此種意見各派中人大抵一致云惟聞帝制罪魁之梁士詒周自齊及爲袁氏心腹之某某等前隨袁氏靈櫬遄回彰德彼等連日聚會秘密商議以後對付大局之政策並其自保方法所議極爲秘密未易探知不去慶父魯難未已以梁士詒在國中財政上之勢力加以彼之狡詐大膽心腹徧布爪牙尙多勢將捲土重來若使漏網此　國家前途之隠憂也又聞劉師培氏前辦之中國學報社前年（三年）歲底曾經中停去歲帝制發生劉師培亦爲籌安會發起人之一袁政府無處可報答其附和之意遂發欵三萬令其重辦中國學報藉資豢養並可使其作成數篇歌功頌德之文字以粉飾帝政乃自南方事起項城猝逝該報津貼之欵無着且銷路亦不見暢旺故本月初業已停版並將社中所有器具拍賣一空矣 
[粤省難免糜爛矣]  
　　滇桂軍司令莫榮新於二號下午帶兵六千餘東下旋派隊三百餘名佔領三水縣城各軍隊聞風響應故無戰事發生惟已將該縣知事潘度禁押矣並即派溫某爲電報局長三水釐廠總辦亦經逐退並將政界各機關派軍監守商民紛紛燃燒串砲以表歡迎秩序安然聞李烈鈞軍已向從化進發又聞龍氏因探報三水縣城已被桂軍佔領即電駐防順屬統領梁永　來省面商防務要政梁氏接電後已乘元和兵艦於三號早九時抵省入謁龍氏請示機宜並領得村田鎗五百枝九響鎗五百枝開花子彈十六箱及各種鎗彈百餘當即帶回順德以充軍費粤垣政界紛傳黎總統已有電致龍濟光及岑西林李純係因調停滇粤兩軍衝突之事着令李烈鈞進京謁見磋商辦法其所部滇軍着李純暫行統轄以俟解决云云按滇軍本欲攻贛而假道於粤故至韶州今反着李純統轄必無是理諒係粤政界之謠傳也 
　　傳聞二號下午二時許滇粤兩軍在源潭又起衝突互相轟擊砲聲隆隆勢頗劇烈現在情形如何未能詳悉但省城方面則於是晚紛紛派兵星夜拔隊專車開往龍氏且於下午三時許特開軍事會議所有在省兵艦各艦長海軍司令黃倫蘇艦隊司令蔡春華各軍統領各參謀等多有列席密議許久入夜始散 
　　潮汕總司令莫擎宇前赴肇慶都司令部會商軍事後即返汕頭旋即下動員令督隊取道惠州進攻粤垣龍濟光聞悉即於昨日飭李嘉品運開花砲兩尊至石龍爲禦潮汕軍之用 
　　肇慶都司令部飛機隊開辦以來着進行聞譚飛機師及副飛機師譚榮前由菲律濱日本各處訂購之飛機三架昨已運回肇城飛機隊本部并在閱江樓前蓋大棚廠一座趕速裝配飛機一俟裝配完備即赴三水河口地面先行試演然後出發攻觀音山 
　　韶城失陷後淸遠頗形危險故陳福祥即由源潭率部回城駐紮現因滇桂兩軍陸續派隊進迫情形日甚該縣知事潘植生昨特致電省垣報警現龍氏以省垣軍隊調撥幾空遂覆電着其調查該滇桂軍隊威力如何鎗械利鈍即行報告以便妥籌抵禦法 
　　滇軍馬隊司令林虎現派代表倫國材親携委任襟章前往淸遠濱江一帶招撫綠林已告成軍者共約千人均編前敵先鋒隊 
　　一號有新自雲南派來軍隊三千餘名馳抵南寗暫進城内駐紥聞日問即分隊來肇慶聽候調遣 
　　現駐源潭濟軍因昨由虎門砲台運往之開花砲兩尊無人識其用法李文運查知楊覲東之長子楊植生曾充模範團砲連連長軍事學識頗有經驗故特專函來省請其到源潭敎練惟楊氏不願觀該處險象力辭所請 
　　岑西林在肇慶文有李印泉高子白武有李耀漢陳炳焜加以譚浩明莫榮新諸將爲之千城梁新會函電往來頗多贊助自黎總統就任西林早料定廣東局勢又必一變爲未雨綢繆計不得不防故於六月十九日召集各上級軍官當衆宣言謂余曾有袁朝倒余暮隠之誓是今日者本可卸甲歸田誰忍再言用兵惟粤局若早晚有變猝不及防則何以對粤民前電要求北京政府諸項問題遲延迄今尙無確實答覆尤不能令人無疑再四思維第一當厚集兵力以固聲勢余不欲耀武揚威其如人之不能免駡陣挑釁何等語衆一致贊成此說陳炳焜遂電調駐防三羅陳均義統領之第十十一十二等三營回肇並於即日起另撥出防馬口之桂軍四營歸魏邦平編練限一星期内到肇一面由都司令部發出軍事通告在肇一切軍隊已奉調赴某地明令尙未起程者一律從緩聽候調遣以備不時之急而奔走軍界方面以全力聨絡者以往年血戰湖口之林虎爲最忙碌蓋林虎爲一般軍人所最佩服者也 
[關於韶事之電文]  
　　粤議員請阻龍借債電萬急北京黎大總統段總理分送上海廣肇公所唐少川梁任公伍秩庸温欽甫曁同鄕諸公鑒龍濟光運動社團籲懇政府准其借債二百萬又擅將廣東士敏土廠官紙局及搜括其他公產低價變賣欲藉此鉅欵輕開兵釁不但加重粤人負擔而且糜爛我粤地方議員等代表民意誓不承認伏乞電令龍濟光速將借債變產命令取消以息衆怒粤局幸甚廣東省議會正議長謝已原副議長羅曉峯陸孟飛曁議員等叩冬 
　　軍界請除龍濟光電北京黎大總統鈞鑒段總理各部總長徐州巡閱使雲南唐撫軍長肇慶岑撫軍副長各省將軍巡按使護軍使都督各總司令各師旅長各道尹上海唐少川伍秩庸梁任公温欽甫王亮疇諸先生鈞鑒粤人苦苛暴久矣比年以來局踳於荊天棘地之中呻吟於淫威虐燄之下椎心飲泣無所控訴孰爲爲之而至此極蓋一念吾粤人之苦則龍濟光之罪與之俱深迹其殘酷貪污至於大開賭禁躬販鴉片無所顧忌兩年以來全粤無工無商無學之可言徒聞龍氏兄弟及其黨徒所積贓私累數千萬其餘瑣瑣何可勝道至於誅鋤志士寃殺平民頻年之中以數萬計且復囵圄充盈桁楊相望子黎待盡尤可　傷迨袁氏叛國我兩粤將士所在奮興亦欲上擁共和下除民賊維時各郡縣紛告獨立龍淸光勢窮力絀乃始僞相附和冀固其位岑都司令過示寛大許其來歸申　義旅先國家而後地方我兩粤將士及其父老子弟始各拗怒而息願共忘其前眚希其晚蓋乃奸邪成性罔有悛心盤踞孤山日修戰備種種陰謀層見迭出捕殺正士日有所聞於我起義各　尤深疾視之心有不可逼處之勢而又四遣游探勾連軍匪煽　挑逗靡所不 
　　即如我　桂粤聨全合軍前奉軍務院命令出師後聞袁氏旣死我大總統依法繼任前方軍隊即遵率命令停止進行不謂師次韶州龍濟光即令其所任之鎭守使閉城撤渡種種刁難滇軍露宿城外無所得食苦與商處情詞哀切乃竟悍然不顧開砲亂轟其仇視義軍一至於此凡我將士痛憤同深方今我大總統已正大位國家自可即安然非去彼兇殘蕩滌邪穢則我地方人民終無由重見天日積薪厝火後患方長揆諸大總統愛民之心甯忍不爲之所擎宇等謹代表全粤軍民泣訴愁苦仰懇我大總統赫然震怒去此荼毒以拔我三千萬粤人於水深火熱之中除龍濟光之爪牙應犬外事後若有一人不爲稱快以歌頌我大總統之明德則治擎宇等以妄言之罪即被誅戮亦所甘心若我大總統終以警宇等之言爲不足聽不予龍濟光以顯懲則擎宇等爲天良所驅爲大義所迫亦惟有致死於賊剖心以謝天下而已迫切陳詞不知所擇伏爲垂察全粤幸甚再此電已由汕頭拍發惟恐經過廣州爲所截阻因再專人送至梧州拍發合並聲明潮梅總司令莫警宇廉州都護使隆世儲欽州總司令馮相榮高州總司令車駕龍高雷道尹鄒武雷州司令楊學紳化州司令陳自先旅長陳德春藍揆芳林成登車渭英團長朱瑞華何家瑞李應鈴梅冠英黎柱國潘成秀馮銘鍇楊開　胡漢卿周桂森薛治和李居文等謹率潮梅高雷欽廉全體官民兵士同叩有借印 
　　岑都司令致廣州警廳電急廣州警察廳凌廳長鑒茲有署名廣東自治研究社廣州總商會九善堂院公安會救濟公所所發箇寢兩電指稱滇軍沿途勒捐商民情事查滇軍由滇出發經桂到肇沿途恪守紀律事實具在衆論可徴此次在韶兩軍因何衝突情形亦已顯著兩軍平日名譽尤爲人所共知但一經有人指稱前項情事即不能稍事含糊當經揀派余參謀長惟謙趙參謀濂前往澈查務得實在如果滇軍確有勒捐商民之事自有法以繩其後否則軍人名譽所係滇軍亦必不甘是此事無論虚實均當切實究辦今該兩電言之鑿鑿究竟有何憑證是否親見不得不亟爲查明惟來電混用團體名義並無主名有無假冒情弊希即迅傳各該團體主任人切實詢取姓名親供切結送部核辦並盼電覆至要岑春煊　 
　　彭程萬由京致肇慶電急肇慶軍務院轉李總司令鑒比入都晋謁黃陂合肥二公詳陳滇軍稽粤易滋猜忌宜進駐贛南請電商秀山以便屯紥并懇中央接濟餉需合肥云軍餉當爲設法但移駐贛州須緩以時日今宜暫駐韶州以待後命並允電知龍將軍約束部下互不相犯且欲請公北上磋商一切黃陂意亦略同公意如何合肥於公意頗誠摯公有艱難之處儘可掬誠電商惟祈裁察彭程萬勘印 
遼東新話（一）化險 
[滿蒙劃界問題]  
　　自去年中日新約成立遷延未决之劃界問題近幾爲世人所忘却殊不知此一問題爲關係三省命脈非若小波折的交涉可同日語也茲據余所調查述其槪要如下先是劃界問題磋商半載在我當局方面則主張南滿路線爲界限僅由奉天爲起點南至旅大北至長春爲終點而日本方面則主張自山海關包括奉吉兩省及内蒙古各旗均在包舉之列當張元奇巡按未去奉以前曾在署内特設外交籌備處招致三省官紳之熟悉滿蒙歷史地理者萃聚一堂爲平心靜氣的研究集成萬言之劃界條陳呈請中央覆核經日本駐京公使認爲私人一面之詞不能據爲信史外交部不予力辯於是張巡按使頗爲氣憤正擬呈請辭職適帝政發生中央電徴張氏意見張初不之答繼見各省將軍巡按使均同聲贊同君憲救國之說張氏不得已及以模稜之詞電中央曰國是俶擾羣情惶惑請速定大計云云中央知張氏反對乃策令調内務次長以特任官降爲簡任官政府之用心可見矣及段芝貴銜命出關每日興高采烈籌備選舉製造民意勸進之手續齋備乃搜羅地方現欵提供中央而奉天之雜居貿易劃界等問題遂置諸高閣一字不提當時有友人曾詢馬交涉特派員（張去職田潛交涉員亦同去易爲馬廷亮）劃界問題之究竟據稱劃界案乃北京政府與東京政府之大糾葛非吾輩所能參預前巡按使之大意見書幾同廢紙日公使並不承認爲公文式之參考可想非吾輩所能參與者矣言次頗憤政府之無能爲乃天禍中國帝制擾攘經年我國官吏淡然忘之日久而日人則搜集證據着着進取一時以土地租賃等件興訟者地方審判已有百餘起之多此等賣主非眞正原業（多爲典户）顧爲傾騙良民計故不惜假外族以自衛即如錦縣一帶原屬京奉路線衝繁之區（距山海關二百里）適鄰於七處商埠葫蘆島之一區而該縣（錦縣）尤爲商埠局所在地水陸交通人烟稠密日本則援引該處爲南滿轄境當然自由出入貿易該商埠局長王孝綑與錦縣知事屢次聲請阻止馬交涉員竟無可如何在三月間日人往該處者尙請給護照近則無待於護照而自由往來矣以此類推其他可知深望新政府及時解决劃界問題否則奉天大局益不可爲已又日前記者偶閱日報載有奉天日總領事對某日新聞記者述奉天最近之交涉種種中之劃界一節則滔滔指列各縣各屬直包括直隷熱河内蒙奉天吉林各屬而詳之其意良堪玩味鳴呼往者已矣今新政府成立國人幸舉其爭競主眼一注此滿蒙命脈所繫之劃界問題乎茲述大槪願與我國人共勉之 
 
 
 

Page 7

 
 
[旅漢贛商請減茶稅]  
　　漢口茶業公所江西全體茶商昨電農商部財政部交通部云今年春奉江西財政廳通飭每擔茶於正稅外加抽中央地方兩稅合爲一成在案所謂中央者全國之中央此稅不行他省獨行江西不以江西爲可擾直以江西爲可欺此不能承認者一南潯鐵路亦營業性質與辦茶何涉乃藉地方稅名義以愚黔首試思今日鐵路保息可令茶商取償異日辦茶虧本可借鐵路抵押乎此不能承認者二中國出口茶稅前年政府方減一兩二錢五者爲一兩今江西反其道而行之豈當時減稅之時卽爲今日加釐之地耶加者是則減者非不特無以對江西並無以對政府此不能承認者三二成起於中日甲午之役原許事平即止迄今存在僉謂滿淸專制留此禍根今非共和時代耶何以於二成外又加一成且未聲明截止年限將使我江西辦茶人子子孫孫所獨受之痛苦此不能承認者四查從前江西產茶歲逾二十萬箱至今只得半數猶賴有客帮洋商爲之承銷此稅必加不斷絶往來即酿釀成交涉是因茶加稅轉恐因稅減茶當發令之初在稅局扣箱征銀何求不得商等注重營業以多一事之留難寗急一時之義務試請當軸爲茶商設身處地寃乎不寃所幸公理具在下情可能上達一經呼籲成命諒可收回縱此案由贛吏發生而主持之權仍在大部務懇取銷前案並飭各稅局將已收一成銀兩分别發還云云 
[甯垣近聞零拾]  
　　龍濟光在粤與護國軍第二軍司令李烈挑釁粤省軍民及旅居各地粤商一致籲請驅龍去粤詎龍凖備戰事招募新兵竟將各處電線毁斷馮齋兩使昨接交通部電稱據贛州電局電稱現韶州至廣州電已阻斷一時難通官商要電已無法傳遞嗣後遇有發寄粤桂等處緊急要電應改由水線傳遞當即飛飭各電局知照 
　　自袁死黎繼黨人名義即隨以消滅省警廳所設保安偵緝兩隊近來不過查緝盜匪烟土而已王桂林　長奉馮將軍飭令於昨日裁去保安偵緝兩隊長及一等稽查等缺計餘欵三百二十餘元改添三等稽查四人及女稽查一人長警四人並以勤務督察長楊以敬兼管偵緝隊事劉志正兼管保安隊事以節警費 
　　馮華甫將軍對於軍政向來認眞　飭近由雷練習所製有新式雷電多具經馮將軍規定自七月起每逢星期三六兩日午後在朝陽太平兩門野外擇地試放以覘效力昨由參謀廳函知省警王廳長飭知各區示諭附近居民令勿聞聲誤會 
　　　泗一帶土匪猖獗由駐防阜寗縣之七十四混成旅步兵一百四十八團剿辦平靖團長明羽林昨來省摺陳軍民兩使治匪辦法兩條（一）抽練保衛團（二）編練漁團請予酌核施行馮將軍齋巡按以所陳剿匪兩法可取准照辦理林團長已於今日辭回防次籌辦矣 
[蕪湖通信]  
　　蕪湖對江六十里運漕爲巢縣首鎭 
由安武軍第一路馬統領抽撥駐蕪第五營兩哨開往該鎭駐防 
　　倪巡按使刻將安武軍軍需處移至蚌埠故軍需員耿竹畦等連日由省僱小輪拖帶民船裝載軍需物品運往蚌埠甚爲忙碌 
　　安武軍第八路前日在蕪辦有軍米五百包本月二日由安豐輪拖民船多艘將此項軍米載送浦口轉運蚌埠 
　　皖財政廳前日電飭各知事催解上忙略謂際此庫幣一空軍餉萬急惟望該知事嚴厲催徴力顧大局務於文到之日趕前將已徴上忙及未解上年各欵一併掃數淸出解庫云云 
　　利濟艦前日亦由省裝載銅元二百一十箱過蕪運赴蚌埠爲發給軍餉用 
　　駐廣德安武軍第六路統領張漢英刻派副官尹春華來蕪晉省請領軍餉 
　　定武軍稽查倪增祿前日由九江來蕪旋赴太平 
　　蕪湖連日陰雨江潮大漲行駛寗國南陵各小輪均已飭令停班以保玗堤知事余詠南因山洪下湧勢甚湍急東南角陶辛小河口等處圩田首當其衝頗爲危險於三日帶同衛隊親往履勘 
地方通信 
[靑浦]  
　　金澤第三學校行畢業式金澤一鎭離靑城三十餘里學務本不甚發達本月五日該鎭金溪第三學校行第一次畢業式並演各種游藝學生家族及各界男女賓來觀者近千人頗極一時之盛該鎭自此舉經過後學校信用漸著社會風氣或可稍關矣 
[鎭江]  
　　鄕鎭擴充市場鎭郡東鄕新豐鎭鄕民王某去歲販運靛靑獲利頗厚近在該鎭南街購置民田若干畝以便擴充市場刻已庀材鳩工從事建築該鎭生意本不冷靜今後有發展地步當益形熱鬧矣 
　　警察迭獲拐匪鎭郡近一月中居民之幼女童男忽爾失踨者已有數十起雖經報官請緝而誘拐之人　有破獲四號警察第三分區所在某處捉獲拐犯一人已解縣署究辦次日警察第一區又在西大街左近盤獲拐匪一名當時並有某國人出請保釋未經允可隨亦移縣懲究六號早又經四區巡士在江邊拘獲口操淸淮音之男女拐匪各一人亦已解局研訊 
　　紀溧陽之水患鎭屬溧陽縣自本月二號始至三四兩號大雨傾盆未曾稍息城中高地積水沒脛至五號山水衝突南北三鄕各圩岸被洪水衝潰者六處各莊田廬都成澤　並冲坍橋梁數處船隻亦覆沒多艘人民損失頗鉅云 
[寗波]  
　　早禾可望豐收慈谿縣四鄕農田素種早晚禾二種今年天氣雨暘時若各處田畝種早禾者惟見黃雲遍野穗長數尺粒粒如貫珠可望豐收一般　民咸喜形於色 
　　甬段擬添開區域車寗波鐵路車務處於四日晨到有滬伉甬路洋總管列德君曁副管　華人沈叔玉君與甬紹段局長姚伯良君詢問甬紹路營業之狀况擬於本月内自寗至姚除開　車外再添開區域車一次以便裝運貨物探其原因以滬佤此次通車後六月份營業收入較五月份進欵幾增至五萬餘元現在沿路各棧中之貨物仍形堆積擁擠故添駛一次以便商民聞　沈二君接洽之後　於是日趁輪回滬矣 
[安徽]  
　　皖省仍有軍事密探皖省探訪局早經倪使裁撤張上將蒞任後舊事重提復派陳玉林到皖重組探訪營一時皖人士羣相　愕蓋恐又羅致無辜也　聞張亦以此項探訪營無設置之必要昨咨倪使將前議取消僅就皖蕪各埠遴派軍事密探數人往返偵查云 
　　紀績溪縣搗毁縣署事日前績溪縣境突來一客民名胡元生該縣團防以其形跡可疑報告縣知事方以南派探往查胡不服查詰遂即逮署訊明開釋旋有胡柏壽章定淦程照仂等以知事誣拿良懦遂糾集七八百人各執器械擁入縣署將公署搗毁縣署衛隊以入數過衆不敢抵禦署中職員逃避一空嗣經方知事約集紳士排解衆始退去而胡柏壽等亦卽潛逃昨特憲呈省署報告情形聞已行文通飭胡柏壽等到案懲辦矣 
[廣東]  
　　地雷轟斃德人六月二十九號沙面山打洋行商大班拜雅氏在瘦狗嶺被地雷炸斃聞該商以本國戰事發生商務停滯僑寓東山養病每早六點鐘必步行東郊一帶吸取空氣八點卽回寓習以爲常詎是日行經瘦狗嶺誤觸地雷以致斃命當時轟然一聲山岳皆震附近牧童羣往看視見一西人身首異處血肉狼藉羣皆訝之至午間該商人寓所僕役以是日未見該商人返寓四出尋覓不獲即電告德國領事官轉知禮和洋行等各大班分道往尋直至該處得遇諸牧童詢知情由始將屍身尋獲該屍身只見一頭一足而已旋卽返報領事用棺殯殮 
雜評一 
[副總統選舉問題] [  （步陶）]  
　　昨日東方通信社電有推選副總統之風說以法理論之此說蓋絶對不容有也 
　　憲法一部之大總統選舉法旣以二十九日申令回復效力則無論大副總統之選舉均自不能於此法之外别有主張吾人試取此法全文讀之其中被選資格果有所謂若何功業若何聲望之嚴格限制乎無有也舉行選舉之手續果有所謂指名推舉之一種辦法乎又無有也法之所無而特别行之是爲違法今者國會方在開幕之際如此違反根本大法之行動吾固知其萬不至於實現也特京塵中旣有此項風傳則必一般妄冀破壤國法者尙在暗中飛躍以爲政府與國會間之牽制鳴呼是又安可不預爲防及耶 
　　要之民國選舉惟法是視此後政府能否遵法行事與國會能否以法監督政府吾胥將以此次副總統選舉問題卜之矣 
[美人慶祝黎總統]  
　　美國紐約省沙省長對華情誼特别優隆第一次之承認民國案今此之慶祝黎總統函均於民國有無限希望之誠意而後者寥寥數語中有曰眞正民國有曰是古帝制尤足使受者發無窮深省 
　　方其在議院演說時視我中華人民何等尊重而可愛而我中華人民乃虚度四載至今仍復勉强以自回其當年之初步則是我中華人民之有負於沙氏厚望者其何如耶茲沙氏又遠道馳書見賀矣我中華人民基念之哉幸勿年復一年逡巡如故徒令彼眞正民國之人民長此翹首東望時作中古之遐思也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新銀角不能通用三誌]  
　　本埠新流行一種前清光緒宣統年號之新銀角或言 
係某國人私造以銅鉛雜質或謂造幣廠因趕鑄發行不及換用新模故用前淸舊模鼓鑄現市面上已不通用内地官　與公共租界捕房分别派員調查來歷而英美工部局擬實行化驗各情已誌本報茲悉工部局已經鎔化提足銀質祇有六成聞因化法不善尙須另請專家以新舊銀角各一百枚分别鎔化以明眞僞然後再請總商會設法維持顧全市面 
　　法捕房亦以此種銀角是否官鑄抑或私造飭探詳查以明眞相昨由探目黃錦榮包探程芝卿偵知法馬路六十號門牌光泰錢莊内藏有新銀角二萬二千萬二千角當即前往如數吊出並傳莊夥李達洪至法公堂請訊李供新銀角係南京造幣廠鼓鑄現已由錢市發電至南京接到回電即知並非私造聞本埠運到實有九十萬之多中西官會判吊案之銀角暫存捕房候移商會查覆核辦 
　　又聞駐滬楊交涉員及周道尹以此事不但有碍國法且關國體憶及某年間曾因新出銀幣滬上一時不能通用已啟干預幣政之漸此次發現新銀角究屬何處鑄造其成色有無低減凾應明白調查宣布以安市面前日已電致軍巡兩署請即飭查核示辦法 
　　上海總商會爲新銀角風潮事致滬海道尹函云徑啓者連日因新鑄銀角發行於市𨺗起風潮一種小本經紀及食力貧民以工資餬口贍家者又大遭荼毒敝會正不解其故欲訪求眞僞區别請貴公署設法救濟頃准南京造幣廠魚電開楊交涉使周道尹淞滬警察廳總商會台鑒商因廠本短絀大元不能鼓鑄奉部電飭鑄銀輔幣以濟市面而維廠務遵用宣統光緒舊模按照法定成色開鑄單雙角由江蘇銀行及寗省錢莊兌售分銷各地均甚歡迎近聞滬地私鑄鉛角甚多銷路頓滯並聞捕房有阻用新輔幣之說奸人以僞亂眞幣制商場交受其害應請從嚴查禁一面仍飭錢業照常行用以維幣政至紉公誼並盼電復等因查私鑄假幣必俟眞幣通行後仿照僞造此次新銀角發行於市不及一星期即發見僞鑄似與造幣廠同時並發攙和而行豈鑄僞者有先知之能預造僞貨以候新角之發行耶不然何不先不後若是之巧也眞僞必有分别乃此次僞鑄銀角與新角之模形顔色重量毫無差異必須火鍜後眞者仍不改樣僞者聲如鉛錫而模形顔色重量亦仍如故以一二角銀元之　凡一出入間須火鍜以别眞僞揆諸事實萬難辦到欲杜攙僞惟有一律不用在錢業亦出於無法應請貴公署迅復造幣廠趕緊設法查緝鑄僞之原因一面或將已發行者暫時收回未發行者即日止發以顧市面而恤貧民此外决無維持之法務希迅賜核辦至紉公誼此致滬海道道尹上海總商會啓七月七日 
[淸理淸丈擾亂]  
　　江蘇地方維持會致黎大總統國務院財政部馮上將軍齊巡按使電云本省舉辦淸理淸丈擾累無窮前申令分别停辦近聞局委轉將官產沙田踉蹌兜售希圖中飽如奉南等縣沙田上海舊縣署海運局等處皆是此外不勝枚舉且聞持空白部照任意塡用並有暗售外人情弊應請飭將本省田畝房屋沙田礦山等各項官產一律禁止變賣靜候國會議决條例辦理一面迅飭撤銷淸理官產沙田各局所並嚴查已賣之產如有勾串匿價倒塡年月等幣吊消印照從重究辦賣買同科以重公產而儆　混江蘇地方維持會叩虞 
[審查醫學名詞之預備]  
　　江蘇省敎育會致博醫會中華醫藥學會中華醫學會函云審查醫學名詞一事前於二月十二日開第三次談話會議决俟中華醫藥學會第一次名詞草案提出後定期開會當將議案刷印分布在案現在草案業已提出應請貴會查照談話會議案第一條迅卽推舉代表五人以内組織醫學名詞審查會以本年八月七日至十五日爲第一次開會期並先期於八月五日上午九時在敝會所開一預備會務請各代表准時惠臨如有對於審查會辦法之意見書請於七月三十一日以前寄到敝會以便彚集付議貴會備有參考書籍並乞擇要帶會會畢卽行歸還除已函請敎育部派員蒞會並分函各團體外特此奉達附上談話會議案一册博醫會編訂醫學名詞通例二十分卽希察閱錄奉推舉代表書式請推定後依式繕明先期郵寄敝會是荷 
[前日火車之遲滯]  
　　滬寗火車自周港涇貨車龍頭互撞而後迄今數月行駛無阻近雖　雨爲災火車軌道低窪者或被浸沒然於行車尙無大碍不料六號之頭班車由密赴滬行至鎭江寶蓋山下金鷄嶺經大雨冲激泥土鬆動其䆳道塌下堆沒路軌阻礙車行司車者即電報寗滬站長而駐滬之管理孫局長卽時電囑蘇州傅站長迅開蘇州專車至鎭江駁接乘客俾不致有所稽遲臨時又通知各班車照常延遲一小時以免交車相遇有參差錯落之事一面載運小工一百餘名馳往修理如難即日去除泥土則先築支路通車後再行動工蘇站傅站長並書　告於站内使旅客咸知延遲之原因以免道路傳言掩其眞相聞至下午七時半即經修竣開行如常 
　　又昨報載六號晨由寗滬之早車於正午時駛至本埠西鄕义袋角地方車頭機件忽然損壤一節茲經確實調查始悉係Ｂ字七號車頭拖帶客車五輛是晨七點半鐘由常州開駛來滬於十二下鐘時行抵义袋角將近車頭之天心（即引　）中斷鐵板飛入空中幸司機人施金寶立將總機關關住一面立發車站電報通知滬站急派快車頭前往將車拖至滬站已鐘鳴一十矣 
[立康小輪在途遇盜]  
　　立興小輪船公司往來上海平湖之立康小輪前日（六號）由滬拖船儎客駛至蘇浙交界之金山縣境石湖蕩西珠橋附近突來盜船十餘艘盜匪六十餘人其時在六號夜間一點鐘該盜等各持槍械先將盜船横泊河面阻止小輪行駛另有數盜先後持械躍上立康附帶之拖船内擄刦客商財物旋有沿途梭巡保護小輪之水警槍划艙長二等巡官張丹秋聞警駛往圍拿該盗等即開鎗拒捕張巡官亦命所部各警士實彈抵禦相持一時餘兵力不支張巡官面部受有鎗傷數處兵則被匪擊斃一名匪勢愈熾將拖船乘客財物刧掠而逸約計失去六千餘金之　後張巡官即飭該小輪報告輪船公司並就近呈報金山縣勘緝一面由張巡官將盜匪拒捕官兵受傷情形於昨日飛報水警第一專署請即分飭鄰縣水警一體查緝 
[海軍次長來滬]  
　　海軍次長李和於前晚由甯來滬假寓租界某旅館聞欲與海軍李總司令及各重要人物協商關於海軍要務云 
[法蘭西之共和紀念]  
　　本月十四號爲法國改立民主之紀念日本埠法租界例須舉行祝典現已將次届期由法工部局總辦預雇工人在法總領事署及各捕房並黃浦灘等處竪立木杆懸掛旗幟並在署外及大自鳴鐘捕房前裝設雷燈以備届時慶賀 
[凑集冬漕借欵]  
　　上海縣知事沈賓昌君因奉江蘇財政廳長飭知省庫奇絀著以今届本縣冬漕向商界抵借洋六萬元曾經函知南北商會設法籌借業由總商會擔任二萬元南商會正副會長擔任一萬元尙有半數由縣商之南北市各商董勸令竭力代籌在案茲聞商董陸伯鴻朱子堯兩君擔任一萬元尙少二萬由各商董分别量力擔任不日卽可籌集故已由沈知事電禀財政廳長核示矣 
[粤省商貨之阻滯]  
　　旅滬粤商近接原籍來電以該省龍都督與李烈鈞司令各懹意見戰事劇烈龍督抗違政府命令不顧地方懷生命財產以致該處商民大受軍事上之拘束所有貨物未能直接運省頗受影響云云以故滬上之生油花生仁等貨向以粤省銷路爲最廣者近忽阻滯價漸低落 
[調回軍隊後之防務]  
　　上海縣督察所昨復縣知事文云爲陳復事本年六月二十八日奉鈞署飭開本年六月二十六日奉滬海道道尹公署飭開本年六月二十三日奉宣武上將軍行署飭開查本省前以時局不靖各地方防務重要節經分遣各軍隊扼要塡紥以保治安原係暫時維持辦法茲地方漸就安　從前　駐和各軍隊自應陸續調回原駐地點及時調練藉國國防惟軍隊旣須調回所有各地方防守事宜即應由該管官各就所屬情形預先籌備務期佈置嚴密人民仍常安堵匪黨藉以鎭懾除分行外合凾飭仰該道尹即於此項軍隊撤防以前迅將所屬防務事宜妥籌一切以資保衛而免疏虞等因奉此查該縣地方前因籌備防務曾否奉派軍隊駐紥現在軍隊旣須調回所有該縣防守事宜應如何預先籌備期昭周密該縣知事務即體察情形妥籌布置以資保衛除分行外合亟飭仰該縣知事立即遵照辦理詳晰具復以憑轉詳毌延等因奉此查縣警察 
　　所轄各鄕近年以來地面尙稱安謐並未請派軍隊臨時駐紥惟浦東高行陸行兩鄕素爲盜匪出沒之區向有陸軍第八團第三營扼要分駐歷有年所地立秩序賴以協同維持本年四月問此項軍隊悉數奉調關拔地面空虚匪徒因之乘隙肆擾該鄕居民朱雲卿等家前月被刧失贓事後雖經該管第六警察分所督同警探立時破獲盜犯魏其欽等解案轉送地方檢察廳訊辦而警力過於單薄兩鄕區域衝要遼濶幾有鞭長莫及之虞似應請撥軍隊仍舊塡防藉昭周密迭據該分所轉據該鄕紳董瀝陳地方重要情形懇請撥派軍隊分别駐紥抑或將原派營隊調回以資防衛等情到所主任查核之下洵屬實情業經據情轉陳在案茲奉前因合將遵飭籌備防務情形具文詳復仰祈察核施行 
[撤消檢查郵件之復函]  
　　上海郵務管理局昨覆松滬護軍使楊君函云頃接台函以承准國務院電開臨時約法旣有明令遵行人民書信秘密之權自應尊視從前檢查郵件一案應卽撤銷等因除飭知本署前派檢查員即日撤銷外相應函達即希查照等因准此除飭知本管郵務區内從前舉行檢查各局一體遵照外相應函復即祈查照爲荷 
[修正土膏店執照條欵]  
　　公共租界工部局於本月四號通諭界内各烟土烟膏店云照得以下修正之烟土烟膏店執照條欵立即實行以諭（烟土烟膏店執照第三欵（該店内不准吸食鴉片店内一切房間所有烟土之來歷及繳納稅餉之證據應隨時呈閱須照本局捐務員滿意而行再店内一切房間亦不准出賣私運之烟土 
[發起植茶公司]  
　　本埠洋莊茶商金介堂卓鏡澄汪少岡諸君近以茶業凋敝上關國計下損利權以爲宜照印度錫蘭辦法組織公司買山種茶采用新法隨時改良方能抵制洋茶恢復茶利前經擬具意見書辦法廣　同志合力籌辦本埠總商會已於六月二十九日開會提議經全體議董簽名贊成現聞茶棧同業又於本月六日在茶業會館開會討論進行辦法而在滬各國洋商亦多勸從早興辦故日來各發起人正在踴躍籌備以期事在必威云 
[茶商請還皖路商股]  
　　安徽商辦鐵路自收歸國有後原有茶米認股均未還現金由交通部出立期劵訂定分期兌付本年六月底第四期證劵又經届期　値中交風　之後部中藉口滙兌不通登報停付本埠茶商以此事攸　政府信用日昨電請文通部早日籌付　茶商金　義籌具名茲將電文錄後北京交通部鑒皖路證劵停付恐失信用乞速籌早付茶商金　義等叩 
[儲藏私土之懲罰]  
　　廣東路四百七十八號門牌烟膏店主孫金芳克能海路一百七十八號門牌居人張琴石及一百八十號門牌沈金夫海寗路一千九百八十二號門牌鄭錦源烟膏店主鄭丹垂金隆街十九號門牌同和報關行主蔡賜官均因私藏禁止進口之波斯土並將該土煎膏經洋樂公所得悉分往各家搜獲私土烟膏禀請公共公廨分别出單將孫等各人於昨日併傳到廨請究先由原告代表穆安素律師上堂聲明該被告等藏坑私土違犯中國第二百六十六條刑律請爲核辦俞代襄讞商之英領卓君判孫金芳罰洋三百元無力改押西牢二月張沈鄭三人各罰洋一百元無力各改押一月蔡罰洋五十元無力亦改押一月抄獲烟土 
併送海關銷燬 
[盜案辯論終結]  
　　盜匪王阿四前在公共租界犯案經公廨訊實申送護軍使署由軍法課　訊之下判發上海地方審檢廳訊明律辦即經該　派員提訊因供詞狡展判令收押候傳齋人證再審在案昨日午後由該應堵　推檢各官開庭研詰先據公共總巡捕房探目李星福上堂禀稱查得該犯王阿四係於去年十一月二十七晚七時許聚集各匪突至成都路一千四百八十四號巨興小押店内行刦先以假手鎗出示恐嚇繼即刧得大洋六元小洋六十四角銀表銅表各二只次日在山海關路分贓王分得洋二元第二天復由同黨梁甫在八仙橋地方將表當去伊又分得洋二元五角旋經將王拿獲王又自認在南翔太倉一帶亦犯搶案等語又據巨興執事姚茂全禀稱是日該匪等前來以當衣褲爲名二人奔入店中手持手鎗嚇禁聲張當時不知此鎗是假門外還有一人望夙被刧各物與李探目所禀相同問官得供飭提王阿四到案又問姚茂全曰當時前來行刧是否此人姚答稱其時恐慌已甚難以辨明不敢指實問官復向王再三駁詰王始痛哭不發一言繼則一味狡賴問官曰爾前在公堂及軍法課時均已逐一供明此時抵賴亦屬無益遂會商之下認爲辯論終結判王還押聽候宣判 
[人命案件之辯護]  
　　西崽屠桂生因持刀戳斃虹口小菜場牛肉攤主楊杏生由捕房將屠拘解公共公廨迭經訊供收押在案前日上午由關讞員會同美郭副領事復訊先由捕房刑事科代表牛門律師上堂譯稱此案已有各見證到堂證明當時被告與死者　毆情形請爲核辦訊之屠供與死者素不相識並無仇隙是日向買牛肉二磅論價口角以致互毆並不持刀行兇乞鑒並延律師到堂辯稱案關人命原告方面無一見證到堂證明被告持刀將死者猛戳理由殊欠充分不能指被告爲有罪　請酌核中西官判被告帶回捕房候會商堂諭宣佈 
[寰球中國學生會夜枃休假]  
　　寰球中國學生會夜校於前晚八時行暑假休業式校長徐紉蓀君主席先報告本届學生之成績旋請卓　時君演說謂一國之强弱以敎育之能否普及爲斷故敎育實强國之本猶電車電燈然必藉磨擦電器之機關而後能行動自如光耀奪目其磨擦之原動力比之强國之敎育無異也今者海上夜校年盛一年在座諸君能於營業之暇來此肄業實爲難得余願諸君始　不　力求進步則中國前途有厚望焉次謝强公君演說謂同是求　日校與夜校有别日校多靑年子弟或生計　裕可以從　研求各 
[德醫董振民]  
董君自德國醫科大學畢業後曾在寳隆醫院臨症名多年于内外科花柳科婦兒科産科眼科皮膚科耳鼻喉科及戒烟種痘均以德國最新法施治奏效極速今在滬懸壼代訂診例門診上午九時至下午四時診金一元出診下午四時至八時診金五元貧病不計提早逾時加倍急症隨請隨到戒烟割症新六百○六與各種血淸注射及外埠聘請另議　　診所英大馬路泥城橋新世界對面三百六十四號樓上電話四八七六　周金義　朱葆三　袁　伯　董　之　顧馨一　温　丞　沈聯芳　田時霖　沈仲　虞洽卿　林仲立　莫子經　張公權　宋　　　姚子　　蘇　尙　陳作霖　張逸槎　陳光甫　沈温石　顧企　　毛安甫　李馥蓀　莊得之　孫藹人　沈　民　等同啓 
[德國醫學博士江逢治]  
本醫生去秋自歐美回國在滬懸壼以來頗蒙　各界不棄專治男婦内外科産科小兒科花柳皮膚眼耳鼻喉各科○診所四川路北京路口一百十七號電話二百七十號住宅電話西一千零三十五號○門診二元上午十點至十二點下午二點至四點學生貧病减半○逾時出診六元○早晚加倍急症隨請隨到自由汽車以冀迅速○外埠聘請包醫割症接生戒烟六百零六及各種新藥注謝面議 
[鳴謝存濟局周文卿下疳腫爛白濁横痃聖手]  
余酒後誤入花叢忽焉下身染毒初患小便剌痛繼則白濁淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起橫痃便毒腫痛異常日益加重百治罔效蒙友指示六馬路朝陽樓茶館對面存濟局周文卿先生毒門擅長請爲包醫當服　先生秘製丹藥内服外敷立刻止痛未經一星期下部漲肉新肌立生橫痃魚口逐漸退消除症可畏全愈何速　先生眞當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫　先生祖居滬上九世于茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑掺雜爲丸患毒同胞幸勿交臂失之　該局秘製珠黃下疳散每罐一元　珠黃掃毒丸每料二元　立止白濁丸每料一元　橫痃内消丸每料二元　橫痃立消膏每張一元　本埠成都路章頌墀謹啓 
 
 

Page 11

 
 
　　　學術夜校學生乃迫於生計乘其生活之餘暇急於求學實係有志之士不可多得夫有學方可以任事歷觀古今人才克成偉大事業者其旨約有四端（一）堅忍心有堅忍不拔之志事事皆能達到目的（二）進取心人生不過百年求學惟在少年故學問無窮進取之心亦無窮也（三）謙讓心得失何常之有旣得志於一時不可露　傲之態仍以守謙讓爲主（四）道德心我國古時首重道德自革新以來舊道德幾遭屏棄新道德又未完全吸收致體成欺詐蒙蔽種種卑鄙之現象有志之士急宜設法而補救之當以利已利人爲前提毌以賊已賊人貽害國家而終至自害也次董東蘇君勉詞謂夜校所以補日校之不足凡吾靑年尤當愛惜光陰近自西學盛行習歐西文字者頗不乏人然使缺乏國粹基礎則雖長於西文西語亦難以輸入文明裨益於社會國家余願諸君於國粹根柢特加意焉次請會長李登輝君發給獎品得獎者爲國文科高子受高仁葆英文科李文霆張澤霖黃芝庭林澤生高仁葆沈綏安　澄澜李孝先劉湧森周文全吳起原王榮壽李保之嚴稚英吳慶林胡漢年徐容生虞兆興吳春　朱文韾樓成久邱鎔功魏宇湘夏承輔翁光祖德文科王潛明汪志禹沈雲白法文科陸海榮王次斌薛震祥末由徐紉蓀君勉勵數語謂人貴自立毌倚賴他人今後國民當切記此語又報告秋季始業在八月二十四晚又證暑假補習科定七月七日開課云詞後諸生行一鞠躬禮而散 
[嶺南中學暑假]  
　　虹口愛而近路嶺南中學留美畢業學生張君所創辦中西並重成效昭著學生幾達百人昨日暑假下學期定陰曆七月二十三日開學聞尙須添聘中西敎員推廣學額以免後至者有向隅之　云 
　　該校又爲珍惜學子光　起見特於暑假期内設算速成專科共分算術代數幾何三科用英文課本敎授限六星期畢業定陽曆七月十日開課 
[明强學校畢業式]  
　　威海衛路明强學校於昨日上午九時舉行預科第四届畢業禮男女來賓到者數十人首由史校長演說大旨謂本校開辦迄今畢業者已四次學生來校肄業者日見繁盛校中經常各欵並無公家絲毫津貼慘淡經營備嘗辛苦延至今日常陷於萬分困難之境意欲推廣别經濟無措懝欲停止則前功盡棄再四思維無法補救不得已發棠之請將伯之呼四出籌募惟望熱心家惠予維持云云次由來賓吳君演說大旨謂史君辦學辛苦所見極　至於或績之優美學生之發達不可多得之良校也說到停止推　兩言苦衷共揭令人聞之扼腕云云末由史校長曁校董給憑贈獎今將畢業生姓名錄下蔣丹麟史恩鈞王雲水 
[城東女學之暑假補習會]  
　　南市城東女學開　畫手工音樂體操暑假補習會已誌本報茲悉該會報名者頗屬不少已定於陽曆七月初十日開學誠小學校技能科敎員補習之最好機會也 
[醫學研究所便利貧民]  
　　白克路珊家園醫學研究所除遇難治之症會同出診研究方藥外現又製備各種丸散及貴重藥品凡遇貧病到門診治可以不必用湯藥者即將丸散送給不取藥資俾力薄之人旣免醫費並可免藥炭之費惟未經切脉託人代取者不給以防貽誤云 
[慈善團欲收回地產]  
　　上海縣公欵公產經理處昨致上海市經董陸松侯函云沙田局借用官契局房屋其中手續由縣主政本處無案可稽嗣閱報紙悉該局行將歸併即經函請收回迨上月二十三日由縣公署派員會同本處接收舊官契局房屋其時沙田局尙未結束淸楚面約三十日雙方點交本處查該屋建築卷有凡屬城廂經收學費除開支外儘數歸還造價借欵等語當經知會貴處於三十日派員會同點收並請駐守是屋以維公產各在案正在接收間准慈善團經理郭凌二君函開本邑西門外官契局基地係前市政廳向慈善團借用載明第十八期市公報内因市政廳改組工巡捐局後迄未交還旋悉該處所建房屋經沙田局轉借辦公而目下沙田分局聞將不日歸併查此項基地敝團執有單據自應查明保守以淸權限至所建房屋即行估計時値由　將造價歸還可也等因准此除函復與貴處逕行接洽並詳報縣知事公費備案外相應函違統希察　辦理 
[周道尹七秩大慶]  
　　七月十日（卽陰曆本月十一日）爲滬海道道尹　金箴君七秩壽辰其公子輩現正預備慶祝滬上紳商學各界及南北商會各商董亦皆置備壽儀届時同往公館祝賀 
[救主堂建築新屋]  
　　虹口百老滙路救主堂創建於西　一八五三年積　進行敎務日見發達自一九○六年宣佈自立後更形蒸蒸日上惟該堂容積甚小勢難擴張該牧區敎友爲愼重敎務力圖完全自立起見已在華界狄思威路東自購基地六畝有餘計價銀二萬三千元擬於該處建築新堂現已由上海錦發洋行繪成　樣歸王生昌承造計價銀一萬五千八百元定於本月十六日開工限至明年二月十六日竣工至於舊堂因歷時過久恐將傾圯故該區牧朱葆元君已定於七月九號上午十時請江蘇轄境主敎郭君舉行撤銷舊堂禮七月十號實行動工拆除該牧區董事已向四川路靑年會主任商妥在建築期内暫借殉道堂舉行禮拜 
[海關洋人結婚]  
　　丹國人倫柏向在本埠海關辦事近由丹領事嚴竣君爲之主婚聘定　克生之女爲室前日在百老滙路耶穌敎堂行結婚禮親友　賀者甚衆 
[水警保衛航商]  
　　江蘇水警第二廳趙廳長以滬南浦江爲往來浙省之要道畫夜輪船行駛絡繹不絶惟龍華附近之夏家嘴兩岸素爲大帮水盜聚集處所每見小輪拖船經過若輩每扮作捕魚船户尾隨於後迨至蘇浙交界之區先有盜黨在彼守候如見船隻稍稀該盜等即行掠刧實爲航路之害昨特飭行水警第一專署設法查緝以保航商云 
[查究縱放私盜]  
　　緝私二營領哨吳小四所帶鎗船係在衆來廟附近扼守查緝私梟販私入境詎於上月二十一號夜間有梟首黃頭阿妹等駕船五十餘艘每船各有私鹽百餘擔均由金山滙購來運往蘇省不知如何該領哨先將駐港船只調離防地致該梟等輸運入境現爲兩浙緝私統領訪悉於昨派員調查着令據實查復以憑澈究 
[銅錫鉛認稅之困難]  
　　滬上銅錫鉛業司年商號王大有因同業不遵捐章任意取巧以致認稅機關大受虧累故特具禀稅務總公所請爲依章取締以重稅餉吳所長即批令該司年商人妥爲傳諭如再不遵實屬有意違抗惟有如禀辦理仰卽知照云云 
[撈獲被推溺斃之女屍]  
　　浦東販賣食鹽鄕民楊殷氏周唐氏張嚴氏何祝氏等因在久記碼頭被鹽捕二營一隊十四號巡船目兵張玉發張榮江等拘捕起　將楊殷氏推落浦中溺斃尸無蹤迹經周唐氏等願作見證報告尸夫楊金華禀控警局將張劉兩目兵並關係人姜子舟連同原告證人函送地方廳經檢察官預審張劉兩兵士堅稱該氏等糾合姜子舟等前來拒捕楊殷氏實被姜子舟碰落浦中溺斃等語判將周唐氏等收押楊金華出外趕緊打撈尸身再行核辦在案茲悉該氏尸身昨由救生局巡船在南黃浦撈獲將屍帶至老白渡一面由二十四保正十五圖地保孫德章協同屍夫投報地方廳午後委派劉檢察官毛檢驗員等蒞場驗明楊殷氏周身無傷委係落浦溺斃塡明屍格判令屍夫備棺收 
又一訪函云浦東陸家嘴迤東鄕楊殷氏周唐氏張嚴氏何祝氏等因於本月四日（即陰曆六月初五日）天將破蹺時各負食鹽數十斤在浦東南碼頭雇乘划船渡浦至蕭家廠上岸不料甫抵岸畔突被緝私第二營一隊十四號鎗船上艙長趙榮卿兵士張玉發劉榮江等見是私販上前追捕該鄕婦等情急奔逃上岸楊殷氏行於三婦之後竟被該兵士等用竹篙勾住以致跌入浦中不及救援因之溺斃當時由該處久記行小工姜子周在旁目覩立卽報告水巡隊將兵士及其餘三婦拘住移送地方檢察廳旣而尸夫楊金華得悉投　禀請伸寃奉飭將一干人證暫留飭尸屬趕堅打撈屍身聽候核示在案至前日旁晚時由浦東二十四保十五　地保孫德章將楊殷氏尸身撈獲由救生局巡船帶至南市老白渡當即協同尸夫報請相驗昨日午後二時由檢察官會同檢驗吏　得該氏年三十八歲旋據楊偕子茂華（即茂和）投求伸雪檢察官謂驗得並無傷痕委係落水身死並無别故諭令尸夫具結自行收殮嗣又由楊叩求迅將周唐氏等三口釋放檢察官謂該氏等販私罪已成立曾經起訴同級審應判决拘留五天毌庸請求諭畢回應禀復 
[婦人被撞受傷]  
　　朱胡氏於前日午後行經吳淞路被某號黃包車碰跌受傷頭部該氏自投美捕房報告捕頭飭六百五十四號華捕伴送同仁　院醫治 
[跳車跌傷頭部]  
　　昨有陳某乘某號電車在北蘇州路跳下跌傷頭部由九百八十二號華捕帶入捕房轉送同仁醫院醫治 
[究竟是否串拐]  
　　本邑西鄕顓橋　附近有河春桃之姪何宗勛此出洋九十元憑楊坤山沈關生等爲媒娶張木生之女名友書爲室成婚迄今祇有旬餘不謂前日忽的住居奉賢縣南橋鎭鄕民吳生堂揩尹母舅蔣道生尋至顓　將友書尋獲認爲胞妹指何春桃張木生等爲串拐投控該處縣警區飭警將何叔姪並友書拘區連同吳蔣押送縣警察廳景警佐主任以案涉刑事着原將原一併移送地方檢察廳訊辦 
[新人不各何處去]  
　　浦東洋涇鎭南首女巫李印氏生有一女名順英前憑姚印氏印陸氏爲媒許與馬阿俊之子阿寶爲室詎順英不安於室與人私姘李印氏且欲賴婚當經馬偕同媒證控奉地方審判廳訊明判决着馬擇吉於陰曆五月十六日前往迎娶届時馬整備彩　往迎順英已不知去向李印氏情急計生另雇年將半百之老婦代替當爲媒證察破不允因此彩與至今尙在坤宅馬仍借同原媒等投廳纎續起訴奉諭飭緝順英到案集訊昨日該　袁廳長飭傳原被一干人證來案開庭研審 
[誘匿有夫婦女]  
　　曹英造之妻俞氏被靶子路某西人家西崽戴阿三以代薦帮　爲由誘姦藏匿由曹扭控五區警署解經司法科嚴科員訊明屬實判送地方檢察廳究辦 
[婦人違警受罰]  
　　北蘇州路源泰　店主嚴增元家住養正里十八號門牌因在電燈線上私裝風扇被水電廠司事李仲默查見經該廠罰嚴洋九云嚴妻陳氏卽小二官心不甘服將陳批頰一下並欲扭赴滙四捕房控李需索經衆排解了事茲本於前日投禀閘北司法科傳到嚴陳氏質訊該氏供認口角互毆判嚴陳氏故違警章罰洋二十元以儆 
[招領迷路女子]  
　　淞滬警察廳昨出傳單云爲招領事據二區三分 
女毛阿囝一口詢據供稱年十四歲蘇州人隨母 
梳頭惟住址不知今因出外游玩不知歸路等語 
新普育堂留養合行刋印傳單仰失孩之人從速 
江蘇淞滬警察廳啓七月六日 
[欲與西人爲難]  
　　黃包車夫張成萬被某黃包車公司内之西人踢傷身死後業經公共公廨將該西人提案訊明判送英臬司署訊核在案前日該西人乘坐汽車經過卡德路被尸父張萬羅尸妻張徐氏尸子張永福及親戚徐世良所見將該汽車拖住欲與爲難當經該西人鳴捕將男女各人一併帶入捕房昨解公廨經中西官訊悉前情判張萬羅張徐氏張永福退去候示徐不應　身多事着押三天以儆 
[惡鴇管押三月]  
　　南京婦人瞿金鳳被在逃之徐姓及現居法租界之朱大串拐來滬押入靖遠街四十號門牌鴇婦陳李氏花烟間内爲娼因不善逢迎被鴇凌虐自投濟良所由捕解奉公共公廨訊供暫行留所並將陳鴇提案押候訊究在案昨晨復由捕房解究經　據員會同英康副領事研訊屬實以陳鴇不應買良爲娼判押女所三月瞿金鳳暫留濟良所候核 
[油瓶同式同樣]  
　　良濟藥房在分共公廨指控某藥房冒牌生髮油一案昨晨由廨傳訊原告由英商阿金生揩代表穆安素律師上堂聲明被告所舊之生髮油其瓶式與原告所製生髮油瓶相同有意冒　請爲訊究被告由經理人與代表律師到堂代辯中西宫判候另行訂期研訊 
[米價漸趨和平]  
　　本埠米市前三五天因内地水漲來船不多機白浭開盤已漲至八元八角前昨兩日每石忽回跌一角五分調查其不漲反跌之原因實緣近來巢湖等處　米來貨頗多每日由滬寗火車運來者平匀計之約有二十萬石每石售價不過六元數角内地鄕帮銷場甚旺即本埠商民亦多有購食者米市得此接濟故梗米銷場疲滯價格乃漸趨和平此最近米市之實况　 
[桐油銷場呆滯]  
　　桐油一項常年銷場以夏令爲最佳其價格之增漲亦以夏令爲最昻蓋因夏令正當新陳不接之時而各項船隻之修葺加油則多任其時貨少用繁市價自然昻貴而今夏則因請雨不時寒煖失調各項船隻多未修葺以致油市滯銷價値非但不漲近反每擔跌落一兩之譜 
[車站上查獲烟犯]  
　　五區崗警前日在滬寗車站查獲烟犯馮才廷　備穋　瑛三名解經閘北司法科嚴科員訊問一過判解地方檢察廳核辦 
[兄弟爭奪田單]  
　　　根生投法公堂控稱母親在日將祖遺杜西　川户名之田單及房屋契據歸民人與胞兄聖銓均分各得一半註明分產簿爲憑惟單契仍由母親經管不幸母於上年間身故時胞兄將單契私行取去向索不還求請訊追聖銓供杜西川户各之田單於前淸光緒二十六年間母親分與民人已托有恒洋行掛號轉換道契此與胞弟無涉求察判令退去着聖銓補詞到案再行訊斷 
[債權人尙未同意]  
　　恒三泰酒店主張祥源虧欠萬隆萬森宏泰榮昌泰乾康洽興及電燈公司等十一户貨欵等洋一千餘元被控法公堂判將該店拍賣每百元祇分得十元餘欠交保限理在案昨日萬隆等及電燈公司五日投　張託人情商餘欠俟伊後來興隆再行料理各原告尙未同意求請堂上核示聶讞員以尙有原告六人未到判張管押俟各原告到齋再行核辦 
[押追結欠米價]  
　　米店主馮全坤前投法公堂控稱張阿開於前年交易至上年底止其價除收過外結欠洋一百三十六元向索不還請求追繳判交人銀兩保限七天繳洋在案今馮又投稱張保出後置之不問續求嚴追張供一時難以措置請俟後來陸續科理聶讞員判管押追還 
[追索押與借欵]  
　　俞　舫在公共公廨呈控前大福丸副買辦楊月波興王財源不還押　洋一千元及借洋二十元昨日上午由王襄讞會同美領郭君升座民庭研訊原告與見證倪雲崗上堂證明前情並廷律師投案請追訊之被告亦廷律師到堂代爲辯護中西官判被告交保候再訊核 
[流氓攫取金耳環]  
　　李賢卿控流氓章增榮在虹口武昌路弄内攫取伊女招弟金耳　昨由捕房將章拘解公共公廨經中西宮研訊屬實判章押西牢四月示儆 
[滬海道公署批示三則]  
　　灰船公所金梁彩等禀爲朦請放船陳請維持由此案前據聚興公司具禀業經明晣批示在案本道尹但期通籌善策於灰船生計曁灰商營業各無妨碍從此可以爭端鎔化意見銷除該　等亦望共體斯意切勿意兼相爭徒滋　榮所扣聚興公司船隻此次似應先行釋放至挨號售貨究竟與灰商方面有無窒碍仰仍　候筋發上海縣秉公確查妥議具復核奪此批副禀並余錦泉等副禀併發 
　　石灰船　余錦泉等禀爲違章憂　朦　放船環求保全由禀悉已由灰船公所金梁彩禀内批示矣仰即知照此批 
　　金山縣民奚晉祥禀爲判决早經確定請求飭縣依法執行由據禀與同圖王竹卿經界涉訟一案始而由林前知事判决確定繼而由新任詹知事又於六月十九日批示判而未决等情案關審判手續錯誤應向上級司法衙門請求救濟所請赴縣執行應毌庸議此批 
[介紹名著]  
　　飲冰室叢著（梁啓超最近編定）預約特製者常製者上收七元五元 
商務印書館新刋飲水室叢著十三種昨承以預約劵一紙見惠按梁任公學問文章二十年來爲海内文學哲學政治諸大家翕然傳誦而商務印書館亦成立二十年在吾國印刷界上實占有偉大精美之位置今薈萃名著勒成鴻編相得益彰致可寶貴且　山任公手自編定内有最近論撰尤關切要知國民必以先覩爲快特誌數語以當介紹 
[介紹國貨]  
　　本埠廣生　所製之花露水及菓子露等可與舶來品並駕齋驅我國出品有此成績可爲實業前途賀聞該行之花露水有辟疫消毒之功菓子露有消暑潤喉之效當此炎暑肆威誠不可少之衛生妙品也願熱心國貨者共留意焉 
氣候報告 
[（上海徐家滙天文臺天氣測候報告）]  
　　已過者之報告七月六日掦子口終日天陰而有雨意鎭江晨間雨上海下午六時後雨有低度在直隷經過七日風靜天陰而有烟霧氣壓表微升下午四時前二十四小時内上海氣候温度至商八八至低七四去年同日至商八四至低七一 
　　未來者之推測七日下午四時三十分豫測本區天氣仍陰晦有烟霧北部有北凉風南部有新信風 
雜泙二 
[法國之共和紀念]  
　　日前滬上美僑因共和紀念而舉行祝典吾國人之共和　神亦爲之一振何也吾國奄奄一息之共和亦已復活也今美利堅之紀念方過法國西之慶祝又來僑滬法國官商現已紛紛預備矣届時燈彩輝煌旌旗飄颺其景象亦槪司想見凡此兩大先進國皆吾中國之絶好模範也願吾　人追蹤及之 
來函 
[敬告我同胞華工]  
　　近見報東三省廣東天津等處有人招募華工運往西比利亞及非洲屬地各處工作我亦曾爲華工者敢爲我同胞告之華工一離祖國天氣不宜飲食殊味就其受僱之地或炎熱或寒冷都須忍受又須在製造廠礦地田畝中作最難最陰之工稍不服從即受工頭之嚴罰洋人旣不諳華語工人無從告訴各該地方又無中國領事可以請其保護種種危險言之可怖其所允給之工銀謂係洋元華工初以爲與中國銀元同一價値殊不知此項洋元所値無幾且所給者尙是紙幣在中國須打折扣願我華工三思之 
[勝家公司來函]  
　　閱七月七號貴報所載私收客賤之懲治一則計洋八十三元其實數共有一百六十九元想係抄誤所致卽祈貴報更正爲荷 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[日下新竹枝] [  鶴雛]  
　　太保紛紛夢一場大風雲氣不飛掦翻江攪海成何事可惜朝宗興　　 
　　幾輩施施自外來新華宮冷刧餘灰小臣食德眞無盡今日還逛三海來（與祭者不曰祭而曰逛三海） 
　　一個未來乾殿下十分臣癖老中書（王某大呼君 
謂其有臣癖）大家同洒蒼梧淚地下狐狸恰未驅 
　　虎龍獅象漫驅馳萬馬齊暗事可知佇看琴挑還有曲鳳凰飛上最高枝 
　　嚴遵平生老愈驕鳥烟一楬夢迢迢夢醒煙足渾無事法意全書已久抛 
　　伶工老去有先知齋搯檀槽顧曲時一齣駡曹渾　語滿城爭說呌天兒（借句） 
　　才得山呼拜下除鼎湖龍去又旬餘風流誰似樊夫子又向黃陂上賀書 
海外摭奇 
[西人一生之食量] [  雲鶴]  
　　吾人自幼至長進食之量隨時不同若欲計其總量誠難精確無訛然其數之梗槪固可本推測而知之據最近生理學家所調查知西人壽至七十者一生食物之總量約當體重之八百倍準此而計其所進各物之總量則知共食牛十八頭豚二十一頭羊六十六頭鷄一千四百八十八頭火鷄十一頭（火鷄即七面鳥西人以之供膳如鵝鴨然）馬鈴薯（即洋芋）九十四石四斗玉蜀忝四千四百二十八枚小麥七十石頭四十石瓜二千八百三十枚葱頭七石胡椒四十斤鹽五擔五飲料（除酒）九千一百七十石餘如砂糖蔬果牛油魚介等物爲量較少故未計入合諸吾國難以風習之殊每多不同而其爲量之大則　不皆然語云日計不足歲較有餘其此之謂乎 
自由談屑[  鶴雛]  
　　魏牧向沈約集中作賊是爲剿襲家之初祖古人刳肝　腎志在千秋尙復如是矧爲詹詹小言一時遺興之作乎 
　　袁簡齋曰抄　人文如强盜打刧不刃傷事主則人尙原之不刃傷事主云者巧取智奪脫胎換骨之謂也古詩水田飛白　夏木 
轉黃　王右丞增漠漠陰陰四字便成絶唱安見撫襲之必不靑出於藍哉特無如今日明火執杖刃傷事主者之多耳 
小說一 
[鬼雄情淚（續）] [  鶴雛]  
　　暈少時微覺凉氣沁其毛髮遂醒張目欲觀顧仍弗敢覺深碧色之眸子炯炯如在面前相距不咫尺也於時電燈之光慘碧如燐窗　　憐悉成墨色文士身中奇冷如浴於冰洋雖强自支厲終不能起輾轉間一冷如凝水之舌來咶其面於是大震慘呼注視則龐然一　鬼雄之同伴方蹲踞而掦其喙也 
　　鬼雄目注璧間首不少瞬挺立至於半小時之久引手微拭其目旋發爲浩然之歎以鞭鞭其外衣作無可如何狀蹀　室中至於久久旋即離室　亦從之冉冉行於竹陰之下月黑星稀漸不復見文士越良久方醒力起就迭來司 
　　迭來司方酣寢一巨椅中此時夢或與鬼雄握手不復畏之矣文士大聲呼之告以頃之所見迭來司初亦錯愕繼忽微歎不語文士叩之迭司來引目四矚如恐鬼聞曰秘之此懸像處固當時拿翁陳其妻約瑟約之小影而日夕坐對之所也（完） 
小說二 
[情愛（續）] [  野鶴]  
　　愛米爾之識柏魯孫實已二載誠如柏之所謂實先於卿其把晤之始在搿梯男爵邸中愛與柏均識搿梯搿梯廣交遊時宴集朋好開遊藝會愛與柏時赴其招乃遂相識惺惺憐惜誠摰相遇情天中之生活馨郁乃無其倫其間歷遇刧難情愛未嘗少衰迨柏與麥相往還初亦絶無所知久之迺忽　破其破也與麥同均以照片故而得其詳惟愛以與柏相知有素嚮日深信其爲誠一之好男子故凡事咸遇以至誠至是竟出於意料之外其憤怒乃逾尋常齟齬不已繼以力爭舊日恩情竟盡歸流水向之覩柏以爲可愛者茲乃覺其可憎而欵款深情灌輸子柏者亦若有引針盡吸之出心中深印之柏之小字更不滌而自滅卒之愛爲柔弱女子不能興柏敵竟狼狽而歸途次念適間所遇悲慟逾恒勿遑他顧遂爲道旁　榛所躓少選竟暈去即惠司扶救之日也 
　　是晚惠司旣偕麥柳痕入内覩愛殊爾威斯勃忽亦離座隨二人而入一任其老父獨處廳事中而老人亦若有所思勿遑顧及其妻若子實則老人無思特年齡旣届老境自不期而生此嚋躇審志之狀態耳三人旣入咸見愛米爾方鼾睡榻上而感念各異惠司本不過憫其孤苦故致之家中初不料卽爲嬌女之情敵若以麥枊痕言之其不能相善亦意中事而威斯勃乃不然蓋威日間本任事於禮拜堂其左隣卽爲愛米爾之居出入薢茩時復相遇驚鴻翩影往來於心目中特愛見威卽避不能乘間進其膩辭此深碧之秋波未嘗得其一注威乃審其必有所善彌天願望終無有能　　之一日繼知麥柳痕識柏魯孫而愛亦識柏則復竊竊自喜　愛將爲柏所棄柏旣棄愛則已之願將得而　此希望乃大頪游　會會員以其心爲會埸日日盤旋跳躣於其中至是知所望應矣其樂乃更無藝（未完） 
 
 
 

Page 15

 
 
   
 
 

Page 16

 
 
   
 
