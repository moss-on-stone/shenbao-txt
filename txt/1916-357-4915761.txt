# 1916 - 357 - 4915761

 

Page 1

 
 
者豆腐腦作楷書百字附具姓名年歲籍貫住址及略歷於已國六年一月十五日以前郵寄上海黃浦灘路八號本局局長辦公室收拆並於對面書明應考書記生字樣合格者屆時再行登報通知來局面試應考者並無一切費用特此廣告 
[隆華稻草造棉公司聘請內地分廠經理]  
凡國內稻草繁多地之居留民能就各該居留地自覓妥保者皆可應聘合格者從優給薪備有簡章擲下郵票三分即寄 
上海北河南路本公司總經理江尙質白 
[南京房屋出售]  
南京曹都巷大住宅一所計一百七十餘間現有利已作綢工廠租住又李府巷典房一所計七十八間現有協濟公典租住近因清理官產急欲出售價值從廉如有願置此項產業者請興上海後馬路興盛棧內東三省官銀號接洽可也 
[上海靜安寺路哈同路新屋召租]  
靜安寺路哈同路口已厚北里新造市房住宅共三百餘幢不論單幢雙幢三幢皆有亭子間及柏油石子露臺南連小榮聲西接電車路交通之利便馬路之平坦胡同之寬闊院落之宏敞建　之堅固裝飾之華美為滬西獨步於居家最為合宜現為優待租戶起見除小租不取外並送第一月租金計開三樓三底前後廂房每月三十五元二樓二底前後廂房每月念五元單間石庫門連亭子間每月十元街房沿安南路者十五元沿榮場者十二元民厚街者十元合意者請駕臨哈同路本行經理處面議成交哈同洋行啓 
[上海新開天生桂圓南貨號廣告]  
本號開設小東門外中華路口裘天寶斜對面自運興化桂元南北雜貨兩洋海味閩廣洋糖以及老山貢香等貨應有盡有無美不臻貨則取其道地價則格外從廉此蓋本主人　貨價而廣招徠之至意也今者裝潢已畢佈置亦完特定於十二月初三日先行交易候來春擇吉開張　紳商各界請常惠顧無任歡迎 
本主人謹告 
[極品眉壽種子丸]  
稟淮註　　靖商標香港永榮街瑞昌西業行 
此丸力量宏深操縱自如初服之後並不見有動靜反覺安寐如常及藥力達到即勃然振興大有不可遏止之勢與別種方藥過不相同按市信種子藥品類皆亢陽者多能力淺薄不能收圓滿之效果而助興者反形敗興殊不足特此丸每次服二小粒計重不過數厘每日服三次統計不過一二分奇在不知不覺能使固精益髓及豪興所至另取外用藥搽擦之可保精神奮發勇氣百倍盡生人之樂趣極無限之愛情誠有不可以言語形容者凡求子情切之男子艱于生育之婦女經此可以一索得男真廣嗣之聖丹生育之寳券也　諸君其有意於此乎盍起而購備之每盒連外塗藥定價洋二元五角 
經售處　四馬路五洲藥房三馬路中法藥房　拋球場華彰洋貨號　總發行所香港永樂街瑞昌西藥行 
[教育部審定英文書]  
中華書局出版 
本局出版英文教科用書頗承學界歡迎優點有四 
一各書均係李登輝王寵惠等諸先生編輯非漫無經驗者可比 
二宗旨注重道德 
三教材與吾國學生適宜無削足適履之弊 
四各書均奉教育部審定公布 
讀本類 
新製英文讀本六冊　　首上下各角半一冊四角半二冊六角三冊八角四，冊一元 
中華高小英文教科書二冊每量二角 
新　高小英文教科書一冊二角五分 
改訂新　中華英文教科書三冊每冊一角 
初級英文教科書二冊每冊四角 
中華中學英文教科書四冊並一　大角二曦八角號　九角　冊一元二角 
師範英文教科書四冊已出三冊並裝精裝各一元一元三角 
新制英文作文四冊一冊三角英文文學讀本四冊一二冊各五角 
中華英文新讀本鄭首一冊四角一冊定八二冊價七角三冊價七角四冊價七角 
近世英文　一冊一元五角 
英文名學一冊二元 
英文本國地理一冊一元 
文法類 
新制英文法四冊一冊二角二冊三角半 
中華英文文法初步一冊二角 
中華高小英文文法二冊一冊二角半二冊三角半 
初等英文法一冊二角 
中華中學英文文法教科書二冊每冊五角 
中等英文法一冊五角 
會話類 
中華英文會話四冊一冊二角二冊二角半三冊三角四冊三角半 
英文學生會話一冊一元 
最新英華會話大全一冊一元 
英華商業會話大全一冊一元二角 
此外尙有字典尺牘英文名人業書初級英文業書歐美名人文選等書另有書目函索即寄 
[商務印書館]  
影印殿版二十四史殿版四史預約祇有六天 
預約銀一百十兩全部七百十一本預約每部七元共五千面訂四十冊 
購請從速統於陽曆年底截止另印樣本函索即寄 
[教貟必備共和國教科書]  
江蘇省立第一師範坿屬小學教貟新編新國文教案出版上海商務印書館印行 
每冊二角特色摘要 
（一）本書探練習主義自動主義實用主義自輔導主義之精神規定教授順序頗為詳妥、 
（一）全載教乎書文字並有黑版畫極便教授時應用、 
（一）各課照教案成式編纂教師照此教授無待自行預備、 
（一）考證事實注釋音義全據說文字典辭書、 
（一）每冊之首有本欄綱要每冊之末有總複習綱領分明均可實施◎一冊已出二至六冊即出七八冊在印刷中、 
另印樣本函索即寄 
[商務印書館]  
學校獎品 
時值年價學校對於學生例有獎品以示鼓勵下列各書適合學生之用以充獎品最稱適宜 
教育部蕃定學生玩具▲學校獎品 
益智圖二冊益智續圖一冊益智字圖一冊益智燕九圖二冊定價二元 
五彩精圖方字一盒八角五彩看圖識字二冊二角五彩加法盤一份一角五彩九九數盤一份一角五彩習盡明倍片四冊各一角美術明信片彩單色各三分二分五彩家庭教育盡三冊各七分五彩兒童教育盡已出六十五冊各七分幼稚作法一冊一角又教授法一冊一角幼稚識字二冊二角幼稚識數一冊一角二又教授法一冊一角幼稚唱歌二冊二角幼稚遊戲二角童話第一二集各五分一角少年叢書已出十四角各一角少年雜誌月出每冊八分全年八角聖蹟圓附說明四角常識談話已出四冊各八分伊索寓言演義一冊三角新說書三集各角二新社會三集各角二學生必攜一冊二角半 
禮券商五彩泥金精印分五角一元二元五元四種凡本館圓書　儀器　文具　筆墨　牋紙等品均可憑券兌換最合　獎給學生之用至如各種嘉慶以之為　贈送品亦甚合宜　商務印書館 
 
 

Page 2

 
 
時評 
[暮氣（冷）]  
　　歲云暮矣而人亦爲暮氣所鍾頽然其可憫矣不聞乎前次議會會期以大雪故議員到會特少因而不能開議乎是卽暮氣之一種非新興之國所應有也 
　　暮氣云者進行之事每多消滅而退行之事日卽發生之謂也人當歲暮而窮途迫志氣短於是欺騙之案恐嚇索詐之案搶刦之案日出而不窮社會如此投身於國家事者何以亦如此試問何以爭爭財也何所索索財也何事謀劃謀劃財也攘臂喧譁機械百出窮其究竟亦與歲暮之人窮途迫志氣短者之所爲殊途而合轍也此則所謂暮氣之大原因也 
　　嗚呼新興之國烏可鍾此暮氣哉 
命令 
　　十二月二十四日大總統令陸軍總長段祺瑞呈准正藍旗滿洲都統志錡咨以福祿文淸補驍騎校應照准此令 
專電 
[北京電]  
　　元首今日（二十五）在府讌會國務員兩院議員及高級官吏以誌慶祝 
[北京電]  
　　段總理近問公府（一）現所施行是否爲完全之責任内閣制度（二）凡國院呈件府爲擱置倘有貽誤誰負其責（三）經國務會議通過之件拒不蓋印其理安在以上非總统予以確答卽具呈辭職 
[北京電]  
　　馮河間來電美欵聞有成約外間謠傳擬以一部分撥付偉人有無其事可否明白宣布以釋羣疑 
[北京電]  
　　修正預算閣員公推許世英起草 
[北京電]  
　　財部提出預算原案出入不足相抵國務員特别會議均主限期修正公推許世英起草此係另一訪員所發 
[北京電]  
　　地審廳明日（二十六）下午一時集訊議員互毆案年内須公判 
[北京電]  
　　財部將於一月召集財政會議討論關於釐稅及徵收方法等 
[北京電]  
　　蔣雁行治匪無效自請處分段主撤換儗以張敬堯繼任 
[北京電]  
　　魯人潘某劉某等在京宣布吳大洲罪狀多搶刦事指爲胡匪 
[北京電]  
　　谷總長昨因興亞借欵事謁總統 
[北京電]  
　　司法張總長再派員敦請王寵惠來京 
[北京電]  
　　新外次長劉式訓自滬來電不日來京約新年就職 
[北京電]  
　　外交部請調劉崇傑爲參事令卽下 
[北京電]  
　　倪嗣冲有年内來京面陳皖事息 
[北京電]  
　　明日（二十六）各報多停刋一日 
外電 
[東京電]  
　　對美國大總領之覺書目下正由日本政府與聯合國間協議研究回答之件該回答大約由外務省主稿不經元老及軍事當局特别協議惟由閣議後卽送致美國云（二十五日） 
[北京電]  
　　熊希齡贈勳問題由哈漢章陸宗輿等向各方面運動有正月中旬赴日之說（二十五日） 
[北京電]  
　　今日爲雲南起義第一次國慶日各官衙署及各學校銀行等皆休業各新聞紙多刷紅色發行紀念之號各官衙署門前均紥彩門市中各戸高揭國旗以表祝意政學會發起之紀念演說會於午後一時在中央公園開會該會會長張耀曾以次先後蒞會首由參議院議員述開會之詞次谷鍾秀黄毓成李根源及他數人演說起　當時實情及其苦心等皆能使聽者發揮其愛國之熱誠伍廷芳氏亦蒞會致祝登台演說段總理則派代表赴會演說致祝直至午後七時始行散會今日到會者多至數千人寒氣雖甚而天氣請明故與會者非常之盛入夜並燃燄火等以助餘興（二十五日） 
[漢口電]  
　　本日爲雲南起義紀念日官署學校均休假一天市民高揭國旗以表祝意各新聞紙亦載祝詞（二十五日） 
[奉天電]  
　　此間之慶賀雲南起義國慶日惟市中各戸懸掛國旗以表祝意此外並無開祝賀會等仍如平時頗覺寂寞云（二十五日） 
[漢口電]  
　　湖北參議院議員選舉會已開會六次均因議員出席不足法定人數不能實行選舉王督軍昨又宣告延其擬於二十八日再開聞欲於此日内設法調停目下候補中最有望者爲進步黨之陳爾秀（譯音）張元洪（譯音）共和黨之劉成禺國民黨之劉昆（譯音）等（二十五日） 
[漢口電]  
　　蔡松坡將軍靈柩昨由利川號船運送到漢今晨以小輪四川號運赴湖南（二十五日） 
[奉天電]  
　　吳俊陞之鎭守使衙門向在鄭家屯今爲防備蒙匪之便移說於洮南府（二十五日） 
[北京電]  
　　世續陳寳琛梁鼎芬等百數十人聯名呈請議會將優待淸室條件加入憲法（二十五日）以上東方通信社電戰電 
[錫太電]  
　　希政府仍搜捕維氏黨人軍界勢力浙張報章對於協約國抨擊頗力希兵刻正徐徐撤退各報謂齊薩萊地方之人民不許火車運砲出　協約國各公使之地位今仍未鞏固（二十三日） 
[倫敦電]  
　　政府戰時政治之籌畫大旨如下全國男子自十七歲起至六十歲止皆須至各區籌議委員會報名登册此後張伯倫所管之國役部將决定國内實業除戰事者外何者必須繼辦何者可以停辦必須繼辦者應用工人幾何亦由該部酌定其可以停辦者則卽輟業如錫紙業之類昌也將來烟草芥末等物不復用錫紙包裹至於輟業之工匠則改入鋼鐵廠工作政府可輸運工人至工匠缺乏之處並指定民間容留工人住宿工資依照工業聯合會之定額 
 
 
 

Page 3

 
 
　　照付此外尚有安家費二先令六便士及火車費若報名投効者人數不敷則政府將用强迫方法（二十一日） 
[倫敦電]  
　　泰晤士報云紙與紙料之進口取締將愈嚴密故報價又將加增（二十二日） 
[巴黎電]  
　　國會决定不服兵役者徵收戰稅又所得稅加收四分之一（二十三日） 
[亞姆斯特丹電]  
　　奥京公報云奥政府以使民足食爲本職以全復憲政締結奥匈條約藉固經濟爲目的德國某報謂奥首相瑪丁尼克氏能否奠定國家不無可疑瑪氏前曾主張奥匈分立但此種政見今當爲戰局所改變云（二十二日） 
[巴黎電]  
　　今日下午公報宣稱香巴業之敵軍猛轟後希圖進抵哇白里佛東面之法軍陣線敗之頗易哈特芒與香白萊特之敵砲隊轟擊頗猛今晚公報宣稱前敵除化特洛芒境有敵軍猛轟外餘無要事（二十三日） 
[亞姆斯特丹電]  
　　今晨柏林公報宣稱東西歐陣線僅有小戰德軍奪獲杜白魯加俄軍後衞陣地數處與多瑙河下遊之土爾開捕房一千六百餘人（二十三日） 
[亞姆斯特丹電]  
　　荷蘭財政界傳說德國已致牒各中立國如和局不成德國將從事於激烈之潛艇戰爭德國社會黨擬在立泊錫克開會提議要求立卽宣布德國議和條件當爲巡警所阻（二十三日） 
公電 
[南京來電]  
　　申報轉各報館江蘇省會議員組織省政研究會簽名發起者甚衆今日成立 
要聞一 
[各轉接洽研究益友兩派]  
　　地方制度大綱業經各中立政團代表於前日照議决案正式通過定於昨日分向研究益友兩派接洽至昨日下午各政團代表又在衆議院齊集先赴研究會由梁善濟藍公武等接待謂此事不能以個人意見作答當於今晚特開大會研究於明日確實奉覆於是各代表遂興辭而出聞各代表離研究會後卽赴益友社由吳景濂禇輔成等接待吳等答詞亦謂不能以個人意見作答當待下星期一開會取决再行作答惟聞其個人意見則對於此項草案頗有不滿之處其尤不滿者卽爲草案第四條省議會之職權以不抵觸中央法令爲限一項謂法律固不可抵觸若中央命令則不足以束縛省議會之權力各代表亦遂興辭只得俟有確實答復再商辦法又聞研究會於昨日夜問卽開大會就中立政團所恊定之地方制度大綱反覆研究以爲草案中頗有不滿足之處亦有認爲疏漏之處因卽擬具意見深望各中立政團能加以採納惟若中立政團認爲一經變動將致紛擾亦可讓步再若他團體對於此項草案提出根本變動之主張則仍當確執省制不加入憲法之主張不再讓步云 
[交通會議之審查報告]  
　　昨（二十三日）下午一時交通會議開會副會長詹君天佑主席繼最臨時動議謂今日各案均係審查報告之件各原案已經各審查會各特别審查會諸君詳細研究始行齊集於本日一倂報告今時間旣促議案又多可請諸君免爲冗長之討論統觀報告各案所載綦詳並請主席宣告省略說明遂由主席如議宣告畢卽開議各審查報告計三十二件如左一推廣交通教育建議案等四件（各機關會員提出）審查總報告二選派路員出洋實地練習鐵路事業建議案等三件（各機關會員提出）審查總報告三上海工業專門學校專門人才急宜設法廣爲錄用建議案等三件（各機關會員提出）審查總報告四鐵路償還外債應如何確定計畫諮詢案一件及建議案二件（交通總長各會員提出）審查總報告五擬創設京奉鐵路通運公司建議案（會員廖世經提出）審查報告六鐵路運輸貨物應將權利收回建議案（上海工業專門學校提出）審查報告七擬鐵路運輸貨物實行擔負責任建議案（京奉鐵路局提出）審查報告八運輸貨物宜負損失賠償之責建議案（會員王潤貞提出）審查報告九水陸聯運建議案等二件（各會員提出）審查總報告十民業鐵路運送郵件及押運郵件員役乘車一律免費建議案（會員姚國楨提出）審查報告十一擬請將來關於交通計畫先行協商參謀本部以期軍事商業兩有裨益建議案（參謀本部提出）審查報告十二鐵路失竊道釘軌件擬請交通部會同司法内務兩部明定章程建議案四件（各機關各會員提出）審查報告十三設立收發人員講習所建議案（湖南電政監督處提出）審查報告十四製造電報材料建議案等六件（各機關會員提出）審查總報告十五電報養線員建議案（湖北電政監督處提出）審查報告十六建議架空電報線路頒行畫一規則建議案（會員陸家鼐提出）審查報告十七規定電生分區服務辦法建議案（會員厲　靑提出）審查報告十八各路印刷品之各項單據應歸劃一並組織公共印刷所建議案三件（各機關各會員提）審查總報告十九預防冐用舊郵票建議案（會員謝式瑾提出）審查報告二十擬請實行電生養老金並頒布章程建議案（會員李臨春提出）審查報告二十一更訂電報費價目建議案等二件（各機關提出）審查總報告二十二擬於北京組織公共醫院建議案（京漢鐵路局提出）審查報告二十三請明定國有民有鐵路線建議案（廣九鐵路局提出）審查報告二十四整頓改良車務會計工務機務建議案（津浦鐵路局提出）審查報告二十五維持漢陽原料廠並擴充各項製造鐵路材料廠建議案（隴海鐵路總公所提出）審查報告二十六請准各商家自置貨車裝運貨物建議案（會員李承翼提出審查報告）二十七設立駐外調查購料股票等項專員以悉商情而昭核實建議案（四鄭鐵路局提出）審查報告二十八官電軍電費應行變通辦法建議案（會員厲藻靑提出）審查報告二十九擬請特派專員按時查核各省電局材料建議案（會員吳煥榮提出）審查報告三十郵局代遞電信以擴張電政範圍建議案（會員陸家鼐提出）審查報告三十一擬請採用鐵路員司恤金章程嚴飭各路實行以維人心而整路務建議案等六件（各機關會員提出）審查總報告三十二籌辦注射枕木工廠建議案等二件（各機關會員提出）審查總報告以上各審查報告均經大多數贊成通過其中惟第九水陸聯運審查案由程君家頴提議將原建議案第三次所開聯運之行李宜於鐵路章程所定普通限制額以上酌定限制之額改爲聯運之行李除輪船仍照向章辦理外其鐵路一方宜於鐵路章程所定普通限制額以上酌定限制之額第十一案惟原案未列具體辦法句下改爲先由本會將原建議案呈送交通部查酌再由交通部知照參謀本部如有應行恊商事宜彼此咨商或派員接洽臨時再行商訂辦法謹依交通會議云云各案議畢主席宣言本會議自開會以來歷時二十餘日所提各案均經圓滿議决將來見諸施行其有裨益交通行政前途必非淺鮮是故可預爲稱慶者也衆鼓掌時已四點三十分遂宣告散會幷定於二十六日行閉會式 
[杜成鎔質問中行商股事]  
　　昨衆議員杜成鎔等因中國銀行有截止續招商股及退還商股之說特向政府提出質問書云爲質問事查中國銀行則例規定該行爲股分有限公司之組織資本額爲六千萬元官商各半如人民認購踴躍超過總額之半時政府得將官股售與人民由是觀之當時立法者之意在使中國銀行暫取官商合辦之制此後組織要以完全商辦爲歸宿之點雖則例中其他各條尚有未盡妥善之處至其注重商辦用意甚爲可取嘗考並世各國對於中央銀行之政策除俄瑞二國外無不廢除國有制者蓋以國有制與股分組織兩者相較得失利弊顯有區别舉其要者言之約有三端第一中央銀行旣歸官辦不克保獨立之地位任意爲政府墊欵必至增發紙幣準備虛懸不　蹈停止兌現之覆轍第二中央銀行旣爲官營所任職員必由官選往往有漢視營業或濫放　項情弊第三金融機關與民生有密切之關繫凡利率之高下銀根之張弛均須因經濟情形而定中央銀行爲全國銀行之母所負責任更爲重大若由官營則不免脫離經濟的關繫而陷於政治之漩渦營業方針遂多偏蔽或與權貴相勾結或爲政黨所利用弊害甚多難以補救要之中央銀行官營不若商辦學者已有定論我中國銀行暫採官商合股之制理應速集商股履行則例中規定各項乃自開辦迄今已及五載對於中行根本組織未聞有若何籌畫僅於四年冬季有開招商股之舉其時因帝制風潮商情不甚踴躍然已繳足二百三十餘萬元現值大局敉平亟應績募足額近聞政府有截止續招之說豈政府厭惡商股之增加不願擴充中行資本耶此應請政府答復者一當本年四五月間停兌令將下之際風聲所播商情洶懼以滬上爲尤甚該行商股股東爲保全股本維持金融計設立股東聯合會電告中央迭經院部承認長江各埠分行當時並未停兌實由股東等主張之力其閙於中行全部措施亦時有建議未聞一度之採納與情甚爲憤激當局難辭其咎近據報載股東等已在上海法庭起訴要求退股其所持理由大抵以血本難保不得已而採取此最後手段爲言聞中行總裁以發還股欵對付股東呈請財部允准此事未知確否本員等以爲中行旣採官商合辦之制多方招徠猶恐不及萬無令已繳之股任其退出之理倘此次措施失當以後關於政府募資商民皆將裹足不前矣政府對於此事所採方針若何應請政府答復者二謹遵約法第十九條之規定提出質問限三日内答復 
[選舉解釋案之大理院駁論（再續）]  
　　或謂審判確定一語亦含有卽時確定之義不得爲准許上訴之根據然查卽時確定之判决在現行法中須有明文特定卽如屬於大理院特别權限之案件其爲卽時確定本無待言然法院編制法明明有第一審並終審之規定可知通常所謂審判確定或判决確定云者並無卽時確定之義否則法院編制法此項規定不幾成爲贅文乎且此等立法中外所同本無可持異說今選舉法第八十二八十四條旣用審判確定字樣復無特别明文當然以通行文義爲凖此本院應受理選舉訴訟上訴之理由一也更就學理解釋言之衆議院議員選舉法於選舉及當選效力之决定旣採用訴訟制度不用簡　審查（如審查會制）之方法則立法本意固欲其迅速辦理而一面仍冀有公平之處斷自非准其上訴不足以資救濟本院本此主旨自未便放棄職務况民國二年本院受理此項上告案件已　不少均根據選舉法第九十三條先於他種案件審判未聞有何流弊則所謂一經准許上訴不免延誤之說亦非事實且衆議院議員選舉法係取範於日本衆議院議員選舉法該法第八十條卽以控訴院（如我之高等審判廳）爲受理選舉訴訟之第一審准其上告於大審院（如我之大理院）所謂二審制是也該法如是亦不聞彼邦人士有延誤選舉之論以是益信本院解釋之毫無不當此本院應受理選舉訴訟上訴之理由二也况本院裁判其解釋上之意見非他種機關所得審議其當否已如前二項所述尤無煩贅言本以上理由此次兩院議决本院不能受理國會議員選舉訴訟一節旣非制定法律絶不能有拘束本院之效力縱令將來另行制定補充法律溯及旣往亦不能否認本院業經判結之案此類國會議决之案卽或公布本院原判亦無因此失其效力停止執行之理相應據理聲覆惟是否咨院覆議係大總統職權仍由貴院依法辦理可也云云 
[徐州特别快信]  
　　聞省區聯合會在天津已開會議二次張勳提議戴徐東海出組内閣尚未表决 
　　萬繩栻昨晚由津密電張勳報告省區聯合會連日在津開會經過情形 
　　駐九江湖口之定武軍已全部由建威建安金甌 
兵艦及江永輪船運送回安徽太平府駐防 
　　安徽新選出之參議員倪道烺張雲翼吕祖翼昨均乘車來徐謁張勳接洽一切 
[杭州快信]  
　　長興縣商會及雙林商會聯名致電各當道請寛免加徵水利經費吕督軍接院咨象山添設快砲及過山砲五十尊以資防範 
　　吕督軍定十二月二十八日上午考試投効軍官 
杭州電報局蔡局長前因交通會議北上現悉該會已閉蔡已由京起程回杭 
　　兩浙鹽運使胡思義委任董家駒爲温州南監鹽場知事 
[南京快信]  
　　今日（二十五）爲雲南起義紀念日各軍警機關及各學校均放假一日商界亦均懸五色國旗共伸慶祝惟省署各科人員因參議員仍未産出今日仍須赴省議會開會執行管理職務 
　　黄克强先生靈櫬今（二十五）晨抵寗江寗鎭守使王廷楨憲兵司令陳調元金陵道尹兪紀琦金陵關監督馮國勳省警廳長王桂林江寧縣知事吳其昌均親赴下關江口設奠齊向長安輪船脫帽以表哀悼十時卽展輪上駛 
　　齊省長昨再通飭各縣知事淸理教育經費以防挪借而重學欵 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[加班會議新預算]  
　　編制預算爲立憲國第一要務而編制之要點在求收支適合我國預算以宣統三年之預算草案爲　矢其後袁氏當國一切收入支出皆漫無限制自無預算可言現在財政困難已達極點東扯西拉移甲作乙編制預算的非易事蓋根本已虧不能爲當局責也聞新預算收入約四萬萬元支出共五萬萬元有奇而軍事費未列在内者至少有二千萬出入相抵差至一萬萬有奇之多日昨提出國務會議尚未有塡補方法而收入之中未必皆屬可恃之欵其爲理想的者當亦不少如所得稅通行稅登錄稅官婚證書等約一萬萬統計六年收入不可靠者約二萬四千餘萬政府曾在國務院開加班會議議决之法（一）令部員條擬增加收入法（二）籌議彌補法現在條陳紛紛不外增加稅入實行減政兩大辦法前者有關商民實行不易後者障礙必多故陳總長於前日在府會議報告此事擬採用宣四預算但相差甚多不知究取何種點金之術總之新預算案不易編就無論如何不能於年内提交國會云 
[洩秘案呈請咨院澈查]  
　　中美借欵合同由衆議院秘密會洩露順天公言兩報披載當經京師地方檢察廳起訴各節曾迭見報端茲聞該廳以案中主名人物須請求政府轉咨議會澈究方足以昭平允而維法紀昨特具呈司法總長其文曰竊職廳於十一月二十二日發見本京順天時報與公言報登載中美借欵合同全文不勝詫異當日指派檢察官數員切實調查此件是否係衆議院秘密會議之事如果屬實卽行依法檢舉嗣准京師警察廳函稱奉國務總理由電傳諭本日公言報緊要新聞欄内有請看最近五百萬元美金之借欵成立記一則言之甚詳此事昨日國務嗣到衆議院本係秘密報告該報從何處得此詳情盡行洩漏應卽查辦同日敝廳總監復奉大總統傳見諭同前由並以該報似此漏洩政務有意破壞金融迹近擾亂治安亟應嚴切追究各等因相應將原報函送貴廳檢查辦理幷將公言報在警察廳存案之編輯人王德如發行人黄希文二人姓名函送前來其時本廳受命檢察官等查覆相同當卽發票查傳該報編輯人王德如到案惟發行人黄希文因病請暫緩訊旋由主任檢察官赴該報館實施搜索搜得由議員送交之油印借欵合同全文一件並其人所投之論文一篇與親筆所書之封皮一紙祗以其人隱匿姓名故該報僅供由議院交來不知確係何人是月二十五日衆議院議長電請本廳主任檢察官王維翰查履忠二員親赴議院索閱證物湯議長亦承認該印刷文件確係衆議院之物幷面允在院内自行行使警察權等語職廳查報館帮同漏洩機務固罪有應得但國會爲立法機關詎料竟有敗壞法紀迹近賣國之人厠身其間且議員於開會期内非現行犯依法不能逮捕審問而　廳法權又不能行使於議會以内以致眞正主犯逍遙法外艱難至此法術兩窮然如僅指報館起訴又烏足以昭公允恐於大總統維持法治國之盛意亦有未符茲特將應行核對筆迹與有迹可尋之證物二種拍成照片先行呈請鈞部迅速咨呈國務院轉咨該院議長澈底根究倘獲有主名卽請依照約法第二十六條予以逮捕之許可以憑核辦理合據實　呈鑒核懸案以待盼切施行實爲公便謹呈 
　　按此案發生於十一月二十二日此呈繕遞於十一月二十八日而公報發表則在十二月二十二日此一月中部院已否爲之照轉衆院議長是否允爲查究並許其逮捕均寂寂無所聞覩意者其必中途擱置將以不了了之與然而公報旣宣布下文未必卽戞然而止且政府當局對於報館一方面之洩秘者近方從事嚴查衡情度理對於秘密所從洩之主名者自必有同一之進行特着手秘密表面或無可見之痕跡耳雖然此呈所列之洩秘者有兩報館而檢舉僅及其一此中理由何在吾人不能不起而一問也 
[樊增祥長史館之質問]  
　　國會議員李夢彪高杞質問政府將以樊增祥充國史館長有無其事其書云竊以國史者乃一代之實錄修史者須三長之通才昔人謂修史以用人爲本用人以心術爲先豈不以其心術之邪正關乎記載之得失也歟自國史館長王闓運出缺時難其選久虛此席近據報紙揚載政府將以樊增祥接充斯任日内卽有明文雖報紙所傳不盡可憑而關係甚鉅未能漠視查樊增祥前淸汚吏洪憲二臣薄有虛名未聞大道考其刋行之文字大率俳優之辭章媟語淫言傷風敗俗温冬郎無其輕薄李笠翁遜其頑鄙擬之庾蘭成則詞賦罪人目爲袁子才則詩家惡派罪浮少正幸逃兩觀之誅惡比劉歆未致羽山之殛按以出版之法律有明條懲以贖俗之罪咎何能謝政府縱存寬大不事誅求奈何欲使宵人反膺重任且政改共和事屬創造舉凡經天緯地之制作悉關千秋萬世之觀贍一經失實最易惑人樊增祥自辛亥以來猖狂益甚旣不爲滿淸盡節亦不爲民國効忠託迹東方玩世自居危素老臣對於共和則大肆譏評對於袁氏則多方諂媚故其論國會則曰議員須加考試及其得參政則頌袁氏擬於仁宗荒謬絶倫天良盡喪追溯袁氏野心所由起要亦此輩諛辭所釀成蓋有袁章之獻符命而後有王莽之簒弑有荀彧之撰九錫而後有魏氏之禪代佞臣元惡相輔而成古往今來如出一轍國家未始無才奈何齒及樊某况樊某本不知共和爲何事嫉民國若仇敵一旦使其厠身東觀秉筆蘭臺淆亂是非顚倒黑白竊恐正大光明之事業反類謗書穢史以流傳誣毁國家貽譏來許要不僅因求米而湮没丁儀挾私怨而妄評諸葛已也本員爲尊重國史起見依法質問有無其事請卽答覆以釋君疑提出者李夢彪高杞連署者謝翊元譚煥文張樹森張大義胡應庚杜華尚鎭圭余紹琴姚守先楊銘源裴廷藩朱家訓楊詩浙張　　奉楷黄汝鑑袁廷弼郭成汶王楨黄明新徐蘭墅鄭化圖 
[蜀中匪風甚熾]  
　　字林報三日成都通訊云蜀省入秋以來一切情勢無甚變遷各處盜風仍熾盜匪初在鄉聞肆虐凡田家莊戸之財物值得取携者幾被搜括一空今復盤踞於往來要道搶刦客商目下瀘叙間道路梗阻船隻不敢冐險而行以致此間貨價飛漲貨船有爲盜匪所毁致成廢物者卽日用必需品如煤薪之類向由成都與嘉定問小河運來者今亦倍其值冬季已届小民誠不堪其苦其唯一之希望惟有爲匪而已故亂象將愈烈有人逆料明年春夏間將有騷動届時苟能安寗無擾則誠大幸羅督等固力求盡職但蜀省地廣而滇軍不多雖勇敢可恃亦無能爲力至於川兵則不敢輕信蓋以盜匪多係遣散之兵故也客商往來於各要城者爲數甚少卽以成渝間大路而言非成羣結隊保護周到則亦不能安行數日前坎拿大教會婦女數人所舉之箱龕財物且被刦去迄今未見追回領事斯密司氏等近赴重慶船上雖掛洋旗猶不免被匪轟擊焉鴉片貿易亦爲蜀省腐敗之一聞山地種植罌粟而爲之庇護者則有當地無責任之軍人甚至有軍界要人供給烟種使人裁植之說兵士往來各地其私運烟土固不難也政界仍有爭奪祿位之風潮當道安揷私人排斥異黨統兵將帥彼此又有異見中國情勢如此難免不發生大亂然此亦不過懸擬而已 
[川省軍界暗潮未息]  
　　月來成都暗潮已迭述前函近日風浪尚未平息以致人心惶懼謠諑繁興今分述如左 
[滇軍移入督軍署]  
　　皇城爲督軍署向日只有督衞隊一營十二月四號駐東較場之滇軍王團長奉羅督命令全團移入皇城以資保衞自該團移入後軍署内之各處守衞又較往日增加惟皇城大門外之大營門仍如往日蓋恐警佈人心也 
[廖團長出城密議]  
　　第一軍第二師六團團長廖謙昨簡從出通惠門到城約一里之雙孝祠内與該團及其他之各軍官密議對付方法内容不易探悉雙孝祠係名勝之地常有游人足跡是日川軍官入内後卽派軍在大門守衞暫時禁止游覽 
[騎兵團遷移駐所]  
　　川軍二師騎兵團團長田頌堯奉劉軍長命令由北較場遷至文殊院其原因係文殊院爲東較場至北較場必經之道且距北較場僅三條街與北較場仍不失聯絡足扼東較場滇軍之道誠最優之地勢也 
[防軍放哨之誤會]  
　　前夜皇城后子門一帶之步哨因模範警儆隊司令部派出之游動哨經過步哨綫時方三更步哨見有軍至大呼口號該游動哨一時未及回答步哨舉鎗欲放該動哨旋奔旋答係某營軍隊始得無事 
[軍署組織諜報隊]  
　　督軍署向有偵探多名現羅督軍改組一隊置一隊長專司其事名曰諜報隊其隊員有一百餘名每日均在城内茶坊酒肆中偵探一切 
[又捕嫌疑人多名]  
　　十一月下句衞戍司令部所逮之人犯多名至今尚未釋放昨夜督軍署參謀長趙宗琦同衞戍司令官顧品珍又在會府西街破獲一機關捕拿七人内有熊金山一名曾任二師營長又爲陳宦在川時之軍署偵採長搜出印信一顆上係四川俱樂軍等字自夜十時起直搜至次日早八時現趙參謀長已押回軍署交軍法課訊辦 
鄂省選舉停頓之内幕又是黨派問題 
　　鄂省選舉參議員風潮雖由於王子春省長否認詹趙梁資格而起其中實含有黨派競爭關係蓋詹等之資格問題發於開會後十日乃某派要挾詹辭讓議長之作用當時該派固明言如承認再選議長則本會立卽辦文駁復省長並敢保省署别無異議詹派置不理尋出淸查舊賬問題以圖抵制於是資格與淸賑事遂爭閙不淸近日王子春之違抗部電亦非出自本心乃某派欲獨佔選舉參議員之優勝造謠播弄所激成在京則由某議長說段總理勿發承認復職之院令以保持行政威信在鄂則由胡作賓勾通省署某僉事由某僉事運動何政務廳長主持一切何原軍署參謀長王子春言聽計從聞何因資格事一再說王王氏自尊之心最重詹由滬返鄂時旣不往拜謁最近王宴國會議員之返鄂者亦表示欲與接近使某員招宴詹又不到心中遂異常惱恨於是任何辦理歷來反對詹趙梁資格問題之各文牘多半出於胡議員所擬之稿逕交何氏照錄蓋印發出甚有爲王所不知者卽於最近詹趙梁呈請更正選舉人名册及各議員質問内務部迭次來電是否有效所批之詞皆答非所問對於部電一概抺煞不題足徵内中必大有人擁蔽也自十八日選舉不成至今謠言更盛一方則謂民黨將勾結暴徒起事推倒王督一方則謂官場將捕詹大悲加以妨害選政之罪名風聲鶴唳人民居處爲之不甯撫院街之憲政商榷會卽今日之國民黨部距離議會不遠連日不出席之四十餘議員皆麕聚於此官廳大爲注意便服偵探武裝警察齊耽耽於此昨夜有僕人持一函往詢某議員因不知門牌張皇四望偵探卽向盤詰拆閱其信看過數遍始縱之去詹派議員恐詹將罹不測之禍勸其移庽漢口租界詹云若如此不惟示怯且愈遭疑看他究竟如何二十日王氏第三次到會護衞如前森嚴沿途靜街爲向來所未見出席者有五十六人因杜戴丁亦列入議員中共有五十九人王氏仍坐三句鐘而去胡議員潛本某派之健將當欲挑動王氏以武力壓迫曾對王云連日選舉人數不足查係少數人有意搗亂彼等現聚集於撫院街某宅中似此妨害選政監督應設法維持其意以王氏曾云三日不到有法對付此語不啻催其實行也詎王氏答云且再展期一天看他們如何其口氣似不如前之强硬臨行又與王副議長密談數語未知有何計畫大約以威迫不行利誘或可收效以十八日以後情形觀之每次有增無減由五十三至五十六若連杜戴丁三人只差十一人卽足法定數乘此時機由某派大施運動收買他派湊足七十人則某派選舉競爭大功告成此後詹趙梁資格之爭縱然獲勝其人數旣少亦不足與抗衡矣孰知二十一日第四次開會王氏雖仍到會而某派議員忽因競爭選舉之故自行破裂出席者祗有三十人所謂爲良心派而主張和平之周從暄張賓林維瀋陳豫童冠軍等因知本日仍不能足數奚必枯坐議場與某派壯聲勢皆不到會王子春滿冀是日可足人數入場觀之大爲悵惘依然坐三小時而去諒王氏必知所以自反也不然卽以後日日到會亦永無滿足人數之望奚必徒勞哉惟所難者國務院旣不發院令内部擬發部令（按部電與部令有别） 
 
亦躊躇未决殊令王子春無以爲下台之轉圜　持尚不知何日始已也至議會中國進兩黨所提出之備選參議員目標國黨爲劉公李作棟進黨始是爲陳時周兆源後因内閧打消已另提胡瑞霖馬剛侯茲聞胡馬亦不能作算暗幕中競爭甚烈緣各議員於選舉均視爲奇貨可居無論何人欲求當選縱有感情的投票終非金錢不能圓滿成功也現在票價最高行情爲二千元各賣票經紀盼望選舉眼欲穿矣嗚呼吾國之選政不如以捐納爲議員國家猶可歲獲大宗收入耳 
[粤報記者被戕案續誌]  
　　廣州南越報記者李滙泉被人捕殺一案曾紀昨報茲開李被殺之後卽由警署轉報檢廳相驗其尸由李之家屬棺殮警署特派警察兩名　同家屬看守至該處值班之警察黄羅兩人警廳以其漫不經心出此重案已飭區管押候究日來各方面對於此案異常注意茲爲分記如下 
[軍署方面]  
　　陸督軍據報南越報編輯人李滙泉十七日被人拘拿謀殺閱報界公會呈文内稱兇手操廣西口音說奉督軍拿人不准警察干涉且路遇佩劍者耳語數言遂卽逕入各等情當以事情重大非速澈查追究無以維持法律昨飭傳當日各崗警到署詢明情形刻經責令該管警區限期破案 
[警廳方面]  
　　王警廳長對於滙泉案異常憤恨謂在警察範圍内竟有如此兇徒横行實屬不成事體十八日早傳諭各偵探員限三日内務將該兇手等拿獲解案懲辦奬銀四百元一面特傳南越報司理周日堂到廳詳問一切當派幹探多名前往連新街附近按照周日堂供開兇徒年貌限日跴緝解案昨又因此事特往省長公署討論甚久 
[議會方面]  
　　省會議長謝己原因李滙泉被殺案致警察廳長函云昨閱南越報編輯李滙泉被人謀殺一案不勝駭然李滙泉生平如何非所深知惟近日在南越報主張禁賭最力有心世道持論甚正平居談論方謂今日社會乃有此人可種難得不意遭此慘禍省會森嚴之地乃至白晝行兇執事職權所在應請嚴緝眞兇以伸法紀不勝盼切又省會議員簡經綸質問李滙泉被害疑案云據十二月十八日省報載南越報編輯李滙泉横遭慘殺等語閱之令人駭然省會森嚴之地兇徒等竟敢糾率黨羽登門擄人白晝行兇尚復成何事體况聞兇手多操外省口音且聲稱奉令拿人猖獗至此尤爲可怪查當日將李滙泉捉去由第七甫牽率以至連新街中間經過地叚甚多何以憲兵不加干涉軍隊不爲過問可謂離奇已極甚至當段警察職權所在亦絶不上前制止且連新街崗警經南越報司賬人囑令跟查竞漫不加意致令兇匪從容逸去連新街逼近公署事在白日鎗聲相聞匪徒縱横如此該管警察放棄職責夫復何言若不澈底根究深恐强殺之案將疊見於省垣人民生命危險何可言狀本議員爲愼重法紀保安民命起見謹依省議會暫行法第十九條規定提出質問書應請省長嚴飭警廳查緝眞兇按法懲治並處該管警察失職之罪以示懲儆實感公誼並將可疑者六警察失職者四條列於後（從略）請於五日内答覆須至質問者 
　　按李滙泉一案報界詰責於前省議會質問於後其詞均苦於軍警兩界有關以李之排賭最力而兇犯又係形似軍人其使人疑慮固無足怪惟粤垣今日之軍警究非龍氏時代可比此種暗無天日之事度亦未必敢爲故簡議員等之所謂六疑以吾人之眼　行　　　　經過銳至謂警察失職則雖置百喙亦難自辯桑榆之收惟在破案神速王廳長其勉之 
[蕪湖快信]  
　　定武軍第一路五六兩營於二十一日夜一時由潯乘招商江永輪過蕪開往舊太平府卽（當塗）采石鎭登岸駐紥又該路一二兩營分乘建安建威兩兵艦於二十二日午後抵蕪次晨開往當塗登岸 
　　兩淮緝私統領季光恩由揚州乘差輪於二十二日夜十二時到蕪次晨赴合肥 
　　段總理代表齊俊卿於二十二日晨由省垣乘江裕輪過蕪往滬 
　　蕪湖買賣産業推收過戸事項向歸各舖册書經手縣知事余詠南爲掃除積弊起見已將所有册書一律革除特在本署設推收所辦理民間置産過戸註册等事委派專員經理不取過戸人分文 
　　蕪湖商號程合興等因元年駐蕪陸軍第十五師兵變損失允賠未給前日赴省公署呈請維持經倪省長批示云此項賠償損失銀兩當日指定在於蕪關稅欵項下撥給現在蕪關早歸中央直接管轄所請另指的欵撥給之處碍難照准 
　　倪省長刻委任省議會議員吳克仁熊仁達賀士雯王藎誠儲春甫等五人兼充公署政治顧問 
　　蕪湖地方廳檢察長何宗瀚前日因此間建築模範監獄事晉省刻已返蕪 
　　倪省長因月前宣城灣泪鎭地方有發生毆辱勝家公司西人情事刻特訓令水陸警署嗣後對於旅華外人無論商民教士務須妥爲保護 
　　蕪湖翟石記雜貨號夥某甲赴當塗收賬於二十一日回經東門外五里許元澤橋畔其時正午被匪持刀攔路將所收賬洋百餘元全行刦去該店已報告檢廳偵緝 
[蘇省選舉會之怪狀（醒民）]  
[議員産出無期]  
　　蘇省會連日開選舉會不躝地數情形已迭誌前報昨日（二十三）景象更惡愈足令人悲觀茲將内幕情形揭誌如下幸閱者勿以明日黄花視之也 
　　參議員買賣公司之組織發始於十日前各屬議員均有買賣之經理人總機關在盧妃巷馬二姑娘家其最初出金運動者爲曾充國民代表之劉寳和劉因議員索價過鉅財力不及旋辛漢托陶某凌某陳某等三人輦金三萬來寗運動連任松徐淮海四屬多數議員鄙辛之爲人遂相約不到會作消極之抵制且外傳辛氏三萬金之運動費係得之帝制派中人故四屬議員尤爲痛心疾首誓死不肯出席至於潘承鍔之買票運動四屬議員似不極端反對以潘尚不是十分壞人此甲一方面之辭也 
　　乙一方面旣受辛漢潘承鍔之運動希望了此一局之心甚 
 
 
 
 

Page 7

 
 
切故連日開會均早到會不料空跑四日仍不足法定人數而馬車費嫖賭帳開消已去大半夜長夢多各議員連日都非常憤恨昨潘承鍔頗厭倦甘願退讓惟所付出之買票費現金一萬八千元票據八千須取諸松徐淮海四屬欲舉之鈕永建氏鈕分文不肯承認此極難解决之一端且徐淮海三屬昨又提出許潛張從仁欲以三十餘人之選舉權不費分文而得兩參議員豈非無理要挾此乙一方之辭也綜觀以上雙方之意見均趨於極端離題太遠似不易疏通惟昨日（二十三）簽到之議員已有一百零二人照法定人數祇缺五人聞辛潘擬再出重價吸收五票卽五千金一票亦非所計此法是否有效現尚未能斷惟第四日之開會（卽二十三日）政界對付方法已逈異前昨兩日自上午八時起軍隊密布卽將省會前後包圍簽到處已移在門外新聞記者及不簽到之議員均不許入内（卽不簽到之監察員亦不許入）大似去年選舉國民代表時之韜園景况初聞到會各議員正開談話會迫錢副議長出外促松江各議員到會投票未幾果有警官警察十餘人偕同錢議長由會内出外往松江議員公庽而去途中適遇議員陳大猷馮士奇王士良葛錦城四人葛問議長由警察押往何去錢答云來請諸君到會投票葛掉頭竟去齊監督於下午三時許乘馬車親至監察員陳大猷馮士奇投刺請謁將聲說法定時間已過應卽宣告閉會齊拒不接見旋政務廳長曹豫謙至門首宣告謂監察員不簽到卽應將監察員職務取消陳答稱監察員係正式委任須請下正式公文取消口頭命令無效時已五時祗由沈惟賢强拉張鹿鳴一人續到仍缺五人遂宣告散會是日有一事至可詫怪者新聞記者及不簽到之議員不許入内而國會議員陶保晋陳士髦凌文淵等均可自由出入與一斑到會之議員及行政官管理員周旋非常忙碌殊可令人玩味也 
[蘇州之軍警界都是倒運]  
　　朱使痛斥副官蘇州新舞臺經理趙勛卿前本在上海鎭守使署充當副官此次應圜主王善卿之聘月定薪公一百八十元嗣因意見不洽趙自願居爲名譽經理當有蘇州鎭守便署某副官聞而覬觎謀兼斯職王園主竟奪趙薪以與之致趙恨之入骨因格於使署副官之尊不敢面論昨乘裘科員毆辱軍官案密禀朱使且云偵探房阿四之拉客演戲亦某副官主使分拆時得洋八十元朱聞之憤怒異常立將某副官嚴行申斥令其退辭新舞臺兼差以維聲譽幷諭以後不准再往戲園並派稽查員兩名專司密察一面將藉端歛錢之房老四下令驅逐出境今日已繕給示諭兩紙發貼戲園　 
　　商民控告署長閶胥盤區署長劉承恩因林黛玉案徇情寛縱現經崔廳長將倩代之梳頭二姐退還閶區着解林伶正身到案劉署長奉令後遂將當時保釋林伶之園主王善卿人和棧主嚴子東曁林黛玉之親女等三名拘押在所諭限三禮拜將眞犯呌到交換已呈請廳長寛限乃昨又被本管區内山塘街之商民潘閎先（南貨店經理）陳嘉謨（藥店經理）等公禀道尹公署控告呈中所列欵項第一卽放走林黛玉得賄徇私其餘各欵一爲圖吞路燈捐欵謂第五分署區内因電燈稀少行人不便經新舞臺振市兩戲園捐助經費五十元添辦路燈繳欵該署近將月餘彼竟遲不添裝意欲吞欵不辦一爲毆斃小竊移尸埋葬謂劉性極蠻横署内置有十五斤之檀木棍兩桿專以毆繫違警人犯上月有小竊某甲爲劉打斃移屍埋於葑門外曠地以期滅跡其慘無人道已可概見若不飭調商民不堪其虐云云王道尹以所控各節虛實均應澈究當卽發廳飭查呈復現崔警廳長正委嚴督察逐欵調查流氓痛打稽查警廳因私土充斥由崔怡庭廳長委派稽查員李某川駐火車站檢查來往旅客私行夾帶前晚夜車到蘇時有馬路上署名流氓某甲在滬購得無印花私土三十餘兩藏在大衣袖中携帶來蘇至錢萬里橋爲李稽查查出其時祗李單身一人並無長警當將某甲大衣扭住欲押送至四擺渡警局行未數步至四顧無人之地該流氓孔武有力暗中將大衣脫下使可脫身返手扭住李稽查拼力痛打李因一手拿土一手拿住大衣未及防備竟被毆倒於地流氓旋亦逃去幸私土大衣尚未被奪惟已徧體鱗傷遂卽乘轎還廳禀報廳長一面飭區緝拿兇犯一面舁院醫治迄今尚未獲到該流氓云 
地方通信 
[鎭江省委查辦案件續紀]  
　　省委王溯　於日前乘車蒞鎭查辦案件寓江邊三元棧曾誌昨報茲悉王委員奉令來鎭係調查省議會咨請省署查辦丹徒縣章知事控案王委員蒞鎭後首先遍謁商會教育會公益事務所及紳商學三界重要人物諮詢輿論以備採擇次卽拜見軍政警各機關並調集關於控案之各項文卷俾資考證聞王委員在政界供職多年對於地方利弊極有經驗此次來鎭查案必能秉公辦理也 
[西鄉盜棺案續誌]  
　　鎭郡西鄉於前晚發見匪徒盜挖王姓墳墓刦去珠玉衣飾一事已誌昨報茲悉王姓係住小門外馬廠左近其母故後遺下存欵一百五十元三子恐有爭執因悉數購珠三粒並以一百餘元置辦赤金簪環以飾殮儀詎爲匪徒所知就窆未及一旬卽發見盜棺之案計刦去珠飾約值大洋二百六七十元王姓業已具禀縣公署請求飭緝但匪徒已鴻飛冥冥未知能否弋獲也 
[揚州團董與區長互控]  
　　揚州東鄉楊家橋警察區長姜某前日因爭執權限與該處保衞團董楊希互相衝突致起惡感現聞姜區長已將楊在鄉庇抗烟燈等劣迹禀請縣署查辦而楊某亦在鄉間將姜某平日之不法行爲搜羅多欵來據禀控不知周知事若何辦理也 
[會議籌設粥廠]  
　　揚城地當南北之衝每届隆冬江北饑民相率南下搭棚棲止故窮民較各處爲多一種饑寒交迫情形令人目不忍睹故每至歲底必由紳商等籌欵施放米粥以濟此項窮民近年因粥廠經費不足開放期間縮短今歲粥廠經費尤爲支絀刻經善堂總董魏忠蕃君以粥廠開放不能再緩而欵項尚缺不少昨特邀集各界會議籌欵辦法聞至下月初六日方可開廠施粥云 
[集資合購煤汽小輪]  
　　近來淮河水勢日淺由鎭至淸之小輪雖已設法行駛然頗爲不便現各輪船公司擬集資合購煤汽小輪一艘在淺水處轉載搭客略加船資以便行旅 
[無錫稅務所長易人]  
　　無錫稅務所長蔣簋先任職以來辦理稅務尚稱平穩惟今年繭稅收入減色米稅收數尤絀比較欠佳並有人赴省攻訐茲經財政廳長改委爲官印刷局長遺缺卽委現充南京省署科長梁玉書接充梁字素文奉天人帮助齊省長辦事有年聞不日卽須到錫接事 
[鄉民械鬬傷命]  
　　楊家圩閘内之周泗瀆河前由各鄉公議不 
准捕魚詎有萬安市某圖甲主楊某糾合多人違章至河捕魚爲靑城市鄉民所知卽推錢鳳太等數人向楊質問致啓釁端互相持械决鬬錢鳳太因寡不敵衆當場受傷身死同去之人亦有遭刃傷者前日錢妻來城禀控楊知事派吳警佐前往履勘並獲到兇手三名解縣訊辦 
[安慶皖議會閉會續記]  
　　皖省議會行閉會禮已略紀前報是日議員出席者六十八人仍由柳議長主席宣布閉會後議員各擔任本縣調查事項次宣布省長咨覆議决之預算案各議員略有陳述嗣由議長請行政官及各界來賓參觀閉會程式（一）議員向國徽行三鞠躬禮（二）議員東西向各行一鞠躬禮（三）行政官及各界與議員各行一鞠躬禮（四）議長讀祝詞（五）省長讀頌詞（省長因事未出席乃派徐道尹代表並令朱之英代讀頌詞）（六）議長答詞略謂今日閉會行政官及各界均蒞會參觀本席代表同人以簡單數語答謝各界本會開會八十日此八十日内能維持會内外一切現狀正非易易一爲本會同人和衷共濟一爲行政長官互相維繫將來閉會後所有議决案要求行政官實行卽增進吾民幸福云云（七）振鈴閉會議員與行政官及各界來賓遂入宴席盡歡而散 
[蔡上將靈輀過皖]  
　　昨日蔡松坡督軍靈櫬過皖當經倪省長派委李參謀長帶同各營長官齊赴南門外迎賓館擺設香案望江干祭奠維時旅皖湘人亦備祭席上船祭奠惟該輪因急於回湘僅停數小時卽開輪上駛 
[南昌省議會閉會紀事]  
　　贛省議會二十號舉行閉會式午後一時戚省長督軍代表譚毅閻處長各行政官公民代表龔士材劉善寀等到會後奏軍樂畢振鈴開會議長任壽祺登臺報告謂自開會以來雖歷八十日而成績殊少對於人民殊抱歉忱然希望於後來者有二（一）議會旣具有種種特權然於事實上論則仍係名譽機關嗣後當循民間好惡與共趨向（二）民方之有議會人民咸得藉之以陳疾苦卽政治之進行亦可於中覘其得失否則政治問題必趨於消極方面蓋精神與物質相較精神上之進化速而物質上之進化遲同人不敏願本斯意共策進行則將來之希望大矣嗣全體向國旗行三鞠躬禮任議長讀本會致詞新建知事余重輝讀省長致詞任議長復讀本會答詞讀畢報告開會以來議决事件共一百三十四件計省長咨交案二十四件議員提議案五十七件内未議决者三起在審查中者六起人民請願案五十三件内未議决者十起在審查中者九起預算案則由預算審查長歐陽莘報告五年度收入支出各欵計出入相抵長存一萬零九百八十五元衆云可作爲預備費又另行查出應加入地方稅者五萬餘元又二三兩年决算尚未議及幣制公債業經審查尚未經大會通過因無討論餘地祗報告大概情形遂散會雜評一 
[愛護共和（步陶）]  
　　昨日京電有將頒令勸國人愛護共和之說此蓋政府以民國主人屬望於吾民也夫國無民不成立民無國不生存治國者任用何制皆必深明此二者相關之密切乃有事功之可言矧以共和國號稱於世界則居主人地位者自應在一般之羣衆以恒理言自言之而自愛護之固無待人之勸勉而始爾也然而我國國民今日之現狀顧何如耶　 
　　設官以爲民籌治安而吾民竭脂膏以供給曾不獲一日之安飽養兵以爲民防意外而吾民含血涙以應取求曾不免搶刦之頻仍開國會召集各省議員以期達吾民之隱情擁吾國之法治而喧囂爭擾惟是出主入奴之意氣與輦金賄買之惡聲曾不聞有一念吾民困苦顚連之果作何狀者嗚呼由今之道無變今之習我中國之前途將惟見一般爭權奪利者常假此官吏軍人議員之三項美名以互爲乘除消長而已其去共和之實際寗可以道里計耶夫共和旣與吾民日遠則吾民雖欲愛護又何從而愛護之立於其旁者雖欲勸勉又何從而勸勉之此屬望於吾民者所宜先自審度之一問題也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[雲南首義紀念日之慶祝盛况]  
　　昨日（二十五號）爲雲南起義共和復活之國慶紀念日本埠政法軍警商學各界均懸旗誌慶惟上午適逢隂雨是以道尹交涉兩署原定上午八時舉行祝典旋改於正午十二時舉行茲將種種情形錄後 
[道尹公署之禮節]  
　　徐道尹身穿禮服於正午十二時率同上海縣沈知事淞滬警察徐廳長工巡捐局朱局長及道署全體科員職員向禮堂國旗行三鞠躬禮三呼民國萬歲共和萬歲總統萬歲禮畢全署職員會宴誌慶並停辦公事一天 
[交涉公署之熱閙]  
　　交涉公署預設招待室招待來賓陳設禮堂高燒金字紅燭正午十二時由楊交涉員禮服佩章率同各職員就禮堂行禮公廨各讞員法界華董吳畹九陸伯鴻及上海縣沈知事地方審檢兩廳長工巡捐局朱局長淞滬徐警廳長會丈局曾局長均前往慶賀外賓到者亦多款以茶點而散是日靜安寺一帶車水馬龍頗爲熱閙 
[衙署學校之興趣]  
　　上海地方審檢廳淞滬警察廳上海縣公署等昨均停止辦公震華等大小各學校學生等入夜均舉行提燈會繞行城廂内外沿途高唱國慶紀念歌觀者塞途 
[提燈遊行之路徑]  
　　南市商界各行號昨日升旗懸燈同伸慶賀學界及商團籌備處均於晚間舉行提燈會茲將團籌備處燈會路由錄下今日四時齊集六時半提燈舉行由本會出新北門朝西走民國路進露香園路至新舞臺朝東旦華路朝南紫金路朝東過廣福寺出小東門走集水街朝南裏馬路出大碼頭過外關橋進毛家弄至南商會休息由會朝西老馬路朝南至董家渡朝西進小南門出王家弄朝北凝河路至虹橋朝西出西門走民國路進梨園路至舊校場一直朝北到會各散並悉沿途所過之處觀者頗衆由各處警區署所派警照料商會則欵以茶點 
[工人軍人之休息]  
　　製造局李總辦令各廠停止工作一天步兵三十八團團長馬鴻烈亦令所部各官佐休息一日士兵人等暫停操演並飭高懸國旗 
[黄浦江頭之光輝]  
　　停泊浦江各軍艦曁華商各商輪皆懸掛滿旗誌慶浦東各界如爛泥渡救火會張家樓商團會曁淞滬警察各警署市鄉經董辦事處公私立各學校以及各廠棧各大商店亦均升旗懸燈以伸慶祝 
[三誌貨單抵欵之大騙案]  
　　英租界（前報誤爲法界）五馬路長耕里大豐永雜糧油毛皮號主南京人張禹門於上月二十七夜棄店逃遁倒欠華洋各商號錢莊銀行銀三十餘萬兩已兩誌前報茲悉張禹門曾將僞棧單（雜糧牛羊皮等物）十七紙又眞棧單二紙向日商某洋行抵押銀七萬餘兩又向英商某洋行買辦宋某抵押銀數萬兩老閘北恒隆米行亦有數萬兩南北各滙劃莊亦被騙去往來銀四萬餘兩尚有某銀行亦被此項僞棧單抵去銀六萬餘兩以上各債權人均至公共公廨起訴業已將該號及新閘南老街地方之洋棧先行發封一面經中西官移請各埠官廳一體密拿張禹門及有關係之人到案追究 
　　又一訪函云英租界廣東路長耕里大豐永雜糧號主張禹門等近來所做生意甚大起意串騙故在成都路一七二號另設大洋棧一所自出存棧貨單甚多專向各銀行錢莊抵押幷冒用福來德洋行新記棧之福來德中國行名故由德商福來德洋行大班延請　斯律師偕同譯員黄顯庭於上禮拜六公共公廨德領事堂斯訴稱原告德商福來德洋行曾有機器等件值元一萬五千兩寄存被告所設新記棧内幷以刑事控訴被告不應冒用原告之福來德中國行名請求給諭發封新記棧不准他人擅動原告所存貨件並請追償名譽損失等情當由德裴副領事會同王肇之襄讞判先給諭發封被告所設之大豐永號並成都路一七二號一俟公堂派定公正人查明棧内貨物是否確實有無僞騙等情再行核奪又松江路義昌亦延斐斯律師偕譯員黄顯庭到堂訴稱被告大豐永主張禹門等曾以棧單三十三紙並滬寗鐵路提貨等單若干張向原告抵借元約七萬兩現因已將上項單件提貨無着當經查明被告早已逃避而其假設之洋棧亦無人看管但原告所押上項之欵皆由他處轉押而來因此原告受累匪淺故已由律師於上禮拜五禀請麥總巡先派中西巡捕看管該棧以免有人搬動貨物仍請公堂先行發封幷飭提被告張禹門等到案嚴追等語另有各債主亦均延請律師到堂聲訴被張以棧單借去銀兩共有數十萬亦請嚴究當由德裴副領事會同王　之君判准原告斐斯律師等所請先行給諭發封廣東路長耕里大豐永號内各物成都路一七二號新記棧並着原告等律師查明被告等有無他項産業備抵另再發封一俟公堂派定正式公正人查明棧内究存貨件若干有無僞造棧單等事惟無論何人暫時不得移動棧内貨物一切靜候公堂决訂期復訊再核 
[北四川路前夜之盜案]  
　　北四川路北仁智里第一百九十五號粤婦李柑子家於前晚七時許突來身穿短衣之匪徒三四人各執手鎗入内刦去值洋百餘元之綢皮衣服多件事後經李報告捕房捕頭卽飭中西包探留心查緝 
[盜犯卽日引渡]  
　　前充陸軍第二十七師第三營營長之奉天人李九卿因於上月二十九號夜糾黨持械夥刦老唐家弄三百四十九號門牌徐子調家值洋五百餘元之金飾等物並沿途拒捕開鎗擊斃探夥王阿增又流彈傷斃北山西路四十號門牌新泰銅匠店樓上之洪連生當經中西探捕將李追獲解送公共公廨訊知李曾經糾搶三泰路鄭柏淸家現洋金飾判李押候備文解送護軍使署懲辦在案茲悉前日已由原審華官兪襄讞飭承檢齊全案卷宗發交捕房着令卽日起解 
[催緝攔刦沙船之海盜]  
　　南市新記公司之鴻遇順沙船承裝油荳餅等貨於隂曆十一月二十六夜七時由營口回來駛至吳淞口外泓船東首鴨屎沙附近突有盜匪十餘人駕船一艘駛至船旁各盜匪一躪登舟將燈火先行吹滅突出利刃嚇禁聲張迫令指出藏洋處所旋將耆舵甲乙兩人用刀刺傷並擊傷船伙五名嗣因該船所裝者俱係粗重之貨不便搬動各盜卽將衣服棉被食米油酒雜物搶去並將耆舵擄至盜船熄火私禁逾時卽行放回旣而該沙船開具失單報告吳淞水警第一廳長立卽撥派水警前往勘明分投飭緝迄未破案現該公司除呈請該廳長嚴催速破外又函請縣商會轉呈江蘇督軍省長及松滬護軍使一體飭屬嚴緝贓盜茲將原函照錄於下敬啓者敝公司鴻遇順裝載油荳餅等貨由營口回南於隂曆十一月二十六夜七時駛至吳淞口外泓船東首鴨屎沙相近地方突來盜船一艘其船係釣式頭桅有竹稍似是營船模樣船上有盜十餘人駛近本舟之旁放槍一排飛躍而過操温台口音脅迫銀洋耆舵等答以本舟祗裝貨物未帶銀洋該盜以未遂所欲卽以利刃斬斷船上蓬索並刺傷耆舵二人擊傷船伙五名幸敝舟所裝係粗重之貨不便取携遂將船伙衣被及食米油酒等物搶掠一空呼嘯而去伏查泓船所在離吳淞祗三十里之遙一望可瞭該盜竟横行至此則於稍遠地方其猖獗可知敝業航海生涯全船貨物銀根重大若任若輩出没其間商業何安除抄失單呈報吳淞水警廳請爲跴緝外爲此函請貴會轉呈江蘇督軍曁齊省長楊護軍使札飭所屬一體查拿並懇派遣兵艦不時梭巡以靖海氛而保航業母任感禱 
[新閘橋落成後之勘閱]  
　　工巡捐局局長朱壽丞爲新閘橋落成於前日上午柬邀地方官紳勘閱橋工滬海道徐道尹委道署外交員陳香伯陸君略二君爲代表上海縣知事沈寳昌及南北紳董陸菘侯錢貴三沈聯芳諸君先後至閘北慈善團事務所由朱局長率同南北工程員王睦生王彬彦等導往橋上察閱一週並假慈善團設筵欵待賓主盡歡而散 
[省議會訂定處分城隍廟]  
[産之標準]  
　　處分都府縣城隍廟産問題蘇省議會業已議决處分標準三條茲將該會咨行省公署原文錄下爲咨行事前准貴公署諮詢本省都府縣城隍廟田産如何處分一案係准内務部咨復呈准禮目吉禮一項内載祈福禳禍諸祭及護國佑民諸神一律删除是城隍之祀應在删除之列等語查廢止祀典與禁止淫祀不同祗可削除祭費撤回祭田而於人民集捐或僧道自置財産不能一律没收則處分之先决問題亟應辨明其田産性質其田産果爲人民捐助必其地方迷信程度太深若爲僧道自置必其廟内食指繁重遽爾籍没歸公必起訴訟糾葛且各地情形不同往往市鄉之間亦有都縣城隍廟之名目倘定劃一辦法有無窒礙殊不可必會議結果訂定處分標準三條分别性質仍由所在地自行辦理相應繕送咨復請煩查照公布施行此咨 
　　計送議决處分都府縣城隍廟標準案一件（一）城隍祀典旣廢凡舊有都府縣城隍廟祭祀經費及關於祭祀徵收之現品一律停止如有公家撥助之祭田收歸所在地之縣有城廂以外之城隍廟有公家撥助祭田者收歸所在地之市鄉有但僧道自置及私人捐助者不在此限 
（二）向由公家委派廟祝之城隍廟須變更其建築物改作他用者由各縣知事擬定辦法交縣議會議决處理之在市鄉者由市鄉處理之 
（三）此種辦法對於未公布以前業經處分之城隍廟産不生追溯之效力 
[文廟保管員受責]  
　　孔廟失竊一案迄未破獲贓賊昨經上海縣沈知事指令文廟保管員林曾裕云孔廟自民國以後特地派員專司保管原係愼重聖廟禮器起見此次被竊金漆紗格等件該員旣負保管專職顧名思義責無旁貸絶對無卸肩之餘地乃事前旣不知預爲防範事後又不復引咎自責設法追查來函反以旬日未見動靜爲言請督飭加緊緝贓給領幾自忘其有典守之職似此　頇從事實屬昏憒總之此案不早追獲了結該員終不能置身事外着卽知照此令 
[選舉圖董之權限問題]  
　　上海縣公署昨日訓令上海市經董陸文麓閘北市經董錢允利文云爲訓令事案查二十七保十二圖前由閘北市經董舉張鏡淸爲該圖　董因張鏡淸撤換又由閘北市經董張學禮爲南北十二上圖圖董並舉蔣其佐爲南北十二下圖圖董均經委任現據梱業張信賢等禀稱二十七保南北十二圖以吳淞江分界南歸上海北歸閘北市新舉圖董張學禮不合資格請求易選舉充等情到署查該圖旣分南北則僅僅以吳淞江分界已可明晣何以南北之中又分上下考查縣卷北十二圖有上下之分全在吳淞之北至於吳淞江以南之南十二圖則從無上下之分究竟南十二圖圖董應否歸上 
海市舉充及南北上下名稱如何分别界限並張信賢等禀控之張學禮能否勝任應否撤換應由上海閘北兩市經董分别權限公同解决以昭允恊合行訓令仰上海市經董遵照會查切實具復切切此令 
[華僑提倡實業]  
　　旅美華僑伍公赤劉俠夫關逸南雷子定等因去冬雲南首義組織華僑義勇隊回國從戎在山東各縣迭經劇戰邇因國事略定遂各解散而伍君等以祖國工商業尚在萌芽非竭力提倡不足與外貨抗衡故先從調查入手由魯省沿徐淮而達南京於前日乘滬寗火車抵滬旋聞浦東有新發明之花邊出現特渡浦徒步前往參觀由謝酉山君招待導引先至張家橋大成花邊公司詳細觀覽一週旋至陸家行謝君宅第由謝君之女公子謝珩女士出各種新式花邊經伍君等參觀畢深爲贊許並與謝女士等磋商改良方法俾製成一種完全國貨將來浦東實業前途必大有無窮之希望也云云伍君等直至薄暮始行返滬 
[楊護軍使喪母五誌]  
　　本埠各官廳局所因松滬護軍使楊樹棠君之太夫人在籍逝世同深哀悼現由上海縣知事沈藴石發起會同淞滬警察廳長徐國樑上海地方審檢兩廳長袁鍾祥林炳動公共公廨會審官關炯等法公廨會審官聶宗義工巡捐局長朱鈞弼稅務所長吳憲奎電政局長汪洋烟酒公賣局長謝宣等公備祭品花圈等項定於隂曆十二月初六日午後二時同赴軍署公祭藉敦寅誼 
[官産處母再牽混變賣]  
　　江蘇省議會咨省公署文云本月十三日會議提出上海陸文麓等請議淸理上寳兩縣官産處違法案一件又本會陸議員文椿提出劃淸官産權限建議案一件本月十五日會議孫議員璋提出咨請迅飭官産處分别官産公産母得混賣緊急動議案一件討論結果僉以淸理官産雖係國家財務行政範圍非本會所能越議然若如駐滬駐澄等處淸理官産委員之違法處分侵越權限是直以公産民産概作爲官産混合而變賣之已失國家行政之本意豈能强人民以服從况淸理官産與淸理田畝性質逈乎不同亟應明定範圍以弭爭端而淸界劃本會迭經議員提議人民請議前來事旣牽涉本省地方財産之處分且據省議會暫行法第十六條第九款之規定理會繕具原案咨請貴省長查照轉咨財政部劃淸權限幷令行官産處通令各該事務所母再牽混價賣致釀意外民變地方幸甚大局幸甚等語現省公署已咨請財政部核復 
[改良易知由單之咨文]  
　　江蘇省議會咨省公署文云查易知由單爲徵收地稅通知書標其名曰易知顯取人民易於知曉之意自應將納稅限期田畝數額徵收成數銀數一一規定先 
 
 
 

Page 11

 
 
期送達納稅人民方爲正辦查民國四年後由省飭行之新由單式僅著額地忙銀兩項其餘一概從略無論鄉里愚民見之茫然卽尋常明通之人代算亦覺不易了解使由而不使知殊乖易知二字本旨於國家收入上無絲毫之利益徒令經手書吏得以因緣爲奸亟應從事改良力求便利茲訂定由單方式如後相應備文咨謂查照公布施行此咨 
[由單式（漕糧仿此）]  
　　業戸某人某則田□頃□畝□分□釐應納額徵上下忙銀□兩□錢□分□釐每兩正附稅合征銀□元□角茲奉秋勘核准照□折實征限於□月□日起至□月□日止一律完淸逾限兩個月加收二十分之一續限兩個月加收十分之一爲此通知勿延切切計開一正附稅本届實征銀□兩□錢□分□釐合銀□元□角□分□釐一帶征某項銀（每畝或每兩銀□分）□元□角□分□釐一帶征某項錢（每畝或每兩錢□文）□千□百□十□文以上共計銀□元□角□分□釐錢□千□百□十□文中華民國□年□月□日某縣知事發（以上各項銀數錢數務須字跡淸楚每多一項照列如前 
　　省公署接文後已查照公布並咨復該會矣 
[議案重行公布]  
　　上海縣公署昨致縣教育會公函云奉道署令開奉省長訓令准省議會咨查十月二十三日本會咨送議决淸理各縣教育經費案一件業於十月二十六日接准貴省長咨復公布在案茲查原提議案内有責令償利一語繕寫時脫落四字合將原案重錄一通咨請查照更正公布施行等因並送議决淸理各縣教育經費案一件准此除咨復外合將議案重行公布轉令各該知事如有私自虧挪而非用之於地方公益事項者應卽查照議案除繳還欠欵並責償欠欵期間内利息外仍應按法懲處以重學欵而資整飭等因奉此除分令外仰卽遵照辦理等因到縣合亟函逹貴會希卽查照前案辦理 
[多一由滬往湘之輪船]  
　　中華汽船公司係由湘省曾左二公之後裔創辦備有華盛輪船一艘裝貨載客其航線係由上海開往湖南長沙省垣該輪每開一次必有聶雲台君准奉母命捐買船票十張以備遣送旅滬湘省貧苦同鄉回籍之用邇因該公司營業發達又添購舊輪船一艘原名海通價約十二萬餘金因已損壞駛往高昌廟森記船塢修葺竣工改名華泰仍在湘滬航線往來行駛昨經新關稅務司派員考騐合格給予船照預備卽日開班 
[飭查楊爺娶妻之聲復]  
　　浦東王木匠之女爲附近蕭王廟楊爺神娶爲側室一事妖言惑衆傳爲笑柄嗣經上海縣警長景毓華君得悉轉飭浦東第六警察分所查復茲據該分所長黄蓉繁呈復云接奉函開傳聞浦東蕭王廟昭天侯神像有娶附近木工王姓已死之女爲室情事未知是否屬實如有其事則是造謠惑衆大碍風化該區近在咫尺豈得毫無見聞爲此函詢卽希查明據實具復至以爲盻等因奉此查日前浦東風傳蕭王廟神有娶室之事因此等謠言有關風化當卽派警前往調查旋據去警回復言人人殊未能指爲事實且蕭王廟係隸川沙縣境是以未卽報告茲奉前因理合函復仰乞鑒核施行 
[誤舁新娘屍棺]  
　　浦東川沙縣境靑墩地方婦人凌顧氏前因夫故再醮於曹家路口宋老海爲室後氏病故屍棺浮厝田野已歷多載邇因其親生子凌方生爲先人營葬擬將其母靈柩合瘞特於前晚糾集多人前往盜取詎在黑夜怱促之際誤將朱姓新亡之新娘屍棺舁去翌日經朱姓察覺大興問罪現正由他人出爲排解未識若何了結也 
[靑年會童子部定期演劇]  
　　中國靑年會童子部昨日刋佈通告云本童子部徵求會友至民國六年正月三號爲止茲擬於正月一號卽陽曆元旦晚間七時半在本會殉道堂内開演新劇歡迎新會友凡介紹一人入童子部或無介紹人而自入童子部者本會各贈入座劵一張凡未介紹童子入會者亦可照例購劵此劵每張售小洋三角婦孺一律劇名（俠緣）其中情節之離奇布景之新巧爲得未曾有且用眞刀眞鎗全副鑼鼓幕幕有驚心奪目之處其他唱作之優美說白之淸切更無論矣元旦消遣莫妙於觀此新劇大好機會幸勿失之交臂 
[貧民半日學校演劇集資]  
　　奉賢人陸聯魁等發起創立貧民半日學校專收貧民子弟授以普通教育俾人人能各謀生活而减將來社會之游民惟需費浩繁籌措不易是以商由法界民興新劇社於二十七號演戲一日所得戲資悉充校費以備明年正月開學 
[市立貧民學校畢業考試]  
　　南市陸家浜中道橋南首市立貧民學校曩由穆杼齋顧翕周諸君開辦迄今已歷八載於本年始歸市立前已辦過畢業四届共有五十餘人入工商就業頗爲社會所信用茲於前日（二十四日）上午在校舉行第五届畢業考試歷年每届考試向請縣公署第三科長李頌唐蒞梭主試今届由學務委員賈叔香函知該校主任袁頌豐主試因市立各校歷年如此辦理以歸一律聞給憑日期如年假不能趕及須展至寒假期内方可給發届時尚須邀請各界蒞校參觀云 
[集益社定期會課]  
　　改良學塾集益社前晚邀集各塾教師議决於舊曆十二月初七日上午九時至十二時假座南門外中道橋南首市立貧民學校爲南市會考地點下午一時至四時假座英租界愛文義路晋福里啓明學校爲北市會考地點以便各塾學生就近與考　南市監試員推請袁頌豐擔任北市監試員推請汪春鑑擔任會課主題及閱卷推請顧翕周擔任届期如逢天雨考期亦不更改 
[通俗宣講社宣講記]  
　　通俗宣講社前日（二十四日）在東城火神廟中區宣講所開第九十九期宣講會聽講者約二百餘人二時振鈴開會先由總幹事袁頌豐報告次由葛雲韶講戒賭足以節財金松甫講勸儉爲自立之要素汪龍超講勸用國貨印培講滬俗之改良談吳卓崙講勸戒紙烟其間由少年宣講團不吸捲烟會及該社等發給各種印刷品散會後集議爲不吸捲烟會理事王志公君定期開會追悼 
[再誌閔行李宅之喪務]  
　　本邑西鄉閔行鎭前淸舉人李祉聯先生係現任馮副總統署諮議官李英石君之封翁品學兼優曾秉鐸震澤提介教育演述宋儒精藴著有修身範本一書久爲蘇湖學子所傳頌並著靑琅詩文集及隨筆等稿昔年與其德配嚴太夫人六秩雙慶時及門諸子弟並親友所贈壽儀概充淮北賑捐當由先生賦詩紀實有鄭俠圖披慘心目聊移涓滴慰嗷鴻之句海内宏達和者逾千首卽彚成雙甲唱和集傳播藝外盛稱韵事先生居鄉創建奎星閣及李氏宗祠並疏濬横瀝淡水瀝母子涇諸河改建啓秀雲路中渡等橋經理普安衍善堂倡設務敏學堂等靡不竭盡心力實事求是而於公欵出納絲毫不苟不幸先生於本年舊曆十月十八日遽歸道山享壽六十有九歲今擇於十二月十三日安葬先一日設奠開弔想届時往唁報紼者必極一時之盛也 
[一區二分署會議防務]  
　　近來南市等處時有盜案發生曾經淞滬警廳徐廳長令飭所屬各區署嚴加防護在案茲悉一區二分署王金山警佐除加派各班長警不分晝夜四出巡邏外昨日午後三時又會同周巡官等調集長警到署會議防務以除匪患而安閶閻 
[夫婦互相攻訐]  
　　昨日午後有住在民國路同慶里向爲火險掮客之陳揚卿將伊妻裘氏扭至地方檢察廳控告該氏不守婦道私食洋烟捲物潛逃等情該氏則稱丈夫近因在外娶妾致遭播弄來案涉訟諭令明白補詞候核 
[女犯病重開釋]  
　　婦人沈孫氏前因串拐徐阿金家九歲女孩順寳由捕查獲解至公共公廨訊實判押女所三年在案茲氏在押患病甚劇經官媒查悉於前口禀由關讞員飭令將氏送請醫院騐明從寛開釋自行醫治 
[日暉港發現浮屍續誌]  
　　日暉港河中發現無名受傷男尸一具由二十七保頭圖地保投報地方廳派員往驗已誌昨報茲經林檢察長委派樓檢察官沈檢驗員等至外日暉橋附近南洋中學後面尸場當命小工將尸身撈起驗得該尸年約三四十歲身穿元布棉袄褲秃頭無鞋肚腹上受有刀傷二處深二三寸委係致命行兇者恐其不死又將蔴繩一根套入頸項勒斃樓君驗畢塡明尸格因無家屬到場判自善堂棺殮發封並將蔴繩帶回檢廳禀復林廳長請爲核示昨日林君除諭飭法警四出偵查兇犯務獲解究外一面移請地方警察所淞滬警察廳一體協緝 
[騙子送縣發落]  
　　甬人宋文彬（卽宋瀚鈞）因於去秋與其所識之某國婦人在公共租界四川路七十三號門牌虛設公司先後騙取貿孚鴻泰等號貨洋一千餘元被控捕房由探將宋拘解公共公廨訊實判押西牢一年期滿再核在案茲届期滿前日由捕房禀明公堂請示經關讞員商之德師副領事判候備文將宋解送上海縣公署請爲發落 
[輪船火夫帶土]  
　　向在某輪船爲火夫之張阿元昨日帶有私土一包在怡和碼頭被洋藥公所調查人某甲查知鳴捕拘入捕房押候解廨究辦 
[追究出租木器]  
　　西藏路一百十六號門牌居戸鄭生寶因將所租值洋一百三十餘元之木器質洋化用被出租人鄭炳坤查悉於前日報請老閘捕房飭探將鄭生寳拘入捕房候解公堂訊究 
[押店不允加利之理由]  
　　金海臣前向永甯押店典質金四開十個金香烟匣一隻因届期滿向該押店加利當由該店主秦德明答稱前加之利票上戳記不符因此不允再加後由金投控法公廨飭傳該店主秦德明到案質訊昨秦投案聲稱金　臣所加之利與店内簿據戳記不符且所質之金四開等其本利已有洋二百八十三元倘後金價再跌損失誰認故此不允加利囑伊備本取贖今將所質之物呈案請察金由朱雪靑代表投案聲稱金海臣因有要事離申約二十一天可到當經中西官會判限一個月由金備齊本利取贖逾限不贖將物拍賣其損失仍着原告賠償 
[房租限期交還]  
　　公和公司收租人徐若瑟至法公堂控被各租戸虧欠房租請求訊追惟卓陸氏欠租洋二十三元前已逃匿今始尋見又有租戸張維亭欠三十一元陳南寳欠十六元八角陳桂法欠二十七元周錦元欠二十四元吳光法欠二十八元倂請核示昨由捕房將各租戸傳案請追經中西官質訊之下判均着三天交租並以卓陸氏不應欠租避匿着押二十一天以儆 
[七天内交還車租]  
　　實業公司派人至法公堂控稱前被張殿臣虧欠黄包車租洋三百元人卽逃避今始尋見請求訊追張供認欠洋一時難以措置求恩寛限判先繳洋五十元餘欠着交尋常保出外按月拔洋十元在案迄今無保昨由捕房復解公堂請示張供在押無可設法請求飭探帶出從速措置繳案聶讞員准如所請着限七天繳洋再核 
查覆船戸産業 
　　兪錦德吳星傳魯永淸等前至法公堂控被盛澤船戸壽華福私用托帶賬洋一千餘元請求追繳等情壽華福供欠洋有之惟該班船已被兪等扣住請察判壽華福管押十月並諭兪錦德等查明被告有無家産禀覆再核在案昨由兪錦德魯永淸等投案聲稱壽華福在紹興原籍置有田地房屋並非無力償還請爲核示中西官判令補禀核奪 
[債務缺席判决]  
　　葉金福控鍾春林不理欠欵一案上星期六由公共公廨傳訊被告臨訊不到原告代表律師上堂譯稱被告於前淸光緒年間立據借去洋一百元連同利息計共三百餘元請追中西官以被告臨訊不到應卽缺席判决着被告折償原告本利洋二百元了事 
[欠欵如數追繳]  
　　公昇號在公共公廨呈控孫順水不理欠洋五百八十七元上星期六由聶襄讞會同英卓副領事傳訊原告延斐斯律師上堂陳述案情呈賬請追訊之被告供認欠洋屬實惟店基已盤頂於人除房租外餘洋一百五十元交於魯定格律師代爲公攤現該律師因有他案其洋難以收回中西官判被告照原告控數還洋違干未便 
[印度人扭控債戸]  
　　昨有印度人麥拿生扭樊阿生至四區控稱去年十月樊借伊洋二十元不還已在地方廳起訴被告避匿不到今在閘北遇見扭請究追等情姚警正判送地方審判廳歸案訊究 
[炒麵店深夜賣酒]  
　　雲南路六十七號門牌甬人華爲仁所開之炒麵店因梁夜賣酒被捕查見且查明並無賣酒執照當於昨日訴明捕頭轉禀公共公廨出票傳究 
[虐待畜類之干涉]  
　　屠夫鮑友裕昨在長浜路驅猪一羣任意將猪敲打由捕查見以其虐待畜類有違定章當將鮑帶入捕房存洋十元保出着赴公堂候訊 
[强搶婦女金環]  
　　前晚七時許有某氏婦行經九畝地附近忽被一匪上前搶取金環而逸該氏大聲呼喊迨警到來匪已去如黄鶴 
[竊賊移提囘滬]  
　　崇明人李阿慶曾與現已在押之王阿根王阿福楊福管等串竊南京路十七號及二十一號並北蘇州路滬寗車站貨棧内現洋金鎊貨物逃匿原籍茲經滙司捕房華探施金生偵悉禀廨備文前往崇明於前日將李移提回滬押候解送公堂訊究 
[巡捕拘獲竊賊]  
　　杜張茂劉關全前晚携帶賊具至漢口路圖竊被二百三十五號華捕查見當將二人一倂帶入捕房押侯解廨訊究 
[新律師注册任職]  
　　英國牛津大學校文科學士甘維露近由英國來滬僑庽四川路一百二十七號門牌業在駐滬英總領事署註册充任律師職務承辦華洋詞訟 
[介紹良醫]  
　　醫生徐問秋家學淵源頗多經驗於内外各症均有心得而於喉科尤擅勝長入冬以來喉症盛行凡凂其診治者無不奏效徐君素性高介不尚虛誇無時醫習氣其住址在尚文門内吾圜路六十二號特誌之以告病家 
 
雜評二 
[官産之不可通（庸）]  
　　自淸理官産處設置以來各省處長與委員借淸理之名以行變賣之實種種弊害幾不勝書而弊害之大者尤莫如不論公私業産任意混入官産濫行標賣要知官産兩字猶是沿習前淸專制時代之名詞若共和國家之公産祗有國有省有縣市鄉有之分官吏爲國家服務之人安得爲公産之代表我謂政府苟以此爲大宗收入之一而不肯遽廢則先决問題第一當改定名稱不宜再用官産兩字第二應辨别性質恪守私經濟之範圍私有固絶對不能奪卽公有之非屬於國有者亦不能擅行處分以侵各省之自治權也 
來函 
　　大主筆先生鑒敬啓者内河行駛小輪原爲便利交通如蘇滬杭及通州大逹公司各小輪種種規則行旅莫不贊美惟江北之淸寗淸鎭兩長班獨異是（中略）然猶未若此次鄙人由淸往揚乘坐泰昌元竝輪船中途所見之奇慘者也鄙人初購票上船時該拖船客已擁擠遂乘坐輪船沿途續增搭客男婦約十數人迨行經高郵碼頭亦上有一客乘坐此輪開船後夜深客寢陡聞異乎尋常之炸裂聲發於前艙船身掀簸頃卽按擱不動羣從睡夢中驚起駭爲汽鍋炸裂衆客爭先出艙該輪已施倒車旋聞郵客高呼撞毁停泊糧食船矣鄙人隨亦出視適見二人浮沉水面犯呼救命旋卽泅近船首勢若有所攀附斯時衆水手麕集船舷提燈照耀不難立救出水詎料忽有連呼打下去者一唱百和勢若病狂竟有一水手提篙一再下擊該兩人卽隨流而没衆客忿忿不平喝令速救通置不理時郵客與一少年義憤勃勃奔赴舵房不容開駛水手等驀向扭住唾駡不已遂齊聲一擁猛將推入艙中衆客亦被拉擠入艙其船已鼓輪疾駛矣客均無如之何惟有慨嘆而已迨天明時船抵揚郡鄙人有事他往後見十一月初十日（隂曆）貴報載有元竝小輪行經高郵縣境撞毁某姓米船斃船戸二人傷一人云云意者所斃之人卽被擊下手之二人歟回溯曩夜肇事時水手等擁客進艙如驅犬羊客均退讓不遑維時船面積霜融滑鄙人年力衰邁竟被擠跌險亦堕水今雖痛定思痛猶爲慄慄特進一言祈貴報登入來函欄以忠告長班之爲輪東爲輪夥者人道主義中外同重此後宜加注意庶於營業名譽兩得其裨益矣盱眙七十一叟王恩彤謹上庽揚州舊城五巷 
[補錄命令]  
　　十二月二十三日大總統令賁克昭給予二等文虎章此令 
　　又令李慶晋給四等文虎章此令 
　　又令任命鄭文武署四川高等審判廳廳長此令 
　　又令内務部呈請任命馬濟署廣東水上警察廳廳長應照准此令 
　　又令内務部呈請任命余恩綸試署河南省會警察廳警正應照准此令 
　　又令内務部呈試署江西水上警察廳警正鄭呈善呈請辭職鄭呈善准免本職此令 
　　又令陸軍總長叚祺瑞呈請將方景春加陸軍步兵中校銜馬虎臣高國藩均加陸軍步兵少校銜授崔成秀爲陸軍步兵上尉應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[二賊論] [  梅儔]  
　　日來蘇省發現新奇之竊案兩種一爲上海孔子之牌位袯竊一爲徐州張帥之酒杯被竊遙相映合事屬罕聞人皆曰若二賊者殆所謂文人之賊與武夫之賊與余曰否否不然若僅以此目二賊恐未得其眞相且淺之乎測二賊矣何言之彼竊孔子之牌位者因有鑒於聖道凌夷至斯已極且廢孔之說喧騰於都人士口中幾欲見諸事實歎斯文之掃地教愧耶穌隆大典於祀天參同木偶宫牆荒圯乞丐爲緣戸牗深扃囚人是匿與其虛懸無補曷若竊負而逃卽孔子有知應亦曰今而後居夷浮海之思可以如吾願矣彼竊張帥之酒杯者非不畏其兵權專擅舉世莫何况攖虎之威立斃於大將軍手下卽可决諸須臾冒九死於一生敢探重器施獨謀於諸妾冀得軍符閫内雖嚴防吾手辣房中最密令彼膽寒欲戢大王雄風聊試老夫秘術設張帥有覺當亦曰今而後跋扈飛揚之態亟宜歛其迹矣噫之二賊者皆有心人也一則竊人之思慮所不及之物一則竊人之防閑所不到之區平情論斷案旣不可以尋常竊盜論事亦不必以特别盜賊觀總之憤時嫉俗惕暴懲奸此中大有人在文賊武賊之謂何余之論固如此（五） 
[擬代武聖人祭文聖人文] [  胡我生]  
　　維年月日武聖人聞文聖人之牌位被竊心焉傷之謹以同志之誼特爲一言以慰聖人之靈曰天相中國誕生哲人惟我與子一武一文亂世需我治世需君才雖不同同其爲民巍巍二聖一先一後千秋月旦無左無右我居徐州君家曲阜咫尺相居尤稱密友昨閱報紙咄咄怪事孔聖靈牌被賊偷去究其原因爲一金字小人有心貪茲微利我爲此事氣憤塡胸欲派偵騎代緝賊蹤無如海上地大人叢弋人難慕冥冥飛鴻嗟乎吾人命也何窮念子昔居專制時代赫赫威風凛凛氣概舉世稱尊萬人崇拜曾幾何時此景難再歐風東漸子道衰微入於民國不絶幾希我爲尊孔屢打電報不惟無益更招非笑嗟乎吾子相知在心人嘗嗤我目不識丁謂我尊孔有玷儒林誰識子我千載知音子不居前我無所　我不居後誰爲子援如鳥有翼如車有輪代天行道相輔而成所可慮者西學日盛少年無知動言革命子之文教旣難與爭我之武力豈能終勝然而如此惟天所命子今遭厄我心孔傷兎死狐悲亦理之常特貢一言聊表衷腸如不我棄請舉此觴（五） 
笑話 
　　竇石商人謂其友曰告白極有效驗友曰如何曰余於昨日登報謂欲用一守夜之人而吾店卽於昨夜失竊矣[  一聲] （二） 
　　有滑稽專家能以一字使人喜怒者或語之曰某家少婦素號莊嚴子亦能施其技乎曰能一日傍晚見少婦方憑窻閒　堦下一犬臥焉其人趨至犬前跪而呼之曰爺婦不禁大笑繼而跪於婦前呼之曰娘婦乃大怒[  鐵民] （二） 
小說 
[言情小說妍鏡（二十章一）] [  常覺小蝶合譯天虛我生潤文]  
　　茀雷笑曰嗟乎此地之人乃多於　吾衣裙且盡皺矣言次意其得而勞倫司則雙眉深皺以手高舉其冠唯恐被擠而痬又須將謹　媪張其兩臂狀乃大苦曰今幸已破重圍又當何爲蘭淑曰購物耳茀雷汝不見公爵夫人亦在彼設肆耶勞倫司汝曷不往購手套一打於汝亦大有用勞倫司蹙額曰嗟乎汝不見其門外之人乃如排陣吾又安能突圍而入茀雷曰然則往葛勞夫人肆中亦佳吾儕且可小坐啜茗勞倫司憤然出其金錢一握盡以授之茀雷曰吾資盡此任汝爲我購物我不過周言未畢突有一胖婦　其三女向勞倫司背後而攻勞倫司幾躓恨曰是誠何謂吾恨不化身而爲女子亦得與人競其膂力茀雷又呼曰噫密斯白理安何往旣而見予在勞倫司肘下則曰白理安汝可爲我往訽蘭墨夫人亦需吾人助其勞否予聞語欲行勞倫司立握予臂曰柰梨擁擠若是汝安能往汝止試告我誰爲蘭墨者吾當代汝往詢予乃遙指曰彼身胖而面赤設肆於室底者是矣然以我往爲宜勞倫司不顧竟擁入人潮而去時予身旣失握舵之人則亦隨潮上落旣乃余入一小月洞門次而媪及勞倫司均不見洞門之上標爲美術院數字一客串之賣票人方向予鞠躬邀予入内參觀予未及答而勞倫司已至曰汝在是耶吾儕曷不入此小艱吾誠被入擠軋死矣言次以巾拭其額汗出半金鎊納於其人手中携予而入入則空無所有卽圖畫亦渺予曰嗟乎是安得名美術院者乃幷鬼而無之勞倫司曰是則更佳蓋予入此熱閙之場已覺頭痛欲裂而胸背受敵喘息亦幾不續更一分鐘者臟臍且被擠而出矣吾不解若辈女子胡竟力大如牛乃故與男子爲難也予乃不禁失笑（未完） 
　　二十五日插晝旗杆爲（去）字大旗爲横寫之（期）字左旗爲（年）字左第一營爲（爲）字第二營（南）第二營及旗爲（蔡）第四營爲（今）旗爲（義）字第五營及旗爲（起）字瞭望台爲（公）右角爲象形之（雲日）二字下方之雲爲（之）字合之爲『去年今日爲蔡公雲南起義之期』 
　　閱者諸君注意今日因告白擁擠新自由談暫停一天 
 
 
 

Page 15

 
 
 [Ｇ> 
[自來血冬令宜服]  
冬為四時之終六合之閉陽衰陰盛天氣下隆地氣上騰則擁塞而成冬規定冬癸也癸揍也由萬物應時而當揆度其本原之意也所以草木感氣則當護毛羽交寒而知匿何況人為萬物之靈五行之秀值此冬令不能不加培補以為發榮滋長之基茍培補得宜雖耄耄之年而精神之變　呆無異乎少壯則皆固本培原之徵驗也本藥房自來血一藥其性質融和功能補血壯腎卻病治癆為培補本原之要藥四時可服而于冬令萬為相宜功用之大勝尋常膏滋藥百倍為此佈告　諸君其毋疑貳請速來試購方司敝藥房之言為金石也 
價目每小燕麥一元二角大瓶二元每打十二元每打念元 
上海四馬路五洲大藥房總發行啓 
（此藥各埠均有發售） 
[京都天德堂奚占一大醫士包醫書]  
上海二馬路大舞台斜對門民德口便是 
包醫書花柳毒癥說明 
本堂三代祖傳善治毒門在京百餘年矣分設上海廿年矣分設上海廿年矣臨診累萬見多識廣精益墳精醫法改良使忠病者毫無痛苦不誤公事藥不忌口即有自親好友幽難知君染有梅毒之癥也花柳毒初起時不過白濁下疳魚口橫痣猶易調治最怕初患此癥多隱蔽不治忍痛耐枯澉聲張日久失治更難收拾及治時再誤投庸醫不顧人之性命加以粉銀倒提刦藥致毒內陷凡腦筋血氣所達之處隨時發上陞透頂損壞五官下竄足底斑點瘋癱輕者殘廢重則命在旦夕陽但係由毒所發本堂均可包醫包愈 
鐵證　眞正出立保傳永遠爲憑世人可稱惟一無二 
誠實　包醫定日保好永遠除根過期不愈不取分文 
信行　覔得確保醫藥槪不取資先期醫痊愈後受謝 
忠告　現在醫藥如林眞假莫分患分疾同胞試後方知 
[星牌名片緊要廣告]  
星牌名片銷行已久早蒙各界　諸君贊許無待贅述也今因百物漲價本品原料紙價異常高貴不得已將以前所定價目表修正同時將乙丙元竹等顏色名片一律改爲白色精益求精實較前更爲特色而紙盒上及紙盒旁邊則仍刊人特許星牌字樣尚望名界　諸君隨時試用是幸 
再者過有無恥之徒假冒星牌名片以塞主顧魚目混珠實可痛恨請賜顧　諸君格外注意須認明本品紙盒上及紙盒旁邊星牌商標爲記庶不致誤也 
總經理上海河南路七七七八　寫堂支店謹啓 
[始創婦科經期腹痛露]  
專治婦女經期腹痛或經前腹痛經後腹痛或兩脇作或經痛滯經閉或數月而不來或一月而數至或白帶白淫甚至乾血癆等症一服此露包攏奏效輕者一二瓶重者三五瓶便可除根本號始創此露純用中國藥料製煉而成妙在清香可口不若湯藥味苦難嘗願世之患斯病者請嘗試之每瓶八角每打八元 
上海二馬路畫錦里北首保太和啓 
[三益股票公司]  
本公司代客買賣幷備現金收各種鐵路股票證劵收據及各實業公司股份公債票各大銀行定期存單儲蓄票等均可交易如蒙賜顧晴即駕臨三馬路西書錦里弄內四百零六號外埠函詢當班答復上海三益股票公司啓 
[患難之交乃爲良友]  
司各脫乳白鰵魚肝油爲病者之良友能回復其健康 
司各脫乳白鰵魚肝油爲身弱患病男女老幼之良友凡服他種藥品不能見效者服止藥必能轉弱爲強 
醫士皆知司各脫乳白鰵魚肝油內所含純潔之油能補血強骨以生健全之肌肉小孩服之能變爲強壯有力不受疾病之累 
成人患咳嗽體弱血虧或患肺病者服此藥既能速變強壯體弱之婦女服眥藥能健全之嬰兒乳時期發生乳汁甚多 
SCOTT 'S　Emulsion商標 
然切勿使奸商　　僞品類於身而上查得漁夫負魚商標凡無此商標者拒而勿受爲要 
如欲此藥祥細請函至上海四川路五十三號茂生洋行內便有小書一冊寄本　　內請選明於柯種報紙見此告白爲朌 
[舒服之鞋]  
凡患足痛步履維艱者幾全至華革和服鞋行購鞋以愈之蓋本行所製之鞋極爲舒服且精於選配故也 
華革和服鞋行　南京路十七號 
[美趣輪]  
汽車橡皮胎　減價九折　電話西四六五及九一五 
敝行開設法界霞飛路（即寶昌路）三百六十二號自由法國運至各種尺寸美趣輪汽車橡皮胎今因答惠顧諸君雅意起見特減價九折又為於便交易之故乃設分行於靜安寺路九十五號洋房跑馬奇對面適居商場之中心點免諸君有敝行僻處一隅之喞也　利喊汽車洋行謹啓 
[天下馳名章製消痰]  
當面可試痰化爲水僞藥欺人雷劈火焚近多假冒購藥留心外埠函購原班回件 
半夏餅　包愈咳潄痰喘永遠斷根 
此藥專治　男女老幼　新咳久嗽　乾咳痰嗽　老年氣短　行路氣急　文痴武癲　豬羊癇病　痰中痰厥　久咳失音　久咳成勞　痰飲氣喘　破金見紅　因咳遺精　肺痿腥痰　痰火氣鬱　痰迷心竅　治服此藥　當日見效　速服數天　定愈斷根　另詳仿單　註明服法　諸君不信　請嘗試之　大盒二元　中盒一元　每打十一元二角　小盒洋五角　試服洋二角　不靈包退還洋加倍罰銀批發克己上海英界老閘橋南聯昌德總發行所啓德軒氏秘製 
[感謝廣東惠濟堂]  
靈效掃毒生肌藥膏 
余患左腳濕毒以致潰爛腥臭異常痛苦經十餘年廋發無效今蒙虹口天潼路有興號經理之廣東惠濟堂掃毒生肌藥膏贈醫生全愈患十餘年之痼疾收一旦之奇效誠瘍科聖藥海上第一也感激之忱莫可言喻用特登報鳴謝　二馬路老福潤信局林財發誌謝　該堂藥膏主治遠年腐肉　燙火刀傷陰陽惡瘡　久不收口等症　大盒五角小盒洋二角 
[高麗喫胚參]  
本號歷年親運蓋別直參廉價出售早爲各界所讃許茲復采運來滬定價每兩五元六元京莊細尾參鬚每兩一元貨非的眞包退還洋其餘吉林人參暹邏官燕關東鹿茸雪白銀耳東西洋參跤趾肉桂一應選擇精良定價公道外埠函購原班回件 
上海南市鹽瓜街豐大參號謹啓 
[甘地加香皂及軟膏]  
Cuticura　SOAP 
甘地加軟膏　甘地加香皂 
AND　OINTMENT　HEAL　THE　SKUN　AND　RESTORE　THE　HAIR 
使用法 
先用甘地加Cuticure香皂及熱水將皮膚傷處洗兆揩乾之後再用手指或繃帶敷以甘地加Curicura軟膏朝夕如是治法待傷處全愈而後止 
如照以上之法療治則凡皮膚奇療及　熱可以頃刻遏止濕疹發疹頭皮及他種之奇療而發熱之皮膚病不久即能全愈丘疹面皰及皮膚發紅而粗糙亦皆能不日消滅若用于頭皮則頭皮膚自去而頭髮復能生長自如蓋甘地加Curicura香皂及軟膏實為家宅內及育嬰房中必不可缺之衛生要品也如家索媽小樣請敎明信片于各地經售處即當寄奉不誤 
經售處　上海老德記藥房　廣州屈臣氏大藥房　香港屈臣氏大藥房 
製造者　美國巴斯頓　　德藥物公司 
[蘇州金閶新舞台初二夜戲]  
吳寶奎●馬芳困城 
李一峰　五雷陣 
東方亮　小客串　小放牛 
震九霄　鎖五龍 
張志文　蓋月樵　繆雲峯　鑫雁橋　限城都 
小榮貴　小富貴　雙斷橋 
小紫英　鳳處　烏龍院 
夜明珠　朱瑞雲　恩曉峰　大好老　拾玉鐲　硃砂痣　賣雄鷄認子 
[三井保險]  
東京水險公司　明治火險公司 
日本火險公司　共同火險公司　東京火險公司　橫濱火險公司 
千代田火險公司 
啓者本行經理以上七大公司數十餘所經理妥善賠欵迅速中外紳商深所共和專保各口岸及洋棧水險南北市房廠面火險其價格外公道本行更設經理處在各外埠諸君光顧請駕臨接洽可也 
上海四川路四十九號電話一八一七 
三井洋行白告 
[白木耳參片祖傳丹方]  
咳嗽哮喘氣急痰症虛人最多肺全空虛痰塞肺管故有此症受累非淺○本堂祖傳靈藥養肺除談立止咳嗽百治百愈連服半月定可除根○每洋六錢可服六天○立愈咳血丸每盒半元○外埠函購郵局妥速認明上海小東門內大生弄口老永和堂發兌 
 

Page 16

 
 
   
 
