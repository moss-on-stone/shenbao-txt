# 1902 - 68 - 4910380

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業己出書與股諸君請臨申報館憑單找價取書其有向各外埠購取者仍田原處檢發惟有轉運之煩不免略覊時日至通泰淮等處由愼記分莊所售者亦歸上海發書再去年因股票所印不多截止甚早逺近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一倍并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之士皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[敬書本日譯紀上諭切責蔣侍御奏請崇儉後]  
　　自來節儉之君首推大禹菲飲食卑宮室惡衣服無論當時平水土奠山川功業彪炳寰宇乂安而數千年來人君無不奉爲楷模數千年後人民無不侈談盛德誠以一人儉則天下皆儉儉則富而國自强一人奢則天下皆奢奢則貧而國自弱歴代相承如出一轍我朝起自東陲尊尚樸質翼翼相承不忘繼序謹案康熙三十九年上諭天旱欲减宮人及所用器物飭羣臣將前明宮中用度察閱尋廷臣奏查故明宮内每年用金花銀九十六萬餘兩今悉充餉光祿寺送内用二十四萬餘兩今止三萬兩至三十九年上猶以工部每月輒用數萬兩諭以内廷除賞賜外一應工作費用月不及千兩先是光祿寺歳用銀六七十萬兩工部百餘萬兩聖祖末年光祿寺歳用四五萬兩工部十五萬餘兩是以部庫有五千餘萬之多厥後軍興庫支得以不匱皆聖祖儉德之貽也咸同以來外侮内憂循環迭起致費用浩繁庫儲日竭我皇上躬際其艱克自節省己不能彌補於萬一洎拳匪事起宮闕震驚翠華西幸國事幾不可問何論度支刻雖和議告成鸞輿己返而償費旣多帑項日絀民財日虚非合上下力崇節儉斷難轉貧爲富尤望朝廷爲天下先庶民風可期丕變民俗可底樸純果也於去歳十一月二十二日皇上駐蹕正定時特降上諭有值此國庫虚空籌欵迫切何一非萬姓脂膏斷不忍浮斂煩徵刻削元氣自應薄於自奉一切以崇儉爲先一時薄海人民無不歡欣鼓舞以爲皇太后皇上不忘布衣將敝豆粥難求之困苦力求整頓丕變民風然尤望在廷諸臣悉除唯諾之風以輔宸慮所不及乃不謂蔣侍御幾因此護譴也恭讀二月初三日上諭仰見我皇上純孝爲懷蔣侍御咎有應得旋蒙皇太后曲予寛免未獲重譴不但侍御感激無涯天下亦無不爲侍御幸然在侍御職居臺諫例有進言之責况朝廷前己有自應薄於自奉一切以崇儉爲先之諭則當此内務府補提欵項之時乘機奏請亦不可爲之妄言自有此摺之奏請而皇上亦自不能無此諭旨且補提二年之欵不過二十餘萬兩三節進奉各欵僅十餘萬兩欵尚非多自當爲天下人民所共諒獨是現在尚是皇太后垂簾之日非皇上宸衷獨斷之時若謂此摺太后未嘗知之則太后固與裁國政未嘗一日去諸者也太后旣預國政豈有臣下奏請而獨呈之皇上乎此固草野所共知者也若仍出自太后之意則皇上雖不忘孝養之誠而適啓天下人民以盗鈴掩耳之疑愈明白宣示恐天下人民愈難相諒其所諒者不過諒皇上善則歸親之意耳如此而太后欲以儉德示天下而儉德不反爲所累乎方今唯諾成風朝廷卽廣開言路不辭土壤不嫌細流尚恐有阿諛之徒熒惑聖聽自有此諭又誰肯進言者恐言路從此塞矣因不揣冐昧恐懼悚惶而廑注焉 
[本館接奉電音]  
　　昨日午前京師飛電傳來上諭五道敬謹譯登○二月初三日内閣奉上諭二月初三日祭先農壇朕親詣行禮欽此同日軍機大臣面奉諭旨太常寺奏歴代帝王廟應修各工並修補祭器等語著承修大臣世續等一併估修欽此同日奉上諭前據丁振鐸電奏廣西地界散勇游匪勾合搶刼現正派隊防剿等語迭經嚴諭迅速剿辦一面將各國教堂教士人等切實保護並飭蘇元春馳回廣西接統邊防各營責成將一切防剿事宜妥爲經理兹據丁振鐸電稱達隆二畫洋官一人由布局對汛前往越地被匪槍斃等語游匪滋擾致洋官無辜被害殊深惋惜該地方官防護不力實堪痛恨著丁振鐸查明分防文武各官職名卽行革職並著陶模丁振鐸蘇元春將此項匪徒認眞剿辦迅速撲滅並通飭各屬加意保護洋人及各處教堂教士人等以靖邊疆而弭後患倘有貽誤惟該督撫等是問懍之欽此同日奉上諭御史蔣士星奏請旨飭查以崇儉德一摺據稱内務府咨照户部令補納光緒二十六七兩年交進之欵共二十餘萬兩以備宮中之用現在庶務紛煩無一不需經費力求撙節宜始自聖躬等語聖母皇太后躬行節儉宮廷服御一切無不力敦省約至各省水旱偏災立頒振濟或隨時體恤兵士優予賞給亦皆出自内帑朕以天下養三節進奉各欵每年不過十餘萬兩而聖懷儉德實爲前史所無凡有人心者當無不同聲欽服乃該御史冐昧陳奏實屬膽大糊塗試問氓庶之家因節省日用薄於奉養天理人心其何以安該御史所奏將置朕於何地本應嚴加議處仰承慈意曲予寛免用特明白宣示當爲天下臣民所共谅訑欽此同日奉上諭本年輪應查閱山東河南江蘇安徽江西五省營伍之期山東卽派張人駿河南卽派錫良江蘇卽派松壽安徽即派聶緝槼江西卽派李興銳將通省制兵防營逐一查閱制兵積習尤深昨己有旨飭令各督撫將兵制餉章速爲釐定現當整頓軍制尤應認眞訓練倘有技藝生疎缺額充數及軍實不齊等事卽將該管將弁從嚴叅辦毋得稍涉瞻徇用副朝廷整軍經武實事求是之至意欽此 
 
 

Page 2

 
 
[宮門抄]  
　　正月二十三日禮部宗人府欽天監正白旗值日無引見銘公假滿請安召見軍機及李紱藻二十四日兵部太常寺太僕寺正紅旗值日無引見四川總兵郭殿邦到京請安殺虎口監督海福到京請安溥善等前往東陵查工請訓玉璋續假五日吏部奏派騐看月官之大臣派出敬信戴鴻慈陳邦瑞徐會灃景灃桂溎溥良成章丁之栻桂年忠廉茹泰陳田陳慶桂高枬高熙喆召見軍機及松壽郭殿邦二十五日刑部都察院大理寺廂白旗值日無引見熱河總管英賢請訓掌儀司奏二十九三十日祭奉先殿溥侗載搜行禮召見軍機及溥良英賢二十六日工部鴻臚寺廂紅旗值日無引見直隸提督馬玉崑到京請安桂春假滿請安出使大臣張德彝請訓王培佑謝授宗人府府丞恩恩公請假十日大額駙續假十五日梁仲衡續假二十日宗人府奏派守護西陵派出潤貝勒全公召見軍機及馬玉崑張德彝 
[電傳宮門抄]  
　　昨日午前京師友人專電告知本館云二月初三日皇上召見軍機及張德彝陳宗嬀太常寺奏派署對引大臣派出溥良又奏派東西陵查禮之大臣派出印啓載昌兵部奏派查齋之大臣派出松溎希朗阿榮惠崇勳溥興祥年文樸蘇魯岱 
[力拒要求]  
　　日本報云英國恊議通商條約人員向中國要求四事一爲運洋鹽入口二爲運華米出口三爲内地通商之權利四爲將京師闢爲商埠中國議約大臣皆竭力拒之 
[求保濬河]  
　　日本報云東歴二月十八日各國委員會議華官聲請撤退天津所駐之兵將都統署交還中國及遣回聯軍諸事宜大略謂中國如能擔保疏濬白河方可將一切遵照辦理 
[運茶改道]  
　　日本報云向來中華所産之茶以運售俄羅斯者爲最多大抵由漢口逹天津遵陸出張家口經庘倫恰克圖以抵俄境本年滿洲鐵路己與西伯利亞部若拔伊卡魯鐵路接連是以華茶擬改由海道載赴達利尼港然後由西伯利亞裝火車取道伊魯苦之司苦埠直抵木司科現在俄商達之賢夫氏己準備銀一百五十萬至二百萬就漢口購茶運抵天津轉赴俄國矣 
[新艦東來]  
　　日本報云日人於西歴一千九百零一年三月倩英國笛烏啞痕港某名廠製一頭等戰艦名之曰三笠訂定載重一千五百墩長四百英尺二萬匹馬力每一下鐘時能行十九海里刻己告成駛至捕利麥烏司海口定於三月八號行落成之禮大約九號卽須航海東來矣 
[紀西伯利亞鐵路]  
　　東報云俄國西伯利亞鐵路計長約五千一百九十英里兹經俄官核計築路之費業己用去七百八十兆盧比其餘幹路並一切等俟完工之時尚須續費八百五十兆盧比約合英金九十兆磅總之全路告成之日所費必在一萬餘磅左右矣 
[紀德國常備兵額]  
　　西報云本年德國陸軍常備兵數計六十萬五千八百零二員名較上年多一千六百十三名至戰馬則有十萬五千一百四十三匹 
[河督奏變通河工應行事宜摺]  
　　河道總督奴才錫良跪奏爲遵旨臚陳河工應行變通事宜恭摺仰祈聖鑒事竊維朝廷設官分職各有專責以收羣策羣力之效然至風會變通自當因時損益所謂甚者必改絃更張之也恭讀光緒二十七年七月初二日七月三十日疉次諭旨漕政日久弊生層層剥蝕上耗國帑下朘民生亟宜力除糜費核　整頓目本年爲始各直省河運海運一律改徵折色又各省制兵防勇積弊甚深著各省將軍督撫將原有各營嚴行裁汰悉心核議奏明辦理等因欽此近又恭讀懿旨重申誡諭志在必行仰見皇太后皇上廟謨廣運於國計民生整軍經武諸大政洞燭弊端嚴飭整頓伏讀之下莫名欽悚奴才受恩深重每思效一得之愚仰致高深之助况親承明詔目擊時艱旣有見聞敢安緘默奴才忝任宣防謹就職守而言自河督以至所屬文武員弁兵丁有宜裁者有宜酌裁者有宜分限陸續裁汰者有宜仍舊者恭爲我皇太后皇上縷晰陳之查黄河自咸豐五年改道北趨南河堙廢同治初年忠親王僧格林沁遂有請裁總河之奏奉旨交部經前河南撫臣張之萬以詳加體察再行奏請覆奏至同治十一年山東黄河工程改歸山東撫臣兼辦河臣責任稍輕前河臣喬松年復有請裁總河之奏奉旨交議部臣以未便裁撤覆奏蓋彼時河運未廢河臣兼有黄運總河之責關係緊要故也今旣漕米改折運河從此無事河臣所司僅止豫省兩岸隄工事甚簡易雖有桃伏秋凌四汛惟伏秋兩汛爲重餘皆次之如能料石籌積有素自可有備無虞故奴才到任以来專以購備石方爲急然此區區之璧畫俾之撫臣足可兼顧擬請將河東河道總督一缺卽予裁撤仿照山東成案改歸河南巡撫兼辦撫臣本有兼理河道之責無可委卸且事權歸一辦理尤覺裕如非僅爲節省廉俸起見也此河道總督之宜裁者一也此摺未畢明日續登 
[直督奏北洋募練新軍章程摺]  
　　日前直隸總督袁慰帥以北洋募練新軍擬定章程奏呈御覽本館己將章程照錄於報兹閱京報載有慰帥奏摺爰爲補錄於後太子少保署理北洋大臣直隸總督臣袁世凱跪奏爲北洋募練新軍謹將擬定募兵章程繕單呈覽籲懇飭部查照立案恭摺仰祈聖鑒事竊臣於上年十二月間業將直境亟應募練新軍情形並擬在順直振捐結存項下撥欵一百萬兩暫作新軍餉需等情附片具奏恭奉硃批著照所請該部知道欽此在案自應欽遵揀派得力員弁迅速分投選募而招募之始又必先須妥訂章程查從前湘淮各軍創募之初其選擇亦倍極愼重所有格式保結等類非不條理精詳厥後日久弊生乃浸失其本意近來武備愈弛疲弱冗柔比比皆是固由於訓練之無法實始於選募之不精大率就地取材濫竽充數非市井游惰卽革勇逃卒混跡其中操防稍嚴輒不耐勤劬逺颺潛遁而爲之官長者復漫焉不加顧惜或缺額不補或隨時募充若視兵丁之去留有無無關輕重也者往往成軍數年而經練之熟手十無二三無異新集之師幾類烏合之衆一旦有警倉猝出征兵刃未交望風先靡獸駭鳥散不可收拾又其甚者失伍而後恃衆結夥挾械持槍到處擾民乘便滋事剽掠焚殺無所不爲恣意横行莫敢阻詰近年用兵各役覆轍相屬歴歴可徵國家歳糜巨餉乃不獲一兵一卒之用轉使閭閻受逃兵潰卒之害臣誠私心痛之者無他由選與練之皆失其方而未嘗立法以預防其弊也此摺未畢明日續登 
[修造行宮]  
　　順天報云近聞皇太后皇上於祭東陵後皇太后卽來省避暑現擬定將洋人己柝之蓮池改造行宮較前尤爲宏敞西南一帶新街東面胡同北面民房盡行購買圈入定於二月間興工修造噫國用奇絀而又大興土木之工殊堪爲 
 
 

Page 3

 
 
之浩歎也 
[嚴防散勇]  
　　廣州訪事友人云上月某日省垣喧傳廣寗縣屬有匪徒揭竿爲亂等情嗣悉此輩向隸廣西提督蘇子熙軍門麾下自軍門調任湖北所部勇丁一律遣散屯聚龍州等處横行不法大憲聞報以南寗爲龍州下游特調安勇二營前往駐紥以遏下竄之路并檄委高雷廉欽道秦炳直觀察籌辦防務所有派出之安勇統歸節制以一事權時高州鎭馬鎭軍維因公在省聞信之下念及高州屬地與廣西之鬱林南密毘連恐被蹂躪擬率所部介字等營馳赴高凉嚴爲防守己禀知督撫憲尅日登程矣 
[保舉定數]  
　　京師訪事人云本年吏部辦理各省大計卓異保送定額按照省分之大小缺分之多寡計自州縣以上至道員准十五員内保薦一員教職佐雜一百三十員内准薦一員惟教職佐雜人數較多不得全舉一途致有偏枯之憾如合例人員較少薦舉不敷原額即行改題爲奏隨時聲明此次缺額幾員下次照依原額保送 
[力籌賠欵]  
　　金陵訪事友人云兩江總督劉峴莊宮太保自奉上諭飭籌賠欵卽飭於江寗江蘇兩屬各籌銀五十萬兩以應要需旋據江寗藩司查得所屬八府三州徵收地丁項下總共可得銀三十萬兩尚少二十萬兩無可挹注深費躊躇聞宮太保擬再加抽鹽釐或謂加重土藥烟膏等捐或又謂將於房捐及各口釐捐取償然議論紛紜尚難折衷一是也 
[核實徵銀]  
　　厦門訪事人云厦門常關進出各貨如糖油烟絲布疋磁器等類均計觔若干折完關稅殊屬有名無實邇經稅務司會同襄辦委員楊直刺商定章程於二月初一日始凡進出各貨均須核實觔兩報納稅銀不准稍有減折業己示諭各商照辦矣 
[上海縣試三誌]  
　　昨日爲上海縣縣試初覆之期黎明時縣主汪瑶庭大令會同學師邱贊思廣文蒞敬業書院點名扃門考試應覆者計九十一名至晚八點餘鐘放牌兹將題目照錄於左史論題漢武帝詔舉使絶域人材論時務策題今之圖富强者曰仿行西法考求西學究之西法西學與中國之法中國之學有不同歟試詳說之 
[總辦謁客]  
　　昨日午後招商局總辦顧緝庭觀察命駕至南市馬路工程局拜會總辦翁子文太守太守飭丁擋駕蓋謙不敢當也 
[札催稅契]  
　　日前上海縣汪大令奉到蘇省督辦清賦局公文内開查蘇松常鎭太各府州縣二十四年分以前契稅至今尚未造册詳報者甚多隱漏不報者更屬不少兹因庫欵支絀前經札飭各州縣將遺漏契稅赶緊查明造册補納再有二十四年以後契稅亦應催繳申解以濟餉項至今日久各屬解到稅銀殊屬寥寥甚爲疲玩總之縣令漫不經心任稅書高下其手隱匿不報言之殊堪痛恨今定補稅現稅兩項二十四年以前作爲補稅限於今年正月起至六月止逐細查明報册補稅如逾期不報者查出定提該業户究罰二十四年以後爲現稅亦卽按户查明報納契稅隨時彚數申解不得稍有遺漏等因汪大令奉文之下己飭稅書遵照辦理並出示曉諭矣 
[傳保諭話]  
　　上海縣汪瑶庭大令查得去冬各鄉應完漕糧至今尚未完竣前日特命各糧差傳齊各圖地甲至縣諭話各地甲奉諭後己於昨日齊集縣署聽候諭話 
[押犯起解]  
　　日前浙江定海鎭總兵兼帶浙洋兵輪船之吳吉人鎭軍移請蘇松太兵備道袁海觀觀察札飭上海縣將刦掠源順帆船之盜犯朱蠻仔解浙以便交地方官歸案訊辦等情昨日縣署己備就公文請縣主汪瑶庭大令派民壯解役各兩名押犯起解 
[南市瑣聞]  
　　南市江海大關推廣房屋以資辦公之所前經蘇松太兵備道袁海觀觀察批准工頭黄瑞祥包辦工程估計需銀九千餘兩自去冬興築以来沿隄石駁業己次第修整觀察限令端午節定須一律工竣禀候騐收○去冬大南門外先農壇坍毁後卽由十二圖地保顧桂榮禀知上海縣主汪瑶庭大令勘明折准雇工修理以崇廟貌而壯觀瞻 
[南市捕房紀事]  
　　本邑南市捕房所雇各華捕自去臘杪暫停操演迄今己閱月餘捕頭深恐日久懈弛特於昨日起仍令照常操演俾得技藝精純○前日江北舟子肖錦林在南市老白渡左近四福茶樓與同業阮子良等口角扭毆致毁器物由某號巡街捕一併拘入捕房捕頭令押候解送馬路工程局禀請總辦翁子文太守訊究○昨日南市長源猪行内傭人院三全張福興驅剛　至新馬路中某號巡街捕以其違章拘入捕房捕頭令押候轉解工程局禀請照章科罰 
[英美租界公堂會訊案]  
　　英商裕和洋行主控阜豐號主朱榮卿定購布一百箱延不清出等情讞員張柄樞司馬准詞飭提朱到案於前日午後會同偉繙譯官研訊原告投案供訴前情求請究追朱供所定之貨實與初樣不符碍難照出求察並據朱所延律師侯魯公到案代爲聲辯良久司馬商之偉君判令交保限一禮拜先出一半其餘限於月内一併出清違干未便○前者博易律師代英商牛門控盧唐氏將城内房屋抵去銀二千八百兩延不清贖等情疉經讞員張柄樞司馬屢次傳訊盧唐氏遣抱告孫秀生到案堅稱並無是事前午又經司馬傳到西門内地甲顧林泉會同偉君復訊原告律師投案伸訴前情孫秀生供仍如前地甲顧林泉供盧唐氏却曾向洋商借貸欵項小的前曾勸過伊等不允求察並據盧所延侯律師到案辯駁良久司馬判將孫秀生押繳銀二千八百兩否則交出盧唐氏以憑究追 
[正月分選單]  
　　員外郎刑部奉天司葛維森直隸監知府甘肅慶陽華煇江西甲雲南瀓江琦璘廂紅貢生知州雲南石屏方紹濂安徽監陸涼吳齊鴻浙江附貢雲龍宼宗携貴州甲知縣山西壽陽銘垣正白貢生江蘇金山蔣清瑞浙江舉河南蘭儀沈福源江蘇舉浙江景寗鄭汝騤廣東監陜西醴泉葉壽萱江蘇監貴州餘慶朱永錫湖北附貢雲南江川崔榮達安徽監山東鄒縣宋朝楨直隸廪貢河南湯隂周寳琛山東監貴州龍泉崔鎭藩河南監甘肅平羅錢人龍江蘇拔貢直州同廣東南雄曾淞福建舉吏目湖南道州張起瀛江蘇供事巡檢雲南蒙化廳吳高培浙江附貢山西陽曲沈壽慈順天監典史陜西吳堡孫再棠順天監 
[九江求振]  
　　滬上諸大善士鑒去歳兩湖江西蛟水霪雨爲患江浪滔滔勢甚浩大六月十八至二十二日連朝颶風敝縣德化江北長堤竟爲猛浪冲决堤内湖北安徽四五州縣均成澤國生靈無數葬於魚腹漂没居民衣服食糧不可勝計遍野哀鴻嗷嗷待哺初沐大憲散振己救一時之急而災重人廣厥後仍復餓莩載道至冬間迺蒙上海葉公諸善士携資往振救活人民甚多又得苟延殘喘而欵不接濟迄今仍難存活兼值青黄不接勢在垂危惟所望於滬上各大善士大施仁慈更續前舉解囊相助以救民命造福無量臨頴不勝迫切盼禱之至九江德化黄梅縣紳耆百叩[  仁濟善堂謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 [G京都天寳齋 
　　八寳化毒丹珠黃下疳散 
淋濁一症夫因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛清火化毒去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒橫痃下疳小便腫爛等症服則立愈永無後患上洋二馬路中西鼎新里石庫門交易 
　　廣東鹿芝館蠟丸鹿芝館馳名參茸白鳳丸　 
此丸以參茸烏骨雞爲君佐以上品藥料配製爲丸耑治老少婦人諸虛百損心腹疼痛頭暈咳嗽寒熱往來骨蒸瘦弱臨經腹痛赤白帶下心悶嘔吐等症無事婦人亦宜常服其功屢捷靈效無比一品頭每丸洋一元加料每丸大洋五角雙料每丸二角單料每丸一角○參茸甯坤丸雙料每丸一角單料每丸五分○婦女玉液金丹每丸一角○經行腹痛丸每丸一角　鋪在上海老巡捕房對門分枝杭州清河坊 
　　希世之寳 
瘞鶴銘碑文品重海内今由○汪子淵太史精選題跋用石印每部裱成文木面價二元○楊見山太守篆隸深得漢碑精髓覓得太守興到所臨曹全張遷史晨桐柏廟諸碑用宣紙界珠闌印成册頁每部二元屏五尺一元四尺六角橫披中堂减半對五尺八角四尺六角綾裱加倍上海九華堂箋扇製造精雅久已馳名寰海東瀛詩箋書筒以及鍊金印色文房至寳如荷　鑒顧請認上海二馬路九華堂四馬路玉聲堂蘇州觀前蘇九華天津逸雲齋杭州舒蓮記汕頭陞華齋鎭江漢口盛裕和庶不致悞 
　策學算術備要 
　　現今　明論迭下百度維新凡考取人才無不以格致算化等實學此書搜集羣書包羅富有爲庠序必用之書每册三角各書坊均有代售 
　　鳴謝保險 
本莊於前月廿八夜失愼所壞水汁皮貨幸素向隆茂茂生巴勒三洋行保險當經隆茂行王仲俟兄經手三家公議估賠水汁各皮銀兩均已照數送到其貨擬擇日統行减價拍賣以免嗣後混雜又有太古洋行所保生財險銀亦經估賠收足可見保險有益特此聲明此佈　三馬路信源祥皮貨莊啓 
　　新出史論正鵠三集 
史論正鵠初二集秀水王振聲孝亷所輯一時海内風行士林稱善茲孝亷又將家藏專集百數十種精選經年細加評點仿初二集式石印成書每部八本實洋八角連初二集十六本一元六角合售分售均可上海通德里久敬齋椿記棧亦政堂及各書坊發兑書奉　道憲存案翻印必究　 
　　壽儀助賑 
朱君達夫於本月初七日五十大慶達翁惻隱爲懷慨以壽筵洋三百元移助長江水災倘蒙　諸位親友送禮莫如送洋到均記交余鴻翁代收將來彙齊總數轉交放賑善士解往災區與　諸位台翁造無量之福並登報證信　同人恭祝 
　　遺失匯票 
今遺失湖州同昌寄升大莊檯　 
頭邵月記湖字廿五號二月初四期元一千兩已向前途說明作爲廢紙望寳莊號切勿收用特此登報聲明永泰豐局告白　　新旗昌行告白 
啓者本行掰來摩其沙船今由香港來申准於初八日晚開往長崎如有各寳號欲裝貨物請駕至小行面議水脚格外從亷特此佈開 
　ＳＣＯＴＴ，Ｓ　ＥＭＵＬＳＩＯＮ司各脫滋補䲄魚肝油 
　　此油潤肺除痰養顏長肉補益氣血堅壯筋骨又能除爛肺之蟲去穢毒之血消胃經之積滯舉凡身體瘦瘠胃不消化肺經受病憂鬱癆傷房事色傷破金吐血咳嗽氣喘皮膚濕毒癬癩頑瘡小兒肌肉不長筋骨軟弱等症皆能治之不論男婦老少無病常服亦能壯旺精明充盈膚革此乃清補而不燥滋潤而不膩之聖藥也　諸尊欲購者請至上海及他埠經理各口事務豐裕洋行均可選買此佈 
　　普濟大票批發 
　本行開設上海西門外壽祥里口專批順直義賑普濟大票全張公道分條六角如蒙遠處函購原班回件不悞 
上海素富貴票行謹啓 
　　A牌洋鐘　獨家經售AKRAMEDART 
本行新到晏臣坭亞廠A唛老牌八角木鐘持鐘擺鐘價均克已賜顧者請到二馬路十二號美豐洋行面訂可也 
　　喉症者鑒 
四明朱定山先生乃世傳醫家精於外科昔年余同胞兄均患花柳之毒染及内人胞兄購藥治愈後嗣不育余請朱翁除後幸育兩男一女始知醫術非王道不妥今正舍親李廷璋家七人皆患喉症電請先生來申幸皆保全現値喉症甚廣余等願助藥本留先生濟世凡患是症無論曉夜延卽往診醫金槪不計較寓四馬路同順泰嫁粧鋪内郁之華李廷璋同啓 
　　招盤西國客店 
啓者今有西國客寓一所在天津塘沽計有客房三大間另有臥房六間廚房及僕人所居之房並天井等一切俱全家中器用雜物俱係西式西人及中國官紳居之最爲合宜其坐落處在鐵路客站對面出入極便現欲將此業招盤與人合意者請與塘沽巴林洋行商議可也此佈 
　　奏茂枝覽 
　　奏茂枝前在湖北荆門電局未悉今在何處見報速卽來信以免父兄之念至囑至要 
　　永祥豐壽板 
本號專辦香楠陰沉桫枋婺源獨幅上品壽器如蒙賜顧仍在三馬路石路西曲江里便是 
　燕製除痰聖藥燕醫生除痰藥 
　　專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海四馬路東首第二十一號門牌燕大闢父子藥棧經理人求啓 
　　招請刻圖 
　本學會現今所譯之書各種圖形甚夥如有華工能精刻圖形者請至江西路第四十一號廣學會總局面議可也 
　　二月初五日匯票行情列左 
銀行電匯銀票　　二先令五辨士八之二銀行現銀票　　　二先令五辨士八之二五銀行三十天期票　二先令五辨士八之三銀行四個月期票　二先令五辨士八之四五 
　　二月初五日進口船禮拜五 
紹興　輪船由汕頭　　太古公司 
北京　又　由寗波　　　　　太古公司塘沽　　又　由膠州　　　　　美最時行瑞泰　　又　由長江　　　　　　瑞記行　　二月初六日出口船禮拜六 
塼愛丸　輪船　下午二點鐘往長崎神户橫濱　郵船株式會社鼐士都　　又　開往神户横濱　老太古行　　　當　　又　晚往厦門汕頭　　怡和行江天　　又　下午往寗波　　招商局廣利　　又　晚往香港省城　招商局 
紹興　　又　晚往塘沽　　　　太古公司岳州　　又　晚往烟台塘沽　　太古公司樂生　　又　晚往牛莊　　　怡和行　　二月初七日出口船禮拜 
瑞泰　　輪船　晚往長江　　　　瑞記行塘沽　　又　　早往膠州　　　　美最時行 
　　二月初八日出口船禮拜一　 
鑽　丸　輪船開往香港新加坡比能等埠郵船株式會社景星　　又　　晚往烟台塘沽　　　　　怡和行恆生　　又　　晚往汕頭香港廣東怡和行華利　　又　　晚往長江　　麥邊行　　　　　大貞丸　又　　開往長江　　大阪公司海定　　又　　晚往牛莊　　　　　招商局圖南　　又　　晚往牛莊　招商局 
海琛　　又　　晚往福州　招商局 
江寬　　又　　晚往長江　招商局 
飛鯨　　又　　晚往烟臺塘沽招商局 
青鳥　　又　　開往烟台天津　美最時行 
北京　　又　　下午往寗波　太古公司 
　　二月初九日出口船禮拜二 
美利　　輪船　晚往長江　　　　　美最時行元和　　又　　晚往長江　　　　　　怡和行　　二月初十日出口船禮拜三 
瑞安　　輪船　晚往長江　　　　　　瑞記行 
福安　　又　　晚往香港粤省　　禪臣行　　二月十七日出口船禮拜三 
灑也輪船　晚往旅順長崎釜山元山暉春　　禪臣行 
 
 

Page 9

 
 
[皇控被竊]  
　　前晚十一點鐘時鎭江招商局總辦朱司馬由滬附長江某輪船上　遣廨丁　押行　甫抵碼頭　三十六個寗竊贓捕去鋪蓋一個洋傘二把當卽投報捕房請爲查緝 
[上海縣署瑣案]  
　　沈錫福控金蓮寳私吞客欵一案前晚縣主汪瑶庭大令升堂提訊沈供小的在滬聞設油麻店雇金爲夥前年臘杪小的因病不能親理帳目倩金代向各欠户收取至正月小的病痊查核各帳被金吞用約計洋銀一百餘元所此將伊辭歇後令伊同往各家對帳伊不允旋浼同業向小的理勸願還洋銀三十元小的許之不料伊竟分文不繳小的無奈又何熱洋世索均置若罔聞近日金在他膚執業將小的店中所有主顧任情要去爲此叩求究懲金供小的辭歇後一切帳目均向沈交代明白並臘虧欠小的今在别店執業伊心懷妬忌揑情妄控尚求明察大令謂沈曰察爾所供並非意在追欠其爲同行嫉妬可想而知姑著原差押同對明帳目禀覆候核○張心齋控馬春田及子百良霸賴借欵經大令飭差往提因馬父子避匿不到拘其店夥兪榮卿解案大令提訊之卜兪供小的在馬春田所關大興茶食店内執業惟知馬家居城内至張如何控告小的實不知情今由法界捕房傳小的到案大老爺當知主人父子總在城内家中請提訊斷張供馬前因開店乏本向小的借去洋銀二百元後又另開報關行以改虧本閉歇小的向索借欵馬卽恃爲教民事出洋人到法界公堂歧控反將小的提案管押時閱一月之久小的受屈難伸是以投案控訴兪供馬張二人確係合股開設報關行今張不諰虧本誣控借欵尚求明察大令衞將兪交差看管限卽尋交馬父子到案訊明核斷 
[英美租界公堂瑣案]  
　　日前野雞妓女高巧雲控被惡鴇霸阻從良讞員張柄樞司馬研訊之下高妓供常州人現年一十有八於十四歳時被母親售與鴇婦吳小香取去洋銀二百二十元小女子自念系出良家終以送舊迎新爲恥意欲擇良而事又屢被鴇婦所阻不得己奔投案下叩求超豁司馬得供諭令送棲流所安插妥爲擇配○粤婢桂香年十二歳住虹口廣東街日前偶因出外購物迷失歸途在道旁嚶嚶啜泣經巡街捕送至公廨禀請安插司馬判交官媒暫行看管候出示招領○有王金寳者前在陳應氏妓院竊去珠花一朶值洋銀三百元又騙得陳小莊珍珠七粒值洋銀七十元均經質錢花用報捕後經包探趙銀河拘案請訊原告投案聲訴前情質之土供認不諱司馬商之偉繙譯判王押限兩禮拜内追賠洋銀二十八元違干嚴究不貸○有嚴阿根者竊取顧蔣氏綢布衣服及手鐲銀　等物爲包探竇如海拘獲解案請究司馬判責四百板○包探張寳成解孫阿二到案禀稱此人竊取陳阿二衣服二件請究司馬判責一百板○王林林陸阿狗串竊陳萬鄉衣飾等物約值洋銀一百餘元經包探顧阿六邊槐洲拘獲解案請究司馬判各責五百板押捕房一年○劉阿四周阿二陳連奎三人在途滋閙被巡街捕拘入捕房劉起意毁墻圖逃爲二百六十七號巡捕查見禀知捕頭解案請究司馬判責劉三百板與周陳一併遞解回籍○賭棍瞿銀人犯案遞籍兹又潛來經某包探拘解請究司馬判責三百板再行遞籍 
[法租界捕房發落]  
　　昨日法界讞員杜大令蒞捕房升座將禮拜二禮四兩期各犯并案　落英界包探葉榮堂之夥沈阿弟因分用流氓徐四金强刼金飾銀洋二十八元爲失主沈宋氏具控奉大令訊供著先行枷號一個月期　賫放○竊賊王文奎張阿三均奉大令訊供押候分别責懲昨日命提到案王先行枷號一個月期滿責放張笞責四百板斥釋○流氓陸全郎在一枝春茶肆聽唱花鼓淫戲與蕩婦王唐氏口角爭毆奉大令訊供箸重責二百板關釋○竊犯王仁福行李内夾帶火藥十餘兩爲包探查獨奉大令訊供著先行枷號半月期滿責放○流氓陳雨生徐阿永僞造質劵在途混售爲陳榮壽察出破綻扭案請究奉大令訊供著各責三百板斥釋○偷兒朱阿三陳巧頭均奉大令訊供著照原斷朱先行枷號一月期滿責放陳笞責五百板斥釋 
[美租界捕房紀事]  
　　昨日黎明時妙手空空兒楊阿虎混入西華德路某姓行竊綢布衣服十餘件携至鄰近某押鋪質錢適爲包探劉阿炳所見連贓帶入捕房捕頭令押候轉解公堂禀請讞員張柄區司馬訊辦○昨日午前東洋車先梁阿二在百老匯路任意飛馳致將某姓小孩撞倒碾傷是骨經某號華捕拘入捕房捕頭查得孩傷勢其輕姑念事出無心從寛釋出○前晚某國水手醉容可掬行至白老匯路肆意胡閙某號印捕見之恐肇禍端立卽送入捕房捕頭令押至前酒醒時釋之便出 
[維揚官報]  
　　正月初十日記名總兵鄧鎭軍左廷公幹過楊永豐壩任分轉文澗委赴淮北公幹分發大　謝鹺尹叅靖浙江人禀到十一日萬壽司屠少尉岳年紗赴省過揚十二日孫鹺尹錫坤銷六漫閘奏十三日張鹺尹　委順清河卡許鹺尹調元辭回秦屬十四日叅屬羅刺史過揚姚鹺尹實駕委海道口彭分轉世榮夏分轉敏功均傳考十五日新軍廳吳司馬邦直廙知任知高鹺尹雨起復回淮十六日新江都縣學劉廣文聯第到揚十七日凌鹺尹沅委瓜洲大口彭鹺尉輔辰委黄橋卡十八日瓜洲鎭高鎭軍光効公幹抵揚沈鹺罪師濂委力乏橋卡代理瓜洲司張少尉鴻恩禀到楊分轉葆鈞辭回孔滿彚次十九日己時運憲公座邱答官禀賀李鹺尹彭虞委總局收監差二十日新選餘　塲韓鹺尹委發審差劉鹺尉貽謀銷青口局戴鹺尹珊銷揚莊卡二十一日林鹺尹葉禧辭回龍溝卡二十二且永豐關任分轉文瀾　到二十三日許鹺尹星金辭回十二圩差次任分轉禀知赴省二十四日東台縣孫大令寳轂興化縣劉大令黨堪均到揚卽辭二十五日總局胡分轉禀知赴圩工劉芬轉藝禀知過班知府陳鹺尹景錡由潑渧卡來分發大使吳鹺尹　周浙江人巡檢李鹺尉春濃湖南人均禀到二十六日韓鹺尹家鏞辭赴四捕差二十七日楊芬轉葆鈞由孔涵来揚公幹 
[江西官報]  
　　南昌府查恩綬禀謝　　廠部大功三次行知候補縣陶鈞謝酌委一次萬安縣陳元煇制事紫理使代回諭叙知縣譚襄雲由湖南籍來省指分試用縣胡濬從九曹華李國華俱繳照胡士英胡大廷王榕桂俱投文王傳珍陳潤芬俱就近禀到狄祖年謝課吏館記大功一次酌委三次行知曾鶴祥洋琪徐寳泉俱就近禀到岳恭先禀丁母憂袁州府經歴鄭守曾撤任以輪委米入沈溥署理候補府徐元霖赴親兵灣監放餉銀林祖所制善後局接查順化門知縣王瑞同辦沿溪渡卡林志延辦姑塘卡周思成郡達善但插委釐卡一次張仁荃李德利彭叅先俱酌委一次孟繼榮胡嘉祿王錫珍俱酌務釐卡一次羈傳珍陳　炳俱辦商務局文案朱鳴球酌委三次並首顧一次金紹美查袁州夏布釐金指分知储曹廷珏試用知縣胡會昌俱先行禀到陳兪起服來江南瑞壩投文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年正月二十二日京報全錄]  
宮門抄　諭旨均錄前○越撫任奏爲大計洊舉賢能官員摺○趙撫任奏爲彚辦第六十九次難裔承襲世職清單摺○奏爲大計糾叅不職宫　摺○皖撫王奏爲恭報交卸撫篆日期摺○又奏爲編修服闋回京供職片○贛撫李奏爲知縣丁憂呈請開缺摺頭品頂戴浙江巡撫兼管鹽政臣任道鎔跪奏爲光緒二十七年大計届期洊舉賢能官員改題爲奏恭摺仰祈聖鑒事竊准吏部咨開定例各省官員大計三年一次藩臬二司令該督撫出具考語繕具履歴清單咨部由部彚核具題其道府以下等官該督撫將應舉應劾之員分爲二本先由通政司送内閣具題奉旨後吏部會同都察院吏科京畿道考核題覆又大計卓異按省分大小缺分多寡州縣以上至道員計十五員内准洊一員教職佐雜計一百三十員内准洊一員教職佐雜人數較多雖不能劃爲兩項亦不得全舉一途如合例人員較少舉不敷額卽於具題本内聲明此次缺額幾員下次仍准照依原額保送今自光緒二十四年十二月扣至光緒二十七年十二月三年之期己屇各省官員大計卓異者應行按額薦舉佐雜教職亦不得全舉一途照例於十二月内具題光緒二十七年八月初五日具奏八月十六日奉硃批依議欽此欽遵移咨到臣伏查浙江省光緒二十七年應辦大計兹准部咨舉行除將有干六法各官另行恭摺具奏外謹會同督臣矢公矢愼悉心體訪凡循　懋著政續卓越資格相符堪膺洊舉者查有杭州府知府宗培實心任事有守有爲處州府知府趙亮熙守正不阿實事求是寍波府石浦同知襲泰崶辦事老練輿論允孚仁和縣知縣蕭治輝篤實勸明盡心民事孝豐縣知縣趙金壽才具明敏振作有爲蘭谿縣知縣蘇錦霞練達勤能民情悅服慈谿縣教諭孫樹禮品學兼裕士論翕然鄞縣鄞江司巡檢徐璧華佐理民事頗著賢聲以上八員俱係清廉能幹歴俸己滿三年與洊舉之例相符據布政使誠勳按察使湍多布轉據各道府舉報前來除將各官履歴事實造册咨送部科查核俟部覆到日教職佐雜人員照例毋庸送部引見外其知縣以上等官飭將經手錢糧等項交代清楚給咨送部引見恭候聖裁臣謹會同閩浙總督臣許應騤合詞恭摺具奏伏乞皇太后皇上聖鑒勅下部院議覆施行至布政使誠勳按察使湍多布考語履歴及知縣以上平等各官考語事實册同洊舉各員履歴叅罰册現己分别送部鹽闤各員飭講藩臬二司會同鹽運使黄祖絡詳稱本屇鹽屬各員皆係循分供職併無卓異人員堪膺　舉亦無有干六法應子叅劾之員應請於洊舉地方人員摺内聲明臣覆核無異其鹽屬平等各官考語事實册由鹽政衙門咨送由鹽政係臣兼營學政現己由臣兼理均毋庸會銜今届合例人員較少洊舉缺額三員下次應請仍照原額保送又此係專題之件現在遵旨改奏合併陳明謹奏奉硃批吏部知道欽此 
頭品頂戴浙江巡撫臣任道鎔跪奏爲浙江省第六十九次彚辦難裔請襲請廕各員繕具清單恭摺仰祈聖鑒事竊查浙江省殉難各員子孫應行襲廕世職人員向係半年彚奏一次前己逾二十年未經前撫臣劉樹堂依限截取彚案開單具○奏聲明未逾年限及嗣後請襲各案仍照章歸於上下兩半年辦理在案兹據各屬先後詳請接襲兼龔承襲並幼童先襲世職曁承廕職官者計陳兆元等十二名造具宗圖册結由各該州縣加結請奏前來臣覆查無異除繕造各員年歳籍貫總册同呈到履歴宗圖供結分送吏兵二部核辦外理合敬繕清單恭呈御覽爲此專摺具陳伏乞皇太后皇上聖鑒勅部核覆施行謹奏奉硃批部議奏單併發欽此 
頭品頂戴浙江巡撫臣任道鎔跪奏爲光緒二十七年大計届期糾叅不職官員改題爲奏恭摺仰祈聖鑒事竊准吏部咨開定例各省官員大計三年一次藩臬二司令該督撫出具考語繕具履歴清單咨部由部彚核具題其道府以下等官該督撫將應舉應劾之員分爲二本先由通政司送内閣具題奉旨後吏部會同都察院吏科京畿道考核題覆今自光緒二十四年十二月起扣至光緒二十七年十二月三年之期己届其各省官員有干六法者應照例統爲一本叅奏仍令該督撫等將不謹浮躁等官俱確按實蹟詳細登註不得籠統叅劾照例於十二月内具題光緒二十七年八月初五日具奏八月十六日奉硃批依議欽此欽遵移咨到臣伏查浙江省光緒二十七年應辦大許兹准部咨舉行除堪膺舉薦各官另行具奉外臣謹會同督臣將所屬各官嚴加訪察有午六法各官如不謹官則有金華縣知縣黄秉鈞不守官箴聲名甚劣義烏縣訓導吳金聲士論未孚被控有案樂清縣丞李鴻恩擅受私押物議沸騰瑞安縣大嶨巡檢徐之鏞心地糊塗聲名狼藉不及官則有奉公縣知縣馮炳奎才識欠明短於察獄年老官則有台州府教授查耀乘年力衰憊步履維艱以上六員均有于六法據布政使誠勳按察使湍麥布轉據各道府揭報前來其教職官員應移會學臣公同考察現在學政由臣兼理統爲一本糾叅聽候分别議處除均飭離任外所遺各員缺俱係選缺請照例歸部銓選臣謹會同閩浙總督臣許應騤合詞恭摺具奏伏乞皇太后皇上聖鑒敕部核覆施行再此係專題之件遵旨改泰肖併陳明謹奏奉硃批吏部知道欽此 
頭品頂戴交卸安徽巡撫臣王之春跪奏爲恭報微臣交卸撫篆日期道章改奏恭摺仰祈聖鑒事竊接准行在吏部咨文選司案呈光緒二十七年十月二十三日内閣奉上諭安徽巡撫著聶緝榘調補恩壽著調補江蘇巡撫漕運總督著陳夔龍署理欽此欽遵在案兹新任撫臣聶緝　現己抵皖臣遵於光緒二十七年十二月初十日謹將欽頒安徽巡撫兼提督銜銀關防一顆蕪湖關監督關防一顆並王命旗牌八面杆緒例文卷書吏等項飭委署安慶储知府石鎭署中軍叅將李經綸齎送新任撫臣聶緝槼接收任事臣即於是日交卸次日起程也上所有微臣交卸撫篆日期理合恭摺奏報伏乞皇太后皇上聖鑒謹奏奉硃批知道了欽此 
王之春片再丁　騎林院編修蔡金基前因上年軍務吃緊經臣奏唯調皖差遣嗣於本年五月保洊人才摺内復經臣以才堪大用奏蒙恩諭著交軍機處存記欽此各欽遵在案兹當大局己定之時該員業己服閱在皖别無經手未完事件自應令其回京起復供職除咨明吏部翰林院曁江西撫臣外謹附片陳明伏乞聖鑒謹奏奉硃批該衙門知道欽此 
江西巡撫臣李興銳跪奏爲知縣丁憂開缺恭摺具奏仰祈聖鑒事竊臣據布政使柯逢時詳據准補彭澤縣署長寗縣知縣王繩式禀稱係陜西寳鑼縣人由禀生應光緒十七年辛卯科本省鄉試中式第三十八名舉人二十一年乙未科會試中式第一百九十三名貢士殿試三甲第四十一名進士由翰林院帶領引見奉旨著以知縣即用簽掣江西領照起程於光緒二十一年十二月十八日到省委署長寗縣知縣印務於二十六年六月初一日受事題補彭澤縣知縣奉部覆准在案兹於光緒二十七年七月初六日在署長寗縣任内聞訃知本生兌謨於光緒二十七年六月初一日在省寓病故該員先經出繼胞伯爲嗣例應丁降服憂於八月二十日交卸篆務清理交代任内並無經手未完事件因葬親情急不及守候咨文卽於十一月二十日扶柩起程回籍守制等情由司詳請具奏前來臣覆查無異應准其回籍守制除咨陜西撫臣查取族鄰甘結就近送部並先行鈔摺咨部開缺外理合恭摺具奏伏乞皇太后皇上聖鑒飭部查照施行至所遺彭澤縣知縣係衝緊二缺相兼中缺應請照例歸部銓選此案遵章改題爲奏合併陳明謹奏奉硃批吏部知道欽此 
 
 

Page 14

 
 
[光緒二十八年正月二十三日京報全錄]  
　　宮門抄諭旨均錄前○皖撫王奏爲報銷光緒二十六年分津貼錢糧摺○府尹陳奏爲特叅貪劣不職各員摺○閩督許奏爲揀員請補海　要缺知縣摺○又奏爲報銷修理巡洋艦經費並水雷局領用物料銀數片○贛撫李奏爲移奬道員懇恩引見片頭品頂戴開缺安徽巡撫臣王之春跪奏爲奏銷光緒二十六年分津貼錢糧恭摺仰祈聖鑒事竊照安徽省銅陵當塗等州縣衞額征省外屯衞津貼銀兩例應按年計考奏銷歴經遵辦在案兹據布政使湯壽銘詳稱查安徽省光緒二十六年分銅陵當塗等州縣衞原額省外屯衞除挖廢坍没沙壓實該糧運田地三萬八千九十五頃三十一畝六分三釐九臺零額徵津貼濟造等銀六萬三千五百九十四兩二錢六釐内除銅陵當塗蕪湖繁昌合肥巢縣壽州鳳陽懷逺定逺鳳台霍邱蒙城天長滁州全椒來安知州含山等州縣並新安宣州安慶廬州鳳陽長淮泗州等衞荒田綏徵銀二萬二百五十一兩一錢三釐又銅陵當塗蕪湖繁昌無爲合肥巢縣壽州鳳陽懷逺定逺鳳台霍邱天長滁州全椒來安和州舍山等州縣並安慶廬州鳳陽長淮泗州等衞秋禾被水受旱勘不成灾緩徵銀一萬二千四十四兩五錢一分五釐實徵熟田銀三萬一千二百九十八兩五錢八分八釐己據各屬完解銀二萬八千四百五十四兩三錢八分八釐未完銀二千八百四十四兩二錢遵例除去緩徵以現徵實數作爲十分核算分晰開造清册並造具各屬未完光緒十四年起至二十五年止隨奏清册詳請查照新章改題具奏等情前來臣覆核無異除册分送部科道外理合恭摺具奏伏乞皇太后皇上聖鑒勅部核覆施行再未完一分以上之經征接徵州縣衞各員名業己先開清單專摺奏報應請邀免開列合併陳明謹奏奉硃批户部知道欽此 
兵部尚書兼理順天府兼尹事務臣徐會豐會辦五城事宜順天府府尹臣陳璧跪奏爲特叅貪劣不職各員請旨分别懲處以儆官常恭摺具陳仰祈聖鑒事竊民維邦本所賴地方官勞心撫字乃能上宜德意下恊輿情况順屬自遭兵燹閭閻凋敝異常非極力整頓更治民困何由得蘇元氣何由得復臣徐會豐兼任年餘臣陳璧蒙恩撻授斯任接見僚屬採訪輿論無日不以澄察猾吏闒員爲念其貪庸昭著者應先據實叅劾以儆其餘查有候選道薊州知州姚虞卿貪詐性成聲名素劣去冬逗留京城鑽營奬叙延不回署視公事如兒戲北路同知沈宗謩天性凉薄行止佻達於躬受撫養之庶祖母未能承養人言籍籍前年秋後紛亂之際該員措置失宜致有衙署被焚情事實屬不堪表率西路司獄署龎各莊巡檢章毓秀操守平常諱盜不報衙署左近窩藏多匪不免貽害地方以上三員應請旨一併革職卸署香河縣知縣候補知縣何展采辦事草率嗜好太深前在順屬遊幕今在順屬當差不知逺嫌候補知縣馮恩浚年少輕浮不知自愛前在中城地面查有藉端歛財情事現雖告假修某己離順屬而尚滋物議以上二員應請旨以縣丞歸部銓選永清縣知縣王錫麟心地糊塗難膺民社到任數目卽經前尹臣撤回實屬不堪造就應請旨開缺回籍候補司獄毛桂榮年力就衰難期振作應請旨以原品休致休維務農之道以去害苗者爲先爲政之道以去害民者爲急臣等下車以來留心訪察己嘆人才消乏良吏殊覺寥寥若再瞻徇姑容使貪猾圖冗者得厠其間地方何從起色謹就耳目所及據實上陳此外仍當隨時留心考覈據實奏聞以期仰副朝廷整頓吏治澄叙官方之至意所遺同知州縣等缺順屬現有應升應補人員均請扣留擬補所有特叅庸劣不職各員分别懲處緣由是否有當伏乞皇太后皇上聖鑒訓示謹奏奉旨另有旨欽此 
僅浙總督臣許應騤跪奏爲揀員請補海疆要缺知縣恭摺仰祈聖鑒事竊照光緒二十七年九月初三日准吏部咨久任尚海棚民題調四項最要缺福建　溪縣知縣孫興壽回籍修墓光緒二十六年閏八月二十六日奉硃批按奉旨後五日行文閩省照限减半計算應以二十六年十月十一日作爲開缺日期勒歸二十六年十月分截缺兹於二十七年八月初五日由部行文應附於二十七年分九月分截缺請補所遣都溪縣知縣係衝繁疲難沿海四項最要缺例應在外揀員調補臣與藩臬兩司於閩省現任人員内逐加遴選非現居要缺卽於此缺人地未官復於應升候補知縣内查有按察司經歴潘震臨年三十三歳浙江山隂縣監生遵例報捐按經歴指分福建儘先補用赴部投騐蒙欽派王大臣　着領照出京於光緒十九年二月二十五日到省委辦通商局文案准補按察司經歴二十一年十月十五日到任仍兼辦理交涉事件出力衆西保以知縣在任候補於二十二年八月十六日奉旨依議欽此照例應以二十二年九月三十日作爲知縣到省日期加捐同知銜試署期滿舉准實授請咨晉引奉旨著照例用欽此領照回省飭回本任試看期滿於二十五年五月二十八日甄别堪以知縣留閩補用奏奉硃批吏部知道欽此試俸期滿註銷試俸字樣委赴台灣查覆事件回省飭回本任查該員年富才明在閩年久於該處風土民情深爲孰潘且前招題向局辦理交涉事件於洋務亦稱得力與此缺人地竇在相需合無仰懇天恩俯准以福建候補知縣按察司經歴潘震臨補授領溪縣雜縣浦屬地方有裨如蒙兪允該員係寳缺按察司經歴候補知縣請補知縣銜缺相當曾經引見人員毋庸再行送部並免核計叅罰籐不據藩司周蓮臬可楊文鼎會詳前來除咨部外理合恭摺具陳伏乞皇太后皇上聖鑒敕部議覆施行再福建按察司經歴着　　閩省現有應補人員應請留閩請補合併陳明謹奏奉硃批吏部議奏欽此 
許應　片　再前准户部咨各省機器局並閩省船政局添購機器經費照章先行奏報立案方准核銷等因兹查閩省巡洋差遣飛捷元凱靖海南逋利齊　輪船光緒二十六年分在福州中歧船廠修理動用各廠匠工銀二千四百九十四兩零又動用物料價值銀六千三十兩零又福州口水　　在船廠領用物料價值銀一千二百九十五兩零共銀九千八百二十兩零據福建善後局司道開摺詳請奏咨前來除清摺咨部外　附片具陳陳伏乞聖鑒謹奏奉硃批該部知道欽此 
李興銳片　　外各宮報効昭信股票銀兩前准部咨奏定分别照章核奬查現任廣東撫臣德壽前在江撫任内報効銀一萬兩經臣咨准覆江核　兹陮署　　壽　項銀效銀兩實不敢仰邀奬叙嗣准部咨奉旨著交户部分别核給移奬等因覆查德壽現有四子次子延年現任　　　門　三予　　現　内務府造辦處郎中均係賓缺無可請奬第六子延耆年尚幼穉推第四子延慶由不論雙單月候選道經出使美日秘　　　楊　　　出洋三年期滿照章奏保仍以道員歸本班儘先選用並加二品銜經部核准歸入勞绩班候選第念德壽世受國恩涓　　　　　旨准其移奬仍未敢仰冀恩施請據情代奏等因前來臣伏查該撫臣報効出於至誠雖據稱不敢請奬究未便壅於上　　　　　子二品銜儘先選用道延慶前會隨同出洋三年之久於外國交涉事宜必有閱歴現值講求新政正須熟悉洋務人員可否仰　　　俯　勦部帮領引見恭候特伂恩施謹會同兩江督臣劉坤一合詞附片具陳伏乞聖鑒謹奏奉硃批延慶著交部　　引　欽此 
 
