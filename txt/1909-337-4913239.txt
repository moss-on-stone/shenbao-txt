# 1909 - 337 - 4913239

 

Page 1

 
 
   
 
 

Page 2

 
 
　　本報創設以來垂四十年久已風行遐邇現爲益求完備起見自本日起改用上等潔白紙張廣搜材料擴充内容并延聘畫師將新聞小說各處風景擇其有趣味者繪成畫圖報一大張按日石印附送以答閱報諸君期望之厚意諸君如有緊要函稿各種專件尚乞不棄隨時郵寄本館登錄以匡不逮則更幸甚[  本館同人謹啟]  
論說 
[論中國今日之内情外勢　　（六）（續）　　（醒）]  
　　（四）蒙藏之擾亂蒙古僻處北陲。沙漠浩瀚。人跡稀少。居民不事耕種。專恃遊牧爲生涯。智識卑陋。情義渙散。因與强俄爲鄰。早有欲得甘心之勢。各部郡王雖不乏開通英秀之倫。有留學京師者。亦有游字東瀛者。然衆昏獨清。亦無裨於大局。其中又有不知利害之郡王。時以土地抵借俄欵。又以礦産授與俄人。種種詭秘之舉動。令人無從探悉。我政府雖屢次聲告駐京各使蒙古交涉事件。非經我國承認。概作無效。并嚴飭蒙古各 
 
 
 

Page 3

 
 
都統及庫倫辦事大臣禁止各郡王無意識之舉動。然内動如何。究莫知之。近者庫倫辦事大臣電告政府云。俄人有佔據庫倫一帶礦産之勢。而偵探隊時以游歷爲名。深入蒙古諸地。探察形勢。且有軍人假裝商人。私人蒙古之事。往來頻繁。不露聲色。其用心果何在耶。俄人久抱席捲我國北土之雄心。自不得志於滿洲。即移其馬首而向蒙古。第兵敗之餘。元氣未復。不能長驅直入耳。而其心目中固以蒙古爲囊中物也。加以郡王中又有與俄人暗通聲氣者。於此不謀抵制之策。則時機一熟。俄人袖手而得。亦意中事也。西藏南與印度爲鄰。北近强俄領土。介乎兩大之間。久成互爭之局。往年藏英構兵。英兵久踞藏土。我國派唐紹怡張蔭棠與印度總督再四磋商。始允撤兵。并賠償兵費。開商埠三處。自是以來。與英人時起交涉。迄未少息。俄人忌之。亦施其籠絡手叚。逹賴喇嘛性情乖僻。久有移心外向之勢。上年執笏東來。沿途騷擾異常。抵京後。渥蒙優待。供張之費。不下十餘萬。乃不知感戴。反懷嫌怨。返藏後遇事阻撓。與駐藏大臣時有不諧之事。交結俄人。隱有親俄仇英之勢。俄人以英。得三處爲商埠。亦將要求劃地通商矣。此事果見實行。則英人必另謀抵制之策。近且派蒙古喇嘛爲代表。前赴俄國。并有親赴英俄兩國游歷之說。日來更盛傳與俄人私訂密約。風雲變色。又將引起困難之交涉矣。外患旣如此之急。而藏中辦事。又諸多棘手。一因逹賴阻撓。二因藏民頑陋。三因財政困難。幾無下手之方。駐藏大臣時有警告。政府亦屢發訓電。相對唏嘘。一籌莫展。况逹賴又與班禪不睦。藏民更時起暴動。滿地荆棘。刈除爲難。嗟我藏土。恐亦不能長爲漢家物矣。 
　　（五）山東雲南廣西之交涉德人據我膠州以來。即視山東全省爲其勢力所及之地。築造膠濟鐵路。開採鐵路一帶之礦産。歷年經營。迄未少息。至是已成喧賓奪主之勢矣。前此之交涉。姑不詳論。僅就目前言之。已有困難之交涉數起。一時難於解决矣。如前訂之五礦合同。截至本年七月十二日爲滿限之期。理應作廢。本省士紳屢次開會討論辦法。魯撫及外部明知期滿之約。應歸無效祗之絀於國勢。竟未敢與之理論。至今尚未解决。而德入竟復呈請發給開礦執照矣。此事恐將來仍必歸諸失敗也。近又要求在青島附近建築船塢。并私劃青島尚海之地闢爲鹽塲。以攘華鹽之利。又有青島行用一種銅幣。以紊淆我幣制。種種舉動。均屬可疑。山東之交涉。日繁一日。對付殊覺爲難。蓋德人早有視爲囊中物之意。全省政事。漸欲出而干涉也。自越南隸歸於法。我國之滇桂兩省。與之爲鄰。邊防日形重要。情勢日趨危迫。蓋法人自得越南。即有伸指而嘗滇桂之志。龍州鐵路早已告成。滇越鐵路甫經開車。且有延長路綫與我。粤漢鐵路接軌之計畫。又擬於滇省設立實業會社。調查全省之實業。得尺進尺之謀。日出而不已。後患殊屬可慮。且前月有法兵三千闖入龍州之謡。邇來又有法越兵隊日逼桂境之說。雖道途傳聞。未可憑信。然空穴風吹。必非無因。且法越之兵與我駐防邊境之兵常有齟齬。越境革黨又時思煽動。（近且有法兵將與革黨激戰之風說。）在在均足引起因難之交涉。此後。滇桂兩省。恐又將爲滿洲之續也。 
　　（六）監察財政之謡傳本月初中西各報盛載列强將派人監察我國財政之事。推其說之所由來。至不一也。或云各國因我國急急擴張海陸軍。又將有排外之舉。必握其財政權。始得制其死命。故有派人監察之說。或云外人因人國興辦海軍。需欵浩繁。現在財用支絀。恐與各國賠欵有礙。故將派人監察財政之出入。以其賠欵不至無着。或云各國有協同分割我國之謀。將於下次海牙平和會提議監察財政之事。以爲入手辦法。衆說紛紛。莫衷壹是。雖跡近風說。未可全信。然報載駐義錢使駐和陸使亦有警電到京。謂列强有干涉財政之舉。急應謀對付之策。政府亦有覆電詢其是否確實。後政府又有電致陸使。詢其各國於下次平和會的議監督中國財政。已否列入議案。且通電各國駐使。探詢有無其事。旋據駐法使臣電覆。謂列强監察財政。實無其事。又據駐英使臣電覆。謂各國監督財政之舉。已作罷論。依稀恍惚。無可捉摸。使其果無此事也。則中西各報亦何至憑空造此不經之言。以聳人之聽聞。使其有此事也。則何以一時喧傳。頓歸消滅。倏起倏伏若此。即此亦可見列强外交界風雲之變幻矣。但按目今列强之舉動而言。則監察財政之謡。不可謂其全屬子處。凡我國人愼勿以爲荒誕之言而忽之也。外人謀我之政策。由要求通商而割據藩屬。而租借沿海要港。而築造鐵路。而開採礦産。而借貨欵項。其政策已。屢變不一變矣。得寸進尺。慾壑無厭。因築路開礦不能償其大欲。乃謀監督財政。以爲實行分割之預備。亦意中事耳。固不必辨其謡傳之虛實也。即今無此謀。難保他日不有此謀。不思有以抵制之。則我國危乎其殆矣。一國治理政事之最要者。首推財政。若財政爲人所監察。辦一事招人干涉。用一欵受人牽制。則左右爲難。無從措手。惟有聽人指揮。爲其所爲而已。國而若此。烏得謂爲獨立自主之國哉。埃及卽以外人監察財政而亡。日本保護。朝鮮首撤其大藏省。以彼例此。可爲寒心。蓋一國之財政 
 
 

Page 4

 
 
爲人所干涉。則雖有善謀國者。亦無如之何矣。强敵手叚之凶狠。可不懼哉。奈何各省清理財政官仍與藩司妄爭意氣。而不撤底清理。以圖抵制也耶。外勢如彼。内情如此。不得不爲我國之前途危矣。　　（未完） 
專電 
[電一（北京）]  
　　陸軍部奏定設財政處派李壽椿爲總辦 
[電二（北京）]  
　　粤督奏粤路公司弊混梁某等吞匿欵項奉硃批着郵傳部切實查辦 
[電三（北京）]  
　　憲政館改實官之議世那兩中堂不甚贊成已作罷議 
[電四（北京）]  
吏部奏改孝廉方正考試次數並保送年限 
[電五（北京）]  
　　貴胄學堂擬續招學生 
[電六（北京）]  
　　今日（二十八）已刻攝政王往弔孫文正見其門庭清寒不異儒素奠醊畢慨念不置 
[公電（長沙）]  
　　各報館鑒涉南敎員徐囗立痛外交種種失敗非組織責任内閣無以救亡自斷其指血書斷指送行請開國會八字送捧呈員行 
緊要新聞一 
[俄國不認與逹賴結約]  
　　文滙報載二十七日柏靈電云俄京官塲聲明上海所傳逹賴喇嘛已與俄政府締結密約之說實屬不確 
[郵部電商甬路聯絡津浦北京]  
　　聞日前郵傳部爲籌畫海軍陸運起見電致浙撫及浙路公司請將寗波路線延長與三門灣相接南連水軍之輸運北即與津浦路聯成一線以便北洋海軍之陸運 
[電催湯壽潛到任之原因江西]  
　　贛省林提學開謩自奉旨開去署缺後牢騷殊甚急思交卸不願再考舉貢昨曾謁見馮中丞請即委代接篆馮不允以好言相慰令其從速考試一面電催湯提學迅到贛任聞學界亦頗歡迎湯提學已相繼電賀并請迅速到任以慰衆望 
[粤人對於柴牧開復之憤憤廣州]  
　　粤紳聞柴革牧維桐將次開復衆情憤激由同鄉京官温肅等公呈都察院略謂近年吏治之壞以廣東爲最然未有强横不法苛虐紳民如柴維桐之甚者迹其性成貪酷濫殺邀功業經給事中陳慶桂具摺糾參交粤督張人駿查復部議革職去官不及一年近聞欽廉保案將該員處分奏請開復職等聞之不勝詫異查欽廉激變實由地方官勒捐而起辦理善後不分良莠所殺已逾萬人今年安堵如常已非生民之福且查柴維桐委署欽州知州僅及兩月即以辦理不善撤任其爲有過無功難逃衆論被議之後足迹未至欽廉彈雨鎗林何由夢到今開保案竟列諸異常勞績之前舉錯爲名器所關該員豈復知有成憲然在粤數年任性妄爲殘酷無理即如辦理番禺雞春岡一案枉拿平民威逼認供若非大吏派員覆訊則李亞信等十人早經駢首受誅殺戮之慘六月霜飛似此行爲不勝枚舉紳民無不髮指設竟開復原官仍回粤省威權在手逞其殘暴之性荼毒生靈益無顧忌近來廣東迭遭水患民不聊生朝廷撫恤災黎發帑賑濟地方守令正宜仰體皇仁設法撫綏庶有安全之日豈容此等酷員再行肆虐以爲新政之累應請飭下吏部將柴維桐保案撤銷免致閭閻受害粤民幸甚刻已由都察院代遞旨交吏部咨行袁督據實奏覆矣 
[鄂督咨商修築京漢支路北京]  
　　鄂督陳小帥前日電咨郵部商議修建由廣水站至西安府一叚鐵路作爲京漢支線其欵項請由京漢局籌撥一半鄂省自認一半聞徐尚書已與各堂司會議核准不日繕摺入奏 
[吉省諮議局與司道公文之齟齬吉林]  
　　吉林各司道前因諮議局來往公文用咨殊於體制未合經聯銜函請更正旋得諮議局覆稱貴司前因公文體制未合敝局苦無成案可援館章亦未克詳解曾函附兩項格式祈請議妥示覆迄今多日未蒙示准正在無可 
 
 

Page 5

 
 
適從旋有官運局亦將原文擲還以不符定章爲詰現在館章屢易僅知督撫劄文外用平封内改札飭爲札行文尾則有須至劄者字様敝局對於司道究應如何格式未便閉門造車致招隕越用祈速議示覆俾得適從云云現聞陳簡帥爲和解起見特札飭各司道嗣後如有與該局來往文件應妥叙堂稿由公署劄行各司道無庸自行直接 
[錫督覆參行政官發表奉天]  
　　史宗室瑞賢奏參奉省司法官曁行政官奉旨交錫清帥查覆錫帥卽派提學司查明於本月十四日覆奏請將司法官高等審判廳民庭庭長謝桐森承德地方民一庭庭長袁晟撤任察看高等刑庭試辦推事張善鐸勒令回籍署撫順地方審判廳推事長楊兆鏞署高等審判廳推事刑庭長姜可欽均交提法司隨時察看奉旨著照所請行政官勸業道黃開文昌圖府知府查富璣業經降補　毋庸議前東平縣知縣張兆駿則加永不叙用字様聞袁鑑吾大令晟前因開　縣廣發棧期糧賠累一案有侵挪情事故委員查實參辦 
[滿洲風災情形續紀吉林]  
　　十六七兩日滿洲大風爲災曾紀前報兹悉是日除陸地損失房屋無數外海中船舶受損亦鉅大連港出航之原寳丸並日本水産會社漁船二隻至今尚無著落日輪仁川丸駛至安東海面即遭沉没又商輪日之丸經旅順鎭守府特派鈴谷軍艦出海查訪知該輪已避風山海關西南島岸碇泊幸保無恙至停輪港内之盛連丸此次亦大受損傷其餘戎克船之遭難者爲數尤多刻尚未能查晰 
　　又金州半島雙島灣方面有日本鹽業會社之鹽田日前爲暴風衝激海水灌入隄防鹽田損毁至五十餘所鹽斤淹失數十萬斤 
[呼倫興辦墾務之爲難黑龍江]  
　　呼倫廳同知王太守克荆呈報公署謂招戶墾荒爲沿邊第一要政查上次奏定邊荒摺内有新設地方官及設治行員如設治三年境内新增之戶不及二千五百人新墾地不逾二萬晌者即行撤換等語然江省墾務已成弩末省南一帶去繁盛之區較近尚皆一望荒蕪往往數千百里無一居民倫屬隔絶興安　外邊遠多寒穀類僅宜大小玲璫各麥領戶本多視爲畏途加以新定邊荒章程荒費較湯旺河（即湯原縣）爲多限制爲嚴是增戶墾荒均不易言綜計招墾之難約有數端領戶多趨便利以荒遠且寒之區而經費曾不如近地輕減其難一甫交經費卽促開墾路遠費重一切房井牛犁子種之預備不及措辦而限其已届其難二千科年限向限六年逾期尚有禀請寛展者此獨限以三年又第二年卽須勘查領戶預計其財與力均有未逮不免因此裹足其難三小戶之歸往其視線恒集於大戶每戶限定四十五晌大戶産薄利微勢不肯承領而小戶力薄毫無汲引憑藉亦必不願背鄉并數千里遠適邊地其難四邊地寒遠一切務從寛大尚不敢必其能有領戶如再嚴以相繩益將杜絶來者竊謂邊荒章程如不變通於墾荒實邊殊有絶大關係不獨地方官之考成云云 
[京師近事]  
　　聞富政編者館擬訂考核籌備憲政分等表式内分應行籌備與預行籌備兩類列等之法按照學部奏章辦理以滿八十分爲最優餘可類推 
　　樞府王大臣會議各省諮議局現已陸續開會所有提議之已决未决各案亟應調取由資政院憲政館詳細核議以覘各省議員程度之高下昨已電致各督撫彚案咨報 
　　樞府近議修訂大清通禮極爲繁難不惟内地各省之婚喪慶弔須昭劃一而對於國外禮節如與各國互通慶弔及接待公使專使併將來各國君主親王親蒞中國等一切禮節於國體睦誼均關重要恐禮學館陳學士寳琛未能獨任擬俟伍廷芳李盛鐸等回京後奏請欽派會同辦理 
　　軍諮處原訂攷取陸軍人員入大學堂肄業之期係以十一日始十五日終并定冬月初一日開學授課現因陵差甫畢决定展改於二十一日起分門考試下月中旬入學故改辦大學之摺尚水入奏 
　　民政部以全國戶口前已議定五年之内調查完竣惟番蒙各部頭緒紛繁尤宜及早著手兹特擬定表格分爲蒙部藏部回部土司部苖猺部五項咨請各該大臣確切調查迅速填報 
　　崇御史日前奏參民政部聞因西城捨飯廟地方有路刦情事故有巡警座敗速宜整頓之語日來内外城總廳異常忙碌聞已奉肅邸諭飭極力整頓矣 
　　禮部典制司漢掌印郎中聶寳琛已放雲南昭通府知府其所遺掌印一缺昨經葛尚書點派部員王士傑接充 
　　外部各堂近因交涉日繁駐各國欽使之隨員誠恐不敷辦公擬增設參贊一員文案四員 
　　吏部陸中堂諭飭司員查明出洋游學畢業生保授官階應否與舉貢正途出身一律著即查明赶緊覆辦 
 
 

Page 6

 
 
　　部曹錢應清許汝棻均江蘇人現充外省財政監理官因扣去印結費心頗不平前日致函印結公局仍欲照交全份願將所分者捐作江蘇旅學經費惟公局章程出差人員六個月内照分全份至六個月後减送半份十二個月以後不再分給此次不知能爲錢許二君一破例否 
　　某御史建議融和滿漢一節迄未實行查婦人粧飾滿漢各别卽非融和之道邇來滿人多有漢粧者以形式論滿粧似不如漢粧之便易日内撥具摺奏請一律均作漢粧如果准行則滿漢通姻亦易融洽云 
　　吉長鐵路總辦爲傳觀察良佐會辦爲顔觀察世清已經奏奉俞允兹悉總會辦職務除全路購地查辦路欵及接洽地方紳商由顔觀察主持會商辦理外其餘俱由傅觀察主持母庸會商以期迅捷業經郵傳部咨行公署轉行該總會辦知照 
　　軍諮處日前電告各省凡各省編練新軍旣成混成一協應由本處遴選人員前往充當叅謀官以資整頓刻下除遴選人員前往各省任用外所有近畿一六兩鎭之叅謀官亦應一律辦理故北苑第一鎭參謀官董式梃及南苑第六鎭參謀官馬良等不久均將更動 
時評 
[異哉皖省選舉資政員之誤事]  
　　異哉皖省選舉資政院議員之誤書票數也。投票僅七十九人。何致因忙亂而誤事。議員皆在議事塲。何至無一人察覺。使因另寫而誤以他人之票數爲潘議。員票數也。則何以他人不聞聲明缺。票使因潘議員票多而致誤也。則潘議員僅三十八票。不過七正字一下字耳。何至多書。卽多書矣當時豈無檢核者。何致三次選畢後。尚未知悉。迨時隔多日。皖撫正待覆選。而始據議長聲明哉。嗚呼異哉。 
[大吏猶漠視中俄界務耶]  
　　從前士大夫懵於中答邊務。喪失種種權利一任俄人之移卡倫毁鄂博而不之較。迨至交涉愈亟。政府始稍稍顧。問去年通飭陜甘伊犁等處將軍督撫沿途勘驗中俄邊務。迄今一年。尚未答覆。嗚呼。今日何日。而猶漠視此事耶。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[全皖農務總會開會紀事安慶]  
　　安徽全省農務總會開成立大會先期由發起人禀准撫道憲十六日假皖北敎育會所開預備會籌商本會創設事宜二十三日假縣學明倫堂開正式大會是日勸業道並派委蒞塲監視首由主席吳季伯君宣布本會成立宗旨大旨謂中國古爲農國周禮特設官以治之迨後世不能效法遂置棄而弗問攷日本博士言其國貴族輕視農家以致實業不振洎明治二十二年始破除貴族意見開設農會振興農業若今日中國之大弊莫甚於人人欲入仕途將來舉國皆官則生計奇絀不能競存現在諸同人組織農會實屬熱　商諸鄙人甚爲欽佩故抱病蒞會實有望於諸君極力提倡熱心振起也副主席李少崖謂開會宗旨已經吳季翁演說大旨諸君已晰毋庸僕贅請將本會章程研究一番繼楊雲麟君宣布部章畢言部章内有因地制宜妥定辦事簡章本會前由陸勲伯訂立一章惟尚未完備宜俟總協理及職員舉定後再行詳訂尋又宣讀勸業道批示並提議會金及特别捐旋議選舉總協理有謂普通直接選舉有謂遵部章由各屬董事舉定後再行選舉總協理衆說紛紜莫衷一是卒從第二議議决即投票選舉各屬董事兹將各屬舉定董事姓名錄左安慶府屬五人吳季伯余壽平趙春木江澍亭産紹泗廬州府屬五人李少巖王兼之李少川吳性元童懋軒鳳陽府屬五人朱鏡波王瀧亭李孟半畢少山方顯甫頴州府屬五人朱星齋魏子英臺進修寗允甫管雪廬寗國府屬五人杜樹榮胡奎文梅柳溪陶琨袁一清徽州府屬五人黃家駒洪廷俊方新朱鉞巴成錦池州府屬四人高文伯徐鐵華周昧西林之楠太平府屬三人朱曾蔭李向欣潘祖光六安州屬三人楊雲麟郭啟人蕭文英泗州屬二人秦其增孫錦城滁州屬三人黃厚裕章光昭朱鍾鼐廣德州屬二人董蓉邨張利齋和州屬二人嚴道治夏華藻宣布畢攝影摇鈴散會 
　　翌日下午開會即由各董投票選舉總協理當選者最多數余誠格三十九票應爲總理次多數李國楷三十八票應爲協理會所經衆决議暫行附設農工學堂内議畢摇鈴閉會 
[皖省諮議局閉會紀事安慶]  
　　皖省諮議局於二十三日舉行閉會式皖撫朱中丞親蒞該局晋頌祝辭略謂各省所辦諮議局多有官紳意見不洽之處皖省官紳融洽所有議决事件悉臻妥洽尚望諸公切力整頓云云時議員中有以副議長李國筠被選爲資政院議員所遺職任應即時選舉者後以議員陶君不贊成决定改日再行開會選舉三點鐘摇鈴閉會 
[贛省諮議局閉會紀事江西]  
　　贛省諮議局十月二十日閉會經馮中丞於下午二時督同藩學臬及府道以下各員先後到局由議長謝遠涵副議長黃大壎郭賡平迎入憩息所少憩旋導入議事塲議員起立致敬行政官致祝辭議員致答辭畢行政官退議員起立致敬議長副議長揖送升輿兹將祝辭答辭錄左 
　　馮中丞祝詞此次各行省諮議局成立實爲將來議院之始基世界各國議會開設之初莫不屢經磨折憲政乃能確定稽之歷史異地同符我孝欽顯皇后德宗景皇帝聖謨宏遠特命各省先開諮議局以爲預備取泰西政學家數百年所研究之方法損益折衷成兹鉅典豈非千載一時之盛遇乎惟願始終弗懈和衷共濟俾國家行政與人民公益前途同得進行之依據以光我大清帝國之盛業丕振聲威本部院有厚望焉 
　　議員答詞溯自開會以來越四十日而請延會又十日以至於今始克蕆事統行政官所交議本局議員所發表修正自治圑體人民所陳請各案計三百餘起甄綜條費研究討論而獲公同之議决中間開審議會者數次開審查會者數十次組織特别審查會數次事屬創舉又以本省交通不便會集稍遲一切關於地方興革事項或因素無預備不免議事遲滯之弊無以副長官之期望此則本局所深自慚悚者也乃者憲政成立尚須歳時而國民程度之進行刻難停滯議員等敢自謂會期已畢責任斯完仍當詳究庶事利弊民間疾苦以儲他日芻蕘之献諸大公祖必能俯鑒微誠時加採納也 
[江省諮議局議塲紀事黑龎江]  
　　二十四日江省諮議局開會提議之問題凡五一禁烟辦法一開辦地方稅事一俄人佔取璦琿江東膏腴地如何收回一大小租賦漏規撥充諮議局經費一預算本局一年額活支經費 
　　又齊昻鐵路商股十五萬兩係前放通肯旗田之荒價經雪帥在任時奏准作爲該處旗丁生計刻聞諮議局議將此欵撥作該局常年經費并聞諮議局因經費難籌呈請公署行知通省各員自巡撫以下每月支月俸薪水三十兩以上者每兩每月抽銀一釐約計常年此欵能籌二三萬兩 
 
 

Page 11

 
 
之譜少帥當交民政司核議覆奪 
分類新聞 
政界 
[條陳會議廳章程之失當武昌]  
　　鄂省憲政籌備處書記官于按經漸逵昨禀督院略謂各省會議廳章程議長一員督撫任之議員司道各官任之書記竊爲諮議局選充議長人員未被選時與議員平列人數旣衆不得不借議長之名以資統率督撫居行政官廳最高地位非各官所能平列不借議長之名以爲重司道職司行政又不當加以議員名目書記查會議廳與議院不同爲執行要政總樞前總核官制大臣奏改訂外官章程第六條各省督撫應於本署設會議廳定期傳集司道各官會議並無設立議長議員明文現在鄂省會議廳章程未定擬請以總督爲主體不標議長亦不指定議員尤足矯各省之失云 
[牙釐局嚴杜朦領牙帖辦法蘇州]  
　　蘇省牙釐總局日具詳蘇撫文云准農工商局咨奉憲台札開錫金商會總理祝大椿等以華商虛本傾軋摒擋數十金納一牙帖便可任意開行甚至不必納帖且可租界以爲朋充種種惡習敗壞大局等情禀由農工商部咨行前來希即尊照部文設法維持切實整頓等因到局准此查錫金米業請帖前於上年十二月據該業商禀稱濫請行帖敗壞市風擬請凡遇續開米行取具同業保結不得任意填寫須於結上加蓋牌號圖章由商會驗明代領俾知顧忌等情當核所禀係爲整頓市業起見本局捐帖定章一秉大公無論何等牙帖每戶隨繳帖本册費錢六百七十文别無絲毫浮費錫金兩邑捐領米行部帖自當隨時札飭釐局會同商會取具同行加戮保結再准給領以昭鄭重即經批飭在案自此以後錫金開設米行領帖靡不照章取具同行加戮保結從無代填朦領之事嗣後即非米業亦應一律取具同行加戮保結由商會代領以資整頓但須商會秉公考察不得任聽同業把持致拂輿情有虧牙捐至虛本傾軋等弊應如何設法整頓應由農工商局核議詳辦奉瑞升督批云牙戶領帖取同行加戮保結由商會考察代領則虛本傾軋之弊不禁自絶所議綽有見地應准照辦仰即移會滬釐局通行五府州一體遵照辦理并移農工商局查照 
交涉 
[英領雇工修路之紏葛蕪湖]  
　　駐蕪英領事傅君函致蕪湖關道略謂日前集資雇工修築獅子山公路忽有陶寳書稱係伊産將工人鄒其才送縣收押請飭開釋並飭陶寳書呈契查驗是否私地公路分别辦理等因當經關道李梅坡觀察札縣查辦在案兹據蕪湖縣彭星菴大令申稱該山路確係陶寳書祖瑩墓道並非公路據呈家譜契據查驗屬實鄒其才已取結保釋等業申復到道李觀察查該山路旣係陶寳書私産應請立飭停工以昭公允當卽函復英領事查照辦理 
[堅持國籍條例之爭執廣州]  
　　西洋籍民謝世茂昨擬往廣東廣西等省游歷　由葡領發給護照送請袁督加印當經袁督以該民並無呈請出籍之案自應照華民辦理未便認爲葡籍卽給游歷護照等照復葡領嗣葡領事照會袁督以籍民謝世茂係生長澳門倘仍堅持成見不欲將護照蓋印請速照復以便辦理當卽照復以國籍條例係由外務部曁憲政編查館奏明奉旨頒行之件凡未經呈報出籍不論是否生於中國地方均照中國國籍辦理現在謝世茂雖在澳門生長旣無呈報出籍之案本部堂實難違例認其出籍並無成見應請轉飭遵照 
學務 
[札催編送教授細目山西]  
　　晋學司通飭各學堂云案查學部分年籌備事宜摺并單内開宣統元年爲預備第二年應行編訂兩等小學堂中學堂教授細目曾飭兩等小學堂中學堂同時編訂由本司選擇善本限年内送部考核并通限各學堂十月内申送到司以備採擇彙呈等因去後計自通限至今已逾兩月全省學堂未據一處送到歳時冉冉轉瞬十月告終山西學堂林立講員夥賾豈之敎育名家專門巨子若歷年教授著錄常數十百人一旦京師仿輯略之例甄求其書竟不能條其篇目寫以上聞不幾令晋疆無色乎爲此再行札催札到該堂即便轉飭各教員務於限内送司以備採擇彙呈 
[醫學堂解散之零落南昌]  
　　贛省醫學堂全體學生與王教員昆仲齟齬致起風潮兹因該堂監督熊主政元鍠業已回省見事勢决裂卽於十月二十日謁見馮中丞辭退監督並不到堂以御責任全堂學生已成騎虎之勢遂於二十日上午一律將行李搬出學堂租帶子巷榮發等客棧分寓以便商議一切辦法聞其中有景况艱難一文不鳴祗得將被褥付諸質庫以爲費用者但彼等亦爲公憤所迫不得不然風潮之烈一至此極殊可哀矣 
[鎭紳墊欵興辦小學鎭江]  
　　鎭局金壇縣王紳等擬在該縣王家鎭地方創辦公立兩等小學堂一所一切學科規則悉遵定章所有開辦經費均由該紳等私自籌墊刻已禀請該縣轉詳提學司批予立案聞定於明正開辦 
實業 
[通飭勸業會賽品免稅新章鎭江]  
　　鎭關道劉襄孫觀察現奉江督札開略謂南洋勸業會賽品前經稅務處嚴定蠲免稅釐辦法飭商由經過關卡覔保具結然後給發護照本爲防範夾帶影射箝制偷漏等事俾有稽考嗣本部堂據上海商會總董等禀以覓保其結大爲不便商情緣各縣設一出品所即以知縣爲監督各府設一出品所卽以知府爲監督各海關設一出品所卽以關道爲監督旣各有担任之人卽可無須覓保具結以順商情業經本部堂咨商稅務處核覆照准通行各關道曁各府州縣及商務總局知照所有前訂覔保具結一層即行取消等因觀察奉文後當卽轉行所屬各州縣一體遵照 
[武陽出品會之大特色常州]  
　　武陽出品展覽會於二十六日開 
 
 

Page 12

 
 
幕二十七日天氣隂雨參觀者約有二千餘人會中他種物品不過五六千件而金石書畫誠爲會揚之特色金石如商斝新莽泉刀北魏造象漢望山亭侯巨野亭侯等之印晋太興四年吳寗送故吏民祝泰和六年等甎畫如惲薌山鄒衣白惲南田錢茶山畢蕉麓字如呂長音洪北江孫淵如皆徵集靡遺此外如湯貞愍（卽雨生）張臯文（卽惠言）輩之書畫允無美不備又鄉先哲遺書碑帖約數百種武陽收藏諸家無不興高采烈爭先出品陸續交到者不計其數以故好古家之來參觀者如入山隂道上應接不暇雖値隂雨之天仍不惜奔走道途聞已有多人懇請延長數日以盡其展鑒之興會云 
[皖南出品協會報次成立蕪湖]  
　　蕪湖官紳學商各界于本月二十一日假明遠電燈公司組織皖南出品協會蕪湖關道李梅坡觀察爲監督並捐開辦經費是日各界到者百餘人紳界如周玉帥吳贊帥皆到次第演說並由商會坐辦謝岷泉君宣佈會塲基址擇定二街柳村並請各界出品限于冬月底彙齊送會四時摇鈴散會學界又于二十四日在皖南敎育會事務所特開敎育出品協贊會各學堂代表到者三十餘人公議各認教育各種出品訂于十一月初十日繳到仍以教育會職員爲該會職員並添舉幹事員二人專爲敦促各校之出品以免臨時延玩 
雜記 
[嗚呼是誰之過歟蘇州]  
　　蘇鄉湘澄地方近有佃戶因本届災歉不肯繳納租稻曾經蘇紳莊江尤潘諸氏開會提議對付方法嗣由長洲趙令飭提鄉民張王徐三人及被控之區董姚文潞等到案迭次研訊該鄉民等供稱區董斂錢報荒實無其事係由已革議員俞某挾仇上控云云旋由趙令查得該革員禀中有龔定保謝池春馬培祖等列名遂開單補提至縣訊究龔等言語支吾經趙令喝責手心二百下及將所謂抗租之張阿小及某某經造等三人均笞責一千板并荷以巨枷飭發通邑各鄉游圖示衆一面由該令出示減讓租米三成惟在逃之革員仍須派差密緝未知能否弋獲也 
[三令同時被控吉林]  
　　吉省新署廣寗縣知縣楊令昌瀚甫經牌委即被該縣紳商學界全體禀揭該令劣跡求請查辦兹探悉楊令在光緒三十三年曾任廣寗其時即被本縣紳商以贓私情事控告今楊令復任此缺因此該縣紳商學界全體共憤公舉劉祖堯爲代表來省上控略謂楊令贓欵確鑿不恤民艱上控有案求請查辦另派賢員前往接署爲民造福云云督憲閱禀即飭提法司查明前年控案舊卷呈覆核辦一面札派民政司警政科科員華令學浚前赴該縣密查又撫順縣紳士佟維章等來省在公署遞呈禀揭撫順縣知縣張令寳鈞到任以來任用私人擾害警務請爲查辦又彰武縣紳民董裕增德鄰等控該縣令袒護浮冒吞蝕捐欵種種情弊督憲當將原呈一併發交民政司飭即派員密查以肅官方 
[判令民婦改嫁之糊塗廣西]  
　　凌雲王某早失怗恃兒女俱無家僅一妻（其叔早已分居）於光緒三十年出外營生其叔以姪媳獨居不便招與同處該婦不允詎光緒三十二年突然懷孕經夫叔呈訴差提訊供飭將該婦發交四甲保正管束至本年八月該婦忽又禀請改嫁夫叔聞信後當即上禀并將伊姪由外寄回歷年信件呈騐張令不問情由限三個月務尋王某回來如過冬杪不到即須具結准其改 
[老母被匪賣去之慘聞廣西]  
　　横州社頭容宅去年春夏間被匪刦掠其母亦被擄去久無音耗日昨忽在宅拾得一函云此老婦已賣在貴縣大墟地方如欲尋贖到彼處相見該宅刻已專人往該處探訪矣 
[懲辦誤公書吏蘇州]  
　　升護蘇撫陸方伯以本署課程科吏姜某屢傳不到貽悮要公實屬玩忽已極爰於日前發交吳縣懲辦兹經陳大令略爲審訊判先戒責手心二百下押候請示藩憲核辦 
談叢 
[通俗教育談]  
　　說氣温（二） 
　　（乙）關於一地方之氣温者。一地方温度之分布。其原因亦種種不同。大别之可分二部。有可依據前例而推定者。有不可依據前例而推定者。 
　　一土地之高低。氣温者常依出海之高低。而增减其温度。海面愈高。則温度愈低。如渤海之温度。常不同於粤海。是也。　　二隂影之長短。隂影長短。與氣温之度。成反比例。隂影短者其温度必高。隂影長者其温度必低。蓋隂影之長短。所以表示其光線低斜之程度。注射愈斜。則隂影愈短。而温度亦因之以愈高。故温度之升降。率各依共緯度而異。滇桂之温度。恆高出於秦隴。此共例也。 
　　三距離海面之遠近。近海地方。冬夏間晝夜温度。不甚差池。故寒暑往往得中。遠海則反是。蓋因水流吸熱。較陸爲緩。其散熱亦然。故當夜中或冬季。地面之熱。都已散盡。而海上猶有餘温。徐徐發揮。以調和其附近之空氣。以故江浙濱海一帶。其温度常較腹地爲和煦云。 
　　四感應海流之種類及其方向。海流有寒暖之不同。而氣温之度。率各從其種。類與附近海水之高低。相爲比較。接近暖流者空氣中和。故其風多暖。接近寒流者。空氣嚴凝。故其風多寒。而沿岸地方之氣吹。即因之以不同。如吾中國。粤海五六月間之梅雨。遼海一帶之冰雪。黃海附近之多霧。皆感應于海流而呈此現象者。 
　　以上皆依據前例而推定者。 
雜著 
[泖東草堂筆記]  
　　朱子曰。所謂損益者。亦是要扶持個三綱五常而已。秦之繼周。君臣依舊是君臣。父子依舊是父子。只是安頓得不好了。（語類）如今日君臣之禮。一準秦制。可爲安頓得不好者矣。憂時者欲損益之。以通上下之情。無識者輒以忠敬之詞把持之。而訾爲異說。程子曰。世俗之人。能爲尊君之言。而不知尊君之道。其是之謂矣。 
　　惟其言而莫予違也。後世人君往往以此爲固然。爲之臣者。亦幾以此爲天經地義。而以犯君之顔逆君之命爲。戒不問理之是非。專以順爲正。此世之所由多亂與。 
　　君天下曰天子。孔疏稍天子以四海難伏。宜尊名以威臨之也。秦以後把持之政。此言說之矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[文牘]  
[十月十九日浙撫劄諮議局文]  
　　爲劄行事據呈質問嘉興咸益紗廠承領官欵一條業經本部院批答爲此劄行諮議局查照須至劄行者計粘批答一紙 
　　查嘉興咸益紗廠于光緒三十一年三月由沈紳守廉發起招商設廠以期抵制洋紗藉收利權當經聶前院批由藩司曁農工商礦局札飭嘉興府照會嘉屬商會紳董查明嘉興乍浦海鹽平湖一帶實係産棉之區内地設廠比較上海地基廠屋人工服食俱可從簡又嘉興府市面必有利益可圖等情始由司局會詳就通益公紗廠認繳本欵項下第一次於是年十月經翁前藩司撥銀一萬四千兩第二次於三十二年三月經費寳前藩司撥銀六千兩共借給銀二萬兩三十三年三月信與藩司訪悉該廠並未開辦卽經札委候補知縣楊令國觀前往守提九月喻前藩署司又復札催提解三十四年正月喻前署司復詳請咨明湖廣督部堂札飭沈道守廉回籍歸結前項本息經馮前院核咨有案是年三月據沈道守廉由鄂來禀請援照通益公成案分作十年停利還本當經嚴詞駁斥未淮並札司轉飭嘉興府傳詢商會該道所稱定機備料現在何處所領官欵存在莊號即由商會函致該道尅日如數繳清以重公欵並兩次准湖廣督部堂趙來咨請予停息拔本亦均行司轉飭遵照前札辦理本年二月復由藩司查案札飭嘉興府遵照前今批札事理迅速照催原保盛紳旣趕緊催令沈紳回籍將前項公欵銀兩連同光緒三十四年全年息銀一併繳解以清欵項如再藉詞推宕兩月内不即繳清即由府禀候詳咨飭令回籍清理均各歷歷有案可稽是咸益所領公欵本息迭經追繳並非置之不問也現已飭司札飭嘉興府照催盛紳查明沈道守廉現在何省即行咨會回籍將承領公欵本息一併料理清楚倘再諉延即予參追在該道亦咎由自取也 
[十月二十日浙撫劄諮議局文]  
　　爲劄行事業查諮議局先後呈送議案到院當經分别詳加復核查諮議局章程第二十三條諮議局議定可行事件呈候督撫公布施行前項呈候施行事件若督撫不以爲然應說明原委事由令諮議局復議等語兹查送到議案内有統籌全省師範敎育議案以廣儲辦學人才爲宗旨自是敎育上扼要之圖應准公布施行惟有議先辦兩年簡易科一層係根據學部續訂帥範給奬章程初級師範簡易科項下小註由官設立年限在二年以上者而言但此項小註語意不甚明瞭是否作二年簡易解釋尚須咨部辦理合併說明其裁撤官紙局議案尚有應行復議之處另開清摺希即查照復議須至劄行者 
[江西諮議局議請核减鹽釐呈贛撫文]  
　　爲呈請事查奏定諮議局章程第二十二條内開諮議局議定可行事件呈候督撫公布施行第二十五條内開除第二十一條第二三欵外諮議局亦得自行革其議案各等語竊以爲江西食用出欵以鹽爲大宗現今銀貴錢賤塲商及官民罔不受困而獨運商享其利查同治七年前閣部堂曾札飭各岸督銷局以初定時每銀一兩約兌錢一千五百文内外今可兌一千六百數十文及七百文不等運商在局售鹽係收銀兩在棧買鹽係用錢文一出一入便宜不少應减各局售價酌定鄂湘兩岸每百斤減價三錢皖局每百斤减價二錢在運商本利内扣去一半應解鹽釐内扣去一半將來銀價如跌至一千五百文以内仍當隨時酌核示諭遵辦在案是鹽價增減當以銀一兩兌錢一千五百文爲標準爲不可移易之案據嗣以錢價稍貴運商一再禀請津貼錢價始則爭回原减之岸價斷則受貼公家之鹽釐但疊次禀准官商均聲明一候銀價至一千五百以外卽應遵章核減不謂自光緖三十一年銀價更貴運商不但於加復原减一半之價未爲遵案請減即鹽釐二成應請提歸公家者亦隱以爲利今自三十四年以來如每銀一兩遞增至兌錢一千九百數十文以此核算凡運商售鹽百斤除復價一半鹽釐二成不計外又除釐金報効公費一切加價外運商凈得本利銀二兩零準之前督部堂曾定案一千五百文是百斤增錢九百數十文每大票約計錢價可增銀一千五百餘兩復按之錢貴銀賤之時運商自稱每須加成本千金今非特不須加本而已增羡餘一千五百餘金在運商不過謂甲午以還共捐巨欵五六百萬金不知每捐百萬准奬實官以七八折售票請奬核其實數每百萬所捐僅銀二三十萬又謂償欵新加釐課不知每票共銀五百五十兩銀貴錢賤之時錢價所贏每票約增銀一千五百餘兩除完新加釐課尚可餘及千金或謂前督部堂端曾著令補繳票價已共銀一百八十萬兩不知以銀貴錢賤三四年之久照前閣督部堂曾定案應追繳復回原減岸價一半鹽釐津貼二成總共計之抵償八十萬金亦屬有盈無絀此均爲運商所不能藉口自釋者故釐剔之策洵不可緩本局業經公同决議理合備文呈請撫部院察核轉咨督部堂札飭西岸督銷局飭令運商將前復原減一半之價鹽釐津貼二成之欵遵章如數核減並通飭四岸督銷局將此項提欵隨時劃扣按月彙解銷鹽處所爲籌備憲政及地方公益之用望切施行須至呈者 
本埠新聞 
[規定關閉城門之時刻]  
　　上海縣田大令禀復滬道文奉憲台札據工程局董李鍾玨等禀稱（原禀已見昨報從略）等情到道查所請自係利便行人起見惟各城門於平常無事之時自可定準關閉時刻如遇事或爲衙署局所有急速公務出入往來或爲民間患病生産延醫接穩遲早無定向不在夜禁之限者則又非可一概而論應如何分别酌定以期毫無窒碍之處合行札飭札到該縣詳加酌議從速具復以憑核辦勿稍遲延切切此札等因下縣奉此查上海地極繁華租界鄰近現在開闢城門無非爲振興内地商務起見李董擬將各城門每夜均以十二時關閉係屬利便行人於城内商務亦不無裨益旣經地方公益研究會妥議事尚可行惟滬城共九門以 
 
 

Page 19

 
 
　　新北門小東門新小西門行人出入最多其餘各門地稍偏僻知縣之意每夜似宜仍照從前時刻關閉以昭愼重其新北等各門即如所議每夜以十二點鐘爲限一律關閉如遇衙門局所緊要公事及民間延醫接穩等事仍查明開放以示體恤而免窒碍是否有當理合酌議禀復仰祈鑒核示遵 
　　又移總工程局文爲錄批移會事奉道憲蔡批敝縣禀遵飭議復各城門每夜關閉時刻情形請賜核示由奉批來禀閱悉仰即咨會提右營飭遵曁移總工程局查照可也此繳等因到縣奉此除分移外合亟錄批抄禀移會爲此合移貴局董請煩查照 
[巡官袒護巡士獲咎]  
　　巡警局督辦蔡觀察總辦汪觀察查悉四路二區副巡官蕭鳳祥有袒護巡士童文福誣良爲匪情事飭記大過一次以昭炯戒 
[航船遭風失事續誌]  
　　杜家行航船遭風失事經鈞和兵輪管帶馬千總救起全船十五人函送到縣内有搭客九人業已先行回去昨日審訊據船戶李阿梅王秋亭張冬生搭客姚根生姚叙華吳錦榮等供明前情並稱船上所裝棉花七十二包均被小划船撈去大令當當賞給每人洋兩元諭各回鄉候查明撈花之人究追 
[浦東洋棧大火]  
　　前晚四點鐘時浦東陸家嘴南首隆茂洋棧西邊空屋内失火殃及該棧該處各洋棧之洋龍以及浦江各兵艦水手均携救火吕具到塲施救二路一區汪正巡官亦率巡士到塲彈壓無如該棧三層樓洋房俱堆積花衣等物火勢猛烈不易撲滅直至昨晨九點餘鐘火始漸熄聞該棧積貨甚多其損失約在百萬金左右云 
[出品會開演文明遊戲]  
　　張園出品會定於今明兩日由嚶求羣賢兩集開演文明遊戲已誌前報兹已釐定曲本演習純熟准今日下午二點鐘登檯明日日間由同春戲園演唱夜間七點鐘後續演文明遊戲逢雨順延 
[禁阻戲園仿製警服]  
　　總工程局警務處查悉新舞臺戲園値台茶房人等於廿六夜起所穿服式與巡警制服相類殊與警務體制攸關自應查禁昨特函飭該園主速令更換如違未便 
[坊内]  
　　滬道返轅○滬道蔡觀察因有要公於二十六晚乘專車赴寗謁見督憲張制軍二十七晚仍乘原車於二十八日晨回滬 
　　營官放餉○提右營陳參戎前日陞坐大堂發給陸路兵丁餉銀其水師弁兵糧餉定於十一月初一日午刻給發 
　　竊賊荷枷○道署偵探在邑廟後園拘獲摸竊趙炳卿銀表之王勝榮禀奉滬道將王發縣訊供不諱判枷示頭門三月 
　　是否逃逸○天津縣派差來滬關提妓院傭婦駱大已誌前報昨日由縣提訊該傭婦供由王陳氏將女抵於婦人帶往天津賣娼刻已逃遁婦人此次回南本擬措資往理判押候交來差帶回歸案訊辦 
　　勿再延宕○倒欠巨欵之楊潤齋昨日由縣復訊判限明日清理如違將行發封 
　　被告交保○沈長興欠祥泰行木價由縣提案押追在案今由商會函請保釋經田大令提案略詰數語判飭差送往商會此後如湏訊問仍著商會交案 
　　認領屍棺○十六舖地甲裘鎭前至縣署禀報划船内有一無名男尸經田大令蒞驗並無傷痕諭飭善堂備棺收殮標封發壇出示召認在案刻有潮州人林阿奎於前日投縣禀稱查得死者係小的之胞弟向住廣東街素患疾病近因喘嗆大發斃於船中請將尸棺給領回籍安葬大令准之 
　　道批二則○陳維翰等禀批准立案並分行縣廨查照仍候提學使司批示摺附劉得泰禀批據控調姦串匿等情是否屬實仰公共租界會審官查明訊究具報 
[南市]  
　　踢傷産婦○薛家浜沉香齋荳腐店主李和卿之妻孫氏生産未久前日與傭婦張氏口角被該傭婦喚令其夫張雲間到來將孫氏小腹踢傷頃刻暈倒昨李控由南區將張拘解工程局訊究李供妻受傷頗重有藥方呈覽陳裁判員諭令赶緊醫治張押候究辦 
　　誘姦捲逃○張盛記木作主盛阿培之妻張氏被薙髮匠王喜子引誘成姦前日勾同捲逃被盛撞見招控西區解至工程局訊究盛供被捲失洋百餘元及金戒衣飾等物求追詰之王供認通姦判戒責二百下押一月所捲之物著同張氏來案質明究追 
　　勢不兩立○車失孟桂松前因毆擊法捕房巡捕被逮近甫釋出疑由同業楊三唆使銜恨圖報前日在茶肆遇見口角孟持碗擲傷楊之頭顱血流如注旋即扭控西區移解工程局訊明屬實判孟戒責二百下交保楊傷自醫 
閘北 
　　聲價何高○新大橋路吳萬興毛骨棧前日車運貨物違章亂撞由四區巡士將車夫周學李項二名並牛骨兩車解送一區經黃正巡官飭傳棧主吳承先訊問吳竟抗不到案巡官以吳前控劉應初調戲搶帽求銷之後又敢紏同探夥將劉拔往租界亦曾傳訊未到實屬藐玩判將周李二車夫先行交保牛骨存局候提吳到案再行核辦 
　　拐匪狡賴○袁兆維扭控王阿四王德才串拐其子經公堂訊明原被均住華界移送路一區訊究昨袁偕見証張茂仁投案請追經黃正巡官分别研訊王等供詞狡賴判均還押候再覆訊 
　　拐案解局○趙吳氏控謝章氏陳阿六串拐伊子一案昨經四路一區黃正巡官着令保人沈吳氏交到章氏並傳原告趙吳氏及其夫趙阿堂見証周江臣質訊一過判一併解送總局訊辦 
　　稍有頭緒○王阿定有四歳之子被人拐矣四尋無着昨由其戚彭立昭沈得任密告據王供洪云前充巡邏隊巡士之陳光友家現有一孩年貌與王姓之孩相似王阿定即將王得供扭局押候提陳訊究 
[英租界]  
　　如何判斷○日商湧源公司用人鄔連生控關鏡清不付煤價曾經公堂判令兩造各邀公正人將帳理算禀候核奪在案昨日午後由廨復訊原告延菊池律師投稱公正人僅指合同所載各條而論並不照帳理算仍請飭將証據呈案核斷關亦延聖文律師到堂聲稱照合同所載惟有關與鄔代墊銀兩至原告所控短交煤二百五十九噸應向被告究追一節爲合同所未載被告未便担任判關交保候會商後宣布堂諭 
　　保人被累○英商華洋人壽保險公司控杭州分行買辦顧叩喬虧空銀一千一百二十一兩由廨判顧交保限兩禮拜清理在案前日因顧避匿由差協探將顧之保人徐生堂傳案昨日午後經寳讞員會同英廓繙譯官研訊原告延博文律師投案請追徐延聖文律師辯稱顧由公堂交保後卽至原告處代爲收帳並不知照保人徐以顧已將欵料理遂不顧問今奉傳案請緩兩禮拜將顧交案判徐存銀六百兩限兩禮拜交顧到案逾限即將存銀給予原告具領 
　　自認舞獘○英商太古棧房控德隆號主金雪齋串同十七號管棧人俞金堂私出芋蔴一千九百餘件復將棧單抵於森記號主蔡叔和由蔡將單分抵於同元亨號王雪琴華比銀行葛某等一案昨日午後由廨集訊王雪琴投稱棧單係由金雲卿向森記取來抵去銀六千兩限期兩月取贖兹又展限兩 
 
 

Page 20

 
 
月當時係憑單受抵伊等紏葛實不知情求察華比銀行葛某與王供詞略同訊之金雲卿供稱曾向森記蔡叔和取單抵於同元亨是實質之蔡叔和供仍如前金雪齋供同太古管棧人俞金堂商明暫將苧蔴借出並認將單抵於森記不諱判蔡交原保金雪齋還押餘人開釋候下禮拜三復訊核奪 
　　限期繳租○英商新瑞和洋行控馮義記欠租一案昨日由解復訊房主王慶記經租洋人投稱被馮擊碎玻璃十九塊並欠租金兩月求追訊之馮供認欠租一月判馮交保限兩禮拜繳租 
　　抑何疲玩○英美工部局控周坤金嚴張氏兩家不砌隂溝有碍衛生等情曾奉公堂諭令赶砌兹因均不遵諭復於昨日傳案諭再展限十天一律砌造再違提究 
　　騙取肥皂○王順生控彭壽昌騙取肥皂一案昨由捕房將彭解廨復訊讞員以原告未到判彭還押候下禮拜一訊奪 
　　仍未理算○英商信記洋行控孫益三欠銀一千八百餘兩昨由捕房將孫解廨復訊讞員以兩造帳目迄未算明判孫仍還押候下禮拜三訊核 
　　傳訊保人○華章紙廠控陳成生不出定貨案内之保人許青生昨日公廨傳案候核　　不理存欵○朱文淵空陳泳莊不理存欵昨由公廨派探將陳傳案過堂候訊 
　　無心失火○王阿泉家因多積稻柴失火幾肇巨災事爲捕房查悉昨派包探傳至公廨請究中西官以事出無心姑寛開釋 
　　混用銅洋○朱榮生控曹阿連混用銅洋昨日由探查獲解廨訊實判曹押三禮拜 
　　竊取花盆○某洋人控過犯顧阿金竊取花盆昨由包探解廨經中西官訊明判顧押西牢九月期滿逐出租界 
　　逐出復來○過犯錢大昌逐出復來由探查獲昨解公堂請究判押一禮拜再行逐出 
[美租界]  
　　電車傷人○四十四號電車於前晚九時半駛至北四川路將行人王美郎撞跌致傷足骨不數武又碰傷東洋車夫蔡亭祥之頭額王蔡二人先後投報捕房捕頭諭候查辦 
　　熱度太高○斐倫路二百二十九號門牌廣東妓院樓上昨晨因火爐内煤火過烈燒破樓板幸即覺察設法救熄 
　　背夫私逃○李阿富之妻張氏日前背夫私逃與某甲並撤匿居逃　路二百四十四號屋内昨被李偵知投報捕房捕頭諭候查明拘辦 
　　匪徒截刦○粤婦陳梁氏昨經武昌路被匪徒搶去金圈一對當報捕房捕頭允飭中西探查拿究辦 
[法租界]  
　　會欵不追○蘇張氏昨至公廨控稱陳春堂上年借去會洋一百元立有借據並蓋圖章今向索還竟圖抵賴求追陳供小的名字並非春堂亦未向氏借過會洋更無立據蓋章情事實係該氏揑造圖詐求察聶司馬察閱字據係是會欵紏葛公堂例不准追判各退去將案註銷 
　　積欠房租○陳裕谷積欠新沙遜房租洋八十一元昨由收租人扭至公廨請爲追繳陳供欠洋是實因一時難以措交並非有意拖延求宥判陳交保限月底先還兩個月租金餘再示核又姚富順亦欠該行房金二十七元曾經公堂判限一禮拜交保理清迄已逾限分文不理昨双傳案審訊據供實因生意清淡無可拔付判仍交原保限兩天料理如違押追 
　　引人入勝○于春山手持西洋鏡在各烟間内招人觀看詎内中藏有春宫照片被探查知拘入捕房昨解公堂判押捕房七天春册銷毁 
　　齷齪不堪○陳譜法前控鄰婦李楊氏拐匿妻子由廨押候查辦在案昨日原告又投案禀稱氏子前來通信云妻子在虹口地方迨同往找尋仍然無着請爲嚴究氏供陳妻藉打野雞爲生陳亦靠妻贍養如何邊去不得而知至兒子通信之事婦人在押亦不知情聶司馬以控拐無憑碍難深究判氏開釋協同原告帮尋 
通俗談　　（東）（吳） 
　　巡士匪緝安良者也而誣良巡官監察巡士者也而袒護 
　　我聞外人屢以閘妆巡警腐敗爲藉口而欲推廣租界矣竊恐此後之巡士將無所肆其誣良之技此後之巡官將無可用其袒護之地 
 
 
 

Page 21

 
 
   
 
 

Page 22

 
 
 [G萬國九洲第一靈騐耳聾聖品 
京都天寳齋○耳聾痼疾○我有神劑○服此立聰○不靈還洋○上海二馬路西鼎新里第二石庫門京都天寳齋發兌 
凡患耳聾一症皆因腎水虚損相火上炎或因鬱火傷肝以致耳鳴耳聾耳脹耳痛等症本齋家藏良藥屢蒙官紳試驗故出而問世非徒漁利已也善治男女老幼久年初起一經服此二三釐立覺血氣調和呼吸靈捷補眞陰生津液退浮火除邪熱雖十年念年舊症服此丸一料立見奇功極重久年老聾服此二料無不轉聾復聰眞乃第一聖品每匣一元每料六匣洋五元不靈包退還洋以昭信實如兩耳挖損再吹八寳吹耳散無不立愈每瓶洋七角○效驗妙藥包可斷根立有保單設不見效原洋奉還批發另議 
[痔瘡内服靈丹]  
廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外搽消痔瘡散可保永遠不發一試便知 
此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見效連服三盒無不全愈也 
痔瘡外搽妙藥 
痔瘡雖仗内消然得妙藥外治根可永絶本堂始創眞熊膽珍珠消痔散專治一切惡痔搽之立刻定痛消管除毒止膿雖十年念年之痔一經搽上其患若失倘内服外搽不過數日除根屢試皆效每瓶一元料二元大雙瓶加倍廣東彭壽堂鋪分上海抛球場南首河南路三層樓七號洋房交易室懸上海縣禁止假冐告示爲記○分售處蘇州都亭橋西新聞報分館 
[杭州焦旂杆沈氏函]  
五洲大藥房大鑒敬啟者日前向○貴分售處購得自來血一瓶即照方飲服連服五日之後覺得神清氣爽身體靈動異常初時同事之人無不咸稱奇異隨又購得半打逐日照服較諸補藥再靈足見此自來血之大有功效也惟弟對與貴藥房之自來血極其贊證凡言語之中莫不道及此藥之效驗以爲補身者謝也惟○貴藥房之自來血上用人造二字惟弟獨稱神造自來血之名爲此血造以神手也敬此奉謝並請○貴主人財安弟沈成康頓首沈成康圖書由杭州焦棋杆寄○芙月二十日交郵上海四馬路老巡捕房對門五洲大藥房抄登 
[海内同胞注意]  
福建省晋江縣泉城内曾振聲拜啓 
敬啓者○人之有血○如燈之有油燈無油必滅○人無血○性命亦難保○是亦危乎哉○僕沾瘧有二秋矣○服中西藥不下百劑○病雖去而體尤如麻○十步外不能離杖而行○據醫者云乃血氣不足也○方慮補救無門○適有樹兜益同人藥房敝友張君○辦上海五洲藥房所造自來血○平價售濟于我同人○僕即購二瓶○服之○不隔一旬○頓覺身體踴躍○眼界因之而增光○是自來血眞能收危然後安之效果○故其藥之名○眞不愧以自來血稱之○僕之安然如故○非自來血之功而誰歟○叨蒙○五洲大藥房補救之恩○並荷蔣　　引之力○自愧啣結○無以爲報○特𣵪數言登報鳴謝○願海内同胞○有與僕同病者○服之而有回生之力即無病者○試之亦有獲益之功○願問胞親之愼之○則壽字可登○計日而待也○謹此拜啓○并頌上海四馬路老巡捕房對門三層洋樓五洲大藥房主人德安○福建省晋江縣泉城内文山里曾振聲拜啓十月十二日郵 
[傷風無憂]  
廣東彭壽堂創製順氣化痰止咳四寳半夏露活人無算有口皆碑惠顧者認明地址牌號庶不致悮 
蘇邵東鄉一带於彭壽堂四寳半夏露極爲風行口碑截道就近治痰各藥雖星羅棋布而必舍彼求我者以前崴治愈傷風多人均獲捷效也傷風由於時邪其病狀亦近時疫善於傳染其症見諸外象爲頭痛爲鼻塞爲咳嗽爲痰涎證諸内容爲惡寒爲發熱爲氣急爲中滿延久不治變爲傷寒有累肺成癆症者故初起之時最宜速治前歲崑山迤東各村傷風大作村前村後傳染殆遍有王君榮生稍通醫理來購本堂半夏露一大瓶以飲家人蓋被取汗一夕而愈重者二日無不全愈隣近乞取少許服之亦皆應手而愈由是遠近來求日不暇給王君於是續購倏忽瓶罄點滴無存而求藥者仍踵相接王君於是續購附以數行詞曰　敝村自交秋凉傷風盛行醫藥全不濟事而獨取效於貴堂半夏露日昨買歸一大瓶家人依次服愈不能自閟討藥紛紛倏忍之間瓶底盡涸然已救得多人貴堂妙藥名噪鄉閭可謂盛已但時症現尙未息親友望治均以半夏露是期别種半夏俱不足以取信故復凑集成資仍向寳堂購取眞正半夏露一打冀得盡除我們苦累并祈速交原局毋延崑山王榮生啓按王君通醫識藥時來本堂購取丹丸尤以化痰丸氣急丹爲衛生家常備之需蓋謂傷風咳嗽無間四時感熱感寒皆能搆成斯患多備此種妙藥亦却病之良法因念現値秋凉此病每易感召爲將是函錄登俾患者知所療治此露善治五癆七傷○肺枯肺痿○痰火痰飲○咯血嘔血○乾咳虚咳○喉痛肚痛○中風中痰○氣喘氣急○久咳失音○骨節酸楚○手足麻木○痰迷心竅○猪羊癲癇○產婦勞咳○小兒驚厥等症雖他藥罔效一服斯露無不立奏奇驗治愈者每年總以萬計且每愈一病無不斷絶病根永永不發誠乃天下第一奇方也小瓶一元　中瓶二元每料四元順氣化痰丸大瓶一元中瓶五角小瓶二角五分上海抛球塲南河南路七號大洋房内懸上海縣告示爲記廣東彭壽堂白 
[請看鄒識淵劣跡]  
金匮新安下塘鄒識淵素性狡猾健訟近因伊姐夫住居后陽之華雲泉身故遺螟蛤子一名福根親生子一名厚生識淵因福根無知可欺陽爲袒護陰圖肥已三月中華氏被盜獲犯後　姐赴誠領贓暗令福根將家中所有契據田單盡行盜出及伊姐歸家邀同識淵向福根追索福根支吾不認識淵竟代爲　獲暗縱使逃尋覔數月不見伊姐再四懇求識淵設法尋覔面識淵一味游約延宕現今探知福根實爲識淵所藏匿故屢說無靈伊姐不得已徧告族中轉懇識淵理說而識淵依然託辭不　福根交出似此情形勢必將所竊華孝友錫堂雲泉等户田單及歷年華氏出借各户抵押契據暗中向人押洋使用如有此等契據在外託人抵押務懇　諸公弗受其愚若已被欺蒙借出　請速到無錫鄒榮祿第通知倘申明後仍然出借即屬串謀查出定當拖累識淵且有誘拐族人妻室之事現今合族　憤若不改過自新定即送官究辦决不寛貸族人愛莫能助矣華鄒氏同子厚生啓 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　十月十八晚記 
　　十九號承日間選舉常駐議員事提議將互選細則選舉候補常駐議員一條删去略謂常駐議員之責任但自今選舉後至明年九月開會時止而被舉之議員又規定非有特别事故不應辭職故於事實上實無庸有候補常駐故擬將十二十三兩條删去非惟節省時間又於事實無碍應請議長宣布請衆公决衆贊成 
　　議長復請起立表决全體起立遂决定删去十二十三兩條將十四條改爲十二條 
　　六十一號言今日旣修改細則何不將日間選舉時公决之各屬須有一人一語加入細則中 
　　七十二號言應添入此條 
　　四十七號言今日間所决議者有兩條件（一）江蘇諮議局常駐議員須規定寗屬十一人蘇屬十三人江寗京口駐防一人分額統選（二）除駐防一人以外八府三州至少有一人當選開票時若當選人已滿二十五人之數而各屬之中尚有某屬未得當選人者得補選一人而將占數最多之屬之得票較少者改爲候補人 
　　一百二十五號問前已决定無庸選候補則此候補又何如 
　　十九號言細則十一條中本有當選人數已滿而尚餘得票合當選人者卽爲候補當選人若已滿額則亦不必另行選舉候補當選人故並無抵觸 
　　四十七號又伸明前意 
　　一百二十五號又言每屬一人勢必將滿額各屬之議員改爲候補恐有未妥 
　　四十七號言各屬一人係兩次表决之件 
　　七十二號言每屬無候補人則或僅有一議員而有事出缺可否以該屬次多數遞補之 
　　九十一號言此次公决之條件實係爲諮議局議員全體計並非爲各屬一部分計也 
　　一百二十五號言至言互選細則業已公决現又公决修正究竟須公决幾次方可遵行 
　　十九號答修正幾次但問公决幾次以議員修正議員執行之細則但以公决行之而已 
　　七十二號又言每屬須得一候補當選人否則此屬但有一人因事出缺卽此屬即無一人與公决之件又不相符 
　　十九號言永久保存每屬一人實無善法若候補已有一人已經補駐而亦因事出缺則又如何 
　　一百二號言修正細則係内部之事而未决議案甚多似不應多討論况四十七號所提出之條件並非現在因修正細則而提出實今日下午决選時已經表决實行之件故實不必加入細則但將此條件載入議事錄明年選舉時卽可依據此條件即有不適用處亦可在大會時提出修改現在實不必多所討論 
　　議長遂問四十七號提出之條件是否加入細則如贊成加入者請起立表决起立者少數遂决不加入細則中 
　　四十七號要求長將上兩條件宣布請决是否成立 
　　一百二十五號言旣不加入即不成立 
　　十九號言四十七號所提出之條件並非修正案係已經實行之件斷無不成立之理但今日似不必討論下届大會時仍可决其適用與否 
　　議長遂宣布終止論接議昨日議事日程未畢各件 
　　一百二號言今日議决各件以第二十條本省單行章程分别交存交議案爲最關緊要當作爲第一條提議衆皆贊成 
　　宣布審查本省單行章程規則截清已行未行分别交存交議案討論公决 
　　蔣副議長主席 
　　六十八號言現時凡關於本省單行法規督撫可問諮議局各行政官皆可問諮議局設無所依據從何諮議他日常駐議員所辦何事即可以此爲研究預備之資故在諮議局成立之始此案尤爲緊要 
　　蔣副長請研究後如以爲即可通行者起立表决全塲一致起立議長問頃八十六號言第十六條亦當提前者有贊成者否贊成者數人　　宣布整頓書役各案討論公决 
　　六十三號言明年即便審判成立各地方官能不許其審判訴訟否 
　　四十七號言審查會意以爲改良行政官司法獨立實無他法故設立審判廳之眼光必在司法獨立上使凡審判民刑者皆依法律審判若用極完全之新章責令行政官爲之非惟事做不到亦時間有不及是以必於行政衙門之外另設司法機關也 
　　六十三號言但恐審判廳不能如願設立則不能盡除積弊吾民仍多受苦累也 
　　九十七號言此案當注意養成審判人才但聞部定法政學堂並無訴訟法民法等科則明年辦審判廳恐尚無人材可以任用 
　　十八號言憲政館籌辦憲政表有明年成立審判廳條文卽當作爲能實行計畫但此案爲整頓書役但書役之弊非書役爲之乃官爲之且非官爲之乃法爲之以行政官充司法之任故法不能行今日爲根本計惟有分行政司法爲兩事至審判廳未成立以前實無法以治其標也 
　　十九號言審判廳之成立實非難事如奉天天津均已成立民間甚受其益今蘇屬亦已設司法研究會至廳審判廳未設立以前恐民間仍受書役之害則報告書中已述明於審判廳未成之前先請整頓書役若側重在書役反有可以緩辦審判廳之嫌故報告書似以注意司法獨立爲宜 
　　一百二號言此案祗可如此報告現欲除書役之害必以設立審判廳爲入手辦法 
 
 

Page 27

 
 
議長問是否現在即行呈報抑交由常駐議員接辦如贊成即行呈報者請起立表决全體起立 
　　六十三號請再提緊要議案一二條餘可不必再開大會公决 
　　八號十九號均言須明日决選後再開大會了結議案衆贊成 
　　已逾十時遂散會 
　　十月十九日記 
　　開會時人數不及三分之二計缺兩人 
　　議長請先將諮議局左近議員公庽各屬應得之地用抽籖法掣定蘇州辰號揚州丑號海州申號常州酉號徐州午號淮安子號通州寅號江寗未號鎭江戍號太倉卯號松江已號 
　　議長又布告常駐議員須定協議細則請推一起草員 
公推楊君廷棟起草 
　　議長又言協議會期亦須預告經常駐議員公定以十一月二十日爲常駐議員第一次協議期 
　　時到會者八十一人依三分之二尚短一人經衆公决即行决選而仍以四十二票爲當選票額 
　　遂决選常駐議員缺額一名 
　　吳佐清四十九票當選 
　　到會人數又不足半數决定將未决各議案暫置俟下届大會或臨時招集時提議 
　　按江蘇諮議局議塲速記錄今日刋竣 
小說 
[社會小說自由女　　　（二十六）]  
　　第六回眞解意有心聽秘密暗驚心無意洩機關 
　　那少婦見了。知道一不做。二不休。便大聲說道。你黑夜攔路。意欲何爲。你們給我打這個混賬東西。打了再把他交給巡警就是了。那三個男子答應一聲。揮拳擄袖的。搶上來。就要動手。江鏡波見了。心上覺得甚是好笑。便歛手不動。靜等他們上來。只見那三個男子。七手八脚的。齊擁上來。一個就來扭。江鏡波的衣襟。兩個更來揪江鏡波的辫子。江鏡波哈哈一笑。先用左手一擋。早把扭衣襟的那一個。擋跌在地。慢慢的回過身來。右手一格。這兩個來扭辫子的。也都是仰面一交。滾在地下。那獐頭鼠目的男子。在地下一谷碌跳起身來。也不開口。一個箭步。直穿過來。惡狠狠的左手一晃。右手揮拳就打。江鏡波用手一擋。覺得略略的有些斤兩。暗想這個東西。倒也居然有些解數。正想着略略的分了些神。那個男子。右手一拳被江鏡波格了過去。趁勢把手一翻。轉過來就在江鏡波腰間一掌。江鏡波不曾防備。倒吃了一驚。連忙。把身體往旁邊一閃。那個。男子一掌落了個空。身體往前一歪。江鏡波趁勢一掌。正中那男子的左肩。這一掌來得力猛。那男子那裡禁得起。阿呀一聲。直跌過去。一時扒不起來。正在這個時候。江鏡波忽然一眼看見那個少婦。同著四個傭婦。扶著兩個女子。急急的往斜刺。裡就走。那方才摇過來的小。艇已經泊在碼頭上。那一班人放開脚步。恨不得一步就跨到船上。離着那泊船的碼頭只有十來步遠近。早被江鏡波回頭看見。止不住心中大怒。烈焰横飛。口中喝道。你們往那裡跑。一面喝着。一面大踏步直赶過來。幸而那四個傭婦。扶著兩個死人一般的女子。雖然急急的走。究竟不見得十分神速。早被江鏡波一個箭步跳過來。當頭攔住。那少婦見了十分着急。只得。大聲說道。我是城内柳大老爺公館裡頭出來的。這兩個都是我的女兒。你攔住了我們不放。究竟是什麽意思。江鏡波聽了笑道。柳大老爺也罷。桃大老爺也罷。這兩個女子旣然是你的女兒。爲什麽會這般模様。那少婦聽了又大聲道他們素來不能飲酒。今天喝了幾杯洋酒。所以醉到這個様兒。你問他做什麽。江鏡波道。你一個人口中的說話。是靠不住的。這兩個人就是飲酒過度。也不至於醉到這個様兒。我看起來。好像是受了迷藥的様兒。安知不是受了你們的迷藥。弄得他不能開口說話的呢。這一句話兒不打緊。輕輕的說了出來。直把那個少婦說得面無人色。不知那個少婦。究竟是何等様人。下回交代。 
國外新聞 
[日韓合併策駁退]  
　　二十七日東京電云駐韓統監大臣已將日韓合併請願書駁退當時並謂願韓國人民常享安寗之福日韓敦睦一舉關係彌重故在上者不能出威力以實行合併之策云 
[英國稅務部宣言]  
　　二十七日倫敦電云稅務部宣稱星期一星期二兩日入口之茶未取稅者共十萬零九千磅惟每人曾付押欵與稅數相等設情勢無變則此稅自已繳付云 
[英國選舉事宜續聞]  
　　二十七日倫敦電云星期五日自由黨在愛爾勃廳大聚會維時有政府職員二十四人上下議院議員二百十五人自由黨候選員一百人均擬合力贊助首相愛斯奎士君反對黨首領貝爾福君不日將頒布聯事黨宣告書開姆泊唐伯爵及開斯脫凡貴族已在洛姆福及維林婆羅兩處爲貴族運動選舉（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
