# 1923 - 353 - 4918263

 

Page 1

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *   
 
 

Page 2

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *   
 
 

Page 3

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *時論（特約） 
[劃分國税地方税之來歷心史]  
　　二十年前人處帝制之下天府正供誰敢置議萬一有災荒之蠲免恩詔之優復出自特旨非臣下所敢請也自預備立憲選舉議員人民乃有主張權利之説其時聞先進之國厲行自治多以地税爲應作地方税已間有實行者則以爲此制去我國程度尙遠諮議局旣設旋設資政院當時偶討論全國負擔之不均思稍稍救濟之而君主高在天上尙未達此下忱各省代議士間先己擯不齒及蓋以爲全國財賦之區少受協省分多恐一均則受協之數立减妨及各省命脈於是議會之中不但自命貧瘠之省不欲談均平即自感不均而欲呼籲之省亦覺口衆我寡不敢啓齒此始有劃分之感覺而無從形諸口語之一時代也 
　　辛亥以後政體驟改民氣稍稍發舒然初不料中央與各省割裂如今日之狀當時措置財政但求於帝制時無謂之輸將如任土作貢本色漕運御廩白糧八旗宗祿之類據實豁除而於中央收入部分不敢絲毫更變惟就其名實太不符之負擔截作本省附加税以江蘇言則改銀兩爲銀元所納之中央者仍折作庫平而有餘廢本色爲永折仍扣足石數而無缺惟其傾工火耗脚費貼贈之類人民不自吝嗇但以充地方税名目俾省有敎育實業等形式之預算可以點綴共和然且曾不幾時袁世凱籌帝制經費又發生五項專欵搜括於從前正供之外此欲飾爲劃分之虚名而受加賦之實禍之又一時代也 
　　國會第一次解散以前正在希望中央强有力之會其於中央收入不欲侵犯一如帝政舊習負擔較重之省不能自鳴其寃苦一如晚淸故態西南建義帝號冰消各省渙散遂無復拱衛北辰之夢想協餉之名不存而養兵之費各省自備貧瘠之省用款激增於舊而原有外來之挹注絶無涓滴可言行之數年始知各省自有各省之財力絶不倚中央之指撥接濟而後自活田賦與差徭互爲輕重人民負擔本無大相遠者特舊以田賦爲正課盡由國庫吸收差徭爲陋規反由各省留用總之在中央在各省皆爲暴君污吏威福玉食宮室妻妾之奉人民則食毛踐土受樂輸之追比而已中央旣與各省脱離財政關係眞相乃顯各省無所望於恊餉乃無倚賴財賦省分之心此爲國會所以能議劃分之第一因 
　　國會之制憲也有强有力之政府則政府百計破壞之限制之若袁世凱時是也無强有力之政府則代政府行其實力之軍閥百計破壞之限制之若黎元洪時是也顧黎任時之軍閥所忌者爲省憲之大綱而不在國税地方税之細目蓋以軍閥未入中央但懼各省民氣之發揚初亦不願國家歲入之增進剥奪中央即是自肥之上策且地方税之名義實際上本未饜軍閥之慾除有外債關係受外人之箝制外並無絲毫顧恤中央所不願省憲者一有省自治自然不能如今日以省政府爲軍閥之鷹犬以省收入爲軍閥之私囊其反對之標的在是劃分國税地方税則絶不在念故以省長民選爲起訌之因受雇之議員用此爲搗亂之焦點國税之受劃分乃祇緣國之名義不能無給養之財力其實最好并國税劃歸地方乃足爲維持原狀受雇議員仰此意旨此爲國會所以能議劃分之第二因 
　　合此二因一爲議員間之所以能贊成二爲軍閥之所以不反對惟亂國乃生治法各省獨立之久乃得有此否則各省皆有田賦以外之經費江浙獨并其供億於田賦以其爲中央所獨占而永無取給自治費之一日也議者不察以爲田賦劃歸地方獨有利於江浙豈非習於十年以前之耳食而未問目前之事實乎至江蘇之財賦若鹽若關亦自占重要位置且加税之約整理鹽税之效收數與日俱進固猶爲國税無變也若并無田賦爲地方税重賦之區復有何款可充用耶惟憲法之劃分地方税乃省政府之利各縣以下之自治在據憲法各截留省税之四成此則决非省制不實行之所能辦全國各縣之汗血今皆盡於省之負擔矣則豈有有省制而不即奉行者哉 
[國内專電]  
　　北京電宥（二十六）衆院協商會馬驤等請先收回衆院警衛權撤退部警方可商量他事谷芝瑞牟琳景耀月主部警緩撤先推主席組院内行政委員會馬答警兵不撤談不到别事請吳宗慈轉告西安飯店約今日答覆今日西安店谷等不允衆院成會勢非來年不辦（二十七日下午二鐘） 
　　北京電王克敏預提十二月鹽餘未成决定不再交涉留爲舊年關用至陽曆年關發欵數目令會計庫藏兩司照前月案分配軍警確定七成敎育五成其餘各機關力大者四成小者三成今日提出閣議二十八開支票發欵克敏對已裁人員主不給并批註本部薪水係發十二月分以前九十十一三個月積欠不管有人反對尙未决定（二十七日下午二鐘） 
　　北京電感（二十七）閣議金法郎案顧主駁覆以某種關係尙待考量王克敏提支配軍政費辦法均要求增加數目至七時散未將支配單塡妥院中備晚餐吃後再議今日程克未到薛篤弼代席又决傅銅爲西北大學校長又决禁各處發行儲蓄奬劵指令照准（二十七日下八鐘） 
　　北京電外顧提駁覆法郎案説帖（一）根據一九零五年換文（二）據衆院咨覆閣議席上某某閣員主愼重能否即交法使不能斷定聞王克敏甚灰心已表示過陽曆年關即退 
　　北京電憲政黨定艶（二十九）日由賀贊元等發議程并决以强力壓服吳派由王樞等擔任指揮警衛益不像話　　北京電艶（二十九）日甘石派與反甘派兩邊發議程（二十七日下午八鐘） 
　　北京電路警總局派員徵曼德意曼謂非總指揮不就故又擱使團對護路軍警仍不統一頗有後言 
　　北京電吳毓麟加派胡瑞年錢錫寳周亞衛吳道培馬天倈顧威鳳全嶽卿趙幹臣張森王成志晋旭葉煥船朱昌張殿魁陳執禮顧乃鑄朱鳳魁充路警總局科員事務員督察員等職路警局仍將擴充護路督辦勢成贅旒 
　　北京電京綏擬添保安隊先扣警百二十名請槍百枝彈二萬發 
　　北京電郭祺才部兩批千二百名免死遣散周天松團正繳械中臨禹間計駐第五六及二十旅及五師等兩萬人地方安謐惟孫美松一部携槍逃走　　北京電英助京政府通知德政府不許違約售飛機於奉張德外部答此係廠與奉代表所訂德不欲助長中國内亂與英正相同但中國不自出頭請英干涉於獨立主權究有不當　　北京電陳籙電部越南税關新章瓷綢茶較舊章稍優對各國一律非專對華商難更改二十七日下午二鐘） 
 
 

Page 4

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *　　北京電靑島熊炳琦電院部請迅飭膠州關東海關撥五萬元充粤艦北歸軍需之用（二十七日下午二鐘） 
　　北京電趙恒惕電洛對督理及副巡閲請俟湘省善後粗有頭緒再發不遲（二十七日下午二鐘） 
　　北京電袁乃寛派僉事許卓然赴滬調查信成銀行欠部存欵及訴訟經過情形報部核辦（二十七日下午二鐘） 
　　北京電感（二十七）午李彦靑偕趙榮華赴洛李此行在解釋包圍風傳預料洛吳有見面情可減懷疑 
　　北京電王永泉派董耀宗到宿州招兵八百感（二十七）運浦口 
　　北京電鹽署稽核所會辦韋爾敦三十夜由滬赴寗世（三十一）早北上 
　　北京電王正廷宥（二十六）由日返國　　北京電感（二十七）孫傳芳代表朱士振見曹陳閩事甚久孫不主張對浙用兵主先决粤局次收厦門 
　　北京電贛蔡允再濟十二師餉四個月　　北京電擬令閻治堂上將吳桐仁威字將軍（二十七日下午八鐘） 
　　北京電胡景翼田維勤孫傳芳直電高凌霨索餉高甚焦慮（二十七日下午八鐘） 
　　北京電甘石橋對於議員不再化錢昨各議員索津貼未付吳派與反吳派協商吳派欲先恢復警權反吳派欲先開會不得結果王承斌决意不來　　北京電劉存厚電鄧錫侯已克復壁山永川熊但向大足銅梁退却 
　　北京電陸部裁員現已一律回部月薪照舊數減半（二十七日下午三鐘） 
　　北京電陸洪濤請編甘軍爲國軍兩師　　北京電軍事處令新組重砲隊以穆士珍爲司令（二十七日下午二鐘） 
　　天津電吳毓麟銜曹命於有（二十五）來津邀同王承斌邊守靖往天天津醫院慰問吳景濓並勸回京 
　　天津電曹派公府高等軍事顧問盧殷民南下調和江浙問題 
　　天津電曹對此次政潮大不滿此後决取獨斷主義 
　　天津電王承斌在省署設立審查處受理各屬控告縣知事案件 
　　天津電護路督辦公署擬改設天津　　天津電洛吳電催速組内閣以弭糾紛　　天津電天津縣知事齊耀珹有辭職説　　天津電溫樹德致函津友謂北上目的在實行山東自治 
　　天津電省署接院電特嚴令各屬查禁鴉片（以上二十七日下午四鐘） 
　　天津電省署咨議會金丹罰欵俟表册報齊即宣佈 
　　天津電日音樂團五十餘人將來津開會奏樂謝賑災（以上二十七日下午十鐘） 
　　哈爾濱電崴回華難民一百三十一名到朱資遣 
　　哈爾濱電范領述崴俄苛華僑無居留照罰金最高三百元每院落强派一更夫監視 
　　哈爾濱電現洋販押獄數十名尙未定處分法（以上十七日下午九鐘） 
　　濟南電傳安茂寅到靑龔積柄已預備交代反對派議員極憤議長宋傳典已數日不敢開會 
　　濟南電警衛馬隊刻在省垣附近連獲巨匪聞與孫美松有關正在密訊 
　　濟南電劉夢庚謀長魯派陳某來濟疏通政團（以上二十七日下午二鐘） 
　　漢口電徑（二十五）午後地保突將田仲香屍棺由壽星里移至分金爐側面菜園正掘土備掩被田母叔趕到阻止另有一棺停放園側羣疑爲日人賄買地保移棺滅跡之手段當報八警署負責看守將呈請高檢廳覆騐　　漢口電商界外援會宥（二十六）在漢商會議决將田案始末通告全國請一致聲援武昌各工廠工人因田案發起工團外交委員會宥（二十六）開籌備會漢口傭於外人之華人由田叔幼卿發起華工公會 
　　漢口電劉存厚電據袁楊兩司令報告唐楊兩師攻綦江江津瀘州于張兩旅攻壁山合川銅梁頗得勝利左路已抵永川右路合川早晚可下 
　　漢口電傳老洋人徑（二十五）復犯淅川老河口甚吃緊張聯陞已令劉團往剿（以上二十七日下午七鐘） 
　　香港電孫令准魯滌平辭湘軍總指揮兼職遺缺任宋鶴庚兼任 
　　香港電李濟琛敬（二十四）由肇回梧决拆城闢路已委黄謇爲梧巿政工程處長 
　　香港電孫任永豐艦長歐陽琳爲海軍警備司令該艦日内赴梧防沈下侵　　香港電聯軍右翼總指揮王秉鈞因事返省楊希閔委胡思舜代理此職又委徐德代楊廷培任中路總指揮 
　　香港電孫任趙傑爲魯豫招撫使 
　　香港電東江墟城蘇村兩路無戰事惟鐵路粤軍由土塘時向常平滇軍施行小攻撃日數十次惟無影響觀察情勢兩軍各有所待粤軍待黄大偉部全到始有振作聯軍内部問題未解决楊希閔未能出發俟解决後楊始能出發下令總攻撃北江沈軍入連州後亦未再進須俟方本仁再入南始中路沈軍佔樂昌然後再進　　香港電孫徑（二十五）赴白雲山巡視大本營將裁粤憲兵歸吳鐵城節制 
　　香港電劉震寰有電使團爭關餘 
　　香港電楊廷培死後范石生所委江防司令徐德已就職 
　　香港電法科大學已發薪一月定沁（二十七）上課 
　　香港電九江集邊巿昨大火焚舖三十餘家 
　　香港電香山朱卓文部與陳策部因爭保護穀船出口權利衝突已在前山激戰數日陳得艦隊助稍勝現戰仍未息（以上二十七日下午六鐘） 
[國外專電]  
　　羅馬電張孝若昨午（二十四）到羅馬唐在復等至車站迎接耶穌節日意國政府工商各團體仍約期宴會考察過密蘭milan各城參觀絲廠及各廠欵待優異張演説中意文化及其他彼此相同之點及中國對於通商希望各報著論歡迎（二十五日） 
　　東京電今晨日攝政太子赴議院行開幕禮過虎之門突有一社會黨靑年出手槍向太子轟撃幸未受傷汽車玻璃窗碎人心大驚現正大索社會黨（二十七日下午五鐘） 
特約路透電 
[北京政聞]  
　　二十六日北京電昨雖爲休假日内閣仍開會議討論財政事務聞年底之前須需四百萬元付各機關經費京畿警察將發餉一月各部官俸僅發數成 
　　二十七日北京電李家鏊不日將率隨員赴莫斯科　　二十七日北京電孫傳芳電請政府撥欵發欠餉 
　　二十七日北京電楊增新聞由新疆遣至北京之俄難民政府並無切實安挿計畫故已電告政府謂此後不復遣送俄難民至京而由新疆設法安挿之 
　　二十七日北京電直省議會通電反對金佛郎案聞乃受吳景濓之運動曹　因外間頗多反對政府之宣傳巳派專員赴洛陽報告時局眞相 
　　二十六日北京電張作霖所派參與中俄談判之代表二人茲復回京致外間有中俄談判不日復將開始之謠　　二十七日北京電據確實消息今日午後之内閣會議决議於明日致牒法使署拒絶接受以金佛郎付法賠欵之要求以一九○五年條約及本年十月國會之决議爲依據之理由 
[川戰情形]  
　　二十六日北京電重慶日總領事報稱彼圖與敗退之川一軍司令但某在綦江會晤以期請其釋放被擄之宜陽丸機師及大副但但抑而向北於是所謂川中立軍即由瀘州進至綦江故被擄二員仍在但處 
[日本之瘋案]  
　　二十七日東京電攝政太子今晨乘汽車赴國會時有一年約二十左右之少年向車開槍僅碎車窗之玻璃太子未受傷仍赴國會續電云槍彈險中太子首太子即避入上院兇手作工人裝現信乃一瘋漢警察之意必有他人同謀兇手即爲衆擒獲但經警察保護解入警署太子出現於上院時鎭定如常即以和緩之聲宣讀勅詞旋即回宮途置重衛旁聽者至太子離院後三十分鐘始許外出衆皆不知此事變此種舉動爲日本歷史上所未有民衆異常忿怒 
　　二十七日東京電今晚有莠徒圖入山本伯爵及後藤子爵之邸均爲警察所阻 
[德國之意見書]  
　　二十五日倫敦電德國致協約國之意見書要旨如下㈠建議佔領境内關税應與未佔領境内同率㈡請准流通各城鎭與銀行所擔保之穏妥通幣㈢來因省請恢復來因地航行自由㈣宜召回德國鐵路員役以補救鐵路貨物擁擠停滯之現狀蓋工業區域内之情形惟彼等能了解也再鐵路德人工資及車費皆付佛郎此層頗不利於德國㈤魯爾警察力弱不能執行其職務宜召回一大部份曾受訓練之警士㈥宜設置收税員而原有德員尤須復用㈦國會及聯邦議會議員之特權及人民集會之權利與法庭之獨立亟須恢復 
　　二十六日巴黎電賠償委員會决定發出請書分致專家委員會之各會員第一委員會定一月十四日集議第二委員員則定一月二十一日開會因美國銀行家羅炳森氏由加里福尼州起程須二十一日左右方能到巴黎也 
[中國張使之行程]  
　　二十七日日内瓦電中國實業考察團十二月二十二日起程赴意團團員未及在日内瓦多所盤桓因意政府約定在羅馬招待故也國際聯盟會各高級人員皆以中國代表游歷之結果爲滿意蓋聯盟會高級人員得興在朝野雙方有勢力之中國重要人物接觸此爲第一次也 
[美國之酒禁]  
　　二十五日紐約電禁酒員聲稱近查覺運酒入境最大組織之一案中某英人巳被拘獲並奪得一馬達船搜獲之文件内有一名單詳載散居全國各處販賣私酒之人名 
[美國航行案]  
　　二十六日華盛頓電柯立芝總統請參議院商務委員長瓊思氏提出將美國沿海岸航行法推行於斐列濱之建議按照現行商船法凡至美國航行便利認爲充分之時美總統得頒發推廣海岸航行法之布告此後僅許美國商船營業於美國與斐列濱之間聞商務委員會與航務部皆認美國航業之便利現巳充分前總統哈定恐此舉與各國現有條約發生衝突故不允發出推廣沿海岸航行法之公布柯立芝總統又請瓊思氏籌備管理國有商船新政策之條陳 
[印度代表之言]  
　　二十六日浦那電參加帝國會議之印度代表蕯浦魯爵士主席於印度全國自由黨大會力言印度政府施行强有力計畫以保護南斐印僑之必要主張重徵南斐煤之進口税而减輕印度煤之運費以鼓勵本國煤業又謂自由黨固不贊成革命但承認憲法大改革之應有 
[萬國棉業報告]  
　　二十六日倫敦電萬國棉業季刋稱棉貨貿易大都無利可圖一時尙未有大起色之氣象季刋勸各國極力設法增多原棉之供給蓋若需求增多則原棉供給之不足將使棉業不能收需求增多之完全利益也季刋又謂英國棉廠大都每週工作二十四小時而日本棉廠則每日工作十九小時云 
[墨西哥革命紀事]  
　　二十五日紐約電墨西哥政府公報稱浦白拉秩序現已恢復該處與墨京間之交通業巳如常解往墨京之敵俘二千皆係被迫附從可邀寛赦墨總統稱負責諸人大都巳脱逃第二步在派兵赴各鎭肅淸餘黨　　二十七日開浦唐電一九一四年叛黨領袖梅里資氏由德國潛返斐洲後擬赴南斐都城自行投到但行至邊界即被拘留 
[各國近事記]  
　　二十七日倫敦電意國紅十字會長巳將設立萬國保險金以防地震等災之辦法分送國際聯盟會各會員 
　　二十六日巴黎電飛行家意見以爲狄克斯末德號飛船因缺乏燃料當巳落於海中或沙漠地想飛船有若干人當可脱險現查此飛船中載有降落傘·救命圈·軍火·及足供一星期用之食物與水 
　　二十七日芝加哥電昨日鄧寗地方之芝加哥國有瘋人醫院失愼爲火焚死或薰死者有十五人病人臥室全被焚毁 
　　二十七日澳洲佛里門特爾電商船摩爾台維亞號前艙起火其勢甚熾現以每分鐘出水三千加倫之速度灌救之艙内貨物約値三十萬鎊 
　　二十六日紐約電法佛郎匯巿今日跌至美金四分九五佛郎匯價落至五分之下乃罕有之事聞係巴黎對於美金需求增多所致 
　　二十七日東京電内閣已提出辭職文 
　　二十六日福岡電福岡帝國大學今夜起火工業科完全被燬損失値日金五百萬元 
　　二十七日香港電會得豐公司向香港黄埔造船公司定造　貨船五艘 
　　二十七日上海消息路透電社總董瓊斯爵士昨借遠東總理唐納氏由日回滬現定星期六日由滬同往香港瓊斯爵士將由香港赴海峽殖民地爪哇印度等處 
[公電]  
　　北京通電各省衙門鈞鑒本日令暫行代理部務陸軍次長金紹曾呈准察哈爾都統咨請以永隆色陞補副參領達米鼎札　哲克敦額孟克巴雅爾泰陞補公中佐領均照准此令京宥印 
國外要聞 
[日本攝政太子被剌]  
　　兇手係社會主義家各大臣巳提辭表 
　　警視廳開始檢舉社會主義者 
　　日本電報通信社二十七日東京電云今晨十時四十五分日本攝政皇太子赴議會舉行開院式道經虎之門適有刺客以手銃向皇太子汽車射撃幸未中要售皇太子神色自若仍赴議會 
　　自攝政皇太子被刺事件發生後各大臣皆不自安湯淺警視總監當即提出辭喪聞後惹内相岡田警保局長均將引資辭識 
　　二十七日零時五分攝政皇太子返宮後山本首相以下各大臣即在首相官邸開緊急閣議恊議總理大臣以下之進退問題 
　　午後一時宮内省公表今晨攝政皇太子將赴議會經過虎之門遇凶漢以手銃行剌僅破壞汽車玻璃皇太子並未受微傷逕赴議會賜議員以勅語零時十分返宮又内閣公報本日午前十時四十分攝政皇太子赴議會舉行開院道過虎之門時適有兇漢以手銃伺撃幸未中太子亦安閑自若逕赴議會俟開院式告竣後始於午後零時十分返宮 
　　警視廳爲此事特於今日正午舉行非常召集對於社會主義者　始大檢舉據聞狙撃攝政皇太子之犯人生於中國（日本地名）係山口縣選出辛庚俱樂部議員難波作之進氏第四男號大助現年二十五生於明治三十二年二十六日始由鄕里上京難波大助目稱係社會主義家 
　　東方通信社二十七日東京電云據内閣發表今日午前十時四十五分攝政太子爲臨議院開院式故正通過虎門外時忽有一暴徒以手杖形手槍向之射撃然太子全然無傷安然臨議院毫無阻滯而終式至午後零時十分又安然返駕所有隨侍各員亦皆無事兇手巳當塲捕獲議院開院式完畢後政府立開臨時閣議午後二時首相以下院之要求臨衆議院報告暴行事實後復開秘密會議至三十分散會散會後政府復開閣議恐爲恊議善後處置與責任者之進退等問題 
　　狙撃攝政太子之暴徒名難波大助年二十五歲山口縣人庚申俱樂都所屬代議士難波作之進之第四子中學四年畢業後入早稻田高等預科然半途退學奉共産主義在本所方面從事勞動最近在鄕里於二十六日來東京同黨似絶對無人 
[瑞士通信（昭實）]  
　　記第五届萬國勞工大會 
　　瑞士日來弗萬國勞工局之設立根據一九一九年六月二十八日恊約參戰各國代表在藩狩宮對德締結之和平條約按照約文三百八十九欵所規定萬國勞工大會conferencelnternationaledutrayail每年至少須開議一次每國以代表四人出席政府代表占二席業主代表與工役代表各占一席此外尙可酌聘專門家任顧問一同出席本年（一九二三年）十月二十二星期一日爲第五届萬國勞工大會開會之期到會者四十二國有三方代表齊到者有僅以政府代表列席而業主工役兩方面並未選派代表者綜計到會人數政府代表七十二業主代表二十四工役代表二十四專門家七十開會要旨爲謀劃一各國勞工監護制度大會各代表擬先就日來弗議定劃一監護制度之原則咨送各國政府請其同時採用但今各國勞工監護制度彼此相歧異者過多是以本届會議延展至十月二十九日方始了事勞工局爲常年辦事機關在大會未開時對於會務早巳有所籌備如各國勞工監護制度之調查即由勞工局預印空白表格分致各國政府迨各政府詳細塡報後更由勞工局加以編集而第五届大會議事大綱亦由勞工局逐項擬定計大會分五股討論最要問題有四大端一爲對於工業界所應注意監護之事件二如何實行此監護法何者爲監護上應有之權三監護之機關四勞工監護特派員之報告會議席間有由各國政府派出之專門家若干人曾爲工廠監護官多年巳有特别經騐對於此届議定原則頗能盡力奥國勞工監護官云從來不測之危險足以傷害人者以予經騐所得大都發生於運送物件時偏不屬於運轉機件等事同時又有女監護官十一人列席次第報告女工監護事宜德奥兩國勞工代表要求勞工亦有出任監護之權並稱各監護官應盡力研究世界萬國對監護事所得之經騐各國政府應特設中央專門學校造就監護人才並應籌足欵項使監護法專門學校敎授與生徒得常赴各工廠實地考查云仡國eesti日本南斯烈夫三國勞工代表藉此良機指摘本國社會行政之不良政府代表急起辯止但不能有何種事實證明勞工代表所述確爲無根之談英法代表則竭力表明英法制度之佳可爲各國勞工模範最有趣者各國工役與工役業主與業主同行不同地意見不謀而合而兩班代表之意見彼此適相反背如業主要求監護之事應從簡略以節費用工役方面要求擴大範圍以抵制之最後雙方讓步不加亦不減一場爭執殊覺可笑日義兩政府於簡政府代表之外勞工代表亦由政府傳令簡派但在大會出席時兩國勞工代表忽同時自起聲明請在會和勞工否認其爲工役代表因眞正勞工代表應由工役自行推舉不必再受政府之命令也兩國同來出席之政府代表至此大窘尤窘者其時會塲主席適爲日本駐比大使安　　云 
 
 

Page 5

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *   
 
 

Page 6

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *國内要聞 
[北京通信（隨披）]  
　　反吳派奏凱後之北京政黨 
　　北京之憲政黨一戰而勝吳景濓聲勢煊赫不可一世然其實從根本研究之該黨全恃每月津貼費六萬元之結合一二出力分子則在得府院部之顧問諮議頭銜旣無所謂黨綢亦無所謂政見其戰勝吳景濓得力於小孫及研究爲多否則决無如此成績也該黨之優秀分子爲駱繼漢錢崇塏谷芝瑞等勢均力敵各不能相侵相犯名目上雖分科任事而黨本部之辦事人員十九自内務部及京兆尹公署調來處處均受官僚之支配在官僚方面明爲派員助理黨務實則含有監視性質故該黨議員無人能壟斷黨權亦無人能稱爲領袖也憲政黨之結合與内容旣如上述將來成績不難預斷而首與該黨翻臉者亦必爲首先合作之小孫研究兩系蓋小孫系牟琳王樞等之反吳意在取議長而代之今吳景濓一去憲政黨之一等議員無不起而問鼎將來縱能磋商妥協讓歸一人辦理憲政黨費去反吳資本二十餘萬亦必自己取之以爲代閣之外府安能讓與牟琳政爲小孫内閣伏筆然在小孫一方着想則以爲非吾人之焦頭爛額憲政黨焉有今日此種意見實雙方破裂之徵兆必有一日實現者也憲政黨亦知此種趨勢之危險乃以衆院秘書長一席賂牟琳以爲在　長未産出以前此席較臨時主席爲佳小孫派或可帖然降服其實牟琳對此乃存目前姑取之意絶不能犧牲其議長競爭且憲政黨以外之各系亦未完全同意於牟琳之秘書長即此一席亦另有風潮也 
以目前形勢言之小孫派與憲政黨巳打得十分火熱而中途抽梯之研究系則未免眼紅蓋研究系對憲政黨之帮忙本與小孫派一致西安飯店之機關亦小孫研究所合组其後小孫與憲政之結合旣已猛進而研究系則反而退後該系某議員昨對人大發牢騷謂打倒一民憲同志會來一憲政黨打倒一吳景濓來數十吳景濓眞是令人灰心直截痛快言之不如不留國會之爲得觀此則研究系之不滿意於憲政黨業巳彰明較著日來研究系破壞國會之説甚囂塵上或非無由也至於吳派方面現雖一時失敗然尙未全失其抵抗力其第一辦法即在使衆院不能成會次則不容任何人爲臨時主席攔入議長席故昨日之會吳派之楊銘源佔據議長席大唱京劇空城計事後他人詢之何故如此詼諧楊答曰昨日之會本屬兒戲何妨略作雅謔於此可見吳派之作戰計畫依然取用攻勢正不得以惡作劇視之吳派之健將馬驤等日昨在翠花灣民憲同志會開會宣言非政府將民憲同志會解散則同人一日存在必一日與高代閣宣戰現憲　黨方面雖有派人與馬讓在院外協議之説然吳景濓派尙盡力鼓吹謂曹政府業派吳毓麟赴津挽勸吳景濓入京昨晚某兩要人至日本醫院與吳寗談甚久其原因則爲某疆吏有斷然澄淸政局之决心云云此種説法吾人殊不敢謂其可靠然吳派不受院外之調停則可斷言矣 
吳派之外有所謂中立派者乃以石駙馬大街四十二號（張英華住宅）爲大本營以其性質言之雖曰助吳而與王克敏組織之花園飯店機關正處於對面故其以張英華之銅元票案而攻撃代閣亦若小孫派之攻撃吳景濓而轉助憲政黨該派及殘破不全之新民社現均互通聲氣爲吳景濓張目凡憲政黨通知開會時約定一律出席搗亂就最近形勢言之吳派似比較的有團結力語曰百足之蟲死而不僵若謂憲政黨可以安然統一衆院則尙未到時機也（十二月二十五日） 
[孫寳琦總理已無望]  
　　保派决不讓孫登臺 
　　曹錕入京以後大家皆以爲直系淸一色世界萬事皆易解决不料因吳景濓與高凌　爭奪内閣掀起絶大政潮致演成衆院累次互毆之事現時吳雖出亡而吳之餘黨仍不肯放手前日之會即其第一幕假使吳黨始終以搗亂爲目的則衆院前途仍未可樂觀衆院如果不能成會孫閣固無成立之望然縱能開會而孫寳琦之同意案亦斷難　過日來與高凌濟有關係之報紙均宣傳政府如何希望孫閣早日出現此乃一種空氣作用决非眞相孫寳琦近與吳景濓有一種默契且與津派有相當諒解爲不可掩之事實孫旣與一派接近自爲他派所不悦此殆事勢之所不能免者孫前日出津返京忽忽即轉赴海甸其苦心巳可想見現時議員雖有向孫磋商條件者然孫均託詞謝不晤談似其自身亦知其無望矣 
[京衆院年内難成會]  
　　前日（二十四日）衆院會塲種種怪象眞足令人齒冷聞反吳派事前亦知吳派必有搗亂舉動但因不敢操之過促故决計任其所爲平日反吳極力之人如牟琳王樞等前日在塲均反舌無聲即係此意現兩方所爭持者吳派抱定内務部撤换院警爲非法非先由院收回警權不可至議長問題則暫置不論反吳派抱定議長依法業巳解職非先推舉臨時主席議决組織行政委員會不可至院警問題則姑行擱置昨日（二十五）起兩方巳各自舉人恊商預料必無圓滿結果蓋此次之軒然大波純由議長問題而起使吳派對此問題毫無退讓之意則一切糾紛何從而解昨晤反吳派某君據云現巳劃定新曆年内爲恊商期間在此期間中决不開會恊商能就緒固是如天之福若吳派始終不肯讓步則恊商期間滿以後决即照常開會如開會時彼輩仍用其搗亂手段者則吾儕自有相當方法防止云云所言一似甚有把握惟近來議塲習惯往往因少數人之把持足以阻害議事進行故過年以後議長問題是否便可解决殊未易樂觀也至吳派已處日暮途窮之際當然除在議塲搗亂外不能再有其他辦法吳之倉皇出京外傳謂其將與津系合作及以國會移往京外等等非出自吳派製造空氣即屬神經過敏之言實最大作用不過效包胥秦庭之哭冀動王承斌輩之垂憐以挽回其末運而巳即此巳足證吳及其徒黨之無能爲又聞自吳出京後王承斌對於院警及議長問題並無何等表示惟於日昨致電京中詢問吳宅及吳派議員有無被警監視之事恐亦不過略以敷衍吳之而予未必有爲其後盾之决心一世之雄面今安在未知吳讀此二語將作何感想也 
[安福派最近之活動]  
　　北京晨報云安福黨最近因浙軍緊迫密謀大舉之説日有所聞曾毓雋於本月初秘密來津除與段祺瑞及該黨重要人物磋商辦法外并擬乘粤艦北歸之際挑撥駐寗海軍使其與林建章合作時値海軍總司令杜錫珪在京曾乃託人向杜接洽杜以鄉情關係不得已在津之德義樓與其一面聞曾所挾以聳動杜者以粤艦北歸在即直派將以海軍總司令畀溫樹德萬一事果實現則閩人在海上勢力將悉被推翻不如乘機截撃率隊歸滬經費一層至少可擔保維持一年云云杜婉辭拒絶並勸曾勿再以金錢運動談話毫無結果曾於十日前後又由海道潛赴奉天同行者有吳光新盧小嘉二人彼等到奉後張作霖除私人商談外曾召集一次軍事會議三省重要軍官皆列席在會議中發言者以孫烈臣李景林楊宇霆張學良爲最多奉之對浙决取遙爲聲援之態度曾毓雋未得如何具體結果而去聞曾等已於日前又遄返滬上矣安　黨現仍專向駐寗駐閩之海軍方面着手意在藉此牽制渤海艦隊萬一榆關有事即可不至如前次之吃虧矣 
[軍需整理兩債有補押希望]  
　　自金融公債第五次還本於本月二十二日舉行補抽後其次整理案内各債之補抽者順序巳及於八月二日之八釐軍需公債第六次抽籤及整理七釐公債之八月三十一日之第三次抽籤與整理六釐之十二月一日之第三次抽籤查八釐軍需第六次還本需洋八十五萬元整理七釐第三次還本需洋六十八萬元整理六釐第三次還本需洋二百七十一萬九千六百十一元四角又查内債基金結至十一月底止結存洋一千四百零九萬九千三百四十八元一角五分内除金融第五次本金約四百九十萬元外尙存洋九百十九萬餘元補抽上述三項本年　還之數已綽綽有餘惟安格聯對於基金之支配先息後本固曾一再宣言今基金雖有餘裕但尙須付給七長第十二期息金一百三十五萬元整六第六期息金一百四十六萬八十五百九十元又明年三月以前（即基金之會計年度）八釐軍需第二十四期息金三萬六千八百四十六元五年公債第十六期息金五十六萬二千七百二十七元整理七釐第六期息金四十萬零四千六百元金融公債第七期息金九十萬元設以上到期三項俱行補抽則對於付息將形恐慌故巳决定順序先將八釐軍需與整七兩種先行補抽俟關餘稍旺基金增多然後再及於六釐昨聞此項辦法業巳確定明年一月十日以前將補抽八釐軍需於一月三十一日開始付欵二月初或一月底（尙未决定）補抽整理七釐於二月底開始付欵如本年十二月及明年一二月關餘可撥基金充餘則明年三月内可望補抽整理六釐云 
[司法部近訊一斑（勗公）]  
　　司法財政整理處成立裁員暫不舉行 
司法部每年司法收入約五十餘萬而部轄各機關每年開支約一百六十餘萬（每月經費約十四萬餘元連所轄各廳所共十四機關在内）相差在兩倍以上財部應撥司法經費又欠至二百餘萬以致部薪積欠累月無法維持從表面上觀之該部似亦同敎部之淸苦然從實際考察則各省司法機關之收入并不止上述五十餘萬之數祇因年來政局不定權限混淆此項收入多被截留或移解他機關對法部僅一紙空文呈報備案（即上述收入之數亦止照册報而言實收尙屬不足）就山東一省論應解司法經費巳積欠十閲月其他省分槪可想見至罰金及狀紙訴訟等費部中雖明定五成留廳五成解部而各省亦多不照辦其中更雞免不實不盡之處日前該部舉行會議對於收支問題已决定積極整頓其所擬計畫係以縣爲單位除去自主各省外現有一千餘縣所有罰金及訴訟費等每年平均計算每縣約可解部五百元一年即增加司法收入五十餘萬此外各項收入再能澈底淸理以抵開支黨無不足之虞該部因實行此項計畫已將前設之司法收入委員會改爲司法財政整理處派參事曹壽齡爲處長規定章程八條名曰整理會計規則其預定辦法係分兩種步驟第一步先派員前往各省調查司法機關每年收入及支出之狀况第二步俟調查事竣再察酌情形定一適當辦法通令各省遵照不過司法收入各省自由截留巳成積重難返之勢此種紙片計畫能否貫澈恐亦絶無把握耳 
　　法部事務向爲某派所把持假法界淸嚴爲名他人恒不易挿足歷任總長雖亦有添員之舉然究居少數以與財農等部較該部而可謂無冗員所有開支亦未超過民八預算故此次裁員令下各部多已奉行而該部獨無舉動又以此事屬内部事務次長爲事務長官應與總長共同負責而法次薛篤弼因自己兼任崇關監督恐爲人所指謫對於裁員一事雅不願經手辦理程克見薛如此亦不欲一人爲衆怨之府現已决定暫緩辦理該部薪俸雖巳積欠數月然較之參敎等部尙覺稍勝一籌蓋以該部尙有少許收入也至法院方面則以法官等連名要求經閣議議决每月連監獄經費由崇文門税收下撥付五萬元自本年八月以來税署雖按月照撥而程克則任意扣留從未按月發給一次以致法界嘖有煩言近由地廳人員公呈向程質問程始將該廳一個月應攤之二萬元發出法部職員聞此以部中欠薪較法廳尤鉅因亦向程薛切實交涉結果經薛設法在某處挪得小欵一筆發給六月份欠薪五成并經程克承認以後部廳當同等待遇至薪俸問題則允何時有欵何時隨發部員均尙滿意但能否實行只好將來再説 
[魯人反對安茂寅充膠澳坐辦]  
　　魯議會與外交協會通電力爭 
　　安善圃之得充膠澳坐辦據深知内幕者云全係洛吳主張蓋膠澳一隅吳早有把持之心其私人常壽宸現已爲靑島鹽務稽查委員長以攫取財權軍事方面將以温樹德艦隊駐紮尙以爲未足又思得坐辦一席以支配膠澳之用人行政安茂寅與吳氏私交最深又以善於籌欵聞吳遂决予斯職日前吳之秘書長郭緒楝衆魯即係啣吳之使命來爲安氏疏通態炳琦因張懷芝索欵甚急安又自誇有籌欵能力早已有幾分意思郭氏又爲之説項正　得做個順水人情此次熊氏赴靑便道過膠縣謁郭（時郭尙在膠縣原籍）即爲磋商該事微聞現在確巳内定至安氏雖運動斯職而現在尙未成熟之説皆安黨緩兵之計也惟各界人士參透此機未爲所愚昨巳致電中央洛吳反對安氏來魯原電如下㈠北京大總統國務院鈞鑒報載政府擬任命安茂賓爲膠澳督辦公署坐辦聞之不勝駭異查安茂寅前任臨淸關監督因尅欵被控經政府明令拿辦祇以彌縫術工倖逃法網嗣在山東政務廳兼財政廳長任内營私舞弊賄賣差　濫借日欵三百餘萬以四六折扣侵呑數十萬元并販賣制錢贏利肥己種種貪黷全省共聞迄今東省財政紊亂虧累揆厥原因安茂寅實階之厲矧復於二届選舉抽票換匭破壞　政蹂躪民權經二届省議會查辦有案人民方痛心疾首恨之剌骨似此貪劣枉法之員政府果再擢用勢必激動公憤東民一息尙存誓死不能承認議員等忝爲人民代表深悉該員鬼蜮行爲目覩各界憤激情况職責所關難安緘默謹電縷陳務懇迅將前議取消以平衆憤而重地方無任迫切待命之至山東省議會副議長陳鸞書議員王　廷國進修聶邆澤孫維藩萬光煒李文林渠有潤孫寄雲魯景龍朱鴻涵李天倪等七十二人仝叩宥㈡安茂寅前長政財兩廳辦理選舉抽票換匭濫借外債地方破産至今魯人畏如蛇蝎恨如盜賊即旅魯友邦人士亦多不以爲齒茲據報載政府將任該安茂寅充膠澳坐辦查膠澳甫經收回所有内政外交關係均極重要倘以該賊充斯要職人民誓難承認國際亦減色彩萬望政府取消定議爲禱山東外交協會王陳唐等仝叩有 
[蔡部劉叙彝投趙之經過（敬華）]  
　　劉叙彝與省方往來電 
　　湘省自譚魯謝吳出境後湘南之唐師生智早欲越境追奔然以贛（方本仁）桂（沈鴻英）兩軍或則甫戰即潰或則怯敵不前唐師未便孤軍深入至今仍以湘邊宜章汝城爲防線以何健駐汝城以李品仙駐宜章宜章以南之砰石（係粤境）駐有沈軍汝城以東之大庾嶺駐有方軍除何鍵日前與魯滌平部接觸一次沈軍鄧旅與王道李國柱賓鎭遠之零星隊伍小戰一次外湘南别無他故惟湘西則布置進攻蔡部甚力蔡部計有三路司令第一路劉叙彝第二路田鎭藩第三路周朝武三路以劉爲最强日前東挫賀師於溆浦安化南敗劉旅於武岡直欲撲過湘南集中粤北皆劉部戰績也及趙任葉開鑫爲湘西前敵總指揮唐生智爲湘南前敵總指揮葉移寳慶調永州蔣旅奪回武岡並集合第三師全部凖備進攻劉部氣燄始減近因省軍四面包圍溆浦唐榮陽守其北陳渠珍堵其西賀耀祖阻其東葉開鑫逼其南劉叙彝始覺恐慌因新化駐軍係第七路指揮楊源濬所統劉楊均新化人遂以鄕誼請楊轉商省軍停攻本人率部投趙且收拾湘西以贖罪楊電告趙趙慮其緩兵限令三日内通電宣佈否則進攻劉遂於皓午通電矣劉本人初非蔡之死黨上次趙免蔡職欲劉驅蔡而予以蔡之地位劉心癢欲倒戈而團長爲蔡所籠絡劉不敢動劉部團長譚潤生綽號譚疤子係火頭軍出身（巡防營之火夫）驍勇爲蔡軍冠劉尤憚之譚宗旨簡單以蔡遇己厚不忍背之近或鑒於蔡之大勢巳去譚團無形軟化故劉得以改節圖全耳自劉投趙後蔡部尙有一田一周周勢巳蹙田乃蔡之親家省方要人巳勸劉氏轉勸田旅來歸田淡於名利未必肯降或將下野今後之蔡巳不成何種問題然湘西軍匪如麻殊難收拾耳茲錄劉電及省方要人覆電如次 
劉叙彝電億萬火急長沙省長趙鈞鑒唐軍務司長劉旅長鄒局長益陽賀旅長衡陽唐師長寳慶葉旅長新化楊指揮桃源唐旅長請轉保靖田鎭守使陳統領並轉送各團營長均鑒吾湘不幸禍起蕭牆骨肉相殘戰雲　漫人民旣九死一生財政復千瘡百孔皮實不存毛將安附眷懷鄉國涕泗横流誰非袍澤旣無不共戴天之仇胥是同根安忍箕豆相煎之急叙彝不德亦具天良息事寗人寸衷猶昔軍人以服從爲天職慨世道之凌夷以保民爲依歸痛回天之無力往事不諫來者可追自今日始一惟省長之命是聽約束所部謹守原防以維持治安其應如何收束善後之處容候各部商酌 
 
 

Page 7

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *呈候令遵一俟稍有頭緒即當呈請罷斥以避賢路庶得息影林泉侍奉老母藉贖前愆勉圖晚蓋謹布愚忱伏雛鑒察竚候示遵劉叙彝呈皓午 
　　省方要人覆電萬急溆浦劉旅長奎煥兄助鑒奉皓午電敬悉吾兄貫澈息事寗人本旨現巳約束所部謹守原防一唯省座之命令是聽省座至深嘉慰彬等尤欽佩無巳惟省座深恐　兄有爲難之處請將相信軍隊集中一處俾有區别亦屬特别苦衷彬等之意擬睛就近勸告昻軒兄（田旅長鎭藩蔡部第二路司令）所部速即表明態度勿或游移以免地方糜爛此則彬等之所禱祝者也義彬（軍務司令）序彬（榷運局長）（二人均新化人與劉同鄕）叩馬晨印（二十一日上午十一時） 
[長沙通信（粹）]  
　　西南兩路之戰報 
　　湖南省　戰事其尙在相持中者僅湘西一隅湘西自省軍在淑浦失利蔡軍乘勝進逼復將安化新化一帶邊界佔領斯時在湘西東面之省軍僅有賀師耀祖所部賀師旣敗之後尙能在益陽一帶堵截使蔡軍不至深入巳算幸事若規復原有防地自有所不能故蔡軍得以在佔領各地前方從容布防據險以守迨省方由湘南調到援軍則蔡方布置巳妥省軍以地勢險阻又鑒於溆浦之敗不敢輕於進攻是以彼此相持及兼旬之久現在省軍之在新化安化武岡一帶者業巳布置齊全且已聯成一氣安益一路仍由賀師全部及張輔等各團擔任攻撃其主力軍隊已集中於安化之馬蹟塘賀師亦巳由益陽之桃花江前進至馬蹟塘指揮督率新化武岡各處則由葉開鑫所部之第三師全部及第六師之葉琪一旅擔任攻撃其擔任前綫前軍巳經葉師分别支配各開赴指定地方聽候命令督戰各委員亦巳自寳慶分途出發趙恒惕並以此次湘西作戰關係重大一應調遣指揮事項不可不統一事權因特任葉開鑫爲護憲軍西路前敵總指揮以專責成至蔡部劉旅叙彝投誠省軍一事頃劉旅巳直接致電省方某要人表示誠意但謂對於部屬手續尙未十分妥貼尙須稍爲審愼云云是劉旅之歸附刻下猶未能遽成事實也 
　　湘南木已無所謂戰事而於發表葉開鑫爲西路前敵總指揮命令之際又突然同時任命唐生智爲護憲軍南路前敵總指揮此令發表一般人深滋疑訝蓋譚軍旣早巳全部退出湘南實不應更有所謂前敵總指揮也旋經探悉始知係沈軍開拔入粤即經與贛西鎭守使方本仁所部聯絡向連縣等處進攻該處除有滇軍若干外其餘悉爲譚部湘軍接觸以來贛軍已稍爲失利即沈部亦未能得手祇以戰地近在坪石故湘南形勢又趨緊急當沈部開拔入粤之頃即由趙部第四師師長唐生智派隊前往接防現在形勢旣復加緊唐即派所部第九旅劉蔣兩團開往汝城邊地九旅旅部亦將移往汝城頃據傳聞劉團已與聯軍小有接觸唐師亦定日内前往郴州指揮一切趙爲統一湘南軍權起見故有上項任命云 
[湖南行政庭之現狀（湘潭通訊）（湘雅）]  
　　控訴省長不過犧牲十元 
　　生意蕭條機關或將殉憲 
　　湖南立憲之舉自民國史上言之本算獨開風氣當日草憲諸公腦筋中確立一（聯邦）之原則故結晶上無處不表現此（湖南省）之爲（湖南國）因欲保持此（湖南國）主義故不惜首先打破神聖莊嚴世界流行之（四级三審）司法制度而爲新創之（三級三審）制復次因中央政府設有（平政院）受理不服行政處分案件遂亦於憲法内規定設立一湖南行政庭）自表面上言之亦不過等於北京平政院從實際上探索則湘憲之能是否實行民權之能是否保障悉以此行政庭之能否實行職權爲斷此眞非局外人所能窺其萬一者也 
　　行政庭之敷設分爲（初級）及（高級）兩級初級附設於各地方審判廳之民庭設庭長一人推事二人書記官一人錄事二三人不等專受理人民不服各公署所决定的行政處分之控訴此項控訴不論關係金額多寡每件槪徵收聲請費光洋十元該庭收到控訴之後即依法通知原衙門具答辯書再行開庭訊結開庭之時無論原告被告皆與法官平坐被控訴之原衙門并須派員到庭備質訊後即出判决判决之後任何方面若有不服可向高級上訴此初級行政庭之大略情形也高級即爲（湖南行政庭）附設於湖南高等審判廳中設庭長一人月俸三百元推事三人各月俸二百六十元書記官三人主任月俸九十元餘均七十元錄事四人各月薪十八元該庭職務分爲兩項㈠受理不服各地方行政庭判决之上訴案件㈡受理不服省長公署行政處分之控訴案件每件聲請費亦徵收光洋十元接到控訴之後所有（通知原衙門）（開庭）（判决）各手續皆與初級相同惟判决之後即與太理院判决無異任何方面皆不得上訴此高級行政庭之大略情形也 
　　湖南行政庭於本年二月七日組織成立庭長趙恒字直予寳慶人推事鍾馥字桂秋常寗人李崇實字遏非湘潭人張孚甲字希銘新化人書記官龔心桂字義照湘潭人段蔭農字耘柲南縣人何恢夏字石英耒陽人成立之初人民異常重視以爲省長旣由民選省長公署之行政處分苟有不合即可依法控訴不　（天外有天）憲法上民權巳得有切實保障該庭亦於成立後兩個月内接受控訴湖南省長公署案兩起㈡祁陽縣人民周聲不服前省長公署回復譚世英縣議員資格之處分案控訴一件㈡曹樹村不服省長公署對於侯樹德請求增加挑力之處分案控訴一件該庭受理之後比即依法行文省署以爲此屬並不妨礙省長地位案件必有圓滿答覆詎料控訴自控訴行文自行文而赫赫在上之湖南省長公署竟一字不復原告方面因犧牲十元之聲請費則催狀沓來雖欲批答亦無詞可措起先各司被控訴一經該庭行文尙遵守憲法立即答覆後來見省署有此表率遂亦尤而效之在普通民刑訴訟如被告不投訴三傳不到即可闕席裁判而行政庭之設立本基於憲法憲法上并無闕席裁判之文即欲開庭審判亦必在接到答辯書之後答辯書旣不可得雖欲開審亦有所不能因而成立一年竟未開庭一次人民希望省憲保障之心理遂於此而告絶 
該庭受理控訴案件之情狀可分爲三時期（第一期）爲初開庭時人民方誤信省憲有保障遂紛紛具控惟此　僅有高級出有布告受理控訴至於各地方行政庭雖依次成立殆早巳知爲有其名無其實絶無一處布告受理省城報界亦不知内容人民皆再誤以爲只有高级一級多不諳程序均向高級起訴因之多被（决定駁回）三四月間控各司者甚多又被不答辯而擱置（第二期）爲本年六月以後適値戰事發生人民方救死不暇亦知告官皆屬枉然遂都不願犧牲此十元現欵故可以説絶對無人告狀（第三期）爲省軍克復譚軍至現今此期起初控各縣知事者甚多案情多爲貪贓枉法因手續不合多被駁回（行政庭只受理控訴機關行政處分案件貪枉案關個人應歸普通刑庭）現今則屬於本期之末期各方面皆知湘局雖號戡定自治業已動搖行政庭機關因湘憲而産生湘憲（修改）或（取消）之呼聲巳日緊一日法庭或且殉憲控省長亦復無效縱然處分失當亦只能自呼晦氣更不必加上聲請費現金十元所謂省憲之保障更無人再説故已絶對無人告狀而門可羅雀之局巳成此則湖南行政庭最近狀况也 
[漢日警署華傭屈死案（蕭蕭）]  
　　外委員會提出六條要求交涉署向日領抗議　　武漢各界定期召開國民大會 
　　漢口日商本多洋行副班誣指廚役田仲香偷竊錶練致被寃屈慘死一案大概情形巳紀前報茲悉此案巳激起武漢各界之公憤勢將釀成中日間之大交涉而此案眞相尙多前報所未披露者茲再紀其經過情形如下田仲香爲黄陂人年二十一歲數代單傳且爲五房獨子以家計淸貧帮傭於舊俄界本多洋行素性勤謹爲該行大班所信任此次大班因事赴滬適副班發現遺失錶練四根疑爲田與另一日人所偷當電知日捕房派捕將日人某捕去拘留於日警署同時報告舊俄捕房派隊長將田帶去不及一小時日捕房即來函引渡田到日捕房與案内日人對質並聲明訊問畢事即行送回在理此案出事地點在舊俄界當然由舊俄捕房辦理乃舊俄捕房放棄職權竟聽日捕房引渡此誠舊俄捕房之錯誤而俄領職權由漢口交涉員代行當時漫無覺察交涉員亦實難辭咎田仲香引渡至捕房後即移送於日警察署非刑拷問次晨即傳以洋襪自縊身死而本多洋行大班適於此時返漢證明錶練係彼帶去田實被寃但田巳慘死於日警署矣此案肇始情形如是吾人就上述情形以觀如本多之誣告日捕房之越權舊俄捕房之溺職均爲不可掩之事實而田仲香並未犯有偷竊確據日警署更何得以種種非刑施諳被誣之人致使身受重傷七處日本固常以法治國家自詡今乃不幸出此誠爲遺憾自田仲香死耗傳出後比由日捕房告知洋務公所會審員楊培派員往騐謂爲自縊身死斯時日界華人多知田死不明羣情洶湧楊遂不敢收殮　示於交涉員陳介復於二十一日覆騐仍指爲自縊逼令屍親盡押收殮屍親痛哭拒絶卒由楊培破其私囊購棺强殮抬在鐵路外空地暫厝而於是日日本方間又藉口日界治安不穏調集海軍陸戰隊上陸並架設機關槍向華人示威斷絶日界交通至十數小時日界住居華人有至深夜尙無所歸者　　此案發生後武漢各界痛田仲香之身死不明及外交當局之顢頇無不異常憤激武漢國民外交委員會昨二十三日召集緊急會議僉以華官檢驗不明寃抑人民日本海軍登陸蔑視國權非聯合全國人民一致抗爭此後將無死所當議决六條要求一面通電全國宣布日警署屈殺田氏之經過請求一致援助一面派代表五人（許鴻鄭慧吾晏曉峯張　李仁治）於即晚謁見陳交涉員而呈六條件請其嚴重交涉又决定於二十五日在漢口者圃側開國民大會討論對付辦法當由文書股起草通電及致各團體各學校通啓交由庶務股印發通電云全國各團體各學校各機關均鑒本月二十日漢口日本警察所擄誣俄界日商本多洋行廚役華人田仲香有行竊事件用非刑致死並派武裝軍警阻斷交通傷及行人慘無人道蔑視公法羣情憤激本會特開緊急會議决定提出交涉條件（一）取消日本在華領事裁判權并解除日本在漢軍警武裝（二）　換日本駐漢領事（三）懲辦日本駐漢警察所所長（四）日本本多洋行副班按律治罪（五）由日本政府派員向漢口各團謝罪（六）撫䘏田仲香家屬業巳送交外交部特派湖北交涉員陳介嚴重交涉即懇一致主張以維人道面保國權臨電憤慨佇盼復音武漢國民外交委員會叩　通啓云敬啓者日本警察所屈殺華工羣淸憤激定於陽曆十二月二十五日正午十二時假漢口老圃側面開國民大會届時泣懇到會爲禱武漢國民外交委員會謹啓該會所推謁見陳交涉員之五代表昨晚聯袂偕往適因昨日星期又爲冬至令節陳介巳出暑赴宴僅收受該會公函約定代表等於今晨十時再往面談今晨代表等如約前往陳介親出接待由李仁治申述來意畢即將該會昨日議决六條面遞陳氏陳亦向代表等略叙此案經過大致謂本案内死者是否爲自縊應歸檢廳及醫生負責彼個人不加絲毫意見惟死者受重傷且又死於日警署其爲日警署之虐待與過失無可諱飾業巳根據俄捕房報告向日領交涉俄捕房對日警署亦呈請湖北省管理俄界事務辦公處依據下列三項向日領抗議（一）本多不預報俄捕擅召日警捕去案内日人（二）田仲香問畢不送回歸案在押又不注意防範致有此意外（三）田在俄捕房並未受刑死後所發見之傷應由日警署負責陳又謂俄捕房與日警署尙有爭點即本多原報稱有一日人與華人田仲香有行竊嫌疑日人已由日警帶去現日警署不承認帶去日人至租界華界秩序問題當時曾經討論决援車夫風潮前例日界由日自負責華界由中國軍警負責彼此不相侵越（按陳介關於租界秩序問題之談話意義頗欠明瞭是否爲日人出脱海軍上陸之責任亦難斷定惟就其談話之本旨而論殊多不合於外交官之身分）最後將醫生孫克鑑所　傷格及交涉署致日領署公函交各代表傳觀並謂俟地檢廳報告到後仍須再函日領至貴會所提六條件（按第五條現又改爲由日本政府派員向中國官廳道歉）容俟酌量照轉代表等遂興辭而出 
　　交涉署致日領署函云敬啓者關於華人田仲香在貴領事館警察署縊死一案昨經本特派員約同醫士偕夏口檢察官曁夏口四區公益會保安會黄陂同鄕會等代表會同貴總領事曁貴國醫士於昨日午後當塲檢騐該田仲香尸身手足等部確有傷痕其爲生前曾受打撲巳屬無可疑義查此案本署所據俄捕房報稱本月十九號晨十一句鐘據本界開泰街二十七號日商珠寳鐘表店李多洋行禀稱本月十八號夜晚至十九號晨七句鐘之間行内有金練四根被偷約値二百八十元廚子華人田仲香及行内辦事某日人負有嫌疑等情當由値日隊長母色裴比偕繙譯輩憲章前往偵察乃該行不預先知會捕房擅召日界巡捕以致日租界巡捕房代表亦同時前來偵察除將田仲香帶回職捕房看管外其負有嫌疑之日人竟被日租界捕房提去隊長母色裴比略將該廚役預審之後復照日租界巡捕房之請求移交該捕房訊問日租界巡捕房並聲稱一俟訊問畢後立即將該廚役送回歸案不悞自此以後全案歸日租界巡捕房偵察日租界巡捕房訊問以後亦未將該廚役送冋大約留於該捕房内以便重訊今日巡長向本多洋行行主詢問廚役是否開釋據伊復稱業巳在日本租界巡捕房身死等情謹此報聞等情何以於該田仲香提出僅半日而身上巳受傷如此且係管押警署守偉嚴密何至任其縊死綜察情形無論如何貴警察署之虐待與過失無可諱言此應請貴總領事嚴行究辦者一又查俄捕房報告當日提訊該田仲香並不承認有偷竊情事證諸貴警署新坂署長面稱亦謂三次提訊均未承認是本多之誣告與警署之虐待均爲田仲香致死之因而彼上有父母中有妹妻下無子女且係單傳據屍親禀訴情詞至堪憫惻在地方人民公忿尤爲激昻死者現已不可復生而生者亟宜有以慰藉自非優予撫恤賠償不足以議辦法此應請貴總領事特加注意速辦者二除俟檢察官及醫士將檢騐傷格塡齊送到再行核辦外相應先行函達貴總領事即希查照辦理迅予見復爲荷專此順頌公綏又孫克鑑報告交涉署云中華民國十二年十二月二十一日下午三時奉陳交涉員介楊洋務委員培電話往日本捕房檢騐斃犯一名當即會同日本同仁醫院醫生同騐騐得男屍一具仰臥地上身材中小長約四尺餘年可二十一二歲體格强固皮色靑白全身僵硬髮黑眼閉面部上圓下尖額光鼻尖無鬚口閉全身無特記瘤痣瘠骨四肢均無殘缺心停呼吸停反應全無背後自頸至足均有紫紅之斑斑無淸晰之區限左臂有靑斑一處長可三四寸寛半寸餘肘下有靑斑一處長可三寸許寛約半寸餘下臂有斑一處大二寸許膝下有靑紫斑一處大如銀圓長二寸許頸部右面紋痕不甚淸晰左面長痕一條色紫紅長五寸許自喉聞向耳後　入髮　喉管區有縊痕　係自縊畢命右面縊痕不甚淸晰乃用寛關布帛所致縊痕之兩邊均無血阻形跡必距死不遠即行解下臂肘膝上按之不變之靑斑顯係生前經外間重力所加以致皮下出血留此靑斑故可斷定爲自用布帛縊斃生前受有外傷中華民國十年十二月二十一日孫克鑑簽孫克鑑騐屍報告詳於田仲香生前之受傷而　於縊死之證據此一般人所多認爲不可解者且孫氏報告是否畫屬實在尤爲疑問故多數人主張重行覆騐而於陳介致日領公函之輕鬆且於日本海軍登陸事絶未加以隻字亦多表示不滿擬再推代表向陳介楊培等嚴重質問又武昌公民外交協進會昨亦召集緊急會議决以死力向日人抗爭除分呈外交部及鄂省當局嚴重交涉外並發出通電請國人同伸義憤共禦外侮明日（二十五）老圃側之國民大會預料到者必極踴躍並擬於議妥辦法後即舉行大游行今日巿上即發現多數傳單及白紙長條有書永遠對日經濟絶交者有書替田仲香報仇者人民之憤慨巳深未知當局將如何辦理也（十二月二十四日） 
[蕪湖近信]  
　　王普近接馬聯甲密電謂近據密探報告現有黨人在皖北渦陽蒙城一帶勾結土匪密謀起事望飭屬一體注意等語因此蕪埠軍警日來防範加嚴 
　　蕪湖各商帮二十四日下午假總商會開聯席會議討論兩事（一）財廳催繳原有一錢一分四釐輪運米捐僉謂本省加抽十五末卡八分米捐旣奉省令暫行緩辦所有停繳之欵由會函知廣潮烟寗各帮米號照繳倘以後八分米捐復活仍照前議辦理（二）中南兩路釐金總巡移設蕪湖僉謂此事果成事實商業必受影響亟應設法對付公决請會董姜少廷實地調查俟函復後再行開會討論 
　　海州鎭守使白寳山前以著名匪首張田蘭等三人匿跡蕪湖當派張鍾灝來蕪密拿旋在某處拘獲解送警廳釘鐐覊押現巳派員來蕪迎提 
　　蕪湖捲烟憑證税自實行開徵以來該局長邱在元縱令稽查任意騷擾拘押烟商迭經纸烟公會與税局交涉尙未解决現該會特據情報告總商會請予維持並要求電呈省長財廳將該局長撤換一面召集全體開會討論議决所有巳用出之憑證仍按期照繳其未用出之憑證在此案未解决前一律退還税局以示消極抵制 
　　二十四日上午九時許有英國兵艦一艘艦名餘慶號（譯音）由寗抵蕪停泊片刻我國建威兵艦曾鳴砲致敬該英艦旋即啓椗開赴上游 
[重慶通信（淵如）]  
　　二軍重入重慶紀 
　　川滇軍之攻入重慶也係舊曆九月初七日其敗退離渝也又係舊曆十一月初七日中間剛兩個月兩相比較其稍稍不同者則一軍攻到浮圖關包圍重慶二軍尙死守鏖戰二十七日直待一軍攻入南紀門二軍始從朝天門千厮門逃去此次二軍攻陷江北才五日一軍即從黑夜退去當一軍之在重慶未走也其勢尙未至無法挽回惟因軍心渙散人人不肯上前打仗故賴心輝但懋辛石靑陽等不得不知難而退一軍請滇軍入川本許以發給現洋充餉並允雲南帶來雜槍如五瓣子火等均換給成都兵工廠所製造之新槍不料入川後新槍並未照給所發餉洋槪係重慶官銀號所發之兑換劵全城商店閉門拒絶行使因之胡若愚怒甚雖開出重慶不肯開赴前綫僅在前線後方至於前線則以張冲湯子模兵當之事後川軍疑滇軍故意搗鬼有意搶川軍之槍此雖歸罪於人之詞而滇軍之不肯効死實亦無以解一軍之疑也在墊江兩軍交鋒後張冲大敗滇軍在後截撃搶槍殺張冲兵二三百人以致胡若愚與張冲自家大打一仗二軍乃得乘之敗至鐵山坪以後一軍巳不能支持滇軍全隊讓退不肯作戰雖石靑陽趕到陣前斬首雲南兵一二十人無濟也迨兩人逃回重慶滇軍負氣即開過揚子江向南川綦江開拔以去現在南岸黄葛埡長生塲一帶已由三七師調往設防矣賴石張回渝尙派兵二三師人出浮圖關意欲走瓷器口渡過江北以抄二軍之後不料三七師及黔軍早已渡河趕到蔡家場雙方接火一軍之兵本超過二軍數倍惟因一軍兵士皆不願戰紛紛棄械潰退而重慶遂不復爲一軍所有矣昨夜記者在陜西街聞江北傍朝天門一帶徹夜槍聲不絶至今日天甫明街上人聲嘈雜起視之則二軍早巳入城一軍因夤夜搬運不及子彈駝馬快槍輜重等頴遺棄於桂香閣繡璧鎭使署等處甚多迨二軍入城時一軍早已分兩路逃去賴心輝但懋辛出通遠門逃赴永川周西成湯子模出南紀門逃南岸二軍入渝軍隊爲鄧錫侯之李家鈺一旅陳國棟之段榮琮一旅楊森之郭汝棟一混旅王纘緒一旅袁祖銘之黔軍一混旅一警衛團張允明之鄂軍一混成旅均駐紮下半城一帶城中駐兵甚少聞巳分南北兩路跟追去矣城中秩序甚好商家巳有少數開門惟不知二軍對於則政如何辦法耳劉湘尙在萬縣聞袁祖銘在梁山楊森在倍州相偕入澰之期當不遠矣（十四日 
[浙議會紀事]  
　　浙議會二十七日第三十四次大會因出席不足法數敎育費預算書未能繼續開議由沈鈞業議長宣告延會惟各審查股依地方行政考察規則推定考察員四十四人於是日下午開會按照道區抽籤計錢塘道區丁仁·王一成·王敖仁·李開福·顧紹鈞·蔣玉麟·章祖衡·稽文·金乃濬·毛雲鵠·張楚英·張佩璇等十二人會稽道區梁成·張鴻材·張韜·陳衛·葉向陽·楊毓琦·金宗湘·張原煒·鄔榮鈹·任兆年·蕭嘉禾·王承祖等十二人金華道區戴敦勳·王一之·鄭承祚·盧旌賢·林茂修·葉蔚·章敬敷·朱章寳·柴常春·毛翬·李靑·王廷烈等十二人甌海道區王侃·金均·葉慶崇·徐方亮·洪啓堯·李宗　·陳子亭·王润等八人俟常會開幕後前往省立各學校塲廠館圃局所及與省欵有關係各機關實行考察明年臨時會開幕報告大會 
 
 

Page 8

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *自由談 
[鵑考] [  春夢]  
　　余前作説鵑（説鵑見十二月十日自由談）自謂關於鵑之事紀之詳矣乃今讀明人所著之杜鵑考始知我所見之不廣也又讀廣羣芳譜則關於杜鵑花者所紀尙多亦爲我前文所未備今並述於此以補前文之缺想爲讀者諸君所樂聞也 
　　明薛朝選杜鵑考云俗呼杜鵑爲蜀望帝魂所化故左太冲蜀都賦云鳥生望帝之魂杜宇者望帝名也杜甫亦云古時杜宇稱望帝魂化杜鵑何微細又云我見常再拜重是古帝魂余始信之及觀華陽蜀志云蜀王杜宇號望帝好稼穡治郫城會國有水災其相開明决玉壘山以除水患帝遂以位傳於開明帝升西山隠焉時適二月蜀人悲之聞子規鳥之鳴即曰望帝遂號子規爲杜鵑蓋鵑爲捐棄之意也其實非魂化之謂而左太冲杜子美悉誤 
按據此則杜鵑非眞名而子規乃其眞名也又按子規今人又書作（姊歸）不知何所取義待考 
　　廣羣芳譜引本草云黄杜鵑一名黄躑躅一名老虎花一名驚羊花一名羊不食草一名玉枝一名羊躑躅一名鬧羊花（因羊忌食其葉故名羊躑躅名鬧羊花鬧當作惱） 
　　按據此則黄杜鵑花另是一種紅白杜鵑花無毒可食而黄杜鵑花有母不可食也 
[梅訊] [  東閣]  
　　日前律和票房以歡迎畹華特張盛宴於派克路會所到者甚衆而主人所備之請東尤精美焉　 
　　畹前日至桑鐵珊家客室懸畹畫蓋去年客中所繪爲壽者桑遂釘之壁間晤時即曰恁瞧你這畫兒我掛着還没有動呢 
　　菊朋前未至滬此遭南下頗以上海爲樂土而久居者每困塵囂不直其言昨有訊之者則曰雖愛上海而向往之誠已差減矣 
　　日前畹在友人處宴會有告以在三馬路福裕里有湖州菜館價殊廉而味特適口畹亟欲一嘗之矣 
　　商務書館曩爲畹攝鬧學散花二片實爲畹演影片之嚆矢比年以來該館影戲部日見擴充頗願畹往參觀畹亦謂少暇自當命駕也 
　　穆藕初昨往畹處傾談並定期約宴參觀崑劇傳習所之成績 
　　新劇廉錦楓洛神在京出演之後尙未暇攝照片比來海上頗有以爲言者而赴照相館改裝費時頗久若在寓所攝影又恐光線不合一時尙未能定奪也 
　　文繡女學貼畹繡畫一幀甚工雅昨主事者馬君又往造謁深以一談爲快 
　　姚玉芙頗工枱球在京輒赴球房消遣今來滬久而苦不得暇不覺其技癢昨謂人深願博暇一試之也 
坊間有覆印南北九宮大成譜者此書不多見而分調定律綦嚴足爲崑劇之淵海畹知之遂極欲得之 
　　曩例畹每日戲單均即日寄京歸檔比以瑣冗特甚或有疎略而北京巳來信敦促頻頻 
　　陳彦衡嘗欲譜譚英秀劇百齣加以旁譜命名説譚以繼絶學而所印行者僅武家坡天雷報二齣巳不脛而走家喻戸曉矣比來海上有懇其續作者彦衡輒以未暇答之竊謂英武之劇有規矩而不爲所拘有工律而不爲所節蓋以彼律呂尺寸就我之範圍而非偭促於其中有患得患失之弊其通也神其入也化半由天分之高資學之深而嗓音足以濟之後之習譚氏標榜以名家者何止更僕要得其鱗爪即足自豪或即移步换形動得彷佛而神情天籟終不可求彦衡之學菊朋巳足杼軸且唱作之工亦非語言文字之所能盡則雖説譚徒存古調使後人之可即而不可求不亦容可巳乎 
[歲寒三友] [  茸餘]  
　　我現在説的歲寒三友並不是指老套的松竹梅是指每個人一到冬天總有三個朋友和他厮混不過這種朋友是隨各人的境遇而定富的人家他的朋友當然闊綽的窮的人家不過幾個苦朋友罷了我現在把各種的（歲寒三友） 
説出來寫在下面 
　　㈠公館裏的主人淸晨進的鋪藥身上穿的狐裘屋子裏裝的電氣爐一到冬天同時出世可以稱他是公館式的歲寒三友 
　　㈡姨太太和時髦婦女逢到出門頸上圍着狐皮圍巾身上 
 
[𨒪醒夢] 披着大衣手中捧着熱水袋這三件東西是婦女們的歲寒三友 
　　㈢普通的人們一到冬天總空了大衣加上圍巾再套上了手套三種東西連搭在一起亦可以稱他是歲寒三友 
　　㈣鄕下人家逢到寒冷的辰光屋子裏生了一隻火缽菜饌中加些辣椒脚上穿了老布襪這三件東西可以稱做鄕間的歲寒三友 
　　㈤乞丐　三一到冬天穿的蔴袋布吃的紅砒酒蕃生的虱蟲倒也可稱歲寒三友 
　　陣陣的西北風厚厚的彤雲密密的白雪那是天時的歲寒三友全身的抖戰手足上的凍瘃和鼻涕之長拖那是生理上的歲寒三友啊喲這樣講下去未免嚕嚕囌囌姑且告一結束罷 
[淸平樂] [  況夔笙]  
　　題王仲屏先生所藏名人手札 
　　琳瑯照眼仿佛靑霞館（海鹽吳修編次名人尺牘於靑霞館）桑海劫塵知幾換猶有承平箋管鬱岡妙墨精鐫舊家淸事當年（鬱岡齋帖王損庵撫刻）珍重素心延賞高風如見君賢 
[征樓小語] [  征鴻]  
　　回憶固耐尋味然祇能記其犖犖大者餘則殊難了了設以一生事跡一一攝諸影片時與個中人游騁於銀屏素幕間此中有至樂焉 
　　情塲中之記者爲腦力特在當時固不著一字事後追述不無遺漏矣 
　　余友懷眞閣主得一閨中膩友明眸皓齒麗絶人寰嘗曰得此娟娟如登岳陽樓親聽仙人吹笛可以衡量天下美人矣其傾倒如此 
　　老杜詩家書抵萬金情書之入於前人詩詞者殊夥而未聞若家書之衡以價値者 
　　世説新語謝公問弟子毛詩何句最佳遏（元小字）曰昔我往矣楊柳依依今我來思雨雪霏霏公曰訏謨定命遠猷辰告句有雅人深致然證諸情界中人必與遏也 
　　余方俞君於前年喪耦今歲正月其家人爲其續絃主持者胥憑之家人媒妁而已結褵後漸察新婦有宿疾旣乃一榻呻吟日與藥爐茶灶爲伴秋七月病轉劇竟不起計其去結褵日猶不及半載余輓以聯云（結褵纔半載方期錦瑟重彈鏡裹靑蛾留舊稿）（乞巧是明朝詎料銀河莫渡人間烏鵲恨塡橋） 
社會小説 
[人間地獄（二四二）] [  娑婆生]  
　　第五十八回憔悴花枝哀鵑啼野塚飄零書劍古驛弔斜陽 
　　柯蓮孫道旣有這種情形你們鄭總司令當然免不了責任姚嘯秋道依我暴烈的性質先將鄒大梧以軍法從事那末一面可恢復你們軍中的名譽一面也可以收拾山東的民心有了民心有了名譽地盤不地盤没有什麽關係别人地盤别人勢力也可以收歸我有民心一失名譽一糟雖有地盤何益蘭洲先生你别見氣一句話辛亥光復以來你們列位所做的事成敗利鈍固是另一問題可是無辜的犧牲了名譽失却了民心的地方也狠不少所以老百姓説起革命黨來大一半搖頭這是狠可惜的一件事到了這幾年來握軍符的人更是唯一的以爭地盤爲不二政策眞是謬極了地盤固然要爭可也要爭得其道犧牲自己的名譽破壞人民的幸福去爭地盤漫説未必爭得著即使爭著了也决不能久長你瞧民國以來新軍人舊軍人地盤得而復失失而復得旋得旋失的已是更僕難數這全是和鄭總司令不斬鄒大梧同犯一種毛病嚴蘭洲道你别再談了談了我更汗流浹背連你的壽麵也吃不下去不瞞你説我也正因爲鄭總司令措置不妥人心渙散我纔先行辭職南下姚嘯秋用手拍拍嚴蘭洲的肩膀道辭得好辭得好究竟嚴蘭洲還不失爲一個行芳志潔的男兒嚴蘭洲道你又未免太誇奬了剛纔也太駡得厲害了我辭職以後一肩行李路過車站見站旁的幾株老柳雖倒了幾株却還有幾株隨風飄拂不改舊時模樣淡淡的斜陽好像也是經過刦火兵戈變了没氣力的樣子斜射在頽垣敗壁間眞是好一派凄凉景象 
三言兩語[  鵑]  
　　要推測平常個人的窮通貴賤很不容易要推測政治舞台上一般人的失敗那倒容易得很但看安福諸領袖啊奉張啊吳大頭啊都達到了極紅的一步一會兒郤黑下來了正好似爐中的火炭一樣燒得通紅後來就黑了變成灰燼了我瞧吳大頭黑後怕要輪到高五了罷 
 
 

Page 9

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *   
 
 

Page 10

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *國内要聞二 
[粤政府對關餘案之又一宣言]  
　　文匯報云近接廣州一函大約係陳友仁所發内附十九日粤政府發表爭撥關餘事之宣言書一份略謂中國海關爲中國政府機關税收所入列作國家歲入於撥付所擔保之庚子賠欵及各外債外其餘欵謂之關餘平時解諸中央政府故在一九一九年以前歷届關餘悉解北京政府惟自一九一七年北京非法解散國會叛國亂紀南中建設護法政府以後是年乃得以總額百分之一三·七分解護法政府至一九二○年三月因各總裁内部之未能輯睦遂致停解自是南中政府屢圖恢復分撥之前例卒於本年九月五日照會北京列邦公使以處分關餘純屬中國内政列國之對於關税僅以履行對外義務爲限因請各使訓令代理關税各銀行立將關餘撥交總税務司而由本政府逕令總税務司照例分解南北兩政府並補解一九二○年三月後停解之關餘嗣於九月二十八日接使團一電作簡單之暗示外直至本月三日歷三月之久始得使團覆電稱本政府不待九月五日照會之覆文而有將欲暫行收回粤關行政權之聲言各國代表縱不欲干涉中國海關然本政府苟爲此欵之嘗試則使團必將取應付上視爲必要之强有力舉動本月五日本政府覆牒以海關始終爲政府機關至少在轄境内各埠應奉其政府之命令今粤省之關餘旣悉解北京政府俾得用作戰費是以本政府欲令税務司停止解往北京留供地方之用並鄭重聲明本政府未嘗干涉粤海關亦無暫行收回粤關行政權之聲言惟此問題純屬中國内政與列强無涉本政府靜待覆音業巳三月即有舉動使團固亦無見咎之理惟本政府爲尊重使團表示平和精神起見於兩星期内暫不爲任何切實行動以待團之裁决嗣於本月十四日接使團覆電稱簽訂一九○一年九月七日條約諸國得有監視關税擔保各外債本息優先償付之權惟於每年年終償付外債本息後所　之關餘中政府如何支配之處則條約上未賦以裁决之權等語是足以明白證實本政府對於關餘之主張與行爲正當合宜毫無疑義夫處分關餘列强在條約上無干涉之權旣爲本政府所主張而亦外團之所特别聲言是故本政府要求分沾關餘時僅屬與北京政府及總税務使間之交涉北京政府固可派遣軍隊以阻本政府之提取關餘而列强集其軍艦於沙面袒助北京政府如今之所爲實非事理之平本政府今日巳令行總税務司㈠於本政府轄境内各關之收入於撥付應攤各外債後另行存儲備本政府撥用㈡補撥一九二○年三月以後停撥本政府之關餘倘總税務司不能奉行此令則本政府將另委税務司以維持税務由此而言紛爭之起僅在總税務司對於本政府轄境内各海關行政不允與本政府協作時而巳更有二端須鄭重聲明者一屬法律問題一屬道德問題先就法律言對外債務之擔保乃爲關税收入而非海關房屋及其附屬財産故本政府另委官吏管理税務往海關房屋辦公列强對此行政上之處置在條約上無干涉之權况除粤海關外各省海關之收入攤付外債後　餘亦有數百萬是粤海關官吏之更迭於對外債務更無絲毫之影響次就道德言列强注意關税主要之點在於庚子賠欵惟此賠欵乃施諸戰敗人民之罰欵而在今日萬國現行條約中從無類此之罰欵即凡爾賽和約對於德國僅索賠償而不取罰欵且目下美英法日諸大國於庚子賠欵大都用於有利中國之舉再者北京政府歷届所舉舉内債非用以侵犯南方即供賄選總統之需一九二一年此類内債由北京政府撥關餘鹽餘及煙酒收入一部份充作整理基金交安格聯保管然觀外交團十二月十一日關於整理内債之覆文固有外團以此舉未曾商取同意未能過問等語也 
[閩孫復浙議員電]  
　　孫傳芳復浙省議員宥電云省議會蕭嘉禾周慶瑗王承祖任兆年章于天諸先生鑒漾電敬悉傳芳自蒞任以來抱和平宗旨以保境安民爲職志事實具在始終不渝至閩邊所駐少數隊伍乃冬防期内剿匪衛民疆吏應行之職務不圖傳聞失實致承諸公垂問要之人不犯我我不犯人傳芳之志猶盧督辦之志也敬以奉復即希明察孫傳芳宥 
[杭州快信]  
　　浙紳商運動和平代表昨（二十六）午謁盧盧聲明决不釁自我開裁兵問題尤爲贊同紳商甚滿意巳函知蔡紳史量才張仲仁諸君查照 
　　駐衢軍隊除四師十五團及十師三十七團外尙有浙軍二師七八兩團現聞擬將四師等軍隊抽調他防將駐省之八團某營及駐紹之六團開往塡防 
　　浙屬舉辦淸鄕兩長委各縣知事充坐辦兼軍法官　　本月分軍政警各費財廳今（二十七）日開始動放因收支不敷故敎育實業各費尙須延發並聞各捐局儺借之欵報解未齊 
　　魯省鄒縣孔敎院在該處車站建竪孔孟聖亭碑函浙各當道請爲募欵務於一月末日前彙解 
　　司法部派某參事來浙調查司法收入狀况昨來電准二十八日到杭高等廳巳預備招待　　重修西湖錢王祠事務所昨下午開幹事會巳與章積記訂立工程契約並取具殷實商號保證其工程經費由總幹事范參謀長擔保俟擇日動工 
　　餘臨汽車公司前日開董事會後巳派員會縣實行撥付圈購地價不日動工築路 
[南京快信]  
　　整理財政委員會前日在財廳開常會到委員九人票選黄伯雨爲正會長史量才爲副會長通過辦事細則依細則規定設編制文書核支審收四股編制文書兩股由財廳派秘書杜東甫夏羲晨兼核支審收兩股由會函聘中交兩行行員二人兼昨巳開始辦公俱不支薪下月常會定十三年一月十二日惟地點在寧在滬未定 
　　財政廳長連日分配軍政各餉薪昨晚巳完全結東陽曆年關可安然度過 
　　財廳本年考成各縣秋收分數聞大體較去年稍增　　財廳因捲烟特税尙餘五區未投定二十八日補投　　全國商聯會蘇事務所主任蘇民生南京總商會會長甘鋐昨（二十六）謁兩長請實際維持蘇浙和平 
　　滬寗長途電話工程部委周家義巳從事建設兩長令沿綫各警廳各縣知事妥爲保護 
　　日艦安宅號昨由寗上駛潯漢 
　　齊督據探報津浦沿綫時有匪徒偷截電綫情事特電陳調元嚴密注意 
　　省署准敎育部咨復解釋小學校令規定校長敎員不得兼充其他職務所指職務應包括巿鄕議員在内等因當令敎育廳通行知照 
　　各學校均定放年假一星期 
　　各軍隊昨日均已停操惟假期内除元旦外均留營休息不得出外閒遊 
　　高等審檢廳擬訂各縣借撥基金籌辦監獄作業工塲辦法七條呈奉省長核准照辦 
　　兩長前咨財部以久大精鹽妨碍引商權利請從嚴取締昨接電復容商鹽務署辦理 
　　吳景濓前（二十五日續派本系議員陳策等數人來寗謁某當局後即赴滬請各處爲吳聲援 
　　新委六合宿窰微海門各税所長定一月一日接事　　兩長會委米占元充長江下游總稽查 
　　海門公民陳少康控該縣省選調查員劉秉洲僞造公民希圖塡票當選請飭縣派員抽查省令向該初選監督呈請核辦 
[地方通信]  
　　金山 
　　改選巿鄕議員紀要自治恢復本縣朱涇巿及西鄕兩區半數議員已届任滿均須辦理改選茲於本月十九日爲乙級投票二十一日爲甲級投票均一次依法選出所有兩區當選議員姓氏分别錄後朱涇巿乙級當選議員黄光第·何承萁·張良棟·賈文海·項承謨·甲級當選議員黄希曾·陳德新·蔣承謨·奚馨·吳欽業西鄕乙級當選議員曹竹賢·周進三·陳天民甲級當選議員梅昌鼎·王秋生·袁半農 
　　松江 
　　參事會否决常任委員松江縣參事會連日開會巳誌本報茲悉該會對於溫知事提出譚翼璋·王烈文·吳寳璜·朱廷揚四人爲常任委員一案討論結果以常任委員管理全縣公欵公産職務非常繁重今温知事所提之四人中王吳二君俱任省立第三中學敎務譚係第三中學會計朱爲松巿董事均屬兼有職務恐於保管整理無暇勝任環顧邑中不乏知名之士遂一致否决巳於二十六晚將原文退回縣署請其另行改提矣 
　　發還巿鄕附税之省令縣公署二十一日奉到省長效代電開據該縣巿總董佳代電稱松江巿鄕積存附税應歸巿鄕經　管理毫無疑義乃松江縣欵産經理處耿　葆　　禀省長謂巿鄕自治未成立各鄕不能將該項附税槪行　還等語全與事實不符查松江二十四巿鄕議員容有缺獲尙待捕選至巿鄕董則巳完全無缺即如奪　總董雖缺尙有董事在保管附税旣爲巿鄕董職權與議員之補選否全無關係亦不能因議員未補選指爲自治未成立所有各巿鄕歷年積存附税迅飭松江縣知事訓令松江縣欵産處立予發還以淸權限而杜把持等情據此查該項附税依制應交各巿鄕蓋保管仰即查照辦理並轉行知照等因温知事巳行知二十四巿鄕董知照矣 
　　陳家行鄕縣選未開票陳家行鄕補選縣議員一名巳於二十六日在鄕公所投票由縣委派莘莊巡官汪煥蒞塲監視是日投票雖有競爭尙無劇烈舉動惟因運動組織者有倪陳張三人之多爭執未巳故二十七日尙未開票云 
　　蘇州 
　　冬防期内各機關嚴密防範蘇常鎭守使朱申甫君近以冬防期内盜賊踵起一般匪徒或將潛入内地滋事通令吳縣曁警察廳布告嚴禁一面派便衣偵探分往車站輪埠嚴密偵查又趙警察廳長每夜在城内外親自查夜並飭保安騎巡各隊畫夜梭巡 
　　無錫 
　　錢業公會呼籲和平無錫錢業公會以近日江浙風雲日惡影響商業甚巨爲呼籲和平起見於昨（二十六）日致函電滬上總商會請求聯合各地商會合求和平以安人心而維商業云云 
　　常州 
　　巿敎育研究會紀武邑巿敎育研究會於二十六日下午五時三十分在雙桂坊第六小學開會到七十餘人先討論提議問題㈠議决英語組與常識組分開㈡添設訓育組主任由當値校長輪値㈢英語組公推陳耀墀楊盛園兩君爲主任議畢分組研究各组議决案如下（文藝組）徐錫周提議本組自下次起討論問題時一律用國語發表議决通過又議决下次開會能讀京音者請儘量介紹（算術組）一議决算術要目自改行新制後已不適用公推金思讓·趙毅甫擔任編輯要目主任並須注意珠算混合敎授及應用方法一議决算術科應用實測法敎授將來編制要目時須注意程序一議决各生石板時有破損及遺忘者宜由校中代辦課後並須收藏櫉内不准携帶回家（常識組）陳耀墀提議徵集鄉土材料以備編訂常識要目案議决由主任擬定表格由巿敎育會通函巿立各校及各敎育委員代爲徵集儘春假前交齊壯儒珍提議敎學自然應注重應用案議决照案通過又提議自然科應與算術科互相聯絡案議决由各校兩科敎師互相聯絡（藝術組）沈曙東提議手工敎學取材宜重實用所製器物旣可無廢器又可多興味案議决初級不在注重實用但求謀兒童之興趣會議畢在該校晚餐面散 
　　鎭江 
　　火柴炸傷民婦鎭江小碼頭熒昌火柴廠旁之荷花塘昨有民婦李于氏在塘内洗濯衣服以杵試探水之深淺詎科水内有洋鐵盒中儲黑藥一經觸發頓然爆炸當將李于氏兩手及面部炸傷皮肉焦爛氣息奄奄隣人聞聲探視時李于氏巳倒臥塘邊一面報告警區一面抬赴小碼頭仁濟醫院施救經該院醫生在該氏面部箝出火柴細桿數根并云如一星期内傷勢不加劇尙可無性命之憂又聞李于氏之兒媳均在火柴廠做工當日李氏送飯至廠回時即携有洋鐵盒因未存放即往塘邊不知因何觸發致起爆炸云 
　　揚州 
　　令縣核併初中敎廳以據江都城巿鄕小學敎員全體函稱敎育經費之　結由於當局者濫設大而無當之學校即如目下江都地方省立八中有初中五師有附設初中縣立商業學校又有初中綜計本縣完全小學有六年級者不過五六處即使人人升學總可容納何必校校附設初中敬具公函籲求我廳長當機立斷將兩初中立時取消或併合爲一其他虚而無當之駢枝學校仍乞令縣嚴查合併庶小學經費來源自裕等情當以來函並未署名惟所陳各節頗能切中肯綮前次巡視之時亦曾以兩初中應存其一特令行曹知事於二十六日轉行敎育局查核辦理 
　　城内之賺刦案彌陀巷偏於城之東北隅與城根接壤地本荒凉人烟稀少一届夜深行人滅跡二十四 
 
 

Page 11

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *日夜有人敲居民葉文壽之門並呼其名葉以爲客來　開門時乃知受賺來者一擁而入嚇禁聲張連同與葉姓合居之某廣貨店夥友高姓男婦一併綑縛搜羅衣飾現洋携贓而去聞葉高等巳開具失單赴縣報案矣　　高郵 
　　搶刦米商誌聞縣屬臨澤米商時行運米往興販賣迺於二十一日運米前赴興化船抵興界劉家溝地方突遇匪船被匪搶刦損失米洋約計七八百金並擄去小船一隻匪徒登岸連刦三家小店主探頭窺視中彈殞命云 
　　會議戸籍經費本縣各區戸籍員於（二十五）日午後三時假欵産處會議戸籍經費預算議决每區經常費三十四元開辦費四十元擬定十三年二月一律成立　　南京 
　　盧殿虎辭皖敎職日前皖省紳學界以該省敎育主持無人商准皖當局邀盧殿虎君承乏並由安慶道尹謝學霖君代表來寗商榷時適盧君由寗返揚未晤旋謝君又以嘗來盧又婉辭謝之茲錄其覆函如下澤同先生惠鑒睽敎多日結轖良殷欣逢騶從惠臨偏又失之交臂何緣慳如是也承示一節惶媿莫名往者服務珂鄕毫無建樹每一念及時用疚心乃承我公曁諸先生不棄駑駘猶復過相期許所當感激願効馳驅也惟是敎育事業與時俱新弟則勞勞社會之中此調不彈巳久以肩重任勢必自誤誤人且弟所辦地方交通事務現尙未竟全功一時萬難擺脱同是執御無心再執敎鞭矣我公與諸先生篤念梓桑必有較勝之籌以慰多士之望屬在舊役允當與皖中敎育界共拜仁風至弟此番重荷深情雖未身受確巳心感並希於諸先生前代爲婉謝是幸盧殿虎敬啓 
　　徐州 
　　津浦路添設機關槍自孫美瑤臨城刦車之後全國鐵路咸加警戒近因孫美瑤在魯正法其所部匪軍給資遣散而蘇魯邊境實爲火車經過之危險區域故津浦路局先事預防除籌辦探匪燈外又請添設機關槍四架專備保護客車之用 
　　查烟委員到徐省委左壽松查禁烟苗昨（二十五）晚由寗到徐聞該委員專查銅沛兩縣轄境在徐稍事勾留即須前往各地查勘 
　　嘉興 
　　王店新　兩處電燈廠近訊嘉興王店鎭新組織之耀明電燈廠巳呈准官廳植桿架線佈置電機惟該公司所設之各種電氣機械尙欠妥善巳由該鎭公民姜某呈請官廳核奪現縣署方面巳令飭該鎭警佐會同孫經理依照向定規劃敷設又新塍鎭振新電燈廠土月因電機總軸折斷致不能放光現巳月餘尙未修復間鎭商民頗有煩言現該公司以舊曆巳届歲闌各商號正形忙碌特指派專員赴滬購辦機軸俾即日修復放光云 
　　丁銀加罰與抵補金開徵十二年份上忙丁銀早於十二月一日起加收滯納罰金十分之一現縣署照章定於十三年一月一日起加收省税罰金二十分之一每兩連同正税共加收罰金一角六分五釐於日昨佈告周知並諭知經徵人遵照又十二年分抵補金其災歉成色已由縣署分區核定諭令經造人造串徵收現縣署定於今日（二十八日）開徵抵補金每石連同省税及徵收費折價洋三元七角三分零五毫並自開徵日起十五日内完納者每石奬給洋六分隨徵隨扣以示鼓勵 
　　湖州 
　　鎭使宣示保境安民時局緊張謠傳蠭起商業大受影響居民畫夜不寗此問除已由商會主張自衛運動外並經王鎭使於昨（二十五）午召集各界領袖力闢種種謠諑宣示保境安民繼又勸告各商界依舊安心營業斷無絲毫損害且宣言日内將出示息謠以定人心 
　　城廂喉症蔓延湖邑自入冬以來天時亢旱近日燥烈尤甚以致喉症盛行蔓延甚速危險異常凡一經傳染每多不易施救日來城廂居民莫不大起恐慌 
　　平湖 
　　暴徒監禁十二年六月平湖暴徒沈阿培前犯徐𡉑打死徐寳和命案及廟橋追趕干七和落河生死案均被兎脱在逃未獲日前潛至沈蕩地方持刀將姚寳興戮傷被該處鄕民捆解到縣經承審員嚴行鞫訊始供認不諱當即堂諭收押候判昨（二十六）日特提該犯到案當庭宣判該犯犯一個殺人罪判處一等有期徒刑十年一個追人落河致死罪判處二等有期徒刑五年罰金八十元一個致人輕微傷罪判處五等有期徒刑六個月各刑合併判處監禁十二年六個月罰金八十元云　　集議開濬巿河平湖縣巿河久未開濬河底日淺不特水流污濁且也乾涸堪虞邑人有見於此特於昨（二十六）日下午二時借座救火聯合會開會集議辦法到有計賓文等三十餘人公决疏濬地點自東城門口起梯雲橋止分爲四段第一段至孟家橋第二段至漢水橋第三段至三登橋第四段至梯雲橋經費由自治會撥助四百元餘歸各商業董事向商家分别捐募辦事處暫借救火會並推定計賓文爲正主任徐聲甫副任兼會計監督由各段鄰近推舉 
　　南昌 
　　臨川余團總全家被害客自臨川來者云該邑六嶺圩地方原設有保衛團團總余葆中向主嚴辦匪徒致匪恨之甚深本月十七日晚十二時糾集黨羽百餘人赴該團總家圍繞一週鳴槍而入將其全家人口一律殺斃並將余葆中首級割下提去計被害者爲余本身及其子二女一妾一合計五口其妻幸而免現該地人士巳赴臨川縣署報案而附近地方更覺寢饋不安相驚伯有聞匪徒所以蓄謀殺余者因該團總前曾贈送旗傘匾額於駐縣之綏遠混成旅王旅長惡其見好軍官遂不惜下此毒手云 
　　明光 
　　擒獲巨匪奪回人票距津浦路明光站相近之津泥鎭前被大股土匪擄掠已誌本報現由第一旅第一團王團長派兵追剿業巳於昨日（夏曆十一月十八日）在七里湖擒獲巨匪一名奪回人票五名内有三界巨紳吳公武（淸季吳勤惠公之孫）即前被悍匪小白龍由張八嶺架走者（贖票費需洋一萬五千元）該團長剿匪得力該處人民想必戴德也 
來函 
[寗少淸來函]  
　　頃閲本日貴報第三張所載孫美瑤致死遠因新聞一則内稱上海機關第一住址爲寳昌路寳康里三十七號云云不勝詫異查該里原有大小門牌兩三十七號鄙人住該里大門牌三十七號巳歷七年向無夏姓牛同居此事關係至鉅敢請貴報將敝函賜登來函欄内聲明以免混淆是爲至感甯少淸謹啓十二月二十七日 
[焦易堂來函]  
　　啓者頃閲貴報本日國内要聞欄北京通信載有易堂赴滇一説謂係聯合吳景濓同謀反直云云不勝駭怪易堂自到滬數月並未有滇之行至若與吳景濓聯絡尤屬毫無根據或者另有一焦姓者赴滇訪事誤以爲易堂亦未可知即祈代爲更正焦易堂上十二月二十七日 
 
 

Page 12

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *   
 
 

Page 13

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *本埠新聞 
[六屬商會和平會議從緩舉行]  
　　湖商沈澤春·曁吳興商會因江浙風雲險惡分請杭州·蘇州·上海·三處總商會召集蘇·松·常·杭·嘉·湖·各縣商會推派代表在滬籌商和平方法以便共同呼籲等情迭誌本報茲悉自上星期六本埠南北兩商會會議後巳發漾電請江浙當局貫澈保境安民之宗旨並請撤回巳調動之軍隊後即將漾電分函江蘇·浙江·兩省商聯會事務所請其轉告本省商會一致主張故對於六屬會議一層咸主從緩及浙江盧張二公復電來滬謂素以維持地方和平爲心始終不渝又史量才君由寗返滬詳述齊督意旨謂對於保境安民四字决不變史等情咸以空氣和緩無六屬會議之必要故已秉此意旨函復吳興商會矣 
[蘇浙紳商運動和平之昨聞]  
　　沈澤春將來滬報告齊韓電復南北兩商會 
　　蘇浙紳商運動和平浙代表祝紹箕·顧松慶·二君返浙與盧督辦接洽昨日巳有音信到滬謂湖紳沈澤春由湖來杭將於一二日内到滬一切詳情統由沈君代達故滬上方面須俟沈君到後再行商議祝顧二君來滬暫行展緩至閩軍消息昨聞旅滬浙人得有江山方面報告周蔭人之十五師一部開抵浦城後目下尙無動作形勢較爲緩和又本埠南北兩商會昨接齊韓復電云（上海總商會·縣商會·鑒漾電誦悉愴懷時局渴望和平公誼熱忱可欽可佩至誠所感金石爲開况預疆圻保安有責第望保安之任斷難徒託空言而軍旅之事亦難掩盡衆目若乃言行不顧自欺欺人區區之愚良所弗取今請再本此旨鄭重聲明蘇省綰毂南北地方重要夑元國鈞同負責任務求實行保安無論對於何方絶無軍事行動而人不犯蘇蘇不犯人之主旨始終一轍罔有或渝耿耿此心可鑒天日比來人心叵測謠諑繁興是素非丹流長飛短道路流言何所根據希即勸導商民各安生業勿庸輕信致滋自擾是爲至要齊燮元·韓國鈞·宥） 
[浙盧覆何東電]  
　　謂取保守主義不能不作防衛預備 
　　何東氏分電蘇·浙·閩當道對於和平前途有所申説業誌本報茲聞浙盧昨有復電云徑電奉悉敝處遵守和平一以保境安民爲宗旨久矢素志敢負初心報紙所傳亦曾閲及惟浙邊發現閩軍其咎非浙所能任蘇浙備戰甚急其發動首在何方衆目彰彰未能掩飾總之敝處但取保守主義而不能不作防衛預備違背和平固非所願也區區之誠諸希詳察盧永祥宥云云 
[各界公餞何東之續聞]  
　　改期一月二日何東發表留别書 
　　何東爵士行將返港本埠各公團將於元旦舉行公餞業誌昨報茲聞日期已改在一月二日下午四時假總商會舉行發起團體爲總商會·銀行公會·錢業公會·省敎育會·寰球中國學生會·東南大學云又何東氏因行將離滬昨曾發表留别書原稿如下東伏居香海問世無心專究實業之擴充謀爲人羣之導引國家政治寗敢漫言惟是時局鼎沸民業凋敝外度匹夫有責之義内維夙性慕義之心勉竭棉材妄陳治策籌設和平會議融洽各方冀本共和民治之規促謀商定國是之舉第以港地僻遠聲應難周海上輪軌交通人材會集抱斯志願遠來滬濱以人心屬望之殷知和平必有達到之日東西奔走詎敢辭勞幸提議以來辱荷當道巨公人民團體諒解愚誠贊成助力函電紛致切磋進行更承寧·洛·齊·吳·兩使次第電召籌商解决東以赤忱爲國苟利賴於大衆敢惜藐躬跋涉舟車趨前接洽標人道之主旨籌和會之告成區區建白之忱尙蒙諒察大體已獲贊同歸次漢臯與鄂人會商尤徵踴躍覩羣情之一致信實現之非遙惟體大事繁辦理稍需時日東離港四月業務之冗壓巳多不得不暫歸摒擋加以年老體弱滬上凝寒未能支禦略思小息仔肩謀國心長匡時略短徒深抱愧巳耳然東斯志始終弗渝期以明春重來海上與國人貫澈此旨今且暫設一籌備事務處推舉同志專司其事此後國民公意所屬付諸同志規畫庶事權統一不致廢時失言俾會議先成時局早定當今賢豪之士明達之才愛國心切咸有同情必能集合衆擎完成宏願當仁不讓深有厚望於救時之人士也指顧南轅海山咫尺書不盡意統祈明鑒 
[大批蘇人來滬避難]  
　　自孫傳芳移兵浙邊之消息傳出後江浙居氏紛紛來滬避難租界當局爲治安計通飭所屬嚴行稽杳以免奸徒乘間　入昨有蘇州居民五十三人來滬避難帶有行李三十餘件羣向振華·大新·孟淵·等中等旅社租借房間詎知均巳人滿乃徘徊路間莫知所云嗣由巡捕代爲向各旅館安挿云 
[電報局北路線阻之昨訊]  
　　據大北電報公　消息自昨晨（二十七日）八時起中國電報局直達京津之兩線忽而不通所有發寄北路各電均由大北公司滬烟水線轉遞又聞電局北路電線此次損壤在徐州以南大約今明兩日内即可修復云 
[航業要訊]  
　　赴美華工被拒回國近數月來美國移民局對於華工赴美頗爲注意因遭拒絶而回國者巳有數批昨日又有赴美華工二十九名被美當道拒絶登岸而由東洋公司之天洋丸退回中國計黄保祥·陳福·伍瑞·梁福·黄本·吳榮·伍原·文勝·吳淮·鄧喜里·陳好·容兆鵬等等以廈汕粤籍居多當時仍乘該輪直退至香港俾各還原籍尙有俄難民季安開一名亦遭美國退回上海 
　　五飛機仍難運粤由美運來上海轉往廣東之五飛行機被本埠海關扣留旋允予通融放行仍裝提督輪至港交貨曾誌本報昨日提督公司將各機報關起裝詎知臨時又生變故海關忽又向提督公司通告着將此機停裝仍留存關棧内故昨日該公司臨裝又止未將此五機載粤 
　　日輪公司反對美徵商輪入口税美國對於外國商輪入口須徵二重税施行以來此間航行中美綫之各日輪公司大爲反對現聞已成立一委員會專事反對此税其第一步聞巳陳請日政府向美國抗議請其取消此税云 
　　天洋丸由美抵滬東洋公司之天洋丸昨日由美來滬載到打字機墨帶四百七十四箱香烟四百箱烟葉一千桶牛奶三千箱餘爲雜貨 
　　鳥取丸在日失火昨日滬上得確悉日本郵船公司之鳥取丸在日本横濱港内其第二貨艙中忽告火警當時船内裝有大宗黄荳及雜貨等項故損失頗巨刻下該輪須修理後始可行駛也 
　　江和輪改行長江班怡和洋行之江和號輪向行長江上游之宜昌等埠近自開來上海修理後刻下已改行長江班准於明天起航 
　　德船添駛伏倫西亞埠意大利之伏倫西亞埠滬上素無輪行今則德國亨寳輪公司於上海赴德之西航綫内巳决計添駛此埠而寳隆之丹麥東亞公司輪今亦從一月十九日出口之安南號輪起兼灣斯埠矣 
　　日郵社添開由滬赴孟買輪日本郵船公司之孟買班輪向來祇東航返日時經滬埠而行而於西航赴印時則由日本逕行赴印不灣上海今以上海赴孟買旅客及華貨運入孟買者日多故該公司遂將孟買班輪於本月下旬出口之丹波丸郵船起每十四天内上海即有一輪赴孟買蓋與大英公司競爭此路之運輸云 
[棉業再請三公司免加水脚]  
　　招商·太古·怡和·三公司對於增加運棉水脚已允通融等情早誌二十三日本報茲悉棉業同人對於十二月十五日應加一成允緩施行足證顧念交誼不勝感激惟對於十三年一月十五日應加之一成謂須以江水之淺深程度爲標準則尙有增加之意應請該公司始終相諒故决議除備函伸謝其巳允通融外并盼其一月十五日擬加之一成一併免加以維商業云 
[熒昌公司力爭火柴商標]  
　　熒昌火柴公司與瑞中公司因商標問題發生訴訟迄今已久尙未解决近因瑞典公使又向部要求請將熒昌所出之雙斧牌商標註銷熒昌公司以雙斧與雙鳳顯然不同烏得作爲冒牌故决擬電請商標局請照本年四月呈部之文根據民國六年大理院上字第一千四百二十四號判例始終拒絶以重國法而免紛歧云 
[省令查詢籌備水電之復函]  
　　閘北水電公司籌備主任沈鏞·徐懋等昨因省令詢問招股事復閘北水電廠函云逕啓者案准貴廠公函内開垷奉江蘇實業廳（原文巳見本報從略）轉函貴籌備處查照等因准此查去年夏初閘北三十萬人民無水得食過火莫救惶恐萬狀不可終日地方各公團爲維持人民日用計迭開會　公舉鏞等爲主任設立商辦籌備處藉安人心普徧招股以圖自救彼時人心激昻之餘非常踴躍認股達二百萬元以上限三個月繳齊正在收股之際忽奉省長查禁之令驟遭停頓無可再收此遭挫折者一也旋以法律手續守待至半年之久始得公布省商合資之令當時有上寳電車公司總理浙江交涉員王豐鎬以原訂議據合組水電電車係屬商辦現旣改移省商合辦請將議據取消即經鏞等親赴省垣面請省長訓示當蒙溫諭解釋謂此後省商合資與前淸官商合辦及官督商辦者情形不同閘北電車需用電力當然以合組爲宜可知照王君不必疑慮等因因即遵諭回滬知照並登報聲明一面希望認定股欵者繼續繳欵一面希望執有議據者不生異議詎知甫逾數日省令江蘇實業廳查復文内忽有今閲報載竞有以閘北水電股份有限公司籌備處名義登報廣告且謂並非官商合辦又不待公估後即行收股等語飭令函知總商會轉知並由水電廠長登報廣告聲明更正此遭挫折又一也現時公估已及八個半月屢聞行將結束之消息並無確定發表之日期乃奉省長一再令查籌備處收股若干前經據實具復茲又奉到省令忽以估價認股分作兩事爲言然則本年三月間何以函知上海總商會指籌備處不待公估即行收股爲非旣云公估之前不能收股何以今日公股未竣忽又一再飭查股欵似此前後歧異何能示人以信且最近風傳有函令某公署相機轉知各界不可輕易投資之説如此而曰推誠相與豈能免各界之猜疑堅投資者之信仰總之閘北水電係公共事業旣屬省商合資儘可由省商會同具名登報招股股如招足則名實相符股如不足名於何有要知籌備處並非爲官廳包辦商股而設且商人投資無非將本求利稍不穏固即難招足前經屢次聲明報紙雖載省議會議决商辦然非將公估發表兩得其平預算槪算確有把握豈肯貿然投資購此全不適用之窳物似亦無所用其鰓鰓過慮也鏞等瞻前顧後深抱悲觀屢受激刺渴望讓賢惟念兩載於茲人民痛苦迄未稍蘇若遷延不决又發生去夏之風波難免不牽動秩序又將何以維持言念及此不得不瀝忱以告再各公團去年組織籌備處之始鑒於官廠之無可擴充請求完全商辦並未請願省商合辦合併聲明以免誤會准函前因相應奉復敢祈默察民情善爲呈復閘北幸甚云 
[火車司機人被剌獲救]  
　　有私運烟土關係 
　　滬杭甬鐵路上海南站昨日（二十七）上午八點零五分由滬開杭之四號特别快車駛至新龍華車站特由北站駛來之列車銜接開杭不料北站駛來列車上機車司機人陳敬呼號求救適有在四號車上之鐵路包探丁順聞訊上前見司機人正與不識姓名之甲乙兩人扭毆當即協同站上鐵路巡長警察上前詢問原由當據司機人陳敬云郭玉田與王金元兩人用挿刀剌我被我奪下該探當將郭王兩人扣留解送鐵路警務處嗣乘上午八點二十五分之龍滬區間車至上海南站下車時王金元身邊忽露出白郎林手槍一支裝有子彈六粒當被丁探奪獲一併解至鐵路警務處由楊巡官略訊據郭玉田供稱年二十六歲天津人住閘北烏鎭路曾充淞滬警察因事退職今年八月間與司機人陳敬集資五百元合做烟土生意每天由我買送至龍頭間由伊專賣他處巳有兩月不料陳敬頓起黑心竟將烟土呑没分文不給前在新民戲園門前向伊索討被其毆打吐血抬往實隆醫院醫治現傷病已愈特約王金元向伊討欵挿刀是我的手槍是王金元的又據王金元供稱年二十四歲淸江人現住租界安南路四十號前充當過巡捕現在海格路劉餘坊三百五十一號劉公館做廚房下手今係郭玉田激我向陳敬討欵手槍實係伊所借楊巡官以兩人所供旣係討欵不應身帶手槍剌刀均係兇惡之徒應即解送地方官廳懲辦當即備文將郭玉田·王金元·及手槍子彈剌刀一併派警解送地方檢察廳收訊 
[老閘橋堍盜匪拒捕傷人近訊]  
　　金台亮被控案註銷 
　　本月十二號夜乘坐汽車之盜匪在北福建路橋堍爲探捕查見互發槍聲傷斃人命先後傘獲盜犯王阿五陳大·盜婦王侯氏（係在逃王阿四之妻）·及租賃汽車與盜匪乘坐之華麗汽車行司賬金台亮等解由公共公廨訊押各情迭詳本報茲悉盜匪陳大當時身中槍彈逃匿閘北被捕後送往醫院療治現巳醫愈由匯司捕房提回管押特别巡捕勞勃生氏腿際之傷仍未痊可尙在公濟醫院調治昨晨探目陸連奎·包探侯阿寳·恊同西探目泮林士將各被告解廨華麗汽車行延台維斯律師到堂旁聽首由捕房代表律師梅脱蘭氏述明案情以捕房查得第三被告金台亮對於本案祇處見證地位請將其被告名義註銷着令交保云云金亦延律師辯護並請求將保數減輕李襄讞得𪳊商之美阿副領事宣諭金台亮被控案註銷着交二百元舖保其餘王阿五等均仍分别還押聽候訂期研訊 
[檢察廳研訊大帮水盜紀]  
　　水巡捕房探捕此次在浦江中查獲大帮搶匪葉春福等十三名巳由梅捕頭備文派探將一千人犯押解地檢廳訊辦在案茲悉此案未發生之前水巡捕房迭據駁船戸陳順林·李阿定·葉阿慶·周金林·郭木生·陸海泉等先後報告均遭盜匪夤夜持械駕舟前來行刦損失不資請求查緝以安航業等因梅捕頭據報後密飭偵探葛瑞卿率同探夥蔣三實等駕駛巡船於晚間二時許駛至陸家嘴附近適有一匪船停靠在張阿龍胡金生等二窰貨船旁行刦各匪均執有凶器葛探立率探夥過船兜拿各匪紛紛躍回匪船圖逃並有五十五號杉板船一只因人多傾覆各匪均落水經各探分别將各匪撈起連同匪船（各匪所駕之碼頭船）一只·杉板船一只一併解入捕房移送法庭昨午由破獲此案之偵探葛瑞卿·帶同事主張阿龍·胡金生·陳順林等並五十五號杉板船戸曹鴻發投廳候示旋由蕭檢察官開庭研訊先據葛探投訴破獲情形張阿龍等各事主同供駕舟爲生先後遭各盜匪來船行刦貨物衣服銀洋等當行刦時各匪異常凶横並凶刀置在民等之頸項威逼民等因畏其凶暴祇得任其飽刦不敢與較此次幸蒙破獲請求嚴究云云曹鴻發供撑駕五十五號杉板船爲生是晚民將船停泊在太古碼頭民因有事登岸迨至次晨回船杉板船巳不知去向一再調查始悉被匪賀去行刦現在杉板船由水巡捕房扣留爲此來案陳明請察質之小湖北供年三十歲葉春福供年二十四歲上海人王英梅供年二十二歲寗波人王小根供年二十七歲通州人王德寳供年二十八歲常州人陳海林供年二十八歲江北人唐扣子供年二十六歲江北人沈阿林供年二十四歲孟河人張其德供年二十六歲江北人張阿寳供年二十三歲寗波人王小大頭供年二十九歲江北人陸春林供年二十五歲蘇州人王喜榮供年二十七歲上海人同供夥同行刦是實問官得供諭將起獲各贓先給各失主分别認領小湖北葉春福等十三犯分别收押候究葛探着回水巡捕房供職張阿龍等各事主命退去候示 
[浦江防範之嚴密]  
　　本埠浦江内近因年關將届商貨上落船隻往來異常擁擠而宵小乘間竊發盜竊頻聞水捕房梅捕頭近巳加派中西各捕組織巡邏隊每組三人分乘舢板於每晚六時後出發在黄浦中往來梭巡南至製造局碼頭附近北至楊樹浦西至蘇州河舢板廠新橋分組嚴密巡查須至天明始回捕房並由華探目何春生督飭探夥顧福江賈芝林等每夜分至浦東各碼頭駁船停泊之處暗中偵查甚爲嚴密云 
[吳淞警局長注意冬防]  
　　吳淞商埠警察局長顔玉琛君以此次寳山南門外曹金大家之刦案逼近城廂該匪等竟敢肆行無忌而淞地一帶客民雜處游民之衆較寳城内外尤甚現届冬防自應從嚴戒備故於前日傳諭巡邏長警謹愼　巡勿稍懈怠並通飭本局偵緝隊員等須於夜晚注意行人出入如有形跡可疑者嚴加盤詰云云該偵緝隊員章壁臣已遵令率同偵探高雲龍王耀等分至僻靜處所及巿鄕要道嚴密梭巡故日來宵小尙見歛跡云 
[省自治法籌備會之通告]  
　　請各團體推定籌備員 
江蘇省自治法會議組織法籌備會昨通告全省各職業團體·各農商敎育會·省議會議員·律師公會·請推定籌備員函云逕啓者本會設立以來曾將一切發起籌備情形鄭重宣言登載報端諒邀電鑒惟念事機迫切風雲之醞釀方酣時日遷流水火之呼號益亟况民喦可畏法治宜尊政亂如麻納諸軌物則順而理省治有本出於民意則和而安大法朝成倒懸夕解所望邦人君子協力同心考訂成書憑依公意現正各推代表籌備進行除六十縣議會陸續推舉報到外貴會爲法定團體責有攸歸義無或後爲敢肅函務懇杳照前因迅予賜復推定籌備員到會俾便集思廣益共籌辦法以重省憲而利進行不勝壽切之至 
 
 

Page 14

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *[縣聯會定期開常會]  
　　江蘇縣議會聯合會昨致各委員通告云敬啓者十三年一月二日下午一時爲本會第七次委員會常會之期仍在本事務所開會届時務請撥冗蒞臨爲盼 
[縣聯會所接各縣函電]  
　　江蘇縣議會聯合會近接得各縣函電凡於自治有關係者摘錄如下 
　　金山縣議會定期開會敝縣縣會補選巳完全告竣定於一月六日開臨時會日來預備一切頗覺碌碌惟循例應通告各縣議會查照第究竟成立若干縣敝處無從稽考應請查案賜示縣名俾便遵照繕發並祈時錫南鍼以匡不逮 
　　句容縣議會通告開幕敝會補選竣事謹定於十三年一月一日上午十時行正式開幕典禮次日接開臨時會敬祈時錫南鍼以匡不逮 
　　銅山縣議會訽給照手續敝會雖定議員二十五名現有十八名内原選議員九名因停辦日久議員執照大半遺失民國三年三月三十日遵令停辦前補選議員九名業經函報縣署轉呈省公署有案未及發給執照適値停辦因而中止現旣恢復成立所有遺失執照·及未發執照各議員是否併函請縣公署補發執照各縣議事會否辦有此項成案因特函請示知爲荷 
　　海門縣參會電告知事違法縣自治恢復各縣地方欵産業經省議會議决撤銷歸縣議會保管查縣制第五十四條常任委員員額任期規則由民政長擬訂至推選委員係縣議會職權乃敝縣知事並不通知議會先行委任常任正副會員是否合法請迅賜解釋爲荷 
[上海縣議會近訊]  
　　上海縣議會會所本在尙文門一粟菴舊址内停辦自治之後即假於殘廢院故本年一月一日開會之時即在也是園新廳内開會刻下補選竣事議員人數巳足三十七人新廳巳覺不敷應用故改在也是園淸遠堂後棣後廳開會日來因開會期已近正在佈置一切所需檯櫈亦在添辦云 
[巿議員改選乙級投票紀]  
　　昨日爲上海巿議會議員改選乙級選民投票之期投票所設在中華路救火聯合會内門前扯揚國旗場外由縣警察所及淞滬警察一區三分署各派警察四名到塲照料彈壓塲内設有趙·錢·孫·李·等姓氏簽名處八所選民之到場投票者由管理員分投指導憑入場劵簽名領票由入口處進内當場塡寫依次投入匭内由出口處出外是日上午八時開始下午六時爲止投票選民約計六千名左右人數較上次縣選爲多投票係用記名單記法每票書被選舉人一名左角書本人姓名茲將監察員管理員姓名照錄如下（監察員）莫子經·毛伯如·沈步瀛·毛子堅·賈粟香·凌伯華·沈健侯·顧馨一·楊東山·吳叔田·姚玉蓀·趙一孫（管理員）顧翕周·陸錦麟·陸翔賢·葉瑞芳·謝樹春·徐臥雲·朱松溪·葉振權·范應生·包久成·宋台棠·王竹虚·錢菊如·程廉夫·郭蔭葵·徐在仁·楊若愚·黄煥雲 
　　昨晚據東北城商聯會來函云巿議會假座救火會投票選舉本會會員多數未曾接到投票入塲證故特派職員數十人前往監視目撃舞弊情形出而復入形如走馬燈曾經查出四人身懷選票五六十紙當即扭交二十八號及二十九號二縣警察送署究辦云云並聞該商聯會刻正召集全體會員開緊急會議討論提起行政訴訟手續云 
[法華鄕改選議員亦宣布無效]  
　　此次上海縣議會議員缺額補選馬橋鄕因投票時發生爭議由鄕董等呈請上海縣知事核示沈知事巳宣布該鄕選舉無效令飭該董另行籌備改期補選在案今法華鄕改選鄕議員投票時亦有爭議經該鄕經董呈請沈知事示遵沈知事即交付參事會核議茲經該會議决該鄕選舉無效於昨日咨復縣知事核辦其文云逕啓者案准貴知事交議法華鄕選舉爭議並附交案卷到會當經於二十四日開臨時會議决相應抄錄議决案函請察照施行（參事會議决案）查核該鄕鄕董鄕佐議長議員各呈對於此次選舉均有疑問且選舉並未完畢即行停止投票當然無效應由縣知事責成該鄕鄕董另定改選日期妥愼辦理 
[碾米公所請米聯會奬勵水巡]  
　　爲維持吳淞江交通事 
　　吳淞江交通每至冬令江水淺涸到船擁擠即時有梗塞昨上海機器碾米公所因今歲有水巡排除而得疏通特致函滬北米業聯合會請其奬給水巡一百元錄其原文如下逕啓者據敝客家面陳近月來蘇河水淺船隻梗塞竟至數日不通客貨受無形之損失焦慮殊深滿擬待十八日潮汎漲時仍不能疏通河道該客等迫不得巳乃有要求敝廠籌商疏通辦法惟重賞之下必有勇夫故議令水巡人等從事排除疏通航路即予酬奬現在蘇州河新閘橋迤西一帶船隻巳可通行擬即酬予一百元以符前議而示奬勵惟此項奬金應由貴會項下提撥即祈迅將此欵一百元派人送至致中和或送至振興穗·協昌德·大昌穗收下均可俾便傳給具領可否之處乞即速覆是爲至盼現値冬令河乾船運阻塞實屬可慮一而由敝處與水警等籌議維持通行方法俾克度過隂曆年關方可無事嗣後所需奬勵如何之處再行函告專此奉布順頌台安此致滬北米業聯合會致中和振興穗協昌德·大昌穗米廠同啓 
[葉恭綽由奉返滬]  
　　結果甚佳不日回粤 
　　廣州大本營財政部長葉恭綽氏前奉中山之命由滬赴奉接洽時局茲巳公畢於日昨自奉抵滬據聞奉張於中山之時局主張完全一致此行結果甚佳棄氏少爲休息即須回粤覆命云 
[褚輔成回滬]  
　　國會議員褚輔褚成前以事赴杭與浙盧有所接洽刻巳事竣於昨日乘車返滬 
[河海同學歡送許介忱赴美]  
　　　昨晚公宴於靑年會會食堂 
　　南京河海工程專門學校畢業生而服務於滬上者爲數甚多春間組織旅滬畢業同學會藉資聯絡昨晚六時該會假座四川路靑年會會食堂舉行十二月分聚餐并歡送六年級同學許心武（介忱）君私費赴美留學許君自離校後曾在順直水利會等機關任職富有經騐此次江蘇省署并委托調查歐美水利許君在美學成尙須繞道歐洲各國及印度·埃及·等處刻定二十七日乘克克夫倫總統號離滬昨晚該會由宋達庵主席各同學互有勉詞至十時始盡歡而散 
[華甲艦長被槍撃傷]  
　　國聞通信社云招商局華甲艦長楊洪麟於前夜十一時因監督修理工作乘艇渡浦由自來水廠碼頭登岸忽有七八人自稱捕房探捕搜查烟土該艦長以形跡可疑乃答以身畔携有法國最新手槍一柄得有工部局特准携帶倘係捕房差役須出捕房證據方受搜查該人等即蜂擁上前向楊猛撃該艦長孔武有力亦對抗之忽有人袖出手槍向楊轟撃該艦長亦遂開槍回撃之移時由附近紗廠管門印捕聞警趕至人乃四面竄逸該艦長手部亦爲匪撃傷云 
[夾板船撞壞冰鮮船之涉訟]  
　　寗波冰鮮船曹信裕裝載南洋冰鮮運申消售後購買香烟肥皂火油等貨於前月（即十一月）三十回甬駛至高橋浦面被同行夾板船（即鴨屁股）金同華攔腰撞壞致香烟等貨均浸没水中損失甚鉅該夾板船撞壞冰鮮船後即疾駛而逃當經冰鮮船水手兩名躍登金同華船内爲張華浜海關小輪駛至將兩水手及金同華船舵工陳啓炳一併渡至吳淞該水手等即將陳扭至水警第四區署控訴經宣區長略訊後命原告投寳山縣公署正式起訴陳啓炳交保釋放前日有曹信裕代表徐安新投縣禀訴被撞情形寳山縣馮知事立即派委至上海陳家嘴灘岸勘驗得該冰鮮船被撞情形確實特於昨日飭派司法警察徐松聲持文投水警第四區署移提被告金同華·舵工陳啓炳歸案訊究云 
[韓人私販軍火之定罪]  
　　監禁二十天 
　　文滙報云日昨捕房接有報告稱韓人甘禾（譯音）有私販軍火情事當由西探目施彌德氏等率同日探在福州路四百六十九號某小客棧樓上該韓人寓室内搜出手槍三枝子彈二百顆均藏在床下木箱中其人並自承私販軍火不諱因將其逮解日領事署公堂於今晨判處監禁二十天軍火充公云 
[意國免收學費之通知]  
　　文匯報云意大利公使近照會外部凡中國學生欲往意國各國立學校留學者一律免收學費請即通知各省云 
[西新區業戸禀縣署文]  
　　爲圈購民田建築公園事 
　　西新區圈購民田建築公園該處業戸表示反對業奉護軍使通緝爲首之人將予嚴辦昨該處業戸曹子興·曹寳籛·曹悦宿·曹雨生·曹阿毛·曹阿根·曹惠周·曹得海·曹長生·曹樹堂·曹鵬程·曹孟超·曹妙發·吳福·張金祥·曹世根·張來堂·曹阿松·張中華·朱阿金·陸吉香·曹寳璜·曹寳珍·張樹卿·曹明記·曹效山·殷尙卿·等二十餘戸又具禀上海縣公署陳述苦况原文如下爲續呈苦情仰祈鑒核垂憐民命俯賜矜全事竊新西區圈地一案疊經民等聯名呈訴未邀恩准詎近日報章忽有護軍使訓令鈞署查辦楊定候等及鈞署出示招告楊定侯等之紀載民等聞知曷勝惶駭查楊定侯世代儒冠潔身自愛此次因其祖先墳地亦被圈在内與民等同有切　之關係爰共爲一致之請求列名雖有先後之殊負責實無重輕之别至民等之相率具名無非以産權被奪心有不甘利害旣屬相連團體因而結合完全出於自動實非聽信敎唆况楊定侯人極長厚鼓惑可信其不爲家道小康歛寳尤絶無此事今乃以三十人請　不獲之罪　諸列名在前之楊定候一人民等自問天良實難　默此不得不重爲聲明者也至民等世居治下原皆安分之民無忤無爭素託幈　之庇以數十載祖遺父積之産贬價入官至數十家夫耕婦織之氓無端失業呼號奔走情狀固極堪憐牽率皆爭事勢良非得巳賢令尹愛民如子久蒞茲邦鑒此苦衷甯無惻讞雖蒙定價每畝酌給六百四十元而較之時値尙屬相去倍蓗且其中或地僅數分全家賴以生活留之則努力耕耘尙可　以餬口收之則微資易盡轉瞬即迫　寒至若黄土一坏宿塋三尺深　旣久棺　巳灰一日勒令遷移不惟死者含痛九原難免有　骸露骨之慘即生者領茲微値尙不敷遷移另葬之需邱墓誰無問心何忍此民等之所以不畏斧鉞更再泣閩者也總之建築公園振興巿面縱爲官廳必要之設施而軫念民瘼保全民命亦在賢長官之一轉念耳况値干戈未戢則此時非與民同樂之時禁令方嚴則其地非羣衆嬉游之地非地非時似建築公園亦非至當民等身家性命所託用敢一再縷陣伏乞哀而憐之勝馨香頂祝之至謹呈上海縣知事沈 
[縣署對鄉民反對圈地之佈告]  
　　國立東南大學因推廣校址在本埠大西路圈購民田五百畝因地價低廉爲該處鄕民反對聚衆阻鬧等情巳由上海縣知事咨請淞滬警察廳派探協助拘拏滋擾鄕民訊辦在案昨日上海縣知事又發布告如下 
　　爲布告事案查國立東南大學在上海蒲淞巿法華鄉沿大西路一帶圈購二十八保三圖七圖十八圖民地約五百畝爲工商兩科大學校址迭奉省令　後邀集紳董會議地價出示布告乃鄉民於丈量之時聚衆滋閙飭拘滋閙之金小弟查訊又復聚衆多人逼令七圖圖董楊洪桂來案保釋迨至金小弟保釋之後鄉民將圖董楊洪桂住宅搗毁業經先後咨請淞滬警察廳彈壓查拏懲辦此事官紳皆奉令遵行豈　歸咎圖董之理考查肇事情節顯有阻撓學務之人鼓惑鄉民希圖大學購地一事因滋事搗毁而中止查國立大學規模宏大各省各縣子弟不遠千里以身入大學爲幸豈有附近地方反對設立大學之理今以大學移設於上海有利於上海求學子弟凡有子弟之人民應歡迎之不暇豈有反行阻撓之理縱有鄉民誤會豈有鄉民不愿子弟救學之理所以迭飭紳董勸導欲使人民咸曉然於國立大學爲振興文化而設不能因人民反對而中止也訪查肇事之人均於購地設校址之情形不甚明瞭紳董勸導不力實屬咎無可辭現邀集復議大學購地一事照案積極進行所指大西路一帶地點無可變更無論如何反抗不能因噎廢食查拏人犯一事巾廳派探密訪凡係暗中指使在塲首要一律嚴拏無論如何秘密終須水落石出至於巿董鄉董來呈以酌增地價縮小範圍爲請亦經議以每畝原定五百元加給五十元合每畝五百五十元其縮小範圍辦法應於地畝插椿標記以後再行邀集紳董公决劃除其所以先標記而後劃除者因地畝應留應除非標記不能繪圖不能按圖劃除也此因紳董再四要求商之東南大學勉强通融其餘皆無可要求之事凡各業戸不能再生誤會當思地畝可以領價子弟又便於求學有永遠無窮之利統俟地畝標記劃除確定畝數之後一律領價繳單倘再肇事徒然受拏辦之痛苦决不致設立大學一事因此停頓各該紳董如能將此等事實詳細解釋勸導必可家喻戸曉除令行紳董等遵照並派員會勘以便挿椿標記外合行布告仰二十八保三圖七圖十八圖諸色人等一體遵照此布 
[商總聯會會董會紀]  
　　議决執行治安問題辦法 
　　上海各路商界總聯合會昨晚八時舉行會董會到副會長及各科科長等十餘人陳翊庭主席宣讀上届議事紀錄後即會議本届議董會議决各執行案件等㈠治安問題案前由治安委員議决各馬路裝置警鈴并分任特别巡捕兩項巳由議董會正式通過應即趕速執行當即公推余華龍·陳翊庭·二人向華顧問接洽轉請工部局設法辦理㈡捲烟税及時局問題各案分别由文書科起稿發出㈢元旦團拜禮議决元旦上午即在本會會所舉行交庶務科佈置末後討論各進行事件而散 
[英商注意中國貨]  
　　昨往陳列所參觀 
　　英商華英貿易公司監理羅師（messrsAJross）譚維師(LCDavis）參觀此次提倡國貨大會後極表贊同以爲中國年來出品日見改良頗願華人徵集國貨運至英倫展覽俾商業上互相推考昨晨十時由翁國勳·高一某·二君邀羅·譚·二君往北河南路商品陳列所參觀逐一指示彼等對於絲織磁器電料剌繡各項出品均爲歎服聞不日將發表華英貿易合作公司章程徵求華商贊助云 
[銀行業結賬休業]  
　　三十一日起 
　　中外官商各銀行現均定本月底結賬自三十一日起休業三四天不等今年除外國銀行外中國銀行界如中國·交通·中南·上海等獲利均頗豐富此外中美合辦之懋業中日合辦之匯業往年營業均極平常今年亦各有盈餘云 
[滬南烟兑業拒絶特税訊]  
　　滬南烟兑業衆和社得四路調杳報告謂有趙某與同業領袖暗中有所接洽等情當召集會議因人數不足法定改開談話會茲據該會聲稱上寳區城共有七千家之譜除英·法·美租界二千數百家寳山佔一千六百餘家本埠全區有二千六百家左右寳山同業對捲烟特税一以本埠同業之馬首是瞻本埠同業經迭次會議已有堅决表示在前其抱如特税實行一律停售捲烟之志願親自簽字蓋章者現有一千八百餘家調查未來簽字者大都爲規模極小之店铺或婦女兒童所經營者故本埠同業對特税之表示巳趨一致日内合滬南閘北滬西浦東及各租界同業特開一大會議會場擬商借寗波同鄕會聞巳去函商借俟接到回音即定期通告開大會後將另有一種對付之大規模運動云 
[土布税實行抽五成]  
　　江蘇督省兩署電令各屬 
　　土布免税期限本於十二年年終期滿自迭經各屬布商呼籲請爲展期迄未得有美滿結果茲悉江蘇督軍省長·公署昨特電知各屬征收部略謂土布免税一案現距免征期限轉瞬即行届滿所有本省土布税應於十三年一月一日起由江南江北各局所一律减收五成以重國税云 
[浦東公民請禁俄民販賣]  
　　浦東高郎鄕·三林塘·等各僻地近日發現俄難民肩荷呢絨沿街叫賣往往因言語不通致起衝突而婦孺懦弱之輩甚至被其欺辱不敢抗拒該處公民柳宏蓀·倪康衢·等以俄民此種買賣實與俄僑通商條件不符且有妨於地方治安昨巳呈請該管警所嚴行取締云 
[甬同鄕會派員赴甬籌辦民團]  
　　應季審等巳於昨日赴甬 
　　寗波旅滬同鄕會前因迭接各屬會員報告四鄕土匪横行擄人勒贖時有所聞近日又以江浙風雲謠言蠭起巿面不安請爲維持等語該會得報後當即召集全體理事開會討論結果派員赴甬與寗波總商會及城自治會等共同發起籌辦民團以資自衛昨該會已派應季審·陳𡵆懷·二人先行赴甬與該兩團體籌商組織� 
辦法云 
[友華銀行滙巿報告]  
　　昨日友華銀行滙巿報告云星期一倫敎大條銀價近期長○六二五遠期長一二五紐約銀價漲至六角四分半倫敦紐約間滙價落爲四元三角四分今日此間滙價掛牌僅佛郎長至一四三五枚除均照星期一弗動開盤時巿况穏定後漸轉堅遠期尤甚英鎊售價十二月份三先令四便士一月份三先令三便士半二月份三先令二便士八七五三月份三先令二便士七五美金售價十二月份七十二元二角五分一月份七十一元五角二月份七十元七角五分三月份七十元五角日金售者頗多下午尤踴其價十二月份六十三兩八錢七分半一月份六十四兩六錢二分半二月份六十五兩五錢近期滙票銀行定價英鎊三先令四便士八七五美金七十四元五角柫郎一四七○枚一月份滙票購價英鎊三先令四便士半美金七十三元五角佛郎一四六○枚遠期滙票購價英鎊三先令三便士半美金七十二元五角佛郎一四五○枚星期一倫敦銀巿印度購進巿况收盤穏定紐約銀巿亦穏定 
[上海商業巿况彙錄]  
　　金融 
　　昨日早巿銀幣價七錢一分八釐八七五較上日大六毫二忽半午巿收盤又小價七錢一分八釐比前日小去二毫半交通銀行由杭州運來洋四十萬元中國由杭州運來洋四十萬元各莊蘇州來洋十五萬元又嘉興來洋十萬元又無錫來洋十萬元杭州來洋十五萬元又松江來洋三萬元交通裝往天津洋四十萬元中國買進洋三十萬元價七錢一分八釐八七五道勝買進鈔洋十萬元價七錢一分八釐三七五 
銀拆早午兩巿均爲七錢巿面銀根甚緊匯豐銀行收欵一百萬兩麥加利花旗道勝正金大通等收欵八十萬兩大通銀行拆出二天期銀二十五萬兩價六錢五大條烊出銀十五萬兩交通裝往南京銀十二萬兩又裝往杭州十六萬兩中國裝往南京銀十八萬兩又裝往杭州十四萬兩 
　　昨晚止各銀行查倉庫存現銀一千三百二十萬兩現洋二千七百三十五萬元大條九十條日本銀幣一百九十三萬元各莊存銀二百萬兩洋四百萬元 
　　公債票 
　　昨（二十七日）各種公債巿况依舊淸淡其原因由於銀根緊急且陽曆年關在即是以各商大致觀望金融大票現貨全巿成交價常在六十八元二角至六十八元四角五分之間收盤六十八元二角半計漲五分一月期貨前巿買戸旣鮮且因巿價不合故一無交易後巿進出交易均不冷淡收盤六十九元三角五分比前日好起半角二月期開盤七十元其後曾高至七十元零四角收盤雖回縮一角比前日尙漲起二角整六現貨交易尙好巿價平疲收盤五十一元八角五分比前日退去二角元月期貨前日成交價常盤旋於五十二元三五角之間收巿五十二元四角半計大五分二月期結果比前日同漲五分收盤五十二元七角半償還八釐巿面尤形岑寂價爲十五元六角計跌一角整理七釐價爲六十一元五年小票計五十四元半受主均屬寥寥致未繼續做開云 
　　國内滙兑 
　　昨（二十七日）國内滙兑據上海銀行公會報告邇來緣陽曆年底迫近各客商對於進貨方面大致猶預不進故滙兑異常鮮少貼水因此無所變化其中祇京津銀滙比前日縮小一兩計北京公　爲一千零五十兩天津行化爲一千零五十八兩銀元同降二元計北京銀元爲一千零十元半天津銀元爲一千零九元五角漢口佯例漲高七錢五分價爲一千零三十七兩二錢五分銀元毫無變更計每千元仍貼十八元其餘各埠滙均無上落云 
　　又上海商業儲蓄銀行國内滙兑二十七日行巿報告云今據京津來電銀洋滙巿俱見跌　計京銀爲一千零五十兩津銀爲一千零五十八兩各跌一兩京津洋滙同爲一千零零八元各跌一元漢電洋例九百六十六兩計每千兩合規元一千零三十七兩二錢五分較昨巿長七錢五分洋滙仍爲一千零十四元宜　沙巿洋滙各跌二元同爲一千零二十二元濟兩洋滙未動銀滙漲起二　計濟　每午兩合規元一千零三十七兩　滙據湖　一元爲一千零零五元此外安慶·大邇·臨淮·　　·爲一千零零六元蚌埠爲一千零零五元正陽·六安·盧州·爲一千零零八元贛滙九江·南昌爲一千零零七元吉安·樟樹鎭爲一千零十二元贛州·景德鎭爲一千零十五元餘如蘇之徐州爲一千零六元淸江爲一千零零四元泰州·淮安·海門爲一千零零三元其餘常熱·太倉·宜興·　陽·江隂·六合·戚墅堰·松江·南京等處每千元一律貼一元五角云 
　　外幣 
　　昨日各種外幣交易淸靜惟因標金鬆動外幣堅硬是以票價跌多漲少荷票買價爲六角七分日票爲八角八分八釐比前日各跌五釐香港票退去一釐買價九角六分七釐馬克千元票退去五分價爲一元半萬元票縮小五釐爲四分法郎小一釐計買一角零二釐英金票銀行略有收受巿價獨漲三分買價爲八元三角五分餘如美坡兩票進出相等價無上落羅卜各票問津者少故無正式巿面云 
　　金巿與滙價 
　　昨日星期四大條銀因倫敦於（二十六日）休息故無巿報告二月份標金開盤三百二十一兩六錢較星期二收盤價小去一錢最高至三百二十一兩六錢惟因人心疲　標金於未開先令時小至三百二十一兩一錢先令揭曉弗動祗有法滙大十法郎嗬滙小一盾初時業中誤傳先令放長二五致標金驟跌至三百二十兩零四錢轉瞬間始知先令弗動標金遂又回漲至三百二十一兩三錢各滙巿况初與星期一收盤價相仿計銀行賣出元月份先令價爲三先令三辦士一八七五買進三先令三辦士三一二五又賣出元月份美滙價七十一元買進七十一元二五又賣出元月份東匯價六錢五分一二五買進六錢四分八七五斯時標金略小至三百二十一兩嗣後巿况轉硬所以標金跌至三百二十兩五零錢旋又稍好至三百二十兩零八錢至收盤時巿况較前尤硬銀行賣出元月份先令價三先令三辦士三七五買進三先令三辦士四三七五又賣出元月份美滙價七十一元二五買進七十一元半又賣出元月份東滙價六錢四分八七五買進六錢四分六二五因而標金最小至三百二十兩一錢後爲三百二十兩零二錢收盤掉期初爲空頭貼進一兩六錢後乃做過一兩九錢午後標金開盤三百二十兩零二錢其時人心頗弱標金賣戸亦極暢旺致逐步跌至三百十九兩二錢先令弗動標金相仿各滙巿况因標金跌小故亦趨硬銀行賣出元月份先令價三先令三辦士四三七五買進三先令三辦士五六二五又賣出元月份美匯價七十一元三七五買進七十一元六二五又賣出元月份東匯價六錢四分七五買進六錢四分半標金爲三百十九兩之譜後因巿况益硬銀行賣出元月份先令價三先令三辦士半買進三先令三辦士六二五又賣出元月份東滙價六錢四分六二五買進六錢四分三七五以致標金最小跌至三百十八兩六錢後又回高至三百十九兩一錢嗣後巿况與前相等標金因由某某等號賣出故仍跌至三百十八兩六錢收盤計全巿最高低相差爲三兩一錢其收盤價較之上日收盤價計跌去三兩一錢掉期仍爲一兩九錢云 
　　絲巿 
　　昨日洋莊絲巿益趨活動歐美巿塲絲經銷路已起是以黄白灰絲經交易頗不寂寞惟邇以各國滙率日益高昻故昨巿廠絲期交雖美法等莊皆有進意均以出價低小致未成交而七里干經則以售價鬆廉計由美莊購進中等貨三十擔行情跌百外兩上等大經亦由法莊購成十五擔巿價亦復趨疲僅下等大經成交十擔價尙堅定四川揚返經里昻方面昨亦銷場轉暢計由信孚有餘二行談成上下等貨八十擔價仍平定八繭灰經亦由法莊購進中等現貨三十四擔價仍如舊云 
　　茶巿 
　　昨日本埠洋莊茶巿依然蕭條珍眉成交九十五箱係由天裕洋行購進高莊售盤五十二兩中莊售盤四十四兩價均見低土莊改製之珍眉全巿毫無交易貢熙成交一百九十五箱係由謙義冨林兩行購進售盤自二十六兩至二十八兩五錢價仍堅定秀眉昨僅由富林洋行買進三十二箱售盤十六兩較前約跌一二兩大帮中拆出之針眉珠茶兩項洋莊尙無去路華人方面略有進胃針眉成交四十一箱價三十兩○五錢蔴珠成交十七箱價自三十一兩至三十五兩巿盤均較前略低云 
　　紗花 
　　昨日星期四棉紗巿面仍堅好客帮現本紗日紗交易仍活動四川萬縣帮買進二十支本紗一百五十包其餘各客帮共買本紗三四百包日紗五六百包巿價漲起五錢至一兩不等日紗亦然公會小包未經售開各交易所標準紗價午前漲銀兩許午後多頭售出故又回小統扯比上日近期小八九錢遠期小三四錢三品紗來電好起日幣一二元美棉現期漲九十個磅音遠期漲六十個磅音印度孟買花無電鴻裕廠開出二十支寳鼎大包五十包價一百八十六兩又十支寳鼎一百包價一百六十二兩至一百六十三兩均現出扣佣厚生廠開出十支雙喜大包一百包價一百六十兩至一百六十兩零五錢皆現出扣佣三新紗廠開出十六支紅團龍現出大包五十包價一百七十四兩扣佣又開正月期大包二百包價一百七十四兩五錢扣佣申新廠開出十支人鐘現出大包五十包價一百六十兩扣佣其餘各廠未開出巿面仍極穏固昨日棉業交易所通州棉花標準無甚上落十二月份略好一二錢一月份平平據紗廠聯合會報告有大康廠買進現貨送廠常熟墨子花三百擔價四十七兩六錢豐田廠買進現貨送廠陜西花二百件價四十七兩二錢五分統益廠買進現貨送廠粗絨花一百包價四十二兩二錢五分三井買進現貨棧交家鄉花一百包價四十三兩五錢 
　　疋願呌莊 
　　昨係星期四輪値英商元芳洋行第二千三百六十六次不限價拍賣之期排列泰西緞·尺六元絨·羽綢·元細斜·巿布·原布·竹布·漂布·漂細布·等各項疋頭四百五十一件計一萬八千八百疋拍妥四百五十件計一萬八千七百八十五疋未呌者巿漂布一件計十五疋（係論英雄牌）各客帮及本街買進仍不踴躍巿况反見平軟緣需求不旺故所拍行情大致跌多漲少茲與上次拍價比較如後（泰西緞）四十四件計一千一百六十疋價跌者由二釐半至二分内亦有略漲二釐半至五釐者（尺六元絨）四件計八十疋價跌二釐半（羽綢）一百五十二件計四千九百五十疋價減二分半至八錢内稍有漲者由二分半至二錢（元細斜）八件計三百二十疋價龍飛鳳舞跌五分五子牌跌一錢七分五海潮寺减二分半惟宜昌塔則獨漲一錢（巿布）六十六件計三千三百疋價互有升降自數分至一錢餘不一（原布）七件計五百二十五疋價跌去二分（竹布）四件計二百疋八士圖小二錢五分雙路　小二錢（漂細布）九件計四百五十疋價五花洞跌九分三娘敎子减二分猴鹿亦小一錢五分（漂布）一百五十七件計七千八百五十疋價跌者自一分至八錢二分然亦有漲起一分至六錢者 
[昨日滬寗快車遲到原因]  
　　昨日（二十七）滬　路下午來滬之特别快車因在南京等候北來通車搭客故抵滬時約慢二十分鐘云 
 
 

Page 15

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *本埠新聞二 
[碾米公所之通告]  
　　上海機器碾米公所昨發通告云本公所於本月十八日開會同業均到會僉謂對於米行斛結期限及收欵辦法從前雖有規定但日久因循或恐致誤即如日前晉泰興米行倒欠客欵所付支票横生枝節又如南巿成興米行付協昌德遠期支票反藉詞要挾扣欵不付各等情種種凌　情形實由於同業不能堅守規則維繄業務之所致現在晋泰興及成興兩案經本公所分别辦理惟念及斛結及收欵期限亟須重行聲明查照成案通告各同業一體遵守庶可懲前毖後以固吾圍本公所以此議頗合時宜案查民國八年十二月十八日議案載有斛結及收欵期限辦法三欵（第一欵）廠家對於米行成交本應即付現欵只緣習慣以致結賬遲早不齊廠家負担過重茲經公議嗣後行家購米無論担數多少例如一百担當日斛出三十担或四十担即須三日内照付賬欵不得拖延其餘斛剩之米無論時價漲落須照斛條担數斛淸（第二條）行家購定廠米所有斛剩者現經公决斛淸結賬至遲以七日爲限（第三條）行家對於廠家購米不照前訂條規延期付欵並違反七日之限制者由該廠直接據實報告本公所查係屬實通知同業與該行停止交易以上三條當經分函仁穀公所及南北巿米行公會查照轉致各米行知照在案嗣於民國九年二月間得仁穀公所復函以歸賬了囤期限擬以五日歸賬十日了囤兩種辦法復來又經本公所於九年二月初八日開會提議以仁穀堂所議五日歸賬十日了囤相距無多日原可照辦應請該公所轉知各米行此後歸賬至遲不得過五日了囤至遲不得過十日各等情函致仁穀公所查照辦理亦在案本公所茲復重提前議以斛結收欵兩項仍根據成案辦理蓋有鑒於時勢緊張人心叵測晋泰興成興等發生事件即前車之轍也上期所發通告對於米行所付支票適用消極之法應請各同業將前發能告與此次通告合而參觀所以取嚴格主義之對待通在於此兩項通告中也尙祈注意加察毋稍忽略本公所内外整飭業務前途庶有豸乎特此通告 
[昨日車運之銀洋]  
　　昨日（二十七）大通運洋公司爲各銀行及錢莊由滬寗夜車運往南京寳銀四十箱計十二萬餘兩常滬區間車到站由無錫運來銀洋兩箱一萬元又午十二時滬杭車到站同和運洋公司由杭州造幣廠運來銀洋四十箱約計二十萬元云 
[恒信行在新卡爾登宴華商記]  
　　廣東路三號恒信洋行係顔料靛油巨商在滬經營數載頗稱發達前日（二十四日）値耶誕節期該行於晚間在共舞臺包定月樓多位並借新卡爾登設備西筵歡請華商董體芳·俞志靑·蔣惠先·郭成之·王妹良·李詠裳·及各女士等觀劇後該行主任韋理士（ＭrＡＷilliams）邀請梅蘭芳及各友與該行大班紐爾挺（drfamnoelting)及施偉士(mrhjswezey)等聯袂至新卡爾登觀西洋跳舞跳舞場在該行所設西筵之前面是場陳列鮮花奇草新艶動人當跳舞時五光十色觀者無不暢心悦目觀畢後各商向主人握手道謝並祝年禧散時已鐘鳴三下矣 
[怡和順控案缺席判决後消息]  
　　公共會審公廨前呈交涉公署以怡和順訴孫慶堂·王壽亭·張玉堂·欠欵一案因飭傳及登報傳達均未到案業經缺席判令照數連帶償還請移駐仁川本國領事衙門協助執行本案判决等情當經許特派交涉員函達駐仁川領事吳君台查照辦理茲聞復稱查怡和順與德盛昌之糾葛係合夥發生曾由仁川北帮董事傳紹禹從中調處造具盤查賬簿結單分交各股東查照以資結束並仁川中華總商會亦曾以此事函達本署登聲明王壽亭·張玉堂·與怡和順並無欠欵等情該案爭執要點在合夥一層該項爭點旣未解决遽以缺席判决殊不足以服僑情所請恊助執行實屬未便頃已由許交涉員令廨杳照云 
[警廳通令閘北取締人力車]  
　　淞滬警廳通令云案據閘北地方自治籌備會函稱查閘北一帶往來人力車大都蓬帳破壞車身傾側輪轂車板亦多朽壞行動之暩時虞顚覆其車夫又老幼不等非特不着號掛並以老弱及未成年之幼童拉車危險實甚前經一再函請滬北工巡捐局妥訂章程嚴予取締並請設立騐車處另派專員管理等情在案嗣接該局函復以取締車輛早經訂有專章至於實行取締全賴警力若僅由敝局設處派員管理似難必收效果准函前因除一面函請警廳通緝各警署按照敝局定章切實辦理外相應檢同章程一份函復查照是荷等因准此竊維整飭巿政取締車輛行使職權原屬警察範圍内事况車輛爲交通所必需衛生安全均宜兼顧即地方觀瞻之所撃亦關重要今查自該局函請通飭各署實行取締之後時逾半載而閘北通行之人力車仍用老幼拖拉且破舊污穢不堪乘坐固循陋習並未改良比較租界顯呈劣點非但有失觀瞻實於巿政前途大有妨碍函請貴廳迅賜查照前案通飭閘北各警署從嚴取締以重巿政而保安全并賜示復等情據此除分行並函復外合行令仰各該署所即便遵照嚴行取締是爲至要切切此令 
[軍署取締華界之西酒館]  
　　松滬護軍使署前以閘北華租交界之虬江路廣東街地方有洋人開設西菜館一家牌號爲非利飯店非僅深夜寳酒又雇西妓跳舞違背官廳禁令曾經令行淞滬警察廳查明屬實即經封閉勒令停止營業在案茲悉何護軍使訪聞該西飯店自發對之後並不遵令遷移仍照常營業僅停跳舞因前門貼有封條槪從後門出入每至天明始行閉巿爰特派員調查明確以該西飯店主故意抗違藐視法令自應懲辦除候函交涉員轉致該管領事查辦外並令淞滬警察廳迅將其後門一併發封另候核辦云又閘北華界境内如北四川路·虬江路·等處之酒排問均係洋人所開前因違章深夜賣酒迭經松滬護軍使署令行警察廳查禁勒令一律閉歇限予遷移在案茲因該處一帶之外國酒排間或改名總會或改爲西菜館非聚賭抽頭即照常營業均爲軍署訪聞現特派員調查究有若干家復候核辦以便嚴令遷移出境云 
[查究船業公所勒捐]  
　　西南鄉日暉港蒲釐河斜橋陸家浜等處各項船隻時有自稱船業公所名義派人向各船戸散發免費執照名爲免費實即勒索私費每船收資大則一元小亦四五角該船戸等誤爲船捐每每付給後至征收船税人員收税時反多影響特由該認商陳請滬南工巡捐局税務主任呈明姚局長請爲核示辦理姚局長查此項船業公所何人經辦本局無案可稽且旣云免費何得索費情節離奇實與本局税收大有妨碍業已詳查澈究旋查得該船業公所設在閘北地方有何處機關核准殊難查考候據情面呈松滬護軍使請爲飭屬查究並咨商閘北工巡捐局長澈查辦理云 
[警廳昨自法租界引渡五盜]  
　　搶刦虹鎭李雲卿家案内之盜匪曾由法捕房探目任水揚等緝獲胡桂生·丁守金·王瑞生（即王桂生）·余得勝·張長榮（即張長文）·等五名並手槍三桿及子彈原贓珠飾·金表等物解經法公堂會訊因該盜等另犯搶刦華界閘北盜案允予引渡淞滬警察廳訊辦旋由公共租界得悉當派中西各探向法公堂函提故交探帶往公共租界審無關係送還法界昨爲警察廳得悉立派偵探費湘舟等前往法捕房將該盜五名一併提回警廳先發偵緝隊研訊 
[塘山路之命案]  
　　王家秀被人刃斃 
　　住居塘山路養正里七百五十一號門牌之甯波人王阿根之妻王萬氏向與王子卿姘識前日爲阿根之弟王家秀所知在吳淞路向王子卿交涉行至塘山路被王糾衆持刀戳傷倒地經人報捕派探陳儒海往將王子卿拿獲連同帮兇時阿金·陳岳泉·郭元和·等一併拘入捕房管押一面將受傷人王家秀車送同仁醫院因傷重不及醫治旋即斃命由院通知捕房將屍舁送騐屍所於昨午刻報請公共公廨李襄讞與美領阿君蒞所檢騐之下塡明屍格升座公位捕房傳同見證人等到案即據西探目奎爾投案𪳊稱二十五號上午十一句鐘死者與三人在吳淞路打架同至塘山路被該三人中一人持刀戳傷倒地當將車送醫院未幾身死查此事係爭風起釁等詞並據王阿根投稱死者王家秀係我之弟現年三十五歲第一被告王子卿佔我女人用刀謀殺我弟當時並無帮兇要求伸雪等詞經中西官得供判騐得巳死王家秀係被刀戳傷致死除飭屬具結領殮外兇犯等押候解廨訊奪 
[先施職員靑年會之集會]  
　　先施公司職員靑年會於耶誕日上午八時假屋頂樂園開會慶祝來賓到者約千人至午後二時始散晚間七句鐘在勞合路四十八號會所内開遊藝會並邀該公司各項工人與會以表同樂其秩序中有馬文輝靈子光之西簫合唱·本公司靑年會之滬樂·滑稽戲·武術·粤劇獲亡羊·等末至東亞酒樓茶會而散 
又該公司定於一千九百二十四年元旦仍假職員靑年會開新年游藝會除各種興趣游藝外加演（快活園）新劇云 
[簡照南追悼會籌備消息]  
　　簡照南追悼會籌備處昨日已由北河南路商品陳列遷至南京路巿政廳間壁南洋兄弟烟草公司樓上俾與大會塲（巿政廳）策應靈通因巿政廳限制人數問題昨特由馬耀先·葉更生兩君乘坐汽車分頭向加入追悼之二十六學校接洽詢問届時到會學生數繼又通函各學校云逕啓者簡公追悼大會上午九時至十二時爲官紳學界追悼時間届時除貴校巳擔任職務各員請其及早蒞會照料一切外學生人數請告在若干人以内（各校學生數多少不同故難指實）俾免臨時擁擠是荷云云又大門紮彩昨日巳由董尙武督同工人在巿政廳門首冐雨搭架并聞明日（二十九）於開會之前散會之後均用留聲機演講會已備有七枚留音片計有演詞十四段如總商會方椒伯二段華僑聯合會楊小川二段曁南大學趙正平二段徐州八邑旅滬同鄉會朱遐九一段中華國貨維持會王導强一段巿北公學朱劍芒一段亞東第一公學葉更生二段南洋公司資遣回國留美學生張浮文二段昨已在籌備處逐段試演頗爲淸澈云又工商友誼會昨發通告致各會友云據簡公照南籌備會通告决定於本月二十九日下午二時至六時爲工商界及各團體追悼時間因恐人數擁擠地位狹小於秩序有碍請將人數預定等語爲此通告各會友有願加入者請於二十九日以前來會報告以便發給會幟過期恐不及參加特此通告希公鑒 
[皖同鄉會明日開評議會]  
　　昨日本埠安徽同鄉會通告本届當選各評議員定期明日午後二時在牯嶺路會所開第一次評議會其通告云逕啓者茲准於本月二十九日（即夏曆十一月二十二日）禮拜六午後二時在牯嶺路十六號開第一次評議會討論會務進行並提出重要議案務祈台端撥冗蒞會爲荷 
[河南同鄉會常會改期]  
　　旅居江浙河南同鄕會總會昨日通告該届各職員會員云逕啓者本會常年會依據章程第十二條規定每年以陽曆一月一日七月一日舉行改選並第九條規定會計·庶務·二股正副主任以六個月爲滿期正副會長及各股正副主任以一年爲滿期等因查自大會成立後茲届改選會計·庶務·二股及常年大會會期照章應於民國十三年陽曆一月一日奉行改選查該選期乃陽曆元旦各界同人均有重要職守經本會職員常會議决改定十三年陽曆一月十五日（即隂曆臘月初十日）在上海西門唐家灣憇園内舉行改選及修正會章討論會中一切重要事宜用特通告届時務請惠臨共襄盛舉無任盼禱 
[汽車撞斃婦人案註銷]  
　　死者自不小心 
　　汽車夫居阿三於日前駕車至法大馬路東自來火行街口將婦人馮許氏撞倒碾傷要害身死等情已誌前報昨山捕房將一干人傳至法公堂請究先由許氏家屬投訴被　情形請求伸雪見證西婦格羅卜阿（譯音）上堂聲稱是日婦人行經該處目見汽車開駛甚緩並揑喇叭實係死者從横路奔出致被撞倒身死等語又據見證金瑞山·陸餘卿·兩人上堂證明一切詰之居阿三供是日民人駕車至該處適有電車一輛停在該處民人司機甚慘不料死者由南朝北從横街衝出是以民人不及停機致肇此禍實係死者自不小心所致請求查察聶讞員商之法德正領事判以訊得實係死者自不小心所致與人無尤將案註銷姑念屍屬貧苦准予着被告酌給撫恤 
[勞勃生路火警]  
　　前晚二句餘鐘滬西勞勃生路三千二百十四五號門牌天裕昌烟紙店内忽爾火發登時冒穿屋頂旋殃及比鄰天順昌火腿店經各叚救火會員　皮帶車到塲澆熄燬去房屋四間事後經戈登路捕房捕頭得悉恐有别情即飭華探沈崇禮協同西探往查起火緣由稟候核示 
[胡家橋救火會改選揭曉]  
　　昨日胡家橋救火會舉行第四届選舉大會結果朱靜庵得三十九票當選爲連任正會長董鯉庭得三十五票陳保欽得二十九票均當選爲連任副會長張瑞章當選爲正隊長滕致祥當選爲左隊長陳錫堂當選爲右隊長葉沛霖當選爲書記員江濟濤·周肇鎔·二君當選爲庶務員唐經受·何其昌·二君當選爲調查員陳榮章當選爲捐務員 
[新年軍隊停操]  
　　陽曆元旦軍警各署例有停操給假之舉茲悉駐滬各軍隊業奉何使令飭自元旦日起一律停止操演三天·惟値此冬防期間巡邏勤務仍須照常輪値至休息期内不得出外閒游祗可在隊休息以重防務云 
[船戸被盜]  
　　船戸王阿昆前晚滿載麵粉雜貨船泊浦東陸家嘴角碼頭過夜至十點餘鐘突來盜匪十餘人分乘盜船兩艘各執槍械躍上王船嚇禁聲張强將麵粉三十二包·生梨一件·醃肉四紮·及衣服等搬上盜船向西駛去事後經王開單投水捕房捕頭立派華探目何春生率同探夥顧福江賈芝林等前往勘緝盜巳遠颺矣 
[小販踼傷水果行學徒]  
　　十六舖某潮州水果行十四歲學徒萬來發昨午不知因何與碼頭上賣油豆腐之蘇南義衝突蘇將萬小腹上猛踼一下致萬受傷倒地不省人事由警到來將蘇追獲察萬知覺已全失口不能言經人知照萬之表兄李菊隠到來車送一區警署當因案涉刑事立命將一干人函送地檢廳訊辦旋奉檢察官提案研訊李菊隠投案伸訴前情萬來發則不能言語目閉氣促狀極危險質之蘇南義一味支吾問官察得萬來發傷勢非輕立命發送新普育堂醫治蘇收押候核李菊隠退去候示 
[牙醫遷移宴客]  
　　牙醫高長順在南京路行道巳數十年爲牙醫中之前輩近因原處改建新新公司特於日昨遷人勞合路對面大慶里照常應診浙滬軍政界均致儀賀其喬遷今晚高氏特在寓設筵宴客云 
[貨車在鎭江站出軌]  
　　昨日滬甯路某號貨車在鎭江車站調車因分路扳錯致有二部車輛出軌旋由工程處設法修理交通始回復原狀云 
[汽車碾傷行人]  
　　本地人薛才根昨日下午五時在江西路行走遭汽車撞倒碾傷腿足由老巡捕房八百六十八號華捕到來抄錄汽車號碼另雇車送受傷人往仁濟醫院醫治一面持傷狀單呈報捕頭請究 
[泥水匠失足跌傷]  
　　昨日下午三時貴州路新建房屋有泥水匠寗波人姜鳳鳴失足自樓上墜下受傷甚重由老閘捕房七百八十三號華捕到來車送仁濟醫院醫治 
[拘獲浦東刦案贓盜]  
　　浦東航頭水仙塘王慶伯家被盜搶刦一案業由駐紮下砂之水警王連長協同大團水上警察馬連長據眼線報告特派偵探率同警士在束新巿某姓家拿獲盜犯一名人贓並獲立解閔行第一專署當經沈區長訊據供稱名金金生奉賢人年二十五歲同黨八九人前往搶刦王慶伯家不諱經沈區長判解南滙縣公署訊究一面傳到事主投案認領贓物云 
[藉端搶洋各押二月]  
　　流氓蔣阿土·王阿星等前晚因悉住居滬西福煦路二百四十四號屋内之工人林勝銓聚衆在家搖會糾同在逃四人各執利斧突入林家内搶得會洋十一元逃逸當經在場摇會各工人各持鐵棍等械尾後窮追將蔣頭部撃破王之左手撃傷得將二人追獲報告新閘捕房飭探陳保錄將蔣王兩人拘押並送入醫院醫治於昨解送公共公廨第四刑庭即據原告偕証上堂稟明前情請究訊之蔣阿土供稱並非搖會實係賭博時巳夜半我亦在塲賭博實無糾黨搶取會洋之事乞鑒又據王阿星供稱我並不在内係在弄内站立不敢搶刦會洋求察經陸襄讞核供商之英馬副領事判蔣王兩人各押西牢二月以儆 
[查獲竊衣賊]  
　　海門人陳鳳蘭前晚潛入三泰路三百八十四號門牌魏坤榮家内竊取衣服兩箱携贓逃出被探目陸連奎查獲昨晨解送公共公廨請究中西官質訊之下諭陸收押候查明有無另案再行訊辦 
[汽車夫竊取電箱之發落]  
　　法租界某汽車公司工人孫新甫於日前竊取公司内之電箱一只托徐阿寳持至朱阿源家寄藏希圖售賣現爲該公司主白蘭斯德查知報告捕房飭探將孫及徐朱等三人拘獲吊出原贓帶入捕房昨解法公堂請究先山原告投訴被竊情形詰之被告孫新甫供認行竊不諱徐阿寳供民人向爲汽車夫是日孫新甫將電箱置在民人汽車内當時並不知悉回家後始行查見故此將贓寄藏在朱阿源家餘供支吾朱阿源供徐將電箱持來寄藏不知竊來求請查察中西官判孫押西牢三個月徐罰銀四十兩充公以儆朱無干開釋 
[控追失妻證據不足]  
　　鄭榮寳昨扭婦人吳金鳳至法公堂控稱民人之妻於本月十六日逃逸無蹤惟妻子平日與吳金鳳時常出外游玩自妻子逃逸後吳金鳳亦不到來情甚可疑故此扭案請求訊追詰之吳金鳳供婦人雖與鄭妻相識不敢拐逃實被誣攀請求查察中西官判以原告所控證據不足將案註銷 
[私用巨數賬洋之被控]  
　　北京路順源當舖主婦陸江氏倩夏叔良爲低表延甘維露律師在公共公廨刑事科呈訴經理皖人洪志勤陸續私用賬洋一萬零四百元等情昨晨由探李長生與西探麥隆將洪拘解公廨原告由律師上堂稟訴前情並請展期開審訊之被告供認不諱經開讞員核供商之美雅副領事判洪押候展期七天再訊 
[匪徒搶刦金鐲]  
　　滬南東區商業聯合會副會長包榮棠之母於昨日上午十時許由城内倒川弄乘車至東街仁和里行將進里突來匪徒二人將其推倒地上用手嚴捫其口使不得聲即刼奪其手上所帶之金鐲二只該匪徒見有賣菜者進弄遂即向東逃逸當即追赶不及聞包業已投報該管警區務請嚴緝懲辦云 
[身藏僞手槍之押儆]  
　　馮康於日前身藏僞手槍一支行經法新租界地方適爲探目王德奎巡緝到來查見以馮形跡可欵當即上前抄出僞手槍帶入捕房昨解法公堂請究先由捕頭上堂𪳊明前情詰之馮康供民人向在某姓家帮傭此項僞手槍係小主人之物由民人取來游玩不敢有非法行爲中西官判馮押滿三天以儆僞手槍充公 
[迭次攫鐲匪徒之拘獲]  
　　潮州人周阿根經滙司捕房探目陸連奎查悉迭在白克路·西藏路·唐家弄·北蘇州路·等處攫取婦人金鐲因於日前將周拘獲昨晨解送公共公廨𪳊明失主尙未查得贓物亦未吊齊請求延期當經中西官核准諭周收押展期七天查明再訊 
[流氓路刼之拘獲]  
　　太倉人陳福貴住大塲鎭業小販前日欲來滬買貨行經彭浦鄉董家浜地方被流氓數人攔路搶去銅元五百枚帽子一只陳高聲呼救由巡警鄉人到來抓獲鹽城人張榮生·紹興人徐阿大·通州人李炳生·三名解人四區三分所昨送司法科訊辦 
[扭控調戲搶飾]  
　　高郵人高慶隆住胡家木橋前日偕其子高漢陽·女高羣子扭同鄉胡正榮·吳瑞淸·至五區三分所控稱昨日民父子有事外出留女在家看守詎胡闖入民家向女調戲乘間搶去耳上金環一副銀挖銀簪各一支當被民女扭住不放由鄰居到來勸解而散今日胡糾吳到來邀我父子吃講茶故一併扭案請究經孟署員質訊被告不認調戲搶物及邀吃講茶等事判解科候核 
[私帶烟土之拘究]  
　　無錫人陸阿三因身藏鴉片烟土行經北山西路彼包探侯阿寳查見其形色倉惶當將攔住搜出前項烟土帶回捕房押候解究 
[搜獲烟土分别懲罰]  
　　公共捕房車務正巡史賓林斐爾率同中西各捕在漢口路三百六十五六號門牌大恒昌號内搜獲烟土烟膏烟具當將其主吳渭珍·夥友秦雲明·周玉根·等一併拘解公共公廨奉飭各交一千元舖保候訊在案昨晨由廨提訊即　史正巡偕西捕等上堂訴明前情將烟土等呈案請察訊之吳等延慕思菱斯等律師到堂代辯否認販賣烟土承認係吳自食中西官核供以捕房前往搜查時周玉根正欲剪土係屬違法姑念年輕判押西牢兩月准予緩刑吳罰洋三十元充公秦從寛開釋烟土等併燬 
[棉花檢查局之牌示]  
　　傳康阿金候訊 
　　上海棉花檢查局長沈潤挹昨發牌示云爲牌示事案據本年十一月二十五日由本局檢查員古祥麟報告在董家渡碼頭查獲康阿金濕花二十五包内有十六包攙水過重該鄉戸販售濕花屢經勸令不肯改過照章帶局送請烘騐等情當經如法用電箱烘騐烘見七三五折計每擔攙水有十四斤半之多實屬違背定章判候送請上海縣公署究罰嗣據該鄉戸康阿金𪳊稱此項花衣原係濕軋且被工人貪小攙水過多以致違背局章自知不合現在民適患病不克赴局候究可否援照同業辦法願助花業䘏　善會經費捐洋三十元求請免予解送等情前來本局核與定章不符本應駁斥惟念該民因患病姑候據情轉呈上海縣公署核示在案旋於十二月十七日奉第一一二五號指令内開呈悉據陳各節雖非山局處罰惟查從前鄉販反對檢查時曾有因此誤會指爲擅問情事經本署核明事與定章不符業經布告並飭該局照章辦理在案所請碍難准行仰即知照此令等因奉此自應遵令辦理惟案懸多日該鄉戸康阿金迄未來局查康阿金係南滙縣民未明住址無從傳知爲特牌示仰該鄉戸康阿金知悉限於三日内來局聽候呈送核辦毋得延玩致干未便切切物示 
[水巡捕房瑣事二則]  
　　本埠益順恒報開行於上月間在楊樹浦附近浦江中被匪徒刦去租布十件近因見報載水巡捕房探捕拘獲大帮匪徒奚阿三·小茂林·及奚春福等十三名恐與該案有關昨特致水巡捕房函云敬啓者本年十月九號　敝行駁船在楊樹浦三泰紗廠碼頭外灘被盜竊去粗布十件當經呈報在案頃見報載廬陽公失竊棉紗案經貴捕房緝獲積匪陳梅林等是否與敝行失竊粗布案有關應請從嚴澈究云云 
　　水巡捕房五號華捕昨晨巡經東洋公司碼頭查見熊野丸輪船外旁有爛泥船一艘内載來歷不明花衣一百餘斤向詰言語支吾當將船夥倪彩富張和尙徐阿二陸春生等連同花衣併解捕房於午後轉解地方檢察廳發落 
[奉賢公民呈控選舉舞弊之道批]  
　　滬海道署批奉賢縣公民宋家龍等呈爲選舉舞弊環請派委飭吊簿劵賄票依法核辦由據呈是否屬實仰奉賢縣知事切實查明秉公核辦具報此批又批奉賢縣公民宋傳第呈爲不服違法選舉請求飭吊簿券賄票派委依法核辦由呈悉已於宋家龍等呈内明白批示矣仰即知照此批 
[公共公廨之昨訊]  
　　公共會審公廨因連日中西令節循例休假昨照常辦公上午各捕房所解案件稍爲擁擠故除一二兩庭應輪美領雅阿二君陪審外臨時增開第三四兩庭則由英領馬韋二君蒞廨陪審以期迅捷但無甚重要案件退當尙早云 
來函 
[費斯福律師來函]  
　　逕啓者閲十二月二十五日貴報新聞欄登有敝當事人童文星相繼逃避一節於事不符童文星早已委托本律師代表辦理並無逃避等情况彼亦非協理祈即登來函欄爲荷費斯福律師具公布欄 
[江蘇高等審判廳]  
　　民庭判决王長發與王金海因贖田涉訟不服第三審判决提起再審一案（判决主文）再審之訴駁斥再審訟費由再審原告人負擔王伯銀與仲統春因墳塋涉訟不服第一審判决上訴一案（判决主文）上訴駁斥第二審訟費由上訴人負擔卞爾勒特爲搿羅士門與依墨蘭衣立財培脫搿來因離婚涉訟上訴一案（判决主文）上訴駁斥第二審訟費由上訴人負擔褚英與錢朝華等因附帶民事訴訟涉訟更審一案（判决主文）錢朝華倪杜氏應共同賠償洋五百二十一元九角交褚英收受其餘之請求駁斥本審訟費由錢朝華倪杜氏共同負擔魏長吉與王正鎧等因水利涉訟不服第二審判决上訴一案（判决主文）本案上訴駁斥第三審訟費由上訴人負擔白子敬與褚趾祥因租屋涉訟不服第二審判决上訴一案（判决主文）本件上訴駁斥第三審訟費由上訴人負擔楊啓發等與顧仁福等因水利涉訟上訴一案（判决主文）本件上訴駁斥第三審訟費由上訴人負擔陳黄氏與張茂根爲遣産涉訟十訴一案（判决主文）原判關於長房派得股分廳由原告所立陳文喜之嗣子與被告各半承受及訟費部分變更張茂根應酌給陳錦祥遺商四分之一其餘歸陳王氏管理不准私自處分第一第二兩審訟費由張茂根負擔十分之八陳黄氏負擔十分之二墳林薄與魏志凌因押欵涉訟抗告一案（裁决主文）本件抗告駁斥抗告費用由抗告人負擔張榮德等與張趙氏等因遺産涉訟上訴一案（判决主文）本件上訴駁斥第二審訟費由上訴人負擔 
　　刑庭判决王炳南等爲湮滅證據罪上訴一案（判决主文）原判撤銷王炳南無罪許高氏等因被訴盜賣祭田僞契據罪上訴一案（判决主文）本案上訴駁斥高松齡爲竊盜俱發罪上訴一案（判决主文）原判撤銷高松齡共同侵入第宅竊盜之所爲處三等有期徒刑三年褫奪公權全部終身又共同侵入第宅竊盜未遂之所爲處三等有期徒刑三年遞奪公權公部終身執行徒刑三年二月併褫奪公權全部終身未决期内羈押日數准以二日折抵徒刑一日訴訟費用由高松齡負擔 
　　批示馮書盛狀一件爲補繳訟費七元二角由狀悉查該民上訴價額照章應繳第三審訟費洋十四元四角業經本廳裁字第三六三號裁决並發令如　縣送達在案茲據繳到洋七元二角外尙應補繳洋七元二角仰遵本廳裁决補繳毋得違延自誤此批婁源源狀一件爲請求發卷執行由狀悉查本案判决前據該民以上訴人黄淑書住址不明聲請公示送達前來業經本廳裁决照准於十二年十二月一日公示送達各在案依照法定期問現在尙未確定一俟判决確定再行發卷可也仰即知照此批任興琪狀一件爲訴李國儒傷害罪一案不服溧陽縣庭諭請令縣依法辦理由狀悉巳令縣依法辦理矣仰即知照此批前如臯縣警察西塲分所巡官馬鼎呈一件爲被如臯縣陳知事非法撤差乞指示告訴管轄由呈悉旣據呈訴省署應靜候批示可也着即知照此批以上十二月二十五日 
[上海地方審判廳]  
　　批示一件趙錫五聲請發還圖記調換執行由狀悉候傳案訊奪此批一　馬文元具保費玉仙債務由狀悉准保此批一件張大德具交銀洋由狀悉交洋十元存候給領此批一件倪蔡氏具領銀洋由狀悉准於本月二十八日上午十時來　繳證具領此批一件蔡濟芥具領銀洋賬簿由狀悉准本月二八日上午十時來廳繳證具領此批一件王吳氏具領銀洋由狀悉准於本月二十八日上午十時來廳繳證具領此批二件蔡仲良聲請銷案由狀悉應准銷案此批一件朱審珍聲請執行由狀悉候續傳訊追此批　　一件張民憲具交銀洋由狀悉據交大洋四十元小洋八角存候給領尙有隂曆八月以後租金訟費仰即迅速繳淸毋得遠延致干押追此批一件曹高氏聲請查封由狀悉關於回趙田産之執行應令債務人交付原有田産及契據爲巳着毋庸張制執行其他財産所請查封房屋之處應毋庸議洋五元發運此批一件陳姚氏請求明示數額並展限交欵由狀悉依照確定判决該氏應償嚴陳炳生原本洋二百元内一百五十元之利息自九年七月十六日起五十元之利息自九年十二月二十七日起均按月二分算至執行終了日爲止仰即迅速如數交案祈請展限之處碍難照准此批一件盧新發請領銀洋由狀悉仰於本月二十八日上午十時持證來廳具領此批一件張梅仙即張梅軒聲請執行由狀悉巳依法執行此批一件陳慧生具領拍賣許子實　産由狀悉准領此批一件周阿大聲請暫緩執行由狀悉應准暫行停止執行此批一件張樹生聲請執行由狀悉仰候照判執行此批一件樓岳年聲明巳赴公廨應訴由據狀巳悉此批一件方錦鈺具領銀洋由狀悉仰於本月二十八日上午十時持證來廳具領此批一件邢經友具領銀洋由狀悉徐雲成業己繳交銀洋三十元仰於本月二十八日上午十時先行來廳具領可也此批一件徐雲成具交銀洋由狀悉交洋三十元存尙短銀洋四十四元并訟費仰即迅速措繳所請展期之處碍難照准此批一件張小春請領契據由狀悉仰於本月二十八日上午十時持證來廳具領此批　　一件傳錦芳聲請撤銷假扣押准予啓封由狀悉查公成烟紙店前經裁决准予假扣押在案在假扣押未經撤銷以前碍難准予啓封仰即知照此批以上十二月十十六日 
　　民庭主文一件判决陳劉氏興韓文俊抵欵紏葛一案（主文）韓文俊應償還陳劉氏欵洋二千元利洋三百二十四元本年隂曆九月初八日起利息按月一分三厘計算應付至淸償之日爲止但不得超過元本上開利如韓文俊不能淸償時嚴朗齋應負責代償訟費由韓文俊負擔一件判决施其善與高鳳翔等房屋上訴一案（主文）本件辯論再開一件判决應子文與王英超等債務涉訟一案（主文）王英超應償還應子文原本九八規元二千兩足自民國十一年隂曆十月二十一日起至執行終了之日爲止按月一分計算利息不得超過元本前項本利如王英超無力淸償應由朱永源負代償之責訟費由王英超負擔一件判决冷有生與何瑋生　務糾葛一案（主文）何瑋生應償還有生洋一百四十五元訟費歸何瑋生負擔一件判决何子筧與楊子萓債務糾葛一案（主文）楊子萓應償還何子寛洋二百四十元訟費歸楊子萓負擔本判决應予假執行一件判决蔡日新與李少青貨欵糾葛一案（主文）李少靑應償還蔡日新經理之恊泰米店洋四十元零九角五分畢先正應償還蔡日新經理之協泰米店洋三十元訟費歸李少靑負擔五分之三畢先正負五分之二一件判决周月良與諸趾祥票欵上訴一案（主文）本件上訴駁斥第二審訟費由上訴人負擔以上十二月二十六日 
　　刑庭主文一件判决李榮根等詐財一案（主文）李榮根詐財之所爲處五等有期徒刑二月曾果喜詐財未遂之所爲處五等有期徒刑二月一件判决陳長壽竊盜一案（主文）陳長壽竊盜未遂之所爲處拘役四十日未决覊押日數准予折抵一件判决朱栽培鴉片烟一案（主文）朱栽培吸食鴉片烟之所爲處罰金十元如無力完納准易監禁烟槍兩支没收一件判　段玉林侵占一案（主文）段玉林侵占物之所爲處罰金二十元如無力完納准易監禁一件判决金寳林竊盜一案（主文）金賢林竊盜之所爲處五等有期徒刑三月未决覊押日數准予折抵一件判决李木郎等僞造私文書及詐財一案（主文）李木郎共同詐取蘇桂林財物之所爲處四等有期徒刑一年共同詐取龔洪發財物之所爲處四等有期徒刑一年應執行期一年二月褫奪公權全部終身未决羈押日數准予折抵梁鳴歧共同詐取蘇桂林財物之所爲處四等有期徒刑一年共同詐取龔洪發財物之所爲處四等有期徒刑一年應執行刑期一年二月褫奪公權全部終身未决覊押日數准予折抵所有招工廣告一紙憑執二紙没收訟費歸李木郎梁鳴歧連帶負擔　　一件判决陳榮華殺傷一案（主文）陳榮華張阿榮共犯刑律第三百十一條之罪均應起訴以上十二月二十六日 
　　佈告爲布告事照得本廳執行毛欣伯等與林幼銘貨欵糾葛一案經將債務人所有榮華梗片廠内　産及不動産實施查封鑑價並佈告標賣在案茲於本月八日依法開標以趙福記投標價格爲最高額除飭傳外合行佈告該投標人限三日内來廳繳價以憑製給權利移轉證書發交管業如逾限不到即照章以投標人中價格次高者遞補毋得自誤特此布告中華民國十二年十二月二十六日廳長沈錫慶 
[上海地方檢察廳]  
　　批示水小明子狀悉所訴姦佔縱係實情因缺欠訴追條件本廳未便受理至誣告强取金戒是否屬實應俟警廳送案再行核辦此批董蓋氏理由書悉候呈送江蘇高等檢察廳核辦此批張修補狀悉案巳起訴候送審　核辦此批馬顧氏狀悉候付預審此批饒萬成狀悉爾子與被告人旣在審廳涉訟有案仰候該廳處分可也此批杜樹勳狀悉現正偵查此批張得三狀悉仰即來廳候訊此批姜桂生等狀悉仰赴同級審判廳請求核辦可也此批李劉氏狀悉候送案核辦此批楊植元狀悉該民所稱變賣並無絲毫證據高某旣經向堂保出當不至有變賣情事所請着毋庸議此批金盡林等金國卿如果有傷何以不具名告訴足見爾等所訴不實其餘所訴不成立刑事着毋庸議此批李七寳狀悉候送江蘇高等檢察廳核辦此批　　僧長靑狀悉仰即來廳候訊此批梁鳴歧狀悉候送同級審判廳核辦此批以上十二月二十六日 
 
 

Page 16

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *   
 
 

Page 17

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *本埠新聞三 
[開灤煤新年减價]  
　　開灤礦各種烟煤銷數甚巨歷來稱爲國産大宗今該礦上益加擴充産額亦因之加增該局爲推銷起見於新年正一號起特别减價出售其各色售價如下二號統塊八兩六錢洗納子九兩洗屑七兩九錢五分一號屑七兩二錢二號屑六兩七錢五分以上價目均係煤棧交貨如現銀打單者尙可扣去一錢五分大小用戸價目一例惟購二號屑二百噸者必須連購一號屑一百噸多則類推云 
[琺瑯香煙匣之運售]  
　　南京路中德商店於耶誕及新年中廉售各種玩具及應用品營業甚盛有五彩琺瑯香烟匣數種燦爛奪目懷藏身中尤爲利便原價六元餘今減售三元九角半至四元三角半購者極多云 
[福康將出新藥]  
　　城内虹橋西新開之福康西藥店門售各貨頗廉所延化騐師朱某平素專研究新藥今將出新藥兩種一爲最新治咳漿藥將中國所産用西洋最新法製成一爲最新育道片治肝胃病即將出售云 
[中華照相館新屋開幕]  
　　中華照相館因各團體在晚上宴會或開會等攝照須謀便利特備電光電粉燈四只使在較大之會塲可盡行攝出蓋在晚上攝電影祇用一只電粉燈故往往因光線不足盡行攝出現該館加多三只以四只燈置於四角同時炸發極大之光線免除照底發黑模糊之憾云 
中華照相館之新屋此即該館夜間所攝　 
[新到德國明信片]  
　　棋盤街羣益書社近日又運到大批明信片人物風景愛情兒童美女片計有五六萬張風姿嬌艶而高潔尤以天眞瀾漫小孩爲最占多數或比肩含笑或手弄花枝種種天然活潑之意態用作賀年卡片最爲有趣陳列樣本極多可以隨意選覽云 
[繪圖顔料運滬]  
　　棋盤街商務印書館又有大批繪圖顔色運到爲英國温士牛頓·及美國卡脱司兩廠出品凡水彩畫·油畫·廣告畫·所用各色顔料無不具備該館並又新到英國名畫多種裝配鏡框在發行所二樓陳列發售云 
[機器工會選舉揭曉]  
　　中國機器工會昨晚假座中央大會堂開選舉會到者午餘人選出正會長陳安君得票一百十五張副會長趙孝林得票八十四張·及各職員選畢即請幻術家張惠冲·劉福鈞兩君演術變法巧妙觀者稱善云 
[出版界消息]  
　　世界佛敎居士林在海寗路錫金公所内現出新年隂陽合璧之日曆一種每葉附有宣揚佛敎之文字云 
[學務叢載]  
　　職業敎育社女徵求團將開會中華職業敎育社女子徵求團昨致各團員函云敬啓者敝社女子徵求團上海隊自公推總副隊長·各支隊長·分途進行原定陽曆年底截止現距截止之期爲日無多各隊進行狀况如何能否及時結束有無展緩之必要亟待公同討論商决辦法爲特訂於十二月二十九日下午三時假座望平街三馬路申報館五層樓開會届時務希早臨爲盼云云　　二師區小學聯合會今日展覽第二師範區小學敎職員聯合會開會業誌前報茲聞該會將於今日起·至三十日止開會三天并莧集關於常識文藝等科成績在會陳列展覽會塲設川沙故前昨兩日各校代表等均巳紛紛前往云 
　　縣立第三小學校之校董會議天后宮上海縣立第三小學校於昨日下午三時半開校董會到會者有沈信卿·黄任之·賈季吳·徐可陞（代表方椒伯）等首由校長王砥平報告開辦以來之槪况次議决㈠編告决算須依照審計院所定格式㈡校舍不敷可商借前面業餘補習學校餘屋㈢附設平民夜學校簡章由校長修改後再行徵集意見云 
　　羣學會聾啞學校昨日開會中華路羣學會成立以來巳届二十載會員三百餘人於特殊敎育方面尤具熱心先設聾啞學校繼辦幼稚園頗有可觀茲聞於明年陽曆元旦舉行二十週紀念會并開附屬聾啞學校曁幼稚園學藝會徵集各會員兒童玩具陳列會場并有關於聾啞敎育手勢發音等圖表五十餘幅一併陳列藉資研究而以幼孩表演啞吧演講尤爲特色又前日該會舉行第一次懇親會并表演學藝如幼稚生之進行游戲·唱歌·手工聾啞學生之試演發音·手勢·打字等亦足見改造殘廢之苦心是日家族到者甚多云 
　　辛酉學社創辦商科學校公平路一號辛酉學社近組織商科學校·昨在嶺南樓開第二次籌備會到者周錫三·連炎川·李國權·廉相成·祝匡明·郁瘦梅·朱穰丞等七人議决名稱定辛酉學社商業專門學校編制分預科本科各二級程度與大學商科相等惟將年限略爲縮短課程擇商科中主要而切實用者將銀行·海關保險·國際·貿易等科注重實習俾學生畢業後入商界於各種業務均能應付裕如並請周錫三君爲校長廉相成君爲敎務主任郁瘦梅君爲校務主任周君曾任商務印書館英文編輯該館出版之商業大全即其所編前歲親往歐美各國調查商業狀况現任勤華貿易公司總理廉君爲約翰大學商科學士現任吳淞水産學校敎授郁君亦辦學多年現任該社敎育科長所聘敎員都曾在商界服務校址即在該社不日開始招考云 
[紀大戲院之覆水重收]  
　　耶誕日上海大戲院之電影名（覆水重收）計七大本著者爲麥克弗生jeanniemacphergon導演者爲著名導演家第密而cecilbdemille茲略述其情節並評之如下 
　　台維馬克來者富家子也生而跛好美術與其保姆同居村中有鐵匠有女名羅斯與台甚相得也女年稍長台代出資使入大學數載後羅卒業羅父及台迎之於車站則風致卓然不復往時稚氣矣台心雖愛之以己身殘廢礙難啓齒翁窺其意諷女自説於台女受惠旣深允之泄於台台以不遂之軀蒙此殊寵太喜婚期促佈置窮奢極華會有極姆者礦工也亦女多年好友傾心於女女以極擬台台不及極心甚悔之結婚之前夕乃與極偕遁留别書一紙及台所贈之金練指環而去翌晨父覺之大怒奔告台台反勸慰之先是女與極姆遁至城中極供職某墾掘公司相處頗得女已有孕一日極在地底服務河决極不及避及於難女聞耗痛甚而無以爲生囊槖日竭輾轉返家則見老父方在捫索似部署者然察之已瞽蓋自女去父於工作時怒氣上湧不經意以錘猛撃烙鐵火星入目而盲今乃料理行裝往依養老院也女哀求寛恕父不可揮之戸外女欲自裁適台至携女以返未幾産一子活潑可愛台每爲解頣惟終不愛女保姆多方解釋卒托天佑台疾忽失遂言歸於好成夫婦而其子亦因嬉戲與女父邂逅相偕以歸云 
全劇取材甚佳台維以殘廢之軀卒得佳耦可謂别創一格演至台極與羅父女共游游戲塲時處處描台以殘疾故不及極姆影射世間患疾者之苦况演至憤怒處幕上現火光一團至失望悲痛處現汪洋一片皆爲適當之形容表情以迫克司德ehlodexter斯横生gloriaswaoson及洛勃脱theodrerobertＳ爲最佳迪飾台維一面慈祥忠實氣槪於羅斯提婚事時以手指杖以表己身殘廢無用極爲得體斯飾羅斯形容鄕姑之天眞不覺爲之破顔狀出校後之活潑伶俐盡致演飄留異鄕之凄風苦雨前後判若兩人至酸楚處令人動容别父時一吻有啼笑皆非萬綜心事之態可見藝術之精後居台維家豐衣足食固又一花容玉貎娟潔姣好之美女也洛飾女父寓粗莽於龍鍾亦屬難能可貴惟末卷女父旣入養老院何故再至河濱垂釣似於理欠通美中小疪末托天佑台疾竟不醫自療帶宗敎彩色寓勸善之意此劇又於聖誕節映演選擇者可謂善於投機矣（半諾） 
[孤兒救祖記之小評]  
　　明星公司之（孤兒救祖記）喧傳巳久茲者開映於申江余於續演之第一日始抽身前往觀感所得略述如下全片取景·攝影·及主要角色均佳情節亦絶好如蔚如之幾次哭墓余璞在翁家吃餅時　思及其母等處處均足動人楊翁之追媳逐媳尤爲全片特色誠勸世佳作也個人表情以楊翁及陸守敬最佳慰如一種莊嚴態度尤爲難得 
　　小胖子及墜缸頑童表情極好可謂難得之天才金媛媛赤足熟睡道培入室而以髮捎掃其面一節似嫌浪蕩陸翁入學校參觀時學生似過少校長蔡偉東容態舉止亦稍欠莊嚴與誠懇 
賭博發覺結束得極有價値惟翁妄黄氏入後數本均不見其形跡似欠妥余璞受翁金回時其母應斥之責其妄受不義之財並令其即時送還翁處而爲二次入翁家救翁之張本則更完美矣（爾錫） 
 
 

Page 18

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *[觀孝女沈舟述評]  
　　星期三之下午卡爾登戲院換映（孝女沉舟）iheloyeflower影片此片爲葛雷菲斯之名作加以聖誕節各界休假故是日往觀者較平日尤衆余亦於二時三刻到該院樓下巳無隙地此片之名貴於此可見三時正開幕先映日本風景片一捲次映英美烟公司所攝之敎育實事影片述阿松入充巡警之原由及公共租界捕房之組織旣畢始映此片此片爲一九二○年美術聯合公司之出品由著名導演家葛雷菲斯導演以柯氏週報(cooliersweekly)中之blaokbeach一篇爲藍本劇情極佳茲先略述於下 
　　有裴文者居於某村有一妻兇悍而不正裴文之得以自娛者惟其女史蒂拉而巳史蒂拉嬌小玲俐美麗如花一日二人出外散步遇宿仇馬西勢將害之裴文苦之謀外去明日固束裝就道夫婦分離雖平日常勃谿者而此時亦互抱接吻矣其婦向不貞見其夫去後乃暗招其情人至老僕見之立赶上語裴文裴文不信仍前行旣而心志恍惚卒欲一返以安心旣至家固如僕人言忿極趨前撲之其婦之情人即出其手槍開之詎誤中自身立倒地而斃斐文於是恐其宿仇之謀害也乃决意偕女而遁正出門遇偵探馬西裴文以出外經營對未幾有人告馬西謂附近聞有槍聲馬西乃至裴文家固見一人倒地意爲裴文所爲乃赶追之當是時也裴文偕女至船埠雄舟因乏油乃至巿購買返時正馬西由船埠尋覓而返史蒂拉乃獨行而前馬西見而阻之裴文則另由地道而至以槍抵其背馬西無奈乃任彼等乘舟而去鼓浪而前文女二人乃飄泊至蒙納加荒島有巴樂思偶作世界之遊亦至蒙納加登岸見史蒂拉驚其艶趨前與之談史蒂拉因家敎甚嚴不輕易與外人語當羞慚而答之未幾巴樂思去當巴之登岸也土人見其舟奇之搜其中見外衣一著名電影導演家殷格蘭小影 
因援之巴樂思返時適土人迎面而來巴見外衣欲索還土人不之許反撃之巴以寡不敵衆爲彼等揪地史蒂拉遙見之急奔前將土人撃退巴感謝之史蒂拉乃以手中所持之愛花與之（英文片名theloveflower或即由此）含羞跳躍而去巴乃仍駕舟返鎭時馬西正在鎭中探聽裴文踪跡苦無法知之後悉巴知裴文所在乃僱其舟而往竟得裴文一廹其返鄕定翌日晨起程史蒂拉明知此行老父將入獄乃破其舟（中文題名或即由此）明日以無舟故不能返復經許多周折馬西與裴文相搏於山崖崖近水二人皆落其中馬西起預料裴文必已死後巴與史蒂拉愛情日篤因互訂百年白首之約此片閉幕時即巴樂思與史蒂拉結婚之後度蜜月駕舟前赴蒙納加迎其老父蓋裴文實未死也 
　　劇中由但姆斯脱女伶（caroldempster)飾史拉極佳園中嬉戲活潑如小鳥其父出外暗隨而行世間確有此等女兒初見巴樂思時又驚又喜羞慚無地形容逼眞馬西旣追踪至女正爲父製點見巴而喜旣而　轉注馬西意巴引馬至此一轉瞬問怒目而視忽而芳心竊喜由喜而怒由怒而復喜此種表情極難演之非精是道者不能説之但女士之表演只覺十分自然毫旡强作之態此外如泛舟河中時見土人男女二人相抱而吻念及己身尙無情人此情此景不覺身之所至即俯首而勿聲至救巴時將土人撃退後以愛花一朶授之巴樂思羞涩而逃在家無事製貓衣一襲爲之穿飾又以雛羊一置並置一處使貓與之互抱爲母心切此皆愛情影片中之高尙者其後以救父之故設法沈舟巾帼英雄人誰料之凡此諸幕該女伶之表演只覺處可人喜怒哀樂之神態極演員之能事且該女伶善游泳故此片中所演者在水中之時亦甚多高處躍下直伏水中上下自如該女伶向不聞名於電影界余初觀説明書預料此中演員除立却外或無佳角不知該女伶竟出人意料我益歎葛雷菲斯之善探人矣（周）（待續） 
[郵信截止時間表]  
來往地點　　火車或輪船　　平　　　　搶號信 
日本加拿大櫝香山美　歐洲　　今晨（甘八日）七時　廿七日晚九時馬尼亞澳洲紐絲綸（取道香港）　林　總統　晨九時半　九時 
香港廣州　　格蘭總統　　晨九時半　　九時 
日本（取道各埠）　　近江丸　　上午十一時　　十時半 
爱　（取道浦口哈爾濱）　　火車　　上午十一時　　十一時 
俄國歐洲（註明由浦口四伯利亞墨斯科往者）　火車　　又　　又 
四伯利亞（取道浦口赤塔）　　火車　　又　　又 
靑島大連　　西京丸　　上午十一時半　　十一時 
烟台　　九江　　午十二時　　十一時半 
大連　　廣西　　午十二時　　十一時半 
厦門　　蘇州　　午十二時　　十一時半 
香港廣州（包裹）　蘇州　　午十二時　　十一時半 
威海衛烟台天津　　泰生　　晚九時　　九時 
靑島　　新疆　　晚九時　　九時 
溫州　　飛鍄　　晚九時　　九時 
福州　　同華　　晚九時　　九時 
汕頭　　日升　　晚九時　　九時 
長江各埠　　火車與輪船　　晚九時　九時 
[雲南倡義紀念日之南洋大學]  
　　放假之演講 
　　本月二十五日爲雲南倡義·擁護共和紀念日徐家滙南洋大學遵章給假以資慶祝下午七時半學生會召集全體大會舉行紀念禮典由會長胡瑞祥主席到者數百人先期曾敦請張秋白·邵力子·葉楚傖·三君蒞會演説以冀喚起同學對於紀念日之感想除葉君以事不克分身外張邵二君均按時到會張君演辭大致爲民國十二年來建設頗少蔡松坡將軍在雲南倡義推翻帝制係消極的願同學將來能積極的爲國家謀建設邵君則謂蔡將軍生前事業固足欽佩然今日無人繼起以竟其志者亦正以蔡將軍當時未集合同志組一永久政黨監督政治耳並於黨之一字詳加解釋極爲透澈云後由主席略爲申説並代表全體向張邵兩君致謝散會已九時餘矣 
[留美學生返國]  
　　稽儲英碩士 
　　南洋兄弟烟草公司第二届派遣留美生稽儲英（字子韶）十年夏入美國哈佛大學商科專修銀行一科本年夏得營業院碩士位復赴紐約各銀行實習茲巳於前日搭花旗輪船公司郵船返國即赴兆豐路南洋公司接洽一切 
[閩人三一堂之慶祝耶誕會]  
　　北四川路順大里六十九號·旅滬閩人基督敎三一堂乃閩人在滬唯一敎會成立六載敎務蒸蒸日上本月二十五日爲耶穌聖誕該堂同人特於是晚七時在順大里本堂開耶穌誕慶祝會其開會秩序（一）本届會長林君幼誠主席宣佈開會宗旨略謂今日耶穌聖誕吾人理宜同伸慶祝（二）晏摩氏女學李翠貞女士·及李惟寳女士鋼琴合奏抑揚盡致（三）全體唱聖誕詩（四）林君幼誠禱告（五）林則話牧師讀經（六）男女唱詩班唱歌聲宏音淸頗足感人（七）力君嘉登英文演講由主席林君繙譯（八）李復生博士之六歲公主李碧貞女士鋼琴獨唱（十）美人萌威廉牧師祝福閉會會畢繼以餘興其秩序㈠李翠貞女士鋼琴獨奏㈡口技㈢林碧英女士及李碧貞女士鋼琴合奏㈣三弦拉曲㈤閩廬音樂社之國樂㈥聖誕老翁等尤以林碧英女士（年僅十歲）·及李碧貞女士（年僅六歲）之鋼琴合奏爲最令人稱許不置餘如李翠貞女士之鋼琴獨奏閩廬音樂社之國樂某君之口技及三弦拉曲亦頗得來賓之贊美而謝君子心扮聖誕老翁莊諧合宜使人捧腹鐘鳴十一時始各興盡而散聞此次盛况爲該堂設立以來所未曾有云 
[少年宣講團舉行歡迎會]  
　　中華路少年宣講團落成紀念徵救會茲定本月三十日（星期日）下午一時起在小西門口該團新屋舉行歡迎大會歡迎新團員其秩序如下（一）行開會禮（二）報告（三）贈奬（四）演説（五）介紹（六）餘興等聞是會長招待團員俟内部完備再定期行落成禮招待各界參觀指敎云 
[東方藝術會展覽會之籌備]  
　　元旦起···舉行七天 
　　法租界蒲柏路東方藝術研究會現定明年一月一日起舉行繪畫展覽會七天前往參觀者無須入塲劵以資提倡云 
[球戰歡聲]  
　　足球提籃橋招商局公學足球隊素負盛名今秋聘張德平爲指導員故益形進步從未敗北初次與同芳英文學校比賽因招校二健將未到給果爲一與一之比復與聖芳濟學校比賽卒勝一球與南洋高級商業學校及南華學院比賽均勝三球昨日與聶中丞華童公學賽於招校球塲觀者甚衆歡呼之聲不絶於耳雙方球員異常活潑故上半時未分勝負下半時招校球員精神大振傳球玲瓏先被右翼陳曉堂攻進一球又被左翼張連慶·中鋒陳俊才·連進兩球結果爲三與一之比勝屬招商招校球員列後陳俊才隊長·陳炎階·陳曉堂張連慶·温光霈·鮑尙炯·施祝期·錢良鈺·陳福泉·朱榮堂·朱祥生·沈鴻昇·梁福祥·管理員姚昌基·朱大昭公共體育場足球隊共和組定本星期日（三十）下午二時與南洋大學足球隊作友誼之比賽地點在公共體育場云 
　　籃球南站大　大學籃球隊與同德醫學專門二十三日午後三時半在大同操塲作友誼比賽雙方奮勇異常第一時同德得八分大同得十二分第二時大同前鋒後衛皆勇健逾前得十四分同德得一分給果二十二與九之比大同勝云 
[昨日之菜巿]  
　　昨日南北巿小菜場之各菜價目如下 
北巿　　　　　　南巿　　　　北巿　　　　　　　南巿 
蝦每斤四角　　　四百八十文　甲魚每兩三十四文　三十文 
靑魚每洋四斤　　三斤半　　　黄魚每兩四十文　　三十文 
　　每兩四十文　四十文　　　鯽魚每兩三十文　　三十文 
　魚每兩四十文　五十文　　　鴿子每只二角　　　二角半 
半肉每斤三角　　二角半　　　黨魚每兩二十五文　二十五文 
猪肉每洋三斤半　三斤半　　　黄荳芽每斤八十文　一百三十文 
草頭每斤一百文　一百二十文　波菜每斤八十文　　一百廿文 
輝菜每斤一百文　八十文　　　銅盆魚每兩四十文　三十五文 
毛蜡每斤八十文　一百文　　　蟹每兩四十五文　　二十五文 
鴨蛋每只四十文　三十五文　　羊肉每斤三魚　　　三角 
鷄蛋每只三十五文　三十文　　雄鷄每斤三角五分　三角 
蛤蜊每斤二百六十文　百二十文　鴨每只八角　　　七角 
烏賊魚每兩三十文　二十五文　天津　每斤一百文　一百文 
醉蟹每兩五十文　二十五文　　冬笋每兩二十四文　三十文 
白焦每兩二十文　二十文　　　蚶子每斤二百文　　二百四十文 
場棵菜每斤八十文　六十文　　蜊肉每兩二十五文　 
鮮帶魚每兩二十文　二十文　　小黄魚　　　　　　四十文 
[上海女學將開游藝會演劇]  
　　一月五日　在丹桂第一臺 
　　南成都路上海女學學生會定新年元月五日下午一時假座丹桂第一臺舉行游藝大會巳誌前報聞該校表演節目除京劇·音樂國技·舞蹈外并有該校學生及各團體滑稽舞大會串云 
[昌世中學演戲誌]  
　　戲名（孤女遇幸記 
　　本月二十五日耶穌聖誕虹口狄思威路聖公會救主堂附設之昌世中學每届耶穌聖誕該校必有慶祝之舉所有點綴推新劇爲最佳昔日該校在百老匯路時每届耶穌聖誕節扮演新劇之最佳者爲張中復君次則李文淵君説白等亦最堪發噱故該校之新劇一項素負盛名該校自一九二○年新遷至狄思威路以後因乏台塲故對於慶祝聖誕之新劇已停有三年之久今歲該校校長朱葆元君有鑒於斯特建養生公社一所内有服務廳·演劇台·音樂樓並裝置五彩電燈座位寛宏可容五六百人之夥竣功以來尙未扮演一次故今該校學生乘此佳節先期排練（孤女遇幸記）新劇一齣於二十二日在該養生公社扮演爲第一日之慶祝聖誕二十四日爲第二日之慶祝節目有報告該校自備之銅樂隊奏樂·雙簧影戲及聖誕老翁分贈禮物等二十五日特聘商餘新劇社串演（張文祥剌馬）一齣是日亦有銅樂·雙簧·唱京戲·大鼓等以助餘興來賓之盛幾無立足之地演至十一時始散茲專記（孤女遇幸紀）一劇如下 
　　是劇約演四時之久於午後七時開演十一時始畢所演情節頗可以促社會人心改善之嚮導劇中之主人一係孤女一爲學生餘如家長書童等孤女曹文采皓齒秋波年方十五不幸而父母雙亡依於姑母之家而姑母無親戚之情屢加痛辱文采係一志趣高尙之孤女亦稍受敎育通曉文墨對於孝親之道頗能領略雖姑母待之苛刻亦不生怨自嘆命薄不幸父母雙亡每憶雙親則長吁短嘆涕淚縱横有不願居世之槪一日雲鬢掛肩穿一單薄之衫奪門而出時適天降大雪飄揚四散霎時而成一片白銀世界而滿面愁容之文采獨向前奔且行且跌最後之一跌則不能起矣仰臥雪中目知離世不遠提高嗓音作最後之一嘆曰（人之居世何苦樂之不同竟若是哉世間之人情道德淪亡殆盡我再居世有何快樂之境耶）柔腸九轉悲不欲生矣（飾孤女者係學生王建伍跌臥雪中嘆世之一段聲淸音悠廻轉動聽） 
　　學生徐碧玉年十九魁梧俊逸頗有學識適届寒假回鄕省視堂上一日獨坐書齋無所聊遣啓視窗外雪片紛紛飄揚茫茫神州竟成白銀世界碧玉正在出神之時而一書童春堂忽呼曰（公子何出神如此耶何不出外一遊賞賞雪景）碧玉乃偕書童出門行至曠野之地乃曰（美哉天然之勝景也）二人賞雪後方欲歸家忽聞呻吟之聲出於雪中二人依聲而尋約距三四戸許見雪中臥有一妙齡女郎不能言語二人乃扶之而歸護以綿衣飲以熱茶歷久始醒碧玉見女之容貎非凡傾心濟女親熱更甚訊以如何倒於雪中文采一一答之碧玉之母聞之亦憐遂留爲義女與碧玉作異姓之兄妹 
　　碧玉年長於文采三歲文采呼碧玉爲哥文采居於碧玉之家侍奉碧玉之父母亦異常殷勤而碧玉巳鍾情於文采惟難以啓齒於父母之前朝思暮想無形之病漸漸而起文采看護碧玉侍湯奉藥亦異常之周至二情脈脈巳生不解之緣碧玉之母偵得子之病原訴於碧玉之父無奈其父堅持不允嗣後經碧玉之母再三解説始得應允碧玉之病亦漸始告愈一日徐家之鼓樂喧天賀客盈門即徐碧玉與有一雪中之孤女曹文采結婚也新郎新婦携手成禮禮畢之後同房花燭作戀愛之結合矣 
綜觀全劇之扮演如孤女之悲苦嘆世及至結婚之時無不美妙餘如碧玉家長書童等均頗甚佳學校中有此新劇之成績亦不易也（立德） 
[南洋高商江浙會將演劇]  
　　一月二日···劇名（一個可憐的家庭） 
　　南洋高商江浙同學會於民國十三年一月二日下午一時起在西藏路寗波同鄕會開成立會各種表演遊藝節如下㈠愛國女校之舞蹈㈡上海女學之雙簧跳舞㈢武德會之國技㈣祝湘石君之銅絲琴㈤三廉學社之幻術㈥巿民公學之疊人山㈦華民公學之疊羅漢㈧名人演説及該會之雙簧新劇（一個可憐的家庭）等是劇爲該會會員池君所編内容爲描寫現代舊家庭未改之惡習慣今巳習練甚熟表情目然想届時來賓必多眼福云 
[集英武術會游藝後午演戲]  
　　北浙江路晉壽里·集英武術會由商學界同志組合而成今春自聘少林派名師黄瑞祥君敎練以來各門拳法均頗佳近爲籌欵擴充會務起見由會員發起定於舊曆本月念三日下午一點假座海寗路天保里隔壁越舞臺開游藝大會節目除全體會員及小英雄特别打武外並有京劇·魔術·跳舞·雙簧·幻術等所有入座券分五角二角云 
[陜西戲劇界之現狀]  
　　易俗社最負盛名 
　　陜西僻處西陲交通梗阻奢華習俗尙未播入太古之風仍有存焉前數年尙有坤園二處如福彩仙·王玉奎·鑫蘭芳·白芙蓉·李翠仙等均入關獻技並有開元寺各樂戸賣淫自經陳閻相易馮督繼之將此輩一齊驅逐出境故馮走劉繼仍守蕭規曹隨之策槪未恢復尙可爲風俗之大助現省之劇園只推易俗社耳 
該社成立巳有七八年規模宏大可爲全省之冠所養成之角如劉迪氏·劉箴俗·楊理俗·沈和中·閻振國·神玉華·張秀民·王安民·王安民·蘇佑民·馬超俗·湯滌浴劉毓中·高致中等均名噪三秦去歲奏技於漢口亦頗得聲譽所編之劇不外忠孝節義之劇以助風化若淫詞鄙俚荒誕不稽一律删去其許多好劇尤以（九龍柱）（破澠池）兩劇爲傑作該兩劇係脱胎於封神傳（九龍柱）劇係殷大元戎聞仲（即史所謂太師疵俗傳鬭太師）征北回朝視朝事日非讒　弄權比千死箕子奴武王大生不臣之心屢抗上國之命且斬上國大將十餘員極爲震怒請旨願禽姬發以自効紂允仲領軍馬出伐行至黄花山又降四將一俗傳爲雷部四天君）及兩陣對持仲本宿將又有威名勇猛不亞頗牧太公不能取勝互相停戰時鬭帥營内有一勇將名趙朗爲助太公請衆仙下山設計禽鬭朗本一勇將爲陸壓以釘頭七箭射死朗有勇妹二人下山復仇誅三人令衆仙設（九龍柱）禽鬭而鬭遂戰死 
　　（破澠池）謂周兵至澠池縣守將張奎拒之奎有萬夫不當之勇其妻亦係巾幗之雄太公臨陣奎屢戰不利失却二將後仗烏駒甚快又有蘭英法術爲助遂斬周將蔣雄禽聞聘而誅之蘭英箭射崔英英死崇黑虎大怒遂力戰雙將又爲張奎所殺時黄飛虎雖係百戰之將而兩鬢巳斑筋衰力竭見四將不勝而亡遂自刎而死其弟飛彪亦爲張奎所殺太公聞上將均亡遂令楊戬速禽張奎以報殺將之仇戬有道術以幻法誅奎之母及馬次日奎出陣巳失武器遂爲大將南宮适禽斬之高蘭英亦被辛甲禽誅遂克澠池 
其二劇之事實有無姑且不論但劉毓中之去黄飛虎閻振國之去聞仲及他角配角合唱作殊能動人之觀聽能引人去惡爲善移邪作正至於劉迪民劉箴俗之花衫神玉華張秀民之靑衫實爲一時之選尤以古裝劇爲美該社之敎師陳毓能·劉漢傑等均係前淸著名之鬚生所以人才濟濟也 
[廣東新劇明晚開演]  
　　在廣無臺 
　　廣東新劇不演於氍毹者歷有年所劉大同素喜斯道爰約崔奈何·林西河·吳慈悲·梁若呆等四十餘人擬於夏曆月之二十二日假座虬江路廣舞臺每晚開演星期加演日戲聞所編演之劇本爲再生緣六月飛霜·梁天來内容甚有精采佈景尤新奇價目分特等大洋八角·頭等五角·二等小洋兩角云 
[笑舞臺今晚演新戲]  
　　戲名（ＫＫ女士） 
　　笑舞臺（ＫＫ女士）一劇定於今晚開演是劇情節甚佳内容亦頗熱鬧佈景有交易所·戲館·壽堂·禮堂·洋房等且有特别電光·及魔術機關穿挿有交易所拍板賣買·及戲中串戲云 
[瀟湘雲之七劍十三俠]  
　　冬至節往大世界觀十二本（七劍十三俠）是日擁擠非常乾坤藝員大爲賣力坤伶瀟湘雲飾林仙女一段形容恰合舉止端詳絶無一些放鬆處其後哭靈一塲悲慘頓鬱將心中如許苦楚和盤托出音調凄惋不忍卒聽宛如虚谷鶯聲繞梁三匝其鋭至絶頂處可謂絶妙也（來） 
[集會表]  
陽曆本月時間　　地點　　　　　召集者　　　　　　　 
廿八日　　　　國會議員同志會　國會議員同志會　職員會 
廿九日下午一時　西門勤業女子師範　各團體　　　爲粤省關餘事之討論會 
廿九日　　　　南京路巿政廳　　各公團　　簡賂南君之追悼會 
卅一日　　　山東路山東路商聯會　　常會　 
卅一日下午二時　九江路　　　永泰和烟公司　股東會 
一月一日下午一時　　甘肅路中德興坊　　共和女校　十二　紀念會 
一日至二日　　大南門外　　民立中學　　廿　紀念會 
二日　　　　西藏路寗波同鄕會　南洋高南江浙同學會　成立大會 
五日　　　靶子路女靑年會　　女校聯合運動會籌備會　　第二次會議 
[今日多雲而寒]  
　　徐家匯天文台昨日下午四時三十分氣象預報云天雲而寒或可轉晴低壓將過東海向東北東進行致此間與九州之間將有惡劣天氣黄海之上風勢頗强其向目西北以至東北不等東海亦復波及南方則有和緩之時今風本埠温度在下午三時前之二十四小時内最高五一·八最低四九·二去年同日最高六○·八最低四一·二 
 
 

Page 19

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *常識 
常談 
[敎育之新精神] [  覺]  
　　我國高等敎育機關寥寥無幾東南大學開辦在北京大學之後數年來積極進行頗負時譽近則有足以表現敎育之新精神者二事甚可喜也 
　　一則水電廠之賄案該校學生中有能不爲利誘訴之法律者此能與惡人奮鬭之精神也一則口字房失火以後敎職員畢業生全體學生均能踴躍捐欵立圖興復此又勇於爲善富於建設思想并能發揮其合作主義之精神也此等精神皆我國舊社會之所無苟擴而充之可以澄淸政治促進凡百事業故吾謂之敎育之新精神 
經濟 
[利息日高之害] [  失意人]  
　　貸資本於他而受其報酬者即爲利息歐洲古時以徵取利息爲不正當耶敎經典中又有禁止利息之明文而在今日無一人謂徵取利息爲不正當者然利息之高低依於需供關係而定需過於供則高供過於需則低近日銀根甚緊利息日高爲害甚大一般企業者以利息增高故不敢使用他人之資本以促實業之發達有資本者因利息增高故不肯以資本辦實業而專行借貸且依賴資本坐食者其所得較多於是發生奢華之思想此皆利息增高之害也（乙種酬） 
衛生 
[赤豆與玻璃] [  張德仁]  
　　某夕余巳就寢忽聞叩門之聲甚急余披衣出視之蓋鄰人某甲也汗流被面狀甚急促余意爲火警急詢之始云余七齡之幼子戲含玻璃一小方於口内就寢時誤呑腹中少刻即呼腹痛余大駭急往延醫則爲時過晚醫生皆不出診余不得巳故過問先生或有以敎我余驟聞之亦甚驚訝旋憶友人所授之方乃急告之曰速歸以赤豆煎粥使儘量飲之然後再服瀉藥可也鄰人聞言怱怱而去次日即偕其子來向余致謝並稱讚該方之效謂服藥後少頃赤豆即衷玻璃瀉出余聞之不勝奇訝蓋友人授余此方時余視之殊平平以爲無足異也及鄰人訽余治法余亦不過以此方塞責耳不料其若是之神效故亟書之以備採用（乙種酬） 
道德 
[爲讀選舉運動之分别觀者進一解] [  耿光]  
　　前日常識欄有（選舉運動之分别觀）一則謂運動有口舌運動與金錢運動之分吾人但當反對金錢運動不當反對口舌運動其言允矣蓋近年來有學識之士目睹選舉齷齪之現象相率以應選爲大戒宜有集合團體以不做議員爲其宗旨者殊不知有學術之士旣一聞選舉之名詞咸掩耳而却走於是投身議會者乃悉爲　茸無恥之徒而社會愈受其禍矣故吾人第一步不當放棄選舉歐洲各國之政黨每遇選舉必先期至各處演説從事激烈之競爭因不如是則選民無從知其人所抱之政策如何亦即無從知其人之姓名而投其人之票假使選民但就平日所熟識者各舉所知結果無一人得足票額無欵也故吾人第二步不當反對演説運動此吾對於選舉運動之分别觀表示贊同者也 
　　但以今日吾國之多數選民其果知有所謂政策乎抑但知有金錢乎今使有甲乙二人於此甲以政策爲運動之具乙以金錢爲運動之具彼選民其將含金錢而投甲票乎抑受金錢而投乙票乎吾知其必投乙票矣蓋彼等對於選舉之意義本不瞭解議員與自身之關係亦完全不知寗復知有所謂政策者而又加以有金錢炫於其旁則其投票舉乙自無疑義故苟不能組織監視團杜絶金錢運動則亦無口舌運動政策運動之可言用敢奉告熱心澄淸選舉者且莫高談不反對口舌運動先當羣策羣力一致進行反對金錢運動（乙種酬） 
法制 
[住所法律之關係] [  遺生]  
　　住所爲人民棲息之地凡係人民靡不有住所故住所與法律之關係亦頗密切茲將其關係分述如左 
　　㈠住所與人民權利之關係凡人民之住所非依法律不受侵入或搜索（約法第六條憲法第八條） 
　　㈡住所與債權給付之關係給付之處所若無特别之意思表示或法令無特别規定者須向債權關係發生時債務人之住址爲之（民草第三四五條） 
　　㈢住所與訴訟管轄之關係法院之土地管轄民事依住址定之刑事得依被告之住所定之（民訴第一五條刑訴第二一條）　　㈣住所與訴訟程序之關係凡當事人之訴狀及法院之判决均應記明當事人及代理人之住址刑事用之傳票拘票押票等均應記明被告住址被告無一定住扯者得不經傳喚逕行拘提（民訴第四二條刑訴第四三五三七六四九一九一行訴第一五等條） 
　　㈤住所與刑罰罪犯之關係有一定之住所者得宣告緩刑或保釋出獄竊盜侵入住所處二等或三等有期徒刑强盜侵入住所處無期徒刑或二等以上有期徒刑（刑律第六三條第三六八條第三七三條監犯保釋條例第二條）（乙種酬） 
科學 
[動物遺傳之種類] [  劉卓平]  
　　凡生物皆依生殖作用以己之形質能力而遺傳於後世者是謂之遺傳性其種類如左 
　　（一）平等遺傳平等遺傳者即父母之形質平分各半而遺傳於其子女之謂例如獸類牡畜是純白牝畜是純黑則其所生子女必得黑白雜色者此其故由於兩者之遺傳力均等遂無偏肖之患也 
　　（二）不等遺傳不等遺傳者即父母之形質不能平均遺傳於其子女之謂故所生之子女有時性質類父而形態類母所謂受氣於父受形於母是也亦有時祇半身或體之一部類似父母究其原因皆由父强母弱或父老母少兩者之遺傳力不等故偏肖其一也 
　　（三）感應遺傳動物當其交合或姙娠之際一受外界之感觸則能將此感觸遺傳於子女者是謂之感應遺傳例如觀傀儡而産怪胎濬渠道而生崩口兒是也近世亦有利用此性以改良人畜者如人類欲舉偉男則懸偉人之像於臥室獸類欲得良種則陳肥碩之獸於牧塲此皆使其有所感觸而得遺傳於後以成良好之胎兒也 
　　四）畸形遣傳凡體格有關於先天的畸形者均能遺傳於其子女例如父母生孖指者其子女亦生孖指（耶斯巴尼之某地有一男子其手足皆六指自此男始三代之間一家族中所生六指者幾達四十）父母崩口者其子女亦崩口（吾黨見一鄉人其父崩口其子亦崩口）是也但屬於後天者則不遺傳吾國女子之纒足泰西女子之纒腰其所生子女均不肖其足細腰纖殆足徵之矣 
　　按畸形遺傳之原因有謂一卵珠内侵入兩精蟲則生殖障礙其結果必生畸形又有謂兩精蟲侵入一卵珠則卵珠破裂必不能成胎云 
　　（五）歸先遺傳遺傳之作用又有不現於子而現於孫或裔孫者此名歸先遺傳例如黑白班之和蘭牛其仔畜生赤班無角之蘇格蘭牛其仔畜生角皆以其祖先先有此形質也又以人類之歷史孝之瞽瞍之商均孔子之子思照烈之北地王諶其智賢不肖皆由祖而遺傳於孫也 
　　（六）性質遺傳父母之性質常有遺傳於其子女者如聰頴之親每生聰頴之子魯鈍之親每生魯鈍之子此爲常見之事也又試以犬攷之有善獵者有善防盜者種類雖殊而所生子女罔不酷肖其父母亦因父母有是性質也 
　　（七）形艱遺傳父母之形態亦有遺傳於子女者如英同純血馬篤栗色其子亦栗色亞剌伯馬爲蘆色其子亦蘆色又如亞剌伯之駒宜爲乘馬白耳義之駒宜爲　馬亦一望而知也然形態之遺傳不僅狀貎已也即體質亦然父母肥壯者其子亦肥壯父母短小者其子亦短小是其例也 
　　（八）素質遺傳素質遺傳者因訓練管理飼料之不宜而生長者也例如養某種之牝牛飼養不得其法則該牛之特有性不顯著形體反形復削若配以野産之牡牛則生肥犢此何以故因該牝牛爲具有特有之肥　性故也 
　　（九）先牡遺傳以一牝畜先配牡畜復配他牡畜則其所生子女仍肖其先配之牡畜者是謂之先牡遺傳昔英國有某官駐留印度以亞剌伯之牝馬配以前驅虎班之牡馬名文馬後配以亞剌伯之牡馬産駒四次毛色雖雜而仍肖文馬此其例也 
　　（十）疾病遺傳遺傳之著見於病體者多矣若結核病精神病肺病眼病梅毒等人所其知也此外如盲啞等廢疾間亦傳之（據英國倫敦某盲啞院之報告就百四十人之生徒調查其結果一人一家族中有五育者又一人家族中有四人又十一人各有三人又十五人則各有二人此更可爲證也）究其原因學説不一一説謂精蟲卵珠帶有病毒而直接遺傳其子孫者是曰直接遺傳一説謂子胎之患痼疾者實由於母體之血液不潔所致是曰間接遺傳近更有一學説謂人之各種疾病實有一素因存焉素因者即易受病之素質也自其母體傳之如某器官受之某器官則弱不足以戰外感而疾病生矣苟能攝生得宜杜絶外感安有遺傳哉（吾嘗見一鄉人某甲其父本有瘋疾者及生甲時其母則以塘泥堆其全身其後每朝必以硫黄混豆腐與之食并與甲父離居迄今已傳數代亦朱見有此病發見雖不能以此類其餘然亦可供學者之研究） 
綜觀以上十種可知動物必有遺傳也明矣然遺傳之法無論於何種亦祗傳其關於先天具之固有點（即所謂性）而後天所成之偶得點（即所謂習）即不傳也至謂動物何以遺傳則現在學者尙未有的確之學説諺云龍生龍鳳生鳳姑就其現象说明耳尙未能説明其所以然之理也（乙種酬） 
禮俗 
[廢止賀年片之我見] [  許汝康]  
　　新年快要到了一般商學界的人都要買幾張賀年片賀賀他的親友我以爲這種虚僞的禮節大可不必因爲感情的增進全靠着平日的交情如果平日感情素厚那末到了新年雖不用賀年片賀他其交情也能永遠保存的反之雖年年賀他彼終漢然視之絲毫不生影響那麽賀年片不是可以廢止的嗎况且賀年片的價錢奸的須三四分歹的亦須一二分每張的價錢雖不甚貴合幾十張幾百張算之其費亦不資而在接受的一方面却一點没有用處耗費金錢暴殄天物這不是一椿很可惜的事情嗎倘若關係很深切的親友到了新年可以送些雜誌書籍或日記日曆等東西較爲切合實用并且用者暏物思人感情愈深要比僅用於一時的賀在片好百倍了（乙種酬） 
 
 

Page 20

 
 
第一萬八千二百六十三號;中華民國十二年 西曆一千九百二十三年十二月二十八號
星期五 * *   
 
