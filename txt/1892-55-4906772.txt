# 1892 - 55 - 4906772

 

Page 1

 
 
[善非望報說]  
　　考城隍一則蒲柳泉先生之寓言也托神道以爲辭考試之題則曰一人二人有心無心其文曰有心爲善雖善不賞無心爲惡雖惡不罰堂上傳觀嘖嘖稱賞是殆勸人誠心爲善之意乎然余竊有疑焉以爲有心爲善而不賞則凡爲善之機必於無意中遇之然則古昔聖賢大而立德次而立功次而立言皆不足以爲善皆不足以用賞乎無心爲惡雖惡不罰則是律例中所載凡耳目所不及心思所不到所謂過失殺人者雖不至於擬抵究亦不能無罪是則陽律反重於隂律矣安有是哉顧爲善而念及於賞不賞則已爲有心不得謂之無心吾則以爲爲善當以實心弗事盧憍乃爲眞善善乎昭烈帝遺詔之言曰勿以善小而弗爲勿以惡小而爲之夫爲與不爲但求夫已心之所安而已遑計其大小哉以帝王而爲此言則其於善之大者必不肯有所遺矣於惡之大者更不敢有所試矣盖行善原不期賞而蒼蒼者則無有不賞所謂報也謂報施之說儒者不道而經書所登言果報者亦不可勝記書曰惠迪吉從逆凶易曰積善之家必有餘慶積不善之家必有餘殃詩曰畏天之威於時保之春秋所載禮記所垂爲善獲報之說尤不可以更僕數又何爲哉亦無非勸人爲善耳今之忌人爲善者動加訾議或曰彼以爲名也或曰彼以爲利也夫因爲利而行善則其善固不足稱然苟所行之善實爲有益於人則亦當諒之原之若夫因爲名而行善三代以上士惟恐好名三代以下士惟恐不好名古人早先我言之苟其以求名之故而取階於行善是尚得謂之非善人乎去年有友自江西致函於余問某善堂是否實心行善余答書曰某善堂司董諸人初未之識然聞某善堂之名則已數年其間施衣施米以及施診給藥收教童冡等事亦頗爲之餘則不知總之不必問其行善之實心與否祗須盡已之心而已吾子苟出貲以助該善堂則吾子之善也如彼之心亦如吾子之心則善心相印矣設彼之心不如吾子之心則吾子之心已盡矣嘗見各賑所助欵之登報者往往有求病愈求平安等語輙有人竊竊非之謂近乎婦人女子之見然至識感神尚書載之神固有可感之道亦視其所感者爲何如耳或又曰彼以區區數十金助賑而先有所求是直操一豚蹄酒一盂而祝滿篝滿車之故智也余曰是又不然近來賑欵需用浩繁今年又須開辦挑濬小清河俾黃河之水得以暢流庶幾一勞永逸得免漂湯之苦此最太之善舉也嚴佑之先生主其議而爲其難其所費以億兆計其次則熱河朝陽諸邑之振該處去年突遭兵燹十室九空朝廷眷念及此而飭下李傅相曁熱河都統撥欵振濟聞施子英直剌擬俟開河以後到彼放賑此其欵又非巨萬不可再次則有山東臥牛山紡織局收養孤寡之舉該處被災之婦女無可依賴目擊其流離顚播勢必至墮溷沾泥潘振聲先生惻然憫之特創此局俾貧苦婦女得以棲宿其中其有兒女者亦得携入由局給養又恐其逸則生事更教以紡紗織布等事使之各有執業不至别生佚志而紡織所易又足以稍資補助其意極善刻下收養者尚有四五千人所費局用殊亦不貲凡若此者皆非一手一足之烈所能爲全賴衆擎庶幾易舉如必以春秋責備賢者之義責之不亦苛乎且阻人爲善之心已先自處於不善矣雖然爲善之人固不可有望報之意而彼借爲善之名以私肥腰槖者則又未嘗無報也第報與不報聽之於天不必自我揭之我祗存我之厚道完我之善心不但不計及於天之報我者何如并不必計及天之報他人者何如更不必計及天之賞善罰惡者又何如而孳孶焉以實心行實事不騖虚名不露德色凡以盡其心之所安此外皆不知焉若此者乃足謂之眞善 
[本館接奉電音]  
　　昨由京友電傳上諭一道敬謹譯登○二月初二日奉　上諭福錕等奏醕賢親王安葬事宜請飭擇吉舉辦一摺朕欽奉慈禧端佑康頤昭豫莊誠壽恭欽獻皇太后懿旨著欽天監於本年四月内選擇吉期奏明辦理該衙門知道欽此 
[皇畿春色]  
　　軍機處漢頭班軍機章京户部員外郎陳熾現丁父憂所遺漢頭班軍機章京一缺經禮邸等公同商議應以漢軍機章京額外行走之内閣中書卽補侍讀連文沖充補除分咨内閣吏部查照外已附片奏明矣○頭品頂戴浙江巡撫奴才崧駿跪奏爲杭州乍浦二滿營陣亡殉難官兵婦孺懇恩列入浙江祀典春秋官爲致祭以彰忠節而垂久遠恭摺仰祈聖鑒事竊准杭州將軍吉和杭州副都統常恩咨開據八旗協領禀稱竊照杭州乍浦二滿營自遭咸豐辛酉髮匪之難陣亡殉難户口約計一萬六干餘省口男丁則血戰効死婦女則自焚殉節受害最爲慘烈於同治八年興辦善後在於梅春書院後建造昭忠祠一所陣亡殉難官兵婦孺咸設位於祠每逢春秋只由鄕黨致祭因未奏請列入祀典是以未經地方官致祭殊不足以彰忠烈禀懇咨商會奏列入浙江祀典等情前來奴才查杭州乍浦兩滿營陣亡殉難官兵婦孺均屬忠烈可嘉前經建祠尚未列入祀典自應補行奏請以妥忠魂合無仰懇天恩准予列入祀典春秋官爲致祭所需祭品銀兩援照昭忠祠之例每歲在於兵餉截曠項下動支銀兩　發杭州理事同知領辦致祭以隆報享而垂久遠除咨户禮二部查照外謹會同杭州將軍吉和杭州副都統常恩恭摺具奏伏乞皇上聖鑒訓示謹奏於光緒十八年正月初七日奉硃批著照所請該部知道欽此○東四牌樓北八條胡同口外恒聚錢鋪出票動逾數萬而資本短絀不敷支付消息一傳持票取錢者紛至沓來一時不能週轉竟於正月初九日倒閉東單牌樓南信成錢鋪於正月初四日關閉鋪中人相率逃逸都人士持有該鋪銀錢票者不知凡幾悉成廢紙惟有躑足浩歎而已奸商罔利害人良堪痛恨○吏部爲咨行事文選司案呈本部議覆由東巡撫福奏以山東補用知州陳壽清請補寧海州知州等因查寗海州係沿海疲難中缺前經扣留外補今請以陳壽清抵補之處核與定例相符應准補授一本於光緒十七年十二月十九日具題奉旨山東寗海州知州員缺著杲壽清補授餘依議欽此欽遵到部相應抄黏原題咨行山東巡撫查照辦理○侍衛處爲傳知事正月初十日奉旨皇上明日寅正由齋宫至無標殿乘禮轎至　祈年殿上祭畢乘禮轎還齋宫小坐乘禮轎出天壇門進正陽門至關帝廟蓄薩殿拈香畢乘禮轎進大清門由天安門端門午門由協和門進景運門乾清門至乾清宫檐前下禮轎還宫更衣辦事畢乘轎至　承乾宫　孝全成皇后御容前拈香行禮畢還養心殿用膳召見大臣畢乘轎出内右門隆宗門西華門進西苑門德昌門至豐澤園門下轎步詣 
 
 

Page 2

 
 
儀鸞殿皇太后前請安畢步至豐澤園門外乘轎仍由舊路還宫欽此○初十日皇后千秋聖節應傳南府優伶演戲俾進内之公主福晉命婦等咸耹鈞天雅奏共慶無疆之休惟初十日係祈榖壇齋戒期内十一日又係孝全成皇后忌辰例不作樂奉懿旨改於十二十三兩日傳南府優伶於南海純一齋演戲以伸慶祝○新任左翼監督巴榷使克坦布擇吉於正月十三日申刻履新新任右翼監督立榷使山亦定於正月十三日午刻接任經左右務署黏貼紅諭闔署員吏役皂以及經紀牙行海巡人等至期赴署一體謁見各宜凛遵毋違特示○廂黃旂漢軍都統貝勒載爲咨行事印房呈稱本旗正叅領灃深現已蒙恩補授正紅漢副都統所遺正叅領一缺照章先儘　特旨人員補用本旗現無此項特旨人員相應咨行正黃漢等七固山有無特旨以正叅領補用人員查明務於五日内咨覆本固山以憑辦理○侍衛處爲傳知事正月十一日奉旨皇上明日辦事用膳召見大臣畢乘轎出内右門由隆宗門西華門進西苑門德昌門出仁曜門至豐澤園門外下轎步詣皇太后前請安畢隨至頤年殿侍膳看戲畢步行至豐澤園門外乘轎由仁曜門出德昌門西苑門進西華門隆宗門進内右門還宫欽此○阜成門外史姓花爆官作抬舁大小花盒二十餘架進城大者高十四尺以上圓徑一丈六七尺又有荷榴橘桃香　佛手諸菓盆葡萄南瓜架象䭾寶瓶一對曁各式花爆俱沿大街進西安門前有一人手持黃龍旗爲導行至西苑門報明舁入海内以備皇太后慶賞元宵之用○正月十二日十二點鐘駐京各國欽使叅贊繙譯等官先後詣總署拜賀新喜慶邸偕各堂曁六部理藩院都察院滿漢堂官在署拱候相見之下各以吉語祝頌旋在堂肆筵設席冠裳薈萃賓主聯歡盡歡而散珠槃玉敦極一時之盛 
[武庫火災]  
　　京師東安門内北池子南口内路西武備院衙門内軍器庫於正月初九日三更失愼一時烈焰飛騰庫内值班官兵從夢中驚起紛紛逃命甚有不及穿衣赤條條奔出庫外者幸各廳及火班各汲桶踴躍馳至分投汲水竭力撲救至東方欲白始行撲滅僅燒去庫房三楹内存盔甲刀槍弓箭撒袋多件盡爲祝融氏收拾而去經武備院堂官將失愼情形於十一日入奏並請將是日值班員弁交該衙門查議而步軍統領内務府亦同日將失火情形奏聞均經奉旨知道了欽此至如何起火嚴詰該官兵僉稱不知或謂烟灰吹落在地被風吹燃致兆此災未知然否 
[賽燈釀命]  
　　湖北漢陽府屬黃陂縣土俗每於新正迎賽龍燈獅燈亦古者迎猫祭虎之意也屆時必先謁社廟向神前蟠舞一回出入路途各有定所倘一踰越便起爭端今正以此搆禍者數處而王家河與張晏灣更釀成命案張村較小因往社廟道出王村始猶忿爭繼竟執銳披堅兩軍對壘然王村雖大人心不齊鬥未片時棄甲曳兵而走張甲持戟追之王乙悮觸於墻急反身被甲直剌胸窩而死至於破頭爛額者兩造復悉數難終現已涉訟公庭未知何日能結案也 
[潯上春聲]  
　　九江關道李亦青觀察於正月二十六日乘安慶輪船赴江寧謁見制府叩賀新禧卸署南康府李藝苑太守維翰亦附此船而往在城文武員弁俱恭送江干○新委湖口厘局王榮卿太守錫三於去冬小除前二日到局視事湖口局向有帮辦委員三人一駐本避一分辦龍開河一分辦小池口龍開河前由孫誾如太守委崔顯廷二尹榮逹辦理鮑伯熙姜肅波王少巖三太守因之兹崔太守仍留接辦并諭飭各局以錢易銀以便接濟長江水師軍餉云 
[上南青初覆題]  
　　二月初一日松江府恩太守初覆上海南匯青浦三縣文童題目錄左通塲四書題雖之夷經子曰有先後三句詩賦得數聲啼鳥上花枝得枝字五言八韻 
[華奉婁金初覆案]  
　　恩太守初覆華亭奉賢婁縣金山四縣文童案於初一日二鼓時發貼計招覆人數華婁各一百十名奉金各六十名今將前列錄左華王嘉奠　沈純潜　沈　銑　鍾文炳　葉圭璋　盛時薄　蔡邦藩　吳前岡　沈　淇　李長華　楊一龍　范希光　顧禮模　周維馨　施培麟　沈調陽　沈福來　黃明良　楊廷桂　陳　藩○奉　莊致中　朱承昭　蔣道謙　胡德言　何六濡　莊寶瑾　翁國孫　吳宗俊　李　毓　趙繼棠　朱　墀　楊峴光　徐以讚　陳海瑚　衛雲龍　錢鴻逵　曹雨膏　朱聲振　陳奉心　張智書○婁　何祖望　錢葆珍　夏憲章　張錫謹　陳醉經　周廷璜　杜葆璇　任增喜　王廷枚　居承弼　胡常忠　張志忠　馬世求　馬超羣　馬廷良　沈則潜　倪廷樑　尹　綸　吳會英　王廷祜○金　徐宗華　黃明慧　周承仕　徐開泰　黃開泰　王近仁　何　瑛　倪道章　張鳴臯　吳履陛　郭宗儀　黃開源　何　煌　朱紫貴　吳文煥　葉蔭培　姜光華　丁景雲　陳鼎彝　彭　城　聞太守於初覆上四縣時將各前列十五名傳入内堂嚴行搜檢所有懷挾收儲一處特加標記俟交卷後發還太守之釐剔弊端選拔眞才亦可謂良工心苦矣聞有金山某童年僅舞勺列在前茅面試後太守大爲欣賞奬給十三經注疏一部以示優異此屆府試定於花朝節終覆十三日發貼正案卽取齊各縣武童刻已出示曉諭准於十六日在郡城小校塲校閱馬箭至雲間求忠景賢三書院聞於十四日在試院甄别云 
[蘇省官報]  
　　正月廿四日正任揚州府陳卿雲禀辭同知華鼎元由同里厘局來常州府督糧通判金鐘彦禀到並禀知奉飭蒙部覆准補並更換頂戴直隸州胡傳禀辭鎭洋縣吳武進縣朱均禀到婁縣張禀到並禀謝請補丹陽縣缺知縣李玉方禀辭回上游厘局陳文藻由嚴家橋厘局來禀謝調辦貨捐局差正任平望局巡檢俞龍盤禀銷吳縣鄕圖保甲差巡檢吳樹楷禀辭赴海運津局差典史馮和根禀知奉委赴沐陽公幹卽辭二十五日藩轅牌示照得蘇管糧通判前以候補通判王振鏞請補現奉部覆准補應卽飭令赴任統領銘武等軍記名提督張景春湘軍等營記名提督陳基湘均由金陵來總理督轅五營營務處前福建汀州鎭李占椿由上海來淞南營遊擊周廣才由周莊來總辦金陵積榖局頟府王澧由江寧來常州府督糧通判金鐘彦禀辭震澤縣蔣禀到同知樊炳煦由松滬局解餉來禀謝調辦嚴家橋厘局差通判壽春由孔涵厘局來知州吳式晸禀知委赴徒陽勘估河道差卽辭請補鹽城縣方道濟知縣方敦吉均禀辭赴金陵見制憲著布庫大使候補知縣童寶善禀知奉委兼辦稽核文件海防捐輸積榖文案等件理問趙善培禀辭赴海運津局差縣丞鍾國賢禀謝委署平望司巡檢事巡檢鄢致中禀知奉府委院試執事差廿六日首府魁禀知下鄕覆查保甲回知府林文炳禀知奉委會辦文廟祭品差元和縣李禀知下鄕公幹回鎭洋縣吳丹徒縣王均禀辭佰遷縣蕭仁暉禀到同知鄭本誠由上海布捐局來知縣劉葆源禀知奉委代辦車坊厘局差陳文藻禀辭回嚴家橋厘局童毓昌禀知奉委赴徒陽勘估河工差卽辭府經王華齡禀委署吳縣縣丞事縣丞吳盛炎禀知奉委蘇城河工差主簿高靄堂吳邑巡檢桐彬長邑均禀知奉府委監放孤貧口糧差郭增禀辭赴海運局差孟廣詒禀銷押解犯人首級赴上海回施文殿禀知本日開辦城内河工差准補華亭縣典史蔣朝琛禀謝奉飭赴任廿七日統領慶軍等營江南狼山總鎭曹德慶由吳淞來江安糧道馬鹽巡道馮均到蘇候補道丁兆基辭行赴徐州屬公幹知府袁恭宏禀知奉委松滬局總巡各卡差上海縣袁禀到婁縣張武進縣朱禀辭同知樊炳煦禀銷松滬局解餉差卽辭赴嚴家橋厘局差華鼎元辭回同里厘局知縣曹明志由上海來直州判宋韻初禀謝委署太倉州州同事理問張振榮禀辭赴海運津局差主簿吳德培禀知奉委蘇城河工差巡檢丁炳文禀知到葑門旱關盤查差指分江蘇試用經歴崔霈澍直隸人由京騐看來省禀到 
[蘇臺柳色]  
　　蘇州府屬歲試定於二月初四日取齊魁太守預於正月廿二日委謝二尹鈞赴江隂迎接學憲兹聞漙大宗師准於初三 
 
 

Page 3

 
 
日起節按臨蘇郡云○蠡墅者蘇鄕之巨鎭也日前有甲乙内三人約伴人城騁懷游目至元妙觀一帶或作烟霞供養或飲玉川風味不覺大暢胸懷直至久陽西墜始抱臂言旋至道前街某客棧暫借片席地度此良宵甲先就寢乙丙則相將談笑乙偶視已之髮辮不覺太驚盖已去其半矣丙自視亦然呼甲起視大率相同相與駭然詫爲異事不作神龍之掉尾竟似雄雞之斷尾豈有促狹鬼從中作弄耶○某甲者家頗小康向居蘇之蠡墅鎭素與某乙交好乙家中落近充捕夥以謀生計元宵後某日向甲借貸番佛二尊甲以阮囊羞澀不能如數贈以青蚨五百翼乙不受忿忿而去越數日忽牽一偷兒至謂有大錢十千存在君家現已破案乞取還也甲駭然不能置一詞旋有人出爲調處用去洋銀四十枚始得無事怨毒之於人甚矣哉○有航船自洞庭山載客來蘇至閶門外太子碼頭停泊船中有某甲年四十餘偕二女郎登岸至飛丹閣茶樓啜茗適有捕夥數人亦在座見其形跡可疑向之盤問甲言二女是我親生今欲至上海探親何煩爾輩訽及耶捕夥等終不釋然多方盤駁甲謂二女曰眞則眞假則假不妨直說二女誤會其意又經旁人百般恐嚇長者徐向衆曰我年十八妹年十六家住洞庭祗有老母同在上海英大馬路開設點心鋪嗣因生意不佳閉歇還鄕此人爲吾家舊夥現經老母將伊辭歇伊向我二人花言巧語令我認伊爲父欲同至滬上再到杭州游玩然後回家耳甲登時語塞當被捕夥拘住送官請辦拐販不成此中殆有天幸不然扁舟竟去返璧難期二女郎墮溷飄茵恐有不堪設想者矣 
[展輪定期]  
　　韶景方新河冰欲泮滬上各輪船遂爭著先鞭定期北上怡和洋行之高陞順和連陞怡生廣生北直和輪船招商局之海定普濟豐順新裕新盛輪船太古公司之通州重慶西安開封桂陽輪船均定於初五晚開赴天津聞所裝以洋貨爲多又值會試之年各省孝廉公車北上紛紛附載故艙位亦極擁擠云 
[文兒命薄]  
　　本邑人郁某操舟爲業年逾知命似續尚虚生有二女長者曩年已嫁徽州人某甲次女尚待字閨中去秋郁夫婦相繼云殂次女影隻形單凄凉寂寞隣有曹某者見其年幼可欺佯爲作伐許字賣魚人某乙業已納采有期旣而人言藉藉皆言乙年逾大衍且又赤盆女遂誓不允從於前晚夜闌時自縊繩忽中斷春然有聲隣人急起視之赶爲救解噫黃花歲晚難倚玉以聯歡紅葉緑慳願懸梁而矢志不信媒如鴆毒巧布網羅可憐調譜凰求竟同夢泡如此女者誠命薄矣然曹之肉其足食乎 
[欠錢收所]  
　　戚桓投英公堂控陳香發虧欠貨錢不付由公堂解送至縣袁大令提訊之下判令將陳交保出外赶緊清理此已紀諸報章及陳保出後抗不料理昨日由保交案午後三點鐘時帮審委員宋莘樂二尹升堂提訊陳供稱小的保出後問知司帳人已回寧波大約初十日左右來滬到後卽可清理明白小的目不識丁以致延宕求恩寛限數日二尹著收入所中候理明再核 
[命案轇轕]  
　　飭拿兇手已紀報端兹法界訪事人來報云法通事稱昨日上海縣差役某甲持有牌票並袁大老爺名片至法捕房聲稱奉諭飭提陳思財陳子財昆季捕頭騐得牌票上未請領事盖印有碍定章是以傳二陳至捕房管押今特解案請核朱明府間二陳曰爾等因何被人控告思財供稱世代書香曾經納菜赴過秋闈正月初二晚隣人徐夏松濳人弟婦臥室子財見而拿捉徐逃出子財自後追赶徐蒼黃跌仆傷及頭顱　地不起經人舁送其家初王日徐兄文祥來家聲稱其弟被子財毆傷甚重須出醫資洋銀三十元子財懼而允諾文祥心存不善悉數乾後置其弟之傷於不顧延至初八日斃命文祥又將屍身舁至子財家藉端敲詐旋由陸老和等協同地甲再三理勸令子財出洋銀一千一百元賄和息事子財無可奈何將田産變賣得洋銀五百五十元再向親串家措借六百五十元一併交付由文祥出立收據言明以後不再節外生枝不料事隔二十餘日又來索詐洋銀二百元子財無以應給遂遭誣控明府著仍留押捕房再行核奪正在刪削登報又據城内訪事人報云前晚文祥具緒呈縣堅請開棺檢騐袁大令准之遂於昨日上午十點鐘時帶同仵作書差人等命駕出城由大碼頭登舟往曹家橋左近車溝地方屍塲至十二點鐘時法公堂將二陳移解到縣旋由差役立卽解往屍塲伺候 
[舊事重提]  
　　虹口耶松船廠西人某甲雇小工曹毛毛等及銅工鄧文林等至山東洋面拆卸壞船風浪交加致有五名斃命及棺木運來上海卽有屍親吵閙經英讞員蔡太守斷給撫卹銀以上各情曾登前報兹悉耶松係德商之業太守曾照會駐滬德領事商辦至拆卸壞船時先用泳氣鐘令作工人分班入船中工作至正月十七日風浪甚大天氣稍寒船中水將吸完惟船旁小洞未塞忽被風浪擊動水從小孔中汨汨而入及東海關小輪船駛往拯救而小工曹毛毛等四名銅工鄧文林一名已先後斃命餘皆飿寒交迫一息奄奄祗得設法救紅帮木工某甲等十人登岸投登萊青道署求將屍身棺殮送之回鄕云 
[英界公堂瑣案]  
　　水巡捕頭禀稱昨日見張慶元等駁船載運淤泥傾諸浦内拘拿詰問知泥由某夾板船上卸下今特傳船户陳阿才詰訊陳供稱小的係寧波人船上之泥雇張駁船運往龍華傾棄照給船資豈知伊卽傾諸租界浦江中慶元及張阿四朱松林同供稱小的等皆浦東人駕駁船餬口陳雇運淤泥先有一船載去又有空船待裝水巡捕頭見之疑爲傾棄租界内浦江被拘到案水巡捕頭又稱祗見一船裝泥略駛離夾板船數丈卽行傾倒並無二船蔡太守問陳日爾雇一船乎二船乎答稱小的與伊言明包載並不論船之多少太守問然則爾見伊是否先有一船將泥載去又有空船待裝答稱小的祇見一船載泥而去並不見有空船然此時小的亦在做工望之不甚清楚太守判令將慶元等三人各枷號五日發頭門示衆陳無干省釋○西人納夫帶力訴稱僦屋仁濟醫館斜對面陳設油畫招人入觀并羅列鐘表玩物甚多雇用王耀庚爲失老夫并令王代雇孩子金福生等人承值某日忽失去表二枚鐘三架並無外人入内疑金行竊報捕拘案請追包探奏少卿禀稱納夫帶力報失後小的往查並無行竊實據據言失去鐘表值洋銀十二元五角喚金查問金尚在睡鄕向之搜查失贓無著小的又查得金與納夫帶力同臥一室納夫帶力先出外臨去扃鎖房門將匙遞入房内及歸喚金將匙遞出開鎖而納夫帶力則言並未鎖門此等情形殊不可解王供稱小的曾由有利銀行西洋人某甲荐至納夫帶力處當失老夫甫二日納夫帶力卽言悮碎玻璃一方索賠洋銀十二元小的卽自特告辭納夫帶力言須待另雇他人始可告退後又囑小的代雇孩子三人照料昨日言新用失老夫已來小的卽辭去伊又言房中失去鐘表疑金行竊然此時金尚睡在房中問之言天將明時納夫帶力先起言欲大便後始言及失竊之事若是金並不行竊不問可知且金有老父年在花甲以外祗此一子被拘後向小的饒舌小的見伊憂子情切願爲具保金供稱納夫帶力如何失竊小的並不知情亦不行竊秦探又禀稱小的查得另有孩子傅錦雲並不住在店中甫於昨日午前十一點鐘時到店亦被指交捕房傳供稱小的毫不知情平空被陷納夫帶力又將王之保單呈電並稱尚須控王蔡太守商諸易副領事謂疑竊無憑似難准理易副領事謂請飭包探再行細查太守謂然則可否將金傳交王保去俟禮拜四覆訊核奪易君曰可○包探唐寶榮禀稱王金惠竊取竺全富家衣服十三件經小的拿獲人贓送案請究竺訴稱王在家内傭工被竊衣服王供稱小的被竺欠工貲洋銀一元有奇向索不償故取衣服竺又稱工錢原應照給蔡太守判蔣王管押兩禮拜衣給竺領去所有工貲俟期滿開釋時照給 
[法界公堂瑣案]  
　　某委員之跟丁王長發禀稱正月二十九日之夜小主人觀劇而回行經睦和里左近突有匪類周阿四者由後搶去玳水晶眼鏡小的在後尾追將周拘獲惟眼鏡巴遞與同黨矣朱明府訊究之餘周供稱小的家住睦和里業成衣是晚聞後門外有人高呼捉賊因之拔關出視見賊向西逸去王在後狂追遂告以賊已逃過八仙橋不料王卽疑小的行竊扭送來案周母項氏投案訴稱兒子素來安分是 
 
 

Page 4

 
 
晚實被誤拘朋府謂爾子好歹如何本委不能憑爾一面之言著將周押候查核并諭令土據情　禀小主人○八仙園老處灶夥土連喜訴　前日張阿福楊阿泉酬後前來啜茗因嫌茶葉太少擲碎茶碗少頃又邀同七八人來尋釁擊碎茶碗十只約值錢四百六十文小的無可奈何將　人交　送案請朱明府向之研訊楊供稱小的等本操水菓業前日欲與張合瀹茗一盞土不依以致口角其碗由伊自已擊碎明府謂此　言語殊　不住豈有伊自已碎碗之理姑念爾等窮苦不堪押候各責二十板○潮州人石樹珊訴稱去年蔡文榮向小的借去南益泰烟館房屋開設泳隆烟館每月租洋三十八元迄今一年期滿結欠一百七十四元五角向索無著日好控請提追并呈泳隆土行所立房租摺一扣朱明府　供之下蔡供稱此屋小的向前開南益泰烟館之蔣子文轉相言明一年期滿所欠之租與石不相十涉明府閱得租摺上書明屋租每月由泳隆劃付與石所開順昌米店遂著蔡交人保出限三日内料理禀覆○王泉亭控盧啓揚虧欠莊銀七百六十四兩盧供稱光緒十三年換票時曾欠洋銀一百餘元由永義公銅錫號主宋洪福在塲料理且其中牽涉洋人兩下均延訟師在英公廨具控有案可稽朱明府以兩造言語各執送縣請辦○句探王榮培禀稱黃祖英竊取人家竹數竿朱明府訊究之下供稱竹由坑畔拾得明府謂雖云拾得終是人家遺下之物著押候笞責二十板○吉祥街復興客棧　蔡長林控稱王意昌借宿一宵私將被面拆去幸經友人望見拘獲人贓朱明府訊得王行竊屬實判令押候笞責四十板○張聽泉訴稱棠文皆虧欠洋銀一千餘元去年由春華茶棧主周才濤理勸言明折半償還出洋銀五百元了事并由周擔承約至年終付楚目下仍　付下是以訴請提追朱明府將周詰問周供稱此事有五人同爲理勸須待葉將公順泰記兩店生財售去方可歸債張稱葉現住春華茶棧内請卽究追明府著將周押追○吳熙良徐子章陳芳水欠銀慘轕已紀報章當日朱明府著交保理處延至昨日尚未理清因又投案聲訴明府謂本委再限三日若再延宕定當送縣○去冬怡生祥雜貨號司事蕭谷其控維羅洋行買辦陳子康吞没存棧之猪　一件至歲杪蕭禀明因事暫回湖北昨日由湖北返　投案請追捕房中將陳解案朱明府謂猪鬟一件爾曾出立收條終須交貨陳供稱猪髮已由車夫取去明府謂爾太誠實矣用人不濟咎由自取且本委觀爾之司帳顧仁之實係歹人想爾已受虧不少陳稱顧因作事不端業經辭歇明府　此案延久不了本當將爾管行姑念爾是體面人著出外赶緊料理○山東人曲振川陳裕安等同訴稱今將仁茂號主馮鑑甫之妻童氏金師三十二件憑公估得值銀四百廿二兩零四分八厘珠寶值洋銀廿二元又拍賣生財得洋銀三百四十五元八角求准具領明府著補具領狀童氏誰交保出外尋夫到案 
[上海六馬路仁濟善堂籌賑公所彚解山東小清河工賑第三四批賑欵啓]  
　　謹啓者敝堂接奉登萊青道盛憲公函以山東小清河待欵孔亟囑爲設法籌解以濟眉急等因並以文郎高捷秋闈樂助賑捐銀五千兩以完心愿兼爲海内讃書人勸并囑交入敝堂收解項下以歸一律修德獲報前程無量曷勝欽佩敝堂遵卽轉解山東小清河交嚴佑之先生查收濟用是爲第三批善昌等展誦來函知小清河工賑業　開辦需欵甚急而滬上捐欵寥寥一時難集鉅欵勉力籌解第四批計申報館銀五百兩　業會館銀六千兩敝堂銀三千五百兩合共規銀一萬兩正昨經彚齊由電報　收支所附日新輪船解山東小清河交嚴佑之先生查收暫爲接霽目下山東熱河兩處賑務萬分吃緊東南一隅勢成弩末深慮顧此失彼敝堂　勸艱鉅莫卸仔肩惟有以將伯之呼爲發棠之請伏乞海内仁人善士大發慈悲宏推胞與仁漿義粟源源而來譬如爲山莫使功虧一簣救人一命　造七級浮屠山東熱河兩處援億萬生靈於水火之中當厄之施功德尤爲無重一辦心宵謹代　處災民望風拜　祈登報牘敬盼鴻施 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
