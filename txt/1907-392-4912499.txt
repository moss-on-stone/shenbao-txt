# 1907 - 392 - 4912499

 

Page 1

 
 
   
 
 

Page 2

 
 
上諭 
[十月初七日奉]  
　　上諭欽奉慈禧端佑康頤昭豫莊誠壽恭欽獻崇熙皇太后懿旨度支部尚書奉恩鎮國公載澤四川總督陳夔龍均著加恩在西苑門内騎馬欽此 
　　上諭烏里雅蘇台將軍馬亮著加恩在紫禁城内騎馬欽此 
　　上諭陸潤庠等奏命婦年届百齡籲懇恩施一摺南書房翰林禮中左侍郎張亨嘉之母黄氏年届百齡精神强健洵爲熙朝人瑞加恩著賞給御書匾額一方交張亨嘉祗領以示殊榮所有例應旌賜之處仍著禮部核議具奏欽此 
　　上諭楊士驤永定河漫口大工合龍一摺本年伏汎期内永定河水勢奇漲南北兩岸同時漫溢經該督等先後飭令道員竇延馨等相機進口同力合作現在刷　告竣不無微勞足録署永定河道竇延馨著以道員仍交軍機處存記候補道張愷康著交軍機處存記調直補用道汪士元奉天候補道林學咸均著賞加二品銜候補知府周家鼐徐沅山東補用知府湯煜均著免補本班以道員仍留原省補用並賞加二品 
 
 
 

Page 3

 
 
　銜南岸同知沈葆煜着以知府在任候補並賞加三品銜候補知府鄭斆慈著免補本班以道員補用試用同知孫用釗著免補本班以知府仍留原省補用分省補用州同汪延庚著免補本班以知州仍分省補用並賞加四品銜分省試用縣丞張徽丞著免補本班以知縣仍分省補用並加同知銜餘著照所議辦理該部知道欽此 
論説 
[敬告江蘇資本家]  
叔子不敏。傭硯田以自活。不能爲江浙路事稍盡其奔走之勞而硯田之所穫又微薄盡出其資。亦不足填一方土鋪一寸軌。揆諸天下興亡匹夫有責之義。叔子蓋有愧焉雖然吾蘇夙號繁富之地海上尤爲靡麗之鄉就耳目之所接不少豪紳巨賈但各省其一舉箸之費。一顧曲之資已足成狐裘而舉天柱則叔子雖自愧具力之綿正不得不援春秋責備賢者之義爲我江蘇之資本家進一言焉。 
諸君浴金銀之氣擁黄紫之標非欲保全之而使永永勿失者乎諸君求宫室之欲席田産之腴。非將留貽其子孫。而使無寳藏者乎吾竊有逆耳之一言當頭之一棒警喝於諸君之前者諸君自此以後雖欲求其保全而不能雖欲有所留貽而不得。矣何也借欵之合同將立。江浙之土地將亡。諸君目前雖儼然爲富家翁。而他日或不免失所諸君之子孫。雖裹身繡褓之中。而他日或貧無立錐未可知也。此非我張大其詞好爲危言以聳聽。證諸印度渡蘭亡國之歷史。比比然也。嗚呼諸君縱不自危吾安得不爲諸君危焉。 
諸君不見浙人對付此事耶。自有集欵以爲拒欵之説。劉總理卽自認一百萬。紹興府卽認籌四百萬至旅滬浙人開拒欵大會。則其總數且逹二千三百萬元以上其風發飆舉雲集響應之氣概置足令人驚歎。令人忻羨而回視吾蘇則拒欵會已開會三次矣集欵。曾無幾何。鐵路恊會亦開會三次矣集欵曾無幾何且吾敢料自是以後。卽日日開會。月月開會。其集欵之數亦不能稍加幾尙何也開會之人。率目舉界中來發起者未必不熱心演説者未必不苦口。然欲自盡其力。則壞流無補於江河欲仰告他人則秋風孰聞其過耳。以實業之事而無實力以開其先吾未見其有成也。今諸君有提倡之實力。獨不肯盡提倡之熱心則　如繡如荼之江蘇。惟有先二十二省而坐待其亡耳。嗚呼諸君不爲江蘇危吾又安得不爲江蘇危焉。 
諸君乎諸君乎不見小學校之生徒。且减其衣食之費以購路股乎。不見杭州之轎天且集。其苦力之資以入路股乎。諸君但肯一麾手。數千百萬何患不立集諸君但肯一啟口數千百人何患不立。應况諸君積銖累寸亦爲生利計耳諸君今日能入股他日大利且無窮蘆漢津榆皆可以爲比例較之以現銀存於外國銀行。常年取四釐息者何如也較之以墨西哥之銀元藏於地窖者又何如也。諸君切勿以爲此乃鐵路公司之事。不必過問也凡衣食於鐵路者。不過以爲在籍京官之例差他且勿以爲此乃官塲之事毌預我分也外部之鄒侍郎駐京之辦事處或且用其强迫手段。或且誘我代表入京也總之今日之事。　禍亟於燃眉痛切。於剥膚諸君而欲自保其家産者。當先保此江蘇諸君而欲保此江蘇者尤當先保此汪蘇之鐵路何去何從。諸君擇焉知我罪我我無恡焉。 
專電 
[電一（河南）]  
新浙撫馮汝騤初三日由京來豫連日旅汴浙人禀請拒欵馮强而後見其意力主借欵今日（初七日）再擬請見已乘車往漢 
[電二（北京）]  
留日福建同鄉會電請外部拒英欵保路權 
[電三（廣東）]  
粤督張電奏添置西江巡艦四艘派署提秦炳直赴香港估購由粤省籌撥造費 
[電四（北京）]  
　　外部照會法使稱楊士琦將至西貢請電知西貢地方官妥爲接待 
路欵要聞 
[各軍機退值後之討論]  
　　初一日京函云自浙江京官三上封奏後昨日浙撫信中丞又有電奏到京中有人心浮動恐有變端等語兩閲之大爲震動曾於召見時面諭樞臣英公司旣逾期不立已經盛宣懷函訂廢約應與竭力磋商勿再另籌借欵邦交固宜聯絡民情亦不可不顧云云慶邸面奏確已竭力磋商英使堅執前約未易就範故爲此權宜之計慈諭總以不借爲是你們再去仔細商量退值後各大臣卽在樞垣互相討論良久意見不一醇邸先云路權所到之處卽以後彼國勢力範圍所到之處事前不可不慎此路彼旣先自 
 
 

Page 4

 
 
遲誤又經奉旨改歸自辦應堅持到底不可遷就現在所以允其借欵之請者因爲慎重邦交起見而人心固結猝起暴動後患滋蔓轉非所以慎重邦交云云張中堂又云借欵一事我原説不能應允粤漢路尙且爭回此路彼先違約尙何約之可言鹿中堂亦云可再竭力與英使商酌若民情反對諒亦非彼國所願盈廷聚訟莫衷一是慶邸迄未開口袁尙書云利源所在極願收回無奈國勢太弱處處踐信尙恐生事此路雖經旨著盛宣懷設法廢約彼實未曾簽字而草約則執在彼處近半年來一再磋商終未就範現在另議借欵已是萬不得已之通融辦法汪伯唐辦理此事亦已舌敝唇焦我亦初次到部更無能爲力云張中堂又云總之事在人爲主意必須打定斯時慶邸已散袁即隨之而出向來樞堂退召次序慶醇兩邸前後先行世張鹿袁四大軍機必俟事體完竣同時而散亦有次序此次因袁尙書先行外人遂疑張袁有意見其實未必確 
[江督致滬道蘇路公司商務總會電]  
　　王道台蘇路公司商務總會諸君同鑒辰密接外務部支電開迭接各處紳商來電以蘇杭甬鐵路一案頗多紛擾似由於報帋訛傳致生誤會查此案在二十四年經前總署照允英駐使竇納樂嗣經盛大臣與怡和洋行商訂草約各在案三十一年七月商部據浙江紳士呈請籌辦全浙鐵路當經奉旨依議八月卽准英使照催議定正約是月御史朱錫恩等奏請將舊訂蘇杭甬草合同速與撤廢奉旨派盛大臣趕緊磋商收回自辦英人迄不承認歷仕浙撫亦未商議就緒並經盛大臣將英人不允與議據實覆奏是未能收回又豈朝廷所能料自是以後英人執定前議時來本部詰責論討或請將蘇浙公司停工或請將自辦之案撤銷並責我政府袖手坐視爽失大信經本部堅持峻拒英人不稍退讓查外交首在立信匹夫猶重然諾而况國家强國猶守信約而况積弱值此諸强環伺詰鄰聯盟我如抺殺前案一味强執恐另生枝節所損更鉅權度利害輕重不得已派汪侍郎與英人竭力磋商前允英人承修者今改爲不許英人干預路事前允以路任抵者今改爲另指抵欵是路由我自造由我自管主權事權悉操之我實與自辦無異所議者僅添借英欵耳較諸原訂草約其得失判若天壤朝廷惠顧紳商仍用兩省公司原有人員一手經理原有資本毫無損失本部又慮内外隔閡電致江浙兩省公舉數人來京諮詢路事趁此正約未定深盼早日北來妥籌詢商以期折衷至當官家應付外交已煞費苦心而顧念商民亦不遺餘力乃各處電信擾攘概由於不知實情將謂有損主權耶而路不作押權仍在我將謂有損路利耶而資厚工速獲利愈多縱有委曲情形儘可囑來京京人員詳細陳述但有維持之方本部斷無不竭力翰旋以副江浙父老之望希由尊處剴切開導以釋羣疑等因查蘇杭甬鐵路借欵一事紳學商民人等深慮有碍主權羣起力爭衆志成城不謀而合具見吾民愛國之忱惟其中實情或尙未能深悉令外部來電委婉詳明所云應付外交已煞賣苦心而顧念民商亦不遺餘力實屬兼籌並顧並非稍有偏私又云縱有委曲情形儘可囑來京人員詳細陳述但有維持之方本部斷無不竭力斡旋以副江浙父老之望尤足見尙可轉圜毫無固執外部以剴切開導責之鄙人上承朝廷下體羣情不能不將外部電中之意爲吾民剴切言之尙望諸君代向紳學商民人等剴切開導以釋羣疑外部旣以竭力斡旋自任務望羣公妥熟籌商如有轉圜之道但使力所能到勢所能行鄙人無不力任其艱也方微印 
　　按部電大旨總以率涉竇約爲主竇約不廢而欲以副江浙父老之望難哉 
[湯總理覆浙藩電]  
　　浙江藩台鑒魚電謹悉借欵關係浙人死生狷者爭殉其土狂者呼號四走况留學界憤激居多如報載杭商傳單議抗房捐潛在滬聞耗函電勸沮苦心當在洞鑒負罪公司無所逃避風潮淜湃中責言日至尙疑潛過事和平上失其道下即於亂潛爲孤注爲甕中人其艱視執政諸公百倍來諭惟力是視潛 
[又致杭州商會總理電]  
　　商會樊年伯鑒報登杭地從本月起不繳房捐備購路股閲及大駭自聞借欵之耗益以鄔湯繼殉之激刺挑夫餅師咸知路權無怪商界諸公大生義憤弟署撫藩無負我浙我安可負之此等事將來層見疊出雅不願吾浙作俑除以已登報章奉勸商界外伏求年伯傳單勸解仍舊照繳以盡義務而維大局浙人好義以認過二千萬全省路欵奚虞不足藉慰大衆惟仗鼎言 
[浙路董事胡藻卿致杭州商會電]  
　　杭州商會樊潘曁諸董鑒滬路會寗七湖紹各五杭無代表僅與蔣合認百萬各府爭先杭豈獨後懇勸各業分擔苟得三百公盡義務私顧體面伏望提倡煥 
[東京政聞社致浙路公司電]  
　　勒借外欵須力拒敝社竭力爲後援 
 
 

Page 5

 
 
[浙省僧教育會致都察院電]  
　　都察院列憲鑒外部勒借路債羣情震駭紛電力阻未逹天聽乞速廷爭以盡言責浙僧教育總會全體公叩 
[又致軍機處電]  
　　軍機處列憲鑒路亡浙亡人天共憤乞速轉圜以弭鉅患浙僧教育總會全體公叩 
[金山教育會致外部電]  
　　外部王大臣鈞鑒外人勒借路欵兩省人民大動公憤堅持不認諸公善用之自可援爲後剄否則勢防暴動非國家福安危全在大部痛哭上陳金山教育會公叩 
[又致江督電]  
　　蘇浙路踴躍入股明大義保主權今勒借外債朝廷失信於民勸股諸紳有何面目快昌言革命者口灰忠君愛國者心可勝痛哭煌等受恩深見危以告乞代奏以繫人心金山教育會高煌等全體公叩 
[張堰商會致江督電]  
　　蘇浙路外債事起全體震駭有援保險金例議停賦稅者人心去國本傾商等不能獨存乞力爭以救危局金山張堰商會公叩 
[浙撫批獎挑夫踴躍認股]  
　　杭城挑夫馮晉華等二百十六人具禀浙撫認先集貲購買零股百分已誌前報茲奉批示云該挑夫等食力傭民有何餘蓄乃欲謀公益盡義務合城廂江墅二千餘人先認浙路零股百分計洋千元陸續彚存銀行購買路股閲竟嘉慰無已近聞十一府紳商學軍農工各界曁士女蒙童無論在籍在外均願傾資附股以冀速竣路工不意該挑夫等以汗血之資爭先認股從此感發興起萬衆一心原估三千萬股本不難立集將來全路告成交通利便前途幸福未可限量仰候鈔録禀批照會浙路公司查照准舉代表一二人逕赴公司陳明辦理惟禀詞稍有失當殊未盡洽着仍安分營生銖積寸累儲存股欵以踐前言不得道謀聚議勒派生事切切此批 
[拒欵各件擬由郵局徑遞]  
各界士民有逕電政府及各部者有電禀署院代奏者函牘紛馳迄無效力大半均被政府壓擱未能上逹現陳紳蘭洲在拒欵會提議以後呈請代奏之件概由郵政局逕寄都察院奏陳較爲妥洽一俟職員賞會議决後即當照辦 
[群學會開會勸股]  
　　城内羣學會昨日開會由王引才君痛陳借欵之害勸各會員擔任招股當塲簽名者甚多聞共認集七百餘股云 
[滬南商學會開會略記]  
　　昨日午後滬南商學會借廣濟公司開拒欵會到者千餘人首周蓮生君報告開會宗旨並演説借欵之害次尢惜陰君演説蘇杭甬路江浙人應共擔責任不可自棄次馬逢伯君演説政府媚外肥已摧抑民氣以絶立憲之望並痛述亡國人民之慘狀次尤湘伯君演説上海城外三百皆入西人勢力圈内惟大東門外及小南門外一線之路留與居民自在行走蘇杭甬路由此築起此路一失生路亦失自來水脈亦將截斷不得不急謀目保末由周蓮生君提議集股簽名認股者約有七千股云 
[松江會開會勸股]  
　　松江商會初六日遍發傳單聯合紳學兩界開拒欵會先由陸馥蓀君報告開會宗旨次由錢選青錢伯藍陸馥蓀三君相繼演説聲涙交进富塲簽認路股三千餘元其中以鮮肉業最爲踴躍旋議由各業董事分頭勸募至少需集三千股各業董熱心公益均自願擔任最難得者其時有嶽廟中小本經營之張某到會聽講當塲褫衣付質繳洋亦認一股 
[伶人認繳路股]  
　　丹桂伶人夏日珊潘月樵夏月潤各願自認路股五百元夏月華認一百元張順來認五十元昨已函逹公司謂股洋已齊示知卽繳並聲明爲保全國權民命起見並非圖利所有繳欵願不計息一俟工成開車再照各普通股計息且擔認招股以盡義務云 
緊要新聞 
[廷寄李都統招旗懇地北京]  
　　九月二十九日軍機字寄廣州副都統奉上諭李國杰奏悉各省駐防旗丁不務四民之計坐食口糧遽行裁撤易致驚惶即授田耕種難得如許田畝所擬招令開墾於寛籌生計之中兼收勸辦實業之效著即暫飭認真興辦果有成效再行推諸各省一律照辦有存望焉欽此（山） 
[各部院保送軍機章京紀數北京]  
　　各衙門保送軍機章京現已陸續開呈計内閣二十人外務部七人吏部十二人度支部十人法部十人學部七人郵傳部八人翰林院十四人一俟禮部等署送齊月内即須考試（捷） 
[劉部郎條陳内政摘要北京]  
　　度支部四川司學習郎中劉次源條呈消除隐患馴致富强八策　都察院代遞奉旨交政務處議奏其大綱録下（一）内閣會議組織責任内閣以期憲政易就範圍（二）軍機處組織參謀機關以期兵事措置靈活（三）青成陸軍部統籌 
 
 

Page 6

 
 
軍政全局以期練兵政策實行（四）責成民政部注重鄉村自治以期憲政確有根據（五）責成度支部統擔國家行政經費以期新政進行無滯（六）責成省部劃清財政界限以免諸事互相牽掣（七）責成度支部整理租稅制度以期收入足敷支出（人）責成尙侍督撫隨時甄拔真才以期憲政得人而理（自） 
[湖屬梟匪刦當情形湖州]  
　　初三夜署院信懷帥接新 
巿鎭紳商學界電禀謂近有大帮梟匪攔入本鎮圍搶陽太典當開鎗亂擊傷斃居民德清縣聞警督率兵差往捕半途被截逃回復派哨官帶兵往拿該匪等竟敢放鎗對敵轟斃兵丁數名環請迅派兵隊或飭兩府會剿等語聞浙撫當於連夜電飭湖州府及湖防張管帶迅速會同馳往巡緝圍捕勒限十日以内務將該匪一律拿獲重辦云（遠） 
　　按此事已畧誌初五日本報專電 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏請仿行印花稅摺]  
　　奏爲擬請仿行各國印花稅豫爲研究辦法以期有利無弊恭摺仰祈聖鑒事光緒二十八年十二月北洋大臣直隸總督袁世凱奏遵議仿行印花稅籌定章程　旨試辦在案旋於二十九年三月十四日欽奉 
諭旨印花稅事屬創行恐滋擾累着從緩辦理等因欽此仰見皇仁廣被周恤商民無微不至欽佩莫名嗣經内閣學士吴郁生奏陳通籌禁烟並擬請推行印花稅一摺當經臣部議覆聲明禁烟之意期於逐漸遞减則印花之行亦宜徐議舉辦奉旨依議欽此欽遵在案方今屢奉明詔豫備立憲百度維新凡有益於民而利於國之事莫不次第設施以立富强之根本臣部職備度支值此庶政繁興之際自應從事裕課之方伏查印花一項爲現今東西各國之所通行其取於民也其微而益於國者甚大考各國印花之制不一其大要　二一爲印於所用之紙一爲黏貼之印花所有商賈貨物單契與民間詞訟契劵等項訂定專章任人購用所得稅欵卽按頒出印花之數統計核算未經貼用印花者卽以私論稅至輕民至便也歐美各國皆以此項爲歲入大宗日本近來仿行亦著明效况中國壤地之大人口之衆即如糧串契詞訟官紙等項爲用甚廣果能推行盡利必有成效之可觀惟籌議伊始自須體察全國民情習俗並詳考各國行用章程斟酌損益務求盡善使在上無督責催勒之苛在下無騷擾留難之患庶有以仰副朝廷維持邦本之至意臣部現設財政研究所擬將此項印花稅辦法詳加研究以期無滋流弊再行妥訂章程奏請舉辦所有豫籌仿行印花辦法研究利弊緣田恭摺具陳伏乞皇太后皇上聖鑒謹奏奉旨依議 
輿論一斑 
　　吴縣薄回上江蘇鐵路總恊理曁各董事書 
公爲蘇人主持蘇路之存亡祇爭此借欵與不借欵一舉公等當明見而熟思之矣固無待予之贅述第念蘇人之衆不讓於浙蘇地之廣不亞於蘇蘇人之財産之富又不遜於浙浙之人恊力同心交相勸勉數日之間所認路股累上二千數百萬之多獨我蘇路尙默默無聞即間有認所集僅及浙江百分之一意者蘇人甘爲浙人下耶蘇地之不足輕種耶蘇人之財産不及浙江之富之不足以濟事耶總之主力不奮羣力即隨之俱懈浙措欵會派百餘人分投各府縣開示利害不遺餘力是以人人奮袂誓死力爭非求逹其自保之權不止公等主持蘇路未聞有一使一騎馳諭各地或拒或籌一借浙人之鼓動力以爲力蘇路亦何賴有公等也予江蘇一分子耳不忍坐視淪亡一無策救每月能得薪水洋七十元三年之中願提半購股以爲路欵之一助雖明知一木難支大厦杯水莫救車薪但爲吾人應盡之義務力所能爲萬不可辭與其失路而受外人燨牲曷若省衣節食尙得據江南一塊土之足以容身也公有提倡責而不出以提倡力公自思與浙路執事何如一省之存亡何如一國之安危何如 
[再告菊部諸君書]  
（一）路政伊始待辦尙多就江蘇而論除蘇嘉滬嘉清江已定路線　其餘尙須擴故集欵之法尤當源源相繼以本省各路之告成爲限竊擬 
 
 

Page 11

 
 
貴團體可每年合演數次（或春夏秋冬四次請酌奪可也）抵作路欵第一次卽核成整股一期繳足向公司填取息摺以免分期繳付之糾葛嗣後每次悉照辦理則股分之多少前後亦不必相同蓋以每次劇資之多少爲斷此持久之計也 
（二）其路股所入之利即可作爲榛苓學堂常年經費所登股名即以榛苓學堂名之指定永爲榛苓學堂的欵將來路政發逹紅利必多則榛苓學堂之經費亦日益充裕此兩利之法也 
以上兩條僕等細心體察似可照行未審 
台端以爲何如時扃日迫同胞共危無論商學各界皆當隨時聯絡以共躋文明之域同登大舞之塲此僕等所以不避疎闊收爲越俎之謀萬一有補庶幾危亡可救幸福可謀而春臺可樂也諸維審鑒澄衷學堂職員同啟 
分類新聞政界 
[批飭確勘西江塘河工杭州]  
　　蕭山紳土丁乾一等因西江塘河工三邑官紳互有意見以致險象迭出貽害民生爰具公禀並呈節略茲奉藩司批示云黄紳經理塘務有年此次猝出險工承領鉅欵經辦柴土各塘築未及半柴塘又復低陷衆論譁然前撫憲以辦事不力批令撤退信前司令具固結方准卸責無非爲慎重要工起見自改歸王紳錢董接辦以來柴塘告竣坦水過半石塘已報開工事機尙順復有汪守申令駐工監督做工能否合法用欵是否核實不特汪守等有考察之責即三邑紳民亦無可從而調查保固報銷具有成例斷不容稍事冒濫至三十萬掘沙之議不過聊備一説無論地居隔屬勢有爲難目前亦無如許欵力興此大工惟據稱簡省石塘坦水浮多之費添築盤頭誠爲一勞永逸之計查説畧建議於西汪橋在竹字號從初做柴塘底排起用青江石裝竹簍木櫳或沉舊船作底或用石刺代椿疊成亂石盤頭約費二萬串左右其一萬三千餘半之坦水可省坦水盤頭同爲護塘而設果否確有把握考覈不厭精詳應即責成府縣會同汪守等確勘何去何從妥籌定議總之西江塘攸關三邑民命田庫盡人而知大工未竣春汎堪虞三邑官紳尤當體會時艱和衷共濟若再各存意見迥護個人之私有損公益大局何堪設想據禀前情仰紹興府迅卽會同汪守督飭三邑官紳再行確勘統籌全局據實通禀察辦（遠） 
[湘撫奏請開缺調理長沙]  
　　湘撫岑堯帥因病奏請广缺回籍調理摺云臣肝陽舊疾復發急切難以速痊籲懇天恩俯准開缺回籍調理恭摺仰祈聖鑒事伏念臣世受國恩值此時事多艱正宜竭力報効何敢顧惜餘生稍躭安逸湖南地當衝要政務殷繁且自長沙開關以後時有交涉事件所關甚重實非病軀所能勝任與其貽悮於後何如直陳於前再四思維合無仰懇天恩俯准關缺回籍調理臣今年四十有三自揣年力正强倘一經醫調痊愈節當泥首宫門求賞差使斷不自甘廢棄有負成生謹奏奉旨著賞假一月（敏） 
[徐督奏派驛站監督奉天]  
　　東督徐菊帥電奏以現在吉林地方居黑龍江及京奉來往公牘文書甚至奏摺猶恃驛遞則驛站關係重要自應大加整頓以期完善查有恊領岳林堪派爲吉林驛站監督以專責成而重驛務（子） 
交涉 
[中日郵政交涉北京]  
　　京奉鐵路前拒運送日本郵件一經駐京日使迭次與政府交涉政府曾提議二欵一中國由京奉鐵路經南滿洲及東清西伯利亞鐵路送往歐洲郵件不由滿洲日本郵局管理中國郵政局可經行輸送二日本欲由京奉鐵路輸送郵件當將運費及火車等級改定日本當時堅執成約不肯承認現聞恊議就緒者僅日本來信北京奉天郵件由中國鐵路運送來往北京奉天郵件自西十二月二號起全交中國郵政局並聞中日兩國不日尙須開議改計郵政條約云（未） 
[電陳山東交涉之困難山東]  
　　魯撫吴廷帥近日電致京師歷陳山東交涉之難略謂近日德人交涉殊難辦理如漁業一事其權本操自中國今德人竟硬請代辦膠州稅關本中德合辦用人由中國計財由德國權限分明載在約章今德竟不顧約章獨攬大權屢與婉商皆置不理其餘一切交涉無不棘手云云（如） 
[編定西藏稅章咨照英使北京]  
　　西藏開設商埠一節經外務部編定西藏稅章咨照駐京英使電致該國政府如無異議當照章辦理並由政府咨行總稅務可簡派諳建幹員前赴西藏充任稅務司員詳加整頓以挽利權而重稅課云（水） 
學務 
[批准請撥學堂經費南京]  
　　翰林院修撰張紳謇等將創辦通州師範學堂情形呈請江督奏請特别補助當奉端午帥批云貴紳慮及戊申以後學堂經費不敷亦爲維寺久遠起見希候札飭寗學司赴通調查具復再行酌核補助所有貴紳及各紳慨捐鉅欵並飭由該司核明照章詳候奏請給奬以昭激勸（宫） 
[照會繆太史爲圖書館總辦南京]  
　　江督端午帥照會繆太史荃孫云本部堂始蒞江南首先籌辦圖書館迭經遴委陳訓導慶年爲坐辦陳道時政爲會辦琦守珊爲提調各在案貴編修文章壽世著作等身相應照請爲江南圖書館總辦所有一切創辦事宜商同藩學兩司及陳訓導等規畵經理以期搜羅美備建築精閎云（商） 
[議設三項學堂北京]  
　　近内廷會議速設三項學堂一憲政學堂速令貴胄王公及各大員子弟入堂肄習憲法預備實行憲政之基礎一設立稅務學堂將來各生卒業分派各關專司收掌一設立商務學堂各生學業有成應分别派通商口岸及各内外埠辦理商政（紅） 
 
 

Page 12

 
 
[請欵建造學堂安慶]  
　　盱貽縣前以建造兩等學堂工程浩大所有籌撥欵項不敷尙鉅頃聞該邑文生李承雯已具禀省台懇飭再撥官欵以助工程急需未識能允准否（上） 
[丹徒另舉縣視學鎮江]  
　　丹徒縣王緯辰大令因前次選舉之縣視學趙明辛廣文迄未擔任爰於初六日借萬壽寺開特别大會遍請紳商學三界投票另舉（子） 
軍界 
[馬營基址勘定安慶]  
　　王令炳琳前奉皖撫派往廬州府境踏勘馬營基址業已會同該府縣查勘該府北門城壕外大路西側有荒草高岡俗名高河埂綿亘而西直抵水西門計長五百丈其間草屋零星已開墾者僅十之一二東首寛六十丈長八十丈一段堪作馬營基址向西地稍窄狹起伏不平而草深數尺密無空隙適合牧馬之用並與營房聯絡一氣水草相宜又有城壕裏岸寛二十餘丈東至東門以北西界水西門之下徧地蘆藁繁茂異常亦可藉此以資牧養刻經督練公所禀詳聞皖撫已照辦矣（美） 
[派員招募防營安慶]  
　　山東省以防營不敷分布現委都司胡名旭林天佑齊萬發等前往皖北潁亳壽一帶招募步隊三營回東編練以備巡防請飭地方官妥爲照料云（政） 
[委員採辦軍硝安慶]  
　　江督咨行皖撫謂所有三十四軍造藥需用軍硝甚夥特派委候補縣丞李偉前　徐州府屬採辦二十萬斤兼往山東各屬採辦二十萬斤又派委候補縣丞張曙東前往安徽潁亳壽一帶採辦二十萬斤發給護照六張每張一萬斤隨時填用請飭一體會同經理刻皖撫已准咨查照矣（政） 
[學員分派各營學習安慶]  
　　皖省督練公所講武堂高等尋常兩科學員前由馮丞親蒞該堂甌别優劣以便派差現已揭曉計取高等科優等七名等十名三等六名尋常科只取三等十二名聞不日所取各學員均一律派往各營充當學習官另飭由各營管帶申送隊宜排長事務長分别到堂講習軍學將以優等學習官派往代理隊官二等代理排長三等代理事務長之差云（孔） 
[電飭撥派練軍防堵寗波]  
　　浙提吕道生軍門日前接得省台警電謂金衢各屬會黨公結台郡匪黨滋事誠恐蔓延鄰境請速派兵防堵軍門當飭正中營劉佐廷管帶派練軍二哨馳赴新昌嵈縣要害之區分布駐防聞劉管帶當　卽督隊前往矣（北） 
實業 
[調查農業委員到省蘇州]  
　　農江商部三等顧問官分省補用道周廷弼奉部札委調查蘇松常杭嘉湖六屬農業事宜已於初六日由滬來蘇謁見各大憲面商辦法矣（必） 
[咨覆開辦遼河輪船奉天]  
　　奉天職商金鑫禀請農工商部集股開辦遼河輪船公司前由部咨東三省督撫查覆現聞該商已於日前晋京是以督撫兩憲咨覆農工商部轉飭該商卽將資本照章取具保單呈部查驗以便批准立案（子） 
[都統請興林業奉天]  
　　熱河都統廷杰電致政府謂該處興辦森林採伐事宜設廠招工日益擴張原由直隷撥欵二萬以爲官欵現因欵絀再擬增欵以便大加推廣云云（丙） 
[禀准保護開設銀行南京]  
　　江海關道以合盛元票莊在日本開設銀行支店呈報江督懇請立案保護當奉端午帥批云該商號合盛元現在日本開設銀行支店洵足開中國資本家競爭實業之先聲亟應優予提倡　期進步所有該關匯日出使經費及寗省官生學費應准由該號隨時妥爲承匯藉示維持除飭寗學司移行各學堂曁飭財政局一體遵照外候咨呈外務部轉咨出使日本大臣飭屬認真保護曁咨明農工商部查照立案（商） 
[德化銅礦發見江西]  
　　德化縣屬之城門地方有礦山一區前經某紳帶同礦師前往勘驗據云確係銅礦苗色甚旺現該紳已極力籌欵擬即禀請開採矣（異） 
[自來水公司呈驗資本鎮江]  
　　鎮江自來水公司久議不成且屢經官塲查辦其原因則以無實在資本是以謡言蠭起現接辦之趙某聞已將資本呈驗約有十萬金之巨云（小） 
雜記 
[寺僧禀請修理勝跡南京]  
　　金陵雞嗚寺住持僧寄生以勝跡蕭條禀懇督憲恩准修葺當奉端午帥批云查該寺爲江南名勝豁蒙樓又係前署部堂今大學士張所建造勝跡流傳名賢憩止均宜隨時保護現在旣將圮壞應即赶賢興修惟查該樓僅壞窻櫺裝修所請之數慮有浮冒仰財政局派委工料所委員候選州同李文志核實估計承修工竣造報仍將遵辦情形及開工日期報查（商） 
[誤拿革命黨駭聞北京]  
　　日前内城總廳派出員役至安定門大街袁玨生太史宅内拘拿革命黨舉宅惶駭莫測其由適袁自南書房歸聞其　知必有誤令出廳諭驗之袁姓則同而名不同該員役等自知冒昧謝罪不遑（若） 
[漢陽大火續誌漢口]  
　　漢陽大火延燒三百家一節已紀昨報茲悉由武聖廟至生生林均焚燬一空緣該處地僻四週俱被水淹水龍與救火者無從施救火頭直飛至襄河河内所泊船隻一時解纜不及致被焚者有十三艘之多共燒死淹斃人口二十餘名云（丙） 
[土業不遵公司章程之原因蘇州]  
　　蘇省各　行不允遵照公司所擬售土章程致公司未能如期開辦等情均誌　報茲臬司陸廉訪遴委候補知縣姚詩聲向各土行議勸初五夜姚大令至兩廣會館邀集各土行籌議辦法各土行謂上諭十年爲期故同業仍前放帳至限期届滿自當改圖他業今若遵照公司章程不准零售則一切帳欵必無着落是以萬難照遵云云不知大令若何處置也（出） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[滑稽小説支那旅行（三十二）]  
弗倫見了心中大喜不問三七二十一。四七二十八聳身一躍。就跳上車去。暗想今天咱居然坐著了這樣精緻的一輛馬車也好叫他們一班人看了長長咱的氣勢想著便提著那絶响的喉嚨對那兩個馬夫説道。快給咱趕到大英領事衙門去那兩個馬夫。起先聽得弗倫跳上車來。没有看見是什麽人。以爲一定是自已的主人了正要回過頭來。問他要到什麽地方猛然聽得弗倫一聲呼喝叫他到領事衙門去覺得聲音不像主人的口氣心中詫異起來。連忙撥回頭來一看見是一個漠不相識的外國人。挺著胸脯得意揚揚的坐在車上不覺登時的怒從心起惡向胆生正要發作他幾句轉念一想他雖是這般冒失却畢竟是個外國人又是到領事衙門去的知道他是怎樣的一個來歷。萬一糊裡糊塗糟塌了他回來閙了個亂子出來那可不是頑的。况且現在的一班大人老爺們都是見了外國人嚇得就像老鼠見了猫的一般我一個當馬夫的人去得罪他做什麽。這樣的一想。那先前的。心中不快早十分去了八九分。只對著弗倫説道。你快些下去這一輛馬車又不是你的。怎麽你無緣無故的。跳了上來。不要是認錯了人罷。弗倫坐在車上等著。正怪那那夫怎麽這樣大模大樣的。連答應都不答應一聲兒。忽見馬夫回過頭來和他説話居然説得一口清清楚楚的英國話。弗倫心中大喜。却想不到馬夫和他説的竟是這幾句話。兒由不得心中大怒瞪著眼睛對那馬夫道胡説你怎麽對著咱説出這樣的話來難道欺負咱不是你們支那人麽你要曉得咱坐你的馬車是照顧你的生意怎麽你倒反不願意起來那馬夫聽了心上十分焦燥却還不敢得罪他只對他説道我又不是做生意的誰要你照顧什麽生意這馬郓又不是你的怎麽你這樣的一想情願呢弗倫聽了。想了一。想便又問那馬。夫道你這個馬車可是這裡的街車麽看官。請想那兩個馬夫原没有什麽學問不過認得幾個愛皮西提的外國字。勉勉强强的。會説幾句外國話罷了。又没有到過外國那裏懂得這街車兩個字兒的名義。却又不肯再去問他只含含糊糊的答應他一句道是街車便怎麽樣呢。弗倫聽了便怫然作色道旣然是街車。爲什麽不叫咱坐。你倒説説這個道理。馬夫道馬車是别人的。不是你的。怎麽好叫你坐呢。 
國外新聞 
[滿洲風災]  
　　初六日東京電云中國北万近有風災遼河口一帶船隻覆沉者不下四百艘人口死亡者約二百餘名云 
[海參威兵變近聞]  
　　初六日東京電云朝日新聞得海參威電稱魯西島駐兵亦有叛反之舉其詳情尙未得知惟聞死總兵一員近有以此次兵變歸罪於猶太女學生之唆使致有作懴殺猶太人之舉云 
此次叛兵中祗有四十五名生存海參威某報主人已被官府傳去訊問 
[美軍事界之秘密]  
　　初六日紐約電云美大總統魯斯佛近來不願接見各報訪員同時海軍中人員於艦隊之動靜均嚴守秘密主義云 
[報章對於德皇游英之意見]  
　　初六日倫敦電云德皇游英之舉雖有一二報章仍不免有詆誹之詞而德國報界之大概對於此行均甚和洽至意見之不同均由其政治上觀念而别則大衆以此行爲英德邦交上一新紀念已可概見矣 
[香港火災紀聞]  
　　初六日香港電云今晨本埠考司莫朴立旦船塢中鍛鍊處及製汽罐處均被火燬約計損失共值五千餘元云 
[英相之演説詞]  
　　初六日倫敦電云英國首相彭内孟在埧爾廳演説大致謂英俄恊約可謂平和之保證又謂日本伏見宫親王蒞英之役使英人得酬日本昔日優待吾康諾脫親王之盛意孔戈國問題今雖言之而慮比國議院不久將議商合併之計英政府雖無千與之念而觀各國對於此事所負之責任殊不能自已於言耳 
[美國選舉總統之趨向]  
　　初六日紐約電云總統近確有反對虚和司之象但塔虎脫公衆之歡心近已漸失紐約之民主黨亦皆反對塔氏主張選舉虚和司者頗不乏人以上譯字林報 
[英艦歡迎德皇之預備] 　 
　　初六日倫敦電云海軍總督貝斯福因海軍部曾論令預備迎接德皇故令英倫海峽艦隊暫停操演從事粉堊以新外觀海軍少將斯考脫奉諭後乃傳令與其手下艦隊之在撲脫蘭演習擊射之某艦曰粉堊事似急於擊射宜將艦上粉堊華美初三日務須駛回云云此事旋爲貝斯福所聞於星期五召斯考脫登其座艦大加申斥又發令各艦謂斯考脫此舉實爲侮慢上官違背號令當將該員除名以儆 
[歐人之遠征家]  
　　初六日栢林電云巴代利亞之阿努而甫親王即萊琴親王之第四子前赴天山部一帶及中俄交界之地爲遠征之舉現已事竣回至意國維尼斯埠聞渠有肺疾故云 
[俄國選舉近聞]  
　　法文報專電云歐洲俄羅斯所屬各地選舉議員事已完畢計反對黨占議員席者一百四十一人中立黨三十三人獨立黨五十二人保守黨一百九十一人云 
[法國南部大水]  
　　法文報專電云法國南方又遭水災馬賽埠口 
 
 

Page 19

 
 
外之堤亦突然冲破溺死人口頗衆以上譯文匯報 
本埠新聞 
[飭查領袖允簽告示之原因]  
　　公共公廨昨奉滬道札開接比領袖總領事薛來函所有鼎益木器公司又水爐公所及蕃菜同業等各告示業經本領事簽字蓋印發交工部局張貼函請查照飭知等因查木器公司等請廨所給之示先准領袖薛總領事照會退還不允簽字經瑞升道備文駁復抄稿行知在案旋於五月十五日接到復文仍不見允茲薛總領事何以忽乂允行飭卽查明具復備考云（琴） 
[集成儲蓄公司行開張禮]  
　　集成儲蓄公司定于初八日行開張禮四點鐘起至六點鐘止住址在大馬路福利公司對門惠羅公司房内 
[諭飭商船多備救生圈]  
　　鎮江關道具詳蘇撫謂本年八月十一日丑刻日清汽輪船會社之大福輪船在焦山下江面失慎被焚淹斃約有一百四五十人此等慘事實足傷心擬將各船按照艙位多備救生圈平時置放艙頂臨時任客取携逃生購圈價值即於搭客水脚内酌量加增係爲思患預防慎重人命起見於輪商搭客兩受其益請飭招商局首先創辦並照會駐滬英法德日本各總領事查照諭飭各公司一體備查等情陳中丞以此次輪船失慎淹斃多人皆由划船傾覆所致請飭輪船多辦救生圈以備不虞係爲慎重人命起見特札飭招商局諭飭各輪先行照辦並行江海關道照會駐滬英美法德日本各總領事諭飭各公司一體照辦矣（琴） 
[滬道札公廨文（爲李春來案）]  
照得本道訪聞有口姓之人在外招摇謂李春來一案如能設法從輕辦理或遞解回籍可以賄送二萬金等語查淫伶李春來姦佔黄朱氏並擅用曾經驅逐之靈芝草至春桂戲園串戲由廣東同鄉及祝姓家丁分别控經該廨飭提到案訊押並經瑞升道本道迭次札批從嚴訊辦在案該伶自被逮以來到處運動人言嘖嘖本道早有所聞今竟敢托人在外設法賄託實屬胆大妄爲目無法紀該伶亦自知身罹得罪爲粤人所公憤故欲在本道任内早求結案一經准予提解則可逍遥事外任所欲爲此等伎倆豈能逃本道洞見耶該伶執業卑賤又何從得此多金以爲運動之費無非黄姓遺産任其揮霍濫用旣姦其妾復破其家此等淫惡萬狀人人痛恨之犯若不盡法懲治同以昭烱戒而快人心除飭密拿口姓務獲嚴辦外札飭將此案秉公妥速懲辦一面查拿囗姓之人務獲究報母違（琴） 
[紗捐公所紳董呈滬道文（爲移設分卡事）]  
紳等承辦紗捐每年担任公欵爲數甚鉅全賴擇要設卡嚴密稽查庶免短絀之虞乃敝所從前所設小沙渡吴家木橋兩卡專查江灣真如大塲等鎮運銷之貨當初尙稱扼要今則先後情形不同不獨义路歧出顧此失彼徒費開支毫無實益即各該鎮紗店進貨赴卡呈驗亦嫌紆道不便急宜擇地遷移藉圖補救現擬卽將小沙渡分卡移設真如鎮地方專查真如大塲等鎮之貨以吴家木橋分卡移設江灣鎮地方專查江灣等鎮之貨如此一轉移間庶就近辦公堪期得力商貨報驗可免周章實於公事商情兩多裨益惟事關移置應請札飭寳山縣出示曉諭並轉飭各該鎮巡警等局及各該圖地保一律就近切實妥爲照料以維厘務（企） 
[歡送升道誌盛]  
　　昨爲升任贛臬瑞莘儒廉訪出署之期午前九時廉訪排齊全副儀仗命駕出署過蔓笠橋出大東門由大馬頭至十六舗橋換坐与車至小沙公館再行定期赴贛履任沿途把酒者共有六起本埠學界中人及勸學所董六官塾等在城内校經山房各善堂董在嚴大生店各門武弁在大東門口南巿商團公會在鄭洽記土棧總丄程局各董在自來水公司而自來水公司董事在外灘電燈公司均各設筵把盞本埠巡防隊滬軍營砲隊營各兵丁則在外灘站隊送行巡警畢業生則在輿前排隊恭送（軌） 
[新任通州牧起程赴任]  
　　升在通州牧前公廨讞員關絅之太守昨日起程赴任本埠官紳商界咸往歡送午後三時太守由廨起行前導有體操會西樂一班過新垃圾橋經勞合路南京路至虹口怡和碼頭乘德和輪船展輪赴通（戎） 
[札委巡官]  
　　北巿第三路巡警分局正巡官一差自吕雲巖因事撤差後由第四路正巡官黄國華兼辦昨總辦以三路與四路相隔甚遠恐有鞭長莫及之慮特札委洪良臣充當第三路正巡官黄序鴻充新推廣之三路二區副巡官蕭鳳祥充新添之四路二區正巡官虞朝宗充總局庶務課員該各員等奉札後均於昨日至局謝委（衣） 
[公益研究會預備編輯會史]  
　　地方公益研究會成立以來已届一年因須編輯會史昨由編輯部具函通知同會者將簡明履歷儘十五日前開送到會以便刋印齊全舉行周歲大會云 
[母子口角自盡]  
　　英租界廣西路一百九十四號余阿根與母袁氏口角同服生烟旋送仁濟醫院先後斃命當由捕房飭保查明棺殮衣 
[縣批兩則]  
　　李鎔禀批該犯李鎔本一工徒由四川咨送日本學習　藝不安本分屢滋事端致被裁革逐出乃逗留日本冒充學生到處行竊被獲覆禁貽留學全體之辱是經使館派員押送來滬遞籍訊究乃猶不知愧悔冒稱學生以遞籍爲有失體面乞賜川資公然禀呈請實屬謬妄已極以胠篋穿窬之技爲鼠竊狗偷之徒輒因剪髮改裝遂始終冐學生之名而不怍可謂廉恥澌滅者矣惟該犯究係四川何縣抑係浙之山陰應候移查確實再行逐站遞解倘仍在押不知安分必再予重懲所請不准并斥○王阿六禀批此案前經庭訊據供孟才寳橘子船因見風大潮漲由爾囑令解纜不允致將船纜斬斷傾覆並有十二歲幼童落水纜旣爾斬船即爾覆幼童即爾所斃何得諉謂無干究竟該船如何覆没幼童如何落水應候飭差查明打撈禀復到日再行訊奪（尾） 
[上海官事]  
　　袁海觀京兆之二公子分省試用道袁仲龍觀察體乾前在英國留學茲已畢業于前日到申寓慎記號昨午到道拜會○補用通判胡濬泳到道禀見○三林塘何甲局委員唐正祥禀銷病假（車） 
 
 

Page 20

 
 
[公共公廨會訊案兩則]  
　　美商美亨洋人延担文律師控顧文朝胡相南等吞没存貨一案昨午公廨讞員寳明府與美國繙譯復訊担律師稱此案已延宕多時所有顧胡搬去美亨洋行時表與各貨應請責令交還至倫勤穴洋與此案不涉哈律師稱被告因與倫勤是東夥因倫勤多付洋元將時表等件作抵應請公斷明府商之德君判限十四天繳銀五千五百七十二兩五錢如原告不服准於期内上控顧文朝交原保候示○英商永年人壽保險公司延穆律師控姚倪氏朦領險銀一案昨又由寳明府與英巴副領事復訊兩造律師分辦良久判一併退去候會商堂諭飭遵（戎） 
[總工程局紀事]  
　　西區解季小狗王阿三在麥根路某洋人處竊取馬匹昨由靜安寺捕房瓜中西探偕廨差至局投函請將二人帶歸公廨訊究孫明府略加研訊判季責五十下併交來探帶去歸案訊辦○趙安邦宋阿三拐賣金方氏幼子昨將孩交案復訊判交氏具領趙押交身價洋三十元張和發從寛斥退○剃頭匠華長生將僞表練至元成押店求質被店夥察破扭案判押三天○蔡福泉在鹽碼頭挖洞圖竊由探查獲押候訊究（夏） 
[公共公廨早堂案]  
　　幼女王金鳳王水鳳同在搗母陳葉氏所開之妓院内違禁住宿經濟良所偵知報捕解究王供年十四歲温州人被姑賣到上海得洋五百元水鳳亦同住院内求恩帮讞王明府商之美白副領事判暫交該所留養俟查明核斷○陳子山向孟榮生買花論價口角陳即用刀將孟戳傷報捕解究判罰養傷洋兩元再押十天○劉銀堂與吴培昌串竊徐逹昌等脚踏車報捕解究押候復訊核奪○孫瑞生毆傷碼頭印度人判罰養傷兩元再罰三元充公○陳照明誘拐丁沈氏逃至南翔由氐氏夫追回送究判押候下禮拜二再訊○嚴宣氏潛逃來申昨經夫族在珊家園遇見報捕解究判交伊夫嚴祥和領回管東○楊炳生因羅進卿欠洋不還誘至家中綑綁兇毆昨報捕將楊解究判押一月羅交捕帶回再訊○周炳生陳勉齋開設錢莊用王祥初孫炳奎爲夥串出莊粟向國泰日華等八家騙取貨銀共有五百二十餘兩旋卽閉歇圖逃經各失主報捕解究判周陳交保候訊王孫押限三禮拜自向原告理楚如逾期不理解案振罪○毛阿貴毛阿福串竊食米各押一月○夏錫卿拐郁德榮之妻逃逸控奉提案著交在案昨解請追判過堂再訊（戎） 
[法租界公堂案]  
　　新北門城河浜開泰衣莊失慎一案店主周越菴因保險洋祇收一千六百元故投案請减罰洋聶司馬准予减交一成計洋三百六十元所有鄰人萬松泉秦逹卿等被害之家合周再給洋二百元完案○張聖成前控陳文朝將所托抵押之田單私向余德榮嚴桂記等抵押银兩判陳將余交到訊核在案昨因日久未交傳訊判交原保限十天量明如違押究○收租人控袁潤生欠租一百十五元昨晨傳訊又有張祖良投稱袁前與瞿姓合做電車路石子工程瞿托袁向小的借洋二千元由袁出立借據求請追究袁稱張欵已還過五百元並還過值價二百元之木器一副照算祗欠一千三百元所欠之租已先交過一百六十元求鑒判袁交原保令張將保單呈案再核○姜耀書在城河浜强搶周鍾氏白布一疋判枷一月押改過所三月（舟） 
[美租界捕房事]  
　　閩行路公順里粤人某姓昨雇木工王炳全陸掌生修理　檯不料木枷墮下適中行人某日婦頭額受傷出血由捕拘入詢明斥釋候至公廨請單傷訊○施阿洪前晚被流氓小鬼糾同張榮等拆梢洋元昨報據房請究飭隨時遇見嗚捕送究○舟子楊全全在蘇州河將孫阿弟用竹篙擊傷由捕拘入捕房飭償養傷洋一元○張阿德在隆慶里被同居人某甲用刀刺傷左臂報捕送醫緝兇究辦（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇教育總會上學部公函 
敬肅者竊據本會會員蔣鳳梧胡同熲丁祖蔭等函稱吾國教育經年之效果。僅有此區區幼稚之萌芽。發榮滋長。尚不知需幾何時日。幾何財力以得之。病深蓄艾。無救危亡乃忽有黄連藩請復科舉之奏其有無價值。有目共見而政府不察猶待交議夫有交議之價值則示人以科舉有可復之機故近來學務阻力之生。頓增百倍。乞呈部代奏請明降諭旨。。宣布朝廷一意興學斷無再復科舉之事。昭示大衆。以定人心而維學界邦基之固胥視乎此等語伏查上年迭奉諭旨罷科舉興學校海内禺禺同聲鼓舞。彼科舉時代平素研求實學者。方幸得所藉手。發揮藴積以津逮後進然終不能免媢嫉者之掊擊至屢蹶屢起甚或。犧牲其身家財産而不恤者誠以教育爲萬事之母我不可不鑒於越南。以死守科舉而亡。亦不可不鑒於高麗科舉廢而不廢。致教育不普及而亦亡。然則罷科興學校。固不啻奪我自亡之酖而蘇而救亡之藥也顧科舉痼弊。相沿千載琴瑟不調。改弦更張便於開通救亡之士而極不便於頑固墨守之儒蓋科舉與學校。有一最異之點。科舉之責望子弟也在人人使盡爲人才作秀才時。便以宰輔相期許。故艸而角者格致之字義未明。而治國平天下固已卒讀矣學校之責。望子弟也在人人使盡具人格。自幼稚園以至强迫之學齡有荒而嬉者。國家之科條有必及。在其父兄或保護人且加罪矣。一言蔽之科舉思想務富少數人之學識以博少數人之榮。譽而仍在不可知之數其思想。也但爲個人非爲國家也學校思想務普全國人之知識。以鞏全國人之能力而不容有一夫之不獲其思想也視吾個人卽國家之一分子也。科舉之義狹學校之義廣。科舉之道私。學校之道公明乎此則科舉之必罷學校之當興有斷然矣。（未完） 
[直隸農務總局開辦第一次農産品評會啓]  
竊聞國家之致富端在勸農農。事之改良。悉由賽會查東西各國。類皆講求農業。日精一日壚其農人之不進化也。於是組織農會以聯絡之。若博覽若品評若恊合若共進等會。名目雖繁。其旨要不外舉本國所有各種農産農具。及農家製造諸品。與夫各國所有各種農産農具及農家製造諸品。靡不分門别類。羅列紛陳。使其互相比較。競賽以求進步。法至善也。我國農學萌芽尙在幼穉時代。今遽欲如東西洋之規畫精詳。搜羅宏富。不惟經費支絀抑日難於取材。第卽目前而論。莫如先就品評會而行之。以爲博覽恊合共進之起點。本局有提倡全畿農務之責。自應酌訂章。程。以開風氣茲擬於本年十月初九日開第一次農産品評會。凡我省垣附近各縣紳民所有各項農産品。並各項農産製造品均可查照定章。先期送交本局騐收以便開會品評優劣。並可相與研究一切種植新法。届期務請早臨是幸所冀無遠弗届。各獲考鏡之資推陳出新。定占優勝之選。行見畿疆千里。農利日興當不難駕歐瀛各國而上之矣。 
　　附章程 
一宗旨本會爲開通風氣而設以期農産物之改良發逹 
 
 
 

Page 27

 
 
二出品類目（即携來赴會之物）及其數量 
第一榖菽類一品各五合 
第二工藝作物類如棉麻藍靛等類一品各一斤 
第三蠶絲類繭半升絲一兩 
第四果實類鮮乾均可一品各五個 
第五蔬菜類生熟均可一品各三科 
第六農産製造品類（如線布草帽辮煙捷油酒糖紙筐籃等類）無定數量 
第七參考品類（如藥材樹本及各種新式之農具等類）無定數量 
三直省農家所産各物務於開會前分别種類數目分量交付本會但會畢後各物件除參考品外概不退還 
四交物期及收物期均在開會十日以前 
五開會塲及開會期（設在保定西關農務總局試驗場定於本年十月） 
初九日自早十鐘起至晚五鐘止 
六監督及委員（農務總局監督員司充之） 
七品評長及品評官（農業學堂教習及試驗場員司充之） 
八品評方法（有一定程規） 
九奬勵之等差（最優等一人三兩銀牌二等四人八錢銀牌一等七人） 
　一兩五錢銀牌三等七十人各予蠶桑書一部 
十欵待（凡入會者迎至接待室預備茶水） 
十一奬勵儀節（開會時行之） 
十二演説（　隨時舉行） 
雜俎 
[印度生]  
在日本留學之印及生盎皮客瀾楷於本年西七月以優等之成績卒業京都帝國大學理工科大學採礦治金學科又在第三高等學校受　 
豫科全科試驗印度學生得工學士之稱號實自有京都帝國大學以來未之前聞者也 
[炸藥料]  
斑螫一物其性至毒中國除製配藥品外向無他用近日西人購買此貨出洋者甚多每石價銀約七十兩聞此物係製造炸藥不可少之原料云 
[奇小人]  
榆開火非日前到津運來一奇異小人高尺許頭大如拳語音微細言語頗不易解細詢之知係女人姓于年七十餘歲由奉天家津京師萬牲園中擬將此尺許小人置於園中以便别開生面 
[瞽目數]  
地球内之人匀計每百萬中有瞽者六十四人 
[铅礦多]  
西班牙銅礦極多地球内産鉛以該國爲最德國次之 
[最清水]  
那咸河水最清潔澄清到底雖百尺之深銀圓之小亦可見云 
[彼得骨]  
俄國之强皆由前皇大彼得振興名震歐洲至今爲列殁後骸骨葬于尼窪河某海島中　 
[業醫人]  
英國統計每十萬人中有一百五十人以醫爲業分計則六十餘人卽有一醫醫家之盛當以英爲多矣 
[保人險]  
人命保險公司歐美各國當今極盛然追溯人命保險之鼻祖則起於一千七百六十之前英國實爲之始創云 
[被狗咬]  
凡被狗咬傷者不可遽止其血宜用𤍽水洗其傷口血流雖多亦自無傷俟血清後乃可用藥敷裹 
[瘋疾院]  
瘋疾之症英國極少發見而莫盛于那威國現查那國所設專醫瘋疾之醫院已不下二千餘間 
[種著地]  
法國要那機地方種植各物多不能生近由别處運來一類著種獨能蕃育且不懼爲蟲蟻所害蝕亦物競天擇適者生存之一證也 
[鯨魚骨]  
美國西南博物院總理巴馬博士至聖丕度小山附近距海面約十五丈六寸高見中有大鯨魚骨或隐或現據地學博士所考嘉罅寛省地土每百年積高一尺似此距海高十五丈是該鯨骨已一有萬五千年矣巴馬博士得此以爲無價之寳云 
[戒烟法]  
俄國卞烏奥林陸軍病院助手（副醫生）谷爾麥意芝安甫云吸捲烟後用硝酸銀二十五派生德之溶液拭口則覺烟昧極惡無論如何嗜烟之人未有不立棄其習慣者 
 
 

Page 28

 
 
   
 
 

Page 29

 
 
   
 
 

Page 30

 
 
   
 
