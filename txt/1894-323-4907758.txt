# 1894 - 323 - 4907758

 

Page 1

 
 
[售藥助振] [  申報舘同人啓]  
　　啓者茲承徐君聞韶以救治吞服生烟藥三十瓶貽贈同人同人以振務方殷願變價以充此欵此藥靈妙無匹每瓶照原價售洋半元　　詳　　單卽可如法施救諸君子有樂善不倦者請臨本館帪房購取以廣流傳也可 
[新印駢林摘艷並文獻通考出售] [  點石齋主人啓]  
　　南海胡敬之先生蒐輯羣書並古今駢體文上自六朝唐宋下迄元明國初凡鴻篇鉅製以及腴辭雋句原原本本灑灑洋洋並　兼收　五十卷門分類别綱舉目張名曰駢林摘艷與近代所傳廣事類賦等絶不相同向爲駢文家秘鑰未付剞劂今托本齋用潔白連史　石印業已告成每部十本價洋兩元又文獻通考一書風行已久掌故家所當各置一編現亦重印工竣每部價洋十元賜顧者請向上海棋　街廣東　門　各分局購取可也 
[開印傷寒懸解] [  圖書集成局代啓]  
　　傷寒懸解一書爲昌邑黃坤載先生所著辨證精確不愧　　功臣本局爲飛鴻閣代印業已開工不日卽可告成此佈 
[論南邊防務亟宜加嚴]  
　　電報不准傳遞軍情而信息不得確實猶幸本館專派採訪軍情之友人時有函報稱知大略悉近日倭人屢遭敗　皆退渡鴨緑江旋回朝鮮殊不測其舉動未識中國官塲之論防務者有無確音竊恐官塲中卽有確音而知軍務稍鬆必且弛然以爲可以暫時高枕而臥矣而不知北方軍務稍鬆南邊防務正宜加緊也余前者已屢言之矣卽倭人此時專意北方無暇南行而將來時際隆冬冰堅風勁北方不能用兵則倭人兵船必將南擾然倭人在北方正有大欲倘無所梗阻則亦未必遂攺轅而南今聞倭人之在北邊者已有寒凍而斃者計已不少而九連鳳凰金州大連灣等處又皆有克復之信則是倭人之在北方已不得逞志矣不得逞志所以退渡鴨緑江而至朝鮮說者或謂倭人之返朝鮮也因東學黨人與倭爲難草澤英雄奮起者頗衆於朝鮮爲義士於倭國爲仇讐若四面響應雲合風聚則是倭兵斷不能駐紥 
韓城若韓城不能駐紥是扼其咽喉也倭兵之侵擾中國北方邊陲所恃者有朝鮮以爲退步耳若朝鮮東學黨披猖不容倭人駐足則擾中國邊界之倭兵悉在絶地無論其進不能取卽使可取而退已無所歸矣此其所以急急退回韓境以防後路中國之兵倘能乘勢躡其後斯倭人不得一刻停留亦决不能再踞韓京必將節節退走茫茫然若喪家之狗中國雄師可以直至扶桑令其乞盟於城下當不難矣此一說也殊快人意然專就進兵一面言之尙未能統全局而籌之也倭兵此時據聞已退渡鴨緑江不能要於半濟而擊之已失一機矣况聞倭兵渡江之後寂無動靜殊不解其何故我則以爲此其故不難解也北方地氣漸冷非倭人所能耐刻下中國賞罰嚴明士氣漸奮不可以久在北邊戀戰夫是以知難而退然退則退矣豈從此卽行罷兵乎抑將在朝鮮休養過冬以圖再舉乎吾知倭人必不肯然也必不肯然則必攺北轍而爲南轅蓋犯北邊之衆須恃朝鮮爲退步若以兵船騷擾南邊則彼自以爲游行自如也南邊沿海之地不可以屈指計若處處設防則不特無此辦法亦且無此許多兵勇器械可以分扼苦僅扼守數處則又安知倭人詭計百出狡詐多端或將避我之實擊我之虚猝不及防慮爲所乘諺所謂止有千日作賊斷無千日防賊防之乃若是其難乎哉前者兪將軍大猷之防倭也引其入内而斷其後路洗蕩一空近邊瀕海百姓皆編入軍籍蓋卽前此法人内擾時浦東西各處所辦之漁團是也顧兪公辦之而效後人辦之而不效此非漁團之不可辦在乎辦之得法不得法耳民團會哨事同兒戲明知其無益也而一若不能不辦也者漁團之效見於前代今以無人辦理之故而以爲辦之無益其實則有益無益究亦未能逆料有左軍之死烈而後衛汝貴之罪益顯有方伯謙之正法而後鄧軍門之忠益彰當其無事之時同官同袍人又孰能先辨之故古人有言有備而後無患又曰不備不虞不可以師但當多用偵探得以早知消息則倭人之來卽不難唾手成擒是猶捕盜之用眼線有以重賞而購得者若無偵探則其來也無時其去也無跡我則防之不勝其防備之無從爲備其將奈之何哉余前者發爲狂言謂欲解朝鮮之禍當用圍魏救趙之計直走扶桑初不料中國之軍乃有如淮軍之怯懦者又不料統領之中有如衛汝貴之闒茸者且水師海軍訓練多年竟有如方伯謙之縮首先遁者今而後不敢再作此等大言但中國之兵以戰則不足以守則尙有餘也特恐欲守而不知其所以守之之地與夫所以守之之方則倭人狼突豕奔恐一時不能禁遏致地方遭其蹂躪前明倭宼所到之處焚掠一空官兵常有救應不及之時至戚總兵繼光銳意剿倭防之密而創之深而後倭人乃不敢至中國邊境以自取死亡然則防之　有不容不預者矣故曰南邊沿海各處防務此時正當亟於加嚴也 
[本館接奉電音]  
　　昨由京友電傳諭旨五道敬謹譯登○十月二十五日奉旨廂白旗護軍統領着念　署理欽此同日奉旨廂白旗漢軍副都統着果勒敏補授欽此同日奉上諭山西太原鎭總兵員缺着馬玉昆補授欽此同日奉上諭直隷提督着聶士成補授欽此同日奉上諭前因御史齊蘭奏山東署棲霞縣陳洵苛歛擾民等情當諭令李秉衡查明覆奏兹據奏稱詳查該員聲名甚劣違例加徵屢被控告舊辦團練按户勒派實屬藉端苛歛罔恤民艱署棲霞縣知縣陳洵着卽行革職永不叙用福山縣知縣康鴻逵旣據查明尙無受賄含混情事卽着毋庸置議餘着照所議辦理該部知道欽此 
[捷電頻來]  
　　我軍近日在九連城摩天嶺大連灣旅順口等處大勝倭奴斬馘無算業已錄入報中昨日官揚又接報捷電音云摩天嶺又獲勝仗電音止此可見中國非無可用之兵前此之所以不能得手者由於統將不得其人今者朝廷運籌决策明見萬里之外獎有功戮有罪統將旣擇能而使麾下弁兵自無不踴躍用命願出死力以報國家此捷電之所以屢至也倭奴深入重地果使水陸兩軍合力攻剿正不難聚而殲旃薄海臣民當傾耳以俟鐃歌之奏 
[查視壞船]  
　　鎭遠兵船觸礁失事已見前報兹閱西字報言失事之處實在威海衛海面大憲已飭江海關派西人二名前往查察以便設法修理 
[送迎誌盛]  
　　江蘇巡撫奎樂峯中丞於本月二十日下午九點鐘舟抵丹徒因天色已晚未便至鎭文武各官均坐紅船前往迎迓已紀前報兹接鎭江訪事人函云中丞於二十一日天甫黎明啓輪赴鎭鐘鳴八點駛抵南門道府廳縣各官得信之餘齊集皇華亭碼頭移時聞東碼頭槍聲纍纍然角聲嗚嗚然遙望黑烟一縷從天際飛來知中丞所坐大號官舫拖以小火輪溯流而上中間高扯黃旗上書欽命頭品頂戴江蘇巡撫部院迎風招展在後護送船隻有 
 
 

Page 2

 
 
太湖水師砲船三艘長江水師砲船兩艘銜頭接尾破浪乘風西門橋至大閘口兩岸站立各隊一齊燃砲鳴槍聲如雷震迨鎗砲聲止唱名跪接憲舟駛抵皇華亭下椗後宦籍中人脚靴手版紛紛謁見中丞分班傳進縣署差後在碼頭照料幾無片刻之停鐘鳴十點中丞鳴　登岸端坐緑呢大轎前導有藍頂官頂馬二員督標新兵營親兵三十二名果勝中營親兵十六名皆手執鋼义皎如霜雪次則江蘇巡撫護衛親兵十六名戈什哈八名晶頂官四名在左右扶轎緩緩而行由小閘品迤邐至新河街過小門入城拜客先至都統署保統制飭戈什哈啓中門請轎至二堂統制在簷下迎入花廳互叙寒暄旣至道署吕觀察接見欵談及至府署彥太守辭不敢當中丞卽命回舟其時碼頭上男女老幼欲瞻威儀者不啻蜂屯蟻聚午刻展輪渡江赴瓜洲候劉制軍面商要公次日鐘鳴一點關道憲吕觀察接到電音悉劉制軍奉命晉京陛見定於二十二日卯刻起程乘舟東下觀察接電後以節麾蒞止卽在轉瞬間於是鎭郡文武各官咸坐船過江預備迎接先一日瓜洲營遊擊戴華貴遊戎預飭辦差人等在鎭署碼頭搭蓋綵棚鋪陳華麗而瓜洲口一帶皆係邗江鎭城印委各官及各營統領座船舳艣相接旌旆飛揚新湘中左營新兵前營瓜洲鎭標營及滿旗營兵均出十成隊伍鵠列江干約有數里之長惟見旗幟連雲戈矛耀日直至下午三點鐘憲舟由三江口順流而下一時江干各隊中砲聲絡繹由遠及近響若貫珠象山各處砲臺亦燃放巨砲數十門烟焰橫江波濤驟沸各鎗隊亦連環施放江中所泊各兵艦高揭五色綵旗升砲致敬少頃憲舟進瓜洲口就大碼頭下椗俄而奎中丞先詣舟次拜會制軍迎入艙中晤談良久興辭而出旣而兩淮運憲江人鏡都轉瓜洲鎭總兵謝福田鎭軍皖南鎭總兵李占椿鎭軍京口副都統保頤菴統制常鎭通海道吕鏡宇觀察統領新湘五營陳宇山軍門儀徵淮鹽總棧曾丙熙　察淮南總局林鐘球觀察揚屬堤工總辦郭慶藩觀察揚州府沈錫晉太守鎭江府彥詠之太守督標新兵前營吳養吾管帶江都縣林之蘅太令丹徒縣王伯芳大令等皆遞手版請安制軍接見後卽遣差官持片謝步鎭江揚城瓜洲各官均議在鎭署設筵祖餞以伸敬忱制軍辭之二十三日清晨制軍卽命解纜由揚河至清江遵陸北上瀕行奎中丞以下各官復登舟相送依依不捨各營兵勇列隊河干自瓜洲至四里鋪整整齊齊一律跪送鳴　示敬此次制軍入都所帶隨員及巡捕戈什哈等所乘者皆係南灣船十三四艘尙有小輪船五六艘長江砲船四艘沿途護送制軍官舫亦係頭號南灣此外小號江船數艘恐内河水小制軍官舫或不便行駛便可攺坐江船及隨帶督標中左營勁旅一千名於二十日乘舟先至袁浦恭候憲節戾止護衛北上再聞員弁有請送至清江者有請送至京都者蓋以相隨日久故不勝依戀之忱也是日奎中丞旣見劉制軍急欲回轅遂於上午九點鐘傳諭啓輪由内河逕赴姑蘇闔郡各官齊詣碼頭恭送水陸各營勇均在南門外站隊升旗放砲跪送如禮聞新署兩江督憲張香帥本擬會同劉制軍奎中丞赴象山等處閱視砲臺現因公務紛繁未遑從事須俟異日再勘也又接揚州訪事人函運憲江都轉以次各官叩送奎中丞後星夜回揚以便在碼頭伺接峴帥官舫於廿二夜入瓜洲口小泊一宵廿三日黎明駛抵揚城徐凝門接官廳揚城各官員均寓宿城外舟中至是咸衣冠濟楚至碼頭呈遞手版當蒙接見有差憲駕並未登岸旋卽傳諭開行北上鹽揚等營均於兩岸排隊升砲鳴槍在後護送印委各官亦各以小舟恭送迨各營收隊江都轉以下各官相率回城日已晌午惟甘泉縣方大令須送至邵伯以上與秦郵交界處然後言旋云 
[瀛眷赴任]  
　　新任兩江總督張香濤制軍自鄂北移節江南已記前報其瀛眷因與次公子完姻故未隨制軍赴任本月十二日吉期旣届嘉禮已成因卽料理行裝二十日南洋派兵輪迎迓瀛眷卽於二十一日晚九點鐘時乘輪赴任文武員弁均在江于恭送砲臺及砲隊均升砲致敬隆隆之聲江波爲沸待帆影旣遙送行者始各散歸 
[鸚洲大火]  
　　漢陽縣鸚鵡洲在晴川閣之上游綿亘十餘里東漢禰衡之墓在焉是處爲川楚木商泊簰栖止之地荒烟衰草中累木如山異鄕流寓者均買得簰上篾棚依岸而居屋小如舟亦可暫避風雨此輩無業可圖日間至漢鎭求乞錢米或於木簰拾取木皮易錢以度朝夕夜則回棚偃臥本月廿一日九點鐘時某姓因晨炊遺燼木屑中延燒四壁又値風乾物燥屋内無非引火之物一時烈烈轟轟紅光直透一霎時已捲去二百餘户飛謙雖自北來並不助桀爲虐隣近雖有男丁均傭工於外一時赶救不及遂致被災如此之慘計被焚之處自寡堤下財神廟至厘金局上止小民遭此浩刦扶老携幼哭聲遍野慘不忍聞武漢多仗義之士目覩情形當必有慨解囊金以結善緣者 
[蕪道晉省]  
　　蕪湖道袁爽秋觀察因有要公於十九日乘坐江裕輪船前往金陵謁見張香帥並賀任禧小住數日卽須言旋 
[撥欵浩繁]  
　　蕪湖新常兩關徵存華洋各稅鈔近經南北洋大憲提撥月前甫將户部指撥移解浙江之三十一萬餘兩解清後又接南洋劉峴帥飭解三萬金以供軍需繼而籌解第三批京餉及内務府備辦慶典解剩各欵又三萬兩步驟緊接勢難從容爲繼刻聞張香帥移節兩江後又有電信飭兩淮運司及鎭江蕪湖九江上海各關道每處籌辦十萬兩迅卽匯解以備急需蕪關袁觀察驟難措辦已將情形電禀香帥一面續籌接濟 
[借欵述聞]  
　　蕪湖訪事人云息借商欵一事已奉上游行文來蕪由縣宰王明府大張告示黏貼通衢另有户部續議籌餉數條奏准將典當土商及茶糖各號通行加捐牙費典當每座加捐二百兩士店每家加捐三百兩除典富由該商尅日呈繳茶糖兩商歸牙厘局道辦理外土店卽就運貨抵關時陸續加徵統歸年内繳清現亦出示曉諭闤闠中人咸能仰體朝廷不得已之苦衷第論者謂蕪地土商資本殷實者十中不得一二而典當統皖南北各處考之無一非達官坐擁厚資者所設區區帖費在若輩誠不啻九牛之一毛滄海之一粟該典主苟能飲水思源雖每典捐三五萬亦不爲過急公好義將於該典主是期矣 
[派員解餉]  
　　蕪湖鈔關京餉今年已解過兩批刻下接解第三批計銀二萬兩又有内務府備辦慶典解剰一萬兩袁觀察合倂詳委巡檢張鼎臣少尹管解於月之十二日領鞘下船十三日解纜出江仍遵例由清江遵陸北上歸沿途各州縣按站派兵護送 
[文宗過鄂]  
　　新簡湖南學政江建霞太史由京赴湘道出鄂省小泊江干於十六日進城至督撫司道各署拜會各官旋至船上答拜文宗擬小作勾留卽行解纜赴湘接篆 
[定期秋賽]  
　　寓漢西人每値春秋佳日爲賽馬之舉兹已定期自本月二十五日至二十七日止共賽三天想屇時玉将爭馳錦鞭共拂冶游裙屐又當憑軾而觀矣 
[新巿火警]  
　　湖州府德清縣屬之新巿鎭有某飯館於本月初七夜四更時失火店中人咸深入睡鄕迨問嗶剥聲披衣急起火已冐穿屋頂無從撲救祗得各逃性命鑼聲起處水會中人舁水龍馳至竭力取水噴救待救熄天已黎明計燬屋四十餘幢聞此火係匪人所縱云 
[析津糧價]  
　　自倭奴犯順以後天津糧價繼長增高現在大米源源而來米巿跌落上白每石不過售銀三兩四錢惟白麫則翔貴如前玉麫每斤向售津錢四十文者現在售至五十六文貧民恃此爲養命之源而每斤長價竟至八文竊恐庚癸之呼斷難或免恨不得倭奴食其肉而寢其皮耳 
[營口巿情]  
　　本館常駐營口訪事人來信云倭兵搆釁北路籌防車船不甚暢通致巿上貨若山積目下沙寍輪帆各船均放空回南直隷臬司周玉山廉訪于本月十六日到營口籌辦一切十八日赴田莊臺日内營口巿價銀每兩兌錢七千五百文貼色十五兩 
 
 

Page 3

 
 
[大將東來]  
　　廣東中西報云本省陸路提督唐軍門仁廉奉旨陛見所遺員缺委廣西左江鎭總兵張軍門樹勳署理並招西勇若干名隨帶來省以資調用月之初六日未刻舟次端江水陸各營副叅遊都守各員弁皆督帶軍兵親赴迎恩亭河干呈遞手版軍門皆以禮相見並未登岸隨卽順流而下近來粤省防務戒嚴軍門韜略夙優洵足獨當一面並聞軍門到肇時有水師營一號扒船燃砲爲禮司砲者甫燃一響卽用麻索帶水以洗砲腹忙迫中餘燼未清續用藥條入砲中手執木椿再裝第二砲不期藥觸餘燼突然轟發致被木椿擊傷右手截去半掌連及二指深抵骨際翻身入河幸船泊岸邊各兵鳬水拯起血肉狼藉昏不知人立卽延醫發藥敷治旋於是晚雇快艇送赴蘭石調理 
[各執一是]  
　　西冷日報云上月法領事往英國般拿威查砲船拜候水師提督未見鳴砲示禮由是外人傳說紛紛此報從而論之曰英砲船之未鳴砲爲禮者祗因法領事身穿常服頭戴草帽名刺書代理領事故也而法領事則以其藐視法國有傷敦好之情正不知若何調處以息此爭端也 
[命案三則]  
　　漢鎭張美之巷鍾姓之妻年約花信因事與姑口角忽執小刀登樓切菜自刎而死其姑聞聲心知有異急登樓視之媳已臥地不起血溢糢糊母族聞信赶至怒不可遏卽欲報官涉訟旋有人出塲勸阻令鍾出貲厚殮以寢其事同日漢鎭集稼嘴彩彰綢縀號廚司某乙吞烟自盡因乙與學徒某丙偷盜貨物爲店東所覺當將二人飭責乙愧赧無地遂拚一死屍屬至店吵閙店東謂曰請人做事原　推心置腹吳越一家今乙獨具三隻神手予店中貨物恐不足供其竊取也事覺拚命此後漢上各店不必雇請人工懼以性命相拚也屍屬語塞店東遂厚給安埋之費其事始了漢鎭鮑家巷某帽頂麻線店工師某丁與鄰人某戊口角怨忿難伸亦買鴉片數錢吞服移時毒發而斃死者之伯與某戊評理奈戊身無長物惟有精皮膚可値一打當經四鄰出塲罰戊燒紙幣數緡始得無事 
[舊雨情深]  
　　本月某日統領虎字全軍余軍門虎恩督隊過揚州遵陸北上下碇後卽登岸入城拜客前驅至叅府署前軍門端坐輿中見一老叟憔悴可憐隨諭令從者往問姓氏須妐回禀姓蕭名某軍門曰可令其卽刻至公館中一談蓋其人爲軍門瀛眷本居楚北現因奉命出征移居邗上壯時曾隷某軍與軍門同哨後某軍撤遣遂爾天各一方殆以分隔雲泥不相聞問今者軍門不忘舊雨實非叟夢想所到者也比至公館詢以近况叟備陳窘困情形回溯當年爲之唏嘘不已軍門曰爾現已年邁萬難隨隊出征可仍至叅署當差每月另給爾數金以資零用可乎叟聞言欣感無似叩謝而出聞者咸曰當此之時身居顯要者舊時貧賤之交往往覿面如不相識甚至有從旁道其姓氏猶佯作記憶不清者如軍門者不以貴賤懸殊猶復眷懷舊誼高風古道近今罕有其倫矣無怪巷語街談傳爲佳話也 
[異獸傷人]  
　　蘇州訪事人云本月十五日閶門外山塘後洛水橋左近某村落忽來一異獸似犬非犬似猪非猪似狗獾而毛長耳大似猪獾而足細眼坳渾身作黃色大如巨獒目灼灼有光鄕人見而逐之遂躱入某甲家臥牀下家中人俱未之知也迨晚餐畢安排著衾兒枕兒將選漆園之夢有一子年甫四歲在牀上跳躍嬉娛手擊銅爐鏜鏜作響獸驚而躍出撞甲仆地甲慌甚急扒起緊閉房門擊之以棒獸竟向甲直僕猛力嚙其喉管竟爲之斷登時仆地而斃時室中燈火皆已撲滅甲妻某氏緊抱其子觳觫於牀大聲呼救比鄰爲某乙之臥室僅隔一墻聞之意將趨視不料獸東衝西突竟將墻壁撞坍越入乙之室内逢人便齕兇狠異常旋經鄰右鳴鑼告警一時衆鄰畢集持械圍擊獸力巨甚人不能當幸村中畜有獵犬四頭呼集夾攻獸始力不能支被四犬嚙死然一犬亦已受傷矣是役也計傷及七人除甲外乙與丙亦於翌日殞命尙有四人現雖遍覓良樂敷治迄今尙未告痊 
[臺事撮要]  
　　升署臺灣巡撫唐薇卿中丞自前月廿三日接署撫篆後因藩篆尙未交由顧緝廷觀察升署前撫憲邵大中丞亦未啓節所有撫藩兩處公事仍歸薇垣經理及邵中丞於初二日由臺乘坐斯美快輪啓行唐中丞督率文武各員恭送出城翌日始遷入撫署掃除清潔粉飾一新又於初八日清晨排齊全副儀仗中丞復以縁呢大轎至藩署恭請太夫人中丞則另坐四人肩輿尾隨於後旣至撫署但聞砲聲隆隆本轅自中軍以下至巡捕差弁等皆衣冠鵠候階下板輿迎養羣稱盛事太夫人雖年逾古稀而精神矍鑠和靄近人見者莫不嘖嘖稱贊望而知爲多福多壽至升署藩司之臺澎兵備道顧緝廷方伯肇煕前擇於初五日在城内籌防總局接署藩篆卽在局中暫駐襜帷本轅書役人等仍於藩署辦公刻唐中丞已將瀛眷遷至撫署想方伯亦須擇吉遷入藩署惟地方辦差人等日來往於兩署之間幾如置身山陰道上有接應不暇之勢也○統領中路防軍等營陳子城協戎尙志前晨劉省三爵宫保轅下由差弁擢升管帶頗有知已之感於宫保交卸撫篆時禀懇乞假隨節内渡羣以尙義稱之迄未數月復由内地持宫保薦書來臺數載於兹由管帶擢統大嵙崁隘勇等營今夏復經邵中丞調至彰化地方統領防軍今聞中丞奉命遷署湖南巡撫連發電禀至郡乞假隨節邵大中丞商之唐署撫憲已邀允准所遺中路防軍各營已委現帶宜蘭鎭海中軍前營鄭子凱叅戎往統遞遺鎭海營以准補斗六都司某君接帶斗六都司一缺前爲馬秀峰都戎署理今以瓜代及期由唐中丞牌示以福建督標候補游府薩君臚芳署理○從前撫轅衛隊百數十名由武巡捕方君管帶唐中丞接印後以海防有事城内衙署重地並無他營駐紥既不足以壯觀瞻亦不足以資調遣因飭本轅中軍徐曉湘恊戎將衛隊招足五百人共成一營查照淮軍章程按月給餉招募旣足卽命協戎以行營中軍兼帶衛隊另選先鋒官李玉山叅戎爲是營帮帶○管帶滬尾防軍後營張守備李成係本地人昔在滬尾隨同前福建陸路提督孫庚堂軍門力禦法人糾集數百人各於近海山澗手持短刃隱伏深林密箐間俟法人登岸大呼奔出猛以利刃相加法人倉猝不及備受戮甚衆因是獲功今遇海防有事委令管　是營仍駐滬尾忽染時疾月初病歿防次唐中丞查有儘先副將陳恊戎得勝奮勇有爲堪以委令接帶查協戎亦於法逆犯臺時孤軍力保澎湖一處素著戰功故有是委○大嵙崁隘勇某營前爲樓都戎管帶今唐中丞另以前當帮辦營務處之余石泉軍門清勝前往接帶另將該處屯兵近千人槪歸軍門統屬又有叅將黃金龍亦奉中丞委臺北總巡查差兩君奉檄後已禀知到差矣 
[招募新軍]  
　　管帶兩江長勝軍萬總戎前奉兩江制軍札委赴鄂招募新兵一營總戎卽在漢陽晴川閣開招應募者紛至沓來總戎悉心挑選共得精壯之士五百名於二十二日晨刻偕帮帶周賀兩遊戎督同新兵乘坐大鹽船五艘解纜東下 
[觀察回申]  
　　蘇松太道劉康侯觀察前赴江寍恭賀兩江督憲張香帥任禧日蚋將次回申已列前報兹悉觀察於前晩乘輪回申執事人等迎迓登岸遄回道轅文武各員卽赴道轅禀見 
[星火堪虞]  
　　昨日责巿三泰碼頭之錦昌熟貨店因炒落花生火勢過猛致烟囱中火星亂逬延及窻外所晒之衣幸卽知覺灌以清泉始得無事然亦險矣 
[薤露雙聲]  
　　通州人某甲年已五十二歲偕八十八歲之老母住居南巿祥記馬頭外草棚中前晩不知何故自行縊死經地甲投報善堂爲之備棺收殮有知者謂因浦邊建築馬路將貧民所搭草棚一律拆支惟甲等數家尙未拆動然其勢不能久延甲以無可安身情急自縊然耶否耶不得而知之矣○宋某者不知何許人向爲典當生意卜居城内石皮弄前日不知何故私購阿芙蓉膏吞服偃臥在牀後經同居者察知有異入室視之餐宋在牀亂滾立卽雇人舁送仁濟醫院求治行至中途宋已一命嗚呼後擡至小南門外三善堂暫行停歇一面赶緊發函催其　屬來滬眼同棺殮身世蜉蝣良堪浩歎 
 
 

Page 4

 
 
[博徒狡獪]  
　　有蔣甫庭者著名牌九司務也前曾糾同黨之戴國彬引誘本城某甲賭博致甲輸洋數百元後甲知受騙將戴控縣懲辦而蔣則聞風遠颺並未到案甲知蔣近又回滬匿跡美租界德安里屢往尋訪蹤跡杳然前晩行經觀音閣碼頭與蔣不期而遇遂卽扭住向論前事蔣並不認過於是唇槍舌劍各逞詞鋒甲以其兇頑太甚正欲喚捕而蔣早已乘覺用計兎脫一轉瞬間早已不知去向甲並不知覺尙在大聲喚捕旋經旁觀之人告以頃間口角之人早已雇東洋車向東飛馳而去矣爾尙喚捕欲拘何人甲聞言乃悵然若失而去蔣之爲人眞狡矣哉 
[偷兒跌傷]  
　　江北人吕連生昨晨十下鐘在美界北招商局碼頭所泊之某輪船上竊取煤炭甫欲登岸被船上執事廣東人李某陳某瞥見卽上前驅逐吕倉卒失措竟從艙面失足墮至碼頭祗存一息經某號走街印捕至將陳李及受傷之吕連生一倂拘入捕房捕頭命將吕舁送同仁醫院療治據醫生云傷勢甚重且臟腑跌損雖盧扁亦難奏效陳李二人捕頭命押候送辦旋有該輪船上之某西人出爲擔保捕頭允如所請陳李交該西人保去 
[車夫兎脫]  
　　昨日有某西人在美租界公和祥碼頭相近喚一千四百四十四號之東洋車乘坐行至法租界某處西人下車購物一轉瞬間車已杳無蹤影西人大駭據聞車内存放洋銀七百餘元遂至租界各捕房報案請緝此車旣已認明號數當不難破獲也 
[詭報失銀]  
　　粤人某甲同弟某乙俱在輪船上營生前日因輪船正欲開行甲將洋銀七百元令持至輪船而已則先在船上守候良久未見乙至正在盼望間見乙倉黃而至據言所有洋銀悉數遺忘在東洋車上問其從何處坐車則言從虹口武昌路雇坐至此甲聞言卽同乙至各捕房投報旋由包探秦少卿向乙詳詢據稱二點鐘持洋在武昌路雇坐東洋車至法界輪船馬頭言語之間頗有驚惶之色秦探察知有異再三究間愈覺支吾固詰之始吐實情言所有洋七百元實係自已藏匿現已將洋百元備辦皮貨衣料等件尙有洋銀六百元寄存某處秦探聞言立將寄存之銀洋六百元起獲暫存捕房並命將乙管押想須解送公堂訊究矣 
[飭差查覆]  
　　前有朝鮮人李秉衡在蘇省賣字藉以餬口邇因中日有事他國之人容留内地似有未便由地方官訊明係高麗人派差押送來申投文上海縣請爲安插黃大令當卽轉交天寳棧李君承鳳收管現在常寓城内縣署照牆南首同昌客棧仍以賣字爲生近日黃大令聞同昌客棧有他國人居住立卽飭差往查禀覆候核 
[英廨停訊]  
　　代理英廨讞員宋莘樂通刺擇於今日爲大公子完婚禮特於昨今兩日請假所有公堂判案亦飭家丁持片至英德領事署知照停訊明日又係禮拜將所有各案須歸二十九日早堂會訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬二姑孃傳]  
　　馬二姑孃者向在清江掛名樂籍輕盈嬝娜淺笑留渦人皆以李十孃目之而秋蓮兩瓣廋玉生香則又窅懹再世也少時頗負盛名每有王謝名流以千金買一笑者顧獨與山左陳姓一見傾心鍥臂留盟誓同生死邇者年華老大枯柳婆娑門掩批杷屐綦罕見而陳亦句留白下日向烏衣巷口紅板橋頭覔皓齒青蛾樂數晨夕不復念潯陽江上尙有花褪紅琵琶獨抱悽然於荻花楓葉中矣兹者姑孃以灶突塵封炊烟久斷買棹至金陵相訪意欲匄有情人稍濟饔飱陳見此蓬鬢蕭疎者頓萌厭惡之心加以白眼姑孃曰郎豈忘懹乎昔時朱烏窗前紅鴛被底郎喜三挑之子貢妾爲十索之丁孃美滿恩情如膠似漆何郎竟付之東流乎陳聞之旣羞且赧揮拳便毆姑孃亦大起雌風誓不相下遂互扭至縣署牘訴情由縣主疉訊數堂知姑孃因貧不聊生不得已而爲此頓起异花心事不妨施以蒲鞭勸令陳酌給川資俾御史孃得歸故里姑孃倔强不服縣主乃交官媒收管俟備文遞解起程噫得意時驕縱凌人失意時凄凉無色觀懶雲山人白門衰柳記若輩比　皆然獨姑孃也歟哉而如陳之陌路無情心頑似鐵世有黃衫客在當不第甘心於李十郎矣 
[重笞押犯]  
　　昨報押犯湯連寳范高頭高和尙姚一亭周餘卿在所滋事寫貼揭條經管所家丁禀請黃大令帶候嚴訊一則前晚大令升堂光提湯連寳到案問原千劉洪興之女玉秀被爾誘拐將及一年尙不交出劉　次禀追如何了結供由胞兄桂寳帶回句容寄信查問杳無回音求准覓取的保自行找尋可以早日將人交出大令曰現據句容縣回文查爾弟兄祗有一人桂寳卽是連寳爾之刁猾可想而知從實供明免致重辦供稱實有胞兄桂寳小的不敢刁供大令曰爾前次所供如何答稱去年十二月初八日劉家玉秀走失桂寳初九日回句容因疑桂寳　　小的不知其詳大令曰爾在英公堂業已供明今又翻異喝令掌頰八十下始供稱桂寳動身之時與小的言明囑令同去小的不依迨送至輪船見玉秀在船確是胞兄帶去問爾春間到案供明後將爾收所待爾將女繳案並未重責照爾所供雖是爾兄所爲爾係知情例應同罪收押靜待已屬格外施恩現尙不知自悔乃敢寫條滋事實屬膽大妄爲喝笞一千板責畢又供揭條實非小的所寫大令面試筆跡似不相符又提范高頭高和尙周餘卿姚一亭到案查該犯案情范高頭高和尙均是著名地棍周餘卿係法公堂移送行竊童陔笙元寳之竊犯姚一亭亦是誘拐婦女罪不容怒大令怒不可遏問爾等均犯重案不自悔過尙欲胡閙同供今年皇太后萬壽皇恩大赦小的等故求開恩又問揭條究是　人所寫詰之至再范高頭供係湯連寳起稿姚一亭謄寫周餘卿糊貼小的並不干預大令謂管所看役早已將爾等細情禀明况爾之行爲本縣早經洞燭喝令各責一千板周餘卿因前次滋事大令飭委典史提訊笞責未久板瘡未愈苦求至再减責六百板范高頭姚一亭更不安分飭取頭號巨枷發頭門示衆餘飭還押 
[限期繳銀]  
　　龜奴袁阿東赴英公堂控同類　松廷借洋推賴宋通刺正訊判間有龜棍徐阿大等爲之調停同投案下求將劉等具保出外著令自行理明此前事也兹由袁復投案訴稱劉自保出後逍遙事外向催不理求請著保將劉交案以憑嚴追日前由原差將案内應訊之人提案宋通刺於晩堂集訊袁稱小的係蘇州人向在治下某妓館充龜傭曾有素識之劉松廷至某妓院爲傭急需帶擋洋銀央周阿二等爲中向小的立據借去洋四十元言明本利卽月歸還不料日久無歸希圖乾沒小的曾經扭案控追當經友人徐阿大等出爲排解勸令息訟當由徐等具保出外向小的料理奈劉自保出迄今並不料理及小的向催反敢恃蠻爲此情急呈請究追劉供本年正月有朱文三卽朱阿新糾約小的至福寗里陸沈氏家賭博欠洋銀四十元當被同賭之袁阿東串出中人周阿二等勒出借據一紙其實小的並無借洋之事阿二供實緣劉急需帶擋洋四十元央在逃之徐洪昌挽小的等爲中向袁借洋三十元另由小的措洋十元共四十元立有借據爲憑乃劉忽圖吞賴以致涉訟周福寳朱阿新同供此項借欵確經小的等居間並非賭欵今奉傳質不敢偏袒陸沈氏供小婦人家在蘇州卜居治下福寍里已歴多年曾有餘屋一間轉租與朱阿新夫婦本年正月小婦人因事回籍伊等是否賭博小婦人實出不知通刺判劉交保分期限繳洋三十元著俟繳齊洋銀撥充棲流所經費周阿二亦著交保限交徐洪昌到案核奪中人周福寳及窩賭之朱阿新陸沈氏各交洋十元歸還袁阿東周朱及沈氏均交袁帶去呈據附卷塗銷袁叩謝而出 
[法捕房瑣事]  
　　餘慶里殷姓小孩被張學臣攫去金鎖片一枚追至彩巿街將張拘獲解經葛同轉訊供以張不肯供認飭傳失主之傭婦張李氏到案備質已詳昨報昨禮拜五葛同轉蒞法捕房會同謝副捕頭發落傭婦唐熙氏領孩巧生張李氏帶領目覩之女孩上堂伸訴女孩供稱被竊時見在巧生頸内挖出同轉命提張學臣到案令女孩指認無訛命將張從重笞責一百板張執定前供張李氏供當時有賣糖擔在外喚賣小孩出外卽被將金鎖片攫去迨小婦人聞聲出視已逸去矣幸鄰居帮同追至彩巿街始得拘獲同轉得供飭將張先行枷號一個月期滿責放又諭失主見賣糖人囑伊投案候核○竊取錫燭扞錫茶壺等物之曹阿生照原斷笞責一百板開釋○小東門公順魚行控竊螃蟹之朱路卿照原斷先行枷號三月期滿責放徐家生兪阿寳各笞一百板申斥一番當堂開釋○楊三喜控倪金奎圖賴會洋七十九元有奇葛　轉准詞提案押追昨日提案倪求交保出外情願料理同轉准之著覔保限五日内清理禀覆○陳松鶴控周永春欠銀一案因牽涉鴻文閣書局帪項飭探进明禀復昨據該書局葛繩忠禀復前來同轉命提周永春到案限三日内清理明白延干追比周求交保同轉不准著還押遵斷施行○徐才良控店夥嚴子卿疑竊銀表錢洋烟袋等物經葛同轉提案責比並著原告找尋愛堂到案研訊昨據原告投案求追同轉命提嚴子卿到案嚴供求恩交保出外將愛堂交案同轉准之著還押覓保限七日内將愛堂尋交並諭所失各贓追繳 
[金陵官報]  
　　十月二十日安徽徽寗道袁昶到見五河鹽釐候補道陶森甲委辦皖岸督銷候補道李光瑜均見辭江西湖口掣驗候補道松峻皖岸督銷候補道張錦　大通楚西掣騐候補道馬先松禀辭候補道魏嘉齡徐壽明丁葆元均隨督憲劉北上知州紹賢赴長江代𪭶查貨船調署金沙場角斜大使劉學膠鹽經歴楊誠均回揚俱禀　○二十一日試用道王煥章浙江來丁憂河南候補道易順鼎由籍來通判吳瞻文禀謝奉委濟寗轉運局差○二十二日水師學堂兼下關掣騐　淮揚道桂謝委辦營務處江　補用道朱宜振由京過　引見回省武穴掣騐候補道張庭杰均到見五河鹽釐候補道陶森甲委辦皖岸督銷候補道李光瑜均謝○二十三日同知葉大莊鄭孝胥知縣章　森均謝委洋務文案　兆驤禀知蘇浙賑捐案内保補以直隸　用 
[蘇省官報]  
　　十月二十日知府彭文明辭赴奉金團練通判陳鎬謝委辦常昭海口釐局卽辭並銷發審差帮辦待質公所差請補青浦縣汪瑞曾隨撫憲赴鎭江知縣　熙交缷吳淞貨捐局差府經高松如禀知過同知班分發江蘇試用巡檢沈惟泰浙江人到省○廿一日候補知府朱上　禀明力疾帶領飛划營全隊往宜荆一帶駐紥禀　通判兪壽銘專丁回蘇禀知奉寗　憲辦江寗籌餉捐局文案差並銷發審局差服滿回省從九張文瀾禀知到籌餉局支放差又陳盛鈞銷嘉定保甲差並禀　赴黃埠　　　　 
啓者本舘所印各種書籍中有數十種現均减定碼洋如有外埠寄購者請函致三馬路本舘帳房其折頭常格外克已信力亦由本舘付給務請賜顧爲盼兹將各書目列左 
刑羣匯覽洋七元○袁太史三十種實洋五元○王先謙咸豐朝東華續錄實洋二元五角○潘頤福咸豐朝東華續錄實洋一元三角○花月痕碼洋四角○徐霞客遊記碼洋六 
角○欽定六部處分則例碼洋一元二角○補註洗寃錄集證辨正叅考碼洋六角○臨證指南十二本碼洋一元五角○駁案彙編十二本碼洋二元○白紙康熙字典每部十二本 
碼洋二元五角○攷正玉堂字彙二本二角○永慶昇平三角○徐氏十三種醫書碼洋一元六角○大淸會典碼洋一元六角○六科準純實洋五元五角○聖武記六角○小五義 
三角五分○續小五義四角○竹紙分類尺牘五角○快心編五角○蟫史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角 
五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八分○蕩寇志六角○曾侯日記一角○使琉球紀一角八○東池草堂 
八分○禀啓零紈一角五○瀚海尺牘四角○三岡識略三角○夢園叢說二角○在園雜志二角○文海披沙二角○甕牖餘談二角○豫軍紀略三角五○四夢彙談二角○和約 
彙杪二角○中東和約五分○中俄和約五分○瀛寰瑣紀三十○寰宇瑣紀三十○四溟瑣紀三十○寰瀛畫報一角○紀載彙編一角五○訂譌雜錄一角五○　林伐山二角○ 
　檀碎金三角○西事類編三角五分○景船齋雜記一角五○正續水滸四角○雲間據目抄一角○讀史探驪錄二角○驪砭軒質言一角○尊聞閣試帖二角○硯云甲乙編三 
　○螢窻異草初編二角○螢窻異草二集二角○螢窻異草三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五○詩句題 
解五集一角五○歴代陵寢備考五角○曾文正大事記一角五○鋤經書舍零墨一角○曾文正公家書四角○海上羣芳譜一角○妙香室叢話四角○東藩紀要一角五○啓朦 
眞諦七分○書目一分○紅樓夢補四角○名賢尺牘七分○歴下志游八分○西洋記四角○紅樓復夢五角○霆軍紀略二角五○淞南夢影錄八分○孫註適軒尺牘一角五分 
○息菴尺牘一角二○籌海初集二角○戊子順天闈墨二分○江南闈墨二分○江西闈墨二分○廣東闈墨二分○福建闈墨二分○浙江闈墨二分○戊子直省闈墨八分○巳 
丑會試闈墨二分○嘯亭雜錄四角五○道聽塗說二角○三異筆談八分○漫遊紀略七分○十二年諭旨一角五○十三年諭旨一角五○十四年諭旨一角五○十七年春季夏 
季秋季冬季諭旨各一本價洋四分○十八年春季夏季秋季冬季諭旨各一本四分○中西紀事四角○求闕齋日記一角五○壺天錄二角五○蕉軒摭錄二角五○滇南雜志五 
角○夜雨秋燈錄四角五○雨夜秋燈續錄四角五○曾文正公書札一元二角○續綏寇紀略七分○解　語一角八○尺牘初桄二角○明季南北略一元二○明季稗史七角○ 
東華錄東華續錄十二元○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○ 
風月夢三角○集錦尺牘一角○外科全生集八分○左文襄奏議四元○曾圖三國志二元○增註知愧軒尺牘一角五○羣耕齋尺牘七分○白紙曾家書五種六角○粤屑一角 
五○篤素堂文集一角五分○通問便集二角 
 
 

Page 10

 
 
   
 
