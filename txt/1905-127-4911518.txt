# 1905 - 127 - 4911518

 

Page 1

 
 
[書昨報商部擬改川漢鐵路章程後]  
合一姓而成家族合一羣而成社會合數千百上中下三等之社會而成國家國家者合之爲數千百社會之事分之仍一人一之家事也故欲愛其一人一家者必先愛國家欲愛其國家者亦必先愛一人一家夫後對内有實力則人民之權利日發逹即國家之權利日發達對外有實力則人民之權利得保全即國家之權利得保全其關係至密切其禍福相倚伏苟使人民之權利一任其虧損侵蝕而欲爲國家謀權利焉則國家之權利亦終歸鳥有而己此吾所以於商部擬改之章程有不能無疑者也 
 
 
 

Page 2

 
 
國家之有鐵路猶人身之有血脉乃各處交通之機關也其築造之權原爲本　所自有斷非他人所能干預今以積弱之故列强耽耽如蟻附羶若蘆漢鐵路寗滬鐵路澤道鐵路己大半入於外人之手矣粤漢一事雖合全國之人羣起反對其能挽回與否猶在不可必得之數夫利之所在人爭趨之彼國人民之所以齗齗抗爭者爭吾利權也彼國國家所以出而斷斷抗爭者爲彼國人民爭其利權也然則彼國國家猶欲助其人民以爭吾國之利權而吾國固家反不欲助其人民以自保固有之利權是何說也此吾所以於商部擬改之章程有不能無疑者也 
商都擬改章程凡四條而其關係最重者有二條第一章第一條之　　原文曰川漢鐵路係奏明自辦川省紳民皆自願籌集股分非中國人股分一槩不准人股并不准將股分售與非中國人以符奏案改之曰川漢鐵路係奏明自辦川省紳民皆願自籌集股分懇請不招外股不借外債一切欵項悉由本省主持調撥以符奏案第二章第十八條之原文曰認購股票之人祗准取息分利不准提取本銀倘一時需錢使用准將股分轉售與人惟須將承售之人姓名住址詳細報明本公司換給股票若距省路逺卽在各州縣分售股票處所報明換給股票亦無不可仍由分售處隨時報明本公司註册查考惟祇准售與中國人倘轉售成抵債與非中國人本公司槩不承認股票作廢改之曰認購股票之人祇准取息分利不准提取本銀倘一時需錢使用欲轉售或抵押與人須由出售人出抵先將承售承抵人姓名住址等開具詳明呈報本公司核准或換或批准給售方可作數若距省較逺者卽於各州縣分售股票處呈明由分處後呈報本公司核准辦理倘有私相授受等情查明立卽註銷 
　　就此二條觀之是第一章之第一條原文不准外人入股一語本爲全省紳民所公認故爲此直捷决斷之詞商部懇請不招外股一語似係川省紳民之私意故爲此模稜兩可之語也至第二之第十八條原文股票轉售與人須報明公司倘轉售或抵債與非中國人則公司概不承認股票作廢立意本甚明顯商部改爲股票轉售或抵押與人須由公司核准倘有私相授受等情立即註銷措嗣亦覺含糊使謂愚民無識恐私自售與外人則原文本有股票作廢之語無論官售私售固爲章程所不許矣且核准二字本無界限又不明言何者能核准何者不能核准售與中國人者能核准售與非中國人者不能核准則外人苟執章程以與公司相詰難公司將以何詞答之是非故啓此交涉之門而予外人以侵奪利權之口乎嗚呼商部者所以保全人民之利權卽保全國家之利權者也今人民欲自保其利權而商部故削奪之人民欲爲國家保其利權而商部特放棄之揣其意無非欲招洋股而己吾不知商部固何仇於本國之人民而又何愛於外國之人民也嘻異矣 
[磋商俄國賠欵辦法]  
　　外務部以新定賠欵辦法俄未照允當一再電飭滬道與俄華銀行磋商兹探得滬道袁觀察近日所商情下聞滬道連日與俄華洋人商减事據稱前開每干温司合規八百五三六七實係銀條合規凈數其行用脚保等費業經扣除無從再减所以温司核先令較規銀兌先令稍虧者係倫敦市價偶漲之故其實通年扯算中國佔益較銀行爲多如去年中國佔益四之三銀行祗得四之一將銀條易規定價刊本呈驗相符至盧布合先令銀行中人堅謂奉駐京大臣之命以和約英金作準以二十五本士五合一盧布滬道駁以約載英金價係當時各金合銀之價並非各金比較定價應以二十五本士爲準銀行中人謂先令盧布均金雖有上落然從無二十五本士合一盧布行情照此定價銀行吃虧太鉅萬難照辦再三辦論並告以日本現己比較將約載金圓之價放長俄國何能獨照約價始勉將去年英磅盧布差數查明許以二十五本士四一二合一盧布謂祗能按此結定否則還日調價或月底照市價核結前四期付過之欵謂不能付過亦不能允照以前之價折算惟允自畫押之日起息並將市價照算至六月底止折中道憲以前各期磅價貴多賤少照畫押日起有無便益事不可知惟金銀準則詢之銀行中人尚不甚懸殊云云（巽） 
[中翰條陳河務錢法銓選各事京師]  
　　内閣中書龍學泰奏請將河務錢法銓選各事量爲變通於上月二十九日奉硃批該部知道（震） 
[商部司員禀請游厯京師]  
　　商部章京周鳳崗係江西藩憲周瀚如方伯之公子以四川候補道爲商部差遣人員於去冬到部分歸平均司行走周君志在游學日昨呈請本部各堂擬自備資斧先往日本後赴英美藉資閱歴當經本部各堂允准并行咨外務部請給護照以備周君卽日往東（震） 
[商部咨催正太鐵路表册京師]  
　　日前商部各堂互議謂山西正太鐵路開辦一年之久前經本部頒發表册迄今未據塡寫送部實屬無從察考應即咨催山西巡撫迅飭委員將表册詳細塡明速行送部以備考核勿再延緩（訟） 
[擬派路礦學生京師]  
　　前出使比國公使電達政府云在北京設立普通學堂内附路礦專門學科一節兹悉學務處奉到軍機處交片現在會議由京師各大小學堂内選派學生二百名咨送比國專習路礦等學大約不日卽可定議云（月） 
[將弁學堂訓練獵户廣州]  
　　督憲岑雲帥日前派員赴四川貴州一帶招致獵户編成一隊惟各獵户用線槍打靶極凖及令試演新式快鎗則不能命中難資得力近擬將歸人將弁學堂訓練俾成勁旅云（睽） 
[擬設長江水師總督京師]  
　　政府議商請將長江水師派設總督專管轄江南江西湖南湖北等省長江水師副叅遊都守千把外委額外及兵丁並節制長江水師提督總兵等官（盈） 
[川督密保主政京師]  
　　日昨四川總督錫清帥具摺密保候選主事羅度謂前督臣岑奏設籌振局特派候選主事羅度會同藩司總理其事該主事力却薪水辦事能專精致志凡災振連 
 
 

Page 3

 
 
艱之區不待陳請預爲派員分路發欵務期施當其厄而總核浮糜絶之稍避嫌怨此次勸捐辦振允推首功查該主事體用兼賅心殷利濟而尤能以淡定謙退爲懷勞绩最著未便漂不上聞懇請賞給五品卿銜以爲賢士大夫勸聞己奉旨賞給三品頂戴矣（訟） 
[軍機密告岑督京師]  
　　頃聞某大軍機專函密達岑制軍略謂現今時勢維艱需才孔亟之際意欲乞休告退上意未必允准徙作此無益之舉動反致有損聲名務宜勤奮從公勿復奏請開缺致受傳旨申飭之累（盈） 
[桂撫奏請自辦膏捐京師]  
　　八省膏捐月前己有旨交柯逢時督辦日前廣西巡撫李經羲有摺奏到京請廣西膏捐歸該省自行辦理等語頃聞己有旨將此事令柯逢時酌辦云（盈） 
[運司報効入欵廣州]  
　　廣東鹽運使司向稱優缺每歳可得盈餘數十萬兩近雖大不如前然每歳亦可得七萬餘金現聞兼理運司王都轉秉恩將是缺於應得之欵列摺詳請督轅全數作爲劾每月領回津貼若干聞己酌定月給三千金云（暌） 
[禀請嚴定商夥監守自盜律京師]  
　　職商林松唐具禀商部請嚴定商夥監守自盜等律以興商務并擬訂商律若干條呈請采擇（震） 
[紀粤人在廣肇公所議抵制美禁華工事]  
　　昨日午後一點鐘寓滬粤人會議抵制美禁華工苛例計千餘人先由鄭君報告集議緣由繼由凌君潛夫(君寓美十一年）將寓美時目擊美人苛待華人實情并言對待美人之法以各公司等不用美人及華人不受在中國美人所雇并絶用美國各貨所言極爲痛切次爲方君守六（君安徽人茶磁公司副總辦去年曾赴美賽會）將去年赴美時種種留難情形并陳對付辦法（一）華官不發美人入内地護照（二）電美各報館主持公論（三）由滬上同人告美領事以華人對付此約實情託轉美政府其　演說者四人其大意均主不用美貨并急電政府及梁使岑督香港中華醫院廣東各善堂等至四點鐘而散電文俟探明再錄 
（外） 
[閩商開會籌議抵制美禁華工]  
　　寓滬福建紳商因美禁華工例甚苛虐定於十一日兩點鐘在泉漳會館開會議籌抵制之法（外） 
[署江督周奏金陵關商務漸興亟應勘定租界撥欵修築摺]  
奏爲金陵關商務漸興亟應勘定租界撥欵修築以安逺商而使治理恭摺具陳仰祈聖鑒事竊查金陵設關通商始於光緒二十五年曾經前督臣飭行司道籌議擇於儀鳳門外下關地方量闢租界惟彼時商務尚未大興各國亦未派有領事前来駐紥遂爾因循至今未辦近年商務日闢英美德日各國均己派有駐寗領事寗滬鐵路接通以後貿易必更繁盛而各國洋商以租界未定道路未修多欲在城内購地租屋開設行棧雖屢經照約駁阻然不早爲之所亦令人無所適從且城内非通商之地市肆囂塵諸多不便更恐啓内地雜居之漸於地方治理亦大有關礙臣到任後督同司道親往原定之下關江岸詳加勘度計長五里餘寛約一里内外其地緊臨江岸輪船便於停泊且奏淮水路相通貨物亦便運送應即查照原議即以此處闢作通商塲地無論華洋商民均可在此界内租地造屋開設行棧繫泊船隻又一切均參仿通商各口開埠章程分别辦理惟該處一片荒洲地勢低窪江岸亦微有坍卸目前庫欵奇絀雖未能一律造路築岸修墊平坦而取要之橋梁溝渠道路則不得不早自籌修蓋此爲地主應盡之義亦爲安便逺商之道將来設立工巡等事諸可籌辦至界内荒地從前賣價極賤近因洋商教士爭買遂至昂貴異常若不速自籌欵買留將来華商幾無可立足要路亦不能通暢流弊極多受虧甚大惟以上數端需欵太多急切難籌今擇其急應修造之工約略估計亦非十餘萬金不辦查蘇州杭州各處開辦商埠均經奉撥經費十餘萬而金陵則僅經前督臣劉坤一奏明在該關所收洋藥金内撥銀四萬兩除以二萬兩交稅務司建造公館外所餘二萬銀因購買關房地基修理躉船等項早經用罄自非再行籌撥無從措辦合無仰懇天恩俯准援案仍在金陵關所征洋藥釐金内撥銀十萬兩備支應用事竣開單核實奏報此外凡可暫從緩辦之工應隨時察看商務情形再行酌量推廣以紓財力如蒙兪允並請敕下外務部札行總稅務司委派金陵關稅務司帮同關道妥議章程辦法轉告各領事查照俾中外商民俱獲便益以免他日爭競除分咨外務部户部查照外恭摺具陳伏乞皇太后皇上聖鑒訓示謹奏（露） 
[義總領事致上海函（爲認繳牛捐事）]  
　　啓者利生得利運牛一事接貴道上月十五日来函正飭核議間准初一日函示丹陽運滬食牛應完蘇捐四道滬捐二道義商認按歳五萬隻至少共捐錢一千八百文核計等因兹並飭據該商等禀復此案原擬歳運食牛七萬隻是以認捐七千元逮後牛數旣經貴道核减至五萬隻而歳捐仍認七千元所以維持中國釐課己極通融因牛稅在蘇省本屬未有之舉也今旣屢奉寛加之諭未便固執再加三千元以足成數每歳一萬元之數應請照轉定案等情查蘇省牛稅原屬創舉現在己有食貴之虞若照淞滬釐局所擬捐法則市情騰涌激成交涉勢有至現該商加認三千元視原擬己爲加倍目係冀速開辦起見惟嗣後萬一改章免捐本商應一律辦理不得兩歧務祈貴道察照施行其捐欵應如何分期繳法並希示復飭知爲荷此項　祉（鼎） 
[不允拆讓侵佔河道]  
　　工部局修築新北門一帶 
 
 

Page 4

 
 
駁岸侵佔城河滬道一再照會領袖總領事轉飭工部局拆讓在案領袖總領事昨又照復滬道略謂工部局修築駁岸侵佔城河自應聲明於開工之始現在將次竣工耗費甚鉅再令拆讓實有未便云（鼎） 
[查明輪船並非售於俄人]  
　　上海道因風聞某洋行有將葉輪船售與俄人情事曾函請英總領事查究昨英總領事己查明函復略謂該行輪船確己出售然並非售與俄人云云（豐） 
[另章輪船拖帶章程]  
　　江海關稅務可以拖帶船隻之輪船其中或馬力不足或船身不妥計己出有事故數起因另訂章程十一條函請關道袁觀察查核飭遵（鼎） 
[日俄又戰於英額城]  
　　昨承駐滬日總領事送来東京初八日所發公電内開有俄步兵兩隊馬兵五隊砲兵一隊於初六日晨由南山城子来攻擊英額城左近（南山城予在英額城北十三英里）之日兵因俄有極烈之砲火故敢迫近距我兵所駐之處僅一百米突駐紥英額城之日兵旋將俄兵擊退俄兵傷失多人仍退回南山城子戰塲所棄俄人屍首有六十具傷者約一百六十人另有死傷多人己爲俄人用車載去故未知其數共計此役俄人傷亡者四百以外日本祇死小卒一名傷者五十人 
[大西洋各輪船公司又復跌價]  
　　初八日偷敦電云大西洋各輪船公司彼此競爭互相跌價之事現己復起 
[俄國又起殘殺]  
　　初八日倫敦電云俄復爾海尼亞之竭老来地方有殘殺之與前時吉慶納夫之事相同 
[海琛巡艦回烟]  
　　初八日烟台電云中國海琛巡艦日前出海赴北直隸海灣尋取水雷現於昨日下午五點鐘田廟島回烟 
[俄京未聞俄艦隊聯合之說]  
　　初八日倫敦電云俄尼蒲格韜夫海軍提督與尼辣韜夫所統艦隊彼此聯合之消息俄京並無所聞 
[美國風災]  
　　初九日倫敦電云美國伍克拉哈麥省相近格斯来之斯乃特鎭忽起大風鎭之房屋大半毁壞民人傷亡者共有五百人 
[美國火藥肇災]  
　　初九日倫敦電云美國歇揩谷鐵路快車與載火藥之貨車於昨夜二點半鐘在噴雪聞尼省相近哈立斯堡彼此相撞火藥猛炸三次兩火輪車皆成虀粉傷亡者共有二百名當時哈斯堡全城爲之震動譯文匯報 
[法報勸日本攻擊在越南之俄艦隊]  
　　初八日德京電云法馬常報著論勸令日本攻擊在越南洋面之俄艦隊令俄艦雖泊彼處而不能獲益 
[土耳其遣專使至摩洛哥]  
　　初八日德京電云土耳其王己遣專使至摩洛哥京都 
[俄定議撤回柯將軍]  
　　初八日德京電云俄政府撤回在滿洲之柯魯拔托金將軍一事現己定議譯德文報 
[法外部聲明不准俄艦游於法領海]  
　　初七日東京電云法外部大臣突爾揩合覆駐法日欽使公文内稱法政府己令越南地方官嚴防海岸不論何戰國如有戰艦前来應令卽日駛開至俄第二艦隊駛近越南邊境時會令彼處地方官飭其即日開駛他往越南地方官亦報稱倘俄艦隊有破壞中立之事當遵照政府訓條辦理云云迨此項公起發遞後續致一書略謂越南總督旣查知俄戰艦仍在康克希左近己派戰艦前往知照令其速卽離開不得有違中立旋據派去之戰艦回稱在康克希海面未見俄國戰艦 
[日輪船在歐拉西北遇見俄艦]  
　　初八日東京電云日本愛鐵苛麻魯輪船現抵霍開頭據船上水手報稱在歐拉西北五十英里見有三枝桅四烟囱之俄戰艦一艘當時即令停輪派人到船上查閱一周旋釋之使去 
[法提督報和令俄艦駛離法屬地]  
　　初七日倫敦電云法國東方水師提督名培爾者近致書於法國水師官員謂俄波羅的海艦隊難西貢海岸後又得消息謂己抵越南海境因遣一戰船遵本國機密訓條致意於俄海軍羅提督令其即離法國領海境内俄提督己准照辦大約翌晨卽可駛離矣 
[英貨船在萬峯海灣遇見俄艦]  
　　初七日香港電云英國貨船名歇夫拉者於初四日在離萬峯海灣九英里海面遇俄國圑練巡艦艦長升旗令卽停輪詢問曾否見有戰船貨船主答以並未遇見所見俄國各巡艦均甚堅固且聞有俄船四十艘現尚泊於萬峯海灣 
[英日俄法之關係]  
　　初七日倫敦電云俄外部與露透訪事人晤譚後謂英國倘因日本之故令法國中立章程或有改變則俄人必以爲與兩國友誼有乖 
[俄艦隊覓地聯合]  
　　初七日倫敦電云俄第三艦隊尼蒲格韜夫海軍提督己與羅提督會晤且覓得一地可以爲兩處聯合之所 
[紀法武員漏洩軍事被拘詳情]  
　　初七日東京電云法武員名罷哥恒者因洩漏日本緊要消息被日本拘獲現由警察至其寓處搜查并至赫耶姆砲台查察蓋罷哥恒曾與其妻居於此也罷哥恒曾充法使署隨員并充文案當法國未派使臣以前罷哥恒又曾在東京辦理法日交涉之事蓋居於日本己閱三十餘年於人情風俗無不諳悉其妻本係寓日某英人之婦夫故轉嫁罷哥恒者現事爲警察查明卽將種種憑據赴立法部控告己奉示令將各人拘管照懲究 
 
 

Page 5

 
 
[趙軍帥將赴盛京]  
　　初八日北京電云新簡盛京將軍趙爾巽日人甚爲合意現己與駐京日使會晤不日即將前赴新任矣 
[法日斷不决裂]  
　　初八日倫敦電云俄海軍羅提督泊於法領海一事英國各報均有助日之意开謂將来法日亦無决裂之事蓋法雖與俄有聯邦之誼然亦己令羅提督别尋停泊之所並不顯違　立也譯　晤士報 
[法政府不允俄艦隊在越南海境聯合]  
初八日大阪来電云法政府己不允俄第二第三艦隊在越南海境互相聯合致有戰事 
[駐美俄使更易]  
　　初八日倫敦電云駐美俄使開悉尼伯爵現己調充駐西班牙欽使另調前駐日本使臣兒華誠男爵爲駐美俄使譯字林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議裁學務警察經費武昌]  
　　鄂督張香濤宮保因土膏統捐改章於鄂省財政大有窒礙日前特飭司道各員將學堂警察兩項支銷最鉅之欵酌量裁滅以節經費惟規模素来宏闊一時收束恐非易易）師（ 
[仕學院籌費維艱武昌]  
　　湖北仕學院照張宮保新訂章程辦理每年約須支銷十萬兩之譜一時尚無的欵可撥故遲未甄别而所定各學員津貼銀兩亦恐難於持久因之候補中人仍多觀望云 
）師（ 
[使館隨員遊歴京師]  
　　駐京法國公使照會外部云本館武隨員伯理索擬赴湖北湖南等處遊歴請飭各省保護云云現己由外部行文各省矣 
）履（ 
[工藝傳習所派定教習杭州]  
　　浙省工藝傳習所自口僧干預之風潮平靜後復奉聶中丞諭飭羅高傅三紳招集前取各生開課所延之東瀛教習亦均到齊刻先將五科試習織綢教習日人春田富五郎織布教習常州人胡以莊染色教習日人齋籐德藏造紙教習揚州人周維春罐頭教習日人山田貫一郎其餘各科須俟機器及教習齊備時再行推廣）復（ 
[擬招商開設製呢廠武昌]  
　　日前省憲委人在忠孝門丈量地址爲將来設立製呢廠之用并聞不動官本祇招商開辦官爲保護并仿外洋例而給以資補金云）履（ 
[郵政津貼不能多撥漢口]  
　　年前郵政總司請部飭江漢關每月酌給郵局津貼銀一萬兩以便郵政日益擴充兹新任江漢關道憲繼蓮溪觀察以稅收日形短絀特禀商大憲每月僅能撥給四千金）履（ 
[川省設局轉運宜昌]  
　　四川經錫清帥力求整頓頗有更新氣象惟購運一切要需因峽流危險時有失事之慮日前錫清帥特委周廣壬大令至宜設立川省轉運局以期相機轉運免致意外之虞 
）履（ 
[營弁身死不明蘇州]  
　　常備軍第一營差弁聞洗臣托詞三十壽辰向各勇勒索壽咨爲同營唐弁力阻事未果行乃越日唐忽身死唐戚某甲恐有别情即投撫署控告陸春帥准詞委員詣營查訪時聞忽稱接得家信以母病沈重須請假回里該營管帶陳游戎恐其兎脫未經批准聞不别而去爰即飭人赶上拘至長洲縣署蘇大令研訊之下並無口供當以上憲飭究之案未便輕縱飭釘鐐收禁外監候查明實情再核）隨（ 
[文案逃逸蘇州]  
　　飛划右營文案兼司帳之陳某安徽人向在某省候補知縣近因任意揮霍致虧空餉項一千五百金本月初四日清晨乘該營管帶米占魁游戎緝案未回逃逸無蹤不知游戎回營若何辦理也）隨（ 
[卡犯越逃漢口]  
　　夏口廳南北兩卡向有督捕營駐紥其旁前夕北卡内忽逸出押犯十二名幸爲管帶張千戎聞悉赶即督勇追回七人而五人己杳如黄鶴矣）泰（ 
[江寗屢出刼案江寗]  
　　寗垣瀕江附郭各處有梟會各匪勾結鄉間惰民恣行搶刼前月東善橋出有明火執杖刀傷事主之案雖經南城外總汛緝獲季祿桂孫爲春兩犯解縣訊辦而夥盜未獲者尚多日前陶吳鎭又有盜匪多人紛持刀杖洋槍於黄昏時夥刼鄉民某姓家事主鳴鑼號召圑練各盜猶敢恃衆向練勇開槍拒捕練勇亦放槍攻擊轟斃盜匪二人彈傷三人一盜負傷逃竄至陳墟橋經花神廟圑練巡丁捕獲解送江寗訊據供認姓季名有才並供出首盜姓名及行劫拒捕等情不諱即經縣主葉大令飭令釘鐐收監越日上元縣神策門外某村又報盜案似此盜賊蠭起鄉民其何以聊生哉）豫（ 
[常備營頒給關防鎭江]  
　　武威新軍統領龔子佩恊戎曾奉兩江督練公所兵備處移行遵將本軍改編南洋常備步兵第四標第一二三營自三月十三日起業經改定標營並將從前武威軍名目撤去日前恊戎己禀奉江督頒發木質關防一顆到營啓用以昭信守）觀（ 
[補紀江督蒞浦情形清江]  
　　江督周玉帥奉旨赴清江浦布置一切卽於上月二十八日到浦是日碼頭前頗形熱閙憲舟及隨船均有小輪船拖帶帥旌登岸拜客前導差弁數員衞隊數十名隨員則候補道四員曁江恊何副戎前站爲前任清河縣李大令均駐舟中帥節暫駐於慈雲寺）夬（ 
[法兵操演鎭江]  
　　本月初四日有法國兵艦一艘由滬展輪駛抵鎭江管帶某君舍舟登岸拜會駐鎭各西官並命駕遊覽金德北固之勝初六日午前法兵三百餘名均肩荷洋槍從洋馬路經過脾灣至外國操塲由領隊官督令操演步伐進退嫺熟異常直至日落後始整隊返舟）觀（ 
 
 

Page 10

 
 
[温郡學務温州]  
　　温郡學堂林立然艱於經費往往有名無實中學堂西學教習迄尚虚懸惟樂西柳市小學堂捐有田七百餘畝本年聘請藝文畢業生南君蘚秋督課西算經史亦有名師教授故此校差强人意云）離（ 
[刑斃小竊地甲移歸吳縣訊辦蘇州]  
　　蘇城南正五圖地甲張掌生將小竊小葉子私刑斃命一案迭紀前報兹悉小葉子姓李武進縣人因在城外馬路中拾取某幼童所遺小衣包被童曳住指爲竊賊爲吳縣捕役王金標所見即將李拘至舟中先處以私刑翌日解至西路警察局請究局員吳明府研訊之下並無供詞旋見其面有病容諭飭地甲張愼卿張掌生帶去准予覔保釋放詎張不遵諭竟將其押入下處私刑斃命現上憲以所塡屍格惟血海穴一傷實係致命因飭長洲縣蘇大令將張愼卿王金標二人一併移歸吳縣署交李紫璈大令研訊務得實情以使照例擬抵）隨（ 
[土店閉市温州]  
　　土藥局委員何别駕蒞差以来極力整頓所有城店坐賈各捐絲毫不得溢漏本月初一日有牙户某甲在瑞安李嶼採辦土漿約百餘觔挑運来郡途遇土藥局巡丁某乙以其單貨不符詢伊何鋪囑購甲稱府前吳泉春蘇吉昌等五鋪屬帶乙見貨浮於單擬向截留勒補詎甲反將巡丁攢毆致傷該巡丁遂赴總局禀訴何别駕聞報立命少君督帶司巡於初二日往向吳泉春等五家着交該牙户吳等不知所對隨將各鋪櫃内所有存漿盡數搜去以致閶城土店咸抱不平一律閉市歇業）離（ 
[道員用分省補用知府程太守淯擬白話報簡章並附增白話演說簡章禀]  
　　敬禀者竊卑府前奉面諭以晉省民智不開於晉報之外亟宜另設白話報以資普及並令卽擬章程呈閱等因仰見憲台關懷時局提倡風氣不遺餘力奉諭之下欽感莫名伏思東西各國言文合一故上下之情僞易通運掉易靈中國文字精深爲環球各國所不及然因此而讀書識字之人亦較各國爲少近年京師及東南各省無不盛行白話報可見白話之益久己昭人耳目兹蒙憲諭謹將所擬白話報簡章另摺呈閱抑卑府猶有請者日本明治維新開通風氣有三大端一學堂二報館三演說學堂之設收效最遲報章之布僅及士流演說則無智愚賢不肖皆能感動故日本人民之開化實得力於演說者多其時國内盛開演說會聽者或數百人至數千人遇有勳貴及知名士登壇則聽者或數千人至萬餘人不等今東西各國大政令大興舉無不倚重演說爲行政之關键蓋報紙祇爲識字人而設演說則兼爲不識字人而設吾國三代時遒人木鐸徇路宣猷孔子周游席檀講道我朝列聖相承尤重宣化所頒聖諭十六則令地方官朔望宣講各鄉社尤盛行講鄉約之典皆與演說之事名異實同至演說之事見諸公牘者查普年户部右堂戴奏演講一案經部議准行咨各行省通飭各屬教官興辦晉省前憲台曾轉飭遵辦在案又如去年十二月十八日北洋官報載直隸督部堂袁批萬泉縣辦蒙學禀云鄉僻風氣未開全在地方官推誠勸諭苦口演說等語可見演說之益吾國朝野上下久經洞澈於胸祗以近年瀕海諸省新學少年言論宗旨每多横决於是地方有司深惡痛絶曲謹之士至絶口不敢道及平心而論非演說之不善乃演說不得其人之不善天下事不能有利無弊惟在興利者預防其弊耳卑府愚見旣以白話濟報紙之窮尤當以潢說濟白話之窮山西不識字人佔十之九若能於白話報紙加以演說不獨三晉愚氓咸蒙樂利而於我憲台化民成俗之心亦得以彌綸無憾用是不揣冒昧謹就管見所及另擬演說簡章八條附呈憲鑒如以芻蕘未議有裨壤流猥蒙採酌施行不勝大願再中國近年舉辦新政甚多而収效者鮮推原其故皆由地方官之奉行不力甚至各國所己效之事迨中國倣行之輙有弊無利重爲世詬此皆因有治法無治人之故即一二有心人思有所建樹又不能久於其任故中國維新之機殆將絶望今宜力矯其失仰懇憲台嚴飭地方官將白話報認眞派閱并就管見所擬廣爲演說庶幾民德日進民智日開併力一心共圖進化三晉幸甚大局幸甚是否有當伏乞訓示施行章程容俟再錄 
[署江督札江海關道文]  
　　爲浙省運銅元至滬設局銷售事 
札行事准浙江巡撫部咨據銅元局詳稱業奉院札准兩江督部堂周電開准仲師咨浙鑄銅元擬在上海設局運銷等因查錢幣原貴流通不應稍分畛域惟近来各處銀價漲落無常商人惟利是圖何處銀賤卽販運銅元至彼易銀又運銀至銀貴之處轆轤轉運從中取利私鑄即從而混人實於市面有碍弟前在山東因各省銅元紛紛運往以致銀價驟漲商情驚惶曾請各省停運有案近来上海銀價較江寗爲賤江南商人禀求販運銅元至滬而寗局亦欲委員運往第恐海外私鑄侵入流弊滋多且恐内地商民藉口是以概未批准今閩浙粤先後運錢至滬設局銷售則沿江一帶官紳亦不能禁若亦設局銷售將来必互相擠跌獲利有限且市面銀價驟漲錢價日落亦於生意不便况部電京餉搭解銅元正無以應其將何辭以對事關大局如何妥籌善法請公裁奪此時章程未定請飭局暫行停運何如望速酌示爲盻等因到院札局籌議詳奪等因奉此本局司道遵查浙省銅元餘利業經奏明每年報効兵費銀六十萬兩爲款旣鉅不得不設法運銷以期陸續湊解無誤餉需是以有在上海設局轉運之舉蓋因滬地爲浙省運往寗台温各郡之要道轉運速而費省與閩粤運滬專事銷售情形　異况錢幣要在流通凡未經開鑄銅元各省正願接濟以救錢荒更當不分畛域前蒙核定章程頒發護照行運在案是浙江在上海設局意在轉運他口並非專銷滬地市面銀錢價值似不至因此漲跌且浙省所運銅元係經行内河與海輪載運進口者不同似無海外私鑄矇混侵入之弊所有籌議緣由是否有當理合詳候咨覆查照准行等情到本部院據此相應咨請查照等因到本署部堂准此合就札行札到該關卽便知照 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[烟台]  
　　某日有船户牟九裝運肥猪三十二頭私行出口爲大關差役查獲禀報總辦候補知縣馬聘卿大令移請地方官將牟拘案斷罰關平銀二十兩充公並著枷號一月以爲偷漏關稅者戒○無賴韓甲欒乙前日因在南地街某妓院冶遊口角欒遽用小刀將韓兩腿連刺數下旋即乘間逃逸爲福山縣范寳章大令訪知飭差將欒拘案重責一千板鎖押候辦○前烟台七奔村迤東海岸隨浪湧出水雷一具爲村人撈起置於道傍空地日昨忽被某處脚夫用石猛擊登時炸裂轟斃民人六名牲畜數頭○日前面市街義興棧夥赴某處欒帳行至南大道北胡同永立堂門首被匪徒突用木棒擊仆於地奪去鈔票大錢三千文（捐） 
[厦門]  
　　三月十六日夜關河内自誠棺材鋪突来暴客從天窓入内劫去皮箱三只内金銀首飾衣服等爲數甚巨禀報有司不知能否緝命也○惠通街二旁樓房乃英商和順洋行建造前因錦花酒樓鬧事釀成命案經興泉永道照會英領事諭令該房主以後不准租與童子班及開設酒樓永逺禁止近聞武弁孫如堂租定該處樓房數間開設賭塲貽害尤大想地方官一經訪悉定卽嚴拿禁止○十八保清道局開辦以来並未一律舉行近日道憲玉觀察札委厦商葉清池觀察經理其事並札飭防營各練勇將所積穢物一律糞除以清道路（蹇） 
[宜昌]  
　　十一日天主堂教友俱至河下迎接主教極形熱閙主教入堂後各教士均入叅謁○美國聖公會在宜開設美華書院現又立一英學會凡有在宜習學英文之人悉令簽字約於禮拜日至該書院議事因章程未定又訂於下禮拜日會議○英國立德洋行在重慶所開煤礦有名龍王洞者謂之洞煤較他處爲佳其價較他處亦昂現將該煤陸續運宜售於各洋商極爲合用（謙） 
[沙市]  
　　新簡荆州左翼副都統隆斌乘洞庭輪船赴任於三月初四日晚抵沙是晚暫駐監督行台次日晉署擇吉接篆○船主王洪順在川省領運同昌祥官鹽計三百餘包於上月某日抵沙串通駁船主王月亭盜賣百五十包潛將船厎鑿一大孔託言船漏被水融化等情報知同昌祥同昌祥不服查明底細遂將二王一併送江陵縣林道堂大令於十五日訊供後將盜賣商鹽之王洪順串賣商鹽之王月廷二犯裝入木籠發荆州府通判署前示衆○大吉樓酒館在七里廟靠堤左近新掘一井爲荆州府舒暢亭太守知悉一面委縣勘驗一面出示嚴禁略謂萬城大堤爲各屬田廬保障關繫甚重現經該縣查覆大吉樓屋内之井深二丈餘離堤二十四弓確係新開之井顯違厲禁應將該井塡築堅實除飭該縣查勘並飭將附近樂春台藥店之井距堤若干丈係何年所開一并查明示禁嗣後各處需水務於大江内河挑取不准近堤挖井有碍堤身如敢故違定卽拿究（否） 
[寗波]  
　　提標右營守備陳旭初守戎桂芳委赴省垣藩署領解去年冬季餉銀現己起程前往○甬江近有賭棍在新江橋日夜擺設賭攤誘人賭博日前由紳董禀請鄞縣高子勛大令派差查拿一面出示禁止○慈谿縣嚴绅肻前被盜匪搶刼報經縣主飭差緝獲盜夥吳得勝陳思云二人訊明解府由喻太守覆訊明確申詳上憲一面將二盜覊禁鄞縣獄中日前鄞邑尊高子勛大令接奉省憲釘封文飭將二盜就地正法○前夜甬江北傅泰記米鋪忽然失愼延燒鄰鋪及鋪後住宅經各水龍救熄計燬房屋二三十椽（坎） 
[九江]  
　　前辦九江官銀錢局委員章司馬家駒己補授虔南廳同知於履新之前發貼諭單謂此月司巡薪食均由後任給發大衆不以爲然均擬赴省控告○新委德北縣二套口釐卡委員安子馨太守現赴湖口總卡謁見總辦楊筱麓觀察旋卽到差○德化縣小學堂學生凡今年院試入學者皆送入中學堂尚有缺額十名由德化縣賀少九明府出示招考○九江道瑞莘儒觀察督率常備前軍五營在南門外操演行陣軍容甚整如臨大敵（遯） 
[松江]  
　　南門城弁顏君福森在小校塲考試槍無虚發經提憲拔升横涇汛外委領札赴任○眞如汛額外沈君其祥調補北門城弁近因震澤汛趙外委因案撤任卽飭沈君升署（賁） 
[總辦讌賓]  
　　南市製造局砲隊營現經江督奏派葉桐侯軍門兼辦前日軍門詣營點騐各軍旋赴局中拜會總辦魏觀察觀察於昨日設筵欵待柬邀道憲袁觀察等赴讌（土） 
[獲匪解縣]  
　　前太湖水師恊鎭歐陽子林駐防南市蘇防右營管帶李標勝遊戎拘獲著名盜匪戴老四一名押解到縣汪大令諭飭釘鐐收禁候訊嚴辦（金） 
 
 

Page 18

 
 
[違章被罰]  
　　城内金線店主某甲前晚在門首小便被警察巡士查見拘解至局中途遇甲友二人土前解勸不允與巡士爭執巡士急吹號呌由他捕帮同將三人一併拘獲解局局員以其不應違章逞兇判罰洋十五元省釋（金） 
[縱火案尚須補供]  
　　昨日英德副領事與孫耳三明府會訊各案時哈華托律師投案聲稱春生堂藥店火災一案敝律師尚須投案訊问顧錫甫之口供孫明府謂此案己經堂疉次訊明各見証供詞均己齊備况與領事商妥卽欲定斷矣哈律師又稱若顧所供之語堂上能見信卽照准如不能取信儘可駁斥敝律師何敢多瀆中西官互商之下准於下禮拜三解案補供（木） 
[上海官事]  
　　江寗候補道劉荔孫觀察崇惠浙江候補知縣周揆一明府世颺五品銜補用縣丞何熙伯二尹汝穆新委吳淞分局委員候補知縣潘偉堂明府宜經通判朱萼甫别駕正煇等昨均因公到道拜會禀見○松江府田紹白太守昨投道轅禀知即日赴蘇公幹○前江蘇織造榮子衡尚衣定於今日乘招商局安平輪船赴部（金） 
[上海縣案]  
　　車頌章父女控余小弟等調戯前晚奉汪大令提訊車女囡郎供在絲廠作工前至梅園地方被余小弟王金林調戯推落河中失去銀飾求究車供略同余王供有江北小孩指車女竊繭追毆失足以致墮河不敢調戯大令判王交保餘斥退免究○飯店主陳桂松扭控陳二郎冐詐亦奉大令訊究桂松供前年娶發堂婦蔡氏爲妻薦内姪陳和尚到店學業串同蔡氏拐賣小孩前月控奉斷離和尚向氏索洋未得吞烟事命由小的棺殮蔡氏信追屍叔陳春富不到陳二郎冒名春富前来詐擾地甲金茂供同陳二郎供詞支吾大令判責二百板押提蔡氏訊究○警察北局解竊賊吳阿三訊究供竊得玻璃窗求宥大令判責二百板○捕解張寳亭至案並呈質票多張張供在三十三七鋪竊得三家皮布衣服近在城内竊得某姓古花瓶質得洋銀九元大令判令笞責三百板押候再核（金） 
[馬路工程局事]  
　　蔣德生自稱南琛兵輪教習在法界某客棧誘姦婦女誑騙衣飾被張陳氏扭控捕房轉解馬路工程局襄讞秀員黄二尹提案研訊該氏訴明前情蔣供與氏同住客棧己有八天借氏金戒綢衣質錢應用是實二尹判押候限三天内交還○恒盛生米店夥袁瑞林扭己閉萬泰義米行學徒湯恒順至工程局控稱湯之行主秦蓮生欠米洋一百六十八元秦己逃匿請追黄二尹竊湯押候限交行主秦蓮生到案再核（土） 
[上海巡局紀事]  
　　日甫上海道袁觀察訪悉南市二十三鋪境内有人私鑄當五當十銅元飭傳二十三七鋪巡防局員詢問姚汪兩二尹己派坤甲密查情由以便禀復○豐記船號主陳某函致二十三七鋪巡局請追房客生盛石灰行欠租一案經姚容蓀二尹飭傳萬寳元訊明屬實斷令將租洋四十地繳付清楚以後按月加租二成萬己遵斷二尹派地甲知照房主如果不允即行移上海縣請辦（土） 
[會訊英商控日兵輪强捕沙船案]  
　　昨晨英副領事德爲門君臨廨會同屠司馬覆訊英商金萬利船被日兵船捕去一案原告律師担文又將是船之耆民彭玉田傳案補訊彭供去年十一月初六日裝皮皂至威海分行交卸後行内命裝雜貨到烟台於十二日開船頓遇大風大篷拆壞一人落水任船漂泊至十五晚船至石島六卽抛錨明日船上諸夥均至威海報信船中僅存小的等看船十七日早突有日本旗號之兵船駛至船傍船中人各持槍炮跳上船来喊稱查貨當將小的等赶逐上岸須臾又見来有舢板船數隻將船上之貨搬去裝滿各船又將小的船上鐵錨取起連船拖去當時小的等無船可回亦至分行報信中西官諭令繙譯將草供念與彭姓聽對無差令袁簽字候照會日本總領事查明何船再行會訊 
（木） 
[會訊喬基控徐水昌案]  
　　美商喬基投本管領事署控徐永昌因造屋擊碎玻璃窗請賠銀兩署美副領事安立德君照會讞員屠與之司馬飭探將徐傳案前日午後會訊原告喬稱在抛球場耀華照像館賃屋辦理畫圖事宜間壁瑪禮遜翻造房屋係徐永昌包造竟將玻璃窻等物碰壞屢次催修徐竟不睬因此躭延工程計銀四百兩求爲追償司馬訊之徐因病未到徐夥某供碰壞玻璃窻是當赶修賠銀一節尚求明斷司馬與安君會商判徐减半償銀二百兩著交保繳銀窓赶緊修還完案（木） 
[會訊廖錦山控萬春亭案]  
　　廖錦山控萬春亭吞没中和客棧銀欵一案前日午後英德副領事蒞廨會同襄讞孫耳三明府覆訊廖廷哈華托律師聲稱前奉檢呈該棧帳簿曾由中西包探至棧吊取只有三十餘本諒不止此數恐爲萬藏匿明府即將生財資本帳簿先行查閱計生財洋三千二百九十餘元次查資本萬供共收廖洋六千三百元惟帳上只有五千元德君問萬何以不符萬稱尚有收入别簿當即檢查此項帳簿己經失去萬云小的至捕房四十餘日不知棧中之事傳訊司帳人林連生林供包探来取簿適有事他出未曾眼同檢點哈律師又將歴年紅帳盈餘八千餘元與萬閱看隨問此帳是否爾開出答稱是中西官核算資本己少一千數百元問此洋存於何處萬謂被各夥友欠去德君着將夥友欠帳呈出然己少去七本中而官著將各帳檢齊方可核算德君曰資本六千餘元盈餘八千餘元兩共一萬四千餘元除去店底一千三百八十餘元生財帳約八千元付過廖錦記四千餘元尚少五千有零萬供均被各夥欠去中西官判摘出清帳候再覆訊（木） 
[公共租界晚堂案]  
　　婦人施瑞林控林金泉毁墻攫物各情前晚奉讞員屠興之司馬提訊施瑞林供年五十二歳幼年帶髮修行在引翔港王母宮住持後因事回去迨回来林欲將小婦人逐出又將廟内各物攫取淨盡復將廟墻推倒訊之林供菴係故母所建去年六月施之丈夫王道士與人私鑄銅元案廢與施同逃至十　閒始回以不守清規爲引翔港周董事查知禀請驅逐不敢攫物司 
 
 

Page 19

 
 
馬判施具嗣後安分給林具不再滋詐結存案一併斥繹）木（ 
[公共租界早堂案]  
　　馬車夫張福生拉韁不愼將西婦東洋車撞倒由印捕拘案判責一百板○周月生控王阿甫硬用匯豐僞鈔票由探解案王供在南市開萬泰南貨店此票係前日不認識人来店買物所用不知眞僞官判所控無憑將王阿甫交保開釋○經潤山控陳招財撬門圖竊判發押捕房一月○上海縣移提吵閙屍塲之祝海清當經捕房拘獲解案候示司馬著暫行交保俟上海縣来文再行移解○英商壳件洋行控朱培初不付售地用銀三千餘兩當經出票拘提昨朱延律師担文到堂聲稱朱自奉提是日来廨投案被印捕逐出並非抗延且朱係有體面人家道殷實前日得買地產計銀十餘萬兩斷無爲此三千之數逃逸請准交保司馬商之德君准交妥保俟訂期傳訊核奪○烟妓吳安蘭偕狎各李德明控龜鴇吳子山吳張氏勒掯凌虐由捕房飭探李星福解究吳妓禀生產後甫經三日龜鴇逼令接客不依即被凌辱因此與李德明商量湊洋一百二十元以圖贖身該龜鴇堅不允從環求超豁明府質之該龜鴇一味抵賴中西官會商判吳子山責三百板押西牢六月吳張氏責手心三百小吳安蘭暫交官煤俟函致揚州傳其母到案具領○永達仁絲號控吳阿濤行竊白湖絲十六包由包探米順將吳拘案惟祇吊到湖絲一包其餘均無著落吳阿濤一味游供官判將吳責三百板押西獄三年○孟鄧氏控兒子阿二阿三圖搶取妹子捕頭飭探王寳生將二孟拘獲解訊孟鄧氏供阿二阿三帶刀在美仁里口欲將妹子搶去賣娼務求重辦司馬判各責四百板押三月示儆○粤人張紹豐梁應綿控關耗福侵吞巨欵由探提案請追司馬飭將關押候過堂核訊○印捕禀味蒓園主張叔和以病騾駕車違章拘究司馬判將騾夫朱寳生枷示二十一天騾存捕房著原主具禀領取○華捕訴稱前晚十點三刻上林里信源小押店尚未收歇違章拘究判罰洋五元（木） 
[公共租界公廨紀事]  
　　德商福来德前控和餘莊執事王秀坤欠銀二千兩求提訊追兹悉此案己與德副領事訂定於今日會訊○本年正月朱佩芝控傭婦江宋氏王張氏行竊珍珠金飾衣服等物經捕房將二氏拘案並將吊到之贓給朱具領二氏著交官媒管理在案昨有藍少堂等五人聯名具禀請將二氏保釋屠司馬己據情照會英副領事德爲門君請保未知德君允從否○奉化男孩戴阿池昨爲鄰人誘拐来申在途啼哭由捕送至公廨司馬著押候過堂訊共核奪○義商義興洋行控祝少英擔保買辦虧空銀兩一案本訂於初十日由道憲袁觀察臨滬北洋務局與義領事會訊兹聞此案己改緩三禮拜再訊（木） 
[法租界公堂案]  
　　楊惠来縱火圖賠經鄰右救息報捕拘案奉鄭大令提訊楊不認縱火己紀本報昨日傳同鄰右張連生陸尚林等解堂覆訊質之鄰居衆供確鑿大令與魏繙譯會商判將楊惠来枷號三月遊街示衆管押捕房二年期滿再發押改過所監禁三年○王士林禀稱房客阿林積欠房租一百七十三元扭案求追鄭供寛限三天大令准予交保限三日内理楚○華捕禀稱魚船户忻身康在船吵鬧小的喝阻不理反將號衣扯破拘案請辦忻供不敢拒捕大令判罰洋五元○張王氏控龍王氏誘匿伊媳巧雲　於女伶吳新寳奉大令訊供著交巧雲到案給領己紀前報兹龍王氏將女巧雲交案大令著發堂暫行留養詎龍王氏又向原告爭少昨日提到判巧雲交張王氏領回龍王氏押候張王氏等起程然後開釋○孫厚卿前控魚販沈增發借洋二百元將保人費掌寳扭案現費將沈交案祗允還洋一百四十元大令著押交洋一百四十元給孫具領（水） 
[美租界捕房事]  
　　英兵艦某醫生控被細崽某乙竊去金表金練金針金筆等物請爲查緝捕頭允之○甬人錢瑞生報稱在四華德路開設洋貨店被學徒某丙竊去洋布一百餘疋請爲查緝捕頭令包探前往查辦○租界章程馬車坐位不得逾四人昨日馬夫盧阿炳之馬車竟坐七人印捕以其違章將盧拘送捕房捕頭允存洋保出自投公堂候訊○舟子王新林在華順碼頭行竊黄荳若干爲包探沈阿岳拘送捕房押候解堂請辦（火） 
 
 
 

Page 20

 
 
   
 
