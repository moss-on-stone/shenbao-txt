# 1899 - 177 - 4909415

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案　覽洋七元○　岳全書碼洋三元○　治新書碼洋一元五角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文　公奏　碼洋四元○　　三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補　洗　　碼洋六角○康熙字典碼洋二元八角○三家醫案碼洋三角○醫　　義碼洋三角○臨證指南碼洋一元五角○在月痕碼洋四角○徐霞各　記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世烟緣碼洋一元四角○　芳　　洋一元二角○中東　紀本末一元五角○續中東戰紀七角○文學興國策二角○正續中東戰紀興國策合一部二元○時事新　六角　　　度支　一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[憂俄篇]  
　　昔者洪文卿星使奉使至俄任满將回諸俄宫辭别俄皇告以外人謂俄與中國爲難又有　　朝鮮意此等議論或西邊大國爲此以聳聽聞若過信之　足損邦交誤國是總之中俄和好垂二百餘年交誼在　　之先固不肯一旦廢衆俄於東境創設鐡路蓋爲輸冩理春海參崴商貨之故苟無鐡路則琿春海參崴終覺孤懸勢難兼顧但俄欲建造鐡路亦須聨絡中國始能　密無間貴大臣歸國可勸政府務崇睦誼切勿爲讒言所惎富時論者皆謂俄皇此語未必由衷然玩其辭氣似亦發於至誠故不敢竟謂其言之不可信迨至今日乃恍然於俄之處心積慮固毒如　　　狠若豺狼也俄人於中日一役之後恃有逼迫日本歸還遼東土地之功租我旅順大連灣調兵增餉慘淡經營汲汲皇皇不遺餘力其所忌者惟歐洲之英耳前俄皇告洪星使以西邊大國爲此以聳聽聞者蓋卽指英人而言英與俄其强相將雖土地之大英不如俄然國之富兵之精俄初不能勝英故英俄兩國交相忌亦交相畏俄旣得旅順口大連灣英卽據威海衛以爲之制且欲保揚子江拓九龍蓋恐在中國之權利爲俄所奪故在在謀所以抵制不肯漸以讓人也而俄人亦欲由山海關開築鐡路以逹京師夫使俄人而果得行此志則中國利權盡歸俄人掌握於英國在華商務大有妨碍故英國議政院闢門聚議時大臣布律逹力氏謂英國政府現經議定照會中朝聲明揚子江濵毗連各省斷不能讓與别邦管轄至俄人欲向中朝要索由山海關開築鐡路以逹京師亦須詳詢是否確實如果非虚則宜授意中國總理各國事務衙門竭力抗拒俄人知此事爲英所阻故俄使曾告總署大臣謂中國將來由满洲築鐡路至京愼勿求　於他國則俄國此次由满洲築路至京亦可作爲罷論乃近日俄使忽又向中國政府言及仍欲由東三省築鐡路以逹京師并云往時英人有阻撓之意故中國政府不敢允從現在英人已無復後言且與俄國訂立約章各分權限此處路礦諸事係俄國所應辦中國政府可無所用其遲疑矣嗚呼俄人之所懼者英也其不敢逞志於满洲者懼英爲之牽制也今乃訂立約章而俄人遂得於中國東境惟所欲爲矣獨不解英人何遽有此西報謂此次英俄所訂新約旅京西人多不愜意至於各國使臣皆云約中所載俄人固得償大欲而英人未免將已獲之利全讓諸人觀此似英俄新約英人爲俄所愚固嘗謀及萬全也然西報又謂英俄所立之約甚洽人心聖彼得羅保及柏靈倫敦各處之人無不稱善則是其中自有深意不特於俄有利卽於英亦未嘗無利不然英非如秦之無人者豈計不及此任俄獨握中國東方權利乎雖然英俄相忌則互相牽掣中國尚可徐圖振興英俄相合則各分權限中國必日受侵削而不能復有所爲故英俄相忌則中國之利而合則中國之大害也觀立約後俄人謂有管理满洲之全權如欲取满洲之地無論中西人産業地價皆可不償且言有華商開採之金礦若干處俄人責令華官飭卽停工華商所購之煤礦俄人竟往强占又有煤鐡等礦俄人亦皆欲取而有之築路工人每語人曰满洲鐡路局所需屋宇礦産田地皆可任意取用且有二處不俟華官之命自行占據似此任意所欲如取如携幾視满洲一地非國家所有矣况其鯨吞蠶食之心尚方與未艾乎杞人之憂豈有極哉 
[英籌威海]  
　　倫敦來電云英國大員雲咸氏請籌欵十三萬磅整頓威海邊防所有駐防之兵議用英兵二營華人步兵六營另華英砲兵各一營機器兵一隊 
[俄興大工]  
　　香港循環日報云現在俄人派機器師四十名赴大連灣開通海口以便大戰船駛入預備盧布五百萬枚 
[膠灣政策]  
　　倫敦來信云德國某官擬就振興膠州灣諸策呈諸議院其略云欲使界内居民與界外通商須請中國就海濵設稅關客貨旣至一稅卽了不必俟運入華界重煩查騐徵收其出入口稅金宜與中國各海關輕重一律德人素惡鴉片宜防私賣及贬價之弊應在德巡捕權力所及之處開設公烟局由華關徵收重稅所需經費則由德國籌付若夫通商大要惟在嚴禁刁商包攬罔利病民此外准民人開市貿易不必先領牌照至於治民之法界内須行德律其有關涉中國者則叅酌中律通融辦理卽如笞臀一事例得准行惟不得辱及婦女耳此外中國嚴刑則一律廢去海畔碼頭歸公家興築惟需用機器及碼頭上棧房則任民間好自爲之泊船之地擇定膠州灣内而别由女人島直築一隄以逹海岸俾船舶可於此避風其後復繪一圖如上海洋涇浜劃界法日後築路造屋悉照此圖又言青島爲作客華南之諸西人避暑處若有欲設山東全省築路開礦公司者必設在德界之内所定章程務期與德律無悖此後倘再闢一新疆德律卽隨之而往惟有關於華事者則華律或可相輔而行云 
[未雨綢繆]  
　　京師官塲友人來信云本月十六日欽奉廷寄著沿江沿海各督撫　繕砲臺營壘添兵增砲嚴加扼守亦未雨綢繆之至意也 
[閩中閙教餘聞]  
　　福建省建陽　匪人閙教案前已兩次錄登兹者香港循環日報登載福州來電言之較詳多有足補前報所未及者爰再錄之以供衆覽其言曰五月初七日有鄕人數百名解甲乙丙丁戊五人至紳士處聲言此輩係代教堂中人誘拐幼童殺以製藥者紳士使解送縣署請辦縣主勸令不可滋事鄕人不聽縣主乃飭將五人收押鄕人謂不殺五人難洩公憤日後必將教堂毁拆俾衆怒稍平遂於翌日縱火焚燬禮拜堂西醫院瘋人院殺斃瘋疾 
 
 

Page 2

 
 
教民一名棄屍井中然後一哄而散後又獲一年老教民搜得懷中小刀一柄及洋蚨四十翼卽指爲拐帶殺人之據教民稱洋銀係女兒私積小刀用以護身鄕人紛紛擾擾擁至河畔用石擊破其腦以致殞命隨將屍抛擲水中用磗石紛紛亂擊以致屍身糜爛河水通紅適逢大雨傾盆鄕人始散去踰時復至縣署力求殺此五人爲民除害縣主謂五人並無拐帶實據豈能妄加刑戮鄕人大爲譁譟縣主不得已佯諭以當殺一人復犒以洋銀五十圓及酒肉等物鄕人始欣然而散未幾又往搜醫院聲言院中藏匿幼童須卽交出官兵彈壓不住放槍恐嚇擊斃二人初九日牧師飛獵士氏夫婦及童貞女施剌士氏同赴縣署籲求庇護縣主留住署中一面派差往守其屋初十日事勢稍定飛牧師等欲取道揚子江往申江暫住縣主力尼其行初十晚西醫生歴氏由建陽往福州十二日飛牧師等三人隨之而往縣主盡力保護沿途得慶綏安聞半月前先有匿名揭帖遍貼通衢約期焚燬教堂并言某教士新建之屋内有地窖埋藏被殺女童後經文武官會同邑紳入屋勘騐並無痕跡出示曉諭衆始釋然初不料波浪重生仍多紛擾也 
[贛省閙教]  
　　南昌訪事友來函云江西省垣建有教堂數處迭經各憲加意保護尚不至滋生事端乃本月十三日　晚突有多人至高橋某福音堂毁門直入欲與洋教士爲難洋教士退居樓上出空槍指嚇衆人始稍戢兇鋒僅將器物毁壞南昌縣孟子卿明府聞信馳往查獲首犯五人帶回研訊均狡不供承傳聞起事之由因是處有白馬廟好事者擬舁神像出由各家循例醵錢洋士教未允照派鄕人心滋不悅適是晚會過時洋教士在門首閒觀多人羣呼洋鬼子洋鬼子洋教士指斥其非喧嚷益甚洋教士卽退入閉門好事者　臂而呼衆人遂蜂擁入堂勢甚洶洶大有欲得甘心之勢幸孟明府親往彈壓得免釀成禍端當事急時各憲恐各教堂亦或變生意外飛派弁勇差保馳往保護得以安然無事防息未然賢有司亦可謂竭盡心力矣 
[教士振飢]  
　　西字報云近得山東濰縣來函大旨謂東省西人目擊飢民顛沛或集資散給或以工代振法至良也倡始者爲西教士德來君當十年前曾有此舉現又仿而行之已築成水溜甚急之壩五十里有水區一英晨開挖溝渠宣洩其水復填築長隄二英里修建橋梁數處更於高苑縣城外築一圍　以護城基計共雇工人七千八百六十名每名或作工五日或作工十日俾輪流得值以餬其口其所工作在高苑新城二縣之東北方此外傳興縣工程則另由教士福綏君經理 
[萑苻不靖]  
　　廣州訪事人云西村鄕有一線店貨物甚多匪黨垂涎已久本月初三晚四更時結黨二十餘人前往行刦鄕人密傳警報集衆伏路口以便截拿匪黨見事不諧挾二事主出鄕人擬開槍擊之旋以碍於事主祗得任其脫逃聞所失祗洋銀二三十元而已至初六晚城西長庚里廣興隆金線鋪亦有匪黨毁門而入勒令將銀交出夥不敢拒啓櫃子之匪黨遂揚長而去 
[織署火災續誌]  
　　本月望日大雨滂沱江寗織造署不戒於火燬去上房兩進花㕔三間前已略誌本報兹接金陵訪事友續函云是日午膳旣畢忽織造署宅門外砰然一聲無異天　石破家人急出視之則火起於西花廳廊下是處儲有火油數箱不知何時遺火箱中登時冒穿屋頂延及花廳漸至上房聞花廳中儲有貢貨數箱失事前二日甫由織局送請尚衣騐視未及儲庫致被祝融氏攘竊無餘未知將來作何辦理也 
[白下官塲紀事]  
　　金陵訪事友人云江寗府劉嘉樹太守下車已閱三載前者大吏欽奉上諭著地方官稽查保甲興辦圑練儲積倉穀各要政因卽批飭太守傳知各屬縣赶緊遵辦近者府屬七縣已各將籌辦情形陸續禀報太守恐辦法或未盡善爰不辭勞瘁於本月十七日禀明上憲親赴各處逐一查察以資商榷而仕弊端○前釐捐總局提調羅少傑太守章現經藩憲曁總局會銜檄委仍充此差以資熟手太守奉委後已於本月十七日到差視事此外大河口釐局委徐太守炳倬大勝關委石太守作楨分别接辦兩太守均於某日詣憲轅謝委○本月十九日署理蘇松太道兼江海關監督曾經郛觀察由上海乘兵輪船至省趨詣督轅禀見劉峴帥接見之下垂詢要務良久始出大約小駐行旌卽當遄返任所也 
[刋上官塲紀事]  
　　揚州訪事友人云兩淮各塲桶價低昂不一或因商困略贬或因竈貧暫增因時制宜均禀准上憲有案可稽上年泰屬何垛塲大使劉鹺尹昌龢槍斃竈丁一案其　禍之由因竃丁向塲商找付桶價而起當時兩江督憲劉峴帥曾欽奉上諭飭查現收桶價數目開單具奏因卽札飭兩淮運司遴派幹員密往偵　兹聞諸宦途中人言及日前某某兩觀察因公抵揚卽係奉委密查此事者勾留數日與運憲江都轉商議兩次旋卽揚帆而去○升授廣按察使吳福茨廉訪引孫原籍淮揚自通籍後入都供職鄕井久離曩年簡放寍紹台道曾於赴任時便道回里展拜先人墳墓光陰在苒瞬又數載於兹兹者欽奉恩命榮晉柏臺回首松楸不勝依戀爰於入覲龍光之後陛辭出都遵陸南下順道遄回梓鄕本月十八日憲舟抵埠本郡印委各官均至碼頭迎迓廉訪飭丁擋駕旋卽親往各處謝步聞小作勾留卽當赴粤履任矣○督辦沙漫洲緝私局兼長江營務處范觀察德培到差後特於本月十九日鼓棹來揚拜會運憲江蓉舫都轉面商要公茗談一點鐘之久始興辭而出 
[吳下官塲紀事]  
　　姑蘇采訪友人云張渚司巡檢高少尹朗署事期满照例撤回遺缺由藩司聶仲芳方伯委正任青浦縣主簿現署長洲縣縣丞沈二尹潮署理遞遺長洲縣縣丞員缺酌委試用府經歴周叅軍紹棠署理已於本月二十三日牌示矣○吳縣光福司巡檢員缺前經上憲以舊海防新班先巡檢蔣少尹家澤咨補現已奉吏部覆准聶方伯因本月二十三日縣牌飭赴任所供職○常熟縣典史陳少尉壽炘於本月二十二日飭丁禀報　　遺缺經聶方伯札委現署光福司巡檢陸少尹桐華署理 
[湓浦濤聲]  
　　九江訪事友人云本月十四日之晚大雨傾盆時南岸上遊六十里城子鎮左近有電　三株被雷擊折旋由巡兵赴電報局禀明局員汪盛二君卽飭工匠妥爲修理○前者路礦督辦盛杏蓀京卿委候選知府解太守茂承帶領洋礦師會同電局委員赴離城七十里之城門埠查勘礦山略得端倪旋經汪芭孫明府盛景屏中翰與德化縣吳儀生明府延請彼處绅耆議價購歸以便開采目下已有成議太守因於本月十四日復偕洋礦師抵潯次日由汪明府偕往山中與業主立契 
[泖湖滌暑]  
　　松江訪事友來函云上海城汛千總李采臣千戎自去年奉文離任後家居抑鬱意緒無聊因染成　血之症延至本月十九日四鼓後遽爾溘　由家屬棺殮擇日回籍安葬○剛子良中堂銜命來江南查辦各案近日省憲委四品銜直隸州用卽補縣汪大令國奎來松清查積穀保甲圑練等事大令蒞松後先赴婁邑各倉查閱十九日在東嶽廟校閱婁縣圑丁二十日命駕進城下榻普照寺内二陸祠擬於翌日親查積穀倉並簡閱華亭縣合境圑勇 
[上海官塲紀事]  
　　蘇松太道曾經郛觀察於本月十六日因公赴寗昨已事畢回轅○委辦滬城改過局事務之李葆初二尹昔在縣署襄理讞政民人方子林因案管押被同號押犯錢四榮瘋發擊　屍妻方沈氏投府轅上控詞涉二尹二尹具禀臬轅聲訴前署臬司朱廉訪飭府提集親訊府尊濮紫泉太守禀請潘憲將二尹撤差前日道憲曾觀察接奉聶方伯移知卽令二尹交缷局務另委候補縣丞陳二尹鎬接辦昨已札行上海縣王欣甫大令知照矣 
 
 

Page 3

 
 
[點閱圑丁]  
　　查閱圑勇已紀昨報前晚九點鐘時上憲所委沈聨棣明府駕臨上海縣署少焉城廂内外各局圑丁陸續到來同仁輔元堂董事曹寄耘率同各董衣冠晉謁王欣甫大令大令旋偕明府升坐大堂逐一唱名點騐計共二十二處圑防局董事六十五人圑丁二百五十六名明府尚欲傳閱閔行鎮圑勇王大令因於昨日傳諭顧莊兩董督率圑丁三百名來城聽候二十五日晚間校閱 
[格致書院已亥春季課題]  
　　第一題孔子之道與諸敎異同說第二題讀支那通史書後限六月二十九日截止其餘仍照曩例不復贅言 
[格致書院戊戌冬季課案]  
　　此次課題係前蘇松太兵備道蔡和甫觀察所命今已評定甲乙計超等八名汪德淵丁桂琪李鼎元楊毓煇王輔才候逸民侯鴻鑑單毓年特等十四名顧倬壽椿馮華第萬祖蔭丁文苹王樹勲曹浩龍驤蔣詠同顧鳴鳳李經猷劉祖培楊晉笙儲桂山一等二十名曹文焕陳勝第李寶鑄黃潤璋丁坤生丁逢中楊史彬汪錫銘拉克阿呈鄒登泰顧仰基顧健基韓問青董騋汪錫祺柳聨紳蕭鑑宸李恩綋王芝馨鍾璜 
[押犯患病]  
　　去夏醫生顧甸生見湯四來在瓜田内採瓜以致毆傷身死時黃愛棠觀察方知上海縣事屢訊不承無從定讞因之管押至今昨日忽患重症看役立卽禀明王大令大令飭官醫細心診治 
[華捕被剌]  
　　前晚英界第一百二十九號華捕巡至三馬路美仁里左近突遇甲乙内三車夫不問情由扭住髮辫各出利刃猛剌三下捕痛極昏暈倒地甲乙丙卽逃逸無蹤旁人畏其兇横不敢過問事後此捕回報捕房稱甲卽何阿福前在鼎新里口某烟館吸烟强欲開窓喝阻不依致相口角積恨成怨遂下此毒手捕頭倩包探趙銀河嚴加查緝旋在老閘吳淞江北某小茶館將何及乙丙二人拘獲捕頭以此捕傷勢頗重未能尅期痊愈著押候傷痊然後解送公堂禀請究辦 
[瘋人自刎]  
　　某甲不知何許人失業無聊窮愁交迫致成癲在之疾然時發時愈尚不肇禍昨晨舊病大發突持菜刀向喉間自刎比人知覺已血流如注因卽舁送仁濟醫館求治聞醫生言傷勢甚重恐難保全性命大約枉死城中當增一冤鬼矣 
[上海縣署瑣案]  
　　流氓葉小弟前與范三毛因争充糧米工頭互相毆擊范三毛受傷請騐王欣甫大令飭差獲到葉小弟訊責收押兹者范三毛傷勢平復大令因委馬明府提葉至案發落葉供前冡懲辦後卽痛改前非不敢再犯叩乞施恩明府判令責二百板飭具改過結然後開釋○去夏王承熊王承杰控王大松吞産毁祠其時黃愛棠觀察方綰縣篆訊供未結承熊等近復控大松不遵堂斷有意抗違大令批飭提案復訊王承熊供與承杰爲嫡堂兄弟族中向有祖祠及祭田八畝孫堂伯敬文執管今者堂伯逝世其螟蛉子王大松盤踞祠中去夏將祠屋拆　祭田亦被盜賣控經黃前憲斷令修整祠屋交出田單大松至今均不遵諭此後祠堂應歸小的經管大松係異姓子不得千預求飭赶緊料理方可接手王承杰供詞相同王大松供本姓胡二嵗時由姑丈王　文撫爲義子隨居王姓祠内祭田四畝小的與族姪王祥生各種兩畝承熊承杰另有支祠此祠此田均與伊等無涉祠屋因年久未修致有坍塌富卽修理殷文華供王氏祭田若干並不細悉惟知祠屋將坍前憲飭修抗不遵諭明府著王大松先將田單呈案赶緊修整祠屋派差協同王姓族人秉公理勸妥洽禀復再核 
[上海巡局紀事]  
　　寗波某邑人施茂堂僑居本城竹素堂左近前日偶與其妻邱氏因細故口角氏一時氣忿難平因至南門外雇東洋車擬　桑園附近親串家聲訴一切不意被小流氓多人誘至人跡罕到之處將首飾攫去氏狂呼救命幸十二圖地保顧桂榮家居是處聞聲而出各流氓始紛紛散去旋將氏帶至二十三七鋪巡防局禀知情節局員盛雨村二尹查明住址命地甲送往城内巡防中局禀請核辦○日前南市大東門外花衣街左近乾豐烟館被梁上君子竊去銅烟燈銅烟盤六副因卽開單報請十六鋪巡防中局查緝局員文斌臣二尹飭捕查獲竊犯陳阿藍陳阿裕兩名連贜移解中局文二尹提訊之下判令各責二百板贜給失主具領○南市肇家浜近由營勇在彼開濬所有淤泥責成各駁船裝至隙地抛棄昨日縣署公差某甲因張阿狗朱掌明二駁船不肯裝運拘送十六鋪巡防中局局員文二尹提訊之下以張朱不應藐令抗違判令各責二十板諭以迅赴河于裝運不得遲延張朱叩謝而退 
[南市捕房紀事]  
　　前晚烏山船主陳春生報稱船夥袁阿如操舟至太平碼頭被麻雀杉板船夥某甲持篙猛戳以致失足墮入波心迄今屍骸尚無蹤影求卽提甲送究捕頭以人命重情著赴上海縣署禀報○前晚十點鐘時有趙竹山者向某處購得洋布一包携之而歸不知因何被蔣阿妹取去向之詰問在途鬥毆適爲十號巡街捕所見一併拘入捕房捕頭令暫行看管候解送工程局禀請訊核 
[美界捕房紀事]  
　　江北人名小桂林者不詳其姓前日在裏虹口與同鄕甲乙二人因賭口角甲突出利刃向小桂林左腿猛剌血流如注小桂林忿甚奔赴捕房聲訴捕頭以事在租界之外著自投中國官署控告○昨晨偷兒林在靈混入元芳路第二百八十六號門牌某姓家竊取衣服及錫燭臺等物適爲包探沈阿鶴所見拘解捕房捕頭令押候解送公堂禀請讞員翁笠漁直剌訊辦○昨日亭午時賊犯張阿四竊取外虹口某碼頭所堆舊鐡適爲某號巡街捕所見拘入捕房捕頭姑念所竊甚微令管押乞丐牢一日從寛釋出 
[皖振四函]  
　　頃奉童米孫先生自皖北來函云昨在太和署接奉三月二十五日手書敬悉起居多祉爲慰弟在皖省起程後因有振銀携帶按驛至鳳陽已三月十八矣廿一日復帶振銀錢文分解懷遠家城渦陽亳州自鳳陽起程廿六到蒙城夢翁已往太和晤其同事友人劉君等知萬金已在太和劉君等亦將同往弟交清渦毫振銀初四亦到太和晤見夢翁知官振已放欵尚不足就災重之十二保有災口八萬餘加一義振無從動手因公同商寄尊處一電乞賜續欵未知我公已籌有萬六千之欵也初十日得鳳陽專馬來信始得具悉感偑同深仁漿義粟援此哀鴻無異大旱之澤矣此間各縣災情以渦陽爲最重連年荒歉加以徧境兵災牛馬俱盡廬舍蕩然鵠面鳩形慘然满目惟官振專意於此前後已撥十八萬金故義振未經派及蒙太災情爲渦陽之次鳳屬之宿州靈璧與蒙太等其餘亳州阜陽潁上鳳臺鳳陽五河泗州盱眙亦皆連年積歉之區也此次官義振並辦民間漸有生機地方亦頗安静救荒救亂皆賴仁人君子之用心其恩德豈有涯際到弟等所辦蒙太振務太和官振撥欵七萬兩災重者四十八保大口二錢六分小口减半災輕者五十保大口一錢四分小口亦减半大約月底可竣城中共開兩廠弟與夢翁監放一廠自初五起日日到局放給義振十二保二十後方能全數查竣此皆極苦之區然就欵分給祗能每口銀三錢小口减半定十八開放太約與官振同時可了義振加給重災之口麥收全無得此接濟最爲有益前後用欵一萬六千金涓滴皆到窮民肚裏蒙城振務官振早經開放　　時已遲深恐赶辦不及次山觀察擬加放一義振委弟先赴彼處查看情形俟夢翁太和事畢到彼放給已先撥滬欵一萬兩專交弟及夢翁　　屬地廣户多且與渦陽連界區區萬金斷不敷用伏祈設法續籌以期救人救澈芋乾一萬三千擔連到太遲聞已分撥災區搭入官振仁施　　實已徧沾皖北災區夢翁實心實力尤足仰副委托弟事畢回省擬與夢翁同行一見筱帥以無負筱帥殷殷敬慕之意夢翁意未定也手此布復筱舫觀察子萱子偑兩兄均代致意請安等因則敬捧誦之餘深偑米翁夢翁藎籌碩畫實惠均沾而應振蒙邑並無麥收各村集欵僅有萬金誠如米翁所云斷難敷用謹抄乞登報布告仁人伏祈不我遐棄迅賜解囊災民得之則生惟好施君子鑒原爲幸上海北市絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛省委缺單]  
　　南昌訪事友來函云江西藩憲張筱船方伯查照前任翁筱山方伯定章繕就各缺輪委單實貼官廳以示大公而杜各弊計五月分同通第一缺試用同知戴鴻恩該員之前王祖蔭呈報委辦南康兼塘江卡空委署缺應删第二缺試用通判卓光薦第三缺試用通判吳春鐡第四缺試用通判黃啓麟第五缺試用通判翁寶仁勞績班分先通判余本嶲試用同知蔣啓昌試用同知洪子煃試用通判陳希會試用通判王葆鋆州縣第一缺新班補用知縣向冠羣第二缺插班八缺酌委實缺同通一人第三缺舊班試用知縣雷樹人第四缺卽用班卽用知縣朱紹文第五缺拔委班儘先卽用知縣吕敬直第六缺正班大挑知縣孫啓瑞新班儘先補用知縣石守謙第八缺卽用班卽用知縣張之銳第九缺新班試用知縣汪培第十缺舊班大挑知縣汪鴻教職第一缺查孝廉方正教職及教習教職儘先拔委均無人應用正班鍾光邦第二三缺捐納教職徐十敏杜華晟第四五缺二等舉人熊繼本章烜第六缺現任改教及候補教職李韻玉第七缺拔貢教　及優貢教職邢大椿第八九缺孝廉方正教職及教習教職均無人過班應用捐納教職黃正清胡應元第十十一缺二等舉人鍾霑霖黃嘉穀第十二缺現任改教及候補教職石仕瑩第十三缺拔貢教職及優貢教職古天球佐雜儘先縣丞王子琛該員禀不署小缺試用巡檢陳宏丁試用未入流朱述曾試用巡檢陳寶琛補用縣丞楊熙元補用按司獄胡廷鉞試用縣丞陳緯試用府照周校濂試用巡檢蔣先實試用縣丞朱宗藩禀不署小缺試用巡檢王履安試用從九錢汝夑勞績班試用縣丞林毓琨禀不署小缺候補未入李麟鈞試用典試施恩溥補用從九鄺鴻彬試用巡檢田錫江補用縣丞成富秦試用典史李燧 
[倒屋傷人]  
　　揚州訪事友人云郡城棲流所南首某姓家當本月十三日雨勢滂沱之際坍塌房屋壓斃一嫗及其幼孫事後道路傳言咸謂嫗孫年已十四在某絨線店習業是日有事回家因雨止宿不料竟罹斯厄豈冥冥中果有定數耶同時北首郭某亦因屋倒壓傷踝骨聞郭向充長隨一經殘廢恐從此謀食維艱矣左近吳姓媪孑然一身賃居某姓家廂屋一椽是日同居得皆安然無恙獨媪所居廂房砰然倒下以致磕傷腰腿勢頗沈重不知能無碍否十八夜復大雨如注徐凝門相近某錢店錢房猝倒幸值宿者聞聲驚起飛步奔逃設緩須臾恐已不堪設想矣 
[英界公堂瑣案]  
　　包探張天林禀稱前晚邱杏金李芝升串竊某磗灰行磗塊售與曹錢氏行夥水品仙周阿五查知將邱李獲住私刑鞭扑小的聞之因一併拘送請究水周同供行中時時失物此次幸得拘獲故向究問不敢擅用私刑邱李供稱小的等拾取碎磗數十塊伊等不由分辯卽拘住行兇以致受傷多處求恩察騐曹錢氏供小婦人收買碎磚不知竊贓尚求原宥襄讞委員　司馬商之福繙譯官判罰氏洋銀一元周水各押三日邱李業已受傷從寛斥釋○徐焕章借居中和客　前日忽失洋銀四十元遍尋不得疑同棧馬慶祥所竊向之查問馬不服致相争閙由三百五十號華捕拘入捕房昨晨解案請訊徐供小的失去洋銀四十元因念房中惟馬曾來一次因此懐疑馬供小的安分營生徐不應誣良爲竊顔面攸關叩求明祭司馬著　候查明覆訊○包探洪阿寶費阿銀同解賊犯周祥生及收贜之嚴少華王友生黃尚月等到案禀稱周竊取洋人瑪根家磁花盆十三枚售與嚴等由小的查明是以一併送案請究瑪根投案請追失贜周認竊不諱嚴供僅收磁盆兩枚業已售去無從呈案王黃同供不知竊贜悮行收買尚乞恩寛司馬判責周一百板管押半月罰嚴賠洋銀三元王黃各罰洋銀一元○包探顧阿六禀稱前日許友生在途小便一百二十四號華捕見而欲拘許給以小洋銀三角捕不受突有沈萬友得將捕扭住兇毆捕急吹號呌旋得他捕前來帮同拘獲捕頭倩小的查明實情解請訊究一百二十四號華捕投案禀訢前情許沈堅供此捕勒索洋銀不遂所欲任意誣指小的等並未兇毆司馬判各罰洋銀五元以儆○包探陸阿九禀稱前日楊渭至沈内記烟館開燈過癮乘間竊取烟槍一枝經小的緝獲人贜送案請訊沈投案請領失贜楊渭認竊求恩司馬判責一百板贜給還失主○包探趙银河禀稱前日沈一星悮將清水濺及翁雲全之衣翁大怒不問情由將磁碗迎面擲去致傷沈之額角小的查見之下拘送請懲沈投案申訴前情翁供失手墮碗並非有意傷人司馬判責五十板 
[法界公堂瑣案]  
　　沈子實因其父沈小園冒稱杭滬鐡路局總辦招攬填泥令甬人虞梅堂出押櫃洋銀四百元承充此役旣而虞知被騙呈控公堂迭經讞員朱森庭明府訊供准交保出外理處迄今案懸日久無人具保虞屢次求追明府以沈子實久押捕房終難了案因於昨日與何繙譯會商著送縣辦理○小東門外花烟館龜子袁正桐邇因蟻媒向江北一帶販賣良家婦女來滬爲之經售與各妓寮事爲英界會審公廨讞員翁笠漁直剌訪聞特於前日函致朱明府飭提訊究昨日包探將袁正桐解案請訊袁供所販婦女窩囤英界洋涇浜孔二家明府飭移送英界公廨辦理○浦東大圑鎮人蔣琴夫前娶周浦陳姓女爲室夫婦時有勃谿去年十一月陳氏逃至滬上匿迹洋行街水神閣土地祠前許姓家前日被蔣尋獲扭送捕房昨日包探傳同原告解請明府詰訊蔣琴夫供妻子自去年十一月托詞歸寗逃逸不知所之今始尋獲送案請究陳氏供年二十六嵗七年前嫁蔣爲妻蔣不務正業吸食洋烟小婦人偶回母家蔣潜將衣服首飾變賣浄盡去年十一月二十二日來滬住姊夫蔣阿二家今蔣來滬約同流氓多人欲將小婦人刼出變賣求恩鑒核陳奚氏禀稱女兒初嫁時夫婦尚稱和睦旣而女婿吸食洋烟乘女兒歸寗將房中奩贈衣服變賣一空今欲將女兒變賣叩乞恩施明府諭令將蔣琴夫夫妻分别管押叱令蔣陳氏退去聽候傳案覆訊○二十七保九圖地保顧掌生將田單借與程福田向工部局收捐西人柏禮才抵押洋銀若干除追繳外尚少銀二百兩禀請朱明府傳案訊追明府限一月内措繳兹逾限已久原告屢次求追明府飭包探將顧掌生傳案昨日質訊之下顧供實因一時無從措置求恩寛限明府著押候人銀並保限十日内措齊繳案延于追比○邑廟東轅門口東園烟館執事人石壽生將議單及生財簿據門牌等物向各户抵押銀三千兩端午後烟館閉歇擬將生財雜物變賣攤償股東劉姓不允控諸縣署孫王氏亦以石壽生欠洋銀七百元投控公廨朱明府准詞飭提到案訊追各債户聞信之下紛紛求附追昨日堂期車周氏遞禀求追洋銀一千元明府以車周氏先控縣署發還原禀以免兩歧又有孫共能張廷記李王氏徐海春陳雲山等各遞禀求追股東吳渭卿李春山同稱石壽生先將議單抵押復糾約入股明府謂石情同誑騙著押候補提各股東到案再核○榮安之控曹雲卿曹心甫弟兄侵吞銀九千三百餘兩明府因心甫在日本諭令將曹雲卿押候人銀並保限半月理處並將曹心甫交案昨日堂期原告投案求追明府著保人交雲卿到案心甫亦投案候訊原告呈遞各項帳簿求閱明府諭令將雲卿交原保人保出展限半月各邀公正人理算明白禀覆候核旋復將曹心甫交雲卿保出許雲泉私刊圖章向各店鋪騙取洋銀貨物控經明府訊供飭提店主到案訊究昨日堂期正泰祥眼鏡店閔三元鞋店各夥投案請追貨欵洋銀數十元明府著將計押候嚴比計稱店在中旺街鳳鳴里尚有生財及絲絨頭繩六十包藉可抵償明府飭包探查明是否屬賓禀覆核奪 
 
 

Page 10

 
 
[刋江官報]  
　　五月十七日鹽捕營劉都戎從省公幹回金𪙉尉華辭赴十二圩差次○十八日湖北候補道毛觀察祖模辭行到省前江都縣朱大令江由省回揭○十九日儀棧提調任分轉杰由圩來揚禀陳要公實應縣葛大令缷事回省過揚 
 
 
 

Page 11

 
 
   
 
 

Page 12

 
 
   
 
