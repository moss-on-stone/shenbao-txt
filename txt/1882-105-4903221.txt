# 1882 - 105 - 4903221

 

Page 1

 
 
[書浙撫奏報通省丁口數摺後]  
　　編查丁口之例由來舊矣周禮獻民數於王王拜受之降自春秋孔子猶有負版之式葢王者重民數之意也後世循之變爲徵賦科徭之準漢之郡國迄乎歴代太守刺史縣合皆有編查丁口之與至於本朝則此事幾成虚設矣國初循前明之制徵賦之法地與丁分科自乾隆年間定爲地丁匀徵之法著爲永額且奉旨永不加賦於是丁税卽在地糧之内地畆有限丁口亦有定不必歲事增減但照額定之數徵於民田其有不齊者則天時水旱豐歉之故地方官請於院司奏奉特旨或豁或緩而後成則不同也然則丁糧之多寡旣匀入於地糧而丁口之滋生與否於徵收毫不相關宜乎編查之例可以廢而勿行也乃朝廷法古王者重民數之意仍令督撫每年奏報督撫亦必飭查於監司轉行於地方官不敢以爲具文而據置之也顧雖不以爲具文而實已虚應故事如此摺所報浙省丁口數目是已葢督撫據司詳送各州縣册結而爲之出奏者也某縣若干丁某縣若干口核各屬之數而綜之其數之符不符與實在編查與否則各州縣之所爲司中亦據所報而詳之卽該管之道府且不暇抽查以責各屬之勤惰也夫户口至繁村鄉城市皆有保正由下以逹上綜計其數原不難實事求是無如所關甚細責成遂輕人情於可得已之事而已之在上者無所苛求也試思糧由丁出較之地畆之有定者每當徵收之際數尙懸虚非先考其實數不能開徵也然一縣之中合計城鄉若十丁口内除老幼廢疾客籍流氓約得十分之幾餘皆壯丁每計十人之中歲生一人則滋生之數亦約略可知就令實在編查與約計之數不相上下孰則好事至此者竊謂從前按丁定糧在各州縣亦未嘗實力編查每歲造報時於往年成數上畧加一二以完其考成可也不特本朝卽前代何嘗不然試以近時聞見言之道光末年海氛不靖及咸豐之初又有粤匪之禍東南各省歲苦兵爭省會大都輙有奸宄濳匿城門啓閉加緊盤查面生可疑之人不能出入而城内居民良莠不齊保無窩留匪徒之家特設保甲局泒大員以掌之委佐貳以查之給門牌一張實貼其上以爲可知此屋所居之人數矣殊不知民情刁狡當時捐例已開從未之員皆由納粟民間頗輕視官長於其到門查問也則冷語譏刺之惡言揶揄之諱其人數而不吿假造名姓籍貫以紿之使書委員無可如何不問其所言之眞僞塡給一牌並無暇究其貼與不貼也此則軍務倥傯時之情形也又地方克復之後漏網之贼撤營之勇到處皆是大憲慮其潜爲地方之害於是亦行保甲法設局泒員何等鄭重然卽以余家論之同治三年省城報捷故居巋然尙存而眷屬未返僅余父子及寄居之親族五六人居之皆男丁也委員來查以實吿之書於總數一行共計大小男丁若干迨明年挈眷歸省而換給門牌時卽不復查問照舊塡寫不過於一户某人下之年歲加一年而已至今越十餘年而牌上依然不改一家如此闔城皆然卽此可知公事之認眞矣夫此二時之門牌酒日盤查奸細詰祭匪徒也若并不爲此而爲地方官年例稽查丁口之舉則更不待言耳夫省會之中地當通衢人煙稠密五方雜處不易清查地方官理煩治劇或亦不遑然試問鄉僻小縣風俗樸茂政簡刑淸之處爲之上者宜其事之認眞不遺細小與一二公正紳士爲實事求是之與乎何以寂無所聞也或日此公事之格式則然有與莫廢上以是責於下下亦以是逹於上天子日兆民諸侯日萬民與成數而言之在古人豈不以爲難者而以期諸今日之牧令可乎哉 
[諭旨恭錄]  
　　二月二十六日奉上諭誠端奏請飭查驗明陵種地砍樹情形一摺明陵左近開墾地畞上年四月間經户部奏定章程諭令直隷總督順天府府尹查明分别辦理現在曾否淸查完竣着將辦理情形據實具奏並飭該地方官隨時稽查嚴禁砍伐樹株以副隆禮勝朝至意欽此昨接二月廿六日京報知内有上諭一道爲電音所未傳者敬謹補登于右 
[本舘自已接到電音]  
　　本舘于昨日接到在津友人專發電音到本舘有三月初一日諭旨五道敬謹譯登○三月初一日奉上諭兩淮鹽運使員缺着孫翼謀補授欽此同日奉上諭各部院衙門京察一等記名人員本係以道府兼用近年各項勞績保與往往請專以道員用嗣後着不准行欽此同日奉上諭漕運總督慶裕着迅赴新任毋庸來京請訓欽此同日奉上諭甘肅學政着陸廷黻去欽此同日奉旨蘇州職造仍着立山接管欽此 
[氣毬阻風]  
　　英國兵官名伯蘭者與英人西門司同　氣毬上升欲往法國升至一千二百尺之高風勢忽轉氣毬不動兩人算其時刻約可行至某處然風勢旣轉卽算不能準兩人細視知勢不佳恐墮入海中頗覺惶懼伯蘭詢諸西門司將如之何西門司以爲並無别法只好放氣下墜聽其墮入海中或兾有人見而相拯於是各將撶樹之衣着之身上放氣使墮彼時適有英國輪船名福母將駛往多佛地方仰見空中氣毬將次入海船主急命轉輪往接毬内之人亦見下面有船來接趕卽竭力放氣隨入船内送至多佛地方當氣毬之上升也諸人皆親見之旣而不見不免懹懼及見該船載氣毬及兩人抵岸皆踴躣稱慶兩人言惜風勢忽轉否則定可行抵法國也 
[又阻華人]  
　　美國傳來消息言華二月十五日舊金山之美國人聚集多人議事所議者卽係擬請美廷立定新章不准華人來美現在美國各處地方多有議禁華人之與故舊金山華商之富者發電音至香港令華人勿再多往該處也 
[台匪消息]  
　　晉源報言近有傳聞粤東製造新砲船以備往剿台匪黄金滿而該匪早已得信業經預備堵禦官軍之策矣又云黄金滿現密布私人向西商購辦軍械其行跡詭秘西人亦不知其爲匪黨也又云有與金滿有仇者現在已爲金滿所手刃矣又言前日吳淞口外見有一船内載二十四屍悉皆無首恐此卽係黄金滿所謂報仇者也此外又有詺言甚多未知其確否總之該　披猖如此恐中國防剿不免費力也 
[延師講經]  
　　由美回華之學生其情形經列前報除泒去機器水雷電報各局並水師學堂外並有泒到施醫處若干名俾習西醫以生死人而肉白骨但所習各業大都應以中學爲本未有本實先腐而枝業能發榮增長者該學生於西學或已涉其蕃離於中學究未深習此固當追早經見及現由某君禀請延一經師在醫院日夕講解五經勤加 
 
 

Page 2

 
 
訓迪　成大器刻下已開絳帳帥之選實難其人正毋濫竽充數苐以博修脯也 
[習藝從緩]  
　　福州船局於二月初三日覆取各藝童欲分撥前後學堂肄習而總監工以爲各學堂之學生尙多不必急於分撥已請星便牌示俟需人時再傳令來工誠不知是何意見也又聞須俟南台鄭姓學生到工方准各童入堂云 
[書院新章]  
　　江西去冬有孝廉書院之創舉曾經列報惟章程未見明文故僅據時所傅述者錄之兹接江友來函知山長並非胡研生侍御兼理已於新正聘請前經訓山長喻采臣庶常掌院蓋以庶常主教經訓有年斗山望重士論翕然而去冬之力辭是席者實以洪大宗師在該院添造排房八十餘間有歸已主持别聘江浙某孝廉主講之舉故决然告退今各大憲以新創孝廉書院旣不便重勞侍御因復敦請庶常爲帥隨於二月中旬受聘來城矣至經訓則刻下尙未悉宗師所聘爲向人且聞宗師於　院擬盡變舊章不用甄别一塲槪歸歲科兩試咨送肄業因而望考者同聲咨怨於二月念一日中丞親臨南昌考棚甄别豫章時十數人跪道遞禀大約求照曩例甄别中丞當時收禀亦未飭傳問話是日豫章與考者尤衆生監至一千八百餘卷童卷亦近千本點名擁擠異常喧呼呌號耳爲之聾加以雜遝塵揚目不敢　直至一點鐘點畢出題始一鬨而散同時方伯卽在貢院扃試孝廉與試者計祗雲臺諸將之數復有一人假冒被逐亦如馬伏波之不得圖像也其示諭規條附左云署理南昌縣正堂賀爲隢諭事案照光緖八年二月十一日奉府正堂曹札開二月初六日奉藩憲邊札開正月二十五日奉撫憲李批本司會同各司道詳核豫章書院右邊考棚攺建孝廉齋舍考課一切章程開摺呈核緣由奉批據詳並章程清摺均屬妥恊應行查照辦理仰卽轉飭遵照此缴摺存等因奉此除分别移會呈報外合就通行爲此仰該府卽便轉飭所屬一體遵照毋違此札等因奉此合就通行爲此仰縣卽便遵照毋違此札計發刷詳摺等因到縣奉此查創設孝廉書院原爲砥礪人才起見所有詳定一切章程恐爾等不及週知合行通錄曉諭爲此示仰闔邑舉人知悉爾等如有志肄業者卽照後開章程辦理毋違特示一舉人肄業須立講院現查豫章書院右邊舊有考棚可改建齋舍三十餘間爲舉人住宿之所前建官廳一大棟以覺斯堂作爲講堂中間洞開大門以壯觀瞻一山長修脯供膳節儀聘金一槩倣照經訓書院舊章致送杳明經訓書院山長每年束修二百兩薪水四十兩三節節　共六兩聘金四兩均係厙平紋銀一舉人投考須由本籍地方官飭呈履歴起文送院報名方准收考其年老久未會試無志科甲及曾任知縣與教職者毋得濫送點名時責成監院督同各舉人互相稽查如有頂冒卽行扣考縱或入塲冒考倖邀錄取後經查係生監冐名亦必扣除以昭核實一各縣送考舉人如在百名内外擬取内課二十名外課二十名其餘悉作附　除勦襲雷同文理荒謬者不錄外俱准肆業應考倘人數冉多甄别時酌量加增一甄别取錄内課者每名每月擬給膏火銀二兩五錢或二兩外課者每名每月擬給膏火銀一兩或一兩二錢均不復給月米附課槪無膏火一每月官課擬請另派委員與豫章同時點名以杜冐接課卷諸弊並遴選添委監院一員不必拘定在省教官須擇品學端邃者擬月給薪水銀十兩添派院書一名月給辛工銀二兩其院役廚人等不必加派以節糜費一膏火以官課取錄爲準每課擬取超等二十名給與内課膏火特等二十名給與外課膏火其餘俱列一等其隨課升降之法仍查照豫章書院刊定條規辦理每年甄别擬與豫章書院同日舉行查豫章生童向在南昌考棚扃試其舉人擬借學署或新建考棚扃試庶免生監混考之弊遵照向章先期兩月通行各縣出示曉諭届期齊集報名造具點名册按照府網及中式科分以定名次先後免其擁擠其課卷先期彌封黏貼浮簽交卷卽行揭去以示嚴肅而昭公允一每月課卷仍遵會試糊名式以杜弊竇一每月官課一師課二以逢八爲期官課文詩各一初次師課亦同二次師課一賦一詩或論疏排律古體聽掌院自便官師課俱用白摺惟賦詩一課或用殿試策卷其佳者從優奬賞取錄超等核其筆跡與平素課卷不符者不錄每課飭院書將取錄超等五名前各文藝抄錄貼於院壁以備觀摩一每月官課點名册照前課取定超特一等名次先後按造扃門後由監院盖數限本日繳卷其師課則准其帶卷回寓次日繳交如錄舊雷同卽行除名一凡遇會試年分各與人進京會試春夏兩季應行停課須於八月初八日開課其停課之膏火銀兩擬請分給各肄業舉人以資進京路費所有主講膳脩仍照常支給一甄别未曾與考之舉人准其于官課補考卷面註明補考字樣仍限自甄别日起三個月以後不准投考凡補考舉人仍附入官課隨升降之例取列超特等卽給與内外課膏火取列壹等卽作爲附課一官課奬賞由各憲酌給師課奬賞擬照豫章生監式其銀兩卽由出息支銷　　一束脩膏火師課奬賞及每月摺子大卷約共需銀二千餘兩擬請暫于提補捐欵項下支用俟庫藏稍充籌有成項再行發商生息以資久遠一士先器識　後文藝舉人膺三物賓興之典尤宜尊師重道敦品勵行凡啓館之日釋奠先師致祭理學祠以及晋謁講堂恭聽訓誨各禮節自應照原刊條規敬謹遵行不得任意簡率其有學識兼優行誼無虧者監院錄其事實榜示院内以爲同志矜式其有習於浮囂好預外事者亦由監院察核禀請除名賞罰並行一昭公允庶幾士習日端純脩共朂循名核實不愧孝廉亦不負書院之栽培也光緖八年二月十八日示 
[糧道來滬]  
　　前聞江蘇糧儲道憲王觀察將次由蘇來滬當已列報兹悉憲節於昨抵埠其行轅卽在滬南之江蘇海運局不日當循例祭海飭令糧艘放洋矣 
[火警卽熄]  
　　昨早九點半鐘忽聞警鐘三下知英租界大馬路迤南火警急往探問知係福利洋行後面棧房失愼該棧堆積貨物甚多設使蔓延其禍不堪設想幸人手衆多設法趕卽澆滅比及各水龍來時火已熄矣其起火之由聞因該行出店寍人袁阿焦到酒房取火酒緣酒房黑暗異常苻燭照之豈知火酒濺及燭火隨遺火於酒桶内遽致酒桶炸裂延燒諸酒頃刻成災至該出店袁阿焦當時倒地兩足已受火傷舁送醫院醫治恐將成殘廢矣 
[登輪失足]  
　　前日三菱公司之托局麥魯輪船開行之時有一華人坐舢板欲渡上該輪船忽然失足落於水内直沈至底衆人欲思救援而無從打撈逾半點鐘時始見尸身浮起則已淹斃不能回生矣 
[訛詐續聞]  
　　昨報列訛詐述聞一節兹悉新閘之十圖地保及坭城橋之二圖地保同乙之友人等到小煙館向無賴理論無賴輩則云某甲實欲托乙賣妻其妻不願今旣地保前來可將甲交與收領至其孫須　寄信往崇明招其妻兄來滬再行定奪等語地保聞言復與乙之友人等出外計議未知此事究如何緣起也 
[私售胞妹]  
　　前日有海門人施長生送其姪施占魁至法捕房訴稱施占魁私將其胞妹八仙領到上海賣去經其母投訴海門廳署尋到上海遇見扭送等情法捕頭詰之施占魁供認領妹到滬經朱保三蔡士祥作中賣與法馬路慶豐米店徐少亭捕頭着包探將徐傳到正傎翁太守臨捕房發落案件施長生亦在捕房供訴前情太守飭提施占魁研訊據供胞妹賣與徐少亭契上寫價洋一百四十元我祗用得洋二十一元詰之徐少亭稱此事初本不知嗣悉八仙被我之妻妹賣作使女彼等先在英公堂涉訟已交保出外太守詰買主何姓答稱姓張聞得身價固 
 
 

Page 3

 
 
出洋一百四十元朱保三係店中車夫蔡士祥本名阿根亦作車夫者太守飭將施占魁管沛待傳到朱蔡兩人解會審公堂覆訊旋有海門廳原差李順禀稱文書已投縣署奉諭着先來稟明昨晨會審公堂覆訊施長生未到施占魁供稱去年十一月二十九日由家動身至十二月十八日抵滬經朱蔡兩人作中寫紙將胞妹賣與徐少亭契面載洋一百四十元祗取出洋五十元而朱蔡兩人七除八扣祗給我洋三十三元又將我恐嚇稱某處有人守候可速回家又指引我繞道南翔折回海門詎未到南翔早聞揚言稱慶豐朱店失洋兩百元如見如何式樣之人可卽攔截故我被人扣住又花去洋十二元只剩洋二十一元矣朱保三蔡士祥供稱作中是實而洋元則盡數交與施占魁徐少亭稱妻妹張朱氏領同八仙在外候傳太守飭爲傳進張朱氏供丈夫在輪船生理常不在家現住福康里供畢呈上契據兩紙契中果列身價洋一百四十元係倪九臬王金榮徐玉熙蔡士祥朱保三作中而據中是朱蔡兩人出名擔代太守閲竟問朱蔡兩人作中曾得謝洋若干朱蔡同稱未得分文太守謂分文未得竟肯作中出據如此好久殊屬罕觏隨詢原差到案否包探答稱未到太守將契據兩紙擲還張朱氏著暫領八仙回去徐少亭交保施占魁蔡士祥朱保三三人暫飭管押再候訊理 
[誘領小孩]  
　　浦左高家行人汪勝香領其十二歲子汪東生俞慶業領其十一歲子俞炳大投法界會審公堂控稱我等兒子同在鄉間讀書前月三十晚忽未回家當夜各處找尋無着至初一日訪諸高家行航船上章木金稱有一人領小孩至滬尋至滬地果在西門左近小茶舘中遇見同鄉人曹和尙領我等兒子在彼吃茶而兩孩身上之衣已被脱去棉𧝉一件棉襖一件付質當卽鳴捕將曹解訊等情翁太守訊據曹和尙供因兩孩欲到上海看戯看自來火是以領來太守問曾否知照其父母答稱未經知照太守謂旣稱領來游玩何以將彼等衣服質去答稱因無錢應用擬暫質耳汪俞兩人復稱曹和尙素不安分其父母不肯收管太守諭汪俞兩人領子回去將曹和尙發押候辦 
[送辦逆子]  
　　法會審公堂據婦人楊姚氏送違訓親子楊金桂請辦翁太守詰其如何不孝該氏稱兒子今年已三十五歲家中衣物隨手取出質押花銷及加訓斥非特不聽且敢駡閙甚至打我等語楊金桂供稱小人有辯太守謂母送忤逆尙有何辯隨問楊姚氏有子幾人答稱共有三子金桂最長太守又謂今爲懲辦將欲悔否答稱請爲重辦太守飭將其子責一百板以懲 
[江督轅門抄]  
　　二月二十四日候補道陳鳴志禀知赴下關騐新築砲堤委署高郵州龔定灜到○二十五日瓜埠鹽卡李孟康赴局高郵州襲赴任均辭知縣陶祖厚奉調南門盤查差藩署牌示儀徵縣齊　訓省另有差委遺缺查有候補知縣車運升署理○二十六日委署儀徵縣車謝委○二十七日張廷良禀奉厘捐總局委辦六合厘捐○二十八日候補道郭階奉委查考私○二十九日直州楊朝　奉火藥局委提調差陳壽康委城北十五段保甲差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖八年二月二十日京報全錄]  
　　官門抄○上諭一道錄前○川督丁奏爲遵旨核議緣由摺子○直督李奏爲請旌奬夾中○黔撫林奏爲委署府縣夾片○陜督譚奏爲請補知州摺○湖督李奏爲委署司道片○將軍金奏爲正法勇目片○將軍當奏驍騎校病請休致摺○二月二十日兵部太常寺太僕寺正藍旗値日無引見○明安到京請安○署呼蘭副都統成慶謝恩○額勒恒額劉溎焴預俻召見○睿王誤公岳林各請假數日○内閣奏派驗放之王大臣派出怡王敬信許應騤周家備○備年旗奏　專　之大臣景瑞○瑞聨等奏派文武職進班派出瑞聨烏拉喜崇阿錫珍寳廷奎潤崇勳貴恒錘濂明魁德克吉訥阿昌阿長春本謙清　載鶴常星阿○　見軍機額勒　額劉溎焴成慶○現换白袖頭銀鼠　○○太子少保頭品頂戴四川總督臣丁寳揁跪奏爲遵旨議將盜犯仍請就地正法免其解審恭摺具奏仰祈聖鑒事竊臣於光緖七年九月二十四日准刑部咨光緖七年七月二十日内閣奉上諭御史胡隆洵奏請將盜案仍照舊例分别首從辦理一摺着刑部議奏欽此經部議請將就地正法章程先行停止請旨飭下各省督撫將軍都統府尹體察情形將夥衆持械强劫案件仍　成例解由該管上司覆勘分别題奏不得先行正法迅速妥議具奏等因當經臣檄飭臬司遵照確切體察地方情形妥議去後兹據署按察使崇綱詳杳川省幅員遼闊鄉問户口並非聚族而居匪徒最易窺伺是以報刧之案甲於他省且道路遙遠解省招審近則百里至數百里遠或千數百里二千餘里每案人犯多則十餘人少亦五六人不等長途押解疏脱堪虞兵役旣多解費更鉅各犯自知所犯必死一經解省翻易原供以兾苟延殘喘輾轉行查提質勳輒經年累月案始了結事主畏受拖累每多隱匿不報州縣解費難賠亦必相率諱匿遂至匪　俞肆盜賊橫行不得已於咸豐三年變通辦理奏明就地正法以靖地方非盡因軍興始用重典自定　以來凡各屬禀獲盜犯或由本府親提成委員前往會審如有犯供游移贓証不確則暫行監禁俟拿獲夥犯再行訊辦果係贓証確鑿始禀請就地正法核明辦理不爲不愼兹奉諭　以御史胡隆湖具奏請復强盜舊例經部議請停止　地正法飭令妥議詳辦竊思川省自辦理就地正法以來已歴年所盜案尙未盡絶一旦改歸舊例照常招解則拖累繁費勢所不免誠　地方官力難賠累諱飾消弭迨發覺嚴叅地方業已受害殊非除暴安良辟以止辟之意惟刑部議　停止就地正法以各省辦理未能晝一竟有地方官拿獲盜犯徑行處决始行詳報其中誠難保無規避處分藉盜銷案自應仰體朝廷寛人之仁格外愼重以恤民命體察情形籌商再四照常招解實多窒碍惟有於委審之中再加詳愼庶免流弊擬請嗣後凡遇州縣報獲盜犯如係道府同城卽飭該管道府就近親提審訊如非同城而距省近者由省遴委道府大員遠者卽酌委本管上司或隣封州縣前往提訊果係贓証確鑿情無可疑仍稟請在本地正法俾已犯者不至久覊囹圄另生他變未犯者亦得觸目警心稍知畏懼且案經委員提訊卽與解省招審無異遇有犯供狡展就近傳質亦　便捷委員旣無承緝之承責奉委審辦民命攸關斷不敢遷就廻護自取咎戾庶於愼重人命之中仍寓懲創匪類之意等情請奏前來臣復就川省現在情形細並查核覺寛嚴旣貴因時而情法尤宜允當川中地密民稠人心浮動嘓匪會匪臬匪實煩有徒近又加以游勇散練動多勾聚盜劫之案層出不窮臣到任後復屢飭嚴查懲辦而盜風仍未盡息足見治蜀宜嚴實非虚語該署臬司議請照前就地正法免其解審實係因地制宜起見台無仰懇天恩俯念川省盜案過煩碍難招解准該署臬司所議以後州縣報獲盜犯分别是否與道府同城及距省遠近酌量委員提審如贓証確鑿仍行禀請就地正法以昭烱戒而省擾累所有遵旨核議緣由是否有當理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部知道欽此○○李鴻章片再福建長樂縣人浙江候補道梁恭辰遵其故父原　江蘇巡撫梁章鉅故母二品命婦梁鄢氏遺命捐助直賑銀一千兩又江蘇金匱縣人浙江候補道鄒仁溥之母二品命婦鄒張氏捐助直賑銀一千兩又浙江仁和縣人江蘇試用道吳壽朋遵其故祖二品頂戴原任江蘇蘇松太道吳煦遺命捐助直賑銀一千兩均屬救災恤隣深明大義核與建坊之例相符應請旨准將梁恭辰故父原任江蘇巡撫梁章鉅故母二品命婦梁鄢氏鄒仁溥之母二品命婦鄒張氏吳壽朋故祖二品頂戴原任江　蘇松太道吳煦各照例建坊給予樂善好施字様以昭旌奬理合附片具陳伏乞聖鑒訓示謹奏軍機大臣奉旨看照所請該部知道欽此○○林肇元片再署思南府知府勞炳章調省遺缺查有候補知府陳柱任事果敢率屬廉平堪以署理又署仁懹縣事黄平州知州羅錦城丁憂遺缺查有永寍州知州崔昕幹練端方堪以調署據藩臬兩司會詳前來除分撽飭遵　外謹附片陳明伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟　奏爲揀員請補直隷州知州要缺以重地方恭摺仰祈聖鑒事竊查接管卷内據甘肅藩臬兩司會詳稱甘肅涇州直隷州知州程　豐　籍葬親開缺日期業已截缺報部在案所遺涇州直隷州知州係　瘦難三項要缺例應在外揀補查前奉吏部變通章程内　雲貴甘肅升調補缺變通辦理道府丞倅州縣以及佐雜各要缺將現任各員按照應升官階任内無諭有無升案並是否到任實授以及歴俸試俸未　期滿各員擇其人地相宜准其一律升調等語查該州爲入甘首站地當衝途政務殷煩非精明練逹熟悉情形不足以咨治理該司等查對品應調之簡缺直隷州知州只有階州直隷州一處本任知州文治因病開缺回旗又　卓異應升人員隨於各項應補應升人員内逐加遴選人地多不相宜惟查有甘肅靈州知州孫承弼年四十六　係正白旗漢軍蔡齡魁佐領下人由附貢生筆帖式簽分兵部行走咸豐七年五月間奏補兵部筆帖式八年二月投効玉牒館膌錄全書告成議叙奉旨孫承弼着以通判不論雙單月儘先選用先换　戴在任候選欽此十年九月選授山東濟南府通判由河南捐輸議叙加鹽提舉銜十一年六月二十七日到任同治五年六月十七日丁艱服闋投供八年七月選授甘州撫彝通判十一年二月到任十三年升補靈州知州調署平凉縣事交卸復回本任該司等查該員孫承弼廉幹勤奮卓著循聲在甘有年於地方風俗民情最爲熟悉以之升補甘肅涇州直隸州要缺人地相宜且與變通定章相符會詳請奏前來臣到任未及三月例不加考惟該司等聲稱該員孫承弼廉幹勤奮卓著循聲兹請升補涇州直隷州知州可期勝任合無仰懇天恩俯念員缺緊要准以該員升補以重地方如蒙俞允俟准部覆照例併案給咨送部引　該員並無叅罰案件繕摺具陳伏乞皇太后皇上聖鑒訓示至所遺靈州知州係煩疲難三項要缺例應在外揀調合併聲明謹奏軍機大臣奉旨吏部議奏欽此○○李瀚章等片再新授湖北按察使蒯德標現在欽奉諭旨入都陛見所有臬司篆務自應先行委員接署以便蒯德標交卸北上查有湖北安襄鄖荆道徐延旭練晰吏事勤愼老成堪以署理其所遺安襄鄖荆道篆務查有湖北候補道唐恊和才具敏逹熟悉地方情形堪以接署除分别檄飭遵照外謹合詞附片具奏伏乞聖鑒謹奏軍機大臣奉旨知道了欽此○○金順片再本年九月十五日據統領禮字等營記名提督署理伊犁鎭總兵劉宏發禀稱轉據禮字右營官總兵銜副將彭百勝禀稱卑營中哨副哨長傅德瑜於本年九月十二日標下散發該哨鹽菜銀兩不意該哨長傅德瑜胆大妄爲竟將該哨頭棚餉銀盡行拐逃當卽泒馬勇分頭飛追在奎屯地方業經拿獲查軍餉絲毫爲重該傅德瑜目無法紀竟敢拐去餉銀潜行逃走情殊貌玩不照軍律懲辦無以照烱戒而肅軍紀等情提督劉宏發當卽提審屬實該中哨副哨長傅德瑜身充勇目侵蝕兵餉屡懲　　 
不悛兹復拐餉潜逃實屬大干軍令當卽立正典刑以儆効尤等情前來奴才覆查無異謹附片具陳伏乞聖鑒謹奏軍機大臣奉旨　道了欽此○○奴才富爾孫跪奏爲驍騎校兼襲雲騎尉病成廢疾循例奏請休致恭摺請旨仰祈聖鑒事竊據正藍旗滿洲恊領長山詳稱轉據有連兼佐領下驍騎校兼襲雲騎尉嵩盛禀稱竊職現年五十歲食俸餉三十四年咸豐十一年間髮逆犯浙職奉泒防堵身受潮濕現在左膀左腿漸成廢疾醫治不能見痊竊思嵩盛旣成殘廢曷敢戀棧誤公惟有具呈懇請休致等情奴才當泒鑲藍旗恊領文元前往查驗旋據　結詳稱驍騎校兼襲雲騎尉嵩盛委係病成廢疾難望痊愈詳請辦理前來奴才覆核無異除飭造具該員旗佐履歴咨送部旗查核外合無仰懇天恩俯准驍騎校兼襲雲騎　嵩盛以原品休致而示體恤是否有當謹循例恭摺具奏伏乞皇太后皇上聖鑒訓示遵行謹奏請旨軍機大臣奉旨着照所請兵部知道欽此 
 
 
