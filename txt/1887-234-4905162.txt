# 1887 - 234 - 4905162

 

Page 1

 
 
[附送良方] [  本館代啓]  
　　鐵城居士刊有時症良方託本館於今日隨報分送是亦具一片婆心也用卽遵照行特送不去分文伏祈察閱 
[大題觀海告白] [  點石齋主人啓]  
　　制　之作權輿於宋八股之法詳明史選舉志中由來　矣國朝因之康熙三年改試策論至七年復以四書文取士自是遂爲定制國家用人雖數途並進而以科名爲重試士　法雖有經策而以制蓺爲先天下之士竭其才力以從事於此故老師宿儒操選政者皆視之爲金科玉律然限於邊幅不及備登閱者有遺珠之憾自滬上闻設石印制蓺名目可謂備矣而擇之不精珉玉並登又不免有叢脞之嫌求共博而有要富而有而蓋非　矣本齋久有此願豫爲博求國初以來珍本秘笈　搆時下髦俊鴻文鉅製共集得文十萬餘首乃延聘高材碩望特設舘舍甄綜加精條流不雜共選得文四萬首顔之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初　所選皆經經緯史興高采烈之作凡幽冷艱深之篇槪從陶汰近科取士力矯浮華文風丕變亟登初集者庶使操觚諸家得覩漢官之儀而識正始之音也二集則删繁補缺題必求全刊譌存眞文惟共是名山藏稿時賢窻作不惜重貲收羅維殷凡已見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬贍俱潔者也夫制蓺代聖賢　言必須原本經術近　墨裁聲調高朗之作未甞不瓣香於先賢韞山隨園秋谷犢山諸家則又句梳字櫛其源出於劉熊諸前輩故農山振幾社之聲金壇接柳潭之　尋源溯委亦如詩家之三昧也此編體旣别裁篇又浩博多寶船　有其書矣然篇目不及文彚之多文彚多矣而又不及文府之備文府備矣而觀海視文府又多十中之四定於明春正月出書定價若干且俟成書後再登此白 
[敬印雍正硃批諭旨告曰] [  點石齋主人代啓]  
　　雍正硃批諭旨一書凡百十有二册武英殿刊板初印本民間向不多見自經兵燹尤如吉光片羽彌希彌珍而四海臣民轉無以窺建極之椿心而邦治之謨不著今有友人出其家藏初印本付點石齋石印仿　箱直行本大小面凡三檯雙擡單擡諸欵式悉仍舊貫不敢輕易體裁致違功令敬印硃字赤墨分明絲毫無悮非比鉛板梨板之字跡模糊易於　謬本齋隠股附發樣張明眼人自能辨别也現已開印定本年九月底出書預定每部價洋二十八元先交八元掣取書票書成找洋二十元憑票取書一部其未經附股者統定四十元發售每部計六十册外加文木箱子一只提攀鎖匙悉用雲銅隸字顔蓋精緻絶倫凡在同志幸早賜願售股處上海點石齋　局帳房清遠里新泰絲棧杭省薦橋術晋義莊蘇城各錢莊闖門外鄭義大布莊護龍街麗和衣莊鎭江鹽公棧京都源豐潤票號 
[論知人善任]  
　　非常之事必賴乎非常之人而後可以受非常之知夫彼能知非常之人使之成非常之事以永非常之名比其爲非常也更大矣吾於蘇友所述拿獲胡大辮子正法一事而竊歎非當之遇合　成非常之勛猷者正不易易也胡大辮子爲著名梟匪之首在江浙交界之處出没不定槍刼之案不可以僂指計其爲罪大惡極固無可辭而其拿獲之也亦正不易崧鎭帥撫蘇以後卽思爲地方除暴安良顧不得其人而用之則誰與成此功也時適有龍軍門覲宸由粤省來軍門久歴戎　老於兵事智深勇沈有爲有守鎭帥聞之喜甚遂檄令統帶水師砲船責以緝捕盜賊軍門受任之下因得悉展其所長凡有裨於水師之事知無不爲言無不盡蘇郡水師自此而壁壘爲之一新於是出奇制勝緝捕梟匪若輩知統率有人不敢以身試法遂寂然歛跡而不復逞行道者皆交口頌之爾時胡大辮子亦畏軍門之威潛蹤於泗安不敢復出爲暴而積案重疉罪無可原祗以向來官軍咸憚其凶横不敢與之爲難得以逍遥事外被刼者含寃莫白切幽徒深軍門知之曰此人爲梟匪之首發縱指使皆其所爲若得先除此人則諺所謂蛇無頭而不行梟匪不足爲患矣乃禀諸鎭帥悄然前進出重金以購眼線懸厚賞以招奮勇遂得告奮勇者哨官四人偕之以行旣至泗安暗地密訪知其所住之處且知其與妻偕居日内正以妙手空空興嗟仰屋方思稍稍出掠以資用度軍門旣得其寔卽連夜率奮勇者四人先　伏至五鼓時外面布置停妥四人者乃破扉而入直至其臥室則胡大辮子鴛夢尙未醒也聞聲驚起　身下床欲至床後取器械四人者逼之以刃乃不敢動俯首受縳軍門訊其舊案初尙承軍門以言語激之勸導至再而後一一招認比解　臬轅覆訊則又有數案未承軍門復以好言激勸之而後承民間聞胡大辮子就擒無不以手加額歡聲雷動曰今而後夜眠貼席矣浙中大憲以胡之犯案多在浙省欲令解至杭垣以憑歸案懲辦然此等匪首神通廣大羽黨衆多設或中途被刼致有疎虞則龍軍門之一番勞勩不且深負乎因而　浙兩省大憲在復函商斟酌妥善卽於七夕將該犯就地正法自此而大憝旣除末由創亂稂莠旣去良苗挺生說者咸頌龍軍門之功德不去口余曰軍門之功固大矣所以爲民除害者固神速無比矣而其能成大功絶無掣肘之虞則寔由於鎭帥知人善任始克臻此書曰知人則哲能官人安民則惠黎民懷之大禹謂此詣惟帝其難吾則以爲善任卽知人之騐也除暴卽安民之本也不知人何以能任人軍門本立功於粤中偶爾來蘇鎭帥卽收而畀之以重任蓋有以知軍門之材者匪伊朝夕其留心於平日者久也煦　噢咻之政最易悮事元惡不除卽根株不拔將來失此機會以致滋蔓難圖則所失者大矣今鎭帥能知軍門而任之俾得從容展布有以用其所長軍門旣受知於鎭帥則卽仰體鎭帥之心首以除暴安良爲當務之急殱此巨匪以安良懦是則軍門此舉其所以大有造於江浙兩省者豈淺鮮哉此等梟匪其黨以千計有時連檣銜尾往來於江浙交界之處横行無忌人莫敢犯浙省官軍拿之則竄入江蘇江蘇官軍拿之則又竄浙界此拿彼竄實無弋獲之期蓋有胡大辮子以爲之指使譬諸水母目蝦益爲　制今得軍門設伏出奇一朝就獲則水母而失其蝦將爲官軍所禽其又安能爲患也耶近來捕務之廢弛蓋已久矣京師重地且時聞有殺人越貨之事推而至於各直省則更無論矣粤東盜案層見疉出各日報所載幾於書不勝書閩中竊盜之案亦時有所聞若夫漢口蕪湖各處輪船所逹之地則此輩尤繁卽如上海一隅城廂内外遊手好閒狗偷鼠竊之輩不知凡幾雖不至於若鹽梟之凶横不至有搶案之疉出然涓涓不塞將成江河潤康有利之案端倪已有可見以租界地方梭巡嚴密探捕縱横向有此等愍不畏死之徒顯相嘗試後雖獲案而尙未聞如何嚴辦大有罪疑惟輕與其殺不辜寗失不經之意吾恐若輩罔知懼憚勢必益復肆然妄作地方之憂無已時也安得有龍軍門其人以謀濟其勇以斷濟其仁使恢恢之網不至時有所漏又安得鎭帥其人任賢勿貳去邪忽疑使魑魅魍魎不容於化日光天之下以成非常之偉業以永非常之令名也哉 
 
 

Page 2

 
 
[諭旨恭錄]  
　　七月初五日奉旨順天府督糧通判員缺着張如枚補授江蘇鎭江府通判員缺着趙雲芝補授四川鹽源縣知縣員缺着梁鴻翥補授四川江油縣知縣員缺着李振武補授山西天鎭縣知縣員缺着魯彦光補授湖北鄖縣知縣員缺着敖貢賢補授湖南寗遠縣知縣員缺着侯名揚補授四川資州直隸州州判員缺着郎學壎補授兵部筆帖式員缺着桂紳補授翰林院筆帖式員缺着増瑞補授内閣中書員缺着印祥補授國子監助教二缺着國仁富興阿補授陳建侯着以道員仍留湖北補用興惠着准其留部欽此同日奉旨巡視中城事務着宗室托佛歡去欽此同日奉旨西城正指揮員缺着汪長康補授欽此 
[星軺抵鄂]  
　　恩薛兩大臣奉旨赴湘中查辦事竣之後鄂省大憲派官輪前往恭迎本月初五日星傳馳抵鄂垣赴行臺暫駐聞勾留數日卽當回京覆命云 
[輪船遇險]  
　　太古洋行天津輪船于本月初四日由汕頭開往厦門初五日駛近南澳洋面突遇大風觸礁損壞溺斃搭客二人船中水手隨赴厦門訴知和記洋行主人請其電知上海云 
[查獲私械]  
　　香港西字報言一日有巡捕及包探數人因查竊贓往某家搜緝搜至一船戶家起出刀械藥彈銅冒等件甚多又於枕箱内搜出一圖乃廣東某巨鎭地形鎭上所居皆係富家巡捕知非善類卽將軍器及圖并拘獲該室内五人一并解官旋因尙未舉事無例可援判令交保每人保洋五十元保其一年不滋事端如無保人卽監禁於獄 
[事時彚錄]  
　　時報云聞粤西太平府龍州各屬苗匪聚衆滋事勢頗披猖業經李中丞選派文武大員率勇勦捕想疥癬之疾不難立卽蕩平也○又云近聞新疆烏魯木齊所屬温宿州等處水勢驟漲淹没廬舍殊多當經劉毅齋中丞籌賑并飛章入告蒙撥帑撫恤殊恩曠典一體均霑所有邊民感戴無旣 
[馬戲赴港]  
　　車利尼馬戯初到厦門時原定看價起碼二角五分迨後臺灣記經手西人以爲太廉起碼改收五角頭等二元二角五分其餘以次遞减看客遂覺寥寥演至六月十九日該戯班自登告白折半收銀是日卽售票一千三百餘張接連數日坐客常滿幾無隙地兹聞該戯班已於六月廿四日搭利生輪舟前往香港矣 
[喜見新錢]  
　　各省設爐鼓鑄按批解京屢見前報然錢樣如何尙未見及有謂所解京都之錢係厘金局收下之老錢非新鑄也至日昨始悉金陵新錢已到滬上其色金光燦爛頗似機器鑄成聞有以老錢千二百文换回新錢千文作玩物者并聞金陵各錢店初次以曹平寳銀五千兩向總局買新錢七千五百串及至本月初六日領錢因機器磨礱不及各店以未磨之錢體質精潔堅請搭放十分之三四藩憲未允卽此可知鑄錢合法金陵局憲實捷足先登矣 
[三秋爽]  
　　客有從泉州郡城至省垣者道及前月間密雲四布雷雨大作霹靂一聲大有山崩地裂之勢城内某甲適在風爐邊與南門外某乙同時殛斃北門外有某姓女年方及笄震去一手一脚同里某家婦生一男一女當雷鳴時男孩走出躱避婦抱幼女在手詎雷將女攝放他處婦與男孩均被殛斃一震之威乃至於此○瀨溪離泉州府城二十里許有大村某甲與小村某乙爭水互相打架上月間兩姓聚集二三千人各排陣勢一聲號砲兩壘齊圓砲聲隆隆大村反爲小村所敗追奔逐北之時甲黨有兩人被戕莆田縣徐司馬聞報卽會同擢勝右營蕭軍門曁興化協王協戎率兵到鄉拿辦兇犯乙黨聞風逃遁營勇在此駐紥多日糧食欲盡其時田間早稻成熟營勇任意割取中有某營兵見此田係伊親戚之産上前勸阻勇等不甘互相擒毆將某營兵號衣剝下繳呈營官由縣令轉咨協戎未幾王協戎回署欲將某營兵正法經衆再三叩免後祗割耳遊示合營兵丁以爲奇辱皆有解甲歸田之意現已帖然安靜此事得諸客泉者之口是否屬實請以質諸目覩是事者○福州今年較往歲炎熱數倍良由澍霖少降所致各處田畝經烈日所曬已有月餘之久亢旱十分現在各鄉耆民延羽士禱雨前日有柑蔗等鄉到某處請陟太后路出城垣該鄉耆咸手執竹竿上書風調雨順等字大鳴金鼓每鄉約百數十人不等每至衙門口暫停片刻地方大小文武必派員出署焚香伊等始退現地方文武均到龍神等廟禱雨未知現已得雨否○詔安鄭游戎娶妻某氏誕育多男雅擅風流於清音女堂中買得　妓爲妾載回署中其妻雖妬嫉之而以鄭之溺寵無如之何也幕友方某與鄭賓主相得公事餘閒置酒共桌必遣妓以侑觴彼此遂同一家人瓜李之嫌自不暇避也去年鄭在任病逝方束裝欲去已將行李安置船内因船行改期後將行李挑起寄諸鄭妾房中如此者數次某氏視方本如眼中釘見此情形頓疑　私運家財霎時間將妾房内所有箱笥盡行開視毫無所有時方已挈囊在船將開行矣氏卽誣妾私運財帛等情訴於詔安縣簽差到船搜騐旋卽拿方到案氏送妾質訊邑令提訊之下兩造均無確情方暫行發押妾仍釋回候問詎妾回家竟服毒斃命現氏到省又以方謀財害命等重情控告聞邑尊已准爲提究矣旋聞有鄭之胞弟某甲獨歴陳方某並無其事實被誣告未知將來作何辦理○閩轄尙幹鄉八千餘社民情　悍慣作販私及一切擄搶奸拐之事前左文襄公莅閩時剿辦一次若輩稍知歛跡現在日久玩生毫無忌憚所犯之案多未破獲近聞閩縣王大令士駿志在清理積案藉挽澆風大令有折獄才辦理必能得手也 
[崎陽零拾]  
　　日本官兵向來槪行抽丁之法其應抽者往往逃避遠方或折其四肢兾豁免日前長崎縣下南高來郡民人濵本左馬因徵兵逃至港下十善寺節舊館内潛伏被梅香崎警察署查明擒獲致其親憂思成疾妻子幾欲輕身其慘怛情形如誦杜老兵車行能令銕人涙下○一百四五十年前日本元祿三年有長崎圓山筑後屋名妓名登倭者與明商旻德有偕老之盟嗣德犯法將正典刑登倭聞之早夕悲哀粒米不入口大有眼中流血心内成灰之意德死乃乞其首於官爲之埋瘞已卽伏刃而亡好事者憐其情非其遇爲之同葬焉兹有同鄉桐山奥四郎等二十人恐其湮没不傳爲之建碑墓側並乞淺井日昇爲之記其略曰登倭自幼穎悟色藝絶人樂冶遊者無不以眞實相接及與旻德識伉儷不啻洎乎旻德身被國刑自奮曰妾　殉郎於地下後乃乞其首於官葬於小島鄉中自亦伏刃而殉嗚呼賢已以一妓而誓死不回如此較之背君降國不義無道遺羞千古者奚啻霄壤哉嗟乎芳情脉脈誓爲綠水之鴛此恨綿綿應化青陵之蝶幸得名流好事立碣表貞庶幾烈魄懷恩臨風含笑如登倭者可以傳已○長崎東濵町川原屋雜貨行主某家有一妻一妾妻性素憨不能爲孤媚態甲遂鍾愛於妾視妻幾若眼中釘前月之杪妻因憂致疾送入病院醫治適妾娩一男甲遂籌出妻之計至本月初一日妻病愈回聞妾生子喜出望外不料甲竟怒從心起逐妻歸母家母家貧不能養贍又無顔另抱琵琶因乘間將剃刀自刎某知之不以爲意僅囑夥伴爲之殯殮而已事經裁判所長官訪聞提甲究辦不知如何定讞也嘗謂女子事事從夫爲之夫者卽能曲諒之撫慰之已不免多所拘束况更鞭鸞笞鳳叱燕嗔鶯隨事加之以凌虐乎我故曰登妓之志誠可憫而甲妻之遇實可哀 
[訊無頭緒]  
　　徐君瑞身死後由道札委寳山縣相騐情形已詳昨報前晚蒯大令升堂詰訊徐元林稱此案拖延日久刻已死剩小的一人現有葉姓等從中爲難求恩明鑒大令問丁錦泉曰汝究欠徐銀若干可卽從實供明以便酌量斷結丁稱小的欠徐銀五百五十兩前在道憲 
 
 

Page 3

 
 
案下業已繳還此外並無蒂欠大令再三盤詰丁矢口不移大令謂姚蘭洲曰此案爾須趕速料理姚稱有人勸過無如徐姓固執以致職員被累不堪大令見訊問多時仍無頭緒時已三鼓遂卽退堂諭令徐姚丁沈還押以候覆訊 
[送縣核奪]  
　　包探戴金寳至英公堂禀稱江北車夫宋扣郎與一車夫在潮州人陳其林烟館内紛爭被陳推出宋不依陳遂毆宋幾下宋以受傷報捕由小的送　仁濟醫院醫傷一面拘陳暫押旋據醫院報稱宋患霍亂吐瀉斃命院中捕頭命小的傳三圖地保錢金和將陳交伊看管并令查明宋有無親屬旋據二圖地保趙姓言宋有表侄張慶和張喜郎等陳已向之言明出洋三十元置辦衣衾棺殮扶柩回鄉當宋遭毆時有姜永來目見今將一干人送案請訊張慶和供宋係小的表叔家内並無親人且據醫生言是急痧故敢允爲了結今已將棺舁送下船矣喜郎供與同姜供陳推宋出外宋不依遂毆其頭頸左腰旁兩下小的確曾目覩二圖地保稟稱張慶和認宋是表叔情願由陳出洋了事陳供小的並未毆宋蔡太守問旣未毆宋如何肯出洋三十元陳稱小的確不願出洋實由張等勸給太守謂張係宋之表侄此事如何可擔當雖據醫生言宋因霍亂吐瀉而死然本分府須移請上海縣核奪遂飭將陳管押候示 
[水手爭訟]  
　　走長江夾板船主某西人昨偕華人王阿永至法公堂據王稱被前在該船爲水手之周阿根薛阿多等糾四人至船將我軋上岸吃講茶講烟并要我洋五元已經取去詰之薛周兩人則稱於四月間船裝石膏卸貨時缺少八斤後在艙底掃出有一斤餘被我等賣去得錢大衆分用後經船主查明將我等兩人停歇并罰扣工錢心有不甘此次伊船到時我等同張阿四包阿新等共四人邀其吃茶前罰之洋伊亦允爲派出故着伊出洋王司馬詰出洋五元如何用法答稱吸烟用洋二元又因與人爭競打破玻璃賠錢四百文尙有二元應賠石膏王司馬謂爾等此外尙有别事否答稱帳已算清餘無别事司馬謂王阿永曰伊等兩人决不能偷船中物件必須大家聯絡方可有爲旣然帳已算清爾等無事可以出外惟四人上船時船中老大知道否王稱老大在船謂吃茶評理何碍司馬謂足見爾有錯處不然老大自應帮爾何得任伊等所爲祁繙譯官謂當將兩人交保且待下期傳該老大到案再核司馬亦以爲然 
[上海縣署瑣案]  
　　前有虹口人張茂投縣控族弟雲祥誘佔姪媳吳氏一案蒯大令准詞飭提案中人於昨晨請帮審委員吳端甫司馬升堂訊究張訴稱姪媳吳氏孀守有年去秋忽然逃匿無蹤後訪悉被族弟雲祥誘佔爲妾至今春因産難斃命雲祥於成殮後將棺木抛棄小的田中求恩究辦雲祥供稱去年八月由張作主將吳氏再醮與王松卿爲妻得財禮洋百餘元小的並無誘佔事情實遭誣累吳氏之胞弟輝輝現在外邊求恩傳質可也司馬飭傅吳究問吳供與雲祥同司馬問有媒人否答稱有三人爲媒司馬飭將兩造交差看管限吳於三日内邀三媒到案質訊○前報載不認私鑄云云昨日蒯大令飭差將在押之陸雙才樂杏良提訊樂仍稱前在東洋私鑄銅質小洋之張紅毛現在寗波已致信與彼矣大令盤詰再三殊無確供遂飭帶回還押俟函請日本領事河上君至縣署會訊 
[英界公堂瑣案]  
　　船戶吳阿才訴稱曾見同業吳金林王炳千在船爭毆同落浦江因囑陳金金等打撈將吳撈起得以無恙王則已占滅頂之凶屍身無着爲此將吳送案陳供與同蔡太守飭捕房將吳帶回再行打撈王屍俟禮拜四覆訊核辦○吳進先控王安之將西文僞票託兌洋元王供在仁記訂書局爲夥同事姚全福拾得此票交與小的託吳觀看蔡太守飭將王押令交姚再訊其中情節本報前已詳登昨日姚投案訴稱某日清晨出外買菜拾得此票回來交王託吳觀看王稱小的惟託吳觀看是否銀票不料吳設心不良藉端訛詐不遂所欲報捕拘人吳稱王囑小的兌洋小的因向友人商兌被友勒住欲究來源不得已而報捕太守謂姚託王轉交吳看何敢報捕然據吳稱因友人欲究來源則友人何不投案乎且票非僞造的係西商備用之使票惟尙未簽名不能向銀行收取耳諭畢飭將廢票存堂王姚吳一併開釋○包探戴金寳禀稱西人别福報失量地機器一副值洋三百元查得是日有細崽陳順清之友何兆金到過西人家諒被竊去查何已逃往松江小的遂與包探顧阿六尋至松江將何拘獲起出原贓尚有銅件已被押洋烟二十五文當卽贖出此次小的等往返　時用去洋六元尙有眼線應賞今將人贓送案請判别福申訴前因陳供小的與何相識惟知其向爲襪店生理不知其早已失業被父母驅逐習爲下流何供家在鎭江惟求恩恕蔡太守判何發捕房管押六月贓交西人領去所有盤川賞號亦著西人照給○煤炭鋪夥戴公興訴稱管棧人患病逝世雇挑煤人舁棺至紹興會館有籮間夫馬金林等前來尋釁致失衣服裙簪等件報捕拘獲三人送案請究馬金林馬銀林倪阿多等同供小的等爲人扛挑各有地叚全賴婚喪各事多賺錢文今伊等雇野鷄夫扛棺故與理論至失去簪裙衣服實不得知馬桂松供是夫頭定章喪家自已扛棺亦應給土地錢蔡太守謂籮間夫確在官署當差然終不應向民間尋釁至戴供所失衣服簪裙亦難憑信今姑將馬等交夫頭保去免議○陸全桂訴稱嘉定人年六十八歲日前携蒲鞋來滬唤賣被張永永馬車撞傷由捕送入醫院目下腰足尙未全愈意欲回鄉張供誤撞之下卽給洋蚨二元如今只求恩斷蔡太守判罰張洋十元給陸陸稱請斷給七十元太守飭將張交馬房主保去陸不遵斷赴上海縣呈控可也○寗波人沈本懐訴稱由杭州附舟來滬同舟紹興人吳阿保知小的初次出門願爲照拂及船抵小東門外吳將行李交船戶言爾可持至一大染坊取付舟資小的因隨同上岸及至一大吳取付舟資將行李暫寄友人并囑小的一同寄下相約往酒店行沽三杯之後言小便去不來小的待之良久往問染坊言行李均已取去向之查問則稱已往浦東小的當下找尋無着昨在大馬路相逢扭交巡捕先將押在租界之衣服吊出尙有在南巿者吳供小的係縫工别無他語惟求施恩蔡太守判笞一百板押候再吊餘贓起案之衣先給沈領○張阿春訴稱前犯行竊今已攺過自新昨至虹口被張慶堂軋住自稱包探談耀邦之夥小的遂與之同至捕房今蒙解案慶堂供小的前在法界爲包探夥今已停歇談曾囑小的如見小寍波卽張阿春可卽拘拿今適相逢同至談處不料反被報捕談禀稱張果卽小寍波小的曾囑尋拿鉛捕頭稱探夥無擅自拘人之例務請嚴懲易繙譯亦堅請懲辦蔡太守判慶堂枷號二十一天并諭張攺過自新不得仍爲竊賊○金京才訴稱前犯行竊今已力除舊習昨遇探夥周阿寳鄔阿元索錢千文小的心不能甘報捕拘案周鄔同供小的係包探秦少卿之夥秦囑見金帶至家中盤詰不料反以索詐　誣秦探禀稱周鄔確是小的之夥易繙譯請照前案科罪蔡太守判周鄔各枷號二十一天并諭金如再犯竊定干重處○烟妓姚愛寳訴稱羅阿生來索陋規逞兇撒潑爲此交捕送案羅供小的與姚姘識今忽另有所私是以與之爭論蔡太守飭一併攆逐出外二人旣出外重復爭毆太守命分别管押候訊○積竊張蘭芝獲案後經蔡太守判令笞責二百板管押年半此已見諸昨報者也昨日包探戴金寳禀稱查得左紅玉沈阿香兩妓所失銀水烟袋熟羅衫亦由張竊今已起到押票惟押鋪開在城内未便吊贓蔡太守飭將押票存候移請縣署飭吊 
[法界公堂瑣案]  
　　公平洋行洋人昨偕收租人李鳳祥投案稱曾買錦名洋行名下在法界一枝春茶肆南首平房每月每間出租一元五角前首交下各房客被欠洋九十餘元洋東墊出盡行豁免冀其在後逐　清楚今倪趙氏王忠福兩家被欠洋四元五角開烟間之吳大吉謝阿二各欠洋八元請爲追究王司馬詰之各戶據稱願陸續拔還司馬謂爾等開烟館自然生意興隆不應欠錢着法包探同收租人前往將兩烟間之烟鎗烟燈盡數作抵門卽釘封倪王兩家如有保人保其還錢從寛免究不然亦卽釘門○昨據六號西捕訴稱小東門外洋行街係行人往來之路今有店戶將貨物任意抛棄有碍行路向伊伸說非但不肯認錯且敢毆差爲此將肇事之人送案王司馬詰之李阿順據供在鴻興花糖 
 
 

Page 4

 
 
行爲出店爲有姜黄欲裝輪船暫放門口巡捕到來拉我髮辮爲此爭扭巡捕落下帽子實則别無要事王司馬商之祁繙譯官着罰李阿順洋一元充公　法包探李雲發獲到蘇人王阿大一名手中牽一白色捲毛小狗頸項有皮帶圈圈上嵌有華字係英界按察司署所畜當將人狗併帶入捕房法捕頭當卽備函往問將王阿大解送公堂經王司馬研問據王阿大稱狗在浦灘青草中呼之隨我而走司馬着將王阿大暫押俟回信到再行核辦○法捕於前日黎明時獲到無錫人宣三保手携衣服乃花布夾被破褲青布男短衫花夏布小衫白夏布小衫藍鑲邊共五件一併解案王司馬詰訊之下據供在南碼頭江北柴船上所竊王司馬著將衣服暫留捕房候失主來領宣三保責一百板以儆○寍波人趙阿炳年歲尙輕屢次犯竊去年十月間經法公堂查辦送縣遞解回籍本年四月間又竊天平上所用法碼懲責後經英包探查獲解案判押二個月期滿放出後又至法界與杭州人周言潮圖竊被獲昨日解案王司馬判將趙阿炳重責二百板枷號一個月周言潮暫押候辦　　乞巧後二日同人雅集徐園爲余祝生日深感盛情曾以一詩鳴謝醉後復拈一絶以伸謝悃卽請秋聲館主高昌寒食生鴻印主人曁同席諸吟壇政可○緗　雲璷集衆仙金樽檀板鬥芳筵持杯深感同人惠醉倒氍毺抱甕眠徐園百花祠香尉懴情醉草和意琴室主素蕤閣感舊詩元韻用以爲慰錄請高昌寒食生大吟壇斧政　○到處桃花到處春何須戀舊不憐新　昨承招飮秋影樓見君鬱鬱不歉咸相慰解此卽用席間語也勸君正好金鈴護各有因緣莫美人[  蓉波仙子甫稿]  
　　雲間湯荃君仁兄去年夏五曾識一面怱怱分袂睽隔年餘風雨故人時形夢寐近聞來滬省親指日將至不禁色喜因成俚句藉迓文旌錄呈湯子韶仁丈同正並乞桂丈吟壇政可○去年曾一面渴想到而今大宋才名遠老蘇家學深聲華傳虎榜詞藻重鷄林斗酒待君久論文好共斟[  西湖花隠次山弟楊槐卿拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[由烏溪如吳淞友梅餞於滬上賦此錄呈高昌寒食生大吟壇政可]  
　　憶昔實　烏溪陬膂力尙在方剛秋飢驅戾止逾十載訪舊大半歸山邱入夏頗多濯枝雨凉飈未至炎氛收春申草堂重下榻少賓剪燭相唱酬平平落落艱遇合惟君與我膠漆投雖非同姓猶同父矢約來世爲瞻由謂我不持一錢走能　稿餓於道周謂我練逹惟幄務其誰介紹十諸侯苦吟勞神形體創心肝嘔出從啁啾東西南北無可往蒙君代我增煩憂野航共載黄歇浦送我去覓成連舟朝歌撫　金粉藪批杷花下鴻泥留吳娃置酒彈箏勸勸我盡醉人白浮歡塲駐足向行樂一消鳳汨鸞飄愁况我窮途臻老境亂髮垂行不掩頭儻來富貴今絶望曷以仰面逢人求悔不當初通重譯棄儒乘傳游歐洲且圖饘粥餬其口婦孺熟識韓伯休河梁携手踟蹰立赤烟蒸汗如膏油我雇簿笨君棹别意試問吳淞流[  江東臏翁曹孔昭稿於滬北西寶馨里]  
[題海昌太憨生白薇花舘全集錄呈高昌寒食生指政]  
　　得識徐陵歇浦涯玉臺一集剪燈披池塘春草詩人夢花月東風幼婦詞集中有記豔吟百餘首盡冩江南風月入幕猶存名士派多文况在少年時太憨時年二十有五倘今空乏韓京兆賞識推敲有阿誰韓振之司馬愛君詩才邀入幕中[  練川曹孔照錄乙酉年稿]  
[上海四馬路高易公舘内籌賑所李秋坪經收直順山東六月十九日賑欵清單]  
　　十九日雲記棧交來康字三十三號册鄞南陳一元陳鄔氏一元無名氏無名氏鄞縣戴各半元共洋三元五角○永義昶局交來康字五百十九號册三歲郎一元黄順恭六角子記幼記蘭記鏡記嘉記桂記各二角共洋三元○致大局交來康字三千一百零七號册常熟福記號銅洋三元○遠康字册入洋三元○康字三千八百零四號册無名氏七戶合洋三元益粟道人一元○康字六千零十九號册留耕堂等十二戶洋一元五角○康字七千五百八十二號册鴛湖世家一元春雨江南客一枝紅各半元明道後裔袁明光不留名有心人各二角怡遠書屋不敦濟人氏平天一聲雷養具醫寶梅花書屋問心書屋漱石山房清河世族無明氏寄南主人紫陽後裔隠名氏各一角共洋四元○康字四千七百三十五號册福潤無　交來通州恆大募無名氏等廿二户合錢三千文申禮氏一元求安氏錢一百文合計洋四元○老福興局交來康字九千四百六十九號册册張愼德堂二元○康字二百十五號册協昌源一元○康字三百四十號册善記一元○康字九千四百七十七號册無名氏三土元省吃西氏三元陳香泉二元共洋三十五元○康字九千四百七十八號册存性堂五元○福興潤局交來揚州謙益恆募康字四千五百八十四號册果怒子洋一元錢二百四十文王欣泉記求平安韓各一元戒嗜生五百零四文王成齋二百三十六文　韻旭無懷氏力不從心益記各二百文兩沛氏不留名蕭兩遐各一百文共洋三元錢二千零八十文伸洋二元○康字六千三百廿七號册澹記眉記各三角懷記榮記各二角共洋一元○全昌仁局來金陵張息仁求病速愈本洋一元○康字一萬零六百七十二號册和彩二元二角清河世家柳蔭書屋各一元隨　助半元城北公紫陽氏　　記項邱氏麒麟各三角善　記朱桐笙延陵氏施春氏各二角共洋七元○永義昶局來重古源泰典募康字二百七十八號册源泰典程冠卿代母新冥福各二元程冠卿一元劉俟之右扣朱少甫劉光吳程來羲　前遠願各中元李子册桃穆庵各四角沈福生三角張　卿陳變鄉張鼎錄陳應麒盛榮席慶生　日相劉　朱子功各二角莫願散人一角無力子銅洋　　共十一元銅洋一元○日生局來横麫王鑒林翁募康字七百十二號册花萼軒天竺變紅閣各一元探杏使七角愛記朱記各半元香草山房三角潤記花記治記鼎記各一角　　記各一角共洋五元○靈字册去僞十洋兩元○康字二百九十五號册買季良恆豐居士各二元共洋四元○○是日共收英洋一百元本洋一元銅洋六元 
 
 
 

Page 10

 
 
   
 
 

Page 11

 
 
   
 
 

Page 12

 
 
[閩省官報]  
　　藩轅牌示沙縣典史陳嘉猷稟請回籍脩墓遺缺以試用從九品鄭恩隆署理新選寍德縣張兆之到省候補知縣黄鴻梧請補長泰縣已奉部覆准應卽飭赴新任 
[邗江官報]  
　　初六日趙于由鹺尹經綸委解甘肅餉同日劉莊塲納課銀一千二百餘兩初七日請補白塔河巡檢馬鹺尉炳彝禀謝初八日瞿鹺尹鴻勛銷楚鹽查艙差 
[京友述騙詐二事]  
　　有一山西人貿貿然至前門外　房頭巷衛生館烏鬚藥鋪購藥計銀十數兩當付銀票一紙鋪主人以素不相識却之其人云請少待以現銀來取可乎鋪主見其衣服麗都諒非阮囊羞澀者急首爲之肯去未久其人偕一人步入櫃房聲言少坐復向鋪主人云俟打點清楚令伊帶回可也言畢大踏步出門登車而去時鋪主人以生意忙碌未得入櫃房迨暇持藥包索銀則其人驚駭云我乃北火扇地方恒隆錢鋪夥也適同來之人聲稱爾家欲買我鋪中銀二十五兩令同來兌錢非貨藥者也藥鋪主人聞之失驚始悟買藥者爲騙子幸各述明免致成訟云○上月二十後某日恒隆錢鋪某夥向附近某甲索酒資其時甲正在醉鄉怒其逼人太甚詈駡交加夥見其無禮將贈以老拳經隣右勸之使去閱時未久甲洶洶然來向該鋪百般辱駡鋪主怒甚告諸地面官經官役扭甲至署中薄懲釋出翌日有某乙者自稱爲甲之盟弟突入該錢鋪口稱爲甲報復始而詈駡繼忽袖出剃刀自刎幸諸夥急爲奪去而乙已仆地昏迷血流如注矣鋪主愕然禀報北城坊署坊官親來相騐當卽取具活供及箕斗紋詳報城憲一面令官役看守聞乙傷痕不重近日已經醫愈大約不日可解城訊供矣 
[辟温散]  
　　專治傷寒傷風憎寒壯熱頭痛身痛腰痛目脹鼻塞　痰咳嗽吐瀉口渴便赤内傷飮食及感冐四時不正之氣發痧瘟疫瘴癘三瘧赤眼口瘡濕毒流注脚腫風火喉痺毒痢風熱斑疹牙關緊急手足麻木閉目不語喉腫心疼心慌等症患者先用二分吹入鼻孔再以二錢卽用開水或薑湯冲服小兒减半重者三服卽愈屢試屢騐同仁廣布功德無量光緒丁亥七月海鹽徐古春挈子庾香孫肇榮敬送○藥味列後製蒼术五錢明雄黄製川樸生甘草貫衆法半夏滑石川芎熟大黄霍香以上各二錢桔梗神曲各三錢白芷炒枳殼公丁香柴胡薄荷廣木香防風陳皮草果荆芥皂角香薷細辛硃砂羌活前胡石菖蒲以上各一錢右藥共爲細末收入磁瓶勿令洩氣每服二錢小兒减半開水送下七月初一日爲始䖍誠齋戒雇人製合至十一日工竣此藥極爲效騐倘同心者照方修合價廉而藥靈圓成親自試騐可以救急症也英大馬路善餘里徐宅敬送 
[荷花生日百花祠香尉招飮徐園偶成并呈高昌寒食生意琴室主惜紅生同政]  
　　徐園古木蔭森森幾輩名流載酒臨秋水一方凉月淨濃隂四面畵樓深小橋人過驚魚躍曲徑花香引蝶尋又一村邊饒别趣烹茶石上且高吟雙清别墅樂重游詩思頻催不自由簾影高挑當戶月蟬聲遥曳隔池秋名花隊裏還拚醉詞客摥中喜結儔淪落天涯同感慨今朝難得一消愁[  龍山檀夢生初稿]  
[贈意琴室主錄請高昌寒食生百花祠香尉惜紅生同政]  
　　偏種桃花樹河陽舊澤遺輪君登第早恨我識荆遲古畫王摩詰新詩杜牧之鵬摶前路遠奮翮快逢時[  龍山檀夢生初稿]  
[贈百花祠香尉錄請高昌寒食生意琴室主惜紅生同政]  
　　一輩詞壇將相逢有夙因交追平仲善詩敵少陵新素志潔於水襟懷和若春士安厲名節舉世樂常親[  龍山檀夢生初稿]  
[和百花祠香尉徐園卽席錄請諸大吟壇同政]  
　　前身合是此芳蓮爲祝生辰肆綺筵客滿華堂花滿座新凉一味早秋天[  龍山擅夢生初稿]  
[百花祠香尉與芙蕖同生日曾招名士美人在滬北徐園筵前奏管花下徵歌桎丈興致淋漓揮毫作記今日同人又爲祠主補祝長庚斯時也花團錦簇醉月飛觴方諸桃李有過之無不及也爰成拙句卽請席上諸吟壇教政]  
　　火雲燒天風颺空車如雷動聲隆隆懽然言向徐園中庭隂卓午森柏桐荷氣襲人來沼東名流薈萃光熊熊淞濵花影孕簾攏主人置酒祝荷生樂靡窮横飛三雅折碧筩黎收而拜孰詞雄因思身到百花叢品鑑羣花心徒冲幽蘭寂寞伍蒿蓬籬菊清高雜韭菘緋桃輕薄李穠野花開得可憐紅孰若此獨得天工亭亭高出水晶宫翛然不受塵埃蒙不許俗手汚浺瀜不許俗眼恣朦矓惟與主人結素風主人爲花祝延洪我爲主人高呼嵩年年今日鞠我躬祝花卽祝主人翁願與霧裏看花客子同人同[  丁亥新秋七夕後一日古黟知白子芷厚舒家堉呈稿]  
[荷花生日百花祠香尉招同海上諸吟侣讌集徐園卽席呈詩一首]  
　　蓮社早秋開稱觴集俊才花中君子壽主人與荷花同日生天外美人來素蕤閣主還吳門多謂其不再來滬是日忽至甫解裝卽同驅車赴會拇戰笑中酒笛吹驚落梅坐中有吹笛者及時好行樂肯負碧筒杯[  意琴室主未是草]  
[仲夏偕錫之弟重游徐園環繞一周愛其吟雲草廬獨具閒雅之致因拂几命紙爲長古以呈主人]  
　　我家茆屋大如斗門前養魚後裁柳先生有園廣百畝奇花異草無不有疉石爲山竹爲籬布置皆出自家手幽徑曲折小橋通攀花披草信脚走古籐礙路不見人驀見游人出我後此身恍疑置天上半日神定似中酒仔細思量我不如一路歸去祗摇首他年積得買山錢也去名山聚詩友[  鏡湖釣徒留筆]  
[寄懶樵津門]  
　　故人一去三千里目斷長江空自思大地風光君領略小窓燈火我棲遲好詩半在閒中得良友每從别後知馬北船南兩無定重逢何處又何時[  鏡湖釣徒稿於醉月草堂]  
[荷夏懷吟秋館主南郊]  
　　一水到門三面樹樹隂閒坐好垂綸優游俯仰皆詩料可有新詞寄故人[  鏡湖釣徒揮汗稿於醉月草堂]  
[喜懶樵至]  
　　相逢疑在夢中時强作歡顔暗自悲生就多情偏遠别去猶忍涙爲難離潘郎風致仍如玉王粲生涯祗是詩我欲與君話衷曲夕陽紅上柳梢枝[  鏡湖釣徒]  
[夢游西湖得看舊日如遇故人之句醒而足之]  
　　經年不作杭州客惟有西湖記得眞風至水光千疉緑雨餘花氣一番新聞閒鳥可會襌理看舊山如遇故人小築三間心亦足倦游聊以寄吟身[  鏡湖釣徒]  
[慰惜花外史]  
　　二十年來剩此身與君同是逐風塵人間那有常圓月雖缺猶圓惟逹人[  鏡湖釣徒吉臣氏稿]  
[酬程仲昌仁兄見贈之作]  
　　紅雲起處墜瓊章未曾展讀先見光冷氣凛然逼毛骨紙上宛如帶風霜爲君一讀一欷歔再讀使我神倉皇同是天涯飄泊人一肩行李走四方丈夫有志久必遇寳劍豈肯輕露鋩[  鏡湖釣徒]  
[重晤紉秋館主人]  
　　海上重　涙暗彈三年離索夢魂單傷心老大飄零慣放眼乾坤遇合難尙有綺情憐瘦鶴漫幽怨寫香蘭君善畫蘭碧欄杆外凉如水小詰喁喁到夜闌[  瘦詞翰飛稿]  
[贈惜餘春館主人金翠梧詞史和弢園叟韵卽請大吟壇郢正]  
　　安得鮫奴涙化珠較量十斛聘名姝痴生代乞司香尉品入淞濵花影圖漪漪修竹兩三枝寫出春風得意時莫計洛陽聲價重潇湘烟雨最營縈忠[  京兆友梧生未是草]  
[丁亥初秋道出滬上奉題步庭太守先生大人知足圖卽祈指正]  
　　柱史有遺言知止復知足知止則不殆知足則不辱漢初得此意治幾返醇樸留侯倡高風疏傳追遠躅先生學黄老清靜無所欲爲政師曹參不擾巿與獄南國召公棠東籬陶令鞠一朝謝簪　騎驢返初服春波指六　秋桂探三竺風月殫美襟湖山擅清福笑謂長耳公君才堪令僕豈無捷足者先登易顚仆亦有驅車人轅下多局促才不才之間莊叟居可卜我行過滬上江海正炎溽披圖來清風如有萬松竹天下皆先生文景治可復掩卷更纍歔執鞭願稱娖敢云鴻爪留甚媿貂尾績牛背五千言何時入山讀[  稗牛山民易順鼎仲實初稿]  
[華君臣伯金匱入課徒之餘博通醫理尤精外科曾爲内子治痬僅一刀圭已霍然而愈誠良醫也賦此鳴謝并乞指疵]  
　　事業傳岐伯聲名繼華陀刃圭心惻隠藥石手摩挲才欲覇詩國技能袪病魔補瘡稱妙手飽學譽非訛抱道春江上優游十數年活人留秘訣老我守寒氈交友偏敦誼論文欲放顚江南名宦　家世　從前[  吳縣黎牀舊主稿於可壽齋之北牎]  
[日前瘦鶴嗣人詩見贈次其韵聊以述懷錄請諸大吟壇郢政]  
　　蕭然琴鶴自相親海上重逢有故人知已最憐飄泊感窮途莫作等閒身柳絲慣繫遊人跡榆莢難醫客子貧兩度星期歸未卜秋風催我易傷神[  嘯滄生待删草]  
 
 

Page 13

 
 
[光緒十三年七月初五日京報全錄]  
　　宫門抄○諭旨七道錄前○發抄旨五道○東撫張奏　隷開州大辛莊黄河漫溢摺○又奏江蘇江北漕船挽出東境日期摺○又奏道員丁士彬捐賑片○閩督楊奏知府蔣斯岱抗不交印摺○又奏已未結京控案件摺○學政延奏科試情形摺○直督李奏購　戰馬請勅免稅片○七月初五日戶部通政司詹事府正黄旗值日無引見○粤海關監督長有請訓○崑岡德慶各請假十日○召見軍機熙敬六額駙奕年長有○皇上明日用膳辦事召見後至北海○發抄李秉衡奏補用知府袁思鞸等期滿甄别奉硃批吏部知道欽此○又凌雲令具報縣屬被風雹情形奉硃批知道了卽着飭屬查明被災戶口妥爲撫恤毋任失所餘依議該部知道欽此○恭壽奏致祭夏禹王陵日期奉硃批知道了欽此○剛毅奏請將榆社令等照例議處奉硃批張建功郭秀均着交部照例議處欽此○又委解經費及鹽菜銀兩奉硃批戶部知道欽此○○頭品頂戴山東巡撫臣張矅跪奏爲直隸開州大辛莊黄河漫溢淹及山東地方情形恭摺仰祈聖鑒事竊臣於六月初一日據濮州知州恩奎等稟報直隸開州境内大辛莊黄河漫溢該處與山東連界水勢灌入東境濮州范縣壽張該州縣力顧全堤溜勢不致北多遂順南直灌下游穿運而過漫及陽穀東阿平隂堤埝之間幸長清縣有黄堤阻遏經道員張上逹督率防汎各員竭力搶護一面將五龍潭草壩開通並將東阿民埝挖開十餘丈洩水入河長清以下莊村幸免波及大隄亦無疏虞順運北流者東昌府知府程繩武赶將東岸五孔閘開啓放水洩入徒駭由陽穀穿運分流一股從荏平迤南淹及禹城轄境所有被水村莊現由直隸候補道員金福曾携帶南省賑捐銀兩帶同官紳分赴各處逐一散放伏查濮州范縣壽張陽穀等州縣均在北岸處豫省之滑縣直隷之長垣開州下游上年滑縣漫溢開州濮范等處均被淹及去秋卽由直隷督臣李鴻章委派大名府會同河南山東各府州詳加勘辦卽由豫省府縣將滑縣方李集隄叚修築完固今年開州境内又復漫溢查上游地方自豫省銅瓦廂以下直東防河全力均在南岸上游河面較寛北岸地勢稍高由地方官督飭民間築埝攔水卽山東濮州范縣陽穀壽張四州縣雖築有　黄長堤一百六十餘里向來亦歸地方官民防守照章加發經費近年以來因壽張境内連次漫溢臣于去秋派員將臨黄堤工修築以後攺派勇夫歸於營縣防守此次盛漲幸免冲溢惟上游地叚防河尤爲緊要臣上年奏論全河情形運河以上黄河一有漫溢水勢建瓴而下其害恐在直隷今下游淤墊日高上游連年漫溢一經漫過全堤而北冲入衛河關係實非淺鮮是上游河南直隸北岸河勢今昔不同亟應另籌設防以期穏固除咨大學士直隷督臣李鴻章會商籌辦外謹恭摺具陳伏乞皇太后皇上聖鑒謹奏奉硃批另有旨欽此○○頭品頂戴山東巡撫臣張矅跪奏爲江蘇江北漕船挽出東境日期恭摺仰祈聖鑒事竊臣前將江蘇江北本作重運船隻及湖北剝船均於五月十七二十一等日渡黄入運緣由恭摺奏報在案旋據臨清州知州王其愼下河運判　廣身禀明各船駛抵該州衛河水淺停泊候漲至二十八日啓除箝口壩灌塘套送於六月初二日全處挽入衞河又據德州知州程兆　州同熊翊清　稱江蘇江北漕船共十八起計船九百五十五隻於初四日駛至州境初六初九等日一律挽出山東轄境連檣北上湖北剝船二百三十三隻亦皆銜尾前進各等情禀報前來臣覆查無異除仍檄飭各屬整理閘壩河道收蓄水勢以備　空外所有江蘇江北漕船全數挽出東境日期謹恭摺具陳伏乞皇太后皇上聖鑒謹奏奉硃批戶部知道欽此○○張矅片再布政司銜前四川川東道丁士彬因山東黄水爲灾遵其故父一品封職丁廷芝遺命捐銀一千兩由票號匯解來東業經臣飭局兌收散放在案查官紳捐助賑銀至一千兩者例准建坊該道　承先志捐此鉅欵合無仰懇天恩俯准前四川川東道丁士彬爲其故父丁廷芝在於原籍照例建坊給予樂善好施字樣以示奬勵謹附片具陳伏乞聖鑒訓示謹奏奉硃批着照所請禮部知道欽此○○頭品頂戴革職留任閩浙總督兼管福建巡撫事臣楊昌濬跪奏爲奉旨開缺之知府禀訐接署人員並抗不交印現在委員查辦緣由恭摺仰祈聖鑒事案准部咨光緒十三年四月初九日奉上諭福建建寍府知府蔣斯岱着開缺送部引見等因欽此轉行欽遵並先經恭閱邸抄由藩司張夢元會同署臬司解煜詳現辦建寍府厘局之分缺先用知府梁玉瑜就近接署府篆旋據知府蔣斯岱具稟侈陳政績頗懷怨望並稱在任三年夙累未清請俟奉到部文緩　端午節後再行委署一面設法周旋俾得籌集川資北上又據另禀有在建不顧廉恥之徒自翌銜缺相當挽託能通津要之司事許給謝儀求代府篆等語閱之不勝駭異其所稱在建銜缺相當者自係指梁玉瑜而言所稱司事訪係建寍華稅卡司事秦姓因華稅歸海關併徵裁撤回省者旣被禀訐虚實均應澈究當經飭行藩臬兩司詳委試用知縣林驥馳往確查禀覆核辦並飭提秦姓司事備質兹於五月十一日據梁玉瑜以奉札已久蔣斯岱謂部文行知未到不肯交卸等情具禀前來伏念臣忝膺疆寄事必親裁招摇撞騙之徒早經通飭拿究爲各屬所盡知藩司張夢元公正廉明亦堪共信此次蔣斯岱奉旨開缺送部引見所遺建寍府缺業經部選有人梁玉瑜籍隸廣東以知府在閩候補有年現辦建寍府局厘務委令就近暫署事無不合如果有人招摇撞騙或梁玉瑜甘心被騙蔣斯岱禀訐查辦可也乃輙禀請節後委署並俟設法籌集川資實屬冐昧糊塗意有挾制且以藩司委檄爲不足憑抗不交印尤出情理之外除飭司嚴催委員迅速查覆並將蔣斯岱梁玉瑜一併調省另委接署府篆並提集秦姓司事澈究確情冉行分别叅辦理合將禀訐查辦緣由先行恭摺具奏伏乞皇太后皇上聖鑒訓示謹奏奉硃批另有旨欽此○○頭品頂戴革職留任閩浙總督兼管福建巡撫事臣楊昌濬跪奏爲閩省已示結京控各案開單恭摺具陳仰祈聖鑒事案准刑部咨嗣後京控交審案件無論奏咨每年將已未完結數目分兩次彚開清單具奏咨部以憑稽核等因業將光緒十二年上半年分京控案已未結數目開單奏咨在案兹據署福建按察使解煜會同布政使張夢元詳稱自光緒十二年七月起至十二月底止新舊京控案共十六起除曾敏黄茂星林意三起現已審結另詳辦理外尙有未結黄連蒲梁國勲何黄氏洪金聲林國泰韓徐氏蔡頭林振旺黄林氏藍徐泉陳歐氏林光瓊黄曾等共十三起或犯証遠颺或行查未覆致難審結委非無故遲延等情開摺具詳前來臣覆核無異除嚴飭赶緊查覆提解分别審擬詳辦並咨刑部查核外謹繕清單恭摺具奏伏乞皇太后皇上聖鑒謹奏奉硃批刑部知道單併發欽此○○奉天府府丞兼學政臣延茂跪奏爲科試奉天省城本棚旗民生童一律完竣恭摺仰祈聖鑒事竊奴才仰承恩命督學奉天業於四月十一日將接印任事日期奏逹聖聰在案其時奉天所屬府考未畢故展至閏四月二十日詣學行禮宣講御製訓飭士子文二十一日開考生童試以詩賦經解以後生童分塲考試分别試以四書文經文策問試帖詩覆試合覆試以詩文性理論恭默聖諭廣訓並默經數行以及優生考到文生補欠並隨棚錄遺均照向章辦理奴才每於試日必諄飭差役嚴地搜檢並責成提調官曁禀保認眞稽察於閏四月二十九日考試滿號遼陽開原於點名時經廪保等監獲希圖冐名入塲賣文槍手一名當交提照例枷示人知儆畏塲内咸各安靜奴才悉心校閱生員擇其文理明順者取進如額再加之當堂面覆文理均與正塲相符十七日一律竣事查奉天府所屬滿合二號並十廳州縣曁昌圖四屬興京三屬鳳凰四屬綜計二十三處文風雖人文最盛之區不無初學觀塲之士卽邊隅僻道亦間有特出之才况盛京爲國家發祥之地古樸猶存奴才於十一日當堂奬賞發落諄醇告誡俾知讀書立品恪遵欽頒臥碑處則爲鄉黨安分之秀才出必爲朝廷盡職之臣子並發給四書反身錄一書俾得身體力行勉圖上進以期仰答朝廷軫念根本重地培養人材至意再東三省考試向分三棚除吉林一棚業由前學臣楊頤考竣外其餘錦州一棚查每年夏間大雨時行河水漲發生童艱於踐履向係八九月間按臨考試奴才擬仍循舊章辦理至此次奉天本棚科考應行磨勘試卷及取進童生學册應遵例科試一週再行分别咨部所有奴才科試奉天本棚旗民生童完竣緣由理合恭摺奏聞伏乞皇太后皇上聖鑒謹奏奉硃批知道了欽此○○李鴻章片再據統帶楚軍馬隊記名總兵徐邦道稟稱各營馬匹逐日操演巡防間有疲弱倒斃亟應另購換補俾資得力飭派守備陳年春前赴張家口喇嘛廟一帶挑購脿壯戰馬二百匹押解回營分别補還等情前來除咨兵部察哈爾都統查照並行經過地方官照章餧養接遞護送外伏乞聖鑒勅部給票並由部知照張家口監督照例免稅放行謹附片具奏奉硃批兵部知道欽此 
 
 

Page 14

 
 
[光緒十三年七月初六日京報全錄]  
　　宫門抄○諭旨一道錄前○發抄旨三道○江撫李奏委解被刼分賠餉銀摺○杭將軍恭奏報兼署乍浦副都統日期摺○淮關督世奏查清關庫錢粮摺○直督李奏道員朱成渡助賑請封片○江撫李奏十二年裁减勇數摺○將軍錫奏防禦見興額革職片○大臣春奏留章京吉蘭等片○淮關督世奏撥内務府經費片○七月初六日禮部宗人府欽天監正白旗值日無引見○湖廣總督裕祿請訓○湖北補用道陳建侯謝恩○掌儀司奏初九日祭奉先殿謨貝子行禮○召見軍機徵壽井衛垣裕祿陳建侯○現换羅胎冠藍亮紗袍○發抄剛毅奏前歸化同知常桂等完欵開復奉硃批着照所請該衙門知道欽此○又垣曲令因辦土藥厘金刁民滋事請將知縣摘頂奉硃批柳增憲着先行摘去頂戴歸案質訊並嚴拿滋事各犯務獲究懲該部知道欽此○又署隰州牧王智和等分别復减議奉硃批王智和莫奎林崔同紱原叅處分着准其分别開復减議該部知道欽此○○護理江西巡撫布政使臣李嘉樂跪奏爲江西委解光緒十二年海軍經費在皖被刼案内照例分賠銀兩交委帶京投收恭摺仰祈聖鑒事謹照江西委員候補知縣舒雲彩領解光緒十二年海軍經費銀三萬兩於十二年八月三十日晚解至安徽定遠縣張橋驛地方被刼經撫臣德馨將該解員舒雲彩奏叅革職留於失事地方會同協緝並咨會皖省另派妥員將現存餉鞘及追獲銀兩先行管解赴京交收各在案嗣准海軍衙門咨據接解江西餉銀委員安徽候補通判周㑺呈稱奉本省藩司札知委員舒雲彩被刼銀六千兩已起獲原贓銀三千六百三十二兩五錢四分計未獲餉銀二千三百六十七兩四錢六分内分賠五成由江西自行補解將安徽省賠繳五成曁原鞘共銀二開八千八百一十六兩二錢七分解赴交納本衙門已如數兌收至江西欠解分賠銀一千一百八十三兩七錢三分迅卽解交以清欵目等因當經轉行遵照去後兹據署藩司瑞璋詳稱查定例解餉失鞘地方委員分賠一半差委不愼之大員分賠三分解員分賠二分如解員不能賠補亦着差委之大員賠補等語此案餉銀係該署司瑞璋初次署理藩司任内派員管解江西分賠一半銀一千一百八十三兩七錢三分該署司係差委之大員應賠三分銀七百一十兩二錢三分八厘業已如數交庫所有叅員舒雲彩應賠二分銀四百七十三兩四錢九分二厘現尙未據繳到欵關海軍要需未便稍事躭延自應先於司庫暫行借墊一面嚴追還欵如該叅員實在無力賠還再行照例辦理除飭庫於本省應支欵内暫行借放銀四百七十三兩四錢九分二厘同該署司賠交銀七百一十兩二錢三分八厘共計銀一千一百八十三兩七錢三分差委管解光緒十三年厘金京餉便員候補知縣徐緒昌于本年五月十三日帶解起程由陸路前赴海軍衙門交收等情詳請具奏前來臣覆核無異所有江西委解光緒十二年海軍經費在皖被刼案内照例分賠銀兩交委帶京投收緣由理合恭摺具奏伏乞皇太后皇上聖鑒謹奏奉硃批該衙門知道欽此○○署理杭州將軍副都統暫署乍浦副都統奴才恭壽跪奏爲恭報兼署乍浦副都統印務日斯叩謝天恩仰祈聖鑒事竊維乍浦副都統員缺前經奴才請旨迅賜簡放一摺於光緒十三年五月二十六日摺旋承准軍機大臣字寄光緒十三年五月初七日奉旨乍浦副都統着明魁調補明魁未到任以前着恭壽暫署欽此欽遵奴才捧讀之下感悚莫名當卽恭設香案望闕叩頭暫署任事伏思奴才滿洲世僕知識庸愚渥荷天恩之高厚深愧涓埃之未效奴才惟當倍加勤愼勉竭駑鈍隨時隨事殫盡血誠以期仰酬逾格鴻慈於萬一所有奴才暫署乍浦副都統印務日期並感激下忱恭摺叩謝天恩伏乞皇太后皇上聖鑒謹奏奉硃批知道了欽此○○淮安關監督奴才世序跪奏爲接收關庫錢糧查核清楚恭摺仰祈聖鑒事竊奴才仰蒙恩命簡任淮安關監督於本年閏四月十三日接印任事當卽奏報在案准前監督明勲將庫儲各欵錢粮造册移交前來自光緒十二年五月十二日新季開徵起至十三年閠四月十二日止計三百六十一日淮宿海三關共收正耗罰館四欵銀八萬六千八百十九兩九錢五分三厘續收淮關各口並宿海二關正耗共銀二百五十四兩八錢九厘撥解支銷外仍存銀四萬一百四十七兩五錢四厘又加存經費養廉減平曁解費等項共銀一萬一千八百三十八兩五錢一分三厘統共實存庫銀五萬一千九百八十六兩一錢七厘奴才按欵查對均屬相符淮查前監督明勲交卸之前二日正值關期屆滿不及辦理應由奴才查明確數另摺奏報奴才　徵以後認眞稽查加意整頓勉竭駑駘之力藉伸犬馬之忱不敢畏難苟安以期仰副聖主委任之至意再查洋藥稅課前監督明勲任内共收銀七千八百六兩四錢業經明勲於交卸摺内附奏自行匯京前赴戶部交納合併陳明除循例造具印結報部外所有接收關庫錢粮查核清楚緣由理合恭摺奏聞伏乞皇太后皇上聖鑒謹奏奉硃批戶部知道欽此○○李鴻章片再據籌賑局司道詳稱安徽涇縣人三品銜江蘇試用道朱成渡遵已故第三繼母魏氏遺命捐助直賑銀一千兩救災恤隣克承先志查朱成渡故父朱宗爕及前母繼母皆有二品封典今所捐銀兩應請給該道第三繼母魏氏三品封典核與例章相符具詳請奏前來理合附片具陳伏乞聖鑒飭部核覆謹奏奉硃批該部議奏欽此○○護理江西巡撫布政使臣李嘉樂跪奏爲江西省光緒十二年裁减勇數謹繕清單恭摺具陳仰祈聖鑒事竊案查前准戶部咨併案議覆禦史梁俊左庶子張佩綸等各摺抄發清單内開各省防軍練軍水師兵勇以後如有增减餉數隨時奏咨立案等因查江西省前次奉文酌量裁减兵勇節省薪粮已將光緒九年八月起至十一年十二月止先後變通增减各營弁兵勇名數經各前撫臣分别奏咨並聲明嗣後再有應行變通增减另案隨時辦理在案兹據總局司道詳稱江西省自光緒十二年正月造至十二月止酌量裁减勇數應照案詳辦除裁减勇數已於各營季報駐防處所應支餉數册詳晰登明並嗣後再有續行變通增减另案詳辦外合將光緒十二年正月起至十二月止裁减勇數照案開摺具文詳　察核具奏前來臣覆核無異惟查江西水陸交衝環毗楚皖閩粤等省在在均需嚴防未可稍涉大意目前各路軍營遣散游勇引類招羣時有往來絡繹不絶備預不虞最關緊要兼之從前教會匪徒漏網尙多防範稍疏難保不伺隙思逞且地方人心浮動民氣張蠻動輙聚衆械鬥滋事全賴各營防軍星羅棋布擇要駐札布置嚴密懾以軍威庶期消患未萌臣惟有督飭存留各防營講求訓練實力操防以期帑不虚糜餉歸實用藉以仰副朝廷整飭戎行有備無患至意除咨明戶部外所有江西省光緒十二年裁减勇數緣由謹恭摺具陳並繕清單敬呈御覽伏乞皇太后皇上聖鑒訓示謹奏奉硃批該部知道單併發欽此○○錫綸片再據伊犁滿營正黄旗協領蘇隆額呈稱查得防禦克興額酗酒誤公屢教不悛應請照例參辦以儆効尤各等因奴才覆查無異竊思值此疆務甫定力求整頓之始該防禦職分雖微究有約束兵丁之責宜如何黽勉從事矢愼矢勤以期爲旗營倡首乃沈湎麴蘖不知悛攺未便稍事姑容相應請旨將防禦克興額卽行革職以示懲儆理合附片陳明伏乞皇太后皇上聖鑒謹奏奉硃批克興額着卽行革職該部知道欽此○○春滿片再查塔城印務章京一缺上年五月内經吏部揀選筆帖式英俊等開單奏請補放奉御筆圈出玉芳該員引見後由驛赴任於本年三月初四日到塔奴才飭令卽赴本任旋據前任印務章京綏遠城五品頂戴藍翎卽補驍騎校吉蘭呈報任滿請咨赴部引見查該員前充印務章京辦事謹愼勞瘁不辭現經任滿自應給咨令其赴部引見後回原營就武以防禦卽補惟因塔城行營乏員差委遂將該員暫行留營以資臂助現在塔城糧餉處承辦章京員缺前經前署叅贊大臣明春委以護軍校松慶暫行署理並委筆帖式溥淵帮同辦理將近一年該員等尙有經手前任糧餉報銷事件正在清理不免顧此失彼所有糧餉處承辦章京一缺奴才看得任滿印務章京卽補驍騎校吉蘭心細才明熟諳會計堪以照例留任二年充補斯缺以專責成護軍校松慶筆帖式溥淵等二員應令一手清厘前任餉項報銷除分飭遵照接辦並咨部外理合附片具奏伏乞聖鑒謹奏奉硃批着照所請該衙門知道欽此○○世序片再查戶部籌撥光緒十三年分内務府經費案内擬撥淮安關常稅銀三萬兩前監督明勲因往滿更替未及赶辦移交奴才隨侍籌撥前來奴才履任後以事關内廷要需不敢稍有延緩謹欽遵諭旨竭力籌措完解一半銀一萬五千兩循照成案於本年五月二十日發交清江票商三晉源承領匯兌至京由奴才備具文批專差家人前赴内務府交納其餘銀兩俟徵有成數卽當接續籌解以濟撥欵而慰宸懷除報明戶部内務府查核並分咨外理合附片陳明伏乞聖鑒謹奏奉硃批該衙門知道欽此 
 
