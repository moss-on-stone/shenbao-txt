# 1887 - 154 - 4905082

 

Page 1

 
 
[新選大題文富開印告白] [  點石齋代啓]  
　　近來所出石印大題文非將舊文互相傳抄卽將庸惡淺薄濫竿充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窗稿擬作硃卷課藝凡巳見于刻本石印者概屏勿錄名之曰大題文富得文萬五千篇每題一文並無其二亟付石印以供揣摩至于字畫清晣校對精良較他書格外詔眞刻卽開印年終成書賞鑒者請向四馬路仁濟醫舘南隔璧德昌質鋪内取間樣張可也此佈 
[皇朝經世文編石印成書告白] [  點石齋代啓]  
　　是編爲善化賀藕庚先生手聚　本朝以來碩公龐儒俊士畸民之言爲卷百有二十爲綱八爲目六十有三言學之屬六言治之屬五言吏之屬八言户之屬十有二言禮之屬九言兵之屬十有二言刑之屬三言工之屬九讀之增長識見裨益學問不淺也本齋承愼記交來初印本規撫付石現己印竣出書分訂十二本價洋八元極便提挈如有主顧請至逢源里愼記而議躉售從亷可也 
[大題觀海初二集] [  點石齋主人啓]  
　　石印大題文始於多寶船而文彚文府掄元等繼之然皆陳陳相因雷同者什之九甚有將原書重印改換名目藉以漁利本齋心竊　焉用是不惜　資購求家藏舊文於東越吳氏得國初以來鄉曾墨硃卷房稿選本文二萬七千餘篇延請名宿詳加選擇始自　初訖於乾嘉得文二萬篇是爲觀海初集自大學至孟子題惟備道咸而後專取絕時眉樣利於塲屋者亦得文二萬篇鄉曾墨什之二窗稿什之五試牘課　選本專稿什之三其巳見文彚等書者概從删薙是爲觀海二集自大學至孟　題亦惟備間有一題兩篇者必一整一散一奇一正相間而登便於取材而評語　點校勘無一不臻美　庶獲免於草率從事沾沾漁利之譏也於去年六月間登報搜文九月開選定於本年十一月出書躉售格外公道特此佈聞 
[書工局查騐東洋車示諭後]  
　　近見英工部局出有示諭言特派巡捕查騐東洋車不准載連器其貨物食物并不准裝載病疫之人以防傳染其用心可謂至矣夫東洋車何自昉哉名曰東洋車其實非出於日本之製也先是有西人在日本獨出心裁製　一車而令人負之以趨日本人見而奇之名之曰人力車盖以人力而運車故有是名頗覺締當　而日本人見其便捷輕利遂從而仿造之日漸加多而人力之車乃縱横於東海偶有携以來滬　華人見之更覺奇特因其來自東洋故呼之爲東洋車自有此車而中國之仿造者尤衆不獨上海一隅通行此車漸而推於香港有之澳門有之天津亦有之近則適　臺灣振興商務之際東洋車在彼處行駛尤宜由上海製造運往臺北者動以百計其用當更廣矣然而東洋車之初到中國其式樣固不若是　其車較今日爲大兩輪一箱轆轆然一人負以馳驅欲乘是車者人需洋一角或錢七八十文　小車大不相同旣而偶逢天雨爛泥所濺易於污坐客之衣於是於車箱之兩旁加鐵條覆反於輪上使泥不上濺以爲無遺憾矣然以車價稍昻坐者或貪便宜以一車而坐兩人夫以一人之力而拉兩人則易於傷力有拉至半途力盡而斃者且以車日益增膨脝礙路工部局爰定章程限以尺寸不准一車可容兩人而其制一變以上海人多謀食維艱得此一項生理可以使遊手者自求口實是亦美事詎知車數日加車價亦日减至於今日則東洋車之價直　小車不相上下彼爲車夫者終日僕僕所得不過三四百文除去租車之資二百四十文晚間尚須燈蜀其所以自食者僅百餘文而已有烟霞癖者不吸烟則渾身無力不能推車吸烟則一日所得止足以供烟費而食宿二字别無可圖其苦有　堪言狀者其在車行則日收租錢至滿號而繳捐領照約計車照一紙核之租錢所入利尚可有數倍以故業此者尚不乏人工部局因其多也捐亦加重查亦加嚴凡當領照之時見有車子過舊以及車夫籃縷如丐髮長寸　骨瘦如柴　皆擯不給此亦爲地方體面起見今乃又特派巡捕查及於所載之人其自沾染疾疫有不令載送而於鷄鴨午羊等肉食與夫一切可以污車之物皆不准載盖恐車子污穢其氣薰蒸足以致病是亦善念之一端也顧先時之車患其過入今日之車又或患其過小製車者欲省料作色色减小竟有車箱不足以容一人之身者坐客擠軋殊覺不快又有舊車敝車錯雜其間最易誤事夫工部局旣行騐過何以尚有此等弊竇而不知開車行者神通廣大假如行中有五十輛車則先以一半新修之車至工部局聽憑查騐及領到車照卽以移置一半舊車上仍以新車續往領照工部局但於領照時一騐之後卽不再過問其在沿途行走者巡捕亦但察其有無車照此外卽不之問夫是以仍可混用舊車也前者有一東洋車夫忽發瘋疾將坐客連車拉入浦灘又有患麻瘋者眉已飛揚身將拘攣而猶復手一車以攬客設或不察誤坐其車必致爲所沾梁此其足以爲患者豈淺鮮哉今示諭旣禁載送疾疫之人尤當於車夫之麻瘋癲癎等類一律諭禁令巡捕隨路巡綽凡車大小必有一誉尺寸不得以過於窄小之車裝人見卽照違章例拉入捕心其有輪軸之閒或有損傷與次污穢舊敝之車混雜行駛亦不難立破其奸至於車夫則尤宜詳察不僅髮種種而骨稜棱者爲可擯而麻瘋癲癎尤爲可虞是不可不一律禁止也夫東洋車之入中國不過七八年耳而日增月盛至於如此可知　商大　人數衆多以力求食者更爲衆盛而工部局因此亦得毎月多收一大欵捐數此誠初念所不及此及此而亟思振興之爲之計其利而杜其害俾車行車夫皆有益而無損如此乃不負其所捐區區東洋車固其小焉者也雖然善爲謀者謀其大不遺其小不善爲謀者謀其小遂忘其大工局諸君時集會議凡遇一事必斟酌盡善而後出之固能包小大而並籌者愚者之一得謹以献諸左右可乎 
[畿甸紀聞]  
　　○順天學政許大宗師牌示歲考八旗遼學定於五月十一日下馬十二日八旗滿蒙生童古試十三日考試八旗滿蒙漢生員十五日考試八旗滿蒙童生止塲十七日考試八旗漢車童生正塲隨由學官分行各衙門查照辦理○順天府出示所有京城孤貧口糧自光緒九年春季奏准折給實銀同米一併開放所有光緒十二年夏季此項銀兩現經委員領到自應卽時開放以廣皇仁而恤無告其應歸五城之三百分應由五城指揮衙門就近開放除屆時派委正佐人員會同紳董分往各指揮衙門監放應歸大宛兩縣五百三十一分仍由該縣散放遴委正佐前往監散五城於初八日開放仍由各指揮自行出示其大興縣於本月初八日午時開放宛平縣於本月初九日已時開放爲此示諭孤寡人等於是日持牌親身前往關領不得以此牌轉售他人並聞近有牟利之徒購買此牌藕圖取利而孤 
 
 

Page 2

 
 
貧人等當以此牌爲養命之據勿得貪圖目前微利致日後無度活之資除派正委紳耆察訪遇有此等情事卽行扣除另補以昭核實特示○八旗兵丁每逢閏月照例除支給餉銀外另給甲米照每季三分之一本年閏四月八旗弁兵甲米仍由户部劄倉放給老米二成按兩旗一倉分放其應放甲米折銀户部定於本月初十日開放左翼四旗十一日開放右翼四旂誠聖朝眷畀旗僕之至意也○豫邸謨貝子奉派在正陽門宣武門中間外城根點騐王公門上軍器所有各門上應行預備點騐之旗　旗槍鳥槍長槍腰刀弓張箭支撒袋箭壺等項按照次序陳列其間由豫邸等乘騎而往點騐一週○近日山陜各班時時演唱殺子報一折聞此戱委係實事實情然究於世道人心大有關碍都察院等衙門因飭差傳諭各梨園嗣後不准演唱此戲云○欽派豫王六額駙舒侍御普等看視八旗文童馬步射經豫邸等定於本月初六日七點鐘時在正曰旗侍衛教塲考試計八旗滿蒙漢應考文童共三百十六名分爲四排鑲黄正白爲第一排廂曰正藍爲第二排正黄正紅爲第三排廂紅廂藍爲第四排每人試以馬步各一支並經欽派乾清門侍衛二員監察馬道口以防代　此項文童馬步頗有可觀騎射更佳於步射因步靶遠而地毬近故也閱畢由兵部將看過名數覆奏九重按八旗考試馬步射爲至要府院兩試憑此箭册山上無名者不准入塲云○吏部署本有後門以便行走諸人來往近因閒雜人等之穿走者絡繹不絶且有婦女乘車經過銓曹重地關係匪輕如此情形尚復成何事體本部堂官遂諭令本署官役人等認眞禁止倘敢不遵送交懲辦云○阜成門外下關某中家道雖不充裕然衣食尚不闕如甲妻素善操家計甲得免於内顧去冬甲偶咾賭博家業蕩然其妻遂傭於城甲日在迷途時勝時負妻所得傭值悉付博塲初二日甲妻有事回家甲於次晨捲其衣服質錢作孤注甲妻知覺惟有垂泣而已詎料五木無靈全軍盡覆只餘數百文自忖何顔見妻遂購阿芙蓉膏吞服及回來妻見其面色靑白一言不發知有變端搜其身見指甲微有　痕赶卽灌救約歴一點鐘始將烟毒吐出吁京城内外因賭喪命者歲不知幾許有地方之責者苟能設汉禁絶其功德不勝于高建浮屠哉○中海萬善殿恭備皇太后頤養之所刻已興修將竣各處甬路悉以三合土爲底上面以小石子鋪成各色花物寢宫墻垣則悉用細磚砌成雕刻花草昆虫飛禽走獸欄杆上安置玻璃燈燈上皆繪聊齋誌異圖云○翰林院爲招考事現准會典館咨調供事送館當差查本院供事懸額甚多卽應出示招考以資應差爲此示知願考人等取具五六品同鄉京官印結開明履歴年貌三代限於閏四月二十八日以前赴院投遞以便備卷訂期考試勿悮○禮部行文兩翼前鋒營八旗護軍營謂現准順天府儒學文稱所有歲考八旗文童於五月十五日考試滿蒙正塲十七日考試漢軍正塲等因前來查照成例考試八旗文童應奏派王大臣於貢院門搜檢相應咨行貴營卽將本統領銜名咨覆聲明有無出差　假等項事故以憑奏派搜檢○新疆改設州縣所有南北各城滿營遷併古城駐防添設城守尉一員以資鈐東目下新簡城守尉德勝行抵烏垣經劉毅齋中丞將各城滿營官兵遷併及操防事宜會籌美善入告九重矣○户部行知各處閏四月官兵應領馬乾等銀定於十二日辰刻開故其正紅兩旗應行　領弁兵庫兵本庫亦於是日開放○駐京法欽差之女姪年已及笄許字怯國駐京某醫士爲妻於本月初二日行婚配禮泰西各國官商士女前往致賀者實繁有徒有往觀者中外禮制大相逕庭一對新人婚禮甫畢卽携手同坐　玩郊原云○京西房山縣某村人趙洛喜女年甫破瓜於上月十三日被匪婦誘至隣村幸有塗人識破連拐婦一併拘住女已昏迷用水嘖醒問明姓氏送信夫家時趙正徧加尋覓聞人赴認詰究拐婦婦一詞不答撻之錐之亦不呼痛趙擬將此拐婦送縣懲辦有勸其先將女送回然後送官者趙允之及趙去有好事者數人舁拐婦至曠野中褫其衣用石亂擊徧體殆無完膚隨卽斃命迨趙某赶至已無及矣其屍抛諸田畔至晚爲狼所噬蓋亦作惡之報也○初八晨漸起陰雲至午後濃如潑墨三點鐘後風雷交作大雨傾盆至五點鐘方止中間雖下氷雹一陣如桐子大幸未損及田禾 
[淮鹺近事]  
　　○向來淮鹽行銷先由　垣運至十二圩儀棧由棧秤收堆儲後再陸續秤交江運船運往各岸銷售此定章也上月江運船等忽藉口棧砠太小糾衆滋事欲請更易棧砠按砠卽秤硾也棧憲大怒一面申詳上憲一面查拿爲首之人嗣經南掣委員再三開導暫用南掣衙門秤砠各船户始各相安照常受載誰一波未平一波又起塲垣各商又聯名遞禀略謂塲鹽運棧向用棧砠秤收已歴多年遽易南掣之砠我等塲鹽每包須虧折一觔有奇積少成多有關成本云云棧憲頗費躊躇隨卽據詳督憲兹奉憲批飭淮運司會同徐仁山觀察將砠秤詳細較准毋使畸輕畸重俾昭公允而洽商情並一面出示曉諭徐觀察於日前抵揚連日會同程都轉曁棧憲吳觀察並運塲各商在曾公祠内詳加細較兹聞業巳較准照常安業矣蓋此砠係由曾文正公總制兩江時較定今仍在公祠細較故各商莫不欣服此可見文正公之成法有未可輕議改易者矣 
[運河近聞]  
　　○揚屬運河堤工今春由總辦吳觀察勘估興工後刻已一律工竣計由邵伯起至寶應止所有殘缺參差之處皆已修整兩岸屹然對峙頗　壁立千仞之勢現經各員禀報工竣專俟督憲委員騐收惟寶應以上河水甚小舟行頗形膠滯大約須俟糧船駛抵濟南清江閘啓放上游始有來源云 
[制憲閱臺]  
　　○本月十一日浙閩總督楊石泉制軍出城巡閱長門一帶砲臺藩司張方伯夢元閩浙營務處黄觀察立鰲船政局憲裴星使蔭森督造砲臺楊觀察正儀俱隨節而行直抵長門大營統領長門各營曹軍門志忠及各營官無不恭申迎迓制軍隨蒞各砲臺巡閱砲皆中靶聲如巨霆其新購之洋砲數尊尤爲靈捷異常眞有石破天驚之勢及抵芭蕉山砲臺天色已晚制軍遂回長門官船裴星使張方伯亦各有坐船遂向江于駐宿楊觀察本在該地督造砲臺遂邀黄觀察上岸小住翌日黎明制軍復閱金牌礮臺折赴厂石回抵南岸閱視各隘礮臺順道赴馬尾船政局至夜三鼓時始返城内文武各員咸出城迎接按長門一帶山徑奇險平時人跡罕逢自中法搆釁以來該處設立防營遂一變而爲熱閙制軍登高縱覽步行於磴路崎嶇中鎭靜從容無稍畏怯固知龍馬精神非凡夫所能企及也 
[粤東紀事]  
　　○水師提標前營都司缺請以肇慶水師營守備葉守戎維光升補○廣西新太恊副將缺請以義寧恊副將謝副戎　調補廣西永寧營守備缺請以儘先都司李都戎成德借補○新授雷瓊道朱觀察采於初七日乘坐鎭濤輪船赴瓊州新任是日文武官員均在河干恭送如禮○記名提督熊鐵生軍門前因患病請假調治現已喜占勿藥遂向督轅銷假回營當差○撫標練兵連日在東門外燕塘地方操演開花砲砲聲隆隆振山谷閱看者爲吳元凱遊戎云○新會縣舉人李廷槐庇匪抗糧劣跡昭著現經大憲奏請斥革歸案審辦該舉人畏罪已於前日服毒自盡云○關憲增權使近奉部文内開奉旨賞加二品銜榷使卽望闕謝恩更換頂戴一時僚屬搢紳均來道賀車馬如雲旌旗夾道○樂桂督銷委員現届瓜代之期由英續村都轉札委候補鹽大使王鹺尹慶瓜代○另補府佘培軒太守由大憲委往連山查辦稿案太守已於日前馳赴差次○化善輪船前日在仙邨洋面緝獲私鹽一萬四千餘斤船一只卽日押解來省交局騐收○前署浙江衢嚴鎭總兵廖世霖鎭軍久歴戎行爲張香濤制軍所賞識特調來粤差委藕資臂助鎭軍已於前日抵粤矣○洋務處辦理一切交涉事宜責任綦重去臘張香濤制軍擬於轅門外東邊民居毁去數間改建處所以崇體制嗣見民情未恊因而中止現將撫署右隣之礦政局改爲洋務處本月初四日兩院憲率同僚屬進局開辦處内委員三人選用府蔡太守錫勇候補府德太守載之候補通判許别駕如駟按蔡太守曾出使東瀛於交涉事件最爲熟悉以之襄辦洋務定能措置裕如也 
 
 

Page 3

 
 
[吳苑摭談]  
亦改歸本籍查吳縣文童五百名　考者竟有一百餘人以江北之海門廳人爲最多因該處地濱海隅時有漲沙田畆邑人博得一衿如遇漲難卽能據爲已産然海門一區文童之應試者有一千餘人而入選者則如登大之難爰相率赴蘇冐考爲避難就易之計甚或出鉅資囑孝廉明經爲之捉刀以操必得之劵非爲求名實爲求利也聞海門有某甲者家本寒素於同治間在蘇入學後遂得占奪沙地若干畝遂致殷寔上年王學憲以其積欠歲考三次除名該處人聞之卽將伊所有沙地盡數奪去一件利市襴衫亦有關乎榮辱耶○某甲者前與船妓某氏相識醉月迷花流連忘返擲纏頭資無算家産因之蕩然妓見其黄金已盡遂以白眼相加甲忿極俟其留客飲酒之時突入艙中怒目直視妓佯爲弗見也者甲於懷中抽出小刀向妓直刺妓閃避不及致傷左臂血流如注襟袖作猩紅色龜鴇大驚卽將甲獲住已於前晚送官請究並延醫來爲妓療治一富一貧乃見交情世態　然况在風月塲乎甲旣失足於前猶欲尋仇於後其亦勿思而巳矣○十六日三點鐘大雨如傾盆如建瓴約有水二寸餘至黄昏時檐溜猶滴瀝不已次日陰晴各半傍晚又雨農人猶以爲未足也 
[華商受虧]  
　　○華人之經商東洋者利日衰而人日衆大抵漸稔路途以爲洋財易發趨之若鶩不知邇來無論輪船往來甚衆電信霎時可到已無大財可發且日商之與華商買賣者恃彼國法律之寛動輙倒閉一經控告或僅存空屋或留殘貨折償未嘗稍受刑罰　且安然往而之他因此日商之賺貨而逃者各埠不知凡幾卽如長崎一口昔年之案不及論小者亦不足論就近今之大者而論上年八袋屋之日商於五月間故意冋華商往來之家賺貨至鉅萬届交銀之期則人已遠颺後禀理事府轉咨日官追究而日官有心偏袒欠欵終於無着嗣華商因爲數甚鉅不肯　罷私自緝其人在何處貨在何處及至指出實據始得折償了事本月又有開設壽賀屋之日商名北島鳥渡者突於初三日左右向各華商家騙買各貨計建帮大記泰昌等六家棉花豆餅廣帮萬昌和永同孚等之包糖三江帮昇昌號之鐵條鐵絲凡屬大商家無不被其所賺約期均在初七邊不料是日人貨早共遠颺於是坐索者紛紛互相詢問相顧失色次最各投理事衙門控告現經理事速行照會裁判所警察所追貨追銀惟恐刁商仍蹈曩年之故轍則璧馬之歸殊非易易耳由是以觀東洋貿易眞有江湖日下之勢矣所望日廷知之飭地方官按律懲辦使商賈杜拐騙之風旅人賦來歸之樂豈不懿歟 
[鑄錢餘聞]  
　　○户部通行各省鼓鑄制錢原爲規復舊制起見浙省在會城報國寺試鑄情形業已節次列報兹有爐頭田應松等以此業久廢業此者不能存活故均舍而他圖現用機器試鑄如果籌得善法可以合用自必永爲定章爐業從此永廢前謀旣已不遂今再不力圖恢復决無重振之日矣且聞外間紛傳大憲會議將重建寶浙局遂約同業聯名具詞徑赴撫轅呈訴衛靜瀾中丞批示約言浙省經費十分支絀購運銅斤甚非易易現計折耗甚大一切尚無就緒並非開爐鼓鑄亦並無重建寶浙局之議云竊思國政與市道本屬兩不相謀開源節流自有生財大道尋繹憲批亦是愼重帑項藏富於國之深意也 
[馬戱已到]  
　　○車利尼馬戱本定於十九日開演此已列報兹悉該馬戱班所有獅象虎猩猩駝鳥神牛猴及各種珍禽奇獸巳由怡和洋行之順和輪船裝載於昨日下午由津抵滬船泊虹口怡和碼頭於四點半鐘時起岸隨入戱棚途間觀者殊爲擁擠戲棚門口已有中西捕看守不許閒人入内所搭戱棚甚爲完固不患風雨漂掏地下鋪以沙泥木屑亦甚潔净可喜昨夕試燃電燈光明如畫招紙亦遍處張貼並已登本報後幅告白定於今晚九點鐘開演想當奏技之始觀看之人自必十分熱閙也該戱班所添雇名優中有二人祗有一腿有見其在船時拄杖而行及演戱時則别開生面欲見所未見者尚其及早往觀乎 
[枷號拐犯]  
　　○陳阿寶投英公廨控稱其妻被陳阿富及松江阿四誘賣爲娼請爲提究由蔡太守飭提陳阿富及松江阿四到案訊問不認誘拐實係陳阿寶自已賣妻等語太守究詰陳阿寶知妻下落否陳阿寶稱請問陳阿富松江阿四太守以陳阿寶所控無憑惟訪得陳阿富松江阿四二人專以販賣人口爲事有案可稽疉經查拿未獲今旣到案未便寛縱判各枷號頭門示衆再行移縣重辦并諭陳阿寶所供不實今之懲辦陳阿富松江阿四因其是著名販賣人口及爲蟻媒之罪爾當自查妻在何處隨地指交地保如在租界則交捕解案可也 
[先領屍棺]  
　　○申　堂棺王大年遭西國副牢頭啥金木棍毆傷致斃一案哈金在押尚未保出須俟正刑司訊後定案而王大年之屍棺尚在仁濟醫院昨日上海縣蒯邑尊飭傳屍子王觀濤到案着將屍棺先行具領王觀濤叩頭遵諭惟稱父親慘死乞恩究辦以雪沈寃邑尊以此案業經本縣騐明自有權衡毋得多凟爾旣願將　具領須具領棺切結呈候核奪王叩首而退昨日已將屍棺領出矣 
[瘋人自刎]  
　　○紹興人費阿慶向開玉器作於新北門内五老峯左近具妻早已物故雖同　道之無兒尚類伯喈之有女費素患瘋癲時發時愈近以舊疾復發終日口中喃喃在街頭肆擾前晚忽至豫園荷花池一羅入水經人瞥見救起代送之歸僅越兩日費又私購阿芙蓉膏吞之又經家人知覺急爲灌救始得無恙前日忽遣女出外購買零物家中祗費一人乘間突持小刀自刺喉頸登時流血如注幸氣管尚無損傷富經人用藥封裹不知可保性命否也 
[均非安分]  
　　○徐雲臺扭蔣甫庭至上海縣署喊寃帮審委員宋二尹庭訊之下徐供與蔣爲友蔣係著名賭棍妙手通天去夏在杭城勾誘某姓賭負洋若干迨某姓告發拘人巳聞風遠遁其時小的適因事在杭與蔣同寓官差悮認小的是伊同黨遂被拘去訊後將我管押着交蔣甫庭時蔣已濳匿來申小的覊押多月始得省釋奉諭尋到蔣甫庭准卽扭交以憑訊究自夫年迄今不見蔣甫庭一面今得途遇爲特扭案二尹轉詰蔣據供非敢誘賭此次因徐索借未遂致被誣控至于誘賭之事是伊所爲我不與聞二尹察得兩造均非安分之徒着一併管押候備文至杭詢明是否有案再行移解訊辦 
[英界公堂瑣案]  
　　○巡捕解送在路爭毆之周福全王小王二人請訊周供在路行走突被王小王將我碰撞伊見我懦弱可欺反誣我撞伊意圖訛詐幸逢巡捕拘案王小王供實被伊碰撞與論口角蔡太守謂王小王素非安分之人判責百板再行管押二十天以儆昨午發落笞責畢飭差帶下管押王小王忽大呼我不犯殺頭之罪太守聞之命再帶案拍案喝曰爾在外欺人圖詐旣已拘案懲辦又敢在法堂上胡言則平日之兇横不法已可概見喝再責二百板問寃否答稱該打以後不敢滋事胡言太守隨飭管押候示○李安新稱向錢銀福索欠不付反被行凶將我手臂打傷由捕拘案請爲騐傷錢銀福供彼此口角誤碰今求施恩蔡太守飭將錢銀福管押着李安新投仁濟醫院俟傷痊再行核斷○包探秦少卿稱幼孩吳阿慶徐寶沙被金桂卿硬要剝衣大聲呼喊我查問前情將金桂卿拘獲并查得吳阿慶係南翔人其兄在戲園爲案目吳　慶曾在兄處因不勤儉囑其回家詎伊逗遛在滬徐寶沙是伊親戚吳阿慶徐寳沙同訴前因金桂卿供與二孩認識因伊無錢買飯借錢與伊言明質衣還我蔡太守以金桂卿欺蔑幼孩殊爲可惡判押一月並飭差送吳阿慶徐寶沙至戯園查問明白禀候核示○一百九十二號華捕稱昨見顧雲照在路旁擺攤擲骸將人及賭具一併送案顧雲照供擺　薺攤偶爾擲骰並無輸贏以後不再擲骰蔡太守隨判顧雲照管押七天賭具存 
 
 

Page 4

 
 
毁○一百五十四號華捕稱昨見王雲朋停貨車碍路喝令推移不依反與我爭扭拘案請辦王雲朋供停車片刻不敢與捕爭閙蔡太守判罰王雲朋洋一元撥充醫院經費 
弢園先生名震寰區久欽雅望丁亥仲春偕瘦鶴詞人江樓小飲君亦在座始挹鴻儀快聆塵教益深欽佩之懷擬集同人假雙清别墅申杯酒之歡預祝君壽蓋君今年正周花甲也先呈長句聊寫鄙忱卽請諸大吟壇郢政○靑蓮當日不得志一官潦倒長安市拂衣歸去臥滄江才人失意都如此眼中只有郭汾陽世上何多高力士高歌擊缶鳴不平撑胸一部十七史　破萬卷詩不超不行萬里詩不豪萬占江山供眺矚三洲文士歸甄陶遠游踏徧崎嶇路臨水登山時作賦廿載南天策馬馳一朝西國飛航渡曾經奇境得奇詩遠上黄河絶妙詞不惜身同鷗鷺侣可憐夢到鳳凰池歸來已是非年少一椽淞北閒吟嘯過眼烟雲付陳跡賞心風月聯同調故園無恙鬢毛班此日還驚行路難氣蓋王尊九折坂圖成李洞一房山買絲我欲平原繡况是詩人推領袖名園卜日集同儕一樽預祝南山壽燕許文章亦寫愁等身箸述定千秋搜神于寶非無謂說鬼東坡自有由先生近箸淞隱漫錄鯫生欲索新詩讀琳琅一洗塵千斛緣綺窓前共論文紅燈影裏同徵曲江上啼鵑禾可聽落花飛絮撲疎櫺長歌作罷餘歎息遙天惟見數峯靑濳溪問梅山人舒昌森求正草 
縷馨仙史招飲碧　仙榭卽席賦贈姚雪鴻眉史錄請諸大吟壇政可○尊前一笑泥人憐疑是瑤臺謫降仙莫笑當筵狂杜牧低今詩句拍香肩鶯聲脆轉惹情痴三五盈盈月鬥姿别有素心人靜對閒來香國課風詩羊燈照豔整　妝花影扶疎月滿廊一曲水仙琴緑綺知音海上遇中郎鴛鴦繡罷愛臨池絶妙簪花筆一枝忽忽顔赬嬌不語背人偷寫憶郎詩惜紅生初稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[命案續聞]  
　　○日報載福本　在上海砍斃許春甫一案業經駐紥領事將福本誠發横濱丸輪船押送至長崎本月初一初二兩日開堂公判被告以不論罪條請求次日午後檢事意見宛合果宣布無罪云 
[開濬松城河道]  
　　○松郡城中河道久淤舟楫往來及民間汲飲殊多不便亟宜開濬又慮民力維艱欣蒙中叅府楊念切民瘼禀明譚軍門諭飭正營親兵開濬旋蒙城守游府鄭以工程浩大正值暑雨專藉正營恐稽時日卽飭副營親兵分叚　挑又荷華邑侯楊捐廉置備濬　器具民間只備水車椿木排跳等物工竣後擬以杯酒塊肉慰勞親兵而揚鄭二營主曁楊守戎之德澤鴻施合城民庶飲水思源同深銘感矣此信由松郡紳士姚君光登于君俊宋君琳耿君蒼齡等寄來用卽照登在報 
[甬東紀要]  
　　○甯屬奉化縣境今年所　之鷄翼生一爪談者謂係元旦聞雷是以鷄翼生爪爪必有毒食之必死好事者聞之將鷄騐視每隻果有一爪於是相戒勿食有一老者不信特宰一鷄烹而食之果死此乃奉化之事也現在謠言蠭起　寗郡各處所畜之鷄與奉化無異無論公鷄母鷄鷄雛騐之無不生爪民人深恐中毒戒勿食鷄致近來鷄價爲之大賤○東門内開明橋某店門首於前夜　有棉花包藥線等物疑係匪徒縱火者之所爲府憲聞知示諭城廂内外各店鋪嚴密防守又派兵役每夜巡緝並飭將前項匪徒訪聞確實姓名禀告府縣衙門以憑拿獲照律嚴辦庶使民間得以安枕也○甯郡江北岸向不舉行關帝會因戊寅年民遭瘟疫好事者以瘟疫之來恐係未奉神明出巡之故特向該處各洋行及行號合貲興會故名合興會每年不過奉行惟謹並不踵事增華此亦彼處俗例然也聞今年是會倍勝往年定於本月二十四日先在磚橋廟演戲安神議於五月十五十六兩晝夜巡行江北白沙等處想届時旙幢煥采士女如雲必有一番熱閙也 
[東報彚譯]  
　　○日本報載海軍大臣西鄉君於二十日由法國起程歸國近抵倫敦有信遞來悉該大臣于歐州巡歴時念及海軍省乏人造製利器沿途雇得英德兩國人八名内英人五名三名雇以　軍艦二名雇以造水雷火船所雇德人則爲制造火藥之用均訂於本年十月至日本○長崎縣徵兵署於西歴六月初一日開設福岡營務處特來一等軍醫賀川東齋氏檢查徵兵體格抵長崎寓今町緑屋○日本人民均飲井水而所掘之井　水有清濁之分年來　疫流行當道乃派員騐視井水上月三十日將長崎區内分水五源各就其水細辨質味凡所騐之處或宜濬或當廢　不用人民遵令不敢違兹騐得五源中惟錢屋井中島有水二處爲適用也○本月中旬日廷命海軍常備艦隊於相州近海處大行操練並試演水雷派員騐視○冲繩縣警備兵隊業已募集而該縣垣南所屬孤島人民言語風俗與内地迥異近來稍稍變易政府現擬於明治二十一年亦施徵兵令漸引人民歸服惟事屬開創所定規則當行區别云○日報述西報云英政府海軍會社新製兵艦二艘限前四月中下水開赴東洋該二艦製造精良前後各裝大砲二門機器砲六門駛至東洋以便舊船回國○六月初一日爲英皇卽位五十年之期寓居崎港之英國貴紳於港口高峯島預備慶祝是日午前九點鐘羣集碼頭乘小舟到該島舉行大禮港内所泊英國各船高扯彩旗至晚各家懸掛彩燈陸離璀璨官商均停工一日美國人亦與焉○長崎縣私立衛生會社雜誌内譯外國新聞一條統計世界盲者不下百萬人而各國所設訓盲院惟德國爲多共有三十五處英則十六處法國十三處嶴地利牙利十五處意國九處嶴國二處而亞美利加及亞細與亞非利加三大洲合計僅設六處於教養殘廢之法未免太少矣 
[招尋童]  
　　○恊隆洋行帳房陳可良之弟華昭來棧云家住虹口天后宫隔壁本月十六日午後四點鐘因遣同居招阿國之婢出外洗菜忽爾失去徧尋無蹤現在招姓日夜吵閙萬難過去託代登報招尋如有仁人君子遇見此婢送至本棧當謝洋四元決不食言該婢年十一歲名春梅額上有凹痕身穿藍布衫褲腰束圍裙赤脚○再本城東木橋西首紫金橋沿浜程守仁切扇骨作有學徒無錫人名夏雙寶年十四歲於前四月二十日因買水走失當時四處找尋杳無蹤跡迄今幾及匝月尚無信息家中祗有老母得信甚爲焦灼囑其姊夫來申代爲訪查如有知其下落送至三馬路本棧當　洋四元雙寶身穿藍布棉襖藍布單褲雙　鞋以上均三馬路陳與昌棧來信用照登之 
[鉅欵助賑]  
　　○父母唯其疾之憂尼聖以之告孟武伯矣朱子言父母愛子之心無所不至尋繹斯旨不僅爲疾病言也今有袁子三大善士爲其哲嗣樹本傷寒病篤求速愈由蘇州山塘王憶笠仁丈訐恊康莊匯來九八元一千兩委解直東輸鉅欵以救災遽萌隱惻矢肫懷而療疾定迓祥和實惠涵濡彼澤國餘生　感恩不淺矣用特登列報章以攄謝悃上海北市絲業會館籌賑公所愚弟少欽施善昌謹誌閏四月十七日 
[助賑孔殷]  
　　○助賑之方不爲少矣桐陵隱名氏善士助九八元一百四十六兩厦門隆豐行由福　南託衍大莊來另濟善堂仁丈由日昇昌號田瑞卿翁交來九八元五十二兩七錢三分容解直東修德不遑特隱名而救世行仁恐後因濟善以厪懷助賑殷殷洵堪勸世在情深恤患者當亦勃然感奮焉用特登報以伸謝悃上海北市絲業會館籌賑公所愚弟少欽施善昌謹誌閏四月十八日 
[上海四馬路文報局内恊賑公所經收賑捐閏四月中旬清單]  
　　○十六日本埠王大善士十元仙女鎭王陶庵先生交來祈求消災降福人十元九江新關募華記二户各一元仰記爽記齋記培記四户各五各五角周浦程恆源茶棧内冰壺主人募張姚氏爲母曹氏患恙祈求速痊二元東台富安場元同德鹽店交來吳恩鴻善士病愈完願五元○使君受福册唯亭厘卞募正茂森恆記茲恆茂莊三氏各五百文江傅藻王叔良二户各四百文周杏林沈禹記大成衣店成大乾泰興毛振昇顧子萬朱霓記朱德甫九户各三百文毛聚興沈秋亭顧源泰永和張復興萬興張乾興乾泰坊八户各二百文馮某敬義堂二户各一百文實收英洋六元又錢六百二十文○又册揚州南河下愼詒堂二元○江册浦左澧溪氏銅洋四元○本日共收英洋三十九四銅洋四元錢六百廿文 
[上海三馬路與昌恊賑公所陳竹坪經收山東直隸賑捐閏四月十四五日第六百五十八九次清單]  
　　○新册第八萬一千三百十六號錦霓山房爲消願並求兒女舊疾速愈洋四旦元○洪敏齋先生交來蘇州無名氏洋一百○管秉忠因在江孚輪船失去玉器等物約值洋百元該輪船帳房及同趁諸君念其年高力薄帮助洋四十七元因思此洋不應帮貼如數移賑洋四十七元○了心愿氏洋三十元錢貴昌祈消災廷壽四季平安洋五元洞庭席守印爲定室人翁氏求痰氣疾速愈洋三元○新册第三萬五千四百四十八號李有年方錦章周汝龍湯澤森陳錫華楊慶祥劉智崧崇安堂八户各一百利永貞聯志堂潘義和堂朱蟾香居朱永安堂明道堂雙桂軒同志堂方乃庵天然居柯陳天保程福昌金也路趙子雲姚三舟存心齋務本堂江壽萱軒敬德堂盧祝三多堂無名氏維新堂見義堂百不能齋裕與堂文光堂孫廿六户各五十文以上三十四户合來洋兩元○竹義堂錢七百六十五文傅人倫五百廿五文卞之麟三百文陳利泰二百文卞長泰二百十文吳文豹一百以上六户共來洋兩元無名氏求病速愈五元不留名三元翕樂氏一元戴銅洋一元○塔册第三千六百零七號湖南陵升甫善士錢二千文又募錢梅村二千秦蘭軒秦式廷福盛當長春坊葉熙田蔡紀常六户各一千以上八户合來常平銀六兩二錢七分申規　六兩六錢五分三厘由本埠蔡爵人先生交到松江吳景隆寶號寄來吳菊庄洋兩元蘇州通裕局寄來塔册三萬一千四百八十一號平江三餘舘洋一元○兩日共收英洋六百另一元規銀六兩六錢五分三厘銅洋一元合併聲明 
[上海北市絲業會館籌賑公所施少欽經收山東順直賑捐閏四月十一二日第一千三百七十二三次清單]  
　　○現成功德莫要錯過樹緣救命摺第八千九百五號樂善主人如心了願洋十五元蘇州鴻源局來○又千四百四十一號光國善士募七九記錢五千文又三千文隱名氏三千三百文苕溪怡安堂姚隱名氏二户各二千文陸廷鈺一千文禮敬堂陳七百文共七户由長源號來漕平銀十兩○又四千二百二十八號洋城鹽厘局徐眞甫善士募鹽務公所宫商銀一百兩河口厘局朱太守五十兩李逢春二兩八錢四分武都戎等十五船七二兌洋二百零六元運憲英七二兌洋一百元督中恊王並海珠營七二兌洋一百元廣糧廳吳七二兌四十元李太守慶榮七二兌八元謝瑤琴七二兌八元唐節卿七二兌七元趙雲九手七二兌六元三達軒一元又四千二百三十一號又　統領廣安軍黄洋四十元廣安永軍左營梁廣安永軍右營顔二户各三十元管帶善化輪船張管帶裕民輪船陳二户共廿四元吳聘侯八元陳曉珊黄和亭二户各六元後營叅府成愼誠號余玉珊三户各四元曹儀廷三元永延亭二元周益庭葉瑞亭孫心卜三户各一元又四千二百六十六號又廣東海關李雨岑善士募蕉竹軒洋十元周繼思堂六元富有堂黄繼志堂傅世恩堂周三槐堂王無名氏王子華六户各二元張臣壽趙心齋賈雨亭孫春榮高仁山　德堂王六户各一元以上三摺共四十一户由恆豫莊合來九八元六百三十七兩二錢一分○又四千四百六十五號淮城馬澄心募蔗湖氏求子錢九百五十文澄心堂五百文洪源二百李燕貽榮茂震泰汪旭初畢森甫三槐堂劉占元炳記敦記海記香記友記星記錦記漢記十五户各一百文共十八户由潘元慶兄來洋三元○承福堂求子病愈平安完塲身體結實永獲康寗由嘉興老福興局來洋二十元孔氏福慶十五元南通州周鄭氏求消灾難十元錢耕畬求瘧疾速愈五元劉存　堂三元王蘭清求父子平安由常熟陶詒孫寄永義昶局來洋二元王厚甫省日用二元西湖女史陳端書畵潤由丹陽全泰洽局來二元方蘭生由羅店全盛局來二元蜀北願祝椿萱並茂氏奉嚴命助賑求三弟病愈京平銀十兩合九八元十兩零三錢二分由日昇昌來以上十一日○現成功德莫要錯過機緣救命摺第四千四百九十三號劉承鈞因病痊愈　願揚平银日兩批見九八元二十一兩一錢零二厘由江裕帳房交來○又五千四百八十二號皖北有心人募林蓉秋宋際唐王春泉梁巨川賈星垣同善堂六户各洋二元謝金鑑柳浦吳各一元又四千六百七十九號又募八十老人三元五角有心人讓德堂各二元陳福山五角林增福胡紹記各錢五百文以上二摺共十四户甲泰州森昌局合來洋二十三元○又五千六百四十五號蛟開言輕子洋一元○又八千一百五十九號宜昌劉壽清錢一千又募方永興羅望望羅發華何貞元何友元柳世太柳水太田正興八户各五百無名氏俞竹靑朱天成三户各三百包傳忠蓁道全王正德何洪太四户各二百共十六户由禮和洋行來錢六千七百文○又八千四百七十三號祝齡堂王洋四元由蘇州老正大局來○蘇城銕瓶　喜懼天民爲母任王氏求除病延年由德泰交來洋一百元楊貽榖求子病愈一百元蘭陵女士産後平安完愿由常州朱寄全盛局來一百元蕭山無名氏求妻病速愈延年由杭城朱記晋生庄來一百元不留名求疾速愈由硤石恆受參號寄永和局來二十元平湖王積深奉嗣母黄太宜人遺命敬助二十元杭州無名氏由鐵　巷王寄託恊源庄來二十元海鹽顧姓求妻病連愈十元韓茹甫求銘兒病速愈由杭州雲成綢庄來五元東洋邵家瑞由德興隆來三元無名氏三元無名氏求子平安由江裕船來爛板洋六元以上十二日 
 
 

Page 10

 
 
   
 
 

Page 11

 
 
   
 
 

Page 12

 
 
   
 
