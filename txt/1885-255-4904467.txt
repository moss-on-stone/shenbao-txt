# 1885 - 255 - 4904467

 

Page 1

 
 
[五十一號書報出售] [  申報館主人啓]  
　　澂州山中出一大蛇蛇身盤旋於山腰樹上而其首下垂山脚吸飲涧水鱗甲斑駁其長難以丈尺計如此巨物舉世罕見故圖之以供衆覽報首畵譜一圖貓一圖狗係任君阜長所繪玩其筆墨雖無奇異而生動之態自不可及後附淞隱漫錄圖説一則准於初六日出售此布 
[仿印古今圖書集成樣本告白] [  申報館點石齋主人啓]  
　　本齋開印古今圖書集也减印一千五百部刻下人手嫻熟印出之書倍多於前然尚擬再添拱手以求迅速竣事惟　君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆　之清晰印工之精妙有目共賞惟有能遍送買票諸君故交本埠外埠申昌售書處出售每本價洋二角諸君購閲可知此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大本本較多本齋所收之銀核計吃虧尚鉅而諸君得此實爲價廉物美其有未曾續繳第二次股銀者展於八月内一律繳齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據整回幸勿自悞此布 
[工部局宜專派一人以司稽察説]  
　　日前英公司之小輪船格來根至吳淞口外接裝公司輪船之搭客書信等件忽然水鍋失事熱水飛濺以致傷斃數人計立卽斃命者兩人司機器者受傷之後送入醫院亦卽因傷殞命此誠不測之禍也顧吾以爲該船旣係英公司所藉以接將人信者則其往來吳淞想亦不知若何次數船中諸物有無損壞豈竟漠然無知况水鍋爲輪船至要之物此次之壞雖曰變生不測然豈竟不能先期察看倘察有小病卽當立時修補庶不致有意外之虞今乃鼓行而出中途猝遭此禍幸而所死者多係華人西人視爲不甚重輕卽使有惻然動念者亦不過酌給撫䘏銀兩卽可坦然無事盖西人之於西人華人顯然歧視試觀太古之上海輪船日前司機器西人失足落水屍身撈起之後次日卽有西官偕醫生前往騐屍格來根所死之三華人亦曾聞有檢騐者否此其明騐也然此次之變幸而在甫經駛出尚未接運之前故祗此數華人罹此鞠凶耳設稍遲數刻則大輪之搭客已皆附登小輪其中西人度必不少忽焉而水鍋炸裂奇禍突來則附坐諸西人安能逃此一劫他細思之其禍尚堪設想哉故此次之變在船主固難辭溺職之咎卽公司中人亦不免失察之愆第此次爲尸事矣此後公司輪船抵淞口子淤淺如故未必卽行濬治往來接運仍須小輪其能保以後必無事變乎竊以爲輪船遄行無論大小其船中機器水鍋烟囱等類必須先爲察看稍有小病卽不准開行以至誤人性命此事最關緊要想以輪船爲業者豈肯失於疎忽致傷船失資釀成人命第業船者開行一次則有一次之利設船中雖明知有小病尚欲希兾僥倖以圖捷足先登亦未可知故此事必須專派一人以司稽察方不致於誤事而此專司稽察之人則將責之何人計領事繙譯等官必不能分身以從事於此且卽能分身亦恐於其中竅妙未必盡知雖稽查亦屬無益計不如由工部局專派精於此事者一人凡於輪船開行之前先往查察務須悉心盡力他細搜求倘見其中有一二事略有可慮必令立卽更換應修者修應補者補必求其一無罅漏而後已如此則凡輪船開行先期早已詳審精密而搭船之人亦庶乎放心胆大可以遄行而無慮且不獨輪船應先事稽察也卽在租界中之房屋亦須有人不時查閲見或有房舍年久岌岌可危者卽當告知房東飭其趕緊修理倘不能立時遵行或實在無力翻盖者則并將其破舊之屋拖而倒之勿得以危險之屋出租於人俾或致猝然崩頽因而誤人性命抑且貽害隣居聞外洋各國凡於街市房屋有墻頭白堊色已黝黑者卽有人知照業主令其粉飾夫牆頭污黑不過不甚雅觀已耳初無害於人也而西人且不肯嘿然必欲使之粉飾而後快若夫屋旣破舊柱朽梁𡮦壁欹板突或溝塞而水不能洩或瓦碎而漏不能補幸而天色晴霽風雨不作尚可支持一遇微風卽摇摇作勢偶值小雨卽滴滴在房倘如前數日之狂風驟雨其有不倒焉者幾希其在日問或尚可以走避入夜則奔避不遑必有遭覆壓而不死必傷者矣其在壯健之人或尚不至被壓設居之者爲婦女老疾者流其有不坐以待斃者乎夫租界中此等舊屋亦殊不少而絶無一人過而問之者則亦一缺憾之事也如得工部局專派一人於稽察輪船之暇并察及此等舊屋必令隨時興修否則卽不准其出租於人是亦一美舉也顧所派之人則尤宜愼之又愼一則必擇其諳於輪船機器等物一則必求公正廉明周詳謹樸之士盖其人而不精於機輪則察看輪船仍屬無濟若其人而不能公正廉明則或且以愛憎爲喜怒高下其手甚至藉此以爲射利之階此則非徒無益而又害之矣設有此等精於機輪又復廉明公正謹樸周詳名望素著之人則工部局與之以權使之專司其事是亦當務之急也夫西人辦理租界之事往往求有益於西人於西人所食之牛羊等肉則專有人隨時察看有臭穢之物則隨時埽除是固工部局所應爲之事也而獨於輪船之機軸有無損傷房屋之破舊勉强支拄則皆不之問輪船則中西皆受其害房屋則惟華人受其害故爲揭而出之以冀或有採納則華人之獲益者固多而西人之獲益者亦不少并勸凡以輪船爲業者愼勿大意以悞他人之性命凡以房屋爲業者愼勿貪便宜包工舊料以致不能久遠致有傾覆之虞此則尤爲望幸者爾 
[上諭恭錄]  
　　八月初三日奉上諭譚鍾麟奏署總兵因公被溺懇恩優䘏一摺甘肅署西寗鎭總兵鄧榮佳前在各路軍營歴著戰跡隨入關隴迭克堅城委署各鎭整飭操防克稱厥職此次在西寗地方帶領兵勇搶護河堤適值山水陡發被溺身故殊堪憫惻鄧榮佳着照總兵軍營立功後身故例從優議䘏該部知道欽此 
[澳門近信]  
　　昨得澳門信息云澳門下洪街地方有一製烟作坊一日有華捕兩人行經其地不知何事與作坊中人爭閙作坊中人竟與華捕相毆旋經華捕竭力捉住兩人拘之以去作坊中愈加不服其勢洶洶旣而巡捕欲復率巡捕多人前往該處作坊中人又欲抗拒捕頭出手鎗開放一響雖未傷人而作坊中人遂不敢抗復拘數人以憑訊 
 
 

Page 2

 
 
究云又言近日該處疫症頗多沙港地方有猪圈二處臭穢不堪一經薰蒸益增疫氣故澳官出示令其留心收拾毋任穢惡該圈主置若罔聞乃罰令各出洋五元恐其有抗拒情事亦派捕預備彈壓幸卽遵繳不至滋生他變云 
[江南鄉試正場題]  
　　首題子夏曰可者與之其不可者拒之子張曰異乎吾所聞君子尊賢而容衆嘉善而矜不能次題子曰舜其大知也與三題使天下仕者皆欲立於王之朝耕者皆欲耕於王之野商賈皆欲藏於王之市行旅皆欲出於王之塗詩題賦得山向吾曹分外靑得山字五言八韻 
[江南内簾官單]  
　　施春膏李清平陳世求黃金鉞馬光勛葛慶同李超瓊朱鏡清章鴻森范端揆吳炳朱江孫葆田保德臻曾道唯文翰莫夑乾張銘龢 
[燕臺雙鯉]  
　　上月二十九日由通州等處運回銅鐵礮數尊解交神機營存儲○宗室八旗應鄉試者由兵部奏派大臣二員御史一員監試馬步乾清門侍衛二員稽察馬道此定例也本届欽派恩協揆麟都統等於七月廿七廿八二日在正白旗侍衛教塲閲視人各步射一矢騎射一矢倘挽弓挾矢不能合度者准欽派大臣扣除未經閲箭者亦不准入塲閲畢兵部將箭册咨送順天府以備點名放入貢院此次計應鄉試者共千有餘名馬步中的在七成以上○庚辰科武探花景元恩賞二等侍衛在大門上行走歴俸已滿歸部銓選兹聞兵部已將該員簽掣湖南參將查該員係都城正黃旗滿洲人年二十六歲干城腹心可爲參戎咏矣○庫倫辦事大臣呈進上用馬六匹派員解京七月三十日中解馬官兵將馬撁赴内廷係黃馬黑　騮馬各二匹伯邸會同上駟院大臣等在内看視原解官兵試騎然後奏請交給上駟院喂養查口外各處夙稱產馬之區凡堪入天閑之選者須先開具毛色口齒脚力清單先行馳奏以便派員押解呈進云○宗室鄉試例應在右翼宗學錄科稽察宗學大臣定於本月初三日黎明在宣武門内絨線胡同右翼宗學内扃試計八旗宗室應試者七十二人試以一文一詩該學備有小饌按名給食○泰西各國駐京人士每于入夏僑居西山各寺以避炎氛兹值金飈初起溽暑全收避暑各西人多有收拾行裝作入城之計者連日或乘輕車或跨黑衛言旋故處頗覺瀟洒白如云○聞新簡崇文門正監督六額駙因奉宸院郎中立正郎山此次承辦三海要差倍著勤勞而且才幹優爲小心謹愼遂奏請將立正鄖派充崇文門正監督足徵六額駙鼓勵屬員無微不至云○神機營於前月二十三日赴户部銀庫請領餉銀二十餘萬回署常堂過平竟短三百餘兩當經該營據寔禀明醇邸未知如何了結也○上月二十六日爲成都將軍岐軍憲之太夫人設帨之期宅中演戲二天以宴賓客祝嘏者車馬盈門頗極一時之盛○上月二十七日午後有營勇二名口操蜀音溷跡内廷抬土人夫羣内混　神武門經該門值班官察出查看腰牌二人無言以對質諸木廠頭目亦不識其爲誰何再三究詰二人稱係張郎帥部下勇丁欲圖進内瞻仰云云當經神武門值班章京將二人交木廠頭目解送張營取回執照以便存案○禁廷各門各殿值班官赴廣儲司内庫請領本月口分銀兩該庫聲稱現在庫内存銀不敷開放一俟外省解欵到來卽便傳領該值班官怏怏而退○東光縣知縣周邑俟捐贈順天鄉試　邑三塲試卷吏部郝司員捐送安慶府本科順天鄉試三塲試卷嘉惠士林人皆稱頌不置○上月二十七日痞棍某甲與牛肉灣某乙因爭保庫兵糾集匪徒十數人手持棍棒赴乙家尋釁適乙保庫回未經丙丁二人出與調處將甲勸回 
[津沽官報]  
　　李丹崖星使於七月二十九晚入都陛見聞由水程晋京云 
[清厘絲局]  
　　上月三十日伍秩庸觀察奉傅相札委赴烟臺辦理繅絲局交涉事件該局原係集股而成現在股份銀兩無着而經理之西人擬重整旗鼓傅相故派熟諳西例之員前往清理也 
[臺厦紀事]  
　　厦門一島依山傍海道路崎嶇而溝渠在街衢之中污水流溢一交夏令暑濕薰蒸聞之易生疫症奎觀察關心民膜蒞任首勸捐輸清理溝渠捐廉五百元以爲之倡提憲厦防分府均各捐廉數百金其餘文武印委紳商富户皆隨力捐助業經集有成數昨已先由賣圭巷開工清理街道挑除溝中淤泥使水道流通不獨爲民造福而行路之人亦受惠無窮董其事者則厦防廳會同王靑雲觀察辦理云○乾軍兵勇來厦借名廟宇客棧等處暫住待船而近日又天雨不止各兵住宿簷下衣履被濕各有病容前雇英國輪船因滋事船主不愿裝運招商局廣利輪船來厦卽令該船將兵勇二千數百名全數載送至漢口撤遣雖船小人衆亦所不計業於七月廿九日早晨登舟午後展輪出口○前報所登委員被毆一節嗣經洋藥局董王怡堂觀察婉商提調從寛懲儆隨將在塲帮助加功之局勇二名補送到局從輕杖責一千四百板免其枷號革去勇名完案王怡堂觀罕親自衣冠至總局向支應委員服禮並在本局設筵邀請提調委員歡飲仍敦舊好矣而所失玉搬指金表銀票等件聞已説明眞正價值不過二三十元洋藥局亦照數賠償云○厦門時疫盛行日有死亡現在天氣漸凉時症亦少居民安然無恙矣○厦門城内西門磚仔埕有李姓婦向以提包售賣珠寳玉器爲業六月初旬產一男孩而衣包不下百藥無效產婦亦無他故數日亦卽照常但腹中仍膨脝作脹不料於七月廿二日忽又腹痛復產一孩並無他異現在兩孩俱在如常兒而衣包不下隔數十天復生一孩似孿生而非孿生格物家不知有何説也○楊厚𤲅宮保到厦將所部乾軍發落附搭輪船起程赴漢去後宮保卽於本月初四日偕同彭紀南軍門乘坐濟川小火輪赴省以吊左侯並與楊石帥會商事宜云○錫衛二欽憲渡臺查辦事件關防嚴密外人皆不行而知惟已飛札調劉蘭舟觀察限日到臺北府候訊劉省三撫帥亦專札來厦檄調于靑雲觀察過臺候質經奎觀察代爲禀明洋藥局税務緊要請爲緩期昨日又奉撫扎批飭催令派員協同渡臺有勿得狗情抗玩代人受過字樣是以王靑雲觀察日内卽擬過臺候質也 
[輓聨紀聞]  
　　閩中來函謂湘陰相國於易簀前數日有預擬自輓一聨云倘此日騎鯨西去七尺軀委殘荒草滿腔血酒向空林問誰來歌騒歌曲鼓銅琶井畔掛寳劍枝頭憑用松揪魂魄憤激千秋縱教黃土埋予應呼雄鬼喜今朝化鶴東還一瓣香祝完本性三個月現出全身願從兹爲樵爲漁訪鹿友山中訂鷗盟水上消磨錦繡心腸逍遥半世只恐蒼天厄我又作勞人 
[皖省要聞]  
　　立秋以來炎熇特甚雨澤大稀時症流行幾於十死五六上月十三日午後陡發東北風封姨作劇無異虎嘯龍吟農民正欲刈禾　此摧殘未免仰天長太息云○城内外洋藥鋪幾如棋布星羅本年四月朔起重定章程每箱在蕪湖洋關完納税厘八十餘兩黏貼印花運　銷售各商以其加漲大半裹足不前致關上厘金大爲减色關道憲梁小若觀察遂傳蕪地洋藥董事轉囑省垣舖户楊同興景福元廣昌李振順永興仁裕利記源昌隆等數家親至鳩江面詢數月來銷售之貨從何至皖各商答以前三月皆挪本預備若干箱近來貿易清寥是以進貨甚少各鋪旋妥議章程自八月朔起以三月爲度願承包税厘一萬金期滿再行集議未知能邀觀察允准否也○某甲在北門外箭樓正街開張小店餘屋數間租與某乙按月租金五百文屢經拖欠延約再三甲辭令出屋乙仍置若罔聞甲忿甚至五月二十日陰雨連綿時將瓦揭去雨椽乙妻阴止甲用力一推乙妻益肆潑拉甲逞兇甲怒已極猛毆乙妻胸前跌仆于地卽吐鮮血兩口乙向甲興問罪師甲卽延醫診視乙尚不干休甲遂憑隣族地保耆民調處出立保辜字據如百二十天内因傷身故自甘抵罪復貼乙錢五千爲養傷費詎延至十九日乙　傷發嘔血不止 
 
 

Page 3

 
 
醫治無效次晨乙遂將妻舁送甲處至二十一日夜因傷身故甲懼急邀原中調處乙堅索洋五百元以致議訖無成由苦主據情呈報　明府親詣相騐實因傷發斃命當場塡明屍格將甲帶案辦理一面飭地保將死者棺殮因數千文之屋租致釀傾家巨禍一朝之忿爲害可勝言哉 
[赫君抵滬]  
　　赫總税務司之介弟赫政君首途來滬已列前報兹悉赫君已附新南陞輪船於昨日抵滬聞將有東京之行盖爲申畫郊圻藉資臂助也 
[私販管押]  
　　洋藥局巡丁在英租界查獲甲乙兩人夾帶漏税川土解案由佩副領事命交捕房帶回併照前案俟上官定章再核羅太守與之一再辨論其情已列前報昨晨中捕房仍將人土解案佩副領事問協同巡丁拿私之百二十七號華捕究竟在何處查獲者該捕答稱甲持火　籃一只隨後過大橋向北至河干竟欲登舟巡丁指稱籃内藏有私土囑　協拿是實佩君向太守曰此土旣從大橋向北意　出境且係貴國所產之土與本副領事無干　　照辦可也太守謂本府查得的係雲南所產之土隨問甲卽郭定光從何處帶來現　往何處去郭答係潮州人從九江來於七月二十七日抵滬土向中孚洋行買來欲帶回鄉　煎自食太守又命將雲十逐包檢點共有三十三塊包封　無字跡太守曰此係雲土决非從洋行中買來又問拿私之巡丁何在值日差答稱巡丁未到太守又問某乙姓孟名阿六飭與郭定光一併管押雲土存堂俟傳獲私之巡丁到案再行覆訊核斷 
[太守請宴]  
　　英會審員羅少耕太守於前日請駐滬英美德奥等國領事官到署飲宴是亦懽聨與國之道也 
[覇限宜懲]  
　　湖北婦人葉朱氏在原藉臬憲衙門控女姚葉氏被葉全恩誘拐無蹝旋訪知已被帶到上海在英租界永慶里内徐覇子卽湖北之三所　之妓院内爲娼請爲關提等情准卽備文至蘇松太道邵觀察札飭上海縣莫邑尊移文至英會審公廨由羅太守派差協同縣差往提徐鬍子着交姚葉氏去後昨據該差等禀覆奉飭協拿徐鬍子着交姚葉氏及到該處突有穆咸秋劉雲卿拒差覇阻爲特知照巡捕將拒提之人抱案太守怒謂大胆放肆竟敢拒差阻拿關提之要人飭押候過堂從嚴懲辦再令交出徐鬍子姚葉氏云 
[竊盆糾葛]  
　　駐滬英領事署失竊噴銀盆一只價值洋六元飭捕房查緝由包探陳阿九查獲竊犯陳阿毛認竊託陳阿木經賣與擺舊貨攤之王雲生得價錢二百零八文爲又獲陳阿木王雲生等一併解案陳阿木不認經賣王雲生則稱並未收贓由葛大令判將陳阿毛陳阿木王雲生等一併管押着王賠贓再行核辦在案　據該包探又查得竊犯陳阿毛在押自言實在賣與鄭裕春所擺之攤上由龔妻經收前此慌訴賣與王雲生迄今　悔等情爲又續拘龔裕春及龔某氏昨晨解案并將在押之各人帶質該包探申訴前因羅太守怒謂竊犯陳阿毛何敢妄指無辜累王遭覊因問究竟盆賣與何人陳阿毛答稱實中陳阿木經賣與龔某氏者陳阿木供我確躭擱在龔處惟見陳阿毛用手巾包盆携到龔處並不經賣龔裕春與妻龔某氏同供並未收贓至陳阿木爲小本營生躭擱在我處惟他父親亦開舊貨店或者經賣在伊處串賊妄指及我陳阿木又龔父親已把我驅逐出外以致躭擱　龔處安有再將物件經賣與父之理該氏又稱陳阿木奉押之後他父逐日送飯到班　何謂驅逐陳阿木又稱飯是胞弟送來二次並不是父親太守隨飭將王雲生開釋龔裕春陳阿毛陳阿木一併押候究追龔某氏斥退 
[知照原告]  
　　英租界三洋涇橋堍之瑞生和廣帮安號主夥棚串拐騙綢莊衣莊火腿店等各家貨物中捕房包探　獲該號之人并起綢縀等件解案由葛太令訊供各情已列前報兹悉又查有火腿二百只皮蛋一千个藥酒幾百瓶裝由輪船載往香港由捕房電致港官俟船抵港扣留此貨仍命裝載回滬業已起案現訂於下禮拜一卽十三日早堂集訊各原告當届期齊集候訊盖此案原告繁多捕頭囑爲登報以便週知免致臨期貽誤 
[情願遵章]  
　　包探陳阿九稱租界中之店鋪所懸招牌在簷外者及跨街之布招牌須報明工部局察看是否礙路有礙者不准無礙者給執照會今中局查明顧竹梅余厚坤謝子坤朱寒山姚順卿董元記等各家均在簷外掛牌未經報局曾禀請傳案今查得顧竹梅已將　牌移掛在内余厚坤等均傳案請諭令遵章報局况報局給照毋須費錢余厚坤等同供我等實不知有此章程今卽遵照可也羅太守隨着報候定奪 
[違章薄罰]  
　　捕頭禀稱有西人雇用之東洋車夫李良順停車礙路捕欲拘案西人不許請爲傳訊等因羅太守准　飭傳仍不肯到案爲又請發提訊之票泒差協捕往拘到李良順則稱停車在門口並不礙路太过謂該車夫胆敢屢次抗傳殊屬目無法紀喝責百板以儆當據某西人上堂稱該車夫係我所用並無碍路情事或者别有車夫偶停在我門外碍路請爲免辦太守問佩副領事曰停車碍路干違工部局章程該車夫旣見西人所用應知規矩而且抗傳不到尚欲求免懲辦乎然旣稱並未碍路理合請問捕房捕頭命印度巡捕上堂稱見李良順停車碍路喝令移開及我轉來仍見停在原處喝移不依欲拘掘强爲此訴中捕頭禀請提案該西人又稱如是則求免笞責請改科罰願與代繳以贖具罪佩副領事准請太守從寛改罰銀洋一元以儆太守謂論理則不可赦姑從貴副領事之意因嚴斥李良順設仍有前項情事定干重處休　薄罰了事隨予斥退洋由西人繳案 
[擬建木駁]  
　　前報列西門外馬路旁肇嘉浜沿因雨坍塌道憲委法會審委員翁太守會同法工部局打樣西人往勘等因刻太守將會勘情由報明道憲計坍去二十一丈已商同該兩人建造木駁一俟價值議成卽當興作聞西人意欲將馬路轉灣處作直無如是處係善堂義塚堂董不允故議築木駁以遏日暉　水勢其中需銀頗鉅傳由道署出支昨工部局打樣西人已繪成圖樣送至公堂矣 
[控妾案結]  
　　方文卿控端木聘珍一案由縣提訊情形兩登前報前日莫邑尊飭傳裕大和糖行經手人陳茂載大有烟館主洪士南到案下午時由帮審委員王司馬升堂集訊陳供小的係裕大和糖行司事十年前方曾在行爲夥後緣行爲不正是以辭歇曾充巡丁現操何業實不知情洪供在滬北開設大有烟館與方確曾相識然外事素不相干伊等情由全未知悉司馬問洪士南曹氏是否賃住爾屋答稱是又問賃時由何人出面該氏是否方姓之妾與端水聘珍有無轇轕可有覇佔事情洪稱是屋由義記船局主石姓偕該氏來租聞該氏卽石姓之妾石於去冬病故司馬問石故後方與端木有無往來答稱小的與端木雖屬至交該氏實未相識方與該氏從未往來惟今夏曾向該氏曉舌聞係索詐等情司馬飭退去命提方及該氏至案先問方曰現旣查明爾與該氏並無往來竟敢揑詞朦控貽累他人本應重責今姑從寛押候遞回原籍方一再求恩請免情願央陳作保陳亦自稱願保司馬問曹氏爾與方姓旣無往來爾意如何結局答稱情願守寡撫孤方堅稱該氏實係小的之妾求請給領司馬不准所請謂爾旣稱曹氏爲爾妾十餘年須將養膳費按月四元繳案該氏及子一併交善堂留養遂着陳保方改過自新以後不再纏擾切結陳洪及端木斥釋 
[上海絲業會館籌賑公所施少欽封翁來啓]  
　　謹啓者本年夏秋之間疫症盛行滬上更甚敝公所供奉關聖帝君靈感異常具禀神前敬香立原助賑叩求寳鼎爐丹無論捐之大小量力而助病家至誠感格無不丹到病除七八兩月不但上海來求者頗多外埠由信局來函委善昌代上禀叩求者無日無之神聖亦好生之德助賑救灾救人卽是救已天道好還毫釐不爽如有醫藥無效者還請助賑求丹之爲得也一可保病卽痊二可集欵賑饑兩有裨益故特登報奉聞 
 
 

Page 4

 
 
[洲賑更正]  
　　敝所七月分奉撫憲給發賑欵一萬兩内鎭所少申平色五兩六錢二分五厘揚所少申平色二十兩關紋一百兩折見二七寳九十八兩二錢六分均係誤書大共銀欵實收二七寳二萬四百七十九兩一錢六分五厘合亟更正[  揚鎭同人拜啓]  
[浙省撫轅抄]  
　　八月初二日選用從九品陳致宗由京來浙禀赴閩○初三日新選安徽蒙城縣典史俞壽前任陜西朝邑縣典史謝彬俱候騐看叩見○初四日萬福康禀知京餉釘銷寄存外庫直隷候補府宋寳華北河補用同知周漢章等俱呈送德政傘禀見○初五日萬福康禀辭解京餉赴都正任開化縣徐名立禀謝飭知回任叩見○初六日憲駕會同正副典試學台内外藍試提調拜闕謝恩人闈 
[江督轅門抄]  
　　八月初五日署南贛鎭譚文秀辭赴任○初六日鹽巡檢謝家慶由臺灣回藩轅牌示署高郵州界首司李保躬期滿遺缺查有主簿阮振清署安東縣典史葉爾泰疏脱　犯越獄撤任遺缺查有巡檢王登嬴均署理 
[蘇省撫轅抄]  
　　八月初七日候補通判王祖慶禀知奉委赴荆溪公幹卽辭委署荆溪縣薛星輝禀辭赴任候補縣余廷棻禀知奉藩憲委解京餉差○初八日典史嚴汝正禀知奉飭派蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十一年八月初三日京報全錄]  
　　宮門抄○上諭七道錄前○東撫陳奏請酌給奬叙摺○漕督崧奏報接印日期○漕督吳奏報交卸日期摺○又奏病請賞假片○廣饒　　道李奏報接篆日期摺○大臣錫奏請留員委用片○東撫陳奏請酌給奬叙夾片○八月初三日禮部宗人府欽天監廂紅旗值日無引見誠端致祭明陵請訓○咸公等因口外賜奠回京請安○麟公請假十五日○治麟惲彥彬各請假五日○禮部奏請換戴暖帽日期旨着於二十五日○召見軍機○皇上明日卯正至紫光閣看視精捷管藝○○山東巡撫臣陳十杰跪奏爲東省連年被灾各省官紳協助賑濟銀兩所有勸捐出力人員懇恩酌給奬叙以資鼓勵恭摺仰祈聖鑒事竊照東省連年黃水爲災受害至十數州縣之廣饑民至百餘萬之多幸蒙朝廷截漕撥帑賞𧶘優加中外臣工及四方好善之士亦多傾囊相助俾得從寛散放每次急賑普賑冬賑春賑而外又有本地外來各善紳施給錢米衣藥等項故雖民情困苦得免遷徙流亡感沐皇仁實同再造溯自光緒九年五月起賴各直省督撫司道慨解廉囊並代勸捐輸源源寄濟截至現在計共收銀六十四萬五千八百餘兩在災黎旣受寛賑之益在官等亦竭蹶之虞所有勸捐各員本係出於至誠不願仰邀奬叙惟念東省兩載以來迭被水患庫藏空虚幾於一籌莫展閭閻疾苦又復十室九空每放賑銀次需欵約一二十萬兩均賴官紳多方捐助用能次第撫綏保全民命伏維聖朝錫類推仁微勞必錄從前晋豫旱荒辦賑出力官紳經前同西巡撫臣曾國荃等奏准照河工海運章程分别保奬有案今東省事同一律且沿河各州縣現尚有被灾之處賑欵告罄應再設法勸募是他省之出力代籌者尤應懇予奬勵以昭激勸勵將來除本省放賑印委各員及帮同出力首事均由臣酌給外奬不敢稍涉冒濫外所有勸捐可道曁本省籌賑大小員紳謹擇其尤爲出力者分繕清單恭呈御覽仰懇天恩俯賜照擬給奬以示鼓勵至前兩江總督大學士臣左宗棠四川總督臣丁寳楨前山西巡撫升任兩廣總督臣張之洞前順天府府尹通政使司通政使臣周家楣前河南巡撫調任陜西巡撫臣鹿傳麟前何南布政使升任河東河道總督臣成孚護理河南巡撫布政使臣孫鳳翔江蘇撫臣衛榮光浙江撫臣劉秉璋署安徽撫臣盧士杰前浙江布政使升任江西撫臣德馨均代勸捐輸解濟鉅欵應如何奬勵之處臣未敢擅擬伏候聖裁謹恭摺具陳伏乞皇太后皇上聖鑒訓示謹奏軍機大臣奉旨左宗棠等均着交部議叙單開之奎斌等林述訓等應得奬叙均着該部議奏單二件併發欽此○○漕運總督奴才崧駿跪奏爲恭報奴才接印日期叩謝天恩仰祈聖鑒事竊奴才欽承簡命補授漕運總督當經遵奉諭旨趨赴闕廷仰蒙召對訓誨周詳欽感下𢗑莫能名狀陛辭後束裝出都於光緒十一年六月二十三日行抵清江二十四日准前任漕臣吳元炳將漕運總督關防及王命旗牌一切文卷派委淮安府知府恩諴署漕標中軍副將慶連敬謹齎送前來奴才當卽恭設香案望闕叩頭謝恩祗領任事伏念轉漕與治河並重安良以除莠爲先河運亟宜推廣堤工必賴修培加以數省毗連盜風未息隊伍旣須精練餉需尤戒虚糜奴才自顧庸愚深懼弗能勝任惟有恪遵聖訓倍矢愼勤將一切應辦事宜實心經理仍當與督臣撫臣和衷共濟妥爲籌商以兾仰答高厚鴻慈於萬一除將到任日期恭疏題報外理合繕摺叩謝天恩伏乞皇太后皇上聖鑒再奴才經過直隷山東江蘇一帶地方秋粮漸次長發民情亦均安靜合併陳明謹奏軍機大臣奉旨知道了欽此○○補授安徽巡撫漕運總督臣吳元炳跪奏爲恭報微臣交卸日期仰祈聖鑒事竊准吏部咨光緒十一年二月二十五日奉上諭安徽巡撫着吳元炳補授欽此光緒十一年二月二十六日奉上諭漕運總督着崧駿補授欽此現在新任漕運督臣崧駿業已行抵清江臣卽於光緒十一年六月二十四日將欽頒漕運總督關防及王命旗牌文卷等件委員敬謹齎交接收任事除將經手事件交代清楚外所有微臣交卸日期理合繕摺具陳伏乞皇太后皇上聖鑒謹奏軍機大臣奉旨知道了欽此○○吳元炳片再臣素有肝陽濕熱之疾上年勘河山東曾經舉發到浦尚未盡愈因值時事多艱未敢請假調理現逢溽暑前疾又作可否仰懇天恩賞假一個月在浦醫治一俟假滿卽行起程前赴安徽巡撫新任謹附片具陳伏乞聖鑒訓示謹奏軍機大臣奉旨吳元炳着賞假一個月欽此○○三品銜江西廣饒九南道兼管九江關税務臣李希蓮跪奏爲恭報微臣接篆日期叩謝天恩仰祈聖鑒事竊臣於光緒十一年三月初十日欽奉諭旨補授江西廣饒九南道當卽繕摺叩謝天恩仰蒙召見訓誨周詳莫名感悚隨卽自京起程於五月十八日行至江西省城奉撫臣德馨飭令赴任兹於六月初四日馳抵九江准署道嵩崑將關道兩篆並文卷等件移交前來臣當卽恭設香案望闕叩頭祗領任事伏念臣山右庸材知識淺陋前此農曹供職未報涓埃兹復渥被恩綸　以關道重任查潯陽地當冲要道員職司分巡舉凡察吏安民以及通商筦榷在在均關緊要且近年常税爲洋税侵佔日見其甚整頓招徠殊非易易臣自維檮昧懼弗克勝惟有矢愼矢勤遇事悉心講求隨時禀商督撫臣認眞經理不敢稍涉因循以期仰副高厚鴻慈於萬一所有微臣接篆日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○錫綸片再奴才據營務掌關防章京花翎副將銜京城巡捕營補用擊承辦通商主事銜劉寛禀稱竊章京於上年十二月十七日與駐塔俄國領事官巴勒喀什會辦事件事竣歸途時已昏暮因堅氷在地馬失前蹄以致墜騎乃將左腕跌傷筋骨錯節於各處尋覓均無治傷之醫姑且裹創忍痛此雖時值封篆而交涉之件用右手批判尚能力疾從公以期日久傷痕痊可勉圖報効但目下已逾百日左腕仍覺腫痛揆其傷痕筋骨未能復元恐成廢疾是以據實陳明懇請開去差使等情據此查奴才於光緒四年到任之初邊事茫無頭緒乃奏派該員劉寛辦理營務並請飭禮部頒發關防曾於摺内聲明該員曾在塔城當差後經都統英翰調赴烏魯木齊辦理文案深資倚任英翰故後該員尚隨護都統金運昌營次奴才訪聞該員辦事勤能卽調來塔城派辦營務試辦三月兵民愛戴祗以該員官階微末請旨蒙恩允准迨後奴才兩次赴將軍金順軍營會商事件均奏委該員將行營公事代拆代行該員亦能持重相因該員屢著勞績遞保今職嗣於光緒八年經奴才奏派該員與該領事官會辦通商並請委該員充補主事銜員缺所辦交涉事件持理極能得當九年夏間派該員率領官兵隨同特派大臣升泰勘分塔城西北兩路交界諸稱詳愼上年奴才率同該員會辦分别内附外屬哈萨克各事宜　屬妥協均歴經奏明在案當此邊事未集需材孔殷若以該員左腕之疾棄而不用所委主事銜員缺若經史部核議年滿准以主事用則雖　腕疾似於公事無碍如就武職合無仰懇天恩准免該員騎射俾奴才得資臂助之處出自鴻慈除飭取該員履歴分咨外謹附片具陳伏乞聖鑒訓示謹奏軍機大臣奉旨該部議奏欽此○○陳士杰片再黃水穿運來北路運河自陶城埠口門起至臨清州二百餘里水乏來源歴年借黃濟運殊費周章所有挑修淤淺催趲漕船一切事務向歸東省承辦興河工各不相涉迄今幾二十年均委東昌府知府程繩武督同沿河州縣經理其事該府老成練達措置合宜兼能樽節工需事事踏實卽如本年江浙漕糧初議歸河運當經續撥銀一萬五千兩以資加挑嗣問仍由海運該府卽將未動之一萬四千兩如數繳回而河身較往年格外通暢江北漕船白渡黃以至出境不過十五日爲從來未有之迅速伏查運河催漕各員例得保奬光緒九年前河臣慶裕因新章不准開保當經奏請三年彚保一次奉部議准照行東省則十數年來從未保奬該府等歴歲辛勤不無微勞足錄現在籌議河運一切應辦事宜臣仍飭令該府會同委員悉心商酌其歴年出力之處似應酌給奬叙以期策勵將來可否仰懇天恩俯准將東昌府知府程繩武交部從優議叙以昭激勤出自逾格鴻慈全沿河各州縣承辦挑挖催趲漕船等項亦係認眞出力除在任未久之員不敢冒濫請奬外所有臨清直隸州知州王其愼前署臨清直隷州知州知府用候補直隷州知州彭虞孫聊城縣知縣汪維亮博平縣知縣金熙郴四員均經承辦多年從無貽悞擬一併請旨交部議叙臣爲該員等始終出力藉資鼓勵起見是否有當謹奏伏乞聖鑒訓示謹奏軍機大臣奉旨該部議奏欽此 
 
 

Page 11

 
 
[光緒十一年八月初四日京報全錄]  
　　宮門抄○諭旨四道錄前○川督丁奏遵議酌擬增辦及照舊舉行情形摺○滇撫張奏審明定擬摺○又奏請褫革舉人審辦片○大臣李奏請將馬貢銀兩發商生息片○浙撫劉奏請旌表夾片○八月初四日兵部太常寺太僕寺正藍旂值日無引見○李鴻藻等各謝署缺恩○澤公請假五日○富和預備召見○召見軍機醇王富和○皇上明日邜正至紫光閣看精捷營技藝○○太子少保頭品頂戴降三級留任四川總督臣丁寳楨跪奏爲遵照部議籌擬開源節流二十四條以裕餉源行令各省查照辦理兹謹將川省現在應辦情形分别敬繕清單恭摺具奏仰祈聖鑒事查臣於光緒十年十二月二十八日接准部咨商擬開源節流各事宜等因准此竊維現在需餉浩煩部臣通計全局籌備不憚周詳而臣等責任地方利害尤須兼顧固不敢遷就以敷衍亦不敢鹵莽以生事兹將所議各條會同司道曁府州縣體察時勢反覆商擬查其中有可以從權酌辦者有必應恪遵照行者有事經從前核實酌辦現在實難以再議者有查明地方事勢不同民情各異難期勉强以從事者相與再三審度盡數月之力悉心辦理並連增加猪肉釐錢合計通省約可得銀三十一萬兩專備海防要需籌此鉅欵實已不遺餘力若必操之過急或致人心疑畏輒行歇業轉費周章殊失政體兹將二十四條中現經酌擬增辦及現應照舊遵行並實在難以舉行者分别敬繕清單恭呈御覽除咨部查照外謹恭摺具奏伏乞皇太后皇上聖鑒訓示謹奏軍機大臣奉旨户部知道單併發欽此○○雲南巡撫臣張凱嵩跪奏爲審明逆倫重犯按律擬辦恭摺仰祈聖鑒事竊據澂江府屬河陽縣禀報客民顧興因瘋病復發砍傷伊母顧劉氏身死一案臣因情罪重大當經批飭該縣馬恩榮親身押解犯証卷宗至省飭發委審去後兹據委員雲南府知府鄧華熙督同該縣審明議擬由署臬司熊昭鏡覆審解勘前來臣親提研鞫緣顧興籍隷宣威州寄居該縣顧劉氏係顧興親母顧興平日侍母並無違犯光緒十年九月間顧興忽患瘋迷病症時發時愈顧劉氏因其並不滋事令其長子顧洪央約隣李靑雲趙老二未經報官鎖錮十一年五月十一日顧洪赴屋旁地内工作聽聞顧劉氏在家喊呌赶回適趙老二亦聞聲赶到撞遇顧興持刀跑出身帶血污顧洪進屋查看驚見顧劉氏頂心額顱左右額角均被砍傷右䏩膊斷折脱落倒地殞命拾棒追出喊同趙老二格落顧興手内菜刀獲住投約報騐訊詳批飭提省委審該犯顧興忽明忽暗查其神色稍清時加以詰問據供那日心地糊塗只見房内座有一人不知是母又不知如何殺斃究其下手及致傷情形復目瞪神獃語無倫次加以刑嚇罔知畏懼實屬瘋迷委無裝飾按律定擬由司覆審解勘前來臣親審無異查律載子毆母殺者凌遲處死又例載子毆殺母之案距省在三百里以内無江河阻隔者審明後卽恭請王命押赴犯事地方正法若距省三百里以外卽在省垣正法仍將首級解回犯事地方梟示又瘋病之人親屬隣佑人等容隱不報致殺他人者照知人謀害他人不卽阻擋首報律杖一百各等語此案顧興因瘋病復發用刀砍傷親母顧劉氏身死實屬罪大惡極自應按律問擬顧興合依千毆母殺者凌遲處死律擬凌遲處死查河陽縣距省雖在三百里以内惟該犯病症沉重未便令逃顯戮臣於審明後恭請王命飭委署臬司熊昭鏡臣標中軍叅將劉奇義將該犯顧興綁赴市曹凌遲處死仍將首級解回犯事地方梟示以昭烱戒犯兄顧洪於顧興染患瘋病並不報官鎖錮致釀逆倫重案應與容隱不報之約隣李靑雲趙老二均合依瘋病之人親屬隣佑容隱不報以致殺人者照知人謀害他人不卽阻擋首報律各擬杖一百發縣分别折責發落無干省釋屍棺飭埋兇刀案結銷毁除全案供招咨部外所有審明定擬緣由　會同雲貴督臣岑毓英恭摺具陳伏乞皇太后皇上聖鑒勅部核覆施行謹奏軍機大臣奉旨刑部知道欽此○○張覬嵩片再雲南會澤縣舉人謝家樹被該縣民王錫齡控告因索欠糾人强奪銀兩並毆傷王唐氏等情一案經該府縣先後提訊謝家樹供情狡展抗不具限保辜實屬恃符玩法亟應褫革審辦查謝家樹係由附生中式光緒五年已卯科帶補丁卯科本省鄉試第九十三名舉人據屬東川府知府余澤春會澤縣知縣宼嘉言禀由藩臬兩司詳請革審前來臣覆查無異相應請旨勅部將雲南會澤縣舉人謝家樹暫行褫革以便飭提審辦除咨部查照外謹會同雲貴總督臣岑毓英附片具陳伏乞聖鑒訓示謹奏軍機大臣奉旨着照所請禮部知道欽此○○李愼片再查靑海住牧各旗族蒙古番子族類旣夥事務遂煩蒙古與蒙古則時有爭占户口之案而番子與蒙古則時有搶奪曁格斃之案當甫經報案時卽爲查明判斷或迅速追拿贓賊是非旣明嫌怨頓釋惟本管官因循延擱不能爲之立辦以致彼此報復積不相能此靑海蒙番搆怨旣深致釀巨案之所由來也推原其故豈身任其責者之敢於泄沓從事哉實由於靑海幅員遼闊每遇派員前往查辦一案近則七八百里遠則一二千里途間旣無飯食可買又無店房可居勢必須携挾帳房裹帶粮料駄騾之雇覔送運與書役勇丁之口食曁護送兵勇之盤費均屬無欵可籌不得已惟以空文搪塞虚聲禁喝久之益致呼應不靈奴才自光緒八年蒞任以來深知此處辦公掣肘情形凡遇必須派員出口辦理之事悉由奴才捐廉給與津貼口食爲數無多不敷所費且其勢難以持久因與前西甯道鄧承偉彼此酌商溯查咸豐十年前任大臣福濟曾於剿服番族經費内提出銀二千兩發商生息歲獲息銀二百兩作爲調操鎭標兵丁酌賞之資當年曾經奏明在案迨至同治初年西甯回亂將此欵成本提用無存因查有西甯道庫歴年扣存靑海各王公借俸餉等項曁阿里克族經交奴才衙門自光緒元年起八年止馬貢銀四百八十三兩五錢二分共湊獲庫平銀二千兩於光緒八年十一月間由道庫發交西寗府發商生息以每歲息銀二百兩批解奴才衙門作爲每年派員前往各旂族辦公津貼曁通事勇丁等路費犒賞之需惟近年公務較煩所得息銀無幾仍時有支絀之虞奴才不揣冒昧所有本年會盟委員徵獲玉樹各番族馬貢銀一千二百九十五兩零可否仰懇天恩俯念地方辦公支絀賞准將此項銀兩一併由道庫提交西甯府發商生息俾資辦公之處出自聖主鴻裁伏查同治十三年與光緒六年收獲貢銀經前任大臣豫師曁奴才在署任内奏明湊發王公俸餉在案刻下王公俸餉與甘肅藩庫餉需均經户部指定有欵似有以此項之有無爲盈絀而奴才衙門得此生息統計每歲　三百餘金則遇有應辦之事庶能立爲整頗辦公不致掣肘邊圉可期久安如蒙俞允伏乞飭部立案嗣後造入交代無論遇何項緊要事件不准提用本銀以期永久至下届會盟再收有馬貢銀兩自應循案由西寗道咨司聽候藩司撥用以符舊制再奴才衙門除玉樹每年應交馬貢銀四百八十五兩四錢四分於會盟委員前往徵收外僅有阿里克族年年應交馬貢銀六十兩四錢四分該族因距西甯較近自行交納歴年亦係解交道庘存儲其九年以後應交之款屢經文催尙未呈交此外别無徵收馬貢之處合併聲明所有擬請將此届馬貢銀兩發商生息以資辦公緣由謹附片具陳伏乞皇太后皇上聖鑒訓示遵行謹奏軍機大臣奉旨該衙門議奏欽此○○劉秉璋片再據永康縣具詳轉據紳士候選教諭拔貢生潘樹棠等禀稱採訪得現存貞女盛胡氏係前署湖北督糧道胡鳳丹之女名雲琇幼字廣東香山縣候選州同盛文霖爲室現年二十二歲計守節已歴六年又王胡氏係副貢生候選直隸州州判胡繼壎之女名品姑幼字同邑文童王文寳爲室現年三十七歲計守貞一十七年均係未婚守志又現存節婦胡包氏係東陽縣貢生包希濂之女於咸豐二年適庠生胡宗湄爲妻計守節二十三年又胡王氏係同邑庠生王樹倫之女於同治三年適文童胡宗藩爲妻計守節二十一年各該氏等靑年矢志白璧完貞或未賦于歸咏柏舟而自誓或悲歌早寡勵松節而彌堅或修菽水以承歡婦兼子職或畫荻灰以課子母作師資義凛氷霜芳徽合成夫四美志光日月奇節竟萃於一門紳等誼屬桑梓見聞較確備具事實册結由縣加結詳請具奏等情前來臣查現存貞女盛胡氏王胡氏恪守女箴夙明大義未婚矢志茹苦完貞現存節婦胡包氏胡王氏孝敬翁姑曲盡婦道心蹟堪銘金石節操凛似氷霜洵屬貞節可風宜冰褒揚盛典合無仰懇天恩俯准旌表以維風化除將册結送部查核外謹會同浙江學政臣瞿鴻禨附片陳請伏乞聖鑒謹奏軍機大臣奉旨盛胡氏等均着准其旌表禮部知道欽此 
 
 

Page 12

 
 
[東報譯錄]  
　　共同輪船公司與三菱公司彼此跌賤水脚互爭客貨以來均受大虧三菱前奉政府查核該公司生財船泊碼頭　棧所值若干擬令與共同合併爲一俾得各受其益嗣因三菱公司船隻過老成本太貴所議未洽兹由共同各股主集議合詞謹遵前諭與三菱合併并查明財產物價及合併一切事宜禀請政府示諭遵行刻下已見明文想此番合併情形當不謬也然此議雖成而自　爭端以來三菱已虧去六十餘萬元矣○得琉球地方來信稱於八月廿二日陡起狂風飛沙走石沿島船隻打壞被浪激沉者不可勝數岸上民房塌倒亦寔繁有徒至人口牲畜損傷如何因帆船急行不及詳述○日本自去秋風灾後民情困苦異常加之正雜税項過重益不聊生是以高封培玉秋田等縣貧民咸聚衆作亂幸當道勦撫兼施卽得鎭定不料今春麥又告歉蠢動者又有數處兹聞西京府下宮津地方與謝竹野兩郡鄉民聚衆倡謀抗繳大小學校各税或三四十名或百名成羣結黨於各寺院嘯聚大有緑林之舉動當道已得信加意預防不知能否弭患也○日報載長崎對島傍之稻佐鄉地方先年俄國海軍所設休息病院今夏期滿已由地主與俄領事官一再商量初無年限不克成約旣酌以續借十二年猶未允洽該地主以事關外國借地必須由俄公使與日廷商借故所託拍賣洋商暫爲改期今忽由俄領事令拍賣者出售想係不洽故也○朝鮮政府與英國人密者利立約後帶同東萊府屬官前曾留學於東京之李章玉由釜山前赴該島運搬材木因添雇人夫卽租日本土船持先年金玉均爲開拓使時日廷所立之約駛赴馬關招雇人夫藉資駕輕就熟及抵馬關後始悟所持之約業經隔年無所用之於是託船户密雇數十名旋爲該處捕房所聞派官上船責以馬關非通商口岸如無護照不准停泊卽過港船客例不得上岸惟有政府准單方可就地雇工不然着令開往長崎英人一聞官吏之言自知理屈但唯唯而已然其所雇人夫已会定金且土船租價尤須賠償五百金事旣不濟復失巨金喪氣而回聞此英人已於廿六日抵長崎云 
[鄂渚官報]  
　　七月十五日候補道錫璋由京來省並請假十六日候補縣梁家鈺進城外保甲局禀知十八日候補縣李毅駱文彩俱奉藩憲委解第八批京餉往兩院禀知二十日署隨州事劉秉懿往兩院見辭起任候補通判謝樹森禀謝三次留會辦漢鎭厘局禀知 
[揚鎭查賑紳董禀稿]  
　　敬禀者伏查此次破漫灾成頃刻室廬人畜均被淹溺漂没幸天已大明人得攀援更生當破蔓之初露立岸頂以乾粮爲急水勢稍退無可棲止者急在蘆蓆鍋椀爲水氣酷熱所中者藥物姜糖而防續至大潮則急在堵口撫令安戢則急在錢米幸揚鎭原辦各善士及地方官商立時集資購辦乾粮分頭前往遇灾卽放錢米擇尤而施固不能計若干圩若干户口也遵奉憲臺面諭遴派熟諳可事乘坐局船馳往查看擇要量予週䘏查見破漫及積水之圩丹徒境内約四百數十處江都境内約二百數十處丹陽境内約一百數十處所謂積水者五月間霪雨成潦旺潮外困停水内蓄以致秧不能揷雖與破漫者情形有間而顆粒無收則一現事已漸定揚鎭各董遴邀司友分作數起挨圩察查户口俟得有寔數卽行造册呈核定期開放其有近不及待者仍先酌散錢米免致流離瑣尾本年集欵愈難奉撥及捐助各欵分議槩歸大振所有急賑由各董商各自籌募及憲臺丹徒縣馮令江都縣謝令丹陽縣凌令捐廉倡率共計四千數百串内有金鐲首飾等項輸由耆老婦女之不願出名者容俟刊造徵信錄之日由經手各董查明分别登載至稽查户口分别極次破漫積水旣有不同而同一破漫積水又有不同應仿照上兩届辦法視各户困苦之重輕定該户塡給口數之多寡身入災區稍有不平立激衆怒無從軒輊似較顯分極次之名者尤爲核實所有查放均撥義渡及救生船第正時值修油設有不敷另行雇用更思洲圩成灾情形與他處稍異二麥布種當在九月積水若此何從耕耨卽竭力爲之恐能種者不及十之三是明春又無麥熟矣故以春賑爲尤急現核撥捐各數户口未清不能不確知而約計所短尚鉅是又各縣委與在事紳董籌思無策不忍不勉盡心力者也奉札前因理合將會商辦理情形縷陳核示云云 
　　敬再禀者上届局築各圩除坍口外無護浪漏田與潮落一經冲擊立卽潰敗外其餘各篐江大岸尚能鞏固間自破者反從支港内箍入計共被　漫不及十成之二至現赴各洲稽查用費及司事薪水均由各董另自籌備俟事畢彚數刊入徵信錄合併聲明云云 
[五羊近事]  
　　二十日考四大書院肄業生監遺材監生多被逐出蓋因未帶監照也監生考遺例須呈騐監照惟向科則於覆試日始行繳騐此次場期過迫學憲擬不用覆試故監照須於點名時騐明士子未及週知至遭擯斥又以通省監生本定於廿一日考試惟人數過多每名繳騐監照勢必擠擁遂於廿一廿二日分兩場考試每塲約九百餘人所有二十日被逐各監生亦准擕帶監照於廿一日再考○某孝廉前日冒認考生進場兾獲微利以事機不密當被查獲發交提調懲戒枷號示衆歸聞該孝廉多方設法始得雇人替代然敦品之士已以孝廉爲大恥矣○各屬遺材均於上月二十八日揭曉廣肇府文風素盛錄取較多約有七成之數至惠潮各屬或五成六成不等而監生錄額尤隘計投考者二千餘人僅錄一百七十名入選之難於此可見○各國領事官皆駐節沙面惟法國領事則有一署與藩署爲隣和議旣成照常居住昨日法員由城外反署路經歸德門適有路人某甲出言不遜至觸法官之怒立卽下轎而甲已遠逸矣法官竟進某猪肉店妄指一人欲執之以去衆情不服相與爲難於是大受其辱乘轎而返翌日復使兵役二十人到該猪肉店逢人便執以雪前恨街鄰怒其兇橫羣起力爭一鬨而散法官見虎威難肆轉有戒心隨謁見制軍求請保護制軍正色答之曰不宜與小民生事衆怒難犯卽官磗無如之何法官聞言其心更怯情願退居城外制軍卽派兵五十名爲之護衛夫人必自侮而後人侮之彼法官知之否科塲弊竇指不勝屈寒士稍不自持卽扮作號軍混充入塲與人代作倪中丞洞悉其情嚴加整頓札飭科塲廳雇用號軍限十二歲至十六歲年稍長者槪不准收用以便查核盖作槍之士多係宿儒非童蒙所能爲也并先期通飭巡綽官如有年貌不符者着卽拿究想防範如此之嚴若輩當無所施其技矣○各屬試卷定於上月二十九日開投人數衆多極形擁擠幸賴各委員竭力彈壓尚無喧擾情弊云○惠州闈姓一案屢列前報葉學憲關防未嚴至滋流弊業將幕友交出以憑究辦六月二十八日蕭杞山觀察廣府孫太守奉督撫憲諭會同提審幕友始尚狡展後施以刑具卽將眞情吐實聞學憲白於制軍則謂按臨惠州時適染洩瀉之病不能閲卷假手於幕友乃有此弊然疏忽之愆實無可逭云○西關盜風四起劫案頻聞前月十七日龍　橋仁隆押店一案尚未破獲而三十日第十甫寳亨當亦被匪行劫是日午後有匪徒三人携一洋遮進質當夥旣顧看物不及提防匪卽躍進櫃内露以白刃將現存銀兩掠去約三百餘金當店頭門有匪二人抱守扮作道士裝束遇人攜物來質則阻之僞稱舖内死去一人今請我來開路爾等宜避及匪去後當夥出門喊救衆人始悟賊計各路防軍奔來截緝已無及矣諺云賊有賊智信然○前月下旬某商船載運貨物多件赴西江販賣詎料四流箭急駛至羚羊峽口船底悞觸峽石登卽沈没水手人等均幸鳬水登岸惟貨物則付諸東流約值千金云 
[他鄉病斃]  
　　初五日本報登宿遷縣人岑世甲携物四千金從原籍輾轉來滬借住吉星公棧遭湖南人鄧某將鋪盖等物盡行騙去因萌短見至金和源碼頭投江覓死經杉板船救起送至公堂請爲安揷翁太守飭暫送棲流公所兹悉於初八日寅時因病逝世公所報明太守後旋卽備辦棺衾如禮成殮暫厝荒郊聞岑尚有老父妻子現今擬俟其舅氏到來盤柩回籍半生揮霍末路飄零泉壤茫茫旅魂誰慰泚筆紀此能無黯然 
[覆訊兇犯]  
　　潮人姚阿七遭船户陳大源等謀財害命一案訊供各情疉登前報前日下午莫邑尊飭提陳及爲從之陸阿艾再行　　兩犯所供與前無異邑尊隨騐明面貌飭印箕斗紋仍命帶回監禁聞日内卽欲備文批差起解過司矣 
[徒犯寄監]  
　　去秋某洋行夾板船裝載檀香等物行經南匯縣界海面偶然擱淺被鄉民王阿寳等糾黨　　　　　　　　　　　　等十餘人分别審明定讞王係首犯擬以徒罪前日由南邑尊備文批差起解發配揚州昨晨十點鐘時抵滬　　　　　　　　　　　　　　行監禁 
[法界公堂瑣案]  
　　粤人杜建遞禀訴稱法人蜜司阿林在虹口禮查客館爲庖人雇小的良當　　　　　　　　　　　　　　　　之錢共計洋二十二元零八分叩請傳追給領通事禀稱此人前來控過捕頭查得阿林逋負纍纍已由　　　　　　　　　　　　　　　　其日後在滬遇見阿林卽扭交捕房送案○瑪禮孫洋行經收房租人馬樹堂控眠雲閣主婦孫蔡氏均　　　　　　　　　　　　　　　　已遵斷兩次還洋九十元惟七月分房租未經照付馬因復投案請追并稱刻已八月初旬轉瞬要付　　　　　　　　　　　　　　　　　回禀稱孫蔡氏正在發痧故將店夥周瑞山傳到周稱下期主婦自行投案太守着于下期將七月分　　　　　　　　　　　　　　　　　開請將該烟館交保太守准如所請着將周交保保出○松江船户沈裕環前有米四石被沈昌松騙去　　　　　　　　　　　　　　　　 
 
 

Page 13

 
 
前報嗣裕環屢次投案請追昌松在押多時分文未繳翁太守以昌松曾供米爲老丹桂茶房張雲軒所賣由妻徐氏去尋張已逃脱今願賠償待妻措洋繳案之語昨因飭包探傳到該氏著繳洋十元四角及米袋八隻該氏稱米袋實難交出洋元請寛限三日准于禮拜日交案太守准如所請飭將該氏釋出措洋 
[乙酉新秋歸自滬上舟中無侶忽憶瀕行唐巧寳校書再索詩篇爲贈爰成四律寄之]  
　　屢向粧樓醉綺筵一回相見一回憐銷魂底事誇眞箇愛好須知出自然慧絶眼波深一顧軟來腰柳比三眠天台有路從今熟再續仙家未了緣近來瘦損玉丰神爲是工愁善病身愼重醫調偏信我尋常語笑總憐人緣留杜牧三生在詩示紅兒百咏新藏得崔徽圖一幅教儂畵裏認眞眞一從去歲到而今取次花叢懶再尋相對無如卿解意深談偏調我知心碧天月白凉初動綺閣燈紅漏欲沈未許言歸行復坐金樽重費玉纎斟曾共香車去納凉梳匀隨意愛家常風塵心厭繁華境花榜名高姊姝行不改矜持初見日敢隨浮薄少年塲綺懷久懴無他戀翻覺清歡味更長[  汝南泊齋氏甫稿]  
[杭州同善堂七月分經收由縣呈解粤賑清單]  
　　餘姚馬道傳洋六十元硤石綢布業酬神費移賑三十元羅沈氏聞在齋陳林生椿壽堂三義堂五户各洋五十元穀詒堂沈不留名二户各洋十元自求齋人和莊李憶靜氏移善書捐三户各洋五元項錦記無名氏順豐坐嘯軒葆綸堂項昌記陸羅氏七户各洋四元無名氏無求齋無名氏敬儀堂裘豐泰慶餘堂虞六户各洋三元張桂香自得主人金募陶秭筠軒沈子記頤壽堂敦厚堂馬培德堂陳何雨泉源昌錢憩懋　後居士敦叔無名氏無名氏萬源公泰十七户各洋二元薇雲仙舘曹萸卿曹寅聲項　雲沈子記項秋記項月記悟紅室李幼玉沈理堂李蒲僊林振音許德孫許幼笙許林韞許季温徐蒲汀朱雪舲宋曉江葉端甫許杭經邵惠記敬修堂羅培德堂范兩宜堂陳崇德堂陳恭王氏章築記洪敬廷美益新美益順泰寳盛祥甯順祥滋德堂湯成記恆記願親常健遺忠堂陳周載榮桐豐童吟記姜瑞記無名氏正泰四十五户各洋一元余潤記胡來祥朱李氏許寳衍金善卿祥子裕梅山溪下有心無力人陸明龍八户各洋五角程積章廣東廣西錢十千文以上共收洋五百四元又錢十千文 
[揚州復茂恆七月分經收兩廣山東江洲賑欵清單]  
　　兩廣賑欵許澄之張旭之七十禱儀送賑許澄之自助洋三十元張旭之助一百元汪秀章五元陶景江盧文彬顏一山郭掄齋張耘吾周衡齋許次生嚴受于凌照普嘉蔭堂十户各洋四元周肇祺八元王朝棟郭子康韋戒三三户各三元韋東序李鳳舞孔國楨萬子琦高遂生鄒秀生阮裕生　繼昆王春泉金筠生謝泮滋吳幼農張雨農睦珥臣吳拱辰裴雲峯沈逸齋吳蘭谿盧小安萬正卿張子祥劉幹臣二十二户各二元童廉翁胡永貴秦炳良李臯謨劉雨軒隆盛福茅俾雲俞樹動武少卿葉榮敬李小山陶海門劉小溪徐子均楊壽祺陳選之葉粹闞瑩齋陳東堂洪錫藩賈森圃張習之徐映南丁喬年謙泰孟容軒李壽山郝建周徐粹華陳慕陶蔣寳齋王致中劉廷秀王鄭卿戚傚成蔣開金宋松山陳召猷萬子楊李自春周秉衡　昌號李少甫郭德符四十四户各一元徐孟平銀二兩四錢何子俊天元笪搢升周泉甫四户各銀五錢周少蘭錢四千文張溥霖黃小軒揚萬方王欣全宣濟川謙益長王林保支小亭八户各原錢一千文呂雲崖周揄元葉蘭江秦萱白王少卿五户各原錢五百文張芷塘汪治平二户各錢四百文韋正卿胡止恆共洋一元外明馨堂吳助洋四元以上各户原年合洋由張旭之解來共三百四元○廣東賑欵鹽城張子勤錢德輝經手募錢一百九十七千六百文初願心知子洋一百元心愿齋二十元裕安堂德記十元無名氏六元無名氏四元無名氏一元赭樂山樵銀十兩泰州松雨堂五元張志靑一元○廣西賑欵泰州松雨堂五元陳手無名氏錢十千文孫溶川洋二元赭樂山樵銀十兩○山東賑欵祝曉蜂銀一百兩無名氏六元無名氏一元無名氏八元實應來吉安堂錢二千方綏卿錢一千何述庭朱峻夫二户各錢三百文無名氏尤德隆劉鑑泉劉恊卿劉楓廷范朋士六户各原錢四百文無名氏無名氏無名氏劉瞻林蔡步堂五户各原錢二百文無名氏陳夢九各一百文無名氏一百八十文劉小懷九十文寳應城南小隱洋一元○桶捐收洋一元○江洲賑欵聽梧主人奉慈命保合家平安銀一百二十兩聽梧主人經收代募錢一百千上海籌賑公所撥揚一千元陳手無名氏陳手不留名佩手明手四户各錢一百千陳手不留名少手二户各五十千高秀手三十千同松樓手李十二兄手馬植齋三户各十千陳手無名氏四千求寡過齋二千張姓二千二百文郭姓八百文無名氏五百文徐理庵手洋三十元沈益手無名氏蔣衍之延讓堂裕安堂德記崇德堂五户各十元杜思齋映雪書屋朱氏樂安堂四户各四元聽　書屋汪小吾手無名氏德衍堂周補昔四户各一元○桶捐共收洋十六元錢一百三文○查粤賑除嚴佑之解出洋十一元錢十千文外所存錢銀扯合銀四百五十兩九錢三分四厘並東賑除嚴佑之解出銀一百兩外所存錢洋扯合銀十六兩一錢五分六厘均已匯寄上海文報局協賑公所轉解又洲賑除解鎭一千元外計收銀一百二十兩洋一百十六元錢六百六十九千六百三文刻日起解以俻查放之用合并聲明 
[金昆詩朱季方兩善士經募橫濱神户各户清單]  
　　橫濱隱名氏求病愈洋三十元昌和泰洋廿元忠和泰鄭榮山兩户各洋十五元永昌和陳焯堂繆輝堂蘇傑生陳樹森五户各洋十元順和棧恊泰源東同　廣萬泰廣福昌瑞德號三盛永永生和黃槐三福記新號鮑煒昭大德堂十二户各洋五元吳寛疇愼成庄兩户各洋三元梁麗棠永義和鮑雨亭馮佑廷陳慧生鄭雅亭德泰泉盛號復興昌萬利號吳永傑十一户各洋二元同和庄萬泰兩户各洋一元○神户鼎泰洋念七元山西半秋馬竹村致遠堂朱四户各洋五元張夏生朱瑞樂許友記三户各洋一元以上橫濱三十六户共來洋二百廿元總數已登七月十九日第四十六次清單神户八户共來洋五十元總數巳登七月廿六日第五十三次清單合并聲明竹坪陳熙元誌 
[上海三馬路與昌絲業棧陳竹坪經募賑捐八月初九日第六十六次清單]  
　　與字四十一册杭省應敏齊方伯經募祝齡生洋一百元桃溪書屋洋三十元無名氏西河氏無名氏無名氏無名氏無名氏歉心人七户各洋十元以上九户共來洋二百元○昌字四百十五册張堰恆大典經募錢友素堂洋一百元錢振古錢菊舫錢吉芋三户各洋一元恆大典洋二元錢南橫溪堂培德堂游二户各洋五角以上七户共來洋一百零六元○誠至堂徐洋五十元平安子洋三元恊成祥恆昌永雍睦堂周陳李俞鑑保平安大同泰有記恆興祥姚孝卿爲妾潘氏病愈完愿夏顏生張雲齋鍾少芝吳萬泰方劉氏求病卽愈錢守基十一齡童子積點心資施氏蔡鴻盛十九户各洋一元○三槐堂王助沙州洋十元淞陽山人助沙州洋三元又助山東洋三元又助粤省洋四元又銅洋三元無力子錢四百四十一文洪立濙求行路平安寓松勉力子鶴星夏蓉卿秀川田氏祈母康健莊氏求父病卽愈奚仲甫耱母病卽愈七户各洋兩元○　官龔泰中隱名氏卉園氏三户各洋十員不倦氏洋六員○與字二百三十五册天凝莊同德典洋三元又經募著銘居士洋二員○昌字三百廿六册嘉興大有典洋四元又經募　仰峯求妻外症卽愈許福銘求合家康健雙溪隱士三户各洋一元鄭用敷洋五角　萱頤閒氏錢四百文舒灶順沈源昌退思子三户各銀三百文大成泰不留名二户各錢二百文　日居吉義順心有餘春熙堂張桐菴胡子莊王文源沈雲峰仁德堂樂壽居同春十一户各錢一百文以上廿二户共來洋十元○昌宇五百三十四册重古源泰典重古山人善十四募不留名姓洋四元源泰典洋一元又同人　省九月十三日酒錢一千四百文劉俊之程冠卿二户各洋二元金祥雲徐如川知稼樓三户各洋一元程棣之程正田二户各洋五角朱少甫陳元生李稚侯陸永清莆進寳許榮堂六户各錢四百文周記娟寳順記翠記怡記五户各錢二百文以上廿一户共來洋十七元錢三百六十文○合記行諸友月餅費移助洋一元無力子求合家平安虚對洋一元福泰來紫來記西　平記三户各洋五角邵錫　錢一千文○祥泰布號中秋席費移助洋十元又銅洋九元○常熱元　典吳廷金爲子病求速痊洋五元又初記錢三百文○德茂洋十元又經募蕭蔚記洋五元張錫李威記林筱記三户各洋一元以上五户共來洋十八元○九江景德鎭葉德潤店洋三元二角又經募葉佩珍同月店二户各洋二元道生店洋一元二角葉讚成胡友茆志成店江兆元永和棧德美店開泰店宏康店德生店九户各洋一元吳秉衡洋六角范鏡澄金其進黃獻其項樂田景　店李社榮葉德發店七户各洋五角吳明初洋四角吳文甫孫道隆二户各洋三角以上廿四户共來洋廿一元虚對洋三元○徐夢徵錢一百文又經募四童男錢一百六十文沈云坤錢一百四十文徐濟堂楊玉泉沈樹德沈大茂楊金和周浩生六户各錢一百文以上九户共來錢一千文○莫釐朱求合宅平安洋五元○昌字三百三册譚任之善士經募恊順昌萬隆衆友呂義泰三元張湧源五户各洋一元長泰沈少卿隆興瑞謙吉萬順泰顧尚德老鼎盛七户各洋五角乾豐乾大典源泰號鴻運樓瑶順舘五户各虚對洋一元裕康楊祥記大興存仁德黃溥無名事六户各小洋五角裕源小洋四角錢一百十三文句平和銅洋五元句得記一興順泰行三户各銅洋一元以上廿八户共來洋八元虚對洋五元小洋三銅十四角錢六百八十文銅洋八元○隱名氏京平銀十兩合規銀十兩另二錢九分硤石恆受參鋪經募汪驪記洋十元汪姓求病愈洋十元○楊訪臣洋兩元又銅洋六元地亞士洋十三元凝香堂挹翠山房松月軒愼昌愼記乾元蔡仰源浦東坦直橋莊南書屋八户各銅洋一元大團不留名何正泰大關無名氏三户各銅洋二元不取收票人祥源正不取票三户各銅洋四元老大古銅洋五十三元暢三居士楊姓經募二户各銅洋十元豐泰銅洋七元甬江無名氏銅洋八元又銅本洋一元○本日共收洋五百陸十九元五角規銀十兩另二錢九分虚對洋九元小洋三十四角銅洋一百五十六元足錢三千七百七十一文合并聲明初八日清單上春和茶棧誤寫泰和又芩香氏誤寫茶香氏今特更正 
 
 
 

Page 14

 
 
   
 
