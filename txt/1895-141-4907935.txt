# 1895 - 141 - 4907935

 

Page 1

 
 
   
 
 

Page 2

 
 
折不一無大風波尚稱幸事 
[太史騎鯨]  
　　吴江吴望雲太史仁傑解組歸田優游林下已歴多年昔年曾主講省城正誼書院所拔者多知名士太史又於膏火外益以廉泉沾漑士林藉作花紅之費近聞駕返道山士之被其延接者均泫涕不置今太史家已訃告親友不日將於本邑開吊想素車白馬定必異常熱閙也 
[江都試案]  
　　江甘兩縣終覆文題曁甘泉正案已詳紀報端江都已於上月念一日晚發貼正案爰將前列名氏照錄於左王祖懋徐兆麟梅兆綺凌鴻苞王銘誠王汝詳張心印周益昌趙守道臧公驤計共四百六十九名較上届增多九十餘人云 
[接辦武試]  
　　揚屬各州縣文童試畢自應接辦武考江甘兩邑宰已擇定四月廿五日取齊廿六日開考先試外塲連日彎弓盤馬者已絡繹於廿四橋頭往來不絶頗有一番熱閙也 
[鳩江夏汛]  
　　蕪湖縣王宇春大令蒙省憲牌示調署廣德州建平縣事前聞擬於四月廿三日交卸撫篆兹悉署事之李甘亭大令蒞任尚需時日王大令經手各事亦非咄嗟所能辦是以新舊交代或尚須緩至五月間也○蕪地各帮商賈前此所捐軍餉二萬八千兩刻皆次第清繳所領縣宰印票收照大半另覔捐生受買蓋以欵乃公出保奬必須獨得轉不若售之爲愈也惟其價則皆减或五折六折甚至以四成折去一時有志顯揚或捐升過班者皆爭先攬購進身之易洵千載一時矣○奸商設肆誑騙滾逃在漢皋已數見不鮮詎近日竟波及蕪地是誠防不勝防矣某甲口操漢陽音衣履翩翩逢迎於巿近見寺碼頭口某小錢店閉歇卽挽人頂盤雇夥收徒更新其號曰萬源錢莊鋪張金碧擇吉開張闤闠中人被其籠絡者咸樂與往來不料甫開三日囊槖已空卽夤夜捲逃如黄鶴之翶翔雲外令人無從蹤跡店夥學徒亦不知所之被害者實繁有徒間因介紹始入其殼不得不極力根究乃介紹者亦係萍水相逢祗因一念善事卽不免身受其累頃聞已有人供賠二三百金然債主甚多恐不能遍及也說者謂此人必係蘇臺之放空籌漢上之騙倒莊一流人巿井中之濫於逢迎者尚其防閑於初遇時耶○蕪湖去冬所辦之保衛營卽揚州團防局之用意招募精壯二百名分南北兩岸駐紥日則操練夜則巡街彈壓匪類遍及四郊迄今數月閭閻咸受其益又以其勤於工作絶無嬉遊滋事轉致擾民之惡習人皆歸功於管帶饒守戎之訓練有方刻下和局雖定不日散勇南下防務仍須戒嚴故當道及衆商仍擬永留此勇以保地方上月廿三日有舁匾額及萬民傘恭送至營上書愛仰甘棠四大字又繡金縀傘一柄周圍人名密綴鼓吹喧闐恭送至營饒守戎一再謙遜而後受詢之乃江口下一五居民鋪户所公贈以守戎保衛捍禦獨密故有此瓊報云○呂宋票行於華夏每歲金錢不知流出幾何又有華商仿造小票在各處私售於是城闉巿鎭不啻盡爲銷金之窟憂時者方惄焉憂之乃自去秋張給諫嘉祿一奏九重下詔普禁各當道抄錄奏案禁令重申迄今數月此票卽無人購賣雖滬上呂宋大票赤金票依然列肆交易由信局寄購者亦絶少其人前之搜索囊資日以鵲噪燈花卜中大彩者至此亦若付之九霄雲外毫不憶及可見天下弊政果能嚴申禁令堅持不懈何事不可除舊更新吾願世之談富强講因革者咸以此事爲鑒○鰣魚出於洞庭湖每年春末夏初隨潮入江漁人網得入巿喚賣價每重於連城俗謂其届時因朝江西之小孤山故上駛入江然武漢當小孤之上游何亦出產甚多可見乃齊東之野語耳今年節氣較遲至浴佛節後始見入巿喚賣然每斤一二千文非簪纓閥閱不能染指三五日後價卽漸貶近已售至八九十文一斤銀鱗細口徧篋盈筐亦較前此盛十倍蓋物以少而見珍也聞漁郎向例每年開網所得之第一尾卽奉爲魚王香花供養奉事惟䖍繼得者卽按尾抽稅積至夏至左右此魚戢鱗匿影卽傾其所積之費演戲酬神每年江干搭臺稱爲鰣魚戲者卽此也區區水族之一鱗來時香花供養去則歌舞相送何其鄭重之甚耶一笑 
[鹿城榴艷]  
　　道署兵書沈某因賺取台州公所番佛十尊許代給諭充當司事近以諭不准給洋又不還公所赴控道轅宗觀察收閱之下立將沈書掌責十下具限追還現聞兵科業已斥革爲張某接充云○温郡橋棚搭蓋櫛比蟬聨内河幾無隙地偶遭火患輙致蔓延朔門内打繩巷口舊冬失愼之後業經紳士呈禁興復詎有總捕府役吴振壽因該店係伊衆產持蠻復造紳等又呈請道憲批令押拆纔將河道拆出但該處左右兩邊巷口均有搭蓋吴店旣拆左右亦不能復留上月十六午後陳捕廳親詣踏勘禀覆道憲限以十日爲期一律拆毁足見宗觀察整　地方不肯稍事因循也○十八晚兵營巷底某烟寮二更以後尚未熄燈談笑之聲達於户外時適楊恬臣少尹查夜過此聞而入内喝將館東之婦掌嘴三十下其吸烟之秃奴及阿金等各笞二百板諭令嗣後不准逾限開燈○沿海居民咸以捕魚爲業雖利權不遜然洪濤巨浪之中一葉蓬飄其險不可言喻十五日午刻有漁艇在山盆東臼岙捕捉黄魚正舉網間突被一陣石尤將船翻覆其中漁人適符天罡之數同占滅頂迨别船急來援救僅將六人撈起得慶更生其餘均從三閭大夫長遊於水晶宮裏矣慘哉○靈崑地方某甲婦年方花信貌不甚揚近與營勇某乙有染指天誓日甘心相從約至雙門馬頭將欲落船逃往他處適被本夫與乃姑執獲扭令入城未知樂昌破鏡得以重圓否也○瑞安桐嶺坪有太陰宮焉俗稱四面娘娘卽四面觀音之意近來頗著靈異究不知何妖所憑四月初舁駕出巡村民奉爲活菩薩詎巡至玗嶼燒燬民房二楹及至丁腰地方停駕太陰行宮甫起駕而該宮又被火焚然均無致火之由亦奇矣哉 
[宜昌瑣錄]  
　　宜昌城内某甲近得瘋症一日同伊母午飯談論家事忽甲兩眼上翻迥不識人手執短棍竟將其母打倒在地卽飛身出門而去經母喊呌同室之人將伊母救起幸無大傷卽忙請數人將甲攔阻歸家鎖閉空房之内誠恐再生别端又尋覓醫生用藥治甲之瘋兼醫其母之傷云○北鄉某家小孩約十多歲忽右足生　致不能移步聞西醫有割截之方遂將孩負來宜昌倩關上某西醫醫治西醫先用痲藥將孩痲倒如睡熟一樣然後奏刀割開臁胞將脚骨截出二寸餘然後用象皮聨絡用藥線將瘡口縫固再用敷藥包裏平服仍將孩灌醒囑令不可亂動負歸家中靜養包一禮　卽可痊愈昨日來關嗚謝雖不能如好脚一搬然已步履如常矣○江水現又漲至五六尺河下蓆街已全行拆卸上岸水已近老岸河下米船仍少熟米約四千七八百文中等四千四五百文無四吊以内之米只望二麥收起米價庶能漸减也○歸州與宜昌連界之處有人採辦杜仲藥材欲運往上海消售說此等藥材西人練船有大用處因杜仲内有絲筋剔出可補輪船之漏是以較别樣藥材利息加倍然不知果能得利否○某甲欲至河西某鋪不知路徑適途遇老婦甲向問信婦以不知對某值酒後當卽大怒舉拳將老婦打倒以致頭腦打破鮮血直流適有鄉農數人在該處耘田見甲兇横卽時扭住甲衣將甲打倒致頭腦亦被打破較老婦爲更甚擡至縣署看騐邑令好言撫慰令伊子擡回醫治甲亦有族人擡來卽飭族人領回醫治然甲頭已生蛆天氣又熱不知有無性命之憂否一朝之忿以及其身可不愼哉○英國兵船自去秋來宜灣泊保護伊國官商今欲到滬修理已於上月初十内開行一俟修理完竣仍須灣泊舊處大約在中秋前後也○某號在宜稱爲巨擘生意素來興旺前日該號管事人往漢司帳者與看門人通同作弊由該號出具某錢莊票支用錢五六十吊　事由漢回宜查出此欵未曾收帳適值鄉人拾得錢票一紙向鋪支取悉是假票當卽送縣收管後某號管事將看門人送縣方知拾票之人實係寃枉地方官卽將鄉人開釋將看門之人收押云○東湖縣令魏明府前日考試歲科兩試已畢現又懸牌於四月十九日考試武童馬箭又聞魏大令已調任荆州之江陵縣不日卽往接篆云 
[寍郡米價]  
　　現當青黄不接之際兼之米船進口稀少故日來甬江米價驟漲高者每石已糶至三元四五角低者亦須三元左右也 
 
 

Page 3

 
 
[火災餘聞]  
　　寗城渡母橋大街火災其情形已錄前報兹聞未火之前數日有章齋店夥突見大小之鼠紛紛由屋外竄銜尾向東而去且見大鼠口啣小鼠見之者咸防日内必有火災鼠故預爲遷徙也故此次之火雖由有章而起然其貴重之物早已運出惟對面萬興零剪店將信將疑雖將各貨收拾納諸袋中並不運出以待動靜迨火起倉猝之間搬運不及終被祝融氏收去可知在劫難免冥冥中早已註定也 
[寒暖不定]  
　　寗郡自届立夏以來晴雨無定晴則　熱　蒸雨則餘　料峭四月廿一至廿三等日天氣陡熱行人無不脫賵露頂汗猶涔涔不止至廿五晚風伯雨師並駕而至易暖爲寒曰　厚棉夜擁重　天時如稍忽恐多疾病也 
[逼倒錢店]  
　　蘇垣葑門外横街有楊某者開設大生錢鋪連年虧折店主嗜好尤多不無耗費支絀愈形遇有持票取洋者必至逾期始付巿　中聞信恐其閉歇咸往取籌前日午後一霎間發至數十餘千青蚨皆已飛盡一時無從濟急而取籌者仍紛至沓來環集店門不堪　唣且有游手好閒之輩乘機攖取物件闖進店堂竟將所有生財傢伙曁東夥鋪蓋箱篋等物捲取無存祗留空屋數椽蕭然壁立而已該店主駭悉之下立卽鳴保禀控元和縣旋經葉大令履勘屬實飭差訪拿現聞已拘獲四人審詢收禁至該店尚有在外之籌議定於五月初十給發或謂該店本祗數百番俱爲某婦私蓄之資楊某屢餂以生財之道婦惑其言與之遂得居然爲開翁今忽遭此意外之虞悖而入者宜其悖而出也 
[英皇壽誔]  
　　昨日爲英國大君主七十六歲壽辰泊在浦中各國兵艦皆於清晨高掛五色旗幟英總領事署旗杆上亦掛彩旗五色𦆯紛恍疑天半朱霞署内花園亦掛旗龍飛鳳舞掩映於青林翠篠中合計約有一千餘桿下午請各賓赴園游玩西樂迭奏恍如曲奏琅璈卓午十二點鐘英兵船升砲二十一門以伸祝嘏之意 
[蛻旌小駐]  
　　李伯行觀察日前乘招商局明義輪船來滬假寓法界密采里西館先托某木商購買巨木十根大可合抱寄椗金利源碼頭已由江寛輪船寄往安徽據稱爲建造廟宇之用惟何時赴臺尚無確信容俟續錄 
[尚衣來滬]  
　　江南織造文尚衣煦昨日來滬下午三點鐘乘坐緑呢大轎進城赴各衙門拜謁駕至縣署黄大令往北騐屍未回由丁擋駕聞尚衣假滬北長發棧爲行轅 
[防局調差]  
　　廿三七鋪巡防局員劉二尹卿采奉關道憲檄委與爛泥渡巡防局員黄衡堂二尹永璣互調局差昨日劉黄兩二尹均各遵檄更調到差矣 
[裁徹民團]  
　　本城去秋因倭奴犯順黄大令奉上憲札飭與辦民團以資保衛桑梓之用刻以和議旣成禀請上憲准於上月底止城廂内外民團一律撤除 
[大龜受詐]  
　　有李某者向在漢口一帶開設妓院富有資財每於春秋佳日必携帶銀洋來滬一游作選舞徵歌之舉見有色藝均佳者必出資代爲贖身人見其塲面闊綽舉止豪華有類富家子弟交相艷羡而不知其實皆帶往院中作摇錢樹子者也近又復來滬依然出入花叢前日之晚正在尚仁里某妓院肆筵設席倚緑偎紅不料適與漢口著名青皮某甲相遇甲乃向李曰爾乃龎然一大龜何得犯嫖豈不知龜嫖龜須罰三擔燈草灰乎遂欲向借洋三百元否則定不能過去李始尚不服旋經旁觀者曰此處係屬龜巢爾如不服恐一經聲張衆龜畢集則此事更覺難了矣李始恍然大悟遂不復多言與甲一同他往不知如何了事想不满甲願不肯于休也 
[受傷兩誌]  
　　美界漢璧禮路新虹橋東堍晉泰米店夥某甲昨午十二點半鍾因事齟齬將馬泰興石作内學徒某乙之頭顱擊破血流如注作主馬某聞聲馳至將甲扭入捕房經捕頭騐得受傷屬實飭送同仁醫院療治緣石作與米店相離不遠因念鄰里情求將甲檡出捕頭准之○馬雨材本邑產也住居虹口楊樹浦相近拆梢打架無惡不作固此中之巨擘也又有浦東人趙鳳祺亦流氓之魁羽黨不可勝數均聽指揮與馬勢不並立動輙互毆前晚在沈家灣地方相遇甫數語互相用武拳足交加各出石灰包抛擲尚無損傷繼出利刃相向但見白光射自無敢上前勸解者鬥良久趙力不支左腿被戳二刃血流如泉馬始揚長而去迨五十六號印捕聞聲馳至惟受傷人在焉乃卽舁送捕房轉送同仁醫院救治一面飭包探張阿五查拿行兇之馬雨村到案懲辦 
[相騐女屍]  
　　粤人汪四娣在四川路第三十七號門牌房屋内開設廣瑞田烟館曾於去年十月間娶同鄉人吴姓之婢爲妾過門後時遭汪及大婦汪王氏凌虐以故鄰里咸抱不平上月廿八晚不知因何又相口角喧聲達於户外未幾吴氏已氣絶身死隣人梁傑等數家恐有虐斃情事卽告巡街華捕報知捕頭當由八號西包探往查旋卽恊同工部局醫生前往檢騐騐得死者並無傷痕飭令赶速入殮而梁等大爲不服邀集左右鄰人十六家繕就公禀至英公廨投遞宋莘樂通剌閱禀後以事關人命理宜恊同地保投縣報騐本廨未便准理而梁等旋又恊保報縣縣尊黄愛棠大令聞報之下允於昨晨蒞騐地保曹福卿立卽預備尸塲而梁傑等十餘人亦在彼處候大令蒞騐以便與死者伸寃捕房包探秦少鄉與八號西探亦在此伺候迨鐘鳴二點大令始帶同書皂刑仵官媒人等鳴騶蒞止旣入座卽命帶二圖地保曹福卿到案據供當三圖地保汪四姊之妾吴氏於二十八晚身死小的初尚不知後據鄰人梁傑等喚令小的明言吴氏實被汪四姊凌虐身死故與小的同至大老爺案下報騐又據包探秦少卿聲稱吴氏死後曾由巡街華捕報知捕房當由八號西探偕同工部局醫生騐過無甚傷痕鄰人梁傑等十六人供稱汪妾吴氏常遭凌虐吾等時有所聞而是晚又將妾毒毆吾等以隣家之事不便與聞及至二點鐘時又聞吴氏大呼救命往勸不依及天將黎明吴氏卽已斃命揆度情形吴氏實遭毆斃吾等不忍坐視其寃沉海底故協保投案請爲蒞騐代爲昭雪則感恩非淺矣汪四娣供廣東香山縣人在滬開設廣瑞田烟館曾於去年十月間娶吴姓之婢爲妾過門以來相安無事雖略有口角其實並無毆打情事至其致死實因患病並無别故大令問畢卽令仵作官媒如法檢騐良久始據仵作報稱上身並無傷痕官媒則稱騐得死者　處有小孔六七个似用烟籖剌傷大令離座親視無悮而梁傑等則堅稱有傷否則死者之腹何以膨脝若此大令謂吴氏死已二日當此炎天尸身豈不變壞如係毆打身死則死者必口張目開今死者閉口瞑目惟在世之日遭汪四悌之凌虐却是眞情一再開導梁等始各無言遂着速將吴氏從豐棺殮一面將汪四娣暫押捕房研訊比事畢而回報時鐘已鳴四點二刻矣 
[英廨晚堂案]  
　　龜奴任福記控龜鴇陳雙卿借洋不還向索推賴等情宋通剌庭訊之下任供蘇州鄉人向在公順昌　館走堂歴有年所稍有餘資光緒十六年間同鄉人吴似春說及謂有陳雙卿開設書館急需資本兩次借去洋一百五十元立有借據爲憑迄今五載僅收過洋數十元其餘向索無着爲此探請究追吴供亦蘇鄉人與兩造均係交好光緒十六年因任福記至陳雙卿所開妓院内爲司帳言定帶擋洋一百五十元挽我爲中已還過本洋五十元並利洋拆帳等不計其數後因陳歇業一時無力料理今奉傳質據實陳明尚求鑒察陳供前曾開設妓院今已閉歇所欠任福記之帶擋洋一百五十元當時言明每月三分起息已還過本洋五十元及利洋分派花紅等項照算已經透付因借票尚未銷毁致被朦控通剌以所控係因妓院帶擋糾葛任福記竟敢涉訟公庭實屬咎無可辭本應嚴辦今姑從寛斥釋陳雙卿欠任帶擋洋屬實未便寛恕着連吴似春一併押交洋一百五十元俟將洋繳案後撥充善堂經費○前者徐樹人投英公廨呈稱山姓之棄妾邵氏以珠翠飾物等向胞弟樹琪抵押銀兩及向催贖有陳洪福出頭硬霸縱令該氏逃遁聲求差提究交宋通剌准詞簽差於前晚升堂研詰徐供小的家在寳山縣高橋 
 
 

Page 4

 
 
鎭沿蒼橋地方素以舌耕餬口胞弟樹琪向在治下抛球塲某錢莊爲夥嗣於本年二月有提標右營廖大人麾下管帶裏河水師砲艇之袁鑫山牽引樹琪至四馬路一家春番菜館晚餐斯時袁與邵氏一同飲酒及飲畢後樹琪旋至天仙茶園觀劇詎邵氏亦尾隨至該戲園向樹琪百般引誘遂將樹琪勾誘至邵氏住所稱有急需將珠翠飾物等商向樹琪抵借銀若干當時樹琪深信爲眞卽行應允抵借迨至三月間樹琪　向邵氏催索不料有陳洪福出頭硬覇並勒令樹琪將飾物交還後該妓卽乘間逃遁爲此投案控訴今奉提訊乞求嚴究樹琪供年二十歲實因小的年輕無知致被邵氏以珠翠飾物哄騙去銀若干餘供與樹人相同通剌謂據爾所供與邵氏一面相識因何竟肯以珠翠飾抵押鉅欵樹琪始語塞陳供職員籍隸安徽寄居金陵有年職員現在某軍門麾下當差弁本年二月間職員偶至治下普慶里娼婦花十全住宅作狎邪遊當因該妓久厭風塵情愿跟從職員爲妾當時職員本不敢應允嗣見該妓矢志眞心職員始允諾卽回金陵措資斯時徐樹琪亦在該妓處狎遊且亦要娶該妓爲妾而樹琪得悉花十全與職員已經訂定所以心存醋意卽乘間將該妓所有之珠翠飾物乘人不備之時私行取去且言如有肯跟從愿將原物交還及職員措資回滬向樹琪理索繼而由樹琪倩出顧誠伯向職等介紹並將前項飾物如數歸還此係實在情由詎樹琪心存刁狡卽串出　胞兄樹人朦訴捕房曾經某包探前來查詢一次今奉提訊爲此據實聲訴職員不敢隱諱通剌問花十全在何處答花妓於三月間已由職員娶之回家並非逃遁且鄰人湯道清目覩此事求訊通剌問樹人曰爾弟當時旣將珠翠飾物等交與顧誠伯因何不向顧理論逕控陳洪福硬覇等情殊屬不合湯道清供蘇州人曾與花十全爲貼隣向在書作爲業當某包探前來查問此事時適小的在外工作實不知悉胞弟道慶確得悉此事實情今因他事外出未能投案求鑒通剌訊悉情由以徐樹人兄弟供詞前後不符一經訊實定當嚴究遂判將陳湯交保原告交保著邀同顧姓投案再行復訊核奪 
[好行其德]  
　　本館協振所昨接存養齋主人惠函云貴報載順直一帶飢民慘狀令人目不忍覩正所謂加之以師旅因之以飢饉小民生機幾絶矣同生天地間何北地兵荒相繼至於斯極我輩生長南方安居樂業何幸如之苦樂懸殊過甚偶一念及亦覺寢饋難安安敢不節衣縮食以資挹注乎但願南省諸人各能節省浮費以助賑現旣散放有人飢民雖衆何患不能拯救乎想酌盈劑虚公道自在人心諒能償籌放諸善長所願也兹寄上紋銀四錠計漕平二十兩敬祈察收彚解散放𨿅誦之餘無任感佩除掣收條外合書數語藉誌謝　 
 
 
 

Page 5

 
 
   
 
 

Page 6

 
 
[姑蘇馬興和復記本機縀莊遷移]  
本莊向在蘇城青龍橋現於四月吉日遷移在元妙觀南宫巷中富仁坊東口朝北第九家本機自造各色花索頭號摹本三元手袖水脚套褲各色磻金綵緞柳條洋緞緞地漳絨等貨一應俱全本莊開設有年遠近馳名只此一家並無分號在外本號申莊在三馬路西鼎新里若蒙賜顧須認明馬興和復記招牌庶不致悞 
[上海新開物華寳記銀樓]  
本樓於廿四日開張 
本樓開設英大馬路中盆湯衖曰坐北朝南洋臺門面自煉乙字十足赤金精製金鎭滿漢首飾朝頂朿帶鳳冠霞佩博古酒器堆纍鑲嵌搜挑人物中西鍍金點翠法藍一應俱全各件赤貨皆淸水製造如後換兌概不去水遠埠來往信資一由本樓給發盖欲藉廣招徠非圖厚利誠信交易童叟無欺承蒙賜顧者認明魁星爲記庶不致悞 
[成都匯川局天下第一戒烟丸發兑]  
本局開設四川歴有年矣此方由西域而得復求明醫於諸書針砭無不效騐如神此丸能除心癮而療百病服丸之後則癮脫而體復原矣在敝省戒脫官商千萬後復分設陜甘雲貴湖南湖北漢口九江南京今歲至申開設法大馬路大自鳴鐘斜對面開張以來車馬盈門戒脫仕商無數非本局之訛謬在申者目所洞鑒本局故未敢云存濟世之心實欲諸群共離苦海耳於日前剪燭之下有友人云及本局名譽過旺市纏小人以訛傳惑衆登諸報章所云服藥不騐及本局睹報上註有岑君舉家八口吃烟者四未至一月經荷戒脫者三錄之報章分别涇渭賢愚不等天下皆然諸公賜顧者須認明本局招牌内票仙鹿爲記近有無賴之徒假冐本局名色私造僞藥致使諸公眞僞難辨故服之不湊效耳今特登報祈明哲洞鑒本局上洋只此一家并無分出今又分設蘇州玄廟觀雙眼井斜對面每兩洋二角四分正　　　　本局主人謹啓 
[石印繪像全圖綴白裘出售]  
上海棋盤街三茅閣橋北首飛鴻閣書林發兑各種石印書籍倘蒙仕商賜顧者須證明本坊招牌庶不致悮另有詳細書目奉鑒或指購買每種無論零躉格外克己公道缀白裘一書道破古昔忠奸心事形容喜怒哀樂眞諦前人之所作無非爲後人之寳鑑也事雖戲嬉實堪勸懲但坊間所行木板剝蝕殆盡心跡摸糊觀者憾焉今特用西法石印書法圖美較對精詳說白句讀加之以圈信閱者一目了然一無亥豕之訛吾知是書一成必家置一編而先覩爲快也裝訂十二本如錦套二函價洋四元○加批分類尺牘續集每部八本洋八角○足本東萊博議每部四本洋四角半○增廣大生要旨每部一本洋一角○增補醫林改錯每部一本洋一角○目蓮救母每部四本洋四角 
[天儀茶園]  
五月初二日演 
轅門斬子怒打金枝殺狗勸妻打魚殺家奪取洛陽思凡下山拾金 
五月初二夜演 
徐楊進宫拷火落店武松殺媳鳳陽花鼓煩演本朝二本新戲左公平西新添五色旗帳全用時式軍裝當塲出彩遊斗牛宫 
[丹桂茶園]  
五月初二日演 
黄忠不伏彩樓擊掌放寳蓮燈雙包公案奪取帥印琴挑戰草橋關 
五月初二夜演 
大减價正桌二角 
洛陽長橋黄鶴樓　戰三江口新到第一等准演打櫻桃黄忠斬夏十五六本新戲並蒂蓮水灑紗窓斗牛宫遊海中 
[天仙茶園]  
五月初二日演 
打鑾架祝家莊射紅燈伐東吳彩樓配新排新戲蘆林坡大興梁山逼退婚金光陣洪羊洞得意緣 
五月初二夜演 
柳林池四美圖黑風怕准演草橋關血手印煩節名演義角全廉合本明演後本後度梅 
[金桂茶園]  
五月初二夜演 
正廳每位洋一角 
大賜福鎭壇州四泗洲城送演紅橋贈珠親禮定軍山戰宛城割髮代首盜雙戟 
[天福茶園]  
五月初二夜演 
取三郡花蝴蝶二進宫新安驛斷后龍袍汴梁圖雙搖會五本鐵公鷄 
[收買雪茄烟灰]  
送五馬路華美利每斤給錢四十文格外克已速送爲盼 
[禮拜六拍賣]  
五月初二日卽禮拜六十點半鐘在本棧不限價拍賣各色海馬官牌牛牌鵝牌猪頭呢元靑尺六獅旗絨十六號船牌市漂布稍有水漬十二磅人搶ＲＲＲ細布十磅藍龍鳳市布等貨謹佈　　義記洋行白 
[禮拜六拍賣]  
准於初二日十點半鐘在禮查東嗝壁禮查路一號住宅内拍賣書樓大餐間房間廚房一應家用木器什物不計此佈　　瑞和洋行啓 
[禮拜六拍賣]  
本行准於五月初二日二點鐘拍賣新式鐵床時花檯燈寫字檯椅江西磁器時式畫鏡各色顏料名人字畫什物不計　　隆泰洋行 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈聞　　老太古帳房啓 
[拍賣暫改一期禮拜一]  
初四日兩點鐘拍賣和大雙　色呢魚牌色羽毛Ｐ字紅嘰等貨此佈公平行啓　 
[請得頭彩十萬　連連中附送彩票]  
英六月吕宋票雙張十二元附送彩票一雙張單張四開照送分條六角半附送二條信購申四馬路乙 
[上海中西大藥房　淸凉菓子塩]  
此鹽以格致法鍊鍛精華服之能消食利濕去熱潤肺補腎通利大小二便西人統年常服厥功甚大凡吸烟人垢膩腸胃嗜飲者熱熏肺部濕留臟中皆成病之由又有命隲火衰積食不化常常飽悶以及肝氣諸患長服是鹽其益無此每日空心冲服則終日爽快久服消除百病誠藥中之妙品也價每瓶六角 
[石印加批]  
分類尺牘續集 
是書初集久已馳名官塲視爲枕中秘寳按之門類篇幅尙嫌短少茲於名宦往還尺素中及時下名幕手編諸稿廣爲搜羅極意抉擇編爲續集無事不備無美不收行行似玉語語如珠合之初集洵爲二美具矣後附禀啓另紈此尺牘碎錦以便用者組織其間寫印精工尤爲餘事裝訂八本價洋八角請向上海棋盤街南首飛鴻閣書坊及各書坊購取 
[萬國來朝圖]  
是圖精繪我朝○○皇太后萬壽盛典並太和殿午門大淸門節節點景景緻詳繪洋二角着色裱軸一元摺裱六角萬壽慶典章程一元向三洋涇橋浜文寳齋書局啓 
 
 

Page 7

 
 
   
 
 

Page 8

 
 
   
 
 

Page 9

 
 
[縣案彚錄]  
　　昨報紀賭棍玉雙喜荷校籲恩開釋一則黄大令飭差帶回縣署前晚升坐花　　　　供前蒙翁大老爺　　一千板枷期亦已届满小的　此攺過嗣後决不敢犯賭叩求釋放大令曰本應遞解回籍姑念自此攺悔一再叩求著具攺過切結疎　　　　人保釋○　報紅粉飄零一則地保曹福投縣具報黄大令飭候升案訊明情節再行核騐至晚黄大令升案提訊問曰該妓女究是打胎或　别　乎曹保供是打胎而死大令曰旣願打胎殞命與人無尤有何騐辦耶答稱小的本不敢多事因捕房與英廨囑令報知大老爺請示施　大令曰　去查明白如果打胎出於自願毋庸檢騐若有别情受傷之處亦由屍屬來案具報方可騐訊辦理曹保唯唯遵諭而　○前晚粤人梁　崔愼之陳正六朱烏唐順和箸五人赴縣署聨名呈稱唐瑞田烟間主逼妾爲娼不從致遭毒打身死求請騐明伸寃等情黄大令據禀之後升堂　　梁等俱供職員等籍隸廣東來申貿易在治下二擺渡三十七號門牌居住廣瑞田烟間開在比隣其主名姓尚不知悉去年十一月娶怡和　行内吴某之婢女爲妾昨晚職等出外買物聞悉該女號呼救命叩門查問何故緊閉不理查悉該烟館主要令妾爲娼不從是以肆行毒打　聲之下可憐可憫詎至今晨該女竟爾一命嗚呼職等往視兩手旁跨胸前有傷通知吴某怕多是非不敢代爲伸寃職等旣屬同鄉又係比隣親　耳目不忍該女抱屈九泉　沉海底當報捕房以人命關天未便准理是以投案聲明代乞伸寃大令謂爾等旣來報騐本縣須當騐明辦理如果騐出無傷　係病死爾等豈非咎有難辭乎梁等堅稱有傷並稱職等願在案下具結如果病死甘坐誣告之罪大令飭　具結隨候詣訊大令又傳該處廿五保三圖地保曹福卿到案訊問供是病死大令飭備屍塲昨日十點鐘帶齊刑仵差役前往騐視○本縣前准英公廨移送拐孩案内何羅氏何王氏張阿三邵阿榮原告杜周氏李阿春邵費氏等到縣請訊究辦理黄大令前晚升坐花廳提訊杜周氏供本地人家住虹口小孩名桂春年甫六　去年十月内被拐邵費氏供寍波人寄住治下虹口去年十月間養媳年八歲被拐李阿春供本地人兒子名阿有年十二歲亦於去年十月問先後被拐控報捕房及英廨後經包探查獲杜周氏在何羅氏家抄出桂春所穿花布小棉襖原贓確鑿解到公堂訊問又經包探查出失主顔姓之小孩亦被拐賣於本處訪查到案由顔赴公堂領去小的等所失之該均無著落故蒙宋大老爺移送案下求乞嚴究質之張阿三供江北人住虹口做小本營生不認拐孩邵阿榮供年廿六歲係邵費氏之子因與張阿三認識小的之養弟媳及杜周氏之桂春先被阿三拐賣小的並不知曉後拐李阿春之子阿有阿三與小的說明商同拐賣得錢彼此公分旋經小的查知養弟媳及桂春均是阿三所拐小的向伊查問伊送小的洋七元囑勿聲張小的貪小收受自知該死尚乞開恩嚴詰張阿三一味逞刁堅不承認鞭責籐條三百下掌頰六十下供認均與爾榮商同犯拐所得銀洋彼此公分何王氏卽阿四姊供廣東人在洋人處做散工去年十月間由張阿三先後携來三男一女囑令投主鬵　小婦人不敢應承大令以其不肯實供喝責籐條五十下供認小婦人膽小轉商同鄉何羅氏轉賣去每一孩祗得洋一元餘交張阿三收去何羅氏供亦廣東人年五十五歲家住虹口爲人洗衣度日丈夫在輪船當小工何王氏向小婦人說天津帶來小孩託賣小婦人不允大令以其更屬刁賴諭曰現在杜周氏在爾家抄出伊子　春所穿之衣原贓起到案下尚不從實招供耶喝責籐條三百下求恩免責小婦人願從實逐一供明共稱杜周氏之子小婦人託粤人張心寳　　廣東賣洋三十一元李阿春之子阿有賣在永平横街何氏家價洋廿四元邵費氏之童養媳賣與青雲里　皮女人處價洋廿九元均在去年十月間事也小婦人每孩僅得媒洋一元餘交何王氏手收去大令又令與何王氏質對價洋數目逐一相符仍恐或有别家被拐未報者故細加研詰問曰還有别家否供連顔姓已領之孩共計四家實無别家大令曰如有别家儘可供　爾供一家亦是照辦卽供十家亦不過照此辦法爾不必隱瞒此時供出尚可施恩寛恕如後有别人控告再來供認予必重懲各人均稱除此四家外並無别家叩求明察大令又查得顔姓所領之孩當時出筆賣洋均是張阿三具名又問阿三供認不諱遂判張阿三邵阿榮分别收自新所何王氏交官媒看管何羅氏交差帶往虹口各處指提買孩之家起出小孩一併解案立出堂單硃票給差持赴英公廨禀請協提到縣訊明以憑給原主具領各原告暫退候示 
[法捕房瑣事]  
　　無賴甲乙二人同至新街潮州人所開之小烟館内開燈甲先將烟鎗竊去乙仍臥榻上值堂人向索烟鎗乙告以不知店主鳴捕將乙扭入捕房押候解訊○某號華捕巡至四明公所左近見營兵違章大便起釁爭毆已紀前報此勇係駐紥籠華之振武軍内有一兵與捕爭毆時跌破額角送西醫院敷治當時華捕止有一人力不能敵幸爲東洋車夫某甲報知捕房派捕帮同拘獲翌日捕頭訊問賞給車夫洋二元五角以酬其勞○某經租帳房控房客某乙欠租洋七元五角捕頭命押候兩禮拜内將房租繳清 
[美捕房瑣事]  
　　鎭江人林阿蘭偷兒也前因犯案經讞員懲責遞解回籍今看潛至滬上仍施故伎嘗操粤語大攺前日之所爲無人知其爲空空兒也昨日十一下鐘由一百零三號三道華捕拘獲解入捕房捕頭立遣包探范進才帶出稽查所犯旋查知曾竊西華德路第一千四百五十五號門牌之某花衣店被衣諸物卽將原贓吊出覊押捕房候解公堂訊究○江北人張耀亭昨晨手持錫茶壺一把躑躅於北河南路包探倪　泉疑其竊來當時拿入捕房捕頭再三嚴詰張堅供此係已物捕頭謂旣係已物可有的保旋有吴淞路開車寓之某甲投案具保捕頭允之當卽釋出○租界中凡婦女入烟館呼吸洋烟者早經嚴禁前晚包探范進才巡至北河南路篷路相近某烟館見有二男二女短榻横陳吞雲吐霧遂被拘入捕房覊押昨晨捕頭飭華捕解送英公廨候堂期訊辦○竊賊徐華華前晚至外虹口華記路恊興館飯店挖開牌門入内竊取帳箱一隻内有大小洋若干元荷之而出店主聞聲在後追赶經巡街捕截獲解至捕房及昨晨捕頭遣包探竇如海查知已犯竊五六次飭押候吊齊贓物送請英公堂究辦○張關榮者住居裏虹口前晚被梁上君子挖開後門直入臥室竊去衣被至昨晨張夫婦夢醒覺牀上一無所有駭極起視見後門洞啓檢點諸物尚無缺少但失所蓋衣被而已遂據情報知捕房捕頭允爲查緝 
[䢴江官報]  
　　廿一日丁分轉士年赴省公幹王鹺尹維善銷南京餉差郭鹺尹曾尚辭赴沈家渡卡倪鹺尉壽銘委南掣聽差○廿二日章司馬琪委赴淮北查丈鹽池黄分轉以忠委鄂岸聽差李鹺尹彬委舊港彈壓○廿三日馬鹺尹長源委赴西鹽查艙差周鹺尉振　委南掣監秤王鹺尉炳烈銷儀河撈淺差 
[上海六馬路仁濟善堂經收咸有一德施給藥一文愿册捐三月初一至三十日清單]  
　　清遠堂遺安堂合助紋銀申規銀二兩八分二天福堂天益生　陽于元賓大梁何憲章中州何元之合助　銀二兩五錢批申規銀一兩九錢四分九厘批出次銀兌洋五角錢十五文曾毓衢洋五十元三多堂春季洋十八元楊太太洋十五元銅洋一元道一山房八户洋十二元四角陸迪安等廿八户十二元杭州無名氏世德堂吴榮泰三户各助洋十元莊隱名洋六元銅洋三元署濳江縣正堂周珠樹堂王各助洋六元維新草廬五五一角吴福田子病求愈朱桂松容膝書齋李愼遠堂四户各洋五元胡永裕裕康福馬恆齋潘乾泰孫鼎豐汪霞生張志良宋善慶陳森茂方榮瑞魏脩吉　容光孫三龍合助洋四元六角凌塵遺妻病求愈任陸氏外症求愈蕪湖一善堂湧興裕胡絢臣五户各洋四元茅愼餘祈平安仙鎭　南李本街信業小同行三户各洋三元周聿翁王天元頤吉堂泰興當福安當　源當阜興當匯源當匯昌當廣源當十户各二元劉咸珍洋二元銅洋三元鎭江新德各洋行經募一元三角劉家記一元一角過騰程范春方徐厚　張龍海周愛蓮徐枝珊嚴桂卿陳　記寳善堂藉善堂鳳陽有心無力人潮州不書名有心無力人恥道人第三子無名氏無名氏　名氏十七户各洋一元虎痴思齋軒省齋氏合一元不書名六角順配馬耀亭曹金生李玉夫程瞻篆趙若夫陳鶴山張小圃吴肇岐　叙堂十户各洋五角瑞昇泰馬德元無名氏各洋四角廣慶堂三角張禹卿鮑輔臣徐濟林羅際雲四户各二角志成隆銅洋廿六元高隱名銅洋一元江西胡籃用錢一千文無名氏錦樹里薛各錢二百文以上共收規銀四兩三分洋二百六十四元九角銅洋三十四元錢一千四百十五文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
