# 1890 - 41 - 4906042

 

Page 1

 
 
[集腋社彩票助振引言] [  申報館協振所謹啓]  
　　啓者本舘恊賑所自去冬創辦以來蒙諸同仁慷慨解囊捐囊賑欵除銀錢外各項珍物亦已集聚甚多邇者飢民雖已捱過殘冬而春日方長靑黃不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張售洋一元統解災區　放計頭彩一張得烏雲豹袍套統各一件白陽山人眞蹟蓮花一軸金挖耳簪一支湯文正眞蹟手卷一軸二彩一張得猞猁猻袍套統各一件刻絲壽慞一軸三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脫空至末尾亦有彩物奉贈一俟　罄卽就仁濟善堂向神前拈杳叩首以明至公無私然後當衆開彩所望四方樂善君子從速賜購旣得珍物又拯飢黎此實本舘所九叩首以俟命者也 
[點石齋發售各種精本石印書籍]  
硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局在二馬路橫街三層樓紅墻洋房内此佈 
[端蒙養說]  
　　滬上之小流氓可謂衆矣本舘歴記情形亦幾罄南山之竹矣而其黨愈盛其𦦨愈兇降至目前不特爲橫於娼寮姣館間以摀　龜兒爲魚肉甚至褫孩子之衣襦攫婦女之環珥無惡不作膽大如天豈眞官憲皆充耳不聞乎夫亦辦無可辦耳賓紅閣外史乃不禁悠然思喟然歎曰嗟乎哉人可不講求蒙養之道哉在易蒙之彖辭曰蒙以養正聖功也當其襁褓甫脫蒙昧未開啼笑皆眞天眞未汨爲之父母者苟能啓牗之訓迪之時曲示以三綱五常俾之稍知大體由是淑以禮樂漸以詩書使目中心中時時有正無邪不致紛華之偶染更何患不日新月異優入聖域賢關耶卽或不能而少之時使之就傅讀書粗知文義旣長而習一正業毋使流蕩忘歸則他年辛苦成家亦意中事奈何旣不管教又不收留任其習染下流　頑童相朋比以致漂流浪蕩悞盡終身彼小流氓者其生性豈皆敗類徒以無人收拾遂主漸與無賴爲儔迨旣與無賴爲儔則雖經官憲嚴懲而受責一番卽增一番刁狡喪其亷恥汨其天良後雖欲勉爲善良痛攺從前惡習而劣名旣著誰復肯以靑眼相加噫吁嘻誰謂童蒙而可不深督責哉雖然彼小流氓生於小家習於匪類不知自愛其何足誅乃有詩禮之家縉紳之族明珠上掌韶秀聰明父母愛之眞不啻心頭之肉呵斥且有所不忍安忍加以鞭笞長而入塾攻書終日惟昏昏欲睡吚哦數載句讀尙不分明而於鬥雞走馬陸博蹴踘之流則偏習之精熟平時紈褲習氣沾染已深洎乎堂上雙親一朝見背盡情揮霍家業蕩然不得已而交結匪人肆行騙術其下者向虹口及陳家木僑諸處設攤紏賭藉得微資一旦被拘笞臀械頸友朋見而不齒親戚聞而傷心輕薄者更從而姗笑之謂此固昔時裘馬翩翩濁世之隹公子焉其上者性成刁猾詭計多端冒作達官誘人局賭外來孤客富有多金見其局面輝煌誤與爲友相邀入局遂罄腰纒一或涉訟公堂身敗名裂輕者遞回原籍重者發配遠方如近日本報所記張樹卿秦少梅王雲峯陳錫卿等或冒稱提督或僞作道員誘騙武弁李春森被控拘拿一案所謂張大人王大人曾百萬等欺騙嚇詐罪不容寛跡其平居何莫非有體面之人安在不可謀正業使幼之時而父母爲之約束亦何致若斯之敗壞不堪乎更有幼年聰穎一目數行試筆爲文洋洋灑灑父母情深溺愛自以爲薛家五鳳陸氏二龍亦不是過乃不復督令專心舉業一任其東塗西抹謔柳嘲花人或有見而譽之者彼遂心益高膽益壯凌躐前輩譏切當時匿名之書信手揮灑自鳴得意不顧是非抑或隱語譏嘲借物取譬寫我牢騒滿腹鄙人肉食無謀逞輕薄之筆鋒自謂語銛於刃不知人之中心含恨者方且伺間抵隙以報私讐小則結不解之仇大則釀殺身之禍試觀歴代文字之獄幾不可以僂指終彼李卓吾金聖歎一流人絶艷驚才並世無兩猶且畢生蹭蹬卒乃身受極刑况如今世之見小若井蛙識微如窺豹而欲掉弄筆墨較短爭長有不立召災殃貽羞當世者乎總之小流氓一無長技惟以訛詐爲生雖得父母防閑亦未必能出人頭地彼爲局賭者其才似高於小流氓其計似毒於小拘氓然卽騁其詭譎之謀不過誘人財物一朝敗露亦惟笞責之枷號之重至科以軍流之罪而已獨此刻薄文人筆端肇禍不特較小流氓爲可惡抑更甚於誘賭匪徒偶得罪於忠厚長者之流尙不致於身受僇辱設或經人控發長官按律而懲之則匿名揭帖之罪名烏可輕於嘗試耶請以一言正告人家父母曰閑愚魯之子弟易閑聰頴之子弟難閑之之道奈何則請自端蒙養始 
[本館接奉電音]  
　　昨由京友電傳上諭二道敬謹譯登○正月二十六日奉上諭本年閏二月慶辰恩施疊沛因念各省文武大臣有卓著勳勞久膺疆寄者允宜優加奬叙大學士直隸總督李鴻章兩江總督曾國荃山東巡撫張曜着該部查明各該大臣子弟具奏候旨施恩福建臺灣巡撫劉銘傳着賞給兵部尙書銜甘肅新疆巡撫劉錦棠着賞加太子太保銜督辦東三省練兵事宜正白旗護軍都統定安雲南提督馮子材均着交部從優議叙四川提督宋慶長江水師提督李成謀陜西提督雷正綰廣西提督蘇元春均着賞加太子少保銜用示朕慶賞酬庸優眷勳勤至意欽此同日奉上諭浙江按察使着龔照瑗補授欽此 
[春明新語]  
　　年例於正月十九日上臨大内西偏西廠子看烟火筵宴外藩近年來攺在中海紫光閣舉行本年正月十九日適値上祀祈榖壇前期一日例應宿壇駕御齋宮致齋不克臨幸紫光閣經禮部奏請酌攺紫光閣看烟火筵宴外藩日期一摺奉硃旨着於正月十十三日舉行欽此遂由禮部知照各衙門一體查照○神機營總理營務處爲檄飭事所有馬步各隊照章於正月初六日已刻自專操管帶以下應行全隊官兵齊集該本隊練兵廠内行祭地禮除繕單禀請王爺點派委員於是日分往各廠點名外爲此檄飭馬步各隊一體循照辦理○嚮導處每遇皇上蹕臨某處應行預派官兵前往將沿途道路逐一踏勘某路可備御道某路可作便道某處中伙某處行宮落宿行營應佔方圓若干某處至某處若干里此間有無窒碍逐一詳細勘騐明晰繪圖貼說繕摺奏聞本年閏二月 
 
 

Page 2

 
 
十五日皇上恭奉皇太后啓鑾祗謁東陵初三日綸音頒示管理嚮導大臣克邸等諭派本處章京六員酌帶善畫之弁兵十餘名卽日前往東陵將由京至陵沿途道路逐一查勘繪圖貼說以憑具奏現已備文分咨直隸總督馬蘭鎭總兵飛飭沿途地方查照辦理○聞倉塲聽鼓者言江省本年起運上年冬漕應撥米數萬石攺由河運近有諭旨令將應由河運米石歸併海運　期迅速等語果如此言則承運南漕之海舶多沾其利矣○宣武門内甘石橋西沈箟子胡同於初四晚甫交初更有瑞某行經其地輒見自腦後陡來一繩瑞避之不及竟勒于項下甲乙二人緊繫拉行未及數武瑞遂氣悶不省人事及至三更始慶更生知自身倒臥在地所穿灰布大棉袄靑布棉坎肩靑綢搭布灰布小棉袄　綢套褲烟袋搭連并錢票六吊全行掠去只剩破汗褂夾褲而已冷莫能禦赶急回家次日赴該地官安廳呈報○國史館示傳准吏部送到之漢謄錄官劉耀章沈　勤李士林劉嵩年饒鳳珪陳允臨梁棟等務於本月二十三日親身赴館騐到勿誤○鑾儀衛現懸宗室治儀正二缺未便久空卽宜揀補已咨由宗人府傳令八旗各族長　將情願送揀治儀正之鎭國輔國奉國奉恩將宗室世職以及四品宗室造具三代年歲履歴報明務於開印以前彚送本衛以便禀堂定期奏請欽派揀選○新正人日卽西歴一千八百九十年正月二十七號爲德國皇生誕令辰所有駐京各國使署俱於是晨高扯彩旗以伸慶賀總署各堂憲備以名柬差弁持赴德公使署道賀德公使巴蘭德君亦具紅柬逐爲答拜中外崇友睦誼不且久而彌固乎 
[白門春意]  
　　天氣自歲朝以迄人日雲藏抱珥之祥河暗榮光之瑞雨絲風片潤物如酥馬驟車馳搓泥成絮閭閻賀新年者彼此蹂躪幾無一片乾淨上漸近燈節陡放晴光萬户千門到處鰲山火樹又是一番世界近年防營中益以龍燈今歲督標左營尤興高采烈神龍五色精彩如生夭矯通衢步伐齊整識者歎其雖兒戯而隱寓軍令非止鏤繒　采紙醉金迷爲足快人心目也惟當城開不夜八月雙圓之際扶桑旭暖異常人多舍裘而曳緼熱中客在來朱門早已汗流浹背至十八夜則大風且雨次早雨霽而風益猛坐斗室者望寒暑針不覺冷燠頓殊矣○寗俗以正月十六日上城頭袚除不祥相沿已久不知其所自始卽訽之父老亦不詳其命意之所在是日紅男緑女曰叟黃童連袂而來搴裳而去相與遨游於麗譙敗堞之間見者各多道吉語以爲　悅聚寳門城之南門也飛藝畫棟層疊如雲磴道　雉堞曲折紆徐尤稱壯闊宜游者無慮擁擠矣不料自　暮竟踵不相屬語不相聞甚至帽影鞭絲往往以怱促不及讓與釵索履綦互相蹂踐而遂交詬誶今歲晴且暖討利市者益衆諸無賴恃其年少出入紅粉叢中竟欲詠伊其相謔贈以芍藥之章幸所謔者司空見慣到此反唇相稽辣於薑桂否則昨夜裙帶解今朝蟢子飛何堪爲斯人設想耶○米市在南門城外内之食者悉仰給焉生意實爲逐末之最上乘有某甲者席豐履厚已歴年所近年竟以遙遙華胄雄視其等輩久勿當年冷落門庭矣前日其媳乘轎回母家拜年當入城適有同行某乙之子亦入城游嬉行至甕城邊轎不及讓誤挂乙子之衣乙子怒駡轎夫轎夫以爲孺子可欺也反其唇乙子卽與同伴者兩人推轎夫於地而毆之且廢轎轎中人不得已而出乙子順手拔其頭上之蘭花以去於是甲以爲辱立具衣冠訴諸城外之文武官乙聞信卽浼人向甲服禮且并養傷賠物甲己首肯無事矣不知何故越日分縣忽傳案垂訊之下知乙子所與游者非善類乃笞四百荷以巨校以示爲子弟而不知守法爲父兄而不知教訓者交儆焉或曰乙子當傳訊時大有銅臭驕人之意其實一錢如命咎由自取夫復何辭或曰中挾同行必妒之心故必使乙子終其身不得齒於士族而後己可惜守財奴不知天下之可使通神者何物而人生萬不可蹈者何事而今而後雖志不在温飽庸有裨乎書之俾狂童之目無家法者知猶有國法焉耳 
[羊城春信]  
　　署番禺縣楊大令文駿因刑斃吳洪彬一案奉札撤任聽候查辦現聞大憲派委隣封將屍格騐明吳洪彬年老多病其斃命非盡因受刑所致然大令擅用非刑　有不合擬停委五年以示懲儆○升任廣西左江道孫駕航觀察自交缷府篆後在省句留未卽起程赴任刻聞官塲傳說督憲李筱泉制軍以觀察歴練老成在省多年於地方情形素所熟識擬調署督糧道篆藉資臂助惟尙未見明文耳○聞候補佐雜各官聨名具禀督憲略謂省中局所林立差事繁多但局内司事各員非在籍紳士卽係别省候選人員致令本省候補各員欲求一差謀十數金薪水而不可得殊不足以招公允等語刻冡督憲批准飭下善後局查明各局司事人等如非本省候補人員着卽停止薪水○保　總局去臘由大憲添派勞陳兩觀察人局會辦事務觀察每夜親率兵役按　稽查直至天色微明始各回寓就寢邇來城廂地面户鮮驚庬人得安枕孰非觀察之力歟○白鴿票賭博前　各大憲嚴行查禁固已弊絶風淸近忽有人傳說督憲李筱帥謂白鴿票賭博甚屬細微原於民生無害闈姓尙可弛禁何獨於此區區者而禁之擬准民間照舊開放俾無業小民得以藉資餬口等語未知確否嗜賭者聞之則己喜形於色矣○廣西新太協副將謝副戎讚題補連陽營遊擊王遊戎德傑均奉督憲札飭各回本任 
[袁江錄]  
　　湖北正主考陳玉倉内翰於本月十一日自閩省原籍來浦易車北上○新授福建按察使徐仁山廉訪自揚州於十二日來浦料理行裝於十八日啓行入都俟陛見後始蒞閩省○漕標兵丁橫戈躍馬之暇迎賽龍燈藉以點綴昇平所有蝦燈蟹燈魚燈蛤燈船燈獅燈馬燈無不栩栩如生所分各種劇亦皆窮工極巧花樣翻新先至漕署迎賽然後至各衙門以得官憲犒賞新年樂事無過於此○許明府樂泉　役袁江歴年最久一任海州任淸河辦理豐濟倉曁各厘捐各廟工勤勞夙著現在年逾古稀諸公子由科第進身多壽多福人皆歎羡明府於十六日仙逝人夢初覺撒手西行夫亦可以無憾矣 
[鳩水春鱗]  
　　蕪湖信云十八日下午彤雲密布朔風吹人入夜急雨敲窓驚回好夢次日亭午六出花飛穿簾度幙不久卽止廿一日曙後滕六日又至紙窓竹屋倍放光明閱數點鐘時始止積雪約共寸許○去秋霪雨爲災鳳陽泗州等處顆粒無收小民蕩析離居蕪湖縣王宇春明府痌瘝在抱一再勸捐好善之士仰體憲意亦頗踴躍輸捐現聞明府奉到兩江督憲札飭勸募春賑明府復臚列災民情狀出示通衢諄諄勸諭蕪湖爲通商大埠紳富林立必能慷慨解囊也○淸水河在蕪湖之東二十里寗郡各屬山水匯於此流入長江歴年山洪暴下砂土游塞一至初冬由蕪湖至宣城舟楫不通王宇春明府關心水利日前親往察看估計工値詳禀上游籌欵開濬○前任河督梅小巖河帥年届古稀精神矍鑠本月十八日挈同瀛眷由金陵乘舟用祥雲小火輪拖帶抵蕪成端甫觀察王宇春明府均往舟中謁見憲舟小泊一宵旋卽䌫沂江而上將回江西原籍云○邇來米價略漲較之去臘每石約加銀一錢許因各路來米不旺故也○小竊甚多踰墻挖壁隨在皆有盖風饕雪虐之夜居民皆擁被高眠不作准備此輩因得肆其伎俩至有比鄰數家同時失竊者整頓捕務是所望於賢有司○荻港三山一帶江面以及繁昌縣内河各要隘向有水師礮艇節節汛守由長江提標管轄兹聞蕪湖水師營遊擊謝寳亭遊戎於二十二日乘坐舢板前往巡閱以重防務○某甲六合人衣服麗都　好摴蒱戯新年賭興愈濃徹夜不歸床頭人寂守孤燈未免詬駡甲終不悛攺婦遂於前夕呑阿芙蓉膏畢命賭之害人甚矣哉 
[皖山佚事]  
　　自入新年賭風甚熾安慶江防府毛西園司馬深以爲慮遂飭差傳齊各圖地保責令鳴鑼傳諭無論居民鋪户以及不法棍陡槪不准聚衆賭錢違者重懲不貸○上元佳節雲破月來燈市喧闐游人如蟻安慶某武員家雛婢被人誘出一去不歸黃犬靑鸞都無消息刻下已繕成賞格遍貼通衢不知有人送至否也 
 
 

Page 3

 
 
[九峯春色]  
　　茸城大吳橋南　姚姓某日上午因烟囱炸裂霎時火𦦨飛騰冐穿屋頂幸赴救人多急將旁屋拆斷不致蔓延僅焚去廚 
房半間然鄰右已受驚不淺矣○離楓涇一二里某村落日前驀有難民四五百人結隊成羣肆意刼掠村人苦之願湊給米石以期解散不意自　二石遞增至八石之多該難民尙不滿意村人咸抱不平振臂一呼執竹竿以從事交鋒之下互有損傷翌辰有爲魯仲連者掉三寸不爛舌爲之排解復給米一石始得渙然小解云泖湖一帶如良浜等村落新正以來每當更魚二躍平疇一望火光熊熊出没無定時聞空中喊呌聲啜泣聲村　夜不成寐瞻戰心驚幾以爲是陰兵出現是耶非耶 
[賭棍送縣]  
　　新疆差弁李春森赴英公堂控張樹卿秦少梅陳錫卿王雲峯等設局誘賭騙去銀兩等情屢經蔡二源太守提訊情由定期二十六日卽禮拜六復訊嗣以讞務紛繁且案情亦復重大遂將原被送請上海縣辦理時裴邑尊方因公晉省署中帮審委員着押候集訊核辦云 
[索欠紛爭]  
　　前日本城某肉鋪主人徐長林向十六鋪某麫館主許成祺索取欠錢三十餘千以致互相爭閙扭至巡防局控訴情由局員訊供之下飭局勇協同地　將原被送縣訊辦 
[船户受懲]  
　　糧船户王阿大等五名由無錫金匱運米來申赴海運局交納委員騐得米已攙水乃將該船户送請辦理江蘇海運事務松海防同知劉司馬訊究司　飭將該船户笞責荷枷發海運局前示衆 
[險遭跌斃]  
　　某甲前日向某洋行借馬騎行往來馬路因不諳控馭馬忽跳躍甲遂翻身墜地立時昏暈不知人事當經巡街捕舁送回家馬則交還洋行越半日甲始甦諺云行船走馬三分險豈不諒哉 
[花樣翻新]  
　　前年有人在室中徧插鐵扞旁設自鳴鐘表要　等用銅圈數十個每圈售錢若干如能　圈擲中鐵扞者卽爲中彩一時好事者趲之若鶩近來有人别出心裁在英租界寳善街四馬路等處租得房屋四壁懸各妓女照片後面寫明鐘表洋貨各物經人往看出洋二角便可將照片任意揀取閱看後面所寫何物一并取回此亦生財之道也 
[英廨瑣事]  
　　汪錫卿扭妻曹氏至捕房訴稱妻不守婦道與外人私識避匿不面今始尋見請送官究辦巡捕頭以夫婦轇轕非捕房經理之事飭捕將汪錫卿及該氏移送英公廨蔡太守飭令分别管押候訊○林小弟扭丁氏至捕房訴稱前在丁氏家妓女李小蘭處爲傭被借洋一百五十元係丁氏爲中現在李小蘭不知何往向丁氏理追又置不理請爲究辦巡捕頭命將林小弟丁氏移送英公堂蔡太守飭令押候訊辦○沈阿坤扭沈桂壽至捕房訴稱妻與堂兄桂壽有私初時但據友人言及繼見桂壽在我家中爲此邀同妻弟華阿莊向之理論兩下爭毆妻竟乘間逃遁令桂壽交人一味抵賴請爲　究巡捕頭命將沈阿坤沈桂壽華阿莊等一併移送英公堂蔡太守飭押候訊究 
[法界捕房瑣案]  
　　昨晨九點鐘時代理讞務之朱森庭明府旣莅八仙橋捕房卽飭包探將賭棍李金寳竊衣賊陸榮生竊菜賊周福長扭毆碎物之陸雨泉行竊花盆之宋金福等提案各加申飭着照原斷笞責釋歸隨飭包探王榮培提彈唱小曲之劉方華劉仁太至案問仁太曰方華因何擊破爾之頭顱仁太供稱方華姓錢並非劉姓曾欠小的洋銀九角向索不還反持劈柴刀猛砍以致額角受傷間傷痕可重答稱遍體皆傷叩求騐視明府騐得稍有皮傷隨謂本委送爾至縣騐明如果有傷當將方華枷責否則爾有意訛詐當科爾誣告之罪仁太連連叩首稱小的尙有老母倘至縣署則無人供養矣奈何奈何明府謂爾已受重傷自已性命尙難保安得顧及老母仁太一再求恩明府詰方華曰爾究竟姓劉抑姓錢供稱小的實姓錢間何故將仁太頭額擊傷答稱有友欠小的洋銀八元由仁太担保前日向索仁太　取錫茶壺擲來末知如何傷及伊額明府判罰洋銀兩元給仁太爲養傷費方華稱小的苦無洋銀實難遵繳明府謂爾拘入捕房時曾在身畔搜出洋銀若干今扣去兩元其餘准爾具領至仁太担保之洋候其傷愈再行禀究可也○尤鴻慶控信隆押店主蔡阿英將未滿期之翡翠押髮耳環濳售與人往贖遊移請爲提訊此已見諸昨報者也昨日朱明府旣升座信隆店夥某甲將原物齎呈至案明府着提蔡研訊謂爾夥所交是否尤之原物答稱是間此物於何時押下値價若十蔡供稱光緖十四年押下至今十九個月已加過十一月利息原價約値五十元謂爾等生急中人難道不知事體押期未滿何可將貨售入蔡供稱並未出售明府謂若然則尤持票取贖爲何故意稽留目下原告未來不能銷案逐着將蔡還押候下禮拜三質訊甲一再叩求稱店主有病小的情願代押明府謂似此行爲萬難寛宥姑念有病可另找的實保人於下期投案核訊○前紀詹中朝行竊一大染坊布疋經某包探查獲並搜出押票三十一紙解送至案經葛同轉訊明飭包探吊齊贓物再行核訊等因昨日包探禀稱各贓均已吊齊各押店中均有人在外伺候朱明府命提詹案喝令跪在一旁卽傳各押店中人並原告沈兆川至案先謂沈曰所吊各贓爾須一一辨認沈認明後訴稱棉衣等並非店中之物明府謂各押店中人曰今兹所吊失贓各償押本一半爾等亦宜受虧些皆稱情願受虧明府謂除一大認領各贓外尙有數件乃詹自已之物仍交爾等領回旋將各押票逐張結算約計錢十一千六百六十文謂沈曰照折半算爾須繳錢五千八百三十文以卽携洋銀出外換錢明府着當堂分派各押店中人諭以照捕房規例吊出賊贓並不給還當本此案詹確係一大熟識之人所以給償一半下次不以爲例也隨着將詹還押候禮拜二解送公堂核辦○周楊氏控尹寅階欠銀經葛同轉拘訊管押一案前已屢列報章矣昨晨朱明府訊究之下尹求恩交保料理明府謂此案初控時本委亦在此間代理讞務時隔一年之久爲何尙未理明尹俯首無詞明府着還押比究○前紀包倪氏扭譚根大至案控其假造兒子信函騙去洋銀十五元糖三十斤葛向轉訊明管押等因昨日包倪氏投案請追朱明府着將譚帶案研訊譚供稱小的與句倪氏係親戚其洋早已用罄無力可還矣明府詰問該氏曰爾意欲追錢抑欲究辦答稱若無錢可繳請大老爺令其出一期票明府謂如已出票則不能究辦矣該氏堅请追錢明府着將譚還押令該氏於下期投案再核 
[鉅欵遙頒]  
　　昨承乏力者送來英洋七十元鈔票洋三十元委充浙振本館拜領之餘謹爲兩浙災黎九叩代謝計來洋一百元内有銅洋一元花洋一元日本洋二元合併聲明 
[上海文報局浙賑收解處接餘上義賑局經佩卿先生來書]  
　　路遠郵程常詹萃靄時逢綺序倍切葭思恭維諸善長先生大人介眉集慶祈百延釐翹企福星奚如忭頌敬啓者前肅數函均蒙賜覆承惠來籌牛當洋二千元已照收并先與姚紳張益翁籌墊洋二千元現在新繼善公所開辦紛至沓來章程一本奉覽文是月十五六七等日放畢餘姚附城極貧災民二千五百十八大口三千八百六十三小口照章冬賑一個月每大口三百六十文小口减半計放錢一千千六百零一千八百二十文羣情安謐歌頌無已沙地開河工賑前經聲明丈量地段估計確工均須繪圖貼說現未一律送到文雖赶緊催辦各紳均有年事不免稍有稽遲卽於十九日赶赴上虞會同唐邑尊及各紳查勘東南鄉被災各處廿四日回縣勘得東鄉十八里河旣爲附近田畝之源又爲蜜紹舟行要道淤塞已久應卽疏通并下壩龍鬚閘等處倒塌不堪亦須一併大加修築南鄉如九連埂牛浦匯頭畈及丁宅街之河道成循溪流而去淤通塞或因舊埂而加高培厚其餘一切大小工程除繪圖貼說呈送杭垣籌賑總 
 
 

Page 4

 
 
局外均擬年　開工以濟災黎口食又北鄉毗連餘姚之沙地外高内低蓄水不洩其苦與姚地同現在姚地旣經開河不忍令虞民向隅亦經曾商擬開掘四五條以冀宣洩大約可以成議牛當亦擬仿照餘姚章程集欵興辦惟文自辦賑以來周歴數省多年於兹風餐露宿跋涉泥塗雖不敢稍厭艱辛　氣體素虧已成頭暈耳鳴之症今年奉調回南適在秋季又受風寒從此東奔西馳日無暇晷頭暈加增日必四五發　難再支祈有餘上兩縣冬賑現已辦竣仰賴福庇不致貽誤尙有各處河工經營伊始非兩月之久不能竣事計時又値春賑並須查及次貧事更繁多恐難兼辦業已函懇省局憲以河工之事文始終之春賑之事另選官紳接辦俾無隕越而免愆尤尙祈諸善長大人格外原諒轉爲妥商不勝翹企待命之至肅函怖臆敬請年安伏乞垂鑒不旣[  愚姪經文頓首十二月廿三日]  
[賑物述聞]  
　　邇年災况頻仍怵人心目仰賴諸大善士鼎力捐助多寡隨緣至有以珍惜鼎彝家藏畫本移作賑捐者寸心亦良苦矣丁亥三月初六日蒙香田氏交來山水六尺屏條四幅囑售助捐曾經登報求售而久無過問心甚歉然至今始得忍氣子善士購去該洋二十元已丑七月十四日蒙仁和金善士由江西募來古方銅爐一座古斜角銅瓶一座大理石插屏一座今亦爲助邦善士購去洋十八元餘存靑玉精刻五羊仙子一座高約四寸寛約五寸又翠玉三鑲扣帶一條靑玉雙喜牌一面及朱子年譜林文忠公政書見聞續錄英語集全新舊各書不一好善諸君請早購取以濟生民旣助賑捐又得書物誠一舉而兩得矣謹此奉聞[  上海四馬路高揚籌賑同人陳德薰等識]  
[廣西邊防二十一營記]  
　　光緖乙酉廣西提督蘇元春拜督辦邊防之命和議成撤兵入關以二十營防邊分駐太平歸順各邊界設統領一分統二副分統及營務處各二二十一營者鎭南六營毅新七營　字四營忠字一營親兵二營營分東西中三路路各界越南東防至土思州之駄膺隘四百三十里循隘而行卽越南之芒街也又東至思陵土州之愛店隘二百四十五里隘外卽越南之派站也以毅新副左副前兩前營分駐飯包嶺寳蓋山愛店隘以忠字一營分駐那端隘駄膺隘扼東路爲東防西防至鎭邊縣之隴邦隘平孟隘八百里隘外卽越南之保案也以毅新副右營駐彬橋以毅新正前營駐平而關以鎭南前右及正前正中正後正右分駐下凍土州水口關營村隴邦隘平孟隘扼西路爲西防中防由連城至價村關前隘鎭南　五十五里關之左右石壁削立界越南文淵僅里許連城建行署駐大營督辦邊防廣西軍門提督蘇元春駐節其中以親兵二營爲左右　以毅新正中正右正後三營駐南關石壁以熙字前後左右四營分駐關前隘馬鞍山伏波嶺扼中路爲中防峯頭結營崖罅建琱棋布星羅聨綿絡繹三路之防以東防爲亟崇山峻嶺向往易迷西防通水道中防則呼吸相通然而二十一營要皆脉絡流行無滯也夫水路易防陸路難扼也布置易周瘴癘難勝也而所以策飽勝杜繞越者又須日懲其弊時制其宜是在操縱之有道也謹記其三路站名里數及將弁銜名附以地圖略備考察云内炎全炤記 
[江督轅門抄]  
　　十六日藩憲牌示高郵州謝國恩丁母憂遺缺查有候補知州錢錫賓堪以詳請奏補○十七日委署邳州楊激雲銷假並謝委○十八日同知劉卓江棫西採辦楷榖回○十九日知縣陳紹山謝委蘇浙賑捐差卽辭赴浙東臺縣黃承喧缷署泰州事回並謝飭知回本任 
[蘇省撫轅抄]  
　　十九日典史汪懷禀知奉　辦西路三叚巡查差葛承元禀知派　差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收山東浙江賑捐十月中旬淸單]  
　　十六七日電報局收支所來吉安電局吳霞　善士　李明堂洋一百元李明修堂洋八十元李怡人怡洋二十元夏候培堂涬兩户各十元李善述堂九三八平銀十四兩原合洋二十元夏守崇交金陵林竟成堂奉母命助賑湘平銀一百兩實收甲規元一百另五兩○本埠晋和莊來寓邦惻心人善士爲婦女應添置皮衣减省移賑洋五十元○鎭江新德和洋行來　川吳春翁募四好堂無名氏福濟三户各洋四元又京口隱名氏募吳明世洋七元張槇德堂洋二元古月氏安懷堂蔣至德　吳積慶堂劉知二堂端五户各洋一元本埠隱名氏洋四元古吳緒逸村翁爲室人心疾求速　洋兩元如臯朱廣泰紅坊來潘殿揚翁洋二角二分又募無名氏洋一元三角四分沈仁齋謝仙亭朱玉林三户各一元殷洪道方景陽兩户各洋二角二分○○十七日○寗波招商局盛樸人善士來兩邑新貴戴孝亷曁諸同年團　費移助浙賑鄞縣戴鴻棋夏啓瑜陳星庚水渠成應朝光陸仰賢湯嗣銜鎭海黃履中程利川胡宋銓方積鈺共十一户各洋三元本埠唐朗山翁求保平安洋五元枼仲玉翁洋一元○○兩日共收　元一百另五兩英洋三百六十六元合併聲明 
[上海四馬路文報局内恊賑公所經收山東浙江賑捐十月中旬淸單]  
　　十八九日○申報舘賑所彚解第一批浙賑英洋一千元恊和信票號來京都金石同壽手人一百元天順祥號來都門全雲莊募顧七子因病求速愈無名氏京兆郡三户各銀十兩平安隱名氏兩户各銀五兩以上實收申規元四一兩二錢八分○本埠大茂莊來貴州電局潘企曾募趙李子銀二十兩浦仲　曹慧齋兩户各十兩淸鎭縣吳八兩七錢潘持中堂石留緣兩户各六兩吳雨蒼俞松亭繆嘯泉李春談仲連李謝庭沈述之七户各銀二兩不書名董廣厚堂董兩户各一兩　上共計　平銀七十六兩七錢實收申規元八十二錢八錢三分六厘○仙鎭王陶安募病愈還願人五元各户善士十二月分捐洋四元蘇城　孚銀樓募十月上旬捐點散數一元錢七百福記求母病愈指助浙賑洋十元求病愈二元天養人人要良心兩户各錢一百以上實共洋十三元錢九百本埠恊興公所皮貨行宋齡香募恊興公行銅洋四元樹　堂周承志堂宋保病平安宋胡氏四户各二元不留名李宋氏兩户各一元世　堂桂無名隱名氏無名鄭蘭生甄小高李佐淸九户各五角以上實收英洋十四元爛板虚對開一了　洋四元○十九日本埠泰記糖　鎭江無名十元揚州分署知止　主人將日用節省四元常熟　錫翁來尙湖漁隱募方榮兩元君湛一元湖州捐厘總局舒階平翁募交洋十二元又捐楊姓銅洋乙元常山庸號鹽棧主人來孫濟川翁捐朱月泉張其槎朱星如三户各一元李馮遠施錦堂春椿廷王　臣四户各五角又孫懷軒募見山主人一元施錦堂六角胡椿迁宋星加兩户各洋五角三勉氏四角本埠嚴公舘來合浦軒主一元銅洋兩元又硯香閣乙元陳福麟翁四元無名氏小洋五角○○兩日共收規元一百廿四兩一錢乙分六厘英洋二　乙百七十九元銅洋七元爛板虚對　洋乙個小洋五角錢　百合并聲明 
[上海四馬路文報局内恊賑公所經收山東浙江賑捐十月旬淸單]  
　　二十日○出使我國大臣洪規元二百兩蘇城太湖救生局宋珊募　隱齋三十元本埠永豐莊來湖南衡陽縣正堂樊良甫明府募淸泉縣黃梅契相平銀五十兩朱德臣蔡心泉兩户各相平銀十兩遠景書屋衡平銀二十兩隆書邨觀察相平銀十五兩馮寄雲相平銀八兩留畊堂四元衡陽分縣李蘭伯捐募錢五十六千九百四十文又洋八元胡守正堂錢四十千衡陽學錢三十八千淸泉學錢三七千衡州府學錢廿八千來陽學廿五千三百文常寗學廿二千七百五十安　學惠黎堂兩户各二十千愼義典愼孚典恆裕典信成典乾元典乾豐典恆義典羅彩發八户各十二千馮崇善堂朱岡陵兩户各十千惠孚駿丁篤生李三多周養元四户各八千衡山學六千八百李多祜朱德臣兩　各六千守記號叚少元叚慈蔭　無名氏同孚貞蕭寳森謝有昌次記八户各四千朱壽共三千文監紹文無名氏和豐汪曉村四户各二千胡遂安李雲普鄒翹楚曾駿人顔少風蔡　堂　禮先裔　三房公段鶴鳴裔　元佐裔叚爾才裔叚雅林裔叚福軒裔叚瞻泰嗣段覲光嗣叚次懷裔執中裔大貴裔胡隆盛周宗文達泰號祥泰裕孚王萬盛胡錦元汪恆源汪介林念七户各一千文以上共合計相平銀四百五十二兩六錢一分實收申規元四百七十七兩六錢六分本埠同源亨綢　來湖南沈伍氏求保生産平安又沈德英求保病體全愈兩户各十元温州新關　連綠募無名氏四元常熟凝善　賑所來第三十四批募佑啓氏郭佐糖求妻病速愈兩　各二元又祥太元募三聚堂錢五百六十文原合銀三錢七分七厘○本日共收規元六百七十七兩六錢六　英洋五十八元原平銀三錢七分七厘○本旬共收規元一千二百十四兩七錢七分六厘英洋五千九百九十六元花本英二元共計規元四千四伯六十一兩另一分二厘爛　亞洋十五元計規元十兩零二錢原銀三錢七分七厘計規元三錢八分小洋三十三角計規元二兩四錢五分四厘銅洋十　羊計規元二兩二錢三分一厘爐坯虚對開　一個計規元二錢七分二厘錢一千五百十二計規元一兩零四分三厘○九項共計規元五千六百九十二兩三錢六分八厘○連前共收規元七十三萬四千一百九十六兩八錢一分一厘○前共解過規元七十五萬五千二百四十七兩另九分一厘○實凈墊解規元二萬一千另五十兩另二錢八分合併聲明 
[上海四馬路報局内恊賑公所經收山東浙江賑捐十月下旬淸單]  
　　廿一二日○朝乾夕惕人捐江蘇洋一百五十元仙鎭亘心室主人募惠風書屋洋五元藩銀堂愼餘堂兩户各洋　元謹縣新貴姚家榮孝亷將拜年資助洋三元本埠范善士洋四元又林善士洋二元廿二日本埠張禮記來福州普安堂王子芸善士募高德坡錢二十千種德堂陳十千三山淸河氏共錢十一千白雲明善士五千祝壽萱三千梁子裘爲女求病愈兩千王氏子祈病愈一千　記洋四元益豐榮居仁堂信興順廣茂興春成俊豐裕六户各洋二元余順興同豐裕兩户各洋一元以上共計實收申規元四十四兩二錢六分○本埠寳和莊來存性堂五元常熟餘久號募王徐善士洋二元又錢錫祚翁募方榮病愈完顧三元本埠梅林書屋求病愈十元津沾王心容翁四元陳蔡氏目疾求愈八元總會酒棧諸善士五元淸江謙裕號來沐陽無名曹平銀六兩七錢又王登龍爲病愈完願兩元儀徵無名二元漢口貽甡莊一元又募愼修堂五角紀人和一千曾端陽六百汪春平莫問誰兩月各五百以上實共收四元沙溪萬泰祥號錢六百又募延陵居乙元禮和泰沙溪厘卡邵仲儀三户各五百萬泰醬園七百葉寳和三百徐合茂和記兩户各二百沈銀香宋蓉記知非子敬業　陸無名五户各一百以上實共收五元本埠芳園葉阿龍募金紫英翁二元金楊氏一元三角金王氏一元又募金先生丁長豐不名三户各二角龔翁董元生周榮無名氏周學文徐姓葉國卿張姓邱大福張元標顧雲卿丁　順馬奇榮韶蕭居丁阿松顧關劉加成馮金鴻瞻視元起隱名氏杳旭全周桂階無名氏王守桂無名氏丁全了阿順曹阿炳張阿錫周老義三十户各洋一角葉阿裕劉增光朱客人周阿虎鄧阿芳黃明全阿福潘阿順臺州人葉阿鑑十户各洋五分○○兩日共收規元四十四兩二錢六分洋二百三十元原平銀六兩七錢小洋四角令併聲明 
 
 
