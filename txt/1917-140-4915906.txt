# 1917 - 140 - 4915906

 

Page 1

 
 
   
 
 

Page 2

 
 
時評 
[李内閣（冷）]  
　　李經義之内閣總理巳通過於衆議院矣然李内閣之是否成立尙有數端待决也第一參議院是否通過也第二本人是否應允也第三组織閣員是否妥洽也三者旣定而後乃得謂李内閣成立而後乃能論内閣成立後之他事 
雖然參議院之通過非難事也本人之應允尙在難易間也閣員之組織各派各黨雖鑒於時局之困難或不至過於爭執然以視前二者余謂較爲非易也蓋以中國政局中人究以權利爲第二天性也嗚呼余亦何以此不消之心測我政界諸人哉 
[命令]  
　　五月二十六日大總統令周崇岳毛樹駿魯滌平胡　均加陸軍少將銜宗　唐彭樹煌張松本袁兆華均授爲陸軍步兵上校盧事戎左全忠陳烈均加陸軍步兵上校銜陳鴻範加陸軍騎兵上校銜彭允文成斌均加陸軍工兵上校銜此令 
　　又令陸軍部呈請將彭壽恒李剛培劉端廉周世棠曾君典楊銳鋒謝屏藩趙鉞馬孝篤袁鴻盛譚禮秩均授爲陸軍步兵中校葉隆柯授爲陸軍騎兵中校劉昭煇作棟趙夢炎均授爲陸軍砲兵中校葉開鑫陳貞煇晏孝廉吳經武孔慶年均加陸軍步兵中校銜劉叙葬羅茂蘭蘇邦傑朱家珍謝雲廷羅先閡周樹聲高元仕望鴻觀李承恩貢耀祖李榮廷均授爲陸軍步兵少校並加陸軍步兵中校街周　張瑶鍾鎭堃均加陸軍騎兵中校銜戴德崇加陸軍砲兵中校銜李濟安劉　均加陸軍工兵中校銜陳紹武許寳琮李安國楊運衡朱學棟田疇郭祖威王銳瞿維藏均授爲陸軍步兵少校楊耀授爲陸軍騎兵少校詹振黄徐國亨均授爲陸軍砲兵少校朱宏溥授爲陸軍工兵少校何隆幹加陸軍步兵少校銜鐘　加陸軍騎兵少校銜應照准此令 
　　又令陸軍部呈請授劉晋奎爲陸軍步兵中校許琨爲陸軍步兵少校張玉　爲陸軍三等軍需正陳泰　爲陸軍二等軍醫正應照准此令 
[專電]  
　　北京電衆院投李票共四百六十二人得同意三百八十八票 
　　北京電今日衆院下午一時四十分開會伍朝樞扶父到院歷舉李自前清以來所居要職旋投票總數四百六十三同意三百八十八廢票十二反對僅六十三票伍報告畢散拍掌幾全體三時十五分散 
　　北京電衆院同意票當晚移付參院明日投票可得大多數 
　　北京電孟恩遠李純昨復來京謁元首報告徐州會議結果反對李内閣主聘老繼任黎云第二層祇須王肯上台本極贊同孟李出黎一面召湯化龍入府問議會形勢王知此立即通電全國機闗表明絶對不願肩茲重寄並薦李氏爲代理由 
　　北京電曹錕孟恩遠李純等因王士珍之說明巳通電贊成李總理 
　　北京電今晨黎派陳光遠向孟李兩督代李疎通允即轉電各省尊命贊成張勳早聲明服從中央自無異議 
　　北京電研究派黄羣劉崇佑提出質問書但連署之李文劭董增儒等今日仍出席投票 
　　北京電昨國務院會議處通知各部言閣議暫時停止如有要公由主管到院承商辦理 
　　北京電公言報發表津徐消息較多昨警備部飭由提警兩署派員警告應加慎重 
　　武昌電王督軍昨由徐州回卾宣言以擁護中央維持地方爲宗旨 
　　北京電李明晚當來京財政自兼政黨盛倡不得兼國務員說恐無效 
　　北京電財次長兼鹽署長李經羲决用鈕傳善現署之李思浩不願回廳長任將予高級顧問　　北京電蔣方震有陸軍次長說 
　　北京電傅良佐辭職將照准擬蔣方震繼 
　　北京電陳友仁昨巳保釋 
　　北京電指令陸部吳大洲執行無期徒刑 
　　北京電自前日檢查郵電後輿論頗不爲然 
[外電]  
　　北京電總統巳提出李鴻章之姪經羲爲國務總理雖未先得本人同意但料國會通過後李未必堅却不就時局安靖各省傳來消息亦頗平穏張勳確有電到京表示各督軍對於段氏免職合法問題之意見詞頗激昻但未幾復有一電謂各督軍已各回本省張督並無襄助何種舉動反對政府之意故前電已無效力可言同時各督軍要求解散國會首先署名之孟恩遠亦有電來聲明願擁護新政府國民黨會議决定贊成李經羲並請總統起用唐紹儀岑春煊爲國務員國會議决多人提出質問書請政府說明英文京報所載日本秘密借欵事是否確實（二十六日） 
　　廣州電北京發生之事並未引起粤人之驚異粤省議會已决定贊助中央政府與國會並　國會定能抵抗軍人（二十五日） 
　　成都電此次滇蜀軍隊交訌傷及平民其數刻已查明共計平民死傷者約三千人今日官場分發撫卹劵傷者每名得八元死者家屬得二十元報章載稱羅佩金已抵自流井此問情勢較前稍穏此事解决嘗可利於蜀人（二十六日） 
以上路透電 
　　北京電衆議院今日討議李經羲總理案由代理總理伍廷芳出席述明李氏之經歷後遂投票議員出席總數四百六十二人同意者三百八十八票以多數通過參議院大約明日（二十八日）舉行投票（二十七日） 
　　漢口電王督軍歸任後語人曰余個人雖與段祺瑞有密接之闗係然於職務上惟知國家云云（二十七日） 
　　南京電福建督軍李厚基氏昨由徐州來寗謁見馮副總統後首途歸任（二十九日） 
　　南京電徐海地方亢旱各縣盜賊肆行搶掠人心洶洶馮副總統昨特電飭海州鎭守使白寳山速派所屬軍隊從事剿辦並飭救濟貧民勿使窮困流爲盜賊務須恩威並行剿撫兼施云云 
（二十七日） 
　　東京電福岡巿外慘殺德國俘虜夫人伊爾瑪之犯人田中德一已受宣告死刑（二十七日） 
以上東方通信社電 
[戰電]  
　　倫敦電英帥海格將軍昨晚報稱英軍在亞美蒂愛爾附近以機闗鎗擊退掩攻之敵軍星期三日飛機戰事更形活動英飛機擊落德飛機五架又損其六架英飛機三架現無下落今日報稱英軍夜在方台萊克羅瓦塞萊西南逐走襲擊之敵軍又在亞勒東北敗襲擊之敵軍加以重創今晨英軍繼續奪獲魯斯東南敵軍前鋒戰壕一段敵軍回攻失敗英軍在亞美蒂愛爾南面美細萊西面襲擊得利（二十五日）　　巴黎電昨晚公報云伏克萊克開列福尼亞高原與歇佛境内砲戰偶覺猛烈二十三日夜間法飛機以炸彈二千二百　擲擊里塞爾火車站曾見起火（二十四日） 
　　倫敦電意軍連日獲勝後終已進至加沙高原下山地之下部由此可以通至亞德里亞海意軍今且佔據通特萊斯特城之海濱大路與鐵路意軍所逹地點距該城僅十三英里意軍且在戈里齊亞附近獲重要進步佔據桑土山鞏固陣地抵禦敵軍攻擊十日之久綜計意軍大戰兩星期之成績乃佔據戈里齊亞北面甚固之山砲台兩座並在特倫蒂洛擊敗回攻之敵軍一次又在加沙高原大敗敵軍是也（二十五日　　倫敦電薛西爾爵士今日在下院答覆質問謂英日兩國海軍聮合行事致將太平洋德艦隊掃蕩一空惟日本海軍之活動尙不止此日本曾特派巡艦與驅逐艦一隊開赴南洋襄助英海軍保衛哥倫布以東之印度洋去歳日本巡艦一隊因英國之請求在北太平洋一帶巡弋大有益於協約國近來協約國政府鑒於海軍形勢之發展以爲與日本海軍聮合行事之範圍實有擴張之必要是以日政府派輕艦若干駛至地中海會同英國等海軍防衛一切日本又加派巡洋快艦一隊保護印度洋與南太平洋之航業日本此種扶助實有價值而尤可寳貴者協約國間現有之精神與將來助力之偉大巳可於此見之也（二十四日） 
　　倫敦電下院以三百二十九票對九十票二讀通過改革選舉制議案（二十四日） 
要聞一 
[北京特别通信（七十六）（飄萍）]  
　　段總理免職命令之批評 
　　邀請徐王李繼任之經過 
　　李仲軒提出於衆院 
　　張少軒尙未釋懷疑 
　　段總理免職命令已下之第二日北京各報依其派别之不同而生各異之論調甲派則表示樂觀而以昨日命令爲一一適法乙派則表示悲觀而以昨日命令爲一一違法其爭點所在（一）未經原有國務總理副署（二）命令中所副署之（國務總理伍廷芳）七字爲無根據（三）警備司令之任命設置爲不當 
　　愚今試下簡單之批評依照約法大總統有任免官吏特權而大總統命令必經國務員副署乃生效力總理爲國務員其餘閣員亦皆爲國務員其精意所在蓋以大總統在法不負責任必有國務員代之負責而已伍廷芳旣尙有國務員之資格即可以副署而使命令發生效力非違法之行爲也但有甚爲可惜之點即副署之伍廷芳應仍曰（外交總長某某）而勿言國務總理某某蓋國務總理之伍廷芳必經外交總長之伍廷芳副署命令發表後乃能成立然此係手續上之欠缺直指爲違法行爲或名之曰（苛疊逹）則似太過矣 
　　至於警備司令之設置警備與戒嚴有程度之不同可認爲行政處分之一種不生法律問題故以警備爲違法者非適法之論惟警備司令無此官制或謂苟是日認爲有警備之必要可召集王參謀總長及陳江吳等面諭不必多此一項命令愚亦云然又有以警備爲非必要者此則無標準之辨論段總理在位之日且有公民滋事及督軍横行之現象一旦段君去職鎭攝無人認爲必須警備正重視段君之處若曰段君雖去不生絲毫影響是段君之去留無闗輕重矣故愚謂此層可以不論嗚呼觀於朝野士夫之一言一動竊歎夫心懷坦白頭腦清明者之不多見此則我國前途之大戚也 
　　二十三日命令發表預定二十四日之晚於徐王李三人中擇一爲新任國務總理提出於衆院愚已與段氏免職同時電告（二十四專電欄）而元首個人名義之通電中先表示商請東海東海在官場以圓到著稱與北洋系軍人尤有從資格而發生之感情元首個人之此種表示亦所以安懷不安之念者至二十四日上午赴津之專使未歸東海巳有不來消息在此最短期間中各派亦曾對東海各爲迎拒之表示東海者於各派不能有迎無拒之態度之下必不肯輕易爲最後之出山者也故至二十四日之晚東海不來巳不算新聞材料而大總統必待二十五日上午專使歸來具道東海晤面詳情然後舍徐而與王聘老商酌王君在叚未免職之前曾再三對余言彼有種種原因决不能就國務總理之職故元首雖數次派人述其倚重之誠心王意堅决如故二十五日下午四時元首乃親訪王君於其私第自四時至五時談話逹一小時之久王君述其種種困難情形公私兩方詳盡無隠蓋段而辭職以去則王段協商之下尙不妨勉承其乏今叚遭免職而王又爲贊成段氏引退之一人苟又取而代之則王氏坦然無我之胸襟將無法可以表白此所以雖有元首親臨之隆禮而仍無以報命者也但陸軍一席王巳有允意元首五時歸府即命繕寫咨文聞咨文前一日實巳繕寫不過填寫李經羲三字於空白咨文之中六時即送到衆議院衆議院即通告二十六日開會投票而李氏亦有二十六日來京消息蓋李原定二十五日來京適是日段徐邀之談話故遂改期於明日來京耳於此有易使人發生疑問者徐氏以專使磋商加之梁熊諸人之敦勸今且不來王氏亦曾派員磋商加以元首大駕之親蒞今亦不來何以李經羲則咨文提出决定於數分鐘並不經如對徐王之手續於此可見仲老對於政治興復不淺而元首當與徐王兩公商酌時巳對李亦曾爲同一之進行惟一則公開一則秘密孰爲首席孰爲陪賓明眼人不難看破由是追溯則前此李氏所以提出財政財政通過以後又復姗姗來遲醉翁之意愚巳爲之思過半矣 
　　愚於紀述段總理免職通信中曾言京師秩序不至大有變動惟外省有何反響曾於篇末一爲注意政府昨日乃果接張大帥懷疑之電今日遇研究派之某議員言張氏來電語多激烈對於前日之命令表示有闗法律問題對於督軍之干憲亦似欲爲之重申前請而伍代理今日蒞國務院即首先辦理此項覆電云云愚更以電話詢之與公府有闗係之某君並不絶對否認但謂措詞和平而政府所答覆則根據約法引證唐陸内閣時代先例藉以解釋其懷疑云夫果僅爲懷疑一經解釋必可恍然惟府院今後之措施猶宜一秉至誠勿播懷疑之種子乃私心所竊欲効其忠告者也 
[督軍團出京後之近訊]  
　　各督軍之回任 
　　唐繼堯之反對 
　　昨日北京接到徐州督軍公署報告督軍團解散情形略稱王督軍占元到徐之翌日即赴南京回湖北本任 
 
 
 

Page 3

 
 
張督軍懷芝亦到徐僅住一夜復回山東其他軍事代表亦均散去現仍在徐者僅有安徽省長倪嗣冲福建督軍李厚基二人自二十四日晚起督軍會議業巳解散倪李亦不日各回本任又徐州李道尹昨日來電謂倪嗣冲李厚基接到段總理免職公電頗有激憤之意但察其情形决不至更有何種舉動張紹軒則其個人對於政局並無特别意見惟甚希望徐東海出任總理云云 
　　張懷芝與倪嗣冲同車出京先回山東當有該省省議會正副議長及紳商學界著名紳士名人往謁當而詰責張督軍何以聮名呈請解散國會干預憲法並謂督軍倘再赴徐州會議發種種違法之通電我魯省紳民卽不復承認公爲本省督軍云云張督軍到徐後適接到段總理免職之電令知中央政局業經解决又深恐魯省有變乃趕於翌日回魯並聞昨日公府巳接到該督軍來電略稱懷芝謹於二十四日回任照常視事云云 
　　吉林督軍孟恩遠前雖領銜上呈實係被動督軍團臨出京時邀曹督軍同行曹以病辭　孟督軍爲代表及督軍圖同車到津在江西督軍李純宅中會議約李一同赴徐李辭以病亦託孟督軍代表散會後李私謂孟君等赴徐後倘再發出較激之通電試問將來如何下場孟益悔附和之孟浪遂請倪等先行自言稍觀形勢隨後卽至二十三日接到段總理免職之命遂决計不復南下現聞擬隨李仲宣同車回京蓋孟君舊日曾隸李合肥部下故與李仲宣頗有　係 
　　督軍團通電反對國會後陸軍訓練總監張紹會通電反對茲聞雲南督軍唐繼堯亦有此項電文到京其文曰急大總統鈞鑒國務院南京副總統各省督軍省長鑒自本月十號公民團　鬧國會貽誤大局巳深痛憤嗣接内務部電業將爲首數人嚴拿懲辦又以僻在邊遠情形容有未稔未遽有所陳獻乃頃准孟督軍等電又以國會所議憲法殊欠持平竟請解散國會繼堯之愚竊期期以爲不可也夫憲法爲國家根本大法縱有爭論應由法定機闗依一定手續研究討論期歸至當乃爲正辦若一有不合輒以武力干涉國家安有寗日况武人干預政治大總統疊申命令嚴行禁止今當内外交迫險象環生之際凡在軍人宜如何整軍經武盞力維持至闗於政治問題初不負何等責任僅可聽之行政立法機闗和平解决斷不宜藉此干涉意　破壞致國家陷於危亡之地溯自共和再建約法繼續有效國會復　民意欣欣向之苟蔑視約法悍然不顧是共和民國復從根本破壞尙何進行之可言乎伏乞大總統總理尊重約法毅力主持至於外交内政尤望政府國會一以公誠相見平心研審取决無所黨偏斯國家大局之幸也除電參衆兩院忠告外謹陳鑒察唐　堯叩漾印 
[伍廷芳解釋免段命令]  
　　前日段前總理免職之命令由伍代理國務總理副署發布之後頗有一部分人疑爲有法律上之疑義昨日午後伍代理總理特致各省通電詳爲解釋其文云萬急南京副總統各省督軍省長徐州張巡閱　廣東陸巡閱使承德姜都統張家口都統歸化都统龍華護軍使寧夏護軍使瓊州龍督辦導河提督岳州吳司令南鄭鎭守使平陽鎭守使大同鎭守使多倫鎭守使河南鎭守使南陽鎭守使天津鎭守使南京鎭守使南通鎭守使兗州鎭守使曹州鎭守使壽州鎭守使漢口鎭守使荆州鎭守使林西鎭守使洮南鎭守使康定鎭守使鳳風鎭守使鑒前日合肥免職命令聞有疑未經總理副署者查約法第三十四條大總統得任免文武職員第四十三條國務總理及各部總長均稱爲國務員第四十五條國務員於大總統提出法律案公布法律及發布命令時須副署之是按諸約法須國務員副署並無規定必由國務總理副署之明文更無規定必由前任國務總理之明文且查民國元年六月十七日外交總長陸徵祥代理總理事務係陸徵祥副署六月二十七日國務總理唐紹儀准免本官亦係陸徵祥副署民國元年八月二十日内務總長趙秉鈞代理總理事務係趙秉鈞副署九月二十二日國務總理陸徵祥准免本官亦係趙秉鈞副署民國三年二月十二日國務總理熊希齡准免本官但由總長副署並無新舊總理之名先例具在尤其明證此次命令確由廷芳副署廷芳係外交總長以國務員代理總理事務廷芳當然有效與約法毫無抵觸至正式宣布仍由廷芳交國務院印鑄局照章辦理二十三日命令單二十四日政府公報昭然俱在所以屬公府秘書廳另電通知者不過先行奉聞並無踰越職權之可言廷芳素守法律决不至有違法之事誠恐傳聞　在 
實特此電陳予祈查照伍廷芳有叩 
　　附張勳敬電原文大總統鈞鑒此次在京會議各省督軍省長及南北各省代表二十餘人於昨晚偕同蒞徐以憲法問題就商旋奉公府秘書廳漾電内開國務總理兼陸軍總長段祺瑞着免去本職外交總長伍廷芳着暫行代理國務總理此令等因咸以謂民定制適用責任内閣制度凡任免官吏向由國務院發出非經國務總理副署不能發生效力歷辦有案秘書廳掌司機要對於此事本無責任可言今忽逾越職權擅發通電宣布命令殊屬創例當然不能認爲有效旋接段總理通電以前項命令未經副署不能負責爲言其爲違法更無待言羣情益復憤激以爲共和國家首重法制如果任意出入人民將何適從今中央旣首先破壞法律則各省惟有自由行動等語而未經與會各省督軍省長亦紛紛來電訽問持論大率相同事闗法律問題理由極爲充分如無持平辦法必將激生他變謹飛電直陳立候鈞裁勳 
[憲法會議審議地方制度]  
　　憲法議會昨（二十五日）下午開會至二時巳足法定人數由審議長報告開會提出上次討論區域以省爲最高自治區域並爲國家行政區域付表决以三分之二通過次提縣制問題大體討論由提案者丁世嶧君說明理由王源瀚君發贊成言論略謂現在研究地方制度者多主張二級制巳認道制無存在之必要惟旣有省不能不有縣在其下云云吕復君亦發贊成言論謂規定縣制於憲法爲保障地方制度之必要湯漪君復申明提案理由以各國地方制度與中國歷史上地方沿革證明縣制大體宜規定於憲法以三分之二通過又提出未設省各地方之規定大體討論提案者略說明理由以無異議即付表决以法定人數通過復提出地方權限之規定丁世嶧君登壇先要求反對者懷疑者之言論然後說明提案大意因中央與地方權限往往因不明了不確定生出許多牴牾欲去此種牴牾非明定地方權限於憲法不可云云旋宣告休息休息後吕復秦廣禮二君繼續發贊成之言論以地方權限取列舉主義付表决少數又以取槩括主義付表决亦少數有人提起以地方權限應訂在憲法上付表决以三分二多數通過提出省受中央支配之規定認爲大體討論通過次爲省長職權之規定認爲當然之規定次爲省長任期歳俸之規定不認爲大體次由某君提起任命省長或由大總統直接任命或由人民選舉認爲大體討論表决多數查點人數不足宣告延會時巳五鐘另一消息昨日（二十五）午後憲法會議開會審議地方制度先由審議會將修正案與原草案不同之點擇要提出共十九項先爲抽象的討論第一項爲省兼爲自治區域之規定後經有人修正以省爲最高自治團體兼爲自治區域付表决不足法定數經有人提起疑義用反正表决起立者不足三分一而此項修正遂通過矣第二項爲縣制之規定亦經反證表决通過第三項爲未設省各地方之規定第四項爲地方權限之規定第五項爲省受中央支配之規定第六項爲省長職權之規定一律通過遂議第七項省長任期歳俸之規定丁世嶧正在清辯滔滔之際而檢查人數衆議院方面已缺兩人不足法定數遂宣告延會而散散會後有參議員陳善致函議長王家襄審議長王正廷表示反對其函云審議長鈞鑒五月二十五日午後一時開憲法審議中華民國憲法案地方制度一章查此案係由孫議員潤宇等三十四人以三百九十人之連署提出地方制度草案十六條付審議會爲大體之表决當時在場議員四百九十人以四百四十九人通過同日開審議會應以孫君之案爲原案丁世嶧湯漪駱繼漢吕復四議員之修正案或加原案某條之前或加原案某條之後或爲原案之修正審議長應先問附議者是否到法定人數然後討論然後表决始生效力此歷來憲法審議會議法之手續法也今日審議會　議時先以一印刷品分配各議員内容則列丁湯等之修正案大　十九項審議長並不聲明爲何種案　　討論表决而孫議員潤宇等之原案從未提及孫君原案是否由審議長個人自行打銷此不能不請詳細答覆者一也天壇憲法草案計一百餘條審議大體時因爭論之結果先以某條是否認爲大體用一表决以便討論審議長私布印刷品十九項是否經憲法起草委員會起草其價值是否有憲法草案之價值審議長對於此種印刷品用審議草案之手續究竟本於憲法會議規則第幾條審議會阿種先例者不能不請詳細答覆者二也本日審議印刷品第四項題爲地方權限之規定討論終局後審議長先以列舉的規定表决不足法定人數否决又以概括的規定付表决不足法定人數又否决地方權限問題當然打銷後復有人動議謂審議長不應如此表决應以地方權限規定地方制度内付表决審議長遂採無法律之動議付表决竟以多數通過試問此種表决是否以後之表决取消前之表决本員無以名之名之爲取消表决不知審議長本於憲法會議規則何條審議會中何種先例者不能不請詳细答覆者三也總而言之二十五日之審議會凡討論凡表决均無法律根據直可謂之胡鬧即議决亦不生效力擬請議長將此日議决之案設法取消另付審議再本員前日尙列議席本可即時糾正惟查　來憲法會議情形反對者一登臺發言吹嘴墮足之聲全場　應幾使登台者不能發言故本員對於憲法問題勿論大會審議會俱持消極主義審議長爲有責任之人憲法一字一句闗乎國家存亡甚巨主席時不可徒弄手段免使他人指摘况前日之憲法會議尙有人焉監督於其旁也是否希登公報並印刷配分爲盼 
[成都戰亂中之商會與城會]  
　　川省常川滇兩軍待餉甚殷之時公家借欵原屬不得巳之舉商會初擬認借商界一部分之欵當道以商會辦理較有把握特議由財政廳西川道警察廳各派專員來會會同勸借故由各警區署長分期召集各區街正來會演說首由商會協理白君報告借欵情形次演說民間與公家闗係之　切亟望通力合作以濟急需况此次借欵與從前逈不相同公家爲昭信計特發金證劵交債權收執一經到期本息並還如有不願取回省許其完納一切稅捐金庫照收可見非常穏妥並申明客歳商帮貨欵亦由黄財政廳長完全歸還前届經手之事政府尙不分界限如數歸結足徽最重信用深盼熱心辦理總期於民不擾於事有濟萬不可挾有嫌怨致碍進行如遇富紳巨族可盡力勸借設一請不到不妨再請始終不到者可由街正會商本街端人正士評判應借若干數目開單交來以憑公家再行敦勸云云次由財政廳西川道警察廳專員相繼演說皆述深盼各街熱心勸借之意會内常駐會員向僅三十餘人自兵燹後設臨時救濟會應派董辦理損失應派董調查借欵應派董經辦故常駐會董實不敷分布乃請各帮商董到會贊助且因會欵支絀均係義務職 
　　成華紳耆劉豫波蘇鳳崗紀鏡清等於成華城議事會附設一寃民調查所刻巳正式成立職員共分六項（一）五區總調查（二）招待（三）文牘（四）庶務（五）參贊（六）收發各職員亦係義務性質該所成立後冤民投報者巳逹二千餘户刻尙源源而來該所招待員大有應接不暇之勢該所每日除到投報之災民外尙派五區之總調查員到各處分别調查據實報告而到所投報者亦須由招待員逐一細訊明確然後填入表册該所現己製定詳細表册凡報到各災民每足百户則填表咨送各機闗查核故該所連日延請書記二十餘人趕繕表册以期早日竣事該所成立迄今十餘日所有支出經費悉由各職員捐輸并不取災民分文 
　　前月二十號左右皇城側之懲役場因火勢蔓延甚烈始將場門開放以全生命該工役人等均係平日遇事收入之苦力向無家室人數亦衆遂在東門外大橋等處抓取食物派出之會董見此情形立即給錢遣散以免滋擾 
[魯省會議停濮陽河捐]  
　　魯省議會議員許鍾璐日前提議將濮工附捐取消一案業經交股審查其提議案云竊濮陽工捐乃山東及直豫特别之捐聞直豫業經取消山東亦斷無存在之理况國會議員周嘉坦等業經提出質問書意在取消此捐巳與財部商有端倪前歳各區代表來省請求取消此捐省議會亦有議案今國會主張取消省議會主張截留實與民意相反此其應取消者一也敎育實業固屬應辦之事然三年之病不及待七年之艾當此荒旱之時米珠薪桂民不聊生減輕民間一分負擔則受一分之利益此應取消者二也此項捐稅在政府視之截留與取消其事相同蓋不爲國家所有故也若國會省議會齊力請求必可逹取銷之目的若省議會獨力請求則其勢轉孤故就現在論截留難而取消易此應取消者三也且此捐爲國家爲地方並未確定縱令截留而政府視爲暫時假用將來又復徵用此欵爲之奈何卽所謂附加稅者亦纸上規定之名詞而徵稅及納稅者之心目中固仍是濮陽工捐案卷俱存尤難消滅萬一濮陽再有險工發生徵用此欵又將奈何以上雖意外之事要亦不可不防總之民間納稅之事萬不可一加而不復止代表建議尤不可爲民間留負擔重稅之根蒂今日辦河工今日加捐河工辦竣即行取消明日辦實業明日再籌欵再日辦敎育再日再籌欵此方與正稅不同若辦河工之捐一加不止改爲附加稅名目辦實業辦敎育久而久之勢將成爲正稅再有公益事項又必另行籌捐濟寗稅樓即其前鑒此應取消者四也然主張取消者並非藥實業敎育而不辦也按公署來案所擬辦法不過用二十萬元若再　節不過用十餘萬元而濮陽工捐則有六十萬元因十餘萬元之事而爲民間留六十萬元之負擔此種計畫似乎非宜若去六十萬濮陽工捐而由民間再徵十餘萬元則簡而易從且免一加不止之弊在辦實業敎育一方面無論爲舊捐爲新稅但於事有濟復又何求若舍此不計必留濮陽工捐是意不在辦實業敎育而專意不取消濮陽工捐爲民代表似不如是此應取消者五也本席爲滅輕民間負擔起見不敢　默　希公决 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[送段祺瑞與勸徐世昌]  
　　段前總理前日出京時大總统派公府侍從武官長廕午樓前往送行廕君到東車站時段君巳在車中廕君傳逹總统之意謂政象紛紏已極長此遷延愈無了局故萬不得巳而有此學並非與君有何種不愜之處望君勿以介懷且君盡瘁國事多歷年所暫時養晦稍　　肩亦最適宜至闗於國家大事君雖在野仍須與君商酌進行萬勿灰心遂置國家於不願云云段君當答云總統盛意使余得悉仔肩余方感謝之不遑尙何介意之有至以後總統如有所諮詞余自當盡知無不言之責請轉逹總統但要聘卿寫信致余余即隨時條對云云廕君回府後有某君詢以今日段君之態度如何有不豫之色否廕君作諧語以答之謂余未見段君有不高興之意味惟此等差事使余置身其間頗難於周旋則余之不高興之程度恐較段君爲稍高云云 
　　徐東海出山一節大總統原囑代表吳世湘饒鳳璜兩人到津見徐君敦勸後即用電話報告以便卽提交國會共致衆院之咨文昨晨卽擬就并已蓋印惟姓名未填鈕傳善前日奉命赴津昨早回京據稱東海表示不來然吳饒二氏則午間尙無正式報告至午後七時吳饒二人始有電話到公府據稱東海所言甚長非電話中所可盡今日早車回京面呈云云大總統亟欲知東海之眞態度晚間又電吳饒詢間一面於昨夜十點半用電話詢問津浦局長徐世彰氏徐答稱東海巳聲明萬不能來公府人告以總統藉重之意甚切即東海不來亦當提交國會徐答據其兄之意即國會同意後仍不能來及問其理由則亦云非電話中所可盡當由吳饒二君面陳云云蓋至是始知東海之果不來矣 
[各政團開會討論時局]  
　　各政團鑒於時局之危迫對於繼任内閣自不至過事挑剔惟因繼任總理尙未提出故各政團尙有未經開會表示意見者茲僅就昨前兩日開會之各政團略述如左其一政學會昨晚開會到者八十餘人演說者甚多大致謂本會之精神純以顧全大局爲重現在政治上發生劇變國家大局瀕於危險本會同人尤不能不出以極純潔之精神以盡其國事之責任繼任總理無論大總统提出何人本會均與贊同討論結果此次繼任總理如大總統於徐世昌王士珍李經羲三人中任提一人該會概予同意其二益友社昨日午後開大會討論結果對於徐東海個人固無反對之可言第恐東海旣出交通系舊帝制系等或相隨而來故萬難同意至於北洋派之勢力固不可蔑視然王士珍李經羲兩氏亦可代表多數議至午後五時遂决定方針公推王正廷吳景濓褚輔成等四名爲代表向當軸陳述反對徐世昌之理由並希望王士珍出山之意見如王士珍不肯擔任即推李經羲氏亦可當時復選舉委員向各政　接洽以便運動一切其三研究會昨日下午開會對於繼任總理大致亦無甚挑剔惟聞黄羣等對總理免職令未經原任總理副署一節存擬提出質問之說其外則對外協商代表報告憲法上問題協商經過劉崇佑梁善濟黄羣藍公武諸君均主張卽日出席結果决定聽衆自由至於憲法上之意見則經全　表决認本修正案爲最後之讓步不能再有絲毫退讓湯化龍梁善濟劉崇佑黄羣諸君更謂本會一年以來之主張　餘此區區　點若到底不能貫澈則是一部分憲法内本團體絶不容加入一些意思余輩一年所爲何來將來亂加憲法之責任反要與大家同負以余個人意見惟有辭職而巳言畢决定發兩通告以發布其主張其四民友會前夜因段氏免職開臨時會協商繼任總理問題會議結果以徐世昌與段祺瑞無異巳决定如總統提出徐氏不能投同意票聞該會頗屬意於王士珍 
[王士珍訓誡軍警各級長官]  
　　段總理免職令發表後京城内外治安頗闗重要本日（二十五）午前十時王士珍總長乃召軍警各級長官在國務院參陸兩部辦公處爲訓誡之演說其大要言昨日段總理免職命令發出後段總理於午後七時巳赴天津原來總理更迭在立憲國常有之事與我輩軍人絶無闗係我輩軍人旣以服從爲天職則其所負之任務惟在保護國家維持治安至闗於政治問題我輩無庸置緣此次設立臨時京津一帶警備總司令原總統之意實以國家經幾次改革以後因政象不安誠恐不逞之徒從中播弄擾亂治安故令子爲總司令現在我軍人旣以服從爲天職而人民又安堵如常則無須另設司令部之必要每日予在此處辦理公務各級長官如有緊要事務可來本處接洽星期四爲府中例會予往列席可與江陳兩司令接洽其不闗於警備範圍以内事項照常赴參陸兩部請示辦理至於調遣軍隊須有王士珍三字圖章爲憑此圖章已呈明總統余之調　軍隊决不以個人私見調　必奉有總統明令然後行之各軍隊非有予之命令一兵不得擅動蓋軍隊行動實爲驚擾人民之原我輩軍人所食之食所衣之衣所住之營舍無一不是民脂民膏以供給我輩者我輩旣受其供給則理應以保護人民維持治安以答酬其賜萬不可帶鬼面以恐嚇人民蓋帶鬼面以恐嚇人民或爲非立憲國所常有之事共和國家絶對不可有此舉動以自取怨戾此我軍人所當拳拳服膺者也至於國家之有黨派政團在歐美各立憲國均由政黨競爭以致富强蓋一黨有一黨之政綢政策互相砥礪互有維繫有時亦有競爭有衝突其萬不相容時乃互相讓步均必循軌道上行動民國肇造新起政團雖不能如歐美之確有政　政策納之軌物然其愛國之忱亦有足嘉其中或有權位攘奪之谋亦由政象不平或因甲勢勝以壓乙乙不能不思爲抵抗遂至因黨派競爭問題流爲衣食問題此亦無可諱言者也但我輩軍人當以不黨爲要即在東西各國政黨組織完備政治道德極高之國家其軍人亦不許干與政治按之今日北洋系三字社會上已成名詞此名詞决非我輩軍人之福實爲我輩軍人之害蓋一國之大萬不可由少數人結合小團體以自樹目標諸君不觀射擊之標的乎射繫之標的非以鋼板鑄成乎鋼板無論如何厚重日夜以供彈丸之射擊則未有不洞穿者我輩若自命爲北洋派排斥異己則爲無數彈丸射擊之目的又焉往而不敗也此事徵之歷史確有明證往者姑不論矣即如前清始而爲八旗勁旅繼而有緣營勃興及至道咸之際旗綠二者皆爲强妣之末　湘軍起而淮軍起其他所謂毅軍南洋自强軍北洋武衛軍種種名目或以地命名則他地之人不能入伍或以人命名則他派之人不能入營此等軍隊雖盛極一時萬難長久存在試問今日尙有湘軍淮軍等名目存留於社會乎嗣後我輩軍人務　化除畛域不分南北凡以國家爲前提者皆爲我輩之同志　爲我　之良友消滅此不良之目標庶免異己之攻繫勉行天職合全國爲一家爲一心以作國防以維治安此實爲子所企望於我親愛之軍人者也至於國務總理及各總長我輩軍人更不庸有成見在心凡以國家爲前提有學識有才能有名望之人無分地域由總統提交國會國會同意我軍人當極端擁護萬勿聽信人言黨同伐異自取罪戾切要切要至於予之資望予之學識非有過人之處但人類有長幼之别即有先覺後覺之分予在軍隊任事比較經歷年月爲多爲先覺者有指導之責任爲後進者有模倣之本務現在旣受總統之特任望各級官長對於軍隊嚴爲督率勤爲訓練密爲防範至於政治上問題則有國會討論及政府實行無須我　過問者也王氏演說一時半之久乃畢其詞軍警各級長官當答曰我　只知服從我總司令命令保護人民維持治安而已他非所知也是時適伍代總理至場王氏爲各級官長紹介云新任代理國務總理伍君廷芳今日視事乃爲予之先　予在學校時伍總理曾派爲考試監督予當時考列二等一名予自愧功課不及他人由是勉力上進廠後月考遂嘗博得一等第一今日欣逢總理上任各官長一同隨予向總理三鞠躬乃向伍君三鞠躬而退 
[戴劉交惡中之成都（成都通信）]  
　　川人又起恐慌矣五月十號發 
　　成都戰事甫停川黔軍即互起猜疑故四月三十號劉存厚軍長出示解釋并禁民間造謡其起猜疑之故因戴氏曾電中央稱劉不聽命令以致褫奪崇威將軍之銜劉氏初尙與戴無意見至此始疑戴氏加以停戰時戴恐劉不肯罷休又慰以恢復師長迨劉甫退出城滇軍尙駐東門外戴即迫劉交缷劉見戴舉動如此當將師長職交該師參謀長汪可權己則避入外北福音堂以防羅戴聮攻其實劉之所交於參謀長者不過一種形式而其實仍與未交無異其避入福音堂者則以不敢抗中央命令不得已而出此也 
當是時川省紳商皆以戴迫劉過急恐釀變故紛紛集議商請尹昌齡（川紳之現任政務廳長者）轉逹戴氏勸茯體念時艱萬勿再使人民塗炭尹即照轉戴氏戴見紳商如此亦未便再逼劉氏但對於尹氏則又露不滿之意尹因此表示辭職惟尙未提出一般川人見戴氏初旣竭力鞏固劉氏一旦羅敗又大變方針於是皆疑其利用鷸蚌之相持以冀坐收漁人之利於是更不滿意於戴氏近三四日間請願省議會建議彈劾者巳有三案昨又有三十九萬餘災民代表亦建議彈劾戴氏謂羅劉之爭由戴挑撥省議員對之亦頗不謂然先後巳兩次提出質問矣 
戴見此情形近亦頗不自安劉存厚氏則又出福音堂而入軍司令部對於戴氏防範仍嚴戰事平後所運回新津之大砲亦巳折運到省雖不及前日戰時防範之嚴但軍司令部附近各街均布滿步哨戴前日守中立時之防備線近仍如故各街之深溝高壘亦多未平除東城南城之大砲依然如故外戴之態度亦不明瞭且並不向劉疏通因之劉氏益嚴防之五月七號晚放出之步　較往日爲多且又較遠人民本驚弓之鳥見此情形又起驚惶是夜街談巷議皆謂又將有變故商民貨物方稍取出者又一律深藏順城一街藏貨尤多無何惶恐之狀巳徧布全城矣黔軍防範亦嚴現戴仍擬復入皇城六七兩號鳩工將砲毁處修復一般人民以拆城巳經議會表决咨到省署而戴氏置之不顧故紛紛議其後者愈多云 
[皖省近事]  
　　旅京同鄉周馥李經羲等以皖鹽加價人民受害無窮特函致倪丹忱氏謂皖省近來迭遭兵燹水旱相連窮人實居多數今忽加鹽價如此之鉅恐淡食之慮即在目前所望圖終慎始取銷前議母以一時興利心切以致利未見而害先嘗是爲至盼云云 
　　議員王善繼提議咨請省長通令各縣廢止刑訊案現付交法律審查 
　　滁縣羅馥庵釐局長吳庚現被商民向議會公署兩處呈訴稱該局長舞弊營私苛罰商民請即查辦以清國稅而蘇商困 
　　太和縣西北鄉刦案匪犯吳老大吳德　等前日拿獲在途被李匪攔刦並鎗傷法警二名現吳巳弋獲惟要匪李長賓在逃該縣知事巳呈請省長通令隣縣協緝 
　　陸軍監獄覊禁之王鶴亭前由紳界呈請保釋聞張督軍以王案闗係刑事未便照准現王又向議會請議咨請省長派員澈查以免久陷囹圖 
安武軍第一路副官儲辛昨由蕪來皖 
[杭州快信]  
　　福建督軍李厚基昨（二十七日）電致楊督今日由滬乘早車來杭軍署已派副官張焯蒞站歡迎 
　　第一師第三團准星期四舉行野外戰鬭 
　　内河水上警廳雇員朱受田昨在廳署忽用鎗刺自戕腹裂腸流死狀甚慘齊省長巳派員查辦 
第二師第六團三營軍需官趙宗鼎因事辭職楊督軍已委王鳳孫補充 
　　高檢廳委周藩爲龍泉縣管獄員唐傳經爲餘杭縣管獄員 
　　五月份各團營餉定今日發給楊督軍派委本署諮議官張蔭榮吳秉元等分别赴團點給 
　　齊省長委候補知事蕭繼昌赴甬驗收外海水警廳新造巡船十艘并查勘永安輪修整工程龍泉交代巳由甌海道尹派員督算在押之前財政主任潘國鈞昨亦釋放 
　　省議會議長沈定一巳由紹旋省昨謁見軍民兩長 
　　餘杭知事洪鐘嗜好甚深省公署巳派員查辦 
[江北近事]  
　　英領事陶樂爾以淮淮陰等縣烟毒早經肅清業托各敎士調查明確决計免行查勘以省時日所有前次預備之行館由縣撤銷 
　　省長公署　南京通俗敎育圖書館長濮祁呈報巡迴講演團講員於五月十一日起出發高郵淮陰淮安泗陽漣水等二十四縣舉行二次講演請令各縣指導照料特訓令各該知事届時遵照辦理 
　　前清淮陽道奭良因光復時存放裕寗官錢局銀七千兩嗣由該局朱某以沐陽田若干頃作抵現將此項田畝私行轉賣特遣子來浦交涉 
省立第六師範學校招考第六届預科學生 
　　淮安新安會館經理黄秀岩以被刦案内由營拿獲王大月子一名特禀請第一混成旅司令部訊究馬旅長以巳咨淮安縣知事研審批令投質 
淮徐海各屬貧民去年被水成災南下乞食現因二麥將次成熟紛紛回里 
　　淮陰公民黄賡清等擬在洪澤湖下灘舉辦森林並組織林業公會呈由縣署核准令再依照林業公會規則第六條規定備具呈請書以便詳請省長轉咨農商部查照 
　　五月二十二日夜西　鎭公泰棧前某姓失火延燒八十餘家燒斃男婦多人 
[徐州快信]  
　　李慶璋惲毓昌昨晚由津乘車回徐據云段合肥不肯來徐允派曲同豐傅良佐代表今日晚車可到 
　　聞張勳倪嗣冲约張懷芝李厚基王占元徐樹　段芝貴陸建章靳雲鵬葉恭绰何紹賢陳之驥楊字霆張藻辰張文生等今午赴雲龍山宴會沿途已預派軍隊守衛 
　　聞倪嗣冲提出四項條件明日交議（一）解散國會（二）以徐東海繼任内閣（三）回復段祺瑞陸軍總長（四）閣員須由總理提出 
外傳徐東海昨有密電復張勳允出組内閣張擬今日派甘常憲赴津接洽等說不確 
徐防警備副司令湯玉麟連日親率營兵在車站守護 
　　張懷芝定今晚回濟約後日早車來徐 
　　中軍閻肇興昨赴兗州濟南等處公幹 
（以上二十六日發） 
　　昨日張勳倪嗣冲在雲龍山懽讌各督軍曁督軍代表至午後七時始散張勳酒興甚豪昨已薰醉 
　　贛國會議員郭同昨乘車回京 
　　張懷芝昨日晚車已回濟南李厚基准今日赴滬王占元亦已回卾現留徐者倪嗣冲段芝貴靳雲鵬陸建章徐樹　楊宇霆張藻辰何紹賢等徐州會議將無形消滅 
　　昨日曲同豐由津來徐聞係銜段命勸阻會議李經羲出組内閣張勳語人頗表贊同 
張鎭守使昨請病假三日徐防由湯玉麟擔任 
　　梁任公昨派張君勵來徐謁張勳有所接洽聞段合肥今晨有電來徐召徐樹錚靳雲鵬回津（以上二十七日發） 
[南京快信]  
　　浙督代表趙禪昨由徐過寗旋即轉車回杭 
軍署參謀長師景雲巳於昨日由徐乘車回寗據聞督軍祗李厚基張懷芝王占元三人在徐馮副座近日巳强起視事如因要公請謁者隨時接見 
　　警察廳長王桂林飭各區長警注意省防旅館客棧逐日派警盤查 
　　禁衛軍師長兼江寗鎭守使王廷楨昨奉馮副座派赴雨花臺獅子山芭斗山各要塞查勘砲台情形 
　　省城自前日起警備加嚴晚間軍警巡邏各通衢加派雙警站崗 
　　北京各政團近日多派代表來寗與馮副座接洽 
　　陳之驥何紹賢昨晚由徐有密電致馮副座内容不詳 
　　聞馮副座昨以私人名義電京勸王士珍出組内閣 
　　馮副座派白攸齋赴直隸河間招募衛隊六營白准明日起程 
　　林長民昨日午車赴津（以上二十六日發） 
　　軍署昨開軍事會議内容甚秘 
　　陳之驥何紹賢昨日午車巳由徐回寗 
　　馮副座昨巳電京消假 
　　省議會連日審查預算聞内務行政草案已交印實業敎育草稿亦逹四分之三財政今日脫草 
　　省署前日電各縣知事將現存倉穀若干存錢若干動用倉穀巳否設法籌還有無挪作别用飭速查明專案存儲限三日内具報 
　　軍署參謀長師景雲日前回寗因受車中勞頓昨請假三日（以上二十七日發） 
[日本之敎育譚（二）（卾聮通信）]  
　　吾至日本將一閱月所晤彼邦士夫多一種和靄懇摯篤實之氣其國之新聞紙則盛倡中日親善論前日余自京都至奈良將參觀高等女子師範於汽車中遇一京和新聞社記者多氣隆氏長髯白髮望而知爲老於世故者詢吾等東游之故并談日本敎育情形氏曰今中國人每言日本敎育如何如何發逹不遠千里而來從事考察實則日本之敎育何嘗是日本的日本的敎育除物質方面取自西洋外其精神文化無一不從中國儒敎中得來且不但日本之文化自中國來即日本之人種亦未嘗非中國來也故中國與日本同一系統警如宗族之同一血脈不過今則支系强而本系弱猶小房發逹而大房衰耳然爲小房者正不能數典忘祖今之創中日親善論者不特爲東方利權上之闗係返之眞理良心當如是耳中日兩國斷不可爾虞吾詐云云并詢吾對於國交之主張余曰余敎育中人也中國之敎育家不特對於同種同文之鄰邦希望其眞誠親善并希望世界戰爭早日停止共享和平幸福渠首肯者者再 
　　旣至奈良之翌日參觀女子師範學校由主事眞田幸憲氏招待并留午膳故得詳細參觀其敎授調練情形余將别爲記載茲先記其寄宿舍之組織紹介於辦理女學者該校宿舍完全用家庭編制每十二人爲一家家有長董理家政并有副爲之助理會計出納其他灑掃飲食賓客種植之事家人分任之每家房屋十間前爲自修室寢室（日本女學自修室與寢室往往不分如中國小商店之舖程朝收夜舖也）中　食堂食堂後爲炊事室其耳房爲理髮室及浴室食堂之旁自修室之後爲天井中植花卉家　之後 
 
 
 

Page 7

 
 
爲圖種蔬菜如此爲一家十家爲寮故入其　如入中國新式之里巷余等曾觀見其生徒煮飯洗濯散　　又見其穿白衣戴箸笠於烈日下整理其園圃其勤樸耐勞之風令人敬佩夫家致本爲女子之天職日本近十年來風氣大開女子之在社會從事商工職業者其數將與男子等然其女學猶以家政爲最主要吾國女子職業遠不如日本之多若并此而忽之其將何用近來敎育家已知專重紙片敎育之非是漸趨於實用方面若是校　或足供他山之一助乎 
地方通信 
[蘇州]  
　　分監擴充房　吳縣分監原就前清司府監所改組現該監典　官馬起權以該監獄雖迭經改良無如各項房屋均係從前司府監之原　並未改造與新式監獄多有不合且所收之犯日漸衆多恐有擁擠之虞巳商請高檢廳核准將後面府知事廳房屋併入改建新式監房俾得將各犯按照刑期輕重分别雜居業巳請得的欵不日即可興工 
　　造屋佔路之交涉黄　鎭富户馬伯馭日前在鎭翻造房屋一所前街後河均未遵章讓進亦未預請官廳勘丈遽行興工建造卽經該鎭董事楊朱二人禀請縣署派員丈量孫知事當派本署書記（即前清縣署之丈量書）前往會同警察分所勘丈該書起等旅以並未潛佔道路母須拆讓等詞復縣現該鎭董事楊朱二人又向縣禀控請求派委重勘 
[無錫]  
　　救火會二次演習昨爲救火聮合會舉行第二次會演之期城廂各救火會預演者共十九會先期函請上海救火聮合會毛子堅穆杼齋等十四人蘇州救火聮合會姚潤生徐浩然等十餘人南京警察廳消防隊隊長王桂森等均如期到錫當地軍政警各界領袖亦均蒞會參觀人多至萬餘擁擠異常下午二時開會推定毛穆兩君爲評判員用走馬表三百秒爲一分定秒數不定分數旋各會洋龍開始競演其結果接官亭與天一圖兩會均五百七十五秒例須覆演嗣接官亭會中人員向評判員聲明不須覆演願將奬品歸與天一遂由楊知事發給奬品族接官亭會中又有人發生異議天一會亦不欲遽得卽將奬章交由聮令會代收以免衝突聞此次演龍内有數會　須處　由評判員返滬後詳加審定再行開單寄錫開會公布 
　　承審員驗屍被毆陸區橋張姓族中日前忽相衝突内有張漢生於衝突時略受微傷不數日忽而殞命屍屬即投縣控告指爲張玉泉　斃楊知事當派承審員王竹賢帶領法警前往相戰　以該處居民素稱强悍恐肇事端加派水巡湯隊長率領師船同往保護王承審員舟抵該處以張姓居址離河有數里之遥須登陸而行卽乘肩與前去騐得巳故張滇生並無傷痕即行上轎詎有張阿炳竭聲呼寃忽集鄉民數百將王團住由轎中拖出毆打衣鞋均被撕毁手面受傷流血如注水巡隊見勢不佳遂開放空鎗數下鄉民始畏懼星散王承審員當時暈倒在地不省人事由法警負回舟中灌以開永始行甦醒迨返城訴諸署中楊知事立派法警四出訪拿兇手隨於馬路上某旅館捕獲主動張阿炳等三人解縣釘鐐收禁本日又據警備劉隊長水巡湯隊長等前赴肇事地方將主使要犯張楊氏小丫頭吳喜福等解城由孫審判員訊明屬實巳一并釘鐐收押聞須從嚴科罪以儆刁風 
[鎭江]  
　　欵產處集議塢產丹徒敎育欵產處董事何瀚如等以鎭郡荷花塘船塢爲往來船隻停泊避風之所塢邊餘地所入租金向充修塢之用實爲地方慈善之一種返因駐鎭官產事務所出示召變爰定二十七號下午假地薛家巷縣立高小女校開特别大會討論保存該船塢事宜昨巳發出傳單遍邀紳商學各界届時蒞會與議 
　　潤州火警天氣亢旱火災頻見本月二十六號夜一時鎭城西門外魚巷内同吉源茶食舖不戒於火致兆焚如霎時烈燄飛　紅光燭天城内外各坊洋水龍紛紛馳至施救倪知事甘警佐　　鎭十九師各營弁兵等聞警亦均到場彈壓約　兩時許始滅是役計延燒隣右集泰和烟莊江正昌花蓆莊文瀚齋筆墨店文成堂書坊福康祥布店同裕錢莊德記鮮貨號等八家所有貨物晝付一炬聞計值二萬餘金 
[揚州]  
　　董事解盜北方寺王家莊王正舉家被刧盜犯未獲現由該地　事王鳳儀等拿獲嶺萬福等三名昨日（二十四）解縣訊辦　　偵探獲匪南善應鄉高家莊高其懷家被刦並灼傷高姓母子一案現由原探焦文魁在鄉　輯獲盜匪周四等七名昨日解縣周知事適因公赴鎭吳承審又在病中故未　庭鞫訊當　收　候辦 
　　區員對調丁溝鎭區員王殿高九洲鄉區員周　　四人地不宜日前由江都縣署飭令對　現該兩區員均各到差昨（二十四）巳呈報接事 
[松江]  
　　泗涇高小學生之旅行上星期六縣立第四高等學校由校長敎師率領學生八十餘人於上午整隊出發導以軍樂一隊預定以新橋鎭爲旋行目的地聞是日適因該鎭舉行國民學校聮合遊　會抵鎭後入會參觀約二小時許始整隊而歸回抵泗涇時復遊行全鎭一週諸生精神活潑步伐亦甚整齊 
　　續請保存古跡西外白龍潭萬歳亭自被官產局變賣後即由敎育農商孔敎四會長及圖書館長聮呈省署請予保存由省令行官產局查明具覆現省署巳訓令來縣稱據官產局查明萬歳亭基址純粹官產且該亭久經坍廢變賣者係基地並無變賣萬歳停巳無保存之可言仰卽轉行該敎育會長等知照云云聞姜文傅等接讀訓令後擬即轉托松屬議員向省議會請議一方即重擬呈詞仍請取消變賣務逹保存目的云 
　　破獲夥刦巨盜浦南十五圖前崗鄉富户陳嘉猷家被劇盜三十餘人打門入内刦去銀洋衣飾共值二千餘金已誌本報現水警第一專署第一分署第三區巡官徐貴臣巳將本案正盜丁金海胡阿木在金山縣張堰鎭拿獲今日（二十六號）傍晚連同贓物八百金包裹兩個併移來縣由縣暫押拘留所候訊 
　　議辦職業敎育本邑上届敎育行政會議對於施行職業敎育議决先從調查晨商職業狀况入手咨請農商兩會長分任調查現兩會長巳將調查所得填表送縣故縣署第三科顧稼軒及縣視學倪伯英又定期本月二十七號假座縣敎育欵產處召集敎育行政人員集議職業敎育推行方法用利實施 
　　鄉校聮合表　今日新（新橋）陳（陳家行）二鄉國民學校在新橋闗廟舉行聮合學藝會由該鄉學委秦自芳敦請縣署第三科顧稼軒縣視學倪伯英等分任評判並恐該鄉警察不敷分佈向總局請警四名前往彈壓到會者除新鄉六校陳鄉七校外尙有松江景賢女校莘莊第一女校及一二六九十五國民學校七實第一女校泗涇縣立第四高小及一二四三國民學校加演來賓遊藝所演節目多至一百三十餘種來寳到會參觀者幾至座不能容自上午八時起至下午五時始行閉會 
[嘉興]  
　　請求發還各揭費嘉興自去歳開放繭行條例後一般富商巨賈咸以開設繭行時間短促如無波折獲利可操故紛紛欺定地點呈請建設曾經官廳分别准否在案現施子祥等十八户以前請開設繭行未奉核准所繳各種捐費應請發還特於前日呈由省署令行嘉興縣知事於地丁應解欵下照數發還以省手續張知事巳諭令各該户尅日檢同前所給收據來縣具領茲將各户姓氏錄下施致祥沈平沈利賓許　元李乾蓀周新民順振沈華周世華沈壽昌方德慈楊仲江吳鈞譚寳慈王維　范儒藻沈平沈壽昌 
　　軍隊調駐全公坊平湖全公坊地處要隘接近海鹽匪徒易於混跡前由水警第三營管帶某呈請二區統帶轉呈省署將第四哨全哨駐防該坊以防不測當奉省署指令云該區第三營管帶所陳全公坊防務重要擬請將第四哨全哨駐防該坊尙屬可行仰該統帶先行另籌隊伍填駐海鹽再令該營第四哨兩棚駐全公坊仍將籌調情形及到所日期具報 
[杭州]  
　　各縣蠶繭巿情浙省各縣蠶繭業已開秤昨日報到各處巿情如下分水蠶繭每斤三角九分嘉善蠶繭每斤四角五分新登蠶繭每斤四角四分於潛蠶繭每斤四角二分桐鄉蠶繭每斤四角八分平湖蠶繭每斤四角八分海鹽蠶繭每斤四角四分上虞蠶繭每斤四角武康蠶繭每斤三角八分崇德蠶繭每斤四角二分鄞縣蠶繭每斤五角奉化未詳蘭谿繭行定於二十四日開秤 
[平湖]  
　　平湖運動會之衝突舊曆四月初一二三日平湖開聮合運動會所請正評判員爲程鴻聲吳某等爲副吳某本縣人也素與縣校體操敎員徐某交情頗篤徐某以婚姻問題（聞此次該校能占優勝徐某即可得某女士之允婚）竭力運動吳某相與作弊初一日高小運動如拾　發號均有暗號情弊百碼跳欄蘆川學校選手先到徐某突從吳某手中搶奪優勝旗授與縣校學生蘆川職員即向評判員質問正評判未言吳某以此爲其權限誰可干涉於是衝突遂起觀者紛紛出場四百四十碼賽跑原定四　徐某以本校學生力不能勝運動吳某等臨時倐改三圈因之崇實存粹　校　相　取消加入　　　會無非　　　尙　　 
神而輙以　故　英票　吾不　爲平　　育界　矣 
[安慶]  
　　反對鹽斤加價日昨旅津　人周馥李經　等固倪省長擬加鹽價創設銀行一案特致函皖議會云全皖人民約三千萬窮人實佔多數迭遭兵燹水旱連年十室九空省垣巨埠猶具外觀僻壞窮鄉不堪目覩食鹽一項無論若何貧苦婦孺老弱爲日食所必需從前鹽價僅五十文以内鄉僻貧民視同珍壁若增至百四十文即以每人每年食鹽七斤計之窮家十口八口在食尙虞不足而食鹽一項幾及十餘千之多從何措籌飲泣呑聲巳難　狀其不聞淡食而死者哀哀下民無由上訴耳且貧民力作尤　食鹹耕牛力疲尙需以鹽拦革是貧民用鹽較富民自倍今更加價如此之鉅最有害於貧民銀行接濟實業止能辦實業者取資窮苦之家未必沾潤是銀行之設貧民未受間接之利巳先受直接之害尤有慮者鹽價旣貴私販必多饑寒迫身　不長死咸　年間捻匪多以鹽販肇亂縱今日兵力鎗　足以咸制死傷必多非獨有加無巳碍銷妨課爲國家鹽法所不能准許而因此滋生隠患亦吾皖治亂之機也貴會爲全皖人民代表衆望所歸務望提議時詳審各方面民意不能認可情形解决該案是爲至要　　電駁裕繁路權皖省議會日前致交通部電云北京交通部鑒頃接京同鄉電裕繁現請路照請力阻等語查裕繁公司請築輕便鐵道一案業經倪省長查明農商部前以該商種種不正當之行爲慮其影響鑛業鐵路未與照准卽查照前案咨請大部註銷亦經大部卽予註銷在案現本會集議取銷該商鑛權將次解决該商忽又赴京朦請路照其心誠不可測務請大部查照前案嚴行駁斥俾不至一誤再誤致喪國權皖人幸甚 
[南昌]  
　　新幣將有大宗到贛贛省官票腐爛不堪難經江西銀行收廢甚多而巿面行用尙復不少蓋因銀行銅元缺乏收回　幣不數財政部洞悉情形特將新造銀元銅元幣樣一盒由郵寄贛日昨軍民兩署及財政廳接到此項幣樣並部文請通令所屬一體通用銀幣計分半元二角一角三種錮弊計分一分五釐兩種一面聞不日即有大宗到贛 
　　路股會反對賤賣銅軌贛省南灣鐵路股東聮合會二十二號開職員會到者葉持九劉貽波等十餘人首議公司賣銅案謂劉協理並未徵集董事股東同意擅將鋼軌賤賣且聞有從中侵蝕價欵情事股東劉貽波巳單獨致函劉協理質問並謂果有上項情事應提起訴訟於是公决先行推舉葉持九劉貽波曹公度陶鐵庵四人向董事局訊明實在情形再行酌議辦理 
[武昌]  
　　選舉上訴案之駁回參議員陳時被趙光弼等以年齡不合提起訴訟經高等廳審理公判認定陳時不合選舉資格陳不服上訴大理院又被駁回應候執行原判昨聞陳之代理人延請律師數人在紅磐樓宴歛研究最後辦法某律師云訴訟程序初二審尙事實理由三審專重法律故大理院决定書以原判根據法　尙無不合特駁回上訴此案非絶無救濟但仍須從事實着手提出原判對於事實之種種錯誤聲請大理院依法救濟援再審條例發還高等廳重行更審或有變更之希望當事人深韙其言當即議决進行 
[廣州]  
　　省會請禁武人干憲廣東省議會致電北京總統總理云近因軍事會議各省督軍紛紛進京報紙喧傳並旦干涉議院訾嗷憲法有國會不與同意即要求解散等謬論殊屬駭人聞聽各督軍疆寄所在軍事之外豈能越位况憲法爲國家根本法國會代表民意自有權限倘武人干與國體何存應請大總統總理嚴令禁止並飭各督軍早日離京各保疆土以盡　責不勝幸甚粤議會叩養印 
雜評一 
[鬼面嚇人（一子）]  
　　王士珍誥誡軍人之演說謂軍隊以保護人民維持地方爲主萬不可帶鬼面以嚇人旨哉言乎使以鬼面嚇人而人爲之嚇則軍隊益將爲怨府使以鬼面嚇人而人不爲之嚇則軍隊將益失其信仰 
　　嗚呼國人爲此鬼面所嚇者屢矣然因屢爲鬼面所嚇而　亦漸大袁政府時代一鬼面嚇人之時代也而國人竟起而與鬼面相搏亦可見共和之民漸不畏鬼矣 
　　奈何今尙有軍人欲帶鬼面以嚇人者奈何更有藉軍人之鬼面以嚇人者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[會勘烟苗員蒞滬三誌]  
　　會勘烟苗英委甯波领事陶樂爾君來滬會勘上寳兩縣烟苗等情已誌前報茲聞陶領並不往勘有定於二十八日（即今日）由滬回寗波任所之說云 
[民食商情雙方兼顧]  
　　上海縣知事近奉江蘇省公署訓令以本年入春以來亢晴日久二麥受傷寛籌民食誠爲目前要圖察核近來米麥雜糧巿價有增無減亟應重申禁令以維民食除本省境内仍准照常流通外仰卽禁止出省等因沈知事遵經函請縣商會轉致米業董事曉諭米商一體遵照在案茲悉米業董事張樂君等以事闗重要特邀集南北巿米麥雜糧油荳餅三業同行於昨日午後一時在大東門外仁穀堂米業公所開會公議三業中大之到會者計二百餘人首由主席張董事宣布開會宗旨請將前項省令公同籌議經衆討論後僉以此次禁令係將米麥雜糧統括在内核與本埠巿情殊多窒碍查雜糧二麥向以行銷外省爲主本省境内銷路甚稀應請仍准出省流通至粳米旣奉禁令自應遵辦准自即日起將由火車裝往京津山東等處之貨一律停止惟秈米一項來自外省非梗米可比應請照常流通不在禁止範圍籌商良久衆議僉同遂决定將以上各節函致縣商會轉呈縣公署請呈齊省長俯准照議施行俾民食商情雙方兼顧云 
[第四批赴英華工出發]  
　　英國政府以自從歐戰以來凡英屬實業各商廠之手藝工人均有從軍効力之義務是以發起招募華工赴英至機器紗織船塢等項商家工廠内工作曾經電令上海太古洋行在滬招募冷作鉗床銅匠工人當由該行報明駐滬英領事署派員代招計第一次招得華工三十七人第二第三兩次各招工人一百九十六人統計三次由滬赴英工人共有三百四十餘人以半年爲限期滿之後各工人有願接續在英工作者悉聽各工人之自便廠家並不强迫而各工人之工資暫定冷作工人每名每月五十五元鉗匠每月六十元小頭目每月七十五元如有工藝精熟勤勞耐苦者抵英之後尙可增加每月可得洋一百六十元之譜凡各工人投充考驗身體工藝合格先紿工資一個月以作安家等費俟由滬起程之日始及途中赴英日内均得工資茲因英領事署公務甚繁無暇經理招工事務且英國各工廠仍須華人赴英工作故由英領事特託英商泰昌洋行代爲招募第四次赴英工人業經該行華經理孫品惇招得工人二百餘名請由西醫搿克生考騐合格照章先給工資一個月告知各該工人之家屬由滬赴英途中僅有十五天路程即能到英其工作地點係在米司怕坍米挨地方並不充作戰地工役現由駐滬英領事署簽字保護至各工人到英後以月薪一半留歸家屬具領可在泰昌洋行支取昨爲出發之期各工人齊集該行遂由孫經理偕同各工人在法公司碼頭乘坐小輪載送至淞換登英公司輪船於昨夜（即二十七號）放洋茲將章程錄下一工人月薪由申起程之日始以回國之日止如遇中途患病概不扣資一工人飯食旣到外洋則歸本人自備其厨司由滬帶去俾得自由選食至住址則由公司預備無須租賃一所有工資以一半由本人在外洋自領一半由家族按月憑摺向本埠泰昌洋行照領一所有工人在外洋工作每日做九點鐘爲度如果逾限按句鐘計算另給工資一每逢星期及休息日如果工作另給工資全日一凡工人患病均照香港船廠章程歸本廠醫官醫治一倘或工人患病而不能工作持有醫生驗單准其回國者其船費概由廠中給付一凡工人出洋其船中之飯食概由船上供給一此項工人出洋地點則往英屬南洋島期以六個月爲度期滿如願繼續仍可蟬聮一各項工匠如有合格者速來報名自問諳熟工作堪能實行做事者在香港船廠考察情形如不合格退回本國所有預領薪水如數交還否則着保賠償 
[巡捕因公捐軀之殯儀]  
　　公共總巡捕房一千二百四十八號華捕山東人王子明與江西路順泰福木器店夥葉炳榮於二十五夜同被甲乙丙匪開放手鎗轟傷前胸小腹等處相繼斃命業經公共公廨中西讞員騐明諭令各該家屬棺殮葉之棺木已由其弟葉阿寳領回安葬王捕屍棺定於昨日午後舉殯各情已誌昨報茲悉王捕之柩停於虹口斐倫路驗尸所内昨日午後二時由該所發引柩前有印度馬巡二騎臁由各同伴凑資所雇之軍樂隊並音樂花圈僧道等衆沿途隨送之各捕房探捕約有三百餘人繞道公共租界穿過法租界法捕房亦派越捕一排各坐自由車在前引導並派華捕數十名執紼相送各探捕直送西門外山東會館而固聞該捕靈柩暫厝該會館一俟捕房給予撫恤其家屬即須舁回原籍安葬並聞該捕並無子女祇有一妻住居馬立師家道素寒其棺衾等費約五十元左右暫由總巡捕房繙繹包探門差等墊付云 
[盤問傷害越捕之嫌疑犯]  
　　法新租界嵩山路捕房一道頭金線越捕頭阮文林於本月三號黎明時巡緝至吕班路文德里内被匪開鎗拒捕擊傷喉肋兩部身死後由探目黄錦榮沈德福拘獲沈毛全吕榮卿孟五等各犯解送法公堂訊判沈等三犯各押五年尙有嫌疑犯李倍秋耿三成耿雲仁周王氏沈范氏等五人判交捕房帶回押候查明核辦在案現經捕房將李等五人詳加盤問仍執前供捕頭以李等所供殊難憑信諭令包探調查李等五人究係作何營業是否犯過搶刦等案從速禀覆聽候續解公堂禀請中西讞員核辦 
[楊樹浦路發生刦案]  
　　楊樹浦路九十號門牌上海第二紗廠對過周家宅鄉民周丫頭姜二郎衛善金馮姓等四家前晚半句鐘時被盜匪七八人撞開大門入内袖出尖刀鐵尺等械嚇禁聲張搜刦值洋一百數十元之衣飾等件呼嘯而逸事主姜二郎姜金氏因大聲喊救均被匪等拒傷頭面等處捕房得報立飭中西包探馳往兜拿盜匪已不知去嚮遂向事主詳詢各匪面貌服式及搶刦拒傷情形因姜不欲至醫院醫治且傷勢尙無大碍當即據情回禀捕頭諭着嚴拿贜盜解究 
[昨日出口之絲茶雜貨]  
　　邇來絲綢雜貨輸運出洋日益暢旺昨有英公司船南京號載重四千二百五十一噸由滬出口開往英國倫敦印度孟買法屬萊痕等埠本埠各洋行裝運絲綢等貨爲數甚多調查列下怡和湖絲六包廠絲一百八十二包絲頭下脚一百十包大豆二百八十三包泰和廠絲五十六包湖絲二十包黄絲十包隆茂生牛皮十八件苧麻五十七件三井白絲九十包黄絲三十二包三星白絲三十包黄絲一百四十五包惇信廠絲十五包蛋黄一百零五件大昌廠絲六十五包白絲六十三包黄絲二十七包灰絲十五包克昌黄絲十二包逹昌黄絲二十包義昌黄絲八十七包法昌廠絲五包彚昌府綢二十包信孚廠絲三十一包白絲十五包黄絲八十六包通順廠絲四十一包白絲三包黄絲十九包百多廠絲一百二十五包灰絲二十包蛋白十一件蛋黄五十六件有餘白絲四十二包黄絲一百零三包灰絲四十包八巴利白絲二十五包黄絲三十包府綢一包卜和莫而河南綢六件高倍黄絲五包白絲五包河南綢七件浙綢五件布五件固益廠絲二十包黄絲四十包森茂河南綢二十四件美大黄絲十八包浙綢三件庚興黄絲二十六包福興大黄十八件田鼠皮十件黄狼皮六件猪油一千二百件蛋白二十二件良濟猪　五十件祥記黄絲十二包瑞康黄絲十六包怡德蛋白二十九件蛋黄二十一件高林蛋白六十五件新順發猪油一千二百件怡和源頭髮十三件絹絲公司絲紗八件華商綢類二十九件布疋七十八件 
[烟酒聮合會昨日之常會]  
　　中國烟酒聮合會昨因星期例開常會首由金拜仁宣布京師總代表陳良玉來函報告五年度總預算案前日提議時因該案原因複雜公决俊二讀會再行討論是此案未經表决請勿過慮次由邱介帆俞葆康王闓敷裘如邦等提議本會請願案自經國會通過咨逹政府提交財政討論會以來迄今延不解决但我商人受苦已深遲一日解决即多一日困苦倘再稽遲則掛洋旗者尤衆而不掛洋旗者徒存愛國思想犧牲個人生計其勢實難持久請籌補救之策公决呈請政府迅催解决務求稅法早定庶幾商困早蘇次報告各處來函甚多業已一一編號其中所言公賣之累商以及各種改良之意見應擇要編輯以便裝訂公决交編辑部仍照上届辦理議至此時逾五鐘當即摇鈴散會 
[公司股票須貼印花]  
　　上海總商會昨接江蘇印花稅分處李處長第七十號公函云本年五月二十三日奉財政部訓令第一一二九號内開查公司股票列入印花稅法第二類應按照紙面銀數用累進率貼用印花現值整頓稅務之際仍恐各公司於所發股票或有漏未貼用及貼不足數情事一經依法處罰於公司信用個人財產闗係至巨茲由本部核訂切實推行辦法四條經咨准農商部核復前來應即通行查照辦理至印花稅法於民國元年十月三十一日公布各地方以奉到部發印花後三十日爲施行之期除京師地面係於民國二年三月一日施行外其餘各區省部發印花到逹之日先後不同係一律展至民國二年七月一日作爲施行之期其在施行以前各公司所發股票得免貼印花除分别咨行外合行檢同辦法令仰該處長遵照轉知各公司遵照辦理附公司股票貼用印花切實推行辦法四條等因奉此本分處應即遵照附開第二條辦法委託行政及司法各機闗並商會遇有股票交涉注意查驗分任執行印花稅法之責除分别函知令行外相應印刷原附辦法函逹貴總商會轉知各公司遵照辦理辦法錄下（一）印花稅法在施行以後各公司所發股票均應依稅法第二類按累進率貼用印花（二）闗於股票貼用印花事宜應由該管印花稅分處或未設印花稅分處之財政廳委託行政及司法各機闗並商會證劵交易所遇有公司股票交涉注意查騐是否依法貼用分任執行印花稅法之責並得由該分處或該廳預向公司查詢及開股東會時派員查驗（三）所屬各公司應限令呈明股票數額發行年月及巳否貼用印花其有在該法施行後發給之股票未經貼用印花者姑寛旣往准其補貼有效該公司董事領取印花於最近之股東會開會時一律貼用（四）現已發給之股票倘至民國七年六月底以後仍有發見未貼印花者除該股票仍須如法補貼外並對於該公司之董事依照修正稅法第六條嚴重處罰 
[省議員調查閘北水電廠]  
　　江蘇省議會議員奚九如沈朱軾奉派來滬調查閘北水電廠内容已見報端茲悉奚沈二君已於前日抵滬着手調查將該廠報銷册詳細檢閱俟調查完畢卽當回省覆命 
[法租界之兩大工程]  
　　菜場法工部局在新租界太平橋地方即新闢之菜巿路建造小菜場一所地位較八仙橋菜場 
尤爲寛敞而東頂上築亭樓一間場之正中有水門汀砌成之圓池一所中竪鐵杆一枝上裝電燈二盞東北角設公共坑厠一所該菜場内部裝潢甚爲周備一俟佈置完竣即行通知各販户遷入交易 
　　捕房法租界各捕房拘獲案犯向章彚解大自鳴鐘總捕房然後解送公堂訊辦判决之犯帶回總捕房編明號數至翌日再解至薛華立路西牢執行自法公堂於前年秋聞 
遷入法新租界盧家灣薛華立路新廨後解堂人犯須乘電車諸多週折故由法總領事移咨公董局工程處在新廨毗連之空地上建造新捕房一所現在該處房屋雖已落成裝修尙未告竣刻正竭力工作定法國改立民主慶賀節期即七月十四號將總捕房遷入該處辦公俾與公堂西牢毗連以期便捷云 
[塘工水利協會章程之披露]  
　　浦東川沙縣紳士組織之塘工水利協會業已成立公舉張伯初爲主任呈請縣公署轉詳省公署核准立案茲將該會章程錄左第一條本縣八九團兩鄉之海塘及高昌長人兩鄉直逹黄浦之各幹河其修築開浚工程均闗重要以統籌辦理之便利組織塘工水利協會第二條本協會暫附設於公歀公產處以至元堂爲事務所第三條本協會會員資格如左（甲）當然爲會員者（一）各巿鄉經董（二）農會會長（三）商會會長（乙）由會員二人以上公推爲會員者（一）衆望素孚熱心公益者（二）富有田產之業户第四條本協會設主任一人全體會員中公舉之副主任就有闗係之巿鄉各設一人於原有經董中互選之其任期均三年連舉得連任調查員幹事員各若干人由主任酌量事務之繁簡推定之第五條本協會之職權如左（一）查察海塘河道情形之緩急規畫工程之先後及其方法（二）提議塘工水利經費之籌集方法（三）支配塘工水利經費之用途（四）督察修塘浚河工程之進行第六條本協會各項職員均暫定義務職但辦公必要時得酌支公費第七條本協會之議事細則及辦事細則另定之第八條本章程自呈由行政長官核准之日施行 
[英屬地取締僑民之布告]  
　　上海縣公署昨發佈告云爲佈告事本年五月二十三日奉滬海道尹公署第二二四號訓令内開案奉省長公署第二一七號訓令内開本年五月十一日准外交部咨開准駐京英署使照稱頃准本國外部大臣通電内稱凡從各外國欲至印度　英屬缅甸之人年在十五歳以上者非有本國護照經駐該國英領事簽字蓋印不准登岸等因照請轉知前來相應咨行查照飭行地方官遵照辦理可也等因准此除分行外合亟令仰該道尹即使轉飭所屬一體遵照辦理此令等因奉此除分行外合亟令仰該知事即便遵照布告週知此令等因到縣奉此合亟佈告爲此仰闔邑居民人等一體知悉母違特此佈告 
[濬浦局辦公員役之準則]  
　　浚浦局總工程師海德生承辦浚浦工程頃已續訂後五年之合同此次回國曾規定浚浦局辦事規則及辦公人員應遵之訓令以便分給總局辦公員司曁吳淞工程處員役人等手執一編藉資遵守茲將該件原稿照譯如下（一）本局各部人員由局長主任非得局長特許不得任意增減在局之工程部人員其薪金在二百兩以下者得由總工程師委派惟仍須禀由局長核准又此項人員總工程師亦可隨時撤退然撤退之員可向局長伸訴聽候辦理（二）辦事人員中之佔要位者須與之訂立合同俾可令其按約奉公至雇用時期之久暫全視工程之多少該員之能否勝任而後定浚浦較闗緊要之工程告竣後所用人員須大加裁汰（三）本局辦事人員如逾一年以上非因本人過失或别項短處合同滿期而不續者或由本局免職者至少須於一個月之前知照再給以酬勞如在局一年給薪水一月不及一年而巳及半年或多於半年者均作一年論該酬金係照免職時之薪金計算若免職之故以酗酒或别項過失則不給予酬勞金自願辭退者亦不給予酬勞如在局供職滿足十年當給以酬勞金十個月照發給酬金時之薪金計算此後仍照上次發給之日算起其工作處之華工人役滿足三年後每至年終賞給工資一月上項發給酬金等事呈由局長核准施行（四）薪俸與工銀均於每月月底發給（五）局中人員之薪金自來局時以至加足之數由局長按其職司而定如未經訂有合同者或品行合格辦事精能每在差二年應增加捧薪自五成至十成以加給至多之數爲率惟此事統由局長作主母須聲明其故（六）本局各員有於所頒薪金略給津貼者均按照各案情形分别辦理由本局酌量時宜隨時更改定奪若請收過一月者所有津貼一概停給（七）本局辦事各員在差已及一年或多於一年者若患病而非由於飲酒過度或沾染花柳者則本局爲之延醫看視如患病日久至多准給予全薪之月其因病而入院診治至少須兩個月者若所得半俸不敷院費則不敷之故本局可特許支給（八）辦事人員若在奉公之時因而喪命或遭意外因而殘廢以至營生無術者可以給與本人十二個月薪金或給其家屬亦可（九）辦事人員若具有充足理由按照定章給予假期者當視工程及事務之煩簡必須預爲呈請每在差一年准假十五日二年准假三十日西員在差五年如辦事稱職請假之時工程又屬清簡則五年之後可准假六個月回國假期内給予全俸並本人來往川資（火車及郵船票）以上請假日期不得積算（十）凡闗係工程之事本局所發命令統由總工程師頒布凡闗係經理本局事務之事所有命令統由書記頒布不論何項命令均依次而行如上級人員所有之命令應發與緊相隸屬之人餘以次遞發無論何項報告詢問請求等書均須依次遞逹逐層加批辦事人員如有誤公溺職得由總工程師勒令停工罰去半俸惟須呈請局長察奪再行繼續辦理 
[民立中學開運動會]  
　　昨爲上海民立中學校假公共體育場開春季運動之期雖天時暴熱各界男女來賓仍頗不乏人午後一時開始舉行各運動員於烈日之中興高彩烈分别操演（運動秩序已錄前報）直至五時始行告竣每次由頭戴紅巾身穿五色衣者乘自由車報告運動節目及優勝名次或竟面塗粉墨綴以烏鬚幾同劇場人物見者莫不爲之捧腹茲將優勝名次錄下百碼賽跑（甲組）前三名王紹華姚峙安朱賢瀚（乙組）前三名金龍生張廷邦黄剛（丙组）前三名張興伯伍麟書張啓源跳遠（甲組）前三名朱賢瀚唐翀姚峙安（乙組）前三名徐馥奎黄剛甘義霖（丙組前三名湯國禎蔣崇秉邵義備四百四十碼賽跑（甲组）前三名王紹華王乃壽孫聮芳（乙組）前三名方立成董德乾李義鈞擲鐵球（甲組）前三名梁會濚張奈仁楊菊丹（乙組）前三名章守餘吳遵浩陸其錄二百二十碼賽跑（甲組）前三名曹餘深張家仁胡章煥（乙組）前三名金麗生張廷邦黄剛（丙組）前三 
 
 
 

Page 11

 
 
名李義鈞伍麟書張興餘跳高（甲組）前三名唐翀王紹華梁會濚（乙組）前三名徐馥奎俞崑甘義霖（丙組）前三名伍麟書王國鈞蔣崇秉五十碼三足競走（甲組）前二名李盛煒李賢瀚（乙組）前二名薛錦文張會曾（丙組）前二名史蓮塘徐福奎八百八十碼賽跑（甲組）前三名吳肇榮孫其濚劉慶曾撑篙跳高（各組）林煒孫其濚徐馥奎百二十碼跳欄（甲组）前三名李石鍾朱賢瀚曹裕生（乙組）前三名薛錦文吳遵浩金麗生以上優勝各運動員由會長蘇本炎各奬給各種書箱鉛筆信封洋簿等類 
[絲繭總公所接之函電]  
　　本埠絲繭總公所昨接皖省大通繭業分公所快函内開法商昨日裝招商局江新輪來現銀十五萬蒙安徽張督軍派兵兩營一在輪埠守候起岸沿途護送至甯國南陵等縣交缷一營分發各地保護繭行此外復有駐紥該處之營長亦率隊保護頗爲認眞所董與法商晋謁張督軍面逹謝忱奉諭如有軍隊未肯護送者隨時來署報告倘現派軍隊不敷分布不妨再派一營華洋各商均極滿意云 
　　該總公所又接紹興嵊縣來電今届新繭來貨殊稀繅身亦次西鄉因貨次價已跌至五十三元初七即可停秤東鄉現價五十七元定於初八停秤 
　　杭州分所來函謂美國絲業代表來杭與繭董討論各縣絲業中人均派員預會現該代表尙擬分赴各地繭行觀察繭巿情形云 
[公廨停訊一天]  
　　明日爲西國節期各銀行海闗均須休息公共公廨亦停理讞政一天昨日預由輪應陪審之英副領事照會闗讞員諭知檢察西員條示公堂門首云照得本月二十八號（即星期一）爲西國禮節本廨各辦公室一律停止辦公民刑各案亦均停訊一天此佈 
[警察服裝器械之更換]  
　　淞滬警察廳長徐輔洲現因時届夏令天氣日暖當將夏季黄色制服一律製就特令所屬各區署警正分别領取後轉知各分駐所一體分發換穿並規定自卽日（二十八）起凡清晨六時至下午六時出勤者各穿新制服惟下午六時後至晚上九時上差者仍穿黄色舊制服九時至天明六時止仍穿黑呢制服並自今日星期一爲始凡日間六時至下午六時各警察出勤站崗均免携鎗械改帶警棒巡長則佩刀出勤巡察傍晚六時至翌晨六時止仍一律荷槍各該　所警正佐奉令後已遵照辦理矣 
[推行新輔幣之手續]  
　　財政部推行新輔幣一事迭誌前報茲悉滬海道尹公署交涉公署自奉省公署令發部頒通告後欲使人民確知鑄發之中圓二角一角三種新銀輔幣曁一分五釐兩種新銅輔幣式樣當將通告分發所屬趕即張貼俾衆周知王道尹又函請總商會知會各商一律通用朱交涉員則將通告照會領袖領事俾中外人民及金融機闗一體遵照 
[丁福保演說衛生防疫要略]  
　　寰球中國學生會日校於二十五日舉行第十二次演說特請丁　保君演說衛生防疫之要略由敎務長董壽慈君報告丁先生爲當今醫學大家所著譯各種醫學生理衛生學等書風行海内今日得蒙惠臨賜以宏論實爲本校之幸旋請丁君演說略謂猩紅熱白喉二種爲近今最流行之急性傳染病吾人須格外防範據近日實事如無錫某家因其幼童染猩紅熱症不知避疫以致傳染父母三人均亡又如某君甫從歐洲留學返國因其婦得白喉症傳染其夫夫婦俱亡凡若此類皆足爲不明防疫之鑒又西人有僕染疫送至醫院院主給以復書令歸家調養不可出外且禁止接待來賓以免傳染可謂富有道德觀念至於肺癆一症患此者氣息痰液無時不傳染於人傳染後無不發生癆病但遲早不能確定耳故與人交結見有頸長耳下有核及肋骨顯露胸背薄弱之人必宜格外預妨蓋此類人極易沾染此病也今日學校宜仿日本方法敎員於授課及休息之先令學生呼吸空氣整理課堂使皆清潔勿論晝夜均不可緊閉窗門庶幾身體康强傳染病不至發生云云丁君又出其所著預防傳染病書留贈校中並謂將分送學生俾得於一星期間通　種種防疫方法詞畢由敎務長董君致謝散會 
[余競虹女士之追悼會]  
　　昨日下午西門外黄家闕路務本女子中學校爲該校畢業生前舍監余競虹女士開追悼會敎職諸員曁新舊學生到者百十餘人女士遺容供於禮堂中央兩邊團以鮮花花圈上綴章太炎夫人湯國梨女士（蘭摧玉折）横額旁懸神州女學張昭漢諸女士（懿範常存）等輓軸此外輓聮數十副遍懸會場内外如該校全體敎職員公輓語云（九熊敎子挽鹿相夫不信斯人偏短命苦志讀　熱心任職於今本校有賢聲）吳懷疚先生輓語云（生不逢辰遭家多難死猶有憾與子偕亡）曾公冶校長輓語云（憶昔讀書忘己苦奈何涉世願多違）前敎員嚴庸君輓語云（好學力行人言無間爲仁不尋天道寗論）舍監狄智君女士及其妹衰君女士輓語云（好景失三賽忍携繞膝嬌兒共脫人寰皈帝座前游寗一夢爲數同窓益友可堪死别更生離（此外佳聮甚多限於篇幅不及備載二時摇鈴開會敎職諸員以及學生等相率入座首由校長曾公冶報告開會秩序旋全體起立向女士遺容行二鞫躬禮畢由敎長董君朗讀祭文次由家屬代表女士之弟余穀民君陳述女士行狀並以刋就之女士行述凂校中職員遍發各座旋吳懷疚君起立演說略謂女士在校求學心志堅定苦學不輟遂由小學而中學而畢業而作於社會今者不幸染時疾而亡使余抱無限之感觸假令天假其年則將來必有可觀之事業云次曾公冶校長演說略述女士求學之堅忍服務之勤勞並稱女士有老母抱病經年女士課餘公暇必請假歸省數年來如一日其孝行可敬可嘉次前晝圖敎員謝公展演說爲女士作畫畫成而人已杳能不悲痛次俞慶棠女士演說歷述與女士同學時之友愛同事協贊會時女士勸募軍餉之勤勞幾於餐風宿雨毫無逸意等語旋由新舊各學生合唱追悼歌辭悲聲哀聞者落涙歌畢家屬代表女士之弟余穀民君致答謝詞時已鐘鳴四下乃宣告閉會 
[轟然發聲之可怪]  
　　昨晚九時一刻老北門華界民國路後面某弄内總會中不知何故有人衝突外間祗聞轟然一聲未幾續發二三響卽奔出一人向民國路而逃該處站崗警察聞聲趕至見一人向東狂奔遂在後面窮追並吹警笛法租界巡警亦帮同追至興聖街口始行拘獲一人頭戴草帽身穿縐紗夾衫年約三十左右卽由法捕將華警等一併帶至大自鳴鐘捕房訊核惟外間謂係抛擲炸彈或云開放手鎗究竟如何俟探明續錄 
[警察便衣出外之取締]  
　　淞滬警察各區署所長警每於差暇告假出外均穿便衣茲各該警佐奉徐廳長面諭以長警便衣出外殊違陸軍章程嗣後必須通傳各棚長警於請假出遊或上街買物沐浴之時令穿制服以示識别且於地方遇有臨時警信之時可立時整隊差遣不致遲滯昨各警正佐已通傳知照矣 
[上海醫院推設分院]  
　　公立上海醫院邇因天時炎熱就診者日多且因時疫發生院中不暇診治茲議决在老北門外同仁輔元分堂中設立上海醫院第一分院定於六月一日開幕凡遇貧病求診者一律施診給藥不取分文云 
[山東農民來滬呼籲]  
　　山東農民薛某以在魯地產被某國人侵占並被青島軍政民事法庭刑訊受傷來滬呈請交涉署飭驗移轉交涉等情朱交涉員以事在魯省本署未便受理除批令自赴原籍地方官廳呈訴外昨將該民所呈禀件函送山東交涉公署察閱核辦 
[靜安寺舉行佛會]  
　　滬西靜安寺定於今日舉行大佛會一般迷信男女前往燒香者必衆且廟外隙地設攤售賣各種器具食物亦頗熱鬧該處靜安寺捕房捕頭恐有匪人混入其間施其搶竊手段昨特諭飭中西探捕届時分往該廟内外妥爲照料 
[西洋領事結伴出遊]  
　　西洋總領事奥利維亞君同西洋律師德爲理君西洋人巴斯多等日内擬各携眷乘滬杭快車赴杭游覽已照會朱交涉員電逹浙江交涉員於該領事等抵杭時飭屬妥爲保護以顧睦誼云 
[法官遺失公文]  
　　上海地方審檢廳某法官日前公畢歸家在途失去皮包一個雖無貴重物品惟有緊要公文在内故即禀明廳長函請警察廳飭派探警偵查一面又自懸賞格謂如能原璧歸趙者决勿根究云 
[兩船碰撞之衝突]  
　　江北船户張福根張姚氏夫婦前日駕舟來申停泊於閘北大通路附近港内時有寗波船户王有吉趙阿桂等十餘人駕一巨舟裝載黄沙駛經該處將張船撞壞當時張要索王等賠償損失王等不允張妻姚氏口出惡言王等大怒遂將該氏痛殿該氏大聲呼救水巡隊巡船聞聲趕往當時行兇之王趙二人拘獲連同張福根張姚氏一併解送地方廳午後由檢察官預審一過並騐明該氏受傷屬實判王趙二人分别收押該氏着伊夫帶回自行醫治聽候核辦 
[提倡女子職業之進行]  
　　薛芳女士慨念吾國貧户女子素無職業旣不能分任家計又不能自謀生活殊非社會之福爰擬在滬辦一貧民女子職業傳習所並附設一大工廠暫時額定招生三百名學膳等費一概不取敎以各種手工藝術俾習成後得免凍餒特糾合女界同志在法租界貝勒路義和里一號設立籌備所力圖進行茲因開辦在邇需費浩繁故擬將家藏名人晝畫以及頻年剌繡精品一併携往北京變價充用並藉此行與當道晤商種切經定於二十八晚乘輪北上所有籌備所一應事務委託張良箴女士全權代表辦理聞張女士字新寳曾畢業於上海清心女校歷充滬杭等處女校敎員多年其熱心毅力亦不亞於薛女士云 
[發明新品之試驗]  
　　國貨維持會通告各會員云方居有度向來對於製靛一術潛心研究力求仿造經十年之苦心始克告成近自歐戰延長海運艱難來源勢將告絶而我國需靛孔亟用額至鉅若再仰給於人不謀仿造將何以濟染織之需而挽已失之利於是方君不避艱難毅力進行克著成效殊堪欽佩茲特定於陽曆五月二十九日星期下午二時特開大會邀請方有度先生到會當衆實行製造試騐公同研究届時務請駕臨參考共襄盛會事闗發明新品提倡實業萬祈早降勿却是所至盼 
[藉屍圖詐之控訴]  
　　前日有周廣元投上海地方檢察廳具禀聲稱江北人向居治下閘北地方生有一子名金生與小民均係拉車爲活六年前娶同鄉人孫樸之女小名八果子爲媳邇來孫氏患病醫治無效延至本月初一日身死正擬備棺收殮間孫樸偕子海春來家聲稱伊女實被小民等虐待致斃滋擾不休意圖藉屍圖詐因此來案起訴請求提究等情林檢察長得禀後以詞出一面諭候傳到孫樸父子來案訊明再行核辦 
[再誌呑没遺產之訴訟]  
　　已故前清卾督瑞莘儒之繼室瑞廖氏在公共公廨呈控瑞前妻所生之子國潤章呑没應得遺產銀六萬兩業巳由廨將被告傳案交保候審上星期六經聶襄讞會同英卓副領事升坐民庭集訊先由原告代表律師上堂譯訴被告之父瑞徵有遺產六十萬兩原告應得十份之一計銀六萬兩被告希圖呑没尙有靜安寺路房屋被告已經變賣由永年公司經手房價銀兩亦巳照付若不求將本案提前訊理恐產業被其陸續賣盡等語訊之被告國潤章亦延律師到堂代爲辯護中西官判被告仍交原保准予提前訊理 
[浦五房肉店之訟案]  
　　公共租界帶鈎橋北首浦五房肉店主浦朝鈞控李桂亭圖呑盈餘盤踞店基請求追還並賠償損失洋一千元已由公共公廨訊判交還店基仍歸原告執管在案前日由闗讞員會同義副領事羅君復訊先由原告代表律師上堂譯稱被告向原告租開浦五房肉店訂有合同立限十年迨至本年陽曆二月底到期屢向收回被告違背合同掯不將店基交還　原告將押租洋三千元繳呈公堂奉諭交還原告收執而被告反控請追償損失請爲明察訊之李桂亭亦延甘維露律師到堂辯護中西官判原被分别交保候復訊再核 
[失妻扭控原媒]  
　　船户蔣壽根於去年五月間憑施明福朱雲樵吳炳全等爲媒聘定計三郎之妹小名妹郎爲室當時付過禮洋九十元今年二月十一日成婚後夫婦時常口角迨至三月下旬妹郎遂背夫私逃蔣各處找尋杳無影響遂疑原媒施朱吳三人陵使誘逃故於前日將施等扭控警廳司法科轉送地方廳即經檢察官預審之下判施等分别交保聽候調查實情再行核辦 
[被訴人傳案交保]  
　　日斯巴尼商中國商業廣告公司在公共公廨呈控振亞化粧品公司閔敬廷欠洋五百四十二元又民鳴新劇社股東張鐵川不付廣告費洋五百二十元又英商謙臣洋行控順利號經理姜蘭亭不付租船費銀八萬兩上星期六均經捕房將該被告等傳至公共公堂請示中西官諭令分别交保候訊 
[皮毛行主追索借欵]  
　　同源仁記皮毛行主顧心榮控蔣石卿不還借銀八百兩一案前日午後由公共公廨闗讞員會同義副領事羅君傳訊據原告代表律師上堂譯稱此欵係由毛德生介紹借去請追訊之蔣石卿亦延律師到堂辯稱原告曾向被告購買牛油並未付價可以劃扣照此則兩不虧欠等語中西官以兩造各執一詞判被告交保候再訊核 
[走失媳婦之追究]  
　　住居西門外日暉橋之山東婦人鄭孫氏有子小寳娶媳王氏過門迄今相安無事詎於前日王氏忽失所在嗣經鄭孫氏查得王氏實被隣人裘維高誘逃當向裘處理論裘稱王氏實在魯長福家鄭孫氏等遂鳴警前往魯家將魯胡氏魯長福母子拘獲惟王氏不知去向由警將魯胡氏母子連同裘維高一併拘入二區警署轉送地方檢察廳預審後諭飭分别收押限交王氏到案再行訊核 
[失孩後又受欺騙]  
　　住居南碼頭三角街向業鐵匠之陳永順因有年甫十二歳之男兒近忽被人拐失招尋多日迄無下落茲據划船婦龔朱氏報稱現有董家渡賣水菓人阿七言及能知該孩下落惟須索取尋費洋十元方可代爲尋到等情陳妻陶氏因思子情切立即凑給八元托爲尋獲詎龔朱氏取洋之後仍無動靜向論支吾因即扭至一分駐所指控藉端索詐詰之被告一味推缷因案闗刑事飭送警廳司法科訊究 
[老人自縊圖盡]  
　　前日有年約七旬之鹽城人王正一在閘北太陽廟後面某姓墳樹上自縊圖盡適閘北工程處小工經過解救得甦當卽將王送交慈善團由該團主任王彬彦詰據聲稱因其子王得勝於二次革命時投身軍界久　音信今春曾出外訪尋亦無下落現因盤費告罄不得還鄉故擬自盡等語王君聞而憫之着留養團内再行核奪 
[流氓被人毆傷之牽累]  
　　曹家渡商民薛孝士昨至四區四分所派駐所訴稱本月二十一號下午有著名流氓小阿榮在該鎭鼎豐醫園門前被仇人毆傷兇手等均乘汽車逸去其時商民雖經目睹因事不干己並未干涉詎昨日地方檢察廳派法警到鎭票傳商等候訊爲特聲明情形請爲澈查保護當由該駐所巡官諭着自投地檢廳提出辯訴聽候核辦 
[水探拘獲竊賊]  
　　專在各輪埠行竊旅客物件之竊賊王金泉葛阿生二犯前日又在淡水輪船上行竊旅客皮包等件當爲水巡捕房探目何阿春查見當將王葛二犯一併拘獲解入捕房梅捕頭諭送上海地方檢察廳飭將分别收押候究 
[巡警却賄獲奬]  
　　浦東爛泥渡三區警署崗警張福全昨晨在差站崗查見常熟人陳永和陳永福肩負花衣十六斤經過形跡可疑上前盤詰陳等卽賄洋一元四角該警拒不收納將二陳拘署經解警正詰明前情判各拘留二日賄洋贜物一俳充公該警不爲利誘殊屬可嘉當場奬洋二元四角以示鼓勵 
[同鄉爭鬭之受創]  
　　江北人徐貴洪前日午後在滬西戈登路與同鄉人陳玉榮口角互毆徐將陳之下體踢傷當經一千零三十八號華捕查見拘入捕房經捕頭詢明着徐押候解送公共公廨訊究陳送醫院醫治 
[請看幻術]  
　　大幻術家鍾雲蘇等在海甯路維多利亞戲園奏技以來座無虚席後至者往往無立足之地故自今日起每晚開演兩次一自七時起一自九時一刻起以饜觀客之意第一次由鍾靈蘇奏演種種幻術頭等取資一元五角二等一元三等五角第二次自九時一刻起全班開演頭等三元二等二元三等一元欲定第二次戲座者可至謀得利購票 
[誌謝]  
　　南巿大東門口振華製藥公司秘製急救時疫痧藥水專治霍亂吐瀉子午吊脚　瘰絞腸以及頭暈嘔噁等症定價每瓶洋一角每匣一打計洋一元昨承送來兩打俾行方便書此誌謝 
中華職業敎育社通訊 
[觀清心實業學校游覽會紀]  
　　本埠大南門外清心實業學校於五月二十五日開游覽會本社社員前往參觀見學生之出品無一不切實用彷彿入勸工場忘其爲學校也能實施職業敎育者此其近矣茲將所見記其大概陳列品分文具成績印刷成績籐工成績竹工成績木工成績及斐律濱學校手工品文具成績中有中國式文件匣美國式文件匣用硬紙糊成中以厚紙隔成無數小匣標題其上若郵票若信封若别針若圖畫釘等項以便分别儲於其中更標明星期一至星期日俾可按日取用玲瓏精美置諸案頭頗適用又有厚紙糊成之滲水紙盤標價亦較巿上所售者廉此爲文具中之最可愛者印刷成績如信封文格收據保證書入場劵清心報五線歌譜排印皆出於學生之手另有鉛字房以備學生入内學習木工成績出品最多成績亦最優知長　鏡框風扇茶壺桶帽架書架中式小椅西式靠背椅摇椅此爲日常所用者如啞鈴滾棒球竿乒乓球用具棒球用具運動所用者其他如排字房用之鉛字盤敎室用之黑板亦由木工科自製其中以西式靠背椅摇椅尤爲精良置諸巿肆且將不辨其爲學生所製更有戚君秀甫新發明之改良蜂箱形長方高約二尺許箱蓋透出木箱而帶斜度狀如屋頂箱分四層可以裝缷自如蜂房及巢脾框　排列其中箱之土下均有孔以便蜂之出入此爲木工科中之尤見巧思者以視舊式蜂箱誠改良多矣夫養蜂事業農業界本認爲最省力而有利之副業果能推廣斯業必能增加糖類之產額不勞而獲厚利且此箱簡單易製學校中有木工科者均可仿造用特誌其大略以告世之研究職業敎育者 
[江蘇省敎育會致各縣敎育會書]  
　　敬啓者方今盛唱職業敎育之說本會研究所及以爲發軔之時宜擇普通學科中之最爲社會所需要而設備較易不致多耗財力者加以職業的設施以培養國民之生產能力庶幾收效日宏而推行益廣查木質器具社會上之應用最繁歐美各國小學校手工科之木工敎授多令學生製作各項應用器具銷行於社會在學校旣可藉以收回成本不致多耗財力學生方面亦可分發餘利鼓舞其注重職業之興趣誠一舉而備數美吾國小學校手工科之有工藝敎授者尙未能注意此點因是所製之品不過爲一校一生之成績徒耗材料無裨社會之實用急宜效法彼邦將小學校木工敎授切實改良并隨時調查用途製作各項簡單之應用器具隨地銷售其尙未設置此科者亦急應酌量加設惟是變更之始先宜培植師資現南京江蘇省立第一工業學校有鑒於此擬開辦小學校木工數員養成科預儲此項敎員據送到草定辦法前來屬爲轉詢貴邑各小學校有無養成此項敎員之需要如各縣派送學生總數滿三十人卽實行開辦用將辦法印刷奉覽即希貴會轉逹貴邑各小學校如有願派員入該科實習者請於六月十五日以前函復到會以便轉致江蘇省敎育會啓五月二十七日 
雜評二 
[糧食問題（庸）]  
　　本年入春以來天時亢旱江北所屬二麥枯槁已成災荒之局卽蘇松等處向稱澤國有水利以救天災而以亢陽之薫灼春熟亦難有中稔之望省公署爲寛籌民食救濟春荒起見於是有禁止米麥雜糧出省之令雖二麥雜糧向來行銷外省概予遏禁未免於商情有礙然其鄭重民食顧恤飢黎之意自亦不可没也 
　　出省旣須禁阻出口自不待言國内之流通旣以本省歉收而出於停止更何論乎國外然則今日所謂流通國外問題非當國者所宜體察民情而深加考慮者乎 
來函 
[靳振先來函]  
　　逕啓者鄙人學識　陋無裨當世侍親韜晦於茲有年向惟敎育實業之事以性之所近略有研究至於政治得失素不置意良以才智之士好高務遠矜而無當管窺之徒趨利濟私卑不足道與其假託福利增家國之憂曷若操我技能盡扶羣之責故雖大江南北不乏交遊詩酒而外更無會集非不好名也好名而無實竊不取耳昨見貴報登有旅滬公民二百二十人漾日致總統及兩院一電内列賤名此事鄙人並未與聞其中法理文辭亦不甚解恐閱者不察致生疑慮用特作書前來即祈登入大報俾明事實爲禱靳振先啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[浴佛眞經] [  小孤山人]  
　　爾時釋迦牟尼佛午裸國蘭湯園渾水池中坐七實盤浴五香水一切赤身佛光頭佛大肚羅漢赤脚大仙肥胖和尙半截觀音鎖骨菩薩印手菩薩及衆生等皆袒褐裸裎赴龍華會赤身佛讚曰世尊能於五濁惡世現不可思議大洗刷磨擦之力摩頂放踵令衆生赤條條地解除塵垢離一身苦證浴盤樂是爲何義願聞妙音 
　　世尊浴巳舉身放大光明照百千萬億恒河沙等浴盤世界告衆生曰諦聽諦聽吾爲爾衆生說浴法若現在及未來世界中衆生等有新產兒者三日之中早與盤浴用蘄艾水花露水洗七七四十九遍誦浴經萬遍念佛亦萬遍是兜皈依我佛普通名曰和尙便得安樂生子不浴必有災殃一浴之後百患消除兒不盡哭不夜啼不遺屎尿不流鼻涕口沬不缺乳不吐乳不飽不飢不羸不瘦春不受寒夏不受熱秋不受燥冬不受凍眼不害耳不膿髮不垢面不疤頂不秃腋不狐臭頭不生癙痢足不惹濕氣身不生膿窠瘡不染天花不發驚風搐筋重舌木舌摇籃不翻貓狗打架不受驚嚇哥兒姐兒抱在懷中不跌交不栽筋斗爲父母者無有恐怖心諸佛菩薩各各保佑易生易養壽命延長此何以故朝朝拜佛日日洗浴乃至一歳三歳六七歳不好弄不逃學不好吃不　嘴不駡爺娘不與哥哥弟弟姐姐妹妹呼鬧打駡不凌虐丫頭婆子規規矩矩是曰神童乃至成人不嫖不賭不愛穿　貪酒使氣不自負才高忌刻人入校不毆辱職敎員不打廚子司務軋碗敲箸推翻菜飯不混文憑不瞎吹不成羣結黨不把游學生畢業生頭銜掛在臉面丨乃至現烈士身現議員身現官吏身現將士身現政客偉人種種身做大官發大財神明默助咸受其福人若不淨身業惹諸邪魔耀武揚威違法亂憲名爲干涉必墮惡道人若不凈口業發諸妄言作法子凉有意摀亂名爲横議必入惡趣人若不淨意業行諸鬼域嘯聚無賴威脅勢迫名爲暴動必增惡障如是種種不入浴盤則出　槃告爾衆生淨心信佛一一洗浴必能度脫一切生老病死苦我今有偈說與衆聽偒曰 
　痲　叭嗶吽誰識眞經六字可笑天上天下都無半點生氣俺今坐在浴盤胡亂指天指地裝作這個痴兒捧出西來大意從此十方諸佛將俺作了兒戲 
　　釋迦牟尼浴佛眞經卷竟（五） 
家庭常識 
　　製花露水法購容一磅之玻璃曲頸甑一個并曲頸甑架一具火酒鐙一隻徑一寸長尺許之玻璃圓筒一個兩頭裝軟木塞中穿一孔兩端接以象皮官約各一尺一端套於曲頸甑口一端裝一細玻璃管約長三寸另備容一磅之小口玻璃瓶一個如是設置完備可將代代花或玫瑰瓣裝入圓筒中用木挾台架住一面用酒精四兩硫酸（不可着手）半磅注入曲頸甑内下用火酒燈燃燒一面用冷水一盆將小口空瓶植立其中並將皮帶一端之玻管插入小口瓶内即自曲頸甑發生氣體過通玻筒吸收花氣而注於瓶冷凝爲露視花色略變黄熟時即熄燈重換花片又法加硝酸二兩於内亦佳又有不用硝酸硫酸而用鋰養醋酸（即一名　養醋梘砂醋）四兩其結果尤良以上器具藥品儀器館均有售製成之露與香水無異[  孔澂深]  
　　取蒸溜水法最好用曲頸甑内貯清水半瓶以火油燈燒之則蒸汽化水即白甑口流出如無此器則可用銅茶壺煑水使沸另用一玻瓶植立於冷水盆中於瓶口倒插一盛飯之銅瓢使瓢面罩於銅壺口上則熱氣冲在瓢而遇冷化水沿瓢頸而入瓶中但所得不多耳[  栩園]  
　　腋臭之療法用龍腦一分明礬二分（龍臘在藥店買）混和研作綑未於淨浴後塗於患處又法用粘礬五分飛滑石五分混和研作細末撒布患處頗驗[  鄧吉人]  
集益錄 
　　第十三問近來内地所產之花邊輸出外洋頗爲發逹誠足爲我女界增一生計也惟略知一二殊未得升堂入室爲憾其原料採用何種最佳花樣圖畫及製造器械何處可買祈登集益錄以求諸先生明白答復裨取精良推廣國貨曷勝歡迎[  張桐生]  
答第十三問花邊原料及其銷路業經中華職業敎育社調查報告刋於五月二十五二十六兩日本報第三張通訊欄内母庸贅述所云花樣用青色照相法映於紙上其法亦甚便利可按照家庭常識第一集工藝部藍色照相法自製應用若嫌手續繁費則可向上海北四川路寳華行購現成之藍色晒圖紙價亦甚廉至花樣之作成法則任選外人畫譜用透明玻璃映其上用中國墨筆描於玻璃之面使成實心之花然後取晒圖紙平鋪於軟面書籍之上　以結成之網一層再將所畫玻片翻轉以墨面向下壓於網上移向日光中晒五分鐘即用清水一盆將晒就之圖紙入水漂之取出陰乾即成藍地白花之樣紙永不退色或用玻璃紙或中國油紙畫花上壓透明玻璃晒之其結果亦同若取現成之織物如門簾窻幕等則可直接晒於圖紙（即以其物　於紙面上壓玻璃勿使移物）若其尺寸大者只須晒其一角及一部分不同之花即可舉一反三矣[  栩園]  
長篇小說 
[寫情小說柳暗花明錄] [  常覺小蝶天虚我生合譯]  
　　第六章（三） 
　　薏德乃微笑曰吾視汝氣色亦佳且巳成爲偉人惟不知汝眞長耶抑吾目幻而我則但願其不確蓋凡人而長實足以自累君不見我衣服且不稱耶此語出維廉羞澀乃至無地自覺其身巍然立於薏　之前頗慚形穢恨不立矮其身便薏德許其跽而後言者維廉亦早屈膝矣因囁嚅曰薏德汝亦長矣薏德曰然吾誠長矣幸吾室乃尙能容而君則。。。。。。言次乃不禁脗唇一笑幸維廉未覺尙嚅嚅自續其言曰君此行誠久遠哉言次則亦挾其斗膽向薏德一視而其心中則恨不令薏德少減其美使與己相處之地位亦得相去稍近而薏德則仍洒然又言曰尊甫無恙乎何不來吾家盤桓維廉曰謝君吾來蓋欲請汝及茜雪明日至寒舍拍球薏德曰拍球耶此何爲哉俟吾思之言次乃翹首而作嬌笑曰噫忘之矣非以皮球就地上拍之如學校小生之拍球乎維廉笑曰薏德不謂數年汝脾氣乃猶未改言次乃忍住其一聲微歎彼蓋以爲汝誠不知我數年以來固作何渴想也又曰薏德明日來耶薏德曰來也但須先告汝蓋此游戲吾亦久疎汝若與我較吾負必矣維廉微笑乃不得其詞爲答又覺來意旣已說明在理即當告别顧又不忍遽去則愈跼促不寗竭力思索其寒喧之語而終莫得其辭但覺中心忐忑語竟莫出愛情愛情吾正不知有幾許青年爲汝束縛而成憨人良可慨矣良久維廉始勉强覓得一語因曰諸君亦見伯爵乎茜雪方欲語而薏德巳一躍起曰茜雪吾與汝往村中如何吾信不急不妨於明日再書維廉見薏德欲行則大窘囁嚅言曰君何往其許我同行乎茜雪曰得君同行最佳唯君亦將何往維廉曰吾巳允老蒲登往相其馬蓋其馬足生疔須療治也薏德曰維廉汝眞愈敏幹矣乃能爲獸醫言次微笑一瞬似爲褒讚維廉頓如倖被寵錫得意乃不可言語尤格格不出目送薏德登樓似其靈魂亦都隨之而去數分鐘後薏德已盛裝而出冠白色　簷之冠嬌好　展圖書維廉目覩天仙滿腔熱愛乃恨不立時宣布使薏德知其心中果爲如何之愛戀顧又不敢然頗思所以悅薏德者因復言及羅倫之事殊不知適以增薏德之厭也維廉曰以吾度之伯爵之爲人必至温靄可親初不亞其世父人言伯爵頑劣吾殊不信其言薏德曰然則汝眞彼之知己矣彼人知之必有重酬君意亦欲我爲汝傳言乎茜雪見薏德又嘲維廉則曰薏德汝勿如此當知維廉亦。。。。言次忽笑曰伯爵君亦來此耶此語蓋　羅倫而言者 
投函諸君鑒來函如須答復務請缮就回片同時寄下以便填註付郵因篇幅有限而來函甚多殊不便於報尾答復也諒之 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之官箴 
[論内地通行輪船事宜見本報壬申年十一月十八日]  
　　中國之設立輪船招商局也旣有端倪可望成事矣今備論其利害以著於篇使世之揣測北事者有可考焉按和約西商輪船祗准其來往各通商口岸之間此外未嘗廣其蹤跡也則華人自造船隻駛行内地固華人自有之利云爾固華人當爲之事云爾豈有疑議於其間而慮其窒礙也哉今之火船則華人旣自行製造自行購辦矣想官憲於日後必許駛行内地或江或河或湖或溪之間皆有輪船往來如此則華商火船之生　可以無所限止矣且獨不聞諸日本乎西船之得以任意經由者僅在各通商口岸而已其餘各處則皆日本人自行購辦自行製造以收夫駕駛之便裝載之利者也此事已行之數年矣而以東洋之人每年必添造火船每月必添買火船而觀之可見司船者生意之廣利益之深矣司船者旣大有利益而民間巿肆亦必大獲利益矣該火船載貨搭客旣便且捷而國内所爲貿易之道貨殖之理寗不較溢百倍乎哉此誠萬世之利也或送難於余曰中國内地有火船則在官之釐捐勢必大有所窒礙矣予應之曰非此之謂也抽釐輸稅等事概不必更改舊制一火輪船之遇一卡其騐貨報捐亦猶之民間船隻也其一報二騐亦猶之民間船隻　何必慮其有所紛更致多窒礙耶其可以預知者則以貿易之道貨殖之理將有必增月盛而凡所爲稅銀釐餉必將有加無已矣或又送雖於余曰火船誠通行於内地則民間船隻必將廢而無用以致船主失業舵工水手衆人亦無以爲生計矣予應之曰亦非此之謂也火輪船之馳行也祗在闊大河道之中以逹於大巿　大碼頭而已矣凡支流小港之中則打槳摇櫓者仍可自安其業仍可自欒其生也况大巿鎭大碼頭旣有輪船來往則貨物必格外流通貿易必格外廣大則凡可出　支流小港之中以逹於小巿鎭小碼頭者其船隻必當十分鬧忙豈尙慮民間船隻之遂廢而無用與夫船主之失業舵工水手之無以　生哉故曰輪船之通行内地誠有利而無害者也惟當思所以擴其規模廣其流通而巳矣尊聞閣筆記 
[異僧見本報甲戌年四月初八日）]  
　　有顛　者嘗往來江上諸郡貌獰惡髮　鬆如亂草一破納四時不易不見甚垢或赤足行冰雪中亦無寒意所至之處不入寺院擊木魚喧佛號日夜狂走足無停趾風雨不輟與之食則食然從不見其有所乞化叩以休咎往往奇騐人多迹其處往叩焉僧厭之遂避去有沿山十二洞者亂前蘭若極盛賊來悉燬於火惟洞址尙存僧穴其中不出人多施以錢米有受有不受有餘輒以遺丐者嚴寒酷署人迹不到亦不見其出募好事者哄傳其異以是洞外履常滿愚夫愚婦或向之膜拜以祈福僧遁去不知所終 
[英孩的營（見本報甲戌年四月十一日）]  
　　英國巴連省之小孩名的勞生於西曆一千八百七十一年八月十一日閱三月後　革充盈皤然大腹用帶以英尺計之徑四尺許人咸以爲異其脈亦平和無殊兩歳有半重一百一十八磅云聞其母亦只身重一百四十七磅 
文苑 
[申江竹枝詞（青溪月圓人壽樓主）]  
（見本報壬申年十一月十一日） 
　　杏燕花新錦地紋紅灰衫子白灰裙登場奪目人爭美疑是姮娥下彩雲 
　　管絃聲裹百花香富貴熒華樂未央最是有情抛未得美人簾捲倚斜陽 
　　樽酒清談俗慮忘深深樓閣曲圍廊掛爐京菜推南北愁煞姑蘇浦五房 
　　適逢月朔是生辰紅廟拈香禮佛頻趁此新晴好天氣蓮花細步散芳塵 
　　絶少絃歌絲管聲蛾眉淡掃亦多情半開門户稱私局半住申南半住城 
　　俏眼斜唆不自禁先生也許訂知音爲郎愛聽京腔調不弄琵琶換月琴 
　　松風小閣幾勾留薄暮還游丹鳳樓妾看檀郎郎看妾郎眞有意阿儂不 
　　棋盤兩道東西界石路一條前後程郎似棋盤心不定妾如石路境常平 
　　枷責森嚴法度彰新衙設豈爲闗防華洋司馬神何倦連日風花伴案忙 
　　白陽畫稿少陵詩顔氏眞書范氏棋學罷自憐忙未了又吟申浦竹枝詞 
神話 
[雷殛水勇（見本報甲戍年五月初四日）]  
　　上海西去一百四十里之揚店地方離鎭二里許有砲船兩隻於前月二十九日炮船一水勇上岸至一村民家强姦一婦因地僻人稀喊救無由勇出之後婦愧見其夫自縊死其夫至晚歸見婦死莫知所由因思婦素賢德伉儷之情一時難釋遂亦自縊死明晨母從親串家歸見兒媳同死亦不解其何故因兒媳向頗孝順今年老無依何能度日悲慘之極亦自縊死初一日雷雨大作空中提勇擊死於婦之門外并救縊死之三人一時復活當時觀者如堵遠近聞此事買舟往觀者亦不少云 
[雜錄]  
　　昔有善士王君添鈺嘗獨力施送各種膏藥而潮　膏藥尤爲奇效鄙人曾與交識因得其方依法製備施送凡有索者一貼之後未有不效誠奇方也爰特錄請登報以公海内如有好善人士照方製送所費無多而其功德莫大試思腿足疼痛難忍竟致不能行動苦何堪言若遇有窮苦小本營生者害尤甚也鄙人行持已三十年矣僅此一隅之地未能普及深以爲憾今旣登諸報端可期推廣惟是患斯疾者下部腿足俱多竟亦間有患於上部　却不過百之一二鄙人曾見腿部染患　瘡多年者破爛流水醫治不效及貼此膏漸次見功竟獲全愈是誠可謂神效莫與比倫者矣錄於左 
　　治潮濕瘡膏大紫草四兩細生地七兩花椒三錢大葱連根葉半斤象皮一錢右藥五味用眞坊蔴油三斤一併下鍋文武炭火熬滾用長竹板　藥熬　油黑渣枯過籠　渣　將油　入鍋内然後將收膏之藥放下徐徐再熬加收膏藥用明礬未五錢石膏末七錢桃丹八兩鉛粉三兩銅綠一錢黄白臘各一錢五分放藥之後即須用竹板攪不住手再用蕉扇煽去油烟等至藥色變黑即以竹板　藥滴在水碗之中如巳成珠即是火候已到此時不用烈火即用仿西草紙（每放鍋十張上下）頻頻下鍋浸透取起過一二日待火氣盡貼之者無不效驗以上各藥分　數目本指一料而言如欲多辦每樣照加 
又治濕痰流注方白鳳仙花連根帶葉愈多愈妙先熬濃汁用缸盛之待攤膏時用一茶杯鳳仙花汁加老葱汁一大酒杯水膠四兩三味一齊下鍋徐徐熬之以膠化爲度然後加以礬未四錢收膏即以厚紙攤膏貼在患處無不效驗（愓若） 
答爲雄君眞妖面即最上之眞雄黄惟巿肆多僞品購者必告以眞妖面或眞腰黄始能得之（家　） 
 
 
 

Page 18

 
 
   
 
