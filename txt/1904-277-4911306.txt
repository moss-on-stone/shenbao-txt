# 1904 - 277 - 4911306

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實價洋六十元此佈 
[書請申米禁後]  
　　閩浙二省前因軍米不敷由蕪湖米商禀求南洋大臣准運米石出口每石報効學堂經費銀四錢當蒙發給護照一百張准運米五十萬石刻下本埠米儈以南洋大臣李勉林制軍蒞任伊始擬援照蕪湖成案運米赴各口岸分銷諸紳士聞之以邇年民食艱難米價昂貴若再任奸商裝運出口勢必貧民枵腹堪虞因特聯名禀請大憲禁令重申毋使奸商得以逞其伎倆本館旣紀其事於報端執筆人復書其後曰嗚呼滬上諸紳士此舉其眞能顧全大局者哉夫中華本農國而江南又素稱産米之區南陌西疇無不及時播種鄉民之盡心農事可謂至矣似此竭力經營宜乎收成甚豐千倉萬箱榖將不可勝食乃數年來米價仍日見增長最貴時每石竟須洋銀八元有零推原其故皆因前蘇松太兵備道蔡和甫觀察悮准奸商運米出口本地糧食旣少其價勢必增昂幸觀察卽爲言官奏參大憲嚴申禁令今道憲袁觀察知私運出口最爲民害用是遵奉憲檄稽察必嚴去今兩年又值年歲順成收穫豐稔故米價得以漸次從廉然每石猶須洋銀五元餘較之十餘年前已不啻倍蓰惟民間以米價至貴之後稍見輕减已覺欣喜有加今倘出口之計果行則價值勢必頃刻飛騰而滬上又有乏食之慮本埠爲米商總匯之處價旣踊貴他處亦必尤而效之彼數米而炊者生計必極艱窘而人心亦將不能安靖矣其關係大局豈淺鮮哉或曰榖賤傷農古有明言歴觀史傳及各稗官著錄從前米價賤時每石僅值錢數百文而其時民間亦大都景况艱難未必能家給人足是則米卽果賤與民間生計或亦未盡有益乎不知天下事損益皆循環相因縱不能有益而無損亦必求損少而益多米價翔貴小民計及升斗固多支絀之虞然富户田連阡陌租籽所入咸得善價而沽所獲旣豐於宫室輿馬衣服飲食亦必加意講求而百工技藝以及小貿易之流皆可藉此沾其餘潤而饔飱亦較易謀若米而價賤譬如家有田百畝曩歲所入可餘三百元者今則僅餘二百元以一家而遽少此數勢必至事事力求撙節工商各項漸至顧問寥寥而巿面難免衰敝是則米價果貴小民雖亦受虧而貿易獲利較懮未始無所補救米價卽賤而巿廛衰耗貧民亦不易謀生惟兩兩相較米貴時謀食卽較易而所得之數究不敵其所虧之數故爲富室及巨商計固以米貴爲得而爲貧民計究以米價肖賤或可免於啼亂也今者秋稼未盡登場而奸商已思設法販運出口其自爲計則得矣然曾亦計小民之一飽難謀哉幸各紳士察知其奸禀請大憲發行申禁想大憲民食關懷必能准如所請斷不任奸儈之肆其狡謀然聞彼等自禁出口以來囤米者頗多虧折今旣有此間隙勢必千方百計遂其貪利之心所望在上者竭力堅持不致爲其朦蔽則江省小民不憂艱食而大局亦可鞏固無虞矣涉筆及此企而望之 
[本館接奉電音]  
　　昨晚九點一刻鐘時京師飛電傳來上諭三道敬謹譯登○八月十七日内閣抄奉上諭前據給事中潘慶瀾奏鐵路公司將京師正陽門外城根等處餘地招商開設煤廠請將交納地租提歸户部當經諭令商部順天府確查核辦兹據奏稱鐵路事宜多歸盛宣懷經理頭緒煩冗公司借用官地並未禀外務部立案等語盛宣懷承辦路礦所用官地應納稅租並一切欵項報銷均應隨時報部查核方昭核實著商部遴選妥員前往會同盛宣懷將該大臣所辦路鑛歴年出入欵項確實查明詳晣具奏欽此同日奉上諭直隷津海關道員缺著梁敦彦調補著卽迅速赴任欽此同日奉上諭于春霖著調補湖南布政使廣西布政使著張廷燎調補張結華著調補雲南布政使欽此 
[電傳宫門抄]  
　　昨晚九船一刻鐘時京師友人專電告知本館云八月二十七日皇上召見軍機大臣 
[奉天軍情]  
　　華歴八月二十六日英京倫敦來電云兹得俄國電信謂俄營前面各處日兵時有小戰惟情形無甚緊要據俄人所測算駐在苦洛拔托金砲臺前之日軍約計二十萬人左右 
[奉天客述]  
　　日本大阪某日報登中國京師來電云有客至自奉天述及由奉省以逹十里河中間每有俄軍屯駐省城西鄙相距十二華里之塔灣迤西日臺子橋曰老邊曰長山子沿途俄人張幕爲營約有六百幕每一幕内少者駐兵十名多至十有六名其半分赴十里河沿岸駐守其在鐵嶺縣城西門外火車站前曠野中張幕暫駐者多至二萬名三仙窩山除原有碉堡之外近復結營三十餘處四圍環以土壘且掘有深闊十餘丈或一方里許之陷阱十餘處無明無夜萬鍤齊施工程殊亟亟也 
[論英德待遇俄人之不同]  
英京倫敦來電云邇者我英外務大臣藍司逹温頗注目於俄日戰事下令英國本境及屬地諸海口咸不得供給俄艦所用之煤正在普告各商人而德之幾路埠奇迭利苦陳公司忽與俄艦訂約章程許以煤火售給觀此一事而俄德兩國之關係世人不可不留意及之也 
[譯德報中俄日戰事閒評]  
　　日本大阪某日報云西歴九月二號德國舉行國祭典禮適逢息騰攻陷之期於是德境諸報章議論宏宣謂遼陽之與臬騰情事如出一輙獨北德意志半官報深贊俄將苦洛拔托金退兵之法可不可階能使麾下諸軍依然完善是日也德皇行蒐軍之禮各國駐德使臣所帶武弁咸得憑軾而觀俄弁氣賢培苦氏日弁大井氏某當德皇警蹕還宫之際互相致敬然後握别而歸一時同列諸武員咸耳目交屬焉 
 
 

Page 2

 
 
[述俄軍轉餉運兵之難]  
　　奥國培司帖羅有日報名洛伊獨者登有派赴俄境偵探軍情友人手簡云俄之西伯利亞鐵路每日火車僅往返八次其中一次載運郵書二次載運煤火及建築鐵路之材料其得以載送軍士轉輸軍糧者祗五次而已今者亞東駐有俄兵二十五萬所需糧食皆須由歐運往約計軍士之附車東下者一日不得過二次而援兵調至八萬所携輜重日又須專開一次火車欲求苦洛拔托金麾下調足四十萬大軍竊恐非常棘手雖此四十萬之内實能出陣者祇三十萬人而馬匹軍需無一不需由鐵路運往　卽俄之兵數勝於日本而欲其十分得力明者自知其不能矧所布行軍章程又過於束縛馳驟乎 
[記俄國財政大臣語]  
　　日本大阪某日報云泰西某報館特派一人赴俄京采訪時事一日入謁俄之財政部大臣誇亞奴夫咨詢一切誇亞奴夫告以我俄自與日人開戰以來國家入欵之多不下羅布七萬萬以視昨歲增收至十有一萬圓目今財政之基鞏如礎石一切行軍之費刻已支出二億七千二百萬圓計至明歲正月中當費三億左右總核本年種種國用都六億圓而入欵可收至七億圓之譜尚何憂財政之困窮乎 
[記俄帥苦洛拔托金佚事]  
　　有德國日報名開路尼希夫路科司遮伊眞岳者熟於俄事紀載頗詳某日紀俄帥苦洛拔托金佚事謂俄皇之於苦洛拔托金禮遇最擾前官陸軍大臣時歲得官俸三萬六千圓兹者俄皇特賁綸音仍如數賜其家屬至於陸軍總統官俸當出征之際特旨歲給二十萬圓若是則一歲之中合計可得二十三萬六千圓矣詔糈之豐聞者咸深警訝邇者屢遭挫敗迭次退師而俄皇恩禮不衰又以五十萬圓下賜云 
[紀華東火車行駛之期]  
　　日本大阪某日報云華東鐵路自被日軍所得毁壞之處刻已次第繕完自大石橋逹營口定於東歴九月十七日爲始照常行駛火車其由大石橋往還遼陽之火車則遲至十月二日亦可展軨效駕矣 
[述中日互商處置俄艦兵士事]  
　　日本大阪某日報登中國京師來電云日前俄國駐京使臣雷薩備文照會外務部内開敝國軍艦之竄入上海者旣將軍械卸去應查照從前滿洲艦成案將艦中軍士一律送回外務部白之我日駐使内田康哉内田君謂從前滿洲艦軍士回國之後依然執戟從戎是以此次祗能在本艦覊留旣不准其送回亦未便任情登岸俄使聞之隨復申請外務部准在中國舊時紡績局基址列暮而居日使謂其地瀕臨浦江恐兵士伺隙逃亡殊有防不勝防之勢因又照會外務部請勿徇俄人之意遽爾允從 
[會議先聲]  
　　華歴八月二十六日英京倫敦來電云美國大統領羅斯福自行文詢問歐洲列强後已定見待東方戰務了畢即邀集各國開一萬國平和會 
[俄定官價]  
　　華歴八月二十六日英京倫敦來電云近日海參威百物非常昂貴俄人因訂立官價倘違此律者重屬隨之以故中國商人現已一律停止貿易矣 
[韓勞日軍]  
　　日本東京來信云韓王特遣陸軍參領閔用基爲勞軍使東歴九月十五日恭齎詔勅馳赴龍巖浦海軍統帥行轅其勅語曰朕維我韓之與日本盈盈帶水一葦可杭勢等輔車親如手足是以邇來交誼視昔倍敦今者日本天皇陛下威武奮揚扶植我韓獨主之基址且復盡力維持亞東大局巍巍功德莫可名言抑日本海陸兩軍自將校以迄兵丁罔不義膽忠肝忘身國剛果之氣能使彌綸六合充塞兩間當夫嚴冬出師風雪連天龜手璽足不轉瞬而又炎天毒日爍石流金數十萬大軍出没於劍光彈綫之中視沙塲爲樂土踴躍赴義無稍逡巡朕甚嘉焉兹特命陸軍參領閔用基充勞問使先向分駐本國内地之各營各站慰勞一周以示朕惓惓不忘之至意兼祝將來三軍之士共建殊勲以副朕之厚望爾 
[難民跋涉]  
　　華歴八月二十五日德京柏林來電云頃有日本避難人民七百零七名口從西比利亞來德今日途經栢林將於勃勒茂赫文註德國自主之城小住數日候船回國 
[班拒屯煤]  
　　馬德里埠愛司拔尼日報云日前有俄國巡洋艦名鐵列科者駛至班牙國卡那利島之拉司排路愛司地方班員下令不得於此屯煤且勒限駛出港口蓋因英國駐班公使白諸班政府謂貴國不應使俄艦借此爲根據地致妨英國商途班政府聆言恍然以悟迨此令一下俄艦卽不復屯煤其地以濟軍需矣 
[藏約未定]  
　　華歴八月十八日英京倫敦來電云今印度政府謂英藏條約尚須印度總督之批定故刻下約中諸欵猶未能作爲定論也 
[藏事餘聞]  
　　華歴八月二十六日英京倫敦來電云英兵離藏後歴盡飢寒艱苦已於本月二十三日安抵卡洛賴地方此間得信知藏約未經中國駐藏大臣簽押因中國政府並不予以特權也 
[英易巨砲]  
　　西字報云潑雷毛司埠註英國南陲海口爲水軍第二重鎭某報館訪事人函稱刻下有一風說宣傳於海軍中咸謂此信頗有根柢姑照錄之其言謂海軍部兹已議定嗣後軍中廢去長四尺七寸徑六寸之砲而代以經九寸者此種新砲邇來業經試演頗有效騐蓋其洞物之力較諸徑小者倍簁過之也 
[直隷總督袁宫保奏裁官缺淸單]  
　　巡道一缺霸昌道理事同知二缺保定府理事同知永平府理事同知地方同知三缺廣平府同知正定府同知順德府同知河工同知二缺保定府河鹽捕同右河間府河捕同知理事通判一缺通州理事通判地方通判三缺保定府通判蘆臺海　撫民通判山海關通判布理問一缺布政司理問直隸州州同二缺易州直隷州州同定州直隸州州同直隷州州判五缺遵化州直隷州州判易州直隷州州判冀州直隷州州判趙州直隷州州判深州直隷州州判地方州判一缺涿州州判河工州判五缺灤州管河州判安州管河州判滄州管河州判景州管河州判通州漷邑州判地方縣丞四缺萬全縣管糧縣丞南宫縣縣丞房山縣縣丞良鄉縣縣丞河工縣丞十缺大城縣管河縣丞滿完管河縣丞新雄管河縣丞天津縣管河縣丞任邱縣管河縣丞故城縣管河縣丞吳橋縣管河縣孙淸河縣管河縣丞武清縣楊村縣丞大名縣衛河縣丞地方主簿二缺獻縣主簿元城縣兼河主簿河工主簿十缺文大管河主簿河西務主簿香河縣管河主簿文安縣主簿靜海縣管河主簿靑縣管河主簿南皮縣管河主簿交河縣管河主簿東光縣管河主簿地方巡檢二缺延慶州永寗城巡檢懷安縣柴溝堡巡檢河 
 
 

Page 3

 
 
工巡檢三缺薊州移設大城縣子牙河巡檢靑縣興濟鎮巡檢靑滄减河巡檢府倉大使一缺保定府廣盈倉大使縣倉大使一缺天津縣北倉大使閘官二缺通州通流閘閘官大興縣慶豐閘閘官鹽大使一缺歸化塲大使鹽知事一缺長蘆鹽知事以上共請裁六十三缺奉硃批覽欽此 
[桂撫將臨]  
　　漢口訪事人云簡授廣西巡撫李仲仙中丞經羲業已由黔抵湘將次取道過鄂夏口廳司知馮少竹司馬聞知卽預備郊迎禮節 
[整飭吏治]  
　　九江訪事人云日前得江西省垣來電悉邇者大吏通飭各府廳州縣裁草門籖稿攺用收發委員札中略謂前護撫柯以江西近來上控之案無不牽涉家丁需索糾詐該家丁假權肆毒貽害無窮生民塗炭吏治益非省城各衙門均改用委員收發公文省外道府州縣應　遵照辦理各屬派委佐雜雖由自已禀請往往爲同寅所薦舉致多不能得力嗣後應由課吏館將每月考取佐雜文理通順者分别等第移明藩臬兩司挨次派委各屬衙門專司收發公文不准干預他事如有性情乖僻不能治事者仍由該牧令禀請更換如再任用家丁一經查出或被告發定卽勒令解省懲辦并將本員撤參等因札司會議嗣後牧令到任無論實任署事亦不論地方繁簡均由司派委收發公文委員一人隨同前往辦理詳奉批允通飭遵辦該員務須夙夜在公不准干預詞訟案件亦不得交接劣紳勾串書差家丁需索滋事如果勤愼當差由印官於一年限滿援例詳請記功以示鼓勵再行禀留一年以二年爲限禀請另委接辦以均勞逸每月由縣照章發給薪水若干 
[浙省官場紀事]  
　杭州訪事人云上月浙江武備學堂頭班學生張國威陳其蔚二班學生厲爾康姚壽良旗籍附習生秉鉞等五名由大吏咨送京師練兵處遣赴東瀛肄業所需學費由浙撥解○秀水縣壽子千大令椿奉藩憲翁筱山方伯牌示調署武康縣篆所遺秀水縣篆卽以武康縣程幹臣在令忠詔調署 
[鄂省官場紀事]  
　　武昌訪事人云近來蘆漢鐵路經過湖北孝感縣境以致孝邑中外交涉之事逐漸繁多大憲有鑒予此特飭劉大令肇墀前往帮辦局中發審事宜○連太守捷素爲鄂督張香帥所器重兹飭偕同仕學院各員及警察學生赴日東游學東渡之期當不遠矣○天門縣長堤前忽潰决屋盧田畝淹没良多地方紳士聯名禀請上憲委員督工修理上憲淮之刻已全工告竣札委劉大令漢雲前往騐收○前者嘉魚縣張公渡一帶亢旱成災地方紳士禀報來省大憲特委江大令邦柱前往查勘災情 
[潤郡官場紀事]  
　　鎭江訪事人云新任鎮江城守營參將劉參戎德輝由金陵來鎭暫假城外小營盤小駐行旌擇吉八月十九日受篆視事連日次第往文武各衙拜客○駐防鎮郡之江南武威新軍統領魏軍門榮斌於月之二十一日乘某輪船赴金陵謁見署兩江總督李勉林制軍瀕行之際麾下各營官弁均在江干送行○署丹徒縣知縣張星五大令下車伊始訪聞鎭郡素多痞棍娼寮賭局近亦棋布星羅因開列條欵出示通衢一嚴拿流氓地棍二訪拿賭棍三驅逐流娼隨復嚴諭通班差捕四處查緝務獲懲治亦除暴安良之善政也 
[兵艦置砲]  
　　閩省船政局製造建威建安兩兵艦工竣之後駛行來滬請江南機器製造局配置砲位昨日建威管帶楊永年參戎建安管帶葉伯筠參戎參奉南洋大臣李勉帥諭令配齊之後迅速駛回防次遂遵諭至局拜會總辦魏蕃實觀察面陳一切情由 
[攺期東渡]  
　　前江督魏午帥考選本省官紳二十人札委許苓西觀察送往東滬學習政治觀察於本月二十日來滬原擬卽日起程嗣因公事稽延不及就道大約須俟下次公司船開駛始得俶裝赴東矣 
[故紳歸櫬]  
　　本邑紳士郁仲敷大令震培向在江西候補歴充要差嗣蒙撫憲夏菽軒中丞委署南安府大庾縣篆蒞任伊始卽有徐姓强劫劉姓寡婦爲妻未幾劉姓糾人刼回投縣禀控大令飭差將徐拘押不意徐之家屬朦訴某國教士赴縣署强行保釋大令不允齟齬數四鬱鬱而亡後嗣君據情具禀撫轅中丞據實奉聞奉旨從優議卹前日家屬已扶柩回籍大約日内卽須定期開吊矣 
[法界獲盜]  
　　前晚十一點鐘時有匪徒十餘人各持兇器至法國新拓租界中顧家宅某姓家破扉入劫顧號召鄉里持械兠拿格鬥之餘適包探巡邏至此帮同拘獲其一而鄉人已有四名受傷遂一併帶回捕房捕頭令將受傷人送赴某醫院醫治盜匪押候解送公堂禀請讞員陳楚生大令訊究 
[上海官塲紀事]  
　　新科翰林院庶吉士王愼醫庶常昨詣上海縣署投剌拜會縣主汪瑤庭大令以禮欵之○昨日江西試用通判陳小舫别駕江蘇候補縣丞許積之二尹上海貨指局查騐委員俞奠孫二尹同詣縣署禀謁大約皆有公務面陳也 
[上海縣署瑣案]  
　　某飯店主李松山扭同業李安泰至縣控其謀挖房屋圖奪生理等情前晚縣主汪瑤庭大令升堂研訊李松山供小的在西門外開設小飯店鄰近有空屋一間賃以住眷屬今被李安泰加租謀挖開設飯店向論恃蠻爲特扭案請究李安泰供此屋空閉日久故小的賃以開設飯店松山因同行嫉妬乘今日開巿時至詀饒舌并將小的扭案控告求賜鑒原大令判將松山責二百板諭令各安生業○邱徐氏控姜阿東强贖田畝等情大令訊究之下邱徐氏供姜炳元於同治十二年將田二畝零典與小婦人契上載明四年回贖迄今三十二載其子阿東忽欲贖取叩求公斷阿東供此田並未賣絶理應贖回大令閱得契上果有四年准贖字樣今逾三十載照章不准遂判將阿東笞責一百板○九鋪地甲扭正和祥帽店主唐雲卿至縣禀稱唐抗付房捐諉稱三德教堂之産小的至堂詢問確係影戤爲特扭請究追大令頷之 
[奉揚大德]  
　　啓者敝同人因憫滬北浦江中落水之人無人撈援每遭慘斃特設斯會除備救生船數只往來梭巡外並以簡明救生章程發給各船户如救起一人賞洋銀五元以期有所施拯會中經費徐蒙蘇松太兵備道憲常年樂助銀千兩以爲提倡外又荷鄭餘慶堂助銀一千兩張弼士侍郎助洋銀一千元怡和洋行規元一百五十兩太古洋行規元一百五十兩海關耐司規元二十五兩陳君可良助銀一百兩陳君輝庭銀五十兩唐君鳳　　銀一百元事當創始端賴衆擎爲敢乞登報章普告遠近倘蒙海内同志慷慨樂施無論多寡請交絲業會館德發洋行集賢里同和莊申報館新聞報館自當掣付收條並乞登各報以揚大德而昭信實滬北救生善會同人謹啓 
[萬國紅十字會電音]  
　　八月二十三日萬國紅十字會接新民屯分會來電内開本月中旬救獲難民男婦大小一千四百九十三名口二十七日新民府合董來電内開袁宫保增軍帥廷尹憲籌濟局上海紅十字會鈞鑒哈爾濱頭批難民二百三十六名口乘專　　鐵嶺坐船沿途分散到新一百三十名口又得老弱殘廢情實可憐已酌給棉衣褲今日資遣入關詢之護送委員以後續來甚多確數則無從懸擬卑職錫琪信模謹禀宥 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寶藏興焉]  
　　頃有人自錫蘭註印度迤南之巨島發來一函略謂此間近日尋獲一極大猫兒眼寳石亘古以來實所罕見有目擊情形者謂寶權之將重七磅獲此之人先頗寒微數日前已掘獲猫兒眼一枚售得英金一千二百五十磅閱時未久復獲此寶形式較大於前出土時射光芒作作幾眩人眸識者咸指爲希世之珍某廠主本爲珍寶商聞而造焉願英金一萬九千磅購之其人猶未忍割愛其自稱須得英金四萬磅 
[工人慘斃]  
　　有泥水匠名木咸者前日在靶子路某作場内工作之時失足從高墮下遍體受傷經工頭送往同仁醫院醫治奈因所傷過重延至昨日斃命隨由家屬自行棺殮是誠旡妄之災也 
[馬路工程局紀事]  
　　前日南巿慶昌隆花行執事人陳鏡秋投馬路工程局遞禀經總辦翁子文太守批示曰查此案前據馮九如以定貨不交指控等情當經提訊限三日内交貨聽候復訊在案今已逾限並不遵諭交出率請將存票註銷殊屬逞刁候飭傳復訊察奪○日前路馬工程局襄讞委員黄衡堂二尹公館内婢女雷氏失去無蹤急卽追尋經普育堂董事函送公館如知被家丁金巧生串同伊妻某氏誘至王家庫藏匿後知事不得了送入堂中因將金送請總辦翁子文太守訊供判責三百板嚴加管押前日命提復訊金深自引咎叩乞開恩太守命枷號三月鎖繫通衢以昭炯戒 
[南巿捕房紀事]  
　　前日萬聚碼頭船户熊昌友失去剗船一艘嗣知被丁太初所竊因於昨日投報捕房捕頭派人將丁拘獲狎候解送馬路工程局禀請總辦翁子文太守訊究○前日怡和洋行買辦祝某携其眷屬乘馬車至南巿飛馳於新馬路之中巡街捕查知並無捐照因卽扣留旌告知捕頭令照章補捐并罰鍰若干以儆 
[英美等國租界公廨晚堂瑣案]  
　　陳王氏携其子進先投案控孫顧氏賴婚等情讞員黄耀宿司馬准之簽差提到孫顧氏及媒人唐阿根前晚升堂質訊陳王氏供兒子向爲銅匠前由唐及張阿寳說合聘孫顧氏之女爲室有李阿二者目覩孫顧氏收去聘禮洋銀五十二元交庚帖一紙兹忽悔賴向唐理論始終不睬爲此控請究懲唐供小的並未過付聘禮孫顧氏供小婦人並未將女兒許字與陳安所得而收受聘禮所呈庚帖不知何人僞繕張供孫顧氏確圖賴婚司馬飭將孫顧氏及唐交人保去聽候查明訊斷○邵根反控吳阿成串吞律師訟費等情司馬提吳詰訊邵供前因有人謀挖巿房涉訟案下奉斷各存洋銀五十元俟　結後給領嗣吳謂須延請律師訟始得直小的信之出洋銀四十元并勸令阮鑑泉亦出四十元連吳共一百二十元延某律師主控現此案已經斷定而律師並未竭力駁斥反將所存洋銀取去聞吳已向收回小的與阮分文無著是以情急控追吳供小的祗收洋銀四十五元邵阮二人並未赴律師處說明事與小的無涉司馬飭交人保出爲邵阮將洋銀取回禀復销案 
[英美等國租界公堂瑣案]  
　　包探陳洪德解福建人潘永卿至案禀稱此人持香港匯豐銀行每紙洋銀十元之僞鈔票至百老匯路謝朝英所開烟紙店使用店夥察出扭入捕房今捕頭特令小的送案請究潘供此欵鈔票由同鄉王仁三付來小的不知其僞尚求鑒察王供小的向操骨攻業在法界清芬堂烟館將玩具售與某甲收下此項鈔票並不知係膺鼎是以轉付與潘讞員黄耀宿司馬商之美總領事署繙譯官白保羅君分别交人保釋僞鈔票存案待查○粤人關渭良關渭長與黄超羣合股開張鉅泰廣東雜貨店日前黄投公廨控二關吞没銀兩等情昨由司馬提案押候過堂詰訊○甬人虞文華投河自盡由五百三十二號巡捕救起解案請訊虞稱小的向操烟紙業近日失就暫庽石路某小客棧日前突遭回祿之禍行李蕩然是以自尋短見司馬諭令留候復訊核斷○包探朱桂生解剪綹賊陳阿三至案禀稱此人在四馬路靑蓮閣茶肆中竊取竺文甫衣袋内銀質對時表一枚故由小的拘請究辦司馬判責二百板收禁西獄半年○包探劉阿炳解行竊耶松船廠靑鉛之張阿華及收贓之朱士寳至案司馬訊鞫之下張供此鉛係朱囑小的往浦東帶來小的向爲小工不敢行竊朱供此鉛係張竊來售與小的司馬判將張發押捕房在月朱罰洋銀三十元○包探倪順泉解玉如元李日照陳紀友李長富到案禀稱伊等均在南潯路八號門牌某西人所開大餐店爲細崽無端將奥領事署傭人鮑阿林扭毆並致失去銀對時表等物故由小的解案請辦司馬諭令交人保出聽候照會奥總領事訂期會訊○三百九十三號巡捕解女郎朱小寶到案禀稱此係流妓在途强曳狎客是以拘案請懲朱供年祗十四並不爲娼安有拉客之事司馬從寛釋去 
[法租界捕房瑣案]  
　　積竊王介堂迭次犯案怙惡不悛兹經上海縣署捕役拘獲讞員陳楚生大令聞之以王在租界中犯案甚多移請縣玉汪瑤庭大令解歸公廨前日升堂研訊王供認在某輪船上竊得銀三百餘兩交江蘇撫標滬軍營中哨親兵張富堂收存大令著責一百板押候函致營中將張提訊昨日接管帶回函稱遍查營内並無張富堂其人因復提王詰訊王供小的當時祇分用洋銀八元其餘交毛某等收去據云轉交張收大令怒其刁狡著　候移送攺過局監禁○前者儈人慶祥由寗波附北京輪船來滬雇張喜渭小車裝運行李失去皮箱一口因將張扭送捕房解奉大令訊供張不認行竊爰著押候查明復核兹大令以案懸日久原告不到遂命提張到案重責四百板枷號三天發馬頭示衆○電燈公司雇劉阿元駁船裝煤若干墩被竊一千數百斤查出原贓送案請辦大令著枷號三天責二百板○趙玉山王阿二二偷兒行竊新濟輪船某客所携箱内衣服當場拘獲送案請懲大令著各枷號一月責五百板○陳金生行竊某輪船上某客所携衣服控奉大令訊供著枷號一月責五百板 
[美租界捕房紀事]  
　　前日寄居虹口唐山路第二十號洋房之某西人由德律風逹捕房報稱有一不知姓氏之人倒臥屋後察其情狀似已吞服洋烟捕頭令包探錢榮堂前往送至同仁醫院求醫旋以受毒甚深旋卽斃命乃命地保投報某善堂備棺收殮○寄居虹口百老匯路第三百零九號洋房之某西人投捕房報稱前晚被賊竊去金表金釧臂等物共值洋銀一千餘元請爲查緝捕頭允之○前晚馬夫王阿三駕車至漢碧禮路偶爾不愼將繅絲廠女工某氏撞仆於地碾傷頭面等處適爲某西人所見將王扭入捕房某氏稱所傷尚微不欲興訟捕頭乃格外從寛將王釋出 
[江蘇學憲唐大宗帥經募紅十字會捐欵第五批清單]  
　　寳晉校士館舉貢生童公捐洋一百元撥府新生公捐洋五十元金擅敎諭陸乃勲洋二元訓導金鑑洋二元段維棣洋一元潘鎬洋一元　振遠洋一元于秉章洋一元玉懋吉洋一元陳允中洋一元陳允元洋一元薛紹州洋一元謝維申洋一元于廷揚洋一元劉樹德洋一元陳允升洋一元虞鳳舉洋一元陳紹華洋一元玉覲宸洋一元巫寳漣洋一元于建章洋一元王幹臣洋一元徐之鍇洋一元李昌釗洋一元虞堯棟洋一元何洪洲洋三元程盛餘洋二元黄學成洋一元黄孝成洋一元蔡芬清洋二元○丹徒敎諭姚南彬洋六元訓導居　麒洋六元無名氏洋十元富春堂嚴洋十四元趙舜臣洋三元十角楊星藜洋三元姚承懋洋五元 
 
 

Page 10

 
 
耿覲文洋三元曹鴻溥洋一元曹甚恩洋一元倪天爵洋一元薛鴻飛洋一元劉銘和鈺和洋二元袁鐸洋一元趙之勲洋一元蔣志潛洋一元保斌洋五角俞什蓉　三元孫縉洋一元殷仁溥洋一元蔡兆棠洋一元張祖鑅洋一元蔣炎洋一元盧逢吉洋一元陳大章洋一元謝翥洋一元戴蓉第洋一元溧陽敎諭　榮榜洋四元訓導陳重綸洋四　胡郭性洋三元又募八元史邦直洋一元又募洋三元史國樍國幹洋二元又募洋三元夏鈞洋一元又募洋二元馬敬培洋二元又募洋一元史可興洋一元又募洋二元沈冠瀛洋一元史廷衛洋一元狄庚洋一元周渤洋一元羅俊彦洋一元狄僡洋一元宋琳洋一元董琛洋一元呂廷漢洋一元潘致禧洋一元潘福鍾洋一元黄含章洋一元孫　滋洋一元馬連蓀洋一元史同寅洋一元潘蔭楣王士楨洋合一元鍾毓才胡志賢洋合一元强凌雲許夔洋合三元董瀚洋一元黄鎭平張祖修洋二元姚之瑾洋一元周以謙永瑞洋一元董瑾洋二元陳羹虞洋二元陶復洋一元趙　洋一元狄榮祖洋二元狄蔭溪洋一元張耀玉洋三元陳鴻猷洋八元黄度澄洋二元史秉直洋二元狄乃鈺廷柱史秉直洋二元楊紹漣洋四元童垣寅洋三元陳維新洋一元桃源敎諭李培仁洋三元訓導吳甲森洋三元如臯縣敎諭張彦昭洋五元訓導凌養源洋五元榮杏奎洋十元公欵提助小洋十八　無名氏洋十元姜佐周洋一元聚奎軒洋二元元和學汪洋二十元王槐蔭義莊洋十元蔣淞蔭義莊洋五元干肇彤洋十元丁　芝洋五元吳春海洋五元吳淞孫洋一元丁再韓洋三元丁懷琦十一元迎旭軒居士洋一元俞亮洋五元福來閣洋五元張希齡洋一元顧偉昌洋五元施世經洋五元楊詠裳洋二元太源義莊洋五元談子威洋四十元詒元莊洋二元盛肇保洋二元丁祖冕洋一元丁連喜洋一元吳樹惪洋一元宋塤伯洋一元宋經昉洋一元徐菊初洋一元朱鋆洋一元胡信豐洋一元朱泰豐洋一元顧元通洋一元顧振麟洋一元蘇熙記洋一元侯嘉樂洋一元李瑞豐祥一元韓少鞠洋一元親仁堂張洋二元育嬰堂洋二元朱筍記洋一元致成益記洋一元祥成絲行洋一元金伯壎洋一元啓秀堂陳洋二十五元潘麟書洋五元潘季英洋三元沈樹記洋五元陸君記洋一元吳葆記洋一元吳曾祚洋一元吳曾祜洋二元陳頤德洋五元榮陽義莊洋五元葉康樂洋五元　　　洋五元葉康保洋一元樊振祥洋一元吳錫麟洋一元張務本洋一元洪桂蔭義莊洋十五元馬廣順洋二元蔣逹生洋一元朱惠元洋二元朱海潮洋一元胡玉麒洋一元衛子良洋二元蔣三益洋一元朱仙洲洋一元顧德慶洋一元顧積慶洋一元沈崇古洋一元顧柏年洋二元張士楨洋一元包光宗洋一元朱裕厚洋一元同泰洋一元同元洋二元成泰洋二元顧春蔭義莊洋二元彭世芳洋一元瑞硯居士洋一元方雅南洋一元蘇榮和洋一元彭正信洋一元劉興和洋一元王炳南洋一元胡文林洋一元梁幻亭洋一元端子輝洋一元蔣榮春洋一元正昌仁洋一元端子文洋一元蘇潯生洋一元留餘地處洋二元求安氏洋二元陳大鴻顧俊卿黄初平洋各一元許文卿王詒榖王日新張永泰洋各二元金傳儉泰源友江康伯洋各一元王太原恆茂號王仁記洋各五角柴玉如洋一元王承薰洋五角王詒訓洋一元王萊漁洋五角鄒大雅許愼德王夢記周元善王耀之陸泰源楊洽順陸望雲俞樹荆豫成泰廣記允記福記洋各五角夏彭年洋二元呂南記袁杏初洋各一元王心之吳芳舟洋各半元汪國樑洋十二元范義莊洋十元張蔭餘義　洋五元陳九霄宓和卿洋各半元上海萬國紅十字會同人謹啓上海萬國紅十字會同人謹啓 
 
 
 

Page 11

 
 
   
 
 

Page 12

 
 
弟妻張張氏聞聲趨看張劉氏哭訴前情卽欲自盡張張氏再三勸慰令夏印漳叩頭服禮息事迨後張劉氏因聞人恥笑追梅抱忿卽以無顔爲人不如自盡之言向張映斗訴述張映斗復用言勸慰詎張劉氏羞忿莫釋十月十二日夜乘間吞服鴉片烟土殞命報縣獲犯騐訊將夏印漳依調姦婦女未成本婦抱忿自盡例擬杖一百流三千里恭逢光緒三十年正月十五日恩詔雖事犯在正月初一日以前惟情節較重在部議條欵不准援免之列應不准其援免張劉氏以茅簷弱質因被調姦未成聞人恥笑捐軀明志洵屬節烈可嘉應隨案附請旌表以維風化等情勘轉前來臣覆核無異除備錄全案供招咨部外理合恭摺具陳伏乞 
皇太后皇上聖鑒敕部核覆施行謹奏奉硃批刑部議奏欽此 
山西巡撫張奏爲所有五原廳移設治所緣由片初九日 
張曾敭片再口外新設五原廳原議以大余太爲治所經前護撫臣於奏設新廳摺内聲明在案兹據歸綏道樸壽轉據署五原廳同知姚學鏡禀稱廳竟東西綿亘幾及千里太佘太地處東偏與所轄後套過遠前次馬賊滋事亦由鞭長莫及防範難周且口外以包頭爲重鎭自後套東來水陸兩路皆可不由大佘太直抵包鎮而後山要隘又在大佘太之西是其地勢不當衝要設立廳治不足以資控馭查有迤西之興盛旺地方北枕郎山南臨黄河東接大佘太西界烏拉河渠港環繞水圡和甘實爲河套適中之地現在開辦墾務客民四集日形繁盛請將廳治移設該處以資鎮懾等情經臣飭由藩臬兩司復加核議會詳請奏前來臣查邊廳治所必須於扼要之處擇地建立興盛旺地居河套之中又當墾户聚集之所自應將廳治移設建署置獄一切應辦事宜責令切實經理於彈壓墾民控制邊境均屬相宜所有五原廳移設治所緣山謹會同墾務大臣綏遠城將軍臣貽榖附片具陳伏乞聖鑒謹 
奏奉硃批該部知道欽此 
湖廣總督張奏爲審明因姦商同謀殺本夫身死棄屍不失事後將姦婦價賣得財兇犯照例定擬並姦婦在監病故摺 
太子少保湖廣總督兼署湖北巡撫臣張之洞跪奏爲審明因姦商同謀殺本夫身死棄屍不失事後將姦婦價買得財兇犯照例定擬並姦婦在監病故恭摺仰祈聖鑒事竊據湖北按察使岑春蓂審解長陽縣姦夫將姦婦價賣得財一案經本任撫臣端方親審無異因調署江蘇巡撫未及具奏卸事移交前來卽據江夏縣驗報該犯婦田曾氏在省監病故批司核案詳辦臣覆加查核緣田曾氏陳代錦均籍隷長陽縣已死田興順係田曾氏之夫田興順因在縣屬關家冲地方佃種康姓田畝帶同田曾氏在於田邊搭蓋茅屋居住四無鄰佑陳代錦與田興順隔村素識時相往來田曾氏習見不避光緒二十七年九月不記日期陳代錦與田曾氏路遇因村外地處僻靜陳代錦卽向田曾氏調戲成姦以後到田曾氏家遇便續舊不記次數並未給過錢物田興順並不知情田曾氏因戀情熱恐被田興順撞破起意將田興順謀殺可與陳代錦作長久夫妻向陳代錦商謀陳代錦允從約定乘間下手至二十八年十月十四日起更時分田興順在家先已睡熟適陳代錦走去閒坐田曾氏找得鐵鋤一把交給陳代錦囑令趁　下手陳代錦同田曾氏走進房内向田興順頭上狠力迭毆致將其左額角左太陽穴左耳竅左腮頰毆傷田興順登時殞命田曾氏慮恐破案又起意棄屍滅跡商同陳代錦將田興順屍身抬入紅薯窖内藏放上用木板遮蓋失手掉落燈亮火光燃及柴草致將茅屋燒燬陳代錦卽帶田曾氏一同逃走因無處躲藏陳代錦憶及族兄陳代經在湖南石門縣堂姊丈黄祖茂家寄住查問來歴陳代錦揑稱田曾氏夫故無依自願同來尋覓好户人家過度並央在黄祖茂家暫時寄居黄祖茂等信實容留陳代錦後因不便久住隨將田曾氏私自賣給石門縣人毛姓爲妻得受財禮錢四十千文花用無存陳代經黄祖茂毛姓均不知謀殺拐賣情由一面經該署長陽縣知縣慧濟訪聞差查迨是年十二月間田興順之田主康姓張姓向田興順取租見田興順茅屋燒燬查找田興順婦夫無著信知田興順另居之父田邦清趕往看明並在紅薯窖内得獲田興順屍身查看頭面受有多傷投保報縣經憲濟驗訊通詳飭緝旋據訪明案情比差將陳代錦田曾氏先後拿獲訊供因田曾氏身懷有孕飭據穏婆驗明屬實照例應俟産後一月限滿再行審詳田曾氏旋在監所産生一女該縣慧濟先已卸事接署縣張華燕扣滿該犯婦産後一月期限提同陳代錦及屍親人等訊供通詳飭審擬解卽據審擬由宜昌府知府陳其璋提犯覆審解司提訊犯供翻異札委武昌府知府梁鼎芬審辦嗣據審擬解司勘轉經本任撫臣端方詳加研鞫據各供認前情不諱究詰不移案無遁飾因調署江蘇巡撫未及具奏卸事移交前來正在核辦間據署江夏縣知縣原恩瀛詳報該犯婦田曾氏於三十年五月初九日在監因病身死驗訊刑禁伴婦人等並無凌虐情弊批司核案詳辦臣覆核無異查律載妻因姦同謀殺死親夫者凌遲處死又例載姦夫雖未起意而同謀殺死親夫之後將姦婦拐逃得銀嫁賣斬决各等語此案田曾氏因姦起意商同姦夫陳代錦謀殺本夫田興順棄屍不失實屬淫惡已極自應按律問擬田曾氏除與陳代錦通姦並棄屍不失各輕罪不議外合依妻因姦同謀殺死親夫者凌遲處死律擬凌遲處死業已在監病故應毋庸議仍剉屍係婦女免其梟示姦夫陳代錦因姦聽從謀殺本夫雖未起意惟事後將姦婦拐逃得財嫁賣亦應按例問擬陳代錦除與田曾我通姦及棄屍不失輕罪不議外合依姦夫同謀殺死親夫之從復將姦婦拐逃得銀嫁賣斬决例擬斬立决照例先行剌字暫行容留之陳代經黄祖茂及娶主毛姓旣據犯供伊等均不知謀殺本夫及拐賣各情免傳省累地保李萬華雖訊無知情匿報情事惟地界内旣有人命重案乃竟毫無覺察究屬不合應飭縣酌照不應重律擬杖八十折責革役該犯等恭逢光緒三十年正月十五日恩詔事犯在正月初一日紧前該犯陳代錦係因姦同謀殺死親夫情罪較重應不准其援免李萬華所得杖罪應准援免仍革役陳代錦所得毛姓財禮錢文仍照數追繳田曾氏在監所生之女據訊係本夫遺腹應交本夫親屬收領至田曾氏在監身死之處據江夏縣驗訊明確委係疾劇醫治不痊所致並無别故刑禁伴婦人等據訊無凌虐情弊應毋庸議各屍棺分别飭埋標記看守兇器鐵鋤供藥免起除供招送部外所有審明擬議緣由理合恭摺具奏伏乞皇太后皇上聖鑒敕部核覆施行謹奏奉硃批刑部速議具奏欽此 
河南巡撫陳奏爲交秋以後黄河水勢盛漲各廳工程緊要分督竭力廂抛現在節逾白露大致已漸穏定仍飭認眞修防摺 
 
