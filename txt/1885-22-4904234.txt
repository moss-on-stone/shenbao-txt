# 1885 - 22 - 4904234

 

Page 1

 
 
[分送朝鮮輿地圖] [  申報館主人啓]  
　　高麗八道久爲中國潘服此次變生肘腋内奸外宄並發一時聞者不勝駭愕　下日高雖有成和之信然究未悉其詳而中日因此齟齬或恐有失和之意其事則仍由於朝鮮故人人意中皆以朝鮮之事關懐而尤以未悉該處疆土道里爲憾本館近覓得朝鮮地圖善本頗極詳細并及邊疆何處隣俄何處近日何處毗於中國满洲東西南　一覽卽可瞭然誠當今之要觀無人不欲以先覩爲快者也惟原本稍有漫漶之處本館因不惜工本倩精於繪事者照其道里方數山川城郭之遠近大小重加規畫井然秩然以石印照相法縮成小幀細若牛毛清如鴻爪較之前次所贈越南東京各圖尤爲精妙絶倫兹定於本月初八日隨報分送不取分文留心時事者當莫不樂爲賞鑒也先此布聞諸維亮照不備 
[二十七號畫報出售] [  申報舘主人啓]  
　　親迎爲大喜回禄爲奇殃兩事而並出於一家賀者未離吊者接至不獨袍帽欹斜舉止失錯之可歎亦可笑也圖之以博閲者一粲再法人聘娶婦人不用媒妁彼此致書約期聚會於一室以花骰子置器中輪搖核色占多者爲奪標焉事屬創聞故圖之以新人耳目兩圖俱編入此次二十七號盡輕准於初六日出售後仍附淞隱漫錄圖説一則閲者鑒之此布 
[訪購殿板康熙字典啓] [  點石齋主人啓]  
　　本齋創行石印書籍以來荷蒙海内君子同聲許可年來精益求精故消售之數日益加廣現因需用康熙字典一書藏書家如有殿板初印紙張潔白字畫深黑顧從割愛者務請寄至上海點石齋或議值或酬書均無不可倘祈不吝賜敎爲幸此啓 
[各國元旦説]  
　　自古帝王之興必曰攺正朔故虞廷申命羲和敬授人時在所首重三代革命不相因襲夏以建寅爲人正商以建丑爲地正周以建予爲天正謂之三正皆攺月而攺時月正元日書於虞書春王正月書於春秋蓋所以謹其始也至秦代乃用建亥卽以今之十月爲正月於是時節氣候益爲參錯紏紛漢武帝以孔子一言攺用夏時垂爲定制二千年以來未之有易亦無敢議之者後出精于歴算者迭出惟宋沈括之論爲獨得其要其説謂當用二十四氣爲一年更不用十二月直以立春之日爲孟春之一日驚蟄爲仲春之一日大盡三十日歲歲齊盡永無閏餘如此則四時之氣常正歲政不相凌奪此其法與泰西之歴實相近矣惜後代帝王莫之能用也近來言歴正者蓋有七焉其一曰中歴以國君卽位之年爲元其紀時也以太陰環行地球視其朔望弦晦而定爲一月亦曰陰歴古之印度猶太無不如是二曰泰西歴以耶穌降生之年爲元至今凡一千八百八十五年顧俄羅斯正月元旦之期與歐洲諸國稍有不同具間前後相差凡十有三日諸國以冬至後十日或十一月爲元旦光緒十年十一月十六日則歐洲諸國之元旦也逮二十八日則俄羅斯之元旦也其紀月亦十有二則以地球繞太陽一周爲一歲類于算法家之推算實亦曰陽歴今日本已倣而行之三日回回歴以摩哈默德離本國之年爲元至今凡一千三百有一年中國七八月間則彼之正月也四曰巴社歴以薩沙尼末主野特日卽位之年爲元至今凡一千二百五十四年中國六七月則彼之正月也五曰猶太歴以世界開闢爲元至今凡五千六百四十五年中國九十月則彼之正月也六七曰暹羅緬甸諸國歴而有國年佛年之分國年以暹羅勇士非雅克勒時爲元至今凡一千二百四十六年中國二三月則彼之正月也佛年以釋迦牟尼湼槃之歲爲元至今凡二千四百二十九年中國四五月則彼之正月也七歴所建歲首各不同若以中歴正月元日爲準則泰西歴或爲正月下旬或爲二月回回歴爲五六月巴社歴爲六月猶太歴爲五月國年爲十一月佛年爲九月天下之言歴者其範圍要不出乎此而以中西兩家爲正中以月行紀時西以日行定歲上下數千年所差甚微中西歴法俱以太陽所行之撱圜道爲準中法以太陰之朔望定月而以地球繞大陽之日分爲二十四氣每年氣朔相較約多十一日强故每十九年有七間月泰西諸國卽以二十四氣之日分爲十二月恒以正三五七八十十二爲大月各三十一日四六九十一爲小月各三十日二月亦小月而止二十八日有閏則二十九日每四年閏一日每四百年閏九十七日此歴來歴家不廢之法也余謂泰西文史之邦夙稱猶太古時歴法疏而目騐密古猶太歴與今歴大異猶太人常登山巔望月見月初生卽爲月之首日乃吹角或舉烽吿衆每月或二十九或三十日三年置一閏所置閏月有一定之時皆在亞筆月後與春秋傅所云歸餘於終漢以前多置閏月於歲杪者其法簡易相同嘗證之以尚書所紀之日或曰哉生媿或曰旁死霸或曰旣望或曰胐亦皆從目測騐可知中西古歴無甚懸殊也泰西諸國始以耶穌降世紀年蓋肇自梁武帝天監十五年因論各國元旦而併及之如此 
[本館接奉電音]  
　　昨接北京友來電有十二月初四日諭旨一道敬謹譯登○十二月初四日軍機太臣面　 
奉諭旨甘肅西寗府知府定祥着於初六日預備召見其卓異之案着該部照例辦理欽此 
[日高和電]  
　　昨上午十一點鐘時本館接得天津訪事友人發來電報云聞日高之事業已議定高廷籌給日本洋銀二十萬元以爲撫恤與難兵民之費所燬日本使署亦卽照式造還中朝與日本亦已言鹿於好從此易千戈爲玉帛可抒宵旺南顧之憂矣因喜而書此以質閲報諸君 
[不愧皇華]  
　　倫敦新聞紙言德皇近以頭等實星贈與中國駐德之李丹崖星使并書賛詞一通遺之内方李星使自駐德以來六年於兹俾中德兩國和好日益加睦殊爲可嘉云李星使眞可謂使十四方不辱君命者矣 
[運餉赴越]  
　　倫敦西報言法公司輪船名成納由法東行装有銀二百二十二桶計共一百五十六萬二千五百六十五佛郎克皆運以實西貢之庫者又帶有酒三十八萬七千提以犒東京之兵又云法水師部大臣在議院議増餉銀十萬五千四百九十八佛郎克以濟東京軍需操練東京土兵之用蓋以爲操練土兵教演精熟則法兵可以稍减其數緣法國本兵費用太鉅故也然而法人之損人以利已於此可槪見矣 
[法人購船]  
　　倫敦報言法國有某王　在英國購買輪船九艘係爲國家定購以備東來之用至購成與否則 
 
 

Page 2

 
 
尚未詳悉也 
[英報譯要]  
　　昨日英公司輪船來滬帶來倫敦新聞紙言中法交爭一事前由英國相臣爲之居間排解而迄未有成殊爲可惜法人以如何與中言和之各欵告之英相轉告中朝而中朝不能允從中朝以如何與法言和各欵告之英轉告法廷而法廷亦不允洽兩邊意見各執以致叅好尋仇而又相持不决甚無謂也自和議未成以後中國駐英京之星使曾襲侯於十月廿三日往見英相法國駐英欽差亦於廿四日往見英相皆晤談良久而後去至其所談何事則外人不得而知而自是厥後法人卽議增餉項以决計與中國相從事矣 
[逃弁判禁]  
　　前報香港英國三道頭逃走來滬被獲送港審辦一節該三道頭係在英國陸營言水師者誤也嗣經香港英國營務處審得該弁除私逃一罪而外查其器械並有缺少應二罪俱罰該弁認罪求寛問官乃會合各兵弁命該弁褫去號衣對衆朗誦罪状判監禁六月并作苦工期滿降以爲兵是亦可謂情眞罪當者矣 
[西粤傳聞]  
　　香港報云王軍門孝祺管帶兵勇至附近龍州地方殊形鼓噪現在傳説紛如有謂此兵勇多係軍門舊部當在魚珠炮臺駐紥曾經欠有口粮而未給發及下船之際允在梧州發一月口粮及至梧州未見給發巳嘖有煩言再到桂平卽古之潯州地方所有軍械口粮仍未發給有向軍門求索者反觸其怒将二人捆綁意欲正法以肅軍容各兵勇以求給口粮並非犯罪如竟被殺将來不難罪及于各人必須解救遂欀臂一呼聚衆數百将二人奪回又恐日後大于不便遂乘勢作亂擁入大營欲與王軍門爲難軍門逃避遂将庫項銀　搶去軍門避入潯州府城門關閉其作亂兵勇己肆意横行或卽散去前數日電音到省大憲已委員弁馳往查辦并調王軍門向省另委别員統帶云然此係傳言確否則不敢定也 
[火災餘聞]  
　　前報南海縣衙門失愼照墻坍下傷斃多人兹聞起火之由係廳上火油燈炸烈所致是時火光燭天城廂内外各街道水龍雲集撲救人多照墻素非堅固又值拆去瓦面以開火路一時人多擁擠不及防避遂致傾塌斯時水龍人等亦在墻下撲救以致傷斃多人聞當場壓斃有數十人傷者無算其最慘者濠畔街壽佛約内之水車其工伴被壓斃十八人禍生不測眞令聞者爲之鼻酸也署中撲婦婢女亦有壓斃而財物器用半付諸咸陽一炬幸印綬猶存差堪告慰耳翌早命工人将屍搜出諭令各街舖户及屍親前來認檢其屍收殮每屍發給銀二十兩以備衣棺之需旣殮衆屍危邑宰備辦香燭牲醴向棺叩祭慟哭不已衆乃舁棺而去至其受傷者則令至署掛號立請醫生遍往相騐調敷創處所有藥費皆出於官間重傷者殊多兹又聞邑辛欲擬每一屍親補置銀若于未知是否最幸者四牌樓之水車人役牽車由紀綱街而過卽其後墻之處也中有一人瞥見照墻摇動喝衆止步勿前喝聲未已而墻卽倒僅距咫尺不致被牆所壓不然其牽車之數十人必遭此厄矣此車人役皆以爲幸翌日酬神互遣稱慶是夜當塲被捉一人姓黎名亞綿立卽收監行将究辦云 
[日下紀聞]  
　　户部堂官于十一月十七日在大堂考試闔署筆帖式繙譯如文理精通者照定章考列一等給養兼銀五十兩稍亞者取列二等給養廉銀三十兩又次則列入三等僅給養廉銀二十兩此項養廉均於年終散給又因今歲值京察之期於十九日在大堂面試諸筆帖式令将案牘條例點句批講以備密保一等云○故大學士文中堂於十一月十五日發喪道出崇文門左安門城廂内外路祭棚多三二十餘座旗旛儀仗華麗鮮明緑女紅男往觀者幾不能容足云○前報列户部查出八旗滿蒙漢二十四固山孤寡錢粮多有浮冒刻将册檔查清百歲以上者槪行停止計年逾七八旬者不下千餘人仍行查各旗令造具細册註明各孀婦姓氏住址取具甘結報部立案以杜浮冐等弊自立新章後倘仍有前項弊端定行從嚴叅辦云○某估衣店夥某甲素與善厚齋軍憲相識上月中旬甲赴通州至軍憲營中不待通報昻然直入軍憲大怒立飭綁交州尊治罪并申飭守營兵弁擅放入營嗣經州牧高星槎刺史代爲懇情不知得蒙赦宥否也○京宫三年京察一次向于年終由各衙門保送吏部再由吏部彚奏各衙門皆于十一月杪先令屬員在本堂官前過堂問話考其平日公事勤惰人品優劣然後斟酌保送刻已届至堂之期各衙門均造成册籍以俻過堂考察云○前門外　房頭巷玉局張姓于十一月初娶冉醮婦爲室冰人固老虔婆專以嚴合山自任者轉託數人始得紅絲繫奪張娶婦後謝媒之禮未能雨露均沾十一月中有數人向張索謝適張外出遂攫去玉烟袋嘴數枚次日復率多人蜂擁而至将以求吾所大欲張預有准俻俟講媒婆至一聲呼哨持械而出意将扃户擊之媒見勢不佳抱頭鼠竄而逸有被毆者皆首飛逢而足飛鳬雖呌苦連天亦頗無門可訴云○前報登兵部新章俸滿衛守備千總准歸營用推升一節兹悉衛千總五年俸滿如已保留任未經保送赴部者准其推升營守備至衛守備則俟十五年俸滿後發回原籍省分以營都司升用不准留任云○神機營會同總理衙門奏請由英　怡和洋行借銀九萬磅託英人在倫敦置造鐵蹈　皇太后傳有懿旨着户部預籌此欵将來由何項歸償聞該部擬仍由海關洋税項下籌撥云○京師迤海淀新設小機器局造成新式火箭靈妙絶倫能遠及三數里外刻已頒發各海防營試用矣 
[維揚近事]  
　　上月杪揚城三祝菴西二條巷内某媪草屋因烘火失愼烟燄迷漫火已穿屋其時屋内儘媪一人幸隣人見之集衆撲滅止焚去草屋半椽亦不幸中之幸也○冷街僻巷每有小户人家當街晾曬衣袴一日揚州府宜太尊乘輿拜客經舊城某巷前導令将曬衣取下某姓家竟敢出言不遜爲太守所聞立将其家長當街笞責數十板此正如諺所云無事家中坐禍從天上來也○宜太守查禁烟館甚爲嚴厲每於夜半微服出巡一夜行至三義閣東首聞許姓烟館内吸霧噴雲喧嘩笑語尚有多人屯聚當将許六帶回嚴懲房屋發封充公又聞東營有魏金鰲烟館亦於初一日封閉○揚城街道本不甚寛近來小車載運重物輙於人叢中横衝直撞舖户路攤咸稱不便宜太守諭江甘兩縣會銜示禁從此履道坦坦不再歌行路難矣○近來下河搶刼之案時有所聞上月杪興化縣境之東包荘地方有鄉人乘小舟携資買物夜半時忽來緑林客多人登舟搶掠一空諸荘人雖聞聲亦不敢出救又阜甯縣屬之東坎地方某甲家昆季三人於上月入城爲其妹購辦妆奩家中僅姑嫂數人某夜來匪徒四五輩破扉搶刼不意爲姑嫂所敗並輅殺匪徒一人餘受創逃去次日昆季回聞此事正欲報案而前匪竟敢糾集數十人前來復仇全家皆被殺害噫慘矣現經其戚某出爲報案盜風猖獗如此想有地方之責者必當從嚴緝捕也 
[蕪湖近信]  
　　江西巡撫德中丞憲旌於上月廿七日過蕪湖郭善臣軍門亦於是日自壽州抵蕪湖防所麾下各弁兵咸赴江干恭迓○梁小若觀察於上月杪晉省聞與撫憲禀商關税事宜也○蕪湖各行店進口貨物向例在大關完税掣取紅單進口後無論分銷何處槪可直行不復查究自光緒三年開設通商口岸後關道憲深恐商店等藉洋票進口影射夾帶希圖朦混特令各行店在關署具領分銷出口票将出口各貨觔件運銷地方並檢同進口完税紅單呈由吏房書辦核明比銷盖戳持往各口查騐放行其紅單不敷比銷者准照例科昇補完盖所以恤商情也嗣因吏鄉舞弊經前購道恭聲雲觀察查悉特更委二員在内河口專辦比銷出口票稽查事宜嗣以日久懈生員役等上下其手留雖需索以致商客出口船隻須在内河口守候一二日始能領票開行梁小若觀察蒞任以來興利除弊洞悉情形故特将此項委員裁撤悉歸便商委員 
 
 

Page 3

 
 
兼辦隋到隨發無稍留難需索日來出口各船隻均可一到便行無不頌觀察之德○燕湖水陸通衢莠良雑處有一種地棍名曰青皮專以窩娼聚賭爲事無惡不作時值歳暮其黨愈多鄒雋之明府特出示嚴禁並會同保甲委員饒大令督飭差勇一體查拿若輩或稍知歛跡也 
[大工吿成]  
　　江浦朱家山河工經左侯相奏辦經營兩年大工甫竣現在梁檀圃方伯復飭建涵洞五座視水之大小以時啓閉並将圩埂一律修　田家旣無早潦之虞商賈亦免風濤之險此功豈在神禹下哉 
[盜刦新娘]  
　　谷里村在江寗縣治之南烟火千家土地肥美村中有殷和富者向以耕種爲業年來薄有蓄積雖未能與千户侯等然耕夫織婦早目之爲富家翁囊中旣有家兄閫内不可無佳婦因於秋間憑媒聘定高郵某氏之婦言明身價洋一百四十元於上月念五日迎娶過門遍請親朋肆筵設席歡呼痛飲其樂無涯不意次日晚間酒闌人散新郎滅燭方與新娘携手入幃忽有十餘人破門直入揭起鴛衾拖新娘出負之而去室中衣物亦乘間搶掠一空殷事後逃出會同地保村人往追被盜拒傷三人勢甚沉重次早赴縣報案雖經邑尊飭捕緝拿尚未得盜之蹝跡説者謂强盜打刼無非爲財物起見今乃掠人以去豈将作壓寨夫人耶想此中或别有枝節也 
[吳淞雜誌]  
　　前聞衣周塘紳董禀請添梁砲台以禦外侮曾經上官批准但年内恐未必動工又因此處水淺船隻往來有礙由楊春舫鎭戎在淺處用機器打一木椿以作標識刻下又擬在該椿上畫則懸旗夜則點燈浼流雲小輪船承值船主意亦樂從此眞便人之功德事也○昨下午有美國三枝桅大兵艦進口而申浦亦有美兵艦一艘出口兩船相遇各升炮致意聞進口船内駐有美國水師提督云 
[查獲竊贓]  
　　法包探嚴頌眉於前晚見有形跡可疑之人手携一袱包欲向質店押錢包探卽尾其後将看其包中何物其人見後有跟蹤遂轉身至吉祥街横弄興聖街五十九號門牌之寳順小客寓内法包探亦入内查檢見包中皮袍褂各一件法包探以紫來街陳炳奎家曾經報過失竊皮衣八件賊從樓窓　窓而進所報物件中與此兩件相同因将該竊併衣帶回捕房經捕頭研詰該竊王阿勝供認不違稱從洋鐵注筒扒至披水板從樓窓而進偷到從扒過城河兵到老北門城脚下将衣放在空　内至次日取出五件寄與新北門外同桂軒茶館門首擺舊貨攤之老頭予處一件已質去押票亦在彼處法捕頭飭包探将賊帶至該攤取到押票及詰伊衣服則稱在城内當卽進城至南門也是園後黄婆庵相近其兒子家内取出皮袍褂套等五件盡是重價帶廿後歸案經翁太守研詰據供是海鹽人今年二十七歲前做木匠行竊已四年矣上海於九月内到過旋回松江到嘉興折囘現於十月廿七日至滬偷過西門内單被一條票已燒燬質在新北門餘未偷過翁太守謂不比不肯招認喝笞責至一百板仍　前供太守詰其與擺攤人如何認得答稱因在吉祥街吃烟遇見爲上海無熟人故卽寄與他處翁太守着将擺攤人傳案據供名顧闌根擺擺爲活彼本不相識據云是唱戯從松江來滬将衣寄在我處曾云城外無熟人放在客寓串恐有失誤故敢留下餘無别情翁太守謂豈有不認識之人可将衣寄放明是窩家着比責亦至一百板則仍照前供求寛初次翁太守着将顧蘭根王阿勝分别管押吊到原贓俟解案核辦 
[土案候核]  
　　捉獲私土一案昨經翁太守臨捕房據法包探嚴頌眉禀稱洋藥局巡丁将所獲之土查檢明白候示太守親自閲過洋藥局巡丁稱查獲之土有一百念二包已　捐者尚有三十八包無印花實係私土檢其帳簿已賣出者有一萬數千兩難保無私土在内太守着解案核辦旋據法包探禀稱貸與帳簿併解公堂否太守着祗将溥據帶案云 
[滬屑]  
　　裏虹口厚仁堂圑練分局前有張姓昆仲勸捐被押各情日前均已列報前日麥總巡帶同虹口捕房富捕頭及蔡繙譯赴該局邀請董事王君同赴捕房商議要公大約卽爲此事也○前夜費家宅口有一老婦提壺買水被某甲從黑暗中向腹猛踼一下痛極倒地高聲呼救洎旁人聞而赶至甲巳不知去向因卽将婦扶至家中未識甲果挾何仇怨也○浦東人某甲夫耕婦織安分營生日前其妻忽潜逃來滬與外虹口東桂芳里向設粥店之江灣人某乙拚識鶼鶼比翼幾欲以野鶩作家雞前日甲糾人尋至該婦與乙遂遁至比鄰甲等守候移時鄰人無奈将甲　交出乙卽乘間奔逃甲亦不予深究欣欣然偕書眉人曳尾而歸 
[鏡中留影]  
　　昨晨虹口捕　富捕頭派捕将滿期應釋之犯三名押赴老巡捕房各照一相存案聞一犯係偷竊小車者餘皆因爭毆判押云 
[刑訊惡婦]  
　　粤婦黄來富毒斃隣孩一案莫邑尊疉次訊供皆已照登前報前日晚堂邑尊飭提來富及婢女美玉至三堂研訊先問美玉謂黄來富所煮猪肺究竟置何毒物以致黄錫數孩盡遭毒害爾可從實供招本縣當格外施仁且此事與爾無相干涉决不株連美玉答稱豬肺實係黄來富一人所煮我推至黄錫家取椀上樓候來富盛好卽由我掇至樓下放在黄錫家桌上隨卽上慺将猪肺湯與來富等共食至今安然無恙至黄錫數孩因何致斃實未知悉求恩明察研詰至再仍執前供邑尊令将美玉帶出提黄來富上堂謂爾饋送黄錫家之豬肺湯究竟置放何物以致黄錫數孩盡遭慘死爾從實供出本縣尚可從寛如再遊供定當嚴刑訊比答稱因我患咳喘之症煮食猪肺我與黄錫家素有來往饋送食物已非一次從未置有毒藥求恩超豁再三研詰仍執如前邑尊大怒謂不用大刑諒爾不肯實説遂令拶指復加研詰閲三點餘鐘之久黄來富仍極口稱寃堅不承認邑尊隨命鬆刑令官媒帶回收押並令将美玉仍送交待質公所以俟復訊時鐘已三下邑尊旋卽退堂 
[續誌提人新例]  
　　前報列提人新例一節兹聞向章華人互控之事母須西官簽字蓋印設有因提拒差等事合卽報　捕房協拿至牽涉洋商用人之案務須由西官簽字蓋印然後由捕房協提但簽字蓋印周折萬分值年之德國領事查得一千八百八十四年簽字之票共有六百餘號報捕恊提之案祗三十餘號旣經簽字仍不報捕未免與例不符遂由施繙譯商之黄太守謂母論是否牽涉洋商用人務須槪予簽字蓋印報捕恊拿太守究問各差以旣簽字之票何以不報捕房該差等覆稱應提之人或自願投案申訴卽不必往提故不報捕房太守旋諭各差嗣後凡有簽字之票不論其人願來與否槪行報捕恊辦至無論是否牽涉洋商用人槪予簽字一節尚須禀明道憲核示西官之意則定議住居租界之人因案簽提者務須一律簽字蓋印云 
[津人保釋]  
　　日前英捕房西捕解送天津流氓王福有到案當經王司馬訊得該流氓前曾犯案現已安分營生着卽覔人保出司馬晚堂訊案之時有向開京鞋店之賈壽田投案聲稱自願爲王作保倘王日後再犯事端惟我是問司馬准如所請飭将王交賈壽田保出又謂王曰現在爾旣安分營牛本分府不予深究嗣後務其謹愼小心如再有過犯一經察出定干重辦决不寛貸王唯唯遵諭而退 
[英界公堂瑣案]  
　　巡捕頭禀稱浦東船廠有西人放火業巳拘送英刑司訊供治罪查得尚有同謀放火之華人趙阿坤姚立山一併提案請辦趙供在該廠爲侍者西人與廠主挾嫌逼令我帮同做事然我並不與聞且被西人積欠工資洋三十元向索無着姚供爲出店伊等之事我不相干求恩釋累捕頭又禀該廠華人甚衆决不拖累無辜趙姚二人確是同謀惟趙與西人最爲莫逆黄太守商之翟副領事判趙管押兩月 
 
 

Page 4

 
 
姚押一月以儆○妓女陳寳珠訴稱母親向與湖北老三拚識今母已逝出湖北老三仍時來索錢稍不遂意卽将衣飾取去典押日前因不給錢文强取銀茶壺向之攔阻伊卽将刀自行割傷咽喉爲此情急報捕舁送至醫院醫傷現傷已痊可由捕解案爲此投質朱洪泰卽湖北老三供寶珠係我女兒我因妻故欲扶柩回鄉向女商貼川資不依忿極自勒現傷雖略愈尚未平復乞求恩斷黄太守判寳珠給朱洋三十元趕緊回籍如果傷未痊愈仍送醫院俟傷痊領洋寳珠當卽将洋繳案朱尚不願領云○朱定奎訴稱開設燭舖日前被賊　門竊去衣物報捕查獲竊賊徐見生并窩贓之吉阿狗今蒙送案謂辦徐忽竊求恩吉供徐将衣物寄放實不知是竊贓黄太守與西官商定判徐押二月吉押一月贓交失主領去○周紀舟等同稱我等五家均失衣物報捕後由包探獲住竊賊王利州起到各贓送案爲均投案領贓土認竊求思黄太守判管押六月贓父各失主分别認領○姚阿在訴稱因妻氏逸去出外找尋家中不及兼顧被郭阿美捲竊衣服報捕緝獲人贓解案求冉究追妻氏郭供認行竊惟伊之逃妻毫不知情黄太守判　押一月贓交姚領○王阿生訴稱梁阿小無處棲身躭擱找家竟竊去絨單衣服報捕獲梁吊贓送案梁供認行竊黄太守以梁監守自盜判押兩月并令王認償押舖半本始准領贓○宋錫紀訴稱宋阿狗掘洞圖竊由捕拘案該竊俯首無詞黄太守判管押一月○華捕禀稱吳桂元馬阿桂張阿三等均罷水菓攤碍路喝讓逞蠻爲此一併拘案請罰吳等同供在石路設攤己久昨晨適有傢伙暫放路旁巡捕來問答以卽欲移開遽被拘案黄太守商之翟副領事判各罰洋一元撥充醫院經費 
[疉來鉅欵助賑]  
　　謹啓者今有本埠北市彤源錢荘交到廣東潮州府知府朱官印丙壽甫少儀續匯到第三批賑捐規元三百兩足見賢太守心存利濟畛域不分實深欽佩○又奉到苕　漁隱由北市敦泰絲號匯到賑捐規元三百兩囑解災區如此源源而來三省開年春賑爲日甚長需欵甚鉅大有可望可補救百萬生靈謹代三省災黎九叩道謝奉勸世上巨富財翁積現銀於子孫趁三省哀鴻待哺之時市道就衰籌勸不易能解囊樂助積陰德於後賢可保久長之計令特託登貴報務請普天之下大善士廣種福田不勝代禱乞命之至上海北市三省籌賑公所愚弟施善昌少欽氏頓首謹覆十二月初一日 
[閲報意所登草善同登册因集杜詩卽希少欽封翁仁大人粲政]  
　　濟世宜公宜等由來積德門義聲紛感激新渥照乾坤東郭滄江合蛟龍窟宅尊蒼生未蘇息北望苦銷魂[  遂生張兆態待定草]  
[懷松堂司馬即題其小慺吟飲圖并次原韻]  
　　一樓詩酒滌塵襟中有佳人抱膝吟爲問詞𣋊酧倡客引商刻羽幾知音小樓有佳士胸懷空古今醽醁千杯飲珠璣萬斛吟蛟龍飛玉腕冰雪映又心海外同輸悃詞𣋊仰德音小藍出懴情侍者魏塘畢寶泉未是草 
[奉懷高昌寒食生]  
　　古越何郎是我師曾邀月旦别媸騷𣋊三昧誰叅得毛鄭薪傳一卷詩[  小弟畢寳泉頓首]  
[懷琪花館主寳林同譜津門]  
　　雙星又是渡銀河節序怱怱委逝波遷客有詩　國計君來詩頗以籌邊言志故人無恙慰蹉跎交同韓孟暌違久歌合荆高慷慨多君前書云到津後獲交任孝庭許葆卿二孝廉磊落軼羣頗相契洽予聞而心向往焉望斷燕雲君不見天涯魂夢幾回過[  甲申乞巧節小藍田懴情侍者畢寳泉草]  
[浙省撫轅抄]  
　　十一月二十七日卽用縣陳其昌禀防軍局收支差○二十八日赴任乍浦同知徐臯禀知交缷回省禀到卽用縣陳其昌禀見解赴西興厘局劉沛禀知薄委揚州公幹禀見卽辭張卓人解京餉回省禀到從九品徐鶴清嘉興籍起服來省禀見○廿九日候補府彭念宇自越南談山省差旋回浙禀到禀見大挑楊毓陖分發來省禀到 
[江督轅門抄]  
　　十一月二十九日張恩黻銷下關欄截難民差前署甘肅寗靈同知降選州判蒋益初由甘來○三十日通判金兆熊禀知在蘇差委知縣董汝訓禀銷欄截難民差 
[蘇省撫轅抄]  
　　初二日候補通判王祖慶崇明公幹回並禀知奉委發審局審案差蘇松太道邵於十二月十六日署江寗鹽巡道郜官太太桑氏於十二月二十日均壽辰○初三日指分江蘇試用同知趙曦耿湖南人禀到候補縣　端揆禀知辭泰委赴湖州提案李玉方禀知接辦閶胥門外總巡仍留　辦海防營務處程南金銷閶胥門外總禀保甲差並禀知接辦北路總巡保甲到差河南候補縣謝庭芝禀知奉前津海關道盛札委守提泰來錢庄倒虧礦務公欵准補按司獄胡崇本禀知本日接印候補理問王慶祥巡知交缷署按司獄事候補道庫太使唐億年銷北路分巡並禀知奉調中路分巡到差曹懋森江北緝捕回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日報譯登]  
　　此次朝鮮變起或謂日本乘機煽亂或謂日本助法擾華捉影捕風本難臆斷乃日本各日報則往往多方掩飾曲爲彌縫一面之詞殊難深信兹又經該處訪事人譯寄數條照登於左其中是非曲直閲者自具隻眼本舘不必逐條指摘自矜察察爲明也據稱朝鮮變起日本九三銀行倒閉市面咸爲牽動東京竹原銀行開設有年素著名望亦被債主催追於西十二月二十九日倒帳又伊豆銀行有分莊在靜岡縣下忽於二十七日夜分時候有匪人藏爆彈於火筒内抛入店中致将店焚毁幸人口不致受傷且近時該地人民時有　動情形云○西歴正月十三日日本官塲接馬關來電報稱井上外務卿大使在朝鮮漢城與中高兩國大臣将此次王城内變事件議有頭緒言歸於好不日卽可返國復命此語一出市井喧傳一日之間銀價跌至金幣一元帖洋銀七八分云○西正月十三日海軍省派小管九輪船駛往長崎港装購煤斤食物十二日上午抵崎限於十四日開往朝鮮接濟軍用正在装載時忽接海軍省來電諭令不必　載緣高事已由井大使辦妥先将公牘要件寄回馬關一二日内啓節囘朝云○日本報謂現在朝鮮内閣大臣将在位開化黨人悉數拿交部臣嚴加刑訊朝鮮政府旣受中國官之愚頑固黨威勢愈炎恣意屠殺不特開化黨人遭其屠殺卽平常與日本人往來者盡被拿問或下獄或殺戮任意處辦慘酷不堪聞朴泳孝之兄朴泳教已被殺金玉均及朴泳孝家屬男女老幼均及於難朝鮮如此處置可謂太無情矣又言近有自釜山來我國經博多地方者言去月十六日釜山日本人向高人索債以致口角闘爭卽經地方官沓辦了結王京事變報至釜山時幸　海門艦駛到卽往元山保護商民該艦現尚駐泊元山聞得該處日人與土人相安無事云○馬關來電言日本井上外務卿於行抵高京後高廷沠兵二白餘名　接入城正月六號謁見朝王優待有加日廷向朝鮮所請各事已蒙一一兪允卽於八號定議先遣春日艦齎送文書回國井上大使同竹添公使井上毅叅事於十四日坐近江輪船節抵馬關所有相模薩摩兩船亦隨開回矣○日前盛傳日本兵船日進艦在仁川港被中國水雷撃沈實係傳聞之誤聞上月十七日晨日進艦由仁川開往察看軍情溯河而上至南陽地方河路甚狹港汊屈曲只容一船出入離仁川八里水程見中國兵船兩艘駐泊上游内一艘啓錨装彈掀開炮門日進艦攀舵欲縳因河身太狹不能自由及設法掉轉日已正午忽聞砲聲如雷仁川同時亦聞砲聲大爲駭異至四點鐘時見毫無動靜　卽駛回當夜閌中國兵船開炮春日艦旋於九號由仁川來信據稱仁川王城十分平靜　高兩國兵士分地紫營各守營規前雖有開炮情事後海軍侍郎樺山再坐日進艦駛赴南陽巡視則中國兵船相待殷勤與前大相逕庭云○竹添公使於十二月二十七日復進高京與高麗右大臣金宏集會議時中國星使吳清　先已馳到并有水師提督丁禹廷軍門督帶兵船三艘由南陽上岸入京竹添公使自退至仁川以來與小林領事盡力保護商民事務　繁畿於　食俱廢小林因過勞發熱不能視事云 
[乍浦綴談]  
　　海防廳繆司馬於上月十七日接印視事整頓厘捐十分嚴緊凡進出船隻一槪查騐雖微物亦須報捐甚有開箱倒簏者前任徐司馬交卸赴省時士民祖餞道左皆有離别可憐之色知其德之入人深矣○海塘一帶近經楚軍築造土城仡仡崇墉足資捍禦共計營盤四座杜統領紥海　西首吳姚兩統領紥東門外余統領紥北門外山上壁壘森嚴旌旗閃爍而兵勇則有游行市㕓者 
[雨中有感口號兩絶卽候齋明經正和]  
　　時事年來太不經灾祲迭吿厄生靈穹蒼無限悲民意陰雨綿綿當涕零雅遊最喜踏春行無奈天公未放　偶咏新詩笑唐突推敲閒坐有書聲[  小樓主人初稿]  
[奉和小樓主人雨中有感原韵]  
　　半生閲歴事多經怪底新詩出性靈一卷瑤章三復過窓前寒雨正飄零怕聽遊人着屐行天公何事不新晴書窓悶坐誰消遣且和君家雅頌聲[  鹿門山人琢齋氏初稿]  
[錄呈松華館主郢政以誌惜别]  
　　難得平原十日游尊前好作小勾留生憎庭鳥無情甚幾度催歸喚不休論交畢竟太情擬夢李頻勞午夜思最是離愁消未得满牕寒月一檠時[  鴛湖萱花館主未定草]  
[奉和萱花館主元韻卽請郢政]  
　　　首前塵幾度游别多會少苦難留一篇示我增離緒雲樹江頭悵未休弄月吟風意共癡莫拈紅豆惹相思與君已是爲劉阮再入天台摠有時[  松華館主未是草]  
[七十自壽偶或一律錄請海内諸大吟壇政和]  
　　駒隙流光迅速馳浮生已到古稀時關心雲樹交聨廣過眼煙花夢醒遲少壯年華忙裏度炎涼世態靜中知傭書故業難抛棄爲愛裁培玉樹枝[  雲間陳鍾英月川氏未定草]  
[寄懐松堂司馬卽請正和]  
　　别後相思何足云似他霜葉墜紛紛易消豪氣惟詩酒難解離愁是樹雲方悵紅塵少知已恰欣青眼得交君水程三百誰言遠時盼魚書拓見聞[  單恩藻黼卿氏自琴川稿]  
[舟中卽奉錄呈小樓主人教政]  
　　西風獵獵送征橈湖海心情屬我曹縱隔天涯同咫尺平生不肯賦離騷津鼓鼕鼕次第聞江干繋纜已宵分一天霜月明如晝卽景懐人致不羣傍曉荒雞喔喔鳴長年栗六語潮生蓬牕有客眠方覺殘夢依稀記未清鼓棹行行路漸長男兒端的走也鄉梅花香裏儂舟返一笑重瞻君子光[  黼卿單恩藻待定草]  
[偶憶亡荆陳留女史戯成飛鸞新語一篇不圖荘叟寓言竟爾登諸畫報寒牕披讀握管成吟不自知泪之涔涔下也]  
　　塵封長簞夜漫漫廋蜨偎烟夢易闌白奈雨飄銅　溼紅梨花落玉棺寒惟餘密意盟青鳳豈有靈機託素鸞何事龍眠老居士偏傳倩彰與人看申左夢畹生 
[甲申小春二十一日爲管老白母七旬壽辰拈此侑觞]  
　　書香艶説管夫人門第清高孰與倫酒晉椒觞多傳友堂輝花燭照釿人是日令嗣秋初續膠之喜階前　草忘憂慣嶺上梅花索笑頻稽首慈雲同祝嘏童顔鶴髮健精神氷霜節操挺狐松困苦流離避賊鋒庚申蘇城陷世伯被害後得旌卹如例伯母挈兒輩避賊鄉居備嘗困苦七秩欣逢金母壽九重寵荷紫泥封抱孫自昔酬深望有子而今足亢宗晚景甘回同啖蔗老人此處快心胸[  元和世小姪詋慶雲拜稿]  
[有感]  
　　光陰苒苒墨同磨鬢染霜華四十過垂老何曾多著述長貧空自恨蹉跎忿殲海宼思投筆誓靖中原欲枕戈翹首南天新使節将軍神武勝廉頗送竊未了賣獃癡天道而今不可知身被敝裘貧士暖口無義粟難民飢自憐筆硯荒寒日况是于戈擾攘時孰挽狂瀾回旣倒滔滔世事己如斯[  夢草詞人祝日卿草]  
[上海北市絲業會舘籌賑公所施少欽經收山東賑捐十一月廿九三十日第五百廿七八次清單]  
　　廣東潮州府正堂朱各屬捐存賑欵九八規元三百兩蕪湖朱胡氏九八規銀一百二十兩長崎領事余瓗罰欵移助三十元何世章求足疾速愈十元松江無名氏爲少君入泮特節省彩旂酒席費五元又無名氏銅洋五元黄祥記求免口舌安靜五元杭垣存養齋主節省伙食積助四元清芬書屋節消寒會資一元○常州大生庄　富貴源頭同字二次册沈本植一元○西塘公興典韓君鳴遠募萬善同登昌字二千六百七十七號册公興典衆友易舉集二户各十元敬記六元不留名四元虚心子三元不留名朱子記不留名郁金永黄順卿五户各二元梅東材程西屏顧南榮郁憲宸梅少記王同成王畏記倪朂記八户各一元○嶺南伍君雨亭募昌字二千四十六號馬少記殿記筱記竺記撰記祝敬移助許七記六户各一元○隴西生青南與頌一部計八本○售出彩票六張計洋十二元以上廿九日○平湖養生意齋求病速痊移參术資一百元李靜亭求早生貴子五十元張恆和棉衣欵二十元紹鄉州山同人因吕宋票得彩分助十元敬文堂十元彭公舘百經樓六元黄仁德堂五元安徽洪氏五元滄粟庵主人求病速愈祈保平安三元無名氏三元大塲鎭戴隱名一元無力居士求老母去病延年一元○常熟濟成典募同字二次三千五百九十八號册濟成典節省元宵席費五元樂善居無名氏二户各二元隱名氏不留名不書名永思堂翁翁讀軒趙煃生思補草廬七户各一元陶亷貽六角無名氏陶運甓二户各五角潘竹榮無名氏二户各三角無名氏錢三百文以上十六户合來洋十八元錢五百三十文○嘉定縣署劉君佑之募同字二次一千七百八十四號册求保平安人紉蘭氏二户各十元補過氏隱名氏西溪草廬三户各五元盟隱軒四元准海氏蘭言室合一元○楓涇沈君卿代募同字二次一千八百五十六號册省三氏子卿康二户各三元隱名子桐蔭山人欲寡過人鶴軒氏四户各二元求壽生升伯氏蓬巷主人六齡童子無名氏不書名不留名浙西貧儒赤松子脩善道人不立名十一户各一元○硤石周君鈞募昌册河南封氏四元雙桂軒主人實對洋一元清和居士二角洋一元又募昌字九十六號册有恆堂陸二元亷石堂沈錢蔚無名氏三户各一元又募昌字九十七號册清軍分府馬對開一元鄔經和張謙益彭玲鏞三户各錢四百文胥敬義許古誼張幼浦倪遺經周存仁許錦雯黄花萼祝貽元居矞雲張少雲十户各二百文雙山周一百五十文以上連昌册共二十二户合來洋十三元二角○姑蘇繆從野堂募昌字四千五百三十六號册勤募無力勉力倡助人十二元敦業堂二元無可如何人有心無力人二户各半元李春記一中元海生一中元楊怡順一元甚愧子錢五百文自笑軒四百文聊復齋二百文以上十户合來洋十八元○程君省菴募昌字七千七百五十五號册程承源一元錢二百八十文任靜川一元葉仁卿兩角錢二百文隱名氏七百三十文保平安五百文願安氏程省菴二户各四百文保平安純嘏堂安定保興隆四户各三百文陳梅亭無名氏徐仲亷虔誠氏四户各二百文陳竹松堂彭城氏吳桂峯程輝庭周鶴書陸心田吳春堂日生記無名氏九户各一百文以上廿四户合來洋七元四開一元○金澤錢君少懷記朱家角賴君嵩蘭募昌字三百七十三號册賴元福因星兒病愈完願一百元常州久大典募昌字六千四百六十一號册恆豐典二十七元恆豐同事共陸元張義昌恆源油坊二户各三元周春葆雲陽小隱山房二户各二元汪宏泰邵裕泰王鼎懋鄒裕興乾元存心堂林森盛户各一元久大典新棉衣五十件不書名頌遠堂二户各新棉衣二十件○滬油報舘帳房主筆各善士代助隨報分送萬善同登捐册費七千文○售出彩票三十張計洋六十元以上三十日 
 
 

Page 10

 
 
[光緒十年十一月十八日京報全錄]  
　　宫門抄○諭旨四道錄前○東撫陳奏籌辦冬賑緣由摺○大臣　奏委護署各篆片○大臣劉奏委署副将片○大臣清奏病請開缺調理摺○粤督張等奏對調廻避知縣摺○大臣清奏爲奏聞摺子○十一月十八日户部通政司詹事府正白旗值日無引見○張之萬前往東陵請訓○廷禧謝授内閣侍讀學士恩○興壽謝授江西副将恩○嵩申福魁各請假十日○召見軍機醇王興壽○皇上明日邜正二刻至大高殿拈香○○革職留任山東巡撫臣陳士杰跪奏爲被災各屬現經籌備銀兩散放冬賑以恤民艱恭摺仰祈聖鑒事竊臣前因各州縣被水災黎隆冬饑寒交迫奏請截留東省本年漕糧以資賑濟仰蒙聖慈俞允頃閲邸抄十月初一日奉上諭山東連年水災小民蕩析離居朝廷倍深軫念等因欽此仰見聖主軫念民艱無微不至跪聆之下欽感莫名遵卽飭催糧道将米數趕緊派撥並令賑撫局司道各官紳查明户口妥議應賑數目迅速散放去後臣查上年辦理冬賑係将截漕提解折色銀兩易錢給發俾小民便于使用本届自應照辦以期實惠均霑惟市𢋨銀價現祗每兩換京錢三千一百文應照去歲酌量多提定爲每石銀二兩五錢災黎多得一分卽多受一分之益約計截留漕氷十萬石並運耗輕齎等項共折銀二十六萬餘兩除歸於普賑案内借用河工銀三萬兩外實賸銀二十三萬餘兩上年冬賑係分等差散放每大口給錢三四百文起至一千文不等本年所發普賑亦係分别輕重現届嚴寒災黎情形均苦自應一視同仁無庸再加區别臣與司道悉心籌商量入爲出擬不分極次每大口發給京錢六百文小口照例减半以廣皇仁而資接濟核計歴城章邱鄒平長山齊東齊河濟陽臨邑長清東阿惠民青城商河濵州利津霑化蒲台高苑愽興樂安等二十州縣大小灾黎共折實大口一百一十一萬三千一百六十一名半應發賑銀二十一萬五千四百五十兩六錢一分三厘查漕米一項各屬尚未徵起解兑灾黎猶須時日應先在藩庫借支動用以免待哺嗷嗷現經藩司崇保設法措齊委員分解各州縣會同地方官紳核實散放省城各關廂亦己設立粥廠三處收養無告之民並将購存棉衣分撥灾區酌量放給俾資禦寒所有前項漕折一俟解到卽行歸還司庫至下存銀二萬餘兩應留爲春賑之用現在各决口均已堵合齊河李家岸亦指日可成凡涸出地畝臣均示以成法札飭各州縣勸令補種冬谷察看灾黎得此冬賑錢文暫可藉資存活來年應放春賑存欵無幾惟有擇要撫恤臣仍當再加體察設法籌欵遵旨提前趕辦以仰副朝廷惠愛黎元有加無已之至意除咨部查照外所有被灾各屬現已籌借銀兩散入冬賑緣由謹恭摺具奏　乞皇太后皇上聖鑒謹奏軍機大臣奉旨知道了欽此○○奴才宗室謙禧跪奏爲道員因病出缺委員護　恭摺具陳仰祈聖鑒事竊於本年十一月十六日據承德府知府嵩林詳據熱河道富華家人禀呈家主熱河道富華於本月初間忽患臌症請假醫治　藥無效延至十六日丹刻因病出缺等情轉詳前來奴才伏查熱河道一缺地當口外轄理旗民專司刑錢事件表率一府一廳六州縣地方遼闊政務殷煩治理非易該道富華到任以來清理積案督率僚屬均能矢勤矢愼辦理裕如乃因積勞過度以致陡患臌症醫藥罔效延至十月十六日因病出缺自應委員接護以專責成查有承德府知府嵩林才識明敏表率有方堪以委令就近護理所遺承德府一缺政務殷煩均關緊要查有朝陽縣知縣希凌阿才識精明辦事勤奮堪以護理其朝陽縣員缺查有揀發知縣廖綸明才具穩練辦事勤能堪以委署除檄飭遵照外至熱河道一缺應由奴才咨會直隸總督查明内地有無堪調之員再行照例辦理理合恭摺其陳伏乞皇上聖鑒謹奏軍機大臣奉旨吏部知道欽此○○劉錦棠片再甘肅哈密協副将郝永剛於光緒二年補授斯缺四年十月因案撤任仍留哈密行營効力臣錦棠接管軍符隨時留心察看該副将雖性情迂緩而人尚誠實飭赴本任兾於屯防諸事均可由臣就近督責詎該副将旋卽病骽馴至手足麻木醫治日久不效禀請交卸前來臣查核無異竊准新疆軍務正在整頓之際又值試辦屯田尤非年力精壮耐苦熟習这員難期振作相應請旨飭部将哈密協副将郝永剛開缺以便回籍　近調理所遺員缺查有補用總兵借補凉州鎭屬新城營都司龍在田明幹穩練堪以委署除分飭遵照並咨部外謹　同陜甘督臣譚鍾　烏魯木齊提臣金運昌合詞附陳伏乞聖鑒訓示冉哈密地方緊要如蒙俞允甘省現有合例人員遺缺應請扣留外補合併聲明謹奏軍機大臣奉旨兵部知道欽此○○奴才清安跪奏爲奴才舊疾增劇難望就痊籲懇天恩俯准開缺回旗醫治恭摺仰祈聖鑒事竊奴才素患失血之症時發時愈自光緒四年到科正值防堵籌餉事務紛煩舊疾不時舉發前二年尚可支持上年入春以來失血之症較前更甚苦無醫藥調治本擬仰懇聖恩開缺回旂醫治適奉諭旨泒奴才會辦科城界務安插蒙哈事宜因事關緊要又係科城地面自應力疾辦理未敢請假迨至帮辦額爾慶額前往哈巴河起程後本城一應公事皆奴才經理内外兼顧日無間暇勞心過度以致觸動肘氣失血之症更甚於前奴才現年六旬氣血已衰在科數載歴更嚴寒兩腰腿疼痛難支奈科地實無醫藥調治一時難望就痊輾　籌思惟有仰懇慈恩俯准奴才開缺回旂醫治現在科界勘行完竣　哈撫恤妥協各就各處游牧均極安靜此外並無緊要事件帮辦額爾慶額在任已經四載於地方情形甚爲熟習如蒙恩准開缺卽請将叅賛印鑰移交額爾慶額署理並請簡放來科接任以重職守所有奴才舊疾增劇難以痊愈籲懇天恩俯准開缺緣由恭摺馳陳伏乞皇太后皇上聖鑒俯准所請則奴才不勝激切屏營待命之至謹奏請旨軍機大臣奉旨着賞假兩個月母庸開缺欽此○○　廣總督臣張之洞革職留任廣東巡撫臣倪文蔚跪奏爲知縣補缺在駐防處所五百里以内遵例廻避遴員對調恭摺奏祈聖鑒事竊查定例各省駐防旗員其駐防處所五百里以内員缺亦照旗員廻避直隸之例辦理等因兹有准署龍門縣知縣許普濟年四十歲係京城鑲黄旂漢軍人廣州駐防由進士以主事用簽分工部具呈改歸知縣原班銓選光緒三年正月遵照新章呈請分發報捐　省廣東試用是年五月二十日到省准部咨行將來補缺如距駐防處所在五百里以内照例廻避題准署理龍門縣知縣缺查龍門縣距廣州駐防在五百里以内例應廻避應照例以别府相當之缺揀員對調臣等督同兩司於相當各缺内詳加遴潠查自龍山縣知縣楊夢龍年五十四歲江西南昌縣人由吏員議叙從九品職銜投營差遣出力奏准以從九品選用賞戴六品翎頂攻剿湖北葉家荘獲勝保奏准以縣丞不論雙單月遇缺即選並賞加提舉銜隨同收復崇仁宜黄兩城保奏准免選本班以知縣不論雙單月遇缺儘先卽選並加運同銜賞換花翎又先於力解南安府城圍並復水城奏准以本班留於湖南歸候補班前儘先補用旋奉奏改簽擊省分補用簽掣廣西親老告近改掣廣東題署鶴山縣知縣尚未到任丁憂服滿起復赴廣西補用遵例捐離原省改指廣東歸候補原班　用辦理恩平等縣匪徒出力保奏准俟補缺後以直隷州知州用題署今職光緒四年十一月二十七日到任五年閏二月初三日奉旨恩詔之日作爲實授計試俸已滿三年該員楊夢龍年壮敏明堪以調補龍門縣知縣所遺龍川縣知縣缺該員許普濟材力精壮亦堪調補該員等原籍及駐防均在五百里以外許普濟尚未到任楊夢龍任内並無降革留任展叅及督催錢糧分數承追虧空贓罰處分與例均屬相符合無仰懇天恩俯准以龍縣知縣楊夢龍與准署龍門縣知縣許普濟互相對調以資治理許普濟仍俟試署期滿另請實　如蒙俞允龍川龍門兩縣均係部選簡缺遵例對調與繁簡互調不同母庸送部引見據藩臬兩司會詳前來除将楊夢龍叅罰册送部外臣等謹合詞恭摺具奏伏乞皇太后皇上聖鑒勅部核覆施行謹 
[奏軍機大臣奉旨吏部議奏欽此]  
　　奴才清安額爾慶額跪奏爲循例奏聞事適據杜爾伯特右翼盟長棍佈札布呈報本旗固呢爾喇嘛吹勒屯爾木普素拉等十二名前往西寗所属福空寺召與佛磕頭懇請發給照票等因呈報前來奴才等查得凡蒙古等遇有詳請前往西寗西藏磕頭者一面具奏一面發給照票令其前往在案今杜爾的特旗下固呢爾喇嘛吹勒在爾木普素拉等詳請前赴西寗磕頭核與從前辦過舊案相符奴才等卽照依核村爾伯特　長棍佈札布所請核與喇嘛等辦理往返照票一張飭交該盟長棍佈札布轉給該喇嘛等行至西寗與绋磕頭事竣卽行旋回不准沿途滋事並咨行駐札西寗辦事大臣並移咨經過地方各大臣等一體查照理合恭摺具陳伏乞皇太后皇上聖鑒謹奏軍機大臣奉旨知道了欽此 
 
