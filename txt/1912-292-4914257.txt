# 1912 - 292 - 4914257

 

Page 1

 
 
[本舘主筆房啓]  
　　投函本報諸君鑒如有來稿用眞筆版印刷或託他報代印小樣其字跡糢糊印刷不清者本報無從憶測槪不能登載請諒之 
[社論]  
[對付蒙藏之一得（安）（瀾）]  
　　俄人承認外蒙獨立藏番聚衆攻擊華官西北風雲日趨險惡倘不運敏活之手腕急起直追弭患無形恐蒙藏非我有矣詎可視爲無足重輕而澹然置之耶夫蒙藏之稱藩於我也巳數百年於茲矣階級之見牢不可破自民軍推翻滿清政府彼亦思乘此時機脫我牢縛亟亟焉惟獨立之是謀以爲前此受人牽掣一旦還我自由不啻撥雲霧而見天日加以英俄在旁指使以彼族之昏昧遂甘受其播弄而不悟故我自經推覆舊政府屢次聲明合五大族共建民國彼竟充耳不聞迄於今順逆之關係已定去就之方針應決乃猶甘心事敵不納忠言嗚呼蒙藏人之愚闇抑何至於斯也民國初立根基未固蒙藏一隅偶有動摇全局均將受其影響一髮牽而全身動正此之謂也他姑不論蒙藏萬一有變則南北滿首受其禍是固今日所應預籌對付者臨渴掘并悔無及矣蒙藏之人均欠常識見理不明慮患不周加以英俄兩國百計慫恿處此情勢固所謂勦撫兩難者也即以蒙古論勞師遠征深入冰窟我客彼主彼逸我勞以蒙人之兇悍更加以俄人之扶托曠日持久最後之勝負實難預必是則藉兵力以張聲威殊不可不出之以審愼者也至云西藏則英人素施其離間之政策達賴自經前清革職後蓄怒含忿早思一洩幸我民國告成有隙可乘遂憑恃英人之後援躍躍焉逞其獨立之志藏衆無知受其驅策誓死抵抗勞所應爾是亦吾國所不容漠視者但藏地僻處西陞去京師有萬里之遥鞭長莫及呼應難靈即云興師征討惟有就近在巴蜀運籌之一法蜀地有萬山之險與藏地交通素稱梗塞運兵輸餉均非易易倘欲大整旗鼓亦難操必勝之算此次蜀兵征藏利鈍參半職此之由故以今日國勢兵力而論亦萬難出以决裂者也但蒙藏大勢危迫已極旣不能用兵力將用何法善其後乎無己姑陳一說以資討論 
　　原夫蒙藏之所以不願與我合建工和之邦者在不明共和之義與受外人之愚耳苟有人曉以大義說以利害則彼輩雖冥頑成性感化無方但一經提撕　警覺之無有不恍然大悟者近日大總統屢頒命令加封蒙一優錫殊惠以示懷柔堅其内向固寓斥逆奬順之深意但一紙空文恐難挽已去之人心爲今之計應由大總統明頒訓令愼選善操蒙語者授爲宣慰使馳赴蒙地親向藩王活佛詳細陳說務將合建民國外援難恃之理由一一而曉諭之使其疑竇盡釋無纖毫之芥蒂則隔閡旣除情誼頓密無有不去逆效順者此種使臣不妨多派數人分道前往以期易於收效對付藏人亦用此法物色嫻習藏語之員數人賫大總統手諭馳赴藏地向班禪達賴愷切敷陳將五族合建共和之關係反覆推究使其明澈無遺或能就我範圍未可知也且蒙人與前清尙少惡感使臣前往兼携清帝手書藉示厚愛之意自能易於聨絡倘令旅京蒙人陪同前往情意尤易相孚或將合建民國之意譯以蒙文帶往招貼俾衆周知亦可掃除蒙人疑慮之心也一俟蒙藏交洽毫無異言再與活佛喇嘛詳訂合建民國之條欵俾得永永遵守共奠邦基斯則五族一家無一結而不可復離矣深望當局者急起圖之否則姑息足以釀禍操切亦適以僨事皆非計出萬全之謀也 
[要件]  
[法院編制法草案（續）]  
　　第三十三條與最高法院在地距離較遠交通不便之地方得設最高法院分院 
　　第三十四條最高法院分院得僅置合議庭一庭 
　　第三十五條最高法院分院之合議庭庭員得以分院所在地之高級法院判事官兼充之但每庭以二人爲限 
　　第三十六條最高法院分院各庭審判上告案件若解釋法令之意見與本庭或他庭或最高法院之各庭判例有異應請求最高法院長開三十條之總會或聨合會議决之前項情形該庭各判事官應提出意見書於最高法院 
　　第三十七條最高法院發交下級法院之案件關於法律上表示意見時對於下級法院有拘束力 
　　第六章司法年度及事務之分配 
　　第三十八條司法年度自一月一日始至十二月三十一日止 
　　第三十九條法院處務通則及文書程式由司法院長定之最高法院處務細則由最高法院長定之 
 
 
 

Page 2

 
 
　　各高级法院長依法院處務通則定管轄區城内各法院之處務細則及開院時刻開庭日期並得對於各法院之處務發訓令 
　　第四十條各法院依處務通則及其他命令於每年十二月會議預定次年度左列各款事項（一）合議庭及獨任判事官審判事務之分配（二）庭長獨任判事官及其他判事官之配置並其代理次序（三）第四十三條之代理次序 
　　第四十一條前條會議依左列各欵規定以過半數决定之可否同數時取决於議長（一）地方法院以該院長爲議長各合議庭庭長及獨任判事官爲議員（二）高級法院及最高法院以該院長爲議長各合議庭長爲議員 
初級法院事項由該管地方法院議决之 
　　地方以上法院之分院事項由各本院議决之但分院合議庭庭長及獨任判事官得預行會議提出意見書於本院 
[命令]  
　　十月二十九日臨時大總統命令 
　　參議院議决國史館官制本大總統按照約法第三十條公布之此令 
　　參議院咨更正中内行政官官等表茲公布之此令鴉片之害至爲劇烈損人神志害人生命耗人財産不可殫述而種煙之處吸食尤易竟致老幼男女皆染此習易嘉禾以蟊賊視毒品爲良劑馴致榖麥日少游惰日繁災祲猝遘餓莩滿野丁口滅少市井爲墟竟將召滅國滅種之禍此必宜禁絶者也現行刑律于製造販賣收藏栽種者均訂有罪名專條所以芟除害本防遏流毒者至爲周密自上年以來各省秩序多未十分還復有司未暇注意于此風聞向來以此爲業者間或故態復萌冀牟厚利外召譏議内長貧弱此害不去國何由振應再由民政各機關嚴切出示曉諭國民力除痼習吸者立卽戒除販者分别停歇尤要者現在時令正當從前烟苗下種之期切宜勸令相地所宜種植他項農産萬勿輕棄工本植茲毒卉如有違抗者一經發覺均照律治罪决不寛貸官員故縱者一併分别重輕按律懲治總期沈痼悉蠲生機日裕以邀共和之幸福此令 
　　據前達賴喇嘛阿旺羅布藏吐布丹甲錯濟塞汪曲却勒朗結致蒙藏事務局總裁貢桑諾爾布函稱前因敎務由京回藏振興藏務竭力整頓嗣以革去名號暫居大吉嶺去冬川省事起藏中至今未竭意欲維持佛敎請轉呈妥商等語現在共和成立五族一爱前達賴喇嘛誠心内嚮從前誤解自應捐釋應即復封爲誠順贊化西天大善自在佛以期維持黄敎贊翊民國同我太平此令 
　　據蒙藏事務局呈稱准新疆都督電稱焉耆舊土爾扈特南部落盟長汗布彦蒙庫和碩特貝子桑吉甲　效忠民國深明大義應如何奬勵等語布彦蒙庫應頒給一子由頭等台吉進封爲輔國公俟生有子嗣再行受爵其桑吉甲普應即進封爲貝勒此令 
　　任命張鎭芳爲河南都督此令 
　　任命姚錫光爲口北宣撫使此令 
　　任命命榮勳署蒙藏事務局副總裁此令 
　　任命言敦源署内務次長此令 
[專電]  
　　北京電文官考試章程參議院主張除業經任命者外應一律考試財政部因官制通過較遲各辦事員至今尙未任命聞信甚爲恐慌 
　　北京電張錫鑾巳往長春此行與蒙古事極有關係並有代趙次珊爲奉天都督之說 
　　北京電國民黨議員提出實行剪辫法案昨日參議院於未開會前因此事與共和黨大起爭論山東直隷及蒙古議員竭力反對此事故此案頗難通過　　北京電日本議員齋藤珪次等十四人昨已抵京寓六國飯店統一民主國民共和四黨聨合開會歡迎　　北京電科布多援軍有大捷消息　　北京電滬關監督施炳燮辭職未允現財政部電令將距滬埠五十里外之常關各分口稅務先行接辦 
　　北京電上年光復時前清劉道寄存領事圑之滬關財産現允日内交還由財政部電令交涉使提出若干交熊希齡轉交捷成洋行暫抵前滬軍都督所借債欵 
　　南京電程都會請財政部迅將國家地方兩稅劃清權限以輕蘇民負擔 
　　南京電蘇省前領之軍需債票五百萬元未能一律售出現聞有如數繳回財政部消息 
　　南京電熊希齡擬提倡國内公債二百萬元以田賦作抵限四十年償還程都督覆電贊成 
　　南京電程都督昨電復鎭江英領事此次日商運米事屬救災並非弛禁 
　　南京電鎭江米釐局長曾科進昨來寗報告徵收情形並條陳辦法旋即返鎭 
　　南京電程都督派高等審判廳長江紹杰提法司總務科長陸炳章爲中央司法會議會員即日北上 
　　南京電程都督特派許葆英君赴滬爲紅十字會代表 
　　南京電程都督現飭禁烟處增設秘密禁烟隊五十名輪流梭巡 
　　南京電銅山民政長選舉確定人數逾期未報程都督飭第四區覆選監督予記大過一次 
[特約路透電]  
　　北京電今日參議院提議剪髮議案規定自宣布新令之日起僅無弱辫者准有選舉權惟蒙古西藏青海人民剥奪選舉權一層則由政府頒令規定全院乃大起討論議員郝君（譯音）起謂議案中所定之綱彼殊贊成惟目下萬不可急切從事否則恐下流社會中人將起騷擾議員丁君（譯音）謂選舉事宜今已全行商妥而復發生此事爲時己遲祇能聽人自由如邊省人民獨加寛容則不啻承認彼等不屬民國議員張君（譯音）謂余係工蒙人而有辫者也惟余殊願除去余意各省與邊省未便有所分别恐易起人悮會議員黄君（譯音）謂今惟無識之徒仍留辫而不忍去若欲去此惡俗祗有剥奪選舉權之一法最爲適宜當時各員辯論極爲激烈旋由議長宣告延會　　北京電昨日參議院提出新度量衡議案時政府委員陳述目下中國通行之度量衡極爲參差易亂人意故政府之意今當頒行畫一之制而考各國通行之制以密達制最爲便利惟人民習用舊制己久未便卽行擅改故政府擬派員赴各省協商將舊度量衡之表改爲新制之表布告全國而令人人得以諳習俟新制公布滿三年之後再令各舖户改用新制之度量衡六年之後政府將禁止人民仍用舊度量衡交易某議員承認密達制實便於學習物理學惟謂中國沿用舊制已數千年於茲國民並無異議故未便强令國民棄舊從新乃提議反對此案付表決時否認者五十六票贊成者僅十五票一讀通過付特别審查 
　　北京電政府擬以下列各條件在長春蒙古十旗大會提議（一）中國應掌握外蒙古之行政權活佛及各王公不得干預（二）活佛應取消獨立而仍有外蒙古宗敎領袖之權（三）蒙古之借欵應由政府與蒙古互行攤還 
　　北京電中政府因前令按月將鹽入項之一部分存交麥加利銀行實爲表明以誠意對待克里泊斯借欵之贊助人起見而竟遭各國之反對頗引以爲憾按庚子瓿欵現僅付至一千九百十一年十月底爲止各國公使要求以鹽課入項儘先償付理由尙爲充而據中政府宜稱如各公使之抗議書若果合理則中國將另行呈出相當之保証云 
　　北京電據政府公報載稱蒙藏事務局受國務院之命令向財政部請欵付保藏會會長李興濟（譯音）以充派員赴藏經費據李君呈稱自蒙藏事務所設立之後己派數員前赴藏地皆由其自備經費今復擬派能　藏語者數人入藏令衣藏服分道入藏勸諭藏人歸向中國并令彼等報告藏地實在情形 
　　北京電倫敦克里泊斯公司之代表巴恩斯君己抵北京聞該代表此行擬查看大局情形以决定該公司及贊助人將來之舉動 
　　南京電昨日此聞大雨如注大豆己大受損傷冬麥將愆期播種 
[譯電]  
　　北京電辛丑和約簽押十一國之駐京公使巳於二十八晚間簽定關於鹽課入項之抗議書定於二十九日呈交中政府其抗議書中（一）聲明各國對於中國以鹽課入項之一部分另抵他用之舉動均不承認蓋該款入項已作行抵付庚子賠欵故也（二）聲中政府前此答覆意使之抗書謂各國要求以鹽課入項抵付賠欵僅能以庚子年所由之數爲限云云此說實屬不合　　北京電蒙古革王烏泰已行抵庫倫 
　　北京電北京滿人近多窘狀雖親王中亦有售賣貴品以度日者 
　　東京電孫中山將於十一月十號抵此其在東之友人已豫備歡迎華僑亦大備供張組織歡迎會 
　　柏林電據倫敦來電土耳其已倦於干戈故請列强出而干涉然土耳其陸軍參謀本部現方準備抵敵布軍進攻觀此可證前說之不確土政府下令嚴拿宼克基里塞逃戰之將士治罪現己拘獲逃兵二百名一併鎗斃並將按照軍律懲辦統將穆哈默德末克哈貽悮軍機之罪土耳其内閣總理大臣阿姆特末克哈辭職在卽將由基阿米爾提督繼之據巴爾幹各邦宣稱各邦所獲土國之土地非經各國强逼必不還土 
　　鈕約電據維那電稱墨西哥前任總統愛士之姪及叛黨士官兩員均定死罪 
　　倫敦電塞維亞大軍大敗土軍之後已攻陷宇斯克白城消息茲據土京來電業己確實 
　　培爾格萊特電聞塞軍攻克宇斯克白城時俄皇曾電賀塞王 
　　蘇菲亞電布爾茄　亞在冠克基里塞所獲之戰利品内有飛行器二具快砲　七中隊野戰砲十八尊霰彈砲十二尊總計共獲砲五十八尊又俘土兵一千二百名土軍統帶穆哈默德末克太倉皇遁其私人之行裝亦委之於陸軍總會不及携去 
　　君干世丁電據官場稱土軍與布軍曾在冠克基里塞之南鏖戰終日布軍曾圖由維關附近抄　土軍 
　　倫敦電巴爾幹之戰禍仍在蔓延今據蘇菲亞來電得聞一極重要之消息蓋布軍巳佔據距阿特里洛泊爾東南六十英里通君士坦丁幹路之要點巴巴愛斯基此顯係抄擊之功布軍旣得此地已跨佔鐵路截斷阿特里洛泊爾及薩洛里克與君士坦　丁之交通塞維亞西軍己佔據伊班克鎭土軍並未抗敵芒台里格洛大軍與土軍鏖戰多次各不相下連日愼加預備後己分三面轟擊斯克太里其結果尙未得悉阿里洛泊爾之土軍似巳决志死戰砲臺統將已示告全城謂兵士前在城外鼓勇盡責後今悉退入砲臺之内擬竭力固守以效其祖先戰于泊里扶拉云土皇極欲赴前敵勉勵三軍惟爲大臣所尼土耳其東軍現駐紮阿特里洛泊爾及巴巴愛斯基之中聞布軍現已抄攻其後 
　　雅典電希臘大軍現向愛披納斯進發己佔據斯特里皮拉土軍紛紛逃亡遺下軍火糧食無算 
　　西汀其電芒軍已與西愛里柴之塞軍聨合佛柯維區將軍現進攻伊班克己破洛戈伐之堡塞奪奪獲大砲二尊　　　倫敦電法相卜横卡爾在蘭特斯演說謂各國深感法國發起干涉巴爾幹戰事之議現己集成一體靜觀戰局之變動故將來時機一至極便實行干涉恐爲期己不遠云云該大臣演說之時曾謹避涉及現局問題 
　　君士坦丁電土耳其内閣决議竭力規劃戰事如目下不能獲勝則將預備冬季大舉之計土耳其前皇阿特特耳哈米特自廢位之後徙於薩洛里卡嚴密看管今已移駐君士坦丁 
[公電]  
　　熊希齡通電北京袁大總統國務院財政部武昌黎副總統各省都督均鑒倫敦借欵旣不足用六國銀圑仍復把特金融機關停滯不靈各省銀根吃緊紙幣價落鄂粤兩省減折七八東三省匯銀至滬每千兩僅兌五百六十兩湖南則每千匯水增至一百五十兩其故皆由紙幣踰額現欵缺乏以致貿易衰頽市面貨物無人過問工商各界幾瀕死症今若不從整頓金融下手則商務日疲稅源日竭國家財政亦終不可救藥希齡前在財政部任内即擬定金融政策中央設國家銀行各地方設省銀行並奬勵民間廣設國民銀行美之富强由斯道也嗣以借欵挫折力未能及今察時局仍非此不足救亡惟内外銀行同時并立籌集資本收回紙幣必須發行内國公債方合辦法查前南京政府八釐公債一萬萬元以田賦及將來印禡作抵年息八釐還期六年實價發行並無折扣本不合於公債原因又爲經手者舞弊減售致使信用跌落中外皆不肯受希齡到任後卽議停止以銷額一千萬元爲度現爲中央地方計擬請就原案更正改爲國内五六釐　爲中央地方計擬請就原案更正改爲國内五六釐公債仍以田賦作抵年息五六釐還期四十年發價九五凈價九扣概照新欵辦法中外人皆可承售其總額二萬元以一半爲中央銀行資本以一半爲各省銀行資本官就地方繁簡擬分資本多少名爲整理金融公債發行國家銀行紙幣將各省舊鈔收回但因中央銀行基礎未定信用未孚現擬委託通商各埠之外國銀行代理發行債票及按時付給本息等事統計債額二萬萬元應付年息一千二二百萬元每年上下忙後由各省於田賦項下分作兩次匯解各埠外國銀行取存以代利息迨至第十一年起攤還本欵按年加付八百八九十萬元合計本息年約二千萬元以現在各省田賦收入總額五千一百三萬二百十四兩合國幣七千六百五十四萬五千三百二十元扣算各省籌抵此項公債本息亦不過七分之二分任攤解爲數不多此議能行旣與倫敦合同不致衝突廣東美欵抵押問題亦可從此解决希齡現在此問與洋商議及江浙兩省籌擬地方公債辦理省銀行之事該洋商亟願承售二百萬磅舉此例推二萬萬元公債或可如願且有外國銀行擔保付息信用亦必鞏固事圖金融命脉舍此别無起死回生之法如荷公等賛成即由財政部提院議決缅來滬上目擊商艱難貫此策是否有當乞酌裁並望電復 
[要聞一]  
　　國務院會議省官制之槪要 
　　國務院迭次會議省制問題迄今尙無正當之主張聞日昨又開會議當時范源濂主張採取法國制度上級官吏歸簡任下級自治歸民選劉揆一謂一省内尙分設兩機關奚有統一之望叚祺瑞主張根據約法確守政綱仍將原案咨回參議院其會議結果决定增設道治擬定虛三級制辦法分爲省道縣三級以省爲國家地方行政之監督區域至於自治圑體則以道爲聨合體以市鄉爲本體云 
[新民國財政之大商榷]  
　　大總統日前將財政上緊要問題交財政會議其議决結果計定五項（一）籌備賠欵問題議决以關稅全欵作抵預算匯豐存欵及本年關稅入欵已敷撥還之用應先行聲告各使以免種種疑慮（二）清還短期公債問題議决通飭各省將該項公債數目分别查明並查原定償還期限報告中央聽候核辦（三）清皇室經費問題議决於比欵告成後所有欠付一百十餘萬一律補交清結（四）恊濟邊餉問題議决除蒙邊各處應由中央設法籌撥外其餘沿邊各省概應自籌中央勢難兼顧（五）統一全國幣制禁止各省發行鈔票議畢即封呈請大總統鑒定 
　　又聞大總統對於幣制金本位問題異常注意曾電孫黄黎諸君討求意見冀可實行昨 
 
 
 

Page 3

 
 
　　復召集國務員及財政處人員會議趙總理主張取金本位制度以現在各種賠欵及借款利息均以金磅爲準至銀本位可照現在之一角二角一元辦法再加五角一種各國務員亦表同意刻已將此項理由再交院議訂定詳細辦法以便實行 
[粤參議員對於財政部之質問]  
　　參議院因粤督爲收回本省紙幣起見以地稅爲抵押向美同借債五百萬財政部極力反對該院特提出質問書向該部質問（一）該督電稱粤省借債除有地稅充抵押品外並無别項間接稅可充抵押現貴部旣不願該省以地稅充抵押無如該省因紙幣已發行至二千萬之多若不急速收回商民交困市面堪虞貴部何以善其後（一）貴部欲將間接稅及地稅全歸中央管轄試問日後該省行政費用出自何處（一）該省借債旣經省議會議决貴部即無反對之必要（一）貴部對於該省之拓充銀號收回紙幣如有特别意見請先咨院 
　　各省外交官制草案内容 
　　前清時代各省均有交涉司辦理通商各埠及敎士與内地人民之交涉民國成立以來各省每遇交涉事項發行槪由都督執行政府近與外交部磋商擬於省官制外添設外交官巳由外交部擬定草案日内即咨交參議院公決官制内容如下交涉長承外交部命令總理一省或邊地行政區域内之交涉以省尹或邊地行政長官兼任每省或邊地行政區域設交涉局掌管所轄地内外交行政事項交涉殷繁之商埠亦得設交涉局局長一人（薦任）承外交總長之命總理局務僉事六人（薦任）承長官之命分理局務主事十二人（委任）承長官之命助理局務 
[行政諮詢員之特别權]  
　　趙總理對於各省代表行政諮詢員之權限特擬規定劃一辦法以免誤會日前在國務院巳經提議各部總長皆以爲然聞已議定數項如下（一）大總統交議行政事項（二）凡屬於立法司法者不得與議（三）國務院交議軍政財政事項（四）凡關於地方財政之收入及其他有利益於該省者得吾請政府核議（五）關於實業事項逕由諮詢員與農林工商等部會議 
　　共和紀念會送迎大會紀盛 
　　餞送廿珠佛 
　　二十四晚六鐘共和紀念會在東安門外東興樓設宴歡迎吳稚暉姚雨平徐固卿林述慶吳壽天五先生並餞送甘珠活佛及諸大喇嘛回蒙由陳家鼎代表致餞送活佛詞略共和紀念會因活佛明日回蒙宣慰蒙族同胞共享共和幸福五族一家從前因蒙古各活佛王公不知共和好處誤會甚多自甘珠活佛到京親見民國平等自由瞭然共和之樂利明日回蒙即將内地同胞之意轉布蒙古同胞將見共和之幸福即同活佛輸入内外蒙各地矣請大家各滿飲一杯以爲活佛壽於是滿座鼓掌聲活佛歡笑聲極臻盛觀次謂歡迎民國五大偉人與活佛共聚一堂亦極有價值吳稚暉先生之道德學問現爲吾輩所欽居海外十數年專以文字發明革命眞理苦心孤恉實爲吾黨先覺至林述慶徐固卿兩先生久抱革命思想控馭長江一帶光復鎭江贰南京各處厥功甚偉何以故南京爲用兵必爭之地去年林徐兩先生首先克復南建設臨時政府俾我民軍佔優勝位得以造出今日之中華民國姚雨平先生奔走海外十數年前後數役皆置身槍林彈雨中去年廣州起義先生爲七十二雄鬼以外之一人實爲吾黨實行家有數人物也吳壽天先生名雖不若他人之隆而功實不在他人當創辦同盟會時先生爲一健全之分子辦理民報前後數年自始至終不少懈屢赴内地頻及於險共和成後先生更清潔自操不與人爭權利其人格實爲不可多和也次由吳稚暉先生代表林姚徐吳四君答詞略謂今日蒙諸君歡迎鄙人等實不敢當惟大家餞送活佛實爲鄙人等之贊何以故考世界人類發生本無種族之區别實一家人也因代久年延或限於地域或限於方言始分出黄白　黑紅數種亞洲人類同是黄種二三千年前猶如兄弟間有不合化成許多界限直到今天遠族之人來欲侵吾親屬故親兄弟不得不再歸一家以謀抵制現在五大民族共和豈不同此一例次由田桐歡迎詞略謂姚雨平去年爲七十二雄鬼之先鋒其未死者亦倖免耳並述吳君高尙之志及當年被逮出亡各節其他與陳君家鼎所說略同最要者即祝告活佛謂諾大偉人創造民國以平等博愛自由幸福爲目的活佛掌敎亦以此數項爲目的將來五族一家則活佛及諸偉人之志愿均達到矣次由白逾桓演說略謂餞送活佛及歡迎五先生之　已經　　二君　遇亦無　再說惟甚望明日活佛回蒙曉諭蒙古父老兄弟贊同共和明年活佛携多數之蒙古同胞至中央則吾等更要代表内地同胞特别歡迎云云八點半鐘始盡歡而散 
[日俄經營滿蒙野心益熾]  
　　日之說南滿日人對於南滿無日不思實行吞併近日更造出一奇策謂南滿人赴該國上請願書求其保護此分明襲用唆使朝鮮組織一進會上書之故智以爲實行併吞之張本然此種邪說不惟出之於口而日本各報且直言不諱吉林省議會接此警耗特開秘密會議籌商對待之法而政界對於此事則毫無舉動當國慶之日交涉司使特邀駐吉俄日領事讌會俄領事因得本國政府電令勿與會故未與聞僅其夫人與副領事蒞讌日本領事初允蒞讌旣而辭以國喪奉本國政府命勿克與會蓋此與併滿問題未嘗無關係也　　俄之於蒙古俄人對於外蒙苦心經營已經數載兵力財力耗去無算現在革命風潮雖熾而圖蒙之野心仍不少息日前該政府開軍事會議其要略以科布多據阿爾泰之背而扼科布多河之上流北隣唐努烏梁海束控札薩克圖汗部西接俄之托穆斯克省南界新疆實爲新蒙之關鍵特派員往烏里雅蘇台地方鼓吹獨立允以補助軍餉俾併力東向以爭科布多蓋不欲終爲民國有也 
　　上月當我軍與蒙匪酣戰之際俄兵携帶巨砲闌入戰線盤旋於太來氣兩週問並於我大軍後演放大砲屢經交涉始行撤去茲又據景星鎭第七路韓建甫　統報告軍政處云有俄國軍隊五十八人由景星鎭以北繞草道向扎賚特旂王府進發居心叵測向俄領事切實交涉聞札賚特旗近頗受俄人之愚弄日前黑龍江宋都督曾派伊明安公爲代表勸其取銷獨立該旂聽俄人之唆使特别要求謂蒙旗自獨立以來負債過多政府倘能代爲償還卽行取消正在磋商之間而該旗昨又派人赴江省而謁宋督聲稱現在需餉甚急中央如肯認其要求之條件請即答復否則仍從活佛苟延殘喘云云 
[時評一]  
[狡哉俄人]  
　　强俄日慫蒙人之獨立謂獨立乃可以得國家之資格也夫國家何以成立以有一國之主權行乎其間一國旣保存其主權則必不容他國之主權羼入此必然之理今蒙人謀獨立獨立未成而適得俄人設官管轄之結果獨立云乎哉亦祗爲俄人將來開闢國境之基礎而已矣 
[愚哉蒙人]  
　　土地爲立國要素之一至可貴隷於民國其疆土　然無損乃蒙人以隷於民國領域爲不快而謀獨立獨立之後欲以土地扺押於俄開亡國之先兆利害莫辨眞其愚不可及矣 
 
 
 

Page 4

 
 
   
 
 

Page 5

 
 
   
 
 

Page 6

 
 
第六版 < ] 
[要聞二]  
　　塔城調查錄 
　　城市位置塔城（卽譯言塔爾巴哈台）位伊犂之北部有城二座曰漢曰滿漢城位西曰綏靖文武漢官　此東則　城即塔城參贊駐焉二城相隔里許中有漢回貿易場形如丁字人民往來頗爲熱閙市北有纒街一條城内無商號民房多半破陋蕭條之象令人不堪注目 
　　河上險要塔城東百六十里之地有水名額敉勒河（俗名河上）河西市廛縱横漢回纒共二百餘户漢居少數俄纏商六七家其地質膏腴水草肥美人民勤儉農牧興旺頗有發　氣象爲迪化阿爾　及俄羅斯往來之交通樞紐將來塔軍發　氣象爲迪化阿爾　及俄羅斯往來之交通樞紐將來塔軍成立應駐兵於此 
　　五族現象　漢）漢族男女户口約六千餘人農商各半　居漢城天津旅此者六分之二陜廿六分之三其餘各省客民六分之一（滿）滿營分錫伯索倫兩種羣居滿城索倫列東錫伯列西各分四旗各協領一佐領四　計户口約一千有奇壯丁約四五百人以農業爲生理牧畜次之駐防糧餉業由民國元年一律裁撤挑撥參署警衞隊者二十餘人（回回部約二千餘人壯丁占多數從事農業商務次之散居附城地　日漸發達達私鎗不下二三千枝倘駕馭得人聨爲一氣西北鎖鑰即在於此究其生業多事畜牧務農之家特十分之二爲人供傭役者八分之一（纒）纒民約二千餘人農商占多數供傭者十分之三　聚滿城西關之巴札爾市及額爾勒河二道橋等處（蒙）蒙古分三種曰額魯特曰察哈爾曰哈薩股爾統計人民約五千餘口總管一佐領八以農牧爲業額爾特在塔城正束其地名曰察罕烏蘇察哈爾居額魯特之北唐古特之東其地名曰高家　哈薩股爾居塔城正北其地名曰哈爾布隆 
　　行政機關參贊署現擬設六科曰秘書科曰内務科曰庶務科曰財政科曰外交科曰軍政科秘書軍政兩科尙未成立其餘四科組織均未完善其他文武衙署標營悉仍前清售制腐敗之狀　以筆言賴以維持地面監督行政者五族聨合保安會而已財政底藴塔城新任畢參贊已帶來餉銀十一萬兩湖南撥來協餉二萬兩現共有十三萬兩地　方官錢局現出票銀二萬兩之　均有積立金作抵實無空虛之虞 
　　金融情形地方白銀一兩票銀每一兩加水二錢黄金一兩換票銀四十兩上下　帖一個（即盧布）換華帖九錢幾厘紅錢三百六十文作票銀一兩銅元一百二十元作票銀一兩市而不用制錢 
　　軍政實錄塔城悉素敝賦兵數不過三四百人協標有毛瑟步槍四百六十枝子彈八萬一千五百六十粒毛瑟馬槍共八十七枝子彈一萬三千七十粒來福步鎗一千二百九枝來福馬鎗二百九枝鎗　不堪伴用者内居三分之一哈吉開斯步槍四十枝子彈五千七百　參　有　提尼槍一百枝無子彈又有單嚮毛瑟三十餘枝開花砲五尊格林砲二尊若稍加修理均堪致用 
[蔡都督南巡日記]  
　　雲南自光復後地方安堵百廢俱興惟南防一帶關係重要一切要政如等設地方警察礦山警察以保治安建築箇蒙鐵　以利交通　　錫務公司以裕富源均待解决重以續裁南防防營清　民間私械頗費手續非都督親自巡視不足以資鎭攝遂定於九月一號啟節　行　爲聨長又行營參議三員秘書官　修副官四員警察官長三員弁兵十餘名由滇越鐵路公司預備專車一輛遴派得力　器師照料行駛法交涉委員韋禮德君亦偕行至阿是日午前六時三十分鐘由軍府出發至南關外車站各廳司長軍官己在站鵠立恭送七時四十分開車十一時至徐家渡午餐午後二時至　料下數里因士崩路斷車難逕行遂下車渡河由輕便小鐵路行里許至關坪復登公司預備之花車三時開車五時至㜑兮八時十分抵阿迷州何關道國鈞徐參事之琛王州長長履和及紳商學各界代表均在車站恭迎遂入寓巡警局旋接見各代表詢問地方一切情形王州長陳述地方利弊歷一時許所言每中肯綮都督嘉之復致電臨安　舊蒙自地方官禁止供張宴會只須預備行館以視從前督撫巡閱糜費動衆奚翅　　民間有遞呈詞者即夕批發二號千前七時出發何道國鈞隨行紳商學界代表在西門外恭送出城二里許上西山坡陡峻峭拔至絶頂高海平約一千八百密達重以大雨台注途間泥濘没踝登陟頗艱至安邊哨一案正站當宿屯數里許分路沿途怪石　确下坡十餘里午後二時三十分抵燕子洞朱鎭朝瑛彭大隊長權曁鍾管帶等率衞兵在洞迎接如儀按洞屬畇町三洞之一風景爲西南冠入洞石骨森張豁然開朗上露天光　石爲坪能容數百人對面一洞鐘乳下垂密如亂篠瀘江直灌其中伏流出爲南盤江上源之一洞内有舍宇數楹自洞底觀如在天際當空古樹裂石而出濃陰蔽天左有觀音大士閣懸於紀壁石乳之端遍懸　額以人跡罕到之處而能　躋其上足見天下無不可至之境在能者與勇者之不避艱險作其氣而奮其力耳相傳洞中春夏之間玉燕翩翩爭巢其上故以是得名云（未完） 
[雲南土司特别優待選舉法]  
　　蔡都督通電各屬云各府轉各廳州縣覽沿邊土司地廣人衆前本省臨時省議會議决暫行選舉法規定各土司共選出議員六名併土司分區議員名額表經均頒佈在案茲中央頒到省議會議員選舉法於土司人民無特别規定按諸法理自應以中央所定爲主惟該各土司人民與滇省有密切關係本軍府酌量情形除照章准許土司人民適用中央頒到之省議會選舉法其區域向隷某屬者卽由該屬調查相合法定資格及與内地人民一體享有選舉　及被　舉權外更擬特别優待辦法一面電請參議院修正省議會選舉法將沿邊土司人民之選舉特别增設名額如本省前次議決選舉法之規定一面仍准許各屬土司人民按照前　沿　士司分區表依本省前議之選舉法第二十　每區選出一名均稱代表限本年十二月二十日選定與正式省議會一體召集到會陳述意見除電咨參議院並分電外仰卽　知該屬土司遵照辦理勿延都督府冬印 
[岑鎭撫電陳辦事情形]  
　　岑鎭撫使致大總統電云大總統鈞鑒　電敬悉春煊性率直歷來辦事開誠布布公凡曾與共事者無不相諒此次來閩本以郮人自任事事出以和平到此己將一月除蔣黄兩案外餘事槪不追求閩人目爲彭黨列舉罪狀呈請查辦者不下數十人其中難免無恩怨之私設過事吹求將來意見愈深循環報復永無已時是以皆未深究以期息事甯人惟林斯琛陳景松兩員因與蔣黄案有關發交地方審判廳歸案訊辦此外並未波及一人至於林陳等對於蔣黄兩案究竟有無應得罪名法律具在自有審判廳爲之定斷非煊所能過問煊本無所黨何從有黨見對於各戴方且力勸其融和豈有反以黨　用事之理道路傳言謂煊爲羅織黨人時興大獄　厥原因殆由平日附和彭　松之徒自知不理於衆口心懷疑　因而有意張大其詞播散　言希冀淆亂聽聞後動黨人出頭干預此等伎倆在今日已成習慣不值一哂不意克强先生素稱明達乃亦不加深察庶祫上陳今日辦談如電　祇宜　别是非不必問其何黨設　　辦一二不肖黨員卽其爲將與黨　浮議迭起阻力横生是以　犯事者皆借黨爲謹符法律何在公理何在循是以往　政黨各譽行將掃地民國前途亦復不堪設想敬請大總統轉囑克强先生勿爲此等浮言所朦蔽以肅黨規至煊奉命入閩本爲查辦彭壽松案及治匪兩事現在彭早離閩　查辦之事亦巳分投　員密查陸續呈復土匪則興化一股業巳就撫安溪一股亦經撲滅此外惟漳泉永春一帶門案甚　亂機四伏現巳會商孫督撥派兩營交泉紳黄培松前往督辦亦不難於收拾是煊責任已盡所有　汰軍隊整頓吏治各事昨經電懇大總統責成孫督認眞辦理以一事權　請卽將鎭撫名義取消俾得以回滬養疴　可藏拙所有　行報告事宜統俟到　後分晰　陳岑春煊徑 
[魯人視髮辫與選舉並重]  
　　山東都督符於本月十三日奉到國務院來　略謂奉大總統發下山東旅外同鄉會聨合會呈稱山東公報載山東都督　通令各州縣凡人民剪髮者一律停止其選舉權被選舉權及訟訴權等因查髮辫一物只有衞生上之關係活動上之關係並無致治上之關係若選舉權被選舉權爲人民參政之必要民主立憲之精神訟訴權又爲生命財産之保障利害關係尤爲密切下之君主專制國無不有之矧民國肇造有度維新一般官吏宜如何尊重民權以鞏固共和國家之基礎詎該都督竟以至微末之髮辫停止最重要之民權按之國會議員選舉法省議會選舉法現行民刑訟訴法均無此條法律爲命令所變更殊於國家統一大有妨碍卽就事實一方面言之消　者放乘公權國家政治無由監督積極者激成事變社會秩序碍難維持本會縱觀魯　兼顧大局言念及此憂心如焚爲此呈懇大總統速飭該都督取消此令以保國法而重民權等因查選舉權被選舉權及訟訴權均係人民最重公權凡人民具有此項公權者非有法律規定不得擅爲停止東省有無因髮辫停止公權命令本院無從　　　　咨行查核辦理可也此咨 
[瓊州改省之呈文]  
　　粤東八屬議政圑代表陳發檀陳安等具呈大總統云爲瓊州改設行省事竊瓊州一島孤　海外面積十餘萬方里人口數百萬其位置在北緯十八度二十二　東瞰小吕　西連東京灣南接安南北倚雷州半島四面港　星羅棋布南有榆林三亞之險北有海口舖前之固東有清瀾博敎西有洋浦英潮貿易船舶之所輻輳商賈貨物之所雲集山海物産之所鱗屯此固海疆之要區南主之屏障也祗以行政區劃隷於廣東　爲外府輕視之故居民安陋就　因循苟且不能應時勢而發　有形之險而不知固守有天然之富源　不知利用法國埀涎是島歷　年所前清時代嘗有海南島不割讓之條約頻年以來各國政府皆注意此土故各國學者政治家旅行者不絶於道探險者紛至疊來而吾國人昧然也夫以中國之大僅有臺灣及海南二大島甲午之役臺　割讓於日日人經營十年之久自鐵道開設行政敎育制度整理以來昔者磽确之區今變爲膏腴之府旅行臺灣者不勝今昔之感焉夫同一物也視管理者之才不才而地位自異愛惜而保護之則其勢可以參天輕視而廢棄之則朝不保夕矣凡物旣然國家之領土何獨不然今臺灣旣去南海之勢甚孤倘一旦爲外國所佔領微特該島人民受蹂躙之禍恐牽一髮而動全身即神州大陸亦必受其影響此發檀等所以呈請改設行省之由來也（未完） 
[程都督保護華僑之通令]  
　　程都督現准工商部電開查我國商業最不發達對於海外貿易亟待　張待遇僑商尤宜體恤以前華僑回籍每苦宜吏勒索匪徒敲詐殊失保商之道應請通飭各行政官廳嗣後對於回籍僑商務宜盡力保護俾獲安全之福是爲至要等因查華僑經商海外爲挽回利權之一端對於實業旣多經驗對於祖國尤多熱忱光復以來百廢待舉非合羣力興辦各項事業無以舒國民之生計而振建設之精神特通令各縣民政長迅即查照出示通告切實保護如有勒索敲許情事准予指名禀究無稍寛縱 
[江蘇各州縣選民調查錄]  
　　江蘇各州縣選民人數　已陸續呈報都督府茲届二十五日確定總數之期合亟將各縣續報更正之數詞查記載如左 
　　邳縣二萬五千八百六十八人川沙五千三百三十三人桃源一萬七千三百零六人阜寗六萬二千七百八十六人奉賢一萬零七百六十一人蕭縣三萬七千零八十九人灌雲三萬三千八百九十四人沛縣一萬三千九百六十七人上海五萬一千零四十二人南滙一萬六千六百四十二人睢寧一萬五千四百零三人丹徒五萬二千一百八十二人崇明三萬四千七百二十一人鹽城二萬六千五百九十五人淮安二萬四千五百十五人江都十萬五千九百三十八人常熟四萬一千三百零六人青浦四萬零三百三十九人銅山三萬一千一百零九人太倉二萬九千一百五十四人江陰二萬二千一百九十三人吳江四萬零二百二十九人宿遷一萬四千四百零八人碣山一萬九千五百九十五人儀徵一萬零零九十一人安東一萬二千零四十二人泰縣三萬七千六百五十九人 
[寗軍界臚舉史久光勳勞]  
　　陸軍中將劉毅朱先志陸軍第二十旅旅長田應詔第五旅旅長周應時第六旅旅長張斯麟等聨名電禀袁大總統云竊自民國成立論功行賞無濫無遺億兆忭服查現任參謀部第四局局長史久光去歲在日本廠工學校留學聞民軍　義星馳歸國遄赴南京與第九鎭徐紹楨密謀響應雨花臺之役槍彈不繼兵鋒挫　久光獨殿後軍收容殘部退保鎭江其後聨軍成立久光初任顧問繼任聨軍參謀總長進攻南京時命令計畫皆出其手又親赴前線致爲敵獲敵軍見其義氣澟然未敢加害久光乃面見鐵良陳說大義鐵良覺悟始謀出走南京遂下臨時政府成立任參謀部第一局局長並代理參謀次長於南中書後事宜盡心籌畫懋著勛勞茲值國慶頒賞之時　等旣有所見未敢壅於上聞致使前勛湮没謹據實廳陳　　稽勳局查核辦理伏維鈞鑒 
[甬路己開料車]  
　　甬路南叚自百丈鎭至寗波江北岸傳家道頭計程三站確於本月二十四號起　行料車每日往來六次材料堆積如山自百丈至　東關一叚十二朋初亦可接軌且路堅軌穩行駛如飛沿途鄉民往觀者日以數萬人莫不嘖嘖稱羨云 
[時評二（萍）]  
　　吾國舊學家之方曰五者天地之中數故天有五行地列五嶽而人則法之以爲五事彝倫攸叙則曰五倫明刑弼敎則曰五刑是五也者古人奉爲不刋之令典耳 
　　不意民國肇興新猷丕煥而此天地之中數者又爲當代一種之特别流行物 
前此共和黨之成立也實合五小政圑以併爲一大黨繼此國民黨之合併亦然今此民主黨之合併又然一若政黨之翕合不先不後而集中於五數者然斯亦異矣 
　　鳴呼其果以新人物而富有舊思想歟抑亦不相謀而適相合歟吾無以名之名之曰五者政黨之中數 
[本埠新聞]  
　　電告救危評論大會之結果　　大總統國務院參議院工商部交通部鈞鑒串賣招商局之劉學詢死灰復熾温陳違背商律個人擅專曾屢電諒達覽昨日股東等邀請各圑體公民特開救危評論大會經衆條陳（一）電請大總統嚴按政律處治温陳（二）股東圑體公函質問温陳（三）請商務總會開全體會設法挽救（四）公函三局董以後温陳議案概歸無效如再受惑惟三局董是問行此電呈務乞大總統贊勗施行民國航路幸甚招商局股東李晉組楊寳德寄鶴居士關植生梁統華義廣堂陳金鍾葉家珍禮亨等五十二户並民生國計會社會黨神州女子協濟社全國鹽務改良會公益黨國貨維持會華僑聨合會實業圑工黨航海維持會叩豔 
[招商局股東聨合會致北京電]  
　　其一北京袁大總統國務院參議院工商部交通部鈞鑒招商局風潮迭起初則辦事人把持繼則部派員覬觎股東等血本所關業經張士記等通電力爭並組織股東聨合會如集多數共保權利所有施肇曾等主張官督商辦並用公債票收歸國有政策股東等誓死不認頃見報載有股東李微伍等四人通電政府痛詆董事會　係受人運動核與法律事實均甚背謬如稱伍廷芳宣布取銷另組原約伍早登報聲明豈未知悉且查商律董事會無廢止股東會議決事件之權伍係法律專家豈肯出此又稱伍　辭職後到會祇少數董事無處分全體資格查商律六十四條董事會有三人到場卽可議决各事商局内訌之後辭職僅伍一人曾經股東函電慰留每次到場均滿三人或不止三人按律當得議决各事乃謂少數不能處分全體殊違法　又稱温董哿電不合詳察原電上句云宗堯以董事資格乃論個人下句云董事爲股東全體公舉乃論董事性質語意極明今就該股東等解釋以温董僅得二千二百八十五權遂謂不能代表全體實有不通者兩端一不知商局歷届選舉均用單記法非用複記法凡有選舉權者每人無論執股多寡祗能選一人本屆當選首爲楊士琦較　多三百十三權温爲第二當選不得以温董所得權數僅十分之一論如以十分之一爲少之則本届董事無一可代表全體是該股東等欲以至少數四人推翻董事會不認全體股東一不知董事性質譬之參議院議員爲其本省所選出不必得全國民同意然一經當選不問何省所舉皆得代表全國如謂非全國同意遂不能代表全國定持商局董事可以推翻即參議院與民國皆可推翻又稱以後辦法必須由股東大會議決否則槪歸無效尤爲荒謬别组公司係經特别大會股東到場二萬四千一百八十四權内經一萬七千四百八十二權之議決該股東等竟欲以四人取銷多數之議决股東會與國會同一性質試　　會己經議決之案少數議員忽起反對請求再議取銷以前議決案可乎商局不足惜此例一開無論何種議會議决案將從此紛紜多事矣况温董事任事數月全體翕服該股東等不聞有絲毫反對今忽於董事會撤退唐鳳墀之日發現此種謬說惡人所好其甘爲辦事人所利用可知此眞少數股東不顧公益顚倒是非淆亂聞聽破壞全局趙允記等多數股東自有對待之法一俟偵察得實再行指名呈請懲處先此電呈招商局股東趙允記洪肇記陳光記唐記豐記阜記許仲訊修記秋記王麟記龍記羅舒記徐　記積德堂何愼思堂承蔭堂何宜昌堂朱燕樂堂敦本堂拙園張士記楊翼如羅士理趙平波陳作舟胡肇亭梁統華陳文炳鄭日新林安源蕭捷鱉鄭崇禮楊從之王石如佘饒敬鄧亦文葉樹勛俞敬義合記洽訊義訊項記鄭愼記張祿記福記積厚堂百福記鈺記雙記叩沁 
　　其二北京袁大總統國務院參議院鈞鑒前電諒荷荷鑒閱昨日又有股東李雲記等以前日董事會撤退辦事人唐鳳墀一事大起反對用各圑體名義刊發傳單開救危評論大會伏查招商局辦事人劣蹟彰著通國皆知前日温李陳三董議决以攬　經理唐鳳墀老病曠誤局事應行撤換董事會爲股東所公組整頓局務撤退經理自屬正當行動若事事皆須全體股東公决則又何須於立董事會李雲記等身爲股東竟甘爲辦事人所利用不知是何心肝至各國體本處於局外地位除關係航權問題國民有共同責任外若撤換經理純全爲招商局内政各圑體豈有揷身干預之理並聞其中頗多揑冐已有紛紛不承認者且到會不過六七十人當然無效誠恐該設東等錯開會爲名揑詞朦電合行電陳招商局股東聨合會叩 
[租界迭出搶案]  
　　前晚十一句鐘棋盤街五馬路第六百五十三號廣成昌烟膏店突來匪徒五六人先將店主鍾子鴻扭住各出刀械手槍逼將銀箱鎖匙交出鍾與堅持各匪卽先用胡椒迷目繼復槍傷左肋時有店夥逕出後門鳴捕爲該匪所悉在門首連開兩槍而逸迨捕房通班探捕往拿己無蹤跡因即將鍾送至仁濟醫院醫治一面嚴緝究辦 
　　又昨晚九時某錢莊出店某甲肩送銀錠八枚途經北京路某弄口被匪　刦不放遽遭刀傷頸項而斃匪即逸去 
[衞生事宜之請議案]  
　　中國紅十字分會會員夏紹庭殷錫璋兩君擬具衞生應辦事宜八條函致滬南市政廳請交秋季議事會議决施行並言本會同人大都中西醫員皆願犧牲智力組織一衞生部以分市政廳之勞於地方上稍盡義務等語現市政廳己將所擬八條一併交議附錄衞生事宜八條於後 
 
 
 

Page 7

 
 
（一）化驗　品　　姻以來市上山售戒煙丸樂種類繁多　免不肖之徒後入　啡及　腢諸　物爲害不淺應置備化學器具用四法化騐 
　　（二）　騐　物魚肉　菜業經腐壞一切食物之發酵變味食之　易　　　　喜　便宜食口傷生所在多有應設專員查　　一　　生之物卽　共發賣 
　　（三）　　　　病斃六畜食之傷人近設宰性公所原爲取締　户　　　人心叵測必派專員調查庶免流斃 
　　　　　清潔道路爲衞生第一要義况今私街小弄每 
　　潔之物任意　棄以及溺厠位置未臭當氣薰人皆爲疫疾之　應派員隨時整頓及洒除疫藥水以杜微生虫之發生（五）　　　　監獄雖改良重建但牢中押犯衆多偶有疾病即易傳染必派員月查數次遇有疾病即予醫治並澆灌藥水以杜傳藥疫疾 
（六）應種牛痘上海牛痘局雖有數處然地廣人稠天花一症仍不滅於前自應添設數處俾信户就近佈種並擬採仿西人種痘之法　廣各處以保安寗 
　　（七）籌防　疫疫癘之來苟及早覺察急籌消減之策卽不致蔓延應由醫員隨時考察一是遇是症即籌種種隔絶杜滅之策以安閶閻 
　　（八）推廣施醫貧民有疾不即醫治不特變成痼疾且易傳染他人應推廣施醫俾有病卽治以杜疫死 
[大同民黨電請查辦暗巡]  
　　大同民黨總部致電南京程都督云本黨黨員趙子彬在南京下關開設文明俱樂部無端受暗巡隊隊長戴子樊侮尋請秉公查辦以伸民權 
[朱協統與楊烈士之關係]  
　　昔年徐錫齡在皖上起義失敗後革命健將楊卓林因被同學朱廷燎（現任吳淞水師協統兼鹽捕營幫統）密報前清江督端方緝獲被害然楊朱同隷湘籍楊則殺身成仁朱則賣友致貴知其事者莫不憤憤茲聞湘省諸同志以楊卓林係革命首功理應建祠立碑永留紀念業巳呈由湖南都督核准照辦并請政府優給卹　惟念朱廷燎旣與楊君同學栗主入祠之日應請回湘恊助一切故巳由湘人袁潘諸君於昨日函致朱廷燎請卽回湘參列祀典未知朱君將何辭以對 
[維持鹽法之文告]  
　　上海縣民政長吳君出示曉諭云本月念三日奉江蘇都督程第二百三十三號府令以財政司呈准鹽政總理咨蘇省所頒各貨名目稅率起稅量數表列有醬豆甜醬名目似與　法不無抵觸飭據松鹽兼蘇屬運銷局呈稱向來領鹽造醬各有範圍若准令越境販賣則醬坊有利必趨皆在鹽價極廉之産鹽處所設　　醬轉運内地此項醬稅　妨害鹽　誠非淺尠等情咨請轉飭核議將甜　醬豆兩項稅目及與鹽法相抵觸者一　删餘等因准此查醬　　醬越境行銷旣與引鹽課銷有碍目應將醬豆甜醬兩項稅目一律删　以　抵觸嗣　各醬　　醬槪行禁止越境販賣合行　令各民政長一體出示曉諭此令等四到縣奉此合行出示曉諭爲此示卽　　醬業人　一體知悉須知造醬越境行銷與引鹽　銷有　現巳議准　醬豆甜醬兩項稅目一律删除以免抵觸自示之後境内各醬業　　務　向來銷售範圍不准越境販賣有碍　法　勿故違致千　便 
[民主黨選舉常務員]  
　　國民協會共和建設討論會共和統一會共和促進會民國新政社五圑合併改組民主黨前日在張園安愷第開成立大會選舉湯君化龍爲幹事長繼選常務員三十人投票之後爲時己晚改於昨日午後一時在老　子路　虹園開票茲探得當務員當選人姓名列左馬良陳昭常謝遠涵蒲殿俊李經羲孫洪伊梅光遠向瑞琨羅綸胡瑞霖余炳文梁善濟高登鯉陳榮昌曹銳寳以珏張鴻南楊兆麟隨如佑　宇春陳黻宸夏繼泉胡源滙姚桐　張振勵蔡　楷孫百斛王　翰　　　　允口 
[　　滬南市政廳總董昨致城内中區及城外西區南區各區董函云查賬本廳分區辦事規約第七條每區得設贊助員六人以上十八人以下以本區公民由區董得董事會之同意推舉任之任期一年查前城自治公所各分區贊助員均巳任滿應行更舉卽請貴區按照規約於本區内推舉贊助員若干人開示姓名到廳俟開董事會宣布公認 
[公安會選舉職員]  
　　十九二十舖保安圑現改爲公安會業於前日開會選舉正副會長及評議幹事等員茲將當選各員姓氏錄後會長莫子經副會長周采臣張樂君評議員郭楚琴孫濟臣沈　侯施仲　王稚眉臧亷遜汪子靜王慕詰孫守伯郁燕生文牘員朱幼蘭楊聘漁徐慕郭王佑之　麗江臧凌雲樊心存周石孫議查員郁仲榴鍾梁甫莊眉卿蔣幼牧榮杏苑黄銘徐景　葉志豪周伯西交際員朱福田郭襄士郁俊操葉紀勛朱佽孫李文卿姜文卿鍾新甫司徒紹昌江確生會計員許子齡王念同幹事員梅新卿程詠裳王定銘褚慶雲趙經甫徐韞玉曹粟卿丁三餘郁孔昭王季林 
[委任金山審判長]  
　　前上海地方檢察廳廳長張象焜君自交卸廳事後專辦律師事務茲又經江蘇都督委任爲金山審判廳廳長張君奉令後已將律師職務即行停辦不日赴金山就職 
[製造局新局長接任先聲]  
　　製造局李局長前日接到陸軍部來電謂新任製造局局長陳洛書業於二十五號由京乘坐火車赴津卽日至滬任事所有局中應行移交各事令卽預備等語現李局長巳飭承分别造冊以備移交矣 
[侮辱官員之結果]  
　　上海地方檢察廳檢察官　竹菴以顧金奎登報廣告侮辱官員起訴於同級審判廳經監督推事俞奠孫君開庭審訊顧金奎供認不諱即按刑律判定監禁十個月茲將判詞錄下緣顧金奎於本年八月與朱七七等因爭水溝在閘北裁判所涉訟判决後朱七七等不服上訴地方審判廳顧金奎理曲致敗訴心懷不甘於九月十七日赴新聞報館出資央求登載法官貪財不講理七大字下叙種種怨言末叙顧金奎寃訴五字經朱七七等閱悉訴請地方審判廳傳究因由民庭推事請求地方檢察廳提起公訴並因兼任第一初級廳職務援照刑訴律第二十八條第一項第五項及第十九條之規定聲明迴避理由呈請移轉管轄奉地方檢察廳命令同級檢察廳傳案辦理卽經預審得實提起公訴前來查閱訊問紀錄顧金奎供認登報不諱並稱法官貪財確無其事實因敗訴不甘所致等語經本廳開庭公判顧金奎供認前情不諱宣讀原報亦復承認無異以上事實經同級檢察廳起訴及該被告對於本廳法庭所自白者因得証明前項事實無誤右　實顧金奎旣認登報出於已意並稱法官實未得賄則其對於職務公然侮辱官員罪業巳成立合依刑律第一百五十五條判决 
[敗倫亂紀之怪狀]  
　　怡和洋行西　徐紀生家住下海廟後　崑明路二百十七號門牌其妻姚氏稍有姿色前晚適紀生有事出外其交炳桃忽掩入媳婦臥室敗亂倫紀不料紀生即歸見之大憤即持手槍向氏胸前連擊三槍洞穿後背立時殞命紀生見氏已斃復用槍自擊左臂圖盡未果又向小腹開擊因手己無力故未擊中一時隣人聞聲畢集巡街補亦聞警趕來詢悉其事遂將徐炳桃帶入捕房禀明捕頭飭探王寳生將榮生前往將受傷之徐紀生車送同仁醫院醫治一而將姚氏屍身舁入斐倫路驗屍所報請公共公廨中西讞員蒞騐核辦 
　　另一訪函云廿三保十三圖錫家浜鄉民徐紀生娶姚氏爲室近聞妻與父徐炳桃通姦勃然大怒前晚歸家以手檢擊中該氏腦部立時斃命復自擊左右肋二下受傷倒地當由同族投報捕房屍送騐屍所徐送同仁醫院昨經廨員蒞驗捕房將徐炳桃提案訊問俯首無詞騐得姚氏委係槍傷致命若地保先行收殮炳桃　　捕房候其子傷痊再行訊核 
[中華全國義賑會紀事]  
　　中華全國義賑會於陽曆十月二十六號開談話會添升湯君學潜爲協理宋君立崗徐君仁才爲董事以期會務日漸發達 
[徵收營租之通諭]  
　　江蘇都督昨日通諭調查　地局曁各民政長云爲通諭事照得江蘇原有綠營一切公産名目繁多業經本都督令飭在　設立讕查江蘇水陸一營官地分局並委任朱大斌爲分局長分别徵和召　已通令各民政長曁水陸各營統領並咨陸軍第二軍統查照分行辦理在案茲據該局派員分别調查列表報告並稱飭據調查員呈送冊摺到局現届徵收秋租之際擬請派員先行按冊塡照懇請通諭各營佃一律遵照辦理等情到本都督府據此除批飭　照外合行通諭爲此諭仰各縣所屬之原有營仰人等一體知悉一俟該分局派員到營徵租卽行踴躍輸納母稍觀望如有痞棍煽惑阻撓准由局委就近商由該民政長提送審判廳究辦法不寛容該分局仍當訓誡各員不得操切僨事是爲至要 
[刑事就近解廳]  
　　本邑各處初級審檢兩廳成立後均己佈置完備而隨地發生之刑事案赴廳起訴者則寥寥無幾故由各該廳長函請上海警務長准將各區刑事案件就近解歸各廳訊理所有前次由警務所頒發之解案單業已改正刷印頒發應用 
[文明法堂之哭聲]  
　　禮查西飯店酒牌間管事許廷祖控同店夥食管事蕭琴堂（即蕭錦堂）又名榮堂賄結法捕房巳革包探吳阿龍紏黨吳阿茂榮志生陸阿福張阿根張阿柳等兇毆圖害一案陸與爾張己經公共公堂訊實押辦兩吳與榮一併收押蕭存洋五百元交保候訊昨百由五襄讞與德裴副領事開特别公堂復訊先由原告代表葛福來律師上堂請究並由中西包探禀稱蕭於西　曆一千九百零八年間因毆打原告拘案罰辦有案旋據禮查西人上堂譯稱是日曾見許足上有傷當即囑令回家又據見証李阿虎袁德華先後上堂証明目覩蕭紏黨毆打原告並嗚捕追獲各情形訊據吳阿茂供稱我由吳阿龍薦往蕭處爲傭於八月初十日同蕭在四馬路吃點心後囑我打許贈我洋三十元二十元給張阿根之妻十元給阿柳之妻所供是實質之蕭延禮明佛威兩律師上堂力爲辯護吳阿龍亦延莫肅律師辯稱此案兩造有隙與吳阿龍不相干涉復據原告律師聲稱被告曾於前清光緒三十四年七月間因唆使流氓曹阿甫等將許兇毆圖害控奉公堂訊辦嗣經人勸和兩面均立有誓書不再尋釁中西官問蕭有無其事蕭則推諉不認該律師即將當時滬報所載此案情形給蕭觀者蕭乃無詞分辯中西官以要証吳阿茂所供前後不符殊難據以定讞遂判蕭交妥保以後不准再與許尋仇吳阿龍吳阿茂均交保開釋榮志生釋放兩張與陸仍照原斷還押詎許聞斷即與其母大呼蕭錦榮三次賄結流氓圖害堂上竟判交保開釋出外定遭毒手卽指王襄讞曰人命祗須銀錢文明法堂黑暗若是何輕視人命重視金錢耶言畢母子二人均倒地大哭並將公堂上律師所坐之桌椅推翻痛哭不己旋由站堂西捕等慰勸許久母子始悻悻而去 
[孤兒院將開展覽會]  
　　龍華鎭上海孤兒院定於十一日二號將　　自　之　花　其及各種工　　　陳列展覽　　由院　沈　雲及來　發說　由男女孤兒唱歌奏樂　會各　　戲别有各學校生員助以運動音樂等會昨巳分别　　請人　覽　會　上並　　　之　 
[　　陸軍混成第三旅長查得車站至高廟家嘴沿浦灘一帶近來竊案迭出獲者少特於前日令飭防探訪隊長劉彬協同各探員分赴各處嚴密偵緝務獲究辦 
[取締悮收賊贜]  
　　南京路同豐永金舖前因悮收竊　金鎖片經捕房查悉將該舖主傳至公共公堂訊明判令原告償還半價洋四元六角詞因該舖以金店係正當營業不能與專收賊贓之押店相提並論卽　担文都辦林律師到廨聲明前情請照向章全數給憑以保商本公堂以案經定斷未便更易着照原斷辦理在案茲　捕房擬　爲定例昨己諭飭各華探將以前經辦銀樓金舖　　各案查問彙報以資查考矣 
[瑣聞]  
　　城内 
　　民政長批示○冊書方正奎地保顯祥基李長茂等禀批禀悉程錦德保存祠坆田地旣據查明核　冊載單户　户畝分號數一一相符應即給示勒石永遠保護此後如有以此項田地發生買契事前該書保等尙未察覺無論何人契約已未成立槪歸無效該書將出額冊内所簽字樣並此　示抄黏版與冊首以備會丈局調查亦可明瞭而杜朦混着即遵辦母忽冊發還 
地方審判廳民庭批示○王思沂聲請回復原狀批查此案於六月十五遂達判詞八月初一發給强制執行命令該商抗阻當經片送檢察廳預審尙無私擅監禁情事片復到廳八月初七接准英公堂函轉法國領事來函據該商之請求與本廳交涉又經本廳據理駁復該商計無所施始於九月念六日呈狀辯訴是該商始則欲以强力抗拒執行　則朦禀法領希圖翻案本廳不爲所動始有最後之辯訴再接再厲在該商誠狡獪矣今則知法律之可抗抵又欲延長回復原狀之法定期間不知民訴律第二百念條所規定係專指當事人之不居住審判衙門所在地者卽使該商當時實有青島之行然八月初一强制執行該商已自認回滬卽以八月初一起直至九月念六呈遞辯訴核至十四日之法定期間己屬倍數而弱况九月念六之狀並非聲明窒碍乎總之此案無論如何旣受法律拘束已早無回復原狀之餘地不獨本廳不能意爲准駁即該商亦不得再爲違法之請求也除仍照送第一初級廳繼續執行外仰卽知照 
[南市]  
　　廳長請示○第二初級審檢兩廳長以第二看守所刻已營造工竣應否派所長專司看守以重責任並將分寄西南區之押犯　歸看守昨巳報告地主廳請示核辦 
　　巡士受虧○前晚九時有法租界小東門外大街源生鹹魚行夥周永唐戴麆恩二人在華界十六舖南首某烟紙店購買紙烟偶與城内鞋店夥王順生碰撞墮落帽子口角紛爭由四百五號巡士解勸反被周戴二人拔至法租界爲難常由法捕帶至捕房詰明將一千人送回東區移送警務所預審核奪 
　　一女二夫○周浦鄉人華菊林曾於幼時聘定夏阿林之妹爲室付過禮洋四十餘元過門童養尙未完姻業己私産一女旋因華貧無立錐難以支持遂將女孩　繼喬姓處夏氏則赴該鎭潘順記綢緞莊爲傭嗣夏以華菊林終難自立遂將伊妹另嫁於上海製造局工匠張芳桂爲室得洋六十元現己過門成親嗣被華菊林得悉向張交涉案還原聘禮洋否則將夏氏領回因之在董家渡一枝春茶肆内互相扭毆由巡士拘至南區詰明原因令先解送警務所預審補提夏阿林質訊 
[閘北]  
　　訊究竊案○吕重青身帶鐵鑿小刀伏於延　山莊竹竹笆外希圖行竊當被該莊司事胡士怡拘送三區轉解警務公所經凌科長訊供圖竊不諱着押七天以儆又沈英正王阿弟行竊某姓衣物亦經凌君訊明判令押候核辦又潘德義陳小魚葉虞氏因竊光復軍步隊營内木板七十餘塊經楊圑長查獲昨解警務公所押候查明核辦 
　　姦拐婦女○周克昌控胡木榮姦拐姪媳問朱氏等情由四區　區長解送警務所經　科長提訊判押候移送檢察廳訊辦　　藉端拆梢○金阿二控許春生藉端拆梢洋二元八角昨由警務所凌科長訊明判押十天以儆 
　　追繳欠租○朱阿文控租户黄裕其欠租不付並毁門窗等情昨由六區解送警務所經凌科長訊明判黄繳洋三十元開釋 
[共租界]  
　　不期而遇○南京人蔣克勤之十歲女兒根弟被王黄氏李王氏與女巫喬黄氏串拐來滬議價洋六十四元賣於江西路二百四十八號粤婦姚朱氏詎朱氏之同居人姚沈氏即是該女之姑母該女被拐後女父曾經函囑　尋遂卽鳴捕將各人一併拘入捕房昨解公堂請究女父與姚沈氏並沈氏之夫姚德福上堂稟明前情訊之王黄氏等供稱女係清江婦人李阿大領來托賣是實關讞員商之美海副領事以王黄氏前因拐孩訊辦有案着押女所一年李王氏押九月喬黄氏押半年女交其父領回姚朱氏姑寛斥釋 
　　禁　兇犯○寳山人朱金生向在密勒　公平棧爲出店因於本年六月廿三日在棧用斧砍傷本匠朱炳泉腦部當破同棧人李阿華拘獲解送公堂押候原告傷愈再核在案茲原告傷勢稍其昨由捕房將兩造解案請究據原告供稱被告前　破贖田畝經董事勸解不妥因此懷恨是日適在棧工作被其從後趕上砍傷手足己成殘廢請爲嚴辦訊之金生供認行兇不諱旋由其母鍾氏投案嘵嘵置辯遂卽飭退中西官會商之下以金生兇横巳極着押西牢五年以儆 
　　是否寃累○胡阿培羅胡氏因拐南京婦人劉柳氏之十六歲女兒小四仔來滬販賣被探拘解公堂訊實判胡押西牢兩年半氏押女所一年在案昨晨胡等忽延律師到廨聲明實遭寃累請爲復訊判胡等分别還押着代表律師聲明理由聽候察核 
　　祗可拍賣○美商恒豐洋行控趙善亭定貨欠銀等情四趙有另案在押昨由捕房帶案請示判恒豐控案准予交保候給諭原告將貨拍賣如不足數仍着照償 
　　秘密煙窟○姚仁生因在三馬路一百二十九號屋内私設煙具容留多人吸煙被捕房查悉昨將姚傳至公堂訊明判罰三十元充公如無力認罰改押一月煙具銷燬 
茶房脫累○山東路平安旅館寓客趙省友控茶房陳廷福巢錫甫串竊現洋一百二十餘元及綢衣各物昨由捕房將二人拘解公堂訊無實據判將案註銷 
　　因何毆打○羅廷生前日在電車上毆打一百零三號賣票人昨由包探將羅傳至公堂請究判令交保　英領堂期解訊又俞柏泉控被顧兆芳在浙江路毆傷等情昨由捕房將顧拘解公堂請究判存洋交保候原告到案於禮拜四訊核 
　　被告候訊○俞鶴齡因强留客帮茶葉等物被茶商邱成山等各户控准公廨於昨日傳案判交保候訊又王稷卿控嚴柳江欠銀三百五十兩昨亦由探傳案交保過堂候訊 
　　混用銅洋○李紀福控劉瑞正混用銅洋昨由捕房解廨訊據劉供在法界寳昌路昇記銅店爲夥並非有意混用判押候查明於禮拜四再訊 
　　搜獲賭具○無賴石四寳陳金寳身帶賭具深夜在兆豐路同行被探查獲昨日併解公堂訊明判各押兩禮拜賭具銷燬 
　　未便上控○粤婦黄唐氏四戚串唐遠尤之妻馮氏借吞值洋七千元之珠花具控公廨業將唐夫婦傳案訊供屬實因兩造係是親戚判令折半償還原造洋三千五百元在案嗣因原造擬欲上控故由被告代表徐思義律師於前晚投案請示王襄讞以案經定讞原告實無上控之理由且上控之期己滿應照前斷執行因與觀審西官比領諭令被告將斷繳之洋三千五百元繳呈轉給原告具領 
　　限期料理○紹興人夏水源前曾介紹源盛木行與水木作頭吳錦記往來吳欠木料價銀二千八百餘兩延宕不理該木行經理沈錦鴻卽以夏担保不理等情控奉公廨於前晚傳同吳錦記復訊兩造仍延律師到堂互辯誤之吳認欠屬實並據供稱原告雖曾央夏從中介紹　無担保情事判吳交人銀並保限一月理償夏交原保帮同料理如違押追 
　　不能牽混○婦人王錦記之子王幼芳前因私將伊母之福康購地公司股單向沈雲飛之兄抵借洋三百五十元嗣因沈掯不放　經氏具控公廨於前　傳訊先據原告母子投訴　情請追質之沈供股單雖祇抵借洋三百五十元然另有借洋三百元亦未歸還且己　抵與陳姓王襄讞飭令將股單借據呈案察核之下以股單祗抵三百五十元另有借欵不能牽混判股單暫存公堂着原告於一月内繳洋三百五十元准將股單具領至被告所稱另有借欵着再遞禀具控訊追 
　　漆匠罷工○漆匠幫昨因要求增加工資一律罷工有某甲仍在工作被張毛毛胡毛大陳順全三人查見致起衝突由捕併送捕房捕頭以張等違犯租界章程押候究辦 
　　調戲婦女○陸阿金住靶子歸安慶里昨扭張同福至捕房控被調戲伊媳周氏請辦經捕頭詢明從寛斥釋 
　　償還修費○塌車夫董友發柴阿　昨在漢璧禮路撞壞王阿寳之東洋車由捕拘禀捕頭飭償修費洋一元了事 
[法租界]  
　　横衝直撞○馬夫陳阿三前日駕車在黄浦灘與他事爭跑致將王大所拉之東洋車撞　　向英界　去英巡捕見之攔阻亦被抗拒脫逃茲經法公堂將陳獲案王大亦即投案　訴前情英捕房亦飭中西探捕到堂禀明拒捕情形並請移回訊辦中西官磋商之下判陳罰洋五元充公另賠王大修車費洋四元候再移送英公堂訊辦 
　　定貨糾葛○茂昌洋行西人控韓雲生定貨不出經公堂傳訊韓供前向茂昌所定之剃鬚刀　非與該西人接洽另有經手人交接此貨不但照合同遲到五個月且照原定式樣不符刀口之鋼照原樣亦祗有三分之一今將所立之法文合同呈電聶讞員商之李副領論候將合同譯成華文察核再傳經手人到案訊奪自投羅網○贛人劉炳文之胞妹曾在油頭唱髦兒　　巳患病身死所遺一切用物暫由劉大服照管尙有金葉十一兩被隨從服侍之鄭桂生竊藏逃至滬上當由大服電致炳文報捕在浦左碼頭緝獲解廨訊究判押西牢半年尙有鄭所帶之三歲男孩發堂劉養吊出之金葉原贓當堂飭劉具領完案 
　　拖累保人○法馬路羣舞臺獻館閉歇後卽改爲景舞臺開幕數天旋又停鑼館主亦卽避不見而所欠工部局一切損項迄尙無人顧問茲將保人陳茂松傳廨訊追陳供保單蓋戳另有他人囑託請鑒判陳交保限兩禮拜交到園主訊核 
[時評三]  
　　對内或於事實上有兩方之爭論至對外則無人不當出全力以對付之今寳山人因閘北内部之衝突致激而出此寗贈友邦之言嗚呼誤矣 
　　外人方注意於擴充租界而我乃開其隙而授其機有是理乎詩曰兄弟鬩於牆外禦其侮吾願寳山人三復斯言 
[來函]  
　　招商局股東聨合會函 
　　頃閱報載昨日招商局股東開會孫鐵舟君演說董事温陳兩君違背法律一節極爲可笑孫君所謂法律如非商律則非公司所座守如係商律則第六十四條明明規定董事三人到會卽可議決事件此次開除唐鳳墀到會董事三人照律可以開會董事照律以過半數取决三人而得兩人簽字卽是過半數卽可依律議决温陳兩董事確係合法孫君乃以爲違法一可笑也又孫君演說温陳兩董擅自取消辦事董按之商律第七十七條明明規定董事會有進退總經理之權孫君如與唐鳳墀有密切關係欲爲辯護必先設法消滅商律第七十七條不然勿問何時董事會皆可進退辦事人諸君之會將開不勝開矣至辦事董乃滿清時代官督商辦極腐敗違法之名詞反正以後卽己依律正名爲經理觀該辦事人索取公積花紅歷次呈送董事會之函皆自稱經理可証辦事董之名詞久已消滅孫君爲共和時代之大志士乃觀襲用專制時代之惡名詞將以此名詞爲合法乎抑將影射而别用之造爲董事不得開除董事横反商律抬高經理與董事平等以煽惑觀聽乎二可笑也又孫尋之見一擬電大總統驅逐温陳孫君亦知董事乃股東所公舉雖專　國皇帝亦無驅逐公司董事之權曾謂共和國之大總統乃爲孫君所摇惑而爲此違法之舉動耶二請股東圑體質問温陳除股東大會外别無所謂股東圑體昨日所開股東會如係全體股東大會豈但可以質問直可另舉董事推翻全局而無妨不然孫君先無質問之資格矣三請商務總會設法挽救孫君亦知凡公司之性質除本公司股東大會而外别無可以越爼代謀之機關商務總會非有萬能豈能妄贊一詞孫君旣知尊重股東權利忽又牽入他種機關忽主忽奴眞不知用意所在矣至欲公函三局董以後温陳議案統歸無效尤爲横絶至此圖窮而匕首見知　君之用心不過欲取消董事會使招商局辦事人專制招商局而已雖然孫君不能自訂一律規定公司不立董事會只用經理人或有董事會而不許三人開會不許其進退辦事人此律一日不　三經理終當服從董事董事三人到會議决終當有效也敬告　君速其定一律勿爲開會演說不憚煩也 
 
 
] ] 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[共和辨] [  了青]  
　　或問於甲乙丙曰今天下日日言共和接於眼簾入於耳鼓者無一非共和也乃今日兵變明日剿匪此黨與彼黨爭利此省與彼省爭權中外反對官民衝突共和之謂何 
　　甲曰唯唯否否共者偏心之恭也和者閉口之私開口之利也言偏僻其心謬爲恭敬以營私罔利也 
　　乙曰子之言似矣雖然共者轉註乃并字之倒文和者會意以口食禾也言在上者顚倒是非并吞民脂民膏也 
　　丁曰甲之說附會乙之說支離共和者共爲和尙之謂也今南北鄉民都不剪髮宜國之不太平矣是以政治貴皮毛不貴實際 
　　忽一人自外入曰如子之說則蒙古多活佛西藏佛國皆僧侣也獨立而爲外人覬觎宜哉四人皆無以應 
[藥都督告捷電] [  瘦蝶]  
　　人參藥王甘草國老各佐使各藥房各醫學會各病家鑒壺公山土匪黄連糾合族人黄芪黄柏黄芩黄楊等潛謀不軌摇動藥國前經電陳左右頃據偵探長王不留行報告本月箇日辰刻標統丹參同參謀管仲縣知事牛蒡子率領生軍二千逕奔前敵南天竹關東白芍口杭菊廟烏頭橋等處俱分兵扼守以截後路我軍經過烏頭橋該匪即起紅白信砲出伏拒捕我軍奮勇爭先長驅直入駐紥商陸路進據常山險要用硫磺砲猛擊約兩點餘鐘焚燬猪苓村匪黨機關部露蜂窠十餘座斃匪百餘人匪始却退宥日匪又率衆攻石膏城我軍出其不意開城擁出匪黨見之皆開關散我軍乘勝直抵豆蔲鄉開炮轟倒杭菊廟匪巢匪首黄連由沈香麯逸出我軍追至七里散始得就擒縳以元胡索傍晚整隊入城即將各俘虜分别如法泡製懸示當街餘黨木賊等己相率竄逸全境大青我軍無一傷者奪獲馬料豆禺餘粮等無算人馬平安足慰遠厪謹此電聞藥都督徐長卿叩艷 
海外奇談 
[用愛克司光線以防漏稅] [  懺廬]  
　　用愛克司光線以防漏稅之方法實爲法國政府所試驗結果甚隹乃用以檢查請外國入口之船客其方法稱爲亞佛朗朔路勃氏式凡船客全身照以光線則眞僞畢露不能藏一物用此法旣不須解脫衣服又不須分别貴賤所有船客皆使立於透澈力銳敏之檢查鏡前爲時不久措置亦易以費用言之用此器械則稅關人員可以减少以所減之費供給此事尙可有餘一日内所入船舶可由一人之手檢查之以四十五分時間可檢查百六十人在船客亦有省時省事之樂其所隠藏之實石類等珍品被發見者甚多凡男子上衣縫婦人上衣緣中所縫入之時表亦無不發見如將愛克司光線射入婦人髢髮中則所藏指環表鎖之順亦畢露而無所遺又聞路勃氏嘗率屬吏持愛克司光線機械入郵政局檢查信件及小包信件發見外國品甚多由此觀之各國苟以此等機械用之　關及郵政局中雖極細物不能偷漏　稅一事可以絶矣 
 
[遺漏選民]  
　　上海選民先報一萬六千餘而継 
因遺漏補報者竟達三萬四千餘他縣亦多類是何其選民　易于遺漏耶是或選民身體木小之故[  鈍根画諷]  
[散霧法] [  頌斌]  
　　法國孟德斯者技師也專心研究散霧之法歷有年矣今已發明一法能散周圍五百碼濃霧頗爲有效據云彼攷定散霧之物以用加熱之空氣而比較之知效能卓著者尤以電流爲最近今又新發明一法以散周圍八百碼濃霧之壓力以備交戰時軍艦適遇濃霧可用此法以散之現其詳細方法尙未定妥故未發表然大致巳有門徑可望其收良善之結果也 
[放屁問題之起訴] [  鈍采]  
　　日本松山縣今治中學校於九月十三日夜舉行日皇大葬遥邦式時有一生徒偶然放屁愛媛新聞報遂認爲不敬事件日來攻擊校長今岡市太郎氏語甚激烈校長大憤致在松山地主檢察廳起訴定於九月十八日開正式公判未知法官如何處决也 
尊聞閣詞選 
[九日詞] [  吳一冰]  
　　西風飄忽至來訊我孤蹤紫　三秋味黄花九日容慢驚鷄犬厄尙怯甲兵凶不收登高處瘡痍滿眼逢 
　　有酒呼佳客相將盡一巵爲憐清瘦影且醉太平時　雨猶荷　摇風但柳絲何當銷肉食高採　峯芝 
[功成一首]  
　　荒塜沉枯骨功成上將官猗偷悲飲刃猴沐慶彈冠尙有沙中語　非壁上觀人間憂喜事水月鏡花看 
[寄珍英詞史] [  廬青]  
　　二十京慶蕩子身空桑三宿亦前因世無狂藥卿憐我座有名花鬼妬人自小　浮春洩漏似新眷屬夢逡巡畫眉窓下風流筆故意端詳總未匀 
自由談話會 
　　民國肇造還我知由撞破自由鏡一聲聲黨同伐異照徹自由鏡一個個怪狀奇形白璧黄金結滿自由之果粉白黛綠開遍自由之花桑間濮上結婚自由鑽刺夤綠運動自由嗚呼自由假汝名之花桑間濮上結婚自由鑽刺夤綠運動自由嗚呼自由假汝名以行罪惡者多矣我願今之讀自由談者知自由談之宗旨不偏激不爭勝不阿黨不徇私斯可謂自由之眞諦 
　　階級者共和之障碍物也而無階級其弊其不可　言去年今日各處初光復時爲都督爲民政長爲知事濫竽充數大半干求倖進者流至此漸歸於淘汰矣嗚呼國民程度無共和國的氣味　論階級爲障碍與否恨物云（樂煞共和消等级好敎米儈覔封侯）可謂道破世情 
　　富家一席　窮漢半年糧此貧困者望侯而歎美之詞也昨日前宵兩鳳祥相繼開市電燈之費綵坊之工何止萬數其爲吸取外人之資　乎抑報郊公司　出此乎有此一舉而大秤論金銀者其門如市我於是知中國實在不窮[  熱廬]  
　　哀蒙亡哀蒙亡蒙亡東北少邊疆邊疆爲我户中華爲我堂漢滿蒙回藏五族共和何輝煌蒙人獨立實自戕旣自戕安能强君不見朝鮮已淪没又不見俄國如虎狼遭虎狼多哀傷天欲無言涙浪浪[  天哭]  
戲評[  玄郎]  
　　麒麟童之殺惜該伶之做工純以細到勝人前晚演殺惜一場寫休書時被惜姣逼踏離書脚印先作脫靴勢踏後復作穿靴狀思慮周密一絲不漏殺惜時左手握其胸一足蹺立旋轉其身徐徐以右手自下拔刀遮遮掩掩神色從容泯然無迹蓋不如此惜姣必驚噥而敗事也體貼入微戲情佳絶殺後舉止張皇手足失　描寫驚慌戰慄之狀尤淋漓盡致 
　　劉永奎之審李七劉唱凈角嗓子甚渾厚稍欠宏亮此劇爲鴻聲生平得意之作然自在春桂一唱外後在第一台止與永奎合唱一次此次來申竟不肯一顯其長深以爲憾聽永奎所唱與鴻聲稍有異點出場唱凈聲調與鴻聲相彷彿後彷唱陳老僕之鬚生王良妻之青衫不用胡琴而唱殊少趣味（鴻聲唱和以胡琴抑楊頓挫倣得入彀之至）永奎唱　生尙可青衫則火候未至也 
　　李吉瑞之黄金台出場唱（爲　宗　忠心晝夜奔忙）一叚較尋常所唱於（秉忠心）之下多加只落得報皇恩六字聲聲悲壯蒼凉字宇清勁哀艶唱倒枝句句力足神完摇曳生姿尤微出色盤關一叚原板唱得亦一氣阿成　圓流利楊四立與王德　詼諧百出尙稱匹敵然用楊作門卒則戲太輕矣 
小說 
[諷世小說夢游曦蟻窟（續二十七日）] [  了青]  
　　這一篇文字剛剛掻着丙民的癢處便自巳打算道欲揷足仕途必得投身黨界看來公和派的宗旨還算純正和平爲社會所推重但近來的公論是毫無效力的况且旣與國家有功便與個人無益昔人云爲富不仁爲仁不富公德與權利豈能兩全吾還入圖名黨的好只要放出我欪的運動手段將來由黨員而蟻員而蟻長而大總統名利雙收豈不大妙只是目前房飯錢一事倒是個緊急問題却如何解决呢正在一喜一懼忽見那侍者進來開飯丙民心生一計便指著報上一個人名道你可知道這贊蟻院的山毓奇先生住在何處侍者想了一想便問道不是圖名黨中的山先生麽這樓上就是他們的秘密事務所他同着一位周爾騏先生是天天到此的大約也快來了丙民知道山周二人是黨中有名人物便大喜道如此甚妙你可替我介紹說外國資本家吳言國要去拜訪侍者答應著去了丙民就預備出幾句對病下藥的言語約停了一小時光景只聽見門外兩個人問道吳先生在家麽那侍得便拙身進來指點道這是山先生這是周先生丙民大爲高興彼此寒暄了一番山毓奇道先生路上辛苦丙民道還好還好兄弟是旅行巳慣所以向不帶行李好在用着時隨處可以置辦的此次到貴國一來是游歷二來想組織個保蟻商業銀行只是人地生疎久仰二位大名意欲請貴黨與貴蟻院從中維持就是要附些股份雖然章程上不收外股好在兄弟權力所及只要打個電報說是華僑所入或者也可將就山周二人聽着暗暗歡喜丙民知己入港更胡吹道我看貴國地勢鐵路尙少二位何不發起包造他二十萬里待敝行代爲效勞豈不彼此有益就是爲貴黨計金融一活動勢力就膨脹這是一定的山周二人又竭力聨絡一番就告辭而去次曰丙民正擬去答拜忽見恃者送進一張單子上寫着卽日午刻在義國使館街本部事務所開會歡迎吳言國先生圖名黨全體鞠躬丙民付了回片想這一來不但旅館中可以堂皇冠冕的出去明日報上登出并且通國皆知眞是喜出望外到了時候丙民問明路徑自行前去 
　　（未完） 
 
 
 

Page 11

 
 
   
 
 

Page 12

 
 
   
 
