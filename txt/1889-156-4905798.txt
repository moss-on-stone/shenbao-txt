# 1889 - 156 - 4905798

 

Page 1

 
 
[重印外科證治全生集出售] [  申報館主人啓]  
　　是書爲林屋王洪緒先生所箸先生生於雍乾之間承其曾祖若谷公之傳醫法精良肱稱三折而於外科一道尤能着手成春暇時箸爲是書以道生平所心得首論症緣次治法　制　後乃以醫案殿之要皆闡發精深動中綮　不特　醫者當奉爲枕中鴻寶卽我人案置一册亦可供流鑒之資本舘昔年得其源刻曾用鉛板仿印流傳近巳售罄多時而問價者仍接踵而至因爲之細加校勘重付手民鉛字一律從新裝釘亦較前精雅刻巳工竣每部分釘二本價洋一角二分諸君子請移玉至本埠申昌書畫室及各外埠申昌或經理申報人皆可購取此啓 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋卅五元○大題觀海初二集○實文三萬六千篇本届各省鄉試題十得八九謂予不信可復按也今定碼洋廿五元○五經文準○　文一萬五千首其中向無陳作而特搆者不下萬首新類美而無踰於此碼洋八元○五鳳樓試帖○得詩一萬二千首塵　土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聯册頁花色齊全價目克巳紳商賜顧請認抛瑟塲南首三層樓紅墻洋房可也此佈 
[久押卽爲酷刑說]  
　　中國之刑律與泰西不同中國之所謂刑者凌遲斬絞徒流笞杖之外又有刑訊之夾棍腦箍天平架蕭山轎等類匪刑泰西皆無之其定罪也止有死罪一項有用洋槍擊死者有繯首者總之皆全屍也死罪之外其所謂刑罰者惟押而巳矣其押之期有遠近則卽以是分罪之輕重輕者則以日計以月計重者則以年計有押至一年以外者其罪巳不得謂之輕矣中國則不然一進呈詞官則受之差傳被告到案卽管押不令回家其有功名者或發學或發廳否則一律交差看管蓋恐其逃也顧或者爲命案盜案律應抵償法應大辟自當監禁以防脫逃若一切户婚田産錢債細故則不過彼此互爭一理其見理明澈者一堂可以斷結卽有兩詞各執一時未便遽斷則亦不妨各令回家示期再傳覆訊乃一概皆子管押以爲管押非刑也而其實則刑之酷者也何則有紳衿者發學發廳其名目稍覺好聽其塲面稍覺好看而其用錢則一學中則斗胥皆有需索廳上則差役皆有開銷稍吝厥資則亦暗地欺凌時加日眼所處之地每多潮濕秋隘其有能殷勤欵待一榻安穩者其花銷蓋巳不少也然此猶可耐也若在平民則皆交差看管矣差役所居或稱龍房或稱班房大都在衙署頭二門之間其房屋之卑狹地方之低潮居之輒易致疾彼差役初木居此不過日間值日者在此聚會而巳晚間皆各回其寓而惟管押之犯居之差則或派一二小夥在彼看管所食需錢也所寢需錢也其無錢者繫之於穢處家中送飲食至輙奪去之並有用私刑者若此者苦不勝言較之定罪就刑尤爲冤抑而官則未之知也其有明知班房龍房不可以押人另自設立押人之所以爲是亦體恤下情之一端而不知家丁之與差役直是一鼻孔出氣固不能保其此是而彼非也泰西監獄屋宇高爽地方寛大打掃潔净又有官醫爲之療治疾苦所居之室人各一間不相擁擠而猶不輕十監禁必俟爰書巳定罪無可辭而後收之獄中其飲食也則有定數差役輩不能尅扣一有疾苦醫生卽爲之治療一切藥餌皆不費犯人一錢而彼被監者莫不引爲深恥大有終身莫贖之意而中國則當曲直未分是非未晣而贸焉押之卽使日後水落石出不至終戴覆盆而其受押爲巳寃矣嘗見公堂判案其爲巡捕所拘解至案前訊係事起細微不過判押一二日者每以捕房業經押過卽予釋去由是言之中國之官亦何嘗不知押卽係用刑之一端無如有時而明有時而昧於彼則明於此則昧州縣衙門常有一案未結一案又來一期積一二件或一日積一二件久之而案積愈多押所有人滿之患甚而欲通剅辦理或借地以作押所或闢地以居押犯竟有所爭之事本屬細微而一押之後積日成月積月成歲並未訊斷者盖事多政繁於此等小事固不措意也然被押者則受累無窮矣又有一事也其中曲折情形早巳有人焉爲之澈底查明洞若觀火不但别　罣碍之處而且可以博公正清廉仁慈之名祗在一啓口一舉手而其事卽可以平其案卽可以結其人卽可以釋而悠悠焉忽忽焉經年累月而不予傳訊判結受押者錢巳用罄一身之外無長物不能若初押時之花用使費差役漸且加以白眼天時漸熱人數益衆汗氣薰蒸鬱而釀厲此皆意中事不知高坐堂皇者亦一念及而怦然有動於中惻然有感於心否也天無論如凌遲如斬絞如笞杖甚而至於夾棍腦箍等類其痛楚亦祗在於一時若押之日久則痛楚雖不比各刑而日計不足月計有餘甚至經年累月永無了期冬則如在冰窖夏則如在洪爐飲食起居一切皆不方便試問所犯何罪而辦理乃如此之重乎流則有地方徒則有年限若押則可以終年不見天日不離跬步而且無期滿之時是不啻台流徒二罪而加於一人之身吾欲勸仁慈之督撫奏定章程凡有户婚田産錢債細故涉訟者悉予交保不准輕押如此則造福於子孫者豈淺鮮哉 
[瀛洲淑景]  
　　步軍　原有内火班兵二百名在内值班今正奉旨整頓火班俾得實事求是兹聞左右翼步軍營巳縣大小汲桶數十架及旗幟號衣燈籠水筐鈎杆一切備齊舁在神武門對面北上門内東西羣心由景山官學房屋挪出十餘間存儲其内並由八旗步營弁兵挑選足數以符火班原額自上月杪起籌給津貼銀每逢三六九期鎮軍率翼尉赴彼閱視官兵演打汲桶準頭左翼副翼尉將自購洋水龍一架一俟練熟再行添備云○重五清晨上命由内頒出各色絹扇數十柄特賜禮伯克慶等邸額張兩相福協揆翁許孫嵩孫松師崇巴各大臣曁御前侍衛等其王大臣之未經散值者當卽祗領巳散者由内廷蘇拉齎迭翌日均具摺謝恩○禮部爲知照事准太常寺文開本寺具題五月二十三日夏至大祀地於方澤奉硃旨朕親詣行禮欽此等因到部查本部則例以及辦過成案内載夏至親祀地壇所有不陪祀之王公文武官員均朝服朝冠於是日五鼓卽在神武門外跪送跪迎聖駕相應知照各衙門查照辦理○是日清晨海部恩保庭尚仲勉明菊如各總辦前赴總理海軍事務衙門放給承脩頣和園大工之興隆等廠商工料銀十二萬兩該商馬得春等卽以大車分運回廠○東安門内南池子居民某甲年方弱冠日以鬥狠 
 
 

Page 2

 
 
爲事與某乙不知因何成隙初二晨乙率黨十餘人手持木棒擁至甲家覓甲甲父出與理論一言不合遂致互毆中亦出而抵敵奈寡不敵衆致被乙黨擊倒甲父傷及四肢躺臥南池子口内乙復擒甲拽其兩腿而行隨行隨擊迤邐出南池子沿大街向東經三座門至大橋上甲兩腿巳血肉狼藉腐　不堪矣適文鎮軍道經是處卽飭手下人圍拿當塲拿住十三人鎮軍諭令送交衙門究辦○禮部接奉閣抄奉旨初六日設壇求雨遂移付僧錄司道錄司各集僧道一百二十人諷經禮佛僧道兩可奉文後經大光明殿傳集前門甕洞關帝廟各處奉餉之火居官道於初六晨齊集大高殿祈禱雨澤僧錄司則分傳萬善殿各官廟僧人赴大鐘寺開壇諷經諒昊蒼垂鑒定能甘澍普施是日又由内發出大藏香五枝交侍衛處分交豫鄭瀅澍誤王貝勒分詣行禮○山西巡撫委員管解地丁等欵京餉銀十萬兩分裝木鞘日餘具於初五日管解入京運抵户部由委員投遞文批並將餉鞘舁入大堂唯積以俟開庫兌收 
[疉次火災]  
　　天津氣候旱乾火災迭見五月朔日河東二甲地方失慎甫經救滅小集水鋪又兆焚如其鋪東李某年邁龍鍾身竟火葬晚間魚更初躍河北窰窪兩柴木廠同時被災猶幸是處並無隣舍故未株連然所有積薪悉付一炬初三早晨四合柴廠又火火會人等收拾餘燼時巳三更而河北石家胡同復鳴鑼告警比水車至止苗姓房屋勢巳燎原幸是夜風不颺塵並未延及隣右初四日中城内西街城外河北趙家塲兩處被火均賴火會禦災捍患得未成災而夜間四鼓閘口下之龍土廟附近章廠又報火警該處鋪户雲連霎時延及左右隣火光上燭霄漢雖取水極便無如風乾物燥所有木料着火卽燃共計鋪户一十六家同爲灰燼及天明火始撲滅毗連之慶豐玉等家預防火患均將凉棚拆去爲未雨綢繆之計或謂非得透雨於事無補天津府汪子常太守爲民請命巳於日昨躬詣邯鄲縣恭請鐵牌到津供奉設壇求雨而水會中人亦恭舁龍神求雨弭火災而消癘疫　人均望切雲霓云 
[赤嵌錦字]  
　　臺灣分建行省後大吏奏請就臺北府新設藩庫廳其署卽在藩轅西首現任是缺者爲沈杏卿叅軍籍隷浙西由吏部氏銓選來臺辦事精能上游倚重日前接到家書知高堂年老病深急欲請假内渡上憲留之不得遂俯如所請想卽須解組言旋矣○臺北西學堂自前歲經劉省三宫保創辦所收學生以二十名爲額後來者卽有不得其門之憾去秋宫保向香港延西儒轄治臣爲洋文教習將堂内一應章程從新更訂向例學生膏火每月一律洋銀八元轄君恐難鼓勵人材因越兩禮拜一考分别上中下三等膏火按時給發自十二元至數元不等並恐額數過少不免滄海遄珠爰推廣至五十名凡願夾堂肄業者始則自備火食一俟略有進境卽酌量子以微資遇有疾病莫不隨時醫療痛癢相關是以各人咸奮逸精勤其前列數名更覺蒸蒸日上云○向年臺灣試事歸臺澎兵備道主政每届歲科兩試一切由地方官供給幕友每人每日發火食錢四百文跟丁減半此次劉宫保將隨從差弁人等嚴行約束不令稍事招摇地方官供給酒筵概行謝絶所取生童發落時諄諄然訓以敦品立行城内鄭成功廟明時封爲延平王宫保於事竣之日親赴拈香并撰一對聯云賜國姓家破君亡永矢孤忠創基業在山窮水盡答父書詞嚴義下千秋大節享俎豆於舜日堯天幕友某君亦撰一聯曰人間别有田横島異代誰刊箕子碑聲情激越均傳誦一時云 
[登州災狀]  
　　山東來信云登州饑饉雖不至如西府之慘然糧價更形昻貫計粗粮一斗值制錢一千六百餘文又民無恒産每赴奉天贸易以博饔飱近來奉省生意清寥遂不免坐以待斃近聞有故食河豚魚以兾畢命者一家數口同赴黄泉聞之能無酸鼻 
[賽會先聲]  
　　杭垣向例於五月十六日賽温元帥會異常熟閙兵燹以後舉行數載旋經官憲禁止迄今巳歴廿年前年城廂内外疫氣流行士民禀請弛禁意謂　神出巡可以辟除疫癘大憲俯順輿情故得照舊迎賽會中好事者極意鋪張大有日異月新之槪然欲求兵燹以前之盛軌意不可得令人不勝今昔之感矣本年賽會現將届期該會首事人等早經託人至寍波貰借頂高琉璃葫蘆之玻璃頭牌巧紥新豔綢繡之高大開路新製綢綾之靈活沙船五色綢紥之巧式龍燈以及頭號響銅大對鑼等約計日内卽可貰借到杭先聲所播傳徧城鄉一至賽會之日但得天公做美不令雨師風伯來作前驅將見萬人空巷鬥新妝不數觀潮之盛也 
[潯陽夏汛]  
　　日前有大木簰一座自漢低潯報九江關請丈完納關稅停泊浴港時瞥見大蟒三條臥於簰後簰工無知立將鐵鈎棍擊斃其一二蟒蠕然欲遁簰主人見之忙止簰夥勿動須臾見兩蟒蜿蜒於木梢前身豎立高可三四尺體大如盌目炯炯有怒氣簰主人大驚回念過洞庭湖時曾遇風浪求大王保佑今簰夥無知悮斃一蟒願延僧超度以釋罪戾兩蟒似解人意遂入水而逝聞簰主人俟抵金陵時齋醮演戲以答神貺是豈蜿蜒者之果有靈歟抑楚人之好怪也○江北人某甲販布過江行至洋街大碼頭地方見一人衣裳楚楚袖遺手巾包一個中甫欲俯拾隨有乙丙兩人向前爭持兩人謂此乃儻來物見者皆可均分遂邀同甲齊至茶坊内啜茗解包視之見有洋蚨數元并有某錢庄紅票一紙開明二十餘兩乙與丙爭欲持票議論紛紛繼謂甲曰子來賣布盍赴布店一問便知真僞甲欣然將布包暫寄茶坊持票至布庄庄夥告以洋係銅鑄票亦僞造甲聞言卽回茶店覔取布包則兩人巳不知其何往而布包亦歸烏有惟有頓足呼號喪氣而返按此種騙局如壽星唱並子巳成老調幸值鄉愚得售其計耳○新壩有李姓開設雜貨店日前在大碼頭買陳米兩石家中人因就桶圍揀蛀蟲適有三歲小孩憑桶嬉戲忽一蟲緣其衣而上將入耳矣小孩畢手自揉蟲因驚徑入孩益驚呼號哭比長者扶視則蟲巳破膜入腦矣耳底瀝瀝有血痕舉家相顧失色莫可如何以後小孩輒抱頭呼痛近日奄奄一息醫生望而束手其家人設願有能取出此蟲者贈錢二十千未知今世尚有華陀其人否○狐而稱仙以其能藏形於不見不聞之地也乃有婢纔學夫人輒敢作無端之威福者小池口正街某烟鋪老屋數椽年代久遠店中主夥每見一物如貓而大色黄黑目炯炯有金光止於座隅與人相對有時不見形跡惟見磚石瓦塊抛入店房不傷一人由是舉家駭異倩僧日夕誦金剛經且焚香頂禮以禳之綯相公有知何必與人爭此片席耶○西門内官醫局有善士數十人醵貲施醫施藥頻年以來遠近受其惠者無不藥到病除現在天氣寒熱失時時症又起就醫領藥者實繁有徒洵潯城一大方便門也 
[蜀岡虎嘯]  
　　揚州人生平多未見虎偶有人談其形狀聞者卽股栗色變掩耳而走本月初四日忽有山東西人數輩帶虎一頭至揚㝢居鈔關門外西首某屋據聞虎主人本欲假其威名入城炫耀嗣因司管鑰者恐其招摇過巿恐嚇良民卽行禁阻祗得暫居城外遍貼告白於大街小巷略云新到花斑老虎一隻如有欲擴眼界者請移玉城外每位取值廿文等語奈揚人胆怯端午日城外游人極多而往觀者寥寥問有一二大胆者前往見虎高三尺首至尾長丈餘渾身黄黑斑文蹲伏於鐵柱柙内俯首閉目大有英雄袠路之概衆人曰何見面不如聞名耶正觀嘆間忽一老叟向之云山君山君昔日之雄也而今安在哉語未畢虎巳有聞努目耽耽似怒其嘲誚太甚者摇尾探爪勢欲不利於老叟虎主人見之急障以身揚以鞭口中喃喃不知作何語虎始帖耳而伏而觀者多巳戰兢兢咋舌奔逃魂飛天外矣尤可笑者鈔關門左近人家成相戒小兒女勿單身出户此卽諺所云虎不食人惡名在外也虎主人乘興而來不免興盡而返矣 
[淫婦捲逃]  
　　松江東門外華陽橋人某甲合卺未幾便抱鼓盆之戚錦衾角枕鰥緒無聊遂與某氏婦有染雲情雨意倍極綢繆未幾挈之歸一對野鴛鴦居然雙飛雙宿矣不料婦楊花逐水到處漂流一日以别有所歡竟乘甲出門席捲家資而遁甲雖偵騎四出然巳蹤跡杳然矣 
[蕪湖雜誌]  
　　孫樹人觀察牌示自五月初二日起至七月十二日止熱審減刑雖曰循例奉行然亦體恤罪囚之意也○錢業中所有銀 
 
 

Page 3

 
 
洋厘頭匯票拆息皆歸公所議定懸牌以昭平允近來各錢庄兠攬生意紊亂章程以致生意動多掣肘遂由公所董事議整行規嗣後行情均須由公所酌核如有私自抬厘減息以廣招徠渚罰銀一百兩○連年粤商之販米者君集蕪湖裝運出口目下正值青黄不接以致米價日增每石須洋銀二元以外云○去年河南楊泗廟方丈散步山門外見一丐子年方弱冠貌甚清雅不覺大發慈悲收爲小沙彌擇吉爲之披薙至上月某日有某宅招方丈前往禮懴寺中一切悉令該丐于照管洎方丈歸而香積廚中所有早巳席捲一空惟有悔艾交加自呼負負而巳○因利局捐積公欵將錢借給貧苦小民俾資營運不取利息按卯歸還小民受惠無窮誠莫大善舉焉邇來每有外來船户及素有烟癮者冐名向借歸欵無期蕪湖縣王明府洞悉其情除飭司事稽察外並責成各地保凡船户烟間及章程所定不准借給者一槩不許代保代借　再有拖欠之户惟該保是問 
[黑店害人]  
　　月前有某客自姑孰道中行至距蕪湖廿餘里之某地方日巳啣山不及赶路隨投該處飯店宿焉該飯店係兼開茶館者主人一夫一婦並有烟霞辯一榻横陳善伺人意知客投宿身帶重貲欵待更極殷勤待客就寢夫婦在房外就榻過　從門隙偷覻見客於腰下解下囊資夫婦隨於夜半將客謀斃取其洋而棄其屍當客投店時隣居皆見有客入門及三更聞該店開門聲潛起視之但見夫婦共舁一物出良久始回黑暗中不辨何物翌日留心伺察又未見客　門咸疑其謀財害命暗中遺風地保四處找尋並無棄屍蹤跡欲去報官又無憑據事隔多日人言藉藉又無人來尋客之下落者寃魂果從何處伸訴耶此事得諸傳聞姑照有聞必錄之例誌之確否不敢臆斷也 
[漕務述聞]  
　　北通州訪事人來信云四月二十一日倉憲挺騐山東粟米二十四票江蘇第六起白糧前三十五船二十二日提騐娘蘇第十五起及浙江第十一起漕糧江蘇第六起白糧後十五船每七起白糧前二十船二十三日提騐江蘇第十六起漕糧江蘇第七起白糧後三十船至是江蘇曰糧巳掃數報完矣二十四日提騐娘蘇第十七起漕糧二十五日提騐浙江第十二起第十三起漕糧二十六日提騐江蘇第十八起漕糧二十七日提騐江蘇第十九起及浙江第十四起漕糧二十八日提騐浙江第十五起漕糧二十九日提騐娘蘇第二十起及浙江第十六起漕糧三十日提騐山東粟米三十二票○四月二十四日興石海倉憲進京遞江浙白糧全完摺○抽查五閘漕糧之增林二侍御近因米色稍潮飭經紀在大通橋颺晾北壩公事亦極緊迫倉憲於每起騐訖後分别三風五風督飭北委雇夫颺晾總期一律乾潔勿瞻徇遷就漕弊遂爲之一清 
[東湖試事]  
　　東湖縣斯明府四月廿一日考試童生頭塲巳冠題盍各言爾志至願聞子之志次題夫子之道忠恕而巳矣詩題乍寒乍煖麥秋天得秋字未冠頭題少者懷之次題詩題同廿四日巳冠頭題異乎三子者之撰次題天下歸仁焉詩題纔了蠶桑又插田得田字未冠頭題足食足兵次題詩題同廿七日頭題此之謂自慊經題以親九族九族旣睦詩題柳隂路曲得隂字 
[尚衣來滬]  
　　前日江寗織造莊立峯尚衣乘兵輪來滬道廳營縣各官咸詣金利源碼頭迎迓尚衣依次接見隨赴長發棧暫駐襜帷昨日乘輿入城拜客聞小作勾留卽須入都陛見也 
[重懲地棍]  
　　地棍陳阿狗卽潘阿狗及張阿龍錢和尚等拉陸虎金往南碼頭某茶館敲詐扭毆經巡防局勇拘張錢送縣陳則避匿無蹤裴邑尊訊明情節飭將張錢笞責枷號發犯事地方示衆陳係爲首之人未便稍事縱容因飭差趕緊拘拿懲辦以儆刁風而安良懦按本埠租界中雖多小流氓滋事尚有巡捕彈壓不致畏忌全無至南巿則魚肉鄉愚習爲長技一或不慎若輩卽蜂擁而來訛詐銀錢甚或剥衣攫物良善者望而生畏幾於裹足不前自經此次重懲若輩庶稍稍歛跡歟 
[小工釀命]  
　　小工阿桃因畚坭被坭水匠土信元阻止口角間阿桃以脚踼王適中腎囊立卽斃命或曰阿桃畚坭沙傾倒隨手抛擲畚箕套在王之頭上以致爭閙起釁也當由巡捕拘阿桃管押一面由二圖地保查王年二十三歲浦東高橋鎮人家有父母遣人知照到來協同報縣請騐阿桃則寍波人云 
[函請釋犯]  
　　前報紀河工局裝泥船户何阿富應仁發因沿途將泥傾倒經會辦翁子文太守送縣笞責枷號云云旋由縣差帶何應至河工局叩求開釋并稱嗣後决不敢再蹈前轍太守准之隨函請裴邑尊開枷交保 
[上海縣署瑣案]  
　　前報紀張嚴氏控夫姪張春泉張梅生等硬覇祖産开將伊父神主供在客堂一案當經裴邑尊升堂集訊着地保押令將神主遷移前晚邑尊覆訊之下地保禀稱小的奉諭下鄉將春泉父母之神主遷出客堂至家産巳經親族照數均分叩求明鑒嚴氏春泉梅生所供相同邑尊以事旣理明姑免深究飭兩造各具切結備查○顧法寳顧全全顧章甫因李寳泉控攔喪阻葬一案笞責管押前日晚堂顧等同稱現交仲夏農事方殷可否求恩從寛開釋邑尊准之諭令央人來保 
[英界公堂瑣案]  
　　江海新關水巡捕禀稱陳保雲交來舊杉板船言伊在浦東看管福利洋行之地有人駛船前來割取地上青草爲此將船扣留旋有李阿桂來竊此船拘獲研問則稱由陳嗾使及向陳查問陳直　不辭爲此一併送案李供陳命小的將船帶回陳供因竊草人再四懇情故令李去帶回惟未說明原委耳福利洋行西人稱曾用陳管地巳經辭歇查陳係浦東人家在是地附近如何將竊草船交與水巡捕却未得知蔡太守判陳管押十四天李當堂開釋杉板船仍留水巡捕處嗣有丁阿松投案稱杉板船係小的之物當日借與人載草如今叩乞給還太守謂爾自向水巡捕處說明可也○包探唐寳榮禀稱緝獲積竊陳阿福搜比押票吊到衣物詰係竊自周雲卿等家尚有二家所失未經查吊容帶回再行起贓周及陳娘子張谷雲吳金福等各報失物請卽給領該竊犯供認疉次犯竊籲乞施恩蔡太守飭將起案各贓先交周等分别具領該竊犯准包探帶回再查别案○一百三十三號華捕禀稱張永卿擲骰賭錢拘拿送案賭具呈閱張供小本營生偶爾擲骰以後不敢再犯蔡太守判管押五天賭具存候銷毁○包探王阿二禀稱積竊霍阿成奎張少卿家由窓入内竊取布衣經張獲送捕房小的向之盤詰自稱尚竊陸劉氏等四户衣服質錢因卽分别吊贓送案請判張申訴前情陸劉氏趙阿七鄧阿六朱文軒等各報失物請爲領贓該竊犯供廣東人年十九歲犯竊是實尚乞施恩蔡太守判管押三月期滿由捕房遞回原籍所吊各贓著各失主分别認領○周榮章訴稱素與周益昌相識不料竟被竊去馬褂背心質錢使用昨得尋見交捕吊贓益昌供與榮章同族借穿馬褂背心質錢用去致被指爲行竊榮章稱並非商借實被行竊質鋪夥呈票請追押本蔡太守判益昌管押十四天益昌旣與榮章同族着繳質本一半始准領贓○烟鴇王氏訴稱田月福乘醉前來尋釁擊毁什物約值洋銀三元索賠無着由捕拘案田供山東人當小工餬口昨日醉後偕友人閙事如今惟乞恩施蔡太守判令賠以洋銀一元 
[更正]  
　　十一日報登英公堂瑣案内周張氏控案當時據被告供詞照錄兹悉李沈氏實係萬盛銀樓夥之妻並非店東之妾合亟正之 
[奉天遼陽襄平書院諸君告災書]  
　　少欽竹坪蓮珊詠南心如綏之春瀾子萱善長大人閣下籌安久仰聲華無緣瞻悟每閱申報敬審閣不以斗山重望河嶽精英倡義舉於東南作紳耆　領袖以胞與爲巳任視吳越爲一家神力佛心可歌可泣真令人聞所未聞也徒以地北天 
 
 

Page 4

 
 
南莫中請教爲悵自客歲阮姚諸君子辱臨敝邑聊識音塵粗知梗概嗣是均分災區料理所事某等遠滯粥廠未得趨侍追陪少分勩勞無任愧歉比想賑務焦煩藎　益懋義聲所播輸將徧十八省中仁者之心規畫超廿四史外移來福曜活我邦族心儀南天慶逾身受某等呫嗶迂儒　關下士值此鄉邦罹災慘　身家性命禍福相因坐視不能籌措無術竭官紳商富之力除官賑三萬餘金外亦曾鳩集捐欵二萬金用以放糧放粥初　設廠三處聊資補葺不料就食人數過多卽一廠巳形不給故前以時至農忙停止實則捐欵告罄呼籲無門而撤耳正在束于之際諸君子春振重來鞍馬風霜費盡千辛萬苦衝寒冒暑踏徧蔀屋茅檐計口授食實事求是上可以濟官賑之窮下得以享生前之福此等舉動豈敢言謝惟有五體投地誦萬家生佛而巳抑某等猶有言者查奉天本産糧之區居民向以種地爲生活一年用度全賴秋收若二麥則種轉無多雖豐收亦不足資接濟吾郡域廣莫東南萬山叢雜最爲瘠苦必西北有秋收始稱樂歲太資河水來自東南繞城西北五十里至小北河轉南又西逶迤而至牛界　百餘里渾河亦自省南斜西而匯於小北河兩河兩岸寛約五六七里向所稱沃壤者去秋則一片汪洋雖高田而種高糧亦實顆粒未收遭連歲之歉薄歎蓄積之久空加以西北邊外到處減收處處遏糶本郡出糧只有此數現亦糴買一空後此六七兩月實不知所以爲計蓋土匼稱此兩月爲青黄不接卽豐年亦人人艱窘之時日也昔之餓殍患在極貧今則次貧亦難生活行且及於富室大家胥將不支矣前此賑務未罷　尚可得糧錢粥攙合野蔬樹葉糠糟麩皮敷衍生活間日稍有五榖入腹幸尚餓死無多今則官振巳過粥廠告停南中義賑聞巳力盡筋疲勢須停止當弩末磬　之日值　珠薪桂之時百萬災民一無籌賑某等生長鄉邦誼同休戚目擊斯民之墊隘每欲向仁人代爲呼籲惟是乞憐迹涉無厭深以竭忠盡　懼蹈誓尤欲言而輙增慙沮第救人救澈仁者之用心也知而不言君子所不取也現今糧食缺乏價值昻貴糠粃酒糟　經斗秤草根樹皮無壓羅掘蓋天生一人日須三餐三日不得米榖則病日日獨食草疏則必死矣昔之服田力穡一日勤動卽可買糧成斗今則三日工貲尚不足糴一升田産衣服典質一空父母妻子胥成累贅非死亡卽走散耳明知南中振欵勸籌不易而北地災荒實前聞所無某等癡心空結赤手徒張前蒙辦賑諸君子愛注殷拳許作同心之侣現蒙楊殿翁獎借逾恒訂成車笠之交情不能巳冒昧上陳如邀採納卽請詢之輿論賜以拯救如大旱之望雲霓如嬰兒之得慈母善氣所蒸化餓殍而作良民胥所望於仁人君子之一諾也事關民命天實鑑之某等固不敢謂所言之足信也覼縷奉　伏候卓裁卽求賜之教誨則災民幸甚地方幸甚恭請籌安諸希亮鑒不勝激切之至○户部郎中李紹綱内閣中書張平格刑部主事陳占雲舉人魁福朱集成李名揚文杰文蔚奎元施之綸錫庚志熙毓環拔貢奎文趙祖昌候選知縣李毓芬附貢生宋冠甲同頓　 
[浙省撫轅抄]  
　　五月初六日侯補縣徐先翥禀蛸查禁節包差○初七日候補府舒大章田湖郡厘局惠丁禀謝釐捐局飭知留辦同知楊允斌禀銷查禁節包差 
[江督轅門抄]  
　　五月初一日通判龔家準奉飭分寗同知張恩灝禀知到聚寳門差○初二日上元姚禀知赴棲霞山相驗○初三日候補知府曾紀貴臺灣來山西吏目存亷由京來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[畫潤提半助賑]  
　　秀水陶次頤先生精繪事而尤長花卉絶似惲甌香去歲來滬求者踵接現因東省巨災願盡執摺扇册頁共二百伴每件減潤二角所得潤資提半充賑卽送絲業會館彚解災區畫件交二馬路長泰棧代收五日取件[  絲業會館籌賑公所啓]  
[减潤助賑]  
　　吳興臧蓮夫明輕素工八法求之者頤不易得今因其二令似患痧疹願書列下各項二百件以充賑需照格减半在戲鴻堂收付五日取件外埠信力統歸自給計　紈摺扇每四角琴對琴條册頁同七八言對一元　半四六八尺屏每條六七角一元免癡道人代啓 
[寫恨]  
　　不盡凄凉　花飛點碧潭有家歸未得紅豆遍江南歴盡相思味纔知離别難可憐今夜月猶作舊時看最是銷魂夜頻驚鐵馬鳴愁人偏不寐敲中斷腸聲脉脉含愁坐燈前帶滬痕誰憐人寂寞風雨閙黄昏[  苕谿羅浮生稿]  
[雨窓挑燈悶坐不速之客三人來詩以誌感錄呈高昌寒食生頴川居士點銕]  
　　瀟瀟風雨攪人愁瞥見燈花結並頭蠟屐聲喧知客到忙教剪燭話西樓紅豆久繫拈來思相逢欲語反無辭爲謌一曲湘妃怨試問檀郎知未知[  張小紅偶成]  
[寄公陽張小紅詞史]  
　　形容消瘦向誰知對鏡自傷弱不支卿若背盟須薄命我偏難了是相思藏嬌何日管金屋多病無心酌玉危知否雁來秋欲暮重逢要俟菊開時[  苕北花隱]  
[上海四馬路文報局内恊賑公所經收山東奉天賑捐四月下旬清單]  
　　廿二日絲業賑所彚解第四批東賑規元五千兩安徽省支應局來安徽鳳頴道王觀察曹平四伯兩鳳陽府趙太守庫平二百兩建德縣蕭明府曹平二伯兩以上共計申規元八百六十三兩六錢四分八厘又華陽厘局文太守花本洋八一元英廿元吳興廬公館來范陽慎獨氏爲文郎根寳患病求愈念元金陵徐開韻翁來保甲局總辦禹觀察募陳其天久海遺培厚丁山唐懿虞二麟森添久海益培厚丁生唐修虞兒麟仙彭自十六户各一元廬州公廨仙蔚後人募各户本洋五元又錢二百蘇省祥利典張祖雪求病愈一元新塲葉甫臣募潘潤餘二伯八十黄仁康昌兩户各七十李榮生三百本埠春源行來春水綠波居士十六元日本洋四元太倉繆衡甫翁募汪少賓翁經手庚午生四元頡藻生三元節冗費二元樂安二歲兒子祈福保安弱冠子無名氏三户各一元趙少棠翕經手花甲人愛吾廬孫仁居三翁各一元隱民四百樂善堂易農堂兩户各三百積善堂助經堂更綠軒毛萃記無名氏張恆義容膝居抱吟廬靜遠堂九户各二伯無名氏楊茂春逸士遠德堂四户每一伯隱名一伯廿以上實收洋十八元錢二百川沙松蔭子求兒太平一元蕪湖招商局募高陞長安長發邵宋氏泰安長源長春七户各一元安慶召溪下士病愈二元補過子洪十元鎮江十拜和兌十六元木瀆悅來瑞號募許敬記王多記俞益記汪壽記四户各一元大通惜不足齋十二元合肥署方知非氏藥錢捐六元徐承均一角楊蘭坡吳香孫兩户各一元曹辛之五角○○本日共收規元五千八百六十三兩六錢四分八厘英一百四十五元花本洋九十一元日本洋四元小洋六角錢一千一伯廿文合特聲明 
[上海四馬路文報局内恊賑公所經攸山東奉天賑捐四月下旬清單]  
　　廿四日與昌賑所彚解第三批東賑規元二千兩金陵阮水三太守募無名氏洋三十元漢口從仁堂募益陽彭永春號規元五兩南匯義生蘭號顧源慶翁經交楊定九翁募沈星壺徐鶴亭兩户各四百文枕梅堂楊福堂不留名姚相岸不留名汝南貧寒子七户各錢三百棚秋江錢五百楊定九一元以上共收錢三千四百文洋一元又張叙舟翁募趙仁惠鞫仁甫唐雨臯三户各一元願硯卿一元四角浦老木林采三兩户各二角王子羹七百文蕃裕仁鴻相岩兩户各餞五百鞫賑聲錢三百以上共洋四元八角又錢二千兩共收洋十一元杭城湯益齋二元守愚軒主人二元謝均亭送蔣挹芝文郎芹儀移賑一元蘇州恆孚銀樓顔子賡經手捅捐容安主人求保宿疾早全人口平安十元陳兆記五元無名氏吳一槐留耕平安三户各一元昌字二元積省交易公正一元五角景泰阡隱名氏兩户各銅洋一元點見散捐銅洋三元又錢廿八文臺北電局募許毅甫　賡華兩户各二元無名氏一元四角周理堂云香山舘種熏堂翁湯謙亦堂鏡思堂韓德生甫記七户各一元百忍堂無名氏對山堂亷讓堂恆盛鈎昌魚人種蒸書屋七户各五角昨非子薄遊雲山者樹德氏采石山人無名氏善心鄭一好無名氏八户各三角敦質堂致遠堂有心無力三户各二角心善堂三角以上實收爐坯洋十九元小洋二角屯溪鹽厘局　楊存德堂四元　竹孫二元黄永光楊輝吉堂兩户各一元無民氏李廷金無名氏王錦雲馬松林錢丙章聶仁甫七户各二百文陳保農錢四百孫連生劉日新兩户各一百文以上實收洋十元江隂蓉江鶴署隱名氏募莊三徑一元又錢二百堯氏一元李不書名六角陳聲記錢二百實收洋三元盛川力綿人募汛赤主人六元鄭苦谷二元浙紹安貧子一元無錫復裕泰號募謝錦章三百文朱笑庭無名氏謝蘭穉李映泉四廫各二百文本號代買錢串繩餘資二百三十文無名氏二百廿文倪蓉初倪寳記胡桂福三户各一百文周錦章周盤金馬鞠廷范子堅范成記五户各五十文實收洋二元無錫同信昌號一元又募秦正記睫恆聚胡三順三户各二百文蘇耀裕三　文姚萬泰一百五十文實收洋二元宜興鹽公棧八元無錫恆義號募徐松泉蔣義成江映蓮張中安四户各一元鳳儀堂八百四十文王春園周合興李仁德三户各三百無名氏勉力子朱平卿錢祥興四户各錢二百善寳倫錢三百五十陳　志二伯四十實收洋七元錫電局募祿公代募十七户共洋三元岱東運生朱右誠朱春其四户各一元杭州書寄來武林興忠居士十元湖州長興縣人王福記十二元益陽吳配賢募無名氏規元四兩湖北公濟益銀號方允符募不書名銀十兩無名氏求母造生銀二兩隂餘堂清劍堂兩户各本洋二元瑞年女史一千僕太太五　文方爲室减高餅資一百六十文無力子五百文實收到它平銀十二兩本洋四元英洋二元江西省全泰盛交來王廷記四元古任孫旣翕堂十元鄭餘慶堂求小女病速全五元瞿鶴汀書潤移賑四角陸號棧房無名氏助白米三石造米一石扯售見洋八元錢五十二文○○本日共收規元二千另另九兩英洋一伯六十六元爐丕一十九元本洋四元銅洋五元原銀十二兩小洋十一角錢八十文合併聲明 
[上海北巿絲業舘籌賑公所施少欽經收奉直豫皖山東揚賑捐四月廿四五日第二千零九十三四次清單]  
　　安徽皖南鎮史大善士集捐曹足銀七百六十兩申規元八百十六兩三錢安徽大道厘局憲候補府松大善士集捐洋二百四十元二户由安省支應局交信孚莊匯至安孚莊來無名氏大善士求合家平安洋五百元求繼先志氏善士由元生糖行來一百元乍歸遊子爲父血虧骽痛復發求带愈五十元蘇州宋培之翁募何潘氏求病痊五十元又無名氏十元太倉思劬子求保母疾全愈身體康健廿元九江旴南如願子求財利　心合家吉　元百勉氏由盛源莊廿元又毛耕主人三元葉泰來爲兒十歲將星官費移助十元俞星齋求肝氣速愈不發十元平湖徐一經堂求病速愈十元隱名氏十元又一元巡防局憲虞拿獲聚賭罰充賑洋九元日本洋一元無名氏由源豐潤求洋五元五江徑局五元仙鎮古槐堂募三槐鑑記德記三户各五元又宜記一元嘉興振聲堂金五元又募朱合浦朱明甫趙信臣褚吉初四户各一元又沈振先陳子先合一元李氏遂日積省求嬰孩平安延年香港票洋五元紹興書帶堂三元蘇州孫雨生募無名氏三元湯清記二元蘇州鐵蘭草廬主人二元西河氏求親病速愈二元九江同春和沈姓求疥瘡全愈二元朱涇高平如募徐鄭氏求病速愈二元巡防局憲虞拿獲唐九成師母華王氏處聚賭遺洋充賑一元二角銅洋一元程學釗求母病速愈洋一元嘉定金賑榮一元顧洪卿一元朱長熙求消災晦一元蘭谿祝少雲祝洪氏葉楚徐景祥任渤止鄭友子堂六户各一元清河琴記求病速愈一元江西陳門張氏求病愈本洋一元免累氏求喉風温熱卽痊銅洋一元○巨康莊來東臺偶寄齋錢一百千文又募李恆順一百廿千文楊恆豐一百廿各文李恆隆八十千文旦恆興七十千文萬福祥六十千文紀元泰三十文共七户合規元四百零九兩六錢二分六厘○巨康莊來退思堂無名氏各洋十元乾德堂八元七齡女二元盧余氏盧叚氏各一元信興堂銀二兩共七户合規元廿五兩五錢九分四厘以上廿四日○盛澤黄蔭城爲弟媳王氏今夏産一遺腹男兒前默　以湯餅資移賑今果獲麟完愿以爲世之無嗣者勸洋三十元黄子代母求壽廿元松島氏省衣服五元雲間子彬記求保妻産順速由恆豐瑞號８十元怡樂集向人第八次由綺園來八元江隂　野老榮順張炳榮四元裕得記求合家平安四元隱名氏二户均求病愈各四元又求平安二元無湖東昇王我松四元伍玉書由田永記來四元又無名氏求疾速愈二元龍眠雷以堂畫潤由點石齋來二元八角對開洋一元蛟川劉夢熊求子平安洋二元許關鹽棧程於奎求保病愈二元無名氏二元湖州復菴氏一元恆豫莊銅洋廿五元翁舟記銅洋三元海寗封學朱完愿保合家平安銅洋二元○恆福油號湖紹庭先生來漢口敦實堂無名氏九八平紋一百兩申六錢退思氏九八五平紋七兩申四分劉黎照堂洋例紋六兩漁方洋十元漢臯氏求母病速愈五元桂香書屋周明文各二元四户共洋十九元七一申九八五銀十三兩四錢九分申八分無名氏錢七千五百周明文七千劉長裕一千三户共十五千五伯六七五作洋列文十兩另四錢六分同人和募積慶堂韾德堂夏和公三户各一千胡景春黄香團各六百朱蕃遠五伯劉介卿三百吳繼宗胡演周熊寳田伍仕林兆俊張雲山愛石主人羅夏珍或調五陳敬彩熊錫思鄭桂喜楊昌元十三户各錢二伯以上總共三十户合洋作文一伯四十二兩八錢九七申規元一伯四十七兩二錢二分○九○德蔭堂四元　募春　氏四元天水愿血症不發紹先堂各兩洋惠澤堂三益堂彭萱室三户各一元善寳堂培蘭室居士同祿堂三益堂四户各錢一千文大恆殷忠和各五百惠澤堂三百七十五文共十四户合洋十元内銅洋一元匡廬山麓官遊人九三八平銀六十兩批見規元六十三兩五錢三分一厘以上廿五日 
[上海四馬路盤記内蘆州火災恊濟公所五月初六日起至初十日止五天第四次收捐清單]  
　　天水太原女史求雙目漸明神前許願助規元一百五十兩星江無名求妻病愈洋一伯元夏門韓寳年氏五十元求普天同吉氏三十元劉河無名廿元中魯先生來南順記萬順豐安孚來無名浙湖菱溪無名由陸克昌來姚江無民元甡莊來五户各十元惜分隂舘十二元隱民氏崑山　泰源嘉禾無民不留人由金吉石翁來無民氏四户各十元長沙不書人八元陳廣生求岳母疔瘡卽愈二元由章連塘黎志彪先生來天知澄洲敬王占鰲虹口元昌洋貨號折端節酒三日各五元陸岐岡翁五洋徐蓮翁一元厲培昌一元黄錦莊二圓五角楊午樓二洋五角由元源長花行來譚螢居士金玉裔二户各四元陸穉春折端節酒資三元不書人寅　語石齋三户各二洋無民氏陳魏氏奚范氏無民氏陳馬氏陳榮氏陳潤氏吳達甫無民氏九户各一元陳　富五角力不足六角草絲屯水胡翁四角養鶴人二角五分免力子二角方橋二角弟一所一角渭恩不力一角五分善昌一角施義隆三角○以上共收規元一百五十兩英洋四伯十七元八角蘆州恊濟公所同人謹啓五月十一日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
