# 1904 - 286 - 4911315

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[評戰]  
　　自俄人與日本失和開戰迄今已逾八月屢戰屢北全軍皆墨旅順岌岌危在旦夕遼陽大軍節節退守數日前忽聞日軍將所得遼陽各地全行退出卽前此奪獲之地亦一併棄之方疑俄人激勵三軍蹶而復振將轉敗爲勝一洗數月來喪師辱國之羞乃不意甫奏捷書又傳敗耗觀前昨兩日本報所紀日俄各戰電知遼北各地爲俄軍奪去者已復由日軍奪還雖勝敗靡常軍情萬變然於不數日問日軍能將各地失而復得則其再接再厲銳氣之不爲俄軍所挫可知也論者嘗評日俄兩國之戰俄之軍火不如日本之猛俄之槍砲不如日本之利至於海軍戰艦則多舊式而少新式故數戰之後海軍幾於盡毁紛紛逃竄已不能行列復成可殺克騎兵雖爲環毬之所深畏而陸軍諸戰亦未見略奏膚功昔日雄名而今安在天下不可知之事蓋有如是者而吾以爲俄之敗非祇由乎此也其始則因國内政治之頽廢而其繼則因簡任將帥之不得其人夫俄國政治之頽廢幾與中國等君主專制稍失其聰而上下卽致隔閡因上下之隔閡而臣工之不肖者乃得肆其朦蔽之術以遂其貪婪之心於是百事罔不有弊而國遂有不可問之勢矣俄之致敗其殆由此而簡任之將帥又不得其人始矮立幾息夫拜遠東總督之命思邀大功佔據我東三省俄皇信之而通國臣民皆不甚以爲是迨日人猝然乘之矮督以未及預備敗於仁川旅順先聲被奪軍氣不揚後雖由俄廷簡授苦洛拔托金爲陸軍總督而苦與矮本有不和之心故當時卽有傳聞謂苦欲將矮所得東三省之功盡行破壞然後再建奇策反而復之以成一已之勳名爲壓倒矮督之舉動將帥之間猜嫌疑忌若此欲師徒之不敗其可得乎嗚呼吾嘗統觀天下大勢得人則興不得人則亡無古今中外其理一也項羽人傑也有一范增而不能用卒受垓下之圍無面目見江東父老土耳其大國也有一麥德哈德而不能用其國四分五裂幾於滅亡而德之威廉第一則合日耳曼大小三十七國聯爲一巨邦一戰破丹麥再戰破奥法自奴巴兒之　　其成名乃大震於歐洲各國後之人皆以威廉第一爲能復仇强國崇奉其人而不知其所以致此者能得人故也當時俾斯麥之霸圖馬耳得歇之戰略摩羅多吉之兵學皆爲威廉第一所倚任而三人者亦各能盡其才以爲之用此外如毛奇樂特富列打力查魯士郡王皆得人之最著者而靡不爲之效用和衷共濟以底於成此德之所以興也今俄所簡之將帥不以國家之事爲重徒存傾軋之私衷由是軍士之心亦因之涣散不固而境跨歐亞二洲之大國遂乃爲東瀛島國所辱矣吾故抉其致敗之由在此不在彼閱者幸弗笑爲管窺蠡測之見也 
[電傳宫門抄]  
　　昨晚七下鐘越二十五分時京師友人專電告知本館云九月初七日皇上召見軍機大臣是日並無明降上諭 
[日軍進攻]  
　　昨晚日本東京來電云日本大本營於華歴九月初六夜接滿洲軍報内開我右翼軍戰狀閑院宫載仁親王所統騎兵縱隊於初六日黎明時與敵軍戰於太子河右岸臥龍村附近其他各縱隊占據蓮華山香山屯西湖山附近高地之一帶戰甚得手中央軍戰狀於初六晨占據東山溝至孤架子現尚向前攻擊左翼軍戰狀於初六日午前占據黄家店沙河堡附近高地一帶至攻擊干家子之敵我砲兵奪取敵砲十尊敵軍潰亂已向東北而退 
[俄報軍情]  
　　昨日駐滬俄國辦理軍務大臣德希諾君以華歴本月初六日盛京所發官電媵函見示内開初四日有俄軍一隊在盛京遼陽中間與日軍相戰以離本營過遠遂致小挫退至大枝隊内大枝隊屯駐太子河註太子河在盛京之南二十俄里初五日敵軍來攻互相鏖戰敵旋退去 
[日報軍情一]  
　　前日駐滬日本總領事官小田切君以華歴九月初四日東京所發官電一通媵函見示内開頃得大山元帥電告九月初二初三兩日日俄交戰情形分别錄出如下一右翼之戰先是敵軍來攻彭石河迤東高原之爲我軍前哨所據者猛戰之下其地被敵軍乘勢占據至晚敵軍復潛襲我營其在華連塞註在彭石河西北二英里半及彭石河大道迤東高原亦被占奪初二日清晨我軍乘霧重時將彭石河迤東高原奪回上午十一點鐘時彭石河華連塞中間高原亦得攻奪嗣後連日惡戰直至初三日傍晚始停計敵兵之與於是役者在多門子嶺註距彭石河西北五英里餘及彭石河濵大路東畔携有大砲八十尊步隊度不下兩枝兩隊駐於三家子註距彭石河西北十七英里半及白石子註距彭石河西北十二英里半一帶與我軍右翼對峙者當亦在四隊以内二中軍之戰我軍於九月初二日將右翼移作中軍據命門子迤東高原以爲陣地左翼則陣於華店　在烟臺東北相距一英里半迤東高原同時與敵軍激戰相持至初三日向晚而罷三左翼之戰我軍餘兵均移作左翼進攻前面敵軍且同時進擊敵人右翼後隊以驚之四申城之戰註鄰近賽馬集敵人自八月二十八日以來不時從此路進攻我軍及至九月初二晚三點鐘時我防衛兵乘夜將其擊敗向東北退去 
[日報軍情二]  
　　承昨駐滬日本總領事官小田切君以華歴九月初五日東京所發官電見示内開順得大山元帥軍報云自將上數日軍情電達後我右軍仍與敵人惡戰未嘗或息旋將其遜赴北方至我遣往石攤子之兵一核 
 
 

Page 2

 
 
冀截敵軍敗退之路現尚在彭石河一帶向前進發中軍刻仍進擊前路敵軍將銅沙溝及胡家谷身一帶地方佔據彼處敵軍遥見其連夜向北退去且得信息謂尚有敵軍一大隊向黄鶴店迤東進發而自劍房飯店起建築防壘至其詳細情形則尚待後報也此時我軍中隊被敵軍來攻其勢殊爲猛厲乃連戰兩陣卽被我軍擊退我砲步兵砲火甚猛敵人傷失之數不可勝計并於追逐時奪獲大砲四尊我左軍右隊則在十里河迤西驅逐敵人奪得大砲五尊彈藥車五輛統計我左軍前後共獲大砲二十五尊彈藥車五輛至其餘大隊及砲隊均移駐歉孝子地方中有一隊在黄家店擊退敵軍得與左隊右翼連合併力進攻計此日我軍共俘獲敵人十五名 
[日報軍情三]  
　　昨承駐滬日本總領事官小田切君以華歴九月初六日東京所發官見示内開頃得大山元帥電告禮拜三四日之戰事略云禮拜三彭石河一帶敵軍虜來攻撲均被我軍擊退我軍之駐此者自禮拜四黎明卽出隊交戰直至黄昏時方見敵軍隱約退走山處地勢甚爲合宜以故我某親王所統馬隊在此部署一切其運動非常靈便焉刻下我右軍中左兩隊已各將扼要之高原數處佔據而仍進攻敵人中隊諸軍更爲勝利有幾處扼要之地己奪自敵人手中刻下隊方攻逼沙河銷鄰近各處敵軍且亦佔得數地其援兵之抵烟臺堡者仍陸續不絶於途 
[日報軍情四]  
　　昨承駐滬日本總領事官小田切君以華歴九月初五日午前十點鐘時東京所發官電見示蓋大山元帥戰地軍報也其文曰上禮拜三卽九月初四日之戰我中軍移作右翼於清晨五點鐘時將老高林山註在白家子迤北及鄰近高原占據其左翼亦將小塔溝迤北高原全行占據隨復向前追逐敵軍其馬耳山則爲我中軍所奪云先是月初三日夜半時令全軍併入中軍且戰且走迨翌日黎明已抵三家子至開石山一帶袤連之高原奪獲敵之戰砲兩尊及彈藥車甚多惟陸軍少將馬魯怡被傷註馬魯怡係日音譯其字爲丸井至在十里河龍王廟及狐狸臺之敵自禮拜二卽九月初三日也被我軍右翼攻擊彭石河之戰則至今猶未停也 
[旅順近情]  
　　華歴九月初六日英京倫敦來云頃由俄海軍攝督司堵塞爾傳電報稱俄軍於華歴八月二十二日已將旗山重復奪囘日軍自新築砲臺上發砲攻擊俄之砲臺刻下其勢愈擊愈猛云 
[日臣會議]  
　　華歴九月初六日日本東京來電云日本元老院及某某諸省大臣四人訂於今日聚議良久始散其所議者蓋戰時財政一端也 
[俄編毬隊]  
　　日本東京某日報云俄皇於上月某日設詔西伯利亞東境輕氣毬大隊調齊各行營所有氣毯兵重行編制按歐洲各國防守要隘之營皆有輕氣毬隊獨亞東無之此次俄人所編者計將弁五員土卒及各項雜役共二百六十六名馬一百三十八匹車六十五輛手槍九十九枝圓匙五十枚鐵鈎五十枚棍棒四十條斧四十柄所製輕氣毬四具各徑六百四十諾脱立方尺 
[俄營複郭]  
　　日本東京某日報云頃有一武弁歸自遼東述及俄人之在旅順者方派出工兵一隊與所雇中華小工日夕在黄金山後建築複郭按複郭如我日所謂天主閣然蓋扼要設防以備末後倚以死戰者觀其防禦若此窮追之狀不言可知矣 
[俄人購地]  
　　日本大阪某日報云邇者熱河行在所附近忽有礦苗發露俄人查悉遂禀請駐京使臣雷薩遣派傳教士前往將四圍二十地以外之地備價購取每畝給以銀幣十圓 
[俄犯東來]  
　　日本大阪某日報云有俄國陸軍武弁賢愛磨絡科烏以司利者年三十有三因犯國事遁赴滬江駐滬俄總領事闊雷明君正在奉文偵緝其人潛附某公司輪船朋苦洛逃往東瀛東歴十月六日午後二下鐘時行抵神户有見者謂其人身材矮矬面帶憂容旋於翌日午後四下鐘時殿輪出口前赴横濱聞其曾在船中向人面述自言我等咸苦被俄之虐政拘牽因集合同志多人互相設法深冀邀天之佑從此得以自在逍遥詎知時運不齊事蹟敗露計禁繫聖彼得羅堡監獄者已三年有六月於兹近以衰弱不支籲求轉楚海參威得以乘機逸出今擬暫在東京匿蹟或赴中國南方當山上海登程時荷蒙北清日報社主人贈以銀蚨一百五十翼惟祝神靈庇護使俄國被日攻破庶可望日後得脱覊囚今後尚擬赴美國一游不知能適如我願否或曰其人係男爵曾任爲武員西歴一千八百九十七年五月投入革命黨專主攻訐政府以致陷身縲絏中云 
[弭患無形]  
　　安慶訪事人云此次江西樂平民變徽州府屬婺源縣壤地相接人心未免驚皇撫憲誠果泉中丞坐鎭雍容密遣馬步隊馳往防堵一面札飭地方官竭力保護教堂亂民懷德畏威不敢竄入境内人皆服中丞弭患之功云 
[宿亂已平]  
　　安慶訪事人云前者安徽鳳陽府屬宿州境内匪徒擾亂撫憲誠果泉中丞聞信立飭馬隊星馳而往相機剿辦嗣悉此輩來自外方嘯聚百餘人身穿無字號衣匪首紅頂花翎昻然經行街市商民初以爲官軍過境絶無戒心不意若輩呼嘯一聲分投行劫被害者多至數十家縣主李大令給元到任未久聞警之下飛騎往捕若輩遂一哄而散刻下市中已貿易如常矣 
[懸金購犯]  
　　欽命花翎二品銜江西分巡廣饒九南兵備道瑞爲懸賞緝拿事照得樂平縣莠民兩次聚衆滋事拆燬縣署學堂鹽釐各卡及教堂所租房屋抗官傷勇情勢洶洶前奉署撫憲夏札飭本道帶營馳往查辦當經酌調常備續備等軍分别佈置扼要駐劄親督勇隊前赴該縣滋事之睦樂等村緝拿首要各犯現擬先後拿獲發委審辦惟爲首滋事聚衆抗拒之夏病意卽夏廷義綽號夏渾天麻子先期逃逸誠恐遠颺亟應通緝堵拿以免漏網而杜後患業經禀奉撫憲批准無論官吏軍民人等如能拿獲騐明正身賞給洋銀二千元除分别移行並詳請撫憲分咨通緝外合亟懸賞爲此諭仰官吏軍民人等一體遵照爾等如能拿獲此案首犯夏病意卽夏廷義綽號渾天麻子訊明正身賞給洋銀二千元聞風報信因而拿獲審辦者賞給洋銀八百元前項奬銀業已儲庫以待决不食言倘敢知情容留收藏隱匿則一經發覺定卽照例懲辦本道令出法隨各宜懍遵毋違特諭計開一首犯夏病意即夏廷義綽號渾天麻子年四十歳左右方面微黑帶麻兩眉眼梢上斜矮身左背膞受過槍傷運動頗欠靈便江西樂平縣人向在戲班唱戲爲業光緒三十年八月二十八日 
[遠迓星軺]  
　　鎭江訪事人云瓜洲鎭總兵高藎臣鎭軍探悉襄辦練兵事務之兵部左侍郎欽差查辦事件大臣鐵寳臣星使將次赴京口校閱營伍因於本月初三日乘師船馳赴圌山迎迓大約星軺戾止當在指顧間矣 
[潤守得人]  
　　鎭江訪事人云鎭江府知府祥遂安太守自上月二十六日因病出缺後所遺篆務近經省憲檄飭常州府知府德太守元調署未到任以前委現署丹徒縣知縣張星五大令紹棠暫行護理本月初四日大令已接篆視事矣 
 
 

Page 3

 
 
[庇匪宜懲]  
　　蘇州訪事人云太湖協總兵許鼎臣協戎國祥之姪名老三者前經青浦縣田春庭大令招充練勇頭目邇者江蘇撫憲端午橋中丞訪聞青浦境内有賴連奎陳松林唐如山等人暗通梟匪擾害地方因卽札飭嚴查大令接奉檄文立飭老三緝捕老三私受賴等洋銀二百元延不拘解中丞聞而大怒責成大令將老三交出本月初四日由大令押解省垣中丞發交蘇州府許子原太守訊辦太守飭押入待質公所聽候訊供 
[通盜宜究]  
　　蘇州訪事人云前者宜興縣治和橋鎭任福濟當鋪被刼案發鞫知汛弁嚴長友有通盜情事旣而江蘇撫憲端午橋中丞訪明嚴弁曾以營中子藥接濟匪人因飭本管上司　參戎撤任解省本月初一日連案中盜犯周老六等十一名解抵省垣由蘇州府許子原太守一併押入待質公所初四日午後倩讞員許司馬訊鞫嚴弁極口呼寃司馬謂周係爾所帶船上砲勇爾乃毫不覺察尚思事外逍遥乎因飭除去頂帽還押所中聽候覆訊核奪 
[鄂渚晴溝]  
　　武昌訪事人云鄂中警察總局創辦之始因無地址暫駐武昌同知官署中邇來局務漸繁署中房屋不敷居住武昌府梁集菴太守因籌集公欵購得署後民房以便擴充日前已派員前往丈量給銀立契矣○鄂督張香濤宫保擬考選武弁出洋學習警察事宜俟畢業回華量予差委日前報名者已有多人經總局憲扃門考試旋卽列榜曉諭共取四十人○湖北官報行之已久日前鄂督張香濤宫保札委漢黄德道梁嵩生觀察爲總辦兼辦漢口日報館事宜○前者仕學院示期考試以便咨送出洋兹已揭曉選定二十八人擇日送往日本留學政治 
[漢皋紅樹]  
　　漢口訪事人云鐵路護軍向只四營現在上憲因不敷調遣札委某員馳赴襄陽鄖陽招募若干陸續到漢一俟訓練有成卽須派往許州一帶鐵路之旁藉資保衛○漢口房捐局向設三義殿卡屋内兹因清道局已於八月初一日攺爲警察司督辦梁崧生觀察遂仿武昌警察局章程札飭夏口廳同知馮少竹司馬將房捐局遷入警察局以節浮費而一事權 
[守備易人]  
　　駐滬江南提標右營守備殷守戎開第署期已滿上憲以現當漕標武巡捕之葛守戎日前守戎捧檄來滬假名利棧小駐行旌擇吉九月初九日接篆任事 
[助捕悍梟]  
　　飛划營哨弁林門勝帶領槍砲二十號緝捕梟匪前日行至平湖金山交界處突遇大帮悍梟互相攻擊匪勢甚張致林敗北傷壞槍艦六艘因卽飛禀江南提督楊鏡巖軍門軍門立飭提標右營參將周子安參戎帶領長龍砲艇十四號會同松江城守陸兵馳往援救日昨參戎已星馳前往矣 
[劇盜駢誅]  
　　行刼本邑王家宅人周銀泉家及鄭家渡義泰昌洋紗號之盜犯廖德運陳來喜由上海縣宰汪瑶庭大令飭捕邏獲訊實口供申詳上憲昨日縣署接奉江蘇巡撫端午橋中丞來文飭卽就地正法大令遵卽請城汛周鑑之千戎帶領馬隊護獄隨升坐大堂飭提二犯至案喝令如法綑綁押至大南門外校塲處决梟取首級發往犯事地方懸竿示衆 
[上海保甲總巡局紀事]  
　　本邑城廂内外保甲總巡朱森庭明府前奉蘇松太兵備道袁海觀觀察諭以境内流氓痞棍仍在茶寮烟館滋擾良民務須加意查拿盡法懲辦等因遂卽傳諭城廂内外各鋪地甲嗣後如有索詐逞兇情事立卽報局以憑查究○保甲總巡朱森庭明府查得滬南各街道不能一律清潔因商請清道局員陳明府多派夫役勤愼掃除 
[分發人員驗看名單]  
　　郎中陳洪蕃順天員外郎葉登第直隸主事何騫安徽沈承熙浙江内閣中書王大亨福建王莘林吉林常蔭廷奉天楊昭楷湖南顔照奎貴州張仁夀江蘇謝永炘江蘇孫昌烜江蘇楊建倫江蘇李學鈞河南彭葆珊河南鄭其藻河南道梁登仕安徽江蘇馮作舟廣東湖南劉永滇湖南浙江知府張夀鏞浙江江蘇張景祐安徽江蘇宋康復湖北江蘇傳秉鑒山東山西三品銜殷慶熙江蘇浙江同知崔祥潤安徽江西李端祜河南南河馬師周陜西四川趙曾恪江蘇浙江花翎許常齡浙江直隷直隷州知州李葆良正白漢山東金蓉鏡浙江江蘇知州吳勤修河南湖北黎明江西江蘇殷有濟貴州山東孫琳雲南貴州王勳浙江山西許鳳藻江蘇江西鹽運判邊嘉堉直隷通判鄒德淹湖南雲南瑞珊廂紅滿湖北汪朝宗湖北湖南李廷璋浙江雲南余紹襄湖南江蘇濮賢聰江蘇山東崔藴珍河南直隷直州同周嘉琛浙江江蘇知縣錢福臣貴州直隷張文瀚順天山西賴家祥福建江蘇楊夀春湖南江西黄希仲湖南湖北徐澤坤湖北江西劉華瓊湖北貴州曾毓驤湖南安徽陳毓嵩湖南河南陳丙鋆湖南新疆楊鍾藻貴州四川方在鏞安徽江蘇王振聲雲南四川孫元蘭江蘇廣東朱振鏞浙江江蘇邵啓賢浙江江西沈秉樞浙江湖北袁可羣浙江廣東劉仁駿江蘇河南潘祖恩安徽河南張篤鼐山東江蘇喻兆圓湖南安徽楊愷湖北安徽賀錫蕃湖南江西何恩錫江蘇山東兪安之浙江山西金鴻鑄浙江湖北張祖華廣東湖北郭瑞山西浙江蔡焕熙江西浙江劉振超湖南江蘇王荷直隷奉天陸兆奎浙江河南楊其昌浙江湖北張煇浙江安徽夏祖絡浙江湖北雷其源河南直隷徐壁華福建浙江宋葆元浙江奉天洪恩綸安徽江西賓宗瑛廣西湯昌熙河南武培元山西河南武紹元山西陜西褚煇祖湖北河南李漠源湖北陜西譚鴻基貴州江西此單未畢容俟續登 
[八月分選單]  
　　知縣山東德平盧潤書江蘇監福建運城張焯奎廣西江蘇寳應黄爾樞福建俱甲江西分宜姜振翔安徽監浙江雲和朱起琇安徽舉山西定襄陳庚經浙江甲州同安徽無爲崔慶元河南監府經陜西西安張拱辰浙江吏員巡檢湖南芷江余澄清四川監江西鄱陽佘宗興浙江吏員奉天錦縣李奉寛直隷供事典史陜西吳堡萬珩甘肅文童山西河津王毓芙山東山東樂安秦汝欽河南俱監 
[八月分缺單]  
　　知縣浙江雲和趙詠清山東德平王希賢江蘇寳應朱士俊俱丁福建連城盧潤書近江西分宜施聯元革山西定襄高楓未過堂州同安徽無爲胡惟照丁府經陜西西安許鴻模革巡檢江西鄱陽陳桂森丁奉天錦縣佘宗興近湖南芷江汪朝宗捐升典史山西河津萬珩近陜西吳堡孫再棠逾限山東樂安英豫革 
[萬國紅十字會來函]  
　　啓者本會昨承濟南電局謝太守庭芝來函自助並代募鷹洋一百二十六元八角二分濟平銀二十一兩東商隋立德堂來函以同鄉多在關東貿易敬助濟平銀八十兩以敦梓誼德慶堂介記無名氏助洋銀十元懷攝氏節省筵費并祈消災補過移助洋銀三十元奉省災黎久困兵燹蒙諸大善士憫念瘡痍慨助欵項楊枝一滴沾溉靡涯本會同人曷勝感荷除分掣收照並函復外謹乞登報奉揚仁風[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　八月二十二日刑部都察院大理寺廂紅旗值日無引見李國杰謝承龔侯爵賞給委散秩大臣恩成公假滿請安皇上召見軍機大臣及李國杰○二十三日工部鴻臚寺正藍旗值日無引見阿霖等由口外賜奠回京請安湖廣副將楊正洪謝恩山東參將余西庚謝恩皇上召見軍機大臣及奎善○二十四日内務府國子監廂藍旗值日無引見柯劭忞謝署司業恩陜西參將徐士元謝恩善豫續假五日吏部奏派騐看月官派出溥善李殿林戴鴻慈李紱藻堃岫張仁黼胡　棻溥𨬔熙麟徐士佳謝希銓瑞璐英奎朱錫恩聯魁夏敦復掌儀司奏九月初一日祭奉先殿瀛員勦行禮皇上召見軍機大臣及裕德○二十五日理藩院光祿寺八旗兩翼值日無引見熙貝勒續假五日桂公續假十日長庚請假五日皇上召見軍機大臣皇太二皇上於明日辦事後還宫本日已刻義國使臣嗄釐納帶領水師提督克雷内覲見 
[滬城速成師範講習所第二期續訂規則]  
　　學科倫理每星期一小時註倫理學經學每星期二小時註小學大意經學大意教育每星期八小時註各國學校制度教授法教育原理管理法史學每星期三小時註中國史外國史與地每星期四小時註天文地理地文地理人文地理中國地理外國地理算學每星期四小時註加减乘除分數小數比例開方理科每星期五小時註生理衛生學博物學理化學圖畫每星期二小註毛筆畫體操每星期三小時樂歌每星期二小時隨意科東文每星期二小時隨意科附實騐教授至第四個月參觀每星期三小時至第五第六個月試教每星期三小時閱報註日報月報種類本所限定 
[續獲溺屍]  
　　日前本邑南馬頭某姓渡船載客數十人行至浦江中遭風覆没以致淹斃男女二十名口船主懼禍急投上海縣署禀報日來南市救生局巡船陸續撈獲屍身數具帶至老白渡浦濱業經屍親認明收殮昨日又獲男屍五具仍置彼處岸上 
[上海縣署瑣案]  
　　有歹人姚愛生者在途攫取胡尚卿之孫女翠珍所携洋銀三元經徐家匯駐防營弁陳少漁千戎解送至縣縣主汪瑶庭大令研供之下姚稱胞弟行生面貌相同或伊所爲小的决不爲此因補提行生到案前晚灶堂研訊行生供稱是日小的方在母舅家並無攫物之事大令命翠珍指認翠珍卽指實愛生地保林品蘭禀稱小的查得愛生於是日午前在外牧牛午後送牛乳至某處翠珍被攫洋銀之事鄉間寂無所聞大令判愛生賠洋銀三元連行生交林保釋並諭林查明攫取洋銀之人解案訊辦○閔行董事某君函送逼孀再醮之孔茂昌曹啓林二歹人至縣經大令訊責將曹遞解丹陽縣原籍旣而查得孔係梟黨並有姦拐金阿和之妻孫氏情事因傳金夫婦到案前晚升堂研訊孫氏供稱小婦人年二十五丈夫阿和與小婦人在閔行開設烟館久之小婦人與孔姘識丈夫知情不究後被丈夫賣與董木卿爲繼室小婦人不願逃出傭工金供小的之妻孫氏與孔犯姦因孔係梟匪不敢與校後孔竟拐妻逃遁求卽究懲孔稱小的祗與通姦並無拐逃情事大令判令鞭背二百下收押攺過局一年孫氏掌責二百下交金領回管束○法租界公廨讞員陳楚生大令送周啓祥黄殷氏至縣署前晚大令升堂研訊周供小的在某姓店内爲夥日前至英租界啜茗適逢包探來拘盜犯李占鰲致將小的悮拘尚求鑒宥氏供稱小婦人由揚州來滬誤至盜黨所開野雞妓院爲傭包探來拘驀遭妓累大今著賞給氏川資洋銀二元速回原籍周押候店主來案具保 
[南市捕房紀事]  
　　江北人戴榮發與同伴蔣永生口角致被擊破頭顱迨扭至捕房聲訴捕頭令押候解送馬路工程局禀請總辦翁子文太守訊究○前日販客沙錫圭裝運落花生來滬求售被同發水果行主季西林乘間藏匿兩包向論不理遂據情投訴捕房捕頭令派人將李傳到押候解送工程局禀請訊追 
[英美等國租界公堂會訊案]  
　　德商亨寳洋行主控粤人鄧錦堂擔保船上水手頭目支去工值洋銀一百八十一元停工不作等情昨日上午十一點鐘時讞員黄耀宿司馬會同德總領事署繙譯官麥令豪君升堂研訊亨寳洋人投案聲稱船中所雇水手恐已領工資仍不工作故令浼人繕立保單今工頭已領去工資洋銀一百四十四元任意中輟是以著鄧賠償鄧供此事須提張坤和鄰吉蔡勝和張齡等四人到案方可追償司馬商之麥君著將鄧交人保出候提張等訊斷 
[英美等國租界公廨晚堂瑣案]  
　　前日顧和生控朱海順蔣石氏誘匿妻子等情讞員黄耀宿司馬著押候補提顧妻朱氏前晚升堂質訊顧訴稱上月初三日朱帶同季生福卽季金福蔣石氏卽蔣左氏至小的處聲稱欲領妻子歸甯小的卽隨之而往不料伊等領妻至打狗橋某茶館中勒索洋銀二十元不遂所欲卽將妻藏匿小的情急唤捕拿獲求恩究追司馬問朱曰爾與顧妻是否親戚答稱小的係伊之姨丈顧供小的之妻本係某姓家婢女朱與某姓有葭莩親曾央渠作伐季供稱小的在楊樹浦操成衣業司馬喝令笞臀一百下隨傳顧妻左氏詰問氏供稱小婦人本在某姓家服役本年四月初八日由朱與蔣左氏說合嫁顧爲室八月初三日朱偕蔣左氏將小婦人接回丈夫疑之隨至某茶館後被朱等藏匿承業里小婦人與朱並無戚誼惟蔣左氏是堂姊司馬飭將朱笞臀一百板蔣左氏責手心五十下左氏交顧領回○前者顧祥雲控龔春蘭借去洋銀十六元圖賴不還等情前晚司馬升堂質訊龔供稱顧與小的之妻王氏有染是以此欵不願歸還且王氏銀臂釧一雙衣服五件曾被顧質去顧邀經借之沈需周作証沈供小的係龔之姨丈龔前因喜事浼小的向顧借銀初祇十元後又加借六元至伊等有無别情小的不知其細司馬著龔還洋銀十元被質衣飾另案控追○江西輪船局執事人某甲控郁永唐包造輪船與原式不符等情司馬讥究之下著郁攺换機器在案前晚升堂復訊沈海華投案訴稱郁承攬此事時小的曾爲之擔保兹在承攬據上添寫字跡糟圖陷害叩乞騐明司馬檢閱承攬據上果添注二行墨色濃淡不一遂援筆判曰承攬單　添注字跡移禍於申保人可惡之極姑寛將案注銷不理○豐裕洋行買辦趙榮昌卽趙馥疇控地販鄒韻甫售地轇轕前晚司馬升堂質訊趙遣家丁趙升投案候質司馬問鄒曰此事今已若何鄒稱已將石界竪好又被拔去此事須俟工部局總董濮蘭德回申方可料理尚求寛限二月司馬准如所請著於二月内理明如違提案嚴比 
[英美等國租界公堂瑣案]  
　　包探徐榮珊解劉阿八至案禀稱此人行竊虞成吉或田單一紙抵押洋銀一百四十元報由小的查獲請爲究追虞投案訴稱小的家住寗波路第三十九號門牌屋内光緒二十八年六月二十四日失去田單一紙其田約值洋銀四百元曾報捕查緝日前始經徐探拘獲叩乞追究劉供稱小的向傭於義源洋行此單由洪龍託押洋銀一百元不知伊係竊來故敢經手讞員黄耀宿司馬商之德總領事署繙譯官麥令豪君著交人保出限一禮拜内將洪交案請三十三號四捕巡至九江路見賃居二百四十三號房屋之董洪章將甫經油漆之東洋車置諸當路有碍行人因卽拘案請究司馬判罰洋銀三元○三百十三百二十一二號華捕拘送在途拉客之流妓王素卿及妓傭張 
 
 

Page 10

 
 
夏氏到案司馬判罰洋銀十五元○沙遜洋行司帳人袁佐位投案訴稱行中買辦沈姓家雇一　嫓本年五月由薦頭領來立有筆據議定年限不能半途中止詎料其夫王四福時往滋閙近欲領回是以送案請究王供小的欲僭妻子回鄉耕田度日司馬判押捕房三月○陳王氏控龜子華老大龜奴張阿榮逼女賣娼等情司馬簽差恊探將氏女桂林提到昨日略加詰問著押候補提華等訊辦○偷兒陳金生掩人吳淞路四百人十九號房怪朱金和家行竊金戒指二枚金耳環一副及銀質對時表等物前日經包探王長桂查獲解案請辦司金判責二百板管押三月贜給朱領去○前者客利西旅館主控細崽顧少山把持工作等情經司馬訊取口供從寛斥釋前晚顧糾約流氓二三十人至垃圾橋北邢阿生家將阿生之弟阿福及阿生之母邢顧氏肆竟毒毆鄰人張阿四大抱不平鳴捕拘拿若輩始一哄而散昨日報經捕頭派包探顧阿六將顧拘案請懲邢顧氏邢阿福聲訴前情司馬判將顧發押捕房三月 
[法租界捕房瑣案]  
　　去年臘月陳永卿控牛販鄭阿堂虧欠牛價洋銀四百七十三元經前讞員魏蒓塢大令訊供押追至歳底交人保出令先措繳洋銀一百五十三元餘立期票三紙限本年正二三月分期拔還不料鄭保出後避不見囬致累保人陳福昌賠墊上月某日福昌　鄭於途因卽扭入捕房解經讞員陳楚生大令研訊之下押候嚴追昨日永卿偕福昌投案聲稱鄭妻已肯還洋銀三百元鄭堅執不允叩求比追鄭供小的前將此牛售與張記後被倒閉脱逃須張回來方可料理大令怒命從重比責鄭懼叩首乞恩大令乃斷還永卿洋銀二百元限半月内繳案所有福昌代出之期票著張繳還○前者甯波成記號倒閉虧欠上海裕大恒等糖行銀七千五百餘兩控經大令備文前往關提號主楊寳善及坐莊辦貨夥楊宗祿研訊交人保出聽候查明原籍家産枚抵欠欵迄今案懸日久昨日同業某甲求將楊等保出清理大令准之將楊宗　先行交保出外赶緊料理楊寳善押候理清始准開釋○太古棧小工劉阿坤行竊小土三包報捕緝獲解經大令訊供押追昨日提案覆訊劉供餘贓已被同黨取去實難繳出求恩寛免大令著枷號半月期滿之後責二百板○偷兒陳恒衆行竊某姓家衣服香爐等物經包探解請大令訊明著枷號一月期滿之後責四百板 
[美租界捕房紀事]  
　　昨日裏虹口合順硝皮作學徒李陽才行經漢碧禮路適彼處正在拆卸舊屋突一巨木壓李身上致傷左臂並被木上之釘洞穿皮肉血流如注痛極倒地經某號巡捕送入捕房捕頭令送同仁醫院求治一面派包探劉阿炳查明各木工是否有心侮弄○昨晨妙手空空兒姜德順掩入浙江路王阿四家行竊銅銚等物逃至吳淞路適爲包探倪順泉所見戀贓帶入捕房捕頭令押候解送公堂禀請讞員黄耀宿司馬訊辦 
[謹將杭州恊德善堂經募八月上下旬紅十字會捐欵第十五次清單]  
　　　城長曲洋十八元嘉興絲釐局石洵昌　亨典定海中府張連勝定海左守府方智仁中守府柯楨右守府張承恩定海練軍正左管帶張豐各哨長定海副左管帶諶永祥曁各哨長定海炮台管帶黎玉泉曁各教習各助洋十元胡克記助洋八元路橋同善堂經募四十五户洋七元定海城守余宏權助洋四元定海左府張益昌助洋六元干湘記樂夔生龍溪舊隱耕藍室各助洋四元費義安居樂業人求子病愈藥資移助夀萱居士何晉記杜也記張桂記楊馥記杜路後堂花春庭錢翰香亨　鹽號王小華益記行伍畏可各助洋二元祈親延齡子助洋一元二角沈全小憇怦邵省記朱受記顧承記夏爾記沈守記吕久記高朗記　聲記晉康記仁記昌記胡金記李子記懷德堂唐成記湯廣記春草堂德基堂丁振之王翼謀各助洋一元濟陽氏兪梧記陳錦記榮陽氏黄寳周黄子霖小隱居士各助洋一元天水氏頴川氏東海氏福星堂捐樹風三槐氏頴川氏四河氏王炯王景榮楊　齋陳伯華乾初十四户合助大洋四元八角無名氏助龍洋五角以上共收英洋一伯玖十二元内有銅洋二元又收龍元五角[  上海萬國紅十字會同人謹]  
[東賑善士花户細數補登]  
　　啓者第十一批登報外今將花户細數刋登於後訃十一批北通州電局經慕善士花户直隸　督馬捐湘銀一百兩武衛左軍統領營官公助一百五十兩　聘三湘銀十兩汪伸任崑叔泉留耕堂姚鑑古堂各捐十兩陳善貽堂二十兩張芸軒施魯詹趙粹然吳石腴許東藩各捐二兩夀北堂祝洋二元愛吾廬堂懷古堂各捐五兩以上原合來洋四百九十一元六角六分北京電局經募各善士花户　韓卿黄錫臣周東生各捐洋五十元沈愛倉洋二十元　昌金店時楚卿楊仁山　雋甫卓　復滿劍雲各捐洋十元賈雨　沈瑶慶各捐洋五元程紹唐陂劍秋王幹臣各捐洋四元裕豐號裕興順益泰源寳豐成　和瑞譚彦墀力香宇徐吉人　夀人邵厚夫盧少垣祝　笙方石生王募沂胡邵安陸芝田毛艾生文秀榆楊味雲　東生吳質卿斬立庭各洋二元商務印字館孫蓮波黎倬雲張荆各捐洋一元以上共洋三百元汕　電局經募善士花户汕頭洋務局方太古南記太古伯昌行榮祿第蕭陳老廣昌各捐　洋二十元新關沈三十元啓豐同潤豐莊衛記行元興洋行蔚　厚陳廣春伍湛忠各捐十元利　興記捐洋五元元隆王捷盛行各捐六元仁源行蕭官運局黄鮑浦司陶各捐四元和興廣成公發各捐二元以上原合來光英洋二百十八元七角五分○上海陳家木橋電報總局籌賑公所謹啓 
[上海陳家木橋電報總局籌振公所經收山東義賑第十一次清單]  
　　北通州電局祝募捐洋四百九十一元六角六分北京電局黄募捐洋三百元汕頭電局伍募捐洋二百十八元七角五分保定電局董募捐洋二千元○以上共收洋三千十元四角一分 
[上海虹口元濟善士經收八月份助施醫藥捐清單]  
　　衍慶主人洋二十元唐秀華葉楚三二户各洋十元楊三省　洋九元唐鄭氏洋五元唐弟子洋三元占春棧洋一元楊炳堯無名氏二户各洋四角楊三省堂助銅洋十一元 
 
 
 

Page 11

 
 
   
 
 

Page 12

 
 
   
 
