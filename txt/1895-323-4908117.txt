# 1895 - 323 - 4908117

 

Page 1

 
 
[募振引言] [  申報館協振所謹啓]  
　　黃河潰决平地汪洋山左黎民死亡枕藉其幸而生者流離轉徙吸露餐風凍餒交加朝不保暮而汴梁苦潦亦復顆粒無收磽瘠之區災後益無聊賴此種慘狀幾非昔年鐵淚圖所得描撫苟非急籌數十萬金恐施振終難遍給而南省頻年勸募亦已成弩末情形欲請發棠實難啓齒惟有仰求樂善諸君子以救人救澈爲念不論多寡慷慨傾囊多一又卽多救一人早一日卽早全數命上天福報如影隨形本館蓋不勝馨香之祝矣特布微忱伏祈德鑒 
[延壽說]  
　　地球萬物有生必有死此乃天理之循環固無足怪然而萬物至不齊也其年壽之修短亦至不齊也蓋各類有各類之壽焉象壽最長能至二三百年或四百年而尚未死獅駝龜蛇之類其壽亦長恒至百年或二三百年而後死人性最靈亦爲最貴而年壽則較短焉嗟乎生死固爲天理之循環而好生惡死又爲人性之自然奈之何竟不能與草木爭榮哉秦始皇并一海内郡縣天下遺徐巿發童男女數千人入海之蓬萊方丈瀛洲求仙人使燕人盧生求羡門使韓終侯公石生求仙人不死之藥信方士之說而慕眞人能入水不濡入火不爇陵雲氣與天地久長因自謂眞人不稱朕漢武帝尊李少君祠灶却老之方信欒大能致不死之藥拜爲將軍妻以公主於是海上燕齊之間莫不搤腕自言有禁方能神仙矣又令諸儒采尚書周官王制之文草封禪之儀欲自浮海求蓬萊見仙人是二帝者一世之英雄也然方士邪說所惑者何哉蓋念平定天下威震四裔功旣立名旣成矣欲爲者無不能爲欲行者無不能行所不足於心者惟此身之不能久長耳苟有術焉能保此身於不死則富貴安樂將長享於無窮期故方士之說有以中之而二帝遂不憚煩勞專心致志遺人搜尋以冀神仙之或遇不死之藥或可得也後世如梁武帝之捨身施佛道家之爛丹事雖不同而欲身之不死則一也殊不知生死之權天實主之人何能違而顧求之於虚無縹渺之鄕尤爲愚之甚者矣雖然人身不死固爲必無之事而欲其延壽則未嘗無是理也夫人之身猶器皿焉器皿無不壞之時然苟愼用而愛惜焉或稍損而卽修理焉則應用十年者可用至十餘年而尚未壞身亦猶是也如愛惜其精神保養其元氣飲食則有節寒暖無不宜作事勿過勞以疲其力休息勿過逸以懶其身競競焉惴惴焉惟恐余身之或蹈危機也偶有疾病則起居飲食尤加謹愼用藥石以治之食補物以益之夫苟如是養身之道不可謂不盡宜其能延壽至百歲以外然而至七十八十則頽然衰老而將死矣夫七十八十尚爲人所應得之壽未可卽謂長壽且余之所謂延壽者能延其不能得之壽也然果欲得不能得之壽將由何道以致之乎豈若秦皇漢武之求僊人不死之藥哉又豈若道家之爛丹哉要之皆非也是在於講求格致之理而已夫格致之理甚廣也大而風雲雷雨天地之所以變化小而一草一木植物之何以生長皆可由當然而窮其所以然至於人身之何以能生何以能長幼年筋骨活潑靈動五官聰明手足敏捷至老而何以呆滯幼年血氣充足精力振作至老而何以衰敗近經西人格致家推究其所以考察其緣故始知人之衰老由於筋骨血肉以及臟腑等質體變硬以致食物不能全消不足以補其耗散身體因此而瘦皮膚因此而皺然其所以變硬之故則因五榖及一切食物中有石灰及土類等質聚結於血肉之内年復一年逐漸變硬五官百骸於是漸失其功用人遂老而死矣而欲去此變硬之質非水不可因水有蕩滌垢污之性也然水中雜質甚多並有無數微蟲用顯微鏡觀之卽了然是皆不宜於人身須去此乃得水之全益而去之之法非蒸水不可蒸水者何燒其水化爲氣遇冷而仍凝爲水也蓋水之性能化氣而水中之雜質性重而不能上升於是遇冷而凝結之水純粹清潔飲之可以程血脉舒筋絡滌除食物中石灰等令人衰老之質又可免人生病及一切外症等西人多信之頗有奇效惟在三十歲以内之人不甚相宜因此時筯骨尚未長足正需石灰等質以堅之也余有友人熟諳格致之學深明化學之理因知飲蒸水之益自今年正月至今日飲蒸水以代茶身體由是强將較之往年重二十餘磅矣股膚骨肉反較前爲輭活其蒸水之器用銀製成極爲簡便不過二十餘元每日費油不過數十文已足供一人一日之用奇哉此真却老延壽之妙法也彼秦皇漢武求諸於杳渺無何有之鄕固屬甚愚而無益於身卽愛惜精神保養元氣守身如玉者亦不過得其應得之壽未能於應得之壽外又能延其壽也不知世之欲延其壽者其能信從此法否也 
[羊城火警]  
　　廣州訪事人云省垣大南門外仰忠街永昇棉花店於上月二十五日之晚鼉更二轉萬籟無聲忽潑翻火油燈致卜焚巢之兆棉花最易若火一經延著頓化灰飛雖遠近水龍齊來救護而陽候勢弱終不敵回祿聲雄約歴兩點鐘時始行救滅計共焚去鋪户十餘家先是大憲訪獲謀叛匪徒供認以放火爲號故是晚格外謹愼各城門嚴加鎖鑰不許開放城内水龍各龍夫不得已在城上聯屬水喉遥爲助救督憲譚文帥軍憲保頤帥則均步上城樓以觀動靜云 
[嘉禾火刼]  
　　嘉興訪事人云本月初三晚七點鐘時突聞報警鉦鳴各水龍飛馳如電急往訪之知火起於東門外東弄内某姓家萬丈紅光高射天半城門各處人湧如潮在郡文武大小各官及嘉恊弁勇水陸各防營先後到塲指揮撲救斯時北風甚勁人力難施幸洋龍夫竭力狂噴始得救熄事後詢知火頭係俞姓共燬樓屋平屋十餘椽近處居民搬運貲財遺失不少是晚　鼓後北門外壇弄左近板橋頭某姓家亦因遺火成災焚燬平屋數間　稏盈塲盡爲灰燼至水龍曾否往救則刻尚未知也 
[京口火災]  
　　鎭江訪事人云寶蓋山下民居林列多以木板支屋魚鱗萬井幾與西秦舊俗無殊本月初三晚某姓婦招邀鄰婦數人抺牌以消寒夜迨蚪三轉婦往廚下烹茗遺火積薪中以致吳回震怒狼奔豕突無可抵排一霎時燃及簷牙冐穿屋頂燭龍吐焰萬道光芒警鑼亂鳴水龍畢集罏峯懸瀑一瀉千尋時適風伯並不猖狂是以祝融氏力不能支敗興而返然房屋八椽悉已化爲瓦礫矣當火之熾也城内外文武官弁均到傷彈壓以防匪徒乘隙刦財附近某老嫗年逾七旬正在睡鄕驀聞鼎沸聲喧推枕而起見火已燒至堂屋遂披衣跣足而奔不虞心急足違倒仆階下及經旁人冒險拽出而四體已被焚傷亦慘矣哉 
[漢皋寒信]  
　　漢皋前月十四日以前微風和日晴暖如春夾服輕巾猶嫌不稱工作粗人蹀躞往來大有嘘氣如雲揮汗成雨之概詎是夜魚更三躍時北風驟起沙石皆飛遥聞屋瓦淅有聲封家姨颷輪一過恍如龍吟虎嘯山 
 
 

Page 2

 
 
震岳摇翌晨微霰繽紛暴寒特甚紅閏緑闥相率擁爐御棉而行一時掠鬢樓頭扶杖巷口者無不瑟縮其狀想彼無衣無褐其號寒更不待言矣漢地素多仁善之士值此嚴冬在卽諒必有相顧咨嗟爲竊黎大呼將伯者吾知人之欲善誰不如我不勝額手頌之 
[嚴辦花會]  
　　閩中後街豐井營高某者惡少也席祖遺産弗事正業日馳逐嫖賭塲中蕩敗家業幾過半與蔣及李極相友善訂爲莫逆交去年在家自居爲花會首日開兩次愚夫痴婦踵門猜壓不下數百人十分熱閙已則以臺妓梅貴家爲香窟酒地花天揮霍黃金無所不至此殆所謂悖入悖出者歟時府縣官吏聞知差符飄至當經獲案急挽孔方兄爲之解脫始得逍遥於法網之外今春又忽開設花會臬司張廉訪訪聞之下卽諭令侯官戚大令籖差拘拿九月廿六日高在德泰厝麗人斷金家拳酒爲歡傍晚策駮言旋侯差謝灰細密奉官符並邀差役百餘人一路偵探隨高入城抵宫巷口侯差林凌圍立馬頭口稱得罪五少爺現奉臬憲火籖請進侯署幸勿推阻高見侯差甚多遂跳下馬直至巷尾前在侯署籖押李姓家差等從而尾之李開門一見各差喝道汝等不過求錢而已何必如此無禮差等說如爺要留五少在此下差可以放心當卽回官此次實因公事不敢要錢也李知難避案卽雇轎一乘囑高登輿入署侯官戚大令提訊高供前做花會現已停了並捐粟得官巡檢指分浙江等語大令喝道爾父係捐道員爾亦是職官何至太不自愛爾事我都知道了汝排行第五有稱汝爲五少者有稱五老爹者汝看現堂下所有百姓這樣多來看者亦有被汝欺的亦有被汝害的誰不知汝本縣今日奉上憲面諭爲百姓伸寃候回明上司再行定奪可也高默然大令卽諭令暫交捕廳看管一面回明督臬憲一面申詳叅革以便按律懲辦又文儒坊甘琛琛乃生員甘望岩之子在家私開花會已歴三年有餘現尚不知改行臬憲聞知與花會首張金三高逹逹皆同夥之人立令閩縣侯官嚴行拿辦現侯差將伊族弟甘阿弟獲案自稱卽是琛琛官不知其朦混立予重責三四千板至張金三聞風現逃匿旗下街爲負隅之計高逹逹亦走上府巖云 
[拐風又熾]  
　　溯自咸豐同治以來京師迷拐幼孩之案總未盡絶近十餘年雖亦時有尚不多見邇來迷失幼童幼女招帖各城門洞以及要路通衢不一而足蓋不逞之徒竊見法綱稍寛便又試其伎倆矣月之初間崇文門外東夾道千芝堂於日暮時有一旗裝幼女年十一齡在出厦下大板凳上歇坐該鋪先不介意以爲近隣幼孩在此歇息等人迨至時已昏黑仍然呆坐不去於是鋪友問其是否買藥抑是等人爲何久坐不去天黑該回家矣此女竟目瞪口呆不能答語因飲以凉水始能出聲自言家在海岱門内神仙洞住因家中令我出巷買燒餅忽一人拍我顖門便隨那人走到此處那人令我在此等他正說話間城門已闔此女城外又無親友鋪中又不使留宿因將此女交與更夫李德令其領至伊家收留一宿天明送至女家當交派更夫之際見有一人身穿青色衣服年約三十餘歲先在門首走溜繼蹲伏牆根惜該鋪不敢多事結讐明知卽是拐孩匪徒未敢通知官廳拿辦竟任匪徒僥倖遠颺也無何又有齊化門内劉姓遺失十二齡幼童之事幼童於九月十一日午前自書塾回家路遇一人拍其顖門童遂迷性直至通州西門外陽閘有本地幼孩十餘人見幼童不似本處人於是羣相圍住詢問情由幼童嗁哭訴說午前自塾歸家迷迷忽忽隨一人來至此處今見人將我圍任其人也不知去向當經本閘住户回民金某將童收留送信幼童之家十三日幼童之祖父携帶禮物謝儀至陽閘金某家致謝將童領回此外又有無從查考之案數起可見近來此等匪徒視前尤熾家有掌上珠者曷其愼之又愼歟 
[拐犯游街]  
　　九月二十九日杭州下城地方有地保副役肩䭾牌示在前保甲局巡丁二名手持籐條跟隨在後中間差役二名押一枷犯在街行走該犯年約三十餘歲似非粗賤之人又非流落之輩身穿竹布長衫元色布棉馬褂頭戴半新小帽脚着薄底京鞋衣履清潔面貌瘦弱想是吸鴉片烟者牌上首書下城總巡程示該犯沈阿春刁拐趙明山之妻胡氏席掷所有而逃經趙追獲送案請究訊供後判將胡氏交趙領回完聚所捲衣服等物亦均給趙領去沈則枷號游街示衆云云據差役言該犯於訊判後已經保釋出外昨又奉飭嚴提在松木塲某烟室重復獲到送案方判枷號游街上中下三城均須游到該犯吸烟身弱如此重枷何能於三日中游行滿城今爲第一日故囑該犯赶緊設法懇求寛免而該犯尚不省悟實屬無法可施祗有陪伊充此一番苦差耳言畢向聯橋街巿一路而去 
[掘發窖金]  
　　金陵聚寶門外彭祥泰紙行間壁有馬姓者食指繁多生計日絀不得已欲將祖遺住宅轉售於人冀得價值若干爲目前餬口計央人從中撮合與受主某甲早有成說不過房銀尚未兩交忽憶後進廢院内有殘磚破瓦堆積有年何不折算售與瓦工曁定價後瓦工携鋤荷担而至時主人因事外出遂就院中掇拾磚瓦漸次取完鋤力所加掀動浮土突見迸出巨瓦二片並脚鐐一副正把玩間主人適從外來瞥見是物知爲奇貨遽拊其背曰此係廢鐵年深日久配物也何把玩爲瓦工摩挲不捨刮去泥土漸露黃色意中大有分曉聲言是物無論爲鐵爲銅願與主人各得其半主人知不可欺廼謂物各有主今假子之手以發洩之是亦有定數也吾不可獨享其利立時署劵付紋銀五百兩以爲謝意迨估值是物實係黃金所鑄計重廿八斤合銀約一萬數千兩所得不貲轉貧爲富其住宅遂托故不賣婉逹前途一時傳論紛紜健羡不已此可爲困極思通有作無中生有之想矣 
[接辦稅厘]  
　　福建南臺稅厘總局何璧流觀察現奉憲委斯差定於十月初一日接辦 
[蘭臺佳話]  
　　九月二十日爲徐頒閣大司馬花甲誕辰前一日皇上特沛隆恩賞給大司馬御書壽字一方袍褂料各二襲以及各樣壽物多件均用各色彩亭盛設另有杏黃縀彩亭一座恭懸聖旨前導黃旗御仗委官數員乘馬護送自東華門至崇文門内蘇州胡同大司馬第沿街官廳按叚執鞭清道大司馬跪接恩旨祗領壽物後欵留委官委官再三辭謝而出一時登堂慶賀車馬盈門可謂極世人顯榮之事也○程省齋軍門所統各營現駐南苑前駐張家灣時軍門因本年疫癘盛行恐營中難免無染患時疫者因立皖軍官藥局延醫製樂以及應用各項器物約費萬餘金雖當疫癘極盛之時而營中病亡者甚少未始非藥局之功也聞所惜派司樂局之某委官不識藥性所買細料諸藥半屬贋鼎其爲藥鋪所欺抑經手者之自欺而卽以欺軍門則非外人所得而知也○都城凡鋪户稠密及往來熙攘之處皆設立錢攤專辨銀票錢票之眞僞凡有素不相識者在鋪購物用票鋪中必令買物之人少候令人持票赴攤打印以别眞僞然尚有用假票之人往往值上燈之時朦混充用非十分精細鮮不受其欺前月廿一日有天津人某持三兩銀票一張赴煤巿街路南源茂恒烟錢鋪換用爲該鋪看出僞造卽看票之所當將津人批頰數十扭赴有司懲辦聞此鋪受此人矇混已不止一次矣○前門外大齊家胡同某甲與長興隆染房望衡對宇染房每將染餘之水傾澄滿地某甲屢經飭僕轉告令其傾於口外溝内入出以便前月十九日某甲自他處持燈夜歸見巷内泥濘幾無下足之處復令其僕往告詎染房夥衆言雜隨口謾駡其僕歸訴主人主人卽自向染房理論染房衆人皆欲以老拳從事不意某甲雖身材短小手略一揮衆染工皆披靡而退後經鄰居相勸令染工服理其事始寢聞某甲係某部曹傭書吏蓋家傳少林絶藝者也 
[武林雜記]  
　　浙省應解第七第八兩批京餉現委蔣大令汝翼盛大令鼎彝分批管解均於廿三日釘鞘奇存外庫至廿六日兩大令同赴各　禀辭就道○廿四日申刻壩址門外某姓家失愼下城各義龍均飛奔往救卽行救熄僅燒去平房五間○舒迪生大令鉅祥前奉藩憲牌示請更補餘杭縣缺今大令解餉回省銷差并詣憲轅叩謝飭知○龔大令廷玉前充讞局正審差現奉臬憲委調督審而以茹大令震模爲正審袁大令來保爲帮審○富陽教諭缺現奉藩署牌示以就職教諭吳炳文署理 
[秀水霜鐘]  
　　訪事人函稱嘉善縣鳳橋鎭鄕間有王某者今春育蠶乏人照料乃雇用某甲之婦爲蠶娘王祗雙身遂與婦有染後經無 
 
 

Page 3

 
 
賴輩偵知告甲且勸其趁此告賣與王甲思本難過活若此豈不兩全遂經無賴輩關說先將王恐嚇一番王已畏罪情願出資購買卽由若輩論價成交此五月間事也王費洋百餘元立契交洋已畢豈知該婦已不知去向王乃人財兩失悔恨莫及四出尋訪知婦匿跡鄕間某寺中王約數人赴該寺尋獲詎寺僧見婦仍歸王處卽不惜孔方央人唆使本夫及婦之弟揑詞控禀王店鎭糧廳官准詞飭差拘拿到案提訊據王供憑中出資契買並未强搶王卽黏呈賣據投控嘉興縣廳官知已赴縣控禀遂派差將人証備文移解來縣一切細情俟研訊後再聞○昨係下元節會府縣三城隍神循例出巡經在會諸人排設全副儀伏辰刻迎神出轅路徑亦循向迎之路繞經城内出東城門到壇而後進北城門回宫歴來三節惟下元最盛云 
[豫章近事]  
　　江西訪人事云近聞新昌縣有災民閙災情事先是新昌雨澤愆期旱災頗重早晚稻一律歉收爲近年所罕見屢經災民禀報因未减漕糧災民情急刻已閉巿三日縣尊禀請府尊江太守委員派兵飛往彈壓不知將來如何查辦也○奉新縣界鄰義寗州山多産竹竹可爲矛故名曰矛竹山忽於某夜失矛竹四五千連竹枝竹葉均無所見鄕人爭相駭異聞已禀縣報失矣○贛州府爲江西上游重鎭向紥有剛字前營以資防守上年該營調往北洋卽添募剛字後營以補其缺本年奉部裁務節餉德靜山中丞卽飭剛字後營概行裁撤所有防務當派在省之吉字營馳往接辦吉字營定於初三日由省首途現已封船多艘以備裝載云 
[白下官塲紀事]  
　　金陵訪事人云上海縣黃明府承暄因公至江寗事竣於本月初一日詣督轅禀辭就道○江蘇候補知府噲太守先覺經督憲委赴通州李家橋監視築壩工程○省會舊章每歲孟冬籌辦冬防事務本月初一日城内外保甲局總辦章袁二觀察赴督轅禀知開辦事宜移時卽命駕而出會同瑞方伯遴選各員祇循曩例分叚會哨以靖盜賊而安問閻 
[潤州聞見錄]  
　　督辦江南防務馮萃亭宫保飭本營兵丁興修城垣一節已登報章兹據訪事人云開工在卽各營勇咸在城外購買篾箕鐵鋤各物爲挑土之用故日内各鐵匠鋪忙碌邏常○鎭江府彦詠之太守於九月二十九日詣道轅禀辭午刻排導出西門詣皇華亭碼頭乘坐官舫由内河行駛前赴金壇溧陽一帶查勘秋災瀕行在城各官咸來恭送○調署上元縣正任丹徒縣王伯芳大令於八月間卸篆因任内交代未清未能赴寧接任九月二十三日大令前赴金陵蒙上憲卽檄令到任兹擇於十月初三日接上元縣事一面派親信家丁來鎭二十九日縣署辦差人雇夫多名將署中各物件挑上江永輪船傍晚官眷亦乘輿出城搭該輪船溯江而上○南瑞兵艦由吳淞口滿載臺灣散勇赴蕪湖九江漢口等處遣散九月二十八日清晨駛抵京口就蒜山下椗登岸者約有三百餘人其時丹徒縣宗大令及水陸總巡周都戎俱在江于照料寶蓋山新兵前營吳管帶亦督率營勇在大馬路巡邏午後宗大令飭差雇舟十餘艘令各散勇就官碼頭下船各官咸有碼頭點名每名給盤費錢四百文直至四點鐘始揚帆渡江將該散勇送歸清淮等處沿途均派兵彈壓以免滋事 
[滬上官塲紀事]  
　　江蘇候補道羅少耕觀察嘉杰現奉兩江督憲張香帥委辦中日闢界事宜昨日由蘇來滬命駕進城拜會各當道先至道轅投剌繼至縣署黃大令迎入花廳煮茗清談商論時局良久始去○貴州候補道曾觀察彦銓因事到申昨日命駕入城分赴各衙門拜會至縣署黃大令公出由家丁擋駕 
[飭修棚欄]  
　　本縣現辦冬防甚爲嚴密甫經二鼓各局員卽帶勇巡查昨日黃大令發出條諭飭頭鋪地甲速將城廂内外查明共計栅欄若干座禀復以便稽考如有稍損之處亦卽一律修整二更關閉如有延醫接穩及緊要公事盤詰明確方可放行若無燈籠與形跡可疑者務必加意查問解局訊究 
[臺基家究]  
　　本地人某姓蕩婦住居本城西門内淘沙塲地方徐娘半老姿色不衰與某甲姘識專誘良家子女卽所謂臺基是也左右鄰惡其不雅正欲公議禀究不意前晚又留某作工之女與開金線作之某乙在内姦宿雲天月地忌憚毫無衆鄰目賭其事驀入其巢將一對野鴛鴦雙雙擒出並將該蕩婦一併送官究治惟兩個可憐蟲啼泣乞饒後經和事老再四調勸未知可免公庭出醜否也 
[不知輕重]  
　　往來蘇杭向惟民船自創設小輪船生局意日繁繼起者竟有十餘家之多今年因振興商務由督撫憲准在租界開設小輪船官局均在珊記馬頭一帶日前有某小輪船由滬赴蘇經過某厘卡因夾帶私貨將船扣住多日始准行放有吳楚卿者首糾十餘人至官局肆行吵閙由總辦葉司馬轉告屠别駕飭差往傳而吳已聞風遠颺不料昨又有袁煥記小輪船局執事席彦堂往吵經官局執事陳國甫喚令三百二十八號華捕將席拘入捕房轉解到英公廨别駕飭令將席彦堂暫行交差看管候訊 
[自恨薄命]  
　　妓女花月紅卜居三馬路同安里姿首頗佳批把門巷車馬常盈無如家累頗重所入終不敷所出債臺百級無術彌縫前晚妓之生父某甲向妓强索洋銀數翼妓答以無有甲卽大言曰業將控告英公堂矣拂袖而去妓聞言愈思愈憤因私購阿芙蓉膏一盒背人吞食未幾毒發傭僕等見其神色有異立卽遣人請陳與昌絲機中人赶往救冶投以藥餌將餘毒嘔盡始行蘇醒否則枉死城中又多一重公案矣 
[縣署瑣事]  
　　本縣差役吳裕前因蘇臬司胡謙訪飭縣訪拿盜賣漲灘案内周文邦陳惠亭曹安卿詹信山金喜生等供出該差得賄洋數百元聲請訊追大令得供後將吳裕一併解省訊辦並將伊子吳木生收押本縣待質所候示日前大令公出回署吳妻某氏伺候大堂攔輿伸訴請恩開釋並稱伊子婚期在邇大令姑念母求俯准所請已於前日釋放矣○新閘大王廟前由本縣黃大令禀明道憲擬將該處起造接官碼頭並官廳一所興工築造已列前報前日經董事瞿徐兩董以工程告竣函請黃大令前往騐收大令展函卽行鳴騶前往騐得官廳馮頭皆已一律裝廣華麗髹漆輝煌大殿戲檯亦已煥然一新回衙後當轉禀道憲矣 
[英界早堂瑣案]  
　　積竊盛阿全曾經犯案由公堂懲辦昨又竊取布棉被布衣錫茶壺蠟臺等件經包探孔阿才瞥見拘獲向間失主據言已無處找尋遂由孔包探於昨晨解案請訊盛阿全供寶山人行竊該死求大老爺施恩定當改過自新别駕商之薩副領事判令笞責一百板遞解回寶山縣○乞兒張阿三昨在浙江路經過見陶萬順鞋店内闃其無人因卽竊取布鞋一雙正欲逃逸被店主瞥見當卽扭交一百三十四號巡街華捕解案請訊陶萬順投案領贓質之張阿三認竊不諱别駕判令笞責一百板○一百九十五號華捕拘解余少才徐來生楊阿增到案禀稱昨見余等三人與小工莊盈富口角莊指爲拆梢故拘人捕房嗣後查得莊曾向余借過洋七元今一併送案請究莊盈富投案申訴前情質之余少才供爲信局生理前因莊欲付小工錢曾冋小的借洋七元屢討無着後知伊在楊樹浦因不識路故邀同徐來生楊阿增一同前往今忽指爲拆梢實出意料之外叩求鑒核徐楊同供與莊素不認識因余少才邀同前往其餘均不知曉别駕得供著留候過堂覆訊○包探倪順泉禀稱劉阿二徐金寶徐阿香戴生福等四人一同在虹口聚賭經小的當塲拘獲送究别駕逐一研詰知均係賭徒著名押一月○一百七十九號華捕拘解賭徒陳子香到案禀稱此人在虹口一帶賭臺代拉賭客别駕略訊數語判令管押一禮拜○某包探禀稱薙髮匠阮長泰在虹口賃屋一椽前日誘令寡婦胡張氏之子入内共賭氏子賭輸將身穿之衣盡行當去不知避往何處今氏投控捕房由小的拘解請究胡張氏投案供稱兒子年幼阮誘賭博現在不知逃往何處求爲追究阮供南说人薙髮爲業不敢誘賭求恩别駕判將阮長泰管押一個月期滿遞解回籍○水巡捕唐寶榮禀稱周蓮塘前有舊木料許多堆積河灘　次傳未到案今日甫到請訊周蓮塘供在老沙遜洋行爲房租買辦所有堆積之舊木料均是 
 
 

Page 4

 
 
法界教中首善堂之物不干職員之事求鑒别賀再三詰問周堅不承認别駕謂候傳首善堂到案再核而周不應抗諭不到判罰洋二十元以儆 
[法捕房紀事]  
　　昨禮拜五鄭大令蒞八仙橋捕房會同謝副捕頭發落各案命提在途竊取保險燈之劉阿狗照原斷笞責五十板還押五天期滿開釋○又提新開河畔車上竊取檀香之周全富照原斷笞責八十板還押○偷兒楊阿狗在董家渡石頭船上竊取衣包一個持往法界質錢爲包探拘入解經大令訊供照原斷先行枷號半個月期滿責放○小竊陳阿元經大令訊供枷號廿天昨已期滿命帶案開枷照斷笞責一百板還押覔保○九大錢莊夥嚴瑞文因混用銅洋爲某烟紙店看出向掉口角經巡街捕拘案經大令訊供押候嚴究等情已紀前報昨日命提到案問究竟何來供稱無心用入求恩明察大令謂混用銅洋尚敢狡展著從重掌頰五十下堅執前供大令謂爾混用銅洋尚敢逞兇毆人實屬不法著還押再核受傷之朱海全著自行醫治○沈培緒控陳子賓串同王錦山等將棧單抵押銀一千六百餘兩一案迭經大令研訊並據王錦山供認各情已詳前報昨大令蒞捕房發落沈培緒投案求追大令以此案情節支離再三駁詰沈培緒供初至上海寓來家圈長安棧有五個月王陳等時來勾引小的旣隨術中托寶和莊央周惠記至慶豐贖出眞單其僞單仍在沙遜又問錢姓何人供紹興嵊縣人名錢秋平現在瑞豐茶棧大令得供著沈邀同錢秋平及寶和莊經手人馮姓來案候訊又飭包探至周惠記吊到憑據並傳周惠記主人到案復核 
[來信節照]  
　　浦左火警已登本月初一日報章兹接教士龔君來信云所紀董家渡天主堂洋龍往求之語想係得諸傳聞其實並無其事緣本堂向無雇定渡船臨事招喚徒費周章故有願莫償惟有望東長嘆而已恐蹈竊譽之名特佈一言幸祈更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[魚暇風味]  
　　鄂省地本澤國湖中江上多産魚暇農民無事或遇荒年均以網罟從事水濵取魚暇以謀衣食而專此業之漁人日馳涿於雲水鄕中得魚沽酒幾不知人間何世因之魚暇平日價與蔬菜等今歲秋乾日久河水涸落魚暇所出甚少據老漁言近十年來惟今歲六月江中水退潮落以致魚暇不藏漁者難以獲利雖八月中湘川二水略泛未旬日又卽歸槽江湖港雁渚鳬汀概行露出估客膠滯難行月初湘水頻添四五尺因江水大涸銷落甚速故日事罾網者鮮多獲利月中至今魚暇之價日漲大魚每斤價七八十暇價相若至於花色小魚每斤售錢三四十文業與花猪竹鷄之價齊驅無復昔時不值一文氣象矣貧寒之家以小鮮自給者惟有望洋興嘆過屠門而大嚼老饕之愿難償是亦郡國利病之一端也 
[東園賞菊]  
　　杭城未遭粤匪之亂有項翁秋伊者素性愛菊住居艮山門内隙地畝餘徧植嘉種勤加灌漑遂成巨觀每當重九前後名花大放翁在園中高搭棚廠數座以備遊人小憩菊畦之外卧以芙蓉名人往遊者率吟詩以贈錢塘戴文節公題其園曰可羡繪圖以詠之洵極一時之盛也兵燹之後翁已物故園亦易主業已起造房屋菊畦無復可尋近年以來有吳君小峯者家居東園巷亦有黃花之癖徧求佳種就小園中極意栽培已有年所初僅供親友賞玩而外人無從問津焉今年重加布置於菊畦之旁添造精舍三楹另啓一門俾來遊者得以出人無磚雖事經創始未及可羡園之盛而及時行樂名流風致要亦卓越尋常矣 
[水性楊花]  
　　安慶北門内孝子坊有著名土妓汪小妹者年約三十餘歲自謂盈盈三五時實屬花容月貌今雖徐娘半老不似從前之車馬盈門然尋芳者猶津津道之也妓有子年將及冠且有母已屆天命之年三口之家度日非易遂看淡紅塵情願從良擇配以了終身適有楚人易姓者隨營充當教習稍有餘資久欲覓一中饋前月問憑蟻媒某嫗說合言定財禮洋蚨六十元卽假嫗屋擇吉成親夫妻好合如鼓瑟琴居未一月易姓忽與小妹相商同回湘省小妹樂從易卽雇車由陸進發行至太湖縣小妹忽然心變暗與車夫商通次晨趁易未起率同子母由原路䟎回省城易亦隨後赶到彼北糾葛大動干戈小妹情願拆夥易遂向媒索還財禮聞只追還一半云 
[書院論文]  
　　十月初三日紫陽書院課期輪應藩憲鄧方伯考試仍借蘇州府考棚點名給卷扃試文詩題錄後文主忠信徒義詩九功之德皆可歌得功字五言八韵○平江書院亦輪應蘇州府桐太守課期晨在書院散卷當日酉刻交巷文題爲孟施舍之所養勇也一節詩雲嶺半藏紅葉寺得紅字五言六韵 
[鴛鴦被捉]  
　　鄕人胡大有同媳張氏住居虹口之某里氏稍有姿色而性輕佻胡錦山者大有之姪也與氏私相來往已非一日大有已有所聞因於前晚留心窺伺比至十二點鐘時果見錦山掩入内房因卽喚同隣人赶入雙雙獲住卽持并州快剪將男辮女髻盡行剪去當即指交巡街華捕拘入捕房轉送公廨值日差問明情節禀知屠别駕著男女押候訊究胡大有隨堂候訊 
[英晚堂案]  
　　美界寶昌洋廣貨號股東曹昌猷投项公廨具控司帳徐玉書匿帳侵蝕洋一千七百餘元一案屠别駕准詞僉差提集人証於前日晚堂升座集訊曹供監生藉隸寗波向操洋廣貨業曾與同鄕袁三順及葉某在虹口大街股開寶昌洋廣貨字號曾有同鄕沈建章李文生等學荐徐玉書在號内學業當有昔存今故之李甲卽現在案下李子鈞之父擔保銀洋出入先是徐誠實可靠故監生等將伊拔廾副帳職未及三載兹被侵蝕洋錢一千七百餘元之多及監生等向索帳簿查閱詎徐將舞弊帳簿藏匿家中堅不交出監生等旋卽邀同薦保沈建章李文生李子鈞等理論沈等向生懇商先還現洋三百元出立期票洋三百五十元並原保人之子李子鈞賠償票洋三百五十元餘洋均出興隆票據詎沈等言而無信旋卽翻悔監生不得已控訴憲案今奉提訊伏乞嚴追李子鈞供監生亦寧波人現在太古糖棧爲司帳前者父親在日確曾擔保親串徐玉書在寶昌學業現在父親棄世有年且徐玉書拔升副帳監生並不知悉况從未應允監生賠償洋銀三百五十元之事求察李文生沈建章同稱監生等曾舉薦徐玉書在寶昌學業迄將七載之久素來無異今正監生等在籍接得曹昌猷信始知徐玉書虧用洋銀旋卽趁輪來滬向曹商懇折償了結緣兩造固執不依遂至中止求鑒徐供年二十四歲虧空帳欵實祗三百元之譜今愿將祖遺房屋作抵别駕訊得涂玉書虧用屬實判令將産抵償洋三百元期以三年爲滿逾限作絶李子鈞賠洋一百元各具遵結完案人証一併斥釋○著名無賴范毛王士鳳祥係虹口一帶賭棍中之巨擘也横行不法無惡不作業奉前道憲劉康俟觀察札飭上海縣曁英法兩界一體訪拿在案詎范等聞風遠颺近來濳回滬上仍蹈前轍事爲捕房訪聞立飭包探將范等拘拿詎范等愍不畏法竟敢手執鎗械拒捕當經該探捕等合力拘獲解送早堂會訊等情已詳本報前日晚堂屠别駕升座命將范等帶案旋有捕役趙金將范毛毛王鳳祥逮案范供小的實姓萬不敢違犯伏乞開恩官問趙金曰范毛毛是否著名賭棍答是王鳳祥俯首求恩别駕命各重笞一千板仍交捕役管押候再核辦 
[美捕房紀事]  
　　包探倪順泉查獲徐阿榮徐長福戴金福三賭徒禁押捕房已登昨報昨晨捕頭飭倪探將三賭徒送至英公堂請辦屠别駕提訊之下判令帶回捕房禁押一個月期滿遞解回籍卽由某某等三華捕繫以黑索帶回行至天后宫北首徐戴二人竟被將索扭落飛步奔逃捕竭力　赶祗將戴金福擒獲其徐阿榮一名追之不及未知逃往何處至今尚未查獲○長福者未詳其姓駕游船一艘停泊蘇州河畔前日有某西人欲雇往某處遊玩論價旣定約於昨晨解維長福當雇甲乙二小工暫供執稿之役先將辛工付半屆時西人偕友而至甲乙尚未到船西人旣雇他船而去長福登岸找尋無著卽夺告捕房捕頭派包探石金榮將某甲拿獲解入捕房捕頭令押候拿乙到案併送英廨訊辦○本邑人王阿香賃屋北河南路第七百十六號門牌開設某米店與鄰近某糕店往來前日下午王向索欠項忽與糕店夥寧波人某甲爭毆王大受虧辱奔訴捕房捕頭諭以扭案送懲或喚走街捕拘拿○北蘇州路萬利船局以樓面租與搭客寓宿前日有九江人徐湘亭者欲附該局輪船旋里將行李運至局内歇宿樓上適有局主之親威寗人葉某亦宿是處昨晨船將啓輪徐檢點衣服忽失十餘件肄葉所竊將葉扭至捕房控訴捕頭詰知原委謂葉旣係局主親戚宜由局主調停也 
[江西官報]  
　　九月初二日花領三品銜指分道盧宗儀繳照係河南人知州邱承榮由京解地丁回府經裘紹箕禀知籌餉新捐撤局局署鄱陽石門司劉景動據禀患病請假回省就醫以試用典史嵇縉坐署安遠典史繆世楷據報病故以候補巡檢汪晋康署理又委署德興縣丞熊瀛無力赴任以補用布經劉蔚霞署理○初三日補用府但培艮委往萬安公幹湖北丁憂候補道劉葆林往臨川同知胡上襄禀謝加級紀錄候補縣洪壽彭禀謝准其起服閻尚庚卸辦古縣渡釐卡回俞官圻住九江會辦敎案署彭澤馬當司姚德峻卸事回指發分缺先典史蘇文蔚由安徽驗看禀到○初五日新淦縣沈壽龍卸事清理交代回孫泂總纂輿圖朱兆麟葉汝錕俱輿圖局同辦圖表胡士襄解漕折進京薛鍾瀚由京解關餉回李祥和解地丁由京回章乃正辦萬安緝私卡閩浙都司王祥麟由臺灣來省○初六日縣丞周雲由籍修墓回○初八日署建昌府李嘉賓卸事回省右營吉勒通阿禀任事調署饒州叅將萬昌喜卸署右營事南昌通判閻賡良往内河驗收砲船同知徐樹鉁卸辦吉安分局回指分從九洪動黃錫鑅林元定俱禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
