# 1905 - 348 - 4911741

 

Page 1

 
 
[電傳上諭]  
　　十一月二十五日奉上諭兵部理藩院會奏議覆溥題等奏歷陳台站擾累積弊請申明定章開單呈覽並酌給津貼各摺片據稱台站定例本屬甚嚴日钬弊生官員弁兵肆行擾累亟宜嚴定章程變通辦法等語着藺都統及將軍大臣等遵照單開各節一體辦理遇有駐驛公務及差遣員役准照議定章程核實　注不得瞻徇情面稍涉浮濫各站 
 
 
 

Page 2

 
 
供應亦著一律遵辦此項出差人員著戶部按照程途遠近酌給津貼以利遄行如再有前項擾累情事卽著該都統等據實糾參從嚴懲辦以肅台政而恤蒙艱餘依議欽此 
[論滬寗鐵路來稿]  
　　自滬寗鐵路改派唐少川侍郎於是外省人對於江蘇人之意見與江蘇人對於此項鐵路之方針均爲之一變何以言之前督辦滬寗者非卽江蘇人之盛侍郎乎然盛之爲督辦也係朝命特派之員並非江蘇人公推公認爲代表者也與浙皖閩贛各省籌欵自辦推紳士爲督辦總理者性質旣截然不同今日盛之辦理不善由江蘇人發其覆而思别易一人以善其後也固宜論者乃謂朝廷以江蘇人無辦理鐵路之資格故改派唐侍郎然盛固受委託於朝廷而非受委託於江蘇人而爲之代表者也盛受朝廷之委託故可以辦滬寗卽可以辦蘆漢彼論者何不謂蘆漢鐵路所轄之直隷河南湖北等省亦無辦理鐵路之資格而借江蘇人爲之代表耶且胡侍郎之辦京榆近日袁宮保之經營京張彼論者又何不謂京榆京張各該省分之人亦無辦路之資格而亦借材異省耶此眞不通之論矣不但此也各省自辦之路如贛人之業於李方伯報紙紛騰者屢矣然辦事其有苦衷有識者不肯爲求全之毁至如皖省所推舉之總辦當時京官陳請自呂編修以上無列名者以視浙江之京外官紳同聲推舉湯劉二人者又何如閩人之於陳閣學尙爲一致然將來效果何如不敢預必其自信爲已有辦路之資格耶抑其中不免一二或蹈盛氏之覆轍耶盛非江蘇人所公舉卽非江蘇人之代表今日之事在盛氏之罪不過負朝廷之委託若自辦省分卽爲受地方公衆之委託而爲該地方之代表設或蹉跌則將貽該地方公衆之羞乃眞無辦事之資格矣吾爲江蘇人危吾更不僅爲江蘇人危也至滬寗鐵路公是公非灼然共見謂江蘇人從前未加研究致放棄責任可也謂盛氏個人放棄其責任致負朝廷之委託遂謂今日江蘇全省皆當如盛氏之放棄不可也乃同是江蘇人之食毛踐土者其初尙奔走盛氏繼乃反噬之且并江蘇全省人而反噬之其人之私德吾不忍言卽以公理言之無愛其鄉里之思想者亦决無愛國之思想脫囚於台灣輦金於平壤吾不暇發其覆也况 
朝廷於滬寗鐵路旣於辦理不善之盛氏而去之必於辦理至善者而與之借欵造路能借債還債乎南皮於粤漢尙不爲衆論所容吾知唐侍郎必能仰體朝廷擇賢而任之心援照合同至省至善之辦法毋使江蘇人仍負洋債不能清還之累如是則唐侍郎方不負朝廷之委託而江蘇人必感戴皇仁且歡迎唐侍郎之不暇彼紛紛借箸者盍亟思所以自圖母如江蘇人從前放棄彼居於代表之人亦還以完全其資格則江蘇幸甚各省幸甚 
右稿論滬寗鐵路極爲透闢盥誦一過欽佩莫名惟未知撰者何人殊興仰止末由之歎倘蒙不棄乞示姓名不勝盼禱 
彙錄立理英美租界閙事後情形 
[江督抵滬]  
　　江督周玉帥昨日乘江寛輪船抵滬提右營周參戎滬軍營龍鎭軍咸在江干列隊恭迎玉帥在船傳見道憲袁觀察並接見法繙譯官蘇烈君一點鐘由金利源碼頭登岸前導有紅綢帥字旗英捕房派印度馬捕四名隨行玉帥乘雙馬車護從者有項馬五騎戈什哈二十餘人及荷鎗親兵數十名後隨道憲以下文武各員至新閘西首巿浜橋新洋務局行轅駐節 
[江督行轅紀畧]  
　　江督周玉帥旣抵行轅後卽接帥旣抵行轅後卽接見呂海寰吳重熹尙其亨等各大臣聞玉帥之意謂此行係爲彈壓亂民而來至於應爭之事仍須力爭議結一面諭關讞員開呈罷巿後中西受傷各人名單聞關道袁觀察等今晚卽住新洋務局以備玉帥隨時傳詢要公（顚） 
[江督拿滋事莠民]  
　　昨日江督接見袁觀察後以此次匪徒搶刼閙事殊可痛恨密諭袁觀察迅速札行英法両公廨及上海縣密飭差捕嚴拿各匪徒到杂從嚴究辦（調） 
[江督擬拜會領事]  
　　聞江督擬於今晨往領袖俄總領事及英總領事署拜會商辦鬨閙公堂一案（調） 
[蘇撫來申述聞]  
　　聞官塲傳述江蘇巡撫陸春帥昨日由蘇起節今晨到申駐節天后宮側出使行轅與江督籌商鬧事後辦法（顚） 
[巿情安堵志喜]  
　　英美租界各店鋪自前日一律開巿後雖晚間收巿較早幸無莠民攫物及肇事一事一切昨日照常貿易巿面又見興旺捕房亦率由舊章仍按叚派捕梭巡（宜） 
[捕房查獲閙事匪徒]  
　　英捕房查得二十二日鬧事匪徒實係惡丐鄭子明羽黨居多因飭各包探在界内各客棧嚴回搜捕各匪紛紛逃往法界昨日英包探會同法包探在法界小東門一帶拘獲當時肇事者二十七名一併帶回捕房押候究辦觀上則肇亂治安實係若輩非嚴懲萬不足以蔽辜也（見） 
[讞員率帶兵捕夜巡]  
　　前晚十點鐘讞員關司馬偕襄讞金大令乘馬由洋務局出巡各處隨帶印度馬捕七名砲台營洋槍隊親兵四十名及華捕與廨差四十餘名由山家園轉至英大馬路抛球場棋盤街洋涇浜石路四馬路等處途中頗爲安謐後由西新橋廣西路過泥城橋折回時已鐘鳴兩點矣（見） 
[會議夜行須持燈火]  
　　駐滬各國總領事昨與滬道在領事公會共議罷巿後善後事宜並議定租界無電燈之處華人夜行須持燈火由各領事與袁觀察會銜出示曉諭周知（調） 
[西水兵巡綽各道]  
　　昨日公共租界與英租界江西路四川路河南路一帶有兵船調來之各水兵每班三名肩荷洋槍沿途巡綽不絶於道（見） 
[西兵防守情形]  
　　西商圑練兵分甲乙兩隊甲隊自禮拜一晨派出分駐各馬路至昨晚七點鐘始行撤回禮拜二午後自二點至五點鐘時有若干人得撤回休息昨日每人得休息兩小時甲隊司令官於昨日調回該隊時頗稱謝其能彈壓亂事克盡厥職昨日巡警各馬路之圑練兵尙有六十二人蓋先行撤回者僅七人而已現在 
 
 

Page 3

 
 
擔任防守之責者皆爲英艦愛斯脫利亞之水兵乙隊亦頗奮勇其駐紥之處在英大馬路之西商公會防守亂事之騎兵共計六十二人皆荷槍駐守備有極靈捷之戰馬惟因亂勢不甚劇烈故未大用昨日有英水兵六十人前往更替輕騎及乘骑之步拴於巡守防亂時最爲得力圑練兵之預備隊其擔任巡警責任之時聞於禮拜二爲十五小時於昨日則僅十小時譯字林報 
[輕騎防守各處]  
　　文匯報云自今晚七點鐘爲始附近新閘梵王渡徐家匯等處將有輕騎分叚駐守 
[圑練兵已撤]  
　　文匯報云今日並無圑練兵分駐各處惟尙未就職商業老巡捕房仍用英水兵保護門口并架有機器砲兩尊福州路河南路一帶則有荷槍之巡捕駐守 
[英美兵艦抵滬及屯札水兵之布置]  
　　美兵艦包爾提摩號及維拉羅波斯號兩艦於昨晨駛抵吳淞包爾提摩號之水兵由某砲艦載至上海登岸計水兵一百六十名於昨日午後四點鐘時抵滬上海跑馬塲幹事員已遵依安特森君之請在馬霍路預備房屋両宅以備英水兵二百五十人屯駐蓋英艦愛特魯米突號卽將來滬也譯字林報 
[意兵艦續派水兵登岸]  
　　文匯報云今日午後意大利拴艦麥哥卜魯號又續派水兵三十名登岸往靜安寺路想係駐守跑馬塲及意大利總領事署者 
[日兵艦抵淞]  
　　文匯報云日本巡洋艦對馬號於今晨駛抵吳淞進口後派水兵約一百五十名來滬屯駐租界日砲艦宇治號亦於數小時内抵淞 
[英艦來滬]  
　　文匯報接香港二十四日來電云英國頭等巡洋艦愛特落米突號（載重一萬一千噸）已於今日由香港起程前來上海駛行甚速 
[吳淞西員之戒備]  
　　淞口新關稅務司因見申埠莠民肇事傳諭本關理船廳洋員亨君通告在淞辦事各員如遇英美各兵艦抵淞赶令入口倘値潮水不順先發水兵數隊由火車赴申保衞租界各洋商住宅鐵路火車經理洋員日來傳諭司機人所有各機汽車頭無論晝夜不得息火并派値事各洋人分班預防倘聞警信一面載運租界各國紳商婦孺一面在吳淞備載調抵淞口之各西艦水兵赴滬（左） 
[調軍駐防南翔眞如等處]  
　　吳淞第八標新軍統領奉江南提督楊軍門上海道袁觀察電飭抽調新軍畱防等拴數中隊分駐嘉定縣轄境之南翔寳山縣之眞如兩鎭及滬北各車站鐵路附近有敎堂之處一律派兵駐紥蓋訛傳南翔地方到有光蛋匪船故也（左） 
[松江防務志略]  
　　松江府田太守以上海公共租界閙事之後現已照常貿易恐有流氓混跡來松飭縣會營嚴行查察提憲亦復諭飭　雪門參戎加意防範莠民並多派兵弁防守敎堂等處（調） 
[被傷華人斃命]  
　　住天保里二十一號門牌之江北人童仁堂於 
二十二日莠民肇事時在大馬路菜巿塲被槍擊傷腰肋手臂經人抬往公廨由關司馬片送同仁醫院療治已志彰報茲悉童因醫治無效已於昨日身死司馬飭差諭知家屬往殮（見） 
[編號招認屍身]  
　　二十二日莠民在英租界肇事時所有被鎗轟斃之人内有五屍無人認領前日送至美界斐倫路驗屍所收殮緣不知死者姓名故將年歲服色按屍登記並爲列號招認茲祿如下計開四百四十二號年約三十左右穿元布棉袍藍布單褲元布套褲白襪元布鞋子秃頭在快利洋行門口彈傷右乳而死四百四百四十三號年約三十左右穿潮藍布對襟棉袄藍布單褲白襪無鞋秃頭在小菜場刀傷右肩而死四百四十四號年約四十左右穿藍布棉襖藍布短衫白布褲藍布套褲白襪白肚兜藍布鞋子秃頭在小菜場鉛子傷左右乳旁而死四百四十五號年約二十左右穿元布夾襖元布夾褲白襪元布鞋子裏面有紅紙二小張秃頭在小菜塲刀傷頭面身死四百四十七號年約二十餘歲穿元布破夾襖破馬甲藍布作裙藍布夾褲白襪圓頭鞋子秃頭在小菜塲彈傷右眼而死（見） 
[賞洋鼓勵廨差]  
　　廨差顧昌差夥王杏金等前晚隨從關司馬在新閘等處拘獲匪徒七名昨日司馬各賞給洋元以資鼓勵（調） 
[老閘巡捕房已照常辦公]  
　　文匯報云老閘巡捕房已照常辦公其辦公處暫假印捕課堂荷鎗之巡警兵仍駐守捕房各緊要一切佈置皆將復舊 
[會議改定官制紀聞京師]  
　　日昨政務處王大臣會議改定官制一事聞所議爲酌裁簡缺知府晉崇州縣品秩添設會審理財等官警部添設丞參裁并清簡衙署各等事（龍） 
[肅邸籌邊四策北京]  
　　肅王擬卽親赴内蒙古各部落查勘一切現已擬定要端有四一開礦一興學一練兵一屯墾稍有眉目卽推行外蒙各旗（　） 
[會議添設兵學館京師]  
　　政府王大臣會議現當整頓武備力求完善應設兵學館一所揀選營弁入館肄習並咨照各省督撫保送曾經實任提鎭派往東西洋考求水陸各軍操法隨時咨報編輯成書以資考鏡惟慶邸現以創辦各項新政用欵浩繁此舉經費甚鉅誠恐籌措不易必須欵項有著再行入奏（師） 
[會議擴充海軍京師]  
　　軍機大臣會同練兵處大臣及直督袁慰帥於日前大開開議擬妥籌餉項决計擴充海軍藉資振頓並自辦路礦廣開商埠等項事宜（師） 
[湖北改編營制奏稿已定武昌]  
　　湖北改編營制雖未實行而奏稿業經擬定聞此稿洋洋數千　係楊葆初大令壽昌草創而張宮保加以潤色云（文） 
[警部擬添顧問官京師]  
　　巡警部尙書徐在軍機會同趙智菴侍郎議商本部所轄地面甚廣事務甚繁擬卽添設顧問官二員以便遇有交涉或緊要案件相助爲理（師） 
 
 

Page 4

 
 
[電催皖省應解欠欵安慶]  
　　皖省欠解寗省抵釐一欵積欠數年及應解各款迄未解寗日前江督曾電致皖藩云部撥抵釐欵内皖省欠解二十六八九及三十年釐金十五萬三十年減平二萬又本年應撥之厘金四萬銅元餘利四萬減平三萬均未解過共欠二十八萬又湘營恊餉僅解至本年四月止共欠三萬六干以上各欵係抵放軍需防費京協各餉各國洋欵各要需設有貽誤關係匪輕寗省費絀用宏萬分艱窘務懇速賜籌解交金陵支應局兌收以濟眉急深紉舟誼感切禱切祈先電覆馥寒印聞藩司馮方伯接電後已一面電覆一面商之撫憲陸續籌解矣（絲） 
[領事照請江督更正美商流氓名目鎭江]  
　　陳侍御奏參常鎭道任用員幕一案摺中有美國流氓施大賡云云茲施大賡以井非美商且不甘任受此流氓之名爰具禀英領事竇爾慈君請照會江督設法更正免於名譽有損（止） 
[委員與日船廠訂造快南京]  
　　南洋大臣周玉帥現擬興辦海軍迭與南北洋海軍總統薩軍門會議以南洋舊日之鋼板碰快各船半多損壞亟宜多造快艇赶速操練以期得力查前督曾向日本購訂快船祇有四艘未能立海軍基礎爰飭籌防局總辦李藝淵觀察速籌巨欵多購新式快船觀察卽派提調汪刺史喬年赴滬與日本川畸船廠工師議定代造已於十八日訂立趕造之條約矣（平） 
[留日學生總會公布條件]  
　　公布第一號總會第二期選舉職員幹事長曾鯤化副幹事長張繼庶務王克容胡瑛匡一書記陳應龍錢良駿王昺坤韓汝庚收支科周珍吳永珊調查科朱劍曹亞伯丁厚拊招待科景定成劉四趙保泰學務科李鐘奇胡承喆廖嘉淦 
公布第二號臨時條件（一恢復總會秩序（二）凡對内對外一切發布事件須經本會承認（三）全體會員宜和衷共濟不得互相攻擊作無理由之衝突（四）不得藉取締問題是言革命如有黏帖及印行者本會有撤消之權（五）各省機關須歸本會統轄（六）籌集經費一照平常徵收一由學校量收（七）職員須各盡職務不得稍存意見（八）凡本本所舉議决發布條件必期一律實行 
公布第三號第一項歸國辦法（一）全體學生一律準備回國（二）商船開輪一次卽歸國一次派招待員二人經理船票行裝等事（三）每次歸國之學生就中舉代表一人經理一切每二十人以上就中舉糾察員一人整飭秩序（四）每次歸國人數卽由招待員　買船票時記明姓名報告本會（五）每次歸國學生由代表人記錄姓名及通信地址交存上海總會假定事務室（六）在上海設立留學生假定事務所[  未完]  
[德自干涉滿洲滿約之說不確]  
　　二十四日栢林電云德外務省聲言本月十二日法報載東京消息謂德國有干涉中日滿洲條約这說實屬誤傳譯德文報 
[青島署督囘任]  
　　二十四日青島電云司令長西墨痕君將於西歷正月初自日本遄返青島再署青島總督蓋現在暫由海軍副提督脫勒撥爾君署理此任也譯德文報 
[日本内閣大臣會議]  
　　二十四日東京電云内閣大臣定於今日會議商定統治韓國全權大臣之約章 
[日首相辭職]  
　　二十四日東京電云桂首相因戰事已終英日聯盟業經展期日韓新約及中日滿約皆已議結故擬辭職業已覲見日皇并會唔各大臣聲明辭職之事 
[日艦隊解散]  
　　二十四日東京電云解散艦隊之命可於今日宣布日皇亦曾頒諭將御用軍隊分散并頌揚其開戰時奮勇之能力 
[日俘抵英]  
　　二十四日倫敦路透電云載運日俘虜之開勃落落孟及佛考文號两艦已自哈姆堡駛來此間 
[英德邦交]  
　　二十四日倫敦電云英首相亨利白納門君因栢林會議英德邦交商人曾有電來述及會議情形卽答覆云貴處擬重修両國睦誼并永敦邦交深表同情不勝感切同日路透電云據栢林某報載稱普魯首相曾電達英相及外部大臣愛德華格蘭慶賀二君之新任二君亦已答覆深表友愛之誼譯字林報 
[德國救助僑俄德人]  
　　二十三日柏林電云德國已創設救濟會救助僑居俄國沿波羅的海各省無告之德人現已派有快艦數艘駛往俄國黎加及利佛爾等處將被難之人救回已國半官塲傳言僑居沿波羅的海各省之德人時爲蘭德社會黨攻擊并有焚斃等事譯捷報 
[英國賑濟無業民黨]  
　　二十四日倫敦路透電云有慈善英人名黑林者以英金十萬磅槪子救濟兵隊嘱創一内國殖民部位置無業之民該兵隊已欣將此欵交與皇家醫院作爲資本定每年攤還英金四千磅凡無業之民每人得受地五畆并一切可以瞻養家族之品共地價及贍養費按年酌還若干俾日後得均爲主人翁云 
[俄國又全體罷巿]  
　　二十四日倫敦路透電云俄聖彼得堡及莫斯科兩處又定於禮拜四日全行罷巿譯字林報 
[俄亂甚烈]  
　　二十五日倫敦路透電云俄鐵弗力斯省殺戮墨塞爾孟人之舉刻正續行不已且遍及高加索省其殺戮墨塞爾孟人之勢幾與獵鹿無異現在墨人之逃出鐵弗力斯境者已有二千戶譯文匯報 
[德美交涉]  
　　二十四日栢林電云美政府願與德國重訂商約惟稅關政策則與德國反對譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[諭催核議各省報銷京師]  
　　工部自裁撤書吏後於核算各省工程軍械等項報銷清册頗爲棘乎不免積壓延遲昨經各堂憲諭催司員速將各省報銷案件一律查明詳核數目是否相符以便其摺覆奏（師） 
[黔撫幕僚多托詞求去武昌]  
　　黔撫岑中丞扶病登舟定期十六日開行已志前報嗣聞中丞病勢增劇故行期又復展緩隨帶幕僚因見中丞病體可危黔地又甚瘠苦故多有託詞不往者（文） 
[蘇捕營設賭拘人衆鄉民不服上控蘇州]  
　　蘇捕營現分水陸二軍水師編作三哨任以領哨三人而以一人總領之自徐輔臣參戎統領後將總領哨裁去作爲統領坐營叅戎自爲管帶本月某日該營弁至崑山縣治千墩地方擺設賭塲有某某等三人向之勸阻該營弁非但不從反將三人毆打捆解至崑山縣署誣指匪類請寳大令究辦大令廉得其情麾之不理現聞此事衆鄉民已聯名來省上控想須澈底根究也（臣） 
[電省警務章程京師]  
　　巡警部徐菊人尙書議及本部自開辦以來規模旣定惟各省咨送警務清册者尙屬寥寥擬卽電催各省督撫飭屬迅將所辦警務章程及各項執事人員銜名近日巡警有否成效抑或尙須練習一併聲明詳細造册咨部以憑考核事在創始勿任因循（師） 
[蕪湖]  
　　安徽省城籌議公所派委徐敬叔别駕來蕪復查當蕪繁三縣烟酒各捐徐别駕到蕪後督同蕪湖籌議所孫子明少尉連日調查四鄕各烟酒店帳目澈底清查藉免以多報少之弊○距蕪五十里之黄池鎭歸當塗縣管轄鎭有同裕典係太邑崔紳所開上月中旬某夜被盜行刦當經該處鄉民拿獲七名茲聞内有五盜於七月間曾行刧宣城縣水陽鎭同慶店刻下宣邑捕役正在訪緝因聞黄池拿獲多人馳往查問五盜直認不諱因將五盜先行解送宣邑請訊其餘二盜由該處地甲押送當塗縣訊究（諸） 
[月掩火星]  
　　本年十二月初五日戌時爲月掩火星之期届時應見火星在月之右邊暗環處相切而入月後復從月之明環處出月而星見推得上海徐家匯觀星臺應見時刻如下火星切月右偏上三十度八分平時八點二十分二十五秒五卽上海鐘時八點十四分四十二秒火星人月偏上二十九度一分平時八點二十一分六秒一卽上海鐘時八點十五分二十三秒火星出月右偏下五度二十四分平時八點四十分十九秒三卽上海鐘時八點三十四分三十六秒火星離月右偏下六度三十一分平時八點四十分五十八沙三卽上海鐘時八點三十五分十五秒 
按月入熒惑世不絶書然罕有能預知者友人葉君友琴精天算之學貫通中西名重一世昨以右稿見示則預算月掩火星之期也爰亟錄之以供衆覽 
[滬江官事]  
　　前南昌府知府沈太守曾植浙江試用巡檢顧二尹鼎履昨均因公來申住北巿某棧午後到道禀見○九江查輪委員史二尹悠頤昨至道轅禀辭回省（近） 
[運煤船入塢修理]  
　　英國運煤船老鷹茲因船底損壞前日駛至滬南製造局船塢修理（欣） 
[鼓勵所丁]  
　　滬南總工程局總董因日來孫明府陳二尹每晚督同所丁人等徹夜巡查殊形勞頓昨日每名賞給洋兩元以示鼓勵（欣） 
[滬南裏街擬築馬路先聲]  
　　滬南總工程局總董近將南巿裏街各處細加丈量有擬禀商道憲改築馬路之說（欣） 
[閘北刦案卽破]  
　　報記北永順里東首萬昇槽坊被匪刼搶一節昨由捕役趙貴王二等偵知係附近江北匪徒所爲前夜密禀巡局委員唐二尹派勇往拘獲得周四及莊什錦兩名解訊周供刼物不諱並供出同黨多人二尹當交捕役嚴爲看管押候緝獲餘黨再奪莊飭先送縣署訊辦（見） 
[安插瘋人]  
　　前晚有某瘋人在北浙江路胡閙當經公廨差役帶至廨中禀知關司馬傳諭開釋不料至夜深時又爲三百八十七號華捕拘送公廨詢其姓名不答因卽送往棲流所安插（見） 
[監犯病斃]  
　　滬城張源興釘鞋店小主張培根前因行竊　票二千數百元被控到縣訊押外監擬辦在案茲因患病於昨日在監斃命由牢卒禀知汪大令騐殮（近） 
[獄斃又見]  
　　昨日提籃橋西獄内又斃張阿榮一名由管獄西人知照捕房飭傳地保查殮（古） 
[上海縣案]  
　　警察東局前日函解夏洪炳耿長生楊陳氏等到縣當晚奉汪大令提訊夏供在東街開剃頭店憑李雨庭爲媒娶孀婦楊陳氏爲婦當時有耿長生認爲婦之夫弟付過洋十七元尚欠十三元立前借據今忽糾同流氓拆梢故扭東局控告有婚據呈電楊陳氏供與前夫楊大俱通州人今正隨夫來滬不料夫故由夫友李雨庭將婦再醮夏姓耿長生素不認識假冒夫弟是實提訊耿供在大南門内絲線作爲夥受李之愚曾在婚據簽押大令以陳氏旣願改嫁夏姓飭夏具結領去耿掌頰五十下交保完案○二十二日英界各店罷巿道憲立出告示飭承差轉嘱小轎夫掮往各馬路曉諭各店開門事後由承差發給小轎夫每名洋兩角已不爲少内有王阿囝索加不遂擊破承差頭額禀經觀察將王片送到縣訊問供稱知罪求宥大令判責二百板交差查視承差傷勢若何再行究辦（近） 
[總工程局記案]  
　　竊犯張阿虎前經總工程局押在案近被　押之王雨卿嚴小炳小張等抄伊身畔銅圓意圖搶奪因而互毆由管所巡士禀明孫明府提訊判王責手心四百下嚴與小張各責二百下張念期滿判卽釋放○元成押店主劉德興虧欠公和士行等家九千餘金奉訊押邀公正人將該店及分店烟問估明作價在案昨由公和土行夥陳友林投案聲稱劉之各店估計四千左右抵債祇有四成明府以劉困苦屬實提出洋一百元給劉挈眷回籍陳等遵斷而退○夏亭華前扭合順水菓行已歇司帳郭昌頤到局請追酒欵洋五十一元奉判交保補提店主蕭文林在案昨蕭到案由孫明府提訊郭供小的雖欠行内洋三十六元有胞弟辛工四十元未取明府判將酒欵由蕭劃付了案○江北人顧上瀛在城内金二所開老虎灶爲夥昨乘小輪回籍船中竊王聚生棉紗一包當場被獲田祥茂小輪公司將顧及行李等送局請訊陳二尹姑念一時貪小判將行李存局候傳金二到局保釋棉紗給王具領（欣） 
[法租界捕房發落]  
　　龔阿新前控伊姪阿妙串同王根榮盜賣駁船奉訊著交呑用洋銀在案昨日王交洋三十元龔交洋八十元大令判交買船之　劉氏具領并飭龔阿新領船完案○天山路 
 
 

Page 10

 
 
[第十版]  
居民吳桂芬家失火延燒左右鄰居奉飭傳案訊供准予交保候查在案昨日吳稱小的並未保險實因胞弟桂明不愼所致求恩免究大令姑念火起無心從寛開釋○洋鐵店主張雲卿控店夥王小寳竊烙鐵兩方洋三十元並在身畔搜出當票一紙確係烙鐵原贜求追給領質之王祗認烙鐵並無洋銀大令著交保候查明復核（居） 
[美租界捕房事]  
　　周小炳炳六前晚搶取伯頓路七十五號鞋子店靲鞋昨爲店主傅寳裕認獲交探朱于藩送押候辦○小夫車張阿川推裝工部局陰溝筒行經吳淞路被某東洋車撞碎由捕送究旋由東洋車夫賠洋二元了事○李阿高竊張雪橋綢衣由探陳三林拘獲押辦○英界永和紙店學徒王英甫手持洋數十元道經禮查路被匪徒以鉛餅調去昨日報捕請緝捕頭准之○孫錫堂至南潯路陳阿寳花烟間尋歡啓釁搗毁門片鳴捕送究（古） 
來函 
[蘇州拒煙會來函]  
　　吾蘇拒煙會自於五月旣望日發起以來疊經集議詳情早邀各報嘉許採納試辦在先現經同志參定簡章刋印成册爰於本月二十日下午特開第一次大會早經書記員報告九月至十一月止核實取草戒煙斷癮者一千一百四十餘名編列一覽表張掛門外以示激勸是日適逢陰兩赴會者均冒雨而至先由姚君清溪發明開開宗旨繼經陳君星昭對衆宣佈章程畢又有王文周君西醫拍樂文君松江代表龔禁侵君以及會員姚君伯希李君君磐等挨次演說咸以研究新政欲圖自强非除此大害不足以救當世之急務末由柳逢春現身說法報告十年之煙患服鵝郎一旦戒絶反覺身體强壯云聽者均爲鼓掌一時簽名賛成者多至百餘人槪助經費者亦屬不少迨散會時已上燈蘇民之發達於此可見其日盛矣 
[南潯金君來函]  
　　申報大主筆鑒廿三貴報登潯溪女學停辦原因一　頃者到館詢問知係貴館訪稿茲事所關者大僕爲該校發起人之一不能不怪貴館訪員之失實面任編採者之失察也該原文中有烏程張令赴潯查勘一節事關南潯公立學堂（即南潯小學堂）與女學無涉今僕畧述始未末於下十月間絲董張蓉棣迫令南潯小學堂總理閔季望君谷引用族姪某某閔君因此將總理一職辭去各敎習及執事人以總理旣辭亦復相率罷退維時該學堂勢已解散當由學界同人及該學生電禀湖府及省學務處請爲查辦當夜烏程張令接有省電於次日乘輪蒞鎭學界中人是日齊集該小學堂擬請就校傳張董集訊豈張令遲遲不至反禮請張董至分府公寓聲言商辦南潯小學堂善後事宜學界聞之同傷感情大小七校一律停課後經張令再三道歉並親歷各校而絲董張蓉棣亦自悔因私阻學允認罰欵此事遂以了結矣此雖不關僕所以向貴館查問之正文第貴館訪事旣似因縣令蒞潯之故爲此捕風掠影之舉則僕不得不類及之南潯女學並不停辦喬裝混入無此情理願執事之熟察之尤有請者内地風氣閉寒女學方在萌芽貴館以此等無意識之人充作訪事竊恐貴報亦因之而白失報體芻蕘之言爲有當否專此謹請撰安並頌貴報萬歲[  十一月二十五日南潯金煕謹上]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
宮門抄八月初一日兵部太僕寺鑲白旗値日兵部引見三十六名侍衛處三名鑲黄蒙二名正黄滿四名鑲藍漢六名兩翼二十一名兵部奏派查齋之大臣派出希朗阿誠全常山額勒春普銓英信全福松鶴吏部呈進月官卷召見軍機墨麒 
[署盛京將軍廷等奏爲奉天正佐瘠苦各缺籲懇天恩俯准酌加津貼以勵廉隅而裨吏治摺]  
　　臣廷杰增韞裴維侒跪奏爲奉天正佐瘠苦各缺籲懇天恩俯准酌加津貼以勵廉隅而裨吏治恭摺抑祈聖鑒事竊維忠信重祿爲政之經非有以養其廉卽無以懲其貪而吏治終無起色自來各省州縣均恃徵收餘潤以資辦公卽佐貳敎職亦藉此津貼奉省各廳州縣徵收本屬無多且有並無經徵之處而謙俸又照章折減支給故困苦情形甚于他省甲午以後斗秤各捐均歸地方官經理尙可稍資挹注自原任將軍依克唐阿整頓稅務派員會徵各州縣不惟無可沾潤甚至有虧空賠墊者雖東邊昌圖新民洮南海龍各屬設官案内廉俸等項先後奏蒙恩准支給實銀究竟爲數甚微不敷辦公之用况近來物價昻貴十倍從前而需次之宿逋當官之酬酢貧交之借貸往返之州資凡人情所不能免者莫不取給此缺若不亟籌津貼使之出入足以相抵其賢者預防虧累勢必裏足不前至不異瘠苦而營求前往者其心更不可問矣現在開辦學堂警察及整頓農工商諸要政鼓舞振興端資提倡地方之責任愈重辦公之經費愈多責以無米爲炊勢必一籌莫展其佐貳敎職有參豫襄贊之勞亦不能不寛籌所入伏讀光緒二十九年十月二十九日上諭州縣爲親民之官務令久於其任卽或缺分瘠苦亦當酌提津貼不得托名調劑動輒更調等因欽此仰見聖明洞燭本原勤求治理之至意凡在臣僚同深欽感臣廷杰前在府尹任内與臣裴維侒前將軍臣增祺深籌熟計奉天吏治窊敗非酌加津貼無以示懲勸之力爰分别各缺等次擬定銀數多寡約計每年津貼同知州縣及佐雜敎職等缺共需銀四萬零二百八十両正擬會奏間增祺卸任移交前來任廷杰接任以後又與署府尹臣增韞往復熟商意見亦同查奉省財力艱難本不能歲籌鉅欵特吏治隆污所關非細不能不竭力騰挪此卹吏卽以恤民爲民正以爲國也合無仰懇天恩俯准將此項各官津貼於光緒三十一年六月初一日起在斗秤捐欵項下按季支領作正開銷庶各該員缺辦公有資無所藉口臣等仍隨時督察整飭以期欵不虚糜而政治日臻上理誤將應給津貼各缺曁銀兩數目繕單恭呈御覽除分咨查照外謹合詞恭摺具陳伏乞皇太后皇上聖鑒訓示謹奏奉硃批著照所請該部知道單併發欽此謹將奉天正佐敎職瘠苦各缺酌加津貼數目繕單恭呈御覽計開興京同知每年津貼三千兩鳳凰廳生年津貼銀二千兩營口廳每年津貼銀一千二百两遼源州每年津貼銀四千八百兩承德縣每年津貼銀一千五百兩興仁縣每年津貼銀一千五百兩輯安縣每年津貼銀一千五百兩臨江縣每年津貼銀一千五百兩康平縣每年津貼銀一千五百兩鎭安縣每年津貼銀一千五百兩 
廣寗縣每年津貼銀一千二百兩東平縣每年津貼銀一千二百兩京府經歷每年津貼銀六百兩興仁縣典史每年津貼銀六百兩洮南府經歷每年津貼銀六百兩開通縣巡檢每年津貼銀六百兩靖安縣巡檢每年津貼銀六百両錦州府經歷每年津貼銀四百八十兩興京廳經歷每年津貼銀四百八十兩鳳凰廳經歷每年津貼銀四百八十兩復州吏目每年津貼銀四百八十兩寗遠州吏目每年津貼銀四百八十兩東邊道庫大使每年津貼銀四百八十兩賽馬集巡檢每年津貼銀四百八十兩岫巖州巡檢每年津貼銀四百八十兩二龍渡巡檢每年津貼銀四百八十両通化縣巡檢每年津貼銀四百八十兩四平街巡檢每年津貼銀四百八十兩八道江巡檢每年津貼銀四百八十两彰武縣巡檢每年津貼銀四百八十兩金州廳巡檢每年津貼銀四百八十两鎭安縣典史每年津貼銀四百八十兩廣寗縣典史每年津貼銀四百八十兩康平縣典史每年津貼銀四百八十兩柳河縣典史每年津貼銀四百八十兩臨江縣典史每年津貼銀四百八十兩輯安縣典史每年津貼銀四百八十兩遼源州吏目每年津貼銀三百六十兩義州吏目每年津貼銀三百六十兩懷仁縣巡棆每年津貼銀三百六十两海城縣典史每年津貼銀三百六十兩東平縣典史每年津貼銀三百六十兩西安縣典史每年津貼銀三百六十兩西豐縣典史每年津貼銀三百六十兩　開原縣典史每年津貼銀三百六十兩海龍府敎授每年津貼銀三百六十两洮南府敎授每年津貼銀三百六十兩金州廳訓導每年津貼銀二百四十兩遼源州學正每年津貼銀二百四十两康平縣訓導每年津貼銀二百四十兩鎭安縣訓導每年津貼銀二百四十兩彰武縣訓導每年津貼銀二百四十両開通縣訓導每年津貼銀二百四十兩靖安縣訓導每年津貼銀二百四十兩以上每年共津貼銀四萬零二百八十兩奉硃批覽欽此 
宮門抄八月初二日刑部都察院大理寺鑲紅旗値日無引見善豫假滿請安英信請假十日海公續假十日宗人府奏派充族長派出濤貝勒召見軍機溥興胡燏棻 
[署盛京將軍廷等奏爲清查東邊海龍等屬餘荒收價以濟要需摺]  
　　奴才延杰增韞跪奏爲清查東邊海龍等屬餘荒收價以濟要需恭摺仰祈聖鑒事竊查奉省常年用欵全恃各項稅捐自兩强宣戰以來商賈不前收數驟減而籌辦善後舉行新政在在均需鉅款曾經奏准開辦加捐實官而捐務久成弩末數月以來尙無成數目下需欵孔亟左支右絀備極爲難不得不廣事搜羅冀應眉急查東邊道所屬之通化懷仁寛甸安東輯安臨江六縣海龍城總管及海龍府屬之柳河縣均有私墾餘荒隱匿不報者蓋光緒初年草萊乍闢地廣人稀往往將山深林密之區留作牧養其山坡窪下各地多係墾多報少四至隨意塡寫幾於經界難分迄今三十餘年生齒日繁逐漸展墾不特留作牧養之地盡已變爲膏腴卽農民從前報墾之田亦多私自展拓利在衆趨時聞爭鬭頗有因此釀成巨案者是上無利於國而下有害於民曷若及時清查補收荒價俾界址分明小民得各安生業而鉅欵立集新政亦次第舉行伏查光緒二十九年政務處議覆升任護理山西撫臣趙爾巽通籌本計一摺内稱東三省等處閒地甚多論者競陳開墾之利請飭詳細查勘是年艉部奏籌欵十條案内亦有請飭勘丈之議 
 
 

Page 16

 
 
均奉諭旨准行足見體國經野爲目前切要之圖奉省帑藏奇絀荒地旣多更不容稍爲延緩現已分飭地方各官認眞杳辦一面頒發告示曉諭以前報墾之地凡原報有沙磧鹹斥數畆折成一畆者准仍照舊以昭大信倘所報畝數並無沙磧鹹斥有一畝而私開數畞者或本未報墾而全係私墾者均責成各鄉保勸令各佃戶從實開報仍由原佃每畞補交庫平銀一兩丈清給予執照以後按年升科儻仍隱匿不報致被查出或經告發卽將該地入官另行招佃如此澈底清查庶可永息訟端籌集的欵一舉兩得莫便於茲除飭議章程另行奏咨外所有飭屬清查東邊餘荒收價緣由謹合詞恭摺具陳伏乞皇太后皇上聖鑒訓示謹 
奏奉硃批戶部知道欽此 
宮門抄八月初三日工部鴻臚寺正藍旗値日無引見楊正藩王同履謝襲爵恩德公假滿請安鹿傳霖請假五日亨公續假十五日召見軍機端方 
[署两江總督周奏爲各省販賣銅元流弊無窮亟應豫籌補救以維財政摺]  
　　頭品頂戴兵部尙書銜署理兩江總山東巡撫臣周馥跪奏爲各省販賣銅元流弊無窮亟應豫籌補救以維財政恭摺仰祈 
聖鑒事竊維各省鑄造銅元本爲補救錢荒非爲圖謀餘利開辦之初銅賤錢貴獲利頗鉅於是各省添機加鑄日出日多舉凡一切新政之無欵舉行者皆指此餘利以爲的欵卽練兵處攤提兵餉亦竟指此爲大宗如果行之無弊以之撥充軍需舉行新政豈不甚善無如出錢日夥錢價日低近日精會計者就中國已有之機核計出錢之數歲可出銅元一萬六千四百餘兆枚合制錢一百六十四兆餘串謂中國銅元之價必大低落内外商務必受其困各疆臣非不知之徒以新政要需練兵鉅欵束手無策不能不爲此權宜之計以顧目前近來又因銅貴錢賤餘利驟減不計巿面盈絀一意擴充銷路紛紛外運互相擠跌而於各本省之窮鄉僻壤尙未徧行揆諸補救錢荒之初意大相刺謬並於商務之轉輸實多暗損是僻遠之區未受銅元之益繁盛之地先受銅元之害卽以江蘇一省論金陵蘇州清江之處已各設機廠者出銅元足敷本省之用而廣東湖北浙江福建或委員設局運售或給照招商販賣皆聚於上海鎭江等處参致錢價大跌近年江西尋常巿價每銀一兩易錢一千三百文現驟漲至一千四里餘文每銀元一枚向易錢八百四五十文現漲至九百六七十文餘利旣減新政之需練兵之費勢將無出官商兩困患在目前江南財賦以丁漕鹽貨厘金爲大宗向皆收錢易銀解庘錢價旣落折耗甚鉅應提盈餘應交課稅損失實多賠欵軍餉難望足數商販賠虧更難枚舉論者謂前因藉錢缺乏錢價太昻故鑄造銅元以補制錢之不足藉以維持銀價今銀價旣漲而又嫌錢價太賤豈不前後矛盾不知鑄造銅元原所以補制錢之缺若本省足用而尙層出不窮錢少固荒錢多亦困盈虚消長之機斷難偏重過猶不及理勢然也若爲正本清源之計亟應妥定劃一幣制以垂永久惟茲事體大非倉卒所能議行自爲目前計惟有飭鑄造銅元各省以本省所鑄供本省之用不准自行販往他口由各省督撫酌盈劑虚隨時消長如某省缺錢由缺錢省分委員前往購運於補救之中仍寓流通之意現在直隷山東两省已禁他省進口誠屬不得已之舉江蘇事同一律應卽援案暫禁進口以救巿面論者又謂錢幣貴乎流通以中國之錢行銷中國之地未便各分畛域且各省已鑄之錢豈能存而不用不知各國圜法本有限制現在各省旣以錢多爲嫌其出錢最多省分不妨暫行少鑄庶不致漫無限制臣爲維持財政急救時敝起見相應請旨敕下財政處會同戶部迅速議定辦法通行各省遵照以維圜法而資補救是否有當理合恭摺具陳伏乞皇太后皇上聖鑒謹奏奉硃批財政處戶部議奏欽此 
[署兩江總督周奏爲金陵關第一百七十結期滿經徵稅釐繕具收支清單摺]  
　　頭品頂戴兵部尙書銜署理両江總督山東巡撫臣周馥跪奏爲金陵關第一百七十結期滿經徵稅釐繕具收支清單恭摺仰祈聖鑒事竊照江寗設關通商業將一百六十結以前收支數目開單奏報在案茲據金陵關道潘學祖祥稱自光緒二十八年十二月实三日起至二十九年三月初三日止係一百七十結期滿所有徵收各國商船及華商船隻進出口正半各稅鈔並徵收華洋船洋藥厘金曁照章提支傾鎔火耗月需經發並撥解各項銀兩分别開造册摺詳請奏咨前來臣覆覈無異謹分繕清單恭呈 
御覽除將原册咨送外務部戶部戶科查照外理合會同江蘇撫臣陸元鼎恭摺具陳伏乞皇太后皇上聖鑒謹奏奉硃批該部知道單二件併發欽此 
宮門抄八月初四日内務府國子監鑲藍旗値日戶部引見三十二名岐公假滿請安濤貝勒謝充族長恩福建叅將洪瑞霖謝恩直隸總兵洪永安請訓陳璧前往東陵查工請訓溥良德峯各請假十日掌儀司奏初九十一日祭奏先殿載　恭王行禮召見軍機洪永安皇太后皇上明日辦事後還海 
[大臣徐奏爲預估塔爾巴哈台歲需新餉懇恩敕部援案指撥以濟要需摺]  
　　奴才徐炘跪奏爲預估塔爾巴哈台歲需新餉懇恩敕部援案指撥以濟要需恭摺仰祈聖鑒事竊查塔城每年應需滿營八旗左右練軍蒙漢馬隊額魯特營綏靖中右馬步兩旗開花炮隊沿邊卡倫叅贊領隊各大臣營務糧餉駝馬印務邊防等處意京筆帖式辦理東北路哈巴河中俄交涉事宜並留營辦事文武委員官醫工匠呈遞貢馬官兵春秋祭費巡查邊界出差弁兵俸餉米折口分辦公鹽菜馬乾等項並各營官兵差操馬操料草乾倒馬例價運糧脚價操演火藥銅帽鉛丸修整洋炮軍械工料遇閏加增餉乾告休官員半俸以及未能預估各欵計湘平銀一十六萬三千両内除原任參贊大臣額爾慶額奏裁勇額節省湘平銀二千一百二十四兩歷年均由山西在於應解甘肅新餉内劃扣解部二十九年卸任参贊大臣春滿遵照部咨裁兵節餉節省湘平銀二萬四千四十六兩四錢九分五厘不計外塔城每年新餉計需銀一十三萬六千八百二十九兩五錢五厘實已無可再減惟彼時於此次節省項下附片奏請提出湘平銀一萬兩存儲叅署糧餉處庫中以備緩急欽奉硃批允准部議亦准以一萬存叅署庫餘銀另欵封存聽候部撥嗣又迭奉部咨承恊各省關餉項同一支絀續請添撥礙難照准新餉係按減定之數估撥該大臣歷 
 
