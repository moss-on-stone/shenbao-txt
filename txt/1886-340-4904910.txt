# 1886 - 340 - 4904910

 

Page 1

 
 
[開印皇朝經世文編正編告白] [  點石齋主人代啓]  
　　經世文編一書　化賀耦庾先生撰也聚國朝以來龎儒頎彦所著學術治體曁吏戸禮兵刑工諸政彚成百有二十卷計六十八本而錢　不　焉但是書卷　繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書如　主顧躉買者亦無不可卽請來齋面議 
[招股石印阮刻十三經注疏并校勘記] [  點石齋主人代啓]  
　　儀徴阮文逹公巡撫江西時重刊宋板十三經注疏書凡四百十六　後附文逹　義校勘記庋其板於南昌府學中北　由元入明遞　修　右　板有明監板有汲古閣毛氏板　轉翻刻吪　滋多阮刻旣出爲士林所　重其中卷數葉數行數字數記載詳明俾後入爰缷所自惟　阮　　　巳越　十年難保無潦草翻刻者轉有魚目混珠之憾春及軒主人　有初印　本不自私秘特倩點石齋以石印法縮爲　箱直行本抵敏潔白　益顯明并將校勘記附在每經之後庶便檢閱更延通　學古之士悉心　對用臻全美與阮刻初印價昻而難得姑購字迹模糊之本何如得　　校精印便於取携之縮本似於䔍志芸窗者實有裨益但工本較鉅書成須每部洋廿元可售現擬招股開印酌定　部洋銀十二元　附投者光　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘　房點石齋　房鎭江　　　石門城寳成當海甯城謙吉當蘇城宏像錢庄揚州申昌號同文生記杭州申昌號廣東省城楊仁新街德昌乾號常州恒生德錢庄内法馬路　舘樓福　招商局　辦處　　簡香齋書坊躉售向抛球塲後惠泰庄内晉升　而議 
[新出石印藝林拱璧出售] [  點石齋主人啓]  
　　蘇林拱璧一書吐葉一切生面别開係武林吳君少琴所集　集中應作　多　　　名稿亦採取二三　淺一准乎清　　氣必宗諸時尚　　　　餘首萹之尾備列評語俾文之妙處易於　繹後附分韵試帖詩四千餘首亦皆眉　入時者校對不厭精詳字跡亦極匀整至於開印之時機　　　火力故墨色黑而匀　蕪燕瘦環肥之誚現巳竣工每部　月十二本九月初十出　價洋五元五角廣東省城楊仁新街德昌乾號法馬路南申昌　坊　外　申昌　　　　　　如躉買　至新北門外天主堂街大順行及還讀　面議可也 
[書本報會操志略後]  
　　寓滬各西商擇宿嫺戎政者團成練兵一隊以商人之有名望者統之平時依期操演不使怠荒一至秋冬之間必擇期赴泥城外跑馬塲大操一日此歷年常例也本月十四日爲大操之期適英國大兵官包忒勒君督率湛比思及墨爾林兩兵船先期來滬因卽調兵上岸與之會操本館友人亦與寓目歸而筆諸報端極道其器械之精良步伐之整飭攻　擊剌之有度進退疾徐之無訛曁曁戎容眞覺如荼如火余因不禁重有感焉夫泰西之治法與中國異中國雍容揖　禮教爲先必至不得已而用兵如泳鹿坂泉南巢牧野後世始不議其非泰西則往往以威武讋天下遐稽古史雜馬之大一統實緣血戰而成近世普法之役其釁起于議立西班牙王子一言不合遽致數十萬人肝腦塗地卽通商傳教之處一有窒碍亦無不以兵力脅之噫泰西兵事如是其多無怪乎兵之精益求精練而又練也中國緑營兵尋常飽食　衣無所事事其中勤奮者尚思稍作小負販以贍室家否則非吸洋烟卽抓錢賭耳卽或依期操演亦惟飛鋼叉滾藤　如賣解之流供人娱目而已安有所謂武藝也者赭宼燄起徴調頻仍偶與交鋒聞砲卽遁或反效賊匪之所爲跳刀抬張姦淫擄掠大憲知其不足用也于是改而募勇丁爲陸軍爲水師行之數年頗著成效用矣削平禍亂重奠金甌湘勇之名震鑠寰宇迄今承平又二十年其間規制不無變更將領或致殂謝委靡之氣已中於心廢弛之情漸形于外較之曾文正公墨絰從戎練兵殺賊時其情形又大不同矣而淺識者猶謂武備森嚴軍容壯盛當迥異於道咸之間以致昔年法人燄煽海疆無不躍躍欲試卒之馬江石浦挫衂不堪雖關外之師足以收復失地而統籌全局所夫實已不貲鳴呼孰謂兵可輕用也歟顧愚以爲欲令中國之兵足以稱雄海上其事亦正易易一曰將領得人二曰器械合用三曰法令必行泰西之爲武臣者當其讀書於武備院早巳熟悉兵機何地宜陸攻何地宜水戰正不啻如馬伏波之聚米山川形勢罔不了然於心及其出而從戎而鎗礮之高低道里之遠近鈎股測算無一不精然後能統帥三軍指揮若定其督陣也一馬當先無異飛將軍之自天而下有死之氣無生之心用能使士卒同心有進無退問中國之將領而能若此乎今誠能擇通古今識形勢精輿圖善推測之人儲之於平日用之於臨時一其事權專其責任誠如是也天下不患無不可擇之將天下亦安有不能用之兵耶中國自與泰西通商後漸知戈矛刀劍之不足用弓矢機砮之無能爲因亦改而用槍砲繼見水師横行於海上非有鋼甲鐵甲不能涉浪　風遂不惜百千萬金資購之西國且於福州設船政局於上海廣州金陵等處設製造局雇匠鼓鑄月異日新從其外而觀之似乎器械之精良舟艦之堅固當不讓於泰西矣不知所購軍械或係舊式或係壞物西人之爲　客者一聞中朝欲購立卽營求鑽剌不惜自貶其價以冀成交迨交旣成然後廣爲搜羅從新洗刷務令煥然可觀以掩中國人之耳目卽所購戰艦雖曰堅精鞏固然偶經風浪機軸卽有損傷　安能衝鋒陷陣耶其設局也雖曰自行製造實則鋼鐵之類仍須購自歐洲有名無實徒靡費耳今誠能實事求是攷核必精購者製者均無一毫之苟且庶幾折衝禦侮得免用違所長乎泰西各國之軍律雖微有不同然撮其大端要不外乎將士一心有前無却故能廓清摧陷屢建大功試觀普魯士與法人戰於蔑士一日而死至十餘萬人苟非軍律森嚴烏能屼若長城不稍退怯乎中國之行軍也督隊者退居於後名爲押尾實避兵鋒以致勝則乘銳直前敗卽四散奔潰甚且騷擾邨落妄殺良民寗爲太平犬莫作亂世民無紀之師誠有不堪言狀者今欲申明紀律使之有勇知方請以數言括之曰勤訓練以嫻其技藝嚴教化以一其心志共甘苦以結其腹心明賞罰以昭其懲勸有功勿靳賞有犯勿姑容有約勿食言有樂勿獨享誠能若是之恩威並用寛猛互施而有不如身之使臂臂之使指不遵約束不聽號令聞敵紛逃望風先潰者未之有也顧或謂兵凶戰危仁人所不道泰西惟輕易用兵故雖日漸富强究不離夫覇術我中國自有仁義道德足以感動民心何必侈言戰務嘻爲此說者果能閉關自守不與外人通斯巳耳否則一旦失和而彼以堅船利砲來我以煦仁孑義應庸有濟乎故處今日之時勢而侈言用兵者是之謂妄人處今日之時勢而高語弭兵者是之謂愚人我旣不欲爲妄人我亦安敢效愚人哉因觀會操而縱論及之亦如杜牧談兵適成爲罪言而已矣 
[諭旨恭錄]  
　　十一月初九日奉旨着隆恩稽查右翼前鋒統領護軍統領事務欽此 
[本舘接奉電音]  
　　昨接在京訪事人來電有本月十六日諭旨二道敬謹譯登○十一月十六日奉上諭 
 
 

Page 2

 
 
貝勒載澍着在内廷行走欽此同日奉旨徐延旭唐炯趙沃張誠均着加恩免予勾决徐延旭趙沃着發往新疆効力贖罪唐炯着發往雲南交岑毓英差遣効力贖罪張誠着發往臺灣交劉銘傳差遣効力贖罪欽此 
[宣南鴻雪]  
　　海淀園子各處宫殿自遭庚申兵燹後蹂躪不堪同治季年迭經毅廟臨幸稍加修葺尚未規復舊觀明年皇太后皇上擬沿長河泛舟至此尤當先修幾處以待翠華之戻止然未見明諭也○日前文鎭軍查夜於西四牌樓院兒胡同見有六人同行立飭手下官兵盤詰此六人言語唐突諒非正人遂解往後庫公所内細訊據供伊等由院兒胡同寳局賭畢回家隔别研訊伊等遂將某處有寳局某人所開和盤托出鎭軍擬欲潜抄無如春光漏洩各賭局早巳閉歇遂將此六人交步軍統領衙門究辦○初六日午刻内廷廣儲司銀庫放給三旗侍衛盤費銀一千兩内廷各處值班官兵兩個月口分銀一千三百餘兩其養廉等銀俟月底再行開放○御前大臣領侍衛内大臣等諭令侍衛續辦事章京將同治十一十二十三年皇上親行致祭各壇各廟等事隨行侍衛應行一切禮儀恭備何項差使應派人員數目赶緊查明俟禮部行文本處時以便核辦○西苑門外路北舊有南花園公署一所係由奉賔院派役管理兹擬在該公署對面添蓋房屋一所俟落成後撥派太監人等在彼值班住宿使之管理海内各處菓木花卉○初九日醇王軍機大臣均蒙召詢散值時已午後二點餘鐘矣聞係議商向外洋稱貸之事並法國所建教堂現經議明歸入中國給資另建之事也○前經内務府飛催粤海關應交經費銀兩現經該　派員解銀五萬兩赴内務府投納交廣儲司庫内存儲當給回批以便回粤銷差○福箴亭大協揆以三海各項工役良莠不齊託左右鎭軍於每夜　眞巡察　文錦如鎭軍每夜於初更後輕騎帶兵於所屬地面一律巡察遇有賴惰偷安之弁兵嚴加責斥直至五更巡畢回宅可謂無忝厥職矣○初六晚七點鐘濃雲密布幾如無縫天衣次晨滕六稅駕至鐘鳴九下大雪漫天屋瓦樹木皆白人皆踏玉而行約積四寸許至午正後始止而天猶未霽也此爲今冬降雪之始 
[姑蘇火警]  
　　十六晚亥初元妙觀東大儒巷祝謙之司馬家柴房失愼延燒樓房一進計八椽火發時警鑼一鳴遠　齊來救護水龍雲集奮力噴澆祝融氏始三鼓氣衰斂威而退然所有首飾衣裳不及遷移已盡付楚人一炬矣聞起火之由緣柴房内新産小狗二頭有兩孩持火往觀遺火柴中以致登時燄發宅中有司馬之戚倪姓同居倪家主婦殁未終七其靈柩停在堂中幸于前一日舁出得免身後　災云 
[水火旣濟]  
　　揚州信云十二日風甚狂有某民船載客行至瓜洲高扯蒲帆乘風上駛甫經出口忽爲風浪捲覆幸離口未遠口門泊船甚多衆聞呼號聲赶急施救搭客水手賴以更生又設法將該舟拖入口内起出行李等物上岸晾晒聞漂失客貨甚多○十三日午刻有自瓜洲口來揚者述及距新河灣相近地方有柴船一艘失愼火烈風狂無從施救霎時間船柴皆成灰燼並燒斃小孩一口因郭睡柴艙中禾遑拖出聞該船老夫婦二人僅此一子今罹此厄亦云慘矣 
[盜劫信銀]  
　　漢口王仁永信局將信銀等件彚齊專足送往江西省垣行至德安縣某地方有羣盜嘯聚攔住要隘喝阻信足搶尊一空現巳禀報地方官緝拿查刼去信銀三百餘兩信貨約值千餘金誦天荆地棘行路難之句良用慨然 
[豫章冷信]  
　　前報大憲議調贑州府署理南昌府篆一節兹查現任贑州府實爲崔第春太守國榜非冷太守也惟翟太守任贑州府李大令任贑縣皆著賢能如果同調南昌府縣自必相得益彰也○近有福建委員解到難民三四百名奉撫憲按名賞給錢米遺回湖南原籍仍由委員押解起程以免沿途逗遛滋事○燉子堂多係貧戸所居初二夜某姓因晚炊遺火其勢炎炎附近鄰人爭上屋脊拆毁椽木斷絕火路某米鋪則以錢二十文買水一石澆灌用水二石火卽滅熄可見火患未嘗不能救要在臨時不驚慌耳○南昌興協戎之夫人上月仙逝擇於本月十一日暫殯德勝門外某庵中○江西風氣柔弱然械鬥之案亦時有之近有徐姓與昌姓爭漁生釁致彼此糾合族衆相鬥殺死者數人受傷者數十人巳經官憲相騐自當照例辦理此眞所謂一朝之忿忘其身以及其親者歟○池江某武生侵吞族内脩祠錢數十千事經合族查出向其取還某武生怒謂乃公蝕此區區何物小子敢夾饒舌罪在必死當卽殺一人傷數人而氣不少衰旋被族内控案捉將官裏去恐不　身　異處矣○省外數十里之萬家偶然失竊當將賊追獲事主失手悮行打死懼而私埋以掩其迹嗣被尸親控官將屍起出相騐從此受累不淺矣雖欲悔之其何及哉 
[竹西瑣話]  
　　邗江粥廠巳於本月開辦貧民之來此就食者扶老携幼就瓊花觀左右支搭茅篷聚族而居不可勝計說者謂此等貧民類多産自北方良莠不齊易於滋事且團居一處火燭尤覺可虞敬告父母斯民者所宜防之于豫也○某武弁在某大憲轅下當　狐假虎威招摇欺騙劣迹昭著人皆遠而避之一日隨大憲拜客回突有某茶舘主飛步上前由馬上揪該弁至輿前大聲呼寃大憲停輿詰訊據稱該弁飲茶三載不名一錢屢次向索彼皆逞蠻昨又婉言向商彼竟將店中什物擊毁大憲聞而怒甚回轅後正擬飭縣訊辦旋由該管營官帶回想須訊明嚴究也 
[襄垣瑣綴]  
　　湖北新造糧駁船將赴天津經過蕪湖變錫五觀察查照光緒八九年湖北湖南駁船經過成案特出告示飭該船抵境時一律灣泊大關以上之瀂港鎭聽候查騐給照放行船上所帶貨物均須納稅水手人等不准上岸滋事並扎蕪湖縣會同營汛妥爲彈壓並先札委保甲總巡沈榕青别駕馳赴安慶九江一帶妥爲照料○建平縣崇明府福奉道憲札調來蕪覆訊盜案業已定讞旣照原供審實卽可照原　詳辦也○錢孟超明府黏示頭門大旨謂投呈詞狀原以求判曲直查近來呈遞詞狀大半皆家人到堂問話不能清楚嗣後凡有告狀之人均須親身投遞如兩造俱到卽可當堂立予斷結免致拖延纏訟卽差傳票提之案亦於票内限註日期隨到隨結差役等均不得需索逾限此誠勤民愛民之一端也 
[蕪湖屢火]  
　　本月十二日花街宫保第比鄰走水延燒二百餘家事後有積善堂善士施給蘆蓆俾災民不致露宿風餐誠莫大陰功也所最奇者火燒至打銅巷忽飛越半里之遥墜於某姓草屋上登時烈烈烘烘延燒十餘戸有駐仙堂夙奉狐仙四圍悉付劫灰惟此堂歸然高　人咸以爲狐仙有靈是夕月明如畫更樓將報二鼓忽又烟燄漫天司火政者急命洋龍馳往車聲轔轔然駛至寗淵觀後知係隔江失愼隨卽改轅而返翌晨訪悉江北岸蟂磯山下某村莊演戲酬神正在魚龍曼衍回祿君忽乘興而至被燬三四十家十四日午後河南浮橋口某姓家灶下復經失愼當經撲滅幸未成災至晚南岸龍王廟某姓家偶遺星火遽爾燎原燒去房屋一椽旋卽告熄至十五日十二點鐘時方攤午飯又報警鑼急出訪之則河南岸關署上首楊泗廟後花烟館内方兆焚如盖緣烟客吹下烟灰被風　入蘆壁以致火光上騰不可　邇頃刻間摧枯拉朽共燬百餘家計瓦屋居其大半葆泰隆利源祥兩粤客米棧被焚之米數以萬計災後色皆黄黑不可入口矣有某公館當火正熾時飭僕入屋搬物數丈危牆忽從半空中倒下登時壓斃五六人某官亦遭其劫並焚燬電柱二根火熄後局中立卽派人查勘以便興修噫數日之間一隅之地而火災竟層見疉出何吳　氏之不憚煩耶敬告居民尚其加意防範也可 
[訪拿訟棍]  
　　杭城紫陽書院在紫陽山麓太廟巷内院中房廊精雅亭臺曲折且半在山上懸崖倚壁而居凡各屬肄業生童住院者不 
 
 

Page 3

 
 
可以數計魚龍混雜流品難分本府吳太守訪聞有外縣著名訟師二人一爲富陽汪生一爲諸曁厲生假館院中舞弄刀筆遂邀同錢邑尊多派幹復親血往拿一到書院卽命差役守住頭門登堂後命從僕嚴守二門卽傳管書院人顧阿毛訊問是日顧適他出遂帶其夥至案再四研訊並無實供喝令責小板五百下正在行杖時顧施施然自外至詰之如前亦責小板三百下帶歸再訊太守隨親身入内指名將汪厲二生拿住飭差看管旋委發審局嚴訊越日又委員帶差同至二生寓館細心搜查聞汪生别無形跡厲生房中則搜得密信一封當卽呈案現已審過二堂皆係遊供聞厲生巳褫夫青衿身受重刑矣顧經發審局訊問數次一字不承鞭撻之餘復跪火鍊跪至許久始云厲生　同鄕者四五人來院中往宿七八日經小的喚保驅出餘則不知其細聞汪生惟閙漕一案係出其手然有識者謂尚非的筆若厲生則專工申韓之學鍛鍊周内屢興巨獄有某行學徒一事早經了結乃被其筆鋒一掃而某行又耗去一千餘金吁可畏哉 
[牽涉會匪]  
　　湖南人陳深和住十六鋪珊記棧因欲回籍雇夫挑運行李到船有同鄕人文裕卿卽文汝童帮挑逃遁由陳在英租界尋見扭交巡捕經蔡太守飭將文送縣核辦巳列前報兹悉文係哥老會中人在縣搜出會中暗號白布數方莫邑尊嚴刑究詰用天平架點鎚文始供認衣物押在英租界邑尊派差押同至公堂請蔡太守添差協同吊贓到縣惟贓尚未齊邑尊又升堂訊究哥老會暗號各節仍行還押再究 
[蠻觸相爭]  
　　素工刀筆之常州人某甲前與縣署捕役頭目某乙因細故擾釁掌乙之頰乙敢怒而不敢言日前甲又因妓女糾葛事在某烟館與專管閒事之某丙口角丙卽揮以老拳甲曰乙尚不敢毆我爾何人竟敢藐視我耶當　人排解了事人謂乙之瞻不如丙多矣 
[押繳洋元]  
　　前報列歸案辦理一節查是案因職官謝念祖曾將衣箱物件寄在新儀和棧中之周炳南處詎被將衣箱押在寳泰押舗嗣經謝請英會審員蔡太守提周到案訊供支吾屢經笞責始交押票由太守吊贓後押鋪夥陳雲堂請追押本太守令周繳洋又因周供出郭雲卿分用銀洋太守隨飭俟補提郭到案併追郭未經到案日前又至小東門外寳泰押舖贖取自己衣服被押鋪夥扭交法捕房解送法公堂由翁太守訊供飭將郭移送英公堂復經蔡太守集訊周供被郭陸續用去洋四十餘元郭稱未用銀洋陳亦投案請追押本太守隨着周供明陸續交郭之洋數目不符可見不實隨飭將郭雲卿開釋周炳南仍行管押繳洋延干比追 
[施濟宜早]  
　　美國查立斯東地震成災本埠美商糾募助賑等情屢經列報兹聞所集之欵亦頗不乏已有解往災區者刻下擬將停止而災區甚廣被災甚衆杯水車薪何足以濟諸君子有樂善好施不分畛域者乎請乘此將停未停之際一解善囊何如 
[再書醫院清單後]  
　　本埠虹口同仁醫院辦理情形前巳據西字清單錄登於報并著爲論說兹又送到華字清單一本其中所述尤爲詳盡按該醫院自開設以來業經廿年前云十八年者蓋因其中二年未繕清單故也該醫院辦事認眞至於如此樂得而再書之 
[拖救難船]  
　　上海捕盜局之設原在各號船商公捐經費製備輪船巡查洋面遇有遭風被刼之沙船卽禀請派輪往救法至善焉本月初旬總辦嚴太守到差適有吳字陸姓沙船在奈山遇風折桅透入南洋復在定海廳洋面被福建盜船圍逼刼掠一空飄流荒島該船頭舵覔便來滬求救卽經嚴太守禀請道局憲飭派鈞和輪船孫都閫展輪前往將該難船所餘人貨全數拖回上海該船主具禀申謝似獲再生之慶云 
[研訊販私]  
　　招商局富順船查出私運軍火一節前己疉紀報中昨晨翁太守親臨法捕房復傳水手陳阿泰等十二人至案謂陳曰爾旣爲水手頭目水手作獘理應稽查鳥得以不知二字推諉所有磺十二担鹽七百七十五斤究竟從何而來鐵鍊艙由何人經管水櫃中亦有磺十九担硝四十斤此處是爾所管何人私放在内爾豈不知陳供前由阿芳阿姊等經管查出後二人在香港停歇卽由梁阿福經管䋲索艙雖由小的經管然惟夜間上鎖日間不拘何人都可出入此事惟張阿八做過當小的等被拘時張尚在船現已不知何往太守謂洋鎗手鎗等在水櫃内查出爾等旣爲水手豈竟不知所從來遂喝笞責陳供小的等白日做工黄昏卽睡實無暇稽查别處太守再三研詰衆人矢口不承太守着將火夫等人提到據袁阿龍供小的係新會人四十歲十一月初十日由香港來此前事實不得知太守謂船上大礮何人所管答稱大砲久巳無人修理非船主及大二副吩咐不能擅動太守謂現從砲中抄出藥彈之箱是何人所放衆稱不知太守又詰下灶大司務細崽等人謂鳥籠之中杪出手鎗十支鋼帽一包冰箱内抄出硝磺三十九包此等處所係爾等所管當必知曉衆又稱不知惟前曾查出兩包故將販賣之雲寳停歇矣太守謂本分府念爾等愚昧無知故思從寛發落如不直言日後送至道轅發縣研究萬萬不能輕縱不如及早供明之爲妙衆人咸低頭無語太守着一併還押 
[疑竊兇毆]  
　　前晚小東門外義泰烟館扭某甲至法捕房捕頭見已頭破血流卽向研詰烟館中人稱伊來吸烟乘間竊取烟槍追至清芬堂門前伊忽跌傷頭額甲供並未偷槍彼等疑我將我扭回重打以致頭額受傷捕頭謂設使犯竊自有公堂研究豈可私下兇毆隨着將甲送仁濟醫院敷治烟館中人暫行管押以俟解案 
[縣訊私販]  
　　販私送縣一事已列報章前日縣署帮審委員王雁臣司馬飭提研訊巡丁鄭光仁禀稱前晚小的在虹口浦江中杉板船上查獲大土六隻詢係寗人陳阿東所販當往拘時陳糾黨尋釁致被毆傷旋又在途獲住俞興盛身畔私藏小土三斤陳佐小的向在某局堂差前日因有疾病乘舟往浦東求治所獲之土未悉何來司馬怒其狡展飭掌頰一百四十下復加研詰堅執如前司馬飭押候覆訊隨卽研訊俞興盛俞供稱湖南人向在丹陽碼頭設烟館此刻並未販私司馬謂然則爾身畔之土究從何來答稱友人欠洋將土抵押司馬謂有人爲爾作保乎答稱滬北三洋涇橋某客棧中羅姓係小的之友當肯前來擔保司馬命交差看管以便交的實保人保出所有起案之土一併解歸洋藥局充公 
[冰人難做]  
　　洋鐵店主丁文正悮娶有夫之婦項陳氏爲妻經氏翁項慶等尋獲控告各情均已列諸前報前日縣署帮審委員宋二尹升堂集訊丁稱小的由陳許兩人及朱王氏執柯當出洋一百二十元娶該氏爲妻實不知其中尚有糾葛現在不敢收領請將身價追還陳許同稱此事由朱王氏來文當作伐時王氏曾言該婦並無親族惟存姨母張楊氏一切事宜均可專主是以爲之執柯事後我等兩人祇各用洋五元王氏用洋二十元其餘九十元均係身價由張楊氏收用至我等所用之洋現願交邇叩求寛宥楊氏王氏均俯首無詞二尹以楊氏販賣有夫之婦可惡異常飭責藤條百下王氏掌頰四十下陳許從寛免責並着楊氏於十日内繳出身價洋九十元諸媒所用之洋亦卽十日内分别繳案以便給丁具領該婦暫行發堂候項領回 
[同仁輔元堂來書]  
　　本月十三日巡船在引翔港浦面撈起男浮屍一具年約二十外歲身穿月灰斜紋洋布棉襔藍綿綢束腰帶黑羽綢棉背心白洋布單袴月灰洋布棉套褲白布襪月灰洋布緊身白絨布裏子白絨布短衫攻瑰紫找袖三根鬚頭辮線當經本堂歛埋義塜如有親屬來堂認領可也 
　　聽秋聲館士甬江名下士也以赴任皖江道經滬瀆招余小飮於吟蘭室王雅卿眉史素著香名久標豔幟貌端麗而寡於言有問則答或 
[涉以詼諧則媽然一笑而巳眞所謂豔如桃李而冷若冰霜者也當筵捧觴爲壽因索新詩余口占兩絕句之]  
　　乍凉天氣未寒時端整看花酒一巵誰主誰賓拚共醉捧觴循例索新詩花作精神玉作姿果然　貌冠當時冷芳偏自邀眞賞獨抱秋心怕衆知○贈北條鷗所鷗 
 
 

Page 4

 
 
所自號海上浮槎客年祗二十有一而詩才倜儻不羣誠東國之雋也素心從此與鷗盟高踞詞壇夙有名怪底詩才清似水片帆飛渡自東瀛天南遯叟王韜未定草 
[恭祝施少欽封翁六旬榮慶壽儀移賑]  
　　十一月初一日柳志和洋二元○初五日樹蕙堂洋四元昹槐堂洋二元沈雲溪洋一元尋樂主人洋一元○初八日胡誦清洋二元○十一日朱煦庭洋六元○十二日陳錦華洋四元○十三日沈爐青古愚洋四元○十五日顧勉夫敬齋洋四元石鹿苹洋二元春華祥洋四元俞小坡洋一元賈雨臯洋六元蔣挹之洋六元傳攀杏洋六元唐乾初洋六元張德澄洋六元陳詠南洋五元鄧善初洋五元黄時　洋五元王松年洋二元沈鳳歧洋二元陸子懷洋二元王菊人洋二元陳儀泉洋二元王文榕洋一元黄菊泉洋一元周文彬洋一元翁吉卿洋一元吳稷卿洋一元曹樂園洋一元劉成章洋一元莊惠泰洋一元時明齋洋一元何鳳山洋一元崇安寺僧眞能洋二元汪成泉洋四元王友林洋四元周維翹洋六元○十六日陳盛祥洋一元葉惠生洋一元唐際雲洋一元曹渭泉洋一元保息局葉子香洋二元柴也愚洋四元明德堂洋一元李瑞艸洋一元胡厚餘洋四元[  同人拜啓]  
[蘇省撫轅抄]  
　　十一日卽用縣祥安禀知本日到發審局差府經歷金國鈞禀知奉粮道憲委解倉塲輕賫銀兩差世襲　騎尉分發江蘇候補從九品楊光藻浙江人由京騐看來省禀到從九馬繼曾服闋回省禀到○十二日三品銜道員用迴避山東補用知府曾爾昌湖南人由金陵來候補縣楊昌榮禀知奉藩憲札委幫辦直隸賑捐差事○十三日正任松柘林通判潘兆芬禀知俸滿引見並奉委解京餉差縣丞翟鑾芳禀知辭奉委赴無錫巡緝差從九高朗缷署金　縣典史事回○十四日三品銜道員用迴避山東補用知府曾爾　禀辭　清江楊錫麟禀知巡卡回帮辦上海洋務局試用知府唐光照金陵來從九桑寳森禀知奉委油艌經費差○十五日候補同知吳恒金陵見制憲回並禀知奉委發審局差五品銜補用知縣分發江蘇新班試用縣丞陳香祖順天人指發江蘇試用從九品蔡寳彝湖北人吳世煐浙江人均禀到從九汪德元江北緝捕回 
[浙省撫轅抄]  
　　十一月初九日降補主事前陜西道御史朱一新由京來拜會○初十日前任分水縣彭璠由威坪厘局專丁來省禀知丁内艱請補諸曁縣胡永焯禀奉漕司札飭調署諸曁縣並交鋪長興縣回省禀到謝委委署海鹽縣丞徐作霖禀辭赴任前署餘杭縣丞陳寳璋交缷回省禀到主簿沙炳鋆禀銷諸曁絲捐差典史吳嘉麟由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　廿七日出口船禮拜三 
　　亞達輪船早往香港新加坡德國美長　 
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十一月初八日京報全錄]  
　　宫門抄○諭旨三道錄前○陜督譚奏請委署副將片○又奏請留武員補用片○又奏揀員對調知縣摺○前監督海奏交代銀數片○監督增奏恭報接收交代數目摺○十一月初八日禮部宗人府欽天監廂黄旗值日無引見○湖南按察使豫山到京請安○克侯纘假十日○禮部奏派閱卷之大臣派出松溎續昌○召見軍機椁王豫山○○譚鍾麟片再臣查署肅州鎭屬金塔協副將龔得勝　事期滿遺缺查有提督銜補用總兵蔣富山堪以委署除給委飭遵外謹附片陳明伏乞聖鑒訓示謹奏軍機大臣奉旨兵部知道欽此○○譚鍾麟片再查記名提督西林巴圖魯李良穆前隨大學士臣左宗棠入關轉戰秦隴助勦新疆南北各城歷著勞績在陜甘　有餘年地方情形極爲熟悉前經署理秦州游擊辦理漸臻妥洽光緒十年經臣奏署河州鎭總兵兩年來整頓營　綏　番　最爲得力該督初以副將留閩浙而在甘已署鎭篆自應改留陜甘補用臣前請以該員借補商州協副將摺内未及　叙相應請旨准將記名提督李良穆改留陜甘以資臂助謹附片陳明伏乞聖鑒訓示謹奏軍機大臣奉旨着照所請兵部知道欽此○○頭品頂戴陜甘總督臣譚鍾麟跪奏爲揀員對調知縣要缺以裨地方恭摺仰祈聖鑒事竊據藩臬兩司詳稱高台縣爲西路冲途地屬邊要政務殷煩必得精明强幹之員方期勝任現任知縣羅佐清由選授兩當縣知縣調補高台縣缺於光緒九年二月到任前經調省詳加察看該員人甚謹飭惟才具未能開展於冲煩要缺辦理未能裕如自應酌量更調以期合宜查徽縣知縣左壽源年四十五歲湖南長沙縣舉人由分發東河知縣赴甘措資經前督臣左宗棠留營差遣委代鎭原縣事照章改留甘肅以原官補用嗣經奏捕徽縣知縣於光緒九年二月到任該員左壽源年富才明實心任事辦理地方一切諸臻妥協尤能盡心民事以之調補高台縣知縣洵堪稱職人地亦極相宜所遺徽縣員缺究屬内地事務較簡卽以羅佐清調補可期勝任會詳請奏前來臣覆查無異合無仰懇天恩准以徽縣知縣左壽源高台縣知縣羅佐清對調以裨地方如蒙俞允左壽源以簡調煩毋庸送部引 
見惟羅佐清由要缺知縣對調徽縣簡缺俟准部覆照例送部引見是否有當謹繕摺具奏伏乞皇太后皇上聖鑒訓示再該員羅佐清在高台縣任内因肅州九家窰匪徒滋事失察案内罰俸一年現飭催繳罰俸銀兩此外均無叅罰案件合併陳明謹奏軍機大臣奉旨吏部議奏欽此○○海緒片再查洋稅按照緒期自光緒十一年八月二十三日起截至十二年六月二十四日止計九個月零二十五日大關共征洋稅銀六十七萬七千八百八十六兩四錢五分八厘洋藥稅銀五萬三千四百六十八兩二錢五分五厘土貨半稅銀四萬九千二百一兩五錢九分二厘招商局輪船洋稅銀二萬四千二兩九錢五分六厘土貨半稅銀一萬二千二百二十七兩九錢八分子口稅銀二十二兩三錢二厘潮州新關共征洋稅銀四十萬七千八百十一兩四錢六分二厘洋藥稅銀十三萬一千二百三十九兩八錢五分一厘土貨半稅銀七萬二千八百九十四兩三錢六分二厘招商局輪船洋稅銀二萬一千二百九十七兩四錢六分厘洋藥稅銀四百四十六兩八錢五分土貨半稅銀一萬二百三十兩九錢九分三厘瓊州新關共征稅銀五萬七千六十四兩二錢四分三厘洋藥稅銀四萬一千二百四十二兩五錢土貨半稅銀一百九十六兩一錢八分五厘子口稅銀一千四十六兩二錢二分八厘北海新關共征稅銀七萬八千五百四十九兩八錢六分八厘洋藥稅銀八百四十三兩七錢八分八厘土貨半稅銀二百五十八兩三錢一分四厘子口稅銀四千九百六十四兩五錢七分五厘常稅按照關期自光緒十二年十月二十六日起至十二年六月二十四日止計七個月令二十九日大關共征常稅銀九萬七千四百五十三兩二錢七分潮州新關共征常稅銀一萬五千九百九十八兩六錢三分四厘瓊州新關共征常稅銀一千五百四十二兩八錢九分五厘北海新關共征常稅銀八千七百五十三兩一錢七分九厘各口共征銀一萬四千三百十七兩九錢一分又新安香山等屬各洋藥稅廠共征洋藥稅銀十二萬六千二百七十三兩二錢除支銷經費銀三十萬一千八百九十四兩三錢七分八厘不敷銀十七萬五千六百十一兩七分八厘以上各欵覈明一併移交新任監督增潤接管因潮州瓊州北海三關　算數目報到有需時日是以拜發稍遲奴才旣經交罅此摺係借用粤海關監督關防合併聲明伏乞聖鑒謹奏軍機大臣奉旨該衙門知道欽此○○粤海關監督奴才增潤跪奏恭報接收交代關庫現存銀兩盤查數目相符仰祈聖鑒事竊奴才荷蒙恩命簡放粤海關監督業將到任接印日期恭疏題報並繕摺叩謝天恩在案嗣准前監督海緒移交各欵奴才分日逐一盤查除光緒九年分洋稅收支數目業經前監督海緒報明將應存各欵全數抵接連前共不敷銀三百九十三萬七千九百五十一兩五錢五分九厘四毫並開造四柱清册送部查照核辦在案兹自光緒九年九月初一日第九十三結起連閏至十一年八月二十二日第一百結止計八結内十年分大關潮州瓊州北海各新關及大關潮州招商局輪船洋稅銀共征一百六十七萬四千一百八兩三分一厘除支解外應存銀一萬九千七百一兩七錢二分三厘除交解外應存銀九萬四千五百三十三兩二錢五分六釐又自十一年八月二十日起至十二年六月二十四日止計九個月零二十五日大關潮州瓊州北海各新關及潮州招商局輪船共征洋稅銀一百二十九萬一千八十九兩一錢六釐除支解外應存銀二十三萬一千八百九十二兩一錢二分四厘四毫以上共應存銀三十四萬五千八百二十七兩三錢一分六厘九臺連九年分不數統計共不敷銀三百五十九萬二千一百二十四兩二錢二分二釐五毫又常稅關期計算自光緒八年十一月二十六日起閏月至十一年十月二十五日止計三年内十年分大關潮州瓊州新關及各口常稅銀十九萬七千四十八兩七錢一分七釐汲水門等處洋藥稅銀二十六萬一百二十一兩廉州北海各卡口貨稅銀一萬九千三百四兩七錢一分六釐合共征當稅四十七萬六千三百四兩七錢一分六釐合共征常稅銀四十七萬六千三百七十四兩四錢三分三釐除支解外應存銀五萬三千七百三十兩三錢五分四釐十一年分大關潮州瓊州新關及各口常稅銀十九萬九千九百六十八兩二錢三分汲水門等處洋藥稅銀十六萬八千七百九十五兩九錢廉州北海各卡口貨稅錢一萬八千二百一兩九錢五分六釐合共征常稅銀三十八萬六千九百六十六兩五分九釐除支解外應存銀三千七百六十七兩八錢五分一厘十二年分大關潮州瓊州新關及各口常稅銀二十萬七百三十五兩八錢二分六厘汲水門等處洋藥稅銀十七萬三百五十八兩廉州北海各卡口貨稅銀一萬五千十五兩七錢八分五厘合共征常稅銀三十八萬六千一百九兩六錢一分一厘除支解外應存銀八萬二百五十一兩七分四厘又自十一年十月二十六日起至十二年六月二十四日止計七個月零二十九日大關潮州瓊州新關及各口常稅銀十二萬九千三百十二兩七錢九厘汲水門等處洋藥稅銀十二萬六千二百七十三兩三錢廉州北海各卡貨稅銀八千七百五十三兩一錢七分九釐合共征常稅銀二十六萬四千三百三十九兩一錢八分八釐除支銷外不敷銀四萬八千九百七十九兩一錢七分五厘以上應存銀兩除撥抵十三年分常稅不敷外共應存銀八萬八千七百七十兩一錢内除各口已征未解銀五萬八千四百二十一兩五錢二分四釐應存銀三銀三百四十八兩五錢七分六厘另存光緒十年分起至十二年六月二十四日止平餘等銀一千一百二十二兩七錢三分六釐又應存第四十九結起至第九十三結止四成提二成洋稅洋藥稅第七十七結起至第九十二結止六成提一成半洋稅洋藥稅第八十一結起至第九十二結止閩省船政奉天練餉陜西協餉糧道普濟堂陜西協餉撥充伊犁償欵及光緒九年分常稅北貨稅十十一十二等年分現征洋藥半稅共銀三百七十九萬一千四百三十六兩六錢六分六釐五毫以上共應存銀三百八十二萬二千九百七兩九錢七分八厘五毫均由前監督海緒借撥外尚存銀二十三萬七百八十三兩六錢九分六釐奴才按欵詳查悉心稽核數目均屬相符伏查粤海關應解京外各餉及洋欵利息爲數甚鉅皆屬要需而前任積欠未解欵目繁多實難掃數補苴現在海防雖定商客猶待招徠聯單通行章程亟宜防弊奴才受恩深重惟有認眞整飭統顧兼籌以期稅課豐盈源源接濟事關查關盤庫現存銀兩緣由除循例恭疏題報外謹繕摺具奏伏乞皇太后皇上聖鑒謹奏軍機大臣奉旨該衙門知道欽此 
 
 

Page 12

 
 
[光緒十二年十一月初九日京報全錄]  
　　宫門抄○上諭一道錄前○發抄旨太道○總兵鄧奏報巡洋班滿情形摺○東撫張奏堵築漫口合龍情形摺子○又奏派帮辦河工片○西撫李奏請委署知縣片○浙撫衛奏爲海軍添購礮雷需欵請撥片○將軍謙奏查辦豁免光緒五年以前民欠錢糧敬呈御覽摺○又奏委員會查圍界摺○又奏各屬被冲輕重大概形情片○十一月初九日兵部太常寺太僕寺正黄旗值日無引見○松溎等閱卷覆命○容貴續假五日○邵曰濂請假二十日○兵部奏派小五處派出嵩山○太常寺奏派分獻之大臣派出立瑞恩　英俊兆珏○召見軍機○發抄啓秀奏侍郎松森陛見請將刑部印鑰暫交將軍代理奉旨知道了欽此○松森奏交缷起程陛見日期奉旨知道了欽此○曾國荃等奏泰興令陳謨調上元令奉旨吏部知道欽此○又遵查巢湖礮船副將劉登玉被參各欵並無實據奉旨知道了欽此○李成謀奏巡閱營伍事竣回駐太平日期奉旨兵部知道欽此○剛毅奏查閱太原並駐防撫標各營情形奉旨知道了欽此○○頭品頂戴調署粤南鎭總兵廣東碣石鎭總兵奴才鄧萬林跪奏爲恭報洋巡班滿並歷過洋面情形據實恭摺仰祈聖鑒事竊照道光二十三年十一月初七日奉上諭嗣後沿海水師各提鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此欽遵伏查閩粤南澳鎭駐紥之地枕山面海一島孤懸實爲閩粤交界要區東南門戸所轄海洋遼闊巡緝最關緊要每年總兵上班自正月初一日起至六月底止出洋統巡粤屬本標右營澄海營海門營逹濛營各洋面班滿札交澄海營參將接巡下班自六月初一日起至九月底止輪值總巡閩屬本標左營銅山營各洋面班滿札交銅山營叅將接巡兹光緒十二年正月初一日起例值統巡粤洋經前任總兵李揚陞依限駕帶兵船出洋督緝恭摺奏報在案嗣届六月下班總巡閩洋亦經前任總兵李揚陞督率舟師在洋緝捕奴才于本年七月初三日在廣東碣石鎭總兵任内承准兩廣總督臣張之洞照會調署南澳鎭總兵篆務遵於本年七月十八日馳抵南澳洋而接印任事遵例管帶兵船在洋認眞督緝凡内外上下交界之處及偏僻港汊莫不徧歷梭巡其巡過各營洋面尚屬靜謐商旅均見乂安兹届九月底下班洋巡期滿遵照向章於十月初十日將總兵巡洋印務札交銅山營叅將接巡奴才照例撤巡回營督辦營務整頓邊防認眞訓練毋敢稍涉疎虞仍嚴飭在洋各員勤愼梭緝隨時防範况值籌辦海軍之際夏不得不加意巡察務期洋面地方悉臻安靜營伍士卒共切防維以仰副聖主綏靖海疆之至意所有奴才洋巡班滿撤巡日期及歷過洋面情形除呈報閩粤督臣查核外理合恭摺具奏伏乞皇太后皇上聖鑒謹奏軍機大臣奉旨知道了欽此○○頭品頂戴山東巡撫臣張曜跪奏爲堵築壽張漫口合龍情形恭摺仰祈聖鑒事竊照壽張縣境徐家沙窩本年伏汛漫溢成口經臣附片奏明在案臣因該處地屬上游爲南北漕運往來要道不能不先籌堵築當派東昌府知府程䋲武督同署壽張縣知縣文荃購集科物並派在籍紳董頭品頂戴記名提督武朝聘等協同辦理時值秋汛正旺口門寛至一百八十丈水深丈餘官紳各有戒心幸動工以後東壩漸出淤灘因而乘機搶築晝夜兼營至九月初七日尚存金門五丈溜逼浪湧復值風雨交加併力進占遂於初八日寅刻合龍所有大壩後戧及挑水壩等工次第赶築現已悉臻稳固其口左右尚應接連修築堤工九千餘丈以資捍衛前經臣估計工程經費奏明飭派東昌府知府程䋲武承辦此次堵口工料一切因淤有新灘得以節省銀一萬六千餘兩實爲臣愚始願多不及料該官紳等共念時艱力求撙節晝夜工作迅速一律完竣再行擇尤奏請恩施量子奬叙以昭激勸除咨部查照外所有徐家沙窩漫口堵築合龍　由謹恭摺具奏伏乞皇太后皇上聖鑒訓示謹奏軍機大臣奉旨知道了該官紳等准其俟工竣後擇尤酌保毋許冐濫欽此○○張曜片再河務工程若到嚴寒土凍難於工作三月以後桃汎又來是以現在各工同時並舉每日不下十餘萬工營勇之外雇用民夫數年以來沿河地方率多被水不但購買稭料爲難卽運取乾土竟有在五六厘以外者雖照章給以工價民夫猶多畏縮應卽添派紳士隨同董率以期踴躍查有四品封職候選知縣吳夢齡候選郎中陳汝　舉人秦奎良等十三人急公好義辦事實心分派工次以資得力謹附片陳明伏乞聖鑒謹奏軍機大臣奉旨知道了欽此○○李秉衡片再灌陽縣知縣高銓撤省察看所遺員缺查有准補崇善縣知縣馬琇荃樸實無華書生本色堪以調署據署藩臬兩司會詳前來除檄飭遵照外理合循例附片陳明伏乞 
聖鑒謹奏軍機大臣奉旨吏部知道欽此○○衛榮光片再前准部咨議復海軍衙門奏北洋添購礮雷所需餉銀請在展捐項下籌撥一摺内開北洋購定礮雷需銀百餘萬兩將各省展捐項下籌撥銀一百萬兩由各該省督撫委員徑解北洋現在展辦捐需所收成數尚難預料自應就各省巳報收續撥銀兩先行儘數　撥惟係專撥展限捐銀自應仍令各該省自行劃清在展　前收捐之欵仍解海軍衙門在展限後收捐之欵迅速劃清徑解北洋其不敷銀兩按臣部捐撥之數於現收續收捐欵内源源接解等因當經轉行遵辦去後兹據藩司許應鑠詳請前項奉撥展限捐欵銀十萬兩現在收無成數無從動解所有前已劃清報收十二年二月初八日展限起至七月分止共收捐銀六萬四千一兩二錢應卽起解派委候補知縣鍾守鑅江景桂會同管解至滬附搭輪船運解交辦海軍事務直隸總督衙門兌收應用等情具詳前來臣覆核無異除分咨查照撥解外理合附片具奏伏乞聖鑒謹奏軍機大臣奉 
旨該衙門知道欽此○○奴才宗謙禧跪奏爲查辦豁免光緒五年以前民欠錢糧開單敬呈御覽恭摺具奏仰祈聖　事竊查光緒十年八月初五日恭奉上諭慈禧端佑康頤昭豫莊誠皇太后五旬萬壽推廣仁恩覃敷闠澤所有各省民欠錢糧將光緒五年以前實欠在民者查明開單具奏豁免併刊刻謄黄徧行曉諭咸使聞知等因欽此當經欽遵飛飭熱河道刻刊謄黄通頒曉諭後在士民莫不共沐皇仁咸歌帝德一面飭卽遵旨彷照各省章程提查交代册籍錢糧申底造册詳辦旋據承德府知府高林在兼護道任内查得熱河地方赤峯朝陽建昌等三縣地處蒙古藩街向不征收錢　承德灤平縣雖有征收糧銀並無民欠惟圍塲廳及平泉州豐寗縣將光緒五年以前民欠數目造册送由該兼護道核對交册串底相符詳經核明咨部兹准部覆令卽請遵諭旨速行開單奏報等因所有圍揚廳平泉州豐甯縣光緒五年以前民欠地耗等銀理合恭摺具奏併繕清單恭呈御覽伏乞皇太后皇上聖鑒謹奏軍機大臣奉旨戸部知道單併發欽此○○奴才謙禧跪奏爲委員會查國界均無侵碍恭摺具陳仰祈聖鑒事竊查前任都統崇綺具奏圍　應辦事宜章程内開圍塲未放已騰及巳放免騰各地方分歸總管同知管轄其各交界處所苦不實力稽查誠恐有侵碍正圍情事擬請責成總管同知各按四季巡查結報每年秋間由都統揀委委員會同周查一次事竣查核奏報並咨備案經部議准行知遵辦在案兹屆秋季應行會查之期經奴才揀委佐領全齡會同總管同知遵照奏定章程前往認眞巡查有無侵碍正圍出具印結呈遂查核其後旌據該佐領全齡圍場總管至連糧捕同知英順詳稱會同在於圍塲已放免騰毗連内圍未放巳騰各交界處所親加履勘均無侵碍正　情事出具印結詳送前來奴才覆核無異除仍飭總管同知隨時認眞稽查不准稍有疏懈並將印結咨送戸部備案外所有委員會查圍界均無侵碍正圍綠由理合恭摺具陳伏乞皇太后皇上聖鑒謹奏軍機大臣奉旨知道欽此○○謙禧片再查熱河本年六七月間霪雨爲災業經奴才將郡街被冲情形奏報一面轉飭各屬查明有無同被水冲損傷田禾等情去後旋據承德府圍塲廳平泉州建昌朝陽豐寗灤平等縣將同被水冲情形陸續奏報查平泉建朝赤四州縣僅止沿河一帶稍有冲刷情形頗輕已由該州縣等將被冲處所分别妥撫地方安謐惟承德府曁欒平縣各屬四鄕間有沖刷房地圍場廳屬冲去地三百餘頃豐寗屬冲去地九百餘頃並冲倒房屋甚多日傷斃人丁八十餘口情形最重據稱各處被冲貧民及冲斃人口亦經該府廳縣各自設法捐廉分别賑撫掩埋不致流離失所惟冲刷地方關係錢糧是否均成河難來年能否耕種未便稍事含混業經飛飭熱河道分别妥員前往會勘明確並再查明有無流離失所情形統俟詳據到日再行核辦外理合將各屬被冲輕重大槪情形先行附片陳明伏乞聖鑒再口外州縣地面遼闊因俟勘明禀齊是以奏報稍遲合併聲明謹奏軍機大臣奉旨知道了欽此 
 
