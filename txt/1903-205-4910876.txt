# 1903 - 205 - 4910876

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價値又昻海内寒儒每苦力難購置且三史中地名人名之類率皆婺牙　屈記憶難清臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂三十册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[遇災而懼說]  
　　凡事之反乎常者謂之災異星之隕也日月之食也山川之崩竭也以及雨澤愆期風雷告警苟爲耳目所不經見一旦猝值於前鮮不爲之驚心而動魄故古之時有國家者一遇災異君則下詔以求直言臣則具疏而請修省上下交儆期以挽回天心考之經史如舜言洚水警予湯以六事自責春秋之世國君每遇凶災無不减膳撤樂以消弭之漢之董仲舒輩更援引經義藉圖感格君心人定勝天理甚可信本朝聖聖相承每誥誡臣工飾言祥瑞而災祲偶見君若臣無不以是爲兢兢順治時左都御史魏裔介因一月中日月交食乾隆時山西道監察御史柴潮生因近京地方雨澤未足均曾上書請加意修省光緒初年今湖廣總督張香濤制軍亦因災異屢見條陳數事夫昔之聖君哲相名人大儒豈不知天道袁人道邇星月之萬違其度山川之或失其常亦未必果與人事相感召徒以旣拋高遠之位於政事豈無闕夫但使藉此以知所警懼亦足弭禍患於無形其用意固甚深用心固良苦也自中外通商格致之說流入中土中人士於精微之理茫乎未知而懸空之星可以推算而知流行之電可以人力所造則固傳述已久耳熟能詳心目中旣存一天變不足畏之說必致宇宙間一切灾異視爲常事而不以攖心夫政教旣不能媲美泰西而徒竊其緒餘以自爲之解亦何其與古人遇災而懼之意相悖哉今者京師戶部則被災矣吏部則梁木傾頽矣種種災象循迭而生尤奇者大高殿爲皇上祈天禱雨之處其地僻靜人跡罕逢兹忽於閏五月十四日無端火發全殿付之刼灰傳聞起火之灾只見旋風捲入霎時卽烈燄飛騰語固荒誕不經而在上者不可不因之而加以修省因憶已丑八月二十四日祈年殿災時僕適在京師是日寅刻雷電交作大雨如注西便門外有一槐樹陡被雷擊樹中蟒蛻一貝長約丈餘或曰蛇已被雷收去或曰避而之他正在喧傳雷又大作一聲霹靂直擊祈年殿前所懸之額碎墮陛上雷火燃著懸額之栢木未刻殿内火起烟燄從槅扇窗櫺冐出燒著樑柱其光熊熊至戌刻祈年殿八十一楹及檀木雕成之朱扇黃座悉爲灰燼事後皇上以寅畏天災君臣交儆之意宣示内外大小臣工此事無錫薛叔耘京卸庸菴筆記中記之最詳且謂是年蘇浙鄂諸省本皆大稔乃殿災以八月二十四日而各省亦多於是日始逢隂雨淫霖奇潦四旬有餘迨十月初五日始放晴而歳事已無可救仁愛天心未必非先以殿災示警夫京卿學問淹貫中西久已衆所欽佩且曾出使四國習聞西人格致之言乃其所論天人感應之理剴切如此然則吐棄一切謂天變爲不足畏者殆亦非通人之言哉嗟乎時至今日内則土宼蜂起外則邊警頻聞財盡民窮固已危哉岌岌而環顧朝野上下依然酣歌恒舞泄沓成風警變之來固亦自然之感召所冀在上者深明此理側身修行弭之於先則人民之幸而亦國家之幸也彼徒拾西人唾餘謂水火之災非特不必加警且或矯之而益以放縱者則非愚之所敢知已 
[本館接奉電音]  
　　昨日午前九下鐘越二刻時京師飛電傳來上諭二道敬謹譯登○六月初六日内閣抄奉上諭前據翰林院侍講學士曹捷三御史楊士燮先後奏參河南布政使延祉議加糧賦激成重案當經諭令錫良則往確查兹據查覆該藩司借籌餉爲名輕改舊章辦理操切成釀大患延祉著開缺另候簡用署懷慶府知府傳事前旣已查明各案情節辦理尚無不合著免其置議欽此同日奉上諭湖北布政使著李岷琛調補楊士驤著補授江西布政使直隸按察使著寳棻調補岑春蓂著補授湖北按察使欽此 
[電傳宫門抄]  
　　昨日午前九下鐘越一刻時京師友人專電告知本館云六月初六日皇上召見軍機大臣及榮慶 
[大帥嚴明]  
　　廣州訪事友人云粤督岑雲帥由梧州起節行抵潯州適聞南甯慶遠一帶軍情緊急遂怱怱啓行地方官均不及恭送聞駐梧時有匪徒冐充營務處委員至舟次偵察雲帥被擒獲發交蒼梧縣訊懲亦足見大帥之嚴明矣 
[大帥丰裁]  
　　廣州訪事人云此次粤督岑雲帥督師西征沿途概免供張且復不辭勞瘁往往徒步行數十里迅疾如飛從者皆望塵不及某日南寍邊軍勞管帶張君士超偵知所部勇丁有在外逼人拜檯情事立卽禀知雲帥雲帥飭提弁勇九十餘人一併正法 
[欽匪未靖]  
　　廣州訪事友人云欽州土匪猖獗屢經官軍剿辦迄未敉平當州尊李芷香直刺在任時曾招令投誠及直刺奉檄他往隨又乘機肆劫致彼處局紳紛紛來省禀控事爲督憲岑雲帥所聞電飭水師提督何倫庭軍門撥勇往勦軍門遵卽撥出所部靖勇數營委趙遊戎定國帶同前往以便犁庭掃穴早奏膚功 
 
 

Page 2

 
 
[隆安告警]  
　　廣州訪事人云邇來粤西隆安縣境匪勢猖獗居民畏其兇横四散奔逃城内外十室九空城門終日關閉刻已由縣主羅大令飛禀上峯請撥雄師剿辦矣 
[曲江獲匪]  
　　廣州訪事人云邇來森字營勇在曲江縣轄境緝獲會匪李亞月卽潰榮一名搜出僞照一紙上標萬福堂字様詰知前曾迭次行刦擾害地方因卽轉解縣署請卽訊明核辦 
[委員勘地]  
　　松江訪事人云前者浙江平湖縣城汛沈麗生千戎追緝越獄兇犯俞三在北倉鎭舟次被戕金山縣知縣蔣瀾江大令諉爲彼處係華亭縣所轄松江府許子原太守因飭華亭縣陳仲陶大令派人往查並傳地保訊供知確係金山縣界蔣大令遂與陳大令互訐於太守之前太守不能决委南匯縣戴子邁大令督帶當日隨千戎往緝之弓兵錢大有於上月二十八日前往令指明當日泊舟之處旋又傳訊地保禀稱確在金山縣境蔣大令遂勃然大怒謂地保糊塗弓兵掩飾戴大令從旁折之曰地址旣已勘明責縣何必推諉且不獨四圍皆金山縣界卽數十武外鹽塲公署亦歸金山所轄貴縣何呶呶爲將大令無詞以答隨與戴陳兩大令回郡禀覆 
[考騐蠶學]  
　　杭州訪事友人云大吏前就西湖金沙港設立蠶桑學堂延請教師講求育蠶新法數年以來頗有成效現當暑假之時例應甄别總辦李葵軒大令禀知藩憲崔磐石方伯定於上月二十八日親臨考騐并試以論說一篇事畢卽將卒業諸生之學有進益者分别奬賞以示鼓勵 
[請懲奪業]  
　　蕪湖訪事人云此間教民之窮無立錐者均在天主堂馬頭藉肩負米包度日近日頑民思占其地教民遂環請翁司鐸函致巡警總局呂韻生觀察大致以教堂之地不可占教民之業之可奪爲詞觀察韙之獨發審委員趙大令不以爲然司鐸乃函致蕪湖縣王小午大令請票傳頑民訊斷頑民始懼不敢越俎而謀 
[新桐蛟患]  
　　杭州訪事友人云自上月中旬以後連日紅輪高照炎熱非常至二十八日午後忽隂雲四合狂風怒號雷雨交加約歴兩點鐘時始止次日密雲不雨天氣頓凉頃有客由上江來述及新城桐廬等處山中發蛟平地水深數尺田禾俱遭漂没惟房屋尚未衝坍所望蒼蒼者速放晴光庶可稍紓民困也 
[鄂省官塲紀事]  
　　漢口訪事人云湖北臬司李少東廉訪卸任在卽遺缺由鹽道繼蓮溪觀察署理而以武昌府梁集菴太守署理道篆遞遺武昌府缺以鄧太守署理○金峙生太守奉上憲札委署理黃州府篆務日前已詣院禀謝擇吉赴任矣○某日雲南提督張南陔軍門道經鄂省詣各署拜謁旋卽赴滇履任○警察局總辦金峙生太守赴黃州府新任後遺差經上憲札委黃伯雨太守代理○湖北候補府魯蓮溪太守引見出京於日前返鄂旋卽赴院禀到 
[潯郡官塲紀事]  
　　九江訪事友人云署江西臬司本任廣饒九南兵備道瑞莘儒觀察近已交卸臬篆仍回木任因念省垣所辦警察已有成效擬在潯郡一體興辦當將所訂章程詳請護撫柯中丞核奪○前者瑞昌縣紳士禀控典史蔣少尉及保甲局員林某把總某姓藉口禁賭恣情訛索等情道憲瑞莘儒觀察會同府尊孫景裴太守委王劍秋司馬查　核奪○署貴谿縣許稚麟明府現奉上憲札飭交卸另候差委遺缺飭准補是缺之鄧琢如明府赴任 
[皖省官塲紀事]  
　　安慶訪事人云府尊桂太守英下車以來孜孜以整頓風俗爲急務月初某日乘輿至東關外見有二三婦女素衣如雪高領窄袖狀甚妖嬈喝令提至輿前嚴詞詰責諭以此後若再如是定予嚴懲○安徽候補巡檢沈少尹衍桐近奉府尊桂太守札委保護教堂蓋以少尹前在洋務局當差略諳交涉事宜故也○新選繁昌縣知縣沈明府祖煌潛山縣知縣凌明府謙由京領憑來省已於日前詣撫轅禀到矣○署巢縣知縣某大令一年期滿藩憲委陸大令恩壽前往接署○天長縣知縣吕大令因鹽梟猖獗貿然向上憲請兵經上憲撤任遺缺委試用知縣謝明府維階署理○卽用縣王大令元綎經藩憲札委代理太和縣事陳大令寳代理建平縣事林大令東雲代理南陵縣事已先後接篆視事矣 
[金臺眺遠]  
　　聞之京師友人云某日行經地安門外廣化寺前見馬車塞途人多於蟻詢之云内務府三旗在此發給餉米也○上月二十日午刻大雨淋漓至更深始止現在近畿一帶田苗已滋潤發榮矣○各部院書吏每有把持舞弊事情現經堂司各官將著名蠧吏一概革除重行招募但新募者往往卽係舊吏化名或雇人頂替戶部尚書鹿大司農查得貴州司倉科吏林溶卽林範化名并有向各省稅關勒索陋規飽其私槖等情因咨會江南道監察御史嚴行稽察尚未知何以懲之也 
[古潞紅鱗]  
　　北通州友人來函云麥秋之後田疇苦旱近始得有甘霖而所蓻之禾已漸枯槁不知秋收之際尚能轉歉爲豐否耶○頃聞長營地方著名匪首夏謝二人常在孫河鎭一帶恣行刼掠現被馬宫保派勇拿獲某日已按照軍法梟首示衆矣 
[津門歸雁]  
　　聞之天津友人云河北窰窪大悲院内駐有巡警兵現經巡弁某君飭工將牆拆去改建營門並添建東西配房十間俾各兵得以棲止○庚子前向有備濟善社後因拳亂停止刻下仍復開辦并就各車站設立分社每米一石捐錢五文麥每石捐錢三文存莊生息以備振荒亦善舉也○民間起蓋房屋必行禀知工程局由局派人查勘如無窒碍方准領照興工迭經工程局出示曉諭在案乃民間遵章辦理者固多而陽奉隂違者亦復不少現已經工程局員知照巡警局飭兵逐叚嚴查矣 
[四明瑣事]  
　　寗波訪事人云甬郡當道每届炎夏之時必慨捐廉俸設局施醫今歳府尊葆太守循照向章設局署中延請名醫施診定期本月十五日爲始刻已出曉諭矣○本月初二日鄞縣主周少軒大令偕項守戎赴胡家墳處决盗犯行至洞盆浦觀者甚衆有一老嫗遺失衣包被轎役阿月拾去嫗遂奔至攔輿喊控大令飭差將阿月回站入木籠示衆甬市洋銀久形缺乏邇日以銀兌換每百元須升八角有奇幸制錢市價漸低每洋銀一元已可兌至九百文矣○邇來榖價漸鬆從前每百觔售至洋銀二元數角現已減至一元六七角因之市上米價亦相繼平减最高食米每石不過五元四五角 
[碧湘涼影]  
　　湖南訪事人云湘省礦苗甚多惜未開采大憲以藏富於地殊爲非計爰選派學生赴美洲專習礦學洵當今切要之圖也○臬憲黃花農廉訪陞任他往所遺臬篆由鹽道朱翼齋觀察署理遞遺鹽道篆務以長沙府知府顔太守鍾驥署理 
[鶴樓晚眺]  
　　武昌訪事人云　次郵政局信勇私匿信函事發總辦斌稅務司恐于郵政聲名有礙會同江漢關監督岑馥莊觀察將一 
 
 

Page 3

 
 
切章程大加整頓并添雇信勇督令每日挨戶收發信函○鄂省驛站廢弛已極月前驛卒姚某竟敢私拆公文經地方官查知遞解回籍永遠監禁近日兼督端午帥以驛卒藐玩至此皆由地方官約束不嚴所致特飭臬司李少東廉訪通行各州縣嗣後如再有前項弊端定將該管地方官撤參以重驛務日前臬憲李少東廉訪接奉刑部釘封公文飭將江夏縣某案盗犯一名處决等因遵卽飭知縣主原小蓬大令大令移請城守營王采臣十戎至署命將二犯由獄提出如法綑綁押赴武勝門外梟取首級縣竿示衆 
[龍山畫意]  
　　安慶訪事人云安徽學憲綿大宗師按臨皖江于閏五月十九日考太湖童生正塲二十三日考潛山童生正塲二十一日考宿松童生正塲二十二日正途貢監錄科二十四日提覆太湖童生十二五日考桐城童生正塲二十七日覆試宿松童生六月初二日第一塲考優生初五日第二塲優生○自閏五月二十一日起連朝大雨山水陡發江潮驟漲數尺候補知縣倪大令慶善奉委保護廣齊圩堤疉次赴圩查　懷寗縣鄭明府思賢亦於二十四日親歴一週至二十六日回署近數日來天晴潮退圩工可以無憂矣○連日米價稍减每石售龍銀三元八九角惟錢價甚昻每龍銀一元只換錢八百文或當十銅元八十枚銅元局每日喜鑄三四萬枚之多皆由錢店販運市價漲落亦由錢業把持殊可惡也○市中傳聞池州府屬石埭縣鹽梟滋事已由蕪湖調兵彈壓姑志之以覘其後 
[調勇駐防]  
　　廣東南北兩帮梟匪時時持械尋仇以至地方歴久不得安靖蘇松太兵備道憲袁海觀觀察患之禀請江蘇巡撫恩藝棠中丞將駐紥吳淞口之盛字營勇丁酌撥若干名移駐浦東以資防守刻奉中丞允准日昨已調撥一哨馳往欽賜仰殿安營矣 
[飭拿馬扁]  
　　日昨蘇松太兵備道憲袁海觀觀察訪悉近有安徽某縣奸民袁某冐充同族在外設計騙人因之諭令各巡防局員嚴密查拿務獲解究 
[懸金緝盗]  
　　川沙人沈嘉模開設東記油坊家頗饒裕前月某某之夜被盗破扉入内刼去洋銀衣物所値不貲當卽鳴鑼集衆追捕盗已四散無蹤乃偕地保邱景昌投廳署禀報旋經撫民同知陳桓士司馬往勘屬實飭捕具限跴緝未獲前日司馬函請浦左爛泥渡保甲總巡謝岳松明府飭捕協緝並頒到賞格一紙其文云爲縣賞緝拿事據二十二保十五圖地保邱景昌報據沈嘉模投稱伊向在廳屬十五圖地方開設東記油坊並分設恒源新店五月二十一夜三更被盗匪多人打門進内刼去洋錢而逸追捕無蹤報求勘緝等情並據沈嘉模同報到廳查此案前據高行鎭同豫典禀報被刦據經會營詣勘差緝　報在案誠恐日久贜盗遠颺合行并案懸賞緝拿爲此仰諸色人等一體知悉爾等能將此案眞贓正盗四五人拿獲者賞洋五百元拿獲首盗一名者賞洋一百元夥盗一名罪應擬斬者賞洋六十元知風報信因而拿獲者酌量給賞此係本府捐廉以待决不失言須至賞格者 
[候訂訊期]  
　　美商晉孚洋行主投本管總領事署控華商永源昌廣永和兩家假冐鐵灶之牌請照會華官傳訊等情美總領事惟之備文照會英美租界會審公廨昨日讞員孫建臣直刺飭差會同包探將兩號主傳到隨由襄讞委員笋蒓塢大令商之美總領事署白繙譯官諭候訂期會訊 
[上海縣署瑣案]  
　　前者江蘇候補道楊觀察土燮因公來滬步行至新北門内購彩柰衆流氓見其囊槖充裕圍而囉唣被觀察擒獲張金生一名飭地甲解送縣署前晚縣主汪瑶庭大令飭提地甲嚴升訊究嚴供楊大人旣購彩票復欲買珠蘭花張佯與殷勤領往邑廟論價未成向索酬勞以致互相爭執小的聞信前往將張拘解總巡局轉送案下張供小的駕船爲業是日在某彩票店買票楊大人亦來購取後令小的引至邑廟買珠蘭花論價不諧忽被扭交地保大令判掌頰二十下交人保釋○三林塘六圖地保湯益齋欠繳烟膏捐錢三十餘千經收捐委員孫立幹少尹送縣大令升堂研訊湯供實因各烟館疲玩不堪正月至今祗收錢十四千文業已繳過八千三百文尚少三十餘千叩求寛限催繳大令判責二百板交人保出限三日内繳楚如違血比○前者縣捕夥役戴川緝獲行竊江南機器製造局所製砲耳之劉竹二連原贓解縣管押事爲巡局勇丁馬明德所聞勒令戴將此案贜賊解送高昌廟巡局辦理戴不允馬遂投巡局揑報戴私縱一犯局員馬參軍據情函致縣署前晚大令升堂研訊戴禀稱小的獲劉時適逢黑夜不得不帶回家中次晨卽解送至案並無私縱之事地保顧桂榮禀稱戴獲賊後馬著小的往問共獲幾名戴稱止劉一名及所竊砲耳二枚小的遂將情復馬馬供小的前在製局當護勇現已改充巡局勇丁是晚途中遇戴知已獲賊以砲耳係製局所失故命地保往查當時答稱獲有兩賊是以禀明局員馬老爺此外一賊諒已被戴縱去求向究追大令命將劉帶案詰訊劉供當日行竊實祗小的一人大令將馬大加申斥叱之使退劉仍還押候懲 
[浦東總巡局紀事]  
　　前日英租界四馬路薈芳里妓女王雙桂奔投浦東爛泥渡保甲總巡局訴稱惡鴇劉氏百般凌虐苦楚不堪叩求超豁總巡謝岳松明府飭役暫行看管聽候訊明擇配 
[南市捕房紀事]  
　　小甯波阿順在馬路中攫取行人之扇被某號巡街捕拘入捕房捕頭飭押候解送馬路工程局禀請總辦翁子文太守訊究○前日八十三號華捕不知因何被人毆擊忙亂中失去號呌木棍捕頭以其曲在巡捕命轉解馬路工程局禀請總辦翁子文太守訊究太守略加申斥判罰去工食數日以示薄懲 
[英美租界公堂瑣案]  
　　流氓王仁財狙伏新閘路中攫取陳阿福所佩對時表報由包探徐榮珊拘獲解請究懲襄讞委員笋蒓塢大令判責三百板押捕房半年然後遞解回籍○江萬元冐刊曹雨田圖章鈐於字條持至某書作朦取何文卿囑釘之御批通鑑輯覽二百餘部售與法界席研生得洋銀一百三十五元報由包探陳金標拘江到案大令訊究之下江供此事小的與朱姓串同事後分得洋銀四十元大令飭押候提席質訊○蘇州人王云山在蘇州小橋地方私取某店主王仁式洋銀一百四十元逃至上海經包探陳金標查獲解案請示大令飭押候失主到案解訊○偷兒周阿桂不知在何處竊得衣服由包探錢榮堂拘獲解案大令判責二百板遞解回籍○過犯王金隆行竊陳桂可家衣物由包探何阿春拘獲解案大令判責二百板○積賊王紹祥行竊俞松濤等七家衣物報由包探倪順泉拘獲解案請究大令判責三百板押捕房三月○仲阿言行竊沈掌福家衣物由包探顧福其拘獲解案請訊大令判責三百板○有趙小春者病臥道旁携有衣服一包被小利陸阿紀搶去旋由包探孫阿炳獲陸請究大令判責二百板○過犯李延林遞解復來由某包探拘獲請究大令判遞解回籍○前報江西德化縣化役拘人違章吕桂卿復向之生事由某包探拘解公堂直刺判令枷號現已期滿昨由包探顧阿六送請訊奪大令飭將判吕開釋所拘葉鳳兒移送上海縣署轉解九江歸案辦理 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　閏五月二十六日刑部都察院大理寺廂白旗値日無引見福建按察司朱其煊請訓並請假一個月銘公假滿請安莊王熙貝勒各請假十日張允言預備召見召見軍機大臣及朱其煊張允言榮慶皇上於明日卯正二刻至覺生寺僧香畢還頤和園辦事召見大臣○二十七日工部鴻臚寺廂紅旗値日無引見亨公續假十五日瑞豐預備召見召見軍機大臣七續江西全省警察局兼學堂章程○第六節救火事宜巡兵與消防隊之巡兵應照後開各條辦理一總分各局及巡兵備有警鐘而警鐘有報時捕盗救火之分凡有火警守瞭樓巡兵必先亂擊二三十下略停再按定數連擊再停再擊如是者五次消防隊之巡兵及各局巡兵聞聲馳赴援救方期得力二巡兵到火塲應卽將兩頭街心紥駐截拿搶火種火匪人消防隊一面拆斷火路一面奮擊水龍救護火勢旣息各巡兵仍應將餘火撲熄檢收救火器具點清所來巡兵人數再由各本管人員率領回局四本叚巡兵隊之巡目遇有火警當於救滅之後添派休息下班之巡兵帮同看守火塲五各局水龍由消防隊擦洗乾潔仍存原處以昭愼重六火警原不常有消防隊易於生疎今限定各局每逢三八操演一次由總巡局紳會同考核詳注功過單十日一報總局以便查點賞罰七夜晚如遇城外火警開城往救祗准消防隊駕馭水龍出進其餘商人巡兵等不准出進斯時人衆丞應由總分各局添派巡兵前來邦同守城巡兵嚴密紥守不得稍延八火警須聽後開鐘聲下數卽知方向凡永和門内連擊八下門外九下順化門内連擊十下門外十一下進賢門内連擊十二下門外十三下惠民門内連擊十四下門外十五下廣閏門内連擊十六下門外十七下章江門内連擊十八下門外十九下德勝門内連擊二十下門外二十一下皆係按數連擊若平時報時一點鐘擊二下二點鐘擊四下三點鐘擊六下四點鐘擊八下五點九點鐘各擊二下六點十點鐘各擊四下七點十一點各擊六下八點十二點鐘各擊八下照時按數緩擊本館附註日本名水龍爲消防器以故救火夫謂之消防隊安置水龍之所謂之消防局我中國原有水龍名目奈何忘却本來面目而以他邦之名名之第七節守城巡兵須照後開各條實力奉行一輪流値班同巡兵叚辦法二站城門口須眼光四射防有趁擁擠之時肆行扒竊三早晚啓閉城門如有形跡可疑之人出入立卽盤查四城上不許閒人游玩夜間城門旣封之後非奉對牌不准再行開城五如遇火警匪警必須開城務須邦同守城巡兵到齊及有對牌方准開城放出救援之巡兵卽行關鎖其一切商民人等仍不准出入六各城門之巡兵處巡目巡兵人等辦事公事及填勤務册報吕等件均照巡兵當差辦理以期畫一七城門鎖鑰對牌人在臬司衙門遇有火警由總局禀請給發開門後立卽繳還不准挨延片刻第六章賞罰第一節奬叙一辦事人員無論大小辦理警察異常出力者不拘年限隨時呈請保奬二警務人員供差期年始終勤奮或請奏給升銜或予酌委優缺一次第二節記功一總分各巡三月以外無刼案者記大功一次二總分各巡三月以外無竊案者記功一次三連記三大功准併請酌委一次連記三功准改爲大功一次四總分各巡遇有劫案案時破獲者記大功一次劫案拒傷事主登時破獲者記大功二次五警務人員凡能認眞辦理實爲地方興利除弊記大功一次外仍留辦一年再能辦有成效連前存記大功併請奬勵第三節奬勵一巡長巡目兵等捕獲竊案三起者予以推升巡兵升巡目巡目升巡長巡長奬功牌二巡長等能破獲强盗悖逆會匪等重犯立卽拔升外仍請保奬三巡長等當差期年始終勤奮功過相抵者酌予拔升第四節犒賞一賞號銀頭等六元二等四元三等二元其另出賞格拿案者不在此例二遇有閧閙教堂械鬥謀命等事能先時解散者照頭等賞三遇有水火及一切危險禍患能設法保全者照二等賞四破獲著名積竊痞棍照二等賞五巡長巡目巡兵能查獲各叚巡兵等作弊實據禀報因而訊實者照二等賞六獲大班賭塲蓍名賭棍照二等賞七獲誘拐翦綹小竊撞騙及僞造票銀者照三等賞八看守城門瞭樓留質所毫無貽悮者照三等賞第五節參罰一受賄屈斷案件經人告發查實詳參二經管收支舞弊吞没者詳參三連記三大過無功抵銷者撤差四不應爲而爲經商民連名控告者查實撤差議處五巡長等有搶奪財物强姦婦女詐贜逼命及犯罪私逃者斬六假冐官長及訛索財物到手均照本例加等治罪七應辦不辦及擅離處所站街不遵指分叚落者除責革外仍罰當苦役八冐功請賞貽悮要公露洩機密者除責革外仍罰當苦役九官長洋人經過不加保護及竊窺婦女言語調笑等情除責革外仍罰當苦役十懶隋悮公者記過一次愧勉者銷十一所管人員遇有過失而失察者記過一次知而故縱者除記過一次外罰本月薪水十分之二十二該管界内出竊案三起者記過一次十天内破獲者免連記過三次併作大過一次記過一次准折罰本月薪水十分之三免記十三所管界内出刼案一起者記大過一次四十天内破獲者銷刧案拒傷事主者記大過二次二十天内破獲者免十四所管巡兵人等缺額一名記大過一次遇有巡兵革逃病假限五日内補足如一時無人合格第六日按目截止開支逾日不報除記大過外罰本月薪水十分之二十二在局人員因竊案記大過者展限期内破獲兩起者銷去除大過外仍記過一次再破獲一起全銷　十六官員露洩機密者記大過一次十七巡兵人等看守在門警鐘留質所擅離者罰本月口糧十分之四十八各叚街道如有路燈不明渣土穢物等情罰該叚巡目巡兵本月口糧十分之二十九巡兵上街不穿號衣罰本月口糧十分之二二十巡兵巡查警邏不持警械及將警械隨意舞弄寄放他處者須按情節輕重分别責罰二十一巡兵聞有警鐘不出救援者罰本月口糧十分之四二十二給領衣物等件各巡兵如不珍惜損壞遺失除責賠補外仍罰本月口糧十分之二二十三巡長等出入行走及當差救火等事不聽號令任意喧譁者罰本月口糧十分之二[  章程未畢容俟再登]  
[巡弁盡職]  
　　聞之山東濟南友人云濟南警務學生叚某由天津警務學堂畢業回東奉派充當分局巡舁上某日巡至指揮巷途遇三西人恃醉喧譁向詢住址姓名三西人答以德國人在鐵路監工叚君遂婉言勸令回寓得免滋生事端 
[法租界捕房瑣案]  
　　湯漢卿糾約胡愼安等販運京鞋侵天資本洋銀四百餘元被控到案讞員魏蒓塢大令訊取口供押候追繳邇日胡等迭次求追昨日大令命提湯到案略加詰訊飭包探帶出覓人具保如無保人帶回捕房押候嚴比○積竊張阿林前曾犯案訊押釋出未久卽竊某姓所佩銀對時表報捕查獲詰知質票已售去無從吊贓昨日解送至案大令著重責四百板○小利王阿二周生寳竊取某姓家衣物經包探解奉大令訊明判令將王責手心一百下周責手心五十下○偷兒王阿六行竊某姓家烟槍二枝報捕查獲吊到原贓昨日解送至案大令判令笞責一百板 
[美租界捕房紀事]  
　　昨日午前甬人白阿三持銅質對時表一枚及金練一條至西華德路某押鋪質錢適爲包探朱桂生所見向之盤詰言語支吾因卽帶入捕房捕頭令押候查明實在情由然後解送公堂禀請讞員孫建臣直刺訊核○昨晨偷兒徐阿桂潛入寄居唐家弄左近之甬人某姓家行竊衣服携之而出某號巡街捕見之拘入捕房捕頭令押候解送公堂禀請訊辦 
 
 

Page 10

 
 
[釋疑]  
　　昨日手民漫不經心悮將隔昨已登之第二十八頁京報重付機吕房印出除照章罰辛工以資儆誡外爲稗聲明於此以釋羣疑 
[蘇省官報]  
　　六月初一日藩轅牌示照得金壇縣知縣鄭鍾祥調補常熟縣知縣遣缺查有新海防遇缺先補用知縣呂慶堂又上海縣黃浦司巡檢陳寳濂病故遺缺查有遇缺先補用巡檢計德柔鈞堪以請補知州趙譁琪禀銷南匯沙洲並辭赴盛澤釐局於初一日接差通判陳德宣縣丞孫尚寛巡檢劉嗣敬典史鈕家墉均禀謝奉委文闈執事差知縣鍾鴻鈞禀謝奉委東路總察差米仁粟禀謝奉委文闈罷差廖倬清由丹徒沙洲差次回魏本立禀謝奉委守提長吳常熟三縣漕項差孫澍稷請假赴江北措資按司轉廬炳文禀知奉委赴太倉元和曁前任吳縣林催兌差卽辭南城清道局委員張廷琛禀知奉准添僱瓜市局夫遵辦委署上海縣黃浦司巡檢萬毓桂禀辭赴任巡檢陳得麟禀辭赴甯見制憲陳嘉猷禀謝奉委赴奉賢催兌差卽辭初二日同知李修梅高繼昌縣丞金以明壽逢年巡檢李士模沈祖煌均禀謝奉委文闈執事差張克煊禀辭赴錫金等縣提欵差鍾鴻鈞禀知到東路總察差應德完禀知奉委赴金山青兩縣催兌漕項差卽辭縣丞羅兆瀚禀知赴甯屬泰州守提獄官薪水銀兩回兩浙鹽大使胡玉澤禀到由浙來府照磨王家襄禀謝奉委赴溧陽催兌差河南候補縣丞沈聲和禀辭回皖撫轅武巡捕秦羅松禀知由京交貢並引見回省 
 
 
 

Page 11

 
 
   
 
 

Page 12

 
 
   
 
 

Page 13

 
 
繼以夤緣得補六安赴任臨行安慶府知府石鎭囑其痛改前非渠乃怙慈不悛時與撫院同鄉復萌故態家丁金如山串同捕差魏捷誣良爲盗按次資之大小爲訛索之多寡受害之家不計其數二十八年七月有東十里鋪保汪春山進城賣稻得洋數十元該捕差魏捷誣詣爲匪勾串地棍劉子明苗家榖等妄控送官嚴刑逼供汪供洋錢係賣稻所得並指實在某行存賣給有行票帳單爲憑兩行主聞其受誣赴案代訴官竟不聽反將行主管押又將汪春山用香頭火遍灼週身令跪燒紅鐵鍊並鞭背三千直至創傷遍體終無口供後經鄰衆呈保官仍監禁不釋魏捷又私囑禁卒百般凌虐汪春山不堪其苦兼以蝕痕重發竟致斃命官令魏捷將汪春山屍黑夜潛　汪家門外次日春山之弟汪春宇汪春林仲辯請騐反被重責管押勒令具結收屍並飭覓保不准上控此案寃屈婦孺皆知其濫用非刑斃命頗多均係勒令屍家具結收屍案案凡報盗案預囑家丁同捕差先議規費規費到手始收狀詞更索堂規敷衍一訊案仍虛懸原告催案反設法罪之遂使富者因報案而拖累不堪負者因無力而隱忍不報二十八年二月初四日州四門口鼎隆油坊被搶刼盗衆三十餘人槍傷雇工幸未斃命報案竟置不理因在近城處分更重也北鄉馬頭集單家埠清涼寺橋頭集盗賊會聚白畫搶劫民不安業該州皆不問不聞二十八年西北鄉松崗集竇立鼎家被搶立鼎夫婦被盗夥拷掠銀錢衣物搶掠一空係雇工陳家陳學唐勾串學唐遠颺經鄉約將家友扣住送州請騐稿案楊如山需索規費洋蚨百元經晁進修過付六十元始收狀詞該州批准查騐次日堂訊將陳家友及地保等各笞責三千延至初七日該州詣騐並族衆鄰齊聚候騐　得箱櫃八支有鎖扭刀劈之形及遺脫舊衣零物並立鼎夫婦被捆傷痕當傳鄰衆供明被搶實情在案詎經騐畢該州突言現由河撈得陳學唐溺尸經人告發卽同族鄰至河上候騐所撈一尸全體光赤僅餘辫線與鞋雖已漲湃潰爛難以辨認而辫線與鞋實與陳學唐昔日迥異相識者咸知張冠李戴之非該州甫到屍廠復傳鄰證問搶案虛實鄰衆仍以實對該州將鄰衆帶署卽將鄰衆鎖押族衆以四鄰無辜面請具保開釋該州動怒連族衆並飭鎖押族衆據　相問辭色稍厲該州無辭可答概行放釋　未騐屍嗣立鼎密訪借屍誣害情由始知中有夙怨之董事張鵠臣等適値由河溜出潰爛屍身糊模莫辨極力刁唆陳家友藉此誣告認爲伊姪學唐之屍而該州遂藉以諱盗而洩忿遂　訊通詳直指爲搶案屬虛論案屬實立鼎赴省呈控撫批派員查訪嗣派知縣萬世昌核辦乃世昌昔年與該州共事蕪湖因有舊交是案竟照該州原詳申覆至今尚未昭雪二十八年春間州北鄉馬頭集保有楊姓雜貨船支行至河下白晝被劫禀報不准嗣經事主賄通丁役設法求通該州乃令捕役衛寅前往查辦衛寅者通賊分贜者也乃誘令充霍邱　之散役頂替到案保無他虞迨集訊時刑逼招供立入站籠衛寅逃避散役呼寃登時斃命州西鄉清涼寺保之命案該州詣騐　隨帶人證到案適是日先傳訊先生店保之拐案一干人證有堂該亦誤將拐案人證作命案人證轉謂其所供不符飭責二千責後　悟其非其聽斷糊塗大率類此州　鄉九里衝保地名鳳凰台縣署名積惡地痞之劉大江勾拐婦女販賣爲　搶劫姦淫無惡不作立會結黨至千餘人之多　　　華或畏其惡燄不敢舉發或利其贓私曲爲包庇二十七年搶劫謝貨郎白晝綑缚刴其手足嗣經謝姓族人告發適前署該州瞿堞琬交卸在卽僅拿獲其弟劉大海收監並聞劉大江先亦被拿經捕役崔竊賄放迄今凶燄鴟張羣畏如虎並與張家店乏張國青張國恩汪叙鑒江德韶等結爲死黨猖狂無忌雖屢經鄰保指名禀究該州悉置不理蓋緣劉大江所恃者　役數百人皆結拜兄弟之所致也地丁清米一律加征固屬不得已之舉小民已形竭蹶乃該州信　戶書屬錦堂史吟舫並蠧役余和楊海等勒索比費包費掃數費每田一行約需索制錢百文以旬與正供無異二十八年各州縣均籌賠欵六安籌欵約四萬餘金各捐章程係按季繳欵而該州勒令差役先期墊出得以從中吮血剥利而民間須加數十倍以給差役始能了捐龍穴山僧靜如苦積田産約値二萬餘金被惡豪史姓徐姓揑禀將僧驅逐意圖天併僧不得已上控撫院察其寃飭該州將該僧安置史姓擅賣僧榖得洋三千元賄托州官胞弟陳世庚　讯時僅給僧田四十餘勒令具結完案去年十二月僧猶管押未放本年正月二十六日蘇家埠保因賭持刀殺傷二命經屍主單姓馬姓喊報不騐勒令地保說和地保因案大不敢私和鞭責地方二千越八日始騐仍不辦兇手嗣後單姓上控官反遷怒馬姓重責一千此案因係兇手托黃大文賄通該州胞弟陳世庚洋銀一千元故兇手已獲復放勒令屍主領棺和息皖省賭風六安最盛該前任屈承福祺厚瞿世琬先後禁絶百姓樂業自該州到任賭局復　每賭一局州署　錢五百文謂之油燭費門丁護勇提錢三百文謂之常規四城内外共二十餘塲晝夜不息其誘壤良家子弟患猶小　爲盗賊之藪患更大此盗賊之所以愈久愈多也以上各欵擬懇飭下安徽撫臣確切查辦毋稍瞻徇以儆官邪而蘇民命地方幸甚謹附片具陳伏乞聖鑒謹奏奉硃批另有旨欽此 
[安徽巡撫聶奏遵旨查明知州被叅各欵據實覆陳摺十六日]  
　　頭品頂戴調補浙江巡撫按徽巡撫臣聶緝槼跪奏爲遵旨查明知州被叅各　據實覆陳恭摺仰祈聖鑒事竊臣承准軍機大臣字寄光緖十九年三月初一日奉上諭有人奏叅知州諱盗縱役貪劣多端謂飭查辦等語據稱安徽六安直隸州知州陳先覲需索堂規延閣盗案縱容家丁書役通賊分贜誣斃人命並胞弟陳世庚得賄從兇等情著聶緝槼按照所叅各節確切查明據實叅奏毋稍徇隱原片著抄給閱看將此諭令知之欽此遵旨寄信前來並抄錄原奏到臣承准此當經飭委候補知府楊宗清前往密確訪查嚴飭據實禀覆不准稍有徇隱並飭藩司將陳先觀先行撤任委員署理該州篆務兹據逐欵查明禀覆臣復証以案據悉心考察謹將實在情形爲我皇太后皇上縷晰陳之如原叅陳牧前在蕪湖縣任内搆怨紳民羣起上　遂致撤任繼以夤緣得補六安一節查陳先覲于光緒二十六年閏八月署理蕪湖縣事至二十七年八月飭赴六安州新任並未撤任至搆怨紳民羣起上控查無案據陳先覲補授六安州知州查係序補無夤緣情事又如原叅二十八年十月東十里鋪保汪春山進城賣稻得洋捕差魏捷誣指串地棍劉子明苗家榖妄控送官汪供洋銀係賣稻所得有行票帳單爲憑行主赴案代訴反將責押又將汪春山用火徧灼令跪燒紅鐵練鞭背三千終無口供復經鄰衆呈保不釋魏捷私囑禁卒凌虐汪春山傷重斃命反令魏捷將屍 
 
 

Page 14

 
 
身黑夜潛移汪家門外次日汪春山之弟汪春宇汪春林申辦請驗反被責押勒令具結領報一節查已死汪春山於二十八年十月在李豐應米行賣米得洋廿五元並携有舊洋槍一枝覓匠修理在街上檢看洋錢成色差役魏捷見其行跡可疑送州提訊供所賣米行傳訊該行主汪姓供明汪春山實在該行賣米付給洋錢尚有印記及騐洋錢多半已無印記陳先覲因汪姓所供不符當予責押旋卽保釋差役魏捷自知誤拿乃暗使該保董事劉子明具禀汪春山實非好人陳先覲信以爲眞遂提汪春山用刑拷問汪春山還押因傷斃命報經陳先覲詣騐令汪春宇等具結領棺完案至魏捷囑令看役私刑凌虐事非無因陳先覲並無飭令移屍情事原叅尚有苗家榖一名徧訪皆不知其人又如原叅蘇家埠保因賭殺傷二命經屍主單姓馬姓喊報不騐勒令地保說合不允鞭責二千越八日始騐仍不辦兇手嗣後單姓上控官反遷怒馬姓重責一千此案因兇手託黃大文賄通該州胞弟陳世庚洋銀一千定故兇已獲復放勒令死主領棺和息一節查二十八年正月二十日有蘇家埠保客民單茂信與表弟馬代雲裝載麻斤行至桃花崗雲雨未走因乏米糧馬代雲同車夥徐老二等於二十五日晚同朱子壁米店買米爭取行用彼此口角朱子壁與朱大信等將馬代天毆斃並將徐老　等毆傷白單茂信投任報經該州騐明屍傷詳經批飭勒緝兇犯無獲原叅所指當是此案惟案已騐報其無勒令和息可知且非因賭起釁所斃亦僅止一命至謂兇手託黃大文賄通該州胞弟陳世庚洋銀一千元查無其事又如原叅凡報盗案預囑家丁同差捕先議規費規費到手始收狀詞更索堂規敷衍一訊案仍虛懸原告催案反設法罪之一節查該州出有盗案未能卽時破獲事誠有之至謂事主報盗陳先覲囑令丁捕先議規費更索堂規天良未昧似不至如此之甚且原叅未曾指出何案細加坊查並無實據又如原叅鼎隆油坊被搶盗衆三十餘人槍傷僱工幸示斃命報案不理一節查鼎隆油坊設在該州西門外詢據該訪主面稱上年十二月曾有被搶之事雇工未曾受傷因所失無多並未呈報又如原叅馬頭集單家埠青涼寺集盗賊會聚白晝搶劫民不安業該州皆不問不聞一節查以上各鄉均在州城西北地本瘠苦上年缺雨歉收以致地方不甚靖謐間有夜間失事者尚無白晝搶刦情事該州遇案緝拏並非不問不聞又如原叅西北鄉松崗集竇立鼎家被搶立鼎夫婦被盗夥拷掠銀錢衣物搶劫一空係雇工陳家友陳學唐勾串學唐遠颺經鄉約將家友扣除送州請騐該州騐得箱櫃有鎖扭刀劈之形立鼎夫婦被綑傷痕該州突言現由渠撈得陳學唐溺屍經人告發卽同族鄰至河干飭驗所撈一屍全體光赤僅餘辫線與鞋實與陳學唐昔日迥異嗣立鼎謂係有夙怨之董事張鵠臣等刁唆陳家　藉此誣告認爲伊姪學唐之屍而該州揑飾通詳直指搶案屬虛命案屬實立鼎赴省呈控派知縣萬世昌核辦萬世昌昔年與該州共事蕪湖局因有舊交竟照該州原詳申復各節查上年五月初二日據原籍霍邱縣寄居州境松崗集保五品銜四川補用知縣竇立鼎卽調臣赴縣禀稱四月二十七日夜賊等呌門雇工陳學唐將門開放裏應外合被賊二十餘人明火各執刀槍進内將伊眷屬綑綁拷問金銀衣物搶刼一空開槍逃走伊將繩退開喊救陳學唐與賊同逃將其叔陳家友交保送案開單禀請飭緝等情據經該州詢以旣於四月二十七日夜被劫何以遲至今日始行具報據稱因查開失物是以稍遲驗其身上手腕並無拷縳痕迹訊據陳家友供稱伊在竇調臣家帮工三月二十日因害眼回家調養令姪子陳學唐去做替工不料四月二十八日竇調臣說姪子勾通匪人搶劫隨匪同逃　實不知等語當經該州會營前往勘明竇調臣家各箱箱蓋揭開各門乃各屋内棹椅陳設等件均未損壞堂屋及臥房内均有破衣散亂在地並無匪遺驗械傳訊鄰佑張希賢李春華供稱是夜祗聽得竇調臣喊救伊等前往查看不見匪人亦未有槍聲情願具結旋據陳家福禀稱稱伊姪陳學唐在竇調臣家雇工竇調臣揑報陳學唐通匪同逃飭屬交人現聞傳說距竇調臣家屋後半里許河内有一死人往認確係學唐屍身項頸有繩痕顯被竇調臣謀害棄屍河内投保禀請驗究等情又經該州帶領刑仵前詣勘得陳學唐屍身變胖脹光赤無衣驗明咽喉下有繩痕交匝三道紫赤色有血廕左足大趾有生前鐵器札傷舊疤痕一處委係被勒殞命屢傳竇立鼎審訊避匿不到先後禀詳均經批飭勒拘竇立鼎卽竇調臣務獲訊辦嗣經竇立鼎遣報上控卽經臣批司派委准補太平縣知縣萬世　馳往訪訊據覆所訪情形與州案相符竇立鼎始終避匿不到無可集訊原叅委員謂係姜世章乃係萬世章之誤且是案情節出入甚重此次又復徧處訪詢簽稱竇立鼎家並無被盗搶劫情事竇因别有隱情將陳報唐謀斃棄屍揑報盗案以圖掩飾所撈屍身雖已胖脹人多認識且陳學唐之左足大趾舊有疤痕一塊尢難假冐至張鵠臣係松崗集董事人尚安分陳學唐斃命旣眞則張鵠臣並無刁唆陳家友冐屍誣告情事不問可知又如原叅馬頭集保有楊姓雜貨船白晝被刦禀報不准嗣經事主賄通丁役設法求追該州乃令捕役衛寅前往查辦衞寅乃誘令霍邱縣之散役頂替到案迨集訊時刑逼供招立入站籠衞寅逃避散役呼寃登時斃命一節查馬頭集保距城六十里有裨河一道南逹州城北通壽州來往帆船甚多訪聞上年楊姓雜貨船白晝被劫之事皆云不知謂衛寅霍邱縣散役頂替到案站籠斃命徧查無有知者劫案旣未確切所稱以散役頂替自係傳聞之誤又如原叅清凉寺保之命案該州詣驗後隨帶人証到案適是日先傳訊先生店保之拐案一干人証在堂該州誤將拐案人証作命案人証集訊之下轉謂其所供不符飭責二千責後始晤其非一節查清涼寺距城六十里上年有防捕戳傷地保盧姓一事係因查獲拐案起釁經陳先覲驗明訊辦有案　謂該州將拐案人証誤行飭責查無其事又如原叅鳳凰台地痞劉大江搶劫謝貨郎白晝綑縳刴其手足謝姓族人告發僅拿獲其弟劉大海並聞劉大江先亦被拿經捕役崔德清賄放一節查謝貨郎與劉大江均販賣雜貨爲業二十七年秋間劉大江因與謝貨郎爭聘殷姓之女口角爭毆嗣劉大江家失火劉大江指爲謝貨郎所放將謝貨郎捉住刴去十指經董保告發到州將其弟劉大海獲案訊責罰洋廿元給謝貨郎養傷劉大海旋卽保釋劉大江在逃未獲所稱捕役崔德　賄放並無其事惟查劉大江弟兄索不安分結交匪類事誠有之至謂其拐賣婦女搶刦姦淫立會結黨至千餘人之多並與張國青等結爲死生猖狂無忌不至如是之甚又謂鄰保指明禀究該州悉置不理劉大江所恃者捕役數百人皆結拜弟兄確切訪查並無實據又如原叅地丁漕米一律加徵固屬不得已之舉小民已形竭蹶乃該州信任戶書周錦堂史吟航並蠧役余和楊等勒索比費包費掃數費每田一石約需索制錢百文以外一節查民間完納丁漕均係按畝 
 
