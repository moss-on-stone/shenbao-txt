# 1881 - 1 - 4902759

 

Page 1

 
 
[點石齋印售聯幅地圖價目] [  本齋主人啓]  
　　本齋於去年在秦西　得新式石印機器　印各種字畫皆與元本不差累　且　更覺發越所印楹聯畫幅皆為有目共賞之件年來售出者已　不轉屈今　印成各種　價目卽列於下如　　顧請移玉至本舘申　書畫室為　對聯○毛意香○朱岷○　逸鄕○馮桂芬○伊秉綏○曾文正公○李中堂○倪元璐○鄭板橋○向子貞○何凌漢○李文田北魏○黃愛盧　書○王夢　○　少仲○吳害林○姚元之○　　　○潘伯　○陸芝祥○祁　藻○毛　熙○莫眲叟小篆以上各對白紙每副洋二角色紙二角五已裱者每副另加裱工洋二角○　金琴對未裱二角連裱三角○徐三　八分書外圖箋紙琴對三角裱成四角畫幅○琴條每堂一角五着色四角裱成另加三角五○聽琴圖立　六分　色一角四○歲朝圖立軸六分着色一角四○人物大屏條每堂三角○四愛圖五尺條幅三角着色六角○管　圖堂幅二角着色五角○爛柯圖堂幅二角着色五角○劉海圖堂軸二角着色三角五○　姑仙立軸六分着色一角六○人物琴條每堂一角五着色四角裱成另加三角五○　　送子圖立軸六分着色一角八○山水琴條每堂一角五○劉海圖立軸六分着色一角四○山水　五分○士女四尺條幅每堂二角着色五角○翎毛花卉四尺條幅每堂兩角着色五角○　合堂　二角着色三角五○富　　考圖立軸一角着色二角○寶貴長春圖堂幅二角着色三角○任伯年騎　圖立軸着色一角裱加二角五○惲　平梅蘭竹菊琴條每呇一角裱加三角○翎毛花卉四尺　條四張二角着色五角裱加四角五○花卉　　五尺條幅四張本色三角着色六角裱加六角○任伯年山水總神圖本色五角着色一元裱加六角○任伯年着色秋景立軸二角裱加三角○又着色三陽開泰圖五尺堂幅三角五裱加三角五○牧牛圖八分○董其　山水四尺堂幅洋三角裱者洋六角地圖○皇朝　省地　全圖七角○計里簡明圖七角五裱者一元二角○蘇屬府應州縣全圖二角五已裱四角○蘇州坊巷圖二角五○嘉峪關外鎭迪伊　拓本合圖五分○着色亞細亞東都地圖一元二角五裱者一元七角○上海城廂內外租界全圖三角五裱五角○代售着色西湖圖三角 
[籌俄策書後] [  山陰悟痴生]  
　　高昌寒食生著籌俄十策尊聞閣主取而登之於報間日一首閱者皆謂籌俄之策略盡於是然其所見雖為防邊之要著而所言仍為無補之空談蓋士在下位有論事之識而無當事之權據理直陳有此一番議論而已第言者未嘗身　其地於此事之如何布置如何防範與今日宜如何預備臨時宜如何措施容有未得其事之要領而不合於用者然就事論事從前用兵之積習與今日隣國之情形及已與敵之强弱衆寡之勢則歴觀咸同以來捻粵各匪之禍各國通商以後之利害得失而綜其大槪而言之雖於應籌之事未有盡合其宜而於應除之弊自得永立其戒茍採而用之未始非行軍之一助也竊謂今日事勢與咸同赭寇捻回之叛自是大異彼則在內地而敵人又本為我之民被其裹　威制而後甘為之用卽逆回自樹一黨大有不服王化之情然不能撫綏招　但令兵精糧足以盡殱為計則曠日持久亦可成功故曾太傅與彭李諸公經略兩湖由皖而下而東南逐漸收復計其時不過五六年而左帥師出西陲修治秦中經營關外叛人之地次第攻奪凡　國家所有版圖卒如舊日必費十年之兵力糜千萬之帑項而後膚功克奏此卽邊外之異於內地也邊外與內地旣有難易之分則回逆與俄人亦更有難易之別　朝廷惓念勸舊老臣宿將以次起用而授以兵權波其人皆將材也自東南淸肅以至於今未有十年自甘陝平定以迄於今尤止五六年耳其人非不可謂將材苐習於咸同間用兵之法於海防事務未能諳熟或有疏虞咎將焉在故不得不亟為籌之以見今日之軍務固大異於　昔也同治初元諸路克復保案名册一次千人當時　聖恩寬大無不從優賞恤生則進官歿則賜卹以故兩湖兩皖紅頂花翎而歸者不知凡凡若照保案而議收標補缺雖令自後行伍不子拔補武試不准舉行吾恐通天下之大卽　本朝國祚綿長亦非數十年中所能罄用而況由世職以起者直終　國運而罔替耶此等將弁皆身經百戰躬克堅城之士彼見事定以後人衆我寡棄官而歸大有鳥盡弓藏之想亦出於無可如何兾藉餘資以歸田坐饗而已一旦聞海口有事　日之大帥已被　召戍守重關增兵增餉俾有所恃則此輩皆舊部之人聞風而來無俟招至也然躬列行間技藝熟習以原隸統帥率之固非新招之勇可比而所需船械等器與所歴海道行程則當日踴躍用兵尙無此景況也故十策之中所謂船械等事與籌邊籌海籌和籌戰諸篇現在機宜已授自　宸謨措置亦衷於衆議而因勢順時之用各統帥又具有長材無不歸於至當惟籌將籌兵二者實為十策之至要而今日之急務也葢沿海砲臺不如守城轟擊之輕便也輪船抵禦不如長蛇蟹鉗之陣勢也水雷炸裂不如長鎗　牌之揮舞也而況敵人器械之精船炮之利又非小醜烏合之易於奔竄也事有異勢敵有殊情此不特當日將領兵丁未嘗熟習其技卽統帥如曾　兩爵憲亦不敢不以謹愼持之而致貽强隣之竊笑也余旣卒讀十策而　其重以言之如此 
[客匪續聞] ○前報錄粵東鶴山高明等縣土匪滋擾又陽江一帶客匪聚衆肆掠拒捕傷兵備械　旗將圖不軌殊令聞者駭然茲悉該數處不過民間構釁觸鬥蠻爭特以官吏不能排解於先時反張皇於臨事致令民心惶惑草木皆兵遠近謠傳幾若揭竿倡亂也聞鶴山　平二縣土匪祗因爭山地而啓械鬥而陽江陽春所屬亦祇民客挾有微嫌積而成洩忿之舉初非悍然敢與官長為仇茍地方官能慮已秉公平其是非曲直招携懷遠化其　域猜嫌則消患未萌何至煩上憲遣將調兵一番舉動哉至高明一縣尤屬風聲鶴唳無故驚疑蓋以該邑文武官　陽江 
 
 

Page 2

 
 
鶴山等處不靖誠恐匪徒竄　並不探聽虛實輒將眷屬遷往府城民間見之羣深駭怖咸謀遷徙又値客民建醮　劇搭蓋棚　聚集議會攘往熙來殊形洶湧居人遂疑客民將招集外匪舉事更有會逢其適者是處客民向　西敎値所建會堂落成遠處同敎之人咸來慶賀成羣結隊絡繹於途情形益復可疑乃謂匪徒行將肆擾更紛紛為避亂計各挈家附船奔投他處依其親友携老幼負囊　相率俱去俟去者日多人家寥落小鄕僻處尙有三五人家徘徊未去則奸人從中覓利每於日間傳播謠言夜深糾其黨與放火焚燒積薪令烟　飛揚彼乃大呼客匪殺至　掠某處而乘機闖入人家掠取財物實則事屬子虛不過因人心惶肆其伎倆遂其貪欲耳另有數鄕族大人多安土重　者則又　絡設局購軍火選丁壯嚴禁遷移預備守禦儼是亂離景象而官屬實先徙以為民望境中馴動有職其咎者矣茲春江等處已奉上憲札飭卿心泉鎭軍帶兵馳往鶴山開平土匪亦經地方官赴省稟報由制軍飭派叅將顏金帶勇前往查拿現聞是處族長楊盛猷等特赴督轅稟訴十五日張制軍批查革生楊樹瀛卽楊果行始則糾衆毀槍構衅滋事迫經該縣營親督兵役拿辦復敢置備炮械負　抗拒情殊藐法昨據該縣稟請撥勇督辦等情當經飭據南韶連鄭鎭派出安勇五百名委儘先叅將顏金等管帶馳往會辦一面由司委員查辦並據該管道府稟同前由現復據紳士謝功浩及楊文翰等分詞來轅呈控核與現呈情節大相逕庭總之楊樹瀛惡跡昭著法無可貸該民等分居族長事前旣失於約束事後又不趕緊設法綑送輒復聽囑扛帮飾詞上瀆實屬目無法紀同惡相濟可惡已極除將抱告楊安押發該縣勒交訊究外仰東安察司卽飭開平縣俟顏金等管帶兵勇到日立卽會督營委各員親詣該鄕體察情形妥為辦理務將楊樹瀛卽楊果行並案內首要各犯分別嚴拿勒交確審究辦倘敢仍前玩抗並卽示以兵威痛加懲創但勿株連無辜致滋擾累仍將兵勇到境日期及查辦緣由隨時馳稟察核粘抄曁謝功浩及楊文瀚等詞並發等因想軍官到處匪徒指日成擒似此悍黨紛爭誠不難於彈壓惟願守土者此後禁戢頑民綏和衆志則大憲無徵調之慮編氓有安堵之娛如遇警信傳來尤宜鎭靜以息謠言嚴密以籌防禦物必自腐而後虫生人必先疑而後患作如其重念室家外患未來而方寸先亂則事變恐有出於慮外者矣 
[量能授職] ○福州之某兵船主名林國祥者刻聞奉檄前往粵中管理各炮船事務想以熟悉水道情形深諳駕駛之法故因材而噐使耳然西報雖有是說究亦未知確否 
[富室遭劫] ○閩省南臺地方有一富室為盜所刦所失約計二千金未知曾否報官緝捕時屇冬寒竊盜之案何處蔑有是在居家鋪戶　意嚴防而地方官之整頓捕務尤不可不汲汲矣 
[弟昆涉訟案訴稟] ○光祿寺署正龔家龢候選知州龔家同分部行走郎中龔家尙二品廕生龔家凖為公愬家難實情叩懇訊詳事　家龢偕弟家同家尙家凖隨故父皖學任所椎職兄家馴已捐監掣分發兩淮亦間或至皖省親去年四月初一日故父在安徽學政任上病故其時家龢等共俟三兄家馴奔喪來皖卽行扶柩旋籍至家馴抵皖謂須請柩繞道至揚分訃家龢等是以遵諭暫侍嚴櫬來揚詎意家馴至揚後卽停櫬於萬壽寺遂大興土木起造花園重用刁僕吳太一手經理銀錢置買田產職等及在揚之宗親莫不驚駭故父臣囊所積均在其掌握目　其浪用無可如何催其奉枢安葬並謂龔氏自始祖至祖文恭公均葬家鄕謹按故父手編年譜內有云七柩在京非余初志則應歸南以生壙記論又應赴北屢與商確請其擇定卽速舉辦而家馴頗以為煩家同情關同母勸諌尢深不知反觸其怒遂有逐職等外居之謀幸職嫂方氏尙知禮義再三勸阻不意　間職嫂病故家馴於四月十五日赴蘇見及族長江蘇候補知縣龔寶琦前接旅長來信知族長亦　以理宜安葬並知嫡堂兄已卯舉人龔壽昌亦專為塟事由京赴蘇家馴一味恃蠻置之不耳不料其反以痰迷誣控家同尤為匪夷所思寓中自四月十五日家馴走後　家茫然不知日用之所出至十八日勢至斷炊幸承錢應桂世兄暫借應用延至八月錢以久難為繼不能應付職等以食指浩繁不能束手待斃遂卽公向家馴之妾余氏設法據余氏交到莊姓房契又頣壽堂德生昌房摺弍個又據恒太豐錢店交出德隆昌房摺一個遂將房租收回以敷家用至家同報捐知州係在五年三月有照可憑並非四月丁憂之後去年故父助賑一千金家馴以此欵報捐花翎此又戚族所周知者也家人蔡　為故父十數年舊僕禇升之父卽故祖文恭公用人楊升係家龢岳家之僕張升現為家同服役亦故祖妣金家用人家尙幼失恃賴楊氏乳母顧　垂十七年未嘗一日離蔡升禇升恃為先人舊僕以大義進勸或有之該男女僕均無劣迹日昨被拘始知禍起蕭墻殊深詮駭職等情關手足若隱忍不言誠恐先櫬抱淹留之痛弟兄絕衣食之源為此公同縷稟伏乞大人鈞鑒俯賜詳覆　帥以杜欺詐之端並祈確訊親隣以昭是非之實頂德上稟　揚州府何批該職等故父旣有遺命欲葬北京該職等之長兄龔家馴遵命照辦係屬正理乃該職龔家同輙欲歸葬杭州混行向兄滋鬧殊于愛親敬長之道有虧復於龔家馴外出之時帶僕進房開箱擅取租摺契據尤屬任性妄為今猶不知自省前非復邀該職龔家龢等聯名訐控以圖制勝不顧干犯名義更屬糊塗世家子弟應如是耶一經傳同質訊不難曲直立分惟以家務細故而致兄弟參商若復對簿公庭卽損家聲更傷體面非但見譏於三黨更將貽憾於九原候諭飭在揚親族人等秉公妥為理明復候詳請銷案此係本府曲為成全該職龔家同須當仰體此意毋得再逞暴戾之性亦勿妄聽小人閒言公是公非自有定論也○具公稟龔家馴等在揚之至戚戶部員外郎厲葆元兩淮候補鹽經歴周光詒親族兩淮候補大使龔齊　仁邑庠生龔齊常國史館謄錄監生龔害衡為骨肉相殘公懇確訊以安幼弱事竊厲葆元係龔家馴等之胞姊丈周光詒為龔家馴等已故胞兄家劭之兒女親家齊　係家馴等之從堂姪因目覩欺凌幼弱未便緘默查家馴等同胞兄弟十四人現僅存家馴家龢家同家尙家凖五人今家馴誣控家同痰迷各節實因家龢　幼多病除眠食外諸事不問而家尙家凖均在幼讀似可任其魚月惟家同年已二十二歲學問之餘留心家　家馴意圖將其陷害遂得惟所欲為現在禍起蕭牆造其門寂無人影登其堂但聞女眷啼哭之聲特恐釀成巨案不得不代為公愬至家馴之不孝不友縱任刁僕吳泰等 
 
 

Page 3

 
 
事罄竹難書所有男女僕五名係其數十年先人遺僕並無過失職等情　姻婭誼篤宗親不忍坐視謹合辭叩請迅賜確訊以安幼弱並祈暫將男　蔡升禇升楊升張升女僕楊氏釋放如有提訊之事隨傳隨到實為公使頂德上稟　揚州府何批現據龔家同等來府稟斷業經明切批示該職等誼關戚族卽速遵批秉公妥為理處務得其平稟覆察奪毋稍偏袒切切至該僕楊升等並候飭縣暫行取保候示 
[江蘇藩憲諭糧戶依限完糧示] ○欽命江南蘇州等處承宣布政使司布政使譚為剴切曉諭事照得各屬應徵冬漕糧米攸關　天庚正供例應年內全完不容觀望蒂欠現屆征收光緒六年分新漕仍由海運赴通逕交凡各屬被燬倉厫尙未一律建復自應查照成案分別有倉無倉或本折兼收或全征折收各就地方情形妥為辦理所有今年漕米征收折價因目下米糧市價比較上年畧為平減本司等督飭海運省局委員體　情形秉公核議酌定完本色者照案除交米一石外另收公費錢一千文其完折色者每石收制錢二千一百文亦收公費錢一千文遲至年外無分本折每石一律加收錢五百文其例定隨　費脚每石錢五十二文仍應照章無分年內外一併隨征交納除會同詳請各院憲具　奏並聲明如有糧戶抗欠以及完交米折取巧不交公費勢必有悮漕運仍應比照抗糧例從嚴懲辦外查蘇省漕糧自蒙　恩旨永減賦額已輕復又議裁津貼革除浮收體卹民艱已屬優渥各業戶素明大義者當此　京倉支絀需米孔殷之際自必踴躍輸將及早淸完斷不致稍有抗欠致悮兌運恐有疲頑之戶或因禁止包漕名目無所　盈或因裁革陋規無從需索因之慫恿把持相率錮抗甚　擁擠倉塲挜交醜米或知欠公費倚衆滋事並有刁生劣監持符阻撓藉端揑控種種惡習均難保其必無除委員密查暗訪一經得實卽行嚴拿懲辦外合亟剴切曉諭為此示仰闖邑紳民粮戶人等知悉爾等務將本名下應完光緒六年分漕米遵照定價數目無分大小戶一律赶緊輸將依限淸完不准包攬把持任意抗欠其經征地方官尢須嚴禁胥差積弊倘敢於定價之外私自浮收分文以及不肖生監需索規費　情一經訪聞或被告發定卽指名提解來轅從嚴懲治本司言出必行不稍姑寬各宜凜遵切切特示 
[本埠官報] ○前列上海道劉觀察因公乘鐵皮火輪往金陵晋謁制憲茲悉觀察適遇要公躭延故須改期啓行今日係西歴元旦觀察偕廳縣及會審官拜賀駐滬英按察司及十三國領事云 
[議充總書] ○本埠關道轅下書舍向有管單總庫名目猶州縣之漕總也月前姚總庫病故有向來帮辦者將須接辦不知因何不合致同案書舍二十餘人皆議聯名具稟攻訐嗣因揩詞失體以致劉觀察大怒欲將首列者發縣究辦云 
[封廟提人] ○前報仙人荷校一案當經莫邑尊飭差協同地保往該處將陸某所盖草屋發封及該差等到時則草屋中所有求仙丹仙水之錢桶一個已被人携去旋經該地保邸　堂查得係裁羅施茂春取去交與陸某卽將施茂春拘送縣署候訊昨日莫邑尊庭訊詰其何以將錢桶取去而地保稟稱應亦吃教之人邑尊詢施何為吃教答稱吃齋念佛並無別故又詢所念何經答稱念心經高王經等邑尊諭將高王經當堂背誦施隨遵諭誦至一半邑尊謂高王經有如許之長念後有何好處答稱據云念佛則來世可得超升邑尊謂今世事尙不甚明白何況來　前日本縣業將王仙人枷示以為渠是仙人必有仙法脫去乃枷後竟與常囚無異爾同在教中亦當枷示又詢陸某究何名字現在何處會中人數幾何可有頭目施答稱陸某名錫英請限我三日將伊交案會中共十餘人為首者住本城廣福寺前名王老太亦是裁縫我等須時到　處聚會邑尊得供後着免子　茂春枷號俟其交到陸錫英再行核辦一面補提王老太到案併究云 
[異鄕瘋婦] ○北京婦人某氏僦居大馬路西英華東街年約三十餘生有一子纔四歲該婦日來忽患瘋癲前夜十二點鍾時竟自放火焚燒床舖幸諸隣人知覺急為灌救得息然被褥帳子均已焦毀當將瘋婦交捕送英會審公廨問得滬地並無親屬家中祇有一孩是以陳太守派差將該婦及孩一併送縣請為安插云夫　　婦稚息影異鄕已傷孤苦乃天復厄以痼疾亦可矜已 
[斷領逃妻] ○江北人鄭廣林在正豐街地方尋見其妻李氏知己跟從吳小四因訴捕往拘解送會審公廨由陳太守庭訊鄭供向在蘇州做生意　妻李氏已生有七歲之女詎妻三年前竟挈女私逃現得尋見而女兒尙無下落請賜究追李氏供因鄭要將我毆打是以來滬女兒現在蘇州吳小四供李氏從我已及三載不知伊有丈夫云太守問李氏究竟是吳小四誘領來滬抑係自己私逃答稱到上海後方認識吳小四鄭又稱尋見妻子尙被吳毆打等語太守隨喝責吳小四八十板斥　李氏交鄭具領管束李氏又稱鄭不是我丈夫太守置諸不理云去織縑　　已誚寡情然士二　行而女也固不爽也乃世風日趨凉薄致棄舊憐新之事竟有出於婦人者良可慨已 
[更正] ○昨報指竊有因一事茲悉是廣東店其店號曰品香非四馬路之一品香也合亟更正 
[申江留別詩錄請寄社諸吟翁先生粲政幷希俯和] ○　　銀河別九天春申江上伯牙絃羣仙結契嗟分袂詩社聯今喜合緣鹿鶴看來眞有伴竹蘭寫去興無邊菊花賞後梅花放歸趁山陰訪戴船　赤城餐霞洞主齊其儀一峯氏未諟草 
[一先生由都至滬將歸赤城賦詩留別同人因依韵奉送錄請鑒政] ○滬上霏霏雨雪天伯牙來鼓　鍾絃還鄕偶輟成均業訪友聊隨寄社　世涉心　塵以外家傳學似海無邊逸人也近稀齡日漫道名同下水船○仙　忽謫大羅天曾向春明誦又絃舊住赤城推右族新吟黃浦信前緣硯田不羨長頭買經笥能追滿腹邊今歲預為來歲約柳稊重望米家船　白門逸入李杜友甫氏拜呈 
[送一峯孝廉之天台卽步留別原韵] ○風虎聲驚到木天歸來海上撫淸絃眠雲野鶴聯新契入夢梅花憶舊緣人返赤城千嶂外家臨綠水一灣邊明朝擬向蒼蒼祝願借輕颷送客船　蘭陵外史馮瘐陽筱圃氏拜稿 
[送一峯吟丈之天台卽次留別元韵] ○遶屋梅花破萼天喜逢名士　朱絃　園賭酒消塵慮寄社吟詩有宿緣愛日漸懸黃浦外好風逕送赤城邊明年記取重來約嫩柳絲絲放書船　吳城憤讀齋主沈源淸少海氏拜草 
 
 

Page 4

 
 
[送齊一峯舍人歸天台卽和留別原韵] ○還家正値暮雲天一曲琴聲奏別絃歎我文章遭薄命輸君仙佛結良緣　舍人與其夫人並好道　訂從歇浦忘年後遲到之江落月邊遙想天台諸女伴桃源　口盼歸船　廬江布衣何鴻年懴因氏拜稿 
[送一峰齊丈之天台卽用留別原韵錄請諸大吟粲政] ○御李曾經數月天歸心何處急如絃珠聯璧合推盟主芝挹蘭薰定夙緣　曲一聲魂谷斷雲山千里夢無邊漫將芍藥和交贈羨煞神仙李郭船　海上胡人壽月朋氏待刪稿 
[和瞿仲廉表兄寒夜感懷] ○春花秋月歎蹉跎聊草文章不再　最是潔情消不去碧欄于外影婆娑　終宵冷氣透窗東煮茗呼童夜正中我本一壺資口渴而今礶作手爐烘　參差梅影吐奇葩疉疉重重映綠紗且把一編勤課讀小窗明月一輪斜　不信奇窮送又來詩書畢竟是貧媒欲將往事從頭溯無奈愁腸九轉囘　蛟龍豈願受人哀爛死泥沙亦快哉低首求人非我志暫將詩酒共徘徊　人貧計拙莫如余慚愧空疎志自虛對月舉杯茶當酒拋書彈鋏悵無魚　竟夜西風慨寂寥下帷兀坐更無聊挑燈輾轉愁無限心事何堪一一描　朗誦侍章拜下風夜深隣火一燈紅陽春白雪原難和休道巴人曲未工　夢花仙史醉痴生未是草 
[接錄黃河北徙應復准水故道有利無害論] ○且夫除非常之害者與其難不如其易也　無窮之利者與其創不如其因也間嘗遠攷志書近採與論治淮之法代有格言有治河以治淮者明朝之潘公季馴我　朝之靳公文襄俱以蓄淸刷黃開濬海口為上策其時淮為黃踞黃奪淮行疏排堵築施工實難波兩公者猶復慘澹經營使全淮合黃入海而今則黃河已徙復故較易難者猶妙其轉移易者豈窮于經畫有遷淮以讓河者河帥張　翮欲于盱眙溜淮套等處鑿山開道由六合縣南引淮入江恭逢　聖祖仁皇帝南巡指示鑒其決不可行其議遂寢文襄公入奏欲由　邏鎭築隄寬一百五十丈歴白駒塲引淮束水注海以高寶紳民叩　閽呈其不便其議亦寢彼二策者不過以黃遏淮流欲由別道以為淮水尾閭其法近創是以其策終不可行而今則仍由淸口入海實為禹王遺蹟其法甚因創者似不無窒礙因者豈難于遵循誠能不惜經費堵塞三河疏濬海口俾淮水悉由故道暢行入海庶水有所歸漕隄以東永弭水患則淮揚之害去矣淸口旣　皖省七十二道山河之水奔　東注悉以海為壑上游永弭漫溢之患則穎鳳之害去矣而海口旣闢淤澱以消東省下注下水自能暢出淸口會淮入海劉老澗卽可　閉財徐海之害去矣顧不獨遠害而已也而利卽由此興漕艘渡淮舊因黃河高仰設立閘壩魚貫灌塘艱險萬狀有需時日今淮河疏濬一律深暢將來復興河運永免灌塘之險一利也淮安關稅舊額數十萬自三河不堵由湖繞越者多淮河無水中下河繞越者更多今淮河復歸故道南達川楚閩浙北達靑兗　帝畿西達皖豫俱一水可通由陸繞越者轉多煩費商船自由淮關納稅駛行不致紛紛繞道稅額漸可恢復二利也淮海引鹽向因引河未通無法達淮俱屯西壩復行陸連數十　　入洪湖盤剝頗艱今淸口旣闢鹽艘可由雙金閘入淮轉達引河徑拆長淮赴各口岸售賣永免盤剝之費三利也淮南　戶俱　范公隄捍禦甜水保護鹽塲每際運隄決口汪洋大溜悉由丁溪草堰八團等閘泛濫東行鹽塲漫溢職此之由今淮水由淸口暢行入海則高寶湖漸次消涸下河無水患鹽產永旺鹽課卽可照額徵收四利也洪澤一湖舊係民田自黃河南徙淮水停蓄膏腴之產俱付洪流今淸口旣闢水復歸槽塡淤肥美湖田萬頃召佃耕種卽以秋收之租錢濟歲修之經費五利也高寶兩湖亦稱沃壤自洪湖南洩口久田疇胥成澤國今淮水徑由淸口入海則白馬　社汜光等湖除舊有湖源外淤出良田可數萬頃卽廣為開墾六利也山淸兩岸　田俱　湖水灌漑一自引河淤塞水無來源栽插之時往往借水東省今引河旣闢淸口旣開淮水暢入運河足資灌漑七利也高寶江泰漕隄以內周圍千里約田三十萬頃近因瀕年壩水為災圩凹之區多成荒廢今洪湖中淸口入海則壩水永絕該處田　卽可廣為種藝八利也安阜瀕河兩岸舊因黃河濁浪艱開支河以資灌漑田畝俱種旱榖今淮河旣復淸流灌注兩岸俱可多開支河設立涵洞改為秧麥田獲益良多九利也安阜兩隄集鎭自黃河遠徙舟楫不行懋遷俱絕諸多不便今淮河旣復自淸河王營歴安東城邑迄阜　十套十巨以達海其商賈之輻輳豆梁之販運貨物之雲集實有無窮之益十利也葦蕩營之柴近因艱於運轉　課不旺今海口暢闢可由淮水故道直達運河十一利也長淮天險橫隔南北猝有兵戎扼險以守　不敢渡十二利也仍舊之害如彼復舊之利如此而卒宋毅然行之者直以非常之舉　國帑支絀經費無所出耳殊不知為民除百世之害者卽役民力而不為勞為民建萬世之利者卽資民財而不為虐堵三河闢淸口濬淮河挑雲梯關尾閭經費非數百萬缗不可而淮楊穎鳳徐海從此獲益者有四十州縣誠能于四十州縣中設法勸捐　　巨欵相機試行勞者一時而安瀾可以永慶費者一日而鉅工不復再興長治久安在此時矣然自來非常之舉浮言易興闢海口濬淮渠願者八九而梗者一二成謂有妨于河灘地者灘中隙地開墾有年一旦復為河渠民多觖望不知兩灘之地寬者數里僅開十餘丈河渠兩灘仍可墾　非經異漲收獲如初霖雨為災到處漫溢卽如今歲雖未開復淮河蘭儀以東下注之水俱歸海口兩岸豆梁百無一二一經排濬入海兩灘積澇白可速消無捐于灘民實有稗于　國計此浮言之可靖者一也或謂盱泗懹鳳近年因三河宣洩反為利藪一經堵塞該處又年年被澇具　何在不知堵三河而不闢海口則積水壅遏　省不願利上游而不堵三河則湖水淹沒高寶又不願與其仍舊而或有偏枯孰若復舊而兩有稗益且近年三河不閉始因　氛木除藉限戎馬之足終因河滄簧鼓踞為支派之開是乃權宜之法終非久遠之圖策非出于萬全安能行之百世其在南河志曰夫導淮者當導之入海而不可導之入湖湖非民田乎又嘗譬之淮為泗患淮卽泗之賊也為泗患者宜逐之出境而誘之四出抄掠內地可乎不導之入海而導之入湖何以異此此浮言之可靖者二也或謂准居四潰亦非細流春汛秋霖兩隄防　不在高寶而在安阜又將若向不知河源萬里奔赴尾閭巨浪洪波易於潰決而淮流之淸斷不如黃流之濁淮水之弱斷不如黃水之强自禹迄明淮水經流兩縣三千餘年黃淮未合之時未聞有潰決之害其明證也黃河舊隄自明迄今歲費數十萬金修築鞏固屹若金城防黃水兩有餘豈障淮流而不足且　經挑濬水行地上　浮水亦足為災一經疏濬水行地中順流入海非若洪湖之未闢尾閭四出　決　堰盱五　 
 
 

Page 5

 
 
遺制猶存萬一安阜橫流漫溢危如纍卵間或一開由高寶湖源暢　六閘沿江宣洩則安阜水有分流自不難於立滅而高寶湖歸河引亦不患於橫行此浮言之可靖者三也或謂淮水故道久為黃踞今淮流復舊一旦黃水復來又將若何不知黃河尾閭舊在碣石自漢以來勢漸向南緣每決必淤每淤必高高則河流不能再歸故道其變悉最大者千乘一徙而自禹以來之故道廢橫隴一徙而自漢以來之故道廢徙而合于淮　南之勢而自宋迄明淸挑豐沛河流淤澱兩岸俱高自明迄今曹單儀蘭河決沙停兩隄俱仰南地淤塞北徙之勢已成豐工之役就使告成河亦不能不合淮而去黃河復來必無之勢卽或遷移日久黃淮再合而藉淸刷沙　靳兩公成規具在本無礙于河防實可資于水　此浮言之可靖　四也或　雲梯關外淤澱漸遙水築隄防防險無自不知營稱　湯本淮水瀦畜之區秋冬水涸二十餘丈河渠足資宣洩設當伏汛橫流散漫湖汐澯　之地海濱遠闊之區何妨任其游衍　人所謂不與水爭地星也此浮言之可靖者五也或又謂民生日匱猶議勸涓 
　國用不充猶請籌欵殊非當務之急不知利之在一二日者茍艱難卽可緩圖利之在千萬世者雖竭蹶亦當補救卽如今歲夏秋淸水潭一決劉老澗常開而　國殊之暗虧者數百萬民財之立耗者　千萬今為之興大利除大害而大憲籌一年之欵小民費一歲之捐卒能千百世系享其安數千里咸蒙其福孰省孰費孰急孰緩必有能辨之者況襲　則歲修不少虛糜災區終難徵稅復故則關稅卽可增色湖灘並可升科此其　鈍損益更有難悉數者矣此浮言之可靖者六也總之堵三河闢淸口濬淮渠開雲梯關尾閭四項工程缺一不可而或艱于經費小為補救僅堵三河而不大開引河則上游之水無由洩頴鳳之害不能除僅開引河而不大挑淸口則洪湖之水不暢出盱泗之害不能除　挑淸口而不寬濬淮渠大闢雲梯關尾閭則水不注海楊庄王營一帶必憂漫溢安東阜寍水有地上設　汛漲易于潰決淸桃安阜之害不能除抑又　之非常之舉非其人不能成也有其人不獲其時不能成也今諸大憲經緯天地底定乾坤舉行禹功易于反掌且疏濬隄防未有易于此時者也向時淮為黃奪　沙排空開闢尾閭河臣束手是以淮揚省鄕先達高郵　　孫雖有再闢利津海口分為兩渠之　奏寶應朱澤雲雖有開濬漁溝大河讓淮故道之策山陽徐越雖有請開黃家嘴支河分黃導淮之疏議終不行蓋　不可為也今則天心厭亂黃河遠遷千載一時會逢具適乘此施功事逸功半而黃河遠從僅踰十年禦黃舊隄稍加修葺　其險要處帮做隄　屯瀦淮水卽足相容乘此時而不為之設或再逾　平黃河兩隄全歸　削雖欲再議復淮故道萬萬不能齊人有言曰雖　智慧不如乘勢雖自鎡基不如待時今則治法治人民望如歲而又處不可待之時誠能于今歲冬季設法挪欵大開引河將舊黃河稍加挑濬庶來歲盛漲之時洪湖有所分洩卽運隄不致憑陵　做隄工可期保護裹河　壩可兾緩開其堵三河濬淸口挑淮河闢雲梯關尾閭帮兩隄柴　大工定於來歲冬季舉行亦於來歲秋收徵費則千百世之害於此去卽數千里之利於此興豈不懿哉[  丙寅孟冬旣望日淮山西圃丁顯擬稿]  
[省撫事宜] ○十一月二十六日同知余志銳稟知糧道委赴崑新上海提漕項差卽辭　通判徐承福辭回上海新閘鎭巡防差　縣丞葛思軍赴江　從九吳　卿赴嘉 
寶金灼稟知糧道委提漕　差　　候補道汪應森於　月二十五日子時仙逝擇於廿七日已時大殮　知縣姚棟雲辭回瀏河厘局○二十七日新科翰林院庶吉士吳同甲高郵人 
由京來　吳　高稟知送　銅觀音赴光　　知縣謝存斌續解江陰沙洲　價銀兩來省　白杶一赴武陽　從九蔡思　　太鎭　裘綬赴華婁靑均稟知糧道委漕項差卽辭 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
