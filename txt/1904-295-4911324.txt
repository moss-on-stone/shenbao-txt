# 1904 - 295 - 4911324

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[石印明通鑑出售] [  點石齋啓]  
　　論世之書章善於通鑑顧自司馬温公正集而後至我朝畢秋帆尚書作續集又祇及宋元明代尚付闕如讀史者每以爲憾當塗夏明府燮有見於此爰將有明三百餘年之事跡本之正史矣之禆野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟譯正糟二鑑考所常蟬聯而下卽彼究心明吏者亦不可不以此爲考鏡之資也　由本齊用潔白連史紙石印告成每部裝釘十二本定價洋兩元卽日出售此佈 
[治盜說]  
　　盜非難治也特上之人失之過寛盜遂益肆披猖致横决而不可收拾耳我三吳之民被盜所苦者蓋已久矣未嘗不派官軍雕勦未嘗不設師船堵截未嘗不懸重賞以激勵緝盜者之心未嘗不立嚴刑以生縱盜者之懼而盜卒爲害於水陸各處殺人越貨習以爲常小民幾不聊生富厚者旣遷地爲良貧困者更入黨行刼坐令黨日以夥患日以深嗟乎嗟乎豈盜之根株從此遂蟠結而不復可拔乎乃自湖北巡撫端午帥量移來此祇數月於兹而羽檄星馳嚴催緝捕不吝上賞懸金以須而向之嘯聚綠林横行無忌者至此乃巢窟盡毁次第成禽肆諸市曹無一漏網滬上夙號藏奸之所租界歸西人轄治一經伏匿華官法令難施竟有著名稔惡渠魁當其對簿公庭得倩法律師爲之狡辯者以故治盜不易治滬上之盜爲尤難午帥則於租界中人烟稠密之區密布綫人昕宵邏察旣有所獲必不使爲漏網之魚或則解省施刑或則就地正法近如浪裏奔王松林高東山之類先後授首用能使元惡巨𢞽懷德畏威戢羽潛鱗無或敢逞昔子産之治鄭諸葛武鄉侯之治蜀類皆猛以濟寛而人不嫌其過猛者在刑法之用得其當耳如午帥者其足後先嫓美乎雖然僕以爲治盜本非難治盜而必除匿盜之窟與夫通盜之綫則難今夫盜之鴟張也必得有護身符而後乃能跳刀拍張不至猝遭掩捕護之者誰卽捧檄除盜之武員奉文緝盜之捕役也在武員非皆不肖安見其悉與盜通然往往有少年亡命江湖後乃泥首輸誠自願立功効用而盜心未攺暗中仍與往來迨功名已保至副參而猶坐地分贓冀得貲以娛晚景其不肖之甚者或且忘其貴顯下與隷卒聯爲兒女姻親猫鼠同眠罔知顧忌見盜勢盛則不敢問洎盜已獲則攘其功若夫興販私鹽結黨拜會尋仇械鬥騷擾地方猶若輩爲患之淺者至於捕役則以豢盜爲生計縱令打單擄勒暗中與之分肥官苟比之甚嚴則拘解𠶭囉一二名以塞其責而於慓悍素著之頭目平時得有規費一遇官軍緝捕必先設法通風嗟乎嗟乎國家用以捕盜之人而反爲羣盜添羽翼亦何怪盜風日以熾而小民患緝盜之捕役除盜之武員更甚於殺人越貨之羣盜哉滬上公廨捕役凌振夙以善於捕盜聞而其所雇夥役周鑑臣竟以通盜案發經午帥札縣嚴拿刑訊之餘限交所縱某盜金山縣役姚姓昆季則與梟盜暗相勾結事旣敗露駢首法塲說者午帥旣若是之雷厲風行凡向之豢盜殃民者皆當讋懾於心不復敢玩公藐法僕則以爲僅治二三差捕雖足使若輩爲之寒心而彼捧檄除盜之武員卽功名已貴至副參猶是坐地分贜抑或下與隷卒聨爲兒女姻親以收猫鼠同眠之效今縱誅一浪裏奔誅一王松林誅一高東山而類於浪裏奔王松林高東山者何限安所得悉其醜類鋤而去之嗟乎嗟乎盜非難治而任令與盜通同之奸弁劣捕治之此所以盜益披猖致横决而不可收拾然則午帥之訪拿福山鎭總兵麾下通梟哨弁李炳枬吳寳泰及太湖恊總兵許鼎臣恊戎之姪許國祥等人嚴加懲究殆虞盜之根株蟠結不可拔故爲是以直窮其源若午帥者其眞我三吳之福星哉 
[電傳宫門抄]  
　　昨晚十二點鐘越十五分時京師友人專電告知本館云九月十六日皇上召見軍機大臣及奎俊現换羊皮冠黑絨領珍珠毛衣白袖頭是日並無明降上諭 
[日軍捷電]  
　　昨承駐滬日本總領事小田切君以華歴九月十四日日本東京所發官電見示内開此數日内日俄二軍悉皆息戰俄砲之被我擄獲者計共四十三尊九月十二日我軍在路上查得棄有俄屍二百具至沙河一役我俘獲俄兵五百名我軍之在陣戰死者計共一萬零五百五十名俄人遺失大砲四十五尊開花彈六千九百二十顆洋槍五千四百七十四枝另有藥彈無算軍士之死傷者約六萬人 
[日軍漸退]  
　　昨日俄國駐滬辦理軍務大臣德希諾君以華歴九月十五日下午一點七分鐘時盛亦某營統帥來電見示内開十四日我俄第一軍並未與日人開戰有人報稱日軍之屯於戰地者其力甚單駐紥沙河之日軍亦已退去至大營則已向南退有十餘里之遥砲亦不甚施放 
[俄獲日物]  
　　昨日俄國駐滬辦理軍務大臣德希諾君以華歴九月十四日晨八點五十分鐘時盛京某營統帥來電見示内開近數日内兩軍並無戰事沙河一帶日軍已陸續退去日砲十四尊機械砲一尊及從前擄得之俄砲一尊並零星各物均爲我軍所得自九月初二日至今日止我軍之受傷者計共二萬六千名已一併運送至北邊調治矣 
[俄募華人]  
　　日本大阪某日報登中國京師來電云俄人因欲備禦馬賊在新民府東北相距一百六十華里之通河溝招募中國丁壯每名月給俄銀二十圓異以槍一馬一使之入伍當兵然應募者終寥寥無幾也 
[俄艦困憊]  
　　日本東京來電云俄軍艦之蟄伏旅順口内者數日前迭被我日海陸二軍發砲猛擊以致困憊 
 
 

Page 2

 
 
不堪其中名列脱烏衣生者乘隙自口外遁入培列司烏衣脱及一不知名之艦則沿海口黄金山下碇另一與薄路他華相似之艦及滅水雷艦二三艘泊於白玉山東麓亦有在東港沿黄金山庫藏附近屯泊者東歴十月十三日午前日本海陸二軍連發巨砲八出培列司烏衣脱艦身破裂火勢炎炎狼狽情形幾難言喻東港船塢亦因中彈損傷 
[馬賊毁路]  
　　日本大阪某日報登中國營口來電云奉天寛城子東南有海依鐵烏山焉近被馬賊數百名占據時出没於附近各地窺伺俄軍背而情形西歴十月十一號夜間意欲掘壞火車鐵路俄軍發砲遥擊若輩遂四散奔逃然鐵路已被毁若干處矣 
[從容赴義]  
　　日本大阪某日報云每觀俄國之兵往往質性連鈍僅知服從長上命令絶無有械變靈捷能身入重地運其智計偵探秘密敵情者乃我所見一俄卒則眞出人頭地矣是卒攺易衣裝潛赴我日攻占之地窺伺軍諜卒爲我士卒所禽東歴上月三十日經軍法官部悉心推鞫自言家在俄之嘖新司基縣屬嘖新司基郡列培其摇夫卡村充當第五軍第七十一營氣恩拔路司基第二百八十四哨出獵兵隊餘丁卽俄語所謂滑希利利耶撲夫年三十有三西歴上月二十七日扮作滿洲農夫繞出烟臺堡火車站迤邐向東南潛入日軍前哨探察日之兵力若何及各隊伍若何配置若何調動旋由軍法官援照荷蘭京城所訂陸戰成規用槍擊斃午後五下鐘越二刻時押至彼最後闌入之氣朋迤南谿谷察其容貌若羊之卦屠肆絶無一毫慘懼情形日官乃告之曰汝爲本國効其死力武人本職固宜爾爾爾之名譽當傳之永久弗諼矣若有遺言我當轉達且可對爾矢誓定不中道浮沈也其人若深感盛情俯首沈思者良久忽厲聲曰若路爲博至美之聲名而死有何遺言惟祝故國同人天降之禍耳語畢神色怡然日官乃上前行握手禮然後發令行刑其人徐以指就胸力畫一十字祈禱上天隨從容受彈瞑目而逝我横川及冲諸人見之咸揮涙不止 
[江西廣饒九南道瑞莘儒觀察禀陳剿辦樂平土匪情形稿]  
　　敬禀者竊職道督營抵樂擬先拿獲夏病意再辦初次滋事一案并密探夏病意聚衆抗拒實有其事擇期　兵進剿各緣由業於八月初十日專輪禀報在案職道發禀之後密傳各營於十一日子刻拔隊分爲三路第一路前軍第五營取道石橋及石下村等處以攔其前第二路前軍第四營取道岐山船倉耆德等處以抄其後職道率同蔣令殿中方府經濟川親督砲臺護勇十四隊右軍左營前右兩哨由平山岡小路插入搗其中堅約計行程均四十餘里先後於十一日黎明齊抵夏病意所居下睦村外崎角駐紥沿途經過地方夜深毫無知覺而該處環村皆山道路險峻其村口所挖濠溝且深且闊村内無人恐有埋伏遂飭前軍四五兩營先登該村東西兩面最高之山俯瞰其下職道自率中路之兵堵其村口前後中三條進出之路而後分兵一半迫臨該村鳴槍一排乘烟擁入闐其無人屋内搜出鑼鼓各一面旗幟四面矛桿七十九枝鐵义二十柄鈀槍三桿鐵翅槍一枝大小刀二十五柄短柄火槍三柄獨眼火槍一桿木　一對木棍四根鐵頭棒一根復在屋後山上拿獲一人已被流彈擊傷左腿問其姓名始曰吳世保繼曰夏廷垣詰以夏病意與所糾人衆現在何處據供該匪自七月十六日焚署後受傷回村仍聚死黨二百餘人製辦旗矛槍棍預備抗拒官兵嗣聞我兵於初八日由饒開隊該匪卽於初六日宰猪糾合四弓四社約千餘人擬於職道由饒開隊之日先行出力進城殺掠一空據城圖抗我兵先於初七日開隊該匪約計行程兵到在前且聞帶新式槍砲極爲堅利故未果行所糾人衆登時散者十有其八僅存其二皆死黨該匪雄心未已復到各鄉强者求之弱者脅之均未允初九日亥刻回村與黨痛哭而散與胞兄廷柏妻詹氏長子大混二子細混胞姪大金於初十日丑刻潛逃伊正發瘧昏迷不知逃往何處等語職道當因夏病意與其死黨旣經畏逃所居廬舍藏有土造火藥未便遺留以致匪徒復聚縱火焚之其餘附近各村當夏病意氣燄方張難免無附從之户惟於初六日該匪復行糾約旣因畏懼未從人亦遷徙未便搜索迫令附匪遂傳諭各營不准擅入他村損人一草一木撤隊回城沿途查問各村夏病意初六日宰猪糾衆意圖犯城無人不知初十夜痛哭解衆罄室以逃尚未聞見緣該匪焚署之後非附從者不得入村一步計亦黠矣職道回城隨卽明懸賞格一千元嚴拿夏病意一面派營分赴各鄉無論初次二次兇犯一體按照查明各數勒令交出但與弁勇相約如非拒捕不准擅開一槍此亦職道萬不得已之舉與抵樂之時籌擬先拿夏病意再辦初次滋事一案宗旨大相違悖　初次滋事之人始擬暫緩者今反先獲計打卡拆堂之犯拿獲者四名投首者三名督同樂平縣馮令用霖委員馬令肇修鄱陽曹縣丞鴻澤候補直隸州判王大錕先後研訊大概情形均已承招其餘首從要犯各紳士始皆紛紛來城禀請止兵按名自交似此情形大約交兇一事不致非兵不可堪以仰體憲臺和平了結之至意惟樂平民知法並不知恩將來案結撤兵能否絶不滋事决非職道之明所能逆睹至夏病意爲兩次滋事首要職道耳目未周進兵稍緩致已先逃皆職道一人之過應請憲臺批飭記過以儆在事員弁除將投首拿獲之各犯督同縣委訊取確供另禀辦理一面嚴拿夏病意及兩次滋事首從要犯務獲訊辦外所有職道進兵睦樂村匪先潛逃並投首拿獲初次滋事人犯情形合將各犯姓名事由開摺禀請鑒核批示祗遵 
[咨選議員]  
　　杭州訪事人云浙省近奉商部行咨各直省均須選派商務議員以資聯絡等因撫憲聶仲芳中丞以候補道萬砥莊觀察福康向充浙省農工商務局督辦已歴有年頗稱熟悉故卽塡加老成練達熟悉商務考語據以咨覆并卽飭知觀察遵行未識果能仰副憲懷克勝厥職否 
[儲憲乞休]  
　　杭州訪事人云浙江糧道陸吾山儲憲蒞任後承辦海運三次頗著勤能兹患河魚之疾醫治無效因卽禀陳撫憲求准開缺略謂職道幼歴戎行備嘗艱苦及簡任河南開歸陳許道時適值河工岌岌以致積勞成疾久而轉爲脾泄刻已年近七旬精力日衰殊難辦公瞬屇冬漕開兌不敢以病軀戀棧貽悮政務求恩准予開缺遴員接署俾可息肩攝治等情撫憲聶仲芳中丞諭令照常供職給假就醫然儲憲急欲引退刻又續禀撫轅 
[議興鄉學]  
　　武昌訪事人云湖口江夏縣鄒大令履和自奉湖廣總督張香濤宫保允准另籌賠欵將前所攤派之捐攺充學堂經費因卽竭力振興學校除遴選高才生咨送出洋肄業外近復議興鄉學日前設筵署中柬邀各鄉紳董商榷一切欲使村童牧子一律入塾讀書聞已訂定章程不日卽可開辦誠有教無類之良規也 
[西兵釀命]  
　　武昌訪事人云日前英法兩國寄泊漢口之兵艦上各有水手四五人登岸閒遊先後至法界某酒肆沽飮席間談及俄日戰事互相袒護致起爭端馴致拳足交加後竟拔刀相向一英兵受傷欲逸又被法兵一人持刀猛刺登時倒地而殞法兵始譁然四散事後英領事飭卽將屍收殮一面與法員互議懲儆之法 
[浙省官塲紀事]  
　　杭州訪事人云今夏蠶學館諸生畢業所遺之額當卽出示招考月前由崔劉二觀察在課吏館校試計共一百三十 
 
 

Page 3

 
 
餘卷經總理沈靄如孝廉評定甲乙送交二觀察復閱遴取正額二十名卽行入館肄業備取二十名聽候額出挨次傳補○仁和縣缺夙稱繁劇兹因正任蕭藴齋大令治輝業已升補海防中廳奉部核准應卽赴任所遺之篆由藩憲翁筱山方伯札調德清縣黄菊友大令大華署理處遺德清縣篆委候補通判李小舟别駕鏡承署理 
[金閶瑣志]  
　　蘇州訪事人云前新疆提督佘軍門虎恩於本月十二日由湖南珂里至蘇先詣撫轅謁見撫憲端午橋中丞旋詣藩臬二憲轅及各當道處拜會小作勾留卽當赴京公幹○前者海州民人張甲之姪張乙被團董趙某主使團勇某丙刃斃一案輾轉上控理不得直遂赴京控諸刑部當蒙發回原省飭臬司親提全案人證秉公訊核署臬司朱竹石廉訪轉飭蘇州府許子原太守提案推鞫太守研訊之下飭將張甲發長洲縣看管趙某發待質公所管押旋張甲經人保出假寓府署左近某客棧越日卽因病身死趙懼遂於本月某日在押所吞鴉片烟自盡經管所委員某君禀請太守委元和縣郭大令蒞騐并傳親屬具領屍身○本月十一日省中接到刑部釘封文飭將宜興荆溪二縣解省之盜犯十一名一併正法當經臬憲朱廉訪札飭元和縣郭大令會同營汛帶兵數十名飭差將犯提至大堂略詰口供喝令如法綑綁押赴北寺後大校場分别梟首○日前蘇捕營管帶胡豐齋游戎在江震各鄉鎭拿獲梟匪十七名解經蘇州府許太守率同某某諸讞員在發審局迭次訊鞫内有顧麻子李亞鬍二犯訊係著名盜魁業已供認爲首行劫數起當堂畫供大約不日卽當明正典刑矣 
[飭議巡鹽]  
　　蘇松太兵備道袁海觀觀察前據滬上府海公司商人禀請在浦東設立巡船專查偷運私鹽情事因卽照會江海關税務司近復札飭浦東保甲總巡謝岳松明府籌商巡緝事宜亦可謂慮周藻密矣 
[縣訊巨匪]  
　　日前上海縣汪瑶庭大令奉江蘇巡撫端午橋中丞札飭緝拿甲乙二巨匪并以捕役凌振與其夥周鑑臣得賄縱逸將周拘禁嚴比此已紀諸報章前日縣役徐文協同各捕帶眼線至蘇州安定鎭得遇甲卽蕭青鈞當卽拘獲帶回昨日午後大令命提至簽押房嚴訊關防嚴密尚未知其供詞若何 
[盜黨解蘇]  
　　日前巨盜高東山供出同黨徐東海卽計東海等兩答經英美等國租界公廨捕役拘獲禀由讞員黄耀宿司馬解送上海縣署昨晨縣主汪瑶庭大令飭提至案驗明面貌箕斗釘上雙鐐諭令捕役派夥解赴蘇垣 
[政重催科]  
　　上海縣主汪瑶庭大令以本年下忙錢糧啓徵以來已屆八卯而各鄉業户完納者尚不及半因於昨日飭傳各圖地保二百十四名到案勒限嚴催 
[勘地建廠]  
　　江南機器製造局總辦魏觀察前與欽差查辦事件大臣鐵寳臣星使議定在江西萍鄉縣境購地營造廠屋以便將局中所製軍械運往存儲現已撥出司事前往察勘基址繪圖呈候核奪矣 
[購機鑄錢]  
　　江南機器製造局總辦魏蕃實觀察前議添鑄當十銅圓禀由兩江總督兼南洋通商大臣李勉林制軍核准當卽購備機器一俟運到卽須擇吉開工矣 
[鑄犯翻供]  
　　前者英界春申福客棧夥楊品徵以童忠桂行竊銅鍋報由包探張寳榮拘入捕房捕頭向之盤詰童稱並無竊鍋之事實由棧主楊西石倩製鑄造當十銅圓之機器一副言明工價洋銀四百元後楊欲私肥二百元因議加作六百元當時先收二百元尚欠二百元今往索取楊適他出致被棧夥兇毆揑詞誣陷及解送英美等國租界公堂捕頭偕西探禀訴前情襄讞委員孫耳山明府向之研訊供稱楊前與王文桂卽王道士囑小的製一鑄造當十銅圓之機器工竣後在提籃橋相近支棚試鑄旋爲包探王長桂查悉偕四十三號西探將機器起去解經黄大老爺訊明判將小的學徒應銀泉管押九月方祺郎黄阿法及車夫陳阿坤各押六月此六月二十二日事也事後小的向楊索取找價二百元及學徒被押費用楊初曾應允不料後竟圖賴反誣行竊明府著押候提楊王到案質對昨日包探竇如海將楊解案讞員黄耀宿司馬研究之下楊供小的向作花布生意兼開春申福客棧並無倩童製造鼓鑄當十銅圓機器之事司馬將童推鞫果將前供翻異捕頭與西探復將前情一一禀明司馬向童駁詰童始語塞惟稱當時定鑄者係軋花機十四架司馬商之英總領事署繙譯官德爲門君著將楊管押捕房如能留存洋銀一千五百元准卽交人保出童押候補提人證核辦 
[公堂鞫盜]  
　　昨日包探倪順泉朱桂生押解劉金寳談步金蘇阿三宣開富至英美等國租界公堂讞員黄耀宿司馬研訊之下朱探禀稱伊等數人於前月某日在浴堂内分贜小的見其形跡可疑向之盤詰始知曾行劫浦東洋涇鎭民人楊春華及公共租界戈登路施天其家因卽拘拿已被逸去其三祗將劉等四人解入捕房查劉等所携雨傘柄上鐫有楊春華字樣至衣服等贜已被質去搜　質票呈案候察被逸之犯求卽出票補拿劉談宣同供小的等均江西撫寗縣人蘇供稱小的係江蘇安東人司馬著一併發回捕房押候拘齊被逸之人再行研訊 
[兇犯過堂]  
　　崇明縣人胡溪賢在楊樹浦八埭頭被王阿興及名勳勳者毆斃報經上海縣汪瑶庭大令騐明將王發捕房管押昨日由包探陳金標解送英美等國租界公堂請訊讞員黄耀宿司馬商之英總領事署繙譯官德爲門君著押候移縣辦理 
[上海官場紀事]  
　　昨日商業會議公所會辦周金箴觀察晉鑣新科進士欽此點主事翁宇清主班兆麟江蘇候補知縣汪仲青明府如蓮先後命駕至上海縣署拜會縣主汪瑶庭大令○昨日項春橋二尹森命駕至縣署謁見縣主汪大令○前任廣西學政吳菊農文宗敬修服闋赴京道出滬江昨日命駕至縣署投刺拜會○昨日法界公廨讞員陳楚生大令曾培詣蘇松太兵備道轅請假十日○洋商租地會丈局委員兪夔附明府都赴道轅請假二十日赴蘇謁見撫憲端午橋中丞○昨日上海縣縣丞蔣少庾二尹楨偶沾清恙遣丁投道縣各署請假一月○昨日本邑城汛周鑑之千戎因公赴普渡詣道轅及參署請假七日○糖捐局總辦許星璧太守厚礽前曾請假赴蘇謁見撫憲端午橋中丞兹已事畢返滬昨詣道轅禀知銷假 
[萬國紅十字會來函]  
　　啓者本會昨承蕪湖道童觀察來函並交到續募龍銀二百五十元英銀二十元鎭江恒昌莊交來香港票洋十元公誼盛心曷勝紉佩除分掣收照並函復外謹乞登報奉揚[  上海萬國紅十字會同人謹啓]  
[至諴感神]  
　　昨承平陽氏大善士印謨者求病速愈助山東振捐洋銀一千元又直隷振捐洋銀一千元拜領之餘仰見痌瘝在抱利濟爲懷莫名感佩竊以助振愈疾屢見報章蓋人當憂患而我能拯之則已有疾病天必佑之况乎慷慨輸資數至二千金之鉅此功此德迥非泛常可比康疆逢吉拭目俟之矣[  上海六馬路仁濟善堂董事嚴信厚楊廷杲陳作霖朱佩珍焦發昱施則敬張韋承等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鑑湖帆影]  
　　紹興訪事人云紹屬各縣經徵糧賦所獲平餘之數大不如前而藩憲翁筱山方伯猶檄令提備學堂經費嗣又按縣查核正課之額計成續抽各縣主雖不敢抗違每藉口於辦公無恣意請减刻奉藩憲翁方伯委左大令宜之赴越守提倘再稽延卽當　參以　○會稽縣松厦鎭唐氏婦年巳四旬性甚淫蕩因夫外出潛與某甲有私其女幼小無知見人卽告婦怒乘夜以物朦女之首　斃之以滅其口事被鄰人所悉羣抱不平函追其夫回家欲將婦置之死地以爲淫惡者儆○釐捐總辦向兼鹽税蓋優差也周笠　太守前曾聯辦兹又期滿奉太吏委某太守承乏不日卽當來越接替矣○紹屬各鄉婦女均以紡織爲生近見洋紗較勝土紗皆赴甬滬等處購買可見内地民生利益無論鉅細悉爲外人所奪矣 
[漢皋解佩]  
　　漢口訪事人云湖廣總督張香濤宫保自聞襄辦練兵事務兵部左侍郎欽差大臣鐵賢臣星使將次莅鄂卽飭漢黄德道梁崧生觀察赶緊將洋開進欵及各項開支核實開造清册以備勾稽○駐漢各國領事官擬在劉家廟盛家磯等處建築長堤兩道保衛租界以免洪水衝決之虞日前會同廈口廳馮少竹司馬前往查勘隨卽繪圖貼說擬從北邊開河南邊築堤此舉若成不但附近鐵路大有裨益卽後湖曠地皆成膏腴河工從韓家墩起與江河相接將來黄陂孝感商務益可流通惟工費浩繁共需百萬金左右聞各領事承認其半餘華官籌措旣而江漢關道梁觀察委員續勘一切情形大約開工之期必不遠矣○英國駐漢領事官法　切君假滿回任之後聞目下湘中商務頗有蒸蒸日上之機擬於日内駕言出游以廣聞見 
[上海縣署瑣案]  
　　前日本城保甲巡防北局委員汪禹臣二尹函解丁怡豐丁朱氏到縣至晚縣主汪瑶庭大令开堂研訊丁供小的係無錫縣人年三十有五當二十歳時同鄉周阿桂以其子夭扎欲將寡媳朱氏攺嫁小的俾得撫爲義子小的遂與朱氏成親去年四月朱氏懷孕脱逃找尋無著近日航船户某甲知氏在滬告知小的因此來滬查知巳與成衣匠某乙結爲露水夫妻賃居老北門内計家弄前晚小的至租界中觀劇及回在城下靜候開門適朱氏偕乙至此小的因卽扭住乙則兎脱入城後遂扭至北局控訴蒙汪大老爺移解案下叩乞究懲朱氏供丈夫去世已閱四年遺有一男一女丁由君翁撫爲螟蛉子並未與小婦人成婚小婦人於去年七月來滬傭工子女均由君翁撫養大令著將朱氏交官媒看管飭丁函追周來案聽候訊奪○巳革灰色染坊董事許玉林經大令押追諭單迄未繳出前晚大令升堂研訊許供諭單被劉金二人掯住大令喝責五百板還押所中 
[馬路工程局瑣案]  
　　金陵人劉德才娶有夫之婦單朱氏爲室巳閱六年近以家景蕭條令氏至某妓院賣娼忽爲前夫單月清所見向之盤詰備悉前情前日單遇劉於南市馬路中因卽扭訴捕房由捕頭轉解馬路工程局總辦翁子文太守倩襄讞委員黄衡堂二尹研訊之下著將劉押候檢呈婚據○船户張福昌承運怡和洋棧棉花中途行竊張連生見而訛詐經水巡捕查獲帶入捕房轉解工程局黄二尹研訊之下判令將張連生責一百板張福昌交人保出　案之花存候失主具領 
[英美等國租界公堂瑣案]  
　　浙江紹興府屬某邑人魏阿炳訴稱八月二十六日小的家中失去六歳幼子名曰及泉四處找尋毫無蹤影日前接上海友人來信言曾遇之虹口某處急來偵訪得諸虹口孫鍾氏所開粥店據云出洋銀五十元向張李氏買得因卽投訴捕房兹由包探劉阿炳將張李氏拘獲解案請卽訊懲讞員黄耀宿司馬研究之下孫鍾氏供稱前者張李氏與友泉父母同來云因貧苦將子出賣小婦人以洋銀五十元交張李氏轉交其父買得此孩張李氏供此孩由姊妹行領來司馬問能交出其人否張李氏指東話西一味狡展司馬著將及泉給魏具領張李氏押候覆訊○劉少坤控孫學文欠銀不還等情司馬飭差提案押候過堂訊究○日前祥泰公葉錫齡控王菊莊倒久不理等情司馬准之昨飭包探顧阿六將王提案押候訊供○包探陳雲忠解專竊洋行物件之積賊王金福卽王阿常至案禀稱王前曾犯竊奉判遞籍兹又來滬竊取自來公司曁一百十三九十九一千一百九十四等號牌洋行地毡花盆等物請爲究辦王供小的行竊將贜售與張春華所開舊貨店司馬提張訊究極口呼寃因卽交人保釋王責二百板管押六月○積竊吳炳成行竊馬永和朱阿三王佩玉李阿香丁坤林李新意等六家衣服銅錫器烟槍水烟袋等物不計其數報經包探何阿春拿獲昨日解案請究司馬將起案之贓分别給領判令吳枷示一月○上年十二月某日有恒洋行主延律師侯魯公控華人奚鶴鳴圖吞地價銀二千餘兩等情奚邀律師摩素聲辯昨日司馬升堂覆訊奚仍延摩律師聲稱自押捕房已十閱月現請交人保出當於一月内理明司馬諭候核奪 
[法租界公堂瑣案]  
　　某甲由餘姚販牛來售在日暉港起岸倩人牽至上海每頭出小洋銀一角李春泉關順卿二人互相爭攬以致口角格鬥扭入捕房解奉讞員陳楚生大令訊供牛行主錢洪卿等同稱甲運牛到此倩李東升照料李遺伊子春泉牽至滬上被關爭奪叩請究懲大令著一併交人保出候傳李訊核昨日李偕錢及陳焕文陳見梅潘成坤投案訴稱春泉被關毆傷甚重當時曾偕各船户投報羅家灣捕房錢等同稱甲雇李照料牛隻後被關爭奪遂由各牛行自雇傭人照料以免爭端大令與法總領事署蘇繙譯官會商飭將李等一併交人保出邀同見証人來案候核○寡婦鄭高氏被其兄高金奎勾引出外托蟻媒徐張氏張李氏說合嫁與陳阿根爲妻收得財禮洋銀七十元時鄭高氏生有女孩甫及周歳突被金奎抱去氏不允在某茶館中啼哭從姑鄭吳氏知悉報訴捕房捕頭令將一干人拘解至案大令訊供之下飭將所用洋銀交出分别責懲高押候覆訊核辦昨日鄭吳氏偕鄭高氏投案候示大令判將高枷號一月責五百板○招商局金利源碼頭上巡丁吳福扭控小工高毛扣竊取紡綢大令訊供之下著押候傳失主至案訊核昨有李阿俊者投案訴稱此貨於關上騐貨時被竊求卽究追高供稱當日小的並不在塲實遭誣指大令著押候查明再核○蔡金山訴稱前日小的在勝春園啜茗流氓郁金林索詐不遂被毆受傷求卽騐明究辦勝春園茶博士徐桂生沈阿四求追所毁碗盞郁供稱小的向索借欵並不訛詐大令著枷號十日期滿之後責四百板○陳士卿訴稱在治下開設順康錢莊由張文彩薦張杏林執事虧欠洋銀六百五十元潛行逃逸爰將文彩扭案請追文彩供稱小的在招商局北棧爲工頭求准交人保出外將杏林尋獲交案大令准之限十日内交案○陸阿五訴稱小的在徐家匯某油車爲夥本月十四夜被王阿根陸阿林行竊黄牛一頭牽至租界中經包探緝獲今己解案請卽訊懲王陸同供稱此牛係友人托小的等牽至羅家灣不知竊來求恩寛恕大令判各罰洋銀二元牛給阿五具領○吳錢氏訴稱小婦人家被賊撬門而入竊去衣服四十餘件經包探查獲竊賊王阿三郭阿四王阿生吊到原贜求准給領大令著給還當本方准領回王等各押一月責三百板○拐匪張阿根經包探解奉大令訊供押候追到所拐之孩再行核辦兹因患病沉重解案請求大令著從寛開釋○某肉店主張春生以敗肉入市混售被包探查獲拘入捕房昨日解案請辦大令判罰洋銀五元○偷兒陳阿三朱阿四行竊某鄉人家衣服由包探 
 
 

Page 10

 
 
拘獲解案請辦大令判各責二百板 
[美租界捕房紀事]  
　　前晚八點鐘時有一西人形似兵船水手醉鄉深入彳亍於篷路一帶將葡萄牙人某甲扭住兇毆甲忿甚用刀刺傷手臂事爲九十二號華捕所見邀　二百二十三號印捕五百六十一號華捕併力擒入捕房捕頭令人扶送同仁醫院醫治甲押解該葡總領事署禀請訊懲○前晚美國某兵船水手兵甲乙丙在司考脱路互相毆擊傷及丙頭面血流不止倒臥路旁八十二號巡捕見之雇車送入捕房捕頭令送至公濟醫院醫治而甲乙已逃逸無蹤矣 
 
 
 

Page 11

 
 
   
 
 

Page 12

 
 
　　朝廷綏馭遠人力求更商之至意所有科布多邊遠瘠苦商民無多籌辦税捐有礙無益緣由理合恭摺據實覆陳伏乞皇太后皇上聖鑒再叅贊大臣瑞洵現在差次是以未經列銜合併聲明謹奏奉硃批著照所請户部知欽此 
[河南巡撫陳奏爲豫省銀賤錢荒現經設局開鑄銅圓以資補救摺廿九日]  
　　河南巡撫兼管河工事務臣陳夔龍跪奏爲豫省銀賤錢荒現經設局開鑄銅圓以資補救恭摺仰祈聖鑒事竊惟近年以來豫省制錢益絀銀價愈低每銀一兩僅易錢一千數十文公欵由是而虧民生因此而累交困情形日甚一日臣上年到任後卽思設法維持適接署湖廣督臣端方疉次咨函均稱鐵路工程接人豫境後解來現錢甚多往而不復鄂省錢價日貴屬爲行銷銅圓以資周轉臣查豫省旣無自鑄之銅圓又不通用他省之銅圓殊非流通圓法之道當卽札飭各屬出示曉諭俾知銅圓無異制錢令其一律行用復飭司道督同省城府縣傳諭商民公議行使之法竭數月之力風氣始得漸開惟是運自外省爲數終屬有限轉輸苟稍有不繼取携卽苦其不靈且鄰近之湖北江蘇山東等省均已先後製用本省獨未開辦但恃外來之接濟轉運固有之利權微特不足維圜法之窮卽以振興百度而言亦有臻美備者臣再四籌維參以衆論此項銅圓自應即時鑄造以救錢荒而拓利源惟豫省財利非東南各行省可比祇能因地制宜酌量辦理查省城原設機器製造局其後有隙地一區堪爲建造銅圓局之用卽派布按兩司會所機器局候補道何廷俊先行試辦飭將應造廠房量爲修建需用工匠陸續選募一面派員赴滬購買機器銅料一俟運回卽行開爐製鑄其一切章程查照湖北山東二省參酌倣辦所需欵項由臣督同司道通融籌措將來鑄成行使得有盈餘先將成一收回並酌提員司花紅以示奬勵其餘悉供本省財政務令涓滴歸公每個銅圓當錢十文大小輕重均與各省一律凡民間完納錢糧税釐以及賣買貨物一切交易均准行用豫省前已奏設官錢局行使官錢票今復多鑄銅圓以爲之輔庶幾並行不悖票本益充制錢無日絀之虞市價有常平之望於國計民生均有裨益除督飭承辦之員認眞經理仍將詳細章程另行奏咨並俟錢樣鑄成咨送軍機處進呈御覽外所有豫省設局製造銅圓緣由理合繕摺具陳伏乞皇太后皇上聖鑒敕部立案施行謹奏奉硃批户部議奏片併發欽此 
[御前大臣載等奏爲遵旨查核會奏摺廿九日]  
　　御前大臣商部尚書固山貝子銜鎭國將軍臣載振等跪奏爲遵旨查核會奏事光緒三十年七月十三日據給事中潘慶瀾奏鐵路公司將城根等處餘地招商開設煤廠交納租請提歸户部一片同日奉旨著商部順天府確查核辦欽此欽遵由軍機處片交前來查原奏稱現因火車直達前門盛宣懷將城根餘地及西便門外至西山開設煤廠西城界内祇有一家曾經傳訊據稱伊一家自城根便門外西山一處每年共地租二千元在鐵路公司交納合計二十餘家地租已數萬元加之售煤之利不下數千萬元請概行提歸户部等因當經臣部行查外務部等衙門以公司借用官地曾否聲明有案旋准咨覆均稱並無立案臣部卽遴派章京會同順天府治中飭傳宣武門西邊一家並東邊二十餘家煤廠鋪東到案詳加審訊據西城界内鋪夥劉蘭軒供稱伊係良鄉縣人上年臘月間領出天津柱山東家資本租得西便門外鐵路公司地兩叚餘每年租洋一千元又在西山垞里租地五叚每年租洋一千元均係自蓋房屋開設西務公司煤廠立有公司合約爲據按季納租此兩處煤廠不止伊開一家嗣因各煤廠買賣不甚興旺公司將城根一帶火車道旁餘地區畫號數許各煤廠分認一叚卸煤售賣不再另行納租伊亦認得三叚現在買賣已經歇業所有合約檢齊呈騐城根官地並無合約等語訊之各家在垞里西便門外兩處均租有地叚各按合約交租城根卸煤之地並不納租所供與劉蘭軒相同又據順天府派員查覆據稱蘆漢鐵路公司西便門外之地係向民間價買其城根官地毗連火車道旁用以各廠卸煤意在便商等語臣等查閱鐵路公司合約所載大約垞里每叚收地租洋二百元西便門外每叚收地租洋四百元間有向公司包租將地轉賃煤廠此二十四家中或租地一二叚或兩家共租地轉賃煤廠此二十四家中或租地一二叚或兩家共租一叚不等每家一年納租多則六百元少亦四五百元合計一年僅收租洋萬餘元該地旣爲公司價買自應歸其收租至各煤廠係民間自籌資本營運售煤之利應歸商人原奏係舉劉蘭軒一家以例二十四家並將售煤之利統計在内故見其多臣等以爲鐵路事權多歸盛宣懷經理頭緒繁冗左右信用之人借洋務以私肥而國家權利因之有損誠難保其必無人言嘖嘖亦非無因至於用官地以卸煤斤雖屬意在便商惟概不納租亦不足以昭公允應否向地方官聲明立案及酌定城根官地租提歸公家之處並西便門外等處購買民地有無契據應請旨飭下督辦蘆漢鐵路公司大臣盛宣懷自行奏明辦理較爲切當所有遵旨查核緣由謹恭摺覆陳伏乞皇太后皇上聖鑒訓示再此摺係商部主稿合併聲明謹奏奉旨欽此 
 
