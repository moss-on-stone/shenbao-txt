# 1907 - 108 - 4912215

 

Page 1

 
 
   
 
 

Page 2

 
 
諭旨 
[三月十二日奉]  
　　上諭順天府府丞著陳鍾信署理欽此同日軍機大臣面奉 
　　諭旨吏部奏查覆民政部分廳知事冒稱道員一摺陳友璋著開去外城南分廳知事員缺並撤銷外放總辦仍著交部議處嗣後各衙門調員補署各缺均著先行咨明吏部查核辦理欽此 
宮門抄 
[電傳宮門抄]  
　　三月十二日召見軍機孫寳琦殷祺瑞論說 
[大閙公堂案之結果將何如（心）]  
　　大閙公堂一案。經端午帥開始交涉以來。其消息殊秘密。外間無由確知其究竟。就本館最近探聞者。則歧而爲下三說。 
　　甲說曰。午帥巳決意拒絶賠欵之要求。擬始終堅持之。 
　　乙說曰。午帥對於此案之辦法。近頗鬆懈。前日因德領事索賠七萬餘兩。遽允飭。道查辦。其電瑞道。並令查報他國未開報之損失數。但瑞道則仍堅持前議。復電力爭。 
　　丙說曰午帥於賠償事。已與英員商定。彼啟釁者由彼賠。我啟釁者由我賠。所謂互賠之說也。而其查釁根之法。則由注滬英國高審判官與滬道開堂審究。凡中西人當時在事者均到堂質訊。袁京兆亦須到堂聽審。午卽並引張燕謀赴英國法廷事爲比儗。謂當時未聞以爲辱國。經瑞道復電力爭事始中止。 
 
 
 

Page 3

 
 
此三說。者甲說爲一說。乙丙二說相連繫而亦爲一說。此二。說之來。必皆非無因。而必有一說之實施無疑也。然則此案之結果將何如。 
　　雖然。如甲之說。似屬於意境。且屬於過去。如乙丙之說。似屬於行爲。且屬於現。在其竟歸根於後一說之云云乎。未可知矣。然則此案之結果又將何如。 
　　論公理。合則合。違則違。無中間物也。西人之於租界。旣全攫華人之管理權。釀成事變。而乃藉口華人之不能約束以索賠。果爲合公理否。彼西人之持公論者。猶斷辨之。巍巍江督。乃無詞以折耶。 
　　論國體辱則辱。榮則榮。。亦無中間物也。受無理之勒賠而不爲辱。大員受讞于英官而不爲辱。然則其榮矣乎。瑞道能知其爲大辱國而力爭之。堂堂江督。乃泊然未覺耶。 
　　當賠耶。則損失之數當查。不當賠耶。而奚事於查不惟自查。且允人以查辦。是直允賠而己矣。前事之己。担文曾查得西人損失統共四萬餘兩。而德人獨索至七萬餘。苟其可賠。何樂。而不然也。 
　　一國然。各國宜亦然。旣允德以查辦。而並預爲他國查辦。外交手腕之靈敏活潑。宜如是哉。不然。前事之已。法奥兩國曾知照前道索賠而被拒矣。今不拒德。不惟前後矛盾。實乃開門揖盜。 
　　啟釁之根。至複雜矣。我以爲根。彼安肯承認以爲根。且我亦安敢據此根以與之爭而攖其鱗也。然則有我賠。無彼賠耳。然而互賠之說。其語眞乃妙天下。 
　　嗚呼噫嘻。此案之結果竟將何如。 
　　嗚呼噫嘻。以預備立憲之時代。而與國民以此等之外交秘訣。以考求憲政之大臣而示外人。以此等外交之内容。嗚呼噫嘻。 
專電 
[電一北京（三月十二日申刻）]  
　　出使荷蘭國大臣陸徵祥電致外務部謂現須赴法就醫舉知府錢恂暫行代理請卽奏明（序） 
[電二北京（三月十二日申刻）]  
　　岑春煊前此密保之知府高爾謙現派署外務部右丞（古） 
[電三北京（三月十三日子刻）]  
　　郵傳部各堂會議津鎭鐵路分天津山東江蘇爲三叚由三省紳商分叚認股惟須出部奏派大員監督作爲官督商辦不） 
[電四北京（三月十三日丑刻）]  
　　津海關道梁敦彦已簡放駐美公使政府電促進京商議一切（民） 
[電五北京（三月十三日子刻）]  
　　御史俾壽奏東三省鹽政積弊太深請派專員前往查辦并請清查各省鹽課奉旨交政務處議奏（旣） 
[電六北京（三月十三日子刻）]  
　　度支部議各省所鑄銀元分兩成色宜照京津一律以期通行無阻已電飭各督撫將軍遵辦（不） 
[電七北京（三月十三日丑刻）]  
　　新任東督徐尙書奏請於東三省設立外交商務財政軍政民政五司據内廷消息可望照准（民） 
緊要新聞 
[中國爭回南滿鐵道利權北京]  
　　政府以南滿洲鐵道雖名爲中日合辦然覈其條款所有權利全爲日人獨得故日來正與日使林權助抗議謂其不應違背條約置中國權利於不顧云（穎） 
[會議中俄關稅之困難北京]  
　　中俄關稅問題業經開議惟兩國會議委員各有意見殊難就緒現俄員引從前中俄訂立之陸路通商約章（卽東清鐵路條約第八條）凡經由鐵道運輸於中國之俄國貨物及運輸於俄國之中國貨物中國均應課其輸出輸入稅但按照中國海關稅率徵收三分之一云云故中俄關稅應較一般關稅減輕而中國委員則謂各處稅率皆須一律若俄國獨爲減輕殊於稅務有碍因之相持不下或謂我政府曾允俄國在東省闢一百中里之自由商埠此次俄使璞科第氏前往查勘實爲解决此關稅交涉之後步（玉） 
[江督蘇撫致軍機處電（查覆寗屬倉穀實數）]  
　　（前略）寗屬各州縣因去年夏間各處米價騰翔人心惶惑搶米之案層見疊出遂經飭令各就地方情形動用倉穀或辦理平糶或酌借貧民嗣因江北大水爲災寗揚各屬亦復收成歉薄穀缺價昻多未買補貧民借 
 
 

Page 4

 
 
穀亦未歸還方到任後訪悉各屬積穀雖係紳士經管不免日久弊生迭飭該管道府就近切實清查如有侵蝕情弊官則參追紳則提究並因徐屬之邳州宿遷銅山睢寗蕭縣淮屬之安東桃源清河山陽阜寗海州及沭陽贛榆十三州縣水災深重飢民衆多官義振欵不敷甚鉅又揚屬之寳應縣徐屬之錫山縣亦各有偏災均經飭將積穀動用歸振散放已於奏辦冬春兩振案内據實聲明茲查寗屬各州縣現存之穀計江寗府屬上元一千石江寗七百餘石句容四千餘石凓水一萬六百餘石高淳一萬二千四百餘石江浦二千四百餘石揚州府屬江都一千九百五十石甘泉一百餘石儀徵一千七百餘石高郵六千一百餘石興化三萬四百餘石寳應四千九百餘石東台一千九百餘石通州屬如皋一萬一千餘石泰興一萬一千九百餘石淮安府屬鹽城四千五百餘石清河一千四百餘石海州三千二百餘石沭陽雜粮一千七百餘石徐州府屬沛縣七千五百餘石碭山二千六百餘石以上總共存穀十一萬零二百五十餘石雜粮一千七百餘石存欵錢文尙不在内此外各州縣或已動用放振或未買補還倉覆查各屬存穀雖爲數無多而荒政所關民食攸賴不容稍滋弊混現經派委前福建興泉永道惲祖祁馳赴各州縣澈底盤查並將存項錢文認眞清理徐海淮安被災各區及查有偏灾之寳應碭山等縣仍令全數撥歸春振散放其餘各處值此靑黃不接米價翔貴之時亦應酌劑盈虚妥爲籌辦以濟民食而定人心如有官紳從中侵蝕卽當據實嚴參追繳並從重懲辦俾昭炯戒所有寗屬倉穀大概情形先行遵旨覆陳謹請代奏（是） 
[九廣鐵路華人附股作罷廣東]  
　　近日粤省有電到京謂九廣鐵路借票英人允劃出半數留爲華人認買此係幾經磋商始得之權利乃玉帥以期限太迫猝難就緒已作罷論殊於粤人權利有關云云（急） 
[鄂臬電請維持粤路武昌]  
　　卾臬梁節庵諩訪近日以粤路風潮電致同鄉京官力言善棍囂張謡言惑衆恐路事將不可收拾請京官力爲維持以免决裂聞電文甚長語亦沈痛惟京官現尙未有復電也（玉） 
[呂盛兩大臣致江督蘇撫電（爲以工代賑修築海堰事）]  
　　兩江制軍蘇州撫台鑒九香江電昨到袁浦詢明麥苗尙好高粱包穀亦多下種惟牛耔俱缺難徧種耳阜甯紳耆僉稱欵少災重春末夏初時極爲危險前禀借錢五萬餘修築海堰七十里以工代振可活飢民五萬餘人堰成可收領價六萬餘以此抵還有盈無絀由印官代收結實可靠憲台能向銀行挪借該紳耆願認拆息一轉移間可救一時災黎並可除數世水患乞憲台大發慈悲功德無量等情海堰應否修築堰成可收領價六萬餘是否可靠如果應修可靠似應仍請官中籌借此間義振借欵甚難究非官力可比乞酌復（而） 
[中國使館添派武員北京]  
　　東西各國公使館内均有本國叅謀本部派出之武員以便考查駐在國之兵事前次練兵處亦經奏請仿照辦理嗣因武員人才難得暫作罷議現鐵寳臣尙書以練兵爲目前要務議於派駐外國使館内一律添派武員考查各國軍政以資研究（金） 
[州縣裁判員研究法律北京]  
　　政府因外省官制未能一律全改議於各州縣先設裁判員二缺統理裁判訴訟等事已見前報惟該缺必須精通法律之員方可勝任擬飭各省先設法律研究所令候補人員一律入該所研究法律俟畢業後卽由各督撫考核派充裁判以期實行整頓法政云（金） 
本埠要聞 
[江督辦理大閙公堂案之近聞]  
　　江督端午帥日前因大閙公堂案電飭滬道赴寗磋商嗣又以議有頭緖電阻勿往均誌前報茲悉江督與英員商定仍由駐滬英國高等審判官與上海道開公堂會訊凡中西紳商士民有與此案關涉者均到堂候訊滬道瑞觀察以如此辦法必令前任袁樹勛亦須到堂候審大爲辱國隨與前此奉飭詳查各國捐失事宜一併電禀力爭而江督復電則謂張燕謀侍郎爲開平礦務公司事曾至英國倫敦質審當時並無人以爲辱國今袁公卽使到堂亦屬無傷云（奇） 
[蘇撫批准城濠公地之權限]  
　　滬道瑞觀察議復城濠公地權限一事茲奉蘇撫陳中丞批示云據詳並簡章八則俱悉上海週圍城濠公地巡警及衛生修築等事統歸總工程局認欵捐辦毌庸緑營兼管以一事權所擬極爲妥協自應照辦仰卽督飭局董早日開辦切實經理以保治安而維公益並候督部堂批示（列） 
[電匯保和會洋員經費]  
　　外務部派洋員福士違爲保和會副議員已紀前報茲聞上海道署接到外務部電謂該員駐會兩月費用約需兩萬金請即匯交美國梁欽差代付云云現滬道已如命照匯矣（句） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[學部駁覆汴撫張人駿請定學律摺]  
　　奏爲遵旨議覆恭摺　陳仰祈聖鑒事竊上年十二月廿七日内閣抄出河南巡撫張人駿奏請速定學律一片奉硃筆該部議奏欽此原奏内稱近來各省學校林立生徒衆多血氣未定易爲習染所移偶有一二好事之徒爲之倡率無識者爭相效尤謹愿者不敢異同或侮辱官長或欺壓平民或干預詞訟或挑剔飲饌甚至紏衆閧爭停課罷學其人旣不遵約束監督管理各員力難禁止旣犯之後地方官又以學校名譽攸關事涉動衆往往設法調停遷就了結學生無所畏忌竊考學堂定章懲罰之條僅止記過退學似不足以示儆學堂爲創辦之事學生與平民有别似應明定科罪專條至敎習各員爲人師表尤應敦品飭行奉法秉公如有徇私納賄違章舞弊者故意增減分數任情以行賞罰甚至勾引學生作奸犯科不知自愛亦應酌定處分以示勸懲應請速定學律奏頒通行各等語查奏定章程各學堂管理通則内載學堂禁令賞罰規條兩章凡原奏所指各節早經慮及故懸爲禁令酌定賞罰奏請頒行俾管理學堂者有所遵循學生知所儆戒其懲罰之條止於記過退學者初非有所寛縱也國家立法無論智愚貴賤皆當遵守凡官吏革職舉貢生監革去衣頂皆有歸案訊辦之條學堂學生自應一體辦理如在學堂所犯退學之後尙有情重法輕之處或在學堂以外别有作奸犯科之事則法律自在是在行政司法之官權衡輕重按律科罪如原奏所稱地方官以學校名譽攸關事涉動衆往往設法調停遷就了結此則地方官之不能執法非學堂學生之不應守法律也細譯原奏所指學生易犯各節除薄物細故之外餘皆律有明條載在憲典若另定學律以懲學生是欲納學生於軌物之中轉置學生於法律之外寛則長薄俗恃符之風嚴則失朝廷愛士之意不如仍照舊章凡在學堂範圍以内學生未革退以前其懲罰由學堂司之仍至革退而止如情節較重尙有餘辜由學堂知照地方官分别輕重按律究治至敎員職司敎授實爲師儒愼選品端學粹之士以當其選當不至别滋流弊偶有不合之處卽可隨時辭退亦難另定處分先待以逆億之心如果干犯刑憲亦應執法以繩無所寛假所有另定學律一節應請無庸置議所有遵議緣由謹繕摺會陳伏乞皇太后皇上聖鑒再此摺係由學部主稿會同法部辦理合併聲明謹奏 
内治部 
[江陵縣易委之原因武昌]  
　　鄂屬江陵縣地當沙巿通商口岸且係荆州駐防之地其缺素稱繁劇前署該縣之李天柱大令因案去任後經鄂藩委武昌讞局承審委員林道堂前往署理而林恐才不勝任力辭數次適前鄂督文案現署孝感縣知縣張嘉畹因賠累不堪力求交卸鄂督張香帥允其所請遂飭藩司李少東方伯將張易委江陵聞該缺每年可得四萬餘金此亦香帥體恤屬僚之意也（今） 
[酌加淮北關價情形鎭江]  
　　日前　督端午帥批兩淮鹽運司禀略云據禀已悉查本年淮北三場收數短缺前議借運東鹽以濟銷數嗣因東省包運遲滯每包鹽價由七錢遞漲至一兩五錢至二兩不等各票販本攸關自不能不量予體恤據禀請酌加關價爲暫時權宜之計惟淮北銷鹽向以豫省爲大宗若關價驟提恐豫販未能踴躍丙申潮灾後北鹽缺乏關價提至一兩二錢懲前毖後宜如何酌加體恤俾湖販不至爲壩價阻滯豫販亦不至因關價不前應卽由司督飭分司通盤籌畫斟酌辦理此繳（節） 
[蘇撫派員分劃漲灘鎭江]  
　　丹陽泰興兩縣有漲灘千數百畆兩邑官紳爭奪巳久茲經蘇撫陳中丞特派曾大令揖馳赴該處詳晰勘丈業已議定半歸陽縣充中學堂經費半歸泰縣擴充慈善事業昨已會同縣令詳報鎭江府通州牧曁督撫兩院查照立案矣（下） 
[浙省米事彚記杭州]  
　　富陽西北鄉鄉民於前月糾搶穀石經該縣禀報到省茲奉浙撫批示略謂平民聚衆搶穀自應究　惟地方富戶囤積居奇奸徒得藉以煽惑暴動後悔何及自來保富所以濟貧該縣宜本此意勸令積穀前餘之家酌量平糶以盡賙卹之義如有民力不及之處由民隨時設法調劑母滋事端爲要仰布政司轉飭遵照云云 
　　昌化縣民間食米向恃鄰境於潛縣接濟上年秋收歉薄民食益缺於潛之米官紳禁運出口以致昌化米價日漲告糴無從昌邑胡大令遠芬因親自赴省面禀浙撫請諭飭於邑陳令稍事通融准令米商轉運詎陳今與該地士紳仍復推諉顆粒不給胡大令訪問紳耆據云於邑確有餘積實非自食不足因再禀陳上台請札飭於潛縣卽日開禁 
　　淳安縣屠敬山大令近已向鄰縣購到米一千石穀二千石並息借商欵買穀三百石存倉與舊存倉穀一律開辦平糶 
　　平湖縣杜大令鍾駿查悉某漕船有溢額私米數與護照不符禀報到省當蒙浙撫批示略云此案查獲溢裝米石道中原給運漕護照自係空白發縣塡用該棧夥所供補耗米石可難計數塡入今旣於照外查有溢裝其爲該米商藉照夾帶已無疑義應將扣留餘米卽照本部院日前通飭全數充賞由縣移營分賞弁勇至本屇漕米已蒙恩准緩運十萬石前經恭錄行知應由道查明滬局收支米數如果足敷起運該縣禀叙各州縣定購未運之漕米五千一百石應飭一并截留祇准省内自行撥兌不准再運出口致妨民食云云（厚） 
外交錄 
[日領干涉巡警權吉林]  
　　吉林交涉局總辦以下委員百餘人不但不諳外交卽所謂會辦總理協理者雖有數十輩並不到局畫諾故日 
 
 

Page 11

 
 
領島川頗有藐視之意禁賭問題島川示意與人願與巡警直接并聲言有干涉之權而不欲由交涉局間接惟交涉巡警各有權限恐警局未便侵越也（軍） 
[駐英汪使電告禁止鴉片問題北京]  
　　駐英公使汪大爕日前電告政府中國自明年起實行禁止鴉片之議英國政府頗表同情惟英議院中人有慮及中國所禁止者祇外洋輸入之鴉片而暗中仍奬勵内地所種各土漿故英政府不無疑慮擬請政府嚴厲禁止内地自種鴉片以安外人之心云譯大阪每日新聞（穎） 
[敎會預防搶米肇事之警告鎭江]  
　　鎭江各敎會以城鄉教堂林立恐有匪徒煽動飢民藉搶米爲辭任意擾害爰備函警告地方官請鑒於瓜州搶米一事格外防範以期中外相安云公公） 
[匪誘俄犯擾邊黑龍江]  
　　伯都訥地方有俄人三十名與華人四十名互相勾結於伯都納西北百里携帶俄槍結隊出劫勢極猖獗吉林官憲卽調派吉新軍百名往捕乃竟與官兵抵抗兩不相下遂又增派吉勝軍五十名以資攻剿匪等始聞風遠竄據民人言此等俄人皆係薩哈連島之罪犯私逃到此者是亦邊事之患也（光） 
軍事界 
[樞府防邊選將之計畫北京]  
　　政府處屢次議練西藏及東三省新軍惟將才難得頗爲躊躇現已議定此項練軍叅謀統領皆用貴胄學堂畢業生充當其管帶以下各員則由京旗練兵挑撥云（木） 
[派員勘測錦州海港奉天]  
　　趙留守前擬開闢錦州商埠并勘定軍港等情巳紀前報茲聞次帥日前飭令營口理船廳西人到錦州沿海天橋港察看能否開爲不凍港以備冰河後舟舶往來以輔營口之不足並以抵制大連（光） 
[議派鄭京卿赴東三省練兵北京]  
　　政府近以東省外侮内訌諸事棘手擬派一大員駐東專辦練兵事宜因鄭蘇龕京卿前在廣西龍州邊防辦理練兵極爲得法而其聲威頗爲法人所讋服故政府頗注意於鄭惟鄭奉江督電調將派爲南洋大學監督恐未必前往云（金） 
[皖藩議定新軍辦法安慶]  
　　皖藩馮方伯近以皖省新軍全協將次編竣特議定新軍辦法五條禀陳皖撫請爲察奪茲將辦法錄下一查皖省新軍轉瞬全協告成副軍需官責任綦重固當遵章添派卽副軍醫官二等書記官馬弁護目騎馬以及步隊各營之軍醫長醫兵皮匠備補兵駕車兵喂養夫車輛騾馬等或應照章設立或應酌設若干容俟成軍再行列表詳咨一查皖省新軍全協已將次編成將來自應查照福建等省減支章程凡軍官均按八成支給軍佐均按七成支給如初派差務者亦即遵章作爲署理按六成開支一查院省馬營掌韁雜費成軍後自應一併照章開支俟全協告成再行厘訂薪餉表詳請咨行一查前撫憲誠任内僅設砲隊一隊所有管帶及所用人員騎馬本應遵飭撤裁惟業經憲台奏明添練二隊轉瞬征補成營應請仍准照章設立免予裁撤一查砲隊原存瓦羅達大砲二尊克虜伯砲六尊阿母斯砲四尊共計舊砲十四尊本不合行軍砲隊之用現已妥爲收備其新砲六尊係卾省仿造之克羅生五生七過山砲尙屬合用現復訂購法國克羅生七生半過山管退快砲十二尊合計新砲十八尊以備砲營成立後操習之用（上） 
[詳請匯解邊防經費安慶]  
　　東北邊防經費向由陸路委員解送赴京交納現經皖藩具詳謂沿途多係被災之區搶掠之事在在堪處惟本年頭批應解之欵期限迫近未便稍延擬請改由商號領匯下海銀行轉匯到京交度支部驗收轉撥該防以濟餉需而免意外現恩中丞已批示照准矣（化） 
敎育誌 
[江督飭女師範學堂南京]  
　　江督端日前札委湖北師範生馮開濬開辦女子師範學堂文曰照得女子敎育之興爲家庭敎之本而家庭敎育則改良社會鑄造國民之基礎蓋兒童之於家庭管理衛生敎育訓練實際上苟經受其感化卽甚得其效果故以家庭親愛之情爲敎育之根底乃顚撲不破之理且有敎育之女子必能佐理家政保育兒童古人所謂女正位乎内者指有敎育者而言之也歐美各國無不注重女學美國小學概用女師中學則叅用女師過半德國女子於實業上極有效而保姆養成所家政學校以及女子師範則處處林立法國有母學幼則專爲保育幼稚而設其他各國皆無不學之女子目睹其成乃知列强所以號稱文明者蓋自有故數年以來海内亦有倡辦女學之人然未能遽見發達而或興或止罕有成效阻撓者居其多數賛成者居其少數以故身任其事者益形棘手抑知但敎男而不敎女於敎育普及之義實未完全且正議實行强迫之法設置女子而不敎則又何說在提倡得人經理得宜本中國之古制行敎育之新法卽以敎育之新理矯中國之舊習斟酌損益以得其中有整齊畫一之規自有風行草偃之勢蓋模範旣立則風氣必開不惟流俗習染概歸屏絶凡家庭社會之間一切不良之慣習皆將藉以改正本此宗旨以興女學將見德育日昌化行俗美之盛未始不可期其復覩也本部堂到任以來亟思創辦女子學堂以爲模範而開風氣茲准學部咨到奏定女子師範學堂及女子小學堂章程奉旨欽遵辦理仰見朝廷注重女學以宏敎育之至意應卽遴選妥員開辦女子師範學堂附屬小學堂一所查有湖北師範生馮開濬穩練老成辦事細心研究女子敎育歷有年所堪以委充該堂監督由財政總局按月支給夫馬銀七十兩以資辦公惟江南財政異常支絀此次創辦伊始規模固宜完全經費亦宜節省其應如何選定合宜之地估量建置或卽借舊有房舍修改充用以及堂中一切設備延請敎員等項所需開辦經費常年經費各約若干合亟札委該員會同寗提學司酌定簡章立一豫算表詳候核准迅速開辦札到該員卽便遵照妥愼辦理勿負委任此札 
[尼菴改設佛敎女學北京]  
　　近有某部郎議將北京各尼菴一律設立佛敎女學堂現在先由學部調查各菴詳造清册以便酌宜分設卽 
 
 

Page 12

 
 
舉該廟住持爲經理其所擬大綱有四（一）廟宇禪堂房屋略加修築可省建學之費（二）在各該尼菴立學則尼僧習經之暇可肄習各種科學（三）中國善士信女好施食齋僧者多捐欵興學者少以尼菴立女學則人移崇敎之思想作興學之義舉集欵必易（四）外國女學會多係女充敎習中國女學萌芽必當精進圖維方可蒸蒸日上以尼僧充經理則方外無家政之勞必能專純辦事速效可期（光） 
[留東學員畢業湖北]  
　　鄂省甲辰冬派往日本留學翻譯兼修普通科佐貳各員己於陽歷二月十九日在東京經緯學堂舉行畢業禮茲將各學員名次錄下優等四名俞仁愈莊浩孫效康居益鋐次優十二名張鼎銘唐士杰張冕先黎敏德趙康王綰汪炳南劉春瑩高益朋黃振鐸歐陽琴吳文潔（今 
[鎭郡中學堂行畢業禮鎭江]  
　　鎭江府中學堂開辦迄今已近十載本年府尊承瑞卿太守又添聘敎員增設理化博物地理生理圖畫音樂國語經濟等科一切辦法悉依欽定中學堂章程凡有中學卒業尙欲留習英文者並另設專科茲於初八日舉行前班學生畢業禮各當道曁學界諸紳均蒞堂演說（節） 
[查學員核定學堂考語鎭江]  
　　查學員陳令奉周學司札飭到鎭周覽各學堂卽取具切實考語禀覆等因現陳令已將鎭江各學調查明晰并商諸丹徒縣宗令斟酌考語以便禀復（入） 
[學會更换正副會長揚州]  
　　揚州府學會去歲組織成立公舉張君允顗爲正會長今届一年期滿會中人仍留張君接辦張君堅辭不允日前已更換江都周樹年爲正長東台楊冰爲副長陳霞章葉惟善爲正副書記員（徒） 
[北固學堂停辦鎭江]  
　　鎭江城隍廟内北固學堂係縣署書吏所發起茲因經濟困難規模欠缺各學生均不就學遂議停辦現己禀請各署將案註銷矣（下） 
[卷費撥入學堂九江]  
　　贛省此次考試舉貢雜職到者不下五千餘人每人取卷費錢一千七百文爲數亦頗不貲林貽年學使現擬將此欵悉數撥充各學堂經費於學界亦不無小補也（他） 
[縣學堂淘汰學生鎭江]  
　　丹徒縣學堂學生資格不齊有年近三十而程度不及小學者或則年齡過幼程度太低故敎習之講授雖勤而學生之獲益甚鮮現聞宗加彌大令擬將不及格之學生嚴加淘汰另招新生充補以謀敎育之進步云（節） 
實業類 
[開辦南漳縣銅鑛漢口]  
　　鄂屬南漳縣曹遇溝地方鑛産甚富前該山主曾擕礦苗來漢請興國礦務轉運局考驗當由該局總辦余公胄觀察特派礦師前往查勘訂立章程集股開辦刻已與上海三合公司議定撥欵十萬金作爲購辦機器之用惟須俟禀請鄂督張香帥批准後始能動工云（今） 
[清華公司組織完備河南]  
　　清華業公司發起人程聽彝觀察前年奉委接收道清鐵路時往來于澤潞彰衛懷間見該處地勢平衍沃壤千里蠶桑種植靡不相宜卽擬設立公司興辦五府農工商實業旋奉閩督奏調辦理學務此事遂不果行去年鄂督張香帥以鄂省人才缺乏咨調程觀察委辦要差觀察以現在鐵路已通漢口至清華鎭兩日可到遂得就近兼顧創設榨油水坭等廠先向各省鐵路公司借定巨欵訂立合同凡將來湖北四川湖南江西安徽福建各鐵路曁漢口旣濟水電公司所用水坭統歸公司承攬日後資木充足尙須擴充行棧設立銀行以期振興實業爲中國挽回利權云（南） 
[一元鈔票將到漢口]  
　　漢口度支部銀行去歲開張以來頗獲厚利前部定鈔票一百五十萬現己刷印告成該行特于日昨派執事晋京具領聞來漢日期大約在四月中旬云（今） 
[派員調查礦産安慶]  
　　皖省南北地方産礦極富日昨撫憲恩中丞特委何觀察維棣前往鄂皖交界一帶調查礦質謂現當整頓礦務之時該道務宜切實查明禀覆以憑核奪而興實云云（化） 
[勘丈新闢商塲廣東]  
　　日前農工商局提調坐辦及繙譯各員曾同番禺縣委員乘輪前往川龍口及前鑑街附近龜崗一帶勘丈商塲並傳該處紳耆詢問一切飭令傳諭圈入界線内之居民及田塘地畆各業主卽將契據呈繳核驗以憑給價遷讓改建商場及馬路各項要工聞新巿局現暫以農工商局爲辦事所俟覓有相當地位再行遷移云爲） 
[蠶種價值之奇昻長沙]  
　　省垣北門外農業學堂每年收𫏎蠶種� 
留爲各屬購取之用近因需用蠶種甚夥而土蠶又嫌種劣故來堂購種者絡繹不絶價值遂逐漸加昻其初每張僅售錢四百文今已售至一千二百文尙見缺乏云（亦） 
瑣事欄 
[蘇省禁烟之尾聲蘇州]  
　　蘇州自禁烟局開辦以來風潮迭起是以省憲另委前辦膏捐之鄧大令文堉爲該局提調力求整頓現巳遍傳各圖地保傳諭各烟館將門首貼出之内有燈吃字樣一律改書樓上燈吃不知何故至六月底停歇因館一節大約又須從緩且聞鄧大令亦染有烟癖惟面上並無烟容云（社） 
[設局收養饑民子女鎭江]  
　　邇來各處災民紛紛求售子女雖經各大憲嚴禁販賣然苦於幼孩不能得食急謀生路則奸人自易生心鎭郡諸善士爰合羣力設局收養男則送入義摰女則代爲擇配誠當今　要之義舉也（下） 
[官錢局總辦回鄂武昌]  
　　湖北官錢局總辦高佑諸觀察前因安葬太夫人靈櫬請假回籍茲已事竣於初三日乘京漢火車抵鄂赴督轅禀知後仍回官錢局視事矣（字） 
[米巿無平價之望揚州]  
　　揚州近由蕪湖買來官米三萬餘担爲平糶之用而各米行及各囤戶依舊高抬巿價現上色米每担仍售八元 
[公祭羅忠節公專祠武昌]  
　　鄂省新修羅忠節公專祠落成已紀前報現悉鄂督張香帥於其木主入祀之日率同司道前往致祭湖南會館亦柬請同鄉文武各官於初八日齊集該祠虔誠公祭（字） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（十二）]  
海太驟覩此。不覺惶駭非常。胸血幾爲之冷。雖欲有言一時無可置辯竟期期不能出。良久。始强言曰。此紙何來。......我實不知。......霍笑曰嘻。君業律師。善代他人以辯罪。今且不能自辯耶。我捕房有極精雅之一室。洒掃以待久矣。請君速行。時有兩巡捕立室外。常探首内望。若專待霍拉斯一言。即縶之去者。斯時海太顔色慘變。氣噎聲嘶。但呼曰。天乎。冤哉。......福爾摩斯君。此事我實不知惟君爲我剖之。福覩此意良不忍乃曰霍拉斯君。此案我已勘過。實與海太君無涉。此外别有兇手。且兇手非止一人。我當爲君言之。語未畢。霍拉斯怫然言曰嘻。福君爾業偵探非業律師也。何亦如律師之不問是非曲直。凡有求之者。卽代之辯護耶。如此確鑿之證據。爾猶弗之信。然則爾所謂别有兇手者。謂我能信之耶。卽請爾捕第二兇手至。以易海君云可耳。言已。即呼兩巡捕縶海太。昻然竟去。 
福至此。不覺憤甚。以指擊桌曰。噫驕哉霍君。我不捕此眞兇手。令此案水。 
落石出。以折彼驕妄不平之氣。使之俯首帖伏。我亦不敢復稱倫敦偵探 
第一人矣。是時驗尸官及陪審員俱早散。雪倫亦先時去。惟海太及阿根。 
及沉默不言之書記生約克屈來。尙在坐。聞福言。咸就而問之。福曰。此案情節。我雖未盡瞭然。然已略得其大概。以霍君之予智自雄也。故不欲告之。其實案中形跡我已勘得數端此兇手决非外賊必爲常來此室之人。或家賊所爲。若非家賊。彼烏能不踰牆垣。而由戶以入者。我觀牆之四周。不見踰越痕跡。其必由戶而入可知。且彼殺人後。復縱火以滅跡。其情更顯。此其理我頃與華生已論及之。至兇手確有二人。實爲一男一女。此女子體格甚低。其高不過四尺。且甚纎小。髮作黑色。服御頗奢。必善於修飾者。其男子身材長大。目短視。戴極深之玻璃鏡。且喜吸淡巴菰烟。是夕殺人後。緣左首牆繞至宅後。自林之東南入。斜穿至西北出。以逹大道而逸。有此數端。已足供我研究。不至無著手處矣。阿根等聞言。皆訝然驚視。不作一語。若未能深信者。余亦疑甚。因問曰。福君。爾有何證據乃敢確指此兇手之貌之性質。並其往來情狀。言之歷歷若繪耶。福笑曰不有證據。余豈能虚擬者。君不信。盍試視此。 
國外新聞 
[西班牙整頓海軍]  
　　南中國早報載倫敦電云西班牙政府擬整頓海軍並沿海防務估計須用英金十二兆磅云 
[德美會議商約]  
　　初十日栢林電云德美兩國會議定於西七月一號實行之商約行將告竣彼此均爲滿意 
[俄國博士之言論]  
　　初十日柏林電云俄皇派赴海牙和平會專使馬丁博士前曾著論反對國民院爲俄京所不認近又撰論聲明俄國之所需云 
[郵船出險]  
　　十一日東京電云太平洋公司郵船蒙古利亞號於今日七句三十分鐘浮起後日可抵横濱據稱該船失事係欲避讓帆船以致駛入淺隘水道中云 
[英相接見製造廠工人代表]  
　　十一日倫敦電云英國胡維基製造局工人公舉代表要求勿再有裁减廠工之舉昨晚廠工四千人齊赴韋思德明史探地方英首相貝南門君亦往接見其代表 
[法國製造局失火]  
　　十一日倫敦電云法國度龍海口製造廠大火 
[英國討論財政]  
　　十一日倫敦電云英國度支部大臣亞斯闊士於辯論國用預算表時提及財政問題謂由英國殖民地運來之貨除食物外不能全予免稅至所入稅永遠抽捐一先令一說亦屬不確 
[英國派赴海牙和平會專使之姓名]  
　　十一日倫敦電云英國地方行政部參贊任雪門在下議院代英外部愛華德格雷伯爵答覆他人之問謂英國派赴海牙和平會之專使除海陸軍人員外當爲黎安佛來薩道義（前任駐華公使）好完德四公 
[埃及京城電車工人罷工續記]  
　　十一日倫敦電云駐埃及京城之路透訪事報稱該處並無電車工人停工之事惟馬車工人確曾罷巿現已平靜矣惟當馬車工人罷巿時曾用農人鐵耙毁壞電車 
[日本艦隊行程]  
　　十一日倫敦電云日本艦隊駛抵支伯勒大海峽該處海軍以禮拜之 
[德國軍港司令官辭職]  
　　初十日柏林電云德國北海軍港司令官班德孟中將於一千九百年曾充遠東海軍司令官見稱於世現已告退業經允准矣 
意皇出游誤傳初十日栢林電云意大利國君主伊孟紐爾並不擬如外間所述赴嘉德基那游歷 
[意不與西班牙英國聯合]  
　　初十日栢林電云意大利京城不認意與英國西班牙國聯合之說以上譯字林報 
本埠新聞 
[部飭查報商會人員職業]  
　　農工商部劄行上海商務總會略謂查奏定章程内開商會總理協理由各會董公推會董由各商家公舉要必以才地資望爲一定之程度并於地位一條下聲明的係行號鉅東或 
 
 

Page 19

 
 
經理人每年貿易爲一方巨擘者各等語是總理協理會董各員均應照章由各商家公舉夙有實業之商人承充乃爲合例邇來各該商會於公舉總協理會董各員時間有泛言才品未經照章將各該員究屬有何商業及經理何項行號詳晰聲叙爰特申明定章着該商會遵照造册聲復以憑查核云云（川） 
[度支部札飭滬道嚴禁囤米]  
　　滬道瑞觀察前日接奉度支部來文略謂現下米價昻貴貧民粒食艱難人心惶惶各處均有搶米之案推其米貴原因半由富戶囤米不糶半由奸商販運出口囤戶販戶表裏爲奸以致米粮缺乏價值日高爲今之計欲挽回米價之敉平惟有責成地方官力勸富戶勿再居奇嚴禁奸商偷運出口二者相輔而行米價或有轉貴爲賤之日如積米有一二百石至千石者當竭力勸令速糶倘虞裝運時有沿途搶掠情事自應派兵保護至查獲偷運出口之米以一半給賞一半充公並將販戶按律處治等因瑞觀察奉文後卽於昨日出示曉諭並轉札所屬一體遵照辦理（軌） 
[法員來華考察軍政]  
　　法國政府特簡大員普君來華考察各省軍政已於前日抵滬昨晚乘美利輪船先往湖北考察一切駐滬法總領事巨君卽晚在署治筵餞行（浩） 
[緩訊鎗斃西捕要犯]  
　　昨報紀歐陽統領會同中西探拿獲鎗斃西捕茅露之劉麻子王夢利二犯押入捕房等情當由捕頭將劉王解赴公共公廨往讞員關絅之太守會同英巴領事提訊西探矮姆斯脫朗投訴當時拘拿情形並請暫緩訊供俟查明眞贓再行解案中西官遂判交捕房分别管押再候續訊（泉） 
[春賽有期]  
　　本埠西商春季賽馬之期聞該會首事已擇定本月二十四二十五二十六三天卽西歷五月六七八號其跳浜則定於二十九日云（泉） 
[部郎考察縣監]  
　　法部派出考查監獄韓部郎兆藩昨日至縣會同李大令稽查覊押案犯先蒞内外監察視次至待質自新兩所察看一週（車） 
[籌募淮徐振捐]  
　　安徽學會中人以淮徐海等處待賑孔迫爰醵資製造振捐木箱若干隻分送　輪船置諸艙内請往來搭客任便捐輸並請各輸帳房代爲經理人之好善誰不如我想輸將者必皆踴躍也泉 
[縣令驗屍]  
　　朱陳氏之女愛林前與美界元芳路沈長林之妹春寳口角互毆由春寳報請捕房傳究因之愛林情急吞烟于昨日身死朱陳氏當將屍舁入沈家嗣爲捕房所聞飭地保投縣請騐昨日李紫璈大令帶同刑仵蒞驗據仵作喝報委係吞烟身死惟右腰微顯傷痕大令親視無訛飭屍母朱陳氏棺殮該氏嗣子求請伸寃大令准之（西） 
[馬車溜韁]  
　　前日旁晚上海縣李大令乘馬車至太古碼頭時該馬忽溜韁向南飛奔至泉漳會館撞傷婦人某氏及李某小車當由巡士將李及損車帶入總工程局由孫明府提訊判馬車夫彭文卿吳介根罰洋三元爲賠車醫傷之費（律） 
[掩埋暴露屍棺]  
　　製造局總辦張觀察查得斜橋起至西門及陸家浜滬軍營後等處棺木暴露田野者鱗比櫛次深恐天氣災熱時釀爲疫癘爰札飭高昌廟保甲局員李葆初二尹移請上海縣李大令出示曉諭查明有主者責令半月内移葬餘由地保報明善堂掩埋云（永） 
[警察新生開課]  
　　昨爲總工程局考取警察新生開課之期午前由總董李平書君等至積穀倉本學堂召集各生宣講設立警察之宗旨及警察與地方之關係各生均須自愛愛人等語講畢各生行禮而退夜 
[查辦起火]  
　　前晚英界雲南路袁恒泰鐘表店失火延燒陳阿元錢阿發二成衣店鳳安烟間吳阿惠脚車行及老虎灶等六家事後捕房查得該鐘表店保有火險一千兩當派探前往查辦（泉） 
[滬城火警]  
　　昨日午後小東門内敬業書院後面陳悅盛碗店住宅忽肇火災計共焚燬房屋五六間並有瘋婦一口不知逃避竟被焚斃 
[滬道批示]  
　　民人金兆棠禀批查李文卿卽前單書李堯基早經蔡升道任内因事斥革其父李子鑫並未充當關書至李翔官與爾女如何結婚旣經涉訟總工程局有案仰工程局裁判孫令查明錄案復奪（車） 
[上海官事]  
　　江南提督劉光才兩江督轅行營兼偵探營都司米占元候補道李培楨昨均到道拜會禀見新任崇明縣陳守晸到道禀呈履歷學部奏派美國游學京師大學堂優級師範科畢業生　冕朱兆莘前日來滬昨均到道禀見學部奏派法國游學京師大學堂畢業生潘敬到道呈學部右丞公文一角又呈北京大學堂總監督李柳溪侍郎信一件（車） 
訟案 
[總工程局紀事]  
　　葛信箎控胡萬美茶葉店主周善建聽信婢女宜珍胡言疑葛竊伊珠飾銀洋致被牽累一案昨由孫明府傳到胡善連夫妻並葛妻劉氏胡婢宜珍等質訊之下知宜珍被胡妻凌虐逃至濟良所旋即領回又被毒打以致信口胡言遂判宜珍發堂擇配胡具遵斷結一併斥退○天津妓女趙順英被包車夫陳阿三誘至南巿圖逃被巡士察出拘案孫明府訊之趙妓供住管仁里趙鴇處誤聽陳阿三誑言領至輪船回津致被誘入客機住宿官判趙妓發堂陳交保（夜） 
[公共公廨晚堂案]  
　　道士吳安蓀控馬夫王金堂勾引伊妻孔氏前晚經襄讞員王大令提訊吳供二八間見妻子在貼鄰戴阿榮剃頭店披屋内與王同坐床上當欲揖赴捕房經戴解勸令王書永不再來筆據詎王仍來勾引今願將妻貼膳寄養棲滬所修改過再領吳孔氏供被王迭次甘言勾引王金堂供詞支吾戴阿榮戴吳氏供王金堂時來剃頭故認議孔氏王大令判戴交保孔氏暫押王枷示一月發捕房管押○顧舜照控袁子軒杜吉甫奪裝煤鐵等情由捕房送案復訊顧供代祥生順號裝運烟煤一百墩被杜吉甫串同船戶奪去裝運袁杜同供祥生順先囑小的來滬購煤有子口單爲憑王大令判杜交保候照會稅務司詢明子口單究給何人再核（泉） 
[公共公廨早堂案]  
　　許曹氏前晚行經廣東路被劉阿二攫去金壓髮一支氏卽呼　爲探追獲搜其身畔祇有尖刀一柄據云壓髮已經擲去遂帶入捕房昨日解訊劉一味狡賴關讞員判令還押候查明再核○爲龎炳生控沈金生趙俊亭李連生等欠銀兩昨由探將沈等三人提案判押候訂期再訊○美商勝家公司控譚雨耕虧欠担保貨銀四百兩昨由探提案讀供已付洋二百元太守判押候與美領事訂期會訊○翁順孫控金小榮王阿虎李和尙抗不交契等情奉關太守飭押交契在案昨由探將該圖地保萬木秀徐子良陳　芳等三人傳案太守判押候過堂訊奪○侍者趙東林行竊洋婦嵌寳戒指報由包探查得趙已售與倪金榮得洋五元倪又轉輾售去茲已吊回原贓昨日解究太守判將戒給還洋婦趙押六禮拜倪押三禮拜○馬時卿前晚在玉成觀劇被周友卿將銀水烟袋竊去報由包探獲案判周管押一月贓交失主○坭城橋外某洋人住宅去冬失去猞猁猻皮一塊值洋一百元由探拘到林興生詢稱該皮寄在法界吳雲卿處昨日一併吊贓解案太守判林興生押六月期 
 
 

Page 20

 
 
滿逐出租界吳雲卿不應銷贓著貽洋二十五元押五天○鍾葉氏控李瞿氏藏匿倪女香珠一案曾判令押限交案昨日有楊俞氏及李瞿氏之子金福投案據楊俞氏稱前日在盆湯弄撞見香珠據云無家可歸故將伊送入濟良所太守著楊俞氏李金福一併交保候函致濟良所將女送案再行訊辦○陳鳳山竊取會餘莊皮背心等物由探解辦判押二月期滿逐出租界○蔣根榮控李德興陳芝卿誘拐伊女采弟等情昨由探將李陳解案陳供采弟現寄南巿徐海龍家太守商之巴君判俟移提采弟到案再訊○西崽陳福康前與吳陳氏姘識茲該氏嫁人陳向氏索取當時所贈金戒指氏卽以陳紏人攫戒等情控告太守訊知實情判將戒給氏兩造一併逐出○义袋角裕源紗廠工頭朱雲生前將女工馬翠英毆打斃命由上海縣蒞驗各情巳詳紀前報昨日靜安寺捕房將朱雲生送案請示關太守與巴君會商之下著將朱仍交捕房帶回俟向上海縣吊到驗屍格再行定斷○探解張三寳子並見証婦人王殷氏至案禀稱據此婦云張三寳子卽槍斃西捕案内之人緣張于西三月十一號過訪時曾有打死西捕了之語關太守質之張三寳子一味呼寃中西官判將張三寳子與王殷氏分别押候查明再奪○鄒生桃控妾曹順寳串同妾母曹趙氏捲逃奉關太守押限曹將各物交出在案昨日覆訊曹仍一味支吾太守商之巴君判將順寳管押六月候交物後仍由伊夫領回趙氏開釋（泉） 
[法租界公堂案]  
　　沈炳生向曹和尙拆梢洋廿元一案昨晨張探又持英公堂牌票投案移提陳明府以前曾函詢英廨迄今未復爰飭該探回廨催復回文再核○馬菊生控李福林欠洋一百元向索不還求請究追借劵呈案李供此欵係兒子良臣所欠明府謂借據是爾簽押未便推諉判押候將子交案訊核○中國紙烟公司經理張順發控義生押店夥卲文煥賒去紙烟洋一百十四元四角向索圖賴邵稱係已歇店夥趙姓所欠明府判交保交店主到案訊辦○捕解馬夫王筆生至廨禀稱王不服查看車照加鞭疾馳致將他人馬車撞壞判王罰洋四十元○張永林控俞耀瑞馮書由圖賴墊本工洋一案昨又集訊俞馮仍稱並不欠錢亦無帳目可查判一併押追○王海坡被王子雲控冒領箱洋一案前期交過洋五十元昨又交五十元其餘二百元懇求寛免明府以王有意狡賴命押候著交（契） 
[美租界捕房事]  
　　蔡如記小車昨裝甘蔗行經西華得路被某印捕踢傷下部當卽投報捕房奉飭將該車夫送醫求治候再查辦○張阿三馬車在黃浦路違章横路由捕拘入捕房押候送辦○北四川路有某甲病臥道旁由捕車入捕房轉送公廨發棲流所醫治○北河南路森興押店被翁大露行竊鈔票金飾等件約值七百餘元由探拘獲押辦（西） 
[新租界捕房事]  
　　坭城橋外蔡和甫公館失竊白玉如意一柄值價千金遺丁投報捕房派探勘查緝辦○寓坭城橋外某西人函報捕房失竊皮鞋等物捕頭派探查係侍者王四德所竊吊出原贓拘押捕房候辦○徐阿寳深夜在泥城橋外與車夫王阿四爭閙行兇由捕拘押捕房候查核辦（根） 
通信 
　　申報館主筆先生大人尊鑒久仰貴報嫉惡如仇義聲夙著欽佩莫名茲有吳壽全罪案底稿千祈登入來函一門以示懲戒至爲感禱如有是非自有本同人担當專此拜懇敬請文安駐歐同人公啟 
[吳壽全罪案]  
　　駐德叅贊吳壽全自代辦使事以來貪婪驕縱更甚于楊晟楊晟雖貪財好色嗜酒賭錢然漢洋文件尙能勉强辦理吳則漢文不通洋文更不必問而且師心自用任意胡爲今姑畧舉數端爲我國四萬萬人正告之吳壽全者廣東敗類也前歲赴比賽會因烟癮甚深形容枯槁我輩曾以魔鬼呼之已見中外日報是其沾染嗜好貽笑外人罪一維時駐奥使臣楊晨正調德國吳壽全聞風趨赴百媚以谋參贊深悉楊晟重用伊甥馬永發　學光等遂允爲二人代捐同知且允代楊晟購羊城光塔街孝慧街二處大房價皆數千金已于去歲買妥楊晟以爲其報効也遂欣然允之是其以財行求得充叅贊罪二本年四月吳壽全到德楊晟所爲伊皆目睹微特不勸且聳甬之几吃唱嫖賭吹五項彼皆先意承志如子之事父甚至通宵陪楊歡樂是其姦宿娼妓賭博財物罪三楊缷任吳遂龎然自大外則蔑視同列陵擽官親（永發指馬）内則勾搭洋婢調笑鄧妾先是吳壽全與洋婢同坐自動車出外閒遊及爲代辦益復爲所欲爲其不從者則下令逐之鄧妾者伊同鄉之華妾鄧某自楊去後不復防閑孰知楊去而吳來正月鄧某外出吳壽全與鄧妾鬥牌牌散遲遲不去未審鄧妾能如拒楊晟之手叚否也是其不知遠媳調戲婦女罪四留德女學生僅止一人彼擬認作義女藉　調笑皇后千秋日吳壽全帶該女學生并鄧妾室至酒館飲酒上燈後始歸是其有心引　舉止不端罪五使舘向准開筵讌會普請德國王公大臣或各國公使乃彼盡入私囊并不讓上客只請下等社會如我輩不認之監督馮祥光之女朋友及金大敏之房東母女而已以故洋婢及僕皆目笑存之是其在舘招飲以謂爲嫖罪六使舘學生李紹徵十一月十五日隨楊晟内妾合館皆知乃臘月仍給薪水武弁哈兆康亦隨同回粤用正月猶給薪金是否支給抑或侵吞均屬不合罪七朝廷禁吸洋烟彼則吸食更甚朝廷簡派曾使彼則誣曾迹同康梁（曾見德報）至其銷冐巨欵假公濟私較之楊晟未遑多讓（德銷零用由洋僕經手按日開報但提洋賬一查便知）學部新章派有學生月費僅三百卄馬克乃吳壽全發給金大敏永裕二生皆逾定額是其有意抗違不遵朝命罪八參贊銜張泰梁隨員張允愷總譯楊佑陳以復在外皆姦宿洋女彼知情不禁且禮貌之是其縱客屬員姦污德女將釀交涉罪九江北水灾本可憐憫彼竟勒令旅德華人從豐捐助是其因公科歛雖环入己例亦坐贓罪十其　縱容役廚在舘賣飯并招致同鄉聚飲鬭牌醉後嘔吐輸極打罵獨小焉者也我輩與彼夙無寃仇只以迫于公憤故發清議閱者諒之留歐同人公啓 
[再續尙賢堂半年報告]  
　　前學期曾請法文日本文敎習各一位每晚敎授兩句鐘本學期將日本文裁去法文由裴理平君敎授並聘華敎習一位爲助敎 
　　晚間由華文敎習敎授中小學生漢文兩句鐘全堂學生漢文功課則由前任山東學政姚丙然太史每月由蘇來滬到堂命題察課二次 
　　本學期各學生組織一自治會每班公舉代表員已訂立章程此舉於本堂管理上甚有裨益又本堂現定新章凡學生來堂肄業必須覓其切實保人立具保證書聲明願在堂肄業年限本學期學生與前學期相同計共九十五人 
　　演學說上一期本堂特請中西碩學演請敎育問題茲將歷次講題及主講姓氏列後敎育創始守成之條議英國博士李担摩太中國學界宜保存國粹於歐化之中商約大臣呂海寰歐洲歷代敎育之源流聖約翰書院掌敎卜舫濟瑞士國之敎育瑞士國人韋柏道德心與科學之關繫沈敦和戰事之敎育英國陸軍大佐克敦華各國建築以騐文明之進步英國敎士具文學問損益辨李佳白美國敎育制度李佳白英國敎育歷史裴理平尙德篇前山東學政姚丙然商業敎育美士薛來西近時學界之謬誤前山東學政姚丙然 
　　本學期自開學後由督辦演說兩次題爲英國之憲法首座者第一次爲商約大臣呂鏡宇統制第二次爲英按察司賀大臣 
　　本堂財政上之急需本堂修治地基尙欠銀三千兩急須歸還此事於前兩次報告内均已詳述茲不多贅本堂急須添造學生寄宿舍一所計需銀八千兩又敎習督辦等住宅一所計需銀一萬二千兩去年本堂在附近租賃西式大厦一所每月租金一百八十兩除督辦及英文敎習裴理平君眷屬居住外尙可容學生四十人惟此屋已售與日本人一年之内必須遷讓如欲再覓一同式合宜之屋實非易易故不得不在本堂地基預籌建屋竊盼學生寄宿舍能早日集欵落成以記念本堂已故産業董事嚴筱舫觀察也本堂尙須集銀一千兩以購置與本堂地基相連之地一小塊庶地基可成一方形較爲壯觀華人已允爲募捐因地基本爲華人所購置者也天廳營造欵已函懇歐美董事當可早日籌集如以本堂爲中外交受其益則各國自須輔助倘本堂交與中國政府管理則一切欵項由中國擔任亦理所當然且本堂如專有益於華人則應用經費由華人獨力籌畫亦屬可行然按照本堂章程所定則本堂用欵當由中外各國華洋人士　爲輸助也 
　　本堂辦事人員深盼本堂設立之宗旨以所及辦各項之事能激發中外各國好善之士也 
（按報告内所稱督辦處即指佳白而言） 
振務 
[滬北廣益善堂代收淮徐皖北賑捐]  
　　淮徐皖北天災流行生命塗炭已經各善士登報籌欵無庸　　惟本堂善舉向以施醫給藥養老育嬰恤嫠惜字等爲常年之責所以各項振欵概不收受茲經辦賑各善士商之本堂倩代爲收欸彚寄俾樂施諸君子可就近送交免費跋涉本堂以事關公益有何畛域之分爲此合行登報宣佈倘荷　交本堂代收彚寄則照例給于收條并陸續將清單登報以揚仁風伏乞垂鑒 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
