# 1906 - 355 - 4912105

 

Page 1

 
 
   
 
 

Page 2

 
 
[蘇省鐵路公司咨呈農工商部郵傳部及督撫文代論]  
　　竊蘇省鐵路公司於。本年閏四月初三日。奉部奏准商辦。並派淸穆爲總理。謇爲協理視事以來。夙夜祇懼。謹查原奏招股勘路購地興工各要端。均應妥愼籌畫。隨時呈部詳核切實興辦。又俟股本積有成數。該紳等儗具詳細章程。勘定路綫。繪圖貼説呈部。再行奏明等語。淸穆在京供職時。卽遵部奏與蘇省紳商函電商槯。遙爲策應。謇於五六月間。迭在蘇州上海兩處。會集紳商。籌議招股勘路各節。維時淸穆適奉按察直隸之命。而謇以經營實業。時往返於淮徐通海間。蘇省鐵路旣須南北兼籌非臂助得人。難收速效。因援照陜甘成案。會商淸穆呈部添派在籍翰林院編修王同愈爲南路恊理。安徽候補道許鼎霖爲北路恊理。蒙部允准在案。淸穆復就近在京延訂京張幇辦工程前榆關鐵路學堂畢業生徐文洄爲領袖工程司。並請詹道天佑爲顧問總工程司。其幇工程司均由領袖工程司。分别延訂。此淸穆在京與謇在蘇滬措置開辦之大略情形也。迨淸穆於七月杪南來。工程司亦先後蹤至。先由蘇州起勘。時南中苦雨。橫潦載途。謇及同愈偕工程司履勘。舟車並進。僅及吳江縣境。水深草茂。跋涉艱困。行耗時日。因折回滬。接勘上海至嘉興一叚。兩月以來由上海至浙江嘉善縣境之楓涇鎭止畫則裹糧勘路夜則篝燈繪圖江浙之間風氣早開編刋白話廣貼鄉鎭蚩蚩者氓知中國人自辦中國鐵路樂爲鄉導極形安謐。現正妥派鄉耆設局購地。此淸穆等督率勘路現在滬嘉一段業已告竣之大畧情形也。築路之事。先在集股。尤須得人。謹按商律。公司董事查帳各職。均應公舉。蘇省鐵路公司成立在閩浙皖贛各省之後。海上士商雲集。其稍具營業思想者。紛紛入各省路股。固十人而九而蘇省財力旣不若閩粤各省有海外流寓之華僑可廣招徠又不若浙省寗湖各幇以善賈着聞多財樂助開辦以來僅恃同志熱誠以汗血筆舌多方招集自五月起至今十月卅日止凡收五十萬零一千五百六十五股實收銀圓一百三十五萬零零六十八元每股五元計之。照章分四期收足可得銀元二百五十萬元有奇照原奏先招一千萬元已得四分之一。九月十五日在上海開股東正式會到者五百餘人。三日而畢定議叅酌浙省辦法在一百萬股以内者均作爲優先股並。照商律投票選舉董事十三人。查帳員五人。公司辦事分稽核籌備文報收支購地管理六所管理所。俟路成再設外。現在設外五所。每以一人領袖之。名爲所長。其餘延用司事各員。均受成於所長。而統轄於董事局總。協理則視商律之總辦數月以來和衷商槯有分立之權而亦有共擔之責務尊秩序力戒紛嚨期於核實速成以保垂失之路權以濬甫開之商智。所有股東會公决詳章一册。坿呈鑒核。乞俯賜備案。此淸穆等與股東會議章程之大略情形也。惟是蘇省鐵路旣須南北兼籌。南綫則自上海達杭。自蘇州達杭。路綫均蘇短而杭長以一與二之比例。如上海至浙境之楓涇。僅一百一十里。而浙省自杭州起築接至楓涇。設非兼程倍進。則工竣必在滬線之後。即使浙省於滬線西行之時。而嘉線東趨。提前迎築。倘杭垣路線並未抵嘉。則滬線僅接浙嘉。而不接杭省。中道徘徊。彼此均損現在妥商浙江鐵路公司訂議同時接軌之辦法庶足以堅任事者之心而壯資本家之氣。至北線原奏先辦海州至開封。淸穆等迭與豫省撫藩函電商榷。知豫省正在擇人籌欵。但蘇省情形。海州商埠未興。尙未便起築路線自淸江浦至徐州爲蘇路達豫之中心點。客貨殷萃航路多艱豫而接徐固尤稱便徐先通浦利亦可操其接山東安徽各支線當以次規定謇儗先往度地一周分别接勘。此淸穆等統籌南北路線之大畧情形也。至於鐵路坿屬沿路應用電報電話。卽援照潮汕章程。歸公司自辦。應請一并核准立案。其餘未盡事宜。俟擇日開工。另文呈報。所有蘇省鐵路公司開辦後大略情形。敬煩俯賜備案查照施行 
[專電一北京]  
　　催改洋債合同部印 
駐京各國公使茲又照會外部以户部旣改度支部所有各項洋債合同須改用度支部印信外部覆稱俟新印鑄成當卽照改（枝） 
[專電二北京]  
　　南洋華商捐建孔子廟 
兩廣總督奏南洋華商張濟安捐建孔子廟請飭駐荷領事保護（塲 
[東報言政府酌定外省官制之意旨]  
　　大阪朝日新聞云編制局以草定外省官制交各督撫會議現議制王大臣以袁張二督所議爲基礎其大約如左 
一各省督撫布政司按察使依舊制 
一道員僅留鹽運道海關道督糧道餘皆廢撤 
一府州縣照舊制 
一各長官均進位一級廢撤同知通判 
一各省武官均歸陸軍部統轄各省巡警亦然 
一各省有行政廳府州縣置宣政塲村鎭置協治會 
 
 
 

Page 3

 
 
[法使之警告]  
　　大阪朝日新聞云前日駐京法使往外部以江西湖南匪亂乞保護敎堂 
[江督蘇撫電奏防查亂匪情形南京]  
　　江督端午帥日昨會同蘇撫陳筱帥電請軍機處代奏略云萍醴匪徒猖亂沿江伏莾索多深慮乘機勾結密圖應援昨經方密派員弁查獲匪徒袁有升江佑臣龍見田傅義臣趙太周江載春黎貴和黎貴蘭徐福榮九名訊據供稱袁爲會辦江爲執堂元帥龍爲聖賢傅爲會中監証當因袁有升等四犯罪大惡極就地正法以靖人心而寒匪胆傅因另供匪首某在逃未獲暫定監禁留爲備質江載春等四犯情節較輕定爲監禁遞籍管朿其餘牽涉外洋留洋學生口口等雖經派員偵緝該匪聲氣靈通蹤迹跋秘異常誠恐緝拿不易此外各匪頭目自當隨時會同皖贛湘鄂各省一體嚴密拿辦以消亂萌藉紓宸厪等語奉旨所陳辦理各節尙屬迅速仍著嚴拿匪首等務須獲拿懲辦母任漏網致滋貽誤此外票會各匪著卽會同沿江各督撫一體嚴密拿辦以絶根株母稍疎虞云云（豈） 
[袁統領致贛撫電（爲萍鄉勦匪事）]  
　　南昌撫憲吳鈞鑒坦在上栗市桐木途間奉儉豔電敬悉今坦與常備軍三路進勦慈化一帶坦於二十八日親剿慈化此處有後營兩哨駐紥並無匪蹤許管帶已到此處坦於初一午間遵電復回慈化遇阮令常備軍董劉兩管帶均在此間當卽聚晤詢知匪蹤阮令云宜境刻下尙無股匪可剿無非搜捕餘匪所有坦赴前敵每日帶隊馳程七八十里匪聚之處無不親身防查並無匪蹤府縣遠住城地離前敵百數十里抓風捉影亂報軍情以致帥念慈化獲匪首一名交縣嚴押匪徒二名當即正法矣慈化焚衙署是念二百事念三日趙哨官趕到至偏並無匪佔邱江離上栗市十五里坦念七日親至邱江無匪可擊楊歧山匪造軍械以是念二三日之事磨嶺離上栗市僅十里湘軍一哨駐紥候何處剿辦湘軍常備軍已會哨兩次並無匪勦總而言之念五日匪被軍擊敗後至今萍宜並無會匪盤踞應剿之事坦在前敵如有匪股盤踞何敢不報今將朱管帶一營令防宜春萬載該管帶自帶兩哨駐守慈化以備調遣許管帶自哨兩哨駐守桐木該處離慈化二十五里尙可聨絡坦自帶兩帶作爲遊擊所人坦電報之事乞憲存案日後嚴查如有一字不實乞憲查叅坦從軍在北三十年甲午庚子均在前敵充營務處之差何敢畏懼坦昨已吐血兩碗向無此病坦揮淚叩禀（勿） 
[萍鄉團防總局上大吏禀（爲萍鄉匪亂事）]  
　　撫藩兵備處憲鐵路總局李同鑒瀏醴各匪股現雖潰敗尙復夜聚晝散時出搶劫湘贛大軍趨往萍北瀏南栗市桐木一帶目下安靖無事惟安源工匠處十餘里七八里之間及宣風蘆溪一帶疊有搶劫此等地方向多炭井匪類雲集瀏醴揭竿咸往附從自栗市殘破聞礦井辭工者每日以百數計潰敗潛歸游手無賴嘯聚打劫勢所必至頃據礦路長平一圖團防局紳周文畧等來函言醴東境轂嶺地方幾無人不匪與該圖只隔一山此次匪亂轂嶺張姓卽在祠堂竪旂瀏南潰敗今皆回家夜出强搶幸團勇竭力防禦未受其害咸獲安平上四二圖團防局紳龍耀正等言該圖有匪首陳仃初者未亂之前曾往攸縣約會起事攸在醴南萍鄉之西南皆垓地相接不能不先事預防今我大軍初到偏重萍北目下旣無成股大匪可以痛擊自應分紥要隘以堵竄逸另以兩三隊作爲游擊到處搜勦跟跡追捕並擇各縣適中之地兩省會議妥籌辦法聨絡聲氣布置安定然後各縣團防辦理淸查仍須同時並舉使匪徒無立足之地方能一勞永逸絶盡根株今大軍陸續新來張道憲到縣匆匆即行一切布置尙無頭绪淸鄉之舉似乎太早卑職鋭與敝局紳有如等籌商再四謹將地方現在情形略陳管見伏乞察奪電示祗遵萍鄉縣鋭團防總局紳李有如等禀叩（勿） 
[補記萍鄉官紳電阻𡩋兵江西]  
　　萍鄉縣張大令電禀省憲略稱萍鄉大股會匪均已退竄瀏陽小股零匪經防軍追勦潰散省城派往常備軍足敷堵勦江甯派兵請勿往萍又萍鄉團練局紳電省鐵路局紳略稱逆匪趨瀏西爲湘軍擊敗斬獲已逾千人瀏醴兵力頗厚江西袁統領前敵之兵共四百餘人新昌防軍百人已由萬載進勦張觀察常備軍亦已到府萍礦局電請湘軍六百名又由醴陵逕至上栗市赴瀏界進剿鄂軍二千人刻日可到若宜萍萬瀏醴五路兜剿當可聚殲近各路兵陸續有到萍鄉無須嚴加防堵或不致蔓延但義寗銅鼓等處爲逃匪必由之路防範不可不嚴江督已派之兵到萍尙需時日緩不濟急不知暫行分防義寗銅鼓等處各要隘遏絶逃匪去路盡絶根株請轉呈各大憲核辦云按此電係上月下旬所發湘贛各兵旋卽搜山合捕矣因關軍情匪勢過而補錄之附誌數語註明於後至萍發上栗市一帶自上月二十五日之後均照常貿易而宜春桐木慈化等處尤安靖無事寗兵二千人因有電阻在潯遲發至今前隊至省擬暫留省城相機策應云（百） 
[江督電請德領事回𡩋江西]  
　　駐寗德領事珂德倫君等由寗來贛前往内地游歷迭經列報茲聞珂德倫君等由省城而撫州而建昌折而寗都已經游竣尙欲往贛州南安一行惟江督端午帥以江西萍鄉旣有匪亂宜春萬載同時受驚查照條約凡有匪亂之地洋人遊歷不准前往傳電來贛請吳仲帥轉電駐寗德領事速回不必前進以昭愼重（云） 
[鐵尙書宣言陸軍部辦法]  
　　大阪朝日新聞云鐵良於西歷二十日語人曰北洋全軍及陸軍諸學堂本年仍歸北洋大臣統轄將來兵權集於中央外國軍事顧問官當增一倍而中國整備陸軍仍需得日本之助立云云 
[西訪員函述京津等處禁烟情形]  
　　西十二月十五號北京訪函云兩日前曾函述天津警察總辦已准各烟館主之請寛限一月停閉云云現聞該總辦爲袁督申斥天津城廂内外及租界内除英日兩租界不准開設烟館不計外約有烟館一 
 
 

Page 4

 
 
　　百所皆已奉示仍照前諭限十六號（卽中歷十一月初一日）十二句鐘停止交易如敢抗違當由天津縣提案懲辦但以閉店後收帳艱難故仍准各烟館照常開店一個月至西正月十五號爲止專淸帳目不做生意一至十六號（卽中歷十一月初一日）上午各烟館必須閉門另謀生業否則除懲辦外並將貨物充公不稍寛恕袁督已通飭各縣自奉文之日起於所屬境内限一月中禁止開設烟館至租界内辦江已由津海關道梁敦彥函致英法日本各領事告以袁督亟欲除害云想各國官員巨商與袁督夙稱相得當能相助爲理也山西省人民幾於無一家無吸烟之人卽少年者亦每日必吸此毒藥三四次北京民政部尙書及内外城警廳亦仿照袁督辦法嚴禁京津兩處之警察兵已各奉其上官之嚴諭自十六號起以後如烟館飯廳各棧等處有仍敢陳設烟具卽行拿辦袁督復憫貧苦吸烟者之無力戒烟也特在京津各處設立戒烟局天津商務總曾亦擬定設戒烟處凡戒烟者由中西醫士診視其欵由官商捐助不用公欵譯字林報 
[西訪員函述英政府對於中國禁烟之意見]  
　　西十二月十五號北京訪函云駐英中國公使電達外務部謂逐年減少印度鴉片進口一節已得英國覆文聲言以後九年内鴉片貿易或能停止英外部愛華德格雷伯爵相告謂非有確據證明中國實係眞心禁烟則英政府不能與中政府會議此事要而言之北京當道至今尙未籌得補還所失之數百萬鴉片税且以目前財政支絀情形而論此亦實行禁烟以前滿洲政府極難解釋之問題也譯字林報 
[滿洲查辦大臣陳奉天三害]  
　　大阪　日新聞云滿洲查辦大臣謂奉天有三大害一馬賊二課税三貪官污吏 
[東報紀東三省要聞彙譯]  
　　大阪朝日新聞云趙將軍因奉天行政無經費增加税額此次振徐二使蒞奉故人民均哀懇減税而奉天在籍給事中朱顯廷亦上奏言其事謂目下徵收税目已達五十餘種從前歲入二百餘萬今一躍而至六百餘萬是皆小民膏血乞速停止云云 
　　又云海參威中俄銀行因馬賊橫行建築之計尙未定 
　　又云美國副領事已於西歷十二月二十一日葬於舊俄國墓地有淸兵百十名爲護衛 
　　又云哈爾濱華商已集銀六十萬兩創新電燈公司擬禀農工商部又云淸國將齊齊哈爾開放已通知日政府 
[哈爾濱華人創興實業]  
　　文匯報云哈濱華人擬籌銀六萬兩設一電燈公司 
[蘇路公司致河南鐵路研究公會函（爲商設海開路線事）]  
　　頃奉惠函並鐵路研究會公啟一紙熱誠卓識欽佩莫名夫中國通病不特如大啟所云不能自立將至累人僅對内言之也列强競爭凡其國之不能自治者則他國得而代治之是大啟所謂累人者引申其説譬如我以漏舟載人則人必覆以巖墻近人則人必危欲去其覆且危則必將其舟與墻而亟亟修葺之如是則可以免於外人之千涉僅對内言猶狹義也敝省鐵路自今夏奏准商辦設立總公司於海上照原奏北線先由海州至開封人手頗日夕盻貴省士紳之響應蓋海開路線緜長人貨殷萃非彼此同時並築則大啟所謂蘇人謀修海豫而開徐中梗豫則失矣蘇亦未爲得也節經函電貴省中丞方伯比聞漁溪京卿業已北上自任聨絡然則貴會之設卽謂豫省自辦鐵路之起點可也輔事相依但有益於貴省者當無不竭誠相告况其爲兩省均益者乎敝公司開會紀略及公决章謹附一分以備參考云云（助） 
[五誌長江水師設立學堂事南京]  
　　長江水師籌欵設立學堂一節已四誌報端茲悉端午帥以現在正擬整頓長江水師設立學堂應從緩議昨已諭令江南鹽巡道將淮南局繳來之欵如數發回仍舊發商照章生息刻下朱菊尊觀察已遵照發還據報收到遵照辦理矣（才） 
[開會追悼學界偉人松江]  
　　婁縣沈君景賢學貫中西熱心敎育年甫三旬竟以力學致疾而卒學界同人不克覩先生之建樹無不哀之爰擇於是月二十二日午後一時開追悼會於融齋師範學堂以表矜式而誌餘哀至先生之事實已由同人詳述於徵詩文啟中徧發學界矣（頓） 
[俄國經營遠東之北心未已]  
　　十三日倫敦電云著名軍務訪事員傑孟斯探得信息謂俄國頗有好整以暇之勢約計遠東中亞細亞兩處俄軍之兵力以及西比利亞鐵路新撥之用欵可見俄國預籌戰事實未有較此次爲勝者英日爲聨盟之國未可聽俄軍在遠東爲久遠之計也譯文匯報 
[美公爵定期查看兵隊]  
　　香港日日報載倫敦電云英國康諾德公爵定於明年西歷二月間至香港新加坡查看兩處之兵隊 
[諭禁俄降將請人辯護]  
　　南中國早報載倫敦電云俄國陸軍中將司徒塞爾因舉旅順獻降日本奉俄皇諭令解職不能聘請狀師爲之辯護 
[法與西班牙添派兵隊]  
　　南中國早報載倫敦電云法與西班牙兩國各添派兵一千人赴摩洛哥譯字林報 
[俄國軍法院爲敗將乞恩]  
　　十二日柏林電云俄國海軍中將尼波革都夫及司令官三人因對馬之戰降於日本皆定死罪然軍法院已奏懇　改爲發往軍台監禁十年 
[歐洲天氣]  
　　十二日柏林電云歐洲各境到處風雪交加 
[薩哈連島地震]  
　　十二日柏林電云薩哈連島北境微覺地震 
[日俄商約停議之原因]  
　　十三日倫敦電云駐俄日本公使於耶蘇聖誕前赴巴黎休息故日俄商約暫行停議 
[古巴亂狀復萌]  
　　十二日柏林電云古巴情形又變美國兵隊不得已而干預美政府已添派援兵前往矣譯文匯報 
[謝劵]  
　　女子勉學保險會定於十五日一點鐘假座張園開籌拔淮海徐災女來滬就學特别大會蒙贈入塲劵四紙書　誌謝 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鎭道禀請撥款辦賑蘇州]  
　　常鎭道榮心莊觀察前日禀復蘇撫畧謂鎭江粥廠往年祇城内城外兩處城内向來由商募捐官亦資助專振本地窮民城外冬振局粥廠係提存公欵息銀一千兩並由官商籌捐本年淮北災民南來甚衆因將城外粥廠提前開辦並於冬振局相連火神廟及文昌宮内節孝祠設分廠散放日來飢民在鎭者已八千餘人所籌之欵刻僅六千金萬不敷用職道擬於鎭關存欵請撥一萬兩不分實缺署事由道十年攤還又借定北五省會館再添一廠該會館地大　　容數千人俟赶將鍋灶辦齊即行開放災民男少女多擬在會館先放女人小口至災民到此者多自帶蓆搭棚另給稻草鋪地尙免露宿之苦一面遵飭勸諭回籍就振如願回者發資給照俾免流離至城内粥廠本月初十間可開放朱道來仍速妥商籌辦禀聞以副憲厪云云（甲） 
[蘇省大吏通飭認眞緝捕]  
　　蘇撫札臬司文照得時届冬令防務最關緊要南北偏灾巡緝更應完密乃披閲文牘各屬禀報盜劫之案仍復層見迭出皆因地方文武以及水陸營汛巡防不能得力言之實堪痛恨國家設民豢勇皆以衛民僅此緝捕一端尙難克稱厥職安用此官弁爲哉淸夜捫心當難自昧亟應嚴行申儆以戢匪類而靖地方合行札飭札到該司分行府縣立即遵照認眞緝捕不得仍前玩愒母違特札 
　　臬司札各府文照得歷來盜風之盛皆因于捕務廢弛本年大江南北飢民結隊南來者不下數十萬人雖經設法截留仍是絡繹不絶則冬防何等吃緊豈可視若具文况定章淮徐海三屬一月内連出搶案三起者州縣記過一次至四起者記大過一次此外各屬一月内連出二起者記過一次至三起者記大過一次贓盜無獲撤叅隨之縱不爲百姓身家計獨不爲自已考成計耶今日之小盜卽異日之大盜涓涓不塞將成江河全賴該管文武激發天良認眞防範防範之法豈有異術實辦巡警嚴查保甲整頓團練禁賭塲以淸其藪拿窩家以絶其蹤治本治標矢以毅力遇案必破不惜重資而地方仍不安靜者未之有也自此次通行之後倘再奉行不力致令盜賊肆行定將該管文武一體詳請撤叅言出法隨决不寛貸合亟札府嚴飭所屬一體遵辦母稍玩違干咎特札（豫） 
[晉藩定期起程杭州]  
　　浙藩寶湘石方伯棻茲調補山西藩司准本月十五日起程赴晉（荷） 
[釐局易員福州]  
　　水亭釐局自陳心泉司馬接辦後漸有起色現瓜期已屈另調别差所遺水亭一差已委福防廳張仲華太守於初九日接辦矣（史） 
[改良巡警蕪湖]  
　　蕪湖巡警總辦黃潤九觀察近來改良警務不遺餘力日前聘請留東警察高等卒業生張俠琴君爲叅事官張君擬將蕪湖警務仿照南洋辦法斟酌變通日内當卽擬禀呈請黃觀察核鑒施行矣（九） 
[防營巡警嚴密防守蕪湖]  
　　蕪湖因江西亂耗呈駐防各營一律戒嚴巡警總巡臧少香大令亦會同督隊官陳弼臣都戎督率軍士勤加操練每夜皆派有隊弁數名各帶軍士逐叚棱巡以資防範云（起） 
[蘇撫飭撤震澤汛弁松江]  
　　震澤正汎王把總副汛沈外委係松江左營所轄近奉撫憲陳中丞電飭一併撤任聞因某日該鎭忽到盜匪四十餘人身穿號衣手執快槍於下午四時連刧錢莊兩家當鋪兩家該處向有駐防勇丁曁緝私緝捕各水師均不敢過問故中丞聞報震怒電飭撤任也（夕） 
[禀請追繳軍裝廈門]  
　　廈門道署防營現已裁撤所儲軍裝均有借出未還近日該營管帶王鳳池守戎已禀請新任道憲聶觀察一律追繳以免流弊（中） 
[興辦緝私揚州]  
　　兩淮緝務經前運司程雨亭都轉禀明署督張香帥裁汰偏僻巡卡酌留要隘加給薪支駐卡認眞查緝並擬於外江内河添設兵輪小輪槍划等船往來游緝經香帥附片陳明外江之十二圩已添設巡輪而内河以經費未備而張程又均卸任其事遂寢現趙都轉禀明督憲將四浦掣驗等差裁撤並將各巡卡領欵折減添設巡船槍划專於内河各隘游巡以資緝私而增銷市云（引） 
[公舉區董松江]  
　　前日敎育會集議分别學區各相勸學松城内爲一區初八日遍發傳單邀集學界中人至明倫堂公舉計得票最多者爲余仲皋其次則姚蔭松朱久望俞伯華當時楊君蔭安有反對語遂由發起人將此事交敎育會評議員評論曲直（夕） 
[提學使考查學堂蘇州]  
　　江蘇周提學於十二日午前親臨平江路學務總匯處傳見三縣小學堂及二十區小學校各敎習並於十三日起至各小學逐一考查（且） 
[運商學堂成立揚州]  
　　揚州監商李君約何君震彝盧君晋恩於今年春初擬創立運商學堂廣發傳單集衆會議歷十餘月之久現已成立不日即可開辦（引） 
[蕪湖勸學所成立]  
　　蕪湖縣沈益齋大令月前曾同查學委員朱子澂明府創辦勸學所已紀前報現該所已於初一日成立是日辰刻監督沈邑尊率同講員汪越仲盧伯蓀兩君曁董事吳松亭等諸君以及各區學董各勸學員三十餘人齊集勸學公所行開校禮各勸學員卽於是日起住所講習云（九） 
[志士興學徽州]  
　　屯鎭地方雖大而民情頑固異常風氣十分閉塞至今年始有上海經香閣書坊分一支店於此本地又添設振學恒豐兩書鋪稍稍有知買閲新書者頃有志士羅君蕚沈君鈺方君華特熱心發起兩等小學一所即借羅宅開辦額定三十名准於明年正月杪開課業已刋布章程招考矣（外） 
[東洋車停市風潮已平蕪湖]  
　　蕪湖各業董事前因東洋車推入城内諸多不便且又損壞石路逐聨名禀准巡警局總辦黃潤九觀察飭于本月初一日起禁止進城奈各車行極力反對相率停市嗣由某君出爲調停飭令加繳捐費儲備修理街道之用各車行始各認可於初四日晚間照常開車（起） 
 
 

Page 10

 
 
[經造收監蘇州]  
　　本年蘇屬各鄉民藉詞荒歉不納租賦吳紳等具禀縣署請飭各經造催繳吳縣張蓬仙大令准詞飭差將光福一帶之某某數經造傳案釘鐐收監限期催繳（且） 
[小輪拖運米糧揚州]  
　　淸江發電來揚催運米糧以濟飢民日食承辦者乃日以米糧船隻雇用小輪船拖帶絡繹不絶（引） 
[革書罰鍰松江]  
　　奉賢縣已革漕總朱雲訪因重串事被某某各董到府呈控府尊戚太守親提訊鞫發押華亭待質所爲日已久近朱自認耄老謬誤情願罰洋三千元以三成充習藝所經費三成充學堂經費尙有四成聞將撥歸警察故不日可釋放云（酒） 
來函 
[籌拔淮海徐災女來滬就學開會廣告]  
啟者本會創辦有年專以提倡女學激發患難相救之情合力實行爲宗旨近以淮海徐災女慘苦之狀言不忍言本會同爲我國中人何忍膜不相卹因思賑務一節旣荷天恩發帑賑濟又蒙各善會協力舉行本會力棉不能兼顧惟念災女流離失所難免不良之輩販買爲娼經已禀請道憲遇有江北受災之女收羅百名資送來滬敎以工藝俾學成之日遣回原籍可開一方風氣爰定本月十五日一句鐘假座張園開特别大會請名人演説女士撫琴學生游戲藉此稍籌欵項以成此舉凡我同志諒無不樂爲賛助也女子勉學保險會張竹君謹啟 
　　窰灣鎭致華洋義振　李德立公函窰鎭慶祝李德立先生廣籌環球振捐蓋愽施濟衆自古爲難况今　水灾蔓延四省誠非大德大力不足以挽此阨連茲聞大英卜内門公司李德立先生廣籌賑濟勸捐各國尤能首重徐海之先生眞具胞與之量者此所謂無量功德萬家生佛江北福　也遙憶億兆灾黎無生而人生無命而有命惟願先生富貴壽考榮華萬世吾儕身當受灾重地同是慶祝先生早霈大恩幸甦民命闔鎭紳商學界叩祝 
[今日尙有本埠及各省新聞均列入第三張閲者注意]  
 
 
 

Page 11

 
 
   
 
 

Page 12

 
 
　　　 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[美敎士設立戒烟局蘇州]  
　　印度人亞立大製有戒烟靈方無論新舊大小烟癮能於一夜戒絶併可盡去舊疾近由京師政務處驗明准赴各處設局勸戒蘇州美敎士杜步西君照方配藥就養育巷敎堂内設立戒烟局已於十三日開辦上等每人需洋六元中等三元無力貧民不取分文（且） 
[著匪解省蘇州]  
　　月前臬憲朱金殿廉訪訪悉安東縣有著名土匪邵佩之通同梟黨無惡不作因札飭該縣嚴拿解究茲已由該縣懸賞購獲於十二日午前解抵省垣禀經廉訪飭發蘇州府嚴行訊辦（悦） 
[洞庭盜案蘇州]  
　　洞庭山某當鋪於冬至夜突來盜匪數十人肆行刧掠時該處汛弁適在該當鋪晚餐至是亦不敢聲息一任若輩飽掠而去事後查檢所失約値一萬餘金當即具禀廳縣報案請緝旋聞十一日在太湖中緝獲匪船一艘查出衣飾四包確係原贓刻已連犯三名一併解縣請究矣（悦） 
[大盜認供蘇州]  
　　大盜葉子靑前與葉子紅等八盜經黃子馨游戎在上海拿獲解經蘇州府發審局研訊該盜堅不供認葉子紅等正法後經前府許太守從寛交保釋放詎該盜釋出後仍不改過殺人越貨更甚於前現經鹽捕營巡查黃弁在上海楊樹浦附近緝獲解經發審局研訊該盜供稱釋出後因大病無聊爲首行劫太倉某當鋪及夥劫通州某當鋪餘無他案問官得供飭收禁司獄聞日内卽當請令正法矣（康） 
[懸賞緝盜松江]  
　　華亭縣程大令以境内趙庄地方盜刦富户緝拿未獲爰出賞格略謂趙庄事主張修桂家被盜肆刦拒傷夫婦久未破獲如有軍民人等拿送此案首盜賞洋五十元夥盜每名賞洋十五元知風報信因而拿獲者訊實後每名賞洋十元（夕） 
[上海官事]  
　　上海縣王少谷大令昨日到道禀辭赴蘇省公幹試用縣丞彭忠璞昨日到道禀見綢捐北卡委員鮑德和禀知奉飭畱辦一年洋務局委員蔣爾穀巡警南局長陳祖武均禀請銷假道憲瑞觀察昨日命駕至美領事署答拜總領事羅智思君（宜） 
[滬嘉鐵路遷滬軍營基地]  
　　總工程局董於初十日提議鐵路圏地遷坆事宜已議定將保案堂義塜地遷讓以後如逢有主之坆准給遷費無主者由輔元堂担任代遷惟滬嘉鐵路車站頭准在滬軍營基地劃圏應由各大憲及道憲等設法將該營遷讓以便築路云（尺） 
[體育會定期開會]  
　　競勝體育會訂於十五日午後三時借城隍廟萃秀堂行開會禮（宜） 
[縣示愼防火藥肇禍]  
　　上海縣正堂王爲出示嚴禁事照得九畆田軍火硝磺庫在九鋪十二鋪之間附近居民較多火燭堪虞一切花砲洋燈均宜禁止現屇冬令風高日燥尤應思患預防合行出示嚴禁爲此示仰該處居民人等知悉爾等須知硝磺庫係軍火重地凡爾附近居民人等務各格外謹愼所有花砲及洋燈　燈一槪不准施放俾免疎虞倘敢故違定行拿究該保甲尤　遍行傳諭認眞稽查無稍怠忽干咎各宜凛遵無違特示（宜） 
[道批照錄]  
　　華承澐禀批竊盜併贓論罪律有明條該職獲住之人果已認竊認還儘可押同取回原物否則鳴捕送官豈有將其衣物抵換失贓之理又豈有竊賊而令巡捕作保之理前批情節支離實由於此且亦以交與探捕之衣物本爲該職指控人所遺而非該職之原贓非查明實情無憑准理也茲據續禀該職指控竊賊現又另案破獲如果屬實自應一併追究仰會審委員迅卽查明辦理仍將前案如何訊釋情形據實復奪續禀粘發仍繳○同濟小輪公司職商潘鍾瑛禀批候致關查明見復再行核辦（宜） 
[控究揑名列禀]  
　　浙人黃雲桂即性初前因向各染坊滋擾阻撓控由上海縣宰提案訊辦遞解回籍旋潛行來滬化名黃維善朦充皮坊行頭投縣禀請給示嗣又被人告發飭拘拿未獲茲又假興辦學堂爲名聳令坊家幇同募捐并揑具業董倪廷英等列名朦禀道憲現經倪等查悉已將揑名列禀各情分赴道縣控究矣（宜） 
[婚姻自由]  
　　總工程局六十四號巡士沈晉華誘佔毛家弄成衣店女子唐小妹被副巡長查悉飭傳小妹到局禀由警務長將沈斥革發交裁判所孫明府提訊小妹供年十七父故母存今自愿隨沈官判傳到兩造父母准予成婚並着沈押候照繳學費（尺） 
[嚴懲冒充公廨書吏]  
　　常州人周福君冒充公共公廨書吏代雉妓王毛氏作禀騙取洋三十元王妓進禀逾月未奉批示知被誑騙特於前日投訴捕房捕頭飭探陳洪德在靑蓮閣將周拘住復將經手過付洋元之呂德甫及周兄福泰一併拘入捕房福君供認取洋三十元先還八元尙有二十二元容再交出捕頭訊實著將三人押候昨早解赴公廨請究讞員關太守會同英巴副領事研訊王妓供初次由呂德甫過手付洋二十元二次婦人親手交周十元呂供相同訊之周福君供係兄長經手之事小的並不知情質之周福泰供王毛氏托書呈詞始則交來十元小的爲其謀之代書花去三元餘七元仍交呂手並無向取三十元之事實被誣控太守以福君在捕房早已供認何得翻異商之巴君判周福君發押西牢六個月周福泰呂德甫各判押三個月（力） 
[法界火警兩誌]  
　　昨晚八點半鐘法新租界西江路三十號房某姓家失愼經各皮帶龍駛往救息計焚去房屋兩椽少頃菜市街寗東里隔壁某店亦遭回祿亦由救火會救息（深） 
[探夥勒索鴇婦]  
　　法捕房探目王金富查知烟妓陸金仔逃走爲英界探夥王小五子李桂芬殷老九傅小貴軋住勒索鴇婦朱 
劉氏洋七十元有法界包探虞福生介紹並不解辦因禀請捕頭函知英捕房將王等四人由中西探捕押解法公堂質訊王等供開花烟間剃頭店等業不是探夥該妓逃在新庄尋獲送去劉氏供給酬洋七十元由虞經手交小的們四十元是實中西官飭鴇婦指認誰是包探鴇婦指出王小五子中西官遂判王李等四犯仍交英四探帶回後再審訊（深） 
[上海縣案]  
　　浦東楊長春氷廠被搶案内經　巡局函解范小妹沈金狗沈 
 
 

Page 18

 
 
　　福郎劉遇雄陳瑞福湯銀和等六人法公堂函解沈德標沈義高两人英公堂函解孫小　王長根王三寶陳阿四等四人並單刀及原贓自鳴鐘衣服水烟袋等呼物到縣經帮審洪明府訊究地保沈妙金供楊長春之氷廠於初六夜二句　被盜二三十人拆笆劈門入内搶失衣洋制錢等物報案後巡局在根全家内拿獲借寓之崇明人范小妹等五人湯銀和本在氷廠做工與范等同寓范等五人行刦歸家彼必知曉翌日並不告知廠主難免串同由局併送到案湯供雖亦借寓根全家並不知范等行刦及訊范等十一犯初俱狡賴各責籐條數十至百餘下不等内惟陳瑞福跪練一時許始各承認由山東人沈德標爲首糾搶沈則不認爲首明府判槪行釘鐐沈德標湯銀和收所餘收外監候再復審○本年正月中北新涇陸阿鑒等茶館大開賭塲北新涇巡局勇目鄭廷富旣得陋規復于初十日率勇提賭致被各賭徒追出由陳仲山持竹扁担陸阿田持木棍將鄭擊傷頭額身死由地保報縣詣驗並提館主及証人多名訊明情形在案今由上海縣皂頭全順快頭薛貴總頭沈翔購綫跴緝始將正兇陳仲山獲案前晚經王大令升訊初猶狡賴大令喝責二百板鞭背四十下遂照前情直認不諱大令判釘鐐收押候再復審○蘇馬氏扭控媳母盛彭氏將媳阿定誘拐不歸等情將彭氏訊押在案今提阿定訊究供年十六歲自幼由母親盛彭氏許婚浦東某船户家爲養媳因小女已有烟癮致爲翁姑休退小女一人來滬至道轅左近被徐子卿松桂里拐賣於蘇姓爲媳又因不能操作夫之父母欲將小女致之死地小女子驚慌逃出實非母親拐逃大令訊之彭氏供亦相同大令判彭氏仍交官媒候遞解嘉定交保管束阿定發堂候示○烟帋店主張小鴻控同業任敏禮拐匿長女等情奉訊將任收押在案茲奉大令提出畧詰判交的保限將張女尋交到案如違干比（宜） 
[總工程局紀事]  
　　某公司輪船庖丁包瑤亭時將貧家幼女誘至船中與洋人苟合前日又在海神廟附近某烟館串通周陳氏將甥女李阿海騙入船中事後氏向包索取酬勞口角被南區巡士獲送解局明府判包與氏各戒責一百下氏交保包罰取工資洋廿二元交案給女具領○祥紀碼頭公益彩票店已歇學徒張子培因私取安徽票十張托陳金生售去兩張餘均托人消罄被店主洪冀昌扭局明府判押候飭探至新北門票店飭取原票如無票補繳票價○西區送裕成祥茶葉店股東張起琴徐阿金控執事余見山侵呑股本圖逃等情到局官判斥退自央該業公所核籌盈虧禀候再訊（尺） 
[公共公廨早堂案]  
　　永順押店主陳金裕私自收押洋人柯柏所失之金牙齒銅鹿等物控奉中西官訊明判將李阿六見証馮和尙押候傳陳到案再訊昨日解案陳延律師雪門投案伸訴並稱陳係永順執事並非店東請堂上察奪訊之王永慶供於光緖二十九年在永順押店爲夥當時收押金牙齒銅鹿者實係陳金裕之父訊之馮供並不串同行竊質之李供求恩典讞員關太守商之英巴副領事判李押捕房半年陳與馮開釋完案○吳李氏與吳寶泉違章用繩將寡婦阿嬸董氏捆縳賣與夏徐氏家爲娼議定身價洋二百元行過乍浦路爲捕解究訊之吳李氏等同供因阿嬸董氏於十月十三日逃出理令回家不允求恩原宥官判氏交官媒斩半年吳押九個月董氏開釋自行度日○王翕如前控沈蔣氏呑没値價三百两之鼻烟瓶一案昨解沈氏請訊氏供因王與王金榮開招待所借小婦人洋三百六十元是實官以怕控無憑判一併開釋○江北人江小扣拾取裕豐號所遺之羅卜票九千元逃歸江北經失主投案由法包探從江北將江小扣提解來滬於昨解究訊之江供祇有三千元求察官判江押西牢一年餘人已押一月從寛闰釋○雉妓胡周氏即李阿金違章拉客由捕解究官判發棲所擇配○拐匪張鶴山誘拐徐丫頭之妻蔡氏控奉訊押限七天交人昨解復究官以案在界外判張押送上海縣訊追（力） 
[公共公廨晚堂案]  
　　侯恆生朱阿四同控鴇母徐李氏呑没迎商廚房生財等情前晚讞員關太守提案研訊侯稱向租徐李氏後披房屋两間開設迎商廚房所有生財各物悉被徐李氏串同顧阿慶呑没向論不睬求究訊之徐李氏供房已爲顧所租與婦人不涉所有生財仍在屋内求察顧供與徐同太守判氏押候交保由侯往取復奪○顧邢氏控陸順林圖賴借洋亦奉太守提訊氏投案聲稱被陸共欠本利洋八百三十元因謝蘭亭已故藉口呑賴求察訊之陸供此洋早已還淸有收條爲憑况有中人可証質之俞炳模供此洋却已還過人收條呈電太守以中証確鑿未便再　判將案註銷一併斥退（力） 
[法租界公堂案]  
　　搶刦義昌珠寶店盜犯李顯標等七人昨又解訊官判一併移送縣署究辦○廣其昌烟間失愼已紀前報昨捕房將店主童少松傳訊供保險六百兩因潑翻火油燈致釀巨災官判罰洋五十元○蔣阿仁將和水牛乳混售爲西醫察出由捕傳訊官判罰洋廿元○王永銓控周三拐匿妻子等情昨晨解訊周供詞推諉判押候查明再訊○王仁貴控逆子永才屢辦不改茲又竊物質用求辦判押半年（臨） 
[美租界捕房事]  
　　某甲拉東洋車行經北福建路有東大馬房逸馬狂奔而來將車板撞碎馬則直奔至海寗路一躍入河旋即溺斃捕頭得悉飭探往傳馬房主人核奪○舟人唐阿增郭鳳和王阿才等所駕煤船停泊北蘇州河岸二百四十三號華捕以其人碍河道阻止不允反被兇毆因之一併拘入捕房押辦○住麥根路之某西人報稱所用馬夫高阿濤無故抛工潛匿至楊樹浦因請飭傳訊奪捕頭准之○李阿三行竊漢壁禮路某姓家衣飾當塲被失主扭交西捕拘入押辦○斐倫路九大染坊夥戴阿祥鄔違法嚴瑞炳串竊店内藍布多疋由司賑張桂明報探楊掌生拘入押辦○婦人趙李氏行西華德路與宋阿關相撞口角毆破頭顱由三百十九號華捕拘入押候解堂訊辦（似） 
來稿 
[尙賢堂講議（李佳白博士講論學問之損益）]  
　　以上所述五大端固信而有徵矣雖然是亦未盡然也大學問固勝於小學問然亦豈不足爲害耶學問愈大則其爲害於社會國家人類亦愈甚洵若是則學問不分大小皆足爲害然則將奈何將聽人之愚蠢無知耶此説似不近理其法惟有增益人之知識學問才能而預防其流弊耳今試略述防弊之法於後 
（一）凡人所學者須加以練習也子曰學而時習之不亦説乎夫中國之人非無所知也惜不肯按所知者加以實驗耳有學問之人聽其所言則道德也觀其所行則相反矣此弊中國有之世界各國亦皆有之學而時習之説人所同也 
（二）人旣應講求學問亦應研究運思之法子曰學而不思則罔思而不學則殆此之謂也蓋慮周藻密則有謹小愼微之功無鹵莽滅裂之弊而聰明亦得其用矣 
（三）敎育而專重於練才則其學即不固人若有才其心術亦不可壞人愈有才智則其罔人之術或愈工靈敏者或自私敏捷者或貪得天亶聰明者或峻刻文明進化之國則不致無信義矣中國大聖人孔子知其害也於人之德行蓋三致意焉嘗曰弟子入則孝出則弟敬而信汛愛衆而親仁行有餘力則以學文子夏曰賢賢易色事父母能竭其力事君能致其身與朋友交言而有信雖曰未學吾必謂之學矣孔子又曰人而無仁如禮何人而無仁如樂何 
欲求修身之道宜本此三種理想設立此三等學堂（一）藉宗敎之格言而敎人以德也孔敎耶敎同此意耳此等學堂於立品一端較之他校更爲注意（二）不講修身之道此等學堂不甚有益於中國（三）不分何項宗敎但取尊德樂道之意以敎學者勉爲善人尙賢堂即用此法各敎信徒皆得輔助之管理之如是則衆皆合而爲一合則大學問所受之害亦可免中國今日興學當知新學之流弊設法以避之固未可忽視之也 
　　李博士演講畢呂都統及旁聽者皆稱善會遂散（助） 
 
