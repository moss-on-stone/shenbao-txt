# 1901 - 98 - 4910053

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋五元○十一朝東華錄實洋十元○稱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書　室或申報館帳房可也此佈 
[整頓營務論]  
　　自古有天下者揆文必繼以奮武未有戎備不修軍容不盛而能措天下於磐石者也使黄帝無涿鹿之師何以成垂裳則兵之關繫顧不重哉吾朝以弧矢定天下兵威之盛超越前古是以四海乂安八方賓服迨乾嘉以後營務廢弛軍容日衰幾至無一兵之可用雖湘淮各軍肅清髮逆之亂兵氣爲之一振然不數年而已成暮氣勢漸至於外强中乾法越之戰中日之役如錐處囊中其末立見此皆成功之後平日不思整頓之弊當閉關自守之時兵力即不能充足營務即不加整頓尚足以虚張聲勢爲震孱愚民之計然彼敝之極尚貽髮逆之禍而况此時强粼壓境外侮頻仍卽兵力强足尚不能恃以無恐而乃反不如前設有齟齬其何能不束手而受制乎即謂申國現在孱弱已極事事　命於强鄰斷無再與外邦開釁之理不如休養生意以節餉需不知中國從前兵力雖不足以禦外侮尚足以靖内憂今若以不能禦外侮而并内憂之不顧則必至外侮之來卽因内憂而起内外交迫國何以堪何以言之方今盜賊四起亂民日多各處會匪蠢蠢欲動而其作亂皆以閙教爲由如出一轍教案一成外侮卽起我而即平禍亂則已賠償不貲地方之蹂躪無論矣設或一時不能即平必至動外人之師旅拳匪之事可不爲鑑乎拳匪之釀成此禍也雖由執政之昏庸然亦由於兵力之不足以致剿撫兩難今雖如浮雲之已過和事之將成將來難保再無閙教之事夫亂民之與教爲難也非眞有仇於教也欲借爲亂階耳故欲保教須先使地方無一亂民無一匪類而後可欲使地方無一亂民無一匪類須整頓營務而後可整頓奈何曰不輕召募不輕裁撤日事訓練而已而除營申最要之弊尤在缺額扣餉中國武備之衰營務之壞其弊皆不出乎此當無事之時欲節餉需多方裁撤及至有事始樹旗召募無論新募之勇未經訓練驅之行間所謂以不教民戰其不旗靡轍亂者未之有也裁老汰弱添募精壯固爲整頓營務最要之事若僅以有事無事爲增損而至所增之兵旣無益於戰事而所損之兵反有害於地方近今游勇徧地即輕裁之故也至於缺額扣餉　至無營不然試問勇丁所得之餉月不過四五金若再事苛刻其誰肯奮不顧身在馴良者怨結於中而剽悍之徒遂至滋事近來營兵譁噪之事無不從閙餉而起此不能不整頓者一也每營定制若干人朝廷必以爲充額故一經有事以爲徵調若干營足資抵禦詎知數不及半以致貽誤戎機即營弁奉調之後搜羅充數額雖不缺而游勇匪類混雜其間而謂其能明紀律乎未經克敵先擾地方亦曷貴有此兵哉此不能不整頓者又一也今日國庫久虚民財凋敝是宜休養生息兵事可置不講然鄙意國用雖繁而兵餉斷不可惜所望當軸者痛定思痛整頓而挽回之庶國亂可平而國勢可强也則中國之福也 
[賠欵未定]  
　　昨接京師友人本月二十二日所發信函云各國議和公約子目刻下尚未議到賠欵一條大約此條議定後聨軍卽可撤退矣 
[俄求訂約]  
　　昨接京師友人本月二十二日所發手書云前者增將軍與俄人暫定之東三省章程早已廢去目下俄人又稱東三省事總須另訂一約惟各國公約尚未議成故此約須俟緩議 
[續開禍首]  
　　京師友人來函云各國使臣開出二等禍首名單九十六人備文照會議和全權大臣慶親王李傅相中有巡撫三人劉樹堂俞廉三松壽藩司二人榮詮延祉京官一人倉塲侍郎長萃劉係發遣新疆遇赦不赦榮除籍没家產外尚有他罪餘人俟抄得全單再錄於報 
[總署更章]  
　　昨接京師友人本月二十二日所發手書云聞總理衙門須改定新章亦和議目子中事大致堂司各員應設專缺不能兼當别部差使 
[俄人苛政]  
　　烟臺訪事人云此間商民多往海參威貿易自客秋俄人加稅之後運去各貨難覓蠅頭業此者相率裹足不前而賦閒者益復不少矣 
[汴客述聞]  
　　漢口采訪友人云有客來自河南言及汴申夙爲土匪嘯聚之區目下其勢益張大家富户剽掠頻仍雖經禀報地方官總以聽候飭查等詞模糊了事至於北方拳匪自被聨軍所敗竄入汴境者居多死灰復然殊深隱慮所冀當局者早爲之所弗使滋蔓難圖也 
[贛撫求言]  
　　南昌采訪友人云去年江西進賢縣境莠民拆毁教堂騷擾教民之案多至數十起迨今去歲仲春縣主陳明府慶受與教士和平商榷分償各教民錢七千數百千文繕立合同以昭信守惟賠修教堂之欵尚未議定若干先是正月之杪無憲李勉林中丞接奉行在軍機大臣字寄光緒二十六年十二月初十日欽奉上諭一道遵卽敬謹錄出榜示官廳旋復出示曉諭曰本部院受恩深重際此時艱孔亟自應殫竭血誠直抒所見上贊宸謨惟是古今事變甚繁中外情形更賾斷非一人知識所能洞逹無遺必須博訪諮叅稽衆善庶幾坐言起行可收明效用特再行通飭籌議核辦除分行司局各道遵照外一面通行各屬並傳諭在省候補府廳州縣各員如有見聞不妨條列清摺限一月内齊繳以憑採擇彚奏事關大局愼勿稍涉含糊敷衍了事切切特諭 
[擬興圜法]  
　　南昌采訪友人云拳匪事敗和誼重修朝野上下之間新機又漸有萌孽各官之在省垣聽鼓者遂直抒所見競上條陳有請規復課吏館造就人才者有請創設中西學堂栽培士類者有請規復鄂督原奏文武考試 
 
 

Page 2

 
 
章程變通登進之途者有請創設武備學堂使兵士咸知禮教者其中惟開設銀圓官錢局酌扣文武各官廉俸撥充經費一條頗爲大憲許可刻已委員赴白下抄錄銀圓鼓鑄章程以便入奏九重設局辦理矣 
[開拓商埠]  
　　九江訪事人云本月某日江西廣饒九南兵備道兼九江關監督明華亭觀察札委江防同知恩子文司馬德化縣知縣沙珠垣明府保甲總巡史炳南大令會同九江招商局總辦鄭月巖司馬赴郡城西門外對岸龍開河畔丈量地址以便德意志及日本兩國人民開拓租界設肆經商 
[廬添電線]  
　　蕪湖訪事人云安徽廬州府爲各省往來要道向有電線直逹安慶以期消息通靈近日上憲擬另由廬州添設一線通至鳳陽迤邐抵正陽關以逹潁州然後蜿蜒北上業已鳩工庀材擇日興辦矣 
[密查炸藥]  
　　蕪湖采訪友人云保甲總辦許少青别駕訪聞近有不法匪徒私購軍裝密藏炸藥情事深恐乘機叛亂釀成去歲大通之禍爰飭總巡袁澤民少尹及分叚各巡員嚴密緝查以遏亂萌而安市肆 
[渠魁授首]  
　　安徽寗國縣會匪糾衆謀叛本月十一日連刼店鋪十八家前已紀諸本報兹得蕪湖采訪友人手畢云此項匪人師北省義和拳故智用紅旗四面大書扶清滅洋字樣當作亂之始不過匪目二百餘名厥後逐漸裹脅多至千餘名類皆頭戴紅洋布巾以爲區别迨劉游戎德昭帶勇馳至若輩猝不及備棄巾而逃忙亂中汗雨涔涔頭上多留紅蹟各勇見即追上得以生擒一十四名中有一人貌極猙獰膂力過人幾被掙脫訊之即頭目田化龍直認叛亂不諱乃於某日派令馬隊三百餘名於五鼓時押解至法塲梟首示衆目下大局雖已平定而徽寗池太廣兵備道吳季卿觀察懲前毖後仍通飭營局各官弁加意隄防蓋亦老成持重之至意也 
[廬防裁撤]  
　　蕪湖訪事人云去歲北省亂起人心惶惶安徽合肥縣趙大令以廬州地處孔道禀請上憲調到防勇一營復在本地招募一營以爲之備近日大局已定遂一併遣散歸農 
[撤營節餉]  
　　漢口采訪友人云湖北候補道朱惠之觀察前奉督憲張香濤制軍札委統帶沙防荆江各營勇兼辦緝捕事宜兹者制軍以籌餉維艱飭將沙防三營一律裁撤大約日内卽赴沙遵照施行矣 
[票匪投誠]  
　　漢口采訪事友人云有李和生者前曾投康逆所設自立會中受有僞職兹者長江緝捕委員馮少竹别駕索之甚急遂自行投首願充眼線藉贖前愆别駕允之已於日前俯賜收錄矣按李和生當唐鄧諸逆漢皋事敗後匿跡滬上未幾即由縣捕禽獲於去秋九月二十六日與張堯卿易敬臣二匪同解省垣不知此次何以又有投誠之事殊未易打破疑團也 
[嚴捕梟匪]  
　　蕪湖訪事人云安徽和州鹽梟甚多往往滋生事故州尊童米蓀直刺惡之特於日前微服督勇自僻徑往拿擊傷梟黨數人餘遂竄逸 
[營勇滋事]  
　　蕪湖訪事人云去年大憲檄調衡字營勇丁駐紥蕪湖以防匪擾近日忽糾衆至崔惠人宫詹家恣行滋擾擊毁窗櫺事後宫詹遣抱禀知蕪湖縣陳雲湘大令并稱有劫去財物情事大令查得劫物並無實據遂據情禀詳上憲請示施行 
[餉銀過漢]  
　　漢口采訪友人云本月二十二日湖南大憲札委某某二員押解京餉銀若干萬兩取道漢皋赴西安行在交納行旌旣蒞卽由夏口廳同知陳少石司馬將鞘騐明加派護勇等人擁護西上 
[委查教案]  
　　南昌采訪友人云去年江西臨江府屬清江縣匪人滋閙教堂頟案迄今有尚未議結者乃上月某日縣境樟樹鎭忽又有匪人擁入教堂紛紛滋閙省憲聞報亟委熟於交涉之某員馳往查辦並順道往查臨江吉安一帶教案能否赶緊清釐蓋以目下京師方在議和此事尤關緊要也 
[會辦教案]  
　　九江訪事人云督銷江西淮鹽局總辦江蘇候補道錢琴齋觀察奉兩江總督兼南洋通商大臣劉峴帥檄飭會同廣饒九南道明華亭觀察辦理饒州教案已紀前報日前峴帥又委許稚麟明府寳蓮來潯與兩觀察會商之下札委候補縣黄麗生明府先赴饒州府屬查明禀覆核奪 
[摘頂示懲]  
　　鎭江采訪友人云旗兵爲盜一事前已屢紀報端日前江寗將軍崇右廷留守行文京口右翼協領蔭淡齋協戎著卽撤任並將八长佐領及驍騎校各防禦共十五員一體摘去頂戴聽候嚴叅至京口副都統吉晉軒統制則已由留守會同兩江總督劉峴莊制軍封章彈劾矣 
[備迎鹺憲]  
　　杭州采訪友人云新任兩浙鹽運司黄幼農都轉將次由滬來杭涓吉本月二十八日受篆四所商人因於三元里賃定巨屋整備行轅後聞日内署任之許豫生觀察方考試商童大約都轉須展期履任矣 
[蘇試有期]  
　　蘇州采訪友人云日前江蘇提督學政李大宗師行文吳郡著於二月二十五日取齊二十八日按臨考試等因時蘇州府張子虞太守尚未丁艱即札行各縣移學出示曉諭一面由長元吳三縣主飭辦差人役在胥門外接官廳備齊供張併將貢院灑掃潔凈以便宗師小駐文旌 
[淝陽命案]  
　　蕪湖訪事人云去臘安徽合肥縣西鄕出一命案縣主趙大令騐得所斃者係一及笄之女周身傷痕歴歴慘不甚觀隨卽懸賞緝兇務獲嚴究迨今年正月始有人謂死者係周姓婢女周妻與董某有染惡其剌眼故殺之以爲滅口計刻已由街鄰據情公禀諒大令必將澈底根求矣 
[武林火警]  
　　杭州采訪友人云本月二十日之夜八點鐘時省垣太平門外彭家埠某姓家忽報火警其地離城約二里許時適重　扁鐍水龍不克出城坐視其焚去瓦屋五楹草舍二椽亦可憫已 
[漢皋火敬]  
　　漢口采訪友人云本月二十二日清晨青林樓畔小弄中黄姓曲院失於謹愼致肇火災霎時烟燄蔽空火烈具舉各水龍噴薄良久始得火勢漸衰鄰舍雖不致延燒然已受驚不淺矣 
[陜省官塲紀事]  
　　西安采訪友人云陜西候補史目徐少尹鼎臣奉大憲委赴湖北公幹旋於正月二十五日遄回○同日翰林院編修周太史爰諏由京趨詣行在供職○山西提督學政劉大宗師廷琛欽承簡命請訓陛辭涓吉正月二十六日秉節赴太原履新○江西候補知縣陳大令綬恒候補通判彭通守承先均奉大憲檄令押解餉銀於正月二十六日抵陜○同日山西大憲委候補巡檢朱少尹朝鏡押解餉銀戾止隨投行在户部交納○正月二十七日浙江大憲委候補知府沈太守文煒候補知縣汪大令昌熙解糧進城○正月二十八日刑部主事徐主政　兵部主事楊主政芾及王侍衛富甲由京師趨詣行在供職○同日湖北大憲委候補知州英刺史勳押解貢物抵行在進呈 
[潯郡官塲紀事]  
　　九江訪事人云日前得江西省垣來信知廣信府查蔭堦太守恩綬奉藩憲牌示調署南昌府篆務遺缺委候補府姜 
 
 

Page 3

 
 
肅波太守秀瀾署理又安遠縣譚理堂明府鴻基飭回本任○代理九江府同知郭子秩司馬調元已於本月初旬某日蒞潯擇吉初九日接印任事○日前九江後營遊擊李雲亭遊戎奉督撫憲會委署理廣信營叅將本月初十日交卸起程遺缺以銅鼓營都司徐都戎文科升署未到任以前暫由九江後營守備王守戎惟軒兼護所遺銅鼓營都司札委城守營守備石守戎寳青署理遞遺城守營守備以後營千總艾千戎升署遞遺後營千總以候補千總張千戎鵬九署理○日前總理九江營務處兼團練事宜孫詞臣觀察因公赴江甯謁見兩江總督劉峴帥聞須小作句留然後遄返○正任江西鹽法道春會東觀察奉命調補浙江寍紹台兵備道交卸篆務赴甬履新本月十五日道出九江登岸拜客旋於十九日附招商局江裕輪船下駛○英德法三國皆有兵船駐泊潯江本月某日船中管帶官柬請九江鎭總兵王雲笙鎭軍廣饒九南道兼九江關監督明華亭觀察及英領事樂民樂君稅務司許妥馬君赴讌主賓盡歡半日始散○本月初旬某日德安縣賀月槎明府因公至郡謁見鎭道府各憲面陳要公旋卽乘舟返署 
[荆沙雁帛]  
　　沙市訪事人云立春節後雨師絶跡豆麥俱枯此時若速沛甘霖則失之東隅者尚可望桑榆之補否則將不堪設想矣○汪某牧猪奴也家住仁聖宫後銖積寸累漸致小康本月初一日之夜突然火起延燒鄰右五六家汪苦戀家資死守不去竟致葬身火窟中其戚魯某妻亡後以一子一女寄養汪家同罹此厄亦慘矣哉○邇者錢店迭次倒閉受害者衆地方官嚴飭收回花票以免禍人旋由江陵縣楊葆初大令荆州府通判包别駕奉到督撫憲札文飭在沙市開設官錢局現已遵照辦理矣○當陽縣人李某携銀二百餘兩雇舟來沙購物行至某處有甲乙二人求附舟舟子不允李憐而留之在舟數日頗相契洽至沙後同住某客棧某日清晨棧中人見房門大啟呼李使起則甲乙巳不知去向檢點衣物空諸所有始知爲甲乙所算惟自恨無識而已○有甲乙二小兒日持小刀削甘蔗喚賣某日同至鳳岴臺畔乙兒戯將刀抛擲刀尖悞插入甲兒頭頂昏暈倒地經路人舁送回家大約性命終於難保矣○郡城有書院二一曰荆南一曰龍册荆南由荆州府主政龍山由江陵縣主政本月初八日爲荆州府舒暢亭太守甄别之期生員文題子貢曰夫子之文章兩章童生文題孰不知禮子語魯太師樂曰樂其可知也通塲詩題賦得惜分陰得陰字至龍山則由江陵縣楊葆初大令牌示本月十二日扃門甄别○竊盜用藥迷人前報已紀周九成一事某日又有甲乙二人至邵家巷某烟館開燈過癮計需錢二百餘文付給花票一紙約以餘錢暫存再來核算次晚又至双給花票一紙前後共餘錢一千三四百文囑館夥沽酒共飲至更魚三躍館主夥皆昏昏欲睡甲乙遂翻箱倒篋席捲一空而去次晨醒後檢點所失約值錢七八十千之譜始知所飲之酒必有迷藥否則斷不至昏沈若斯也人之貪口腹者尚其鑒之 
[耕耤禮成]  
　　昨日爲致祭先農之期清晨七點鐘時上海縣汪瑶庭大令率同主簿兼縣丞孫立幹少尹典史趙敬臣少尉赴南市先農壇伺候少焉蘇松太兵備道袁海觀觀察提右營叅將廖楚材叅戎城汛周鑑之千戎守備程秒菴守戎先後戾止恭行三跪九叩首禮旋由觀察執轉扶犁繞行一周大令率各員撒黍粟等種禮畢分道而回 
[留守將行]  
　　新任福州將軍景月汀留守由鄂蒞滬後小駐美租界北河南路天后宫側出使行轅兹已定於今日午後三點鐘時乘招商局海琛輪船赴閩履任矣 
[監司謁客]  
　　昨日午前十一點鐘時蘇松太兵備道兼江海關監督袁海觀觀察命駕至美租界吳淞路沈家灣拜會簡授淮揚海兵備道沈愛滄觀察觀察延入客廳茗談良久而别 
[恭送行旌]  
　　簡授湖北荆宜施道濮紫泉觀察蒞滬小駐擇於昨晚附江孚輪船赴鄂履新午後英美租界讞員張柄樞司馬命駕至碼頭恭送 
[太守奔喪]  
　　蘇州府張子虞太守公館向在滬南豐記碼頭太夫人年逾八旬未經迎養任所日前偶爲二豎子所擾延醫調治參术無功延至前日之夜遽爾仙逝家人急電逹蘇垣報知太守太守立卽據情禀報星夜奔喪昨晨由小輪船帶官舫至滬擇於戌刻大殮上海縣主汪瑶庭大令及滬上文武各官紳均往靈前叩奠 
[監犯瘐斃]  
　　太倉鄕民金文錢燦鄒藹堂周顧氏等糾約閙荒拆毁雙鳳鎭董事陸貽孫家房屋州尊蔣直剌拘獲訊實擬罪押解道轅申請勘訉道憲袁海觀觀察飭發上海縣監禁候示錢年已七十有奇在監患病延至前日午後倒斃禁卒據情禀報縣主汪瑶庭大令立即申禀道轅聞觀察已札委寳山縣金苕卿大令來滬相騐矣 
[定期春賽]  
　　本阜西商例於季春時節定期賽馬以程罄控之能本届已擇於西歴五月七八九號卽華歴三月十九二十二十一三日舉賽一鞭斜照逐電追風鬢影衣香當不减曲水湔裙時候也 
[罰欵充公]  
　　前者工部局執事人投英美租界公廨控應文生陸子堂僞造單據冐收錢糧迭經讞員張柄樞司馬會同梅副領事訊明判罰應銀二千兩陸二百兩一併禁押捕房候繳齊後逐出租界昨晨包探竇如海禀稱應陸所罰之銀業經繳齊請殷核奪司馬商之梅君著分别撥充普育堂棲流公所仁濟醫館德醫院美醫院及陜西振捐各善舉 
[協提糾葛]  
　　有米姓者向在龍飛馬房供豢馬之役日前由上海縣移文英美租界公廨内開奉蘇松太兵備道札飭米姓有案牽涉請卽協提歸案質訊讞員張柄樞司馬立即飭役往提昨日龍飛西人挈米投案聲稱此人素來安分在商人處執役歴年已久經管要事不能暫離請回道憲大人問明是何案件抑或爲人誣攀司馬頷之商請梅副領事自行照會道憲 
[南市捕房紀事]  
　　昨日上午滬北施姓家遣人肩鹽四　至南市某船交納適爲某號巡街捕所見解至捕房捕頭令押候覓保具領○無賴陳雲生前在法租界調笑某花烟妓經鴇兒喚令巡捕拘拿陳懼竄至南市馬路中巡街捕見之拘送捕房禁押旣而法界某包探不知因何忽投捕房具保求釋捕頭允之 
[美租界捕房紀事]  
　　有陳正棟者曾入美國籍邇在律師侯魯公處充舌人昨日清晨投捕房訴稱家住吳淞路昨晚被賊撬門行竊當塲拘住正欲扭送前來不料行至中途賊忽在身畔掣出利刃向之亂揮傷及面部痛極釋手致被兎脫請派包探查拿捕頭允之○昨晨鄕人梁阿海抱布至北四川路青雲里與粤婦某氏論價不合馴至口角氏素悍潑突將梁掌頰數下梁忿極將氏扭入捕房捕頭詰知釁起細微申斥數語釋之使出 
[憲眷將臨]  
　　謹啟者聶功亭軍門之眷屬百餘人由偉臣公子分附新濟泰順兩輪船由津來滬蒙李中堂給以免票並由敝會津局司事照料一切先請登報以告同仁上海救濟善會陸樹藩等謹誌 
[册捐誌謝]  
　　啟者敝堂咸有一德捐册爲常年施醫給藥而設自隨申報分送以來仰荷諸善長垂憐貧病渥沛仁施計第一收到大小洋一百八十二元輸將恐後共期著手成春經理得宜或可問心無愧乞登報牘藉逹謝忱上海六馬路仁濟善堂董事嚴信厚楊廷杲黄宗憲朱佩珍施則敬等劉芬謹誌 
 
 

Page 4

 
 
　　　　　　　　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鳩兹客述]  
　　蕪湖訪事人云此間到有難民數百名口類皆鳩形鵠面貧病可憐蕪湖縣陳雲湘大令憫之派差雇船妥爲載送出境○沿江一帶客棧飯店最易藏奸大憲責成保甲局總辦許少青通守每夜親自稽查以免匪人匿蹟○潮音寺住持僧國正性好賭博事爲蕪湖縣陳雲湘大令所聞連甲乙二賭徒拘獲想須盡法嚴懲矣 
[上海縣署瑣案]  
　　浦東張家樓屈振榮雜貨店被劫後法界包探拘獲盜犯劉明山等解送上海縣署經縣主汪瑶庭大令訊供監押在案前晚傳訊二十四保二十六圖地保張啟堂禀稱屈振榮店屋係向小的轉租是晚被劫屬實屈振榮供小的原籍浙江平湖縣在浦東張家樓開設雜貨店本月十四日之晚被盜毁門入内持棍恐嚇刼去大小洋銀共三百餘元及各鄕民所押之銀首飾一百餘件大令將起獲各贓給屈具領屈叩謝而退○浦東爛泥渡巡防局員某君移解陳掌林嚴福村到縣前晚汪大令升堂研訊陳禀稱小的充當治下十六圖地保昨晚途遇素不相識之四五人硬借洋銀五十元小的不依致被毆擊旋經獲住嚴福村解送巡局經局員老爺移送到案叩求究辦嚴供小的路過某烟館聞有吵閙聲入内閒觀見陳被毆向之解勸反被扭送案下乞叩開恩大令謂陳曰爾旣充地保焉有無故被人借擾兇毆之理其中必另有别情姑念已受微傷不予深究隨判令將嚴責二百板收入自新所候查明再究○本城巡防中局員某君函送吳聽桃等三人到縣汪大令研訊之下吳供小的家住浦東裕伯題橋未婚媳金氏童養家中私逃出外迄今已歴三載伊母屢向小的饒舌小的曾往蘇杭一帶尋覓無著今在本城姚家弄宓寳章處尋獲求恩給領宓供金氏向在鹹瓜街陳姓家傭工去冬由朱周兩人勸小的出財禮洋銀四十元娶以爲室金氏供小婦人前在吳家爲童養媳因被凌虐逃至陳家服役餘供與宓相同大令喝令掌頰一百下交吳領回管束宓從寛斥退 
[英美租界公堂瑣案]  
　　前者安徽人曹嘉喜與比鄰粥店主胡阿四葉洪朗王少廷口角互毆寡不敵衆致被擊折足　控經讞員張柄樞司馬諭令將胡葉王押候曹傷痊覆訊昨晨包探趙銀河將一干人解案曹由家屬扶掖上堂聲稱當時胡等越窓而入用木棍奮擊致碎小的膝骨留住醫院將近兩月尚不能行醫生言再須一月有餘方能全愈但已殘廢不能謀生求恩嚴辦胡等狡賴不承司馬諭令一併開釋○陳連生行竊無主衣服數件經包探徐榮珊拘案請究司馬判責一百板遞解回籍○李大之王阿四李阿三等在李小仰所設小茶肆内滋閙擊碎茶碗經巡街捕拘案請究司馬判罰李大之洋銀三元賠償毁物餘人各押三日○姚順隆以水攙和牛乳中向人求售被包探王四福察出解案請究司馬判罰洋銀三十元○包探邊槐洲解張阿坤至案禀稱此人騙取沈國良周阿金之金約指銀對時表等物由小的拘獲解請究辦司馬著交人保出○沙金順行竊某西人之鈔票洋銀一百八十元經包探倪順全拘獲解案請究司馬判責二百板發押捕房半年鈔票給失主具領○包探何阿春解陳阿品至案禀稱此人取張阿順之銀對時　一枚質錢花銷請爲訊究司馬著從寛開釋○王雲生攫取謝陳氏所携布包爲包探趙銀河所見拘案請究司馬判責二百板枷號十日 
[法租界捕房瑣案]  
　　慶昌祥洋貨店主蔣文敏虧欠寳納及利喊兩西人貨欵洋銀四千八百元控經讞員杜枝園大令查得蔣另案管押英美租界公廨因備文移提到案迭次訊供押追迄今案懸日久僅繳洋銀六百元兩西人屢次求追昨禮拜一大令蒞捕房提蔣復訊蔣供小的禁押捕房實難措置現已央人向原告懇情交保出外除已繳六百元外其餘分期拔還已蒙原告允從叩求恩鑒大令命押候過堂傳同原告復訊核奪○竊犯張阿三前經包探解請大令訊明枷號一月邇忽患病日漸沈重帅管犯西人禀知大令騐明患病屬實飭送仁濟醫館療治延至前日因病身死醫館中人知照捕房捕頭遣包探查明並無屍屬因報請同仁輔元堂分局備棺收殮瘞諸義塚○流氓楊其昌沈阿仁前因誣指某包探藉端訛詐禀經大令訊明判各枷號一月示衆昨已滿期令開去所荷之枷各責三百板從寛斥釋○流氓張阿桂王阿生身藏利刃蹲伏道左攫取行人衣服昨由包探拘獲解案大令著枷號一個月期滿各責八百板送改過所監禁○小竊潘壽根陳金票均經包探解請大令訊明押候笞責昨日命提到案各責二百板然後釋之使去 
[美租界醫院紀事]  
　　昨晨協隆紡紗廠木工徐秋生被機器軋傷右足經廠申人送至同仁醫院求治○江北人劉大在浦東　平局碼頭工作昨晨搬運重物被壓受傷投同仁醫院請爲療治○蘇州人范阿四在老閘唐家弄開設小烟館昨日忽患瘋癲自將腎囊刓破血肉狼藉一息奄奄經家中人舁至同仁醫院求醫 
[上海北市絲業會館籌賑公所施子英經收陜西賑捐正月廿四至廿九日第八十七次清單]  
　　廿四日新聞報館　賑所經募第三批英洋九百五十四元兌見規元六百九十八兩五錢四分四厘規元三十二兩銀鐲二鬪對重八兩四錢兌見規元十兩零三錢三分二厘銅大洋三十九元銅小洋十六角杭州協德善堂經募第五批洋五百三十四元盛梧崗洋一百元延陵求安子求保消灾免禍洋一百元松江杜炳鍔爲孫隆瑞病愈續助五元○廿五日如臯沙元炳由乾元豫來洋一百元又募德新堂洋一百元雲間臥雲居士求合家平安三十元雲間隱名氏一元常昭鹽公堂桐華館洋九元銅洋一元邵琪元銅洋一元羅店寳泰洋五元慶餘堂杜五元○高郵丁玉軒募承雅堂洋十元補過子四元管亲吾二元劉笏堂一元江夏堂馨氏一地三角管程氏票錢二千養廉子爲父母求冥福洋四角無名氏孫手三角百忍堂二角源手　空野手願學齋三户各龍洋一元共十二户合英洋廿元　洋三元小洋十三角錢四十文○廿六日崔祥綏病愈還願洋五元崔玉記銅洋五元無名氏洋一元八角銅洋二角無名氏銅洋八元無名氏吳清泉各小吕宋洋一元王桂春顧德桂沈氏張寳運四户各二角通州無名氏四角半○蘇州石仲蘭募程蔭軒洋一百元邢聚之五十元潘詠之洋五角又募蘇公堂洋八元祝小莊朱翰香李聨仙張惠生四户各二元潘敏德俞秉之潘雋甫潘少伯潘彥濤盧味梅俞枝一葉歗珊潘時珍李崑生江盛洲十一户各一元張靜安葉受謙潘保鑫陳益齋潘品三盧伯寅蘇潯生潘子龎潘隆生李介安沈子韶張蘭生許善欽十三户各五角李鳳儀四角潘鶴書三角吳子和領募潘　六楊戟門馮聨生潘招生潘紀　程秉之潘霄榆陳遇羹潘鏡蓉程潤身十户各洋一元共四十四户合洋一百九十四元三角内龍洋一百四十一元○廿七日孔慶塘諸公報効庫　足銀二萬兩合來規元二萬一千九百廿兩隱名氏洋廿元杭垣百忍堂張十元烏鎭沈應如是住齋十元枕善居龍洋五十元金山何望逹爲女求病速痊英洋十元嘉興孫祖煇求病速愈十元　壽廬主人爲母七旬晋四壽辰將家宴資移助求慈體康强四元嚴逹記二元隱民氏無名氏各二元馬友培王門孫氏各一元　名氏六户合小洋十二角湖州無　子二角許姓銅洋一元無名氏銅一元○江西卽補府陳和甫重十元永慶堂油行六元江西藩理問王旭齋四元胡德菴仁昌福金大隆鄧省堂劉毓山五户各二元　中報益順米信盛米怡發和同義福正順炭恊昌染仁豐行大茂紙馬三益協盛全福泰行十二户各一元共廿户合重洋四十二元兌見英洋四十一元一角朱雲甫規銀五十兩清江縣正堂石幹臣洋廿元○敦睦堂鄧洋三元裕後堂樂二元樂源大一元九角樂源昌一元樂熾堂六角周必溶張龍章許錫記三户各五角共八户合洋十元○廿八日南通州永盛堂洋二百元徐肇浦十元○廿九日張雪堂善士募不書名規元三百兩劉澄如京卿節省春酒資移助洋二百元志道齋主人洋一百五十元硤石沈公信沈葆芬爲媳馮氏求郤病復原洋五十元松江枕洽昌善堂共洋三十元王不留名十元硯記沈記各四元顧記二元王賢記五元嘉定陳安記五元蕪湖李修本求公私平安一元無名氏銅洋一元○常州裕記愼油號募愭氏遺孤求平安洋十元姚老太太九元姚陸氏求董女病愈訥僧各五元王阿金一元○正月份共收規元四萬一各二百三十一兩四錢二分一釐洋七千二百八十九元扯七三三二五合規元五千三百四十四兩六錢五分九釐龍洋二百五十一元小吕宋洋二元對開洋二元扯七二四合規元一百八十三兩八錢九分六厘小洋九百零九角八分四厘扯六七八合規元六十一兩六錢八分七厘錢四十文作規元三分三釐以上共收規元四萬六千八百廿一兩六錢九分六釐銅大洋一百三十四元銅小洋二百廿三角砂錢五千二百文仇畫卷一册畫絹三幅福報錄五千本連前共收規元廿四萬四千八百九十五兩二錢八分七釐銅洋一百五十六元三角砂錢五千二百文　畫卷一册畫絹三幅殿板宣紙廿四史一部圖書集成醫部兩箱福報錄五千本 
 
 
 

Page 10

 
 
   
 
