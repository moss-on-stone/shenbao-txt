# 1920 - 230 - 4917067

 

Page 1

 
 
   
 
 

Page 2

 
 
   
 
 

Page 3

 
 
　　中華民國九年八月二十五日星期三（申報）舊曆庚申七月十二日（三）時評 
[保（冷）P ] 
　　有位者孰不願永保其位有權者孰不願永保其權有勢有力者孰不願永保其勢力即下而至於有財有産者孰不願永保其財産然而世事每與其願相反所謂永保者卒至不保而止此何故耶豈其謀有未盡耶蓋保之一念即不保之所由來也袁世凱欲永保其地位故始而謀終身總統者終而謀帝至謀帝而身且不保矣安福黨欲永保其地位故始而以金錢買者終且以兵隊爭至以兵隊爭而亦身且不保矣此皆前車之鑒也蓋保之一念全以私心爲主私心爲主則百邪自入而所爲必無一是處終至欲不傾覆而不能也奈何今之要人聞亦急急爲是耶專電 
[北京電]  
　　徐靳曹張四人議定互保地位由張志潭葉恭綽吳笈蓀斡旋而成（二十三日下午九鐘） 
[北京電]  
　　日使對廟街案堅執華艦參預已來最後通牒詞極無理頃外部開急議主痛駁（二十三日下午四鐘） 
[北京電]  
　　新簡陸次吳昭麟因某方反對靳擬仍留羅繼任各方又多否認有擬張景惠秦華擇一而任説外次陳籙將使外有任劉崇傑説（二十二日下午十一鐘） 
[北京電]  
　　本日閣議駐日公使劉鏡人因病辭職准以胡維德調任奉天高審長吕世芳調回大理院推事本任以單豫升繼任河南敎廳長吳鼎昌病辭照准以李步青簡任（二十四日下午七鐘） 
[北京電]  
　　李純四辭總代電請給假一月派員代理職務統一進行希逕與南方直接洽俟賤恙稍愈再効馳驅徐擬專員赴寗勸慰（二十三日下午十一鐘） 
[北京電]  
　　岑馬（二十一）電催廢軍事協定靳復已飭部與日武官先商洽卽進行（二十四日下午四鐘） 
[北京電]  
　　前美使芮氏謁徐上召集國民大會條陳注重在免除流弊使代表眞民意（二十四日下午四鐘） 
[北京電]  
　　全國軍隊留六十歸大省駐三師中二師小一師特區一旅（二十四日下午四鐘） 
[北京電]  
　　日使要求官廳禁報館評論保護禍首（二十四日下午四鐘） 
[北京電]  
　　衛戍部三佈告（一）捕拿二批禍首（二）取消戒嚴（三）開報禍首産業（二十四日下午四鐘） 
[北京電]  
　　報載文羣携來條件（甲）事實（一）免李厚基任林葆懌督閩（二）陸榮廷爲兩廣巡閲兼桂督（三）譚延闓督湘（四）陳炳焜長桂（五）莫榮新督粤譚浩明爲省長（乙）法律以舊會憲法草案爲根據但須先行解散新會（二十四日下午四鐘） 
[北京電]  
　　靳周力主中央政費實减三百萬（二十四日下午四鐘） 
[北京電]  
　　皖督李純保張文生張作霖保鮑貴卿總統保王懷慶尚未解决（二十四日下午五鐘） 
[北京電]  
　　皖督有改任王懷慶説（二十四日下午四鐘） 
[北京電]  
　　直省賑欵决發二萬元（二十四日下午七鐘） 
[北京電]  
　　吳徴鰲等電閩邊復發生戰事一隅牽及全局惟望下令息爭閩人同頌再生（二十四日下午四鐘） 
[北京電]  
　　劉存厚電田部元（十三）日佔領劍州（二十三日下午九鐘） 
[北京電]  
　　陜陳電劉存厚派員在漢中各屬勒借軍費已達五十萬元刻下尚在進行民力已竭請另行籌濟（二十三日下午九鐘） 
[北京電]  
　　汴趙電洛陽西北軍譁變分竄各處經趙司令擊斃百名（二十四日下午四鐘） 
[北京電]  
　　外部照會日使請將九禍首嚴行監視俟法庭刑訴成立再求引渡（二十三日下午十一鐘） 
[北京電]  
　　贛陳電閩邊確有戰爭賴世璜竄入平遠贛防吃緊除加意防範外懇速示機宜（二十三日下午十鐘） 
[北京電]  
　　巴黎創辦中國學院年助二萬佛郎現加八萬佛郎（二十四日下午七鐘） 
[北京電]  
　　張鳳台電二十一就職（二十四日下午四鐘） 
[北京電]  
　　庫電褚其祥與高在田因爭奪接管俄械大有意見現高謂褚將有意外擧動請政府注意（二十四日下午五鐘） 
[北京電]  
　　政府電黑督謝部入蒙顯有陰謀希防範（二十四日下午五鐘） 
[北京電]  
　　哈電日軍石岅中將連日召集軍事委員開軍事會議與謝氏及東路有關（二十三日下午九鐘） 
[天津電]  
　　京奉路管理局長徐鎬爲籍隷安福並有營私舞弊情事交部擬卽撤換聞將任前皇姑屯站長唐子華代理其副局長一職由張作霖特薦巡閲使署副官柳昌年試署（二十四日下午十二鐘） 
[香港電]  
　　軍府勸陳莫罷兵勿同室操戈惟桂軍官以地盤關係多告奮勇調和尚未合時昨沈馬均奉莫令援汕已乘艦出發擬在汕附近登岸粤軍利速戰分數路攻揭陽普寗惠來老隆一帶前敵報告多得手洪兆麟鄧本殷軍已到普寗將與汕尾粤軍聨合各縣民軍紛起肇軍與徐東海匪千餘已據陽春潭水圍周之貞在因邑謀起事陳繼虞佔崖縣李根源將回瓊防禦（二十四日下午二鐘） 
[香港電]  
　　陳錦濤昨過港赴滬（二十四日下午二鐘） 
[香港電]  
　　楊魯回戈向粤楊部抵郴州擬攻韶關魯部在湘洪江亦出動（二十四日下午二鐘） 
[香港電]  
　　昨莫佈告褫陳炯明總司令職並着前敵將官剿辦又請軍府褫陳官勳並下令懲辦（二十四日下午二鐘） 
[香港電]  
　　莫任馬濟爲討陳第一路總司令劉達慶爲副沈鴻英爲二路司令（二十四日下午二鐘） 
 
 
] 

Page 4

 
 
   
 
 

Page 5

 
 
   
 
 

Page 6

 
 
　　中華民國九年八月二十五日星期三（申報第二張）舊曆庚申七月十二日（六）公電 
　　湖南敎育會來電各省省議會敎育會商會農會工會曁各團體各報館公鑒民國以來九年四亂推原禍始固由軍閥政團假竊民意專擅横行亦由我國民怠棄天職自失主權之咎吳子玉將軍主張國民大會解决時局愛民愛國之心昭然若揭夫民國主權在國民全體約法久具明文今以國民大會制憲實與約法精神相合且由各界自行籌備斯符自决之眞義發揚民意奠定國基在茲一舉湘民久罹鋒鏑痛苦備嘗援久病知醫之請爲清源治本之謀以爲欲求永久福國舍此别無方劑敝會不揣棉薄擬聨合各界共促進行惟組織大綱如何修正籌備手續如何妥善敝會正在研求尊處有何卓見希早電示藉資取法湖南省敎育會會長陳潤霖副會長孔昭綬陽印世界路透電 
[波蘭戰勝俄軍之故]  
　　二十日巴黎電波蘭傳來之消息皆言波蘭軍已大獲勝利俄軍行將陷於厄中巴黎發刊之紐約日報載稱此次波蘭軍之獲勝顯係法國之功法國維干將軍雖名義上不爲波蘭軍之指揮而實際上則嘗主持軍務據確實消息此次大戰計畫乃由福煦上將親自擬定波蘭總統譬爾蘇特斯基氏名爲總指揮實受法將命令而作戰波蘭軍西翼及中部由法國亨利將軍與比洛特將軍指揮戰地之法軍官共約千人軍中之砲隊與坦克砲車均由法國下級軍官督率　　二十三日巴黎電法報載華沙消息謂波蘭陸軍參謀部已組成二軍以追敵軍北軍歸哈勒將軍指揮南軍師波蘭軍總司令指揮其目的乃在緊追紅軍以截斷之波蘭軍自八月十五日至今共俘敵二萬七千人中路波蘭軍進攻者獲運輸車多輛小巴黎人報載駐倫敦波蘭公使致各報館之文謂波蘭人願儘速簽定和約但不願接受以打擊施於波蘭獨立之條件 
[俄激黨南俄戰敗]  
　　二十日君士坦丁電過激軍在尼泊河右岸之戰事業已失敗過激軍渡河向泊里柯浦進發志在包圍藍格爾將軍之右翼藍格爾將軍反攻克復亞里希基鎭並逐敵至河之彼岸過激軍已委棄基克化夫加鎭失戰品甚夥　　二十三日巴黎電聞遣派法國外交代表一員至藍格爾政府處問題俟法總理巡游戰地歸來即可解决 
[法國恢復叙利亞之和平]  
　　二十三日巴黎電法國戈洛將軍恢復叙利亞之和平效果日著據時報載稱重要部落領袖數人曾向戈洛將軍聲明願効忠法國法軍戰於亞達拉之北者已恢復該區全部分之秩序 
[法德之近狀]  
　　二十一日巴黎電法政府已贊成德國任美葉氏爲駐巴黎大使　　二十一日柏林電德政府現正草擬牒文抗議協約國疑及德政府與聞加土維資之騷亂並要求上西萊西亞協約國國際委員團依守和約盡其職務不得對於波蘭人有所偏袒 
[各國近事記]  
　　二十一日希爾新福電此間美人現信未能救助莫斯科之美僑苟爲之徒滋困難無益有害　　二十三日巴黎電巨哥斯拉夫與捷克斯拉夫之締結防守聨盟已由巨哥斯拉夫内閣贊成俟首相報告國會後即將草擬盟約各報皆熱切歡迎此舉　　二十日瑞典京城電自由黨已拒絶守舊黨所提出合爲此議徒使社會黨各派互相結合也　　二十一日倫敦電孟卻斯德商會股委員會决議請赴遠東之棉花委員團展期明年啓程蓋信關於籌備一切之困難至時可以打銷也　　二十一日倫敦電華盛頓來電謂威爾遜總統政躬已全復原惟步履時微跛而已總統今已照常理政太平洋路透電 
[海參崴近事紀]  
　　二十三日海參崴電議會通過决議案解散伯力巿議會議員若干人因不贊成該案業已辭職伯力勞工則殊滿意業已上工伯力日領事聲稱今不許雙方動武伯力巿議會因缺乏欵項且不得民心不能支持多日巿長希圖組織武裝衛隊但不能得有軍械日人現仍嚴守中立維持秩序 
[日本近事紀]  
　　二十五日東京電日本著名報紙兩家發行英文專刊言美日邦交圖畫字跡皆佳内載原敬首相澀澤男爵大隈侯爵伊集院等政略及經濟界商界重要人物之文字皆切實聲明願美日間誤會悉除之意此種專刊係爲歡迎游日美議員團而作但日本輿論亦可由此見之政府已警告日本各報勿登載足以引生國際齟齬或國民不確觀念之文件近來日本報紙對於美國報紙之抨擊頗肆力還擊以圖讀者歡迎故政府有此警告也　　二十四日大阪電大阪每日新聞專電稱倫敦泰晤士報云英國將許埃及獨立　　二十四日西京電東京不日將開世界星期學校大會茲有星期學校敎員三十人道出此間前往東京 
[朝鮮近事紀]  
　　二十三日東京電朝鮮警務局發表文告如下朝鮮黨徒密謀加害美議員團幸及早發覺距今不久朝鮮國民黨聨合會員多人在朝鮮全境秘密散播煽亂文字之傳單無數國民黨聨合會總部設於滿洲境内二十一夜漢城警察四出搜查拘獲黨徒十二人黨魁亦在其列並搜出炸彈手槍等物被拘者供認擬於美議員團抵漢城時以炸彈擲擊之並擬擊總督府以損美日邦交及使韓人陷於騷亂地位藉以促進獨立運動豫料尚將續有拘獲 
[中國南北近事紀]  
　　二十四日北京電衛戍司令王懷慶昨日出示略謂檢查衛戍部案卷有段芝貴於七月十三日署名宣佈北京戒嚴之文稿此文未由總統或負責任之員批准實屬違背法律今特宣布作爲無效現信王之示文將使天津楊以德宣布之戒嚴令亦失效力　　二十四日北京電聞唐繼堯等之背後有外人爲之運動現信政府將於日内决定應否對滇黨宣單蓋滇黨現圖進兵陜西以攻鄂聞陜督陳樹藩擬與滇黨携手陳近得洛陽開抵之邊防軍數千人兵力益厚政府如不宣戰亦當另有辦法閩督李厚基知政府行將去之現與陳炯明結合以逐桂軍粤滇因此水火益甚政府今當於粤滇二派擇一聨好如聨粤則滇將處於困境如聨滇回粤將不支政府之地位今殊鞏固蓋安福殘黨雖圖依附滇派而北方諸省今殊一致政府之發兵赴漢足徴不欲任令滇軍在長江流域活動無阻也　　二十四日北京電新國會定八月三十一日閉會今日閣議通過任胡惟德爲駐日公使　　二十四日香港電水上警察搜檢尼羅號輪船所載之搭客在烟囱罩内覔見美金洋二千元有中國搭客三人其携美金洋三千元現爲警察扣留疑與竊案有關國内要聞 
[北京通信（般若）]  
　　中東路之經過及現狀京畿戰事經一月有餘一般人視線羣集於此若不知政爭外更有何事如中日間之關係所謂中東路權問題者今已由中日間之問題化爲世界上之問題竟未有人提及斯可異也茲以其經過與最近之趨勢述之自西伯利亞戰事起後俄人已不復有管理中東路之能力其西至滿洲里東至五站南至長春丁字式之一段線路以合同上之規定與領土之關係論當然完全歸我非他人所能覬觎然日人對於此路實爲出兵西伯利亞政策中之唯一希望前年秋間軍事聨絡員互派之後日政府决定代管中東路之計畫下密令於關東都督使與我之聨絡員爲非正式之交涉聨絡員某君嚴詞拒絶乃又以此運動奉天督軍張作霖黑龍江督軍鮑貴卿求其允許張鮑亦不允此爲日人第一次之進行旣不能逞乃於去春實行派兵護路之日由大井司令與我國司令林建章交涉於海參威其兩方之交涉者中國爲林之參謀長某君日本爲大井之參謀長高柳彼所藉口謂中日間軍事協定之精神爲軍隊之互相指揮中東之護路軍可以應用此約以中國之護路軍隊置諸大井指揮之下我則以爲軍事協定係對德奥今歐洲旣已議和對德奥之性質消滅護路之事又非對德奥俘虜而設當然不能援用加以中東路所經地域完全在我領土内護路之完全責任當然由我擔負主權關係不能由日軍指揮日人一番交涉不得要領而退乃又變一手段自擬互相指揮軍隊之辦法若干條向在威埠之聨絡員再行交涉聨絡員亦未之允此爲日人第二次之進行及乎最後我國在威之軍事當局知日人日進不已乃以自動手段於各國司令會議場中提出中國獨立擔任護路之理由與其辦法英美法義捷克各司令一致贊成日人爲衆議所迫迫不能有異議而護路權歸我之局始定然日人謀取之計畫迄不由此止也　　中東路督辦委派護路司令委派矣其始爲鮑貴卿與日與俄之交涉感受許多困難至不得不辭職繼任之督辦宋小濓赴哈爾濱不滿兩月又復入京有不再返任之表示蓋日人之計劃在路權確定以後分爲數種（一）運動東三省胡匪謀毁沿路之橋梁電線及一切建設物以便藉口我國軍警不能保護而遂以其對俄軍事上之需要自由行動進佔該路半年以後類於此種之報告參陸處所接到者厚盈尺許即中東路之戒嚴亦無日或解（二　）運動俄人使掣我督辦及護路司令之肘遇事反對俾不能堪鮑貴卿旣備嘗此苦宋小濓之歸據哈埠來人所述謂從前宋氏都黑曾與俄有惡感此次即藉此挑撥路局俄人對於宋氏有一種示威運動謂如不去哈卽將逐之而張景惠之不敢就職雖係關内有事實亦憚此風波近將易以張煥相而日人已微露反對之意至於運兵赴西伯利亞之時藉口運輸不靈於沿路各站逐我管理路事人員扣留車輛滿洲里海拉爾等處屢見日軍之無端佔領雖當時交涉事後或亦退出而强行進取之行爲迄未有已則尤昭在人耳目也　　然此皆對我之行動也彼亦知此種作法旁觀不平英美等國時有訾議且近日英美兩國間以美國之發動由駐日美使駐美英使及駐華英美兩使互商對於中東路之辦法其交涉之主張將欲以中東鐵路置之各國共同管理之下以抵制日人其理由所在一慮中國經濟力不能維持或以日人之外交手腕聨絡我親日派由經濟上行其侵略二慮中國於日人之强迫手段一不能抗則將爲日人所有據美京傳來消息彼等所商榷者已在貲財援助問題此於我固未必利而日人已大感不便矣故近日日人之計畫又從國際上着手而有二種之發見（一）在哈方面由日本領事致電駐京日使藉路線五俄里内發見刦案請日使以中國護路軍之不得力向我抗議並通告各使團請公推一國暫行保護其意蓋自任保護而欲由使團出口也（二）在東京方面因美人盛倡共管策而設法以抵制之據最近情形則日人欲藉中英問之同盟關係而聨英以制美卽運動英國使不贊成美之主張也現此二種運動皆正在進行中效果尚未之覩而我國境内之中東路其危險情形較前益甚矣（八月二十一日） 
[西報論日本與謝米諾夫]  
　　中美新聞社譯大陸報社論云日本與謝米諾夫之陰謀詳情現已漸漸露出惟其中尚有可疑夫蒙古及東部西此利亞爲日本覬觎欲得之物假使謝米諾夫果成爲一國之王囊括東部西比利亞北部東蒙古北滿洲與烏蘇里則日本所望之西北擴張將如何進行乎其所艷羨之礦産將如何取得之乎日人稱謝氏爲（東部西比利亞之强有力者）其實日本之對待謝氏與對待安福部相同不過藉爲爪牙以獵取彼所欲得之物迨所欲旣得則此爪牙即被捐棄矣日本國會將爲一正式中立之宣言以欺世人其實日本之侵略政策不由彼之官員爲之而由非官的機關爲之故日本儘可不承而爲正式之否認吾人欲知其目的當於其非正式之行動中求之謝米諾夫旣在滿洲有許多物産可以召買此等物非彼自有皆係掠奪而得藉日本之保護以保持之即以日本爲巿場蓋日本最喜收羅此等物絶不問其來路也再者中東鐵路之雇員皆爲謝米諾夫之人故該路在彼權力之下而爲該路之眞正主有者中東鐵路公司（俄華公民）則反無發言權其代表俄華股東之道勝銀行亦退處無權日人一味聳諛謝氏勸其控制全路排斥合法之俄華股東預料謝氏一經行此舉則日人必開始與謝氏分裂指謝氏爲盜危害日本之領土完全暗使日兵與謝兵衝突最後以日軍削除謝氏及其所執持之一切乃冷然對中國云（汝旣不能控制謝氏吾人將佔領滿洲全部接管中東鐵路作日本國有鐵路之一汝之護路兵未能保護日人生命且大有故意致彼等於死地之嫌疑尼港事件汝这兵士實參預之今沿鐵路亂事亦汝等所鼓動而成今吾人將主有中東鐵路并佔據滿洲全部矣）謝米諾夫乃日本之傀儡並非日本陰謀中之一分子假使謝氏覺悟此項陰謀則將立與日本脱離一切關係謝氏目下方且以日人爲彼之傀儡也日本憲兵現對於旅行滿洲之各國人監視極嚴以防其陰謀被人洩漏凡旅客如有調查當地事情之嫌疑者必竭力與之爲難幾使彼不能駐留而後已日憲兵在南滿鐵道上完全攫奪中國之主權對於旅行外人檢視護照驗視行李無所不至凡此在國際法上皆爲中國之主權日本此舉直視南滿爲日本帝國之領土矣夫日人向來非正式之行動可於正式方面否認之今之憲兵檢兵檢查旅客則明爲正式舉動矣日本之當局者尚能在國會中否認彼在滿洲有野心計畫耶今世界各國凡在南滿有商業利益者當速認明日本在彼之正式地位假使日本仍不認此正式地位則當以滿洲之開放門户示之揮其速去日本之陰謀吾人經歷已多今得此中消息不能不布告大衆凡有知日本陰謀之細情隠而不發者是對其本國及中國皆爲失職也 
[拉門德氏與銀行團]  
美國資本家泣門德氏七月二十日由紐約致書上海字林報略謂頃見貴報社論以日本是否撤回滿蒙列於銀行團範圍以外之要求日本加入銀行團是否與他國同一條件爲問此事與中國人民及遠東全局有極大之關係余以爲不可不就所問之點予以完全準確之答覆查銀行團原有合同係一九一九年五月在巴黎由美英法日銀行家簽定祇須呈各該國政府批准後卽可實施美英法三國政府未幾卽予批准但日本方面則係附有條件之同意據日本銀行家聲稱奉政府訓令須留存滿蒙之日人事業於銀行團範圍之外此種保留非他國銀行團所可依允因其爲銀行團中完全與自由的共同動作之阻力也且亦非西方諸政府所能依允以此種退讓將來日本可執爲各國承認其滿蒙某種政治主權之解也余遊遠東目的之一即在與日本銀行家及日本政府人員討論此事並切實調查日本銀行家是否可與他國銀行家以同樣之條件加入銀行團當余從中國二次赴日後此事幸獲解决日本銀行家得其政府許可撤回其保留滿蒙之前函余代表美英法銀行家發函覆之函中並聲明依照巴黎所定公約之精神與文字南滿某種鐵路計劃日人業已有實在之進行者不歸入銀行團範圍之内當余三月間初次遊日本時余見日本確有一種惶慮恐銀行團籌議在滿蒙有所舉動致使日本不能從滿蒙獲其經濟存在所必要之食物與原料供給也余當然向日本銀行家聲明銀行團對於滿蒙迄未有何籌議吾人所欲行者乃欲依在華其事之根據而結團體耳至於完全計畫之實施則非一時事也今年十月間倫敦巴黎東京將派代表至紐約開四國銀行家會議届時凡此事件將付討論但吾人苟不得中國人民之好意與協助則不能有何實在之進行當余游中國時余已屢作此語矣余在華時日極少余已屢得辦事華人信任此種辦法之表示余確信華人甚願銀行團之行其職務也目前中國北方戰事之消息充塞報紙凡各切實計畫可扶助中國整頓其財政與經濟現狀者將受北方戰事之影響而難以成立此乃無待言者余泛論及此惟余此函之唯一目的則在表明日本之撤回其滿蒙要求與日本銀行家之加入銀行團並未附有條件也字林報社論略謂四國銀行團代表在紐約會議之期距今不遠而拉門德氏解釋誤會之函適於此時接到殊可歡迎今安福失敗政府易人不久必向各國借欵而有種種允諾之言顧其允諾不盡可恃是以借欵條件必須明白爲人共曉而銀行團任何團員之態度尤不可稍有誤會此乃第一要義若銀行團辦法旣有明確之規定又可爲人公認其不僅爲限制其所增軍閥之具則必能大有益於中國人民也拉門德氏所糾下 
社論係因日政府五月間宣言含混而作今拉門德氏雖釋明之然各國銀行家於紐約會議時猶有不可不特别注意者在焉合法營業固非銀行團所能阻止但因實業或商業而借之欵則宣眞正用於工商業之途而不可歸諸擁兵殃民者之私囊也纽約會議尤有當特别注意者拉門德氏與日本所立之契約中不過包括廣義之原則而會議時則宜將此原則演爲實際之詳細辦法勿籠統其詞致滋糾葛俟會議旣畢則宜將其詳細結果公佈於世復由四國政府聨合證明之不可由任何一國獨自發言致起疑慮此乃吾人代表中國人民並爲銀行團前途成功起見而屬望於紐約會議者也 
[國民大會近訊]  
中曲前因召集國民大會問題曾經電詢長江三督意見據聞現已陸續接到覆電李督主張迅速定出進行辦法其召集手續以及議事範圍猶須妥愼規定王督主張應折衷辦理不宜操之過急陳督則主仍由曹張吳詳抒意見俾資進行又武漢學界聨合會對於召集國民大會之辦法曾經迭次討論其所决定者約有三項（一）
本會對於國民大會取絶對贊成態度惟不參與組織及籌備事宜（二）本會對於國民大會决居監督地位倘該會果有國民自决精神當然遵爲神聖如有人從中操縱發現鑄造民意之形跡本會即以最嚴厲之手段對付（三）組織偵查隊調查各野心家對於該會之行動以便隨時設法對付如各團體果能均如右述辦理則眞正之國民大會方能實現云云至政府方面對於國民大會内之代表問題經一度之討論大致情形如下（一）各督軍省長都統京兆尹派出之代表（二）由省議會選出之代表（三）各省區都會之法團代表以上所謂之代表每處祗限定一員將來召集時並須限以一定之時期 
[和局之北方消息]  
據某當局云外傳南北和議有移至天津開會之説殊屬不確蓋政府旣以李蘇督兼任全權總代表則爲兼籌並顧起見而將和會由上海移至南京似近情理且對粤對滇滬甯較爲近便接洽亦較爲順遂若改移天津無論西南代表未必贊同即李總代亦决不肯舍督軍之職守而僕僕來津遠道周旋至於分代表之更動固在所不免而西南總代表之爲唐爲温尚未易决定則北分代之更動亦未必遽成事實不過李總代表之議和方針現當温唐未决定以前雅不願與一方接洽以免有輕重軒輊之嫌反碍和議之進行故已直接電達岑陸與孫唐兩方多所協議而和議之形式亦不甚重視也李蘇督自兼充總代表後雖曾一再力辭然對於和議之籌備不遺餘力茲據公府確訊東海頃接李總代表來電報告和議進行之步驟請中央宣布實行以便南北早日統一探其内容（一）由中央致電軍政府令速籌備和議各手續促温總代表來寜共圖進行（一）勸令軍政府停止攻閩以免和議再生波折如有不能解决之事應由和會席上解釋辦理南北和議就中最難解决者厥惟國會問題此次李蘇督與岑陸開始接洽即首先討論此事最近南代表章士釗及曾彦黄自希等先後到寗轉述岑陸意見並不堅持前此恢復舊國會之主張而陸氏本人且單獨致電李督表明意旨現該電已由李督錄呈中央原文大意以安福旣倒南北亟須統一關於一切解决辦法縱彼此主張間有不同之處但能於統一上有裨自當犧牲成見遷就容納至國會問題曩者迭經表示總以恢復舊會爲適宜若多數意見趨重於另行召集新會之一途鄙意亦不反對蓋新會成立之後儘足以解决種種問題並可否認安系一切賣國各條約則與恢復舊會固無少異吾人謀事只求有益於國他非所問惟善圖之等語並聞李督對於國會問題亦具有詳明節略特派本署參謀秦洸賫呈中央請示辦理業於前日午車抵京又聞某方面近接廣州電訊謂留粤舊議員之一部鑒於大勢所趨擬由自動的將舊會宣布取銷其所持理由有三（一）舊會中新補甚多已不符舊的名義（二）舊會議員投人安系者不少縱卽恢復也難令人尊重（三）年限已滿無存留之依據但此種主張多數議員尚未表示同情能否實現殊不敢必 
[理財聲中之面面觀]  
府院之減政動作靳雲鵬主張先由中央實行减政以節公帑問題刻已着手進行據政界最可靠消意靳氏東海商議府院減政辦法聞擬定公府方面秘書廳禮官處侍從武官處翊衛處指揮處庶務司文武承宣司均須分别淘汰冗員而國務院將行走及辦事名義完全取消至於府院顧問諮議至少亦須較現在數目減去三分之二交通部查賬續聞昨報所誌曾毓雋任内所用不關交通項下之支出總數茲續紀其詳細數目如下西北籌邊使現洋一百二十八萬元京鈔四十一萬元日金五十萬督辦邊防處現洋四百六十五萬五十元京鈔五十七萬五千元財政部現洋二百二十一萬七千九百五十元京鈔二百四十五萬元日金八十萬元七年公債起期五十萬元短期五十萬元陸軍部現洋一百十一萬元京鈔五十萬吳光新現洋一百二十四萬五千元京鈔十五萬五千元王揖唐現洋三十八萬元龍濟光現洋十三萬三千元經濟調查會現洋二十四萬元經濟調查局現洋四萬元張宗昌現洋二十四萬四千九百元張敬堯現洋十萬元第八混成旅現洋二萬元蔡成勳現洋四萬元阿爾泰辦事長官署現洋一萬二千元中鈔三萬八千元姜桂題毅軍總司令部現洋十五萬元段芝貴現洋五十萬元定國軍司令部現洋二十二萬元王占元現洋二萬元總計現一千二百七十八萬七千八百五十元鈔四百十二萬八千元日金一百三十萬元公債一百萬元至財政部之賬目由李思浩經手付於邊防西北各軍之數目俟覔到確數再行揭布 
 
 

Page 7

 
 
　　中華民國九年八月二十五日星期三（申報第二張）舊曆庚申七月十二日（七）中央最近之收入中央受戰事影響總收日絀入欵寥寥茲將最近各處　收報解之欵數處分誌如下（甲）報收之欵（一）京師税務監督公署五月分税欵十五萬六千元（一）山西印花税分處五月分税欵二萬○五百元（乙）報解之欵（一）臨清關徑收山東官銀號還報二萬元（一）漢口大清銀行清理處一萬二千元（一）湖北印花税分處五千元（一）津浦鐵路貨捐局掃解五月分捐欵二萬五千元（一）崇文門税關印花欵八十八元　　靳氏之財政計劃靳氏近爲整頓中央財政舉辦各項要政起見迭與財政總長周自齊及各財政機關重要職員磋商整頓之手續聞靳氏對於全國財政預算刻已規定就緒以政費估全國收入五分之二軍餉佔五分之二其他五分之一歸爲整頓敎育提倡實業補助費並聞此項規劃甚爲詳細再經一度討論卽交閣議通過實行　　財政部無着之欵據財政部消息日昨周總長到部將各項賬目詳細調查查出前由交通銀行支付四十萬元該部賬内所載只支出三十萬其餘十萬元徧查無着而部中亦無此項存欵周總長大怒將各科長記過一次並飭令再加詳查 
[中日學生之茶話會]  
　　前日下一時日本亞細亞學生會旅行隊諸富一郎伊籐七雄等八人由李大釗君介紹與北京學生會各學代表在北大開茶話會由林寳慈君主席向大光君爲臨時速記席問談話歷三小時茲將兩方談話大意略述於下首由主席致開會詞畢日本諸富一郎代表致謝意以後雙方互相談論北京學生首先詢問亞細亞學生會之宗旨及組織若何日本學生略稱該會自去年三月間由中日學生少數人發起以來因遭大多數留學生之反對及受歐洲和會山東問題之影響頓呈沉寂之觀現在仍本正義人道之宗旨繼續進行亞洲各國學生爲誠意之聨絡至於組織一層刻因意見未趨一致尚未確定妥貼然决不以中國學生之反對及山東問題之影響而變更初衷云云北京學生先後發言大意謂二十世紀世界潮流已趨於世界主義亞細亞學生之組織尚不免近於部落主義吾人不敢贊同且一種人羣與他種人君欲謀眞正之親必先除去一切障礙始能達到目的貴國軍閥財閥皆爲中日親善之障礙希諸君望打破此等障礙則不親善自親善矣至敝國與貴國携手之萬惡軍閥自有我國國民爲之制裁貴會旣以正義人道謀亞洲之幸福爲宗旨吾人甚願將此意推之於全世界人類因爲社會進化是要全體人類共進的謀社會全體的幸福亦即謀個人的幸福人類社會如一張白紙若社會上某一人羣侮辱他一人羣非他一人羣之羞乃人類全體之羞譬如白紙上污一點墨是這一張全紙的污點非某一部分之污點也最近貴國公使收留徐樹錚等罪魁和壓迫朝鮮獨立於正義人道相隔尚遠此固由於貴國軍閥之罪過然貴國之民視爲當然殊爲遺憾日本學生伊籐七雄君答稱敝國軍閥吾人亦甚反對現在已有此等覺悟云云又北京學生對於生産平等支配平均普通選舉以及國體法律問題均發揮盡致深願一致進行促其實現而日本學生均以暫時事實上有障礙遂認爲終不可能此爲兩國學生眼光不同之點最後中國學生謂以上各種問題之能否實現全視各國青年努力奮鬭之精神以爲斷此事問題非亞洲問題乃世界問題而根本上能否改造尤以敎育爲樞紐云云四點散會合攝一影以作紀念攝影時參差直立以示毋分畛域之意 
[日使容留禍首之反響]  
　　武漢學生聨合會及湖北各界聨合會因對於日使容留禍首問題非常憤激特電外交部及北京英法美三國公使以期挽救茲將原電照錄如下（一）致外交部電其文曰北京外交部鈞鑒　樹錚曾毓雋段芝貴丁士源朱深姚震姚國楨梁鴻志王郅隆等此次犯罪之行爲或盜國權或濫用公帑或擅調軍隊或勾結鬍匪本普通之刑事犯而日本公使竟不顧英美法三國公使所持之正義甘冒不韙將徐樹錚等九人收容於日本兵營且謬引國際慣例以國事犯目之通知於鈞部以爲搪塞之餘地此不獨衊視我無常識抑且侮辱我之外交人格鄂人聞之不勝憤激故本兩會爲爭保人格起見除直接向日使提出抗議并請英法美三國公使重申正義外特此電請鈞部迅向日本公使嚴重交涉勿稍退讓務期主權不受障碍國賊不漏法網則本兩會不勝盼切之至武漢學生聨合會湖北各界聨合會同叩（一）致北京英法美三國公使電一通其文曰北京英美法三國公使鈞鑒此次貴三公使主持正義專重我國民意驅逐我全國公認之罪魁徐樹錚等於貴公使界及貴居留民住宅旅店之外我人聞之欽感無限惟日本公使甘冐不韙竟不顧三公使所持之正義與我全國公正民意將徐樹錚等九人收容於日本兵營我人聞之不勝憤激除直接向日本公使提出抗議外尚望貴三公使堅持到底重申正義以期有害世界和平之虞之徐樹錚等引渡而後已則我國民之欽感貴三公使者豈獨形諸言語之問而已哉再我國現執政者較之安福劣黨不過五十步百步耳政治仍未上於軌道其設施終難免各圖所私尤望三公使轉告貴國資本家必於中國有合法政府後始可投資否則我人惟有不承認而後已合併聲明武漢學生聨合會湖北各界聨合會同叩 
[陸榮廷與西南政黨]  
　　廣西通信云陸榮廷與譚浩明陳炳焜等平素不信政黨凡關於軍事政治亦多不以政客之主張爲然迨兩粤宣布自主以後粤中忽又有某政黨之組織粤督莫榮新本屬陸氏舊部爲桂軍中一首領但其爲人頭腦單簡常被政黨所利用對於陸氏親下之密令問亦不肯服從如昔日二李（李烈鈞李根源）之爭陸會屢電莫氏不可率爾用兵結搆深仇然莫氏深信政黨之主張卒至惹起滇桂之惡感西南護法區域乃有分而爲二之勢粤中内部亦常紛擾未安而陸氏本人對於粤省軍權亦不願問及但莫氏及某政黨因對外之關係每藉重陸氏以取信於北方陸氏嘗謂粤局不可爲矣蓋慨乎言之也至南北和議一節陸對於局部議和及無條件和議二項極端反對主張事實上仍從法律解决至南方和議總代表亦始終承認唐紹儀擔任日前攻閩計畫陸氏本主張審愼當龍州會議時陸曾提出許多疑難問題奈各軍官皆一致主張服從軍府計劃陸不得已乃代爲表决并另行密電其子陸裕光萬不可就攻閩總司令職某政黨聞此消息囑岑西林詰問一切陸因此之故更惡政黨直軍吳師長代表婁育仁亦以北方某政黨現已被義軍解散南方政團挑撥内亂把持和議罪惡相似等語慫恿陸氏故陸氏近來對於政黨之態度甚爲堅决日前滇督唐蓂賡亦派代表至龍會晤談及西南護法政局均主張由滬上和會解决絶對不承認局部議和爲正當并謂滇黔桂粤之間本屬護法區域嗣因政客離間遂互相疑忌此後對於内部之整理及對外之結合非排除政黨不可陸氏遂藉代表之言通告所部凡與政黨有關係者一槪自行退出不得隠諱故粤中某政黨亦有自行解散之宣言此皆由陸唐聨好之結果也茲又據龍州消息陸氏與和議分代表曾彦又將由龍州陸行至滇桂接壤之靖西縣聽候唐繼禹來桂會晤磋商要政 
[吉安反對校長風潮]  
　　江西敎育界職員向有宋系（宋育德）西洋系東洋系北京系兩江系本地系諸派各樹黨援每遇敎育界職缺出則各系羣起圖謀盡力爭奪結果此得彼怨敎育廳受盡唾駡而止然尚無激烈反對者（去年九江三中校長委段育華潯人初甚反對後卒接事）月前敎育廳許壽裳更換校長數處撫州三師蔡漱芳與省城一師王壽彭對調（王蔡均被控告）吉安六中羅文蔚調省委視學王朝楨繼廣信四師周蔚生調充視學委孫作肅繼後王壽彭因撫州人反對改充視學而以張廷棟接充惟羅文蔚向爲省議長龍欽海所介紹許以本縣人辦本縣敎育據各視舉報告成績最劣故不以地方主義爲然羅文蔚被撤後龍議長卽聨合舊吉安府十屬同鄉開會反對面許收回成命許允將來另爲羅設法後龍請實業廳長鄒日煃出而調停（鄒吉安府人）許允以九江中校長委吉安人仍須飭王朝楨到差旋由龍等保吉水人曾魯爲九江校長以爲條件方謂彼此可以息爭矣乃十日省長敎育廳忽接王由吉安來電謂十七日赴校接差被吉安議員曾振五李正誼李霓歐陽暄蕭治品黄曜東等踞守該校擯勿得入並將行李抛出請示辦法云云許卽晋見戚省長戚謂議員如此與官廳過不去此風斷不可長更換校職爲敎廳特權勿令縣人再鬧風潮龍議長聞知已於十九日晨回縣再籌反對方法務達驅王目的頃據吉安人言十七日王率僕役數人渡河至白鷺洲（學校在王陽明書院舊址）上岸遇蓮花縣人劉國勳（去年曾大鬧大工廠）劉詢王來此何幹王云昨奉敎廳電促令接差招考新生劉云不必去無人理你去必有禍王逕赴校劉亦隨行王到校門被拒不得入嗣偕僕役將行李挑進門内即有人將箱籃一一抛出王無法當回縣城面晤趙道尹請求維持並以省電呈示趙畏議員不置可否僅云自己托人理楚我不過問王因電禀省長敎廳十八日曾議員等欲借吉安縣敎育會開會各公團拒絶之謂該議員爲外縣人彼勝即獨享權利如敗則我被惡名云云駐省反對龍派之人則謂龍旣倡言另將地方公欵自辦中學則我等可請當道將原校移設建昌府及瑞州府則求學更便二十日豫章道何道尹奉令調停止事聞亦毫無辦法省長旣令吉安道縣勸導當侯該處呈報始有眉目惟據個中人言吉安議員尚堅持不懈學生亦被動恐有劇烈風潮發生也 
[蘇省署之内幕]  
　　江蘇省公署雖有政務廳諮議廳秘書廳及各科科長等名目而實則操權者僅俞紀琦曹豫謙金佐臨三人其餘皆伴食中書凡對於省議會之咨覆皆曹主稿其他各要件先由俞蓋章而後呈閲至接洽議員及蘇紳山金擔任齊耀琳以内政外交得此三人可以垂拱而冶矣不知曹係幕友出身又好用意氣凡於省議會新議决及質問之案每不以誠懇答覆專舞文墨其筆鋒所及恒予議員以難堪在曹初不自知而省長與議會之惡感深矣俞之爲人全省皆知而最令人憤懣者在破壞吏治凡縣知事及各廠長之被查辦被控告者皆奔走俞之門下俞力排輿論甘爲護符蘇民受劣吏之荼毒亦遂集矢於俞一人之身矣金本蘇人爲實業科長實業廳雖成立而省有實業如電燈廠寗省鐵路印刷廠各公典等仍由實業科主持其權力已可槪見籠絡蘇屬一部分議員以公館爲議員公庽（在門帘橋）凡遇省署有關碍之案該派議員以缺席抵制年來議員不作法定人數之弊半皆山彼操縱之力金自以爲手腕靈敏外人不知而王發蒙之通電已指金俞爲破壞蘇政之禍首矣有此三種原因故張福增之彈劾案一出而全體通過齊長蘇六載乃至如此皆誤於三人之手詎料此三人者毫不知悔曹仍本倔强態度批俞之辭呈曰查辦案自有法律程序非片面武斷者能定案因議員請求開會曹特下榻省署準備與議會作戰俞與金之思想則又與曹異自彈劾案成立後恐省長位置摇動即投身於督署而滿口含冰不敢説冷字者惟齊耀琳而已推其原因存一患得患失之心致有俯仰隨人之苦政務廳長蔡某諮議廳羅某以齊不足有爲皆辭職而去敎育科長汪原渠朱光瑩等皆補縣知事署中僅曹與一二等科員百已樹倒猴猻散齊亦有感於用人不愼之咎否 
[南京快信]  
王占元電湘譚與滇唐携手鄂防吃緊請示方針岑陸代表文羣黄自希昨由寗乘津浦車入京北代表王克敏昨偕南代表劉光烈章士釗李述膺由滬抵寗晋謁李督卽留在署晚餐齊耀琳昨派夏翊宸赴揚向鹽商磋商借欵各縣知事紛電軍民兩署云借漕案正在着手頃悉議員曁農商敎育會長通電主張否認除剴切勸導並仍照常進行外謹電陳李齊復電令仍切實勸導集欵報解文龢調蘇財廳長將成事實滬寗路局長趙慶華昨抵寗候見李督後即赴滬省會警察廳長王桂林呈報城内下關平糶各局五日内糶出米二千七百四十八石請鑒核查考高師六十餘人由班長宋慰堂率領赴滬杭參觀祖福慶試署宜興縣知事李鵕聲試署溧陽縣知事李哲昌試署揚中縣知事均已發表財廳調委嚴毓琛充南滙奉賢催征兼會辦契税曁牙行登錄税委員劉之潔呈報委石佳華充蘇屬緝私營團長地方通信 
[蘇州]  
第二平民夜校紀念會吳縣勸學所所立之城西第二平民夜校去年由潘所長假海紅坊第一國民學校開辦男女學生約八十餘人成績頗佳昨爲該校一週之期特借長春巷全浙會館於下午二時開紀念曾來賓甚衆中區四校童子軍亦蒞場維持秩序各生表演成績分兒童明女生等三部男生部並表演積錦遊戲及好兄弟新劇女生有組織負販　販賣各種果食者迨至散會已夜間九時矣重申礦務合同辦法蘇常邇　　署　省公署　　商部咨稱查礦務行政係屬本部專掌各礦探採非經本部核准給照不能有效其關於與外人簽訂合同例須先行送部核准方能訂立均經礦業條例明白規定並歷經辦理在案深恐日久玩生當經本部以外人在中國訂立各項礦務合同均須經中央政府核准方能國法律上一律不能認爲有效等晤咨請外交部轉行照會駐京各國公使備案茲准外交部咨復業經轉行照會備案等因前來除分别咨行外咨會查照等因令行轉飭一體遵照云云文官考試須知蘇常王道尹接文官考試事務處通告查本届文官普通考試報期限前經本處通告查照在案現因報名期内交通阻滯各省區應試人員碍難依限到達應即分别展限以重試典凡直接與試人員定於九月二十日截止報名應經甄錄試者於九月十五日截止除通電外特吐通告吳縣公署接奉敎育廳訓令奉省長訓令准銓叙局咨開豫江蘇敎育廳廳長轉據東台縣知事呈稱據縣屬第五學區敎育會會員費德坤等呈請解釋文官考試法令據情咨請查照核復等因到局查文官普通考試法第三條第二欵所載技術專門學校係指甲種商業農業學校而言凡法政師範各校畢業均不合於本欵之資格又同條第三欵所載修習政治經濬法律之學係指在校修業得有證書者而言又同條第四欵所載委任文職係指科長科員得有委任狀者而言至勸學員學務委員及警察官吏曾受該管長官之委任積資有年者亦得依照本法施行細則第一條第二欵之資格一律甄錄准咨前因相應咨復查照飭遵可也等因准此合行令仰該廳長即便通飭各屬一體遵照此令 
[無錫]  
公民請撤孫濟川電上海申報館轉江蘇省長齊高等審判廳長林檢察廳長王蘇常道尹王公鑒下邑　楊前知事夢齡貪暴殘酷之下民不聊生久矣今楊雖去任而羽翼孫濟川恃其向日聲援仍行盤踞警察追租兩所要差近復變本加厲　差攬訟違法審判紊亂政治除正式起訴外請先電令王代縣長即予撤委聽候澈究以肅官方謹此電聞無錫縣公民陳慕亢温汝弼鄧楫馮福基等叩敬 
[鎭江]  
江北田禾患蝗早寗鹽一帶田禾現正發生飛蝗經該兩縣知事親自下鄉督同董保農佃人等上緊機捕以期掃滅 
[揚州]  
請辦輪拖之省批十二圩十八帮航商代表羅永　等前將舉辦輪拖鹽引簡章分呈運使省長察核現該商等已奉到省批如下呈及簡章均悉查淮鹽改由輪運有碍圩民生計一案迭經本署會同督軍先後據情咨部維持前准咨復仍未能允如所請惟聲明已令由淮運使督商籌議等因又經令飭儀徴縣知事確查全卷細查地方情形切實呈復並經呈淮邇使俾便彚案籌譏免致兩歧各在案據呈前情應俟該知事呈轉到署另行核辦一面仍俟致函鹽運使督縣併案核議具復查奪云稽核所協理易北京稽核造報總所揚州分所協理日人高洲太助氏業已返國遺缺遴委日人船津文雄氏（號實甫）充任已於昨日來揚任事矣 
[安慶]  
潰兵竄人六安之恐慌六安縣境近由武穴竄人潰兵千餘人均有槍械聞其所過之處尚無擾亂等情椎該縣人氏自受狼匪蹧蹋後已成驚弓之烏聞信後全城閉巿婦女逃避避空幸電請蚌埠調兵一團業已抵六聞潰兵亦自甘投誠來六之王團長已電請馬帮辦意見聞馬已復電准爲收服矣惟聞尚有一枝約百餘人不願投誠王團長將勒令繳械尚恐難免擾亂云 
[嘉興]  
海鹽國音講習會紀海鹽縣勸學所所長許德澄此次遵奉縣令於暑假期内籌設國音講習會以舊學宫明倫堂爲會址講師一席函請南京高等師範學校附屬中學敎員周葆如君代聘安徽銅陵人王君仲和擔任并由江蘇儀徽縣人解君仲蓀爲義務講師於本月十四日傍晚備同來鹽十五日上午七時開講每日敎課以六小時爲度王解兩君對於國音一科頗有心得而於新敎育原理又無不研究有素以故演講純熟娓娓動聽聽講人員頗饒興味第一日約七十餘人嗣後逐漸增至一百餘人并有浙江第一女子師範學校敎員朱最暘畢業生查美英等八人亦來會聽講發表意見至十九日下午四時始演講完竣云學務消息彚誌巿栅第一國民學校校長朱振亞辭職縣署委任張仁鳳接充城東國民學校校長譚紀仁聘添趙梯霞爲主任敎員省立第二中學校計校長擬於本學期起各級招收旁聽生多人以期敎育普及業已妥議簡則佈告招收矣 
[湖州]  
寒疫蔓延可畏此間寒疫盛行城鄉内外傳染極速患者多四肢厥冷吐瀉交作甚而螺　爪青目陷自起至敗不過十二小時救者多以薑渣擦身麝艾薰臍並施以附桂薑术胡椒葱白等方藥取效敏連近已延及雙林晨舍中國紅十字會湖州分會業派醫藥隊前往施診給藥聞救活者亦達五六十人云來函 
[張福增來函]  
敬啓者前日貴報南京通信内載鄙人與王君發蒙同赴南通今日新聞報載鄙人與蔡君鈞樞徐君瀛昨晚赴通與張季老商省長事均屬傳聞之誤同人對於齊省長係爲行使議會職權起見至繼任問題旣不在職權以内是以同人並無主張用特聲明即希登入來函門爲荷張福增謹啓八月二十四日上午雜評一 
[勢力移轉（默）]  
今日非武人黨派勢力消滅之時代而實武人黨派勢力移轉之時代也其顯然移轉者勿論矣卽以裁兵言非裁一方之兵之謂也然而結果不過裁段派之兵以增益非段派之兵又以裁員言非裁一派之員之謂也然而結果不過裁段派之員以換置非段派之員由是以推則今日無論何種政治上之進行所謂刷新整理者其名實際皆可作暗移勢力觀也雖然勢力不可有二云一以移轉於一則移轉易去一而移轉於二則移轉難故今後之所謂難决問題惟在移轉勢力之分配而人心之移轉與否則不暇計矣 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國九年八月二十五日星期三（申報第三張）舊曆庚申七月十二日（十）本埠新聞 
[省敎育會第十六次常年會記]  
　　昨日（二十四日）江蘇省敎育會開第十六次常年大會會員到者一百五十餘人九時四十分振鈴後副曾長黄任之主席首由黄副會長致開會詞述一年來經過情形謂以後進行有兩種希望（一）希望實施敎育之人多願來做本會應做之事（二）希望各方面多能平均發達不要偏重一方面總使人人負責纔好次由沈信卿報告事件（一）新建理科實驗室（二）辦理國語講習會情形（三）江 
浙兩省中等以上學校聨合會議决學生自治辦法及注意實科設施（四）對於五四學潮之辦法次由劉海粟報告圖書手工成績展覽會辦理情形及審查標準次由郭秉文介紹新從美國回來之劉廷芳博士講演劉君留美十年專研究敎育學心理學實驗心理學者旋由劉君登壇述美國敎育有四特點（一）有獨立精神不受何種牽掣（二）能不息研究美國敎育研究歷十年猶未滿意仍積極進行（三）無畏之試驗無論如何難點不稍畏縮（四）女子富有敎育之能力並負敎育之責任我國敎育現狀較十年前已大不同但希望江蘇省敎育會就上述四點加以發展爲是次由黄副會長申解劉君所講　點並致謝旋卽提議事件（一）修改會章案多數贊成通過（二）分區組織敎育會議案多數贊成其簡章付師範校長聨席會議修訂之（三）請撥漕糧特税爲義務敎育經費案再四討論原案成立時已十二點鐘休息午餐午後二時繼續開會提議革除各縣小學包辦制度案經討論後將議題制度二字改爲弊端二字多數贊成對於辦法討論極久原案末修加學務委員四字付表决通過至此提議事件已畢照章選舉名單附後晚七時會員齊集公共體育場關聚餐會有余日章之短篇演説朱織雲之幻術琴歌王慕詰之崑曲清唱貧兒院之國樂西樂等並由商務印書館演活動影戲云　　新職員名單（會長）張寨（副會長）黄炎培（幹事員）學校敎育部范祥善濮豹文楊鄂聨願樹森社會敎育部劉　粟王舜成林文鈞陸裕枬調查部蔣昻朱亮譚廉章慰高庶務部（書記）沈恩孚（駐會）張世鎏（會計）莊俞汪家棟　請撥漕糧特税爲義務敎育經費案各縣現辦義務敎育非不思極力推行多苦經費之不易籌集江南税重各縣雖時議增加附税而民力難繼未易實行本省漕糧特税歲收甚鉅自民國成立以來蘇人以其舊爲貢獻性質不合國體公意定爲本省特税現雖尚爲中央借用而應時勢之要求亟宜呈請省公署並請願省議會將此欵確定爲各縣義務敎育經費以本縣人民所納之漕糧敎育本縣之子弟庶中央命令免成一紙虚文而辦學人高得就此歲入之的欵定分年進行之計畫一方面可培養師資一方面可增添學校政府果有施行義務敎育之誠意當不至尚有異議重拂民意也請公决縣視學研究會提議　　革除各縣小學包辦弊端案各縣小學經費多有校長包辦之弊端管理機關但規定每校經費若干或每學級經費若干而不注意於預算决算之審核以致敎員薪水日見菲薄徴收學費漫無定制甚有册報學級數學生數之多寡於實際不盡符合者校長視學校如營業於支出上種種減削以自肥長此不改於地方敎育進行大有障碍此種現象雖非各地皆然而發見者亦已不少推其致此之因良非朝夕惟有從速設法改革俾謀地方敎育根本上之更新茲擬扼要辦法如左（一）各學校須按實况編造預算决算並須於編送後通年揭示該校衆人易見之處以供衆覽（一）凡學級　學生數均須於預算决算内註册明（一）敎員薪水應由各縣勸學所規定至少之額務使勿短於敎員最低限之生活程度（一）徴收學費應由各該縣勸學所規定辦法於每學期終揭示於該校衆人易見處以供衆覽以上各條應函請敎育廳通令各縣照辦並令省縣視學學務委員於視察時注意共實行與否　　尚有修改會章案及分區組織敎育會案從略 
[寰球學生會歡送會紀]  
　　靜安寺路寰球中國學生會昨日開會歡送該會總幹事朱少屏會董朱友漁兩君赴美列席者如李登輝楊小川費吳生胡道南程琢君吳和士許樹屏吳敏於史文欽等數十人先由楊小川君代表該會各會董致歡送詞略謂該會會務日漸發達今又有兩位朱君赴美之壯游深可欣慶朱少屏君素盡力於會務衆所同欽此行聞以聨絡海外同志及考察敎育爲職志歸後必將有裨於社會朱友漁君本掌敎鐸學識素優此次遠游一切見聞感覺必多足以歸益國人者是以兩君之行當引起會中同人之無限之希望深願長途珍重早賦歸來云云李登輝君繼起致詞并將該會特製之大銀盾一座贈朱君少屏（全體會董李登輝鍾文耀唐紹儀錢新之吳和士朱友漁沈叔玉楊筱川任筱珊唐露園薩福懋簡玉階郭仲良宋漢章君等所送）又緞額一方贈朱君友漁以爲紀念遂由朱友漁君致謙謝之詞朱少屏君亦致謝意並謂該該之漸形發達董事會諸君之功實爲不少此次兩人遠離祖國幸又有董事諸君允各抽暇照料會務誠足感佩尤有一事卽現在會舍尚未能自行建築故一切受其影響竊願諸君協力進行俾將來歸國之後能見新會舍之建築實屬萬幸棉力所及亦當從事勉圖也云云六時茶點散會並悉二君乘坐南京號船於二十六日（星期四）下午四時在新關碼頭登輪云 
[國民大會策進會之評議會]  
　　評議會成立星期六續開常會昨日下午五時國民大會策進會之評議員集於廣肇公所開評議會成立大會八十六團體共到評議員六十三人公推江湘浦爲主席先以抽鬮法編列座位號碼次舉議事細則起草員先公舉包世傑任矜蘋二人包君當場辭去乃公推任矜蘋趙南公盧煒昌三人爲起草員將議場規則起草完畢於星期六開會時交會通過所議各事如徽章問題到會之法定人數問題修改章程問題會所地點問題經費問題等互相討論後僉謂章程須交委員會修正再行通過以上各問題當於章程修正後再議並定星期三星期六下午五時至七時爲評議常會期因明日（星期三）起草員不能將細則起草完畢爰停會一期改星期六下午五時再行開會至七時始散會　　評議員姓名及席次號數（一）沈健侯（二）史啓祥（三）王春泉（四）周劍雲（五）周生發（六）陳野鶴（七）盧煒昌（八）李次圖（九）馮溢源（十）應季審（十一）胡元佐（十二）金印侯（十三）陳子翔（十四）竺規身（十五）朱定一（十六）陳維新（十七）陸文韶（十八）吳鋒輝（十九）俞希稷（二十）包世傑（二十一）林炎夫（二十二）劉屏仙（二十三）任矜蘋（二十四）陳文通（二十五）儲紹基（二十六）陳國樑（二十七）裴仲燮（二十八）陳振遠（二十九）支金石（三十）廖松柏（三十一）姚畏青（三十二）唐繼寅（三十三）蒙會文（三十四）馮梓才（三十五）胡道南（三十六）藍以襄（三十七）徐子航（三十八）陶樂動（三十九）陳國樑（四十）邵寳興（四十一）陳保欽（四十二）李漢鴻（四十三）郭履冰（四十四）朱一笙（四十五）陳梅齋（四十六）陳伯恭（四十七）俞國珍（四十八）林大淞（四十九）王智慧（五十）邵仁傑（五十一）趙南公（五十二）孫鏡湖（五十三）丁觀瀾（五十四）程亮初（五十五）伍詠霞（五十六）謝廷燦（五十七）吕靜齋（五十八）陳緒良（五十九）史觀濤（六十）李恒林（六十一）黄少峰（六十二）劉敏齋（六十三）楊習時　　附該會昨日印發之通告敬啓者本會前於發起時因團體無多曾發通告請各團體加入並請每團體各推代表三人至十一人爲成立會籌備員現在本會已於八月二十一日成立照章加入各團體每團體推出代表一人至三人并於代表中推定評議員一人惟至今日各團體尚有未盡照章辦理者本會現經會員議决二十四日下午四時開評議會成立會（今日本埠申時時事三報載有封面廣告）並决定本月二十六日爲選舉幹事之期用記名運舉投票法由各轉體照名單公選封固寄達本會（選舉單另函附上）以二十六日上午十二時爲限爲特函告貴處政祈照章尅日推定俾便將代表姓名（除評議員外）列入選舉單事關國民責任希母刻延是所至禱國民大會策進會謹啓又啓者凡祗推定代表三人而未推定評議員者本會即認首列之代表爲評議員 
[蘇省各縣公民致省議員函]  
　　江蘇省議會議員諸君公鑒昨閲貴會請開臨時會公文内載彈劾齊省長俞道尹及清查財政諸要端簽名者聞有百餘人之多具徴諸君克盡天職眞能代表民意公民等聞風之下欣慰異常惟近日風傳官蠧方面多方運動少數不良分子以不出席及其他種種搗亂方法冀圖牽制公民等深知諸君皆本省優秀萬不至見利忘義貽吾蘇全省人民之羞尚祈即日赴省靜候開會依羣情之好惡作良心之主張保吾民權爭存人格榮歸有日公民等當相率歡迎慰勞代表倘或誘於金錢迫於勢力趨重私情違背民意公民等亦當澈查姓名登報宣布一面另籌對付之法特此敬告江寗陸裕枬江浦張世鎏寳應慮壽籛江陰蘇養培海門茅茹崇明施桂冬武進過鏡涵劉海栗譚廉太倉金承望青浦王履澤金山吳鋭蔡權張本載黄克宗張孝申常熟朱亮陳文鍾吳縣周尚　吳家煦嘉定黄守恒楊鄂聨李廷翰顧樹森寳山袁希洛南滙朱叔源上海王引才龐淞趙承慤賈豐芸黄警頑松江蔣昻陸規亮同啓 
[議員赴渝川資問題之解决]  
　　在滬舊國會議員昨日午後一時在議員通訊處開談話會到者八十餘人吳議長主席報告此次代備船票有鑒前次赴渝議員領到川資留滬不行是以特備船票藉以督促外間謂議長從中圖利實無其事云云高振霄發言以有關國會事件非開會公决不生效力此種辦法無論有無圖利未經開會决不承認至前次領到赴滇川費不行諸君實因議長勾留滬上同人懷疑因此觀望並無别故如此次議長决心赴渝同人無不前往不必過慮董昆　謂離粤赴滬時議長以遷滬定有辦法今日如何此次赴渝是否誠意護法抑掛牌子與北方做買賣換個人利權請議長答覆此次赴渝余一定走决不再留滬上至於如何走法可不必管次由杭辛齋張我華陳宗常相繼發言討論終結公决（一）否認代備船票改發川資（二）在粤及内地内赴渝如未領到此項川資到渝後補還（三）此次赴渝誠意護法旅粤及内地同人均設法函招早日前往至五時散會 
[商界再電反對租界印花税]  
　　商業各團體爲租界行使印花税事共同否認曾經電告旋接財政部咸電轉勸各商照常貼用茲經各團體開聨席會議後再電財政部取消租界行使印花一案茲將各團體復財政部電文錄下北京財政部鑒租界貼用印花税一事早經滬商各團體一再電請取消在案自奉咸電勸令照章粘用各團體集議仍謂租界居民不能盡無權利之義務矧貼用印花華洋不一律勢必大商號影戤洋商即可不貼小商店應粘簿據等爲數無多爲大部計何苦以有限之收入爲小本商人積無窮之怨府且目前米珠薪桂困苦巴達極點萬難負担務懇迅予取消以紓商困而順輿情無任企盻上海各路商界總聨合會曁各商業團體叩有 
[法前總理月杪抵滬]  
　江蘇特派交涉員許沅昨接駐滬法總領事雷務來函略謂前本國（法國）總理班樂衛南下當因天氣炎熱故改期起程茲奉班前總理來電准於本月底抵滬下月四號乘法郵船放洋請查照云云許交涉員接函後卽據情函致松滬何代使警察廳滬甯路局長届時遴派軍樂到站歡迎照料 
[于右任張鈁之聲辯]  
于右任張鈁昨自陜來函云近來京滬報紙載陜西靖國軍與陳樹藩劉鎭華有交驩之説又謂政客某某運動于陳握手倡言陜人自决現已成熟云云夫陜人自决倘人民起而圖之右任等之所禱祝也若旣訴諸武力血戰累年認爲國家宵小之黨爲陜西人民之蟊賊忽昨仇而今親並假神聖自决之名私相授受置陜民於萬刼不復之地是助武人分贓耳投機耳何陜人自决之可言自停戰以還陳氏每遣人游説近又手函乞和皆經嚴拒蓋西南起義宣言護法在陜人對國家有應盡之責對地方則更抱無窮之痛陳劉禍陜惡甚於李厚基怨深於倪嗣冲而時久於張敬堯右任等雖不能戰涿鹿以擒蚩尤亦應當保義師以待和會何敢自喪人格謀同巿儈義始利終誤鄉誤國者哉茲特敬貢衷曲諸希諒鑒尤望同志同鄉匡我不逮則不特右任等受益已也子右任張鈁删印 
[旅滬潮人籌助陳炯明軍餉]  
旅滬粤省潮州府九屬同鄉因接汕頭商會來電擬籌粤軍軍餉十萬元電滙陳炯明軍前藉充軍實等情已誌昨報茲悉潮州會館自接汕頭商會來電本擬先行邀集旅滬九屬殷商開會籌捐然後電滙嗣因陳軍現時正當劇戰需餉孔殷經孫唐伍三總裁來函勸告故决由該會館先行籌墊十萬元已於二十二日由電滙粤及至次日（二十三日）始邀集同鄉在廣肇公所開會募捐因事出倉猝蒞會者僅六十餘人故昨日仍繼續開會公同攤認 
[建築海軍公署之會議]  
江南造船所所長劉冕軒近擬在所内即海軍總司令公署面前隙地上添造船塢一個已招工繪圖估價一俟訂定即可開工惟海軍方面以船塢造在署前頗爲不便故該所長與藍總司令磋商辦法以船塢與船廠不能遠離須將司令公署另遷他處方克兩無窒礙惟是海軍方面經費支絀此項遷費應由造船所擔任現正在磋商之中前日藍總司令召集本埠浦江各艦艇長及本署各課長等在署會議擇地遷署方法至下午三時始散聞已議决擇定高昌廟西栅口空地一方頗合建築公署之用其建築遷移之費約需二十萬元俟議定辦法繪具圖樣再行呈請海軍部請示辦理云 
[各輪船進出口消息]  
寗波招商局開駛寗波之江天輪船昨日開往寗波所裝出口貨有紅木三十九根南洋烟草公司之紙烟五十餘箱粗布二十餘件水菓二百餘件糖二百餘包餘爲青蔴瓜子紅皮洋釘藥材等各項雜貨平安公司之寳華輪船昨日開往石浦穿山所裝出口貨有荳餅二千餘片麵粉一千餘袋黄白糖一百餘包玻璃二十餘箱水果一百餘件餘爲紙烟火柴木器等類長江招商局開駛長江之江新輪船昨由長江各埠開駛到滬該輪所裝進口貨有白米一千七百餘包麵粉三千二百餘包小麥黄荳六千餘包桐油二千餘桶餘爲木耳土酒茶葉藥材等各種雜貨太古公司之直隸輪船開駛長江各埠該輪所裝出口貨有車糖五千餘包皮棍五十餘箱洋釘二百餘桶蔴袋一百餘件 
肥皂五百餘箱紅皮二十餘件及洋紙鉛皮顔料等類尚有大批白鹽云三北公司開駛長江之華利輪船昨日開往長江各埠該輪所裝出口貨有安全火柴一千餘箱雙福牌火柴二十餘箱及三星啤酒五十餘箱洋釘一百餘桶海帶菜一百五十餘件太陽牌漂粉三十餘箱其餘爲洋紙鋼鐵肥皂黄白糖蔴袋機油搪磁器等各項雜貨福州招商局開駛福州之新濟輪船昨日所裝出口貨有土布青蔴燈泡肥皂及中興廠之麵粉鐵絲黄白糖等類烟津招商局之圖南輪船昨由烟臺開駛來滬該輪所裝進口貨計有五千二百七十一件内有水菓三千餘件荳餅一千餘片鹹帶魚三百餘件土酒二百餘簍餘爲藥材猪猔火石等類該輪裝往營口之貨爲土布棉紗洋靛青茶葉罐頭食物等類該局之新銘輪船昨日開往烟臺天津所裝出口貨有白米三百餘包小麥一千餘包及黄白糖一千餘包餘爲木器苧蔴茶葉洋靛青鉛皮鐵皮肥皂等各種雜貨太古公司之奉天輪船昨日開往烟臺天津所裝出口貨有大批建築鋼鐵原料及烟紙茶葉水泥藥品連史紙小麥罐頭食物等類 
[輪船棧租問题之商榷]  
太古等各輪船公司增加棧租一事前經華商旅滬維持會認爲有損各項營業公議决定先函太古怡和招商等三公司會訂會見日期以便推舉代表前往商榷一切茲悉華商旅滬維持會接三公司復函訂於陽曆八月二十三日下午三時在聨華總會會晤當經在會各商帮公推黄少岩葉惠鈞徐菊如張樂君葉苾荃伍詠霞陳炳謙何觐林周清泉江湘浦爲代表以馮佐之爲繙譯即於前日下午二時在潮州會館先行齊集共同討論一過及至三時始同往聨華總會與三公司大班等會晤即由該代表等陳述增加棧租影響各業損失甚鉅要求仍照舊章辦理各大班謂加租一節曾於上年會同上海所有棧房公司叙會三四次始議决實行現在時逾半載若欲全部推翻仍循向章殊難辦到惟旣承商請或於各貨中遴擇數項酌商云云磋商良久始由各大班允許候與各輪船公司酌商妥洽後再行函復該代表等遂興辭而退 
[米價逐步回跌]  
近三日來浦東周浦及馬橋等處新米來滬漸多每日約有三百石米價遂趨小勢各米店遂無心存貨内地陳貨乘此米價尚大之時亦趕緊裝運來申糶去且本年江蘇産米各鄉大都豐收故滬地米巿已逐步回跌此三日間新米每石跌去兩元左右陳粳米每石亦跌小八九角昨日周浦新米跌至十三元次者十二元常帮機白粳亦至十三元七八角售開無多惟江西湖南秈米因滬上各平價局及内地各處銷路甚大故價有站定高貨仍須九元上海巿食米平價局全縣境内共設有十九處南巿龍王廟南會館西門體育場荷花池之浙寗會館每日每處約有二百石閘北每處百餘石浦東每處日糶六七十石故秈米幾全爲平價局買去凡近平價局之米店門莊生意大減每日所賣竟剩十之二三即租界各米店門莊亦皆折減聞各處平價局有新米登場卽將撤銷之説以是購者近兩日更覺擁擠 
[新棉花上巿]  
往年棉花産出時須在中秋前後本年節氣較早故新貨昨已上巿聞南巿南公茂花行昨日（二十四）收買漕河涇徐家滙浦東一帶之新花十餘擔每擔收價計洋三十元合九八規元二十二兩之譜 
[糖與苧蔴之巿况]  
糖巿中紅白洋糖每届秋冬兩令爲暢銷時期因江浙内地中秋月餅年終年糕用糖浩繁之故近日江浙内地及長江等客帮購辦已見活動投機者亦皆搜羅貨物待時而售且中國糖因廣東汕頭厦門等處有軍事發生來源稽延外國太古怡和火車糖來源亦不暢旺故各糖行每日簽樣出貨報裝幾有應接不暇之勢近日太古怡和等火車糖五温每擔漲至十九兩六七錢華糖之棉湖赤十三兩隆青糖十二兩左右手中執貨者尚不肯輕易開出其價較月前漲起二兩之譜云中國自創辦絲織廠各種鐵機綢緞等品均用細白上等苧蔴織作綢緞之底背如盛澤生貨蔴紗直羅羅底等亦皆和搭自太古洋行十三號棧房失愼焚燬大批苧蔴後其貨見缺茲届秋貨出銷蘇杭嘉湖等帮紛紛購辦因貨缺故巿上上等細白頭號每擔價開至二十一兩次者亦須十九兩尚無多數可購 
[景昌公司絲巿報告]  
中美新聞社譯景昌華絲出口公司報告云本地絲巿除土色及察利絲小有交易外仍不活動價不變本地日本大同行數家曾購進梅恒裕絲一百二十五包價七百七十五兩又購上號土色絲四十包價三百四十二兩巿價如下中國機器絲特别大號一一七○兩特别號九八○兩中號八五○兩土色絲上號三四○兩巿號三二○兩察利絲上號七七五兩巿號七三五兩 
[友華銀行銀巿報告]  
　　中美新聞社譯友華銀行二十四日報告云昨日倫敦銀價近遠期各減二先令又八分之七便士紐約銀價九七又四分之一倫敦紐約滙價爲三元五角八分又四分之一此問開巿時金鎊定價六先令一便士金圓一○八元日金四七要求甚鉅巿價因而卽跌至收巿時巿價卽堅定售出價金鎊六先令一便士金圓一○九元日金四六半紐約銀價已跌至銀圓以下以致銀價似不至再跌本埠金融仍鬆動出口交易不多云 
[鐵路局長交替前之消息]  
滬寗滬杭甬兩路管理局局長任傳榜奉部令另候差委該缺由趙慶華接辦任局長已預備交卸昨由滬寗鐵路副總管袁紹昌滬杭甬副總管沈成栻兩路路局總務科長朱庭祺兩路核算處長林則蒸等發起送别紀念已定於本月二十五日（即本日）下午五時在一品香舉行公宴昨由發起人通電知照兩路各機關人員並聞新任趙局長現已抵寗擬於二十七日夜車抵滬已由兩路車務總管預備花車送寧迎迓云 
[代理地檢廳長明日接任]  
山西高等第一分廳監督推事譚辛震前奉部令與上海地方檢察廳長梅貽榖對茲因彼此交接路遠不便經江蘇高等廳委派檢察官江忠章先行來滬代理已誌昨報江抵滬後曾與梅廳長接洽一切昨悉江君定於本月二十六號蒞廳接印又命隨從人等到廳知照以便預備一切 
[統一國語之新法]  
國語統一逈非易事因雖有注音字母之頒行究屬各地各音難免大同小異頃聞中華書局與本埠百代公司訂定特約並特聘敎育部特任北京高等師範學校敎員王潤山君於本星期四在該公司徐家滙新廠内演説國語收音製片大約三四日可竣事擬先製留聲機片六套如此各學校均可採用且如出一師敎授則國語自漸能統一誠善法也 
[國音專家之演講國語]  
上海縣勸學所長在暑假期間通知各校敎職員假城内縣立第一高小學校講習國語已告結束茲李所長復於昨日午後請中華書局製造國語留聲機片之敎育部特派國音專家王藴山並現任該局編輯員陸衣言二君仍假第一高小續開演講會預先通知敎育畀與會者有李所長與男女來賓各敎員等一百四五十人午後三時即由王陸二君先後將註音字母發音與敎授法兩種逐字詳細講解迨至散會已逾六時由該校潘校長邀請王君等入待賓室歇息欵以茶點而散青年會因注音字母輾轉傳授不免以訛傳訛亦請王君演講一星期前日爲第一日到者男女共五百餘人首由童子部主任童星門君致開會詞次由主席沈君介紹王君次由王君講注音字母之由來及文化上敎育上國勢上之關係次授注音三十九字母聽者均極滿意並恍然於從前所習之讀法寫法有七八字訛誤云預定程 
 
 

Page 11

 
 
　　中華民國九年八月二十五日星期三（申報第三張）舊曆庚申七月十二日（十一）序星期一二四五由王君講注音母之讀法拼音星期三六由陸君衣言講注音字母敎授法及江南音與國音之比較無論何人均可往聽並不須入場券云 
[俄總領事往北戴河之知照]  
　　江蘇特派交涉員許沅昨接俄總領事格羅斯來函略謂本總領事現擬往北戴河避暑請查照轉致各機關云 
[兩汽車撞斃兩婦]  
　　二十七保十一圖地保瞿梅生昨午投地方檢察廳報稱有住在閘北四區總署後面共和路地方之鹽城婦人王潘氏今年六十六歲家有二女長女招贅李學吉爲婿次女嫁與賈姓該氏每日到絲廠做工昨日午後放工歸家又至新大橋某公館乞取羹飯而返回到新大橋堍適有裝運貨物之五千一百四十四號汽車由車夫張六明開駛快車而來將該氏撞跌倒地立時斃命由警將張拘送四區二分所收押倪警佐命保來案報請相驗云云並據死者之表弟施雲仁投廳禀請派員驗明伸雪等語梅廳長諭候委員往驗　　昨日上午十一時許有五百九十四號汽車駛經西藏路三馬路口撞跌一年約三十許之婦人身受重傷當經老閘捕房一千一百八十號華捕到來將汽車扣留扶受傷婦人上汽車載送仁濟醫院醫治即持傷狀單帶該汽車夫投捕房禀請捕頭核辦該受傷婦人因所傷過重於下午一時斃命由院通知捕房派捕將屍車送騐屍所候請公堂相騐辦理 
[商界聨合會開會併紀]  
　　北城北城商業聨合會於八月二十三晚八時在會所開評幹聨席會由馮志卿主席陸家惠紀錄（一）報告國民大會策進會來函多數主張加入當選定陳梅芳顧竹君張秉鑫爲該會出席代表旋由范竇和發言謂報載政府有電致各省長官設立國民大會籌備處之傳聞此事雖不得而知但我國民决不能再受官立機關之支配宜先通告全國各界急速自行籌備免被若輩利用（二）選舉交際調查部長當由各該部職嗣竕頭選舉結果丁復林汪樑爲交際部長顧坤榮范竇和爲調查部長（三）討論路政案方純伯發言略謂查新北門大街爲出入租界要道車馬絡繹行人擁擠而該街各洋貨店門口又另設攤基侵佔官通以致行人咸感不便實於路政大有妨礙本會當致函工巡捐局及該管警署請其從速設法取締經全體贊成當推定方純伯爲起稿員（四）討論會務方法進行報告義務夜校訂於本月十六日開學校禮及進行畢即振鈴散會　　文監師路文監師路工商聨合會前日開一週紀念曾先期發出入場券甚多會員到者不及半數來賓約三四十人是日成禮後該會所舉之總聨合會出席代表潘東林宣佈辭職大意略謂東林前承推舉爲本會交際兼總聨合會出席代表倐經一載才庸刀薄實難勝此重任自即日起請諸公物色賢能繼任是職東林决意完全脱離關係云遂無結果而散 
[證券物品交易所消息]  
　　證券物品交易所自開幕以來將届兩月棉紗證券花衣雜糧等類之買賣次第開辦成績尚桂某所因此大受影響茲將該所巿場昨日揭示四則錄下　　（一）巿場揚示第七十二號棉紗證據金從本日起改爲每包六兩小包買賣單位改爲十包　　（二）第七十三號本所第二十號經紀人薛潤生兼做糧食油類交易業經本所承認　　（三）第七十四號定期買賣之期限按照營業細則第四十二條以每月最終營業日之前一日爲交割日又第二條定期買賣之交割日及其前一日停止定期買賣是八月期所有定期買賣應於三十日爲交割日而二十九日適係星期例應提前一日於二十八日停止交易故八月期之交易除預備交割外各經紀人必須於二十八日以前轉賣或買回　　（四）第七十五號棉花部改定佣金自二十五兩至三十五兩一項昨已揭示茲復將自十五兩至四十五兩全部重行揭示如左價格佣金經手費十五兩以上至二十兩每擔銀八分四釐二分一釐二十兩以上至二十五兩每擔銀一錢零二釐二分六釐二十五兩以上至三十五兩每擔銀一錢二分三分三十五兩以上至四十兩每擔銀一錢三分八釐三分五釐四十兩以上至四十五兩每擔銀一錢五分六釐三分九釐 
[仁濟善堂開會紀]  
　　仁濟善堂昨午六時開第十三次常會主席報告　日　　湘陜閩浙直念振總數計解中華慈善國湘陜間振洋四千八百七十元解中國濟生會台温處振洋一千元又逕解北京濟救會洋一千元餘俟隨募隨解經衆討論籌欵進行方法當出各董擔認設法分頭勸募並報告去歲經辦蘇浙皖鄂冬春振之結束備造徴信錄云 
[護軍使署槍斃犯兩名]  
　　松滬護軍使署昨日下午二點半時槍斃盜犯劉大如子劉鼓吉二名茲錄布告於下爲布告事案據淞滬警察廳呈解前在阜寗縣境歷犯搶擄重案迭經通緝之著匪劉大如子即化名杜春高劉鼓吉二名訊與夥刦上海眞茹錢楊萬順商店被刦一案極有關係并抄送通緝令一紙請併案從嚴懲辦等情到署當發軍法課傳集承辦警探眼線到案詳加質證　稱該盜劉大如子即杜春高劉鼓吉二名均爲江北阜寗著名巨匪通緝有案且與本年陽曆四月十四日即陰曆二月二十六晚七時許夥刦眞茹鎭楊萬順商店財物及乘勢掠奪該鎭崗警槍枝一案頗有重大關係等語旋即訊據該盜劉大如子即杜春高劉鼓吉同供前在阜寗原籍曾於去年陰曆六月間夥糾同黨多人先後搶刦河南岸王莊王姓家大洋四百元又大港頭毛姓家大洋五十元又於七月間夥同另一股匪百餘人搶刦二道口某董事家財物共計值洋數千元并在大通口一帶擄人勒贖不計次數每次得洋數百元或數千元不等又於七八月問在射陽湖大新港蛉蜊港花園頭等處與淮海水警及阜寗縣警備隊對敵開仗因勢不敵相率逃竄來滬本年陰曆二月間夥刦眞茹鎭楊萬順商店財物一案係同夥所做伊等事前雖屬知情臨時並未上盜事後各分得贓洋數元至崗警槍枝是否爲同夥携去伊等二人賞不知悉等語不諱正擬法辦間適准淮揚鎭守使電開該犯劉大如子等前在阜寗縣境黨羽衆多犯案纍纍旣與水警耿隊官拒捕復與警備隊甘隊長抗敵且又搶掠人口傷斃官兵大通口一帶被其蹂躪更慘請予盡法懲治等因復提該盜劉大如子劉鼓吉二犯到堂研訊供仍如前罪證確鑿毫無疑義查該盜劉大如子即化名杜春高劉鼓吉二名前在阜寗縣境迭次糾衆搶刦民居並又擄人勒贖又敢開槍抗敵官兵逃逸來滬以後又敢糾夥刦掠眞茹鎭楊萬順商店財物一案事前知情事後分贓似此怙惡不悛實屬罪不容誅非盡法懲辦不足以寒匪膽而快人心應即按照懲治盜匪法第三條第五欵及第四條第三欵之規定一併判處死刑除飭提該盜劉大如子即杜春高劉鼓吉兩犯騐明正身押赴刑場依照軍法執行槍斃外爲此布告軍民人等一體知悉此布 
[民生女校演劇籌欵消息]  
　　民生女校此次假座天蟾舞臺演劇籌欵除發售入塲劵外並訂有預定包廂辦法每廂定價二址元所得之費槪作捐欵茲聞本埠熱心敎育諸君除爲代售入座券外仍有另定包廂者茲將昨日定廂諸君姓名錄下袁履登定包廂二座捐洋四十元項鴻生定包廂一座捐洋二十元此外如南洋兄弟烟草公司唐少川徐國樑孫雨階劉少筠諸君亦槪捐助巨欵云 
[少年宣講團演劇籌欵消息]  
　　本埠少年宣講團總部建築團所籌備處擬定陰曆八月一日假座大舞台演劇籌欵充作建築經費並請名人演説等云 
[新到之留聲機片]  
　　百代公司新由巴黎總廠運到大宗留聲機片中有中華國歌及華工歌等片此項機片即歐洲和會會議時中國和會代表要求巴黎百代公司總廠製成者 
[照錄公共公廨檢察處通告]  
　　公共公廨檢察處昨晨發出華文通告一道照錄如下爲通告事所有關於華務民事案件之請求除（一）特别傳單（二）禁諭（三）減輕交保外（甲）應予二十四小時以前函知本檢察處（乙）應經華務民事間排訊時間凡請求事件應於民事案未訊以前或訊完以後行之特此通告 
[滬南火警兩則]  
　　高昌廟昨日傍晚六點餘鐘滬南高昌廟江南造船所後面翻砂間内不戒於火勢甚猛烈頃刻不可收拾當經嘹望臺鳴鐘報警即由各區救火會騙救火器具前往施救直至八時後始媳詳情容再續錄　　南倉街前晚一點半鐘時南巿小南門外南倉街彭城里口胡瑞豐茶葉店樓上忽然火起頃刻冒穿屋頂由救火聨合會鳴鐘報警俄由各區救火會之皮帶馬車汽車等馳往施救約歷一小時火始熄滅除該店樓屋四幢被燬外其南首鄰居某雜貨店之樓面亦遭燬去當火熾時由崗警將該店小主胡聴宣並雜貨店主福成一併帶入一區三分駐所由劉署員詰問彼此互推不認起火惟據近鄰二十餘家公稟僉云胡瑞豐保有火險當火發時店主拏眷從門潛逃出外對面羊肉麵館主朱姓啓視代爲喊救衆鄰始各起身逃避當將其小主胡孟宣追獲扭交崗警拘解來此應請查究等情劉署員飭將一干人連回公稟申解警廳司法科訊究 
[香作工人續控公所董事]  
　　閘北談家橋開長祿齋香作之周劉康於去年七月發起組織該業公所周自爲董事凡各帮工人欲在滬就業者須每人先繳入行費錢八千文又領行單銅牌等費一元三角又每月應繳常捐錢三百文該公所定章有義學施醫補助貧苦工人身後殮費等等近該業工人以周董侵吞公欵違背定章舉趙壽元吳以田二人爲代表向地審廳起訴業經開廷辯論諭周檢呈收捐清册及開支總賬再行核奪在案昨日該工人等以周違抗庭諭匿賬不交再趙吳二代表續呈法庭務請勒令該董將賬册捐欵如數繳案另舉公正同業力圖進行云 
[惠東蛋廠之控告工頭案]  
　　惠東蛋廠經理西人前投楊樹浦捕房指控機器間副工頭顧福生工作不愼將值價銀五百兩冷氣鍋爆裂請着賠償等情業由包探將顧解經公共公廨判交五百元人洋並保候提正工頭李福到案再訊在案昨經中西官提審據包探季立仁上堂稟稱該蛋廠在楊樹浦東面地屬華界經往該管官廳請求協提李福據云此案原告應向内地官廳起訴故不允許協助提人請爲核示原告代表律師聞語以原告係洋商照章當在租界官廳起訴遂請求堂上稟請交涉署備文前往移提中西官核稟判顧仍交原保候補提人證到堂再訊 
[救生局撈獲溺斃男屍]  
　　救生局四號巡船在東洋樹沛面撈得男溺屍一具年約三十餘歲身穿白洋布對衿短衫用蝴蝶鈕白洋布小脚褲黑洋襪黑寛緊帶元色緞皂鞋蓬頭上門牙鑲有金齒兩粒湖色紡綢褲帶有石羔圖章二枚上刊浦養泉字樣因無屍屬由該局給棺收殮曆壇召其屬人認領 
[塗改舊郵票混用之押儆]  
　　北京路郵務局收件處路道生指控廣東路乾記客棧内之湖北人余樹枝將舊郵票塗改改混用一案昨晨由廨復訊先由郵政副司西人上堂譯訴前情訊之余供該舊郵票計值洋一元一角我在賬房内拾得當用肥皂洗去郵局圖印貼於包上持向混用實係一時貪小求宥中西官核供以余不應塗改郵票判押西牢三月塗改之郵票燬去 
[指控夥友放火燒店之研鞫]  
　　公共租界福建路同康衣莊主方信敦在公共公廨以刑事起訴經理甬人陳林生串同夥友應文龍徐賢林陸品夫錢和官陳莊彩於七月二十三號夜放火燒店一案業由捕房票拘六被告至廨判第一被告交一百元餘各交五十元均人洋並保候特别訂訊等情略誌前報昨日包探陳桂卿協同九十五號西探傳齊人證將陳等六人解請李襄讞會同英包副領事升座刑庭研訊所有證人均令退出以便隔别訊問雙方律師出席後先由原告律師將案情譯述一過遂向原告方信敦詰據供稱陳林生係同康經理其餘五人皆係夥友當陰曆五月初十夜陳向我言店中賬簿近忽散亂我聞其語殊覺不懂於是接連三晚皆見簿子凌亂至十四夜陳又尋出紙條一張與我後此項條子每晚發現至二十二夜計得八張至此將約四寸見方上寫有黑小字之紅色紙條多張呈案又續稱我見店中出此怪象心實憂懼陳於十九晚云伊且往外而詢問休咎我即予以資令去旋據回稱須請四十九個道士禳解或能免災嗣至二十二晚我偕弟睡在樓上約夜半三句鐘時從樓板洞中窺見樓下所眠各人中之陳林生眠而復起並聞響聲因恐有火燭之事令弟下樓我亦起站於扶梯上見陳忽復臥我即間陳適間起身否渠答以響聲極巨誰敢起視但我確曾見其起身故聞渠言益滋疑惑是時已六句鐘我欲歸家安睡囑弟在店照料詎甫抵家門而學徒來報店中起火我即赶往火已救熄查火係起於櫉之中格損失四五百元我遺弟報由捕房將陳傳去其餘五人遂同盟約不開巿迨陳回店與應等迫我書寫非放火而貨物亦未缺少之字據並逼我簽字我勉爲應允詎仍要挾不肯開巿我乃將彼等辭退另行雇人而彼等復來干涉是以具控至其放火證據我係向學徒問出時方欲供出盤問學徒所言之情形堂上主張學徒所言當由學徒自行到堂供報故方乃不復言旋由被告律師向方駁詰之下問官宜諭退庭各被告仍交原保候再續審 
[華捕毆打商民之押儆]  
　　南京路裕昌祥洋貨號主王繼陶在公共公廨刑事科呈訴老閘捕房華捕吳裕才持警棍擊傷頭額而吳捕亦以王在途習練拳藝有礙路政等情控訴業經公堂將兩造傳案諭各退候訊核等情曾紀前報茲悉此事發生後南京路一帶商號以關於巡捕毆打商民均爲注意昨日公堂集訊時該處附近商民到堂觀審者甚多迨至十時由李襄　會同美約副領事升座第一刑庭傳訊先由高易帮辦費斯福律師上堂譯稱敝律師爲捕房兼爲吳捎代表繼由王之代表律師投訴敝當事人被捕擊傷後先赴捕房控告後投案起訴准出傳單後吳捕亦反起訴以致兩造併傳至案云云堂上命吳捕至案由捕房代表律師詰據供稱本月十三號早晨五點十分鐘王在馬路上習練拳衛一時圍觀者約有二十餘人上前知照非但不聽即將我掌頰一下我就還擊並未持有警棍遂一同至捕房稟請捕頭核示並經王之代表律師復向盤問一過即據王繼陶上堂由其代表律師詰據聲稱伊每日清晨路人稀少時在門首練習身體十三號清晨正在習練時該捕上前干涉告以我在堦沿上且無行人不礙路政彼即持警棍將我頭額擊傷當同至捕房控訴捕頭並不深究是以投公堂控告言至此將騐傷單呈案復由吳捕代表律師向王詰問一過又據見證周海由投訴在裕昌祥對面福和公號執業是日清晨在樓窗口吸引空氣見王在其門首堦沿上習練身體其時連經過之黄包車夫祗有三四人見該捕上前干涉繼見其持警棍將王毆擊當時確無觀看之人又據二號捕頭開立根上堂譯稱當時兩造至捕房時係一百八十七號三道頭西捕在寫字問内此事故不詳悉云云中西官核供以巡警有保護商人之天職不應持警棍行兇判吳捕押西牢兩禮拜以儆至該捕反訴案證據不足應即註銷各商民聞斷咸稱堂上至公云 
[蘭盆會中扮女演戲之科罰]  
前晚八點時法新租界白爾部路（即南陽橋）有無賴某甲募捐設醮舉行盂蘭盆會除延僧道捧經熖口外並招集同類山某乙男扮女裝串演蕩湖船一齣醜態百出一時哄動多人圍聚觀看適爲一百四十五號一道頭金線華捕查見以其攸關風化當將某乙拘入捕房經捕頭略詰一過着罰洋五元斥釋 
[違犯煙禁案兩起]  
法租界小東門捕房捕頭日前偵悉居民陸順福家有私設烟榻容人在内吸烟情事爰於前晚帶同包探等前往抄出烟槍烟膏等物帶入捕房又李阿三於前晚手携烟膏煙灰一大包行經法租界大馬路爲捕查見向李盤問言語支吾帶入捕房經捕頭　詰一過諭各交保出外聽候傳堂訊核 
[汽車撞傷行人]  
昨晨九時許有三百三十七號汽車駛經公共租界蘇州路二百大橋南塊撞倒通州人沈錦生首足均傷由老巡捕房四百八十一號印度捕前來押令汽車載送受傷人往仁濟醫院醫治一面帶該汽車夫入捕房稟候捕房發落 
[指控澆洒鏹水]  
婦人徐三妹延律師在公共公廨刑事科狀訴本邑人侯富貴於七月二十六號在虹口元芳路將硝鏹水澆於其身致皮肉潰爛等情昨日該管捕房派探將被告票拘到案即由原告律師上堂聲明原告現在醫院療治請求展期而被告亦延律師到堂聲明被告係英商洋行用人應歸英領陪審云云中西官判本案准改歸英領堂期解訊 
[小工落水殞命]  
昨日四時太古公司開往烟台天津之奉天輪船正值開行之際已離埠數尺忽有年約二十餘歲身穿藍布衫褲形似小工之某甲欲躍往該輪詎距離已遠跳人浦心比經碼頭巡丁瞥見打撈屍身已無着矣 
[騙攫金戒]  
蘇州人華杳生前晚八點時以白紙包裏石塊持至法租界八仙橋堍德和銀樓置在櫃檯上聲稱欲購金戒該店夥誤以紙包内係銀洋故不疑爲詐即將金戒取出後華選定銅箍式金戒兩只計值洋三十餘元華即乘店夥開發票之際將金戒攫取飛奔圖逸當由該店夥追出喚捕到來追獲人賊帶入捕房經捕頭詰據華供日前來申找尋生意無着無奈作此不法以後不敢再犯捕頭諭令管押聽候解送公堂訊辦 
[攫土鬥毆之研訊]  
王小福與袁生前日在楊樹浦公和祥碼頭扭毆經該碼頭巡丁陸美生瞥見將兩人拘送賬房通知該管捕房捕頭凌處率同包探往將王袁兩人帶回昨解公共公廨請究即山陸美生上堂供稱因王至該碼頭輪船上買得鴉片烟土上岸袁即攫奪王用鐵勾勾袁背部爲我所見恐肇旦禍故將兩人扭交該碼頭賬房王身畔藏有金鎊不少途次散落於地除墮入浦江者外我共拾得十一枚云云質之袁供在輪船上爲小工是日王到船買土曾先給伊洋兩元囑勿聲張等語王則稱土係上人令買自食非用以販賣云云並延許理律師代辯中西官核供判袁王兩人一併還押候查明展期解訊雜評二 
[今後之敎育（訥）]  
范源濂氏重長敎育有力負責任之言并謂總統總理與財政總長皆有維持敎育之誠意若是則我國當局似已知敎育之重要矣雖然知其重要而僅言維持豈今日國民之所期望乎蓋維持意義不過使保守現狀不再隳落而已然我國敎育之現狀雖謂之無敎育可也以處世界敎育日新月異之潮流中而我僅保守此一無基礎之敎育遽以爲滿意同殊非國人期望之初心矣是故中國而不欲立足於世界也則已苟欲立足於世界則當竭力奮進以從事於根本改　之一途觀此次世界大戰之結果與各羃所籌劃之將來可知今日非盡量展不足與之周旋也江蘇敎育會請撥漕糧特税充義務敎育費亦爲根本改進之一端中央果有重視敎育之誠意當必有以力贊其成矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　當記者南航過鵬南北顧城後行經南緯十八度以南巴西洋面之時曾見有（武士魚）Ｍanofwar者時露水際色似殘荷大如草蝶隨波飄蕩塊然若無知然據某乘客言在百年前海盜爲害之日此等魚類曾以大隊壅遏盜船致旅客無恙而羣盜咸就擒獲可見其在海中生殖之蕃庶矣考其移殖巴西洋面實隨葡萄牙國殖民而至此魚本産葡國洋面自其移殖而後葡境附近及已絶跡似乎動物之生　亦若人事之隨氣運爲轉移云方今歐美各文明國人士足跡所到之地一切事物悉爲歐化美化所風靡豈獨如當日葡萄牙人之遠殖巴西僅有此魚類以示其先機耶返觀　中國誠不知涕涙之何從也生今之世苟尚不知急爲本國文化謀進步者則無論何種偉大國家亦不過如巴西國之長蛇僅供聖寳羅城ＳaoＰaulo蛇苑中陳設之資而已外來之文物與外來之民族一轉瞬間均不難喧賓奪主悉起而代之如彼葡國洋面之（武士魚）其大可畏之勢不猶今日抱持侵略主義之强鄰歟　　巴西全境大半在熱帶中草木暢茂瓜果繁殖以意想度之於生活上似應萬分低廉其國勢力地位均爲南美雄長各國人士嘗以之與北美合衆國並稱似其國中一切設施處處均有極大之規模也乃以記者所知實際竟若與之相反其第一端即其商業上出品之簡單爲其他各國所僅見也臂之美國其大宗出産品爲入巿所恒有者大抵不離乎（機巧）二字若摩托車若鋼琴若電汽機械若電光影戲悉具機械之功能者也又如日本一切商品祇可目之爲（輕柔）以其製作輕靈好看不耐用宜於奢侈品不宜於日用品也 
筆剳 
[怨耦記（下）] [  李涵秋]  
　　寳蓮素不應陶略弗介意妹因慧黠微以肘觸且告之故寳蓮雖極羞澀然在勢不能不流轉其星眸矚此未婚之夫壻吾不審其時芳心之感想何如但見駭而狂奔如逢鬼魅固不能謂其不辨妍媸矣由是寳蓮遂悒悒無歡容日夕支頤如有所思居無何乘隙外出購得扣衣之針（俗名别針）百有餘枚背人靧洗濃妝艷裹著嫁時之衣自裩及襪咸以針聨屬之不使脱落衵服之綴尤加謹嚴對鏡涙零粉痕界面家居去東城不遠不告父母乃乘星月而抵河干照影徘徊痴若石像黄昏無多行人遥見之者猶疑爲浣紗之溪女焉良久磞然一聲浪花四濺此艷如桃李之嬌女遂永永與魚鼈爲伍不復再履人世紀家自失女後合眷皇駭四出偵騎終莫得其踪跡至有疑女隨匪人私遁者女有姨氏僑居仙女鎭忽攫寒疾迷惘中喃喃作　語堅謂女屍　萬福極石礎下是時固猶未得女之噩耗也姨夫陳某聞而　懼奔注視寳蓮乃知寳蓮已赴水死如言往覔其屍屍果在焉移而瘞諸河岸陶小狗聞寳蓮死不悟債事之山竊歸咎命運以致人財兩空云人多非笑之 
藝評 
[説書閒談] [  天亶]  
　　上海聽書之醉心沈廉舫與謝少泉猶之北人聽戲之稱程長庚與小呌天莫不謂文武兼全無美不備者其實沈之藝與謝少泉較尚覺不及少泉腹中斗大丁字不滿三日而書中襪用古典穿揷時車莫不位置得宜其唱篇之細膩　非沈可及沈之倭袍雖佳説唐家書可稱冠絶一時刁家書則不如王綬卿之工緻今沈與謝均死矣謝之徒若錢幼卿夏蓮蓀郁蓮卿等雖非盡棄材有一長足述而可全傳少泉之衣鉢者渺乎遠矣沈之徒祇諸寄儒與程小舫二人稍可二者之中程較諸寄儒安分循軌從輒廉舫所有者莫不盡有不過病在呆滯不能以意貫串神而化之且嗓音坦中恐終其身不過如是未能望繼師遺響矣至諸寄儒在彼自負良弓之子沈後一人近且大唱珍珠塔以諸之學問而可唱珍珠塔未免褻凟珠塔也 
雜錄 
[梁溪烟水錄] [  媚香樓主]  
　　梁溪江南佳山水鶯花三月綠嫩紅肥夕陽碧水間舸影波光錦帆容與欵乃循五里塘去者黛蛾玉靨烟視媚行之輩北里中人十八九流紅蕩翠波影皆香軟語輕顰山靈亦媚是娟娟者慧山韻事天敎占盡矣二十年還貿遷寖盛清琶急管乃與珠籌相點綴繡簾掩映繁火如星博酒流觴時一五二五矣而時亦復有南都公子賭墅名家傷時徴燕幕之歌小隠貯東山之色琴樽　酢檀板風流亦北里史中佳話也　　王巧仙牛耳梁溪徐娘老矣猶嬰嬰宛宛靡曼動人固知阿婆三五少年亦曾東塗西抺來也養女菊仙色中而媚倡條冶葉意致齊佳室石箏琶步有畫舫月明三五時容與中流觴行管動紅裳强酒翠捭低歌俯仰之間非復人世間矣巧仙雖卑業殊有權智中廛微賈有涉足者輒陳利害婉勸之俾自悔絶跡平康乃已達官貴人有酒肉氣腹便便者則檔闔擒縱之不　懈故巧仙一蓬首婢耳忽忽二十年居然營華屋擁巨金矣 
新聞拾遺 
[孝女竟成瘋女] [  苕痴]  
　　吳興尚書橋陳姓女　母至孝近因母病甚劇因湖俗迷信神權在某廟中請得令箭一枝寳劍一口供設病者榻畔以資驅邪而女恐母病小起悲痛過深以致頓患瘋疾乃手執寳劍向乃母大喝殺鬼竟縱横亂斱當爲家人將住病者幸不致傷然亦險矣 
[死人暫做活人] [  崇仁]  
　　餘姚紗蒲橋有韓姓少婦於日前患病暴卒家人備辦後事正擬入殮不料少婦復甦被衣而起將祭奠食物盡行食空復大呼腹飢速將肉飯拿來給我果腹家人以爲復生大喜相慶即如言購備令其大嚼迨各物吃完復瞑目而逝遠近傳爲奇聞云 
[校役可敬] [  頑石]  
　　浦東第三學區某校畢業生尹耕莘年方十三家甚貧卒業後困於經濟致難升學蓋以米珠薪桂衣食不繼乃曾於母校中充當校役將按月所得辛工悉數携歸養母鄉人成以孝子目之茲以暑假期中校内無事尹按日除閲報讀書外復赴各熱閙處所演講各種愛國大要及道德衛生等問題以冀喚醒一般愚氓云 
[] [  ]  
　　老僧該死昨在哈同路畔見一老僧左臂脈上揷入二寸餘長小刀一柄兩面洞穿滿手血漬作紫色塊見者駭甚老僧怛然並用黄紙寫有四句鋪於地云（佛法無邊血誠説法十方布龐功德莫大）其意蓋欲使人觸目驚心憐而施與聞人言僧欲使哈同夫婦注意希望頗大故作此狀云（陶齋） 
小説 
[社會小説衆醉獨醒（一三三）] [  瞻廬]  
　　翠娥笑道姪女當了家只許男子捧了大把金銀從外面搬　家裏來不許男子帶着一文半文從家裏搬向外面去你　翠娥小小年紀道出這兩句話眞是又漂亮又能幹可見柳氏門風做女子的總不弱命宫裏都交着帮夫好運你錯過了這個機會憑你踏破鐵鞋再也覓不到這般大賢大德的女孩兒來做媳婦（言者口快聞者肉麻）東翁説便依着你主見也要請子才前來商議商議小柳太太説陸醜鬼又不是你的親老子值得這般怕他話雖如此你要請他來商議我也不阻擋他若説好你便請他做了男媒伍先生做了女媒他若説不好你使請伍先生做了　媒徐勉齋做了女媒好不好由他説男婚女嫁須由得我們做父母的作主東翁夫婦的談話乾娘在旁聽得清清楚楚今天大清早我才起床乾娘躡手躡脚踅入書房從頭至尾都一一告給我知曉後來東翁又招我談話又介紹我與柳小賓相見又約我今晚八點鐘陪小賓吃酒你想東家這般抬舉我差不多把我做老子看待那有平白無端伸手打人的道理阿巧娘尚想説甚麽早見門外闖進一個三十多歲的男子頭上歪戴帽兒脚下踏着鞋皮身上穿一件黑布皮袍只扣着下半截三個鈕子上半截的衣襟倒掛在懷裏露出一大塊抛羔羊皮手裏握着爛銀也似的兩個鐵丸一盤一轉不住的播弄嘴裏還哼着没板眼的戲曲阿巧見了那人一疊聲的喚張叔叔　 
自由談之自由談[  鵑]  
　　處事而畏難固不能成事然每遇一事而視之過易亦未有不敗者蓋過易其事則往往掉以輕心視若兒戲以此處事事之失墜也必矣故吾人遇事時當記二語曰毋畏難毋玩忽 
 
 

Page 15

 
 
   
 
 

Page 16

 
 
常識 
常評 
[今小學（二）] [  老圃]  
　　問民國之民字作何解曰説文民訓衆萌萌訓草芽古文民字象草萌生之形故民者萌芽之謂方在栽培灌溉之期若横施摧殘一摘再摘而不已則蒼生不可問矣　　賈子大政謂民之爲言萌也萌之爲言盲也春秋繁露謂民者瞑也又曰民之號取之瞑也鄭注尚書吕刑及論語泰伯皆曰民者冥也苟子註以民爲泯無所知書多士註以民爲無知之稱今日民國當局多冥頑無知之武人此輩冥行孤往民國前途未可謂之光明晉人作危語曰盲人騎瞎馬黑夜臨深池今日民國之謂也（未完） 
道德叢話 
[道德的改造] [  鐵郎]  
　　凡共和國家的國民都應該有自治自立自主的習慣養成一種剛毅耐勞獨立不倚的精神然後國家才有興盛的希望地方各種事業亦得由各地人民自己管理自己創辦不爲少數的軍閥政客鄉紳所把持利用了但中國今日事事要想仰望政府的恩惠件件都要靠着政府來舉辦所以年歲歉收民無蓋藏地方上平日不能自己豫爲儲蓄以備凶年到了米荒的時候倉中無擔石之存徒手空空相顧浩嘆甚至奸商富户囤積待價從中漁利誰也不敢去做聲聽其坐行强盜式的生活到了無聊的時候天天打電報向官廳去設法唉非但官廳是没有唾米吐粒的法寳以今日的官廳那里來顧得到小百姓饑餓的小事情呢就是有了一斤半兩的救濟也將餓得骨瘦如柴快要去做寃魂餓鬼了所以我希望全國同胞應該大大的覺醒再也不要迷信大人先生們會來替我們謀幸福做事業幸福要自己去求的事業要自己去創造的自己求得的幸福自己創造來的事業才靠得住才得稱爲眞幸福眞事業全國的青年同志們呵你要去了你的倖得心和倚恃心應該建設一種自治的自主的自立的獨立精神這種精神就是共和國家不可少的道德（乙種酬） 
[西方格言（二七）] [  謝介子選譯]  
　　不義之生活爲死之一種（奥一得）（Ｏvid）　　避惡難於避火（葡萄牙諺）　　嫁於　母　姊妹之男子者吉（西班牙諺）　　賢者自視若在愚者反是（英吉利諺）　　節用不啻獲資（丹麥諺）　　輕視敵人必爲所殪（西班牙諺）　　貧者之榮譽貴於富者之金錢（德意志諺）　　愼交淺人（拉丁諺）　　售盲目之馬者輒讚其足（德意志諺）　　治療病源明確之疾以節飲食爲最良方法（佛蘭克林）（Ｆranklin）　　上期第二條（得其時）誤排爲（其得時）特此更正 
衛生 
[敬告患霍亂症之病家] [  天鳥]  
　　人之生命保之難而失之易患病者若乏調治之方必致輕者轉重重者淪亡而危急之症其襲人也尤速夏秋霍亂盛行之際更屬可慮　　今年滬地患此症者雖不若去年之多然醫治不得其當者每失其寳貴之生命良可憫也　　故患吐瀉者療治務宜從速勿因循誤事勿倉皇失措勿喚薙髮匠挑痧亂刺一遇此症宜請正當醫家之饒有經騐者妥爲調治或送入可靠之醫院俾得設法療之　　凡嘔瀉過甚者有癟螺吊脚眼窩下陷手皮寛縐等狀此乃脱水之明證因肌膚血液中之水分被吸入胃腸問歸之排泄而嘔吐以出矣　　凡遇此種病狀宜用大量之食鹽水行靜脈注射法以補水分之不足尚有種種治療之法均當隨機應變而酌用者第各項手術須請閲歷較多之醫士爲之使病者得充分之機會與全生之希望也　　須知霍亂之症逢身體過弱者與婦女臨經者均不易治愈又有治之過遲與醫治不得其道亦難收效此中生死關頭病家所不可不知也　　注射食鹽水後病者當有惡寒發熱之徴狀此爲吾人經騐中所常見之事可謂反應之現象也經過發熱時期便入佳境然亦不可疏忽（一）須注意其寒暖病體最易受寒受寒則此病反覆（二）須注意於飲食得病之人宜於四十八小時内勿進食料若逢口渴可飲以淡鹽湯至二日後可逐漸進以粥湯或藕粉若飲食無度必致反覆之虞　　此症中吐瀉所出之流質與糞穢最足傳染病症故必實行消毒方法以絶其根也 
商業叢話 
[改革我國舊商店之商榷] [  一鳶]  
　　（二）店員宜有及時之休息大凡人之作事用腦過度輒覺頭昏目眩用力過度輒覺筋骨疲乏而商業中人乃力腦兼用者故尤不可無及時之休息而我國舊商店却大背斯旨店中店員往往自朝至晚均屈居櫃檯之内不出户限一步而此謀生之地點即成一長期之牢獄不得呼吸新鮮之空氣和適宜之運動故身體日漸羸弱精神日漸衰頽現一種萎靡不振之狀態而於接待顧客時即難免不敷衍勉强以圖了事其影響於營業前途良非淺鮮如是則欲求營業之發達必先有健全之精神明矣最好之法莫如集合多數商店於空曠之地合辦一商界公共游息塲塲内布置以花木和運動器具使各店之店員可以隨時入場游息以吸收新鮮之空氣或作種種有益之運動以煉成强壯之身體而各店員之中又當互相輪替各守一定之時間庶幾身體營業雙方均受利益不生妨害　　（三）學徒當與以學習時間我國舊商店慣例店中學徒往往用以供洒掃奔走驅使等下等工作而於該學徒之知識學問毫不注意商界人才之缺乏亦卽是故蓋今日之學徒卽他年之店員與店東也在學徒時代已不能求學問知識而將來一經爲店員爲經理亦必以己身所歷者對待後來之學徒如此更相遞禪祗知牢守古訓一無改革之思想矣如是則學徒之當有習學時間尤不可緩最良之法莫如集合多數商店創一商業補習夜校聘請有學識有經騐之敎師（其敎授規程宜以商業上學識爲主而以普通學識爲佐）使各店學徒得於晚間閑暇時受商業上應有之學識及爲人處世之道以養成商界良好人才如是方可以言商戰（未完） 
經濟 
[普通儲蓄與有奬儲蓄之比較] [  洪淞濤]  
　　普通儲蓄利用子母相權爲願曥最爲正當其利益亦確實可恃若有奬儲蓄妄冀非分其結果十九受損害實過於彩票今試列表比較以明之　　（按有奬儲蓄會章程每會月繳十二元若每半年繳七十二元全年繳一百四十四元亦可今以每半年繳七十二元繳滿二千元作準按銀行儲蓄半年結算一次之例以長年八釐推算之）　　普通儲蓄逐某儲蓄公司儲户所受損失年本利統計分年還本表元一年足一五二七五五如數充作會費一五二七五五二年足三一七九七五一○二五○二一五四七五 
三年足四九六六七七二一二二○二八四四七七四年足六八九九六一三二九五○三六四六一五年足八九九○一七四五五一○四四三九一七六年足一一二五一三二五八九四○五三五七三二七年足一三六九六九八七三三二○六三六四九八八年足一六三四二二一八八六○○七四八二二一九年足一九二○三二八一○五○九五八六九三七八十年足二二二九七八二一二二七六五一○○二一三二十一年足二五六四四八八一四六一一五一一四八三三八十二年足二九二六五○五一六一七七○一三○八八○五十三年足三三一八○六三一八三三五○一四八四五六三十四年足三七二四九三三二○六四三○一六六○六三三十五年足四○二八八八七二四八五二八一五四三六○七如上表苟投資正當儲蓄銀行自有確實加倍之利益若投資有奬儲蓄始終未獲一奬爲受一千五百餘元之損失矣在有奬儲蓄會苟能招集二千會按普通儲蓄生利十五年後共計本利八○五萬七七七四元除每月給奬四分之一外應有六○四萬三三三○元今每會僅發還二四八五元二八二千會共計四九七萬○五百六十元可盈一百○七萬餘呈可驚已但此尚就成立不久之東方銀公司章程推算若繳欵相同而還本僅二千元之萬國儲蓄會等及還本相同而每月繳欵須十五元之中法儲蓄會等其利益尤厚此所得即彼所失吾不知彼有志儲蓄者何以舍正路弗由而妄冀不可必得之奬金以自招損失耶惑矣（不受酬） 
識字捷法 
[應用字] [  濟滄] 　 
　血人身脈管内所含之紅色液體也凡高等動物皆有之篆文作显仌皿一象血形　　壺酒器也篆文作壺上从大象其蓋下象其腹及底　　缶瓦器所以盛酒漿篆文作击象其形　　臼舂米之器古者掘地爲臼其後穿木或石爲之篆文作　　　　象臼形仌則所舂之米也　　儿人所凭坐者篆文作儿象其形　　玉石之美者篆文作王三畫正均爲玉象三玉之連｜其貫也又美貌也又尊貴也又成也愛世 
小説 
[模範商人（六四）] [  瘦鵑]  
　　嘉和道嘉德我們不論怎樣彼此須守在一起嘉德道不用説得我們倆是患難之交安樂中須守在一起難道患難中倒分開不成嘉和你放心我是常在你身邊的嘉和道若是紅馬鎭當眞倒下去你可就不做大音報和旁的事業麽嘉德道我要奮鬥下去紅馬鎭倒了我還得把他挾將起來除了報館和印刷更做些旁的事業嘉和歡喜道這樣再好没有紅馬鎭最後的希望可就在你身上你儘着奮鬥我總跟着你奮鬭去這麽一説他們已把主義打定了但他們西人心中總還悶悶不樂因爲前途本很光明的如今却一半兒變做黑暗了那時夜已深了嘉德説要做文章仍留在編輯室中勸嘉和先去安睡嘉和到了床上却兀的不能睡熟轉側呻吟過了幾個鐘頭他只是想着這紅馬鎭的頭上已罩了一抹不幸的黑雲咧嘉德也心緒亂亂的不能做甚麽文章覺得這一間小小的編輯室悶氣得甚麽似的當下便出了報館走向街中先把手槍看了一看提防着大衛和羅品生出來暗殺起先嘉德信步走着也没有一定的去處一會好像有吸力似的不知不覺的向着小桃礦走去他一壁走近礦口一壁把脚步慢了下來自言自語道小桃礦小桃礦這都是你的不是你倘好好兒的送出黄金來給大家瞧瞧紅馬鎭可不致輪到末日呢正在這當兒驀的有一個黑影從那礦口跳將起來向嘉德揚了一揚手呼的一聲有一件東西在頭邊掠過嘉德早已伏下去拔出手槍一壁嚷道咦這是甚麽意思當下就拿着手槍去追那跑去的人追了好久快要追到了不知怎樣脚下絆了一絆就跌到在地那手槍也脱了手到得爬起身來找那手槍時那人早已不見了嘉德恨恨的説道如今且便宜了你給你溜去但我的手槍到那裏了他一連找了半點鐘竟不見那手槍的影兒没奈何只得罷去暗想等明天一清早來尋好了回到報館中便上床去睡睡了些時倒睡熟了不過做了好多殺人流血的惡夢足足有十多回驚醒過來一時驚魂未定周身都出着冷汗到天亮時方始好睡日高還没有起身事後纔被嘉和推醒了向他説道山爾格等着要瞧你嘉德呆呆的道山爾格麽他瞧我做甚嘉和道我不知道跟他同來的足有五十多人怕出了甚麽岔子咧嘉德跳出牀來穿上衣服三分鐘中他已到了排字房山爾格正同着一羣人在那裏等着嘉德只一瞧就見山爾格臉色甚是威嚴且還帶着不高興的神情嘉德先開口道山爾格你早上好有甚麽事要瞧我山爾格把他的臂道這是我狠傷心的事只是職務上又不得不如此我清早到來要把你捉將官裏去嘉德大驚道捉將官裏去麽爲甚麽事山爾格道因爲你犯了殺人的罪名嘉德這一驚幾乎栽下地去嚷道這可是説頑話那裏有這回事山爾格正色道嘉德這不是開頑笑的我拘捕你就爲你犯了謀殺沙伊士的罪名 
 
