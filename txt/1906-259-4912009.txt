# 1906 - 259 - 4912009

 

Page 1

 
 
   
 
 

Page 2

 
 
[電傳宮門抄]  
　　八月初六日召見軍機廖昌孫寳琦 
[敬書初三日戒煙上諭後]  
自七月十三日。朝廷宣布預備立憲諭旨。越二旬而嚴禁吸食鴉片烟之上諭。又頒行於天下。嗚呼。是非中國人民之大幸福而國家之新景運哉夫以鴉片烟之流毒逾百年。資財之輸漏外洋者無論矣官吏吸之精神不足以辦事。士紳吸之。品望不足以饜衆。農工小民吸之精力不足以經營各業自上自下。奄奄一息。上諭所謂廢時失業病身敗家。中國人之受此累者。幾十人而五六。然則吾國民數雖衆。苟長此沉淪痼習。勢必至由貧弱而卽危亡。與所謂圖自强謀獨立者。相去不知其幾千萬里更安望有立憲國民之資格。而與列强競爭於世界哉。幸際聖明。决意禁絶。事雖與憲法不甚相關。而民氣之振。國勢之强實以是爲起點焉此記者所歡欣鼓舞叩頌祝禱而不能自已者也 
雖然烟固萬不可不禁而禁之必有其道。嘗聞道光中葉。禁烟之令初起私自吸食者。治以殊刑。法令之嚴聞者股慄。而當時私吸者並未能凈絶。此非法之果不能行。以操之愈蹙犯之者必百出其技。而奸僞亦必愈甚也今上諭旣以十年爲期。竊謂此十年中。宜由寬而漸嚴。由疏而漸密。其辦法大要有二。上流社會中人。宜動之以名譽。下流社會中人。宜懼之以刑章。二者並行。吾知不十年。而中國烟患。將不難盡絶根株矣 
何謂上流社郃會宜動之以名譽也。朝廷之官吏。鄉閭之紳董。學堂之敎習。商會之總理之數者非皆名甚尊貴而足爲人所欽敬者哉。是宜明定章程。凡染烟瘾者。斷不許任以上各職。與夫一切上等事業如有隱匿。一經查出。暴其名於國中。永不爲人所齒良由苔蜚輩所處之地位較尊。儆以刑而彼必易於趨避。罰以貲而彼亦甚易遵從惟惕以名譽之有關。則旣吸者當思逐漸戒除。未吸者不敢再事沾染舉一國之人。而皆以吸烟爲有損名譽之事。則此風或不難漸息乎何謂下流社會宜懼之以刑章也。夫全國之中。居高位者寥寥。而平民則占多數。蚩蚩者氓。但思習於逸樂何知顧惜聲名。苟以名譽之說動之。彼必昏然罔覺是須嚴立治衆專條。限以年月。一律戒盡倘逾限而仍違犯。准警察拘拿。予以嚴罰或判作苦工。曩台灣之隷中國也。幾於無人不染烟瘾。自改隷東灜日人設種種苛例。限制吸烟之人。而沉酣烟籍者。因得日見其少。良由此種莠民非施以嚴峻之刑。必不肯改泄淂沓之習。故辦理之法。亦宜略異。而不可與官紳及商學界中人一律並視者也 
禁烟辦法之大綱旣定。然後斟酌年限。釐訂章程。或令停止種。土或令閉歇烟館。或廣設戒烟藥局。而其大要。則在地方人民宜皆有自治之能力。無論貴賤貧富。必須互相勸戒。互相檢查。母躁妄。母延緩於此十年中。必時時存一袪痼習復富强之心而不可稍有懈怠。果如是則吾中國四萬萬同胞。眞不愧爲立憲後之新國民。而百廢將自此俱舉矣。企而祝之 
[本館接會議改定内外官制專電初六日戌刻到]  
　　北京專電云王大臣會議内外官制已決定設立集賢及資政兩院專以各部更動裁撤人員位置其中優予俸祿不預政治三品以上遇有行政司法官缺開單請簡四品卿堪外用者候旨簡放五品以下由各部長官考選准用外職實缺加一級額外候補改用對品外官應分發者優列儘先至外官則每省各設總督裁巡撫分設八司（一）民政 
 
 
 

Page 3

 
 
（二）執法（一）財務（四）提學（五）巡警（六）軍法（七）交外（八）郵務裁塩運使留四道（一）關道（二）河道（三）糧道（四）塩道升秩三品直接政府府州縣照原議各縣官廳均設四部（一）内務（二）警務（三）收稅（四）監獄分曹授職用鄉長市長設鄉會市會選舉議員以佐治理有旨飭各省將軍督撫從速覆奏（同） 
[上海紳商學界致新江督奄（爲歡迎事）]  
　　北京探投兩江端制台鑒新猷入告舊地重來均可賀何日蒞滬敬備歡迎上海江蘇學務總會商務總會商學公會總工程局學務公所南北市商業體操會同叩魚（望） 
[滬道致江督電（爲採米運滬事）]  
　　南京督憲鈞鑒朔電敬悉贛皖價賤已遵嘱商董赶速設法採辦請電吳恩兩憲飭屬騐照放行湘米護照擬每紙塡五百石陸續採運照内不載共辦十萬石字樣未免爲人所拒惟滬糧垂罄遠道採購誠恐緩不濟急情形可慮擬就蘇松太各屬產米處所酌量先行購運暫應急需内地本准流通不在禁例求通飭照章征釐憑道照驗放勿阻一面由職道出示曉諭俾滬民知來源有自價將平减可以安心靜候不至有意外之虞并紓憲厪徵支 
[再紀誘招華工出口情形]  
　　昨紀載運華工出口情形一節兹悉此項華工係由陳張朝胡炳泉向洋商訂定轉嘱馬進發商令耶松廠碼頭小工頭目祝茂林等私訂招工合同揑稱禀道得有護照騙令各小工前往墨西哥爲工可得薪工每月念四元先付安家銀念元上船時每人給新衣鞋帽絨毯各一件每日兩膳係用牛肉魚羊等語各工誤聽其言紛紛應招及至祥生碼頭威近洋船所云衣帽絨毯安家洋元均不發給而飯菜祗有蘿葡干乳腐等品並無魚肉各工始知受騙向承招工頭祝馬諸人理論不睬因此各工或乘間脫逃或被阻在船而祝代招工人七十五名之家屬稱被將人售價漁利向祝理論祝無奈即領至浦東洋涇鎭馬進發家内佯稱爭理馬卽唆令洋人將祝扭送公司責其收受定銀不應翻悔工作該工人家屬數十人不服一哄入馬家内將箱物等件搬交該處地保一面由馬投局禀控祝茂林糾衆搶刼等情總巡謝明府訊得事關重大立命將馬祝兩人備函移送到縣經王大令略訊以馬祝均非善類不應違章私招工人出洋漁利判均收押禀道再究而陳張朝聞已事露恐干咎戾投道具禀即經瑞觀察批駁以事前未經禀明擅自私招大加申斥候照會美領事查辦（父） 
[調隊赴烈山防亂安徽]  
　　宿州烈山礦局滋閙一案詳情已迭紀前報現悉礦局委員熊倅及徐州袁道先後禀知皖撫謂係周召棠陳貫一實有驅宜搶帳情事彼此爭執轇轕不淸刻聞烈山一帶已聚集　千餘人蠢蠢欲動當經宿州牧偵知飛禀皖撫請兵前往業電咨壽春　選派勁旅前往防守以備不虞（正 
[電飭魯撫防勦鬍匪京師]  
　　日昨政府王大臣面奉諭旨電致山東巡撫略謂近聞奉省鬍匪糾衆滋擾山東登州府屬等處商民大受其害務速派營密佈防堵實力勦除勿使蔓延成患並將勦辦情形是否有無大股一併詳細電覆以憑奏聞（訓） 
[練兵處頒發秋操方一略天津]  
　　本届秋操南北軍總方略已由練兵處頒定大致南軍主力由　子江岸分江蘇安徽兩路北進另一枝隊　用京漢鐵路侵入河南北軍聚兵山東北界尙未齊備（語） 
[察勘演習行軍地勢鎭江]  
　　兩江督綀公所前奉練兵處通飭本年秋季除調集會操各軍外其餘凡已練有新軍省分須於該軍附近之一二百里内編爲主客兩軍互相攻守以資歴練等語兹已定於九月間飭南洋新軍各標營由寗垣起至鎭江止於二百里之内舉行實地演習派候補知縣王榆孫大令來鎭於初二初三等日會同巡防軍第三營周管帶德標丹徒縣宗大令察勘高資一帶沿途地勢插立標記繪圖貼說所有需用民間田房園地均給價購買約數日間卽可勘畢（再） 
[禀報三點會匪首訊供情由江西]  
　　會昌縣楊謹齋大令拿獲匪首詳准正法兹將訊供情由禀報贑撫略謂三點會匪首謝尿崽卽水仔又名瑞芝會名壽山供於光緒三十年份人會由鍾騰蛟封爲鐵板三十一年份田凌馬桶封爲紅棍柳枝又由曾學鳳封爲三省大保手下實有三百餘人本年五月十一日鍾騰蛟寫信與曾富兆朱錦富向小的三人商議起事朱帶五百人曾帶三百人小的帶二百人鍾騰蛟自帶五千人約定六月十二日在中桂地方齊集小的嘱鍾騰蛟先就福建武平起事而鍾騰蛟定要先反會昌以致商議未成事機洩漏現在朱曾二人聞查拿緊急各自逃避鍾騰蛟原信在曾富兆處等情即經卑職詳准於七月初三日會同營汛將該匪正法除再移會營汛嚴拿朱曾等匪務獲究報外合將訊供情由並行刑日期馳禀察核（丹） 
[擬調查各省女學京師]  
　　學部榮華卿尙書議因各省女學雖漸發達惟恐辦理不善流弊滋多轉於風化有碍昨已奏明請訂女學章程現擬咨查各省所設女學數目曁内容辦法以便詳訂規條頒發各女學堂遵守俾得振興女學藉端女習云（諸 
[會勘常德商埠地叚湖南]  
　　常德商埠經鄂督張宮保批飭於從前所勘北岸善卷村及南岸皇經閣以上至仁智橋一帶地叚之外另擇相宜之地作爲商場卽委劉觀察保彝余太守嵩慶並咨由湘撫龐劬帥派委賴大守承裕赴常會勘等情已誌前報兹聞七月二十一日經劉觀察及余賴兩大守會同關道韓觀察 
 
 

Page 4

 
 
武陵縣廖大令曁常郡士紳偕詣皇經閣下仁壽庵將該境丈量一周再至德山市上下馬家吉等處詳細履勘查馬家吉地勢太低不能合用惟仁壽庵一段及德山市盡頭之處均高曠寛闊尙屬相宜遂將勘過地叚繪圖貼說呈候督撫會核定奪次日復由廖大令傳集合郡士紳叅酌會議諸紳尙無異言（佐） 
[浙路公司訂期開會杭州]  
　　浙江鐵路已由總工程師羅嶽生在江干測勘插標所定優先股六百萬定八月杪截止故由湯劉二總理訂期九月初九日邀集各股東在省垣金剛寺巷總公司内特開大會商議一切（翠 
[津鎭路約可望作廢京帥]  
　　津鎭鐵路草約前經直隷山東紳商屢次集議禀請商部招股自辦已由外務部堂憲與英德兩國駐京公使磋商作廢迄未就緒日前那琴軒相國唐少川侍郎復與該公使等竭力磋議堅持廢約英德公使已有允認作廢之意不久當可議結矣（受） 
[電飭抽提茶稅藉築庫恰大路京帥]  
　　日前政府電致庫倫辦事大臣謂查庫倫抵恰克圖鐵路修築尙需時日著照前次電商辦法先由庫倫修築通衢大路一叚達至恰克圖以便商旅往來所需經費卽在茶稅項下抽提務須核實支銷以節糜費（訓） 
[奉省實官捐截數報部奉天]  
　　政府决議停止實官捐由户部銕尙書主稿具奏八月初開必見明文現已電飭奉天限一月内將捐輸欵目銜名截數報部不得遲延（丙） 
 [P議調查吏部候選人員數目京師> 
　　日前會議憲政之王大臣擬傳知吏部調查在部候選大小官員名次數目及各員履歴以備查核分别統歸外補蓋因吏部業已議裁故銓選各事亟須另籌辦法也（上） 
[漢口錢業匯業駁破產律條議]  
第一條商人因貿易虧折或遇意外之事不得已自願破產者赴地方官及商會呈報俟查明屬實然後將該商破產宣告於衆 
謹按此條爲開宗明義第一緊要關鍵應將律意大旨宣示明白恭繹條内所稱不得已自願破產之說自係明指該商負欠變產備抵而言語簡意賅本無滲漏但破產律三字在租界爲習見語在腹地爲新名詞詮釋未明易滋訛誤且呈報之時實與不實尙待查詢即破與不破無從懸揣不得以自願破產一語便定爲此律之主名雖奏稿可資亙證然律意亦鮮發明昔人謂諸葛與凡子共語不厭求詳今憲部與商民共談豈能從略擬請將破產律本旨詳明宣示俾閱者瞭然 
第二條該商呈報時應聲明破產緣由將各項賑簿送呈地方官查閱應呈各項賑簿如左 
謹按此條子目内開四現存產業簿田地房屋之類均應註明價値及單契上之户名號數等語中一類字似已該括無遺尋常商人原不能跳出此圈之外今則鐵軌航路尤爲豪商壟斷之所其商而官官而商者高掌遠蹠居奇彌易所得各種股票雖捷足未之或先田地房屋等類實未足以盡之擬將鐵路輪船股票六字添入且註類字下云餘仿此辦理呈報時敢有隱匿者查出充公否則舍豺狼而問狐狸固尋常商人所不能服也 
第四條宣告破產後除該商必需之衣服傢具　所有財產貨物由地方官先行查封交商會代管 
謹按第二條子目内開五現存傢具簿貴重之物註明價値則此條所稱傢具自係專指賤且輕者而言但忽統以必需二字且將衣服牽連及之試問此以需者爲賤且輕者乎抑爲貴且重者乎此時含胡臨時遷就吃虧者特尋常商人而止耳擬於必需之上添入尋常二字庶爲妥恊 
第五條呈報破產後若有妥貿保人具結准該商在外聽候傳喚但不得擅離處所無保人者留住商會免其管押 
謹按一鬨之市必有平一介之士必有友該商果係忠實一流則此時之倒閉必出於無心異日之保人何慮其見紿是故觀於保人之有無卽可决該商人之邪正若以居心倒騙之人而免其管押以衆所共棄之人而畱住商會於法爲不平於勢爲不便擬請凡無妥實保人者無論何人一律管押 
第六條若該商倒閉不自呈報破產先由各債主查知赴地方官呈報者應先傳該商到案訊係屬實並無倒騙情弊仍照以上各條辦理 
謹按此等商人旣已倒閉並不呈報破產較前條所言呈報破產之商有較劣者有差賢者其差賢者顧破甑而失聲或别籌彌補調停之術其較劣者上債臺而匿影難保無捲逃延宕之心若一律辦理未免情罪不孚擬於債主報由地方官訊明虚實後賢者准令取保劣者立予管押不得概照以上各條辦理 
再按此條内明言訊係屬實並無倒騙情弊仍照以上各條辦理則凡訊係屬虚確有倒騙情弊者不當照各條辦理其旨甚明但第五條内留住商會免其管押等語旣請改易則此條自不得不苦爲分明 
[贈書彚誌]  
　　上海海關造册處贈三十二年通商各關警船鐙浮椿總册凡沿海沿江各處所設之塔鐙鐙杆警船浮椿等類或因形勢變遷或因事故改置均足爲操航業者之助○又贈三十一年通商各關華洋貿易總册其於各關進口出口之價値各項稅鈔之總數各關與東西洋往來貿易之種類均皆按年比較臚列淸疏足供統計學之探討○益智社贈太常袁公行略一册篇中備載爽秋京卿書疏筆記及彭君遇難事略其以身報國之事實後人讀之猶懔懔有生氣焉○敎會贈天道講臺一册闡明基督敎恉有與懦敎相發明者究其歸宿則亦勸人爲善之憲也（望） 
[勘誤記]  
　　初四日報首登節錄度量衡新議内有句云計一十二萬九千六百里十字誤爲千字又初五日昨報紀香港風災一則内人口死者在四千名以上一句千字誤爲萬字又英皇及額爾金伯爵諸人一句金字誤爲會字均未校出特附正于此 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
黃壽袞太史條陳學務首在培原去壅 
[并宜特養重才摺]  
　　爲學務急切首在培原去壅并宜　養重才以應時變懇乞據情代奏事竊職維三代聲靈首重學校西國興起實以學堂盖惟敎育普及人人皆知存立得自認爲國民得自求爲人格面後所習各科皆足爲國　平時之用濟變之需則學務之關於時局也旣急且切亦彰彰矣惟是目前所繫最爲重要約有三事一在養成學生一種性質必忠愛肫摯可以自立可以佐國至終其身一成不　而養成之候端在六七歲以至千餘歲時查各國於家庭敎育外有幼稚園即蒙養院湖廣督臣張之洞奏定章程亦載及之然各省官紳往往視爲不急良由保姆不可得餘款無可籌且汲汲於中學高等學未睱及此殊不知學校根本　係乎此此而不究則如流無　如牆無基非但敎育不能普及即使　爲推廣亦祗增多驕緃汎濫一流人盖非德育之基先爲堅定則智育體育鮮不至於誤用查行省府州縣舊多善堂如卹　育嬰及不載祀典之公廟等類費款頗巨多歸中飽　應速　飭各督撫嚴示各府州縣將舊有之善堂若干存項若干予限翔查報於學部即由部頒發章程悉改爲保姆講習所蒙養院其經費即支諸原款不足則補苴之有餘則推廣之敎育管理則仿照各國幼稚園成法試行以杜將來種種之流弊旣及學齡即人初等小學校小學校之關係全國尤爲重大各國於小學校之設　市　杜幾於櫛次鱗比爲我國目前計其應廣設小學校固不待言然得一小學校學生不如得一小學校敎員各國於小學校敎員愼重特别皆予以官吏之責尤應先飭各直省多設小學校敎員講習所奉爲急典盖多得一小學校敎　即可養成無　小學校學生大本旣立由是而中學高等學大學推之爲女子之學農工商半口之學取材旣富根柢亦渾成焉此培原之道也一在停止捐納實　世之豔科舉也爲可以入官也捐納實官較科舉爲易較學堂爲尤易人之　保舉也爲可以得官也捐納得官較保舉爲捷較學堂爲更捷盖科舉入官尙在不可必得之數保舉得官不免夤綠濫託之嫌惟捐納則朝納粟夕登版其奏明也堂堂正正且並無人以指摘之是　納之足以移人較科舉保舉已徑庭何諭學堂其所　然　緣現今學務方始萌芽民智未闢本不識學堂之興其所以美善之處至深且遠固較科舉保舉萬倍萬蓰而惟是安於簡陋取快一時查近來各省府州縣共通都大邑固有因科舉之停不得已而入學堂者然積資之富家紈　之子弟卒以學堂科學之艱苦觀望不前自　納大開而學堂之　足者遂日益見多甚有與議學務而輒引　納以爲挪揄者者舍艱就　人情之常雖强廹之亦無裨也應請特下明詔仍光緒廿七年之例永遠停止捐納實官則無途可就有資者爲進取子弟起見旣皆踴　輸將以辦學堂而子弟之欲博榮名者亦勢不得不忍艱耐苦以入學堂至學堂效　由苦得廿難示以捐納之途有郤而不顧者其成就爲何如特今非其時耳終之不停科舉不辦學堂則尙有科舉一途足以抵捐納而捐納之爲害淺旣停科舉專恃學堂則學堂之力必不足以抵捐納面捐納之爲害深國家亦何惜區區弩末而爲此極大利益之一阻力耶此去雍之宜急也一在持設專門外交學堂方今列强交錯實以外交爲世界我國有取乎東西國之法政院故别開法律學堂然合國際公法私法民法商法刑法各科併於一校且成立無多慮不足當專門外交之用而目前交涉又日增月異職擬請由京師特立一外大學院别大學堂之分科大學而行之於直省各立一外交高等學堂選國學普通質性機敏而又志慮公忠之子弟執業其中以新舊所譯公法國際法等學編爲敎科敎員則先於留學外洋子弟中擇其孄法學外交者充之堂中内外試仿日本商　學堂之式徧設地球各國區域派各學生爲各國公使駐紮各國各國之外部大臣亦如之其實騐法則取現今交涉至繁難至重要事件由敎員命題無論全權專使爲和約爲盟約以及海陸領土一切韁界之約各使之迭相研究往復磋商惟以不失主權爲宗要自習有　則或披西國俾氏加氏踢氏等軼事及歐洲近世外交史　以爲參攷或綜道咸同光以來一切交涉文牘日夕比例使之詳審世軸之變洞悉竸爭之微筆騐不已試以口騐務取乎因應純熟處險若夷足以備臨時之用高等學期定以三年升之京師大學學期亦以三年迨畢業後其尤者即命之爲外交學士次則稱之爲外交卒業生將來外部人員出使人員以及各省交涉諸局人員悉於是乎攷試錄用學有專門方可濟變此特養重才之所以不容緩也以上三項原培則基堅基堅則事可久壅去則道一道一則事以通外交有才則又於商戰　　之鄕具無方無體之妙目衛以此　衝以此皆於當今學務至爲重要而急切職本庸無足以知特目擊時艱不禁耿耿謹此貢愚冀以當細流之一擇是否有當伏乞皇太后皇上聖鑒訓示施行謹呈 
[紀蕪湖學商軍界恭祝立憲事]  
　　（學界）皖南學會會長江希曾崔惠人崔春江曁會員呂竟成等五十餘人於八月初一日假仙源公所懸旗鼓樂恭祝立憲先宣讀明詔次會員來賓演說事畢撮影以誌紀念並電學部及政務處請代人奏○安徽公學徽州公學皖江中學蕪湖學會私塾改良會師範傳習扔亦均于是日開會恭祝儀注略同（商界）煤鐵商會會員吳少齋等三十餘人于初一日十點鐘齊集會所懸旗掛燈宣讀明詔恭頌祝　並演據稱慶各會員開筵讌飮　誌歡忭（軍界）巡防新軍第三旗管帶曹東山曁全營軍士于初一日　點鐘均著軍衣在本營懸旗奏樂恭祝立憲並由幇帶率同軍士揚旗唱歌游行街市各商鋪均懸旗燃炮以示歡迎（起） 
[江蘇米捐總辦易委湖蕪]  
　　江蘇駐蕪米捐局總辦朱子涵觀察瓜期已届業由江督遴委金陵製造局徐厚餘觀察接辦日内當可创差（起） 
[商會成立寗波]  
　　鎭海紳商組織商會于初四日行開　禮各商家皆懸燈結彩以申慶賀寗府喻太守亦蒞會演說紳商到者極多頗形熱閙（易） 
[部咨敎育會章程安慶]  
　　學部前以敎育普及爲中國第一要着因擬於各省會府州縣設立敎育會以期振起通　敎育曾訂會章奏請頒發日前安省奉頒到一份遵飭各屬一體知照　多 
[公立女學開校改期蕪湖]  
　　蕪湖河南街安徽公立女學堂本定八月朔日開校旋因新建講堂尙未工竣開學之期須緩數日（九） 
[九江多疫九江]  
　　本年人秋以來疫癘流行十室九病常備陸軍二標兵丁除派出六百名分　瑞昌饒州外其餘留潯者患病有九十餘人之多（本） 
[靖安縣詳敎民包攬命案詳情南昌]  
　　靖安縣李大令詳報贑撫吳仲帥云本年六月二十七日准奉新縣移據天主堂神甫片送敎民余淸蓮一名到縣稱其不守敎觀現在靖安地方包攬命案請遞回收審等語當經訊供移解訊辦等情到縣查卑縣前據民婦劉黃氏報稱伊子劉國椿被舉人劉煥萍主使劉學椿等綑毆斃命將屍抛棄河内一案當劉黃氏報騐時輙有敎民徐益成徐本春余淸蓮隨同來案扛幇插訟稍有詰問輙敢咆哮公堂正在禀　究辦間准移前來當提余淸蓮訊據供稱伊同徐益成包攬劉姓命案屬實並私塡屍格存在徐益成處等語卑職即差拘徐益成徐本春到案質訊均直認不諱所塡屍格業已勒令繳出查該敎民徐益　等藉敎包攬藐法已極亟應嚴訊究辦惟徐益成供於癸已年在山東賑捐案内余淸蓮供於丙子年在黔捐案内均報捐從九職銜給有執照令繳呈驗則逞刁掯留無從查實除分别管押訊究並追取執照外理合具文詳請俯賜查核迅將從九職銜徐益成余淸蓮一 
 
 

Page 10

 
 
併先行批示斥革以便提同嚴訊詳辦云云（丹） 
[盜匪搶刼典當波]  
　　鄞西集士港裕興典當干本月初三夜突來盜匪四五十人砍毁牆垣擁入典内將金銀首飾重要物件據掠一空事後由典主報縣鄞縣高人令立派差捕多名分投跟緝並請田呂軍門飭委城守劉都戎會同履勘當時有盜夥七人逃往黃岙市山被該處駐防營勇拿獲夏金木一名餘俱兎脫卽解送提轅由劉都戎押解到縣當堂會訊夏盜始則不認嗣由高大　飭將該　置　天秤架上始一一供出　首係温州人老五及太平縣人綽號圓崑山現已携贜逃往他處　令得供卽將　釘鐐　禁一面商同劉都戎各飭差捕營快分投查緝（易 
[匪首正法兩誌九江]  
　　南康府王太守飭　　子縣　令簽差在南昌省垣拿獲曾在南康滋事在逃之匪首革生呂小洲一名訊明後卽禀報　台於七月初三日就地正法○又都昌縣解來匪徒十四名經于太守訊知爲首之名曰九千歲又曰　千歲係武生亦　七月念日綁赴市曹斬决餘發星子縣監禁（本 
[淫僧荷枷揚州]  
　　揚城寺院僧尼無不以官紳爲護符以致奸盜邪淫肆　無忌有　帝廟劣僧素與某婦姘識昨日竟公然携手至烟室吃烟經巡男將和尙及姘婦獲送西局枷示以　（引） 
[今日尙有外埠新聞及本埠新聞均列]  
　　第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[部咨飭商赴義賽會杭州]  
　　浙省禀到商部咨行義國舉行賽會應以天產製造各品前往陳列以資比較而求進步業經浙撫札司并商務局出示飭商一體赴賽兹將部文照錄於後爲咨行事光緒三十二年六月十四日准軍機處抄交出使義國大臣黃奏報赴會日　曁會塲大畧情形一摺奉硃批商部知道欽此欽遵到部查原奏内開各國舉行賽會考厥宗旨無非以組織商務爲目的萃各國所造之器所產之物羅列其中使人知所考求以爲國計民生之用華商均爲販售而來詢以製造殊未了然難收賽會之益擬懇中國遇有各國賽會即由商部行知各省妥辦貨物特選精於製造者帶同前往與外國貨物互相比較或須求精或須改良庶於會務日獲其益等語本部查近來各省工藝逐漸改良若能於赴賽時詳加考求自能日有進步黃大臣所稱遇有各國賽會時選精於製造者帶同前往一節洵屬振興工藝之要圖相應咨行貴撫查照嗣後遇有各國賽會選派通曉工藝者一二人前往會塲就華商赴賽物品與各國物品亙相比較中國之貨何者能暢銷外國之貨何者查模倣詳細考察俾回華後設法提倡以收賽會之益是爲至要荷 
[縣令與小輪涉訟九江]  
　　署饒州府同知劉司馬上月奉憲檄調署星子縣篆交卸後乘坐官舫赴任拖以小輪行經鄱陽湖遇風因舟子不力溺斃公子現已與該小輪涉訟（本） 
[營口釐局委員忠駿被斥奉天]  
　　忠俊卿太守駿辦理營口釐金頗洽商情惟性極豪奢有人不敷出之勢今年將釐局房屋改修洋式樓房動支正款一萬二千餘兩刻又購辦洋式器皿傢具報銷二千餘兩核之該局常年經費不敷甚鉅故經財政局批駁痛加申斥批語中有現値時世艱難在官者皆當存刻苦自勵之心庶可挽回積習如該員之取精用宏致虧公帑殊屬有負委任云云（丙） 
[警兵拿獲隊官長沙]  
　　湖南常備新軍某隊官係將弁學堂畢業生年少多才兼工書畫人多羡之惟性喜任俠甘伍下流日前在某娼寮因事衝突致被警兵干涉拿獲解縣請予訊辦聞者莫不代爲惋惜（佐） 
[巡勇敗壞女學揚州]  
　　揚城丁家灣新建女學堂一所八月初一日開學時官紳眷僕之往送入學者寔繁有徒突有站崗巡勇與某紳眷輿夫在堂前大相衝突竟有破壞學堂之勢現已禀請學務處嚴飭查辦矣（引） 
[運河續開第三壩揚州]  
　　運河開放車邏南關兩壩後水勢未退兹由護提督蒯光典電禀省憲於上月二十八日將新壩續行開放（引） 
[上海官事]  
　　巡檢王襄昨日到道禀辭乘安平輪船赴奉天公幹○候選道祁祖彝由京來滬昨到道拜會○閘北華界馬路總辦徐乃斌昨因公到道謁　瑞觀察面商要公○上海縣王少谷大令昨因病尙未愈飭丁到道禀請轉假一天○洋務委員蔣爾榖昨亦到道請感冒假三天○署崇明縣知縣魏詩銓近奉道憲委赴馬鞍島查勘公畢回滬昨詣道署禀復查勘情形○北京綢捐南卡委員鮑德和近奉督憲電傳赴寗詢問要公昨日到道禀辭就道（事） 
[上海道示文]  
　　爲採運外省米糧接濟滬市事） 
爲出示曉諭事照得江浙各屬上届秋收尙稱中稔各路粮價本屬平平不意入秋以來偶因江北寳應等處米缺價昻米販相率居奇囤積中間又有湘省水灾之信秋後霖雨亦復過多鄰邑紳民各圖自保不准米石出境上海爲木棉之區向賴内地爲之接濟來源旣少遂致更形昻漲雖迭經本道飭紳董辦理平糶諭米董平價出售嚴禁壟斷把持而半月之間仍有增無已眷念爾等貧苦小民殊爲寢食不安連日會商商董籌措巨欵擬派人向外省採辦米榖運滬濟食電禀請示欣蒙督憲復諭以現聞江西撫州米價每石一千五百文南昌三千餘文皖南北榖價每石本洋一元二三角均可陸續採買等因并悉湖南一省亦豐稔價廉似此鄰糶有資滬價之减平當翹足可待而本道飢溺之壞亦籍以稍慰除備就護照發商分投採運外合行出示曉諭爲此示仰諸色人等主體知悉本届江西安徽湖南三省均屬豐收售價尤賤以之源源運滬定使滬價隨之而減吾民粒食維難得此亦大堪補助務各安心靜候照常營業母稍惶慮是爲至要切切特示（事） 
[上海縣示文（爲諭禁婦女滋擾事）]  
上海縣正堂王爲出示曉諭事照得前因米少價昻業已設局辦理平糶近日來源更少以致市價益見增漲又經本縣禀請道憲電求南洋大臣展米免釐以廣招徠並籌欵購米接辦平糶如係安分良民應候本縣會商紳董設法接濟母得妄動滋事乃該處塘橋鎭意有糾集婦女疉向嚴盛兩董家中滋擾顯有匪徒從中焬惑唆使情事除派差彈壓嚴拿訊究並移請南滙縣一體協拿彈壓　散外合再示諭爾等鄉民務各約朿婦女不准再行聚衆滋擾倘敢故違定提嚴究不貸其各凛遵母違特示（宜） 
[示禁造言煽惑]  
　　昨日上海縣王大令發出六言告示照得平糶設局原屬周濟貧民現在市價昻貴局中已極公平各宜安分領糶不容搶奪妄行乃有不法棍徒造言煽惑鄉人引翔塘橋兩鎭何以保衛良民現禀道憲設法籌欵接濟窮氓一面免釐招徠以免市價飛昇倘敢附和生事定卽嚴拿重懲如有匪徒抗拒一概格殺勿論（宜） 
[美領事謁晤滬道]  
　　美總領事鮑德君昨日照會關道瑞觀察定於今日十一點鐘至洋務局拜會面商要公（宜） 
[浦東添設平糶局]  
　　上海縣王少谷大令因現在米價奇昻民心惶惑特於昨日照請總工程局董到縣面商擬在浦東添設平糶局接濟民食一面將市價赶緊持平以安民心各董深以爲然業已與米董熟商設局平糶（尺） 
[失票案查有端倪]  
　　上年秋間英界後馬路源豐永金號遺失俄國盧比票洋九千元曾投報英法美三租界捕房並登各日報告白迄無端倪昨該號司帳胡榮生茶房秦阿二扭徽人莊連喜至老閘捕房稱莊係分洋之人定知得票人下落請爲追究捕頭向之訊問知票係秦阿二所拾當時秦携票至寓所無人識係銀劵因又將票嘱莊連喜估看莊亦不識惟向秦索取較小者一帋餘票擲於竹籃内旣而有張某者察知爲銀票俟秦等出外將票竊取與對鄰某甲同逃次日莊將所索小票持向人觀看識爲俄國鈔票遂至某 
 
 

Page 18

 
 
錢莊兌得洋二十二元五角於是羣知秦所拾者均係銀票内計五十元一百元一百五十者不等後被失主知覺將秦招去留爲茶房詰得其情報捕房往拿張某並未拿到兹特將莊拘案莊供當時以票取洋二十二元五角秦亦分用七元張等實不知下落捕頭飭將莊秦管押俟今日解廨請究（力） 
[銀洋被用鉛餅調換]  
　　美界天撞路三百四十九號房屋某石灰行主徐阿勳前日往法租界收帳而回行至英界江西路蘇州路轉角處遇一某甲不知如何忽被將所携英洋一百元以鉛餅調去回店始行知悉遂卽投報各捕房請緝捕頭允之（力） 
[宦婦虐婢被拘]  
　　宦婦朱張氏其夫在某鐵路爲總辦家住英界山西路二百八十九號佛照樓棧中氏常有虐婢情事敲扑之聲達於户外同庽李姓亦宦途中人不忍坐視投老閘捕房控告捕頭立飭包探劉光震協同九十一號西探至棧將婢女桂芳與朱張氏一併帶入捕房捕頭訊明情由將桂芳送濟良所暫住氏則派捕送至公廨押候今日解請訊究（力） 
[不認拐婢]  
　　豐記馬頭劉公館走失婢女一口經包車夫查知被近隣龍公館内傭婦李媽拐去該公舘主人飭丁將李媽拘送總工程局經陳參軍詰訊李供詞推諉堅不承認參軍以案無証據碍難定讞判交保候查尺） 
[控究監守自盜]  
　　河南路中國敎育器械館經理人包文信函致老巡捕房控館中銅匠陳星來監守自盜自六月起至今被其竊去零碎銅料約三百餘磅請爲查辦云云捕頭飭包探姜長明協同西探將陳拘入捕房詰知贓銷於福建路萬源祥銅器店因飭押候解送公堂請究力） 
[違忤案不准注銷]  
　　前者侯永春投公共公廨控兒子松齋違忤任意揮霍並將收管契據抵押浪用求提嚴究奉襄讞孫明府訊明判交親族理楚禀覆兹侯又具禀續控奉關司馬批示云事關忤逆律有明條侯永春初禀則稱其子任意揮霍現禀又稱其子並非蕩用顯係愛深舐犢敎昧義方侯松齋刁猾異常一經釋出該父必重受其累本分府愛人以德且爲地方風化起見雖經親族調楚仍應按例懲辦以飭倫紀而端風俗未便准予銷案着卽知照（力） 
[日人請辦挑夫]  
　　挑夫某甲昨挑磚塊一担至西門外斜橋相近堆儲因地凹凸將鐵鋤鏟平甲昨挑磚塊一担至西門外斜橋爲鐵鋤碰傷頭部血流不止甲見不意旁有日本小孩在彼嬉戲竟即投巡局控訴請緝嚴究（深）已肇禍旋即逃遁日孩父母聞知 
[浦東搶米]  
　　昨日午後浦東六里橋某米鋪所存白米二百八十餘石甫經上棧突有鄉嫗小孩百餘人手執竹籮擁入强搶幸經該處圖董極力解散（尺） 
[盜案報縣]  
　　上寳毗運之軍工廠地方於前晚突有外帮口音十餘人均以黑布纏頭擁至吳阿榮家搶去銀洋衣飾等物並傷事主現已報縣請勘矣（宜） 
[飭拘聚賭]  
　　警察北局偵知城内西馬橋堍阿雲所開之爐坊内每夜有聚賭情事前晚特往拘拿竟被拒捕用門閂毆傷巡士手腕坊主乘間逸去僅將與賭王阿生魯阿耕魯阿弟鄭嘉裕四名及骨牌籌一併解局局員藍二尹命將王阿雲等暫押一面勒令地甲務傳坊主到案送縣辦理（宜 
[查獲贓賊]  
　　南北洋船塢電報處前有送報之章生在塢竊取薩軍門之皮靴等物藏於房内被警察查知搜獲原贓禀知水師中軍劉副戎親自提訊判責五百下枷示（尺） 
[滬城火警]  
　　昨晚八下鐘時滬城小東門内大生弄口寳興酒店後面忽然火起巡士聞知以新任縣主王大令公館近在咫尺急投各署報警旋驅皮帶車馳往救熄事 
[上海縣案]  
　　本月初二夜文廟丁祭後有樂舞生瞿鍚春手携衣包而回被無類撞詐不遂持刀將瞿戳傷禀經道憲瑞觀察飭探緝獲蔡小狗頭一名前日押發到縣供多諉卸幇審洪明府命責六百板始供由馬夫某某等所爲奉判押候再訊○北局函解毆打巡士之陳金寳及巡士賀正春到縣亦經洪明府提訊賀供奉派在老北門站崗陳在弔橋上攤售蘆粟小的令移至别處陳即辱駡並糾三四十人將小的蜂毆經法界巡捕拘陳及小的至捕房捕頭訊知小的係城内巡士送回局中解案求究陳供小的在東弔橋北堍零售蘆粟是處已屬法租界乃該巡士竟越界肆威未出一言即以警棒威嚇小的並無糾人蜂毆之事明府諭巡士姑回局查明再訊陳交保候質宜 
[公共公廨紀事]  
　　本年二月初七日濟良所送婦人王夏氏至廨謂被姑姊凌虐等情奉判發棲流所留養兹因氏懷孕足月將次生產由所董函送至廨候示定奪○美界捕房派四百四拾六號捕送林趙氏到廨請爲管押據云林氏之夫在天　　拾五號洋人處爲侍者氏隨夫在行幇同工作昨日洋人欵氏有行竊等情因此嗚捕送案値日差據情禀知司馬諭令交官媒看管俟今日公堂會訊核辦○前報紀許宦遣丁許升控　兒張阿秀騙取餙物一案兹聞有人出爲調楚已由原告禀請銷案矣（力） 
[公共公廨晚堂案]  
　　鄭鶴雲控傭婦阿保姐圖賴借洋前晚襄讞孫明府提訊鄭倩朱少梅投案供去年被阿保姐借去洋二百元除收過甘元外尙少一百八拾元至今不還求究訊之阿保姐供向在妓院傭工前借鄭九少爺洋二百元除還過七拾元尙欠一百三十元求寛限措繳明府判交保出外先還三十元餘分十期每期還十元以十個月還淸飭各具遵結送查○前者曹林生姦拐徐洪珍來滬經捕獲案　判曹發押西牢洪珍押候傳其父母具領前晚亦奉提訊判將洪珍交伊祖母徐張氏領回完案○戚鑫　啓泉等控馬明福圖賴土銀五千餘两一案昨奉明府復訊馬供現願先還二成餘當分期拔還明府判押押限一禮拜繳銀如違辦○桑源控趙靜亭欠銀二千餘两昨又復訊趙求寛限設法料理明府判還押限一禮拜理楚力） 
[法租界捕房事]  
　　女郎徐金寳與泥水匠小炳榮即張炳榮姘識近因久出不歸其母邀同親戚平金波前往理論炳榮金　不服反敢用武將泥刀戳傷金波之手臂經巡街捕一併送入捕房捕頭諭受傷人送醫院療治炳榮金寳押候解辦○無賴阮長生竊得洋人大衣一件爲探偵知立即拘入捕房捕頭諭押候解究○曹阿桃手持衣包在途行走爲探撞見知係竊贓遂拘入捕房押候解究○扛夫陸阿福在太古碼頭偷竊瓜子一包爲巡丁查知拘送捕房捕頭命押候懲辦（深） 
[美租界捕房事]  
　　前晚美租武昌路沈昶興油漆店以潑翻洋油燈失火當卽自行救熄由捕回報捕房飭探朱桂生查明禀復○婦人吳張氏行經百老匯路被某西人馬車撞跌受傷由二百四拾六號捕將氏送入捕房轉送醫院求治○王毛生昨推塌車至北蘇州路因車橫路隅由捕拘入捕房押候送廨訊罰○潮州人林阿江在天潼路拾五號西人家爲庖丁其妻趙氏私取洋東古玩晶佛香爐等件由西人投報捕房飭探宋掌桂將氏拘入捕房轉送公廨押究○包車夫毛阿二在楊樹浦路兠攔坐客違章由一百廿九號捕拘入捕房押究○馬夫王阿生闪因快馬違章由捕拘入捕房釋出昨由包探張才寳持單往傳届時到廨候訊○陸阿二竊衣服由探陸恊庭拘入捕房奉飭押候查明失主送辦○襪店夥陸根生私取布襪多雙至押店求質由探楊掌生拘入捕房奉飭押候送辦（似） 
 
