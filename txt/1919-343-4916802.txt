# 1919 - 343 - 4916802

 

Page 1

 
 
   
 
 

Page 2

 
 
   
 
 

Page 3

 
 
時評 
[靳徐之再爭（冷）]  
　　前此龔去靳繼余曾目之爲靳徐之爭徐有外蒙之行而靳即上臺是謂靳勝而徐敗然今以組閣之故徐乃利用安福部之反對又以取消外蒙自治之功挾而返京今後必將又見靳徐第二次之爭矣故余謂組閣之事難有結果而數日之後不知又生若何變化也 
　　嗚呼僅僅靳徐二人而其爭已若是難解更何論北方各派更何論南北兩方更無論官僚與人民之間然則復有何暇以之對外哉 
[命令]  
　　十一月二十日大總統令色丹那木札勒旺保蘇　納睦都凌阿卓凌阿祺克愼均給予二等嘉禾章此公　　又令雷壽榮給予三等寳光嘉禾章此令 
　　又令韓聨基給予三等寳光嘉禾章此令 
　　又令王荇錢桐均給予三等嘉禾章陳英雷寵錫段立權陸平均給予四等嘉禾章此令 
　　又令王圻策晋給三等嘉禾章盧維時程嘉紱何忠聲王洪懸依克塔春均晋給四等嘉禾章此令 
　　又令丁維魯給予三等嘉禾章呂慶圻給予四等嘉禾章此令 
　　又令黄義依晉給四等嘉禾章此令 
　　十一月二十三日大總統令陸軍總長靳雲鵬呈綏遠陸軍混成旅第二混成團團長張炳　因病　請　職張炳賢准免本職此令 
　　又令任命倪蔭福爲綏遠陸軍混成旅第二混成團團長此令 
　　又令陸軍總長靳雲鵬呈請任命王廷佑爲綏遠陸軍混成旅第一混成團步兵第一營營長應照准此令　　又令兼署内務總長朱深呈准安徽省長呂調元咨請任命徐書祥馬壽南爲安徽蕪湖警察廳警正均照准此令 
[專電]  
　　北京電安系藉口人數不足延不開會靳言過旬日不投票卽逕任命安系希望内財兩次靳聲明無商量餘地（二十五日下午四鐘）　　北京電外次陳籙先口頭請日使撤退赴閩艦隊無效已用書而提出抗議聞美因敎士被害亦向日本嚴重交涉 
　　北京電丁士源請提京漢路餘利百四十萬包辦改建前門車站工程路政司京漢局全體反對（二十四日下午二鐘） 
　　北京電陳毅在庫被兵拘禁遣人赴京求援東海命徐樹錚飭部速釋（二十五日下午四鐘） 
　　北京電徐樹錚昨晚葉恭綽今午分别抵京（二十五日下午四鐘） 
　　北京電劉存厚迫鍾體道解職取而自代鍾部不服譁變中央派員查辦（二十四日下午二鐘） 
　　北京電外蒙官制改革要點㈠都護使副使改爲軍諮使副使㈠恰克圖唐努烏梁海設左右參贊㈠烏里雅蘇台科布多設新軍統領（二十四日下午二鐘） 
　　北京電岑春煊電國院徐樹錚擅借美欵四百萬以邊業内債作抵請查阻（二十五日下午四鐘） 
　　北京電鮑貴卿馬電日人宮崎鈴木二名被匪綁去已飭隊追剿（二十五日下午四鐘） 
　　北京電孫烈臣漾電海參崴俄民與羅薩諾夫交閧蓋逹被擒現搜捕餘黨（二十五日下午四鐘） 
　　北京電屈映光明日回任 
　　北京電徐樹錚電籌邊使官制係法律所定都護使官制係出於命令查約法命令不能變更法律且都護使係外交官性質籌邊使照官制有統轄内政全權此後都護使辦理各事應先商籌邊使核定方能進行 
　　北京電管金聚電駐紥底店之第九連全連持槍譁逃聲言欠餉久不發給衣食無着赴漢中投王鴻恩云云查職部屢次譁變實以軍士困飢維持不易懇迅予免職（二十四日下午五鐘） 
　　北京電新疆省議會電俄統領穆哈諾夫率衆退駐伊爾克斯塘組立臨時政府要求楊督准其入境分駐喀什一帶雖經楊督阻止然沿邊數千里防不勝防懇速撥械彈以維邊局 
　　北京電國務院前擬派廖宇春赴桂接洽和議昨廖語人旬日内恐不能成行（二十四日下午五鐘） 
　　南京電蘇會今日開會公費照舊額預算覆議因交到已逾期决退回（二十五日下午七鐘） 
世界路透電 
[和會近聞]  
　　二十四日巴黎電布國全權代表斯台布里斯克氏首相之國書明日將在法外交部依例受騐 
　　二十一日倫敦電美國參院對於和約行動所引起之局勢倫敦各報雖不以爲已無轉機之望然甚嚴重視之蓋事關全世界之安危也現望利用國會開議以前之十日光陰調和敵對黨之意見所可異得參議院之行動使美國與德仍處於交戰地位故今縱延緩批准和約亦足妨礙世界和局之早日奠定中歐目下之經濟地位甚爲危急和局之成固刻不容緩者也國際聨盟若無美國加入則權勢必將縮減此爲衆所承認者故現信美國所因以加入戰團之主義其力仍能使美國告藏其未了之事業 
　　二十一日倫敦電波拉勞氏今日在下院答覆漢德森氏之質問謂和約雖未經美總統批准而恊約國仍可施行之政府必使國際聨盟成爲事實不稍懈怠　　二十一日羅馬電協約國國際經濟議會今日在此開會 
　　二十一日巴黎電美國代表仍將參與高等議會惟將持消極態度 
　　二十一日巴黎電聞高等議會决議委託波蘭代管東加里西亞二十五年期滿再由國際聨盟會定其前途高等議會已定十二月一日正式批准和約刻正磋商和約雖不經美國批准而實行仍無妨礙之辦法 
[各國近事記]  
　　十九日倫敦電莫斯科無線電稱高麗代表團已於十一月十五日抵土希里亞平斯克據代表團聲稱高麗社會黨近在西比利亞東部某鎭開會左翼佔優勢議决必須掃除高麗中級社會而與俄國勞兵會密切結合即舉定總幹事會高麗業已宣布戒嚴令代表團之意高麗之起事必不能免高麗代表團將於十二月間參與莫斯科之勞兵大會據此電文可以想見過激黨在遠東之陰謀 
　　十九日倫敦電海外商業部次官格林胡特氏今在下院宣稱已與海軍部商定許英國工商業代表附乘英軍艦前往遠方口岸 
　　十九日華盛頓電下届國會會議定於十二月一日開始 
　　二十一日倫敦電每日電聞報載米蘭電稱估計意國新國會將有新議員四百人失敗最甚者爲基鄂里狄黨此黨前有議員三百今僅有八十人其他黨派結果如下社會黨一百五十二天主敎黨九十八自由與保守黨一百三十七民主與獨立黨八十改革黨十六此次社會黨旣佔多數想開幕後國會將有驚人舉動 
[世界金融談]  
　　二十日倫敦電泰晤士報載紐約電稱據美國商部報告本年九個月内出口貿易共約美金洋二百二十六兆元内有二十九兆元乃運往南美者一百十六兆元乃運往亞洲者美國並運出值美金洋一百零九兆元之現銀至印度又值美金洋二十九兆元之現銀至中國所有出口品幾全爲歐洲運出者 
　　二十日倫敦電銀市星期報告謂市面之堅定乃因中國賡續需銀現貨供給不多墨政府决議將由墨出口之銀減少一半之故自四月一日起至八月三十一日止運入印度之現銀共有九十八兆盎司一九一八年同一時期内運入之數爲七十九兆盎司一九一七同年一時期内僅四十八兆盎司 
 
 

Page 4

 
 
   
 
 

Page 5

 
 
   
 
 

Page 6

 
 
[太平洋路透電]  
　　二十四日北京電章嘉活佛昨夜抵京聞將參與外蒙官制之會議章嘉活佛關於取銷外蒙自治事頗著勞績將與陳毅徐樹錚等得高等勳章 
　　二十四日北京電河南消息該省當道已向日人方而締結三百萬日元之借欵以全省實業利源爲抵開辦水廠權亦在抵押之内 
　　二十四日北京電靳雲鵬讓步周自齊不入新閣安福氣燄爲之大張現反對張志潭長商部安福待徐樹錚由庫倫返京後始投新内閣案 
　　二十五日北京電徐樹皱夜半抵京今晨偕科布多分護使恩華恰克圖分護使李坦入見總統據傳徐樹錚擬增多庫倫中國軍隊故亟見總統面商惟據可恃消息徐樹錚啓行來京以前已將陳毅拘禁於邊防軍總司令部迄今未釋陳毅友輩大爲憂慮以徐樹錚對待政敵向來採用辣手故也 
　　二十四日哈爾濱電捷克斯拉夫新聞社因海參廢消息有捷克共和國前駐西比利亞全權委員巴夫魯博士因五萬捷克兵之請求已奉召回歐其故以巴爲復古派唯柯爾恰克黨之計畫是依也等語故發表下述消息其言曰捷克軍致協約國代表之文係由巴夫魯與蓋逹二人署名海參崴所傳五萬兵之要求巴乃被政府撤回一說並非事實巴博士屢請回國今乃如願其人極有經騐可向捷克政府說明西北利亞之情勢與捷克軍之地位巴博士始終非復古派且非柯爾恰克政府之黨與對於俄國穩健階級之民治思想常予以保障巴博士活動逾年爲沃木斯克政府爭民治制度且以外交術與軍術實行其忠於捷克政府與西比利亞捷克軍之政策而對於柯爾恰克政府亦無顯著之衝突 
　　二十五日伊爾庫次克電俄政府各機關今在此間佈置就緖已開始照常辦公 
　　二十五日伊爾庫次克電俄國電社稱蓋逹將軍於十一月二十出境在其起程之前蓋逹允不再至俄國亦不有所運動且不再有反對全俄政府情事 
　　二十五日伊爾庫次克電司令部公報云俄軍在沃木斯克鐵路方面據守柯洛尼亞車站以西之陣地俄軍在此路南境惡戰後卒退走敵軍在鄂倫堡戰線已佔據柯基特夫鎭 
　　二十四日伊爾庫次克電柯爾恰克政府人物之變動刻仍在進行中元首已任彼彼萊益夫將軍爲内務總長彼氏舊充西比利亞北境司令對於民治素示同情財政總長戈益氏外交總長蘇令氏咸皆辭職前總理伏落戈斯基氏乃穩健社會派今已居西比利亞國會選舉籌備委員會會長之要職柯爾恰克將軍仍在前敵督戰 
　　二十五日香港電出入口商人聨合會近致書英國航運大會請將其十月二十七日所議束裝至英國各貨運費每噸加收二十先令一案重行討論茲航運大會覆稱此事已詳爲研究但覺加費一層實有理由未便取銷俟遇相當機會即當再行設法云云港商得此覆文大爲失望 
[各通信社電]  
　　北京電徐樹錚楷恩華李垣於今晨三時到京 
　　北京電閣員案因内農尚有問題暫難投票現正在疏通中（以上二十五日） 
　　北京電閣員案衆院因人數不足不能投票聞已急電召出京議員回京至早須星期四始能開議 
　　北京電准外蒙取消自治令下後院昨通電駐外各使并各省知照 
　　北京電外部已照會俄使廢止中俄蒙條約及俄蒙商約并將外蒙取消自治情形正式通知各國（以上二十四日） 
　　北京電各部次長財潘復交丁士源已定餘尚有問題　總長通過後不能確定 
　　北京電册封活佛專使定徐樹錚 
　　北京電本厚基昨有長電到京報告閩案詳情并述日艦抵閩後之形勢 
　　北京電劉恩格定閣員投票通過後赴滬商和事　　北京電外蒙設置鎭守使堂局認　控駁之必要决列入條件與來京蒙代表議行 
　　北京電甘省馬氏三使擔任勸諭回族人民可無被惑變亂之患已由張督電告到京（以上二十五日）　　以上中孚通訊社電 
[公電]  
　　廣東國民促成制憲會電上海申報及各報館轉贛籍議員黄攻素賀贊元蕭輝錦等諸君鑒憲法會議已於本月十八日開五十九次大會各省議員到者甚形踴躍吾省議員惟諸君尚未來粤君等責任所在尚希火速返轉共定大法否則久留京滬致負戰責而誤憲法實吾省羞用特急電上陳藉表歡迎之至意國民促成制憲會江西幹事喻嘯虹范表伸郭蓮生高顯禮温度鍾世英鍾杰朱震李茂才叩皓 
國外要聞 
[美工界主張鐵路國有]  
　　資本家之大恐慌 
　　中美新聞社紐約通信云此間工人本在修理鐵道上一切材料者近忽組織一會曰鐵道兄弟會勢力甚巨前此工界組織向持保守主義近則漸有與此主義相背之勢據該會宣言凡鐵道之在戰時曾經政府管轄者目下不必還之原主可由政府購置而與工人方面共派代表以處理之此事由工人領袖從中規畫適近有一英國客來立走告諸領袖謂此等計畫頗含社會主義氣息諸領袖則愕然相顧頗表示其不信之意而保守黨方面已對此計畫方持反對態度紐約之保證託拉司公司副經理西松司氏最近在鐵道經濟會中演說即足代表此一部分論調者也其演說詞云近有一絶大危機已臨於吾國及吾國之鐵道事業凡美國之人均應瞿然驚覺者此危機非他即鐵道兄弟會中人主張以鐵道概歸國家是也此事在美國歷史上實爲創舉社會主義直已挺刃以須而下挑戰之書矣此其目的不僅在壟斷鐵道已也實欲將國中運輸事業盡歸掌握此着如竟告成則必奮力而圖他事舉國中凡百工業實業概歸國有質言之卽實行社會主義而已今時機至矣凡吾國中之公民商人工人地主等皆當起而研究此事力與反對苟今日而猶不見及大利之將喪失財産之且充公而猶不覺社會主義之狂熱已充塞於空氣者則前途之危險殆不堪設想矣此等事膽大妄爲直因一部分之利益計而欲覇持國中重要之百業雖於他人有損一不之顧此實傳佈社會思想而於美國各方面有莫大之危害者也所不可解者國人旣已知其性質胡猶遲徊不前不思所以解决之方即爲個人利益起見亦應急起直追設法撲滅此等狂謬之計畫今之最可危者即在羣衆之漠然無動有懵然若未之解者亦有毫無組織毫無準備者設彼方面竟以此立爲典則通過於國會而以政治上之壓力及大宗之經費爲後盾事旣大成始翻然覺悟則爲時已晚而悔無及矣總之此事所含性質無論有錢無錢之人以及中等社會皆蒙損害雖彼服務於鐵道上而爲之規畫一切者得暫時分沾基利然終不能持久良以事非正道勢在必敗而財政上之紊亂尤爲不可免之事謂此而可久延其壽命吾不信也鐵道兄弟會中似抱一謬見以爲國中所有鐵道爲華爾街物不妨取而有之不知華爾街者猶中間人耳主人非華爾街也主之者則爲數百萬之股東僨權者儲蓄銀行之存户以及保險公司之保户等無不與此等鐵道有一二關係鐵道去則此等人之命脈絶参敢問鐵道上一般股東事至今日其願聽此鐵道之犧牲乎抑思所以保留之法乎彼兄弟會中所持論調未嘗不振振動聽表面上略無社會主義痕跡然主張以一部分人覇持一事以一部分人獨占巨利即爲正道所不許雖云運輸事業盡歸政府主持實則仍爲鐵道兄弟會自作打算耳考其所定計畫殆將厚給工人傭值以爲摇旗呐喊之酬報人工價之加給不自今始溯自一千九百十五年以還殆已加至百分之八十五據政府工值單中所列已及一·○○○·○○○·○○○金圓之數而工人方面不以爲足今尚要求多加八○○·○○○·○○○金圓云以目下情况觀之民主主義與社會主義似已在激鬬之中夫民主主義之行於吾美爲時已久國人都被幸　煥然有民康物阜之象民主主義之可貴顯而易見世界歷史中要未有如吾美之行之有效者今世界各國類極窘困其求助於吾者非止一國吾人宜如何奮發以副衆望乃願自壞根株而貽笑世界耶事急矣此鐵道歸諸政府之問題吾人首宜起而反對俾各自保其産勿爲他人所侵蝕脫此而失敗則他種事業在勢亦將不保來日方長惟有徒喚奈何而已 
[美報論美參院否認和約]  
　　中美新聞社譯密勒評論報云美國參議院經通過若干對於和約及國際聨盟約章之保留案（内有關於山東事件之一案）後卒以大多數將和約完全拒絶而宣告延會此事就表面觀之至少已將威爾遜總統在巴黎之工作打消其效力於是美國之地位乃與中國相同美國不願簽字於一不信仰之條約中國之不簽約則因不願批准一種不道德之行爲即自稱爲聨盟之一國攘竊中國之領土是也若簽字於此種條約直爲製造華人之革命其效果之惡將千倍於拳亂而美國之否認直爲不信任之故美參院之山東保留案不過一端而已將巴黎内幕中種種腐點盡行包括在内論者或謂美參院此舉爲袒德或謂爲國内之政爭與選舉有關或則謂威爾遜爲一種主義幾犧牲其生命而人民對此領袖不知感激今且抛撇之矣今先解答最後之一說和約之被否認終與威爾遜在歷史上之地位無損威君已將一種較新較善之制度輸入人人之心目中厥功至爲偉大所惜者彼抱一理想欲以獨力實行之彼赴巴黎時祇挾有理想與希望而無計畫殊不知巴黎實際上之政治空氣與彼之理想大相牴觸今次之可恐戰爭即此種空氣造成之也威君登高一呼固已將歐洲之人民喚醒然歐人之政治行爲尚未能與吾美人一致此則非威君之過美參院之否認和約亦與威君之功不相妨也至内國政爭之說美國將於明年舉行選舉固爲事實然和約與國際聨盟約章之内容苟不大白共和黨亦無可反對當時因逐條審查至山東條件遂成反對之燒點威爾遜總統本主張正義與公開條約者至此不得不自辯護彼自認爲一時權宜計不得不然而所取得者已爲至佳之物終勝於無威君旋又爲巡行演說不幸因病中止使彼能畢其演講者安知不能逹其目的迨一經臥病遂失却人民之贊助而反對黨得勢矣且人民亦頗贊助共和黨觀於最近各處該黨選舉之勝利可以概見至於袒德一說全無理由可以不必贅論英國著作家威爾斯君曾言美國敎育制度使人人皆有入學之機會此種良制乃全世界應感荷者記者（密勒報自稱）今敢擴充其詞曰美國人民不惜勞瘁與時光將歐戰之原因與和約之内容目的詳細討論研究務使世人共曉不留遺憾亦當爲世界所共感荷者美國因挾一理想故派其靑年三百萬人赴法參戰又留五十餘萬駐於法境今此理想未逹殊不能饜足也美國目下商務未穩工界風潮大作大半爲國際政局未寗德約未簽定所致然美人不因此而欲將一種國際條約爲彼等所不信仰者認爲有效以貽禍於世界且自與其理想矛盾而但圖一時之實際利益也由此點以觀美國或且將和約完全否認而依照『中國計畫』與德國單獨媾和未可知也否則或行調和之法由參院將全約修改送交英法日三國聽其承認或拒絶路透社電之言曰日英法三大國已批准和約故美國之行動於事實上無别誠哉此言然此種舉動殊不足爲歐洲之混亂謀長治久安試觀俄國與中國之現狀即其明證至於美國則對於世界事不能不管他人亦不能使其不管美國之意見遲早終將受人之尊視也美國財政家現正在華調查情形國借欵於中國供建設之用談判詳情雖尚未知而反對者已紛起一說謂有某種華人反對此借欵因恐該欵爲一派人用以壓迫别一派又有關涉舊借欵之中外人亦反對之則因恐與彼等十年二十年或五十上前之借欵利益有害日本人亦大反對則因恐美國借欵政策得勢後日本在華之勢力將受打擊又有華人則恐美國借欵將中國政府之財政大加整頓而彼等無復作弊弄錢之機會故亦反對之然而大多數華人則無不熱望美國從財政等方面援助中國彼等知美國無侵略中國之意無非欲助中國使能自助斐列濱之事即爲明證若中國之鐵路用日本金錢築造即成爲日本之鐵路中國之財政日人改良即成爲日本之財政其他煤礦等實業亦莫不皆然反之若用美國金錢從事改造則結果於中國有大利使中國之地位不畏日本及任何他國之侵略惟欲借欵確收良果非由貸資者有監督權不可總之反對美國經濟在中國發展無異贊助日本征服中國吾望華人終能覺悟而與美國直接交涉也 
　　大陸報社論云美國之否認和約與國際聨盟約章將生何影響今尚不克詳細推論參議院已拒絶批准而延會俟十二月内再行開會討論美國民意苟不於最後一月内大有變動則美國人民原來乃贊成和約與聨盟者也今於參院短期延會之中吾人於美民之意見當能多所考察惟美民雖贊成和約與聨盟約章而亦贊成洛志氏所提出之保留案之大半故今欲參院依威總統之要求無保留通過和約及聨盟約章則决無希望矣吾人信參院終將通過和約而保留案亦必通過於是發生一問題即歐洲是否承認此等保留案是也試就山東問題論之保留案中聲明美國不承認山東條件且保有對於中日兩國間自由行動之權而英法意三國則允許日本取得德國在山東之權利並已批准將此項權利給予日本之和約如是則美國之行動將有如何之效果乎英法意旣批准和約已使國際聨盟成立而聨盟之目的在阻止戰爭造成和平及弭兵然則美國若不但不加入聨盟且保有對於中日間自由行動之權則國際聨盟能行使其職務而得成功否乎總之各保留案無一不引起一種嚴重之問題即如關於孟祿主義之一案其中宣稱孟祿主義爲吾美國所自有不在國際聨盟範圍之内然巴西一國不獨爲聨盟之一員且爲聨盟最高行政院之一員而同時又在孟祿主義之支配下也總之吾人以爲參院終將以有保留而通過和約及聨盟約章使歐洲得以承受誠以依目下世界現狀國際聨盟若無美國之贊助恐不能進行成功耳 
國内要聞 
[北京通信（一得）]  
　　財政總長改提之内幕 
　　昨日下午四時忽將閣員同意案咨文辦好送府蓋印連晚發出以九時逹衆議院密雲不雨之閣員問題至是告一段落而其急轉直下之原因則靳氏已受安系之要求將財政總長一席畀李思浩也 
　　自本月五六日以後安系態度忽强忽弱而皆視他力爲轉移曹錕倪嗣冲有贊成靳氏所提閣員之電而該系因失外援誠惶誠恐此爲九日以後之情狀及十六七間徐樹錚有電致曾毓雋謂同意權約法所畀　善利用之於是該系又成强硬之態度某要人云如靳翼卿能於十日以後十五以前安系最軟弱之時將閣員提出而略予該系議員以小利則並周自齊亦可通過云云其語誠非無故也然而靳之打草驚蛇一則不提而派署之說喧傳二則某要人調取外間請解散安福之文電一一爲若輩所悉急而求救於徐樹錚致徐樹錚有致靳之電竟謂如破壞國會即係公敵雖屬周親不能廻護且有興師問罪之語此電以十九日到而財政總長問題乃於二十日晚間解决矣 
　　然此中最大之關鍵仍不在徐而在段當靳氏與安系相持不下之時安系輒謂只須合肥關照一聲卽予同意而段之表示迭經靳氏催促迄無所見聞者怪之然段氏對於周自齊雖未表示反對亦未帮忙且曾露一口風對某要人曰「周子廙能辦得了財政麽」某要人問以「何故不與靳言又何以外傳周長財政乃出尊意」段則答以「翼卿組閣彼操其權我不便干預」此語立逹於安系安系乃得一把柄熊度益强硬而成爲非合肥關照不可之答詞與合肥永不關照之情狀至十六七間參預組閣内幕之人始知此事不妙詳細調查發見此種談話而周自齊之不成事實已昭然矣 
　　十八日之夕王郅隆謁段與傅良佐曾毓雋及段三人談至夜分有靳氏自兼及李思浩長財政之兩說而自兼之說尤占優勢然周長財政乃徐靳二人共同之主張且皆力持不變者雖有段王傅曾之會談依然未能驟定而翌日吳光新入京稱所見各督皆贊成周長財政徐靳得吳聲勢驟振而自兼之呼聲亦低矣然而曾毓雋氏固迭奉西北籌邊使之將充囑維持安系力爭財總問題者至是乃不得不變一手段從吳光新方面下手運動二十日段宅午餐靳曾傅吳咸在討論一次未得結果曾且於傅良佐以外約段芝黄與吳光新商量所提問題爲謀靳與徐樹錚間之調停而以李思浩長財政者卽靳氏對笔樹錚讓步修好之意也 
　　其經過固如此但所以促成之者　别有形勢二十日外蒙取消自治之電到京且有徐樹錚二十一起程回京之說當晚安系即造出一種消息謂徐成大功而歸靳翼卿當以陸軍總長相讓同時又有一種說法謂陸軍如不讓徐財政亦必讓李思浩否則段已不徇靳氏用周之意徐歸後難免不别起波瀾不利於靳閣其相逼桚之情形在二十一日上午頗盛而是日午後靳曾吳段（芝貴）傅在府學胡同即有重要之談話述李思浩對財政之條件（見下）及安系之聲勢交口勸靳先以李試辦如不得法再請周出來而事始大定東海本恃靳以强硬者至是已不得不軟化而昨日下午趕緊備文趕緊送衆院若輩仍恐有中變催促再三必提出乃能放心也 
　　所謂李思浩對財政之條件者何也日前李曾赴津一次接洽借欵據彼所言有一千五百萬之譜用以爲裁兵及維持中交紙幣之用李返京時即有財政總長可以到手之自信力且其對於美國借欵靳氏托付周氏交涉者李氏亦允竭力進行並不變更靳氏借用美欵之政策經段曾諸人爲之證明於是靳氏有不得不舍周用李之勢此蓋李所自爲亦安系之作用也然昨日大倉喜八郎在某處晚餐聞李長財政頗有喜色則李氏之財政計畫又可知矣 
[閣員案提出後之形勢]  
　　閣員同意案已於前日下午提出新衆院財政一席旣改提李思浩安福方面自覺滿意蓋安福雖不能自得財政然李思浩固比較的易於操縱非如周自齊之派系不同常以敵黨視之也聞李氏昨曾謁靳氏表示不勝財長之任當經靳氏慰勉而李仍謙讓未遑或謂此不過照例文章其實一面已與安福有所接洽預備穩坐此大藏椅子矣 
　　安福反對閣員本云只爭財政乃同意案提出之後該部昨日忽有反對張志潭長農商之運動謂將與以否决又對田之内部亦不肯贊成靳氏大上其當有知其内幕者則謂該部故意搗亂係欲说次長中多爭一兩席故衆院投票之期至今未决彼所垂涎者爲農財兩部曾表示如欲張志潭通過則須以農次與黄雲鵬而除去江天鐸又財次一席則須給曾宗鑒而反對徐恩元甚力聞靳氏方面則擬以徐調充幣制副總裁以爲周自齊帮手（周爲幣制總裁聞已内定）而財政次長則以吳鼎昌充之吳亦與安福有關係但不知該派能否滿意耳此外内次許寳衡以田文烈之力保或不至更動交次姚國楨陸次丁錦亦已决定海次一席雖有人推薦李鼎和一說則謂將歸諸該部參事謝某皆未確定大約須俟薩鎭冰到京方能定局也 
　　此次閣員名單財政改爲李思浩可證安福部之勢力據聞此舉大功全在曾毓雋一人蓋曾費三天之力遊說段氏左右始得段之許可當段氏於二十二日午前召靳雲鵬入見時段云財長一席安福方面絶對不贊同周自齊爲之奈何余意此時不妨依彼等之請改提李思浩試辦財政如果實在不能支持下去再換周自齊亦不爲晚靳氏遂以屈服而閣員名單即提出於新衆院矣李思浩得安福爲後盾提出後安福已與李開始協商下列條件㈠推爲本系幹事㈡協助本系黨費李對於第一條已完全允認第二條因數目之關係尚未十分决定又聞昨日安福曾某致電上海王揖唐云閣員已定贊侯長財吾黨完全勝利未始非合肥主持之力本星期内可以完全通過兩院知念特聞云云足見安福於財長問題固已躊躇滿志也 
[近日進行中之借欵消息]  
　　烟酒棉花而外尚有紗廠 
　　徐恩元與美接洽之烟酒借欵茲經切實調查當徐氏未回國以先已在美向芝加哥銀行訂立草約業經一度之簽字雖不能認爲完全告成然其内部確定似已毫無疑義惟付欵期問雙方尚未磋商浹洽蓋以種種關係遽難驟行成議其最要原因係以在美所議借欵額數祇二千五百萬元須　　　百萬元價還一九一六年美人阿卜脫氏來京時　訂之墊欵祇餘二千萬元若以九一折扣計算實收尚不逮此所剩幾何不但當局不足饜望卽徐氏亦力　慫恿以故有將此項借欵擴充至五千萬元之說但聞美資本家方面以中國常年收入各省烟酒稅欵不過六千萬元即現在　訂立之借欵二千五百萬元是否已經南方認可姑置弗論縱使擴充欵額至五千萬元兩兩相衡無甚出入究竟對於前此雙力所規定之償還期限十年能否讓步尚一問題故目下尚無成議然在當局方面對於此項辦法日來進行頗力 
　　烟酒借欵旣如上述聞近日又有棉花借欵之說據外交團消息此項棉花借欵本與烟酒借欵同時發生緣春間美資本家阿卜脫氏來華之時由周自齊與之接洽全額定爲三千萬元作爲改良全國棉花　用當時美資本家以須先行調查中國棉花狀態乃　商議改良計畫協定借欵規則欲不能不爲延宕兹經天津安逹孫梅耶美商會與在華各地之美商會分别調查竣事刻正在津秘密交涉周自齊近日往來京津極爲忙碌即爲接洽此事 
　　又據北京益世報消息近日將登台之某總長挽人向某國資本家商量借欵雙方以爲須掛實業之名於是發生紗廠借欵計廠二所地點由資本家擇該紗廠之器械亦由資本家承攬總額六百萬日金合洋二百餘萬爲先墊之欵其餘四百萬專作廠中之用經手人除某某兩部人員外資本家方面代表爲吳某河南人住西河沿某旅館已經二次談判矣 
[京華短簡]  
　　庫倫活佛此次取消自治要求恢復前淸舊制政府核議結果以辦事大臣領隊大臣等名稱不適用於民國當議定如下㈠都護使改稱軍諮使㈡都護副使改稱軍諮副使㈢恰克圖唐努烏梁海設左右參贊㈣烏里雅蘇台科布多設新軍統領 
　　外交部爲外蒙取消自治事宜曾於昨日正式照會駐京俄使庫逹攝夫略云所有前訂中俄蒙三方條約及俄蒙商務專條並中俄聲明文件應即停止效力如貴使仍有意見請儘於一星期内發表以便談判 
　　册封外蒙活佛一節已見明令將來册封應派正副兩使除已定徐樹錚爲正使外副使一職正在物色有以阿穆爾靈圭充任之說 
　　日昨政府電致新疆楊增新云喀仕防務吃緊因俄國遷都而尤關重要兹定取締俄黨辦法三條㈠凡由迪化伊犂阿爾泰烏梁海等處赴喀之俄人非有督署　令並外交公署護照一律不得過境㈡由俄界入境者不問何派一律在卡倫上施行檢查㈢俄黨入境不得携帶武裝如抗不遵守須在卡倫上一律缷除其武裝以上三條希即查照 
　　北京東車站前日截獲大批軍火聞押運此貨之　人名郎振民（係一牧師）及華人十數名除售收此貨人物外並有某軍司公部之包險軍人數名子彈十萬粒自來得手槍四百八十支刻均在警廳被押聞警廳方面已派警官一名警察數名於昨晚押解其中被獲之一華人赴津調證據故尚未審訊據聞此事牽涉各方面之軍人及外人甚多故須調查明晣始可著手辦理 
[日領干涉津商會長事近聞]  
　　日本駐津總領事船津辰一郎請求農部令天津商會會長卞蔭昌辭職一節詳情疉見前報茲　順直省議會日昨復電致國務院請其嚴拒原電云北京國務院鑒頃聞駐津日本領事於津商選舉卞蔭昌爲正會長竟致函農商次長意圖暗令卞氏辭職查商會爲民意機關地方官且不得任意干預遑論外人似此無理干涉殊於國權民意均有莫大關係請即查明果　事實應即嚴詞拒絶並將辦理情形速行軍覆是盼順直省議會馬印 
　　據京津泰晤士報消息天津美國商會副會長駐克司對於此次日領干涉中國商會之舉大不謂然蓋以商會爲國内法人之組織苟選舉合法國内行政長官且不能干涉外國領事何得無理要求且其直接致函農商部更爲違反外交之通例故提議對待方法招集特别會議定於二十四日下午五鐘開會已通函各會員 
 
 

Page 7

 
 
屆時通會協議惟據某方面云日領干涉津商會事係完全出於誤會緣日領此函係以私人名義致函江天鐸江氏亦以私人名義覆函置之案頭當時爲農商司陳司長所見遂代函逹並致天津商會目下各方面旣發生怒潮農商部大爲駭異查明方知爲該司長所爲如果日本領事正式交涉自應直接函致農商部或外交部何必向一區區司長交涉明乎此則知全出於誤會矣 
[廣東學潮之近况（平）]  
　　廣州學校自十八日罷課以來今已三日矣在學生方面全恃國會議員爲後盾向軍政府交涉然軍政府並無切實答復雖國會議員曾請撤懲魏邦平催促執行甚力而軍政府以一宕字對之其結果恐仍如不　任岑春煊案查辦楊永泰案同無效耳大抵此番之事在督軍署方面認魏爲行使職權之所當爲觀於歷次文告已可明白而學生以罷課爲對付亦效力甚微蓋因粤省各界向極渙散且飽經憂患元氣大傷今當歲暮期近咸不肯再有犧牲以捲入政潮之中故聞學界向各界聨絡殊不得手而罷課業已三日局面亦甚沈寂也且學界罷課後警察偵探非常靈敏監視非常嚴密十八日中等學生聨合會會議議决集議地點在高帥法政番中三校詎知次日該三校即奉有省長警廳布告禁止校内學生聚集校外學生會議並謂其意圖鼓動罷市妨礙治安三校校長遂不得不嚴爲禁止十九日校學生因無會議地點擬移往長堤中法韜美醫院而院長亦不允不得已乃臨時出城在西門外十六甫啓智學校會議當會議未罷而警區警察又已到門飭令解散故二十日學生出城會議在十六甫婦孺醫學校報載在公立法政校内開議非事實也夫以學生之集議而不能指定一地須每日更移其苦况亦可想矣然學生仍不少餒相爭至何地步則未可測耳 
　　附粤報消息如下各校學生於二十日又在公立法政校内開議是日　會者計有三十四校代表陳肇新主席首報告英才潮中聖心述善中法普育高師淑志道光等校加入罷課繼由中法提議罷課期内各校學生不得離校工業提議由各校斟酌情形辦理高師和議通過公法提議發行日刊分隊演講使學生有發表意思機關定名爲學生日刊贊成者二十餘校通過公法提議分隊演講高師謂宜加入負販二字通過議至此適陳肇新因事離席舉高師郭天布暫代主席中法提議由本會派代表往各道縣聨絡各界一致行動監獄提議由本會通函各道縣之工商界一致行動獸醫和議農業提議贊成一致行動改爲後盾通過番中提議罷課期内每來復聨合各校巡行一次通過公法提議組織女界演講團通過農業提議開會及辦事地點應派同學守衛光華提議改各校交際爲二人通過又各校罷課宣言書云慨自外交失敗舉國憂憤京津學生痛　難之荐臻其爲五四運動自時厥後民氣勃然我粤學界不敢自外一意追隨凡所以喚醒國人發揚國光者黽勉以行始終靡懈就如此交抵制亡國公司純由於良心驅遣非受他人所利用數月以來審愼進行成效卓著（中略）生等曾將詳情泣告於前復蒙敎育會辯斥於後是非曲直早爲邦人所共鑒而某某竟恣意架誣瞞聳長官掩人耳目以致生等請頗再三均無確答（中略）若長　優容則學生人格掃地殆盡救國事業抑壓無餘故特於本月十八日一律罷課用表决心并宣言於衆曰學生罷課以依法懲辦某某爲目的某某一日不辦學生一日不息願邦人君子共聲討焉公立法政高等師範光華醫學農業專門公立醫藥公立監獄甲種工業廣州中學南海中學無綫電番禺師範廣州法政番禺中學敎忠師範珠江中學第一中學潮州中學時敏中學民國醫學女子職業婦孺醫學中法醫學述善漱文女學嶺海公學第七師範廉伯學校獸醫專門聖神逹慕藜宏英啓智智育道光淑志英才聖心等校全體學生啓 
　　二十日衆議院常會期各學生因十八日赴國會請願時吳議長答覆准於二十日衆院開常會時請軍府派員出席質問對於查辦情形如何辦法故是日學生及各行商赴會旁聽者衆聞先一日各校各行會議擬聨合多人赴會經粤籍議員說明照議院規則非有旁聽劵者不得入場且旁聽座不能容納如許多人乃改爲學校各行商各舉一人亦足見粤人之關心該案也開會時福建議員曹振懋臨時動議福州學生爲檢查日貨被日人傷斃請咨逹軍政府嚴重交涉經多數可决隨粤籍議員馬小進動議日前議决查辦魏邦平一案咨逹政府多日現在學生罷學亦以撤懲魏邦平爲目的且聞各行商對於查辦魏邦平案亦已集議請求政府執行吾粤爲護法首都豈可置若罔聞應由議院請政府派員出席質問政府對於該查辦案究竟如何處理馬驤褚輔集林伯相等贊成之表决通過即由電話邀政府即日派員出席隨接回話政府擬派代理内政部長冷雨秋出席遂開議别案惟候至五點餘鐘仍未見冷部長至祇派一科員出席即由馬小進凌鉞嚴重質問奈該委員對於該案懵然不知議員認爲答覆不得要領須下次開會政府派冷部長出席答覆遂散會 
[粤敎育會宣布學潮眞相（續）]  
　　（三）搶去槍枝關於此點在學生方面赤手空拳其搶去槍枝實有二種理由一爲搶去槍枝減去敬察之毆殺力實行使臨時的之正當防衛二爲搶去槍枝待檢騐之後交檢察官存證實保存將來的之犯罪證物據本同人調查報告自學生三名受傷後有游擊隊馳至不特不維持秩序且反將學生在門前竹杆欄圍衝破與門前原有警察合力將學生刺擊致傷學生符明昌劉炤德等學生遂將警兵有血痕之槍刀奪去當時人叢中有不穿制服之游擊小隊長手持曲尺屬於消極之正當防衛况該小隊員不穿制服在此擾亂之中手携兇器當然不能以警察視之至所搶槍刀因有血痕備將來繳交法庭以爲證物且該曲尺槍刀等交由女生看管證明並無反抗之意及後該兇器交置問題據本界同人調查學生曾極力求檢察官收管該檢察官堅不肯收又證明並非搶奪之罪至次日九時警察廳派往之警察游擊隊配刀實彈大呼逐殺迫奪兇器冀没證據似此前後事實學生尚知守法以證物繳交法庭而警察反奪回證物自恃强横竟欲抺煞罪證觀此可知學生之搶去槍枝斷不能以違警律論之也（四）搶掠財物所爲搶掠財物者不過指先施公司伴夥馬旋德與歐耀所稱失去銀毫及金戒指等而言查馬歐二人係率警持槍拔刀向學生亂擊之當事該兩人見學生被傷　畏罪先逃各學生見馬歐均屬主使行兇之重要人即追前將馬歐二人扣留擬　二人交官廳判决當馬歐二人逃走時已秩序大亂其身上之零碎銀物何難漏在地下安得即此便認爲學生搶掠且馬歐二人所失之財物不過三元六毫所失之金戒指不過二錢餘以各學生均分此區區之數每人所得幾何再查公司内貴重貨物不少學生被禁通宵絲毫無取何至反向歐馬身上掠此區區之財物此等任意誣陷之言不必俟明眼人然後知之也安得以此爲處罰學生之理由（五）擅取食物或加毁壞據調查員報告學生進入公司後未幾公司卽將前門　閉被困在内各生賴守候門外各生從德昌公司綺霞樓購買餅乾茶水飯粥等自鐵閘送逹救濟此事有德昌司及綺霞樓可質即途人亦共見共聞學生之食品　從外購買送入并非將該公司之罐頭餅乾大飲大嚼甚明又查各生被困之時在内各生於鐵閘上高懸不久即行解决開門幸勿暴動等字樣在外各生亦書萬勿暴動謹守秩序等旗四圍高舉鄰近各店竟夕未聞各生暴動又該廳報告指學生在該公司通宵逹旦尚不肯休等語豈知學生被困乃由公司關閉軟禁學生何至有毁壞公司物品之事如此情形該廳獨未一聞何以忽横加尚不肯休之語及至九日早九時許警廳派警察數十名由東亞酒店入公司直衝下樓毆驅學生一時秩序大亂物品之毁壞想或有之然此或毁壞　物咎由警兵毆驅學生所致不得以此爲罪學生之理由以上所陳如有未盡事理邦人君子幸垂敎焉南武中學校何劍吾廣州法政學校周寳鑾李伯陶番禺中學校周棠黎步頤省立第一中學校容仲生王志遠 
　　立法政學校姚禮修鄒永譽南海中學校潘桂何學彰高等師範學校張樞甲種工業學校袁拔英王仁宇番禺師範學校鍾寳幹廣州中學校沈仲强沈藻淸廖景曾風人新社美術學校馮志忠馮吉雲培正學校楊元勳鄱樂生培英中學校關恩佐公立醫藥專門學校陳彦黄植之勞子誠農業專門學校韓旅塵潮州八邑中學校杜蘭周廣淵嶺南學校鍾榮光嶺海公學伍平一女子體育學校李蓮孔若灌胡月波第下三高小學校陳信明道光學校勞偉雄培坤女學校廖奉恩女子職業學校李今英梁英省立女子師範學校黄佩珍敎忠師範學校馬壽彭等謹佈 
[岑西林之兩大提議]  
　　岑總裁提議組織政治會議籌設西南大學兩事已由岑通電各省徵求意見其原電云自北庭毁法弄兵我西南同人起而護法相持二載大義未伸而北廷縱任僉壬鬻國喪權外交警耗相因而至我同人遂又起而呼號救國爭廢密約義聲所召全國響應凡茲所爲悉本全國公意我同人因念兵爭之痛苦復怵國際之危機不惜忍隱曲全待解决於和平會議不幸北廷頑梗和議一再遷延自九月歌日電拒王揖唐氏迄今兩月未見容納和議至此更復何望而外察世界思潮之變遷内審人心輿論之趨嚮國家所需已不僅在收拾而尤急在建設國民所求不僅在治標而尤急治本護法之精神固爲國命所託而民治之確立尤不可一日再緩外交之隱患固必剷除而内政之革新尤不可不速爲今之計我西南責任所在須進爲全國謀福利卽退亦必求有以自立始不負西南救國之本衷亦差副全國要求建設之心理本日會議竊本斯旨决定着手之方首在研求各省民治應如何籌策發展之法各省軍政應如何整理劃一以及財政之籌畫實業敎育之擴張亟應徵詢各省地方實情詳求精研公同决定庶可一致推行擬請由各省督軍省長遴派代表一人各省省議會公選代表一人刻期來粤組織建設會議另行延請海内碩學名宿協同參正求學理與國情之融洽謀實施與理論之會通庶幾良模可定進行有方作全國革新之先導樹西南自立之基礎素仰諸公體國公忠力求上理此議如蒙贊成究應如何組織之處尚乞示覆俾速决定進行曷勝翹企政務會議巧印附岑總裁提議籌辦西南大學原文如下前准陳省長炯明馬電請撥關餘創立西南護法大學十月三十日政務會議决議關餘用途已經指撥當别籌的欵創立此項大學是此項大學之應行創立已無疑義煊意百年樹人洵爲至計和議停頓西南大計除應付時局外於根本建設之道尤應兼籌並行現時歐洲戰事已了思潮急轉理想日新我國靑年同茲影響此乃革新之本計眞共和曙光發揮光大允賴學術吾國蓋不患無民氣矣可慮者氣有餘而學不足失所培養跅弛堪虞計全國大學僅有北京一處如此潮流斷不敷培植人才養成學者之用况我西南數省亦向無學子總匯之區所有創立西南大學之議雖一時絀於經費而不可不從事籌備煊意宜由政務會議特派汪兆銘章士釗爲大學籌備員澈底計畫此事又敎材缺乏爲今日敎育界之一大缺陷西南創立大學應先於此注意擬就西南數省反全國之敎員或高材生内嚴定資格酌送若干分别科目送往歐美各國考察或補習及服務西南大學年限學費即於下次關餘内撥出所有選派此項學員事宜即由大學籌備員妥爲辦理應請公决 
[唐繼堯之護法救國電]  
　　參衆兩院均鑒號電悉痛陳時局竟委窮原揭邪正之分推順逆之勢所以屬望而敎益之者至殷且厚捧誦一過極佩嘉謨北方蔑視我主張悍然以舉國共棄之人來相侮弄實欲陷我進退維谷之絶境又復一意孤行事事與民意相反若不及早省悟根本解决必致淪爲夷虞迭經商陳軍府早定大計并飭所屬各軍積極華備一俟方針權定自當誓師奮進必逹護法救國之目的而後已特布悃忱統維亮察繼堯虞叩 
[湖南拒土分會成立紀]  
　　萬國拒土會湖南分會由基督敎各公會發起昨十八日假西牌樓靑年會開成立會中西人士到會者約百餘人（内有西人十餘）午後二時開會推循道會牧師任修本爲臨時主席報告開會宗旨略謂現在津京武漢皆設有萬國拒土會分會湖南亦應有此機關次劉復生言湖南人民對於烟禁覺悟甚早民國以來禁烟甚嚴厲曾槍斃犯禁者二人但迄未禁絶今組設拒土會極表贊成又次英領事演說英國對於中國烟禁早表贊成今日貴省開拒土會本領事謹代表政府贊成又次由某君演說在湘西辦理烟禁情形主席謂討論已久拒土會一事旣已全體贊成請討論章程該章程係倣照武漢辦法共分七條大衆討論良久略加更改全體通過繼續選舉職員用推舉法舉定任修本爲正會長李佛肩顔福慶爲副會長英領事美領事日領事葛蔭華蓋葆耐戈德白爲名譽會長朱矯爲中書記丁華輝爲西書記唐建侯爲中會計夏義可爲西會計易象堯徐卓劉復生石廣權蕭慕光張毅曾楊器之王光殿張登瀛楊傑元李希勉李潤生徐覺夫梁家駟趙運文楊績蓀房宗原韋蘭生譚信一梁宗實徐世珍爲幹事遂散會定星期六日開幹事會再議具體辦法 
[皖省近事]  
　　安省本年度政費核計不敷約虧空五十餘萬元現擬增加雜稅已由財政廳召集各縣知事開財政會議院南在省省議皖北在蚌會議省垣已於昨日舉行各縣增加之數分爲三則亦有認者亦有否認者 
　　省議會因審查六年度决算案毫無根據特咨請省署將元年至五年分逐年收入支出計算書及表送會藉資參考昨省署已將此書及表送會矣 
　　省立第一女子模範學校昨日星期舉行游藝會並陳設各生成績該校高班游戲體操國文綴法（來賓試題）算術英文會話種種科術均當場試習後由敎職員化裝游戲以助餘興是日參觀者約千餘人 
　　日前倪督軍病重省城各長官均聨袂赴蚌問候昨日省署接蚌署來電云帥座已大全愈所有赴蚌各要人即日就道返皖 
　　公益維持會本擬今日開會因華維嶽及各重要分子均赴蚌未回爰改今日爲談話會籌商選舉副會長以補寗資愚之缺聞當選者須歲出補助費一萬元現以關建藩爲最有希望 
　　各界聨合會派人來皖組織刻被警務處偵悉請省長嚴加取締聞省長之意稍從和緩辦理以免激動風潮 
[吳炳湘又電請運漕]  
　　蘇省糧食問題在今歲夏間有人主張開禁李督齊省長曁各法團極力反對政府乃藉漕米爲詞設立漕運局任命吳炳湘爲總辦招商承運齊省長以辦法不甚妥善條陳意見四端並以招商承運恐生流弊極不贊成而吳氏不容納齊省長意見遽派津商鄒某等來蘇採運齊大不悅遂於七月冬日電令財政廳各道縣各關監督在辦法未經本省認可以前漕運局章程不能發生效力並不准放行後因江南各屬霔雨爲災米價飛漲本省民食尚虞不足復電請停止漕米問題至此始行打消詎吳炳湘以充任該局總辦以來漕米顆粒未運未免怏怏昨又致電李督齊省長請予仍照前案在蘇採運漕米電文如下萬急南京李督軍齊省長鑒統密案查本年六月二十八日接准貴省長沁電蘇省採辦漕米應注意四項當經財政部函復照辦嗣復准電開蘇省霪雨兼旬滬米已漲至稚元以上漕米軍米請一律截止等因復經本局飭知承運員查照停運各在案現查秋榖登場滬上最高米價均已跌至八元以下京師米糧缺乏民食維艱擬仍查照沁電原案派員前赴貴省採購漕米以資接濟一切採購手續及數目均仍照前案辦理務乞顧念京師根本重地設法通融至採購地點擬俟酌定後再行電逹特先奉詢竚盼惠復吳炳湘印兩署復電云現米價稍平但地方各團體僉以本省年榖歉收對於軍部購運尚持異議驟於此時採運各界必至羣起責言體察現在情形暫難恢復漕運諸希原諒 
[江寗試辦義務敎育之計畫]  
　　義務敎育一事近由江寗勸學所所長王文樞着手籌備其計畫以規畫學區爲第一期調查學齡兒童爲第二期規畫設學地點爲第三期督促就學爲第四期並擬具調查學齡兒童辦法曁調查辦事細則呈由縣署轉呈敎育廳批准現該所所長已會商勸學員及學務各員先就城區之東區一部分東至半邊街西至細柳巷南至淮淸橋北至常府巷爲試辦義務敎育區域自十二月一日起着手調查學齡兒童其調查經費至多以百元爲限度至全境之調查擬派員會同市鄕各董與調查户口同時並行以省用費至將來應設學校若干須俟調查事竣依學齡兒童實數再行决定並呈請縣署廣發佈告通曉人民及函知省會警察廳長查照以便進行 
[杭州快信]  
　　甬商當業公會棉業公會米業敦業以所糖業安瀾公所北貨業久安公所木業安瀾會館曁各行號二百七十餘家挽代表張世元向省議會請願以甬市自平現實行後錢業收回放賬金融呆滯各業恐慌某銀行又在江厦開設錢莊加入同行實行干涉事關甬市全局要求提議挽救已由財政股長郭景汾等介紹付大會公决 
　　杭市金融恐慌已逹極點米綢紙箔四業已要求杭總商會准二十八日開會集議救濟方法 
　　殖邊銀洋被擠擱淺現查内容自七年春收縮紙幣七萬五千元後續又收回四萬七千餘元流行在市者僅二萬七千九百餘元存户項下某機關一萬九千元零星存欵約二萬左右自前日起照常開兌 
　　浙江儲豐銀行保佑坊新屋築竣准明日（二十六）行落成禮 
　　全國靑年會幹事大會全體會員今午假座西湖錢塘春午讌准二十七日休會離杭軍民兩長前日並於公園各欵西餐分贈國旗花球徽章表示歡迎 
　　森林學校校長袁鏘金奉令免職另委石平治接充 
　　萬國律師聨合會准明年元月在日本東京舉行此間已推定阮性存代表列席 
　　省城臨時防疫醫院兼猩紅熱治療所現因疫氣已減准二十六日實行裁撤 
地方通信 
[松江]  
　　學生聨合會職員會記松江學生聨合會於二十三日午後假座東吳聖經學校開執行評議兩部職員會先集各職員合撮一影然後入席票選會長結果莊居正陸企雲各當選爲正副會長當塲即經評議部長湯鼐將一應文件我歸會長收掌并由執行部長陸不如略致頌詞復即行分部議事評議部由部長湯鼐主席出席職員十五人其議程（一）會章初讀（二）慕衛女校學生分會函告該校長禁止學生出席本會决議先行函請該校長撤消禁令并另推景賢女校代表前往接洽（三）沈志道提議本會應印刊年刊請書記文牘各員預備資料（四）主席提議會同商界聨合會函請各界聨合會另行改組其改組方法首宜解散複雜分子另以團體代表組成之如不採納即另集合團體自行組織執行部由部長陸不如主席出席職員三十人其議程（一）選定蔡玉良爲演講股長决於即日始分途講演（二）各分會認定分段調查事宜并由主席分發各分會調查表（三）主席演說慕衛女校長禁止該校學生蒞會事謂我儕須自動發展不可受敎員或校長之裁制云云旋即散會 
[蘇州]  
　　捐俸助賑之訓令本年夏間蘇屬各縣霪雨爲災業經省署電請中央撥發振欵並通電各省籌募義賑近齊省長復首先捐月俸銀一千元以爲倡並通令各縣分等認捐茲將訓令錄下照得本年江南各屬淫雨爲災前經電請中央撥發振欵一面通電各省籌募義賑各在案第念此次災區甚廣普及爲難亟應由各屬分認捐欵以資源源接濟茲由本省長首先捐一月之俸銀一千元以爲之倡所有各縣知事以及各稅所所長亦應分等認捐共襄義舉除各稅所所長飭由財政廳分等認捐外該縣係屬一等縣缺應由該知事個人認捐銀五十元此外所發捐册仍當隨時勸募以資接濟合行訓令該知事即便遵照迅將認捐之欵逕解財政廳兌收並即具報此令 
　　催辦貧民敎養院蘇地游民年來愈見增多城廂内外觸目皆是此間官廳近奉齊省長令接北京來電催辦貧民敎養院略以本年災患頻仍小民流離失所者甚多目下已入冬令若不速爲設法安插殊非國家保護人民之責爲特電仰迅飭所屬速設貧民敎養院以資安插而免流離 
　　經濟調查員行將到蘇蘇常王道尹奉省長令案准國務院函開查戰後經濟調查會委員張武林鼎華奉派前往蘇浙閩各省調查經濟狀况現已在滬行將出發相應函逹查照通飭各屬與經濟有關之實業交通海關財政各機關知照俾資接洽等因准此除分行外合行令仰該道尹即便分逹遵照 
[無錫]  
　　追悼前縣視學孫仲襄無錫縣視學孫仲襄君逝世後敎育界中人均爲悼惜茲由十七市鄕敎育會省立第三師範學校代用女子中學校及第三科縣敎育會縣圖書館等發起於二十三日假明倫堂開追悼會到會者有縣知事第三科長勸學所長縣敎育會會長縣圖書館館長各市鄕敎育會會長省立第三師範學校校長縣市鄕立各校校長敎員等約四五百人來賓致悼辭者有黄蔚如孫藕蓀秦于卿錢孫卿顧述之秦執中等至家族謝詞則由孫婉如女士代表說詞悽慘聽者無不流涙 
[鎭江]  
　　鎭郡風災紀聞二十三晚此間北風大　飛砂走石江中浪湧如山停泊江面各民船斷纜定錨者不計其數沙頭江口有雜貨船二艘被浪擊沉損失甚鉅六濠都天廟沿江一帶之草房被風吹倒者約二十家幸未傷人當風猛時通城電燈線亦受振動致燈光時明時滅直至天明爲止 
　　嚴禁奮民燒山丹徒縣屬西南鄕高資山一帶每屆冬令有外來奋民樓息山　該山樹木繁多每於夜間縱火燃燒希圖製成木炭出售牟利惟該鄕多係茅屋偶一不愼輒被延燒今屆該處鄕民等聨名呈請縣署給示嚴禁經張知事核准除出示嚴禁外並飭該鄕警區認眞查察矣 
[杭州]  
　　大風爲災杭垣二十三日下午五時許忽然陰雲四合狂風大作氣候驟寒朽舊房屋均爲摇動艮山門外一帶草屋吹坍不少太平門内張姓牆垣被風吹坍壓斃少婦一人西湖斷橋停泊之漁船一艘因纜索吹斷致遭覆没湖墅紅石板地方吹倒電桿二根慶餘里三號門牌陳姓新建洋式房屋三間工作將已落成牆　被風吹倒以上均未傷人梅花碑長壽弄楊某新建洋房尚未完工被風吹倒並壓傷小工一人勢頗沉重現已抬往大英醫院醫治由杭至臨之來寳福夜班航船是日下午五時許行至巖魚嘴地方忽被狂風吹沉溺斃旅客二人餘如玻璃天窗損毁者不計其數直至二十四晨風勢始息 
[嘉興]  
　　覆勘員公竣回省嘉興王知事呈報災歉四成三經省派委下德威劉澤沛兩委員蒞嘉覆勘現該委員等已將舊嘉秀兩字各莊圩周歷查勘於廿三日畢事昨已返省呈覆核奪矣　　大風中之損失嘉興於二十三晚黄昏時忽起颶風異常猛烈直至二十四日晚始息船舶之不及扦篙繫纜多有走錨吹覆者此外年久失修之房屋牆垣被風吹倒者頗多即四鄕柏子等樹遭此巨風損失甚鉅電桿木電線亦有折斷者現電燈電話各公司已飭匠分别修理矣 
　　籌設各界聨合會嘉興學生聨合會發起組織一各界聨合會已於本月九日及十九日先後邀集各辊在商會開會並推定職員籌備進行現又定於二十五日仍借商會開籌備會以便共策進行已由該會籌備處於二十四日通告各界矣 
　　漆匠罷工嘉興漆匠每日向祇工資二百五十文近因百物昂貴生計艱難要求作主每日發給工資二角二分作主祇允二角故各工人於日前一律罷工直至十月初三已有四日尚未解决 
[漢口]  
　　西帮茶商之會議旅漢山西茶帮巨貞和興隆茂等均設莊蒲圻縣羊樓司採辦磚茶向沿淸乾嘉商習慣法扣收費用歷無異議近被該處士紳雷延齡囑令周昌運串通蒲圻知事劉世璈違法逮捕勒敲民欵一千三百串現偵悉西商開會議决對付方法錄下（一）已呈請省長財政廳道尹各公署候批查辦如不按貪敲枉法條件處理必起訴高等檢察廳請其離任訊判必逹到還欵目的方休（二）候鄂當道處究如有不適法之處即向大理院内務部進行（三）旣受蒲圻官民苛擾或有取消費用情事以後各茶號毋得再赴該埠採辦永遠拒絶（四）對於此案始終結果公推韓長卿君擔任勿稍退讓其費暫由各號籌措千元用罄再籌並聞劉已調省雷亦遠遁矣 
[哈爾濱]  
　　松花江全部封凍哈埠消息云松花江下游旬日前即行封凍惟近哈一帶因天氣和暖故至近日始全行封凍現在行人及一切車輛均已通行矣 
雜評一 
[蘇議會開議（默）]  
　　此次蘇議會開會之初各議員表示一種對官之决心彈劾查辦奮袂並起吾人方謂此次蘇議會必有一番振刷之新氣象而足以慰蘇民之望者也乃不料日復一日消息杳然非特未見有若何驚人之舉動且日以不足數而不能開會則　謂對官之决心果一旋踵而卽消滅乎抑并未有　决心乎 
　　今者幸而開議吾不知除退回預算外尚有其他之舉動否也加費迫於勢而取消得不因此而索然决盡否也吾聞蘇議會内幕之渙散意見之爭執不異曩昔茲之開會不過敷衍一時體面耳果如是則蘇議會固已無望矣嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
　　湖北水災圖（三十二）小康家之被災狀（一） 
　　天門縣附郭史民之露宿仞橋 
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[中國號郵船渡美紀盛]  
　　歐美考察敎育團出發 
　　歐美考察敎育團出洋考察敎育之議發端於去年四月原定今夏假期中由北京奉天武昌成都廣東南京六高師敎職員中各舉代表聨袂西渡至美國之詩家谷城Uhicago會同南京高等師範校長郭秉文氏往各大學從事實地調查嗣郭君在美得南京電倉卒歸國各師範代表又以學潮事起未克成行爰改期於十一月二十五日（昨日）下午六時乘中國號Uhina輪船出發計同行者十二人前敎育次長袁觀瀾爲敎育部留美考察敎育委員丹顔濃髯神光煥發挾有日記兩厚册自隨聞昨晚記至夜半一時方止長行細楷數年來無稍輟誠不愧躬行實踐之平民敎育家首領北京高師校長陳寳泉同校職員陳紱卿江蘇省代議士劉文輅江蘇女師校長鄒楫江蘇五師校長任誠江蘇四中校長章欽亮武昌高師校長談錫恩成都高師校長楊若堃廣東高師校長金曾澄甘肅一中校長水楚琴甘肅省公署科長王天柱等皆爲我國敎育界名流我國自往年南京省敎育聨合會議定『每年以專員往外洋考察敎育』之議案後曾由敎育部通令全國以次舉行計往菲律賓或日本者已有數次如黄任之博士曾有關於郮查事項之專著若干種歸貽我新學界諸君其專程赴歐美者當以此行爲破天荒第一次郭秉文君以校務覊身不克同行曾於兩日前來滬偕同黄任之君盡力招待美國方面亦早預備妥適一方由外部電囑金山朱總領事鼎馨欵接一方由美領事電逹美移民局一方由郭博士電請留美學界劉廷芳博士張彭春碩士馳抵金山帮同料理至考察團在美通信處暫由留學監督嚴南樟轉因考察敎育諸君兩三月後須抵華盛頓也同日中國號乘客有往檀香山之羅才夫人（福建交涉員羅君之弟媳）往嘉利福宜大學校Ualifornia　Universjty曹菊如夫人（字淡香山西人）及曹瑞芝君往空倫比大學校UolnmbitUniversity習經濟學之邵元冲君（前任孫中山氏秘書民國報記者紹興人）往賁興阜藝大學習農之莊長恭君（北大畢業）往沬雪耕大學之馬開行君由山西實業廳赴美留學之邊廷淦君等是夕往招商船埠送行者甚衆有黄任之郭秉文趙正平（曁南校長）胡漢民黄大偉周佩箴戈紹發趙廉臣王顯華朱少屏吳敏於王一之等迨新關鐘鏗然六下江邊汽笛齊鳴而渡船遂啓椗東行矣 
[全國各界聨合會消息]  
　　致山東省議會電濟南省議會諸公均鑒二十四日本埠某報專電載貴會之外交委員會議决關於靑島問題先與北京日使直商倘無結果再行移交國際聨盟會解决等語閱之不禁駭然靑島爲我之領土德國租借條約已因宣戰而解除則吾國惟有向德國直接收回即使有事實上之障碍亦應訴諸國際聨盟要求公判援照協約國復地之先例自國際間收回德人在山東之一切權利萬無與日使直接交涉之理諸公明知山東問題已由中德移入國際與日本無關也倘請命於日本何殊承認其佔據權則吾人所痛心疾首之二十一條要約與種種不平等條約行俱因此而加保障廢止無期而吾國喪失於日本之種種權利且無挽回之日矣諸公愛鄕愛國何忍出冒昧之舉倘係傳聞之誤敢請迅速聲明以釋羣疑如果事屬確實殊非吾國之福務希取消以保國權兹事體大尤望審愼一言興喪關係匪輕謹貢芻蕘祈速賜覆全國各界聨合會叩有 
　　評議部常會昨日全國各界聨事會評議部開第十次常會到者二十二人施洋主席盧任華毛一豐紀錄首由主席報告提議事項一杜絶棉花借欵建議案（馬方正提出）由提議人出席說明理由馬少奎附議並申說反對之方法公决與反對烟酒借欵一致進行二討論抵制日貨簡明辦法案（潘惠齋提議）首由潘君說明辦法四條㈠與商帮協會及報關公所分頭接洽㈡派員至沿江各埠杜絶偷運㈢設法檢查假冒商標㈣杜絶日人包買包賣盧任華李耀南王潔仁等互加意見討論結果照原案交執行部斟酌辦理 
　　三討論救國經濟自立金案（丁肇靑提議）主席謂此案辦法極不易討論公决交實業股審查四請各省從速組織平民商會平民報章平民敎育平民工廠（于振寰提議）公决俟提議人擬出辦法再行討論五報載華義銀行有發行紙幣代理國庫權殊與中國幣政前途大有妨碍請通電各團體一致反對（施洋提議）主席退席發表意見張敬之主席馬少奎李耀南等互有討論公决通電各團體及農商部遂散會 
　　審查委員會昨日全國各界聨合會全部審查委員會第二次開會審查各縣各界聨合會草案改縣爲地字一案由馬少奎主席李宗鄴紀錄施洋提議草案上縣字爲各縣不能直接派代表故用縣字較爲便利潘惠齋說縣字包括太廣勢必量各地情形組織各界聨合會改爲各地妥當李亞夫陳焯陸濟施洋李宗鄴互有討論結果改各縣爲各地多數表决遂散會 
[上海各界聨合會消息]  
　　上海各界聨合會爲意國輸軍械及英國飛機借欵事曾經全體職員會議决分電意英美法四國公使致意使一電曾記二十二日本報茲將致英美法各公使電譯下 
　　致英公使電北京英國公使鑒聞北京政府曾與貴國締結八百萬磅飛機借欵之約甚爲驚駭前此各貴友邦曾有决議中國時局未解决以前不得輸入借欵及軍械敝國人民深感善意茲貴國竟假以飛機借欵不啻直接助長中國之内亂問接破壞世界之和平非長計也即乞閣下轉逹貴國政府取銷借欵成議用敦貴我兩國人民素有之睦誼上海各界聨合會叩 
　　致美法兩公使電北京美法兩國公使鑒各貴友邦曾有成約於中國時局未解决以前不輸入借欵及軍械敝國人民深感善意茲聞意國輸入軍械二萬一千七百箱英國假以飛機借欵八百萬磅供給北京政府殊出吾人意料之外敝會認此舉適以助長敝國之内亂破壞世界之和平除電意英兩公使外乞閣下轉逹貴國政府維持成約用篤交誼上海各界聨合會叩 
[上海各路商界總聨會消息]  
　　上海各路商界總聨合會爲福建事發出宣言云日人在福州城内無故攔擊平民傷斃多命似此有意肇釁蔑視國權民命不但妨害中日兩國之邦交且直接擾亂東亞之和平即間接擾亂世界之和平本會全體商人公認日人此種行動危及遠東治安萬難忍受公决自即日起斷絶中日國民交際有逾此言天神共殛謹此宣言 
　　該會又爲印花稅事致北京電云北京國務院各部總長鑒報載政府近與外交團議定在租界内征收印花稅委托工部局辦理查印花稅爲國家稅之一授權外人無異太阿倒持本曾力爭修正租界章程亦爲保全主權起見今政府爲增加區區收入不惜斷送國權本埠全體商民議决萬難承認上海各路商界總聨合會叩 
[擬請修改租界章程之近訊]  
　　居住租界華商要求修改租界章程數誌前報所有蓋章手續各路及公團其已辦理完畢者爲北福建路崇明路愛而近路克能海路界路四川路天潼路天津路福德路北京路西華德路廣西路漢口路九江路南京路雲南路河南路勞合路漢璧禮路西藏路山東路白克路海寗路臺灣路新閘路甯波路五馬路江西路文監師路貴州路福建路唐家弄乍浦路嘉興路密勒路七浦路梧州路湖北同鄉會麵粉公所皮商公會西烟公所滬杭甬轉運公會華商火險公會陝西同鄕會鐵業公會銀業公會紗廠聨合會呢絨公會洋布公會（該會由奚瑞生提議卽由該會會長開臨時緊急會議於一日内由各洋布號分任一律蓋齊）等以上各路各團體蓋印簿均已交齊現决定於本星期内正式送出尚有福州浙江吳淞三路尚未繳來此外尚有愛多亞路自外灘至極西止已由泳源水電工藝所沈永康鴻泰號洪文德沈君并自行印有勸告之傳單詞極懇切百老匯路自外白渡橋至提藍橋已由東升號俞東照大有恒號周子慶協興號董伯坤何錦豐號經祥記號周福興號張公和號樓復大號大新街（即湖北路）已由中和號鄒守梅沈景福言錦銓江西路已由信平公司王天球裕黔公司竺梅先等分别擔任不日卽可蕆事埢 
[商業公團之促和電]  
　　上海商業公團聨合會昨開幹事會推湯節之爲主席當由主席報告軍政府復電聲明並無局部議和及已電滬力挽唐總代表事報告畢即有某團代表起言現在外間傳言衡州方面發生軍事會議以南方兩譚北方兩吳爲代表無非爲彼此地盤問題置國家存亡人民休戚於不顧深可痛心經衆公决俟詳探明確再籌辦法爲今之計惟有電催北政府與南政府以救國爲前提早息内爭同禦外侮循和議正軌促滬會進行維持上海和會即以打消軍事會議茲將該公團所致南北電稿錄下 
　　北京大總統國務院轉各省督軍省長各司令官廣州軍政府參衆兩院轉各省督軍省長各司令官均鑒歐和告成列强視線方集中於遠東正我國人臥薪嘗膽急起圖强之日乃顧瞻國内南北分裂和議中止工商輟業匪盜横行逞閱墻而甘毁室民生之凋敝不問國權之喪失不恤山東滿蒙軍閥斷送之國人爭持之能否完全爲吾領土尚不可知外交險象正在憂惕而最近閩省日僑竟敢糾衆行兇殺害我學生軍警且又派艦入閩縱兵擄人其爲蓄意欺凌世所共覩商民聞此警耗痛徹心髓寗供公理之犧牲不受强權之蹂躪使當局旣不能盡力保護於前復不能滿意解决於後吾中華民族必至無地生存惟欲禦外侮必先息内爭非合全國爲後盾無以壯外交之先聲應請當局瞿然憬悟服從人民公意排除統一障碍取消密約尊重約法循和議之正軌促滬會之進行從此奠定邦本力謀對外以雪國恥而平民怨全國人心維繫於此諸公果不忍視神明裔骨任人魚内自應捐棄私嫌共圖公憤失此不爲人民爲自救救國計决不能袖手待斃至時内外交迫恐愈難收拾急切直陳伏維鑒納毋任惶迫待命之至上海商業公團聨合會叩有 
[和平維持會關心閩事]  
　　致南北通電北京大總統國務院國會廣州軍政府岑總裁各部總裁參衆兩院全國督軍省長省會商會敎育會各報館均鑒内和不解日人乘隙在閩肆虐刀鎗擊傷學警并調兵艦壓境示威侮辱國權莫斯爲最全國人民靡弗引爲奇恥應向渠政府嚴重交涉堅將閩省大會提出之四條限期承認决勿稍鬆以振國權而平衆怒否則激成巨惠未知所届尤應對内雙方讓步速籌統一以便全力對外關係存亡竚盼採納臨電無任悚惶之至上海臨時和平維持會會接臧善逹副會長黄伯勛曁全體會員公叩 
　　致北京各國公使電北京公使團領袖公使轉駐京各國公使均鑒敝國素與協約各國邦交親密諒爲貴公使所深知詎日人恃强肆虐强奪吾靑島欺凌吾國民最近在閩刀鎗傷斃軍警學生反派兵艦壓境示威直視對等國如屬地擾亂東亞和平破壞世界公理應請貴公使仗義執言主張公道不獨敝國之幸抑亦世界之福敝會同人當與全國國民感謝好意也上海臨時和平維持會會長臧善逹副會長黄伯勛率全體會員公叩 
[上海學生聨合會消息]  
　　昨日（二十三日）下午四時上海學生聨合會抵制日貨委員會開會出席者十四人由臨時委員長董克仁主席各代表簽名後主席報告前三次談話會一切情形並述此次選舉正式職員之必要選舉結果委員長董克仁副長蕭箎書記嚴棣副書記王元輝董委員長將各界及各分會來函付之討論南洋代表提議由會通函各分會嚴重抵制將懲罰規則於兩星期内送交本會參考多數通過對於外埠在本埠辦貨之客帮由主席與交際調查兩部商酌進行勸告伊等愼勿再辦劣貨輸入内地討論事件頗多不及備載下次開會定於三十號（星期日）下午三時至五時半散會 
[重慶警察擊傷學生之電告]  
　　全國學生聨合總會昨致各地學生聨合會函云敬啓者敝會頃接重慶學生會急電聲稱該處警廳長鄭賢書無理萬分爰將原電錄呈除敝會直接與該廳長去函交涉外應將大衆一致聲援切盼切盼（附錄原電）中華民國學生聨合會總會代轉各地分會鑒重慶警察廳長鄭賢書私挪公欵四千餘元購劣貨八下餘箱假官力當場拍賣敝會千餘人於本月篠日到廳請緩拍賣自午逹旦露立終宵賢書始終强横敝會同人次日到商會籌善後方法賢書復率警察兵四十餘人蜂擁入場開槍轟擊同人帶傷數人該廳長函各機關反誣同人奪槍回擊此種横蠻行動川東學生何所託命特電奉陳敬懇維持不勝盼切待命之至川東學生聨合會叩敬 
[請派代表參預萬國保工會]  
　　勞工同盟會昨致北京電云北京徐大總統靳總理鈞鑒此次華盛頓開萬國保工會傳聞我政府决議不派勞工代表殊深駭異現在勞工問題關係世界安寗中國勞工供給居世界第一乃對於善後决議獨不能置喙其間我政府雖甘放棄國際上應享權利損失國家地位而不惜我中國勞工此後豈任人處置乎若謂此事無關重輕則歐戰期内我政府方以赴歐五十萬之華工以自豪藉博歐洲和會一席若謂無人派遣國内國外洞悉本國勞工狀態明世界大勢者實繁有徒得魚忘筌牛後貽羞誠不知我政府是何用心現在時機危迫稍縱即逝應請政府迅圖補救速派勞工代表與會爲國家挽回權利爲勞工籌議善後幸甚勞工同盟會鄭浩然等叩徑 
[中華工會歐迎會紀事]  
　　前日午後一時中華工會總會歡迎劉淸揚女士到會者成幃章方雲龍趙桂森陳寳文唐家偉倪榮泰唐世善何榮治胡永興等數十人來賓有蕭伯年馮驥駿陳家英等十餘人由會長陳家鼐主席報告開會宗旨略謂本會素未開過歡迎會今天歡迎劉淸揚女士因劉女士爲女界賢者熱心國事加以素所關心勞動事業故特别開會歡迎藉表吾輩工界等重女權之至意云云劉淸揚女士演說略謂今天承貴會歡迎甚不敢當可惜今天因時間倉促各界在公共體育場開大會鄙人卽要到會未便多談蓋此次南下因維持人道表正民意而來吾國工業向來幼稚而貴會組織内容有如此條理如此精神加以各省分僵有如此之發逹實深佩服可爲工界前途致買且此次歐戰我國華工最爲出力國際上已增最大體面列强頗爲贊許以後盼望貴會灌輸工人新智識則工界自有出人頭地之日云演說畢主席陳會長介紹各工界代表致敬禮畢散會 
[又有一批法國華工回國]  
　　法國郵船於前日下午五點時抵埠載有由法回國華王四百餘名當由法總巡施君立派探目黄金榮沈德福帶同包探前往友頭照料導引至大自鳴鐘捕房妥爲安插優給飲食聽候分别資遣回籍 
[轉運會一再知照勿運某貨]  
　　滬杭甬轉運公會會長孫少卿等前以某貨時有由火車朦裝赴杭曾經勸告轉運公司知照各客商勿再採購在案茲因得悉杭省學生聨合會每日調派學生四十名分駐艮山城站南星閘口四處檢查某貨甚爲嚴厲設或查獲拒絶缷車逼令原車退滬此項往返運費轉運公司勢必向貨主索償徒致自取損失現恐各客商未明杭埠學生檢查嚴厲情形或再發生朦混運送情事故於昨日由會通知各轉運公司知照各客帮勿蹈前轍云 
[昨日之金市]  
　　自近目某銀行有集議禁止現銀出口消息後現期金價已略起色至昨晨因大條復長一辦士二五故金價跌銀三四兩（市價參看商務欄金市）惟至下午金價又飛漲至一百五十兩零二錢「較星期日公所内最小之價一百三十四兩七錢每條漲十五兩五錢」推原其故實因先令與美匯市面步軟之故至四時許某銀行賣出之十二月份先令較上午小去四辦士又賣出本月份美金計一百六十元亦較午前小去（美金）八元於是烚赤收盤爲一百六十三兩故元月份驃金亦漲至一百四十九兩有零聞各銀行所存金洋大半已訂售於華商據該業中人云如今日大條弗動現期金價尚有看漲之勢 
[星期六抵滬之大條銀]  
　　某公司輪高麗號於星期六午後六時抵滬又儎某某數銀行之大條銀一千零零二條聞已付諸庫房及鎔化矣 
[正利銀行明日開幕]  
　　正利銀行在小東門方浜路興工建屋預備開幕等情曾誌前報茲悉該行擇定本月二十七日（即陰曆本月初六日）正式開幕昨已柬邀各界届時蒞臨觀禮並悉該行於未開幕前接收存儲項欵已逹數十萬之鉅云 
[中英間電信延擱]  
　　字林報云大東電報公司通告拍往英國之電信現有延擱快電須四天至六天可到慢電則約八日可逹一時無傳遞迅速之望 
[亞西亞皇后號之離滬期]  
　　昌興輪船公司之亞細亞皇后號定於本月二十九日即星期六駛離吳淞順道長崎神户横濱維多利亞等埠而赴温哥武 
[海軍服裝袖線之請改]  
　　駐崴海軍代將林建章以我國海軍艦員服裝與某國海軍形式相同遇有宴會等事動多誤會非從事改換不足以示區别而免混淆进以特呈海軍總司令公署請爲轉呈海軍部將冬季服裝袖口金線改易式樣以資竎别等情代理總司令參謀長何品璋據呈後當即召集本埠浦江各艦艦長艦員及本署各課職員會議之下即行呈請海軍部規定式樣訓示遵行 
[淞滬警察明日遊行]  
　　昨日淞滬警察廳長徐國樑用電話通知第一第二區警察總署略謂本廳現定二十七日上午十一時齊集長警及隊士游行城廂内外各街衢着卽通傳所屬各分駐所屆時每處選海警察二十五名務各身穿棉襖褲外罩新單制服一律荷槍由巡官督帶巡官亦宜腰束皮帶佩以手槍腿上繞胖着於十時來廳會同本廳保安隊及游巡一二隊各隊士出發游行等因各該署長已遵照通傳各分駐所署員照辦矣 
[警廳中之投函告密案]  
　　淞滬警察廳徐廳長現因冬防開始實行曾飭各區署嚴查已革軍警不准逗留境内預防生事在案旋接郵遞匿名函一件内云孟文淸即孟昭明前充一區警署巡長因於民國五年勾通該署已撤巡官李蘭亭舞弊爲廳查悉後卽一併斥退遞回原籍乃孟因家中艱苦復又來申謀事懇諸一區巡長李葆珍又得保充二區一分所巡警迄已二年刻已升級巡邏孟亦被革警察之一竟得化名復充朦蔽長官等語徐廳長立派督察長張際平赴區實地調查後昨特令知該所警佐將孟文淸即孟昭明帶廳發交司法科訊究當由劉科長預審孟供認前已因事被革復充二區二分所巡警不諱並云此次之告密函件係本所内寫字師爺與素無感情之八棚巡長因無端告借銀洋不允挾恨希圖施害等語當判留候詳請徐廳長照章仍行遞解回籍並以警所内發生借洋挾嫌投函告密此風萬不可開遂面呈徐廳長請飭該長官秉公查明據復來廳以憑核示 
[革警詐欺取財之拘究]  
　　淞滬警察一區一分所巡警張守貴前因在外肇事經徐廳長查明斥革飭令速回故里不准逗留在案不料張並不回籍且制服警裝並不繳消日來該革警仍着制服在南市一帶詐欺取財事爲一分所王警佐查悉於昨派警將張革警拿獲見制服仍穿在身上押回該所申送警察廳訊供一過於下午備文飭警將該革警移送上海地方廳請辦即由檢察官提案研訊一過當判押候究懲 
[革警有搶洋嫌疑之鎖示]  
　　日前西門外明玉茶樓有人摇會時被流氓與革警混入搶取桌上會洋六十餘元經事主報告崗警當場追獲三人當即解入該管警署轉解警廳司法科昨由劉科長預審據薛殿英供靜海人前當保安隊士已經因事被革單培義高德安同稱天津人前在游巡第二隊當過隊士等語詰其搶洋一事俱不承認問官以雖無搶刦確證其逗留滬地久不回籍已屬抗違且於是案跡涉嫌疑着即發交該署鎖示犯事地方招告三天期滿後解回本廳拘留擬辦 
　　又一訪函云近有天津流氓串通滬地土棍在西門一帶冒充警署探警以搜查烟土或捉賭爲由到處詐擾迭經被害商民先後函禀警署由二區杜警正飭派巡官督同便服長警拘獲甲乙丙三名解署略訊後申送警察廳發交司法科訊供屬實判令發回二區警署着在管轄區域内遊行示衆前日在二區界内遊行畢昨日又在二區一分所界内經各長警押令周遊示衆 
[滬杭路紀事兩則]  
　　貨車肇事餘聞滬杭甬鐵路前日由滬開杭及由杭來滬之夜貨車在硤石車站出軌損壞情形已誌本報前日（二十四）該路車務總管曾召硤石夜班站長與分路夫及該出軌貨車上之車守同機人等訊問當時肇事情形得悉係司機人不注意信號妄行開車並忘其應與杭來夜貨車交會致肇此禍並聞是日出軌之貨車六輛係裝亞細亞公司之火油及太古公司之糖火油損失較鉅然鐵路章程凡貨物裝儎由貨主擔負危險故無須賠償現在此案尚未結果大約須俟各方面訊問畢方可决定辦法並加處分於誤事之人云　滬杭甬鐵路華洋車務總管以此次夜貨車肇事大有研究之處特於昨日（二十五日）上午召集各段稽查陳季良陳伯濤鄭乃文鄭文培等於十時左右在洋總管公事房（北站三層樓）會議以該段轍機確已銷住因來機行駛太速以致撞過站線不及救援遂肇禍端幸機軌兩項雖受微傷損失有限當經訂立善後辦法防患未然一面將詳情呈報局長任小山轉呈大部核奪議畢散會已鐘鳴十二下矣 
　　中日周游劵展期發售滬寗杭甬兩路屬於中日聨運鐵路本年四月間北京交通部特開中日聨運會議時曾經規定上海南京杭州三大站爲聨運站定於十月一日起發售中日聨運之周游劵以資便捷在案茲悉日本鐵道院對於此項周游劵尚未預備就緖昨 
 
 

Page 11

 
 
特電致交通部聨運處轉飭滬寗杭甬兩路一律展期至本年十二月一日起發售任局長接電後當即通飭上海南京杭州三站查照矣 
[縣商會集議舉副會長手續]  
　　上海縣商會副會長蘇筠尚於陰曆本月初二日病故後所遺該會副會長一席現經該會定於二十六日（今日）午後三時開董事會公議推舉手續昨已公函各會董請於屆時蒞會共同會議矣 
[浦東發生搶案]  
　　浦東仇家木橋附近魯家浜鄕民張姓家前晚夜半時突來盜匪七八人撞門入室各出利刃嚇禁聲張將闔家男女用繩綑縛任意翻箱倒篋搜刦銀洋衣飾約計百餘金携贓而去翌日由事主報告三區二分駐所王警佐委派郝巡官馳往查勘飭警跴緝贓盜務獲解究又函云浦東三區二分駐　管轄之張家长鄕民張和尚家於陰曆本月初一夜半時被盜匪九人手持刀棍兇器扒牆進内將事主捆縛嚇禁聲張闖入臥室刼去銀洋衣飾共值五六百元後由事主拾獲所遺刀一把開單報告該管警所詳報淞滬警察廳長派偵緝隊士前往勘明查得各該逃匪俱口操北音面頗熟識形似已革軍警當即從嚴偵緝並通令所屬一體協緝務獲解究 
[愛而近路之搶案]  
　　昨日下午六句餘鐘有暴徒五六人身藏利器潛至虹口愛而近路高壽里二百九十九號門牌居人徐振嘉門首以兩匪在外把風餘匪一擁入内袖出手槍利刃嚇禁聲張旋即登樓入室將值價洋三百數十元之金銀飾物現洋以及綢衣數件搜刮一空而去事後經徐投報該管捕房立飭通班中西包探追拿無獲遂向事主詳詢各盜面貌服式口音回禀捕頭轉禀代理總巡張生君通飭各捕房中西探捕一體留心偵緝 
[盜匪監禁期滿之處置]  
　　江北人高佩香於西曆一千九百十六年正月十七號夜與周德標顔芝順王桂連張長貴等持械搶刦滬西檳榔路二十號門牌俞新桃家值洋三百元之衣飾圖逃當經戈登路捕房中西探捕將高等五人一併拿獲解經公共公堂中西官訊實判令各押西牢五年期滿再核在案茲悉周顔王張四盜均在獄相繼瘐斃惟高佩香獨存業已期滿昨由捕房將高解送公堂請示經中西官查核案卷判高暫行帶回候備文解送上海縣知事署轉送原籍地方官發落 
[雇乘汽車之取締]  
　　滬上年來汽車盛行一般汽車夫但知博坐客歡心不知危險往往於熱閙處開車疾馳致時有撞斃途人之事發現間有匪徒亦雇乘汽車前往搶刦俾易脫逃以故公共工部局對於汽車一項甚爲注意業經各西董會議取締辦法訂有定章並已通告各汽車公司凡至公司雇車者須問明姓名事業住址記載簿上設有事故俾便調查云 
[汽車撞斃漆匠]  
　　英商祥秦木行西人於前日下午五句餘鐘乘坐一千五百四十七號執照汽車由汽車夫王阿郎駕駛至楊樹浦南海路司機不愼突將漆匠甬人林阿東撞倒碾傷要害頓時殞命經一千三百六十八號華捕聞警趕至將谬汽車夫帶入捕房禀明捕頭飭探往查屬實將尸舁入斐倫路騐尸所昨晨報請公廨正會審官關炯之會同美丁副領事於上午十一時許蒞所騐得死者委係被撞身死塡明尸格升座公位命將王阿郎帶案詰問肇禍情形一過即在騐訊單上判曰騐得已死林阿東委係被汽車碰倒身死即着尸親陳項氏具結領尸棺殮汽車夫王阿郎開車不愼致釀人命應押候捕房正式起訴候究 
[滬南發現刀傷男屍]  
　　西門斜橋南瞿眞人廟附近小河中（一說在荒地上）昨晨發現一無名男尸當經行人瞥見知照二十五保十五圖地保李睦森往看見該尸年存三十左右身穿大衣内櫬藍布短衫下着洋式褲子足穿洋襪無鞋頭頂及耳邊眼皮等處有刀傷痕跡尸旁另有麻繩一條四周調查並無親屬出認乃投報地方檢察廳禀請相驗下午該廳委夏檢察官沈檢驗員等前往驗得該尸委係被人用刀砍斃旣無家屬令由善堂棺殮　封厝壇候示召家屬認領並候函請警廳飭警一體嚴緝兇犯究辦 
[財廳催報秋收成數]  
　　上寳等縣知事昨接財廳養電云各縣知事覽案查該縣八年秋禾實收分數現尚未據呈報本廳急待彚辦仰速查明實數造册呈送以憑彚核毋稍片延切切廳養印 
[藥店夥友集議要求加薪]  
　　本埠南北市各藥材店夥友近因米珠薪桂百物騰貴且鑒於他業夥友均已加給工資爰於昨晚七時許邀集同志在福州路中華第一樓茶館内磋商辦法到者百餘人擬每店各舉代表一人定期假河南路甯波同鄕會開會整頓夥友規則商請各店主諒予加給工資茲將其分發傳單錄下本埠南北市飲片同業夥友公鑒竊維吾業旅滬爲夥友者大都異鄕客地近年以來百物昻貴生活程度十倍曩昔而所得辛資仍前微薄非特不能仰事俯蓄而且自己一身幾難顧全最近各業多有加增工資而吾業則仍循舊軌一無加增與其坐以待斃曷作正當呼籲爰集同業磋商請求店主加增辛資吾同業須知店主與夥友互相依賴休戚相關吾業非手藝可比故舉動務取文明不碍營業但求店主相諒苦衷逹到加增辛資目的於願已足不作偏激之論亦無軌外之舉務請各店夥友每店各舉代表一人定期開會以期整頓夥友規則保全店中營業羣策羣力以圖進行本會暫假河南路寗波同鄕會内爲通信地點特此通告祇頌台綏飲片業夥友聨合會啓 
[浦東花業公會呈請立案]  
　　浦東花業公會胡雲翹等呈南匯縣知事文云禀爲花業公會呈准立案事竊浦東西地方土産以棉花爲大宗民等向於北蔡祝橋魯匯召樓沈莊周浦題橋陳行蘇家橋御界橋中心河等處鄕鎭開設牙行軋莊販運子花花衣爲業惟以地轄上南川奉各處四鄕交通不便於營業情形未有互相研究處所不特無發展之基礎漸且流弊之滋生當今世界潮流生計競爭愈演愈烈無論何項營業非策猛進之力即有失敗之虞而非團結羣力無由講求改良之方法即無由爲進取之張本當由民等發起暫借上海浦東公所創設浦東花業公會節次開會互商經同業四分三以上之贊成因於五月十一日在浦東陳行鎭開浦東花業公會籌備會一次經衆議决暫行規章二十二條並由同業公推民等以發起人資格暫行經理本公會事務所除俟開成立會時選舉董事組織董事會推舉會長執行規章外爲特造具表册連同暫行規章環求縣長恩賜察核准予轉詳道尹省長實業廳批准立案轉詳農商部註册實深公便伏乞照准施行 
[浦東高小學校參觀團返滬]  
　　浦東高小聨合會會員於舊曆九月二十三日集於浦東公所開參觀預備會二十四日赴南京二十六日赴無錫二十七日赴蘇州於前日返滬往省立男女各師範附屬小學校參觀除每日集會討論外並於參觀畢後復開研究大會公决即將此次參觀心得由編輯主任彚編油印分寄與會參觀各學校加以研究試行各校於年内將實施心得及平日辦理情形報告到會然後召集大會共商對於今後浦東敎育之方針及興革之辦法 
[滬北公學消息]  
　　北四川路三多里滬北公學日校本届編有童子軍（上海第四隊）並演講隊及商店實書等力求進步夜校自去年鄭君患疾去職後該校長於上星期特聘西士Nrp　Lovbang洛啍氏主任敎授不數日間報名肄業者踵趾相接自十五號續課以來學額大增氣象一新刻聞尚須增開課室續招新生三十名並爲優待鄰近商界靑年起見學費極廉云 
[民生女學藝術會餘誌]  
　　法租界民生女學前日假座四川路維多利亞戲園舉行藝術會詳情已誌前報茲聞該校對於贊助各團體及各個人均已先後馳謝並聞此次贊助該校之團體及個人除已列秩序單者外尚有惠兒院樂隊寰球學生會童子軍注音字母社同人及愛國女學敎員劉明之等云 
[律師公會定期開會]  
　　上海律師公會於昨通函各律師略謂本會因本屆定期仍不足法定人數特於本月九日先行召集評議會籌議救濟方法旋由評議部决定大會開會時以各會員親到爲原則如會員中萬一有事不能親到者得委託本會會員代表（須有正式具名蓋章之函件）到會惟一會員至多代表二人等因茲定於十一月三十日即陰曆十月初九日（星期日）下午一時假江蘇省敎育會會場特開定期總會屆時務希貴會員查照親自到會無任盼切 
[同益泰公司入轉運公會]  
　　滬杭甬鐵路轉運公司加入轉運公會者計有三十二家茲有新設之同益泰轉運公司現擬入會是以遵該公會新訂章程籌繳入會費洋一百元又繳保證金五百元昨已一併呈繳該會注册矣 
[各口巡工司之曉示]  
　　各口巡工司額昨出曉示云本巡工司查江海關稅務司所屬界内長江通州水道變更現經移洎四浮撤去一浮新設一浮合將其情形度勢開列於左計開一長江通州水道之北邊曾設江色警船浮一個現經移泊其方位即係自浮視徐六涇嘴樁爲南三十三度四十分東相距英海里五里又百分之五十四其餘情形照舊一長江通州水道狼山沙之北沿曾設黑色警船浮一個現經移泊其方位即係自浮視福山塔爲南七十八度西相距英海里六里又百分之八十二其餘情形照舊一長江通州水道狼山沙之北沿曾設黑色警船浮一個現經移泊其方位即係自浮視福山塔爲南六十六度五十分西相距英海里五里又百分之六十四其餘情形照舊一長江通州水道狼山沙上段之北沿曾設黑色警船浮一個現經移泊其方位即係自浮視福山塔爲南五十二度七十五分西相距英海里五里又百分之一十四其餘情形照舊一長江通州水道在狼山水道北口之中曾設黑色警船浮一個現經撤去不用一現爲指明通州水道北口之西岸特設黑色警船浮一個上置黑色球式籃帽（名爲寳塔浮）其方位即係自浮視狼山塔爲北四十九度理汀距英海里四里又百分之十三爲此合即遵行曉示各處船隻務宜留心詳記以免疏虞 
[水警調船保護稅卡]  
　　水警第一區沈區長近以内河各港時有梟匪出没所有稅務所設立之航路稅卡因有稅銀存儲關係重要爰特分令所屬各隊長凡境内設有稅卡之處即着派師船二艘駛往保護以昭愼重昨日各隊遵即調船前往護卡矣 
[控售冒牌白玉霜之辯論]  
　　美商旁氏藥膏公司在公共公廨呈訴河南路元利及萬豐昌宏大等雜貨店混售冒牌白玉霜等情業由公廨訊明判被告等將所售冒牌貨物之賬據呈案候查明損失再核在案昨晨關讞員與美丁副領事會訊捕房瑣案畢據元利所延代表日本律師上堂譯稱被告所售之貨係向日商大澤洋行批來市上頗多應請復訊云云原告亦由代表律師到堂反對要求執行前斷中西官核供會同下諭云限被告於七天内遵照前判將進出貨物各項賬簿繳呈本公堂聽候核奪如再違延定於提究此判 
[劉叔培控吳德先案之續訊]  
　　劉叔培在公共公廨呈控吳德先違背轉租同康轉運公司合同請追租金及們金並酬金墊欵等情由廨將吳傳案訊押昨晨由俞襄讞會同英卓副領事升座民庭續訊原告由代表律師上堂譯訴前情訊之吳亦延律師到堂代辯要求准予減輕交保數目云云中西官核供以原告不表同意判吳仍還押候改期再訊 
[控訴騙銅案之辯論]  
　　公共租界江西路五十一號門牌日商某洋行經理日本人遠籐保雄在公共公廨以刑事起訴寗波人姜忠翹與華界民國路二百五十三號門牌鼎泰銅店之張延賓以延忠記字號名義兩次將並無存欵之四明銀行計銀一萬四千一百兩空支單兩紙騙取紫銅五百擔等情業已由廨出票飭探將姜忠翹提案諭交五千元人洋並保候訊在案昨日午後經陸襄讞與日副領事林出賢次郎升座第一公堂會訊屢提不到之張延賓亦延律師代表到堂預備辯讓先由兩造代表律師三人將案情及張不到之問題辯論良久次山原告遠籐保雄上堂被告之律師以原告所供係屬日語譯出英語意多不逹請求另換繙譯而時已薄暮堂上宣佈退庭諭姜仍交原保展期一禮拜解訊 
[單地糾葛案兩則]  
　　顧慶山控許春山周寳英地皮糾葛一案昨晨由廨傳訊據該圖地保嚴百全供稱兩造爭執之地係王和尚家祖産至方單因何落在願手不得而知云云並由兩造代表律師到堂辯論數語中西官核供諭將本案註銷着原告交二十五兩人銀並保候改期再訊 
　　老婦朱張氏控壻王桂全將五百四十四號田單借去不還一案昨晨亦經俞卓兩君傳訊據七圖地保胡文孚上堂證明該地方單被原告之姪朱留根向人抵押後聞已贖回現不知仍向人抵押與否並豫王桂全供稱方單原告自交朱手曾囑我向朱代索等語訊供至此時已過午中西官宣諭退庭候改期再訊 
[汽車公司違章科罰]  
　　老閘捕房十五號西探目依克華探目黄潤甫查得湖北路一百五十三號門牌飛隆汽車公司不將坐客姓名明白記載違背第十條定章於前日禀明捕頭請廨出單昨經該探目等將該公司内之程阿根傳至公共公堂請究即據中西探目投訴被告公司於十七號夜有兩華人前往雇乘汽車開往吳淞有一人回來一人未回而被告未將該兩人姓名記載簿上祗寫車費洋八元此項章程已經車務處通告被告故違定章是以傳案請究云云訊之程阿根供稱當時因不在公司實係司賬人偶不經心遺漏等語關讞員核供商之美丁副領事姑念初犯從寛判程罰洋三元充公示儆 
[汽車夫違章併紀]  
　　公共捕房刑事科指控汽車夫宋阿順停車於南京路三十二號門牌西飯店門首阻碍交通等情昨由捕房將宋傳至公共公堂請究據刑事科代表牛門律師上堂詰據二百八十六號印捕供稱被告於十七號午後停車於南京路要道當經知照數次囑其停於江西路道旁彼不聽從直至坐車西人由美國總會内走出上車始去約有數十分鐘之久等語並據牛律師聲稱查該處爲各項車輛來往要道如一人可以停車餘人均可效尤是以起訴將被告傳案請究云云訊之宋阿順供稱停車後印捕知照即欲開至路旁因恐洋東尋覓不見是以略待求察中西官核供以宋不應停車碍路判罰洋二元充公示儆又汽車夫唐根生王小寳均因在南京路福建路等處開車不照工部局定章被二百五十四號一百八十一號等印捕查見抄明汽車號碼回禀捕頭請廨出單於昨由捕將唐王二人傳至公共公堂經中西官逐一訊明判令各罰洋三元分别示儆 
[汽車撞傷行人]  
　　昨晨有某號汽車駛經雲南路撞倒寗波人潘保森跌破頭顱當由老閘捕房一千七百八十號華捕到來抄錄汽車號數另雇車送受傷人往醫院醫治即據情呈報捕頭請示 
[曹德玉騐係縊斃]  
　　住居楊樹浦公餘里七百三十八號門牌向在老公茂紗廠爲小工之揚州人趙德益（即曹德玉）不知有何冤抑於二十三號夜关自縊身死迨其妻趙瞿氏（即徐七妹）得悉解救業已不及因即奔告襄虹口街七百十五號門牌死者之胞兄德連往視後以其弟身死不明報由捕房派探將尸車入斐倫路騐尸所禀請公廨陸襄讞會同美領約君於昨晨九時蒞所檢騐得死者委係自縊身死塡明尸格升座公位命將見證陳玉孫老和及尸屬人等帶案訊據尸妻趙瞿氏供明當時施救不及狀况而尸兄趙德連則堅稱弟婦素有不端今夏與人犯姦曾經死者捉獲顯係因姦謀命要求仲雪中西官得供復向陳孫兩見證略詰數語即判騐得死者趙德益委係自縊身死並無别情着尸屬具結領屍棺殮 
[劇場内實演醋海風波三誌]  
　　婦人王方氏前在大世界乾坤大劇塲内以硝鏹水向婦人王汪氏面部澆洒並累及觀客張裕巽許安之兩人衣服後由捕房將方氏拘解法公堂訊供等情兩誌前報昨又提訊原告張裕記等求追衣服損失中西官判方氏罰銀三十兩外再賠償原告張裕記衣價洋八元許安之洋五元以儆 
[鄕民失妻之追究]  
　　西鄕北橋鎭農民顧阿大之妻王氏近背夫私逃經顧各處偵查得悉爲陳木生勾引藏匿前日將陳尋獲並在其家抄獲伊妻所帶之銀戒一只認爲證物將陳扭控地方警察二分所申送事務所昨午轉送地檢廳當經檢察官預審一過命將銀戒交由顧具領陳收押限交王氏到案再訊 
[勾誘養媳淫奔之控訴]  
　　閘北胡家木橋鄕民王潤身前日投五區三分所控隣婦林徐氏勾誘伊養媳嫦英與李安庚私姘捲去衣服首飾等件請爲追究當經唐署員傳集一干人質訊林徐氏不認勾誘據嫦英供因被翁姑虐待逃出云云唐署員命解司法科核辦 
[女工與絲廠主婦衝突]  
　　北蘇州路五十四號門牌志成絲廠主朱致善前日下午四時投滙司捕房報稱頃有繅絲女工黄李氏周根妹范金妹李寳生王李氏王吳氏因扣取罰工工資向伊委吳氏吵閙率衆百餘人將絲頭剪斷搗毁玻璃窗床椅等情當經捕頭飭華探奚德安往將以上六女工帶回詢問一過諭送公共公廨女押所押至昨晨由官媒解至第二公堂請究先由奚探上堂禀稱據報往查時該廠下車間大門經原告鎖閉被告在内至於起釁緣由實係罰扣工資云云次據原告朱致善偕妻吳氏供稱昨日午後發給工資後被告等聚衆百餘人行兇滋擾將車上所做之絲概行剪斷並用鐵梗擊毁各物又欲擁至樓上車間是以將門鎖閉該女工等動輙聚衆要挾絲廠受累不淺請求嚴辦又由管車人朱子裕上堂證明當時衝突情形經李襄讞與美約副領事訊據黄李氏周根妹供稱係因罰扣工資太鉅故起衝突當時廠主婦朱吳氏肆口謾駡喊人將門緊閉口呼毆打我們身無剪刀何能剪斷絲頭求鑒堂上得供諭朱致善曰該女工等均係貧苦之人終朝碌碌始博得數角工資爾等各絲廠均賴彼輩作工營業雙方似有連帶關係今爾定欲辦此數人與爾亦無益處且兩造供詞各執孰是孰非並無第三者可以證實諭畢判黄李氏周阿妹各押女所五天餘人斥釋 
[小刀戳傷肩臂]  
　　公共租界六馬路新興園茶館因虧本於日前倒閉有茶客阿朋尚欠堂倌李子大茶錢若干昨晚在該已閉茶館内向阿朋索討致起口角李被阿朋用小刀將肩臂戳傷血流如注當喚老閘捕房巡捕到來將阿朋拘入捕房一面送李往醫院醫治 
[控告拆梢之訊究]  
　　日本人松本鐵太郎於日前糾同謝根榮施榮福等至法新租界金神父路向李瑞章拆梢後由李報告捕房飭探唐雲卿前往將該日人等一併帶入捕房昨解法公堂請究先據原告李瑞章禀稱日前商人有煤屑若干擔銷售於某絲廠因貨價不合退回暫存某棧内前日該日人帶同謝等四人到來向商人聲稱此項貨物係屬私貨須借洋五百元至少二百五十元方能了事否則定當報告等語商人以籌欵爲由出外報告捕房由包探將謝等拘案求究中西官判謝等還押聽候改期復訊再核 
[客棧串通拆梢之勒閉]  
　　泥水匠王和尚昨投法公堂控稱民人於日前晚間行經法租界北褚家橋新興客棧門前有該棧夥鐘和尚及妓女拖我至棧内狎宿甫至棧内忽來流氓數人聲稱民人誘拐伊等妻子不問情由將民人扭住兇毆旋將身上衣服銀洋等物搶取而逸故此報告捕房請求訊究詰之鍾供是晚實由王自己領妓前來棧内借宿後即有流氓到來拆梢實非民人等串通現該流氓等逃逸何處不得而知訊之棧主婦李陳氏供詞相同中西官判陳氏罰洋二十元充公再賠償原告損失洋十元客棧着即閉歇不准再開 
[攫呢帽押七天]  
　　紹興人王阿寳前日下午在北四川路攫取宰阿水頭戴呢帽而逃由宰追至四川路橋左近經四百五十一號華捕帮同攔獲帶回捕房押至昨晨解經公共公堂中西官訊實判王押一禮拜贓給原告領去 
[九年份國民快覽出版]  
　　書業公所每年印行之國民快覽行銷頗廣今九年份又已出版内容除照往年份應有盡有已換新料外更有敎育部之注音字母表國語五類圖及二十五音讀法等並聞凡購本期國民快覽者可向畢公天君函索文友社新編之嘗膽錄一册（内附學生救國始末記）並不取償云 
[誌謝]  
　　昨承大世界游戲塲贈十月份遊劵十五紙書此誌謝 
來函 
[上海各路商界總聨合會來函]  
　　敬啓者昨貴報登載銀行公會復敝會一函繕稿人漏去「組織各路聨合會一事另一問題未便由敝公會提議諸希諒爲」等語乞將此函登入來函爲盼上海各路商界總聨合會 
[吳經熊來函]  
　　昨日本埠西門體育塲國民大會鄙人代表東吳法科到會演說貴報今日本埠新聞指鄙人爲洋布公會代表實係誤會幸請將此信登入來函一門以昭核實吳經熊手上十一月二十四日 
雜評二 
[興學奬劵（庸）]  
　　近來各種奬劵接踵而起多以上海爲推銷滙集之處滬人士受其流毒因而傾家蕩産者不在少數奈何敎育界尚以爲未足而有擬辦興學奬劵之提議乎 
　　社會嗜賭之性有類中狂辦理奬劵者獲利之豐固可操左劵特敎育事業與提倡賭博之奬劵性質正絶對不能相容以奬劵所得之贏利推廣敎育無異以賣淫所抽之花捐辦理保節天下安有此矛盾之事如果實行徙貽上海敎育之污點耳願主張者深長思之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　斐然題 
　　自由談三字皆用當代名人字跡每星期調換一次今日係斐然先生手書 
常談 
[衛生芻言（三）] [  谷僧譯述]  
　　睡眠有如此之重要故當病人睡眠時醫士即欲令其服藥或飲食亦必俟其醒後行之並命看護婦毋驚醒病人也蓋其意以爲睡眠之功用及利益實較藥物爲尤大云瑞士斯託庫倫有一醫士調查兒童身體有年以爲凡未得充足睡眠之兒童輒多疾病常得充足睡眠之兒童往往健康此不獨瑞士兒童爲然即他國兒童或成人亦無不然 
　　大水兒童睡眠時間須較壯年爲長孱弱睡眠時間須較强壯爲多睡眠時間之長短固因身體情形之不同而歧異然據有經騐之醫家及衛生家所研究其普通定則亦略有可述者四歲兒童每晚約睡十二小時七歲兒童每晚約睡十一小時八歲及九歲兒童每晚約睡十有半小時十歲及十一歲兒童每晚約睡十小時十二歲兒童每晚約睡九小時至於壯年之人每晚宜睡八小時 
　　牀榻宜坦平柔軟固蕪待言而枕頭亦不可過高蓋過高則心臟輸送血液入擱較費工夫吾人就寢後宜使心臟減少勞力俾愈安舒愈佳然亦不可過低過低則血液人腦太多易致不寐之苦若夫睡眠時須令室中空氣流通旣如上述矣除室中空氣外常人常有議首被中之習償此習憤以冬季爲甚庸詎知睡時本欲得新鮮空氣苟藏首被中則少養氣而多炭養氣雖室中空氣流通無濟於事其有害肺部殊甚肺部甚弱他器官亦受影響讀者幸毋以爲此害甚漸極可恐怖之結核病亦由漸而來者也且此乃爲習慣養成良習慣則雖露首被外亦不覺其寒冷矣 
　　床榻被褥之當淸潔其緊要不遜事人常服之内衣最少每星期頻換洗一次務使寢榻淸潔無垢則就寢後心安神泰全身舒服則睡眠佳勝而健康自增（完） 
游談 
[加拿大度歲記（下）] [  蔣夢芸]  
　　Tofoggan爲雪車中之另一種較尋常雪車尤爲迅速每分鐘能行一英里形式與通常同惟面積稍大为係木車能載多人坐於最笔之一人兩足曳地兩手繫握車柄用力前推則車動願流而下溜於雪面彷佛獸行惟前坐數人必互相緊抱勿使傾側否則車必中途顓覆而乘車者則跌入積发中殊危險也 
　　吾人虐此冰雪之世界中生活特殊名之曰優游生活似乎相稱警終日惟作冰嬉初無他正當事可爲也此不獨音等爲然全加拿大人士固皆同此景况也 
　　蒙特利爾Nonlreai城爲其地之首都與歐羅巴諸港船舶往來極盛鐵道如網狀而入美國壯麗之建築品亦極多有宮曰冰殿者Ice　Palace與美國白宮相埒惟華麗則倍之旁築堅固之砲臺多尊宮之左有塔一高聳雲霄惟塔尖以至塔之末層皆爲雪所染作色銀白轟立半宽遠望之儼然似一大冰塊入晚有武裝軍士多人站此守衛服裝一如常人亦着雪鞋所黑者游行隊之隊員手皆執火炬而彼則懷來福槍耳 
　　聖涎節日全城嚴寒氣象爲之一變形如蒙面俠盜者憧憧往來市街間十百倍於往日笙歌盈耳聲震九塕入晚則游行隊結伴而出手火炬而口歌凱旋之曲且行且歌氷天雪地中乃不覺有寒氣登高樓舉目俯視全城火炬照耀如同白晝與冰雪相映輝爲景至美士女游行終夜不息而丁丁雪車之鈴聲亦與歌聲樂聲相應和矣 
　　是年度歲之樂爲余有生以來所僅有是故當時之景象至今猶未忘也（完） 
醫學談 
[梅毒最近之問題] [  上海愛仁醫院醫學博士周森友]  
　　第二章 
　　梅毒至十九世紀末之經過 
　　梅毒早時之論說當梅毒流行大盛時各醫學家討論此問題甚爲深切歷言此梅毒病與社會之關係故自梅毒發現後醫學乃大有進步蓋中古時代醫學一和幾與各種科學相等毫無心得吏無所謂表現兼之中古之人迷信異端當時醫術大半從阿刺伯傳來泥守城法不求甚解即間有研究之者亦非用科學之法仍不免得一誤十故當梅毒初發生時中古醫書俱無可考各醫學家幾無撩治之法乃案此機會留心考察臨症旣多於是舉一反三心領神悟知識因而增進故用科學法研究梅毒病者實始於此時也迨至十六世紀之上半世紀梅毒之論說日益多而知識亦日進今日所知者曾經四十醫 
[皁帽冰霜（四時名勝之四）]  
　　新大陸美景五十 
　　美京東北市甚僻靜寒季積雪盈尺如入無人之境一種荒寒景象不啻袁安高臥其中於此散步海冷極矣時萬十二道二三七號無意中得此幀亦足聨自慰悅也（丁已雪後一之） 
家討論而得面其中至爲重要最有價值者當推伊思拉伊思拉所著之論說蓋伊思拉者嘗首次醫治由美國歐之西班牙水手也又有醫士名巴力司（Barncelsus）者所著論說亦甚美善極有科學知識又有一名華卡鐸（kracastoro）者著詩一卷於一千五百三十年刊印行世始題此病曰梅毒（Syphilis）迻譯原文即愛猪羣者之意自此而後梅毒二字遂成普通名詞矣 
　　中古時之梅毒知識梅毒之知識自經多人討論已甚詳細後各醫家復潛心研究參以自由之理想於是益有進步昔時梅毒發生人第以爲所患才祇在一部今已知病雖初發而已與遍體各部均有關係楊梅初生之瘡爲梅毒第一步與類似梅毒瘡不同因梅毒而皮膚發出之疹古人雖亦能辨識然不若近來分析之淸楚昔人所論之病狀僅及喉痛口内腐爛頭髮脫落甚至骨節酸疚用且朽敗腦筋受傷亦甚劇迨傳至臟腑則病已深且楊梅初瘡以及生殖器各種之瘡均能傳染他人故當時不必交事而患梅毒者其人頗多更有無數小兒亦染此症因與有梅毒之人同食共臥之故梅毒更有遺傳性一人患之能傳至子孫此理於一千五百三十年始由巴力司氏發明者 
劇談 
[東籬軒雜綴] [  柳遺]  
　　元元旦之晚功矯捷腰功柔軟旦角中當首屈一指借貌不驚人不能大用於世然猶得以其藝立足舞臺在滬多年譽之者固不甚多而從未聞有毁之者貫妃醉酒之啣杯腰軟如綿畹華輩何能望其項背而出手之　敏亦不在九陣風下也侯喜瑞習架子花臉力摹老黄三有一二神似處洵後起中不可多得之人材好自爲之其毋患無噉飯地也已雲中鳳曾搭滬上大無臺藝平庸無所表見不復見稱於人昔日英銳之氣銷應無遣意者不能自愛致之也小百歲偶於都門各戲園見之科白詼諧之點不減當年然殊少雋永之句學不進則巡小百歲其知之否雷喜福海棠花皆以嗓子不潤之故均在富連成當敎師至小穆子律喜而小德子金絲紅等四人則久不聞其消息矣十年之間梨園中人一部份之變還已若此同想當年不禁惄焉傷之 
　　北京近因各省水災紛紛唱義務戲售價之昂爲前此所未有日前河南水災義務戲假座第一舞臺池座克售至四元之多三層樓前排亦售至二分實則所唱各戲未必一一均珠聨壁合也加之楊小樓主瑶卿劉鴻昇時慧寳襲雲甫輩或赴滬或赴漢人才寥落已極不得已往天津邀孫菊仙往張口邀老十三旦以兩塊老招牌爲哄動社會號召聽客之具亦可謂窘極矣老孫於湖北水災義務戲以牙痛不能演重戲故以舉鼎觀畫代逍遥津河南水災義務戲則連日均係重戲第一晚雍凉開第二晚完璧歸趙老十三旦於第一舞臺湖北義務戲演八大鎚湖廣館湖北義務戲演英傑烈及伐子都前晚河南水災義務戲亦演伐子都以近七旬老伶猶能演金殿跌撲戲眞令觀者昨舌不置老孫亦極精神說者謂水災戲中之二老 
　　河南水災義務戲之第二晚池座座客忽與毅軍衝突座客二人痛飽毅軍老拳見者爲之稱快此時秩序頗凌亂池座中新國會之安福議員甚多見此情形均紛紛奪關而出余友一公告我曰若輩眞所謂恐怕殃及池魚余爲之莞爾 
　　梅蘭芳不日南下應南通張四先生之約新民已停演漢口來京之李悲世王無恐諸新劇家已聨袂搭入開演新戲售座尚不惡新世界之民聲社座客亦佳北方新劇其將中興乎 
雜錄 
[蘭簃雜識] [  瘦鵑]  
　　德廢皇威廉二世自遜國後寂處荷蘭之阿末朗音搔首問天抑鬱誰語其末路之凄凉足爲世之窮兵黷武者戒聞近方應美國某大書肆之請自編一戰史不知其仲紙走筆時又有幾許感慨也文事之暇則恒以削木自遣所削至數千枝之多鑄字其上以貽近臣字亦無多但曰第若干枝某年某月某日下署威廉二世之縮書而已人有以流竄之說上聞者廢皇喟然曰吾烏願往聖海倫那島者吾所渴想者柏林耳似此傷心語出之一世怪傑之口夫亦大可憐矣 
　　聖海倫那島孤懸大西洋中地不甚廣颶發時常爲驚濤駭浪所撼若欲吞而没之者拿破崙自經滑鐵盧之敗即流竄至此回望故國往往扼腕太息時就海澨獨坐以手杖畫沙作無數拿字蓋深慨夫覇業不終坐使一代雄名墮落至是也測其無聊之懷正與德廢皇同旋乾轉坤之手一以畫沙一以削木回首前應能不泣數行下哉吾友小蝶有詩詠聖海倫那島云潛龍會說夜夔藩一騎飛塵動古原荒島尚留逋客涙離宮空弔美人魂可憐劍上虹霓氣化作墳前白奈旛偏是萊因河畔月至今猶照可西村蓋亦深爲拿翁愧惜者 
　　淸帝宣統亦歷史上一可憐人物惟今日安居深宮未經憂患較之拿破崙及威廉二世尚屬有　聞其讀署頗孟　中中文均有可觀惜生授帝王家　習未除他日未必能出共所學有所建白耳宣統作字聞已整整有致其範本流傳宮中一時舊臣咸題字其上臣奴陛下等字縱横都是云陳匪石作詩諷之云一片塗鴉跡千秋畫虎譏帑遺天水日紙罄洛陽時强說當王貴爭摹應制詩斧聲明燭影遮莫賜牽機 
詩錄 
[不言無樓詩話（二）] [  莊蔚心]  
　　海藏樓雜詩數首集内闕載錄二首其一種櫻四十株濃麗會成列知心非我春耿耿意不滅當年空能狂過眼纔一瞥對花欲抉自積恨誰與雪猶餘惆悵味老去未忍絶刻意仿司勳傷春更傷别其二吾樓雖甚壯高寒難久居長安居不易視此定何如缺月上稍遲光彩鋪平蕪茫茫墜碧烟誰辨樹與廬幽人一再起已是四更餘闌干獨來倚凉風裊衣裾吳姬歸夜闌馬蹄鷹凡衢千燈出林影照乘霏明珠向曙同隔世喧寂理豈殊語自宛轉而意自悽怛不易學也 
小說 
[長姊] [  鳳生譯]  
　　沙雪之夫曹戈拍殘忍兇惡村中之鄰婦韃拉嘗示其惡行於人且言其妻之不幸其評斷之詞曰如此之夫當以火焚其口沙雪聞其言頗覺難安似以其夫口中之雪茄已爲不善何得更易以他火者故此種評斷之詞沙雪殊不直之詎料韃拉素鐵血其心腸者更下毒語曰寗爲七世之孀不爲是夫之妻言訖即去不與沙雪往來矣沙雪自謂曰予乃不能設想一夫之過足以觸犯其妻而令其心腸之硬至於此極也沙雪心中雖不無怒其夫之不仁而一轉瞬間心魂輒縈繞其夫之旁親愛之不能自己伸其玉臂於床之一部其夫慣臥之處𠳪其空枕聞其夫頭髮之味則又扃其扉於木箱中取出影片一片已舊影糢糊不可辨上端有其夫親筆之字沙雪凝睇視之午潮之時刻乃於室中過去取往日之紀念品玩之愁思百結涙琅琅下矣 
　　曹戈拍之與沙雪非新偶也二人婚有年矣且有子女多年相處韶華亦即匆匆過去雙方并無逾量之情愛兩人相處十六年從未分手嗣其夫出外經商沙雪之愛情乃如受驚而醒離情旣緊繫兩人愛情之結日益增緊沙雪平昔所不生之情愛至此乃於心房跳動不免爲之苦楚以多年之夫婦如是之年齡且又爲人之母沙雪乃於此枯室之中春午孤眠夢幼年作新婦時憇蜜之夢此情此愛邇時殊不自覺今則一朝醒悟彷彿音樂悠然助人魂夢乃延愛河而上見黄金之屋璀燦逼人河岸多叢林第於此水月鏡花之快樂中雪沙乃不能尋其立足之地因之懊喪無已渠自謂脫此後得晤其夫者生活不應如是之淡薄春光美麗更不應如是虚度又念疇昔嘗以無謂之爭細小之故與其夫負氣今則煢煢一身百無聊賴自誓此後弗再呈其躁急之狀弗再逆其夫之心願柔情密意一順其夫之舉善與惡弗計也蓋夫終爲吾之夫爲愛情之上品沙雪於上其愛夫直走極端矣 
　　沙氏父母膝下祇有此女故鍾愛之殊甚曹戈拍家産雖不甚豐以其妻故亦不慮其將來其外舅久居村間亦時接濟兩人沙雪之父年老復舉一雄殊非意料所及沙雪對此幼弟心常痛其父母之非曹戈拍亦不甚悅沙氏父母自舉一雄後日惟專注其子之年進而此睡眼糢糊兩拳弱小甫出世之小襟弟竟奪其襟兄曹戈拍所有之希望以去 
[自由談之自由談] [  不冷]  
　　裁兵與裁貼裁兵固爲中國今日至要之舉以其可以省財即可以少債也然裁兵之外余以爲尚有可裁者即種種掛名之人與種種之貼費其數分計之雖小然合計之積少成多亦至可觀也 
 
 

Page 15

 
 
   
 
 

Page 16

 
 
   
 
