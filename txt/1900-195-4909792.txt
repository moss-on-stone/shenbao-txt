# 1900 - 195 - 4909792

 

Page 1

 
 
[論本報紀觀察撤任事]  
　　長江一带楚尾吳頭會匪梟匪之散處於其間者已匪伊朝夕初則沿江村鎭受其害繼則漸漸延及内地之各鄉各鎭聚賭抽頭擄人勒贖無所不爲鄉人皆以光蛋稱之不辨其爲會爲梟也每至一處地方官無可如何聽其聚散卽有水師營之飛划船本爲專緝此種之匪類而設然亦不過虚張聲勢爲聲東擊西之法大抵以匪黨衆多出没無常且皆亡命恐一旦認眞辦理或致激成事端日久因循遂致養癰成患猶憶光緒二十三年三月中今刑部向書趙大可宼舒翹撫蘇時出轅大閲之際巨梟余秃子黑面施老窩子忽將留伤蠡里鎭之飛划槍船一號奪之而去軍器衣履剽掠空其時管带飛划營槍船者爲胡都戎寳昌當劫船之時都戎適往别處故若輩敢如此横行不謂統带在船而若軍亦敢横行無忌且劫之以去眞可謂愍不畏法者矣本館接蘇州訪事人來函云日前水師統带韓古農觀察督带砲船護送江蘇巡撫鹿滋帥北上事畢順道至各處巡緝因水淺船膠換乘飛划　前進本月十七日行至常州府屬陽湖縣境突來梟匪駕船數十號將觀察坐船圍住觀察以彼衆我寡不敢較量遂卽報知常州府某太守及陽湖縣某大令太守立卽偕大令馳至諭令衆梟解散而觀察已被梟黨劫之以去某弁知事不得了許以洋銀四千圓贖出是夜省憲連得電報卽飭水師營管带許鼎臣遊戎及某某等營管带各率健兒星馳往救行至中途悉觀察業已出險遂返省垣迨十九日觀察狼狽回蘇護理巡撫聶仲芳中丞著卽開去差使而以賀觀察元彬代庖已於二十日下札有謂中丞此舉似欠斟酌梟匪之敢與觀察爲難者必平日積憾於觀察者已深其積憾之故必觀察尙能認眞辦理若仍俾之統率則觀察旣受此辱必時以剿除爲念此後當督率勇丁嚴密查拿必不遺餘力此次事起倉猝誠不能爲觀察咎乃一旦易人恐後來者有鑒於觀察之受辱不敢與之爲難敷衍了事恐此後匪瞻愈大氏間受害愈深是撤觀察之差適中梟匪之計矣有謂統带營伍先資威望威望一失則號令不行觀察被匪所劫而又許以洋銀數千圓贖出統带之威望盡失矣觀察卽恨匪刺骨欲得而甘心而倘號令不行則心有餘而力不足將來恐更爲匪所制且剿匪之人爲匪所劫罪有應得僅子撤差尙中丞之寛恕也以余論之刑賞黜陟中丞自有權衡固不必妄參末議惟梟匪之横如此則殊爲肘腋心腹之患不但水師營緝匪是其專責固宜竭力整頓卽防軍練勇亦宜加意訓練梟匪羽黨雖多然苟各處奮力剿除亦似不難盡凈現在北事未定勢難兼顧祇能防之不使竊發若北事敉平之後當以痛剿梟匪爲急務若再因循則蹈義和拳之覆轍亦意中事耳拳匪起禍北方其發甚猝爲禍尙如此之烈會匪梟匪積之已久伏莽日深不發則已發則其禍不愈烈耶是則不可不防者也質之留心時事者想不以予言爲河漢也 
[相節抵港]  
　　昨日香港來電云兩廣總督李傅相自奉調補直𨽻總督兼北洋大臣之命卽由粵垣乘安平輪船起節本月二十二日安抵香港港督勃來克君偕統領港軍三等提督賈斯慕君統領津沽英軍三等提督葛斯理君副統領白爾雍君親至碼頭迎迓傅相略與周旋卽於是日午刻展輪北上 
[俄兵赴京]  
　　昨日海參威來電云現在俄國政府諭令就彼處俄軍内揀選馬軍一萬二千步軍二萬計共三萬二千名尅日起程前赴京師助剿拳匪荼火軍容令人望而生畏 
[中俄交涉]  
　　華歴六月二十二日琿春來電云某日黑龍江將軍壽軍帥山領兵過江至俄國屬地開砲猛撃俄人亦調兵過江轟擊黑龍江附近之某城華兵爰在江邊排砲多尊不准俄船在江中行駛俄廷一聞此信甚爲憤憤電音所述止此至兩國因何啓釁則尙未能詳悉也 
[請保商埠]  
　　西字報云近日英京太唔士報著有論説力勸英國政府設法保全上海及香港爲目今第一要策蓋以二埠爲萬商聚集之所設有疏虞各國商務皆將因之减色也 
[山西教案]  
　　西子報云英國某教士昨接山西來信知太原府等處近有土匪與各教堂爲難教士六十餘人傳聞均已被害此信傳至英國有在來陽傳教畢高脱君之友人某君電致上海謂有人能將畢教士保護出險者當謝英金五十磅約合洋銀五萬元是亦可謂篤於友誼矣 
[暫避凶鋒]  
　　西字報云昨日四川總督奎樂峯制軍電致駐滬各國總領事略謂目下在川傳教及遊歴之各西人均令至重慶府城暫避蓋因各處土匪蜂起恐保護偶一疏虞難免有意外之禍也 
[疆臣碩畫]  
　　昨由湖北友人遞來湖廣總督張香帥摺稿一紙惟節錄摺中擬請辦法四條爰照錄於左一請明降諭旨除京都使館竭力保護外所有各埠洋人生命財產著各該督撫仍照約章代爲保護一頒國書與德王將公使被戕一節切實婉惜稍舒德王之憤以待各國排解一請查明未戰以前各國被戕人數被燬房產應恤應賠者不俟其啓口先行認定欵項以昭皇仁較之事後再議總屬便宜一請酌量剿匪以上四條並請聲明係奉皇太后　懿旨如此我先立於情義兼盡之地各國公憤亦當稍殺大局庶有轉機聞此摺仍各督撫會銜由東撫就近繕奏大約十七八日已拜發矣 
[撫署火警]  
　　武昌訪事友人來函云本月十五日午餐方罷正擬北窓高臥夢入華胥忽聞警鑼亂鳴人聲鼎沸急出探之知火起於撫署大仙樓上闔城文武印委各官聞報之下無不馳往救護湖廣總督張香濤制軍亦冰某武弁督同督轅衛隊竭力往援幸是時風力甚微各水龍夫灌救得力僅焚去樓屋三椽旋卽撲滅聞是樓供奉大仙平時樓門扃鎖惟朔望日始行開啓是日因燭花飛墮紙堆中致肇此禍雖未蔓延而已受驚不淺矣 
[紹郡教案]  
　　紹興訪事人云府屬八縣惟諸曁縣民風最爲强悍邇因北方拳匪肇事無業莠民妄思步其後塵創立同緣會名日絲集多人於十七日擁入縣城將耶穌天主兩教堂拆毁各教士幸已先期往他處避暑得以未攖凶鋒縣主倪愚山大令與縣汛劉把戎聞警各带團勇標兵飛馳而往當塲殺斃匪徒四名又生擒二名匪力不支始紛紛出城逃逸日内向各處散布謠言謂某日須約衆入城復仇以是城内居民鶴唳風聲驚惶殊甚倪大令據情飛禀撫憲請撥兵彈壓以定人心撫憲俯如所請卽派胡副將恉貴带勇二哨又調戴總戎名山統率防勇一營星夜馳赴該縣相機勦辦又因現署錢塘縣之沈劍芙大令寳青前任諸曁縣時頗得民心委令馳往設法解散大令奉札後卽日首途想一經宣布德威不難指日平定也 
 
 

Page 2

 
 
[慷慨請]  
　　　北訪事人云北省拳匪滋事震動神京湖廣總督張香壽制軍選派勁旅入衛京師因思鄂省武備學堂及兩湖書院諸生講習有年已著成效今値朝廷用人之際正可戮力戎行因傳諭諸生如有情殷敵愾自願從戎者准其自行陳明以便量材錄用　有某生等聨名具禀督轅請准隨營効力制軍深爲嘉許立飭武功營統領方鎭軍將諸生檄調入營派充哨弁俟立功後再當破格優獎所謂養兵千日用在一朝如諸生者眞不負香帥平時之培植矣 
[米商抗捐]  
　　蕪湖訪事友人云皖撫王芍棠中丞前因添練武衛湘軍十營所需餉項議就蕪地抽收出口米釐以資挹注及委員戾止初擬比照江省章程每石抽收紋銀一錢嗣以粤商不允改爲五分仍無成議乃减至三分三釐奈粤商堅守成見祗肯報効餉銀六萬兩分三年繳凊雖責以大義依然置若罔聞委員以限期早届豈容任意玩延逕卽照議禀覆中丞旋奉回批准如所請卽以三分三釐爲率名之日落地捐由關道照會新關税務司歸該關官銀號代收並出示曉　以六月初十日爲始凡輪船載米出口必先完納此項釐捐始准　放詎料粤商始縣抗違届期卽相約止購並挾制各米有及司斛工頭一律把持不許私相交易適閩省大憲委員採辦平糶米一萬石各米行恐拂粤商之　竟無人爲之承辦閩省委員無可如何敗興而去相持旬日仍無動静粤商乃聨名通禀道憲及新關税務司請新關代收釐損實違通商約　且　名落地顧名思義自應設卡抽自賣米民船方合辦法况値北省亂耗方熾道途梗塞各處銷路不通如必叺開抽亦應俟北事敉平市面稍定然後次第興辦或卽以廣商爲倡率亦可若卽此一紙空文卽令認捐殊近抑勒心實不甘又謂委員不將抽釐攺爲報効之禀申詳大憲朦蔽　臆嗣甚狡執未識道憲如何批示也 
[募勇巡防]  
　　揚州訪事友人云兩淮運司柯遜庵都轉以北省拳匪猖獗南方相距雖遠深恐土著匪棍不免有蠢蠢欲動之思個特招募謢勇四百名分爲前後左右四哨適駐力五臺山之某營奉檄調往他處卻轉遂飭撥兩哨前往塡紥其餘兩哨則用以保護違　猶　勒之勇紀律禾嫻或致在外滋生事故因發且告示一道詝詝誥誡略謂本可衙門現在新招勇丁四百名分爲四哨以兩哨駐紥五臺山以南哨駐軍均已遴派　带督率巡防保護各勇均穿有連字某哨某隊號衣在外購物一律現錢交易不准賒欠誠恐有土棍游勇冒充本司勇丁在外滋擾以及强賒硬欠等情准被擾者隨時批禀來轅一經訊實定按軍法從事爾各項生涯亦應公平交易不得故意擡價于咎等因是亦防患未然之道也 
[請留廠卡]  
　　廣州訪事人云粤省釐金自六月初一日認准由商人認繳辦理各處廠卡應令一律截止嗣商首岺敬興等以經辦伊始頭緒紛繁未便盡易生手具禀釐務總局請酌留數處以資臂助局憲批其牘尾曰查該商首禀請奏明攺行爲坐現擬酌留各厰卡應准該商等在于摺開各處查騐截緝不得重收所請移會九拱兩關代收一節須奉督憲劄飭事始可行本局碍難照辦又所請示諭原承坐釐臺謂各商自六月初一起赴商局認繳一節業經由局刊發示諭該商自務卽遵照妥籌辦理毋得貽悞餉源岑等乃復具禀役督轅據情瀝訴當家李傅相俯如所請刻下省河補抽局已委候補縣姚大令光耀駐辦省外遼遠處所則由大憲電飭各委員暫行代理至九拱兩關带抽釐費亦允由税務司經理其餘各厰已由商派人勒緝并相度機宜再行禀請委員分駐各厰 
[日艦過蕪]  
　　無湖訪事友人云本月十三日日本八重中兵艦鼓浪至無統带某君卽命駕登岸拜會中西各官各官亦報謁如禮未幾卽開駛至安處一時庸愚無識者見之恐有變端紛紛遷從實則此艦遊歴所至並無他意也 
[加兹辦團]  
　　無湖訪事友人云此間團練自夏吳吉士大令聨絡紳士實力興辦規模早已網然嗣以當軸者視爲緩圖此輩亦遂風流雲散近日縣主張大令目撃國家多故深恙　類乘機竊發擾害閭閻特令各鋪團總速將原集練丁按册繳齊於本月十五日带　縣署聴候騐旋卽带赴道轅禀請道憲吳觀察逐一查勘並壽令團總勤加操演以期保衛梓桑諳曰見免　犬亡羊補牢及今猶未爲遲也願守土者共勉之 
[烟商公啓]  
　　烟臺訪事友人來函云京津拳匪擾事烟地人心頗形浮動自商會刊發公啓後人心漸漸鎭静今將公啓照錄於左啓云烟臺自通商以來中外各帮素稱和好邇聞京津各處土滋　受害非轉幸烟臺人心良善一切匪類毫無所聞然恐外來之民難免　雜兹公議我各帮各鋪户人等聨合衆情益加防患除由地方官長剴切暁諭及派　嚴查外我各帮各鋪户之夥伴及夫工役杉及諸色人等或其家屬倘有悞被引誘致蹈匪跡者各宜自行嚴　不許學習元宜加意保護商場無諭華洋均當嚴杜根株以安商旅則人心靖而地方安大局幸甚華洋幸　所有各鋪户每日各派夥伴一人輪流查訪所擬章梓開列於後一各夥伴勤愼篤誠素爲各財東之所重邇以人心浮動商務有乖各夥伴亦深受其累所願我商途中人父教其子兄勉其弟毋使年輕之輩沾染惡習倘有不法卽行辭退甚則鳴官究治以爾地方二各鋪户每日所派之夥伴人等槪用暗厭悉心杳飭務期盡絻根株　杜後患則華洋商人均受其福否則内亂已萌外侮麕集闔埠商民均受其害我夥伴其明查暗訪俾得既共享昇平幸甚禱甚三烟臺爲南北要衝華洋官商均　力爲保　連日道憲與各國領事往來尤形親睦萬無遽開兵端致害地方之舉此我商民人等均足以深　不疑者也唯聞天津肇之初皆由無知小民妄造謡言謂洋人放毒入水飲者暴死必藉胡椒辣椒等物始能解毒試思天氣炎熱節此熱水能無生病且因水毒死毫無確證而因言召亂我民之死于難者不啻百倍于洋人前事可鑒能勿寒心我商民人等千萬不可悞　浮言自　巨禍九爲欣幸光緒二十六年六月初五日 
[保護周詳]  
　　漢口訪事友人云漢鎭教堂林立自北省拳匪釀禍後市中游手好閒之輩往往無中生有散布流言人心爲之震動江漢關道憲岺馥莊觀察必焉憂之札飭通鎭文武員弁分叚督勇保護昕夕不得稍疏刻下民教相安幸無他變上憲又以内地教堂散處城鄉深恐鞭長莫及札　各該地方官妥爲保護俾居民教士皆得高枕無憂 
[聖誕停訊]  
　　本月二十八日恭逢皇上三旬萬壽普天率土自宜各伸嵩祝之忱英美租界公廨讞員翁笠漁直刺循例咨照各國領事官及英美捕房自今日爲始停訊三日以示與民同樂之息 
[相節將臨]  
　　兩廣總督李傅相奉命調補直隸總督卽於本月二十一日乘招商局安平輪船起節北上日内將次來甲上海縣汪瑶庭大令特飭辦差丁役在金利源碼頭搭蓋綵棚預備迎接法界公廨讞員朱森庭明府亦派會捕局線勇會同法界包探带領通班夥役至碼頭彈壓 
[禁售軍火]  
　　昨日駐滬各國總領事官在西字報登有告白謂現在各洋商如欲出售軍裝必須領有執照否則以違例論蓋亦愼重軍火之意也 
[校閲團兵]  
　　寓滬法國商民前會舉辦團練以資保衛邇因北方匪𦦨日熾滬上居民風聲鶴唳時有戒心董其事者益日夜督率認眞操練前日香港水師提督遣某兵官來滬閲視見各團兵技藝純熟步伐藝營　　絶然以　 
[恭祝神誕]  
　　昨日爲雷祖誕辰蘇兵備道余晉珊觀察從右營翏楚材叅戎率同文武各官詣也是園雷祖殿拈香行禮雝雝肅肅 
 
 

Page 3

 
 
致慤致誠蓋祀典宜然也 
[倡减房租]  
　　菜市街五鳳　茶館迤西一带市房一百餘幢係法大馬路豫新洋貨號主兪某所建邇因北省拳匪擾亂滬上居民紛紛遷避市面爲之震動各店鋪之外强中乾者勢不能支兪某欲維持市面因首先倡議减租自六月初一日爲始每幢收租洋四元較前已减去其半受一廛而爲氓者無不歡聲雷動也 
[會訊要犯]  
　　淫棍顧阿六卽綽號小百哥强姦寡婦尹朱氏一案經上憲札飭蘇松太兵備道余晉珊觀察過堂復訊觀察以近日公務紛繁不克服親　鞫因轉委英美租界公廨襄讞張柄樞苟馬會同上海縣主汪瑶庭大令研訊昨日午後三點餘鐘司馬命駕至縣署與大令升坐二堂飭提顧犯順供並提虐斃烟妓陳小紅之惡鴇王陳氏及刓陳狗郎雙目之兇棍王阿春悉心推問供詞無異聞顧犯將於日内就地正法以快人心 
[查勘營基]  
　　本邑西門外日輝港相電向有防營舊基昨日道憲余觀察委縣主汪大令前往察勘以便搭蓋營房爲新募防軍駐紥之所清晨大令會鴐前往查閲一周卽赴湖南會館拜會晉字營統領顔梓琴總戎遂會同將各營勇丁逐一點騐直至午後回城始詣道轅禀復銷差矣 
[大令騐屍]  
　　英界兩家宅福臨里惡鴇談巧雲野鷄妓院内雉妓王二寳與熟客某甲有終身之約爲鴇霸阻怨憤難平於前日私服阿芙蓉膏呻吟牀第鴇○知有異急送仁濟醫館求救無奈受毒過深不及救治而斃事爲捕房所知飭探傳二圖地保姚文投縣報騐昨日傍晚上海縣汪瑞庭大带齊刑仵籌役人等命駕而至旣升座先據地保禀明一切談鴇供詞狡展大令飭仵騐得委係呑烟斃命並無别故大令離座親視無悞　卽棺殮發壇禀記談鴇交差带回訊究旋捕房包探禀稱事在租界請爲带入捕房禀明捕頭送英廨請讞員派差轉送來案大令准如所請隨卽呵道進城循例詣土地祠拈香回署 
[縱火宜查]  
　　前者英租界山東路左近晉源飯館被火後包探趙銀河查知此店曾倩合衆公司保有火險銀若干兩疑有縱火圖賠情事因將飯館主沈春生解送英美租界公堂請究沈供二十日之夜煤爐中忽然火起小的驚覺後赶卽援救勢已不及因此懼罪逃逸並無縱火之事求鑒趙探曾稱沈先於十六日將家眷遷移至二十日遂有此變且是夜店中並無一人情弊顯然求恩究辦讞員翁笠漁直刺再三研詰堅不吐實爰商之悔繙譯官著押候查明再核 
[辦團須知]  
　　昨日上海縣汪瑶庭大令發出告示一道文曰爲出示曉諭事奉本府張札奉蘇臬司陸札奉蘇撫部院鹿札開准兵部咨識方司案呈閣抄出光緖二十六年三月十八日奉 
上諭各省鄉民設團自衛保護身家本古人守望相助之誼果能安分守法原可聴其自度但　其間良莠不齊或藉端與教民爲難不知朝廷一視同仁本無畛域該民人等所當仰體此意無得懷私逞忿致啓釁端自干咎戾著各該督無嚴飭地方官隨時劉历暁諭務使各循本業永久相安庶無負諄諄誥誡至意欽遵到部相應恭錄諭旨通行江蘇巡撫轉飭地方武職各官一體遵照可也等因到院行司札府轉飭到縣奉此合行出示暁諭爲此示仰闔邑諸色人等一體知悉毋違切切特示 
[違章受責]  
　　前晚三鼓時十六銀巡防南局委員曾虚齋二尹親率勇甲往各處巡查行至王家馬頭地方查見長順昌小烟館内尙未關閉遂命勇丁入内搜查旋據禀稱有男婦二人正在一燈相對短笛横吹二尹怒甚立命带出研訊店主張關大供稱小的自奉憲諭至兩鼓卽行息燈今晚因妻子任氏尙須啓户納凉是以燈光未息叩求明鑒二尹以其有意違章判令笞責數十下限令半月内將婦女遷出另居如違送縣請究張遵爾具結而退 
[虧欠濳逃]  
　　南市軍家渡甡義荳麥行係甲乙丙三人股開邇因虧欠各行往來銀六千餘兩轉運不靈遽於前日倒閉行主已先期逃避各債主聞知咸往坐索不知將何了局也 
[小工跌斃]  
　　前日百老匯路老船塢江北小工某甲偶不經心從高墜下適被鐡條洞穿其腹臟腑流出頃刻間已魂赴九泉旁人見已無可救藥乃告知其家備棺收殮聞者傷之 
[上海縣署瑣案]  
　　日前法租界小東門外烟妓陳小紅服毒斃命一案由法界公廨提獲鴇婦張文卿及烟妓沈富寳王四寳一并移解縣署前晚縣主汪瑶庭大令提訊之下張文卿供小婦人在小東門外戱館街開花烟館甫及三月曾出洋银六十元雇小紅爲夥妓前日沈妓因已期滿調往一枝春弄内搬運物件誤將汚泥濺及小紅衣服致相口角鄰妓王四寳與沈妓最暱遂爲臂助將小紅揪扭四寳之姘夫巡捕阿小復批小紅之頰多方摧辱小紅忿無可洩遂致呑烟斃命王四寳恃有姘夫身充華捕横行不法叩乞究懲沈富寳供富日誤汚小紅衣服小婦人本願賠償因彼不允反肆詈駡致有此事尙求恩宥王四寳供小紅與富寳口角小婦人偶往解勸並未助之爲虐巡捕阿小與小婦人並無糾葛叩求明察大令斥其刁狡喝令掌頰一百下交官媒收押張文卿沈富寳斥退候訊○本月二十一日之晚有不知姓名人在法界劉吉茂家中呑烟斃命報經縣主汪大令騐明屍身前日法界公廨將劉送縣亦經大令提訊劉供小的係寗波人生有一女年二十有五招贅一婿在常熟貿易本月初間女兒送小的故妻至崇明至十六日回申已死之某甲曾於十七日與女兒喁喁絮語未幾卽去小的詢之女兒稱與此人由崇明同舟至此因與相識至二十一日女兒赴親戚家甲復至小的呵之使去甲不允小的扭其爰辮欲送捕房不料已呑生烟旋卽斃命求鑒大令謂若此顯見爾縱女賣姦毋庸狡賴著掌頰六十下收押限交其女到案訊核 
[惠藥嗚謝]  
　　昨承鄭馥蘭堂惠贈痧氣丸三匣輔仁分局惠贈蟾酥丸臥龍丹各四十瓶藥茶十五件果育堂惠贈天中茶臥龍丹蟾酥丸各一百件際兹溽暑炎蒸時邪易感得此良藥普惠同人不啻金丹玉液也書此聊伸謝悃 
[照錄京江公所復工部局董函曁條陳三則]  
　　敬復者昨奉惠函備承剴示北地京津一带拳匪擾亂警信傳來以致上海租界人心浮動誤聽謠言紛紛遷去不明義理徒事驚慌殊於市面有碍現經貴局推誠面公遵奉南洋大臣與各國總領事訂定約章互相保護具見維持全埠濟以和衷防衛至周華洋一體設或遇有險事准其速往會館暫住並承慨允代籌供給大善益彰同深感頌敝公所當卽敬逹德音向衆力勸務其各安生業勿再輕遷俾知駕馭之方永洽友邦之誼東南幸甚商民幸甚另擬條陳三則維繫人心卽所以扶持市面應請貴董隨時酌核立見施行爲盼專復順頌濮蘭德總董先生日祉京江公所董事會議同具附條陳三則一謠言惑衆最足擾亂人心明於事理者固當隨時勸諭以解愚冡然理解者雖多亦何能家喻户暁必須嚴禁各報館風聞傳述并無實據之事一槪不准照登市面清淡房租未减有開消不出因而搬遷者旣非驚慌可比其勢其理又不能阻止會同商酌維持大局减租誠屬要圖貴董事雖不能强令各房未减讓亦惟暁以大義市面安靖卽或暫時吃虧亦有便宜酌核情形應一律按折减收俟有轉機仍可復舊一互相保護章程讓屬盡善盡笑然愚民傳聞天津事急有不准擅出租界者有勒令專作苦工者婦孺細弱尤屬聞而生懼貴董事善體人情代籌供給可謂無微不至但必須明白諭知在滬租界斷不至有以上情事請先給發總照會若干張設或吃緊換小照會聽其遷移亦挽回市面鎭定人心之一道也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局瑣案]  
　　湘人陳富貴卽王阿五近在大南門外某營充當勇丁附近有李天生者鄭元和一流人也前日在途相遇一言不合互相詬詈拳當出利刃將陳刺傷肩際血流如注事爲二十七鋪叚董奚元良所知將一干人拘送二十三七鋪巡防局局員盛雨村二尹研訊之下判將允貴二百板陳傷著自行醫治○前日花業公所董事程某函送陳福生至二十三七鋪巡防局訴稱陳以借錢爲由屢往滋擾求爲究辦局員盛二尹提案研訊以其貧苦可憐斷令程給洋銀三元著卽回籍毋再逗留如違重究不貸○南市王家馬頭同昌傘作夥鄔才木前日有友人楊某向之商借洋銀一枚鄔婉言却之有范祥雲者在旁硬行勒逼鄔以其不應多事相與口角范卽控諸十六鋪巡防南局局員曾虚齋二尹正欲提訊范忽浼某洋人書一西函送至局中二尹展閲後卽將原被人證移解上海縣署請縣主汪瑶庭大令訊斷○前晚三茂南貨店被賊濳至帳房内竊去大小洋銀各若干枚昨晨始行覺察由司帳人開具失單投十六鋪巡防中局禀請追究局員文斌臣二尹立飭捕役前往勘明然後限令嚴緝賊犯務獲解案 
[英美租界公堂瑣案]  
　　包探張才寳解送顧阿小余阿四到案禀稱伊等二人在湖北路與王小隆扭毆不釋爲此拘請訊究王投案訴稱小的與顧余素不相識强被訛詐逞兇叩求究辦顧余供詞狡賴讞員翁笠漁直刺商之梅繙譯官判各責五十板○賊犯慶元潜至某洋貨店竊取紙扇二柄報捕後經包探張才寳緝獲人贓解案請究洋貨店主遣夥某甲投案領贓陳認竊不諱直刺判押兩日○包探張阿五解送王阿金瞿桂林王阿福到案禀稱伊等三人潛至西華德路葛銀生家竊取布衣一件錫燭臺一對爲此拘請訊究王等認竊求恩直刺以王屢次犯案怙惡不悛判押捕房三月餘人管押兩月○洪阿桂被張阿生陳阿明搶去小銀錢三枚經洪扭入捕房昨晨解案請究張陳狡不承認直刺判各押半月○細崽李金福竊取某西人家鍍金釵二枚東洋席一條逃逸無蹤由包探竇如海拘獲解案蓋究李供小的不敢行竊求恩鑒原直刺判賠洋銀十四元五角管押捕房一月○二百二十四號華捕解送吳關宗到案禀稱此人身带腰刀徘徊租界中爲此拘請訊究吳供小的在安徽營務處李大人麾下當勇本月送夫人至滬僑寓長發客棧前日搬運行李携带腰刀及烟槍烟袋等件並未爲非叩求明察長發棧執事人蕭慶雲投案求保直刺准之著將吳交蕭带回○偷兒陳阿二王大利竊取魯意師摩拍賣之綿綢二疋售與陸王氏得價洋銀十元經包探趙銀河緝獲解案命究陳王同供此項棉綢偶在火焼塲拾得並非行竊求宥陸王氏供小婦人出價洋銀十元向購棉綢一疋不知竊贓求鑒直刺判將陳王各枷一月陸王氏罰繳洋銀十元 
[法租界捕房發落]  
　　昨禮拜五朱森庭明府蒞捕房發落各案流氓陳阿根朱福生陳阿寳在法大馬路捕房左近夥刼途人衣服一件爲包探拘獲解案明府訊供押候分别枷示責懲昨日命提至案陳阿根照原斷先行枷號一月發犯事地方示衆朱福生陳阿寳各枷半個月期滿一併責釋○偷兒李福生在新豐輪船竊取搭客衣服當塲拘獲解案明府訊收押候笞貢昨日命提到案著重責二百板斥釋 
[美租界捕房紀事]  
　　昨晨北吳淞路某木作崇明小工洪福卿突被同帮趙鈴索借不遂刃傷兩臂血湧如泉事後奔赴捕房聲訴捕頭騐得洪受傷屬實令送同仁醫院療治一面派包探李培芝查拿兇手以便解送公堂禀請讞員翁笠漁直刺訊辦○虞竊王小四前因犯案解經公堂判令遞解回籍近復乘舟至滬適爲包探沈翠濤所見因卽拘入捕房捕頭令押候解送公堂禀請懲辦○昨晨偷兒李阿土混入提籃橋左近鄉民某姓家竊取布衣適爲某號巡街捕所見拘入捕房捕頭令押候轉解公堂禀請究辦 
 
 
 

Page 10

 
 
   
 
