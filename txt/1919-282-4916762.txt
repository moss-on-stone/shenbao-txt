# 1919 - 282 - 4916762

 

Page 1

 
 
   
 
 

Page 2

 
 
   
 
 

Page 3

 
 
時評 
[新團體（冷）]  
　　滬上有所謂新團體者日以一等電至京促和然而在滬者不聞有是團體也 
夫北方之舊人物思想皆舊行爲皆舊而其所借重則反在新如國國則新國會團體則新團體豈與其本義有所反耶曰是不然舊則必有所來源必有所根據而新則可以手創之而自造之也 
雖然以橷團體言北方政府尚有置疑者然則將誰欺欺天乎 
[命令]  
　　十月十四日大總統令牛時加陸軍少將銜此令　　又令任命齊洞爲陸軍第七師步兵第二十六團團長此令 
　　又令陸軍總長靳雲鵬呈請任命葉御奎爲陸軍第七師正軍械官劉慶治爲步兵第二十六團團附王宗良爲步兵第二十七團第二營營長詹洪恩爲步兵第二十八團團附王運祥爲第七營營長岳俊峯爲騎兵第七團第二營營長毛士泰爲砲兵第七團團附均照准此令 
十月十五日大總統令司法總長朱深呈湖南沅陵縣覆審監犯黃明富脱逃一案查無爲首實據斷罪失入請宣告減刑等語本大總統依照約法第四十條宣告將該犯黃明富原判死刑減爲無期徒刑以昭平允此令 
　　又令曲同豐陳文運馬良魏宗瀚均給予一等文虎章此令 
　　又令潘復給予二等寳光嘉禾章此令　　又令方兆鼇饒鳳璜均晉給二等大緩嘉禾章沈澤生陳希賢均晉給二等嘉禾章此令　　又令王家勳給予二等嘉禾章此令 
專電 
[北京電]  
　　上海新發生各團體通電促和戴王均借用一等官電每日輒來四五起字數動逾千當局令電局查報並根究來源（十六日下午六鐘） 
[北京電]  
　　滬電唐少川經軍府切留有轉圜意惟對王仍難疏通無開議望（十六日下午三鐘） 
[北京電]  
　　安系一部分大倡處分時局先開軍事協會之議府院極不贊同仍望滬會解决（十六日下午三鐘） 
[北京電]  
　　靳與軍府頻電接洽已商及條件（十六日下午六鐘） 
[北京電]  
　　楊以德删毆警風潮起後連日各處自稱代表又至廳前辱駡聚二千餘人除照相片存眞像外飭駐軍勿置理 
[北京電]  
　　津訊學潮由嚴範孫范靜生出任調停楊以德恃某國奥援地位可保全（十六日下午十鐘） 
[北京電]  
　　容揆電遵赴白宮詢美總統病情己略愈晚間亦能安眠（十六日下午六鐘） 
[北京電]  
　　藏事討論會認德格甘孜巴塘裏塘以東均屬川地當然劃入中國界線請由外部與英使正式談判（十六日下午三鐘） 
[北京電]  
　　捷克新共和國代表對我專使云希望與中國通商甚切關於領事裁判權一層允可商改要求再與開議（十六日下午十鐘） 
[北京電]  
　　捷克軍要求假道回國外部以屬國際問題應與協約國商明答復（十六日下午三鐘） 
[北京電]  
　　張一麐奉令赴孔林代表致祭（十六日下午三鐘） 
[北京電]  
　　海部與法潛艇借欵正在進行由滬承辦（十六日下午四鐘） 
[北京電]  
　　吉會路約將簽字有先付二百五十萬説（十六日下午四鐘） 
[北京電]  
　　上月關餘二百餘萬銀團允日内交付本月財政稍活（十六日下午十鐘） 
[北京電]  
　　崴電俄沃政府軍隊近頗發展以坡爾斯克一帶爲軍事重要地點特用全力將該處恢復（十五日下午五鐘） 
[北京電]  
　　姜都統續電欠餉所撥無多不敷分配軍心搖動若不迅撥巨欵險象立生不敢負責 
[北京電]  
　　姜桂題咸電協餉無着非棉力能支乞鑒愚誠准予辭職（十六日下午六鐘） 
[北京電]  
　　張敬堯張宗昌均電稱南軍步步增兵愈逼愈緊馬濟所部連日增至二十餘營餉械充足除嚴防外乞示 
（十五日下午五鐘） 
[北京電]  
　　張宗昌電南軍三路逼我我軍不得不預籌防備現派潘鴻鈞爲攸茶前線總司令（十六日下午三鐘） 
[北京電]  
　　政府復張敬堯張宗昌電南軍如果侵入防綫可施以相當抵禦並希通電全國歸罪於南方（十六日下午三鐘） 
[北京電]  
　　政府電曹錕謂湘南防務吃緊請轉飭吳佩孚會同湘南各軍正當防衛（十六日下午三鐘） 
[北京電]  
　　湘贛軍報迭來形勢危急靳昨晚在私宅召參陸次長密議應付除再電南方詰問外通令各路司令實力戒備（十六日下午十鐘） 
[北京電]  
　　吳佩孚電報湘南甚安惟謠盛似由北路播來已遵令就原防嚴爲戒備（十六日下午十鐘） 
[北京電]  
　　頃據第七師有關者傳述張部已向湘東前進業與前線微有衝突但政府尙未得到正式報告（十六日下午四鐘） 
[北京電]  
　　電令浙盧銷毁海寗陸宗輿賣國碑（十六日下午四鐘） 
[香港電]  
　　運使李茂之去職劉玉鸞接任海軍國會因欠鉅欵要李撥發方去（十六日下午五鐘） 
[香港電]  
　　元日政務會議兩院咨請撤總分代表案以拒王非拒和唐亦慰留决緩行改組軍府積極進行聞議員擬推岑總統陸副座唐紹儀内閣總理唐繼堯參伍朝樞外吳景濂内李根源陸林葆懌海陳炳焜農温宗
堯交徐謙法李烈鈞敎 
（十六日下午五鐘） 
各通信社電 
[北京電]  
　　陸廷請促成和局望阻南軍勿進 
[北京電]  
　　汪有齡電各方挽留唐少川頗有轉　 
[北京電]  
　　滇桂二省復靳雲鵬就任電昨日到京 
[北京電]  
　　中央擬允推廣上海租界以交還領事裁判權爲交換條件 
[北京電]  
　　國務院連日與曹錕電商吳佩孚督湘事（以上十六日）以上平和通信社電 
[北京電]  
　　將組正式内閣非靳即周正在接洽中 
[北京電]  
　　交通部將派遣學生四十名赴日習路電 
[北京電]  
　　徐擬請重要調人轉請西南軍府轉囑各派勿再發南北分治議論免自喪失國際地位 
[北京電]  
　　贛督急電聞係請將駐吉安楊春普所部調赴贛南 
[北京電]  
　　院電慮永祥海寗公民所造陸宗輿賣國石碑有礙國家體制迅即銷毁 
[北京電]  
　　南京造幣武廠長被控贓欵衆議員黃家璘又提出嚴重質問政府將派員前往澈查 
[北京電]  
　　屈映光保留運使王鴻陸靳復電政府自有權衡希尊重自身之行政權限等語現某樂部仍爲王鴻陸活動（以上十六日） 
以上中華通信社電 
[北京電]  
　　湘贛鄂電稱南軍緊逼公府昨（十五）集總理參陸部總次長邊防軍諸要人會議準備及應付辦法并由院電南方各總裁詰問 
[北京電]  
　　銀　代表已允財部將上兩月關餘二百萬兩於日内交付充本月份度支 
[北京電]  
　　靳正式組閣國會可望通過惟靳以和局尙無把握暫不願即眞 
[北京電]  
　　津學潮已平戒嚴令緩下徐以學生揭旗有推倒惡政府字樣擬根究主動從嚴懲處 
[北京電]  
　　張湘督請電贛派兵協扼株醴以衛湘東 
[北京電]  
　　湘警日至參陸擬令駐鄂八師聽候調發 
[北京電]  
　　海軍部准藍司令請令海籌駛回南洋入閩助防 
[北京電]  
　　院議准顧維鈞請以容揆爲國際保工會第二委員在美就近出席 
[北京電]  
　　藏務會議擬許西藏自治照外蒙條約加以修改留控制餘步邊界則會勘劃定 
[北京電]  
　　謝米諾夫窺蒙有承沃政府意旨之説院令范總領事直接交涉 
[北京電]  
　　楊增新電院部追究張慶桐前在阿爾泰任内挪貸商欵責令償結 
[北京電]  
　　張懷芝自魯劉鏡人自崴均抵京 
[北京電]  
　　吳炳湘照常視事（以上十六日） 
以上中孚通訊社電 
中美新聞社電 
　　十四日華盛頓電關於威爾遜總統之病狀外間謠諑甚多自昨日白宮醫官格來生氏發表一完全報告後羣疑始釋據稱總統夜眠甚安狀况如故並無變動該報告並云總統體内各機關照常運動其體温脈搏呼吸心臓行動及血液之壓力均如常總統心神完全清楚對於任何重大事件需彼之裁斷者彼能立刻處斷云 
　　十五日華盛頓電參議院外交委員會現正討論一種提案擬請威爾遜總統將外間所傳本年六月間駐中國美使苪恩施博士致國務院之函電討論中日關係者之情形宣布惟因總統病未愈故須稍緩咨請　　十四日舊金山電前駐華美使苪恩施博士乘委内瑞拉號郵船已到此間稍駐即赴華盛頓大約於參議院對於和約山東問題之討論完結之前到該處云　　十四日紐約電威爾遜總統之親信顧問並爲巴黎和會中著名之一美人好士大佐因患肝熱病甚重由法回美於昨日抵此間據與好士大佐同行之人言大佐約頃休息一星期然後赴華盛頓 
　　十四日巴黎電據政府正式報告法國漸恢復戰前狀態國内事務漸照和平時情形辦理 
路透電 
[英國之國際聯盟觀]  
　　十三日倫敦電今日市尹邸開會開始全國贊助國際聯盟之運動愛斯葵氏爲主要演説者英皇有手書稱鞏固與持久之國際聯盟實爲奠定永久和局表揚主義於全國人民之必要物故和局必得各級人民誠意之輔助而後始可立於堅不可拔之地位此與主宰及國家英名均有榮焉云云主席讀英皇手書時與會諸人皆起唱國歌首相喬治氏亦有手書懇請國民贊助國際聯盟之舉愛斯葵氏提議贊成聯盟會之宗旨並贊成全國應於十一月十一日慶祝國際聯盟之議愛斯葵氏謂此次大試驗之勝利各國政府之功不若世界人民之大國際空氣中今尙多不穩靜之原素此全賴國民不避艱辛熱切贊助國際聯盟使得成爲事實愛斯葵氏令衆注意國際聯盟規約中之第十二及第十六條且謂此二條如經各國承認妥爲實行則一九一四年之大罪惡可免再見國際聯盟苟欲收良好之效果則首當縮減各國之軍備蓋今日各國軍備仍遠過保衛國家安寗應需之最高度也薛西爾貴族宣稱國際聯盟將時時注意全世界和平之利益非如往日僅以權術而博取和平也前途餘燼正多必須收拾一凈免使死灰復燃復成燎原云云克萊恩氏謂工界若全賴國際勞工運動以博取保障必不可得國際聯盟將爲各國政府各國國會於人民之中經營國際勞工運動所建議之事務 
[俄國之戰事近狀]  
　　十三日倫敦電北俄撤兵事宣業已完畢最後之運船昨已開離末斯克勞林森將軍與其參謀人員今日可抵格拉斯哥英皇已傳電嘉奬勞林森將軍 
　　十三日丹京電昨日里特公報云里特軍已復渡米陶方面之特維拉河佔據里加郊野里伏尼亞各處現正召集軍隊内閣國會及政府官員均於十月十日移往文登惟國務總理及司法總長現已回至里加又稱里特各報一致反對接受白摩特大佐休戰之提議因受前此經驗知古爾倫德人不能恪守條約也 
　　十三日柏林電半官文告謂德政府已於十月十一日下令完全停止供給波羅的省抗命軍隊之糧食惟現束裝返國者不在此例並禁止旅客入波羅的省及施行嚴峻計畫使子彈無從運達抗命之軍隊戈爾資將軍已於十二日將職權移交愛白哈特將軍日内可抵柏林 
[和約餘聞]  
　　十一日巴黎電昨日法國衆院投票議决宣布戰戰時各秘密委員會之報告 
　　十三日巴黎電批准英法美恊約命令已見公報　　十三日巴黎電公報載國會授權總統簽定凡爾塞和約之咨文英皇意皇簽定之和約日内可以送到巴黎連同法總統所簽定者卽可使和約發生效力 
[罷工雜錄]  
　　十三日巴黎電白萊斯罷工現局大有轉機工人二千人復國兵工廠工作罷工領袖禁止集衆示威工人現與僱主開會協商解决辦法 
　　十三日倫敦電鐵工罷工業已解决工人要求每星期增工資十五先令將付公斷公斷人提出之條件將投票表决如經衆贊成二十日卽可上工 
　　十四日墨爾邦電澳洲航業工人罷工風潮蔓延日廣昨無船隻啓椗寄往埃及及近東之郵件及旅客九知人均不能出發 
[飛行近信]  
　　十三日巴黎電法飛行家波萊氏今晨飛生澳洲墨爾邦 
　　十三日倫敦電澳洲飛行家蘇斯氏星期三日乘雙葉飛機由英倫亨斯洛飛往澳洲　獲澳政府奬金萬鎊其路程現守秘密大約將過雅典或君士坦丁然後取道埃及波斯灣印度以達目的地其他澳洲飛行家數星期内亦將起步後塵大約將取道哇特蘭土·馬爾太埃及或君士坦丁巴格達·布希爾喀爾喀特仰光新加坡此舉大足令人注意 
[各國近事]  
　　十三日丹京電維也納電稱奥國務總理任勒博士宣稱二混合黨已贊成憲法大綱現議許日耳曼人所尼之西匈加入他土作爲自治奥國則擬組成聯邦國云 
　　十四日倫敦電泰晤士報稱美國南部產米會社代表現游於英倫據稱美國餘米五十萬噸其質之佳遠逾亞洲所產現已有人電美訂購二十萬噸　 
　　十三日美國紐哇倫斯電世界棉業大會今日在此開會與會者三十一國各項棉業均有代表美國全國棉品製造家公會主席美柯爾氏被選爲大會主席豫料於製造方法將有重要之决議而使全業均沾其利美國棉業公會會長華拉美克氏謂美國工資較前爲高故種棉土支非俟種者得價足償所費不致增加畝數而棉價中亦不能不豫計種棉者之損失云 
公電 
　　李述膺通告陜西戰禍電廣州軍政府諸總裁鈞鑒頃拉三原于總司令張副司令急電稱前月陳樹藩假名閲兵同詶竟於二十二日率劉世瓏等突攻我六路澄縣南三十里之酥酷鎭駐軍我寺前鎭駐軍聞警馳援相持至二十四夜不得已退守北二十里之社村陳氏以戰勝得意猛力追擊現　節節進攻未知所届我以現方待和未得軍府命令未敢逕行對戰似此釁由彼開不能不取正當防衛即乞除一面迅電北京嚴詰阻止並飭令退守原地外卽日覆示對付方法整軍以待不任懸懸于右任張鈁歌印等語謹轉奉聞李述膺 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[世界之油問題]  
　　中美新聞社紐約通信云紐約時報近載一文論油之權力云今日油爲大王因陸地及海面之運輸燃料本皆爲煤今乃以油代之工業中油之用途日益增加一國而無油之存儲必不能從事於競爭必不能作戰杜亨納氏在參議院墨西哥事件調查委員會中報告云彼在歐洲聞悉英波（波斯）油公司管轄之富饒油區共有五萬五千方英里今該公司之股份英政府已取得百分之六十五云云按世人本有一諺語云有油之處即有英人之足跡前世紀中香港英人卽欲取得中國油田之讓予權今又與美人爭開墨西哥油礦英海軍部之智囊費歇男爵力主英國各戰艦一律改用油不用煤並謂英國海軍與商船隊之前途絶對倚賴於其内部燃燒之機關云杜亨納君本爲油業巨擘其對委員會之言曰聞德國政府現正圖取得黑海油田英國商部總長近曾爲質直之宣言謂英政府之政策係欲囊括全世界任何處之油礦油之重要固已爲各大國政府所完滿承認一噸之油作爲燃料可抵兩噸之煤倘用於内部燃燒機關可抵煤六噸據美國全國燃料管理部一九一八年統計一九一七年美國出售之粗煤油共三三五·三一五·六○一桶每桶含四十二加倫俄國產出六九·○○○·○○○桶墨西哥五五·二九二·七七○桶荷屬東印度一二·九二八·九五五桶印度八·五○○·○○○桶加立西亞五·九六五·四四七桶日本及台灣二·八九八·六五四桶羅曼尼二·六八一·八七○桶秘魯二·五三三·四一七桶其餘如脱立尼達·特阿根廷·埃及·德國·坎拿大·及意國均有所產但不多至波斯可謂產油國之巨擘該統計表亦却未提及自一九一七年後美國加立芬尼亞·汪克拉化瑪·塔克寒斯等洲均開新油礦油產大增故一九一八年燃料管理部这統計表已成無用現全世界皆採掘油礦而油礦固無一大陸不有之據杜亨納君計算以後十年内美國將有内部燃燒引擎一千五百萬具卽視目前增兩倍有半彼時美國恐將不能供給所需之油此言確否不可知有人曾計算美國各州所儲之油共有七十億桶算至一九一八年爲止產油總額爲四十二億五千五百萬桶其西部各州所產頁巖油尙不在内據合衆國地質調查局之密楷爾氏計算僅科洛拉多一州頁巖中所含之油有二百億桶其他西部之州如尼伐達胡明·芒他那·及加立芬尼亞亦皆富於含油之石科洛拉多州本州地學官曾言該州有油三百六十億桶密楷爾氏於一九一八年二月份國家地學雜誌載一文内有云美國此後油之產出將有增無減因頁巖油之產額邇來大增故目下美國每年產油已有三億四千萬桶將來必更大擴張可以與要求之增進相應至汽油之供給亦足敷數代之用云云惟杜亨納氏則謂至一九二九年美國當有内部燃燒引擎一千五百萬具彼時用以運動之油恐美國國内將無從覓取須仰給於墨西哥以補不足目下墨國已開之油井每日盡量開採可得一百萬桶超過於美國目下之產量惟墨國湯比古地方之粗油其百分之八十係爲美國人所有云凡美人在墨國所有合法之油業利權美國决不許墨國用徵税等法將其没收英國各屬地油礦頗少故對於英人之在美索波達米亞·及波斯握有油礦讓予權者必力助之至德國亦决不肯不用其力或智以轄制俄國之油田凡此皆屬甚明美國雖自有油之藴藏可供多年之用然亦不能漠視其人民在墨西哥取得这採油權油與種種之產物其休值之重大斷不容輕視英國若爲自保計必須盡力贊助在墨國擁有油田之英人波斯之油更似爲英人合法所有至於德國如欲爲一商業國或再開戰非得有大宗之油不可總之以後世界之國苟不能據有極富之煤油藏在物質上决不得爲大國也 
國内要聞 
[飛艇借欵已簽字]  
　　據外交方面消息英國飛艇商海爾與中國方面陸軍總長靳雲鵬於十三日下午簽字於飛艇借欵總額八十萬鎊以國庫券爲擔保分期二十年還清息爲六釐該飛艇共數十隻三個月交貨又有潛水艇由意大利購來亦照英國飛機辦法業已簽字 
　　北京路透電社得八日倫敦電訊中國政府給與維克斯軍械廠之國庫劵英金八十萬鎊業已發行購者頗爲踴躍此項倆券六釐起息十年償清每百實收九十八云云自此電傳到北京後都人士頗爲注意以此時而忽有中國債票發現於倫敦市場事前又一無所聞實爲一奇特之事有人向府院方面探詢均人不知嗣由外人方面探悉此項借欵即係所謂飛機借欵又據外人傳述先是有某外人得此消息曾向財部索取此項國庫券財部當亦答稱不知據聞此項借欵府院及財部事前確未與聞係由訂購飛機之陸軍部一手經理云 
[天津學潮與楊以德]  
　　楊以德赴京請戒嚴令未能如願敗興而返其在京時曾向當局將誣陷各界之讕語極力鋪張當局雖未盡信亦曾囑其切實維持地方勿令再起紛擾故楊氏武斷心理曾不稍殺日昨曾與學商界議妥學界範圍之紛擾由敎育界自行約朿其他各界則自有相當處置之法準此以觀則其怙惡不悛日内必仍有所作爲已可概見現聞嚴範蓀范靜生張伯苓三氏有調停學潮之説昨日下午五鐘特在東馬路某機關邀各界領袖疏通藉免風潮擴大 
　　十四日下午二時天津學生聯合會講演團開會到會者十六校由易守康主席提議應選舉總副團長二人一治内一治外協理團務之進行當衆選舉邊堯臣得九票應選爲治内總副團長張务祿得四票應選爲治外總副團長并議决明日（即十五日）下午一鐘各校全體一律出發其出發之程序如下（一）地點（甲）各商店（乙）各鄕村（丙）露天三項（二）講演之主旨（甲）解釋種種誤會（乙）詳述國慶日楊以德摧殘各界之實情（丙）學生罷學之目的（丁）懇告商界主持公道激發天良予以正義的協助且勿視彼與學界爲難謂不干己事徒受其强力之牢籠該團分爲早晚兩班輪流講演規畫妥詳觀此足見青年學子作事之有序矣 
　　天津公民致府院各部及曹督請撤換楊以德呈云竊津埠自五四運動以來各界雖奔起國事而秩序極爲安寗全賴張前廳長維持之力乃自楊以德復任受安福部與日本之利用解散各界聯合會取締十人團陰令工人不印刷學生報種種無理干涉遂釀莫大之風潮而風潮之發動則在於國慶日是日津埠公民在南開操場開共和紀念會先期由各界聯合會具正式公函知會警廳一面在各報宣佈并由警廳派員到南開學校經馬千里説明宗旨及一切秩序是事前早與警廳接洽警廳亦予以承認不特手續極爲完全即法律並無牴觸忽至開會演説之時楊以德派警隊干涉及游行示慶該警隊厲爲攔阻槍棍交加公民中受胸傷腿傷以及眼鼻昏暈等傷者約數十名現皆入各醫院有醫生診單爲據無非槍棍打擊之賜夫游行實爲有組織之團體先之以童子軍次以學生又次以各界公民又次以女界秩序極其嚴整當時本擬游行一匝藉表慶祝之盛毫無他意而楊以德必臨時挑釁掀起風波遂致全體向警廳質問彼乃敢云警察打你們你們卽向法庭起訴試問警察有保護人民之責常人互相鬬毆必先由警區訊問然後移送法庭今乃以警廳自身犯罪之行爲當然由楊以德負責被人質問有何推諉之餘地而楊以德非特推諉已也且日以誣陷爲能計自是日風潮發生以後楊以德誣陷公民之計層見疊出一則揑稱學生等要推翻政府主張均產前者爲煽惑政府之具後者爲恐嚇商民之資試問慶祝共和明明認爲有國家有國家當然有政府何所謂其推翻均產之説近世即有此項主張然中國此時尙難語及而且慶祝之時何必連及均產此種讕言純係揑造不辯自明二則召集商民數百家到警廳告以學生造反爾等均有身家財產須禀控省署及北京政府各宜簽字並以武裝警察環列門前聲稱不簽字者不許出廳商民均有天良表示反對一擁而出故該禀除其死黨劉渭川首先簽字及四五家小麵舖外皆係冒簽聞楊以德已將冒簽之禀達諸政府藉口將有亂事要求下令戒嚴以達其殘殺無辜之目的三則誣童子軍有毆傷警察情事查當時警察均係武裝童子軍僅持軍查爲自衛計向不打人且棍傷與槍傷有别是日警察僅有一名受傷經醫檢騐確係刺傷則與持棍之童子軍何涉反敢藉口以敗壞童子軍之名譽乎四則連日以來疊發布告原文中均指明學生爲匪並硬拉日前桐茂錢舖小搶案指學生爲刦賊以致學界大憤誓不與楊兩立現又秘密召集流氓將令其搗毁泰晤士益世兩報館一面遇有學生演説即遣流氓毆打或暗殺之似此擾亂治安罪寗可逭總而言之楊以德爲民國官吏敢於國慶日縱警毒打平民是有心破壞共和也詭謀百出上以搖惑政府下以恫嚇商民並欲藉戒嚴而肆其大捕特捕大殺特殺之辡手是有心誣陷公民也破壞共和誣陷公民就八字之罪狀斷之不特失官吏之資格並已失國民之資格以此種殘暴險狠之警長巳與全津公民成不兩立之勢如復尸居在位衆怒所激必有絶大决裂之一日我督軍寗忍愛議民賊之一人而坐視地方人民之糜爛乎爲此籲請鈞座將楊以德以上禍津情形呈達政府迅即撤換楊以德以伸民氣而平公憤除已禀請總理省長外特此呈陳 
[北京所傳湘東警報]  
　　湘督張敬堯於十三日有萬急電分致府院内稱據張宗昌急電南軍業由攸榮出發分三路進攻防線譚延闓親至攸縣召開軍事會議决議俟餉械到齊即行開始攻擊云云情勢迫切諒中央定有確實方略請即飛示以便遵循靳雲鵬得電之後因於昨日午後入府請示聞東海當令速電湘鄂贛三督及張宗昌實力防制勿先開釁一面又電軍府詰責請速制止譚氏行動昨有某政客爲湘東南軍問題訪問據某要人某要人言張敬堯張宗昌先後電告南軍三路進兵政府已電詰軍府加以抑制並電張督就原防嚴爲戒備總以不使一髮牽動全身爲要即令湘東有警亦是局部問題决不使和議破裂云云 
　　湘東方面駐軍欠餉過鉅迭經催索政府迄以無欵可籌一時未能清理聞日昨攸縣公民余復廣等亦爲此事電致財部略謂攸縣淪爲戰區於今三載顛沛汉離百業俱廢兼之土匪靳索十室十空瘡痍滿目創巨痛深方休養之不暇何堪再丁危亂近因和議中停南軍進窺湘東迭見報章謠言四起寢食難安此時維繫軍心全賴餉糈而已現聞欠餉太鉅各軍困難已極前於本年夏間經第二路總指揮部商由地方籌借銀穀計洋八萬元爲全路接濟軍費維持兵食之用在地方早已竭澤而漁公民等縱令紓難有心苦於無家可毁伏懇鈞部院迅爲籌撥巨欵接濟駐攸各軍隊以固軍心而資捍衛 
[參謀部員呈控陸錦之贓欵]  
　　參謀次長陸錦被部員易兆鴻等七十餘人聯名向公府國務院邊防處陸軍部參謀部平政院等處呈控私呑俄邊調查費敎育費及浮冒部員薪水各欵茲將第一次原呈所控十二欵節錄於下（一）把持俄邊調查費貽誤戎機本部臨時費中本有俄邊調查費一項自七年一月起每月領現洋二萬一千元乃查本部二局用出之數月僅五六千元是每月所餘約一萬數千元有奇計至本年四月爲止所有餘欵竟達二十餘萬元之鉅試問此欵用於何途乎蓋俄事日亟邊防吃緊俄邊調查其計畫在移兵實邊爲目前鞏固邊防之要政故欵有專屬數亦甚鉅且原定調查地點本係十區曾派員出席國會説明預算乃陸錦並不盡力調查現在已調查者僅及六區每月僅以數千元敷衍塞責致邊防情形日益紛擾則陸錦呑欵營私之罪小貽誤邊防之罪大（二）私呑敎育費以肥己查去年陸軍大學秋季演習之費約八九千元曾派員赴財政部具領在案乃陸錦則抑勒不發致該季演習不能舉行上負大總統維持敎育之苦心下負各學員遠道求學之意志又測量出發費每年三萬元陸錦亦靳不發給致兩年以來測量人員不能出外作業軍用地圖難供應用職此之由（三）貪賄縱犯製圖局員某前者因私造湖南假票二十萬串前年長岳用兵之際運至湘中冀圖朦混每萬以四折售出共得錢八萬串後因分贓不匀事被同黨告發該局員聞信之餘急賄陸錦二萬元陸錦乃密令辭職逃逸嗣又撤換該局局員數人以滅口實皆有部令可考者若謂其無受賄情事何以此項重犯竟不按法治罪耶（四）揑報秘密費强迫部員蓋章領取軍事秘密費雖不能明指用途但由何人承辦用途即當專示該承辦人瞭悉此歷辦之程序也查陸錦月領秘密費至八九千元之多均强迫部員蓋章領取以備揑報及領欵者詢及用途而其心腹之會計科長閻繼蔭則答以次長知道爾速蓋章可也各員因之不敢究詰被强迫者有高級副官王某辦事員周庭鸞各局副官且領欵收據上之姓名均由閻繼蔭預先塡入一經蓋章當卽携去强迫情形於此可見（五）浮領洋員薪水陸軍大學日本敎員多田駿自本年四月開缺高田正雄至九月間始行聘訂立有合同在案乃陸錦現又備文財部浮領多田駿四月至九月之薪水現洋二千四百元已被財部拒絶並索合同騐看其詐欺無恥至於此極（六）浮銷舞弊陸錦私人應酬及家内雜用每月約數百元皆係本部庶務處墊辦隨後即由該處科員邱玉峯納入秘密費内僞造報銷計每月所報四五百或七八百不等如去冬本部辦煤二十噸運至天津陸錦私宅有該宅收條存於方壽齡之手爲憑本京陸錦私宅歷年安設火爐今夏搭蓋天棚均如此辦理（七）剥削病故人員之卹金部員身故照例恩給薪俸三個月而陸錦則短數發給且變其名曰本部長奠金强其遺族一面報領部情形一面仍在領欵收據上蓋章是受者僅一份而部中則報二份矣如一局三等科員蘇錫第病故原欠該員三個月薪俸計二百十五元應將欠薪完全補發外再給恩薪三個月乃僅給與三百元如一等科員崔作模病故原欠該員三個月薪俸四百五十元應將欠薪完全補發外再給恩俸三個月乃僅給與四百元二局辦事員羅啓焜病故原欠該員三個月薪俸一百二十六元應將欠薪完全補發外再給恩俸三個月乃僅給一百二十元三局二等科員劉文錯病故原欠該員三個月薪俸三百九十元應將欠薪完全補發再給恩俸三個月乃僅給三百元其他各局在職病故人員多係如此辦理均有各該家屬領字及收據上圖章存各局副官室爲憑（八）尅扣丁憂人員之現金部員丁憂照章得領支薪俸三個月乃閻繼蔭盡發紙幣不搭現金事後亦不補換有質問者閻以補換計算費事爲言請以部令壓制之是此部令即爲尅扣之明證試問現洋將來由財部領到後又將用於何途乎如一局科長楊祖謙科員許有德三局科員劉復方鑪四局科員楊祖益岳貽本五局科員馬宗燧等皆是（九）霸欵欠薪本部月薪積欠數月不發或謂係財部拖欠各部月薪届期即發悉以他項公欵挹注乃陸錦旣不設法挹注又將所領欵項任意移挪入彼私囊查財政部每月所發者多屬經常費所欠者爲臨時費乃陸錦閻繼蔭暗以經常費移作臨時費臨時費者即彼輩侵呑之欵也因之藉口財部拖欠致部員薪水數月不發（未完） 
[新議員對協緝韓人之質問]  
　　新國會議員陳嘉言等因報載政府電囑各省協緝朝鮮暗殺案内之嫌疑犯一節特提出質問書略謂連日報載外交部電致各省文云准駐京日使函開近日朝鮮人士紛紛來華頗可注意應請令知各省地方長官協同搜查如與炸剌朝鮮總督案有嫌欵者請立即捕交該地日領訊辦等情前來除分行外合亟通令所屬遵照辦理云云披閲之餘曷勝駭異夫日本他國也朝鮮雖爲我國舊屬今亦爲他國併有也以他國併有之人民暗殺他國總督其與並立之他國當不負履行搜查協緝義務何我外交諸公不此之察竟視日使毫無理由之公函一紙等於我國内長屬之例文看待即代通電各省遵辦并不立時刦回是眞大惑不解豈國際法上所載他國逃亡政治犯各國均有保護職責不負引渡義務諸明條眞不適用於我中華民國乎何以前清革命時代曾未聞他國允代我國搜查恊緝各政治犯之事也此次日函雖微關係甚大舊例一破效尤奈何語云履霜堅冰至又曰其所由來者漸想我政府對於外交决不顢頇至此抑或報載容有不實事關國際重要謹依院法提出質問書希於三日内確實答覆以釋羣疑無任盼切之至 
[閣議與參陸會議]  
　　昨日（十四）閣議討論外交案中有西比利亞外交變化問題應守秘密此外海軍部請設立江蘇江陰火藥庫海部預算爲十萬元現因財政因難决定緩行又奬勵掃除魚雷章程尙有應修正之處交海軍部覆議閣員議畢靳翼青覆陸武嗚一電即於席上報告略謂我公振導和平民生攸賴幸請力除障碍促成和局并請抑止湘東南軍勿行前進等語閣議後旋即拍出又將天津學界風潮提出討論結果如何仍無所聞 
昨日（十四）參陸辦公處曾開會議據聞列席者爲靳雲鵬段芝貴張志潭羅開榜等其討論之件（一）關於湖南險要地方戒嚴問題（二）天津學潮迄未平息京津相距咫尺應如何防衛近畿地方（三）訂各省清鄕章程此外關於接濟各省軍餉及普通事件三兩端略有研究遂即散議 
[京華短簡]  
對德和約即將發生效力我國對於總約中之山東條欵自應設法保留以期挽救顧維鈞等擬於此時辦理兩事一則更將拒簽理由重行聲明一次一則向列國聲明將山東條欵提付國際聯盟會公决連日有電到京請示可否現經當局審議結果對於第一項認爲可行第二項則以國際聯盟開會無期現爲時尙早擬俟陸徵祥回國面商之後再行决定 
　　日前吳鼎昌條陳以解免庚子賠欵一案進行已爲有望預籌此欵用途請於未加税之前作爲内地税釐之抵補而先裁釐金旣加税後即以移充敎育實業兩項經費俾有益於民生國本東海對此説帖極爲重視曾發交外財兩部核議聞該兩部核議結果以裁釐加税本係另案不宜牽混且每年所得解免賠欵之數亦未足以抵補釐金尤慮外人因此附加條件以限制我之用途殊屬非計東海因又將全案發交公府財政委員會詳核該會即於昨日下午四時開會由委員長周自齊主席議至七時餘始散 
　　安福俱樂部前日下午在太平湖密會到者一百三十七人對於時局决定若干辦法並堅守秘密據該部中人傳述大致如下（一）以南方不承認王揖唐之故應將上海和議擱起改爲局部議和（二）取南北實力派之聯合以直截痛快之手段促成統一（三）防止其他政客之活動以軍人名義撲擊之（四）實行軍事會議（五）對於外交主張補簽德約以結好某國俾爲政治上後援 
衛戌總司令段芝貴前因示威各省來京請願代表特由南苑調來步兵千名駐在中華門内又調馬兵一營駐在天壇門外迄今尙未撤退商民人等見兩處駐兵林立觸目驚心日來各金店銀號及殷實商家每日不到日落時即將銀錢及貴重物品挪往東交民巷保險地方收藏都現一種憂懼不安之象 
[國慶日之山西]  
　　慶祝式之狀况十月十日爲武昌起義之國慶紀念日閻督於是日午前九時親臨大校場率同文武官吏舉行慶祝典禮後即行閲兵是日參觀人員甚衆杜威博士偕其夫人曁女公子與胡適之萬兆芝諸君亦均到場參觀至閲兵禮式先由總指揮官向督軍報告到場團營隊號數目畢即發行閲兵式命令（此命令發自北端各團營按次繼續傳達）繼到所在地位軍樂隊自行一部奏樂敬禮督軍閲兵到各部隊右前方時各團由團長獨立營由營長發舉槍口令一齊敬禮號兵鳴號過隊尾時即發槍放下口令號音停止督軍閲兵後登閲兵台總指揮官發成分列式隊形命令自到所在地位再發行分列式命令（各團營長繼續傳達）由軍樂隊先發沿基準路線通過次則總指揮官旅部及各部隊繼續前進步工騎兵自行車隊用連縱隊各排距離伸長至閲兵台東端標兵處發向右看口令前排由運長二三兩排由排長至閲兵台西端標兵處發向前看口令砲兵機關槍兵用連横隊由連長發口令地點同前行分列式後各部隊仍復原地總指揮官報告閲兵分列終結遂散兼省長所編民德四要及民生三害三利等訓條巳由各處廣爲印送國慶日復由洗心社將此項訓條刷印三萬份委托童子軍廣爲散佈散給以資覺悟訓條如下吸烟纒足賭博爲民生三害非改了不可貪官汚吏劣紳土棍爲人羣之大害依法秚手續非除了他不可敎育爲人羣的生命非普及不可植棉牧畜水利爲民生三利非發達不可信實進取淧羣爲民德四要非養成不可理性好惡爲人羣之慧刃非磨礪不可 
　　敎育聯合會之開幕雙十日爲全國敎育聯合會第五次開會期下午一鐘各省會代表齊集外又有外賓美國杜威博士偕夫人女公子等及清華學校敎習美國譚唐君蒞會觀禮由北京大學敎授胡適之萬兆芝兩君相陪次部派代表鄧萃英張春廷徐申玉三君蒞場次督軍兼省長率本省文武各長官曁各界來賓蒞場入座鐘鳴二時舉行開會禮奉國樂唱國歌全體向國旗行三鞠躬禮首由馮振邦君升席報告本届在晋開會之原因及一切籌備經過深以籌備簡陋表示歉忱繼報告各省到會代表人名及總數計本届會議各省代表總數爲五十五名本日已到場者則爲二十八名恰爲過半數報告畢首由督軍兼省長致詞云今日第五次全國敎育聯合會開會於太原鄙人以地主關係參與會場榮幸之餘動無限之感想吾人羣今日巳陷於最危險之地位生命所繫不絶如縷其所以至於此者原因雖多言其大者政治程度越出敎育程度太遠所致反言之政體已成民主而民實無主之之智能主之者旣非民即失却民主之精神無民主精神而民主危險孰甚欲度此難關惟有積極發達敎育之一端耳欲求敎育之發達其敎育之制度及管理敎授之方法必須適合促進吾人羣現在智能这程度乃克有濟敎育聯合會卽爲討論此制度與方法之會列席諸公皆爲吾人羣中大有敎育經騐之人鄙人私心竊計此會之結果必能於敎育界中放許多光明於行政界中開許多辦理敎育之路徑也話説到此鄙人心中由感想而轉變爲愉快矣並祝諸公會務之順適身體之健康詞畢由敎育部特派員張司長報告部中對於上届議决各案分别採擇曁進行經過情形約歷一小時之久次敎育部特派員鄧參事演説謂部中此後對於敎育行政進行之方針希望全國敎育家指敎云云次來賓演説首由虞廳長介紹美國譚唐君與大衆相見譚唐君遂升席致詞由萬兆芝君口譯針砭我國留美學生僅僅帶回物質文明作自了漢而不帶回美國精神文明以助長中國固有之道德之發達爲大錯誤希望美國敎育家及中國學生各知所勉云云講畢全體鼓掌次由代表江蘇沈恩孚君升席致答謝詞語極誠摯簡當詞畢奏聖樂唱歌禮畢宣告散會 
　　十一日全國敎育聯合會開第一次談話會照章推舉馮君司直爲主席並决定除星期日休息外賡續每日於下午一時半起至五時半爲開會時間本日即於下午一時关開會出席者三十五人首由馮主席報告一切卽由各會員議决一時半至二時半爲報告時間三時至五時半爲會議時間并議决各省區所提交之議案以下星期三（十五日）爲截止收受議案期限逾期提交者作爲會務報告遂再討論審查會之組織决定依照第四次聯合會組織法分爲甲組審查乙組審查其議案性質有聯帶關係者交由合組審查繼又討論各省區敎育會所提出之議案今將各議案目錄並已更正及未成立者列舉於下擬改訂敎育宗旨案中小學敎科書應即改編案（山西省敎育會提議）今後敎育之革新方法案編訂公民敎材案組織體育委員會案（江蘇省敎育會提議）注重學生畢業前途案文言接近案促進體育案（雲南省敎育會提議）爲建議設立國技專門學校以倡武術案（不成立）優待敎育專員案（黑龍江省敎育會提議）推行國語案調查中小學校畢業學生狀况案按年派遣高等師範畢業學生留學外國案（北京敎育會提議）請敎育部提倡製造理化儀器藥品及編譯書籍案（熱河敎育會提議）義務敎育研究案組織全國童子軍聯合會案（奉天省敎育會提議）改革師範敎育案（浙江省敎育會提議）請敎育部通行各省區敎育行政機關妥定義務敎育進行計畫案注重學生畢業前途案改勸學所爲敎育局案（不成立）擬請敎育部籌設國立職業敎育案（不成立）中等以下敎育宜注重工藝案（安徽省敎育會提議）請將各國退還庚子賠欵專辦敎育案（吉林省敎育會提議）請劃撥各國退還賠欵興辦實業敎痛及職業敎育案（京兆敎育會提議）請敎育部速設西北區國立高等師範學校案蒙藏敎育應注 
 
 
 

Page 7

 
 
重國語案（陜西省敎育會提議）討論畢已届散會時間遂散會 
　　杜威博士之演講美國杜威博士蒞晋後各界請其講演茲已擬定講演日程如下九號下午在督軍署對軍政警各界及省議員講演十號上午參觀閲兵式下午在大學堂爲省城敎職員及省立師範學生講演十一號上午爲國民師範學生講演十二號上午爲師範傳習所學生講演十三號上午爲大學專門學校學生講演十一號下午杜威夫人爲省城各女學校敎員及女學生講演九日下午三時爲杜威博士講演之第一日地點在軍警大講堂届時省議會議長議員各廳道等先後齊集聽講旋督軍導杜博士及其夫人女公子蒞止首由虞敎育廳長報告博士之歷史並述爲現世界所公認之大敎育家云云遂請博士升席講演全體鼓掌歡迎博士講演題目爲（世界大戰與敎育的敎訓）由北京大學敎授胡適之君擔任口譯博士先致謝詞繼述此次大戰觀於德國外而失敗内而紛擾可知德國可以代表世界上三樣政治之終必失敗（一）獨裁政治主義之失敗（二）危險的軍國主義之失敗（三）危險的帝國主義之失敗美國向抱孟羅主義不干外事此次所以加入戰團者以維持民治主義使能在世界上安甯存立爲目的本此目的又生二個附件（一）扶助小國弱國不使强大者侵略（二）創設國際大同盟使聯絡和平解除武力現在大戰和議正辦善後前項目的不能一時完全達到但新世界新方向新思想業已從戰後開一新紀元譬諸行路分道而走當初分時相離狠近以後越走越遠不患目的不達萬勿悲觀但新世界之改組善後全在敎育上用工夫敎育者使人自己供給其自己之需要不是他人能强迫給與他需要的（一）須自立（二）要能自己管朿自己的行爲（三）自己能判斷是非至於敎育方法應有兩個要點（一）發達各個人的人格（二）知識與行爲合一云云講畢散會時已六時半矣 
　　十日下午四時杜威博士在大學校禮堂爲省城敎職員曁省立師範學生講演標題爲（品格之養成爲敎育之無上目的）分别爲（一）何爲品格（二）何以品格爲現在最先之需要（三）於多種科學敎授之外何能更爲品格養成之餘暇因是而得之方法（一）爲各科學中皆融以道德之敎育（二）爲養成學生之判斷力（三）爲養成學生執行之智能 
　　十一日上午九時博士在體育會大講堂爲國民師範學生講演標題爲（敎育上之自動）大旨第一部分爲社會生活第二部分爲學校學科課程第三部分爲兒童略謂舊日敎育以抑壓兒童之動作言語爲得計摧殘性靈爲害甚大新敎育則啓發之利用之以促成其自動之機能末由趙旅長致答謝詞並謂師範諸生須知吾人本心之發生不重外求獲聆杜博士之言論亟應永遠記憶作一紀念代表全體敬謝博士之厚貺並勉各生以辨别學童之個性必先明一己之個性使之如明鏡然乃可以其昭昭使人昭昭勿以黑暗之鏡鑑别學生是所切囑云云 
　　是日杜威博士夫人在大學校禮堂爲各女學校職敎員曁學生講演先由虞敎育廳長報告夫人在美國求學畢業辦學以及偕同來我國之略歷全體拍掌歡迎即請夫人登壇講演由萬兆芝君譯詞略謂在中國之時間甚促未克與諸同胞作長時之晤談僅以簡單之言共同研究標題爲（民主主義）其要素則爲（生命）（自由）（幸福）三者所搆成而敎育實爲其根本此則須以精神勞力艱苦卓絶尋求而得之非可倖獲一方爲發達自己一方又不侵害他人始爲正當云云講生命問題引古代相傳一帝多后之故事爲證講自由問題引美國立國史爲證講幸福問題則歷述美國女子受高等敎育之經過困難並述其女友某女士入學之艱苦畢業講演蒙社會刮目之榮譽謂世界重大之所獲必有重大之犧牲始克有濟末謂中國旣爲共和政體四萬萬人民之半數爲女同胞必須有敎育始成爲有敎育之國家而不適時不合用之敎授適足以阻害其發達中國女學生非不及歐美之聰頴乃錮塞之積習有以障碍之耳措辭誠懇聽者爲之動容最後由崔議長致答謝詞畢散會 
[唐林關於時局之函電]  
　　唐紹儀聲明辭職函上海唐總代表致參議院函云參議院議員諸公鑒儀前經三次電致軍府懇請准予辭去總代表一職軍府覆電迄未照准此時和議固無進行之望而審察内外情形總代表一職絶非儀可能繼續擔任已於日昨派人將總代表關防繳回軍府矣儀此次擔任總代表不能於委曲遷就之中獲得主張上之勝利蹉跎數月護法目的旣難藉和會而達而我輩求和之心太切乃去和之期愈遠種種求和之跡象太著則和之趨勢益不佳徵之前此經過推測未來狀况莽莽前途正未知其終極儀夙承公等相知之雅付託之重乃時局變幻事與願違每一念及益增愧赧惟自受事以來本此護法之初衷與救亡之志願夙夜兢惕罔收逾越區區之心或足爲公等所原宥耳儀竊有言者和議之能否化敵爲友固在乎彼此誠意之有無而友與友同處一舟之中尤須有誠意上之互助此後我護法同人彼此以誠相見則和會雖停頓而和平仍可實現且護法之功尤不必待和會而始能告成也謹佈腹心希爲亮察唐紹儀謹啓九月二十九日 
　　林葆懌請定大計電林葆懌通電云讀呂督辦銑電據前方報李厚基電召臧致平會議備戰一面趕修沿途軍用電具等因復據報李厚基日增軍隊逼近前線等語查北庭任王揖唐爲總代表全國輿論譁然且北方將領亦曾起而反對我軍府去電拒絶仍復不恤今竟挾資數百萬靦然來滬期遂陰謀其非眞誠言和昭然若揭雖經南代表聲明不與接洽而彼黨譸張爲幻陰布爪牙是李厚基之作戰志在襲我不備固不待朝之破裂而夕當其衝也葆懌兼領閩疆負任尤重務懇鈞府主持正誼速定大計以赴事機而維根本樓船負弩曷勝急切待命之至林葆懌有印軍府覆電云廣州林總裁鑒有電奉悉前接呂督辦銑電已電飭嚴加防範應請轉令前線各軍一致注意以備不虞至最後之計畫已通電徵求意見一俟各方覆到即取决進行先此復聞用抒關注政務會議魚 
[川滇間之小波瀾]  
謠言之原因殆不在是 
　　前此相傳川滇將重開兵釁係因陳洪範進兵滇邊雷屏所致其實陳之進兵係奉令援救剿匪部隊也陳部援雷支隊長冷寅東前由黃螂抵雷城經過沿途一帶股匪麕集冷君令徐營長廷秀率所部於十一號進剿海腦壩牛吃水一帶夷匪在徐家岩山頂發槍時止時放徐營部署停妥分頭搜索乃夷匪蜂擁而出約八九百名概以快槍迎擊自午至暮匪始不支漸向荒林分竄十三號徐營長由海腦壩出發節節搜索前進至五子坡路徑窄小又極險峻且在狹谷中兩旁山背突出夷匪常伏大股於山後乘機襲擊經武營及挺進軍曾在此地受挫徐君布置甫定夷匪即四面環擊官兵且戰且行由九時起至一時始達巔頂力將大股擊散并探知昨日被擊之夷亦圖在此恢復與本地夷匪相合約一千五六百人乃將夷房百十戶焚去午後六時半抵牛吃水匪勢猖獗如是此援雷軍之所以出發也自援雷軍出發後聞駐叙滇軍胡旅長亦組織支隊聲言援雷專辦夷務此外並無他意其支隊長爲張汝驥率兵三營集中屏山由金沙江南岸進行連日聞陳胡兩旅長均有電來往内容甚密説者謂專商剿匪事然究含有他種意味與否則不敢逆斷又聞冷君因滇軍亦出發援雷除請示遵辦外一面又派員與客軍接洽並聲明主旨以免誤會乃昨日雷波縣忽來快郵云成都省議會鈞鑒眞夜援雷前隊徐營長業已抵雷忽接冷支隊黃螂來函奉陳旅長電略謂由叙府胡代旅長轉奉唐聯帥電開雷屏係何軍防地廖部旣無力維持飭由敝旅派兵剿辦仍專辦夷務不及其他并已電熊督陳旅所部即暫行停止前進等語敝旅長已電省請敝軍擇要駐紥靜待後命云云竊雷波屢遭兵燹慘苦萬端今甫慶來蘇忽生阻力人民驚惶不可言喻萬望婉謝滇督堅持到底以全領土而保主權若此軍萬不可留乞暫住一月俟全縣人民遷出再行開拔亦感荷高厚於無旣矣雷波縣知事羅正冠及全縣人民揮唳叩文印觀此則知川滇軍之互生意見在所不免矣 
另一報告云川滇黔行將爆裂消息謠傳甚遠頃經當道竭力調停滇軍已允退出東大路大約風潮可望消 
滅矣日前川省督軍省長會銜訓令各機關云四川省議會咨開案查旅滬川局促定會馬日通電聲明已經分電貴署有案茲於本月十二日本會開大會時議員黃文裳臨時動議謂此等風説固無事實但傳説紛紜已非一日是以傳至京滬公然見諸報端若不早爲查禁誠恐三人市虎影響於三省軍民治安及護法精神者甚大當經多數可决除電覆該會外一面咨請軍民兩署會銜出示查禁謠言並電請滇黔軍民長官及省議會分别示禁辨正曁飭知各軍勿爲所惑庶免堕敵搆煽之計除分電外相應備文咨請貴署查照會銜出示查禁等由准此查市并謠言該廳與衛戍司令部均有專責前接京滬川局促定會馬電已由本督軍令行衛戍司令部示禁在案茲准前由除咨覆曁分令衛戍司令部再行嚴禁外合亟令仰即便遵照嚴密查禁並出示曉諭以杜煽惑而維治安是爲至要 
[陳光遠與粤軍代表之談話]  
　　援閩粤軍總司令陳炯明因和議有破裂現象特派靖國第四軍參謀鄧文輝（字著青江西峽江人二年任贛省軍官後隨李烈鈞赴粤本年春間曾來贛接洽要務由陳督聘任諮議）於月前偕前滬海道尹徐元誥由漳啓程至滬分手鄧於十日傍晚抵贛下榻春華旅館十一日下午一時謁見陳督軍呈陳司令函並云陳司令現駐漳州因貴督軍與李蘇督爲維持時局之中堅人物西南同人夙所欽仰現值和議處於進退維谷之中欲求屏除障碍以解倒懸非求原任調人從中斡旋恐有一發不可收拾之勢功虧一簣大局不堪設想陳司令希望督軍不渝初衷力向北政府方面疏通更換王總代表問題或折衷解决辦法次又談及伍毓瑞所部靖國第四軍現駐油頭因須與駐紥惠州梅縣粤軍接合故有調動此乃屬編制上之關係非有其他之準備也該處與贛毗連恐有誤會不能不便中聲明云云陳督謂陳司令熱心愛國痛惜生靈爲國人所欽佩貴代表不惜勞苦僕僕風塵亦屬可親承示各節自應勉任其難但退讓必求雙方乃能引諸正軌至與贛毘連各軍隊尤望各守防線以待調和否則易起誤會關係地方治安實大云云坐談兩小時始行出署聞鄧定明日赴蘇謁見李督接洽一切 
[河南最近之兩崠潮]  
　　第一中學之風潮近日第一中學發生風潮其起原由於該校在年級甲班國文敎員久未有人該班生以學業攸關未便任校長十數月因循延宕羣起質問該校長見勢不妥趕請許君子由疱代許君以無暇辭關則按月領薪每遇國文鐘點校長上堂敷衍塞責以致大動公憤竟將校長逐出於大門之外衣服什物狼藉滿地嗣後該校長特懇敎育廳長保障遂以强迫手段壓制學生飭令委員劉某帶領西區警察數名來校干涉學生不勝其擾乃聲言與其受壓制而死不若行俠義而亡遂將委員及校長拳棒逐出情勢至此校長仍利令志昏徘徊戀棧又求吳廳長設法保全并在廳繕具牌示斥革學生八名該生等大呼關某旣經逐出吾輩自不能認爲本校校長遂將牌示撕碎羣起譁譟聞（十一日）該校長又厚顏入校變爲和平手段倩人議和無如學生已經决裂恐亦無效矣 
　　鄭縣統捐之風潮自統捐實行各處統捐委員紛紛就道馳抵管轄各區域辦理税捐茲聞有統捐委員葉幹藩者方抵鄭縣差次正在着手進行之際忽有該邑某紳出而反抗葉某以奉委辦理國税何能横加阻力相持之下遂大起衝突該紳等以葉無可理喻非以武力解决不可葉見事决裂乃潛赴新鄭暫避其鋒於是議論譁然多謂委員辦理不善所致云 
[皖省近事]  
　　皖省議會第二届常會已於昨日舉行開幕禮政軍紳商各界均蒞會參觀惟正式開議尙未有期因各縣議員多未來不足法定人數現正由該會去電催促大約二十前後方能開議 
　　新任財政廳長陶鎔今日接篆視事 
壽縣知事邱銘勳迭被控告現經呂省長撤任遺缺以涇縣知事程鑑調署涇縣則以徐培署理 
省垣各學校前議舉行秋季運動會刻因敎廳長赴晉考察未定日期故目下尙未着手籌備也 
安省九年度地方預算案前省署已令各機關造報到署日内彙齊咨交議會核議 
新補衆議員吳厚卿准日内北上昨省長餞行商會程鳴鑾副長因事赴滬檢查事暫由蔡兼攝 
[杭州快信]  
　　斐列濱參議院院長奥思梅那氏來杭游歷今日乘早車抵省隨同十餘人寓新新旅社 
省議會召集在即（二十五日）日來各議員已陸續報到議長周繼濚昨亦晋省卽寓該議會所有謝麻子巷議員公寓現已遷至豐樂橋直街前童保暄住宅聞副議長陳琪（現充王揖唐隨員）姜會明日内亦將晋省約下月四號可開會 
　　盧督昨午後詣梅東高橋浙軍第一師大營校場察閲一周并順道赴錢塘門頭勸視新建陸軍監獄 
　　莫干山前因有外有發起建築馬路經省委兩次履勘擬改爲官商合辦以保主權俟勘妥即動工 
　　司法部删電訓令高審廳速飭新調武昌檢察廳長袁希溓迅赴新任 
　　諸曁縣署司法科書記官袁寅恭錢藴青籍𨽻本邑違法充任且又攬訟納賄被受害人紛紛電控齊省長已嚴令高檢廳先行撤換一面飭會稽道尹逐案查辦山東菸酒公賣局長楊慶澂（楊故督公子）昨乘特别快車由浪來杭寓西湖楊莊（即故督雲樵書屋）今日赴各機關謝孝 
　　紹蕭塘工有奬義劵第十一期定十八日仍在第一舞臺開奬杭總商會已推定綢業董事蔣海籌衣業董事嚴雲樵到場監視 
　　和平救國會由孫衡孚等發起已呈准備案成立杭總商會定期十九下午開會選舉特别會董 
[南京快信]  
　　此間得報告在湘北軍互起衝突張敬堯已派乃弟敬湯率一旅往前線防禦李督昨電湘探詢確情張宗昌電告暫編陸軍第一師司令部已移茶陵鈕傳善昨偕金永炎來寗謁李督述西林對於和議意見今日午車返滬 
　　實業廳昨奉農商部指令各省礦區税額業經國務會議議决恢復例定税額仰即布告各礦商知照 
　警廳破獲大批烟土案後現調查省城内外販賣烟土者不下百餘人正在切實嚴查 
銅山縣立高小國民學校罷課事敎育胡廳長昨派本廳科員譚某前往澈查 
　　典業公會秋季會定本月二十仍在浙江會館舉行李厚基派副官吳祥麟來浦招募輸送隊八百名前司法次長徐謙昨由滬來寗今午轉車北上蕯鎭冰昨由滬來寗會晤李督准今日午車北上北京民國大學校長應善總董馮伯從連日與胡敎育廳長協商敎育事項已妥洽今日午車赴滬 
地方通信 
[松江]  
　　泗涇修築圩岸之動機松邑束北隅泗涇鄉圩岸年久失修每逢霉節低窪田畝輒被淹没本歲黃霉時節低田之被淹者較往年爲尤甚現由該鄉自治委員李修則及農會職員陶恩培等擬就築圩辦法呈請縣署核示蕬節其呈文如下竊維高區以濬河爲先低區以築圩爲要敝鄉地處卑下而西南角塘橋一帶爲尤甚每逢霉節潦水之時全鄉低田數千百畝輒遭淹没防害禾稻無算暗耗貲財又無算究其根原實緣向有圩岸久失修築坐令波濤猖獗蹂躪田禾莫可勝計本歲黃霉水勢較往年爲尤烈嗣又　風發現水隨風至日見增高低窪田畝之被水淹浸者歷久不退難施戽救荒象已呈若再蹉此時日不將圩岸從事修築微特勞苦農民墾種低田生命難活即於國家之正税業主之租務市廛之商業均受莫大之影響修則等爰谥古曆八月十二日邀集各圖董保及本鄉各業主開會討論僉謂本歲低田受創甚巨築圩之舉决難再緩當經考查志書所載築圩成法並參酌本鄉現今田岸情形擬就簡章十餘條並修築大要及進行順序錄呈鑒核懇請迅諭泗涇鄉各圖董保趕速恊助以利進行至一切築圩辦公費用統計需洋四百元懇請於敝鄉備荒費項下移撥應用工竣之後自當核實造報 
[蘇州]  
　　匪徒攔刦傷人　門外山塘橋洽昇泰醃魚行棧司虞寳裕由北尺等處收賬回蘇十三夜十時行經開門馬路鐵香爐左近突來匪徒多人攔住去路將虞腿際連戳兩刀搶去現洋三百餘元該棧司痛極倒地不省人事嗣經路人代爲通知該行由行主到場報告　區第四分所派警緝拿而匪徒已杏如黃鶴矣 
　　禁止半園夜市蘇州警察廳崔怡庭廳長現訓令各區警察署以近日倉米巷之半園於夜間售賣門票准人入内遊覽男女混雜有關風化除令知西區署長禁止外合行通令各區轉令所屬一處查禁 
　　漆匠要求加工蘇城漆匠一業向有公所曾經訂立規則各相遵守歷有年所刻該業工人以邇來米珠薪桂所入不足以贍家口故擬要求各店主增加工資並在公所集議數次現該業董事周某已據情呈請廳縣核示辦理 
　　加賞嚴緝命盜案犯吳縣知事因憇巷刦財謀命一案自懸賞後仍未將兇手緝獲特再加重賞格布告週知略謂蘇州城内憇橋巷陳姓家孀媳陳沈氏曁大女燕姑被砍身死一案業經懸賞嚴緝在案茲又數日未獲解究似此窮兇極惡未便久任逍遙合再出示加賞仰諸色人等一體知悉如有將本案正兇於三日内拿獲送縣者除前賞洋三百元外再加賞三百元知情報信因而拿獲審係正犯者前賞洋一百五十元外再加賞一百五十元恐未週知特此布告 
　　錢議長由蘇赴寗江蘇省議會本届常會尙未奉齊省長召集現在各種議案積壓甚多急待開會議决省會正議長錢强齋君特於前日由蘇乘車赴寗預備一切以便通函知照各議員訂期開臨時會云 
[無錫]  
　　軍民衝突後發生新事件中秋日駐錫蘇軍與救火會員衝突事迄已多日尙未解决督軍署雖派軍需科科員盛嘉梁來錫詳細綢查亦未得要領而回而鐵路橋河干發現無名男屍已證實爲救火會會員趙宰屍棺已由該家屬領去縣公署昨將屍伯母趙俞氏狀詞批示張貼茲照錄如下查天三圖地保奚志良報稱鐵路橋北首門前墩地方河干發現無名男屍一具當經派員騐明委係因傷身死棄屍河内業已分别呈報飭緝一面出示召屬認領在案旣據狀稱查明死者係該氏胞姪趙宰准將屍棺及遺物當票兩紙一併給領惟趙宰是否於十月八日晚因聞車站火警隨同會員出發救火而不返及究被何人因何毆傷身死案關人命應候偵查明確緝兇究辦此批等語該家屬閲批後未能滿意一面預備續呈一面電知旅滬俞仲還君尅日來錫妥議進行大有不予伸雪决不甘休之勢昨日聯合會開會各會長均到會與議對於趙宰一案决俟其家屬認定即由聯合會着手交涉其餘各事須視縣署態度明嘹後再定進行方法至青石橋張姓家火警各救火會員因案未解决不能行使職務致灼傷一婦一孩經其家屬抬往大同醫院醫治後幼孩即於當晚火毒攻心斃於院中該婦傷勢亦重據醫生聲言恐亦難保生命錫邑各方面因此大爲震動故昨晨聯合會仍在事務所開會楊知事亦於清晨往訪市董事薛南溟君擬先由縣署籌墊洋一千元令各段救熄會抄呈損失細單先行撥欵修理要求各區收回倘遇火警庶可從事灌救並請各區會長轉告各會員仍須照舊任職母萌退志以免因噎廢食之譏而交涉仍可進行但昨日擬邀各會長到署商議適聯合會同時有重要會議未克舉行聞將於習日先行解决此事以減少社會之危機云茲將無錫救火聯合會來電錄下各報館公鑒敝處煤場衖救火會會員趙宰被蘇軍拘營擊斃死後棄屍河中由縣收殮經該家屬趙俞氏赴縣起訴批准領棺在案頃電致上海閘北蘇州松江楓涇等處各埠救火聯合會電文（銜略）敝處會員人數衆多失踨者一時難查而輿論喧傳有人拘禁營房當經函請警察所向營調查以重民命乃不意十一日午車站東面河中發現受傷死屍由縣相騐收殮敝會聞得此耗趕赴該處探問則已舁往義塚十二晨北區煤塲衖救火會得悉境内趙正大料行夥友趙宰素在救火會充任會員中秋救火之後夫蹝未歸即由該家屬至警區親視攝影面貎相似查明屍身當票的係趙宰原物衣服相符證據確實現在該家屬刑事起訴請縣法辦批准領棺由煤塲衖救火會報告證明趙宰救火身死請求伸雪到會又縣署騐屍騐斷書載明頭部受擊碎骨手足指縫均舞泥沙肚腹不脹委係生前受傷死後棄屍河中等情現正呈請縣署緝兇懲辦惟會員熱心義務罹此慘禍若不設法昭雪無以安慰幽魂餘容續陳伏希鑒察無錫救火聯合會會長唐渠鎭單潤宇樓秉乾叩删爰特電陳敬求貴報主持公論母任感盼無錫錫救聯合會會長唐渠鎭單潤宇樓秉乾叩删 
[鎭江]  
　　廳委查勘金壇縣災金壇縣本年風雨爲災秋收歉薄由該縣知事侬具草圖草册呈請省署派員覆勘聞財政廳昨已委派候補知事王君馳赶該邑會同縣知事偕往各鄒詳細履勘呈復核辦 
　　組織水利分局南京蘇省水利恊會開會江北高寳鹽阜泰東等縣會由各農曾正副會長前往與會刻均言旋　因會議之結果將在各縣設立水利分局以昭劃一而策進行茲聞各該縣不日即由各農會召集全縣各市鄉人士會議設立水利局以便着手組織矣 
　　調查雜糧市面鎭郡米價自秋　以來略見鬆動較之前一星期市面每石約減三四角之譜惟雜糧今歲收成甚佳内地各處源源來鎭銷路不暢價格因之跌落調查最近市面江北高小麥每石售洋四元一角江北大麥二元四角三分黃豆四元四角五分徐州白雀缸三元七角赤豆四元七角上綠豆四元五角四分丹陽　豆三元八角 
[揚州]  
　　淮商否認改税北京鹽務署本年春間曾令運使舉行查騐運票經人反對打消近又令運使於十一月一日改收税率商人方面大起恐慌僉謂每票運本須加一倍之多未運鹽者先繳九知兩之税（舊章運往各岸者先在揚地納税十分之三五達岸銷售者再納十分之六五）認爲不堪負擔現一方而具情請求段運使轉詳鹽署打消（運署詳文已發）一方面電令在京四岸運商代表汪篤甫向當道疏通設不達打消目的則相約於下月一日起停止［運鹽以表决心云 
[安慶]  
　　皖垣防範之嚴密皖省自中秋以後暗中異常戒嚴水陸各警察逐日稽查棧房住客及上下輪船之行人頗爲注意商民亦私相猜度終莫知其究竟頃據傳聞云係湖北轄境某處軍隊有少數兵士私自潰散不時出没於濱江各埠皖屬之華陽鎭亦有若輩行跡隨身俱携有快槍察其動靜頗爲可疑該處僅有水警若干深恐一經出事衆寡不敵故昨日安豐兵輪亦由省上駛以資保護而壯聲威又警務處長劉道章水警廳長程炎勳電報局長葛寳等昨均乘江輪聯袂赴蚌祝倪嗣冲第七子幼丹三十壽辰省中水陸警察因長官　皖故對於城門出入輪船上下棧房住客不得不加意稽查云 
[河南]  
　　汲縣創設紡紗廠中美新聞社云京政府以紗廠一項爲今日切要之圖已酌定籌辦紗廠三處於退還賠欵之外更由馮華甫周自齊諸氏在京津一帶招募民股一千萬元刻以豫省河朔爲產棉豐富之區擬於汲縣設第三分廠日前曾經勘定該城北門外之道苗場（即前清大校場計六十四畝）地址爲紗廠基地總工程師英人楊亨利於九月二十三日由津抵汲測量一切當由該縣奎知事邀同省立汲縣中校敎員張子植君妥爲招待惟楊君以前定地基低濕並距河流亦遠基不適用又改定汲縣西關附近車站之地一段計八十餘華畝已由該工程師詳爲測繪製定廠圖東臨衛河西依車站形勢利便擬築馬路一道以接通京漢道清兩路車站更由京漢車站修一支路直達廠内以便運輸貨料該工程師以廠内除位置紡紗機器外尚須安設自來水及電燈等機器以備工作之用并推及城廂内外各街藉資利用當日測量事竣奎知事邀同張子植王敬五等爲楊君設餞送别於即夜乘車回津聞該廠所需機器及一切工作均由天津美商寳豐公司包辦總經理爲東海之弟徐世光君刻下駐汲籌辦員即爲奎知事（名印）及王敬五君云 
　　兩鐵路之修贖計畫中美新聞社云河南禹長輕便鐵道（即禹和鐵路現擬延長由禹縣至長葛縣）早經着手進行前曾報告茲探得該路名爲豫通民業鐵路股分有限公司刻已組織就緒爲力謀工程迅速進行起見已由發起人預行墊欵二十萬元公舉杜星符君總理購地事宜已聘定工程師即行挿標測量矣河北道清鐵路前由英商承修現值回贖之期乘此金價低落之際較前省儉過半計全路贖價不過三百五十萬元旅京豫人僉以時不可失籌議備價回贖以保路權聞已着手進行矣 
[廣東]  
　　梁士詒抵港後之動梁士詒二號抵港寓囉便臣道住宅連日省中要人赴港晋謁者頗多現據回省者言梁自稱此行祗係因省親南下彼在北京脱離政治關繫已久今後當謀盡力於實業一途有叩以和局前途消息者梁云主持和議諸人未有晤面就現狀論則實已陷於悲觀據聞梁氏此行表面雖託詞省親實則以交通系要人葉恭綽赴歐組織新銀行團不日返國梁特南下候葉有所商榷葉早已離歐航程係繞經蘇彝士河印度洋返國計期舊曆本月内可以抵港梁對衆言伊留港約四十天大約葉氏抵港後梁將偕同北返亦未可知雜評一 
[是乃可憂（默）]  
　　京人以京鈔跌落爲憂齗齗然議設法維持而不知全國財政將淪於破產也津人以楊以德繼馬良暴横爲憂奮起以與之抗爭而不知權力大於楊以德者且皆安然無恙也贛人以南北軍接觸爲憂湘人以張吳兩方衝突爲憂而不知不和之危機隨地皆可爆發且其禍將更烈也我人苟於國家大局上一思及之則足以驚心動魄者何限以上數者皆所謂顧一指而失肩背知枝節而忘根本僅可憂之小焉者耳國人於此可不進而謀其重大者耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[基督敎救國會大會紀事]  
　　自徐季龍博士去年八月在蓮谷發起基督敎救國會即得誠靜怡余日章陳維屏梅雲英等諸敎徒之贊同一時全國響應京寧浙粤等處已多成立基督徒救國會月來徐季龍王葆眞二君來滬組織隨得中華基督敎會敎士馬文衡浸信會敎士禢良才郇光學校校長歐譚惠然與李耀邦胡宣明博士等以基督徒爲國民分子救國進行弗容或緩特徧發宣言召集全體會衆并登報邀請各省旅滬信徒於昨（十五）晚七時在北四川路横浜橋北中華基督敎會開基督敎救國大會其秩序如下李耀邦博士主席（一）奏樂唱詩（二）馬文衡敎士祈禱（三）葉梅生讀經（四）主席宣告開會理由（五）王葆眞君講「基督徒救國之理由與進行」（六）周森友博士唱詩（七）徐季龍博士講「基督敎救國主義大要」（八）全體會衆奏樂唱詩（九）主席爲國祈禱（十）公舉委辦衆舉馬文衡爲選舉委辦主席張英魂爲書記主席卽請全體會衆表示宜否組辦基督敎救國會意見一時起立以爲宜辦者下餘人全體和議通過即由衆公舉胡宣明禢良才馬文衡李耀邦陳春生高拱元歐彬歐譚惠然崔潤生趙子謙郭衛城杭海鍾文川張英魂陳志遠梁初如等十六人爲委辦組辦一切會務繼請男女各一人爲全體委辦與會務前途禱告（十）（一）許芹老牧師祝福（十）（二）茶會 
[全國各界聯合會籌備消息]  
　　第五次籌備會前日全國各界聯合會開第五次籌備會推馮驥駿爲主席首由主席報告昨日應發各省通電均已拍發並討論對各省催促進行方法次由劉振羣報告籌備會所已租定八仙橋永樂里七樓七底洋房準一禮拜内可以搬入辦公復由主席提出籌備經費問題决議目下所需郵電各費暫以個人信用向各方挪移俟籌有的欵如數清還又討論對於請願事及天津舉行國慶被楊以德非法蹂躪各事對付方法由本籌備會將楊蹂躪情形通知各省各界聯合會同抒義憤 
　　第六次籌備會昨日全國各界聯合會開第六次籌備會公推馮驥駿主席首由主席提出前次籌備會議决應發電稿二紙及籌備會緣起一紙略加討論修正後次第通過後由劉振羣報告商備暫時小欵情形畢散會 
　　致各省快郵代電北京廣州天津南京武漢曁各省各地學生聯合會轉各省各地各界聯合會學商農工報各界團體均鑒國家不幸變亂迭生法紀蕩然國權旁落内憂外患紛起迭乘民不聊生莫可朝夕乃北京當局罔恤民艱對於請願代表狂毆濫捕迄今第三次八省請願代表仍禁囹圄一意孤行怨聲載道夫代表之請願原冀爭復國權憂國苦衷世人共憫詎人民未絶於官府而官府反絶於人民悍然以人民爲芻狗國權爲孤注瞬届國際聯盟開會而以北京官府當其衝欲國之不亡其何可得此我國民對於外交之危殆應羣起注意者也况被捕之代表爲各省人民所委託今代表等以爲民爲國而被覊各省人民反坐視不顧淡在置之亦豈理之得哉北我國民對請願代表之拘縛應羣起注意者也國慶爲國家大典兆民臚祝中外通例乃京津官府並國慶而取締之吳炳湘手摑學生折損國旗楊以德摧殘輿論煽縱刦匪迫商仇學凡此種種非第弁髦民國之法紀抑且侮辱民國之國體而北京當局於吳且將登進之使兼長内務以奬其殘民侮國之功於楊且派使勸曹直督呈請戒嚴以遂其濫用淫威之慾吳楊不足齒民傷不足恤其如國體何此我國民對於此次禁祝國慶之舉尤應羣起注意者也（中略）貴團體關心國事豈少減於他人敢祈各本良知其起挽救天下興亡匹夫有責莫謂國民無與聞國政權也再全國各界聯合會爲總滙眞正民意之機關無黨派臭味無權利野心一本天良以厚民意以與黑暗勢力爭最後之勝負國之存亡於此可决貴地各界聯合會如已成立務祈迅派全權代表三人以上即日來申共策進行如尙未成立尤望趕爲組織速派代表良用殷盼時迫勢危國亡無日全國同胞其共圖之上海全國各界聯合會籌備會叩洽 
[上海各界聯合會之進行]  
　　本埠各界聯合會之發起實爲全國之先乃因種種窒碍各團體中恒有雖經加入而代表尙未派出者以致會務進行不無延滯頃聞該會日來疊經開會討論羣謂外埠各界聯合會均經先後成立且多派代表來滬本會若不奮勉進行何以對全國父老兄弟乃决議推派會員多人至未派代表各團體請速派代表來會以促進行茲錄其致各團體公函如下敬啓者本會成立伊始一切會務急待進行前蒙貴團贊成加入實爲榮幸但未經正式推派代表入會分擔會務同人等材識薄劣深　寡助爲憾特具公函并派員隨帶證書表式趨前務賜接洽俯徒公意酌派代表入會自由分任職務共救時難不勝盼企之至 
[學生聯合會總會之函電]  
　　學生總會昨發通函云曩者本會以北京政府僇辱魯直代表特參與本埠各界聯合大會决議五條件爲形式上之請願事實上之力爭業經本會通告諒邀鑒及旋由在會理事公推本會理事馮復光君會同各界代表赴京詎吾人屢予北京政府以自新北京政府竟置國民公意於不顧濫肆淫威逮捕各省代表迄今馮君等三十餘人猶被拘在獄外人無從探問京報亦不敢登載在馮君等爲國家犧牲自由問心無憾在我輩讓他人獨爲君子負疚良多比者北京政府復嗾使軍警禁祝國慶北京則掌擊學生天津則毆傷學生及公民是顯然與共和爲敵與國民宣戰吾人長此放棄責任何以圖存貴會對於馮君被拘如何聲援對於時局危急如何解决之處尙乞從速討論千鈞一髮爭此須臾專此藉候公祺並盼賜覆中華民國學生聯合會總會啓十六號 
　　又發快郵代電云各地學生聯合會鑒天津舉行國慶慘被楊以德非法蹂躪傷害男女學生數十人禁祝國慶即反對國體本會曾致直隸曹省長一電文曰天津曹省長鑒雙十節爲共和紀念舉行慶祝果犯何罪楊以德膽敢縱警傷人實屬目無法紀望速撤換以平衆憤中華民國學生聯合會總會叩元務請尊處同抒義憤共除國蠧中華民國學生聯合會總會叩 
[寰球學生會消息]  
　　招待留美學生敎育部派留美學生歷届均由寰球中國學生會招待本年第三次部派學生仍由該會擔任招待已定乘十一月八日啓椗之「南京」號出發吳祥鳳王懷　章干雲楊振聲徐恭典劉振東張澤熙諸君均已來滬其餘亦於一二日内可以齊集又山西閻錫山省長電託該會招待之焦芳澤女士亦同時乘「南京」號放洋所有購買船禀等均由該會代爲接洽　　送别留歐學生同濟大學生孫粹存李祖薰項經方謝仲和梁孝慈莊肫諸君於前日乘靜岡船出發赴法孫李梁謝項莊六君均往瑞士留學是日送行者甚衆寰球學生會諸幹事亦在埠道别 
　　招待考察敎育員安徽趙綸士丁曼澄陳覺民陳維璟史浩然向弼五江蘇王舜成費玄韞陳芑生錢伯鈞諸君均由本省特派赴菲律濱考察敎育連日由寰球中國學生會招待所有領取醫證護照購定船票等事均已由該會辦理妥洽定於本月十八日乘俄國船皇后號出發 
[華人生計問題之外論（續昨）]  
　　字林報續論華人生計略謂昨述之物價估計係得諸華人方面證諸近七年虹口菜場報告大旨亦多相同取一九一三年至一九一九年之物價逐年平均計算而比較之則見牛肉一磅（牛肉外人食者較多）今較七年前加價一分猪肉加價七分茲列七年來每年平均食物價格表於下想可增鬩者興趣也食品重量一九一三年一九一九年牛肉每磅一角八分一角九分羊肉每磅一角八分一角九分猪肉每磅一角八分二角五分季花魚每磅二角五分三角三分小蛇門魚每磅二角六分四角五分牛乳（外人）每瓶一角八分二角牛乳（華人）每瓶一角五分一角八分鷄蛋每打一角六分一角八分 
麵粉（美國）五十磅三元五元六角五麵粉（中國）五十磅二元一角三二元六角煤（家用）每噸九元十九元三角煤（爐用）每噸十五元五角廿一元六五統觀上表物價並未大增但若米價昻貴長此不已則華人之生活價必日漲此固可以顯見者也疋頭市面之狀况一般人士知之已久疋頭價漲頗非細微當然由穿着洋布者償付之此外尙有提高生活之要素應另篇討論者則華人之要求奢侈品不惜鉅價是已近來生活價高固多由於戰局但追溯若干年來之陳述而推論生活價高之原因則見操縱之者有一潛勢力焉此力維何即中國生活程度之增高數年前曾有人謂中國和處多用火油生活程度因以大進此説固是然尙不若謂中國生活程度因外人對華貿易而增之的當他如外人敎育亦與有力焉華人因與外人通商而知許多便利試就各通商大埠與其附近城邑察之即可顯見其仍能保守數十年前舊生活程度者惟外人足跡所罕及之内地耳試游外埠其最足令人驚覺而知其生活程度之漸高者卽爲燈光一端數十年前鄕人日出而作日入而息如有夜工亦不過用暗淡之燭光而已嗣後改用煤油光線較亮今則較大之城幾無一不有電燈廠矣衣着價亦漲起此不獨由於戰局亦由華人喜用外來原料需求日甚也洋貨之原爲奢侈品爲時未幾今已成必需品者其數頗夥近來機器輸入日多故出產加增盈餘亦豐人民賺錢旣多則生活程度亦隨之漸高此乃無可避免者也 
　　但此問題尙有一方面即中國出口貿易这效力是當中國閉關自守時代華人旣不願接近外人亦不需求外貨僅以其所可得於國内者供養生活風氣未開慾望極狹迨華茶出口華人生活始蒙影響華茶旣供給國内需求又爲外人所購用價格當然漲起而種茶者莫不食其利矣其他輸出品亦有此同樣效力可以類推茲列一九一三年至一九一七年中國出入貿易額表於下亦可見國外貿易及於生活程度之影響有非數十年前所可比擬也 
年份進口出口（關銀） 
一九一三五七○一六二五五七四○三三○五五四六一九一四五五七一○九○四八三五四二八○八七四一九一五四五四四七五七一九四一八八主一一六四一九一六五一六四○六九九五四八一七九七三六六一九七四五四九五一八七七四四六二九三一六三○此外尤有一事爲吾人所不可忽視者今中國農工相較工業有較農業更爲發達之勢此種變遷其影響於生活代價者將非細微蓋工業國之生活程度輒視農業國爲高也中國國内貿易縱不爲内亂所阻遏亦爲貪酷政治之流毒所摧殘然生活程度之增進不因此而止也如中國有一二十年安寗政局良好政治則其生活程度必大增高目前程度尙低一般資本家實業家商家乃咸注目於中國此皆爲促進程度之媒介故不久中國生活程度將愈躍起矣 
[漆匠議加工資八誌]  
　　本埠城廂内外南北市漆匠因生活程度日高要求店主加給工資曾七誌本報昨晚衆工人又在福園開會到者頗衆議論激烈大不滿意於各代表當由代表報告明白事理各店東已有允加之意且於十九日接洽蔡董友卿面訂是日下午在同慶樓開會恊商代表到彼候示豈知業董張福康故意不到致未能開議據稱集合各店東同至張董處面商日内定有辦法當經知照大衆工人無如挨延迄今仍無音信昨見各報登載縣長訓令已出業董亦應激發天良稍顧各工生計務請諸位靜候解决萬勿過急云云當有年老工人陸某主張謂無論何業加工若不停工以待决無解决之希望雖　店東或能體貼人情允爲加給其如蔡張業董等之把持壟斷何張董福康本係店東原不知業工匠之困苦而蔡董友卿前數年嘗在工作亦係做工夥出身何竟明知故昧現在旣承縣長痌　在抱體恤周至訓令業董議加已有數日雖業董態度冷靜解决無期吾等衆工旣和平在先惟有再候數日如月内不能達到目的則是林蔡張各董故意藐玩官廳命令各工人之生計前途萬難得良好之結果凡我同業一律齊集本公所靜候和平協商以多數取决應否停工停工後務各嚴守秩序不得閙事違背衆意取一致行動態度以合共和國民之人格云云復經代表反復陳述金業休業雙方損失還是照常工作靜候解决爲是各夥工等羣情憤恨咸咎各代表懦弱無能任蔡林張等把持壟斷提議至今毫無效果勢難遵守代表辦法祗得暫爲休業衆皆一致贊成末後有外來作工夥報告公所單契向歸馮董經管馮董告退後由林董保管多年風聞已被同業取出抵欵朋串分肥恐債主主張債權祖師必初押遷豈不貽笑各業開會第一宗旨提議請保管單契之林董事將保存本工所單契當衆宣布以釋羣疑尙有吾業善舉無故不辦亦須提議當衆質問林張各董切實答復以便提議進行云 
[取締棉花出口之反響]  
　　中國棉業聯合會致北京電云北京分呈農商部外交部總次長鈞鑒上海華商紗廠聯合會董事劉樹森呈請設立棉花統計局案内有取締棉花出口之請花商農民驚惶萬狀查土貨出口足以奬勵種植吸收外資應如何求其暢銷保護之不暇今乃一任洋棉入口取締華棉出口僅使廠商間接操縱壟斷之私圖而實直接與花商農民以巨害若果實行直是自殺政策民生國計關係非輕花商農民誓不承認除俟中國全體花商會議决定後具呈詳陳理由外合先電達伏乞鈞部顧全大局力予維持不勝迫切之至 
[中國土行控告外國土商]  
　　英文滬報云本埠中國土行十家在駐華英國按察使署控告洋藥公所之外國土商十人根據一九一七年七月十七日之合同要求賠償損失洋三十九萬二千元其訴狀内容目下尙未便宣布今日由英按察使蘇斯瑪禮爵士開庭審訊原告由英國律師戈爾特林氏及美國律師海德萊氏代表首由戈律師起述訴案繼由被告律師馬斯德氏起稱彼與萊埃特氏代表被告二人堂上問其餘被告何在馬律師曰彼等均未到庭余信彼等今無一在法權所及之地其中二人於若干時内可以到滬一人於一星期内可到一人於一月之内可到餘已離華恐不即歸來堂上謂如是今不便開審戈律師曰聞新康洋行愛士納氏不日可歸俟其抵滬後即可開審旋由堂上與律師討論之後遂决定展期續審 
[續紀運輸業預防意外辦法]  
　　滬寗鐵路各轉運公司之麥根路貨棧地方僻靜現在將交冬令凡各商行號至棧交付車價押匯頗爲危險故由運輸公會議定改交上海北站各該公司并函商仁穀志成公所同意等情已誌前報茲悉該會現與仁穀志成商妥准於本月二十號實行茲將運輸公會通告各商行號客家文錄下逕啓者津浦隴海轉運滬寗之貨每有押匯之欵數目非輕責任深重爲愼重計前於夏正八月十日開特别會議議定所有各寶行號客家運申麥根路之貨各該本提單上註有押匯及車價者須照數持現洋或即期滙劃莊票至各轉運公司之總賬房將洋交清後以該本提單換取洋提單至麥根路棧出貨倘洋提單上有拚車貨物者由各公司預向路局分開小提單該分單費按照路章仍由客家付給再如各公司起點站已出之本提單而貨尙未同時到齊者則各轉運公司備有印就之兩聯單塡明未到之貨包件數交與各行號爲異日提貨之憑證即將本提單隨時塗銷惟該本提單掉換洋提單時本提單上須加蓋各行號或客家圖記以憑查考而昭愼重爲此前經函商仁穀志成公所業已同意准於陽曆十月二十日（卽夏曆八月二十七日）實行 
[組織公司開採白鑛]  
　　省議員龐振乾查悉丹徒高資炭渚等地方產有白鑛山頗合各項石筆石粉之用因特組織新華公司前往開採并呈准財政廳遇有此項鑛石請照每擔一角成酝估價納税云 
[路局長電保參戰出力人員]  
　　滬寗杭甬鐵路管理局局長任小山昨接交通部電令　云案准　戰督辦段函開現在歐會告竣開保參戰人員如該路有關於參戰出力人員希即查明各該員所辦事務及經過成績有足以資證明者擇尤開報於五日内先行電復以便彙核請奬等因任局長奉電後即將關於參戰出力人員擇尤保舉查有兩路車務洋總管韋燕　洋員三名及本局科長等七名電復交部核奪 
[福建造藥機件過滬之知照]  
　　福建李督軍查悉福建軍工廠前有造藥機器存在漢陽軍工廠茲應取回應用特派軍械處長袁照炎赴京與陸軍部商准赴漢運回計裝三十七箱八大件由滬轉運赴閩昨海關監督公怕及軍警等機關奉部電知照俟此項機件過滬妥爲照料云 
[俄羅斯皇后號將到滬]  
　　昌興公司之俄羅斯皇后號十月十九日午後八時可抵吳淞送客之小輪於二十日上午九時三十分可抵工部局碼頭該船定於二十日開往香港馬尼拉載客之小輪定午後二時由工部局碼頭啓椗該船並定期十一月一日自滬開往温哥武 
　　俄羅斯皇生號此次由美來華載有歐洲回國之華工二千五百人該船已於十六日由長崎開往青島以卸所載華工 
[美人與列邦代表團賽槍記]  
　　本月十四晨七時萬國商團美國代表十二人與列國代表十二人同在靶子場爲槍法比賽每人各射二十一響分二百三百六百碼各七響最小牛眼靶先期由萬國商團美隊派出隊員四名又中華隊派出四名爲公正記數員結果美國共得一千零七十九分列邦代表共得一千零六十八分當由臨時主席羅司君向美國隊長致賀繼檢個人分數首推列邦團中之英吉利代表塔雷而君九十九分爲最高一時掌聲四起并三呼美國代表團及列邦人表團萬歲彼此盡歡而散茲將各代表姓名分數照錄如下英吉利代表塔雷而九十九分威耳斯代表史納浦九十八分意大利代表裴杜尼九十五分葡萄牙代表高拉沙九十四分瑞士代表馬秋九十一分日本代表伊籐一郎八十九分丹麥代表張生八十八分阿爾蘭代表李扶司八十五分中國代表陳景塘八十四分蘇格蘭代表湯姆生八十四分牛西蘭代表麥格而司脱八十二分澳斯達利亞代表林處七十九分以上共得一千零六十八分美國代表漢格司九十八分白雷特雷九十八分陶森九十四分賴生九十三分安雪雷九十三分柯而史密司九十一分桑挨九十一分臺維司九十分白雷登九十分韋而納八十三分麥司鄧七十九分海痕七十九分以上共得一千零七十九分 
[查禁私曆之省令]  
　　滬海道尹淞滬警察廳上海縣知事等均接省長訓令云案准敎育部咨開據中央觀象台台長高魯呈稱本台前以民間編製月份牌等多沿前清萬年曆書之舊月建節氣每與官曆相歧當經擬具每届提前公布略曆辦法呈奉核准施行九年略曆早經公布民間編製月份牌等自應一律遵用乃查上海天津江東茂記書局所印私曆誤謬甚多尤以舊曆庚申年九十兩月大小建之錯爲最關重要而該書封面並擅載敎育部審定通行天下等字樣亟應禁止發行再據滬商報告近日上海各書坊印行私曆已有數十餘種其内容大致與茂記書局所印略同銷數各數十萬至數百萬册不等所稱如果屬實有此鉅數謬誤之私曆流布民間人時必至紛亂擬請大部通咨各省區迅將江東茂記所印曆書及類此不適應用之私曆嚴行查禁以期時政齊一而免淆惑聽聞謹檢具江東茂記書局所印私曆一册備又呈祈鑒察等情到部查茂記書避所印私曆九十月月建錯誤已屬不合而書面竟擅用敎育部審定通行天下等字樣意在欺詐商民尤堪痛恨相應咨請查照令知上海道道尹就近勒令茂記書局將所印私曆銷燬並通令所屬嚴禁各商店售賣各種私曆以重人時而免紛擾等因准此除分行外合行令仰該道尹知事廳長即將各種私曆飭屬一體查禁此令 
[破獲製造雲南鈔票之機關]  
　　張錦堂前在公共租界福建路五百九十九號門牌私行製造雲南省某銀行每張十元僞鈔票在市混用爲法捕房探目黃金榮包探韓邦達程志卿偵悉張匿居法租界　裕里源發客棧當即前往將張拘獲後偕張同至寓所内抄出此項僞票五百餘張及製造模型等物一併帶入捕房昨解法公堂請訊先據捕頭上堂禀明前情中西官判張還押聽候訂期訊核 
[殖邊銀行債案兩則]  
　　本埠殖邊銀行擱淺數年開兑無期屢經各債權人禀請公共公堂訊追各種欵項該行長徐幾亭副行長王文典從未到案故公廨已准債權人請求將該行房屋發封備抵頃業主英商哈同氏以該行積欠租金二千一百四十四兩無處索討亦具呈公廨要求將房屋啓封俾便將屋内器具變價償還前日午後由李襄讞會同英卓副領事升座訊據原告代表律師上堂譯稱被欠租金計有五月故請給諭將屋啓封拍賣生財得欵除還控數外如有盈餘當繳存公堂等語徐畿亭王文典正副兩行長仍不投案由代表律師到堂反對哈同氏律師之請求辯論結果由中西官判被告償還原告銀二千一百四十四兩又北蘇州路六號門牌内之英國人天道亦呈訴被殖邊銀行倒欠存欵洋六千一百零六元零六錢六分外加利息若干中西兩會審官審理前案畢繼訊本案原告由律師代表上堂陳明該行倒欠存欵情形將存欵簿據呈察被告代表律師承認被控數目要求寛限料理堂上會判被告照所控數目償還 
[奉賢縣農會呈報荒歉]  
　　奉賢縣農會會長朱芑蓀呈縣報荒文云爲荒象已成求請詳省派員查勘准予減征以紓民困事竊本會於九月十七蟲开全體職員會據各職員當場報告本邑農產棉居八九自五六月間梅雨連綿氣候寒冷此時正棉苗發育之期經此冷雨因之凍萎者十之五六七月以來又遭屢次大風致棉之花冠鈴實搖脱無存現届收穫之期僅見密葉繁枝無異苗而不秀新花上市實屬寥寥較之去年此時均已滿篝滿車者奚啻天壤東鄕沿塘内外加以葉病蟲害萬頃棉田幾似牛山濯濯爲害更深似此情形比民國四年收數恐更不及本會考察各處農民狀况咸以豐稔無望而各物昻貴恐無以贍人口之饔飱雖未啼飢號寒其恐慌之情均已形諸顏色爲特據情呈請縣長俯念民瘼准予詳省派員查勘荒歉實情照歷次荒政辦理所有民間應納忙漕減成征取撫以恩澤雖深痛苦亦當感奮樂輸庶幾國計民生兼營並顧藉蘇民力而順輿情謹呈 
[奉賢高小學校將開運動會]  
　　浦東奉賢縣立各校定於十一月二日在城内第一高小校操場開第二次聯合運動會隔昨該會籌備處辦事員朱醒華來申至省敎育會及第二師範等處延聘評判員與會評判以昭愼重 
[湖北義賑會消息]  
　　湖北夏口災民明光奎蕭正馨等致函本埠湖北義賑會云敝縣自陰曆六月二十九日由京山縣境之舊口漬决後田園遭其淪胥廬舍被其冲陷邇來受災各區災民將近三萬無食無衣朝夕不保情形哀慘筆難罄書前承貴會派員調查並撮影數份諒蒙鑒察惟敝邑奇災待賑孔亟尙希迅派專員早施救濟急如星火望切雲霓等語聞該會接此報告後即擬派員出發賑濟矣又該會以連日接到報災函電不下數十起日前所籌墊欵不敷分配並擬設法募集巨捐藉以普惠災黎云 
湖北王督軍昨來函云接　牘以南洋烟草公司张理簡照南於湖北義賑捐助銀米請電中央特予褒揚以昭激勸等語查簡照南捐助湖北義賑爲數甚鉅洵屬急公好義自應專案請奬俾資觀感已函知省長公署主稿會呈　王占元啓 
[奉賢童子軍聯合會改選職員]  
　　浦東奉賢童子軍聯合會各職員任期已滿用通信選舉法選舉正副會長及總幹事總敎練前日在事務所開票王家楨當選爲正會長朱昌基當選爲副會長朱醒華當選爲總幹事吳中英當選爲總敎練開票後所有事務所内文件賬簿圖記等已由前總幹事曹雋移交朱醒華保管接辦矣 
[省立絲織工場續招工徒]  
　　上海縣公署昨發布告云案奉江蘇省長公署第四一三○號訓令開據省立絲織模範上場呈稱竊職塲自成立以來添建廠屋裝置機械設備漸完前次畢業工徒業已派赴各廠從事工作現在次第擴充需人正殷除陸續錄取外擬再續行招收到塲傳習以宏造就查職塲爲本少絲織工業之模範尤宜廣造人才爲他日改良進步之基庶不負省長提倡實業之苦心理合附具簡章呈請鑒核俯賜通令六十縣知事出示通告將 
 
 
 

Page 11

 
 
男女合格工徒擇尤選送其產絲各懸尤可多送數名飭令覔取保證人塡具志願書到塲報名以便隨時考騐分别去取等情並附續招工徒簡章到署據此除指令並分行外合行令仰該縣知事出示通告並將合格工徒擇尤選送到塲學習以宏造就此令簡章隨發等因到縣奉此合行抄錄簡章出示布告如有合於高小畢業及曾習絲織工作二年以上之資格願入省立絲織模範工塲學習者可查照簡章覓取保人塡具志願書並先繳保證金五元前往聽候考騐母得遲誤特此布告附江蘇省立絲織模範工塲附屬職工傳習所續招甲乙種工徒簡章一本所工徒分甲乙兩種資格如左（甲）年十六歲以上身體强健能耐勞苦具有高小學校畢業或相當之學力正者正取十名備取無定額（乙）年十八歲以上三十歲以下品性端謹毫無習氣曾習絲織工作二年以上略知舊法者正取七十名備取無定額一應繳保證金每名五十元茲定於考騐時先繳五圓不取者即行發還一考騐合格入所後以第一個月爲試習期間如不堪造就者即行開除傳補備取一畢業期限六個月以内除膳宿茶水油燭由本所供給餘均自備一畢業後給憑派入本塲工作三年應得工資俟扣足未繳之保證金五十元後按月照給半途告退或違犯塲規以致開革將保證金五十元抵償損失概不發還一保證人須有殷實之商號或有相當財產之公民方爲合格 
[滬南工巡捐局明日開董事會]  
　　滬南工巡捐局長姚石蓀因局中現有緊要事宜急須與本局名譽各董事討論是以訂期十八日（星期六）午後兩時開董事會昨已預函各該名譽董事務請届時蒞局會議以便進行 
[救火會員酗酒滋事之除名]  
　　南市公義碼頭鎭記鹹貨行小陳仁瑞向充救火會員昨晚在南市大王廟張某處飮酒過醉乘車回家路過王家碼頭狂吹警笛經該處崗警查見向伊詢問答稱火警反與巡警爲難該警知其被酒不與計較將陳送至六區救火會陳到會後不服勸阻反將會中茶杯等件肆意抛擲當經該會報告主任來會喝阻派人送國行中今悉該會主任朱君以陳仁瑞屢次假救火會員名義　酒滋事損壞公共物件殊關全體名譽萬難姑容當即將陳仁瑞救火會員名義撤除函致分所領袖吳君即日弔銷救火服裝並責令照賠損失以儆效尤而維名譽並通告各區救火會一體查照 
[禀請引渡匪徒之護軍使署批示]  
　　巨匪史三十子史廣和迭在各省犯焚殺刦掠重案近經法租界探捕拿獲解經法公廨訊押在案茲有團董劉占元劉秀瀛史運樓等昨日具呈松滬護軍使署請爲轉商法總領事引渡即由軍署批示云來呈均悉現已據情函請交涉公署轉商法總領事於開庭質訊後即將該匪首史三十子史廣和二名照章内解歸案訊辦矣仰即知照此批 
[大世界炸彈案之復訊]  
　　法租界大世界遊戲場前被匪徒三次抛擲炸彈及迭接恐嚇信函案發後經法捕房探目黃金榮包探韓邦達先後將吳劍陳達夫兩人拘解法公堂訊供等情已誌前報昨由捕房將吳陳兩人解廨復訊經代理讞員陳君會同法副領事德君升座刑庭研訊先據張老二所延達商律師聲稱炸彈案發生後捕房派探于張老二家向張詢稱陳達夫汝可認識否張答相識旋即帮同將陳找尋來申至於炸彈如何發生據張稱實不得知等語中西官當命將張老二帶至休息室後即向陳達夫詰曰張老二派人至鎭江找尋汝時信函上所書何語陳答稱信云此事與兄毫無關係若不來申剖白日後滬江即無駐足之地等語餘詞一時不能記憶民人見信後隨即來申投案是實官命給紙筆着陳書就畢又問曰信函上書寫此事兩字汝何能知係炸彈之事陳答稱因民人於七月十九號曾被探拘獲因無證據故將民釋放是以知悉此事兩字必係炸彈案中西官即命將張老二帶案詰曰汝函致陳達夫繕何語言張答稱商人書明大世界炸彈一案等語是實陳達夫由賚美律師代辯稱查得此案内之報告人李鐵英前曾犯過欺詐不遂曾經公堂判罰洋十元顯見亦有非法行爲求究至於被告陳達夫如果確犯此案决不肯自投捕房請求堂上察核又由原被律師互辯良久中西官令吳陳兩人還押聽候復訊核奪 
[節婦殉夫]  
　　曾充縣警察長警之郭尙志江蘇海州人年二十八歲寓公共租界戈登路於上年冬憑媒娶江北李姓之女爲室完姻後夫婦間感情素篤舊曆七月十九郭因病身殁其婦屢欲以身殉爲人解求得生日前（二十日）爲郭警六十日家人正在祭悼李氏乘人不備投繯自盡及至家人覺悉施救業已不及旋由郭兄令人飛報其母族派人來滬從豐收殮當此風俗澆漓如該氏者可以風世矣 
[河南路火警續誌]  
　　公共租界河南路一號門牌救火會水龍間五層樓上堆放舊報紙間　火燬屋三間已誌昨報嗣經捕房查得實係出店夏連發將吃剩香烟悮棄於舊報紙内以致肇禍禀明捕頭昨晨飭探將夏拘解公共公廨請究即據捕房刑事科代表高易帮辦律師上堂譯稱被告爲出店已有一年凡在水龍間辦事之人曾經救火會長裴脱知照無論何人概不准在五層樓吸食紙烟今被告將吃剩紙烟悞棄於舊報紙内致肇斯禍有見證在堂請爲質證並據西崽喪杏根厨司陸根生相繼投案證明目覩被告在起火之屋内走出左手揑剩紙烟右手拿一報紙我等均奉會長禁吃紙烟今被告遠禁吃食紙烟肇禍是實訊之夏連發供稱十五號早打摕事畢約在十句鐘旋至厨房間抽履内取得舊報紙一張並不吃食紙烟求宥俞襄讞核供商之美丁副領事以供證確實未便推賴判夏押西牢二月以儆 
[貨棧内忽告火警]  
　　法租界黃浦灘前美最時洋行後面七號貨棧内於昨晨七點時不戒於火立時冒穿屋頂當由嘹望台查見鳴鐘告警由救火會各員　皮帶車到塲灌救始熄計焚去房屋三四幢事後捕房包探陳順寳前往查得該棧内並無人居住據情回禀捕頭聽候查明起火情形再行核辦 
[潭子灣草屋内失愼]  
　　前晚十一時閘北潭子灣某客民所住之草屋内突兆焚如各段救火會會員聞警馳至見該處尙未裝置自來水距離河道又遠無從措手祗得協同崗警拆斷火路火始熄滅計燬草屋數十家昨經四區顏署長飭查起火情形逮捕肇禍人到案再行核辦 
[煮牛肉失愼即熄]  
　　滬城縣橋東首典當弄第三家賣牛肉之福生家中因煮牛肉不愼致兆焚如該處四區救火會近在咫尺急　皮帶車趕至汲水灌澆得熄祗燬房屋一間 
[戲謔釀成命案]  [ 
　　浦東楊家渡鎭船戶江炳榮前日與隣人剃頭店主趙連喜之子戲謔爲趙得悉赶至江炳榮兄所開小茶肆中喚炳榮到來理説一言不合互相凶毆炳榮即以茶碗擊傷趙之頭額趙以爲吃虧糾合多人前往報復炳榮之母江陳氏（年六十歲）聞信大驚赶往排解被趙黨推跌倒地不省人事當經衆人設法救甦歸家當晚三時該氏在家身死江炳榮以伊母被趙黨歐傷殞命投報三區三分所飭警將趙拘獲連同江炳榮移送地方廳請辦一面由二十四保二十三圖地保投報檢廳禀請相騐下午經朱檢察官提案預審一過判將江炳榮趙連喜分别收押遂帶同毛檢騐員並法警錄事等流浦蒞塲相騐 
[汽車撞傷行人]  
　　昨日下午有某號汽車駛經法大馬路撞傷州人姚士橋跌倒於地由大自鳴鐘捕房巡捕瞥見將該汽車號數抄錄另雇車送姚往醫院醫治旋即據情呈報捕頭察核 
[車撞婦女跌破頭顱]  
　　昨晚十時許有某甲所乘脚踏車於愛多亞路撞倒嘉定婦人朱王氏跌破頭額當經巡街捕前來雇車送入醫院醫治一面帶某甲入捕房禀候捕頭發落 
[機器脚踏車碾傷行人]  
　　崇明人范阿二前日乘坐未捐照會之機器脚踏車經過虹口東鴨綠路司機不愼將陳阿三撞倒碾傷由某西人瞥見喚捕將范並傷者帶入捕房捕頭飭將受傷人送請醫院醫治范押至昨晨解經公共公廨中西官訊據捕房禀明受傷人現在醫院療治未能到案請求改期因判被告還押候展期一禮拜原告傷愈解究 
[江都縣警移提販土犯]  
　　鎭江人孫錦因於上月十二號在原籍販賣烟土案發逃滬匿居公共租界茲經江都縣知事偵悉派探持文來滬於昨報請老閘捕房恊同中西包探在福州路將孫拿獲帶入捕房旋解公共公堂預審先由中西包探上堂禀稱拘獲被告時被告將身畔之滙票多張扯碎字跡不完不能辨認言至此將扯碎滙票呈案請察繼由來警謝彬投訴被告販賣烟土係已獲同黨供出彼將滙票扯碎諒與本案有關要求准予引渡訊之孫供我名孫錦卿並不販賣烟土求察中西官核供判押候江都縣將獲犯送廨質明再核 
[私賣烟膏之科罰]  
　　魏崇德在法租界鄭家木橋街一百零六號門牌及菜市街寳裕里弄内兩處設立坤泰號一品香挑膏店每月間銷售烟膏約二萬餘金事爲北捕房捕頭阿而風西君得悉於前晚帶同包探及暗差捕數名前往坤泰號抄出烟膏二大缸及已挑就之茗叶烟數百包連同魏一併帶入捕房諭令交保候究昨日傳解江公堂請究先據捕頭上堂禀明前情將烟膏呈鑒詰之魏供認私賣不諱中西官以魏不應私賣洋烟有違禁令着罰洋八十元充公烟膏没收 
[吸鴉片罰二十元]  
　　總巡捕房捕頭偵悉河南路九十五號門牌安裕祥字號棧房有私設烟具容大吃食洋烟情事於前日派令中西包探恊往查明屬實當將烟具帶入捕房禀明捕頭於昨將吃烟人李海傳至公共公廨究經中西官訊明判李罰洋二十元充公烟具銷燬 
[鞋店不付本票洋之衝突]  
　　九畝地明華鞋店前曾出立本票一紙計洋五十元係本年舊歷五月底爲期當時付交趙澐洲收去迨票期已届趙往收取該店祗付洋三十元票上註明其餘約期收取昨午閘北太陽廟聚豐順布莊執事沈純武持票向收明華店主黃漢章以此票曾經登報聲明作廢不允付給沈以其圖賴大起衝突彼此扭探二區一分所警署馬警佐以此案非警務範圍着自赴審判廳起訴 
[扭控誘匿養媳]  
　　海門人施文彩住居閘北恒通路有養媳張氏前日被同居王金泉誘逃藏匿他處由施偵知將王扭控四區二分所經倪署員訊問之下判解司法科押候訊辦 
[房租限期還清]  
　　朱葆元昨投法公堂控房客李伯記虧欠租洋一百五十元將生財物件搬出圖逃請求堂上嚴追詰之李供認欠租請求寛限交付中西官判着李交人銀並保限七天内如數還清 
[刑事改爲民事]  
　　浙江路偷鷄橋附近某新衣店主魏阿芳指控歇夥周其昌於民國七年十月四號私刊圖章揑寫字條向滙利木行冒騙洋三百元等情由捕將周拘解公共公廨押候訊究在案昨晨山廨復訊原告延代表律師上堂譯訴前情請究訊之被告亦延律師到堂代辯中西官核供判將刑事案註銷着被告交一百元入洋並保仰原告另行具禀歸民事起訴 
[多堆稻草罰洋五元]  
　　新閘白克路四三十七號門牌居戶張金寳家因多堆稻草經該管捕房捕頭得悉於前日派令九號西探目與華探何正喜恊往查明屬實請廨出單於昨將張傳至公堂經中西官訊明以多堆稻草火患堪虞有違禁章判張罰洋五元充公以儆 
[薙刀劃破面皮]  
　　單金章前晚八時許至楊樹浦韜朋路一千零四十號門牌姚錫怡所開之理髮店中與理髮匠揚州人楊錫寳揪扭楊適爲客薙髮遂將薙刀啣於口中致刀鋒觸及單之面部劃開面皮乃起衝突由二百十號印捕查見將單楊兩人一併帶回捕房捕頭飭將單送院醫治楊押至昨晨解送公共公堂由探蔣阿二上堂禀明前情並稱單今未到案請訊即由該捕房西捕頭上堂譯稱單送醫院經西醫騐得傷無大碍有騐單呈察張襄讞與美約副領事核禀以原告臨訊不到且旣據西醫騐得係屬輕微傷害諭將案註銷楊錫寳開釋 
[茶館聚賭罰鍰]  
　　寗波人吳阿根在北浙江路三百四十七號門牌開設茶館容留茶客聚賭抽頭前日被八百八十一號華捕查見將賭具帶回捕房禀由捕頭轉請公共公廨出單於昨將吳傳案經中西官訊得吳不應違章判令罰洋五元充公賭具銷燬 
[失竊鹹魚之查獲]  
　　南市浦江内第三福井丸輪船上三副年永吉兵衛及東洋雜糧店主吉田松正昨赴浦江水巡隊報稱在浦東大倉碼頭失去鹹魚四包約重二百餘磅請爲查緝等情經潘隊長即派水偵探陳榮華前往該碼頭查得此項鹹魚實由碼頭巡丁徐福壽私取轉賣於江北人王小喜子處當將該二人拘獲帶隊詰問供認將原贓轉賣與萬聚碼頭外擋金長興沙船上夥計莊殿喜等語後即起獲原贓將人贓一併申解警廳司法科訊究 
[竊皮帶禁押一月]  
　　紹興人周阿根前日下午携膠布皮帶一大捲在虹口西華德路圖消被三百八十六九百八十五號兩華捕查見以其形跡可欵拘入該管捕房經捕頭詢悉周係閘北某鋸木廠出店此項皮帶係竊自岳文定處因飭收押昨晨派探陳廣義傳同失主將周解請公共公廨中西官訊悉前情判被告押西牢一月贓交岳文定領去 
[過犯竊取錫茶壺]  
　　紹興人徐士英前日携錫茶壺一把在虹口方面某押店求質被滙司捕房華探陸連奎查見向詰來歷徐言語支吾帶回捕房經捕頭詢明徐係過犯錫茶壺從唐家弄四百三十二號門牌婦人王章氏家竊來因飭徐收押於昨解送公共公堂經中西官質訊供實判被告押西牢半年期滿逐出租界 
[過犯行竊禁押一年]  
　　粤人吳歐桂前行竊虹口百頓路一百三十一號門牌陸億林之衣被各物被捕房拘解公共公堂訊押查究在案茲經捕房查明吳係過犯故於昨晨解請中西官質訊之下判吳押西牢一年期滿驅逐出境 
[道尹公署批示二則]  
　　金山縣民陸丙炎等呈爲違令庇縱延不澈查再請嚴催查明裁决追究由呈悉查此案前據該民等來道呈訴迭令金山縣知事再行澈查明確秉公核辦具報在案迄未具復據呈前情仍仰金山縣知事迅速查明核辦具報並令新助理員務將收支各欵結算清楚榜示通衢以昭信實 
　　上海縣民張和尙呈控劣保串合毁墓抛骨案懸未結朦請升科轉契請飭縣查究併行會丈局停止給契升科由所呈各節是否盡實仰上海縣知事迅速查明呈候核奪 
[淞滬警察廳批示四則]  
　　朱裕生批呈悉查本案前經庭訊以船戶挑夫雙方互有疏咎當經諭令該夫頭覓保出外限日理處完結在案乃一經外出並不遵照從速理結輙復具呈巧辯怙遇飾非實爲本廳所不取該夫頭承充夫頭旣經享有權利自亦有應盡之義務如果禍則歸人利則歸己於絲毫不負責任則亦何用設此夫頭仰即遵照前諭迅速辦理母得來案嘵嘵多凟切切 
　　張嘉生批據呈已悉查革警陳子斗前因夥同著名流氓劉四行兇索詐被控到廳當經訊明判處拘留一月滿月解回原　官廳管束在案現該商旣指陳子斗有妻孥在滬願甘具保聽其自行回籍果能確切擔保則本廳志在驅除害馬但使該革警能立時　滬不再爲非亦何必再予苛求茲姑從寛照准仰即邀具連環店保到廳以憑察核辦理苟該革警保釋後逗遛滋事則定惟該保人是問凛凛切切 
　　劉王氏批呈悉爾夫劉四因案逮捕當經判押一月期滿後　解回籍以免逗遛滋事在案茲旣據呈稱現有的實店舖堪以具保果能從此革面洗心遷善改過則本廳寛大爲懷姑予從寛照准仰即覓具的保邀同來案聽候察奪可也苟保釋之後仍有逗遛滋事等情定當從嚴懲辦即該保人亦不能辭其責凛凛切切 
　　金梁彩批據呈流氓王姓乘灰船戶上灰之際輙敢藉端敲詐等情深堪痛恨仰候派探查明爲首之人從嚴拘究此後如再有此等情事儘可由船戶隨時鳴警拘拿解辦 
專件 
[中華民國七年上海口華洋貿易情形論略（五續）]  
　　一本口常關今年税課總收入以關平銀二十三萬二千四百兩爲册籍上最鉅數目設非土布免征常關税課總收入可增至二十六萬四千二百十兩自本關歸總税務司兼管以來以上數目比較第一年之收入幾三倍之此間習行之減征主義税務上實受其損失至四萬九百八十五兩船隻一項民船進口較上年增多一千隻出口增二千隻綜其所增之船隻幾盡屬江北小船本年進口民船共一萬八千一百七十四隻内有一萬六千五百十七隻在吳淞口驗關完税但卸貨幾盡以上海爲限其餘一千六百五十七隻乃較大之福州牛莊山東船在吳淞口報進口其騐關及完税等手續仍在上海執行出口民船共一萬八千五十六隻俱在吳淞口執關候騐放行其五千二百七十四隻已經在上海常關騐訖其餘一萬二千七百八十二隻乃較小之民船因避納各項費用及工巡捐局貨捐起見多有在浦東或楊樹浦等處裝貨仍往吳淞口遵行報關手續其遵照内地駛行小輪章程之往來各小汽船駛行於江北各埠者減百分之十一各輪船公司於此中應注意及之蓋是年之初各公司以爲時機之至貿然增中水脚百分之四十不料事與願違江北民船乃得坐收其利驟呈此可愕之境况寗非意外進出口貿易在進口各貨中豆類因江北歉收頗形減色影響及於各坊間及豆餠出口狀况者不少炭以舟山及福州輸入者居多似覺有起色上年約計十二萬三千擔本年爲十九萬六千擔其原因以日本來貨之昻貴各處之冶坊鍋廠乃相率採用以代之木材計自十月間吳淞大火後爲修理必需之物大略計之視上年一百四十萬二千之數實增四十七萬根牲口魚鮮蔬菜與果品等類商情俱呈一種穩固之狀况出口貿易表中其非常進步者爲洋紙烟民國五年平均由二十萬增至七十萬但觀現在之成績突增至四百三十萬以上紙烟之利便與適用國内水旱烟之增價烟酒之專賣鴉片之剷除率皆與紙烟之暢銷有不解自明之徵土布出口大約增一百萬疋蓋歐戰各國無暇旁及於商業外貨之來源旣塞五週以來土布之所以勃興也五年以前即清宣統元年至民國二年後年出口約一百七十七萬五千疋近五年來每年出口約六百七十二萬疋十月初旬吳淞鎭大火爲災房屋燬於火者約二百五十間災民失所者約千戶商市之重築正在竭力進行且爲防患未然計居民有救火會之組織皆順序進行五月中駛行江北及舟山崇明之各輪船公司集資組織一南市航業公會常關修正之新税則已在印刷中出版後對於商人及報關行等當增進利益不少也民國八年四月十五日江海關税務司威厚瀾呈報頭等帮辦葛麟瑞譯漢文案姚張澍撰述（完） 
來件 
[上南北和平會回復縣自治意見書]  
（江陰費鴻聲） 
丁此世界潮流人人爲被治之人則不知不識世途必陷洪荒人人爲治人之人則爭利爭權世事益形危險惟人人自治相牽制不相侵越有百利無一弊矣夫自治二字豈易言哉有自治之學識自治之經騐自治之精神然後有自治之進步自治之偉業自治之效果否則同一機關多數抱放棄主義議事會勢必居潰事會多數抱專橫主義自治會勢必成自持會其弊也有自治如無自治且不如無自治故至今日而言自治與其籌備自治不若回復自治與其望將來之自治不若補已往之自治回復之後其利有四試歷言之一可省手續也民國成立每届發生選舉調查戶口爲入手辦法其中之波折有經騐者類能言之有並無其人而名列於選民册内者有實有其人而名不在選民册内者又有一人化二人有字有號分列於選舉册内者又有同是一人此縣彼縣並列於選舉册内者雖更正自有期限然訴訟之發生固在期限以内而訟事之蔓延有經年累月不能解决者至選舉時之現狀其險象之環生經過之惡潮尤什伯於調查至回復自治如築室然籌備猶建築也回復猶修理也兩兩比較罕　而喻矣回復之可省手續者其利一一可歸劃一也官廳對於自治爲喉中骨爲目中釘公布縱有明文束之高閣者有之滯遲緩發者有之即籌備矣聯合少數之狼紳虎董拼凑無意識之爪牙設一假面具而已有自治仍與無自治等惟回復自治議事之地點議事之章程議事之議員依然存在今日布回復之明文明日即可開會甲縣然乙縣亦然甲省然乙省亦然駕輕就熟計無有便於此者回復之可歸劃一者其利二一可斬事之糾葛也籌備自治首在清查公欵民國公家之欵產漫無限制明明爲縣有忽焉指爲省有矣明明爲省有忽焉指爲國有矣推之以鄉有爲市有市有爲縣有縣有爲市有任意變更勢力之所至即所有權之所至天地尙有荒老之時調查永無澄清之日自治何時成立乎惟回復已停之縣會以清查責成議員斯一切借事實變更名義變更爲規避方法者决不敢嘗試於熟手亦一定之理也回復可以斬事之糾葛者其利三一可饜民之欲望也縣自治與省會國會同在三年二月停止國會省會先後回復獨令縣會向隅江蘇雖有費玄韞李味青等組織縣議員聯合會公推代表請願卒之呼籲無靈已成人民心理上不滿意法治國之焦點現見軍政府聲稱在護法區内回復縣自治政府不急起直追非特無以收統一之效併恐同國異法同床異夢爲世界法治國所笑惟回復自治久旱之後忽遇甘霖知歡迎聲中曰自治萬歲操縱回復者萬歲可斷言也回復可饜民之欲望者其利四以上種種貢一得这愚備芻　之採待回復期滿將新國會公布之縣會繼續進行以順延爲籌備完法治而資熟手不勝跂踵待命之至謹上 
[江皖水利聯合會對於全國水利局江淮水利計畫提綱之疑義]  
　　一計畫書自張福河至海口挖泥經費表列三千五百二十餘萬元查水量分配入江七千立方公尺入海三千立方公尺入江路線必經裏運裏運河寛不過數十丈已能容每秒七千立方公尺之排水則入海之三千立方公尺其河槽不必寛於裏運可知而自張福河至海口如取直徑路線不足三百里地勢原本傾斜勿須挖深土方不多似無需此鉅大之欵 
二計畫書水量分配入江千立方公尺入海三千立方公尺 
查張嗇公初次導淮計畫係以七分入海三分入江爲主旨今之比例與前相反是仍不啻導淮入江之説也恐再引起蘇人士之反對 
　　三計畫書籌欵方法以徵收受益田三萬萬畝每畝五分年約得千五百萬元之附税抵充之查大地面積山林沼澤城鎭去其二溝洫圩埂去其二成田約得十分之六是計畫書所指江淮受益田三萬萬畝之區域幾佔百萬方里之面積此區域殆包括豫東皖北魯南江北一大平原而言而查此次工程區域均在蘇省以四省田税抵充一省之工費事實上恐難做到四計畫書所引每秒一萬二千餘立方公尺之水量謂即皖淮爲患之水查一萬二千立方公尺係盱眙淮水來源之全量（據上年張嗇公江淮水利計畫書）即爲患於江蘇裏運之水尙非爲患皖淮之水其濫泛皖北豫東一大平原之水常因淮水位高頂托不下十之八九由陽光蒸發與滲漏入地而去倘豫皖河渠悉事疏通此水當然匯入於淮則將來全淮水量决非今日一萬二千立方公尺之數可知矣 
　　五計畫書導淮幹河由廢黃河入海按河流就下由地心之吸力潮流逆上由天空之吸力兩流相遇惟視力之强弱爲進退以長江排水力之强而潮流能達皖贛之小孤山可知清水苟弱或來源不繼而斷流者則潮之逆上可無遠弗届也舊淮之廢本爲海潮頂灌流緩沙停所致今淮河流勢本弱又分十之七以入江其勢將更弱苟遇冬春水涸潮流挾黃沙而上日日堆積恐不數年而河槽平没數千萬之工費又等虚擲矣古代沂入　泗入淮沂泗淮併流入海所以保有巨瀆之資格而享交通灌漑之利今沂分入灌淮分入江反以微流作幹而美其名曰復淮故道以擴大工程此應注意研究者 
六計畫書於洪澤湖中由仁和集起至張福河口止用沉床工程築新堤成一淮水幹河查仁和集在皖淮北岸溧河窪之南端由此至張福河口成一直線之堤可中分洪湖爲二然皖之來源有二一爲淮河一爲睢河睢之來源上受豫之虞永蘇之蕭碭皖之宿靈泗諸邑之水山安河窪直入洪湖此千餘里之水量將來得隔在新堤以北從何出路此應注意研究者 
來函 
[上海學生聯合會第一年職員會籌備處來函]  
　　逕啓者五四風雲震蕩全國我上海學生聯合會亦於是時成立聚各校之青年作愛國之活動交勉交勵迄四月餘頃者新職員選出舊職員解職不有聯絡何以繼前志而策將來此任君矜蘋所以有上海學生聯合會第一年職員會之發起也前商遍發通告召集籌備會刻籌備會已開會二次舉定岑君德彰爲臨時籌備主任任君矜蘋爲臨時籌備書記擬於本星期六（十月十八）下午四時在上海學生聯合會事務所開會選舉起草委員擬定詳章及討論一切重要事項心上海學生聯合會第一年職員諸君對於本會有同情者届時務請賁臨無任翹盼此請公安上海學生聯合會第一年職員會籌備處啓附上海學生聯合會第一年職員會簡章 
定名本會定名爲上海學生聯合會第一年職員會宗旨本會以聯絡友誼研究學術盡力國事贊助上海學生聯合會之進行爲宗旨 
會員凡在上海學生聯合會任職一任以上者或分會職員得會員二人以上之介紹者皆得爲會員 
職員本會職員由本會詳章規定之 
會費本會會員每年應納常年費一元入會時納會費一元權利本會會員權利由本會詳章規定之 
會所本會會所暫設上海學生聯合會 
附則本章程至詳章成立時無效 
雜評二 
[勞働界之加薪運動（庸）]  
　　漆業工人要求加資一案雖經縣署令知業董轉商各店主顧念工人生計艱難妥議解决而以業董態度之冷淡致此案猶在擱置之中觀於昨日福園之會議工人方面憤慨情形風潮之不易平息或竟至擴大不難想見近來工界增資之運動雖層見疊出然考其主因大抵由於米價昻貴生活日艱不得已而出此非眞受歐美勞働問題之影響故工人方面但求工資稍增得資事畜於工作時間之短長初非所計資本家與業董苟能稍稍設身處地爲工人生活著想自然心平氣和覺工人要求之非過初不必取鑑東西勞働風潮之險惡而後有戒心也若猶狃於數十年前之陳腐觀念思假官廳之權力以抑制工價此其人不特昧於世界潮流抑且太無恕道亦終必敗而已 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
鄭讓予先生手書 
自由談三字皆用當代名人字跡每星期調換一 
次今日係鄭讓予先生手書 
新談 
[之江潮信（四）] [  一之]  
海寗觀察談 
海寗街市北門最繁盛而近數年之交通狀况大勢所趨又將移轉向東門與其鄰近大城嘉興縣頗見不謀而合也嘉興城内小河盤曲紆回大家大抵臨水而海寗之過河小樓下風從屋底來者似之嘉興有寄園茗座饒池石花木之勝有照相館可就園景爲來客留影而海寗之嘯園似之以海寗與嘉興較似乎嘉興爲大但以寄園例嘯園則園林格局亦覺各有其特長處嘯園地小而布置得宜可無寸土之耗損非具匠心者不克臻此其地有假山有高閣有亭有池有正廳正廳曰城曲茅堂懸王文治集禊帖聯爲「抱由臨水清間地短竹長林自在春」十四字意頗貼切左側前室爲味凉小榭懸張錞集庚蘭成小園賦聯爲「二竿兩竿竹一寸二寸魚」十字亦覺楚楚有致後室爲麗囑軒本南史隱逸傳句爲題識懸王文治「鐘聲傳北寺花氣襲南檐」句小榭及後軒圍池水成曲尺形夕陽時頗堪臨眺正廳前爲庭院正對假山顛之小亭亭後短垣清風徐度亦多雅趣廳屋右側一室爲聞樨精舍窗後㢠廊假山環抱聯云「花如解語還多事石不能言最可人」温忠翰筆也與廳屋山亭銜接一氣成古文曲字而正居其中部者爲高閣曰倚雲閣聯云「稻秧正青白露下桑椹爛熟黃　鳴」實足爲海寗全城寫照因海寗　中兄桑樹亦爲杭嘉間各城景物中特點之一　是園爲陳眉州刺史别業於十二年間曾大加修葺而此時高閣下假山背等　已破舊不堪不僅滄桑陵谷之感而已記者　訪海寗歷史名物之陳閣老家古屋其山大門左進極長且深之狹衖猶存固儼然一二百年前浙中舊式第宅以視十二年前之建設其相去者爲何如我國晚近百事漸趨浮薄其得失損益之與古相懸正不妨就此一名園一古宅第爲見徵知著之觀察矣 
新拾遺 
[事物述始]  
　　　賣之術不知始於何時典籍　載以耶魯事爲最古耶魯英人名伊梨休嘗爲吏印度麻拉蕯總督得土人之貨即以拍賣之術售於倫敦時爲一千七百年云 
　　世界第一女優當推英之女王安尼安尼詹美士第一之后也然后惟於宮禁中偶一爲之以資遣興至千六百五十六年左右右葛爾門夫人然亦僅演於私家迨却爾斯第二即位奬勵女優於是鄧文保夫人桑得生夫人相偕獻身於公共舞臺之上時爲千六百六十二年自是之後梨園廣座之間時有珠喉啘囀矣 
　　泰西最古軍　當推埃及其時爲西曆紀元前一千六百二十年最先之巡防守衛等軍則創於莎　SuI時爲紀元前千零九十三年百軍中最先用之兵器實爲長矛矛長自十英尺乃至十四英尺而馬其頓人所用者其長竟至二十四英尺矛端有銛利之刃其長自六英寸至十八英寸不等至軍中所用之口令則創於希臘之巴拉米底斯時爲紀元前一千一百九十三年距今蓋三千餘年矣 
　　哥崙布人美洲至聖　瓦多爾見土人所用之繩床好之　入歐洲其後　川愈廣今回幾　歐洲矣 
　　軍用醫院起於一千七百九十二年用之者法之　勞鋭也莫國於克里米戰爭　始用之時爲一千八百五十七年美國則於一千八百六十四年南北戰爭中始採用之 
　　世界最古之國旗當推西曆紀元前一千四百九十一年猶太民族所携者距今約三千四百年然在今之大國國旗中當以　旗爲最老長於西班牙之旗八年法蘭西之三色旗十七年英旗二十三年若彼意大利之旗誕於千八百四十八年日本旗誕於一八五九年德意志之旗誕於一八七一年中華民國旗誕於一九一一年咸在其後矣 
通常數學所用之　字咸曰亞拉伯字然實則源於印度歷三百年至九世紀之終乃入亞拉伯其後當九百八十年頃回敎徒挾之至西班牙然英人之用此種字蓋始於十四世紀之中葉焉 
女子首先服御以近人調查所得確定其爲有光輝之介殻與形如貫珠之美麗種子云 
　　排斥外貨近有譯英文原字之音稱之爲「波亦考脱」Boycott　其實波亦考脱本爲人名乃愛爾蘭某田主之僕愚佃戶甚酷佃戶怒訴於其主請懲之不聽乃相率輟工故今人謂排貨爲波亦考脱者蓋謂以波亦考脱待之也 
常識 
[飮料雜譚（下）] [  君豪譯]  
　　葡萄蔓飮料之成於葡萄者多酒類酒之製法先以葡萄置入空底桶内名爲壓柞器外套一極大之桶葡萄被壓汁徐徐 
[新大陸美景十六]  
　懸橋 
美京城外空靈谷附近有七閳舟至先開其一閘復俟他閘閉後而啓其另一閘舟製甚古拙在美國爲最舊式圖中置岸傍爲閘橋進閘者爲古式之船望之如一屋然（戊午六月）（一之） 
流出然後施以釀法畢事後置酒於樽再爲第二次之釀造釀造　事遂閉塞樽口法蘭西葡萄牙西班牙及日耳曼等國產酒最有名甫蘭人酒之製法即以酒精而加以蒸溜法換言之即酸酒之製造以讓成之酒置　空氣中使之酸耳酢酒之釀造係混人啤酒蘋果酒英國酒糖類及木酢而成者蛇麻草蛇麻草多半產於英國之南部及荷蘭比利時南美等地亦釀酒行色炭火乾其葇荑花俟加啤酒成苦味後方停止其製造焉 
　　大麥大麥之飮料以啤酒爲最名大麥之用釀法及製成者名爲麥麴製麥麴之方法頗簡單也 
 [附注 ]蘭洒Rurn係以甘蔗製成或用糖蜜亦可如瑪加所最甘美 
　　亞力酒Arick之原料爲米間亦有以樓　汁漉之北印度人名爲亞力酒英人則稱之爲椶　酒Ruddy焉 
雜錄 
[小説雜談（十三）] [  瘦鵑]  
　　小説之道曲院中事者頗不易作作者必曾經滄海庶伸紙走　時能　形盡相且不患村料之枮　一經著　則如黃河之一瀉千里每不易收縮累上萬言二十萬言而不能盡蓋粉白黛綠間固有許多好文章在也今之士夫其走馬章台者固不乏人然往往知之而不能道道之而不能筆之於書　致一代驚花之盛寂焉無聞後之人苟欲一考前代女　狀况竟不可得不亦大可慨耶以描寫女閭名者前有孫漱石之海上十年繁華夢正續兩　殆三四十萬言頗膾炙一時人口然其所言皆十年二十年前事也接武而起者有漱六山房之九尾　卷帙亦夥讀者多賞其文字之佳然其所言亦十年二十年前事也二書而後竟無繼響前輩劉醉蝶先生老眼看花垂二十年腹笥中多花叢掌故舉個中一切波譎雲詭之事無不了然於胸爰發大願力著海上銷金窟一書將舉花間十年來事傾筐倒篋而出之旨在戒飭後來青年勿涉迷津其用意不亦盛哉茲節錄其楔子云「上海居南吳盡境富麗繁工甲於天下眞個是洋塲十里烟火萬家看不盡的　影衣香賞不盡的燈紅酒綠有那久居上海稍有把握的倒　司空見慣平淡無奇即偶然目醉神迷心猿意馬到底有父兄的約朿妻子的規勸濡染旣淺不難猛省回頭獨是那過路的客商遠來的官長他未到上海時先存了一個心是消受上海的繁華領略上海的風景一旦到了自然是花天酒地選色徵歌又誰知紅豆易彈遊子涙黃金難買美人心一朝金盡囊空就不免紅顏白眼到了那時回頭無岸懊悔已遲著者於此中整整混了二十餘年親見人家傾家蕩產害身傷命的着實不少因將十年來耳聞目見的事實一一描寫出來作社會上一個小小殷鑑就定名爲海上銷金窟著者之意無非勸讀者諸君未犯者嚴防失足已犯者及早回頭前人有言道銅由易竭慾海難塡看如風月無邊實則荆榛滿佈這幾句話眞個不差」讀此即可知其旨趣佛云我不入地獄誰入地獄劉先生入地獄而歸寫地獄中事以示世人粉黛萬千皆成羅刹吳道子畫地獄變相不是過也聞是書將由交通出版謂之曰勸世善書亦無不可 
小説 
[緹騎外史（三十一）] [  春醪譯]  
第二十二章 
　　哈利戈登出門登橇即命御人馳歸使館途中積雪如銀徇車轍蜿蜒之跡並行如雙軌戈登且思且悲致銜及緹騎此中必有秘密而緹騎亦正以皇帝造謁死者洞其致死之由復與英國參贊絮語移時或有不利危及總監之位置則自度曰此人逗俄决於吾身不利吾必設計與大夫里斯奇謀待其疾較痊次立遺之歸英免爲吾障夫參贊旣受大夫之嚴而吾語大夫匪所不從則此計正萬全無失着夬皇帝已允其人隨時入宮覲見又俞允所求匪所不應則君臣之情已可概見吾初以計靡繫其人之女郎顧不得當卒不請其究竟此狀揆之似趨敗道吾馬丹始則行妬懼吾移轉情愛之心則力格不聽見容而女郎他佚至郡主之家猶幸郡主亦伏吾掌握莫或收抗女郎之逗吾所與逗其家道一也吾滋懼者即女郎潛至冬宮面奏其事皇帝必立斥我僞詞上奏而女固不能女郎知老人之死而不知其所以致死即知之有勇氣直奏之官家耶吾密諜之徒晨夕棋布初不令有一線之時偷閑外向故吾亦始終無所寅畏此時正有密諜之一人致一暗號示欲與殿下通語殿下立允之命御人振　待基从一躍上車於是其人瞬息已上與殿下並語殿下似頗操切曰爾至此何爲基从曰殿下不嘗詔我偵諜郡主家賓客耶殿下曰然特吾已知者千萬勿更説曰知之今早有英國之參贊曰戈登者來謁郡主候至經時之久 
[自由談之自由談] [  不冷]  
　　旗幟旗幟人人可爲者也安必其惟學界能之苟觀津警强迫商人簽字之　難免非自爲以陷人者若因此而欲嚴加懲辦不如懲辦警長爲當也 
 
 
 

Page 15

 
 
   
 
 

Page 16

 
 
   
 
