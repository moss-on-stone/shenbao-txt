# 1892 - 278 - 4906995

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[重印五經體注○全號畫報○岑宫保介福圖出售] [  點石齋啓]  
　　五經體注一書久巳風行海内而善本則殊寥寥或字多漫漶而莫辨或板太縮小而未清不獨閱者有費目力而且場屋中題解有失貽誤非輕本齋有鑒於此曾將是書悉心校印迄今銷售久罄頗蒙士林稱賞今復重印成書紙張潔白字跡清疎行欵悉遵鑒本仍裝三套碼洋兩元六角如欲躉購另議全號畫報自元號起三百號止裝訂廿五本分作四套實洋十五元所兩畫譜等各種亦分訂成七本附在套内岑宫保坐鎭滇黔閩疆戰績在人耳目間士民翕服今將平生事跡繪圖置說名曰介福圖亦巳印成每部實洋八角如蒙賜顧上海向本分局三馬路北申昌京都廣東兩湖福建汴梁西安四川等省各分莊購取 
[釋算]  
　　余不能算所能者僅九章乘除之小者而已不能算又何足與言算然而能之亦談何容易去年震兒欲究心於算法余謂之曰此事非細心推究不可爾之體弱多病非所宜也震兒對曰算之爲術近今所尚嘗見有知此者述於大人之前大人無以答也兒將一剖其奥窔略探其淵微以資談助而已不得其精卽得其粗亦足豪也余遂許之因謂之曰近來欲學算法極爲便利製造局中所繙譯刊印之書其中言算學者精而且多劉康侯觀察欲書之廣銷也近更大减其價爾旣願學乎是當照價購取以資揣摩但心細固貴乎深入尤貴乎顯出此八股之訣而凡有學問之事無不宜然算學尤甚盖近來言算學者往往鑽入牛角心中拘乎墟而不適於用更可笑者以算學爲西法凡習算學之人一似必須效西人之性情風氣而後可此則大不可也昔聖祖仁皇帝聽欽天監論算一爲華人一爲西人紛紛辯論莫折其衷於是潛心算學者三月復傳前兩人各申前說卽能斷其是非因指庭前一圓石令兩人推算其斤兩華人所算不及西人聖祖復親閱一周細加覆算指以示西人曰爾之算雖準然此石隂面有㘭處應减斤兩若干爾尚未之見也西人乃大驚服此則天亶之聰自不可及然亦可見算學之妙不僅西人稱獨步矣試觀阮文達公所撰疇人傳可知中國之人擅長乎此者不乏其人而近來又從西人書籍中繙譯而成算書若干種得此以精究之斯精於算學者將日益多爾欲學此亦由此入手可已震兒曰何以謂之疇人余曰此二字出於史記歴書漢書律歴志亦有疇人子弟分散之語說者紛紛其說有謂是疇與籌古字通籌者算之義也故謂之疇人有以爲疇者類也與儔侣之儔亦通善算者能推類以盡其餘故謂之疇有謂尚書有洪範九疇實發河圖之秘而數起於此故以善藪者爲疇人而如淳之註則曰家業世世相傳謂之疇引律有年二十三傅之疇官各從其父學樂若注謂疇者知星之人則從疇音之義李奇注謂同類之人俱明歴者也則又從疇類之義矣然如淳所引之律乃漢律也高祖紀有老弱未傅云云服虔曰傅音附孟康曰古者二十而傅師古曰傅者著也言著名籍給公家徭役也然則凡有世世相傳之事皆得謂之疇殆與農服先疇之意相合而數學列於天官尤重世胄古顓頊命南止重司天北正黎司地唐虞羲和二氏紹重黎之後周官馮相氏注世登高臺以視天文之次序拾遺記曰宋景公史子韋世司天部妙觀星緯景公待若神號之曰司星氏漢置太史公位在丞相上以司馬談爲之後其子遷嗣自昔掌天算者大抵師承家學卽所謂專門之裔也漢書宣帝紀云復其後世疇其爵邑世世毋有所與說者謂疇籌也後世常與其先人等也或又謂疇爲耕治之田古者農不去疇本有世世相傳之義卽史記秦始皇紀所云男樂其疇女修其業之意亦相合如淳說本漢律確然有據且疇官之稱爲疇人顯證律云各從其父學則其義更顯疇字可以指物亦可以指人國策云夫物各有疇今髠賢者之疇也荀子云草木疇生淮隂侯傳其疇十三人齊語人與人相疇是謂疇人之根據或有以樂官爲疇人者則誤於王粲七　七盤陳於廣庭疇人儼其齊俟二語然束晳補亡詩序云晳與同業疇人修鄉飮之禮然所詠之詩或有義無辭音樂取節　而不備據此則習禮習詩習樂皆可謂之疇人不獨天算一門而文達公命名之義則實有取乎漢書如淳注義以世世相傳謂之疇人也今爾欲學此而余不能爲爾之先疇彌自愧已爾其取各書而參正錯綜融會而貫通之庶幾與古之疇人日相晤對用以升其階踐其閾窺其户牖而入其堂奥則於算學當有實獲也已 
[諭旨恭錄]  
　　八月十四日奉旨山東道監察御史員缺著龍鴻　補授分發浙江補用道陳乃瀚安徽試用道朱文藻江蘇補用知府吳增僅陜西補用知府劉本植浙江補用知府何恩　浙江試用知府劉瀚錢謙江西補用同知潘懿雲南補用同知毛瀚豐江蘇試用同知張錫爵胡鍰山西試用同知成熙浙江試用同知黄家瑜黄鉞江西試用同知鄭汝澄安徽試用直隷州知州王大慶安徽補用知州兪廷恩廣西補用知州何臻祥雲南補用知州蔡茂秩河南試用通判李開藩廣西試用通判　廷傑奉天補用知縣高嘉和直隷補用知縣趙植培龐德澐江蘇補用知縣閻懋增山西補用知縣張良澐陜西補用知縣張會一甘肅補用知縣趙先榘江西補用知縣任國銓四川補用知縣兪昌言廣東補用知縣樊淙直隷試用知縣劉傳祈江蘇試用知縣黄楙阮達元章景善安徽試用知縣何恩煌吳守誠周德興山東試用知縣曾廣運山西試用知縣趙英勳萬有嚴浙江試用知縣任曾培江西試用知縣吳政修福建試用知縣胡之楨四川試用知縣龍澤厚廣西試用知縣樊景曾浙江試用運庫大使劉景衡福建試用鹽大使沈汝修林兆榮廣東試用鹽大使李作楫俱照例發往奏留吏部額外主事鮑心增王誠羲劉錦榮俱准其留部擬補吏部筆帖式明堃恩厚俱准其補授盛京禮部本處　中員缺著明良補授定東陵禮部員外郎員缺著海敷補授盛京禮部員外郎員缺著錫昌補授盛京刑部主事員缺著樂善補授光祿寺署丞員缺著聨陛補授明保湖南試用道錢康榮著以道員發往湖南補用並交軍機處存記選用知府王詠霓著以知府發往安徽儘先卽補欽此 
[金臺晚眺]  
　　鑾儀衛掌衛事多羅慶郡王爲咨行事本衛現出有整儀尉等缺例應將滿洲大學士六部九卿滿堂官職名開繕清單奏請欽派二三員會同本衛揀選相應咨行内閣六部九卿等衙門各將滿堂銜務於三日内開送過衛以憑繕單奏請欽派揀選官缺○國子監爲咨行事廂藍旗官學現在蒙古官學生懸缺記名各生傳補已 
 
 

Page 2

 
 
竣應卽照章考取記名後挨次傳補相應咨行廂藍蒙都統飭知各佐領卽將年在十五歳以下聰明子弟情願送挑官學生造具三代年貌姓氏印册務於卽日開送過監並傳於八月二十七日辰刻赴監聽候考取前期三日赴監註書切勿自悮○禮部爲傳知事准圓明園八旗官兵處文稱圓明園正黄旗官學滿教習年滿一缺希由大部照章於取中本處滿教習補送一員來學教讀等因到部查名次在先之圓明園官學候補教習文盛應行補送相應傳知廂白滿固山飭知該教習務於文到三日内親身赴部騐到並帶筆墨塡寫親供覈對筆蹟以便咨送圓明園官學○兵部准直隷總督李咨開以前記名提督廣西右江鎭總兵唐殿魁安徽合肥縣人統領銘軍於同治六年正月十五日在湖北尹漋河地方勦匪力竭陣亡奉上諭唐殿魁治軍嚴整每戰必先此次力竭捐軀深堪痛惜著照提督陣亡例從優議卹欽此嗣經兵部議以加贈太子少保銜給與騎都尉兼一雲騎尉襲次給與恩騎尉世襲罔替欽此嗣奉上諭唐殿魁生平戰功及事跡宣付史館立傳並於江西湖北安徽地方建立專祠欽此伊嫡長子唐治堯於光緒元年十二月二十三日奉到敕書承襲查唐治堯現年三十二歳因幼讀詩書未嫻弓馬援例捐升道員分發江蘇試用今據禀請以江蘇試用道兼襲騎都尉兼一雲騎尉給咨併案赴部引見除另行奏明外相應咨明貴部查照○侍衛處爲知照事八月十一日奉旨朕於明日辦事用膳召見大臣後出德昌門走椒園門進承光左門至北海畫舫齋小坐升黄察察里閱看侍衛箭畢出承光左門進椒園門德昌門還瀛臺已初二刻預備欽此○總管内務府大臣爲知照事總管趙來福口傳奉旨皇后於本月十二日赴頤和園皇太后前請安所有應行導引扈從以及跟隨關防侍衛官員人等均於是日寅刻在德昌門外伺候等因准此相應知照各衙門凡有應行傳派預備之處查照成案辦理○欽天監爲咨報事本監現有奏補春官正一缺一人於本年八月十三日加班帶領引見相應造具滿漢排單二分先行咨報軍機處查照○文武漢京官應領秋季俸銀經户部按照册領數目稽覈相符移付銀庫於本月十二日已刻開放計三萬數千金○榮公府護軍校高佩如在百興胡同三順妓寮與天津李五生釁被毆身死案經移送刑部掣分山東司訊辦目下此事已爲榮公所知公之側福晉諭令闔府官兵人等各念寅誼量予佽助俾正兇不得脱减罪名○正藍旗護軍統領處爲咨行事本旗出有護軍叅領一缺例應咨取二等侍衛雲麾使前鋒侍衛子男輕車都尉副叅領佐領鎭國輔國奉國將軍頭二等護衛四品典儀佐領等與本營應升人員一同揀選相應咨行貴處卽於前項應送人員開具銜名於三日内保送一二員到營以憑定期揀選○正白旗滿洲都統親王銜多羅克勤郡王晉爲咨覆事印房呈稱准兵部咨開和碩醕親王載濤門上長史懸缺咨取各項上三旗三四品人員保送入揀等因查本旗三品頂戴世管佐領秀齡堪以保送入揀和碩醕親王門上長史之缺相應咨覆兵部查照辦理 
[湘撫履新]  
　　湖南巡撫吳清卿中丞由京南下泝江至湘中沿途接待情形備詳報簡兹又聞本月初七日節抵長沙卽於初八日履新視事湘中民庶頗覺安靜無譁是可喜也 
[英使行程]  
　　英吉利簡駐中國京師欽差華爾身君於上禮拜六卽本月十八日由京挈眷抵滬暫寓密采里旅館今日乘法公司輪船至者港俟法公司輪船過港時附之還國所有新簡欽差於上禮拜一卽本月十三日由倫敦秉節來華本埠已接到電音矣 
[再述江西匪耗]  
　　哥老會匪肇亂於醴陵竄擾於萍鄉及官軍進勦開仗獲勝各情早已迭登報牘兹聞該匪於六月間初在湖南各處搶刦夜聚曉散行蹤飄後無從拿捕迨七月間始踞醴陵某山八月初旬遂蔓延萍鄉武功山一帶有僞大元帥莫姓僞平南王某姓者自稱奉九龍山大明主裔之命興復明室刼富救貧大張僞示賊氛頗惡幸袁臨恊鎭鄭虎臣恊戎國謨身經百戰膽識過人見賊勢披猖立卽撥派營勇百名會同吉字營往萍鄉堵剿恊戎又督帶營兵二哨親往前敵指授機宜前報所記吉字營袁州營宣風團丁會同進剿開仗獲勝係鄭恊戎之力居多開仗之次日卽有匪徒一二千名由醴陵馳至會合一處仍踞武功山道經官軍紥營之地相距不出數里該匪放砲三聲聲震巖谷其時振武後營尚未到防官軍因兵力未厚火藥不多未便截擊任其經過日内振武後營當已赶到携帶開花砲位火藥甚多足敷勦辦省中復委周大令文瀚麻大令瑶管解火藥開花砲等件由陸路馳往軍前源源接濟不日亦可到防大約中秋左右當有一番血戰也惟聞日前有匪數百人馳至武功山麓某村欲造大砲村民迫於公憤鳴鑼集衆將匪逐出次日該匪糾集二三千人至該村報復團丁以衆寡懸殊不能抵禦官兵聞而馳救兩相格鬥互有損傷匪黨斃命者八十餘名袁州營吉字營各傷十餘人陣亡數人宣風團丁傷亡略多刻下袁州營吉字營剛字營振武後營皆禀請查照同治初年章程規復長夫一項以供炊爨接運諸役俾勇丁得以專力打仗當蒙撫憲查案批准從此桓桓猛士自必異常奮迅矣又聞撫憲於某日電請兩江督憲派兵援剿旋奉覆電刻下賊勢未急江西兵勇爲數不少當敷防剿倘日後賊勢較急再行電請說者謂由金陵至江西輪舶運兵不四五日卽可得無數雄師可見輪電之益大矣彼平日墨守成法兩目如荳者至此亦可恍然悟矣 
[掘地得鏹]  
　　杭垣清遠橋堍下某甲者向以絲綫爲業與其弟某乙同居一室家本小康旣而兩人均有烟霞癖遂賦閒居不理生業年復一年幾至饔飱不繼住宅雖係祖産失於修理亦覺坍塌不堪欲售於人又無問津者因中秋節屇不得已作羅雀掘鼠之計十三日將廂屋拆去欲將瓦片木料等物零星售去以償債主窗檻下有條石一塊掘之得酒罈三隻倒覆於地起而視之每罈約有番佛四百餘尊於是兩人喜出望外遂各置衣服焕然一新儼成富家翁不復如前此之朝愁暮急矣錢財得失關乎定數信然 
[火警卽熄]  
　　杭垣太平門城根某姓茅屋於十四夜十二點鐘時不戒於火但見烈燄冲霄紅光四射轉瞬烟消火滅初疑焚送紙紥器皿等件翌晨始知燒燬茅屋一間云 
[甬東雜記]  
　　月初某日傍晚北門佑聖觀内突來野猪一頭當經住持報知衛安局局勇各執洋槍奮力擊之得以就擒本欲送呈道憲適道憲因事晉省遂送往提署馮軍門賞給大錢數千文以酬其勞○寍郡湖西傘頭匠某甲與縫衣匠某乙素稱莫逆日事游蕩乙喜　曰鴿甲亦步其後塵甲母恨之將所養白鴿盡行放去復將鴿籠擊毁甲見之敢怒而不敢言悶悶不樂當夜遂服紫霞膏畢命甲母移怒於乙登門吵閙旋經乙吳人謫處許給洋六十元爲棺殮之費始得寢事○中秋佳節各項手藝無不停工游玩各衙署亦給假兩日停辦公事是日市是往來者異常挨擠或手携或肩挑均係購買魚肉月餅等物各店生意倍勝於他時午後西南兩門外以及江東張斌橋等處均有龍舟競渡之戲一水瀠洄游船鱗次紈袴子弟挾妓閒游鬢影衣香不减曲江春水然龍舟競渡不於重午而於中秋恐未免使靈均笑人○十六日南門外廣東會館供奉現任浙江提督馮煜康軍門長生牌位是日特雇大春臺大吉陞兩班合演以伸慶賀道府廳縣以及六營兵弁均往道賀輿馬喧闐異常熱閙○白露後秋分前最忌大風寍波於七月杪八月初連日北風大作四鄉新植晚禾正在開花結實之際遭此摧殘以致榖粒未能飽綻農人無不仰天興歎也 
[盜犯就擒]  
　　營口稽查處兵目孫蘭亭於月初在東圍子門外小店内拘獲盜犯兩名解送道轅由道憲派員會同海防廳蓋平縣訊問兩盜供稱一姓楊名富春一姓趙名祿係遼陽州人約同在逃之任姓等四人於七月廿一日夥刼王姓騾四頭又於廿七日夥刼劉姓小車上騾四頭並剥　男女網布衣　多　王姓之騾業已緝獲給失主認領劉姓之騾已被任姓等帶往北城翌日善觀察親自覆訊二盜仍照原供觀察 
 
 

Page 3

 
 
飭令發廳收　想當明正典刑以快人心也 
[書院試題]  
　　九江關道涂觀察於本月初三日課試蓮溪書院肄業生童題目列後生監題人之視已童生題其身正通場詩題賦得斵梓染絲得絲字 
[輪船互碰]  
　　安徽所隷澄清官輪船於本月十一日由沈仲復中丞札飭送某軍門赴上海密拿要犯傍晚啓椗下駛甫行十餘里忽遇載運機器之火輪船横江而過兩船互碰船身登時碎裂司機者急乘勢駛至江邊淺渚得免沈入波心計全船六十餘人皆經載機器船施救得以誕登彼岸軍門首先挽住載機器船錨練不虞練弛錨下以致墮江後由漁船救起良久吐出江水數斗始慶更生當夜載機器船卽行上駛澄清各人踉蹌回省禀訴情形中丞發電至蕪湖飭楊觀察查問此船是何名字旋知初十夜緣江上駛經過蕪湖並未停輪新關西人亦未赴查故無從指賓少頃又發電音飭會商新關税務司俟此船卸空下駛時卽行扣究旋有人述互碰時情形云此輪初次行駛長江當夜緣上風以行忽見迎面磯頭突兀急轉舵思出下風澄清適當其衝連鳴汽筩而此船已横截而來刻下澄清仍陷於淺渚間省中檄調砲船二艘前往看守 
[盜案續陳]  
　　上月二十六日安徽廬州府李同泰錢店遣夥送洋銀四千圓至蕪湖舟山東門驀遭暴客所刦業已誌諸報章矣兹聞被刦處在東門外十里許蟹子口河中其地港紛歧向南爲無爲州水口迤北爲含山縣支河下游十里乃林頭鎭爲商船輻輳之區是日舟行過此爲時尚早擬赶至林頭守夜不虞半途卽有是禍榜人之子某甲當時實被砍墮河心身死船夥則因再四哀求得留一命事後查悉地歸無爲州轄卽奔赴州署禀陳章幹臣直刺聞報急往履勘及回署卽派捕赶緊跴緝未幾榜人子之屍身在含山縣境河中浮起直刺遂以盜蹤飄忽未可刻舟以求移咨含山縣將爲卸責地步含山令未肯任受仍由直刺選加幹捕遐邇嚴拿水國蒼茫未識能早日破案否 
[湖樓烟雨]  
　　嘉興府宗太守近有添丁之喜傳福夀堂京班於十六日在署演唱文武各官饋送禮物一概璧謝清風亮節可見一斑○郡中文武各官於十六早齊集武聖宫排班叩祭迨禮畢天已黎明始各鳴騶回署○有鄉婦共雇一船赴蘇進香回時停泊平湖東門外因梢棚上所掛燈籠被風吹著延燒他物光焰烈烈别船上人見之麕集撲救人多船側登時傾覆火亦熄滅墮水諸人旋經設法救起惟一中年婦及老婦已魂溺水府矣慘哉 
[茸城望月]  
　　中秋日松江鬥富浜人某甲携布衣數領至西門長生庫質取青蚨若干以償節帳北門外無賴阿四和見之冐稱署中捕役向甲盤詰來由甲忿火上炎互相毆擊一時村鄰激於公憤不約而來者多至十三四人拳足齊施驟如急雨阿四和勢不能敵以致遍體鱗傷蛇行至黑魚弄中狂吼一聲奄然而斃隨由地保向某善堂領取桐棺一口收殮瘞埋說者謂阿四和雖係地痞之流然人命關天一任甲等攢毆致斃何地方官竟如瞽如聾耶○華陽橋南三四里吕蕩廟住持僧不知其法號近以符水治人疾病自稱傳自仙人人有服而得瘳者爭輸金帛僧遂得以興修一切刻已星題月牖焕然一新矣○中秋日賽會時道經中叅府署神像後隨之王某乘馬揚鞭洋洋自得不期中途跌仆未及扒起而所騎之馬早已驚駭騰驤致將王腿足踏傷血流如注嗣經人扶掖而返則已狼狽不堪矣 
[邑宰騐屍]  
　　鎭江人周昌祿在本邑英租界二馬路中市開設薙髮鋪雇王繼全管理一切本月十六日下午有修路機器車經過其鋪鋪夥吳和免戲言若用此等機器耕田更爲便利王聞之叱令好好奏刀莫多管閒事吳不服與之爭論王卽舉手批吳之頰吳更不服向之吵閙王又兇毆同事人李阿慶恐釀事端勸吳登樓後王知吳身受重傷乘間遁去周知事不得了報明捕房捕頭派包探陳阿九緝王送究及另有他夥尋訪則見王已上某輪船欲往九江隨追令同回鋪中察吳傷勢已一息奄奄王情急突持菜刀自刎鮮血淋漓周遂又報捕房送王至仁濟醫院醫治旣而吳因傷身死由三圖地保恊同周投報上海縣昨日午前黄愛棠大令親臨相騐地保及周各供訴前情莩及同事楊亭修謝止禮供亦相同大令略加詰問旋騐明屍身右肋有拳傷惟十指甲均現黑色謂係受傷後發痧身死周求准自行棺殮一面函致鎭江追其家屬來滬大令准之復飭差將在鋪各人帶回候訊並順道至醫院將王騐視騐得食管受傷恐難保全性命云 
[縣案彚錄]  
　　本埠南北震源正兩錢莊於前歳底被寗波咸德錢莊倒欠銀十三萬五千兩洋五萬元當經震源莊主黄鎭心等投江海關道及浙撫衙門控告旋經浙撫將咸德莊經事馮珊林委解到滬歸上海縣訊辦關道憲聶觀察札委竇奠高明府到縣訊供判將馮收所著令赶緊清理此已屢登前報前日明府蒞縣於晚間提馮至案問曰爾虧欠震源之欵何故延不料理實屬故意抗違喝令戒責馮供稱寍波現有帳目可收能了欠欵惟求寛限明府曰今日本當嚴比收禁姑念一再求寛著限十日將欠欵料理明白馮供稱求寛限半月清理明府准之　飭收所候示○沈竹順控閔毛毛爭奪車基一案當由前任袁大令訊問尚未結案今由黄大令查閱接管卷於前日請帮審委員竇明府覆訊究訴稱係本邑人家住浦東廿四保四十四圖地方向業耕耘有田數畝及車基一方忽被閔强佔向論之下反被毆傷爲此來案控告求　訊究閔供係浦東人力田餬口我田與沈之車基毗連桔橰取水必由沈田經過向伊商懇並未行兇叩求明鑒明府衡情判斷著沈將地租與閔毛毛每年收租錢一千文諭畢著各具切結呈案備查○虹口公仁昌洋廣貨店係楊守梅張朝俊吳惠川等合股開設約共資本三千餘兩至今年端陽節後楊等因資本虧折將店閉歇嗣因分派虧耗以致意見不合在縣涉訟前晚黄愛棠大令請竇明府集訊因兩造供詞各執明府著兩造將帳算清禀覆候核○譚田華控何祥林卽何會杳賣房紏葛由帮審委員竇奠高明府訊供斷結已列前報前晚明府訊案時譚田華遣抱呈投案繳洋連前共計四百七十四元請給何具領何會香亦投案具呈領狀正欲將洋收領忽有伊弟鶴林投案聲稱此洋應分給小的明府判以六十元給鶴林餘交何領去 
[英界公堂瑣案]  
　　三百三十號華捕禀稱王公義米店有米轉運至某處扛夫與車夫爭攬䭾負以致互毆小的見之一併拘拿送案王春發供稱小的身作脚夫承值官塲差使是以此米應由小的挑運忽有小車夫陸阿多等向之爭奪以致揮拳周德其供與相同公義夥某甲訴稱向日米由挑夫挑運昨日被小車夫爭攬以致與挑夫互毆陸及張文連王阿三王洪祥同供稱小的等在治下當車夫公義唤小的等運米突被挑夫覇阻是以口角並不行兇蔡太守判令將王等衆挑夫各管押一日陸等衆車夫各管押兩日○包探孔阿才禀稱吕榮庭之妻某氏後捕房報稱姚仁法等至伊家奪取女兒捕頭因令小的拘拿送案吕訴稱小的現在捕房當差使女兒於本年二月間由倪阿六爲媒周阿增爲妁許字與莊阿炳爲繼妻議定禮金洋銀一百元席費洋銀四十元三月某日收過三十元豈知莊前在外洋已娶有妻子此次來家吵閙未得迎娶過門前夜忽糾得多人來奪小的之女姚供稱小的曾於上年到過他家此次搶親並不干預蔡太守飭暫行管押候過堂覆訊諭令吕挈女候質○金陸氏訴稱昨日小婦人挈女傭雇東洋車至某處突被馬車將車撞仆致小婦人及女傭跌出失去金耳環及珠花各一約值洋銀六元當由某號巡捕拘住馬夫送案請訊馬夫毛功才供稱劣馬肇禍尚乞施恩蔡太守諭令毛照氏所供賠洋銀六元○包探張九意禀稱楊裕順地貨行主楊秋亭報稱有錢六千文被行夥顧木先竊去有人目見惟不肯來案作証楊訴稱顧撬開箱蓋竊錢六千文請爲訊究顧供稱小的在楊處爲　楊因無資本囑小的央親戚金福基擔保與吉昇莊往來拖欠錢六十餘千向索不還反被誣竊蔡太守判令押候過堂覆訊核斷○包探黄四福 
 
 

Page 4

 
 
禀稱湖北女子王三蘭有金約指珠花約值洋銀十一元被庖人李大時竊取經小的吊贓送案三蘭嬝嬝婷婷秋波斜溜鶯聲低轉訴請領贓李供稱小的係湖北漢陽人貧迫不堪以致行竊蔡太守判令笞責二百板遞解回籍贓給三蘭具領三蘭乃歛袵致謝欵步下堂○包探秦少卿禀稱昨晚浙江路三百廿三號門牌劉道生茶館内有多人聚賭當經小的拘獲連賭具送案劉及季榮郎同供稱小的等在治下合開茶館偶有衆車夫團坐鬥牌尚求恩恕方阿朋供稱小的在茶館中司帳不敢聚衆賭錢張有仁徐阿榮李阿四嚴長生桂東郎徐隆生沈阿四楊南江吳阿三曹阿三陸福生施蘭郎江洪郎王寳泉蕭周元蔡阿紀王永仁顧高江胡海郎袁子雲同供稱小的等或當小工或當車夫偶爾賭錢以後不敢再犯矣蔡太守判令將劉李各笞責一百板管押一月方笞責一百板張等二十名各管押一禮拜賭具存候銷毁○姚天富訴稱小的唤賣棉花與沈桂生議價不諧以致口角沈遂持木棍兇毆是以報捕拘案沈供稱小的向姚買棉花議價未成原可作爲罷論因被辱駡致　釁端蔡太守判罰沈洋銀兩元悉數撥充某處西醫院經費○蔡生榮訴稱被王春生掩入小的家竊去絨單經小的拿獲人贓解送案下捕頭禀稱查得王係積竊王供稱小的係上海人自知刑法難寛尚求大老爺網開三面蔡太守判令笞責二百板驅之出境不准逗留贓給蔡領去 
[法捕房瑣事]  
　　飯店堂倌某甲不知何故與流氓口角當被流氓軋至八仙橋相近痛擊一塲適巡街捕至流氓始紛紛逃散僅獲兩人送入捕房管押不料逃去之流氓行過八仙橋以爲在租界之外可無忌憚大聲辱駡爲捕頭所聞立飭巡捕從後門而出向褚家橋兠拿復獲兩人管押候訊○雉爰江甲乙二人因事齟齬慶次扭毆乙卽邀集友人向甲尋仇欲拔往虹口地方痛加毆擊適爲巡街捕所見將乙拘至捕房管押一宵○某甲住米店中騙得白米五斗當經店主尋獲扭送捕房押候解訊○某姓家傭婦懷抱幼孩在新街游玩適有匪人從後　行來將孩手鐲攫去傭婦大聲疾呼由旁人代爲追趕將匪拘獲送入捕房管押 
[上海六馬路仁濟善堂接到鎭江丹陽縣告災來書照登]  
　　少欽封翁大善長大人閣下久殷御李未遂瞻韓每於申報中得讀告糴之書校時之策仰見痌瘝仕抱胞與爲懷偉略藎籌莫名欽佩澄等生長曲阿筆耕餬口地方公事素不與聞所願五風十兩擊壞歌豳爲盛世之良民服先疇之畉畝而已詎意宼亂初平偏災迭見戊子歳旱魃爲虐辛蒙閣下與諸大善士倡集義賑子英世兄躬親查放實事　是不辭勞瘁俾數十萬飢溺餘生得以出溝壑而登衽席敝邑之人至今尚浹髓淪股感盛德於不置無如天不福陽元氣猶未復而奇荒又疉降也吾陽山鄉高仰水　失修尚有十日不雨無麥無禾之患今歳自夏徂秋雨澤愆期蝗蝻徧地溝塘則水源告竭　救無從田塍則孽種蔓延滋生不已兼以鄉愚無知非但不力爲撲捕反有潢劇祈紳者迨至田禾嚙盡始悔噬臍則已杍袖俱空篝車絶望矣秋後得雨鄉民競栽蕎麥翼牧　榆之效乃又生灰色蟲似蝗而小俗名油葫蘆者穴上囓根無不枯萎城北數十里一片赤地非僅無米可炊抑且無薪可爨其餘各鄉濵江濵　以及新開之九曲河兩岸雖戽水較易然蝗食之餘其收成亦大爲减色目前賣男鬻女已時有所聞日後易子析骸　在所不免被災之重過於戊年而辦賑之難則又甚於他處敝邑地方瘠苦本無富商可捐卽有可籌之欵前年辦賑又已羅掘無遺署縣事洪公甫經到任赤手空拳何從措辦猶幸民情良儒尚能忍飢待救不至别生事端但百萬災黎轉瞬隆冬無食無衣何堪設想澄等有心無力呼籲俱窮非不知辦賑之　刻成弩末而直賑東賑諸大善士又已殫竭心力昕夕不遑苟殘喘可延歇取復爲發棠之請然身親其境隱忍不言咎戾滋重故輾轉籌辦不能不爲秦庭之哭伏願大發慈悲速賜援救萬家生佛感戴無窮並乞登諸報章俾四方善士知陽民之苦况念卒歳之無資義棠仁漿多方後　則又　熱心香所望風而九頓首者也肅此仰臆敬請道安並請諸位大善士台安丹陽士民韓鳳來何沛霖林澄姜璘周士榖姜定保孫國鈞楊式榖魏念先林濂夏之鼎張瑞圖頓首 
[上海北市絲業會館籌辦順直賑捐局起解第二批銀兩棉衣啓]  
　　啓者則敬前解規銀六千兩現奉督局憲批開賑需緊要飭卽迅籌續解並發空曰實收二百張諭令查照奏定章程收捐貢監銜封翎枝等項就近塡給等因奉此兹又湊解第二批規銀一萬二千兩於八月二十日分裝六箱並　解杜布棉衣褲二千五百件統交招商局海晏輪船運解到津禀請局憲騐收撥放俾濟要需其關税水脚　項仍蒙上海道憲招商局憲分别免收所有前捐各户應得何項奬敘請卽開示年貌籍貨三代履歴並持則敬所出捐票到局照章核辦卽當塡發實收按月造册禀請咨部給照以示鼓勵如有志切顯揚者亦祈赶緊上兌則敬謬司收解不勝盼禱之至再前解六千兩請刊申報洋爲二批兹奉憲批應將官捐義賑分别聲叙以清界限是以此項銀衣仍作第二批報解以期各清各欵合併聲明[  錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海六馬路仁濟善堂籌辦順直滬局施子英經收核奬賑捐七月二十七至八月初十日止清單]  
　　姚近塏大善士洋三百二十元毆陽書嵩堂本年臘月廿二日　　慶夀筵資移賑并求高夀洋六十元浮邑推車子苦洋五十元九江新安義記有心無力子同聲憐苦氏三位合洋四十元繼述齋洋三十元無名氏五位總無名氏合總二户各洋十五元胡朱氏洋二十元篤誠堂洋十四元十一位總合蕪湖和生祥姜忠堂三户各洋十二元和豐號謝錦翁蔣崔翁范金富勉力氏無名氏無名氏無名氏無名氏無名氏合洋十元浙寗同福和求保平安又豫豐號岡州歐陽發中堂蔣思永堂孫則安無名氏合朱胡氏悟生氏常州無名氏九户各洋十元無名氏洋九元愼記諸同人愼思書屋李二户各六元弭過生求合家平安敬修居士同和典衆友潼陽十四童子潼陽閨女子美記行無名氏隱名氏八户各洋五元思守居士求母小疾速愈知足堂張百讓堂長夀記思安氏五户各洋四元乾泰昌諸同人九思堂程許李氏不書名無名氏五户各洋三元遺安堂程樹德堂孫椿蔭堂愼久記乾順泰諸同人退思堂主人問心書屋金利源帳房吟春山房鳳廷氏保赤氏不書名吳桂生許登雲十四户各二元不留名一元三角乾字求諸事平安無名氏求身康健同春和忘榮齋竹悟山房因學居士武靜記揚慶記昌記無名氏無名氏無名氏朱胡氏保安氏智廷氏朱胡氏思遂氏范趙氏王紫香十元户各一元無名氏勉心氏二户各六角蔣哲三姚坤源正德利繆福庭丁欽陳咸王炳記均記豐記玖户各五角有過氏四角鎭江沈懷德堂浦介生守愼居無名氏慈竹氏偶卿氏正齋氏靜之氏靜安氏吉庭氏勤齋氏恕其氏植卿氏繹如氏景玉氏品三氏忠和氏嘉甫氏昌訓氏敬軒氏二十户各二角黄國治一角張燦文本洋一元大成祥銅洋八十元勉力子銅洋十元留餘銅洋九元金利源帳房又助無名氏應命三户各銅洋二元李登記規元七十三兩朱兪氏首飾四件許銀三兩三錢七分經三畏堂張福申二户各錢一百文以上共收洋八百七十五元五角七錢三分六合規元六百四十四兩三錢六分八厘首飾銀三兩三錢七分規元七十三兩銅洋一百五元烊　規元二十三兩一錢錢二百文合規元一錢四分三厘除首飾銀另作外錢洋併結規元七百四十兩六錢一分一厘 
 
 
 

Page 11

 
 
[光緒十八年八月十二日京報全錄]  
　　宫門抄○發抄硃批四道○滇撫譚奏籌撫水災情形片○湘撫張奏飭司道各赴本任片○護晉撫胡奏叅革知縣勒追欠欵片○蘇織造榮奏爲叩謝天恩摺○直督李奏仍請攺奬片○江撫德奏保舉在籍紳士請賞加三品職銜片○又奏調署知縣片○又奏甄别知縣片○江學政盛奏恭報歳試瑞州等六府一州情形摺○八月十二日理藩院鑾儀衛光祿寺正白旗值日無引見○長江水師提督黄翼升謝賞朝馬恩○興伯文璞前往口外賜奠請訓○召見軍機黄翼升興伯　文璣○發抄李鴻章奏福建補用直隷牧張慶鈞仍照原奬奉硃批吏部知道欽此○又儘先遊擊郝祥麟借補提標城守營都司奉硃批兵部議奏欽此○又甄劾教佐不及額奉硃批吏部知道欽此○又牛莊海關收支洋藥厘捐銀數奉硃批該衙門知道欽此○○潭鈞培片再滇省本年雨水較多災區較廣需欵甚鉅業將昆明陸凉等十六州縣被水成災委勘賑撫情形會摺馳奏並懇勅部撥欵賑濟在案兹據各屬禀報呈貢縣之斗南大小梅子江尾可樂烏龍浦大漁大小河口新村松花營王家莊海晏腰灣安江等十五村沿海三十餘里田禾概被淹没廬舍亦在水中間有浸塌富民縣東鄉之大營等村南鄉之黄王坡西鄉之枚和邑村北鄉之大小里仁等村沿河堤决被淹田九百餘畝建水縣之麂子沖等村會澤縣之集義鄉各被淹田一千餘畝或被沙石埋没或已坍塌成河晉寗州沿海之河東河西兩鄉田畝概被淹没南寗縣之横大路等十五堡冲决圩堤坍塌民房四五百間又據宣威州續報州屬江邊一帶被淹田五百餘工又昆明縣續報縣屬望城堡各村及碧雞堡之赤甲璧干溝尾下普坪等村田亦被淹各請委員會勘等情臣據報當經行司會局籌欵委員分投馳往會同各該地方官逐一查勘妥爲賑撫造册詳辦此外有無被灾地方仍俟查覆到日再行核辦兹據布政使史念祖糧儲道英奎會同善後局司道詳請奏咨前來臣覆核無異除咨部查照外所有呈貢縣富民建水會澤晉寗南寗等州縣並宣威州昆明縣續報被水成災緣由謹會同雲貴總督臣王文韶附片具陳伏乞聖鑒謹奏奉硃批知道了欽此○○張煦片再新授湖南臬司王廉現已到省應卽飭赴新任署臬司吕世田交卸臬司篆務仍回糧儲道本任各專責成除分飭遵照外理合會同湖廣督臣張之洞附片具陳伏乞聖鑒謹奏奉硃批知道了欽此○○胡聘之片再前任懷仁縣丁憂知縣郭肇金虧短任内正雜各欵銀一千六十六兩零倉米一千二百五十七石四斗六升四合四勺豆一千七百三十七石八斗三升九合六镶經現任知縣王文貞查明揭報屢催完補未據清交現在二叅已逾自應照例叅追以重倉庫據署布政使張汝梅詳請奏叅前來相應請旨將前任懷仁縣丁憂知縣郭肇金暫行革職勒限四個月全完如限内不完或完不足數再行從嚴叅辦除飭取應行分賠上司職名另行咨部立案外理合附片具陳伏乞聖鑒謹奏奉硃批著照所請該部知道欽此○○蘇州織造奴才榮廷跪奏爲恭摺叩謝天恩仰祈聖鑒事竊奴才恭閱邸抄本年閏六月二十二日奉旨蘇州織造仍著榮廷接管欽此當卽恭設香案望闕叩頭謝恩伏念奴才内府世僕知識庸愚仰蒙逾格鴻施簡放蘇州織造抵任經年愧消埃之未報思維清夜正惶悚之更深兹復渥荷綸音仍令接管沐殊恩之愈厚益圖報以爲難跪聆之餘彌殷感惕查本年壬辰赶運曁添派各項綢縀業已辦齊解京交納至内務府另傳繡緙緊身衣面並敬事房派辦繡緙衣料縀綢紗疋以及工部奉傳皇太后萬夀聖節應用金輦繡片各項緊要活計奴才現已敬謹開工竭力趲辦並咨催撫臣曁藩司赶緊撥欵以資接濟一俟告成卽飛速解交不敢稍事遲誤奴才總其始終奮勉勤愼趨公藉圖犬馬之報以仰副高厚鴻慈於萬一所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○李鴻章片再奉天勸辦順直賑捐出力案内縣丞銜宋春霈經臣奏請以縣丞不論雙單月選用旋因保奬重複復請攺奬俟選缺後以知縣用接准部咨以該員所保縣丞於何年月日奉旨經何人保奏應令聲覆核辦等因查宋春霈係於吉林積年剿辦馬賊出力案内經吉林將軍長順奏保以縣丞不論雙單月遇缺儘先卽選經部議准於光緒十七年十二月初二日奉旨依議欽此應仍請攺奬俟選缺後以知縣用以示鼓勵理合附片具陳伏乞聖鑒勅部核覆謹奏奉硃批吏部議奏欽此○○德馨片再據江西闔省舉人章烜等禀稱在籍四品封職翰林院庶吉士徐兆瀾係江西南昌縣人志潔行芳品端學粹持已以正待人以誠鄉里稱其孝義庠序奉爲楷模枕經葄史融會貫通一洗門户私見大要以力屏浮華期裨實用爲宗由同治戊辰科進士攺庶吉士乞假回籍因母老難以遠離未考散館丁憂服闋後志在陶冶後進主講江西省城之豫章友教經訓及南昌縣之東湖吉安府之鷺洲各書院並充孝廉堂山長先後十有餘年課士論文孳孳不倦以發明經訓爲主肄業生受其益而登鄉會榜及館選者不下百數十人其爲教器識居先彝倫尤重而於義利公私之辨備極分明允堪爲士林之儀型查安徽庶吉士崔澄因教敷書院掌教五年諸生受益經安徽撫臣沈秉成奏奬卿銜在案今四品封職翰林院庶吉士徐兆瀾主講闔省各書院十有餘年篤志勤修始終罔懈請援案給奬等情由布政使方汝翼會同按察使福裕轉據南昌府知府曹秉濬詳請具奏前來臣維振興學術責在師儒士習民風轉移攸繫徐兆瀾躬主講席誘掖有方裁成後進臣所聞見與該舉人等所禀相符核其篤行清修洵爲士民所矜式似宜予以甄叙以爲觀感興起之資合無仰懇天恩俯准將四品封職在籍翰林院庶吉士徐兆瀾給　三品職銜以示優異而昭勸勵臣爲風世勵俗起見謹會同兩江總督臣劉坤一江西學政臣盛炳緯附片具陳伏乞聖鑒訓示謹奏奉硃批徐兆瀾著賞加三品銜欽此○○德馨片再南昌縣知縣汪綬之老成練達堪以委令調署奉新縣知縣所遺南昌縣印務查有現署新建縣事准補德化縣知縣朱錫祁精明幹練堪以調署遞遺新建縣印務查有浮梁縣知縣任玉琛明練有爲堪以調署遞遺浮梁縣印務查有奉新縣知縣屠福謙明白穩練堪以調署該員等任内並無盜刦三叅屆滿已起四叅及錢糧未完叅限將滿有關降調之案據藩司方汝翼會同臬司福裕具詳前來除分檄飭遵外謹會同兩江總督臣劉坤一附片陳明伏乞聖鑒謹奏奉硃批吏部知道欽此○○德馨片再查准部咨嗣後道府州縣保歸候補班人員於到省一年後分别察看考核補用等因歴經遵辦在案兹查有軍功保舉分發江西補用知縣許第樸試看一年期滿應行照章甄别據藩司方汝翼會同臬司福裕詳請留省照例補用前來臣詳加察看軍功保舉分發江西補用知縣許第樸才具明練堪以知縣留於江西補用相應請臟旨留省照例補用謹會同兩江總督臣劉坤一附片陳明伏乞聖鑒謹奏奉硃批吏部知道欽此○○江西學政臣盛炳緯跪奏爲恭報微臣歳試瑞州等六府一州情形仰祈聖鑒事竊臣奉命簡放江西學政於光緒十七年十月二十七日接印任事恭摺陳明在案旋於十七年十二月初二日自省啓行按試瑞州接試臨江袁州吉安南安贑州寍都六府一直隷州歳考文武現在均已竣事伏查江西本禮義之邦文物向稱極盛兵燹以來元氣未復多士生計艱難頗以不能專心誦讀爲苦以臣試過六府一州而論文風以瑞州府之高安新昌臨江府之清江袁州府之萍鄉萬載吉安府之廬陵泰和永新南安府之南康贑州府之贑縣興國寗都州及所屬之石城爲最武力則贑州南安寍都三屬較爲出色其餘各屬文合體格武合程式者亦不乏人臣自到任以後查詢本省情形知開考之初槍替不免嘗試而招摇撞騙者亦所在多有因照例剴切曉諭嚴密關防外臣復認眞面試每事親裁以故按試所至均尚一律安靜間有外來槍手或經提調官先期拿辦或經廪生於未入塲前認眞查出尚無公然犯法之輩臣每試一棚接見教官卽囑其平日加意教訓文則勉以敦品讀書務爲實學武則勉以安分守已切戒妄爲其諸生中有資性頴敏講求根柢者卽調入省城經訓書院肄業俾得益恢聞見砥礪成材以副聖天子作育裁成之至意再臣經過地方雨暘應時民情安謐堪以上慰宸厪所有微臣歳試瑞州等六府一直隷州情形理合恭摺具奏伏乞皇上聖鑒謹奏奉硃批知道了欽此 
 
 

Page 12

 
 
[光緒十八年八月十三日京報全錄]  
　　宫門抄○發抄硃批四道○皖撫沈奏已故鄉宦功在桑梓請准在本籍捐建專祠並將事蹟宣付史館立傳摺○新撫陶奏審明定擬摺○護晉撫胡奏借撥倉榖以濟兵食片○直督李奏查明州縣經徵租銀清楚緣由片○八月十三日吏部翰林院正紅旗值日吏部引見六十五名欽天監一名鑾儀衛十二名○四川總兵陳金鰲請訓○恩公請假十日○阿克東阿續假十日○召見軍機陳金鰲　除用儀　瑞恒○發抄福潤奏堵築惠民等縣堤埝漫口辦理情形奉硃批該部知道欽此○又蘭山等縣支發勇糧數目奉硃批該部知道欽此○又請將在洋救護商船出力之委員等請奬奉硃批著照所請該衙門知道欽此○又鹽運使李希蓮赴任奉硃批知道了欽此○○頭品頂戴安徽巡撫臣沈秉成跪奏爲已故鄉宦功在桑梓據情籲懇天恩准在本籍捐建專祠並將事績宣付史舘立傳以彰勞藎而順輿情恭摺仰祈聖鑒事竊據署廬州府知府答寳謙詳據合肥縣知縣屈承福巢縣知縣蕭德驥詳據該兩縣紳士翰林院典簿王尚辰舉人楊昌言等一百十一人聨名禀稱已故鄉宦記名御史刑部郎中李文安係合肥縣人天資頴異學識淵閎爲人厚重剛方盡心經世之務事親至孝居喪哀毁異常葬時有白燕來翔人以爲至性所感由進士官刑部主事荐升郎中在曹司十八年宅心仁恕督理提牢廳時嚴禁吏卒凌虐獄囚捐給粥飯凉扇棉被藥餌惠聲達播總辦秋審讞獄明允多所平反人無寃抑又創建廬州試舘廬州鳳陽義地鄉人感之於先咸豐三年粤匪下竄廬州當南北要衝淪爲賊巢四面土匪蠭起捻逆萌蘖其間勾結四擾民情顫恐朝不保夕是年十一月侍郎王茂蔭疏稱安徽廬州關繫中原大局刑部郎中李文安卽在籍督率練勇翰林院編修李鴻章之父老成練達爲守兼優熟悉情形鄉里推重廬郡團練整齊皆由其寄信回里勸諭先爲思患預防之計請旨飭令回籍帶勇恊剿奉上諭准其回籍督率練勇恊力防剿等因欽此該故宦卽於十二月單車就道路過臨淮暫駐募勇會同副都御史袁甲三攻戴家集捻巢破之親督圩團肅清内匪斷絶引線以通淮南之路回抵廬州激發忠義羅致英豪率各鄉義勇團丁一擊賊於枯臯再戰勝於巢縣復由中廟渡巢湖截剿僞英王陳玉成大股援賊於白石山下横屍徧野流血成渠聲勢大振旋於合肥巢縣兩界設立清湖保衛兩局嚴定規條查拿奸宄賊至出擊雖當盛暑嚴寒馳驅未嘗或息一時遠近響應萬衃一心屢攻巢縣無爲含山和州各城官軍以團練爲嚮導每戰輒先擒斬甚多有裨於危急非淺前撫臣福濟時駐店單與賊密　團勇充當前敵突陣衝鋒倚若長城尤資得力此該故宦回籍後頻年剿賊之戰績也嗣以積勞卒於巢縣軍次經福濟奏奉恩旨照知府軍營病故例卹贈道銜廕一子以州判用並賜祭葬極渥至優伏念聖朝褒忠之典超越前古凡有盡瘁功忠者無不報以馨香隆以竹帛該故宦禦災捍患功烈旣著於鄉閭今大學士直隷總督臣李鴻章倡立淮軍戡平吳越奠定齊豫戰伐之黝燦以天下兵法實本於庭訓其時名將如林又皆該故宦舊部蔚成勁旅共佐中興追論創造之勞實未可以湮没而其渡湖一役大挫　鋒合肥巢縣兩邑生靈咸資捍衛卒之以死勤事其遺愛入人者深巢湖中廟地方爲該兩邑適中之地該紳士等公議於比處捐建專祠列入祀典由地方官春秋輪流致祭藉伸報饗並請將該故宦事績戰功宣付史舘立傳以彰勞藎等情呈由該縣詳府據情轉詳請奏前來臣查咸豐初年粤逆竄擾江淮糜爛故宦李文安奉命回籍辦團協剿餉需支絀賊勢披猖全賴以忠義感人恩信相結義旅同仇敵愾疉挫凶鋒桑梓羣黎保全不少其後淮軍崛起轉戰東南剿平髮捻各逆將士多才皆該故宦訓練之遺儲備千城之用士民追懷前烈歴久不忘兹據瀝陳環請實係出於誠意不敢壅於上聞可否仰懇天恩俯准將已故記名御史刑部郎中李文安在於本藉合肥巢縣兩交界中廟地方捐建專祠列入該兩縣祀典由地方官春秋輪流致祭並將事績戰功宣付史舘立傳以彰勞藎而順輿情之處出自鴻慈逾格伏候聖裁除飭取事實清册咨送國史舘曁禮部查核外謹據情恭摺具陳伏乞皇上聖鑒訓示謹奏奉硃批著照所請該衙門知道欽此○○頭品頂戴甘肅新疆巡撫臣陶模跪奏爲故殺妻兄及妻二命核明定擬恭摺仰祈聖鑒事竊局什廳纒民札以提因口角起釁故殺妻兄尤蘇甫及其妻下里漢身死屍弟艾買提受賄私和匿報一案經烏什廳同知袁運鴻訪聞獲犯騐訊議擬解阿克蘇道陳名鈓審明咨署鎭迪道兼按察使銜周崇傳核詳前來臣覆加查核緣札以提籍隷烏什廳務農度日光緒九年將胞妹黑里其漢嫁已死尤蘇甫爲妻十年該犯又娶尤蘇甫胞妹已死下里漢爲妻彼此和好十五年四月下里漢與同莊之一斯拉木潜逃當時札以提將下里漢找回責打盤問姦情下里漢堅不承認札以提因一斯拉木在逃故未深究從此下里漢不安於室動輙潑閙伊兄尤蘇甫不爲規勸轉行挑唆十六年七月初一日下里漢要製衣服札以提未允下里漢又復潑閙奔回娘家札以提道人連接未歸十一日上午札以提親自往接尤蘇甫斥其待伊妹刻薄不令回歸札以提隨以不應挑唆之言回答尤蘇甫生氣彼此抓扭下里漢手執小刀進前護兄札以提用力將尤蘇甫推開卽向伊妻手内奪獲小刀尤蘇甫赶攏搶刀札以提向其右乳冐戳一下倒地下里漢扭住札以提胸衣拚命辱罵札以提忿恨頓起殺機連戳其血盆臂膞胳肘左肋咽喉殞命尤蘇甫臥地哭喊要將札以提捆住送官札以提慮到官問罪觸發刁唆之嫌起意一併致死洩忿隨用刀向尤蘇甫右腮頰頷頰咽喉等處連戳卽時殞命維時屍妻黑里其漢聞聲赶出見札以提已經跑走當信知屍弟艾買提投明鄉約欲行報案經犯兄阿的克出銀十六兩布四疋央伊布拉引說合私和艾買提允從卽將銀布備辦衣棺掩埋各屍寢事黑里其漢亦聽從容隱札以提逃外探知事息潜歸旋被該廳訪聞獲犯騐訊擬議解道咨兼臬司核轉前來臣覆核無異查律載故殺者斬又毆妻至死者絞故殺者亦絞又夫被殺妻私和者杖一百徒三年又期親尊長被殺而卑幼私和者杖八十徒二年受財者計贓准竊盜論從重科斷又例載私和人命說事過錢者减受財人罪一等其以財行求者如係兇犯之緦麻以上有服親屬均不計贓數擬杖一百各等語此案札以提因妻下里漢潑鬧奔回娘家妻兄尤蘇甫刁唆致相口角抓扭下里漢持刀護兄該犯奪刀氣忿起意致死其妻因妻兄尤蘇甫聲稱捆送觸發刁唆之嫌同時故殺戕害二命查故殺妻律止擬絞應依二罪俱發從重科斷查該犯與尤蘇甫雖係外姻並無服制應同凡論札以提除故殺妻絞輕罪不議外合依故殺者斬律擬斬監候秋後處决照例刺字屍妻黑里其漢因夫弟受賄私和隨同容隱亦應按律問擬黑里其漢合依夫被殺妻私和杖一百徒三年律擬杖一百徒三年係婦女照例收贖屍弟艾買提受賄私和埋屍匿報雖將銀布爲其兄妹殮葬之資亦應計贓科斷惟贓罪輕於私和仍依期親尊長被殺卑幼私和者杖八十徒二年律擬杖八十徒二年所得銀布係爲營葬費用免　入官伊布拉引從中說合賄和人命應以說事過錢者减受財人罪一等於艾買提杖八十徒二年律上减一等擬杖七十徒一年半均到配折責犯兄沙的克因弟殺斃二命倩人賄和實屬以財行求照例擬杖一百折責發落鄉約毛拉尼牙斯保正牙合普雖未受賄均酌照不應重律各杖八十分别折責革役下里漢避夫潜逃罪有應得業經被殺毋庸置議一期拉木獲日另結無干省釋屍棺均飭領埋兇刀案結銷燬案係烏什廳同知袁運鴻自行訪聞究辦所有失察職名邀免開送是否允恊除全案供招咨部外所有故殺妻兄及其妻二命審明定擬緣由截摺具陳伏乞皇上聖鑒飭部核議施行謹奏奉硃批刑部議奏欽此○○胡聘之片再據署布政使張汝梅詳轉准署殺虎恊副將高鏞咨稱該營駐紥地方春夏缺雨糧價騰貴兵丁買食維艱擬懇援案在於右玉縣常平倉内借動榖一千五百石以資餬口俟秋後糧價平减卽於原借各丁應領餉銀内扣買還倉等情經司核與歴辦成案相符詳請具奏前來臣覆查無異自應准如所購以恤兵艱除檄飭照數動放屆期扣買還倉曁咨户部查照外理合附片陳明伏乞聖鑒謹奏奉硃批户部知道欽此○○李鴻章片再准部咨嗣後各州縣經徵通津二帮屯地租銀如未完一分以上先將職名奏報等因兹據藩司裕長查明光緒十七年經微通津二帮屯地租銀並無未完一分以上之員具詳前來理合附片陳明伏乞聖鑒飭部知照謹奏奉硃批户部知道欽此 
 
