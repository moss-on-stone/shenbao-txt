# 1918 - 180 - 4916303

 

Page 1

 
 
   
 
 

Page 2

 
 
時評 
[計畫（冷）]  
　　政府之國事計畫我不必論之矣即論政府之軍事計畫我亦不識其命意之何在耶南北軍事之爭點在川在湘在粤始則注重於川繼又注重於湘今乃注重於粤謂其計畫之屢屢更變耶則世無如是之軍事計畫者謂在先之計畫已告成功乃遞及而有今之計畫耶則川局仍在南軍之手湘事又在停戰之中其去成功尚遠也 
　　然則今之所謂軍事計畫者不過東奔西突擴張其戰地之範圍而已宜乎告援索欵者四方蜂起也 
[命令]  
　　七月二日大總統令陸軍總長段芝貴呈請授趙童泰楊明開爲陸軍步兵中校並加陸軍步兵上校銜黄振邦趙有章伍棠湯有福王樹棠王宗禮姜玉清劉祚新王賢才農國芳李治熙趙敬德王純清朱純禮梁金佩姜興禮裴漢山張策農玥綱胡培琳楊天墀李貴廷胡忠堯李增輝李長祖朱英才楊志士李毓麟黄雲卿爲陸軍步兵中校羅國寳楊懋功周子恕爲陸軍砲兵中校龍鉅唐王守先陳俊客趙嶽崑劉漢文張靈山秦金科郎時珍李全璠莫玉林劉廷樑王宗志岑世謙陳泰明趙興漢譚桂標楊金才羅紹文陶秉忠楊俊王忠益王彩林陸正才王其雄周景勳張映甲党卓善馬登山周敬銘孔德明王其英李景福張子楨張國興彭如柏吳鼎山梁國棟梁維棟杜宋羅廷貴許紹松趙文彬李文俊蒙英和農開賢農子裳蔡金章吳寳功沈啓琳楊榮芳覃鎭昌陳瓊傑趙連城李文達李開德陳東李文璽馬延英陳中書楊應超馮誕康李國珍田肇祥劉元華馬雲龍段嘉元何菊南楊大勳黄顯功龐炳才黄有威張顯斌陳順廷吳炳修黎秀吳子升郭威勳農克君農文國盧承德符章甫魏子嘉李超熙任立賢李占芳黄純儒鍾元彬黄申松蘇永盛韋應昌周子湘何明園李文錦羅國華吳祺福彰國瑞蘇瑞隆張之楨李瑢趙鴻濤彭興國鄧光福爲陸軍步兵少校楊天喜爲陸軍砲兵少校均照准此令 
又令陸軍總長段芝貴呈請授李式訓郭同仁葉苑明爲陸軍步兵中校並加陸軍步兵上校銜張心全爲陸軍砲兵中校並加陸軍砲兵上校銜婁和晴余中樹廖孝先徐源泉史晟恩郝義夏得祥康占勳賀德昌爲陸軍步兵中校郭立奇楊文田爲陸軍騎兵中校黄堯德虞堯棟吳高準葉超孔憲瑞爲陸軍步兵少校並加陸軍步兵中校銜王楓林爲陸軍騎兵少校並加陸軍騎兵中校銜張鎭相華鈞丁振相彭治恩沈恩錫王萬昌王銀明李國斌史文會曲占鼈王堃生爲陸軍步兵少校王鴻良爲陸軍騎兵少校林再培爲陸軍三等軍需正均照准此令 
　　又令陸軍總長段芝貴呈准正白旗滿洲都統貢桑諾爾布咨請以廣年陞補印務章京庫蒙額陞補公中佐領均照准此令 
[專電]  
　　北京電二次善後日墊欵千萬今日簽字（五日上午十一鐘） 
　　北京電政界述唐繼堯二日來電方應乘機挽救危局（五日上午十鐘）　　北京電曹錕請先發五十萬充組織經略行署經費並保潘矩楹爲使署參謀長（五日上午十一鐘） 
　　北京電昨日閣議防陝攻川案及邊防案並决電滙張敬堯五十萬（五日上午十鐘） 
　　北京電李厚基急電報告該省春安德安德大等處相繼被陷敵兵現正進逼尤溪候韶庾兵到恐不及仍請奉軍或中央派兵速援又贛電贛南亦吃緊（五日上午四鐘）　　北京電陳樹藩又索現欵百萬如無則請撥七年公債（五日上午四鐘）　　北京電小徐先成三旅實已一師專衛京師與將來（五日上午四鐘） 
　　北京電政府將頒懲治黨人與土匪勾結條例責成各路統兵官執行（五日上午十一鐘） 
　　北京電段已商准曹張發行前敵軍用票（五日上午十一鐘） 
　　北京電梁昨晚八鐘赴津（五日上午四鐘） 
　　北京電昨日高審廳續審中央選舉案結果令被告將選舉票等證送廳六日續審（五日上午十一鐘） 
　　北京電江庸電請催學生回東並示辦法（五日上午四鐘）　　北京電江庸再電敎部促留學生回日遲則不能爲力（五日上午十一鐘） 
　　北京電烏梁海各旂長希望内附請派兵保護（五日上午十一鐘） 
　　北京電新國會定八月一日召集十日成立（五日上午十一鐘） 
[外電]  
　　北京電第二次前後借欵第三次墊欵日金一千萬元於今日下午四時半曹財政總長與日本銀行團代表武内金平氏簽字其内容與前契相同亦係十二條利息七釐以鹽稅爲擔保限期一年用途爲整理中國交通兩銀行之紙幣該金額於簽字後三日内在日本交付中國當局其後每月按一定之金額先送上海遇必要時即由上海北京或天津送付云（五日） 
　　北京電段派方面於岑西林之南下有懷如左之觀測者岑氏本無南下之意因陸榮廷聲明將全權委託岑氏處理西南局面及各種重大問題經在京某氏與馮河間協議之結果岑意遂决（六日） 
　　北京電森林借欵墊欵日金一千萬元已於昨日（五日）在東京交付中國方面（六日） 
　　東京電駐日法國大使里紐爾氏不日將回國本日入覲日皇請假（六日） 
　　東京電新任駐日瑞典公使勞埃壹穆氏將於十日舉行呈遞親任狀禮（六日） 
　　東京電日本遞信省於本日之官報發布告示謂日本與中國已根據國際郵政條約締結協定以後兩國得互交換國際來回信郵票（六日） 
　　東京電本年上半期日本全國交換滙票總數計二百十七億元較去年增八十七億元（六日） 
　　東京電此次帝國國民爾飛行會趁合併之機定於本月九日由寺内首相之斡旋在首相官邸招待日本全國之富豪募集二百萬元之飛行義金云（五日） 
　　東京電東清鐵道守備隊司令官克爾札克將軍及斯鐵夫阿發夫將軍一行於本日來朝該將軍云此次來日與駐日俄國大使商議並謂求日本軍之援助云（五日） 
　　東京電曾由伊古利政府之懇請日本派遣之飛行隊將校及職工人員已經選定目下關於交涉中之條件俟伊國政府回答擬卽出發而參加戰鬭之際與伊國將接受同一之待遇（五日） 
　　東京電上月杪伊爾利庫之赤衛軍被却克與反過激派軍擊退該處人民委員有向木賴方面凖備逃走之報（五日） 
　　東京電日本練習艦隊磐手淺間兩艘於今日回横須賀軍港（六日） 
　　東京電陸軍步兵中佐米倉長氏奉前往青島之命（六日） 
以上東方通信社電 
[戰電]  
　　倫敦電今晚海格將軍報稱前敵無事可報昨日天晴而雲低英飛機照常出戰敵飛機則欠活動英飛機毁敵飛機十三架又損九架自失四架英飛機以炸彈十九噸擲擊敵軍鐵路營帳（三日） 
　　倫敦電今晨公報云今晨英軍戰於維萊爾至白勒同勒與松末河間占據哈美爾村平均前進八百碼之遥羅白克等處敵炮隊殊爲活動（四日） 
　　倫敦電今晚美軍大本營公報云夏陀蒂愛里西北雙方砲隊交轟甚烈美軍在伏斯巨敗襲擊之敵軍三次（三日） 
　　巴黎電今晚公報云亞貢伏柯瓦末斯河右岸雙方砲隊頗爲活動法軍在摩蘭沙土凡北面境内所俘敵兵共巳有四百五十七人且獲機關鎗三十架（三日） 
　　巴黎電昨晨法軍發砲猛轟片刻即以精兵兩師在蘇瓦松西面廣四英里半之陣線進攻獲勝是役主要目的乃在妨碍維萊爾柯特萊方面皇太子所統大軍左翼擬發展之戰事法軍陣線已於數地點前進一英里又四分之一俘虜千餘人（二日） 
　　羅馬電意國公報云昨日意軍沿比亞夫河下游奮力衝擊多次敵軍抵禦雖猛戰地雖半爲水淹意軍仍得有土地俘虜一千九百人内有軍官四十五員獲機關鎗與戰壕臼砲頗多意軍在格拉泊西北敗反攻之敵軍該處意軍共俘敵軍官二十五員兵五百九十六人獲機關鎗二十二架戰品甚夥 
法兵數隊在亞歇哥高原查乞境奮勇突擊俘虜若干人（三日） 
　　倫敦電奥國公報云昨日比亞夫河口雙方鏖戰終日敵軍僅在乞薩雷太境稍占地地餘均敗退敵軍圖藉海軍之助在里維杜里附近登陸未果（二日） 
　　倫敦電據遲到之莫斯科電報聲稱桐河政府與庫班哥薩克政府已訂約提携抗拒過激黨之亂政並宣布擬組織南俄聯邦此足徵俄國風潮日急俄羅斯中部土伏化夫等處發生反對勞兵會之暴動勞兵會中人或被驅散或均就逮聞德軍已在黑海庫班海濱之亞拉克里亞登陸（四日） 
　　倫敦電每日紀聞瑞典京城訪員電稱過激黨巳允德國要求解除却克斯拉夫人之武裝而交由德國約束每日捷聞瑞典京城訪員電稱目下西比利亞有二政府東面者奠都哈爾濱西面者奠都土姆斯克其主要軍隊中均有却克斯拉夫兵此外尚有義勇軍團皆遥受克倫斯基氏之指揮（三日） 
　　倫敦電每日郵報哈爾濱訪員六月二十六日電稱中國前禁止貨物運入西比利亞原擬於東方封鎖德國後以旅俄華人急需棉花氈毯脂肪咖啡油料等物乃開弛禁令於是諸物運入俄國者爲數甚夥不知此皆德國急需之物現信多經過伊庫資克入於德人之手每日郵報載有社說謂協約國急須由西比利亞以兵力助俄此舉可使屈伏之人民得以蘇生且爲抵制德國控制歐洲俄境之唯一計劃云（三日） 
　　亞姆斯特丹電柯洛業報承認奥德戰俘現爲過激黨抗拒却克斯拉夫兵並謂若輩爲饑饑迫　出此云（二日） 
　　華盛頓電駐俄美國大使報稱過　黨巳逮捕亞昌格爾港當道並將逮捕伏洛格逹議會議員（二日） 
　　亞姆斯特丹電基夫烏克蘭電　局宣稱亞力克山特羅維克大公已被推爲俄皇現率却克斯拉夫兵進窺莫斯科（二日） 
　　　　亞姆斯特丹電德首相赫特　伯爵入大本營甚久聞係討 
 
 
 

Page 3

 
 
論與奥國聯盟問題蓋波蘭對於該問題現從中爲難之故（三日） 
　　巴黎電美國使桀拉特氏在某報載有一文謂俄國一旦覺悟需助以拒德國則必可得亞洲之助蓋五月十六日中日兩國訂定條約之後東亞主要兩國已合而爲一該約或可發生極大之效力於是德國須對付兩處戰線一在亞洲一在歐洲云（二日） 
　　華盛頓電陸軍總長巴克氏宣稱運兵赴法事宜進行頗可稱意原訂程序已提前六個月實行美兵運法者目下共逾百萬六月份運出二十七萬六千三百六十二人失於海中者僅三百九十一人（二日） 
　　華盛頓電陸軍總長巴克氏在衆院宣稱國防軍與常備軍在伍者目下共有軍官十六萬員兵二百零一萬人十四個月前僅有軍官九千五百二十四員兵二十萬二千五百十人目下每三日造成之來福鎗可供裝備一師之用至六月一日止已造成來福鎗一百三十萬枝（二日） 
　　華盛頓電六月份美國造成之船共有二十八萬零四百噸此爲前所未有本年迄今已造成船舶一百零八萬四千六百四十噸（二日） 
　　華盛頓電二十一日有德潛艇一艘在距大西洋濱一千四百英里擊沉比船吉里愛號至二十七日止遇救者共二十五人（二日） 
[公電]  
　　泰興公電時報館轉申報新聞報時事新報曁六十縣各法團均鑒蘇財政廳長胡翔林擅募省公僨所有條例及用途均未經省議便議决遽行開募弁髦法律蔑視蘇民除電請省議會依法彈劾外務乞一致否認以舒民困泰興葛夢樸吳長吉周家俊等魚 
要聞一 
[攻粤聲中之曹張徐龍]  
　　曹仲三南下之未定四省經略使曹仲三前此因病北旋意在清恙脫體後稍事休憇暫不與聞一切惟因政府倚望之殷故允就經略使本職刻因財政問題及南下駐節期限問題日來正與政府往返電商頃據政界消息中央現在巳允所請之各欵照數撥與其南下駐節期間大約以二月爲其又據另一報告曹使仍未定南下之行期故叚總理三日特派講武堂堂長陳文運到津勸駕陳奉諭後即於下午四時四十五分趁車出京赴津 
　　張懷芝抵漢後消息據二日漢口電稱張懷芝談此次之受重任巳擬增加有奉皖湘贛蘇及上海盧永祥之若干部隊惟時值酷暑之際尚未下動員令余不日赴湘略爲布置仍行返漢曹經略使如來漢余即至南昌指揮援粤軍前者湖南方面張敬堯吳佩孚與南方派互約停戰一事雖係事實但此僅對於廣西一方面至於廣東依然在作戰進行中云云聞張昨由武昌發來一電報告與王督軍會商情形略謂懷芝已安抵武昌業與王督軍晤譚並傳述尊情沿途與蘇皖贛三省接洽一切同約積極進行芝擬在漢部署就緒即行督飭各師旅隊伍協同前進特先馳聞請紓厪念張懷芝叩東　　徐樹錚不到前敵之决計某社消息云奉軍南下者爲數已衆前方各長官屢電催促徐樹錚副司令南下督師聞徐氏宣言謂現在軍事進行均巳確定援粤總副司令及援粤閩浙軍總副司令業巳特派有人實無親身再赴前方之必要擬即在京主持樞要力籌後方軍實備餉備械接濟各路以收發縱指使之功較之親赴前方爲效尤鉅故徐氏一時斷不南下又據另一方面消息兹據徐樹錚所談謂平粤作戰張懷芝擬令進駐大庾嶺曹錕擬令進駐岳州己則奔走於各軍之間以資聯絡並謂此次作戰可期决不至如從前之互相齟齬云云聞張懷芝由京瀕行時原約徐又錚如期抵漢以便磋商一切進行方法徐因北方尚有許多要務未經辦竣未能如預定之期赴漢而張總司令以新田寗遠安東各縣新下前敵正乘勝圍攻永州此種時機與取道郴永之計畫最爲密要故於過江會晤王子春督軍後特電徐氏請其趕急首途到漢趁時磋商一切軍事至於中央方面據聞三日亦曾接到張子志來電仍懇請轉催徐又錚急行赴漢惟前敵雖相需甚殷恐亦無法相浼也 
　　龍濟光出京之傳說龍濟光出京之期喧傳已久據其密邇者所言龍出京之各前提日來巳經解决現正摒擋一切巳預定於月之六日出京先赴漢口與張總司令晤商援粤之某項計畫再赴九江或南昌晤陳督有所籌商事竣則逕赴上海向廬使接洽以便領取軍械俟軍械之事辦訖遂即乘艦至厦門與李總司令莫會辦僵螪攻粤之一切計畫以便乘機進行惟據另一報告龍行期及行程雖如此預定然有某項問題尚未完全解决臨時有無變更尚難預行臆度也 
[出兵問題之最近聞]  
　　對俄出兵問題日本之熊度所以遲遲未决實因對美交涉尚妥協之故日前路透社所傳華盛頓消息謂日本巳拒絶協約國所請干涉西伯利亞之說昨日路透社東京電已自行更正謂所傳確係失實日本態度毫無更變現正靜候美國之答覆可見日美間此項交涉正在進行中日來表面上所以稍形沈寂者實由於此並非日本巳無出兵之意我國方面昨日參陸處亦特開緊急會議討論對於謝米諾夫軍解除武裝辦法及華兵在海參威登岸案蒙新等處之過激派侵入案結果關於出兵準備决定積極進行惟實行出兵前尚須徵求東西邦之同意焉 
　　於此出兵聲中所得消息有足令吾人注意者則日本政友會之態度是也據東京電政友會於一日開幹部會討論關於出兵問題之各項内外時局問題約五小時始行散會當時雖有一二熱心出兵論者惟大多數依然堅持自重說故與以前仍無少變政友會爲日本最有力之政黨其主張自足與時局以重大之影響但又一消息則謂鮑黑督近已有電到院報告北滿一帶日本便衣兵增加頗多如何交涉乞即示覆云云則日本雖未正式出兵而事實上固已早有出兵之準備矣我國爲參加歐戰曾向法美方面商借參戰借欵外間傳說巳久昨聞政府近因籌備西北邊務或竟有對俄出兵之一日於東歐戰局亦不無關係擬商向法美方面决定商借此欵藉資準備最近特派某氏向其探詢聞法美方面答以若以之運兵赴歐儘可提前商辦云云玩其語意似因出兵西北而欲借用此欵尚不易辦到設將來果有出兵赴俄之舉則其經費必又成一困難問題矣 
[外交界之消息]  
　　美使歸國中之所聞美使巳於上星期六請假歸國據某外人所談謂美使此次歸國與東亞問題有至重大之關係贊成日本出兵西北與否美使實將以在華所得之材料貢獻於美政府也又聞美使近見某國對華投資之進行自感與國内資本家籌商對華投資方法然又雅不欲於我國内訌未平以前供給我國之費用此說確否未敢妄斷姑誌之以待他日之證明又據本京美使署所得紐約消息云美國務院代表與各國銀行繼續會議磋商關於中國借欵之事摩根公司等六家資本家代表到會參議各銀行表示一致意謂非得政府批准則無借欵之可言政府將贊成此事矣又聞美使歸國後所有該館事務由該國政府暫派馬克謨氏代辦業巳就任親事日内擬晋謁叚總理接洽一切昨由外交部具函介紹聞總揆巳擇定今早九時半在國務院接見 
　　日本亦將退還賠欵據外交界傳言日本現擬照美國辦法返還庚子我國應付賠欵但其附屬之條件係要求在天津漢口上海三處設製造棉紗及製鐵工廠各一所現正在交涉之中成立與否尚難預定也 
　　運河借欵成後之督辦運河借欵自去歲熊秉三督辦與美商磋議迄未有成兹聞熊氏日前巳有電來略稱該項借欵現巳辦理就緒定名爲南運河七釐借欵請將該河督辦一職迅予簡放以便着手進行聞政府擬即以此席畀諸熊氏今日可提出國務會議通過後明令卽行發表 
　　外交部之兩提案六月二十五日星期二國務會議臨時提議二案如下一外交部咨呈准英法日使先後來照稱廣州軍政府所發與中國銀行之令以所收鹽欵之總數以三分之二備作該軍政府挪用將三分之一交付銀行團之各銀行並稱該軍政府現已發令將前飭除扣應行交付該處督軍之銀九萬元外應交付銀行團之鹽欵三分之一應即由中國銀行收存該項行爲與借欵合同直接相違故代正式聲明責問各等因又准俄庫使略同前因查此事現經各有關係國公使來文抗議應如何辦理並作何答覆請酌核見復按此案閣議結果中央正在努力平粤俟粤平後必履行借欵合同以此答復各使二外交部咨呈准英朱使照稱江寛商輪沉没英人斃命一事案内見證有外人數名請由我政府於此案承　官内應援新裕成案聘用外國航務專家列席是否可行請公决按此案議决俟調查結果苟實與新裕情形相符當再通知英使 
[三日之中央政紀]  
　　三日馮總統於午後二時許始到辦公室照常披閱閩贛鄂湘等省發來重要文電十數件三時許與張仲仁秘書長師嵐峯處長接談良久繼復傳見數人至四時許始退回内室國務院方面段總理上午曾到院一次披閱要電多起並諭令方立之秘書長發布國務會議議事日程下午三時命令繕就復由方秘書長持入公府蓋印發交印鑄局蓋印六時許始散值又聞是日承宣使呈遞日本公使介紹請見元首之日本議員四人總統批地准四日下午三時見字樣至參陸處消息三日上午九時段蔭二總長卽已到處處理軍事機密案件是晚拍致湘督張敬堯密電一道係轉達田應詔周則范褫奪軍官軍職交該督嚴重查辦之命令並有拍致李厚基童保暄等一電則係奬慰進規潮汕將士並宣達中央奬給徽章命令其他尚有電覆上海盧子嘉護軍使則係磋議設立轉運機關着手辦法又聞參陸處三日因滿洲里俄將謝軍入境問題復開緊急會議列席者除參陸兩總長外公府師處長及外交次長其議决大要速由吉黑兩省加派勁旅維持現狀一面由中央派員馳往協同辦理以免疏虞 
[西報之川邊形勢近狀]  
　　字林報六月十四日打箭爐通訊云川邊鎭守使前於春間派員入藏冀與拉薩藏人議和解决紛爭但此行未有結果鎭守使擬令藏人退出所佔之地撤至察木多以外之境然後雙方開始議和惟藏兵司令拒絶不允謂華兵如有能力儘可逐退藏兵否則當降服藏兵其言堅决故華人巳無調和希望之餘地頗以兵力不强爲慮議和委員明某乃乍丫酋長刻在甘孜欲返打箭爐但鎭守使囑其暫留恐其回打箭爐後將引起變端鎭守使此舉固屬預防方法但若明某果有傾向拉薩與之同謀之意則在甘孜亦足爲患無異在打箭爐也藏兵在甘孜察木多巴塘一帶之動作殊無確實消息前函曾言及甘孜酋長逃避無蹤今悉甘孜酋長本有變志私招當地藏人暗加訓練以備起事詎事將成熟朱某率兵馳至其謀失敗畏罪出亡苟朱遲到三日則甘孜已變成敵地矣察水多防兵尚無投降之說似尚堅守孤城巴塘危險亦不若初料之甚近有土司三人至打箭爐以表示其矢忠政府之意據稱跨踞察未多與巴塘之大道盜匪居多其中拉薩藏兵僅有百人而統此兵者名譽頗壞坐視居民備受姦搶之禍且没收民間糧食牛隻藏兵之在達爾幾者約三百人司令聲名尚好達爾幾一帶藏人皆輔助之估計圍囦察木多者約有藏兵千人軍械頗佳上述云云如果可恃則巴塘尚不十分吃緊近打箭爐以西事勢不順巳足擔憂而鎭守使又須籌付東面之困難時局日前成都曾派兵來佔雅州兩年來雅州爲陳鎭守使之地盤與平原交通線極有關係陳雖駐兵其地然人數無多不足以拒成都派來之軍隊而陳今又未能調兵援之故雅州將來尚不知屬於何方再陳兵又有在建昌流域與滇兵交戰之報告聞其戰地在越嶲與寗遠附近如兩處皆施壓力則陳惟有撤兵退至打箭爐而抛棄雅州建昌之大道果爾則陳將受危而北方勢力亦將消滅曩者南方要人曾派員至打箭爐勸陳遐齡加入南方但陳含混覆之陳表同情於北方觀其學動如陳得勢將爲北方効力今陳招募新兵逐日操練入伍者多爲苦力鄕愚之流惟成都接濟今巳不至陳何來器械以供新兵之用殊屬可異記者詳加詢問始知陳在寗遠剿亂時奪獲鎗械子彈爲數甚多也陳治軍之暇尚知整頓吏治丹壩縣知事金某係前任殷鎭守使所委任貪財苛民殷去職後該縣人民惡其貪婪訴之於陳屢經研鞫罪狀確實數日前宣佈死刑又有河口縣知事前藉湘鎭亂事訛索土司逼成叛變爲陳所知亦擬鎗斃之旋由有勢力之官吏多人再三向陳說情陳始允不執行死刑但幽諸獄中限其將在任時所得私贓繳出充公當前丹壩知事金某行刑時陳鎭守使令逼民造反之某知事隨赴刑場藉以示儆想金某正法後官場當咸有戒心川邊吏治或可望起色矣 
[一千萬墊欵已簽字]  
　　第二次善後借欵墊欵一千萬元已得倫敦銀行團之承諾據確息該墊欵一准於五日由正金銀行代表式内全平氏與曹財政總長在財政部蓋印蓋印之後即由北京正金銀行通告横濱正金銀行即日在本京交付再該墊欵條件仍與上次之墊欵條件同 
[馮河間與某當局之談話]  
　　據北京某社消息昨有某當局晋謁元首論及未來時局元首態度極爲安間大致略云此次改選總統余（元首自謂）得息肩實爲厚幸余確無欲連任之意世人或有不知然余耿耿此心天日可表目前雖有謗余之論余以拊衷無怍置之不理且水落石出事後終可了然民國總統原非世襲應時勢之推移此退彼進與時消息此不特爲國家計有益卽爲個人計亦極有益余秉此意與多人籌商均深贊許謂於愛國愛身之道能得兩全惟究不知國内大多數之輿論視余之進退爲何如耳要之余非便忘情國事之人就令退職之後仍願執一事以自効等屬國民苟利於國分位高卑初何所擇惟稱我之材力足勝任者而已余近以此意徧告同人正不獨爲君言之君能信余此言爲不欺否更望君爲國家計爲余個人計善代一籌云云此等口脗大似不辨之辨然而段派則又時時和擊其隱與南方携手爲希望後來總統地其眞心如何固非局外人所能知也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於戰事之京聞]  
　　政府拒絶謀和日來南北又將開始大戰鬭即某某方面頗提倡妥協之說聞中央今因抵制斯說起見二日由參陸處除通電前方各統兵大員勿爲所惑外并擬出要函多件分致在野各要人告以若須調停必不能容納條件否則政府必力爲拒絶云　　攻粤軍之轉運機關據政府中某要人確息參陸辦公處前因各路援粤軍隊即日大舉進攻所需接濟之𩝔餉械彈爲數至鉅若由湘西陸路輸運輾轉恒至數月且途中行程頗形難險殊不若海道輸送之捷便比經該處會議表决擬在上海設一轉運機關並曾致電盧子嘉護軍使徵求意見盧使三日巳覆電謂爲可行參陸處擬即日派專員前往上海與盧使接洽設立該項機關以資轉運靈便 
　　吳鴻昌來電告急贛南吳鴻昌總指揮三日致政府輔密急電一件據稱李烈鈞今巳得有陸榮廷之桂軍陳炯明之粤軍唐繼堯之滇軍援助中力攻大庾嶺迤北各地甚急乞速電令奉軍應援並轉電吳佩孚副司令　攻郴永以分南軍之勢云云政府接電除直接電覆外又致江西督軍陳秀峯省長戚升淮要電一件内容係責成陳戚兩長官妥維該省秩序並告奉軍不日即可應援且囑陳督速行派兵援助贛南以待援軍而免再有失敗之虞云云 
　　陳樹藩被圍求援陳樹藩在渭南被困迄未解圍屢向政府求救遲至今日亦無收效不得已電令新軍司令何均慈速將現駐京西姚村新兵四千星夜開往秦省以救危急又因川北要地相繼失守陝南危急異常特向李蘇督借兵一旅李氏竟覆電謝絶云 
　　閩邊之緊急軍報關於福建永春大田安溪德化南安等屬軍事情形三日李督有一極急密電内容極關重要係報告閩省内部最近情形事關機密未便宣洩至李督請援兵一節參陸處三日開會時已認爲要案有主張令龍濟光先行援閩之說但尚未间定云 
　　雷州已被包圍雷州形勢較前緊急已載本報據軍事機關密訊謂駐香港探員來電報告粤桂兩軍刻下業將雷州三面包圍勢頗危急李嘉品已派大部振武軍前往破圍諒日内雷州必有激戰 
　　刻存厚報告寗羗又危劉積之督軍自由川北暫行退守密羗移駐神宣驛以還時有報告形勢益形緊急之電聞參陸處三日又接到劉存厚自神宣拍來萬急電報一道其中要旨略謂石青陽前隊巳至寗羗邊境存厚當即會同鍾師（體道）遴選勁旅馳往防禦繼得管旅（金聚）派來三營及新建軍（甘軍）兩營合力進攻石巳稍稍退却務懇速令奉軍星夜馳援云云 
[張懷芝到漢後之會議說]  
　　援粤總司令張懷芝已於昨日惠然蒞止矣其表面上之聲威甚壯較之前此充第二路總司令時大有天淵之别所帶隨員有參謀長米玉峯副官長王巨卿及前山東第一師長施從濱並其弟張懷斌與參陸處課員講武堂學生衞兵等並調機關鎗隊一連六密里五機關鎗子彈數百箱分乘建安海鷗二兵艦抵漢時分寓大旅館各處之督軍於接電後即派副官張濟安至織布局碼頭歡迎入城張氏乘轎由都司巷過王府口紫陽橋至工程營之第二路總司令部駐節午後即至督軍公署拜會大致謂援粤作戰計畫巳得李表山陳秀峯倪丹忱諸督軍之同意是長江各督對此巳無異議矣張氏一面以作戰計畫關係重大有不便以電文傳達者於是又電請湘督張敬堯奉軍副司令徐又錚援粤副司令吳佩孚皖軍司令馬聯甲蘇軍師長楊春普旅長張宗昌贛軍總指揮吳鴻昌等各派代表於一星期内至漢口會議以便指授機宜但現在援粤總司令之頭銜較第二路總司令之局面既形闊大辦公人員當然加多擬於漢口特别區域内提出官房組織總司令部以便常川駐紥由米參謀長擔任佈置另派施從濱赴贛州組織行營俟曹經略使來鄂會晤後即往前敵督師云云並聞前在長沙失敗之范國璋亦有自願充當援粤軍之先鋒隊已由王督軍呈請中央核示祗遵矣至曹仲珊經略昨有電到鄂定本月五號統督所部由津起程沿途須躭延一二日大約八號可以到漢並請王督軍飭令輪船公司預備拖輪三艘以便入湘王督接電後當卽通飭武漢文武官僚届期前往火車站迎迓惟論者謂權限問題如尚未完全解决則届時或暫緩數日啓行亦未可知也 
[湖南最近之戰局（長沙通信）]  
　　湘南軍報湘南各方戰事近日均在停頓中據官中消息謂聯軍總指揮張其錦巳願接洽和議曾於日昨電致吳孚威請先行停攻郴州然後再行接洽（按此說似不可靠以張氏爲桂　之中堅人物早已决計進攻故此間一般人之揣測多謂張氏此舉或爲一種緩兵之計）至趙恒惕氏之投誠早巳提出條件數次吳氏僅承認保全其原有地位一條其他概行否認惟湘中輿論多謂以趙氏之爲人必不至有遽行投誠之舉其所以有此事實或亦爲一種戰略上之關係（聞中央對於吳佩孚趙春霆兩氏之呈報招撫南軍人數及招撫方法曾覆電吳趙兩氏謂湘南招撫之南軍及土匪等籍貫既異性質亦與正式軍隊不同且人數過多深恐有詐降情事該項受撫兵匪務宜於編練後派往極邊擔任防務以免有反覆情事等語） 
　　湘東軍報湘東軍事近日甚爲吃緊酃縣戰事北軍已敗耗頻傳張宗昌旅長除馳往援助外並電由李秀山氏轉電援贛帥長楊春普氏撥派第一十四團駐紥遂川一帶遥爲應援又在桂東之南軍已向茶陵節節進取擬即大隊襲擊駐在該縣之張福來旅長已親赴前方相機迎敵又奉軍二十七師師長孫烈臣昨由東湘來電謂株洲瀏陽方面仍有敵軍出没其間巳會同安武軍各編支隊分路攻擊並派兵一團駐守易家灣防其西犯云云準此以觀則南軍在湘東活動情形已可見一班矣 
　　湘西軍報馮玉祥旅長因小徐鎗决陵建章一案有巳在湘西獨立之說已誌報端刻下此事雖仍舊未能徵實而外間謡諑則迄未稍衰連日以來張督已在湘西之童鄕等處迭次加兵昨又有大砲兩座由省城搬運下河據軍士傳聞謂亦係運往常德者因之外間謡傳愈熾竟似千眞萬眞惟據官中消息則謂係因馮玉祥之兵在桃源常德間屢次小有失利周則范以得有大隊黔軍之援助聲勢復張故張督特派兩路北軍前往救應而省城傳說又有謂常德巳復爲南軍佔領者記者以不得其詳已函致常德友人詢問究竟俟覆函到省當再行據以報告也 
[京聞雜記]  
　　林紹斐南下之又一說林紹斐南下後之行蹤傳說不一昨日新聞編譯社又述梁燕蓀及張秘書長之談話如下本社因梁君近有香港之行特往訪一詢其眞相談話間遂類連而及於林氏南行之事梁言林之南下與政府中人並無關係林實以余之囑託而往晤陸幹卿者也林未啓行以前余亦曾與徐東海談及余以手書囑林氏致諸幹卿者無非寓婉勸之意並以徵求其意見耳但林於二十四日始抵梧州適陸巳赴龍州故林又即日起程前往龍州晤訪陸氏計其行程梧州至龍州須八日可達故林現尚在前往龍州之途中若一旦與陸晤商則余必先得有報告云云此梁君以林氏爲彼所派往且未得其晤陸以後之來電之確證也本社昨又以電話詢公府秘書長張仲仁君問其眞相張君答曰林之南下公府初不與聞若非報紙記載則府中並不知其巳南下至來電之說則林君從無來電公府亦從無去電林既爲將軍府參軍則有事必先報總理故與府中往來之電實皆無稽之談也本社問此言可以先生負責發表否張答不妨以此登載云云 
　　選舉訴訟之觀察中央選舉訴訟現尚在審理之中在法不能加以輕重之評論惟深知選舉内容之某公對於一般選舉之運動有極公平之談話據言中央選舉訴訟控告安福派者其理由頗不充分欲以此推翻選舉必無其事但安福派對於各省之選舉運動有極不公平之事實即與各省當局聯絡破壞他派之運動而己派亦復以不正當手段出之希圖壟斷選權是也此事並非空言乃有種種證據比之中央某方面控告之理由較爲强固至中央之訴訟則安福派在法律上决不至於失敗無須司法總長之密命云云 
　　津浦路又被水患入夏以來各處大雨時行以致京漢隴海吉長諸路爲水冲壞多段昨聞魯代督張少卿有電來京略稱汶泗兩河因連日大雨漫溢成災冲没田廬無算并將大汶口至濟寗鐵路電桿全行冲毁除飭令趕速勘修外謹聞 
　　錢内長之清恙内務總長錢幹丞因病請假已數日不到閣議兹聞錢之病狀係因輕微時症而服藥錯誤致一時尚未全痊恐銷假尚須數日也 
　　曹潤田擬辭兼職說交通總長兼財政總長曹潤田現因某項財政問題無術進行故擬再懇政府速將兼職開去以讓賢能昨日（三日）下午四時二十分蒞財部不到五鐘即行出署 
　　靳雲鵬巳允銷假參陸辦公處自靳雲鵬告假以來所有緊要之公牘軍電總理日必親自核閱惟總理政務叢集兼顧爲勞亟望靳氏視事以專責成聞於三日特派丁某轉促靳氏銷假靳以情義交迫難再稍遲巳允於日内赴處視事 
　　礦業界之消息日前陸宗輿曾呈請國務院批准梁燕蓀採礦各節聞三日陸復行函致農商部請轉知安迪牛顧問會同龍關鐵鑛公司程礦師迅往宣化烟筒山覆勘梁士詒請採之礦區以便早日興工開採 
　　法律館條例提議司法部以法典關係重要亟宜變通現制以期早日告成現擬修訂法律館條例十八條不日咨呈國務院請提出會議公决施行云 
　　本年應還債欵確數財政部辦理七年度預算長期短期外債及長短期公債還本共需銀一萬零九百四十萬零七百六十六元刻巳編安日内即可公佈 
[日本澤來氏離京前之談話]  
日本來華議員團團長澤來太郎氏自上月二十九日第二次來京後連日訪問朝野名士交換意見定昨日午後八時半出京歸國並於離京之前述其觀察之感想其中有涉及時局者爲節錄於下南北之爭悉由於一部智識階級之爭奪政權不勝遺憾中國之革命由於外唱内應始得成立孫文黄興黎元洪等是爲外唱袁世凱段祺瑞陸徵祥是爲内應破壞帝制樹立共和而革命之目的固在打破一部之官僚政治拯救四萬萬民生但第一次革命之際其旗幟甚爲鮮明其氣魄亦極偉大及第二次革命因一部政治家爭奪政權遂不惜以四萬萬蒼生悉供犧牲内亂不巳殊爲友邦不勝遺憾中國革命既由於外唱内應則其結果南北當然歸於妥協南方政治家及北方政治家回顧革命成立之原因不可不想到達其當然之結果余作斯言係披瀝誠心决非有他意存乎其間云云 
[岑西林來粤之消息]  
　　岑西林前日巳搭春洋丸船由滬起程來粤約後日即可抵廣州粤當道聞此消息巳趕備歡迎自軍政府總裁選出後岑來粤就職與否無有能確實道出者頃據由滬來粤之某議員云岑氏終必來粤查其現尚無眞意表示者蓋有所待因前月派前都司令總參議冷雨秋由滬赴粤轉至潯與陸使會晤對於西南大局固有磋商而來粤就職條件尤多表示冷氏巳於本月二十日回滬濱聞所商條議大致巳經解决其辦法一如前年軍務院一致推舉岑氏爲領袖總裁唐陸諸公軍務覊身祗能遥領故諸事可由岑主裁無虞不能發展其經濟獨有一節爲來粤之梗者謂岑氏擬即編練陸軍一師直接由軍政府節制因餉械故尚在磋商而粤省當道以現在不患無兵所患者餉械故對於此節極難表示贊同岑氏經各方面電催就職後未有回音現擬命冷再來粤省就近設法籌商務使此件成立則軍政府始爲有力之軍政府否則徒擁虚名恐較前軍政府亦不知也更聞該師長現巳擬定非鈕即冷然以南北大局現象觀之岑有不能不來粤者二次調停巳師失敗北派攻粤之謀緊急岑亦欲急就總裁職觀日來岑氏親信人於粤省方面頗有布置李印泉之收管滇軍楊暢卿之掌財政鈕鐵生之籌備製械是爲岑氏就任總裁之先徵其遲遲尚未宣布就職者是因前說之故更聞冷氏此次回滬西南將帥多請冷氏代表歡迎聞當道且致意冷氏謂岑公若來則雖最難解决者亦無難迎刃而解云云此岑之所以卽日來粤也 
[西南各要人之往來電]  
　　唐紹儀在日本曾於十日有電致馮氏云北京馮代總統鈞鑒自國會解散復辟禍作國會依法成立之機關若國會若大總統若國務院無一存者此時惟有副總統一職尚係根據法律所産出實爲中華民國一線之傳故以之代行大總統職務巳爲法律所賦與自爲中外所共認故鈞座一身實民國絶續存亡所繫則收拾殘局弭兹國難舍鈞座外亦當無第二適當之人方今國力耗失巳甚國民厭亂已甚而外患益迫不容我再事内紛南北各督軍亦嘗表示非爲個人權利而爭既所爭者各執一方惟有仰懇鈞座本其適法之地位訴諸一己之良心行其應有之權責毅然决然立下解决之方力挽埀危之局則南北各督軍同具天良亦當顧念國家唯命是聽也儀養疴東瀛晤及彼國朝野諸彦亦深望吾國南北早日融和歸於平定共支東亞之大局並以奉聞唐紹儀灰 
　　唐繼堯通電云廣州非常會議伍秩老林總司令莫督軍並轉岑西林唐少川孫中山三先生韶州李聯軍總司令李督辦南寗陸巡閱使陳督軍永州譚聯軍總司令程總司令貴陽劉督軍成都熊督軍鈞鑒非常會議馬電幹公冬電日公沁電月公冬電均敬悉國變紛擾時逾一載城狐未懲神器屢驚熟念全局宜有奮圖軍府改組同深慶慰謬承不棄託以總裁自愧薄德曷克勝此唯國家興亡匹夫有責忝總戎兵敢忘斯義謹隨諸公遥領責守揚鞭立馬敬贊鴻圖唐繼堯皓印 
　　李烈鈞李根源自韶州來電略云段祺瑞近日謀我愈急攻擊之目標巳由湘而移於粤任張懷芝爲犯粤總司令龍濟光招兵借欵准其以粤礦作抵閩贛兩邊增兵挑戰咄咄進逼舉全力以對我鈞等之愚以爲勢處今日當然繼續護法初心訴諸武力以求解决惟冀諸公念禍至之無日奮力猛進在軍事則迅圖反攻在政治則速謀統一機關成立萁公西林中山少川諸公尅日就職幹老秩老悅公就近主持日公贊助先行組織進行俾軍事有發展之望外交無隔閡之虞自救以救全國之計庶於是乎立時機迫切不可躊躇謹貢區區以供採擇 
　　陳炳混來電云王儒堂先生鑒炳焜親赴前敵檢閱軍隊慰勞士卒兹於號日由　起程取道潯郴向桂全一帶前進特此奉聞陳炳焜叩又南寗函云廣西兼省長陳炳焜已於六月二十二日率同衛隊一營出駐桂林聞陳此行係先赴潯州上游即循是處河道下駛轉往梧州一帶巡視然後再上駛潯州由此直出柳州舍水登岸從陸路逕赴桂林駐節刻下省長公署一切日行公件巳委公署政務廳長朱新謨代行代拆其認爲機要者仍當隨時請示屬於軍務公事統由行營專辦 
　　吳景濂電云韶州李聯軍總司令李督辦鑒養電敬悉頃經本會再致蓂公一電文曰頃由協印兩公轉到先電始悉本會巧馬各電未邀荃鑒殊深悵仄查軍府改組經於上月巧日議决并即宣布旋於　日選舉政務總裁明公與少川秩庸中山幹卿悅卿西林諸君均以大多數當選即經馬日電告各在案惟改組事件在手續上雖告完成國步難難時機危迫事實之進行更刻不容緩現除伍林陸諸公均經先後就職西林亦允擔任少川中山兩公巳派人赴日歡迎外曾由同人等公推舒君祖勳於本月一日前赴行營賚送證書敦請就職國家安危在此一舉西南半壁繫公一身務望早日宣告就職共維大局謹再奉聞藉申籲請等語川中消息梗阻誠恐此電又不能速達仍望公處轉電或另致催促尤深感荷謹復吳影濂叩有 
　　參議員彭建標等電云幼山議長鈞鑒頃閱滬上同人來函云衆院法定人數已報告足額惟本院尚差人數又云閣下熱心議憲情殷救國擬約旅京諸同人聯袂赴粤建標等得此佳音不勝歡躍忖思義軍効命疆場議員蒞粤集會非爲個人謀一時之利實爲國民圖萬世之益建標等於憲法未經公布政治不上軌道之時全無黨派觀念伏冀惠然肯來慰同人雲霓之望異日憲法總統出諸法定機關禍結兵連得此正當解决莫非由我議長决計南來之功北望燕雲曷勝延企參議院議員彭建標李自芳盧式楷李英銓沈智夫王鴻龐同叩 
[廣東濠畔街謀殺案]  
國會議員之家庭 
情敵已有確證 
濠畔横街榮貴新街謀殺一案頗爲可異兹紀其詳情如下林伯和雲浮縣人年四十二歲敎會中人而國會議員也妻羅氏同居於所開之林伯和藥房（在大新街）有子女六人年前林與光華醫院女學生韓紹康結婚愛情甚洽且曾從林赴京返粤後以大小不容乃另行稅居於濠畔横街之榮貴新街林自此多在韓所到藥房之時絶少事發前一夕尚携韓至某處义麻雀至四更始返林好爲人作狀詞故求之著衆林亦不分生熟必允爲之當事發之前藥房店伴介紹一張姓者求其作狀林立爲之迨事發之前一日張姓到店訪林韓氏出見謂林適外出問訪彼何事張曰前日蒙林先生作狀事巳停妥欲謝之耳韓氏曰可明早來張乃告别留下一潘廣名片而去二十八日五點餘鐘忽有叩門者傭婦出問期人曰送禮手持鷄兩頭酒二瓶餅四箱荔枝二札傭婦以其昨夕曾來聲明不虞有他乃開門延入詎門甫開卽有好身手者三人隨入一手執傭婦出劍嚇勿聲張推之入房曰汝勿理人事好好睡去婦慌極即蒙氈而臥其時林在樓上已聞人聲乃呼問何事其人即應聲曰送禮來且言且上樓林見其手持禮物尚爲謙遜之詞曰何必破費其人且行且語曰不成敬意語際直至林身旁猛執林手出劍指令勿動隨後二人即出白帶綑林以木横林之口推之一隅隨即執韓氏而剌之林在房隅聞妾呼救命者再後又聞輾轉滾地聲知韓必不幸然是否被殺尚不得而鑡也賊去後傭婦起視見女主被殺急出外呼警兵入解林之縛及換班時始報區區長曾光馳至林方盛怒詢之不答但云警察無用區長乃細勘情形見餅盒有怡香二字即馳至長堤怡香問之店伴答曰今早確有人買餅四箱然行路之人不知姓名也區長見無頭緒仍返林宅林正在冩信分致當迫及要人絶不理區長不得巳詢其傭婦婦乃道作禀謝禮諸情形區長即問林曰以吾觀之則此案之主謀人君必素識者林以爲異區長乃釋之曰兇手隨送禮者而入而送禮者爲求君作狀之人此中蛛絲馬跡蓋可想見矣林答曰介紹吾作狀者乃吾伴也焉有謀殺之理區長又問死者是君妾否林曰然區長曰君家尚有妻否林曰有之區長曰君妾從何得來林曰汝何必問此區長曰否此等處與本案絶有關係也林乃以韓之履歷及結婚情形告之且曰彼歸予時尚屬處子斷無情敵之事也區長曰君必寵之甚矣林曰自然區長曰寵之甚則妻之感情亦必減矣林亦曰當然區長曰死者與君妻曾發生吵鬧否林曰此等家庭常有事吾意絶無關係汝何必疑及我之家庭但責警察保護不週可矣區長見其未悟不再詢問乃返區開會議認定此案必與其家庭有關即傳其藥房司理人蔡某至詢之云不知情再嚇之則曰吾屬店伴素不知東家家事若欲知其家庭者則有店伴劉沃生係彼家妻羅氏所薦彼或知之乃又立傳劉至劉初尚不承及威嚇之後劉乃自承買鷄問何人着買則曰羅氏與吾銀五元着吾買鷄二只並飭赴油欄門交張某到時果見張在此候我遂將鷄交他餘不知矣又問張何名則曰不知但人人呼他爲張大砲耳至是乃傳林羅氏至直認買兇謀殺不諱遂將一干人等解廳其行兇人犯則懸賞購緝區長勘踏後旋由地方檢察廳派出檢察官汪秉桐臨場檢驗驗得韓紹康屍身身長四尺五寸左頰一刀咽喉下一刀胸堂一刀右乳旁一刀正心坎一刀左乳刀尾劃傷左肋一刀小腹一刀左腿一刀當場斃命林伯和之右面部下唇右手第五指及手腕等處均受微傷據聞該兇謀殺後即將死者身上金器攫去又傾箱倒篋搜出林韓二人結婚證據及死者手上戒指一概取去其餘夾袋中有金仔西紙等均尚存尤足見此案之非在刦財也 
[攻粤先鋒軍抵贛]  
　　陳督軍應援粤總司令張子志召赴潯一節巳紀前報頃九江吳鎭守使來電云張總司令旌節乘建安兵艦於二十九日夜深二時抵潯上岸入城在鎭署長夜叙談次日（三十日）黎明張總司令卽乘原艦往漢上駛聞張總司令隨從魯軍約有一師之多並聞張赴漢勾留不久仍由潯入贛改駐贛南以便指揮督戰陳督軍已於一日借同實業廳長夏同和赴廬山遊覽約一星期内回省云云聞張子志所部攻粤主力軍二萬　分爲四起以五千人爲一起直由贛南進攻韶關其第一起前銌一千人於一日由潯專車到省暫駐牛站俟齊集後即向南雄開拔至此次所派援粤安武軍之二十營前鋒八營亦於一日由潯專車來省同駐牛站並聞有援粤奉軍一萬人指日將由潯經過轉運來省 
[江西選舉參員之内幕]  
　　贛省參議院覆選前已定期六月三十日嗣因一切組織尚未就緒故有復再展期之說目前票價飛昻以相挾制俱樂部乃另設一法集資十六萬組織一六人合資公司以對付一般賣票人所餘票紙遂亦無人過問矣因是票價漸低俱樂部見各賣票人既隳術中乃揚言收買百餘票限定某日某時止逾時不收届時各賣票人以票果無人過問大起恐慌即各持證書羣相奔赴孺子亭六人公司到門求售價由公司規定每證書一張投出參議員五人候補第一一人給洋一千元如何支配聽公司主持該公司乃復揚言曰祗能收買一百二十票逾所定時間則不復收買各賣票人以爲選票共一百五十六張而該公司祗收買一百二十票尚餘三十六票必無人受收於是爭先奔往慮爲防風氏後至者不一時間竟收齊此一百三十二票其後到之二十四票該公司果屏棄不收竟有人向該公司百般苦求非筆墨所能形容者鬧至夜深更盡經魯仲連出而調解以利益均沾各給以四百三百不等而向隅者亦無法抵制多少總得了幾文遂一閧而散待至三十日該公司即讌請各賣票人至西園大嚼支配投票（甲）李盛鐸吳鈁（乙）陶家瑶賀國昌（丙）許受衡熊元鍠支配妥當後羣入省長公署投票次日（一日）開票李盛鐸七十二票吳鈁七十票陶家瑶七十二票賀國昌七十一票許受衡九十票熊元鍠五十票均當選爲參議院議員熊元鍠列爲候補第一其餘候補人余恭厚黄衍袁汪麗文高鎭東於是贛省參衆兩院議員完全選出而俱樂部亦遂大得便宜遂完全戰勝矣 
[蕪湖快信]  
　　安武軍前敵總指揮馬聯甲於三日由蕪乘江新輪出發地方各機關均詣江干恭送聞馬此次到安慶僅住三日即赴贛之袁州 
　　此次攻粤安武軍連同萍　李培之所統之軍隊悉集中袁州俟馬聯甲到再前進 
　　馬鄕甲委任五河釐金局長臧雪樓爲軍事參謀長前合肥縣知事李梅庵爲秘書長二君已隨馬同行矣 
　　馬聯甲出發後皖南鎭守署事宜暫委任該署參謀長儲莘代拆代行 
　　建威軍艦開赴下關已另派建安軍艦來蕪停泊 
　　代理警察廳長宋學騫到任後對於禁烟禁賭兩事異常嚴厲 
　　南陵縣前日蚊水爲災低田均已淹没 
 
 

Page 7

 
 
[徐州快信]  
　　津浦路北段大汶口橋工修理完竣巳通車兩日隴海路東段客票仍售至歸德府通車尚無確期 
　　陳調元所統七十四旅自宿遷奉調駐徐今日前站巳到 
　　自南關外富戸張仁安被土匪架去勒贖後城内外一般殷實家人人皆有戒心 
　　省立第七師範自鄭雨三君充任校長後未見進步聞八縣敎育會希望良好起見巳聯名呈請敎育廳另行改委 
[杭州快信]  
　　浙督楊善德現派本署額外參謀厲爾康携帶夏令藥品及餅乾紙烟等項趁輪赴閩犒奬援粤浙軍昨厲參謀晉謁楊督辭行赴閩當蒙親授勞慰前敵將士文一束帶赴前方代表慰勞諸將士以資鼓勵兹錄其文如下我浙軍出發以來由閩而粤轉戰皆捷洸洸士氣可謂壯矣今且進扼潮汕雄吞殘寇平粤之功指顧可成此由於我浙軍將士奮身衛國始能成此偉烈也然間關千里踰海循陸值兹炎夏勞勤可知本督軍雖未身在行閩公同作戰但自我軍出發以迄今日每得軍中報告輒爲神往蓋勇以臨敵靜不擾民此我浙軍之特色爲本督軍所深喜若跋涉川原冒犯瘴溼師行所至備歷艱辛此則本督軍時時相念今用特派厲參謀馳赴前方慰勞將士并賫送食物藥品若干種以供犒奬所願我軍將士同喻此意亦如本督軍同在行問也早晚潮汕一下南服盪平還師策勳我浙軍必可爲海内先跂予望之幸共勗旃 
　　楊督軍現頗抱冷靜主義除軍務重要外凡稍涉行政司法範圍概置不問 
　　五日下午七時嚴衙弄口有駐新市場第一連憲兵賈某楚某巡邏至該處惡車夫碰撞肆行兇毆崗警排解不服反遭毆辱激勳商家公憤羣起反對幸該崗警救護出險楊督得報主張嚴究　　吳興陸仲元謀斃嫡嫂陸嚴氏血案昨午經高等廳開庭覆審凶手延律師阮某辯護高地審檢四廳各推檢曁律師人等以案情出入重大咸蒞席旁聽藉供研究座爲之滿 
　　敎育部咨發餘姚民人黄廷範夏鍾濂等捐資興學熱心公益准給金色三等奬章已飭廳分别轉發 
　　上海盧護軍使昨電請通緝越獄逃犯謝勝雲一名已飛令各屬查照 
　　浙江緝私統部新編執法處現已實行成立委易稽生充執法官 
[南京快信]  
　　徐樹錚因殺陸建章事恐啓猜疑昨通電宣布倪嗣冲張作霖請捕拿陸正法密電以明非己挾嫌擅殺 
　　齊省長因病電京請假十日以便安心調養奉電照准 
　　永春兵變閩李厚基通電已派兵擊散 
　　李督昨派何參謀長檢閱省城内外各師旅團營軍隊 
　　軍署因蘇省軍隊不敷分布巳派員赴魯招募第二補充旅二三兩團軍官由本署副官及第六師候差員中挑選 
　　蘇軍師長楊春普電軍署報告已開抵贛縣 
　　徐海清鄕辦法已由軍署擬定十六條電張白兩鎭守使遵行 
　　徐州張文生派劉軍需官來省請領剿匪出力軍官奬洋三萬元昨已領解回徐核發 
　　　　准日内赴碭山縣知事任聞前任知事　宗夏巳不知下落 
　　津浦昨巳通車來往搭客異常擁擠 
　　省議會茶話會結果决休會十日定十三日開大會已快面通知回籍各議員届期來省免誤會期 
　　寗商會因商會聯合會機關有取銷消息昨特電中央請設法維持以保法團 
　　韓世昌巳塡願書答復應選參議員 
　　城内夫子廟前茶舫七家昨奉警廳諭令一律停歇聞因某紳寡媳上船聽唱被人拐逃乃請願省會議决咨請省署飭廳禁絶　　寗垣時疫仍未消滅現聞有人擬組織一時疫醫院施診 
　　硝磺局長王金海保副官曹振常調升坐辦 
地方通信 
[松江]  
　　者查螟蟲之報告江蘇螟蟲攷查圖松江縣普通團員顧吟香奉委出發考查巳及匝月經查得松縣全境内楓涇五庫兩區仍有螟蟲發現五厙區爲最盛該蟲在稻根上有一寸許將苗心咬一小孔伏藏在内每稻一株棲蟲一條稻苗頓時枯萎現正發劇之時深恐蔓延無止聞該團員採集標本將被害情形報告實業廳曁松江縣知事核辦矣 
[蘇州]  
　　反對資送女生赴美留學案蘇紳范厚甫之女畢業於景海女學擬赴美國留學當由南通張紳及蘇紳孫某等公函省長請撥經費齊省長令行敎育廳轉飭吳縣學欵處於地方欵内撥給洋四千元遣送該女生出洋遊學而蘇垣學界同人及二十八市鄕董事聞之全體反對僉以范紳於此次參議院選舉查有納稅一千元以上之資格列入中央第三部選舉人自是優裕之家本縣敎育經費積聚何等艱難此等優裕之家子女遊學亦須補助則彼貧苦之家將若何且全縣之經費豈可任少數士紳之支配爰特聯名一百數十人公呈縣署極力阻止不識吳知事若何辦理也 
　　委定勸學員吳縣勸學所經吳知事委任潘起鵬爲所長業於六月二十四日宣告成立現經潘所長呈請吳知事委任彭應昌胡如玉袁培基衛顧德四員爲勸學員並聲明該四員均係現任學務委員故不另支薪俸等情已經吳知事核准下委矣 
　　吳縣修志局開幕吳縣修志局前經吳秀芝知事聘定紳士曹耕孫爲正局長吳頴芝蔣季和二紳爲副局長兹經曹局長擇定滄浪亭五百名賢祠爲修志局業經布置妥洽所有局中辦事各員亦經曹局長保薦曹仁卿爲採訪主任吳玉文朱梁任徐浣青孔憲榖王庚張閶如陳公孟爲採訪員程質卿爲文牘員王軼凡爲庶務員秦佩鶴爲書記長已由吳知事分别委任定於七月六日舉行開幕禮是日特設備茶點柬邀各界蒞局參觀成禮云　　省會選舉再展期之傳聞省議會議員選舉投票本定七月一日初選八月一日複選旋因蘇屬選民以選額不符要求抽查是以初選延期七月十日舉行兹聞又有展期三日之說已由吳初選監督電請齊兼總監督核示複選投票日期亦將因之展緩　　搶刦唯亭鎭巨案蘇州唯亭鎭於昨夜十二時突來汽油船一艘拖帶無錫快兩隻泊岸時卽有匪徒百數十人各持鎗械登岸鳴鎗數十響先到咸大典當撞門而入並分投各舖戸大肆搶却　　後　　　　　　之水警　三　第十一　餘划一　　帶向陽澄湖方面飛駛而逸聞此役搶刦典當一家大小店戸十數家所刦銀洋衣飾等物不計其數並傷斃陸地巡警三名又傷百姓多人 
[無錫]  
　　籌備省會初選會議縣公署爲　備省會初選事於四日柬邀地方紳士各市鄕董事在署内開會商榷一切當有前參議員蔣曾燠提議省會選舉法三十二條省會初選名額須於投票期前十日宣示現距投票日僅有七日而初選名額未定應電請總監督展緩日期等情隨經公衆議决除由公民聯合電請齊省長展期外並公電上海申新時各報轉江蘇六十縣省會選民一律主張展期投票而楊知事亦據情電呈齊省長必俟奉頒初選當選人名額宣示十日以後方能投票云云未知齊省長復電核准與否會議將散時有多數人主張各投票所應發與公民之入門證一律依法分送與選民收領如不發入門證即係違法旋聞齊省長巳有電令到錫諭楊知事轉令各辦理員將投票入場劵分給選民不准違法云 
　　省立育蠶試驗所之成績西郭外省立育蠶試驗成績尚屬優良察閱表開給桑收蠶量數備註甚詳標本色澤亦尚佳應准備案所擬將烘成乾蠶除自行試絲外分售蘇滬無錫等各絲廠比較絲質藉收代價辦法亦屬可行 
[鎭江]  
　　省會選舉之嚆矢丹徒縣倪知事因省會初選舉定七月十日舉行特於五日下午一時召集市鄕各紳董及管理監察各員在縣署會議進行事宜聞城區應出初選當選人十二三名市董王某巳組織七八名至 
　　匿稅之科罰業戸置産例須於六個月内投稅如逾限三月卽將産業没歸官有縣署調查此項未稅之戸凡有數十起照章均顇没收姑照稅額三倍處罰免其没收以示體恤云 
[清江浦]  
　　軍隊調防之紛繁近來江北軍隊紛紛調防駐淮屬之阜寧軍隊本爲陸軍備補團團長朱旭東近因駐沐陽之陸軍備補團團長田志剛調往宿遷原有駐宿之七十四旅旅長陳調元調往徐州駐紥故將朱團長調至沐陽阜寗防務由馬鎭守使派第二團前往塡防日來浦上往來之軍隊絡繹不絶云 
　　省會初選開始運動省議便初選期爲七月十日各界人士已紛紛開始運動淮隂商會昨開全體大會擬合商界之票全數組織一初選人惟想得者多終恐分裂又有某董擬爲其介弟運動特商之初選監督劉子鶴知事請委任會同各調查員監察散證藉得挾制各調查員以便多得票數現聞有人出而反對巳公函縣署矣 
[安慶]  
　　工藝廠合併與另立皖省貧民工藝廠曁城西工藝廠自開辦以來每年開支約三萬五千餘元而收入不及三分之一　費鉅而收效微現聞公家擬將貧民城西兩工廠合併改設一省立梁織廠并騰出基金酌加經費另立一模範工藝廠并委徐渭賢爲該廠廠長以資整頓聞巳請督軍撥給至虹門外之舊馬營地址改建模範工　廠　云 
　　宿縣官紳相驚以蛟窟皖北宿縣境内之百順集地方近來有一山窟水如泉湧週圍數里辛臭難聞該處紳董謂爲蛟窟禀請縣知事查勘擬請開挖以除蛟患惟聞包知事以蛟之爲害甚大不敢亂挖乃禀報上峰請示辦理云 
　　馬鎭守使定期出發皖南鎭守使馬聯甲奉令援湘已由蚌返蕪摒擋一切乘江孚商輪於三日下午六時抵省省城軍警曁商團均齊赴江干迎迓如儀聞馬巳訂於九日出發並聞此次隨帶參謀軍佐將官甚衆 
　　雨水冲壞電報桿線日前狂風大雨山洪暴發桐城至舒城問電線桿木均被冲倒下游蕪湖至蘇之線亦巳觸地以致交通阻滯現由安慶電報局加派工丁星夜馳往設法趕速修復外省官商各電暫須繞道接轉週折頗多恐稽時日巳將此情函達各機關查照矣 
[武昌]  
　　衆議員選舉實行矣參衆兩院及省議會選民人數前因各縣具報資格過於浮濫經選舉總監提王子春氏特派記名道尹袁祖光候補知事史森譚緝先李丙寅組織審查委員會即以袁爲委員長史等充委員專司審查各縣選民資格人數多寡現經該委員等先將衆册審查完竣定於五號先行選衆員初選全省衆選民共計五百餘萬人支配當選額江漢道應出議員十一人襄陽道應出議員三人荆南道應出議員四人共十八人以道爲覆選區其參省兩項尚未核定舉行初選亦不知何日云 
　　江寛洋員卹欵之傳聞三日漢口新聞報云江寛被撞沉没淹斃洋員數人經各該國駐漢領事電請該國公使與政府交涉要求按照新裕成案撫恤兹聞政府業經允許照給撫卹四十萬但江寛惨遭淹斃者數百人惜無人與政府交涉遂令抱恨於泉壤耳 
[嘉興]  
　　省會初選之重選與訴訟嘉興本届省會初選因第一（城區）第二（王店）兩投票區違法舞弊致被選民電控省吏請求將該兩投票區作爲無效重行更選以重選政現悉齊總監督已電令張初選監督將第一第二兩區所投票紙作爲無效即日定期更選張監督巳飭辦理選舉人員迅將簽到簿及各選民通告尅日造竣以便舉行更選其第三第四等十五區票匭本擬五日開票現因一二兩區行將更選張監督决議將各投票區一律封存縣署一俟該兩區更選完竣仍舊依次開票免致紛爭又城區投票舞弊情形經孫某等緝獲人證提起選舉訴訟現定於八日開庭質訊云 
[寗波]  
　　各縣省議會初選彚紀鎭海城鄕各區於本月一日舉行省議會議員初選舉三日在縣署大堂當衆開票投票人共計二萬二千－六百人以九百八十二票以上爲當－選選出王思德等二十三人爲初選當選人王庚伯等十四人爲候補當選人自農八時至晚六時畢慈谿省議員初選舉東鄕洪塘鎭因是日投票人次日重行投票現各區投票匭均巳送到四日在縣署大堂開票奉化省議員初選舉一日在各區自治辦公所設匭投票城區及進化區合併則在東門資福廟投票各區投票畢管理人員均於二日帶票匭回署惟長壽區因地廣人多尚未投竣姜知事親往　　一俟投　即可　票云定　省　　　　　　　　　十各區管理員現俱巳報告全齊選民總數共計三萬零四百餘各寳到二萬五千四百八十九名初選當選非五百餘票不能及格云 
　　電告英艦抵台江口前有英艦由滬抵甬巡洋經交涉員電省請示在案兹聞寗台鎭守使何豐林於前日致楊督軍齊省長電云英領乘卡得墨司兵艦於陷日來椒接洽詳情續陳謹先電聞 
[濟南]  
　　南驛站撞車案之處分津浦路南驛站前發生兩車互撞案當時南來車至南驛站時由北開南之車巳在該站停放搬閘夫一時慌促將軌道搬差兩車遂撞成虀粉損失極鉅乘車客人受傷者二十餘名巳運送濟南路局醫院閘夫亦解濟管押於津浦大樓候審派警監視至夜警士赴厠閘夫得間即持警士剌刀剌破腹部數處及警赴厠回閘夫巳氣息奄奄不可救藥矣翌晨經審判廳驗明即行掩埋其家屬屢在南驛站滋擾經衆調停由站員私囊給洋二十元始了聞此次監視之警士及長警並南驛站之員司皆有處分不日即以局令發表矣 
　　水淹營房濟寗東南關外小敎場係籌建感化院地址後又改建營房駐紥新軍第四團本年第三團開至濟寗亦駐該處該處地勢窪下外築大堤六月二十九日夜間十一鐘突來大水將堤衝壞一片汪洋全成澤國東半截水深三四尺所有營房立即傾倒西半截水勢略小營房亦間有破壞者黑夜之間事出倉猝官佐兵士各奔大堤軍裝軍米等物不暇搶救但聽其隨波逐流而已黎明之後兵士等分赴四關客店尋覔住所忙亂一日始得案處水之來源係由該縣城東門外之河水勢驟漲溢出河身故有此汛濫之災 
　　德州兵工廠長辭職德州兵工廠廠長何元春日前晋謁張護督面請辭職張氏當以温語慰留惟聞何去志頗堅巳將家屬送往天津張之慰留未識能否有效也 
雜評一 
[不顧其後（默）]  
　　政府之所謂作戰計劃者以吾視之直不顧後來之計劃而巳今日成一借欵明日成一墊欵今日交付幾千萬明日交付幾百萬由我揮霍毫無掣肘誠足取快一時哉然而試問將何以還之我國之人民我人民之子孫能擔負否耶所謂不顧後來者一也今之所謂借欵所謂墊欵問其名無不曰振興某業也辦理某事也而其實則皆浪用於軍費試問此種失信之舉動將何以自善其後耶所謂不顧後來者二也後日之如何償還即勿問事業之辦不辦即勿論而以如此用財到手散盡當物搜羅既窮全手又不能向人借債則又將何如耶此所謂不顧後來者三也 
　　然而當局則且爲平粤後如何統一計如何鞏固其地位計不其夢歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[留美學生參與軍務之消息]  
　　字林報云頃得美國消息王正廷之弟前肄業耶魯大學今在美國充青年會書記服務美軍中中國書記經美軍聘用辦理戰務者初僅三人王君居其一此外尚有中國留美學生一大隊應募赴法代表年會供應中國工隊之所需近已籌得捐欵英金七萬鎊以充此項經費本埠近曾接電請購辦中國樂器游戲品特别食品運往法國由青年會供給中國工隊上星期巳運去此項物品值洋一萬五千元尚有若干擬稍遲續運云 
[外國絲商仍照向章付價]  
　　英文滬報云本埠外國絲商前擬更改付欵之習慣絲業會館因之函致西商絲業公會提出抗議略謂出口絲經其付欵方法果有變更華商將不復與外國絲商交易西商絲業公會因於五日開會討論方法當經議定仍照向章付欵查自戰事未發生之前直至目下裝運之絲率於船隻離滬後兌交貨價現以船隻缺乏郵船更寥寥無幾致有不得不改變向章之勢查目前貨物裝船之後距下次郵船開行之期相隔甚遠外國絲商中有數人提議俟銀行付欵與外商之後再交貨價因之兌價時期亦必甚遠中因絲商反對此種辦法故西商絲業公會仍决定不問郵船之遠近仍於開船之日兌價云 
[大阪碼頭之擴充]  
　　六日上海日日新聞云日本郵船會社之滙山碼頭與平和碼頭之間有接連之地十餘畝近由大阪商船會社買進以爲擴充楊樹浦碼頭之用所擬添造貨棧浮碼頭均已打樣上月中先將浮碼頭動工計長四百五十英尺估價五萬兩限本月底告成惟近日大雨時行有妨工作然極遲至八月中必可竣工届時連原有之浮碼頭合計之已長至九百英尺足敷該社歡美南洋航路諸大船靠泊之用矣且該碼頭之上首爲郵船會社之滙山碼頭下首有南滿鐵路碼頭均可靠泊一萬噸之大船碼頭既長停船尤夥觀於此處可窺日本航海勢力之一斑矣 
[農商部之臨渴掘井]  
　　甬紳虞洽卿等前聞洋商擬以一千萬之資本在滬設立取引所故擬先行集資一百萬由華商自辦定名曰交易所聯合花紗油豆米麥各業籌議巳略有端倪詎將發起緣由呈請農商部核奪竟遭批駁未准今洋商巳租賃房屋將次開辦事爲農商部所聞遂於前日電達滬海道尹王賡廷並電致上海總商會正副會長會同王道尹勸諭前經發起各董趕緊籌欵磋商辦法俾得成立總商會朱沈兩會長以兹事與商業頗有關係即於前日開會籌議决定各業自開大會由同業各自集資分投自辦庶易爲力昨日棉業聯合會會長薛文泰因准商會咨照業已印發通告定於六月初一日開特别大會又紗業與米麥油豆各業亦將於日内各在公所開會一致進行云 
[贛商電爭烟酒專賣之抵欵]  
總商會接全國商會聯合會贛省事務所函云逕啓者各報紛傳垌部以全國煙酒專賣實權向日本抵借欵項條件嚴酷不但各省公賣局由日人派員監督且需於各大埠設廠分銷約果實行則兩業生命操諸日人之手我國主權喪失殆盡敝所現巳電部請速廢約相應照錄原電送請查照尚希一致進行是所盼禱 
附抄上財政部電北京財政部鈞鑒煙酒抵借各報紛傳聽命蛤主權盡失派員監督設廠分銷此約果成兩業生命去矣國將不國民奚以存懇带廢約以順輿情無任籲　商會聯合會贛事務所幹事龔士材羅人驥盧芳 
[法報對於管理僑工章程之不滿意]  
　　英文滬報云法報紙對於中政府新近頒布之管理僑工章程抨擊甚厲略謂移民之舉與中國有利此項新章似含有限制之意并某某方面則百方阻撓之其限制方法中有一種僑工稅每人必須付洋七元八角然後准其赴法此欵之分配法則出洋准狀兩元照相八角印花稅兩元道尹公費三元現以華工不能出此欵者頗多故出洋人數大見減少 
[中國郵船之行蹤]  
　　前任駐滬法總領事那齊君（前報譯爲賴雅爾係譯音之誤）去年四月間交卸滬職遄返法國未幾被任爲駐雲南總領事遂又起程來華於本月三日行抵上海小住三天昨晨乘車北上晋謁駐京法使聞在京盤桓數日仍須返滬然後首途履新云 
[上海縣省會初選預誌]  
　　上海縣省議會初選舉監督沈知事接省公署來電略謂本届上海縣省議會議員初選原令規定四十人當選兹查江北各縣區今届選民浮濫太多裁汰支配將上海區市加增初選當選人員十一人連前共額規定五十一人先行電令該縣將應行手續早日預備免致臨時忽促等因業由縣公署分令二十一市鄕經董遵照辦理矣 
　　上海縣知事兼省議會議員上海縣初選區初選監督昨日發出布告云爲布告事頃奉江蘇省長歌電開省會初選名額該縣應出當選人五十一名等因查前奉省長沁電初選舉展至七月十日舉行業經通告在案兹奉前因除分函各市鄕經董查照外合亟出示布告仰各初選舉人一體知照特此布告又省議會初選期業奉省令定於十日投票上海市選民分兩處投票業經初選監督假定小南門外救火會爲第一區西門外公共體育場爲第二區所有監察人員經上海市經董開具名單呈請縣知事分别委任矣兹將姓氏錄下第一區丁熙咸毛經疇曹浩沈宏鼎凌紀椿范熙瑞陸文麓瞿慶普陸洪義楊逸曹棅曹鴻程養禮毛恒遇奚敬垚張文瀚陳德清唐尊瑋鄭忠鉅張鵬王文藻范本崇計二十二員第二區賈豐芸黄廷獻胡健郭蔭葵錢福履王鵬劉榮照錢徵銓徐在仁葛尚杞俞達王福良曾鈞徐在德姚明善范熙浩吳宗玠潘如樑程壽仁賈豐棨唐頣壽張祥麐費之鳳王廷熙凌紀勳高壽基計二十六人 
[縣商會續議電燈加價問題]  
　　南市志成公所二十六團體反對華商電氣公司電燈加價一事縣商會因接各官廳函囑和平解勸曾經邀集該團體及公司方面各代表到會磋商良久仍未解决繼由該團體等在龍王廟開會籌商能否照縣商會相勸折衷辦法每燈酌加一角五分磋議良久亦無結果是以縣商會會長又訂七日（今日）午後再行開會重邀各代表到場商議和解以期早日結束云 
[芬蘭人犯法逮捕再誌]  
　　英文滬報云俄屬芬蘭人兩名因在英法租界内持械搶刧并於其行囊中搜獲僞造圖章故於前日被捕昨晨在俄領署預審僞造印信一事當由檢事勒吉聽審并由西探史繼密上堂陳述證據以預審時極爲秘密不准一人旁聽下星期一日將由俄總領事葛羅斯君開審此次秘密之原因聞因其第二宗罪狀實與某某政治罪案有關云 
文滙報云總包探泊羅塞氏昨夜又在威賽路左近巴西咖啡館拘獲芬蘭人一名與本星期法租界刦案有關是人乃一少年寓滬未久今晨已經解交俄領事署收押被控之罪狀有二（一）與人同謀僞造印信（二）合夥在法租界行刦 
[報告捕梟匪情形]  
　　近有大帮鹽梟駕船四五十號備有軍械出没於上南川各港口紛紛販私當爲嘉湖緝私分統二號巡船得悉馳報上南川各營會同夏分統各派鎗炮師船兵二十六號小快輪二隻淺水兵艦一艘由夏分統親自督同駛往該處協緝詎該梟匪等已退至江浙交界之姚涇港地方夏分統即發命令圍剿並開砲示威各匪船始向各内港分竄遂由各師砲船分投窮追捕獲梟船二艘梟匪三名飯司二名餘均鳬水而逃並在船中搜出快鎗手鎗各一枝及子彈等件其餘匪船大都仍向上南川各港逸去夏分統即將所獲梟匪軍械及匪船押解駐嘉分統辦公處嚴詰據供彼等專在江浙交界及上南川一帶販私共有梟黨千餘人分五大老班合股販賣私鹽並推吳國棟爲五人中首領聽其指揮一切云云夏分統得供後除將獲匪及船械一併呈解緝私統領署收訊嚴懲外並於昨日備文選派專員二人由嘉乘車來滬至上南川各營長處陳述獲匪訊供情形及訂期續派鎗砲各船前往會同搜捕以絶私販而保公安云 
[引渡丁人傑之拒絶]  
　　英文滬報云駐京法使接外交部照會請令駐滬法總領事引渡丁人傑法員因信華員之意志含有政治性質故已拒絶此請 
[孕婦被人毆斃]  
　　法租界自來火行街西興里三十二號門牌野鷄妓院主朱阿大於前晚九時許偕同鴇婦某氏至該里左近寗波路地方突將住在西新橋街高陽里二十三號門牌之吳陳氏又名老三扭住兇毆並用脚踢傷要害當場倒地身死朱阿大見巳肇禍乘隙逸去後由包探徐阿東聞悉到來祗將該鴇婦拘入捕房並將屍身車入輔元堂驗屍所傳同陳氏之夫吳天福禀請法公廨中西讞員蒞所驗得傷在内部尚須詳細復驗方能定讞至下午五時又由地方廳賀檢察官帶同毛檢驗員蒞所驗得該氏懷有身孕股部受傷旋由死者之夫吳天福投稱朱阿大夫婦是日在家將伊家之妓女任意毒打妻子上前相勸反觸其怒故於晚間被朱毆傷身死請求伸雪賀檢察官即塡明屍格飭令自行棺殮聽候公堂緝兇究辦 
[一星期間之金融狀况]  
　　自各國禁止金銀出口以來本埠銀根異常緊迫况南京造幣廠關爐迄今中交兩銀行由滬運往寳銀巳共有三百餘萬兩是以華商方面所存現銀（指各錢莊）祗有三十萬上下而國幣則多至四百萬元之譜故連日銀拆大洋釐小設使造幣廠再不停鑄恐國幣之價尚須看小銀拆驟難壓平兹將七月一號至昨日止之銀洋進出調查列下（星期一二三）中國銀行從南京造幣廠裝來洋十九萬元交通銀行亦來洋十六萬元又客帮來洋三十萬元又鎭江來洋十萬元繭商從無錫裝來洋十萬元蘇州來洋五萬元各帮由寗波來洋二十萬元中國銀行裝赴南京寳銀十二萬萬兩又交通裝去銀十五萬兩又各帮裝去銀二十萬兩（星期四）中國銀行又從南京來洋六萬元客帮由大連漢口各來洋十萬元又長江來洋二十萬元又常州來洋五萬元交通裝往南京銀五萬兩又中國裝去銀四百兩客帮裝往東三省銀十萬兩廣帮裝往粤省銀五萬兩又裝往漢口銀五萬兩（星期五）交通中國兩行各從南京來洋六萬元兩行各裝去銀四萬兩（星期六）中交兩行又各從南京來洋六萬元又各裝去銀四萬兩交通裝往漢口洋四十萬元又往南京銀四萬兩中國亦裝往南京銀四萬兩 
　　洋釐自本月一號起其價　　因二蠶繭將次上市又有絲商往海寗嘉湖收買大經乾經之用其最大之價（一號午後）爲七錢二分七釐二五最小（六强）爲七錢二分四釐二五至七錢二分五釐 
　　銀拆自號至六號此三天中須一錢至一錢七分迨至昨日午後收盤略小計六分惟各銀行拆票仍須七兩 
　　大條銀於三號縮小零六二五之後迄無改動鎊價自五號午前改長二五之後亦無變更七月份標金之價仍疲蓋以市上銀根既緊先令勢必見硬所以標金之價較前星期六每條又小去八錢現貨赤條市上不多且有出口故價稍高各銀樓飾金因此漲至四十四元五角 
　　昨係星期六調查中外各銀行所存銀洋大條之數錄后麥加利存銀一百六十七萬洋一百五十八萬大條一百九十三條滙豐存銀四百零八萬洋二百五十二萬大條六十三條德華存銀四十六萬正金存銀四百二十萬洋五十九萬道勝存銀一百四十九萬洋三十四萬大條一百九十一條通商存銀三十萬洋五十萬東方存銀三百四十七萬洋三十七萬花旗存銀一百二十五萬洋七十七萬大條二百十七條華比存銀五十五萬洋三十二萬和嚙存銀二十九萬洋九十八萬中國存銀一百十七萬洋三百零四萬台灣存銀一百四十五萬洋七十四萬住友存銀十八萬洋三萬各錢莊存銀二十五萬洋三百七十五萬交通存銀一百零三萬洋一百五十三萬有利存銀四十萬洋十二萬三井存銀十四萬洋七萬三菱存銀十一萬洋三萬朝鮮存銀二十四萬洋四萬中法存銀五十五萬洋二十六萬總計存銀二千三百二十九萬洋一千七百五十八萬大條銀六百六十四條較上届（二十九號）少存銀七十萬洋則存多一百五十萬大條銀少存一百八十四條尚有興業聚興誠中孚永亨四明江蘇鹽業中華等商業銀行所存銀洋不在其内 
[浙東塘工研究會開會紀]  
　　口昨午後三時半浙東塘工水利研究會假寗波同鄕會開職員會由該會副會長張讓三君報告開會兹將議决事件列下（一）正會長虞洽卿辭職公决以得票次多數之魏清濤爲正會長（一）公推虞洽卿陳根儒爲名譽董事（一）公舉田資民爲交際董事續舉方椒伯爲文牘董事（一）報告延請上虞王寄　爲駐會坐辦議畢復由張君草擬浙政省齊省長電文一通其文錄後杭州齊省長鈞鑒敝會成立呈文章程即日寄請核示備案報登部員李萬兩君會勘塘工將次由省過滬乞示兩君來滬日期寓址以便往訪接洽盼復上海浙東塘工水利研究會會長魏清濤田世澤張美翊叩魚 
[縣署布告清華學校招生]  
　　縣知事署昨日發出布告云案奉江蘇敎育廳函開本年清華學校添招中等科學生蘇省派定學額八名定於七月十二日在寗垣省立第四師範學校招考一切章程業經刋登四月六日江蘇省公報在案貴縣如有志願投考學生務飭依式塡寫履歷並附相片二紙於七月十日以前向本廳報名逾限概不收考祈布告周知是荷等因到署奉此合行布告仰有志投考清華學校各生知悉務於七月十日以前逕赴江蘇敎育廳報名聽候考試愼勿愆期自誤特此布告 
[歸併國貨陳列所之通告]  
　　工商研究會在城内勸業場附設之國貨陳列所業已遷併於愛國來國貨公司繼續辦理昨特刋印通告分致全體會員及各商廠公司等一體查照備考兹將通告錄下逕啓者本會國貨陳列所前巳開會議决准由勸業場遷移海寗路愛國來國貨公司繼續接辦並更舉該公司總理王子鈞君爲陳列所正主任兹巳照案開辦所有隂曆五月以前售去陳品找洋及檢點陳列品應由徐春榮陸星莊等陳明楊會長清理隂曆五月以後概歸愛國來公司總理王子鈞負擔續辦以清界限至前有陳列品各出品人業巳多數到所檢點明白更換清楚尚有餘剩之貨品及全所生財一切雜物等件業巳册送移交王主任接收矣所有五月份以前賬略請各出品寳號迅於三日内開列清賬送由海寗路愛國來公司内交婁伯文君彚收以便付欵春榮等職務亦於隂曆五月底終了惟本所乃商人自辦有貨點貨無貨還錢一切交接手續務求清楚以固信守適或出品人貨巳售出欵未收到者請即於三四日内函致熱河路永和坊一四三門牌徐春榮處接洽以憑追查恐日後所員更動星散不易稽查致失信用但新主任王子鈞推銷國貨久具熱忱本陳列所公决更請王君主持者實爲推廣國貨暢達銷路以遂初志起見邦人君子幸互相扶助而進行之此則春榮等終日所希望者也除報明楊會長小川先生鑒核界特此通告幸祈公鑒陳列所主任徐春榮副主任陸星　咨 
[閩省來運軍火]  
　　閩督李厚基因前敵需用軍械砲彈甚夥是以特派軍需官及差遣員同乘通濟運送艦於前日由閩來滬駛往滬南兵工廠碼頭下椗即由軍需官晋謁謝廠長密商裝運政府允撥之各項軍械子彈業由謝君允爲籌備即日起運故昨已從事裝載不日即須起椗赴閩云 
[楊允中解送軍署續誌]  
　　淞滬警廳緝獲楊允中一名解送軍署訊辦巳誌昨報兹悉楊允中曾在陸軍部充任差遣員現爲黨案牽涉故經官廳訪緝惟楊住居法界未便往拿前日適楊偶至城内致被拘捕解送軍署昨日楊妻得悉以事屬冤枉親往軍署呈訴請求釋放未知能邀准否 
[軍署營倉脫逃押犯之懲毖]  
　　淞滬盧護軍使以本署營倉爲禁押人犯重地看守士兵自當加意守衛此次押犯脫逃事前毫無覺察殊屬疏忽故於昨日諭令張團長轉令所部各官兵嗣後務須嚴加防守毋再疏忽致干未便云云 
[部定縣視學規程]  
　　上海縣知事接江蘇敎育廳通令云案奉敎育部第三十九號令開兹訂定縣視學規程特公布之此令等因奉此合將縣視學規程印發令仰該知事知照此令縣視學規程第一條各省設縣視學每縣一人至三人秉承縣知事視察全縣敎育事宜第二條縣視學由縣知事呈請省敎育行政長官委任但遇必要時得由省敎育行政長直接任用前項視學之任用須報經敎育部備案第三條縣視學不得兼任他職但因特别情形經省敎育行政長官許可暫由勸學所長兼任者尖此限第四條有左列資格之一者得任用爲縣視學（一）師範學校本科畢業任學務職一年以上者（二）中學校或二年以上簡易師範科畢業任學務職二年以上著有成績者（三）曾任高等小學校校長或本科正敎員二年以上經省敎育行政長官認爲確有成績者遇有特别情形經省敎育行政長官許可暫行任用者不在此限第五條縣視學之職務如左（一）督察各區對於敎育法令施行事項（二）督察各區對於學務計畫進行事項（三）查核各區敎育經費及學校經濟之實况（四）查核各區學齡兒童之就學及出席實况（五）視察各學校設備編製及管理之狀况（六）視察各學校課程敎授及學業成績之狀况（七）視察各學校訓育學風及操行成績之狀况（八）視察各學校衛生體育及生徒健康之狀况（九）視察社會敎育及其設施狀况（十）視察幼兒敎育及特殊敎育設施狀况（十）（一）視察學務職員執務狀况（十）（二）視察主管長官或省視學所指定之事項（十）（三）宣達主管長官指示之事項第六條縣視學對於縣屬學務職員得適宜指導之第七條縣視學於視察時得調閱各項簿册第八條縣視學遇必要時得試驗生徒之成績或變更敎授之時間第九條縣視學應將執行職務情形詳細報告於縣知事但遇必要時亦得直接報告於省敎育行政長官第十條縣視學遇部省視學蒞縣視察時應報告該縣敎育情形第十一條縣知事應將縣視學報告摘要呈報省敎育行政長官第十二條縣視學服務細則由縣知事擬訂呈請省敎育行政長官核定縣視學俸給旅費之標準由省敎育行政長官定之第十三條省敎育行政長官應隨時考核縣視學之成績並須增進其敎育上之學識第十四 
 
 
 

Page 11

 
 
條各省所定縣視學暫行規程應自本令施行之日起即行廢止第十五條本規程於特别區域亦準用之其未設縣治地方關於學務視察事宜由地方官酌定辦法報經敎育總長查核備案第十六條本規程自公布　施行 
[各學校休業畢業彚紀]  
　　昨日（六日）交通部上海工業專門學校（即南洋公學）舉行暑假畢業式午後二點鐘開會奏軍樂首由校長唐蔚芝報告次交通部代表即滬寗滬杭甬路局局長任攸珊致訓詞及演說次法副領事德賫沛及馬湘伯交涉員陳安生美國琴斯等演說後由校長給憑奏軍樂畢業生謝詞奏軍樂散會來賓等均由該校欵以茶點兹將交通部訓詞及畢業生各單列後（交通總長訓詞）今日爲上海工業專門學校土木電機兩科舉行畢業之期諸生學業成績均甚優美本總長深爲忻慰上海工業由南洋公學改設迄今垂二十年辦理專科事業爲最早故土木電機兩項歷届畢業成績均極優異其畢業諸生服務於本部直轄路電各局者類皆能舉其職克全名譽其派遣留學畢業回國者尤能研求實學確有心得此皆學校歷史之光榮而諸生之幸逢其會今者舉行畢業本總長所以爲諸生勗者不外敦品勵學精益求精毋輙止於淺嘗毋自封於故步至於中小學畢業各生有志向上亦宜勸求學業恪守規程庶幾實業昌明人才蔚起本總長有厚望焉（土木料畢業生九名）孫寳墀顧宜孫董憲吳鍾偉陳中正曹曾祥楊惺華金雲徐昌（電機科畢業生三名）陳長源葉家垣陳東（中學畢業生六十二名）陳良輔俞汝鑫魏詩墉張承祜蔣以鐸華純安嚴同生陸禾柳德玉李家麟陳壽彝卓觀潮申國權周鳳岐顧希孟王魯新戴麟書方定墀沈炳麟盛棨東徐謝康徐世雄潘蕴山楊錫鏐許孕六韋國鉁李爲駿阮錫熊鄧拱辰吳達模諸福棠李中道龔有新陸鼎煌王慶禧唐念勛邢國栐章祖模施光裕李華封張世雄張延祥鍾兆琳余吉王祖範朱傳績王元康金甲珠張普華祖翼李達琴孫乃興蘇松茂蕭箎應植齋龔榮華王勁姚章桂葛尚耀温光葆張成儉李錫鴻（附屬小學畢業生四十名）黎繼壬薛椿蔭鮑錫瑶沈元慶傅祖蔭張德載張訓樞黄乃昌朱瑞節梁祖培朱承猷江煃陸競智倪愼勤蔣士熊余昌菊楊文炳傅祖同嚴國衡丁人夔蔣士麒陸定喜朱明德葉鼎榮何仁龍孫文焯吳樹功楊國祥張國熹費福燾劉之琳金家鳳陳廷棟黄守寅楊智鎔顧麟甫鄭汝楠許震洋龔元彪費福熊 
　　寰球中國學生會日校於昨日上午十時行初等畢業式及各級暑假休業式略誌如下（一）校長朱少屏報告略謂本校自今春加添學額擴充宿舍以來學生驟增數倍後來者且因額滿見遺是皆本會董事會員及本校敎員贊助之力是以下半年須再添聘敎員擴充學額本校設有暑假補習科所以使學生不虚鄭光隂且免荒廢學業諸生如無特别事故概須來校補習并言本校對於學生除敎課及管理外並注意實習及自治二種以期養成諸生將來自立之能力云云（二）沈敎員奏琴全體學生唱歌（三）唐露園給畢業證書（畢業生爲朱知行張取宏胡裕慶趙少章何家瑞劉培榮周少卿張家傑俞揚威張榮祿姚宇庭陳守怡王惟德祁慶林張頣齡陳守銘汪瑞泉葉洪生陶松壽楊其昌柳文龍等二十一人）（四）王引才及敎員潘蘭史演說（五）校長朱少屏給奬品奬憑凡品學兼優及學優勤學中西文書法優美並績分考分均滿八十分或大考分滿八十分者皆得奬（六）沈敎員奏琴小學生唱歌（七）發報告單（八）茶點散會 
　　中華路舊大南門外上海民立中學校於昨日下午三時舉行第十四次畢業禮首由校長蘇穎傑報告次由華童公學校長康普及地方審判廳長陸達權演說末由總理蘇筠尚致訓詞隨卽發憑給奬攝影散會計得畢業文憑者二十人姓名列後竇瑞芝陳鎭華江存源程耀庭華士源趙蘭坪楊文郁朱如堂林植稼陳培棟鄺天祐朱尚德朱永正湯天棟林煒楊樹豐張家仁仲宗漢宋品彚俞德鏞 
　　大南門外送子菴舊址市立崇正國民學校由曹肅雲主任學生均不收費共有男女生二百六十餘人此次暑假值第七届畢業共男女生四十人定於陽曆十七號舉行畢業式下學期定八月二十六號開課刻正續招新生補額 
　　老北門九畝路東旦華小學校前爲邑紳郁屏翰創辦上年春改歸市立由趙靄如主任校務共有學生二百七八十人亦定於十七號舉行暑假現正分别考試擇優者給以奬狀八月二十六開學自八月十二日起每晨八時至十時仍令甲乙兩級生到校温習並試以國文算術課題令各帶回自修免致荒廢 
　　大東門外裏毛家弄淑德女子高小學校爲閩貨行錢椿年創立朱頌笙爲校長現有女生三十餘人延四敎員分任授課定於八日暑假八月十二開學下届擬推廣學額招收新生揷班授課　　北四川路德仁里神州女學校開辦多年由高初兩等曁各專科畢業者已達七百餘人現届第一次中學科國文專修科曁第五次兩等小學科畢業定於下禮拜二午後三時假四川路中國青年會舉行畢業式並夏季游藝會聞巳請定蔣作賓蔡廷幹唐露園三君演說給憑并聞該校長張默君自美京來函下學期除中學兩等曁國文英文音樂刺繡各專科照舊進行外並增設　畫專科爲實施職業敎育之準備除添入文學詩詞書法等課外每週專授畫學二十四小時云 
　　西門黄家闕路縣立第一女子高等小學校（即務本女塾）定於十一號午後二時舉行高等小學科第五届畢業式先於午後一時展覽成績昨已由該校具柬邀請各界届時前往參觀 
　　愛文義路誠正女校昨日（四日）下午五時舉行高初兩級小學生第二届畢業禮並於是日開游藝會來賓甚多極一時之盛　　共和女學校今日舉行第八届畢業式下午二時至六時並開游技會共四十五節男女各生分班試演滬海王道尹爲提倡女學起見特派余芷江代表携有訓詞與會發給文憑並聞該校於暑假後開始辦理女子職業敎育各科 
　　南市交通部駐滬電報傳習所曾於去歲暑假期内招收新生一班現巳修業期滿於本月六號舉行畢業名次列後茅元璋葛成潞嚴家猷秦松曾姚兆驤董叔瑜田治裘炎然沈乃鈞張主一陳東耀張顯丞閔壬生周文燦任鼎張辛元段勤理吳承棨朱慶餘錢菊芳白文興戎承思孫義植徐鴻安費立權范方勳龐國寳彭錫疇張爾航張鵬劉國光 
　　北四川路聖保羅學校開辦雖祗半年童子軍亦經正式成立昨日（六號）舉行第一次畢業禮由校長陳繼鐸牧師主席校董王正廷演說及給證書計畢業生八名聞前工部局董事孫嘉樂親往考驗其英文成績甚佳極爲嘉奬故該校於下學期增設英文專修科廣造人材云 
　　上海孤兒院定於陽曆七月十三號下午三時行暑假休業曁畢業給憑禮式昨日分柬邀請各界前往觀禮 
[湘賑事務所致熊督辦電稿]  
　　北京熊督辦鑒前奉復電以同人在滬設立湘賑事務所極荷贊同旬餘以來同人迭次集議籌商進行方法僉以同人既無辦賑經驗資格信用均不足資號召僅恃捐册勸募竭其力之所至所得無裨萬一查中國紅十字會辦理各省災賑成績昭著不如一切委託該會辦理可以事半功倍且該會本爲全國慈善事業法定之團體尤無别立機關之必要業經公决將原定計劃取消所有湘賑事宜概行委托該會巳得該會同意謹以奉聞並乞更電該會沈仲禮君加以切托爲荷袁思亮聶其杰朱恩縉梁煥彝煥均陳家瑞周砥同叩 
[天主敎徐家滙院長之交替]  
　　駐滬交涉公署昨接駐滬法總領事照會略謂案據駐滬徐家滙院長顧承義山宗泰函開兹奉羅瑪總會長十碼電開上海徐家滙院長顧承義期滿另候選用遺缺派山宗泰辦理等因承義宗泰遵於本月二號交接院務除電呈羅瑪總會長外相應函請查照照會中華民國政府委派江蘇交涉司冯查照備案等因准此相應照會貴官查照立案並分行行政軍警機關遵照保護云云聞顧承義號福田山宗泰號魯瞻皆法國人對於傳敎夙具熱心均爲敎會中人所敬佩云 
[省長請放師範學校之化學藥品]  
　　江蘇齊省長訓令江海關監督略謂據高等師範學校長郭秉文呈稱近在滬科發藥房代購化學藥品硝硫鹽酸三件裝運回校應用經滬海關查出以所運之件全係軍火資料且未奉部知照未便蓋印放行等情查此項硝硫鹽酸等確係化學藥品之用除咨明陸軍部轉令外爲亟令行該監督即予放行云云 
[市董發起慶祝楊善德壽辰]  
　　上海市經董陸文麓昨致南北兩商會正副會長函云舊曆七月六日爲浙江楊督軍六旬雙慶除官廳另行置備壽禮外我上海紳商亦擬備泥金壽屏並壽禮等同伸慶祝用特專函奉達即請貴會通告諸商董凡願附分者即希於舊曆六月初一前將稱呼名銜開示以便列入分資擬分兩等計八元四元任聽各便置備需時務祈迅早見復 
[華商電車接鋪軌道]  
　　華商電氣公司在南火車站北門口起接鋪電車軌道一條俾老西門之電車可以直達高昌廟而車站路一段之電車亦可直達不必繞越中華路勳工以來迄巳月餘刻下軌道將次鋪竣一俟電柱電線裝設完備即可開行聞通車之期在舊曆六月中旬云 
[夫婦口角之怪現狀]  
　　住居滬西麥根路八百七十八號門牌之小販丁金榮前日與妻張氏細故口角丁遽持剪刀將氏中兩中脚指剪去致氏痛極倒地暈去經人代報戈登路捕房派令華探目陳永康將氏送請醫院醫治並將丁拘入捕房管押至昨日傳同證人翟洪貴將丁押解公共公廨由中西包探上堂禀明前情請爲訊究張襄讞與義副領事羅君以原告傷未全愈判丁與證人翟洪貴一併押候原告傷勞平復再行解訊 
[假夫婦爭奪童養媳]  
　　江北人王富常推小車度日與倪王氏私識二十餘載生子小狗年巳十九歲該氏巳年逾花甲與王分居倚靠本夫所生之子倪阿狗度日曾將小狗之十二歲未婚媳巧珍歸王領去俾與小狗完姻乃近來巧珍又被該氏領去寄養某處爲王尋獲向氏理論昨卽扭控一區一分駐所署員諭飭自投地方廳起訴 
[縱子重婚之起訴]  
　　沈仲進家住浦東陸家嘴娶妻洪氏生有二子長年十一歲次年九歲夫婦素來和睦詎邇來沈有外遇厭棄洪氏唆使其母江氏等將洪氏禁閉室中數日旋爲鄰人得悉將洪氏釋出乃沈於前日又憑媒聘娶某氏爲室當由洪氏覓得觀禮劵一紙奔赴該管第三區警署禀控伊姑沈江氏縱子重婚並遭虐待請求提究即經警署將江氏傳案略詰一過昨日備文將原被告逕送地方廳午刻經檢察官提案預審之下判沈江氏收押聽候調查實情再行核辦沈洪氏退去候示 
[和姦罪已成立]  
　　浦東爛泥渡客民馬小馬之妻黄氏近被流氓坤寳勾引成姦唆使偕逃經馬查悉鳴警將吳與黄氏一併拘送地方廳訊供收押候辦在案兹悉此案業經檢察官預審明確起訴審判廳請爲公判昨日上午該廳刑庭長端木棻會同賀檢察官特開第六庭命提吳坤寳馬黄氏至案向之詰問均俯首無詞問官以吳坤寳馬黄氏和姦罪業已成立判吳監禁四個月馬黄氏監禁三個月判畢飭令還押候上訴期滿送監執行 
[土販判處罰金]  
　　土販陳華生從外洋私販烟土數磅乘新大輪船來申爲水巡捕房何探目查獲將陳押送地檢廳預審收押候核在案昨日上午經審檢廳推檢各官開庭審訊後判陳華生罰洋二百四十元押候繳洋釋放 
[花鼓戲勒令停唱]  
　　近有人皆呼之爲阿根者租賃閘北新大橋堍明月樓花館開演花鼓戲托由某甲向工巡捐局請領執照前晚該樓執照尚未領到竟先演唱被四區二分所錢署員查悉立率長警到場勒令停止工巡捐局稅務主任即將此項執照扣留不發並請警區查拿某甲到案訊核 
[追還被匿小孩]  
　　王金林在公共公廨刑事科指控姘婦韓阿林於六月二十三號將伊妻所生之六歲男孩有根誘匿虹口福德路二十六號屋内請求追還等情昨由捕房將被告傳至公堂據原告代表律師譯稱被告如將該孩交出原告願將所生七歲女孩給與被告和平了結惟被告迭次將孩藏匿向原告索許銀洋如原告不允所請按諸法律亦無貼給被告贍養之理請爲察核訊之被告韓阿林供稱有根現寄於外祖母韓陸氏家可以隨時交出惟我與原告姘識巳有九年此次患病臥床遽被原告驅逐出外不能過活請飭原千贍養等語俞囊讞商之日副領事林君判被告將原告之孩交出給領違干未便 
[擊傷日人頭部之結果]  
　　日本人某甲指控紹興人姚掌明在虹中西華德路一號門牌日本書信館内將伊擊傷頭部等情由捕將姚拘解公共公廨訊供押候原告傷愈再究在案昨晨復訊先由原告日人上堂訴明當時被毆情形訊之被告供稱是日因持包封往寄與原告爭論實有其事並不行兇中日官以原告被擊受傷屬實判姚罰洋八十元充公如無力繳洋改押西牢二月以爲行兇者戒 
[課命館同行嫉妒]  
　　東唐家弄二百零四號門牌課命館主婦林蔡氏指控比隣同業劉薛氏因同行嫉妬指使虞阿堂將伊所懸招牌取去昨由捕房將被告兩人傳至公共公廨請究先由原告楊蔡氏偕證王小山上堂訴明前情訊之劉薛氏虞阿堂供詞推諉中日官判被告男女各罰洋二元充公 
[混用僞質輔幣]  
　　松江人陳福生前日持鉛質小洋向楊樹浦路一千三百三十九號門牌某烟紙店混用當被察悉喚捕拘入捕房並在陳身畔搜出僞質小洋二十八枚押至昨日解送公共公廨經中日官研訊屬實判陳押西牢一年僞質小洋銷燬 
[姚志祖被控近聞]  
上海工巡捐局長姚志祖前被省議員泰錫圭等列欵呈控曾奉齊省長批候派員澈底清查在案現齊省長巳派令分省道尹孫蔭來滬按欵查察以憑核辦聞孫君不日到滬云 
[養媳二次失蹤]  
　　住居閘北潭子灣之大場婦人劉王氏生子阿毛領某姓女孩撫養長成作爲媳婦尚未完婚女在某紗廠做工春間曾被鄰婦陳陸氏誘匿家中由劉王氏偵知至陳處領回並未告發詎前日該女復失所在因即偕子阿毛至四區派駐所報告提到陳陸氏併解區署轉解司法科押候訊究 
[放車頭目私刑拷打之控訴]  
　　人力車夫薛如君前日至閘北四區二分所控稱前向王寛才租賃黄包車一輛載客得錢賴以生活昨因失竊車上之燈王勒令賠償一時無力認賠致被王關閉密室私刑拷打請爲訊究當經錢署員傳到王寛才解送司法科訊核 
[否認竊取公債票]  
　　北京路阜豐麵粉公司經理前日至總巡捕房指控茶房曹祥貴竊取值洋六百五十元之中國政府公債票等情捕頭准飭華探李阿三西探海明惠協同前往將曹拘入捕房昨解公共公廨經中西官訊供不認判曹押候查明再訊 
[馬車碰撞汽車]  
　　馬夫姚阿林前日在大通路駕車不愼與某西人之汽車碰撞適被一千四百十五號華捕查見以其違章將姚拘入捕房昨解公共公廨經中西官訊明判姚罰洋十元充公 
[雉妓强曳行人]  
　　雉妓張媛媛徐桂洪前晚在南京路硬拖行人入院狎遊被九百六十一號等華捕查見以其違章一併帶入捕房准各存洋五元保出昨經公共公廨傳案訊明判各罰洋五元充公 
[未諳租界章程]  
　　英美工部局營造處指控滬西义袋角徐恒泰米店租戸韓芝魁添造房屋不將圖樣照章送閱等情昨經捕房將韓傳至公共公廨由中西包探上堂禀明前情請核訊之韓供原籍寧波來滬未久不知租界章程求宥中西官以韓違章屬實判罰二十元充公 
[查獲越境侵銷之食鹽]  
　　上海川鹽公堂前因查悉租界食鹽時有越境侵銷情事曾經函致緝私第二營第一隊請爲查緝昨日王隊長在南黄浦查獲鹽船二艘内裝租界鹽棧食鹽七百五十包計重五百擔並扣留售鹽之該棧司事郁某一名因事關越境侵銷當即據情呈請第二營營長薛振中核辦 
[發封捆保住宅]  
　　本邑二十一保九十一圖捆保王炳桃虧欠忙漕銀兩數百元迭經沈知事飭吏催繳無着正擬提案押追詎巳逃逸由吏報告沈知事諭飭將該捆保王炳桃之住宅發封備抵 
[塾師追獲搶匪]  
　　閘北海昌路居民吉有德之妹鳳英年十一歲前日因事出外在途被周小四子第三人上前攫取耳上金圈一只飛奔逃逸鳳英大聲喊追當由該處塾師郜子西聞聲帮同將周追獲餘巳逃逸遂鳴警到來抄出原贓押送四區警署昨日傳到人證連同周匪轉送地方廳經檢察官提案研訊之下判周小四子收押贓給吉有德先行具領候緝拿在逃各犯至案併究 
[汽車夫不聽巡捕指揮]  
　　法捕房昨解汽車夫朱意標至法公堂禀稱朱日前駕車至法大馬路當由一百五十六號華捕見前面亦有汽車馳來立即舉棍着令暫停詎朱視若無覩向前行駛幾肇禍端故此解案請究並由該捕上堂證明前情詰之朱供民人一時疎忽實未窺見該捕舉棍今已自知不合求宥中西官判罰洋十元充公以儆 
[罰欵賠欵均難措繳]  
　　婦人王氏前曾串令李周氏爲媒嫁於傅忠炳爲繼妻得有身價洋一百元詎過門後爲日未久王氏即行捲逃後經傅報告捕房派探將王氏與周氏一併拘解法公堂訊據王氏供認捲逃不諱周氏供得洋十元判王氏禁押一月周氏罰洋二十元再賠原告洋十元押限措繳在案昨又提訊周氏供婦人無力繳洋求恩寛免判改押一月以儆 
[傭婦竊取寗綢]  
　　新閘路三十一號門牌岑西林家之傭婦陳周氏竊取值洋五十元之甯綢二十四碼質洋化用前日經岑之家丁查悉報捕飭探將氏拘留並至某押店吊到原贓昨解公共公廨請究先由原告代表上堂訴明被竊情形訊之陳周氏供稱此項寗綢係原告之婢女所竊等語中西官以供證確鑿無可推諉判氏押女所七天贓交原告領回 
[工巡捐局批示兩則]  
　　葉家祥禀爲孤牆危險請飭拆卸由呈悉據稱阜德參號失愼市房門面孤牆矗立勢將傾圯各節巳飭令工程處傳保知照業主從速領照拆去以免危險仰即知照此批 
　　商號甡錩禀爲路溝淤塞請飭修理由禀悉已飭令工程處派匠修理矣此批 
[張園今日開演大馬戲]  
　　歐美大馬戲昨日因布蓬佈置未妥不及開幕現聞已加工佈置完善准於今夜在張園開演地點凉爽技藝精奇想届時定有一悉熱鬧也 
[大世界贈品月劵開標]  
昨日大世界俱樂部贈品月劵第九次開標本届額設六千號得標者一百號仍於午後二句鐘起在共和廳舉行計頭標四千七百三十四號二標四千四百七十六號三標四千零九十三號四標四千二百四十四號五標五千八百五十一號 
來函 
[閘北水電廠通告]  
　　逕啓者時届夏令居戸用水日益加增本廠本年添加水池一隻每日二十四時間以内雖足增五十萬加倫無如正午前後同時使用水量者太多偏僻或管小之處仍難應付敝廠殊爲歉歉上月所發通告曾於加備水量欄内聲明每日午時前後仍不宜多用以保清潔在案現在一面自當籌欵添機購地築池換管以備將來外一面於此夏令兩個月期限之内務望各用戸節約用量共同維持並於每晚十時後至早五時前預取水量儲諸缸桶之中以待使用僻遠之處管徑既小水量益微尤宜先事儲蓄緣敝廠今年情形與去年不同去年乃水質不及濾清今年乃出水不及輸送若就一日夜機池總容量能出三百萬加倫言應付閘北正式用戸實尚無虞竭蹶其所以水量猶感不充或竟至點滴而流者全係同時使用過多之故及私予私取之居戸過多所致也除查明路管擇要改換俾居戸水量稍足外特此通告即希注意爲幸江蘇省辦上海閘北水電廠 
[曹克明警告絲廠同業書]  
　　歐戰以來吾業之損失何若同業諸君類能言之去歲絲價較今年爲大繭本則較今年爲小然吾業虧折者猶居十之六七今年如何耶以繭本論每擔絲較去年約大五十兩以絲價論較去年反低落一百兩加以煤價奇貴折息吃重其間又大五十餘兩繭身甚劣繅折較大三十餘斤暗虧約四十餘兩總之繅絲一擔成本較去年共大二百數十兩雖下脚售價稍昻房租工價稍爲減小（房租減小指今年訂約租廠者而言若去年預定者尚不在其内）是戔戔者曾何補於萬一利害相衡成本實較去年大一百八十餘兩而况郵船稀少收欵爲難先令提高成交非易由此觀之吾業前途之困難寗有涯耶爲此警告同業轉瞬二蠶上市幸勿放價濫收致蹈春繭之覆轍也可 
[丁福保醫生送診函]  
　　謹啓者上海貧民甚多一旦患病既無醫藥之費又乏看護之人輾轉牀席其困苦有百倍於富人者福保仍照上年夏季送診之例送診三個月如苦力傭工車夫小商店生徒以及失業游民等貧病無力醫治者均可來寓診病敝寓在英大馬路跑馬廳龍飛馬車行西間壁三十九號門牌送診時刻每日上午八時起至十二時止敝寓送診既不取號金又不賣藥並不在外募捐合併聲明惟鄙人學識淺陋遇有不能爲力之病敬當薦於專門家醫治不敢自誤誤人此亦學識淺陋之證無可諱言者丁福保謹啓 
雜評二 
[江監督又促留學生回校（訥）]  
　　江監督促留學生回校謂遲即不能爲力吾謂敎部與監督之不能爲力久矣除督促回校外不能爲學生設一謀畫一策其無能爲力可知而如今日之電則不特不回校無能爲力即欲回校亦有無能爲力之意然則此數千之歸國學生巳陷於進退兩難之地將誰爲之助力耶能爲力之敎育部與監督而不能爲力則此外之人將如何爲力耶亦將無能爲力而聽之耶人不爲學生盡力者學生之自力又何如耶我學生不可不熟恩之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[小婢芳樹致大婢寳珊書] [  秋夢]  
　　寳珊吾姊妝鑒不覩芳顏又三日矣昨聞玉體違和不勝惦念想我輩婢學夫人偶不如意輒生煩惱病魔乘之亦固其所然時命不猶終無可如何也妹依人作嫁針踐空勞幸以蒲柳之姿承三姨太太厚愛身雖賤婢舉動殊覺自由且有時料量　事指揮奴僕權力直駕三姨太而上之蓋渠之對妹信任專而寵愛篤妹則不免恃寵而驕遇事要脅久之成爲憤習雖以渠之剛愎性成亦莫如我何矣今者承三姨太太密旨往華氏族中運動其子弟啗以厚利嗾其推倒某氏夫人而以三姨太太繼其位此誠邀功討賞之大好機緣倘事能諧吾輩位置將益形穩固且可冀由竈婢而陞爲房侍由房侍而陞爲如夫人寗非可喜可賀之事耶但所慮者華氏族人有主持正義不爲金錢所驅使者大足掣吾輩之肘討非有示威舉動彼等必不甘心屈服而聽吾輩主張妹今已禀承三姨太太實行此示威主義特人無腦則廢蛇無首不行因之欲揀一人以統率吾家子娘軍而我諸姊妹中資格聲望無有能出吾姊右者故欲領袖羣婢而向華氏族人挑戰非得吾姊他人决難勝任今特代表三姨太太專誠勸駕懇即速就此席率領吾家鋪牀大姐燒火丫鬟洗衣老媽掃地婆子舞搗衣之杵揮切菜之刀以門樠爲長鎗用雞卵作炸彈鼓其蛙怒奮其雌威使彼輩慴服於石榴裙下則吾姊之威名當與木蘭紅玉相頡頏妹與三姨太太定當告之有衆酬報殊庸未來之如夫人固非吾姊莫屬也倘復畏首畏尾託疾安居不爲三姨太太稍効微勞而欲坐待幸福之至則今之覬覦側室者多此席恐終不屬吾姊而屬之他人也叨在厚愛故敢直言溽暑將臨諸希珍衛妹芳樹謹上（五） 
家庭常識 
[辟臭蟲] [  陳麟書]  
　　時交夏令臭蟲極易繁殖若以乾菖蒲葉鋪於蓆下則臭蟲自除 
[煑鴨] [  未開化民]  
　　每鴨一只用冬蟲夏草七八只同煑爛熟湯味更鮮有易牙癖者盍一試之冬蟲夏草中國藥店有售 
[票布] [  黄華]  
　　粗布票頭纎維蓬然毛筆寫字頗難着墨當塗漿糊一層則揮毫自如 
牧業須知 
[實騐養羊法（九）] [  村士]  
（二）飼養及管理山羊之飼養方法與綿羊相等即以養綿羊之法養山羊可也乳用之羊雖當與以多量水分而一般之普通羊多汁飼料不如避而不用爲妥蓋羊性喜燥而惡濕也山羊性質强健能耐粗食其食草爲家畜類中之最多者無論何種樹葉木實根菜皆嗜食之即他畜厭忌之香辛類混合物山羊亦無不喜食終期之内以乾草蘂稈樹葉等爲主食夏季之中以生草之硬者爲主食（羊性喜食草之硬者不喜食草之軟者亦其特性）得以十分生育之飼養山羊極盛之法蘭西葡萄之栽培地極多往往取葡萄榨粕或葡萄葉以餵之由是可知山羊粗食之度矣山羊之飼料皆無庸烹煑調味惟每日加一錢或二錢許之食鹽混於飼料中足矣而乳用者倘能與以少量油粕細粉則乳必湧出如泉在秋季時放諸乾物或牧草之刈跡亦甚適合但山羊之性活潑異常而喜跳躍游戲故於牧場其當築高低凸凹之土堆以成其性外此則無所要求惟選乾燥之地爲牧場而已牧場四周須設堅牢嚴密之栅方可防其奔脫而物場樹木又須設法防禦否則甚易損害其防法種種不一最善者爲胸間紐之以轡使紐與頭連不能昻舉只得食地面之葉不能食枝上之葉是也山羊之舍宜擇清潔乾燥空氣流通之處建之大室之中雖羣居多數較爲便利但乳用者宜一一繫置之或每室限置二三頭辱草宜充分清潔不然則有損害乳品之恐身體亦以清潔爲貴飼料若爲乾草每日分給三次若爲生草則分四次可也舍飼之羊每日宜令其運動一二次不得久閉牢中以免種種疾病是爲至要也（完） 
集益錄 
[續再答一○三問] [  鵑湖]  
　　南方土取移植之法爲多移植者預設苗圃爲下種之準備下種前一週耕翻其地鋤碎土塊略成寛四尺長任意畦形其上撒布人糞尿届時淺耕其土輕爲鎭壓施稀薄之液肥俟其爲土吸收將盡薄撒種子於其上蓋草灰鋪切　則濕度得當四五日即可發芽見有眞葉二枚乃行間拔相距以彼此葉不接觸爲度薄施人糞尿以促其生育及葉三四選苗之具有特性者帶土移植於本圃本圃預施基肥上蓋以土苗則開溝以三尺之株間淺植之植時左手持苗右手以指撥土培其周圍再以兩手之指自培土向内鎭壓苗以小爲佳者取易活着也外之所注意者厥唯蟲害而温暖鬱濕之時尤其甚也直播者選適合土壤善爲耕鋤高地平畦低地高畦平畦廣而高畦狹高畦三五等平畦一二北土平畦南土高畦風土使然也畦間二尺中入基肥（用　肥）畝田可千斤作線設其上爲平底之溝施五倍以上水之人糞尿四五擔俟土已將液肥吸盡條播種子種量至多不過十兩過者苗多密生而纎弱瘠薄之物難得良好之結果覆土愈薄愈妙最好以草製之箒輕輕拂蓋條中其上鋪以切蘂防雨水之襲來免土濕之蒸燥此與移植法苗圃之處理同經五六日發芽再五六日見眞枼二三枚可以間拔距離以葉不相接觸爲度兩側施稀薄之人糞尿培土根際經二週許再行間拔距離四五寸施肥培土同前三次間拔之施肥培土亦同前其葉有擴散不易抱頭者可以蘂縛其周圍而爲内部之軟化欲得侍良之産尤當注意而株際培上之巧拙亦有影響肥料畝量需用需糞一千二百斤乾人糞六百斤草灰六十斤爲基肥人糞尿八千斤爲追肥中耕須頻頻施行雜草固不能繁茂而乾燥亦可防禦幾分連晴數日尤當勤加灌溉故補肥分數回施與攻效甚著也外之蟲害驅除之注意耳採收時期早則十月晚則十二月捲心者連根拔取藏之土穴或地窖未捲心者自根刈取浴清水後乾燥一日乃可浸漬充新鮮之煑食者隨時刈取可也 
長篇小說 
[氷山奇俠傳] [  常覺小蝶合譯天虚我生潤文]  
（原名ＨＡＮ　ＯＦ　ＩＣＥＬＡＮＤ）法國囂俄著 
第十七章陷穽（四） 
　　此窟至邃下數十級始達其底窟中人聞呼聲咸驚曰止外間何來生客言次皆起愕視雅谷獨岸然挺立引目四矚則此窟殊不甚廣集者凡五人其三皆鑛工一人獨蹣跚滿面皆現狡獪之容蓋即麥東也麥東固不識雅谷陡見生客闖入敗其所謀則大怒曰趣殺此人此人無端而入秘窟於例應死三人中有老者名史邦齊乃鄭重言曰且止今日捕獲俘虜爲第一日之利市在理當請罕恩裁判以重領袖之威權麥東乃廻顧曰罕恩汝當立殺此人用祭吾旗雅谷覩其所謂罕恩者頎長盈丈臂粗於梃望之非不奇偉然終不能掩其憨狀則詫曰豈罕恩亦有贋鼎乎此誠令我不解矣而彼罕恩者已皇皇然操斧而前厲聲曰咄汝胡爲入吾秘窟汝罪當死雅谷立拔刀以格之曰咄汝乃冒爲罕恩須知罕恩猶非我之敵也語次斧爲刀格已落十步之外僞罕恩者不禁抱首而竄麥東大窘亟呼曰趣殺此狗毋令傷吾領袖語出三鑛工巳操刃直前雅谷亦不懼挺刃迎之惟衆寡勢殊以一敵三終多奇險一轉瞬間一刃巳當胸而入亟閃避則刃貫衣角而過衣裂袋綻一紙翩然墮地巳爲史邦齊所見急拾之起展而視之立變色曰噫此吾死友梅爾之通行證也何爲而入此人之手麥東曰然乎然則此人益有可死之道趣殺之鑛工之刃正逼雅谷雅谷亦漸不支而僞罕恩又操斧加入史邦齊忽正色曰止勿傷此子彼既有此通行之證即當歸我保護權下何得自壞其例孰敢加以刃者我即於此人不利罕恩見史邦齊怒則大震斧立墮地而鑛工巳各躍出雅谷刀光之外呼曰止止既爲梅爾之友則即爲我一家人矣幸母操同室之戈雅谷不禁爽然失笑蓋於瀕危之際忽得赦詔正如所負千鈞一旦消釋心感牧師贈劵之恩不置苟不得此劵者則死諸人之手必矣（未完） 
　　鎭江張世恩君古　吕子珊君均鑒乞示住址以便通信 
 
 
 

Page 15

 
 
   
 
 

Page 16

 
 
   
 
