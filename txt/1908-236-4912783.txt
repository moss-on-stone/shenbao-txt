# 1908 - 236 - 4912783

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
代論 
[憲政編查館資政院會奏遵擬憲法大綱曁議院選舉各法並逐年應行籌備事宜摺]  
　　奏爲遵旨擇要編輯憲法大綱曁議院選舉各法。並將議院未開以前逐年應行籌備各事。分期擬議。臚列具陳。恭摺仰祈聖鑒事。光緒三十四年六月二十四日奉上諭。（中略己見六月廿六日報）仰見我 
皇太后皇上以天地之量爲量。以百姓之心爲心。大公無我。時措咸宜薄海臣民。同深欽感。臣等遵即督飭館院諳習法政各員。博采精取。折中擬議。兹經該員等擬具各節。臣等復再三考核。悉心釐定。竊維東西各國立憲政體。有成於下者。有成於上者。而莫不有憲法。莫不有議院。成於下者始於君民之相爭。而終於君民之相讓。成於上者必先制定國家統治之大權。而後錫予人民聞政之利益。各國制度。憲法則有欽定民定之别議會則有一院兩院之殊今朝廷採取其長以爲施行之則。要當内審國體。下察民情。熟權利害而後出之。大凡立憲自上之國。統治根本。在於朝廷。宜使議院由憲法而生。不宜使憲法由議院而出。中國國體。自必用欽定憲法。此一定不易之理。故欲開設議院。必以編纂憲法爲豫備之要圖。必憲法告成。先行頒布。然後乃可召集議院。而憲法爲國家不刊之大典。一經制定。不得輕事變更。非如他項法律。可以隨時增删修改。故編纂之初。尤非假以時日。詳細研求。不足以昭愼重。惟條文之詳備。雖非旦夕所能觀成。而閎綱所在。自應豫爲籌定。以爲將來編纂之準則。夫憲法者國家之根本法也。爲君民所共守。自天子以至於庶人。皆當率循不容踰越。東西君主立憲各國。國體不同。憲法互易論其最精之大義不。外數端。一曰君主神聖不可侵犯。二曰君主總攬統治權。按照憲法。行之。三日臣民按照法律。有應得應盡之權利義務而已。自餘節目。皆以此爲根本其必以政府受議院責難者。即由君主神聖不可侵犯之義而生。其必以議院協贊立法監察財政者。即由保障臣民權利義務之義而生。其必特設各級審判官以行司法權者。即由保障法律之義而生。而立法行政司法。則皆總攬於君上統治之大權。故一言以蔽之。憲法者所以鞏固君權兼以保護臣民者也。臣等謹本斯義。輯成憲法大綱一章。首列大權事項以明君爲臣綱之義。次列臣民權利義務事項。以示民爲邦本之義。雖君民上下。同處於法律範圍之内。而大權仍統於朝廷。雖兼採列邦之良規。而仍不悖本國之成憲。至議院選舉各法。均與憲法相輔而行。凡議事權限。選舉被選舉資格。非有一定之準繩。必啟臨時之紛擾。亦應隠括大意。豫爲籌定。以便將來纂輯條文。有所依據。謹分輯議院要領及選舉要領各一章附焉。此皆略舉大要。以發其凡。其中細目。尚未議及。一俟奉 
旨裁定。臣等即當督飭在事各員。按照大綱要領所列各端分别編定詳細條欵。但必寛以歲時。從容討論。以期精密無遺。迨他日編纂告成。再行進呈御覽恭候欽定頒行。以資遵守。至開設議院以前。應行籌備各事。頭緒至爲紛繁。辦埋宜有次第。如築室然。必鳩工聚材。經營無遺。而又朝夕程督。始終不懈乃能聿觀厥成。如行路然。必衣粮舟車。各物具備而又逐日進行。不稍止息。乃能逹其所嚮綜其大綱。預備自上者。則以清釐財政。編查户籍爲最。要而融。化滿漢畛域。釐定官制。編纂法典。籌設各級審判。廳次之。預備自下者。則以普及敎育。增進智能爲最要。而練習自治事宜次之。凡此諸大端。若預備未齊。遽開議院。則預算决算。尚無實據。議院憑何監察。户口財産。尚無確數。議員從何選舉。一切法度尚未完全。與聞政事者何所考核。人民程度尚有未及。何以副選舉被選舉之資格。地方自治尚無規模。何以享受權利。擔任義務。是徒慕開設議院之虚名。而並無裨益政事之實濟。非實事求是之道也。竊謂限之遠近。至速固非三开年所能有成。然極遲亦斷不至延至十年之久。臣等公同商酌。擬自本年光緒三十四年。起至光緒四十二年止。限定九年。將預備各事一律辦齊。謹分别年限。臚列上陳。其應行召集議院之期。自應恭候欽定。抑臣等更有請者。邇歲以來。國勢阽危。人心浮動。内憂外患。岌岌堪虞。即無議院監察於旁。亦當急起直追。一洗敷衍因循之習。至安上全下尤莫要於紀綱整飭。忱悃交孚。臣等所擬各項綱要。權限所定。不可侵越絲毫。其逐年應辦事宜須責成内外臣工。實力奉行。不得稍有推宕。應請特旨申儆天下臣民。務各恪守規繩。而又交相鞭策。庶乎進之以漸。持之以恒各矢勵精圖治之心。自有日進無疆之效謹將所擬憲法大綱。及議院法選舉法要領。曁逐年籌備事宜。分繕清單。恭呈睿鑒。伏候聖明裁定。召集議院年限。特沛綸音。布告天下。以立萬年有道之基。而慰億兆昇平之望。臣等不勝激切屏營之至。再此摺係憲政編查館主稿。會同資政院辦理合併聲明所有遵旨籌議緣由。謹合詞恭摺具陳。伏乞皇太后 
皇上聖鑒訓示謹奏奉旨已錄八月初三日報 
謹將遵擬憲法大綱曁議院法選舉法要領繕具清單恭呈御覽 
憲法大綱　細目當於憲法起草時酌定 
謹按君主立憲政體君上有統治國家之大權凡立法行政司法皆歸總攬而以議院協贊立法以政府輔弼行政以法院遵律司法上自朝廷下至臣庶均守欽定憲法以其永遠率循罔有踰越謹本斯義恭擬如左 
 
 

Page 4

 
 
 ]HH [ 
君上大權 
一大清皇帝統治大清帝國萬世一系永永尊戴 
一君上神聖尊嚴不可侵犯 
一欽定頒行法律及發交議案之權（凡法律雖經議院議決而未奉詔令批准頒布者不能見諸施行） 
一召集開閉停展及解散議院之權（解散之時即令國民重行選舉新議員其被解散之舊議員即與齊民無異倘有抗違量其情節以相當之法律處治） 
一設官制祿及黜陟百司之權（用人之權操之君上而大臣輔弼之議院不得干預） 
一統率陸海軍及編定軍制之權（君上調遣全國軍隊制定常備兵額得以全權執行凡一切軍事皆非議院所得干預 
一宣戰講和訂立條約及派遣使臣與認受使臣之權（國交之事由 
君上親裁不付議院議决） 
一宣告戒嚴之權當緊急時得以詔令限制臣民之自由 
一爵賞及恩赦之權（恩出自君上非臣卜所得擅專） 
一總攬司法權委任審判衙門遵欽定法律行之不以詔令隨時更改（司法之權操諸君上審判官本由君上委任代行司法不以詔令隨時更改者案件關繫至重故必以已經欽定法律爲準免涉紛歧） 
一發命令及使發命令之權惟已定之法律非交議院協贊奏經欽定時不以命令更改廢止（法律爲君上實行司法權之用命令爲 
君上實行行政權之用兩權分立故不以命令改廢法律） 
一在議院閉會時遇有緊急之事得發代法律之詔令並得以詔令籌措必需之財用惟至次年會期須交議院協議 
一皇室經費應上君上制定常額自國庫提支議院不得置議 
一皇室大典應由君上督率皇族及特派大臣議定議院不得干涉 
附臣民權利義務其細目當於憲法起草時酌定 
一臣民中有合於法律命令所定資格者得爲文武官吏及議員 
一臣民於法律範圍以内所有言論著作出版及集會結社等事均准其自由 
一臣民非按照法律所定不加以逮捕監禁處罰 
一臣民可以請法官審判其呈訴之案件 
一臣民應專受法律所定審判衙門之審判 
一臣民之財産及居住無故不加侵擾 
一臣民按照法律所定有納稅當兵之義務 
一臣民現完之賦稅非經新定法律更改悉仍照舊輸納 
一臣民有遵守國家法律之義務 
附議院法要領（其細目當於厘訂議院法時酌定） 
一議院祗有建議之權並無行政之責所有决議事件應恭候欽定後政府方得奉行 
一議院提議事件須關乎全國公同利害者不得以一省尋常地方之事提議 
一君上大權所定及法律上必需之一切歲出非與政府協議議院不一得廢除减削（其細目另於會計法内定之） 
一國家之歲出歲人每年豫算應由議院之恊贊 
一行政大臣如有違法情事議院祇可指實彈劾其用舍之權仍操之 
君上不得干預朝廷黜陟之權 
一議院所議事件必須上下議院彼此決議後方可奏請欽定施行 
一議院有上奏事件由議長出名具奏 
一議員言論不得對朝廷有不敬之語及誣衊毁辱他人情事違者分别懲罰 
一議院開會之際議長有指揮警察整飭議塲之權如有違議院法律規則者議長得禁止其發言或令退出議塲 
一議員如有不合選舉資格者由議長審查得實隨時立予除名 
一名省士紳所設研究議會之會社須遵照政治結社集會律辦理不准藉此斂派銀錢擾累地方違者由地方官封禁懲治 
附選舉法要領（其細目當於釐訂選舉法時酌定） 
一議院舉行選舉事宜俱由府廳州縣各官實行監督 
一不合於選舉資格者不得有選舉權及被選舉權（如品行悖謬營私武斷者曾處監禁以上之刑者營業不正者失財産上之信用被人控實尚未清結者吸食鴉片者有心疾者身家不清白者不識文義者等項）違者立即撤銷 
一舉行選舉之期應設管理員監察員於投票開票時嚴加省視以防舞弊 
一違背選舉章程者（如以詐術獲登選舉人名册或變更選舉人名册者等項）另定罰則分别科以監禁罰金 
一選舉用投票之法以得票多數而合例者方准當選（向來地方公舉紳董之事名爲公舉或由官長授意或由三數有力之紳推薦不免有瞻徇情面不孚衆望之處今用投票法層層節制期於力矯前項情弊一凡人民於選舉之前非在原籍地方住居滿一年以上者暫停具選舉及被選舉權 
謹將遵擬議院未開以前逐年籌備事宜繕具清單恭呈御覽 
光緒二十四年（第一年） 
一籌辦諮議局（各省督撫辦） 
一頒布城鎭鄉地方自治章程（民政部憲政編查館同辦） 
一頒布調查户口章程（民政部辦） 
一頒布清理財政章程（度支部辦） 
一請旨設立變通旗制處籌辦八旗生計融化滿漢事宜（軍機處辦）一編輯簡易識字課本（學部辦） 
一編輯國民必讀課本（學部辦） 
一修改新刑律（修訂法律大臣法部同辦） 
 
 

Page 5

 
 
 ]HH [ 
一編訂民律商律刑事民事訴訟律等法典（修訂法律大臣辦） 
光緒三十五年（第二年） 
一舉行諮議局選舉各省一律開辦（各省督撫辦） 
一頒布資政院章程舉行該院選舉（資政院各省督撫同辦） 
一籌辦城鎭鄉地方自治設立自治研究所（民政部各省督撫同辦） 
一頒布廳州縣地方自治章程（民政部憲政編查館同辦） 
一調查各省人户總數（民政部各省督撫同辦） 
一調查各省歲出入總數（度支部各省督撫同辦） 
一釐訂京師官制（憲政編查館會議政務處同辦） 
一編訂文官考試章程任用章程官俸章程（憲政編查館會議政務處同辦） 
一頒在法院編制法（憲政編查館修訂法律大臣同辦） 
一籌辦各省省城及商埠等處各級審判廳（法部各省督撫同辦） 
一核訂新刑律（憲政編查館辦） 
一頒布簡易識字課本創設廳州縣簡易識字學塾（學部各省督撫同辦） 
一頒布國民必讀課本（學部辦） 
一廳州縣巡警限年内粗具規模（民政部各省督撫同辦） 
光緒三十六年（第三年） 
一召集資政院議員舉行開院（資政院辦） 
一續辦城鄉鎭地方自治（民政部各省督撫同辦） 
一籌辦廳州縣地方自治（民政部各省督撫同辦） 
一彚報各省人户總數（民政部各省督撫同辦） 
一編訂户籍法（憲政編查館民政部同辦） 
一覆查各省歲出入總數（度支部各省督撫同辦） 
一釐訂地方稅章程（度支部各省督撫憲政編查館同辦） 
一試辦各省預算决算（度支部各省督撫同辦） 
一釐訂直省官制（憲政編查館會議政務處同辦） 
一頒布文官考試章程任用程章官俸章程（憲政編查館會議政務處同辦） 
一各省省城及商埠等處各級審判廳限年内一律成立（法部各省督撫同辦） 
一頒布新刑律（憲政編查館修訂法律大臣同辦） 
一推廣廳州縣簡易識字學塾（學部各省督撫同辦） 
一廳州縣巡警限年内一律完備（民政部各省督撫同辦） 
光緒三十七年（第四年） 
一續辦城鎭鄉地方自治（民政部各省督撫同辦） 
一續辦廳州縣地方自治（民政部各省督撫同辦） 
一調查各省人口總數（民政部各省督撫同辦） 
一編訂會計法（憲政編查館度支部同辦） 
一彚查全國歲出入確數（度支部辦） 
一頒布地方稅章程憲政編查館度支部各省督撫同辦） 
一釐訂國家稅章程（度支部稅務處各省督撫憲政編查館同辦） 
一實行文官考試章程任用章程官俸章程 
一籌辦直省府廳州縣城治各級審判廳（法部各省督撫同辦） 
一創設鄉鎭簡易識字學塾（學部各省督撫同辦） 
一籌辦鄉鎭巡警（民政部各省督撫同辦） 
一核訂民律商律刑事民事訴訟律等法典（憲政編查館辦） 
光緒三十八年（第五年） 
一城鎭鄉地方自治限年内粗具規模（民政部各省督撫同辦） 
一續辦廳州縣地方自治（民政部各省督撫同辦） 
一彚報各省人口總數（民政部各省督撫同辦） 
一頒布户籍法（憲政編查館民政部同辦） 
一頒布國家稅章程（憲政編查館度支部稅務處同辦） 
一頒布新定内外官制（憲政編查館會議政務處同辦） 
一直省府廳州縣城治各級審判廳限年内粗且規模（法部各省督撫同辦） 
一推廣鄉鎭簡易識字學塾（學部各省督撫同辦） 
一推廣鄉鎭巡警（民政部各省督撫同辦） 
光緒三十九年（第六年） 
一實行户籍法 
一試辦全國預算（度支部辦） 
一設立行政審判院（會議玫務處憲政編查館同辦） 
一直省府廳州縣城治各級審判廳一律成立（法部各省督撫同辦） 
一籌辦鄉鎭初級審判廳（法部各省督撫同辦） 
一實行新刑律 
一頒布新定民律商律刑事民事訴訟律等法典（憲政編查館修訂法 
律大臣同辦 
城鎭鄉地方自治一律成立（民政部各省督撫同辦） 
一廳州縣地方自治限年内粗具規模（民政部各省督撫同辦） 
一鄉鎭巡警限年内粗具規模（民政部各省督撫同辦） 
光緒四十年（第七年） 
一試辦全國決算（度支部辦） 
一頒布會計法（憲政編查館度支部同辦） 
一試辦新定内外官制 
一廳州縣地方自治一律成立（民政部各省督撫同辦） 
一鄉鎭初級審判廳限年内粗具規模（法部各省督撫同辦） 
一人民識字義者須得一百分之一 
光緒四十一年（第八年） 
一確定皇室經費（内務府憲政編查館同辦） 
一變通旗制一律辦定化除畛域（變通旗制處辦） 
一設立審計院（會議政務處憲政編查館同辦） 
一實行會計法 
一鄉鎭初級審判廳一律成立（法部各省督撫同辦） 
 
 

Page 6

 
 
一實行民律商律民事刑事訴訟等法典 
一鄉鎭巡警一律完備（民政部各省督撫同辦） 
一人民識字義者須得五十分之一 
光緒四十二年（第九年） 
一宣布憲法（憲政編查館辦） 
一宣布皇室大典（宗人府憲政編查館同辦） 
一頒布議院法（憲政編查館辦） 
一頒布上下議院議員選舉法（憲政編查館辦） 
一舉行上下議院議員選舉（民政部各省督撫同辦） 
一確定預算决算（度支部辦） 
一制定明年確當預算案預備向議院提議（度支部辦） 
一新定内外官制一律實行 
一設弼德院顧問大臣（會議政務處憲政編查館同辦） 
一人民識字義者須得二十分之一 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
專電 
[電一（北京）]  
　　唐紹儀昨日召見時面奏開設議院已奉諭籌備請再明降諭旨准定十年實行 
[電二（北京）]  
　　晋撫寶棻電告逹賴喇嘛定初八日啓行來京政府即電諭該撫飭沿途文武妥爲照料該逹賴亦不得騷擾 
[電三（北京）]  
　　御史張世培奏參順天府尹凌福彭破壞學務淆亂定章學部已派員調查不日奏覆 
緊要新聞 
[召薦御醫彚紀]  
　　近日以來聖躬飲食起居雖照常安好然終苦不耐久坐御醫謂病出本元總以少用心爲修養之道現因京外所保人才正須召見聖躬又不能久坐經樞臣面奏暫派親貴大員代爲傳見藉以節勞慈諭恐震動人心未經照准當日并諭樞臣通電各省督撫續行保送良醫 
按陳曹張三御醫之外現又有呂用賓施煥杜駿鍾三員計外省之保送來京者己有六人 
太醫院壽康殿住宿醫官尹璜於七月二十九日奉皇太后懿旨傳進宫内恭請上派 
上務部日昨接到駐京英公使來函保荐醫生恭醫皇上御恙請轉貴大臣代奏等情聞外部因前日德使荐醫已經謝絶今英公使之美意亦擬婉辭致謝 
[貽榖定期開審消息北京]  
　　已革綏遠將軍投部報到略紀前報現得詳函云上月三十下午四時貽榖由德勝門外入法部當將所有日用器具一併載運到部沿途巡警兵保護甚嚴到部後即交北監看押仍由原派戈炳琦續昶連培型善全劉家斌蕭之保六員定於初二日在丞叅廳開審 
[御史奏叅逹賴之内容北京]  
　　某御史奏參逹賴喇嘛昏庸貪暴之人到處滋擾乃朝廷不予以束縛反降明旨召令來京優予禮貌竊恐於藏事未必有益徒增其驕暴之心至浪費金錢尤其餘事云云奉旨留 
[湖北國會請願大會議紀事]  
　　湖北國會請願一事由吳心階侍御夏壽康太史等發起於初二日在省城大貢院特開大會先期發出知單一萬餘份請紳學軍商四界到會提議辦法乃各界中人因受查拿政聞社夥之影響恐遭波及多託故不到是日到會者祇八百餘人而學界中人佔多數午後二時開會首由臨時會長吳心階侍御登台宣讀開會詞次由盧君弼提議請願辦法旋由到會諸人陸續簽名併公舉甘鵬雲張國溶二君爲人京代表姚晋圻盧弼王核南三君爲京外代表另由各界舉定幹事數十人聯絡同志分勸簽名俟開第二次會議即擇期賫請願書赴都察院呈遞并聞請願書即由吳侍御起草且以姚紳晋圻現在北京届時或即寄交姚紳代遞當俟公議定奪云 
[東二省學商界請開國會奉天]  
　　吉黑兩省請開國會己舉定請願代表擬於八月上旬進京遞請願書因特函知奉省學界略謂貴省若能從速議妥舉定代表三省結合團體令代表員一同進京是爲至幸等語現有中學堂敎員延榮敎育會會長曾有翼爲學界代表議聯合商會昨特往見商務總理趙國璽乃該總理自衆商抗納房捐後杜門謝客不理外事故延曾兩君復邀請大南關商務便董事到敎育會會議煩轉知各關商董如願入會請即註明務於八月初八日以前公舉代表以便三省一同進京呈遞請願書 
[南北滿洲大水災奉天]  
　　奉省廿九日函云連日大雨滂沱所有南滿洲鐵路沿線自得利寺至熊岳城均以大水暴發冲毁路軌火車中之搭客均改用簡便車來往所有貨物暫存棧中 
又云奉省得齊齊哈爾電稱北滿洲江水暴漲黑龍江及松花江同時暴漲漂没田廬牲畜無算 
[鄂督奏報創辦造紙鍼釘廠武昌]  
　　鄂督陳夔龍具奏略謂查紙之爲用最廣中國造紙舊法極爲繁瑣近來東洋法多用藥水煮製無論何項腐敗棄物均可化爲有用若不設法仿造勢難與之爭衡經升任督臣張之洞選定武昌省城外白沙洲地方飭建造紙專廠遴委候補道程頌萬高松如議章禀辦現在該廠地工一律築就房屋次第造成已與比國鷹德太爾廠訂立合同購有能造竹木棉草四種之頭等機器約於九十月間到廠並將金口至武昌一帶大堤兩旁悉種楮樹 
 
 

Page 11

 
 
 ]HH [ 
　　以供原料復闢圃於廠内採購各國造紙原料植物分别裁種仍次第移植堤畔目下業經徧植明春即可成林預算將來每日所造紙張除去一切開支外總可得有盈餘此倡辦造紙廠之大概情形也又查鍼釘二物外人製造自精中國縫级竹木各工購用甚鉅以致土物行銷極少前經升任督臣張之洞飭將漢陽兵工廠内舊有製造銅幣廠改爲鍼釘廠遴委候補道黄厚成高松如妥商禀辦現據禀覆上月己與德商瑞生洋行訂立合同購定造釘機三十部拉鋼絲機全分螺釘機全分造製螺釘之紙篋機全分電燈機件全副定期七個月内運齊並雇定英國工程師三人預約一年爲度俟敎成中國機匠藝徒即却退回國廠屋己勘估修葺鍋爐引擎等項仍用造幣舊機以資節省默揣造釘一項將來歲出三十餘萬金之貨尚不難於銷售至造鍼機多工密事較難於造釘且外洋所用之原鋼料名曰泡麵鋼價值甚鉅購辦亦多繁費惟查近年洋鍼進口據海關貿易總册開報每歲約值銀六十餘萬兩即漢口一埠亦有十三四萬兩之多若能仿造得法實開民間一大利源萬不容畏難苟安坐任放棄己飭該道等迅速考騐次第開辦此倡辦鍼釘廠之大概情形也以上各項經費應照張之洞原議一半由官撥給在於息借商本項下動支一半招集華股按照商律股分有限公司條例辦理伏乞敕部立案七月二十八日奉硃批該部知道 
[禁烟大臣重申禁令北京]  
　　禁烟大臣咨行各部院略謂七月初三日奉上諭據禁烟大臣恭親王溥偉等奏大員迹涉朦混未肯據實自陳請旨懲處一摺内閣學士文海載昌著即行革職欽此本公所前將奏定章程表式通行京外各衙門確查據實塡註在案查六項表式内而堂司外而督撫司道均應塡註其確無嗜好實已斷凈二項務須實註母欺以憑核辦乃咨覆到所者據本公所訪聞明確如内閣學士二員即予嚴參其表册之不無可疑者尚屬不免本大臣奉旨嚴切責任禁烟力圖實效務望各衙門諒此苦心嚴飭各官員母稍朦混其未經咨覆各衙門切須詳加查驗據實塡註以免日後查出致干叅處其已經咨覆者亦請再加詳查如有前送表内塡寫錯誤無分堂司均得聲叙緣由備文更正本公所於此二項人員如有訪聞仍應咨調抽查即已經調驗發給執照各員仍請各該長官隨時查勘倘有重染嗜好即應隨時參辦本公所亦仍不時訪查以廣耳目而絶根株本公所此次重行申禁如仍有朦混情事定行從嚴糾参相應咨請貴部院查照從速切實辦理 
[蘇藩通札清查吸烟人數頒給牌照蘇州]  
　　蘇藩瑞方伯通札各府廳州縣文云光緒三十四年七月十九日准禁烟公所咨奉撫憲陳批本局呈報清查吸烟人數以便頒給牌照由奉批查分給牌照勒限減癮爲禁烟第一要著而清查吸烟人數又爲給照減癮第一先著仰即通飭各州縣曉諭呈報依限照章造册送核不准逾延切切此札等因到局奉此查此案前經通飭各屬限於三個月内查報在案奉批前因咨煩飭屬一體遵照等因准此除分飭遵照外合亟札飭札到即便飭屬一體遵照母違 
[西報譯要]  
　　吉林華官派兵防邊字報西報載初五日東京電云吉林華官近已派兵前往高麗邊界如有韓國亂黨避日兵之勦捕逃入滿洲界内即行阻止 
外務部請各國閱操又載北京訪函云外務部准陸軍部咨已照會駐京各國公使本年十月二十五日至二十八日江蘇湖北兩省陸軍在皖省邊界會操請派員前往參觀每國准派委員三人並已委派熟諳英語之道員在太湖縣招待各國觀操員及新聞記者届時江督端方鄂督陳夔龍臨觀與否尚無明文 
粤督與政府之意見又香港專函云陸軍部近咨行粤督命於五年之内訓練新軍兩團旋據張督覆稱兩廣財政奇絀加以水災風災元氣凋傷籌欵不易恐難成軍云云陸軍部大不爲然决意委派專員赴粤考查兵政財政以便舉辦張督聞信大爲不安爰飭屬員速募新軍惟迄今募未及半張督屢次催迫深冀委員來時可以塞責了事又粤漢鐵路一事張之洞建議由政府派員一人前往調查確實情形現兩廣政界及鐵路公司對於此舉莫不怨恨刻正合力反抗云 
澳門籌議禁烟辦法又香港訪函云澳門新督洛開台斯已飭委員研究禁烟辦法（一）須籌定禁烟善法母使澳門入稅受虧以便步武中國同行禁烟政策（二）所有議准辦法不得苛逼目下承攬包售烟膏之人（三）澳門之幸福及黄種之安寜皆須維持 
津浦鐵路最近消息文滙報云津浦鐵路北段總辦李觀察近奉督辦命令委派中西工程司數員考察北洋鐵廠大活船廠及德州濟南製造局所製鐵軌能否供應北叚德路之用以免向外國購辦材料藉保中國利益惟須俟該工程司等報告後始能定奪又聞天津機器廠未設之前所用鐵軌等擬向大沽船廠及山東製造局訂購天津至德州之路共分四叚每叚用德國工程司一員華官兩員繙譯一員會計一員惟目下尚未動工 
 
 

Page 12

 
 
 ]HH [ 
　　舊金山美人不許黄人入校文匯報載初六倫敦電云據舊金山海線電稱舊金山議會各員近日决議凡蒙古人種之子女雖生於美國不能視若美人享該處入學之權利 
美大臣贊成中美聯盟文匯報載初五日柏靈電云紐約日報載稱美國國務大臣羅脫於中美聯盟一舉頗爲奮勵 
[去今兩年夏季關稅之比較]  
　　泰晤士報云觀於本年西四月至西六月海關入稅報告並參閱去年同時之報告知中國各處近今商業頗形衰落兹特列表如左 
地名　　　　本年夏季入數　　　　　　　　去年夏季入數 
安東　　　　　　四二九○五兩○三一　　　　　三五六九二兩五九五 
大東溝　　　　　　六七一○兩二九四 
大連　　　　　一○三五○一兩六○四 
牛莊　　　　　二三四六六一兩六一八　　　　二二一七一一兩　二一 
秦皇島　　　　　二七二三九兩○一七　　　　　五二四○二兩二九八 
天津　　　　　七三一五○二兩六九五　　　一○二四○六八兩七七一 
烟台　　　　　一九四三八七兩九二九　　　　一七八一三○兩五二六 
膠州　　　　　二一○八○六兩八一八　　　　二九一七五二兩四○四 
重慶　　　　　一五五五二四兩五四二　　　　　七四八四四兩九四一 
宜昌　　　　　　　八六六四兩五八五　　　　　一二四六一兩七一三 
山西　　　　　　　三○二○兩八三六　　　　　　二七五五兩○○七 
長沙　　　　　　六七四二○兩○九二　　　　　三二二七一兩九三二 
岳州　　　　　　三○八三三兩五三九　　　　　　四二三○兩九八三 
漢口　　　　　八五○五六三兩五○○　　　　七一二一六○兩三三三 
九江　　　　　二三八八○八兩三二九　　　　二五二五四六兩一三九 
蕪湖　　　　　二三八四二三兩六六八　　　　一一六○七九兩九○一 
南京　　　　　　四八七七四兩六八一　　　　　六二二三七兩八四三 
鎭江　　　　　三○六八一一兩一六三　　　　三六三六五一兩九八五 
上海　　　　二五三九七七五兩二六一　　　三三四五五四六兩五二二 
蘇州　　　　　　二○九六一兩三二五　　　　　二二七八四兩七四七 
杭州　　　　　一四六九二四兩二二六　　　　一五一八九九兩八四六 
寗波　　　　　一五九三七九兩七五五　　　　一五四○三九兩九五三 
温州　　　　　　二五八九四兩八六○　　　　　一九三九二兩二二一 
三都澳　　　　　九五○七二兩一七一　　　　　九四○○一兩八一一 
福州　　　　　一九二五○一兩六三一　　　　二一八○六二兩五三九 
厦門　　　　　一六九八○四兩九五八　　　　二○四○二二兩二一五 
油頭　　　　　三六四八七四兩五一七　　　　三八一七五○兩一六六 
廣東　　　　　七五○○三六兩○八一　　　　七八六六九六兩四一一 
九龍　　　　　　二九九七二兩○一五　　　　　二七二三八兩五九八 
三水　　　　　　五○七六九兩五一二　　　　　四五六八八兩五八六 
梧州　　　　　一○八二九五兩四八三　　　　一一一九六五兩五二四 
南寗　　　　　　一三○三○兩三三三　　　　　　四七一八兩一三一 
瓊州　　　　　　六九三八五兩六一一　　　　　六三一三四兩九一○ 
北海　　　　　　二八六三五兩八四五　　　　　二三五七八兩四六○ 
　　　　總數八二七四八一○兩七九五　總數九○九一五一五兩○三一 
[文苑]  
　　紀某令政績二十首（二續） 
官鑄銅元不算錢。銅元呌苦不聞天。三成搭用鄰家事。此例休題到奉賢。（銅元完正供許搭三成此新定之章也我奉乃不搭收分文） 
罰欵章章七百元。地方錢不地方干。報銷想出關夫子。指點黄牆與你看。（罰欵尚未報銷邑紳有請充學務者朱令云此本無幾已修關廟矣） 
警察之捐猪茶花。五六千金順手拿。廿名烟鬼置何所。不站城街站内衙。（自有警察别無他用抵得民壯若干人耳而捐欵爲之盡耗） 
秘事督聞發省臺。將軍天外陡飛來。閻羅關節錢能到。打點貪囊一解開。（蕭塘鎭葉蘭堂家盜二十餘人夤夜刦去巨贓匿報不上聞被蘇垣清鄉局緝得實情下省檄責問朱令惶急運動某太守爲之開脫并有南橋某營弁爲之分謗可無事矣 
[新水滸]  
　　那婦人不曾堤防。聽見後面有人說王老四三字恐怕老四來噍。見。嚇得縮手不迭。待回過頭來。四面一看。不見老四斃得被幾個小流氓出的花樣。自覺有些不好意思。只得步了回　聞。在原處坐下。那兩個小滑頭四面兜了個圈子。也在原處坐下。絃管湊處。這裏林步靑已經上台。那邊即有幾個馬夫。好容易把火燒雄雞勸了開去。王婆無奈。也只得走了回來。朱三便問王婆道。老娘。你聽見什麽說話。王婆道。說話聽見很多。一則爲人聲打攪。不能聽得底細。二則爲那只爛腐嫖子像新死了家子公一般。哭得幾個人多往那裏觀看。没有聽得完全。李四道。你去站了許多時侯。難道一句没有聽得清楚麽。王婆道聽是聽見幾句。大約汪圭央所說的話。口口聲聲不情願跟那只藥活猻吃飯。王英問道旣經不情願隨那只藥活猻吃飯。爲何嫁他王婆道。這句說話周加木也詰他的。王英道那汪圭央如何答法。王婆道。那只娟根說這只藥活猻不生眼精。到來老娘手裏討生活如此看來。那只娼根雖被那只活猻出錢買得來一半也是花言巧語諞得來的。不然爲何討得進來。未及一月。就出了花樣但不知那娼根說到老娘手裏來討生物。是討什麽生物。坐在傍桌上那人聽得王婆私朱三等說話親親切。切即冷笑一聲說道。朋友。看你們的模樣是　到上海的。尚没有知得上海的情形這樣做品是一個名目的。呌做浴身。這事說來。原也應概。你不曉得那個陸晉三麽。他本來是出名一個没頭。兩個拳頭。一張說嘴。賣些的藥水發了些財。討了三個小老婆。還未饜足現在又出三千洋錢。討那汪圭央所以。弄出了一這場差恥。也是這只藥活猻惡慣滿盈。自取其咎。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
分類新聞 
政界 
[委員調查警務規則安慶]  
　　巡警道卞柳門觀察到任以來以省垣巡警自開辦迄今已歷數年調查現行辦法表面尚佳惟内容一切不甚完備爰派委行政副課長趙燭熙等前赴江寗湖廣等省查抄警務規則以便參酌改良 
[組織河工研究所天津]  
　　天津河防道署近日兼設河工研究所凡關於各河之疏濬方法均須詳細考察現已由道選派候補人員十四名令入研究所悉心學習 
[擬造征糧准册作罷鎭江]  
　　鮑紳心增以徒邑忙漕舊册固不足憑而李紳改造之新册亦未能盡滿人意前曾集議擬造准册一份未幾鮑紳忽膺汴撫林贊帥之聘疊托夏柳諸君代辦均以才不勝任爲辭現鮑紳親向王令得庚請將禀造准册之前案取銷王令以案經上詳碍難翻覆頗覺躊躇云 
[官塲紀事南京]  
　　開缺皖撫馮夢帥卸篆後即來寗弔唁督帥伯老太太之喪留三日而去開缺鄂臬梁星海廉訪日前來寗作平原十日遊刻尚未旋江蘇候補知府應季中太守德閎日前由蘇來寗適奉寗藩委署淮安府因須小作勾留再行回蘇銷去各項差使然後履新 
署理江寗府楊梓琴太守定初三日处公館遷入府署預嘱兩首縣不准辦差 
交涉 
[巡檢對於敎民鬥毆之張皇安慶]  
　　皖省桐城縣屬之練潭鎭地方有天主敎民李蔚村與聖公會敎民戴延章因事齟齬互相扭毆當時各受微傷并無大害該處巡檢聞信駭極竭力勸解分散一面飛禀該縣胡令轉詳皖撫繼中丞察閱禀詞恐兩敎相爭致起意外交涉因即批飭洋務局迅委幹員前往會縣確查秉公訊斷詳復核奪 
[德領分贈意志國圖畫漢口]  
　　駐漢德領倫愛森君現奉德外部頒到圖畫若干部題其名曰（德意志國）内印德國各種名勝以及實業工廠旁註中德兩國文字說明此圖之出處并註明有多處曾經端戴兩大臣前往游覽云云昨日已將該圖分送武漢官學軍商各界矣 
[法艦借地打靶諭示烟台]  
　　海防同知鮑司馬出示曉諭云奉道憲函開准法國領事官函稱停泊烟台之法國兵船三艘擬於日内赴本口北之彈子島照往年例借地打靶由來己久自可允許爲此函請派差傳諭該島居民無庸驚擾等因合行示仰該島及附近居民人等一體知悉如日内法國兵船三艘登岸演習打靶爾等母得惶恐驚懼亦不得藉端阻撓其各凛遵母違 
軍界 
[沈道禀陳嚴緝戕斃管帶要犯蘇州]  
　　淮北巡防營務處沈期仲觀察禀督撫提三憲電云復訊陳管帶被戕一案獲匪楊奤子即小方供認隨同逸犯張萬銀等同入孫家圩實係張萬銀馬向標王琪官首先開槍擊斃陳管帶王兆琚周玉和李八金幫同拒捕該犯僅止在圩燒火做飯並未持有槍械路奤子即路五李小考兩犯供認同被張萬銀糾邀在李興志家吃酒共謀爲盜未行被陳管帶查緝冲散伊等先行分退實未入圩楊守茂窩聚匪類眞供確鑿該三犯均另犯搶刦有案業已供認連日隔别研訊供情尚無遁飾路五一犯因病未便嚴訊細核供情皆屬從犯尚非决不待時者若予先行議結則首要木獲轉慮鬆勁此案承緝之員僅張管帶辛朔獲解前犯戴參將謝牧續獲馬向富祁五兩犯訊得馬向富係馬向標之弟亦係共謀爲盜而未入玗者祁五係據獲犯供出與楊守茂同有窩匪情形飭令拿究者因非拒捕正犯未經專禀憲限已逾首要迄未就擒實屬玩延不力職道亦口愧督緝無方應請憲台一併嚴加申斥非獲原控有名首要之犯不准以現獲之犯請結希圖塞責庶合知儆惕而免怠延佺到海以來百計購覓眼綫廣懸賞格鄰豁如沭陽宿遷徐州鄰省如東皖各地方均密切咨照文武紳董一體協緝連日線勇探報以案犯尚未遠颺祇以張萬銀等屢殺綫勇多有毁屍滅迹無從查考者兇狠駭人且高梁深密正匪徒易於藏匿之時幾於咫尺莫辨難以進退月之下旬刈割後當易得手 
[領運秋操砲彈南京]  
　　江鄂兩省今秋在皖舉行秋操所有寗省應解砲彈業經江督電囑上海禮和洋行轉向外洋定購十萬餘顆現聞此項砲彈已經到滬端午帥因即札行金陵關道給發護照派員赴滬領運一面分行各關道一體免騐放行 
[飛划統領愼重軍火蘇州]  
　　蘇省飛划營陳統領以軍火關係甚重恐有不肖弁勇私行盜賣接濟匪徒情事因於日昨通飭各營傳知各哨弁勇嗣後每月用去火藥若干蔌打靶若干均於月報單内報明以備查考至勦梟時所有奪獲槍械子彈等件亦宜分晰呈報不得含混隠匿亦不容私藏家内暗中托賣如有此等情事一經查出或被告發定按私藏軍火律擬辦 
學務 
[移請撥解歐美學費杭州]  
　　浙省支提學移行藩司略謂此次遵飭考選派赴歐美學生前已取定詳報現在各生願書已將陸續塡齊擬即於中秋前由滬放洋所有學費及川資整裝費均應籌備預期解滬分别給領滙解其分匯之數各國微有不同現各生塡願書者均願赴美國凡占十分之八應即暫以赴美學費之數核計照近日巿價美金每月八十元合規元一百四十兩三錢餘二十名先給四個月合該規銀一萬一千二百二十七兩零升合庫平銀一萬二百四十四兩零又一次川資每 
 
 

Page 19

 
 
 ]HH [ 
　　人七百元共洋一萬四千元合庫銀九千六百五兩零又整裝每人一一百兩共計二千兩共該銀二萬一千八百九十兩零又由杭至滬由滬電匯各國約需滙水等費六七百兩統共該庫平銀二萬二千五百五十六兩零以上均係約計之數現在急待備用合行移請刻日如數籌解俾該生等早日西行 
[提學司未准給咨赴考安慶]  
　　留日學生張世榮禀由出使大臣備咨來皖親呈撫憲懇請照章咨部考驗該生到省後又具禀學憲請給咨文當奉批云查該生旣由欽使咨明撫憲應候撫憲給咨赴部投考所請本司給咨之處應母庸議 
[敎員自願補習理化蘇州]  
　　阜陽縣成逹中學校校董　起源具禀學署謂該堂敎員吳鵬自充義務敎員以來上堂講解均屬引誘有方學生頗獲進益惟理化一門該員終難自信未經指授現在情願備資赴省求學學成之日仍願盡該堂義務等語當經毛提學批示該學員篤志好學熱心敎育均堪嘉許本署司以樂育爲懷自應亟予裁成未便阻其向學之志惟理化開辦已届一學期能否插班或旁聽之處候飭該學校查覆飭遵 
[請飭鹽商認捐學堂經費揚州]  
　　安徽旅揚公學係同鄉會會員許德凝等集貲組織業已開辦兩學期一切規模尚稱完善兹因經濟不充禀請運司援照上江公學成案諭飭皖籍四岸運商按引認捐銀一分以資補助當奉批示所有皖岸皖籍運商准如所請諭令一律認捐餘則碍難照准云 
實業 
[英工程師調查各路武昌]  
　　鄂境粤漢鐵路武岳一叚現已確定於九月中旬動丨英工程師穆三格君昨日特乘火車親往京張汴洛各路調查一切軌制藉資考証 
[川省派員採辦棉種湖南]  
　　湘省各屬向産木棉而西路一帶種者尤夥月前川省派員來湘採辦此項木棉種子據稱該省栽種鶯粟之地現己限期逐漸遞减不得不早爲設法使之改種木棉該員並考察栽種培養收取諸方法以便回川後分發各鄉民領取種植聞該員已於各處購得棉種二十担尅日帶回川省矣 
[軋米公司請欵資助湖南]  
　　常德府職商張君國鰲前在該郡所屬之龍陽縣集股開辦機器軋米公司曾經禀由前府尊劉太守札飭該縣確查迄今未據覆到昨該職商又具禀新任連太守請予提撥公欵爲資助以資提倡未識能邀批准否 
雜記 
[縣令因交代齟齬漢口]  
　　前署孝感縣黎培質大令與現任之徐冠瀛大令因交代不清大起齟齬徐遂不肯出具交代己清切結兩造咸通禀漢陽府互相攻訐府尊曹太守特委何慶濤大令前往代爲秉公核算以省糾葛 
[拿獲著名梟黨蘇州]  
　　蘇藩瑞方伯昨據嘉興府屬嘉秀二縣之清鄉委員翟子榖禀稱嘉興十八里橋塘南塘北等處時有巨梟蔡老三之羽黨海鹽阿榮打鐵阿同等匿跡其間肆行滋擾因於前日密派幹役購線一併拿獲現已解送嘉興縣監禁訊辦 
[又擬停止妓捐湖南]  
　　湘省常德府開辦警察時曾籌有另户妓捐合計媱蕩兩班每歲可收捐錢三千餘串嗣後旋停旋收屢經沿革現連榮生太守以此項警捐有傷政體且各妓户恃有捐欵往往肆其要求請以警兵保護尤非所宜爰擬别籌欵項以資抵補一俟籌定決計將此項妓捐即行停止 
本埠新聞 
[申禁各省借用外債]  
　　江督端午帥接外務部咨文略謂訪聞各處仍有借用外債情事殊于財政外交兩有妨害應再重申禁令請即分行各司關局飭將未奉飭禁以前所借外債各數列表報部以後概不准借設有必不得己定須借用外債之處亦應先將爲難情形呈報本部核准方可借用現端午帥已通行各屬一體遵辦矣 
[美總領事不允交犯]  
　　鋸木匠張根翔前被顧亮卿王瑞卿毆傷身死公廨寳讞員以案關人命應送上海縣訊辦與美副領事再四力爭仍未就範兹聞美總領事田君亦以此案兇犯現旣押在捕房應先解由公堂訊明該二犯應得何項罪名或歸公堂辦理或解縣署訊辦再行定奪業已照會滬道查核矣 
[謀財害命駭聞]  
　　法租界黄河路織帶匠王長春欠小工季裕春洋五元前晚季往索討王留請飲酒季竟大醉旋由王約同孫培發將季誘至西門外打鐵浜荒僻處所持刀劈去季之右面部耳鼻俱落並搜其身畔所帶洋三元八角盡行逸去後由巡士查知將季舁至西區送仁濟醫院救治昨由該區派探至法捕房協拿兇手旋在織帶作内將王及孫一併拘獲管押捕房候今晨至法公堂移提解請工程局訊究 
[電車司機人之殘忍]  
　　法界九號電車十八號司機人趙聚泰昨晨駕車至西門外萬生橋附近適有松江老嫗某氏在旁行走被車撞倒昏暈趙知己肇禍仍疾馳前往竟將老嫗髮團拉脫旋經四十二號巡士追上將趙拘至西區送請總工程局解縣訊辦 
[移送考騐事蹟表式]  
　　本縣李大令近奉蘇臬頒到考騐佐雜差委各員事蹟表式昨特分移高昌廟梅家弄龍華塘橋徐家滙曹家渡顓北馬橋北新涇三林塘虹鎭各巡防委員請將差使銜名籍貫年歲出身到差卸差日期等項逐條塡註於文到兩日内移送過縣以便另塡正表彚核轉送 
[催造吸烟人數册]  
　　本縣李大令昨日出示略謂奉蘇省禁烟公所札開奉撫憲批本局呈報吸烟人數以便頒給牌照由奉批查分給牌照勒限戒癮爲禁烟第一要著而清查吸烟人數又爲給照減癮第一先著仰即通飭各州縣曉諭呈報依限照章造册送核不准逾延等因到局查此案前經通飭各屬限於三個月内查報在案奉批前因合亟通飭札 
 
 

Page 20

 
 
HH [ 
　　縣遵照先今檄飭刻速出示曉諭依限照章造册送局以便塡照發給等因到縣除照催拒烟總會議辦外仰諸色人等一體知悉 
[改革營兵巡夜之虚文]  
　　淞滬巡防營統領徐嘉霪以弁兵巡夜向皆荷鎗列隊徒壯聲威於實際毫無裨益爰於本月朔日起不復排隊飭令分叚暗巡向用之官銜燈籠一律改用諸葛小燈所需東洋短刀七響手鎗等項已於日前禀陳滬道轉移製造局核撥以資應用 
[城内]  
　　傳諭地保○本縣李大令於初四日開征下忙已誌前報昨傳各圖地保到縣諭話謂目下庫欵支絀務催各業户赶緊完納並諭境内如有演唱花鼓淫詞聚賭抽頭流　滋詐等事速即來縣禀知以便飭差拿辦 
房捐洋價○蘇省房捐總局昨日頒到七月份房捐洋價每洋仍作一千文李大令遂諭收捐櫃書遵照收取 
瘋子落坑○昨日老北門内西城脚坑厠内有住居侯家浜左近之瘋子年約十五六歲不知如何墮入經人救起早已氣絶旋由家屬到場備棺收殮 
有女同車○西門内關帝廟附近倪姓女子年約二十餘歲前日上午被鄰人某甲誘逃捲去衣服兩包迨其母知覺早已去如黄鶴後有人報知見與甲乘坐火車同往吳淞未知能珠還合浦否 
官事○盛杏蓀宫保定於今日赴日就醫昨至道署辭行蘇藩瑞莘儒方伯前日復又來滬昨日到道辭行返省候補巡檢周登萊禀辭赴京考職班巡檢林鍾琦兩江督轅文案王運長湖北候補縣丞汪承緒候補同知席信濤候補從九郁堃均到道禀見 
[南巿]  
　　兇惡宜究○張錦祥前晚將妻兇毆其妻忿甚吞烟圖盡後由鄰人救醒喚令巡士進内杳看詎被張及其弟子英將巡士關閉門内後爲他號巡士幇同救回將錦祥子英解請工程局訊辦判錦祥戒責二百下子英責一百下一併交保 
駁船傾覆○愼餘協荳行前日雇駁船户王　三至沙船上提取耔油兩簍荳油十七　開至中途船忽傾覆後僅撈　油十二簍餘被划船户張六子張楊氐楊柳三等撈起藏匿昨將張等扭至工程局訊供不認判張及楊氏交管幇帶出楊交保候查明核斷 
[閘北]  
　　花園閉歇○杉板廠附近避暑新園現因秋凉收歇所有認繳警局經費尚未繳足昨由總局孫裁判派偵探四名並由四路一區分局派巡士八名前往看守禁止游人入内偵探告退○偵探唐桂生李璧泉林少卿辛鴻玉陳貴山等五人昨至巡警總局自行告退孫裁判著將軍裝等件繳齊再行開除 
[新租界]  
　　失火即熄○前晚一點鐘蔓盤路靑蓮里黄雲記釘書作披屋失火由鄰人幇同救熄未成巨災 
流氓兇横○流氓巧仙向與同黨蔴油阿大有仇前日在永順里遇見口魚互毆阿大搶取西瓜刀向巧仙猛擊巧仙逸去誤將買西瓜之王連發劈傷腿際阿大見已肇禍向王服禮並允償傷費若干了事 
[英租界]  
　　原告違章○美國國家律師班克司控華人張桂生在美公堂作証謊言不實前由公廨中西官判張存捕房洋二百元保出在案昨日復訊被告延博文律師訴稱張因患病不能到案所有班律師控案有穆安素律師代表特爲聲明原告班克司堅請堂上指明被告住址出單傅訊旋由穆安素譯稱原告控張桂生在按察司署作證謊言一節係由美署寫字亨克利與美按察司威爾福來君經理二人亦須到堂作證然張由美署送至捕房存洋交保現旣患病請堂上改期訂訊惟原告先未禀請公堂出票往傳實屬違章應請公堂照章辦理寳讞員商之美巴副領事准照華案辦理毋庸再補傳單遂改期於下禮拜二再行訊奪 
倒欠要証○邵少春係同義莊倒欠案内之要証經德商怡昌洋行控奉公廨於昨日派差協探將邵傳案判交保候訊 
洋人收押○九江路益豐洋行洋東密司拉偕車夫王阿榮控無領事管束洋人好夫門無端闖入向阻行兇昨由公堂審訊判好夫門押捕房二禮拜期滿著原告自行送出界外 
鄉婦逃匿○鄉人趙連生控姪媳趙陳氏逃匿租界昨由公堂提訊趙供陳氏在鄉不守婦道由其姑控縣訊押經小的保出詎氏避不回家逃匿租界請爲送縣旋由縣差持文投案禀稱陳氏由其姑控告請爲帶回歸案寳讞員商之西官判氏暫押女所候函縣詢明再行核奪 
調戲女工○買柏年控王加生調戲絲廠女工昨由公堂訊供屬實判王先行枷示二禮拜期滿再押三禮拜酌釋 
召領小孩○小孩張夏根迷路由捕解廨據供父名張林生家住老閘地方因被打逃出判留廨候懸牌召領 
押追騙洋○周阿福控周阿水騙洋昨由公堂提訊周阿福供被騙洋四十六元求追訊之周阿水供求寛限判押限一禮拜還洋如違照例究辦 
不認覇持○蔣大順板箱作主控邢狗兒楊福興霸持停工昨由公堂傳訊楊等供不承認判交保候查 
公堂瑣案○過犯朱增明竊婦人王秀寳金鈕扣等物押西牢九月期滿逐出姚桃桃控吳沈氏拐賣伊妻昨日復訊判候催寳山縣傅集人証解廨再訊過犯陳阿少復至租界竊衣押西牢半年逐出徐子林控李桂堂陳問生竊木消贓於徐永泰棺材店由探查獲解訊判押候補傳人証再訊 
[美租界]  
　　延　幕友○駐滬美總領事以署中公務紛繁需才佐理延聘美國人懷德君入贊襄一切按懷德君係前出使法國裕郎西星使之婿 
求免驗屍○楊澍浦上海紗廠加油工人湯三郎被機軸軋斃報縣請驗已紀昨報兹由家屬囑令該圖地保徐良波禀求免驗大令准如所請爰即照會捕房准由家屬棺殮鄉民肇禍○鄉民周如桂前日午後與浦羅順金裕生互毆浦受重傷昨日斃命由地保姚旭升將屍送入驗屍所報縣請驗一面由探將周金二人拘入捕房押候縣令蒞驗時解請訊奪 
出店受傷○陳錦祺昨至密勒路二十五號絲廠與出店張連生口角將碗盞擲傷張之面部由看門印人拘入捕房張送醫求治陳押候訊辦 
小車逃逸○顧長壽昨雇某號小車裝載行李等件行至北四川路忽被逃逸顧即投報捕房飭探查辦 
採花獲咎○某日人昨至靶子路花園游玩摘取鮮花園主喝阻不服報知巡捕將該日人拘入捕房押送日署訊辦 
[法租界]  
　　支票紏葛○劉小泉控洋鐵店主張榮卿不付支票銀兩昨由公堂提訊張供此票係付於吳順錦抵還貨銀現已與吳理妥由吳立有此票作廢字據呈案請驗判候傅吳到案再行訊奪 
失火罰鍰○興聖街口陸義記鐘表店失愼已兩誌前報前日公堂復傳該店東夥到案謂爾等不知謹愼咎實難辭判罰銀四百兩充公 
地保違章○九十二圖地保趙蘭弟前日在途將拐匪周運奎扭住巡捕以其違章一併拘解公堂請究趙供周曾誘拐婦人周薛氏奉南匯縣飭令拘拿昨適遇見張伊同回銷案中西官以趙不應擅自拘人判押捕房十四大周交保候核 
司機不愼○電車司機人陸金生前日撞倒某號東洋車由公司送廨請究判罰洋兩元充公　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
小說 
　　學界小說風流太史（二十） 
第五回袁剌史求見柏留守章觀察拜會李制軍 
塡平了魚塘之後。袁大老爺就自已親到那地面上去。丈量了一回。又自已打了一張圖樣出來。不料這塊地方。雖然是將軍的官地。却還有那隄岸盡頭的幾間矮屋。并那幾棵梧桐樹。是一個寡婦的産。業剛剛的佔在那基地的中間。袁大老爺便托了本地人。去和這個寡婦講話。情願多出些錢。買他的房屋和地基。不想那個寡婦。死也不肯。說了好幾次。纔勉强答應。把房子租給他們。他自已却仍舊住在裡面。袁大老爺到了這個時候。想不出什麽别法。只得權且答應著他。便一面慢慢的動起工來。袁大老爺天天自已來監督這班工匠。幾個月的工夫。居然成了一座小小的學堂。雖然爲著節省費經。一切工料。未免潦草些兒。却也操塲飯廳。講堂課舍。都一處一處的井井有條。勉勉强强的也還看得過去。核算起經費來。大約也用了七八千銀子的光景。統統都是章愼言章大人籌墊。也有的是自已捐墊出來的。也有的是向一班同寅捐出來的。後來臨走的時候。還留了一千銀子。給袁大老爺。呌他收著預備支用。袁大老爺自從造了學堂之後。取個名字。就呌公益學堂。便貼了招子。四處招考。居然也有許多官家子弟。前來報名應考。也妈了一百幾十個學生。揀了一個日子開起學來。但是還有一件難處。章大人是已經走了。開了一個學堂。通共一千銀子。你想那裡彀用。幸而一班敎習。都是袁大老爺邀來的一班朋友。情願各盡義務。不要修金。袁大老爺一個人。担任了國文算學物理三科。還要管理學生。籌墊經費。忙得一個發昏。差不多他一個人。兼任了監督監學庶務敎習這四樣責成。有一天。袁大老爺一早到學堂裡來。剛剛走進大門。聽得一班學生。在那裡哈哈大笑。袁大老爺連忙搶步上去。喝道。你們。閙些什麽。難道不曉得當學生的人格。是最貴重的麽。怎麽無緣無故的。這般喧嚷起來。 
國外新聞 
[日本郵船受驚]  
　　初五日東京電云日本郵船天涯丸昨日午後開出横濱時前部火門忽肇焚如其故由横濱停船章程不許船隻洩放油水所致幸即救滅受傷甚微現已修理告竣定今午開往美國舊金山 
[日本博覽會展期之輿論]  
　　初五日東京電云日本各報有反對展期舉行博覽會者亦有體念政府之苦衷俾得藉此整頓財政者美總統羅斯佛答覆日政府殿期開會之公文有日政府對於財政問題之智謀深爲欽佩等語 
[意政府議設燈塔]  
　　初五日倫敦電云意大利政府通告各國擬在茄台菲伊海角設立燈塔一座此事工程浩大需欵甚巨擬嗣後凡赴遠東及南斐洲之各船每噸須繳納蘇彝士河公司通過稅一生的姆至三生的姆（法幣）不等現尚未經各國答覆 
[德國雄視全球之一斑]  
　　初五日倫敦雲云德皇在斯屈萊斯堡演說謂深信歐洲之和平斷難擾害蓋此事根深蒂固非讒慝之方騷動之舉所可傾覆也歐洲王族及執政各員皆知保護國民生命財産爲對於上帝應有之責任而國民亦皆願竭其心智力圖發逹文化以角勝於和平競爭之中德皇又謂和平之局所以益固者蓋由德國海陸人民均能執戈之故并聞德國决意保持全國之勢力皮發逹其利益云 
[上國宫闈撙節費用]  
　　二十六日倫敦電云君士坦丁電稱土爾其宫廷已於昨日實行節用政策宫員黜職者共有六十四名土王養馬塲業已裁廢所有馬匹悉行送交兵部使用宫員及各大臣在任時所得贓欵田地悉行歸還原主受贓各員擬按律懲罪 
[試驗新發明炸藥]  
　　二十八日倫敦電云德國墨立歇地方近試驗新發明炸藥一種名曰其拉愛脫爆力極大性極猛烈以上譯字林報 
[波斯革命黨之要求]  
　　初六日倫敦電云柏靈報載台勃里斯電稱波斯革命黨己將愛的美敦書送交波王要求各事内有須在革命黨中選舉大臣及將頑固黨驅出德黑蘭境外二欵 
[俄擬聯美拒日]  
　　初五日柏林電云俄政府已命外務部大臣伊斯華克在美京向美政府宣言深願美國派一精壯艦隊永駐太平洋云 
[俄督改革高加索政務]  
　　初五日柏林電云高加索總督條陳改革高加索各欵俄皇深爲許可以上譯文滙報 
[美國試騐飛行器]  
　　初五日紐約電云爾拉愛脫昆仲明日擬在華盛頓試騐飛行器蓋爲兵部利益之故譯泰晤士報 
 
 
 

Page 27

 
 
   
 
 

Page 28

 
 
   
 
