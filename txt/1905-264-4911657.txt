# 1905 - 264 - 4911657

 

Page 1

 
 
   
 
 

Page 2

 
 
[論學務處亟宜歸併學政續廿二日稿]  
　　一日改定視學官之名稱今旣以經理學務之權授之各學政則試問　務處將何所治事乎仍之旣無名又且傷費非特傷費已也將來必有爭權限互相擠排之一日學務處之不能不裁併者其勢然也學務處之名旣擬裁撤而以其實歸之學政學政旣據學務處之實而猶擁舊時督學使者之空名名實不符即弊端叢起此名之所以不可不正也倘學政之名不改則彼學政者勢必仍守其舊日之積　仍用其舊日之辦事人將何以整理學務耶今擬將學政之名裁去參仿東西各國視學官之制頒定一通行各省之名稱則耳目旣　而辦法自改各國變法之首先以易名爲兢兢者胥此義也二日參用學務處之人材各省學政素務研究科舉之學其於學堂利弊未嘗過問故其不諳學務勢所必然初無庸爲之深諱卽各學政之幕僚書吏略知學務者亦少今旣任以經理學務之責則非有通逹學務之人以助治理其勢斷難進步各省擬撤之學務處中必有一二明白學務之員是宜各學政詳細採訪調取其熟悉學務者量材錄用如此則辦理學務不致十分棘手而學務處之情形亦不復隔膜且可籍以稍知學務處向章之利弊而斟酌損益之也此誠各學政今日之要務也 
三曰聯絡學務處之機關向來各省學務處統屬於京師學務處各州縣各學堂之學務則統屬於省學務處其機關今息息相通者也今省學務處旣改併於學政則學政爲承上接下之機關各省學政驟處此經理學務之任其於上下之間事事必多閡隔現雖已奉各學政直接京師學務處之上諭然於各州縣各學堂之如何統屬於學政與夫學政之如何調查各學堂之如何詳報其間亦當明定權限妥訂辦法始在下者不敢有所欺朦而在上者亦得有所措手故接下之關鍵尤不可不聯絡者也 
四曰變通學務處之章程日本考察各地方學堂制度文部省頒有一定章程令各省學務處規則紊亂並無應行遵辦章程以故各地方之學堂辦與不辦置之不問學堂規章之善與不善置之不問即無今日之改革亦當亟行整頓者也現考察學務之任旣歸學政經理則當此承辦之始自應仿照日本學制詳細審訂一應守章程學務處之積弊盡行洗刷而辦理各地方學堂事宜自不致茫無端緖矣此亦各學政亟宜籌辦者也 
五民籌併學務處之經費自來興辦學務恒以經濟爲第一要義各省開辦學務處經費殊爲浩繁今旣擬裁併學政則所有籌集學務處常年開支的欵自應撥歸學政務備日後費用而地方官例行供給學政之考費向來由各州縣攤派者則仍按年提出以爲他日興辦學堂之補助如此則經費不致虚糜而於地方興學之資亦不爲　　　　也 
　　謹擬歸併辦法五條特其大略也若夫詳細分别條議其章程則有今日之管學大臣與各省之學政在　 
[本館接到户部總銀行開辦專電三十四申刻到]  
　　北京發來專電云户部總銀行昨日開辦諸事已就緖（容） 
[日本不允中國抗議满洲留兵事]  
　　上月二十九日北京電云中國因兩戰國撤兵之期遲延不定曾經抗議現在日政府已有答覆謂和約猶未批准施行中國不能驟行抗議譯字林報 
[擬允華人入美屬]  
　　本處及非律賓羣島將來或有任令華工入境之勢因兩處渴用工人美商又力求總統寛待華人准入檀島及小吕宋蓋美國年中輸往中國之商務共值四十四兆元美人不願失此利益准中國士商遊歴等人入美并任華工前往小吕宋檀香山巴拿孖罅巿架及各屬土以爲挽救商務利權之計况此辦法甚屬妥善兩國亦樂於遵行云譯檀香山西報 
[皖省續開拒約特别大會安慶]  
　　皖省商學兩界及拒約社會同人於日前接到上海來電後即定期於二十六日再開特别大會集議拒約辦法即於二十四日遍發傳單是日到者學商兩界約共四五百人先由胡君演說開會緣起隨後鄭君王君舒君汪君徐君周君等依次演說至四下鐘時始散（詩） 
[盛宫保准期返滬天津]  
　　盛杏蓀宫保准期八月三十日由天津乘新裕輪船返滬計約初三日可到（容） 
[奏駁滬寗鐵路工價之鉅北京]  
　　聞八月二十一日江蘇京官于齊慶等會奏滬寗鐵路工價太貴請飭盛宣懷再爲商改一摺已經奉旨著兩江督臣查辦（日） 
[南菁學堂學生電請收回滬寗鐵路江隂]  
　　南菁高等學堂學生黄君子坤來函云滬寗鐵路收回一事武陽諸紳現已運動京官遍告同鄕提議斯事同學等迫於義憤已於前日分電南北兩京除請京官主持廢約外復請玉帥主持亦知寸莛巨鐘無裨萬一唯爲山鳴谷應之計藉以表同情而伸義憤云兹將原電錄下致北京同鄕京官電稿北京江蘇會館鄕長鑒寗滬鐵路請堅持收回主義南菁高等全校生叩致南洋大臣電稿南京制臺電寗滬鐵路權除電同鄕京官堅持收回宗旨外仍請公主持南菁高等全校生叩（爽） 
[駁辦津寗鐵路北京]  
　　職商丁綬昌擬自行籌欵修築津寗鐵路呈請商部代奏兹據商部批駁云承辦津寍鐵路詳閱禀詞及章程諸多含糊影響各省禀辦之路亦必經本省中外官紳合力籌議斟酌盡善方予批准奏請辦理兹該職商以地跨三省之廣欵需千萬之鉅僅以一人率意指請妄千要政殊屬不合（聞） 
[膠濟鐵路宣告進款山東]  
　　德國山東鐵路公司宣千云上年膠濟鐵路歲入欵項計共百二十四萬六千三十六元之譜較前年歲入約浮四十四萬二千二百三十九元之譜（問） 
[擬請核減正太路欵北京]  
　　近聞某御史聲言正太 
 
 

Page 3

 
 
鐵路軌綫約五百中里道勝銀行約定借欵二千五百萬法郎後由盛侍郎襲道勝銀行總辦璞科第氏倐改增借爲四千萬法郎較原借欵幾增倍之殊不可解擬上摺紏叅請盛宣懷核實估减以免使國民擔負重債等語不日即將入奏矣（閏） 
[粤漢鐵路贖欵已有端緖武昌]  
　　粤漢鐵路贖回小龔需欵七百萬元刻經三省官紳電商議定廣東籌三百萬元湖北湖南各籌二百萬元聞該欵已各有端緖矣（乃） 
[外部挽回路權問題北京]  
　　聞外部近來爲鐵路交涉事件迭次會議辦理頗覺棘手現關於鐵路之案件者四（一）爲籌欵贖回粤漢鐵路之事（一）山東請廢津鎭鐵路草約（一）浙紳請廢蘇杭甬鐵路合同（一）江蘇擬自行籌欵請贖甯滬路權故外部諸公對以上諸問題迭與各該　大吏官紳時函電往來妥商辦法（閏） 
[兩宫並無親閱大操消息北京]  
　　近日外間紛紛傳說本年九月秋操大典兩宫有親往閱視消息各衙門亦有暗爲預備一切者昨日探詢政府鉅公據云兩宫閱操之說毫無影響惟慶邸與鐵寳臣大軍機則擬届期前往云（龍） 
[蘇撫續委赴津閱操隨員蘇州]  
　　前報紀蘇撫陸春帥派委楊劉兩道潘令及某某兩武員馳往北洋閱操兹悉此外復委常備後軍第一標教練官阮慕咸武備學堂教習柯魁時沈保清湯心恒畢業生朱鼎銘陳家珍南洋將備學生徐宗逹等七員爲隨員已於二十九日禀辭首途矣（晉） 
[廷寄豫撫查辦叅案北京]  
　　日前軍機處廷寄河南巡撫陳筱帥有人奏叅山東膠州知州余口口各欵案情重大必須澈底根究著該撫按照所參各欵嚴密詳查勿得敷衍塞責（閏） 
[端撫奏保張彪已准武昌]  
　　湖北常備軍統領張彪平日聲名甚劣徒爲張督所歡故無人參劾上年張督曾託鐵良奏保未曾明許日前忽蒙端午帥將張彪奏保略謂所練新兵經欽差鐵良察閱推爲第一張彪不爲無功請交軍機處存記遇有提鎭缺出請旨簡放現已奉旨允准矣（有） 
[查辦漢口籌餉局員續聞武昌]  
　　漢口籌餉局委員知府楊汝康被該局辦事官趙寅臣及其妻弟徐某告發弊端撤差查辦已志前報嗣聞督憲委派桑鐵珊寳子年兩觀察及直隷州程恩培知縣陳宗揚會同查辦務必澈底根究至漢口籌餉局差改委吕大令諧弼接辦惟楊太守素爲梁鼎芬所器重故極力代爲設法保全云（文） 
[儲憲兼理藩篆蘇州]  
　　江蘇藩憲效述堂方伯奉 
上斺著開缺另候簡用因即禀請撫憲陸春帥委員署理現已由春帥札委糧儲憲陸申甫觀察暫行兼理觀察擇於九月初一日接印間效方伯定於初一日交缷後初五日起節還京（愛） 
[武昌府不另兼差武昌]  
　　武昌府遺缺已由上憲將荆州府舒惠調補但上憲之意謂首府要缺不宜另兼差使俾得專心治理殆因前府梁太守兼差太多故耳（國） 
[府縣大起衝突武昌]  
　　署安陸縣吳大令星映與德安府盛揆臣太守昌頣因事齟齬互相禀訐上憲已委曾大令廣敷馳往查辦聞吳大令頗爲强項不畏權勢如何情形容俟續報（乃） 
[鄂督派高凌霨選招畿輔學生武昌]  
　　鄂督張宫保前招南皮天津學生二百餘名來鄂附隸各學堂其學費悉由宫保捐廉惟學生程度太低又恃爲當道故鄕子弟往往不守規則時起衝突宫保怒之陸續將頑劣各學生資遣回籍兹又委派高澤如司馬凌霨赴天津南皮再行招送務擇可造之材携之來鄂因高司馬籍隷天津於桑梓情形必能融洽也（字） 
[調查留學日本人數表續八月二十四日稿]  
　　警察學校　　　　　　　　三九　物理學校　　　　　　三數學館　　　　　　　　　一一　數學專修塾　　　　　一測量專門學校　　　　　　　二　正則英語豫備學校四五　　 
國民英語學校　　　　　　　三　英語學會　　　　　　四西京同志社　　　　　　　　二　水道學校　　　　　　一體育學校　　　　　　　　一二　宏文學院　　　一一○○同文書院　　　　　　　一四八　成城學校　　　　一五一振武學校　　　　　　　三○五　清華學校　　　　　六九高等師範學校附屬小中學校　九　經緯學堂　　　　一三九熊本中學校　　　　　　　　四曉星中學校　　　　　　三早稻田中學校　　　　　　　一　慶應義塾中學　　　　二大成中學校　　　　　　　　一　東京各小學校　　　　五京都小學校　　　　　　　　一　女子美術學校　　　　二國姆講習所　　　　　　　　一實踐女學校　　　　　二五東亞菁華女學校　　　　　　二　女子實習學校　　　　二女子實業學校　　　　　　　二　各工場内學校　　　三一　已完（露） 
[又擬簡武員遊厯北京]  
　　日前特簡澤公等文職大員五人往東西洋各國遊歴兹又聞有欲再簡提鎭中精明妥實武職六員分往各國遊歴專考究水陸各軍訓練諸法尚未擇妥其人聞已廷寄江督鄂督等著令保送數員恭候簡派云（閏） 
[電飭整頓練軍並詢剿辦古娃寺番匪情形北京]  
　　日前政府電致陜督略云前因陜省營務廢弛且多積弊屢經電飭認眞整頓實力訓練在案乃聞西寗古娃寺番僧聚集匪衆滋擾燒殺之事迄未撲滅剿撫無功其練軍廢弛已可概見應卽電請貴督務須調查各營督飭認眞訓練勿得任令因循如有營兵不敷之處酌量添練新運速成勁旅並將古娃寺番僧 
 
 

Page 4

 
 
近日剿辦情形速卽電覆云（師） 
[湘邊粤匪一律肅清武昌]  
　　昨聞官塲確實消息云據官場禀報湖南綏靖邊粤一帶匪徒近已一律搜捕無遺（推） 
[客民抗官滋鬧湖州]  
　　安吉縣境遞鋪鎭鄕民於月前因迎賽龍神會恃衆搗毁教堂雖由劉神甫允許免予深究惟須賠償教堂房屋等估計實洋六百餘元數本無多詎料縣主鍾香樵大令欲向鄕民攤派而差役人等復以爲有利可圖奈該處多係客籍性甚强悍集衆會議相約抗拒并各預備拒捕嗣又乘機劫掠富户商旅或謂若輩實與帮匪暗通殊覺可慮一旦激成事端其誰之過歟（過） 
[厦門常關鬧事已平再誌福州]  
　　厦門常關因苛徵激變經上憲派令侯補道龔觀察福防廳吕太守前往會同地方官商酌辦理現已議結龔道吕守已於前日回省禀稱厦門新設二關業已撤去在關司事鄧姓數人分别交地方官訊辦所有一切苛稅一律裁汰至傷斃數人則由官酌給恤欵云（寳） 
[俄兵戕斃我巡警北京]  
　　日前俄軍在吉林省舊城將中國巡警十餘名無故戕斃俄武官亦不過問現由吉林將軍富留守電告外部請與駐京俄使交涉云（閏） 
[滇黔兩省尚無商務議員可保北京]  
　　商部前咨各督撫請保送熟悉商務之員以便派充議員現在東南各省保送者已經不少惟雲貴兩省聞由滇督咨行商部以該省商務素困熟悉商務之員亦少一時無人保送應俟商務漸興再行揀員請派云（光） 
[係泰圻准充商務議員漢口]  
　　漢口商務局總辦孫泰圻觀察前經鄂督咨請商部派充該部議員兹已奉到部文照准派充矣（稱） 
[滇省箇舊廠公司奏請立案北京]  
　　日前滇督會同督辦雲南礦務唐炯遞到封奏係奏請官商糾股十五萬元開設個舊廠公司請飭商部立案聞已奉旨該部知道（光）　　 
[湖縐妥定過秤畫一規章杭州]  
　　浙江湖縐機户臧　春等以各縐莊購買湖縐往往於過秤時侵吞抑勒各機户受虧不淺公禀商部求飭浙省商務局妥定規章等情昨奉該部批准并據情咨行浙撫飭屬嚴加查究曁妥定過秤畫一規章云（夜） 
[財政處咨取天平廣東]  
　　各省銀元輕重不一惟粤省錢局之天平最爲有准現聞天津因開辦鑄銀錢局特由財政處咨請粤省錢局將較准天平數副送往應用（冬） 
[劃一度量衡制北京]  
　　聞商部近日又議改定中國度量衡之制先將各省現行者派商商就近調查詳列一表咨送到部　其多數簡而易行者　之以期劃一云（月） 
[銅元局帋幣將出北京]  
　　聞户都銅元周現擬通行紙幣現已造就七八千張自一千至十千爲止先由京津搭使一俟行用通暢再爲推廣製造云（閏） 
[户部奏請秋季官員俸米開放白糧北京]  
　　户部近據倉塲片稱倉場所儲白糧甚多請將官員放季俸米開放白糧以資疏通云云因查南新倉現儲白糧二萬餘石本年新漕白糧除撥實進北新倉九萬餘石共計實存十一萬餘石昨已附片奏請擬將四五品文官三四品武職四品以上世職人員應領本年秋季俸米一律開放白糧以清倉儲聞已奉旨依議定期於九月間開放矣（龍） 
[英日聯盟之關係於俄國]  
　　上月二十九日倫敦路透電云英藍斯唐伯爵於本月六號致信駐俄英公使囑將英日聯盟新約通知俄政府信中有云此次新約雖已於上月十二號簽允然以日俄議和之故迄未發刊故深望俄政府能深信此次新約爲萬國之公益而於列强在東亞之利益並無妨礙信中特注意於第二欵所載各國有非理之侵撃一語及第三欵所載日本管理朝鮮一事並謂此次聯盟英政府斯實爲保全和平及維　萬國之公益起見自信於日俄和約亦不無影響而能保衛世界久長之平和并極願領受俄政府之賛成云蘭斯唐伯爵亦有同式之信致法國 
[英報對於續約之感情]  
　　二月二十九日倫敦電云英國各報章除倫敦日日報外無不同聲歡迎續約而表其極满意之熱誠其希望兩國强盛及和平之感念幾草可言喻譯字林報 
[國民新報對於續約之觀念]  
　　上月二十九日東京電云此次聯盟新約不僅爲繼續舊約實能擴張前約所未經見及之應有條欵而可得互相輔助之利益前約成立迄今已能見信於列强得列强公認爲有利於世界之舉而兩聯盟國均異常满意則此次續約更足以徵信於列强而裨益萬國故日本對於保衞英領印土之責任非常厚重而望英國所擔保衛日領朝鮮之責任同一愼重則此後定有美满之效果也譯字林報 
[日皇撫三笠艦之軍人]  
　　上月二十七日東京電云日皇因三笠旗艦之炸沈非常憫惜特發日金三千三百八十八元分恤受害各家譯字林報 
[奥增在華利益]  
　　上月二十七日倫敦電云奥國各報章聲明中奥銀行開辦在卽故此後奥國在華之利益當可增進譯字林報 
[摩洛哥事議結]  
　　上月二十七日柏林電云權法對於摩洛哥問題之約章已於今日在巴黎議結譯德文報 
[續行弭兵會續聞]  
　　上月二十七日柏林電云俄政府已將舉行第二次亥革弭兵會公文發刊譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[户部奏推廣捐輸條例章程摺續八月三十日]  
　　一私罪捐復人員擬准捐回原省查前次會奏推廣捐復十三條内分别輕重准加兩倍捐復原官旣原官尚予捐復似原省不必禁其捐指今擬將此项私罪捐復人員有願回原省者按照各本班指省銀數酌量罪名加五加倍加倍半加兩倍准其捐回原省均按照十成銀數核收一官員經徵正項錢糧及矢察越獄均有展參處分擬准捐免查官員升調緊要各缺例准免計因公處分光緖二十一年會奏推廣捐輸亦有捐免展參專條惟所有捐免之案無論任内有無級紀均按照展參革職降調處分核定報捐旣准捐免展參又不將任内現有級紀准其抵銷似於功過相抵之意尚有未符今擬捐升人員除承緝盜案處分不准捐免外其各項承緝經徵之案無論在何參限内查係展參應降調者除事前已有之級准其聲明查抵分别一級一案仍令補交降調十成减半銀兩外至無級可抵之案應逐案捐交加五降調銀兩若展參應革職級紀不能查抵者應令捐交加五革職銀兩俟銀兩繳清均准其捐升離任其並非捐升人員若憑空捐免展參旣於處分太寛復於捐輸無補照例仍不准行所有捐免展參銀數應按十成核收歸入咨案辦理以歸簡易一疏防重犯例應留緝人員擬准捐免查定例越獄處分若係凌遲斬絞重犯參限满時分别革職降調離任以及降調有級可抵不至離任者均須留緝五年等情是逸犯弋獲無期留緝亦成虚語今擬將此項人員於旣經議降議革後其革職降調離任者擬照革職降調銀數飭令捐交降調有級可抵不至離任者照降調減半銀數飭令捐交均以十成實銀核收如银兩繳清均准免其留緝五年歸入咨案辦理惟不得於降革處分未定之前預先報捐如再有願將降革處分一併捐復者除將捐免留缉銀兩交清外其捐復降革銀數仍照各原例辦理一佐雜人員照准捐免查詢居官查例載佐雜人員遇有因公降調照革職捐復銀兩減半呈繳捐免查詢居官若捐免後復有失防承緝例關降調之案該員平日緝捕廢弛已可概見仍應照例查詢居官不得援照初次再请捐免等語今州縣捐升旣准捐免展參則佐雜之查詢居官可仍查照原例准其捐免一次其銀數應以十成實銀兌收一公罪應行降調准其抵銷人員擬准補捐加級查則例公罪應行降調者多係一時疏忽並非不守官箴若無級可抵卽應實降今照將此項人員無論　缺候補如奉旨准其抵銷後查係無級可抵或不敷抵係實缺無論本任調署應令加一倍捐免離任再按所降之級每一級照隨帶銀數加一倍報捐係候補署缺應令加一倍捐免離任再按所降之級每一級照隨帶銀數報捐均令取具同鄕　官加戳印結以上成實銀交庫卽准抵銷處分並免開缺係京員按照五日行文定限再予限一個月係外官亦按五日行文錄行查外省例定限期加倍計算再予限一個月如直隸省限四日加倍八日應共限四十三日作爲坐日吏部行文時即塡明應坐至某日限满飭令擬限赶緊補捐如限内未接到户部核准捐案卽以坐日作爲開缺及降月日期分别奏明辦理一從未微員公罪處分按照補捐紀錄查公罪降調處分旣准補捐加級其九品以下亦擬准其補捐紀錄應於議降之後查明原有紀錄不敷抵銷者無論捐紀一次二次三次均照例定報捐紀錄銀數加一倍報捐以十成實銀兌收其取結定限均照補捐加級章程辦理如本無紀錄者仍令補捐加級以上六條亦專歸部庫上兌以此次奉旨之日起定限二年卽行停止（露） 
[佘山馬路紀聞松江]  
　　青浦佘山馬路前因工部局洋人違約擅築經江督諭飭滬道收回辦以七千金贖回上海已成之路一而將青界直接佘山之路赶緊籌欵自辦歴誌前報現已由滬道函致青浦田大令赴　面諭照辦大令回青後已傳集該處紳董商議辦法（容） 
[嘉興令認眞辦學嘉興]  
　　嘉興縣龍研仙大令璋辦理學堂頗爲認眞聞興紳士陳經鎔先後捐助學堂經費各千餘金並聞該邑各生之遣赴東西洋游學者已將十餘人大令殆深知爲國培才之意哉（外） 
[節錄南翔商務分會章程]  
　　（一定名）照商部第三欵繁富之區設立總會稍次之地設立分會南翔爲嘉定縣治首鎭故以分會定名（二宗旨）以通商情保商利有聯絡而無傾軋有信義而無詐虞爲宗旨（三會所）南翔向有古猗園爲各業公所内惟酒業公所項下所管新舊房屋最爲寛敞擬以此處擇一集議辦公之地酌貼租費（四章程）本會因地制宜酌議數則業經大衆公允遵守以次實行（五選舉）擬每業各目推舉一人爲會員再由會員公推總理一人協理一人商部第四欵擇熟悉商情衆望素孚者當之（六期會）每月逢一爲聯絡定期（七特會）凡商家有交涉不平之事由該業會員告知分會由總協理刊發傳單傳集各會員並兩造所舉公正人秉公理斷如兩造不服再行具禀地方官核辦倘先經訟而判斷不公者仍許被屈人告知商會代向總會或原告地方官處伸理倘有華洋交涉事案當由總會代呈商部或地方交涉官（八規則）推總協理爲正副主席各會員列坐如一人先建議或一人贊議又一人驳議須以次迭說勿得凌雜議决後由書記登册主席簽字作准至議决之頃三占從二爲率倘彼此相等則總理可加一議决之權（九義務）凡商業盛衰進出多寡及有無新出製造商品隨時調查列表備考又營私罔利自相踐踏及民生日用各物無故高抬壟斷等情總協理及會員皆須隨時稽察傳集該商導以公理按照各處大埠巿情决議調和倘或抗不遵從會中得有禀官懲辦之權（十權力）本鎭旣設分會自後官商交涉凡地方公事需衆商協助者商業悉於會中决議禀官施行凡一切商團商學及開濬河渠修治街道之事商家自應財力並出以期實事求是而厚團力（十一辦法）總協理應由商部加劄委用先由各商投票暗舉總以商人中才識資量較深者爲合格以多數取决所有經費公積各欵俟辦有成效再定兹概不收（二實行）按照奏定公司條例先辦註册使人會各商可分門别户編外成册俾總協理與各董可力行整頓提倡之法至小本經紀不願註册者聽便又凡商家合同房屋買契借劵等應先赴註册蓋明圖記以昭信實而杜欺誑（十三防弊）會董或有狥私偏袒准各商聯各禀告商會由總協理邀集各會員議决開除又總協理專司商務案牘呈報商情及代商伸理各事其於商人利益所在不得稍有沾染卽應提倡整頓各事必邀同各會員議决施行毋得偏執如有以上情弊准各商公　到部核辦（十四費用）總協理及書记等不支薪水惟集會時茶水及應備用具并平時聯絡郵費等費照有見計算以五百　匀派視各業大小分别承認由司月暫墊後憑票收支年終彚貼以昭信實（容） 
[青年會夜館開學]  
　　昨晚八下鐘華人青年會舉行夜館開校大典特請約翰書院監院卜舫濟君及復旦學董袁觀瀾君演說學務要義聞夜館課程共分文藝兩科文科則爲英法德日各國語 
 
 

Page 10

 
 
言文字藝科則爲算學簿記銀行商律減筆字各種實用技能（望） 
[尚賢堂案]  
　　美國名士李佳白先生創辦　賢堂中外共仰自前年起特設經濟英文兩科以餉學者今年暑假後該堂　建　舍業已告成好學之十闻風而來先生復循循善誘誨人不倦將來該堂之發逹可預卜也兹將該堂八月份小試案登列於後（萬國公法）凌啓學錢儒珍（美國史記）嚴善坊凌啓學（地理）龐善慶盛文甲（淺近華文）李景春慈雨順（高等文法）龐善慶劉世華（文法初範）錢儒珍李國英（高等算法）盛文甲劉世華（次等算法）樓漢英李祖康（頭班英文）龐善慶趙兆廉（二班英文）盛文甲褚章（三班英文）盛文甲范枕石（四班英文）樓漢英朱子方（英文策論）嚴善坊龐善慶（華文策論）李國英李景春（外） 
[觀察回滬]  
　　上海道　觀察赴崇寳沙一帶查勘災情刻已事畢於昨日返轅（近） 
[蘇撫札拿賭徒]  
　　蘇撫陸中丞近日訪有著名賭徒宋家正在寗滬誘賭騙人札飭本縣汪大令拿訊詳辦（近） 
[札飭保護軌道]  
　　淞滬鐵路軌道日來每有匪徒將磚石抛入以致時有損壞當由車站委員禀明盛宫保札縣諭保隨時保護並飭差查拿究辦（近） 
[禀究卡司]  
　　划船户黄阿六裝運已報捐之苧蔴六捆前往太倉中途被卡司余某藉端索去費洋十餘元黄心不甘來滬後邀衆投淞滬捐局禀請澈究（近） 
[照會運修槍械]  
　　蘇垣巡警營管帶顔梓琴鎭軍近因營内所存搶械鏽舊不堪禀請撫憲陸春帥運至上海製造局代爲修理惟此項槍械由蘇運滬必須路經英法租界恐捕房阻查故經鎭軍函致滬道請爲照會領事轉咨捕房於過境時照料於行（遣） 
[勸修橋闌]  
　　外郎家橋兩面橋欄近因坍陷不堪兹由十六鋪地甲禀請同仁鋪元堂董勘明修理（遣） 
[赶裝垃圾]  
　　南巿大門外城根所堆垃圾高如山積警察總巡朱明府查悉立飭埠頭備船五十餘艘赶速裝運以免屯積 
（遣） 
[油價漸鬆]  
　　南巿各商號先後開往牛莊之各沙船現將陸續抵埠故本埠油價日來稍見減跌聞前日已到二艘（遣） 
[澈查索費]  
　　籌餉貨捐局總辦鐵太守日來查得浦江押缷巡船有向關山東裝運水菓來滬之各船藉端索費等弊因於前日密飭家丁查明澈究（遣） 
[幾肇火災]  
　　法界瑞福里徐姓家前晚有小孩玩弄自來火延及蚊帳烈燄熊熊幾遭不測鄰居聞警往救始護息減昨日各鄰同投捕房稱徐保有火險恐其有意縱火圖賠求請究懲捕頭飭探傳訊徐稱前曾保險早已满期實係小孩無知肇禍捕頭　押候查明是否保險满期再行核辦（寥） 
[堂諭賠銀了案]  
　　美商摩賽延博文律師控經潤山謗挖夥等情一案迭經集訊已詳本報昨晨十點鐘美安副領事蒞廨會同讞員關司馬升座原被告律師博文侯魯公同時投案司馬當堂宣發堂諭兩律師聽畢各申述數語而退兹將堂諭錄下查美商摩塞控經潤山引誘堂倌毁謗生意以致虧損一案業經迭次會訊反復會商查原告受虧雖無實據而引誘堂倌亦屬非是應判令經潤山賠銀一千兩連訟費在内該銀即交原告具領完案此判（組） 
[作保無憑] 　 
　　孫　三控舒鶴亭騙取珍珠值洋一千三百餘元奉訊判理追繳在案日前又提舒之保人舒聲伯到案晚堂奉關司馬覆訊孫益三投稱鶴亭取貨之時乃由馨伯作保現在挺押不理應請向保人追取舒馨伯供並未作保亦無保書求鑒質之舒鶴亭仍求殿限司馬以舒馨伯訊無作保實据從寛開釋舒鶴亭仍飭還押孫益三著覆訊時投案（組） 
[大令騐屍]  
　　昨報紀馬夫王阿三被栢福戳斃報縣請騐一則昨日午前縣尊汪大令帶同刑仵蒞斐倫路騐屍所飭仵騐得委係刀傷腰際致命當日屍叔王某求請伸雪並請自行棺殮大令准之飭具收殮結存案聽候訊凶究辦（古） 
[上海縣案]  
　　陸天富抬妻張氏到縣喊求騐傷前晚奉汪大令提訊陸洪摇划船爲生堂兄天發卽阿二投充浦東總巡局緝私艙長暗與梟匪交通專向各划船勒索近被潮水沖矢碼頭板一塊强迫小的與沈姓各出洋八元小的當衆理斥天發於昨夜率伊槍船勇丁五六人身穿號褂手執槍刀到船硬拔篙櫓妻子向阻被天發用刀背砍傷腰肋等處爲此控騐張氏供同大令騐氏受傷屬實飭差傳諭天發送還篙櫓外候移總巡局查究○朱春和朱榮生蔣木生沿路誘賭經十六鋪中局拘獲移縣訊究供詞異常狡展大令判押候查明究辦○崇明人蔣千郎串通顧金榮誘賣已嫁之女被婿告發奉訊交保先還財禮洋二十六元在案兹因抗不覔保禀請大令提究蔣供無力措洋大令大加申斥判仍覔保繳釋（近） 
[英美公廨堂案]  
　　王登發冒范錦綸之名騐騙細報探王阿巧拘案解辦關司馬　之美安副領事判責二百板押捕房兩月○濟良所女董送寄養之女子四寳至案　年二十五歲前因與夫不睦逃申現願隨去回去完聚其夫周鼎夫具狀求領司馬准其領回完案○劉生堂控徐和尚冒探拆梢由探顧阿六解辦中西官訊得兩造各執判徐交保出外俟查明覆訊○洋人柳盛他控車夫王阿金攫取金練等物由探解辦問官以訊無實據從寛開釋○徐阿狗張阿串竊朱利堂細布衣服由探解辦判各責二百板押捕房一月葉貫堂在杭州輪船混充搭客竊鄔延全衣包一個由探解送判責一百板　捕房七　○哈庚伯控已歇車夫陳阿口竊包車一部探解辦判責二百板押捕房三禮拜○王阿福竊周佳生沈才寳家布衣銀鐲由探解辦判押捕房兩月○粤人黄樹奎日前因家庭細故投浦圖盜由捕拘案請訊判從寛斥釋○張雲山肩負妓女應局違由捕拘究判罰洋十元充公○董阿慶在虹口竊王地　等四家衣物探解辦判押捕房兩月○談永祥控談萬堂藉端拆梢洋五元由探劉銘芝解辦判責二百板押捕房十四天○王阿銀竊無主大鋼表顧正壽控范　龍行竊朝珠由探解辦判王責一百板押捕房十四天范責五十板開釋（組） 
[法租界捕房發落]  
　　野鷄馬車夫顧全全不捐法界照會駕車行經法大馬路十七號華捕上前查問顧向英界疾馳圖遞　經他捕帮同拘獲送入捕房讞員陳大令於發落時略予詰問　罰洋五元充公○升平里某甲前至四馬路源昌衣莊購衣數件計洋六十九元由莊夥方益和送至甲家取洋甲給僞票一紙計銀五十五兩並令飯司顧阿根同往照付知係僞票急卽退還甲　避匿當將　扭訴捕房顧供雖爲飯司未满旬日不知主人姓名大令以該莊旣在英界著送英廨訊理○應來生因積欠會洋一元被　到 
 
 

Page 11

 
 
案包探禀應有皮箱一隻由無錫教堂竊來質之應認竊不諱大令著備文移送無錫歸案訊辦○陳阿三陳友金在太古碼頭竊白糖黄豆爲巡丁拘獲送辦大令令各責一百板斥釋○王永林在北京輪船竊搭客衣服爲包探緝獲請訊奉判枷號月期满責放（寥） 
[美租界捕房事]  
　　西洋人某甲前竊北四川路六十號四家銀表表練等物昨由六十六號西探拘入捕房押候送該管領事署訊辦○陳阿增闖入西華德路高姓家圖竊被高撞見送入捕房押候查辦○住北四川路一千三百零四號房屋内之粤人高某昨投捕房報稱每夜八九點鐘有歹人將磚石擲入房内請究捕頭允爲飭探查辦（古） 
[蔡省官報]  
　　七月十六日藩轅牌示照得丹徒縣主簿張煥文據報丁憂遺缺查有分缺先補用縣丞董守謨又無錫縣高橋司巡檢程晉據報病故遺缺查有試用巡檢程福增又署江隂縣顧山司巡檢郭啓誠據報丁憂遺缺查有試用從九品謝品又南匯縣典史張文瀾期满撤回遺缺查有候補巡檢劉炳又丹陽縣訓導武中彦據報病故遺缺查有震擇縣人大挑二等教職黄燦均堪以輪委署理辦理中學堂蘇州府知府許禀知暑假期满今日開學元和縣孫禀知局試招考高等學堂補額學生辦理師範學堂提調知縣杜紹棠禀知師範學堂今日招考並改期今日開學辦理三縣高等小學堂知縣方時褧暑假期满禀知今日開學統領蘇捕節制飛划等營徐留堂通知赴浙交界巡緝十七日藩轅牌示照得新陽縣知縣俞熈休致遺缺查有曾汪應升候補知縣王熈宇堪以請補又本司理問朱善詒丁憂開缺查有新海防例遇缺先選用布理姚永　堪以請補從九謝品禀謝牌示委署江隂縣鎭山司巡檢事儘先都司袁雄斌撫憲委常備第一標掌旗官十八日管帶常備後軍三營洪占奎通知今日接代统常備第一標事同知查燕緖准補江隂縣委辦東路總知縣王熈　謝牌示請補新陽縣缺理問姚永福禀謝牌示請補布理問缺委署無錫縣高橋司巡檢程福增委署南匯縣典史劉炳委署丹徒縣主簿董守謨均禀謝牌示府經歴定棻禀謝奉委葑門水關盤查差十九日辦理車坊釐捐總局同知鄧文堉由局來禀謝半年比較禀盈照章留辦知縣廖元龍禀知奉委勸辦奉天實官赈捐差二十日江都縣陳其璟禀到改指江蘇試用知縣葛誦棻禀知到省改指江蘇試用巡檢葛　鈞禀知由湘領咨　省禀到 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
