# 1917 - 30 - 4915796

 

Page 1

 
 
   
 
 

Page 2

 
 
   
 
 

Page 3

 
 
時評 
[利害損益（冷）]  
　　世界上事情理之外最當注意者惟利害損益而巳何則世人擾擾均爲此利害損益計也有利有益則趨之有害有損則避之此人之常情也以爲有利而實有害不避之而反趨之以爲有損而實有益不趨之而反避之此爲識見之不明亦事之所恒有也故一事之來利害損益之間不可不深長思也 
　　雖然中國近來之事往往有出此常情外者不趨利益而避損害亦不誤認利害與損益而迷其趨避惟擇無利無害無損益之事妄舉而盲從之使時事益紛紛而擾擾如最近國敎問題其一證也我願自後勿再蹈此替 
[專電]  
　　北京電駐京美使芮恩施偕漢文參贊丁家立於五日下午三時進謁元首密談一時三十分　　北京電駐京美德兩使巳將美政府宣言書交外部但德國對於中立國船隻之正式公文尚未接到政府以德曾有中立國船隻入其界限亦當襲擊之聲明頗貽赴歐美華工以莫大危險昨國務特會提出研究 
　　北京電美國勸中國與德絶交加入聯合國昨政府開臨時會議叚總理持穩愼態度張耀曾力主積極辦法議未决今日（六日）續議 
　　北京電聞曲法二國頗以非正式態度諷我當局仿日美行動但政府極愼重絲毫未示態度　　北京電德美帮交决裂後前晚政府連接駐美顧使密碼長電數通一報告詳情二對於此事我國應取態度作疑問之辭請政府裁决昨上午特開加班外交國務會議並請陸徵祥曹汝霖汪大爕等列席討論顧使來電所陳各節内容未能宣布 
　　北京電今日（六日）閣議討論德美國交斷絶後我國應持態度結果無甚决定惟傳聞外部方面從外交上情勢觀察頗似有傾向多數主張明日（七日）上午國務員齊集公府繼續討論外交問題因元首極注意故明日特會總統將列席 
　　北京電昨外交特會段張等取愼重谷主積極議論不一今日（六日）須續議 
　　北京電今日（六日）下午六時元首招汪精衞晚餐伍朝樞陪席對於外交問題有所研究下午三時英文京報總理謁元首聞陳述美國意向 
　　北京電法使康德今日（六日）抵京 
　　北京電汪大爕赴日令今日（六日）將發令中謂熊希齡因事請假派汪前往云 
　　北京電伍外長今日（六日）銷假　　北京電華僑王敬祥集資千萬設勸業銀行振興實業呈請政府立案 
　　北京電昨憲法會議以十一條與十九條合併討論對於孔子之道應爲國敎與否互相辯論未得結果五時宣告延會 
　　北京電梁任公條陳五事（一）整理財政（二）收束軍隊（三）澄清吏治（四）維持敎育（五）振興實業元首已提交閣議 
　　北京電叚合肥電復唐繼堯不黨主義謂東西各國皆有政黨中國未可偏廢 
　　北京電統率辦事處所屬軍事審判處閣議裁撤 
　　北京電陳錦濤拒絶吳鼎昌以去就爭惟保趙椿年與殷對調 
　　北京電浙督來電報病狀已痊　　廣東電朱省長巡閱香洲文牘委政務廳羅樹森代拆代行 
　　廣東電廣三路警總巡沈光世病押巡兵激動公憤全路警察一律停值 
　　廣東電微（五日）夜粤秀街二區署因童子擲石警察不善彈壓誤押副官鎗聲轟然軍民同圍警署後得軍警協力彈壓事始息 
[外電]  
　　北京電國務院批准發行國内公債五千萬元年息六釐之議將咨交國會核議此債係作善後用途政府經濟窘迫多數議員當可贊成此案惟須要求財政總長切實說明其用途（五日） 
　　北京電華字報云政府已贊成修理長江上遊宜昌重慶等處水道以利航行之議（五日） 
　　北京電一月三十日四國銀行團在倫敦開議結果若何未經公佈兹據順天時報云已議决四條（一）債額在英金一千萬與二千萬鎊之間（二）抵押品首爲鹽稅次爲地稅（三）借欵告成後中政府應延聘外人管理財政（四）此欵在美日兩國籌募該報又謂美國銀行可加入銀行團云云惟銀行團所議之結果恐爲歐美間最近發展之時局所牽碍耳（五日） 
　　北京電吳大洲被拘後尚未送交司法官訊辦魯人控其苛待人民勒索軍餉侵吞公欵諸罪之案已有多起（五日） 
　　成都電王芝祥展緩前進刻駐於距成都數英里之某廟中聞其意在於察視滇軍羅督現令財政廳撥欵償還去冬滇軍費用並付清欠餉此即爲王芝祥與羅佩金意鑡牴觸之原因（五日）以上路透電 
　　哈爾濱電前東清鐵路哈爾濱段工程師薩哈洛夫刻在俄京任爲哈爾濱愛琿路線之總工程師三月間將至哈埠開始工程 
（五日） 
　　北京電美使芮恩施昨夜往見段總理告以美國對德之態度及採行之方法並請中國同一行動以示對於德國殘暴計畫之抗議段總理答稱容與國務院諸員商榷辨理總理與政府常恐開罪德國凡有碍中德邦交者政府未必遽即行之此爲衆所深知之事惟少年黨頗多主張與德國斷絶外交關係者（五日）以上字林電 
　　北京電中國政府昨開外交特别會議段總理主張維持中國之中立張耀曾谷鍾秀則主張得日本之同意後加入協約國方面或有主張中國自主的加入者議論紛紛終無結果據通消息之某氏言中國之態度當視世界各中立國今後之態度如何而後决定（六日） 
　　漢口電美德國交斷絶椗泊漢口之美國軍艦比拉羅卜司號因於今晨五時開駛下江又有美艦魁羅司號亦擬明日下江美德國交斷絶之報傳到湖南安質母尼行市忽漲三十兩 
（六日） 
　　北京電美國駐京公使昨日午後三時晉謁黎總統歷一時半之久詳細說明美德國交斷絶之事總統於會見美使後語某武官曰美國之與德國斷絶關係協約國方面之人氣有多大之好果然事實上之美德接戰似不至起云云（六日） 
　　東京電美德國交斷絶日本生絲市場大受打擊横濱定期市場昨日停止交易在日外國銀行接到美德國交斷絶之報交易幾全中止匯水無市殆同休業大有觀望推移之形勢（六日） 
以上東方通信社電 
[戰電]  
　　紐約電美國與德决裂後全國上下無不激發愛國熱誠各政黨均消除意見共圖國事各報一致稱揚威爾遜總統能維持美國之尊嚴（四日） 
　　巴西京城電巴西政府之意美國如加入戰團則南美各邦應取同一之政策聞巴西已草擬抗議德國慘酷潛艇戰爭之文（四日） 
　　亞姆斯特丹電德國所來電文迄未述及德美爭端德國邊界之檢查員阻止德報出境 
（四日） 
　　華盛頓電國務部通告比使謂美政府非至不得巳時不欲調回駐比之外交代表在比辦賑之美員苟非被逼出境亦擬留駐（四日） 
　　亞姆斯特丹電德國各報警告國人對於新潛艇戰爭勿過存奢望其評論中頗含憂慮之意 
（四日） 
　　紐約電政府電令巴拿馬當道謹衞運河防有奸人施炸海軍部現正籌議護送船隻諸計畫巴爾蒂摩有國民兵一大隊開抵華盛頓保護公署與紀念物各軍火廠衛士均倍前數（三日） 
　　紐約電國務部巳接洵萊茅資美領事來電謂美船化薩太尼克號之沉没曾豫受警告船中員役且得從容自保生命聞政府目下不欲佔有覊留美國各港之德商船蓋此爲戰爭之舉也維廉皇太子號等四船已由政府管押至於巴拿馬當道管押該處所泊亨美公司之四船亦爲阻止船員自行炸沉以塞運河之暫時計畫耳（四日） 
　　華盛頓電政府已請各州當道防杜德人之隂謀各公署均置特别衞士白宫與協約國大使署亦均加意防範今估計中央帝國所派在美從事偵察事務者共有萬人之多紐約一處至少當有五千人據官場探報此項細作奉命於美德邦交决裂時行事今已發見違法之舉多起（四日） 
　　巴黎電駐德奥之美國大使均在巴士洛那乘西班牙郵船取道古巴遄返紐約（四日） 
　　馬德里電確實消息謂西班牙抗議德國慘酷潛艇戰爭之文將於明日宣布（四日） 
　　華盛頓電美政府今仍望德國勿行挑釁舉動但陸海軍已預備一切奥國如依附德國之恫嚇政策則美國亦必與决裂政府已命國外美國代表通告中立國謂威爾遜總統深信各國如效美國所爲則可早見和平云 
（五日） 
　　倫敦電巴黎所傳美國已與奥匈决裂消息似屬過早據華盛頓　近來電謂德奥邦交不絶如縷（五日） 
　　倫敦電今晨各報無不歡迎威爾孫總統各報對於美國將否向德宣戰一節頗多猜測且謂美國陸海軍事務縱不活動亦大有益於協約國蓋精神上之助力可無庸言而其經濟與天然利源至爲溥大可供協約國取用無窮加以德船今泊美港者共有二百艘之多值價英金五十兆鎊内有世界最大之船祖國號（五四二八二噸亨美公司所有）及餘船九艘載重自二萬五千噸至一萬三千噸不等（五日） 
　　倫敦電全球各處紛紛來電稱讚威爾遜總统之舉動但德國仍寂無動靜已二十四小時未有電來德國之恫嚇仍未實行各港輪船照常駛行不稍畏縮昨晨有英船十二艘駛離洛特丹港且有英國漁船一艘抵宇穆登售魚如故（五日） 
要聞一 
[委員會調查中行之結果]  
　　前日衆議院特别委員會報告調查中國銀行之結果據稱徐恩元拒絶調查故一切重要簿據均無法查閱兹據公言報載稱委員會所調查計有十一疑點（一）財政總長所稱未開兌前之發行鈔票額爲一千七百數十萬而徐則報告爲二千萬二者相差二百餘萬更證以該行日計表所載則爲二千二百十餘萬（上年十月二十五日　開兌前一日）究竟該行籌備兌現時流通劵若干至開兌之日止共有若干則陳徐均無明確之說明（二）財政總長所稱準備金合計爲二千零三十萬而徐則報告爲一千九百五十萬二者相差達八十萬（三）就準備金内容之各　言之僅有部撥雜欵一種陳徐報稱尚屬相符他如庫存之數陳謂庫内實存一千零三十萬徐謂庫存九百萬二者相差達一百餘萬（四）津行存儲之數陳謂可收回二百萬而徐則稱津行存有九十萬滬行另存有九十萬不惟存儲之數不事即所列分行亦互相歧異（五）鹽稅餘欵之數陳則稱爲六百萬而徐則報告爲五百萬二者相差達一百萬（六）外國銀行往來一欵陳則未經提及而徐則報告爲一百五十萬究竟外國銀行是否可以通融無從查實（七）徐始謂庫存九百萬繼謂實存北京一千零五十萬二者相差甚巨卽謂包含外國銀行約定往來之欵然又何能謂之實存（八）徐始謂滬津兩行各存九十萬　謂各一百萬二者相差二十萬（九）所謂外國往來之數時稱一百七十萬時稱一百五十萬二者相差亦達二十萬（十）據徐函開準備金項下約共二千萬乃細核該項所列各目祇共一千九百五十萬以細數與總數較二者相差五十萬（十一）活期存欵據陳徐報稱之數大致相符惟既屬活期存欵即不能禁存戸提取以一千一百萬之存欵合以一千萬之兌換劵總計實達三千萬以上據陳在衆議院報告依提欵慣列至多不過一成遽謂合鈔票存欵總計不過二千五二百萬特别委員會前曾列表請其塡報徐又不覆以上十一項皆委員會所認爲可疑之點也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（八）]  
日本之商業學校 
商品陳列所 
其調查其報告 
　　前信述日本商業之猛進雖由天賦機會使然亦其人力有以致之請述所見商業敎育 
　　横濱市十三町公立商業學校者甲種商業學校也創立三十五年未更校長卒業者一千零八十九人現有學生四百六十七人觀其商品室之設備凡横濱市所有商品幾盡羅之略舉其物如米麥糖磁器陶器各種化妝品貝般裂物酒石　火傘杖各種棉毛麻絲織物及其原料木材　子（卽玻璃）各種海産席各種應用植物罐結草緶繡貨各種農産歷數之不能盡而若橡皮硝子砂糖麥酒石　火柴等重要商品皆備列各種原料明示裂造順序且陳中國各種出品以備參考其一部分即自南洋勸業會購得者標　說明詳晰完備一事一物皆見當局者之精神 
　　實習室分内國部外國部金庫保險汽船鐵道郵局稅關地方銀行各分組假設練習至末學年乃分組出外參觀 
尤可驚者其學生每人每年以三週實地調查商况觀其陳列報告册略舉之有海外市况報告有韓國視察報告有南洋勸業會視察報告有生絲市况報告有羽二重（即絹）市况報告有海産物市况報告有第十回共進會視察報告有保險實務報告有銀行實務報告有東京出張所調查報告有外國貿易絲棉銅石炭米榖各種調查報告有鹽業調查報告有北海道商工漁業調查報告有青島濟南市况報告有上海市况報告其上海市况報告恐吾上海商業機關商業會集機關與商業敎育機關均尚無有也而彼國學生爲之 
　　由是而其卒業生狀况可知矣凡銀行商店各種會社中央地方行政機關均有而在本市營商業爲大多數外國則每國有一二人裂有卒業生成績表凡欲延聘卒業生者閱而選定之每届人數尚不足敷用問有爲敎員者乎曰無有卽升入高商者亦不過一二人耳 
　　問校長始創時情形如何答始創時僅有學生四人而敎員乃有五人卒業生社會無錄用者僅得自設店營小賣買其後偶有服務於會社　成績大佳於是來者大盛而延用者亦紛紛以有今日其校長美澤進氏也此校無赫赫之名而其辦事之實祭與卒業生之盛况已如此 
　　今請再逃一事長崎商品陳列所亦無赫赫之名者也偶往參觀共組織分出品部與調查部其所陳列之出品網羅長崎縣與長崎市重要産物與外來貨物而盡列之品目不　述所可驚者吾中國各地土貨與其原料調查極詳悉並有支那輸入額表輸出額表其報告書論廣東化妝品近頗發達香港廣生行而外廣州有三所佛山梧州香山汪門東莞各一所宜注意次論廣東之襪香港有維新華洋兩工場年共産額百萬元日本品失其販路又論漢口九江甚歡迎日本貨前途大有希望又論九江極有希望其土産多可爲原料江西人甚多日貨大可暢銷且南潯鐵路於日本有密切之關系 
　　此外有防止輸入品者若　瑯器罐結牛乳果古糖餅乾磁器刀义絨絨布花紗各種洋服料汗衫毛巾襪傘團巾縫針洋服飾物各種化妝品釘理髮器鉛筆小刀等皆以一種外國貨一種本國貨兩兩並列比較之 
　　該所又隨時應地方之需要組織展覽會品評會及各種研究會等一切費用年僅三千元男女管理員連主任僅五人 
　　嗟乎吾國非無商會非無商業學校非無商品陳列所機關當局者與行政當局者盍借鏡一自照乎敎育無所爲學說政治無所爲政策所爭者辦事切實與不切實耳國之强弱豈偶然哉 
　　請再報告一事今日過長崎乃適逢日本新造日向軍艦行入水式之盛會此艦載重三萬餘噸其儀式之隆不足述所可驚者三菱造船廠造此艦不用一歐人爲從來所未有也 
[政團分合之趨勢]  
　　中立政團本不能成一名詞今不過沿用俗稱一略述最近之形勢當去　之時有所謂七政團合併之運動有以研究會爲中心合併其他中立政團之運動前者用意在組織第三黨以擁護現政府爲旗　故一般傳說此種運動暗幕中操縱之者實政府方面之人然自張國淦氏否决之後種種方面皆蒙影響討論會與衡社等態度顯不一致且此時風潮正緊昔之操縱政黨者於此短期間内暫時停頓故此種合併之運動亦遂失其機會此一也研究會之運動在梁任公北來時頗稱有力其意第一在與討論會聯合然討論會内分子亦頗複雜與研究會有極近者有甚遠者卒無人敢實行合併之議此二也又以上所謂七政團者即平社衡社討論會協議會蘇園靜廬與憲政會是也最近又有六政團聯合之說即七政團中除去討論會是也近數日來六政團正紛紛協議謀立一聯合俱樂部不日將各推代表正式協議　社方面訂今日開會决定態度又據某政團要人云聯合並非合併之謂即令成立亦只辦到交換意見爲止要之據一般之觀察六政團之聯合仍承襲七政團聯合而來近政團太多每人掛名二三團形勢混沌人多苦之故有此種聯合之運動至目下並非組黨自爲情理中事也此外又有三政團合併問題即蘇園協議會憲政會（非憲政討論會）之合併爲大同俱樂部是也此事與六政團聯合尚非直接有關　在各團中此三團又性質特近蘇園爲政友會後身其中皆河北人協議會則蒙古人多地理上兩者天然可以接近憲政會則多皖人要之三團議員多氣味相投故天然有聯合之機會也合併之議現已實行據個中人云目下尚非辦黨將仍觀望形勢云 
[大借欵與運河借欵]  
　　大借欵與運河借欵等東報所紀各節已誌昨報兹將京中所傳消息再述如下第二大借欵前傳四國團將於上月三十日在倫敦開議昨據日人所得消息謂該團業於三十一日議决承借此項一萬萬元且可從我之希望增借至兩萬萬惟仍欲以地租爲第二擔保品且須聘用一外人爲財政顧問此項消息現尚未能證實要足見彼中之心理則此事將來交涉之難關必在擔保與顧問兩項擔保而以地租此爲我國人所萬難承認且核計鹽稅收入儘足擔保第二大借欵何必牽及地租銀行團方面亦深知此事必招我國人反對前此已有抛棄之說而今則又力持原護矣至於顧問一節我國能否承認已大有討論之餘地藉使我竟承認債權者究以何國人膺此顧問之職亦必大費周章此次借欵聞已决定由英法俄美日五國出面承借借而全部在美日兩國分募推選顧問之權自以美日兩國爲最有力在阪朝日已於三十一日論及此事將來此項問題亦必爲最費討論之一端也 
　　山東運河借欵原由導淮借欵蟬聯而來借欵額原定六千萬及後測量之結果知所需在一萬萬以上因而中止帝制議起袁氏急欲得欵遂於二月及四月間先後向美商訂借美金六百萬其中三百萬爲江蘇北部運河借欵三百萬爲山東運河借欵此項合同自與導淮借欵别爲一局而投資者之系統則同爲紐約銀行團皆屬於摩根及斯德雷者也而日人方面遂根據中日新約提出抗議以爲中日新約中日本既繼承德國在山東之優先權山東運河借欵必先商之日本今與美商訂約顯係抵觸成約於去年九月以抗議書交付我外交部我外部至今未有明確答覆日人遂自進而與美人協議矣去春以來日美兩國間漸有對華經濟提携之說美之凱利推德日之澀澤阪谷等皆主之及寺内閣成此說大爲兩國所注意日本興業銀行副總裁小野英二郎遂奉日美經濟提携之命赴美與斯德雷氏交涉其他美國實業亦頗以日美提携爲有利始爲積極的具體交涉結果遂議以千二百萬之運河借欵由日美共同出资現此項交涉已大有進步所未定者僅分擔之多募及工事之方法而已欵額之分擔設由日美各出六百萬頗多不便美國承借之額大約必較多於日據日本推測謂日本方面當由興業銀行爲中心聯合正金朝鮮專灣三銀行自成一團分擔五百萬至於工事之方法中美間之原約本定由美國國際金融會社出資由希姆斯加萊商會承攬工事今美人於工事一而仍欲維持原約而日人則謂山東以外當仍由希姆斯加萊承辦山東境内須歸日人承辦此爲惟一之爭點前傳英國亦有加入之說則確係訛傳絶非事實也 
[交通部試驗新式電碼]  
　　國務院參議曾彝進所發明之新式電碼交通部派員學習歷四閱月之久已經畢業前日（二日）午後二時交通部特就交通傳習所内試驗此法其試騐之時自甲室發電乙室收電以驗其有無錯悞是時許總長王次長及各秘書參事司長咸蒞止許總長因此未赴總統府午餐此新式電碼乃以英文字母爲發音之原以拼音之法拚出漢字其簡便之處即在符號拚成即爲原字不須另繙是碼然以音爲字則同音之字往往易於錯訛必求免於悞據昨日試驗時例如陳字則用括弧註明爲（耳東）宏字則用括弧註明爲（英雄之雄去佳字加寳蓋似又不免於贅矣昨日試驗之電文以石印印出共七十一字英文字母之符號則爲四百五十個據所附說明曰此電共漢字七十一個若用舊法假定每字銀一角須費七元一角如用新法連括弧記號及每詞每句記號一併計算亦只有四百五十個符號若十五個符號算一字之費則只有三十字每字照漢字加半收費只須費四元五角既省譯電之勞又得省費之益云云至用法之三例（一）不可用漢字例一字一斷須視文詞如何一詞一斷如廣東二字連寫萬不可使廣爲一字東爲一字（二）每詞後加記號如每句後加記號如一（三）地名人名常見者均須逐字加括弧設法說明其字形（如上述陳字宏字之例）如遇艱深難曉之字亦須如此特不知此種新發明能適用否耳 
[最近擬裁之三機關]  
　　政府鑒於國家財政預算案收入不敷除力謀增加歲入方法外並决定裁撤駢枝及不急之行政機關現聞大總統近日擬定應行裁撤者凡三項一爲各省道尹一律裁撤之議深恐目下政局多故尚難驟然實行擬將各省首道及簡缺道尹先行裁去大致暫留者大省道尹至多以三缺爲限中省道尹以兩缺爲限小省道尹以一缺爲限預計每年節省政費在一百六十餘萬元之譜一爲警務處在袁政府時代始行發現其權限與警察廳長無異徒負虚名實屬耗費公帑之機關嗣後各省警務仍應直轄於各地方行政官廳警務處之名目應行裁去不獨節省財政且可免彼此發生意外衝突一爲各省縣佐原爲輔助縣知事行政者但查各縣政務均歸各縣知事完全主持縣佐確無干涉之權似此機關不唯近於駢枝且恐於事權上發生紛歧及推諉問題故擬將已設縣佐者即日裁去未設者應行停止不日當可提交國務院再行從詳討論以便早日實行 
[粤中舊曆新年之狀况（平生）]  
　　舊曆新年已　渡矣前此陽曆新年點綴雖由省長警廳極力提倡然一般商民視之殊爲冷淡惟舊曆新年則市面各商店　來攘往熱鬧異常爆竹　　賀聲宛同往昔　千百年來之舊習慣誠未易改易也政界雖無賀年之舉然仍照例停止辦公三天朱省政扎長嚴財政廳長以及公署辦公之人員皆往香港游覽蓋當此休息時期最合及時行樂也羊城局面尚稱安劾謐兹將種種情形紀述於後 
　　治安之情形粤經兵燹而後游民衆多識者咸惴惴於冬防時間治安大有妨碍故警察廳長經派警察游擊隊分班梭巡定十人爲一班分隊四出另以一小隊各穿便裝給予偵查憑證分赴各碼頭及長堤曁十八甫陳塘等處繁盛地點嚴密偵緝由舊曆十二月初七日起至正月十五日止分班巡邏不稍懈怠故幸無事故發生惟月之二十七日午間打銅街西榮巷突有一中年男子疾呼被搶迨路人詢其如何被搶則瞠目久始云當入街時遇素不認識之人向之招呼不知如何便忘所以迨醒覺則所携之銀毫西紙千餘元完全失去是以驚喊又除夕西關五福里某富戸於下午五句後鐘突被匪徒四人　門而入出鎗嚇禁婦女傾箱倒篋從容館刦而去聞事主到區報失贓逾五千元以全城之大搶刦案僅此二宗亦云幸矣惟因天時亢旱火警易於發生除夕晚八點鐘許小南門内德政街廖進利雜貨店失愼焚燬店舖七間正月初二早九時許大南門内仙湖街林全記棕箱店因沿舊習是晨開　燃燒香燭拜神望燎不愼失火共焚燬三間而除夕德政街之火與高華里廣州分監貼近是夕監中犯人頗爲洶湧　生事變幸駐監員役極力彈壓不至有意外事發生云 
　　商業之情形粤省因戰事影響營業已大不如前但因時局不定營業者不敢放心賒借故舊曆歲晚各行結束收賬成數甚高統計各行獲利以煤炭洋顏染料紅線洋紙布疋爲最優其次則京果海味雜貨亦稱穩適柴米大宗價則平跌金舖因金價低跌不甚獲利砲竹原爲粤省出口一大宗惟因洋藥少到各家製造較少銷流亦滯故衣皮草兩行亦因年底天氣晴暖不須添置銷數無多至水仙牡丹花市價值雖昻然獲利亦少蓋因臘月初旬嚴寒數日有礙花信故不甚合時 
　　財政之情形粤省財源苦　官商喁喁仰望 
皆期借欵告成財政或能活動大使前向荷商保文氏磋議借欵三百萬元合同經紀前報惟現在保文氏仍未抵粤致外間有疑借欵中變者實則合同經部核訂比較前報所載略有增改非果有變動也昨聞省長公署曾接香港電大致謂粤省議會人數若干開議借欵出席幾何贊成及反對各若干是否正式開會出席人有具投票取决資格否乞詳細電復上海保文等語朱省長旋卽逕電保文謂接惠禮電悉本省議會共一百二十人六日開會到者共九十七人照章可正式開議當由本省長親自出席宣布借欵情形並討論合同内各條欵旋經該會審查完畢全體贊成通過並無反對業經正式咨覆存案各議員均有投票取决資格各種手續均照法律辦理云云來往電文如此足微借欵並有未變動也惟因保文氏既未抵粤實欵未交致銀紙價格一日漲跌數次不論西紙東紙皆銳爲低跌結賬者頗爲不使且廣東紙幣之外尚有廣西紙幣由桂軍帶來時向市中行使其間略有煩言於是有疑爲督軍發出者督軍署昨乃發出布告表明廣西紙幣向未輸入廣東本督軍蒞粤以來正值財政困難軍需緊急惟就本省財力設法因應所發薪餉或支付毫銀或搭放本省紙幣并無將廣西紙幣支發薪餉以釋誤會 
　　軍隊之情形粤省軍隊叢積現在尚無清理辦法其屯聚於省垣者當此舊曆新年陸督軍已盧或出而聞事特派隊四出偵查隂曆初二晚八時許有少艾女子一人行經大北直街北帝廟地方適與兵士數名相遇兵士任意調戲經該叚崗警上前干涉詎料兵士不服反將崗警肆行痛毆迨由鄰段警察鳴笳救護兵等亦有大隊馳至互興武力鬨　非常後爲督軍聞悉卽派稽查廖廣英前　制止并商由蒙司令立將行兇兵士交出嚴行究辦以肅軍紀又元旦日下午五時許有警衛軍兵士多名聯赴城隍廟游玩適以鏡花臺開演影戲日場將完兵士等不買戲票闖入座内爲守閘人所阻彼卽拳脚交加該院特務警察干涉彼亦不顧迨至警笛鳴鳴大隊馳至該兵士乃分頭竄散至近日更有爲社會所注涡垎則以滇軍尚有萬餘人流落粤省頓聚於南韶連一帶積欠軍餉甚巨不編練亦不解散該軍中人憤懣異常亦頗可虞云 
　　學務之情形粤省學務自民國三年而後已一落千丈朱省長抵任後頗以振興學務自任派出視學員對於各校頗嚴重監視聞舊曆年假中直轄各校校長頗多更動於是辦學人員又起震恐矣 
[武漢金融談]  
　　武漢錢荒之原因雖由於銅元缺乏而濫發官票迄不兌現實爲其主因現財政部因迭接鄂民之呼籲已電令鄂省官錢局停發新票並以該局票本耗於起義軍需多至二千餘萬串應由政府籌還前曾奉大總統交諭該部妥爲籌議擬俟大借欵有成再行酌量收回兹者票價日落無術挽救特由部電達鄂省長財政廳長錢局督辦預爲宣示由部擔任收回於是市面人心爲之一定日來票價稍有起色至減輕銅元重量改鑄當二十文銅元一節財部原不贊成嗣以鄂省長主張請託湘省代鑄其當二十者僅重二錢五分較高督辦擬請減之重量更輕三分是以改變前議准許鄂造幣廠鼓鑄重量三錢之當二十銅元模式仍照舊樣惟稍薄耳查現時銅價改鑄三錢重之當二十銅元雖不獲利亦無虧折現鄂造幣廠已籌備即日開鑄日以一萬串爲額其鼓鑄時期王兼省長擬定爲一年財部不允乃改爲六個月部議猶不承認只許三個月如届時市面尚需銅元則察酌情形再爲寛限 
[江北短簡]  
 
 
 

Page 7

 
 
駐守清江東城之第一混成旅排長趙志源刀傷淮揚道尹公署傳事許集梧頭部現在醫院調治已將痊愈惟雙方意餐見仍未融洽憲兵營營長周鴻鈞調停兩間往返十餘次尚無端緒若一方不能讓步恐一時不易解决也 
　　二月一日午間第一混成旅旅長馬玉仁宴本旅參謀副官於司令部 
　　第一混成旅副官倉文光赴徐公幹 
　　中華改良監獄協會南京分部會員范球發起監獄學校校址已定新街口業已禀經司法部令高等廳查明批准昨特繕具簡章函致江北各縣知事請爲出示招生咨送肄業 
　　兵士鞏某李某在西壩娼寮王松茂等家滋事經旅司令部查明棍責以示懲戒 
　　清鎭小輪因河水淺涸寳應以上運河依舊不能通行 
　　行刦清江南門外福田菴之盜犯陳鴻祥業由季軍官會縣訊實電奉省吏電令鎗斃於二日在西郊執行 
　　清江天妃福興通濟諸閘連日船隻經過絡繹不絶關稅釐金頗有起色 
[杭州快信]  
　　中央解欵浙省前本每年認解四百五十萬元獨立後軍費驟增經吕前督商允每月認解十萬元兹聞財政部以庫欵支絀令行財政廳按月提前滙解並咨請齋省長察看浙省情形量爲加增 
　　印花稅分處已於二月一日成立財廳長莫伯衡昨通令各縣局速報結一月分之印花稅嗣後關於是項文件逕呈迎花稅分處核辦 
　　浙江菸酒稅奉財政部令六年度增加四十萬元共計一百萬元 
　　省道籌備處楊督軍以屬於民政範圍前議劃歸省署兹悉齊省長以經費無出决意緩辦 
　　第二期修築省道委員出發中途阻雪致滯測量現須三月初始能測竣回杭 
　　省議會昨又電京催議長沈定一回杭主持會務 
　　學界俞紫穟等組織國民俱樂部性質與政治商榷會相近 
　　劉恩度等組織之辛餘俱樂部純爲文人娛樂性質並無政黨氣味 
　　楊督政躬不豫初起胸悶腹瀉腕膈腰痛延中西名醫並診今已痊可親視公牘 
　　省公署昨日通飭各中學校本月七日一律開課 
[法國貨樣會與華商之關係]  
　　歐洲貨樣展覽會之設已歷數百年矣至一千九百十五年法國因商務異常發達乃創設一最大之貨樣展覽會於利用城開會至今已獲奇效因利用城係一商務薈萃最要之地自四百餘年來該城常有他種大展覽會之設置意大利德　弗朗特而（卽法比二　北邊之人）東方西班牙等之商人皆來赴會於是利用城遂成爲歐洲滙兌家及資本家之第一要地該地可購之貨卽係綢緞　雜貨藥料生皮製革五金類木料駝鳥羽羊毛琥珀染料軍械音樂器陶瓷器金銀首飾最著名之貨物即書籍與綢緞兩種一千九百十五年利用城之商務總會得法國政府之允許及輔助遂開設一新貨樣展覽會邀請協約及中立各國之客商赴會雖有德人從中毁謗然此會之進行仍獲大效帶貨賽會者計有一千三百四十二家其分派九百十二陳列所所賽之貨共分十四類（一）自動車（二）金屬物及器械（三）耕種機器與肥田料（四）鐵質與木質器具（五）化學藥吕（六）織造物（七）尊貴首飾鐘表（八）電氣與煤氣（九）遊戲品（十）食物（十一）衣服（十二）生皮皮貨（十三）紙張書籍印刷（十四）音樂中國上海漢口廣東及其他省分各巨商因與利用綢緞廠往來交易五十餘年故均託該廠等爲之代表售貨其所買賣者均得佳效第一次大會之成績既如是優美於是利用城商會乃議定於一千九百十七年（即中華民國六年從三月一號起十五號止）續辦第二次貨樣大展覽會此第二次之效果必較第一次尤優無疑刻下已　數百外來商店與局廠在利下列名掛號矣參觀者亦必較第一次尤盛因人人均知往來貿易如能雙方接洽親見貨樣者其交易必更滿意因此該會甚冀中華商賈勿失此良好機會能善多數中華著名出産品及工業廠中之成品於利用必深表歡迎也該城商人因與中國往來貿易已久特於商業學校内設一華語專科造成最優等之繙譯人材中華商人至彼處時必能格外輔助盡力導引現時中國至法國之旅行甚易有最朋法國英國日本輪船公司頭等大輪按期往來上海天津香港及法國馬　埠沿途并無須換船一至馬賽只須數小時卽可到利用中國商人可携貨樣由上海直達馬賽至利用先期并可向中國法商法國輪船公司及各地法國領事署詢問一切自能得其詳細并有在中國各要地開設之法國大銀行可代爲滙欵至外國人購買中國貨單因太繁雜不及細述撮其人要則綢緞生熟　金屬各質（銅鋅錫銻）生皮皮貨牛羊角藥材等等最爲合宜中國商人在法國可購者鐘表玻璃物件工作器械織造品耕種機電氣各機等有此彼此通商之導引以後華法二國之感誼必將因是而愈　親隨也 
地方通信 
[鎭江]  
　　省委蒞鎭調查齊省長委任道尹王燿赴蘇常　各屬調查各縣知事政續及保衛團警備隊狀况以憑考核該委員業於日昨先行蒞鎭調查矣 
　　撥兵駐防新洲駐鎭陸軍第十九師楊春　師長近悉揚中縣境之新洲地方時有梟盜出没水警師船因有圩塘隔舟楫不通非派陸軍步兵往駐殊難防範爰於日昨派兵一隊馳往該處駐防 
[嘉興]  
　　限期呈報官産嘉興清理官産委員查任與縣知事張夢奎於昨日出有會銜布告略謂杳城濠水閣馬路等係屬國有産業歷年租與民間建造房屋完納佃租袁前知事曾奉省飭使民間所租城濠水閣馬路等開具畝分土坐四至呈報聽丈估價承買在　　該限呈報者固屬不少而抗　不報者亦順不乏　奉省令限至本月十日（即正月十九日）民間所租城濠水閣馬路等尅日開具四至土坐並佃租執照呈報到處以便勘丈估價承買如逾限不報一經查出定予充公標賣 
　　信業之呼籲嘉興縣署近奉省令民局所寄信件貨物在郵務局發達地方須向就近郵局掛號方得寄遞會出布告現全盛福　協興永和永利等各民局以寄遞信件貴乎迅速若須掛號必致輾瞬遲誤有礙　業已提出種種困難情形於昨日呈請縣知事轉呈省吏核奪 
[湖北]  
　　再誌漢口商業之盈餘漢口去歲盈餘各商業曾略紀昨報兹悉洋紗帮以葆和祥冠首獲利十四萬兩顏料帮以裕利冠首獲乎六十餘萬其同業瑞昌祥祥記亦各獲利數萬且該帮無一家虧折者蓋由歐戰以來顏料逐步飛漲只要有貨卽可獲利也金業獲利者只新老鳳祥天寳等家聞因冬間金價跌落頗多虧折藥材惟張萬泰盈餘四萬餘金疋頭祗厚記獲利三萬八千兩其餘五金油米各業皆獲利平平盈餘巨萬者殊少 
　　申漢郵便阻滯近日長江水勢奇涸往來申漢輪船在九江下游與漢口下游黄石港二處均難通行黄石港之江面水勢更淺且有沙洲横梗小輪亦不能通過漢口稅務司已命理船廳派人帶機器前往疏濬然工程浩大非兩三日所能竣事漢口郵改局因申漢郵件遲滯已呈准湖北郵務管理局將寄往上海郵件包封改由京漢鐵路遞津轉津浦鐵路至南京再轉上海俟水道無阻後仍交輪船寄遞 
　　裝設電話地底線武漢夏電話原係商辦民國二年經交通部收歸國有發還商辦公司股本並以漢口漢陽所架杆線自經兵燹多毁於火擬乘時改良另修地底線以免風雷阻滯故自二年起漢上商號請裝電話者多以不便接線拒絶蓋以改裝電線在卽未便再爲置杆設線也現地線工程由三井洋行包辦材料漢協盛建築公司承攬工事於上年動工由租界而華界而漢陽舖設將竣電話局特通告欲　各戸自往報名註册以便挨次裝設其渡江線原只兩根現加爲八根從此官商傳話可免阻滯矣 
[北京]  
　　裨益貧女生計之咨文農商部咨京兆尹文云爲咨行事案准總統府秘書廳函稱據山東省立女子職業學校校長王映庚請創辦花邊女工廠曁傳習所呈一件附花邊樣本一件經呈奉大總統批交農商部　將原呈件函送查照等因並據該校長分呈到部查近來花邊一項歐美各國用途日廣該校所送編織花邊式樣　緻適用若能參照仿製行銷必暢於貧民生計殊有裨益該校長所請於京師設立女工花邊傳習所廣招貧家婦女入所傳習所擬辦法不爲無見惟設廠創辦費欵需時如一時不易舉辦擬請於貴署所轄女子貧民工廠内添設花邊一科參照該校辦法並設法提倡互相傳授庶於貧民生計國外貿易兩有裨益除由本部擇要登報著爲淺說刋布並批示及分咨内務部外相應鈔錄原呈並附花邊式樣一件咨行貴京兆尹查照核辦見復并希將原件發還可也此咨 
雜評一 
[電碼與文字（步陶）]  
　　新式電碼據在交部所試驗者謂有省費免譯之便而所難者爲華字艱深之一端夫任何事務創始未有不難者設此電碼之應用果僅苦於華字艱深則此等發明於世界電學史中巳有大可注意之價值矣 
　　中國文字展轉通借音義繁難早有人提議改良其守今日社會中所常用之字已極普通而奥義古音與夫文學上所用之辭語乃借爲最少之一部份非有特别原因必不至用於電碼在此電碼中所視爲困難者當在同音字與特别名詞之爾種習之既久細爲推求或更有他端發明以免除此缺陷亦未可知我今所欲間者用此電碼今日通電所用之機器是否　用今日各電局之人員是否即能　心應手改用之後各電局之經費有無若何影響凡此皆此電碼能否應用之前提也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀美德絶交消息]  
　　大陸報云駐滬美總領事薩門斯昨接駐京美使來電内稱美國已與德國斷絶外交關係此電係正式通告並未載有特别訓示自歐戰發生後上海交戰國雙方官吏未能直接通文遇有事件咸賴美總領署爲其承轉之機關再寄交俄境内德奥俘虜之紅十字包件亦賴美總領署轉寄爲數不下數千件故交戰國雙方咸受其惠今美德現已絶交則上述各事當然轉交其他中立國領署辦理但薩總領事尚未接奉關於此事之訓示也連日滬人專注目於美國行動之消息酷似歐戰初開時之情狀星期日夜間謡傳覊留於此之德國商船擬乘間潛駛出口人言藉藉多指聞裝有軍械之某德船而言當即通知中國當道頃聞中國砲艦一艘已奉命停泊吳淞口外以便攔阻華員並派兵保護吳淞之太平洋商務海電局以防意外泊於浦江中之美國各軍艦近日已裝足煤斤糧食準備一切又長江上遊之美國砲艦亦奉命駛回上海傳說美國如入戰局則刻駐天津之美國第十五步隊將移駐斐列濱聞美國依照特别條件縱即與德開戰仍可駐兵天津若竟調開天津之兵則不過因美國需用此軍隊於他處耳 
[最近出口之中國土産]  
推廣土産暢銷國外爲當今最要之舉日前本埠工商研究會正副會長楊小川謝復初諸君在交涉公署開會歡迎華僑選舉代表李懷霜謝碧田當時曾討論吾國工商各界亟宜推廣海外貿易各問題惟我國土産雖富而直接輸出者竟不可得所有出口大宗土産均由各洋商自行收買販往歐美各國消售今調查得本埠各洋行最近裝出各貨詳紀于下平和絲吐頭四十二包福興英山東府綢八包立興草帽辫十一包隆茂粗麻一百二十三件三星黄絲六十六包老沙遜揀淨鴨毛四十二包培森山東府綢一包百利破絲棉八十一包祥茂破絲棉二百零五包振興草帽辫一百十包老沙遜蛋白四十七件怡德蛋白五十六件怡和絲吐頭四十五包怡德猪鬃十件製絹公司絲紗八件均報明海關給發准單裝由英公司船墨爾脫號（譯音）運往倫敦於隂曆正月十四日出口放洋 
[美國敎育家第二日講演記]  
　　昨爲江蘇省敎育會請美國衛西琴博士講演之第二日仍於下午四時半開會所講者爲中國迷信的敎育謂大凡不合自然之理而甘心爲之者即爲迷信中國現時學生所迷信者有三一曰傲氣由老學究遺傳而來一曰金錢與西國所崇拜者同一曰模仿由自然之道德衰敗致失去知覺而來中國學生往往不能離此三種迷信無怪離自然之道德日遠矣此誠今日所急宜設法補救者至補救方法俟明日詳言之是日到會者約二百餘人散會已六時一刻矣 
[内務部注意江蘇自治]  
　　内務部以江蘇一省爲文明先進地方自治辦理最早尤爲最善現當恢復自治之始究竟自治程度如何籌備手續已否完竣特派委員王震來滬詳細調查王委員昨已抵滬當與本邑縣議事會議長莫子經等會晤詳詢上海自治情形後擬再赴各縣調查云 
[訂期會議推銷印花稅辦法]  
　　上海縣公署昨日通告四市十九鄕函云案奉財政廳訓令奉財政部電開查印花稅自開辨以來已歷數年亟宜力謀發達現在財政支絀異常出入相權不敷甚鉅此項大宗新稅更宜首先整頓以裕稅收該省爲東南財賦之區所有應銷票額即未能以廣東所認之百十萬元爲比例亦當以浙江所認之四十萬元爲標準應自六年一月起每年定爲四十萬元希即就和縣地方情形詳加體察酌定比較列入考成飭令各縣知事廣設分售處多方勸導俾暢銷路并於各鄕繁盛之處委託可靠鄕長設法銷售國家財政匱乏至此務當體念時艱悉力進行勉顧比較至爲盼望并將辦理情形先行電復備核等因奉此查蘇省近來印花銷數寥寥無幾按諸五年度預算短絀甚巨各該縣每月册報銷數其能認眞推銷稅收稍旺者固亦有之而因循敷衍收數疲滯者仍復不少奉電前因自應將六年度銷數預定比較票額責成各該縣如數推銷以副中央定額兹經參照上年銷數察酌地方情形擬定各該縣本年銷數比額並訂考成辦法七條頒行查照自此項文到之日起務宜振刷精神奮力進行各就單開銷數比額設法廣銷總期有盈無絀勉　考成勿再因循自誤至五年十二月以前已售稅欵應速按月塡册報解以資結束除呈報並分行外合亟令仰該知事遵照辦理母違切切此令並發印花銷數比額清單考成辦法各一紙到縣查印花稅票前由各市鄕經董辦事處分領銷售奉令前因應即邀集各市鄕經董妥議辦法以利推行兹訂於二月十日卽隂曆正月十九日午後一時在縣署會議好希查照於是日惠臨爲荷 
[交通銀行開兌之期望]  
　　交通銀行行長趙慶華因悉北京總行議董施肇曾提議商借日欵已有眉目故於去臘起程赴京接洽一切兹悉該行近日連接趙行長來電略謂日欵可望成立惟尚有某方面阻力是以遲遲惟在京總須領到現欵方可返滬請將開兌手續籌備妥貼一俟得欵即行回滬訂期開兌云云滬行副行長業已分别籌備大約俟趙回申即可實行營業云 
[新訂常關稅法之施行細則]  
　　江海關監督施理卿君奉北京稅務處飭敎新訂常關稅法及常關稅法施行細則草案到署當已轉致新關稅務司查照辦理兹將稅法施行細則照錄如左 
　　第一章總則第一條關於常關收稅之一切手續依本細則之規定行之第二條常關進出華洋貨物之貿易狀况得由各該地商會隨時調查列表統計之 
　　第二章徵收方法第三條商人販運貨物應於第一徵收機關依法定稅則完納稅銀第四條徵收機關收清稅銀應隨時塡給軍單第五條運單用四聯制分左列兩種（一）運單（二）分運單第六條運單分運單之式樣由財政部制定以部令頒布之第七條運單分運之製備編號蓋印由常關監督行之　　第八條運單匯塡明商號商標品名數量號數銷地稅銀年月日每聯騎縫處應塡明稅銀由收銀人簽名蓋章以一聯給與納稅人一聯彚繳該常關監督一聯繳金庫兌收一聯存徵收機關備查第九條運單與貨物不得分離一稅之後通行全國不再重徽第十條分運單應塡明商號商標品名數量號數銷地年月日由徵收員簽名蓋章以一聯給與納稅人一聯彚繳該常關監督一聯繳金庫備核一聯存徵收機關備查第十一條分運單與貨物不得分離分運貨物不再重徵第十二條運貨人請給分運單時應將原運單呈繳所在之徵收機關查明該貨物之商號商標品名數量號數與原運單相符方准給發商號商標品名數量號數與原運單不符時不得給發分運單第十三條運貨人請給分運單無論原件或分裝以原運單内貨額售罄爲度得爲數次之請求給發第十四條復進口貨物以運單爲憑查明單貨相符不再重徵第十五條常關及分慈暇入稅銀每五日連同運單一聯清繳金庫兌收第十六條常關及分關徵收稅銀以銀元爲本位火耗名目永遠革除第十七條運單分運單無庸貼用印花徵收人員於依法收稅外不得收受絲毫陋規第十八條運貨人應開明確實數量依法投稅不得有納賄下票繞越漏稅情事第十九條分運貨物以下列各種有商號商標號數易於識别者爲限（一）成箱貨物（二）成捆貨物（三）成包貨物（四）成桶貨物（五）成袋貨物（六）成捲貨物（七）成簍貨物第二十條下列各項無庸請給分運單並免重徵（一）商店批發貨物之不成件者（二）各種雜貨併成一件者（三）小商人販賣之貨物在五十斤以下者（四）用戸之購買物（五）旅外商人及商業使用人寄回家用之貨物 
　　第三章查驗方法第二十一條已納稅銀之貨物運至指銷地點後運貨人應至該徵收機關呈驗運單查明單貨相符由該機關加蓋驗訖戳記方准起卸第二十二條貨物估量用權度法規定之權度器行之第二十三條估量貨物不得有扦浮情事第二十四條估量貨物時員司扦巡不得索取驗票費等各種陋規第二十五條徵收機關員司估量不公時得由運貨人聲請就近商會派員會同查驗第二十六條徵收機關於查驗時發生單貨不符情事查騐人員應於十二小時内報告於該機關長官第二十七條該機關長官接到報告應於二十四小時内查明核定處分辦法不得任意扣留商貨船車 
　　第四章罰則第二十八條違背本法第九條第十一條之規定者照法定稅額處運貨人以三倍之罰金第二十九條徵收人員違背本細則第十七條之規定收受聘規在十元以下者罰俸一個月在十元以上一百元以下者罰俸三個月在百元以上三百元以下者停職在三百元以上者付懲戒第三十條運貨人違背本細則第十八條之規定者納賄下票照法定稅額處以三倍之罰金受賄人依前條處斷繞越漏稅者一經查獲全貨充公第三十一條運貨人有未經繳納第一稅之貨物朦混分運請給分連單者一經查明證實照法定稅額處以五倍之罰金第三十二條違背本細則第二十三條之規定者應將該員司除名該機關長官記大過一次第三十三條違背本細則第二十四條之規定者依本章第二十九條之規定辦理 
　　第五章附則第三十四條常關稅施行後所有釐金貨物稅統捐統稅産銷稅正雜各捐正雜各稅烟酒公賣烟酒牌照稅章程條例及徵收機關一律廢止但契稅鑛稅房舖捐行政鹽捐不在此限第三十五條自常關稅法施行之日起於三個月内將全國常關一律改但其官制另定之第三十六條本細則與常關稅法同時公布施行 
[挾帶手鎗子彈之澈查]  
　　前充民軍之紹興人王良福於上月十號夜在公共租界福建路徘徊窺探被老閘捕房華探顧阿根查見以其形跡可疑上前詰問當在王身畔搜出實彈手槍一支帶入捕房解送公共公廨訊供收押在案昨晨復由捕房解究即據中西包探上堂禀明前情並將搜出之手鎗一枝子彈八粒一併呈案請察訊之被告不認爲匪會審員王肇之君商之美沙副領事判王仍帶回捕房候查明曾否在租界内犯案於下禮禮拜二再行訊核 
[舢板廠橋建造工竣]  
　　蘇州河麥根路大橋卽舢板廠橋改建工程自開工以來已届四個月限期兹已於前日告竣公共租界工部局定於明日驗收橋工以便本星期内開放交通所需八千餘兩之工料費銀係由閘北紳商與工部局各半分認惟該橋保固年期祇限四年一俟期滿必須拆除應照海關河泊司定章重復建造云 
[經紗廠加稅之困難]  
　　本埠經紗廠一業年來因洋布盛行土布滯銷是以逐漸減少現祗楊樹浦和興一家爲碩果之僅存該廠所出布經專銷龍華徐家匯北新涇浦東等處鄕間貧苦婦女靠此生活者爲數不下萬人近因紗稅認商欲向該廠加徵捐稅每機須加大洋四分該廠股東等以年來紗價飛漲爲維持女工生計之故勉力經營本難獲利從前每月納捐十六元已覺困難現每機加捐四分較前已增至十餘倍之多萬難承認迭次磋商未能解决因此該廠布經不能行銷内地而内地各小鎭代售布經之店舖則以營業攸關不得已自向稅務所認繳捐稅然後向該廠批購銷售而所繳稅價仍加諸布經之售價以致一般貧苦女工莫不呌苦至該經紗廠本年尚未開工刻正銷售存貨聞萬一不能解决惟有停閉輟業果爾則女工生計又將大起恐慌矣 
[染織布業之悲觀]  
　　本埠染織布廠去歲營業盈虧已誌前報兹查新正以來各布廠現狀頗呈悲觀目下咸以資本不足尚須添招投股本或以營業虧蝕行將歇業而照常開工者甚屬寥寥兹將業經開工各廠調查錄下滬城大南門華豐振新徐家匯華倫華興滙源閘北恒裕豐陸正大浦東通源緒豐源茂瑞大源昌福順君生大倫大森 
[北市自設電燈之發起]  
　　華界裏虹口一帶各絲廠等所用電燈大半自設機器燈費稍昻而各店舖及小廠棧則以用煤油燈者居多若接裝租界電燈因其關碍主權是以不便裝置兹由裕綸協記等四絲廠及奚慶璋等發起擬創立華商電燈公司專在引翔鄕區域内至閘北界内爲止現正分别調查各廠自燒之電燈共有若干盞並預計各店能裝若干盞一俟查明核算後即可擬章招股從事組織並聞預約開辦經費計造屋購機設桿裝線等項至省須有萬金亦祗能在各絲廠及各店首先裝置然後再加資本推行各處云 
[花邊公司開始招股]  
　　本埠自歐戰以來洋貨缺乏價又昻貴以致一般實業家均思利用時機振興國貨日前經陸蓮溪程文明王文興徐枝春諸君發起創辦一花邊公司額定資本五萬元計分一千股專製手織編織釣結各項花邊及各種抽絲手工等貨現已擬定簡章組織事務所於天津路永源里隆泉公號中並經伍廷芳楊小川王介安諸君盡力贊助樂觀厥成日内正由各發起人分投招股一俟股份集有全數四分之一當開成立會選舉正式總協理實行開辦云 
[滬濱各校之新春消息（五）]  
　　培本小學閘北寳山路頣福里培本小學校自朱啓明君創辦以來迄今已三易裘葛科程完備敎授合法故近來就學者日益衆多兹於今春起擴充校舍添聘敎員推廣學額定正月十六日開學 
　　文生氏高等英文學校北蘇州路文生氏高等英文學校創辦以來歷有年所各生成績斐然可觀有高麗學生曹正煥離校後即考入美國派克高等學校他若石家麟考入南洋公學中學四年級（現已畢業）繆天綬考入北京大學去年下學期本科一年生張燿考入郵局充辦事員皆該校所造就又有陳榮祥者現年十四肄業該校僅二年（現在預科二年級）聞已可直接聽講當洋敎員上課時除質疑問難外并能達敎員之意於新同學是亦該校敎授精良之所致也兹校長潘君志驤爲力求完美起見復添請狄蘭夫人敎授萬國史等於本科則增交涉公文法文兩科公文由校長敎授法文由英國派生女士敎授蓋學生畢業後欲佔高等位置則不得不學交涉公文欲投考國内外大學則不得不學法文也該校除校内宿舍外復設校外宿舍學生之衆從可知矣 
　　基督公學虹口密勒路基督公學開設有年專爲培植青年之道學提倡三育之精神且於商業一門英文尤多注重本歲經校長王煥文庶務王弗二君加意整頓改革課程（中學及兩等小學）完美取費從廉（另章索閱）並特請啼鵑君傳授美術畫專科如時裝古裝美人各物花草風景月份牌等件均極優美定今日（十六）開學 
　　培本女校麥家圈基督敎中華自立培本女子學校開辦兩載以闡明道德啓迪童稚爲宗旨提倡家庭母敎智識爲方針且於禮拜日另有一時之主日專科定下星期一（十二號）開課 
　　羣學會夜校羣學會應社會之需要供有職業人之補習特設英文夜校以畢業後能了角英文普通報簿記方法及繕寫函牘爲目的敎授方法與現行夜館特異每學期學費四元無力者減半校務主任陳慕唐君係留美畢業學問高卓規畫井井該會門首電車可以直達來學者頗便云 
[縣商會訂期會議]  
　　上海縣商會每届新正春節必開第一次議會邀集全體議董討論商界應興應革事宜今届已訂二月十一日即隂曆正月二十日下午四時開會昨由該會分别函致全體議董及各業代表等請於届時一體蒞臨共同磋議 
[烟酒聯合會之歡迎會]  
　　全國烟酒聯合會昨日開會歡迎馬炎文王文典二君到者共一百餘人先由主席報告此次本會之事全仗全國商會聯合會及國貨維持會鼎力協助爲我兩業同人造福今商會國貨維持會會長王文典君爲裁釐加稅事亦將北上業於昨日假座雅叙園設筵代表全體同人道達謝忱今特開會歡迎馬王二先生云云遂由全體起立行一鞠躬禮次馬炎文君演說今日承諸公歡迎 
 
 
 

Page 11

 
 
萬不敢當惟炎文對於公賣一事深知同業困苦曾有公賣駁議一篇痛陳利弊去年商會聯合會開會炎文特提議裁釐加稅問題旋見烟酒聯合會諸代表到京特聯合一致提出請願書云云旋即散會 
[寰球中國學生會常年大會預誌]  
　　寰球中國學生會訂期二月十號晚六句半鐘假座西藏路一品香西餐館舉行第十二次常年大會届時請名人演說並發表新選董事及分贈第六次徵求會友團奬品現正預備通告柬邀同人到會其襄盛舉云 
[預誌縣公署之宴會]  
　　上海縣知事沈寳昌上海稅務總公所所長吳靜山訂期隂曆本月十七日午後在縣公署設筵邀請滬上各紳商讌飲昨已具柬相邀 
[調查山西學生]  
　　上海縣公署昨奉省長公署訓令云案准山西省長咨開查大學專門各學校以北京津保滬漢等處開辦最先晋省留學者所在多有自應擬表分咨詳細調查以備稽考相應檢同表式咨請查照轉令上海專門以上各校照表塡列逕送本署備查至紉公誼等因准此合亟檢同晋籍留學調查表一紙令仰該知事轉飭境内公私立大學專門各校查照塡列逕送山西省署爲要 
[護軍使往謁美領事]  
　　松滬護軍使盧子嘉於蒞任後函請楊交涉員訂期訪晤駐滬各國領事當經分函查照在案昨爲訪晤駐滬美總領事之期於上午十時由交涉公署外交科長陳世光同乘汽車往晤美總領事移時回署 
[仿製洋貨但完出口稅]  
　　江海關施監督炳爕昨復國貨維持會函云一月六日接展來函據中華興記香皂廠及振新染織工場兩商號呈請農商部援案納稅免予重征已奉核准備案呈請轉核知照稅務司等情並附呈文兩件閱悉一是查上海中華興記皂廠機製香皂址四種又上海振新染織工場仿製美彩線呢美彩洋紗夕法平布等四種及絲光紗毛巾用紅紗二種均奉稅務處核准經過第一關完一出口正稅給予边單尚途查無漏稅情事即予放行先後令行到署業經於五年十二月十二日第五百二十五號並十三日第五百二十六號公函致明稅務司接洽在案相應函復即請貴會查照分别轉致可也等語該會奉復後昨已分别轉致兩商號一體知照 
[慈東姚氏旅滬同族會紀事]  
　　寗波慈東姚氏旅滬同族於去年發起同族會合姚氏清行支系旅滬同族之人組織而成入會者甚爲踴躍日前假四明公所開成立大會到會者八十餘人公推姚雲橋君爲主席當衆宣佈宗旨並報告收入會費及經過情形並有某會員演說謂吾同族人向無振作思相於工商界事業又乏人提倡以致日趨於窮困之地今日若不事事講求謀取生計何以生存於世乎在座諸公頗具熱心智識亦不弱於他人此後宜固結團體交換智識時時可以討論商業上計畫並可研究生活程度以啓發後人圖謀公益務望合力同心企望本會發達云云時有來賓俞宗周演說大致謂同族會滬上創舉惟姚氏爲先合族之人均出一系比他會尤爲親愛務要聯絡情誼互相提携方合同族會之宗旨繼有洪承祁演說謂同族會宗旨與團體相符惟同族更覺親密將來若能收美滿效果預卜可稱世界最有精神之會如各處能仿此普及以一族之團力聚而爲一國之團力則將來利益之大實無限量次爲袁履登演說謂同族會宗旨無非培植同族根本聯絡族誼鄙人極望會務發達則開辦學堂敎育子弟圖謀一族公益宣講道德受益實非淺鮮演說畢投票選舉會董以姚雲橋君得票最占多數當選爲總董姚瑞卿君爲副董其餘當選曾董二十一人遂全體影散會時已六下鐘矣 
[南市微覺地震]  
　　本埠南市方而於昨日午後三點三刻鐘時微覺地動約十餘分鐘始止迨四點十五分時又復震動須臾卽止 
[復善堂施種牛痘]  
　　小南門外復善堂歷年每逢春正開種牛痘赴種者不取分文今又届期昨已遍貼佈告定舊曆正月十四日始逢雙日上午在堂施種云 
[再誌小保險公司之欺人]  
　　開設法大馬路之愛衆聯保壽險公司於日前倒閉後各保戸即向介紹人（卽保險掮客）理論未能解决故昨日由顧玉麟等爲首邀集介紹人十七名至法捕房請爲核奪當由捕房轉送法公堂先據顧玉麟等訴稱愛衆公司自民國元年開設以來商人等均爲之介紹今被該公司總經理趙詠郇陳式餘等數人席捲逃逸現有保戸六千餘人均向商人等素欵但此項保險費由商人等收下後均轉交經理趙詠郇等收執現在商人等被累難堪故此邀集同事十七人請求堂上出票將趙詠郇陳式餘等提案訊追中西讞員會商之下判先將愛衆公司發封准予飭提趙陳到案再行核辦 
　　某某聯保小壽險公司自倒閉後所有保戸咸歸併於愛衆公司不料去年歲底愛衆亦相繼倒閉以致本城虹橋附近潘姓荐頭等數家身矿後保費無着詳情已紀前報兹悉該公司投保各戸皆經紀小民如滬城縣前街並三牌樓一帶在該公司投保者不下三十餘家繳費最多者共繳三十餘元少者十餘元兹有余公權自願爲保戸代表不費各保戸分文由余擔任調查該公司總協理並辦事各人住址以便聯名向官廳起訴追償損失云 
[緝獲縱火謀財之主要]  
前在南京路四十三號門牌羅傑律師處爲寫字之楊箴（卽楊常春又名小楊）因串同楊阿生林阿榮縱火焚燬寫字間乘間竊取計銀五百四十兩之滙理銀行支單冒簽名字騙取銀兩被控由探將楊阿生林阿榮及牽涉之婦人劉何氏一併拘解公共公廨分别收押惟小楊在逃懸賞緝拏在案兹悉小楊逃匿漢口經總巡捕房包探邵和鈞得悉禀明捕頭前往將小楊查獲寄押是處洋務公所昨日返滬據情禀請公廨中西官備文前往移提歸案訊辦 
[抓攤賭場之遷移]  
　　賭博中有抓攤一門粤人酷好之法以磁片琢成圓式如鵝眼錢大數以千計任頭家手握若干片覆於盆下聽憑賭客猜博分青龍白虎出寳進寳四門輸臝較摇攤爲鉅隂曆新正以來有粤帮賭棍在海寗路某烟紙店樓上設局聚賭近因頭家連日失利輸去數千金遂歸咎房屋風水不佳於前日起遷往武昌路仍興高采烈云 
[不認聚賭抽頭]  
　　成衣匠韓阿三近在蕪湖路滿庭坊五十一號屋内開設賭場聚賭抽頭被老閘捕房十二號西捕查見將韓與賭具一併帶入捕房昨解公共公廨請究據中西包探投訴前情並稱在韓身畔搜出僞金鎊兩枚卽將該僞金鎊與賭具一併呈案請察訊之韓延斐斯律師上堂辯稱被告前雖犯案現已改過是晚偶往觀看义麻雀並不聚賭抽頭請爲明察中西官判韓押西牢一月以儆 
[妓院聚賭之衝突]  
　　西棋盤街富春堂么二妓院妓女金鳳仙房内前晚由龜奴朱寳生小寧波（即戎桂生）糾同賭徒朱阿泉湯三子等三十餘人聚賭牌九不知因何口角朱阿泉等忽搶戎之現洋鈔票金磅共四十餘元圖逃經戎報告捕房飭探將朱阿泉湯三子拘押昨解公共公廨請究經關讞員會同美博副領事訊悉前情判朱湯各押西牢一月並諭原告龜奴以後不准聚賭 
[包探偵獲賭窟]  
　　朱濤榮在老閘橋北唐家弄永慶里某號屋内糾衆聚賭被滙四捕房包探奚德安查悉前日禀明捕頭前往搜獲賭具將朱拘入捕房昨角妐共公廨經中西官訊實判朱罰洋十五元充公無洋改押三禮拜賭具銷燬 
[爭繼案上訴後之枝節]  
　　陳與同陳攸同等禀控叔母陳瞿氏於叔父陳汝壽故後以陳補同承繼係異姓亂宗而陳瞿氏亦控陳與同等爭産奪繼各等情前經地方審檢廳訊供判結嗣因兩造不服上訴於高等廳大理院在案兹陳瞿氏已因病而死陳補同年未成丁被陳與同等驅逐出外經瞿氏之兄不服續訴於地方廳奉諭傳到兩造由推檢各官審訊供詞各執問官以此案既經上訴應候核示遵辦 
[被告提起反訴]  
　　住居北四川路横浜橋之吳如香又名吳如桐前在地方檢察廳禀控樂龍生將其妻誘出藏匿經林檢廳長派警將樂提案研訊堅稱被誣奉判將樂收押候查明再核在案兹悉此案已經法警查明禀復前日下午該廳檢察官將樂提案復審後以吳如桐所控匿妻並無充分理由當堂將樂省釋而樂以無端被誣昨復到廳具禀提起反訴並要求賠償名譽損失云 
[禀控浮收田租之批詞]  
　　滬海道公署昨批虞惠元等呈控崇明縣節孝公田没實浮收違法逮捕請求提卷派委查究由呈悉查該民等控訴主旨不外以過報公田不應援照底面公田租額繳納并證以秦國相錢惠春等曾經先後控同前情以爲勝訟張本是欲解决該縣有無浮收應以該項公田屬何性質爲先决問題卷查錢惠春等前後附禀民國二三年各租證均有底面字樣辛亥年繳租執照亦有暫收額租俟下年酌加等語並迭經飭據縣復確爲底面公田又經縣議會議决實行照章議租是此田之性質顯係底面自應按照民産議租辦法爲繳納租金標凖同得以換單改證指爲淨收意圖飾聳且細核此案全卷秦國相等恃衆覇抗經縣詳飭究辦有案錢惠春則供季鳳台揑名上訴季鳳台施德秀等則控經省長令飭退佃早絶訟籐各在案兹據該民等復於徵租之時揑詞朦控藉爲抗租地步此等健訟惡風本應懲究姑從寛免議至所稱差索一節片面之詞亦難憑信惟事關串差勒索姑准飭縣查明呈候核辦仰并知照此批 
[復訊私用賬欵案]  
　　美商勝家公司控用人毛子卿吳德培私用賬洋九百三十一元迭經公共公廨訊判被告均交人洋並保諭限七天繳洋六百四十元在案昨晨由廨復訊原告西人投案求追並稱毛已央人理楚而吳仍無人擔保云云中西官判毛先行開釋吳改處四百七十五元大洋舖保限七天清理 
[婦人供詞歧異]  
　　法租界永安街唐金記所開之棕印店於本年舊曆元旦下午三時忽然起火延及貼鄰金子紅所開之蔴袋店等房屋共被焚燬四五幢當由救火會西人到場灌熄旋經捕房查得金子紅蔴袋店保有火險四千兩捕頭恐有别情故飭包探將唐金記夫婦及金等一併拘入捕房先據唐妻陳氏供於前三日由金對我言如能縱火取得保險銀兩即賠償婦人全新家用物件等語當由阿捕頭錄明供詞於昨日解送法公堂請究詰之唐陳氏供住居永安街與金爲鄰已有十餘載是日下午丈夫出外拜年祗有婦人在家後見門口有木人頭戲我即出外觀看不料家中風爐内之火未熄燃及柴薪致肇此災實係無心失悞實未與金串同縱火唐金記供商人於是日至親戚家賀年後有學徒來言家中起火我即回家後卽被拘到案實不知如何起火金子紅供商人之店開設已久保險至今已有二十三年每年核計必有盈餘今將賬簿呈鑒並稱雖與陳氏爲鄰實無串同縱火情事求察中西讞員以陳氏供詞前後兩歧着押一月以儆唐金記金子紅等一併開釋 
[行人自不小心]  
　　汽車夫畢仁標前因司機不愼致將行人李金生撞倒受傷當送醫院醫治畢解法公堂請究判交一百元人銀並保出外候訊在案昨因李傷已痊愈由捕房解廨請訊李金生供是日民人送友人上輪回來偶不經心故被撞倒畢仁標供是日行車甚慢李由横路冲出因此碰倒中西官以李金生自不經心將案註銷聚仁標開釋 
[坐車人酌償棺殮費]  
　　汽車夫朱新發因駛車不愼在寗波路撞倒乞兒錢金龍跌傷左腿身死由捕將尸車送驗尸所報請公共公廨騐明諭着地保棺殮並諭朱交一百元人洋並保着坐車人陳琪酌給棺殮費在案昨晨由廨將朱等傳案訊供一過判令酌給棺殮費丁事 
[婦人尋獲逃媳續紀]  
　　在公共租界開設昇大馬車行之何甘棠因其媳蔣氏名錫英於成婚後不時歸寗旋於去年隂曆九月間捲取貴重衣服金珠飾物等逃逸日前有人向何報告蔣氏現匿西門外旋由何妻率人前往尋獲扭控高昌廟警所請究各情已紀昨報兹聞蔣女今年十九歲成婚甫及一載現何已向蔣女之母屬理論須欲追還聘禮損失等五千元方肯息事云 
[尋見逃妻之疑案]  
　　浦東人潘慶濤前日扭住居閘北烏鎭路福德里之甬人竺彰德及婦人俞氏至四區警署控稱民國四年間憑媒娶俞氏爲妻現年二十四歲去年隂曆十一月忽然逃逸無蹤今年治下尋見請究當經姚警正質訊竺供俞氏係是髮妻於八歲時童養來家至十八歲完婚現祗二十二歲俞氏供竺係本夫前住德生里時與潘爲鄰潘妻與婦人同在某廠工作曾被潘誘往浦東霸留不放云云判一併解送司法科究辦 
[女子被誘捲逃]  
　　廣東路五十五號門牌粥店主林吉根之十八歲女兒林海仙被店夥盧金誘引成姦並於前日唆使捲物偕同逃逸當被女父得悉報告捕房飭探將盧與林女一併查獲昨解公共公廨經中西官研訊屬實判盧押西牢半年女交其父領回 
[婦人不願爲娼]  
　　蘇州婦人周徐氏被韓陳氏誘拐來滬串同老閘捕房一千二百二十九號華捕姚良庭及胡開元尹金生賣於漢口路二百九十九號門牌雉妓院鴇婦陳楊氏處賣娼徐氏不願欲投捕房控訴被六百六十三號華捕阻止當經包探居阿巧查悉禀明捕頭即將以上各人一併拘獲昨解公共公廨經中西官向各人研訊一過判周徐氏暫留濟良所姚捕與胡尹兩人及陳鴇韓楊氏分别伡候再訊 
[跳出火坑]  
　　蘇鄕森凟鎭女子張阿媛去冬被其母張氏押入浙江路六百四十七號門牌雉妓院爲娼近染瘡毒不願接客前日自投濟良所昨晨由所將張女解送公共公廨經中西官訊悉前情判張女發濟良所留養 
[失去鈔票金表]  
光復路怡昌絲廠管車人周德本前日至四區警署報稱因至陸家宅女工陸金秀家與其弟陸毛弟叙談回廠時被陸鄰居玉根郎陸順林等揪毆失去鈔票五十元金表一枚請究姚警正當即派警將王等一千人拘解司法科核辦 
[奬勵偵緝隊士]  
　　淞滬警廳偵緝隊隊士崔仲良係湖北人當差多年近因母病由翟隊長呈請徐廳長給假省親廳長以該隊士素來辦公勤愼除核准外並賞給薪金一月以示奬勵 
[車夫過甚其詞]  
　　昨日寗班火車抵滬時車站鐵欄外停有黄包車多輛攬載搭客行本忽有車夫某甲竊取某乙車上捐照向東奔逃乙在後追趕大呼拿捉强盜一時印華捕聞聲畢集狂吹警笛帮同將甲追獲詢明情由一併拘入捕房禀請捕頭核辦 
[警廳飭緝梓琴]  
　　淞滬警察廳長徐國樑昨飭各區所隊文云案據公民米仲年呈稱竊民父占元向在江蘇督軍部下服務因民國三年七月有相識之南京人哈梓琴向民父領取本銀八千兩在申採辦棉紗雜貨運銷北路當時憑中立有領本字據存照自領本至今兩年有餘生意之盈虧及出入之賬目從未開單送閱上年屢次往催結算皆藉詞搪塞民父因供差在甯無暇到滬迨至本年隂曆十月間民父親自來申向之守催始則日延一日非稱某貨未銷未便結束即推某欵尚未到期無從結算至隂曆十一月二十六日哈竟由滬城携眷逃匿無蹤伏思上年民父即疊催哈梓琴開列清賬豈知其早經蓄意吞逃了事似此存心騙没與盜賊行爲何異公民血本巨資爲全家衣食有賴迫得禀報鈞廳仰乞分别飭移一體嚴緝逃犯哈梓琴到案究辦以安良懦伏祈照案施行等情計抄件據此除批示曁分行外合亟令仰該署遵照飭屬一體查拿務將在逃之哈梓琴一名獲解到廳以便訊究母稍疎縱是爲至要 
[搶攫婦女珠花]  
　　昨午二點半時有婦人鄭秦氏由仁濟里二弄親戚家出外雇坐黄包車往四馬路胡家宅平安里某姓家訪尋姊妹行詎車至西藏路會樂里口突遇匪徒二人爲首一匪將車攔住其餘一匪在車後將氏頭上　揷梳子式新光珠花一朶計每粒重一分餘攫之而逸該氏驚嚇異常不敢喊捕任其逃逸囑令車夫馳回家中而去 
[贓物已被抛棄]  
　　匪徒江處財在西藏路攫取張王氏金挖耳由捕追獲解送公共公廨訊供收押在案昨晨由廨復訊原告投訴前情訊之被告供認攫取後被捕追拿已將贓物抛棄等語中西官判江押西牢一年期滿逐出租界 
[流氓使用僞輔幣]  
　　昨午老北門内吳家弄口有流氓陳景向婦人陳沈氏所開小店中買物使用僞質四開小洋當場被氏察破報告巡警在陳身畔抄出僞小洋十餘角一併解送地方檢察廳訊究 
雜評二 
[保險業之信用問題（庸）]  
　　保險事業足以彌社會意外之缺陷其用至宏而欣動社會亦至易故業此者苟一涉欺騙則公衆之受害且較營尋常商業者爲鉅是以東西各國於是項營業制限頗嚴監督尤備非有鉅大之資本與甚深之信用殆不易許其設立誠重視之也 
　　往者西人對於滬上華商之營保險者頗加非議崦有促請政府與租界西官注意之論調今觀於愛衆公司一案而歎其說之殆深切於事情也 
來函 
[十二圖梱業來函]  
　　敬啓者本月一日讀貴報本埠新聞欄内載選舉圖董之調停辦法一段查文中訛處殊多不得不略予聲明文内上年十二月十九日函致張世賢及徐良模等各梱業蒞處談判而良模並未奉有此項函件其訛一也文内張世賢等呈出民國三年備案之梱業議單爲憑公舉張紹淵爲圖董查民國三年之備案議單係前圖董張鏡清與張世賢卽現充地保之張炳榮又名張貴忠朋串私立良模等事前並未知悉始於是日在上海市經董辦事處得見此項揑造私文書業經呈請縣公署究查張世賢等既非眞正梱業則所舉之圖董何能成立其訛二也文内即張學禮與張紹淵亦係叔姪向無惡感查本圖並無張紹淵其人詢諸張氏亦云張學禮之叔姪兩輩内並無此名更無此人既無是公何來惡感其訛三也文内其中有人别有隂謀各分黨派查本圖梱業以議單爲憑此次公舉張學禮係屬全體一致並無其他梱外之人况因張鏡清被控撤換奉令公舉更無别項隂謀豈梱業一項在民國時代亦可樹立黨派乎吏屬奇談其訛四也總之此件復文訛處不一而足良模等略舉大概聲明免致以訛傳訛誤人聽聞再此文之妙無以批之良模等謹敢卽以原文内其中有人别有隂謀八字奉爲此文之確批素信貴報主持大公爰敢備函奉懇務祈登入來函欄内以貲聲明無任頌禱此上大主筆先生台鑒 
　　十二圖全體梱業奚鴻生張心田徐良模陸晋巖談德明孫廷坤吳芳栫蔡福堂張煜銘吳梅卿沈少梅孫秋堂陸菊岩陸金林沈　香同謹啓 
　　正誤昨報載張　復韓恢君函　字誤排謇字合行校正 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[地府歡迎慶親王傳單] [  徐勵吾]  
　　敬啓者慶親王奕劻乃清廷之貴胄當年曾領軍機爲民國之閑人晚歲無虧臣節雖曰腰纒萬貫居青島以逍遥不聞心繫九重侍黄門而依戀然而時當洪憲拂戾民情未曾代表滿清贊成帝制以彼堂堂貝子厚顏呈請願之書比兹卓卓親王歛跡免譏彈之論孰賢孰否人世既已有定評議貴議親鬼國亦宜加襃語兹當天潢離去地府歸來不表歡迎曷伸諷勸雖訂洗塵典禮難如陸鳳石之優豈能夾道譏評也似袁項城之至俱當排立在隂陽界恭候行旌且必追隨至鄷都城齊呈手版孟婆亭上暫爲稅駕之場閻王殿前借作設筵之地届時請安示敬幸勿忘往昔官儀循序奉酬然後頌堂皇帝胄似此情文兼至既能迎迓無訛方見人鬼相同也覺周旋有禮惟是鋪張奉迓不可無錢酬酢聯歡亦須籌欵我輩俱爲窮鬼存錁本屬無多大家迎此嘉賓集貲乃能有濟尚祈襄成盛舉共願解囊俾得聊表隆情預爲設席特此通啓以便周知接到傳單即請覆示發起人已故前清候補道某等啓（三） 
　　栩初讀其文以爲勢利鬼奉承大老開會歡迎自屬應有之事隂陽一理無足怪焉及觀其後乃始恍然蓋一般窮鬼特藉此種舉動爲包辦筵席歛錢肥己計耳此單一出吾料酸鬼必且廻避一空登之報端徒供促狹鬼一噱而已 
談叢 
[新年事物攷（四）] [  天虚我生]  
　　葉子戲今稱紙牌爲葉子以爲其狀如葉故名其實不然蓋葉子乃人名也文獻通考云葉子格戲一卷不署撰人世傳葉子婦人也撰此戲愚按咸定錄云唐李郃與妓葉茂蓮撰骰子選謂之葉子據此則葉子卽爲茂蓮矣所謂骰子選者殆以骰子八粒擲爲各式以四分之而成八十四牌故稱爲選即今之紙牌也後人改製爲竹則取其不勞把握惟由八十四張改爲三十二張殊不解其理由何以或減其二或減其三閒嘗演爲種種算草卒不能得充分之理由竊願閱者有以敎我 
聯話 
　　縣令之賢否關係地方甚重故歸有光吳山圖記有云令誠賢也其地之山川草木亦被其澤而有榮也令誠不賢也其地之山川草木亦被其殃而有辱也昔甘泉某令政聲卓著所屬邵伯鎭有楊某者因爲聯以贈之曰民利必興物害必除仁恩流白茆烟波望萬頃湖光心同水潔急則忘勞緩則舒困厚德被綠楊城郭看七峰山色澤比泉甘本地風光不　雕琢若某令者洵足爲湖山生色矣[  南錚] 不受酬 
家庭常識 
　　洗磁藥水精巧之磁器恒難使清潔以罅隙之處多故積塵堆垢雖有手指及毛布以濯之終覺鞭長莫及也兹用濃硝鏹水一份清水九份以硝鏹水徐徐加入清水中（切勿以清水加入濃鏹水中若加入則濃鏹水立時將水吸收而沸遂至濺射而無餘）更加重鉻酸鉀能溶若干卽加若干以之滌洗磁器定能使　垢不染而光輝奪目也 
　　草帽漂白法草帽爲吾人夏季要品惟經烈日暴雨則色變黄且黑漂白之法手續有二先將草帽浸於酒精六份清水四份之混合液中而加熱至四十五度經十二小時再浸於過酸化水素液五份蜜糖液二份苛性鉀液一份澱粉一份之混合液中約二十小時或二十四小時取出用水洗之次曝於日光卽畢事[  逃虚] （二） 
消閒集 
[文虎揭曉（一）]  
　　第一條題面爲○射新名詞二本意爲中心點紀念蓋經房中所售佛圖均作空圈一經僧尼念誦則於空圈中加以一點爲記故曰中心點紀念射中者惟紅樹紉秋二君漢陽趙君射爲圓滿取消命意亦佳蓋凡文字中有取消者輙於字上加圈惟惜四字不甚聯貫又鄭琴薰君射爲規定形式則頗自然陸仲石君射爲内容勢力圈則頗滑稽均尚切合鄭陸二君當以射中論 
短篇小說 
[滑稽童話化鶴奇談] [  小蝶]  
　　巴格那王嘉雪時方趺坐於繡裀之上手金菸斗而以濃髯浸於嘉榧杯中蓋王心之愉悅無過於早餐時矣故維齊（宰相之稱）曼刹亦卽於此時入面其君維齊者至得王歡且能先意承旨使王愉樂顧是日獨踧踖異常王乃下其菸斗曰曼刹汝今日何獨不歡豈遭意外耶維齊頓首曰臣昧死焉敢以憂容向君特以心中適有所念臣方過宫門有負販者以珍玩向臣求售而臣乃無力能購故微慊耳王笑曰卿誠可謂廉矣果有所需盍不請求於我則立令中侍宣販人既而販至其人頗短衣服猥瑣臂挽巨筐滿貯玩物及婦女化裝用品王乃購其鑲寳及螺甸之手鎗二支自受其一而以其一賜維齊復取一玳瑁之梳則以贈維齊夫人販欲退矣王忽曰止汝筐中尚有一象牙小盒果貯何物販遂以盒上王啓之中有黑粉一色裹以素紙紙上書爲蝌蚪之文殊不能識以問販則曰此物得之於猶太商人而商則拾之於梅卡街側陛下悅之但略賜錢幣即亦售矣王悅即令中侍賜以錦緞一端販人叩謝而去王則反覆審視顧終不識其文維齊曰近大招寺有隱者西琳人皆尊之曰聖凡日光之下所有各種語言文字無不知與不識者王盍召之王大悅卽令維齊以車載之至諭曰聞汝學問淹博當能識此字句能則厚賞否則汝亦不過虚負重名不能爲聖人矣西琳鞠躬視紙卽曰陛下此臘丁字也王曰能譯乎曰能則誦其文曰凡讀此字之人當先求天父憐宥此粉有奇效但嗅其香味西向三叩首呼紐得者三卽能變化自如隨心所欲而各種鳥獸之言亦能解悟若欲返形則可東向三叩首復呼紐得者三但變形之後不能自笑笑則法破永遠爲鳥獸矣王乃厚　西琳囑母外洩復語維齊將於明日同至郊外一試其異次日晨餐之後維齊入宫遂與王微服出宫屏去侍從逕出城關翹首四望顧無一物爲王所欲維齊曰去西郊數武有池曰鶴沼時有鶴浴延頸聚語不知何言胡不變鶴一聆其語王以爲然乃出藥粉與維齊共嗅之西向而呼紐得者三瞬息之間忽覺兩股漸細錦鞋亦隱變成爪趾臂肉澎漲且生毛羽頭頓似爲人所引長乃徑尺喙亦隨之而伸一言蔽之已化鶴矣於是兩鶴乃相視而詫王曰曼刹汝喙何長嗟乎吾生平實未嘗見此長喙也維齊聞語則伸其修頸格格言曰謝王讚美然臣以爲王既化鶴皎皎之態乃尤美於王時王大悅曰今可往視同伴遂鶴步而前及於池畔時正有二鶴引吭對語其一曰密斯特紅嘴早安汝來此幾時矣紅跑側其一目縮其一足於胸睨而視之曰馬丹長脚願汝早安吾適晨餐汝亦欲一嘗蝦蟆滋味乎長脚曰謝君吾今晨已食蚯蚓其味良美不思食矣且吾父今日將宴狐狸須我跳舞故特來此爲臨時之練習語次遂展其翼翩　而舞紅嘴大樂備諸醜態王與維齊不禁大笑久之始止王曰美哉吾乃第一次見此所惜彼等乃爲吾儕笑駭而逃維齊忽憶及臘丁文所言則立呼曰憶忘之矣吾餌非不能笑乎王亦悔曰奈何噫咒語云何吾乃盡忌之矣維齊曰而東三叩首呼紐紐噫何紐哉吾忘之矣王乃大窘轉身向東伸喙及地顧除紐字而外竟不復憶君臣乃相向而哭從此竟爲鶴矣（未完） 
　　今日揷畫爲願政府收買餘土案不成事實十二組成栩按佐白之意與二月三日補白之笑話一則所慮正同 
[徵文條例]  
　　（一）諧文分五等酬自六元至二元（二）小說需要短篇以一二千字者爲宜分三等酬自三元至一元（三）筆記叢話分二等酬自二元至一元（四）來稿酬潤均於文尾刋明（一）（二）（三）（四）（五）等第不受酬者請於文尾自註（不受酬）（五）來稿無論刋否概不寄還如投稿時附入郵費者不合即退編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之歐洲君主 
[俄皇赴英（見本報甲戍年五月十六日）]  
　　四月二十七日俄皇駕乘遊歷御船抵英國東偏之濱海城名多弗者英陸軍元帥乾白里公爵及英太子與二世子厄點白拉公爵之夫人即英國新娶之俄公主曁各大員等俱自英京倫敦駕火輪車出迎迨晚五點鐘逾一刻遥望見御船於巨浸中又越一點半鐘時而俄皇之船始漸近迎接者皆聚立於碼頭之上見俄皇與其世子亞勒西士及英二世子厄點白拉公爵蓋卽俄國之婿曾早在前路候接焉三人皆高站於輪彎架上俄皇服如上將之戎衣俄二世子及英二世子則皆西裝如水師戎服於是英太子偕俄國公主卽今之厄點白拉公爵之夫人迅駕小舟往迎七點鐘逾一刻凡御人及迎候扈從諸臣概乘火車以徑赴倫敦臨行之時多弗城之老炮臺燃轟送客以申敬意陸兵各隊俱陳立於火車兩旁樂工咸奏俄國之賦以表傾慕是晚俄皇始車及倫敦御人乃以車别從一火車路徑往英國皇之温色行宫兩皇接見其禮儀之盛情誼之摯不言可知已故英報刋出郵來之日俄皇尚未至倫敦遊歷也嗣於四月二十九日將往駐居英皇之京城白景翰宫於五月初一日往謁玻璃宫大會於初三日臨謁倫敦紳董初四日往亞得殺閱步兵初五日往閱無立至砲兵於初六或初七兩日始駕赴歐羅巴他國倫敦紳董於其大公所堂名金堂者方大備欵迎之禮於堂前曠地特起巨亭將設大宴計可容坐宴客二千五百人以是甚見倫敦民人敬恭之隆意夫英國既新與俄國結親又復得俄皇親臨國内與君民互盡友愛之道則自此以後益敦和好用將有加無已豈非兩國之甚幸哉 
尊聞閣筆記 
[大鑽石（見本報癸酉年二月初五日）]  
　　英屬急當一埠爲阿非利加洲極南之土近産鑽石一粒其大絶倫重二百八十八加律加律英國方言也每加律與四粒榖等其式圓潤可愛特色稍黄耳所值未知多寡蓋必經識者品評而後乃得取名定價云按俄國曾有最巨鑽石重僅一百八十三加律英國有鑽石名哥耳那重八百加律但經匠人斵而小之僅重二百七十九加律越明年又細磨之則又僅得一百二加律於是歐洲中以俄國所有者爲最大今此粒出世間殆無抗衡者矣按鑽石名金剛石堅而無比人罕得之寳逾兼金若欲於其銳處磨之使平或欲於其平處磨之使光雖有利器不能爲功惟以本石之粉輾轉磨之庶可使其平而發光其堅蓋如此也是石初生於沙石中沙石者積沙成石故名沙石沙石之種成於懸崖間日久爲雨所淋則隨流以至江中而金剛石亦隨沙而去同雜於江沙中採之必先斷水之流淘於沙中然後得之尤可奇者得金剛石之處亦概有金可採豈寳物亦以類應乎金鋼石不一色或黑或紅或綠或藍最上如水晶夜有光置暗室中可以代燭最大者約如鷄子之半亦宛有鷄子之形昔法蘭西大臣得一金剛石略小於半鷄予曾以銀六十萬元購之後其君拿破崙第一鑲於刀柄中爲世罕有西國格物家窮究物理謂萬物皆有本質可尋金剛石本質與木炭石炭相同與筆鉛亦同何以知之蓋金剛石以火煆之久之化爲氣其氣可以燃燈故知金剛石之質與木炭石炭同筆鉛亦産於沙石英美兩國境中多有雖不如金剛石之堅若以火煆之亦化爲氣故知其質又與筆鉛同然此三物燼後雖化爲氣要皆有灰因内有雜質故也若金剛石則内無雜質化氣並不見灰以此知金剛石爲最貴木炭係人造石炭雖非人造然内有草木之形亦係草木所成由此推之金剛石既與木炭石炭均能化氣則其本質可知矣 
文苑 
[高陽臺無題（見本報癸酉年三月二十五日）]  
（香海閣主人） 
　　綺閣春深畫堂人靜門前綠水平橋玉珮珊珊雙成飛下雲霄嫣然欲對桃花笑暈微渦南頰紅潮最難描百樣娉婷一種丰標生成絶世風流態便不曾眞箇也要魂消十二闌干幾回屈戌輕敲蓬山此去無多路倩何人傳語嬌嬈夢迢迢碧海青天暮暮朝朝 
[前調和香海詞人（見本報癸酉年三月二十九日）（不愁明月盡館主人）]  
　　蝶引遊踪鶯勾愁思垂楊深處紅橋橋外人家門前竹鎖青趙玉兒小住珠簾捲盼檀郎來去春潮手親描拜月心情泣露丰標 
　　蛾眉淡掃渾無緒鎭懨懨成病紅瘦香銷雨雨風風芭蕉窗外頻敲深藏金屋知何日倚花隂自惜嬌嬈恨迢迢數徧銅龍又是明朝 
[前調和香海詞人（見本報癸酉年六月二十一日）（欶玉生）]  
　　瘦影珊珊柔情脈脈斷腸人在虹橋無那相思夢魂咫尺層霄相逢記得驚廻步甚匆匆去似春潮倩誰描臨去回眸者樣丰標 
　　滇池韻客多情種向高陽台上黯黯魂銷閒恨閒愁闌干倚處頻敲青禽無計傳消息幾何時不見嬌嬈恁迢迢海樣深閨摇共芳朝 
　　按此調描迢二韻詞律所載兩首俱不用韻而竹垞集橋影流虹一首前後俱用韻竊嘗以爲熨密可法也今讀大著正與朱體脗合具見精紙不勝拜服第不知此調創於何時朱子用韻有所本否究竟南宋以前有無用韻者僕學識淺陋何敢妄論尚乞明示一二以啓愚蒙而廣眼界且詞律所載凡金元以後悉在所擯微此不足以箝其口而攻其蒐輯之未備也質之大詞壇以爲如何漱玉生謹跋 
　　萬紅友詞律勘校精嚴固屬詞學功臣然掛漏處亦復不少如高陽台調絶妙好詞中載李萊老李彭老韓嘐三作前後俱用韻而萬氏未收豈未之見耶他如春草碧之卽番槍子梁晋竹駁之紅友有知當何說之辭 
花叢談屑 
[九妹（見本報壬申年十二月初九日）]  
　　區容階楚産也祖賈穗城遂家焉父某生三子容生越七日而父喪母撫三子成立長子弱冠而殀次子行賈往來楚粤問惟容習舉子業思以詩書起家詎所與遊者多非益友春珠江花舫九妹每一留醉累旦連宵凡得九妹一言輙揮金如土不少靳也月圓之夜偕友開筵珠海作團圓會芙蓉帳裏竟患不治之症甫曉以肩輿歸亭午遂卒母妻兒女哭之慟檢其所佩繡囊有同命鴛鴦金錢知係花柳場中締盟所得者將訪諸其友欲識容所與締姦者何人九妹一聞殞命消息悲不欲生追思情况神思如醉其母思所以慰之拉諸姊妹設筵作解愁會九妹以酒瀝江中曰一滴同曾到九泉念及死者何忍下咽語畢清涙雙垂諸姊妹歎其情深皆爲墮涙筵撤後九妹五内無主不止魚元機易求無價寳難得有心郎之歎也其母慮其有變刻意防閑九妹歡笑如平時至十七夜以鴉片灰數錢和茶飲之比母知而救之已無及矣九妹遺言願附葬容墓其母以九妹係親生勉從其志告諸客友成雙鴛之塜焉 
雜錄 
[秀宛山樵瘦詞（續）]  
寅卯合戊已人稱美男子唐人名一杜甫兵占知賊至尅應果無差宋人名一寇準長安多空宅城外樂熙熙漢人名二京房郭康曹瞞空僭妄原只是嬰兒漢人名一魏無知會得濠梁樂趣叅來道妙無窮唐女子名魚元機不知醫藥何來忽然沉疴脫體漢人名一霍去病落花滿地無人掃半夜敲門不喫驚六朝人名一謝安慮到心枯無點血如何拍手笑呵呵六朝女子名一盧莫愁清簟疎簾方坐隱不知一葉下銀床四書人名一奕秋一派峰巒無限好幽禽相對更頻啼唐女子名一崔鶯鶯囊中不費一文錢賞盡清風與明月唐人名一白樂天除却歐蘇韓柳外當時豈少大家文宋人名一王曾侯家五代君恩重博浪椎秦不顧身宋人名一韓世忠只道隂陽不顚倒如何離兌總稱男春秋女子名二南子西子紅雲一朶郎官列都是黄金博得來漢人名一朱買臣地介齊滕非水國如何平地起波瀾唐女子名一薛濤一篇錦繡呈閭闔何異卿雲映景星宋人名一文天祥咸陽道上間馳逐正是機雲入洛年宋人名一秦少游城外小兒衣冠濟楚樹下小兒輝映台輔唐人名二郭子儀李光弼八駿齊驅六駿先散一唆在旁觀者不見戰國人名一馮驩越奷度陌東西寛南北窄漢人名一田横生在丙戍宫其人盛德復英雄唐人名一狄仁傑姓也是姓名也是姓姓也像名名也像姓其名無人名其姓有人姓姓是有人名名是無人姓三代人名一伊尹四人二字一相同此字人人在口中吾父之孫兄及弟九宫八掛盡相通三代人名一春秋人名三子牙叔牙伯牙易牙　　偶閱上元黄九烟所著廋詞一卷計百六十條組織往古人名刻劃工切足以開發心思解釋煩悶惜篇幅太長不能全錄兹擇其用意顯明措辭工雅者摘錄五十條如左以公同好冀雅俗之共賞云爾（原註） 
[四十年前之聯語]  
　　偶檢舊報見癸酉年正月十日載有聯語三則未經揭曉當時殆未得有佳偶竊謂今人文思較昔爲優閱者諸君度必有起而應之者如有佳句謹當隨時揭載并代四十年前之作者奉贈薄酬以助雅興聯錄於左 
　　其一係武林嘯道人出聯﹃九九消寒四座賓朋吟七律﹄ 
　　其二係莫釐山人出聯﹃月月有月人人獨敬中秋月﹄ 
　　其三係　無館主出聯﹃緣何不去從良只恨良心差一點﹄ 
 
 
 
 

Page 18

 
 
   
 
