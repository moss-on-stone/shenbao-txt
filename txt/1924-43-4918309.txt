# 1924 - 43 - 4918309

 

Page 1

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 2

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 3

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 4

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 5

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 6

 
 
第一萬八千三百零九號;中華民國十三年 西曆一千九百二十四年二月二十號
星期三 * *時論（特約） 
[財政部奉行憲法之大慾心史]  
　　北京政府公布憲法原無應不奉行之理近日孫寶琦不知進退妄承閣務總理之任因標榜實行憲法以寄其無聊之極思此公醉生夢死原與事實不必相照乃財政部遇事目中無孫惟其實行憲法之標幟則若與孫一轍且設專處派專員勇於孫尤甚夫北京當事諸人孰不反對憲法之實行尤以軍閥爲與憲法不兩存之局然財部則以効忠軍閥之故思借憲法以收中央應有之財權此必有取義存焉蓋僅恃舊歷史之財源已爲各省把持淨盡惟用憲法條文取得夾縫中之財源一時較有後盾以王克敏之狡乃有此手腕國民所當注意及之者也 
　　就其口吻之所已流露者如袁世凱稱帝時所加重人民之中央專欵以本不在向來各省經入之内多取於民以資貢獻各省至今尙有解納中央者王克敏召集財政會議時特提此款告各省以憲法所定業將歷來丁漕正賦歸之各省已與各省以截留正供之新紀元則此外凡以國稅名義徵收者即悉數解交國庫亦已不似清代及袁世凱時國家收入範圍之廣矣又况專款本爲袁所用中央之威力强取於民非外省之力所能頭會而箕歛則動之以情折之以理皆有可以向各省啓齒之餘地縱强者悍然不顧必有若干較弱之軍閥可受商量此其利用憲法之一端矣 
　　顧中央專欵爲各省所不應扣留固可藉憲法以下說詞而此欵應否爲人民之所負擔與人民負擔之後是否爲與憲法所定國稅標準相合則尙費研究憲法上國稅之標準爲關稅鹽稅印花稅烟酒稅其他消費稅及全國稅率應行劃一之租稅則苟爲上所列舉之外之直接稅而稅率不能劃一者民即負擔亦在地方稅之列非中央所能過問專款之目有所謂屠宰稅牲畜稅田賦附稅釐金增加契稅牙稅礦稅等等何一爲全國劃一之稅在憲法所規定之地方稅其文爲田賦契稅及其他省稅此就專欵中欵目衡之或正名色相符或爲性質相合而在其他省稅之内則除印花稅菸烟稅照憲法應歸中央外其菸酒牌照稅即非國庫所能覬覦若然則不研究憲法則已苟研究憲法可取之巧甚少根本之計惟有用憲法所定軍制及其軍費之額則國庫收額自然激增若用以誘騙專欵得欵則貢獻軍閥以廓張軍費此則舞憲法以欺人又極一時之能事矣 
　　王克敏亦知用憲法可要求各省解額外之中央專欵而亦用憲法則專欵之性質已不屬於中央故於會議時即以憲法第二十九條爲說二十九條者其文曰國家預算不敷或因財政緊急處分經國會議决得比較各省歲收額數用累進率分配其負擔是也國會議决一層自有威脅利誘先養私黨以爲中堅等妙法非吾輩國民所能代慮其可以據憲法要求者無論用預算不敷爲名緊急處分爲名各省分擔不患無說比較額數也用累進率爲分配也此等精細之方法皆可不問騙得一文即是一文憲法所有造於財部者如此實行憲法之踴躍也以此王克敏前日會議之詞財政部今日實行憲法之舉所可以參證而得之者雖其巧不盡於此此則其顯然披露者也 
　　夫各省之截留國稅漫無限制使全國軍閥所戴之中央政府收入不敵外國一市豈謂情理之所宜然國民無暇反對者以爲惟用軍閥制軍閥之死命乃人民甦息之希望尙有一線存焉者也世界之言財政者常謂吾國有理財之正軌而不由輒誚吾國民之愚近見外人發表於報端者不少亦有囑爲譯其議論代抒所見者不知吾國民之眞意正不願政府之用欵無正軌而收欵反有正軌軍閥不裁兵以制人民之死命亦正使其此軍閥不裁兵以制彼軍閥之死命而尤幸其外省軍閥之不裁兵先制中央軍閥之死命軍閥間應使自相窘迫外人察我國國情未熟者宜以爲怪吾國議論之士亦有翹外省擅留國賦之過者此無乃與外人所見同耶 
　　近又聞王克敏於紙烟稅事因各省徵收特稅大鼓吹其商製官專賣主義此爲紙烟借欵之變相公賣已設局矣驟聞商製官專賣之名豈非重沓王克敏之所指商製必認定某商可製他商即不能仿製現在製烟之商大約非中國人雖有中國人亦甚罕於此取得借墊以收烟借欵之實而爲業烟之外商加鞏固之保障蒙之曰紙烟商製官專賣政策不名之曰借欵并不須經國會議决又聞烟商已紛紛北上浹洽其去事實當不甚遠爲軍閥籌欵以殺國民王克敏之計誠狡矣國民何辜乃適逢其會乎 
[國内專電]  
　　北京電加拉罕忽唱高調表示中俄通商條件十項（一）互派使領將華境使領署交還俄國（二）合辦中東路另開正式會議中東路要員由蘇俄派員接替（三）蒙古撤兵另開會議（四）俄國抛棄治外法權（五）俄國抛棄在華一切讓與權但保留國家產業一部另開會議解决（六）松黑航路平等解决（七）會議中組邊界委員會劃界（八）會議中訂一商務航業條約以最惠國條欵爲基礎（九）退還庚子賠欵但管理該欵用途由會議定之該欵限於敎育及提高中國人民程度之用（十）會中一切成約當以一九一九·一九二零兩年蘇俄宣言爲精神 
　　北京電盛傳津赤滄石烟濰三路共訂一千萬鎊借欵合同但滄石及烟濰兩線仍單獨接洽並非純粹英國資本至津赤路則事實上不能與上兩路連稱（十九日下午一鐘） 
　　北京電德發債票德人葛鄂嶺華人吳某與財長方面未嘗間斷往還此事在梁閣時代已經談過菲格承諾英方之委托係承認英人所執之德發債票條件菲格所以欲承辦者因中德債務有七百萬無擔保菲以德華董事當爲德華行謀該欵之着實現英法德三方對柏林所發債票要求一致承認理由謂無記名券不能分辨有效無效現積存倫敦華欵有千三百萬若將德發債票槪予承認與德華之七百萬追認則所剩有限現當商量先决中德賠欵問題 
　　北京電皓（十九）院退思堂開索薪大會章華主席議决請孫於最短期間發兩月又兩成並以停止執行職務爲最後手叚推張海若五人爲維持會理事（十九日下午九鐘） 
　　北京電李載賡函國務院審計院請澈查中行對於財部轉賬大旨謂經理國庫含糊逹三三千萬云云據銀行界息李係對王克敏作用所提理由言過其事（十九日下午九鐘） 
　　北京電吳毓麟因俟寗覆電及出席本日閣議故改哿（二十）日起程 
　　北京電海部息·李鼎新主張指定青烟艦餉一方令温樹德服從杜錫珪并電洛甯徵同意（十九日下午一鐘） 
　　北京電張紹曾今日申刻由京赴津再轉洛示不便與交吳同路意 
　　北京電曾爲憲政黨理事之某閣員主張政府命令衆院停會（十九日下午一鐘） 
　　北京電奉歸者云張學良見津滬報載其赴津訪王段大笑謂一年以來予未嘗赴津一次（十九日下午一鐘） 
　　北京電津電話·段壽囑左右勿鋪張賀客不許談時局否則恕不接待 
　　北京電汪榮寳電部僑工被害案日外務省派小野事務官爲調查主任 
　　北京電法界息觀音寺命案偵查結果凶犯乃爲伶人俞振廷與沈張氏船板胡同移尸案證明該婦醉死絶非輪姦朝陽門外連刦數家案犯者係京綏路警人（十九日下午一鐘） 
　　北京電伶人徐碧雲和誘詐取案要人爲徐援手允不交法庭以違警罪發落但被害方面吳淵不休 
　　北京電皓（十九）閣議孫顧顏李程出席王陸薛未到敎交次長代僅决一例案贛豫章道尹曹本章補實 
　　北京電交部點綴裁員令裁交通史編纂會裁任事行走四十人僅减兩萬一月額外人員有奥援者不裁 
　　北京電勞之常將爲魯省汽車道路會辦並有兼膠濟路局長說 
　　北京電湘陰電局呈交部武長線路桿木窳敗時有倒斷請尅日興修以維電政交部昨電湖南電政監督妥爲興修勿延（十九日下午一鐘） 
　　北京電十九海部派司長劉永諫赴洛 
　　北京電巧（十八）夜邊守靖張景惠來京 
　　北京電秘魯建國百年紀念華僑贈塔秘京報發中國號向曹孫索照片 
　　北京電府息航空處派三員兼程赴贛南（十九日下午一鐘） 
　　北京電寗電陳炯明軍月内總攻廣州請飭沈（鴻英）方（本仁）洪（兆麟）一致前進（十九日下午一鐘） 
　　北京電皓（十九）南苑馮玉祥婚禮中外人士前往與宴甚多（十九日下午一鐘） 
　　北京電今日馮玉祥續絃劉芳爲證婚曹派王毓芝代表全閣員均與賀 
　　北京電今日馮玉祥在南苑結婚府院均派代表往賀（十九日上午十二鐘） 
　　北京電交吳出京實爲杜温海軍統屬問題齊袒杜吳袒温曹意擬令温仍歸杜節制以符定制（十九日上午十二鐘） 
　　北京電洛吳派樊鼎來京歡迎張景惠赴洛但張尙未有行意（十九日上午十二鐘） 
　　北京電張福來呈曹豫匪桿首藏匿滬漢租界頗難引渡請中央與使團交涉豫探偵獲知會租界藉便協捕曹請外部徵求使團同意 
　　北京電閩孫電臧致平迭次派員接洽已有俯就範圍意請中央酌予以名義曹交院部核辦（十九日上午十二鐘） 
　　天津電直王電告蘇齊與魯境接近之滄鹽等處積匪已殲除殆盡 
　　天津電饒漢祥由滬旅津 
　　天津電洛吳爲段祝壽外傳有三原因（一）試探各方對段態度（二）將藉此和緩奉浙形勢（三）表示擁段冀轉川軍對已態度 
　　天津電府曹通電徵詢意見一關於威海衛抗議問題二副座問題三劃分軍區問題四統一南北及江浙問題直王接該電後尙未覆 
　　天津電聶憲藩在蕪湖採辦軍米四萬餘石分批運津屯積陸續送京以濟軍食（十八日下午十二鐘） 
　　天津電王懷慶來津向徐世昌賀歲并赴河北聶自成專祠致祭 
　　天津電直省銀行王之杰謁直王催還墊撥軍費以資周轉王諭與財廳磋商辦法再行飭遵 
　　天津電靳雲鶚胡景翼閻治堂專車晋京參與馮玉祥婚禮并與張福來商防務 
　　天津電被毆洋員白塞爾來天津法國醫院診治聞須將腎囊取出補治 
　　天津電孫傳芳電京軍旅不能枵腹抽撥鹽稅當然爲正當辦法 
　　天津電白牌電車在東南城角出險摔下搭客數人由警將司機帶區罰辦（以上十九日下午十鐘） 
　　天津電王承斌等爲段作壽段不贊同 
　　天津電赴寗會議之直代表巧（十八）晚首途 
　　天津電曹派李榮殿赴津浦京奉沿路調查軍隊良窳擬分别裁汰以節軍費 
　　天津電朝鮮石炭調查員不日來津 
　　天津電觀象台測騐哿（二十）晚十時十八分本埠發現月蝕至十二時零八分始復原狀（以上十九日下午十鐘） 
　　濟南電青島訊删（十五）至巧（十八）海關及警廳在日本春日丸共查獲手槍六十支子彈萬粒 
　　濟南電洛吳來電令熊團柴運使籌墊某軍餉柴爲難有辭職意 
　　濟南電巧（十八）夜白寳山抵濟謁鄭商剿匪事（以上十九日下午一鐘） 
　　吉林電奉張經日本勸告情勢緩和 
　　吉林電省城模範監獄巧（十八）日晚閙獄逃去重犯二十四捕回十七秩序尙安（以上十九日下午二鐘） 
　　漢口電稽查處在漢獲搶犯陳玉森陳玉朗等七名訊即武昌東江腦案犯當解軍法處 
　　漢口電陳介巧（十八）晚北上中外官商均至站送行 
　　漢口電張國鎔崔振魁巧（十八）晚抵鄂聞崔將辭警處長（以上十九日下午七鐘） 
 
 

Page 7

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 8

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 9

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 10

 
 
第一萬八千三百零九號;中華民國十三年 西曆一千九百二十四年二月二十號
星期三 * *[國内專電二]  
　　長沙電趙因軍事會議將開幕命唐軍務司長籌備布置編提議案財政司長唐巘决於軍官到省時視察彼等對於自身之情感再定去留 
　　長沙電内務司擬具禁烟暫行條例將咨交議會核議 
　　長沙電省務院巧（十八）討論編造十三年度預算問題 
　　長沙電兩湖米捐總處因北方採運軍米太多請加限制又北兵闖運私米影響捐收亦請電致鄂蕭取締趙手批交政務會議議决辦法 
　　長沙電軍資處將收束聞未收齊之特捐擬指撥各防軍畝捐則移交軍務司辦理（以上十八日上午九鐘） 
　　長沙電臨湘知事被匪戕害 
　　長沙電實業司長唐承緒擬完成機械廠工程親赴三汊磯視察並擬以此案提交軍事會議討論（十九日下午二鐘） 
　　香港電孫銑（十六）電許崇智促回粤 
　　香港電居正昨赴厦門聞謀廣大偉臧致平合作 
　　香港電孫籌設軍需總監代兵站總監擬委蔣尊簋爲總監兼財政統一委員會長 
　　香港電楊希閔電調横瀝滇軍五七師回駐石龍 
　　香港電駐省署范石生部滇軍巧（十八）未完全遷出楊庶堪未能履新 
　　香港電傳贛南北軍已過大庾出中站將沿穆公嶺界子墟鹽井村而下同時沈軍由坪石逼韶關韶已戒嚴 
　　香港電連江口湘軍將運館貨物搶盡附近各鄉亦遭淫掠鄉民惶恐積極聯合自衛 
　　香港電湘軍一部昨日由省城步行赴增城 
　　香港電省報載坪石沈軍自行退回宜章聞該處商會電湘軍魯滌平派兩團赴坪鎭懾 
　　香港電聞潮汕籌餉局收烟苗稅五六十萬洪兆麟派員到汕携五十萬匯港購英金港幣爲將來賞給衝鋒用 
　　香港電湘軍來省日多居民益受蹂躪以城内大石街爲最慘湘軍敲門入屋隨意取物棉被全被奪去 
　　香港電陳炯明歲暮由惠返海豐葉舉熊略歲首赴海豐賀年林虎赴滬洪兆麟楊坤如赴港惠城頓冷落近紛傳湘軍大隊進攻東江而粤軍要人仍不注意東江大戰恐尙有待聞湘軍向孫索餉數十萬始允出發 
　　香港電市廳函各報否認市長易人 
　　香港電聯軍何克夫昨克復陽山沈軍退連縣（以上十九日下午八鐘） 
[國外專電]  
　　新加坡電何東爵士昨日抵此晚與總督會宴（十九日） 
特約路透電 
[北京近事記]  
　　十九日北京電京報（譯音）稱政府大約將設法終止國會之會議蓋國會自行展長期限所討論之事件今已完畢總統按照憲法有使終止之權也該報又稱政府黨新國會召集以前並無須提出之議案目下之國會並不以輔助政府爲務且以種種方法妨碍之云云 
　　十九日北京電外交團今日開會討論馮玉祥與交民巷警察衝突案聞將致牒外交部 
　　十九日北京電英使署仍催政府拘捕在豐台毆傷洋員之軍官陳某 
　　十九日北京電聞吳毓麟已於今晨赴洛陽及南京擬調和吳佩孚與齊燮元之齟齬蓋吳擬以副座予盧永祥齊則覬覦此任以是失和 
[海外之華事]  
　　十八日倫敦電英相麥克唐納爾氏今晨在外部接見中國駐英公使 
　　十八日倫敦電自由黨議員田拉克氏今日在下院稱政府應設法使那魯（太平洋島）礦公司所招用之華工以後須附以酌帶婦女方可應募之條件殖民大臣湯姆斯氏稱渠接到報告公司曾令許多華人携妻同往公司給以免費住宅但中國婦女入島者甚少以華人與土人向不融洽故也 
[英港工之罷工後]  
　　十八日倫敦電僱主方面稱倫敦有數船塢照常工作工人並不缺乏他處亦非完全停業 
　　十八日倫敦電孟郤斯德指導報論港工罷工與棉業之影響謂原棉入口所感之影響一時無關重要因英國存棉現逹八十七萬九千包也紗廠現已有縮减二時之趨勢且將有大裁工人之情事若出口貿易停頓時久則大减產額之舉將屬必要云 
　　十八日倫敦電今日内閣公報中載有警告食物商不得抬價圖利之文謂内閣接到各方面之消息覺肉食等物市價無漲高一半之理由内閣已請法制官編擬取締罷工期内居奇欺人之臨時條例 
　　十八日倫敦電工部大臣邵氏今日在下院稱工部决定依據實業法庭法組織審查法庭調查港工罷工之原因與情形以格萊戈立氏爲庭長同時工部將設法使雙方再行集議期得同意之解决云英相麥氏稱政府不憚採行必要方法以保障重要食物之運輸現已稍有佈置希望下院中不發可使此爭端難以解决之言論云議員有詢政府是否主張向德國要求償付賠欵者首相答稱政府有此主張反對黨乃歡呼 
[日本債劵與各國市塲]  
　　十八日倫敦電證劵交易所之日本新債劵價格現已提高百分之一·五荷蘭阿姆斯特丹消息謂荷蘭所經售日本國際債劵已認購逾額泰晤士報稱此次日本債劵之發行大約可爲近年來外國借欵最大成功者之一 
　　十八日倫敦電證劵交易所認購日本債劵一千鎊以上者可得十分之一日債現價已提高百分之一又四分之三 
　　十八日倫敦電認購日債之總數約逹四千三百萬鎊 
　　十八日紐約電日債認購數超過原額一萬萬元 
[法國政聞]  
　　十八日巴黎電政府所提各稅槪加二成之議案已在衆院成立 
　　十八日巴黎電巴黎交易所由警長諭令無期停市蓋以匯市恐慌中之價格將使物價非常漲起也 
　　十八日巴黎電行客之抵波洛尼者今日以英金一鎊易得佛郎百枚此爲兌換中之新紀錄 
　　十八日倫敦電法國債劵今日落至以前未有之低度因受英金一鎊等於佛郎一百零二又十分之匯市影響 
[德國之内政]  
　　十八日柏林電巴伐利亞邦之狄克推多嘉爾博士及巴邦國防軍總司令洛索將軍皆已辭職博士之辭職聞因與巴邦閣員意見不洽且因與魯登逹夫及希特勒工人復辟案有關之故再英國關於巴拉狄那特之交涉亦爲博士辭職之一原因 
[查德委員會近聞]  
　　十八日巴黎電兩專家委員會自柏林歸後今晨開第一次會議午後銀行股將聽取德國家銀行總裁關於設立銀行發行金鈔票之陳說 
[印度不合作黨之勝利]  
　　十八日德里電印度立法會之辯論會今日終止以七十六對四十八票通過主張召集聯席會議籌備計畫·再圖憲法進步之議案不合作黨大歡 
[日本之運動會發展]  
　　十八日東京電如東京運動俱樂部之組織得告成功則日本全國運動俱樂部及運動會似可合而爲一新俱樂部所志甚遠大匪特擬發展國内之運動且圖於國際運動使外國認之爲日本運動之代表新俱樂部之發起人謂擬輔助國内之足球棒球泅水等會云 
[各國近事記]  
　　十八日里加電莫斯科消息蘇俄法庭判决某大學敎授克萊爾氏死罪因私以烏拉爾白金業消息供給法人資本家之故現减刑爲十年監禁產業充公 
　　十八日倫敦電英太子前墜馬受傷現已全愈今日往觀牛津大學之足球比賽惟右臂尚未釋縛羣衆見之歡呼 
　　十八日巴黎電瑞士各界以四三一三四一對三一四○○○票否决每週工時之增加 
　　十八日孟買電今晨各廠皆開門但工人迄未恢復工作反有與廠爲難之態度有糧食店數家被搶現尙無重大騷擾 
　　十八日華盛頓電參議員格林氏在禁酒員與私販互鬭時被滬彈擊中頭部現傷勢甚險 
　　十八日華盛頓電國務卿休士氏函致衆議員費施氏謂目前尙非召集國際會議討論續行限制海上軍備之時機 
　　十九日東京電外相松井言及俄代表加拉罕與北京日訪員之談片謂日本對俄政策未有變更如懸案解决日本願恢復對俄完全關係云 
　　十八日東京電政府於數星期前提議將目下之農商省分爲二省聞此議將於四月間實行一名農務省一名商工省 
　　十八日東京電本月杪有軍官五員將赴歐美考察戰後軍務之進步以六個月爲限而尤注重法美兩國將於該兩國考查新時代之戰術及攻守新法云 
國外要聞 
[美國通信（許應期由美寄）]  
　　麻省理工學院Massatuesetteute　Institn　oTechnology之槪况（三續） 
　　（九）費用學費每年美金三百分三期繳惟進飛機工程科則每年須繳七百試驗存貯費每年十五至五十視各科而異少補　還宿費每月二十二元食費則視各人而大異中常則大約每月二十至三十元書籍四十元洗衣每月三元郵票每月二元會費每年五元（中國學生會每年三元）大約每年總須一千美金也 
　　（十）學生生活集會甚多如拉丁俱樂部音樂會外國學生會（一切外國學生除美國）土木工程會等幾乎每科有會及青年會等居此未久各會内容未盡熟悉叙述留諸後日出板亦有數種一種是麻校工程學報每月一册一種是一星期三次之新聞紙一種是年刋一種每月一次之滑稽報Voo　Doo等 
　　（十一）最近一般狀况學生總數共三千五百零五人内土木工程科佔百分之十機械工程科及工程管理科各佔百分之十六電機工程科佔百分之十九化學工程科佔百分之十三又半純粹化學科佔百分之三建築科佔百分之四採礦及冶金工程佔百分之三又半電氣化學工程科佔百分之三海軍建築亦相仿其餘均甚少普通工程科共四十七人物理學只四十一人生物學及公衆衛生科共三十人地質學及地質工程二十二人飛機工程科十人衛生工程科十六人普通科學科八人算學科一人而已美國國籍以外學生共二百七十一人我國六十人加拿大四十二人那威二十一人俄及墨西哥各十五人其餘均在十人以下日本有六人女生共有四十五人建築科十三人物理科八人化學科八人公衆衛生科六人生物學二人特别生一人其餘則採礦工程普通工程普通科學電機工程電氣化學工程各一人（以上均一九二二年之統計）自一八六八年起至一九二二年止本校畢業生得學士學位者共七五三二人得碩士學位者六百四十八人得博士學位者六十三人 
　　（十二）中國學生狀况國人今年共有五十八人機械科有十五人電機科有十人化學工程科及土木工程科各有八人其餘散在採礦冶金地質生物工程管理各科國人相互間感情頗佳組織有一學生會定閱國内雜誌書報時或開聯歡會藉以求娱樂而聯感情風尙極儉樸用功者居多數運動家亦多今年東部留美學生會開會運動錦標即此處所得也 
　　（十三）記後感想觀乎此校二十年來之飛躍突進眞有使人可驚可羡者此校係私立其成功之故半由於社會助力而實由於創始者之艱難締造熱心維護道德學問之可敬足使此校受人信仰尊崇樂於贊助也吾國如有洛閣·伍爾珂·麥洛林·其人乎抑亦民族之光也余願馨香祝之 
　　（十四）附言國内有工科同志願學某科專門某項而欲知何校爲最佳者如蒙下詢當竭誠奉答通信地址如下 
Mr.　I.　G.　Shu, 
Box　269　M.I.T. 
Cambridge　Mass 
應期草於哥倫布紀念日（完） 
國内要聞 
[北京通信（飛鴻）]  
　　直派内部之離合 
　　直系之勢力自外表觀之在今日可爲全盛馮玉祥拱衞京師王承斌坐鎭畿輔洛吳綰轂南北蘇齊又控制東南宜可以互相維繫効力於曹而自各方觀察情形則相傾相軋已漸露破裂之勢微聞府方各要人鑒於形勢不佳欲更動各疆吏以爲調停之計畫日來正在醖釀中其効果若何恐未能如其所期或因此而更生波折亦未可知也 
　　曹氏之有今日得洛吳之力爲多當曹居保時一舉一動悉徵意見於洛吳有時且由吳主張一切曹爲後盾故吳之聲望與曹相埒自驅黎以後曹得各方之推戴而吳乃無一言爲之勸進曹之左右因是不滿吳之所爲恒短吳於曹前及曹入居白宫高凌霨王毓芝李彥青等皆懼吳之剛硬遇吳之有所請求於政府者恒設法壓擱至不獲已而始允可吳亦知不爲若輩所容故除關於對西南之軍事行動及擴張一己地盤之設施外所有政府之舉動非萬不獲已不發一言而吳又以厲行巡閱使之職權不見悅於魯豫之疆吏近者張福來來京爲直系說話者謂係循例賀年實則張因本身之位置問題恐終不爲吳所諒特來京赴訴於曹聞曹對之極力慰勸山東之鄭則因吳陸續調魯省軍官赴洛考詢已多不滿近聞吳又有巡閱魯省之說其不放心鄭氏旦欲伸張勢力於魯省而握有津浦路上之特權其意可知故鄭氏亦有不日來京之說其皆不利於吳氏蓋可知也 
　　王承斌以奉人而爲直系之中堅與李景林之以直人而爲奉系中堅同一可異之事自大選後王之勢力一躍千丈由省長而督理而巡閱副使其信任不可爲不專唯以與吳景濂接近且與奉方仍時有往來故恒爲曹之左右所不滿聞陰曆年終時王以吳景濂邊守靖等皆有功於大選者窮居析津政府不爲顧恤未免太甚曾密電於曹曹不獲已託王以二萬元饋吳五千元饋邊爲度歲資又欲吳出洋游歷吳邊皆託詞遜謝王以此窺知府方對於大選之功臣意極淡漠至爲鬱鬱王之所轄二十三師一舉一動均不能自主即更動中下軍官亦非得曹之允可不行故王雖挾有巡閱副使督理師長之威權有時乃不能實行不得已而設法韜晦對時政輕易不置一詞且聯結洛吳以自固其境遇亦可憫矣 
　　駐灤州前敵之彭壽莘本與王承斌同爲直奉一役極重要之軍官王因種種而獵居高位彭仍不免一師長故彭對王多所介介自王爲巡閱副使欲實行職權以命令彭氏彭氏不受遇有軍事報告恒直接府方所屬之軍事處而不復禀承王氏王無如何事聞於洛吳吳謂彭旣目中無王更何有我曾大發牢騷斥彭與曹鍈之不是彭聞之謂人曰我之直接軍事處係由曹師長 
 
 

Page 11

 
 
第一萬八千三百零九號;中華民國十三年 西曆一千九百二十四年二月二十號
星期三 * *秉承府命如此辦理並非專擅故王彭之間因統轄權限問題已有兩不相下之勢並彼此敷衍門面之往來亦復斷絶閔洛吳亦以彭在前敵王居後方一且軍事開始恐其彼此閙意見非直方之利囑由靳雲鶚胡景翼等出面邀彭至津欲其聯絡王氏解釋誤會日來正在疏通中據知者所言謂王彭之嫌隙已成彼此地位關係各欲占取面子恐未易疏解也 
　　府方要人始則利用某方以仰吳繼復因通奉及親吳（景濂）之嫌疑以疏王故直系中堅素號爲顚撲不破者至此已有不能融洽之現象近因反直派之浙奉等形勢日緊而本系之團結日就渙散恐一旦有事不復如直皖直奉兩戰之同心一氣甚非利也日來經屢次密議擬將各疆　更動以爲調停之地據所傳聞則謂擬將王承斌調往河南張福來調居直隷而使吳佩孚移居保定如此一來則王彭之爭執旣因相距較遠且免直接管轄可以解除而使吳氏坐鎭畿輔並足以收指臂胡使之效張福來離豫則張李之意見旣可解除（李因爭省長與張曾閙意見）而由外省調居首要亦足以慰勉張氏消其與吳齟齬之私其用意不可謂不周但非徵求各人之同意則此項計畫恐最短時日間尙不能實行耳 
　　吳氏居洛擁有鞏縣之兵工廠而德州一廠漢陽一廠又在其管轄及指揮之間故其經營洛陽視爲根據地無微不至鐵路交通京漢南北線素爲其勢力統轄之地而汴洛隴海又握諸掌中近更欲擴其力量於津浦去歲冬間對於無線電及長途電話尤以全力經營以促其成近因湖北財源已漸苦竭刻正以全力注重河南旁及山東爲予取予求之地一旦欲其離洛則直隷財政向在曹氏掌握能否供其運用是一問題而其歷年來以全力經營之洛陽且不復爲彼所有恐非吳之所願據熟知吳氏者所言則謂吳目光兼顧東南欲其離却綰轂南北之河南而專事對奉恐非吳之本意如是則府方之擬議亦徒空言而已 
　　總之直方各將吏爲因利害相連故均以曹吳爲領袖而事事尊奉之近則勢均力敵已不免意見之紛歧而因種種權限問題彼此益不能融洽致生出若干之爭執除馮使拱衛京師齊督控制東南各成一派外若吳若王之部下各因其利害關係已横生爭議而府方各要人又欲借甲以制乙厲行其操縱之手段而吳王兩方鑒於政府之如此舉動皆有暫事退讓待時而動之意直派前途其形勢如此恐未可樂觀也（二月十七日） 
[吳毓麟决定南下]  
　　轉達曹諭謀直系統一 
　　北京政府爲謀直系内部統一决定派吳毓麟南下聞吳氏自得前日（十六）閣議席上消息後即於前晚入府謁曹密商南下要務昨日下午各閣員及王毓芝等又在大甜水井吳宅中會議聞吳氏已决定一二日内專車出京沿京漢線南下先至洛陽晤吳佩孚然後由洛而漢訪蕭耀南由漠而寗晤齊燮元逆料返京之期當在二星期外部務由孫次長代辦至吳氏此行之任務實爲謀直系内部之統一蓋洛吳與蘇齊之間因江浙問題意見頗有參差之處而浙江聞此消息一面不受洛吳之牢籠一面反積極以牢籠齊氏且由安福政客等多方挑撥彼等對盧則言齊欲攻浙賴洛吳阻止對齊又言洛吳凡事剛愎不如與浙聯盟一時東南方面之和平幾爲若輩所擾亂此爲洛吳與蘇齊間之問題又海軍一部北歸後洛吳欲以温樹德歸己指揮而未與杜錫珪事前有何諒解杜因之頗爲不滿而其中并非杜與温之問題乃係杜與洛吳之問題曹錕得悉各方種種情形知中心咸集於洛吳若不速使澈底諒解誠恐有人從中搆煽政治上發生不利之影響故最初欲電召洛吳來京開誠曉諭且希望各種問題最好持沉默少所干預之態度則羣喙自息嗣因洛吳即使肯來而非各巡閱使同來則易引起外方之誤會且防地重要吳亦未必可來又如聚各巡閱於京師必大惹起内外之注意遂皆打消而僅遣吳毓麟前往轉達曹諭務令各方顧全大局誼重同袍一切猜疑立時冰釋順便爲劃清權限例如海軍中杜與温之地位或一爲正一爲副必須系統不紊陸軍與海軍毫無誤會而指揮乃仍可如志聞吳氏之南下其重要之任務即屬在此此外孫寳琦和平統一之希望旣自己難以分身不能如預定之計劃而巡視各省亦請吳先與各方打一招呼冀將來着手較易而吳氏本身關於路電之調查則不過表面之文章惟上述情形各方頗爲複雜吳氏不過欲先探各方眞意歸而報告以定辦法其效是否等於零實一大疑問也 
　　東方通信社十八日北京電云吳毓麟氏南下說現已實現吳已於十八晚十一時由北京動身帶隨員三名赴洛陽預定在洛逗留一日乃經徐州而至南京據聞吳之訪問吳佩孚與齊燮元之目的主以與二氏商議前此路電會議所决定事項之實行故然同時又有目爲南北統一之過程爲謀吳齊二氏徹底的諒解起見者爲後者之觀測者咸以吳毓麟之此行傳爲吳佩孚之統一政策實施之入手且有謂温樹德與杜錫珪之爭執即依吳齊二氏感情之融和而冰解者然又有謂受總理孫寳琦統一空夢之旨而南下者 
[查辦王克敏案仍在擱置中]  
　　據某派議員傳出消息王克敏之查辦案兩院咨達政府已久但政府對是項咨文置之未理近來兩院因不見動靜催促孫寳琦辦理甚力孫亦覺難再延曾於日並　人表示謂將徵求主座同意派員查辦且以爲如此辦法可代王氏洗刷初非惡意乃孫商之曹　曹認爲不妥令孫考慮前日星期六孫曾約各閣員集會某處又將查辦之意重述一番列席各閣員當時多不同意以爲憲法上所規定國務員只受彈劾不受查辦應將參衆兩院咨文分别退回孫氏謂我主張查辦原爲敷衍兩院之計且王財長無罪亦可藉此洗刷大白於天下若將咨文退回則愈將激起國會反感殊爲不妥某閣員又言即如總理言亦無閣員查辦閣員之理况憲法又無查辦閣員之文乎孫曰此則無妨試舉一例昔前清慶親王即曾自請查辦至於憲法上國務院無受查辦字樣但有查辦文武官吏之一條官吏是否包括閣員此事至明不容掩飾况憲法之查辦案即根據約法而來國會昔日提出之查辦閣員案固非止一次也大家商議之下終不敢斷然查辦王克敏乃主張將是案交付大理院及國務院參議廳法制局解釋法律再行辦理此案遂告一段落昨日（十七）孫回海甸承澤園曾召議員某氏前往告以此事某曰查辦案包括閣員憲法上並無疑問即有疑問應交付憲法會議解釋大理院及法制局只可解釋普通法律豈可解釋憲法内閣若以是項解釋案咨復國會國會决不受理者也云云但孫對此無何表示大槪閣員旣已多數主張如此孫亦無法獨持異議也 
[議員又質問金佛郎案]  
　　對八國照會取何態度 
　　金佛郎案自八國再度抗議後政府態度至今尙無宣示議會方面以此案旣經國會否决無論如何萬無承允之理昨有林樹椿等提案質問政府對於此事究持何種方策限三日内答覆茲錄原質問書如下爲質問事查本月十一日法比等八國公使遞來照會堅持以金償還庚子賠欵一事關係國庫損失極巨本席認該照會爲違反條約破滅公理之點甚多在國際平等上萬無順受之理且十二年十月三日衆院對於法國要求金佛郎案已經一致否决前對於法國旣不承認今對於八國豈忍低首而服從之耶現政府對該照會究持如何方策再行駁覆抑除駁覆外尙有何種方策以應付之事關國際交涉理應公開謹依憲法第六十七條及議院法第四十條提出質問限三日内答覆 
[象坊橋畔之選副聲]  
　　難成事實 
　　副選問題已有林樹椿薛丹曦等分别提出兩案茲議員　際恒等五十六人又有第三起議案之提出文凡千餘言列舉必辦副座不日當可提出茲覔得原文照錄如下我國會同人原以國家統一爲職志法統回復以來同人等苦心毅力制成憲法產出總統以及通過正式國務總理皆所以盡十一年來未了之職責促進民國於統一之途惟尙有一點爲憲法上之責任未即完成者即副總統選舉是也查憲法第七十八條副總統之選舉依選舉大總統之規定與大總統之選舉同時行之但副總統缺位時應補選之又七十六條大總統缺位時副總統繼任至本任大總統任滿之日止又同條第二項大總統因故不能執行職務時以副總統代理之副總統同時缺位時由國務院攝行其職務同時國會議員於三個月内自行集會組織總統選舉會行次仟大總統之選舉大法規定極爲明確凡以杜政治上未來之紛擾應常處變而納人民於軌物者也前此選舉大總統而於副總統之選舉不即同時舉行未免闕如近者時會已至實有補行選舉之必要總其理由約有三端（一）促成憲法之實施憲法爲國家根本大法吾人千廻百折始告成功非僅徒托空文以自見故此次責任總理之通過即爲憲法開宗明義之實行副總統選舉者憲法上行政組織之基礎與總統同其重要者也苟長此虚懸則凡憲法應興應革之事皆難望其次第實施此其一（二）防止政治上本來之紛擾國家可百年無非常之變不可一日懷苟且偷安之思善爲政者執當以馭變斯百變而不失其常况今日政治狀態尙在風雨飄搖之中民國已在之歷史皆吾人所親歷之事實一有瑕疵則覬覦非常者必相因而至有備無患人之恒言凡事必先立於不敗然後人無可乘之隙此其二（三）完成憲法上未盡之職責同人南北奔馳屢經政變幸而憲選告成憲法上所負之職責略可告慰所未即完成者統一之外即爲選舉副總統惟統一之事關係政治或可徐望於將來若副總統之選舉則憲法上直接詔示之職權苟非收旣渙之精神急起直追力圖完成則我第一届國會將爲有始無卒且現在新選令下而西南各省不能完成選舉者有十省區之多其能滿足總統選舉會之人數尙不知俟之於何日若我同人不爲完成此任萬一青黃不接之際政治前途之危害滋多此其三本此種種理由故同人等特提出組織副總統選舉會補行選舉副總統案請求兩院同人公决先開選舉預備會依法進行實爲公便提出者徐際恒等五十六人 
[張紹曾來京]  
　　尙將赴洛一行 
　　張紹曾於昨午（十七）十二時來京到站歡迎者有馮玉祥薛篤弼·王懷慶·薛之珩·國會議員數十人及公府代表趙廳長等張氏一一握手後即偕同馮赴旃檀寺午飯約三時許始回其南鑼鼓巷小菊兒胡同本毛（係新賃住宅）下午政界要人往見者有陸錦黃郛及保定警察廳長張汝桐等晚七時赴吳毓麟宅夜飯張氏定今早十時入府謁見曹錕下午一時國會多數政團領袖在中央公園董事會開歡迎會聞張氏此次來京係出洛吳之意大約今早面曹時對於時局問題當有所陳述至赴洛之期則須在元宵之後 
[舊年關菸酒稅費收入槪數（勗公）]  
　　總數共三十萬　　府方取三分之二 
　　本届陰曆年關各省局報解北京菸酒稅費總數竟達三十萬元較之以上兩届總算大有進步其中以山西省最佔多數正稅雜費及盈餘（經常費尙有盈餘）各項計共匯京十萬元京兆與甘肅次之京兆籌解五萬元甘肅亦解到三萬元此爲總署收入之大宗至綏遠與河南兩區雖亦有欵接濟然事前實深費手續緣綏遠局成立伊始總署與該區都統馬福祥交涉原欲按照安徽成案以五成稅費解京五成留綏應用馬堅持異議此案遂爾懸擱陰年前總署因需欵孔急特派參事雷多壽前往疏通雷與馬關係甚深多方說項馬始允一次接濟當撥到稅費二萬五千元但聲言下次不得援以爲例河南菸酒稅費久無欵解京年前該省局長梁某因事進京晋謁王毓芝王詢以能解欵若干詎梁竟據實以無欵對王甚不懌謂綏遠偏僻之區尙能解欵兩萬有餘以河南一省而分文無着足下將何以爲情梁見王詞色不善乃囁嚅言曰解五千元可乎王見梁已允解欵乃慰之曰足下有欵解來不問多少總算能接濟中央胡爲不可梁回豫後此五千元即電滙來京數雖不多然亦一空谷之足音也 
　　依上所述各省報解之欵均係由正稅項下籌撥而來此外若江蘇若湖北若山東若江西若熱察等處或解數千元或解萬餘元爲數亦尙不少惟俱係罰金及騐單費項下積欠之欵正稅實涓滴無着總計署中此次收入之數共有三十萬元經府方兩次索取即耗去全數三分之二餘數以發該署十二月份全薪及一月份半薪又耗去兩萬餘元其由罰金及騐單費項下解來之欵須留充署中津貼之用故此三十萬巨欵不數日即支配無存比聞該署規定計畫擬派員分赴各省切實疏通冀不再截留稅費藉以整頓收入但日昨王毓芝欲收回直省紙烟捐即爲王承斌拒絶則各省情形相同整頓之說恐將等於畫餅充饑據署中人言此外各省解欵能達三十萬實出預料之外十三年陰曆年關恐必無此成績也 
[東省禁止俄船航行松花江]  
　　字林報哈爾濱通信云此間俄國商人因日前道尹及交涉員宣布禁止俄船行駛松花江頗起恐慌聞哈埠當局曾接張作霖訓令略謂松花江每有懸掛三色俄旗船隻行駛查三色俄旗係從前俄帝國時代國旗現在已無國籍且松花江航路及其他國内河流向係不准外船航行故凡懸掛三色旗在松花江駛行之船隻應予嚴禁云云俄國報紙對於此事頗多譏評謂華人將因俄商之所失而得利又謂即係中東鐵路所屬各船亦在應取締之列緣該路係俄人所有云云其實該項宣言無庸反對因松花江航行之俄船雖多而大半皆已出售與人實際上俄國船隻已屬無幾至中東鐵路之船隻因其有水陸聯運辦法·及處特殊之地位故其他私人及公司之船隻皆不能與之競爭惟行駛黑龍江開往伯力黑河及其他俄國口岸之俄船則爲例外此等船隻仍懸掛三色旗皆可捕獲至中東路之船隻按約應受中國之保護自不成問題也當俄國革命以前中俄兩國船隻均得在松黑兩江自由航行但今日中國若允舊俄船隻在松花江航行足阻中俄兩國之諒解因蘇俄前主張俄船得在松花江自由航行中國曾拒絶之也 
[洛吳更換各機關人員反響鎭]  
　　張福來赴京未回 
　　洛陽消息豫省長公署自移洛後舉凡用人行政之權悉操諸吳氏之手李倬章氏已無異傀儡矣吳氏對於豫省各行政機關之重要分子向欲羅爲己用或竟易以親信俾造成清一色之局適督署八凶之罪惡史宣播衆口吳氏遂藉以大更人員比者省長署人員胥爲吳所指派而督署又將有大批人員調換之說於是各人爲飯碗問題大起恐慌張福來前爲其介弟二大人及李錫慶　差事向吳說項曾碰一大釘子故此番不再向吳啓齒前日張氏來洛轉道赴京實欲向府曹而訴苦况並爲省長公　移洛事與吳屢爭無效請曹轉圜張氏在京聞今日猶未動身而此間已接旅京豫同鄉會發來寒電似爲吳氏大更人員之反響文曰洛陽吳巡閱使鈞鑒共和政治首重民意豫人治豫旣係本省人民一致之主張公爲豫民愛戴當能俯體輿情促成斯義自省長易人豫人已失所望其餘各機關幸勿再爲攫奪以示一視同仁而繫人心無任佇盼河南旅京同鄉會曁兩院　員九頓首拜叩寒 
[魯警廳誤捕議員風潮]  
　　濟南通信稅局局長吞欵潛逃此種新聞多發現於用兵省分不謂魯省商埠地方亦有此種新聞發現記者窮兩日之力將此事始末調查清楚用以報告閱者該局名商埠牲畜稅捐局係屬財廳委辦之機關局長王易獻字小藩爲八股公司股東之一（現議員中有朱名焯賈迺寛李文林劉怡庵鄭鶴年董毓璋陳雨三七人遇事同謀同舉人謂之七人團又謂之七股公司王與七人極接近人謂之八股公司）王由七人團之保薦得以充此局長在前財廳長任内尙未發生問題及現財廳王宗元接任有人控王小藩吞欵舞弊種種不合情事王以事初接手又礙於議員情面未之敢發近今受副議長杜尙之包圍發表更動大批稅局長引起議員多數之不半熊秉琦方面亦有派政敎珦廳澈查財廳之議論於是王宗元始悉自己地位或將不保因烏及屋聯想及於一切稅局局長思得一當以洩己憤商埠牲畜稅捐局旣於該廳無若何關係故先從該局動手該局賬目以磅牛局爲最有根據故先從磅牛局入手（該局係磅出口之牛每支收稅一元發一財廳印照然後可以持之出口）該局底賬近三四月來收欵在一萬五千元以上報廳者不足六千元相差將近一萬該局有如許黑幕王得報後遂抱定一先發制人之心幹不幹似不成問題乃使人將此種賬簿携入省署見熊問如何辦理熊答以依法逮捕押追王謂財廳無此能力即請省長手諭警廳如法泡製熊乃令省署會計主任某持熊手諭至警廳令高延文派警逮捕王小藩警廳長接省長手諭以該局所在地係屬高埠三區轄地乃飭三區派警拿人三區張區長立派一等巡官王翰元帶同巡士八人至牲畜稅局詢問據謂已外出多時王翰元遍覓之空無有也繼加以詳細偵察始悉王小藩匿於朱名焯庽所朱之庽所在二區境内照例不能越境逮捕於是三區又會同二區前往朱庽至則朱名焯出問來此何爲衆謂找王局長小藩朱云我即是也衆謂奉廳長諭請局長至警廳朱即昂然與衆警入城當朱氏入城之頃警界以爲罪人斯得不及偵察王小藩即於此時兎脫而逸朱至廳内即見高延文詢以何故逮捕高見文不對題極力認錯朱於是大肆咆哮謂不依法律逮捕議員是否犯法後經廳内人員力爲敷衍始大駡而去朱黨議員聞而大譁聯絡多人赴警廳滋鬧高延文避而不見朱等聲言將向法庭起訴并電請中央撤換高氏此事發生後洛陽又來電攻擊王宗元現聞七人團對熊則持以倒字主義以圖報復對於濟社杜尙之薦人引起此次意外之事變尤爲恨入骨髓必欲得而撻之以洩憤杜尙得此消息現亦深居潛出不似往日之招搖過市矣（二月十八號晚發） 
[厦門中日交涉擴大（蜀生）]  
　　日領提出三條要求　　臧致平完全拒絶 
　　厦門軍警檢查行人携槍當塲格殺開槍抗拒之台人釀成中日間嚴重之交涉至舊曆臘底偵探擊斃台匪首領陳糞掃後雙方形勢乃益急自台人知陳氏不去有意爲難於上月二十九日夜忽發現盜匪三十餘人攻刦厦埠後海墘陳姓杉木行軍警馳至圍捕匪徒抗戰一小時猛擲炸彈奪路而去失贓六千元未獲一匪臧致平於三十日布特别戒嚴令大舉檢查台人以臧氏堅持武力對待憾之次骨謀所以倒臧惟全埠臺匪僅百餘人合他匪計之僅三百人不能爲役因與王獻臣結爲之内應臧軍聞之搜查益急臺匪遂與王獻臣約於二月一日夜二時王軍集嵩嶼（厦門對岸）以大砲遙擊厦門臺人聞聲即撲攻總司令部縱火王軍乘亂搶渡一日下午臧軍偵探隊於甕萊河擊斃一抗拒檢查之臺人四時臺匪巨魁陳糞掃爲全厦臺匪三首領中之最有勢力且最凶悍者於布袋街牽黨十餘人與偵探戰偵探識之叢擊陳中三槍立斃陳爲厦門十餘年積匪今被擊斃一時人心稱快夜八時總司令部又得台匪内應王獻臣之密息立下加緊戒嚴令並密布機關槍迫擊砲八時後舉市即闐無一人及午夜嵩嶼王軍以大砲向厦門遙擊先後達十九砲其聲鞫然臺人不敢應蓋首領已斃無人指揮也二日台匪八十餘人集山仔頂軍警圍之者三百人臺匪自屋顚以炸彈下擲軍警以步槍仰擊戰一時斃臺人二偵探死一人三日雙方在新馬路衝突無死傷目下仍在雙方挑戰中臺人志不得逞於是慫恿日領交涉益急連開會議擬具條件呈請日領提出日領始猶暫守緘默至是乃一面電調軍艦來厦一面由正副領事偕日警長於二月四日赴總司令部謁臧致平當面提出通牒内容要求三事（一）處罰責任人（即撤換警察廳長）（二）檢舉處罰犯人（即緝捕傷斃整人兇犯）（三）對於被害者予以弔慰金（即優恤臺籍死者）如届時無相當滿意之答覆將出以必要之手段並聲明二月十日爲答覆滿限之期臧致平乃於六日派朱泮藻范熙績邢藍田爲代表與日領接洽此項交涉至八日大井巡洋艦及驅逐艦杉號來厦合之原在之驅逐艦松號日艦之在厦者計有三艘日領復面促朱泮藻請於十號限期内答覆承認否則將自由行動朱當答以貴領事旣調貴國軍艦來厦原欲自由行動且貴領事所提出之條件敝總司令實無承認之理由貴領事旣不相諒則亦聽貴領事之任何處置而已最後日領仍堅請無論如何總望於限期内完滿答復是時廈門謠諑四起非謂臺人將通敵内應即謂日陸戰隊將實行登陸甚且謂日領已與王獻臣約合攻廈門者此種宣傳以日人機關報最甚蓋欲以恫嚇之虚聲屈伏厦門當局也至十日爲通牒滿限之期臧致平派朱泮藻范熙績邢藍田爲代表赴日領署面致覆文並口頭爲非正式答復略謂撤換警廳長係中國内政閩事總司令部對於此條根本無答復之必要緝凶一層當分别言之如臺籍人民係因抵抗搜檢凶器而被格斃者則中國政府事前曾以搜檢凶器事商之貴領得有貴領書面答復故對於此項臺籍人民之死傷中國政府不負緝凶之責其他臺籍人民在厦死狀不明中國爲居留政府在法律上道義上均應力爲緝凶懲辦年來廈門社會秩序之亂爲向來所未有華人生命財產損失不可數計其所以致此之因中外人士知之甚悉今姑不必深言其故（即指台人之擾亂）但就本事件而論台籍在厦人民多數所營均非正業而爲娼寮睹館烟厠等彼之交際異常複雜其致死之由更待調查凶手之爲華人抑爲台人尙難預斷緝凶一事華政府固應負責而撫恤之說則尙談不到也以上口頭答覆日領令書記速記詞畢日領要求朱氏簽名朱辭以未得總司令命令不便擅簽當由范熙績電詢臧氏後始簽字以上答覆日領認爲不能滿意於十一日晨由日領遣河野清副領事親將臧氏覆文送還並致一退還覆文之理由書文云「二月十日貴總司令派朱泮藻氏爲代理致本領事之回答是乃欲拒絶從前貴總司令所表贊意之我方要求之大部分也本領事所受之回答文乃一片之書生的法律論關於本案之解决毫無具體的事實自一月二日起被殺害者達至十名至今毫無檢舉人犯唯曰「若只知被害者不知加害者則撫卹周題自不能生」又其末文曰「如官廳與地方出於惻隱酌予葬埋費則尙可磋商」如此不但不知貴總司令誠意之安在並可謂反於正義人道若使我國人知此事項則必增加激昻之態度貴總司令素唱專心維持厦門秩序而反持擾害厦門秩序態度是出乎本領事之意外甚爲不解本領事對此不祥事件欲速解决以盡微力與貴總司令誠心維持廈門秩序向貴總司令交涉旣達四十天諒本交涉案若非雙方提出誠意到底不能解决於貴總司令亦必具同感又貴總司令於本月六日貴函云「特派朱副司令范顧問邢局長趨赴貴署以便磋商台民在厦經過」及朱泮藻氏爲代理致本領事回答文本領事對朱泮藻氏要求文末簽名而朱泮藻氏謂其無此權限不肯簽名再由本領事勸告曰其回答文若無簽名則毫無意味請打電話候貴總司令指揮即由范顧問打電話於貴總司令後朱泮藻氏方始簽名中華民國十三年二月十日在日本領事署代臧總司令致平手交佐佐木領事朱泮藻然後手交本領事故本領事甚難忖度貴總司令對本案之解决是否有誠意於本領事茲促貴總司令反省三思並貴總司令致本領事之回答文乃旣拒絶從前與本領事之誓約並不能造成貴我交涉解决之基礎故將原文直接發還貴總司令本領事茲祈貴總司令勿聽左右之獻策披瀝胸襟以解决本案合期國交之敦睦」云云此項理由書之措詞固尙和緩惟河野清於遞交公文後向臧氏面致日領不能滿意之詞則頗含恫嚇意謂苟不變更答覆速加承認者於必要時即取自由行動云云臧氏僅答曰倘貴領事必佽　由行動本總司令惟靜以待命而已同時日報（全閩新報）遂喧傳交涉行將破裂之說此項交涉發生後全厦人士極憤雖向多不滿臧氏之苛捐病民至是則一致援助臧氏於十二日由市民大會發出傳單召集公民緊急大會以爲臧氏後援晚五時到者極衆一致主張堅持助臧苟日兵登陸即實行激烈抵制臧氏見民氣大張特於十二日召集新聞記者爲關於此次交涉之談話略謂余在厦數年對於地方及外交上之感情自覺不惡日籍台人在廈向多營不正當職業如娼寮賭館類此種營業受軍事緊急商業凋殘之影響無從博取微利彼等乃出其非法手段以求意外横財數月來廈門秩序之亂爲中外人士所共見予於今年年初先求得日領及外交團方面之同意而後下令搜檢無　携帶凶器之行人蓋予認爲搜檢凶器爲治盜匪之木源且手段亦較和平而週密也不料少數不安分之台人竟開槍拒檢予之部曲爲正當防衛故有殺傷台人之事發生然此種拒搜凶器之殺傷爲雙方的予之部曲同時亦有爲台人槍殺者台人不自反省乃顚倒黑白訴之於該管政府之駐厦日領日領聽信一面之詞將此些小事故擴大至成爲國際間之交涉自日艦來厦謠諑紛起日當局之態度亦覺過於嚴厲此事結果雖未可知但余應出全力以與强權抗决不爲暴力壓伏至外間喧傳交涉將至决裂則未免言之過早本日日領尙有公文來部訂再正式談判之期也云云此交涉最近形勢之經過也截至今晨止日艦之在港中者尙無動作亦未戒嚴水兵多登陸游息於鼓浪嶼大約在日領所請再開談判之前當無若何之舉動也據記者所聞厦門英美領事對於日領此次之示威的要挾外交亦多不滿觀於年前日領對於臧部檢查台人事召集領事團會議欲提聯合向臧抗議之議案英美領事以未予簽字爲詞即可知之目下厦門特别戒嚴七時後即水陸禁止行人蓋預防台人之再通敵内應也（二月十三日） 
[晉江商會長傅商霖被剌]  
　　泉州通信福建興泉衛戍司令部諮議實業廳諮議晉江商會會長傅商霖君於二月十號下午三時自南門回家行至新馬路大隘門口被身服軍衣者數人自背後開槍轟擊一彈從腰脊入穿膀胱睪丸出·遂即仆地匪徒復連發數彈時警察在附近手無寸鐵倉皇失措不敢鳴笛圍捕兇手遂得逸去迨商會聞耗奔至傅君已不能言語急舁往商會禮堂旋即氣絶查傅君爲人精明强幹富責任心比年軍興餉需徵求甚急商會首當其衝傅君應付得宜地方秩序賴以安寗厥功甚偉茲被狙擊各界震動泉州軍政學商各界除於十一日全城休業誌哀并嚴密緝兇外並訂二月十八日（即陰曆正月十四日）在商會内開追悼大會刻已發出通告矣 
[南京快信]  
　　巡署因吳毓麟日内南下命副官處預備接待 
　　財部昨電省當局特派李思愼等來寗調查蘇省財政狀况 
　　兩長接京電定三月一日開全國生計會議請派代表列席 
　　兩長通令各屬禁止輸入魯鹽並令津浦沿綫駐防軍警嚴密查緝 
　　省署十八日牌示署奉賢縣知事歐燊燾因病出缺委薦任職仲頣署理著即赴任 
　　財政廳因南通捲烟業反對特稅委藍世勳前往會同縣局查明辦理 
　　寗垣捲菸商近日購用印花者漸多惟仍有一部份堅持停售 
　　江蘇省立五師八中學均定十八日上課代商二十七日惟五師附小則定二十五日 
　　代金陵道尹吳德曜昨奉省令以江浦縣知事奚侗被人控告着即派員澈查 
　　新任隴海督辦趙德三昨咨兩署報告已於十四日接事 
　　江寗律師公會今（十九）日開談話會關於招待及應付外人來華考察司法事宜有所討論 
　　尙有要聞及地方通信轉入後頁 
 
 

Page 12

 
 
第一萬八千三百零九號;中華民國十三年 西曆一千九百二十四年二月二十號
星期三 * *國内要聞二 
[川熊軍退出潼川紀（成都通信）]  
　　一軍已陷於危境 
　　川北戰事最爲激烈潼川舊屬尤爲吃緊自一二兩軍部隊相持於潼川城後袁鄧諸軍盡力協助二軍一軍不能支持其首領熊克武有已退出潼川之說此間討賊與川軍聯合辦公處昨得熊電囑將密電號碼從新改編係因管密電之駱參謀於退出潼川時墮巖而死以前密碼電本完全爲彼軍所得故囑另訂於此亦可見退出潼川時倉皇之狀態矣聞熊係向太和鎭蓬溪縣方面退去意在退往順慶集合五師再作恢復之舉二軍將領劉湘楊森唐式遵李樹勳等均在後追之五師代理師長李伯階氏早已宣布中立未知能容熊氏入順否省城現爲中立地點城内完全爲劉成勳之藍世鉦軍隊所守城外兵工廠僅有熊之張冲少數部隊附城各塲則爲二軍各部隊所駐如距省百二十里之淮州八十里之趙鎭皆是淮州迤西百二十里之中江縣亦爲二軍所有省城報紙已不諱言其事惟尙謂省軍已派有大隊分道進擊張冲所部係担任追擊中江之二軍喻培棣王麗中之一部由東南兩面堵截並未言及戰後情况如何據個中消息一軍未見勝利二軍與袁軍憑河扼守淮趙兩地便與中江潼川方面駐軍聯絡潼城現旣爲二軍所得一軍之省潼交通已斷駐省之一軍餘部遂不免大起恐慌矣 
　　張冲之二混成旅司令部昨宣布一戰事消息謂二混旅部隊進攻趙鎭之敵激戰約二小時之久敵人紛紛向大磉磴（中江）方面潰退我軍已於二十七日午前佔領三王廟（金堂）山頂陳指揮官（道五）親督大隊跟蹤追擊并以一部側攻淮州之敵又據確息淮州敵人甚爲動搖云云所謂跟蹤追擊所謂甚爲動搖皆係否定語氣可以證明其爲空氣作用刻聞淮州趙鎭之二軍尙聚而未散二軍中人曾由趙鎭通函致省城言將於陰曆新正入省鬭年刻下尙不能進省云云現新正已届確有出運來省之說 
　　一軍在省又傳消息謂鄧錫侯陳國棟已敗於遂寗方面陳部在遂屬千金岩敗後即退入遂城將城門緊閉現省軍已到城下又傳潼南遂寗之鄧陳部隊將退合川此種重大消息迄無正式捷報宣布其不確亦可想見以現在情况推測一二各軍最終勝負已在最後五分鐘如賴劉石吕各部駐在東路不再實行援助熊氏則一軍部隊必將分裂熊氏必然下野緣一軍部隊戰久疲勞補充又缺與二軍比較相形見拙以故一軍每戰輒退不能耐守熊氏反其氣而用之前途必將不堪言也 
[閩人對慘殺學生案之公憤]  
　　仙遊各界通電呼籲 
　　自王永彝屠殺惠安人民後所部暴横益甚遇有反抗捐稅者輒予格殺最近仙遊竟發生軍隊慘殺學生之事殺人者爲王部崔團軍隊被殺者爲四師學生林金煦鄭豪兩人（當日情形見本報十四日所載仙遊學生會電内）此事發生後仙人大憤當集公民大會議决對待王軍方法並發快郵代電云北京上海武昌漢口南京杭州廣州福州厦門各報館轉全國各社團各敎育機關曁福建旅外各同鄉會均鑒仙邑自民七以來屢遭兵燹民脂民膏搜括已盡乃自省軍收復後羅掘尤凶不及一年而籌餉逾十次負擔逾百萬近又迫種烟苗勒收巨稅畝數不足計及丁口全邑勒收烟捐七十餘萬元猶復不足日前再增三十六萬元之特别捐竭澤而漁不顧民怨旅外學生羣起反對函電呼籲仍無效果於是駐仙軍隊嫉視學生横加壓迫留莆學生林金煦鄭豪二君方自四師畢業歸里一月二十九日偶往東鄉榜頭街購貨適迫收烟苗捐之崔錦桂兵士又在各舖勒捐二君稍爲理解兵士竟乘機槍殺以洩宿忿當時民情憤激全邑公民不期而集咸以軍界迫收烟捐已無法紀乃復槍殺學生窮凶暴惡至是已極亡國之慘猶不若是遂羣向崔團長周縣署據理交涉彼等毫無究辦誠意徒以空言敷衍延擱時間緩和民氣迄今一週略無辦法而各里催捐之兵士勒迫如故嫉視學生如故全邑人民處此暴威之下生不如死惟有碎身濺血以求法律上固有之自由務請全國各界共伸公憤力爲後援臨電涕泣諸希矜鑒福建仙縣公民大會叩 
[浙敎育行政會大會紀律（三）]  
　　十九日上午九時浙江敎育廳附設之敎育行政研究會續開大會由葉會長主席依照日程開議（一）省立各校預算之增删辦法案（二）各校學費改爲各校基金案（三）定期召集敎育行政會議案（四）擬組織中等學業成績考試委員會（五）停止日曜放假案均照審查報告修正通過并議决省立各校之設置計劃如下（一）爲考量本省財力謀各校設備之較完對於高中之創設以現有道區爲限不求舊府屬之遍設致力難兼顧實不副名轉爲敎育之障礙（二）初級中學每舊府屬各設一所以期平均發達（三）實業學校應以辦理專科爲原則專收初中畢業生其現有學生仍辦至畢業爲止（四）關於上列各校改制時之臨時費及經常費俟本計劃議决後由預算委員會定之（五）師範敎育每道區專設一所又於省會附設二年程專修科以養成初級中學之敎師（六）各區學校之分設另詳於左表 
[各省敎育界雜訊]  
　　奉天市校職敎員由市政所核委奉天市政公所訓令市立各小學校文云案准奉天敎育廳咨開案奉省長公署訓令第十號内開查學生應以安心讀書爲本位校員應以竭誠服務爲天職若動因細故屢起風潮適足以增長學生囂張之氣表見校員敎管之疏此次省立第三中學罷業經諭令該廳嚴行查明將滋事之學生盡數革除以肅學風惟學生滋事其咎亦有不專在學生者如學校每換一校長而一切職敎員往往全般盡換旅進旅退致學生之心爲之浮動亦於敎授前途大有妨害嗣後中學以上各校凡職敎員均歸廳委不准校長隨便紛更其不稱職者准校長請廳查核屬實仍由廳撤委以免弊端而重敎育其中學以下各校職敎員須校長選擇妥員呈廳核准方許任用藉示取舍之公而免情感之私用人失當固爲敎育之累至黨派之敝長學生之囂張尤爲世道之憂應並責成該廳從嚴禁止勿得稍有徇庇合令該廳長遵照辦理具報此令等因奉此中等以上各校應將現任職敎員姓名籍貫履歷擔任科目並每週敎授鐘點月薪詳細列表呈廳審核加委嗣後職敎員均應由廳遴委不得自行延聘以免情感之偏中等以下各校職敎員嗣後均須先呈廳核准方准任用除呈報並分行外相應咨請查照此咨等因准此仰各該校將職敎員姓名籍貫履歷呈所核准委用除分令外合即令仰遵照 
　　奉天中師學校敎授日俄語奉天中學師範各校向來除敎授英語外日俄語言文字均付闕如茲者張總司令以東三省與日俄之交際頻繁關係日重特於本月初旬訓令敎育廳長謝蔭昌通令各該校長自本年起一律實行添授日俄兩國語言文字藉爲親睦邦交之助 
　　山東敎廳召集行政會議山東敎育廳長于春圃以各縣學潮現已平靜縣敎育局均已成立現爲改良學務起見擬定於本年三月間召集全省學校敎職員來省舉行春季敎育行政大會討論省立各學校預算方式及新學制進行等重要問題 
　　武昌開辦女子蠶桑會武昌縣立模範女子蠶業社植桑會籌備多時近始就緒昨陳繼良知事特又頒發佈告云爲佈告事照得本知事前規定女子蠶業社植桑會單行章程創設武昌縣立模範女子蠶業社植桑會酌定選送女生簡章當經分别呈報行團曁佈告各在案現在開辦在即女子尙未送齊除由團紳選送外茲爲便利女子報名起見在本公署收發處設置報名册凡身家清白體格健全覓有妥實保證人者即着親身來署報名領取志願書塡寫由保証人署名蓋章送候審查登册榜示期定開學其由各團紳選送之女子亦即由團取具該女子志願書加蓋保証人名章仍交該女子携帶來署報名註册統限陽曆二月二十日起至二十四日截止幸勿觀望自悮合行佈告週知切切此佈 
　　浙江六中校長赴台接事前任浙江省立第六中學校長李振夏經張敎育廳長面諭務將校務澈底改革當允爲代理兩月延聘前七中校長洪成淵爲師範部主任前六中敎員桑契翰爲中學部主任即於十五日下午一時收城站乘車出發敎廳第二科楊科長前往歡送並聞李代校長原任省視學缺並未開去一俟到台即行定期開課 
　　浙江敎育費預算將改革浙江敎育廳以本省敎育費占省稅支出大宗惟各學校預算因議會方面關係每未能澈底改革現值施行新學制爲改編預算之良好機會擬將十二十三兩年度省立各學校預算一併從新計劃至各學校場館及留學費因省稅祇一百三十萬元而其原預算不下二百萬元幾超過三分之一是以須切實删減以符量入爲出之旨 
　　寗波平民敎育促進會開會紀·寧波平民敎育促進會於十七日下午開執行委員兼校長會議到者十八人推徐柏堂主席（甲）報告事項（一）二月二十六日起至三月一日止平民敎育全城大運動時講員爲熊秉三夫人·繼陽初傅若愚二碩士均已接洽來甬（二）已定校數共有廿九校（三）學校分作三區江東·江北·城中（四）大游行之燈籠頭牌已定就各校招牌亦已定作（五）各項印刷品已付印（六）道尹布告已付印（乙）討論事項（一）前所定大運動時秩序略有更改通過（二）請各校擔任校長（三）請各校長推舉敎員依照長沙等處辦法（四）招生方法用招貼登報二種（五）敎員關約通過（六）開校日一律定夏曆二月初一日議畢散會已五時半矣 
　　句容縣義務敎育進行近况句容縣敎育局頃復江蘇義務敎育期成會函云敝局前接貴會來函調查義務敎育進行實况計凡三項茲特分别答復於後即希查照爲盼計開答復之事項如左（一）最近年份調查之全縣國民學校在校學生爲五千二百二十二人（二）近二年内每年增加之國民學校數學級數學生數列左民國十一年增加國民學校二所學生一百六十二人十二年增加國民學校二十三所學級十一學生三百四十七人（三）句城學齡兒童最近調查七百三十五人已就學兒童五百四十九人就學兒童實占全數學齡兒童百分之七十五城中私塾已完全消滅惟貧寒子弟尙未能一律就學 
　　揚州省立兩校開課省立八中五師兩校均於今日（十八）上午九時舉行開學禮式照常上課並悉該兩校長已將開課日期備文分報省廳查考矣 
　　丹徒童子軍消息一朿丹徒全縣童子軍總敎練陳毅誠准二十三日到申出席童子軍董事會議全縣童子軍會操准五月九日在公共體育塲舉行全省總敎練會准在鎭江開會此間已准備歡迎手續縣立貧兒院道院長晋之進行不遺餘力刻組童子軍一團省立中學童子軍雖早成立但尙未經省聯會認可該校開課後即函該會派員來鎭考騐至第二四五七九十各團敎練員證書省聯會尙未寄鎭定由陳毅誠出席董事會後携回發給各團云 
　　常州敎育委員會開會紀武邑敎育局十八日下午二時召集敎育委員開會到何汝霖過漢秋史守齋等十餘人議决事項（一）寒假開學後各市鄉小學職敎員之更動學生之增減由各區敎委調查製表報告局長轉報備案（二）交換視察報告未送到者應請局長迅速函催（三）各市鄉小學校校址遷移及校長之進退應由局長根據法令呈報縣署令知各鄉鄉董遵照辦理議畢散會 
　　常州冠英校友會開會紀武邑冠英學校爲莊苕甫徐果人莊百俞等所創辦已歷二十年校友不下二三千人去年組織校友會於昨（十八）日下午二時召集評議執行兩部開聯席會議到者二十餘人議决事項（一）議决本校二十週紀念由本會發起組織圖書館爲前校長莊苕甫王杏溪兩先生留紀念其經費分校董敎職員同學三方面募捐就校内擇地建築約須費二千元並籌購置圖書費一千元由本會擬具意見書交校董會通過後積極籌備（一）議决調查校友先從畢業生人手以前各界畢業生調查表已送到者頗多遺漏應由各本届畢業生審查後補入調查表未經送到者再行函催（一）議决本届開會將議决案隨同章程分寄各校友至散會已五時許矣 
　　無錫敎育局董事會議紀無錫縣敎育局董事會於前日（十六日）下午三句半鐘開第五次常會到會董事有顧述之·秦頌碩·顧彬生·孫如山·倪翔青·華少純等六人局長蔣仲懷縣立乙種實業校長鄒同一兩君均到會出席公推秦頌碩爲主席首提局長交議籌辦初級中學案由蔣局長出席說明議决七年度確有籌辦初級中學之必要應請蔣局長提出詳細計劃書於下届開會時共同計論後提交縣議會核議次議乙種實業學校改辦職業學校案由鄒校長出席說明議决鄒校長所擬計劃書以乙種實業改辦職業學校並任籌募建築費之半數具征熱心任事惟本邑縣費支絀應請局長函縣提交縣議會核議議畢散會時已五點半鐘矣 
　　常熟撥放學欵縣署近因市鄉敎育虧欵問題曾兩次召集市鄉董事到署會議劃分學欵已得解决前日市鄉董事會因常櫃實征細數尙未抄發學欵碍難劃分惟各校開學已邇待欵甚亟當由市鄉董事於是日下午進署與趙知事磋商借領附稅撥放暫定每市五百元鄉三百元趙即應允致函欵產處分别照撥當晚具領學欵者一市十鄉共洋三千四百元 
　　松江十二年度敎育統計松江縣市鄉敎育於十二年度中除籌辦平民敎育外無甚發展其經費則全恃忙漕等附稅並帶征義敎畝捐每畝二分與原有敎育欵產租息等統計收入約在十五萬金左右所有十二年度敎育狀况茲分别調查如左（一）學校數初級小學一九一高級小學十二師範一幼稚園五平民學校十（二）學生數一萬一千零二十四（三）經費數縣經費五萬六千二百零五元市鄉費七萬六千九百七十四元共十三萬三千一百七十九元（四）義務敎育正在籌備中即以帶徵畝捐專欵存儲作爲將來推廣義務小學之用（五）童子軍十團（六）社會敎育·公共體育塲·巡廻演講·圖書博物館（七）敎育研究縣敎育會市鄉敎育會小學敎育研究會理算研究會等此外不屬於縣有範圍之學校如省三中校景賢女中校七縣共立女師校孤貧兒院及敎會開辦之東吳聖經校東吳第四高小校維四初中校與其他男女小學等共三十餘所 
[杭州快信]  
　　財廳昨咨郵務局以閘口統捐局前請准予查騐閘口南星橋包裹稅捐經貴局以房屋狹小函復所擬簡便辦法事屬可行捐局徵收人員此時尙難前往各局查騐惟每次收受件數應請按日開單知照 
　　温屬省議員施旋因賄買營長及吸食鴉片經高等廳併科徒刑四月交保證金五百元釋出後現施擬分兩部份提起上訴於法不合陳廳長已令於五日内併案補具理由書咨送同級檢廳核辦 
　　代表盧督赴新昌弔唁張封翁之參謀厲爾康昨偕二師軍需長吳錫榮·及省署秘書杜肖菊等聯袂返杭 
　　寗台鎭守使王桂林·鎭海砲臺總司令張伯岐·來省將一星期定明日分返防次 
　　謠傳閩省與浙毘連之松溪又增軍隊昨據衢商消息並非事實即周蔭人對浙亦無何種舉動 
　　新昌毘連嵊縣素多匪徒出没經張省長回籍後派駐軍隊計六團步兵兩連機關槍一連二區警備隊兩營地方漸安 
地方通信 
[蘇州]  
　　旅客服毒慘死嘉定人金仁芳在閶門外樂榮坊品陞客棧中宿娼霎時口中冒血身死經棧主報由警區將妓女解送地檢廳訊押一面派員蒞騐騐係生前吞服鴉片毒發身死並聞屍身下體均發青色當即塡明屍格飭令地保備棺收殮候屍屬具領當時惟在塲之么二妓文娟及客棧主人被拘而金仁芳前住之祥安公客棧中茶房二人昨亦爲警察拘去 
　　聚賭械鬭肇禍傷人閶門内下塘街泰伯廟橋堍某姓家自去夏迄今有王某等逐日在此開賭抽頭新年後該賭窟中賭徒愈衆因賭毆打之事已屢有所聞茲悉前日（十七日）下午三時許有革兵張錫標者至該賭窟爭做觸角不遂被開賭者逐出張被逐後心不能甘即於昨日（十八日）下午一時許號召身穿灰色短衣者七八十人乘該賭窟開賭熱鬧之時由張率領蜂擁衝入遇人便打見物即毁一霎時間將該賭窟中桌椅等物搗毁無遺賭徒百數十人見張等人數衆多來勢洶洶均各抱頭逃去開賭者被打不服當時亦在附近號召流氓數十人返身趕入該賭窟中將張等圍住持械互毆致張錫標及張之同往者三人均被流氓毆打身受重傷頭顱亦破頓時血流如注昏暈仆地該管北四分駐所巡官何虎臣聞訊率警一排趕到彈壓因見雙方人數衆多知難理喻遂折歸以電話報告該管北區警察署長王仲衡請加派長警飛速臨場彈壓以免釀成巨禍差幸當時有蘇軍第二師某營長聞訊親率軍士一隊趕到見張等三人頭顱均破衣染赤色而雙方餘衆其時仍在械鬭不肯釋手致閶門下塘泰伯廟橋一帶交通頓被堵塞行人恐被波及均各奔避不遑某營長見狀憤甚立飭所屬拘拿毆打之人雙方始各釋手四散逃去其時王署長亦已據報率警一排趕到而警察廳長趙金城亦已奉到蘇常朱鎭守使密令親率保安隊長李書芳曁隊士一隊飛騎臨塲喝捕聚賭械鬭肇事之人無奈其時雙方餘黨均已逃去結果未曾拘獲一人而歸現悉趙警廳長以此次糾衆械鬭肇禍實緣該管北四巡官平時縱賭所致故警廳已諭令該管巡官何虎臣勒限將開賭肇禍之人拘獲解廳歸案嚴懲並聞此事發生後警廳即夜已通令城内外東南西北閶五區警察署長督率各分駐所巡官嚴禁境内聚賭矣 
　　蘇紳維持太湖局之内部復電蘇紳潘濟之爲蘇省長召集財政委員會議决停發蘇浙太湖水利工程局經費問題曾聯合同志吳蔣諸邑紳公電内務部力請維持太湖工程局等情茲悉潘紳昨已接到内務部復電文云蘇州潘濟之先生並轉吳蔣諸公均鑒東電悉查湖運工程關係綦重籌辦有年萬難中輟蘇省財政委員會議决停發經費未准省署咨部應候咨文到後再行設法維持以重要工知注特復程克删印 
[松江]  
　　籌設長途電話松江二十四鄉自治公所爲互通消息起見由市鄉董佐聯會提議擬請松江電話公司立竿通電業已排入二十二日臨時會議程俾與劃分附稅等案一併討論 
　　山陽鄉補選議員松屬山陽鄉於本月十四日舉行鄉議員乙級投票翌日開票張雁得四百零六票陸祥雲得三百十九票均當選十六日甲級投票翌日開票殷正黃宗俊各得十七票沈仁得十五票均當選業由縣委監視員尹鴻飛呈報縣署核示矣 
　　假名騙捐松屬五庫鎭藕絲庵係明末藉絲居士讀書隱居處現因逐漸坍塌故由該處董事朱誦曾諸訪農等集資修葺乃一般無賴藉此向各紳富騙取捐欵刻經朱等查獲送究矣 
[奉賢]  
　　縣議事臨時會議决案該縣縣議事會於十三年一月二十日起開臨時會以陰曆年關在即至二十四日即閉會所有議案列下一張議長智書提議本會經常費曁特費案議决火食照前加倍議員旅費酌減特費付審查一張議長智書提議補助省憲籌備費案議决縣有大小函詢金山等縣酌量補助一張議長智書提議縣聯會補助費曁常年費案議决同上一互選參事員三人曁候補參事員五人案當選人張信瑜·陳鑫·汪良·候補當選人周贊襄·朱伯庸·王熙煜·王永錫·王廷松一縣署交議推舉七邑慈善欵產添補董事案公推唐安鏞一縣署交議追認縣警置辦雨衣案議决歸省欵一縣欵產處總董莊仁鎭請議支配附稅案議决照舊案審查核辦一提議分組各股審查員案分財政敎育法律實業四股一平民習藝所所長請議回復原狀案議决催報銷賬交本會審查一張議長智書提議此次議員公費應給全費抑給半費案議决給半費每人五元一縣署交議户籍經費案議决照聯合會議决辦理一縣署交議修縣志案付審查一瞿議員志鵬提議改組學校案四種付審查一朱議員培提議原有自治區區設敎委案全體贊成一汪議員良提議整頓敎育案付審查一朱議員伯庸提議請縣諭東西兩櫃經征吏凡業户門完銀漕從速給串案全體贊成移文縣公署一朱議員伯庸提議禁止各圖爭充地保案同上併案移文縣公署辦理 
[常熟]  
　　省覆市鄉帶徵辦法縣署因冬漕項下各市鄉帶徵辦法代電省署請示茲奉省署鹽電云勘代電悉市鄉徵收稅欵無論附稅特稅其徵收方法依制均由市鄉議事會議决毋庸縣議會議决仰即遵照 
[無錫]  
　　無錫協會之春季理事會無錫協會於昨日（十九日）下午三時在城中公園路事務所開本年度春季第一次理事會到理事周含茹蔡虎臣馮國鈞廉諫鐘宋景祁裘維琳沈一士石清麟等八人尙有唐增源宿晋初華仲芬吳石天等四理事因事未到用聯席式不推主席首議開設義務學校案議决着手進手推許錫綸爲主任先設義校一所待後逐漸添設次沈理事去冬提出開辦英文夜校案議决待義校成立再進行次提議設立露天閱報處議决設在崇安寺懸掛上海申報及邑中各報推周理事着手進行次某理事提出之某項緊急動議案議决暫不宣佈待審查後再發表議畢散會已五時餘矣 
[常州]  
　　商會加入省自治會議上海縣議會聯合會組織省自治會議武邑縣商會十八日特具函加入并推特别會董孟心史爲代表原函略謂前奉省會函電促進地方自治維護江浙和平等由至深欽佩現聞組織省自治法會議敝會當然加入一致進行茲公推特别會董孟純蓀君爲敝會代表孟君常駐上海法界蒲柏路四百二十號除致函孟君就近接洽外用特專函奉告務希察照爲荷云云 
[鎭江]  
　　典業銀行訂期開幕本埠租界江邊六號設立江蘇典業銀行去歲因翻造高大洋屋致未開幕現已落成該行經理胡仲涵發柬遍請各界參觀訂於二月二十六日（即正月二十二日）開幕並備茶點時間上午十時至下午三時止現各界已忙辦賀禮矣 
　　鄉董解送搶孀人犯本邑平昌市孀婦朱莊氏青年守節乃有地痞吳敖金垂涎姿色竟敢糾衆吳興發吳三兒等前往强搶當被總董仲洲及保衛團總陳月如派人拿獲首犯吳敖金已於日昨（十七）派團丁解送丹徒縣署法辦矣 
　　督委檢閱各路要塞齊督軍派委齊委員日前來鎭檢閱鎭路要塞昨（十八）駐鎭陸軍第十九師楊師長派劉坎參謀長陪該委乘官輪赴澄檢閱各路要塞以重防務 
　　舉辦警察公墓誌聞商埠警察局劉局長志正前奉處令籌備警察公墓該局會議後四區署吳振山署長條陳意見請於官長薪水每元按月抽收銅元二枚長警月餉每元按月抽收銅元一枚每區隊每月抽收四元合計月可得二十元左右集此欵以辦公墓庶免籌費維艱劉局長已採此法通令各區隊所查照遵辦矣 
[揚州]  
　　擬修霍家橋路南鄉霍家橋路線爲八十三洲必經之孔道兼有大達江輪往來故爲水陸要衝行旅貨物時有推翻撞倒其原因皆由道路崎嶇所致茲經公民陳修等建議興修惟經費缺乏擬抽收車捐抵補每車十文貨車加倍業經永鎭鄉議事會公决於昨日（十七）函報縣署備案並請給示保護以利進行 
　　劉家集之盜案西鄉劉家集居民張姓即郡廟道士孫玉江之戚前日夜深突遭盜匪多人持械縱火打刦搜括衣飾錢財呼嘯而去事後鳴保追捕無踪檢點損失約千金之巨已開具失單於昨日（十七）赴縣報案請求勘緝 
[徐州]  
　　劉知事騐案遇匪蕭縣知事劉考亭昨（十六日）早赴任樓騐案行至吳集附近魏莊遙見該莊男女亂竄遂派所帶馬隊前往探視始悉該莊正被匪徒六七十人持械夥刦當由該知事督同隨行馬步官兵二十餘人向匪攻擊不料匪勢甚兇恃有自來得手槍三四十架及快槍多支據莊反擊兵少匪多退入居民破屋之内自午前九時許開始激戰直至午後七時始由城内調到游擊隊衝鋒向前將匪據之草房燃着匪始退散當塲計陣亡官兵許占標一名傷劉大玉一名斃匪三名傷農民六名今早（十七日）將傷兵抬送十字會醫治一面禀請陳司令發兵剿辦至該莊被刦情形如何尙未查明 
　　勘騐井中男屍昨（十七日）早東車站順河街公用井中發現無名男屍一具當經地保李殿報明縣署隨蒙派委王春生委員親往勘騐騐得該屍年約三十五歲之譜致命咽喉有揢傷一處左右現有指痕均係紫色又左額擦傷一處右手二指舊時缺少一節莖物有精流出委係生前因姦被揢身死棄屍井中王委員騐明之後即飭地保領屍掩埋一面飭警訪緝正兇以憑究辦 
　　縣署槍斃匪犯·銅山縣公署今（十八日）早槍斃匪犯李四虎·尤昭·秦懷德等三名聞係架人要犯經四省剿匪總司令核准照軍事範圍處以死刑 
[湖州]  
　　癸亥商業槪况湖州錢業會館昨將癸亥商務槪况錄報同行略謂客歲湖地商市極稱安靜獲利者當推絲業爲最蓋因春蠶大熟底盤頗平嗣以日本地震而昻故獲鉅利顏料綢市亦豐衣紙南貨次之縐莊皆屬平平油米盈虧不一我業因利而利亦沾微潤雖殘冬時局不靖幸均未雨綢繆反能提前結束同行隔年現底計存七十餘萬云云 
　　綢廠行將開工吳興城廂内外綢廠不下五十餘家去歲該業盈利者固多而虧本者亦屬不少現除因虧蝕而停閉之十餘家外其餘均訂於元宵左右照常開織 
[寗波]  
　　喉痧流行城内及江北岸各處近日發現喉痧以城内新街朱坤房家爲最烈該家共有男女二十餘人皆患是症急延江北岸紅十字會醫生楊槐堂針治惟二孩一女因所患甚劇不及救治餘皆無恙據醫言其致病原因實由舊曆元月初二三天氣過熱後忽暴冷之故耳 
　　先後槍决巨匪擄贖鄞東梅墟陸六也之巨匪唐小尼姑（即王林甫）陳宗良（即趙銀生）毛中元（即蕭和尙）三名經鎭署判處死刑電省核准已於十七日晨八時該署委蔣副官爲監刑官率同兵士三十名警廳亦派徐保安隊長率保安隊二十名俞偵探隊長率偵探多人將陳毛二匪押赴潭河頭出事地點執行槍斃而唐匪又在鎭署供出前年擄贖奉化何紹裕老母各節昨經何紹裕兄弟請求鎭使准於十八日押至奉化紀家橋槍斃 
 
 

Page 13

 
 
第一萬八千三百零九號;中華民國十三年 西曆一千九百二十四年二月二十號
星期三 * *本埠新聞 
[開採新疆油礦之建議]  
　　礦廣數千方哩 
　　大陸報云英國工程師鐸克萊少佐前二年中曾在新疆爲馬可尼公司建築無線電台已於星期二晨間乘瑪利亞輪船回國擬與英之煤油公司商議開採新疆絶大之油礦鐸氏猶於數日前自京來滬迭與本埠三大煤油公司商議此事刻聞三家已電商英美總公司籌派礦冶工程師·地理學家·及運輸業專家前往新疆查勘據鐸氏言就其個人及俄國著名採油家某氏計算新疆油礦廣及數千方哩且與世界著名之巴堪油礦相啣接礦區在阿克蘇至烏魯木齊之間中包庫車·葉克·庫爾勒等地其間小河池沼水面俱有油跡且隨地有油苗之痕跡目下華人用粗陋之機器開採者已有數家有二家由某俄人監督採掘惟新疆僻處西陲交通不便他日如實行開採後僅有築短鐵路取道俄境輸出云 
[美商樟腦船在贛被扣之交涉]  
　　駐滬美總領事昨函致交涉公署云據本埠美商摩斯洋行聲稱樟腦船自江西吉安府前往南昌時有軍人阻碍情事此項樟腦係赴美貨物以本行經理鄒源泰所置船隻運送近日此項船隻時常被扣爲運兵之用將本行貨物沿途隨　傾卸函請轉致該管地方官停止進行免再有此種行爲等情聞許特派交涉員已電請南昌蔡督理轉飭所屬查明辦理并乞賜復云云 
[反對煙公司借欵之部批]  
　　本埠總商會曁烟酒聯合會華僑聯合會等因報載某烟公司到京接洽借欵一事曾經先後電致北京反對茲聞總商會等昨已接財農等部批示云電呈已悉查所稱某烟公司來京接洽借欵一節本部並無所聞當屬謠傳可勿疑慮合行批示知照此批 
[滬北商聯會評幹會紀]  
　　中有請爭上海港水面管轄權之建議案 
　　東南通信社云滬北五區商聯會於前星期日舉行第二十二期常會議决案如下（一）范鵬提議報載公共租界美陪審官奥爾們於判書中有上海商港應歸會審公廨管轄之言事關國土主權本會應如何主張請速討論公决向總會建議請示方針（二）出席議董蔣君報告總聯會會長陳伯男辭職案公决去函挽留（三）方光堯提議援助宜樂里房客案公决除民事部分本會應有相當之援助外對於搶毁縣示之刑事部分旣由該房客總代表余星北向江蘇高等檢察廳聲請救濟本會應同時向法庭具文立證主張公理以維國權（四）曹仲麟提議推廣會員案公推烏知海·張文忠·曹仲麟·爲徵求委員向本區各商舖廣爲徵求入會（五）沃良炳提議會計科應將本會每月開支賬略繕印分發各會員以昭信守案公决咨照會計長郭葆生照辦議畢散會 
[滙豐銀行將在港開股東特會]  
　　提議修改章程...增發鈔票 
　　字林報云匯豐銀行將於本月二十三日在香港召集股東大會議畢隨開股東特别會提議修改章程呈請官廳批准將原定發行鈔票額二千萬元增至三千萬元並增加凖備金事宜云 
[閘北水電案之各方消息]  
　　省署一時决不能許商辦 
　　國聞通信社云閘北水電一案近據南京方面消息官廳及議員對此案亦甚忙碌議員之出入省公署亦如閘北公團代表之奔走各官署韓省長對委員長張一鵬略有不滿日前與某議員談話謂雲搏屢以决定商辦相請頗違余之初衷商辦案悉聽議會解决决不由行政决定如因時間不及饋電合同發生困難亦屬無法云云現省署所定計畫先向商人接洽借欵維持廠務聞已開始與滬商某某等談判以俟七月後議會中斷省政府不能還欵時即給與貸欵者承受商辦爲條件惟有一部分議員以省政府借欵須經議會通過行政官廳不能違法辦理故借欵一說雖在磋商能否成立尙不可必至龍華護軍使署方面前接省長函請督促委員會辦理軍使以省長旣請主持其事人民又迭次要求不得不順從地方以解糾紛云 
[董康對改良司法之意見]  
　　贊同開司法會議 
　　外人來華考察司法各方已在積極凖備昨有人往晤董康詢以意見據董謂彼對召集一全國司法會議商議一切極端贊同惟在會議之前各省司法團體宜先事聯絡庶不致届時徒費爭議而此項會議除司法行政官廳及律師公會均須派人外其餘各省關於司法之各項公團亦宜邀請列席以備博訪周諮又關於司法上應改良之點董氏去歲因赴歐洲考察之結果認爲（一）檢察制度當廢止因此項機關毫無實際英法等國大都以官律師充當其任中國亦可彷行惟律師甄别必須從嚴（二）陪審官有設立之必要日本近亦已採用并將條例頒布中國在前清時曾由董氏及伍秩庸撰一條例并亦經公布乃至今反不復提及（三）於通都大邑設特别審判廳即以增收關稅之百分之五約一百餘萬元充當經費（四）設立和解法庭大理院爲訴訟最上機關惟任何民事均涉訟至大理院將不勝其煩故不如設立和解法庭以息事端云 
[國際律師協會本届在滬開會]  
　　律師界已在預備 
　　東方各國組織之國際律師協會曾開會三次去歲在菲律賓開會今歲將在上海舉行聞上海律師界已在着手預備前數次開會並無提案此次華人方面擬提出案件云 
[留法學生發展祖國航空會議]  
　　將以上海爲航空之總樞 
　　中國新聞社云頃聞我國留法學習航空之學生最近在法聯合集議多次討論發展祖國天空之交通結果推舉陳樞·周道·二君爲籌備主任草擬發起章程與辦法聞擬集資本三百萬元取有限公司辦法採用世界最新式之飛機三十座備搭客及遞信及附載貴重貨品之用其航線則取上海爲總樞分南北中三線（一）滬川線自上海溯江上駛歷各埠而至成都（二）滬京線自上海歷南京·濟南·天津·而達北京（三）滬粤線自上海經寗波·福州·廣州·而至南寗關於籌備事務所之設備則推定吳道·吳國光·沈榮熙三人分主其事會計則推王新亞女士擔任另舉陳樞與龍翰鑾爲華文書記主任周鐵鳴與王新亞女士爲英文書記主任一俟章程印就即行着手招股云 
[公共租界擬增無軌電車路綫]  
　　公共租界電車公司鑒於各路行人之擁擠擬再增設無軌電車三線以便交通刻正計畫停車站及車費等事其擬設中之三新線（一）由福煦路經卡德路而達靶子路（二）由江西路經福州路之工部局門前沿跑馬塲而至新世界（三）由華德路提籃橋東向華德路而達東華紡織第二工塲西之寗國路 
[華界將行三輪自由車]  
　　宋士驤余魯卿等組織公司 
　　宋士驤余魯卿等近擬在城内試辦三輪自由車公司該車形式係合脚踏車·人力車·兩種製造輕便敏捷每小時能行六十華里現已呈奉護軍使曁南北工巡捐局核准准在華界試辦俟有成效再行擴張且聞實行之期即在二個月間云 
[航業要聞]  
　　七千噸澳麥來滬滬上因本國小麥缺乏紛紛採購外麥抵用先時以坎拿大與美麥運華者居多現又紛向澳洲採辦此間大英輪船公司新增澳洲臨時運貨輪航綫專事運輸澳麥入滬第一輪德里根那號載來七千噸約十萬餘擔刻已到申在起卸中 
　　大洋丸在日修理東洋汽船公司之大洋丸此次從舊金山來華因修理船身祇至日本之横濱爲止昨日滬上得日本來電謂大洋丸至横濱海灣船身遭擱幸不甚重傷船内旅客均已登陸貨物亦在起卸中至上海方面之貨客今將改由他公司輪轉載至滬云 
　　英郵船昨日出口英國郵船公司之瑪里亞號昨日由滬赴英旅客多至一百三下餘名多爲僑華英商之歸國者馬玉山氏及其眷屬等十餘人·昨亦搭乘該輪赴港出口湖絲計一百三十七件又茶葉三百七十噸 
　　德郵船拖救續聞本埠德國亨寳郵船公司之蘭菌倫號在烟台擱淺已派小輪往救原期本星期一在上海開赴德國無如船中吃儎甚重不易拖出須將船内之生仁駁出後方可浮出淺灘因之該輪又發續電到滬請滬上加派大小輪往烟台駁貨一面請延期至本月二十四號開德昨日滬公司因又添派拖駁輪赴烟台矣 
　　日輪孟買之改價日本郵船公司之孟買航路以前祇有東航輪到上海西航則從東洋逕赴香港今已將西行班添增滬埠且於本月起將赴孟買船票價由銀元單位改用金鎊收費茲由其總社將改用金鎊率訂定發交滬社刻日改收矣其改定新率計往孟買者頭等三十六鎊十五先令二等二十五鎊往哥倫布者頭等三十三鎊十五先令二等十八鎊十八先令往新加坡者頭等十六鎊二等十一鎊 
　　日輪在途遇大風日郵社新買入之三菱輪松浦丸由日載得東洋煤等來滬在途中（黃海内）遇大風當時曾發生大危險海水冒過甲板船身右舷被風浪冲激傾斜於一面致海水侵入貨艙中幸船長與水手等駕駛得法未肇巨禍昨日船已到滬聞輪身已經受損云 
[粤政府電復援助槍傷海員案]  
　　海員總會亦有復電 
　　東南通信社云德輪保路里克登士號船主槍傷海員一案本埠海員公會及各公團曾電請廣東政府向德領事提出嚴重交涉昨得復電云支電悉德輪船主無理殺斃華工並加拘禁殊堪髮指刻已致函駐廣州德領事官提出嚴重交涉此復伍朝樞巧又廣州海員總會來電云快郵諒悉德輪保路里克登士號船主殺斃我工人一案此間經面請及呈請孫大元帥·伍外交總長允予提出嚴重交涉請靜待解决勿暴動先復廣州總會鄺達生銑 
[國貨不能暢銷南洋之原因]  
　　巴達維亞中華商會來函所述 
　　巴達維亞中華總商會對於國貨運銷南洋甚爲熱心屢托上海總商會代爲介紹昨又來函述及不能暢銷原由如下（一）出品未必優而且廉（二）製造家之魄力簿弱乏雄厚資本以助推廣之術（三）無銀行代爲周轉（四）南洋商家多以經營固有之業爲穩健不願改弦更張因以上各種關係雖陳列貨樣報上鼓吹收效不大僑商尙知愛用國貨土人最喜價廉物美故以後當從此四種理由上設法改良以期暢銷云 
[代售靛青違背合同之交涉]  
　　請追損失 
　　廣東路二號華茂公司昨接總商會函云逕啓者接准南昌總商會函稱英商華茂公司與東悅來·陸鶴祥·永興裕·慶記·阜泰承·等在上海訂立合同代售恒信靛青限期未滿竟將原訂之南昌樟樹·瑞州·豐城·贛州等處靛青專售權秘密與南昌昇記另立合同歸其專售致東悅來等種種損失開具損失表函囑轉請貴公司履行合同否則照賠損失以維國信等語到會查閱函稱各情東悅來等横被損失殊屬難堪相應照錄原函並檢同損失表備函奉達惟祈察照准如所請辦理以維原約而昭大信並望見復俾便轉答無任企禱云云 
[葉丹庭遞補總商會會董]  
　　葉丹庭君昨接總商會來函謂已遞補爲該會會董文云逕啓者本會會董田祈原君因錢業公會改選關係已向本會辭去會董之職所遺職務經本月十六日第四期常會公决由台端遞補除俟會期函邀出席外合將遞補情形先行備函奉達惟祈查照是荷 
[總商會舉辦商號登錄之發達]  
　　各商號紛紛登錄 
　　上海總商會值辦商號登錄商界頗表同情去年陰曆年内核准登錄發給證書者已有多起茲聞浙江興業銀行·聯益貿易公司·等亦相繼請求登錄並聞花業公所·錢業公會·五金公會·轉運公所·等紛向該會索取章程多份勸令同業一律登錄預計此事必能非常發達云 
[美商請追造幣厰欠欵]  
　　駐滬美總領事昨函致交涉公署云茲送上美商新孚洋行與上海造幣廠所訂關於承裝造幣廠某種電具合約鈔本二份連同賬單内載明照約尙欠銀二萬七千九百七十一兩零八分據該美商函稱所短欵目追索未還請本署恊助函希查照轉致造幣廠管理員催其早日清償等情聞許交涉員已轉函造幣廠長查照辦理具復云 
[領照升科灘地要求停止塡泥]  
　　江蘇特派交涉員昨致濬浦總局函略謂各公民呈江蘇沙田局轉呈省長一禀要求濬浦局停止高橋北沙數段灘地上之塡泥該公民等要求該項灘地之管業權並稱其地早經在局領照升科完糧辦賦等詞而沙田局總會辦稱顧鴻胡榮章等先後價領灘地九百餘畝旣經領照升科完糧產權業經取得如有意外妨害官廳自應設法保障等情聞濬浦局准函後尙須請示局長核議具復云 
[安特生將赴南京]  
　　應南京工業委員會之招 
　　英國安特生女爵士來華考察工業狀况情形歷誌前報茲聞南京工業委員會擬邀女爵士赴寗一行從事調查當地各工廠及鼓吹勞動立法運動安女士現已允許惟行期尙未定約在一星期内云云 
[陳長桐將返國]  
　　紐約華昌貿易公司襄理陳君長桐於正月十七日乘奥大利亞皇后號由美返國道經日本·北京於二月上旬可以抵滬至滬後仍在華昌貿易公司襄理進出口等事務陳君字庸孫福建閩侯人一九一九年清華學校畢業留美研究商業及銀行學於可廬泉大學品學兼優歷選爲各名譽學會會員并任留美學生總會書記等職華盛頓會議時陳君輟學赴美京襄辦『華鐸』報鼓吹言論一時頗有聲望云 
陳長桐君肖像 
[許秋颿定期北上]  
　　江蘇特派駐滬交涉員許秋颿君因上海港務局問題亟待解决定二十二日（星期五）乘滬寗車赴寗謁韓省長後轉車北上報告一切大約在京勾留一二日即行返滬云 
[省自治法籌備會責難省會]  
　　江蘇省自治法會議組織法籌備會前次通告江蘇省議會議員請協訂組織法等情已誌前報惟各團體答復者甚多而省議員應者寥寥昨日該會又通函省議員正社·仁社·中社·李相府·金陵俱樂部·松江公寓·各黨領袖徐果人·王景常·朱紹文·王彭年·閔瓛·陳端·張葆培等一百六十人（省議員總額）加以責難文云敬啓者春回歲首歡洽民心花甲初開正黃帝紀元之始省治有法實蒼生託命之原貴議會爲蘇省立法機關貴議員爲蘇省人民代表付託旣重責任非輕本會同人鑒於浙人治浙之成規因動蘇人治蘇之觀念前經發起省自治法會議組織法籌備會通告台端非敢作越俎之謀自矜予智原欲冀衆擎之舉僉同詢謀庶幾大法朝成倒懸夕解貴會諸君實嘉惠之譬有衣襟不能無領袖猶之舟楫不可無舵工而乃延頸多時足音空谷以朝陽之鳴鳳等經秋之寒蟬坐使自治前途幾淪於沉寂成城衆志恐隳於猶疑執事爲國楨幹關懷桑梓忍而出此諒非無因然以全省立法機關協訂省自治法義無旁貸責有攸歸况蘇省恢復自治幸賴貴會議决於前則此次制成省法尤資諸君贊助於後現在五十餘縣議會三十餘處法團本督促進行之意効集思廣益之勞望治情殷虚席以待尙祈不吝金玉迅賜敦言俾有遵循無任企禱 
 
 

Page 14

 
 
第一萬八千三百零九號;中華民國十三年 西曆一千九百二十四年二月二十號
星期三 * *[新學制師範課程起草續誌]  
　　兩團體設宴歡迎各委員 
　　全國敎育會聯合會新學制師範職業課程委員會在寗開會情形已記前報十六日委員王奠安君希禹自吉林到添聘專家高仁山君自北京到連日分類繼續討論至十八日下午各類草案分别脫稿合併討論計分六年師範之後三年并適用於高中師範科者爲一類由王希禹君說明師範專修科爲一類由汪懋祖君說明相當年期師範爲一類由程湘帆君說明經各專家鄭重研究歷三小時之久通過公推第一類歸鄭曉滄君整理第二類歸汪懋祖君整理第三類歸程湘帆君整理各俟整理就緒交委員會商榷進行方法云 
　　中華科學社寗事務所·曁新學制課程委員會於昨日（十八日）設席南京於萬全酒樓歡宴此次在寗各科專家及委員到者如袁觀瀾·黃任之·朱經農·程湘帆·楊衛玉·陶知行·等十餘人席間討論科學社提倡科學敎育方法甚詳新學制課程委員會已將師範六年·及高級中學兩部分課程起草完竣即於是日閉會各專家於席散後即束裝旋里云 
[敎育廳召集三團體會議滬聞]  
　　敎育廳爲財政整理委員會删減中華職業敎育社·中華敎育改進社·中國科學社·經費定於十八日召集三團體代表會議已誌本報茲悉是日下午二時在敎實聯合會開會蔣竹莊廳長主席先報告省署來文大要次討論如何使江蘇得到三團體之利益到會代表中華職業敎育社黃任之·楊衛玉·首先提出擬具江蘇省職業敎育推行計畫書（見中華職業敎育社通訊欄）請衆討論僉認爲滿意即請楊君主持按照計畫次第推行中華敎育改進社代表陶知行陳述該社願爲蘇省敎育盡力現正由董事部擬具計畫將來報告中國科學社代表任鴻雋·竺可楨·二君陳述該社已辦科學雜誌·及圖書館·博物館提倡科學敎育科學講演皆於全國有關係而以會所在蘇之故講演調查蘇省較多本年并擬在南京開一科學講習會云云末由主席蔣竹莊·省敎育會長袁觀瀾詳述希望三團體於將來蘇省敎育十分帮助之點若干條至五時始散會是日會議結果當由敎育廳呈報省長轉知財政委員會矣 
[上寳平民敎育促進會近訊]  
　　上寳平民敎育促進會自上月二十七日在江蘇敎育會開籌辦會以來各團體及個人陸續加入爲會員者不乏其人昨聞省敎育會等已約晏陽初於二十五日磋商一切然後開成立會與游行大會云 
[寳山清理敎育欵產會開會記]  
　　二月十七日寳山清理敎育欵產委員會在縣敎育局開第四届會議逐層討論議事頗詳自晨至晚方始休會出席者王詠仁·印湘蓀·王豐穀·袁叔畬·顧珍彝·馮錫五·張乾三等首由王豐穀·顧珍彝·張乾三·報告調查學田意見書討論最久照原案通過（二）袁叔畬報告審查敎育費宕欵辦法議决前項宕欵按照報告書交敎育局董事會分别處理（三）市鄉敎育欵產按照學區分組審查（四）各市鄉臨時委員未經報到者應由本會直接函催儘十日内報到（五）羅店高橋月浦三市鄉公產尙未塡報由會去函詢問聞該會對於市鄉敎育欵產如有漏列之處得確實報告頗願採納代爲加入云 
[全國運動大會籌備訊]  
　　全國運動大會本年五月間在武昌舉行籌備情形已　本報昨據葛雷博士言鄙人由鄂來滬後已有良好結果擬下星期一（二十五）再行赴鄂規劃武昌運動塲一切布置事宜現已有欵項二千元係蕭督捐墊但不敷尙巨且體育塲亦有擴大之必要華東各大學加入者有南大·約翰·東大·東吳·滬江·等校華南各處亦擬派員接洽云云 
[調查南洋醫專風潮之呈覆]  
　　南洋醫學專門學校學潮一事江蘇敎育廳曾令飭上海縣知事查復去臘沈知事令飭縣敎育局秉公查復在案茲聞此案已由敎育局查明呈復縣知事轉呈敎育廳核辦矣茲錄敎育局呈縣原文如左 
　　呈爲遵查南洋醫專實在情形據實陳復仰祈鑒賜核轉事案奉鈞署第三五號訓令内開案奉江蘇敎育廳第三二三三號訓令（令女已見報端從略）等因奉此局長正擬前往調查又奉鈞署第五二號訓令内開案奉江蘇敎育廳第九八號訓令（令文已見報端從略）等因奉此遵即委派敎育委員陸伯祥前往詳細調查茲據陸敎育委員函開於一月二十四日前往該校與校長顧南羣接洽又往寳通路敬和里八號與該校學生方正·張珩·楊保琛·梅凌冬·等接洽雙方各執一是取得印刷品多份並請顧校長繕具報告書茲將調查所得扼要記出並將印刷品報告書等一併呈奉察核據校長顧南羣稱民國六年胡天民創辦上海醫學校七年胡氏無力支持由林世偉接辦改名東亞醫學專門學校不一月林氏接任浙江醫學專門學校敎授無暇顧及校務即將校内生財器具轉售與南羣南羣一方面接收校務一方面出私資五千元着手辦理改名南洋醫學專門學校當即組織校董會請袁希濤·袁希洛·王曾憲·諸文綺·姚方定·張一麐·張一鵬·張耀曾·孫發緒·蔡經樞·徐瀛·尹匡時·顧澄·郭引源·王清穆·李傑·唐寳鍔·虞和德·蔣尊簋·朱佩珍·傅宗耀·寳耀庭·戴耕莘·楊訪莘·章炳麟·蔡永淼·臧靈等二十七人爲校董是年暑假曾呈請縣公署備案未見核准歷任以來事事由南羣一人負責至今畢業者已有四班達八十餘人本學期學生實到百十二人内寄宿者七十八人敎職員二十九人每生年納學費七十元膳費五十元宿費三十元平均以百元計合銀一萬五千元而校中歲出房金二千有四十元俸金四千八百元工食三百六十元膳費六千元雜費三千六百元共支銀一萬六千八百元其收支相抵不足之數由南洋醫院塡補至於校務方面設敎務主任一人由湯壽先充之事務主任一人由陳天樞充之經營數年自謂不遺餘力詎料竟有風潮發生對於風潮事顧校長言之綦詳總其要點凡八（一）本校由南羣出資維持並未受校友會資助（二）本校自去年起竭力整頓校規漸趨嚴緊學生　多銜怨南羣又因野心頓起之章一心從中唆使以致　　風潮難以收拾（三）去年十二月十日晨學生俞昌時等閤禁南羣迫取簿據毁壞物件阻止交通斷絶飲食歷十餘小時之久學生有此不法行爲南羣是以有刑事訴訟之控告（四）開除主動之學生俞昌時等十名係江蘇省敎育會幹事會議决並非南羣一人之私意（五）擾事學生誣陷南羣爲吞没捐欵實則此項捐欵由募捐委員會保管南羣安得任意侵佔至所謂募到二萬元而銀行存欵祗一千八百餘元此二萬元係認募之數並非認捐之數今實收者祗一千八百零八元五角掣有正式收據爲憑如於此數之外發見正式收據南羣甘受十倍之罰（未完） 
[仙遊軍隊慘斃學生之昨聞]  
　　王永泉復電允許查辦 
　　興安公所·興化學會前爲仙遊軍隊慘斃學生曾電閩當道呼籲昨得王帮辦覆電云上海法租界藍維藹路平江里四十六號興安公所·興化學會公鑒寒日代電悉此案李正道徵收舖捐不知和平勸導竟致激成事端實爲法所難容除嚴緝李正道歸案律辦並飭將肇事兵士解省交由軍法處訊明依法辦理外一面派員秉公澈底查覆並電該縣知事妥爲撫卹特覆王永泉巧印又該公所等又發出寒代電云福州孫督理·王帮辦·薩省長鈞鑒頃接仙遊各社團領袖來電聲稱艶日駐仙折桂里崔團軍隊與縣派房捐委員徵收捐稅恫嚇拿人有第四師範畢業學生林金煦·鄭豪出而理解乃該軍目無法紀放槍示威立斃林·鄭·二人餘衆驚潰寡母孀妻伶仃孤苦似此荼毒必無噍類敝公所等捧讀之餘不勝感痛竊思徵收捐稅原可計議就令林鄭出而據理直陳未始非爲吾民緩頰罪亦何至於死抑或觸怒軍隊則擒送縣署自有地方長官依法解决胡乃頃刻之間飲彈浴血聲音未絶笑貎頓非兩人俱死三字沉寃光天化日之下如此行爲眞令人聞而髮指敝公所等爲人權計爲地方計爲法律計爲敎育計特瀝情奉懇督理·帮辦·省長·俯順輿情立予懲辦肇事首犯及委員等非法騷擾並乞從優撫卹被害家屬非特未亡人沾恩無盡即旣死者亦稍慰地下也臨頴迫切不盡頌禱肅此謹叩政祺上海興化學會·興安公所·同叩寒 
[市議會選舉董事後之函知]  
　　上海市議事會於本月十七日選舉李平書君爲總董楊東山·顧馨一·沈潤挹·等爲董事陸崧侯·王一亭·李英石·姚紫若·沈桐叔·朱吟江·等爲名譽董事後照章將當選各董姓名票數呈報縣知事轉呈省公署備案外昨日又由該會分别函請當選各董事查照 
[淞滬港務會議彚刊之印行]  
　　用備參考 
　　張季直氏以籌設淞滬港務局一案於内治外交關係綦重除日前親自來滬與各部處局代表在交涉署會議外特將當時議决之淞滬港務局章程草案等件·及中外官民之公文書意見書·曁有關疏浚黃浦之國際契約飭吳淞商埠局彚印成書定名曰淞滬港務會議彚刋以備查考業已印就昨已函送交涉署備查矣 
[北京外交部覆温州同鄉會電]  
　　對日抗議慘殺案未得答復 
　　温州同鄉會前聞日政府對於殺害華僑·確有證據·之日警部岡田等以下僅處以三四等有期徒刑當於一月銑日致電北京外交部請續提抗議茲聞該會已接復電云銑代電悉日人慘殺華僑案業已根據王督辦等報告再向日使嚴重抗議要求懲辦兇手及撫恤被害家族俟得復再達外交部咸又聞該會對於被害人家族已調查完竣日來正在彚抄云 
[各團體爲宜樂里交涉之請願]  
　　東南通信社云虬江路宜樂里因退租風潮引起搶毁縣示之案後地方各團體不勝憤激前由五馬路及滬北五區兩商聯會推派代表汪醒齋汪北平童理璋陳春盈等分謁各團體徵求對於該案應辦手續之意見僉主將實在情形公呈北京國務院·外交部·南京省公署·本埠護軍使·警察廳·道尹公署·交涉員等各官署請求嚴重查辦以維主權而彰國法其文如次 
　　爲公呈事竊敝會等因寳山縣治下北四川路虬江路間宜樂里房東鄭伯照·經租陶長卿因加粗　　　　　房客余星北等七十八人涉訟糾纏迄今未已在敝會等雖明知鄭等苛索過甚然案係民事事屬司法絶無干涉餘地故亦並不過問詎鄭陶二人喪心病狂胆敢於元月二十日下午一時偕同洋人乘坐汽車突至該里門首（沿英租界北四川路水門汀邊路上完全華界）將寳山縣公署爲維持法權衛護良民禁止房東方面在訴訟未曾解决以前不得恃强工作脅逼遷移之第七號布告公文一道由伊等三人親自動手於里首滴水下懸掛處摘下搶去并用手杖將佈告豎起向北四川路一帶游行一週耀武揚威洶洶而去萬目暌暌共見共聞市民驚駭輿論大嘩敝會等或鄰居咫尺目所親覩或屬在同埠派員調查確有此事絲毫不誤因之迭開緊急會議僉云此事關係國體尊嚴國法威信殊非淺鮮故特伸叙理由上凟鈞座伏查宜樂里地屬華界轄在寳山產係華人事涉司法一寸之土都爲國家主權之所在一示之懸即爲代表國家之法令此次房客等因風聞將實行翻造變相酒排間（現有該洋行向滬北工巡捐局呈請翻造兩大戲館之圖樣可憑）藉謀厚利爲維持内地治安風化起見所以誓不遷讓苦心孤詣具見熱腸寳山縣爲維持治安衛護良民起見特給示懸禁更見公藎乃竟惹起鄭陶二人藉詞領有執照不惜架串洋人搶毁公文損害國權牽及邦交在敝會等旣屬地方公團對於地方風化治安有關之事本有禁阻共維之責蓋以此次辱及國體凡屬國民同深憤激更不敢秦越相視緘默不言爲此連名具文環懇鈞座本衛國愛民之旨迅予秉公嚴辦立飭滬北工巡捐局速將此次朦領執照吊銷以清根本而免藉口并於搶毁縣示嚴向領事署交涉以衛國體而維主權不勝感戴之至滬北五區商業聯合會五馬路商業聯合會山東路商業聯合會上海商業維持會工商友誼會全國各界聯合會海員工會救國十人團少年宣講團愛多亞路商界聯合會甯波旅滬學會湖北九江商業聯合會滬南商業聯合會國民外交後援會閘北公民自治籌備會漢口路商業聯合會四馬路商業聯合會法租界商業聯合會東北城商界聯合會農業協會租界敎育會駐滬參戰華工會大東門商業聯合會南車站黃家國路商界聯合會四川路商業聯合會滬南東區商業聯合會粤僑工界會文監師路工商聯合會虹口機户聯合會甯紹台工商恊助會閘北十一路商業聯合會淞滬糧食會浙江路商業聯合會滬西商業公會滬捲烟同業公會國民外交執行委員會安徽駐滬勞工會中華印刷工界聯合會上海工會天津甯波兩路商界聯合會曁廣安里·松柏里·公順里·等各房客聯合會公呈 
[列寗追悼會之籌備會]  
　　本埠各團體追悼列寗大會籌備處昨發通告云逕啓者敝會前經各團體聯席會會議公决開列寗追悼大會推敝會爲籌備處刻下各公團來函加入者日多敝會以事關重大一切進行手續亟待討論故定於本星期三（即今日）下午八時假座金隆街美倫里開第二次籌備會議届時務請工商學報各公團代表出席如有未加入之團體或個人凡表同情於列寗主義及其生平事績者請見報後均可加入敝會槪所歡迎誠恐發出通告未周用特再行函請各報館賜予刋登俾衆週知不勝盼禱之至上海各團體追悼列寗大會籌備處通啓地址上海帶鈎橋北金隆街美倫里工商友誼會 
[旱烟改良會成立]  
　　中國旱烟改良會於昨日午後三時在南市烟業公所開成立大會到者丁瑞泰·萬泰隆·陳聚豐·王大生·南大生·大甡祥·盈豐正·華信和·潘永和·義和祥·方萬生·楊源興·南永泰·等烟作代表公舉陳良玉爲主席宣佈開會宗旨僉謂我國旱烟出品種類頗多因乏研究知識不能暢銷於各國目下提倡國貨應從速研究勿再坐失良機云云經衆討論决定辦法如下（一）先從烟絲及烟筒兩種爲入手辦法並搜羅全國各種旱烟用科學方法研究後再改良製品（二）派員向各烟筒烟竿工匠詳細討論改良式樣及做法（三）公推陳良玉爲會長張頌吉爲書記王頌芬爲辦事主任裘景芸·陳啓楣·魏觀章·張詩昌·四人爲辦事員（四）本會經費由發起人擔認（五）辦事處設南市烟業公所内（六）常會日期每逢五十日開會（七）不論本埠外埠各烟作均可隨時入會其餘一切手續下届常會時再爲討論云 
[巡官槍斃商民案辯論終結]  
　　二十五日宣佈判詞 
　　五區警署八字橋派出所巡官莊定爾開槍擊斃振源祥店主朱孝侯經屍妻朱鄔氏控經法庭提訊之下判莊交保出外候示審理在案昨日午後地審廳殷推事官會同張檢察官等開庭研訊屍妻朱鄔氏並證人寳和醬園執事仇秉記等均投案請求伸雪莊定爾由保人交案俯首求恩問官一再研訊即當庭宣告辯論終結判令朱鄔氏等退去莊定爾仍交原保候二十五日宣佈判决飭遵 
[俄人被控案刑事改爲民事]  
　　被告即係將就任之阿根廷領事...故領事團頗注意此案 
　　住居法租界霞飛路四百二十七號門牌之俄人啞色買三羅麥泰合四被控騙洋四千元一案已誌昨報茲悉原告係係美國人名伯郎昨晨公共公廨輪應美領堂期故又傳訊原告代表佑尼干帮辦施乃德被告代表樊克令兩律師將此案性質互相辯論之下經李襄讞商之美領阿君判刑事案註銷被告仍着交四千元保由原告改歸民事起訴 
　　大晚報云昨日西商白朗氏在會審公堂控訴麥泰合四氏以不能兌現之支票應取四千元一案頗爲本埠領事團所注意以外間皆知　氏之來滬係就任南美阿根廷共和國駐滬總領事之職惟最近發表之領事團題名錄尙未列有麥氏姓名以此麥氏猶未經正式認爲領事團之一份子故此項資格尙未在公堂提出但麥氏倘認爲有罪對於此案應有三種解决辦法即麥氏或在本國領事公堂受審或回至本國受審或竟取銷領事裁判權歸會審公堂審理本日下午領事團召集會議未知曾提及此案否 
[滬杭路重建三大天橋續聞]  
　　上海改建雙料木橋　　嘉興松江改爲鐵橋 
　　滬杭甬鐵路之上海·松江·嘉興三大天橋因年久失修恐脚夫扛挑重大物件經過難免危險現擬改造新橋曾經任局長飭知工程處派員分别察勘估計材料工價轉呈交部核准並經工程處派人先行建草屋一所預備工人住宿等情業誌本報茲悉該路工程師已向材料處配齊各項材料陸續分運至上海·松江·嘉興·三處以備早日興工聞松江·嘉興·兩處天橋現欲改造鐵橋惟上海天橋係屬要道經過行人衆多時有扛挑笨重物件往返擬改築雙料木橋昨日（十九）南站由工程處選蒎度人開工聞須約在陰曆三月間始能完工云 
[徽寗同鄉會同樂會紀]  
　　徽寗旅滬同鄉會昨日午後一時假西藏路寗波同鄉會舉行徵求開幕及同樂會到者二百餘人由余魯卿主席奏樂開會後即由主席致開會詞次胡佩如報告舉行同樂大會之意義又次由吳鼎九報告徵求會情形報告畢由該會會員相繼演說大致均深望同鄉會基礎鞏固爲旅滬同鄉謀幸福云云攝影後即演餘興以助來賓興致其游藝節目如下（一）曹志功滑稽演說汪昱庭大套琵琶（三）洪星垣幻術（四）中華武術會武術（五）陳道中三絃拉戲（六）王砥石傘技（七）影戲（八）少年宣講團新劇「謹防交涉」（九）奏樂散會時已七時許云 
徽寗同鄉會同樂會攝影（南京路中華照相館攝）襟上有白圈者爲主席余魯卿君 
[私宰死猪案昨聞]  
　　唐錫筠傷勢轉劇 
　　南市薛家浜宰牲公作内之新興作坊主徐阿和因私宰死猪被該公作調查員唐錫筠查見令其消滅不允並將唐錫筠兇毆受傷後由公作邀集全體股東於前日開會議决將新興作房屋收回以後不准再入公作宰猪一面呈訴上海地方檢察廳要求緝拿徐阿和懲辦等情已誌昨報茲由該公作查得徐阿和曾在南市三角街開設興順鮮肉莊犯事後徐已畏罪潛逃而唐錫筠之傷勢昨據南洋醫院報告頗爲危險因胸部淤血凝滯症屬可慮徐旣遠逸應將興順肉莊先行發封一面要求地檢廳分函軍警各機關通緝務獲依法嚴辦故於昨日會同唐錫筠之父唐桂山續呈檢察廳請爲緝辦云 
[又一私宰死猪之發覺]  
　　官廳其嚴懲之 
　　私宰死猪出售與衛生大有妨礙昨晨萬興作主萬阿全私將死猪一只加蓋宰猪公作騐訖圖記掩飾購者耳目嗣爲肉莊主陳阿福買去但此猪皮色已變當爲一區三分署巡警查見即將陳連猪一併解署奉飭收押猪隻存案一面派警往提萬阿全到署訊辦 
[成履業聯合會之發起]  
　　揚帮皮匠業上年因業外客民張庭玉等組織公所勒捐傷人演成風潮嗣經縣署查明撤銷警廳吊銷佈告詳情迭載本報惟此項風潮雖平該業外人時思報復致該同業仍存恐慌又因目下紅皮增價十九元黃皮增價八元該業若不隨同增價不能維持生活故擬組織團體共謀維持生業昨日下午三時該業南北市曁租界同人假揚州同鄉會館開會到者四十五人公推王錫斌主席記其情形如下（一）主席報告去歲反對公所風潮經過及紅黃皮增價不能維持生計情形並調非固結團體共謀幸福不可惟此番立會（一）不得勒捐（二）不得作弊諸君贊成者舉手全體舉手通過全體依次列名簽字（二）議定名稱爲「揚屬旅滬成履業聯合會」（三）本日到會者均爲發起人其他未到會諸君而爲衆所信仰者即日分頭徵求加入以促成立（四）推定接洽各路同業加入如下「滬南」由馬思三·高歧山·吳志寛擔任「虹口」由朱揚善·婁史宗·王開明擔任「馬律師」由王安桂擔任「曹家渡」由周小元擔任「厦門路·北京路」由杭吉慶擔任「靜安寺·哈同路」由許國華擔任「鐵路北」由高天祥擔任即日分頭前往接洽其餘各發起人均擔任輾轉通知（五）議定陰曆正月二十日發傳單徵求發起人加入正月二十五日仍假揚州同鄉會開發起人大會籌備進行云 
[四川路商聯會開會紀]  
　　討論會務常案 
　　四川路商界聯合會昨日下午二時開職員常會到者俞銘巽·卓桂鴻·陸挺生·周幹臣·尹芝賢·等十餘人俞銘選主席討論議案如下（一）該會長與潘冬林之房租案前次總會議决雙方和解免傷感情現似無和解餘地議决再行出席總會公判（二）討論加入商團之發起議决由各職員會員自由加入（三）義務夜校定三月一日開學（四）改選職員公推俞銘巽爲籌備主任卓桂鴻尹芝賢爲籌備員俟籌備有緒即行定期選舉（五）徵求會員本路未入會者及新開者由會函請加入並派員勸告議畢散會 
[虹口六路商聯會函請緝匪]  
　　致商總聯會函 
　　虹口兆豐路萬興隆烟紙布疋號於陰曆正月初五日被匪搶刦洋七百除元曾報捕請緝在案昨日該號店主沈禹山怱由郵局收到恐嚇信一件并又勒索洋三千元等情沈某當即稟報該管捕房并將原函送請該路商界聯合會轉請各路商總聯合會設法協助虹口六路商聯會業已允爲轉請昨特致函商總聯會并將恐嚇原信抄錄一併送會茲將致商總聯會函錄下謹啓者本會據會員兆豐路萬興隆烟紙布疋號主沈禹山報告人賬職蔣潤秋君來會聲稱謂該號本月初五晨一句鐘循例恭接財神之際被匪搶去現洋七百餘元因報捕請緝及載報致觸該匪之怒初九日接到恐嚇信一件語極荒謬不得不爲緝究請爲協助等情來會按近日滬市盜案迭出人心惶惶今該匪復敢於搶去之後再來函恐嚇實屬目無法紀若不嚴究緝拿達到拘案治罪目的勢必使匪膽愈養愈大則不獨破壞租界治安直使我商民無安枕日矣用特專函奉達伏祈呈請租界當道注重此案負責辦理則我商民幸甚本會幸甚此致上海各路商界總聯合會 
　　尙有本埠新聞等轉入後頁 
 
 

Page 15

 
 
第一萬八千三百零九號;中華民國十三年 西曆一千九百二十四年二月二十號
星期三 * *本埠新聞二 
[上海商業市况彚錄]  
　　金融 
　　昨日銀幣市價復疲收盤爲七錢一分六釐二五較前日小三毫七五又三月底期洋與上日收市相等仍係七錢二分四釐三七五下午休息現洋進口者有中國銀行蕪湖來洋五萬元各莊由長江來洋十五萬元蘇州來洋七萬元無錫來洋五萬元共計三十二萬元出口祗有交通銀行裝往蘇州洋十萬元 
　　銀拆價係七分比前日漲起一分滙豐銀行收欵四十萬兩麥加利道勝正金住友花旗東方等銀行收欵五六十萬兩 
　　昨晚止各銀行查倉庫存銀二千一百八十九萬兩現洋三千五百四十三萬元大條銀九百三十五條日本銀洋八十萬元各莊存銀四百六十五萬兩洋五百五十五萬元 
　　公債票 
　　昨（十九日）各種公債票交易前市無甚起色後市進出非常熱鬧至票價大漲特漲金融大票現貨前市抵成交一次價爲七十五元九角後市交易暢旺市價步漲收盤七十七元半較上週末行情大一元七角五分二月期貨開盤七十五元八角後逐盤高至七十七元一角收盤雖回落一角半比前日好起一元二角三月期貨漲落相仿收市七十七元較前日漲高一元另五分四月期除息開盤七十三元六角此後市價步趨堅俏收市七十四元四角計大一元另五分整六現貨價由五十七元二角半逐盤遞加至五十八元半收盤回落一角比前日漲起一元四角二月期貨交易並不十分活潑開盤價五十七元二角半最高至五十八元七角收盤回落二角比前日漲高一元四角三月期最初交易價常在五十七元八九角後買户甚旺市價堅硬最高價到五十九元四角收盤時落至五十八元八角五分計漲一元二角五分四月期結果較前日大一元一角收市價爲五十八元八角五分七年長期現貨只晨間做出一盤價爲五十一元半比前日反縮小一角五分二月期貨已開始交易開盤五十一元九角收市高至五十四元三月期交易平常惟市價因現期堅硬而隨漲開盤五十二元三角最後高至五十四元四月期漲風亦熾開盤五十二元八角半收市計五十四元二角償還八釐交易仍旺市價和平收市十八元四角五分比前日大四角半五年小票午刻有一盤做出價爲六十四元半比上週高二元以上云 
　　國内滙兌 
　　昨（十九日）國内滙兌據上海銀行公會報告川滙貼水大漲烟台漢口略軟烟台烟估每千兩合申元一千另五十兩另五錢比前日小七兩五錢銀元退去二元每千元計貼十元漢口洋例掛一千另三十三兩二錢五分計賤五錢銀元縮去二元二角半價爲一千另八元五角重慶成都九七平銀各漲十兩重慶價掛一千另二十五兩成都爲一千另三十五兩銀元同增十元成都價計一千另三十五元重慶計一千另二十五元萬縣九七平銀掛一千另四十五兩比前日抬高五兩銀元亦漲五元爲一千另四十五元京津無電報告致價無開出其餘匯價均勿動 
　　外幣 
　　昨日各種外幣交易雖不十分活潑惟票價因金價抬高關係故隨而增漲英金票成交買價爲八元四角比前日好起二分花旗票大一分爲一元九角二分日港兩票各漲二厘計港票爲九角七分半日票買八角七分五此外如荷坡德法及羅卜各票依舊如前云 
　　金市與滙價 
　　昨日星期二大條銀近遠期均縮一二五四月份標金開盤三百零九兩四錢未開先令時人心較疲賣户亦多標金跌至三百零八兩四錢爲全市之最小價先令揭曉弗動祗法滙大七十法郎餘均弗動斯時標金略高至三百零八兩九錢各滙市况惟先令美滙較上日爲軟東滙仍與上日相等計銀行賣出四月份先令價三先令三辦士六八七五買進三先令三辦士八一二五又賣出四月份美匯價七十一元買進七十一元二五又賣出四月份東匯價六錢三分半買進六錢三分二五是時標金買者極旺價漸抬至三百十兩零九錢後稍低至三百十兩零四錢十時許又回高至三百十兩零八錢迨十時一刻先令改縮二五餘如印滙小一羅比半法滙小十法郎美滙小半元東滙大二五嗬滙小一盾半新滙大半分其時標金由三百十兩零六錢至三百十兩零九錢又小至三百十兩零三錢滙市各價因先令改縮亦隨之趨疲計銀行賣出四月份先令價三先令三辦士五六二五買進三先令三辦士六八七五又賣出四月份美匯價七十元零八七五買進七十一元一二五又賣出四月份東滙價六錢三分六二五買進六錢三分三七五是以四月份標金升至三百十一兩四錢後稍小至三百十一兩一錢移時市况較前更弱標金高至三百十一兩七錢後又跌至三百十一兩二錢至收盤時市况更疲計銀行賣出四月份先令價三先令三辦士三一二五買進三先令三辦士四三七五又賣出四月份美滙價七十元零一二五買進七十元零三七五又賣出四月份東滙價六錢三分八七五買進六錢三分六二五因此標金步漲至三百十二兩四錢爲全市之最高價後爲三百十二兩二錢收盤烚赤做過三百三十九兩五錢因貨缺故成交仍稀午後標金開盤三百十二兩三錢人心較前市稍挫故價較小至三百十一兩八錢先令揭曉弗動標金爲三百十一兩六錢各匯市况惟美滙東滙兩價較上午稍鬆先令相等是時標金略小至三百十一兩三錢嗣由某號等買進標金若干所以又漲至三百十一兩七錢後亦稍有上落計跌至三百十一兩一錢又漲至三百十一兩五錢有頃滙市稍見回平計銀行賣出四月份先令價三先令三辦士三七五買進三先令三辦士四三七五又賣出四月份美滙價七十元零三七五買進七十元零六二五又賣出四月份東滙價六錢三分六二五買進六錢三分三七五標金漸小至三百十兩零四錢後爲三百十兩零六錢收盤綜計全市最高低相差爲四錢其收盤價較上日收盤好起一兩一錢云 
　　棉紗 
　　昨日星期二棉紗市面平穩各客帮所買現本紗之價較上日小去五錢至七錢五日紗亦跌去五錢左右成交平常計買十二支十六支十二支十支各牌本紗二三百包日紗二百餘包公會小包未售開交易所標準紗價近期回高一兩遠期漲起六七錢三品紗來電午前跌去五元數角午後又回高三四元日幣美棉電報現貨跌去一百另五個磅音遠期跌二十八個磅音印度孟買電報朋搿而與白洛去均各跌三羅比奥浮辣跌四羅比賣家皆未開出市面仍無甚上落 
　　疋頭叫莊 
　　昨日（二月十九）星期二爲英商公平洋行第七百次拍賣各種布疋之期共排花色與白貨等二百十八件九千八百三十疋較一月二十二日少拍七十五件三千一百七十疋計拍出「羽綢」三十一箱一千一百三十疋價漲二分半至二錢二分半跌者亦有二分半至三錢二分半「斜羽綢」四箱每箱三十疋計一百二十疋價虎瀑牌漲七分半連城壁每疋竟漲一錢半「尺六元絨」八箱計一百八十疋豐年每碼漲起二釐半劉海漲半分鶴童一牌跌二釐半天賜黃金跌去半分「元西緞」二十三箱七百三十疋其價跌多漲少「花羽綢」五箱每箱三十疋價均漲七分半「細布」十三件計七百八十疋人搶三久每疋漲銀三錢又人搶三寳每疋漲起六分餘者跌一錢二分至一錢六分「市布」四十七件二千三百十疋價跌一分至一錢九分漲者自四分至一錢「原布」八件共四百八十疋價漲四分至八分「漂布」七十九箱共三千九百五十疋其價漲者自一分至一兩左右跌者自一分至一二錢不等 
　　茶市 
　　昨日星期二洋莊茶市交易略暢來路莊之珍眉保昌天祥兩行進胃較前見殷路莊鳳眉土莊茶棧亦多有購進珍眉成交七百二十六箱全是婺源屯溪兩路之貨售盤自四十兩至五十兩市價仍無漲跌鳳眉成交五百二十五箱售盤自二十六兩至三十兩市價亦未能見高貢熙市面仍趨穩固但來路莊貨業已售清故昨市毫無交易惟土莊貨層出不窮不日當續有成交大帮市面異常呆滯昨據花旗電訊謂日茶市上甚豐華茶仍無走銷之望兩湖紅茶及湖州平水綠茶亦未見有成交云 
[香店工人罷工]  
　　要求增加工資 
　　本城内外閘北浦東一帶香店同業工人自舊曆新歲以來結成團體要求增加工資不遂乃於昨日全體罷工下午各店主舉出代表在太平街一層樓與各工人談判良久仍無圓滿結果云 
[回敎徒春季集會]  
　　舉行公墳祭禮　　討論敎務進行 
　　滬上全體回敎徒於前日聚集日暉港清眞别墅舉行本年度公祭到者哈少甫·馬乙棠等二千餘人上午十時往公墳塋地由浙江路外國寺馬敎長主席其餘各寺敎長分列左右共同誦經公祭舉來濱爭觀馬永貞墳墓莫不懷一世之雄而今安在之感次仍集於清眞别墅討論下列兩事（一）上海回民日多本處原有塋地已漸不敷决在小沙渡另行物色公墳塋地捐欵購買（二）發起北寺坐辦董事馬春波追悼會决於月之二十四日「即陰曆正月二十日」在北寺舉行討論畢聚餐而散 
[塘山路命案之宣判]  
　　住居塘山路七百五十一號門牌王阿登之妻王萬氏與王子卿私識去年十二月二十五號王子卿强迫萬氏出外經氏夫得悉阻止詎王子卿即糾衆向王阿登爲難當時用刀將阿登之弟王家首砍斃案發後由捕將王子卿與嫌疑人時阿星·陳岳瑞·郭元和·等一併拘解公共公堂迭經訊供終結判候會商堂諭宣佈在案昨届宣判之期由捕將被告各人解案由原審華官關讞員會同陪西官美阿副領事升座第一刑庭即據郭元和之代表包仁律師與王等義務代表律師到堂候示奉堂上宣諭云詳察本案各見證供詞王子卿當時確係在塲打架王亦承認惟不認持刀行兇華官簽判王子卿押西牢五年期滿帶堂再核陳郭三人無干一　開釋而西官簽判王子卿禁錮七年諭令捕房照斷執行 
[施金榮同黨將併解軍署訊辦]  
　　迭在高昌廟一帶犯刦之施金榮（即小庫子）業經海陸軍稽查所緝獲解請軍署懲辦嗣警廳偵緝隊續獲施之同黨李小福·趙清有·李得勝·周文生等四名於前日發交高昌廟警區調查犯案各情昨經該區許巡官查得李等四名在境内無惡不作屢辦不悛近又聚集斥革兵警在龍華路落鄉地方潛伏至黑夜時遇有行人經過輒出搶刦已非一次現旣緝獲應解軍署訊辦當即一併解送警廳請爲轉解松滬護軍使署併案嚴究矣 
[委任官契管理員之名單]  
　　上海全境十九市鄉 
　　上海縣官契發行所主任以上海縣全境十九市鄉發行官契雖經派員管理惟向無委任狀殊不足以昭愼重爰特擬定簡章呈請上海縣沈知事核准發給管理員委任狀分别委定以重職守茲將委定上海十九市鄉發行官契之管理員姓氏照錄如下上海市郭傳縉閘北市沈德恩蒲淞市王申園洋涇市潘玉蓀三林鄉陸鳳翔引翔鄉王巨川閔行鄉朱仲賢漕河涇鄉張秀麟楊思鄉孫楚翹塘橋鄉施濟羣顓橋鄉倪相石北橋鄉楊福麟馬橋鄉奚憲章塘灣鄉張蘭士高行鄉談慶雲陸行鄉韋翔初曹行鄉康濟民陳行鄉孫以讓法華鄉楊樹壽各該管理員委任後并附發簡章十則以資遵守云 
[南市油車街之小火警]  
　　昨日傍晚七時餘滬南大東門外油車街婦人吳王氏家不戒於火頃刻濃烟四佈經救火會查知急驅皮帶車馳往澆救得熄僅焚去披屋内所堆之舊蔴袋若干餘未殃及事後爲崗警查知將該氏帶入一區警署留候照章科罰 
[麵粉業之樂觀]  
　　吾國食糧麫粉最爲便宜大都由於旣有美粉進口吾國各廠又購美麥磨粉之故居家向循習慣吃米不吃麫以故去年雖有洋米進口而米價仍不能賤若改吃米爲吃麫則比較上支出可省聞上年凡小本經營以麫食爲生涯者無不利市三倍云 
[碾米公所定期改選職員]  
　　上海機器碾米公所各職員每年由同業公同選舉刻下現在各員一載已滿前日各評議員會議定舊曆本月十八日開大會公同選舉現已由公所將選舉票及通告分發各同業矣 
[指控藥店夥悮配藥方]  
　　婦人金彩娥延律師在公共公廨刑事科狀訴河南路四百四十八號門牌某藥店夥邱彩棠於去年十二月二十二號誤配藥方致服後病勢增劇身體上受重大損傷玩忽業務違犯刑律請求提究等情昨晨由李襄讞會同美阿副領事集訊被告不到據原告代表律師稱原告自服其藥後病已兩月迄未全愈故今日未能到案云云中西官磋商之下諭展期兩禮拜再訊 
[拐匪自大連迎提來滬]  
　　周鄒氏控拐婦吳陳氏等誘拐伊女玉貞到大連灣圖賣爲娼經上海地方廳訊供之下玉貞判交伊母領去吳陳氏判押候赴大連迎提在押之匪黨丁四到案併究一面再緝爲首拐匪陳瑞亭訊辦在案茲悉上海救濟會派探虞占順陳少廷往大連將已押之丁四（即黃昌隆迎提乘西京丸於昨晨到申立解到廳奉諭判押往　周鄒氏周玉貞母女來案質訊 
[元宵節之所聞]  
　　昨日爲舊曆新正元宵滬南工巡捐局内外部各科辦事人員均奉姚局長知照停止辦公一天以資休息第一區警察署土金山署長以元宵游人甚多深恐匪徒滋事特規定加班防護辦法以十六舖華法接壤之區爲往來要道防務尤爲重要故自午刻十二時始至晚間十二時止一律加班巡邏一區一分駐所劉署員亦在滬杭車站等各要隘分别加防並派巡邏班往來巡察 
[山海關路之刦案]  
　　前晚七時有盜匪兩人闖至新閘山海關路一號門牌某麫粉店内各出手槍嚇禁聲張當被搜刦去銅元五千餘文而逸事後經該店主報告新閘捕房立派中西包探馳往兜拿未獲而回 
[典夥取飾案牽涉妓女]  
　　北京路順源當舖經理洪志勤因私用賬洋二萬餘元並私取典下之飾物被該典主查悉控奉公共公廨訊明押辦在案茲經該典主又查悉洪將值洋一千四百元之鑽戒一只交與妓女梅逢春特延甘維露帮辦陳志剛律師具呈公廨准飭提究昨由梅妓偕其代表羅傑律師自行投案當由兩造代表律師互辯數語中西官宣判梅妓具結出外候展期再訊 
[押店收贓罰鍰]  
　　吳淞路鎬興押店因收押賊贓匿不報捕被新閘捕房包探趙子仁查悉以其違章稟明捕頭昨偕西探勞勃生將該押店内之潮州人翁阿二傳至公堂被告延律師到堂代辯中西官以其不應收贓判罰洋二十元充公示儆 
[汽車夫不愼罰鍰]  
　　汽車夫江記來日前駕車至法新租界環龍路司機不愼險將二十五號西捕所駕之自由車撞倒當由三百八十九號華捕瞥見抄錄號碼回稟捕頭於昨日傳至法公堂請究先由三百八十九號華捕稱是日被告之汽車由環龍路轉灣吾即舉手令其緩行豈知被告向前直馳以致險將二十五號西捕之車撞倒實違定章請核又據二十五號西捕上堂證明一切詰之江供認自知不合求宥中西官判江罰洋十五元充公以儆 
[顧寶廷被控舞弊案之傳訊]  
　　法興印書館前延郭蘭克律師代表投法公堂控夥計顧寳廷舞弊等情判着顧交保出外候核在案昨又傳訊詎顧保出後避不到案祗令其妻張氏代到聲稱丈夫已於前日至蘇州邀請人證暫住交通旅館今有徐少蘭可證詰之徐少蘭稱商人實在蘇州交通旅館與顧會面因患疾病故此不能來申等語保人張世德稱商人實係顧寳廷之轉保人查顧寳廷實在上海有意避不到案請求將顧妻管押飭提顧寳廷到案云云聶讞員核供商之法領事判張民與徐少蘭及保人張世德一併管押候將顧拘案再核 
[過犯行竊押九月]  
　　過犯周阿三日前潛至法新租界竊取張阿根家之銀洋飾物而逃現爲包探查知將周拘獲吊出原贓帶入捕房昨解法公堂請究先由原告投訴行竊情形詰之周供認行竊不諱中西官判以周不應屢犯不悛着押西牢九個月滿期仍永遠逐出租界贓給原告領去 
[私販烟土之押儆]  
　　徐正春在虹口東嘉興路四百五十四號屋内私販鴉片烟土爲華捕王長生偵悉報由總巡捕房車務總巡史君稟請公共公廨簽發搜查票率同該捕前往徐家搜得烟土多磅及烟具當將徐與其妻包氏一併逮捕昨解公共公廨請究被告延慕思律師辯護並以徐包氏有孕在身不久分娩請求摘釋經中西官磋商之下判徐正春押西牢三禮拜徐包氏開釋烟土烟具銷燬 
 
 

Page 16

 
 
第一萬八千三百零九號;中華民國十三年 西曆一千九百二十四年二月二十號
星期三 * *[賭案主客併罰]  
　　甯波人康朝三在西華德路慶餘里九號屋内糾衆聚賭抽頭漁利爲該管捕房包探陳維坤周筱埭車學曾等偵悉前晚協同西探挺克拉密往將康及賭客王阿福·王阿和·胡阿慶·劉汝南·周連生·尹瑞生·吳坤耀·王金生·張通發·陳阿良·陳生威·王陳氏·邱陳氏·等男婦二十三名拘獲抄出賭具昨解公共公廨中西官質訊之下判康罰洋五元餘人各罰三元一併充公賭具銷燬 
[浦東洋涇鎭賭案併紀]  
　　浦東洋涇鎭三區二分署趙署員查得轄境内各茶館賭風日熾賭負搶洋拆梢毆打時有所聞昨晚飭派楊巡官率警馳往搜捕先後拘獲趙召雲茶館内賭徒丁阿火等四名湯友郎處拘獲高妙根等十二名吳家浜茶館内小麻球等四名南洋涇橋葉金生茶館内王扣子等四名沈家油車賭頭沈和尙一名賭客逃逸連同賭具併解到署經趙署員略詰一過判沈和尙罰洋十元餘人各罰五元·二元·不等賭具銷燬 
[捕房通緝文併錄]  
　　公共租界總巡捕房發出通緝文告二則如下（一）爲懸賞通緝事照得胡大仇又名東生廣東人年五十三歲身長五尺二寸業店夥前住乍浦路七十八號爲因竊取　主南京路四十三號鴻昌首飾店值洋二千二百六十六元金銅鑽戒四只業由會審公堂出票拘拿在案爲此合行懸賞通緝仰諸色人等一體知悉如能將此人拘到者賞洋三百元（二）爲緝拿事照得「意搿費許理博夫」（譯音）俄國人現年二十五歲爲因於西曆一千九百二十四年正月七號下午七點鐘俄婦「尤其義柯立克」在北河南路界外三十四號被人用刀在頸項處戳斃一案有關爲此合行通緝仰諸色人等一體協緝 
[公共公廨訊案彚錄]  
　　昨日公共公廨訊理之民事訟案併誌於下（一）許永利聲請破產案堂諭理賬員報告書第一二四欵照准第三欵未收之人欠賬欵由被告等自收第四欵之楊月清·王巖雲·吳雪卿·應飭到案共交二萬一千二百四十二兩一錢七分舖保此諭（二）漢冶萍礦務公司訴元一輪船公司將碼頭撞壞請追損失案堂諭改期續訊（三）怡和洋行訴陶桂記定購鋼條貨到不出請追價銀二萬六千七百三十兩五錢四分案由見證陳舜卿上堂證明代被告向原告定購鋼條定單上圖章亦係由伊代蓋是實質之被告陶桂記否認命陳代伊向原告購貨謂庚申年十一月間陳代木作頭顧盛泰向怡和購買鋼條因有五六十噸可多陳向我兜銷故給與四千兩之支票但陳並未將出貨棧單交我等語並由原被兩造律師互辯下堂諭改期再訊（四）大成鷄鴨行延慕思律師訴宋必富不付期票洋案堂諭被告臨訊不到由原告呈出證據屬實應照所訴之數缺席判决並繳堂費飭被告到案期票五張附卷（五）康正寳延慕思律師訴張鏡亭欠借洋案堂諭被告臨訊不到由原告呈出證據屬實應照所訴缺席判决利息二分計算並繳堂費飭被告到案借據三紙附卷（六）張培甫訴王金生担保押欵案堂諭業經登報逾期被告仍不到案應判該被償還原告洋二百元並利息堂費飭提到案田單一紙抵押據一併附卷（七）錢福林延朱樹楨律師訴周麟振担保借洋案堂諭改期（八）范少山訴應寳蓮欠洋案堂諭改期一禮拜（九）王鴻氏訴朱經綸担保借洋案堂諭改期一月再訊（十）徐錫卿訴錢繼根欠借洋案堂諭候飭被告到案再訊 
[誌謝]  
　　昨承大陸圖書公司惠贈第一卷第四號「社會之花」一册又商務印書館惠贈第四三五號「英語週刋」曁第九卷第四號「兒童世界」各一册誌此併謝 
中華職業敎育社通訊 
　　社址上海西門外方斜路林蔭路口 
[江蘇職業敎育推行計畫書（續）黃炎培楊鄂聯擬]  
　　（三）舉行暑期職業敎育講習會職業敎育範圍甚廣科目至夥學說方法之研究不厭求詳本社去年曾會同東南大學暑期學校開辦職業敎育學程尙得各省學員之歡迎本年擬特爲江蘇省專辦一班分學理與實習兩項學理講演及研究由社函請省廳令行各縣選派辦理職業學校人員聽講實習研究專爲各縣小學工藝敎員而設蓋工藝爲職業敎育陶冶之重要學科非亟爲注重不可亦由社函請省廳令行各縣派員來習此項講習會時期約一月自七月中旬起至八月中旬止或仍與東南大學合辦 
　　（四）勸辦平民職業敎育今羣知平民敎育之重要而從事推廣矣然平民敎育與職業補習敎育有極密切之關係蓋平民不識字義誠等於盲啞識字而無技能乃等於癱瘓其失均也故本社除提倡農工商家專專科之職業敎育外尤當盡力於平民敎育之推廣期以最經濟之金錢時間辦最速效而普及之敎育冀於平民之知識生計兩有裨益本社旣受江蘇敎實聯合會之委托代辦南京女子職業傳習所復以本社節省之欵在上海辦業餘補習學校用費均極節省徒弟務使其多時期甚短傳習亦速現擬由本社會同江蘇敎實聯合會職業敎育委員會於派員至各縣調查之際會同敎育實業各機關當局人員勸辦此種平民職業敎育設計之責本社任之籌費之責各地自任之每年所費至多二三千金想各地不乏熱心慈善之士平民敎育已在提倡之中如即於已設平民敎育之機關内加授職業知能增加之負擔决不甚多而其效力則更巨期以下學年始每縣有此傳習所之設置 
　　（五）職業指導職業指導於職業敎育關係最切本社旣刋專書介紹其學說復聯合江蘇省敎育實業聯合會設立專門委員會從事實行分調查·宣傳·實地指導數項本省職業界之調查由敎實聯合會任之已有兩道區查竣學校之調查由本社任之分簡易詳細兩步其簡易者已於去年告竣現在所宜亟爲推行者如左 
　　一於江蘇擇數區域如上海南京等處擇數校實施職業指導運動以示模範由本社職業指導委員會與擇定之學校商定實施之時期大抵每校以一星期爲限在此一星期内由本社協助該校延聘職業指導專家按日按題演講喚起青年對於擇業之注意同時由本社指導股主任協助該校規定職業指導表格令學生塡註然後將所塡表格分類彚集根據各生志願敦請各業專冡與學生作個人談話俾各生明澈自身之特長與各業之内容爲自己擇一終身適當之職業最後將此種結果存記備與該生將來之事業參證 
　　二於每校實施職業指導運動之後由本社協助該校組織職業指導委員會此會成立後由該校選定專員主持以後繼續辦法 
　　三每一區域實施職業指導之校數較多後由各校職業指導員組織職業指導聯合會與本社職業指導委員會合作改進關於職業指導之種種問題 
　　（六）爲各縣習藝所貧兒院設計本届省議會通過十三年度預算各縣有補助貧兒敎養院或習藝所銀二千元此項機關於平民生計大有裨益亦即爲職業敎育肇端之始不可不愼夫養而不敎固背立院之旨敎而無以自養亦難期持久如何敎養兼施如何能使自養以宏造就本社極願盡力有所貢獻其辦法分四種如下 
　　一調取各縣已設將設之貧兒院或習藝所章程已由敎實聯合會職業敎育委員會調齊 
　　二整理研究調取之章程　三月十五日前 
　　三發表研究之結果　　　四月一日前 
　　四指導實施方法　　　　五月一日前 
　　（七）設立職業介紹所各國各地均有職業介紹所爲業擇才爲人擇業照吾國情形更須爲學校出品謀推銷爲實業界謀便利擬由本社會同江蘇敎實聯合會合組此種介紹所與職業指導·職業調查·同時辦理庶職業界不至有才難之歎而學生亦不患無出身之路敎實溝通此亦必要之機關也其時期在職業指導運動以後期以下學期開始時成立 
　　（八）調查畢業生出路各種學校畢業生是否與社會事業供求相應學校敎育能否與社會溝通皆可於畢業生出路之狀况覘之本社歷經會同江蘇省敎育會每年調查蘇省中等以上中等以下各校畢業生出路狀况製爲統計逐年披露本年仍繼續調查統計外復擬研究盛衰之原因與夫溝通社會之方法蓋本社旣已著爲職業界之調查及職業之指導則此升學指導及適應社會需要之事自宜同時進行也其辦法及日期如下 
調查畢業生之志願　　　　　　　　　　七月一日至三十日 
調查中學高等學校入學考試方法及情形　七月丨八月 
調查中等以上（下）畢業生出路　　　　九月丨三十日 
調查中等以上學校錄取新生種别人數　　九月一日至二十日 
編製統計及研究報告　　　　　　　　　十月丨三十日 
來件 
[論寗廠銀幣成色之交涉（續）]  
　　（復旦大學理工科敎授周則岳投稿） 
　　關傃國幣信用與大學名譽　　蓋盧薩試銀法之說明 
　　應有中國科學家參與覆騐 
　　原理此法原理極簡單凡學中等化學者即能知之蓋銀可與綠化合而成綠化銀是也若將艮溶於硝酸即成硝酸銀溶液加以食鹽（即綠化鈉）則鹽中之綠與硝酸銀中之銀化合而生白色沉澱若知用鹽多少及沉澱幾何便可知銀之多少若用化學方程式則爲 
銀淡養3+鈉綠＝銀綠＋鈉淡養3 
（107.88－62.01）+（58_46）=（143_34）＋......... 
　　簡單說明即爲食鹽五八·四六克可以分解硝酸銀一六九·八九克而生綠化銀一四三·三四克内含純銀一○七·八八克從此可知硝酸銀液中每含銀一克實需鹽○·五四二○七克方可將其沉澱盡凈反之若將純鹽五·四二○七克溶於蒸溜水一立特中則此液每一百立　即可沉澱銀一克每一立　便可沉澱銀○·○一克故於一未知硝酸銀溶液中加以此種鹽溶液若干能將銀完全沉澱者即可計算含銀之量 
　　方法此法實騐手術極簡單凡曾習定量分析化學者加以一星期之練習便可從事但事前準備頗費工夫所需儀器藥品必須精確純潔今分别述之如左 
　　（甲）儀器藥品（一）天秤用以秤取試樣須用極精確之試金天秤Assay　Balance靈確度當逹○·○○○○一克普通定量分析用之天秤（需一具以秤純鹽）决不能作此用以其靈確度至多只能逹○·○○○一克通常能逹○·○○○五克者已屬佳製加以砝碼之差誤則此種天秤所秤重量之差至千分之一者極爲普通故决不能適用於此等精密之方法（二）滴管或吸液管Burette用以量鹽液或硝酸銀液通常所購者並不十分精確又因温度之不同而生差異故必須經極精密之校正方可應用（三）大號玻璃瓶三具用以盛標準綠化鈉及標準硝酸銀溶液容積至少當有一立特須裝以橡皮塞貫以虹吸管（四）半立特之試藥瓶半打用以盛試樣溶液以供滴試亦須配以橡皮塞（用Flask亦可）（五）其他化騐室應備用具（六）純綠化鈉至少須含綠化鈉百分之九九·九八如市上不可得則可自製（七）銀箔需電鍍用純銀用以校定標準鹽溶液及配製硝酸銀標準液（八）醋酸鈉及醋酸用以制住試液中之水銀（九）蒸溜水（未完） 
公布欄 
[上海地方審判廳]  
　　布告爲布告拍賣事照得本廳執行高欣榮訴徐杏生貨欵一案業經將債務人徐杏生所有後開不動產實施查封拍賣在案茲因開匭並無合格投標合再减償拍賣更定於三月六日在本廳門首投標第五號投標三月十日上午十一時開標凡商民人等欲買是項產業者應即如期開具姓名年齡籍貫職業住址並聲明價額書具密函來廳投標届期依法開匭以所投標價最高者爲得標人該得標人應即繳納標價定銀五分之一餘欵限交產時一次繳足由本廳製給權利移轉證書交執管業倘逾期不繳足價金即以投標人中價格次高者遞補仍照前開程序辦理仰商民人等一體知照特此布告計開（一）不動產座落二十二保三十四圖乃字圩徐永發户第二百七十二號地内民平房一間次間一間連隨屋基地（二）最低價額銀洋一百二十元零三分三厘（三）執行書記官章濬源承發吏徐晋（四）閱看筆錄之處所本廳承發吏辦公室（五）對該不動產有權利者應於布告後七日内向本廳聲明（六）利害關係人應於開標日期到塲中華民國十三年二月十六日廳長沈錫慶▲爲布告拍賣事照得本廳執行洪介眉訴徐錫琳定銀一案業經將債務人徐錫琳所有後開不動產實施查封拍賣在案茲因開匭並無合格投標合再减價拍賣更定於三月五日在本廳門首投標匭第七號投標三月八日上午十一時開標凡商民人等欲買是項產業者應即如期開具姓名年齡籍貫職業住址並聲明價額書具密函來廳投標届期依法開匭以所投標價最高者爲得標人該得標人應即繳納標價定銀五分之一餘欵限交產時一次繳足由本廳製給權利移轉證書交執管業倘逾期不繳足價金即以投標人中價格次高者遞補仍照前開程序辦理仰商民人等一體知照特此布告計開（七）不動產上邑二十九保頭圖四圖内張永增户田二畝徐立才户田一分五厘連民房三間曹振海户即趙玉海户田一畝四分徐聖咸户田一畝四分九釐六毫（二）最低價額銀洋一千三百二十八元九角三分一厘（三）執行書記官章濬源承發吏吕兆熊（四）閱看筆錄之處所本廳承發吏辦公室（五）對該不動產有權利者應予布告後七日内向本廳聲明（六）利害關係人應於開標日期到塲中華民國十三年二月十八日廳長沈錫慶今爲布告拍賣事照得本廳執行洪鍾氏訴陳阿蘭債務一案業經將債務人陳回關所有後開不動產實施食封拍賣在案茲因開匭並無合格投撫合再减價拍賣更定於三月七日在本廳門首投標匭第八號投標三月十一日上午十一時開標凡將民人等欲買是項產業者應即如期開具姓名年齡籍貫職業住址聲明價額書具密函來廳投標届期依法開匭以所投標價最高者爲得標人該得標人應即繳納標價定銀五分之一餘欵限交產時一次繳足由本廳製給權利移轉證書交執營業倘逾期不繳足價金即以投標人中價格次高者遞補仍照前開程序辦理仰商民人等一體知照特此布告計開（一）不動產坐落二十四保二十二圖傷字圩民平房二間半連同隨屋基地（二）最低價額銀洋一百五十三元四角二分五釐（三）執行書記官章濬源承發吏徐清溪（四）閱看筆錄之處所本廳承發吏辦公室（五）對該不動產有權利者廳于布告後七日内向本廳聲明（六）利害關係人應於開標日期到塲中華民國十三年二月十八日廳長沈錫慶 
　　批示▲一件陳程氏聲明案已和解請求銷案由據狀已悉此批▲一件柳蔡氏等聲請查封由狀悉候依法執行此批▲一件張國祥聲明在外和解請求銷案由據狀已悉此批▲一件李名植具領銀洋由狀悉准於本月二十五日上午十時來應繳證具領此批▲一件應阿水具交銀洋由狀悉交洋十元存候給領餘欵仰迅即交楚毋延干咎此批▲一件陳元冠聲請銷案由狀悉應准銷案此批▲一件陳仲良聲請退保由狀悉准予退保此批▲一件殳阿郎具交銀洋由狀悉交洋一百零四元五角存此批▲一件蘇阿坤聲請傳訊交保由狀悉仰速覓具妥保來案聽候訊奪此批▲一件沈唐氏聲請貴保交地并驗契據由狀悉查唐根生訴唐復宗墳墓一案業經依照和解筆錄執行在案所請應毋庸議至該民等與王姓等地畝爭執旣已另案起訴聽候依法審判可也此批▲一件王嘉坤具領銀洋房票由狀悉准領此批▲一件曹掌寳聲請查封由狀悉候派員查封此批▲一件李敬記聲請執行由狀悉候依法執行此批▲一件李敬記委任王煥功律師代理由狀悉准予　任此批▲一件顧鑫　聲請拘追由狀悉已　限追交矣此批▲一件傅啓明聲復陳專榮户單地號分由據狀已悉此批▲一件蔣春芳聲請拘追由狀悉已限期追交矣此批▲一件蔡濟蒼具交銀洋由狀悉交洋五十元存候給　餘欵仰迅即交案毋延干咎此批▲一件張遜之等聲請執行由狀悉准予執行此批▲一件張炳卿等聲請執行由狀悉准予執行此批▲一件　　庸聲請執行由狀悉候傳追此批▲一件劉　珍聲請執行由狀悉准予執行此批以上二月十八日 
　　民庭主文一件判决江士雄與　春根嘗欵涉訟一案（主文）龔春根應償還江士雄洋一百三十二元七角八分本案訴訟費用由龔春根負擔▲一件裁决倪兆林與大逹躉步公司蕩地再抗告一案（主文）再抗告駁斥再抗告訴訟費用由再抗告人負擔▲一件判决李鳳山與松竹齋欠租及租屋涉訟一案（主文）朱煥章向李鳳山租住之房屋應即遷讓並應償還李鳳山房租洋三十九元本案訴訟費用由朱煥章負擔▲一件判决彭福生與周建成房租涉訟一案（主文）彭福生之請求駁斥本案訴訟費用由彭福生負擔▲一件判决蔡雲生與九懷估債務涉訟一案（主文）尹懷估應償還晉泰興米行洋三百十二元四角五分繳由蔡雲生具領蔡雲生對於尹懷估之請求駁斥本案訴訟費用由尹懷估負擔▲一件判决楊景華與周四紡價紏葛一案（主文）周四應賠償滬杭甬鐵路管理局洋一千零三十四元六角七分二厘繳由楊景華具領訟費由周四負擔▲一件判决愛米生與談春林等借欵紏葛一案（主文）談春林應償還愛米生借欵本洋三十元利洋三元六角如談春林無力償還由張兆麟負代償責任訟費歸談春林張兆麟負擔本判决應予假執行▲一件判决張松林與朱長宗債務涉訟一案（主文）朱長宗應償還張松林洋二百五十五元張松林其餘請求駁斥本案訟費由兩造各半負擔以上二月十八日 
　　公示送逹（全文在本廳揭示塲公佈）▲一件姚　　與吳朱氏等　　務涉訟案件本廳定於三月二十日上午十時爲公開寄理日期除選任律　馮步青爲該被傳人吳世泰特别代理人外仰該被傳人遵期到廳辯論毋自延誤此示右仰被告人吳世泰知照 
[上海地方檢察廳]  
　　批示▲唐尙傑據訴案關田產紏葛仰向同級廳請求本廳碍難准理此批▲劉玉標案已起訴毋庸多凟此批▲孫鳳鳴狀悉仰邀同左華陽來應訊奪此批▲崔延明業已騐傷起訴着即知照此批▲李慶祥查爾僅處徒刑二月無易科之必要所請不准此批▲劉全國已訊諭矣此批▲韓聖賢狀悉仰即帶同保單并邀金和尙來廳候訊此批▲鄒慶左狀悉仰即來廳候訊此批▲湯朱氏狀悉該案已不起訴仰覓妥保來廳聽候核辦此批▲吳得華狀悉所訴如果屬實不妨喊警送案此批▲許信卿狀悉所請備案無此辦法着即知照此批▲劉仁杰狀悉候送同級審判廳核辦此批▲彭李氏狀悉候查明核辦此批▲王翠庭狀悉本案已送預審候送同級審判廳核辦此批▲劉許氏狀悉仰候飭警拘提葉在堂到案訊辦此批▲吕金標狀悉案已飭傳仰即按期投案以憑訊奪此批▲萬士成狀悉仰覓妥保來廳以憑核辦此批▲譚嚴氏狀悉候查明核辦此批▲盧克勤狀悉候送江蘇高等檢察廳核辦此批▲陳正邦狀悉查孔銘楊與本案無關所請應毋庸議至戴二一名候拘獲後再行核辦可也此批▲陳枬狀悉此批以上二月十六日王定芳狀悉王志堂准予再追此批▲王衛氏狀悉所請不准此批▲潘如洲狀悉查陳如謨仇連登業經不予起訴在案至劉萬成一名候緝案核辦可也此批▲陳如謨狀悉劉正鵠之子劉萬殊即劉萬書業經不予起訴即行釋放在案仰即知照所請應毋庸議此批▲李德風狀悉張某因薪洋紏葛不將帳簿交出以致發生爭執純係民事案件不生詐財與侵占問題至申訴法庭等語亦不得謂之恐嚇脅迫所請不准此批以上二月十八日 
 
 

Page 17

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 18

 
 
第一萬八千三百零九號;中華民國十三年 西曆一千九百二十四年二月二十號
星期三 * *自由談 
[後洛神賦（下）] [  張嗇庵]  
　　有美一人亦弁亦笄亦今亦古南昌仙尉之支條左坊伶官之螽羽海陵根器於芳洲京國圭璋乎菊部其爲容也榮苕秀頴朗玉瑩珠齠齔入市衛家羊車閑雅都姣揖讓相如及其攬鏡而化爲女子也翠眉雪肌丹唇素頣儀態詳華盈盈施施繩而忖之曹植所謂穠纖得衷修短合度肩若削成腰如約素云者蓋天授而不自知亦嘗散花而下天女盜合而任青衣塞上壯從軍之媛帳中舞潛别之姬妙仙才與佛覺稱死訣與生離夫何緣佳人才子之恒言極小雅國風之變恉采漢季之遺聞演曹家之軼事枕爲媒而游仙樂供𪦕而綽麗爾乃泱泱廣塲如川平掌青禽不來玄芝自長倐采旄與掛旗擁雲軿與霞𣰉翩躚乍來旋轉若往條脫璀錯而揄光步搖瓏𤫩而散響其舞也狀與舞融陵波羅襪狀若乘空長裾廣袖霧轂從風懇乎願見爲容而低鬟娓娓瑟若含羞郤影而頓足邕邕凍側將翔之鶴踟蹰定驚之鴻綽約婉變萬方靡同其歌也體甄后之停辛佇苦煩寃閔傷欲訴仍咽盪氣回腸恨華年之易逝羗有對而非良蔦蘿荏染而無力蘭艾晻蔽而不芳思所思兮不敢言怨復怨兮失所望寗棄遺如菅蒯矧讐賊以秕糠激沈楚於喉頰窮綿邈於絲簧感芳靈兮雨泣愁王子兮肝絶情九詠而能雙事千代而非隻傾滿座之瓊瑰旺太終而嗚咽其事其人其舞其歌神光飄搖於越女餘音繚繞於韓蛾歌闌舞歇明星没何人各有懷思如之何 
[轟動京華之徐碧雲案] [  晨]  
　　華樂園伶人徐碧雲因拆白被警廳偵緝一隊捕獲茲將各力得該伶被探捕之詳情再誌如下 
　　徐碧雲年二十歲北京人係唱小生徐寳芳之第四子現寓宣外海北寺街西頭路南徐十六歲時入俞振庭之斌慶社作科習武生後改武旦因其姊嫁老生貫大元其妹許字武生楊小樓之子其長兄徐蘭元又爲梅蘭芳操琴因有此種之源淵而捧者日衆碧雲之名遂亦有聲於舊劇界去歲春間又經蘭元求人介紹令碧雲拜梅蘭芳爲師復由蘭芳之祖母撮合令蘭芳之妹嫁與碧雲由是碧雲改學青衣花旦徐因爲梅之妹倩由是捧梅者亦漸稔徐徐以有恃無恐遂到處大施拆白手段而至於被捕 
　　惟徐此次被捕據昨日所聞並非偵緝隊自動的探得其不法行爲而行逮捕亦非吳淵向警廳請求逮捕請捕者却爲平日賞識徐伶之吳焦氏吳焦氏爲衆議院議員吳淵之妾松樹胡同非吳之本宅係吳賃來以居其妾焦氏者焦氏頗得吳淵之寵吳有二萬七千餘元之欵存放於金城銀行曾以存摺交其保管向不之問焦氏之賞識徐伶之後往來日密錢財自更可以相託遂以存摺轉交徐伶謂可取息花用孰料徐伶得摺後竟暗行提本二萬七千餘元早已提取凈盡焦氏以吳淵旣不查問自又疼愛徐伶不便詢之故一向不知也迨至陰曆去臘吳淵忽然查及此欵焦氏則以在金城銀行對蓋以爲徐僅取其息絶不料動及本欵也吳至金城銀行提欵則一無所有又歸詢焦氏究竟欵存何處焦無以答急行暗詢徐伶徐竟否認有代管存摺之事焦氏以徐太無心肝且如此巨欵如不能取回更無以對其夫遂决然斬其愛根翻臉而向警廳告訴徐碧雲詐財而此案遂破矣聞徐伶至偵緝隊時即有多人前去探視均被該隊告以到警廳去看及至解廳後經司法處略詢即行看押昨早警廳將該伶提出鎖以手肘派司法警察數人押至海北寺街徐伶家内起出物件極多徐伶全家見徐回時皆搥胸痛哭徐行時令其家人用絹帕將其臉面包裹由巡警扶至車上而去又聞徐伶與梅蘭芳之妹結婚之期即定在本月二十二日（即陰曆正月十八日）故昨有多人爲之往謁薛總監代爲說情又梅蘭芳家内亦託蘭芳之内兄王玉樓到處求人代爲援手更有俞振庭楊小樓程艶秋等亦到處奔走託人並告以祗要不游街即便花幾個錢亦無不可云云但聞警廳方面决定嚴辦即徐伶將焦氏兩萬七千餘元之欵交出仍難即時開釋昨日外傳警廳目下計較罰欵現與徐伶有關者正集合現欵以備贖罪此訊恐未必確也又聞自此案發生後吳淵與吳焦氏脫離關係平日松樹胡同吳宅門前早晚常有一輛汽車停放現已不復見矣 
[燈市攷] [  楊一笑]  
　　火樹銀花合指元宵燈火之輝煌星橋鐵鎖開謂元夕金吾失之毫釐謬扵千里 
之不禁蘇味道元夕詩火樹銀花合星橋鐵鎖開晴塵隨馬去明月逐人來游妓皆穠李行歌盡落梅金吾不禁夜玉漏莫相催可知燈市始於漢唐之間而益信也上元張燈始於唐景雲二年三夜燈始於開元天寳間五夜燈始於北宋乾德五年詔增十七十八兩夜六夜燈始於南宋淳佑三年自十三至十八也十夜燈始於明太祖起初八至十三而盛迄十七乃罷詳見劉侗燈市記清至民國上元爲張燈之日六街三市盡是燈彩如開不夜之城熱鬧異常十八爲落燈之日滬上風俗家家户户吃落燈圓後乃見燈光黯淡無色不及張燈時之照耀如同白晝矣 
[今年的笑話] [  春夢]  
　　做天難做甲子年 
　　今年陰曆甲子而正月初一至初七八連日陰雨因有人說甲子年正月初一下了雨一直要下六十年又有人道如此說來甲子年正月初一晴了也要一直晴六十年連下六十年雨固然討厭連晴六十年也討厭晴雨皆不好俗語說「做天難做四月天」我將說做天難做甲子年 
　　賀第三次年 
　　某甲先生於陽曆過新年時接到一張乙先生的賀年片他立刻寫了回片寄去光陰倐忽又是陰曆新年了在這時候某甲先生早將那張賀年片攔在一旁却被小孩子拿去放在客廳裏桌子上僕人看見以爲是郵局裏送來的又送給甲先生看甲先生以爲乙先生拜兩次年他少不得也要回拜兩次又寄了一張回片去乙先生接到這張賀年片以爲甲先生是過陰曆年的旣然來了賀年片也要寫一張回片不好了甲先生接到回片大驚道他第三次來賀年了 
[秋蘋雜筆] [  蘋子]  
　　四川萬梅巖觀察偕兩艶姬宦游金陵未幾病死姬均殉焉清道人嘗製聯輓之調響音凄低徊欲絶聯云胡爲乎乃因鷄肋竟把君覊玉壘萬山稠鶗鴂無聲空寂寂等死耳難得蛾眉爭以身殉江南三月暮落花埋恨一重重 
　　王葵石相國旣卒清道人哭之慟輓詞亦悲愴不忍卒讀也處新舊交惡之際而能全身智哉當翠華西邁蔴鞋豆粥艱險相隨只今輦路崎嶇忍看芳草年年綠本林泉乞退之餘而不忘主忠矣忽鼎湖上昇攀髯殉躬鳴號以殁空留老臣涕淚化作錢塘夜夜潮 
社會小說 
[人間地獄（二六九）] [  娑婆生]  
　　第六十回　撩亂青絲繡衾憐月瘦燒殘紅燭杯酒替花愁 
　　話說姚嘯秋柯蓮孫等人聯袂從上海赴杭州開華達銀行董事會議黎宛亭程藕舲順便邀他們去逛西湖宛亭又臨時叫了兩個土娼一個老三一個老五奉陪衆人到了白雲庵月下才人祠去求籖柯蓮孫姚嘯秋兩人先後各求了一枝籖正在互相參詳的時候忽然院中崩的一聲老三老五嚇了一跳往宛亭脅下亂鑽衆人也不覺吃了一驚姚嘯秋過頭來向窗外一看原來是落下了兩瑰磚頭管祠的老太婆笑了道諸位先生不必驚慌這是雷峯塔上吹下來的磚頭前年還吹下幾個碑石如今還嵌在廊下牆間呢近來常常有吹下來的不過只有磚頭没有碑石姚嘯秋道雷峯塔大槪長遠不修了黎宛亭道偌大的一座紅塔要多少銀子方能修理只好聽之而已姚嘯秋道這樣常常吹落磚頭不是很危險嗎程藕舲道危險横豎在城外城裏人向來不管的黎宛亭道講到危險眞是可怕不知是誰造出謠言說女人取了雷峰塔磚回去放在床下可以早生貴子因此外路的游客總要扳一兩塊磚頭回去雷峰塔的塔根已經瘦了不少再取下去總有坍圯之一日呢老五在旁聽了這話推推老三道以後我們快點不要走到雷峯塔旁邊去不要壓煞在雷峯塔下老三道能夠壓在雷峯塔下我想也很好可以陪陪白娘娘過日脚也還值得老五披一披嘴道像你這種飯桶恐怕白娘娘還不要你呢這句話引得大家全笑起來了黎宛亭道天也漸漸要晚了我們不能只求兩枝籖就斷送一天我們應該到别地方去逛一逛罷衆人也俱贊成一窩風正要出祠那管祠的老太婆喊道先生且慢 
三言兩語[  鵑]  
　　一班大人先生端爲了老而不死便紛紛的做壽　此聚歛往往一壽之餘刮到一二百萬的壽禮這些壽禮都是各地官員的報効也就是各地人民的民脂民膏我不知道那壽翁痛飲壽酒時可覺得這許多壽禮實在是一座民脂民膏的京觀夜半人靜時怕隱隱有哭聲發出來咧唉大人先生都壽了怕我們國家要不壽啊 
 
 

Page 19

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 20

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 21

 
 
第一萬八千三百零九號;中華民國十三年 西曆一千九百二十四年二月二十號
星期三 * *常識 
常談 
[人之初] [  隨]  
　　有書獃新婚忽發奇想横書人之初三字於其妻腹上欣欣然自鳴得意以告賓客曰吾爲吾妻題匾於腹上矣聞者爲之鬨堂 
　　余謂此中實含有極精深之哲理在人之初何一不在母腹果人人念茲在茲各復其最初之性則議員可以不爲猪仔政客可以不爲軍人之走狗清清白白不失其赤子之心孔子之成聖釋迦之成佛均不過基此一念耳老子所謂無名天地之始有名萬物之母盖同此玄妙而已 
　　昔有甲乙二人互詈於途甲謂乙無良心乙謂甲無天理陽明先生聞之則以爲此二人者乃講學也就此二事參互觀之吾人苟事事能觸類旁通可悟修養之道 
經濟 
[講求時間經濟爲今日之急務] [  崔鉞]  
　　人生在世敎數十暑流水光陰轉眼即逝矧處此列强競爭時代文明進化日新不已吾人生活斯世稍一不愼非但功名富貴無望即自身之生計亦將難以維持在一般有識者大半抱此隱憂然而雖有知見並不求所以處置之方亦屬空此抱負吾嘗默而察之始曉然吾中國人之大病所在其病維何即不知講求時間之經濟也曠觀國中除無所事事之一般游民不計外無論士農工商以及爲官吏爲軍人者每日作事時間少則一二點鐘多則五六點鐘所餘時間大半耗費於無用之地如嫖賭游逛等等最屬廢時失業然此等行爲幸而尙有法律限制姑且不論吾所謂最大惡習即爲三五聚處作無益之閑談幾成各界人士之通病孔子所謂羣居終日言不及義斯言也不啻爲今日之社會寫照由此觀之無怪乎國勢日衰民生愈困實有所由來矣嘗見外人到我國各地游歷無不隨身携帶書籍所到之處不論飯館客店乘問把卷瀏覽此等愛惜時間較之吾人爲何如者甚望吾親愛之同胞速加醒悟講求時間經濟每日除作事以外對於本業上之得失利弊加以精確之研究何者應興何者當革此外如思想學術之如何養成品行道德之如何修練應互相切磋彼此討論庶幾寳貴時間不致錯過國家前途於焉賴之（乙種酬） 
衛生 
[健康之經驗譚] [  胡春曜]  
　　樂生惡死爲人之常情故世上研究此道者頗不乏人而得其秘訣者實爲數甚鮮梁溪王道平先生頗得其秘訣王先生年已六十餘精神矍鑠耳目清明供職於文明書局歲初余偶與譚悉其個中情形如下 
　　余（王先生自稱下倣此）在四十歲時忽染大病遷延二載幾至不起後因醫治得法始獲痊愈是時補品紛進藉抵虧損日久未見甚效方深憂疑忽有某甲（忘其姓名）者囑余每晨進豆乳一碗日久必有奇妙余頷之以爲區區之物何足云補乃不圖半年後竟漸奏效一年而成效大著嗣後轉疑爲信益堅持力行至今不斷故年雖六十餘而耳目尙清健如故不可謂非豆乳之功也尙有一事亦爲余所力行者即無論何時一覺饑餓當即進食不使過饑亦不使過飽蓋飽與饑二者皆傷吾人之向體也惟饑時進食易使消化且有益於人身以上二法余所奉爲延長壽命之要訣也汝其試之（乙種酬） 
道德 
[黑籍良箴] [  白丁]  
　　吾鄉有一個姓黃的木匠從前曾經吸過鴉片弄得身敗名裂他感受了許多苦痛一旦覺悟猛力戒絶誓死不再吸食到如今已有十餘年日前病魔纏綿幾瀕於死有人認爲舊癮復發勸他姑且吸烟他說烟癮是人心所造我的心對於鴉片早已决絶何至再發生烟癮我决定不吸後來多方療治鴉片毫未沾唇其病也就漸漸痊愈了 
　　如此看來可見得疾病是疾病烟癮是烟癮兩不相干認定這一點再將毅力貫注下去斷無鴉片戒除後復發烟癮之理可憐一般黑籍中人屢戒屢吸萬不能超脫苦海一遇有疾病就附會到烟癮上去有這個觀念那烟癮就果然來了如這個木匠的毅力到很可敬（乙種酬） 
法制 
[假執行之辦法] [  逸園]  
　　有不待債權人聲請法院當以職權爲假執行者其一債權人在法庭承認欠債屬實已不爭執者其二債務人應履行扶養義務者例如夫對於妻之類其三該案件第一審爲初級管轄者例如雇傭之工資旅館之房飯金酒席館之酒席金之類其四債務人所欠之債甚少係在五十元以下者此因其情節不同故須提前執行之也此外有必須債權人聲請且合於一定條件方許假執行者例如債務人僅有活動資本將有藏匿寄頓或逃亡之虞久則無從爲執行也又有不論情形何如祇須債權人於聲請時提供擔保由法院定一相當擔保額即可爲假執行之宣示無何種條件也然債務人對於上開各種假執行若能證明因假執行定受不能回復之損害或亦先行提供擔保又或對於債權人所請求之目的物提存法院亦得免除假執行此又爲保護債務人計也（乙種酬） 
科學 
[胎兒發育之狀態] [  張鴻鑫]  
　　胎兒在母體中如何發育所經過之情形作何狀乎此顯然爲一般人士所急欲知之事也鄙人特作簡單之叙述如下 
　　女性體内之卵細胞（或曰女性生殖細胞）與男性體内射出之精細胞（或曰男性生殖細胞）相結合由母體受取養分次第發育此結合而成之卵極其微細其發育之狀况可分七期 
　　第一期此即卵細胞與精細胞結合之時期也其體制構造與他單細胞動物相等大致蓋爲變形蟲Amoeba狀手足耳目諸器官均闕如也 
　　第二期細胞之數漸次增多乃變爲珊瑚狀之生物 
　　第三期此期頗不明瞭從略 
　　第四期此時已進爲魚類同形之構造匪獨身體之構造儼若魚形而頭之兩側有顯孔數個 
　　第五期此時乃變爲蛙形或晰蜴形之構造蛙形偶現旋即晰蜴 
　　第六期此期漸進高等體制近似獸類臀部有尾一呈大貓等胎兒之觀 
　　第七期此期之胎兒徵之頭部尾部顯與獸類有别再閱若干時則腦髓之表面凸凹現手足前端之指趾分陰部之裝褶雌雄判（乙種酬） 
禮俗 
[復張世平書] [  王寄雲]  
　　同客申江忽又月餘未聆敎益昨接華翰藉　近將錦旋爲先尊人謀安窀穸殊佩孝思并承將爲小女作伐介紹與顧君公子訂婚盛情雅誼感謝良多僕與顧君幼爲同學長更知心其人直諒有胆略堅定能果斷欽佩之忱不自今日始而顧君亦深信不余棄而以爲可交同鄉聯姻本爲佳話况得足下爲之介紹自願作冰上人也耶惟男女婚姻事關重大我國數千年來之婚姻誤於父母之命媒妁之言指腹訂婚童年許字者恐恒河沙數無以比其多「有情人盡成眷屬」之期望多爲夢想「願作鴛鴦不羨仙」之韵事終少實踐不禁爲千古含怨飲恨之男女長太息也邇來民智日開漸有剷除此等積弊之傾向法律且有婚姻須得當事人同意之規定從此一掃千古陳舊过腐剗除人權滅絶天性之强制婚姻產生美滿光明莊嚴燦爛之有情世界愛神主宰於上萬民受賜於下竊願其制之永垂久遠日進無疆也父母之於子女自提携鞠育至培植而成獨立有用之材係應盡之天職此種天職不屬私而屬公非爲己而爲國中國人之爲父母者恒視其子女爲私有與己有物此實大謬子女者絶對之公有國有物不過誰人之子女暫付誰人撫育之而已故毒害子女法律有應得之罪子孫夭亡父母有反服之禮中外古今理無二致善哉胡適之之我的兒子詩曰「我實在不要兒子兒子自己來了「無後主義」的招牌於今掛不起來了」「譬如樹上開花花落偶然結果那果便是你那樹便是我樹本無心結子我也無恩於你」「但是你旣來了我不能不養你敎你那是我對人道的義務並不是待你的恩誼」「將來你長大時莫忘了我怎樣敎訓兒子我要你做一個堂堂的人不要你做我的孝順兒子」由是以觀父母之於子女養護敎育而完成其人格足矣其他均不當過問若夫婚姻更爲天賦各個人之自由權無論何人不得越爼不得干與以其年幼而代訂婚姻之約即是越爼即是于與非欺其無知奪其自由而何欺則無以爲敎導則法所不容事似輕微關係實鉅至於晚近自由訂婚者之失敗或反目而成怨耦或解散而似參商雖亦比比皆是然愚意以爲絶非自由風尙之流弊亦非法律所定之不善實敎育不良與不能確遵法律之故耳敎育不良與不遵法律父母師長實尸其咎蓋子女受充分良善之敎育即能了解婚姻之一切眞義自不致感受一時情欲之衝動而自貽終身莫大之恨事能遵守法律則婚姻有一定之年齡而更須各得保護人之允許所以防微杜漸而免流弊者意至周密惜乎人多忽視而不遵行也小女纔離襁褓母氏云亡明年五日始可服闋凡調温充飢悉賴外王母之力壬戊之春隨小姨入本鎭涇臯女校讀書多所誘掖今年秋小姨就學申江深苦乏人提携一俟年歲稍長亦擬挈之來滬冀速進益男女同屬人類故亦宜完成其人格而盡爲父之天職俟其學成而可以自立則凡婚姻等事悉聽其自主以全個人自由之權而存法律保障之效若乘其年幼而代訂婚約則且拂逆人情違反法理矣足下明達定能諒解此義尙祈推其未達之辭廣其未盡之意徧勸普天下之爲父母者勿復囿於前代之習慣拘於舊時之風氣而剝奪其子女之權則足下之功德又何異爲普天下作冰人耶僕於此事生平極端主張識字十餘年未或稍有變更今讀來示有感故冗長以言之寒宵風雨臘鼓催年僕僕舟車諸維珍重（乙種酬） 
 
 

Page 22

 
 
第一萬八千三百零九號;中華民國十三年 西曆一千九百二十四年二月二十號
星期三 * *   
 
 

Page 23

 
 
第一萬八千三百零九號;中華民國十三年 西曆一千九百二十四年二月二十號
星期三 * *本埠增刊 
[蒙藏銀行定期發息]  
　　寗波路四川路口西首蒙藏銀行於去年十一月初開幕儲蓄户頗衆其第一届股利該行巴通告各股東帶股據於陰曆正月初十日起往天津總行管理處取付或將股據交京滬行代付云 
[國民銀行力辦儲蓄]  
　　香港國民銀行滬行在江西路四十九號儲蓄部自利息改後由五釐至六釐半儲户甚多儲蓄銀箱亦精美之 
[模範工廠代表抵檳榔嶼]  
　　模範工廠近數年來所出各項物品甚受歡迎該廠爲凖備擴充計於上年特派營業部主任徐賡華親赴南洋一帶考查由英屬荷蘭一帶考察各工廠所得足供研究且各該屬華僑尤竭誠歡迎現已於二月一日由荷抵檳榔嶼云 
[足安電機織造廠宴客]  
　　上海足安襪廠陳文俊君鑒於我國年來所用之絲襪爲數至鉅利權外溢不少故設立織造廠於東有恒路曆有年所曾於一九二十年由其夫人赴美考查電機織法一九二三年回國銳意研究出品遠勝舶來物且廠内設有職工俱樂部使工人於有餘時間藉以休息並出一雙十牌以激勵同胞愛國之熱心現先施公司及永安公司均有經售年來運赴内地及美國甚爲暢銷昨日假座東亞酒樓宴客列席者三百餘人云 
[中德運售大批唱片]  
　　南京路中德商店所售德國賀庭牌留聲機無論大小均甚美麗其機運行無聲遲速均可各種唱片中外腔調俱備聲音洪亮詞句清圓令人聽之倍增興趣故自發售以來購者頗衆近又運到大批唱片多係名伶所唱其中如劉鴻聲龍雲甫朱素雲李吉瑞貴俊卿路玉珊王鳳卿王雨田納少先等名伶之京劇唱片尤當爲顧曲者所擊賞云 
[華德藥房將正式開幕]  
　　虹口西華德路·華德大藥房由鄔孝舜等創設業已佈置就緒定本月二十四日（星期日）正式開幕聞鄔君於西藥業經騐業富故營業發逹可預卜云 
[九福自來火之創製]  
　　愛多亞路九福公司現新製九福牌自來火又名自來富託大世界代爲經銷盒内貯滿自來火（即火柴）并藏有一元·或五元·十元之奬劵每盒售銅元一枚得奬者可任意憑劵兌換物品云 
[新到布疋及皮鞋]  
　　先施公司自去年將疋頭部大加擴充後生意甚佳今復由英國先施辦到各種時式嗶嘰十餘種顏色花樣均妙法國織花裙紗尤美疋頭批發處遷上二樓以便外客採售云 
　　又先施公司鞋部新由外國運到大帮漆光全橡皮禦雨鞋男女小童尺碼均備訂價相宜貨質耐用又由美國運到各新式男裝皮鞋如半跟式之生橡皮底鞋係初次到滬樣式新妍定價亦廉云 
[滬江汽車公司之創設]  
　　法租界南朱家橋敏體尼蔭路二五六號新由戴君生怡創設一汽車公司定名曰「滬江」英文名「Taxi　Co.」專出租各式大小汽車小車每時三元大車每時四元戴君經營汽車已久經騐頗富現正在佈置一切不日即可開幕云 
[永同昌翻造店基]  
　　虹口西華德路三二六八號·永同昌五金號開設多年經理爲黎君潤生專運售歐美大小五金雜貨鋼版角鐵路材料各色油漆等營業頗旺該號於陰曆三月中起翻造店基在翻造時期内則遷至對門營業俟工竣後仍遷原址云 
[玩具運到兩種]  
　　北四川路微微公司玩具部新到美國遊戲連珠手槍可連放數百響每柄售洋六角紙藥每盒一角二分又到德國雌雄針每件二角云 
[出版界消息]  
　　「福生英華週報」由謝福生君主撰暫定每期四張隨後逐漸擴充其内容大槪分社論·名人事略·自治人物之書翰·實用英文會話·老殘游記·益智談·問答·譯林·講壇等欄體裁新奇趣味濃厚極合學生自修·及作爲敎本之用並有中西文合壁以便參考全年訂閱一元二角五分零售每期銅元五枚發行所在北河路南Ｐ字一四四號云 
　　香山劉恨我君近受浙江怡社之聘編輯一「紅雨」雜誌式仿半月第一期訂於本月底出版内容有瘦鵑·海鳴·枕綠·巽觀·碧波·眠雲·逸梅·天恨·明道·鄂常·天憤諸君著作云 
[滬江影戲院開映著名影片]  
　　現在滬江影戲院開映之滑稽影片計有十本情節演員皆頗有趣内中尤以馬克西導演之「司法官出醜」"Love　Honor　And　Behave"一片爲最佳因馬克西MackSennelt爲美國電影界最著名之滑稽影片導演家生平導演之笑片爲數甚多在滬映過者當以此片爲最佳妙因此片不僅以滑稽勝即情節亦頗逸妙且不　平常滑稽片胡鬧之弊故在美國開映時深得觀者之讚美其餘如滑稽大家賴萊西門主演之「頑皮學生」及奇情笑片「不認賬」「舞臺雜耍」等亦極可觀聞上述諸片除去年曾在卡期登影戲院映過外他家並未映過該院因謀觀客滿意起見故不惜昻貴之租金以餉觀客即本星期五起該院將換映著名導演家葛雷菲士導演之「賴婚」影片云 
[愛普廬今日換映新電影]  
　　片名...「日間之妻」 
　　北四川路愛普廬影戲院自今日起日夜開映世界著名愛情警世影片名「日間之妻」（Day　Time　Wives）該片係各著名明星合演之傑作情節異常曲折劇中係描寫美國兩種婦女之特性對照相襯頗有可觀當該片在歐美各大戲院開映時報紙爭傳咸稱之爲最有價值之愛情片至於片中佈景及演員之服飾均含有美術觀念云 
 
 

Page 24

 
 
第一萬八千三百零九號;中華民國十三年 西曆一千九百二十四年二月二十號
星期三 * *[評動物影片「獸戲」]  
　　「獸戲」一片初映於上海戲院頗受海上人士之歡迎昨復開映於恩派亞戲院往觀多感略抒管見以爲之評 
　　是劇完全爲各種動物所表演者劇中有鷄·鴨·犬·兎·巨蛇·狡猴·以及貓·鼠等故余意名之「獸戲」尙有不妥因鷄·鴨·蛇·鼠·等固不得名之曰獸也當改爲「動物戲」爲佳 
　　劇中之主角爲茄米（即肥大雄狗）·麥小姐（　牝犬）·及一清毛瘦犬而茄米當羣衆正在大嚼之時隱身於桌下旣而猛然躍出致桌上之碗盆盡爲之翻頗屬滑稽可觀又能力拖火車搗毁器具毁牆坍屋等等均足引人發噱嘆爲奇觀也 
　　尤屬發笑者即羣鷄跳舞玉兎奏樂以及動物中之打鞦韆·騎木馬·等等而羣雛之以足舉杯小鼠之疾追汽車則更屬驚奇之至矣 
　　劇中有巨蛇一頭口大如盆腰粗合抱長約數丈余隔座之幼童見之幾駭極而呼亦云巨矣 
　　綜觀是片各種動物表演時均能體貼戲情敎演時洵非一日之功誠空前之滑稽片也（松影） 
[各學校之開學禮]  
　　南方大學南方大學於昨十七·十八·兩日考試新生赴考者五十六人取錄者十八人尙有報名未與考試者三十餘人該校招生委員會開會决定三月一日補考報名展期至二月二十九日截止又該校新闢講堂决定商科預科學生遷入授課云 
　　廣東中學前日（二月十六號）廣東中學校行開學禮九時半在該校二樓大禮堂舉行由校董陳炳謙等及校長鄭軾葊君先後訓詞禮畢參觀該校敎室宿舍皆極滿意定於陽曆二月十七日上課云 
　　廣東書院香山路光裕里遠東公學校長程約翰君鑒於閘北一帶粤籍子弟甚衆附近又乏廣東學校故於去年秋季擴充原有校舍添設廣東書院除聘龔兆熊君爲英算敎員沈祿元君爲圖書敎員外昨又聘定粤籍陳秀珍女士爲英語敎員吳伯英君爲國文敎員陸萃筠女士爲手工敎員開學期定正月十七日正式授課二十一日云 
　　文繡女校西門外法租界辣斐德路紹慶里·上海文繡專科女校因全省美術展覽會將届特選出刺繡三十餘件業已送往預備陳列該校本届新生甚衆定於今日（即二十號）開學聞各科尙有餘額云 
　　涵德文繡新閘路醬園弄口涵德女子文繡專科學校本届已於日昨舉行開學式定二十二日正式上課該校擬增加課程添聘敎員力圖發展云 
　　時霖學校威海衛路張園後門慕爾鳴路時霖學校本期重訂新章增加學科添聘夏君伯端爲英文敎員定於二十二日開學云 
　　競榮義學藍維靄路競榮義學本學期擴充學額三十名以便貧寒子弟得受相當敎育現定於夏歷正月十六日開學云 
　　自省夜校新閘大通路新康里青年自省會爲提倡義務敎育起見集資創設夜校分商業·普通·兩科兼收義務生聘汪眉白爲校長訂於二月廿五日開學云 
　　華東公學新閘橋北華東公學近鑒於閘北一帶貧寒者居多特設免費男女生各二十名藉以促進貧寒子弟向學之熱誠惟來學者須妥覓保證人塡具志願書云 
　　博約夜校小南門外裏倉橋浜·博約商業英文夜校定於新正月十六日開學該校於本學期起改冬季畢業爲夏季畢業云 
　　子勳夜校虹口密勒路承業里内子勳英文商業夜校本定於陰曆元月十五日開學因擴充校舍故改定二十一日始行開學云 
　　亞東夜校北京路石路口亞東夜校於昨晚七時行始業式由夜校主任羅星耀報告校長董尙武致訓詞來賓演說至十時茶點散會 
　　同芳公學北福建路新唐家弄恒餘里同芳第一公學昨日上午十時行開學禮校長高一鵬致開學詞敎務長報告本學期校務改革之計劃校董李尙義王益堂致訓辭校長介紹新敎職員潘秉正·潘新民·劉鳳臺·趙蘭影·王鳳珍·與學生相見茶點攝影散會 
　　寗波公學寗波旅滬同鄉會第三公學主任敎員柳詠雪君任事已四五年校中一切規模擘畫完整今春因受學務主任鄔崖琴君之命移充爲第六公學主任已得柳君同意該校定明日開學云 
　　閘北公學海寗路閘北公學昨行始業式新舊學生甚多云 
[醫相新聞]  
　　醫北市廣西路中醫洪實甫來滬已三載所診病者甚多云 
　　相歐陽丹及何可人兩君對於相法頗精新年以來均頗忙碌現歐陽君寓二馬路新旅社内相金半元何君則寓於大新街孟淵旅社十五號神課二角相命五角云 
[球戰歡聲]  
　　甲子體育會於本月十七號假青年會球塲約工部局工務部華人足球會作友誼比賽三時起銀角一鳴雙方球員均甚勇猛上半時爲一與一之比下半時爲二與一之比結果爲三與二之比勝利屬諸甲子隊該會球員如下隊長陳康侯隊員萬玉亭陳吉祥曾元佳鄧瑞粦文成康胡榮佳梁振坤陳辛元許崇贊守門石崇福公證人爲盧振波云 
　　萬國儲蓄會足球隊消息云本隊於本月十二號接得花旗銀行球隊來函聲稱星期六下午二時欲與本會球隊比賽塲地假本隊球塲初以二時起賽後因該隊員未曾到會只有八人到塲故待至三時該隊球員未到齊恐時候延長况此乃友誼之賽故本隊借三人助之初開賽時雙方球員各有妙處至三時十四分由本隊左翼張君攻入一球至三點二十分又被本隊中鋒周君攻入一球至三點二十六分被該隊中鋒攻入本隊一球至三點三十分公證人宣告休息上半時爲二與一之比三時四十五分覆賽未數分鐘因本隊球員余君受傷故少去一右内衛本隊以此爲友誼之賽何必換人接替故被該隊左内鋒又攻入一球至三時五十五分本隊右内鋒許君一人盤球冲前距該隊球門可十餘步該隊左内衛及左外衛二人與許君奪球嗣因該隊員謂有傷足者故而中止云昨誌三與二比云云實屬不確圓明圓路愼昌洋行職員俱樂部去冬由會計部薛廷甫鄔時俊金家聲聶仲安蔣昌富徐文炳董守仁汪守田君等發起足球隊故於本月十八日下午五時在該行洋賬房開全體大會選舉正式職員並討論進行方法散會已七時云 
[顧村校表演紀念劇]  
　　寳山顧村學校校友會於前日開五週紀念會上午九時開會由會長報告各會員演說並合攝一影下午一時新劇團開演新劇佐以學藝·演說·幻術·雙簧·等餘興到者千餘人云 
[中央大會堂又將演戲]  
　　新劇名爲「十萬圓」 
　　北四川路旅滬廣東中華基督敎會於陽曆本月二十二·二十三·兩晚每晚七時起假横浜橋中央大會堂開新春游藝大會秩序中有銅樂·中樂·西樂·跳舞·國技·新劇尤以司徒夢巖君之梵啞林·黃詠台君之西樂轉奏中國音調·及北洋艦敎練官長之少林正宗國技·爲不可多得至「十萬圓」白話劇去年曾表演一次極受歡迎茲再續演三幕想必更肖更妙也入座劵售洋一元通用兩晚云 
[董俊峯暢演黑凈戲]  
　　董俊峯今年在共舞台訂約一年連日演劇其至友柯君蔚生曾有一文述其幼時嗜戲情形滑稽有趣稿如下我友董俊峯與余爲總角交時余輩年皆十一二齡讀書一校伊即身體魁梧性情豪爽頗似舞台上凈角身分且喜戲劇凡值敎習不在課室時伊常登講台上書桌大唱竇二墩或曹操等戲神色極肖每使同學哄笑一堂有時先生遇見必施夏楚此寳當年一班敎讀夫子不知兒童個性之故耳余則每見俊峯時往往不喚伊學名常呼伊曰黑頭因伊舉止態度最像黑頭也年漸長余入實業校伊則在京玩票時與當年金秀山黃潤甫輩董俊峯所飾戲劇中之竇二墩 
聯絡研究精進甚速觀伊劇者無不奬譽自金秀山輩相繼逝世伊遂受伶界之邀獻藝於京滬各舞台矣余與伊相别已十五載客歲梅畹華到滬伊亦同來余特赴申觀劇連看伊之捉放駡曹黑風帕空城計等戲頗多精采眞不愧幼時喚伊爲黑頭也余嘗謂青衣旦角如好花各種配角如好葉老生如松柏黑凈如山石琴樂如水諸種具備如一幅好畫圖缺一則不能完美早年海上知戲者少每多喜旦角近年則老生黑頭諸角皆有人愛聆足見邇來社曾藝術眼光之進步矣 
[評新劇「活神仙」（五）]  
　　六幕爲方宅書齋楚蓀飾方太太獨坐室中少時洪宅家人送成美佩珍交書即返方太太驟見二人時一種驚駭之狀演時神情絶佳對佩珍曰『你......你怎樣也回來的啊』言時聲音帶顫甚佳閱休書後大怒及至佩珍跪陳始末乃責成美曰『你如何這樣冒失呢你接到他的信你也應該先來回聲我去得去不得現在出了這樣事情叫我怎樣對得起你的舅父呢』說時聲音洪亮咬字清爽旣而又對佩珍曰『倘使你父親回來就怎樣得了呢』說時聲淚俱下神情頗佳佩珍乃跪而言曰『總要求你老人家救救我們』說時聲音悽慘聞者爲之酸鼻方母乃復帶淚言曰『如此你們逃罷等你父親回來苦我老身不着和你們抵當了罷』言時悲慘沉痛觀者咸爲之動容成美佩珍拜謝起身甫舉步欲走時適方樂天回見狀大疑此時八眼注射演時神情佳絶樂天問曰『你們做什麽呀我回得家來你也抖他也抖伊也抖』說時目光注視各人神態頗佳夫人期期答曰『我......我没有抖咧』言時依舊悉索不止厥狀亦佳此時樂天忽見夫人手持一函乃奪取而閱之閱旣竟氣憤墳膺表情佳絶良久良久方言曰『想不到我敎讀一生現在來丢我的臉底人就是平時我所最喜愛的外甥也就是我最得意的門生』說時一字一頓將滿腹抑鬱之氣一齊從言中發出旣而復曰『現在我要打你我又於心不忍你給我去罷』言時舉手一指神態頗佳成美知辯亦無效乃跪地泣曰『現在先生叫我去我也不得不去不過此事遲早總有明白的一日現在我就去便了』言時一字一淚我亦爲之酸痛拜畢而去佩珍復引目送之此情此景設令美術家見之誠一副絶好圖畫稿也樂天舉首見佩珍呆立亟奔入内取廚刀出於是方夫人力奪其刀佩珍則跪於地下此幕演時如舊戲之殺子報然惟人物不同耳此幕不獨劇中人出於誤會即觀者亦疑樂天將殺其愛女矣豈知樂天反現微笑指女轉詢其夫人曰他在此怎甚啊』夫人答曰『他在此求你咧』樂天乃棄刀言曰『你們誤會了我又不曾發痴何嘗要殺他呢我是因爲鑒於我敎讀一生平時間滿口三綱五常咧禮義廉恥咧到如今連自已一個女兒也敎不正我還有什麽面孔去敎人呢所以我要去把門首那塊招牌劈去了啊』說語時帶悲憤全塲咸爲鼓掌（松廬）（待續） 
[青年會京劇社將演四劇]  
　　四川路青年會京劇社自重行組織後大加整頓社務日漸發逹現值新春閒暇該社擬邀請青年會會員於本星期六（二十三號）到會觀劇茲將是日所排劇目列　邵君（拾黃金）邵君·陸洞華·壽星·（賣馬）孫光裕·夢琴軒主（四郎探母）狂生·瘦槑·（汾河灣） 
[記天蟾十一二本「狸貓換太子」]  
　　晚近海上各劇院競演歷史新劇如覇王别姬·長生殿·臥薪嘗膽·等等均爲一時盛劇天蟾之「狸貓換太子」自前年起即日日演之常售滿座劇情則大都參用野史摘自外傳大置行頭添繪佈景數套戲法幾句新調竟合時人觀劇之心理焉 
　　十四之夜該臺排演最新之十一二本「狸貓換太子」劇情大致演述遵化王駕崩呼守用禪位溝西王至遵化邀王共圖南侵宋庭大驚上請余太君鎭守雁門又命安樂王至溝西宣龍歸朝同時穆桂英亦赴溝西探問軍情歐陽春智化亦在意圖拯救包公此段係承接十本之關鍵蔡道眞放包公引見西番王時痛駡龐吉穆桂英賴歐陽春智化之暗助始逹溝西國境在蔡道眞處竊得機關鑰匙包公始得脫險方在逃未脫之時而龐吉父子又來謀刼此時之危急間不容髮斯塲機關頗好呼守用報仇心切引兵犯闕太君不敵京城失守禁中大亂龐妃隱身脫逃仁宗被刼太后殿議救駕羣臣一計莫籌包公令八賢王范仲華攝政包公始去京冀救仁宗龐妃乘宫中虚空即命宦者郭祿潛赴溝西令龐氏父子改裝歸京定計加害包公歐陽春智化等則喬扮牲口客商赴呼守用處探問宋主消息後用言勸說與守用共會包公龍圖曉以大義定龐妃調仁宗時郭祿龐氏父子等用僞旨催包公回朝謀害不遂 
　　綜觀全劇劇情似複雜而實甚簡單常春恒之包公氣宇態度多從容自然音韻洪亮咬字尤準當推全劇主角張銘武之呼守用進攻一段武藝尙見功夫筱楊猴之蔡道眞尙能循規王斌芬之公孫策呵斥呼守用一段唱作確甚賣力孟鴻茂之安樂王諧詼百出令人忍俊不置口頭談尤以「媽媽虎虎」一句爲最多云（窺豹） 
[集會表]  
陽曆七月　　　　時間地點　　　　　　　　召集者　　　　　事由 
二十日至二十二日　虬江路　　　　　　　　滬北浸會堂　　　　道會 
二十日　　　　　　各路商總聯會　　　　　各路商總聯會　　第六次議董會 
二十日下午四時　　省自治會　　　　　　　江蘇省自治會　　常駐籌備員會 
二十日下午六時　　寗波同鄉會　　　　　　道路恊會中央隊　中央隊成立會 
二十一日上午十時　聯義善會　　　　　　　聯義善會　　　　董事常會 
廿四日　　　　　　北河南路廿四號　　　　美領事　　　　　跳舞會 
廿四日　　　　　　大東門姚家弄烟業公所　法治恊進會　　　研究省憲起草大會 
二十五日下午五時　上海市議事會　　　　　市議事會　　　　春季常會 
廿九日　　　　　　西藏路　　　　　　　　寗波同鄉會　　　徵求大會 
三月一日　　　　　西區救火會　　　　　　西區救火會　　　成立大會 
三日至四日　　　　工部局市參事會　　　　市參事會　　　　改選議員及地皮委員 
[今日天氣稍寒]  
　　徐家匯天文臺昨日下午四時三十分氣象預報云天氣稍寒揚子流域有局部之放晴地點低壓東進或東北東進故九州與琉球之間有旋風全國海濱風勢不定有局部之霧本部温度在下午三時前之二十四小時内最高五○·○最低四○·五去年同日最高四五·九最低四三·七 
 
