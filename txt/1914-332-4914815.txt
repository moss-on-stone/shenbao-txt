# 1914 - 332 - 4914815

 

Page 1

 
 
調查 
[述中國鐵路權之瓜分（三杖策）]  
　　對靑山至愛琿鐵路此路預定民國三年春起工長約八百英里以哈爾濱西約三十五英里東淸鐵路停車場之對靑山站爲起點過呼蘭河畔之呼蘭城出嫩江支流平地北上而至墨爾根折東北横斷興安嶺以達於愛琿此鐵路沿缐之呼蘭河支流一帶土地肥沃多未開拓將來種以小麥必爲重要產麥之地進至嫩江支流域灌溉之便實鮮其比未墾沃野廣漠無際過墨爾根附近以達純蒙古藩此地之土民與中國人種不同純然使用蒙古語專事畜牧對於我國政府今尚貢獻黑貂其土壤甚肥沃若籌辦墾務移民於此必可成一絶大之寳庫故此鐵路開通後愛琿之繁盛可以預卜且愛琿附近多產金礦即礦業上亦可爲中心地點試觀興安嶺嫩江上流之華人近年來曾越險採集金礦其明徵也加之小興安 
 
 
 

Page 2

 
 
嶺之北麓稱爲西伯利亞第一金礦豐富之處南麓金礦亦富又反觀此路起點之松花江右岸地本沃野年年向西北開拓則將來工商業上之發展誠未可限量而况愛琿對面即該國黑龍州伯蘭峩維申省會用兵之際俄人欲於黑龍州一帶徵集物產以供軍需轉運輸送則此路又有無上之價値所以對靑山至愛琿鐵路俄人不能不亟圖進行者以此也（未完） 
時評 
[大元帥府（冷）]  
　　中國之所謂三權鼎立者非立法司法行政也曰政務曰財務曰軍務自内閣制改爲總統制而政務財務悉萃於總统之一身特軍政未嘗改變雖有其名尚未能得其實也今乃設大元帥府於總統府而軍政亦爲之一變 
　　說者謂大元帥府立而陸海軍總長等於秘書是亦猶政事堂設而國務卿等於秘書長也然竊又有所未解者政事堂與元帥府立而各部總長均等於各部之秘書然政事堂之會計局實又握財政之最要機關是財政總長并秘書而不能得矣陸海軍總長之得爲秘書尚其幸也 
　　以勢度之元帥府者以前有戰事時之軍機處也今乃與政事堂另立之可云政軍分治 
命令 
[五月七日大總統命令]  
　　任鳳苞給予二等嘉禾章此令又令楊德森胡筠均給予三等嘉禾章此令 
又令　壽延康周鍾俊均給予五等文虎章安吉陞王漢池金如鑑鮑維翰胡照文劉鳳藻趙春霖均給予六等文虎章富蓮瑞年德壽王慶祥吳隆福龔德瀚關成吳連瑞楊庚華關玉恒舒普泰維賢唐豐泰吳連陞趙英緒郝福海關成潤吳常山劉長山關文瀚尹德順安吉順張海秀李和羅恩祿劉全福逹明阿保祥田德山陳長順慶斌王雙興松泉淸安趙恩緒孫海趙海明李國鈞傅鳳奎傅松壽吳英華劉鈺常保孫壽黄德鄰鮑宗祥劉衡祿陳燕明厚王雲龍張得海龍嘉驥劉殿元予淸王雲卿趙源李濤吕得祥白金聲單文榮邢厚源高松年寗國宸王灝石毓琦予沛王得勝閻啓斌胡榮王明石永椿高文豹張永祥王夢松曾灝房榮均給予七等文虎章此令 
又令　張克家張汝桐李隨良王方瀛趙惠濬德山周頌鼐何炳庚楊炳濤丁宏茶蔣鶴林劉鳳鳴均給予七等嘉禾章朱儒陸銓均給予八等嘉禾章此令 
　　又令　任命曾述棨王瑚馬念益夏壽康蔡寳善兪明震周登臯徐承錦夏寅官張超南惲毓齡江紹杰李映庚又令　任命董鴻褘楊彥潔邵章曾鑒陳兆奎蔣邦彥盧弼范熙壬延鴻鄭言張一鵬賀兪馬德潤李榘吳煦爲平政院評事此令 
又令　任命雷多壽爲甘肅國稅廳籌備處處長兼財政司長此令 
專電 
[北京電]  
　　公文程式將改正分爲對於大總統及各部署二門大總統之敎令命令諸名大有更變各部官制各印鑄局等官制法制局現言擬修正稿案 
[北京電]  
　　近日人間互傳中美同盟之說謂甚有根據外部近有日本留學出身部員數名外放日使館卽甚不滿意謂專任歐美派排斥日本派梁敦彥向爲日本方面所惡被指爲親美派者故其未得外部論者謂此即一因 
[北京電]  
　　昨詢一德員以庚子赔賠欵懇讓事渠謂彼箇人甚贊成但德政府已在議會聲明德美情形不同免除則有影響於豫算恐事實難行渠並謂在北京外人中有無爲此項運動者渠無所聞 
[北京電]  
　　平政院雖未成立而待訴者紛集 
[北京電]  
　　近百獵官運動極烈徐處薦書至四千以上　 
[天津電]  
　　德州亂兵希圖起事燒毁房屋多處幸發覺尚早有軍警前往鎭壓遂即無事現朱都督派員密查 
[蘭州電]  
　　甘肅回民被煽一事幸有馬提督安良馬將軍福祥出而擔任鎭懾不至牽動全局蓋兩馬於回敎各守宗門於國家均抱熱心必能挽回人心也 
[西安電]  
　　西安至蘭州電綫修理將近完畢大約三四日内可以拍發文報早已通行惟沿路軍隊甚多居民遷避一空故地面甚形蕭索 
[潼關電]  
　　中央特派陶雲鶴帶一千三百馬隊迅速入隴爲獨立軍陸建章今晚何抵潼關 
[成都電]  
　　瀘州府一帶近日土匪甚多有謂該匪與狼匪相通並携有利器 
[張家口電]  
　　何都統欲將瑤林等廳劃歸察哈爾管已呈請中央聞内務部不贊成其事日前已批不准行 
[哈爾濱電]  
　　俄人不准中國在北滿練兵日前俄領已直告朱使未知朱使如何答覆 
[南京電]  
　　省公署之四司改設四科數次會議研究辦迄未决議聞頗有爲難處故未發表 
[南京電]  
　　政府擬在江寗添設觀察使似確 
[南京電]  
　　省長現遵部令於省署内組織普通懲戒委員會不日成立 
[杭州電]  
　　浙路公司庚日電部擬開臨時會覆議聞此電係馮理事所主張而理事職員中有不承認者已向馮詰問意見甚深驟難解决 
特約路透電 
[北京電]  
　　袁總統命令宣布陸海軍大元帥府組織法即設總統府内其職員爲參謀總長陸海軍總長特簡之陸海軍高級軍官八員及大元帥府總務長一員現詹將由黎元洪代袁總統主席以管理陸海軍務爲專責陸海軍總長幾等於秘書 
[北京電]  
　　前第五師師長馬龍標已任爲北京警備隊總監 
[北京電]  
　　聞有白匪百餘名出現豫省南陽附近劫掠小鎭數處 
[九江函]  
　　陳廷訓上年曾歸順北軍黨人啣之刺骨乃謀暗殺之幸及時發覺故得保全生命且拘獲多人大約不久均將處决昨夜城内防範極嚴十時後不准出外城中現有精兵駐守可無意外 
[成都電]  
　　當道擬運機器至打箭爐織布以製軍衣及售與民間並議設一川藏銀行以便滙銀及推廣貿易 
[成都電]  
　　駐打簡爐之美國敎士已赴巴塘 
[成都電]  
　　陸定橋（譯音）近因拔降罌粟傷兵四名現已安靖罌粟全被兵士拔盡 
[成都電]  
　　當道設立戒烟局吸食鴉片者限三星期往戒嗣後四十歲以下之人有違禁者須鎗斃年滿四十者罰作苦工若干時 
[哈爾濱電]  
　　據海關布告謂接總稅務司命令中政府决意廢華界一方面五十浮斯特（俄人距離尺名）免稅區域之制自六月一日實行 
[東京電]  
　　檢查海軍受賄案之檢事曾覲見日皇現信此舉與案情頗有關係 
[東京電]  
　　前米蘭鋼廠管理部長井上君今日由檢查海軍受賄案之檢事傳往研訊該廠舊總理山内海軍少將亦經研訊 
譯電 
[北京電]  
　　據趙倜來電謂蘭州及口州之官軍復擊敗白匪殺敵一千五百人獲馬千匹來福槍五百枝並擒匪之督隊者徐勇（譯音）一名據供乃由係孫逸仙黄興遣令翼助白狼退至甘肅之匪現由官軍四面擠逼 
[北京電]  
　　梁敦彥給假二十日交通總長一任暫由内務總長代理 
[漢口電]  
　　據豫省光州來函該處官兵因兩月未發餉銀圖於星期夜勾結土匪從事劫掠適有大雨計乃未成商城現局今亦摇動 
[華盛頓電]  
　　陸軍部接芬斯登將軍來電謂墨京大局阽危據避難人民聲稱烏爾太旦夕將倒城中必致擾亂願調精兵六萬名豫備馳往墨京拯救城中外人云云該部即於夜半召集會議且已以增厚芬斯登將軍兵力俾得防守維拉克羅慈及進攻墨京之計畫呈交内閣核奪 
[墨京電]  
　　墨西哥外交部向南美調和各邦訴述美兵陸續登維拉克羅慈之岸實違休戰條件等情調和各邦已與威爾遜總統交涉此事 
[柏林電]  
　　羅馬敎皇之敎皇之敎務大臣奉敎皇之命通告墨西哥大敎長表明敎皇贊成南美各邦調和之意 
[柏林電]  
　　西班牙海軍議案規定於今後九年内每年以英金一百五十萬磅興造軍艦 
[柏林電]  
　　土政府派内務大臣赴里伐堤亞歡迎俄皇 
[倫敦電]  
　　里斯君今日在平民議院質問外交大臣葛雷君曾否命駐華公使朱邇典君代英法投資公司之英國股東進謀利益因該公司現漸入外人掌握故也葛雷君答稱該公司似無干涉此舉之理由 
要聞一 
[新政局（五月六日立夏遠生）]  
　　新政局今方在組織時代故吾亦於人物之變遷衙署之新陳代謝以外無他可紀焉 
　　國務卿在新約法上爲贊襄大總统機關而於其職務卽與各部之關係絶無明文在内閣制之國家總理得爲重要者以其對於議會或元首負輔弼之責任耳今贊襄二字似與輔弼相當而對於議議或元首無負責之明文雖新官 
制所定大總統之命令以國務卿副署之但此項副署祗能認爲證明不能認爲代負責任之保障此無可疑者也 
　　故據現制國務卿一官於國法上實不居重要然以政治上之實質論旣特特千難萬難而强　徐氏以當之以徐氏與大總統之關係又非尋常可比則其意味自超出於法定之外故政事堂組織令及機要各局等官制其先法制局擬稿數次皆置不用卒如今制者論者謂其組織大似徐氏爲東三省總督時之組織則此次之規模全出於徐氏之意可知也 
　　機要主計銓叙法制印鑄司務六機要最重要者爲機要局自不待言其次爲主計局據聞將爲財政一居高臨下之機關舊日之總統府會議將合於此司務則專辦庶務所長吳岌孫即舊日東三省時代徐氏之舊人最有信任者也 
　　銓叙印鑄法制局長皆水易人法制局長施愚氏未到任以前以張名振代理張固爲施氏所最信任者也 
　　機要局長張一麐氏已早爲社會所知矣舊日總統府秘書廳中雖以梁士詒氏爲秘書長而張氏固與陳漢第馮學書三人同掌機要張氏固耿介獨立與總統在北洋關係極深者也徐氏此次組織中間傳述一切皆由張氏往復故張氏官名雖改而其職務並未變易然觀該局官制所定職權如撰擬命令及各項文電審核各部事務與各部院接洽文件往日固未有如此之明劃且尚有國務院在其重要固逈不如今日矣現其機關擬設於懐仁堂其組織固未定但大半將以舊日總統府秘書爲之主計局長吳廷爕號相之向與徐氏關係極深熟於政要及考據之學文學亦優博冠廣袖人以道學先生目之其任爲局長外間頗以爲疑謂彼非近世之所謂財政家也但其不愧爲財政之考據則無可議田賦簿籍之數稅法因革之原吳先生固深知之者近方著淸理財政考略極長傳登報端請轉錄數語如下以示嘗鼎一臠之意 
　　中國財政之可考者託始虞夏書如益稷之懋遷有無艱食鮮食禹貢之賦貢皆是周官詳備大學簡要此外管子之書史記貨殖之傳班書以後之食貨通典之食貨諸門通考田賦徵榷諸考皆言財政之淵源也 
　　云云者可見其面目之一斑矣其機關亦設在懐仁堂懐仁堂即前淸之儀鸞殿也 
　　此外印鑄局則本有衙署銓叙法制司務均將設於國務院徐相國從官稱之瀛眷亦已遷处國院頗加修葺陳設傳聞副總統遷居國院之說已中止 
　　總統府秘書廳旣奉令裁撤舊有之秘書廳改爲内史前秘書次長與梁士詒頗不相睦之阮忠樞爲内史長舊時秘書之最精愼者如夏壽田閔爾昌曾彝進諸氏等皆改任内史其他皆休職聽候調用大約諸君不入於内史者即入於機要局以從總統久不至因休職之關係而遂休也 
　　凡官場通例新舊交替改組之時競爭位置之暗潮最烈此次仍不免沿存此通例謝學書氏爲總統之老幕府想似有所感觸者宣言不要名義不拿錢但做事蓋君子人也 
梁士詒氏自此脫離於總統府之外聞隔日到稅務處甚勤見人亦無戚戚之意其先尚有爲侍從長之說今並此職亦不設新交通總長梁敦彥藉庶母之喪請假百日總統祗准二十日然茯來否實未可定大約交通一席尚不免有暗潮也 
　　錢能訓氏亦一讀書派者對於政局不知有何感觸頗發牢騷對人云我只好消極的了楊士琦氏 
 
 
 

Page 3

 
 
笑謂之曰本來我們是與聞政事的（左右丞）不過叫你聞聞的誰呌你多管傳爲趣談比者人心凋喪悲感多端雖以官場熱閙之人亦復不免此大非好現象不識徐相國有以拯之否耶 
[新政府組成後種種]  
　　機要局官制之發表總統府政事堂機要局官制已於昨日以敎令發表茲錄之如下第一條機要局置職員如左局長參事僉事主事第二條局長承國務卿之命監督機要局事務局長有事故時得由長官派員代理職務第三條參事僉事承長官之命分掌左列事務（一）頒布命令恭請鈐章（二）撰擬命令及各項文電（三）收發京外各署文牘電信（四）典守印信（五）審核各部事務（六）關於淸室來往文件（七）關於立法院來往文件（八）與各部院接洽文件（九）與本堂各局所人員接洽事務（十）保管圖書（十一）編輯檔案第四條主事承長官之命佐理繕校事務第五條參事定額六人僉事定額十六人主事無定額伹視事務之繁簡得添設辦事員第六條機要局分科辦事細則另定之第七條本官制自公布日施行 
　　政事堂初次之會議東海因國務院取消要案擱置特請錢右丞檢出急待解决者四件由政事堂預備第一次之會議（一）夏壽康提出銓取局歸併内務部考績司辦法案（一）審計處提出改組審計院各省不設分處案（一）國會事務局提出暫行停辦俟立法院議决再辦案（一）蒙藏局提出本局現未改組各項文件是否交政事堂直接總統案 
　　新約法譯文之咨送今日之國家爲世界的國家故凡一舉一動國内人民雖不知其眞意所在不能相諒尚屬不關緊要至國際間若稍生誤會於條約之前途及借債之事業必致多所阻礙吾國修改約法各國均異常注意現已修改完畢聞大總統曾命外交部將新約法全文譯成各國文字分致駐京各使署約法全文之外并附以臨時約法不能適用及所以必須修改之理由謂大總統因政治會之建議始有修改之舉今新約法業經頒布特通告於各友邦云云 
　　湯總長敎育之譚話敎育總長湯化龍於前日到部視事京報某記者昨日特訪湯氏卽以對於敎育意見爲詢湯氏云中國革命以後因政治上屢有巨烈之衝動舉國上下幾無人注意敎育事業加以財政困窘並現狀亦有不能維持之勢此誠國家前途之隱憂而國民全體之大不幸也鄙人（湯氏自稱）視事日淺本部事務尚未及考查目前對於部員不主更動敎育現狀力主維持此對外可以明白宣布者也惟雖不更動部員而部員因年來無事可辦往往多懐悲觀而陷於暮氣維持現狀亦非泛泛從事使各學堂不致停閉便爲盡職將來對於部員務當以積極之精神鼓舞其興趣而敎育前途亦必酌量欵項分别緩急定一方針於維持之中兼寓整頓進行之意區區志願如此而已至詳節規畫尚須俟諸異日 
　　政治會今後之冷淡政治會議因地方官制案尚未交出熊度極爲冷靜請復諡法案聞已開審查會一次有否决之趨向一因李議長不甚主張朱審查長亦極表反對熊度蔡前敎育總長所請議之案寳議員所提議之案是否開大會研究尚未可知關於敎育案雖係蔡前總長請大總統特交者然因此案當與地方官制併案討論不能單獨議决聞李議長刻因提案甚稀三五日内將出京一次不久即返 
　　漢蒙族感情之溝通蒙藏局貢樂亭總裁以漢蒙感情尚未十分浹洽現擬有溝通辦法四條即擬約集在京内蒙各王公磋商進行茲將其所擬辦法誌之於下（一）内蒙人民須赴内地各處游歷以交換風氣（二）漢蒙實行結婚以消除畛域（三）内蒙各處廣設漢文學校以通語言（四）内蒙人民須赴内地各處貿易以資聯絡 
[收回舊幣辦法之擬定]  
　　收回各省濫幣爲今日整理財政之第一政策近聞周子沂總長與幣制局磋商擬定數條辦法呈明大總統國務卿後即與銀行團正式開談其大致如左 
（一）分區之計畫斟酌各省情勢及紙幣發行額數劃分全國爲三大區域以收一致進行之效其計畫則以東三省北七省爲第一區廣東廣西雲南貴州四川五省爲第二區湖南湖北安徽江西江蘇浙江福建七省爲第三區以三區分配紙幣總額第一區二千五百五十六萬五千零九十四元第二區二千七百七十六萬七千零六十二元第三區八千二百二十七萬七千零九元云 
（二）時期之區分收回紙幣亦分三期辦理本年七月一號起每兩個月一期三大區同時進行至本年年底爲全數收回之期限每一期中依照紙幣全額收回三分之一以竟全功 
（三）議價之辦法各收回機關派員會同各商會組織一共同機關以爲會議紙幣市價及維持商場現况以紙幣流通情形爲議定價格之標準每十日開一次會議以爲疏通市面感情及决定金融價値高低之預備云 
[泰興黨人反獄再誌]  
　　黨人陳駿泉等聚衆反獄等情已略誌前報茲探得反獄先後情形分條列後 
　　監犯之暴動黨魁陳駿泉被獲寄監適與其族人陳靑二麻子同號陳駿泉因思事已敗露性命難保於其守死孰若反獄遂與陳靑二麻子及隣號犯人李漢雲等秘密會議而上月二十九日下午六時事遂發生典獄官及看役一面死力守住内監暖門一面奔出外監門鳴笛報警旋因力不能支陳犯等遂分持扳下之鐵條木棒廚刀衝門而出縱火未成看役受傷者三人　　警備之奮勇監内看役得典獄官之命令立即出監鳴笛分頭報警駐紥監獄對門之警備隊隊長翁佩即督警執鎗來監斯時各監犯已出内監暖門警備隊當即迎頭痛擊格斃五名跌斃一名擒回十八名逃去陳駿泉等二十九名 
　　警長之觀望秦興舊監獄設在縣署頭門内西首距警察事務所約十家縣署頭門外本有巡警派出所一所該事務所共有巡士一百四十名近因破獲黨人機關宣布戒嚴每城門派有守城巡士二名縣署頭門派有守衛二名餘警全數在局是日監犯反獄看役報警頭門守衛巡士首先逃竄手中鎗械復被監犯奪去蔣警務長并不派警堵截且令巡士緊守事務所向空放鎗監犯逃後始遥爲聲勢監犯等逃至東北兩門守城巡士已逃匿無蹤而巡邏隊舊民國所改）數人又無鎗械一聽名犯從容斬門而出地方之不糜爛亦幸耳 
[關於浙路之新談薈]  
　　覆交通部電五月八日浙路公司覆交通部電云北京交通部總次長鈞鑒支電敬悉江支兩日股東常會已經審議會審查以支日會場選舉之權數股數核公司定章不符不能發生效力敝會正在核辦間奉到鈞電除照章特開臨時大會覆議以便解决外理合電復藉紓藎注浙路公司叩庚 
　　公司展期還債浙路公公上年給發股息曾借錢莊現欵以資補助其償還之期原定本年陰曆三月底現因公司金融支絀除利息已照解外所有本銀一層特函商展期一個月昨聞各大同行在錢業公所會議浙路借欵旣須磋商展期惟至陰曆四月底必當籌集歸還已托何敬安君代達公司矣 
　　監事扶病到杭浙路監事陸叔同爲股東會之風潮於昨日（八號）下午一時趁車來杭親往軍府陳述會場實情並代公司職員申說一切朱都督已主張斟酌雙方情形公司解決再行電復交通部矣 
　　湯老託故赴越浙路湯前總理屢聞會場情形殊堪太息適有江蘇舊雨劉君來訪湯氏同遊越州山水遂於前日東渡扁舟一棹謁禹王陵訪曹娥廟游蘭亭賞快閣歌詩醉酒置煩惱於度外若湯老者可謂善於排遣矣 
雜評一（無名） 
　　薦書徐處之薦書已達四千餘件之多可與考試知事之數相埒矣中國進身爲官之道原有三種曰考曰薦曰捐今捐道已廢而考與薦之途自然益形擁擠無足怪也 
　　程式官制旣變公文程式自亦應改然又聞大總統之命令敎令亦將改變者此又難解也大總統猶大總統豈亦以内閣制與總統制之不同而不能沿用歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江蘇陸軍警察編練續誌]  
　　南京特約員江蘇陸軍警察之交涉曾一度爲懐疑的記事而近日發見者不幸前函所言悉皆確實兹自其本體之憲兵現况及其沿革加以說明兹附譯合同緊要條件俾備國人之研究 
　　江南創辦新軍當前淸光緒三十二年間略具規模係采用徵兵制度軍士來自農間當道多加籠絡以致時有侵越民事違反軍紀之舉其時徵兵局總辦陶駿保卽創立憲兵以憲兵司令部統率之初練時僅完成二大隊專司糾察風紀厥後憲兵名義裁撤照部章每鎭設一陸軍警察營仍陶君主之以迄辛亥共成四隊軍械馬匹服裝悉臻完備光復間陶君遇害江浙聯軍入城軍紀時處廢弛由總司令部參謀次長茅迺封改人行憲兵司令長招撫　有兵士收集軍裝餘燼逐漸規復至二年四月全省成立三營共十二連分配各重要地點至二年六月方擬收淸 
江揚州徐州等處獨立憲兵營大改編制以冀刷新事未半而亂作除蘇州一營未動外其餘兩營皆解散張勳任都督僅有一連馮都督浙任令陳調元爲司令官設司令部編制概照北洋舊章司令部視旅部營連視同級餉章以銀計較舊有爲優其職仍在稽查緝捕糾察風紀現在成立四營第一營長周鴻鈞所部一連駐鎭江三連全駐南京第二營長郭玉樹四連全駐南京以上營部設在寧城第三營長張昌熈二連駐蘇州一連駐江陰餘一連未設營部設蘇州　四營長方礎二連駐淸江二連駐揚州營部設揚另張勳駐紥徐州有憲兵一連尚未收轄此連卽蘇州第三營所屬之一連每連兵士三十八人上中下士十二人官長四人年共經費約二十萬元 
　　卜羅斯視察各地狀况適馮都督咨詢訓練警士兵士之計畫卜遂有創辦訓練陸軍警察之議卜君介紹英國憲兵少校羅斯敦來寧訂立聘傭訓練合同其條件最要者一名義係敎練主任二年爲限第一年每月薪水七百五十元第二年每月八百元合同中有（如有戰事應率領在先）二語其文甚簡並未分條訂立此約表面上觀之爲雇用敎官之意稍一研究有二大要點焉（其一）主任二字其義頗晦塞略帶有參與軍事行政之意（其二）如有戰　應率邻在先此則兼含戰鬥性質矣我國自前淸洪楊之役曾以外國人爲戰鬥官此後概係敎練此舉於軍事上疑義甚多（一）陸軍警察爲非戰鬥兵種何以有戰事二字（二）縱有逮捕搜緝等事有中國將校可以指揮何用外國人參與内地之瑣瑣者（三）主任二字於戰事時有無侵越司令官之權限各將校是否服從主任抑僅服從司令官（四）敎練時將校在其列否如一併受軍事敎育則將校本身之職務何在凡此種種大可尋味 
　　聞内部計畫已有端倪卽將現有之憲兵擴充之更改編制購置器機現有之憲兵全省不足一千人改編陸軍警察應增爲三千人其司令部營連等名義均將取消定爲聯隊長大隊長中小隊長每一小隊五十人四小隊爲一中隊四咔隊爲一大隊三大隊爲一聯隊兵士二千四百人連中下級官長合計約三千人一年經費須五十餘萬元開辦費服裝軍械費在外創立時卽將本有之憲兵改組添招新兵逐漸抽換俾成勁旅惟此外國人所訂之合同頗堪注意耳 
[約法公布後之三院組織消息]  
　　中華民國約法公布參政審計平政三院亟須逐漸成立刻政府正從事籌畫進行手續茲特分别調查其最近狀况如左 
　　參政院中華民國約法第七章第四十九條參政院應大總统之諮訽審　重要政務參政院之組織由約法會議議决之參政院於立法院未成立以前可以代行其職權又見於約法中第六十七條之規定是參政院於政治會議閉會之後立法院未成立以前所亟應設立之重要機關也其組織方法聞政府刻正在預備提 
案將來組織該院之分子擬由約法政治兩會議議員及素有名望學識者由大總統任命其資格取嚴格限制主義額設六十人該院旣含有上院性質各國成例多以副總統充任將來該院院長一席大約擬請以黎副總統擔任之數居多至該院職權一層凡數見於約法中將來該院組織法案規定該院職權當不外新約法所列刻政府正在預備提案大約咨交約法會議後約半月以後參政院組織法當可產出云 
　　審計院中華民國約法第五十七條國家歲出入之决 
算每年經審計院審定後由大總统提出報告書於立法院請求承諾乂第五十八條審計院之編制由約法會議之决定是審計院之設立規定於約法中而亦須亟待組織之一重要機關也惟此項機關之編制法如何規定須取决於約法會議而此案之如何提出政府亦 
不可不於事先略爲打算以爲將來提案之預備也茲聞審計處總辦章宗元對於此事極爲注意以該院官制如何規定亟宜詳加討論現正在籌議此事中央設立之審計處將來擴充改組自係當然之事實惟此時所煞費研究者卽各省所設立之分處將來如何處置此爲提出該院編制法案之應先爲解决者也章君日前曾提出意見書於政府大致對於各省分處裁撤與歸併兩說　非所宜其所主張之法則不設分院每省設駐省審計官一員酌定核算人員繼續辦理現在分處之職務聞政府對於章君意見亦頗表贊同大約可定爲將來提案之標凖矣按章君意見書已錄前報 
　　平政院中華民國约法第四十二條國務卿各部總長有違法行爲時受政廳之彈糾及平政院之審理是平政院居於監督地位而爲行政方面之對待機關在約法中旣經明白規定則此後組織進行亟需成立又爲事實上所不能稍緩者平政院院長與肅政廳廳長業奉大總统分别任命該院辦事地點亦經汪院長擇定惟據平政院編制令第四條稱平政院之三庭每庭以平政院評事一人爲庭長指揮監督該庭事務其庭長三人現在尚未發表茲經探詢有第一庭庭長之希望者爲敎育次長董鴻褘有第二庭庭長之希望者爲陳漢第有第三庭庭長之希望者爲王世澂刻政府正在擬議中又一消息謂章宗元亦有庭長之說惟章氏辦理審計事宜恐政府暫時未便更易又平政院肅政史编規定由各項長官及最高級諮詢機關密薦其各項長官係指中央各機關人員外省長官不在此例惟近日各省長官之來電密薦者亦不一其人聞大總統以何地無才各該省長旣來電保薦亦未便一概置之刻已將外省所保人員發交各該主管部中飭卽酌量薦舉以符編制令之規定 
[國務院裁缺人員之出路]  
　　前代理國務總理孫寳琦上大總統呈文云爲呈請事竊維國務院秘書廳之設地居淸要職列中樞舉凡政令之頒行文書之承轉以及重要法案之籌議歷年擋案之保存事務紛繁多關要政自國務院成立以來已逾兩稔在事各員經歷任國務總理愼選賢能類能黽勉從公克舉厥職現在修改約法業奉頒布閣務變更之後秘廳官制當然在改組之列卽使賡續辦理亦恐須分别裁留未能概歸一律查文官保障法第七條之規定凡因官制之變更有官署或額缺裁廢合併而被命休職者於休職期問内遇有相當之額缺應鄂叙補蓋所以寛籌出路激動羣才意至善也本院職司重要尤非尋常行政機關可比各員辦事成績早在我大總統洞鑒之中此次改組裁缺人員允宜俯錄前勞優予甄拔擬請將裁缺秘書各員以司長觀察使交内務部記名簡用並由各部存記遇有參事司長缺出先予薦補裁缺僉事各員以觀察使交内務部記名簡用並由各部存記遇有僉事缺出先予薦補裁缺主事曁辦事員交各部存記遇有僉主事缺出量予叙補其經騐著績堪任繁劇者並准以知事免試分發如蒙兪允俟裁改就緒再由寳琦另行開單呈請備案並分交各部查照辦理所有秘書廳裁缺各員請予存記叙用緣由是否有當理合呈請核示遵謹呈當奉大總統批云呈悉准如所擬辦理此批 
[總統府五日之園游會]  
　　到到時之情形五日下午四時至七鐘總统府開園游會約中外人士開茶話會流覽景物來賓由新華門入入門後有招待員導引或乘汽車或乘小舟舫至豐澤園門由招待員導引行經頤年堂含和堂由西廊經純一齋進寳光門至懐仁堂政治約　兩議長及未覲見之議員二十除人在春耦齋少憇行覲見禮畢至懐仁堂茶會會畢出寳光門北行抵紫光閣觀前代帝王像回至太平莊仍循中海西岸至純一齋春耦齋賞牡丹後至聽鴻樓觀魚至卍字廊雙環亭觀藤蘿至愛翠樓看山石松竹畢集豐澤園仍分登舟車由新華門而出　　到會之人物到者有政治會議李仲仙議長約法會議正議長孫少侯副議長施鶴初及各議員各部有陸軍叚芝泉敎育湯濟武司法章仲和諸總長步軍統領江宇澄交通部葉裕甫農商部楊龔之一局長中國銀行湯覺頓總理外國則日本銀行小田切及外國新聞記者傳敎士等十餘人 
　　紫光閣之帝王像紫光閣舊藏有歷代帝后像及功臣像昨所觀者以帝王像爲多上古有處羲像身披皮革指爪甚長首生角巍巍然次爲帝堯貌温文如三十餘歲之書生次則禹湯周武王均有雄愇之概中古有唐高祖及太宗像太宗像有二其一爲納諫圖極見虚懐前席之熊後唐莊宗則鬚如蝟毛磔儼然北歐人風度想見三矢告廟之英祖武云再則宋太祖貌最嚴毅閱之凛然絹色闇舊識者謂確爲宋畫猶有諸帝則多着幞巾翅極長爲一字形亦爾時宫服之可考者近世如明太祖貌平善成祖則美鬚髯分五綹如今之畫關公者此外唐宋明代諸皇后像貌率端正均着禮服且均不纒足其履如今之單脊鞋首特上仰有一后像面上重撲胭脂則不記何朝矣 
　　各地之風景懐仁堂春耦齋多陳古尊彝氣象淳穆太平莊則有仙鶴孔雀春耦齋牡丹之盛尤爲壯觀妍紅姹紫觸鼻芬芳至聽鴻樓之魚雙環亭之藤蘿花以及山石松竹均翛然絶俗且各處均有軍樂隊奏樂尤足以增進園游之興味云 
　　招待各員之銜名昨日招待員分新華門豐澤園純一齋雄耦齋懐仁堂五處茲將各員銜名錄下新華門吳承宣蓺𤱼丁承宣得勝林承宣學瑊王承宣蘭芬徐秘書世襄施僉事履本謝醫官英揚黎醫官樹貴豐澤園程秘書世模王承宣達曹諮議嘉祥李承宣恩重吳承宣運昌張舍人毓銘純一齋王秘書廷璋唐秘書在章汝秘書人鶴胡秘書鈞春耦齋梁秘書長士詒蔡參議廷幹阮次長忠樞廕總長昌唐次長贊禮懐仁堂吳秘書勤訓羅秘書忠詒吳秘書慶嵩張參議一爵屈醫監永秋唐秘書春澍程秘書經世蔣參議方震 
[全國鹽商反對破除引岸之動機]  
　　自鹽政顧問丁恩氏主張破除引岸政府頗採其說將欲見諸施行此中利獘極鉅影響極大引岸一破目前財政上之收入能否如額殊未可知而於鹽商之特許權未籌辦法一旦即加以根本取消尤爲鹽商所惶恐現在全國鹽商已起而共同研究日前長蘆鹽商代表鄒廷廉李家楨王觀保等聯名公呈直隷民政長轉呈財政部反對此舉李家楨　在商業聯合會提出議案經聯合會贊成通過其所持理山極有研究之價値兹將原呈錄下查引岸破除自由購運係顧問丁恩君之條陳五國銀行團之要挾政储若果聽從試問主權何在說者謂彼僅條陳耳其權仍在我嗚呼此眞亡國之言也夫憤權所當重者爲抵押品抵押品所應研究得爲收入額今以借欵之故而要挾去其舊商溢出範圍之外政府從而聽之是主權已在彼矣倘他日復要挾去其土地人民則將聽之乎圃權一失萬劫不復言之能勿痛心此不宜破除者一又查初次大欵僅用鹽稅作抵押僅許設立稽核所加入洋員及至稽核所章程發現業經侵入行政範圍全場之鹽均由洋員管轄主權已失其半今再破除引岸以期疏銷增稅是鹽務行政和盤皆許外人士涉恐將來財政團以緝私爲名伸其權於内地地方官須受其指使督銷稍有不力將又條陳政府撤換不愼於初追悔莫及此不宜破除者二又查鹽爲中國專利久已載在通商條約以防外人揷入自由販賣與百貨同則盡人皆可納稅賣鹽歷數中國各行商業無不爲外人執牛耳而獨於鹽務未得染指者賴有引界票界認岸專商以限制之耳今欲破壞藩籬必將墮其術中試問以我國人之財力能力而與厚於資本精於計學之外人爭衡則國民尚有生計乎此不宜破除者三鹽務爲中國最大實業各商營運半由周轉而來所有街市官商銀行莫不與之交易現聞破除消息紛紛前來探詢若不速爲取消此議勢必牽及市面騷動全國其影響將不可思議此不宜破除者四引岸係鹽商世産久爲國家所特許且於接辦之初或租或買皆有代價今若實行破除是無辜而受剝奪商權之慘劇我政府現正講求保商豈獨於鹽商竟忍出此况依賴鹽務爲生活者以長蘆論已不下數千家推之全國猶不知凡幾一旦流離失業治民者能勿悲乎此不宜破除者五直豫省分私硝徧地各岸鹽商上顧國課下顧血本設巡緝私以補官治之不足不時與鹽巡營接洽研究互相防守一旦去其擔負完全責任之鹽商專由官府緝私究不如商家親切此鹽法由密而疏也法極密尚不能盡絶根株倘變法之後私硝横行國稅减則咎將孰歸此不宜破除者六長蘆鹽法爲全國之冠鹽商具愛國之忱在前淸時代屢次報効鉅欵有案可稽庚子之役灘垞觀佔商人竭力備價贖回並約宜贖鹽之價和議成後撥抵賠欵尤其明證武昌起義締造共和鹽商均受搶掠之損失以致他省鹽稅有不能如額者而獨長蘆完全無缺如此忠誠滿擬政府保護之撫恤之今反欲先行破壞之姑無論其爲計已左即揆之公理亦豈得曰平此不宜破除者七 
[山西滙商一年之盛衰]  
　　山西匯商向分平遥祁縣太谷三大帮其老號均在平遥祁縣太谷南北各埠皆分肆也至有所謂口帮者則率以錢行兼爲匯業茲之所輯以京城一處爲斷至餘各埠或則調查未悉或則事實未詳姑從略焉 
　　平遥帮（甲）日昇昌在匯業中爲開山前此締造苦心實足爲一晋商業史上特標之異彩頃以鼎革之交各埠不無損失去歲十四家匯行聯名借欵請政府維持匯業肆友侯垣者實爲代表之一爲（乙）蔚盛長蔚長厚蔚豐厚蔚泰厚新泰厚諸號均一統系資望雖較日昇昌稍後而發達之象亦與之侔如蔚豐厚者尤佔盛名蓋其號掌郭登五思思開展手腕敏練久爲政商各界所引車至蔚泰厚之侯增芳則亦列匯商代表之一也（丙）天成亨宗旨向持入棄我取用人亦率取堅毅有爲以故鼎革之交各匯號迭　艱窘而該號不易其常號掌范元澍在山西匯商中尤推傑出國於借欵代表范爲首列凡有諸事　轕無不倚范爲裁可山西都督亦以范　度得宜特請大總統予五等嘉禾章亦商界之最榮譽也（丁）百川通在京亦有名譽號掌王浩廷充北京商會會長亦可見信用之一斑現並充借欵代表（戊）寳豐隆營業以四川爲盛因與西帮接洽者少故未悉其情形云（已）協同慶營業亦以川陜爲最鼎革以來虧損頗巨去冬以京號不能支持肆友相率偕遁翌日石由莊截回前此十四滙業借欵之聯名遂潛消無形矣 
　　祁縣帮（子）三晉源號東爲祁縣渠源植　君善居積爲三晉巨富心精力果商界同稱雖鼎革之交各帮不免遜色而該號獨形裕如所以借欵維持不爲同署至山西鼎革渠君獨假巨欵三十萬於軍政储一以抒軍用之竭厥一以免鉅室之誅求尤爲晋紳富中絶無僅有者（丑）大德恒號昔爲荼帮嗣後改匯兼財力雄厚與三晉源等尤足稱者爲壬子春間各匯莊微顯摇動之兆而該號掌陳照亭早已與債權接洽歷歷認可同時連號之大德通亦接洽成功迨各帮或形艱澁或致破裂而大德恒獨見優裕資力之雄固其一端也（寅）大德通號與大德恒爲一統系存儲巨欵皆爲前淸要人又號掌得人更見勝况故借欵維持與大德恒均辭署名亦與三晋源相埒云（卯）存義公號向以善於運用稱於時此時京中號掌馬聚英旣充北京商會之重人又爲匯商代表之一焉（辰）合盛元號前此以人材稱盛東洋分肆一時有詡爲識時者然據老於市者則微譏其爲衰徵也前歲京中三鎭兵之焚掠號掌避居東交民巷猶示闊綽嗣以運掉不靈遽爾擱淺肆友潛遁聲名遂隳比號掌閻善長來京則已無術維持矣故被訴被拘均歸無濟卒乃以討保出所現尚未有正式解决　太谷帮（甲）協成乾號在太谷以規矩謹嚴稱分設各埠亦均得信用鼎革之交在京號所掌爲楊哲臣亦京中老客運用敏腕措置得宜遂得號務平靖而楊則鬚髮頒白矣茲號掌翟國璋爲匯商代表之一云（乙）錦生潤號成立稍後然其聯系以當錢各行爲多故形饒裕此次匯商懇請維持未入團體雖資望稍淺而態度則從容云（丙）大德川號甫經成立卽攖鼎革之變嗣入十四滙商借欵維持團體他日組織國民銀行亦可佔一部分云（丁）志成信號之資格與平帮之日昇昌並稱在京設肆曰志一堂前歲擱淺肆友相率潛遁经郭經臣來京而事已大不易舉矣故現時尚無如何辦法云（戊）大德玉號向以謹愼著稱淸光緒庚子後蒸蒸日上迨辛亥鼎革京中榰拄尚爲得力壬子春間號掌張效良一爲潛遁繼其事者侯暐又任意揮霍以致竭東省贏餘以爲補助而盡擲虚牝及庫倫恰克圖張家口諸連號迭見失敗而大勢始不能支矣前此亦經債權之控告而償還乏術終無如何現亦擱淺與合盛元志成信同陷於失其運用能力所略勝者則肆友尚苦心耐守以終殘局雖有前此號掌之無良而不學合盛元志成信協同慶之潛遁又得號東同斯痛苦故頗有　許守唯陽之狀態云 
　　至於以帳錢各莊而兼匯業者尚有數家茲不備錄惟義成謙大美玉二家閉歇耳嗚呼晉之匯商詎止於是耶而犖犖在京負盛名者可略覩矣 
[江省防軍暴動之尾聲]  
　　黑龍江防軍改編陸軍朱軍使有將防軍舊官長淘汰殆盡之說以致大起衝突聞刻經江省巡防八路大開會議以保固江省大局爲詞擬將朱軍使一方面人員概行拒絶 
　　軍使曁師長旅長統領在軍署亦大開會議朱軍使當衆演 
 
 
 

Page 7

 
 
說略謂此次防軍暴動實非慶瀾急進所致實因袁統領遇事無甚把握云云各軍官亦匀釋然謂兵均良善並無暴動之心與軍使亦絶無惡感雙方言下均歸罪於袁統領云 
　　軍署開軍事會議由朱軍使許師長邀周巡防第一路袁統領慶恩商議一切（袁現因防軍暴動褫職留營帶罪圖功）及袁入署後該路兵士頗有疑心妄謂軍使深謀不測袁恐入遭暗算特聚有八九十人在軍署門前等候事本大可發號及至袁出依然無恙各兵始不再疑紛紛回營 
　　日昨齊齊哈爾俄領事署護兵在西泡子曁江沿一帶鎗打水鴨鳴鎗數十聲一時城内人心恐慌疑又暴動紛紛竄擾各商家亦閉門謡諑四起嗣由警廳廳長傳諭各署派多數巡警按户告以理由人心始安 
　　永安里妓館自被搗毁後停業四五日嗣經許師長高廳長會同保護治安起見特令妓館照常營業由司令部派隊百名會同巡警在該處鎭壓藉示保護由是豔幟重張章台依舊柳氈氈挾彈走馬者舉五日積壓之興致一時發洩矣 
[江西人攻擊李廷玉]  
　　爲誣良爲匪事寗都劉乙被捕後江西人對鎭守使李廷玉大動公憤日前在京曾開大會討論此事並公舉謝遠涵趙惟熈面謁大總統痛陳此事顚末求爲昭雪並由湯化龍王家襄陳之於徐相國江西同鄉在京印刷傳單表明此事内容聞劉君被拿係偵探密告謂其包庇烟赌且有庇匪情事其實劉平日持正辦事爲　小所中傷鎭守使不問情由即派軍隊拿獲後並將手足鐐鎖解至贛州寧都知事李君存樸曾具公文爲請昭雪復經李都督戚民政長電保又寗都旅省鉅紳黄大壎邱珍邱璧諸君亦均電請保釋鎭守使皆不之信仍押不放劉君號東生前淸舉人截取知縣分發福建歷充各項差委光復回籍歷辦學校及各公團事件宗旨純正衆所共知李鎭守使此次捕拿甚多除劉君外則有龍南徐昌綺誣之爲包賭責二十軍棍再辯再責龍南廖光淦旨爲匪黨拘押鎭守府中贛縣黄邦直則以爲嶺北大公報編輯曾將劉君乙徐君昌綺供詞據實登載即打軍棍二百現聞黄因身受重刑已於四月十七號慘死囹圄長寗古皥潘國楨則以其有附亂嫌疑拘押府中大庾蕭相輔全家十餘口亦拿解抵贛李鎭守使現仍派人四出偵探往吉安緝拿二十餘人由是以觀吉南贛甯一帶寃獄方興未已人人自危幾同恐怖時代茲將李鎭守使第一次電告通匪要拿之名單錄下徐昌綺廖采　　廖光淦　廖永興　沈元柏　謝用霖　黄邦直　黄曼卿　謝錫齡　黄開先　陳慶文　添國楨　劉乙　古皥　除炳光　傅子開　王德綸　熊宏秀　姚學文楊桂馨　廖鍾南　李如春　賴樹莊　廖采湧　魏漢廖國椿　張朝惠　王細三　洪廷初　戴福齋　羅春圖黄甫田　陳份安　方雲衢　楊汝才　陳友闌　劉兆田陳世濂　劉騰芳　王文昭　長閻布　宋克坡　伍國基曾霂棠　陳　庻　余永煌　廖行芳　劉騰海　吳鑫 
[贛北鎭守府中之偵探]  
　　江西都督府顧問官陳廷謨於三號深夜接到九江鎭守使陳廷訓來電以鎭守府内一等偵探官蔣鴻斌陳開連陳并吉等三名與白狼暗通消息勾結兵隊爲患堪虚恐其黨羽甚多不敢在潯按名拿獲特令蔣等三名因公晋省迅即面懇都督轉飭警廳選派探警駐守河干務於祥安輪船抵岸時按名拿獲等語當鄉陳顧問面請都督轉飭警廳秘密照辦聞祥安輪船於四號抵贛一班警察立時登輪檢查行李當將蔣鴻斌陳開運陳開吉等三名拿獲督隊押令進城關禁警廳聽候訊辦所有蔣等所佩贛北鎭守府一等偵探特别黄綾徽章比即繳銷歸案矣 
地方通信 
　 
[北京]  
　　京城限制靑樓北京八埠妓館例有限制現聞由警察廳實 
行調查除一等小班七十八家二等茶室一百家三等下處一百二十五家四等二十家由樂户備案外此後卜得再行添設以示限制云 
[松江]  
　　續誌鹽警草菅人命之風潮昨報紀駐庫鹽警鎗斃人命一事茲悉五號晨七點鐘時有馬警弁（松人）部下之某鹽警（湖南人）在建龍橋外灰場閒游瞥見步擔應姓挑鹽而過該鹽警卽尾追其後應某惶駭犇避至板户劉阿祥門首爲鹽警追及遽前搏擊願痛極呼號鄰衆出視以向例灰場不得捕鹽齊聲喝阻該警憤甚大呼拿鎗來開該處距鹽警營所不過半里馬巡弁聞聲並不馳往查看遽派所部鹽警十餘人持鎗實彈而往見某警狂呼開鎗遽前作放鎗勢時劉阿祥之嫂劉周氏在場勸解見大隊鹽警負鎗而至急呼不得開鎗詎鹽警内有三人已放排鎗一刹那間鎗彈已至正中其胸穿肩而出又一彈至中其手周氏卽倒地流血如注登時身死鄰衆見釀人命羣抱不平上前欲扭被各鹽警以鎗柄亂擊有用鎗上刺刀亂砍砍傷數人長揚而去逾時沿塘南北庫等處板户聞訊麕至擁至鹽警營所要求澈究適警長唐某數日前已因公他出馬警弁年少魯莽遽喝令所部鳴鎗示威並用鎗柄刺刀亂擊板户多受夷傷愈不能平一時愈聚愈多幾及四五千人聲勢洶洶馬弁見勢不諧倉皇遁去各警亦四散奔避衆見馬弁遁去因將營所搗毁一空而散事後馬弁在漕涇鎭遇其所識謂渠已電浙江運台轉電松江鎭守使派兵兩營馳來馴辦云云此事未知如何結果 
[南京]  
　　軍隊破獲機關第七十五混成旅在　水之夏家邊吸獲黨人機關一處抄出訓防委任書及刀鎗多件其眞相外間尚未深悉 
[杭州]  
　　歡迎日本實業家日本澁澤榮一男爵爲日本實業大家年逾七旬精神嬰鑠因慕杭州西湖名勝及瞻仰朱舜水祠昨日由滬乘四號快車來杭抵城站時由日領事府及交涉公署招待一切並由實業司派代表曾君總商會協理王君曁絲綢業各團體趨前歡迎沿途由朱輔基君妥爲引導先至淸泰第二旅館休息旋更衣往謁朱督屈省長畢由日領陪往湖上游覽迨返棹歸來已東山月上矣聞與男爵同來者尚有隨員澁澤武之助明石煦男等十八人昨日商界各領袖齊集商會預備公讌因男爵急欲遊湖未便阻其淸與定於今日十一時蒞會公讌 
　　頒發游擊隊司令部之新官制全浙防營已劃爲七區改爲陸軍游擊隊從前所設之警備隊籌備處卽改爲陸師游擊隊司令部其新官制經朱督釐定後業於日前頒發覔錄如下司令官一員一等副官一員參謀一員參軍官一員一等副官一員二等副官一員三等副官一員軍需長一員一等科員一員二等科員一員軍法官一員稽查官一等一員二等二員書記官一等一員二等一員司書一等二員二等二員聞已定爲永久機關准六月一號實行計全省游擊隊劃爲七大區業由朱督分配完善業令籌備處知照第一區杭嘉湖第二區舊紹屬第三區舊甬屬　四區金衢嚴内東陽永康兩縣劃出另劃天台仙居東陽永康縉雲爲第五區以寗海臨海黄巖太平玉環五縣爲第六區第七區以舊温處兩屬各縣組織之惟縉雲玉環不在其内 
[雜評二（默）]  
[調和滿漢與溝通蒙漢]  
　　徐國務卿主張調和滿漢而蒙藏貢院長亦主張溝通蒙漢矣夫調和滿漢之名詞倡自前淸其時各部官制取一滿一漢不可謂不調和矣然其結果則有光復之舉今徐氏所謂調和亦不過多用滿員而止用 
滿員極多亦不過一漢一滿而止若以前淸例之又奚益耶况調和滿漢而多用滿員則溝通蒙漢亦必多用蒙員推之於藏於回亦必皆然如此而云五族共和試問成何國度耶故與其取徐氏調和滿漢法也寗取貢氏溝通蒙漢法 
[湯敎育長之敎育譚]  
　　湯氏對於敎育主維持現狀且所謂維持者不僅使各校不停滯也并促以積極之精神一洗從前之暮氣偉哉言乎我中國敎育自革命而後幾於根本消滅矣今欲於渙散佚蕩之餘爬羅而整理之誠非有積極之精神不爲功雖然所謂積極之精神云者將如何着手乎明系统謀統一整風紀儲養敎員釐訂敎科書此數者皆爲敎育精神之所寄湯氏而果有意於敎育也必自此數者始然而政府方以敎育爲閒部也湯氏今日亦所謂一時之興耳稍待必又將曰吾有志而未逮焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海初級審檢廳實行歸併]  
　　上海第一初級審檢廳布告云爲布告事案奉江蘇高等審判檢察廳令開本年五月初二日奉司法部冬電 
内開四月三十日奉大總統開據政治會議呈復稱各省高等 
審檢廳與省城地方廳照舊設立商埠地方廳酌量繁簡分别去留其初級廳概予廢除歸併地方等語亟應照辦等因合令該廳兩長迅即遵辦此令等因奉此自應遵照辦理合 
即令仰該監督推檢等迅將訪廳已未結各案曁附件欵項並文書器具一併呈繳上海地方廳接管至該廳逐月積餘經費曁未造送 
之各月收入計算支出計算書册等連同該廳關防並司法收入分别開摺繳解本廳核收以上事件限至本月十五號一律趕辦完結毋稍遲延並即廣爲布告俾衆周知此令等因奉此本廳遵於 
十五日實行歸併即於本日停止進行預備結朿爲特布告仰各該民刑當事人遵照自本日起所有訴訟事件逕投地方審判檢察廳提起可也 
特此布告 
[追悼夏粹芳君紀]  
　　昨日午後二時爲商務印書館前總經理夏君粹芳在味蒓園開 
追悼會會場布置頗爲壯觀中置乙檯檯上陳列夏公堆絹立像一架圍以花卉週堆花圈場中滿掛各省政學商界以及外人所送輓聯祭軸誄文等多至數百幀男女來賓約有千數百人場中不能容納後至者均佇立場外所有開會秩序紀錄如下（一）振鈴開會（二）由主禮鄭孝胥君宣布開會詞（三）貧兒院管樂隊奏樂（四）伍廷芳君演說大致謂今日到會諸君恐有不知夏公履歷者鄙人略爲述之夏公靑浦人出身寒素幼年肄業上海淸心中學旣壯乃出而謀生公志在實業時値新舊過渡之時見印 
刷事業正在萌芽時代遂悉心研究毅然而創辦商務印書館初時規模甚小繼而營業發達思有以擴充之奈短於資本謀諸國人鮮有應者壬寅冬有日本人携巨資來上海思營印刷及出版業公念我國之印刷術及編譯上之經騐皆甚幼稚非利用外資兼取法其經騐不可遂與訂約合資改商務印書館爲有限公司 
其權悉操公手曾幾何時而竟成爲百五十萬資本之大公司矣鄙人擔任該公司韋事以來稔并夏公辦事認眞而有毅力内部組織完備故有今日之成績我國近年來組織千百萬資本之大公司者頗多而能如商務印書館之收效果者則甚尠此尤足見 
夏公平日辦事之能力也公爲基督敎徒本宗敎以立身故遇事大公無私人咸敬之年來外間以該公司附有外股頗多誹謗鄙人竊有以爲不然蓋該公司實華股多而外股少也夏公有鑒於此擬將外股收回鄙人極贊成之於是夏公東渡商議就緒回國發表後猝遭狙擊功成身敗殊深痛惜今承諸君到會追悼諒皆具有仰慕之熱忱而夏公成業以來補助公益事業甚多其品其行可爲祉會立身作則此則諸君尤當永遠景仰而紀念之也（五）孤兒院男生讀誄詞女生誦詩（六）來賓行三鞠躬禮（七）淸心中學孟保羅君率領學生誦詩（八）各省分館代表（計三十餘處）行三鞠躬禮並由北京分館代表孫伯恒君讀祭文（九）奏樂（十）尚公小學校學生誦追悼歌（十一）總公司三所代表行三鞠躬禮並由秦君讀誄詞（十二）奏樂（十三）夏公家屬答謝來賓行三鞠躬禮並由兪國楨君代述謝詞略謂夏公出殯之日從而執紼者數千人今又蒙諸君開會追悼益深銘感並云蒙諸君盛貺賻儀夏夫人概作鄉間辦學之費其緣因有三（一）滬上學校林立敎育已足普及故以鄉間學校爲要（二）校所設於靑浦朱家閣夏公係靑浦人（三）夏公本曾設校鄉里以輸敎育今特竟其初志云云遂摇鈴散會 
[擴充出品協會會場之籌商]  
　　蘇省籌備巴拿馬賽會出品協會擇定陸家浜圖書公司舊址開辦會場房屋現已動工修葺日昨上海縣公署接該協會正副會長于環懐季新益兩君來函以會場門首地面容積不寛將來開會行人車馬往來殊不利便查兩傍地畝原係營地由紀姓承租造屋應請飭令遷讓以便交通而壯觀瞻等因洪知事接函後當飭催征吏前往協同該圖地保查傳該屋主紀姓到縣訊明情形酌核辦理 
[緝拿人犯務須遵章之部令]  
　　上海鎭守使前日接蘇都督令云茲准外交部公 
函接准駐京日公使照稱近查上海廣東等處旅居日本商人所開之旅館屢有華官派遣軍事偵探入内捕拿人犯情事並不遵照約章先向該處駐紥本管領事署知照簽字非僅違背約章實屬有碍邦交以後務須遵章辦理請飭各地方官遵照等因據此請爲通令所屬嗣後凡有緝拿人犯如果查明逃匿在外人所開之旅館及避居於船舶内者應先照會該管領事查照請爲協緝以符約章而敦陸誼等因特令飭遵照辦理聞鎭守使接令後已通令所屬一體遵照矣 
[崇明洋面實無軍火]  
　　海軍李總司令近得消息謂崇洋面現有黨人私將外 
洋運到之軍炎擬在該處海灘起岸存儲於荒僻之處預備起事云云李君查崇明海灘與本埠淞口祗隔百餘里之洋面旣有前項謡言自應派輪嚴查業經令列字魚雷艇駛往崇明周圍密查有無黨人私儲軍械品物情事昨由該艇查畢返滬禀復李總司令謂該處各洋面及海灘實無黨人軍械前說係屬謡傳云 
[密查王杰等之同營軍人]  
　　前由某營長查出之叛兵王杰黄松林程玉山等三犯經先後緝獲訊明供認謀亂不諱已由鎭守使令飭先後槍斃在案茲悉鄭鎭守使查得已誅之叛兵王杰（即王際雲）係爲向海潛授予之僞團長黄玉山（即黄松林）係僞營長程玉山係僞營副官幸由長官覺察尚早即經緝獲懲辦惟該叛兵等均係現役軍人旣有通同謀亂情事則同營軍人之中難保無通情受惑之兵士事關重要亟應加意嚴查究竟已誅王杰等同伴之中有無知情串通黨人兵士在内爰特電呈蘇都督密令江蘇陸軍第二師朱師長愼加查察矣 
[拘獲陳雅]  
　　鄭鎭守使查得黨人陳雅在滬密設機關運動軍隊圖謀擾亂曾通令緝拏在案現經閘北警察分廳朱張兩偵探偵悉陳雅匿居西門内安裕里九百零六號門牌某工廠内當卽報明徐分廳長於前日（七號）下午五時會同滬南警察二區第二分署警探前往該處將陳雅拘獲並搜出名單委任狀等件交由滬南分廳派出水巡小輪押解至閘北即經徐分廳長飭司法科預審一過遂將陳雅連同起獲証物於昨日一併解送鎭守使署訊辦 
[滬南又獲黨人續誌]  
　　上海鄭鎭守使據江北護軍使蔣君飭派連長劉漢卿王錫麒持文到署稱有黨人辛鴻勳張明德二人因在浦口助亂奉内務部通緝現在來滬冒充豆商在南市萃豐亞新金德興客棧内請即密派偵探協拏等情即經派令軍事偵探趙堯吉率同探隊至第一區警署協同警探至棧拘獲旋即押登輪船解往北京訊究等情經記昨報茲聞鄭鎭守使以該兩犯係迭在浦口助亂之人此次奉部令緝拿事關重要故將二犯獲在後令不必解署訊問以省周折即令該探等會同該連長於前晚十一時押上小輪駛至吳淞登陸换乘火車至浦口解歸江北護軍使訊問然後轉解到部歸案究懲 
[孫立德供出同黨]  
　　住居徐家匯孝友里曾充兵士之孫立德經上海鎭守使以其助亂飭探緝獲發交軍法處訊供在案茲悉軍法處提孫研訊據供尚有吳晉夫婦知情同謀匿居閘北某處故特禀請鎭守使令飭閘北警察分廳查緝解訊 
[義大搜出軍械案近聞]  
　　王樹谷定期移廳大東門外義大牛皮草貨店搜出軍火一案據該店經理葉瑞庭供稱王樹谷串通意國洋人抛入手鎗誣陷圖賴騙銀故經鄭鎭守使令由上海地方檢察廳通知法公廨傳提王樹谷到案質訊茲經法公堂聶讞員將王樹谷傳押捕房定於下禮拜三移送檢察廳訊辦咋經地方檢廳將法廨傳押王樹谷定期移廳日期呈報鎭守合使查照矣 
　　周寳來查拿懲辦又悉此案鄭鎭守使以周寳來（即鄒寳森）冒稱交涉使署偵探亦應查 
拿懲辦故已函知地方檢察廳滬南警察分廳等一體查提歸案訊辦矣 
　　鄭觀濤是否在滬又滬南崔分廳長以此案内之鄭觀濤係屬要人未便任其逍遥法外當即飭派偵探量提并令知第一區警察署署長查明鄭觀濤（即鄭老三）是否在滬仰係因喪事回里務得確情以便飭令該家屬趕催到案質訊核辦 
[四誌西商賽馬]  
　　昨日（星期六）爲旅滬西商春季賽馬跳浜之期各西人於午後齊集坭城外賽馬場仍各興高采烈餘勇可賈至兩時半起賽前後共賽跑六次跳浜兩次馬夫賽跑一次共計九次茲將得標次序詳誌如下第一次十四馬密司漢代天福洋行勝醬色衣帽黑馬第二次十一馬西人老凌子勝雪靑衣帽白馬第三次十三馬天津客人代瑞記洋行勝藍衣藍帽花馬第四次十三馬工部局西人魯勝白衣紅帽灰色馬第五次跳浜九馬工部局西人魯勝白衣紅帽黑馬第六次十一馬西人因搿羅勝綠衣黑帽靑馬第七次跳浜九馬工部局西人魯勝白衣紅帽白馬第八次十一馬西人利達勝紅衣紅帽白馬第九次馬夫賽跑十六馬小野生代馬立師馬夫勝粉花衣帽黑馬 
[法租界又出刦案]  
　　法租界聚寳樓對過福康祥土號於昨晚十二點鐘時突有匪徒六人各持手鎗以購土爲由入内由二人守門攫洋二百餘元當由巡捕查見急吹警笛齊集探捕當場拘獲二人詎有一匪開放手槍打傷探夥一人而逃經各探捕追至西新橋堍由英界印捕將該匪擊傷頭部始行就獲前後共獲三人其一人爲探目黄金榮所獲詳悄容再續探 
[舊審廳停審訟案]  
新任上海地方審判廳長袁麟伯君於八號由蘇返滬涖審廳會晤張廳長商議移交事宜定於十五號到廳接任等情已紀前報茲悉張淸樾審判長自與袁君晤商移交手續之後於昨日諭令各推事官並各書記等於九號起暫行停審民刑各案並飭承發吏知照各當事人待新廳長任事後再行開審一面着推事等將已判决及未判决之民刑各案卷牘速即淸理以便屆時分别交卸 
[檢察廳焚燬烟土]  
　　上海地方檢察廳前據各警區查獲私販煙土各案先後解廳由審檢各官將各犯判决烟土没收候燬在案昨日汪檢察長諭令典簿所將没收積存之烟土兩箱起出命司法巡長梅南枝率同法警十名將烟土抬往巡警敎練操場（即水利廳舊址）隙地上聽候焚燬一面函請地方警務長飭派地方巡警八名到彼照料至午後二時汪君督同李田兩檢察官到場監視命將土箱啓封由各法警架起木柴灌澆煤油引火燒燬觀者稱快至四時許方始焚盡 
[闸北審廳挪用公欵之催繳]  
　　閘北第二初級審判廳監督董邦幹君將所收訟費罰欵挪用數千金以故自設廳以來尚未繳呈上級官廳近聞上級官廳已嚴行訓令催解矣 
[工巡捐局致滬南警廳之公函]  
　　上海工巡捐局朱局長昨致滬南警察分廳公函云案查敝局徵收之地方公益稅及紙烟店攤茶館酒肆等捐均係派員按户催收近來每月捐稅往往收不足額甚至上年積欠舊欵每未繳納現經督飭收捐人員切實按户調查趕緊催收並迭次頒發通告剴切勸導其實係貧苦無力者復查屬實准予分别除免倘有漏捐延抗情事查照定章懲罰在案惟此項捐稅均係按月撥充工程衛生以及各項公益之用關係極重若不借助警力收數仍難起色用特專函奉懇貴分廳長希即令行各區警署嗣後如有敝局收捐人員到署報告漏捐延抗情事即行派警協同前往妥爲勸導務使踴躍捐輸以重捐務而應要需實級公誼再敝局收捐員均給有執照載明本人姓名到署報告時即持執照爲憑合併聲明 
[縣知事催繳忙漕積欠]  
　　上海縣洪知事迭奉省令着將辛亥壬子等年忙漕未淸銀兩催繳完齊解省不得再延等因洪君即傳集各催征吏到署嚴諭該吏等分别下鄉着欠銀各地保限日到署淸繳如延提案究追以重國欵 
[志成英文夜校開課]  
　　滬南裏馬路外施家弄二號志成英文夜校定於陽曆五月十五號（即舊曆本月二十一日）晚開課聞該校科目爲（讀本）（文法）（會話）（信札）（簿記）（繙譯）（算法）等科按科敎授有志研究英文者可速前往報名 
[駐京美使來滬]  
　　駐京美國公使羅嘉祿君於日前搭輪來滬業於昨日抵埠現住匯中西旅館 
[薩督辦飭查賭徒]  
　　警察督辦薩鎭冰君查得滬城一帶近來有無業之徒專以到處賃屋秘密聚賭抽頭漁利爲事若不嚴密查禁殊非地方之福是以命令滬南分廳崔廳長轉飭各區署飭派探警等留意偵查毋稍懈怠 
[破獲蓮花庵之竊案]  
　　長浜路蓮花庵内之開勤和尚被積賊張桂生串同高富德葉桂林陳連生高文奎等將庵門挖開竊取時表僧衣等物由高富德代押錢文分用後經開勤報捕查緝在案兹已由包探查獲張桂生等五人及在富德家内抄出手鎗一支解案請究高供此手鎗係友人托寄並無别情求察質之張等同供認竊物押洋分用不諱中西官判張押一年滿期送英界公共捕房查案訊辦葉與高文奎各押六個月富德從寛逐出租界贓給失主具領完案 
[移提誘姦偕逃之男婦]  
　　住居閘北之張銀山昨投法公堂控稱妻顧氏（卽才香）於上年八月間携帶小孩逃逸找尋無着嗣經訪悉被顧阿榮誘姦逃遁曾赴閘北警署報請查緝茲由民人偵知匿居治下故報由警署派探持文投捕房協同法包探將姦夫婦拘獲解訊請示繼由警署偵探聲請移提歸案訊懲質之阿榮及顧氏均供詞支吾聶讞員商之法副領事德君以顧誘逃有夫之婦屬實判將男婦及小孩交給來探解回歸案訊辦 
[尋獲與人通姦之阿妹]  
　　鄉人陶長生之妹名連連在紗廠做工被同廠女工陸生林引誘與皮鞋匠王寳生通姦賃居西門外某屋内惟陶女已許字於李姓定今年八月内婚嫁故於前日由陶長生前往尋獲將其妹及王寳生陸生林一併扭控一區警署移送第二初級檢察廳究辦 
[　　住居义袋角之姚五前日與陳四之妻在門前調笑被陳撞見糾同吕大將姚之頭面毆傷由一區二分署崗巡一併拘送第二初級檢察廳訊明核辦 
[不理貨款案被告不到]  
　　董家渡源泰米行延請屠律師爲代表在地方審判廳控訴已閉祥豐米店主鄒福桂不理貨欵一案前日午後由民庭推事董永昌君開庭辯論被告因事不到先據屠律師聲稱被告共欠源泰米行貨洋三百餘元請求堂上從速追償等語關係人趙錫生供稱在源泰米行内爲跑街前在鄒福桂處宕用洋三十三元並在鄒處店内挑出白米十四石現由商人向鄒商妥但鄒祗欠源泰洋一百餘元尚餘之欵由商人承認請求寛限云云問官得供以鄒福桂不到無從判斷遂諭令趙錫生交保聽候核奪 
[白匪騷擾之影響]  
　　德商裕眞洋行因南京路德大昌洋貨號主張炳丞及保人協昌祥號主徐幹卿不出定貨洋緞一百八十九箱具控公共公廨請追損失銀三萬另六百八十九兩零一案業經將被告提押候訊在案前日午後關讞員會同德領裴君升座研訊原告由滿斐特律師代表請追質之被告亦延律師到堂代辯並稱前項定貨實因白匪騷擾影響所及以致銷路遲滯不能出售云云中西官核供會商之下因判張徐二被告仍一併還押候再復訊核奪 
[上控案姑予照准]  
　　信大絲廠主沈福祥因房主程殣記（卽程麻皮）周蓮記（卽周蓮塘）違背租約朦請發封具控公共公廨請追損失銀六萬餘兩一案迭經傳訊業於四月九號判决令兩造各請公正人將原告所受損失調查估計復候核晰在案嗣因被告不服判决由代表律師具禀公堂聲請上控故於前晚由廨集訊被告代表瓊司沃沛兩律師投案聲明不服判决理由請准予上控繼由原告代表海司律師辯稱被告接到判决堂諭後直至四月二十一號始具禀聲請上控距判决之期已逾一星期照章不能照准且今上控公堂尚未成立被告此舉顯欲拖延時日應請將上控案誩銷復經被告律師辯稱案雖四月九號判决然於十四號始接到判决之諭故至二十一號進禀請求不能指爲過期應請照准兩造辯論多時經孫襄讞與觀審西官奥領克君判被告旣不服前判呈請上控姑予照准惟必須仍照前斷辦法各邀公正人將原告損失切實調查估計於一月内報告公堂然後照光復後領事　所議訴訟暫行章程第五條辦法執行 
[詳查來歷不明之銀洋衣飾]  
　　住居泥城外路福源里三十三號門牌之張小弟與其姘婦兪李氏藏有現洋六百餘元及衣飾等物共約値洋一千元不知由何而來經新閘捕房包探張天林查悉以其來歷不明將張與氏同現洋衣物一併帶入捕房拘留昨解公共公堂請究據張探禀稱張小弟係是過犯所有抄出之現洋六百餘元據兪李氏稱内有八十元是伊之洋餘均張有而張稱係李氏所有因其情節可疑一併拘案請究訊之張供家住平湖縣屬外集計家塘所有現洋内有三百餘元係所賣田價可以查問復據張探禀稱張在捕房供由鄉間帶耕牛一頭來滬售洋二十三元除赴杭州燒香用費外祗存七元並未供有田價所供恐難可靠等語並據兪李氏供稱原籍松江與張姘識祗兩禮拜所有現洋八十元與張之洋均放於衣箱内中西官核供會商之下判張與李氏分别押候於兩禮拜内詳查明白再行訊核 
[僞土抵銀之發覺]  
　　賈實甫控崔振卿黄益泰朱吉人將僞土騙抵銀一千兩等情昨由捕房將被告三人一併拘解公共公堂請究原告投訴前情並將僞土呈案請究據崔供稱此項烟土於去年由蕪湖來滬時向永康土行買來近因需欵托黄朱介紹抵銀是實訊之黄朱兩人供認代崔介紹抵銀屬實王襄讞得供商之德領裴君判崔存銀一千兩黄朱各交二百五十兩人銀並保候將呈案之土送交洋藥公所騐明眞僞値價若干並傳永康行主到案質證再核 
[請驗是否妓女]  
　　虹口狄思威路一千四百三十五號門牌内有粤婦王阿甫及女子二口形似妓院昨被管理粤妓之某西人查見以王未領照會有違定章王不認妓院該西人遂將二粤女及該婦一併送往鴨綠路工部局西醫處請騐是否妓女再行核辦 
[鴇婦屢次拉客之重罰]  
　　鴇婦朱阿巧顧王氏田張氏陳陸氏先後在馬路中違章拉客口角扭打經法捕房捕頭偵查屬實派探於昨日將朱阿巧等解廨請究訊之朱等同供實係與熟客閑談並不强拉叩求恩典中西官以田鴇屢次拉客判罰洋四十元陳朱各罰洋十元顧王氏罰洋二十元一併押繳充公 
[兩烟妓跳出火坑]  
　　小東門外王兪氏受押之烟妓馬玉姐戴氏因不善接客致生涯淸淡屢被該鴇毆打前日又用木柴將馬戴兩妓兇毆喊救經法捕房捕頭查悉飭探提入捕房騐明傷痕解送法公堂請懲訊之馬供被母親抵押賣娼已做四年時被王鴇兇毆是實質之戴供由母親帶申押娼七年　做三年時遭虐打求恩超豁中西官以兩妓傷痕屬實判均發堂擇配王鴇斥釋 
[虐女被拘]  
　　住居四馬路四百二十七號屋内之婦人兪李氏將買女吳星寳凌虐經捕房查悉於昨將氏與女一併拘解公共公堂請究先由中西包探禀明前情並稱查得被告尚有販賣婦女情事訊之被告延律師上堂代辯中西官會商之下判女暫留濟良所氏押候查明再訊 
[小孩失足跌傷]  
　　南市新舞台後面居户周姓十一歲之男孩阿鴻昨日午後在大逹碼頭扒登堆積棉花包上失足跌地致傷頭部血液糢糊立時暈倒不省人事由家屬就近送紅十字南市分醫院求治幸經該院醫生陳俊懐君竭力施救得慶更生惟傷勢甚重不知可保無性命之虞否 
[旅館主賣烟被罰]  
山西路維新旅館主姜子良因私設烟榻售烟被捕房查悉以其有違工部局定章於昨將姜慱案訊實判罰洋十五元充公烟具銷燬 
[攫物與竊物兩案俱發]  
　　匪人陳桂委生張阿榮張和尚吳銀生徐金雲在老閘橋攫取鄭壽卿行李並串竊蘇州路船户楊吐子香烟十五盒布衣六件將香烟價賣與馮雲生被匯四捕房包探查悉昨將各人連贓一併拘解公共公堂分别訊明判陳桂生押西牢半年期滿逐出租界張阿榮押四月張和尚吳銀生各押三月徐金雲押兩禮拜馮雲生罰洋十元充公分别示儆 
[公共公堂瑣案]  
　　費順生因徐貴祥措贖扭押房產揑契圖吞一案迭經傳訊候核在案前晚由廨復訊兩造仍各延律師到堂互辯良久奉聶襄讞與觀審西官美領詹君判被告仍交原保候會商堂諭飭遵 
　　德商增裕洋行控方潤山不理定貨虧銀案内之周禮爕昨由捕房傳至公堂請示據供被告已於今晨將銀付交該行買辦之手應請免予交保中西官得供卽用電話至該行詢問不實判周仍交保候訊 
 
 
 
] 

Page 11

 
 
　　蘇耕成控蘇耕仁覇阻盤柩回籍又貝慶揚控施廷標不理欠洋九百五十元又劉銘齋控湯沁源不付期票銀一萬兩等案昨由捕房將被告各人傳案判分别交保候訊 
　　匪人王根全（即黑皮桂林）因糾黨在新閘白克路祥康里攫取蔣戴氏金鐲由探將王獲解公堂訊供押查在案昨晨復由捕房將王解案請究奉中西官判仍押候補提同黨到案併究 
夏粹方之追悼會 
　　吾人對於夏君追悼會發二種之感情其一夏君一苦學生耳而能成就此絶大之營業且其所謂營業非僅個人利益而已實關敎育前途然則人孰不可以有爲哉其二夏君方收回外股力謀擴充而乃於此際　志以没則所以繼夏君之志而竟其功者其責任蓋有所屬矣該館同人可不勉耶抑更有言者當此商戰劇烈時代各國長袖善舞之商家挾其雄厚之財力精利之出品風捲雲湧而來我窳敗陋劣之商界當之未有不披靡者有數十百商務書館之營業起而與之抗爭猶恐不足殺其侵入之勢力况今日如商務書館之勞業有幾何耶且商務書館之所成就前此猶不能不借助於外股今甫脫離其關係以從事於對外之競爭然則一書館成立之難且如此吾國所謂有資本之大商家可不自奮乎哉 
來函 
[浙路股東來函]  
　　此次浙路開會以公司職員之脅迫滋閙鯨吞我股東應得之加價此等股會我股東萬萬不能承認况此會報到者有三萬五千餘權而選舉結果僅有一萬一千餘權是臨時不願到會之股東有三分之二以上此爲不能有效之大鐵証近聞有不肖之理事監事暗受職員運動電部扛帮我浙路股東一日不死絶斷不能聽受此輩之魚肉宰割我股東卽大度包容情願割棄或願作公衆慈善事業亦須出自大衆公意斷不能聽受職員脅迫便爾甘心也總之爲東會無效按之法理合之事實均無異詞如有暗受運動藉口胸停以此會爲有效者即是我股東之公敵我股東必有以對付之也太和堂啓 
　　報載汪君蘭臯函稱於四號下午到會提議部撥六十萬兩支配所賸如有爲股東所應得者請以公共組織浙路慈善事業如貧民習藝工廠等類全體贊成等語查是日開會純係搗亂性質此等議案卽使並未漏載亦然無效本可無容深辯但汪君尚大書特書登之報章言之若有餘味不知汪君究有浙路股若干乃竟如是慷慨此次開會第一日股東報到者三萬五千餘權至第二日選舉止一萬一千餘權到到人數不及報到者三分之一乃欲以此少數人支配多數股東應得之利益浙路股東倘未死盡浙江人尚未死絶必有人爲不平之鳴汪君在會場對於公司職員之應得酬金竭力帮忙而於股東應得者則慷慨捐棄一望而知爲樂善好施慷慨成性之大股東通覓浙江人中無此大英豪我等不勝欽佩自今以後我但願汪君自慷自慨勿代多數股東慷慨也周愛蓮等公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[綘珠歎仿馬調] [  酒丐]  
　　颯颯琅玕竹韻凉苦顰卿抱病臥瀟湘想奴家命比桃花薄九歲的孤雛没了娘老父可憐相繼死弄得吾飄零無主寄他鄉說什麽怡紅公子多情種吾病到臨危也不來張一張悔從前枉把眞心來託付豈知是行雲流水太無良鴛枕畔軟郎當只落得一縷痴情九曲陽漸覺年來珠淚盡瘦龎兒憔悴菊花黄問何時再把花來塟博得風雨瑶閨怨恨長今朝是病入膏盲無救藥也不願求生重覓返魂香情鬱結遇乖張憐我憐卿只自傷我是永謝痴緣拚一死留者身軀乾凈去見爺娘姑娘想到傷心處一陣昏迷手足僵急香紫鵑呼小姐悠悠半刻始還陽嘔呀紫鵑呀你是相從最好的知心婢曉得我美玉無瑕好女郎向來愛惜聲各只爲爭口氣到如今半生心事付茫茫我死後是桐棺須要回南去塟在雙親墓穴旁我愛的瑶琴和詩册子紫鵑呀你須替我好收藏你今朝見了我姑娘面只好再世相逢做姐妹行花燭夜入洞房外邊是新歌唱徹鳳求凰顰兒一聲慘呌歸天府玉碎香消赴大荒從此瀟湘春寂寂空留鸚鵡呌姑娘喚醒紅樓夢一場（四） 
自由談話會 
人能以愛子之心腸事父母便是孝子 
人能以奢侈之金錢濟貧窮便是善士 
人能以自已之心度他人之心便是厚道 
光陰大好輕擲非宜學問無涯求之莫及 
倍根曰疑而能問已得知識之半願我靑年學子深味斯言加來爾曰不能服從規則不能自由此言可爲侈談自由者之座右銘[  白生]  
賽馬西人之賭博也一般無聊之華人在斯期内高車大馬臨場觀看是亦不可以已乎雖然無聊者不足責吾獨怪夫勇女學堂多有於賽馬期内特行放假數日者噫此假何假豈慶祝洋人之賭博歟[  王天一]  
娼妓之害人盡知之戕身敗名莫此爲甚吾願入儉德會諸君勿再落此陷阱 
賭博一事爲社會所不齒頃刻之間傾家蕩產愚孰甚焉 
朱柏廬先生有言自奉必須儉約宴客切勿流連器具質而潔瓦缶勝金玉飮食約而精　蔬愈珍羞正合吾儉德會第三條之美意也 
見富貴而生　容者最可恥遇貧窮而作驕態者賤甚入儉德會諸君當時時念之 
吾中國之所以窮者實緣土貨不良吾人日處洋貨旋渦之中無不以洋貨爲美觀殊不知因此輸出之金錢每年奚止億萬尤望吾儉德會諸同志竭力倡用國貨雖不能全國從風當亦不無小補[  憤居]  
劇談 
[星期六春柳觀劇記] [  木公投稿]  
　　久聞諸友盛道春柳社新劇之佳以事冘未暇涉足前日値星期六而該社適演不如歸一劇送約二三友人乘興而往始獲一飽眼福也 
　　是劇大致均按原書情節編演而能摘其精華去其渣滓以故各幕演來均能一氣貫注恰到好處旣無牽强支離亦少畫蛇添足等獘僕於新劇一道本屬門外何敢遽爾言評然過後思量是劇固爲一有身價之劇而諸子演來又均各具優點殊不可不爲一二表揚之言以誌予心之愉快其中亦有鄙意謂宜損益者亦各爲之指出願與該社諸子商確焉 
　　鏡澄之貢福勛（以下亦以登場先後爲次）描摹市儈卑鄙神情極爲完足但就劇情而論彼因以女妻金城未果遂謀所以離間國英則其城府之深手段之竦已可想見演來時似宜表面故作足恭之態而腹中有劍笑裏有刀動目皺眉一片殺機鬼氣若一味以卑鄙無識取長（如見康中將時懾於威嚴竟至舉動失次言語顚倒）則反失隂賊險狠小人身分矣 
　　落霞之何氏非劇中要人兹姑不論 
　　恨生之順兒石聲之阿珍均極合格順兒凡事欲求獻媚於金城而阿珍旁觀時作鄙夷不屑之態令人恍然於順兒之在趙家除趙世一人被惑外其餘固無一不厭其爲人也 
　鏡明之乳母甚佳其爲趙母逐去與其小姐辭别時一種欲留不能欲去不忍之情令人凄絶第八幕於諸人祭墓後彼獨放聲痛哭情理尤合 
　　鏡若之趙金城首二幕中舉止稍覺生澀諒係排演未熟之故以後愈演愈佳表情處亦極周摯洵屬傑作惟金城雖屬武人然必曾受敎育對於帳房友人田奇似可稍假聲色不宜露出貴公子傲慢之態至對母稱國英時似宜直稱媳婦對中將則宜稱令嬡而稱中將爲岳父不可稱曰丈人較爲得體又此劇旣改爲中國事實則金城之在病院亦祗宜謂之偶然重病不必再云開戰受傷况金城對看護婦對友人均曰（這兩日病略好了）則頭面間之白布亦宜除去以免矛盾絳士之康國英尤具特色其一顰一笑無處不含幽怨之意表情處極佳蓋平時受其姑之壓制步步如行荆棘然對於金城又不能直說其母之不然祗好强制悲苦勉爲歡笑至大歸時見父曰（爹爹孩兒回來了）萬恨千愁均由此一句話中迸出眞有回甘之妙又臨終時對於父母弟妹均有遺言並諄囑姨母將手書之信親交其夫並囑將金城所給之約指亦爲交還思想尤爲周密至於病容之憔悴聲音之悽慘苟非木石人未有不爲心傷淚落者此種情形吾不知絳士從何體會得來 
　　小髭之易保倫不甚相稱說話時摇頭擺腦尤爲做作他劇不知如何此劇頗不見長也 
　　伯神之田奇竭力討好然太過火且舉動恰似僕隷亦不合帳房友人之身分 
　　懺紅之醫士舉動極合人謂其不肯出力伹試問醫生除如法診病外尚有若何之動作乎 
馬二先生之趙母形容舉動均是爐火純靑之候是日之劇佳者固不乏人若論老到自然則當推此君爲第一惟與其子辯論至急時突然起立取出故夫之像時似宜再稍作顫巍巍之態開更得神 
　　蔓之天玉之義一與雲揪活潑玲瓏一派天眞惧臻上乘 
　　我尊之康中將一切均奸惟鬚髮全白扮相似乎太老在其女墳前執金城之手曰（我女兒雖然死了你還是我的女婿我還是你的丈人）寥寥數語情態逼眞惟見貢福勛時始宜稍爲謙和繼聞來說女兒離婚事始露不悅之色至貢福勛亦宜見中將神色不佳卽惶恐而退不宜俟中將行後始行竄去 
　　蘇新之康夫人神情不即不離恰合繼母身分說明中謂國英不見憐於繼母而蘇新演來對於國英亦頗憐惜人謂與說明稍有相背予則謂之甚好以觀劇人中如有身爲繼母者頗能引起其感情也 
　　惠仁之王夫人神情態度頗合大家婦女風範與中將談話委委婉婉入耳中聽至與醫生耳語知國英無可挽救卽不禁淚落如綆表情處尤極相合 
　　遯飛糾醒之挑夫亦頗合下等社會之神情口吻 
　　恨生改去看護婦一派和顔怡色雖經金城之嗔斥神色依然不改頗合看護婦對付病人之技 
　　病蟬之看護婦則嫌過杲國英臨終時植立於旁不爲諸人略一帮忙且婦女心慈見諸人伏屍痛哭之際何竟不陪幾點眼淚耶總之就此一劇而論取材旣高而諸子又均聚精會神以故演來非常精采其長處尤在幕幕雋永有味殊不似他社之專以油腔滑調討好者故不觀春柳予謂新劇終難勝於舊劇觀於春柳予乃覺舊劇之不足言矣 
獨是目前普通觀劇眼光未必均達高度此種有文理有思想之劇在我輩固覺其佳然而白雪陽春恐有曲高和寡之慮且演劇者不操南音尤違入國問俗之道欲求合乎滬上社會之心理而爲持久之計仍宜降格以相從質之該社諸子其以予言爲河漢否 
[民鳴社之六指寃] [  覺迷]  
　六指寃爲予所撰如是我聞室筆記之一則載在第四期游戲雜誌發行旬日民鳴社卽登報排演此劇此固新劇極好資料予本欲稍加點綴情丁君幕琴送與新劇社編演旋因事冗未果昨晚（六日晚）該社開演七點半時予卽驅車而往細玩說明書其中人物名氏有不符處情節有顚倒處與予筆記不同之點極多而有精采處則已大半割棄不知編劇者具有何種眼光也未及開幕突有友人以要事邀予出至開幕後演得如何出色座客如何叫好予皆不得而知矣 
　入劇場而不觀劇不觀劇而爲劇談是爲創例（鈍根戲注） 
小說 
[火燄珠（十）] [  常覺譯]  
　　那時我廻頭一望只見朝噋初上森黛海中湧起一輪紅日射出萬道金光把那山頂雲烟海中濛霧一齊消滅盡凈可惜我當時雖如重九登高却不是凭闌遠眺那裏還有閑意去賞玩那海天風景呢我所最注意的就是那離石壁五步之外在草地上匍伏臥着的獨眼賊和他手中的手鎗當下那賊又喝道不要動丨此番你可逃不出我的掌心了不要動丨我也不去睬他只碝加上些勁一手扳住了壁上的石唇往上便爬纔得一動他那無情的鉛彈早已颼的飛了過來把我嚇住只是他打了好幾鎗都中在我脚下的石壁上我纔知道他已是力盡筋疲不克高　他的手臂命中我的身體了我的心便定了許多用力再往上爬可煞作怪我兩隻得賻偏乂和我作起對來爬了半天再也不得上去咳當時我旣不能往上爬也不也往下退我這身子若退下去到了他彈線界内保得更是没命的可憐我上也不好下也不好眞是進退兩難一籌莫展我的兩只脚還在那裡不住的摇擺爲要閃避那惡魔的鎗凖不至吃他打中咳不怕列位笑話我到了那時節却把自已狠狠的埋怨起來我心中暗道剛逹爾你這老蠢奴平生愛珠如命今日却弄到這般田地你可也甘心了 
　列位試替我想想當時我全身的重量都懸在十個指頭上下面兩隻脚却不能片刻休息只顧得自已那裡還有餘暇來給我半毫的助力這個三上吊的玩意兒可是支持得長久的麽我雖拿我自己痛痛埋怨終是無濟於事不得不把胸中的憤火捺了下去靜心去打主意好脫這个危險列位當時若換了别人道个主意可也難打惟有我是出名的四手猩猩我那兩足就抵得兩手一樣的用處當時我在那石面上撿了一根粗巨的籐蘿用足趾緊緊的夾着他這一來非但他的鎗彈打不着我就是我的身子也安穩了許多不虞顚隕了當下我猴兒也似的攀在上面他死猪也似的伏在下面我與他一上一下遥遥相對他害不着我我也害不着他彼此只顧拿目光交戰哼那時我有雙睛他只一目我可勝他一倍了 
[家庭小說慧珠小史（五）] [  華璧女士]  
　　慧珠從此安居其舅氏家慧珠之家自慧珠出門後小鈴久待不回須臾天已破曉小鈴忽悟曰小姐必不歸矣彼恐我洩漏故以此計紿我嗟夫我蒙其厚恩豈忍洩漏累及其終身哉小鈴正獸念間忽於案上覩一函剖而視之乃慧珠留别其父者函中略云兒旣開罪於繼母又不能承歡於膝下兒之罪甚矣兒多處家庭一日惡感亦日深一日兒自思家庭因兒一人轉增老父以無限之憂兒於心夫復何安今有同學女友數人約往東京留學兒所不敢禀明者恐父不我許貽笑於他人耳兒雖暫離膝下然尚有珍弟在幸勿以兒爲念小鈴卽將此函往告慕仙慕仙閱竟頗自悔惟劉氏則如拔去眼中釘現爲欣幸之色曰慧珠留學歸來爲世界上完全女子又何憂爲慕仙以其已就道亦無可奈何聽之而已一年易度已至新春園中百草爭開堤上垂楊映綠慧珠因有亞俠之約乃作書致亞俠詢其放洋之期得亞俠覆書知行期在四月慧珠轉告其勇因行期已近即自檢衣物别舅氏及陳嫗造亞俠家相見之下亞俠曰不圖今日與慧妹乂晤面矣慧珠乃宿亞俠處明日同學數女郎亦至亞俠乃别其父母與慧珠相將登舟氣笛嗚嗚輪行如駛轉眼間家山已在數百里外矣一路風平浪靜所過處均爲平日所未經者心目爲之一爽未幾抵東京寓於某旅館慧珠出發之日致函少英述行期及海舶名故慧珠甫至少英已訪而來導慧珠等於某旅館慧珠與亞俠覩少英亦各道契濶慧珠等居某旅館約一星期卽納資於東京某女校自是每星期日慧珠亞俠與少英必相聚晤談往事重提均不禁扼腕歎息慧珠從此已脫家庭之磨蝎安住東瀛三年學成遂由少英倩其父慕仙之摯友作冰上人說於慕仙婚遂定而吾書亦從此擱筆矣（完） 
　　徵求游戲文章自收談從今日起徵求游戲文章篇幅務求簡短詞意務求詼諧頭等每千字奉　五元二等四元三等三元四等二元五等一元原稿概不奉還小說不收 
劍秋心根警衆瘦蝶仁後天虚我生天韻覺迷韋土何許人率公獨鶴白生豁公一帆了靑東埜耕士天樂濟航潮聲周五諸君鑒前日承賜佳著深感盛情敝處備有潤筆資少許卽希函致本館帳房陳寳賢君或子任何日下午飭使來館面取爲幸 
 
 
 

Page 15

 
 
   
 
 

Page 16

 
 
   
 
