# 1895 - 80 - 4907874

 

Page 1

 
 
[備考英法俄三國學校之制]  
　　泰西諸邦立國雖未及千年而近日文教彬彬日臻上理所有練兵製器通商務農惠工勸學一切布化施政德行乎上澤及乎下副君民之分達内外之情皆可取法焉而其立教養之規奏富强之效則首在乎學校其所頒制度可略述焉英國學制共分三等曰大學院曰學堂曰書塾凡男女幼童初學入書塾繼入學堂肄業有成則入大書院歲加甄别第其甲乙倘得屢列前茅聲名卽爲之鵲起故凡自大書院出身者國人無不敬而重之通國以敖斯佛堪比立二大學院爲首二院肄業者歲各二三千人經費歲各三百五六十萬圓左右敖斯佛大學院在英都西北二百有八里中分二十一院大學士爲之總理自督學提調而下大小學官五十二員考試官二十六員監試官十三員巡學官六員教　四十八員堪比立大學院中分十七院官員教習與敖斯佛大同小異二大學院所教者爲英文華文英薩森文阿刺伯文賽拉的文希伯來文希臘文臘頂文印度文日本文天竺梵文西班牙文法文德文俄文意大利文象緯輿圖教學重學格物學化學　學算學光學性理學聲學畫學詩歌學氣力學測量學師範學書法學藥性學金石學草木學機器學治術學文字减筆學生物學律例學古例今例印度律萬國律羅馬律今史古史萬國公法出使章程人非一學學非一事必貫通天地人者方可謂之通材其有專門名家者亦卽稱爲首選二院教法雖同然敖斯佛以各國語言文字爲主堪　立以光化電學爲主其互有輕重　正以互成其用也通國學院學堂林立其名目不及備詳以最著名者計之大學院二十九所中書院五百十七所小書院一萬八千七百四十五所皆爲國家所設此外更有一等公會之學公會學者設會以資考究辨論也如天文會地理會丹青會花木會醫學會算學會救生會格物會化學會等通倫敦城凡一百三十九所每會皆有公社崇旃廣厦宏敞壯觀入會者會各數千人按年分捐公欵各會主皆以世爵富紳充之每天文有新星地球有　地格物化學有新理花木有新種或思新法或擬新章或創新工則約期入會互相辨難蓋欲精益求精以期登峰造極其餘教會之學及民間自立之學其數不可勝計而農政水陸武備等各種學堂其爲專設者亦不與焉亦可見其設學之廣且備矣英國凡親王太子皆肄業敖斯佛大學院故敖斯佛最爲著名而文武各官亦悉由敖斯佛堪比立二大學院考取無捐納無勞斯故無正途異途之分人士受業而來者無不學成而後去故英國人才皆出於大學院濟濟多士莫喻其盛此爲英國書院規制法國學制亦有三等小書院設於鄉如中國古時四郊所置之小學中書院設於郡如中國古時諸侯所置之國學太書院設於京師猶中國古時天子所置之太學選舉之法由小書院中簡其秀良者貢於中書院由中書院中拔其　異者貢於大書院小書院按年考試中書院主之中書院則四年一加甄别大書院主之蓋以大書院統中書院以中書院統小書院而總其權於文部大臣文部大臣法所特設專司書院事宜猶中國之禮部尚書也歲終各書院須將一年課程教法　册報部聽其考核計法通國爲鄉三萬七千五百有十小書院之數如之爲郡二十有六中書院之數如之一鄉民數自六千人以上者其小書院規模較爲開拓堂宇亦較爲增廣設學經費半出國帑半出民捐凡士子學旣有成然後令各擇一業或爲律師或爲教士或　醫或筮仕悉令自擇其得入大書院者皆聲聞夙著負殊尤之資而　類超群者也法國定例地方每四百五十人卽須設一初學學堂男女有六人以上卽須設一學塾教訓童蒙以立初學之基計法國初學學堂爲民間設立者三千九百三十六所爲教會設立者力千五百六十五所大小書院所習課程自各國語言文字天文地理兵法製造算學繪圖機器等學無不因材施教循序漸進由小成以底於大成故法國人才多聚於太學數百年來通儒碩彦接踵而起於格致歷數之理多所闡明譽騰藝苑名著列邦有由來也此爲法國書院規制俄國在歐西列邦中人民爲最衆而讀書素遜於他國近百年來文教極爲整頓創立規模增修制度經六七作賢聖之君起而規畫其間至尼哥拉士而學乃大明於是百利俱興周詳美備通國分十三道道設學官一員以司文教歐洲各國字母之數皆二十有五六俄則三十有六與各國獨異各處小書院隷於大書院各大書院隷於京師學校部計其國小書院三萬餘所大書院大餘所農政工藝礦務等學堂共四百四十六所國家歲出經費約一千五六百萬盧布十盧布得英金一磅此外有大武備學堂三所小武備學堂五十五所統歸兵部管轄水師學堂三千九百六十三所歸水師大員管轄稅務學堂八十所由稅務大員歲加甄别拔取其尤以襄榷政所屬芬蘭一部尤擅文學無不知書識字夫歐洲之國俄爲大今文事旣修武功又耀宜其雄視寰區而莫之與京也此爲俄國書院規制英法俄三國乃歐洲中推爲巨擘其教法之善如此培育人才卽以振興國勢有不日新月盛教被乎五洲威加於四境也哉 
[本館接奉電音]  
　　昨晚京師飛電傳來上諭二道敬謹譯登○二月二十八日内閣抄奉上諭此次補行覆試順天及各直省鄉試舉人列入一等之潘齡皋等二十名列入二等之梁泮等二百十六名列入三等之何鎭圭等二百五十四名均著准其一體會試欽此同日奉旨上年畿在地方迭被水災玉田　州樂于等州縣災情殊重閭閻困苦異常朝廷軫念災黎經發帑所漕寛壽滇恤因思辦賑全在地方州縣得人庶不致有名無實刻下近畿一帶兵差絡繹青黄不接惟日方長著王文韶揀派妥員查堪籌催欵項將玉田　州樂于等處分别被災輕重速爲賑恤並嚴飭各地方官加意撫綏核實散放其有玩視民瘼假手吏胥致滋弊端者從嚴叅處用副朝廷念切民依之至意欽此 
[帝京紀事]  
　　二月十一日巡視五城街道御史示諭軍民人等知悉自京城正陽門外迤西至宣武門三里之遥城垣下不許行走車輛因年前勸捐商號興修宣武門外海漫石路冲决之處刻已工竣尚存餘欶將復墊修赶驢市土道一叚恐車輛來往有碍動工故須攔阻也○前門内東交民巷箭塲大院某甲係旂丁食餉者新娶一再醮婦甫閱四十日而婦忽夤夜自縊次日相騐甲跪懇妻母情願厚葬息事媪頷之而去次日媪竟將甲控告謂甲逼女致死官乃繫甲於獄以待訊辦○某甲住京　北新橋家計小康二月初旬偶至南城收取房租雇車出城取租後令車夫拉至馬駒橋鎭距城東南四十里征路迢遥曜靈已匿乃宿於該鎭鴻升店甲竟於是夜遇害聞其被害之狀項繫細繩並横穿短刃於喉際血漬淋漓所有隨身衣服行李曁摺取租銀並無缺少車夫同宿一室門扇窓櫺依然關閉車夫亦未逃逸甲之死亦奇矣寄宿店中者是夜共三十餘人事後報官皆被繫焉 
 
 

Page 2

 
 
[整隊出關]  
　　山西提督賀軍門奉命率領該省防軍並赴榆關迎敵軍門已於正月下浣行抵天津小作勾留旋卽開差向山海　前進發 
[整頓營規]  
　　杭州緑旗營糧本不及楚軍之優故營制亦不若楚軍之善自撫標中軍趙蘭亭參戎蒞任後勤加操演汰去老弱其營規一切悉參以湘軍之法并出私囊犒賞軍士其有技藝純熟者特拔爲隊長以示鼓勵故一月以來軍威爲之一振 
[統兵就道]  
　　江西贑州鎭何采臣鎭軍由贑起程馳抵江垣及廣東常勝萃字各軍抵江而各節迭經登報兹查何鎭軍與萃字各軍在江西信宿卽分别首途不稍稽延此次照民價雇用大號鹽船裝運並未封船毫無擾累大抵鑒於去冬封船之弊是以改章辦理也 
[赴湘招勇]  
　　兩江總督張香帥嫌各海口兵力不厚添招三湘精健子弟數十營以資防禦所募之軍名曰勝字營已委曾副戎恒武營帶後軍張遊戎管帶前軍劉都戎管帶左軍陶都戎明國管帶右軍日内陶劉兩都戎已赴宜昌先行招募矣 
[測量險要]  
　　杭州訪事人云　奴犯順以來各省沿海要區無不設防嚴密錢塘江龕赭兩山爲通海門户俗以鼈子亹呼之其地礁石縱横流沙積聚行船過此非有三老長年之素諳水線者不能出入自如說者謂形勢天然不必設防而敵人自莫敢窺伺焉廖榖帥以倭人機巧百出深恐乘虚而入不得不未雨綢繆爰委鮑副戎友章往是處側量水之深淺傳聞測得龕赭二山對峙壁立千尋中隔江面最狹處約三四十丈闊處四五十丈八九十丈不等水勢迥旋水底礁石如齒高下不一行船非盤曲不能入最高之　潮退時離水面四五尺低者丈餘無礁處最深二十餘丈淺則八九丈惟流沙最難測量潮漲時此高彼低潮落時又此低彼高一潮一汐隨時以定高低云 
[適彼樂郊]  
　　津人之預避兵燹者每以租界爲安樂窩英國租界爲屋宇無多去冬已爲捷足者先登幾有人滿之患法國租界江樓後面所餘屋宇租值倍於曩昔非有力者不能厠足其間並聞開河以後南旋人數必多輪船客位統需漲價彼手無寸鐵者不將蹙蹙靡騁耶 
[穗垣火警]  
　　廣州訪事人云本月二十晚五鼓時寳華坊鄉約廟比鄰潘姓家因煮夜膳遺火於積薪中一霎時兆現焚如炎炎直上時適北風大作火憑風力愈覺鴟張雖有水龍終於無濟歷數時之久火始漸衰而房屋三大椽已化爲灰燼屋中器物約失數千金殊可惜也 
[武林火警]  
　　杭州訪事人云本月二十三日之夜十下鐘時駱駝橋某甲機房失火洎各龍飛馳往救已焚去樓屋二幢披屋三緣幸四面俱有墻垣不致延燒鄰右詢及起火之故因天寒以脚爐温被致兆焚如一殺那間機軸綢綾俱被祝融氏收拾净盡云 
[勦匪續述]  
　　前紀揚州邵伯鎭裏河一帶鹽梟　集並敢造言惑衆經緝私總辦許太守查悉立飭管帶緝私水陸巡勇吳梅兩君督隊前往緝捕云云兹悉梅千戎因事不克成行太守遂逕派吳寳臣叅軍督率所部會同五臺山合字營往緝叅軍卽於二十日寧領砲艇由水程前往合字營章紫春統領亦於是日率同健卒由陸路前進有見者謂此兩軍戈矛整肅旌斾飛揚畫角嗚嗚聲威甚壯蕞爾梟匪何患不一鼓成擒哉 
[遠迓戎旌]  
　　馮萃亭宮保奉命統師出關掃除倭宼現聞節麾已抵江西湖口縣兩江總督張制軍飭祥雲輪船赴湖口恭迓李管帶嘉泰已于二十日禀辭次日解維溯江而上 
[籌餉勸捐]  
　　江省鹽局兼辦籌餉捐務前已列報兹由江藩方佑民方伯遴委候補府姜太守秀蘭候補縣王大令書臣按知事蔣叅軍星煥開辦籌餉新捐局大張告示剴切勸諭其大旨謂案奉户部議覆劉坤一奏籌餉各條一摺内開一官員倡率捐輸官員無論大小均受朝廷豢養之恩今值外患方興餉需支絀自當竭力報効以爲紳民之倡一勸諭紳富捐資從前勦辦髮捻各匪紳商捐助軍餉爲數頗鉅近年各省賑捐集欵亦復不少今因備禦外侮籌集軍需必有志切同仇慷慨捐資者一派令典商捐息現在各項貿易無安坐而可獲利至二分以上者惟開設典鋪利厚而穩應令按架本提出一月息錢助充軍餉如有紳富捐銀至一萬兩以上者准專摺奏請持恩奬叙其在一萬兩以下者准照新海防例奬给實官虚銜封典曁移奬子弟又議覆陳其璋條奏内開凡實官雙月三班等項及分缺先分缺間本班儘先各花樣四品以上按籌餉例四成實銀上兌五品以下按籌餉例三成實銀上兌其遇缺先花樣班次較優仍以八成實銀交納所有現任應升道府人員准捐道府其一切銓補班次仍照舊章辦理各等因到司奉此查此項捐輸係因倭氛不靖餉糈緊急爲裕國籌防之計江右素稱財賦之區類多好義之儔從前勦辦髮逆集欵將近八百餘萬足見急公向上衆志皆同當兹外侮方張大軍北上餉需短絀庫欵難籌凡有血氣者莫不共懷義憤敵愾同仇除文武各官按缺派定捐數及典商飭屬查明架本捐繳一月息錢并將省内以及各屬開設各省賑捐局一律飭令停止曁刊刷章程通飭各屬勸諭捐生趕緊輸捐外本司於蕃署二門内春秋閣門首原設新海防捐局内設立總局名曰籌餉新捐俣行出示曉諭爲此示仰闔省官糾商氏人等一體知悉行軍以籌餉爲先耀武必裹糧有備務各見義勇爲輸將恐後在爾等旣濟公家之用復邀優奬之榮洵爲一舉兩得何樂不爲至各捐户繳銀到庫定卽隨時填發收單在府在縣報捐者由府縣填給一面准持收單赴局指定官職换填實收本司按目造册請奬頒發執照給領如有捐銀至一萬兩以上者准詳請專摺奏請特恩奬叙毋稍觀望遲延其各遵照毋違特示 
[誤斃七命]  
　　甯波東鄉某姓日前在路行走拾得砒霜一包誤爲胡椒粉越日買黄蛤一藍命家人煮作羹湯以黄蛤性寒遂將所拾之物調和食不數刻舉家共老幼男女七人皆七孔流血而死尚有一碗分饋鄰人幸未果腹得免於厄豈豈非有定數字乎其間耶 
[米巿暢銷]  
　　江都縣屬之仙女鎭人烟輻輳商賈雲屯向以米术兩項爲生涯之大宗去歲因倭人肇釁大爲减色幾至一蹶不振刻下米業銷巿極旺皆係甯波一帶客商來此訂買邇日一河兩岸唱籌量斛之聲鎭日不休聞各商皆有護照呈騐後由小船駁至江口上釣鈎大船然後連檣銜尾開駛出江每石照仙斛計約二元一二角或謂仙女米巿近數年來未見如此暢旺也 
[閩雜爼]  
　　福建訪事人函云督憲譚文卿宮保之少君於本月初八日由閩起程回里城守協梁協戎親出送行并派營伍排隊在大橋頭恭送行旌頗形熱閙○有某甲習跟丁業上月間携眷上省意欲隨某幕客一行時某客早赴延津以致望塵不及甲遂暫憇在華林寺觀音堂中鴻字營勇現駐紥該寺有百餘人前日有乙勇疑中妻係賣姦之流强欲到伊家玩要甲妻年近而立頗能以貞節自持從而叱之乙勇反忿不能堪遽起爭鋒甲亦反唇相稽互相擒毆甲妻急以剪刀鄭傷其手時乙勇糾其司類帮助拳如雨下可憐甲夫婦均受重傷乙勇猶忿忿不平禀訴哨官以甲闖入營門持剪刺傷爲詞哨官俯如所請并扭甲到閩縣署邑宰方大令提訊之下乙勇供稱小的係看門因阻甲闖進被傷云云及訊丙勇供詞十分刁狡官大怒遂提乙略問數語仍著該營勇帶回甲與妻均未騐明傷痕曲直如何案尚懸而不斷也○郎官巷口雲彩綢縀莊開張有年生意頗形興旺上月間有騙子到莊欲買甯綢四疋莊夥林品正以爲主顧也欵接之下取出貨件議定價錢後騙子著令將貨件帶到朱紫坊河干甲家如數照兌林夥信以爲眞慨然應允騙子卽拂衣而行林夥隨至甲家門首騙子將綢件收進詭稱我家少爷已外出尚欲選縐紗一疋請再配來當付蚨帖九十餘金林夥欣然持帖竟去到莊正欲取縐再往當將蚨帖向錢鋪一騐則皆僞票也爲之愕然赶往追取原物及其門則杳無一人細觀廳房已空無所有再入後進有陳姓居住急就詢之據陳姓言騙子似此行徑不止一次去臘有魚肉布帛被騙者亦同一轍林夥聞知無法伊何悵悵而返惟有派偵騎四出而已越日東街恒盛綢衣店有某甲持寍綢兩端求賣主人不知是賊贓重價購之嗣　林夥 
 
 

Page 3

 
 
查知前向詢問取出一觀合浦珠還驚喜交集遂　其何人來賣始悉係東街口恒春線店香香經手卽著香根交香稱係西門外李姓所托遂限其數日將人贓交還不料香日延一日黄鶴杳然林夥忿不能平據情禀控閩署請官追究想公堂明鏡高懸必有一番處置也 
[武林官塲雜録]  
　　杭垣各業捐絡繹告竣惟息借商欵去臘由藩司出示諄諄勸諭至今尚無眉目趙方伯商同撫憲寥榖帥札委杭州府陳六笙太守候補府劉太守至喜劉太守瀚辦理借欵向各商及業户婉言開導想急公好義者當無不踴躍輸將也○新選金華縣陳大令到省後隨衙聽鼓約有數月現奉藩司趙方伯飭知赴任擇吉於二十七日起節履新○杭州城垣綿延三十餘里逐叚派員興工修理首先派府經歷徐君文彬監工主簿羅君堃監修由鳳山門起迤東南候潮門清泰門菱春門一帶而西北各門尚未興工○省防統領李總戎成林自倭奴犯順以來逐日在省操練軍士不辭勞瘁兹因天氣寒燠不時偶感風寒延醫調治想吉人天相當勿藥有喜也○前任湖南學玫張子漁太史預任滿告假回籍掃墓十八日抵省聞太史約於月初鼓輪北上恭覆恩命 
[甬上官塲紀事]  
　　提憲張奎垣軍門刻已病痊銷假照常辦公○新任甯波府經歷程叅軍現奉藩憲補授斯缺已於二十四日捧檄到甯假小教塲西首李姓民房爲公館接印日期現尚未定○鄞縣楊穉虹大令定於二十五日晋省叩賀臬憲新任之禧 
[槜李春聲]  
　　嘉興協張協戎於十三日祀武聖畢乘舟赴省謁見大憲面禀要公○蘇州某紳之嬴眷乘舟過禾小泊江干往文思菴　香地棍誤認爲妓船約伴訛索傭僕以惡言斥之及晚地棍又駕一小船僞作巡船特往搜查傭僕喝令拿人地棍乃知誤認倉卒棄船紛紛逃逸次晨將船交地保收管並赴嘉興縣報案劉邑尊飭傳地保到署著卽查明犯事者幾人禀覆後當飭差拘拿盡法究辦○嘉興府宗太守訪聞烏鎭近有客匪開場聚賭卽於日前帶同護軍旗親兵嘉協練軍水師砲船乘舟往拿及到時匪已聞風遠颺太守巡歷一周諭飭在鎭各官留心巡緝當卽解維回郡○某甲從西門外扭水師勇投秀水縣控告經甯邑尊升堂提訊甲供餘杭人夫婦子媳共坐一船來禾售賣旱烟筒度日船泊荷花堤此勇約往啜茗屢約而屢拒之彼仍相邀不已我以偶爾啜茗亦不妨遂同往北麗橋鴻潤樓小坐一甌香泛共鬥旗槍不料船中媳婦已被勇之同黨刦去得信後勇尚僞爲帮同招尋至西門外有意回草棚中人探問知爲同黨無疑囑勇回城勇不肯卽向杭州塘奔去乃大呼拿人經鄉人帮同拘住扭案請究邑尊研鞫之下飭差同往營中詢問有此人否答以月初已開除卯名遂帶回管押以待查明覆訊 
[吳下委談]  
　　蘇州訪事人云每屆學使按臨例由郡守充提調此次桐太守以倭氛不靖海疆各處戒嚴省垣公務紛繁日不暇給因禀請上憲改委總捕府劉少峯司馬當此差○武生馮某著名教師也今科龍宗師所取各武生中馮之徒約居大半當謁見學師時須執贄爲禮其贄以家道之貧富定高低馮袒庇其徒不肯預期訂定廪保恐有轇轕繕禀赴兼充提調之總捕署控陳劉司馬准詞傳馮詳詰慰以好言馮始遵諭而退現聞新進者已一律允從矣○江北人沈錦之不知向操何業近在胥門内西善長巷開設復泰客棧本月某日上海人某甲偕本地人某乙由滬前來至棧借宿甲係生意人行李頗豐乙則同操胠篋生涯長元吳三縣皆有案此次在上海案發逃回而甲未之知也居數日乙頓起不良心私與沈議曰我素知甲爲牌九司務目今在上海做得一樁好買賣君不見其箱籠若是之鄭重乎曷若與君同謀乘其不及隄防竊取若干以資烟賭亦計之得也沈曰諾乙遂於十二夜五鼓後潛將房門撬毁輕輕肩箱籠出至沈房去其蓋正在細心翻閱不料甲已聞有聲息被衣而起大呼拿賊摸索至沈臥室見贓物未失分毫詰之　乙二人面面相窺無言可對至天明甲卽繕禀投赴吳縣署控告凌大令隹詞飭差拘沈乙研訊飭將乙重責一千板加上鐐銬發化莠堂收禁沈笞臀五百下荷以巨枷發頭門示衆一面立將客棧房屋發封甲之失贓當堂給領○本月十三日上午時本地人王某手持銀釧一雙至元妙觀前碧成坊巷新開之泰亨當鋪質錢櫃夥某甲　敠良久笑問欲質幾何王曰祗須洋蚨二翼足矣甲曰諾請小坐以待潛飭人喚地甲至將王及物指交蓋釧係銅質所製者故也地甲詰以物自何來王曰我非無家無室之人豈屑作此不端事此釧實向素狎之某妓借得不信可隨往詢之地甲卽將王押入下處飭人持釧至妓家查問妓稱是釧爲某大少爺所贈某大少爺局面闊綽舉止奢豪不虞其竟以爛銅物將奴哄騙也言已復喃喃詈負心郎不置及其人回告地甲地甲卽於翌　向典鋪說情將主釋去而三　無端受縲絏之災矣 
[五馬來申]  
　　昨日鎭江府彦詠之太守因公來滬假寓長發棧旋命駕入城赴各當道處拜謁 
[吊客如雲]  
　　原任陜西布政使張竹晨方伯靈柩蒞滬擇日開吊已紀前報昨係開吊之期四明公所早已陳設一新東西轅門兩旁排列銜牌百餘對本埠文武各員先後鳴騶戾止詣靈前吊奠其同鄉故舊咸以生芻一束藉展哀思白馬素車絡繹於道法讞員葛同轉誼屬同鄉迎賓送客酬酢紛紜並飭會捕局線勇到塲照料法捕頭亦派巡捕及探夥多名分投彈壓並聞開吊後卽擇期二十九日發引回寍波珂鄉安葬 
[星火宜防]  
美租界華記路第二百四十號門牌某粥店前晚十一下鐘因捕虱潑　火油燈延及被褥登時上熾蚊帳亦燃店中人疾聲呼救左右鄰聞聲畢集急爲灌救始得息滅然受驚已不淺矣 
[倭奴作賊]  
　　某洋行主曾於日前失去金表金練當卽投報捕房中西包探卽往查詢失物情形據言洋東因欲洗澡故將表暫放寫字檯上其時適有日本薙髮匠來與洋東薙髮洋東告以無暇薙髮日本人卽出外迨洋東洗畢而出則金表金練早已不翼而飛或疑係行中侍者等所爲然無痕跡且未入内及向日本人查詢以不知對至今事隔多日仍未緝獲眞贓前日捕頭派包探杜雲卿偕西探至當質押等店查看物件及查至虹口某押店包房中見有金表金練與某洋行所失者相同卽問此表係何人來押據言鄰居之日本薙髮匠持來質洋三十元至此始悟日本人於入内問洋東薙髮時所竊杜探見原贓已在卽欲將該日本人拘入捕房不料甫至伊家見日本人偃臥在牀早已魂歸地府矣當卽據情告知捕頭不知若何辦理也 
[流氓捉賭]  
　　本邑人某甲家居虹口沈家灣有地一方藉搭棚聚賭以獲利此處流氓以分肥不遂遂糾集黨羽八十餘人於前日下午五下鐘時陸續齊集賭塲預約以爆竹爲號但聞轟然一聲衆流氓各出器械大呼奉命捉賭賭徒措手不及以致洋銀等物被攫一空後被中窺破機關謂此輩非捉賭實流氓也急爲禦敵之計亦集數十人與之鏖鬥俄而流氓見勢不敵四散奔逃被衆賭徒擒獲二人不知何以處之 
[眞贓已獲]  
　　前有候補官數人僦居英界某客棧失去皮箱數口當卽開明失單赴捕房報失捕頭立飭包探四處緝查尚無蹤跡前日包探秦少卿在小東門外十六鋪浦灘見停泊一船贓物俱在有陳九香者在船看守遂將陳拘解英公廨向詢行竊之人堅不吐實據言實欲搭便船赴蘇耳並不與彼同黨當由宋通刺諭合將陳九香暫押候核 
[上海縣署瑣案]  
　　喬香畲納吳氏爲妾過門後逃返母家喬怒糾人刦回其父吳茂出爲攔阻事經西門外巡防局員所聞飭勇查拿轉送保甲總巡局請訊翁明府飭局差看管此已紀諸報章前晚帶赴縣署升坐花廳研問喬訴稱小的係浦東三林塘人家世業農年三十四歲上有父母妻子年三十七歲生有一女年十七歲小的一人承四房宗祏苦無子嗣因倩湯俊爲媒納吳女作小星以圖嗣續當時吳女年甫十八歲今已二十三歲時與母親吵擾前年夏竟欲扭母親同投河内至去年二月私自回家屢次往迎置之不理小的暗中探聽知與本城守備署西首製造局工人李阿巧姘識因約表啊及諸親友向吳理論吳不服不得已同投巡防局控陳吳供稱小的年六十三歲當四十歲時生此女兒自幼 
 
 

Page 4

 
 
愛憐後由喬之母舅作伐說明嫁喬爲妻入門後始知尚有髮妻且性情兇悍女兒難與同居屢次回來欲萌短見小的家與喬家遠隔二十七里女兒時或來回途中恐遭不測吳氏供稱小婦人本不甘作妾兼之大婦兇狠難堪是以甯死不願歸去明府喝令掌頰二十下飭隨喬歸去不得私逃吳笞責二百板隨著喬具領吳氏回家管束○前者黄鳳祥控流氓瞿或曾楊祥　占屋聚　等情旋經瞿具呈聲訴黄大令批飭提案訊究前日翁明府提訊之下黄訴稱童生家在浦東高家行鎭二十二保三圖訓蒙度日有市房一所坐落十五圖大街與住宅相隔八十餘家瞿楊初託名借住其中過數日卽公然聚賭童生恐被株連喝令遷去瞿楊恨之奔至童生家騷擾并將器具砸毁不得已來案禀陳瞿供稱小的家住高家行鎭二十四圖耕田爲業兼販棉花年五十二歲不吸洋烟從不犯賭有田三十畝去年十一月黄向小的借洋銀三圓後因伊叔逝世又欲借二十圓小的不允黄一再商懇直至除夕憑泰山堂藥店主葉少行介紹借去十一圓四角未立借票近日向之催索因而誣控伊弟黄秀洪吸食洋烟無業可圖向與小的熟識因懇小的湊本開設烟館小的允付三十圓現求將借欵十一圓四角斷追楊供稱小的家住高家行鎭十五圖素以宰猪爲業從未犯賭去年十一月二十四日黄之叔父逝世倩小的代賒殮衣欠錢六千餘文今年正月小的至伊家索取以致口角並未砸物明府盤詰兩造均執定前詞黄又稱童生借銀及賒衣之事均於去歲之杪理清矣明府傳地保吳炳卿到案問黄控瞿楊聚賭毁物果有其事否禀稱並無聚賭之事小的惟知瞿與黄弟秀洪借屋開設烟館其日黄向小的言楊在家中吵閙毁物小的卽前去並不見楊祗見方桌側翻不知是何人推倒明府問瞿楊可是流氓吳保支吾以對明府大怒謂爾身充地保凡事應從實稟明何得偏護遂喝令掌頰二十下掌畢又問究竟是何等人禀稱不甚安分惟未犯賭問黄行爲若何禀稱聲名平常問黄在鄉間作何事禀稱目今無事去年以前常在上海明府問黄曰爾前在上海莫非拆梢度日乎黄稱童生在德仁里孫公館訓蒙明府一笑置之問吳保曰黄向瞿借洋銀並託楊代賒殮衣究竟曾歸還否禀稱小的未知其　聞未歸還明府謂黄曰爾欠债不還反來誣控可見亦非善類卽著一併逐出 
[法捕房瑣事]  
　　棋盤街杏春堂妓院夥妓某氏應空各傭人帶擋洋銀二三百元串同女傭擬欲遷往天津事爲妓院龜奴及傭人所聞卽往武昌輪船尋覓妓無隱身法被債主扭入捕房捕頭以地屬英界不能越爼代庖卽交龜奴帶出邀同各傭人清理○長江輪船著名扒竊李老堯前日偕同黨桂喜至法馬路一枝春茶館偵探情形經法包探拘獲在身畔搜出悲翠蓋京料烟壺一枚桂喜僞稱爲七寳厘卡某委員公子當卽解入捕房捕頭命押候堂期解訊○城内金公館之僕手携銅盆行經法界被巡街捕拘入捕房捕頭飭探查問明白卽交原主領回 
[海外慈雲]  
　　横濱中華會館馮德明鄺汝磐兩善士募集衆華商洋銀一千零二十四圓合規銀七百三十二兩一錢五分匯交本埠高隆泰　送來助營烟傷兵醫費身處異邦情殷報國急公好義以對皇庥翹盻雲霓不勝頂祝矣除另列清單乞登申報外敬鳴謝悃並誌欽遲[  上海六馬路仁濟善堂董事施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
卽日出口 
 
 

Page 9

 
 
[不准唱戲]  
　　二月十五日　傳爲太上老君　辰金陵機器製造局工匠僉求總　　　十四晚免作夜工以　　　　早詳前報　例老君誕辰各匠集　　　　　　　　　　一日本年因倭奴犯順郭月樓方伯面諭衆匠不准唱　　　　　　　以答祁是庥 
[]  
　　有　　　某甲寄跡漢鎭爲布行生理因資本不繼擬卽收歇賴有　　　　　　　　　　開設錢店不忍坐視共集資千兩與甲令其興復前業亦友道中之不可多得者也詎料甲命途多蹇依然三戰三北各友所　　　　　　　　　罄無顔再見江東父老遂爲三十六着之計遁跡他鄉事爲其友　貫音　　緣將甲　　送往　踢　追甲瞻小如鼷突入　　　　　　　　　斃命甲妻聞信馳　欲以命案控官中有枚瞻中　之爲人　　　　　解　　　不以命案控追　友亦不　追次欵事遂　　　　　　　　　 
[流氓受創]  
　　鎭江人林　年四十　　在蘇州閻門内崇正官　　近開設玉器作　　　　　　　　惡妻某氏年相若　下　一子正在舞勺年華夫婦鍾愛不啻　中珠　忍爲　　所　屢次　　　始　　　　　　　　後病勢益　　　　　　充盈至是更覺　支西絀欲延名醫來診苦於阮　羞澀告貸無門　　　　　　　　家　　　　　　　　　　　　詎爲時過早當　　　　户林立門前守候時遇雨雪交加寒風刺骨有姚某者著名流　　行　是　　林手持巨　　　　　　　　　　　　　賊無疑遂冒稱　　　聲呼喝批其　而攫其　林欲置詞辯白則拳毆脚踢兇狠異常林　　　　　　任其攫　　　　　　　　　　　　　指振臂一呼登時聚集三十餘人奮力赶上將流氓扭回原處併力攢毆向之如狼如虎　至此則似狗似　矣　拖　　　　　　　　　　　　　攔上或唾其面或批其頰或將尿　罩其頭或以穢物塞其口流氓惟有極聲號呌聲若斬　　經開娼院之老　　　　　　　　極力　　　　　　　備酒餚六席並備香燭鞭爆登門服禮衆始首肯而釋其縳 
[英廨瑣紀]  
　　昨據　　二十　號　　　　徐　　　　　　　與　　　　　　　　有人押在捕房因捕房不能管押婦人故轉送至此請暫行管押值日差入　　　　　　　　　　　　　　　　　　　　　　　　三百　　八號華　解送姚王及趙倪氏至廨禀稱伊等在路互相毆擊爲小的所　　　　　　　　　　　　　　　　　　　　　　　　　　　通　著分别押　　核○前晚有袁阿大者自忘巾幗狀類瘋癫當被一百五十　　　　　　　　　　　　　　　　　　　　　　　　　　　　　　　　　　號華捕帮同拘獲送入捕房捕頭飭轉解公廨值日差向之　　　　　　　　　　　　　　　　　　　　　　　　　　　　　　　　　　　當卽據清入禀宋通刺著暫交官媒聽候發落○三百　　　　　　　　　　　　　　　　　　　　　　　　　　　　　　　　　　　　故先將伊妻宋奚氏及小孩一口先行解請管押值日差　　　 
[美捕房紀事]  
　　　　　　　　　　　　　　　　　　　　　　　　　　　　　　　　　　　　　捕房捕頭嚴詰之下厲稱並非竊得乃遷徙至某處誤被巡　　　　　　　　　　　　　　　　　　　　　　　　　　　　　　　　　　相近之梅家巷某姓家欲試胠篋手叚家人驚覺披衣起　　　　　　　　　　　　　　　　　　　　　　　　　　　　　　　　　　最聲至美捕房捕頭立飭包探張阿五將徐帶出查明曾否犯竊　　　　　　　　　　　　　　　　　　　　　　　　　　　　　中　　　　視林深入重地無路可退當被擒獲喚巡街捕送至捕房捕頭　　　　　道　探張　　　　　　　　　　　　　　　　　　屢次犯　　　　包探竇如海在北河南路拿獲帶入捕房捕頭詢悉曾在　　　　　　　　　　　　　　　　　　　　　　　　　　　　　公堂　究○昨報同室操戈一則本經包探江河三將宋炳生之妻某氏拘　　　　昨晨捕頭　　　探　　行　　　　　　　　　　　　　役　去炳　　　避　無蹤矣○流氓舟山和尚素有劉盛龍癖前晚在　　　　　　　月　　　　　　　　　　　　　　　　　　　　　　　角口　　用武飛檯擲凳大逞神威包探張阿五巡邏至此知其爲著名　　　　　　　　　　　　　　　　　　　　　　　　　　　　　　　　船水手前日登岸游玩沈醉　歸行至百老匯路喚坐東洋事　東　西不　　路車夫　馳　　難言狀甲尚欲以老拳奉　　　　　　　　　　　西捕將甲扭至捕房捕頭飭暫覊候酒醒釋出 
[孝凝庥]  
　　程紹立爲父母　　　　　　痊助　　賑洋八十元葛昌樞斬病速愈　賑洋三十元　州王　周氏爲夫病愈完願助賑洋二十元魏病樵助救狗費洋二十元　　　　　烟傷兵　　　　十元後　領莫名　佩　　其　　　難　　海内仁人同斯踴躍民胞物與善氣彌綸孝思可以格天慈祥尤　造福　　　吉　願斯　謹登　　　當　劵[  上海馬路仁濟籌公所善昌等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
