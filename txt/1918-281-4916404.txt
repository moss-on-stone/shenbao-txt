# 1918 - 281 - 4916404

 

Page 1

 
 
   
 
 

Page 2

 
 
時評 
[今選舉如何（冷）]  
　　南北未及調和而北派又復分裂此皆新國會之選舉有以致之也然而今日之選舉則尤爲不能調和益形分裂之張本 
是故今日選舉之事其能成立歟其不能成立歟其成立之原由於新國會之自力歟抑借新國會以外之外力歟能成立則分裂成不能成立則分裂更甚若成立而借外力則不借分裂其後之事更有難言者 
專電 
　　北京電交通安福舉副急緩兩派現尚相持十六日開會通告仍發出聞明日研究交通皆不出席而梁仍將到會主席如再流會則兩派將益决裂而涉及其他政治問題（十五日下午六鐘） 
　　北京電梁見徐聲明副座决須從緩並非反對曹錕和議成否難知但不可不先一議云王揖唐憤赴西山今晚回京 
（十五日下午六鐘） 
　　北京電議員給紛紛赴津組織和平促進會副座選舉必流會安福派又稱張作霖遣代表謁徐主速選副並諭三省議員投票（十五日下午三鐘） 
　　北京電安福系通信社傳播梁王謁東海時奉面諭副座舉曹其實不確（十四日下午七鐘） 
　　北京電梁士詒有組黨之說但未徴實安福派逼梁率黨選副難望有效（十四日下午七鐘） 
　　北京電唐督將回畢節重慶會議後川滇黔傾向和平西南急攻陜是仇劉存厚非以陜西爲目的物故滇軍不甚與聞其事（十四日下午七鐘） 
　　北京電張聨陞文日抵老河口先調省防圑赴均縣俟後方布置畢即率所部赴鄖政府飭豫督扼守武關趙督以今昔情形不同武關未爲險要現己飭吳使在豫陜界上扼要嚴防 
（十四日下午十一鐘） 
　　北京電管金聚態度不明兵迫西安陜將不救（十五日下午三鐘） 
　　北京電劉存厚電潘圑由西鄉進佔茶鎭敵退石泉現正預備進攻（十四日下午十一鐘） 
　　北京電政府調張錫元赴陜張總司令以該旅前由觀音堂調赴閩今又調赴陜朝令暮改似非所宜請即確示（十四日下午十一鐘） 
　　北京電閩紳電陳省垣危請先撥模範圑一營歸薩節制以維治安（十五日下午三鐘） 
　　北京電倪嗣冲家人語人倪辭職因辫軍餘　勾通倪部逐倪要求政府赦張勲督皖 
（十五日下午三鐘） 
　　北京電田中玉表示不就陸長（十五日下午三鐘） 
　　北京電此間頻傳張謇運動和平甚力（十五日下午三鐘） 
　　北京電黑督電西伯利廣義派總司令德將島屋别與該派要人在赤塔被日軍拿獲交蓋逹懲辦（十四日下午十一鐘） 
　　北京電李耀漢蒸電賀徐爲一年餘與政府直接通音之始（十五日下午三鐘） 
 
 
 

Page 3

 
 
　　北京電政府調駐鄭奉軍王錫品一旅兼程赴陜援應 
（十四日下午十一鐘） 
　　北京電錢代總理延長日期新閣難出現（十五日下午三鐘） 
　　北京電宋支隊與日軍衝突一案受傷日兵由宋給恤日軍奉政府命謝却不受（十四日下午十一鐘） 
　　北京電美墨西哥巴西三總統電賀東海（十五日下午三鐘） 
　　北京電日軍在節牙河獲砲艦六隻軍用品甚多豔日卽渡河追敵（十四日下午十一鐘） 
　　北京電陳贛督今日可抵京（十五日下午三鐘） 
　　北京電庫倫陳使報告日軍探内蒙將進兵（十四日下午七鐘） 
　　北京電曹秉章任印鑄局長（十四日下午七鐘） 
　　天津電來津議員主張緩舉副速謀和分寓四旅館以周自齊宅爲總招待所將聨名通電主和（十五日下午五鐘） 
　　天津電直省議會贊成魯會拒絶政府之鐵道借欵 
（十四日下午七鐘） 
　　香港電軍政府宣佈以國務院資格行事並執行總統職權（十五日下午二鐘） 
　　香港電伍廷芳荐唐紹儀外舅吳德宣爲財政廳長（十五日下午二鐘） 
　　香港電傳說軍政府將發通電宣佈徐世昌擅就總統職之罪狀（十五日下午二鐘） 
外電 
　　北京電星期六日法公使通知外交部謂協約國聞金劵條例不違背幣制借欵之說不勝欣喜故以爲幣制借欵不爲金券條例所妨礙但中政府須知協約國固極端反對金券條例渠願剖白此點云云今日午後外交圑續開會討論料不久將再聨合提出抗議（十四日）路透電 
　　北京電東海己表示即以錢能訓正式組閣將是出新國會徴同意（十四日） 
　　武昌電王督軍與吳總司令會電院處探聞熊克武爲唐繼堯排斥將讓出重慶取道涪鄷率兵東逼恩施利川一帶加緊戒嚴請示辦法（十五日） 
　　濟南電此間省議會咨由省署將歷城等縣六年秋禾被災各村並本年上忙呈請緩征一案接内部覆准（十五日） 
　　以上中孚通信社電 
　　北京電據馮國璋方面之消息云馮意欲在天津與北洋派在野之主和派如王士珍王芝祥張紹曾等協議解决時局策而己爲之主宰且徐總統對於此舉亦表贊同入馮己豫備赴津唯徐總統恐馮等突然離京或將惹起意外事故請馮稍緩行期是以馮氏之啓程或將在兩星期以後（十五日） 
　　北京電昨日馮國璋訪黎元洪請聨名發通電促時局從速解决（十五日） 
　　北京電一千九百十一年政府與銀行圑締結之幣制借隷合同期限於本月十四日滿期因此財政總長於昨日（十四日）函約銀行圑代表會見以便聲請再將該合同展延期限旋因俄法兩國代表一因病一因旅行不能會見當即由財政府知照銀行圑代表請暫保留答覆至將來再行答覆云 
（十五日） 
　　北京電吳佩孚於十三日電徐世昌先賀徐總統之就職最後請速發停戰命令（十五日） 
北京電明日（十六日）之副總統選舉會能否成立舊交通系及研究討論會之毫無把握可不待言即安福系議員其中多數亦己明知無成立之希望（十五日） 
　　奉天電意大利兵本日經過奉天北上（十五日） 
　　廣東電目下廣東軍政府向南方各省諮詢意見豫備宣布之討伐令中有（徐世昌違法竊權就僞總統職實爲全國所不容軍政府受國會之託從守法定亂之職責上言之斷乎不能熟視無覩故爲國討逆）等語（十四日） 
　　廣東電此間一般人士對於軍政府免陳炯明惠潮梅稅務督辦之職咸抱不平昨日省議會派代表六人謁見莫督軍面陳意見略謂陳氏之軍隊計有口口口（此處電文不明）向來派往福建之軍隊其軍費大半依賴嘉潮梅地方之坦格司吞（譯音）礦稅約徴收二十五萬元今忽免其稅務督辦之職是與絶其軍費之根源陷陳軍於死地無異用特請求軍政府在時局未定之前暫緩陳之免職聞汪兆銘亦力持此說現正向各方面奔走運動中（十四日） 
　　東京電中國南方政府代表章士釗於十三日午後再訪幣原次官小村第一課長於日本外務省陳述南方之地位及中國政局之眞相未言及南方承認問題（十五日） 
　　東京電十四日晚間又有捷克傷兵及病兵四十名抵東京　（十五日） 
東京電得報告云極東德奥俘虜總司令官塔烏飜少將於本月十日在貝加爾湖邊爲反過激派所捕縛（十五日） 
　　東京電此間因得德國將撤退佔領地之消息股票市面非常混亂各項股票一律驟跌因此遂停止交易（十五日） 
　　東京電華盛頓來電云美國上院議員陸堤氏關於美總統威爾遜對付德國提議平和之措置在上院演說表示反對之意曰對於背信暴戾世界周知之德國而爲如此之質問實爲抛棄曩日大總統所聲明之武力解决政策而將轉入於姑息之平和談判不無遺憾云云（十五日） 
　　東京電德國政府致美國總統威爾遜氏之答覆絶無誠意即以質問之内容答覆美國之問題例如撤兵問題按其實際仍與拒絶威爾遜氏之提議無異斷不足使聨合國滿意故一般人士之觀測咸謂美總統必將拒絶之或置之不理 
（十五日）以上東方通信社 
　　東京電日本八幡製鐵所第七工場失火全被燒燬 
（十四日） 
　　東京電據香港發路透電報德認撤軍進行講和事雖一時頗驚動世界耳目然尚有至可疑之處德雖云爲土奥所强牽以欲趨於講和然尚未至屈服故停戰能成立否全屬疑問 
（十五日） 
　　東京電綿絲及綿布類暴跌因之製品堆積（十五日） 
　　以上共同通信社電 
戰電 
　　華盛頓電美國國務卿今日午後公布致駐美瑞士代使之公文其文如下逕覆者今日接奉貴代使轉來本月十二日德政府公文一通鄙人敬懇閣下將下述覆文轉致德國爲荷美總統今年一月八日致美國國會演詞中及其後宣言中所揭布之條件今旣由德國現政府及德國聨邦議會多數議員絶對承認故美總統對於今年十月八日與十二日德政府公文可爽暢直接布告其意見焉事有必明白了解者撤兵之手續與休戰之條件乃必由美政府及其與國政府軍事顧問員判斷商酌之事件美總統自覺責任所在不得不明告曰苟有辦法而不具有絶對美滿之屏障與擔保以維持戰地中美國及其與國陸軍之現有軍事優勢者則美政府决不接受之美總統自信此語亦爲各協約國政府之决斷美總統覺在其責任上尤有不能己於言者德國一日續行其非法不人道之舉動則美國一日不願討論休戰想與德交戰之各國政府亦必如是當德政府向美政府提議和平之時德潛艇猶在海上從事於轟沉商船且不獨商船受其轟擊即船客與船員乘以逃命之救生艇亦不免焉德軍今於被迫退出法比土地之際施行殘忍之破壤直接違背文明國戰爭之規則與習慣城邑村鎭縱不全毁然其所有己被剥奪無遺且其居民亦被拘虜焉此種慘無人道掠刦摧殘之舉動令人覩之悲憤交集者今猶繼續發生而欲望與德交戰之各國允許停戰必不可得也美總統爲防杜誤會計更不得不嚴正使德政府注意於其今己承認議稱條件中之一欵此條見於美總統今年七月四日在凡爾朗山演說之詞中其言曰所有專制政府無論在於何處凡能單獨秘密及以孤意擾亂世界和平者皆須傾覆之即使一時不能除之至少亦當將其權勢減至無可作爲之地步云云向來統轄德國之權勢即此之類糾而正之是在德國人民自爲之苟和議而出於德國人民之自動力則上述美總統之言當然爲和議前驅之一條件美總統自覺有不能不申明者以其觀察斷之和議之進行將視關於此項根本事件所予之擔保如何切實如何美滿而後定聨合對德交戰之各國政府應知今與之接洽者究爲何人此乃絶對必要者也奥匈政府處美總統當另致文覆之一九一八年十月十四日國務院藍辛具 
（十四日） 
　　倫敦電德國公報宣稱德政府承認威爾遜總統一月八日及其後關於公道永久和局基礎之演說所提出之條件故德政府之欲開討論會僅求協定施行此項條件之實用細則德政府今信與美國聨合之列强政府必皆取威爾遜總統演說所定之地位德政府與奥政府一致宣布願遵從美總統關於退兵讓地之提議以期告成休戰條約並建議美總統可以發起召集戰國委員會商訂退兵讓地之必要辦法今之德政府負此次趨嚮和平舉動之責者乃開大會及得聨邦議會大多數之同意組織而成首相一切措施皆得此多數意志之贊助首相今乃以德國政府與人民之名義發言也具名者索爾夫（十二日） 
　　華盛頓電據當道宣稱德國通牒自洛安無線電臺發出由正式外交機關接收轉逹華盛頓就表面觀之似己完全承認威爾孫總統之條件（十三日） 
倫敦電外交大臣貝爾福氏財政大臣波拉勞氏今日與首相會商德國答覆威爾遜總統之公文該文於今晨由駐荷英使傳逹外交部（十三日） 
　　巴黎電各報謂德國覆文措詞含混德國宣言施行民治乃屬詭計休戰之條件須由協約國口授云（十三日） 
　　倫敦電昨晚倫敦劇場之舞臺及影戲場之影片上均宣布德國答覆威爾遜總統之公文於是羣衆歡聲雷動高唱國歌不己有劇場數處暫止演劇衆意德國之覆文等於完全届服戰爭之终止僅屬數星期内之事今晨各報一致懷疑德國議和之誠意且謂威爾遜總統之十四條件尚未能包括各點協約國宜有以補足之如懲治元凶責償海上損失皆威爾遜總統所未涉及者也各報並建議休戰之條件内有佔據美資與來恩河橋端砲臺解除德艦隊之武裝交出潛艇宣布德國殖民地不復歸還各條各報之結語皆信託福煦上將口授條件可免騙取協約軍勇戰所獲之果云（十三日） 
　　羅馬電意國首相哇倫氏今日語客謂今不得任敵人以詐術奪取吾人之勝利敵人須退出吾人之土地予切實之保證而後始能符和平主義云（十三日） 
　　蘇里克電德國納蘭堡之社會黨機關佛蘭基斯希日報要求德皇遜位謂全國皆知今日大局實由德皇召之德皇乃最黷武之皇全國嘗受其害不合爲新德國之代表德皇屢以重大之犧牲要求於人民如遜位而可得較優之條件則彼今亦當自行犧牲云（十三日） 
　　丹京電柏林電稱德皇命首相籌擬大赦政治犯辦法 
（十三日） 
　　里昂無線電德軍爲聨軍實力所迫繼續沿全陣線退走香巴業之敵軍遭孟琴將軍所統軍隊不可抗拒之突擊正匆遽退走法意軍在拉盎方面沿廣闊之陣線深進五啓羅邁當進抵愛恩河之北直逹拉盎勇萊姆之鐵道線法軍己入拉盎德軍於退出城時擄去居民之百餘人市長亦在内法軍在拉盎尋獲平民六千五百人杜愛方面三聨軍繼續在愛斯加運河及桑塞河之曞前進行抵特蘭南五啓羅邁當處之萊聖愛芒附近末斯河方面之法奚軍雖遭敵軍之頑抗繼續得有勝利（十四日） 
　　里昂無線電塞境法軍己佔據泊里塞倫（十四日） 
　　巴黎電今日下午公報云法軍佔據拉菲爾越過拉菲爾與拉盎間之鐵路東南塞勒河流域各村現紛紛起火法軍於聖戈班高岡佔據二地點意軍在愛萊特河北岸得有進步愛恩河灣處數地點所餘之敵兵己爲法軍廓清今晚公報云九月二十六日開始香巴業之大戰今己告終計歷十有七日敵軍大遭挫衂第四軍今日克復三十六地點愛恩河灣全部肅清自一九一四年起受德壓制之人民數千人至是復見天日第四軍自香巴業攻勢發作至今共俘虜二萬一千五百六十七人内有軍官四百九十員且獲砲六百尊車三千五百輛及戰品甚夥左面第五軍追敵渡勒土爾勒河前進十基洛邁當法軍並渡愛恩河奪路而進現進窺愛恩河與瓦斯河間之泊羅凡山法軍壓迫敵軍重行退走今己進抵克拉盎勒北面之愛萊特河（十二日） 
　　倫敦電今晨海格上將報稱英軍佔據希爾特運河東面芒特勒柯爾村進抵里厄聖太滿村外英軍距杜愛鎭僅數百碼（十三日） 
　　倫敦電今晚美國公報云末斯河東面柯萊叢林有劇烈之戰事美軍於河之兩岸佔據目的地該處美軍自九月二十六日至今共俘虜一萬七千七百五十九人（十二日） 
倫敦電比國公報云敵砲隊猛轟比軍交通線敵軍發砲猛轟後攻擊羅萊爾前比軍陣線完全敗退（十二日） 
　　倫敦電法軍大本營路透訪員電稱敵軍現正沿自拉盎至亞貢廣六十英里之陣線疾退北面極目之處己成烟火大海蓋敵軍陣線後數英里内之村鎭無一不起火也伏齊愛爾全部處於烈燄中（十二日） 
　　倫敦電德國公報云德軍受敵猛攻己退至尼虚北面之高地尼虚己爲敵軍佔有（十三日） 
公電 
　　北海關監督王懋電北京代大總統財政部鈞鑒閱京公報駭悉部中以懋交代未清私逃呈請明令通緝等因查懋前因護法問題久離瓊州旋奉省政府命令繼續任職在北海另組機關辦理關務交涉通告中外在案瓊署本無交代可言祇以關係個人私德所有瓊關經手欵項當由署員詳細點交張學璟絲毫不苟惟張以黄鎭守使志桓經撥軍餉竟不承認以致顚倒是非自軍興以來管理財政機關者彼挪此移不一而足當事者只就勢力而言蓋此節係大局問題實非代總統及財部所能解决現懋與黄志桓准日内赴瓊勿勞查緝惟轉希飭張學璟在瓊靜候面算以免淆亂聽聞懋叩艶叩 
要聞一 
[北京特别通信（二）（一）（飄萍）]  
　　宣戰案追認問題新内閣改組消息 
　　副座選舉難解决陜川戰禍又發生 
徐東海旣就新總統職其對於時局如何收拾之方法除一篇渾括宣言書外尚未見具體之表示愚嘗言之東海之政策知時局所以難决者不在南北問題而在北方内部問題此次費九牛二虎之力使合肥能與河間同時下野在東海方面己算第一步得手其第二步則在將馮段兩派之勢力安排妥當不至發生他種問題然後可以談及南北時局蓋係純取緩進之手段東海一文人負北洋唯一資望所以不能急切圖功宣明態度者亦文人保持資望以移轉北方勢力不得己之辦法耳今則尚在此種計畫之進行中也其對外之事有一可紀者即爲對德宣戰案提出國會追問題聞東海與錢代總理己曾籌議及此謂歐戰業將终了而我國對德宣戰之案尚未通過於國便於對外大不合宜此案再經研究或將提出於國務會議此東海就任後第一事希望速辦者也 
至内閣改組旣屬過渡愚固主張以爲不必多此一舉者然以競進者多實有迫不及待之勢於是改組之說仍將實行總理一席汪大燮朱啓鈐等均有希望而最有力者則爲仍由錢氏繼續組閣之說聞東海之竟頗欲懸幾席以待與南方甚相接洽之人愚半月以前之通信固曾言東海不肯承認有南北兩字之問題（宣言書中略有吐露）欲對人而擇尤以安置之乃東海吸收西南文治派之手段也某方消息改組閣員十日以内必將發表愚以意想所及爲製一閣員名單以待他日之證騐焉 
　　總理錢能訓 
　　則政周自齊 
　　外交汪大變（或陸徴祥留任） 
　　交通曹汝霖 
　　陸軍田文烈（但日内勸田而田决不允其次靳雲鵬其　　次田中玉） 
　　海軍劉冠雄（或懸以與某方面） 
　　内務錢能訓兼或朱啓鈐 
　　農商田文烈留任（或田肯就陸軍則懸以與某方面） 
　　司法（或懸以與某方面） 
　　教育（或懸以與某方面） 
上列之表爲愚理想所製造昨日徐曾派人與田文烈商長陸軍謂如不就則惟有請其爲總理蓋徐最望田文烈長陸軍對付北派最適當也但田文烈己有决計不就之表示至田中玉則爲段派之所推薦然與段反對者則以田（中玉）純爲段派如田則又不如小段矣又靳雲鵬確爲徐派之所屬望以其人和平將來靳或有希望也其餘如財政交通早己内定當不至有何變動而司法教育等則向爲妥洽時局之贈與品前例不少何妨如法泡製此内閣消息之略如此 
東海上臺第一步旣先以安排北派勢力爲務然副座問題則非聽其虚懸不可亦愚所謂留以與某方面之意也此次安福派必舉曹錕實則亦非叚派之所甚願不過前旣許之欲利用曹以保持其舊有勢力之一部然交通系則期期以爲不可此中原因極爲複雜言其大者梁派欲與西南携手副座决須留待西南此意適與無所屬議員及研究派等相吻合故梁派不出席而特佔勝利又一原因則爲報復主義之發揮此次葉恭綽以洩漏秘密問題爲段派所排斥而以交通次長授與純粹小徐派之曾毓雋梁葉皆深恨之故副座問題决不令小徐派逹其目的安福與交通送至完全破裂現在安福派知議員之己不可運動乃運動東海表示態度而東海决以不侵犯議員職權爲言安福派亦屬無可如何蓋東海現在之政策究係傾嚮於和平而梁派與和平爲近十六日之會議决難望投票之實行也今且有議員提議今明先開茶話會希望即將十六會期打消大約曹錕副座之夢須勸其暫時醒醒再待時機矣 
上所述者爲屬於和平一方之觀察然政府頃得探報四川之南軍己向陜西方面進行劉存厚勢不能支陜西之被陷者亦己數縣於是不得不先謀抵禦之法戰禍躉延又意中事也或者一方與西南首領謀妥洽一方又以勦匪名義對於北進軍隊加以痛擊總之東不知有所謂南北問題故有人主張開和平會議者東海不見允許蓋旣慮北方反對又不欲承認南北對峙之形式也時局前途可樂觀之點安在殊尚耐人索解耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新國會之副座難關]  
　　十六日形勢之推測 
　　安福派對副總統選舉會改於十六日舉行該派之意原期藉此一星期之猶豫竭力疏通但以目下情形而論届期能否開會仍未可斷定前次研究討論交通各系未出席之人物一百零九人連日分别開會仍相約一致不出席其間交通系一派更極力進行四出聨絡以擴張其不出席之人數其運動極爲激烈似與安福派己不復能不乳浹洽聞議員中對於此事現分兩派純粹安福系一派仍主速開選舉會非安福系一派要求先開談話會將十六日大會暫行展緩兩派論甚劇現時尚未决定此次議員不出席者旣以交通系及研究系佔其大部份似非完全金錢主義而實含有政略上臭味有因不滿意於叚政府故藉此破壞叚派之成謀者有以主和爲前提故以緩舉副座爲妥協之地步者據某方消息現在兩院中不但研討等系未出席之議員己圑結一氣即向來所謂耆老一派如段書雲沈冕士張元奇沈金鑑等皆因選舉問題有所感觸己脫離安福俱樂部自立一政黨安福部内後叚沈等同行者約數十人故十六日之會人數必更少恐難成立安福幹部亦知議員方面己無可疏通於是希望東海表示態度擬以東海之意再與梁朱等商量但東海頗以所處地位不能干預國會職權爲言不肯有所表示該問題遂益無法解决而舊交通系梁周等因主張緩舉阻梗安福部之計畫大招安福幹部之惡旣不安於北遂不能不轉而圖南聞决定向主和方面爲積極之運動近己部署妥當分頭派人接洽因此對緩舉之說持之益堅又外人方面頗傳李純陳光遠王占元三督昨日來一聨銜電報對於曹錕爲副總統候補人一事極不贊同並謂九日之選舉會旣無結果應請緩行選舉以留妥協時局之餘地此說果確則十六日之選舉會將益生影響矣 
　　此次選舉會外間輿論頗謂東海贊成緩此說由來實因徐世一九日未曾席徐世一爲東海堂弟京寓亦在五條胡同八號始行到京在南京時晤見李秀山督軍李秀山託其轉致東海謂徐總統如贊成和議則副總統不妨緩舉留此一席以爲議和之一種修件徐到京後即往晤東海轉告李督之意東海謂此國會中事我不能有所主張李督軍旣有此意爾不妨將此語轉告於梁王兩議長故徐世一退後當即由電話打至王揖唐處連打三次王均不在家又打至梁燕蓀處燕蓀本主張緩舉接到徐世一電話恰與自己宗旨相同因竭力贊成徐次日遂未出席外間轉輾傳語遂謂東海贊成緩舉云 
另一消息此次選舉副座議員中本有主張選緩選二派此本個人自由無待他方面之容喙前日下午四點參衆梁王兩氏晋謁東海梁氏主緩選王氏主速選各向東海陳說東海不置可否僅勸兩方悉心考較細察眞實輿論（按安福派報則謂十二日梁王晋謁徐於五條胡同私邸暢言此事徐意以爲歐戰現有重大變更德皇且有退位之說正我國一致對外之際國内諸大問題自以速解决爲妙至於副總統之候補者國中如曹段馮皆有此資格現在旣多以選舉曹爲合宜當然以速舉爲妥不然屢次開會若不成立徒使國會之威望减墜却與曹君副總統之資格無損又何必徒事紛紜甚冀兩君和衷共濟速了此事此外與兩君應商之要政甚多也云云未知孰確）至研究系方面有人在京晤及該系某領袖詢其對於副座意見某領袖云余憂時成疾息影津門不預世事己久濟武新喪哀痛愈甚副座之事毫無主張伹君子愛人以德操之過急則反動愈生如愛國家及愛個人皆應愼重將事衡之事理急不如緩云云 
　　據順天時報云自九號副總統選舉會不成立以來政界形勢遂呈一大變調而梁士詒王揖唐兩氏從來之關係業於日前（十一號夜）全行繼絶聞反對主戰之各政派僉以妥協爲最後之目的將糾合同志組織和平促進會大勢如斯頗堪注意今特將詳細揭誌左方徐樹錚王揖唐等之安福派領袖日前（十一日）要求會晤梁士詒氏是日晚間遂相見於席上徐王兩氏謂副座選舉以從速解决爲得策此時曹使若被選爲副座彼必南下以逹討伐之初衷反是而失爲副座之希望乎曹使遂至呼應南方提倡妥協亦未可知曹使果呼應南方乎北方派運命所關誠不勝其憂慮且并徐總統之地位恐亦難於維持務祈閣下特爲保存北洋系之大計奮然容納吾人之苦衷云云梁氏當答以急選副座之事予斷不能表同意因副座一席本爲妥協條件之一若今日迫切選舉以奪此副座一席妥協將屬無望矧推舉曹使尤足增南方之反感於妥協前途毫無寸效可觀於是雙方激論梁氏則壁壘森嚴固持前說不放鬆一步且大呼曰君等如仍堅持主戰終不退讓予將辭去議員資格但予一旦脫離議員之關係與予同其主張者必相繼而起萬一至此君等將如之何恐不獨不能出副座勢必并議會而自然消滅君等其熟思之徐王兩氏聆此議論乃又向梁氏改辭謂閣下意見旣己如此然則十六日之選舉會亦必不能成立不如於十四日再開兩院協議會再延期於二十二日敢請閣下同意梁氏云十六日之選舉會予旣極端反對何更言延期請君等勿再言至此兩方之協議遂全然出於破裂而徐王二氏主料漸行辭去時己逹十二日上午三點鐘矣梁氏於前夜（十二）招宴缺席選舉會之議員百餘名届時集合者約六十餘名（研究會議員中因迎湯氏靈柩赴津遂缺席）梁氏先將與徐王會見之情形詳爲報告且又述其意曰君等關於推舉曹氏爲副座之一節表示極端反對此實與吾人同其志趣甚爲佩服將來尚祈與吾人取同一步調以逹到最後之目的惟吾人更有言者君等實係渴望和平之名士其對於南北妥協之必要恐無異辭若果如予之推察則此時組織和平促進會以期妥協之必成又前次選舉副座之時警察廳竟派巡警要求各議員出席此事甚爲非法宜提質問書於内務總長請其查辦云云時蒞會諸人悉表同意惟是夜會合者均係個人資格未便以黨議决定故以上諸案將俟各派之分别會合然後决定態度雖結果如何尚不敢逆斷其對於梁氏之提議殆似無反對之可慮也 
[國際社二次演講歐戰]  
　　德與協商國政治思想之比較 
　　前日（十一）星期五國際研究社第二次歐戰演講會在大學法科延請美國韋羅貝博士講演普魯士與協約國政治思想之比較聽者甚衆博士所講略謂今次戰爭不但有關各國國家之存亡實爲政治主羲之爭鬭人類文化之前途將决於斯普魯士之政治思想以爲人類之歷史皆有一定之目的有一定之計畫以提挈之而德國民族爲上帝所持命以德國之文化征服天下以逹此目的者故德國以統一世界文化爲其責任並不惜以武力行之若夫協約國之思想則以爲凡民族各自有其文化應各謀其發展而保其自主合之則爲國際之大社會今德國只承認己國之獨尊不承認國際社會故亦不尊重國際公法蓋德之思想純屬專制其政治亦屬專制并舉種種證據以申其說末謂德國崇拜軍人崇拜武力之主義軍人得以支配内政與外交不但本國受其弊他國亦蒙其害世界不能漠視今之和議如欲使世界平安民主安民主政治鞏固祇有兩途一使德國政治能力衰弱不復能爲禍亂二使德國政府不復握於軍人貴族之手云云聞第三次演講爲下星期五 
[北方之時局觀去妥協猶遠]  
　　段合肥雖己下野其勢力依然如舊且據有參戰督辦處掌握兵權隨時可以捲土重來故不能以段氏免職即斷定爲有利於時局之收拾且據政界傳述曹錕與張懷芝對於過渡内閣本主張仍以合肥擔任現氏旣己辭去聞曹張昨日來電仍謂合肥不野幹老繼任於時局上固爲大勢所趨各界諒亦贊成惟合肥所負責任心暴深嗣後應付 
各項難决之點宜仍向合肥請問觀此足見合肥之勢力與曹張現時之態度又近日安福派報紙極力鼓吹東海主戰有所謂某某政客之時局談云西南毫無誠意其視政治重心之北洋派無異眼中之釘并無親疏遠近之别不過爲貫澈彼等顚覆北派擾亂國家之隂謀不得不先利用主和派打主戰派及主和主戰兩派意見日深不可開解彼等於此時方襲卞莊子剌虎之故智一舉而獲全勝届時北派雖悟而國家大局己潰爛横决不可收拾故廣東軍政府此等悖叛國家之宣言（指軍府代行國務院等職權事）正足以促主和派之覺悟而使東海堅其收拾時局之决心吾甚願北洋派中之主和主戰兩派鑒此危局盡釋前嫌合力同心輔助徐大總大張撻伐以警凶頑使時局早有底定之望云云此亦時局不易妥協之一徴也 
　　又據順天時報云徐東海對於和戰之態度極不明瞭於是各方面之觀察者各爲其己認爲有利者即極力運動以致種種怪象迭起環生昨晤某重要人據其所談頗足以窺見徐東海態度之一斑某要人云東海施政之根本方針依然專在平和統一惟東海意中並無所謂南北之區别故所謂與南方調停之用語亦無使用之必要惟對於南方在野有爲之士當以個人之資格請其參與國政西南雖稱有國會然現下廣東方面並無一次得逹法定人數與國會之未成立毫無所異故舊國會之解散絶對不成問題如陸榮廷氏對於此徒擁虚名之舊國會甚不滿意不久即當先請陸榮廷氏擔任重要之地位至於舊議員中如有希望爲新國會議員者則當由未選舉之西南五省選出之徐東海决不欲發命令而停戰抑不欲與西南謀妥協惟有聽其自然而然暫與機會成熟之部分先謀疏通以期得平和統一之實又梁葉一派（交通系）對於時局以謀和爲着手初步近頗積極運動汪有齡前次上海之行確與南方有所接洽其對於副座問題之態度亦與此不無關係惟梁士詒欲出而組内閣則時期尚未成熟且不無種種障礙也 
[過渡内閣與未來内閣]  
合肥下野錢内務兼代揆度先時約定原以旬日爲期其他閣員本亦有隨同合肥一律下野之議惟當時合肥以商定繼任之人旣爲錢内務且係暫時兼代力以不便同去爲言並請各總長暫於過渡内閣中照舊主持政務免使停滯故日前合肥單獨提出辭呈其餘閣員去留原定於正式内閣組織時解决乃陸軍叚芝貴現忽亦萌退志昨日閣議並己請假不到其去志似甚堅决聞錢代理因於昨日閣議席上商議先行挽留辦法一面復聲明按照從前擔任旬日之約無論如何必請徐總統於一星期内即將正式内閣人物商定錢於閣議散後遂即入府面謁東海商請從速解决新閣據聞東海對於叚香岩之辭職亦擬設法挽留不願在此暫時内閣再有更動但如叚之辭意不可挽救則擬以現任察哈爾都統田中玉調升陸軍（一說仍强田文烈擔任） 
錢之兼代本爲最短期間惟關於新閣之組織據政界推测至早亦當在十日以後日前東海因辦事便利起見曾限定府院兩方十日内互遷辦竣大約新内閣届時方能提及聞錢代總理昨午在國務院向秘書長郭則澐言予此次代理總揆純取維持性質凡關於解决時局之件一律封呈總統核决其關於局部提議事件則仍由該管機關取决總之維持内閣現狀不過十日或半月爲限專辦一切收束分配及互遷事宜云云故新内閣本月尾必有眉目至於組織内閣之人據某派傳說大約以梁士詒爲最有希望昨日安福某報曾有紀載其措詞云前日總統選舉會梁議長使小小手叚副座竟至難産原來燕老希冀組閣故爲此示威運動或至十六日一變其前日强硬態度兩院士平和協商爲組閣同意之交换條件亦未可知云云此亦可注意者惟外間又有一說謂東海日前親具一函囑曹銳携赴保定請曹錕來京面商組織正式内閣問題此事不知從何說起豈東海以曹仲珊不得志於副座而欲以總揆一席爲慰藉乎 
[錢内閣第一次會議紀]  
　　十二日（星期六）國務例會爲代理總理之第一次會議是日錢以接任伊始頭緒紛繁於上午八點餘鐘即行蒞院與郭秘書長磋商院務各國務院除段陸軍請病假外其餘於十時半前陸續到院錢代總理重申前約請諸閣員在代理期内設法維持待新閣組成一同辭職是日因無例案即提議曹經略使張總司令請欵問題咸以欵無來源暫時殊難應付惟有稍行擱置待爲設法又將日人要求在滿洲里架設無線電台案討論結果以此係根據共同出兵協約未便拒絶遂即照案通過並决定電知鮑黑督母庸仍前謝絶又湘督請以馮玉祥爲湘西鎭守使吳新田爲長岳鎭守使案結果决定即日請示元首又任免簡任官吏案二件照例通過又傳觀閩陜兩省之軍事要電因陸軍總長未列席未能討論對待方法此外對於時局問題及府院互選問題均有談話時至下午一時遂即散會由海軍司法兩總長入府報告錢代總理因與新秘書長待商之件尚多較諸國員出院時略遲一句餘鐘 
内閣更迭在國務院附設之參陸辦公處亦多日未開會昨日錢代總理傳諭照常辦公昨午起即在院開臨時會惟叚芝貴師景雲均未出度 
[東海就職後之府消息]  
　　昨日東海仍在五條本邸辦公並未赴三海公府原有之報事員司均赴五條祇謁原有秘書二十四員分别去留另添數員昨己發表並添派外交部庶務科長李某爲庶務司副長至三海房屋器具己分别點收並經指定居仁堂純一齋爲國務院及秘書廳佔用舊政事堂洋房歸法制局松壽齋四進歸統計局遐矚樓五進歸銓叙局懷仁堂仍作爲大禮堂北五所爲禮官處等佔用己分别指定並即日動工修理 
新公府人物尚未完全發表聞舊府員尚有一部分留任昨日所傳府中要員如下（一）秘書長吳笈孫己暫定但東海己二次致函周少樸如周不來即以吳氏發表吳氏現暫行秘書長職權（一）侍從武官長廕昌聨任（一）主計處長楊葆益己發表（一）收支處長朱寳仁己發表（一）副官處長未定（一）總指揮使劉金標己定（一說係衞隊總司令）（一）禮官處長袁乃寛己定（一）軍事處長未定並聞總統府秘書廳現己奉諭添設三會辦日昨己經發表皆以國務院秘書兼充其一人己派出郭則澐餘二人未詳 
[參戰處今後之發展]  
　　參戰處自徐樹錚入任參謀長後將内容大爲擴張近更新劃定職權分内外兩項處内統歸徐氏辦理處外則歸靳雲鵬管轄靳氏爲參戰軍督練處長陳文運曲同豐所領軍官軍士兩教導圑均隷于靳氏之下預定兩個月成四旅半年成四師 
段合肥己專任參戰督辦現擬按日到參戰處辦事並責成徐參謀長糾察在職人員辦事之勤惰蓋合肥對於該處事務銳意整頓不遺餘力並訂有參戰大計畫書其屬於西北邊防之一部於日内可先發表又據某方面消息合肥爲進行西北邊防起見擬在北京舉行邊防會議昨曾電致奉吉黑新甘陜等省督軍及察熱緩三都統各派專員來京參列會議 
[京華短簡]  
據政界消息奉軍第二十八師長孫烈臣第二十九師長吳興權及許蘭洲司令刻均來京張作霖亦有日内來京之說 
日前曹銳來京東海曾囑其赴保慰問曹銀病况並詢曹氏對於時局之意見昨聞曹氏己派參謀長潘矩楹來京代表謁賀東海並陳述曹之病狀己經略减關於東海連次表示之意見深爲贊同對於時局當力謀遵照政府方略盡力進行 
美國公使苪恩前因事返國現己公畢昨日上午由京奉路車回京中外人士赴站迎迓者頗衆當日下午該使派員至外交部請示定期晋見新總統 
據益世報云倪嗣冲近來與張文生交惡日深前倪氏辭職即因此事聞政府决意留倪免張以平倪氏氣憤刻正籌劃位置張氏方法 
教育部召集全國中學校長會議各省區共派代表五十餘人現在赴京報到者己及四十人該部定十五日下午二時舉行開會式己指定韓振華爲主席李熙爲副主席第一日僅由總長宣布開會宗旨并致訓辭以後每日上午九時至十二時討論議案約兩星期閉會聞此次各省提出議案甚多關於改革中學學科一層尤所注意 
總稅務司近因各國軍隊開抵西比利亞一帶需用糧石甚夥特擬訂東省輸出穀類辦法數條訓令東三省各稅關遵照大致如次（甲）對於特許輸出外國之米小麥大麥小麥粉各貨必須繳納規定之手數料並添本地稅關長發給執照然後放行（乙）在接近滿洲外國領土内行動之聨合軍所用之輸出穀類及其他之軍隊用品須於各該地領事館請領證明其確爲軍用品並輸運目的地確爲上述地域之關係證狀有是狀者本關當無稅放行惟此項之輸出貨物亦須添付執照（丙）再本稅關特製成一定之證書同述作爲聨合國軍隊所用而輸出之穀類送致其運輸目的地發後由該駐在之領事或該軍司令官署名於該證書卽行還付本國以爲貨物確己收到之證明聞上列各條東省各關業己通告實行矣 
[陜防危急之京訊]  
陜防日見告急據昨日所得消息陜南陜北陜東方面防務均己異常棘手分述如下（一）陜南方面嵐臯平利失守之後洵縣白河等縣亦相繼不守昨陳督有蒸（十號）電至京請飛電鄂督立飭援陜之張鎭守使將所部援軍劃分兩部以一部進擊白河以一部進向平利截擊敵軍後路（一）陜北方面郃陽韓城兩縣先後亦爲民軍佔領此兩縣即在渭北爲陜晉交界之地政府前飭晉督撥隊往援聞晉督頃己籌備周妥昨有眞（十一）電至京謂己電請陜督偵郃韓方面實在情形俟得覆後即飭隊星夜開拔前往（一）陜東方面漢南之西鄉縣先爲民軍佔據隨經川軍鍾體道所部潘圑奮擊經向茶鎭方面退郤現正慮其北竄己由劉存厚加撥隊伍進取漢北之石泉（縣名）以斷其前進之路惟劉鍾兩軍餉彈均形缺乏昨電到京請速撥發並促奉甘兩軍尅日兼程來漢以固後援同時南鄭管金聚亦有一電至京謂敵軍同時並舉分道入寇陜省危狀萬不易支請一面飛飭奉省援軍趕速前進一面分飭卾豫兩省軍隊分道馳援方足以紓陜難仍請再行設法籌濟職軍餉彈以免貽誤續電又稱敵軍約千餘人現進抵佛東地面職軍駐紥佛東之黨支隊長所部與之接戰數次因不得地勢目前暫守財神寨並聞另有大隊繼續前來己加派援軍及飭該支隊長竭力抵禦 
另一消息陜省形勢吃緊晋甘豫鄂分别派隊赴援並籌商聨防計畫聞山西抽調赴援之隊己準備一混成旅昨電政府呈報俟軍需充實即行開拔並請撥欵十八萬元及槍砲彈迅解應用又甘督前派援陜軍吳攀桂司令奉命任爲隂平鎭守使張廣建特電政府請改派馬國義爲甘軍援陜司令至陜卾與豫陜等省籌商聨防現亦逐漸佈置昨政府接陳陜督電呈略謂卾豫聨防現己實行王督派趙榮華旅長擔任聨防事宜陜省現亦派出張宏遠司令駐紥白河與趙旅長接洽一切趙倜聞亦有電呈報豫卾聨防現由鎭守使吳慶桐派吳楚傑所部三營駐鄧縣新縣會同卾軍辦理又寗羗劉存厚鍾體道會電政府略謂迭據陳督劉省長管鎭守使等電稱王黎熊唐集合滇黔軍隊侵犯陜境敵燄日熾勢甚猖獗陜邊防單械乏以致平利嵐臯漢隂石泉興安等縣相繼淪陷漢南下游形勢失據漢中岌岌可危業飭賴吳兩旅全部星夜馳抵寳鷄隴南扼紥援助衞護運道務祈迅撥奉軍三旅兼程西進集中陜南牽制敵勢並請從速撥濟大批餉彈或逕由駐京辦事處運解藉資軍實俾利戎機併乞提交閣議統籌全局速定援川圖川計畫實力奉行以全根本 
[川省議會開幕紀]  
川省議會因軍事牽涉現方開第三届常年會議員勉足法定人數當前月（九月）二十八號開會議員到七十五人省城行政司法長官均到政府代表爲總部秘書余蒼一是日唐宗堯議長演說云今日爲本會第三届常年大會開會之期承各界蒞臨本會不勝榮幸之至宗堯謹代表本會向來賓致謝惟宗堯忝爲國民代表今逢開會之期每一念及本會歷史上過去之成績覺無一不爲今日憤恨之材料堯不敏謹於今日開會之時間一申叙之竊念國民負擔種種之義務於政府其對於政府之設施勢不能不有過問之權議會原爲國民之代表也而代表之權莫切於監督財政此省議會暫行法第十六條所有議决本省預算决算權之規定是也查本會自開會以來議决之預算案除五年開大會議决六年度預算案外歷年來關於政府財政内容并無本會置喙之餘地至於决算則本會從來僅聞其語未見其事議會之能監督財政全在預算而議决之預算能否見諸實行能否發生效力則非預算不足以證明旣無决算則預算等於空文是本會五年所議决之絶無而僅有之預算案亦不過徒耗紙張虚費時間而己於實際何常有絲毫之補益然則本會代表人民於此種最要之責任久己放棄無餘矣次則代表人民有所好惡不能逹於上聞之時吾輩應負疏通之任補救之責故議會對人民有管理 
 
 
 

Page 7

 
 
請願之權對於本省行政官吏有咨請查辦之權對於一省行政長官有彈劾之權有建議之權試問本會自開會以來對於以上各種職權能否實行負責其對於人民請願之案管理固多然能否因其所好者好之因其所惡者惡之建議之案如清鄭案如維持紙幣案如整勵官方案未嘗毫無表見惟當日之政府視此種建議案爲何如今日所収之效果又爲如何不待言而知矣至於咨請查辦之案莫多於各縣之知事征收兩官吏然此種被本會提議查辦者究竟曾否受法律上之　裁即有之亦僅矣以堯之所見有在此縣被本會提議查辦而反調往他縣者有在　缺被本會查辦未幾而反得優差者其偶有不幸而落職者亦必有他種之原因在對於知事征收猶且如此遑論其能彈劾一省最高之行政長官乎去年劉羅戴互爭督軍演成兩次巷戰犧牲無數生命無數財産而不少惜其違法孰有過於此者當其時中央政府對於劉等若兩是之而又若兩非之并無正黨賞罰之可言本會空拳赤手處於法律失效之時代其誰能左右袒當時本會未嘗無文電之表示然大都偏於私見未能代表眞正民意護國之役陳宦禍川本會曾提有彈劾案雖曰差强人意然陳氏己去即彈劾而中央亦不聞有依法懲辦之令由此言之本會縱有建白亦無實效他如議决省稅省債之權在黄大暹長財政廳時代明明地方公債也而反言金庫證券在張瀾當省長時代明明地方議會也而反言行政會議類此者不遑枚舉是本會應有之責任未盡而固有之權限幾乎被無法無理之人侵越其大者遠者如此而細者緩者更無論矣準斯以談則本會名爲人民代表而其實等於虚設人民何貴乎有此種機關是則堯捫心自問不能不汗流浹背而引咎不遑者也雖然一事之敗不敗於己敗之時其由來者必久本會之結果如斯如專歸咎於本會自身不特本會同人不受即堯一人亦不肯承認此中原因固不止一端而其最要之點有三（一）法律不完滿也憲法者萬法之母也國無憲法則他種之法律無所依據民國成立七年根本大法迄今尚未産出雖有約法可據然自二次革命後約法失效之期間内政府之舉動旣軼出法律範圍而各方面之措施亦不免自爲風氣故本會就所有主張在法律苦無正確之依據在事實反多意外之抵觸例如縣議參會護國之役以後在本會認爲恢復有效在政府則視爲完全停止而各縣議參兩會間與政府又有文電往還其態度之不明瞭若此致令一縣之自治機關陷於若有若無之中而本會之代表民意亦不免有若即若離之嫌疑此一原因也（二）政黨之未循軌道也立憲國家無論君主民主欲促進政治之良善莫不有政黨以輔助之我國自辛亥以還黨幟林立最後并而爲三日國民曰共和曰進步國會有之省會亦有之各黨之用心未常不同具愛國之熱忱然年來無一黨不爲政府所利用於是各是其是各非其非互相攻擊互相排擠苟利其黨他非所惜故每有主張大都各走於極端彼此旣視同仇讎安望其能合衷共濟以謀國是護國之役後雖未如前日標明黨幟然暗中亦仍有舊日之圑體如冰炭之不相容黨見不洽進行多碍此亦一原因也（三）秩序之未恢復也民國成立七年大亂者四次小亂不計焉二次革命後本會中斷至護法之役始得復活方期振作精神以償前日未盡之責任又未幾南北之戰爭演而爲地域之戰爭錦繡容城頓變焦土蜀中天府淪爲戰場昔日之主張未必宜於今日而從前之計畫勢不能不有所更張會集衣裳不足弭晉楚之兵周旋壇坫安能輯邦國之患此又一最大原因也有此三大原因然後結成今日之惡果加以本會内部之組織復生糾葛即議長問題是也對於此項問題數年來消耗本會之時日亦復不少此尤爲同人最大恨事今日爲本會三届常年會開會之日矣以法定任期論則爲日無幾以本會之職務論則尚有三分之一未盡惟其對於前日之事實恨之深而悔之切則對於將來之希望不能不勵之切而勉之深宗堯奉職無狀内省多慚惟在會一日誓必盡力一日吾川父老子弟苦於兵戈者久矣應興者宜如何興之應革者宜如何革之不平者廳如何平之不正者應如何正之此皆宗堯與本會同人之責也常年會法定期間以八十日爲限此八十日之内對於以上各問題願本會同人訴諸天良共濟時艱勿狥黨挾私而害公益勿畏難就易而懹苟安勿曠職缺席而遺大計勿使氣任性而遭譏評補己往之遺憾作將來之楷模是則宗堯與同人共勉之志也尤望各界來賓匡其不逮而助其不及本會同人拜賜多矣繼由各界來賓及議員等演說而散 
[湘人不滿於省會選舉]  
湖南省議會此次改選在政府方面自以爲愼之又愼而人民則仍多不滿之譚甚有謂此次所選議員概己指定不過藉投票之形式以産出之耳此等論調吾人固不敢妄以爲確然對於此次選舉手續則絶對的不敢贊成蓋吾湘七十餘縣在北軍範圍中者不過三分之一而以所佔地方僅及全省三分一之政府而用種種不合法之手續以選出全省議員雖三尺之童亦知其不能認爲有效如辦理辰沅道區及衡陽道區各大部分之初選均係長沙知事代辦投票之人亦僅各該縣最少數駐省之公民也以此等絶不完全之選舉法所選出之議員而謂其有人民代表之資格誰肯承認故湘人之稍知自愛者無一不放棄其選舉權舉被選舉權以免爲人笑　則此次選舉所得之結果可想見矣 
[贛省會與龍欽海]  
贛省會議長問題因命羣讜言兩社意見愈鬧愈甚致連日不能開會現則兩方漸謀妥協昨日己事出通告定十月十二日午後一時開選舉議長會外問推　情勢成謂當不至再如前之搗亂惟議長一席究屬誰氏則似以合羣社之龍欽海氏最有希望第尚有一番曲折耳據江　某報云昨日忽傳合羣社龍欽海氏有打銷组織議長之說余甚疑之乃赴該社探詢某議員據謂打銷之事不爲無因然有一部份人决不容其如此輕易脫卸必須設法維持此大局以免敵系見笑蓋龍氏之意以籌欵維艱而事機又迫且鑒於曹胡之忽然不幹心中有幾分怯場而又因己經發出親筆手票（每張二百元）將近萬元一時不易收回故雖有打銷之意而尚有所爲難今日復被同系人再三逼迫萬不容其打銷故龍之進退大有騎虎難下之勢以目前情形論惟有猛進之一法矣（按龍己當選正議長見前日本報專電） 
[贛省各縣每年出産之報告]  
商會聨合會贛事務所月前奉農商部指令轉知本省各縣商會調查各該縣出産函復頃己接各縣陸續來函報告調查狀况兹特分錄于下 
　　修水本地米有早晚糯三種本表所列係早米時價晚糯兩種米價比較早米每石多值二三伯文（早米每石票錢七千文）不等麥祇小麥一種茶有靑茶紅茶之别靑茶多行銷内地裝箱者少本地行銷之糖係外來車糖公司之品鋪户販售蔗糖者亦少羊祇山羊一種亦無菜牛 
餘干本區係水鄉田地窄狹糧食僅足自給不能外輸而麥尤少數惟茶略有販商多係鎭江人因色味陋省價值不昂只可行銷内地食糖全係外品羊更無有牛之孳乳僅供本處耕作之用無大牧場 
　　湖口查湖口濱臨大江截長補短僅五十里向無輸出之米麥靑黄不接之時必藉外埠之米以資接濟地上又不宜於茶無人種植且十户九貧未有製糖之户畜牧場亦無每遇旱潦地方之困難有不可言傳者焉 
　　崇仁查常年出口産物夏布而外只有米穀至麥糖茶牛羊等件雖産不多而本地需用之麥茶糖牛羊尚需向鄰封及他省採買以資補助故崇仁商業因出産極少未易力求進步除黏米僅能供給外尚有紅米一宗雖産甚多然口外滯銷 
　　萬年出産糧食大宗四鄉小河均有運銷惟石鎭一隅居北鄉極北地界濱臨大河輸出米穀係京距離本鎭二十里以内而言其餘東西南三鄉不在其列小麥一項爲鄱樂萬三區毗連本鎭沿河十里内各邑鄉村所産由鎭銷售之數年成豐歉而米麥收數不無異同牛則僅敷耕種茶糖羊三種無有牧場 
　　樂平樂地糧食僅敷本邑食用其吊酒燒酒輸出鄰邑至於婺源及南昌等處每年行銷約不下二千餘石茶葉尚無出産惟麥僅敷本邑製造乾麫及糕餅等之用至糖均出自本邑東南兩鄉每年所輸出者以兩萬餘計牛羊均無出産 
　　臨川查本邑爲産米之區然常年産不過五六十萬石近來輸出者甚多居民幾缺食麥茶兩項毫無出産糖業一項每年輸出者亦不過三十餘萬觔耕牛純係購自鄰邑羊則全無 
　　靖安查米穀一項如遇旱乾其産僅能七八萬石麥則每年所産亦有七百餘石茶油尚能供本地之用糖則全由省城輸給耕牛亦僅供本處之用羊子一項旣無出産亦不常用 
[院省近事]  
皖督倪嗣冲前因病電請辭職業經中央曁皖議會挽留現據蚌埠消息倪氏己表示允留意 
省議會昨日茶話會討論上届結束移交之議案及挽留倪督軍之辦法並擬下星期一聞議提出議案 
省議會昨咨請公署交議本年度預算案聞黄省長己飭財政廳遵照辦理矣 
省議會本届常會議員旅費出席費共九千餘元昨由該會咨請省長飭財廳照撥 
安慶道區警備隊業己成立兩營（每營二百五十人）其餘八營擬於本年十二月赴皖北各屬招募現聞蕪湖道區警備隊己由黄省長電令趕速籌備 
省商會改選正副會長前因各業董未能選齊遂展退一月兹定於本月二十三日舉行 
[徐州快信]  
徐州因奉軍南下集合軍隊於城中後迄未繼續派防因之各處土匪乘時蜂起恣意搶架若西北之微湖沿岸一帶東北之柳泉板橋汴塘東南之單集房村等市鄉無日不在荆棘中也十餘日來各鄉紳民奔走號呼請隊回防迄未逹其目的昨又特開會議研究進行之法公議電省請防即由保衞圑辦事員胡伯欽領銜公電軍民兩長略謂軍隊撤防匪勢益熾糾股千百四出搶架警圑力單不敷剿辦懇速電飭張鎭守使陳旅長迅撥隊駐剿以救民命云云旋由縣署接奉回電云己據情電張使陳旅妥籌繼續防剿矣仰轉飭知照各董得電後即具文分呈張使陳旅懇速准行大約可望辦到也 
[奉軍開拔赴閩之寗訊]  
奉軍駐紥蚌埠己經多日李蘇督自經參戰處迭次來電自認疎忽又經王副使調停後對於奉軍南下之態度較前稍和昨日（十三）奉軍開拔一旅來浦乘輪赴閩駐防東葛花旗營一帶第六師於十一日即預派一圑過江駐小營教育圑内以便監視兹將江寗鎭守使齊（燮元）警察廳長王（桂林）會銜布告錄下本年十月九日奉江蘇省長公署訓令内開本年十月八日准江蘇督軍李函開案照此次參職軍南來人心惶惑當於敬有兩日會同電詢中央請示旋得院覆王永泉一旅係屬援閩之師並接參戰處要人沁電以未先通知自認疎忽嗣以該軍己撤回蚌埠暫駐復於沁日會電中央請轉飭速雇船隻船到若干計數開浦到即上船俾免擁擠亦經中央以船隻備齊再行電開於艶日電覆在案兹呈准國務院參戰處歌電閩督現派建新福州兩輪赴浦接運王旅支日由閩開行該旅自租日輪亦於十一日到浦己電飭該旅預備赴浦十三日啓輪前往等因除分别電覆曁請查照沁電轉飭該旅遵照辦理外相應函逹台端請煩查照並希轉令省會警察廳將參戰軍經浦赴閩大致情形布告周知俾免驚擾等因准此除函覆外合特令仰該廳長即便遵照布告周知此令等因奉此自應遵辦惟查此事關係軍隊開拔誠恐商民人等有所誤會合亟會銜布告仰城廂内外商民人等一體周知參戰軍經浦赴閩切勿誤會驚恐是爲至要切切此令 
[蘇省會副議長産出]  
　　江蘇省議會議長一席己於十二日依法選出（詳十四日本報）尚餘副議長二席各方面奔走疏通意見漸歸一致十四日午後一時復開選舉副議長會簽到議員第一次入場者一百二十三人投票結果鮑貴藻（儀徴人）得六十二票當選爲副議長第二次入場議員一百二十人投票結果孫儆得五十七票未足法數其餘朱紹文二十六标癀炎培陳伯盟儲南强等十餘人各三四票一二票不等均屬無效宋銘勋顧希曾均請即續投時會場門鎭閉未開馮士奇堅欲出場以致秩序稍亂錢議長卒令開門使馮等自由出入第三次投票結果（計投入票紙一百二十一張）孫儆（南通人）得七十一票當選副議長遂宣佈散會時己五鐘現定於本日（十五日）下午一時開會簽定席次三時開談話會大約明日必開大會惟議案極少刋布於會期日刋僅有請議案兩件議員提議案兩件行政官交議案未有一件到會决算案亦未送付現由會中向省公署催取大約行政官方面預料議長選舉必須爭持多日故從容準備而不意選舉結果之圓滿敏捷也 
[杭州快信]  
安吉縣商會電稱銅元當十各處遵行梅溪曉墅各鎭仿照辦理本無窒碍惟現由縣署布告作八以致民商惶惑究應作十作八伏候電復示遵 
望仙橋全浙藥業會館向由藥號二十四家公建藥店藥行並無資助前年爲義成藥行侵估奪去財産二十餘萬經號裔洪曰洵等向法院訴追纒訟己歷三載昨奉大理院决定勒令義成經理章少峯如數償還 
浙西各縣棺多淺葬以致盜掘之案履見迭出甚至海鹽沈蕩鎭韋駝蕩前清錢文端公墓亦被毁拙現由省署嚴飭該縣緝盜究辦并通令各屬一體查拿 
陸軍部來咨據第八師師長王汝賢報告三十二圑一營四連排長王立祥前在長沙留守後路照料營底乘隙潛逃携去公欵三百餘金請飭協緝己通令各屬遵照 
楊督軍昨選派憲兵營連長吕華雄等三名咨送中央憲兵學校肄業 
高審廳昨委張峻顯充本廳書記官 
前財政廳長莫永貞昨由滬來杭遍謁各當道寓城站旅館 
[南京快信]  
贛督陳光遠元日由南昌首途至九江轉輪赴漢轉京漢車入京李督己派石副官赴潯向陳督接洽一切 
龍軍圑長鄭英啓因所部在臨淮關被倪軍監視前日擬赴京請龍濟光示車行過蚌埠被倪派兵將鄭拘留 
昨有飛機五架駕駛員十餘人乘津浦車抵甯日内即轉輪赴閩閩省會致蘇議會電云政府借日欵四百萬以閩省礦産抵押本會己電請廢約乞協爭以保國權 
王廷楨劉詢師景雲何紹賢願將第十五六兩師及公府衞隊混成旅改編爲宣武軍防護津浦路線聞己得馮同意 
張懷芝電告己由保定返濟南 
魯省匪勢仍熾李督昨電張文生陳調元嚴密防堵 
聞李督與卾贛兩督前日曾電中央勸阻緩選副座留調和地步周樹模昨由滬晚車來甯今日謁李督下午三時即轉車北上財政部派高參事來甯守提解欵並調查稅收情形 
印花稅處長李湛田昨請假赴京 
財廳委顧兆祥赴丹陽金壇兩縣催征兼會辦牙稅登錄事宜皖省會電告選定晋恒履趙繼椿黄家駒爲正副議長 
地方通信 
[蘇州]  
　　和尚私刑之訴訟西園戒幢寺僧明禮因有違佛教規則經該寺方丈僧廣慧令知客僧將明禮責打香板數百下竟至遍體受傷不能行動遂雇轎抬赴吳縣公署具狀訴請騐傷澈究當中王承審員開庭提騐受傷屬實諭令先行延醫調治聽候飭傳該寺僧廣恝等到案質訊辦理 
　　知事交替之所聞吳縣吳秀之知事己奉調省結算交代之省令後近忽患病始則寒熱繼復於背上生一外症名曰搭手現請天賜莊博習醫院診治一時未能就痊日來在宅休養並不至署辦公新任温知事己於十月六日交卸太倉篆務先將眷屬遷徙來蘇卜居蘇城曹家巷某姓房屋十三己進屋温君日内即須赴寗面謁省長領取飭文然後返蘇接任大約蒞任之期在二十左右云 
　　裁撤軍械分庫蘇城北寺後向有軍械分庫存儲軍械甚多兹悉江寗總局爲節省經費起見呈准李督軍將該分庫裁撤歸併總局以一事權所有委員王祖植等着赴總局任用其餘看守兵夫撥歸第二師補充至存儲之軍火完好者運寗廢舊者仍存原庫由朱師長另飭第五圑選派排長一員兵士二十四名駐守　　航船遭風覆没隂曆九月初七日午刻滸關鎭南津橋有東渚開蘇航船一艘行經該處船夥見風順利將帆拉起詎知拉未及半忽來狂風一陣立將該船覆没船客盡行落水適有由蘇聞往東渚之航船到來遂將覆船救起所有趁船婦女十餘人遍體淋漓幸事在白畫未喪一命亦云險矣 
　　相騐謀斃屍體蘇州湘城區太平橋鄉人袁鳳德日前出外一去不歸翌日在下八圖之外浜地方發現屍體始悉被人謀斃當經屍姪袁啓昌偕同地保查阿土來城投縣報告請求派員下鄉檢騐縣署據報後當即派委承審員帶同錄事檢騐事前往勘騐俟騐明實在再行核辦 
[無錫]  
　　電燈新機運到羅明電燈廠自舊機損壞後己逾兩旬各商店雖暫用火油燈而黯然無光市面了無生氣各商店大半提早收市頗受無形之損失該廠經理早己赴滬採辦新機十三日己將購成新機交火車自滬運錫抵站之後隨由扛棒數十人扛抬赴廠刻正相度地點着手裝置再遲三日裝配告竣即可大放光明矣 
　　滬寗路地畝加租滬寗鐵路界内地畝向由地畝處經租與各處鄉農栽種稻麥蔬果等物大率每年每畝納租金二三元不等歷經辦理有年近任局長奉到部令整頓地畝除清理契據繪列圖表外所有全路地畝租額己令地畝經租委員分别酌加每年每畝大率扯加一元仍以原訂合同期滿後實行其原租人民如不願照加儘可呈明退租另行招租云 
[鎭江]  
　　請修洋橋鎭郡江邊小閘口平政洋橋因年久失修橋木朽爓久己傾圯現經某董事等聨名公呈縣署請即修葺縣署尚未批示 
　　稽徴改設所長鎭江烟類稽征局奉江蘇烟酒公賣局長彭淵恂令改爲第一區烟酒公賣駐鎭監察所委局員周汝濟爲所長現己改設實行矣 
　　再禁米糧出口省署以各屬新穀登場米價毫未跌落顯有奸商向産糧區域購買大宗糧食私運出口若不實行查禁民食必致艱窘昨特分行各道轉飭所屬一體認眞查禁如有大宗糧米無論輪船火車裝載出境非有護照公文概不准放行違者扣留從重罰辦丹徒縣倪和甫知事己奉令遵照矣 
[揚州]  
　　瓦木工人要求加薪揚州瓦木工人因生活程度日高入不敷出爰於重陽節停工之日邀集同夥數百人聚散教場各茶社會議要求作頭照原價加十分之一五（每名工資一百四十文撥加二十文）藉資維持生計否則即行同盟罷工再謀對待各作頭得悉大起恐慌亦集數十人會議令工人先行動作允爲加增第須三日後公同議决始可照加云 
　　兌錢之衝突揚州院大街德春錢莊十三日晚派夥友季長林何成申持豫隆祥錢票向轅門橋街瑞泰莊兌現計銅元票二百六十五千文照錢業例十文念文銅元兩相對搭瑞泰搭至一百五十千文並有火燒銅元十千文在内何等不允與瑞泰執事土純衝突何成申被毆受傷其同來之季長林回莊報告當由店東黄錫三及何父星五向該莊交涉未識若何了結云 
[杭州]  
　　小木索加工價案杭垣風窗小木工人索加工價一案己由各店集議加給三分呈省會警察廳備案奉批呈悉此案業由本廳派員查明風窗小木各匠工資原係每日洋二角二分今照大木例每工加給三分合爲二角五分即仰該代表等知會各同業遵照付給所呈公議規則四條准予備案此批凡我同業各店自後各宜遵守儻有私自亂規違背廳批由同業公呈究辦如各店邀友帮工在十天之内每工大洋二角八分以示優待云云惟小木業代表陶玉堂要求加價六分以致全體罷工兹每工價加洋三分陶雖具結出廳十四晚又在各茶館與全體工匠集議謂此案己運動將熟如能再停工數天必可逹到六分之目的以致一般無知之徒被其誘惑仍不開工云 
　　省議會消息浙江省議會定於二十日正式開會各議員到省者己有十分之七大約三四日後可以完全到省聞擬於十九日先開談話會二十日上午舉行開會式二十一日下午選舉正副議長尚有審議長及各股審查員依次分日選舉云又一函云浙議會開會伊邇内部改組己裁减臨時書記四人添雇工役二人至近日議員到省者據傳己逹一百零二人而向議會簽名報到者尚不滿六十人 
[嘉興]  
　　掘燬稻根辦法海鹽縣擬訂掘燬稻根暫行辦法十二條實業廳以其有開驅除螟害特通令各縣酌量仿照辦理業己到禾其略云螟害以掘燬稻根爲根本辦法定本年秋末冬初實施本届田稻收穫後二十日内須將稻根一律掘出曬乾燒燬無論自田租田均由佃户盡行掘燬租田每畝業主减收租米四升以資貼補届時由各坊鄉警督飭佃户實行俟完竣後再由鄉警具結送縣各區自治委員督飭各坊坊董詳細復騐仍由縣知事派員分赴各區切實查驗一次各佃户如不遵行由鄉警雇工代拔應需之資責令該佃户如數償還鄉警奉行不力或有需索情事由坊董報告自治委員呈請縣知事撤换如果坊董視爲具文扶同徇隠一經察出由縣知事申斥免職自治委員未能督飭所屬拔去稻根致螟蟲復生應受懲戒處分出力人員由縣知事擇尤獎賞或呈請省長嘉獎云 
　　拐物逃逸請警追查前日下午五時許有自杭乘車來禾之紹興婦人丁徐低氏至禾購辦皮貨比及臨平車站遇同鄉某甲代爲購買車票并路中一切照顧殷勤至禾後偕入城與鼎大裕元兩皮貨店共購得貨約四十餘元之譜後因投宿何處未定遂將該網暫寄該兩店約明日行時來取男婦二人一同出北門至塘灣街秀州客棧投宿不料某甲以購物爲名匆匆出棧折至城内將該貨取去竟蟬蛻而去該婦人久候不歸始起疑心即往該店詢問店夥答云爾同來之男人早己携去始知被拐憤不可遏當即差人四處追尋則己如黄鶴一去不復返矣該婦亦無可如何廼至該管警察三分所報請追究 
　　勘荒後之消息嘉興本届蟲災較往年尤甚以致四鄉告荒者日有數起而又以北鄉爲最多故張知事特派陳科長帶同徴收吏張某等往勘兹己返禾聞所驗之處均有蟲傷而其秋收可有七成希望云 
雜評一 
[參戰軍（默）]  
歐戰正議休兵條件而我國之參戰處則正謀發展吾不知參戰處之發展將何用乎 
或曰中國之參戰處可以參外戰亦可以參内戰外戰雖停内戰未息則參戰處正大有可用不觀今日南京官廳布告參戰軍之赴閩乎旣大書特書曰參戰軍赴閩則非參内戰之明證而何 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江寛案二次開審之第二日]  
　　昨日下午爲滬南海軍司令處特組之海軍軍法會審所開第二次審訊楚材兵艦撞沉江寛商輪一案之第二日午後二點半鐘仍由海軍部所委五法官會同理事許繼祥曁各代表律師等出庭審問旁聽席上英法美義等國領事亦皆預焉開審時首由原告招商局代表哈華托律師令傳江寛船大副丹國人亨立生至案由哈律師令亨聲訴一切亨立生稱在江寛船充任大副於本年四月二十五日八點鐘船過七里河當由領港照章交代船主駕駛我輪值六點至十二點一班肇禍之時我適在船頭上先見楚材桅桿燈繼見紅綠燈遂聽見本船放汽聲二響未幾楚材放一響及後本船又放二響未及四分鐘即見楚材直衝而來本船己靠左面欲避詎己不及即遭楚材攔腰猛撞我知己肇禍即奔至望台告訴船主應將本船靠岸行駛我又往下艙察看被撞之處重又奔至船主處告彼應將救生艇放下救人遲恐不及言畢又赴下艙告訴衆搭客囑令彼等速往上艙逃生正在佈置間忽覺船面與船底如脫離狀我即奔入自己房中取得救命圈套在身上出外見兩船擠在一處不久即分離我知船必沉没亦即跳入水中逃命後幸得人救起云云述畢由穆安素律師逐層盤駁至三點鐘之久該大副對於失事時間行駛方向均未記清不能答復繼由穆律師問曰兩船相撞時有無搭客跳過楚材亨答未見穆又問彼時天氣如何答稱極明亮是時即由穆律師將中國航海袖珍指南交亨查閱問四月二十五日太陽幾時落山天色何時黑暗亨答稱書上載六點三十三分落山七點十八分天黑即由穆律師將書呈堂證明失事時天氣明亮一說之不足爲證並又問亨曰據爾所述江寛每點鐘行七哩楚材行八哩而失事在末次汽聲後四分鐘則失事時兩船之距末次汽聲時之地點可以推算應請於圖上標明亨答稱不能穆又曰爾係專門家應能標出亨乃照辦旋復經穆律師指出錯誤亨言船上羅盤或有錯誤至一二度者亦未可知穆又問爾曾否查明羅船究　錯誤幾度答稱未曾查過云云直至六時許始行散庭法官於離庭時宣告十六十七兩天繼續審理十八日須暫停止延至二十一日（下星期一）再行開審云 
又一訪員報告昨日續訊江寛船被楚材兵艦撞沉案到庭者悉仍其舊惟旁聽人較前日略少午後二時四十分宣布開庭先由理事官許繼祥陳述昨日鄂省代表律師穆安素之繙譯譯差江寛船向左駛變向右駛請堂上更正之並有英美領事起而作證昨日確係譯差堂上允爲更正繼命證人江寛船上之大副西人亨立生上堂由哈華托代表麥克志律師詰問爾在船上眼見碰撞否答因患病在醫上船未幾未碰撞前立在艙面上約五六分鐘到七里灘地方我立在船上橋樑上至七點餘鐘天色甚明並無雷電有三里多路可以望見問爾在江寛船見楚材在何處答在美孚火油池下面是時穆律師起而陳述謂證人言語不甚清楚應請立正堂上卽命其面立麥律師又問先看見楚材何燈答看見楚材桅桿燈紅燈後見綠燈問爾到底看見楚材兵艦在何處答在美孚火油棧下面楚材在右邊我立江寛船左邊問江寛船離開楚材有多少路答約一英里之四一問江寛船係何方向答船主曾拉回聲二響穆律師又起立反對謂方向有無改變答看見在右其時江寛在油棧相近問聽見楚材有回聲否答祇一極短之回聲聞楚材放聲後爾船如何答祇一霎時又聽得江寛船拉極長之回聲二響後江寛仍向左行看見楚材直撞問爾見撞後有燈否答看見楚材紅燈問撞在何處答在第二火艙穆律師又起立反對麥律師詢證完全引誘問爾在船上橋樑上有無聽見電話答聽見有的問看見紅燈之時爾在何處答由左往右邊問爾在右邊否答在左邊問爾在右邊看見楚材機器快慢否答不能話問江寛對北江有多路答約四十餘度問撞後爾如何答我即跑至橋樑與船主說呌船主將船駛至岸邊（因岸邊水淺）問碰撞之後離開對岸幾何答約五六百尺間碰時在何地答在福中公司下郵船之上問楚材撞進有多深答三四尺見船首赴北我即往房間取救命圈後見勢危急卽下艙呌唤客人到艙面因該船上半係木質想無妨碍問當時船掉轉方向答己旋轉由左向右問楚材撞上來有多少時間答祗一霎間穆律師又起立詰問該大副口供其最關緊要者爲江寛船方向究在左邊抑在右邊而該大副供江寛船始終遵照航線行駛並未改向以江寛船所行航線其西名西南半西（譯音）穆律師駁以西南半西不可走答一定可走當訊問時有楚材管帶站立觀圖麥律師反對不應在堂指揮穆律師則謂被告人應當到庭旋由穆律師問該大副江寛船走多少答江寛一時走七英里楚材走八英里此外所供與前相同問官以訊理時間規定六時現己届滿即宣布退庭並宣布明日續訊後日停訊至下星期一再行續訊 
[全國教育會聨合會第五日開會紀]  
昨日爲全國教育會聨事會開會之第五日先由北京教育會代表陳君寳泉報告北京教育狀况略謂北京大學自蔡子民先生主任後改良文學注重實用將來可爲學界放一異彩高等師範學校頃設預科補習科并注重社便服務之訓練法政專門學校設實習裁判科工業專門學校設染織科醫學專門學校設醫院農業專門學校設林産製造科均極發逹女子師範學校附設女子中學並增國文圖畫手工各專修科此部轄學校方面進步之大概情形也其他學校統歸京師學務局管轄學務局因北京地方教育無的款僅限於政府之補助費不能擴充學校僅能改良學校内容此一年中各學校於體育訓練兩方面均有進步至職業教育現己設有商業補習學校兩處又女子花邊工藝傳習所一處又第四高等小學設石印科通俗教育則設有通俗教育講習所講演練習所及兒童圖書館至鄙人個人主張當以學校爲社會教育之中心云云次京兆教育會代表李君搢榮報告本區教育狀况略謂京兆教育經費原定無多現受京鈔影響益形困難即就通俗教育而言原有宣講員二十餘人今减至九人至各學校亦均陷於危險地步地方官對於教育雖極熱心但以現狀觀察恐不易維持次直隸省教育會代表劉君炯文報告直隸教育狀况略謂直隸自教育廳成立以後省公署即裁撤教育科教育行政因無掣肘之虞此一年中用省款各校得略有進步亦賴於斯去年因水災各縣學校損失甚大幸而今年麥秋兩季收穫甚豐官紳亦極力補救至今年冬間當可恢復原狀至於通俗教育仍照舊進行職業教育尚未辦到云云二時半開審查會析爲甲乙兩組至四時半散會 
　　附招待日序單（全國教育會聨合會事務所訂） 
星期（二）十五日（三）十六日午後五時假上海公共體育場開第一次茶話會七時便餐（四）十七日午前八時半在四馬路胡家宅振華旅館齊集九時參觀德國小學校（五）十八日晚商務印書館宴會（六）十九日午前參觀商務印書館印刷所（日）三十日午後三時哈同花園游園會六時歡迎會（江蘇省教育會中華職業教育社合開）（一）二十一日（二）二十二日午前八時半齊集四川路靑年會九時參觀美國及日本小學校晚七時半靑年會歡迎會參觀房舍演影戲（三）二十三日午後五時假上海公共體育場開第二次茶話會七時上海學界歡迎會八時半商務印書館影戲（四）二十四日（五）二十五日（六）二十六日（日）二十七日（一）二十八日（二）二十九日（三）三十日 
[總商會互選會長]  
　　上海總商會前於隂曆本月初九日開會選舉會董當選之名單票數均紀前報昨日該會致新舉各會董公函云敬啓者本總商會改組後第二届選舉會董己於舊曆九月初九日午後三時由各會員監視開票計當選會董三十五人先生共得口口票當選會董兹定舊曆九月十六日爲會董互選會長副會長之期送上當選會董名單一紙並選舉會長票二紙即請台端查照妥爲選定分塡票内於九月十六日午後三時駕會親自投匭並乞届時監視一切以昭愼重事關選舉幸勿遲延是所至懇 
[金融市况與和議之關係]  
　　字林報云本埠金融市場一遇歐戰議和消息則滙兌率輒受震動其實暫時無現銀來滬至少須俟一月之久美國暫禁現銀出境私人無從得銀蓋存貨皆在政府手中也本埠銀根仍緊拆息昨漲至百分之二十七云 
[美國銀行事業之擴張]  
大陸報云美國紐保證信托公司重要職員賚恩氏與道森氏己由紐約抵滬佈置在滬設立亞細亞銀行支行事宜此銀行總部設於紐約集有資美金二百萬元又餘額金五十萬元今擬在中國日本俄國各大口岸設立支行云 
[浙路股東陳述損失之電稿]  
　　北京大總鈞鑒聞公就任欣忭莫名浙路股欵自五期以來俱以不兌换紙幣開付旣受延期之損失復蒙鉅大之折扣艱苦萬狀筆難盡述涸澤之鮒久困車轍爲霖爲雨端賴吾公不日會同蘇路股東公開大會推舉代表入京晉謁鈞座上陳疾苦先此電逹無任主臣浙路股東楊起澄等叩願 
[滬杭甬路不收京鈔之原因]  
滬杭甬路局昨奉交通部令開據浙路股東呈請飭滬杭甬路收用京鈔一事除批查浙路股東等請求滬杭甬路局收用交通京鈔一節前經本部令行該路局核復并批示該商會在案兹據該路局呈稱查浙路股東欲以抵還股本之交通京鈔使用於滬杭甬路詳閱原呈情詞其爲迫切惟本路係借欵之路合同條件較嚴收支各欵悉由洋帳房經手與京奉京漢京綏津浦各路情事不同所請各節自非徴取洋帳房同意未易實行奉令以後迭經熟商洋帳房迅定辦法現據聲稱本路開辦至今積虧甚巨加以煤觔日貴支出更大即使以營業進欵儘供營業費用尚有不敷之慮若收用跌價紙幣周轉更艱窒礙甚多勢難照辦等語再四磋商堅執未允極知浙路股東等所請出自眞情而路局所處地位實有不得己之苦衷未能即行收用理合據實呈復等因到部合行批示仰即遵照等因印發外仰即知照 
[依周塘枝路亦將興築]  
　　上寳兩邑依周塘馬路工程告竣在即滬北工巡捐局擬將勘定枝路接續興築以利交通而興市面己紀前報兹悉該枝路係由依周塘中虬江橋南首向西開築經沈巷鎭直逹江灣跑馬場接通馬路規定路面四丈（與幹路同）中問並無橋樑經費稍可節省惟盧護軍使前爲調遣松滬吳淞三處軍隊便利起見擬俟依周塘馬路告成以後即在中間續築枝路計分東西二段東段自該塘虬江橋南築至江灣西段由江灣接續向宋墓新建營房前往西經車袋角逹梵王渡徐家滙繞越租界至龍華所有測勘路線等事皆己預備惟經費浩繁籌措匪易故目下准將東段枝路先行開闢云 
[染織工塲附設學校醫院]  
甬商董裕珍曾經籌集鉅資在依周塘虬江橋堍購地數十畝起造房屋創設裕成染織工場業己將届落成開工在即刻又擬在工場中創立學校一所所收學生概不取費一切開支全由董君獨力擔任現己起造校舍延請王際亨籌備校務並於工場側創辦醫院本一所聘任内外科醫士預備常年施診给藥所需經費亦由董君認籌現正趕爲組織擬與該工場同時開幕惟學校因籌備非易故决計於明春開學授課云 
[私運米糧之偵查]  
　　滬市米價自齊省長嚴禁出口以來業己稍見平落不謂近又有入借重軍米護照夾帶私運由火車裝往濟南大連間接出洋南市方面此五日間打包裝出己逹二萬餘石昨日南北米業董事張樂君錢貴三等以同業發米各行家亦己嘖有繁言遂由張錢兩君擔任調查如同業中果有貪利私運情事一經查明卽由公所開會從嚴處公云 
[四誌反對縮短分運單期限之堅持]  
南市商界反對縮短分運單期限一事油豆餅雜糧等業又訂十五日在萃秀堂開會集議己紀前報昨日屈期午後三時該業行號執事到會者六七十人除報告開會示旨外即由業董張樂君宣告自運單縮短期限以來同業之米麥雜糧豆油等貨棧者爲數不貲浦東容大棧一家己存積大　牛豆油三千餘件其餘貨物尚難計數目前銀拆漲至七錢左右轉瞬九月底長期將届若運單收缩貨未脫售而所捐之期間己過不免重行報捐現在商家困難己逹極點再行加重負擔殊不能堪且己經稅所查出過期運單之捐票即被圈銷以有用之票頓爲無用殊難甘服我油豆餅雜糧等業爲各業之大宗對此若何辦法請大衆各抒意見以便當衆討論云云嗣各同業起述現在所有棧單與過期五個月分運單捐票其數己多貨物積滯不能脫售實於營業前途大有阻碍應請商會轉懇稅務所陳所長迅電財廳禀明困難情形設法變通云云當經决議預備函致縣商會轉請稅所長面禀財廳長予以通融辦法將前令撤銷如仍不能逹到目的再行商榷最後辦法議畢散會 
[虹口鬧事餘聞]  
　　英文滬報云虹口鬧事之報告書定於十六日午後交工部局議董核議作最後之决斷此項報告篇幅甚長大約下星期内可望公佈工部局議董將愼重考察鬧事之原因决定負責之人並討論受害者撫恤之問題其集議之結果極爲滬人所願先知也 
[新閘路前夜之刦案]  
前晚十一句餘鐘有身穿藍布短衫操本地口音之盜匪兩名至新閘路長泰里口二千另七十三四號門牌恒利烟紙小京貨店以購買香烟爲由跳入店堂袖出手槍利刃向該店東夥嚇禁聲張當將賬檯上鈔票現洋八十五元小洋七十五五角一併攫取而逸殆店主甬人馮金鶴往報新閘捕房立派中西探捕馳往兜拿匪己遠遁遂即據情回禀捕頭轉禀麥總巡通飭各捕房中西探捕一體留心偵緝務獲嚴究 
[攔刦金條案近訊]  
公共租界南京路大豐永金舖於去年陽曆十月十九號車連值洋二萬二千元之金條至滬西某銀爐鎔化迨至勞勃生路被乘坐汽車之盜匪多人持械刦去當經報捕拿獲盜黨數名解送公共公廨訊供分别押辦嗣又經特别機關中西探目偵悉南翔人顧漢高（即辛明頭又名蔡和清）與此案亦有關係將顧拘解公廨訊供管押在案昨晨復由捕房解案由西探目壳羅香華探目陳雲忠華探張炳成等先後上堂禀明前情請爲訊辦經王崧生襄讞商之美副領事德君以大豐永號一案前由英領陪審判顧帶回捕房候英領堂期解訊 
[續募美國戰債之成績]  
英文滬報云美國自由公債募集之期只餘兩日當此期内購劵者極形踴躍據昨日（十四）之成績以觀則募債之總數必將逾金洋一百五十萬元今日（十五匯水平穏購劵者羣奔走於各） 
銀行之門華人購者頗多料最後債劵售出之前華人之捐數必甚可觀十四日共售出金洋七萬五千九百元自售劵以來當以此日爲售欵最多之第二日連前售劵之數本埠共逹金洋九十萬零三千九百五十元再加外埠之欵總共逹金洋一百十八萬二千二百元 
[擅用小輪之處罰]  
　　本埠美孚油行控告愛斯拉壇用其小火輪一案在英按察使署連審兩日昨由陪審員斷定被告有罪堂上當即判罰愛斯拉洋二千元完案 
[赴日自費生須向監督報到]  
　　上海縣知事接江蘇省長公署訓令云案准教育部微電開據留日監督處陳稱各省自費赴日各生必須携有各本省署公文或本部證書抵留學國後至監督處報到歷經本部於三年一月部令公布並於六年九月重行布告均登公報在案彭前監督截定本年三月末日爲限金前代監督復展至四月末日現於限後東渡昩於部令致經拒斥者仍不乏人擬再展期至本年十月末日爲止無論新舊各生己報未報須一律來處報到以備考核等情到部特電請貴省長轉飭教育廳分行各縣切實布告俾衆周知至級公誼等因准此除令知教育廳查照外合亟令仰該知事即便遵照辦理此令 
[組織粤僑商業聨合會續誌]  
　　旅滬粤帮廣肇同鄉會等十一圑體在江西路恒安里租賃房屋組設上海粤僑商業聨合會從事佈置等情己紀前報兹悉該會内外部一切設備業己大致楚楚規模頗爲宏壯會章細則刻正詳加擬訂不日即可脫稿昨經各會員商議後擬以隂曆九月十五日爲該會成立開幕之期云 
[復訊僞造棧單之騙案]  
德昶潤等十餘户在公共公廨呈控己閉大豐永雜糧號主張禹門私造僞棧單騙抵巨欵逃匿北京等情業經捕房先後將張與關係人李儒人宛子瑜等拘解公共公廨訊判李宛分别交保張押候訊究等情迭誌前報昨晨又由俞襄讞會同義羅副領事升坐民庭復訊先由德昶潤代表律師上堂陳述案情請爲究追張禹門亦延律師到堂辯稱原告所控數目相符其棧單並非全數僞造己有多數提到貨物應請寛限設法清理李宛兩人亦均延律師到堂辯護中西官判宛開釋李退去張禹門還押候展期三個月再訊 
[鹽梟糾衆拒捕三誌]  
　　蘇屬緝私第二營兵士於本月八號在三林塘港查獲鹽船十三 
 
 
 

Page 11

 
 
艘旋被上邑方　　地保楊秋榮偕同大帮鹽梟三四百人持械刦奪毆傷官兵多名等情己兩紀前報兹悉此案宋統領據薛營長報告後以地保竟敢率領大帮梟匪持械刦鹽殊屬不法己極現各梟匪雖己逃逸自應先將該地保楊秋榮提案勒令交出各兇匪懲辦故於昨日函請上海縣沈知事迅將地保楊秋榮提案訊辦 
[水警廳派艦巡查]  
　　水警第二廳趙廳長近以時將冬季商船往來儎貨較爲繁多黄浦江爲通逹蘇浙要道自應嚴加巡防以免航商被刦除令飭第一區區長轉令所部各隊長派向擇要巡查外並於昨日令飭鈞和游巡艦長董仲發駕艦出巡沿浦各港口務須派兵乘坐划船入港游弋以防匪船濳匿云 
[國有鐵路准售圑體聨運劵]  
滬寗滬杭甬路局奉交通部令開查國有各路第五次聨運會議議事錄所載第十二議决案關於圑體聨運劵之發售業經照准并經京綏路局擬具華英文章程草案呈部發交聨運各路核議在案兹據各該路先後簽覆到部除學生圑體旅行聨運券現准交教部咨請議訂優待辦法應另案核定飭遵外兹經本部詳加彚核採取各路獻議核定國有鐵路圑體旅行聨運券章程十一條合行配譯洋文附發應由各該路從速籌備尅期實行并將開始發售圑體旅行聨運劵日期具報備案再此項圑體旅行聨運劵式樣及各路聨站票價應由京奉擬呈本部核定以便頒發各路一律遵辦除分令外仰即遵照 
[公共體育塲技擊部規約]  
上海公共體育場新定技擊部規約照錄如下一體育會會員有志入技擊部者以確有職業或在校學生爲合格並須經學校或其他圑體或正當營業商舖工場蓋章保證二技擊部會員學習一年經指導員認可本場給與初級證書學習二年給與二級證書學滿三年者給與完全畢業證書三技擊部會員須依時來場學習如有事不能到者須先請假一年缺席滿十次者不能得證書四入技擊部按月須納費小銀元五角其服裝等須依技擊部規定式樣自備 
[禁絶渡夫勒索之辦法]  
　　浦東商民朱維藩等昨呈工巡捐局文云爲擬具辦法呈請核准賜行事竊黄浦八長渡渡夫加資勒索擾害行旅迭經公民等呈請取締業奉布告厲禁在案詎各該渡夫陽奉隂違恒以無制錢給找爲詞仍舊收取十文市舶科承辦人錢寳如與之通同一氣視若無睹歷由鈞局派員調查始得違章實跡屢屢處罰怙惡不悛因擬制定竹籌以爲限制曾由公民等呈求省長核准施行旋奉批示仰逕向鈞局呈請辦理等情查現在通用一文制錢缺乏本市場實况該渡夫等藉口原非盡屬無因特農民擔販所得無幾毫釐之資亦爲汗血所得豈容多方勒索任情剥削若不設法補救曷足以安行旅而恤民艱管見所及擬由鈞局制定價值五文之竹籌令各該渡夫頭繳價承領如遇渡客過渡付當十銅元一枚者找籌一根所找之籌即作下次渡資或由各該渡夫頭委托沿浦商店調换錢籌藉充臨時貼找若是則種種弊竇胥可不禁而自絶惟查該渡夫違章勒索任意敲詐遇有違抗到局祇奉罰洋一元致該渡夫藐視法紀嗣後倘該渡夫仍前違犯可否將船扣留充公以儆將來抑或將八長渡義渡由局雇摇所取渡資収歸局有餘資撥充路政經費免致擾攘與治安大有裨益爲再合詞請求核准施行實爲公使謹呈 
[取締長警之規則]  
一區二分署警佐王清和近因冬防將届於前日會同巡官李鴻元等籌商防護辦法擬定規則照錄如下（一）雨衣有破裂者油補扣鈕缺少亦一律補齊每值下雨時即須聨雨帽齊着雨止即行脫下勿因熱有雨不着勿因冷無雨反着雨衣（二）崗警值崗時注意禁止兩人同乘一車者遇有之即令伊停車另乘（三）冬防漸近廳派稽查員到各區抽查巡邏箱巡邏警裝牌時須要注意（四）馬路兩旁時有小攤須時加驅逐各商店有任意堆積零物門板者須時加禁止貨物准其出入不准停留然須和平勿起衝突（五）馬路一帶凡電車停止處常有洋車停放實與交通有礙崗警須時加驅逐惟小東門左右最爲繁雜該崗警尤須特别注意（六）馬路一帶來往各種車輛最多時常發生事端該崗警注意於馬路過往電車汽車時崗警須要舉手攔阻後方街道内外出之車輛與行人等以免發生意外廳長汽車馬車尤須注意（七）廳長在馬路過往時由十五號崗警下崗報告（八）各崗警每值一崗須知附近左右有何大商大紳道路由某處通某處以便易於保護且崗警在崗來往梭巡勿須呆立一處勿與人閑談（九）各崗警每於接换　時皆須將崗上所辦之事告知接崗警以便易於注意廳長出入馬路崗警尤須交代清楚（十）巡邏警及崗警於夜間注意來往行人有行跡可疑者須和平察問以免偷盜脫逃而易於緝獲（十）（一）槍械常擦服裝修理勿得任意污損實與外觀有關（十）（二）冬防漸近各棚長警於職務時均須克盡厥職勿生疏（十）（三）以上各條均須確守遵行遇事尤須和平辦理各棚巡長尤須時常講說以免日久生疏 
[靑年會今晚之演說]  
　　四川路靑年會於今晚（禮拜三）八時請本會留學招待部主任李啓藩君演說美國最近之情形並演美國風景之活動影戲李君始於上星期由美返滬届時演講定有一番新智識灌輸我靑年凡有往聽者無需場券云 
[圖畫美術學校函授部近狀]  
　　西門外圖畫美術學校所設之函授部近來延聘前主任劉庸熙爲總編輯員各種範本必詳加校訂後始行發出編緝動植各物講義均參考學理辨物辨志詳爲說明使學者多識鳥獸草木之名用培博物之智識肖像範本均擇古今中外有名人物於國家興廢存亡有關係者冩出其有容使學者能鑒别忠佞賢奸臧否得失以增歷史之智識至於人物風景則必選雅人架致美女時裝名勝古蹟而繪畫之使學者熟諳風土人情與文化之進退社會之趨向他如配置繪具方法及隂陽光暗原理無不明辨以晰函授各生接到範本一望瞭然别設稽查部延專員逐日稽查對核批語察騐程度如有不合處隨時更正使學者易於獲益免致有過不及之弊 
[學生勉勵會歡迎新會員]  
　　北四川路一百零六號宣道會學生勉勵會於本月十一日假座懷史堂開歡迎新會員茶會首由主席陳賢志宣佈開會理由繼龐守愼祈禱奚志賢讀經次由陳繼鐸黄上澤二牧師演講教理男女唱詩班周昌濬姚悠斌余鶴應陳少美林愛珠譚素珍譚愛珍張賽英等唱英文詩後由伍小組祈禱茶點散會 
[少年圑江灣吳淞宣講紀]  
　　省年宣講圑遠遊隊第二隊汪震陳子和顧惟一等於日前（十三日）赴江灣吳淞宣講公衆衞生烟酒賭博之無益戒迷信以節糜費聽者莫不歡迎至暮始返全國教育會聨合會北京代表梁載之君亦偕該隊同往調查内地風俗習惯以資參考聞梁君對於通俗教育頗具熱忱擬回禀教育部請贈以獎章云 
[洋糖雜貨公會開會記]  
　　洋糖雜貨（即北貨行）同業以本年北省水災歉收又以匪類横行徐州毫州萬縣等處皆己備受影響而本埠同業行家仍有貪做生意濫放客賬等事雖於春間迭次整頓恐仍不能一致現自十月起至歳暮爲生意發逹之時故於前晚經該業會長姚紫若及同業三十餘家在小東門外洋糖雜貨公會開會由姚君將北省各埠來函報告本年收成狀况後謂觀此情形各貨成本必照往歳增加十之二三吾同業自應遵照規章切弗濫放賬欵致碍行規如有不能按期結清者儘可報告公會同業一體拒絶交易庶不致有虧成本云云衆皆贊成而散 
[鐵蓋鐵箱改用水門汀]  
　　滬南工巡捐局及内地自來水公司因各處路旁之隂溝鐵蓋與水龍頭下之鐵箱灣兒（譯音）等屢被偷竊現均擬改用水門汀澆成箱蓋次第裝配業己分别查明所失數目地點派匠配置矣 
[委任緝私隊長]  
蘇屬緝私第二營第一隊隊長王廷珍第二隊隊長王錦鑄均因舞弊撤差留營候辦所遺之缺昨經薛營長委任張秉月爲第一隊隊長沈幼卿爲第二隊隊長業己呈報宋統領查核矣 
[招工浚河無人應募]  
　　上海南匯兩縣交界之三林塘港淤泥淺塞不便交通曾由該二縣知事呈奉省長批准開濬自三林廟起迤西至港口爲止計長七萬九千五百二十六方議定挑挖夫役工費每方一百八十文乃自出示招工之後無人應募沈杜二知事以工費在苛增至每方洋兩角詎料仍無夫役承挑是以擬再召集紳董籌議辦法云 
[女孩指控拐子]  
　　無錫人餘培榮家住西門外萬生橋附近其妻張氏年三十五歳生有一女小名阿毛年己七歳本年五月二十六日該氏與女忽然失蹤徐四出找尋毫無影響前日徐之友人在蘇州將阿毛尋獲送回上海經徐向阿毛詰問據稱當時同母被隣居之通州人湯洪才拐出母親己被送往通州我被誘至蘇州出賣經熟人遇見得以送回等語徐遂於昨午在西門將湯尋獲偕同伊女阿毛扭控地方廳請求訊究當經檢察官諭令徐父女退去湯押候訊辦 
[認領迷路女孩]  
女孩陳田才前在法租界爲捕查見帶入捕房施送法公堂詰據答稱揚州人隨四姨丈來申擬至杭州找尋父母在途失散等語判送善堂留候家屬認領在案昨有陳鼎勲投案聲稱陳田才係民人之女兒請求給領中西官准將該孩給予領去 
[閘北救火會附設牛痘局]  
　　閘北二叚救火會會董曁會員近在該會内附設施種牛痘局一所延聘中國公立醫院醫生陳維翰林春山二博士承乏每逢星期日下午二時至四時在該會施種定於下星期起（十月二十號）實行 
[嘉定法警協提婦孺]  
　　昨日上午有嘉定縣派來法警協同閘北水巡隊長警在蘇州河内江北船上拘獲婦人姜李氏高郭氏及小孩等共五人據聞二婦之夫與行刦嘉定某姓案有關當解司法科訊核 
[姘夫之没良心]  
　　蘇州婦人王顧氏向在某姓家帮傭積得工資洋十餘元擬回原籍昨令姘夫羅阿榮携取包囊伴送至滬寗車站詎羅心存不良行至中途乘間逸去將包寄存友人吳福根家希圖質洋化用被氏尋見訴由包探金福壽將羅連贜一併帶入捕房抑候解送公堂訊辦 
[孤兒苦無依靠]  
　　住居浦東之十三歳江北男孩左扣子近因父母雙亡全無依靠昨在虹口海勒路徘徊哭泣被包探麥阿慶查見詰悉前情遂將該孩帶入捕房禀明捕頭留候送廨請示 
[酒後戲謔之嫌疑]  
住居滬寗鐵路北之江北人劉德玉有女名阿二年十六歳劉家有餘屋轉租於同鄉齊小九子夫婦居住前日齊於酒後與阿二戲謔即被阿二告知其父謂齊欲拐伊逃走遂由劉將齊扭控四區警署轉解司法科訊辦 
[被騙白米之追究]  
　　米販蔣雙保石湘田二人近以僞莊票向常州協源米行及米客莊甫良騙得白米二百石逃來上海石有姘婦董桂氏住居閘北三畏里十六號門牌前日莊偕協源行主章明松尋往該氏家蔣石二人均從後門逸去當將董桂氏扭控四區警署張署長諭送司法科押候訊究 
[欠欵業己理明]  
　　米店主胡忠安家前至法公堂控王榮林虧欠米價洋五十一元延約不付請爲追繳等情判王交保出外限七天還洋在案昨因届限又經傳訊據原告禀稱被告現己托人前來理明可請銷案中西官准如所請遂判將案註銷 
[媳婦控姑虐待]  
　　西門外義弄羽士趙湘泉之妻殷氏向與繼姑薛氏不睦殷氏之父前因事與薛氏涉訟法庭殷父曾被拘役十天因此姑媳之惡感更深昨午又因家務衝突當經隣人勸散旋殷氏即至二區警署控訴被姑虐待毆傷面部請求訊究該區因案涉刑事着自赴地方廳喊控當經檢察官諭飭趙殷氏明白補詞呈候騐看 
[調戲女工拘留五日]  
浦東爛泥渡鎭紗廠女工沈妙林年二十一歳前日傍晚由廠放工回家被徐童福尾隨調戲以致互相口角當經該女報告三區巡警孫起升將徐拘署訊判拘留五日期滿交保開釋 
[搶取烟土之懲治]  
　　崇明人劉阿二曾在雲南路串黨搶取婦人陳王氏值洋五百五十元之印土一隻逃回原籍經氏報由老閘捕房諭着特别機關中西包探協往崇明將劉與同黨丁世奎一併移提來滬解送公共公廨訊供收押在案昨晨復訊先由中西探目上堂訴明前情次由原告陳王氏投案述明當時被刦情形訊之劉阿二供稱此事係邢萬興糾黨所爲被我撞見事後彼等交給我洋六十三元是實訊之丁世奎供不承認中西官以證據鑿鑿未便狡賴判劉阿二押西牢九月丁押二月分别示儆 
[指控誘匿婦人]  
住居城内之吳耀廷指控江西人項瑞炳與妻項蔣氏串同誘匿伊妾等情昨由捕房將項夫婦一併拘解公共公廨經張襄讞會 
英領陪審核奪 
[砍傷女子之结果]  
甬人李阿堯因將西華德路一千四百零七號門牌婦人羅陳氏之女用刀砍傷頭顧被氏報由捕房派探將李拘押昨解公共公廨據中西包探投訴詢據李稱與原告之女阿娥私識己有二年所得薪資悉被取去近因患病歇業留居原告家内養病詎女屢以惡言相侵視爲眼中釘故李忿極持刀行兇將女砍傷等語即經中西官向李研詰一過以其不應持刀行兇判押西牢二月以儆 
[搶攫西人金洋]  
　　匪徒楊大在虹口百老滙路攫取某西人衣袋内花旗金洋二十元飛奔圖逸被包探薛正昌與行人陳阿四帮同攔獲解入捕房押候解廨請究 
[無賴搶取首飾]  
　　無賴沈九香前日在法新租界八仙橋小菜場地方搶取婦人王李氏頭上之鍍金銀挖耳一枝圖逸氏即大聲喊捕適有包探王銀桃到來將沈拘獲連同原贜帶入捕房昨解法公堂先由該探上堂禀明前情請究詰之沈供認不諱判押西牢一月贜給原告領去 
又廣東婦人高徐氏住閘北虬江路前日由親戚家歸中途被匪徒張福寳搶去金押髮一支　逃該氏大聲喊救當由崗警追獲人贜押送到區申解警　發交司法科詰訊後於昨函送地方廳午後經檢察官提訊一過判令押候究辦 
[貼償受傷人醫費]  
扛夫劉六前日在北蘇州路用江棒將同伴高有成毆傷被高報告捕房昨派包探將劉拘解公共公廨經中西官訊係爭扛貨物起釁惟劉不應行兇判令繳洋五元綸予原告貼償醫費 
[捕頭破獲烟窟]  
　　前晚八時一刻法租界大自鳴鐘捕房捕頭阿而風西偵悉新街五十七號門牌内有私售鴉片情事當則帶同華探前往拘住吃烟者二十一人抄獲烟槍六支及燈具等件一併帶至捕房詰訊一過諭令吃烟者各罰洋二元斥釋賣烟人徐六順於昨日解送總行轉請公廨訊辦 
[縣署批示四則]  
　　舊花業代表夏同德等爲續舉業董議訂條規請立案給示由呈及黏件均悉該業公所建設有年歷經推舉領袖經理其事禀准陸前縣給示有案現爲維持營業起見續舉業董訂立行規旣據同業全體蓋章公决連署呈請應准備案並給示道守可也名單舊示存查此批 
　　沈金氏代伊子沈耕餘呈訴沈錫金圖害架誣由呈悉查此案原被兩造各有不合業由警察廳訊明判决在案該氏母庸聽人唆使砌詞聳聽沈錫金縱非同宗亦屬同姓此後勿再好訟訟則終凶切切此批 
　　滙昶絲襪號王明遠爲遵例註册請給示公告由呈及金星等商標暫備案此批 
　　陳鴻茂等爲違章設店請諭禁以免紊規由呈悉王姓等租賃市房但標明滙金園牌號字樣並未築成爐灶是否確係開設水爐來呈詞多含混所請諭禁應母庸議此批 
[淞滬警察廳批示三則]  
　　韋産臣批呈及抄附檢察廳批示均悉旣經雙方提起訴訟應由法庭訊明核辦 
　　戚吳氏批據呈己悉查清潔所隸於滬南工巡捐局管轄該氏旣有呈訴仰即逕往請求可也 
　　蔣愛生批據呈各節核與三區警署單報不符有無飾詞狡避之處仰候併案查明核辦 
[寗波同鄉會募捐消息]  
　　寗波旅滬同鄉會募捐期滿現正催繳捐册捐欵辦理結束一面仍行續募計至昨日止總共募到洋十二萬二千五百十九元六角八分銀五千一百五十五兩兹將細數錄后吳梅卿君募李友泉君三十元周增卿君十元潘華發君三元鍾彝氏吳介眉傅和卿吳炳章丁訓來朱才雲傅蓮卿君各一元王茂榮君募陸金水王寳慶洪如金君各五元方友生君三元張偉高俞阿坤史致堯錢榮生吳友貴施星衢君各兩元王雲寳無名氏長勝館無名氏徐永祥無名氏方如棠無名氏謝間苑陳立峰朱應祥施榮善施如卿施聖定姚阿祥張平君各一元王君自助十元程慶濤君募袁生生柳仁仁寅記童仁泰九如堂南號同慶餘記介福號合泰桐油號源和林梅卿君各十元丹鳳樓六元童仁壽北九如各五元程積堂吳坤元方彭齡戴祥佑君各兩元宓克昌包賡科方啓堂張錫華仇美章周克明范興潮周明楣陳瑞盈李洪祖林桂蓀劉雨潤王安之丁錫斗王惠鈞施謁忠都禮榮李謁生羅惠順劉元生丁華璇陳德商江永興徐恒源王道明羅林有陳昌駿姚源茂戴厚生袁惠良王紀安林養晤何瑞成李廷祖李紀春施謁延陳靄堃諸君各一元了忠茂君助洋五十元穆生富君募鄭連根君一元餘再續報 
[介紹新刋]  
　　止園逸民尹昌衡氏著有止園叢書歸上海中華書局發行昨承以第二函見貽（一）原性論（二）止園自記（三）經術訐時（四）王道法言特誌之以爲介紹并逹謝忱 
商務印書館學生雜誌第五卷第十號業己出版錄其要目如下以爲介紹師範生最當注意者種種之世界說電椰子樹植物光化作用實騐法除蟲菊栽培製造法藝菊述要蟲白臘室内害蟲之研究稻田用水中之酸素供給法 
技擊叢刋合戰世界最微細之物 
 [L中華職業育社特别通訊 
[中華職業學校募金圑通告第十號]  
　　敬啓者昨日爲募金展期之末日續承黄少岩君募到四百二十元第十四隊盧少劉君募到一千元現募金旣己期滿一切正需結束除外埠報告遲到者仍請隨時見示認捐而未繳欵者請酌量日期在一月或二月以内代催前途繳欵外又有兩事敬懇察照辦理 
　　一各隊隊員姓名與各隊員募得細數乞分别報告以便比較多寡附奉表格口紙藉備塡註其己將捐册捐單寄社者即由社代編但臨時加入户數仍盼通知庶免遺漏如有尚未截止者俟截止後續報 
一捐册收據如有未檢還者乞檢齊寄還如未用畢俟用畢後續還 
以上兩端倘能早日撥冗辦竣惠下尤爲感泐如有需社代爲通函等事但請示知自當照辦此次募金承諸君熱心賛助犧牲寳貴之光隂從事勸募感拜嘉惠永無旣極統容緩日專函道謝敬此通告惟希公鑒朱慶瀾聶其杰同謹啓（十月十五日） 
來函 
[黄子餘等致慈善救濟會函]  
　　敬啓者今閱報章漢口籌辦兩湖義賑會發行慈善副獎劵額設六萬張每張大洋兩元照上海慈善救濟會開彩給獎號單爲標準云云竊思發行慈善救濟劵本爲義賑起見第一次以京直奉水災而設名正言順第二次爲兩湖災民起見繼續發行尚有可原今又見浙江塘工劵及兩湖義賑副劵出現查發行彩票向干例禁有案可查想諸君均商界巨子諒亦洞悉獎劵多出一種即商民多受一種之害商民等當此米珠薪桂之時度日維艱諸君不思振興實業返以利誘想爲某等所不取也再副獎劵照救濟劵給獎與滬上花會聽筒無異此種利弊人皆知之旣爲湘民救濟發行奬劵不應再有副劵名目出現將來收兌紅票是否貴會負責立即照兌請即聲明爲荷耑此即頌善安黄子餘董桂舫孫子明等同啓九月初五日 
[吳淞同人來函]  
　　謹啓者吳淞商埠年來迭肇臣災此次大火災情尤重全鎭精華己去大半推厥其原實係街道狹隘所至而火政不修居户多不顧公益對於引火諸物不早屏除至罹屢次慘劇尚不猛省即如荳市街某店於街道中間搭蘆蓆凉棚終年不拆前年冬季己肇火患幸施救尚早不至成災同人等迭與磋商囑爲早拆預防後患詎店主漠視公益置若罔聞此次奇災後同人等又與懇商拆去仍置不理殊爲可慮爲特凟請賜登來函以爲警告諸希亮察吳淞同人公啓 
[緒成彩綢公司來函]  
　　九月初十日報載緒綸公所重議租彩章程一節查敝同業創設緒成公司原爲便利主顧租借彩綢起見租資一層無論主顧及同業各友一律照章收取藉以律貼開支重陽日邀集同業執事談話係屬向例如此並無開會更改租彩章程一切悉照舊章一概取費傳聞失實恐有悞會用特聲明務祈更正敬頌撰祺緒成彩綢公司謹啓 
雜評二 
[姑息之和平（訥）]  
　　姑息和平之說主戰派所持絶大之理由也以爲姑息之和平必不能終於和平故必欲剷盡一方之武力而後己今世界和平之聲高矣歐戰己議休兵而西報尚謂和平之機未至也我國正謀調和而南北之主戰派則尚請下討俄令也此皆和平聲中之進一解也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
慨時詩 
[遊丹山] [  耐寒]  
　　山在象山城北相傳陶宏景煉丹於此象人有疾必叩才焉城北有高邱翳古眞白祠先生曾採藥山下煑靈芝丹成鶴飛空爐烟狐狸馳留得廟貌在象人有所思 
浮海三千里采藥山之窠煉成不死丹能活世人魔藥灶空餘恨丹井古不波我來瞻道貌灼灼顔之佗 
老申報 
[德前皇彌留記]  
　　兹者德國兵敗說和又有德皇讓位之說其言信否不可知然讀本報光緒十四年三月二十三日所記德前皇威廉第一彌留之文不能不使人深有所慨也其記有曰德皇本紀前於其崩逝之明日己述於本報中至其彌留情形則猶未登報兹據歐洲郵耗所傳亟爲錄登以供衆覽據言正月二十三日皇雖瀕劇然心地尚屬清醒聽報國内武備情形尚無異於平日至二十四日晡後忽然反其常度一時侍疾之人甚恐二十五日病轉劇精神己衰時皇長孫適由山里模定省父疾言旋皇尚能與之言談詢及太子病情及國内事宜二十六日皇之公主偕其額駙入宫問安皇尚能接待且寛慰公主夫婦再三因皇外孫新亡故也慰唁己因自道病情謂自知病魔日深諒己不起云云其心甚爲了了至午間語近臣曰朕甚欲見丞相一面左右聞諭登即飛召卑士麥入宫趨謁旣至與皇談論甚久皇稱謝再三謂卑公能盡力劻勷一心王室至德國有於今之盛皆公之力云語未竟人事即漸昏沉而精神亦聻不加其聲亦因之細小矣至下午五點鐘時左右之人見皇己瀕危即立調宗室諸人至時丞相卑士麥大將軍毛奇及諸大臣等均侍疾於寢宫而皇似欲作起坐狀票體倦甚力有不勝時侍醫即掖皇起坐榻中皇乃親握其后之手并命公主及長孫等近前而精神忽又清醒宫内諸人均能認識即呼毛奇何在毛聞語即趨前聽命皇因并命皇長孫至前先論本國武備繼言德國與各國盟好之意旣又論及各國情形因謂各大國之行事朕未嘗不時刻留心日後某國心如何而起爭端某國必如何而生邊釁又言皇年少時戰功事蹟瑣瑣不休其語甚長奈精神不繼故語未久即又稍歇移時始爲復言如是者數次至十點鐘時始經論畢因欹枕少睡約四點鐘之久至是夜二點鐘時則己睡起時疾更大漸左右見皇情形如此因復召諸人至時皇雖昏沉沉之際然平時所愛者及近侍之人皆能認識并能與諸人握手訣别迨至辰正八點鐘時即溘然逝矣然皇當彌留之際公主見皇久坐恐其過勞因問欲暫爲將息否皇亦不甚覺有倦意時己漸就昏迷然瞀亂之中口猶時呼太子名想皇父子情深念念不能忘於太子也皇之后則自皇寢疾以至崩殂時刻均在榻前侍奉常握皇之手不忍一刻相離而皇將崩逝之時己僵臥床中氣息若有若無乃忽然舉手自捋其鬚雙目微張因問曰何多人至此諸人聞言即近前趨視約逾一刻之久忽覺長歎一聲溘其逝矣至皇臨終所囑皇長孫之語有謂兵凶戰危爲人主者斷不宜於黷武大凡交涉之事若能言歸於好則究以和爲貴雖然事機難料或有不得不戰者則亦毅然出之不宜稍爲自怯今所最要者則係結俄之好勿得稍存疑忌於胸中此實爲善保太平之上策在俄皇素性汝亦早己知之在汝祖且不欲大拂逆之然則汝宜體此心敬禮俄皇勿衰其禮可也言畢而瞑 
新拾遺 
[奇怪之訃文]  
是月十日天津大公報記有奇怪之訃文一叚特轉錄之原文云金君閩人也其夫人周氏於七月初二日病故其哀啓叙夫人之病情令人毛骨悚然兹錄其訃文語（上略）本年二月初生次子象九不十日即起治中饋如常以健産故心大慰乃至該月二十九日夜胸中忽起嘔中逆片刻無己時急延醫服藥投十餘劑始稍鬆動然嘔雖漸止而中部阻滯有若緊束狀歷二月餘雖迭進以攻中之藥旋起旋止病仍依然繼身忽臃腫至五月中旬又益以哮喘曰必數次當其發時頭忽低昻脈息沉伏不省人事每經刻餘始蘇危險甚即易醫以治喘息初似稍減然僅歷日餘復然正惶遽無措間忽泫然語余曰今夜有一人手持布帶必欲負之而去命在須臾不及天明矣聞之毛骨悚然急詢之則以蛇妖對隨即手取一刀在病人周圍連斫數十下無何胸次大寛時病者膽亦壯稱此妖前變之形怪怪奇奇不可名狀近所變純是一人長約三尺六七寸身穿長衫面有虚火塊數點據述於去歳七月内進宅現每日常以種種之言來相恫嚇我以家中人少又農忙之 
際雇傭不易恐以脫人而獲嚴譴故膽怯不敢聲至今夜則自知同歸於死等死也特冒險言之以冀僥倖萬一耳余聞之愈憤將房内一切什物立徙一空而己則鎭坐牀上冀觀其變詎至黎明未見動靜竊念正能尅邪之說殆或然歟至翌日又陪坐於旁比晚余以數日夜不睡兩眼迷離精神大憊時病者身忽轉側見不舒甚又詢之則稱頃此妖又以洩漏故於其腹用手連壓三下而立時腹遂大脹氣機愈窒時親戚屢以立獄爲言冀其速愈勉從之乃甫經定奪而病者稱此妖見告言之又歷歷翌晨並現原形矣事畢妖仍爲態如故計無所出乃主遷回初回後詢悉妖己不見二旬間上部腫勢漸退彼食亦增似入平穏之象愁眉頓展詎至六月底怪狀迭出該妖又現延至七月初二日晨痰涎上湧遂撤手以去云云金君素惡迷信而此次夫人之病而離奇若是眞大惑不解世不乏好奇之士請研究之 
益智新畫 
 
[送禮鴻銓稿]  
抬合（像甘）冒雨農夫（像豕） 
小說 
[短篇殉情别錄] [  蓉之譯]  
　　鼓角之聲有不能使少年人失其戀愛之心者自戰事發生以來各地徴軍聲中每多繾綣情史足爲小說資料然未有若仇司福之所爲其不惜犧牲一己之幸福以報所愛者噫奇矣 
仇司福與華爾脫皆産於考林考林者楷羅拉之一鎭也仇氏世爲望族尤饒種殖畜牧之業凡沿考克山一帶平原之農業皆仇氏産也華氏先世亦嘗爲省中工兵然今己式微矣鎭有一女郎曰瑪林者其父爲省中大學校董亦頗有聲望於福便三人者比鄰而居又同學故過從甚密瑪卒業後卽現身舞台操女優生涯而二人則己由攻錯之學侣進而爲好逑之吉士矣且二人知瑪林皆甚愛己故各曲獻盡殷勤得彼姝歡華爾脫離校投身一銀行爲書記備他日藏嬌計而仇司福則自父亡後襲遺産爲佃主矣二人皆欲得瑪各不相讓朋友之際儼若敵國鎭中人至引爲美談居久之女心焦灼甚乃邀二人而謂之曰二君愛余余心銘之雖然余一女不能事二夫今與二君約自此以往無論誰爲我夫二君必當仍爲朋友二人皆諾女遂歸華脫爾 
女之擇此婿鎭中人頗怪其非智蓋華一書記所入頗微不若仇擁鉅資爲鎭中首富以彼例此相去奚祗天壤然女則不爲人言所動遂於去年春結儷乃不久而徴軍之令至矣華與仇時年皆二十三同往試騐華得許可而仇則以鎖骨血管生有一瘤遂遭拒絶舊例凡男子結婚未逾一載者得免從役然華慷慨男兒也雅不欲以兒女子之情短英雄之氣乃於其年冬自投第一營服伍定於翌年春出發云 
距遠戍之期約二來復華夫人乃爲良人趕製寒衣備征途之用寒燈一豆剪尺並舉悲遠别之有期悵生離之可痛於是積勞而病病且危矣華爾脫驚痛之餘即往徴軍處懇其展緩從軍之期隊中人雖皆華至友然以軍紀所在不能更移不久仇司福詳知其情知華决不能因私害公遂謁醫士求其施刀截瘤醫謂截瘤險事非可兒戲出之且病是症者每多傷亡勸之止仇毅然曰是母傷余當留一書於此詳書地址不幸而余死者爲投遞之於君必無損醫諾次日復往醫名馬丁頗負時譽仇旣至即以一書授之書曰（華爾脫先生收） 
　　醫乃於其頸骨上剜一孔即見血瘤復以刀移去其旁各筋絡探指起其血脈而血管現矣醫之爲此狀極謹愼截竟復取純金之綫柔如絲製紥其傷口緊收之蓋防腫漲爆裂之患也仇年少體壯見效極速未二星期即回考林至之日與徴軍處各員見於私第衆旣至仇立鎖其扉始告以相招之故 
仇之言曰諸君子今日見招蓋欲求君等施恩於三人也三人者誰僕與華爾脫夫婦是也在律下星期華必出戰然諸君豈不知華爾脫非無志懦夫彼未嘗不欲荷戈前驅爲國効力特彼於此時一行其夫人有必死之兆且彼己懷孕異日誕雄亦將來國家柱石坐視不救安乎否乎余前以體病故致遭拒絶今刀圭幸己奏效醫士馬丁言此後試騐端無不合之理因特懇君等復爲余試騐俾得投入第一營以代華爾脫之行諸君知之乎余愛瑪林盡吾力所至世界之大苟有利於彼美者當不惜冒險爲之矧從軍天職寗敢辭耶今華爾脫爲其妻故神志惝怳斷不如余之克任厥職故此求非胡干於法實以事非得己諸君幸許余也 
仇司福言竟闔室之人無不垂涙然羣謂法律所禁不許更易軍書號名乃仇懇之再三局長不得己許之一時後即有一軍用報告曰仇司福體格健全足任軍務華爾脫爲憂勞故神精損失不克稱職准其辭退並囑仇司福暫代定於下星期三出發云 
今仇司福現己往法蘭西助戰而華爾脫夫婦則安居如恒家庭中且增一兒名曰仇司福伊寗脫伊密脫者仇司福之名也讀者當亦知其用意之所在矣 
[自由談之自由談] [  普瑶]  
　　予逢重九佳節閑暇無事作步遊消遣偶過馬上侯酒樓沽飲隣府有西裝友數人拇戰聲喧殊堪厭惡細聆其談論則曰告一大段落又曰告一小段落予聞之不禁頓有所感所謂一大段落一小段落者其即芝泉下野後繼續芝貴下野之先聲歟 
 
 
 

Page 15

 
 
   
 
 

Page 16

 
 
   
 
