# 1901 - 34 - 4909989

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史售實洋五元○十一朝東華錄實洋十元○　　易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨圖三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙　碼洋二元○明季南北　碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家　　碼洋三角○　　　　碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹抵玉堂字彙碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○　　法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閲微草堂五角賭君欲購者請　玉至三馬路申昌　　室或申報館帳房可也此佈 
[寓言接昨稿]  
　　捐納者後增之弊也今欲救前失之弊必先除後增之弊故捐納不可不停也數十年前東南分鋪驟遭變　糜　至不可收拾有人創議抽取貨物釐金以助資本誠所謂不得已之舉也當時聲明事平卽罷乃行之四十年非但不罷網益加密焉罰益加嚴焉固由各分鋪資本恒絀總鋪亦藉以挹注視爲入欵一太宗不知此舉旣曰不得已亦知其有隠害可暫而不可久乎久而忍焉是謂不仁聲明事平卽罷行之国十年不罷是謂不信祖宗以寛大爲心主人亦愛惜物力不肯輕取一毫乃諸夥搜脂剔髄不遺餘力是謂不義果如近來異端之説五常可廢吾固不復言矣否則堂堂一大鋪而行此不仁不信不義之事爲天下所疾首爲四鄰所藉口而尤爲祖宗所痛心吾不知執事諸公何竟隠忍而不思變計也此抽釐之不可不罷也難者曰停捐納歲少二三百萬金罷抽釐歲少千數百躉金當此本短用繁之時失此巨欵將何以支持曰自古理財之經不外開源節流開源節流之道盡於生衆爲疾食寡用舒行我四者之説所入旣增所出大减調盈劑虚何患不能支持乎曰如子言墾荒開礦二者事難而本重功遠而效紆今舍舊有自然之利而爲紆遠重難之圖何異塞井而求泉破甑而鑄𨥏乎且二者往嘗行之徒見其害而未見其利也曰不然夫築室必謀大匠造舟必求舵工爲習其事也寄貲必向殷户托妻必問魯男爲信其人也往者之墾荒開礦所以不見利者以不得其人也然猶有經始得人至今獲利者是當責墾者開者之不善不得謂荒礦之無利固不可因噎而廢食也夫言利者孰不曰開源其亦思源果何在乎古云地不愛寳地者利之源也四裔之人不遠萬里航海求地爲求寶也今我有寳而棄之乃多方搜括歛怨召亡是猶舍其醪醴飮熓酒以潤喉舍其膏梁食漏脯以充腹傎孰甚焉今誠求習其事而信於人者爲墾荒一夥開礦一夥凡集貲用人一切聽之勿掣其肘事雖難而堅忍可濟本雖重而衆擎可舉功雖遠而尅期可成效雖紆而獲利可久不特此也彼攘攘而來眈眈而視者將何求哉吾不爲人將爲之吾不取人必取之此則棄利召害其禍更烈雖在至愚度必能明此理也嗟乎古語有曰見兔顧犬未爲晚也亡羊補牢未爲運也失此不圖後將噬臍夫噬臍尙� 
可及乎抑吾聞之人必自侮而後人侮之家必自敗而後人敗之夫自侮自敗非一朝夕之故也人之侮我敗我非無因而至也往事已矣從兹去舊更新急修牌子店鋪本大一整頓而改觀貨物本好一治理而益美吾知從前之侮我敗我者不但刮目以相看而且推誠以相與矣若猶襲故蹈常因循粉飾或畏難圖易略事補苴或徒馳域外之觀不務自修之實則一蹶不振從此無興復之望千百年老鋪不知輾轉入於何人之手吾不忍復言矣惕安子曰五百年前亞洲獨一大鋪雖有二三小鋪其貨物不甚佳美不敢與大鋪抗焉自歐人貨屋濠鏡奇貨異物稍稍來矣然猶不敢公然設鋪焉海禁弛商埠開泰西之設分鋪於吾亞者奚止數十其人工心計善牟利吾大鋪夥計無與匹者且常攘我之大利又貽我以大害而吾大鋪恒岌岌矣今日之禍非一朝夕之故也所由來者漸矣余所畫策二十年來言商務者往往能道之特詳略不同耳要之言匪艱行惟艱卽起不佞爲之其果能勝任愉快乎未敢信也然則不在其位又奚謀焉曰嫠不恤其緯而憂宗周之亡伊古有然矣寓言八九莊生好爲之夫懹欲陳之而末由也則爲寓言爾矣 
[換約志喜]  
　　和約綱領十二則奉旨批准前已見諸邸抄昨得本館派赴京師采訪友人手書云此約已由欽命全權大臣慶邸李相與各國使臣再四磋磨旋於十一月二十二日互相更換大約皇太后皇上當可計日回鑾矣 
[條欵述聞]  
　　日本長崎埠訪事友人云東歴本月二十號各國駐京使臣復會訂議和子目七條繕交慶王李相一撤兵之事二所取各物須歸還事三加徵進口税事四各國護衛使館及劃定界限事五軍器不准進口宜明定年限事六由京至海口屯兵事七改正條約事至各國聨軍撤回之期須在東歴三月其總統聨軍之德國伯爵華爾德西氏聞現擬航海歸國矣 
[民政章程]  
　　京師訪事友人云上月十二日各國總統軍隊大臣設立治理北京民政廳出有示諭曁章程八條兹錄其大略於左爲出示曉諭事照得現在北京地南安輯民生本廳妥立章程俾衆咸知爲此示仰各項人等知悉爾等務必各遵勿違等云云其章程列後一外城城門早五點鐘　關晚七點鐘閉關早晚均有洋兵看守二夜至八點鐘後勿許閒遊街巷如有事出門必須手提燈籠仍不准三人同行倘遇洋巡捕盤詰當説明何事放行設有不遵致槍傷斃者禍由自取三洋巡兵與華巡丁各有洋字華字布執照懸挂左臂爲證巡兵如分付華民有應辦事件急須遵辦勿得違誤四城内居民院中有從前掩埋屍骸者自出示後聽其移葬城外墳塋其無力移葬者赶卽報由慈善會代爲舁葬免致災疫其不來報者亦不准慈善會强搜屍骸五嚴禁烟館賭局其來烟館吸烟賭局賭博之人一律治罪六華民不准施放火槍及燃放爆竹等類如有開市賀喜等事必須預行報明巡捕房方准燃放鞭砲槪不准私藏軍械有軍械者送交附近巡捕房七華民有互相尋仇甚致傷命者就近報知巡捕房拿辦或扭赴巡捕房究辦八華民勾串洋兵欺侮居民者照尋仇例一律懲治以上各條章程惟法國界不在此例 
[兇手伏誅]  
　　槍斃德使克君林德之虎神營兵恩海拘獲情由早已譯登於報昨得本館派赴京師訪事友人手書云今秋某日恩海持金對時表求售上鐫德使姓名經慶邸派人拘獲送交德國駐京提督治罪迨十一月初十日綁赴崇文門内就地正法梟首示衆當臨刑時猶口出大言兩旁觀者如堵 
 
 

Page 2

 
 
[懇求庇護]  
　　日本長崎埠訪事友人貽我雙鯉云此間得中國京師消息知近畿各村落苦遭歐洲兵搜掠幾於民不聊生距京城四五里有地名高麗營者居民約七百餘家因被西兵騒擾不堪羣向日本軍營懇求保護每月許貼軍餉銀二千兩日本師團司令部某君已准如所請矣 
[兵艦計數]  
　　日本長崎埠訪事友人云近日歐洲各國兵艦之下碇港内者計法國五艘俄國兩艘英國兩艘德國四艘美國兩艘奥國兩艘一十七艘市上菜蔬魚米價値陡昻此外又有醫船兩艘商船三十七艘亦可謂極一時之盛矣 
[奏陳奸商倒騙存欵擬照京城錢鋪定例辦理摺]  
　　兩江總督兼南洋通商大臣臣劉坤一跪奏爲奸商虚設公司行鋪倒騙存欵有礙商務擬照京城錢鋪定例分别辦理恭摺仰祈聖鑒事竊臣前據上海商務局紳董呈稱近來市面日緊倒閉之局愈出愈奇以有挾爲護符以延訟爲得計甚至朝集股本暮卽捲逃昨方下貨今已移匿棧單房契輕齎遠遁於是倒盤貶價弊端百出貽害無窮請奏明照騙人財物律例辦理當經咨准户部鈔錄刑部律例咨覆查照奏明辦理等因又經飭據署江蘇按察使朱之榛詳稱嗣後商民設立公司錢鋪卽援照京城錢鋪定例無論新開舊設均令五家聨名互保報官存案如有侵蝕倒閉商民各欵由地方官立拿監禁分别查封寓所資財及原籍家產勒限兩月全數完竣起意關閉之犯枷號兩月杖一百折責釋放若逾限不完無論財主管事人及鋪夥侵呑賠折統計數在一百二十兩以下者照誑騙財物計贓照竊盜論罪至一百二十兩發附近充軍一百二十兩以上至三百三十兩發近邊六百六十兩發遠邊一千兩發極邊足四千里充軍一千兩以上發黑龍江安置仍照章發新疆種地當差改發極邊足四千里充軍到配後枷號三個月一萬兩以上擬絞監候均勒限一年追賠全完枷責釋放不完再限一年追賠全完死罪减二等定擬軍流以下仍枷責發落若不完軍流以下人犯卽行發配死罪人犯再限一年追賠若再不完卽永遠監禁所欠銀錢卽勒令互保均匀給限代完免其治罪仍咨行本犯原籍於家屬名下追償如互保不願代完或限代完未完拘拿到案照竊盜爲從律减一等杖一百徒三年其互保代完銀錢如本犯於監禁及到配後給還者軍流以下卽行釋放死罪人犯减二等發落互保同時關閉一併拘拿監追照前治罪未完銀錢仍於各犯家屬名下嚴追給領其有虚設前項行鋪侵蝕商民各欵情節相似者亦卽照此辦理詳請覆奏前來臣查奸商市儈虚設公司行鋪招徠客商存欵希圖例騙鉅資自開自歇席捲濳遁恃爲得計而存欵之户旣已罄其財產甚至釀成命案近來疉有所聞殊於商務大局攸關尤於平民生計有礙若不申明嚴定辦法不足以示儆戒除咨部立案外所有公司行鋪倒騙存欵擬照京城錢鋪定例辦理緣由理合恭摺具奏伏乞皇太后皇上聖鑒訓示謹奏奉硃批該部議奏欽此 
[吉貝滯銷]  
　　日本長崎埠訪事友人云此間於九月初旬接歐洲電信知彼處自遭風災之後棉花翔貴而上海子花價値亦昻兼之出數不多目下雖有販運進口者然海參崴業經冰阻朝鮮估客亦已歸家銷路旣無且機廠及彈花莊均停止貿易以致長崎神户皆束手不復貿易横濵每擔定價日本銀貨二十九元孟買蒲六哇定價二十八元二角五分 
[軍節將回]  
　　松江訪事友人云江南提督兼自强軍統領李壽亭軍門本定期本月初八日由江陰防次回轅旋繞道金陵謁見兩江督憲劉峴帥昨聞已抵申江大約小作勾留卽須到郡矣 
[黃堂述職]  
　　九江采訪友人云本月初六日九江官塲接南昌來電悉本日藩轅牌示南昌府江守毓昌請咨陛見所遺篆務以候補府林守祖炘代理大約江訒吾太守接奉咨卽當趨詣秦中述職矣　　　　　　　　　　　　　　　　　　　　　　　　　　　　　　 
[亂匪供招]  
　　廣州友人來信云月前惠州府屬土匪作亂大憲調勇前往痛剿匪遂潰敗不支匪黨楊亞增因緝拿嚴緊潛逃來省匿蹟河南芳村月初某日被族紳偵知擒解緝捕總局局憲刑訊之下楊匪供認拒敵官兵二次歴歴如數家珍局憲隨發交南海縣監禁聴候核辦諒不久卽當明正典刑矣 
[試造駁船]  
　　武昌訪事友云秦中諸郡邑迭遭荒歉適逢聖駕駐蹕軍民待哺孔殷鄂省大憲遵旨採辦糧米分批運解又値襄河水淺膠滯難行以致未能尅期解往日前漢黃德道兼漢口轉運局總辦岑馥莊觀察禀商湖廣總督張香濤制軍請就潼關一路改辦陸運事宜制軍以陸運需欵過鉅經費頗不易籌雖經電商兩江總督兼南洋通商大臣劉峴莊制軍奏請飭部墊撥銀兩仍恐緩不濟急查由老河口至龍駒寨一帶水程約七百餘里淺水駁船尙堪行駛因特電飭某委員於老河口試造駁船二百號以資轉運而利遄行是亦因地制宜之良策也 
[盜刼未成]  
　　鎭江訪事友人云本月某日之晚二鼓時南門外某姓家忽有緑林豪客塗面操刀毁門而入時家中人尙未安睡急從側門奔出呼救鄰右聞聲畢集盜見勢不佳分投逃𨓜事後檢點家貲未失分毫惟飽受虚驚幾致爲瞻之破云 
[福州火警]  
　　昨得閩中友人來函云上月二十八日福州省會忽肇火災焚去屋宇一百五十餘椽灼斃居民一名傷數名誠意外之巨刼也 
[邗上官塲紀事]  
　　揚州訪事友人云兩淮鹽運司程雨亭都轉以海州分司運判一缺政務殷繁關係緊要遴委淮南總局帮辦委員戴分轉文儁前往署理分轉以是缺責任綦重加以上年風潮成災之後銷數不能足額諸事棘手恐難勝任因特呈繳委札禀請另派賢員往署都轉允之刻已札飭代理斯缺之正任北掣同知繆子惠司馬延恩接署矣○兩淮通分司所屬之栟茶塲大使某鹺尹因事交卸後運司程雨亭都轉查有候補大使吳啓臣鹺尹元惠輪署到班照章詳奉兩江督鹽憲劉峴帥批准當卽札飭遵照刻下鹺尹已料理行裝涓吉本月初三日起程履任矣 
[神京鯉簡]  
　　京師訪事友人云十一月初十日卽西歴十二月三十一號爲西人除夕駐京各軍公署門前多紥松校栢葉至夜三更後各處槍聲如貫珠殆亦如華人除夕祀神燃爆竹也迨西歴一月一二三等號洋兵出遊者較平時尤夥然頗能安靜並不滋生事端○十一月十二日之夜初次得雪至十三日竟日不止十四日始放霽光積雪約五六寸來年二麥可卜豐收矣○德國駐京將軍示諭京城内外居民知悉德軍砲隊於西歴正月三號卽華十一月十三日自午前九點鐘至午後三點鐘在南苑大紅門演操放砲其砲致遠千五百丈卽德里之五千梅特迤南居民均須預爲躱避并派有德兵在南西兩面看守禁止行人各宜懔遵免致誤傷性命○上月十二日英國所募印度兵携帶行李軍械出永定門者甚夥美兵亦復不少其殆有撤退之意歟○京師德國暫管界内商民現已漸漸遄回市面亦較前繁盛駐京德知府派各叚紳董按户抽捐以資辦公經費分别上中下三等上户月捐京錢七千至十千中户三千至六千下户一千至三千其上等中有分外業輸者不在此例限於十一月十七日收齊交兑 
[起節有期]  
　　升署浙江巡撫余晉珊中丞擇期本月十八日由滬秉節起程接受撫篆滬城文武印委各官刻已整備一切以便届時恭送行旌 
[示領䘏銀]  
　　本月十一日上海縣汪瑤庭大令發出告示一道實貼救生局前其文曰爲出示召領事案照飛渡輪船舵工陳小侒私用 
 
 

Page 3

 
 
小輪拖帶船隻撞翻申湖小輪拖船溺斃六命一案業經由縣按律擬辦並將撫䘏章程詳請在案兹奉臬憲札准蘇松太兵備道咨准招商局咨以飛渡小輪船主蔚霞係美國人泰西行船碰撞章程其斷償自有一定辦理責以賠償未必承認陳小侒釀禍固應議罪然無財產可抵惟念淹斃六命該屍屬等情殊可憫旣已無可賠償只得勉籌撫䘏援照章程每名各給規銀一百兩俾得承領完結咨道轉解到司札縣就近傳集各屬屍親到案訊明磪實分别給領等因到縣奉此除飭差查傳外誠恐未能周知合行出示召領爲此示仰後開各屍親知悉迅速備具領狀來縣聽候訊明給領毋稍遲延自悞倘有頂名冒領察出定于重究其各遵照切切特示計開已死陸仲翔潘履平均湖州人朱愼𤲅金少山均南潯人除龍高鎭江人陳長生寍波人 
[禁售病牛]  
　　駐滬某國總領事官照會蘇松太兵備道袁海觀觀察以近來浦東一帶每有牛販向某處販到病牛數百頭售與洋商一經誤食必致受病請爲嚴禁云云因卽札飭上海縣汪瑤庭大令派差至浦東查禁如違拿解訊懲 
[移請領贓]  
　　全泰盛正源永泰豐林仁記四信局所雇遞信划船於十一月十三日行經婁縣境燒香山被盜行劫報案後經上海縣捕役拿獲正盜李老五吊出各贓内有洋銀四百元珍珠一百八十五粒留存縣庫將犯解赴婁縣歸案訊辦卽而各信局執事人同投婁署禀請領贓日前婁縣主屈吉士大令備文移知上海縣並飭各信局自行投案禀請給領 
[局批照錄]  
　　本埠機器棉紗一業前經商人余銑投貨捐局禀請每月認繳庫平銀若干兩給示包收經總辦某太守詳請淞滬釐捐總局督辦錢怡甫觀察核准出示余卽雇用司事巡丁多方搜括商民怨聲載道屢投貨捐局禀請革除前日紗商某甲以福森公出名赴局遞禀新委總辦孫述亭太守批其牘尾曰前據紗商顧福成等以董事假公營私苛勒商民等情來局具禀卽經諭飭余銑據實禀復嗣據該董以無端污衊應請提究並呈章程兩紙當以所呈認捐章程内辦理章程業已禀呈外其所刊收捐章程當時未據禀呈且核得單内載明棉紗三小包起捐紗餅五餅起捐顯屬違章以致各商紛紛來局具控曾經傳詢各紗商僉以該董於收捐一切未能允洽但章程如未公允原許隨時禀更商情能洽卽該董亦屬有益現經本局察酌情形凡運棉紗定以五小包起捐紗餅十餅起捐四聨單定以七天爲限如此明定章程各商不致再有藉口收捐宜照定章一律抽收不得畸輕畸重洋釐宜按市價折算不得任意高下司巡尤宜隨時誥誡切勿驕縱致招衆怨批飭會同該業等和衷商議禀覆察奪在案據禀前情除再傳諭該董遵照辦理外著卽會同該董將如何收捐公家商情兩相允洽之處妥議畫一章程禀候察奪仍一面靜候總局憲批示遵行可也 
[吊唁英皇]  
　　昨日爲在滬英國官民吊唁英皇維多利亞之期先是英總領事官東邀各國總領事以下人員及中國文武各官各國海陸軍官弁於午前十一下鐘時齊集英界三馬路紅禮拜堂因恐堂中實不能容先於九下鐘時令海陸諸兵來堂行禮迨十二下鐘時各官禮畢分道而回午後自四下鐘起英水師提督坐船每一下鐘時鳴砲一聲鳴至一百聲而止至前報所記英后舉喪一則悞將今日二字排爲昨日一時偶不及檢閲者當共諒之也 
[擬開馬路]  
　　日前租界領袖大西洋國總領事華得師君照會蘇松太兵備道兼江海關監督袁海觀觀察内開現擬由本埠徐家匯開築馬路直達松江佘山請卽照准云云尙未知觀察如何作覆也 
[推鞫淫棍]  
　　淫棍小百哥卽顧阿六小鹽金豆卽張杏寳强姦尹朱氏一案經新任蘇松太兵備道袁海觀觀察示期於本月十四日親提研鞫是日上海縣主汪瑤庭大令飭差將全案人證解至道轅當經觀察升座花廳命將趙文文趙朱氏提問供與縣訊相同詰之尹朱氏供稱當日小婦人在途行走小百哥向舅父拆梢大肆兇毆旣而將小婦人拉至仙水庵附近墳塋内按倒於地由小鹽金豆扯去下衣小百哥卽用强姦汚叩求究辦小鹽金豆供稱小的本不敢助虐因被小百哥恐嚇祗得將尹朱氏拉去下衣叩求超豁小百哥供稱與趙文文久有仇𨻶趙曾挖去表兄楊活生眼睛小的久思報復故此次被其誣控趙並非善類在鄉開賭且尹朱氏亦非伊甥女求鑒觀察斥之曰本道訪得爾惡跡多端控案山積豈皆被誣耶命拖下笞眞至一百五十下始供認在仙水庵附近墳旁强姦尹朱氏惟係小鹽金豆拉去下衣命小的姦汚趙文文確與小的有仇亦係著名流氓此次被伊控告若不懲辦小的死不瞑目觀察再三駁詰供仍如前廼飭書吏繕供命兩犯蓋印指摹發回縣署收禁候示趙文文等斥退 
[公廨停訊]  
　　昨日英美租界公廨讞員張柄樞司馬隨侍新任蘇松太兵備道兼江海關監督袁海觀觀察至英界三馬路紅禮拜堂吊唁英皇維多利亞之喪先期知照捕房將各案暫行停訊 
[難乎爲弟]  
　　前者鄭源泉與同姓不宗之鄭子聰因賣地糾葛互相扭毆經包探張天林解請英美租界公廨讞員張柄樞司馬研訊將子聰交顧杏生保出料理旣而源泉以子聰延不淸理投案控呈司馬准之飭顧將子聰交案不意子聰已逃避無蹤顧不得已將子聰之弟子堂扭送公廨司馬著押候訊核 
[違章待究]  
　　英美租界工部局定章每晚十二點鐘後各項店鋪須一律閉門休息然烟館酒肆往往貪利違禁疉經拘解公廨經讞員判令罰鍰前晚英界包深陳根寳胡瑞龍查得某某等十餘店深夜尙不收市遂據情回告捕頭大約須禀請讞員張柄樞司馬飭傳訊究科罰以示之懲矣 
[災生无妄]  
　　前日午後三點鐘時英租界棋盤街同芳茶居之後德和洋行新造房屋墻忽坍下有工人名阿七者突遭壓斃此外若范榮發則折其臂張龍明則傷其腰類皆痛極而嘶仆地不起旋由作頭倩人舁送仁濟醫館療治至阿七之屍昨日始經人從瓦礫中檢出俟其兄到塲收殮眞无妄之灾也 
[火車肇禍]  
　　昨日午後寳山縣境大塲鎭人某甲在滬上購物回家行至天通奄左近橫浜忽火車飛駛而來不及避讓致被撞仆於軌道之中頃刻血肉橫飛死于非命現已由鐵路公司司事人報知其家令前來備棺收殮矣 
[英租界捕房紀事]  
　　前日輪船積竊陳和尙不知在何處竊得金銀對時表各一枚及金練等物踯躅街頭經包探沈阿岳拘入捕房捕頭令押候解送公堂禀請讞員張柄樞司馬訊究○前晚偷兒某甲濳入某姓家竊取鳳冠一頂携之而出適爲包探趙銀河所見拘入捕房捕頭令押候解送公堂禀請訊辦 
[招領癡人]  
　　敬啓者敝堂歴奉英美租界公堂發來迷路痴人函諭准其家屬隨時認領除領去外現尙有十三名敝堂恐其滋事就病所中設立木栅三間安置惟栅内另有縣署改過所發來病犯已屬擁擠異常且痴人諸多胡擾恐致肇禍又衣食在在需人深慮照料不週因特開列姓名年歲籍贯懇登貴報俾家屬聞知前來認領尙有無名痴人三人其在走失無著之家前來相認亦可給領俾骨肉完聚想貴報館樂善爲懹當蒙俯允也專肅布懇敬請著安普育堂董事曹基善謹曰計開唐阿川四十八歲川沙人李福生二十七歲通州人許仁順四十歲甘泉人陳阿二五十三歲南翔人楊阿坤二十五歲紹興人包金德二十四歲寗波人王慶福二十一歲崇明人賈少雲二十七歲洞庭人王阿二三十二歲無錫人又沈阿華及無史痴人三人以上共十三名 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[劣丁被創]  
　　金陵訪事友人云署理江寗縣孫鼎甫大令前以秦淮水淺污穢不堪居民飲之易生疾疫禀諸上憲向南門外製造局借得吸水機器一具安設通濟門外九龍橋下引水入東關每日飭小隊二十名輪流從事復派家丁某甲爲之督率不意甲異常貪黠陡生奸計就水關前築一土壩微留缺口便淸流收束于此城中河水污濁依然不淸于是各茶爭雇瓜皮小艇由缺口入壩裝運淸泉甲乃指揮小隊將船扣住一是間被扣二十餘船每船勒索洋銀百元各船户無可爲計或賄以數十金或賄以十數金至少者亦須三四金復議定以後日費若干始得次第釋歸其餘無力賄錢者仍被覊留致相滋閙閲三日事爲士林中人所知定計有以創懲之先令各船户賺甲至中正街某宅羣向詰問甲無可置辯遂被縛于室輪施鞭撻責令將所詐贓銀給還原主並罰洋蚨二十翼分犒各小隊甲不允故迄今三日尙被扣留大令雖有所聞亦惡其貪惏置之不理云 
[移惏竊犯]  
　　日前源昌機器打米公司車夫顧阿四行至南市新馬路與同業周阿四爭扭由七號巡街捕拘解馬路工程局總辦葉孟紀司馬研訊之下周訴稱顧竊取打米公司洋銀一百五十元顧堅執不認爰命連解勸之李黨夫押候查明再核旣而美租界捕頭遣包探石金榮帶同夥役至南市捕房訴稱周顧前曾竊取源昌公司現洋銀一百二十元票據洋銀四十元報捕未獲今知在此請准一併帶回歸案訊辦捕頭據情禀知司馬司馬諭令源昌公司繕就字條蓋一圖章呈騐磪實方准帶去 
[上海縣署瑣案]  
　　前日費福全奔投上海縣署訴稱小的突被劉壽其毆傷叩請騐明訊究是晚縣主汪瑤庭大令提案訊詰費供小的　　　　米行執業本年正月行主劉乙豐因年邁力衰不能管事租與小的接開至六月劉因病物故小的仍照常貿易迨中秋節劉子壽其忽　　　　　小的不得不允惟請將資本洋銀二百元歸淸壽其初尙遊約繼忽圖賴兹因年關在卽向之追索反被毆傷大令飭仵役騐得費稍　　　飭差帶去傳諭劉壽其將貲本如數付還如劉不服准費扭案訊追○前者王東昇控寡媳不守婦道縣主汪大令訊而未結前晚飭提復訊王供小的兒子因病逝世之後寡媳時向小的滋擾控經大老爺判斷月給零用洋銀三元不料媳聽從伊父張玉山指使抗不遵斷至今仍滋擾不安求恩訊究張玉山供女兒過門未久卽作未亡人翁姑待之甚虐以致鬱結成癲前蒙斷給每月洋銀三元因有小孩不敷用度故仍與王吵閙小的不敢指使求恩明察王張氏不發一言惟放聲大哭大令知患癲也飭卽扶下令王東昇每月再加給洋銀一元張玉山亦稍帮貼各具切結呈案 
[英美租界晚堂瑣案]  
　　前者應松年家被馬夫馬阿二竊去所豢之馬一匹交沈和尙賣得洋銀八十元因之投報捕房捕頭令包探將馬沈拘獲解經讞員張柄樞司馬訊明將馬從重懲辦沈責三百板押追馬價迄今日久沈無力料理適値其父病歿一再向司馬求恩前晚司馬飭提至案略詰數言從寛斥釋○謙吉昌靛靑號主徐芳控陳森寳借去洋銀三百元延不淸理前經司馬訊明押繳在案迄今逾限已久陳終置若岡聞前晚司馬提案覆訊陳供小的身押　房無從理處尙乞交人保出俾得向各友借貸理淸司馬准之著卽交保出外限年内淸理違干提比 
[法租界捕房紀事]  
　　前者騙子王守初向法界德銘里曹全吉宣紙號租貨餘房懸掛公和昶牌號旋向葆裕順元振大等各行騙取貨物潛行逃𨓜各行夥得信將曹全吉店夥雷仲吉扭送捕房解經讞員杜枝園大令訊供著交王守初到案嚴究適王之同黨郁寳齋與雷邂逅於途遂扭入捕房大令研訊之下邵供王等匿跡新閘大令飭包探帶同前往指提詎料王已聞風逃避爰將其友朱省齋拘獲帶回捕房捕頭令押候解送公堂禀請訊究○前晚甲乙二小竊至停泊洋涇浜之某姓船上竊取衣服二件持至護城河畔某押店質錢適爲某包探所見拘入捕房捕頭令押候解送公堂禀請訊辦 
[美租界捕房紀事]  
　　昨晨偷兒張金元瞰虹口篷路第十八號洋房某西人家𨶑其無人遂乘間竊取地　一條携之而行至中途被包探孫阿新拘獲連贓解入捕房捕頭令押候轉解公堂禀請讞員張柄樞司馬訊辦○昨晨某西人投捕房訴稱行至外虹口怡和馬頭被四百八十六號杉板船水手某甲攫去衣袋内匯豐銀行鈔票一紙計洋銀五元淸派包探查緝捕頭允之遣五百五十八號華捕往拘至則某甲已走避不知所之遂據情回告捕頭另行查緝 
 [P陳君潤夫致救濟會函 
　　敝善會昨接陳潤夫大善長作霖來函云純伯仁兄大人閣卜前奉電示京中自遭兵燹以來米價奇昻窮民之食現在赶辦平糶需欵甚鉅辱荷囑籌捎欵敝處遵墊規銀二千兩迨後兩次募得渝城各善士捐銀一計五百兩一計五百五十兩曾出兩次總收條兹將各户花名開上計石省齊四十兩費仰橋二十兩新廣貨帮一百兩永濟會一百兩謝敬之五十兩何伯垂五十兩何詠樵二百兩王鄭氏二十兩洪雲槐十兩貞運孫十兩德興源五十兩敬信堂五十兩唐趙氏三十兩黃楊氏九兩八錢昌益堂十兩無名氏一兩九錢七分王老四八錢一分五釐張敬之一兩零四分楊壽昌三兩二錢六分傅受之一錢一分五釐仁記十兩義記十兩李姓四兩四錢胡履之五兩六錢承仁堂二十兩劉紹香五兩三錢五分僧海正八錢戱彩堂十兩劉楊氏三兩二錢黃紹香一百兩尹松齡二十兩劉三益一百兩通記三兩三錢五分至祈登報以昭徵信是所企禱云云助振之與勸振同一功德陳大善長正以絶大願力作絶大布施誠不愧爲萬家生佛合原函乞登報尾以爲好善者勸[  上海慶順里濟善會總局錄]  
[金陵官報]  
　　十二月初六日英國領事孫德雅前水師學堂敎習何利得均會藩憲恩洋務局候補道汪機器局候補道吳均見金陵營參將陳麟書禀知巡江　　上元縣戴光由江陰送學憲關防回叅將董友勝禀知交缷福安輪船通判丁相郁奉委保甲局發審支發差知縣游毅之禀知銅山縣任内交代淸楚從九吳道融禀知到省江甯縣孫禀知赴牧龍亭相騐回初七日首府王見同知劉卓栻知縣劉兆暄劉重堪聶培新藍鏞葉芸于銘訓均禀知在藩署閲卷又朱秉成由淮屬公幹回淮補泰州羅允猷叩謝飭知赴任委署豐縣趙興霙謝委府經歴定芬奉府委齎送鐵牌赴直隸福安輪船楊春澤禀知今日接管初八日皖岸督銷候補道錢松年辭上海樹木厘捐知縣吳式　到銷武信鐵路照料差鹽知事金上鎔奉示騐看内閣中書單溥元到由京來赴行在總兵徐本榮叩謝隨員知縣劉思懃到交缷署泰興縣回指分江蘇試用巡檢許正基由　州來捐免騐看到省初九日湖南提憲張春發軍門到會知縣曾紀樑由蘇回辦理淸丈溧陽灘地知縣周淸專丁來省奉飭請補沛縣縣丞藍丞松辭平鏡輪船蔡　　　知到差初十日湖口掣騐候補道許元章安徽候補道陳善均到府照磨瞿鴻琨奉示騐看署糧道松禀知明日考吏治三品銜候選道總理衙門章京刑部郎中錫恩辭赴行在灣邵厘捐通判朱廷佐禀謝奬賞報効津貼銀兩並較案内留辦一年改爲儘先拔署州縣一次鹽大使黎淦到由揚來候甄别原任駐京提塘張占元到由京來赴行在十一日候補道俞明震謝委陸師學堂副將鄧炳南叩謝先鋒官參將黃友勝奉委新元　各軍巡查委署豐縣趙興霙辭赴任 
[蘇州官報]  
　　十二月初八日知府袁恭　禀知仍回蘇城六門厘局差通判黎錦彝由寗來知縣朱　淸禀知前署　江任内於初限内交代算結謝蘭軒禀辭解　赴陜西傅維祚禀謝批准給假回籍修墓並請假先行赴滬措資林士菁缷辦五庫釐局回省蓀鍾禀知奉委隨同施守觀辦陝西義賑差理問許寳穗由滬見道憲回初九日　府　枚禀謝奉委查閲奉賢縣團練差通判黎錦彝禀辭赴滬兒道憲知縣王毓江由甯解撫臬衙門雜項銀兩來巡檢楊培之禀銷錫金絲捐差統領太湖水師全軍正任太湖恊鎭歐陽成松辭赴各處巡湖遊擊銜兩江儘先補用都司沈春山由滬解餉來初十日　判蔡匯滄禀知奉撫憲委赴上海公幹卽辭知縣朱鏡淸禀謝前署靖江縣任内　　　　　　蒙　　　河　烈　知聞訃丁父憂卽日回籍　喪十一日藩轅　示照得正任太倉直隸州知州蔣體梅現據禀報病痊自應飭令回任通判吳光煜由新陽公　　知縣　　　事知奉　赴　　查　　　　卽　王　江禀辭回甯直州判胡頤勅解餉赴淸江回巡檢俞侃由趙屯港厘卡專丁來省禀謝飭知二十二十一年分河　　内蒙　升缺升用六品封興興中陳邦　禀銷代辦齋門　關差知府莫枚禀辭赴奉賢縣查閲　練差藩轅牌示　正兩月候補大班月課定於十四日考試又佐雜月課於十五日考試臬憲前月考試候補佐職月課給奬 
 
