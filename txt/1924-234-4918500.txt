# 1924 - 234 - 4918500

 

Page 1

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 2

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 3

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 4

 
 
1;第一萬八千五百號;中華民國十三年 西曆一千九百二十四年八月二十九日
星期五 * *時論（來稿） 
[上海商團之責任（凈珊）]  
　　上海爲全國精華會聚之地亦爲奸宄盜賊潛匿之區在太平時閘北一帶尙有白晝架人開槍殺警之事一日若有戰事其擾亂情形更有不堪設想者昨日何護軍使對於滬上士紳雖經明白宣言擔負維持地方治安之全責然而戰事若起成敗利鈍實非吾人所能預料不幸而情勢變遷滬上軍警或須多全力以對外不暇顧及地方細故匪盜若乘機騷擾市民將不堪其苦 
　　查上海租界以内警隊之力量較爲充裕且在外人指揮之下不受中國政治變遷之影響或足以維持境内之安寗而無意外若租界以外則地闊警少維持不易如部北青雲路顧家灣一帶時痓搶刦之事數星期前報紙記載警察曾在青島路破獲綁票機關而鮑君咸昌被架亦在該區附近各區警士雖勤奮巡邏仍恐有顧此失彼之慮 
　　滬上商團組織完備操習甚勤各團員又皆好義急公之士當此風雲變幻之際正可以出而捍衛地方協防賊盜凡租界商團中之荆商隊應助租界以外商團及救火隊等更番巡邏滬 
南閘北浦東中國街市以助警察共謀保衛 
　　軍警方面對於商團亦應表示合作之誠意俾守望相助以維繫全市之安寗市民幸甚上海幸甚 
[國内專電]  
　　北京電　齊燮元告孫鳳藻蘇軍守不先攻對浙計畫聽吳佩孚主持曹語某督代表關内事悉諮洛吳長江事悉由寗齊苟齊主守則戰禍可免 
　　北京電　儉（二十八）日曹傳見王懷慶議熱河問題又傳見口北鎭守使譚慶林諭口北戒備事務（二十八日下午八鐘） 
　　北京電　使團息滬甯扣車多違反條約交通上便利即向政府抗議 
　　北京電　滬寗領事要求務須恢復交通毎天一次爲小限當軸已允 
　　北京電　津浦渡輪澄平安寗泰和黄河江通浦口愛西匯根先後經寗調用運兵江陰蘇州等處不得已將愛德華小輪一只輪渡（二十八日下午一鐘） 
　　北京電　閩孫二十七後電報在延平行營接收又閩孫軍一部到延平建甌松溪待餉方拔並未過楓嶺報告抵浙境不確（二十八日下午一鐘） 
　　北京電　寗領事電崑山開火不確江陰搶兩典當津浦因運兵誤點滬寗因扣車未開（二十八日下午一鐘） 
　　北京電　王承斌奉曹電召來京即入府　　北京電　馮玉祥云各省水災甚重職軍堵塞永定河頗辛苦上次在陜在豫在琉璃河將士均甚勞苦此次抱保境目的力維軍紀與治安非奉令不輕調動（二十八日下午一鐘） 
　　北京電　院擬電浙盧勸解散臧楊軍隊稿送府（二十八日下午一鐘） 
　　北京電　盛傳擬令國會停會十天及高代閣吾看不像國會已癱何必停高厭倦軍事何肯出來當衝 
　　北京電　顧左右勸顧放手做事不必乞假是非無定事在人爲顧猶豫不定答容考量有人請顧辭代專任外長顧亦答考量恐辭之堅拂某方意耳　　北京電　昨王克敏亦感籌欵之爲難不如金融風潮時之高興 
　　北京電　府發保定重砲隊重載汽車十輛由京運保并軍米數千包送保 
　　北京電　京漢派任光燦率路警赴津浦協同護路京綏尙未開拔 
　　北京電　榆關殷某電告奉軍動靜云云等因灤州彭師電告關外云云等因 
　　北京電　贛蔡電京贛水災甚盼部速運賑糧（二十八日下午一鐘） 
　　北京電　寗垣能籌餉四十萬 
　　北京電　唐在復電外部羅馬敎皇捐水災六萬吕耳現已恭謁致謝盼中國蠲棄内爭哀此災黎（二十八日下午一鐘） 
　　北京電　英使再催速簽威海條約俾便接收（二十八日下午一鐘） 
　　北京電　今日王克敏會安格聯後商無要領乃赴中國銀行託張嘉璈赴東交民巷結果已得數十萬明日先發軍警餉星期取欵（二十八日下午八鐘） 
　　北京電　使團查奉天有飛機百二十架浙江有十七架直軍想亦不少 
　　北京電　交吳眷赴津（二十八日下午八鐘） 
　　北京電　中交鹽金四行報部倫敦德發債欵已收到匯豐道勝各十五萬鎊在滬折合銀元二百四十餘萬一面調京再開匯水單請察 
　　北京電　京中糧食又貴百分之五 
　　北京電　奉天電三省均豐收惟榆關附近旱歉收（二十八日下午一鐘） 
　　北京電　公府另由津造幣廠解到銅元二百二十六萬枚開支（二十八日下午一鐘） 
　　天津電　孫寶琦宥（二十六）訪段沁（二十七）乘特快璩過寗赴滬調解江浙事 
　　天津電　省聯會將電召緊急會對待國會違憲訂省選法 
　　天津電　水災救濟會商購各師旅舊軍衣製棉衣備冬賑 
　　天津電　聞銅元行市前毎元二四六造幣廠無利故令限二百二十 
　　天津電　反帝國主義津會艶（二十九）假省會開大會（以上二十八日上午十鐘） 
　　奉天電　東省省聯會議决反對京政府海關徵收及郵務附加賑捐日内將有通電 
　　奉天電　張爲靈通蒙地消息在内外蒙要區均設無線電建築費預定五十萬奉蒙分擔九月一日開始建築 
　　奉天電　參謀旅行共編三團少將上校爲一團中校少校爲二團上尉爲三團張厚琬自任團長九月一日出發　　奉天電　張派鍾延平帶無線電畢業生九名赴美留學 
　　奉天電　張召黑省長于駟興奉路董事何守仁來奉備諮詢 
　　奉天電　洮遼鎭使兼第一旅長闞朝璽固殘忍好殺但與張並無意見下　說更不確宥（二十六）來電請大槍百支彈五萬張已命兵工廠照撥 
　　奉天電　日船津總領事昨晚謁張爲撫順案道歉（以上二十八日下午四鐘） 
　　蘭州電　隴南游擊十一營第三連在禮縣譁變 
　　蘭州電　洮沙縣天雨冰雹災情甚重請免本年田賦 
　　蘭州電　賈纘緒到省各界連日歡宴　　蘭州電　織呢公司以虧折停工養（二十二）日清算終結虧本二成 
　　蘭州電　前官銀錢號經理趙致堂虧公欵十餘萬由法庭判處十二年徒刑　　蘭州電　馬瑞珍以故夫馬福興被楊督戕害請陸督轉呈中央派員認眞查辦（以上二十六日下午一鐘） 
　　漢口電　周星棠王毅靈萬澤生等宥（二十六）午向匯豐銀行及銀公會接洽借欵匯豐允借五十萬元銀公會允借百萬元維持本月底比 
　　漢口電　江犀艦奉調赴寗 
 
 

Page 5

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 6

 
 
1;第一萬八千五百號;中華民國十三年 西曆一千九百二十四年八月二十九日
星期五 * *[國内專電二]  
　　漢口電　錢業公會宥（二十六）亦開緊急會决推余德馨等八人感（二十七）謁蕭請飭財廳將所存紫銅萬擔向華比銀行押借百六十萬元救濟市面　　漢口電　張作烈宥（二十六）午赴軍署歡宴與蕭密談五小時夜午始返漢定感（二十七）晚專車赴京 
　　漢口電　蕭宥（二十六）歡宴楊如軒楊准儉（二十八）晚赴洛 
　　漢口電　宥午有人持蕭函至興業銀行借洋五千元被識爲騙捕送警署 
　　漢口電　財廳派閃科長宥日至漢商會接洽估本加稅案周星棠謂財廳如能將全省駢枝局卡裁撤承認加稅仍反對估本（以上二十七日下午五鐘） 
　　長沙電　選優會考徑（二十五）在省署給奬敎育司長報告成績英文最佳算術國文反有退步因昔日辦學者以英文程低加意訓練疏忽國算故有此結果趙致訓詞注意三點（一）敎育雖賴政府提倡尤貴人民自動私校堅苦卓絶予學者以至深印象（二）諸生固宜研精科學仍宜注重國學（三）新學矯枉過正試行後得失參半應負矯正之責又演說略謂中國因秉政者無能力禍亂不已政客軍人爲厲之階學生亦嚝時輟學注意羣衆運動此種風氣北京首倡湘乃變本加厲望從速矯正歐陽議長演說大意以國際壓迫不必以兵力報復宜爲學術之競爭 
　　長沙電　此間現金日緊一日商塲枯窘萬狀（以上二十六日下午九鐘） 
　　香港電　孫沁（二十七）下午四時乘鐵甲車赴佛山巡視五時返府 
　　香港電　伍朝樞長粤在醖釀中胡漢民連日稱病未列席各重要會議 
　　香港電　江門新會兩商會感（二十七）議决儉（二十八）全體罷市爲省商店聲援　　香港電　沁日廣州惠愛馬路及河南各店有一部懾於民威復業惟西關罷市如故亦未受軍事處分蓋宥（二十六）晚八時大本營開重要會議譚延闓許崇智各軍代表均列席對罷市潮伍朝樞許崇智鄭洪年孫科等力主和平審愼多數贊同故沁日未有激烈行動沁晚許樊楊劉譚五總司令出頭調停罷市潮以楊希閔范石生爲最着急 
　　香港電　許崇浩函勸商塲開市 
　　香港電　省署令商團速選全權負責者數人主持團務 
　　香港電　佛山罷市如昨宥（二十六）下午四時商團與防軍在豆鼓巷誤會衝突旋息僅傷一人 
　　香港電　清遠湘鄉團宥（二十六）與滇軍衝突經各方調解聞已止息 
　　香港電　宥（二十六）各界謁孫時孫謂商店先開市或可商量否則派軍拆西關街閘倘有一石一灰傷及軍隊者我自有辦法但惜廣州不免爲陳廉伯一人糜爛 
　　香港電　廖仲愷沁日再佈告罷市商店仍執迷不悟則軍事處置斷不容緩附亂商店必難幸免 
　　香港電　港商何世光電孫請發還扣械　　香港電　梧州各界定九月江（三日）開商鄉團大聯合會議各埠各鄉代表紛紛赴梧參與將步粤後塵 
　　香港電　沁日省署准工團軍立案工團軍昨選施卜爲正團長劉公素蘇非眞副第一期工團軍三百餘人暫住陳恭受被封之屋 
　　香港電　沁午有農民自衛軍數百人徒手赴省署有所禀陳 
　　香港電　警處佈告夜後不准船舶入口 
　　香港電　當局取消限制抬銀入沙面 
　　香港電　鄭洪年向孫辭財次孫慰留 
　　香港電　粤路車沁日復能通至韶關陳興漢徑日就粤路總理職 
　　香港電　公安局據探報各銀號將現欵寄貯於東亞洲店客房現密查 
　　香港電　沈鴻英宥（二十六）通電據鄧佑文敬（二十四）電稱本日申刻克復桂林敵向全州潰退地方秩序如常 
　　香港電　車尾砲台截留米數船聞係接濟四鄉者大南門南昌盛米店沁日被軍隊奪米數十包據謂係作軍用沙基米店沁日全體罷業因當局不准其運往各鄉故罷市連省城不賣店門均貼通告内有省鄉同是顧客輕彼重此何益語官廳擬没收該行存米（以上二十八日下午八鐘） 
　　厦門電　此次高義舊部内訌譁變所有叛兵由省軍團長蘇埏令高所部第三旅長吳大洪收容安海齊營亦以在安海東石所繳高部械送吳吳並向高請示處置變兵高命便宜安置省軍對高仍極敷衍 
　　厦門電　高駐泉城高部駐青陽現祗李玉書一營餘大部移南安樹兜一帶 
　　厦門電　周蔭人駐石碼餘部奉調赴泉寢（二十六）封輪不得感（二十七）由陸路經海滄同安赴泉 
　　厦門電　駐官橋莊文泉部内訌莊部吳團附陳慶雲陳團附陳錚莊儉（二十八）來鼓浪嶼 
　　厦門電　楊漢烈已返安溪在泉之游擊司令部亦移安 
　　厦門電　粤軍將攻漳州不實 
　　厦門電　龍巖旅漳公會通電攻擊贛軍易簡虐民（以上二十八日下午十鐘） 
　　杭州電　感（二十七）典業停市 
　　杭州電　浙紳高子白等請速定緩衝辦法盧贊同（以上二十七日下午十一鐘） 
　　徐州電　今午紳商在花園飯店歡迎省警備張團長及其官佐 
　　徐州電　陳調元定戍刻率職員出發吳鴻昌日内可到徐有豐沛歸豫宿睢歸魯派兵維持說 
　　（以上二十七日下午九鐘） 
　　揚州電　商會長住宅遭人擊毁損失甚巨傷警四人緝私軍彈壓始平 
　　揚州電　齊司令派參謀陳世楨至商會勸商開市（以上二十七日下午八鐘） 
　　南京電　今日此間軍警查禁軍人强拉夫役（二十八日下午五鐘） 
　　南京電　南京地方維持會今日開成立大會推仇淶之馬林魏梅蓀爲正副會長分設總務交際調查救濟民團經濟六部積極進行 
　　南京電　孫寶琦到寗（二十八日下午七鐘） 
　　鎭江電　通使張仁奎今日接防艶（二十九）各界在商會歡迎（二十八日下午七鐘） 
　　無錫電　楊師長劉參謀感（二十七）日過錫赴宜又一營周營長赴常熟 
　　（二十七日下午十一鐘） 
[國外專電]  
　　丹麥京城電　中國童子軍受丹人欵待至爲優渥二十五日晚間回旅館二十六晨離丹京前往倫敦丹人歡送者甚衆（二十六日） 
特約路透電 
[北京交易所停市]  
　　二十八日北京電　北京交易所今日停止交易且無限期停市公債仍如前之低價惟除急需欵者外無出售者 
[日本寓兵於學]  
　　二十八日東京電　陸軍省及文部省决定全國受軍事訓練之切實計畫議於全國中學校及高等學校毎校置軍官一員或一員以上監視學生之軍事訓練此項軍官仍列在役名表由陸軍省發給俸金並按期歸聯增受軍事訓練且藉以傳播關於防務原則之普通智識當局希望如此日後可從國民要求將軍役年限縮至一年此議如經内閣贊成則擬於一九二五年四月實行至用軍官任此職者蓋按照陸軍改革計畫有軍官二千員須加裁除今借此安插之且仍在役遇急可加調遣陸軍改革計畫已由高等軍務會議贊成現將提交内閣規定裁兵四師約省軍費日金一千八百五十萬元此欵之大部分將於後三年内用以添設航空兵三軍團坦克戰車兵一軍團抵制飛機兵兩軍團並研究化學及科學除以上各舉外尙可按照政府减政之策節省一百三十萬元 
[限制鴉片出産]  
　　二十七日倫敦電　國際聯盟會關於鴉片貿之顧問委員會在日内瓦集議籌議十一月舉行世界大會取締毒藥品之程序對於英·美·法·荷蘭·與國際聯盟會前後所提出之計畫已加以討論英美兩國所已議定之辦法荷蘭卒承認之他國繼亦同意惟法代表則不允接受之仍保留其他日在國際聯盟議會中反對英美計畫之權查此計畫載有美國所認爲甚關重要之兩大要點（一）各國須各自聲明其在醫藥上與科學上之鴉片需要（二）就此需要之限度限制鴉片之出産並設立總辦事處一所在出産鴉片及銷耗鴉片之各處施行限制之原則朱邇典爵士代表英國建議印度鴉片輸往吸烟國之額量毎年應遞减百分之十以十年爲期並應請日本暹羅及遠東有領土國之政府照此逐年遞減之率减少鴉片之銷耗數朱邇典此議爲印度代表康白爾氏所反對故未能成提議案 
[德國會與倫敦議定書]  
　　二十七日柏林電　官塲消息國會如不通過倫敦議定書則定解散之無論如何政府必於八月三十一日批准此議定書 
　　二十七日柏林電　共産黨與民主黨今晨在國會互毆民主黨議員一人面部被擊致引起全塲混亂喧擾聲大作旁觀者又從而和之議長維持秩序無效乃離席暫停會 
　　二十七日柏林電　團會　　　　議長華爾賴夫氏諭令共産黨議員三人暫勿出席三人不允議長乃　旁觀者退出並招警察　場將不遵命退席者扶出當有偵探二十五人整隊入場共産黨以譏笑聲及勞工歌聲迎之不允退席之議員卒目離席而去 
　　二十七日柏林電　道威斯計畫案今日二讀成立二十九日可望通過 
[俄國將要求干涉損失]  
　　二十七日莫斯科電　齊吉林對客言及俄國因外人干涉致國民受生命財産損失擬要求賠償事謂俄國他日與英國及參加出兵俄國之他國開任何談判時必提出此種要求因俄國人民財産之損由出兵諸國負責也云 
[英殖民地與博覽會]  
　　二十七日倫敦電　英國各殖民地前以經費擔負頗鉅不願於明年再開帝國展覽大會茲路透社探悉英政府已請殖民地各政府重行考虚其反對續開展覽會之决議 
[印度政潮]  
　　二十七日喀爾喀特電　孟加拉立法會會長今日宣告立法會無期休會不合作黨大聲歡迎之公報稱昨日閉會各行政部長皆已辭職此後部務悉由孟加拉知事萊頓爵士主持之公報又稱須俟憲法恢復後方召集立法會以辦理政務云 
[美人購玻璃維亞國錫礦]  
　　二十八日華盛頓電　美人以美金二千七百萬元收買南美玻璃維亞國拉拉瓜與恩西亞兩處之錫礦及恩西亞通至瑪查加之鐵路聞此錫礦之出産佔玻璃維亞錫礦産額之半 
[各國近事]  
　　二十七日泊萊茅資電　柯立芝總統已任芝哥加著名律師班克羅夫氏爲駐日大使 
　　二十七日紐約電　巴西領事署宣稱亞瑪崇之亂事已平 
　　二十八日東京電　西京佛敎大學德文敎員司徒爾資博士星期二夜在西京附近某山　爲盜以刃刺傷右胸盡刦其所有昨晨始爲人發見急送入醫院已奄奄一息博士於兩年前抵日虔奉佛敎兇手未悉爲誰 
　　二十八日巴黎電　法飛行家賴卜特氏今日駕水面飛機載重五百基洛格拉姆升高至五千一百邁當實破世界之紀錄頼氏不日將赴奉天充航空敎員 
[公電]  
　　北京通電　各省衙門均鑒本日令簡任職存記之葉嚴祖姚濟人和清遠均着分發江蘇周鎭澄着分發河南王贊臣着分發安徽徐咸泰着分發直隷楊開源着分發廣東楊學淵着分發新疆交各該省長酌量任用此令京感（二十七）印 
國外要聞 
[丹麥京都哥平哈經通信（二）張江泉]  
　　萬國童子軍大會 
　　（一）大會職員及宣言書　丹麥王係丹麥童子軍名譽總敎練及萬國童子軍保護員其宣言如下世界各國童子軍均鑒童子軍是連合和平的童子軍成爲兄弟盟非戰爭的軍士但是世界的童子軍也有戰爭永遠勿停戰爭爲保護童子軍規律世界童子軍會是各國童子軍的兄弟盟會目的是和平並非是戰爭盟會的規律是戰勝與人羣反對的公敵壓制暴虐不公平疾病及無智識不是互相自已戰爭童子軍規律的本意凡童子軍爲兄弟忘記其歧異大家爲人類公共的幸福做去這是萬國童子軍大會的規律丹麥國王親筆答名） 
（二）彼登堡伯爵係全世界童子軍　敎宣言譯文如左（上述大會之起源從略）今日世界人民所缺之智識維何即爲他人服務我等訓練童子軍及女童子軍亦即爲此惟世界各學校所練出之人材及其訓練之目的大都爲成功事業的捷徑乃唯一目的對於爲他人多數的利益而犧牲自已則完全不敎此所以做成現今的世界人與人·級與級·種與種·國與國的各種爭勝恐懼·不信·是萬惡的根源爲個人的利益而熱心何不爲多人的利益而熱心爲一國的利益而熱心何不爲全球的利益而熱心萬國童子軍大會代表非是爲自爭自已的國家利益乃爲連合全世界各國連合各國代表後爲人羣幸福·爲人類服務何謂服務乃犧牲自已做有益他人的事業不思報酬及還答是也第一步是要訓練一種好精神成習慣的和善及好意對待他的同伴第二步是要實踐他的習慣眞實的助人及連絡人羣此種善念必須對於人人如此無論其副貧血種國際色種及種族必須想到我們是上帝家庭中間的兄弟永滅自私自利的惡念專爲實踐的友誼不是像俗語說「老狗難敎新戲　」所以我們的希望就是在後來少年上做功夫我們童子軍及女童子軍毎日做善事就是養成善念及助人的根源因此我們要先注意品性康健技藝然後將來使他們可以服務非爲自已利益而服務乃爲助人而服務童子軍的程步若何即由幼童子軍而至童子軍十七歲後乃爲羅浮童子軍於是乃有助人的實踐機會無論用何種方法並須提高社會人格使國家的原子成爲和善總之爲實在的互相同意互相原諒好念的實行及各國人民的合作全世界童子軍會會員有二百萬以上此項萬國童子軍大會在丹麥舉行乃從前所未有的大連合兄弟盟希望世上新起另一新世紀此世紀乃眞眞有「人與人間的好意及和平」佈滿利行於地球上彼登堡（親筆答名） 
　　（三）馬流哈脫維搿先生萬國童子軍在會會長 
　　（四）納特生先生萬國童子軍大會副會長 
　　（五）伐思先生萬國童子軍大會職員 
　　（六）好而姆先生丹麥童子軍會會長 
　　（七）伐納先生丹麥童子軍會主席 
　　（八）卡而斯登生太搿生萬國童子軍大比賽領袖 
　　（九）威而生先生搿而衛爾公園大露宿總司令高級評判員 
　　（十）卡斯登宵而特先生高級評判員 
　　（十）（一）卡而斯登生將軍國王代表萬國童子軍代表議會會長 
[美國通信（似新）]  
　　美國之一般人民 
　　美國之人民亦良莠不齊社會有好壞非盡如美國人自已所稱揚者美國之識者亦見到此近有包加多氏著一書論美國之一般人民直言不諱將美國普通人之眞　描摹盡致茲摘要略記一二亦可使我國人對於美國有一較眞切之觀念不可一概抺殺亦不可推測太甚 
　　（一）美國人之待異邦人民尙欠忠誠即以本地土人與黑人而論亦羣以經濟政策逐土人衝鋒政策待黑人加省某地有荒地若干畝價實不值毎畝十五元者乃由牟利商人售與異邦人毎畝一百五十元而此僅爲同樣事件五百餘件之一 
　　（二）對於政治無興趣故無人格之政治家攫權奪利賄賂醜聲全世傳聞人民亦聽之一九一七年美國加入歐戰募兵時人民皆詢問應募有何利益金錢豐厚否絶有以効忠於國爲務毎逢選年初選人民之不注意投票者甚多對於政治無興趣也其較有興趣者則又偏重黨派之意見不問情由凡爲異黨所持者皆反對之於政府之尊敬不顧太甚矣一般人民於民主主義之眞義尙有不能了解者亦有不知民主主義之名詞　何所謂者此皆應注意 
　　（三）美國尙非一純粹之國有色種主義與民主精神程度皆有不同人民之語言不統一習慣亦不一律各省對於國内與國外之主張咸不能一致貧富之懸殊又便資本有與勞働者之不和眞正美國之精神尙未成熟 
　　（四）美國人民浪費奢侈無保守國富之心理西部大樹林之砍伐煤氣與煤油之浪費不計外個人之奢侈亦可戒心一九一七年鞋之新式樣幸八百五十種人民願以錢購冰忌淋烟草與酒而不及敎堂新聞紙之大字皆爲某某夫人之衣值萬五千元爲頑猴設宴某某夫人之寶飾值五十萬元家産傳給愛狗等某美國人以五元而購一五分錢之糖其奢侈至此 
　　（五）美國祇注意於急速宏大數多如福特汽車之如火速度乃爲美國人所喜者乃至欲以數小時而得暴富窮追最新時式敎育孩童亦將以各重要課程同時於短時期内授畢之甚有以高速率汽車趨至娛樂地氣急間圖一時之樂者即以遊戲而論急速亦爲常事常見出發至郊外遊樂以速率毎小時三十哩抵其地遊戲　毎五分鐘　換一種急急忙忙毫無耐心回時更加速度至毎小時三十五哩抵家時較出發前更倦水知遊樂之意安在又因喜宏大故造世界最高之屋銀行出人欵項亦爲世界最多棒球之跑站又爲世界最速同時又喜以聲響慶祝七月四日之國慶人民至極樂時則聲響亦必同時而來在美國時聞「光陰即金錢」之語光陰亦商業化矣一新來美國之人必甚驚羨美國之華麗偉大一至住室後經過高屋間之狹　住於極小之高樓上終日不見日光亦將疑其是否爲理想國素稱量大之美國在羣小之前亦將暴露吝嗇矣 
　　（六）美國之家庭觀念漸見薄弱無有者日見增多兒童之有庭敎育亦漸減人民之視婚娶祇爲一極目由之事城市愈太無家者亦愈多家者多爲新移民入境之勤苦工人在美國生長者即有家亦如暫居之形式兒童滿在街道遊散毫無束縛 
　　以上六則爲包加多氏之論點包氏之結論爲美國亟應速養成此根本道德在美之異邦人民甚有可以採取者亦美國之幸望國人注意云云 
 
 

Page 7

 
 
1;第一萬八千五百號;中華民國十三年 西曆一千九百二十四年八月二十九日
星期五 * *國内要聞 
[北京通信（三原）]  
　　交易所交割中之議員 
　　此次公債暴跌影響所及北京金融界起極大騷動表面形勢非常嚴重實則財閥組織倒把團倒把團與交易所間相對的操縱以大資本宰割一般中産階級而已蓋在一月以前財政當局賈其操縱九六之餘勇與張周談程等以三百萬資本組織倒把團專做六釐公債一方即由某銀行出面大批買進六釐金融等一方即由財政部於其時以正式公函詢安格聯六釐能否抽籖實際某當局固早知六釐可以抽籖特姑以此希望得安氏一言以便散布空氣但安氏並未正式答覆僅以一函致程錫庚謂六釐可以抽籖財部一般非倒把團中之部員即紛紛買進空氣所播其他各部部員曁國會議員等一般中産階級亦大進其貨故一月前公債價格飛漲竟出人意料之外倒把團於行市漲到極度之時適有江浙問題發生遂從而推波瀾即於其時抛出大批現貨僅某銀行即抛出六釐一百餘萬外間旣供過於求行市又以江浙謡風　熾因而暴落交易所以信託事業亦復加入買賣在該所停市之前三日六釐毎萬元一日間忽相差至千餘元即該所以詭秘的手段出之然在倒把團方面因此一轉手間已獲利三百餘萬大股約分七八十萬小股亦三十餘萬元利於交割俾現　得以收回故交易所停市後一般中産階級雖極恐慌國會議員廖勁伯等（此次國會議員做公債者約三百餘人虧折總數在三百餘萬以外個人方面虧折最多者牟琳約十五萬李燮陽廖勁伯陳則民潘江等亦自五萬至十餘萬）從而包圍農部展期交割之令已擬適爲周某所聞即趕緊商王設法阻止於是一方由銀行公會開會以牽動全國爲詞堅决反對一方由王主張召集特别閣議（是日農顔並未列席外傳農顔擬令後令秘書送各部傳閱因多數不以爲然由顔電請顧維鈞召集特别閣議說不確）卒否决展期令交易所仍須於今日如期交割因是不惟交易所大喜過望即倒把團外長貨賺錢之銀行號亦大沾其光但倒把團則不僅欲做此一筆買賣而已業於最近行市大跌間又買進大批當於此風潮平息後一面設法提高行市一面二次抛賣故特别閣議責成財農兩部籌切實救濟之說一般以爲此不過一句空話其實不久確將有辦法出現蓋非爲國家計而爲倒把團利益計固不得不如此也 
　　然在長貨虧折方面國會議員雖爲其中最崛强分子究竟日來均面有菜色但以若輩本無資産可變最多者虧累至十餘萬故於昨夜今早尙紛紛集合除於政治方面以財王與諸閣員不爲稍留餘步决與非政府派合作一面進行代閣案一面更提出彈劾財王案隨即紛紛赴交易所將前後門把守勸阻勿於今日交割應候政府有確實平允辦法但該所七十經紀人中除一半已預備國會議員有一内幕先期已有一大部分入場外被阻在門外之少數經紀人亦於人衆起鬨間一一擠進若輩至下午二時後亦祗好垂頭喪氣而回據交易所所員某語余今日共有六十八個經紀人交割清楚祇另有某某銀號二家得該所以同意由該所代爲交割詢諸他方面事雖如此實際交易所另許經紀人以特殊利益故經紀人始如期交割且實際上除賬目交割後現欵交割不多惟於議員方面除有欵存諸經紀之銀行號者已由各銀行號自動爲之交割外將來之對待即由交易所與經紀人涉訟經紀人再與議員涉訟堂堂國會議員殆終不免對簿法庭不過在若輩亦非欲全部漂賬特希望依上海辦法毎萬元由長貨虧折方面給以四百元了事第就事實論毎萬元應虧折千餘元虧貨賺錢方面决不肯答應益以財閥之大力將來終不免使若輩傾家敗産一嘗鐵窗風味在近兩日間若輩固尙欲以政治的手腕做到依上海辦法故尙無破産者但小銀號則已八九家倒閉矣（八月二十五日） 
[江浙問題之北方消息]  
　　分派代表疏解開緊急會議討論 
　　近日以來北京政府因江浙方面失有形勢不穏之傳說深恐萬一兵連禍結京師當先蒙其影響故用種種方法以謀戰禍之避免上星期公府曾分派代表南下向各方解說對浙方萬勿輕起衅端聞江蘇方面對於江浙邊界雖有小部分軍隊之塡防但恐大軍調遣内地空虚爲他方所乘故先亦靜觀他方動作再定行止然聞某大力者仍擬對浙討伐不輕改變其主張至外人對於江浙戰爭之謡雖甚疑慮然上星期六日滬領事團聚議後除向外交團報告外上海外人尙無其他動作至外交團迄至昨日對浙問題亦無會議 
　　前日（二十三）公府對於江浙問題曾召集各閣員入府開緊急會議某閣員當謂凡事有備無患萬一彼方眞不我諒不幸軍事暴發東北必生影響現在未雨綢繆先當鞏固北方形勢擬由中央任命總司令一人司令三人維持北方秩序曹頗爲嘉納當即决定照辦惟司令人選問題現在尙難發表此會開後當由公府發出電報三能一致洛陽一致南京一致福建報告會議結果並命令洛吳來京代表遲雲鵬常懷仁兩人於即晚（二十三日）十一時出京赴洛報告 
[津聞中之江浙問題（愼）]  
　　直系内容與段氏態度 
　　蘇浙風雲緊急中外引爲杞憂茲將津埠各方所持態度略述如下直系自大選發生即分派别實力推洛信任推保才智屬津然自曹入京後三派各圖發展勢成積不相容以津爲最苦保次之洛吳虎據汴洛控制京漢津皖贛惟蘇齊坐鎭東南保派雖居北京要津而職權行使多係借重軍閥洛陽哼喝呼喚保派惟命是從府曹信任之保派尙且如是則津派之身感困苦更安足論昔者洛吳疾奉固甚今則所疾有急於此者此次蘇浙風雲緊急純爲幻術演成盧收臧楊雙方恰好借題發揮外觀恍似夢夢相同骨内却事事相反浙江大好河山不幸而爲彼輩變戲之幻術塲亦云悲矣府曹對此實表不滿然亦無法以制止至津保兩派對蘇浙問題苟一旦不幸破裂無論勝負誰屬皆爲該兩派所不利首當其害者即津王地盤問題因津王在府洛均蒙通奉之嫌浙奉同調國人共和如蘇一旦與浙反臉則奉張或不能袖手旁觀豪無表示一經表示則津王之此時之地位即不免有調動之慮此津派之大不利也至保派雖權居要津恃寵而驕本無實力可言曹旣無法制止則遑論其他保派斯時亦惟有預備行裝聽其驅策而已至久伏津門之段祺瑞不問國事日參佛典痓的有政客黨人往叩時局見會客室粘貼大書莫談國事四字咸以不便啓口偶有問及段曰吾聞水旱之災今年幾遍全國汝輩如能眞心憂國曷不體上天好生之德急振災黎做點好事若專曉曉於蘇浙直奉情近幸災樂禍殊背天道你知民意即是天心乎順天者存逆天者亡此屬至理確有鐵證君等愛我請勿以時局國事相問我固日事佛經未出大門一步甚麽江浙問題直奉間廳我又從何得知如不相諒我惟有浮海避去塵囂而已或謂公旣云不問國事何以報載某某等常相往來此事信否段云私人寒温起居間或有之非自今年始亦是人情之常君等直系乎奉系乎齊乎盧乎南乎北乎苟異日報載君等常相往來有關係乎無關係乎信乎否乎客無詞而退姑誌之以供關心時局者（八月二十六日） 
[國務院二十六日會議案]  
　　財部提出銀行騐資法八條 
　　軍警餉可以提前發放江浙問題之討論 
　　昨日爲（二十六日）國務會議例會之　十時餘外顧 
内程財王陸陸海李法薛敎張交吳先後出席農顔（惠慶）　病繼續請假山次長嚴鶴齡供理十一時開議仍由顧主席財王（克敏）首先報告昨日（即二十五日）北京證券交易所根據前日（即二十六日）特别閣　議决仍照向例辦理八月份債期貨交割秩序尙屬整齊只有一二家銀號不能交割亦有特殊情形其總額亦不過二十餘萬刻正由本部（財政部）會同農商妥籌善後辦法惟查此次金融風潮實因私立之銀行銀號資本太不充足一遇波浪輙致根本動摇影響社會金融發生危險本部爲預防將來再有類此風潮起見已擬訂私立銀行號騐資章程八條以資取締而示限制請大衆討論云云當一致通過由財政部督責切實施行次内章報告迭據警廳呈報警察餉項積欠過久生活困難情形陸陸（錦）亦謂近畿軍餉需索甚急海李（鼎新）亦謂南京杜總司令（錫珪）迭電催餉請提前發給七月份軍警經費云云財王謂上月份政費欵項因受金融風潮影響稍爲停滯刻下財政部已漸次收齊近畿軍警餉七成可於明日先行發放海軍協餉照鹽餘定案應撥付四十萬此次因欵項不足略爲減發其餘各項政費至遲亦不過星期五（二十九日）可以開發支票云云衆無異議次内程（克）又報告九月五日爲秋季丁祭之期向例須由總統派閣員代表致祭所有此届主祭陪祭人員應請派定云云當公推外顧内程敎張海李交吳等五人爲主祭官並指派簡任官十八人爲陪祭官呈請總統明令派定並因九月五日爲星期五乃閣議例會之期議决是日暫停閣議一次如有緊急議案或提前於星期四（九月四日）開會或延期於星期六（九月六日）開會臨時再酌量辦理最後討論江浙問題約四十分鐘之久因事關軍事秘密不便宣佈又議例案數起下午一時一刻始散會由内程財王入府報告 
[京衆院之行委會]  
　　主張代閣同意兩案並列議程 
　　北京衆議院行委會昨日下午三時開第四次第十六號會出席委員二十人委員魏郁文主席首由主任秘書趙公瑾報告國務院來文兩件（一）係關於山東議員仲偉名證書事件（一）係關於答覆李爕陽質問書事件均有國務總理顧維鈞署名王蔭棠黄肇河孟昭漢范殿棟羅黼岳秀夫等對於顧維鈞署名僉以爲國務總理顧維鈞何時就職本院並未接有何項公文認爲不合不能收受當議决報告大會後原文退還並議决例案數起遂議决星期三開委員會旋有委員羅黼對於同意代閣兩案擬定調停意見書請本會同人開談話便討論决定後通知全院議員務於本星期三（二十七日）委員會開會前答復本會以免排列議程之糾紛其辦法（一）同意代閣兩案俱列入議事日程依院法同意案列第一案代閣案列第二案（二）請雙方不變更議事日程（三）投同意票封匭後暫不開票依議事規則第六十五條但書第八項議代閣案（四）代閣請同人修正以决議案通過其修正範圍以不咎旣往後不爲例爲限（五）代閣案决議後一面咨送參議院一面開票前五項辦法如再經本會討論修改認爲本會調停辦法即日以本會名義印佈本院各同人及各團體徵求其贊可與否限於星期三本委員會開會前答覆以便星期三開會時視贊成人數多寡再定方針（六）印佈辦法時併請同人及各團體依第四項調停範圍擬提修正案嗣經程修魯司徒穎各提出修正案當付表决司徒穎所提之案通過六時散會茲錄其通知書如下同仁公鑒逕啓者同人等於本月聚議時對於同意代閣兩案所擬大致辦法同人等以爲面面俱到最爲公允大可解决該兩案之糾紛茲特將辦法列後（一）同意代閣兩案列入議事日程依院法同意案列第一案代閣案列第二案（二）雙方不變更議事日程（三）非同意代閣兩案有結果後不議他案（四）代閣案違法與否由院議付審查以上四項辦法如蒙贊可務請星期三本委員會開會前賜復是爲至盼此請普頌公綏趙金堂等啓 
[奉天通信（花）]  
　　鮑李在奉接洽情形 
　　此一星期有内奉天官界極爲忙碌酒食徵逐日無虚夕大街上汽車往來日夜無間亦從前罕有之現象也在内部言張總司令召開國民大會三省軍政長官及各法團代表均集奉天除毎日到總司令部與會外而個人之公私皆有酬應在外部言鮑貴卿李際春及外部秘書唐凱等又相繼來奉一面疏通中俄意見一面提倡和議於是東省各要人除對内部互相酬酢外又須對來賓周旋而適於此時北大　二六兩旅及二十七旅各軍隊又連日演習野外戰鬫所定各　戰術又皆注重實際不尙假設因東三省兵工廠新製出之快砲機關砲地雷手流彈機關槍手槍等種類頗多一面爲各旅軍隊實地操練一面又爲兵工廠製品之試騐故雖云軍隊平日之演習實與兩軍對壘作戰無異三省軍政長官及都中來賓均紛紛赴北大營觀操張作霖毎日亦必親往校閱軍警滿道觀者塞途此軍事之現象也奉天國民會議情形已略見前函茲述鮑李等在奉接洽之情形如下直方求和旣屢被拒絶而京政府之中俄協定張又極力反對近經調人多方疏通雖漸諒解而内中齟齬之點尙多際此而猶侈言和議寗非痴人說夢但曹謀和之心至今不變而鮑李在奉復爲熱烈之調停者内中亦有原因蓋奉直議雖未成立而曹張感情初不大壞雙相私人資格之代表時相往來酬酢頗密最近因直省水災張派許蘭洲顧問携現欵晋京謁曹助賑曹極感激嗣又派張九卿晉京携貴重品物餽曹並解釋反對中俄協定謂此爲與俄爭權利並非與直鬧意見張個人始終維持兩家戚誼實無别種用意云云曹因此媾和之心復動一面託許張在暗中盡力一面又煩鮑貴卿李際春出關極力斡旋鮑貴卿與東省之關係自不待言李際春因奉直和議頻頻來奉亦結成好感故鮑李此次來奉東省極表歡迎抵奉時除張派副官處長李紹白赴車站迎迓外軍政要人赴站歡迎者復二十餘人入城與張晤會亦極歡洽張李皆留寓於俱樂部供應極盛數日來關於俄事及和議均已提及在曹意祇求將奉俄協定送交外部彙案解决關於東省各事項即悉由奉天主持决不從中更動謂東省之權利即國家之權利果能多所爭回方將引以爲幸又何至於反對惟奉方始終尊重奉天政府雅不願承受京政府命令使奉俄協定交由外部與俄解 
　　結果必仍由京政府命令發表則初志違矣故仍託言個人不作主張須由國民會議取决據聞京奉對俄意見未協者厥爲此點果將此點解决即無何種困難問題至對和議數日來鮑李二氏對於東省要人若張作相·吳俊陞·張學良·王永江·楊宇霆等均已接洽各要人皆不言反對張作霖意亦如此惟仍託故延宕不肯實際進行蓋其心目中仍欲保持現時局面以圖各種措施之順便且内中亦有少數人持異議謂曹尙篤厚易與惟洛吳强悍驕恣目無餘子媾和後政見斷難相容權利衝突决不能免而曹又胸無主宰事事受洛吳支配直接間接終難有合作之勢與其和而再裂不如始終不合張甚韙此意故謂鮑李曰此時東省忙辦對俄外交和議須俟諸異日（八月二十四日） 
[蕭耀南返鄂之傳說]  
　　漢口通信蕭耀南假避署之名爲養病之實本月九日赴鷄公山十日早即抵自置之避署别墅毎夜一時至二時間即假京漢路之長途電話與參謀長張國鎔直接密談要公固不啻耳在鄂垣原無急於返省之必要且在省毎食只稀飯一小碗到鷄公山後突能食兩碗蕭意甚適並有擬秋節後再行返鄂之傳言詎忽於十九日早有安返鄂垣之事實以致謡言繁興或云係因所謂江浙風雲之影響洛方爲某種之需要限十日内起解現欵六十萬元蕭回且有其他之凖備或云係因某師下級軍官率同兵士全體致函某氏大意謂上年創收雜種特捐以某師軍餉代爲名本年特設某種機關又以某師軍餉爲名迄今某師欠餉並未减少今秋節伊邇限即發軍餉否則届時將取如何行動云云故蕭之回省刻不容緩或又云上述云云終離不掉楚人多謡之習慣蕭之對洛恭順待下謹嚴從容避署一行何致有所顧慮而廢然即返然則蕭之此來殆另有其他問題存乎其間歟 
[江浙風雲中之鄂訊（）蕭蕭]  
　　楚謙江貞兩艦調赴下游 
　　漢商會三團體之聯席會議 
　　邇來江浙有事之空氣日益緊張雙方艦馬彎弓似有一觸即發之勢駐鄂海軍第二艦隊楚謙江貞兩艦先後調赴下游協防並傳蘇齊在漢廠領去大批槍彈由漢黄鎭守使署派李朝棟押運赴寗此事是否屬實頗難懸揣惟據某署消息蕭督對於江浙事件力主和平日前曾以此意電洛請吳出爲調停並直接分電蘇浙閩各當局力爲斡旋免致以東南一隅牽動大局又恐江浙軍事或竟不免長江上游難免不受影響特電皖馬贛蔡協商聯防辦法但外傳四省攻浙早有結合鄂蕭居問調解之有效與否尙屬疑問也洛吳對於江浙事極爲注意特派其巡署參議崔維堪於昨二十四到漢今晚搭輪赴滬調查江浙軍事行動之眞相以便作何應付在此江浙風雲醖釀期中謡諑繁興人心不定拆息飛漲銀根奇緊漢口金融因受上海錢莊倒閉之影響大爲恐慌日前倒閉疋頭店兩家虧累至十餘萬金即因銀根緊迫周轉不靈之所致因之市面益呈危險不安之狀態銀價飛漲錢價暴落毎洋一元或換銅元二串三百三十七文之多近雖行市稍平仍未回復前此市面平穏之局面且月底比期又至秋節大比亦接踵而來可信金融狀况將必益陷於危險漢口商會正副會長周星棠鄭燮卿銀行公會正副會長王毅靈秦褉卿錢業公會正副會長萬澤生余德馨等於昨二十四日午後齊集漢商會開一茶話會僉以江浙風雲險惡上海錢莊倒閉數家漢口受其影響亦亦呈不安狀態若不設法維持危險將不堪設想决於二十五日召集三會同人開一聯席大會討論救濟方法今晨由漢商會散發通知午後三時三會正副會長及董事等紛紛到會共有百餘人推周星棠主席討論良久决由銀公會先籌五十萬元爲凖備以防萬一直至五時始行散會錢業公會昨二十四日午後二時與午後六時連開兩次緊急會僉以漢口金融緊迫係受上海影響决電請滬銀行公會設法救濟市面以免牽動全國金融並推萬澤生余德馨代表謁蕭請予維持蕭督亦恐金融緊迫影響治安已面令財廳長郭幹卿撥欵維持官商通力合作金融界或不致有意外之危機也（八月二十五日） 
[江浙風雲中之魯聞（鐵崖）]  
　　軍隊開邊駐防督署治安會議 
　　濟南通信江浙戰謠自傳入山東後人民異常恐惶深懼牽入漩渦據一般人士推測以爲山東乃洛吳外府一旦有事山東將隨洛吳加入戰團自在意中故鄭督士琦爲軍心治安起見昨（二十六）日特召集軍警各界要人開緊急會議討論維持辦法其議决要項如下（一）禁止宣傳江浙戰謡（二）取締關於江浙風雲之街談巷議（三）檢查軍警兵士來往函電（四）取締營中容留閑人（五）禁止軍警閱報（六）地方治安由該秘軍警擔全責又洛吳來電以江蘇有軍事行動蘇魯邊界防務空虚由山東調遣得力軍隊前往塡防鄭督當即電令第五旅長李森移防蘇魯邊界並令中央第二十旅亦開赴魯邊聞財廳已將開拔費撥出日内即可開拔又洛吳以江浙風雲日益緊張刻爲研究完善辦法起見擬於九月一號在洛召開軍事大會議研究一切已來電囑督理鄭士琦派員列席俾各發抒意見藉期解决一切聞鄭氏已派定第五師師長孫宗先届時前往代表列席矣（八月二十七日） 
[皖省軍事消息]  
　　據省署消息明（二十七）日將出佈告正式宣布戒嚴按皖垣防務現爲補充旅負責該旅旅長已委參謀長田錦章兼任戒嚴司令大約爲田擔任 
　　第三旅一團吳大鶴所部有楊濟一營原駐婺源聽張世賢團長指揮防禦臧楊竄皖吳大鶴奉命調赴廣德已令調楊營集中宣城候命出發第五旅旅長史俊王在省馬聯甲頃與計畫徽防擬該旅第一團團長賈永清赴徽協同張團防守除劉張德政一營仍駐六安外其餘馬俊山營馬懷香營閻統貫營沈仲營均隨賈永清赴徽 
　　馬聯甲昨委駐蚌第一旅長倪朝榮爲兵站總司令兼任蚌埠兵站站長委軍務課員宋履豐充廣德兵站站長委鍾麩生爲廣德十字舖兵站站長委軍務課員凌紀笙充蕪湖兵站站長委前軍需處長范育才充宣城兵站站長委副官孫蘭軒充浦口兵站站長惟廣德一站最關重要并另委徐道根爲帮辦各站長均不另支薪毎站得設助理員錄事勤務兵若干視事務繁簡酌定之 
　　許冠堯（前誤記爲徐光堯）因有通盧嫌欵馬聯甲飭令警廳逮捕後發交軍法課審訊聞馬主張嚴辦但爲許營救者復不少頃許已轉禁於陸軍監獄矣 
　　皖省今年小麥收成甚旺運滬販賣絡繹不絶頃聞滬行已經停收不得已賤價出售虧本甚鉅安慶交通銀行昨接滬行來電皖滬間停止劃匯更引起商界之恐慌大有不可终日之慨 
 
 

Page 8

 
 
1;第一萬八千五百號;中華民國十三年 西曆一千九百二十四年八月二十九日
星期五 * *常識 
[餐櫻廡漫筆] [  蕙風]  
　　左文襄未逹時精研輿地學嗜淡巴菰嘗拓一室四壁懸地圖當窗案一儿一自餘空諸所有竟日盤礴其中手口其所嗜而心目乎地圖也有所得則據案疾書意得甚而呼吸乃益恣唯見繚繞烟雲自櫺牖間出而已如是者有年故能足不逾閾周知天下形勢如指其掌其後肅清關隴勳業與胡曾鼎足得力於環堵之室非淺鮮矣 
　　江浦丁菡生（雄飛）古歡社約還書不得託人轉致嘉善曹倦圃（溶）流能古書約亦以僮僕狼籍爲言蓋愼重之至也庚寅辛卯閒余客五羊集寫官十數人假巴陵方氏碧琳瑯館藏書移鈔並皆精秘之本柳橋先生（功惠）愛惜甚至輒命其文孫携來余還書時亦不敢經伻從之手則躬自送往嘗戲語柳翁余未有孫只好一身兼作孫猶古人一身兼作僕耳當時諧笑樂甚忽忽三十餘年來似聞方氏藏書連檣北去久已烟雲變滅即余移鈔之本亦泰半散佚或竟以易米可勝唧哉 
　　余藏江左右刻文編寫本凡二一舊鈔一覆寫舊鈔之第四册亦覆寫較精耳先是友人某君假去移閽人即胥也一夕搦管未竟覺微倦就臥榻少憩俄有物似狸奴而尾修躡几而據其案則驟起以烟具狙擊且詈之倐忽不見翌夕閽人之室火燬其臥具及衣吾書亦熸焉幸猶有第二本則再覆償吾嘗顧歉甚飭加工精繕焉或云狐鬼之說類皆嚮壁虚造吾書四册乃三舊而一新可覆勘也 
　　吳善慶山陰人商而有士行者也某年某國紙扇鬯銷滬瀆善慶思所以抵禦之自製紙扇名曰蓋日牌製作精良運赴巴拿瑪賽會得優等奬乃至鬯銷彼國以其物美而價廉也善慶早孤食貧固未嘗學問者其蓋日之名寓意之妙論者尤爲之心折云 
[夜行記] [  碧波]  
　　俗傳七月晦日爲聖僧目蓮誕辰僧湼槃後膺冥錫作地藏王司九京祿籍初王有母至頑梗素惡佛且加痛斥殁後墮入泥犁獄中永無超拔之日王痛母難特於誕日燃絳燭千枝照耀　白晝尋以錫杖掀開地獄之門母厄乃解爾時獄囚乘間逸出者無慮數千萬遂遁入塵世世人恐其擾特求禪門施燄口道敎建公醮以超度羣亡魂沿說迄今世人亦年逢斯日循例舉行初不委貧而卸責見迷信之入人深矣是夜家家戸戸且競以香燭植階砌間一時烟氛繚繞暈光成碧色小兒女爭呼爲地藏開眼不置設地藏而果在人間豈盡人之母皆爲僧母耶衆生愚蒙相習成風一旦實無詞以闢若等若等更有一奇詭之名以名是夜之香爲九思夫仲尼曾訾三思爲太迂矣豈愚氓又以九思誇人耶我稔愚氓並此九思之義亦不知殆狗矢之諧聲耳嚼文者流以狗矢名弗雅遂强易爲九思於是九思九思之名洋溢於夏正七月末日之夜油坊烟肆且競出其賸粹燃火熊熊幾將奪電炬之光上元燈市亦不過爾爾好事者更助以爆竹聲砰然猶彈丸之發自槍口日來之怵於風聲鶴唳者莫不愁嘆曰戰雲起我儕其爲魚矣 
[挽倪丹宸將軍] [  又錚]  
　　憶昔畿疆馳逐當清室存亡殘刦未終比時上馬殺賊叩壁徵歌意氣正如雲相逢把握成良友 
　　惜君病榻淹纏使淮流南北軍聲頓寂爲肉袒臂呼盧湔裙貫酒豪情能幾日無復從衡數霸才 
[春明菊報] [  梅花館主自京寄]  
　　中和園自改組班底以來進行甚滯籌備月餘大致仍未就緒所邀之解除王瑤卿一人業經扣實外餘均未一高奎雖已由津趕至惟尙少一花衫人才據園主人云京地諸旦角各有地盤不易拆連若不邀到黄玉麟來京一時殊難開鑼云（日昨晤瑤卿鳳卿昆仲詢以玉麟之玩藝如何據瑤卿云黄生資質聰慧學戲進步甚速惟拿手能戲尙少亟擬從事學習余（瑤卿自稱）旣收伊於門墻之列極願以所得授伊故中和一局日盼其早日償約也） 
　　金少梅金韻簫在城南遊藝園已二月餘毎晚售座之佳爲各院所未有滿期在即行止未定如漢口合記大舞臺能於中秋前來接决計往漢一行否則仍在施園續唱以免風塵之勞云 
　　琴雪芳已回京尙未搭班碧雲霞在津有來京補少梅缺之說 
惡魔不來人民幸福圖 
[談情] [  蕨蘋]  
　　情人羣之大維也禮義廉恥據此以演進家國社會藉此以結合人之所以有殊於禽獸者情爲之也世界人類初未交通而倫常之道大體不殊亦有情以齊之耳今之人專以情爲男女互愛之稱是無異指一班爲全豹失之遠矣更有用以掩飾其慾性則情之賊耳 
　　男女之情無量數情之總源也一芬衆生莫不有此情人無論已但天之賦予人者有厚薄故人之用情不能無淺深其駡人無情與笑人癡情者同爲不識情之眞諦者耳 
　　上帝於衆人中獨愛其一人則厚賦以情此與父母於諸子中獨愛其一子而多予以游資者其道正同而終且自溺其所愛也亦同我故謂爲情所困者均上帝之驕子也 
　　愛情之爲味精神爲上視聽次之股膚爲下乘精神云者兩地相思也視聽云者可近而不可親也肌膚云者互陳其色相以此中况味惟身嘗者乃能别之然上乘之味决非紅塵中所謂艶福之人所能享也 
[上海話] [  胡應銘]  
　　上海是給有錢人住的 
　　鄉下人用錢十文可抵上海人用洋一元 
　　上海人只怕天亮不怕夜　　 
　　窮人到上海來更窮 
　　上海的旅館是給上海人住的 
　　上海賺錢上海用 
　　面貎好的女子到上海來不怕没飯吃 
　　上海人買東西只聽價錢不看貨色 
[海上蜃樓（九一）] [  釧影]  
　　第十回濟濟羣公紅樓夜宴嬰嬰多士綘帳風清 
　　且說時觀平約着祖書城一同出了平報館却由福州路一直往西在石路上轉灣到了清和坊便下人力車走進一家妓院門前却有一盞燈寫上趙玉香三字時祖兩人上去只聽得樓下的龜奴一聲怪呌道客人上來便從一個坐了横七竪夜八人的各堂裡穿過走上一個黑　　狹仄的扶梯早有人在扶梯欄杆上迎接着吱話百叫的說道時二少你怎麽這時候纔來藉四大人已經來了不少時候了朋友也來了好幾位咧時觀平道我因爲有點兒事情來得遲一點兒所以託藉四大人先來請你照呼朋友的原來今天的請客却是時觀平和一位姓藉的喚做藉佩卿合請的這位藉佩卿便是中報館的經理也是蘇州洞庭山人現在寄居上海是洞庭山藉家在上海銀行家很有令聞的那藉佩卿爲人極其和藹可親到了樓上房間裏時觀平先給祖書城介紹了藉佩卿便過來殷勤致渴慕之意又說我們是親同鄉久慕大名好久了我們報館裏的主筆孫企雷也是蘇州人閣下認得嗎祖書城道孫企雷先生聞聲相思已久却是未曾晤面因爲我近來不常在蘇州都是出門的日子多那孫企雷先生不是從前在江隂書院是個高才生嗎藉佩卿道正是他正是他祖書城道過一天到貴報館奉訪原來他們今天所請的客都是上海商界中人居多第一個客便是一位無錫人姓周的喚作周子弼是一個黑蒼蒼的大塊頭年紀約有五十歲光景原來此人以鐵業起有近來已是一個資本富厚的人在一二年前他就發起了一個成信儲蓄銀行入股者很爲踴躍那個時候上海地方金融是握在外國人手中除了幾個外國人設立的銀行中國人没有自已能設銀行的就是有錢的人地舊的是信託錢莊新的人是把錢存放在外國銀行裏外國在上海設分銀行的意思一邊爲便利僑商一邊却是通本國的滙劃原不想做中國人的生意却是後來中國人漸漸的信用銀行的規模好只是自已没有銀行便只好和外國銀行裡做生意也有的把錢存在外國銀行裡去的只是些些小欵外國的大資本家豈放在眼中但是也不便拒絶因此那時候外國人所設的銀行門前總有一塊牌子寫道『中國人走後門』的幾個字 
三言兩語[  雨孫]  
　　日來天氣炎熱較三伏尤烈惟有時風雲忽變稍爲凉爽一如時局之忽寒忽熱令人莫測天時人事變幻無端固爲常態然而吾民苦矣 
　　更正昨日三言兩語第一行「雙方是不要相火併」係「雙方要是不相火併」之誤又第四行「却是天地┊」係「都是天地┊」之誤特更正 
 
 

Page 9

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 10

 
 
1;第一萬八千五百號;中華民國十三年 西曆一千九百二十四年八月二十九日
星期五 * *國内要聞二 
[粤省官商决裂後之危狀（毅廬）]  
　　廣州以外東西北各屬已大罷市 
　　商團軍紛樹白旗與政府脫離關係 
　　粤政府扣留商團械案截至二十二日政府與商團已趨於極端蓋自十九日中山貽書致商團並派員宣佈繳欵領槍辦法後商團方面置之不答一而在佛山聯絡各屬商民團以爲後盾政府偵知其舉動認爲商團軍已有意與政府作對因即立調前方軍隊返省入駐市區拱衛政府入夜後各行政機關均加緊戒備如臨大敵二十一日省署復發出佈告大要係根據商團之領照運械時日不符並根據軍政部長程潛之發照說明書據許崇浩面稱商團訂購之槍械係英國八二口徑步槍現在政府截獲挪獲商輪之槍係七六三口徑因之此帮截留之械不能指爲商團所購並以陳廉伯謀叛有據政府已下令通緝陳廉伯此次運來之槍械係陳廉伯經手陳氏旣係逆黨陳氏手訂之械當然要没收政府據此理由故將此次之械扣留如商團欲領回槍枝如准照民團領槍條例立即發給毎桿定價一百六十元其在商團總所繳欵有據者准予承認即已繳百元者准予補繳六十元便可到領佈告末端並勸商民覺悟不可爲陳廉伯個人而犧牲須以大局市場爲重云云第二佈告即令粤省商團未成立聯團總部以前所有團務禀承省長辦理據以上兩佈告言之則政府已决心將扣留之械大半没收如商國備價來領亦不過發給一小部份至團軍事宜則攬歸政府直轄據日昨消息政府以商團對於政府意見不特并未答復而且在佛山積極運動四鄉民團集中佛山以實力對抗政府因即日宣佈省城戒嚴令衞戍司令楊希閔并出有嚴厲之布告略謂現在省城宣布戒嚴在此期内如有軍隊及商團持械在市而游行准即駐防附近軍隊將該持械出行之軍扣留並將槍械繳收等語商團軍見此佈告遂相傳政府已下令繳現有商團軍械者大本營接到佛山商團武力運動消息即夕在帥府開緊急會議籌議對付方法有激烈派主張將市内商團之械繳去以免遺腹心之患後經湘軍總司令譚延闓極力制止然後作罷但雖繳商團械仍採取武力監視方法連日電至前方檄調豫軍湘軍回省鎭攝故十九日以後市内繁盛街市如西關沙基城内等處均有豫軍入駐商團軍亦恐被繳械紛紛建設街閘堆疊沙包實彈嚴防一時風聲鶴唳全市騷然幸兩日來官商兩軍尙未發生衝突然而危機四伏一觸即發大局殊抱悲觀計自十九日起大本營已檄調黄埔軍官學校全體學兵入衛師府公安局之警衛軍由東部入衛市廳公安局各機關其餘各軍機關亦各調大隊防衛澈夜放哨省城要塞地點無不加派軍隊城西北之象岡可以控制粤漢路一帶因於崗上架設巨砲一尊軍隊數百以防北江民團之來省東江石龍以下一律加緊戒備以防東莞各屬商團發動廣三路則由滇軍胡思舜下令西南小唐各處防軍集中廣三路向佛山商團警戒至由前線調回之軍隊約五千人分佈廣九路及東郊者三千人廣三路石圍塘駐兵約八百粤漢路之半塘鄉駐有官軍七百餘人公安局駐有三百人此次新由前敵調回之軍隊將以滇豫湘桂粤五省軍隊各抽一團回省合組一中央督察軍專任拱衛中樞之責督察軍設主任一人公推豫軍樊鍾秀擔任以便統率指揮入夜後公安局復派騎巡隊巡邏郊外及東堤東山一帶帶南關則有黄埔軍官學校之學兵巡察此最近政府防商團暴動之警備情形也至商團軍方面以槍械收回無望（傳聞政府已將扣留商團之械分給各軍并撥步槍五百桿與建築工會工人組織工團軍以五百桿撥與黄埔軍官學校學兵其餘支配未詳）直至二十二日已表示態度與政府斷絶關係故二十二早起商團軍之根據地佛山全鎭一律罷市所有附近商團民團數千人已集中佛山瀾石一帶惟罷市後是日糧食仍如常交易一時影響所及所有西北各屬紛起響應同日西路西南小塘鹽步樂從東路東莞太平北路高塘新民埠等處相繼一律罷市各處商團遍樹白旗大書商團討賊軍字樣聞佛山商團總部係由副團長陳恭受主持一切陳爲前廣州警察廳秘書頗具手腕故此次以商團副長名義指揮各團軍佛山自罷市後已出有陳恭受佈告是日又發表敬告同胞書遣人至省分派該印刷品要旨係反對廣州政府扣留軍械之無理末復力數年來現政府政策之失（原文甚長不復備錄）同時又有一種宣言大意（一）不承認陳廉伯有罪（二）誓必爭回被扣留之械（三）恢復聯團總部不受政府之統制以上兩文告不啻商團軍對政府之哀的美敦書二十二日廣州政府接此消息後愈加緊戒嚴紛派偵員前往查察據政府探報稱陳廉伯逃避香港後復由港轉澳門返省潛往佛山與陳恭受合謀搗亂即以佛山爲集合地點運動各商民團來佛山會合并運動小欖股匪袁帶之黨羽千餘人改扮民團强封小欖鄉渡載運至佛山即窩聚於大瀝附近鄉落凖備進攻省城陳廉伯自命爲討賊軍總指揮陳恭受爲攻城總司令定期二十二早由佛山先行全體罷市下午則廣州各商店罷市并約同太平香山各屬商團同時起而響應云云政府據報隨即通令各軍嚴行戒備如有外屬商民團來省准即迎頭痛擊并由省署即下手令能緝陳恭受云「爲令遵事案准楊總司令函開現得佛山確報陳恭受在石灣等處糾集土匪冒稱商團民團自爲攻城總司令希圖擾亂治安等語查陳廉伯私運軍械陰謀内亂業經通令查緝在案陳恭受復敢糾匪謀亂冒稱商團民團厥罪尤著應予一併通緝以遏亂萌除分令外合令該處一體遵照飭屬嚴緝務獲歸案懲辦切切此令」 
[皖省雜訊]  
　　宥（二十六）蘇軍第五旅第一團馮團長率所部第一二三營官佐目兵先後均乘專車過蚌南下 
　　皖軍第二旅砲營排長李先捷由壽運到大砲四尊來蚌徑（二十五）夜抵岸宥（二十六）辰下船 
　　督署衛隊機槍連連長王雲階奉令赴臨淮招募新兵五百人已乘車前往 
　　聞盱境土匪均受人指使含有政治作用平時尙剿不勝剿若一遇戰事發生必將乘時而起當道正豫防　　某方在津採買大宗餅乾等物已車運過蚌南下以備作戰時兵士需用 
　　第五旅司令部派兵十四名乘利淮輪船赴蚌押運步槍三十三隻送往宿縣 
[浙省自治法大會紀]  
　　浙江省自治法會議二十七日上午九時續開大會由莫永貞主席報告建德各法團電陳江浙風雲日益緊急請鼎力周旋等語褚輔成云此事由本會復函已由各法團發起和平運動姜恂如主張本會應參加和平運動毛蒙正云本會爲全省民意機關不必與各法團合作如有主張儘可單獨發表衆然其說次討論議員名額馮中鈞云除毎縣二人合併縣加一人外特别市亦應加一人褚輔成云特别市尙未　及應以此點保留在起草會討論衆贊成主席宣告討論選舉制度蔡信芳潘豪均主張普通選舉吳庶晨云議員但具常識不必有資格之限制韓寶華潘上瑩以選舉人不必規定資格被選舉人非通文義有智識者不可王侃對於普通選舉認爲人民程度未齊極端反對褚輔成以爲限制資格其結果亦等於不限制况國會省會不良之舉動均係有智識者而其爲惡過於無智識者姜恂如云議員無智識者毎爲有智識者操縱遂陷議會於不良地位沈鈞儒贊成普通選舉女子亦應加入惟對於被選舉者不必加以限制莊景仲方悌主張無職業者不得被選爲議員毛雲鵬主張採登記制凡志願爲議員者先繳五百元保證金當選後即發還即不當選計算票數有十分之一亦當發還如不及十分之一應没收其保證金張廷霖云議員不能備具各種專門智識且社會上有智識而未經學校畢業者亦所在多有如必須資格之限制條文上亦甚難規定尹廷輔對於被選舉人亦不主張有限制休息十五分鐘復入席潘豪動議討論終局表决結果多數主席以普通選舉付表决在席九十三人起立者八十四人多數可决次以被選舉人有限制付表决在席九十六人起立者四十七人吳秉元提出異議反證表决計起立者四十七人又少數主席依議事細則第七十八條投票表决贊成者投白票反對者投青票開票結果青票五十四白票四十四可决改開談話會遂即退席 
[浙各團體會議時局詳紀]  
　　最後之呼籲和平 
　　各法團昨（二十六）各法團因時局問題在省敎育會開聯席會議到百十餘人李俊夫主席由縣議會代表朱鴻逹報告開會意旨高子白動議先由各法團聯合一致主張和平並商議戰後自衞方法次房聯會代表陸佑之主張目衞之道在内部先辦民團商團並造成健全之輿論一方而與其他省分聯合一致主張和平保險公會代表裘申伯主張自衞之道祇有用請求方法杭縣律師公會代　倪本章君主張自衛之道有三辦法一先組織各團體聯合機關二由各團體推舉代表與他省紳耆一致呼籲和平三創辦商團或民團等以資自衞裘申伯君謂派代表等須先籌經費阮荀伯謂關於時局問題業由杭總商會邀集各法團開會今日所開之會是否與商會所邀集之會一致進行應先决定陸佑之君謂上海現時所開會請係屬紳耆會議性質至於各法團方面據江蘇縣聯合會來函正在發動組織中杭縣律師公會胡逸君主張推出代表與上海方面接洽縣議會代表葉偉臣君主張三辦第一先組織各法團聯會呼籲和平第二預備戰時組織民團商團以爲自衛第三祇有不納稅以爲抵抗朱鴻逹君主張耆紳團體聯合會先行組織由各團體推出理事一人組織之毎團體出洋三十元方仲友君主張今天先由各團體推出代表對於軍民兩長表示浙江人民希望之意思一方面推代表赴上海加入會議表示和平一方面對於全國表示浙江人民希望和平之意思保險公會代表張夢齡主張推出代表向軍民兩長表示人民希望和平之意一方面由商家籌設商團以資自衛拱宸橋商會代表徐鈺君主張應由各團體推出代表與五省聯合會接洽與推代表監視雙方戰線李俊夫君謂今日集合之會與總商會所集之會可以相輔而行房客聯合會孫曉初君主張推出代表天天向軍民兩長請願討論結果先由各團體推出代表組織聯合會定名浙江各界和平運動聯合會旋推出各代表計縣聯會莊景仲葉　東杭縣律師協會阮性存凌士鈞房客聯合會鮑子剛陸佑之司法協會宓履莊朱鴻逹華商保險公會裘申伯張劍雲省農會方仲友拱宸橋商會唐雍甫徐補齋省敎育會李俊夫杭縣縣農會張星吾丁香山杭縣縣敎育會錢墨卿汪顯杭州總商會金潤泉杭縣縣議會范洽民顧子才工界協會吳子英褚壽康中等學校聯合會鍾毓雲葉墨君律師協會胡逸倪本章新市塲　界聯合會張貞叔火險公會張劍雲惠興女校褚壽康趙素貞體育師範蔡倔哉醫專李愼微一中沈叔民國民能信社趙心呆女子職業學校謝奎自治協會萬不侯陳德新紳界杭屬高子白祝星五徐博泉嘉屬褚輔成沈衡山湖屬莫伯恒陳藹士沈田心寗屬陳啓惠盛竹書朱寶珊紹屬沈復生孫世偉張孔修盧宗嶽台屬周萍洄俞志韶李偉人金屬王廷揚嚴屬葉全順温屬殷汝驪林大同處屬葉蘭坡杜逹夫趙承志遂推舉李俊夫祝星五兩人爲總幹事並由各法團認定經費計司法協會十元房各聯合會十元華商保險公會三十元律師公會三十元縣敎育會五元省敎育會十元縣聯會十元拱宸橋商會十元並决定二十七日夜八時續開會議 
　　總商會杭總商會會長金潤泉君前日赴滬奔走和平參與江浙紳商會議二十六日夜偕盛炳紀等到杭二十七日上午邀各法團領袖及紳商在商會開會到祝紹箕方悌李俊陸啓王祖耀阮性存陳其采顧乃斌王錫榮程良馭金百順等二十餘人首由金君報告在滬接洽情形及齊韓盧張往來（復各團體電文）電文（已見本報）所最切要者爲蘇齊復黄張兩君商辦緩衝地一電經黄張兩君抄電　送浙紳商懇轉商盧督俾定人心次由盛竹書君報告此次奔走和平狀况語甚悲慨且謂江浙相持再逾星期兩省商業勢必完全停頓旋山紳商推陸啓起草公電盧督商榷緩衝辦法擬定後即由盛竹書（炳紀）金百順李傑祝紹箕方悌顧松慶王祖耀顧乃斌王錫榮等十人面陳盧督核示遂散會 
　　敎育會浙江省敎育會於昨日上午八時開臨時評議便到便者郭成九吳劍飛傅炳然蔡倔哉李俊夫蔡庽仁陳純人毛芷沅徐崇簡郭儀孫李愼微祝蓮仙嵇季橘葉愼微方毅君周賀章許漢章朱文元許叔璣等二十餘人方毅君主席首議時局問題當由李會長報告此次江浙情形與去年不同其勢較爲險惡省會士紳怱怱集會呼籲和平未暇周知故　兩次集議本會並未與聞其事後由商會電話通知始行參加南京浙江旅寗學會寗垣浙工協會南京浙商公會三團體來電責難各法團本會曾與其他法團聯名電復今上海盛代表等來杭會商緩衝地帶辦法恐江浙大局可望和平昨日省會各團體在本會開會組織浙江各界和平運動聯合會本會亦臨時派代表參加繼由毛芷沅君云和平運動須有力量人民固能起而呼籲未始無效去年江浙和平運動在江蘇方面較有實力而浙江方面完全由商會包辦對於當局唯唯諾諾毫無主張關於人民利害絶不敢置詞以致敷衍搪塞釀成今日之恐慌本會當時不過爲之作陪而已此次和平運動應由民衆起而呼籲杭總商會之行動恐無效果本會須擬和平運動具體辦法鄙意推最有聲望能與洛吳京曹蘇齊及本省當局敢言者爲和平代表出而調停比較商會代表一味唯唯諾諾奔走和平者效果當不可以道里計也遂公推李俊夫毛芷沅許叔璣嵇李橘出席和平運動聯合便曁　商會將毛君所擬辦法一致主張議畢遂散會 
[滬杭路王店站軌道修復通車]  
　　二十六日下午十時由閘口開滬之二十九次夜快車因王店附近軌道螺絲脫鈎突然出險二十七日上海早車抵嘉興杭州早車抵王店旅客均下車步　交換乘車所有各項行李及報紙包封在站堆積如山以待軌道修復再行裝運是日早班車旅客當晚七時到杭其杭滬二班車均各在嘉王兩站停歇過夜至兩方夜快車槪未開駛杭叚工程處二十八日上午五時據王店修理軌道工程司陸學璣電告撞壞之鋼軌枕木均已修復杭滬二班各車均於六時出發惟二十八日早車　至八時餘始開站台旅客行李異常擁擠其出險之貨車即由救險車釣起從事修理機件並因車輛敷調配由車務處通告　二十八日第二十二號及第二十五號貨車暫行停駛云 
[浙盧覆張謇電]  
　　盧永祥覆張謇電云南通州張季直先生鑒有電誦悉承敎至感吾公學問聲望海内同欽對於時局盛衰之由尤必鑒古證今盱衡有素茲承電示有不能不就鄙見所及詳爲論列以貢於我公者永祥素性戅拙才疏用世惟旣出而爲國家服務則厥志所在惟圖衛地方而保人民以此所至之地即視爲第二故鄉絶不視個人爲一事地方人民又一事但能保地方人民之治安絶不以私人之主旨爲行動頻年以來各方戰事迭起而浙省未曾加入漩渦者彰彰可考豈待煩言至於今日四省攻浙之風說甚囂塵上已非一朝永祥惟靜以處之未嘗有所變動浸假而鄰境增兵設防環廹而來漸成事结無可諱掩永祥爲捍衛地方人民計不得不籌備防禦此亦職務上所當然而非個人有所私利於其間也自揆素心未嘗稍變但冀得免戰爭豈復長此紛擾頃聞上海金融緊急市面恐惶雖其原因由交易所操縱而來而際此時間生此影響殊覺對於地方人民深抱不安私心竊計未嘗不思各方同感覺悟消弭戰端正水僅來示所云縮短時間縮小範圍已也夫他方所藉口之點不過曰收容臧楊軍隊而已臧楊軍隊之在閩皆曾經國家承認之國軍也其非同無端嘯集可以任意銷滅者比是其當解散不當解散根本上本未明了即其在漳同出亡以後浙并聲息相關比其由閩經贛轉浙請求收容當時審其情形確非有違叛國家之意又審見士氣團聚非烏合之衆可比倘以浙方之力强而迫之鋌而走險擾贛竄皖俱舉步耳而浙境人民已不免先受驚惶乃嚴與約束改編而縮小之劃地而居勿使侵越疆土不驚鄰封不擾自謂如此處置可以告無愧於地方人民而并可告無罪於鄰境者也事實具在更無待言且蘇之痛心疾首於浙者不過爲上海之一隅耳上海之駐軍隊歷有年矣永祥亦會駐上海數年胡不聞有爭執同爲國有捍衛疆土但使地方相安人民獲福必沾沾於人非我屬即必驅除公歟私歟乃猶鰓鰓然曰歸我侵地試思上海之地是否浙江所遺軍隊而有侵略者歟何未反本以思耶夫臥榻之旁不准他人鼾睡乃英雄崛起攘奪權位欺人之詞施之民國以民命爲安危者取義固自不同我公明逹故并論列及之至於現抱希望仍冀他方不自尋衅勿黷武興戎以擾商民是所至願苟無幸則永祥在浙與浙人視爲一體在蘇亦視蘇人爲一體絶無自使私圖而置地方人民於不顧之行動也掬誠　復諸　亮察盧永祥宥印 
[浙兵調温過甬]  
　　寗波江北岸火車站於二十六晚七點車到有杭州第二師砲兵團兵士二百餘人帶有大砲四尊是晚在火車站空地及鼓舞臺前面空地過宿至二十七日上午九時許趁兵輪赴温州駐防當該砲隊住甬之夜兵士散游街上或在戲館或在茶館紛紛來往人心未免惶惑 
[杭州快信]  
　　浙紳商盛竹書金潤泉等十人午刻謁膚督籲求和平盛伏地陳詞盧亦屈膝矢言人不犯我我不犯人至商榷緩衝地辦法尙在接洽中 
　　路局通電各機關團體今日上午區間車在楓涇地方出軌旋復原狀請知照免傳訛 
　　駐昭慶寺一師砲兵團今日由徐團長督率開拔赴衢並携過山砲多尊 
　　綢業觀成堂爲維持各織廠營業計連日會議决籌欵維持聞至中秋爲度 
 
 

Page 11

 
 
1;第一萬八千五百號;中華民國十三年 西曆一千九百二十四年八月二十九日
星期五 * *　　吳興已組織軍政執法處以知事陳曾栻充處長 
　　省署准米商赴温嶺採米四萬石黄岩二萬石一案現派知事劉偉彭馳赴台屬會縣查騐督運 
　　杭州艮山門一帶絲業營業已完全停頓各機房料戸亦將紛紛歇工氣象其黯淡 
　　城内外各當因銀根奇緊質戸擁擠贖者寥寥無法周轉且有類似軍人者持物强質杭縣典公所議自今日起一律暫行停當 
　　昨日錢市下午七時開現水又加五角計毎百元五元五角小洋九七折忽大跌計單毫八五折雙毫八四五　　杭總商會定九月一日互選會長因時局關係經新選便董開便决議展期（以上二十七日） 
[浙軍開赴青浦等處佈防]  
　　據松江到滬者言浙衛隊第二團兵士二連先於前晚（二十六）封船七八十艘裝運輜重於昨日上午三時許由松江開赴青浦青陽港一帶十點半鐘又有第四師工兵一連在西站上車開往楓涇嗣又陸續開出甚多聞皆赴青浦各處現該地划船盡被封用致城鄉交通斷絶人心極爲恐慌 
[徐州最近之軍事行動]  
　　蘇軍大隊開拔當局强制招兵 
　　徐州通信徐州軍隊連日開拔第五混成旅第一團於二十五日午後十一時開拔南下其長官於開拔時向沿途商舖一一詢問有無兵士拖欠錢文以表示其即離徐遠去第二混成旅一三兩營於今晨（二十六）整裝到津浦車站候令携山砲兩尊機關槍四架此項正式軍隊開拔後省警備隊第二團自隴海路之運河站於二十五日午後到徐接防已令分駐於二旅五旅所遺之洋磨坊雲龍山等處徐州城内城外各大旅館及衝要街市均設有招兵處所起初尙問情願與否現已施行强制徒手而過者多被拉去行人頗覺恐慌徐海鎭守使署於今日出自來得槍五十架給地方保衛治安銅山商會出代價一萬五千元銅山縣署連日槍决匪犯有一日數次一次至數十人者地方殷憂於此已可想見該署現又爲軍隊採　舖草（打宿用）以牛車載運絡繹不絶二十五日軍民兩長連電銅山縣籌借軍費七萬以地丁作抵銅山縣知事崔季友除轉盗銅山參議兩會議决外當即招集各商家商借以二百元起一千元止先生借墊 
[各地蘇軍調防]  
　　駐鎭十九師楊春普自奉令出發前往宜興後齊督已調通海鎭守使張仁奎來鎭塡防二十六日招商江華上水張率領崔參謀長及軍士一營蒞鎭接防其駐紮地點係在城内前將軍署署内 
　　通海張鎭守使所部陸軍第七十六混成旅近已陸續開往鎭江南京江陰一帶駐防尙有一五二團之馮營長一營留住通邑與警備隊第八營·工商團·實業警衛團·保安隊等分任防務佈置甚周張鎭守使兼旅長不日乘輪赴鎭淮揚鎭守使馬玉仁定二十七晚或二十八日來通馬部已有兵士一營由泰如行經黄蒲·平潮·唐閘·等處開抵天生港俟馬使率領兩營到港將齊赴江南設防地方人士因張去馬來於二十七日縣掛國旗藉表敬意 
　　通海鎭守使張仁奎奉令塡防鎭江另調淮揚鎭守使馬玉仁暫代通海鎭守使職務馬已於二十五日遄赴南通矣 
　　揚州混成旅旅長黄振魁帶同全旅四千餘人於二十七日上午抵常州駐東門太平寺玄妙觀一帶各軍官之姓名如下旅長黄振魁字介丞參謀長成居敬字銘齋副官長程起督字知甫軍法官黄繼曾字述齋軍醫民李福榮字華圃軍需官郝受田字潤芝第一團長杜義昌字慶山團附張鐸字覺吾第一營營長李伯勳字氏燻第二營營長容敬芳字瑞甫第一營營長梁駿德字懋賢輸卒大隊長楊蓮池字周甫軍需官沈保恒字稚吟副官唐世煊字振武第二團團長劉鳳圖字桐閣團附劉樹栻第一營營長李蘭亭字芳谷第　營營長聞庚年第三營營長楊名芳定蘭生砲兵營長李伴奎字有威姚知事俟軍隊　齊後特在署設宴爲各軍官洗塵 
　　續訊揚軍來常共分兩批係由水道輪船拖帶前日由黄旅長親率赴東門玄妙觀太平寺海潮寺小九華等處分駐旅部設玄妙觀新樓下二十七日晚間黄旅長而託警察所盧李兩警佐儘二十四小時内雇船四十號招募夫役三百名預備開赴且興蘇州等處連日經過軍隊甚多二十六七兩日共有十三次在三萬人以上火車不能凖時開行逃難者擁塞車站竟有人滿之患城中商市蕭條路上行人稀少其情景爲光復時所未見　　淮南緝私統領齊寶善現奉齊督命令兼任揚屬守備司令兼轄江儀高寶四縣防務已於二十五日接事除呈報外並布告週知矣 
　　海州鎭守使白寶山所部之第一師又有一營軍隊分乘興泰大運小輪於二十七日上午過揚前往鎭江駐防　　駐徐第五混成旅聞已編爲决戰隊山陳調元爲主將紛紛開拔後徐埠防務則别另由省警備隊前來擔任日昨（二十六日）去來軍隊概略如下（一）開出軍隊午前一時第五旅步一營二時五旅第一團團長馮獻瑞帶第三營十二時第五旅步工營均乘專車南下（一）開來軍隊午前二時省警備第二團長張繼勛率所兼第五營並所部第六營長王耀宗第七營長周成德曁各營官兵並機關槍大砲等件由隴海東車來徐午前八時團長劉鳳圖率第一營長李蘭亭第二營長藍瑞生第三營長楊名芳及官佐目兵由宿遷縣轉隴海東車來徐聞劉團長暫住金台旅館第一營住舊糧台第二營住下洪迤東露營第三營住雲龍山 
[揚州拉夫風潮]  
　　各團體緊急會議議决罷市 
　　駐揚陸軍黄旅長於瀕行之際責成行政官署代募兵士以補該營之缺縣知事即勒令城廂四分駐所强擄人民補充被抓去者逹千人以上是以激動公憤商學紳各團體於二十六日下午假公園游藝塲開會共謀補救辦法到者男婦老幼逹二千人以上惟時場外哀哭聲四震塲内之人喊叫聲亦若雷鳴首由縣會議長蕭紹庭報告開會宗旨次由與會之任某葉某焦某等相繼責問曹知事俯首無辭而其他與會之商人一唱百和知事實無地自容嗣經各團代表公議辦法五則（一）由被擄爲兵之家屬開名彙報各團體由團體推代表即日赴省呼籲以逹放還人民目的（一）懲辦挾嫌擄人之警察（一）被擄中途逃脫未能得生已死者之家屬由各團體設法撫卹（一）組人民維持會維持地方治安（一）嗣後客軍過境不准入城以上五則請曹知事簽字承認曹不置可否立時全塲大譁曹見勢不佳避席由後門而逃並被人以摺扇打擊頭顱撕去馬掛幸有警隊上前護救曹始得幸免一般人民聲勢洶洶後分途向商會及會長之家要挾經各業假商會議决於二十七日一律罷市爲後盾設不逹放還目的則不開市其傳單云「夏曆七月二十七日各業一律停市揚城商業全體傳單」至縣會參事會已電南京呼籲其電文云南京督軍省長公鑒强迫兵役我市民弱不能任若祇輸送請飭尅期遣還江都縣會參事會公叩並悉縣會仍二十七日下午五時再集各界開會議（二十六日夜） 
[常州組織護路隊]  
　　武進姚知事奉令組織護路隊八百名在武邑沿鐵路保護姚知事奉令後已商定辦法先招四百二十名編隊設崗東自横林起西至吕城止約七十里毎里六崗毎崗一人分二班輪替全部共分五隊毎隊百名並分一二三四五等支隊總隊長由姚知事兼管 
[無錫運兵船過境情形]  
　　無錫縣屬東塘河一帶連日載兵民船之過境者陸繹不絶據稱係南通天生港狼山等處調來數處聯合約有三萬餘衆即在江隂踏得民船八百餘只裝載來錫再行轉赴他處險要防禦頭批軍船在青暘取齊後着内河小輪拖帶起程小輪共有十二隻之多毎輪最多帶大小軍船十六隻輪船拖過之後餘船全由人力陸續前進行至梅家浜通濟橋等處各船兵士紛紛上岸至沿塘村巷間拉擄農人服役作背縴檯重等舉鄉民不願鞭擊立至鄉民咸啼哭逃命不迭有被拘者祇得服從進行各軍士因人役未足祇得再向北七房趕去又拖得在逃鄉民及該鎭市民數十人拖拉而去此念六日上午九時許情形下午又在沿塘至高家尖吳巷魏巷居巷招工彼處男人早已逋逃一空剩有婦人守家即拉去婦人十餘人以致四野村巷之間祗有一片哭聲慘不忍　而該軍船裝載太重駛行甚慢今（二十七）日尙難過盡 
　　念七日爲縣屬東塘河開始運兵之第三日是日早晨三四句鐘時復有軍人在吳巷·裏楊·祝巷·等處挨戸打門直入民家内房臥室找尋男子恐嚇威逼竟無理律之可言内楊之沈姓家男人均已躱逃在外剩有婦女守家該兵硬欲衝進内房婦女與其理論反被籐鞭痛打　兵士等尙未滿意更將該姓合家婦女之手飾勒下且在内房打開箱籠將值錢之物盡行攫去口中尤大駡媽特皮媽特皮不止然此尙係一段一部份之過路兵一段開去一段又其其倒擾情形實屬不可言狀是日在早晨開過者爲白旗並無誌别字樣十一句時開過者乃紅十字會旗幟下午一二句鐘者爲紅旗上有大興二字此種太興兵過至夜内尙未過完聞至明日尙有馬隊軍經過云 
[宜興長興間兩方之軍隊]  
　　第十九師黄旅於本月二十五日十句鐘均到宜興先到電網桿三千三百六十根及電網附件又飛機兩架該旅預定二十六夜開赴烏溪關横川等處宜興常州間現猶運輸軍隊不絶 
　　江蘇水警第九隊現全隊均移駐烏溪關 
　　張渚湖　間現駐傅祥泰之警備隊一團什兵均換五嚮快槍（以上蘇方） 
　　缸窰原駐第四師十三團之一營現境該團第三營 
　　水口擬駐第十四團第三營現尙未到 
　　夾浦現駐有十四團一營之第一連曁水警船數艘以衛地方（以上浙方） 
[蘇當局注意軍需防務]  
　　督令就地籌欵齊督近以軍需孔亟除於前數日分電各縣就地籌欵外二十六日又密電兩淮鹽運使截留鹽稅接濟聞丁運使已電詢淮北劉運副以便與稽核分所曁中國銀行交涉 
　　省令各縣佈防韓省長近密令各縣縣署云照得本省陸軍向來扼要分駐近因時局吃緊防務重要各該處駐在軍隊或因調防或係調練未免地方空虚殊屬可慮各該縣知事負有地方之責亟應體察情形各該縣有警備隊與警察或原商團保衛團等切實整頓嚴密防範以資維護愼勿稍存依賴玩忽貽誤是爲至要除分令外合亟必令該知事仰即切實遵照辦理並將遵辦情形尅日具報察奪 
[軍事日急之崑山]  
　　自戰謠發生以來大有山雨欲來風滿樓之概昨今兩日軍隊觸目皆是司令部在表丈局司令爲第十一混成旅旅長宫邦鐸軍隊總數陸軍方面有混成旅全旅工程兵全隊二師六團全團并原駐此間兩連爲數不下五千人幸軍隊所過紀律嚴明尙無騷擾情事惟商界鈔票拒收知事出示勸諭照常通用中大街東門大街南大街一帶平時熱鬧之處皆於下午三四時即有打烊者一種蕭條景象宛如新年尤可慘者車站方面之逃家滬上者箱籠之屬絡繹於途堆積行李幾如山阜票房之外人頭擠擠警察維持聲嘶力竭老者幼者摩肩擦背一種父喚其子兄詔其弟扶老携幼匐匍彳亍有非筆墨所可形容者 
　　此間軍隊雲集蘇軍二師三旅一二兩團亦於今日上午七時乘車來崑隊伍駐紮城内邑廟前方形勢大約日内即將開赴前線團本部在崑山旅館縣署警署紛紛派人四出拉伕甚至赤膊之小開出脚之店夥均所不免即送報人亦被拉去據軍界中人云黄方面已有浙軍形踪由此觀之接觸之期當不遠矣 
[蘇州快信]  
　　二十七早晨七時由屬開寗之火車駛至陸家浜以西有上挿紅旗之兵車輛停泊半路因此由滬開寗之客快車亦不得開行守候一時有餘始經該空車讓開俾客快車駛行行至崑山站接蘇州站電知有運兵車開崑須俟到後方可前進直待至十時三刻兵車駛到而由常駛滬之早車亦於十時到崑始分别交車前進該客快車到蘇站已十一時二刻矣記者親乘該車由滬旅蘇目覩浙軍已有少數（約百餘人）軍士於　晨開到黄渡正在搭棚駐紮其木箱上寫機關槍隊第二連一載内有子彈千粒子袋五百只字樣此項本箱僅止數只至蘇軍方面大半駐紮於陸家浜迄崑山中間運到者已有千人以外而上午由蘇開崑之兵車陸續而往計有多次爲數亦不少至水運方面由船載運兵士至崑者所見皆是其船形式不一此節節進兵之現狀也聞該客快車祇開至常州爲止車中雖載有回鎭江之旅客據車中職員述及能否駛到鎭江尙須到常後再定　　車站月台内衣箱網籃堆積如山二十七日運滬之數約有二三千件尙紛紛運來不絶 
　　由常熟駛到崑山之輪船正在開回時由軍界勸令旅客上岸裝載兵士 
　　蘇軍各兵士左臂纒紅布一幅上書蘇軍毌忘六訓等六字分爲兩横列 
　　本地人力車價驟漲一二倍所有人力車毎被兵士拉去裝運物件雖自用車夫亦不免 
　　郭知事昨（二十六）日午後二時邀集本地士紳及銀行錢莊界在海宏坊潘紳宅第開奉令借欵二十萬撥濟軍用之會議僉以富紳已避往上海無從籌措請郭知事電復共時各銀行各錢莊代表相繼避去未得效果　　鄉民因封船驚慌不敢來城賣柴及倒糞 
　　二十七日各堂舖均未開市米價升漲一二角鹹鮝店内各鹹鮝及鹽鴨等均購賣無存洋價昨（二十五）已漲至毎元七錢九分五釐各兌換店兌價不一毎元兌一千八百文或一千七百數十文（以上二十七日） 
　　昨由寗運到飛機多架及槳飛機之砲蘇城防守司令部於二十七日晚起毎二小時下令更一口令以防敵人間諜 
　　滬寗車開駛已無一一時刻由寗開蘇之車均裝軍隊或直開崑山或在蘇下車現在蘇者有南京第六師之十一旅駐蘇軍五團營倉由盧旅長率帶又二十一團駐閶門外寶蓮寺團長爲王慶華又楊團長率帶之一團汪營長率帶之一營均駐閶門外上級軍官分駐鐵路飯店蘇州飯店惠中旅館此項軍隊咸須聽令出發滬寗路大小各站均由司令部派前專員看守 
　　二十七晚由寧開蘇之三個龍頭之快車連鐵篷車共二十三輛滿裝軍隊直開崑山惟在蘇站放下兩輛均係槍砲及子彈當由前敵第二司令朱熙令蘇城防守司令趙金城飭各警區於五十分鐘内召集大批扛夭往運至司令部 
　　崑山現駐蘇方軍隊約三師平望最重要之要隘蘇方駐有軍隊約萬五千人平望北　均駐七八千人平望前敵司令部現設小九華 
　　蘇地米之來源已斷錢業已無市面 
　　二十七日夜南京開蘇運兵車澈夜不絶（以上二十八日） 
[南京快信]  
　　韓省長昨赴使署與齊密談數小時係商傑安問題　　王警察廳長昨（二十六）午特出布告聲明負維持全城治安之責 
　　省警廳爲維持地方秩序起見擬招募保安隊一團現已成立一營茲將委定各官長人名列下團長王固磐營長王與磐連長張仲權·張培元·楊言受·楊玉錕排長郝義昌·王中原·李蓮潔·張鳳岐·王樹琛·邱玉魁·孫鏡三·王成定·汪汝懷·尙心奉·沈俊章·宋賢友·昨訊保安隊二三兩營現亦成立已委中區警察署長劉錫卿兼充第二營營長省警廳警衛第二隊隊長李春林兼充第三營營長 
　　津浦路浦口等站由北段調保安隊分駐各站增防　　昨（二十六）日上午城南一帶軍士徵集輸送夫役黄包車夫及苦力等躱避一空路上行人亦稀下午由當局下令禁阻市面恢復原狀 
　　寗總商會因軍隊沿街拉夫有擾市面昨召各業業董開會公决請求齊督嚴行制止 
　　下關各小輪均由副官處租借運輸暫停開班 
　　寗省小火車因輸送軍隊及軍用品各貨暫停 
　　當軸因徐州軍防重要委吳鴻昌任後方司令增兵防衛以免空虚 
　　此間金融日趨緊迫各行莊存放之凖備會均提現不付市上除中交鈔票外餘概不流通 
　　新委南匯知事夏敬韓阜寗知事趙錫名昨均禀辭赴蘇謁見高等審判廳後即赴新任聞均定九月一日接篆（以上二十七日） 
　　各行政機關各學校各大商店因兵士到處拉夫昨均　臨時符號隨身佩帶 
　　地方士紳議員因兵士在街拉夫人心驚慌昨各街商舖均閉市昨謁齊請嚴行制止齊即令憲兵驚察於昨日上午二時上街巡邏禁止沿街拉夫至晚人心稍定惟人力車及馬車仍不敢上街今日警廳擬出示曉諭照常各安生業 
　　寗垣地方公會昨（二十七）日下午五時開會中西各界人士到二百餘人議决組織治安維持會並公推代表馬林·郝濟生·梅贊文·韋立生·（以上均西人）魏梅蓀·顧花岩·鄭睿之·張繼高·王輔之·王伯秋·十人晋謁齊督軍請維持省會安寗 
　　連日各富戸均向津滬漢各埠遷移汽馬車絡繹於途僱價較平時加三倍（以上二十八日） 
[九七廢約運動之醖釀（雪）]  
　　報界九七停刋學生發起游行講演 
　　自衆議員胡鄂公等提倡反對帝國主義大同盟後廢約運動風起雲湧各界紛紛響應近又由議員雷殷等提議以一九零一年九月七日爲八國聯軍威脅我國簽訂辛丑條約之日應以是日爲國恥紀念日新聞界代表輿論亦羣起爲相當之表示特由各通信社各報社發起聯合全國各報館各通信社自本年起逐年於九月七日停刋一天通信社九月七日無稿報館九月八日無報以誌恥辱并由贊成之報館將啓事刋登報端藉資通告聞現已加入者計國風通信社益智通信社聯合通信社民生通信社醒民通信社中央通信社大同通信社時代通信社萬國新聞社神洲通信社大陸通信社正風通信社平民通信社二十世紀新聞中報北京曉報社會日報大晚報民國公報清議報漢口正義報寰球通信社漢口揚子江通信社京保日報時中日報平民新報民本通信社等數十家其智識階級之敎育界對此當更熱心日前（二十三）上午十一時北京學生聯合會約集國立八校及各公私中學學生會代表開聯席會議推民大學生會會長黄玉麟爲主席計論九七紀念廢約運動問題議决是日由各學校發起爲廢約之羣衆運動組織中華學廢約運動同盟會舉辦事件如下（一）散放警告書
（二）貼紀念條（三）游行講演又分定西城由工大學生會擔任北城由一中三中四中學生會擔任東城由國民大學學生會擔任南城由師大學生會擔任中路及地安門前門一帶由女師大北大二女中三女中學生會擔任於是日上午八時由各校出發下午四時齊集天安門前開國民大會并由中校自備白旗二百面上書「辛丑條約」「八國聯軍破北京」「廢約運動」等詞并印長一尺寛四寸之紀念條五十萬張上書「勿忘國恥」「廢約運動」「聯軍入城」「脅簽辛丑條約」等字另印宣言書警告國民書各十萬張以便散放刻已分頭接洽各校從事籌備諒届期必有極大規模之羣衆運動驚動世人也 
　　反帝國主義大同盟執行委員會日昨（二十四）在中央公園開第六次執行委員會議議决事項如左（一）報告北京中華學生廢約運動同盟會派代表接洽請加入北京中國國民俱樂部來函加入重慶川東學生聯合來電加入並報告其已在重慶組織分會議决分别函電復請加入（二）報告陳鶴齡胡步三胡勤業張樂山伏英九趙學淵來函加入議决函請加入（三）議决九月三长至九月九日發行反帝國主義運動週特刋九月七日各界放假一日并下旗誌恥辱（四）舉行游行示威揭布反帝國主義旗幟高呼（打倒帝國主義）口號並在各地散布反帝國主義傳單講演帝國主義之罪惡主張廢除辛丑和約以及一切不平等的條約（五）絶對不買帝國主義各國貨物并不供給其生活品（六）議决致電廣州商團關於機械問題 
勿求外人干涉（七）議决執行委員會委員辦事分會務·宣傳·調查·庶事·秘書·五股由報行委員分别擔任·（八）議决函請姜紹謨·夏之相·黄汝翼·劉天章·爲本聯盟秘書（八月二十五日） 
[各省敎育界雜訊]  
　　洛吳反對辦大學之談話據由洛回京某敎育家言前日在各陽謁見洛吳·談話兩小時之久吳使對於北京敎育界内幕甚爲在行絲毫不能欺騙吳謂（下皆吳使所言）近聞北京私立大學如春筍怒發驟觀似爲良好現象其實皆是政客流氓一種騙財手段年來政府奇窮一般政客知政治上活動不易滿其慾望如是藉辦學學美名謀發財之機會未開辦之先旣可四處募捐旣開辦之後復可徵收學費出賣文憑將來復有覬覦退還庚欵之希望實屬一舉數得後利無窮故無聊政客失職軍人均趨此一途徑此種惡劣大學設立愈多影響社會愈大不但不能增進文化且實以禍國害民聞該大學等所收學生率皆響間初來之紈絝子弟連小學程度都不夠只知騙詐父兄之錢財藉名求學到京揮霍姦淫賭博無所不爲甚至形同拆白觸犯刑章學校只知要錢並不要學生上課學費繳足畢業文憑即可到手學生在大學畢業居然「碩士」「學士」頭銜謹願者回鄉愚詐平民貪點者在京朝希圖富貴國家社會擾亂均由此而起余（吳自稱）對於此種濫辦大學之政客均深惡痛絶擬請政府嚴加取締不如多辦中小學校藉收普及敎育之效云云 
　　皖三農遭匪不能開校安徽省立第三農業學校校址地點在六安縣城此次六安城被匪占據多日該校遂變爲匪徒駐紮之所後兵來匪去又爲地方小土匪（流氓）將校内設備一概搬去所有建築亦多被毁壞現敎廳中已派委　穆翼南前往調查實况究被毁至若何程度以期早日恢復聞該校現因劉校長在省僅一二職員在校守門招生開課尙無一定時期也（明） 
　　蘇省令核准水産學校變通辦理吳淞省立水産學校長馮立民以該校經過風潮挫折擬變通辦理繼續招收預科新生瀝　懇請敎育廳轉呈省長鑒核准行蔣廳長查該校旣有特殊情形自應准予變通辦理當據情轉呈省署核示茲聞奉指令云呈悉旣據該校長陳有特殊情形姑准暫行變通辦理惟事關變更省定概畫應仍俟敎育行政委員會開會時將該校長所擬計畫由該廳交會討論云云蔣廳長刻令行該校迅將計畫書送廳以便交會公决 
　　徐州敎育局之經濟會議代理敎育局長張明新近以暑假期滿各校應即開課惟以時局不靖縣稅收入頓减而學田租金又紛紛報災經濟問題毫無把握近聞省立各校有延期開課之說縣市各校亟應未雨綢繆昨（二十五日）午特在該局召集敎育各領袖會商維持辦法計到會者新任敎育會長楊勉齋縣立各校校長鄭夢九·文伯薰·戴霪庭·耿若泉·魏樹三·段益齋·褚曉峯·李運周·楊步周·趙子文等首由張局長報告開會原由嗣由到會諸會員互相討論結果請由張代局長暫向地方設法籌借現洋二千元維持狀俾免各校停頓 
 
 

Page 12

 
 
1;第一萬八千五百號;中華民國十三年 西曆一千九百二十四年八月二十九日
星期五 * *國内要聞三 
[河北大學實行歸併三校（專）]  
　　天津河北大學擬將直隸高師醫農三校實行合併特由直魯豫巡閱使吳佩孚咨文直隷省長公署轉咨北京敎育當局請查核備案茲錄其原咨如後直隸省長公署爲咨行事案准直魯豫巡閱使咨據河北大學校校長徐德源呈稱竊校長前奉鈞諭以河北大學原係由直隸私立法政學校直隸農業專門學校直隸醫學專門學校直隸高等師範學校合併改組曾經咨部立案現開私立法政雖已取消高師醫農三校尙未實行合併事權不一意見紛歧於大學前途殊多妨礙著該校長查照籌備大學原案即日接收以利進行而符定案所有各該校未了事項即責成該校長妥爲接辦以資結束等因奉此遵即接收三校另　改組將高等師範學校改爲大學高師部原有之附屬中小學隸於醫學專門學校改爲大學校醫專部農業專門學校改爲大學校農專部原有甲種農業班附屬之毎部各設主任一人禀承大學校長分掌該部事務以資結束一俟原有學生畢業完竣即將各該部取消總期事權歸於一致校務不礙進行以仰副使帥提高敎育培植人材之至意所有改組高師醫農三校情形理合備文呈報仰祈鑒核并請咨明直隸省長備案并轉敎育部備案施行等情據此除指令外相應咨行貴署即希查照辦理爲荷等因准此相應咨請貴部查核備案此咨聞北京敎育部接到來咨以河北大學曾於去年有與三校合併之呈報今旣據直隷省長公署正式咨請備案已於日昨咨行直隸省公署應准備案查照矣（八月二十六日上午） 
[地方通信崑山]  
　　蔡璜致江浙當局電申報館鑒刻致江蘇齊督軍浙江盧督辦電南京齊督軍杭州盧督辦文曰江浙風雲幾經起落吾民固酷望和平當局亦切表和平簽訂公約信誓旦旦今戰雲密布日趨險惡血肉相薄迫於燃眉英雄作事磊落光明一切面具請逕脫去蓋多一日醖釀即多一日惶擾農不安野商不安市學則完全停頓更不必言江浙唇齒民尤親愛相共奔走和平有如兄弟之呼籲父母乃卒不得稍回天聽戰事非江浙人民所樂聞斯勝負與江浙人民無預極而誰爲戎首亦無甚關係時事至此惟有忍痛一割求速决速了幸而猶有吾民在抱江浙本是一體不論何方同切痌瘝嚴申約束得稍减池魚之害受賜多矣　血切陳痛心曷極蔡璜叩勘 
[無錫]  
　縣警所開警務會議二十七日上午縣警察所開警務會議議决組織臨時保安隊將縣水警一隊充任即由該隊長湯麓柯爲保安隊長警所人員發給徽章偵緝警發給稽查證 
　　紅分會成立中國紅十字會無錫分會昨日組織成立選孫鶴卿爲正會長華藝三華叔琴爲副會長蔣哲卿爲理事長陳爾同爲副理事長馮雲初陳湛如王恂庵等爲理事當即電請滬總會備案 
　　商防會議臨時防務商團公會二十七日下午開會首由楊翰西會長報告舉辦臨時防務勸各團員暫勿擔任店務以免曠職旋即討論本會籌措經費辦法楊會長首先捐洋五百元次各業認定特别捐洋三千元並有許頌如總敎練報告至必要時將司令部遷至錢業公所并爲便利指揮發給出入證以重門禁 
[常熟]  
　　海虞市議會議案之第一日海虞市議會於二十五日下午二時開第一届秋季常會到者嚴景範袁壽康徐震福龐樹芹李偉季夢九王恩霖蔣岱沈芳畦王詠莪劉鴻翔邵憲棆項崇禮丕基錢錦孫瞿泰望等十六人由議長嚴景範主席議决案錄下（一）總董屈嗣奎交議請縣恢復上年原有警額以維城廂治安緊急動議案議决由本會呈縣將原有警額四棚即日恢復所有經費請縣會追認（二）議員季夢九提議修正議事規則案討論結果向縣署將議事會原規則抄錄到會後再行討論修正（三）　員李偉臨時提議現值地方治安吃緊城廂秩序亟應維持原有商團自應尅日整備以輔軍警案議决函請商會分别轉知知區商團即日舉辦議畢遂宣告散會 
[常州]  
　　水陸交通之停滯二十六日應由宜興開回之新商新順華輪船届期未能抵埠嗣悉該船已被留在宜興運輸軍隊招商輪船因有要事特溧陽班二十七日由滬至寗特别快車延至下午三時尙未到常滬報因之停滯人民大起恐慌四時餘始抵人心爲之暫安 
　　銀錢典業之恐慌自江浙戰謠發生持有各銀行鈔票者均赴兌現二十五日中國銀行兌出三萬元二十六日中國銀行兌出六萬餘元其他中南交通代理處兌出萬餘元美豐供理處兌出數千元二十七日各典鋪上午照常營業下午至一二時即未開門 
　　紳商集議自衛二十六日官紳商各界在商會集議議决　　　　設立官紳會議處擬在縣署東新建法庭之左毎日下午三時各公團齊集會商一次（一）縣署組織偵探隊對於東西門及小北門一帶尤宜特别注意（一）巡警擔任站崗商團巡邏市塲（一）縣署團部各派警官一員毎日到商會商洽自衛之策 
[南通]  
　　縣警維持金融縣署曁商埠警局以謠諑頻興金融奇緊特於二十七日會銜布告一面由警局通令沿江各警區署長嚴厲查禁如有違禁輸運現洋出境者查明即行扣留並予處罰俾免内地現洋缺乏致生恐慌 
[鎭江]  
　　商會選舉副會長鎭江商會副長仇承榮於二十四日出缺後各商以時局多艱繼任者不可無人遂於二十六日上午十時許開會到商董二十四人翁知事蒞塲監視投票封匭隨開匭唱名計劉長春得二十三票當選爲商會副會長劉號嘯東係義豐厚油號股東上届曾被選爲省議員云 
　　商團會議維持地方辦法鎭江商團於二十七日上午十時開董事職員全體聯席大會籌商維持地方辦法經公同議决設立商團支部三處一在姚一灣一在城内一在金山河并召集舊團員及徵新團員分别支配又招僱團丁四十名附屬商團支配巡邏至金山河方面由木商另辦民團以保地方議至一時始散會 
[揚州]  
　　商店一體開市城内各商店停市後淮南緝私統領兼揚屬守備司令齊惠庵派參謀陳清源至商會邀集各商領袖當塲勸導大致以黄旅已經開去罷市殊非正當不僅與地方治安不合且與營救之事無濟不若開市再謀正當解决言詞娓娓動聽與會者一致贊成開市並經商會通知其他未與會之各商一體遵照傳單云啓者頃由齊統領派陳參謀長親自到會宣布奉令接防保衛地方治安凡我商號急宜一體開市照常營業設有無知之徒擾亂情事均歸齊統領完全負責總以保衛安寗維持秩序爲主旨敝會召集各會董業董等會議一致贊成即刻開市云云 
　　無處籌餉之電復縣公署及縣商會奉兩長令飭籌餉於二十六日邀集銀錢典鹽各大業領袖會議結果以金融現受大局影響無處籌借電復兩長查照矣 
[徐州]  
　　縣公署處决大批匪犯近因江浙戰訊日見緊張駐徐防軍紛調城内四鄉土匪肆行無忌銅山警備隊唐管帶除派馬隊一哨逐日在附城二十里内嚴密逡巡外並親率警探隨時偵察昨日曾在西關外拿獲匪犯三名並獲手槍兩支訊據供認同夥七人來　偵看情形意　搶架等語又牽及在押匪犯多名唐管帶爲維持地方治安計呈請總司令部將要犯侯三·張七·梁廷會·等十二名於今（二十六日）午一律處决 
[紹興]  
　　戰謠中之金融狀况自江浙戰謠起後紹興因非邊防要隘故無如何軍事現狀足述惟金融則已大受影響各錢莊因存戸紛紛提欵現洋立形缺乏現水毎百元開至九元存戸尙難提取聞暗中已漲至十元以外矣中國銀行思調劑市面毎日有現洋從杭捆至紹興持鈔票兌取現洋者遂雜遝於戸此項現洋兌去之後或爲富戸藏匿或爲貪利者運至外埠市面現洋仍日見减少至銀角亦爲現貨故連帶飛漲已由毎千角七十七元而漲至八十六元恐將來尙不止此也從前市上廣東雙毫之價較之本省自鑄單毫毎角須賤四釐現在因吸取現欵者多故價格已劃成一律至其餘各業自不免略見清淡惟米價則並不見漲是以民心尙得略安 
　　小洋飛漲紹興錢市銀根日來緊迫異常二十六日出市八七小洋竟增至九五五現水亦漲至九元有零　　機戸請願縣會免苛捐紹興華舍機戸因警察局抽收該處不含商業性質之屋捐迭次具禀省縣及向各方呼籲迄無效果茲聞該業代表趙光淦等昨又備具請願書向縣議會請願建議打消苛捐 
　　會稽道訓令注重火政紹縣公署昨奉會稽道署訓令略云各縣烟戸稠密人事日繁而火政不修一旦有警轍復燎原不可撲滅近來嵊縣大火人民財産損失不貲是知人禍但預防有法不難消滅無形消防之法首在備器具其次蓄水料器具不精則施救無術水料不足則灌汲無資爲此令仰該知事即便將消防事宜妥爲整頓 
[甯波]  
　　現升漲而滙市停日來戰謠逾緊商民逾形驚慌紛向錢莊取現故昨日（二十六）現升開市七元繼即漲至九元至下午竟漲至十五元而持鈔票至銀行兌現者戸限幾穿同日錢業接杭州滙兌停市之電即邀同業開會計論僉謂杭滙旣停甬市亦應停止議决於二十七日起實行 
　　總商會反對取消捲烟特稅甬總商會昨致北京政府電云北京國務院全國烟酒事務署外交部農商部財政部鈞鑒報載政府徇英美烟公司之請以增加捲烟地方營業稅取銷各省所辦捲烟特稅爲交換條件竊以内地稅課有完全自主之權協議加增恐啓外人干預之漸前雖允加百五驟視之似覺加增然以各省現行特稅統計其减少奚啻倍蓰我浙舉行特稅成效頗著各省亦相繼進行大勢所趨國家正宜因利勢導開極大之利源似未可狃於目前使内地稅課無發展希望務乞俯順輿情拒絶協議以保主權無任叩禱 
　　七邑敎養所籌備員會寗波七邑游民乞丐敎養所籌備處於二十六日召集籌備員會議到者有丁忠茂陳器畢略謂接滬地籌備幹事鄔志豪來函囑本處先生規定捐册式樣及鈔錄發起人名單請討論經衆議定除籌備員外由本處函請各界徵求同意並函請七邑長官將紳商學各界領袖台銜摘錄之列入發起人名義以資進行議畢散會 
[安慶]  
　　皖省農會本届改選無效安徽省農會本年舉行第二届改選前安武軍統領本紹臣當選爲正會長李鴻文當選爲副會長當改選時即發生種種風潮事後又經縣農會代表張煥文等提起訴訟控告選舉違法節經農商部令行實業廳澈查呈覆在案日昨張煥文等又復具呈到部請求解决刻奉部批云「呈悉查此案迭據該代表等呈稱該省農會此次改選有違法舞弊情事均經本部分别咨令澈查并批示各在案茲准安徽省長咨覆查明該省農會改選經過情形咨請核辦等因查該省農會自成立以來旣無會員名册可稽此次改選由各縣農會推舉代表赴省組織則各縣農會代表即爲該會會員李紹臣李鴻文旣非各縣代表即不在會員之列遽然當選顯與農會規程第十八條所規定相抵觸且現行法令斷非代表會議所能變更此次改選應作爲無效仍按照現行規程另行改選以重法令除分别咨令轉飭遵照外合亟批示知照此批云云 
來函 
[浙江軍務善後督辦處來函]  
　　各報館轉各團體曁各紳商均鑒近以四省攻浙之舉疊見報章徵諸事實已無可諱人心惶恐自不待言函電紛來作和平之蘄嚮但安民必先保境浙省雖不能不有所戒備仍抱人犯我我不犯人之旨以冀息事寗人業經疊電聲復當爲各界所共鑒此後如有續賜函電恕不再一一致答以省煩牘諸希亮察浙江軍務善後督辦處 
 
 

Page 13

 
 
1;第一萬八千五百號;中華民國十三年 西曆一千九百二十四年八月二十九日
星期五 * *本埠新聞 
[江浙時局形勢仍在對峙中]  
　　兩路昨已通車雙雖　戰米價已至十八元 
　　蘇浙風雲昨日尙無若何危險之消息浙江代表已來滬對於緩衝地線問題與蘇代表作一度會議兩路已可通車各地來滬者更多滬上糧食價飛漲兩商會乃集各法團亦開一大會議茲分錄其消息於下 
[（一）軍事消息之種種仍未逾越防地]  
　　昨日運兵運械之概况江浙風雲昨以軍事行動言之似覺岌岌可危現駐南翔之浙軍於昨傍晚時紛向黄渡前進然截至十二時尙無接觸之確耗滬杭杭路嘉興王店間路軌業於昨晨時半修竣是以楊化昭部於昨晨起由拱宸橋開出兵車三列約計百輛以上均開赴嘉興松江一帶駐防閘口南星間亦有兵車開往換防昨日龍華杭州砲台灣三站均有大批軍隊調動杭路雖有大多數車輛支配軍用然昨日均集中杭段故特向寗路借得四十噸鐵篷車百輛其三十輛於傍晚六時開往龍華備用其餘六十輛於十二時許分兩批開往砲台灣載運軍隊候命出發蘇軍方面常州崑山間昨亦有開駛專車互調車隊其陳調元部與齊軍第六師業已如數南下分駐常錫蘇崑及青陽港一帶並聞吳佩孚將京奉隴海津浦等路之鐵篷車扣留若干集中洛陽預備調集大軍接援蘇齊云 
　　昨晨一時許由龍華專車來子彈車二輛當由北站另開加車運至砲台灣軍營交卸又昨午一時又有龍華之來子彈車一小輛當即附掛南翔客車運赴南翔防守地交卸 
　　兩方之軍事行動（一）淮揚鎭守使馬玉仁已率所部紛紛假道南通前日（二十七）大逹輪停止載客專運兵士渡江由常熟滸浦上岸爲崑山之後援（二）臧楊所部奉令遣調湖州前日由杭州出發時封民船三十隻運送所部千餘人經抵長興（三）昨日本埠某洋商接無線電稱寗海軍司令杜錫珪已奉令准於今日（二十八）率艦隊馳抵劉河進窺吳淞閩海軍亦定同日抵杭州灣之乍浦帶有陸戰隊以攻平湖斷滬杭路交通（四）前日（二十七日）有第十師所部兵士五百名由吳淞開往南翔轉輪赴嘉下午五時抵嘉定該地居民益爲惶恐遷居者絡繹道途縣知事調回南翔警察一部份維持地方治安昨晨（二十八日）三時又有兵士多名由南翔開往嘉定分二隊進行一隊乘民船一隊由陸行聞向崑山方面開拔云（五）昨日下午本埠某鉅商接南京密電報告稱蘇齊已定期於二十四小時内將有所動作寗海軍亦已奉到作戰命令云 
　　國聞通信社云雙方軍隊現在距離近者有十五里遠者尙有六七十里各在佈置攻守辦法並未實行接觸一兩日内或不致開始交戰據蘇軍方面傳出消息此次戰事蘇齊凖備以四萬五千人作戰現在最注重之地線爲宜興崑山平望太倉等處平望一處兵力尤厚蓋由此可直趨湖州也蘇齊確有親自督師計畫大致先到鎭江後至常州駐節云浙軍日來調防甚忙據昨日山由杭來滬之政界中人云盧督辦以下陳樂山范毓靈楊化昭等眷屬均在杭州並未移動 
　　公平通信社云江浙戰事形勢日趨岌岌最近雙方軍隊調動情形詳紀如次（一）二十六日蘇軍第十九師有二營步兵由蘇州開來民船五十餘艘至泗港口登岸携有錙重軍火甚夥分佈三港口·安亭·沿滬寗路一帶（二）二十七日松江防守司令派步隊六連分紮青浦·白鶴港·重固離蘇軍防綫約三里許（三）二十七日行駛安亭車站至青浦朱家角之汽船（珠安）（通利）被浙方軍隊扣留一艘運輸軍隊因之開駛滬青之小輪行至泗港口聞風避滬避難人民大形恐慌（四）二十八日松江軍隊陸續調防黄渡等處仍由警署奉令發船二十餘艘開往該處　　蘇軍分四路前進昨晚據熟悉蘇軍内部情形者由寗來滬云齊燮兀自爲總司令共分四路前進（一）第一路爲陳調元及朱熙在前敵軍駐崑山朱氏之軍已有一部分調回蘇州（二）第二路爲黄振魁軍駐無錫（三）第三路爲白寶山軍駐鎭江揚州並分散各處一部分在蘇州（四）第四路爲馬玉仁有二營於二十七日駐紮奔牛該軍本擬赴瀏河因見浙軍而折回者也寗垣駐有軍六營由宫帮鐸統率 
　　楊化昭軍隊之踪跡昨日（二十八）由滬裝出滬杭路大車運往楓涇快槍四箱又杭州南星橋站昨夜有兵士專車出發聞係楊化昭之軍隊暫分防嘉興松江楓涇一帶俟奉浙盧命令開赴前敵云 
　　吳淞砲台之防備吳淞南石塘獅子林兩砲台因聞寗海軍總司令杜錫珪·及閩海軍司令楊樹莊率艦到淞攻奪砲台連日防守更嚴晚間用探海燈射探三夾水以外各洋面有無寗閩兵艦電光四射通夜不絶 
　　朱琛甫部下攻滬之計畫昨日太倉瀏河等處消息蘇軍朱琛甫部下見黄渡地方浙軍佈防嚴密路由崑山分兵赴太倉佈防其計劃則自瀏河或轉向嘉定等作直搗上海之舉故該地之稍有資産者均提箱携篋搭滬太長途汽車避難來滬當各車到滬時人數非常擁擠云　　砲隊馬隊運赴安亭昨日（二十八日）滬寗路特開專車二次（計車輛四十餘部）由上海北站至吳淞砲台灣站裝載浙軍第十師之砲兵隊及大砲格林砲馬隊定於今日（二十九日）晨出發由吳淞特開專車二次直逹至安亭車站駐防 
　　浙軍續開黄渡昨（二十八）日上午十二時半浙軍第十四旅第三十九團及第四十團全部約計六營經乘滬寗車至南翔黄渡間佈防 
　　瀏河鎭到兵安謐瀏灌鎭於本月二十七日開到陸軍第十師暫編步兵第一團第一營駐紮本鎭天后宫營長李彦清紀律甚嚴兵士舉動文明地方安靜如常 
　　寗路各市鎭之佈防滬寗鐵路沿鐵道之各鎭市如官凟·外跨塘·唯亭·眞義·等向由蘇軍第二師部下派兵分赴各鎭市保護商旅數日前各該鎭之兵士咸奉令開拔集中且興·平望·等處前綫佈防所有該路附近各鎭市之治安問題則由蘇州警察廳廳長趙金城飭派警備隊長兼保安隊隊長趙某（即趙廳長之姪）擔任茲因青陽港陸家浜等處之防務吃緊該隊長於昨日起督同各隊士等均武裝實彈在官凟車站起至眞義車站之東崑山車站之西跨塘洋橋爲止沿鐵路一帶梭巡見有行路之人即行阻止搜檢有無夾帶危險物品云 
　　龍華昨開軍事機車昨晨四點鐘滬杭甬龍華車站特開軍事機車一擊拖帶鐵蓬車十八輛滿裝第十師之軍用等品開至北車站調換車頭卽開赴眞茹·南翔·黄渡等兵站交給所駐軍隊之軍需民應用云 
　　砲台灣站停車備用昨日午後二句餘鐘淞滬鐵路由滬駛淞之專車拖帶鐵篷車六十餘廂現停砲台灣車站以備軍用 
　　滬杭路裝軍用電話滬杭甬鐵路昨日（二十八）杭州城站及上海南站均裝置軍事電報及長途電話已於昨日午後接線通逹矣 
　　浦東其昌棧駐軍他調駐紮浦東其昌棧陸軍第六混成旅一團二營步兵前日奉何護軍使密令卽日調防其開駐地點未悉 
　　蘇浙兩軍之調查（一）「蘇軍」（國軍）第六師長齊燮元十九師師長楊春普（省軍）暫編第一師師長白寶山暫編第二師師長朱熙暫編第三師師長馬玉仁第一混成旅旅長（未詳）第二混成旅旅長黄振魁第三混成旅旅長李殿臣第四混成旅旅長吳恒讚第五混成旅旅長陳調元陸軍第二十四混成旅旅長（未詳）陸軍第七十六混成旅旅長張仁奎省警備隊第二團統帶張　勛江寗要塞司令宫邦鐸「浙軍」（國軍）第十師師長盧永祥第四師師長陳樂山第六混成旅旅長何豐林第二十旅旅長朱聲賡（省軍）暫編第一師師長潘國綱步兵第一旅旅長郝國璽步兵第二旅旅長伍文淵砲兵第一團團長徐震方暫編第二師師長張載陽步兵第三旅旅長盛開第步兵第四旅旅長汪鎬基陸軍憲兵營營長包煥庚善後督辦處總參議臧致平閩軍第一師長李芳苞第二師長侯西蒲第三師長偒化昭補充旅旅長李翰卿第七旅旅長夏兆麟寗波憲兵司令馬鴻烈寗波砲台司令張伯歧浙江邊防司令楊化昭 
　　楊化昭之表示國聞通信社云楊化昭現在杭州昨有人在杭與之晤談據云楊氏語人予（楊自稱下仿此）與臧君（致平）均爲有主義之軍人予在閩孫傳芳勸予受編可受昇賞予以主義不合間關冐險與臧君率萬衆部曲由閩入贛一到江西又有人以重利高官相餌仍不敢受備經艱苦卒逹浙邊當時各方面之來相勸誘使勿與盧督生關係者亦不一其人不止一次然終以不肯變節投降之故甘願受盧督之驅策雖削　兵額亦所甘心軍人對於國家本有重大責任因盧督愛重和平亦姑沉默服從不意志切圖浙者乃以予等入浙爲口實甘爲戎首予甚願爲正義而戰以加入盧督方面効力爲榮將來天下自有是非目前成敗非所顧慮因予之志願不在利祿地盤故甘於舍富貴而求其小之所安云 
[（二）兩路昨日之情形均可通車]  
　　滬杭路昨始修竣通車滬杭甬鐵路於二十六下午十時由閘口開滬之二十九次夜貨車駛在王店與嘉興段間前部貨車連車頭八輛忽然出軌軌道損壞等情已誌本報茲悉此項出軌原因係鋼軌被人拆去二節道釘計少四十餘只所致嗣經工程機務兩處派工匠四百餘人於二十七晨趕往修理直至昨日（二十八）晨五時完全修竣昨已照常交通是日杭滬往返特别快車均不　通過祇停出事地點所有各列車之乘各紛紛下車步行里許換車乘坐適值大雨均冒雨而走呌苦連天後經原車各開回杭滬抵站時計逾規定時間遲至十小時其杭開七號午快車及五號慢車始於次日昨日（二十八）上午十一時半抵站是日上海夜快車及夜貨車均停止一天其杭開之夜快車亦停止所有出軌之二十九次夜貨車現停在嘉興站仍未開滬昨日（二十八）由滬開杭之二十六次貨物車及二十八次夜貨車均停止開行祇開二十二次客貨車又聞杭州方面之二十五次及二十九次貨車亦停駛惟特别快車　慢車午快車照常開班又十一十二兩次往遠侂快車倘夜間車輛缺乏恐仍停駛又聞昨日杭來特别快車慢車到滬均脫鐘點二三時不等云 
　　昨日兩路火車之擁擠情形昨日火車站各列車照常開行惟時間稍有更動南京來之夜快車直至上午十一時半始到無錫常州客車曁南京頭班快車亦遲到三四小時搭客較前日尤爲擁擠類多蘇常一帶之來滬避難者昨晚寗來特别快車延至十一點一刻抵滬滬杭車亦照常通行來去乘客亦不减於滬寗線淞滬車亦以遷居者多而開行時間亦遲一時許站中行李如山積站長室電報室仍有武裝兵士看守並有憲兵數名來往梭巡一般來滬被難者均席地而坐其狀甚爲狼狽云 
[（三）昨日之調停消息]  
　　盧督辦贊同緩衝地綫後浙代表來滬接洽日前浙省紳耆推代表盛竹書·金百順·陳藹士赴杭與盧督辦接洽劃出緩衝地綫問題盛君等事畢後復由杭州各法團加推祝紹箕·顧乃斌·兩君於昨日早車抵滬與蘇省請紳耆商議第二步請法據聞盛君等到杭後即召集各法團會議商榷緩衝地綫問題並報告在滬諸人意見當經各法團同意即推代表入謁盧督辦盧表示本人本無求逞於人之心劃緩衝地綫一事尤所贊同惟蘇浙地境銜接對於辦法一層尤宜審察辦法妥加規定庶無流弊云云各代表出後再行會議當加推代表來滬與蘇省接洽云 
　　孫慕韓將到滬調停前國務總理孫慕韓因受北京浙江同鄉會之推請南下調和江浙問題昨已到寗如昨夜未到則今午必可抵埠聞本埠浙江同鄉已籌備歡迎一俟抵滬後當進行保障永久和平之切實方法云 
[（四）蘇浙紳耆昨日之會議]  
　　商議劃緩衝地綫 
　　昨日下午四時蘇浙紳耆假銀行公會續開會議者除杭來盛炳紀顧乃斌·祝紹箕·陳其采·四君外有沈冕士·虞洽卿·謝蘅牕·方椒伯·沈田莘·王曉籟黄伯雨·張仲仁·史量才·沈信卿·龐甸材·鄧孝先·伍仲文·甘仲琴·朱海幹等盛竹書報告前晚到杭昨日上午即在總商會邀集各耆紳及法團領袖開聯席會議報告在申開會情形僉以蘇方旣經如此則此間亦應籲請盧督照辦即推代表十人　見盧督當即備述人民痛苦呼籲和平之忱且謂江浙相持倘再過數日即不發生戰禍地方不堪設想言次聲涙俱下跪地爲民請命盧督亦頗感動相對流涕並聲言我亦不願發生戰禍諸君以爲緩衝我决從諸君之請並謂我言出如山决無變更惟空言緩衝仍無濟事須公推有軍事學識者規定緩衝地綫並駐監視庶可踐和平之實等語頗爲誠懇陳顧祝諸君亦詳述面商情形討論結果盧督旣如是誠懇比較齊督更進一層公决分電兩省軍事長官請求停止軍隊前進並恢復交通議畢散會電文照錄如下 
　　兩省紳耆致兩省當局電南京齊督軍·杭州盧督辦·均鑒緩衝地線之建議旣荷兩公表示採納兩軍接觸之禍可免發生蘇浙人民可解倒懸之困曷深佩慰現正擬推軍事專家調查兩方駐兵之適宜地線惟日來市面恐慌人心震動已逹極點不惟金融停滯水陸交通亦幾斷絶應即迅即電令前綫各軍立即停止進行並停止各方徵調一面恢復水陸交通俾人民得照常往來營業再行互商永久和平之方法佇候電復以安人心高雲麟·黄以霖·盛炳紀·張一麐·宋漢章·虞和德·沈恩孚·蘇民生·甘鋐·朱紹文·沈澤春·張汝芹·伍崇學·祝紹箕·金百順·陳其采·王孝賚·方積蕃·顧乃斌·鄧邦述·沈銘昌·史量才 
　　黄以霖等致蘇當局電南京督鈞鑒感電敬悉昨接浙代表自杭轉來盧督辦贊成緩衝復電今日浙省紳耆及各團體又推盛顧祝陳四供表來滬面述盧督辦慨允速定緩衝辦法並望兩省人士推人查察云云情極懇摯除另與浙人士聯名請求外特電奉聞黄以霖 
[昨日各法團之大會]  
　　對時局主劃江浙兩省爲永遠中立區域 
　　對糧食由商會與銀錢兩會向暹邏購米 
　　上海總商會縣商會於昨日邀請各法團開會討論時局問題茲將詳情分紀如下 
　　到會之團體市議事會·閘北市農會·烟業公會·振荆堂洋布公所·運輸公會·律師公會　鐵業公會·閘北商會籌備處·典業公會·閔行商會·雜糧公會·錢江會館·甬同鄉會·省敎育會·縣議會聯合會·銅錫業公會·雲錦公所·米行公會·米糧公會·絲業會館·盛經綢業公會·縣議事會·縣參事會·市董事會·鮮魚業代表·泉漳會館·同仁輔元堂·絲繭業總公所·紗廠聯合會·救火聯合會·道路協會·港粤烟帮·箱業集議會·絲廠聯合會·金衢嚴處同鄉會·淞滬糧食維持會·代表等二百餘人 
　　開會之紀錄三時開會公推縣商會會長姚紫若主席報告開會宗旨大致謂江浙風雲緊張已由謠傳趨於事實雖和平供表奔走呼號而人心恐慌不可避免亟應共謀救濟以安人民而弭戰禍次請沈信卿報告略謂江浙兩省問題今已日漸緊急雙方於戰合設備布置就緒爆發之機間不容髮各方軍人思想毎擬將江浙牽入漩渦以爲擴充勢力之圖吾人處此危險實甚去歲謠傳蜂起旋因締結和平公約始得暫爲維持惟因對根本辦法未有解决故毎年必受一次恐慌市面因此所受損失則至大且鉅至上海爲兩省共有之市面江浙人民居此者多未嘗分别界限矧滬地爲商業中心全國精英所在上海人民亟應有所表示且緩衝地綫之說蘇浙兩省軍事當局亦已先後贊同鄙意不如趁此機會在和平上作進一步的運動即本江浙兩省人民公意在中國内爭未解决以前應將洪浙兩省劃爲永遠中立區域同時電請兩省軍事當局將軍隊撤回原防至本埠方面亦應有自衛方法糧食方面亦應有所討論云云謝蘅牕起謂對時局問題應請推派代表與兩省當局供表討論次穆抒齋謂糧食爲人民生命所寄亟應妥籌方法當由葉惠鈞起立報告略謂昨日據詳細調查由吳淞運入暫囤之米約有二十萬石原有粳米三萬餘石又據租界方面調查留滬米船重船三十六艘空船六艘半重船四艘約計得米二三萬石此米糧數目之實在情形至米價則昨夜已有至十七元五角之說今日則已漲至十八元五角至十九元不等米業方面雖曾擬限制米價辦法但一時米價已漲强令縮減就範實不可能惟可慰者顧馨一君昨已電暹邏購辦米糧且虞洽卿君報告謂九月一日有百萬石左右可以抵滬惟聞無錫方面多數米船爲蘇軍所封應如何設法使能運滬云云至是由主席將第一案提付討論應否通電兩省當局將江浙劃爲永遠中立區域撤退軍隊衆贊成當由沈信卿宣讀通電全文王開疆主張於電文中應增加所有地方直接間接之損失均應以私産負賠償之責任之字句主席以增加字句併入原電付表决全體起立通過（電文另錄）次將第二案提付討論方椒伯報告總商會已電蘇省長請釋無錫米船並預備通告市民對糧食問題勿起恐慌王開疆謂在戰爭狀况中米糧無異槍械滬方久處浙江勢力之下蘇方决不肯以米濟敵故電省請釋米船絶對不生效力李味青列舉理由主張採辦暹米穆抒齋不贊成限制米價謝蘅牕謂爲維持民食起見應由商會及銀行錢業兩公會向暹邏辦米如米糧運到時有所虧折則由商家共同擔負方是眞正維持公益朱吟江請布告於米糧缺乏時勸市民用麪粉趙晋卿主張將米麪實存數目登報通告以安人心王開疆主張運米船掛用紅十定會旗以利通行當由主席以「爲維持民食起見由商會會同銀行錢業兩公會採辦大宗糧食以資接濟」付表决全體起立通過當由主席宣告散會 
　　發出之通電各省議會·縣議會·各商會·農會·敎育會·均鑒江蘇齊督軍·浙江慮督辦·何護軍使鑒江浙唇齒相依兩省人民索相親愛頻年内亂未入漩渦和平公約信誓旦旦人民方深慶幸乃者風聲鶴唳一夕數驚金融停滯全局震駭商民交受影響痛苦已難言狀若戰端一開爲禍更烈兩省生命財産立成灰燼查國家設兵期以保國人民養兵期以衛民試問今日之戰是否　國是否衛民即蘇張之舌其將何以自解江浙昔稱富庶上海尤商業中樞中外精華咸集於此一啓釁端萬刦不復誰爲戎首責有攸歸竊念國内連年戰僅江浙兩省尙留一片乾凈土可爲中華民國保存元氣今以兩省人民之公意一致議决在内爭未息以前江浙兩省永遠遵守和平公約劃爲國内之中立區域各不相犯并永不加入任何方面之戰爭如有違反公意者兩省人民均視爲戎首所有地方直接間接之損失均應以私産負賠償之責任應請兩省軍事當局立將目前之軍事行動即日停止并將軍隊撤回原防以安人心而維市面迫切陳詞屏營待命上海總商會·上海縣商會·江蘇省敎育會·上海律師公會·上海縣議事會·上海市議事會·上海縣參事會·上海救火聯合會·寗波旅滬同鄉會·絲繭業總公所·上海雜糧公會·北市米行公會·滬北經售米糧公會·南市典業商會·粤僑商業聯合會·閔行商會·米行公會·南北市報關公所·絲業會館·泉漳會館·鐵業公會·運輸公會·閘北市農會·錢江會館·絲廠聯合會·雲錦公所·四明船業公會·上寶閘北商會籌備處·烟草公會·振華堂布公所·全團道路協會·同仁輔元堂·銅錫業公會·盛經綢　公所·北山西路商聯會·金衢嚴處同鄉會·淞滬糧食維持會儉 
[（六）滬軍籌餉7]  
　　護軍使派員守提稅欵上海稅務總公所張所長昨致上海各業認商公函云爲諭催事本月二十七日奉松滬護軍使訓令内開近日滬上謠　甚熾金融恐慌市面因之動搖錢莊迭有倒閉上海軍警林立餉需浩繁設有疏虞影響綦鉅亟須預爲籌備以資應付所有松滬區域内各徵收機關徵存欵項自應悉數截留無論已滞撥抵借欵均不得絲毫挪移致北貽誤除派專員前往守提外合行令仰該所長即便遵照會委掃數報解來署以濟要需倘有分文隠匿一經查明定惟該所長是問軍法具在决不姑寛勿謂言之不預也切切此令等因奉此查上海各業認商八月分稅欵未繳尙多現奉護軍使嚴令催解專員守提合行諭催各該認商速將欠繳八月分稅欵即日繳所其九月分稅欵亦即提　繳　來所以憑呈解毋稍違延切切特諭 
　　護軍使派員至淞提欵松滬何護　使昨日派秘書二人至淞鎭稽徵局稅務所及菸酒公賣局各機關云目下軍使因軍需待用甚急令來從取捐欵嗣後毋庸解寗祇須解繳護軍使署云云　徵局何局長答伊　欵當被該委等在房中查出七月份捐欵尙未解密即命賬房交出洋二千元携欵而去稅務所因無現欵限令日内籌措故何郭二所長即命人傳令各經報稅行送繳積欠捐銀各稅行因江浙戰訊起後船商出入甚少加以錢莊停止往來無法可籌故均未到局復命而何賀兩局長因被提去之洋係七月份捐欵日前曾經齊督連次函催解寗因事未解現被賬房交出將來蘇省函催時無言答復故昨夜在局内大哭云 
 
 

Page 14

 
 
1;第一萬八千五百號;中華民國十三年 西曆一千九百二十四年八月二十九日
星期五 * *　　何護軍使覆各縣團體電（一）「復寶山縣事會代電」寶山縣議事會轉寶山和平公會鑒感電悉具徵愛護和平至深欽佩鄙人向以保境安民爲職志連日以來寗垣軍事行動積極進行蘇崑一帶業經節節進逼我松滬人民何罪必須使其慘遭塗炭鄙人有捍衛地方之責自不得不派遣軍隊於必要地點酌量設防但仍嚴飭前線不得豐自我　和平責在雙方是非自有輿論辱承垂注敢布區區特復何豐林勘印（二）「復嘉定縣議事會代電」嘉定縣議參兩會敎育會農會商會城市董事會議事會均鑒寢代電悉（文同上）（三）「復松江縣參事會供電」松江縣參事會鑒宥代電悉（文同上）（四）「復江蘇省農會等代電」江蘇省農會江蘇縣農會聯合會江蘇團是促進均鑒有代電誦悉具徵愛護桑梓企望和平曷勝佩慰鄙人向以保境安民爲職志此次風雲突起皆緣報紙登載四省攻浙之謀連日以來寗方軍事行動積極進行蘇崑一帶業經節節進逼鄙人爲捍衛地方起見亦不得不派遣軍隊於必要地點酌量布防但仍嚴飭前方確守防線不得釁自我開辱承垂敎敢布腹心和平責任雙方是非歸諸輿論特此電復尙希亮察爲荷何豐林勘印（五）「復吳縣敎育會代電」蘇州吳縣敎育會朱會長陸會長鑒敬代電悉（文同上）何豐林勘印 
[（七）治安問題]  
　　警廳維持治安之佈告淞滬警察廳昨發布告云爲布告事頃奉松滬護軍使署訓令内開現在松滬區域風雲緊迫警信頻傳本使負有捍衛地方之責不得不爲相當之戒備業經派遣軍隊開赴必要地點酌量設防以備不虞所有地面治安極爲重要應責成淞滬　　曁各縣知事妥爲維護務期閭閻安堵匕鬯毌驚以副本使保境安民之意除分令外合行令仰該廳長即便遵照並曉諭商民人等各安生業勿得自相驚擾以靖地方而安人心切切此令等因奉此查本埠爲商務繁盛之區關係極爲重要本廳長負地方重任維護　安是其專責除已嚴飭所屬加意防範外現復特　汽車隊自行車隊騎巡隊·步隊·梭巡策應以補崗警之不逮地方秩序可何無虞凡我商民務仰力持鎭靜照舊營業切勿妄起驚疑自相紛擾倘有不逞之徒造作謡言煽惑滋擾者即屬有意擾亂治安定即拘案嚴懲决不寛貸除通令所屬遵辦外爲此布告仰即一體遵照切切勿違特此布告中華民國十三年八月二十八日廳長陸榮籛 
　　縣　安民之佈告上海縣知事公署昨發布告云爲布告事頃奉松滬護軍使署秘字第一一三號訓令内開現在松　區域風雲緊迫警訊頻傳本使負有桿衛地力之責不得不爲相當之戒備業經遣派軍隊開赴必要地點酌量設防以備不虞所有地面治安極爲重　應責成淞滬警察廳·曁各縣知事妥爲維護務期閭閻安堵匕鬯毌驚以副本使保境安民之意除分令外合行令仰該知事即便遵照并曉諭商民人等各安生業勿得自相驚擾以靖地方而安人心切切此令奉此除由本知事會同淞滬驚察廳關於地方治安妥爲維護外合亟布告仰商民人等一體知照務須各安生業勿得自相驚擾是爲至要切切此布 
　　淞口夜禁商船進出護軍使爲維持滬上治安起見知照領事團無論中外商船晚間不准進出吳淞口 
　　警廳防衞加嚴淞滬警察廳業於地方治安問題極力防衞自宣布戒嚴後毎晚十二時後禁止行人往來斷絶交通大街小巷華租交界之緊要處所均一律加派雙崗警廳門前馬路東至中華路西至巡道街自入夜後即禁止閑人來往該廳頭門口自昨晨始添派武裝保安隊二十名輪流保護 
　　爛泥渡警署偵察行旅浦東爛泥渡淞滬警察第三區會署長自奉陸警廳長密令戒嚴後沿浦各渡口各要隘均加派雙崗武裝警士站巡入晚六時至十一時山劉巡官督率長警出外檢查行人各洋棧小輪碼頭亦派便衣長警隨時偵察行旅以防匪徒混入云 
　　各界紛請發給通行證前日松滬護軍使署令飭淞警察廳宣布戒嚴後因布告發貼已在晚間十時南市城廂内外居民均未知悉致有事往北之人回南稍遲　至十二時均不能入城祇得在城外借宿旋館昨各機與各商家均因交通不便紛請警廳給發通行證以便往來南北結賬云 
　　絲續請發　通行證絲業會館因時局不靖滬上戒嚴　請上　總商會向警廳請領通行證已誌二十七日本　該會館昨又函致總商會續請通行證文曰前請貴會轉領周謹言等通證諒邀台察茲又接敝業振裕祥等號開具寓居滬南閘北等處絲客張仲賢朱郁文艾補勤等十三人姓名籍貫請塡發通行證以便往來爲此函請貴會迅賜核辦茲悉該會已據情轉致淞滬警察廳查照矣 
[（八）各地情狀]  
　　瀏河來客之概述昨晨九時瀏河來客謂該處於前日由惰淞獅子林開到浙軍第一團第一營步兵一營暫駐滬太長作汽車站附近之某廟内營長李某頗能約束兵士聲明秋毫不犯紀律甚佳居民雖極驚惶市面則除花市停頓外餘尙穏定各種鈔票亦均通用太倉城鄉居戸因赴崑山水道已斷均紛紛乘車到瀏轉趁滬太長途汽車來滬故瀏河車站上乘客候車者有數百人之多毎車開出均極擁擠人心惶惶可覘一斑當地鄉董紳士朱壽臣等聞浙軍到瀏即推代表往營謁見陳述地方意見勿再向前進　蓋蘇軍接觸愈近地方危險愈甚一而另派代表赴太倉見本月二十六新接任之縣知事沈某協商防衛地方之策並探察有無蘇軍到太消息截至昨日上午十一時止太城尙無蘇軍開到之訊聞浙軍方面已允不再向前開拔惟軍情瞬息萬變此僅昨晨十一時前之瀏河局勢也 
　　蘇州歸客之談話昨有某君自蘇州來滬據云自蘇州起直至北站止沿途滿佈軍隊崑山以下十餘里内係蘇軍兩軍之距離約有四五十里惟均在距鐵路數里處開掘壕溝甚爲忙碌所有兵士毎隊三人或五人不等散佈曠地荷槍實彈一若敵人即在其前者情形甚 
爲嚴迫又駐紮蘇城内之第二師長朱熙昨日尙在蘇城并未出發所部軍隊確已陸續調往崑山一帶城内治安由警察曁商團負責維持蘇州米價尙未見漲毎石只售十元零五角城内秩序尙佳惟當軍隊出發時各街俱有兵士拉夫無論男女均可故一般居民非常恐慌刻下已有十分之四逃避來滬云云 
　　江灣之情狀江灣第一營兵士已由華營長率領赴寶山塡防原駐寶山之第三營即開拔至嘉定防守昨晚淞滬車裝運子彈數十箱均有武裝兵士沿路押送赴淞目今江灣祇有警察數十名前晚八時餘謡傳海軍攻擊吳淞砲台以致各商家相率閉市翌晨始悉不確現稍有家産者即將箱籠寄存滬上搬運甚爲忙碌惟車夫苦力均被營兵拉去遷居者益覺不便該鎭商業公會爲預防土匪騷擾起見定今日（十九日）邀集各殷實商家開會討論自衛方法云 
　　松汀避難人之窘狀滬杭路在嘉王一段鐵路炸毁業經修復照常通車但前日祇有列車二班開往上海故松江一站避難來滬之搭客因列車人滿未得買票登車者約有三百餘人前晚均露宿一宵靜候下次車至呼號逹旦情極可慘至昨日由杭駛滬特别快車行經松江多有未購車票率然登車情願受罰但全車已無站足地其景象爲歷來所未有云 
　　高昌廟居民遷徙一空滬南一帶連日緊急戒嚴居民紛紛向租界方面遷徙昨晨滬南龍華路及往北各路上搬家車輛擁擠異常大小箱籠行李沿途彌望皆是均以法租界南陽橋一帶爲麕集地聞高昌廟一帶居民已於昨日遷徙一空云 
　　城内居民紛遷租界南市居民自江浙軍事消息吃緊以來人心惶惶前日已有人將家室遷入租界但均係高昌廟附近商民至昨日城内一帶商民凡稍有身家者　皆雇車搬運傢具移居租界云 
[（九）糧食問題]  
　　米價飛漲無度滬地米價因受戰謡影響飛漲無度前日下午雖經北市米行公會提限制最高之貨毎石售價不得超過十五元以維民食但昨日各米店仍將售價繼續抬高毎石竟售至十八元之鉅若向購一石尙不肯出賣聲言毎人至多祗可糴米三五元以是人心更爲浮動買者愈衆而米店遂更居奇本埠各團體若不亟起設法先將米價壓平富厚之家猶可支持貧民小販則不堪設想矣 
　　兩商會請放各埠米船來滬電本埠兩商會昨致蘇省長官電云南京分送齊督軍韓省長鈞鑒滬埠食米日需萬石全恃各縣舟運接濟近自軍事行動發生常錫蘇松産米之區任意封船以供軍用竩致來米斷絶售價飛漲恐人民未膺鋒鏑先爲餓莩影響治安極爲可慮應請通飭各地防軍對於米船免封放行加意保護已封者立即釋還免致滬市百萬居民有斷食之虞至感上海總商會·縣商會叩儉 
　　縣公署限制米價之布告上海縣知事公署昨發布告云爲布告事案准上海總商會·上海縣商會·函開上海米市適因時局多故來源稀少價格日益飛騰最高者已漲至十五元一石民食頓現恐慌之勢影響地方治安極爲可慮敝會除於昨日函請江海關監督將長江來滬轉口之秈米勿令放行以充積貯·並函勸米業團體援照民國十一年成案限制秈米售價不得過十二元高糯米不得過十五元以維民食外擬請貴會即照前項限價迅予印發布告藉資信守而定人心至外埠米船來滬並請布告令其隨到隨售不得囤積居奇致人民無米可購等因到縣查地方多事之秋以維持民食爲最重民食有着關於治之事亦賴以維持倘任意高抬米價或囤積居奇使貧民無米可購雖非有意擾亂地方而情節與擾亂無異自應按照商會來函分别辦理以定人心除函復外合亟出示布告仰米業及米船人等一體知悉凡出售秈米粳米統以限制價格爲定自出示之後如再有高抬價格囤積情事即責成米業董事切實查報充公罰辦其各凛遵毌違切切特此布告 
　　工部局調查存米工部局因江浙戰事將起米源斷絶米價已漲至二十元左右深恐有礙民食影響治安昨日上午八時特派西探二人往新閘路一帶調查計到有重儎米船三十八艘空船六艘半重米船四艘約有四萬擔之數併向米業調查滬市存米共有二十餘萬足敷二十日之需影西探據報後特回禀總巡分諭界内各米店不得居奇抬價以維民食云 
　　大帮洋米日内到滬刻聞南洋外埠不日有大帮食米到滬滬上居民不必再驚慌矣 
　　米價飛漲中之米業兩會北市米行公會昨因上午市盤已飛漲至十七元五角當召集緊急會議結果仍主張根據前日（二十七）議决案限價爲十五元（高白尖）通知各行一律遵守各帮方面則以行家上午並無此項限價聲明彼此價已議定貨已斛進不能更改頗有爭論而各行亦因來源缺乏與囤貨居奇情形不同大約此項限價尙不能實行蓋恐際此到源缺乏愈限則到源愈少而米價愈無降落希望也滬北經售米糧公會鑒於到源缺乏米價飛漲根本解决非開源不足以平米價昨日午時二時開全體緊急會議經衆討論之下以時局緊廹當錫蘇澄旣受封船影響米糧不能裝出本埠前到各船未售之貨有限縱然遵守限價亦復無濟於事且恐人心不定明日（今日）米價繼漲增高决請正副會長即赴總商會要請查照昨函即日召集南北米業有關各團體會商辦法到源有疏通希望則米價不平自平本日緊急會議决处會改晚九時續開靜候會長報告總商會消息再議進行遂暫休會 
　　碾米公所致總商會電上海機器碾米公所致上海總商會函云敬啓者茲因江浙間題戰事日趨嚴緊日來人心恐慌米糧爲絶大要點查滬上各廠各棧存米爲數不多内地因軍事阻隔來源不繼民食一斷則地方發生險象不問可知敝公所對於包米問題昨經會議擬有辦法二層請求貴商會籌設辦理以維民食（一）擬請貴會商同地方長官逕向蕪湖採辦現在包雇錢船運滬該處秋收甚穏新米均已登塲以彼有餘濟我不足藉資挹注（一）滬上米糧存積極少應向西貢等處迅速採購洋米亦足以資救濟基上兩策應如何籌辦之處均祈貴會主持則地方治安人民日食均受大賜全局幸甚 
　　李味青再請總商會趕辦　米滬紳李味青昨再致總商會正副會長函云洽卿椒伯先生均鑒昨爲民食問題陳述意見計塵記室閱今日報載米糧公會及南北兩市米公會已議有具體辦法維持市面安定人心全埠人民同深感激惟鄙人過慮所及敢參一得之愚幸貴會察之查目下辦法大致可分四種（一）曰限制價格昨日北市公會公决限價不得過十五元而今下午一時詢諸北山西路某米行則云十七元五角明日恐不止此大勢所趨辦法未免窒礙（一）曰暫止轉口此法係請海關將各省運戸之秈米暫止轉口如果秈米尙多誠屬良法但聞本埠秈米亦不過十一二萬石滬埠原有百萬居民加以兩省避難者紛至疊來少許米糧何能持久（一）曰發給商會護照請當局弗封米船人道主張本應如此然當軍事行動之時畛域之見豈易消融彼害即爲此利何能俯如所請（一）曰押匯此乃平時善法而非所論於今日試問現在銀根奇緊内地尤甚銀行錢莊在現停止次易押匯辦法談何容易總此以上四端事實上或有不可能之勢欲圖救濟之法惟有請貴會及縣商會提倡召集米業各領袖迅行電匯西貢暹羅等處採辦秈米以資救濟雖云緩不濟急而先事預防不得不一再陳請但鄙人不諳商業情形所言不無舛謬之處幸亮鑒焉耑此順頌均安弟李味青謹啓 
[（十）融問題]  
　　錢行加價收買鈔票江浙風潮初起時發行鈔票各銀行祇收不發致市面鈔票轉缺其希圖貼水漁利者故意造謡以致兌現者較多但因本日錢行收買鈔票毎元照現洋加半釐行市而依然難買由是人心乃漸安定云 
　　代兌中國銀行鈔票之銀行錢莊連日戰謡益盛各地避難至滬者絡繹不絶人心不定金融界亟謀安全之策以鎭人心茲聞上海中國銀行爲便於持劵人兌現起見委託各銀行錢莊懸牌代兌門首懸有本行鈔票下列各處一律代兌牌示洵不失爲因勢利導之一法茲錄其代兌各行莊單如左「銀行」浙江實業銀行中孚銀行聚興誠銀行上海商業儲蓄銀行東萊銀行正利銀行中國棉業銀行中央信托公司「匯劃莊」福康順康福源怡大永豐信裕安裕安康厚豐賡裕五豐滋豐兆豐寶豐滋康·復康永餘鼎元信孚仁亨「小同行」永慶泰和祥泰興大鎰康 
　　銀洋兌價暴跌自江浙兩省當局有軍事行動後本埠金融界首蒙影響現更緊急祇能存入不肯借出迨至昨日烟紙店兌價又忽暴跌雖前數日兌價亦有上落然伸縮祇一二十文故尙不覺如何至昨日毎洋一元僅可兌銅元一百九十枚若兌小洋則僅可兌十二角（即雙毫六枚）銅元七枚較之二十七日之兌價毎洋一元減少六十文矣 
[（十）（一）外人消息]  
　　外交團之態度本埠外交團因時局緊急連日特開會議討論保衛境内居民與外僑方法其詳細消息外間尙無聞知因外交團深恐以訛傳訛人心反致不安開各國領事議决調回本國兵艦來滬駐防約定務於今日十二時前齊集上海其中有法艦二雙聞係自青島調滬者 
　　萬一戰事發生租界方面將各就境界建壘掘濠以自衛並用石子沙袋堆積濠内以防流彈飛入 
本報記者昨往訪法總領事韋君與談一切韋君頗注意戰時糧食問題希望各團體預防及此作豐富之準備駐滬各國領事連日對於雙方軍事行動均有電致駐京公使報告並聞其在雙方未實行作戰以前仍取旁觀態度進友誼之勸告但蘇浙一朝開火苟危及外僑生命財産者則將有所表示云 
　　昨據本埠官塲消息上海美領事於前日告蘇當軸注意去年八月二十二日之通告内略謂戰事須在上海三十里以外並希望當軸戰事勿近浦江與沿鐵路同時上海英領事亦告蘇當軸希望運兵輸糧可託路局代辦切勿自由行動至於車輛數目須事前通知不得臨時要求 
　　租界治安問題之談話本埠自江浙風雲起後内地居民紛紛挈眷來滬避難即南市閘北居戸亦有遷居入租界者故界内各旅館棧房無不擁擠不堪各處空屋及轉租之房屋亦均人滿際此謡諑繁興人情惶惑之時捕房防範治安亦極緊要記者特於昨日往晤公共租界刑事稽查處代理處長彭帥君詢問租界治安辦法彭君謂目下時局不靖關於界内治安問題捕房早有確實防範惟當局辦事極爲鎭定據目前情勢而論與華界毘連處當無武裝防守之必要如戰局蔓延至租界附近時則捕房將下特别戒嚴令各捕亦須通班值夜梭防惟届時巡捕大都均着便衣俾易於偵查而不使人注目各捕房恃皆派有武裝之後備隊一遇警訊立即乘坐汽車馳赴肇事地點公共租界之萬國義勇隊則至有破壞秩序之事發生時亦即武裝出發維持一又故在租界以内之居民實無鰓鰓過慮之必要彭君又謂昨前兩日米價驟漲三元有奇各處房價亦復奇昻有祇僅得半間廂房而二房東索租二十五元者造成此種局面之故皆因居民自爲驚惶致貿利之徒乘機居奇捕房或將有相當之取締至關於防盜方面目战 
下更加嚴密本埠各茶館棧房及人衆會集之地均派有得力偵探隨時稽察云 
　　英法捕房派探刺探軍事消息前晚盛傳蘇浙兩軍有於昨日上午二時在平望開火之說故租界捕房當夜派出幹探多名分赴南北兩火車站刺探軍情期獲確實消息並着隨時報告 
　　又法捕房總巡石維也君及西探總長薛代納君邇以江浙風雲緊廹故連日另派幹探分往南北車站及内地各機關刺探軍事消息隨時報告云 
　　外報之紀載文匯報云一星期來江浙風雲雖傳說不一然觀於目前形勢日内即將開火一層似已無甚可疑今晨據可靠消息蘇齊已下令三面同時總攻擊故料明日正午以前或將開火蘇軍所取之三路一從宜興攻長興一從蘇州崑山向上海一從瀏河攻吳淞其先鋒隊在宜興由齊氏親自指揮總司令部暫設常州浙盧先鋒在長興總司令部在湖州閩省孫傳芳軍隊將由浦城進攻浙邊至交綏以後現料浙軍始戰而勝奉方行將加入而戰事勢必無限延長但如江蘇而勝一月内當可收束再從同一方面所得消息奉天曾接濟盧氏三百萬元但一般意見多料浙軍縱勝然以接濟有限勢亦難於久持今日下午記者訪滬寗路人員據稱在過去四十八上時内滬寗滬杭二路車務除滬杭路出軌一次外其餘尙能照常通行外間謡傳鐵路明日將斷路局亦曾聞之但迄今尙未能證實 
　　大晚報云南京消息杜錫珪昨日下令各項船隻不問國籍誰屬自日落時至日出時概不准溯揚子江而上違者　砲擊又本埠方面喧傳烟台美海軍已開駛來滬今　　日美領事及海軍　道均否認是說 
　　上海泰晤士報云據可靠消息英美軍艦已從威海衛烟台開駛來滬大約今明日可以抵埠 
　　字林報云關於江浙風雲昨日尙無確剙之發展地方上雖有二三事端堪爲戰禍迫在眉睫之表示者但亦無甚殊特驚人之效能且從可靠方面得有最可令人滿意之消息據稱眞正戰事縱或不能倖免而於一星期或十日之内似尙不致實現云云 
　　大陸報云昨日本埠各洋行之有工廠及棧房在租界外者聞戰　行將開始消息頓起熟慌昨晨有洋行經理五十餘人麕集某領事署環詢萬一軍隊打至滬一當道有何何護計劃又中美合資之中國電氣公司專製電話電報材料刻下公司中存有價值百餘萬之電料昨日下午蘇浙堂道皆向其定購但因經理某美人不在滬上無從辦理又據某領事言租界外各洋行用外力保護一層尙未一有辦法且非至實際危險時候未必能爲此種行動領事團方面雖料上海倘有戰事當在製造局附近但猶無令外艦開向此方停伯之舉蓋上海附近之治安專賴華民維持非至實際危及外人利益時未必有廣張外力保護之嘗試也 
[（十）（二）團體消息]  
　　江浙兩縣聯會之哀籲江蘇縣議會聯合便及浙江縣議會聯合會昨日（二十八日）聯電蘇浙當道云南京齊督軍·杭州膚督辦鈞鑒戰機日亟刦運將臨議會等爲兩省人民代表水敢不盡最後之忠告伏以吳越一家親愛本若弟昆故在江浙人民可云决無鬭志公等迭次宣言均以保境安民爲職責當不忍使安居樂業之民飽嘗瑣尾流離之苦况默察地方近狀金融停滯百工輟業社會秩序朝不保暮長此以往即使不蒙戰禍恐已靡　孑遺公等保障東南萬流感戴尙望俯念兩省人民懼禍之忱蠲　私忿維護公安是則江浙人民之生之死均在公等一轉念間强權雖目無丑民末世究永存清議干瀆上逹伏祈哀矜江蘇縣議會聯合會·浙江縣議會聯合會叩儉 
　　五省弭兵會致各縣知事電東南五省弭兵會以江浙戰事已難倖免惟蘇省財政窘迫現正分向各借欵該會爲釜底抽薪計昨特發出通電云江蘇六十縣知事公鑒敝會發起弭兵原爲息事寗人救民水火之意乃戰訊愈廹愈緊誰爲戎首今雖未得主名惟軍事與財政息息相關就江蘇論平日財政廳向　縣借欵實爲數見不鮮之事在平時政費軍費以借貨爲挹注原未可厚非若似此次無端尋釁乃軍閥之自爲火併而欲以吾民血汗之錢供若輩揮霍之用天理所不容即人情所不願本會用敢掬誠奉告在江浙戰　未告平息以　貴知事如代省政府出借鉅欵是釀亂者爲軍閥而助亂者爲貴知事也責任所在惟貴知事審　查察焉爲荷除報載無錫縣知事拒却借欵本會專函致謝外謹此函告無任企盼之至東南五省弭兵會上 
　　閘北議組保衛團閘北慈善團於昨日下午四時邀集該團董事及各團體在大統路該會開會討論組織閘北保衛團問題到各團體供表二十餘人公推慈善團總董陳輔臣主席由王彬彦報告創辦保衛團原因略謂江浙風雲日趨緊急萬一戰端果開閘北地方治安及民食均將受極大影響現在閘北地方遼闊原有警察不敷維持地方故不得不組織保衛團云云次由列席代表相繼發言大致謂閘北本有　團對於保衛地方宣力孔我癸丑之役尤賴以維持後因清鄉繳械故商團於以解散今時局緊急此項組織實爲要圖云云次討論保衛團組織方法及經費問題分槍服裝費二項槍械一事已由市經七沈聯芳致函縣署接洽請其轉向軍署商洽撥給服裝費則擬編一百二十名約需四千元其幕集方法議决由地方各團體擔任認募當場認定者陳輔之向廣帮募一千元沈聯芳向絲業募一千元張晋峯蔡春舫合募一千元各公團合募一千元計共四千元各公團代表當塲簽認者顧紫霞·謝輔卿·王彬彦·張端甫·金式如·佘錫品·湯有爲·陳翊庭·各一百元張秉鑫·韋伯成·卞海程·各十元復次討論救濟民食問題議决如至戰事延長民食不敷時將由各紳商舉辦平糶云云至六時許散會 
　　閘北救火會籌議消防事宜前晚閘北一段救火會開特别會議會長王彬彦主席宣佈開會宗旨因現下時局不靖本會對於消防事宜亟應妥籌預防之策當經衆會員公决即日起會中應輪派救火員四人日夜輪值不稍間斷救火器機車輛預先裝配齊備遇火警可立時出發赴救以期迅速又嗣後不論何地　生火警若不在本段轄境之内概不往概水往救庶免遠出致有顧此失彼之虞云 
　　閘北今日開保安委員會閘北地方自治籌備會爲組織保安委員會定於今日下午開會昨發通告云敬啓者敝會昨爲江浙風雲恐碍本市問題函請地方各公團在閘北慈善團是聯席會議討論當經到會諸公集議先由敝會會同閘北市經董分呈上海寶山兩縣立案遵照條例組織上寶兩縣閘北保衛團以資自衛一面委託敝會函請各公團推派代表三人到會共同組織保安委員會以便集議維持安寗辦法茲定於本月二十九日下午四時在寶山路敝會事務所開第一次保安委員會届時務請貴會推派代表到會共籌通盤辦法地方幸甚 
 
 

Page 15

 
 
1;第一萬八千五百號;中華民國十三年 西曆一千九百二十四年八月二十九日
星期五 * *本埠新聞二 
[（十）（三）海軍消息]  
　　林建章等回滬海軍領袖林建章·艦隊司令周兆瑞均於昨日午車由杭回滬即到高昌廟調集各艦長有所商榷據接閩電海軍司令楊樹莊續派普安·楚觀·江元·三艦於二十八日出發並載有陸戰隊一團此次閩隊寥隊係合渤海艦隊一同襲取吳淞砲台一俾直抵龍華云　　林煥銘被拘後消息海軍領袖處副官長林煥銘被楊砥中拘獲後報知杜錫珪有運動海容嫌疑杜覆電以查有證據即行槍斃果係丁憂回籍暫予覊押經海軍要人爲之緩頰可免性命之虞云 
　　厦門海軍今日抵滬訊厦門海軍司令樹莊於二十七日下午率領應瑞·海容·楚觀·楚同·永健·五艦裝載煤炭三千餘噸由厦出發今日下午午可抵吳淞 
[（十）（四）籌備救護]  
　　紅會救護籌備情形江浙風雲日緊本埠中國紅十字會總辦事處積極籌備救護並囑江蘇之南京·下關·鎭江·常州·無錫·蘇州·崑山·等處浙江之長興·吳興四安·嘉興·安吉·杭州·等處十三分會次第帮同辦理並由總會派牛惠生·王培元·兩君總司救護並率同醫生看護生分頭佈置聞布置以籌設婦孺救濟收容所爲第一要事遇有傷病則概由醫院療治又致南京齊督電云昨電想荷察入本會茲因救護事宜在無錫·蘇州·崑山·等處設立紅十字分會除救護外並設立婦孺收容所仰懇分飭各該處前敵軍隊官長按萬國公法妥爲保護毌許滋擾以靖閭閻無任禱切中國紅十字會總辦事處叩 
　　又訊該會此次救護隊共計五隊毎隊十二人整裝待發駐紮地點崑山住平泉堂屋無錫住濟生醫院蘇州住更生醫院常州住大同醫院·完白醫院嘉興住緯成綢廠又宜興方面因爲無當地人士之接洽故未預備擬將來由常州方面轉往 
　　該會已包定火車隨時聞戰事發生即行出發 
　　又訊中國紅十字會救護隊定於今晨七時附滬寗鐵路專車出發往崑山由牛惠生醫士統率計有醫員焦錫生·樂文照·倪承芳·曹志綬·方菊影·莊方九·任培天·庶務員倪天生·及救護員陳威烈·張宏墀·耿國祥·等數十人携帶篷帳擔呆及救傷藥品十餘箱前往云 
　　吳淞籌辦紅十字會吳淞口對岸浦東華洋公共防疫醫院醫生曹思句因連日風聲吃緊勢將開戰發起組織紅十字會昨日在淞邀集紳商各界籌商開辦經費因制服徽章醫藥等資頗鉅·經各會員討論之下推舉張玉墀·謝瑶軒·爲正副理事一面先行籌備募集欵項購辦服裝醫藥由各會員擔任分投滬埠各大慈善家捐募一經籌有的欵日内即將開辦 
[（十）（五）閩皖人之勸告]  
　　閩同鄉電勸海軍中立旅滬福建同鄉會昨電寧閩海軍云下關海軍杜總司令馬尾海軍楊司令鑒蘇浙備戰各界震驚函電紛馳力圖救止乃閩海軍亦有調艦出發之說未稔意旨所在萬懇嚴守中立勿入旋渦倘若助長戰禍糜爛地方必受國人之指摘掬誠奉告尙希鑒納旋滬福建同鄉會儉 
　　旅滬皖人電請皖馬中立安慶馬督理鈞鑒江浙風雲日趨嚴重四省圖浙之說尤甚囂塵上伏查上年皖浙交界謡諑紛乘敝會發起弭兵大會奔走呼號籲請和平幸承兩省當局簽訂和平公約人心賴以觕安不圖墨跡未乾險象重見而吾徽寗二屬首當其衝迭據報載鈞府添派李賈等團入徽駐守合以駐徽張團而計已逹四團之多人心惶惶不可終日設再發生戰禍地方糜爛危慮良敝便渴望和平迄今未渝用敢電請鈞府尊重上年公約停止軍事行動嚴守中立不入漩渦以靖人心而慰喁望幸勿爲虎作倀殃诼吾民臨雷徬徨不勝迫切待命之至徽寗旅滬同鄉會叩艶 
[（十）（六）小輪事件]  
　　絲商請還駿發輪船本月二十五日潯震各絲號託豐順公報關行由蘇報運絲經一百三十一件分裝絲船五艘僱招商局駿發輪船拖帶來滬經蘇州洋關前被蘇軍將輪扣留運兵至崑以致絲船停蘇迄未來滬該商等以此項絲經價值甚鉅均已抛售洋行急待解貨萬難稽延故特請絲業會館迅電蘇州朱鎭守使俯念商艱迅將駿發輪船發還以便拖帶絲船來滬云 
　　湖班小輪中途折回往來滬湖間招商立興戴生昌正昌各局之内河小輪二十四二十五等日由湖開申駛至平望被該地蘇軍扣留不准上行嗣經搭客懇求始允放行惟囑以後不得再行往來而各輪局二十六二十七兩日復由滬開湖駛到平望又爲蘇軍扣留勒令轉舵回滬無論如何不准再駛一再請求絶不通融各輪無法祇得由平折回已於前昨先後回滬矣 
[戰事將作中之海運消息]  
　　日艦急赴鎭寗江浙戰事將作鎭江·南京等埠甚形恐慌該處日僑甚多昨日以風雲更爲爲緊急駐寗日領事署急電滬領商請速派兵艦至寗鎭兩地護衛僑民於必要時得下艦暫避滬上得電後駐滬日海軍武官即命警備艦勢多號於今日離滬溯江前往至上海方面則歸比良·利根·兩艦擔任聞宇治艦刻亦去電調回 
　　大宗現欵到滬自戰事問題發生後至二十六日以至今日天津·漢口·等各埠忽有大批現欵銀洋裝運至滬此項現欵均從水道輪運來申截至昨日止已由北洋長江等各埠運到二百數十萬元今明日聞尙有續到惟聞此欵係作各銀行準備金之用云 
　　英砲艦之調滬滬上英商事業最大現以戰事迫在眉睫英兵艦蟋蟀·水鴨·兩艘業已停泊浦江防衛一切但兩艦能力太弱昨又急調在出巡中之砲艦蜜蜂號迅速來滬聞該艦業於昨日駛入浦江 
　　蘇杭小輪全停蘇州無錫及浙屬各地之内河小火輪若老公茂·戴生昌·以及招商局船·蘇錫兩綫之輪因駛過青陽港時迭被軍隊扣留故於昨日起一律宣告停班又有湖州班輪昨戴生昌局所派之梯航號小火輪在上海載得貨客由滬赴湖詎在開至半途聞前方有軍隊封船之舉只得急急退回所載旅客一律退票上陸貨亦發還原主該輪於今日起亦宣布停開矣蘇浙兩省至上海之内河交能至今日起乃可稱爲完全斷絶云 
　　揚澄難民紛來自二十六日起本埠南市由揚州開來之各輪旅客均擠擁不堪俱係揚州江陰及邵伯等地之逃難來滬者隨帶行李物品尤爲衆多到滬時甚爲狼狽云 
　　揚子江輪現狀長江班輪現時滬上六公司仍舊照常行駛但昨日起揚子江上遊之運滬貨已大爲减少致外洋各班輪之長江各埠之轉口貨亦皆阻遲不能起運至於在浦口以下若江陰等處之進口貨均已斷絶無有矣 
[何豐林母業已回滬]  
　　何護軍使之太夫人日前壽辰因時局關係不願稱觴預先遄回山東原籍茲已由津浦到寗趁太古公司大能輪船於二十七日上午十時回申軍署副官處特派汽車到外灘太古碼頭接往龍華 
[總商會會董議决挽留新會長]  
　　上海總商會昨日（二十八日）下午回討論新會長虞洽卿君辭職問題開會董臨時會到會者宋漢章·方椒伯·孫梅堂·聞蘭亭陳良玉·戴耕·葉惠鈞·徐乾麟·袁履登·穆杼齋·樂振葆·沈燮臣·謝蘅牕·項如松·陸繼鏞·榮宗敬·施善畦·趙晋卿·勞敬修·朱吟江·等二十餘人結果由會備函挽留請其顧全大局勉爲其難當推顧馨一·謝蘅牕·二君爲代表親往挽留仍定九月一日爲新舊會長交替之期 
[閘廠欵項議决分存銀行]  
　　江蘇財政廳長嚴家熾來滬磋商閘北水電廠交接問題前日午後在朱壽丞宅内與商辦董事陸伯鴻·施炳之等切實磋商結果廠務交朱壽丞經理省欵分存永亨·江南等·四大銀行俟時局平定再行繳納云 
[閘北商辦水電廠開董事會]  
　　討論訂立正式合同 
　　閘北商辦水電公司連日舉行董事會頗爲忙碌昨日下午五時又假粤僑聯合會召集各董事開會討論接收廠務及訂立合同云 
[裕豐莊倒閉後之渝商會索票]  
　　裕豐莊受時局影響而倒閉早誌本報茲悉滬總商會昨接重慶總商會來電謂據鴻盛元面稱前寄申七底忠恕合豐記抬頭票五千兩由莊夥趙健臣先期送裕豐莊代收該莊倒閉後握票不還請轉滬總商會飭裕豐莊將原票退還以清手續云云該會接電後已據情轉致矣 
[交步員再拒智利裁判權函]  
　　江蘇許特派交涉員昨致智利領事函云查領事裁判權爭執問題現在旣奉敝國政府電令敝國駐智利代辦向貴國政府提出交涉自應靜候解决貴名譽領事派員到廨陪審一節本特派員在未奉敝國政府令准以前殊無承認之權也云云 
[英巴總領事請假回國]  
　　大晚報云本埠英總領事巴敦氏請假六月將於本月底取道西伯利亞回英所遺總領事一職由南京英總領事柏賴德氏暫代柏氏刻已來滬矣 
[美航空郵件由郵局轉寄]  
　　中國郵政局於前日發出佈告略謂凡寄美航空郵件可加添郵票交由中國郵局領轉并於書面寫明合衆航空郵線第幾路（第一路）爲自舊金山至曁賢宜（第二路）曁賢宜至芝加哥（第三路）自芝加哥至紐約郵費除原一稅額外第一路毎盎司加十六分第二路加三十二分第三路加四十八分 
[駐日華僑聯會復總商會函]  
　　報告取締中國工商近狀 
　　本埠總商會前爲日本政府取締中國工商人民入境曾函駐日華僑聯合會詢問一切昨接復函云敬復者昨奉貴會七月二十九日公函曁附件詳示辦理日本禁止中華工商入國情形並囑將敝會長與日警署外事科談話情形及日政府對於地方官吏有無特發處置華僑入國須採寛大之訓令詳晰調查函復等因足徵貴會熱心僑務關愛同胞　天遥望無任欽遲（中略）現該國當局均持冷酷態度係用以靜待動方法奈吾國使館負責無人形同虚設汪公使久離職守周代理公使旣無能力又不熱心僑民被逐受侮一若秦越肥瘠熟視之而無睹焉言念及此曷勝痛心惟日本政府最近鑒於吾國之憤激深恐排貨運動之是萌交涉前途僅賴此一線生機耳尙祈貴會登高一呼衆山皆應喚醒全國同胞急謀最後解决僑民身罹危境萬不甘坐以待斃當誓死與之周旋也至日本政府對於地方官吏處置華僑入國須採寛大特發訓令一節全屬子虚足見其尙無反省之誠意雖中日實業協會自受貴會嚴重忠告對於吾僑頗具同情屢次開會供爲呼籲而該國政府終冥頑不之理前由該會供爲抄出解釋明治三十二年之明令用特錄呈以備交涉參考嗣後情形若何敬祈隨時見示是爲至禱此復上海總商會駐日華僑聯合會長林文昭 
[縣議會昨又流會]  
　　上海縣議事會本定於二十一日起開第一届第三年常會一月昨爲開會之第八日議員僅到十六人各鄉議員因時局關係不能到齊是以昨日又告流會並定今日繼續開議云 
[新會樂里搶鑽石案之審訊]  
　　住居雲南路新會樂里二百八十號門牌婦人朱郁氏於三月十五號夜半在該里内被匪徒兩人出示手槍搶去值洋三千元之鑽石兩粒報由捕房業經法包探緝獲關係人陳以泰移解公共公廨訊供收押在案昨晨由陸襄讞會同美雅副領事升座第一刑庭復審即據被告代表律師上堂詰據被告陳以泰供稱於前年正月間與原告相識同居至六月二十四走開曾與同攝一影對於原告被刦鑽石之事並不知情我在恒隆五金號内爲夥原告被刼之日適在羅店鎭銷售貨物是時原告聞知被告所供與其相識同成之語頓時氣寒倒地不省人事當由站堂之西捕等將氏扶至公堂外少憇始醒復奉叶上研訊仍據被告供稱被捕之夜在四馬路水菓店内買物突來穿長衣一人將我誘至法租界小茶館内指我搶人鑽戒將我吊起俄而原告亦來空長衣人問我認識其人否我言認得遂被帶入嵩山路捕房轉解案下此事實係原告與我姘識且同攝一影今原告又與朱老四姘識由朱唆使原告控我搶取鑽戒乞鑒旋由捕房代表律師到堂與被告代表律師互辯移時奉堂上宣諭被告仍帶回捕房候會商辦支下禮拜一宣佈 
[昨日大雷雨中之瑣聞]  
　　昨日上午十一時許本埠忽下大雨電光閃閃雷聲隆隆霹靂之聲不絶於耳斜橋徽甯會館屋簷被雷擊毁又該會館看管人杏林之子金生臥室内玻璃鏡等不知因何亦被雷擊壞幸未傷及人口又會館中間圍墻上所題型儀二字亦被雷擊毁又小西門外林蔭路某姓婦人因暗中藏匿同居某氏之金鐲一雙某氏情急行將懸樑自盡此時匿鐲妇人室中電光閃燦雷聲不絶該婦畏懼乃將鐲送還某氏大喜已而即電息雷止云 
[雷必蘭路之火警]  
　靜安寺迤西霍必蘭路四號門牌民生紗廠堆紗間内於前晚九時因不戒於火霎時冒穿屋頂紅光燭旋經公共租界救火會員與華界消防隊員各驅皮帶車馳往澆息計燬貨棧一大間 
[小沙渡清眞寺募捐購塋地]  
　　日昨小沙渡清眞寺開回民全體大會到會者三百餘人由堂敎撤堯階主席報告回民在小沙渡工作生活者不下千戸毎年死亡者均向日暉港公塋埋葬現在該處隙地無多並接該管董事會來函内稱於本年九月一日起如有棺柩不得再葬該處須籌募基金購置新塋凡小沙渡方面工人如力有不逮之處當諒予補助云云當經公决凡屬小沙渡居住之回民一律報告註册按戸抽收朋捐俾得聚沙集腋成茲義舉並有旋滬回紳蔣星階來函願助鉅欵現該掌敎撤堯階等正在附近地方從串覔購地皮云 
[續獲日人被刦案中之江馬壽]  
　　上年十月杪某紗廠之日本人在途被刦現洋二千一百五十元業經拿獲搶匪三名解山公共公廨懲辦茲經包探陳儒海偵悉江馬壽亦係此案搶匪事後逃回通州原籍因禀請公廨備文前往會同當地警署將馬拘獲移提來滬昨晨解廨由李襄讞會同美領貝君略一質訊以此案係日領陪審諭將江收押候禮拜六日領堂期解訊 
[私烟土之查獲]  
　　昨晨人形海員之某甲手携包裹行經其昌碼頭由一千四百六十九號·一千四百九十七號·兩巡街捕查見其形色倉惶上前檢查甲即抛棄包裹飛奔而逃該捕追趕不及遂將遺棄之包裹啓視乃係鴉片烟土約計八磅當即帶回虹口捕房候禀請捕頭核辦 
[指控用無價值支票騙貨]  
　　廣東人惠里姆司被瑞士國人顧子在公共公廨刑　科指控將無價值之横濱正金銀行支票一紙騙取值銀四百餘兩之貨物等情由廨准飭捕房於昨由探將被告提解公廨即據原告代表甘維露律師上堂陳述案情中西官得禀向被告訊供之下判交四百兩舖保候照請瑞士領事蒞廨陪審 
[借錢不遂行兇之押儆]  
　　住居法新租界菜市路第十六號門牌婦人朱陸氏於日前被同居之成衣匠徐文卿用刀戳傷咽喉手臂等處血流如注當由同居之人報告捕房由探目任水揚前往將徐拘獲連同兇刀一併帶入捕房一面將陸氏送至醫院醫治昨因痊愈出院故由捕房於昨日傳解法公堂請究先由捕頭上堂禀明前情並將利刃呈鑒繼據朱陸氏供稱婦人是晚睡在房内被告徐文卿從閣樓上跳下向婦人强欲借洋二元婦人不允詎徐袖出利刃向吾猛戳數下受傷請求訊究詰之徐文卿供原告陸氏前與民人姘識此次向其商借有之實由原告先行持刀行兇故此民人回戳餘供支吾聶讞員商之法領事辣君判徐押西牢一年以儆兇刀没收 
[和姦各押三月]  
　　法新租界寶隆路第七十四號門牌某西人家大司務郭長福之妻郭朱氏邇與汽車夫劉金貴姘識私行偕逃匿居白爾路地方現爲原告偵知報告捕房飭探唐福昌前往將劉與朱氏一并帶入捕房昨解法公堂請究先由原告投稱妻子於本年四月間即與劉金貴私姘偕逃請求重究詰之劉金貴供民人向在原告洋東處爲汽車夫實係朱氏自願與民人姘識餘供支吾郭朱氏供認與劉私姘是實中西官判以劉與朱氏和姦罪成立着各押西牢三個月以儆朱氏期滿交原告領去 
[私帶煙土之罰鍰]  
　　陸裕厚於前日手携烟土一大包行經法租界地方適爲巡街捕查見以陸形甚可疑當即上前抄出烟土有五六磅之數當即帶入捕房諭令交保昨日傳至法公堂請究先由捕四四上堂禀明前情並將烟土呈鑒詰之陸供認私帶烟土不諱中西民判陸罰洋一百二十元充公烟土没收 
[冒探搶洋押三月]  
無賴李子平於前日糾黨在法租界地方冐充包探攔住鄉人孫金桃以搜查烟土及危險品物爲由乘隙攫取皮夾一隻内藏現鈔票洋數十元圖逃孫即大聲喊捕適有包探到將李拘獲抄出原贓帶入捕房昨解法公堂請究先山原告投訴前情詰之李供認攫取皮夾不諱中西官判李押西牢三個月期滿永遠逐出租界 
[冒探圖詐之拘究]  
　　阜寗人李興德業小工頭昨日行經光復路大昌碾米廠門前遇素不相識之甲乙二人攔住去路冒充警廳偵探將李搜檢意圖訛詐由李投報就近水巡隊經王巡官派警登岸追獲方文禮·王保忠二名移送四區押候查明核辦 
[公共公廨訊案彙錄]  
　　昨日公共公廨訊理之民事訟案併誌於下（一）渭源合記訴吳殿秋不付造屋價銀二萬兩案堂諭原告前交保單發還被告呈案之三角田單糧串租契均存本廨檢察處被竺具結出外隨傳隨到（一）甄大磚灰行訴施記欠欵案堂諭改　原告到案證明被告有何財産再核（一）朱伯生訴翁子卿等欠洋案第二被告王洪海延慕思律師請求寛限堂諭限王洪海於三禮拜内清償（一）徐寶裕延台維斯律師訴忻子湘欠欵案堂諭准予改期 
[誌謝]  
　　昨承商務印書館惠贈「兒童世界」第十一卷第六號及第三十號「兒童畫報」一册又銀行週報社惠贈第三六三號「銀行週報」一册謝謝1 
 
 

Page 16

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 17

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 18

 
 
1;第一萬八千五百號;中華民國十三年 西曆一千九百二十四年八月二十九日
星期五 * *常識 
常談 
[江浙人之和平運動] [  覺]  
　　自袁氏忽作帝夢風雲變化海内幾無寗歲獨江浙兩省以人民酷愛和平尙爲一片乾凈土 
　　去歲之江浙幾幾陷入旋渦矣幸兩省人士之奔走呼號始訂和平公約今公約未破裂也而兩省之危機又爲他方所牽動而幾幾又入旋渦在明眼人觀之無論何人甘爲戎首敗固已之害勝亦人之利耳以本有地盤之人而爲他人作嫁寗非大愚 
　　然而江浙者江浙人之江浙也和平者江浙人之和平也以酷愛和平之江浙人而協力爲和平之運動必可使兩省之軍事當局曉然於甘爲戎首者敗固已之害勝亦人之利而喚起其固有之靈明自悟其從前之失計 
　　至江浙人之所以自處者當若何曰江浙人而果欲謀永久之和平也當洞見風雲變化之時局無一時不可牽入旋渦而熱心和平運動之人徒年年爲枝節之補救仍非根本和平之辦法吾聞兩省有力團體正在結合兩省之眞民意以表示中外其意在吾國内爭未息以前兩省當永久中立保此一片乾凈土爲中華民國稍留元氣夫是之謂眞和平 
衛生 
[根法滅蠅之第二期] [  純一]  
　　蠅之爲害大矣其量著者即爲傳染疾病故吾人不得不思撲滅之法當驚蟄節以後天氣漸漸温和蠅初出蟄若捕其一不啻殺後日千萬焉故定爲根本滅蠅期至於蠅之爲害及生産方法捕滅方法已屢誌本報不必再述吾想根本滅蠅有二期焉一在春日一在秋委今日即其時也現今天氣漸凉蠅不能生産故此時一蠅即明年春日一蠅夏季千萬蠅也此時若捕其一亦不啻滅去後日千萬蠅也願注意衛生之個人及各團體速速設法進行捕之明年春日再注意今年所逃之蠅有此捕蠅之二期所餘之蠅當亦不多或可得良好之效果也（乙種酬） 
經濟 
[孝服中之儲蓄談] [  筠青]  
　　余日前乘舟赴城舟中隣坐有一商人對衆侃侃而談細聽之乃述其戚串王某孝服中之儲蓄也歸後思之覺有價值惜未問其人姓氏茲錄其言如下以供經濟家之參考焉渠曰余表親有王翁者年六十餘家道小康其子亦精敏幹練善於理財前月間王翁逝世其子因思親没有三年孝服昔所製之皮裘綢衣此三年内不能穿着久貯箱中殊不合算或過此三年之時期服式已不入時莫若趁早售脫將此欵項生息因悉出其昔年所製皮裘綢衣售之於市凈得銀三百元嘗謂其家人曰吾將此銀存入可靠商店三年後可得利銀一百二十餘元若久貯箱中此鉅大學利銀從何而得且於經濟上寗非大有裨闪乎家人咸佩其調度得宜云云時適舟已抵蘭邑遂各紛然而散 
　　記者曰王某孝服中之售衣儲蓄固甚得當但婦女之金珠首飾说可照例售去從事儲蓄另立一摺將此摺授諸婦女並講述儲蓄之利益至三年後得此一重大利銀或可引起其崇儉積蓄之觀念不致浪費奢侈之金錢矣（乙種酬） 
道德 
[軍醫魏君之義舉] [  于溯泉]  
　　昨據友人言臨沂縣南沙溝村劉觀文之妹英姐年甫十四歲於去年九月初四日被士匪架去按劉觀文財産不過十餘畝田所以遭搶架者因此女面貎姣好又頗聰明故土匪頗垂涎也架去數月土匪亦未令劉出錢贖回劉觀文託人多方調查亦無下落不意月之初七臨沂縣公署差役孟昭坤赴沙溝村查英姐家屬蓋因英姐自被架之後土匪即運往河南省前月價賣與軍醫官魏君岷江英姐即將被架情形告知魏君魏君以良家女子爲賊所架其父母不知若何悲傷遂將此女並賣人者皆送交寶豐縣寶豐縣咨文臨沂縣調查確實即行解送劉觀文合家所以能與英姐團聚者皆魏君岷江之賜也若魏君者眞可風矣（乙種酬） 
法制 
[刑事訴訟之各項法定期間] [  諸時]  
　　現今刑事訴訟適用刑事訴訟條例該條例即刑事訴訟之程序法也所有各項法定期間與前通行之各級審判廳試辦章程所規定者不無出入茲擇其緊要者摘錄於左竊願一般刑事訴訟之當事人注意之 
　　（一）公示送逹自張貼牌示處之時起經十五日其登載報紙者自最後登載之時起經三十日以已經送逹論（刑事訴訟條例第二百零七條） 
　　（二）聲請回復原狀應於不能遵守期限之原因消滅後五日内向該案件所屬法院爲之（同條例第二百十五條） 
　　（三）駁斥聲請回復原狀之裁决得於三日内抗告（同條例第二百十七條） 
　　（四）告訴乃論之罪其告訴應於告訴人知悉犯人之時起六月内爲之（同條例第二百二十四條） 
　　（五）告訴人接受不起訴之處分書後得於七日内聲請再議（同條例第二百五十二條） 
　　（六）檢察官對於不起訴之裁决得於三日内抗告（以條例第二百七十六條） 
　　（七）審判開始因被告心神喪失而停止審判或因疾病或其他事故停止審判至十五日以上者應更新審判之程序（以條例第三百二十九條） 
　　（八）判决應於辯論終結後七日内諭知之（同條例第三百三十二條） 
　　（八）上訴期限爲十日自送逹判决後起算（同條例第三百七十七條） 
　　（十）原審法院斥上訴之裁决得於三日内抗告（同條例第三百九十一條） 
　　（十一）抗告期限除本條例有特别規定外爲七日自送逹裁决後起算（同條例第四百三十五條） 
　　（十二）對於抗告法院之裁决得於三日内再行抗告（同條例第四百四十四條）（乙種酬） 
敎育 
[平民敎育是普及敎育的母] [  鼎]  
　　普及敎育的聲浪早已熟聞於耳講到收獲實效眞是千難萬難所以千難萬難的原因說來很是複雜從中最困難的一點現在做父兄的人多數不能信任現在的小學也並非小學的辦法不好因爲他没有知識不明求學的好處那麽莫怪他不肯送子女入校了有人說要求敎育普及先要從勸導那不明求學好處的父兄使他知識開通入手吾想不識字的父兄儘你三寸妙舌說得天花亂墜他的不信任心終是横梗胸中現在各省盛行平民敎育此眞是普及敎育的好法子從表面而論平民敎育不過使年長失學的人都有得受敎育的機會要曉得做父兄的識了字有了知識自然要把子女送入學校簡單一句話現在的平民敎育就是將來普及敎育的母而且不必多費時間也不必多費金錢有四個月的時間六七十元的經費已可辦理一班畢業這種輕而易舉的事業尙望各界熱心諸君注意（乙種酬） 
市政 
[上海邑廟被焚之感言] [  實秋]  
　　上海邑廟之火災乃人民狃於積習仍有迎神出會而因此遂釀成不測之禍惟天氣亢旱星星燎原在人烟稠密之區尙未殃及池魚亦云幸矣識者謂舊曆中元節畀神出巡之舉是深中迷信之痼習相沿成風欲求神佑以免疫癘勞民傷財爲禍最烈此乃發起人缺乏公民常識所致耳况迎神賽會懸有例禁值此時局不靖民生凋敝何苦以有用之金錢作此無益之舉動甚願各處負有地方自治之責者以上海邑廟火災爲殷鑑以後倘有此等舉動應先竭力遏止剴切講解俾一般迷信者增進知識庶幾市政可少阻力矣夫秋令疫癘大半由於平時不講衛生居處飲食不知清潔遂使蚊蠅叢集轉輾媒介釀成疾病若能從根木解决以迷信無益互相勸阻而大家注意於公衆衛生即地方自治之進步矣（乙種酬） 
禮俗 
[結婚之要素] [  玄植]  
　　紐約女律師勞純白搿（WomanLawyerMissRoseRothenberg）近在美國各報宣言謂後男女之欲行結氏禮者必須先期向醫生處領取騐體證書指明身體健康然後方可向官廳請求結婚執照否則雖男女愛情濃厚法庭可不允所請禁止兩造結婚並絶對嚴拒之毫無通融辦法云云 
　　據女律師言法庭之所以如此嚴厲者實因男女雖由戀愛而發生愛情由愛情而逹於結婚其程序不可爲不合法惟須顧及身體上之幸福倘一旦結婚後夫婦間或有暗疾則直接使男女受健康上之損失間接而害及於將來所生之子女則於國家將來之地位必受巨大之影響其禍何堪設想故此種嚴格取締法實爲人民造幸福也女士又言倘自身有人向之求婚者亦須經同樣之手續否則寗抱獨身主義不願與人結縭云 
　　予閱斯文竟不禁心有所感夫美國人種素來甚强對於結婚一事尙如此愼重將事反觀我國雖身强者固多然與美國較則似稍遜一籌而對於結婚事務毫無限制非特不問健康與否抑且早婚甚多則將來國有地位豈堪設想特譯其文以勸一般行將結婚之青年誠能各以健康爲要素國勢庶有轉機之一日乎（乙種酬） 
 
 

Page 19

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 20

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 21

 
 
1;第一萬八千五百號;中華民國十三年 西曆一千九百二十四年八月二十九日
星期五 * *   
 
 

Page 22

 
 
1;第一萬八千五百號;中華民國十三年 西曆一千九百二十四年八月二十九日
星期五 * *[學務新載]  
　　滬海商業專校將開學閘北寶通路滬海商業專校學生創辦義務夜校業逾一載學生日衆現在日校校舍大加修飾陽曆九月四日開學夜校暫行停課日校開學一星期後方續授課云 
　　音樂函授學社之創設西門内莊家橋勤業里七號中國音樂函授學社開辦將近兩星期抱普及中國音樂主義男女老幼概可入社函　該社之講義理法與藝術並進學者得此可以得心應手各般樂器悅耳賞心更有中譜與西樂譜對照的樂譜讀譜時更覺理便利該社印出樂譜活葉毎套大洋兩角發行處爲該社書報部云　　平敎促進會進行會務上寶平敎促進會總幹事傅若愚陽曆月邊赴廬山養病請董事長沈信卿君副總幹事殷芝齡君主持會務並請各區幹事竭力會作云 
[喪禮併誌]  
　　熊富朱醫學博士熊富朱女士畢業於粤東光華醫校去年來滬服務於精武醫社及廣肇女學前月積勞病故人皆惜之精武中人將於三十號下午三時在中央大會堂開會追悼云 
　　江劍威本邑故紳江確生君之長子劍威舊曆六月二十二日病故前日假南門外三昧禪院設奠往吊者有莫子經君等及木商會館同人共二百餘人喪務一切由其叔江趨丹君主持云 
　　朱保宜歷充上海寶成紗廠及寶源紙廠辦科主任之朱保宜君十九日在里在世年方二十四遺下弱女二人寡妻並有遺腹未産云 
[昨日之菜市]  
　　昨日南北市小菜塲各菜價目如下 
　　北市南市北市南市 
　　蝦毎兩八十文八十文甲魚毎兩三十五文三十文青魚毎洋三斤三斤大黄魚毎兩四十文三十五文大　魚毎兩一百廿文六十文毛豆毎斤一百六十文一百二十文鴿子毎只三角二角半牛肉毎磅二角六十二角梭子蟹毎兩五十文三十五文蔴糕魚毎毎兩卅文廿五文黄河蟹毎兩卅五文三十文　魚毎兩二十六文三十文本土毎兩廿文二十文海瓜子毎兩四十文四十文萖菜毎斤二百文五十文　子毎兩二十五文二十文翁菜毎斤七十文五十文鮮鮝魚行兩三十文十八文鹹菜毎兩一百二十文百文辣椒毎斤百廿五文茄子毎斤五十文　魚毎兩七十文一百廿文田鷄毎兩四十四十文黄溪魚毎兩五十文韮菜毎斤六十八十文蛤蜊毎兩十六文毎斤百三十文鴨毎只十角八角猪肉毎洋三斤半三斤十二兩白魚毎兩二十五文二十文草頭毎兩百文六十文黄荳芽毎斤一百文八十文雄鷄毎元二斤十二兩二斤半鴨蛋毎只四十文三十五文鷄蛋毎只三十五文三十五文大鱔魚行兩三十文二十五文鹹蛋毎只四十文四十文小鱔魚毎洋八斤鷄毛菜行斤七十文六十文夜開花毎斤六十文三十文捲心菜毎斤五十文三十文茭白毎兩三十文二十五文家香肉毎元三斤牛三斤半雌鷄毎元二斤半二斤十兩洋芋艿毎斤二百四十文二百四十小白菜毎斤五十文五十文帶豆毎斤一百文八十文洋花　　毎斤一百文百文南瓜毎斤三十文四十文冬瓜毎斤三十文三十文鯉魚行兩卅五文三十文三肉毎磅三角三角白扁荳毎斤百文六十文青蟹毎兩六十文八十文淡蝴毎兩三十五文白米蝦毎兩四十文米魚毎兩三十文三十五文刀請毎兩六十文四十文杏邊笋毎兩四十文三十五文 
[游藝雜談]  
　　新自由廳逹社男子新劇所排新荼花三本昨已開演三本濟公活佛亦正在排練並有機關佈景 
　　逹社新聘七歲神童顧憐閨閣名旦仇萼梅准八月初一日登台 
　　南部露天平台少林會星期六有胡某客串 
　　羣芳會翠英新由琴師朱渭儂敎授雪盃圓（楚君） 
　　昨與倪君游大世界首至髦兒戲場看科學冒險片魯濱孫飄流記荒山景象莫不逼眞惜本數太長致令人前後不顧也 
　　繼至二層樓上北場聽鄭少賡之蘇灘是日所唱者爲「馬上音」莊嚴處雜以諧詼頗覺生色不少惜不能純正歸一 
　　羣芳會之京調開始已久得聆蕙情笑雲金小樓等歌娘之曲生旦唱調均臻化境 
　　復至二樓看星期團之滑稽戲「雙頭案」一劇情節離奇尤以邢哈哈楊醉蝶二人爲最滑稽 
　　晚餐後至大京　看京劇至時臺上梁俊團之草橋關已成尾聲移時賽龔處之行路哭靈開塲唱作頗有似龔雲甫之處 
　　眸晚又至小世界周杏泉之中西戲法手脚靈敏亦近時幻術界中之不可多得者也 
　　李寶明劉萬逹之雙簧一唱一作頗能得手無誤 
　　沈易書之南方拉戲久已有口皆碑三娘敎子閻瑞生蓮英驚夢拉來頗得手尤堪稱絶 
　　愛華社之女子新劇是日出演者爲三四本玉蜻蜓計分「算命」「描容」「計議」「遇盜」「結拜」「驚耗」「聞信」「祭奠」「養子」「拾子」「億叔」「赴京」「進讒」「絶食」「搶救」等十五幕演來頗不亞於男子就余個人眼光觀之當以一僖之金大娘笑天之沈君賢等數人爲佳表情細膩頗能貼體入微（天雁）　　 
　　校書小玲瓏前在杭州大世界清唱本無藉名去年隸天韻樓名始稍盛近在新世界獻藝云（香） 
 
[粤僑工聯會籌賑劇「捨身報國」之又一幕┆（别母出征）] （三馬路時芳照相館攝本館製版） 
[紀三本「漢光武」（四）]  
　　清風觀劉秀夫婦相會一幕照該台之說明書與告白中例有五音聯彈對唱一段不意是日竟未見有此項聯唱抑以時間關係而臨時删去耶抑或原無此聯唱而作告白者之誤會也如果以時間關係則劇中可删之情節甚多何必將此重要之唱詞抽去致大失觀衆之望耶蘇獻獲罪王莽親自統軍征討一節此爲編劇者之緊凑劇情奮興觀衆之精神起見王斌芬所飾之竇融於此時亦可隨莽出場矣及蘇獻之子蘇茂代父領軍立功贖罪領軍至清風觀適覩殷麗華小奸驚艶調戲劉秀聞聲出外致遭大軍擒住即打入一「三角式」的奇怪屏箱中轉瞬之間已變成一殷麗華矣其時劉秀則早已脫險途中遇奉旨造反之蘇成（在頭本出現）議商援救殷麗華當由蘇成至王莽處假請投誠乘機將殷刦出夫婦得二次團叙也（待續）（思湖） 
[譚春燕新聲諸女角]  
　　靚金玉武生器宇軒昻工架老練武生要之上駟材也嗓音沉實寡味道白蒼老有勁倘於做和上再加訓練即成完璧矣 
　　靚新華武生體魄奇偉赳赳有鬚態與靚金玉不相伯仲但唱白尙未歸工時有黄腔走板之弊未免美中不足要非從事研究而就正於有道不爲功耳　　陳兆雄文武生短小精悍藝術與隸「共和樂」班之陳飛鳳埒而演劇認眞則過之舊戲甚有根底異常絁熟尤以飾「西河會」之趙英强一角最稱拿手大有「靚仙」神髓爲坤伶中之不易多覯者唱雖不佳而善於運用道白則十分清晰該伶在南洋奏技時隸「名花影」班不過當一三帮小武而已 
　　鐵樹銀小武身材瑣矮氣魄薄弱習小武一角根本上已匪宜内行所謂「個實不夠」是也加以唱白吐字浮泛絶無口勁幸其武工極佳爲儕輩所不逮能跴沙　打洪拳舞軟鋼鞭·雙刀·木棒·等工夫無足抗衡焉 
　　林少英小武軀幹魁梧精神奕奕唱白嘹喨臺步雍容美材也惟武技不諳毎觀其演至劇中與人對打時手忙脚亂莫知適從殊覺可惜寄語少英姨自爲之則不難與陳兆雄爭一日之短長也 
　　金絲猫文武旦該伶予已論之綦詳茲從略焉 
　　金飛燕花旦綺年玉貎綽約多姿爲該班旦角之冠作態落落大方從容不逼狀劇中幽嫻貞靜之婦女最合身份唱白如出谷流鶯清脆可聽惟能戲不多故終不能獨樹一幟矣 
　　寶玉琼花旦而目碩厚身材豐腴已乏花旦應有之格局與姿勢矧年事日非只可扮演劇中之一部份角色所可取者唱白尙佳圓潤流利兼而有之間飾蕩婦淫娃一副風騷狐媚之神氣畫龍點睛不是過也而去「殺子報」中之王徐氏亦不弱 
　　黄夢覺小生曙文现雅舉止安詳殊不亞於吳偉軍演劇觸景生情不爲繩法所縛束而妙在自然而脗合聞該伶前當南洋某女校校長所謂腹有詩書氣自華者是也惜其不帶戲面故無深刻之表情是其缺點 
　　大口何男丑該伶動作頗似貔蘇（即去年隸羣芳幻影之女角）而帶有幾分電影滑稽片的色彩者予觀坤班之丑脚當無有逾於該伶者焉 
曾瑞銘男丑狀若侏儒已足使人忍俊不禁矧其談吐尤極詼趣以飾心險機詐之幕友爲最佳焉（光磊室主） 
[評新劇「香艶親王」]  
　　笑舞台香艶親王開演以來毎晚客滿是劇情節簡而宗旨高尙對於副翁之玩弄女姓藐視平民小人之依勢凌人俠各之慷慨仗義處處描寫入微各藝員演來亦皆佳妙 
　　夏天入飾香艶親王能將姨太太身分描摹盡致其一種輕顰淺笑水性楊花活現眉宇間貎極艶麗足堂天人二字且梳成天然髮髻（天人蓄有天然髮辮）尤　娬媚鶯聲嚦嚦動人憐愛惟飾是劇香艶親王頗少表演地位不能盡其所長爲憾耳 
　　鄭正秋飾李天毅言論風雅句句動聽抱平民主義藉三寸不爛之舌向富家翁大講公理觀其初至岳家聞悉未婚妻因欠楊宅債欵致騙去抵債一種忿恨之心塡滿胸堂將手中所執之社會報扯作雪片舞痛駡不良社會表情語白俱臻妙境末後二次挺身趕赴楊宅理論演得淋漓盡致無怪台下掌聲如雷誠不愧新劇界之老手也 
　　譚志遠飾俠各王堅武身材魁梧扮相極佳種種化妝出社神入化令人不辨描寫俠各之慷慨仗義演來頗有獨到處 
　　易方朔之楊福似民憨非憨似聰非聰處與吉人爲難衞護小香能將一種天性曲曲傳出且天賦嗓音響亮異常挿科打譁令人發噱誠不可多得之滑稽人才也 
　　愼愁紅飾劉小香自被逼抵債至結婚止能將悲哀慘苦四字描摹得聲涙俱下演來絲絲入扣令人酸鼻割股療親時之表情說白悽慘動人及被吉人逼姦不從時之神聖不可侵犯以一出身貧賤之小女子能守身如玉對於現社會桑間上之無恥男女痛下針砭顧全舊道德爲是劇生色不少 
　　張冶兒之劉小二形容　孩子無微不至一種憨態觀之令人捧腹侍母盡孝天眞爛漫及到楊家探姊與吉人對打時之滑稽滿座哄然 
王无能之許有才爲吉人設計狼狽爲奸描摹小人見錢眼開利令智昏能於兇惡處兼帶滑稽烟容滿面屈背彎腰化妝極佳 
　　張大公之錢吉人扮相兇險鼠眼鷹鼻媚惑主人私通香艶表表之佳說白之清可稱獨步亦爲是劇主要人物 
　　鄒均同之楊伯藩描寫富翁納妾貪色昏迷亦佳惟做工太懈耳 
　　雍容之楊小藩形容交友不愼見色起淫以致墮落其表情說白扮相俱佳此子年過二十演劇頗認眞爲該台小生中有數人才余早已論之惟是晚適抱病登台無精打彩略有小疵不足責也 
　　胡化魂之楊韻蘭扮相太老台步欠佳且眼架眼鏡尤胡化魂之楊韻蘭扮相太老台步欠佳且眼架眼鏡尤令人作嘔幸說白尙佳頗可動聽化魂飾生果佳飾旦則非余所贊成也 
　　嘯梧之沈厚榮覺因之許妻毓秀之莊媽一也之潘曉白楚蓀之楊太太演來各有所長無懈可擊 
　　佈京中月夜天星一幕利用電光頗含美術思想 
　　綜觀是劇對於劇情·表演·化妝·言論·滑稽·頗多可取惟李天毅王堅武結婚時祇穿長前不用禮服禮帽亦未穿馬褂似於劇情不合是爲小疵佈景方面亦稍覺慢耳（筆花） 
[集會表]  
　　陽曆本月時間地點召集者事由 
　　廿九日至三十一日大世界厦門　南學校　　校合　行大　　　將門劵 
　　廿九日至九月廿三日城内上海市議會常會 
　　卅日下午一時天后宫橋總商會對日外交會提倡國貨會各界聯席會議日本苛稅問題　　卅一日諸曁同鄉會諸曁同鄉會臨時會 
　　九月一日下午三時愛多亞路一七八號中華電影公司開幕　 
　　一日二日天后宫橋堍城内總商會縣議會聯合會新舊會長交替　委員常會 
[天氣報告]  
　　徐家匯天文臺昨日下午四時三十分氣象預報云天氣悶熱有陣雨及雷電全國沿海風勢微弱不定間有無風地方高麗日本之間有旋風喀羅林與馬利亞那羣島之間爲相對的低壓區域又昨日下午三時前二十四小時内本埠氣温最高八六·五最低七四·五去年今日最高九四·八最低七六·六 
 
