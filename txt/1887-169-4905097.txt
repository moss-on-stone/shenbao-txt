# 1887 - 169 - 4905097

 

Page 1

 
 
[一百十七號畫報出售] [  點石齋主人啓]  
　　昏禮之有親迎中國有之外國亦有之於此見古聖人聲敎所迄直推之萬國九州而無或不至焉維疆域旣殊則儀文亦異存其名而失其實甚至有忘男女之嫌取無理之閙種種排塲大反乎奠鴈執綏之誠敬者則渣理亞之俗是矣今繒圖帖說以新耳目准於初六日出售後附　隱漫録圖說一耶此佈 
[敬印雍正原批諭旨告曰] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以　建極之精心而郅治之謨不著今有友人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易體裁致違功令敬印硃字赤　分明絲毫無悮非比鉛板梨板之字跡模糊易於差謬本齋隨股附發樣張明眼人自能辨别也現已開印定本年九月底出　預定每部價洋二十八元先交八元掣取書票書成找洋二十元憑票取書一部其未經附股者統定四十元發售每部計六十册外加文木箱子一只提攀鎖匙悉用雲銅隷字顔蓋精緻絶倫凡在同志幸早賜顧售股處上海點石齋南局帳房清遠里新泰絲棧杭省薦橋街晋義莊蘇垣閶門各錢莊鎭江鹽公棧京都源豐潤樯號 
[論宜慎選出洋人員]  
　　近日出洋遊歷人員經六部保送者凡七十三人由總署奏准咨取各員分日考試其意存慎重蓋如此竊以爲成大事者不惜小費遊歷人員與星使隨員並是遠出重洋往返於數萬里之外所經泰西各國巿肆咸尚金錢靡麗奢華各物昂貴一切寓舍車馬飮食起居較之中國其費數倍或十數倍不等客廬一夕之淹留非金錢一磅不可而出外以車代步者尚不預焉是中國一月之用而有餘者供西國一夕之需猶不足况西人平日所以厚朋情聯交誼者貴乎時行茶會恒開讌席共集乎一堂之上揖讓雍容趨蹌肅穆所以貫乎周旋晉接之間者禮文也情意也而睦隣修好寓於此焉西國之貴官大臣胥於此致意焉數者一月一舉疏者數月一舉國君亦有行之者往往一年一舉所以示盛典也一讌一會之費多者或千金少者或數百金擇其至省者亦須百金苟但赴人之招而不作酬答西人雖不致譏而於已則减色矣設或概謝不往則何以通聲氣而浹往來歟且西官每以此覘華員幹濟之優長應對之充裕而是否克當乎使命焉總署大臣初未嘗身歷乎泰西周知乎各國動以中國例之西邦以爲當不甚相遠謂出洋人員月得二百金薪水之優初未嘗有積至三年可以致富况推而上焉自三百四百以至五百者尚難僂指數故邇年以來於薪水一項减之又減裁之又裁近且以八折核算游歷人員則概使之乘二等車船此爲撙節起見乎而不知其有褻乎體統也竊以爲苟惜小費則不如不遣廉俸旣薄出洋人員必至隨事節省寒儉之態徒貽人笑西人雖素稱樸素亦耀外觀出洋人員之内藴不可知而其行裝之烜赫衣服之麗華禮貌之優崇先足令人肅然起敬誠如游歷所定章程是使四五品人員下儕於輿隷僕從等類而齊觀也是更增西人之藐視而徒爲外邦所竊哂也國家歲縻數千萬帑錢豈在此區區瑣費誠如此不徒無益於中朝而聲望必至大損是果何爲也哉至於出使所重首在人才而人才必當慎選毋濫寍簡毋寛甯嚴毋私甯公毋多甯約毋採虚譽毋狥朋情毋重請託毋孱上官昔沈文定公在總署時屢言凡新簡出使大臣總署堂司不可妄薦一人俾使臣得以悉心遴選此誠有鑒乎要求竿牘者之紛然也今則每簡一使臣凡踞要津者靡不薦書盈篋而於是齊竽之濫厠者多矣或擬以後出使大臣隨帶人員必當指明辦理何事援引何人或曾試之以事著有成效具切實考語方准奏調出洋出洋之後隨時訪問賞重罰嚴各國日報有涉及使臣隨員者必當譯寄京師毋得隱匿卽以輿人之聲譽月旦之公評而使臣隨員之優劣見焉遊歷人員日必有記月必有程以著述測繪見長者尤爲巨擘而時與隨員互相糾察凡事必實事求是在國必納交於其賢豪長者使臣旌節所至能與其國之大臣互相聯絡其聲望爲一國之所欽出一言而重於九鼎臨大利害面折廷爭不少假焉是非賴以决曲直賴以辨一國之安危强弱胥於是乎繫焉此之謂使才不然國家又何賴有此使臣也隨員之所應爲者甚多必能補救乎使臣之所不及其所行之事必爲西人之所親愛又必爲西人之所敬慕誠如是也庶幾海外各邦觀聽一新問再有飛揚跋扈凌慢肆侮者乎無有也問再有無厭之求非分之請者乎無有也出洋人員之有裨益于國家也如是夫豈淺鮮也哉是在速爲整頓而已今不聞人才之是求遴選之當慎而徒鰓鰓焉吝惜小費以裁减爲得計而不知名分之當惜以錙銖爲必較而不知體統之當尊是明於小而昧於大東向而望而不見西牆者也竊以他日者必當有鑒及於此也請拭目以觀其後 
[諭旨恭録]  
　　閏四月二十九日奉旨此案着交劉秉璋督同臬司親提人證卷宗秉公嚴訊確情按律定擬具奏抱告民人張秀方該部照例解往備質欽此 
[沙船失事]  
　　有某沙船滿載豆餅由牛莊以赴甯波行至大戢山外洋面適值大霧遽致失事有超武兵輪船經過見而施救所有船上廿三人悉數救起超武船則現在裝運新礮載至鎭海砲臺應用云 
[温處水災]  
　　連日聞處州各縣出蛟而以青田小溪等處爲尤甚温郡西門外沿江一帶時有竹樹及零星什物漂來上月廿三日經人撈起一男屍年約五十餘歲身伴有青蚨七十餘文次日復撈起一女屍年約十三四歲頸戴銀圈以此而論則青田之水業已不堪設想矣○温郡大雨滂沱歷十餘日之久處州下流之水宛若銀河倒瀉一望無垠甌江亦水勢頓高平堤拍岸連日冲下牲畜以及門板樹木等件不計其數至上月廿六日青田縣正堂匾額曁各廟木雕神像亦被水冲去其中不堪情形定非楮墨所能縷述也○雨澤久稀禾稻幾不能届時下種鄉民方以亢旱爲憂不料本月初二日起連朝大雨勢若傾盆各處河流陡漲數尺秧苗復有淹没之虞以致米價每石昂至三元○樂清縣今年大水較之咸豐三年尤甚猶幸水來甚緩故雖有蛟害房屋尚不致冲坍且免損傷人口云 
[燕京紀事]  
　　内廷發出紗袍袿料四卷葛紗哆囉蔴紗料六卷當經侍衛處筆帖式齎送惇邸次日惇邸專摺謝賞細葛含風香羅疉雪於此見皇恩之優渥○前紀三貝子將花園一所捐作官産一節兹聞已經海部揀派商人酌量修改俟告成後總理海軍事務衙門卽在此處辦理一切以其與昆明湖水師練兵武備學堂相近可免城鄉之隔 
 
 

Page 2

 
 
也○前紀祿米倉地方賊匪砍斃官兵一事兹聞朝陽汛已將此案賊犯黑子一名緝獲解交刑部訊辦聞黑子與朝陽門外壇夾道某妓有染日前宿妓處於無意中將案情說出妓恐株連潛令龜子赴地方官首報朝陽汛官聞之卽率兵役往拿故將黑子獲住也○順天府儒學行知八旗滿蒙漢固山此次府考八旗滿蒙漢文童定於閠四月二十六日初覆二十八日二覆五月初一日合覆○京城又有剪去髮辮之事西交民巷孫某東皇城根某甲髮辮皆爲剪去半截人皆安然無恙不若前年之髮去而人卽昏迷也傳說如是想係奸宄之徒造言惑衆耳有識者惟當以定靜鎭之○東華門内原有蒙古實録館一所現擬將會典館移設於此以爲在館人員辦公之所早經承修大臣派商興修現已翻葢一新不日諒可報竣又聞會典館總裁以天氣較熱各項供事尚未送齊且有仍須考試者不免遷延時日擬定九月間開辦○總署行知各國欽差准步軍統領衙門咨稱恭照五月初二日大皇帝恭祀一地壇是日出入安定門理宜肅靜應行駐京大臣切囑各洋人是日勿庸在附近一帶地方行走 
[購拿匪犯]  
　　宣南會匪及西河刼案首犯何淋夥犯王南山等八名前經徽寍道雙觀察懸賞洋蚨三百翼飭屬購拿宣城縣李平齋大令復加賞洋三百元事隔多時尚未緝獲陳六舟中丞以案中各犯務須弋獲以正典刑特再縣賞銀三百兩飭縣加緊緝查大令接奉憲文立卽移曾隣封通行嚴緝蕪湖縣錢大令准卽高懸賞格示貼通衢無論軍民人等如能拿獲首犯何淋者撫憲賞銀三百兩道縣各賞洋亦如其數如能拿獲夥犯王南山等者按名各賞洋一百元想重賞之下必有勇夫漏網之魚不難在笱也 
[接録澳門征收洋藥稅銀章程]  
　　十五所有後并之人理應受罰者其罰欵不過五百元如更有違第三欵可以加照第七欵所定之罰項行罰其人開列於後一如有不依第十三欵所定之規矩報明者二凡有心欺騙而報不實者三所有阻據理官或其委員進棧房者或用别法阻擋以致督理官及其委員不得援照上欵所准之　搜查等事者○十六如除本章程有預定之禁條外更有照下所列違犯者卽每箱罰銀五百元其違犯列後一不依上欵所定規矩而運洋藥進口二如在棧房或在督理官給照所指之處不依該憑單應有之足數呈出洋藥若干附欵本欵所定罰項必須查出如何違犯行罰倘有不依照章程而收存者則惟收存之人是問受罰若有缺少洋藥則查係誰人名下註簿卽惟該人是問○十七如承充洋藥商人因有私心或有疎忽不守其應行之本分或有照章赴承充洋藥之處而承充人無故逗　及有延滯飾詞推諉致人受虧每次罰銀至五百元○十八凡有第八第九第十等欵及其附欵並第十一第十三欵所列之報單禀請單指明情形單註册單均要行店之東家或司事人親筆簽名如該人不在或確有事故不得親筆簽名方准代辦人代簽倘有欺騙違犯者則將該東家或司事人行罰其所罰之銀不得過一千元如再有違犯每次至加倍行罰爲止其辦法雖是如此倘特有專立之例亦須依該例辦理○十九除督理官員外凡有官員照本國律例准給搜查拿獲之權一有形跡可疑犯此章者自應搜查拿獲並可拘其人如有確據亦可扣留其物及人並如按情形理應設法庶免虚費搜查徒勞無功自應照辦惟須依律例所定辦此事之規矩而行○二十承充熟洋藥商人與公物會有立合同本澳官員原有權利職分以便辦理免有違犯該合同之章程今皆一律要操行權利職分以致各人遵守此章○二十一凡巡捕員弁兵丁如遇有形跡可疑私帶藏匿洋藥自應將該人扣留押解最近之兵卡附欵如有房屋或船隻而該船不　於免查者或有别處形跡可凝應照十九欵搜查者並有事關緊急者該巡捕員弁兵丁自應設法免將屋船等處之情形更改並通最近之兵卡以便照知該官前來搜查○二十二本章所定各規矩祗係關涉生洋藥卽未煮之洋藥至所稱洋藥箱卽是時常裝洋藥入口之箱○二十三澳門氹存過路灣皆有承充洋藥之人是以此章所議定承充人之權利職分該三承充人皆當在本人所管之地方及水面各處遵守而行如有洋藥由以上三處彼此帶運須請督理官或其委員給照方可並其所發之照亦須該承充人閱看簽名○二十四如違犯章程者在澳門及其屬地並無物業資財可繳納罰則應繫獄抵罰監禁至六個月爲止或抵受全罰或抵受其所欠未繳之數○二十五船政廳及水師巡捕章程所列各船皆應歸遵守此章惟兵船或同兵船一　者則不在内○二十六如有違犯本章未查拿其原人卽惟後開之人是問一運洋藥進口者運洋藥出口者或居澳之洋藥主人二所有忖度係載洋藥船之船主頭人惟他如能呈出眞實船主頭人認明無差可以承受其責方可免咎三在違犯之棧房或屋舖内明見何人多有管理之權或多出主意則惟該人是問如該人欲將其咎推歸本欵第一端所列之人身上必須查明此人能承其咎另該人須呈出實據指明其原不得知其違犯之情形方可推諉其咎四凡有收存洋藥者須照本款第二端辦理○二十七在督理衙門將洋藥各事註册須依　工字格式而行○二十八本章所定刑罰皆要將其違犯之人解交該管衙門審明定斷受罰須照輕罪案卷規矩立案而辦○二十九所有罰欵並其所獲之洋藥充公均歸公物會收一千八百八十七年六月初四日輔政司賈巴刺畫押 
[襄垣雜記]  
　　蕪湖關道雙錫五觀察於上月廿六日乘怡和洋行元和輪船晋省謁見陳大中丞禀陳公事屬僚咸送至洋碼頭○駐蕪英領事葛達奉英廷電諭調赴甯波遺缺以班德起庖代按班君向在川滇辦理交涉事宜深通華語洞達土風此次奉　來蕪必能勝任愉快也○新關稅務司許妥瑪瓜期已屆早經料理行裝一俟新任到來卽須回國○華商黄泰和號有淺房數幢在江口賃與西人掗索拉姆被欠租洋數十元隨卽遁而之滬現經該　控諸英領事署領事批飭原中調處如再遷延准禀請提該西人追繳○奸商猾儈往往私將斗斛減小爲害民間事爲錢孟超明府訪聞出示禁止略謂現在二麥業已登塲秋禾正在暢茂亟宜較准斗斛以昭平允仰城鄉各行鋪斛户人等於五月初一日起至初十日止各分期班携帶斗斛赴縣較砠烙印嗣後如有私用小斗斛者定行嚴提懲辦○邇來到有邦江女子數人或操姑布家言或擅子平之技或爲巫女或則藥婆出入人家哄騙婦女道塗傳說謂若輩皆有邪術能暗取人家銀錢三姑六婆不宜出入格言具在尚其慎之○官塲傳述錢孟超明府有調署懷寍縣之信所遺蕪湖縣篆務以正任楊璞生明府飭回本任然猶未見明文也 
[甌東試事]  
　　浙江學政瞿大宗師札飭濫州舉行府試上月十九日下午三點鐘時李伯質太尊遂排齊全副儀仗由鼓樓下出大新街轉入五馬街而進考棚當卽懸牌定於二十日考永嘉縣文童正塲廿四日考樂清縣文童正塲廿六日考瑞安縣文童正塲廿八日考平陽縣文童正塲○樂清東鄉出蛟陡發大水致與考各文童被水阻隔尚有百餘人不能到來並聞樂清城内各街水深數尺邑尊亦不能晋郡送考云○每届府訌之期趕考者皆麕聚試院前水菓點心攤幾如櫛比今年府考不特赶考店之無人顧問卽水菓點心攤亦屬寥寥無幾蕭條景象實有不可以言語形容者時事艱難江湖日下伊可慨也 
[甯郡辨志文會夏季課題]  
　　漢學問劉向别録禮古文記二百四篇與漢藝文志不合隋經籍志記百三十一篇劉向校得百三十篇又得明堂陽陰等記五種合二百十四篇語尤歧異試詳其故問鄭志不載孝經注三禮圖兩書是否鄭箸問賈公彦周官疏中附禮器圖　何證佐○宋學天地之性人爲貴說孔門說仁處多有敬意說顔孟潛見不同說○史學兼掌故東漢耿氏論書杭大宗三國志補注後大考翰林院詹事府緣起○天文兼算學定氣註秫正爲密於置閏地說水星距日最近三十三年繞日一百三十七周而順逆伏留止一百零四次能闡其理數否礮擊平遠軸昂十度與昂八十度子落界同其理若何○輿地問後漢書彭城靖王恭傳封恭子爲竹邑侯注云或爲邕字其說然否問北史敬顯儁傳稱陽平太平人魏書地形志陽平郡無太平縣兩史孰誤問唐人元結浯溪峿臺　亭三銘皆篆書而 
 
 

Page 3

 
 
說文無峿𢈪二篆何歟○詞章韓宣子譽嘉樹賦以封殖此樹無忘角弓爲韻一擬王應麟四明七觀鄮東竹枝詞七絶不拘首數 
[上海求志書院丁亥夏季題目]  
　　經學題祭天有尸無尸說天子有爵無爵說大夫士有主無主說庶人工商有摯無摯說○史學題羊祜謝安合論楊綰元德秀合論郭子儀裴度合論姚崇李德裕合論○掌故題盛京官莊考兩翼牧塲考湯文正請録先賢後裔疏書後　尹元孚洛學續編跋○算學題　明股之平方根與　股之平方根相加爲和有和有虚股求城徑法先求得兩根較次以二根和較求得二根復求得二股有明　虚各股則一次比例可以得城徑試演其法　設有圓台形欲將全積分爲上下二截積令各　全積之半其上截積之底面卽下截積之上面命爲中面有上面徑有下面徑有高求二截高並問中面與上下面可成連比例否假如發商生息本利生生不已每年元旦放出本銀爲甲至夘年共放出夘甲命一兩一年所生之利爲乙至夘年除夕本利一槩收回問各本與各本所生之利及各利所生之利共收幾何法以夘爲第一級夘之平垜與乙相乘爲第二級夘減一之立垜與乙之平方相乘爲第三級夘減二之三乘垜與乙之立方相乘爲第四級順是以下至卯减盡而止並諸級以甲乘之卽收回共數試言其理設甲爲百兩乙爲一錢卯爲六年問收回實數幾何設欲求三個正負方根作三項爲空之立方式法以圓半徑與圓内所容之十等邊爲首中率求得末率以此三率爲三根命首中率爲負根或正根則末率爲正根或負根又法任取大小兩根相乘以兩根較除之得又一根命除得數與大根同號小根異號用上二法求得三根各反其根號以加天元連乘得式必空第三項試言其理○輿地題晉滅偪陽以與宋論魏孝文遷都洛陽論書黄楙材遊歷芻言後問鐵路若興宜由何道免侵商局輪船之利○詞章題夏閏秋候早賦以風襟潇灑先秋凉爲韻紅蓮白蓮二題各七律一首浴佛日分龍日竹醉日蓮生日四題各賦沁園春詞一闋擬鮑明遠數詩 
[潯陽紀事]  
　　九江電報局委員盛司馬富懷於光緒十一年奉北洋大臣札委督辦川滇黔省電線當將九江局務委徐貳尹熿代理至今滇黔等省電工告竣盛委員回津銷差仍奉北洋大臣飭回九江電局接辦于上月二十八日乘江孚輪船抵九江電局五月初一日接辦局務是日潯城文武印委各員均詣局道賀冠蓋往來頗極一時之盛○各處盗風日熾刼案迭出良由有窩藏之家俾匪類易於潛蹤也德化縣金明府現委保甲局嚴委員澐會同趙紳文瀾督率書役於潯城内外無論紳商士庶挨家挨户各給門牌一紙填寫姓名人嚸御貌籍貫俾得認眞稽查此亦清盜源靖地方之要務也○十七夜三更後德化縣庫房有盜在屋脊開天門而下至庫門竊去紋銀一百七十五兩錢票一百五十八串并皮箱兩隻次日晨起始知被竊庫吏王某卽詣縣署報案當經金明府履勘形跡隨飭捕役四處緝拿不識能破案否○九江霪雨彌月江水大漲已列前報現在天氣仍復陰晴不定江水有漲無退四鄉棉花爲雨水所浸不能滋長已刈之麥不能晾晒城廂居民惟祝蒼蒼者早放晴曦否則水鄉窮　又不免其魚之歎矣 
[杭城苦潦]  
　　城内外霖雨連朝積水未退時當仲夏猶非棉衣不暖西北兩鄉有水尚不爲患東南二鄉水　泛濫室廬均在水中而南鄉爲尤甚屋内水已没頂人盡樓居不能工作蓋錢江以東西陵蕭山四路皆水江之西面亦受冲灌且上江水横流而下南鄉正當其衝故也倘天不放晴水勢壅積如故將有播種過期之慮矣 
[嬉戯釀命]  
　　杭城新宮橋有劉德道所開之烟室生意頗佳其中諸事皆其婦主持劉惟終日閒游每晚醉歸必與婦吵閙一場習以爲常不足怪也婦性喜與烟客頑笑勾肩疉背絶無嫌忌雖花柳其能而實氷玉其心也有周某者營伍中人也向在劉處吸烟與婦習爲戯謔一日周至脫鞋登榻照舊吸烟婦將其鞋藏過彼此調笑無禁迨周覔鞋不得謂婦曰我非鼓求凰　者爾欲文君之私奔所不能也婦曰爾雖狂杜　屬意紫害然小姑非無郎者君休矣　家中野鴛鴦已雙雙成對也周曰今日正大忙舌戰所不暇此地非上宮何多竊屨者請珠還勿延也婦笑曰誣良爲竊應犯何罪語次卽近身與周撲戯意團結之際將周所佩表面磕碎周色不悅遽抛其烟　旁觀者恐因此爭閙有拾鎗者有還鞋者正熱閙間適劉自外歸詢悉約略厲聲斥婦周卽邀劉至酒館告以細情且言事本相戯幸勿再言堅囑再三而别劉逢酒必醉醉而歸觸念周事又與婦爭突批其頰經入勸劉睡而婦已取阿芙蓉膏一盞果腹矣迨人知覺救治已屬不及由周出洋五十元棺殮了事嬉戯之爲害列矣哉 
[稅司履任]  
　　江漢關副稅務司升任粤海關正稅務司前已挈眷赴粤所遺之缺未便久懸因調東海關某君接任刻已戾止仍寓官公館惟眷口則尚未帶來云 
[西會誌盛]  
　　榴紅蒲緑重五韶光華人方以艾酒术糕互酬佳節而英國宮紳商賈亦以初一日爲大君主祝賀因雨未盡盛儀遂于是日補行賽會所惜天公不做美仍任商羊飛舞密灑雨絲而中西人之采烈興高者亦復蠟屐衜泥以冀一飽眼福下午鐘鳴四下與會諸西人次第至河南路老巡捕房聚集越二刻整隊而出前導有三道頭西捕及印捕華捕多名繼以團練馬　二十餘人砲隊數十人駕砲車五乘藥彈車一乘槍隊一百五六十人由兵官馬立師策騎押尾由是而水師一百數十人阿洲樂工及兵船樂工各一班殿之以大旗一面尖角小旗十餘面更有扮成戯劇者四西人皆穿古銅色衣下綴排鬚胸前遍綴鏨銀花物二西人一手持寳劍一手各執方旗一繪作犬形一藍白相間而以車利尼班中之大象二頭神牛一頭及身穿紅衣手執尖角旗之二十餘人隨其後旋有如中國臺　式者二載以安輿用四小馬曳之而走御者皆穿紫花布紅邊號衣臺上以童男女扮爲西劇每臺約八九人或持鈇鉞或颺旌旄或裝作鬍鬚或塗成赤臉奇奇怪怪疑觀畫裏天魔又有車二輀横置三丈長之西木中立洋犬一頭車後有中國四小孩蒙以羽翅若鷹隼然末有中西諸人試演賽馬賽舟賽力獵紙諸事由四馬路折而東指至江西路迤邐過裏洋涇橋遶法界大馬路然後由浦難北向至英領事衙門斯時本舘諸友應領事之招聯袂至衙中游覽入其門但見樹林蔭翳中綵旗招展時鳥和鳴萬道紅燈摇曳於碧榭紅欄之際歐西士女隨意游行偶語喁喁此樂無極惜不見一華人不能與之一通情愫耳正在倚欄凝眺間驀聞蹄聲得得然履聲槖槖然蓋會中兵勇方魚貫而至站隊草地上如鴈翅如魚鱗嚴肅整齊堅逾壁壘馬立師无於馬上致祝詞各兵隨齊聲效嵩呼者三次旋卽各自散歸本館友人亦興辭而出至門見有放日本烟火者砉然一響直上雲端濃烟中或現紙傘形或如錦囊式或數條五色紙蕩漾于癡雲宿霧中蓋不奇其花樣之新而獨奇其高不可以尋丈計也旣復相約至浦灘觀仁記洋行前所製飛瀑憑空而下頗似神龍吐泉下闢一池中置假山數座其水恰下注石隙中雖曰人力所爲然亦足稱奇觀已至晚西人豪興未衰沿路明燈一律高燒銀燭地火燈亦沿途然點遠望之宛若夭矯燭龍時則檐溜丁冬仍未稍歇而輕衫團扇寳馬香車乘興而來者幾如長安水邊之盛至水龍曾須遲至九十點鐘舉行當於明日報中再行補叙然　觀以上數事不已爲洋洋大觀也哉 
[令節停公]  
　　昨爲端陽令節本埠官場循例道賀冠蓋如雲上海縣署及英法兩公廨均暫停訊 
[土行虧倒]  
　滬南慶昌土行以虧欠大成等莊銀一萬四千兩無從彌補因於前日倒閉行主旋亦避　昨日大成莊等數家將該行夥鄭某扭送十六鋪巡防局旋轉送上海縣署蒯邑尊飭將鄭某交差看管隨諭原告候訊供時投案候質 
 
 

Page 4

 
 
[再訊匿該]  
　　粤婦梁十氏控乳媪沈陳氏抱匿外甥一案當經英會審員蔡二源太守訊供送縣旋經孩父佘爵庭投縣呈　追究帮審委賆宋二尹訊無確供因將沈陳氏押候傳到荐保人張王氏覆訊等情均列前報前日又經宋二尹提訊佘投案伸訴詰之張王氏供小婦人荐沈陳氏至佘處爲乳媪是實然該氏有　匿孩情事實未深知二尹又詰沈陳氏仍執前詞二尹怒其狡展喝令掌頰四十下仍無確供二尹判將沈陳氏還押張王氏交保再行覆訊 
[更正店號]  
　　前報列招商局控付廣興祥匯票號銀六千兩匯至粤省向收無着請爲提追由蔡太守飭差提該號執　人林慶拉及號主之親戚鍾拱臣到案由太守訊供承認收銀匯劃旣未照付容至粤省變産理償太守飭林交保赶緊料理鍾則管押并有恒豫等四家錢莊附追該號銀七千二百兩等情兹查得實係廣興昌之事其存粤省者爲泰興號非廣興祥合亟更正以昭核實 
[津門懷人詩]  
　　孫小槎業師自違函丈已經年回首頻行别緒牽近日先生無恙否諒應常醉落花邊憶否筵前醉酒巵尋花降格不嫌痴而今事逐香塵散惆悵當年杜牧之○彭耘孫譜兄翠羽明璫不讓僊吾儕大可醉花前鸞飄鳳泊非凡刼夢覺青樓已十年近來拾翠興如何河滿聲中感慨多兩地相思同作客此心只自訴姮娥[  丁亥暮春梁溪寄鴻生稿於海上之芸香僊館]  
[前曾奉贈一詩意猶未盡兹讀君贈鴛鴦舍人一律不覺見獵心喜謹次原韻再贈録塵西湖花隱一粲]  
　　愛　心輙九州馳良友難逢想欲痴舉世誰爲孫北海長裾空憶鄭當時交從客裏渾忘迹人到情多總愛詩不獨　才堪景羡風流儒雅亦吾師竹漁洪　未是草 
[意琴室主招游申園偶成一律]  
　　茶話夕陽裏樓頭感慨多縱談天下事閒看美人過籬落詩情遠闌　笑語和子規聲在耳相對意如何[  坐痴生甫稿]  
[小詩一章奉贈西湖花隱大壇粲玫并乞玉和]  
　　久於詩裏識丰神渴思偏生萬斛塵歇浦繁華縈客夢錢塘　月寄吟身缔交却羡多名士結契何時慰夙因一曲巴人聊獻意抛磚猶白媿頻頻[  婁江入詠樓主弟沈家模草]  
[題種榆山人醫論]  
　　種愉山人醫國手海上聲名馳已久著論滔滔千萬言欲補前賢所未有其言親切無偏僻婆心一片思沈厚壽世壽人自喧傳語語回春才八斗我因多病略　醫不喜嘗樂惟耽酒飢食渴飮無煩憂安貧寡欲常謹守山人論洽不論藥此心我意端同否媿獲苔岑遣題辭管見豈能汚卷首祗待刊成讀百回莫負詩中七年友[  北固上民拜稿]  
[題種榆山人醫論]  
　　　榆山人僑寓海濱懸壼海上歷三十春活人仁術技一何神新編醫論論本内經匯叅百家去似存眞專於辨證方藥莫陳微不及察誤服傷生白榆天種夜夜長明大論若此壽比老彭人胡心悅爲指迷津婆心一殊勝能仁索同社友徵角齊賡蒓鄉寄叟步厥後塵弁之卷首附驥留名[  白下老漁拜稿]  
[上海四馬路文報局内恊賑公所經收賑捐五月上旬清單]  
　　初二日作善降祥册本埠春生鑑寶號交來無名氏助洋十一元六角○又册賡宇周浦鎭曹藴齋先生募顧泉源蘭閨載錫之先三户各五角永記談雲卿二户各二角朱秀卿海賓老農盖草盧義英蔣星泉覽悟氏金才陶生怡怡如也慎卿吳　卿蔡裕良十二户各一角○又册亦宜軒助銅洋十五元○又册冷板橙客二元又册本埠製造局募溥記十元吉記月荃二户各二元香記蓉官滇記德記四户各一元景祥勤益玉山斯明四户各五角○又册本埠李珊記顔料號一元○又册本埠慎餘莊募各善轿十户二元○又册見善勉爲子一元○使君受福册常熟徐朗岩先生交來顧紹熊善士爲室人患病氣喘祈求速愈十元○又册蘇城許履安先生交來筆耕齋主人二元○又册梳省丁信氏一元○受福册杭字四十六號最樂居主人二元隱名氏萊園居士二户各一元○同里鎭金小蘇善士交來沈鄭氏十元○蘇州長洲縣儒學趙廣文交來恆記大善士四元○無名氏五角○本日共收英洋七十一元銅洋十五元小洋十二角 
[上海四馬路文報局内恊賑公所經收賑捐五月上句清單]  
　　初三日無名氏助英洋五十元柳　庵先生送謝景宣兄湯餅會洋三元○作善降祥册本埠同春榮茶棧募餘慶堂八元蝸角居安懷予二户各二元無名氏六　無名氏四角○又册敦厚堂解募魁盛隆二元榮新堂劉六角敦厚堂解五角維經堂郭孝友堂張樹德堂賈務滋堂舜德昶堂先五户各三角從善堂朱裕厚堂効二户各二角○又册本埠同豐永金鋪募同豐永八角喜鶴山房五角愈讀齋三角緑蔭徵人古漁軒吳門　客三户各二角隴西居士力不足人知非予棉力子隴四居士懷子無名氏補法僧八户各一角○又册浦左澧溪氏助銅洋二元○又册本埠乾泰豐號同人一元二角○又册本埠成泰莊募恤陰書屋銅洋一元羅啓記無名氏五户共六户各二角無名氏二户各一角○又閒清芬堂南號募錢巧生袁培生陳壽生范寅生興隆生孫永康周士龍朱茂林周　洪廖亦珍十户各二角○使君受福册本埠百川通票號交來黔省善士募朱篤之無名氏二户各銀二兩張饒氏銀一兩實敗英洋七元三角○本埠和泰益號朱先生一千五百文○崇明鹽場署長官印春爲病愈完愿二元○安宜悔庵居士募周姓無名氏陶姓無名氏王姓無名氏錦松泉松成麗生梁燦如胡益齋趙姓董姓邱姓華姓貢姓松竹主人愛吾廬松月主人十九户各五十文程姓劉漁山堂趙遥客無名氏無名氏五户各一百文燦蔡室二百文朱少伊四百文實收英洋二元○本日共收英洋八十八元銅洋三元小洋十九角錢一千五百文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年閏四月二十八日京報全録]  
　　宮門抄○漕督盧等奏爲拿獲土匪正法摺○湘撫卞奏爲閙考毆官從犯審明定擬摺○又奏爲已故提督功績請宣付史館摺○東撫張奏京控分别已未完結各案彚繕清單摺○閏四月二十八日兵部太常寺太僕寺侍衛處值日無引見○海英假滿請安○阿興阿承緒各預備召見○耀年續假五日○召見軍機童華阿興阿承緒廷禧○現換亮紗袍褂○○頭品頂戴漕運總督臣盧士粟太子少保兩江總督一等威毅伯臣曾國荃江蘇巡撫臣崧駿跪奏爲拿獲沐宿土匪鮑冠同訊明確供照章懲辦恭摺具陳仰祈聖鑒事竊照上年拿獲漏網幅匪朱景餘訊據供認與沭宿匪徒鮑冠同等往來勾結等情經臣等具奏奉旨仍着督飭地方文武嚴拿逸犯鮑冠同等務獲究辦欽此欽遵在案臣等疉飭清淮防軍地方營縣多方購綫嚴密查拿本年二月初間訪聞該匪糾約夥黨潜逃赴海州之前岱陽地方藏匿意圖滋事經管帶馬隊營官提督尹興茂管帶得勝營漕　中營副將田恩來會同該處紳民恊力兜拿並由老湘合字副中營營官楊得勝派教習數名星夜馳往於二月十五日追至海州郯城交界後岱陽地方將該犯擒　並據地方營縣　派兵役恊同緝獲由淮揚鎭總兵章合才禀報並將該犯解送前來臣盧士杰督同揚道王加敏現署淮揚海道胡鍾靈控犯嚴訊鮑冠同供又名鮑冠雄前於光緒八年間在鮑冠蘭家與朱景餘認識糾約入黨該犯手下有鮑冠蘭等十餘人朱景餘夥黨有　六高三麻子等七八十人朱景餘之黨用白布紥巾該犯之黨用藍布紥巾以爲暗記各認地叚分投搶刦朱景餘獲案後該犯復與高三麻子夥刦得贓多次各等情不諱再三研詰供無異詞旋據署沭陽縣知縣金元粮禀稱匪黨鮑冠禮等因鮑冠同被獲疑是鮑冠蘭報信將鮑冠蘭架夫殺害等情前來查該犯鮑冠同與漏網幅匪朱景餘糾黨滋事以藍白巾各爲暗記劃分地叚肆行搶刼朱景餘正法後該犯仍敢屢次行搶實屬愍不畏法形同化外旣經　獲其黨猶爲之殺人復仇未便稍稽顯戮致有疏虞核其所犯情節與光緒八年刑部奏定實係土匪暫准就地正法之案相符當卽飭將該犯就地正法傳首犯事地方懸杆示衆以昭烔戒仍飭嚴拿逸犯高三麻子等務獲究辦至該員弁等皆勇購綫將鮑冠同跟追弋獲不至結幅貽患尚屬辦理得手有　地方擬由臣等擇尤存記俟逸犯高三麻子等續經擒獲再行懇恩奬叙其出力眼綫勇丁人等已經酌量賞號以示鼓勵除抄録供招咨送刑部外理合繕摺奏陳伏乞皇太后皇上聖鑒訓示謹奏奉原批覽奏均悉仍着飭拿逸犯高三麻子等務獲究辦餘依議欽此○○頭品頂戴湖南巡撫臣卞寳第跪奏爲續獲閙考毆官案内從犯審明定擬仰祈聖鑒事竊查光緒十二年五月據沅州府芷江縣童生楊春培等糾衆罷考挾制毆官一案經臣將拿獲首從各犯分别擬辦緣由奏奉諭旨勅部核覆並飭勒拿逸犯李敷華等務獲究報等因轉行遵照去後兹據芷江縣續獲李敷華一名解經辰永沅靖道何樞審擬解司由署按察使崔穆之提犯覆訊無異按擬具詳前來臣覆如查核緣李敷華籍隷芷江縣與已獲正法之楊春培龍鶴齡並蕭克修黄昌菊楊瑞堂張盛才及在逃之楊恩麟均在該縣明山書院肄業楊瑞堂充當齋長光緒十二年五月沅州府知府鄧天符舉行歲試初十日開考芷江縣文童楊春培及闔邑童生共九百餘人入塲應試該府擇其文理明順者録取五百名於十三日出榜曉示凡與考諸童均往觀看楊春培龍鶴齡因見榜内無名心不甘服各自起意糾衆罷考希圖挾制補録當卽倡言去取不公須向禮書索閱原卷李敷華因名次取録最後正抱不平當以必須阻發試卷之言在旁慫恿旋卽回寓楊春培龍鶴齡隨各邀允楊恩麟蕭克修一同滋閙復因人數尚少同至楊瑞堂齋房迫令起稿書寫揚帖楊瑞堂遂以府試榜發祇取十牌我等四百餘人苦讀寒窗無名覆試務須齊集考棚滋閙等語擬就帖稿楊春培龍鶴齡蕭克修楊恩麟各繕多張由楊春培龍鶴齡分路黏貼隨有未經取録之童生張盛才及有子弟與考未取之監生黄昌菊先後踵至楊春培等邀允入夥併糾集四鄉未取童生一百餘人事在倉卒未及查問姓名一同前赴考棚正值該府考試黔陽麻陽二縣文童楊春培龍鶴齡乘放牌開門率領各童擁入大堂肆行嚷閙將公案推翻印架官轎燈彩概行打毁楊春培龍鶴齡黄昌菊各拾所毁印架等件打入上房蕭克修張盛才等臨時畏懼僅至大堂未敢前進維時觀看之人愈聚愈衆該府聞閙帶同丁役出外彈壓不知何人拾取石塊擲傷該府額顱當經芷江縣余良棟曁在城文武各員弁各帶兵役赶至將楊春培黄昌菊蕭克修拿獲餘各紛紛逃散該府照常將試事辦理完竣一面卽將滋閙情形禀經臣批司移會辰永沅靖道馳往騐明該府額顱一傷重至骨損注單飭醫督同府縣續獲龍鶴齡到案旋據楊瑞堂張盛才聞拿投首由道審明照例將爲首之楊春培龍鶴齡行钎正法梟示爲從之黄昌菊蕭克修擬絞監候楊瑞堂張盛才减等擬流解司勘轉奏奉諭旨勅部核覆在案兹據芷江縣知縣余良棟續獲逸犯李敷華經辰永沅靖道審明解由臬司提犯覆訊據　前情不諱詰無輾轉糾人及隨同打閙情事核與原案相符議擬具詳到臣查例載直省刁民藉事罷考擅自聚衆至四五十人閧堂塞　逞兇毆官從犯擬絞監候等語此案李敷華聽間楊春培等倡言罷考輙敢在旁慫慂卽從爲從惟先行回寓並未同場滋自應照例量减問擬李敷華合依直省刁民藉事罷考擅自聚衆至四五十人閧堂塞署逞兇毆官從犯擬絞監候例上量减一等擬杖一百流三千　解配折責安置逸犯楊恩麟及下手傷官之犯仍飭勒緝務獲究報除將供招咨送刑部查核外所有定擬緣由理合恭摺具奏伏乞皇太后皇上聖鑒勅部核覆施行謹奏奉硃批刑部議奏欽此○○頭品頂戴湖南巡撫臣卞寳　跪奏爲在籍提臣久著戰功積勞病故據情籲懇天恩俯准給予議卹並將戰功事蹟宣付史舘恭摺仰祈聖鑒事竊據署湘鄉縣知縣熊鎭南詳據該縣紳士二品頂戴浙江候補道世襲男李光久等聯名呈稱前湖南提督翼勇巴圖魯　寛世湖南湘鄉縣人咸豐三年由武童投效前浙江藩司李續賓軍營轉戰湖北江西疉克城池殺賊萬餘身受砲傷十餘處六年二月假歸五月復督帶湘軍後營赴卾截剿石達開大股援賊破沿城賊壘克復武昌省城生擒僞檢點古文新賴集興等並僞官二十餘名並克復黄州府　大冶等城七年克復廣濟縣城並敗賊馬影橋太平關等處生擒僞先鋒鍾謙盛等四十三人八年克九江府城安徽太湖潛山桐城舒城等縣城生擒逆酋陳天發李天開等二十餘人是年十二月授永州鎭總兵九年正月假歸適石達開等數十萬賊竄擾湖南前巡撫駱秉　檄令馳剿敗賊於長葉嶺五月至七月苦戰數十晝夜力保寳慶府城復率水勇與援軍内外夾擊盡焚沿河賊壘進剿至永州時江華道州東安永順等處竄賊滋擾悉剿平之十一年正月授湖南提督四月解靖州重圍五月赴岳州迎擊索通之匪十一月平來鳳辰州鎭　等處竄賊同治元年呈請交卸提篆召募鍾字全軍赴皖防堵各隘遍賊上竄二年敗賊桐城壽州招降六安援賊三年賊犯祁門合剿獲勝陣斬僞高王並獲輜重准故大學士曾國藩調援江西進剿東鄉焚沿城賊壘七月戰大埠港斃僞主將朱逆於陣賊棄城遁旋克復崇仁宜黄南豐雩都各城四年疉敗於腴田瓦橋等處八月進軍粤境值龍川戰敗僞佑王李逆於大塘圩康逆於蕉培跟追至嘉應州盡殄之擒汪林各逆江西一律肅清五年因傷疾舉發呈請開缺回籍該故提督自咸豐三年從戎歷戰湖南湖北安徽廣東江西數省疉建奇功前後數百戰身先士卒不避鋒刃徧身受鎗砲傷九十餘處復城六十餘座肅清江西勳勞尤著回籍後希冀醫痊再圖報效乃勞傷增劇齎志莫伸於光緒十二年八月二十二日在籍病故請援照軍營立功後病故例奏卹戰功事蹟宣付國史館立傳等情由縣轉請核辦前來臣查　故提督周寛世忠勇性成身經數百戰屢建奇功乃以積受勞傷遽爾身故殊堪悼惜相應據情奏懇天恩飭部照軍營立功後病故例議卹戰功事蹟宣付史館以昭勞勩而勵忠勤可否仰邀俞允出自逾格鴻施除將呈到清摺咨送軍機處備查並咨兵部外謹恭摺奏陳伏乞皇太后皇上聖鑒訓示謹奏奉原批另有旨欽此○○頭品頂戴山東巡撫臣張曜跪奏爲查明光緒十二年下半年東省京控各案分别已未完結彚繕清單恭摺仰祈聖鑒事竊查准刑部咨嗣後各省京控交審案件無論奏咨剩年將已未完結數目分兩次彚開清單具奏並摘録案由註明交審月日及將未結各案因何未能審結緑由詳細聲明等因已將光緒十二年上半年東省已未審結京控各案彚奏在案兹自十二年七月初一日起至十二月三十日止交審京控案件依限審結者二十六起尚未審結者三十九起據按察使福潤造册具詳前來臣覆查無異除咨部外謹將已未完結各案摘叙事由並交審月日及因何未結緣由彚繕清單恭摺具奏伏乞皇太后皇上聖鑒謹奏奉硃批刑部知道單併發欽此 
 
 

Page 10

 
 
[光緒十三年閏四月二十九日京報全録]  
宮門抄○諭旨五道録前○大學士閣等奏爲遵旨核議左翼關稅摺○又奏爲　旨該議右翼具奏習○閏四月二十九日刑部都察院大理寺廂黄旗值日○惇王等謝當葛紗恩○裕厚額勒春預備召見齡公續假十日○召見軍機松森裕厚額勒春榮惠皇上明日寅正中和殿看版都察院遞聯銜封奏一件○○大學士管理户部事務革職留任臣閣敬銘等謹奏爲遵旨核議具奏事前任左翼監督清安奏光緒十三年分關稅期滿短收盈餘銀兩一摺光緒十三年四月十二日内閣奉上諭清安奏左翼關稅期滿正額無虧盈餘未能足額一摺着户部核議具奏欽此欽遵於四月十六日内閣抄出到部據原奏内稱自光緒十二年三月十三日起至十三年三月十二日止共收過牲畜稅銀一萬八千四百九十三兩九錢二分房地稅銀一千八百五十八兩八錢六分除正額銀一萬零八兩又房地稅銀一千八百五十五兩八錢六分下徵盈餘銀八千四百八十五兩九錢二分内遵照向例動發過犧牲所草豆等項共用過盈餘銀六千一百四十八兩零五分四厘四毫五絲均係查照向例給發下存盈餘銀二千三百三十七兩八錢六分五厘五毫五絲查左翼定額盈餘銀一萬八千兩按差存盈餘銀兩數止少徵盈餘銀一萬五千六百六十二兩一錢三分四厘四毫五絲奴才體察情形實緣左翼徵收稅課向以猪羊牛馬爲大宗口外牛羊多有受災上年六七月間大雨時行近畿一帶河水漲發京東各州縣地勢低窪販運道路多被水阻又因旗民生計維艱銷售不易去冬京中銀價驟落粮價昂貴商販虧折資本遂多裏足不前又經兵部奉准馬匹不准在京城購買是以爲稅更形減少以致盈餘未能足額今奴才一年期滿短徵盈餘銀一萬五千六百六十二兩一錢三分四厘四毫五絲自當赶緊設措再接准各部院衙門知照辦買各處祭祀牲畜並戰馬免稅等項共用銀一萬一千六百七十六兩二錢三分除將正額銀一萬零八兩全行動用並用房地稅銀一千六百六十八兩二錢三分下餘房地稅銀一百八十七兩六錢三分另行解交户部現存盈餘銀二千三百三十七兩八錢六分五厘五毫五絲或照向例交納廣儲司抑或應交何處等語臣等伏查左翼原定正額銀一萬零八兩盈餘銀一萬八千兩又隨徵經費銀六十一百四十五兩二錢四分共應徵銀三萬四千一百五十三兩二錢四分今該翼自光緒十二年三月十三日起至十三年三月十二日止共收過牲畜稅銀一萬八千四百九十三兩九錢二分房地稅銀一千八百五十五兩八錢六分内除例支犧牲所草豆曁本關經費等項共用盈餘銀六千一百四十八兩五錢四分四厘五絲實存盈餘銀二千三百三十七兩八錢六分五厘五毫五絲按額定盈餘銀數計少徵銀一萬五千六百六十二兩一錢三分四厘四毫五絲據稱上年六七月間大雨時行販運牲畜多被水阻旗民生計維艱銷售不易去冬京中銀價驟落糧價昂貴商販虧折資本裹足不前且馬匹不准在京城購買馬稅更形減少以致盈餘未能足額等語查左翼光緒十年分短收稅銀一萬五千六百九十餘兩經臣部援案擬請減免四成繳賠六成十一十二兩年分所收銀較十年分多收二千七百餘兩援案擬請各免五成七厘繳四成三厘均經奏准行知遵照辦理各在案今該翼本短收盈餘銀一萬五千六百六十二兩一錢三分四厘四毫五絲據該監督瀝陳盈餘未能足額核與歷屆情形相同然較之上屆實少收銀二千七百六十八兩零未便援照上案辦理臣等公同商酌所有左翼短收銀一萬五千六百六十二兩一錢三分四厘四毫五絲擬請按照十年分成案减免四成銀六千二百六址四兩八錢五分三厘七毫八絲以示體恤其餘减剩六成銀九千三百九十七兩二錢八分六毫七絲内有短收額内盈餘銀二千一百九十七兩零係在二分以上例應罰俸二年惟查該關短收稅銀尚係事出有因可否仍照該關歷屆成案寛免之處出自天恩王减剩銀九千三百九十七兩二錢八分六毫七絲應着落前任監督清安昭數賠繳遵照定例五千兩以上至二萬兩予限三年應令自奉旨之日起按　完繳以符定例並請飭下左翼監督嗣後務宜賓力稽徵以期規復原額不得恃有減免成數任意虧短再所稱准各部院辦買祭祀牲畜並戰馬免稅等項共用銀一萬千六百七十六兩二錢三分應令該翼將辦買祭祀牲畜等項實數另造清册送部核銷下餘房地稅銀一百八十七兩六錢三分應令解交臣部至現存盈餘銀二千三百三十七兩八錢六分五厘五毫五絲查前任監督耀年徵存盈餘銀兩經臣部奏奉諭旨着交廣儲司欽此此次該監督奏交現存銀兩應否　交廣儲司之處恭候命下知照該翼遵照辦理所有臣等遵議緣由理合恭摺具陳伏乞皇太后皇上聖鑒訓示遵行謹奏請旨奉旨已録○○大學士管理户部事務革職留任臣閻敬銘等謹奏爲遵旨核議具奏事前任右翼監督長春奏光緒十三年分關稅期滿短收稅銀一摺光緒十三年四月十二日内閣奉上諭長春奏右翼關稅期滿正額無虧盈餘未能足額一摺着户部核議具奏欽此欽遵於四月十六日内閣抄出到部據原奏内稱自光緒十二年三月十三日接任管理起至十三年三月十二日止遵照户部奏定章程銀錢並徵共收牲畜稅銀一萬六千八百九十八兩七錢五分西山牲稅增銀四十兩房地稅銀九百一兩二錢三分三共收銀一萬七千八百三十九兩九錢八分例交户部正額銀一萬五兩錢二分内除免過直隷等省戰馬稅銀一百三十三兩六錢八分外應交户部正額銀九千八百七十一兩四錢四分西山牲畜增銀四十兩房地稅銀九百一兩二錢三分本年准各部院來文採買祭祀猪羊牛隻價值除照例由正額及西山牲稅增銀並房地稅銀全行動用不敷外動用過盈餘銀三百五十七兩人錢二分五厘下存羡餘銀六千六百六十九兩四錢八分五厘循例發過犧牲所草豆等項共用羡餘銀六千二百十六兩九錢一分下存盈餘銀四百五十二雨五錢七分五厘查右翼定額盈餘銀七千三百二十兩四錢除動用辦差及現存盈餘銀外計短徵盈餘銀六千五百十一兩奴才體察情形實因上年順直各屬多被水災小民生計異常困苦所夾羊馬滯銷更甚於往昔又兼京城銀價與京外大相懸殊客商販運虧折資本是以均各裹足不前以致盈餘未能足額所有現存盈餘銀四百五十二兩五錢七分五厘可否照例交廣儲司抑或應交何處等語臣等伏查右翼原定正額銀一萬零五百一錢二分盈餘銀七千三百二十一兩四錢又隨徵經費銀六千二百十六兩九錢一分西山牲畜稅銀四十兩共銀二萬三千五百八十三兩四錢三分今該翼自光緒十二年三月十三日起至十三年三月十二日止一年期滿共收牲畜稅銀一萬六千八百九十八兩七錢五分西山牲稅增銀四十兩房地稅銀九百一兩二錢三分共收銀一萬七千八百三十九兩九錢八分例交户部正稅銀一萬五兩一錢二分内除免過戰馬稅銀一百三十二兩六錢八分又准各部院來文採買祭祀猪羊牛隻照例由正額及西山牲稅增銀並房地稅銀全行動用外並動用過盈餘銀三百五十七兩八錢二分五厘又循例發交犧牲所草荳曁本關各項　費共銀六千二百十六兩九錢一分按額定盈餘銀數計短收盈餘銀六千五百十一兩據稱實因上年順直各屬多被水災小民生計異常困苦所來羊馬滯銷又以銀價京外懸殊客商販運多虧資本均各裹足不前以致盈餘未能足額等語查右翼光緒十年分短收稅銀六千五百六十四兩經臣部奏請减免三成賠繳七成光緒十一年分所收稅銀較之上屆多收銀一千二百餘兩奏請减免四成五釐賠繳五成五釐十二年分所收稅銀較之上屆少收銀一千二百餘兩奏請减免三成賠繳七成各在案今該翼光緒十三年分短收銀六千五百十一兩該監督瀝陳虧短緑由核與歷屆大致相同其收稅數亦與上屆不甚懸殊臣等公同商酌所有該翼短收銀六各五百十一兩擬請援照上屆成案减免三成銀一千九百五十三兩三錢以示體恤其餘减剩七成銀四千五百五十七兩七錢内有短收額内盈餘銀一千六百二十九兩零核計係在三分以上例應降一級留任惟查該翼短收稅銀係屬有因可否仍照歷屆成案寛免處分之處出自天恩至减剩七成銀四千五百五十七兩七錢應着落前任監督長春照數賠繳遵照定例一千兩以上至五千兩予限二年完繳應令自奉旨之日起按限完繳以符定例並請飭下右翼監督嗣後務宜實力稽徵以期規復原額不得恃有减免之案任意虧短致千叅處再所稱本年採買祭祀牲畜等項照例將正額及西山牲稅並房地稅銀全行動用不敷外動用過盈餘銀三百五十七兩八錢二分五釐應令該翼另行造册送部以憑核銷至現存盈餘銀四百五十二兩五錢七分五釐查前監督宗室謙光徵存盈餘銀兩經臣部奏奉諭旨着交廣儲司欽此此次該監督奏交所存盈餘銀兩是否仍交廣儲司恭候命下由臣部知照該翼遵照辦理所有臣等核議緣由理合恭摺具陳伏乞皇太后皇上聖覽訓示遵行謹奏請旨奉旨已録 
 
 

Page 11

 
 
[邗江官報]  
　　閏四月二十七日張鹺尹行孚溱潼卡來二十八日江都謝邑尊由省公幹回二十九日李鹺尹辭回四浦差五月初一日 
徐州道　觀察過揚樓鹺尹葆泰委曲塘差 
[貧嫗發財]  
　　姑蘇閶門外山塘某氏嫗家無儋石新喪所天日夜悲號雙目俱瞽其子學業於某紙鋪少年老成頗稱勸慎積月費錢得青蚨二百翼購得六月分發財小票一張及電報至則頭采也持往支取得洋一千元嫗以其子得此横財心中大喜調養旬日兩目忽地復明諺云富貴偪人來斯言　欺我哉然安知非該嫗守節撫孤之報 
[雨意感録呈西湖花隱吟壇斧政並乞玉和]  
　　永夜不成寐瀟瀟風雨天無端欺客夢驀地感華顚運　才都晦人窮志益堅雞聲眞不惡起舞拂龍泉[  古香仙史未是草]  
[上海四馬路文報局内協賑公所經收賑捐閏四月下旬清單]  
　　廿九日使君受福册本埠協同慶票號交來川東長壽縣善士經募太原氏爲病并求嗣助錢三十千文如是急人十八千八百十九文延陵沈氏褚仰宸二户各四千文吳見山克已堂世厚堂三户各二千文積厚堂敦厚堂二户各一千文羅張氏六百文董羅氏四百文鄧伯元　銀二兩一錢一分以上實收規元四十二兩○受福佑字册四十一號本埠長順晋寶號交來李舒文先生募卾生堂六元燕喜堂四元吳吉翁二元友徵氏一元慶記二千文三多堂寶善堂二户各一千文竭棉力人七百文衆志成城五百文實收英洋十八元○安徽胡桓善士助洋四元○本日共收規元四十二兩英洋廿二元○本旬共收規元十六兩五錢六分九八半平它銀一百五十五兩五錢八分批申規元一百五十八兩七錢九分六厘英洋五百八十二元計規元四百廿三兩一錢一分四厘銅洋十元烊見規元一兩四錢五分四厘小洋十五角計規元一兩另九分虚對開二個計規元五錢八分一厘錢一千九百四十五文計規元一兩三錢四分一厘○七項共合規元六百八十二兩九錢三分六厘○運前共收規元三十六萬七千三百九十兩另另一分九厘○連前共解過規元三十六萬八千四百八十五兩四錢九分六厘○實墊解規元一千另九十五兩四錢七分七厘合併聲明 
[上海四馬路文報内恊賑公所經收賑捐五月上旬清單]  
　　初一日惠泰莊交來蘇城醬業公所潘仲溪先生募交第六十三次賑捐汪曹氏病愈完願助洋一百另四元張陸氏求病速俞一元潘子山先生募榮陽氏五元潘胡氏求身軀平安二元葉筱山先生募力薇主人一元○受福册公字一百四十四號蕪湖招商局續募承禧堂永恭堂二户各二元又銳册一千另九十三號募禮賢書屋友仁草堂二户各二元○使君受福册西湖漁隱多安堂陳二元○蕭山義橋厘局徐小勿先生交來廣裕大染店三元○江鶴齡善士助洋四元又錢三百八十文○石門葉萬泰號交來南匯謝燕香先生畫潤小本洋一個計二角○本日共收英洋一百三十元小洋二角三百八十文 
[上海四馬路高易公館内等賑所李秋坪經收直順山東閏四月初一至十五日賑欵清單]  
　　初一日朱順餘洋半元○江西乾昌信局交來程公舘館姚募惠記銀四兩安記康記各三兩吉記迪記喜記和記大記萃記各二元遠記五福泰達生福記連記生記德記寶記慶記恭記各一元共捐銀十兩洋二十四元○蛟鎭氏洋一元銅洋一元○初二日壽字册太原蕙記錫山含記各一元○郭厚齋翁交壽字册無名氏銀六兩無名氏五兩同利元德成水永興合各四兩王恊泰無名氏各二兩共銀二十七兩伸規元廿七兩三錢四分○初三日江西督學署墓友寄來九江府正堂募祿字一千四百十八九號册湖東老民四兩治氣治心篤靜勤思之室三兩篤靜堂三百本梅花書屋石貽桐花館青鳳　室各二兩内閣張内閣王辣香山房各一兩共紋銀二十千趙敬修堂陸頌德堂各五千文王敬德堂孫懷德堂方崇本堂伍敦厚堂各二千文李永綏堂陶燕貽堂各一千文共錢八十千文伸紋銀五十一兩六錢○又募一千四百十五號册楊映雪堂錢三十千文吳孝友堂二十千聚慶堂十一千文歐陽六一堂安義縣幕友福聚堂各十千文三益堂温受卿易雅占各五千四美堂四千交周燕翼堂錢貞裕堂各三千文洪樂善堂潘保貽堂各二千文共錢堂百二十千文伸紋銀七十七兩四錢二分○德化縣正堂募一千四百十七號一千四百二十號册樂善堂洋六十四元樂善書屋十二元隆泰昌益記棧祥泰升謙慎安棧源昌隆棧萬興茶棧森盛恆茶棧永泰源茶棧各二元慎泰棧恆記各一元源昌榮同茂泰同春榮同源和吉茂盛棧黄義興茶棧生記茶棧謙慎和茶棧游玉記茶棧各錢二千文共洋九十四元錢三十二千伸洋三十元以上六册共捐紋銀二百三十三兩零七分由蔚長厚匯來一零六四五七合規元二百四十八兩一錢二分○余鎕江四角○初四日申園捐桶衆善士洋三元一角錢二百文○初五日無力子銅洋一元○順成局交來嘉善馬氏求妻病愈一元○初七蟲胆署嚴州府遂安　尹洋十二元内銅洋一元○吟芳廬潘冀兩小子勿悮事洋十元○初八日蔣虎臣翁壽字册蔣庸德堂半元雙松書屋東臬隱各三角賦琴樓池上書屋各二角蘭韻樓存養齋陽抱草堂香溪草堂屬提齋賜書樓塔影園肄書寮花影吟房靜香樓波雲吟舫聽秋舘浣花亭敬簡堂紅梅仙舘各一角共洋三元○初八日福興信局交來南通州金帶堂王洋二元○元芳帳房銅洋一元○初九日李樂齋翁募無名氏洋十三元○初十日永義昶局交來壽字册滸浦彭家橋公茂行諸友洋三元○十二日朱順餘半元○十三日政大局交來吳題客三元○無名氏二元○蛟鎭氏六角○張渭卿求病愈一元○蘇州吕鈺爲壽祺姪助洋三十元○十四日退省居士募漢策堂銀三兩喬蔭堂芝壽堂各二兩樂善公京錢十千文樂善續京錢五千文退省居士四千文香兩亭生青雲主人漢策堂寶仁堂便令公採芹居士隱香室主人怡怡主人各二千文無名氏下惟書屋秋味軒誠求子平安堂無名氏平燕堂各一千仰山社公五百文共庫平銀七兩京錢十二千五百文換銀十三兩四錢另七厘共銀廿兩四錢另七厘伸規元二十二兩三錢四分七厘○豫章氏三元○十五日不留名洋十元銅洋一元○大英公司黎永昌洋三十元○○以上統共收規元三百零月厘英洋一百五十二元一角銅洋五元錢二百文 
 
 
 

Page 12

 
 
   
 
