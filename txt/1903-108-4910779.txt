# 1903 - 108 - 4910779

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏讀集部都八百三十二　其大恉　開　以迄嘉　二十四年以會美事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以　聖訓諭旨則例　華　　　主而叅之邸　奏異各部通行私家雅記凡爲總目二十二分門百三十二每門各系子目條分縷析開卷　然　章新政依類比附西　西　經奏定通行者亦　陳終始備舉靡遺方今崇尙實學朝野上下　究心經世之務官書卷帙　里購　匪易私葉事言　雜抉　尤難是編總衰諸者采緝精要而芟　冗每條注明 
原書出處無敢增易一字讀者執偏見全引　振緒不啻　八百餘書之　英彙爲一編　　五百卷千餘萬言可謂體大思博改典之淵海矣茲用本局大號鉛字鑄印裝訂一百厚本分三月五月出書俟全書告成後當敬　　呈　　　擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有　先　　　者請　申報館索　樣木可知　書之　略矣外埠各坊均有出售此啓 
[恭讀三月二十五日上諭敬註]  
　　自來一國之政主之君輔之臣君有所不逮須賴臣以匡之雖古昔聖王尤不能不資臣力舜有治臣五人武王有　臣十人其明證也是以欲國政之振興必庶司百寮同寅協恭始能成一代之治國政之敗壞必臣下推諉　　因循苟且蒙蔽欺飾以致上累　德下患民生臣之責顧不重哉乃觀於今日中國之政事不能振興斷非由宸慮之未周實臣下之匡襄未致也即如圜法一事爲一國財政之要圖賴以裕國賴以便民所以正人心齊風俗者亦不外乎是一國有一國之權利卽有一國之圜法斷不能通融　雜者也中國自墨洋來華利權外溢財政旁落是宜急思挽回無如各疆吏雖有挽回之心而不能整齊劃一以致墨洋來華仍源源不絶而自製之銀圓仍諸多窒礙不但徒耗工費抑且貽外人恥笑推究其故或式樣有各殊也平色有不一也旣有式樣平色之稍殊自不能免補平申水之弊一有補平申水之弊其何能抵制墨洋而俾廣行市上耶乃恭讀三月二十五日上諭著派慶親王奕劻瞿鴻禨明定書一銀式於京師設立鑄造銀錢總廠務令圜法整齊推行肅利仰見聖明燭照毫髮無遺想政府諸公承朝廷付畀之重聖諭諄諄自能悉心籌畫抒宵旰之憂惟草茅下士不能無管窺　淵之見大抵　法之下能整齊畫一　由於式樣平色之各殊若旣歸一廠則平色自無稍異式樣自無稍殊第色樣但求精　成色可仿墨洋亦有依傍惟平則頗費斟酌中國向以庫平爲準然庫平祗用於官而各處民間行用平口不同一省有一省之平一處有一處之平幾至一處數平參差不齊莫此爲甚圜法之平旣照　一則各處平口亦宜一例銀圓通行之後仍不能不有合銀之時各處平口不同則仍不能免補平之弊補不之弊不　　申水之弊亦生是宜先準平口如以庫平爲準無論積分成錢積錢成兩積兩成斤一例均用庫平由部頒　各省由藩司飭縣製造一例之平秤令民間行用不得巧立名目數年前某縣曾製造官秤令民行用惜乎虎頭蛇尾若由部頒發雷　風行各省一律民間自不敢違抗權量爲圜法之本權量劃一則圜法自能劃一考之泰西諸國一國有一國之權量一國有一國之　法無不利權各握别國不能相侵中國　量不一不能取信於外人商務交涉故不能就我範圍非但人不能就我而我轉不能不就彼卽如此次賠欵必欲照金磅雖由强弱之分亦未始非中國權法　法未能整齊之所致也故欲整頓圜法宜先整頓權法權法一正則圜法自易整齊此求本之道也閒泰西權法以法國爲最大抵權法須積微而成須令善於推算者核準輕重爲一定之平一定之秤惟毫釐絲忽分錢斤兩之目則行之已久宜仍舊貫似不必另標新目耳草茅之見迂闊之談不知能補助高深於萬一否也 
[本館接奉電音]  
　　昨日傍晚京師飛電傅來上諭一道敬謹譯登○三月二十七日行在内閣抄奉上諭昨日道旁叩　之直隷民人龐文祥民婦劉張氏均著交刑部嚴刑審訊欽此 
[電傳行在宫門抄]  
　　昨日午後八點鐘時京師友人專電千知本館云三月二十七日皇上在 
行宫召見軍機及綽哈布壽全王會釐李家駒 
[旨議覆開辦國家大彩票摺]  
　　户部奏爲遵旨會議具奏事光緒二十八年十二月初五日准軍機處片交軍機大臣面奉諭旨御史徐　奏請開辦彩票一摺著政務處會同户部議奏單併發欽此欽遵並將原摺原單鈔交　來據原奏内稱軍國大用不敷甚鉅派捐出於勉强何如仿行彩票使人樂從查江南順直湖北浙江彩票南北風行頗資挹注聞廣東候補道陳明遠曾有條陳舉辦報國大彩票章程大旨謂一票辦成可以償數百兆賠欵又聞德人開辦天津彩票與其任外人侵佔何如自開與其紛紛小辦無濟於事何如歸總大辦謹採仿原擬章程十條請飭核議以期妥善而集鉅欵等語臣等查彩票原始於小吕宋繼而膠州澳門各處法葡等國相繼踵行然惟東南商埠風氣已開銷塲較廣近如順直江南浙江之義振票湖北之籖捐票或歸商承辦或由官經理均已力籌抵制廣事招徠現在直隷彩票勢成弩末已據袁袁世凱奏准停止江南浙江湖北早經開辦亦未聞集有鉅欵該御史所奏零星分辦無裨要需固屬實在情形所稱歸總舉辦現就已辦各省而論竊恐仍無把握臣等再四商酌西北各省民情簡樸風氣未開東南各處商埠交通或易招集除直隷已准停止外擬請將該御史所擬章程咨行沿江沿海各省督撫體查情形將如何歸總辦理能否如原奏所稱集欵之數通籌會商奏明核辦所有遵議緣由是否有當伏乞皇太后皇上聖鑒謹奏奉旨依議欽此 
[照錄學務處續行招考三江師範教員咨文]  
　　金陵訪事人云案奉前署督憲張札飭曉諭官紳保薦舉貢廪增考充三江師範學堂教員等因當將奉發示諭遍貼曉示並分别咨行三省司道府州轉飭所屬一體遵照辦理所有 
 
 

Page 2

 
 
保薦投考各生員經木處定期考試並調取覆試呈蒙張前署督憲錄取師範教員二十一員名各在案惟查所取師範教員人數禾足額且前次定期甚迫江西安徽兩省各府州縣距甯較遠者均未能如期赴考兹特再行考試一次以廣搜羅而昭公允擬定於本年四月底齊集省垣聽候考試其所以一再考試者因振興學校愼選師資起見凡官紳保薦必須深知其人實係學問優長品行端謹者方可保薦勿得瞻徇濫冐使具徒勞跋涉也爲此咨請即煩貴司道飭屬遵照曉諭保薦須至咨者 
[講求學校]  
　　金陵訪事人云兩江督憲魏午莊制軍以現値創設學堂之時所訂規例頗難合宜頃因特派徐大令履泰前赴東洋考察日本大小學校制度以便采擇又以格致書院監院一席須得熟諳格物學科之人始足勝任故又檄調湖南大學堂物理化學敎習葛君道殷來寗當委以格致監院也 
[振興學務]  
　　漢口訪事友人云聞麻城縣某孝廉慨捐重欵創設蒙學堂數起以開風氣所訂章程極爲美備業已禀呈學務處未識如何批示也又署理黄陂縣董幼維大令近與紳士集議籌有巨欵在考棚旁創設小學堂一所一俟辦有成效陸續推廣并聞教習乏人大令親自蒞省選聘云 
[添建磚廠]  
　　漢口訪事友人云漢陽鑄磚廠所鑄之磚質色俱佳大有口不暇給之勢因此當道另籌巨欵委員在白沙洲擇地添建一廠以副銷路 
[警察籌費]  
　　南昌訪事人云日前江西全省警察總局懸有示諭云竊照警察一事首重保民衛生興利除弊種種利益實難盡誠内政之要務教養之初基關繫極形重要惟當創辦伊始在在需欵旣繁且鉅又况庫儲支絀挹注無由非寛爲籌辦不足以濟要公近今上海租界及湖北各省舉辦警察所有鋪户居民俱按房鋪抽收各捐以作經費蓋以地方旣受保衛之益自應樂輸何衛之資查江右僻處内地風氣開通較晚商賈殷實之家固不乏不而小貿營生者亦復不少本局再　籌維與其取民間向所無者另立捐目何如就民間向所有者提私入公更省虚糜兹查城廂内外向有扛神歛費私立名目如綠資牌百子會一切抖派等捐又如乞丐捐棚欄捐更夫捐掃街道捐均由商民派給每年此欵約計不下數萬千而推原其故半係好事之徒藉以供其酒食徵逐勞民傷財莫此爲甚今擬將此等捐資移作保衛地方經費除游神路筵業經出示嚴禁外兹復遴委妥員會同南新兩縣及保甲員紳等按鋪清查向來各項捐資數目多寡注明簿内加蓋戳記以便核實歸公所有乞丐更夫各捐本局俱擬别籌善法安置實爲爾商民代謀安全爾等並不於此外多費一文似此變通辦理旣隱杜無形之弊復除妄費之財所取甚微而收效甚大計無有於此者本總局經營至再體察最周自誓破除情面共見以心不枉一人不私一錢官民相通力除錮習爾商民亦當知時局之艱難共體保衛之良法凛遵此諭將平日所出捐項逐條注明勿漏勿隱以仰副本總局維持爾等苦心是則予之所厚望也地切切此諭 
光緒二十九年三月十一日 
[堤工將竣]  
　　漢口訪事友人云沔陽州之官堤年久失於修理崩裂殆盡經鄂憲撥欵委員督工興修現聞不日可以告竣附近土民無不頌萬家生佛也 
[啓節有期]  
　　漢口訪事友人云兹聞官塲傳述秋楚督張香濤宫保定於本月二十三日啓節入京覲見或謂須二十七日首途也 
[示期縣試]  
　　漢口訪事友人云署理江夏縣原蓬仙大令示期本月初四日舉行試事第不知童子軍中誰是奪標手叚也 
[漢口市情]  
　　漢口訪事友人云桐油一項均由貴州運漢刻因市中缺乏每桶漲至九兩有零各店皆利市三倍矣○近來寓漢西商購買牛皮甚急積貨爲之一空因此市價飛漲每擔須銀三十二三兩左右凡操是業者無不大有盈餘矣 
[鄂省官塲紀事]  
　　漢日訪事友人云督銷鄂岸淮鹽總局奭召南觀察因赴京師料理榮相喪事於前日已束裝就道矣○漢口千總彭仁甫千戎陞署武昌守備所遺之缺憲委兪俊舫把戎署理○湖北候補府魯蓮溪太守前因某案牽涉褫職嗣因皖中水災報効巨欵經前撫憲王中丞奏請開復原官已蒙兪允行將循例送部引見矣○漢口土藥補稅局向設於正街拾石碼頭現因節費起見將局裁撤委歸烟膏局沈叔均太守兼辦太守因恐稽查難周擬禀請分委數人以資臂助○王蘭蔬太守已於本月十七日接辦漢口籌餉局務所有司事巡丁人等悉行更換至一切陋規亦删革殆盡云○查玉階司馬奉上憲札委充湖北派往東洋留學生之監督已上院禀謝 
[越郡官塲紀事]  
　　紹興訪事人友云紹興府知府熊再靑太守由某大員薦保以道員薦保以道員升補大約卽須開缺赴部引見矣○紹郡各屬鮮繭捐除藩憲翁筱山方伯委金大令甌赴上虞辦理外刻又續委夏大令獻鋆赴諸曁安大令炳文赴新昌嵊縣魯司馬彤曾赴會稽○會稽縣知縣陳靜甫大令前奉兼署藩司兩浙鹽運司黄幼農都轉調省所遺篆務飭正任義烏縣知縣蔡畏三大令署理遞遺義烏縣篆務委正任會稽縣知縣兪振巖大令調署日前會稽書役已赴義烏迎迓不日卽當蒞越履新矣○諸曁縣學訓導某廣文現屇瓜代之期藩憲翁筱山方伯札委試用訓導謝廣文鍾瑞署理 
[吳郡官塲紀事]  
　　蘇州訪事人云蘇州府向子振太守於本月二十二日排導出轅詣胥門外官馬頭乘坐官舫用小火輪拖帶前赴金陵謁見兩江總督南洋通商大臣魏午莊制軍聞不日卽當回署也○本月二十二日臬憲效述堂廉訪在課吏館考試聴鼓人貝委候補知府由太守庚詣館監塲○淮安府知府張太守慶勛於本月二十二日因公來蘇謁見撫憲恩大中丞面禀機要○署常州營游擊吳游戎克威亦於本月二十二日來省聞因各處梟匪猖獗特詣臬轅拜謁效廉訪禀商緝捕事宜○新陽縣典史葛捕廉綬靑寶山縣主簿陸少尉桐華均於本月二十三日奉本縣委押解秋審人犯來省當詣臬轅投文交犯後卽禀辭就道○花翎儘先補用副將唐副戎茂美於本月二十三日奉福建上憲札委來蘇謁見撫憲恩藝帥禀商營務事宜 
[皖江摭要]  
　　安慶訪事人云建德縣李長郁大令以縣屬某書院改爲課實學堂延曾伯舟教廉爲教習並聘精於西學之士傳授各種實學兹於二月初一日招考錄取學生一十七名評定甲乙留堂肄業○安徽池州府屬之建德縣地瘠民貧向少土產邇經邑侯李大令出示通衢導民種桑養蠶一面遣人赴浙江之湖州府購桑秧數萬株發民領種不取分文未及旬　四鄉農民之領秧栽種者不下二萬株有奇他日閑閑十畝間緑蔭葱龍謳歌迭起賢大令之惠澤及民卽較之邭黍召棠恐亦不能專美於前矣○本月初十日皖垣四牌樓西街某布店不知因何失愼忽肇焚如幸鄰人　集帮同救援卽熄滅○前舒城　萬大令祖恕於去冬奉大憲委赴宣城辦理墾務旋查得離宣城縣七十里之咸育圩 
 
 

Page 3

 
 
有荒地約五千畝雖經居民先後開墾無如圩堤不堅時遭水患大令爰就是處大小兩圩合築一巨埂長約八里寛約四五里農田得此保障以後可永無水患之虞矣 
[虹橋柳影]  
　　邗江訪事人云日前兩淮運司程雨亭都轉特委淮南局員方分轉臻堂前往東台下河一帶密查事件分轉奉札刻已禀辭起程至所查何事非外人所得而知也○長江一帶如大通湖口武穴等處向有掣騐鹽卡由督鹽憲遴派監司大員專司掣騐淮商鹽船以防夾私等弊至正任湖廣總督張香帥署理兩江總督時將以上各差一律奏請裁撤旣而各商船之狡黠者以爲從此直行無阻弊竇因之叢生香帥因又飛札通飭四岸督銷總局略謂大通湖口武穴等處掣騐現已裁撤惟商船夾帶勢所難免前飭本令該局等自行設卡掣查乃近日風聞各商船於向所掣驗之處並不停泊一直上駛倘有夾帶反覺疎漏現已於下游十二圩各船受載時電飭司棧嚴行稽查並飭棧設之小輪船來往上下游認眞偵緝以免沿途卸載該岸如尙未設卡卽行愼選委員前往開辦大通楚西仍歸一局湖口由西岸派員武穴或由分局委員兼理惟湘岸是否應於岳州扼要設卡悉聽該局等籌議禀候核奪云云昨日運司程雨亭都轉已接到西岸督銷局來文略云敝岸已遵飭遴委候補知府陳守方銓前往湖口設卡製騐咨請轉飭淮南局員於各船請領　票時仍照舊給文令其到卡投遞排泊聽候督同司扞照章掣騐等語都轉接閱立卽札飭淮南總局遵照說者謂凡事定章難攺章亦不易觀此亦可槪見矣○揚河水勢逐漸增漲往來船舶已照舊通行日昨鈔關門外忽有貨船一艘滿載豆油若干簍而船内並無一人當由河快等禀請地方官派役往查越　聞已有油主人來揚認領獨招招者不知去向異哉 
[四明山色]  
　　寗波訪事人云寗防副中營自王統帶立堂接帶後以該營從前營規太寛出外動輙滋事故嚴加約束各勇丁無論晝夜如無正事不准擅自離營違者棍責一千倘有正事外出須先領牌身穿號褂限時繳銷○江北馬姓有小孩一口前被游勇某甲拐騙至鎭邑鄉間嗣由某乙在鎭瞥見報知馬姓同往找尋果於某姓家暗室中搜獲當將甲扭送縣署喊控經鎭邑尊訊鞫明確旋飭差將甲站籠示衆○甬江眞武宫地方向有閩帮棍徒擺設賭攤引誘鄉人經前鄞邑尊嚴拿懲辦稍稍匿跡現又日久玩生故徐少山巡檢特出示嚴禁一面傳諭地保稽查如有遇見賭博者立拿到廳重辦○鎮海某姓家前被盜匪搶劫失物不貲報由邑尊飭差緝拿案懸多時迄未破獲現某姓復禀縣追緝邑尊遂將地保押辦一面嚴比差捕赶緊緝獲○甬郡巡防營練勇同因經費不敷擬將裁撤兹聞自三月朔起裁去三成按名給發十日口糧並給恩餉洋銀八元令各回籍另謀生業不准逗留違者拿辦鄞縣黄菊友大令已出示曉諭矣○寗郡副中營現聞吕軍門將攺換營目并欲招募營勇二營湊一千人業已詳達上峯一俟奉到覆文卽當委員招募也○象山縣有方茂才日前赴道署禀控長浦某巡檢私收米捐請委查騐寗紹台道惠觀　閱禀批駁謂據禀係一紙空言毫無實據且該巡檢本有收捐之責前已明晣批示現復來署具禀率請委查可見健訟批斥不准○鄞鎭定三邑漁商李德大等日前聨名在道轅具禀因現在各處洋面盜匪蜂起刦掠時聞商人受累非淺籲准設法防護道憲惠觀察准詞轉咨提憲吕道生軍門並移行定海余鎮軍酌量辦理 
[麋臺春蘚]  
　　姑蘇訪事人云本月中旬某日上燈時有某甲者至盤門内桑園附近叩某姓家之門婢女某應聲而出甫啓户甲突然上前擁抱調戱旋攫取頭上簪餌飛步而逸婢遭此辱告知主人主人送繕禀投吳縣署摾名控告縣主林霸生大令閱禀震怒立卽籖差將甲獲案研訊之下喝令重責四百板釘鐐收監候覆訊核辦○　門内中街路某烟館三年前因貿易清淡賃與某乙開設乙經之營之生涯漸盛本年正月某日甲向之索回乙無奈在左近賃屋數椽叧設一鋪本月某日懸牌開張正在興高采烈之際甲驀然趨至不問情由拔利刃向乙猛刺數下乙受傷仆地横臥血泊中當經地甲及鄰右人等將甲拘住連乙一併舁至吳縣署縣主林大令騐得乙傷勢非輕諭令家屬舁回醫治卽提甲研訊供詞飭重笞若干板釘鐐收押刑房俟乙傷勢如何再行訊核 
[淞水春鱗]  
　　松江訪事人云近日松郡四鄉梟匪充斥有甲乙兩梟積不相能甲乘隙將乙雙瞳挖去事後乙之羽黨擬此事係甲與南匯營某處汛弁通同謀欲報復訊弁聞而大懼遂於某日之夜將鈐記懸掛孑身他遁現不知如何了局也○郡境東北鄉新橋鎮積善堂向由經董張焦吳三姓把持一切而焦吳兩九實僅供張姓指揮近日鎭人知公欵全飽私囊遂聨名控諸華亭縣署縣尊陳仲陶大令准詞勒限張姓呈報歴年收支各欵並將所呈帳目列榜通衢聽人指摘以便澈究○海門河工釀事一案經府尊許子原太守一再集訊供詞各執現聞已補提工頭甲乙兩人到案以待訊判 
[上海官塲紀事]  
　　戊戍科翰林查衡仲太史昨日因事來申午前命駕至縣署拜會縣主汪瑤庭大令○昨日江蘇督糧道羅少耕儲憲因欲赴金陵謁見督憲魏午莊制軍爰命駕入城赴道縣各署投刺辭行至縣署時汪大令飭丁擋駕○前日浙江海運滬局會辦尹明府良乘小輪船赴杭垣禀謁大憲面陳要公大約小作勾留卽當返滬也 
[撞沈駁船]  
　　昨日黎明時本埠某洋行之某輪船自口外駛至陸家嘴左近突有駁船一艘迎面而來不及退讓致相碰撞頃刻分爲二叚甲乙二舟子均墮波心幸甲尙諳水性經輪船上人設法救起其一占滅頂之凶殊可憐也 
[添雇探夥]  
　　前者法界捕房以新闢租界地方遼闊公務紛繁續添包探二十名由王金富顧紀生王再宏三探統率以資巡緝兹以不敷差遣由王等三探訴知總巡捕頭添雇夥役十五名責令隨同三探勤愼從公以靖地方而安良善 
[流氓揮刃]  
　　有阿坤者不知其姓前日携其妻某氏由浦東行經欽賜仰殿左近突遇流氓多人攫取首飾而逸阿坤奮勇追逐致被刃傷頸項遂負痛至保甲總巡局喊控總巡謝岳松明府略詰緣起飭回家自行醫治一面勒限差保赶緝兇手解案訊懲 
[移提要證]  
　　昨日法租界讞員孫建臣大令以某案要證侯少華王叔田居住在二十三七鋪境内飭某包探持函至二十三七鋪巡防局請派差協提局員徐錫臣二尹准之卽飭地甲協同前往將侯王拘獲俾令帶回歸案訊辦 
[暫停發落]  
　　昨日禮拜五爲法界捕房發落各案之期捕頭因無判責人犯禀知法總領事署費繙譯官咨照讞員孫建臣大令暫停一期 
[法租界捕房紀事]  
　　姚桂生糾同羽黨向新租界姚阿華所開小烟館尋釁攫去烟槍十餘枝被阿華投報捕房捕頭派探將桂生拘獲略詰情由准交人保出候解送公堂禀訊究辦○昨日十號包探施良福以所給照會忽然遺失訴知捕頭請再補給 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　攺過局押犯朱蓮生等前日聚衆閧閙當經縣主汪瑤庭大　親蒞局中將五介當笞責　押朱與大眼毛毛兩犯則帶回縣署至晚升堂提究兩犯同供實因局内各押犯飯食皆被刻扣終日一飽難謀　　台　奉諭來提時各犯　之理論非敢聚衆滋事求鑒大令喝將朱責大板三十五下又笞五百板掌頰一百下裝入水籠發改過局示衆毛　　責欠板三十下笞四百下攺押自新所○前日尉均泰投上海縣喊寃汪大令訊問之下周供小的江甯人有胞督福春在滬上開設老虎灶兩處迨胞叔病故將兩老虎灶一分與義女薛周氏一分與羅阿大今羅欲强佔周氏之店小的得悉來　向羅理論反被毆傷求究大令以其插身多事喝　二百板叱退○杭州人吳炳生去年在滬將葉姓婦人誘往杭州嗣又因事來申爲其夫葉某查知扭控縣署訊供交保著令交出葉婦到案再核兹已日久仍未交到前晚提吳比追吳供已發信到杭催令來滬尙求寛限大令判收押所卽日交案如再延玩血 
[馬路工程局瑣案]  
　　歹人蔡福卿在公義馬頭行竊施蔡氏所携銅爐一枚經巡街捕查獲人贜帶入捕房轉解馬路工程局總辦翁子文太守倩襄讞委員黄衡堂二尹研訊氏供南匯縣人被蔡竊爐求恩給領蔡供小的驅車度日彼時氏欲雇車小的志在招徠故取其物並非有意行竊求察二尹判責五十板○包探黄量海解王雪林到案禀稱此人剪竊胡五林身畔所帶皮夾内儲洋銀二元經小的查獲人贜請爲訊究王供小的年二十有九鎮江府屬某邑人胡之皮夾因被東洋車碰撞致墮於地小的　小拾取不敢妄爲二尹判責五十板驅逐出境贜給胡領去 
[英美租界公堂瑣案]  
　　水包探黄鶴齡解張成蓮金囡到案禀稱此二人將榮記報關行　失之洋紗橯取售賣報由小的解訊押繳價洋若干元兹巳逾限送請訊奪質之張金同供無力措繳叩求寛宥襄讞委員魏蒓塢大令商之英總領事署代理繙譯官某君判張金各笞責三百板枷號一月地保朱伯全判笞責四百板罰洋銀三十元充公完案○包探王長桂解楊文渭到案禀稱此人持道勝洋東簽宇之銀票向匯豐銀行支取銀洋被匯豐察係膺鼎報由小的拘獲解案請究質之楊供此票係鄭翰臣囑小的前往領取不知其僞叩求明察匯豐倩律師畢道定投案請辦大令判楊押候籖提鄭姓到案訊奪○包探沈阿岳解胡榮卿到案禀稱此人在美租界西華德路開設小京貨店存儲火油太多有違童程由小的查明傳案請懲大令判罰洋銀五十元充公○包探倪順泉解張友根到案禀稱此人在某西人宅爲侍者乘隙竊取鈔票洋銀十元報由小的拿獲送究大令判戒責三百下贓還失主○包探顧阿六解陸阿三到案禀稱此人在某處行竊衣服十餘　由小的拘獲人贓送請究懲大令判笞責三百板贓　捕房候失主具領○包探李星福解章旭福到案禀稱前日有某西婦家失去大餐磁盆一只由小的在章處查出原贓送請究懲質之章供小的開設小烟館此盆係不識姓名之烟客抵押烟資至今未贖叩求原宥大令判罰洋銀五元充公 
[美租界捕房紀事]  
　　昨晨跑灘賊李招財混入怡和碼頭某號棧房内行竊白米若干携之而出適爲包探朱桂生所見連贓帶入捕房捕頭令押候解送公堂禀請讞員張柄樞司馬懲辦○昨日午前剪綹賊王阿榮在武昌路竊取行人趙壽生身畔所帶皮夾一枚内儲洋銀若干元　經包探朱桂生查獲帶入捕房捕頭令押候轉解公堂禀請訊辦 
[上海北市絲業會館籌賑公所施子英經收各處水災賑捐二月初一至三十日第一百廿八次淸單]  
　　初一日　應氏求自身病愈由金　知來洋一百元○初二日夏憩薈爲兒選卿授室蒙親友賜　將謝筵資移助由元茂莊來洋一百五十元金陵沈福疇酬謝各位長者　資之欵龍洋八元○初三日玉山友益齋募會稽　過氏病愈完願　求平安由壽康莊來洋五十元○初四日　海心平子洋六元隱名氏五元太倉吳松如求子病速痊並求全家安逸五元○初五日松江楊璧池募宋際淸求病速愈洋廿元甬江　康十二元汪門蔣氏初八生辰麫資移助十元又吳敦敬生辰麫資移助十元麥先生銅洋一元○初六日悔初　求病速愈洋一百元樂安氏求病愈十元其竊迴　求全十元無名氏由江寬來十元周什沅子懋德懋功懋昭龍洋十元○初七日映雪堂求病速愈洋十元○初八日趙敬吉洋廿元姑蘇萬源銅大洋十元銅小洋八十八角○初九日補過子洋一元又募華封氏洋九元○十一日泰州支秉德堂由鎭源莊來洋二百元豫章吳姓求福人廿元○十二日芝玉記求保甥男平安英洋五元龍洋一元○十四日常熟顧環秀　慈疾愈完願洋廿元寄居東洋王仁乾求合家安康心願五元○十五日無名氏求子病愈洋十元無名氏銅洋一元○十六日周玉麟洋九元馬劍洋一元○十八日求是軒洋廿元楓涇誦芬室主人十四元無錫趙廷生五元○十九日老公茂銅洋十元○二十日勤記　記洋二元○廿一日松郡劉豫軒求佑孫女病轉危爲安洋四十元錢曾氏求自已身體平安十元○廿三日胡益記洋十元○廿四日紅絹吟館洋十元裕記爲小女身熱　病等藥資移助七元蘇城元裕易隱名子四元○廿五日杭垣無名氏洋一元又一元○廿六日湖州昇平書屋保人口平安由乾號綢莊來洋一百元高郵丁玉軒募陳一峯爲父祈修冥福四元○八日　　求安子續繳求保　　时愈洋廿元○廿九日無名氏龍洋廿元○三十日金氏由衍大莊來洋三百元○二月份共收洋一千三百五十五元扯七五合規元一千零十六兩二錢五分龍洋三十九元馬劍洋一元扯七四合規元廿九兩六錢以上共收規元一千零四十五兩八錢五分銅大洋廿二元銅小洋八十八角連前共收規元三十四萬五千二百七十五兩零零四厘紹套一件 
 
 
 

Page 10

 
 
[廢票聲明]  
京都源豐潤支申源豐潤第三百卅七號票三月廿五元三千一百八十三兩又第三百卅八號票三月底元七千四百廿七兩此兩票接京號來電止付作爲廢紙望各寳號切勿收用　源豐潤告白 
[戴生昌蘇常鎮開班]  
去　臘　河　水　淺　涸　停　止　邇　來水　已　漲　滿　擇　於　三　月　廿　四日　照　常　開　班　特　此　佈　聞 
[新輯御批分類厯代通鑑輯覽出書]  
自　明詔廢帖括而崇實學輯覽一書凡有志作柔日之讀者幾無不家置一編誠以書經兩朝論斷樹之的而多士可循其軌以正其趨也惜凡來坊間無一善本非字迹漫漶卽語句顚倒錯亂識者以爲貽誤不淺又一開卷千端萬緒往往旋讀旋忘苦不能一一融會而貫通之俾藏諸腹笥江寗勗夫陳君有見及此向欲類分之公諸同好有志未逮去夏遊申道及遂各相與贊成本可早付手民念欲精益求精不得不愼之又愼因於繕錄既藏復與曹君硯廷悉心警校以爲小不措意魯魚亥豕誤人攷據者害猶小誤人功名者害滋大也君之用心至苦而亦至厚矣如已出書書凡二册爲卷六十有五爲類六十三爲目百有六曰發祥定鼎儲貳后妃創制封建職官巡幸朝聘會盟征伐貢獻靖内攘外戚畹閹寺禮樂農桑選舉財賦軍政祭祀賞功罰罪納諫和戎孝養禁令重道興學求賢恤民嬖倖遊畋土木播遷崩葬廢立相業將略忠直舉劾義烈循良執法使才條奏罷免讒佞姦狡叛逆討逆纂弑僭竊貪酷庶獄名賢疆域災祥殿之以歴代黨禍歴代亂世羣雄歴代治亂興亡鏡自三代以迄有明代各一篇此爲類之六十三也目則有分有附如創制分宗廟明堂書史歴法服色服制刑律而赦附焉封建分封拜報功二者而巡幸則封禪附焉征伐分侵奪救援覆滅三者貢獻則降附附靖内則招撫附焉攘外分匈奴羌氏鮮卑五胡南北朝遼金夏元高麗安南交趾日本緬甸而黨時之無部落可分與夫旋起旋滅諸别種諸小國又咸依其時代各自爲篇隨類附入軍政附獻捷屯墾賞功附錫寳寵遇罰罪附殘忍和戎附聘使孝養附追尊禁令附除弊求賢附愛士恤民則分荒政團法水利而水利則河患及河海兩運又附焉播遷内附蒙難奔竄勛葬附陵寝將略附機變義烈附勤王係奏則分爲四曰國事曰災變曰籌邊曰伸救而罷免則附以辭讓姦狡則附以權奸貪酷附賄賂疆域亦分爲四曰沿革曰開拓曰淪陷曰恢復歴代亂世羣雄内分漢季三國隨唐元明此爲目之一百六也其可叅觀者則於每類旁注與某類叅觀其某朝某帝則於每條下依先後次序注明故一事也而前於此者若何起後於此者苦何結並内政外交安上全下諸大端孰得孰失不待繙閱他書就一類中已具全史大概豈僅便於塲屋卽平居瀏覽亦得羅上下千古咸融洽於胸中而不至浩無涯涘其有益於記誦豈淺鮮哉紙墨印訂之工猶其次焉者爾每部訂二十四本定價洋三元六角所印無多望卽速購書經存案翻刻必究上海鐵馬路文瀾書局愼記及各書坊均有寄售 
[日商大東輪船公司蘇常鎮班於三月廾七日起隔日開班]  
[海國春加記開張聲明]  
四馬路海國春番菜館向係集股開張兹因各股東另圖他業情願將一切生財貨物盡行盤與洽記新主接開於癸卯年三月十五日爲限以前海國春存欠錢洋統歸前股理値不涉新主之事現洽記接手原號加記開張以後海國春洽記生意盈虧槪與前股無干恐未週知特此聲明本主人現已訪請上等西式名庖專辦各種大菜兼備外洋細點調和得宜不惜工本至於洋樓軒爽器具精潔招呼周到尤爲與衆不同一經　賜顧始信言之不謬也　海國春洽記主人謹啓 
[重印殿板初印武林竹簡齋原樣直行大字本二十四史出售股票廣告]  
現十七史已出請股購諸君速來取書全書三月底告竣 
本局不惜巨資購覓武林竹簡齋二十四史書底重加校勘付之石印精益求精於上年九月望起出售股票每股英洋三十六元先繳十八元給以股票爲憑分兩期出書定以年底先出十七史時再繳十八元一時有志之十爭先購取不及數月已將售罄惟史記前後漢三國晋宋南齊梁陳南史魏北齊周隋北史新舊五代十七史卷帙浩繁校讎匪易以致年底不及告成現已出書其帋張之潔白印訂之精良一時無兩較之竹簡齋前印之書尤覺盡美盡善實非他家新出各書所能及其項背識者自能辨之有股諸君速卽持票來局取書並補繳洋十八元其新舊唐朱遼金元明七史定於三月底一律告竣將來全書告成股票之外每部實價洋四十四元不折不扣現在所餘股票無多如蒙賜顧請速購取遲恐不及各省各書坊均有寄售總經理處　二馬路立興洋行　抛球塲天來生紙號　鐵大橋中西書局啓 
[花旗銀行]  
本銀行創於一千九百零二年資本共花旗金洋一千萬元現已收足六百萬元其餘四百萬元即日收齊總行設在美京紐約分行設在英京倫敦以及上海香港新金山新加坡呂宋橫檳等埠專理各該埠銀行應辦一切交易其餘各埠分行俟陸續設齊再行登報聲明以廣招徠如何存欵其息存十二個月者長年五厘存六個月者長年四厘存三個月者長年三厘每日結算者長年二厘特此佈白　 
[横濵正金銀行上海分行新行鈔票洋圓]  
本總行創自橫濱一千八百八十年資本金洋二千四百萬圓公積金洋八百九十一萬元分設各國名都大邑廣有通交中國上海天津牛莊北京分設亦已年久今在上海分行新行通用自一元五元十元之鈔票洋圓奉准本國政府允行始于中歷十一月初二日起以便行旅經商之一助其外各埠專辦銀行應有一切交易無不克已招接存欵更竭誠實久蒙中國達官新式存单以及相與徃來支觧簿集均用華文專備中國仕商樂取便捷易於通鉅票交相稱贊本行格外精心研究接應惠顧現由總行刋到曉惠然顧臨者之用爲特布告仰祈　俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於　貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙惠臨請至本分行面訂可也經理人長鋒郎謹白惠臨請至本分行面訂可也經理人長鋒郎謹白 
 
[上海分設和囒銀行]  
本銀行創自一千八百廿四年至今七十九年之久總行在和囒愛姆司脫台地方并在中國日本香港及歐亞洲各大埠均有代理分行已收足資本和金合計金磅三伯七十五萬磅約合規元三千五伯萬兩逐存公積和金合金磅四十一萬七千磅約合規元三伯九十萬兩今在上海暫庽二馬路外灘設立分行於正月十四日開張專理銀行一切應辦交易以及各處匯票進出無不格外周妥如蒙存欵其息存十二個月者長年五厘存六個月者四釐半存三個月者四厘十天者三釐每日結算者二釐特此佈聞伏希公鑒上海經理人汪禮啓 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十九年三月十四日京報全錄]  
　　宫門抄諭旨均錄正張○署江督張奏爲敬舉廉能任事文武大員請旨褒奬摺○又奏調員接辦上海製造局事務片○又奏調員接統新湘五旗兼管砲臺片○又奏核銷金陵江陰砲臺等處𣷹設電報經費片○滇撫林奏爲教職貪劣詐索請○旨革究片� 
太子少保頭品頂戴署理兩江總督湖廣總督臣張之洞跪奏爲敬舉廉能任事文武大員請○旨褒奬以昭激勸恭摺　祈聖鑒事竊臣自抵兩江署任已四閱月時時以考核人才爲急凡文武各員之貪劣著聞者已擇尤叅處其廉能任事確有政績可憑者自不可不加以牂勸兹將各該員品誼才具𦢛陳如左江蘇試用道蒯光典由翰林院改官道員學識懮專體用賅備於光緒二十六年經　　臣劉坤一委辦正陽關督銷鹽局該道力求整頓嚴緝私梟一年中增銷官引至二十餘萬包增收課釐至四十餘萬兩爲從來所未有良由該道廉正自持絲毫不苟故　司知所嚴憚　絶風清至其果敢有才勇於任事實足獨當一面勞怨不辭江蘇候補道沈邦憲通達時務練核事情歴辦省城洋務善後籌防等局要洋條理精寗規畫周詳光緒二十五年前督臣劉坤一以該道才堪任使專摺奏保奉旨交軍機處存記欽此旋委辦湖北督銷鹽局疏　官引釐剔弊端秉裁浮費濫支歳省公欵甚鉅該道從未一言自爲表暴尤見局量過人江蘇試用道方碩輔操履篤實識慮端純前委令創辦东南駐蕪湖米釐局推成執約開導外人咸皆就範循辦至今裨益餉需甚鉅委辦省城水師學堂事事講求於各學生品行學業考核精詳允當力杜　風立身行已儉約勤能無一毫華囂習氣洵能砥勵廉隅可以力矯官塲惡習江蘇候補道郭道直于同治初年投効淮軍辦理糧臺營務處等洋積功　保道員到省三十餘年資望之深無出其有歴委省局要差均能持廉核實事事認眞經前署督臣沈秉成前督臣劉坤一先後奏保均奉旨交軍機處存記欽此該道器宇端凝綜核精密居官以廉讓爲先從未營求干進在江南候補道中尤爲難得洵足以風厲末俗江蘇候補道趙有倫實心任事樸質淸廉上年三月經前督臣委辦金陵下關掣騐鹽卡該卡局爲叢弊之藪自該道蒞差認眞整頓積弊爲之一空私鹽無從夾帶官引日見暢銷商情悦服遠近同深釐課增收確有成效實爲數十年下關委員之所無經安徽撫臣聶緝槼奏明有案洵屬不染習俗才守兼　候補道梁敦彥宅心正大慮事精詳前以出洋學生在美國留學十年得有大學堂優等文憑熟於公法交涉之學經臣委辦洋務兼充　約　員商訂英約及此酌定甯滬鐵路合同爭回中國權利不少實於大局有裨其品學爲各國　員所推重通方守正洵洋務中罕　之才江蘇試用道朱潛前官順天府通刊於光緒十六年在治中署任内辦理振撫局欵項涓滴歸公最稱核實經前兼尹臣潘祖蔭等保奬在案嗣以道員攺官江蘇委辦金陵下關掣驗卡務局鹽變價一年至九萬餘兩二十五年委辦皖岸鹽局裁節浮費至二萬餘兩之多洵能潔已奉公廉隅自飭前督臣劉坤一遇有大事輒加商諮頗資贊畫該道性情爽直才識優長堪備任使統領南洋續備護軍等營狼山鎭總兵楊金龍性情樸勇治軍整肅遇事勇爲不眈安逸所統各營勇丁一律精壯毫無缺額扣餉之弊前曾派赴日本觀操回國後深以武備不修爲恥於訓練洋操新法近頗有志講求不以舊聞自囿在江南將領中實爲傑出之才以上文武各員均經臣再三查試確知其爲守兼優皆足備聖明甄叙惟查沈邦憲郭道直一員前均已蒙恩存記蒯光典方碩輔趙有倫三員現俱委辦鹽務最要之差恊力同心相資爲用使各久於其事則淮南北鹽綱可期大振楊金龍一員係實缺總兵現統南洋續備各營正資訓練均未便暫離差次合無仰懇天恩俯准將道員蒯光典沈邦憲方碩輔趙有倫郭道直總兵楊金龍六員均傳旨嘉奬道員朱　梁郭彥兩員均給咨送部引見以勵廉能而昭激勸出自逾格 
鴻恩理合恭摺具陳伏乞皇太后皇上聖鑒謹奏奉硃批蒯光典等六員著傳旨嘉奬朱溍梁敦彥著送部引見欽此 
張之洞片再總辦上海製造局江蘇特用道鄭孝胥經四川督臣岑春煊奏調赴川辦理商務鑛務臣以上海製造局爲天下第一重要之局江省道員中如鄭道之守潔才長能勝此局之任者實難其選當經電奏仍留該道辦理製造局奉旨四川商務鑛務緊要道員鄭孝胥著仍遵前旨發往該省隨同辦理上海製造局亦關緊要著張之洞遴派妥員認眞經理欽此自應欽遵遴員接辦查該局乃東南武備根本誠如 
聖諭亦關緊要且每年開支甚鉅人皆視爲利藪非廉幹任怨之員斷難勝任江蘇道員中除現有要差外實難其選查有湖北候補道趙濱彥操守清廉風骨剛應辦事認眞不避嫌怨以之接辦上海製造局務必能考工節費裨益軍儲經臣於二月十二日電奏請旨電飭兼署湖廣督臣端方迅飭該員刻　來寗以便派赴上海接辦局務俾鄭孝胥早日交卸赴川以副宸厪十四日准外務部寒電奉旨著照所請欽此欽遵除恭錄咨明湖北督撫臣飭令趙濱彥迅赴上海接辦製造局務一切認眞經理俾鄭孝胥卽行交卸赴川並札飭趙濱彥遵照外理合附片陳明伏乞聖鑒謹奏奉硃批知道了欽此 
張之洞片再軍機處存記江蘇候補道錢德培經前江西撫臣李興銳奏調江西差遣委辦洋務學堂事宜上年統領南洋續備新湘五旗總兵陳某湘因案被控撤　奏叅該營駐紥鎮江兼管象山等五處砲臺爲江防緊要之處非講求西操爲守兼優之員不足以資整頓江省武職中實難其選該道　德培前曾隨使東西洋各國充當叅贊隨員十餘年歴充北洋武備學堂監督提調南洋陸師學堂總辦光緒二十一年臣前署兩江總督任内委令創練　强軍於西國兵學一切訓練之法尙能講求當經臣商允護江西撫臣柯逢時將該道調回江蘇派往鎮江接統新湘五旗兼轄各砲臺以期得力並仍照該道原資照例序補除咨部外理合附片奏明伏祈聖鑒謹奏奉硃批該部知道欽此 
張之洞片再江　省城内外地方遼闊各局所學堂西處散設相距數里十餘里不等遇有交涉及政務學務商務各要事立待核辦之件傳詢答報動輙經日往返　遲不免延誤又江陰縣南岸各砲臺地勢懸隔平日操演臨時防維不能呼吸一氣殊於操防有礙富飭分叚設立德律風十五處並於金陵水陸師學堂添設電報分局以期靈捷統計動用工料銀九千八百十三兩有奇每月開支報生人等薪費銀一百兩均在江南籌防局欵内撥發彚入官電局經費造報兹據金陵官電局道員郭道直詳請核銷前來臣覆核無異除分咨户兵工三部立案並另造清册分送核銷外理合附片具陳伏祈聖鑒勅部查照謹奏奉硃批該部知道欽此 
林紹年片再雲南會洋縣舉人新選永善縣教諭李重華被控串通胥役遇案詐索與已革富民縣知縣費希齡前在會澤縣任仙聯爲一氣藉事生風等情並據署進東道石鴻韶查覆該舉人李重華控情屬實且其聲名素劣又復畏罪逃逸應請叅革嚴緝究辦禀經批飭藩臬兩司查明李重華係由東川府學廪生應同治十二年癸酉帶補辛酉科本省鄉試中式第三十八名舉人庚辰科大挑二等以教職用現奉文選授永善縣教諭詳請奏革前來臣覆核無異相應請旨將雲南會澤縣舉人新選永善縣教諭李重華卽行革職嚴拿歸案審辦以肅法紀除咨禮部查照並咨吏部開缺另選外謹附片具陳伏乞聖鑒訓示再雲貴總督係臣兼署毋庸列銜合併陳明謹奏奉硃批著照所請該部知道欽此 
 
