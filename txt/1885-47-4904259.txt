# 1885 - 47 - 4904259

 

Page 1

 
 
[三十號畫報出售] [  申報舘主人啓]  
　　腹端伊始氣象更新故本齋所繪此次三十號畵報皆選古時吉利事實出吳君友如一人手筆藻繒極其精良並附送歲朝清供横屏一幅係子祥先生所繪茲仍以潔白棉料紙印就墨花以便諸君隨意着色裝入畫報之有首不加分文末附淞隱錄　說一則閱者鑒之此佈 
[海防事例畫後]  
　　捐例之開本非善政自同治初年軍務次第告竣各營裁撤餉需减省者十有餘年而捐務之流獘亦愈久而愈不可問當事者猶以國家財賦之數不如從前惟厘金與捐納兩項歲入較鉅可以藉資挹注不敢公然奏請停止而皇太后聖明默運燭見本源深以民生之淍敝由於吏治之粉飾而吏治之紛龎由於仕途之溷雖遂不俟内外臣工體察情形奏覆核辦特下詔旨一律停止並將歴年捐數限期造報天下民同聲揚頌以爲當此帑藏支絀之時而能毅然以停捐爲先務此實中興以來第一善政從此澄叙官方勤求吏冶培養民生庶幾太平之盛可復矣不謂未及十年頓有法人爭越南北圻與中國搆釁嚴辦海防需餉甚鉅至於不得已而復議開捐也夫停捐以來外間奬欵未經辦完者往往隨時奏給處銜以及封典翎枝等項各省均有其案如福建之茶捐貴州之武俸卹賞捐則去年甫得辦清然惟　官不能報捐其一切花樣亦不能捐所收實銀仍如未停捐之减折無過一成幾厘捐生雖不十分踴躍但在通都大會向來各捐局所設之處則一二年間亦銷用欵項十　萬從前停捐之際捐務甚爲起角限内所收數址百倍於常時不特寔官之年未及歲預行報捐以待他時爲進身之路者實繁有徒卽虚銜升銜封典等項亦皆異常踴躍竊謂欲報捐者胥於此時趕辦乃此後零星捐案亦復不憚輸將顯揚願切可見朝廷名器雖因减成收銀至於極濫而在捐生視之則猶以爲可以進身而爭欲得之也然則因軍餉之雖籌而計及於開捐較之他事尙覺欵項易集矣劉省三爵撫奏請開辦臺防軍餉事例奉部核准所簽章程七十七條照例銀實收以五个月爲限沿海諸省皆盼望不日開局乃昨讀戸部奏摺知已請准部庫及各直省開捐實官常例以裕餉源前次議定臺防捐例攺爲海防事例其銀數照例銀减收二折京中由部庫報捐外省則總匯於藩司所收捐項報部聽候撥給海防省分以濟軍需一年之後卽行停止似此辦法較之初定臺防捐章自更寛大而大旨則在於籌濟軍餉之中寓愼重名器之意以行厘剔弊端之法庶於前年停捐之本意不相謬戾所謂因時制宜變而通之以盡其利者也盖捐例非不可開惟開捐而至於减成一减再减十去其九銀數甚輕不必身家殷實之人亦可以數十金博一小官而仕途自此而雖吏治民生卽不可問且减而又减收捐者從中取巧招攬捐生如市物之論價惟便宜是趨以故一案之捐分局徧於數省一隅之地各捐聚而相傾而虧空移挪假照漏報之獘乃百出而不竊矣竊謂如當日之捐務勢不能不一停以清其流獘若今日則停止已將十年諸弊清厘正在可以整頓之候惟以不如當日之减成爲其大綱則獘自無由而起朝廷深知獘之所在而此次遵旨會議凡屬獘端悉皆預絕得裕餉之實際無鬻爵之惡名一其條例而使辦理者無敢紊亂專其事權而使奉行者不得營私誠所謂有利而無獘者將來捐生之踴躍可預决矣且從前捐務之壞以行之太久故也嘉慶十九年諭旨煌煌爲國捐之權輿詳繹聖意原以捐爲萬不得已之事故諭中有如確有把握立能濟軍需河工之用者奏上時朕採取施行卽將捐例停止等語嗣後年復一年無人能爲國家興一大宗之利因循泄沓以至於道光季年軍務殷煌餉項支絀而捐例遂無停止之期然當時未及减成捐之流弊不聞日甚也直至粤匪起事捐章驟攺然後獘日益紛而捐日益壞然則捐之不可開爲减成之捐言也若今者定以八成而又限以一年何至蹈咸同間之失哉吾故謂開捐與停捐之令相爲後先實則開捐與停捐之意相爲表裏而已矣於是乎書 
[軍情口述]  
　　禪臣注行之厦門輪船由香港啓輪回滬於初三日道經芭蕉山見有法兵船兩艘停泊在彼俄而法船一艘駛出見係熟船亦不阻難惟遠遠望見法船下半旗旋見以兩屍埋於芭蕉山下至初五日抵甯波海口有山上華軍似欲攻擊後知係商船始　停止該輪船雇引水人帶至寗波將書信等件交出過鎭海見有中國兵船五艘並有失事兩船脫難諸兵共約數百名欲附該船來滬該船因聞招寶山有法船停泊故不敢攬載定海關道亦設法招集該逃兵該船遂於初六日由寗啓輪至初七晚到埠并聞法兵船刻下有前赴廣東之信未知確否 
[海客談兵]  
　　閩南海氣可以爍精銷骨脆弱者中之則爲泄腫之疾客有負羽長門磨盾鼻學作參軍蠻語者其人有趙文子之退然如不勝衣遂遘癘疾初則河魚捫腹繼則牡犡無靈因就醫金陵爲人言云法將孤拔之明以跳梁海上者非有奇謀秘計如楊大眼之無敵惟其爲人習風濤耐辛苦身爲閫外大將而東冲西突無日不在驚颷駭浪之中時而粤東時而台北旬日之間可以三四往返其所設施皆由於當下之乘機應變獨出心裁與尋常之運需於帷幄發號施令於千里之外者不同如此策不能制勝此舉不足稱雄即不妨朝令夕更務必使無益爲有益而後已所以然者以其皆見所見能爲先發之制人非比僅聞所聞反落後着之貽我也現在中國各海口曲折險夷在中國或不能瞭如指掌者而法船之管駕則無不繪圖貼說懸諸坐右目注而心噲之如宗少文之臥遊故法船不獨器械精艮砲火猛烈抑亦駕船之人與船相習與水相習獨得將識士心士知將意之法也以上係客在長門鄉下聞諸由法船上逃歸之水手云云者以中國但知破法之策必求諸船與砲而不知破法之策須先求能勝孤拔之人而後可以言破孤拔客又云孤拔在馬江幾乎中彈在滬尾幾乎落漈而皆不死殆有天數然則天或留孤拔以待我中國之有福命者封侯列爵亦未可知海宇之士有覩此而相爲李牧廉頗者乎及時自効有志者共勉之客又云泰西行軍凡列管所在必先就營門外埋地雷數唇其放電引雷之人旣係有胆有識之脚色又有不先不後之手叚此在中國軍營之所略者日前高麗内亂我軍入宮護衛至宮門爲日本地雷轟斃多人不講求故不防備刻下基隆一帶凡當出入徑隘法人亦均埋地雷我軍如欲攻擊須先將地雷設法掩毁否則擲血肉於毒烟彈雨中非智也客又云王蒓　觀察援台之三千人行至距台南八九百里之洋面徒遇南風大作船上大副以爲法船由北來巡必不能逆颶上駛遂滿挂風蓬倐忽間已抵彰 
 
 

Page 2

 
 
羲牡丹社相近之港口港素淺是日南風湧水深至丈許船卽進汨據土人稱卽康熙年間施將軍破鄭成功之故道也師行抵台劉蘭洲觀察贊其由旱道進發王觀察據圖審視亦以取道内地爲便次日卽傳令以兩營爲先鋒自率兩營居中另以兩營護輜重在後想抵淡水後必有一塲血戰也客哀孤拔之難拔如此非長他人志氣滅自已威風特以兵法貴知已知彼彼孤拔之所以濟勝者不過如斯以中國之大豈無一人焉可駕彼而上之耶敢以告 
[火驚類誌]  
　　嘗讀左氏傳見宋灾司城子罕之所以修炎政者如此鄭災東里子産之所以禳火厄者又如彼可知火雖人事實亦有天道焉金陵有某甲者少無賴稍壯專以朘削爲事刻薄之名藉藉人口徧國中厭之然甲尙津津自得也上年以賤值銛某敗　之屋拓而大之四圍高其屬火墻白毋以人家不測累吾玉石俱焚也墻旣成又念猝不得出商諸某鄰啓一小戸而以鐵葉護其板使外向鄰　其意敢怒而不敢言去臘廿四日甲自外歸索晚膳急爨下嫗以草一束就燈上爇而燎之於灶爲引火詎火烈加以積薪滿廚屋嫗過處薪盡灼嫗故　僂不遑他顧適甲自來聞爆炸聲遂大聲疾呼嫗乃倉皇出走楝已灰榱已折頃刻間自樓上燒下無處不光熊熊焰爍爍令人迫不敢近金陵救火章程有警卽鳴金聞金聲則水龍爭先出救毋敢後後者有罰時纔昏黄水龍詣救者尤風馳電掣然已無及論者於是嘆悖入悖出之報應不爽也客曰盍誌諸俾寓目者迷津捩柁殷鑒者狹路廻車是亦救火人之撓鈎水帚也同日花牌樓焚去草棚十餘間先是有一家以送灶炷香於爐香去棚　之蘆椽僅咫尺香被風吹其火焰已燎及椽椽旣燥風又順一著而滿屋之椽皆着矣是處去水遠僅四十杪鐘縱横蔀屋已成一片焦土又大香爐有一婢女持油撚燭物　廚下者物旣得卽委撚於地而去之時人已靜不知何時風已捲撚于薪内過半樹已火　適取水處水堅不可鑿比就井轆轤汲救則左之右之皆祝融氏有之矣語曰星星之火可以燎原觀此益信惟遘兹　暮忽兆焚如將何以爲生耶書竟不勝三嘆 
[營口官塲紀要]  
　　委署營口廳陳文峯司馬榮昌於去冬嘉平二十一日午刻接印視事前任寶司馬卽於翌日辰刻起程赴部引見官紳士庶折柳送行如水如雲途爲之塞誠足見舊令尹之恩德入人者深也○署海關道東邊道奎觀察訓於去臘二十九日午廖接篆博觀察缷事後稍沾清恙尙未起行○又聞新任廣觀察蔭業業已起節出關日内卽可到埠矣 
[謀財害命]  
　　登州某村某甲因作牧猪如戱虚父母所逐隨東船至營口煢煢隻影舉目無親蹩躄至船廠偶遇同鄉人趙姓卽託伊推荐至某廠作木工足胝手　停辛佇苦雖曰操勞未慣然亦無可如何也此係光緒八年之事至去春趙財運亨通頗獲厚利因念中梓桑之誼特蹤跡至其家告知伊父母伊父聞之喜出望外卽尋至該廠找見甲勒令回家時甲作工三年積得東錢六百餘十換得朱提五十金交父携帶於十一月上浣起行途遇一人自言欲往山東收帳畫行夜宿狼狽相依甲欠子固不疑其有他意也詎行至金州城南十五里天黑住店翌日早起行里許天尙未明甲父欲出恭令甲先行甲依言前去其人見甲已遠卽向甲父奪銀甲父不肯其人卽用洋鎗擊倒取銀而去甲行多時不見父來回頭尋見父受鎗而亡銀已失去知被同伴所害急趕至前村知會鄉約人等四出兠拿恰遇旅順馬快見多人各執兵器回之盤問各人將情說明馬　遂帮同拿緝至北村店内則其人在店飲酒早餐隨卽拿下搜出贓銀一并解送金州署求請伸寃想謀財害命律有專條法網雖寛不能爲之稍縱矣 
[豫省官場要聞]  
　　新任江西巡撫德曉峯大中丞馨於去冬十二月十五日接篆是日探悉崇文山廖仲山二星使已抵安徽地界卽派文武巡捕四員前往九江迎迓德化金邑尊督率幹差在試院内預備行臺一切供給頗不苟簡云 
[東粤麈談]  
　　傳聞日前法人濳進虎門映照砲臺形勢度其情形蓋欲肆厥凶殘故特先來窺探耳然彭雪帥威望素著名　寰　帳下熊羆罔不同仇敵愾法人雖横當有望而却步者矣○連日陸路防軍在箭道大操張制軍自公事之暇親臨閱看凡技藝嫻習者卽酌給花紅以示鼓勵○去臘二十五日由東莞縣屬募得勇丁五百名駐紥北郊暫歸顔都戎世玉管帶俟訓練有成再行調遣○繼軍憲於去臘二十三日乘舟出虎門巡閱防營力照軒軍門諭令水軍操演以待軍憲閱看軍憲因有要公卽有告辭回署○嘉平二十二日善後局發出洋鎗五百枝委員解往欽州交馮管收用○轉運局總辦瑞都轉由綏靜營撥出勇五十名作爲親軍出入護衛以壯觀瞻○稽查城門委員每月遴委一次勤愼者例得記功超委故各員皆守法奉公不敢因循故事○新授廉州府謝太守鉞前月由京禀到藩憲飭令赴任因事未及起程不數日卽病終寓所春夢一塲殊堪嘆惜也○南海縣人陳鴻範忠厚性成勇於爲善解衣推食譽溢鄉閭去年壽至九十六歲於臘月十九日無疾而終膝下二子五孫三曾孫元孫五代同堂螽斯慶衍人皆謂其爲善之報云○嘉平月二十五晚叢桂西街某姓家有匪人明火入室刼　貲財勢極洶洶無敢抗拒鄰近知覺四出鳴鑼雖有汛勇聞警齊出然究以寡不敵衆莫可如何次日汎官凂人向事主說情請免報官因刼案纍纍恐爲上憲叅劾故進特未知事主能允明請否○番禺縣屬某鄉落黄姓兄弟素稱友愛眞擊之性人無間言胞叔某老而無子厚擁家資欲於二人中立一人爲嗣詎弟兄皆不願相繼逃去偵騎四出蹤跡渺然鄉里咸爲之稱異 
[垣官報]  
　　藩憲牌示廉州府缺委高州李燧調署高州府缺委候補知府常穆署理昌化縣缺以另補縣王承彦詳補廣州府經歴缺委候補縣丞陳乃文署理 
[津門雜述]  
　　河東社師廟有秃鶖焉矜奇吊詭惑世誣民自稱擅長樂與人治病間有小效騐津人之無識者稱之曰仙曰佛代理天津縣祝大令惡　拿禁圜匪如豚入　無邊佛法毫不能施比紂簿時供稱原籍中詶在某廟披剃到津别無他事惟求布施金錢一脩五臓神廟耳叩其可能治病答稱此係廟隣架我爲之我實未讀青囊秘籍且藥籠中除香灰聖水外惟隨意拾取乾鮮菓品或餅食等給人而已靈與不靈在所不計並無輕立藥方悞人性命之事訊畢還　犴狴囚首　面穢惡不堪而津人猶惴惴焉以爲官差得罪活佛罪過　小嘻斯亦被惑之甚者矣○去臘十三日晚上紫竹林北某妓館　練軍打架一時喧如沸鼎紛若亂絲駐守馬家口之張千戎得全趕來彈壓練軍約共二十人將受傷人襁負而回始各罷　計練軍受傷四人失去鎗一支衣一領妓舘中傷兩人窗櫺桌椅打毁一空當由值日差將龜子帶縣管押受傷之二龜奴並鎗衣各一事由千戎送至租界委員謝君處時已二鼓未及禀報上司詰朝備文轉送道轅訊理少選營官派弁向謝君索取鎗衣　君　送關道今向道轅具領現雖有人出面調停事得寢息然說者謂前嫌未泯恐有餘波也○天津縣陳序東明府於去年十一月中旬入京引見代理者爲祝大令冠軍臘月十七日明府業已津旋大約卽須回任視事云 
[差船陋習]  
　　上江各船戸往往官憲差使串同差官家丁等攬載客商貨物沿途釐卡俱以投鼠忌器無敢過問其小差使船每過一卡卽與厘局司　勇丁等通同朦混各餉私囊此種弊端實難厘剔進蕪湖鈔關徽收稅課章程皆頒自戸部偶有偷漏大則科罪小則罰鍰　各差船咸不敢知法犯法一至瀂　換雇小船將貨駁下投關納稅瀂港亦有蕪關分派書役駐彼稽查惟各船在此過駁時書役等俱得陋規故皆假 
 
 

Page 3

 
 
公濟私不復深究噫目今庫欵支絀之持各路軍需皆由稅厘提助而長江各差船攬載之貨獨不知漏去稅厘幾許深望當軸諸公嚴禁差船攬載並遴選明愼廉正之員辦理稅厘各事庶得裕國課而充軍實乎 
[寗紹台道薛勸諭鎭海紳民掩埋叢棺示]  
　　爲剴切曉諭事照得淹葬之患實始於停棺人禍之酷莫甚於暴骨本道舅閱海防屢至鎭海見叢棺纍纍到處皆是日久朽壞屍骸滿地惻然傷之當此海疆戒嚴將士雲集屍氣所蒸易成疫癘死者難安生者受害甚可悲也訪得鎭邑自東城至西城内外以及招寶山白家埠等處暴露之棺已有一千五百餘具而南岸金鷄山一帶更難計數其中無主者固多有主者亦復不少或妄信堪輿貪　吉壞或俗尙奢靡恥於儉葬始暫厝以有待繼習焉而遂忘一人作俑百夫效尤浸成風俗毫不爲怪查律載　棺未葬子孫不得出仕應試經年暴露不葬者杖八十所以禁薄俗而示禮教法至嚴　人雖甚不善見遺骸在道無不衋焉動心者况視已之骨肉親戚抛置原野爲犬豕之所蹂𨈆狐兎之所窟穴乎爾等特未之思耳夫信堪輿之說專圖子孫富貴而不顧其親體掀之安試問是何居心非惟法律所不容必爲鬼神所不祐本道不憚諄諄告戒爾等亦可幡然悔矣至於從軍士卒間有在防身故覊棺異鄉孤魂無依尤宜憫惻今已札行該縣敦請公正紳董分别勸導協同辦理其有主者責令各該親屬從速營葬勿再沾染舊習自干例禁致爲終身抱疚之人其無主者卽由該紳等妥議章程廣勸商民集貲購地或公建一塋或分建數塋以爲叢葬之所規模稍定兾以漸革澆風爲此示諭鎭海闔邑紳民人等知悉自今以後應葬之棺毋或愆期如有餘力同襄善舉庶　骨無遺棄之虞兵民無疾疫之染幽明獲益永迓休祥本道有厚望焉特示 
[淫兇未獲]  
　　直省　潤縣迤南唐各莊有錢嫗者家頗小康生有二子長者年已弱冠向　山海關外貿易次尙年幼在塾讀書二媳皆出自大家頗嫺内則嫗有夫姪年已三十許怙恃俱失孑然無依嫗惻然憫之去春招與同居藉令照料家務姪初頗感嫗之德日久飽飩煖衣漸萌惡念私艷兩弟　姿色持涉癩蝦蟆食天鵝肉之思至十一月下旬適親串家有壽事嫗往赴桃觴留兩媳在家守戸昏暮後兩婦遣僕　迎嫗時嫗之次子夜　已罷解衣就寢兩媳在嫗房作針線以待久之倦極隱几而睡詎嫗姪狼心頓熾撬門濳入持刃恫喝逼令成　兩媳驚醒戰栗不能出一言長媳慌急之中心生一計將手中剪刀猛刺姪捥腕痛刃墜次媳乘勢揪其髮辮齊聲呼救次予驚醒趨至甲奪門逃竄次子驚惶無主持燈迎其母歸不料次子出門後兩媳相對涕零以爲簪纓後裔遭此强暴雖西江水不能濯去羞慚乃同飲鹽滷而死比嫗歸時已玉碎花殘香魂久斷矣嫗難泣赴縣禀訴情由邑　派役　兇迄今尙未弋獲然兇頑淫惡天理不容鴻飛冥冥終當入弋人之手也 
[鄂省官報]  
　　十年十二月十七日本任崇陽縣余思訓奉善後局委往廣西偵探赴兩院禀辭帮辦沙洋厘局候補府經歴栢鼐禀辭赴局十八日候補縣周守典奉藩臬憲委漢陽府讞局帮審差候補縣胡豫煇奉藩臬會委漢陽府讞局學習差馬銘自應城縣解鹽詳銀來省禀到藩憲牌示黄安縣黄陂站巡檢事務詳委分缺先用巡檢陳兆麒署理十九日候補同知程寅清奉委往福州偵探禀辭哈密催餉委員甘肅候補縣竇金聲來省禀到學憲高文宗由黄州府科試畢回省二十日候補縣王若震自襄陽府聽差回省縣丞梁承潤奉委辦岳口厘局差禀謝 
[錄上海關道憲邵致各國領事信]  
　　啓者前接文函吳淞堵口必須先期知照以便各國兵商輪船出口等因極應照辦惟　國兵輪行駛迅疾若來吳淞早晚不定一聞警信立須堵塞方免直入倘知照各國領事輔致兵商輪船出口然後將石船沉塞深恐遲誤擬請各　領事預飭兵商輪船此後到滬停泊張華浜堵口處所之外如　警信卽時開駛出口無須等待本道知照以期兩全特再奉商卽祈貴總領事酌定妥辦示覆爲荷此頌日祉正月初六日 
[輪船移泊]  
　　浦江南北向泊各國兵商輪船如犬牙之相錯昨有人閒行浦畔見所泊各船不似從前之繁密想因各國領事接到關道憲信後知照轄下兵船移泊張華浜故浦中兵船頓覺其少也 
[縣訊盜案]  
　　信船被刼及獲犯送縣各情早已疉登前報兹悉該犯送縣後莫邑尊卽于是晚在花廳研訊先據船主何阿福搭客陳永金申訴各情旋據孫供向在英租界某土行爲出店曾向該局主陸杏仁借洋不遂挾有積嫌十二月十七日約同宋春及宋父金橋吸烟設計商定一切隨於二十日偕宋春由朱家閣搭信船返滬刼取銀洋宋分得七百元已回川沙原籍餘一千零四十六元由我取得除用去外所存之洋　在均已起案當時帶洋囘家挈同妻子雇舟避往太倉訪知妻父胞兄已被拘押不忍累及無辜思欲來申投案詎經過嘉定縣屬之南定鎭厘卡卽被阳獲邑尊間爾旣爲洋行出店忽有如　銀洋帶回家内爾妻曾問爾來歴乎答稱妻曾問過我以向洋東借來往太倉開店對因　不疑邑尊詰友人姓名住處孫亦直言供出　稍隱飾其妻張氏供丈夫犯事小婦人初不知情帶洋回家卽哄往太倉開店及到　見洋甚多因此起疑向之詰問爭閙其子阿寶年有十一齡呆稚無知故不問供其兄掌和供不知情平空遭累叩求恩釋邑尊飭一干人退去再詰孫手　究係何人所放答稱並未放鎗研詰至再矢口不承邑尊喝令跪練並用挺棍仍熬刑不認邑尊大怒命踏扛子良久始供認曾抛石灰包餘仍狡展邑尊命釘鐐收禁犯屬旣不知情從寛交保原贓暫時寄庫隨卽退堂聞前日獲犯後解交嘉定縣署龍邑尊以該捕勇等緝獲鄰封要犯頗極勤能先賞大錢二十千再行移文上海縣請爲酌賞又聞西包探等往返緝訪殊費週折用去川資有百餘元之多亦見緝捕認眞勤匪不辭勞苦也 
[不認竊衣]  
　　昨報所列王蘇氏陶阿二等控被同居之徐金福竊去衣服洋元一案當在該竊之母徐王氏處取到質票一紙係王蘇氏所失之衣質錢十一千一百文昨該氏繳到洋八元翁太守謂尙少兩元由何人交出該氏對答舍糊惟稱有人在茶肆　交我徐稱此二元一被人用去一被捕房搜去陶　並未竊以太守謂同日失竊同在一家何必狡賴喝掌頰四十下徐仍不承認陶稱在英界餬口朝出暮歸初五日出外時將箱鎖好及歸見鎖已扭斷箱内失去洋五元包金發藍　押髮各一枝筆據一紙及短衫等物我與伊同住一樓伊房中須由我房出入定必見伊所竊况王蘇氏失衣後同伊追問伊亦堅執不承太守復行研詰仍狡不實供着再笞責六十板王蘇氏又稱伊母另住他虚伊尙有拚婦在彩視街某家傭工太守着包探將徐帶往查明再核 
[眸子眊焉]  
　　去歲之杪有周幹臣者倩其婦陳氏攙扶到案稱家在大仙橋與賣眼藥之周聽筒同居今晨我婦手掇凈桶經過伊床伊卽借端尋鬥將我左目毆傷被告不認行兇翁太守着暫管押受傷人送仁濟醫院調治昨周仍由婦扶上公堂稱左目已瞎一家數口賴我爲生現已殘廢如何度活包探禀稱醫生云周左目瞳神已被毆破不能復明太守着禮拜二將被告解案以憑核判并諭原告於下期到案候示云 
[油瓶擊破]  
　　粤婦阿和居虹口一百三十二號屋内昔　某西人拚識鶼鶼比翼居然密若漆膠生子瑞立甫及十齡而該西人卽溘然長逝婦以錦衾角枕未慣孤眠復與爲鐵匠之西人麥法倫私入室有人不復命微時故劔矣詎該西人視其子若眼中釘新正初二日乘其不備轟以手鎗鉛子從腰際穿過　地昏絕急延醫生胡竹亭施治延至初三下午氣絕身亡婦雖痛失掌珠然亦莫敢誰何飭人瘞之大南門外廣肇義塜隨于初四日遷至一千九百八號屋内居住事爲三十六號西包探所聞以人命重情未便容隱遂將屍掘起移置三馬路外國墳禀明領事官延請醫生檢騐一面拘麥法倫及阿和歸案候懲如何定讞容俟探錄悉再登 
 
 

Page 4

 
 
[禁獵鳥獸]  
　　英工部局定例每逢春令必禀請華官示禁打獵及不准野味舗販賣鳥獸兹已議定西歴三月十號卽華歴正月念四日起嚴申前禁已由捕房禀請英會審員出示曉諭矣 
[本埠裕通恒寶號春酒移賑來書照登]  
　　少欽先生封翁大人閣下歲初奉賀未獲面教爲憾日維新祺善祉皆大吉羊爲祝啓者上年小號請客春酒費洋曾懇移助順直賑捐怱怱一年悉山東春賑尙屬待濟孔殷因特仍照向例送奉英洋一百元仰懇代爲轉解称小號春酒之資祝衆客無量之福謹請登報轉求大帮客號各埠善士咸知以期聞風興起遥望災區不無小補專肅敬請善安愚弟葉樊清頓首元月初七 
[上海北市籌賑公所施少欽來尋照登]  
　　啓者新正初五日奉到厦門恒豐寶號來函云及代募萬善同登昌字五千九百七十三號一册先匯到上海銀行番票一紙計九八規銀四百五十兩捐生姓名俟後募齊捐册開具清單一併寄來按戸補塡收單該銀收到之日囑先行登報謹代山東災黎叩謝以慰善十垂念專　佈覆恭賀新禧 
[潄石詞人設帳雙桂草堂余爲介紹距敝齋祗數武往來唱和甚相得也兹將話别未免有情詩以餞之]  
　　三年舊雨依依景一旦晨星落落情愧我不才添我恨留君無計送君行徐庭風月虚談客蓮社鶯花少主盟酌盡屠蘇新釀酒爲他離緒醉難成天香深處客雲逵朱家　呵凍草 
[薛叔萍茂才以三十述懷詩見示次韻奉和卽希吟正]  
　　乾坤鬱青蒼海上仙洲十墮地幸男兒笑飲金壺汁薛君絕妙才遺文勤掇拾理明神自腴義奥思能入把卷閉戸吟愛客下床揖清福羡君修陋彼牛衣泣訪我秋樹齋屐痕破蘚級微雨送新凉庭花紅欲溼鯫生耽嘯咏未能忘結習蟭蟟寄一枝雌伏羽仍戢[  飯顆山樵弟煃客龍游稿]  
[邠農宗兄大吟壇枉贈佳章次韻奉答]  
　　湖海聞名久才人拜下風宦途偏未遇文陣獨稱雄嶺表家聲振天涯客况同相思不相見目斷水雲中[  海昌晉鄉弟求煃初稿]  
[甲申孟秋二十有四日偕薛君叔萍王君敷霑訪楊宜園廣文於鏗輕閣用叔萍韵并效其體]  
　　同訪幽人居園林傍城郭履綦適清腵主賓工酬酢庭空秋陰濃日長餘暑虐輕雷近復遥細雨止還作藤床任客眠桐葉因風落覓句愛林𦤑尋芳步蘅薄剪燭憶西窗觀梅待東閣讀畫俗可醫論文瘢爭索天氣倐炎凉世事忘今昨此會猶風流不須嗟落寞[  飯顆山樵稿於龍游秋樹讀書齋]  
[青溪行用怡雲韻]  
　　玉宇凈如洗星影銷欃槍涉江歌采蓮花陰藏飛艎青溪有小妹嬌於雙鴦鴛一笑生百媚春歸温柔鄉蘭麝何馥郁羅襦聞幽香青荷中婦鏡黄竹女兒箱觴政不嫌虐小紅催酒忙銀筝雜榍板歌韻清且長行樂不可極白日馳堂堂水國秋已老汀鴈飛成行詠花生脫稿於聽香讀畫樓 
　　乙酉正月初八日三十初度賤辰率成一律錄請高昌寒食生二愛仙人天南遯叟花影詞人小樓主人自求齋主顧曲詞人紫薇舍人與花舘主惜花仙子洎海内諸大吟臺政和○卅年容易度芳辰又見韶華斗轉寅兩大滄桑觀變局半生琴劍寄吟身三千珠履呼同伴十萬金鈴護美人自愧術無醫國手蓬廬息影養慈親[  小藍甲懴情侍者魏塘畢以堮玉洲氏求政草]  
[早發虹星寄劉子運大令]  
　　崎嶇路接大長干月落烏啼夜已闌别涙應爲知已灑交情更比昔年難五更微雨鄉心逼四野荒雞客夢殘遥憶南征諸將相霜天吹角正清寒蕭蕭車馬亦何堪回首濠梁倍惘然使爾多財爲爾宰與君同好讓君先來鴻去礁自終古海國江湄各有綠不愧琤琤眞鐵漢任從風雪着吟鞭[  風風雨雨軒主人董綬紫甫草]  
　　甲申仲秋偕六樵殿臣兩弟由里入都道出金陵倐忽抱恙　吟床褥入夜尤劇閱時五旬有餘當鬱熱無聊之際輙以小詩自遣今幸霍然錄其尙可全憶者聊博大吟壇粲政○枕上偶占二豎交纏最可瞋剥膚災似遠山皴可憐鬱熱經旬甚煆煞千錘百鍊身○五更吟東山月上近初更官鼓沉沉遠發聲料得今宵眠不穩雙撑熱眼待天明輾轉繩床倐二更隣機罷織寂無聲寒燈分照三人影一箇先生兩弟兄鄒意隣先生曁兩弟見余病重嘗不寐朦朧一覺正三更舌燥唇焦大苦情茶旣不温鑪火歇夜寒呼僕似呼庚萬籟無聲轉四更月移花影紙窻横一天星斗一庭露　際誰家好夢成短嘆長吁到五更中懷熱减壯懷生迷離似涉波濤去斬得蛟螭報聖明○小愈喜占此生合與苦相尋稍放形骸病便侵一索連朝看捷足至貢院前看輭索之技匡床匝月擁重衾倘眞註我南京死未免辜他北海心余兄弟賓從十有五人均承陳松喬丈挽留同寓天故生機留一綫埀危得遇扁公針陳陳紹方親家醫治稍愈○贈星士每於窘迫病相讐實命生來太不猶老我已難言夭札盲人眞是瞎推求風生指畫山河震電閃旌旗狼豕愁昔守都匀所部虎軍旗幟皆繪一虎笑彼不知人卽虎偏云白虎犯當頭○病愈忽又大劇憤極口占麓香信可告天神便死無多未了因百畝桑田原産業兩兒心地近寛仁銘旌年已　題享噩耗人應遠濕巾有妹未遑躬遣嫁夜臺祗此負雙親○病起扶杖倚門一眺瘦骨嶙峋且莫哀杖藜門外小徘徊光陰惆悵眞如駛嶺上梅花已盛開○喜六樵弟捧檄到省衣　楚楚出門去屈蠖欣看此日伸爲宦近家翻羡汝樂天知命莫因人上官祇可三分熱交友須存一片眞倘得時來腰印綬天涯翹聽報良循余病痊擬卽赴黔需次○病起寄内子儘有長言惜腕痕聊吟短句代函箋前途未盡五千里大病先攖六十天家計知卿直苦矣客游悵我尚依然歸期但祝風帆便臘鼓雙聽歲年[  鳳陽王彦蓀氏未定草]  
[火灾賑帳]  
　　去臘二十六夜本埠老北門内慘遭回祿之災其被災者大半窮檐小戸該處員董惻然傷之爰撰公啓乞募微資俾各災民聊以卒歲深幸諸君好善清殷各輸鉅欵合計可得二百餘金眞如天之福也今將公啓及收支各欵附登於報以爲徵信○謹啓者本月二十六日夜間大北門内白衣庵西首慘遭回祿之災房屋被燬者四十餘間罹灾之戸以二三十計其中大半清貧際此年關本難存活况重之以奇刼居無苫蓋食鮮糠粃慘目傷心莫此爲甚昔者鄭國大火子産命書焚室而寛其征吾　無濟世之權而不　虚壽人之願况乎救灾卹隣古有明訓亦旣與居同里忍令獨抱向隅惟是一木之微難支大厦爲敢　成公啓敬告仁人務求不吝解囊多多益善卽刻交下俾了殘年一俟集腋成裘定於除夕下午歸十二鋪團防局發給所有災戸業已飭甲查明存記經手私肥明神殛之請列台銜伏祈惠諾十二鋪仝人公啓十二月二十八日○○收欵清摺金玉峯堂三元蔡暎藜堂三元求致堂葉二元修省堂無名氏五十元不留名代募五十元大善士續募五十元方薪園一元孫芙記一元孫燕記一元將雲泉三元孫夔記二元黄琢山二元許　薌一元遺經堂李五元李趙氏五元心泰堂何一元不留名四開一箇培元堂蔣一元許慕高三元陳杏汀二元楊子相一元毛作霖一元查二妙堂一元來泰質二元詹大有二元東　升二元曹素功二元詹方寰二元俞聚潮五元李本鈞一元存德堂傅一元愼脩堂葉一元留餘堂陳五元寒江釣徒五元李存志堂錢五百文修本堂蔡三日文復新園一元春申候廟各洋龍夫不到罰欵錢一千四百文以上共收洋二百十八元四開一個錢二千二百文○○付欵清摺徐阿榮二人七元朱阿二一人十元瞿延松四人十圓諸阿弟一人四圓土阿連一人四圓吳吉氏五人十五圓陶樂山一人五圓何凌氏三人廿圓徐玉泉五人十二圓凌惠祥一人七圓高秋泉二人十二圓蘇劉氏二人十二圓倪阿二三人十五圓黄阿松四人二十圓潘錦堂四人二十圓吳大元四人十二圓陳菊廷四人八圓洪連發三人九圓王阿狗兩圓五福妻兩圓蔣小妹一圓洪調絲一圓另給卜木氏壓傷醫費十圓臌脹婦三白文以上共付洋二百 
 
 

Page 5

 
 
十圓錢三百文餘錢一千九百文四開一個給火災善後修太平水缸盖費合訖○○另張彝翁捐洋一圓因已在給發事竢之後留充他項善舉俟後付出再行聲明○○又是日給發灾戸賑欵時總巡憑違士刺史捐助舊棉衣二十件又有仁濟醫舘不留名大善士解囊恊助陳竹坪施少欽兩大善士亦親到團局眼同散放兩君并携棉衣票若干紙連馮總巡　棉衣酌給雖未被災而逼近火場之各貧戸均可深感合代附陳十二鋪民團局董謹志 
[接錄上海絲業會舘籌賑公所施少欽經收山東賑捐十二月十七至十九日第五百四十五至四十七次清單]  
　　六　氏求病體速痊五十元鎭江陳恆順贈申友三人灰鼠　敬辭　移助二十元又贈蓮營　貨友回厘敬辭移助規銀十二兩八錢五分晼北京兆氏樹生子祈保父母康健百病銷除五十元金瑞泰坊釀醮資移助炕喬司沈厚生還病願　旭記哦松子獲助酬願楊章氏泖峯擊壞生求病速愈五戸各十　竹虚齋主人求子病痊八元瑞雲公記綢莊各友六元咨善堂王義邏五元張甚華堂四元規銀一兩四錢六分州無名氏八開弍元徐門周氏二元必應一元○　君樵漁募昌字二千三百五十六號册沈志仁沈佐鎭各一元沈鑒清無名氏各半元共四戸合洋三元○張疑記募昌字一萬四四百三十三號册張凝記梯雲閣養春舘陳桭記毅愚子五戸各一元　具名錢七百文隱名氏四百文共七戸合來洋六元○何君珊枝　湖城晚香堂室王二元○松江乾大豐莊　富貴源頭同字二次七千一百九十八號册鴻順堂甘菉川潘莘耕姜菊村四戸各十元不留名無名氏笏記倚記不書名五戸各二角乾大豐錢六百文侯敬德侯貽榖侯錦麟恊和　子記石子蘭趙楚記鄭吉生八戸各二百文以上十八戸合來洋五元○順元莊募富貴源頭同字二次九千九百七十五號册蘇松鎭標四十元南陽堂十元共五十元○漢鎭敦　　救生總局募第二次賑欵昌字四千七百一號册徐萬春羊例紋二十　一錢二分怡和行十五兩萬泰恆十兩六分三共四十五兩一　八分○又接募昌字四千七百八號册外河　糧食行錢十千文合洋例紋六兩二錢又錢十千文合洋例紋六兩共十二兩二錢○又募昌字四千七百十九號册廣福帮洋例紋四十兩二錢四分○又　昌字四千七百二十號册祥興行洋例紋十兩　益盛錢五千文合洋例紋三兩七分無名氏二千文合洋例紋一兩二錢三分錫仁氏一千文合洋例紋六錢一分半黎雲　一千文合洋例紋六錢一分半以上五戸共十五兩五錢三分以上總共四册計洋例紋一百十三兩一錢五分九七五合來規銀一百十六兩五分由　福號胡紹庭翁交來○杭州汪榴生翁交來李蓮仙募昌字二千三百五十一號册代心願痴道人各一元○又募知命庸人手昌字二千三百五十二號册泉唐知命庸人十元福山同人泉唐十齡童子二戸名四元以上共十八元○黄渡辛君伯雲募昌字三百九十一號册愧鶴氏爲長子十歲生日十元又爲六子滿歲移助六元又移願十元劍虹氏爲子脺盤賓酒席費移助十元又移願三元退結軒四元凹月樓主二元吟紅軒主人一元共八戸四十六元○又募昌字三百九十六號册飽慵氏移料票願十元聞聲不忍子三元共十三元○嘉定廪保隨封昌字三百九十八號册眉壽堂秦二　錢四百六十六文鶴靜堂夏一千七百九十六文共合四元錢二十二文以上三册共合洋六十三元錢二十二文○寶應喬君甫孫募自捐一元吳石衫募一元梁問心室求先妣陶儒人冥福經資移助張玉山求子善讀二戸各一千文芮敦簡七百文朱福壽堂四百文朱梁氏求子平安三百六十文范健卿潘獻西二戸各二百文朱蓉第一百十文朱月樓廣盛徐欣齋王雲青三善堂湯藎臣程芮氏成王氏劉漁山程懷保毛霞軒無名氏張采南衡學書朱桂芳朱汝錫葛維山王樹林王禮臣仲古軒王玉符張理堂王多福梁姓謝姓二十五戸各一百文　裕八十二文成趙氏五十五文房子均五十文以上三十八戸共合洋八元○　　盧恊戎印成金　姚莘農觀察募昌字九百四十四號册六一堂十元懿行堂方前哨哨棚後哨哨棚左哨哨棚右哨哨棚五戸各二元八行堂耕經堂羅楚軍正前營中哨哨隊中哨一隊中哨二隊中哨三隊中哨四隊中哨五隊中哨六隊前哨一隊前哨二隊前哨三隊前哨四隊前哨五隊前哨六隊後哨一隊後哨一隊後哨二隊後哨三隊後哨四隊後哨五隊後哨六隊左哨一隊左哨二隊左哨三隊左哨四隊左哨五隊左哨六隊右哨一隊右哨二隊右哨三隊右哨四隊右哨五隊右哨六隊胡竹林三十四戸各一元以上四十戸共來洋五十四元以上十九日 
[江督轅門抄]  
　　十二月廿六日上海縣典史許古梅奉示俸滿騐看○二十七日江甯府孫禀知任事羅禀知缷事署江甯縣桂正華禀知任事准補海州直隸州賈致愼禀知交缷江甯縣事 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十二月十六日京報全錄]  
　　宮門抄○旨四道錄前○發抄旨四道○吏部靈等奏爲遵旨議處摺○黔撫李奏爲調署總兵片○陜撫邊奏秋委分就地正法人犯案由片○大臣文等奏請設官興利綠由摺○大臣錫奏章京瘋迷用刀自札身故綠由夾片○十二月十六日工部鴻臚寺值日值年旗引見十一名○芬車謝前引大臣恩○莊王續假十日○内閣奏派騐放之大臣派出謨貝子靈中堂薛允升沈源深○内務府奏派管理犧牲所派出福錕○召見軍機醇王○發抄潘鼎新奏永福令任玉森調署靈川令奉旨吏部知道欽此○又試用守魏綬先等書柳州守導缺奉旨吏部知道欽此○陳士杰奏候補道姚光鼐署兗沂曹濟道奉旨知道了欽此○希元等奏請將挾嫌　盜原告鞭責致傷身死之隊官革訊奉旨慶貴着先行革職歸案審辦該部知道欽此○○大學士管理吏部事務臣宗室靈桂等謹奏爲遵旨議處具奏事内閣抄出光緒十年十一月二十五日奉上諭内閣學士徐致祥奏請罷開鐵路急修河工一摺朝廷廣開言路原期拾遺補闕實事求是以臻上理言事諸臣自當於政治得失據事　陳若妄逞臆見信口　訏此風斷不可長徐致祥此奏並不平心論事輙敢肆行訾詆殊屬誕妄着交部議處欽此欽遵到部查律載犯不應得爲而爲之事理重者杖八十係私罪降三級調用等語此案内閣學士徐致祥奏請罷開鐵路急修河工並不平心論事等情欽奉諭旨着交部議處應請將内閣學士徐致祥照不應重私律降三級調用例議以降三級調用係私罪毋庸查級紀議抵所有臣等遵旨議處綠由理合恭摺具奏伏乞聖鑒謹奏奉旨已錄○○李用清片再新授古州鎭總兵何世華現已到黔本應咨令赴任因查該鎭前在上游辦理軍務並署安義鎭篆控制有方兵民懾服當此冬防緊要之際相應請旨將何世華調署安義鎭總兵用資整頓而重地方除咨明先赴署任外謹會同雲貴總臣岑毓英貴州提督臣羅孝連合詞附片具陳伏乞聖鑒訓示謹奏軍機大臣奉旨兵部知道欽此○○邉寶泉片再前准刑部咨嗣後各省拿獲馬賊土匪等項夥衆持械强刼案件如距省窵遠就近解交该管道府覆審核明情罪禀候督撫批飭就近正法按季彚奏等因通飭遵照在案兹查光緒十年秋季分據山陽縣會同湖北郎西縣拿獲會匪王安升卽王金戚道義卽戚老滿與逃犯王汶富等四人於光緒九年十一月初四日晚各執火把器械夥搶難民曹小女子嫁賣臨時拒傷事主曹言貴身死王安升爲首戚道義同搶拒捕又據南鄭縣禀報首匪李青山紏同夥匪彭老公劉遇得羅加柴羅老公等五人於光緒十年三月十五日在西鄉縣面子山持械威嚇搶刼過客張新山銀兩是月十七日復至南鄭縣湘水寺夥同綹竊拒毆事主陳得財受傷羅加柴被獲李青山帶同彭老公及逃犯何老三等九人分執刀矛槍械同拒毆團丁范成先等四人受傷李青山被團丁當塲格殺四月初二日匪黨鐵脚板李因挾團丁李銀書帮同格殺李青山之嫌糾其夥匪黄老五即黄老公羅世得即羅老公周有才卽羊喜子等首夥八人於是月初三日晚持械同至李銀書家撞門入室捆縛李銀書等男婦三人刀砍受傷搶刼銀錢衣物報經該縣先後拿獲彭老公羅加柴黄老五羅世得周有才等到案訊明彭老公羅加柴先則持械夥搶張新山銀兩繼復綹竊搶犯拒捕傷人黄老五羅世得周有才夥刼李銀書家銀物均已上盜入室接　拒捕以上二案先後批飭該管商州知州李素陜安道唐樹楠照章提審開具供摺禀覆前來查該犯王安升戚道義彭老公羅加柴黄老五羅世得周有才或爲慣惡首匪或爲濟惡黨羽均供入會結盟到處搶竊犯案兹復夥衆刼掠情兇勢惡實屬罪無可逭經督臣譚鍾麟與奴才批飭就地正法傳首犯事地方縣杆示衆以昭炯戒案内情輕各犯分别繫杆省釋逃犯飭緝獲日另案嚴辦所有光緒十年秋季分就地正法人犯案由謹會同陜甘總督臣譚鍾麟合詞附片具耳伏乞聖鑒謹奏軍機大臣奉旨刑部知道欽此○○奴才文緒祿彭跪奏爲呼蘭地方訟獄煩增擬請添官分治所需經費查照奏天章程抽收斗秤各稅以資應用恭摺仰祈聖鑒事竊照呼蘭一城界在省南與吉林一江之隔東近深山蜿蜒七八百里曠野無人最易藏奸西與都爾伯特蒙古游牧接壤北以墨爾根布特哈及省屬之恒井堡官屯各卡倫分界週圍一千五六百里居民數十萬之衆五方雜集良莠難齊匪徒濳滋此合彼竄祇以同知控制其間命盜各案層見迭出近者一二百里遠則五六百里小民呈報幾何日相騐幾何日緝賊則眞盜遠颺相騐則屍傷發變狡供拖累支節横生以致歴年積壓要案五六十起曾經奴才等奏請免扣審限委員清理兹據已結者大半續出之案接踵而來以地方如此之闊訟獄如此之煩加之催科緝捕實有兼顧難週鞭長莫及之勢若不添官分治又安望其政平訟理盜戢民康乎此係奴才等區區愚忱急思籌畫經營而不敢苟且因循者也第經費難籌因勢利導不能不先其所急以資整頓詳核同知駐札之巴彦蘇蘇在南呼蘭副都統駐札之處在西團林子旗營在北東路之餘慶街尤爲隘要計其道里相其形勢聲氣尙屬聯絡奴才等再四愼思擬請在北團林子添設綏化廳理事通判一員管獄巡檢一員與舊設同知分界管理所有該廳經催十二叚地畆改爲各催六段仍照前奏以副都統爲督催一體考成以地叚之戸籍爲管轄之界限惟呼蘭旗界並新　五台站距該二處均在二百里以外地面亦寛前將旗員相騐之處裁歸該廳辦理仍屬窵遠並請在呼蘭城添設分防經歴一員歸同知管轄餘　街添設分防經歴一員歸通判管轄凡在二百里以外命　各案照例兼司相騐詳送各該廳審辦徒罪以下詞訟就近　理統歸將軍衙聞刑司審勘毋庸歸呼蘭副都統節制核轉以免掣肘局勢旣擊事權亦專實於地方大有裨益如蒙俞允卽請飭部揀發曾經實任人員前來試署以便策使惟添官設治每年歲鬻俸薪以及脩理衙署監獄一切所費不資富此庫欵支絀之時何敢請發帑項只有以本地之所出供本地之所需無如江省乃旗丁屯墾之區除呼倫貝爾布特哈以養牲打獵外雖呼蘭招民開墾俊爲精華所聚第自經光緒五年馬賊肆擾攻城陷寨焚燒監獄地方爲之蹂𨈆元氣尙未全復其餘如齊齊哈爾省會之上舗二十四戸中下百餘家黑龍江上舗十二戸中下五十餘家墨爾根城僅止六家逋所屬之博爾多站不過二十餘家邉荒地方視奉吉兩省局勢大小百不及一且資本不厚遠去奉天二千餘里由陸路車運而來價值　昻布疋尤貴所以旂丁至今大半仍穿皮地况烟麻油酒皮張業已納稅萬難重徵奴才等率屬詳籌呼蘭土産粮石爲連省之大宗市集買賣向無官設斗秤各處大小不一價值隨便低昻土豪把持奸商屠奇利權不歸於公用徒飽奸槖斗秤不歸爲官製終屬病民非特政令不肅亦必釀成巨案查奉天吉林興辦斗秤稅捐著有成效奴才等現經調到奉天章程查核除斗秤舊課外均按地方輿情將過重糧貨因時制宜酌抽捐稅自應仿照一體舉行凡市集舊有私設斗秤一律追繳銷毁另由地方官　依定式製造烙印發交各舗行用毋庸設立斗秤經紀牙行以免把持市集旣經揀委結實可靠委員前往會同該處　方先行照章試辦務使涓滴歸公以充公用俟著有成效再行報部外所有奴才等爲設官興利整頓地方起見是否有當理合恭摺具陳伏乞皇太后皇上聖鑒謹奏軍機大臣奉旨該部議奏欽此○○錫綸片再奴才於本年九月初六日酉刻據蒙古事務處當差察哈爾游牧驍騎校和順　遊清文報稱纔辦清文摺件帮辦章京綏遠城候補驍騎校福松陡患瘋迷在自已屋内用小刀自行札傷等語並據禀稱現已派兵妥爲看守等語奴才一面派委粮餉處帮辦章京祥　署塔城粮餉理事通判毛鳴珊前往查看一面派醫調治旋據委員祥善毛鳴珊等報稱查得福松脖項有刀傷一處寛約五分肚上偏右有刀傷一處寛約六分訉據福松聲帮近日因思家起念不知如何發迷用自已小刀將脖項肚上自行札傷實是一時心迷並無别故等供據此隨用好言安慰令其用藥調洽等因禀報前來奴才覆查無異旋於是月十四日據蒙古事務處承辦章京巴彦圖報稱福松連日以來時形瘋迷於十四日子時因傷身故等情除派員將該故員福松妥爲棺殮並咨行綏遠城將軍曁分行查照外理合附片具奏伏乞聖鑒謹奏軍機大臣奉旨知道了欽此 
 
