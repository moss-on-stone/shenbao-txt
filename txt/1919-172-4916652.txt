# 1919 - 172 - 4916652

 

Page 1

 
 
   
 
 

Page 2

 
 
   
 
 

Page 3

 
 
時評 
[簽約與國民（冷）]  
　　德約將於今午簽字矣國民之反對至今而力已盡矣是否失敗今尚未知而實已定今所當預備者唯假使失敗後將何如耳 
假使失敗後則國民之救國仍不能不救也且必視前更盡其心力以救國無疑也然而如何救國則尤不可以不深思前之何以失敗即今後如何進行之途也 
命令 
　　六月二十五日大總統令　李景銘給予二等嘉禾章此令 
又令　唐德萱給予三等寶光嘉禾章此令 
六月二十七日大總統令　派梁建章爲籌備國會事務局委員長此令 
又令　前政事堂存記姚春魁著分發浙江交該省長酌量任用此令 
又令　任命孫清山爲直隸陸軍第一混成旅步兵第一團團長此令 
又令　司法總長朱深呈請任命陳寶嶼爲山西高等檢察廳首席檢察官應照准此令 
又令　財政總長兼鹽務署督辦龔心湛呈請任命惲德黼爲兩淮呂四場知事應照准此令 
又令　都護使駐紥庫倫辦事大員陳毅呈科布多佐理專員公署必書長封祝祁二等秘書郎鍾麒因病懇請辭職均照准此令 
又令　都護使駐紥庫倫辦事大員陳毅呈科布多佐理專員公署三等秘書霍衡山因病懇請辭職應照准此令 
又令　陸軍總長靳雲鵬呈請任命宋廷魁爲陸軍第八師騎兵第八團團附應照准此令 
又令　陸軍總長靳雲鵬呈請任命梁世昌爲陸軍第一混成旅步兵第一團第三營營長王廷俊爲步兵第二團第二營營長鄧壽山爲少校副官均照准此令 
又令　參謀總長張懷芝呈請任命張俊奇爲奉天督軍公署省校參謀應照准此令 
又令　王廷楨晋給一等文虎章張鴻緒晉給二等文虎章鄭士魁王連甲徐福蔭均給予三等文虎章白勤倫岑紹英賈玉魁韓玉麟邢培模何桂榮均給予四等文虎章此令 
專電 
北京電　今日四點至新華門京校生請願團仍未散越二十分國院批出得答復開露天會議因津校十代表甫到加入謁徐未見應取一致决候至八時全體回校（二十八日下午六鐘） 
北京電　新華門各團舉代表十人午謁徐詞極激烈徐方置答屈武忽伏地以頭猛撞墳起流血兼傷侍從二人徐拂袖入内龔出調和謂所提三條政府均贊成（一）歐約雖不能不簽但必辦到保留（二）高徐濟順兩路本有修正餘地（三）國内謀和已在進行遂送屈代表等出及門報告羣衆以未得憑證仍不散 
（二十八日上午五鐘） 
北京電　學生團共百五十人内女生二人昨露宿一宵自出發至歸校歷三十小時僅食麵包飲汽水少許愚四時至新華門見秩序甚肅態尤堅定守候時間仍分任演講聽者莫不動容屈武係山西學生聯會代表來京加入受傷後現送法醫院救治勢尚輕可無虞（二十八日下午八鐘）北京電　今晨十時徐接見魯代表就要求各條加以說明惟仍未得不簽字保證約譚半句鐘始退（二十八日下午三鐘） 
北京電　頃批學界請願全文奉大總統發下請願書一件已悉所陳三條政府已具决心亟應竭力進行以慰衆望困苦艱難當與國民共之（二十八日下午七鐘）北京電　昨因各界代表請願龔心湛又向總統求去 
（二十八日下午三鐘） 
北京電　英使今日下午四點謁徐談甚久於時局極有關 
（二十七日下午九鐘） 
北京電　使館消息歐約定於今午後三時簽字電到先懸旗慶祝（二十八日下午二鐘） 
北京電　自解散新會之電到引起安系反動王内閣轉可促成（二十八日下午二鐘） 
北京電　今午府得滬各團體請解散新國會電二時卽集重要人物開聯席會議未散安系對此舉反動甚力訂明日决議對抗方法又新閣問題安系亦訂明日假投票决以田得多數王次多數田必不幹王可上台新會可存（二十七日下午九鐘）北京電　安福系今日假投票周樹模否决田文烈可决 
（二十八日下午八鐘） 
北京電　朱啓鈐覆龔電云承招日内足疾稍愈卽當入都至總代表擔任與否電中未提 
（二十八日下午二鐘） 
北京電　政府對新銀團七條辦法電美極端否認并電巴黎專使令向各國政府聲明 
（二十八日下午二鐘） 
北京電　徐樹錚蒙邊出兵因財部欵項未發聲明停頓 
（二十八日下午三鐘） 
北京電　徐樹錚赴奉名爲與張協議邊防實商保存新會 
（二十八日下午二鐘） 
北京電　陜財廳長定高束（二十八日下午二鐘） 
北京電　奉吉之爭經中央調停有效（二十八日下午二鐘） 
南京電　汪有齡江紹杰頃過寗赴滬（二十八日下午七鐘） 
香港電　肇慶鄰縣大受肇慶變兵騷擾林虎昨回省請示（二十八日下午二鐘） 
香港電　政務總裁電徐世昌萬勿不附條件遽簽和約至少須保留山東條欵（二十八日下午二鐘） 
各通信社電 
　　北京電　今日（二十七）申時學界商界女界及山東留學生各代表齊至公府請願魯案不簽字及續開和議事並有重要表示龔心湛傅嶽棻代徐接見龔答與前見魯代表時相同至酉時商界代表先退其他各界代表尚求親見徐世昌 
北京電　陸榮廷代表已離京回桂（二十七日）以上平和通信社電 
　　北京電　今日學生數百人分到府院請願取銷高徐順濟路約並盼南北速開和議（二十七日） 
　　北京電　錢能訓今午偕王芝祥回京　　北京電　奉軍第一師長張景惠來京（以上二十八日）　以上中華通信社電　　北京電　衆院通過保留靑島案咨文到院後院據電陸徵祥速向日使商還靑島得保證再簽字 
　　北京電　當局擬歐和簽定後即以王正廷爲駐法大使胡維德則實行調日（以上二十七日） 
　　北京電　今日國會對内閣假投票周聲明即通過亦决不幹現多數擬舉田田亦拒絕惟徐意屬周謂周如得通過將强勸其就職 
　　北京電　財部據蘇浙財廳報告所屬各稅所均稱本月因罷市風潮收入異常短絀請備案等語特電廳認眞鈎稽以防員商串同藉口舞弊 
　　北京電　費毓楷護理閩省長已經閣决 
　　北京電　漕運局與京津商會協議招商承運辦法專以京津殷實米商爲限已陳部明訂章程辦理 
北京電　公府諮議段日昇赴奉聞亦係奉派調和張作霖與孟吉督齟齬事 
　　北京電　俄境華工逃回塔爾巴哈台訴稱被害一千多命請向俄交涉昨由新督電呈政府 
北京電　參陸處令張奉督再拔得力軍隊赴洮南一帶塡紥 
北京電　奉吉意見經調解可望無事孟督亦决不動（以上二十八日）　以上中孚通訊社電 
路透電 
[和約簽字近聞]  
　　二十七日巴黎電　當道現準備和約於星期六日午後三時簽字後各州即於當夜燃燈慶祝 
　　二十七日巴黎電　四國代表團刻正在討論維廉第二問題 
　　二十七日巴黎電　克勒滿沙氏答覆土耳其代表團之牒文拒絕擔保土耳其土地之完全 
　　二十一日巴黎電　英相喬治氏在凡爾登某茶會聲稱法國雖受蹂躙但已勝利而蒙光榮 
　　二十七日巴黎電　威爾遜總統擬卽由巴黎啓程回國 
　　二十日巴黎電　威爾遜總統已偕其夫人回抵此間 
　　二十一日倫敦電　公報云拘留斯加巴佛洛之德國戰鬭艦與巡洋戰艦均已沉没僅留戰鬭艦巴登號巡洋輕艦沉没者五艘其餘三艘巳經擱淺驅逐艦之被擱淺者十八艘另有四艘仍泊海面餘已沉没德國海軍少將及其他艦中人員今多拘禁於英艦德艦之數艇未遵命令停行者爲英艦轟擊死傷德人若干名按照休戰條件拘留之德艦均以德國水夫照料一切並未置有英國衛兵 
　　二十一日愛汀堡電　和約如簽定則拘留斯加巴佛洛之德艦當然須屬協約國故當道曾準備於星期一日登德艦收管不意德國水夫預料及此乃爲先發制人之計 
　　二十一日巴黎電　晨報載稱凡爾塞德國代表團聞施特滿内閣辭職消息即將藍超氏與施特滿氏往來之文件焚燬以消減德國反對和約之痕跡德國代表訽問四國會議克勒滿沙氏之牒文解釋賠償條欵者是否爲和約中拘束之部分四國會議曾邀賠償專家討論此事 
二十一日巴黎電　福煦上將有七十五萬人準備由來因倫前進佔據德國財政要點佛蘭克福鎭愛森克虜伯砲廠韋斯特法里尼實業要區僅數小時之事　　二十一日倫敦電　英相喬治氏游閱凡爾登戰地兩日後業已歸來 
[俄國過激戰記]  
　　十九日倫敦電　路透電社探悉南俄志願軍之攻勢進行甚爲順利已佔據瑪留波爾西面之白狄安斯克鎭克復杜尼資區之魯干斯克鎭哥薩克軍在更東地方渡桐河前進四五十哩亞斯特拉克漢之過激軍因交通受逼處境頗困　東陣線過激軍之進步漸鈍現望台尼金將軍之前進可牽擾該陣線之敵軍迫令引退則柯爾恰克之軍可以恢復氣力重行整理 
　　二十一日倫敦電　埃愛恩賽特將軍電稱俄軍於十九日佔據柯加石斯基寺該寺位於哇尼加附近柯加齊羅湖中某島僅由長八百碼之小徑可達自上年九月後過激黨即助該寺堅守至今 
　　二十一日倫敦電　路透電社探悉俄巡洋艦哇萊格號之沉没非爲英潛艇所擊大約用觸水雷 
　　二十一日倫敦電　末滿斯克公報云協約軍奮勇穿越森森抄擊加太希之過激軍殺死二十人俘獲五十人敵軍猝然被襲驚亂失措協約軍僅死一人 
[各國近事記]  
　　十九日瑞士京城電　瑞士政府置重兵衛守北陲以防德國人民於國内發生騷亂時避入瑞士致有人多之患 
　　二十一日巴黎電　公文宣布法國礦工罷工風潮漸次平靜因衆院已一致採納各礦每日工作八小時之議案自礦工第一人入礦時至最後一人出礦時計算 
　　二十日倫敦電　倫敦商人遼拉特氏以金四百萬鎊購飛機布四千萬碼衆爲駭異遼氏語客彼擬以可使貝爾法斯特織布者及孟乞斯德棉市爲之不安之價售脫此項材料蓋彼圖照棉價售之也 
　　二十一日倫敦電　航空部宣稱已置民事飛行顧問處俾建議並報告組織英國航路及關於民事飛行諸問題之最善方法 
　　二十一日倫敦電　愛士葵氏在愛汀堡演說謂蘇格蘭在政治上已升至一等地位其自治制與愛爾蘭自治制同一重要云 
　　二十一日倫敦電　英飛艇Ｒ三四號飛行德國各鎭歷二千哩茲巳回至哈定登歸途曾在大風中飛行二十小時 
　　二十一日倫敦電　蘭加希爾棉紗廠因爭論工值及工作鐘點均已停工計有防錘六十兆枚織機數千架孟乞斯德貿易停頓存貨價漲高工部大臣已請爭論者即行開會以便將爭論之事付諸公斷 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　巴達維亞中華總商會來電　上海申報轉南北議和代表及各報館各團體鑒山東問題關係中國存亡速籌最後對待方法此間當爲後盾北京學生爲國除奸海外聞之不勝欽佩巴達維亞中華總商會會長丘燮亭叩八年五月二十日 
　　雲南國民大會電　各省省議會敎育會總商會省農會和平會國民大會各報社各團體均鑒靑島交涉失敗全國一致抵抗魯省首當其衝責任尤重惟僅抵制日貨斷難濟事應請一面速求自衛一面聲討賣國政府以爲根本之解决事機迫切望乞鑒納雲南國民大會删印　廣東軍政府參衆兩院鈞鑒靑島問題北廷有决意簽字之說請速電阻並聲明若竟簽字誓不承認雲南國民大會册印 
國外要聞 
[和會所定之勞動法規]  
　　法國無線電社巴黎通信云歐洲和會於開全體大會時曾議决國際勞動法規採取原則丸種如下（一）人類之工作無論在法律上或事實上不能與貨物或商品相比擬（二）凡受雇人及勞動者苟不違背法律應保證其有集會及結社之權（三）未滿十四歲之幼童絕對禁止其在工廠或商店工作俾得保衛其體質發展其敎育凡雇用十四歲至十八歲之靑年男女使之工作當以無礙於其體質之發達並可保證其得繼續受職業敎育或普通敎育者爲限（四）勞動者應亨受一種與其生活程度及其地位相稱之工資（五）凡同類之工作工資一律不分男女（六）勞動者每星期日休息一日如星期日不能休息當予以相等之休息（十）工廠工作時間之限制以每日工作八小時或每星期工作四十八小時爲標準除有數處因氣候不同工業發展幼稚而工作時間因之有異外國際勞動會當予各該地以一種標準與上述之工作時間相等（八）凡法律所允許在一國工作之外國勞動者及其家族關於一切工作條件及社會保證應與所在地之本國工人享同等之待遇（九）各國應組織一勞動檢查部保證關係保障勞動界之法律規則等見諸實行該部應有婦女在内 
國内要聞 
[山東問題續訊]  
　　山東代表團迭謁府院仍是不得要領而德國對於和約旣已承諾簽字吾國簽字保留問題愈迫愈緊聞政府昨日（二十六）接到陸專使新十碼電略稱對德和約五大國主張簽字我國未便獨異但關於山東三條有碍主權已請保留暫不簽字先此奉聞容續呈等語又據巴聚最近來電吾國各專使近日分别訪晤諸國代表說明國内輿論激昻情形對於山東條款擬聲明暫行保留徐待商决要求各國同情云云各國態度不甚一致亦頗有對我表示同情者就上述兩電觀之是專便方面對於和約明係主張簽字對於保留靑島問題雖有進行但仍未有十分把握而政府至今對於山東代表終無明確表示何也 
旅京山東政客呂海寰等爲外交問題曾電國務院力爭茲聞國務院電覆云養電敬悉諸公關懷大局保衛桑梓悚論危詞至深佩仰山東問題中央堅持此次協約日本已表示完全歸還並請英法美贊助絕無異議惟簽字一層現復切電專使迅爲補救當必達到目的務希婉導邦人君子持以鎭靜俾釋羣疑云云可知政府終不欲保留而力主由日本歸還與日政府宣言無二也 
天津各界聯合會評議部於二十六日下午五時在商會開會到會者爲馬千里孟震候王厚齋聶醒吾　志篤時子周夏琴西劉清揚李毅韜提議推定赴京請願之八代表由馬千里宣讀姓氏劉俊卿王醉生張國體韓致祥劉少坪孫丙炎劉家麟劉清揚女士提議女界亦應派代表　同晋京請願藉資聯絡北京之女界由評議會通過女界追派二人爲劉清揚張若名兩女士又討論到京後進行辦法時子周主張旣與山東代表團取一致行動自當要求相同條件此外一切行動當先通知本會評議部議决後再爲實行又馬千里提議十代表明日出發宜先電政府接洽另持本會之函件與山東代表接洽杜小琴提議明日本會同人齊到車站歡送十代表衆贊成杜君交捐助洋五十元至七時半閉會隨由十代表討論赴京之手續（津代表抵京後與山東代表同往新華門求見情形見昨今本報專電） 
[學生會代表謁龔詳紀]  
　　前日（二十五）下午二時北京中等以上學校學生聯合會派北京大學代表朱一　高等師範代表周馨高等工業代表夏秀峯匯文大學代表王承緒赴國務院謁龔代理在春藕齋接見先由夏君陳述學生等代表北京全體學生對於外交與贖回高徐濟順兩路路權及南北和議三問題　見總理查王專使於此問題曾來電痛陳和約簽字有萬害而無一利益顧伍陸三使均力主張惟胡施二使主張簽字魏便無定見由專使方面觀之似以主張不簽字爲多數國民方面學生等主張絕對不簽字無論矣紳商工農各界罔不爲同一主張而山東人民感切膚之痛匍匐來京哀號尤力應請政府尊重民意如山東主權不能保留時萬勿簽字復次高徐順濟兩路形勢重要北扼幽燕南制蘇皖若不贖回恐遺心腹之患前者山東請願團願將該合同墊欵二千萬元擔任二分之一其餘半數由各省分擔籌集贖回政府於此應當速與日本磋商取銷合同復次南北和會國民盼望甚殷際此外交緊急之時應謀南北統一以便一致對外云云龔代總理答云歐洲和會據路透電和約於二十五日簽字我國專使簽字與否今尚未知政府對於總約主張簽字否則與德奥仍處於交戰狀態殊爲不宜靑島問題由英法美三國用正式公文擔保由日本交還惟此問題尚未能解决者因日本欲在該島内劃一部分爲居留地吾政府要求其完全交回願將該島開爲公共商港高徐濟順合同本係草約原定本年一月改訂正式合同惟政府亦以兩路形勢重要决欲贖回故延至今茲今察國民心理咸主張收回路權政府甚爲贊同業與日使磋商擬俟將來善後借欵時劃去一部分贖回該兩路路權日使答允以爲有活動餘地惟該兩路將來須由中國自辦南北和議相持半載未能解决其難題表面上似在乎南方所提出之八條按諸實際只在法律問題蓋南方旣以護法始當以護法終自屬情理惟北方大總統由新國會産出各國業已正式承認無有間言則北京政府不能不承認爲中華民國之正式政府而彼此相持不能相讓實各具有理由和會所最難解决之問題即此問題耳余總理自稱）與岑西林交誼甚厚意見頗同近日文電往來俱主張速開和會以賡前議想諸君瀏覽報章當已見之再余入閣時大總統與段督辦咸以爲中國今後不能再戰亟待謀和故即主張裁兵以節政費不料入閣之後即力與心違握軍符者紛紛電索欠餉抱野心者又謂戰機未絕裁兵一舉忽猝難行卒致財政之困難尚無回復之朕兆今當舉國一致對外之時豈容再啓兵端互相殘殺惟朱總代表是疾未愈一時不克成行南代表意向未定此問亦難揣測政府爲貫澈謀和之誠意起見今已先派汪代表等南下接洽矣云云熊君繼言曰山東主權非保留國民絕對不承認兩路合同不取銷國民誓死不廿休應請政府注意王君亦繼言曰政府旣有保留山東主權之决心何妨開誠布公宣告國人俾釋惶惑云云二君言時總理意頗容納惟言政府所處地位與諸君不同辦事手續上或有不能如諸君之徑直簡單耳朱君又接言曰生等深知政府之苦心固當見諒料望政府體察學生之心理俯賜容納且學生亦國民國民對於外交問題之主張政府不能不尊重之以免將來政府與國民意思有互相衝突之處惟頃蒙總理指示多端生等尚有懷疑未釋者請爲總理畢其辭（一）靑島問題是否即欲要求日本交還（二）日本允交還靑島是實際上交還耶抑名義上交還耶有條件交還乎抑無條件交還乎若即交還何必又煩英法美之擔保若欲名義上交還則國民亦何必力爭使爲有條件之交還則應責問日本交還之條件爲何生等以爲日本貪得無厭前次得靑島時亦頗有所犧牲欲其即時實際上無條件交還恐未必能期辦到况日本旣不肯毅然决然將靑島卽還中國窺其主理必欲别圖他方之利權果若如此其喪失利權則一也應請政府力爭甯由國民擔任賠償其戰費不願日本之再攫我利權再靑島問題不能包括山東問題從前德國在山東之利權有膠濟鐵路礦産採掘權等其他尚有未興辦諸利權是否由三大强國擔保收回朱君言至此總理聞之意頗躊躇最後言山東主權政府極欲保留惟甚紆徐曲折以遠之耳朱君又言兩路墊欵現已用罄政府籌還實爲困難總理謂由善後借欵中撥還未知善後借欵何時可告成功借欵抵押品又將何物生等誠惶誠恐我國債台高築抵押殆盡所餘者土地與人民耳若以土地與人民抵借大欵仍屬所得不償所失今旣由國民負擔籌還政府應卽表示决心與日本從速交涉談至此總理似欲起立乃由夏君總結一言曰今日學生等所要求者三事（一）外交問題若不能保留山東萬勿簽字卽簽字國民料絕對不承認（二）兩路路權絕對應從速收回（三）南北和會深望政府從速復議謀和以期早日統一面拯國民痛苦言畢旋卽起立辭别 
[北京學生事件攝影（八）]  
　　押解之途中平時之法科人學 
　　拘入法科大學　學　之受傷 
[學生之拘禁（一）]  
[内閣問題]  
　　内閣問題以政局内部潮流迄未解决安福派多數主張不直接上台前日徐樹錚謁見東海曾主張田文烈爲首接安福方而亦有可通過田閣之表示蓋田果上台者院秘書長及重要閣員當然皆由安福包辦田不過一傀儡也日内外傳又有田氏組閣之說蓋以此故惟田仍拒絕安福方面旣不願王揖唐直接組閣恐東海直行提出故决定於星期六（即明日）開會討論此事討論之結果大概仍以組閣屬之田文烈周次之然田究願受此有名無實之擁戴而一嘗總理之味與否尚屬疑問安福派報紙爲非正式之宣言云内閣問題醖釀多日至今尚未解决輿論中有謂多數黨應負其責此春秋責備賢者之語多數黨誠不能辭其責也雖然安福部對於内閣亦煞費苦心當東海膺選之初該黨即以擁護元首不爭政權爲職志試思以錢幹臣之人物忽然欲做總理當然惹起各方面之反對彼時督軍方面頗不贊成而議員中且有提案彈劾者然安福部因錢君係總統屬意之人王議長等費盡九牛二虎之力面面疏通始克勉强通過錢君上臺後不幸外交失敗和會决裂元首辭職旣辜負元首委任之意亦枉費安福部維持之心且該都領袖爲疏通通過錢内閣之原因反因錢内閣所做所爲對於黨員失了信用故錢内閣倒不但幹老之不幸實安福部之不幸也前事不忘後事之師覆轍不可再蹈議員咸有戒心此安福部對於内閣問題不得不審愼之原因也大總統現旣屬意於田周兩公周公久隱林泉至今高蹈不肯登臺而田君乃臺上之總長今若得議員多數之同意田君眞義不容辭矣安福部明日開議員會解决此事就最近趨勢言之必可邀多數贊成田君爲政界老名宿且非帶顔色之人物與大總統用人之方針相合安福部爲國求賢不私内閣亦可告無罪於天下倘國會方面多數贊成而田君不肯屈就則負其責者在田矣願田君以國事爲重勿執意拒絕也於此論調可作二種觀測一則視爲迫田承認之辭又一則視爲明知田必不就而以提田爲推王之張本終必出於己派組閣之途二者何屬是在閱者之判斷矣 
[新銀團之眞相]  
　　中美新聞社云駐英華使報告之新銀團條件本社昨已據京訊報告茲再將各方面消息彙告如下 
大陸報二十七日北京專電云通信員因見順天時報及其他一二日人管理之報攻擊新銀團特於今日訪問美公使芮恩施博士據博士宣言如下新銀團爲各友邦設法贊助中國之一結果將以穩健根據貨鉅欵於中政府及中國人民條件一秉公道使中政府不必再以不利之條件借欵其辦法係由美英法日四國又贊助中國之精神互相公開提携所訂合同並不包含壟斷每一國之銀團中須將該國一切對華有經濟關係之團體均包括在内其他諸國如能投資於中國亦得加入此新銀團此銀團之存在純爲經濟上目的並不欲壟斷供給或承辦材料此銀團旣統一各國在華利益故足以阻止因地方的勢力範圍之發展而致中國之瓜分又旣以豐富之財力贊助中政府足使中政府之地位益鞏固其行動益有効又中國財政旣因此而得鞏固則中國人民亦將受其種種利益中政府得列强之統一贊助後其各項職務將有力施行凡政府一切借欵無論行政或實業性質均將在新銀團範圍之内惟私人或公司爲商業或實業而借之欵自不在内若不將一切政府借欵均屬於銀團則終不能採用穩健之財政制度故實業借款亦必包入銀團範圍也外國貨資家有權要求投資之擔保品但將不求讓與權及特别地方的優先權或對於中國天然富源之管理權至於擔保品祗須政府保證所借之欵必用於所規定之用途即此已足總之最良之保品爲收稅方法與一般行政之改良至於會計精確適用有效力民政方法亦爲外國貸欵人有權要求者也中國人民對於此新銀團之目的應完全了解勿爲偏私之見解所誘惑此乃極爲重要應由工商業或報紙之代表加以討論俾曉然於中國之所需要及應付之最良方法也如未經元全討論未經完全了解此計畫之眞相則對於任何反對之論調宜愼重視之因中國所最有益之事或有人不歡迎之也 
中美新聞社二十五日京訊云新銀團條件昨巳通信報告此新團之目的全在贊助中國使財政得以鞏固不至爲親日一系人將國家斷送上星期問此間財政界有大活動之象日人方面亦表示大有所慮之狀蓋日人之加入新銀理實非彼所願蓋日人在巴黎時表而上極願加入新銀團四國代表信任其誠意但在中國方面日人却極力運動使中國人反對如安福部新交系舊交系之一部分巳爲口人所利用一致反對按日人之心理無非不願與白人爲清潔誠實之競爭又因從此如西原龜三之流不能再取得利益更有一端爲日人所慮即中日間所訂各種密約多有不可告人之隱若銀團計畫實現則眞相將大白也安福部與新舊交系皆與日人利害相關故與日人同一攻擊新銀團蓋銀團一成立彼等營私發財之途從此斷絕政權亦從此消滅矣據可靠消息彼等已聯絡日人爲一致之反對運動日人順天時報著論極力攻擊文中屢有（吾人）字樣以引起華人之同情順天時報係日人正式機關當日代表宣言完全贊助銀團計畫之時該報乃有此論殊爲可異尤奇者段派機關之公言報同日亦有一紀載與順天時報字句全同此報亦代表交通部者日前該部曾數次會議反對銀團由此可見此論文實爲親日派所作而分登兩銀者也該派與日本之關係於此更可見矣爲中國計照國際銀團供給借欵實最良之策惟此足免中國破産使中國當局果有强毅愛國之人物必當毅然贊助此舉而將親日派推翻此時爲中國生死關頭全國人民必須明白利害勿爲誘言所惑速起力爭須知日本單獨借欵利益多爲賣國派所得各國共同借欵則開發中國之實業且從此武人派軍費無着南北戰事可息兩者孰利孰害望華人善擇之也 
[外蒙現狀之西訊]  
　　中美新聞社二十四日北京通信云據外蒙外人消息謝米諾夫有兩代表一俄人一布里雅脫人上月派往庫倫運動蒙古政府贊助謝氏之全蒙古運動兩代表於五月十五日到庫倫立與蒙外相開談判議由蒙政府與謝氏訂盟設一獨立蒙古國兩代表告外相云日美兩國均贊成蒙古獨立蒙人應依從日美及謝將軍之願望並謂謝氏欲在蒙組一獨立國志在必成無論蒙人提携與否必實行之故務望蒙政府承諾倘蒙政府不爲贊助則謝氏將率軍器完好之精兵五千人直搗庫倫云云當此消息寄出時蒙政府尚未答復綜觀蒙當局對於謝氏之計畫始終持冷淡態度至於謝氏方面迄今美日兩國政府實均未加以贊助美國自始不贊助故謝氏頗恨美且有在大烏里拘留美領之事日本前因其足以抵制過激黨故曾一度助之然近數月來卽將助力撤消卽如日本承認哥爾却克政府是其一證且謝氏之野心亦於日本不利日本若助謝氏將失去其北京友人（即武人派）之同情蓋中國在蒙喪失勢力其竟味即爲北京武人派大失威信也是故謝氏經其代表對蒙政府之言純係誇詞况謝氏所部祗有二千五百以至三千人紀律軍械均不良好其兵士係俄國各種人與蒙人華人韓人烏合而成蒙政府即因知此事實故對於謝氏之舉動殊不措意也惟北京俄華當局恐謝氏攪亂蒙局大爲憂慮中政府已令奉吉黑三省督軍及察哈爾綏遠兩都統派兵往助駐庫倫長官陳毅限於本月杪前到庫此等軍隊均歸徐樹錚直轄政府已撥欵二十萬元供給軍費云 
[京華短簡]  
　　新國會魯籍議員于之鳳爲山東鹽稅問題質問政府略云山東沿海即墨海陽萊陽等縣因鹽稅問題已釀成民變聚衆至三四萬人之多其勢汹汹恐釀大亂查即海萊等縣沿海一帶向係産鹽區域徵收鹽課附於丁漕邑民自由食鹽從無官鹽之說自鹽務歸借欵抵押始有倡就場征稅改爲官鹽之舉惟變更伊始人情惶駭加以不肖官吏從中藉端漁肉積怨成仇致有今日之現象丁此時局危急人心浮動之際沿海一帶發此亂端難保不爲奸入所利用使亂事日形擴大而蚩蚩之流非萬不得已亦何至挺而走險其爲不肖官吏釀成變端斷無疑義際此千鈞一髮政府對於激變官吏曾否懲治以安人心對於善後問題有無把握免生意外謹依院法提出質問書請政府三日内答覆政府以奉吉兩督邇來意見甚深恐成大變特令兩督萬勿移動兵隊又聞總統派張元奇前往爲兩督疏通意見張不允　 
溫杭鐵路交通部與美國裕中公司訂立合同一事英使已迭次抗議謂温杭一路祇能認爲滬杭甬之枝路不得認爲幹線交通部以旣另稱温杭路當然與滬杭甬路毫不相關覆之昨英使復有公文致部仍係聲明前意認該路爲支線不認爲幹線并請部中必須另籌妥善辦法以善其後 
中美通信社云美國在京人士擬於七月四日國慶紀念節借俄國操場舉行賽會如賽跑打球種種遊戲晚在新建之海軍營樓上舉行跳舞會當必有一番盛况山東省議會近電政府謂沿海十八縣近因徵收鹽稅致釀亂事查各縣每年所徵之地丁稅已甚重人民已不堪負擔可否將鹽稅免收或減輕以蘇民困則亂事卽可消弭 
前數日京漢鐵路衛輝附近因雨水太多致被衝毁數段已飭工人趕修於昨日恢復原狀照常通車矣 
現政府擬添設領事四處於西比利亞於奥母斯黑河兩處設總領事各一於赤塔玻黎設副領事各一與前已設立在海參嚴之領事共計五處矣 
[廣東省長問題之三大會]  
　　政務會議　昨二十一日軍政府政務會議開常會是日各總裁各部長各軍代表均列席討論廣東省長問題有主張以岑春煊兼任者有主張以莫榮新兼任者有主張舉李根源接充者惟國會議員鄒魯等極力主張伍廷芳兼任或陳炯明接充實行以粤治粤之本旨於是各相辨論爭執良久無結果而散 
　　軍署會議　二十一日軍署召集紳商各界開茶話會討論省長問題是日莫督因病未愈由馬濟出席代表發言謂今日開會卽是關於廣東全省治安問題該問題即是省長問題因全省生命財産之保護全視治安維持之良否茲事重大故希望各界諸君發表意見共同討論陸軍師長陳坤培發言云今天省長問題關係全省治安若因此而惹起紛爭必致使地方人民生命財産受絕大之苦痛故須急於解决方能息紛爭而保治安次由張道尹錦芳報告接護省長情形紳商各界起言我地方紳商各界關於省長問題絕無成見惟求有魄力能維持全省治安之人擔任省長使我地方人人能安居樂業無不樂於贊成旋復謂日前有人到軍政府推舉伍廷芳兼任省長伍已再三堅辭謂我年已老手無兵權處此大局未定之時如此重大責任實在不　兼理若强我所難愛我適以誤我並誤地方云云隨後紳商各界宣言謂旣若是今日各界非從速將省長問題立卽解决實非地方之福陳師長起言今日省長責任如此重大究竟何人可以擔負紳商界起言地方治安責任本本軍人現在大局未定人心惶惶應請軍人推舉此時何人能負全省治安責任即是廣東今日最相宜之省長我輩均一體極端贊成沈鴻英起言今日有力量能確實擔任維持全省治安爲各界所相信者只有督軍疊請督軍出來兼任省長我輩軍人更宜一體完全擔負治安責任紳商多贊成沈說並認爲如此辦法爲時勢上地方上各種情形所必要卽請督軍兼任省長以順輿情云云遂由馬總司令宣告稱衆論僉同卽無須再行討論遂散會 
　　國民大會　二十三日午後一鐘省城九大善堂自治研究社總商會敎育會公安會商團各團體員董及國會省會議員工黨黨首有紳商學各界齊集東園開全粤國民大會議共到數百人公推李芝畦君爲臨時主席宣布今日開會研究省長問題仍係一致推戴伍總裁爲廣東省長因伍總裁係屬粤人又非武閥派以粤人治粤實行軍民分治政策最爲適宜前次各團體聯往軍府請願已有請願書二十七件之多本日又收到請願書多起未便壅於上聞仍擬聯往軍府投遞並要求即口解决下令任命伍總裁廷芳爲廣東省長以安粤局一面電達陸巡閱使請示辦理經全體一致贊成故今日（二十四）各界董員數百人仍前聯往軍府請求後由軍府副官傳諭謂本日各總裁出席者少祇有伍總裁及孫總裁代表在府李部長協和到後因知開議人數不足巳回部辦公嗣由孫總裁代表謝君出來接洽囑請各團體推舉代表兩人入内陳述意見當經公推李芝畦謝英伯兩君入内陳述人生要素兩種一係身命一係名譽莫督軍於數月前通電各省主張武人不宜干預政治舉國人士實聞此言即北方武人亦不能不覆電贊成誠以能軍民分治方有良好政治也現下聞各軍官有要求莫督兼署省長之說不知莫督斷不自食前言貽人口實我粤人民今日主張旣經一致推戴伍總裁爲省長者并非反對莫督實係仰體莫督從前主張也經軍府謝君答允轉達一切隨由兩代表聯同各社團員董復返省議會訂定星期三（卽二十五號）午刻一鐘仍在東園集議一面由本日到會各團體員董回去宣布并議定臨時幹事數名於二十五號提出議場公同討論互推臨時幹事數員以專其事務求達到粤人治粤及軍民分治軍閥派不作省長之目的經大衆贊成遂散會並議决用公民團體名義分電陸幹老曁京滬漢及外埠同鄉云急龍州陸總裁鈞鑒廣東自翟省長離職以後廣東各界一致推舉伍總裁兼任省長經電達在前惟政務會議日久未决人心惶惶務請總裁本向來軍民分治之主張達民治主義之精神順全民意立電政務會議速以伍總裁兼任省長出三千萬人民於水火爲荷餘函詳廣東三十八社團等公叩元致中外各埠同鄉電略同 
 
 

Page 7

 
 
[伍朝樞不日返國電]  
　　伍專使朝樞近自巴黎致廣東舊國會電云政務會議林吳褚議長鈞鑒樞不敏奉使來法原期出席和會勉竭駑駘乃抵法之初開會已久我國代表早經列席深恐蹈俄覆轍兩敗俱傷故未以全權名義逕向和會要救列席且會期轉瞬告終而王特使在會足代表南方主張一切更不忍以一人之位置索動我國之進行區區之心計邀鑒及嗣是北方來電委我參預會務樞以南方威信所關未表同意惟就力之所及黽勉贊襄近山東問題目的未達中德和約已交德代表樞停滯此間毫無補益水日首途歸國道經英美擬向各方接洽乘機鼓吹期爲我助謹電陳諸惟鑒察樞文 
[廣東各屬水災之警告]  
　　日前粤省霪雨纒綿潦水成災外屬低窪之區多成澤國南雄自五月十二日霪雨後江水陡漲丈餘城内河邊各街均浸入二三尺至十九日又大雨傾盆江水復漲丈餘陵源兩江木橋浮橋均被大水冲去谷船亦沉數艘低處田禾悉被淹没老考棚水浸入五六尺城牆崩倒數十丈南街三秀街新興街等處一片汪洋居民紛紛搬避交通斷絕查損壤早稻價值不下數十萬飢民露宿山岡嗷嗷待哺幸目下天已放晴否則戊寅乙卯之奇災不難復覩於今日也又花縣第四區自本月二十一日後西北江水漲丈餘數十鄉早造田禾淹没過半現水勢仍有增無已又三水永安圍合安圍洪福圍南海豐登圍於二十三晚崩决一片汪洋悉成澤國扶老携幼露宿風餐者不知凡幾又河源縣屬旬來潦水暴漲城内各街亦幾成爲澤國以致貧民生計困頓無可覔食現該縣杜知事會同防軍營長黄炳坤督飭局紳分途施粥舉辦平糶故大吏昨特致電嘉奬 
[川省國民大會近事紀]  
　　國民大會自發起後對於文字口頭兩方面鼓吹其爲出力日前通電各省省議會敎育會商會各團體文云山東問題在歐會爲日本强力要挾已瀕危境本日此間繼北京學界之後爲國民示威運動成立國民大會議决誓死力爭已電在歐會代表堅拒簽字非將民國四年二十一條密約及四年以來二三私人勾結日本所成立之一切不平等之約概行取銷誓不中止并要救上海和會力主懲辦賣國賊以平公憤國家存亡在此一舉謹乞聲援發揚民氣四川國民大會叩 
日來成都抵制日貨聲浪愈高恐激烈派難保不有過分之舉昨十二號國民大會職員特開會討論此事决定致函成都總商會謂如發現此舉認爲與本會無干惟希貴會迅速調查此間日貨現有若干或設一拍賣所或由各商自行减價收回血本限日銷盡庶日貨可逐漸減少商人亦免虧折云云又該會理事蔡冰吾昨召職員議决一面致緘各署街正并派講演員分頭勸導各街各舉代表一二人赴會報名擔任查省城大小街巷五百餘條如此擴充必見實效現總府街提督街街衆已推舉代表矣 
國民大會昨已致成都商務總會書云逕啓者本會對於抵制日貨辦法擬請貴會先行勸告各商停止購辦日貨至街面現有及存儲各項日貨仍請貴會調查多寡數目後議定限期消售在此限期内各商只有收回血本不以再謀獲利似此日貨斷絕有期商人亦不致過受虧折近聞各省有取激烈辦法焚燬現有日貨者是國未救商先害在本會必不爲上項各情務祈貴會轉致各商切實履行萬勿以本會主張和平而遂延緩致來責言無任公誼成都商務總會大鑒四川國民大會公啓 
國民大會原成立於鐵路公司因地方狹窄始於前日遷入總府街福建館現革心新劇院又由錦新舞臺遷回諸多不宜昨開會討討論咸心忠烈祠（即會府）堪敷辦公之用特舉蔡理事於十四號晉謁督軍請暫撥作會地 
[山東路礦維持會成立]  
　　魯人陳明侯君日前來濟創辦路礦維持會已於昨日開成立大會每府舉出幹事四名分途進行茲將是日陳君演說詞錄下　弟在前清時曾爲社會稍事奔走謬蒙諸父兄格外成全獲免隕越自改革後於今八年終日馳逐未遑旋里報國報鄉雖屬同一分内之事而揆厥初衷良用歉然今日路礦會成立弟忝屬同人之末謹將所欲言者據實一吐（一）平民主義慨自歐風東漸國勢不振俗尚奢華人物凋敝生計日艱資用日繁朝中貴胄多借外資壟斷礦區在野不肖士紳亦相率效尤僞造名義指令地段名曰合辦共實反覆團賣一也而平民低首貢獻不敢過問天下不平之事寗有大於此者耶至鐵路問題尤關重要今後應統盤籌畫以盡厥職（二）社會精神蓋古今中外無論何國共治也無不由社會自治始社會自治均根於個人之性能發展其學識自治自衛不受他人侵害亦不敢侵害他人孟子所謂老吾老以及人之老幼吾幼以及人之幼又曰不侮鰥寡不畏强禦此社會之精神也）三）國家觀念立國要素曰土地曰人民曰主權今中國土地主權爲外人剝蝕殆盡所幸者人心尚未死耳若再放棄責任引戈自戕苟非至愚斷不爲此須知要保平民主義不能不先衛護社會精神欲衛護社會精神不能不希望國家統一皮之不存毛將安附古人已先我言之弟引申此義爲本會祝 
[山東女校聯合會之經過]  
　　山東女校聯合會某校筆記此次學潮甚詳錄如下五月七日接各團體聯合會信訂於本日放假一日以作紀念晨九時各女校均招集全體學生演講國恥事各男校在街游行運動示威而女校未加入　九日午後三時女子師範及附屬小學敎職員開全體大會因素來辦敎育者殊鮮眞正宗旨值此危險時代大爲不利首由職員提倡此後敎育即以對待某國爲宗旨當時擬定（五月七日我國之恥誓死必雪勿懈厥志）十六字每朝會時職敎員及學生全體讀之讀畢後再宣佈他事附屬小學則每日朝會議之其他小學亦多用此語是爲山東女子敎育有眞宗旨之始自是趨向提倡國貨之心日益密切矣　十九日晚四時齊魯大學醫科敎員誠宗一先生及田先生孫先生王先生來校（一）演講此後學生對於國家之責任（二）演講猶太滅亡之歷史（三）演講中國之前途（四）演講報仇雪恥六時散會　二十日午後一時由女子師範組織濟南女界提倡國貨會推　會長三人調查員二十人評議員十四人選舉旣畢囑以將來辦事須要切切實實不可浮光掠影等語　二十一日本日爲發給師範生物品之期前所用之鉛筆易以毛筆前所用由各書館購來之算學練習簿一概不用易以毛邊紙本以其爲日貨也所發之圖畫紙諸生疑係東洋紙已發出旣而全數繳還其實美製非口製也自此决意圖畫一科概用中國宣紙　二十三日他男校皆罷課各女校以男女關係不便加入團體一致行動遂擬暫不罷課以待時機然而心已愧不自安矣　二十四日由會長王廉雲劉英趙慧英請求於午後一時爲北京大學郭欽光先生開追悼會男女敎員及各班生附屬小學學生均有輓聯詞甚多不悉載時天津代表王連生先生來校演說大概以速組織女校聯合會爲目的　二十六日各會長又請求開各女校聯合會允之遂於本日籌畫一切以天氣炎熱屋内不宜决定在風雨操場開會　二十七日午後四時各校聯合會開會蒞會者除本校外有女子職業女子蠶業私立崇實女學競進女學黑虎泉女學基督敎坤範小學翰美女子中學等城東紅樓莊天主敎女子中學以接信太晚道又太遠未得蒞會四時起六時閉會約到會者八百人　二十八日預備以次日開聯合大會原擬借省議會爲會場因交涉太多頗感不便遂决定仍用風雨操場而又以圖書部體操器具室除掉前面隔扇爲會員坐立之所又購白布多匹白紡綢昌邑綢多匹縫作手巾爲明日會場中販賣之用　二十九日未開會以前先函請敎育會會長二人省議會會長三人外交後援會代表二人到會演說作爲提倡二時開會女來賓到者多學生之親戚及其家族學生除本校外到者甚少時販賣團共十五人肩掛小白布袋胸掛國貨販賣團白布條凡遇來賓先問買否然後入場半日間共賣大小手巾二百餘條得銅元八十千開會後先敎育會長演說次後援會代表演說次女先生演說張女士惠貞現充附屬小學敎員去年新畢業者演說極長屢以國貨洋貨作比較至議論沉痛時以剪子剪其左手中指血流兩杯以毛筆醮血書（憑良心提倡國貨瀝血誠泣告同胞）十四字時諸女賓及各位先生皆泣不能仰而張女士隨說隨寫若坦然無事者女士本日所提倡者爲組織愛國商行時陳醫士家女僕劉姓大受感動當即交股十元崇實女學小學生司書楣年方十二登壇演說痛快淋漓旁觀者謂本日之會有三特色一張女士之剪指二女僕之入股三司女士之演說也（未完） 
[贛學生議辦大工廠]  
　　贛省學生聯合會對於靑島問題異常憤激自游行警告之後其志仍不稍懈汲汲以提倡國貨爲要策現决議在本省開辦一大工廠就本國貨力加改良仿造統計全省學生約三萬餘人擬每人認助一元則鉅欵咄嗟可辦今日特又推代表盧仁華傅鏡人兩君至商會會商辦法適在開會遂由龔招待接洽兩代表陳述來意並聲明學生認欵均陸續交商會收管至於開辦計畫則須請商會一力擔任學生絕不過問云云龔於兩代表去後卽在常會報告無不欽佩學生之熱心宏願兩會長及各會董均極端贊成並云學生每人認欵一元商號每家情願認二元到於會長及各熱心會董均願認助欵百元但此時在提議期内其餘一切計畫則尚待改日正式磋商也 
[江西之請弛米禁問題]  
　　二十四日南昌總商會開常會將各案議畢由米業會董萬盛林動議謂因九江禁米事現有各帮米商來會陳情請願並出米業公會及撫州帮樟樹豐城帮各節略時米商到者十餘人即由撫帮某商陳述囤積九江之米約在四萬四五千石昨雖經道尹以布告開禁無如工人野蠻未能如願應請貴會速面省長設法維持會長龔士林云本會初接滸灣臨川商會來電之時即認爲一重大問題函電交馳諒均鑒及日前在省長公署又向省長請命適遇九江知事袁鶴齡在座又懇切爲言袁謂伊初擬放行三萬餘石仍留萬石以備飢荒鄙人等猶以爲須一律開放如有歧異誰應落後其時袁君允許赴潯竭力維持未知到潯後亦曾有動靜否各商云袁知事毫無接洽但米商先曾自行提出辦法要求准放行三萬石山同人自請暫留一萬石在市面備飢擔保新榖未登場以前不鬧米荒然終無濟云云龔盧兩會長及在座各會董均以此事直接關係米商利害間接影響市面金融各商均有維持之責本晚即由本會照抄各節略函轉陳省長請立即電潯放行明目再謁省長面告一切衆以爲事機緊急即晚便當備文過去並由文牘將表决語意擬定謂九江截留經過之米四萬五六千石之多成本鉅大霉壞堪虞影響金融市面甚大亟應將各節略彙抄成帙呈請省長速電灣陽道尹飭令袁知事迅予放行云云會散後又擬致省長公函略云九江禁米出口一案曾由職會會長面罄商艱荷承俯允飭令九江縣知事即予放行並一面仍由職會電請九江總商會設法維持在案本日職會常會之期又據南昌米業公會曁樟樹帮豐城帮臨川滸灣各帮米商數十人同遞卽略來會環請大致均以本省糧米刻下並不缺乏况新榖登場轉瞬卽届决不致有靑黄不接之虞當此天氣酷熱米被扣留易致霉爛商民等血本攸關何辜受此損失務懇即予函請當軸速賜電飭九江放行無阻俾得早日出售救回成本各等語據此查該各商等所稱情詞懇摯揆之時勢又皆係實在情形當此酷暑之際米石囤積確有霉爛之虞一日不得放行卽多受一層虧累該米商等血本攸關情殊可憫用敢照抄該商等節略函呈鈞鑒懇乞省長俯念商艱准予迅即電達潯陽道尹轉飭九江縣知事務　從速放行無阻以拯米商而全血本無任盼切待命之至 
[皖商會風潮詳誌]  
　　皖省商界之暗潮記者前函已述之曾料尚有風潮在後不謂今果不幸而中矣原委如下　溯自靑島問題失敗吾皖商界熱心救國者仿滬寗辦法特就商會組織維持國貨檢查所以期杜絕日貨來源惟進行時即有商界敗類乘機採辦大宗日貨以爲此次舉動　過如民國四年五分鐘熱度而已我輩所辦日貨將來發財必操左劵孰知今非昔比一般商民咸　認眞辦理大有堅持到底之决心於是方復泰之方蔭堂益太興之韓碩甫正和祥之王福田劉萬興之劉竹齋等暗中極力設法破壞檢查所前日該所以若輩所辦之雙鵝雙吉各種火柴到岸擬遵照前議處罰二五辦法特開臨時會議主張履行前案而韓碩甫即欲乘機推翻前案謂彼所辦東白糖已在大通銷售不承認前案所簽之字致在會場即與衆衝突翌目若輩復在西路商團開會商議達到破壞目的之方法至二十六日（陰歷）檢查所開常會記者於一時許到會適會場尚無一人後雨稍止各檢查員相率蒞止至三時瞥見一般着短衣者立於會門内（皆係店夥）蠢蠢欲動斯時學生聯合會代表已蒞會而人來愈多前後廳幾無容足地正在擾攘間西路商團突來一函質問商會前日派商團至黄石磯一事於是皆知今日之會必有極大衝突矣該函内容有商團鳴槍妨害治安等語先是檢查所成立時即連接數函謂有奸商現運大宗日貨在黄石磯楊家　（距省上游三十里）一帶卸運請速派人往查云云由檢查所開會討論經大多數公决以檢查所旣經成立當然行使職權今已有人投函報告無論虚實宜派人偵查以盡職責乃請張君佩廷帶中西兩路商團十餘人往查據張君佩廷報告是日風逆舟行緩至日暮時以數人乘舟以數人登岸而行惟道路崎嶇又在黑夜之中行不數里即黑影模糊不知去向正躊躇間忽有兩人迎面而來詢以路逕並請其向導佐以酒資三百文於是鄉人喜諾至時已夜半矣張君在該處曾遇蔡會長同族某君話談一夜迨天明偵察毫無影響僅有一鉅舟停泊該處見彼等來即掛帆而下衆頗疑之後詢土人知爲某貨船遂駕舟而返詎歸後即有人在各機關郵函控告始尚不知何人所爲繼而證明西路商團之函卽係若輩所爲也 
當未開會時方蔭堂忽然到會帶領店夥司夫多人在會塲門外即由會中質問方蔭堂謂今日到會爾帶許多司夫來是何居心方詞窮無以應忽外面一片打聲四起而一般着短衣者以白巾爲記聞聲蜂擁而至於是極力攔阻當場拘獲二人訽問何人呌爾在此打人該二人則曰係方韓兩老板呌我們來的我們不知方韓老板私買東糖若是知道爲這個事我們斷斷不來的還要痛打他一頓衆聞此言以該二人尚有良心遂令釋出而方蔭堂韓碩甫王福田等則早已抱頭鼠竄而去矣 
至五時許始正式開會由程副會長主席報告學生聯合會來質問二五案并西路商團來函張君佩廷復伸前說聲滬俱下旋會場衆人要求蔡會長出席答覆質問蔡會長即出席答覆尤衆所請惟說者謂蔡會長太忠厚故若輩敢演此種怪象後議决各案均由蔡程兩會長簽字擔負完全責任遂散會時電燈已大明矣 
另一報告云皖省商會前於皖垣設立維持國貨檢查所西門外榮太和方復泰益泰興正和祥等店本係陽奉陰違嗣因檢查綦嚴不利於己遂揑函報告來所謂某處有劣貨若干某處若干俾檢查員星夜奔馳一面復以鄉民具名控檢查員在鄉開槍示威擾害治安等情逕呈省長公署及八路統部希圖陷害方復太等復以西路商團團董名義召集團員欲以武力打消檢查所於商會之會議團董鳳岐山及團員均不贊成日昨商會開會時該店令夥友棧司等百餘人蜂擁前來迨開會檢查時羣向檢查員張佩亭程鳴鸞陳瀚泉傅順生等四人拚命一見張佩亭即同聲喝打時聖保羅學生及各界人士赴會鹽視者數百人羣起上前阻止旋有人聲言此舉係榮太和方復泰店東所指使後正式開會王式如痛切演說後張佩亭報告奸商等對於檢查員種種陷害情形聽者無不憤怒復由程先達提出各議案請蔡會長當衆宣佈蔡先不敢後知衆怒難犯不得不當衆承認議安如下（一）因韓碩甫方蔭堂王福田等帶領司夫多人蹂躪商會破壞公益擾亂秩序應即取消檢查　名目至於商會業董資格應由商會開董事會　　　公决之（一）議决檢查所永遠存在（一）議决嗣後　於檢查的一切所件概由蔡會長程副會長共同　　完全責任（一）議决檢查某貨一律焚燬焚燬日期另　　决　　（一）議决以陰曆一六兩日爲檢查　常會期 
更據學生　而報告皖省商民素甚和睦近因提倡國貨　　商　　月初　會議立檢查所舉檢查員於貨船抵埠時檢查有無某國貨入境日前竟有方復泰號連運大宗日貨爲檢查員檢出充公商民意見由是而生日昨商會開會時該號即約同益泰興正和祥等店邀約店司及遊民百餘人到會意欲以武力取消檢查所并毆打檢查員張佩亭其時學生團及多數愛國商民咸抱不平於是呼打之聲震動耳鼓一班游民見勢不佳盡行逃去惟該店役司尚持横不退羣起毆繫後有全省學生聯合總王式禹君出爲排解并向衆磕頭衆始息爭王君比即登台演說勸商團　除意見一致對外並云國家存亡在此一舉若國亡家亦難存語多沉痛繼乃振鈴開會由副會長程鳴鸞報告各地函件有日前檢查海參及洋紗請審查辦法又由中路商團團長張君佩亭提出質問（一）蔡會長能否擔任維持檢查所完全負責（二）方復泰益泰興正和祥司夫蹂躪商會如何辦法（三）取消韓碩甫（益泰興店東）方蔭堂（方復泰店東）王福田（正和祥店東）等檢查員及商會業董以示懲戒衆鼓掌贊成由該會正副會長宣告議决蓋章備案搖鈴散會 
[漳州發現紅巾匪]  
　　閩省漳州陳競存以近來南北和議停頓恐北軍侵越境界紛紛遣兵添防以厚兵力正當軍事倥忽之際忽有紅巾匪發現漳州商民竟有搬眷來厦者據聞十六號漳州東門突有紅巾匪入城共三百餘人首紥紅巾肩貼紙符口中亦含紙符衣服不整狀類鄉人均持舊式槍刀其首領姓蔡年近七旬鬚髮皓白左右二人各持大黄旗一面一書玉皇上帝一書蔡大元帥字樣沿途呐喊謂余是大仙下降誅鋤惡官於救爾凡間小民爾等商民切勿驚疑我所帶神兵均是不怕槍刀商民聞之初以爲顚及見其黨羽衆多始知爲匪相率閉門未幾匪至道口街陳總司令聞報立遣軍人將該匪驅出城外並令城内不准開槍以驚商民俟趕至東門外曠地始開機關槍轟擊斃匪數十而蔡大元帥乘隙拚命逃竄各匪徒亦如鳥獸散同時西北兩門各有匪徒百餘人其裝束與東門之匪同沿途騷擾亦被軍警擊散　匪徒被擊斃後紙符猶含在口中陳總司令旋下戒嚴令四城門及各要道均有軍警持槍站立並遣偵探　出查拿餘匪而城内外商民驚恐猶未已也 
[杭州快信]  
　　敎育廳訓令本省中等以上各校現雖在放假期内各校學生仍宜在家温習課業愛惜不陰以求進益况前此激於愛國熱誠有停課請願之議學業抛荒誠所不免尤應黽勉自修亟亟爲補償之計國家根　大計厥惟興學育才該生等旣抱愛國熱誠即當及時勤學勉愛成材爲社會之中堅備國家之任使云云 
杭州中國銀行行長蔡元康前日因維持則例事宜由滬言旋後即與副長（兼杭總商會副長）金百順起程赴京與各股東及財政部接洽一切 
岱山鹽　彈傷漁户多命案風潮甚烈蔣運使已商請米統領親往查辦於昨星夜兼程前往該營營長王德明（第十五營）有撤差查辦說場知事段某亦在被議之列 
督署副官處發起訂期七月十三日上午八時三十分假西湖忠烈祠爲已故一師師長童保喧開追悼大會已派副官張焯預備一切 
昨爲省長壽辰各屬僚致送厚儀概拒不納惟署中仍設筵欵待甚爲熱鬧 
松滬警察廳長徐國樑署滬海道尹上海縣知事沈寶昌昨俱乘早車來杭祝齊省長壽 
[南京快信]  
　　北代表汪有齡江紹杰今日乘車南下聞並不在寗耽擱即日赴滬 
李督與鄂督王占元贛督陳光遠會銜電東海請勿徇一派之意阻碍和局進行並對於政局亦多所論列 
唐少川昨有電致李督表示對於所提八條略示讓步程度聞李督已電津商朱桂莘賡續進行和議 
南京學生聯合會聯合各界擬電政府請解散安福俱樂部聞日有十二公團簽名蓋章此電不日拍發 
院電各省籌備慶祝德簽字協約成功典禮軍民兩長諭飭省警廳長王桂林籌辦 
海州鎭守使白寶山電軍民兩署報告灌河口日艦已開赴靑島 
灌雲縣各界控陶知事勾通奸商運米出洋電日來又到十餘起 
孫繩武許長清等組織耀華玻璃瓶罩公司已在十廟口狀元境兩處設立籌備處 
赴日考察染織博覽會委員季新益諸人龍均已回國昨日晋謁齊省長禀報考察情形 
財廳委斌術赴江都守提國省兩稅 
本月份軍費昨已由財廳解送軍署核收 
皖南鎭守使馬聯甲日前因改編新舊安武軍事赴蚌晤倪嗣冲茲巳事竣過寗回蕪聞安武軍定七月一日實行改編爲十混成旅 
江浙水利聯合會王會長函邀江浙兩省水利機關人員在蘇州開會蘇水利協會會長韓國鈞黄以霖特派本會職員陳伯盟朱紹文宗嘉祿董永成於二十六日赴蘇與會聞定七月一日開大會討論太湖全部水利關係 
地方通信 
[南潯]  
　　南潯之慈善事業　南潯爲湖郡名鎭惟尚無醫院當地龐萊臣張石銘兩君特捐巨資在宜園東首龐氏義莊後籌設醫院一所命名潯溪醫院規模甚爲宏大院址地基約三十餘畝連同洋房樓屋十餘幢醫院裝修及購備醫學器械統由龐張兩君擔任並願年出四五千元充院中常年經費推吳彦人君爲院長周君常君爲主任並挽人向上海寶隆醫院聘請德醫何鶴佺君來潯擔任診務何君爲同濟大學畢業生該院用具藥品除由上海辦理者已陸續到潯外尚有直接向美國定購之大宗器械未曾運到龐張兩君以天氣已熱時疫必多主張於七月一日先行開診並於逢三逢八等日定貧病旋藥之期待美國器械到齊布置完備後即擇日行開幕禮届時必有一番盛况也 
[泰興]  
　　泰興商會誣民爲匪　泰興商人近日販運東糖數百包致被國民銷毁數十包乃商會副經理茅某於事後朦電省長誣民爲匪徒其電文稱學生集會演說抵制日貨匪徒乘機暴動毁棄國貨請飭縣嚴緝法辦以安商業等語學界聞之大爲憤憤田學生聯合會通函各團體聲明眞相現蘇省議員蔡鈞樞已電泰興縣知事請爲持平辦理其文如下　泰興王縣長鈞鑒請轉敎有會商會農會均鑒報載邑商販運東糖致爲國民銷毁事雖激烈實出愛國熱忱潮流所趨不容遏抑乞持平辦理以靖人心江蘇省議員蔡鈞樞叩 
[延平]  
　　紳商學農界之大會　南平縣紳商學農各界於十九日下午四時假福音堂開國貨倡導會届時到者千有餘人除各學堂職敎員全體及學生代表一人外惟商民最多林仲衡報告宗旨後公推鄭鼎銘爲臨時主席宣布仿照上海十條辦法衆鼓掌贊成林式如曁某學生（自省返延）商界代表天泰成演說後推舉維持員十人章雲漢林昇平（紳界）鄭元動陳德章（學界）劉士泉林東芳（商界）林禮銈（農界）方新（工界）林 
禮銓蔡國望（敎界）幹事葉玉瓊文牘陳耀煌書記程昌振庶務許廷模散會已八時矣是日致電福建督軍兼省長云黄瞻鴻毆斃學生自殘國脈爲虎作倀人得共誅懇請正法以抒民憤 
雜評一 
[圓滑（默）]  
　　魯代表日向政府索不簽字之證據而政府日以圓滑之詞敷衍搪塞其實不肯以不簽字之證據示民即其無决心不簽字之證據也推彼圓滑之用意一以將來可諉簽字之責任於專使一則簽字之期已迫挨過此期即爲成事不說雖反抗亦無如何也然而簽字與否必有指示專使之責即政府之責國民不能不還問諸政府且簽字以前國民已有不承認之表示簽字以後國民豈遂能默無一言則政府仍將不了是故政府欲以圓滑之手段巧避難關者不亦大愚也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各團體電阻德約簽字]  
　　商業公團政北京電　（其一）北京大總統鈞鑒德約關係存亡國民奔走呼號均主不簽字而政府依違其間誠不可解近聞安福派把持政局搗亂金融憑藉外力獨主簽字並有王揖唐於簽約後出組内閣之說挾外人爲後援置國家於不顧喪心病狂莫此爲甚鈞座若不尊重民意拒絕簽字則全國人民憤激之餘恐有更甚於罷市罷課罷工者務乞毅力主持勿爲所愚迫切上陳伏惟亮察上海商業公團聯合會叩沁（其二）北京國務院龔代總理鈞鑒德約不簽字爲全國人民所主張安福派挾持外力獨主簽字喪心病狂莫此爲甚錢閣已去王閣未來明白如公何必甘爲人用致成千古罪人實爲公所不取幸乞尊重民意拒絕簽約爲國計亦爲公計也敢貢忠告惟希亮察上海商業公團聯合會叩沁 
商帮協會致巴黎專使電　巴黎和會中國陸王顧專使鑒對德和約如靑島不能交還萬弗動易簽字全國商民當爲後盾務祈毅力抗爭堅持拒絕以保國土而安人心不勝迫切盼禱之至旅滬商帮協會全體叩感山東協會致巴黎電　巴黎和會中國專使鑒今日開國民大會議决拒絕簽字務請死力堅持否則國民必有以對公等上海山東協會叩感　又致各省電云各省議會各學校各公團各報館均鑒今日開國民大會到會者萬人議决拒絕簽字及廢中日間一切不平等之條件尊處速開國民大會對此二事一致主張上海山東協會叩 
校友聯合會籌備處致巴黎電　巴黎中國公使館轉陸王顧施魏各使鑒和約關於膠澳及山東三條國人誓不承認乞堅拒簽字（按右電於二十七日晚用英文譯發） 
[山東協會聲討安福部電]  
　　其一　北京大總統鈞鑒安福部假民意機關爲搗亂武器倒行逆施日甚一日國人憤激大亂將起乞鈞座毅然獨斷解散該部將該部議員一律取消勿袒少數私黨逆全國民意也上海山東協會叩 
　　其二　北京國會山東議員均鑒段氏禍國天怒人怨大局垂危尤復倒行逆施怙惡不悛而推波助瀾安福系實成其惡國人痛心疾首聲罪致討他籍議員無論矣諸君隸該系者久被利用今桑梓淪亡尚無動於中乎縱不惜自身名譽獨忍奴隸子孫乎國危矣勢急矣諸君盍即脫離安福系爲挽回名譽歸見鄉里計耶同人以鄉誼關係爲最後忠告何去何從惟諸若擇之上海山東協會叩 
　　其三　北京山東會館並轉山東請願團均鑒外交失敗鄉邦傾危推原禍始寶係安福部助惡該部不恤國亡搗亂日甚凡有人心莫不痛恨諸君務向政府要求解散該部並勸我省安福議員即日脫離勿供利用爲他省倡除電請總統及國會同鄉議員外尚希一致進行救國救鄉上海山東協會叩 
[公共體育場今日之大會議]  
　　和約簽字問題迫在眉睫滬上各界已由上海學生聯合會發起定期今日下午新鐘三時在西門公共體育場開露天各界聯合大會討論一切對付方法届時風雨不改其所發通告如左　敬啓者茲定於月之二十九號（星期）下午三時（新鐘）在西門外公共體育場開各界聯合大會風雨不改望我各界同胞准時到會爲要 
[汪江兩氏來滬之任務]  
　　平和通訊社消息云北代表汪有齡江紹杰兩君已於今晨抵滬均庽德華銀行聞與唐總代表約定於明日下午五時往訪談話有人見之曾詢此次南來之意味據云和議停頓已月餘之久不知南方對於和議之狀况如何及對八條能讓步至若何限度特爲視察一切以便將情形報告於北方當局如經當局認爲可續開談判則北代表將全體南下繼續開議云 
[美人擁護言論自由權]  
　　中美新聞社譯大陸報社論云工部局已宣告定七月十日召集一特别納稅人會議討論工部局附律之修正各條内有一條規定上海中外各報須向工部局領照該局有權於任何時禁止各報登載該局視爲不應登載之事物換言之以後上海不論何國何種之報紙在危機時代將由工部局董事九人操其筆政租界輿論將爲該董事部中之多數五人所操縱此事今將山納稅人判斷此種主義現世界各國中惟日本有之德國已不復有今應否存在於上海租界吾自由國之人民應否來至上海後即抛棄其根本權利之一又上海在中國爲泰西文明之模範今應否以中古時代之精神表示於華人此皆須我納稅人判决之者也 
該社又載美商會致工部局函云上海工部局秘書鑒本會得悉貴局將提出一修正附律於納稅人會議規定報紙與印刷所均須領照該提議已見二十六日貴局公報查此次條例違反美人主義吾美人不能贊助之茲請注　意美國憲法修正條件第一條云（國會不得制定凡剝奪言論出版自由或人民和平集會及呈請政府賠償不平之法律）美人以爲言論自由出版自由爲美人自由之保障故凡有剝奪此自由之企圖美人爲自保並保護華人計必反對此律一經實行後工部局及巡捕有全權隨時可以藉口有違此條例禁止任何美國之印刷品且此種報紙印刷所領照之議在公共租界實行不啻對於上海各報紙及印刷品施行永遠之官府檢查從此少數當事者可有全權隨意禁止中外報紙及各種印刷品他人亦不能反抗但貴局當知上海爲中國發行印刷品之中心點如果上海報紙受箝制實於全國印刷事業及中外實業並上海商業皆有影響再印刷事業在中國十分重要今一旦取締之實可制中國之死命本會爲上述各意見願貴局明白吾人所言實可代表上海及中國全境自由人民之輿論總之此議有關人民自由請注意爲要上海美國商會書記包專爾謹啓 
英文滬報云紐約晚報施格士氏爲美國重要新聞家之一今聞報館領取執照之消息表示其大驚異以爲大半盎格魯撒克遜人所組成之工部局今竟擬施剝削報紙自由之行爲其言曰何謂乎使上海報紙領取執照乎曷不謂合潮汐領取執照乎此間居民各國皆有須知倫敦或紐約所不應行者不當行於上海報紙之有責任者平時無須箝制即戰時取締報紙自由之種種方法除軍事者外終無效果上海工部局宜一再思之勿遽妨碍洋文報紙之自由如執照辦法意在華字報紙則其結果有損無益徒助通商口岸外之官僚實收箝制人言之功效耳就經騐證之譭謗事件儘可按法辦理法庭可得管理之若使少數之人手握權力以箝閉人口則在余觀之徒使事愈糾紛耳上海事件與公共對於穢行之態度在局外人稍一瞻顧即知其中不乏可加批評之處若以利器置諸當道之手容其用此利器以禁阻批評豈得計哉有若干人似因近示威運動而有所懼今乃意圖報復須知鼓勵過激主義之最好方法卽在提倡威權之濫施與縮小自由報紙之權利也云云施格士氏明日赴馬尼刺此後將游香港或往澳洲一行據施氏云渠見近日之運動與華人公民之宣告獨立頗深感印云 
[全國學生聯合會消息]  
　　上海全國學生聯合會昨接山東各界請願團張敬承等來電云上海全國學生聯合會并轉各轉體鑒本團請願拒絕簽字廢除高徐順濟路約懲辦國賊各節個日面總理對第一條允電專使如山東問題不能保留則拒簽德約第二三條亦允酌辦繼見總統主張從同及奉院批則含混搪塞頓食前言似此政府毫無誠意山東問題顯已絕望同人等雖誓死以爭亦恐無術挽回伏望聯合各界遙爲聲援和涙陳詞翹首以待山東各界請願團張敬承等叩昨日該會接電後卽將原電抄送滬上商學各界並附函聲述請爲一致後援 
[上海學生聯合會消息]  
　　昨日（星期六）上海學生聯合會在事務所開交際常會討論一切進行事宜首由主席桂君報告略謂近來提倡國貨頗形冷淡擬再行鼓勵人心庶幾衆志成城前途或有希冀次由各校代表報告調查日貨情形寰球代表提議調查部須與商業公團聯絡一氣庶幾不致隔膜將來調查種種當較便利後經衆贊成通過主席桂君又報告美國某名人今夜在靑年會演講凡欲知友邦公正之言論者皆可往聽 
[旅滬美人慶祝獨立節預誌]  
　　英文滬報云本年七月四日爲美國第一百四十三週之獨立節旅滬美人今已從事預備慶祝其慶典程度如下午前美總領事在署招待中外官場而美人俱樂部自十一時至午後二時亦開招待會午後舉行棍球比賽會此後五時至八時可倫比亞俱樂部茶會晚間禮查旅館舉行大宴會跳舞會云 
[一週間之金融狀况]  
　　調查六月二十三號至昨日止滙豐等銀行從美國等埠運來大條銀一千三百餘條國内去銀來洋亦頗暢旺蓋此星期内英美法等國購進絲茶與蛋黄蛋白等土貨出洋者約值銀五六百萬兩於是銀與洋之用途均見緊急茲將逐日進出口細數錄後（二十三號）交通銀行從南京來新幣八萬元又天津來洋五萬元中國銀行亦由南京來國幣八萬元交通銀行裝赴天津去銀七萬兩又南京去銀六萬兩本街各錢莊裝往杭嘉湖洋二十萬元又蘇州常州去洋十萬元（二十四號）鹽業銀行由南京來洋五萬元中國銀行亦來洋八萬元又寗波來洋八萬元交通亦由南京來洋八萬元中國銀行裝往南京去銀五萬兩又交通去銀六萬兩又鹽業裝去銀五萬兩（二十五）道勝銀行由俄公司輪船　來大條銀二百九十二條中交兩銀行由南京各來新幣八萬元交通裝南京去銀六萬兩中國銀行亦裝去銀五萬兩本街各錢莊裝赴海門南通州去洋三十萬元（二十六號）交通中國兩銀行從南京各來洋八萬元交通又從天津來洋三十萬元又裝去銀十五萬兩又裝南京去銀六萬兩中國銀行亦去南京銀六萬兩本街各帮裝赴内地去洋二十五萬元（二十七號）交通銀行又從天津來洋十萬元又漢口來洋五萬元又南京來洋八萬元中國銀行由寗波來洋十萬元又天津來洋十萬元又南京來洋八萬元中交兩銀行裝南京去各銀六萬兩本街裝蘇州來洋十萬元又硤石去洋五萬元又杭州去洋十五萬元（二十八號）滙豐銀行由花旗公司輪船儎來大條銀五百二十五條又道勝銀行四百九十條中交兩銀行各從南京來國幣八萬元交通銀行由天津來新幣十萬元又裝南京去銀六萬兩中國銀行亦去銀十一萬兩本街各錢莊裝赴嘉興平湖去洋三十萬元 
邇來銀圓因墨洋已無　源且唖爛等洋燬去者甚多故我國天津南京等埠造幣廠日出國幣二三十萬元尚不敷全國之用洋釐之價一時尚難平復此一週間最小之價二十五號與昨日略回牧盤爲七錢四分零八七五 
銀拆自罷市復開之後常在三錢之外緣國内國外現銀枯涸已久滬上之現銀全恃外洋之大條銀及廢洋鎔化寶銀但造幣廠月需現銀四五百萬兩之多是以銀價日高銀拆難小也 
鎊價自二十四號午刻改縮半辦士計五先令三辦士半以來未有變更大條銀亦自二十七號改縮六二五計五十三辦士七五昨日未有來電據云中國銀行亦在産銀各國購買大條銀且關於歐和簽約問題日後之銀價必有大變動云 
驃金市面七月份之價略爲起色蓋各外國銀行結遠其先令者不肯放長設或有之亦祇一二五至二五之問惟逐日情形已載本報商務欄故不贅述 
現貨赤條自匯豐末次售出盎斯金價銀二百十五兩（每十兩）之後迄無大宗來源况恒孚泰亨源永豐餘銀樓與同豐永大豐永等金號門莊飾金價大跌之際逐日銷數之暢旺爲數年所無以致二十五號原盎斯金頓漲至二百三十餘兩二十七號又漲至二百五十六兩蓋此次盎斯金成色頗足業此者莫不爭購昨午收盤爲二百五十二兩 
昨日星期六調查中外各銀行所存銀洋確數如下 
來加利存銀一百五十萬洋七十一萬匯豐存銀五百五十五萬洋七十五萬大條銀五百三十七條道勝存銀二百四十八萬洋四十一萬又四百九十條通商存銀五十萬洋六十萬東方存銀一百二十九萬洋二十六萬華比存銀五十七萬洋十七萬花旗存銀一百三十萬洋三十萬大條銀五十六條和　存銀十七萬洋七十一萬中國存銀一百零三萬洋二百三十萬交通存銀四十四萬洋一百十萬有利存銀四十三萬洋二十萬中法存銀九十八萬洋四十三萬友華存銀三十萬洋八萬菲律濱存銀二十萬洋五萬各錢莊存銀一百九十萬洋五百萬 
[西報紀金融消息]  
　　字林報紀本埠銀市與匯兌情形云本星期杪上海共存銀二千零四十七萬五千兩洋一千一百七十萬元大條銀一百六十七條中國各銀行所存之銀二百七十萬兩洋六百三十九萬元亦在此數之内中國各銀行現無大條銀本星期内舊金山運到大條銀九十八條海參崴運到二百九十二條有紋銀七十一萬兩運往南京造幣廠又有三十七萬兩運往天津倫敦大條銀價由五十四便士七五落至五十三便士七五美國電報約七日始可傳達故該處最近市况未悉匯兌率已隨銀價低落一便士購遠期者頗多銀行輒不願賣出遠期結價殊見低落惟現賣者仍可較近期所可得之價率高一二便士近因罷市之故銀幣之需求大增外國銀行所有之墨幣殊不敷用中國各銀行公布嗣後墨幣與華幣同價華幣今可作爲上海通用之幣矣所惜中國造幣廠所鑄之幣成色不一若無墨幣與之競爭恐此後所鑄者尚將劣於今日也 
大陸報云花旗輪船公司之愛瓜多號即日可以抵滬該船載有值美金一百五十萬元之大條銀 
[華僑聯合會關心寗學界]  
　　前寗垣學生被軍警蹂躪本埠華僑聯合會曾電詢李督軍經復電否認繼復電詢省長茲將往復電文錄下（華僑聯合會致江蘇省長電）省長鈞鑒前電呈秀山督軍詢寗垣軍警蹂躪學生當荷賜復云並無其事且言倘查有蹂躪情事從嚴懲辦敝會異常感頌繼聞寗省人言蹂躪學生非軍人而實警兵主使之者省長非督軍也且曁南學校華僑學生有被警察毆辱者夙仰省長以保護華僑爲念倘對於華僑學生而毆辱之保護未見諸事實而痛苦且先及其身本年二月大總統命令保護華僑之謂何伏乞明白賜復以釋疑慮華僑聯合會叩（江蘇省長公署復華僑聯合會電）來電具悉前次寗垣罷市期間警廳行使職權係爲保衛地方公益起見所稱蹂躪學生情事本公署正在飭令查辦以明究竟至曁南學校前經派員前往慰問報稱各學生安堵如常並已一律上課江蘇省長感 
[浙省廢除繭行制限之反響]  
　　國貨維持會昨上農商部電云農商部鈞鑒敝會迭據江浙綢業各團體紛紛函陳浙江省議會議决廢止浙省限制繭行條例各屬紛紛請領繭帖增添繭行繭子出洋日多綢業原料勢將垂絕千百萬機工無以爲生以致絲綢業工商恐慌萬分等語竊查蘇浙國貨以綢緞爲大宗兩省機織原料十九取給浙絲一旦取銷條例漫無限制實業民生大受影響務請大部迅予電咨浙省長停給繭帖仍照原案限制以維實業而顧民生無任追切待命之至上海中華國貨維持會叩 
[江南造船所近訊]  
　　江南造船所近因承造美國運送軍艦現先訂造三艘每艘各長四百英尺惟製造此種大號軍艦須有鉅大工塲是以商借兵工廠之西砲台一帶餘地爲造船工作地點刻正配料動工又製船中機器等件皆須佐以電力方能節省人工茲值華商電汽公司改用交流電正在裝設電線之際故由造船所劉所長函致電汽公司請將交流電電線裝接至所以便造船時接用電力其電費當照定章計表算費昨電汽公司已飭工匠將電線接往江南造船所安置矣 
江南船塢現正材料儲足之時亟應派兵照料故由劉所長呈請海軍部撥兵來所駐防現聞海軍部已令調海軍陸戰隊第二營第六連連長陳德堃率領全連官佐目兵由京乘坐火車經秦皇島換坐輪船已於前日抵滬前往江南船塢駐防矣 
[財政廳令查卡員婪索]  
　　上海稅務公所近奉江蘇財政廳電令略謂本年六月二十日據江蘇陶業公會上海灰船公所電稱各卡照費迭經奉令禁革不謂蘇錫各卡需索更鉅不遂其欲乃以補捐爲詞勒令繳捐補票查窰貨石灰統年認定稅額不意沿途重征違法病商莫此爲甚乞迅電蘇滬各稅所嗣後不得需索重征以恤商艱等情查私收騐費前經本廳布告嚴禁在案今據電稱蘇錫各卡需索更鉅不遂所欲勒令繳捐補票果如所云殊屬不合合再電令各該局所長嚴行禁止母得任聽員役妄爲倘再有此等情事一經查出定惟該局所長是問 
[上海縣開征上忙之布告]  
　　上海縣公署昨發布告云案奉通令徵收錢糧將開徵日期及斗則銀兩布告祥報等因茲於民國八年七月一號即陰曆六月初四日啓征八年分上忙錢糧除呈報外合行布告仰縣屬地保業户人等知悉務各查明業田科則遵照後開細數於兩個月定限之内將本名下應完忙銀趕緊赴櫃完納於四個月之後加征十分之一與其限外完納不如限内完納爲便每完銀一兩折收銀元二元零五分每納銀元一元帶收征收費六分所有帶征海塘經費每忙每畝帶征銀幣一分每年上下忙合計銀幣二分自民國七年下忙起應以八年分上忙帶征完竣爲止又帶征學務經費忙漕並征之准則田上下忙每忙每畝各帶征銀幣一分有忙無漕之折田上下忙每忙每畝各帶征銀幣二分其餘帶征六磊塘河工經費以十八保二十九三十一等圖共二十二圖爲限帶征新涇港小黄浦河工經費以南二十四保方一方二等圖共四圖爲限均無關於全縣田畝業經專案布告帶征各項一律於糧串加蓋紅戳此外並無絲毫浮費凡各業户務各遵照　計開八年分忙銀分别科則每畝應完銀元實數上折田每畝應征銀七分一釐六毫合銀元一角四分七釐上折准田七分二釐七毫合一角四分九釐下折准田七分二釐七毫合一角四分九釐下鄉護塘外折准田七分二釐七毫合一角四分九釐上鄉田五分七釐一毫六絲合一角一分七釐上鄉得業蕩田五分七釐九毫八絲合一角一分七釐下鄉田四分七釐二毫五絲合九分七釐下鄉得業蕩田五分七釐九毫八絲合一角一分九釐下鄉護塘外准熟田四分二釐三毫合八分七釐下鄉草柴蕩准熟田五分七釐九毫八絲合一角一分九釐城濠基地五分五釐三毫合一角一分三釐新升上則田五分六釐六毫合一角一分六釐　以上各則田地每完忙銀一兩應納正附稅銀元二元零五分每收銀元一元帶收征收費銀元六分所有屯津蘆課學田等糧向係併忙啓征隨同征銀一律辦理並即知照 
[滬敎員之應受試騐者]  
　　上海縣知事公署昨發布告云案奉江蘇敎育廳訓令第一千零十二號内開檢定小學敎員委員會案呈查第二届小學敎員試騐檢定於本年七月二十三日借南京城内門帘橋省立第四師範學校開始舉行業經通令知照在案茲將該縣應行受試騐人姓名另單抄發仰卽查照單開姓名分别傳知各該受試騐人須於規定試騐日期前三日向本廳報到切勿遲誤至上届列入受試騐檢定在本届補行試騐各敎員母庸再繳檢定費其已繳者應俟本届試騐完竣後彙案發還並仰知照此令等因奉此合行布告各受試騐人知悉務於七月二十日以前向江蘇敎育廳報到聽候按科試騐母得遲誤特此布告（受試騐人姓名單）陳鶴書楊光照張霖郁恒培張鵬侯奇章俞元爵王臨泰錢桂馨葉伍朱久誠唐志鵬宋祖灝顧傳熙張士衡楊倬雲張翼錢文鰲李二白賈豐棨 
[松防司令銷假回松]  
　　松江防守司令王君前因丁憂請假一月回津辦理喪務現已假滿已於前日由津抵滬即乘火車赴松任事昨已具報護軍使署銷假矣 
[鐘表業組織鐘廠籌備會]  
　　上海鐘表貿易本爲全國之冠歐戰以前純以瑞士及歐美諸國進口貨爲大宗自戰事發生後歐貨來源頓稀日本乘機仿造於是該國出品漸占重要地位此次外交問題引起拒貨運動鐘表業亦同時加入特以消極抵制未易持久因由同業公同發起組織鐘廠籌備會以爲積極進行之預備昨假上海時計公司集議一致通過先設籌備處於該公司樓上以後每星期會議一次藉籌進行方針 
[愛瓜多號遲到之原因]  
　　英文滬報云花旗輪船公司愛瓜多號星期二日在神户靠　停泊起御貨物時碼頭上有日本苦力與扛夫若干羣擬登船美人船員阻之但日人不從擬向之衝進因是雙方相爭紛擾之際日人受傷若干日警適至當將美人船員拘去二人此爲星期二晚開事逾一小時警員知照船長若未先經許可未得開船因是之故愛瓜多號到滬較預定時間遲八小時此船本定於星期二夜半開出神户但因警察警告故遲至星期三晨八時始克起行被拘去之二美人仍在神户獄中以待審問衝突之原因大約可望釋放俟愛瓜多號他日田香港馬尼刺返滬時當可上船服役明日午後五時此船將由滬開往香港 
[紀兩救濟會之大宴會]  
　　上海慈善救濟會救濟婦孺會諸君昨日（六月二十八日）下午關鐘七時假座愛而近路紗業公所大廳欵宴中外人士西餐席平列爲三起椅位逾二百到者過半數亦一時之盛會也救濟婦孺會男女各生均從江灣冒雨而來男子黑衣黄袴作童子軍狀女生舞衣妃紅淡綠各半衣帶之色紅綠更相易置惟辨結一律皆大紅耳其演藝特色如十六男生八段錦之　力充足如十男生五色旂操雙手持旂之上下迅捷如九男生操唖鈴聲音動作之整齊如八女生兩分隊携手環行忽離忽合之蝶舞翩　如界畫藍斜條爲對角綫之白旂由六男生分兩組遙演旂語之揮展自如如行進徒手操之舉措合法無不中節如救護實習繃帶實習中脫操衣貫雙竿爲軟床之心靈手敏如潭腿之有拳術精神均令人鼓掌稱善演畢學生相繼演說孫朝全衣白色校服登壇謂我輩苟不遇會中援救今已不堪設想是會再造之德不殊親生之父母也周百川語清朗處尤動聽謂一切設施均賴經費以爲擴充他日本校工廠若能成立國貨若能益見推行皆出諸大善士之賜女生宋雲士演說云女子離父母其苦况更可想而卒能享完美敎育全賴諸善士諸會董之精誠毅力現在推廣工藝買地購屋俱成當務之急諸公熱心馬善想更有意協助也各生詞畢均以三鞠躬向臺下致謝復由男生三十六人合同唱歌向來賓席行三鞠躬之敬禮以上各節均由同會講師陳瑞岐君巡行臺畔任指導云 
[靑年會演講僑工成績]  
　　歐戰期内吾同胞往戰地工作者有數十萬衆成　之佳世界稱揚然得諸各方傳聞究未身親目覩夏賓曉君爲留法華工幹事員與我華工相處日久一舉一動無不深悉底藴茲公畢來華於日昨抵滬本埠靑年會特挽於今晚新八時演講歐戰中之華人功績凡欲知吾同胞活動於外洋者盍速往聽焉 
[靑年會中學畢業]  
　　靑年會中學向來祗有文科自前年添設商科一班至今夏已届初次畢業之期日昨與原有文科生同時舉行畢業禮惟因在罷課期内並未柬邀來賓僅由校長朱樹翹致以訓詞茲將畢業諸生姓名列後（文科）尤敦陸陳壽蔭張廞施彬元張籌康林翼民馮道德胡開基周永良林江慶（商科）陸絜高日權２鄭志杲鄭錫濬周淵泉張壽芬馮其昌楊雨生劉植夫林餘慶唐昌年嚴良鑅周志伊伍子釗（國文科）薛福男尤敦睦葉椿李斯藩俞百慶吳士達周永良周志伊伍子釗 
[民生女學添設暑暑假補習班]  
　　法租界霞飛路民生女學曾於去年暑假期内開辦補習班當時中西女塾等各校學生前往補習者頗多現聞該校於今年暑假期内仍須舉辦并將添設義務班以授長年失學及無力求學者云 
[守眞中學舉行畢業式]  
　　六月三十號北四川路一百零六號守眞中學及柏美蘭女塾行暑假畢業禮守眞中學畢業生爲邵棟臣周昌濬姚文彩余金發陳種樑蕭約翰柏美蘭女塾畢業生爲譚素珍譚妙珍譚愛珍陳妙娟葛秀娟張賽英 
[武術傳習所消息]  
　　江蘇省敎育會國技研究會暑期武術傳習所增設體育原理一科現已請定靑年會體育主任郝伯陽擔任武術敎員劉笑君程錫三已於昨日到滬劉君爲南京高等師範體育專修科敎員程君爲山東武術傳習所敎員又高師武衛敎員干振聲因反魯一行不日料將南下 
[培本學校暑假]  
　　閘北寶山路願福里培本學校昨日上午十時舉行暑假休業式各敎職員均到校相繼訓勉暑假期内上午爲學生補習二小時下午該生等自組販賣團爲異日經商之練習秋季開學己定陽曆八月十一日聞該校暑假期内尚須添招新生六十名减收學費以冀推廣 
[基督徒之演講會]  
　　基督徒救國團學校演講每日四時半在靑年會殉道堂佐以中西士女音樂班藉助興趣每日蒞聽三四百人連日　請蔣夢麟君論靑年之責任（昨日）黄韌之君論敎育曹及與人民生活爲當今之急務並主張先從本埠各校擔任分區開辦以調查户口確數爲入手方針佈道團露天宣講部則於明日（三十號）午後出隊在中華公園開講救世之眞道云 
 
 

Page 11

 
 
[利綏艦長請假派代]  
　　利綏軍艦艦長吳廷光現囚患病呈請海軍總司令給假兩月以資調養藍總司令據呈後以該艦現已派定爲黑龍江江防軍艦該艦長吳廷光旣因患病准予給假醫治惟該艦開行在即艦長職務未便久曠是以特委本署一等參謀官王壽庭兼代利綏軍艦艦長職務王參謀奉委後己於昨日到艦視事呈報到署藍總司令當即轉報海軍部備案矣 
[洋槍會賽射月杯]  
　　上海洋槍會本月份月杯比賽已於二十六號（星期四）在靶子塲舉行是日所射二百碼最小半人身靶每人試槍一響賽槍十響適天氣頗佳與賽者共有七十餘人分作甲一甲二及乙丙丁五班甲一班愛雪雷與林克司脫二君分數相同各得四十五分又丙班那雪敢與方液仙二君分數相同各得四十三分比較最後幾槍以林方二君稍弱致被愛那二君獲勝聞三十號星期一尚有快槍比賽奬品係該會書記員高拉沙君贈送除會員外萬國義勇隊員亦可報名與賽 
[郵局滙費低減]  
　　上海郵務管理局現經規定自七月一日始開往本省各處之滙票其滙費每元祇收半分滙往他省各處者亦大都每元祗收一分並聞該局於匯費一項訂有細目欲知詳情可向該管理局或該區内各郵局探詢一切 
[衣業同志會成立]  
　　昨日（二十八號）下午二時綢緞顧繡壽衣行頭新衣五業聯合同志會在軒轅殿開成立大會同業及各界代表到會者有千餘人之多會場幾無容足之地先由主席莊鏡蓉報告開會宗旨繼由書記鄒雲菴報告經過情形主計虞南魁報告提倡國貨繼由救火聯合會會長毛子堅國貨維持會會長王介安等相繼演說後由該會全體公請毛子堅王介安兩君爲名譽董事當衆面允散會己五時矣 
[紹興戲園查封抵欠]  
　　西門外方板橋華園茶館前由李維源與毛思義合股開設紹興戲園因毛虧股停演經李控由地方廳判决確定於昨飭承發吏往華園執行查封内有戲衣四箱現爲繼續開演寗波灘簧王姓借用經王商之原告不允租借故將戲衣等一併查封 
[吳淞關移解獲案烟土]  
　　江海關稅務司賴潑洛君昨接吳淞分關大寫雷定君解送前日在淞口徐合泰牛莊船艙内查獲之雜土二十餘兩請示核辦賴稅司即將此項雜土存關以便彙案銷燬 
[水警油修師船]  
　　江蘇水警第二廳所轄内河水警各師船共有四百五十餘艘每届夏季應由各該隊長查明送蘇油修前日趙廳長以現届夏令船隻湘修期内所有各河道之游巡師船仍當換班巡查以重防務特分令所部第一二三各區長轉令該管各隊長迅將應行油修之師船輪流駛蘇修理以便挨次飭令興修 
[會社改良會歛錢發覺]  
　　湖北人黄師仲李齊民等串同租賃法新租界白爾部路吉益里二十二號門牌房屋一幢門首懸有全國會社改良會籌辦處等字樣即假該會之名向各機關各居户誑騙洋銀爲數不資事爲法捕房探目沈德福包探任水揚查悉禀明捕頭以黄等實係欺詐取財即飭該探目等前往該處將黄師仲拘獲抄出證據甚夥解入捕房後詰其李齊民匿跡之處黄稱李昨晚至墳山路某號門牌雉妓院内現在是否聞風逃避不得而知捕頭又飭沈探目前往該妓院内查獲帶入捕房捕頭諭令一併管押聽候詳細錄供解堂訊辦 
[汽車撞傷行人]  
　　汽車未某甲前日下午駕車至法租界大馬路吉祥街口適有鄉人某乙在馬路上行走致被撞倒輾傷脚骨後由巡街捕到來抄獲該汽車號碼一而將受傷人車送捕房飭送醫院醫治聽候傳解法公堂訊辦 
[王阿大急病身死]  
　　李瑞海前曾扭控王阿大以有毒方糕送與伊子阿興吃食意圖謀害當經警區函送法庭訊供一過據王供常熟人在四川路厚德里四弄小張所開成衣店爲夥餘供語無倫次問官以其形似神經病判押候查明再核王自收押以來前日忽染念病山所報告地檢廳立送新普育堂醫治無效延至昨晨氣絕由該堂以電話通知到所下午圓檢察官毛檢騐員等蒞堂騐明委係因病身死旣無家屬著即塡明屍　由堂棺殮 
[曾德發投浦遇救]  
　　少年曾德發昨晨在外白大橋投浦自　當爲水巡捕房巡船查見設法救起送入捕房經梅捕頭向之研訊據稱寗　人今年二十歲向在漢口伊之母舅張金寶處舅母在上海盆湯弄橋泰安里五十七號此次泰舅父之命托帶洋一百五十元送到舅母處乃乘輪　滬之時其洋悉數被賊竊去因此無面往見不得已出此下策捕頭得供着備文送往地方廳請爲安揷 
[公共公廨訊斷日人被毆案彙誌]  
　　日本人片岡恒雄於本月十號雇乘王金林之黄包車經過滬西小沙渡路蔡家宅左近被該處鄉民疑係置毒結合多人將黄包車搗毁並打傷該日人由戈登路捕房將片岡恒雄送請醫院瘵治復飭華探目陳永康包探毛伊文西探目貝麟前往出事地點拿獲蔡炳華蔡掌全張掌福三名解經公共公堂諭着收押候原告傷愈補提人證再核該日人現在傷已平復昨晨由捕傳同原告及見證王金林將蔡等三被告解案請訊先由中西探目上堂稟明案情次據原告日人及見證黄包車夫王金林上堂供述當時情形又據戈登路捕房捕頭（楊）上堂　稱當時遇見原告日人被人追逐將其救出派探拿獲三被告云云詰據蔡炳華供住居蔡家宅以農爲業當毆打日人之時我在河沿淘米並不在場等語蔡掌全張掌福二人均供當時並未隨衆打人並同延律師代辯張達卿襄讞與日林副領事得供判蔡炳華押西牢二年蔡掌全張掌福各押十八個月又日人格拖與米納拉於本月十六號在公共租界新閘路被人指其散放毒藥羣與爲難經一千三百零八號華捕唐以柔查見上前驅散衆人並將常州人耿仁用及寗波人包長林拘解公共公堂訉押在案昨經中日兩讞員提訊判耿包兩人各押西牢十八個月 
又日人近籐於本月十四號在虹口歐加路被多人指其散放毒藥攢毆之下復擁入附近四百六十二號門牌該日人所開店内將器具搗毁事後近籐報告哈爾濱捕房派探葛祖元尤雲卿嚴阿慶探目劉森堂及八十四號西探目鄧前往查獲向爲皮匠之李根寶張元讀兩名解經公共公堂訊押昨晨由捕傳齊人證將張李兩被告解廨　訊中日官判張李兩人各押西牢十八個月 
[魏榮昌判押西牢二年]  
　　寗波人魏榮昌串黨揑造三星公司名義用久和錢莊僞莊票向公共租界九江路日商大昌洋行騙取值價洋五千四百四十二元之紙貨潛匿某旅館被總巡捕房華探范德孚尤阿根查悉將魏拘解公共公堂諭令收押候吊贓澈究在案茲經范探吊出原贓傳同原告大昌洋行夥友將被告於昨解請公堂訊辦經中日官訊實判魏押西牢二年贓給原告領回 
[李鳳池判押西牢三年]  
　　滬西澳門路日商第五紗廠經理某日人偕夥華人吳萬章指控搖紗間工頭湖北人李鳳池於本月八號夜藉故吵鬧煽惑工人罷工等情業經戈　路捕房派探毛伊文將李拘解公共公堂訊押候量在案昨晨經中日官飭捕將人證並被告分别傳提至案逐一訊誥之下判李禁錮西牢三年 
[烟草公司與烟紙店之訟案]  
　　南洋兄弟烟草公司在公共公廨呈控愛多亞路公和祥德泰福州路沈宗耀漢碧禮路老震大嘉興路德大祥蓬路德大生北河南路陳義成等七家烟紙店懸掛不賣南洋烟草公司之貨損害營業一案昨由捕房將各該店經理沈宗耀陳瑞寶陳錫鈞萬成祥沈生法陳長榮童生德等併傳到廨請究原告延羅傑哈華托等律師到堂即據羅傑律師投案譯稱被告等均懸掛損害原告營業字句之旗幟今將句語譯成中西文請察惟查此種旗幟大小相同顯係有人主使故意妨害原告營業被告等違犯刑律應請訊究堂上命傳沈宗耀至案羅傑律師向沈詰問南洋兄弟烟草公司之貨是否國貨沈答稱是並據被告等所延之代表禮明律師詰據沈稱此項旗幟並非自製等語俞襄讞核供商之義羅副領事以被告等不應懸掛妨害原告營業之旗幟姑念初犯從寛着各具結開釋再犯提究 
[偷竊作場木料]  
　　毛長德因將龍江路林阿巧作場内之木料陸續竊出消贓與附近之崇明婦人陶陳氏被探季立仁查見將毛與氏一併拘入捕房稟明捕頭奉飭分别押候吊贓解究 
[義副領事回滬]  
　　駐滬義國副領事兼公共公廨陪審官羅斯君前奉本國政府調往他埠公幹業已事畢於前日乘輪返滬即赴義總領事署報到昨晨蒞廨照常陪審矣 
[攫取金飾案查明再訊]  
　　皖人王金山前日因串黨在湖北路攫取婦人王陳氏金挖耳一支圖逃經氏鳴捕追獲搜查並無贓物即將王帶入捕房押至昨晨解送公共公廨請究經俞襄讞會同義副領事羅君訊供不認判王押候查明再訊 
[懲究攫取烟膏]  
　　浦東人王阿大前日因與張進明在寗波路攫取行人所帶烟膏三大包圖逃當被嗚捕將王張兩人連贓一併帶入捕房昨解公共公廨請究據九十五號西探上堂稟稱失主當時亦情虚逃逸並將烟膏呈案請察訊之王阿大供稱此事係在逃之某甲起意惟張進明與此案毫不相干張亦供不知情中西官核供判張開釋王阿大押西牢半年烟膏銷燬 
[過犯摸竊鈔票]  
　　王阿毛前日因在河南路摸竊陸金發袋内鈔票洋十元圖逃被捕查獲拘押昨解公共公廨請究經中西官訊知王係過犯判押西牢二年期滿仍逐出租界 
[報騐路斃男屍]  
　　閘北楊家石橋地方昨晨六句鐘時有一年鈞三十左右之男子身穿藍布衫褲手執紙扇行經該處猝然倒斃迨崗警到來已早氣絕歸報四區張警正立飭十一圖地保報請相騐並查傳屍屬到案聽候訊核 
[婦人行跡可疑]  
　　前日有婦人崔秦氏在眞茹火車站欲搭車他往四區三分所崗警見其形跡可疑詰其住址藉貫年齡等等搭車何往該氏一味支吾不肯吐實帶入該所經藍警佐再三盤問仍無端倪諭解司法科訊究 
[指控盗掘祖墳]  
　　北新涇鄉人侯小毛前日投四區四分所報稱有王林和王福林二人盜掘其祖墳希圖變賣等情經李署員逮捕二王到案轉解司法科訊辦 
[救濟婦孺會懸額]  
　　本埠救濟婦孺總會創辦迄今已歷八載救回被拐婦孺數達二千數百人之多前由總統府給額曰惠周懷保内務部額曰芝醴含和司法部額曰上世淳風農商部額曰義問宣昭熊希齡督辦額曰撫育羣生江蘇督軍省長額曰苦海慈航松滬護軍使額曰苦海慈航共七方均由該會製就於昨二十八日將各額四周紥彩經濟生會濟生隊汽車六輛裝載送往江灣留養院内正式懸掛來賓觀禮者甚夥頗極一時之盛 
[淞滬警廳批示五則]  
　　招商局批　保結閱悉查龔茂金之子龔金發落水身死其周運才亦爲本案被累之人茲旣經招商局給予撫恤自願不生枝節准即銷案惟周運才尚有他案發生應俟辦結後再行開釋仰即知照此批 
　　沈阿二等批　據呈地痞小麻子等藉端訛詐各節且查該被告等並無住址執業殊屬無從查緝應由該民等隨時報警拘究所請飭提之處着母庸議此批 
　　張愛江批　呈悉查王家餘縱火嫌疑迭經偵查尚無佐證己准交保出外限日遷移矣仰即知照此批 
　　周國珍批　察閱來呈殊屬咎由自取此種無恥暗味之事難保不含有别情所請備案礙難照准此批 
　　朱壽松等批　據呈已悉查追租押遷不屬於警察範圍之内仰即逕往上海地方審判廳正式狀訴可也此批 
[謝贈]  
　　昨承商務印書館惠贈學生雜誌第六號一册特此誌謝 
來件 
[郵政儲金協會之通告（尢惜陰）]  
　　郵　儲金爲發達社會經濟惟一新業英國創於前各國踵於後五十年來全球各國藉以增進國家富力消弭社會不幸者成效昭昭爲舉世所公認同人等深知此舉大有裨益於國家社會間十閱年來進行不輟除傳播各種郵儲印刷物外並聯絡海内同志組織期成會蘄此事之實現今舉辦有期期成會責任業己告終惟郵儲事業由國家擔保頗有誤認國家爲政府所有者不知國民爲國家主體政府乃國民公僕此項儲金政府無權挪用即他日國民本其愛國之良心出餘力以應國債其支配之權完全屬諸國民自已手中且更得客卿中郵政專家爲之保管其安全穩當可無疑義然多數憂時之士以爲郵局屬於交通部管轄之下政爭擾擾主持非人難免左右此項儲金之事發生當危疑震撼之秋作此新民耳目之舉鹽督協進萬不容已爲特取消郵便儲金期成會改組郵政儲金協會務期此項福國惠民之新政永躋於安穩發達之軌道深望我全國志士急起圖之　郵政儲金協會簡章（一）定名本會純由國民方而集合同志協助郵政儲金事業之進行定名爲郵政儲金協會（二）宗旨本會以力除國家社會間障礙俾郵儲事業永躋於安全發達之軌道爲宗旨因行此主義所定之任務如下（一）宣達衆意遇有必須改善事情得向政府請求修正（二）調查實况凡出入欵項一切備細得向郵儲當局按時稽核並按照各先進國通例報告社會（三）力謀推廣其僻遠之處未設郵儲機關得代表地方人士請求設置又郵儲事業不甚發達之區得施行多種勸導方法以謀普及（三）組織本會内部之組織畫分四部（一）議事部規畫本會對於社會對於政府一切要事之辦理方法（二）調查部以調查内國郵儲狀况爲要圖並調查各國郵儲狀况作比較（三）任務部對於社會盡勸導勤儉儲蓄之天職對於郵儲當局盡監督翼進之天職（四）編輯部編輯郵儲雜誌期喚起全國人士努力儲蓄之興味（四）會員（甲）基本會員凡各學校各商行各工場各農團以及其他各界之郵政儲金員每若干人中公推一二精明幹練熱心公益之士爲代表人加入本會爲基本會員（乙）普通會員凡各界郵政儲金員願入本會有會員二人以上之介紹得爲本會普通會員（丙）特别會員凡宣講家著述家新聞記者以及德望隆崇盡心於社會事業素爲社會欽仰者無須介紹得自行加入爲本會特會員（丁）義務各會員年費自兩元至十元量爲認納藉以維持會務對於各方面皆有迎機勸導力助郵儲事業發達之責任（戊）權利各會員有選舉及被選　權有提議關於本會範圍以内各事之權並贈閱本會所出版之郵儲雜誌（五）職員本會評議員八人議長一人由評議員中臨時推出調查員無定額調查部長一人幹事員無定額經濟員五人理事一人（以上皆義務職）編輯主任一人會計庶務書記各一人由理事人聘　（以上半義務職）（六）範圍本會以發達内國郵儲事業爲範圍凡本章程所規定者積極措辯之（七）經費本會經費除徵收會員年費外所有特捐山經濟員就近籌集不受政府津貼（八）會期本會每年於七月一號郵儲紀念日開大會一次職員會每月一次遇有特别要事得臨時召集（九）規約本會會員皆有擁護本會榮譽之天職如有濫用本會名義行踰越範圍以及違背道德之事爲同人或法律所不許者得公議除名（十）社址本會通信處仍在上海楊樹浦華德路德大里内　附則甲本會歐迎東西洋留學生之留心各國郵儲事業慨任報告共盡天職者並歡迎各省同志設立分會惟須根據本簡章辦理經費自行籌集乙本簡章未盡事宜出評議會决議後修正之 
[市北公學學生聯合會宣言]  
　　本會同人本自動的精神謀救加的方法成立以來凡關於印送傳單調查國貨聯絡商界宣講國事諸端無不盡力舉辦並印送信箋信封明片等以傳布愛國觀念此外又組織公義儲金團提倡儲蓄設立服務團販賣國貨所謂求學不忘愛國愛國不能廢學之主張同人願服膺而實行之以冀無負國民一分子之責任至本會經費除承校中公欵補助及校董特捐外均藉販　盈餘以資接濟旣未徵收會員會費亦未在外募捐同人等程度雖淺毅力彌深救國拯亡不甘人後尚祈賢豪長者賜以敎益藉匡不逮本會幸甚民國幸甚掬誠奉告統希公鑒 
來函 
[李樞來函]  
　　二十七號責報登載務本女學學生王婉淑女士一書詳述該校校長曾公冶用壓制手段解散該校學生分會事有其他劣跡樞乃該校學生家屬之一素聞該校長之行爲及此次風潮起乃不忍幼女更受此等無信義之教育即命其退學雖然樞不能已於言者則該校長之無信義而爲我敎育界羞也務本之加人聯合會也其主動者即曾公冶當時簽字者亦曾公冶至今若欲反悔可由曾公冶向聯合會聲明脫離關係不宜逼學生書寫悔過狀蓋學生乃遵從師命而入聯合會有何過可悔此曾公冶辦理無狀失信於聯合會一也當學生聯合會在公共體育場宣誓時曾命緊閉校門不准學生出外後有某校代表來責問曾無辭以答即宣言曰嗣後不再預聞學生曾事及今强迫解散分會與前言相矛盾出爾反爾此其失信於學生又一也此次縣公署訓令提早暑假該校早已通造各家屬對於四年級畢業問題本可延至下學期舉行惟該校長之女公子亦在四年級成績爲全級殿今年須候此張畢業文憑至女靑年會入體操專修科故該校長竭力向縣公署疏通以解散學生分會爲交換條件其所以切切於此者皆爲其一女公子而發他生受其愚而盲從之（下略） 
[食米一分子來函]  
　　數日以來米價陡增問諸米業據云由出口過多所致夫運米出口本干例禁且暹邏早已禁米輸出吾國食糧專靠本國土産絕無洋米可資接濟是來源亦已有限即本省濟他省之米亦應預爲籌算不能漫無限制若當青黄不接之際源源出口則米價必繼漲爭高小民粒食維艱難保不釀成絕大風潮竊謂此事宜由米商領袖如顧馨一蘇筠裳張樂君奚賡虞葉鴻英錢貴三狄巽公莫子經黄愼康陸鴻卿等諸位先生先就上海組織一米糧調查會切實調查　米來源究右幾處每處除自食外究能接濟若干上海每日食米究需若干現存若干計至秋收尚需若干方可敷用調劑供求定一折衷至當之米價庶奸商不致居奇小民亦受賜於無旣矣此事應先由上海入手調查他處即可仿照辦理至全國並及一致調查確切後則全國需米若干有無羨餘瞭如指掌不特恢復漕運問題立可解决即能否糶運外洋亦可相機决定若遽復漕運以爲暗渡陳倉之計萬一釀成　荒之舉將誰尸其咎哉鄙見是否有當乞大主　先生登入來函門内並主持正論力爲提倡以維民食不勝感荷　食米一分子護土六月二十七日 
[京學界代表羅隆基等來函]  
　　啓者口前本埠各報載有北京大學學生傅斯年羅家倫被安福派賄買一時衆聽爲之淆惑嗣經同人確實調查全係安福派揑造以圖污　傅羅二君爲勇敢有爲之靑年初不因之稍損毫末川特備函表白請貴報登載以釋羣疑是幸北京南來代表羅隆基段錫朋方豪許德珩聞多陸梅憎瞿世英羅國粮黄日葵羅發組劉慶平錢宗堡汪信臣張國燾祁大鵬楊健陳寶　司啓 
雜評二 
[卡員婪索（庸）]  
　　釐局稅所員司巡丁留難商賈婪索陋規幾成習見之事被勒索者往往不敢告訴且亦不必告訴蓋官官相護告訴未必得直即幸而據以飭查而查覆之結果必仍含糊了事從未認眞澈究而被查之員役則已懷挾深恨乘隙報復商人未受廓清積弊之利先罹結怨宵小之害苟非萬不得已又焉肯出此 
此次蘇財政廳據灰船公所之呈訴通令查禁需索自外表觀之未嘗不注意於除弊其實婪索者豈祗蘇錫等卡被婪索者又豈僅石灰一業且財政廳旣知蘇錫各卡之需索矣乃不爲澈底根究僅以通令了之敷衍如此不肖之員役又何所畏而不爲耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[上海觀察談之一節] [  一之]  
　　上海住民之特性十六（爲人不爲己） 
　　先哲有言古之學者爲己今之學者爲人記者對於古訓遺編本無任何成見不過就事論事頗覺歐美人士雖日日言爲人而反善爲己謀上海人士雖人人知其爲己而一生只是爲人忙也 
歐美人士舍德國外大抵辦事甚勤而生育不甚繁一家有子女兩三人已云人口衆多月薪所入舍盡力培養其少數之兒童外夫婦二人尚可自得其樂若我上海一朝幸獲温飽即須别置外妾尋常一商人每有額外住宅數處每處開支欵額儼然成一小康之家偶爾營業不佳勢必一敗塗地此則一生爲妾忙矣 
亦有巨商大賈因蓄妾多而子姓甚繁盤剝重利較量錙銖積其辛苦所得而付之子若女任令揮霍無度演成種種傷風敗俗之舉不啻一生爲子女忙而爲之子女者御鑽戒駕機車炫飾美服　耀人前而以爲甚榮也撲克之會纒頭之費一擲萬金不稍吝惜而以爲甚豪也此輩喪心病狂更不啻虚此一生而專爲左右近習者空忙耳 
此外牟利之徒影射取巧傾陷同業其目的專在他人而絕不返求諸己卒之著作家不以抄襲爲可羞工商界不以自出心裁爲可矜異而欲一國文明之急求進步已不啻有登天之難此我中國最大惡習正不妨於上海一埠窺見之也 
上海一年之中必有一兩次不爲死人弔專引生人笑驚天動地之大出喪此誠上海之特别現象最足證明流俗心理（爲人不爲己）之奇拙也次若福州路北南京路南之夜市種歌大半皆應酬場行樂地每一宴會主人待來客前客復待後客耗費光陰僕僕爲人忙其所爲樂非眞樂也而如歐美人士之以家庭小叙爲安（美國大抵於家中請客其茶點甚簡省）以伉儷情　爲可悅以旅行爲有所得以運動塲游戲爲有所裨益者上海人之心理中幾乎未曾夢想及之矣又何論乎捐巨欵謀公益以爲留芳百世之計者乎 
故上海之人士生前不知所以自娱輒竭主思才力集視線於他人之身身後更不知何從而善自爲謀祇以所得貽子女以增益黑暗社會多量之罪惡返躬自問雖爲己謀亦不足也而徒汲汲爲人謀何其計之拙耶 
新拾遺 
[美人新組捕蛇會記科學雜誌] [  問渠]  
　　美人夙奸漁獵國中壯年多有漁獵隊之組織晚近又新組捕蛇會以爲戲其中會員多童子軍及靑年會會員事屬創見爰譯述之以餉讀者 
捕蛇會於一九一八年春爲北美少年所發起其意旨實爲遊戲性質所捕之蛇有或貢獻於博物院或聚而復縱之鮮有奪其生命之舉惟遇有毒蛇如響尾或蝮蛇之類則必立捕立殺爲地方除害獵者出發捕蛇帶器械甚少其所需品物僅長統靴一變厚皮手套一雙及貯蛇袋多隻而已凡出獵捕蛇絕少艱險惟以叢草刺激爲苦而非毒蛇之咬齧亳無危險也 
凡入捕蛇會爲會員無須許久習練即可出獵其所宜注意之點必諳捕蛇之方法及識毒蛇之種類避其毒齧捕蛇一事甚無把握一日中或得滿袋而歸或竟一無所獲蛇性雖不甚伶俐然其自藏天性則甚强蛇無目可覩其知覺則又甚靈甚所伏之處即遇極小之震動必覺起疾避故獵者行經草間非得蛇眠伏不動鮮能捕獲惟伏石下之蛇則捕之匪艱也 
初學者於覔見蛇之後往往捕捉一層疾　驚覺是避頗爲困　恒　富有經騐之捕蛇家曰如何而捕之不爲所逃其法非他能疾捕之而不使驚覺遁走必克成功 
科學小識 
　　電氣打字機　電氣打字機爲ＪＫＯooke氏所發明結搆較平常打字機複雜藉機械作用可用電力活動字母按　於紙上此機祇須二十分之一馬力電流即可動作其上電機機械可上可脫脫落時是機即變爲尋常打字機電氣打字機功用與通常之機相同亦必賴人工看守指使特其速率竟可每分鐘打一百三十字頗足驚人云[  問渠]  
蛋之抵抗力　晚近科學家GHerras　曾試騐各種蛋之直軸抵抗力謂黄色之蛋平均可當一百五十五磅之壓力而不破最强可當一百七十五磅最輕亦可一百二十五磅至於白色之蛋亦能當一百十一磅半之壓力惟按蛋殼之厚僅不過百分之十三寸或百分之二四寸而其直軸亦約一寸餘至二寸之長由此足覩蛋之抵抗力甚强故尋常吾人試以手指緊軋蛋之直軸鮮有能破之者惟其非直軸兩端慢殼抵抗力祇及上述四十分之一故極易破[  問渠]  
劇談 
[北京學界演劇記（六）] [  靜]  
（一）肇禍（二）賣身（三）復仇（四）奇遇（五）投親（六）俠慕（七）自首（八）壯别就斯劇大體以言暴官殺士俠女報仇基雄愛才弱女遠戍當然屬於悲壯凄凉一派演來亦頗有聲有大明藍地孔雀綠花雙耳大瓶古物圖三十三 
色惟於應悲壯處應凄凉處發揮猶未能十分盡致郝南爾與錢濟一段辦論極其慷慨磊落扮錢濟者亦頗能描摹惡官僚之實况惟扮孫雪泥者於藴蓮泣訴時及壯别時未能多發警動語似覺未妥孫王蓮見伯父伯母時一段陳說極其流暢自然活潑潑地扮藴蓮者態度甚好惟於泣訴時及壯别時嫌其發揮過少盧醫士於救玉蓮時求訂婚約於事實似覺不合天下安有負傷甚重之人在倉卒施救之際可以從容討論及此且語氣及姿勢亦欠莊重雖可博觀者鼓掌究嫌未妥至後數幕中忽然揷入傅大傻子一層滑稽特甚頗能爲此劇添助色采引起觀者興味愚見所及認定此劇以壯悲凄凉爲主旨必能切實發揮令人可歌可泣方爲合格冒昧妄論當待高明敎正也本日塲中特别包箱照常設備仍以二百二十元之價值爲河南王搏沙君貴州劉希陶君所買去王君前在上海辦中國大學近創中原公司對於學生此次舉動極表同情　君係劉顯世省長之介弟未知確否是日北京大學國貨維持股並備有新鮮艶麗之花籃一座贈之王　兩君以示特别感謝之意第二餉開始有聯合會代表發表意見請求來賓特施捐助於是在前三幕閉幕時即有交際股員分途持簿勸募一時趲而寫者紛紛嗣經會員報告結果其捐到現銀六百餘元票洋七百餘元銅元四百枚至夜深一時全劇始演畢於是三日之愛國新劇至是乃告終結此三日新劇爲學界表示愛國熱誠爲學生表示特異能力爲社會永留絕大印像喚起無數沉迷功實不小記者謹爲新劇團諸君說健康謹爲我中國呼萬歲八年六月二十二日記於宣南靜觀草廬 
常識 
　　海船避浪　海中遇風則波浪必大最巨之浪可達九六丈高度行舟遇之有九死一生之險輪船猶可勉支帆船則必傾覆今美科學家二　Ｐuhe思得一法以不論何種汕類投入浪中可使登時平息以救燃眉之急惟爲時不能歷久待油汁退遠則浪將復起故浪適平之秋船必争行猛進始得出　 
走遠路　吾人行路過多兩足必將起泡欲免之可於行前試浸兩足於　Alum水中數分鐘自必無泡 
醫口吃法　口吃一病在發言之難往往滯於出話之始罕有滯於一話之中或一語之末者緩聲高唱必無是病醫者察患口吃者之喉舌皆無異於常人可知病在習慣不在喉舌習慣之故或以父母口吃自小聽聞逐漸耳熟肖之受大驚惶亦能致此治吃之法頗多大抵無效今醫家新究一法甚爲有效法爲使患者先於七日間默不一語且避人而獨居俾忘出語之艱難旣而先思後言須緩不任其一結舌或朗詩文使便於發聲如是者再又七日乃隨意出話須常留意果能久愼不忽其病必治世有患口吃者盍一試之 
小說 
[潛艇歷險記（續）] [  翠岑譯]  
R十九號已抵里加灣外矣途經波羅的海雖曾擊沉德船數艘而力避他船視線司托克台而遇地位不便輒任敵船過不復顧問良以英潛艇突入波羅的海助俄政府以攻德艦之消息一入德人之耳德人必大震而防更嚴厲故能不爲所知斯爲上策苟攻一船而爲他船所見則此消息必且大播於事實不利獵獅者不擊他獸恐驚巨獅也德艦如知英潛艇至日後欲襲擊難矣夜將半Ｒ十九號復升水上停泊於恬靜之海面砲聲火光隱然可聞見德軍方猛攻俄國要城里加也德艦則方掃除里加灣口之俄水雷俾使德意志之高海艦隊（德海軍之稱）得入泊灣内而追逐毁滅新俄羅斯民主國之波羅的海艦隊遙望東南砲火閃爍之微光内可見德國之掃雷船及掩護之輕巡洋艦魚雷艇時戰艦裝甲巡洋艦則猶未離基爾也Ｂ十九號佇於水面絕無動作者幾一句鐘艦長始發令下沉泊於海底其故除艦長及大佐麥快亞外無人知之潛艇之絕無動作使艇内人以不快均謂與其靜潛海底無寗沉毁數船之爲愈連續三夜每夜上浮一小時而每次艇中士官必以測位置儀測算潛艇之地位至第四夜上浮時諾愛爾與艦長站於甲板聞空中有推進機聲旣不似習聞之英飛機聲復大異於德機二人各以目示意艦長大呼曰是矣趣傳命發凡雷火號閱者須知此險事也敵巡艦近在五英里而英國之潛艇迺放發火箭信號於黑夜中但Ｒ十九號則不顧一紅光一綠光之火箭射至空中翺翔之飛機即答以閃光發動機之聲旋止盤繞而下棲止於水而離潛艇約五十碼於是復緩轉其推進機接近潛艇潛艇水兵投一索至駕機者接得之遂與潛艇並一衣厚絨外服之人自座位下踐於浮水板步至潛艇凸出之頂而操俄語曰諸君光臨敝地無行欣幸此俄軍官蓋俄政府所委派以引導Ｒ十九號駛進克朗斯太外之水雷區者而斯時得安然至此機會亦至佳矣 
[自由談之自由談] [  不冷]  
　　反對　自今以後所謂反對之事必將日出而不窮何也反對旣多壓制愈甚壓制愈甚反對益多二者相生故不至日出不窮不止也 
 
 

Page 15

 
 
   
 
 

Page 16

 
 
   
 
 

Page 17

 
 
老申報 
國内舊聞 
[銀市流通艱難狀]  
　　（同治十一年五月初九日） 
竊觀上海銀洋市情自去冬十月卽中國八九月之間至今尚未見大醒一切緊要情狀屢形局促在中國做錢莊者非不極盡匯劃之巧妙但如日間市情僅絲茶銷場銀根已如此之緊倘另有别路生理發動正當格外要用銀之時銀路何由能運轉乎銀號不早打算此事設别地一小小生理須銀即能動上海市面他處無此緊急漏底之象獨上海受不住其爲可異究其市面何以至此想不過有兩項情理一則中國人現存本銀不能豐足二則大凡爲利之道貴乎流通中國人無好流通之法此地一緊别處之銀不能即刻借動最緊要之時一二天之内不能速到運用匯劃之道由一家自爲相信屢露左支右絀之情生意大馬頭何至如此看去年外國十一月爲淮鹽之事可知矣淮揚匯去銀止三百萬上海十天之内大生意不敢動手其時上海銀根可謂緊極矣如無外國銀行則當日之市面大爲難看偶遇别有幾處生理因本地銀根短不能做以今歲而論較之前三四年各洋貨生理亦疲故外國銀行所存銀亦少而外國商人買滙票價亦大貴及究其故大都因中國北路歲歉銷場小外國貨不能多售而銀行存銀少銀行存銀少不敢多賣滙票而匯票價高匯水高外國商人亦不敢多買絲茶故如今兩面銀多緊外國人說買布銀少中國人亦說買絲茶銀少夫銀之少中國人更比外國緊因現在正欲匯銀至内地辦絲茶而外國銀行又不能不存銀作底子以運各貨到出口時匯單之用惟現在中國銀號未出口之貨已向銀行借銀其銀不能如期收回若中國銀號與外國銀行可相通則如此事可免緊急此時拆息價大於銀行可暫獲利但不免大有害生理生理有礙到底於銀行終未見其利去年淮鹽之事西銀行肯借銀於中國人現在絲茶出口他不敢多借因借了之後中國人不能十分靠得住如期定能交還使中國人不快取别處之銀匯來吾恐銀根當緊而又緊矣有心世道者覩中國銀市情形將有何善法以處此乎此譯字林西報新聞紙論　記者曰此當時滬市金融之現象也其論旨謂華商　無獨立之金融而動輒仰給於外國銀行孰知荏苒　五十餘年其金融之不獨立如故其仰給於外國銀　行如故乎豈惟是當時輸出入之全額不過今之什　一耳故滙出三百萬而大宗貿易遽爲停滯今誠非　昔比矣然正惟當時之市面小則謀金融之獨立易　今茲市面愈大則獨立愈難設於彼時建獨立之基　礎者何至迄今猶是我不得不深惋當時商界之無　人也 
[吳淞江河工完竣]  
　　（同治十一年五月十四日） 
上海挑濬吳淞江面築東大壩於新閘之大王廟西首兩面連排木椿中以鐵條勾連堅固故用費甚鉅半月而成今挑工完竣原定五月十一日傍晚六點鐘開壩先是拔椿及半面挑泥已經旬日承攬開壩工程費亦萬餘臨期開時因近壩之内河面尚未挑如定式兼之壩後必須開深俾期開口後其未盡之泥隨潮冲壩正塡深窪之内經各委員聲請總辦勘商再加修削擬將另擇時日大開以期精益求精焉而次日黎明後因壩椿均已拔稀壩身亦經杵薄承辦者恐早潮一至又有他虞遂督率夫役先行大開適值來潮甚大有萬馬奔騰之勢各夫踴躍從事壩開浪激水勢甚猛近壩夫投三人隨壩而陷急流洶湧如箭離弦衆役驚惶不能下手救援幸此三人均知水性先一人爲水冲去遇一小船遂登其上其一人去約一箭之遙得遇船之索纜攀住其一人則隨波遠去衆以爲必無生理但見其猛力三躍而水急不能自主至第四次躍上始抓住繩索救起此三人之得不死其中殆有神在非人力所能救援也十二十三兩日將各處小壩一律開通河面較前挑闊深亦如之從此清波蕩漾水利之便商民均受其益現農田需水孔殷亦不致有製肘之虞矣至其壩底未得開深剩椿未拔刻議用火輪機器開挖云是役也計自開工至今未及兩月即告成功可謂迅速矣 
　按是時泥城濱（即今西藏路）以西皆非租界故開　濬吳淞江自大王廟以西並無外交問題也 
國外舊聞 
[日本新聞]  
　　（同治十一年五月十三十四日） 
日本向於婦女入寺燒香一事例有嚴禁蓋以閫内閫外不可以言通查風化也而現在該王革故鼎新更張舊制無論善男子善女人欲詣寺禮佛者皆得到參 
昔唐皇以太常寺爲黎園子弟之陋習後人除去太常之官而尤效之故久已染行於日本然其所演名人故事向有例禁遇古人姓氏則易以他名而隱之近者官員欲極其視聽之娱故任此輩幻今爲昔盡技扮演雖前人諱號亦無庸匿借　日本主差使周游西國欲通和好者有三員皆入則與王共商朝政出則偕賓客共决國事者也三員久出使他國今忽發電報詔命頒回聞不日返國矣其故大抵緣該國與西國議及機事彼三使皆僭越其權乎　横濱之煤氣公司始欲開設已往英國備購器機火喉等物預爲應用不意船抵中道突罹異災故刻未能就其願也　日本國舊制上下之體綦嚴凡國王出游無論大小臣工見者皆道旁俯伏駕過良久姑肅然而起茲仿遵西國政體凡虚文繁儀多從删節於見駕時寛免俯伏黜華崇賓日本其步武西國乎哉　日本國現維風化以肅政體該國風俗向有男女同浴一事風氣習慣恬不爲恥而貨賣淫畫淫詞者充溢於道所以蕩人心志靡所不至茲經功令欲肅政體先正風俗當先於日用行習之所安耳目浸淫之所嗜者特爲之洗心革面而端其趨向故凡男女同浴及貨邪淫詞畫者皆有禁且袒裼裸裎而單穿裹肚者亦不許坐立舖户之外凡所以肅觀瞻而端風化者實於國政民俗兩有裨益該國可謂知所務矣　日本國欲大有爲於武功文德概爲崇尚次第舉行現大興學校以振儒風鄉有塾黨有庠絃誦之聲不絕於道所謂入其疆而知雅化者該國有焉 
　記者曰此日本維新政治之鱗爪也惟時郵電未通　所得消息輒由香港西報重譯而來無由窺見全豹　然其歷聘歐美擴張敎育撤廢極端專制之儀式取　締有損觀瞻之習俗日本培植國本整齊視聽行將　洞開門户以與世界周旋之决心當時我國人固亦　旣知之矣知之而漠然無所動於中濅假以至今日　今日之我人亦旣拜當時之我人之賜矣將如何而　可告無罪於將來之我人乎 
文藝 
[冬至後二日乘輪來滬途中口占（養廉館生）]  
　　（同治十二年十二月十九日） 
勢如掣電氣如虹萬里鷗波一葉中欹枕乍驚風雨驟推窗偏覺水雲空客途景物皆如夢窮海烟巒逈不同携得驚人詩句在恐勞河伯報蛟宫 
海濱處處　桑田祗見遙峯數點烟雲影波光寒有韵風帆沙鳥浩無邊江湖儘涉憑忠信霜雪催人感歲年看作慈航坦然渡憐他來自大西天 
　按此時輪船創行未久初乘者多沾沾喜紀之以詩　錄此以見一斑 
軼聞 
[雅素島奇聞]  
　　（同治十一年五月初九日） 
日本海島有名雅素者島以外沿海一帶日本人聚族而居迨深入内地則有一種野人名晏那士者住焉曾有西人游歷斯島歸而述其所見曰該處女子最知羞愧見人來即却步走去身體壯健容貌亦妍但口唇塗黑近頷黑處望之者疑是生鬚男則遍體皆毛衣皮衣以蔽之有一叟裸其體鬚長及腹毛之長也週身蒙茸如野牛然恒居草廬中有一竈炊烟由户而出島人喜蓄熊此野獸善攫人以食其捉法跟尋熊跡之所在遇雌熊立卽擊斃取其子倘有初生未識飲食者女人以乳肥字之自小養大至能爲害時殺而烹之相與果腹所崇尚者非神非佛問其所拜何物對以奥妙至尊究其奥妙來歷是何姓名俱答不知人死捲以蓆焚化骸骨野葬之自後不敢提其名蓋謂若一提及則死者與生者之魂互相殘害島中無時辰無曆日所以詢其年齒幾何皆是茫然惟人品醇厚無謀財陷命事如有犯罪拔其毛便作刑罰女子知以貞潔自守不爲强暴所污其偶只一夫一婦不用操作重大工夫至於騎射極爲嫺熟目利足捷有百發百中之能凡有飲食必先祝謝捧食物至顙以示敬意首將物汁灌地此祭地者也次將食物向天一擲此祭天者也三則另設少許用祭官長祭畢然後自食乃欣然曰此祭已者也島中人純樸如是豈無懷氏之民歟抑葛天氏之民歟想昔之茹毛飲血食肉衣皮者當不是過矣 
　按雅素即蝦夷之英譯今日本之北海道也其人種　古來謂之蝦夷與日本人種人同自日人開拓殖民　以來蝦夷寖以萎縮過其地者不易得覩世外桃源　可恃乎哉 
 
 

Page 18

 
 
   
 
