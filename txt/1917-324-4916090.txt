# 1917 - 324 - 4916090

 

Page 1

 
 
   
 
 

Page 2

 
 
 [L時評> 
[分崩離析（冷）]  
　　分崩離析四字今日情形似己兆其端由此進演必至成爲實事而後始己 
　　以各方之軍隊觀之以各種政界之人物觀之以各圑體各機關之現狀觀之無一非也向此四字奔赴者故此後國家之能统一與否實一至重要關鍵也 
　　世間統一之原理惟藉乎吸力今乃人人抵抗事事抵抗處處抵抗尚安有吸力之可言虚與委蛇與表面塗飾不過暫時間耳安有數月之久哉 
命令 
　　十一月二十六日大總統令内務總長湯化龍呈請任命李溶試署吐魯番縣知事應照准此令 
　　又令參謀總長王士珍呈請任命康增蔭爲察東鎭守使署少校參謀應照准此令 
　　又令財政總長梁啓超呈河南官銀號監理官薛爾安另有差委擬請免職薛爾安准免本職此令 
　　又令財政總長梁啓超呈請任命張頎爲河南官銀號監理官應照准此令 
專電 
　　北京電今晚段請王熊田小段等在宅晚餐商繼閣事擬合勸王擔任明日當有結果 
（二十七日下午九鐘） 
　　北京電公府人言李督己與陸 
商停嚴戰陸允轉令譚浩明惟必須有總統命令大約總理有人此令即下國會總統等問題皆易决云（二十七日下午九鐘） 
　　北京電總理田不就仍屬王惟馮决計先統一南北而後改組内閣故汪雖二次呈辭一時雖擺脱（二十七日上午十鐘） 
　　北京電田文烈到京係因在豫與趙倜不恊故欲得一總長在京馮見田先請田以財政代總理又請其任陸軍並囑舊閣員往勸田知難未允并辭豫省長聞馮最後仍望王擔任外傅請汪組閣之説不確（二十六日下午九鐘） 
　　北京電段芝泉將任參戰毆洲要職惟一時難成事實 
（二十六日下午九鐘） 
　　　北京電張開儒通電排馮 
（二十六日下午九鐘） 
　　北京電今日湯化龍等又請發表准辭命令以新閣無人暫擱 
（二十六日下午九鐘） 
　　北京電王汝賢遵令收集舊部赴岳助防現因另有關係中止 
（二十七日上午十一鐘） 
　　北京電鄂電潰卒入城陵磯刦當舗數家王督開報己派兵鎭攝蒲圻咸甯等處加派巡查隊兩連駐守（二十七日上午十一鐘） 
　　北京電李思浩頃向銀圑商訂短期借欵以關鹽兩税餘扣抵本月中央軍政費得如期發 
（二十七日上午十一鐘） 
　　北京電周道剛電川軍敬日克納溪現正會攻叙府 
（二十七日上午十一鐘） 
　　北京電川周道剛所兼第一師長保徐道剛接充 
（二十七日上午十一鐘） 
　　北京電府議决定川滇之争係地域主義不能認爲中央用武應不入和議範圍 
（二十七日上午十一鐘） 
　　北京電駐與沈使己　哈爾濱昨專車由長春拭搭京奉入都 
（二十七日上午十一鐘） 
　　杭州電甬事本定今忽中變童保暄己親督師赴紹堵防 
（二十七日下午十鐘） 
外電 
　　北京電廣州政府屢欲與陸榮廷調和伹終無效果目下兩黨之關係愈形危急張繼吴景濂胡漢民等新近往謁陸氏亦無效果陸氏顯欲得兩廣湖南之最高權惟因彼之欲望孫逸仙爲之大憤乃於十五日命兵艦攻擊廣州兵艦殊不樂聞其號令遂於翌日開往黃浦以避嫌有孫氏之軍隊一小隊由其姪統帶於二十日攻擊兵艦然被擊退聞其姪身死現極保守秘密 
（二十五日） 
　　北京電長沙之日本醫院中日人與桂軍新近小有衝突日本之看護婦受傷者（二十六日） 
　　以上路透電 
　　長沙電本地情勢漸有進步重要紳耆者曾畢譚浩明爲督軍程潛爲省長現程氏己就職視事譚尚未來鎭守使劉建藩己代發佈告現湘桂軍向北追擊北軍湘邊己宣布停戰（二十四日） 
　　長沙電省長程潛似頗能統治全局與鄂督王占元劃定岳州及湘陰間之河道爲南方軍事上之界限（二十六日） 
　　以上大陸報 
　　北京電據消息靈通之某氏云現馮總统對於組織 
新内閣之舉購時時就商於王士珍田文烈熊希齡等似急欲望其成立其實馮之眞意因希冀西南問題湖南問題從速解决亟欲使李纯組織内閣双云目下南京督軍署進行中之代表會議因馮氏自知於國會問題及約法問題與西南萬難一致故今李純出面己謀調停之策也（二十七日） 
　　漢口電王督軍將從湘省潰竄來漢之北兵二千八百餘名盡行解除武裝每名發给旅費十元遣回北方（二十七日） 
　　漢口電南方代表趙世鈺於二十五日抵漢與王督軍會見交換意見（二十六日） 
　　漢口電日本東京商業會議所副會長山科禮藏氏等於二十方日經大冶東下（二十六日） 
　　漢口電王督軍以湘省北軍潰走南軍長驅進副岳州鄂省邊界危險特電命武岳總司令王金鏡嚴重守備一面添派湖北第六混成旅及省防圑步兵一營機關槍隊輜重隊衛生隊等馳往岳州助守（二十七日） 
　　北京電前日馮總統電張敬堯務努力作戰勿令岳州再入商軍之手（二十七日） 
　　北京電近日中國政府與駐京和蘭公使交涉送張勳至法國屬地馬逹加斯加爾島附近之禮濃島拘禁之事件該公使現在請示於其本國政府聞該公使個人之意見己允何此舉（二十一日） 
　　北京電聞馮總統之意不欲改變段内閣之對外政策故一俟後繼内閣决定即將任段以外交上之要職（二十七日） 
　　北京電西南各省中有某某兩督軍電致中央政府聲言不反對王士珍内閣（二十七日） 
　　北京電近日中央政府就商於交通銀行擬將日本借欵之半數暫爲通融充行政費及軍事費該銀行拒絶之（二十七日） 
　　漢口電長沙來電云珵潛劉建藩己抵長沙南軍正在陸續入城其一部分己向湘陰進軍現在與安武軍相對峙（二十六日） 
　　漢口電長沙各界代表集議推舉譚浩明爲湖南督軍程潛爲省長譚浩明預定一星期内抵長沙（二十六日） 
　　漢口電南軍己於决定進攻岳州計畫湖南第一師及廣西軍擬由水路進攻陳嘉祐（湖南第二師第三旅旅長）劉建藩（舊零陵镇守使）部下之兵擬由陸路經平江縣進攻岳州 
（二十六日） 
　　漢口電今日（二十六日）王督軍派副官張厚德赴甯與李督軍面議時局問題（二十六日） 
　　廣東電據官場消息接劉志陸來電云劉軍於二十二日在普甯與莫擊宇之兵激戰而破之莫軍向揭陽方面退去又沈鴻英所率軍隊與孫文一派所招募之士兵圑體相連絡於二十二日佔領興甯（二十五日） 
以上東方通信社電 
戰電 
　　俄京電美克齊美爾黨新聞社發表種種秘密文電内載俄國要求欲併君士坦丁城傅斯波魯斯海西岸瑪摩拉海逹納爾海峽及塞萊斯南部直至伊諾斯與米狄亞中間之界線爲止與亞細亞海岸瑪摩拉海羣島及英白羅斯與丹尼杜斯羣島恊約國則欲以君士坦丁爲自由口岸並要求俄國承認其在亞洲土耳其之權利又欲併全回教徒主權下之阿剌伯聖地並欲將波斯中立區域劃入英國活動範圍俄國承認此項要求表示阿剌伯回教國王應與土耳其分立之意見並磋商波斯内伊斯巴漢與葉齊德兩城俄人居留地仍舊保持之辦法至於將來德國邊界法國要求收回亞爾薩斯與勞蘭兩省並兼併萊因河左岸煤鑯礦地與森林地俄國贊成此議又擬德國劃出若干土地組織一自由中立國脱離德國一切政治仁經濟之關係而由俄軍據守至某徃種擔保條件實行與和約成立後而後止再俄國前任外交總長所發之電亦皆發表電文對於英法意勸告克倫斯奇注重戰力一事表示滿之意並感謝美國之不與聞（二十五日） 
　　倫敦電俄京路透訪員電稱恊約國各代表齊集於英使署詳細研究美克齊美爾黨停戰之命令黨人勒令保國委員會解散因該會曾請國家銀行勿以存欵交付美克齊美爾黨並勸國人推翻此黨故也俄京大工廠因煤柴缺乏現皆閉門水兵與紅旗衛隊千餘人携帶機關鎗炸彈砲武裝車開直莫斯科（二十五日） 
　　俄京電前敵司令紛紛告急謂接濟不來糧糈垂盡兵士無食勢必侵擾民間外來新聞電報 
現被扣留（二十六日） 
　　倫敦電俄公報云北面西面西南面及羅軍戰地皆有鎗聲那諾湖南面俄德兵士有互相親睦之狀高加索境内海俄軍在海岸上擊敗土軍（二十六日） 
　　巴黎電末斯河右岸三四四山北面堍内砲戰大爲活動法軍在該處佈置昨日所得之陣池 
（二十六日） 
 
 

Page 3

 
 
　　倫敦電西班牙共和黨社會黨一萬二千人在京城示威要求大赦八月間軍事裁判所審革命罷工之代表共和黨領袖向衆演説以國人採用强硬態度爲可賀（二二六日） 
　　倫敦電紐約電稱密爾華基某教堂集會時所發見之炸彈己在警察爆裂轟斃偵探七人傷三人紐約船塢之衛兵己奉命令苟見有擅入船塢中禁地者概行鑰擊（二十六日） 
　　巴黎電法國新内閣二十日出席園會總理克勒滿沙演説演説既畢國會即通過信任案（二十四日） 
要聞一 
[繼任内閣與各總長去留]  
　　汪代總理己於前日就職但此本係暫局故命下之翌日即上元首一呈一面報告就職一面懇准辭職書詞頗爲婉妙大約元首對於此呈仍須作一度之慰留汪氏此次膺兹艱鈕縛出於鐵持現飛使國家不致遽呈無政府之象聲明祇負解散前内閣之責故對於前閣員之辭職可以署名而對於新閣員之任命將不署名前昨兩日實未到院所有命令係由張秘書長送其私邸副署副署既畢再由張君送府蓋印此兩日來政府之實在情形也至繼任總理之人物前此各方面僉謂總機一慮無論運畢終將屬諸王士珍王己一再表示不願擔任意極决大總統亦不固强故前日又有以此席屬之陸徵祥組織一非軍人内閣这説惟陸氏自己亦己表示堅决不就之意故王陸之説昨日言己暫時擱置矣此外猶前熊希齡内閣及岑春煊内閣之兩説之由來乃在某有責任方面聞熊氏自身决不肯就惟或有人欲擁之上台者岑内閣不過聊備一説耳在之此等傅説固不敢絶對謂其必無然亦不能謂其絶對必有倘恍迷離之政固應有此現集也 
　　又聞昨日外間之形勢王内閣呼聲漸低而其呼聲最高者則爲田文烈内閣田氏己於昨日到京多謂田氏將爲總理且有謂不日即將下命令者新聞編繹此亦曰田氏到京以後居然想組織内閣曾訪熊希齡欲屬以財政而熊表示决絶訪陸徵祥欲屈以外交而陸亦不幹教育一職田氏擬嚴修或范源濂而嚴不欲上台范亦有辭意今日尚擬訪某某等約其帮忙云云則是田内閣之説己確有此預備但觀此等現象則田内閣之成否尚未可知然而旅東豫人則己爲田氏去豫之預備故對於省長一席極爲注意其留京同鄉爲此問題且開會研究昨己發出通告其文云遷啓者頃聞吾省田省長調京内用所遺省長一缺尚在　釀中事關桑梓利害亟應公同討論以資裨益兹定於本月二十五號（星期日）下午一時在騾馬市大街嵩陽别墅開同鄉全體大會凡我旅京同人務祈屈時早臨爲盼 
　　王陸軍總最昨日午後三點到陸部辦公傳見各司長參事大意謂予以襄朽之身重理陸軍部務並非所願殊以段總理　匆辭職無人爲之皆替總統强命予來予己聲明宗皆不過在陸軍部看大門而己俟接續有人予必　讀請事請張次長與諸君照常辦理更有一言爲請公售者部中辭職人員一概不准新委人員一概不添予無私人且爲過渡總長之一人决不好事更張云云當夜應碼總統之約入府晚餐到府後曾擔任總理而王君尚未承諾總統發表意見謂目下雖布置防務續修戰備伹中央己絶無兵力解决之意不過於南省意見尚未明瞭之前中央當然應爲萬一之備王君之意則絶對主和以爲即令再戰而戰之結果乃須言和與其待議和於將來不如即停戰於今日又云當癸丑之役彼爲主戰之一人然彼時乃釁自復開今則情異勢殊若戰端再開徒使南北人民日益隔閡而終久仍須出於妥恊之一途也至其不敢肩任總理者則以議和前途尚無把握若萬一不幸决裂則以彼絶對主和之人乃不得不言戰彼之地位將陷於困難之境也聞昨夜馮王對於大局解决之具體的辦法亦曾議及大抵今明日内形勢明瞭之後王君出處始能决定 
　　段總理辭職後内務湯化龍司法林長民農商張國淦三總長亦經呈遞辭職表兹聞大總統業己批准其部務以蒲殿俊江庸江天鐸三次長代理不日即將明令發表 
[浙甬軍隊宣布獨立警耗]  
　　浙省駐甬第三旅長葉焕華甯台鎭守使顧乃斌砲台司令張伯岐等於二十五日突然宣布獨立派立監守電局占據電車站截留客車隨派步兵一營由甬曹綫開赴紹興駐紹盛圑長聞警立即電省告急軍署得報即由楊督軍召集軍界要人在署秘關軍事會議當經議决電令盛圑長迅即派兵截堵一面電調駐嘉第一師第一旅所部各營開赴南星站渡江轉赴曹娥恊堵據聞甬軍此次獨立内幕係由前浙江都督蔣百器前軍署參謀長周鳳岐等主持蔣兩人迭與駐甬軍官密商妥洽蔣於三四日前赴甬周則於隔昨始行赴甬云 
　　自甬埠獨立消息傅至省垣市面大受影響銀根驤緊現水陡漲每百元竟開一元一角入夜督軍署前後及各軍警機關均嚴加警備昨晨（二十六號）鳳聲尤緊浙紳徐定超教育會長經亨頤等均至杭總商會恊議一切僉以省城自光復以來地方秩序尚稱安謐現在省垣主客軍隊林方萬一發生事故奉諭全局貽害不堪設想當即聯名電致甯波總商會詢問情形並請就近要求各軍政長官竭力維持以定人心電文如下甯波總商會鑒我國迭次政潮浙民幸能安　實頼各長官維持之力楊督軍蒞浙以來地方秩序安靖如常正深慶幸兹聞甬地有不靖之謡軍滋疑慮務乞要求軍政各長官且相維持以定人心並祈電復無任朌禱杭紳學商界徐定超經亨順松麆王錫榮等宥 
　　又據杭垣某報載稱昨日風甯波有不靖之説但未見有正式宣布之函電究電是何宗旨不得而知惟探聞此間某機關接到函信一通信内具名係甬某旅長外海某廳長其是否爲此二人自己所發亦不得而知信同有類似脱離關係之樣楊督軍聞信一面電致中央請示辦法一面電飭紹興某圑長趕即前往截留（聞由甬開來之軍隊祗四百八十人）是以該軍隊均在曹娥蒿壩相近地方暫駐並己有撤回甯波之消息至省垣開出之軍隊亦暫在西興駐紥並不前進是以决無意外之事又據政界消息前日甯波海方面有軍警一小部分被黨人强迫開出軍隊數百人（不足一營）赴餘姚縣境且由黨人截斷電線現經绍興盛圑長開導曉以大義己於昨日全數開回甬江可望和平解决矣 
　　又大陸報云脱離北京關係之風潮傅佈愈廣今己延及浙皖兩省矣聞潁州壽州毫州之軍隊一萬餘人己於星期日宣佈獨立據私人消息云浙省東部昨晨己宣佈與浙督楊善德脱離關係會銜出示佈告獨立者爲甬台鎭守使顧乃斌前浙省都督蔣百器砲台司令張伯岐旅長葉煥華諸人續得消息謂楊浙督己調兵兩火車約五百人由王店嘉興開赴南星橋獨立軍以杭州爲目的地故杭州附近恐將有戰事獨立軍兵力除混成旅外尚有退伍兵士三千人浙省長齊耀珊昨偕鐵路任局長來滬此行頗引注意云 
[南京快信]  
　　馮總統派來特使察儒楷黃士龍昨午晉謁李督密議三小時下午王巡閲副使在私宅設宴齊省長暨各機關要人均陪席 
　　聞南北和議地點確將定在南京惟中央因各　　要人意見紛岐對於西南和戰方針尚未確定 
　　各省代表近日多聯袂赴贛鄂接洽 
　　李督軍電滬主降促岑西林唐少川孫蘭來 
甯恊商時局　 
　　谷鍾秀代表金兆棧昨日晚車由甯直滬 
　　聞福建李厚基因臧旅長迭次失利兩次電李督軍饒總司令告急請促馮旅長速赴閩並派 
艦三艘赴閩助防　　 
　　湘軍復初趙恒愓唐蟒等十餘人聯名來電報告湘己息戰静候和議 
　　聞倪嗣冲因鑒於各方面趨勢昨亦電致李督軍贊成議和並稱前派援湘軍隊己全數撤回 
　　陸榮廷電李督軍擬以譚浩明督湘又聞閩浙兩督陸亦要求任用南人 
　　浙齊耀珊眷屬昨由浙轉滬甯車來甯齊省長派汽車迎入省署准明日轉津浦車赴津 
　　駐阜甯第七十四旅己奉令關駐宿遷以重冬防財政廳長胡翔林近以各屬釐税弊端百出特諭稽查員嚴密查察 
　　海軍饒司令以詩局不靖昨會同要塞司令齊燮元察勘砲台 
　　泗陽土匪蠭起陸軍第七十四旅陳調元　兵過境被匪轟斃八名陳旅長急電督軍前　馬玉仁此前報告肅清不確 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報論王汝賢與段福祺瑞]  
　　京津泰晤士報北京通信云頃征湘司令王汝賢拍來一電實屬兒戲己極電稱現抵武昌業與王占元督軍磋商一切辦法且陳明政府日内則即赴岳州而於會辦湖南軍務一職力辭不受電天並聲言一息尚存當爲政府効力不敢自惜其身誓必專心壹志重整師旅以期湔雪喪歸之恥縱令赴湯蹈火有所不辭云云然所可痛惜者將軍胡不早思及此至今日而始滿口作赴湯蹈火之辭未免大無用處矣將軍不獨辜負重任辱没政府致惹起内閣之風潮抑且損失無數生命厥咎難辭尤可痛惜者中央政府竟不能縛之驅赴市曹處以鎗斃耳夫使果能將但圖自己利益而叛服無常之各將軍一一待之如國賊則此種翻雲覆雨舉動必不致若是之多矣如王汝賢之所爲斷不可予以贖罪之機會蓋彼既一度所爲如是難保 
其異日不再如是爲之也又云各督軍之反對作戰提議調停以推倒政府實設穽而自陷也彼曹縱容湖南叛軍佔得一種地位致令自己今亦爲人所脅迫而不得不轉乞政府再戰以圖自保現在所恐懼者沿江各督軍因陸榮廷之反對其地位岌岌可危又因力追段總理免去雙職政使大難當前之軍人系陷於分裂也此間均段氏將被被召回任但段氏能否從其所請實爲一大疑問夫段氏於上次免職時泰然而去並囑其左可盡力帮助政府此次亦然聲言願住北京務使各事歸於平静然頗欲馳往前敵以示其在位時所主張之作戰政策無無不敢親自指揮之意段氏於此可爲一般大言不慚遇事畏縮之政治家作一模範云 
[曹錕張敬之堯之和戰主張]  
　　四督調停之巧電外間頗傅曹督軍有電自行取消兹又聞曹氏另於馬日（二十一日）單銜通電對於和戰之局表示意見此電乃分致各督軍商榷而未遞呈中央者電文大旨謂言和固無不可但必須南軍退出湘境之後乃有和議之可言且議和期中仍當急修戰備備預防裂國軍方面不能遽論及於停戰等語電未更係徵求各省意見如荷贊同即由彼領銜電請中央核奪云云歐於此電主要之點有二（一）以南軍退出湘境爲和局之前提南軍一日不退即和局一日不得開始（二）曹督此電乃只就湘粤桂方面而言其於川滇黔方面尚未論及此電發後徐州張敬堯督辦己於漛　日（二十三）電覆盖參加己意徵求各省同意電係通致各省督軍護軍使鎭守使師旅長及前敵司令等惟除出滇黗粤桂四省不致原電全文如左頃接曹督軍馬電當即電覆文曰天津曹督軍鈞鑒馬電敬悉眷懷時局早息干戈公之仁心誰不感動南軍退出湘境始可言和議和期内母忘戰備秣馬厲兵以防决裂深謀扼要洵能洞燭南人隐微且以激勵北軍士氣智周慮密曷勝忻佩如承聯銜電商願附驥尾如勸告之後彼即退出湘墳固屬佳妙然南方要求過甚當若何應付至何程度爲止如己經停戰或他方佯推不知即圖進取應如何對待均當預籌妥善辦法堯非過慮誠以彼之實力遠遜於我而能以詐取勝不可不防至陸陳譚提出條件雙方交涉彼與雲貴孫文是否一致尤當格外注意以免落彼陷阱别生枝節倘陸公眞心搆和以國家爲前提謀南北之統一則廣東政府當然沙滅其南北軍民疑圑自釋陸公救國救民心蹟自明我輩自當推誠相與共挽危局即外人之瞻國者亦於此瞻疆吏之才能中央之威信惟公察焉等因特逹諸公熱心愛國諒表同情乞會同曹督軍從速解决而保國本臨電馳聞鵠候賜教督辦張敬堯叩漾（二十三）印 
[西報紀伍廷芳之赴粤]  
　　大陸報云伍芳博士於星期日乘英國輪船赴廣州偕行者爲其公子伍朝樞及王正廷兩人其公子及王君均當北京内閣危急之際自廣州來者伍博士力稱伊之赴粤專爲個人事業及康健起見其言雖如此然可斷其將有领袖南方政府之舉彼未之廣州之前或暫覊留於香港伍博士欲赴廣州己閲兩月之久彼時表同情於南方惟廣州未有聯合之前彼實不願前往顧今日就南方各派表面上觀之似尚未能一致孫黨趨一端平和派又趨一端而握兵權者則又趨一端但至内閣潰裂及皖派失敗彼廣州諸領袖始知非聯合不可現媾和條件己提至南方將來或續有提議爲决定何種和議可以承受起見南方領袖不久將開會議决伍博士廣州之行蓋爲參與此會計也 
[追紀北軍在湘受挫狀况]  
　　長沙失守並非南軍力攻所克而王汝賢范國璋兩歸竟死傷潰散致於過半（現在退鄂之第八師十有八九無軍械聞己不能成軍第二十師有軍械者亦不足一旅此兩師名稱恐將暫歸消滅現鄂督王子春會同王汝賢派員逐日詢問退回之兵是否仍願入伍有弗願者立資遣回籍查此數日退鄂者連安武軍共有一萬餘人安武軍則並不停留立送回皖該軍尚有一部由株萍入贛轉皖聞春軍械尚完整又一部則投入南軍乃純粹張勳兵改編者）聞者多以爲異兹得湘訊十六七八等日南北皖三軍實混鬭極烈惟不在長沙方面故在者甚少緣王范通知南軍停戰後意以兵禍可解當飛電各路援湘軍暫進行詎南軍陽飾調和之名暗行進兵之實十六日程潛仍調派三路大軍進取長沙北軍前衛司令王汝勤雖奉有停戰之命然議和未成防禦亦嚴是日林修梅督率大隊直攻王軍正面王汝勤亦命所部力禦酣戰良久並無勝負下午兩軍接續戰鬭王軍略退十七日林王二軍仍在原地接戰未及二句鐘王汝勤忽接探報株州之安武軍忽變宗旨與南軍賁旅長克昭携手合攻軍後路右翼之第二十師三十九旅猛被該軍攻擊幾全軍覆没王氏聞之大驚參謀副官各員立時逃散前敵得耗有棄鎗逃者有曳鎗走者林軍乘勢追擊遂致擁擠不堪自相踐踏死亡枕藉正值奔逃之際適逢安武軍由株州茶園舗後路一帶而來王氏不問情由飭令開鎗攻擊安武軍亦開鎗還擊於是賁林安武三軍夾擊王軍王死傷及半無心戀戰惟拚命而逃退至長樂舗黑橋舗一帶距長沙約三十餘里因天黑始行停止所有棚帳糧食均行失去當在露地宿營飛電王范二司令詳述皖軍己變請速派隊救援王范因城外有前於十三日在湘潭從後射擊第八師之安武軍十餘營正在安撫恐其聞信俱變惶急無策當密派守衛省垣閻旅長之兵三營前往接應十八日晨林軍乘勝逼近射擊王軍疲乏不能再戰又向舒家集青山舖而逃幸閻旅長援軍至始將林軍抵住此十八日午事也兹述十七晚王汝賢聞八師二十師大敗安武軍叛變之信比即飛電皖督請其維持一面電詰安武軍司令李允成陳德修仍望其調停詎在外安武軍當夜己悄然入城預備進攻督署王復請晋軍旅長商震向安武軍調和孰知安武軍亦意見不一有懷復辟被攻之仇者有似奉有倪嗣冲密命者（倪因王范主張停戰排段有密電令李永成相機撲滅王范二師之説）竟無可商量五因南軍逼於外皖軍鬨於内均以攻擊該軍爲目的直晋鄂各軍又不肯助攻皖軍大事己無可爲遂與范國璋王汝勤張紀等於是夜三時出門向岳州而逃十八日前敵各軍猶在混戰嗣聞主帥己逃岳州長潭一帶各軍俱亂一齊移營而退南軍沿途追擊鐑亡愈多十五旅因被南軍皖軍包圍竟繳械投降晋軍一旅亦有一部被逼繳械鄂省第二師第五圑則於十七日先退得有船隻未受損蓋王汝賢本有有退岳議和之意曾與長沙紳商議定每日供給十萬元爲退兵之費十七日鄂軍業己移營遂幸免於難現聞駐守岳州一帶之軍隊尚有四師餘中央因預備繼續用武又調第七師全部及直隸第三師六旅暨奉天軍入岳且聞張敬堯己於二十三日到漢現正會商王占元王汝賢計劃用兵方略王汝賢之總司令業己辭去繼之者將爲張氏云 
[湘中停戰期間之鄂訊]  
　　此次北軍在湘中大失敗第八第二十兩師死傷確有十六七半由安武軍驟然攻擊所致並非南軍完全戰勝當傅良佐潛逃之時即主張將北軍盡退岳州王汝賢因安武軍雖從後射繫北軍並未彰明叛亂若捨之退岳該軍必盡投南方助長敵勢故主張不動聲色停戰議和將該軍遣送回皖孰知安武軍聞調回皖盡行譁變長沙卒以不守南軍遂不費一折一兵安然得入省垣論者謂南軍得有天助焉傅南軍於進據長沙後莫不喜出望外志得意滿現提出之條件於改組内閣恢復國會外並要求撤換皖閩浙魯汴五省督軍又各省督軍不得兼任省長須由省議會選舉二人呈請政府擇一任命此種條件除改組内閣外餘均爲政府所難承認調停派亦祇以依法改選新國會爲轉圜更換督軍與民選省長均絶對不贊成刻己電勸南方各要人反省一面由政府商懇直督瑛錕派第三師六旅即日南下並復命張敬堯仍前出師聞有以張暫代湘督駐岳州指揮前敵之説又擬任鄂督軍王占元兼充後路各軍總司令王因現居調人之列殊不顧總握師干且餉械俱缺亦難擔斯重任業己一再電辭聞政府昨又有第三次電至究未知王氏肯居斯職否現武漢商會省議會因戰禍己逼近鄂境若岳州再失則有火車交通之便南軍不難直搗武昌再荆州各屬多與湘境犬牙錯雜戰禍一開荆州尤爲可危連次推舉代表晋見王氏叩其意見王云余固始終主張調和無奈西南得隴望蜀不爲中央稍留餘地凡所要求多爲余初意所未及料惟此係湘中來電陸榮廷未必有如是主張頃己電詢陸之眞意並請其戒飭部下勿濫要求附和黨人破壞大局操戈同室日久不己勢必至於亡國此誠至堪痛哭者也如陸氏要求亦强硬則中央萬不能不續戰現己將不良之皖軍剔除且可秀海軍援助陸軍作戰岳州一帶現有隊五萬餘人（第八二十兩師與安武軍現退鄂不在此數之内）蒲圻咸甯通山通城枝江石首公安監利污陽崇陽各縣現均派有大軍節節設武漢决無可慮云云王氏於調和不諧後必力助北軍作戰於兹可見現聞南軍己乘勝由長沙出兵向岳州而進平江湘鄉沅江均有南軍蹤跡轉瞬停戰之期届滿岳陽必有一番大激戰也 
[武岳間軍事消息之鱗爪]  
　　鄂省王占元以刻下湘戰失利長沙以南悉爲南軍佔領北軍所據者僅岳州一隅斯地爲鄂省門户水陸交爱極形便利倘岳州一有疏虞鄂即陷於危境所陸路防務除己飭岳總司令王金鏡加意防範外昨特嚴飭駐鄂各兵艦令在長江上游一帶不時游弋并飭楚材兵艦停泊鄂岸將爐日夜燃燒以備差遣並以洞庭湖面積窵闊亘横湘鄂之間現值冬季誠恐土匪嘯聚湖南擾害行旅特諭水警廳妥爲心範何廳長當諭新堤宜昌兩署撥水警百六十名巡查如有非常須受武岳司令之指揮 
　　王督又於日昨午後四點半鐘召集軍事各機關各部隊長官至署開秘密會議傅説係因政府來電調查湘省潰敗及湖北軍力並徵詢意見故王督召集所屬諮詢一切以憑電覆聞於調和西南政局有重要關係云 
　　自長沙失守岳州告急湘鄂毗連之監利嘉魚咸甯蒲圻等縣所屬蘆蓆洲簰洲蕭山池石塘磯大池口等處與岳州接壤不得不嚴加防備不虞 
王督特電駐守新堤之盧旅長及岳州警備總司令王金鏡相機調派軍隊扼要防守兹時調查列下（一）蕭山池由盧旅長派兵兩連前往駐紥蒲圻（二）盧蓆洲簰洲由盧旅調拔新堤洋陽洞各處防軍兩勞前往分途駐紥嘉魚（三）大池口由盧旅長派馬隊兩連前往駐紥咸甯（四）石塘磯由岳州總司令調派退駐岳州第五圑一營前往防守監利 
　　長沙失守所有前敵潰軍由水陸路來鄂者至二十一日止業經截留四千餘名昨晨由王子春督軍派員點驗記名北調查該潰兵原營隸屬鄉籍信址願回籍者約四分之三即日派員押送回籍其餘派駐左旗聽候编制聞第八師十五旅實己全韻潰散十六旅在湘南潰敗此後恐難成軍第二十師潰散業己過半安武軍己由間道回皖潛逃四散者亦復不少抛棄鎗械子彈不可數計 
第七師師長敬堯自奉援湘命令即將該師第十三旅第二十五二十六兩圑開赴湘南助戰嗣因蘇贛鄂三督軍出任調停故未全隊出發刻見長沙失敗雙方均在積極進行南北尚無和平希望而王范所部之軍均退駐鄂垣前敵主面兵力甚形單弱特於日昨飭令所部第十四旅二十七二十八兩圑開赴岳陽己於二十三日由點魯滾搭坐武岳車上駛並聞琥岳路連日以來軍隊經過者絡繹不絶十九號由劉家廟開來辫兵約近三營於二十號晨上車南下二十號午前又開來辫子兵三營翌晨（二十一日）即搭常車赴岳二十一號由上午十時至下午二時陸續開來第七師軍隊約有三營於二十二號開赴岳州前敵二十二號午前第七師又由漢開來三營勾留一宿均擬於二十三號常車赴岳據有人調查岳州一帶兵力大致爲孫旅長傅芳所部第二十一混成旅一旅（係湖北省防圑改編）又第五師第八旅（係國防軍）鄂軍第三混成旅宋大沛所部第五圑（係本月二十日開往該處者）胡旅長一旅周旅長一旅第六師第十六旅連同际屬各師旅之機關鎗隊電信隊合計在二萬人以上刻下己分駐各要隘防守如附近之城陸磯道人磯新强及湖畔之鹿口等處均設置大砲加派重兵掩護至由岳抵平江與抵南州湘陰華容各縣之孔道均築有堅强堡壘以防南軍 
侵入 
[京都城門修毁之象數説]  
　　北京市政公所擬於化石橋穿城通路計畫久定訖未實行近頃聞將動工忽又停止外間殊莫名其妙兹聞係素精堪與之某前統領向政府當局極力阻止又使人上圖於總統府以證明其説因而穿城之計又復梗滯其呈文云敬呈者竊惟物生而後有象象而後有滋兹而後有數龜以象示吉凶筮以數示禍福此隐而微者也國以都繫安危城以門關盛衰此顯而著者也故周之遷豳卜洛吴之水門陸門徵之往古事效顯然時會雖有古今之同同然天不變道不變則象數之消息人事者古今亦不能或異今就北京都城論之金天德三年始圖上燕城宫室制度三月命張餐浩等增度燕城城門十三以燕爲中都府曰大興定京邑焉元至元元年都中都四年始於都这北建今城而遷都九年改大都城分十一門至正九月庚申朔詔京師十一門皆榮甕城明洪武初改大都路爲北平府縮其城之北五里廢東南之北光熙肅清二門其九門仍舊各門仍建月城外門永樂四年閏七月建北京宫殿修城垣十七年十一月拓其城之南面共周圍四十里正統二年正月修建京師九門城樓月城更名麗正爲正陽文明爲崇文順承爲宣武齊化爲朝陽平則爲阜成其餘東直西直安定德勝四門仍舊清代亦悉仍九門之舊不国更改惟修整壯麗而己此北京都城建置沿革之概 
 
 

Page 7

 
 
　　略也護按九門制度其象則本於河圖洛書其數則本於陰陽奇偶正陽在離崇文在選宣武在坤一寄二耦扶陽之象也朝陽在震東直在艮阜成在兌西直在乾一奇一耦抑陰之象也德勝在壬安定在癸自爲奇耦陰陽交媾之象出九門之制至當不易長治久安實基於此試以金之十三門元之十一門明清之九門一比例之共國祚之修短人事之得失稍讀史者皆能言之無待贅論矣自民國四年即陰曆己乙卯五月初四戊寅日丁己時正陽門經始拆改閲數月而帝制之事起閲二年而復辟之事又起各省既無甯日而京師又岌岌動摇蓋是門經拆改而後其象爲孤立無援其數爲四分五裂而人事即因而應之今又聞欲拆化石橋城牆新開一門直逹香廠區區之見竊謂中可夫門必有關闌其氣始聚甕城者城門之關闌也門外無闌則氣從八方而來復從八方而去此門既直逹香廠南北馬路必取直缐如射脇箭穿腮之魚此其象之不吉者也紳爲釜爲葉爲柄蠧爲阖户今門在未方未爲坤之初爻動巇變坤爲震自相克賊是破其釜散其衆倒其柄解其囊自壞其門户此其數之不吉者也當道者擬關此門無非爲振興市面便利交通起見然振興便利之事固有重且大於是者且此門一關則京城或蒙重大影響是欲爲市民開百年之利反令其不能得一日之安得失之數無煩再計或謂象數之説本我國逮信家之響言西儒湯若望則數百年前以學游於我國者也其論北京建置嘗謂陰宜收歛陽宜開廣横盤街房屋閉塞宜禁文德武功兩坊相配定修足見天人合應之理中西學説並未殊途而且正陽樓門歷年至今依然關閉雖曰沿習必有其故前門一改國家日以多事其事甚著其理甚微固未敢執途人而語之者第天下興亡四夫有責某研究象數三十餘年管見窺杞憂竊抱以爲化石橋一門萬不可闢正陽門一門亟宜修復用敢不避瑣屑奉陳伏候鑒核 
[杭州快信]  
　　嘉興第一圑昨奉飭開回杭州塡駐以南星橋第四圑調防紹興星夜拔隊前往 
　　杭總商會得甯波不靖消息電致甬商會議詢一切尚未得覆 
　　省長公署昨傅諭衛隊特嚴門禁盤詰出入即來賓非緊要事不得擅入 
　　嘉湖王鎭守使昨己回防 
　　陸軍監獄署昨奉飭鎗斃暗殺線探張虎臣首要朱小牛一名同夥陳榮堂戴日升各判徒刑送監執行 
　　齊省長昨由路局電缐拍致百官三區常統帶密詢甬紹一帶詳情飭速貝報 
　　鹽運司袁思永昨將眷屬送往上海 
　　新委餘姚場知事錢方魯遲不赴任高知事又急　　求交卸日内擬另派員接替 
　　省城近日喉症盛行警廳恐釀成疫己飭屬設法防禦 
　　嘉興區間車昨因運送軍隊停止載客此間喧傅王文慶有秘密在甬運動息 
地方通信 
[松江]  
　　知事對待報荒之嚴厲季知事昨據本城各業户進　勸告請於朦報荒歉各鄉民不可意存姑息當經漏放辦稿繕一極嚴厲之面告並各地保通諭一道不准再有聚衆續報情事並有查拿煽惑好民之語一面並通傅各區警察至署守衛設遇報荒鄉民一概不准入内詎五庫鄉民尚未知悉又於二十六日上午聚集百餘人各持敗稻至署報告當爲警察騙取散飲泣而去 
　　松隐當舗大火松隐鎭慶泰當舗開設三十餘年忽於陰曆九月二十三夜大火延燒珠寳房衣包房銀錢房等十有餘幢惟少數金珠因受秋間各處盜刦影響早己携出不致同付灰燼共計損失當本八九萬金當火初起時附近居民毫不覺察即在當諸夥亦不知火所自來及逼鄰舗户覺察鳴金告警火勢己熾該當房屋己不能救旋經該鎭救火會竭力施救僅保全鄰居房屋肇禍以後遠近當户大譁經該鎭士紳竭力撫慰目前幸無事故發生惟事隔旬餘該典東尚無善後辦法而各當户頗有憤怨之辭當此寒冬鄉民無知難保不生意外往歲亭林典當亦被火燬當以六成赔還各當户了事該典東其速援例行之庶可免意外乎 
[蘇州]  
　　吴縣知事蒞任新任吴縣知事吴其昌自將江甯縣篆交卸後本擬請假一月嗣蘇紳因各鄉闊荒風潮日甚連知事係代理人員是否能負完全責任實爲重要問題故特電省請示因是齊省長立食吴知事速即蒞新俾專責成吴奉令後即行來蘇先詣蘇常道尹鎭守使高等審檢廳謁見請示一切隨於十一月二十五日上午十時接受吴縣知事篆務 
[鎭江]  
　　土案應歸司法本邑绅士王某等以鴉片販賣罪純係刑事範圍應由丹徒縣署按律罰辦乃近日鎭埠所獲土案悉在警察總局訊給並不解送縣署殊非尊重法律之道用特致函倪縣長請求通令城廂内外警察各區及稽查員等一體知照嗣後如遇緝獲土販儘可派警逕解縣署不必由警局展轉詳送致费手續並函知警察總局自今以往凡有此項案件解送到局祇可預審不得擅自發落 
　　米糧市面活動
現因京津水災待賑孔亟江蘇齊省長奉中央命令暫開米禁以清災民並限以二十萬石爲奉昨經通飭遵辦在案在埠各米商得此消息市面上大爲活動近數日來外埠客货及四鄉積貯之貨捆載連檣而至者絡繹不絶價格遂因之大減 
　　派員復勘烟苗自英員來鎭查勘烟苗事竣後齊省長對於私種一項久未派員調查兹因現届冬令深慮本省各縣境内仍由私播烟苗情事爰於日昨（二十四日）特派專員劉海芳蒞鎭查禁 
　　屠税易人承辩丹徒城廂内外及各鄉居宰税向由朱静波包認每年繳税欵一萬二千八百元經辦多時並無蒂欠現肉業中人以爲有利可圖糾合同行多人將朱攻擊朱遂辭職由該業王某承認加繳一萬四千元請求緝辦己奉批准於二十四日新舊交替現仍在後街廬州會館肉業公所爲辦事處並由縣公署發出屠宰税票三千張即日開始售賣矣 
　　截留饑民南下時届冬令淮海饑民紛紛南下近三江口金山河等處停泊饑民船隻頗多縣署前奉省令截留故倪知事特嚴禁該民等渡江南下並竭力謀安置方法以免延及蘇常 
[南京]  
　　韓國鈞函請築壩運河之歸江十壩至冬即閉以防水勢宜洩近來經辦工員因節省經費起見每至水勢大涸始行動工日前江北水利恊會會員來省以運河水勢大減恐宣洩太甚明年蒿量無多難資灌溉特商請會長韓國鈞設法維持昨韓會長除會同會員公推陳伯盟顧詠葵前往查察外並函致兩淮鹽運使張季煜請其撥欵興工兹將原函録下敬啓者查歷年運河水勢夏漲冬涸故歸江十壩夏啓冬閉其閉壩時期宜在霜降後早爲籌備一交冬令即可合龍前清舊有定章並無愆期之慮自民國以來因經辦工員不知責任每俟水勢大涸始行動工期於節省土方所計者小而因洩水太甚次年春季運河蓄量無多既　交通兼乏灌溉農商咸受困苦鹽運亦憂阻滯爲患甚大頃因敝會開會由清淮一帶來省會員報告運河水勢鋭滅權蹈上年覆轍商請維持因此項壩工向由貴公署撥欵興築理合據情轉逹並由敝會推舉陳君伯盟顧君詠葵至揚調查水勢而陳一切素仰貴司長關心民瘼必可早日成功如工料夫役或未能鳩集請台端就近商請籌濬運河工程局馬總辦加以恊助諒可不分畛域也事公益尚希垂察 
[揚州]  
　　承審勘驗命案揚廣東鄉蔴村婦人袁葛氏有女嫁與同村陳雨之爲妻陳與沙金堂之妻媒識致夫婦時生口角嗣陳又串同地保王三將女轉嫁他人女因不從歸家忽於日昨身死背有傷痕袁葛氏疑係陳謀斃報縣請驗張代知事委陳承審員於本日（二十六）前往相驗 
　　軍士鎗斃人民揚屬仙女鎭河東馬橋地方日前有客兵適境與人民衝突當場格鬭鎗斃兩人現聞該處董事陳伍擬報告官廳申詳上峰查辦 
　　縣教育會開會江都縣教育會長丁善之現因學欵職員兩項事宜於昨日（二十五）假董公祠召集會員公同討論議决如下（職員）評議員共推湯滸北戚雲奇調查員公推厲日鋤周勤 
伯（學欵）提議基本金一萬餘元是否用罄各項捐入應有若干每月開支能否出入相抵公推張少秋离郭少生王潤生周勤伯至縣署調查賑目以期事先籌劃 
[安慶]  
　　請給津貼未准皖省蠶桑講習所所長劉世杰近擬添招預科生惟因經費支絀昨特呈請省公署撥給津貼聞黃省長以概算己定未便追加不允其請云 
　　鈔録實業卷宗皖省實業廳己組織成立頃方廳長因歷年皖省所辦實業卷宗均存省公署實業科昨特呈請給卷宗目録照抄副本存查黃省長己令該廳派書記兩員來署抄録 
　　飭緝虧欵知事日前省公署接湖南省長來咨以前署湖南湘潭縣知事羅葆祺虧挪田賦七千餘元私自回皖請飭屬查傅解湘追賠虧欠以重公欵黃省長己飭屬查緝矣 
[嘉興]  
　　微集教育成續品嘉興縣勸學所通告各學校云逕啓者南洋羣島華僑於民國七年二月二十五至二十七日開中國全國教育成續品展覽會於吉隆坡昨承寄來展覽會緣起簡章暨中英文寄信封面格式各一份囑爲提倡微集用特照印一份函請貴校廣爲微集切實進行如有賽品請照簡章所列各節由貴校逕行寄往可也 
　　舉定教育會長嘉興第一區區教育會正副會長暨各部職員照章己届任滿特於前星期召集各會員推定各部職員於二十五日開職員會公推正副會長是日共到職員十餘人當推張覊萍爲主席用雙記名投票公選會長旋當衆開票陳仁甫得九票當選爲正會長夏鳳章得八票陳菊僧得六票當選爲副會長其各部職員之部長俟新會長召集各職員開會時公决之己將正副會長履歷呈縣備查矣 
　　喜事後之炎災北門内丁家橋帮岸上沈覺成家前晚爲其子完姻賀客盈門頗爲熱閙晚間酒散後各親友聚又麻雀以助喜興詎於二十五日黎明時各賭客因腹饑聞入厨房内尋獲殘肴煑熱果腹偶一不愼遣火於薪頓時火光燭天沈宅之廚房暨堂樓兩廂房等均付一炬新婦之粧奩不及搬運盡成灰炭又有七十餘歲之老嫗因樓梯己斷向樓上跳下致受重傷旋經各坊義龍竭力施救火始熄滅損失不下萬餘金現新婦暫寓於就近寄宿舍内俟租定房屋再行接歸 
[九江]  
　　潯埠金融恐慌九江自内閣摇動之説興銀根異常吃緊以致發行花票之商店倒閉多家近日市面尤爲恐慌銀價漲跌每日約四五分幸經商會會長舒先庚極力維持大約不至發生若何之危險也 
雜評一 
[甯波獨立（庸）]  
　　甯波不靖之説當浙督楊善德隨倪嗣冲獨立之日曾有一度傅聞然而並未實現也今南方所措爲非法組織之段内閣己告瓦解而屢傅不靖之甯波乃突於此際獨立反對中央歟抑反對楊善德歟吾不知浙人對此其心理究何如甬軍既揭　獨立楊善德亦己下令進兵兩軍之接觸相去殆不容髮設浙人調和而無效者則甬紹江頭戰雲即起而一年來未經兵燹之杭甬或竟一嘗其風味嗟乎南北和議發韌之頃而有此警訊是果浙人之幸耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[甯波獨立之滬濱消息]  
　　甯波獨立消息傅至滬上各界聞之莫不非常注意蓋以此事關係政局殊匪淺鮮而浙滬兩地犬牙相錯於軍事上亦必有連帶之關係即以各項商業言之其影響之大亦自在意中故昨日傅説紛紛人心頗爲摇動兹將各方面所得消息摘其大要分列於後 
　　杭滬軍署之接洽前浙江都督蔣尊簋與都督府參謀周鳳岐等密謀浙省獨立反抗中央此項消息傅播遠近己閲數月乃本月二十六日消息傅來該省甯波軍隊果於是日清晨四時宣布獨立推蔣尊簋爲總司令松滬護軍使盧永祥即接楊善德來電徵調駐紥松江之第四師陸軍迅赴浙省以待後命盧使當即轉飭該師尅日出發翌日復接楊善德來電謂甬軍自獨立後即派一支隊分往紹興意圖佔據經派浙軍第二師師長童保喧督帶所部兩營前往攔截甬軍旋即回甬現童部暫駐紹興地方安謐云云 
　　護軍使署之會議龍華軍署於數日前會迭開軍事秘密會議維時因有浙省密使往來關於聯防問題頗有商榷昨日（二十七號）清晨又接浙省楊善德萬急密電請力踐前约尅日配足軍火酌派所部開拔援助盧使以事關重大滬防吃緊立開緊争軍事會議擬以松滬護軍使署名義拍電甯波等處勸告取消獨立願作調人以免地方糜爛云 
　　步砲兵隊之開拔盧護軍使前日與馬參謀長暨各旋圑密商後即派步砲各兵拔隊起程隨帶軍械機開鎗等至松江領取子藥再赴曹娥江及楓涇等處扼要防堵聞昨日盧使又接浙省來電請杭垣地方秩序安靖如常云云 
　　蘇浙接壤之防堵盧護軍使以蘇浙毗連防備亟應加嚴以安松滬人心並壯浙省聲援現擬於楓涇等處厚集軍隊嚴密防堵並於昨日午前邀請滬海道尹王賡廷上海縣知事沈寳昌淞滬警察廳長徐國楝暨所部旅圑各長官齊集龍華軍署會議防務以保治安 
　　淞滬警察之戒備淞滬警察廳長徐國樑奉盧護軍使令以傅聞甯波獨立杭垣秩序尚覺安靖惟江浙接壞之區素有匪徒出没除己撥派兵隊擇要防堵外恐滬地人民誤聽謡言致起恐慌故對於防務尤宜格外愼重以免匪徒乘隙騷擾等因遵即令飭各區署所隊於昨日起加意嚴防並將藥庫軍械等妥愼保守其出勤警察均備足子彈分投巡察上級警官概不准擅離職守以備緩急 
　　旅滬浙人之公電（致北京南京電）北京馮代總統南京李督軍鈞鑒報登甬軍赴紹浙督派兵渡江滬軍亦開赴浙境浙東商市繁盛一經開釁不堪收拾人心惶惑不知究竟何因乞速電浙督滬護軍使勿以武力從事以安地方而維秩序盼復同盛浙江旅滬學會毛雍祥甯波旅滬同鄉會張美翊紹興旅滬同鄉會田世澤全體叩沁（致杭州電）杭州督軍省長師鈞鑒報登杭甬軍隊並赴曹江人心惶惑浙東商市繁盛乞勿以武力從事致傷元氣千萬齊懇浙江旅派學會毛雍祥甯波旅滬同鄉會張美翊紹興旅滬同鄉會田世澤全體叩沁（致甯波電）甯波旅司令部諸公鑒報登甯波自主旅滬同鄉羣抱不安乞速會同行政長官維持秩序以地方爲重浙江旅滬學會毛雍祥甯波旅滬同鄉會張美翊紹興旅滬同鄉會田世澤全體叩沁 
　　甯波商會之復電甯波旅滬同鄉昨聞甬江獨立當即發電詢問旋接甯波總商會來電照録如下甬安乞轉告同张 
　　甬閩商帮之電音滬埠界昨日疉接甬商私人來電得悉自日宣布獨立後水陸方面立時戒嚴商業冷落銀根急迫故滬商對於甬埠來往各貨咸有戒心南市轉口各米行昨己報裝招商局江天輪船之秈米雜糧等貨四千餘包即行退關暫時停運以觀其後又得錢業來電雲甬埠獨立後滙水驟漲己至九十五元故本埠昨日銀拆上午亦漲至四錢半下午收盤回至三錢五分又接福州來電謂前晚省城忽然發佈特别戒嚴命令南台一帶熱閙之處軍隊滿布晚間七時己阻斷交通大小商業頓起恐慌以後有何變相再當電告惟前辦之貨請暫停運以避危險云云 
　　杭州綢業之影響昨日駐滬浙省綢商接杭州快信謂二十五六兩日異常戒嚴聞即甯波獨立之影響以致市上現水每百元頓漲五元綢緞價己大跌生意頗爲冷落 
　　民黨中人之通訊聞駐滬民黨中人昨接甬江來電謂寜波軍官己於二十六日上午四時宣告獨立公舉蔣百器爲總司令周恭先爲總參謀一致進行不認楊善德督浙並己雷致馮總統迅速速恢復舊國會與粤川南軍取同一態度云云 
　　赴甬商輪之照常招商局往來甬滬兩埠之江天輪船昨仍照常開班各商裝去現洋十餘萬元其餘貨物減去大半 
　　紅十字會之籌備本埠紅十字會現因甯波獨立恐有戰事發生業於日昨分電甯紹各分會籌備救護并購辦醫藥等品以資接濟一面電請駐杭西醫士梅藤根君籌備杭州方面之救護 
[日本實業視察圑由京南下]  
　　此次日本東京商業會議所副會長山科禮藏氏常駐議員柴田清之助篠田和助田澤又右衛門今村繁三等會同商業會社社長福島行信來華考察實業並擬聯合中國商會組織中日博覧會業經商會聯合會允约進行該實業圑在京事畢於二十二號起程南下擬先赴天津繼往漢口南京一帶沿途視察並與各該商會接洽預訂月杪可抵滬埠然後訂期返國當該實業圑由京起程時經外交部電令津漢鎭滬各交涉員於該圑抵埠時降派員招待外並代紹介於各商會實業機關妥爲接洽聞該圑以滬地爲通商總滙之區自應詳加考察故擬於來申後分赴南北兩商會接洽並懇紹介於各實業公司圑體詳細視察云 
[洋商組織驗花機關之進行]  
　　滬埠花紗業各洋商發起組織檢驗通州花水量機關一所設於江海關中曾經提議於洋商會一再籌商决議實行并推舉中外議董會訂規章等情己紀前報兹悉洋商方而業己急急進行而棉花聯合會於事前毫未得悉迨報紙披露始行集議拍電中央抗争聞洋商會對於此所之組織不但檢驗通州花衣即崇沙花（崇明海門一帶）等亦須檢驗　除滬花以免出洋後霉爛致受虧現己將所舉華董三人傅某買辦調查是否公正無私素有經騐一面復托熟悉花業行員探聽華界棉花驗水局近來狀况及前此因何發生風潮等事以資考參 
[工巡捐局南北劃分後之實行期]  
　　上海工巡捐局長杜梅叔代理兩月將届期滿業己一再告辭經松滬盧護軍使舉薦黃慶瀾爲該局局長詳請齊省長委任己紀前報兹悉齊省長己准許委任黃慶瀾爲滬南工巡捐局長所有閘北工巡捐分局前經紳商會議請與南市工巡捐局劃分兹經齊省長核准將該局改爲滬北工巡捐局委任曹有成（字履冰）爲局長現黃局長訂定十二日一日接差視事故杜局長己預備交卸局務仍回軍署秘書課長本任至兩局徵收之地方税及船隻税車捐等類以四六份支配滬南得六份滬北得四份亦定於十二月一日起實行並聞杜局長以交卸在即本局應徵之各種捐税均應預爲結束故己知會税務科長許人俊除催促各認商從速繳欵外並派司員向各舗户徵收地方税其欠繳之户均着恊警催徵彚繳尚有閘北範圍内徵收各税亦須結束己函知各主任從事催徵矣 
[浦東花邊公會開會紀]  
　　浦東花邊公會昨在陸行鎭事務所開進行大會午後二時會員相繼蒞止即振鈴開會由會長謝酉山主席報告開會宗旨畢即提議進行辦法兹將公决各事録下（一）提議對付新開公司如上南川各鎭以後新開邊公司須通報本會經本會議决然後開設由本會恊助進行（一）提議取締不入公會之小做手如有小本經營之人未入公會而自行沿鄉兜發花網破壞行規者應由各該部長報告本會一律禁止（一）提議會費入會各公司暫擬月交會費一元以作會中開支之用（一）提議結網工每英寸十一二眼每二百碼洋缐一個工資四百文限二天結出過期者折扣工資（一）提議穿花工每英寸十一二眼連缐每眼每碼來司十四文山訓十二文扣邊方塊每萬眼二角五分穿花缐照市價每二百碼一個限期五天過期及次色者照折（一）提議本會細章及一切辦法俟書記部擬稿通報各公司審查如有不合之處於下月第二星期常會修正後一併呈案請示以期持久而昭鄭重 
[三誌印行托名善舉之彩票]  
　　嘉定人張泉聲與董振生沈永祥主士屏孫鶴卿沈連卿董國飛王通夫等在公共租界新垃圾橋德興里二百四十四號設立果仁善堂並在甘肅路德興坊分設衆興公司由自稱善堂董事之曹秉忠張城樊時章唐乃昌朱葆先等以直隸水災赈捐爲由公贈假彩票投函各省學校紳商騙取捐欵被滙司捕房中西包探查悉將張等先後拘解公共公廨訊供收押在案昨晨復訊先由中西包探禀明前情並將抄獲各種騙捐信函證據及彩票等呈案請察訊之張泉聲等延律師上堂代辯而捕房代表牛門律師因另有要事不及到堂故由被告代表聲請展期研訊俞襄讞員判張泉聲王通夫董振生沈永祥高士屏孫鶴卿沈連卿董國飛等八人各交三百元人洋並保曹秉忠等五人各交一百兩人銀並保聽候展期再訊 
[運動阜甯保衛隊之嫌疑]  
上月間有人在阜甯地方以黨人名義向該處保衛隊員運動四次事未成就旋被該隊將王杏村楊啓超徐爲信三人拘解江蘇督軍署訊據供出爲首之清江人夏炘三逃匿上海公共租界新閘 
南成都路一千零九十二號門牌某成衣店樓上當即電飭淞滬警察廳備文派警於前日午後恊同新閘捕房中西世探往該處將夏拿獲拘押捕房昨解公共公廨請究先由西探員　投訴夏在捕房供稱伊在崇通海紗捐局委員徐正夫處當差當至徐處查悉夏在徐越執役每月工洋三元請爲核繼由警察廳來警投文聲稱被告係在内地犯事應請准予提回歸案訊辦訊之夏炘三供稱向在徐委員處當差與王杏村等均不認識求察即經王崧生襄讞商之美博副領事判夏押候函請淞滬警察廳轉致江甯將所獲之王杏本等於兩星期内途廨質訊再核 
[孫强夫被拘]  
　　浙江人孫强夫曾被暗殺案牽涉經官廳通缉 
未獲昨（二十七日）晨六時總巡捕房探目李星福陳雲忠等值悉孫匿居法租界巨籟逹路某號洋房當即會同西探目壳羅香前往嵩山路捕房報告即經派探帶同眼線前往指認拘獲隨即帶回總巡捕房暫行看管 
[復訊僞造圖章之騙案]  
　　英商泰昌洋行西人葛洛夫延代表律師至總巡捕房指控虹口西華德路麗泰照相店主高鳳崗私造該洋行圖記蓋戮於應募華工出洋之照相卡片執照上串令翁阿琪沈阿五徐榮富黃連生王正興朱明壽陳長春等於十月十二號起至十八號止陸續向原告騙取銀兩等情業由包探周志仁耿德標婁寳生殷玉鼎馮兆蘭恊同西探目海明惠及六十二號西探將高等各被告先後拘解公共公廨押候研訊在案前日午後又由捕房將一干人解廨經王崧生襄讞會同英卓副領事升坐刑庭復訊先由原告代表律師上堂譯述案情並稱原告招募華工出洋凡有應募者須至原告處考驗攝影由原告蓋戮給予執照每月工洋六十元領取放洋被告高鳳崗係由原告雇爲攝影華工曾向原告索取執照十張據云伊有親戚應募嗣經原告查得有一工人之執照上蓋原告之假圖章察其號碼即係高鳳崗索去十張中之一且前次放洋華工一百八十九名退回來滬者有一百零五名之多據英國工廠來信聲稱均非熟悉工作之人實屬舞弊欺騙乃翁阿琪等又至原告處索取工資應請訊究繼由西探目海明惠上堂禀明拘拿被告情形並由見證曾文投案證明查出之僞圖章執照確係高鳳崗向原告處領去十張中之一云云供畢由高所延之代表律師向之駁詰數語經中西官會商之下判被告均仍還押候再訊核 
[賣藝人中毒續誌]  
　　吴海仙（即揚州阿二）寓居静安寺路二十五號門牌向在新世界游戲場管理髦兒戲班其家同居者有在各游戲場唱大鼓調之天津人楊國梀杜長卿王坤山劉玉長林桐卿（即羅桐卿）李通林鐵小峰皮恩榮女子劉小香等九人前日楊等與用人方榮生成衣匠賀初才同食午飯後即腹痛如絞口鼻流血經人報告新閘捕房派令代理探目朱子藩包探周小弟恊同九號西探目斐司戤潑則往查得飯鍋内被人暗置毒藥當將受毒各人車送醫院醫治並將跡涉嫌疑之祁萬鵬及飯司錢正榮王二李八一併拘入捕房押候查究在案昨晨由捕將祁萬鵬等併解公共公廨請究據中西包探聲稱楊等數人中以皮恩榮受毒最深略血甚多勢頗危險現尚在院醫治餘人服藥後均一吐而愈查飯司錢正榮等係吴海仙所用故令其覔保出外候示餘剩置有紅砒之飯業己連同飯鍋送往工部局醫院一俟化驗明白當再來案報告請爲核辦云云中西讞員判祁萬鵬王八兩人還押聽候查明於下禮拜二再行解案訊核 
[法警拘入受窘]  
　　江北車夫伏如瑞向居閘北車袋角其妻楊氏曾於前年捲逃無蹤近經伏訪悉係被薛三六子拐匿浦東居家石橋地方故特呈控地方檢察廳經林廳長核准於前日（二十六）午後飭派法警秦某帶同伏如瑞及眼泉等渡浦前往該處將楊氏尋獲正擬起解忽被寓居該處之湖北人徐海瑞徐漢卿汪銅匠等藉口該法警未經照會該處警察避擅自逮捕糾集小工五六十人各執扁擔蜂擁上前拒捕將楊氏奪回該法警見勢汹湧不敢與較祗得回廟禀復林廳長以徐等膽敢糾衆拒捕刧奪人犯玩法己極爰特函致縣警察所轉令東溝第六區湯區員飭派長警恊同該法警重復前往將徐等一併拘案懲辦 
[持械夥刦案展期研鞫]  
　　盜匪陳將金倪根桃楊金生陳阿章王阿福陸阿二陳阿大徐金生於本月八號夜持械夥刦虹口西嘉興路二十二號門牌梁少芝家值洋二百二十元之金飾業經捕房將陳等先後查獲解送公共公廨判與窩家婦人周劉氏等分别管押候究在案昨晨復由捕房將陳等男女九人解廨由中西包探投訴前情請爲訊究中西官以案關持械夥劫必須詳細盤問今日時間侷促不及研訊遂判陳等男女九人分别還押候查明實情於下禮拜二再行解訊 
[騎巡隊長愼重冬防之布告]  
　　浦東警官會勘地勢籌備冬防曾誌前報兹於昨日由駐紥欽賜仰殿之淞滬騎巡隊長李玉庭發出布告云查得浦東地方遼闊沿灘則廠棧林立腹地則村落參差保衛時求周備現届冬令防務尤加緊要本隊有鑒於此特於常班巡邏外再行加班巡邏澈夜偵騎四出 
以冀周密而維治安仍恐有宵小之徒恒易藉村莊小茶寮等處爲藏污之所或三五成羣潛謀擾亂或謡言四佈煽惑人心等情本隊不時派警巡查仰爾居民人等如有上項情事即報告經過該處巡邏各警前往緝獲帶隊訊究以期杜絶禍株消弭隐患設遇有强盜倉卒發生爾居民可鳴鑼報警恊同巡警兜拿但切勿率爾鳴鎗致生誤會因現時浦東各署所隊均己分派加班巡警梭巡如織一聞鑼聲即可登時畢集也其各遵照母違特此段佈告 
[南洋中學童子軍得獎銀盾]  
　　南洋中學自本學其起編練童子軍一隊由沈輔倫君實心教練進步極速己編爲上海縣童子軍第八圑此次童子軍聯合運動會該圑所得分數最多故上海縣教育會特製銀盾一枚鐫第八圑三字於上以志紀念聞前日己將銀盾送存該校矣 
 [ 
[梅溪學紀念會預誌]  
　　梅溪學校由總統頒給匾額文曰成續卓然又省長所给匾額 
 
 

Page 11

 
 
　未便適用至邢耀亭即被告邢兆周之子核之同章程第五十四條代訴之條件尙無不合牘候集訊核奪 
劉沈氏等請求判决追償批所訴各節自係實情陳貝氏腰屢無故不到固當予以處分若此次伊到而爾又不到亦屬不合仰仍遵傳出頭對質以期水落石出可也 
[閘北第二初級審判廳批]  
谭三大扭訴許王氏欠租逃避案批狀悉已據許王氏聲請分三期拔還儘本月十五日以前繳洋六元四角十月份繳洋六元十一月份全徽繳清仰即按期來廳具領可也 
樓連生訴賢秀積欠房租案批旣據呈稱欠租已經收到自應准子啓封訟眷原被分担 
黄藴瑜訴吴廷川欠租案批此案已派吏前往鑒定應候　告到廳再行定期拍賣 
[閘北第二初級檢察廳批]  
朱長泰辯訴吳芝學訴勒逼伊妻自縊身死案批候偵查再核王魏氏辯訴袁德潤訴王阿根行竊洋紗案批狀悉據稱黄阿發已經尋獲送由曹家渡警局解送警廳應候移提歸案訊辦至請將爾夫先行保釋之處暫母庸議 
[國貨維持會宣講記]  
初七晚八時半中華國貨維持會假二馬路甯波同鄉會開四十八次宣講會來賓到者二百餘人并由王介安君及貧民生計團贈送書籍及醫劵等類主任梅竹廬君謂欲謀國勢之强盛須圖國貨之發逹舉國問胞祗知競爭權利不肯從寳力着想可痛可痛洪血潮君謂鄙人隨任文孫君辦理貧民生計團專以推廣貧民生計爲唯一之目的惟望大衆贊助或可發逹任君所製嫩　白肌露出品甚佳擬於下星期到會分送副會長王介安君謂本會慨念國勢之貧弱冋胞之困苦爰紏合同志創設此會期謀人道之幸福詎料時事日非大難不已廳人以分利爲目的治國以大借外債爲專策亡國之痛愈趨愈近但求同胞多用一份國貨卽保全一份國粹或可倖免耳計雙健南君云本會會員負改良國貨之責任更有堅用國貨之義務思想固宜深遠纸煙萬不可吃李血貞君云常熱南門外振新廠所出絲光夏布長三丈闊二尺每疋價洋二元及新閘路華新廠所出黄斜紋布長五丈闊尺每疋洋五元最合軍用如此價廉物美洵屬改良國貨之特色諸公幸注意之 
雜評三訥 
製造局之遷蕪説製造局爲黨人注目之點第一次革命先從製造局發難令次又從製造局着手運動不成則以兵力攻之攻製造局而滬上居民受幾多之驚嚇遭幾多之損失元氣迄未稍復思之尙爲塞心今果遷移蕪湖者則滬上居民去一障礙物矣 
且製造局之不宜設於通商口岸証以情勢按之事實誠非無見之言蕪湖雖亦係通商口岸然與上海究看内外之殊不同之點惟創建時規畫不易而建費尤鉅棄之未免可惜耳 
 
 

Page 12

 
 
   
 
 

Page 13

 
 
自由談 
游戲文章 
[小連生排演新李陵碑若夢]  
李陵碑戲曲爲小叫天卽譚鑫培生平傑作前在新新舞台演唱此劇果愁人人歎賞又經曾言君將其曲文録出句句加以評語尤令人增長戲中趣味詎意小連生今演改良之新李陵碑更爲出色洵爲海上所罕有曾記於陽曆七月二十二夜演起至二十九號止在新開之假共和大舞台連演六次海上人士無不稱奇惜該伶油滑性成於倒板金烏墜原板歎姣兒摇板猛抬頭三叚未肯着力獨於反二簧正板前半段頗爲提神故記之並仿曾言君逐段加以按語諒顧曲家必能領略其中眞味也詞列於後反二簧正板歎國家起爭心大局不保按爭心二字圓潤保字千迴百折悠悠不斷裊裊無窮眞有繞梁三日不散之意到如今只落得南北紛擾按紛擾二字音極低而長蒼凉悲壯莫可言喻恨某國助孫黄把袁來討按恨某國三字𨺗然而高� 
助字轉得極好討字收得極穏練而滿要想奪找鐵廠製造槍砲按奪字轉折甚多鎗炮二字先沈至無可沈至無可沈處忽然提高眞本領也岑春萱在上海帥印挂了按帥字好孫與黄倒作了馬前英豪按豪字不甚拖長音極衰颯是英雄屈抑萬分牢騷之槪高昌廟龍華寺南軍敗了按敗了二字頗有悔恨不平之意只炸得肉横飛鬼哭神號按號字音極慘淡不忍卒聽我那好男兒替亂首把忠盡了按此句緊接號字音中無間斷之處兒字轉折又多於此處見得中氣之長唱到替亂首三字不知不覺合手當胸以示敬能寫出沈鬱忠藎之意衆百姓槍彈下命赴隂曹城内人被匪搶又把房燒按此數句能令人聞之立時毛骨悚然各商店俱歇業損失不小避難人在租界擁滿街道戰場兵被炮轟額爛頭焦按此數句音更悽慘不忍聽聞都只爲陳其美先起禍苗可憐他無戰術只會逃惟仗着帮手好有鈕永建劉福彪逐日攻打血戰鐵廠可惜徒勞按此句絶長字字有力而氣息從容毫無促迫之意可欺我衆同胞自相害了自相害了我的好男兒呵我的四萬萬間胞呵按下句害字拖音千迴百折仍落到本音覺萬種悲凉日久不散怕只怕各亂首没有下梢按梢孚先高後低其音絶慘所謂無涙之聲也該伶唱至此脱召而逃不知去向故後半段無從録記且亦不忍録記矣 
尊聞閣詞選 
[金縷曲癸丑六月十八夜作寄舊諸游伴并示碧雲仙館武林拜花]  
一笛風前咽似年時繁星摇醉淡雲凝碧記得紅船依柳岸一様月吸如雪心底畢背人低説紈扇兜凉香息息白蘭花顫顫雲鬟側秋夢短女牛隔多情自古多離别更何時中流容與蘭橈桂楫眼底風波平不得阻我勝游良惜何處望湖光山色料取小瀛洲畔路有衣香鬢影人如鯽將往事訴明月 
[四時閨詠侍仙]  
以溪西雞齊啼爲韻限一二三四五六七八九十百千萬尺寸丈雙兩等字 
兩岸風吹百尺溪相思七十二峯西一縅書寄三春鯉九寸腸迴五夜難四野柳垂千線細八窗笑放萬枝齊雙行粉涙愁無限六丈香　拭暗啼 
緑楊四五隔雙溪七尺牆迴丈閣西萬里藕香迷午蝶百村梅雨唱晨雞六時蚊市千羣集十幅蠅書八法齊一寸相思腸九曲兩三行涙二更啼 
萬丈雲羅九曲溪風吹二十四橋西尺書空寄三秋鴈七夕愁聞一夜雞三五蟾輝雙鬢冷百千螢點六窗齊八音奏罷香肖寸兩幅鸞牋寫怨啼 
寒烟七尺接前溪四五梅開雪嶺西十二樓台藏彩鳳兩三風雨唱金雞雙行涙滴千般恨寸半眉含八字齊六丈冰绡愁百斛九迴腸憶萬蛩啼 
[鐵馬]  
鐵馬響錚錚隨風到短檠寄人簷下宿聊作不平鳴 
[題歸玄恭萬古愁曲囂囂子]  
有明不綱四海沸東胡蹈隙竊神器大官爭進降胡表稽首穹廬苦不早奴才新誇頭銜貴誰人更灑興亡涙獨有孤臣歸玄恭避人痛哭空山空丹忱燭天天帝驚涇渭水竭天柱傾朝採西山薇與蕨腹飢不食成周粟一曲吟成萬古愁哀猿孤鳥共啾啾黍離麥秀相與尊坐嘯正氣安足論當時夷廷文網密一卷飄零不可讀鬼神呵護今始見挑燈伏讀涙如霰三百年來夢一覺胡運中原今告絶先生英靈在玉霄定知一笑萬古愁藎消 
二我居雜綴 
[許元博剌臂]  
如皐縣有許元博者於清順治二年避兵居鄉因授徒於吳心田家偶閲岳武穆傳欣然有感遂於胸前剌不愧本朝四字左臂剌生爲明人右臂死爲明鬼忽一日脱衣洗澡爲人所覘語洩本縣捕之按臣具疏即於本處正法妻朱氏給功臣爲奴父擬戍吳心田擬流鄰里擬徒嗟乎元博不過廣陵一男子耳未食朝庭升斗禄而鏤刑刻骨誓以死報豈其爲身後名哉血性發憤不可禁制所謂山河之氣日月之精造物千锤百鍊而有一男子也爲先朝開一代生面豈可作等間看 
[林覺民寫供]  
黄花崗烈士陳更新遺詩余旣録之矣伹林覺民之時已散佚不易覯頃得先生就議時之寫供一事録之亦足傳美千古先生初坐地問供隨卽開去鐐扣命坐水師提督李某給以筆墨先生信筆一揮立盡二紙洋洋數千言大有文不加點之勢書至激烈處解衣磅礴以手搥胸若不復能忍者竟一纸李持奉粤督張某閲看再及第二纸臨畢稍停頓狀似將嘔恐汚地禾遽吐先生早受文明敎性嗜潔此爲平日之習慣李親持痰盂近前姑吐某吏給以茶烟俱起鞠躬爲禮從死有如是者書畢又在堂上演説説至時局悲觀搥胸頓足力勸各吏献身爲國革除專制以建共和能使將來國家安强人民康藥則吾雖死猶生矣鳴呼先生至誠感人故堂問供欲嘔時能使提督親捧吐壺以進豈非千載佳話耶 
自由談話會 
諸偉人爭一已之私利不惜以全國爲孤注一擲之計在諸公成則爲王敗則攫取鉅欵遁逃異國仍得逍遥樂士不失爲富家翁也所苦者吾無告之商民耳其間斷脛折臂血肉狼藉種種妻離子散之慘劇言之痛心聞者酸鼻此固誰使之耶而仰親諸偉人投稿者侍仙華文鍾宇子茂别號侍仙外史四十一歲四十一歳華亭後岡人現住松江城内花月吟廬反無毫髮之損傷奚啻天壤之别豈生死亦有貴賤之界限也南京雖復而官軍入城後恣意刼掠强姦婦女傷哉寜民前受南軍之蹂𨈆日處於水深火熟之中深冀城破後所謂鎭撫使者必� 
能撫之卹之以慰倒懸之苦乃非惟不加撫慰且縱其部下兵士爲全無人道之舉動嗟夫寜抑人何不幸之甚耶寄語張上將速宜約束兵士救卹難民爲挽回名譽之謿猶未晚也知痴 
大兵之後必有大疫自古已然滬上自南北戰争死者數千穢氣藴積際此秋令難保無疫癘發生矿好善者曾勸用大黄置水缸内或用碗備蒸於飯鍋均能辟疫余謂亦可用貫衆代之且價甚賤亦無藥氣居家者幸留意及之壺隠廬立三 
自由雜誌十六日可以出版 
小説 
[寫情小説金崇七十四天虚我生]  
箏兒因曳予之裾迴步室隅小語予曰以我思之誠宜與阿文俱歸則太夫人固不知汝已早歸也予曰即知之亦無傷箏兒曰扶病遠歸乃置家人婦子於不顧輙復逗遛於此實亦反乎人情其知者以爲爲情不知者以爲爲無禮也且在病中端宜靜養我亦以病不善爲君侍疾而君夫人之縈念君身自可想見則君於此時誠當歸矣予韙其説特時中殊不能舍　兒箏兒則已命阿妹往雇藍輿俄頃即至予乃萬分留鸞披衣鈕襟亦故遲遲　一雕扇指具毛羽必使一顈不亂而後已爭兒則癡癡立旋予側予顧左右無人乃要求而爲接吻之禮設　璇兒入室則予兩人之吻殆可終古弗離天下至美且濃之味殆無過於接吻譬之醇酒足以醉心然而醇酒之味不足與擬也譬之鷖含譬之鮮荔色香雖似然而鸎含與鮮荔不能銷人之魂蕩人之魄故吾盡舉天下之昧欲以方之則無一言可以爲狀盡覽世間之書則自亘古以迄於今亦無一人能爲表述則吾書至此亦於是乎窮 
旣别筝兒言歸於家豈母以爲予與阿文俱歸也亦置弗疑因予病中亦弗令予久侍並弗提及筝兒惟素卿在側時時流盼及予意似憐予而更笑予者比至寢室詢其所以笑予之故則固言無之第令阿錦掃簟勸予小憩已則坐於床唇絮絮以問予之病狀予因述之且言今已霍然素卿殊弗展懷請之吾母延醫爲予診視醫則張大其詞謂予之病寳至複雜然予自分則已無病可言飲食亦能强進惟素卿必弗令予多食其視我身殆如秋間之蟋蟀而其勤護我者亦如拳蟋蟀也往時予病必有小曇與素卿相替爲侍今則小曇去猶未返乃致吾母時來榻畔爲視湯藥予心實爲不安一則無敢當此老人之勞一則反以間隔我兩人之親愛耳南至更闌安枕始獲與素卿相儇傍素卿询予何以作此哀痛之書之駭人予因笑曰是蓋我之病藝耳累卿黨憂實爲至歉素卿哂曰竊恐他人之驚憂較我爲甚予曰箏兒乎惟箏兒不遂予願致負吾姊撮合之心我之怨恨於箏兒者實至深因之深自悔惜致成心疾素卿笑曰然則於今殆已獲得心藥愈此心疾矣予曰足以治我心疾者其惟我之心肝言時則攬之於懹素卿避而遠之且瞋曰何來此等俚言殊非予所熟聞予曰卿嘗讀書豈不讀劉矅載記隴上歌云隴上壯士有陳安軀幹雖小腹中寛愛養將士同心肝則此心肝二字亦殊典雅素卿笑曰惟汝熟讀杜工部集故有此杜撰之典予曰冤哉明日常檢晉書與汝證之素卿曰孰與汝於枕邊討論曲籍予曰惟卿可與語此簈不令我愛而可矜素卿曰惟予生平最不喜聆誑語惟汝則無在不以誑語對我此等諛辭在我受之實以爲誑今試問君果於今日歸耶予已吾摯愛之卿今吾言之幸母以告阿母予乃盡舉日來所歷之境悉以陳之述至定情之事素卿以指撓予頰曰寗不羞哉惟汝乃以彼人之情狀述之於我遮莫有時亦以我之情狀述於彼人矣予矢之曰苟如卿言則必堕入犂舌地獄素卿兒予急誓則以手搭予口予愛素卿實已至於無可如何則以齒噙之曰此殆爲粉花所搓我必炎而嚥之素卿歛手曰嗟夫珊君汝殆自忘其病歟惟予不忍使君益病請枕予臂崦眠予知基其言實筝兒則不免有所懐慙惟予與素卿共衾處者三年於兹平昔之夕惟有引我之臂而使素卿枕之如今夕者實爲創舉予雖樂於枕之而心中則殊弗忍顧又不忍拂其愛情第覺温香一縷自予頂　而入散被四體予身有如餳製略受温度遂欲深化而栩栩之夢魂則與素卿幻爲雙飛之蝶聯翩而入黑甜之鄉朦朧間忽復憶及予身乃枕素卿之臂而臥因即自驚而醒挽而垂之於時凉月滿窓直透紗幃而入照映素卿之面基瑩潔有如珠玉眉緑如煙唇朱欲滴此其睡態之妙雖令名手摹畫要亦不能得其神似予惟愛憐至於極點則情有不以自禁庸知明之之日病乃大劇吾母下令使予夫婦異寢一室之中乃置兩榻褰幃相望有若隔河之雙星此情此景團覺勝於平時嘗作無题四首刊新雨集中云二 
[短篇小説飯碗會覺迷]  
某局停辦停辦遷移遷移騰之衆口宣之報纸局中當事者大起恐恐快快結團體開會集議研究飯碗問题某日假福州某茶肆爲會場到者至衆有戴金絲镜服西裝坐橡皮車者是爲委員有戴草帽穿履者是爲司事開口卽便也司呶者是爲譯員穿短衣者是爲工匠全局人材聚之於福州路之一茶肆榮哉幸哉 
會議會議會議多時議决委員们要求差遣司事们要求到差工匠們要求開工各呈履歷各遞禀帖最後有一人提議曰吾儕遷北如許時借房子要錢辦伙食要錢吃盡用完妻子哭泣不如先呈一公禀請求發薪爲救目前計衆大贊成遂擬定一公稟而散時已下午七句鐘委員們仍有至妓院菜館者司事工匠們則有至粥肆充飢者三 
[滑稽小説童子軍覺迷]  
聚村董數十輩削木爲刀截竹爲鎗爲炮糊紙爲旗幟畢年長者爲司令腰際插指揮刀手中揚五色旗作前導餘童荷鎗曳炮整隊而行司令喊一二一二之口令诸童唱里編之軍歌蓋游戲也 
行近邑城途人有好事造謡者前驅入城謂有大批二次革命之軍士即臨城下附和者謂是炸彈隊或謂是敢死隊或謂是某某軍頃利之間傳偏通衢商民驚駭相率罷市閉户無何消息傳至警長警長恐慌無所措傳至知事知事計惟有遁 
惟半响無動靜知事疑懼遣心腹窺探則見鄉童數十散於效外或蹲地捉蟋蟀或弄狗爲笑樂一切軍械旗幟悉棄於路邊同　據　報告知事之意態登時大壯一面派兵守城一面出示安民鋪張揚厲人民咸稱道知事不置三 
文字因緣 
[玉田恨史題詞肖艇]  
湘水飛來湘女魂玉人生長玉田村邀天嫁得相如壻琴味詩情細與論 
弄月調風亦自華水亭同看並頭花倚欄猶憶憑肩語鴛鳥如人信足誇 
新諧彩鳳兩和鳴自喜糟糠伴秦砧舉案齊眉時進洒愛情相敬雅如寳 
最美因緣最可憐那知好月不常圓狂風吹散文鸞去空使孤鸞欲哭天 
桃花無主日含愁未把前生艷福修那顧玉顏漸悴憔枕邊衾角涙常流 
挑燈對壁靜思量只見郎琴不見郎一寸愁腸千百轉镜臺無復伴梳粧 
溪凉牛女隔天河月冷風寒恨奈何日上望夫臺上望相思涙比海泉多 
精衛難將恨海填春蠶到死尙纒綿幾回頻入巫山夢欲结人天未了緣 
不作梁妻空守房願爲情鬼覓情郎隂雲慘淡尋何處天下人間總緲茫 
一縷幽魂返故扉風寒砭骨病相欺臥床猶爲思郎苦試問王郎知不知 
紅顏薄命不由人虚度芳辰二十春嘆息美人多折福不敎夫壻永相親 
佳人聰慧反成痴那有鴛鴦不别離絮果蘭因都是夢已成泡影不勝悲 
空落紅塵纪刧天美人香草化爲煙傷心女子銷魂事何自離魂細語傳 
密托陳思賦洛妃賴他彩筆寫相思毫端寫出情千種遍引才人讀恨調 
[題玉田恨史餘姚汪福田]  
眞情從此竟非眞算了前身未了因死肯相從方俠客生何不此佳人盲風驚破三更夢驟雨摧殘一夜春招取離魂能見否開幃愁煞白頭親 
[又]  
落絮飛花縱可傷有情天亦冷斜陽模糊夢影三生石委曲思量九轉腸萬點涙痕紅透竹九疑眉黛緑凝湘臨池空弔澄郎影今歲白荷花不香 
 
 

Page 14

 
 
自由談 
游戲文章 
[安母尼亞傅] [  君樹]  
　　女士安母尼亞世居科學世界其父名窒自娶水素後生女士（安母尼亞爲窒素與水素之化合物）愛若掌珍後以生齒日蕃分地而居有遷至灰場者有移居於廁者污穢之區糞圭土之墻往往有女士兄弟姊妹之跡跡焉（灰糞中含有窒素水素之化合物）窒於子女愛女士獨厚不欲其遠離女士亦甘居膝下受其庇廕女士貌多姿尤善裝飾面色潔白如傅粉遍體衣白色素雅動人身輕而性傲不喜趨炎（安母尼亞白色輕於空氣不能助然燒）居玻璃室中玲瓏可愛翩翩佳女士也有鹽君者（鹽化水素）耳女士名欲親芳澤女士一見傾心不忍其别離乃行深呼吸使鹽君昏醉遂訂百年好閉室同居雖膠漆之投其情不是濃也有十指先生者作室外觀恐時久有變入室觀之己非眞面目矣乃然火爐高温度有頃鹽君始蘇（以滿貯鹽化水素之瓶置安母尼亞瓶上二瓶緊合非加力不能開取己化合之鹽化安母紐謨熱之則分解爲鹽化水素與安母尼亞）退而語人曰女士能發騷臭使人神經麻醉貌雖美不可與親（安母尼亞氣甚臭有剌激性）由是昔之譽女士者皆掩鼻而過與之同性者雖過門亦不入焉女士苦獨居無偶自惡其臭乃濯於西江然終不能改其氣味（安母尼亞水亦有臭氣）遂修煉七十二變及救急之術功成後或浮游於空中或寄身於水内時出時没反復無常（安母尼亞或爲液體或爲氣體）有爲硫化水素及鹽素所傷者服藥無效神志昏迷乞援於女士賜以香水少許嗅之無不愈（硫化水素與鹽素有毒性試驗時嗅安母尼亞水可解）於是人皆以母稱之而不惡其臭矣鹽君以其多能也求修舊好女士念及前緣有嚮往意又以寒酸非佳偶乃却之有酸先生者黃種美男子也性高傲與女士同以投稿家之介紹求婚於女士友士念此身飄泊無主终非久計乃首肯並柬邀浣紗女士爲證婚人假自由談部行婚禮合卺後志同道合相得益彰共有事於工業界及教育界女士有特長俸給尤豐工學兩界外兼効力於農 
業界云（五） 
家庭常識 
[石菖蒲] [  翟醒園]  
　　菖蒲葉易萎黃若以鼠矢埋其根下則免此病見有焦葉宜以竹剪剪之忌鐵剪 
[黃銅器着金色] [  孤舟]  
　　黃銅製之器具以强灰汁一百分明礬八分混和煑沸而洗條之乾後用細石粉磨擦則生金色頗形美觀 
　　銀器着淡紅色浸銀器於緑化銅之溶液中稍加以熱數分鐘後取出則現淡紅色較原色美麗百倍 
工業須知 
[果子露製法] [  孤舟]  
　　果子露一名果汁或稱果糖汁種類甚繁其味極甘甜其質極清冽中外國人多樂於飲用銷路極暢盛製法如左（一）製糖液先選上等白糖溶於適量之蒸溜水内入諸鍋中用文火煑沸移入他器待准然後取大缽一只以清潔之白布覆之布上置清潔之石綿將己冷之糖液傾入以蓋覆之任徐瀘過（二）蒸香汁選香氣馥鬱之果實去其核將皮肉　切細搗爛以蒸溜水一二倍和之入於大燒瓶中連置小鍋上鍋盛水置於爐上再用蛇紋管一個置於冷水槽中連其小端於燒瓶其下端則通出槽壁下部與受器相連布置既畢於爐中燒炭加熱於鍋則鍋中水熱而沸燒瓶亦熱瓶中香汁化汽通入蛇紋管復凝成液流入受器（三）製果子露取己經瀘過之糖液三分入於清潔之磁器或玻璃器中加香汁一分攪均即成果子露（四）製瓶先將瓶洗浄倒置之使乾乃將果子露傾入至將滿而止（不可過滿）加以拴入攝氏六十度温水内五分鐘以殺闔然後以火漆或錫紙封之 
集益録[答五十四問（續昨）] [  雨]  
　　螟蛾有飛撲燈火之性故當其發生之時可設燈燃火誘致而殲之法以誘蛾燈架田中途烈風大雨之夜外每夜自暮至夜半皆點燈高懸藉以誘致蛾類使之自溺而斃（誘蛾燈　製不一最）簡而妥者係以徑二尺之盤架置距稻葉高尺許處盤中盛水水面滴以煤油另以玻璃造方厘頂用鉛皮造蓋其上並開氣孔乃以煤油燈置匣中並將匣架水盤中安燈之處務求空曠燈罩玻匣揩試宜勤勿令積塵則燃後光芒四射蛾類咸集飛撲燈火觸墮盆内既着煤油立被淹斃此燈在鬱蒸黑夜功效最著若晴明月夜則集蛾較少至其設燈之數秧田每畝需二具稻田則畝半一具） 
　　凡遇稻莖枯萎抽穗白莠或葉鞘有孔中容蟲糞者當立即拔起集而燬之因此中概有螟蟲寄生也惟拔時宜將被害莖除盡切勿令其下部仍存土中並須注意勿傷健稻 
　　螟蟲皆匿稿中越冬故刈起之稿當於五月以前用之盡净（宜供燃料不可蓋屋）如不得己須貯至五月以後則可在四月終運稿入室封藏窖内防有螟蟲化蛾而出肆其侵害（至七月以）後方可取出）至於遺留士中之根莖亦爲螟蟲潛匿之淵藪當於冬耕之際掘起收集曝复燬去或埋入深層使之腐熟以杜後患（前法宣於乾田後法宜於濕田） 
　　以上諸法皆簡而易行苟能不憚煩勞勵行無忽則蕞爾微蟲必無以自存矣顧防除害蟲非獨力所易行必策衆人之力共同施行方可見效設有勤者在己田中盡力驅除而在其周圍者絶不顧問則害蟲仍可由其周圍源源而來勤者雖備嘗辛苦亦終歸徒然而己斯又不得不頼在上者之有以督促施行矣（雨）（完） 
長篇小説 
[社會小説貪嗔小史] [  常覺小集蝶天虚我生合譯]  
　　第三十二章（二） 
　　納蘭面色灰白如被嚴霜猝不能答但覺喉間似有滬顆壅塞依洛克顫聲呼曰納蘭吾乃不圖竟爲汝也汝何以爲梅登又如何來此又與我爲喬裝之舞而不一言此中究是何埋且汝夫婿又何往言至此不禁廢然釋手面色大慘納蘭涙直被頰聲低不可聞嚶然言曰依洛克吾無夫也且亦未嫁依洛克聞語忽如夏雲中陡見閃電目前昏黑爲之一明而心中似驚伸其兩手顫如風竹啞聲曰乃未嫁歟然則彼婦謊耳但何謊我且汝數月以來果何往納蘭汝何以不言既見納蘭仍不語乃轉爲低婉之聲曰吾今得汝矣尚復何言汝試以手授我此境得非夢歟嗟乎吾人此遇直如在夢中也然汝既未嫁則前此之行又爲何故納蘭凄聲曰愛梨辱我耳彼掌吾頰吾何能忍故行耳依洛克忿然曰彼辱汝耶是矣此無怪彼婦之謊我然君行時何以不至吾許一言爲别豈亦並憎我耶納蘭至此悲梗乃不能自持滬下如雨竟投於依洛克之懷失聲而哭依洛克痴想久之心漸恍然則抱納蘭而親其髮納蘭亦不拒身投其懷而面伏其肩昏然如暈覺有温軟之鼻息徐黎觸其額髮又親其頰低聲曰吾愛願汝向我一笑俾我信其非夢納蘭果於涙眼之中現其微笑頳然言曰依洛克我之避汝即因愛汝汝當知之依洛克曰納蘭汝意我終未解願明言之納蘭曰嗟乎欲吾自白其心吾誠不知當從何處説起或言之君即不復愛我亦未可知依洛克亟曰否君縱升天人地棄我如遺我亦决不怪汝但今既復得汝後此當不令汝更去矣言時亦笑納蘭俯首益貼其肩作爲無言之答復輕聲曰依洛克吾兩人己前之事幸勿爲梅琳所知此人乖僻性成君宜愼於其前依洛克曰諾實則其人亦頗慈祥渠固以我爲子矣納蘭微頷其首心謝上帝言曰君等之事吾在窻外固己聞之然吾亦蠢耳但觀甬道中所懸肖影即足識爲君父也今且歸坐主母來矣言次梅琳己入步履輕健不似從前之滯曰孺子汝今可安此室處矣噫女郎何往乃在屋隅乎汝狀乃類蝙蝠輙喜背明而伏依洛克汝欲飲酒抑水但告女郎可令取之汝勿拘客禮此間即汝家也依洛克乃失聲而笑然其笑聲至奇似含無限愉快不能出者梅琳爲之愕然（第三十二章完） 
 
 

Page 15

 
 
   
 
 

Page 16

 
 
   
 
