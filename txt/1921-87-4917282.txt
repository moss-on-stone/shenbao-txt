# 1921 - 87 - 4917282

 

Page 1

 
 
   
 
 

Page 2

 
 
   
 
 

Page 3

 
 
時評 
[選舉之表裏觀（冷）]  
　　選舉之在今日在表面觀之名之曰平息政潮統一南北在裏面觀之又有所謂政客因覆選届期相率回籍政局得以稍安有此表裏之兩利此當局之所以急急成就之也 
　　雖然表面之利未必能達其所願蓋以政潮亦有因此而鼓盪統一或且因此而更生阻碍者若裏面政局稍安之利則誠近受其惠者也今之謀國者類多苟安目前而不計日後然則此選舉之進行又安可不盡力哉 
　　平心論之民國而無國會不辦選舉實無以成爲民國特未揣其本而齊其末所可惜者欲速而恐無以達耳 
[專電]  
　　北京電　院昨通電閩浙贛鄂等選舉不得再展謂平息政潮統一南北端賴國會成立得以解决（四日上午十二鐘） 
　　北京電　此間政客因覆選届期相率回籍政局稍安（四日下午七鐘） 
　　北京電　交部發行公債五百萬添築綏遠至包頭路線三百餘里辦法已定（四日下午四鐘） 
　　北京電　各界聯合會推出代表四人分謁府院質問對外蒙事究竟有無辦法請限期速派軍隊恢復失地並要求對難民應予相當撫恤又分電奉直提出警吿不得藉口無餉延不出兵（四日下午四鐘） 
　　北京電　赤塔領署電恰先變後失華軍死傷枕籍凍尸載道情形至慘赤政府以舊黨到處蠢動無暇出兵入蒙又爲商約進行順利恐出兵故將議定各節根本推翻故不得不取觀望態度（四日上午十二鐘） 
　　北京電　參陸處消息上烏金得俄後營司令報吿佔恰者係車臣汗王向庫調俄蒙兵兩千守恰俟械到即攻上烏金（四日上午十二鐘） 
　　北京電　管領電資遣難民車票價送赤塔政府商定每人金盧布五元共六千元懇迅予撥滙（四日下午六鐘） 
　　北京電　察署電查軍餉爲軍中命脈豈容積壓况當邊氛日熾庫亂蔓延察區軍隊頃皆整備出發倘欠餉不發勢難出動本埠商家挪借殆遍實無通融餘地惟有仰懇院部權緩權急迅予撥到以固軍心（四日下午七鐘） 
　　北京電　新疆急電俄匪千餘西侵塔境意在襲取塔城與墩煌阿年部聯絡除派兵抵禦外特聞（四日上午十二鐘） 
　　北京電　王景春電滿站備客車五百輛車頭二十個專運難僑（四日上午十二鐘） 
　　北京電　邵恒濬電院三十一崴部開戰六小時經日軍勒令解除雙方武裝（四日上午十二鐘） 
　　北京電　西鐵監管會代表邵恒濬辭决派范其光兼（四日上午十二鐘） 
　　北京電　京兆同鄕會决議推代表謁夏壽康質問治河辦法如不得當上書府院另簡督辦（四日下午四鐘） 
　　北京電　史蒂芬得總行復電對華投資必須國内統一佐證表現方能進行（四日下午四鐘） 
　　北京電　陳遐齡電藏番及各土司均爲劉逆鼓動出發軍隧餉彈兩缺不足抵禦請速接濟以固邊局（四日下午六鐘） 
　　北京電　曹鋭與美商司密氏組直隷銀公司資本三千五百萬元已交四分之一與直隷省政府訂承辦靑口闢港墊欵合同（四日上午十二鐘） 
　　北京電　陸軍部參事余某印刷局長楊某京綏局長陳某聯名具呈請辦北京永定河上游水力發電廠據傳有日人資本（四日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　滙豐函部津浦借欵應照攤還數抽籤其他各借欵亦照此辦理另設抽籤箱備津浦借欵英國部分及一八九六五釐金鎊借欵一八九八四釐金鎊借欵抽籤用所需手數料三萬鎊由華擔任希查復（四日上午十二鐘） 
　　天津電　曹錕電京謂馮旅因欠餉不能援庫茲命分駐京漢路線禦匪（四日上午八鐘） 
　　漢口電　藍天蔚儉（二十八）由忠州解渝世（三十一）夕至渝澰但軍司令部但未接見解至但軍技術連部藍忽言頭痛蒙被臥以手槍由右陽穴自戕 
　　漢口電　江漢道尹張履春奉命出席地方行政會議江（三日）晚北上議會擬由屈佩蘭代表 
　　漢口電　贛陳派周蔭人宋梅頓江（三日）到卾聞與王督商王士珍就任與湘趙北歸事（以上四日下午三鐘） 
　　香港電　雷屬難民因匪害莫救憤電當道請將雷改隷法屬 
　　香港電　昨日粵紳聯名函請陳獨秀出境 
　　香港電　劉顯世巧（十八）電稱未克來故委李世榮代表軍府據電已轉知李出席政務會議 
　　香港電　自三十一日唐繼堯出席政務會議通過顧盧滇黔總司令案民黨多持樂觀惟未得顧盧同意尙有疑慮 
　　香港電　女界鄧蕙芳黄璧魂與省議員馮河淸因互毆涉訟地檢廳未便票傳惟函知鍾議長帶馮到廳與鄧黄質證 
　　香港電　顧品珍因欵絀前電請軍府接濟昨由政務會議覆稱關餘交涉未妥一俟庫儲稍裕當量爲籌濟 
　　香港電　唐繼堯東（日）（一）電滇各界詞多勸勉（以上四日下午四鐘） 
[公電]  
　　貴陽盧任通電　各報館均鑒歐戰吿終武力失敗民治趨勢普遍全球吾國歴年内爭皆由一二軍閥欲以兵力攘奪政權於共和國家主權在民之旨實相背馳邇來自治思潮彌漫全國武人政治巳不適於生存亟宜順應潮流爲根本之改革由各省自治進而爲聯省自治依美國之成例立統治之中樞民國根基始臻穏固黔省改革即以此爲正鵠各界人民正從事於省憲會議之組織確定根本大法爲聯省之造端切望各省人士本此主義一致進行庶幾武人政治退處無權共和政治得以實現奠安中國舍此莫由環顧國中保無有一二野心者暗施破壞舉凡力所能及自當聯合同志各省盡力排除總之共和政體必須保存聯省自治必須促進願與海内賢逹共勉之盧　任可澄叩冬印 
　　江陰來電　申報館鑒江陰黄田港口警所查獲私米事已四日縣署尙未呈報本邑公民兩電省長其文曰南京省長鈞鑒江陰米價飛漲聞係黄田等港日夜私運出口所致昨由警所查獲四百餘石請飭縣從嚴究治公民章崇治等叩東南京省長鈞鑒江陰警所查獲黄田港私米事經四日延未究治請速派員查辦公民吳葆瑛等江代電奉聞並請主持公論以警將來江陰日報社江 
　　全國和平聯合會通電　各省督軍省長省議會教育會總商會農會各法團上海各報館均鑒今者統一之令已下而國人復厭言和平專談自治矣夫自治固爲共和之基礎救亂之正軌然必求眞正人民之自治而其效乃可覩若任本省人爲省長則倪之於皖成績具在若更借自治爲名而割據其實則内起國家分裂之禍外授强鄰蠶食之機外蒙盡失各省坐視其機已危言之痛心前已電吿全國矣夫自治之隆美之聯州可謂極矣然其軍事外交司法諸大政悉統於中央餘亦或歸地方或歸中央有條不紊未聞各州有完全獨立之行爲是猶人身臓腑雖各有專職而上則悉統於神經旁則互劑其不足而後能表裏咸宜精神强固倘今日西南各省竟以獨立爲自治是何異於大病之後自裂其肢體雖或言俟有合法之政府始歸附於中央試問必如何而後能謂之合法時至今日亦非有開誠布公通力合作速舉統一之國會制全國之憲法定自治之制度舉歴年之糾葛悉付解决焉耳用是本會不敏敢本其和平之初心正吿全國曰必先有統一之國家而後能見自治之實行必先求統一之國會而後能制自治之憲法使各省自治之憲法不制自統一之國會而制自各省之當局則甲之所製乙得而廢之條文緃善久行必難彼約法爲民國始基野心者尙以不便於私圖常藉口於南京少數人所製定屢欲有以易之况今日各省當局自製之法乎使各省不統於中央而惟獨立以自治則勢必始則裂全國爲諸國繼則必各行其是各爭其利不惟兵不能裁民不能安抑且互相雄長互相征伐遠猶周末之列國近如巴爾幹之各邦甚或以印度之自裂爲英驅除雖欲爲墨西哥忽治忽亂尙能自存一綫之延者而不可得語曰覆巢無完卵國而果亡誰能獨存願吾西南當局深長思之易曰履霜堅冰至况庫失以來未及一月叨林恰滂相繼陷落張家口昨吿戒嚴内蒙新疆已皆震動矧復日早謀魯藏方圖川外患之烈已迫眉捷再不急謀統一同心禦侮國亡無日後雖悔之噬臍何及嗟乎闖陷神京啓淸師入關之會南都將相傾而不知淸師已席捲全國殷鑑不遠我朝野士夫果猶有愛之心者其可以起矣全國和平聯合會叩東 
世界路透電 
[英礦工罷工與路工運輸工]  
　　三日倫敦電　政府决議罷工之礦工慨不許領取失業津貼因此次失業乃因與僱主起爭所致伯明罕紐開塞爾·竇比·朗福·希菲爾特·里資諸處今日均有路工開會南部聯合會代表工人十萬人通過决議案主張贊助礦工據各處會議通過之决議案觀之路工現準備爲礦工之後援雖罷工亦在所不恤 
　　三日倫敦電　運輸工與路工今日在倫敦等處開會演説者皆主張贊助礦工謂他項職工聯合會如任令礦工受擊失敗則他日亦必遭礦工之境遇全國路工聯合會秘書長克萊姆浦氏在伯明罕演説謂三聯盟會設如其意中之鞏固則彼將竭力設法立停工作率衆入於戰事固爲勇事然率衆入於陷穽亦爲劣着今爲求罷工勝利起見各項運輸宜悉停工云限制用煤之命令業巳發表家用供給每星期以一百十二磅爲限實業用途之供給較平時减少一半 
　　四日倫敦電　大隊警士現被調至法愛夫夏兩處礦山以保護司爐工人因是處有二千礦工勒令彼等於半小時内停工也海軍夫役若干調入礦山 
[英倫之縱火案]  
　　三日倫敦電　昨晨黎明前孟郤斯德發現縱火情事數起先有四人正擬縱火焚燒某貨機爲警察查見縱火者即開槍撃傷警察相率逃逸未幾某旅館之員役被持槍者所嚇阻旋即放火焚屋但被救熄又有兩旅館被旅客澆油於樓梯牆壁着火焚之不久亦皆被撲減同時利物浦商店玻璃窗四百面夜間被人以劃玻璃具劃碎凡此舉動定係新芬黨所爲 
　　二日倫敦電　昨在孟郤斯德被撃之警察一人現已因傷殞命警士若干倐入某俱樂部搜尋嫌疑犯被人襲撃傷警士二警士還撃致愛爾蘭人死傷各一被捕者十二人 
　　四日倫敦電　米特爾克克斯之亞希福特球場發見爲人槍斃不知姓名之死屍一具衣上綴有字條上書「間諜與國賊鑒諸」數字新芬黨在英倫之報復舉動此爲初次 
[協約佔領軍設來因關卡]  
　　三日巴黎電　大使大會一致採納專家委員之報吿决用英國之提議在英軍占領區域内設立來因關卡以便檢查凡從非占領區域輸入來因境之貨品須付等於德國關税百分之二十五之税而從來因境輸往非占領區域之貨品則僅須付統計税在占領區域西界糧食原料等物之税或將减輕庶來因境衣食不致昂貴惟在東界則將征國産税庶所收之數可與其他邊界所收之入口税同一額量 
[美國對德國賠欵之態度]  
　　三日華盛頓電　倫敦方面傳來美德兩國磋商償付賠欵問題之謠言據有責任者言美政府所抱對德之態度係以爲德國必須接受戰事之責任而盡力償付賠欵 
　　三日巴黎電　華盛頓電稱美政府開重要會議後以關於國際現局之文吿送載各報内謂美政府以爲德國應承認因戰事而發生之道德上責任與債務德國應儘其能力償付之若謂吾人曾於大戰中與協約國駢肩作戰後而將助德國規避其道德上義務則實笑談耳此爲新政府握權後之第一次宣言其切實見解殊可注意也 
　　四日巴黎電　法國報紙聞美政府望德國儘力償付賠欵之説大爲欣悦聞哈定總統向巴黎晨報駐華盛頓訪員稱美國共和黨握權法國可無慽事哈定作此言時參議員諾克斯氏亦在場 
　　三日華盛頓電　主張即與德國媾和者决計儘早在國會提出議案以便吿成此舉 
[勞工大會之賠欵主張]  
　　一日亞姆斯特丹電　第二國際勞工大會通過議案主張募集國際公債由德國擔任分三十年償淸用以立即修復兵燹區域其他賠欵應視德國之與盛而照累進法决定之以德國之輸出與其比較他國之國内總欵爲根據與會之德代表對於此案亦表示同意 
[小協約干涉匈國復辟]  
　　四日倫敦電　路透電社得悉意大利南斯拉夫徢克斯拉夫羅馬尼亞組合之「小協約」已以哀的美敦書致匈國攝政員郝齊海軍大將謂加爾若不於星期四日離匈則四國將發兵攻匈蓋四國視匈國復辟爲極大之事將令鄰國受嚴重之影響也匈政府雖聲明加爾出國之籌備業已吿竣但前皇今仍寓斯台拉满格衣戎裝校閲軍隊興致甚佳瑞士政府澈查加爾離境之事實知波爾登之錫支斯上斯親王曾爲加爾揑名領得一西班牙執照 
　　三日巴黎電　捷克斯拉夫外交總長比恩斯博士向參議院陳述近今匈國事變謂前皇加爾所行悲喜參半之舉動事體重大不致無嚴重之政治結果捷克斯拉夫前曾表示輔助匈國之誠意曾與談判重要問題數件匈國財政制度亦爲其一今悉爲前皇無意識之行動所破壞捷克斯拉夫於匈國方面不可不加愼防瑪格雅政界近圖視哈浦斯堡皇室復權問題純屬内國事端不知此舉實背大使大會兩次所定之决議捷克斯拉夫將竭其能力以獲保障志在破壞哈浦斯堡皇室任何奪權行動此次世界戰事乃爲傳播民治主義起見所獲之勝利不得使之淪於危境云云 
[土希戰事之猛烈]  
　　三日君士坦丁電　土軍與希軍刻正在亞拉土里亞之愛斯基希爾北面惡戰土軍扼守波齊宇克與柯伐里察間之要隘集兵約二萬人於此砲隊與子彈均甚充足内有六吋口徑之霰彈砲數尊希軍左翼受阻不得前進惟右翼連戰三日後巳占據柯伐里察山逼退土軍左翼聞希軍共死傷七千人 
[波斯玥狀記]  
　　四日倫敦電　泰晤士報得波斯京城消息二月間之哥薩克政變現漸有新革命之氣象其目的在削親貴之權而授諸貴族中之優秀分子財政情形窘甚政府亟盼英顧問速返波斯鴉片局與不满人望之司法部皆已裁撤現由特别法庭淸理積案以便施行司法新制度 
[國際水道委員會之决議]  
　　三日巴黎電　波爾多消息水道委員會已决定關於國際重要水道航行自由之國際公約條欵此後將討論此項條約所否適用於國有水道及適用限度水道之歸爲國際公有並非謂將設立國際管轄實則濱河各國之權仍完全無損可隨意自行互立合同以設立共同管轄制度凡船隻懸掛立約國之旗者得享航行自由無論任何公司或私人不許享特殊權利凡無海岸之國其商旗得附以某種擔保而承認之所收之損税以足供維持與改良水道之經費爲限所有各國之權利關於巡查水道施行税關章程及衛生國人出境外僑入境與違禁品者皆予以保護 
[各國近事記]  
　　四日巴黎電　安哥拉政府駐巴黎之代表否認君士坦丁傳出土兵與法兵開戰之謠言謂安哥拉政府曾禁止軍隊攻撃法兵 
　　二日美國丹維爾電　柯洛拉杜州衆議會已通過排斥日人議案禁止不合公民資格之人在該州置地聞州知事已聲明擬批准該案 
　　二日舊金山電　太平洋美國航務聯合會建議將來往太平洋及沿海各州船隻之機師辛俸減少百分之二十五舊金山·樸特倫·西雅圖之商船機師均不肯照减 
　　三日巴黎電　加泊羅尼海面大飛機能載客百人近曾試飛一次今在停機所爲火所燬 
　　三日巴黎電　法國商業漸復常狀所有戰事限制現皆酌察情勢陸續廢除自五月一日起雜糧與麵粉之交易又可完全自由不受政府支配 
　　三日倫敦電　據羅馬電稱昨夜有盗入中國使署啓代使唐所有之木箱内藏値百萬里爾之古寶石一盒幸該盒已移至妥處安放盗曾搜索多室盗去行囊數件以爲内有値錢之物啓視之後棄於圜中警察現信不日可將盗緝獲 
國外要聞 
[德國特約通訊（王光祈正月三十一日）]  
　　（四）德國對華之商業（甲）德國所需之華産（再續）上列貨物種類雖多然因時氏變遷需要遂有緩急之分有爲戰前需要甚急而戰後則可置爲緩圖者有爲戰前不甚需要而戰後則感特别需要者吾國對德輸出自當先其急需而後其不甚需要者故記者再進一步以考察現在德國之需要 
　　戰後德國所最感需要者即爲動物之油記者未與Ｂutter（牛油）相見者已八月於茲矣居常所食者係一種植物製造之「準牛油」其養料當然遠不及「眞牛油」在吾東方人素不講究衛生者對於牛油尙不大感需要然在素重衛生之德人視之則大有不可一日無此君之感故油之一物在戰後之德國遂爲急切需要之物矣若動物油不易多得即富於養料之植物亦爲德國人士所歡迎茲將德國現在需要之物列表如下 
　　黄豆（東三省所産）養豆（揚子江流域所産）豆油花生油楂油棉花油菜種芝蔴蛋（現在德國雞蛋賣兩馬克一個）杏仁甜瓜仁亞麻仁蔴棉花子粗棉花羊毛駱駝毛（戰後德國織物極形缺乏故需要棉花羊毛等物甚急現在德國人所穿者多係紙織之衣服死人則多穿紙糊之衣服掉面所用之桌布亦早已用紙氏替矣）茶（從前德國所用之茶係運自錫蘭今因外交關係德商擬改向中國採購）銻（湖南所産在戰前此鑛將落於德人手中後因戰事忽起遂未獲得）鎢（廣東所産）鋅（從前係採自馬來半島今因外交關係亦擬改向中國採購） 
　　以上所列各貨不過略舉大概皆爲德商所擬採辦之物戰前德國勢力在中國北部故表中所列各貨多係北省及長江流域産物此外尙有中國西南各省出産爲德人所需要而爲德商所不及知者爲數甚衆只好俟諸他日通信再爲詳細調查報吿可也 
　　書至此夜已深矣所有關於德國對華之輪出俟下次通信再爲詳述此時萬籟俱寂百慮紛來而樓下女郎猶與其父談賠欵事剌剌不休更令人起無窮之感也 
國内要聞 
[北京通信（般若）]  
　　最近之蒙事計畫 
　　恰克圖失守證實以後陳毅曾由俄境來一詳電陳述蒙事其中分兩要點一謂恩琴巴龍之徒異常殘暴陷庫以後華商被害者旣爲數不少即俄人猶太人被殺者亦多赤塔政府之决計出兵實不欲此慘無人道之舊黨勢力復活然恩匪等旣不得志於北犯勢必轉而南牧如蹂躪及於内蒙華人之在彼地者將無噍類我國實不可不出兵攻剿察綏兩區以攻爲守固必須厚集兵力防其内犯而東三省之出兵外蒙則與從東蒙各處進兵不如直出满站從西伯利亞鐵路輸運以攻恰城赤塔政府對此當可允許請與優林接洽一謂恰城陷後華商之有逃入上烏金斯克等處者不下數千赤塔政府雖已派火車輸送回國而每星期只能派車一次每次只能輸送數百人非一月以外不能運竣難民在彼食料缺乏請由黑龍江方面趕緊接濟糧食否則必致俄死其有未至上烏金斯克等處者則恰克圜後營子（在恰城之北已是俄境）諸地有華民而無華官無人爲之照料應請以外交名義派員前往云云政府得此頗爲動容現聞對於第一點已擬着手交涉但其中關鍵不在交涉之難易而在派兵之成否正去電與張作霖商量關於第二點則巳電黑督吳俊陞速籌接濟並令其派申書堂前赴後營子以外交名義照料華商又令前派赴恰之江壽祺改任救濟難民之事務此政府方面最近對於蒙事之小活動也 
　　奉天做壽之時張作霖對直隷代表曾表示蒙古責任非在己身且東三省密邇强鄰深恐出兵以後某國不慊其所爲於其轄境有他種之行動故東三省出兵一事已成絕望然張景惠來京以後則形勢又似稍有活動張景惠與政府接洽數次頗商戰守之機宜似非如前此所傳張作霖令張景惠僅顧察區不問蒙防者然張氏在京仍注重在催發餉項携以赴察也政府方面本視庫叨爲癬疥之疾大有毒蛇螫腕壯士斷臂之概且其著眼之點全在接濟廣西俾攻廣東頗爲一般人所不满然張志潭則不以當局之政策爲然曾對人言廣西絕不可靠可不必問只蒙匪猖獗如再入滂江則張家口震動京師亦爲之不安絕不可不早爲之計現在東海之意頗與張志潭同其下手諭催參陸處計畫戰事者已不止一次近三日來之計議（一）依陳毅之請電東三省令準備軍隊並預備向優林交涉假道（一）商張景惠由滂江出兵辦法因新任綏遠都統馬福祥本月一日已抵綏境不日來京因電令速來俾與張景惠當面接洽以定察綏兩區共同出兵之策（一）因前電新疆以科布多劃歸新省防守楊增新復電不肯乃由參陸處召新疆代表指授機宜並令其致電楊氏必須任此一路之防以防蒙匪之西竄且於餉械兩事亦允接濟是戰守二字現仍在計畫中不過現在之所難者（一）財政問題恐不能籌得經費（二）此事仍非直奉出兵不可如曹張不肯終無辦法識者謂二者有一於此將成畫餅加以中國人之素性往往説過即算作過則前途如何正未可樂觀也 
　　至於滂江方面從前由烏得退守並非蒙匪追迫乃鄒芬以水草缺乏自棄烏防然數千里之地如無人之境蒙匪安得不入自十三日退兵歴十七日之久蒙匪大隊已進至滂江以北之得力斯台三十一日上午與我軍接觸發生戰事勝負未悉但據外人所傅我軍戰頗不利張家口頗形恐慌設再演棄地之劇恐政府雖正計畫蒙事亦將如宋人之議論未定金定渡河矣危哉（四月二日） 
[北京通信（夢談）]  
　　京學生之教育運動已奮起 
　　教育經費在政府支出中本是極少數目應不致難於籌措無如政府用錢只重軍費教育早不爲政府所注視加之今日確已當盡賣空實在無錢故對於教育經費亦只好不理教職員罷課兩星期矣政府對之仍是一種滑頭手段空言籌欵而竟無着北京學生有鑒於此特由學生聯合會組織教育基金委員會專辦此事此屬於聯合會方面者其次罷課各學生以爲教育經費與其他行政費一併受財政部之支配實際上永脱不了罷課的危險於是特别組織罷課各校學生聯席會爭教育經費獨立上月三十日假女高師開成立會今日發出通吿云「北京國立八校教職員以經費不給無法維持一致宣吿停止職務已逾兩星期矣本會在當時以爲政府緃漠視教育决不至熟視此世界絕無僅有之怪狀而不理乃政府有如充耳不籌補救之法八校同學終日惶惶莫知所届坐使實寳愛光陰逝如流水精神上之損失與痛苦至不可以言喩爰於上月三十日將北京國立罷課學校學生臨時聯席會組織成立謹將本會宗旨宣吿國人教育爲國家根本經費爲事業命脈人所共認政府對之應當如何重視乃一年以來教育經費吝而不發學校現狀至如教職員宣言所謂「添聘教育没有錢購買書籍没有錢乃至購買一切用品都没有錢學生終日惶惶覺得學校停閉就在旦夕不能安心求學教職員終日惶惶迫於餓寒没有法子維持生計亦不能安心上課」即罷課亦已至再政府之漠視教育玩忽國本寗有出其右者教育經費定有專欸數目極少 
 
 

Page 7

 
 
斷不難籌如謂財政支絀則包辦選舉收買議員賄賂西南各省虛言統一動需數千百萬滾滾而出彰彰在人耳目政府果有誠意則以其餘瀝維持教育即已足矣何至無欸總之國家教育已至垂危本會近感一身之痛苦遠憂國家之本根不得不起而拯救欲救教育不得不使教育經費獨立即使國家財政萬分支絀教育亦得維持政府緃欲摧殘亦無從挪用本會本良心之主張取一致行動作教育經費獨立運動不逹目的不止竊維維持國家根本盡人有責尙望各界人士共起力爭則教育幸甚云云該會復上呈府院請將教育經常費妥籌教育基金獨立限三日答覆一方面通電全國請共起力爭并派出代表與教職員聯合會校長團教育部三處接洽其對於教育部方面詢教部對此次教職員之舉動有若干辦法教育經費獨立是否贊同對於教職員方面申明與之採共同動作對於校長團方面希望校長團帮助進行經常費須得確實擔保不要苟且了事此皆四月一號事也若政府再不趕急解决此問題在學生方面更將有所表示可測而知矣（四月一號午後四時） 
[減政委員會成立]  
　　减政一事醖釀頗久但以種種困難迄難切實施行最近財政現象日趨險惡政府亦知非毅然從此着手各機關欠薪勢必日積日多益趨於不可收拾之地故特於國務院中設置减政委員會表示决心委員會業於一日開成立會靳氏演説略謂目前减政方針（一）先裁兼差兼職（二）次裁冗員（三）再次縮併駢枝機關本此三項標準以行預定以三百萬元爲中央軍費二百萬元爲中央政費若以上三端不能適合於五百萬元之數則再實行减薪並謂近來各方對於軍費多有微詞其實予自就職以來已裁去軍隊二十四萬人如邊防軍三師西北軍四旅（即四師）吳光新張敬堯各部及第十五師第六師第十一師山東唐天喜之十二營張宗昌之暫編第一師及江北各師减少之數實際已如此現在財政竭蹶中央當先從裁員起點云云周財長演説謂予就職八閲月經手財政六千萬元現在收入僅恃關餘鹽餘常關烟酒印花五項關餘以鎊價之高所剩無多每月僅百餘萬元祇能作鎊價之準備金鹽餘已抵至民國十年十月爲止常關收入均爲各省截留僅京兆等一二省區所收無多烟酒税雖原定本年有一千七百萬之收入除少數可提外餘皆各省截留所得無幾印花税僅二百餘萬去年陰暦年關財政不敷曾發行一百餘萬之期票至今未付欵財政景象已到山窮水盡之地希望大家共籌挽救之法云云聞是日會議結果决定第一項禁止兼差兼薪先自特任官始靳雖兼任陸長然於前次擬議減政時即已不支兼薪各閣員中間有兼任他項職務者向本祇領夫馬費現亦將此項夫馬費裁撤至簡任官以下則以人數複雜先從調查入手惟調查一事亦甚困難因兼差人員大抵非有特殊勢力即或更易名姓若專靠審計院實不易查出故决定由各機關所派充減政委員會之委員即向本機關切實調查以報告於減政委員會一面並嚴核辦公時間使兼差者不克分身即可免此流弊關於第二項裁汰冗員辦法除官制規定中之官吏外其餘額外人員按各機關事務之繁簡固可酌量聘委但亦有預定額數其限制辦法即由減政委員會核定一面并由各機關開列此項額外人員名額送交减政委員會核定以便分别裁汰至第三項辦法所注意者爲下列諸機關（一）經濟調查局（二）烟酒署（三）幣制局（四）全國水利局但或裁或併尙無具體辦法該會之意如以上三項辦法實行後預定政費尙不敷支配時則薪水減半即作爲第四步之實施至詳細辦法届時再行討論並聞以後每星期三五開會其列席人員如左外交部顔惠慶劉式訓内務部何煜財政部朱延昱陸軍部金紹曾海軍部徐振鵬司法部余紹宋教育部范源濓王章祜農商部高凌蔚將軍府袁家驥蒙藏院陳廷傑平政院邵章審計院趙椿年鹽務署鍾世銘航空處徐祖善特種財産局李欽王承垣僑工事務局葉心漢印鑄局曹秉章郭承緒税務處曾述綮經濟調查局李國筠于寳軒幣制局李光啓水利局孟錫鈺步軍統領王懷慶劉景沂衛戍司令部王世榮警察廳魏汝飄清淸史館周肇祥法律館陸鴻儀法制局王耒張名振銓叙局方兆鼇司法官懲戒委員會胡詒穀統計局吳廷爕烟酒署錢錦孫茲錄該會規則如下第一條本會職務在協贊政府厲行减政定名爲减政委員會第二條本會之組織如左委員長委員事務長第三條本會委員以左列人員充之國務院秘書長及督辦各部次長各院副院長各院局副總裁各局局長或帮辦各署署長税務處會辦各機關未經設置次官者得由長官指派簡任官之熟習事務者爲本會委員第四條本會委員長由國務總理於各委員内遴派充任第五條本會事務員由國務總理於國務院薦委任職員内遴派兼充所有本會人員概不支薪費第六條本會每星期會議二次每星期三星期五行之第七條本會審議之事項如左（甲)國務員交議事件（乙）本會委員提議事件第八條本會審議事件其記錄保管等項由事務員分任之第九條本會關於審議事件有調查各機關簿籍文件之必要時得以本會名義函達各機關調取仍於審議事竣時送還歸案第十條本會關於審議事件須各機關主管人員列席報吿時得由各機關在會委員介紹到會第十一條本會於減政事項籌議完竣時即行裁撤第十二條本規則未盡事宜得由各委員隨時提議修正或補充之第十三條本規則自呈准之日施行 
[王士珍仍無就任希望]  
　　蘇皖贛巡閲使王士珍此次來京最初本是預備辭職嗣因府院方面竭誠相勸其意始稍活動迨復赴津與某方面接洽知持消極反對者仍不乏人又不敢赴任逗留津門並不回京擬俟私事勾當完畢即馳回正定原籍自此杜門不出東海聞耗即於前日派第九師師長陸錦赴津敦促王氏回京從長商議王氏堅辭不允陸遂於昨日（二）午車回京覆命東海復因此次反對王氏以蘇人爲最烈蘇省當局亦不無嫌疑特派將軍府將軍劉之潔前往蘇省竭力疎通務期逹到王氏赴任目的但能否有效殊不可必也 
　　昨日各省區自治聯合會開會由蘇皖贛三省代表提出繼續請廢蘇皖贛巡閲使案討論甚久大致均謂廢除督軍及類似督軍制度爲本會惟一宗旨本案雖於蘇皖贛利害較切而此種不良制度實爲國家之害各省斷不漠視自應由本會一致協爭且王士珍爲蘇皖贛巡閲使命令初發表時本會曾派代表呈請政府收回成命並裁撤該缺嗣因王士珍屢次聲明不就故暫時停頓今據報載政府又促王到任本會自應繼續請廢該缺張一麐陳述該缺可廢之三理由（一）巡閲使制在歴史上最無根據蘇皖贛旣非邊地又無兵事更無設置巡使之必要（二）蘇皖贛財政均困難設一官即有一官之費徒增人民無益之負擔（三）現在政府促王赴任不過應付時局之作用而適以啓地方紛亂之機王源瀚謂除此三理由外尚有一層政府方高倡減政京外自當一律何必於此減政聲中獨於三省添一架床壘屋之機關結果决定（一）呈請政府廢止該缺（二）通電各省各團體一致協爭（三）函王士珍勸其堅守初志不必赴任並望其自請廢止該缺並聞蘇皖贛旅京同鄕另自聯合一致再起力爭云 
[中俄間之通商問題]  
　　中俄通商問題政府决與各國採取一致之步調前日英俄及美俄間商約均有成立消息曾電駐外各使查報確情茲據先後覆到大致如下（一）英俄商約業於上月十六日由英商務大臣洛白洪氏與俄代表克拉章氏在倫敦簽字（二）美俄商約正在進行中據美總統哈定氏宣言極願於最短時間内協商成立（三）法俄商約亦將開始談判法總理已在閣議提出對俄通商之條件（四）日俄商約東京方面尙無報吿惟據海参崴政府上月三十日之宣言謂日俄兩國間即將訂立通商條約等語確否候再查此外並據柏林電訊謂徳俄通商談判業經終結不日在商約上實行簽字兩國並議定於簽字後即日各派代表及商務委員互相往駐辦理外交商務一切事項政府得此報吿已交俄事研究會縝密研究至赤塔代表優林氏所擬中俄通商草約五十三條因優林病仍未痊此項草約尙未提交外部茲從俄人方面覓得該草約原文摘要節錄如下第一大綱（一）通商游歴規定地點（二）人民居住彼此保護（三）居住游歴要護照第二設領（四）各派領事（五）領事遞憑書後辦事（六）領事與地方官接洽若要與中央政府接洽則須由政府間交涉（七）領事享身體財産上之特權（八）領事均通密電（九）領事之責任（甲）本國商情吿知商民（乙）辦理護照註册證明等事（丙）保護僑民（丁）監視條約之履行（十）領事勸息兩國人民之爭議倘不能解决提付仲裁（十一）領事得經理其政府之財物（十二）領事租購房地予以協助（十三）領事之其他事項另訂第三民刑訢訟（十四）兩國人民犯刑法民法由所在國法律裁判（十五）一國人民民事上自相涉訟得由訢訟人承認國家之法庭審判之（十六）被吿財産不在訴訟國内不得對之抵償債務（十七）訴訟得請律師（十八）處理刑犯認不過甚（十九）承認不加他國人民以死刑或朴刑苦力領事得視察覊禁犯人之所（二十）交還刑犯（二十一）送回商船上之私逃者（二十二）遠東共和國人民居住蒙古民刑事件亦從中國法律裁判但未照民國元年改良審判之地方則不服從（二十三）拘票捕人通知領事第四人民權利（二十四）彼此人民有信仰宗教崇尙政治之自由（二十五）彼此人民享有經營農工商業之權自由運貨予以保護（二十六）彼此人民服從所居國之國家省地方之規條並納營業上之賦税（二十七）議定税則關税章程（二十八）商業機關間訂立之契約領事爲之證明雙方政府嚴視履行設仲裁機關解决爭議（二十九）依法組織商工協社（三十）人民間之買賣官廰不負債務責任（三十一）經過貨物不征關税（三十二）蒙古行商隊携帶軍器載明證明書内（三十三）懲辦禁止品之營業者（三十四）保護船舶貨船之損失（三十五）保護商標貼紙之利益（三十六）商船停舶起卸貨物之規定（三十七）旅行携带各種貨幣（三十八）郵電往來依據通章或另定特約（三十九）籌議運貨旅客之交通便利（四 
十）人民彼此入境須携帶護照入遠東共和國領土之前其護照須最近之領事簽字（四十一）過境執照以一月爲期離邊不逾二十俄里第五水陸交通（四十三）兩國船隻得航行於阿穆爾江（上自納爾宴公古河口下至海）松花江烏蘇里江蘇旦那河及與凱湖並自由貿易惟須照下條所列各章（四十三）航行船隻須照應定各章如下（甲）普通行船章程（乙）輪船註册及簽證章程（丙）衛生章程（丁船隻防火施救及遇險救護設備之技術章程（戊）審騐汽鍋製造設置及使用章程（巳）運輸易燃貨品章程以上各章程共組檢查機關遵督之（四十四）改良航線需欵分擔章程另訂（四十五）航路運費客票價值兩國一律商定變更（四十六）松花江口設税關船一艘松黑兩江來往貨物照章辦理（四十七）江内放木排監章辦理（四十八）沿江一帶給地停船堆貨（四十九）兩國共有江道内有捕魚權遺章辦理（五十）另訂中東鐵路合同組織特别委員會辦理第六附則（五十一）本約以十年爲期（五十二）從前中俄所訂關係經濟上之條約而爲本約未特規定者暫有效認有新規定必要時得訂定附約（五十三）本約元首批准公布衆知北京交換約書約文解釋以法文爲準 
[交部擬募綏包路公債]  
　　交通部直轄京綏鐵路局爲展築綏包幹線起見特呈准交通部募集綏包展線公債五百萬元計由包頭鎭至河口約長三百英哩其經理募集該項公債之銀行北京爲交通中國邊業五族金城商業新華儲蓄北洋保商中華懋業十一家其張家口豐鎭綏遠天津概由中國交通兩銀行募集其辦法（一）此項公債專爲京綏鐡路綏包展線建築工程之用不得移作别用（二）總額爲五百萬元分萬元千元百元三種利息按月七釐每年六月三十日付息（三）還本由民國十一年七月起在京綏營業進欵項下按月指撥現銀十四萬元分存經募各銀行以備還本付息倘有不足由交通部完全擔任（四）還本自第二年起分作四年抽籖償還每年還本一百二十五萬元（五）付息由交欵之日起計至本年六月三十日止按照月息七釐五計算於交欵時先行付給以後每六月付息一次（六）此項債券得作爲各鐵路人員應繳之保證金及轉運公司各包工人押欵（七）本債欵發行及還本付息由京緩路局及指定之銀行經理 
[續紀粵女界之參政運動]  
　　三十日省議會覆議縣議會女選舉權條例女界聯合會聞之當即召集同侶於上午十一時以前先在該會齊集然後聯赴省議會是日議會恐有閒人闖進早爲戒備除將東便之門緊閉外祇留西便一門出入然仍時開時閉并派警察把守將開會議時省議會照壁外已有婦女百餘人企立於迨下午二點三十五分鐘搖鈴開會并請該婦女舉派代表五人列席旁聽旋舉代表入内惟搖鈴後議員列席者不足法定人數遂不能開議一再延會曾不足法定人數遂宣吿散會聞該女代表等出外向門首請願之女子言省議員竟脅於女子權威不敢出席以致不足法定人數區區數女子在座竟能將百數十議員嚇退吾輩眞可以自豪云云旋即率隊而去 
　　另一消息云三十日廣州巿女子又因省會開會聯隊前往請願並列席旁聽惟省會是日限制頗嚴旁聽者須有券始准入座是日男界取旁聽券者二百餘人皆欲觀女界又演甚麽活劇不謂是日省會預將東門鐵閘關閉西門鐵閘則加派警兵守衛至二時許即見大隊婦女由西而來約二百餘人時省會正在搖鈴開會之際各婦女要求入内爲警兵抵拒謂奉議長禁止旁聽代表請警長代達來意與議長交涉始准代表五名入内旁聽（係伍智梅唐允恭馬某等五人）旋有代表某老婦乘間搶守鐵閘欲令全體闖進被警兵手快將閘掩閉該婦人遂大呼『夾死我也快來救命』不止警兵因此將門放鬆任其入内而各女子又趦趄不前該老婦大怒謂各女子不帮手出門竟去當時驚動沿途閒人千百圍觀任意評論各婦女紛紛率隊去祇餘廣三路女子職員十餘人仍立户外時有莊漢翹及某女子闖進頭門警兵拒不許入某女子聲言伊係代表鄧蕙芳硬要入内卒亦不得入至是日省議員簽到者六十餘人因恐又弄成前日活劇相率不出席致不足人數二時半遂散會聞各議員即晚籌商須將選舉縣長縣議員兩案解决後再敢開會 
[杭州快信]  
　　美公使克蘭氏昨夜車由滬抵杭即詣南星站在花車住宿今晨八時換輪東渡督軍派張副官省署派周科長送至西興 
　　杭州籌募北方旱災振欵會男女各校義勇員共一千三百餘人昨午前八時分頭出發因値天雨募欵不甚起色至下午天晴捐者異常踴躍今日（四號）上午九時由中西主幹在靑年會監視開筒下午三時可畢報吿總數俾便彙解 
　　浙屬生絲滯銷迭經衆商先後請免捐税省署飭查得實昨已據情咨請財政部核明辦理 
　　蘇女子蠶嗓學校旅行團昨到杭寓聚英旅社 
　　京師總商會聯合各省總會呈請政府取締銅元以維幣政現杭總商會以現時銅元充斥爲害巿廛極表贊同昨特函請迅速列銜公呈内財兩部實行取締 
　　杭州靑年會今日開甲種會員同樂會明日（五號）開維持贊助乙種會員同樂會 
　　杭地審廳書記官長田廷琛書記官葛遵禮先後辭職經高等廳呈請以焦易林充書記官長王克勤充書記官昨奉司法部指令照准 
地方通信 
[松江]  
　　教育會電爭學産本邑縣教育會因報載六縣士紳在滬議决之處理府有欵産辦法七條將松江獨有之學産一併拉入特電省長請予撤銷其電文云外縣攘産成松縣學潮迭電鈞署維持經蒙派員辦理正待解决乃外縣紛爭未已昨又增訂七條此間學界得此消息益形恐慌恐復起紛擾乞電道飭縣將前日所議辦法嚴令撤銷不勝迫切待命松江縣教育會叩蕭 
　　古浦塘河工竣事本縣士紳朱鶴孫等呈准縣署撥欵開浚古浦塘東起油車浜西抵界涇泖河口長約七里劃分五十九段現除第二十九段河工因西附近泉眼激漲基塌倒因而延期外餘已完全竣工由警局派令張德昭前往騐工業定四月四日上午啓聞將次工竣時因連日大雨内積水幾滿僱工戽水損失不資云 
　　僧徒罷工之解决禪門各寺僧衆因生活程度日高向各該寺住持求請加給經工因住持不允相約罷工曾誌前報現有楊某出而調處約至超古寺開會集議議定每僧每日經工加至三百文夜工加至二百二十文各僧認爲解决满意允即上工一塲風潮至此遂吿終結 
[蘇州]  
　　舉行植樹典禮　本届清明植樹業由王道尹擇定盤門外社稷壇舊址舉行并先期令縣轉飭各學校預備是日上午八時王道尹親詣該壇舉行典禮來賓甚多會塲秩序由童子軍維持茲錄其禮節如下（一）入塲（二）奏樂（三）學生唱歌（四）植樹（五）攝影（六）道尹演説（七）來賓演說（八）奏樂（九）學生唱歌（十）散會 
　　定期編烙漁船　吳縣漁業稽查員孔憲高近以編烙漁船已届十年造册之期擬於五月十四五兩日編烙舊長境暨教帮各漁船五月二十二日編洛太湖各帮漁船五月廿七日編烙舊元境各帮漁船六月六日編烙舊吳境各帮漁船惟各漁户以船爲家大都散泊各鄕深恐未及周知特呈請吳公署函知法國天主教司鐸暨各巿鄕董事並分令各警察分所偵緝隊長随時派警協助一面分諭各漁目先期造册送核 
　　留園游藝會盛况　留園春賑游藝會因連日陰雨游客不多昨日天忽放晴自下午一時起馬路一帶車馬絡繹不絕大有山陰道上之勢來賓不下三四千人蘇常鎭守使朱琛甫水警廳長趙雲生警察廳長李貴卿烟酒公賣局長王鼎臣交通銀行行長吳頌魯等均蒞塲參觀塲内秩序井然偵探隊所派之偵探在四周梭巡亦頗出力該會原定三日因前數日天雨之故特商准留園主人於四號延長一天内部藝術仍照舊陳設 
[淸江]  
　　道自治講所開學　淮揚道自治講習所所址在淸江慈雲寺所長由道尹兼主任爲寳應談守端君學員大縣十人中縣八人小縣六人共一百零二名現己陸續到所其教職員四人亦早蒞所視事聞開學日期有定四月四日之説 
雜評一 
[减政公債（默）]  
　　今日之中國無一事不可用公債而施之於淸理舊債尤有無窮妙用整理公債旣可以發行公債則實行減政亦何不可發行公債各機關之欠薪以公債代之則一切舊賬可以一掃而淸索欠之麻煩可免教職員等種種風潮可以不生誠一絶妙之理欠法也 
　　雖然有疑問焉各省所欠之軍餉爲數甚巨將來裁兵未知能以減政之公債法施之於各軍欠餉否也中國所欠各國之外債爲數尤巨將來淸理外債未知能以淸理内債之公債法施之於各債權國否也如曰能之其法不更應用無窮哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[納税華人臨時大會紀]  
　　納税華人會章程第六條决議取消 
　　全體希望五華顧問早日就職 
　　納税華人會於昨日下午三時召集納税華人在南京路巿政廳開會討論該會章程之第六條應否取消結果表决爲取消該條茲將其詳情分誌如左 
　　報吿經過情形開會時首由主席王正廷君報吿華顧問問題與工部局交涉經過情形略謂納税華人會自去年十月十四日在靑年會開成立大會所有章程即於是日經三讀手續詳細表决共計章程九條厥後由納税巿民按章選出理事廿七人再由理事成立理事部互選正副主任及華顧問五人鄙人猥蒙舉在主任之列由鄙人將五顧問名單送交工部局後工部局請求另送本會章程當將章程寄復去後久未得復嗣接來信對於章程方有所考慮第三次來信始表示對於章程第六條不甚满意經本會將該條章程繙譯解釋去後仍不能十分明瞭旋得復函並懇切聲明希望將該章程第六條取消方可將五顧問移送領圑方面理事部以該項章程係由納税華人直接訂立理事部無權取消議决特開納税華人臨時大會遂根據會章第九條預於一月前將修改意見登報公布並召集今日之臨時大會專行解决此條章程問題云云 
　　報吿起草理由　主席報吿旣畢隨請五顧問中之余日章君將章程起草理由逐一報吿並説明該條章程删否之利害以便討論余君起稱理事部成立之理由如下（一）在贊助五顧問（二）使租界多一專門研究巿政之機關（三）在贊助巿民之建議請願使格外有力至取消第六條之利害亦可分述於下（一）如取消之不啻令外人可以干涉内政（二）取消後恐華人發言之權有所限制（三）此條起草本意旣與五顧問無關即無取消之必要（四）恐此條取消後工部局又生他項問題以上皆反對取消之理由也但鄙人愚見（一）對於第六條之取消旣由我人今日特開大會自動取消自無干涉之可言（二）取消第六條後華人更可直接建議請願不必再經理事部之審定發言之權轉見擴張（三）此條旣與五顧問無關不必再與外人徒爭意氣總之天下得權利之事總是逐漸進步斷不能使在中間停頓吾人目的在爭得眞正市民權即中西市民凡合納税資格者皆得平等待遇顧問不過取得權利之第一步若因此長使停頓則不幾令市民權問題大受影響乎（大鼓掌）（四）工部局除第六條外已有種種表示諒决不致與吾人故意爲難此皆贊成取消第六條之理由也是否足供諸君之參考討論還祈賜教 
　　討論之情形　主席隨將第六條應否取消付討論首由曹慕管君發言鄙人今日係以個人市民資格及紹興同鄕納税市民舉鄙人爲發言代表根據此二層資格要求諸君信任鄙人之人格及同鄕信用重視鄙人所發言論鄙人並非媚外然必主張取消章程第六條因其旣曰『凡界内華人』即五顧問亦包在内從邏輯上講不能説與顧問無關故不如取消之爲愈云云張漢傑起稱鄙人贊成取消第六條更主張取消理事部趙南公亦爲同樣之主張兪希稷君起稱今日討論只在章程第六條若張君等另有主張應根據章程第九條先一個月提出修改意見王宗瀋鄔志豪相繼起稱納税會章程幾經愼重起草正式通過本不能將第六條取消惟爲使華顧間早日就職起見只得取消劉昌言起稱該項章程决不能聽局部之要求即便取消示人太弱鄙意不如將章程修改不必取消余仰聖李錦芳等皆相繼發言贊成取消沈卓吾汪幼安等遂要求主席宣吿討論終止將該條章程應否取消付表决 
　　付表决時情形　主席起稱尙有討論否衆無討論遂宣吿將該條章程應否取消付表决一面按照表决通例停止出入會塲將出入口關閉令糾察員分排查點列塲人數共計五百十二人（計中排一百五十六人左排一百七十八人右排一百四十六人連糾察員有納税資格者在内共五百十二人）宣吿人數旣畢主席付表决曰贊成取消納税華人會章程第六條者請起立會衆起立糾察員逐一查點起立人數計不起立者只有四十二人主席遂宣稱五百十二人之三分之一應有一百七十人以上今反對取消而不起立者只有四十二人贊成取消而起立者有四百七十人是早逾三分之二以上主席乃更正式宣吿曰納税華人會章程第六條業經表决取消遂宣吿散會 
　　列席者與會塲布置　是日會塲中懸掛國旂兩面及各國國旗門首懸中西文合璧納税華人會横幟塲中秩序極爲肅靜會散後檢閲記名入塲券本埠各大地主及實業家大商號各帮各公團素著聲望者大都與會名單從略 
[所得税妥籌速辦之廳令]  
　　上海縣知事接江蘇財廳訓令云案於三月二十八日奉督軍省長訓令第二九零四號内開案准内務財政教育農商部皓電開所得税前奉明令指定用途認眞辦理其征收調查各事項有關内務農商各部者並著各該部切實協助各省區軍民長官尤應同力合作督屬推行等因當經遵令通行在案現在財政困難教育應振興而不能振興實業宜提倡而不能提倡馴至已辦之學校艱於維持方萌之企業難資學殖保育旣廢邦本堪虞所得税世稱良税篠日閣議又經教育部提出所得税徵收保管及支出各辦法議决交辦茲已届實行之期亟應妥速辦理以資應付此事功令所在本部等與貴軍民官長均有職責用特合詞請爲贊助並飭屬查照頒行章制多方勸募協力進行其徵收手續上有需各機關互助之處請即就地會商俾臻妥洽至於進行情形並祈督飭主管機關隨時呈報尅期觀成育才殖業曷勝利賴等因到署查此案迭准部咨均經令飭遵辦在案茲准前因自應查照督促進行除分行外合亟令仰該廳長即便轉行一體遵照妥爲辦理隨時報查母延此令又於三月二十九日奉財政部訓令第三八四號内開查所得税自奉大總統明令責成本部會同内務農商兩部曁各省區軍民長官協同倡辦後節經閣議公决各項章制頒布施行本月十九日又經閣議决定内務財政教育農商四部合電各省區軍民長官其交文曰所得税前奉明令指定用途（中同上）曷勝利賴等語該雷業於皓日發出各在案合行令仰該廳長遵照上開皓電督率所得税專科主管各員分别税目開始徵收其未經設科省分應速遴員主辦就地會同警察教育實業各廳長各飭所屬切實互助以利進行其本年份所認税額亟應確實估計先行呈報以便彙核並將辦理情形隨時報部此税關係國本該廳主管徵收責無旁貸不容觀望仰即妥籌速辦母再延誤切切此令各等因奉此查此項所得税迭奉部令籌辦節經通行遵照在案現在實行時期已逾三月亟應多方勸喩協力進行茲奉前因合亟令仰該知事即便遵照並依疊次令文妥籌速辦母稍觀望致誤要政切切此令 
[中國絲業代表之行蹝]  
　　灰絲業代表李登魁君近自法國里昂來電謂游歴英法瑞士等國關於絲業聞見頗多現擬赴意國一行約於四月十號動身返國云 
[部令設法參與荷蘭工業賽會]  
　　上海總商會昨奉農商部令開據荷蘭工業賽會委員會函稱荷蘭每年舉行工業賽會專爲陳列標本以謀營業之發展從前限於國内商品此次第五期賽會定於本年九月間舉行並添列外國商品與原料二項係屬創舉比賽結果必能更動觀聽誠爲我國發展海外貿易之絕好機會正宜設法參與仰傳知各業自由赴賽或先期報部以憑轉告駐京該國公使代爲介紹等因附開會期每次約兩星期會址荷蘭喜城租金與賽商人逐次加多租金亦隨之增加在第三次賽會時各項租金陳列室每間三百七十五佛綠令桌面每米逹二百佛綠令地面每平方米逹五十佛綠令 
[招商局第四十七届賬略]  
　　招商局董事會發表第四十七届結賬情形節略云謹查民國八年己未第四十六届結賬業已刋布周知在案茲自民國九年庚申夏暦正月至十二月止爲第四十七届結賬本年輪船水脚共收銀三百八十二萬三千二百餘兩除支船繳保險修理辛工煤炭物料船租各力雜用等項三百五十萬七千九百餘兩三公司水脚公攤支出一萬二百餘兩外結餘船利三十萬五千兩零又收棧房房産利息雑項等七十五萬四千九百餘兩除支地租捐修理繳費各欵七十四萬四千一百餘兩股息三十一萬五千兩凈計結餘規銀七百餘兩此利項大略也本項上届結存船棧等項銀一千六百零五萬五千四百餘兩今届添置嘉禾海輪一艘規銀十萬兩江夫圖南江裕廣大廣利固陵新豐新濟泰順飛鯨遇順江新新昌新康同華江華等船大修二十一萬八千六百餘兩公平換新鍋爐二座連機房艙面大修十三萬四千三百餘兩福州新置駁船十號二萬七千兩廣州建築碼頭貨倉十期工程十四萬七千七百餘兩又購置舊小輪兩號一千二百餘兩九江購置鋼鐡碼頭船一號七千六百餘兩安慶香港躉船碼頭船修造工料一萬四千八百餘兩上海北棧中棧華棧新棧大修帮通梅花椿等六萬一千七百餘兩北棧二十三號改造存貨棧房及關棧一萬二千五百餘兩塘沽收回漕運局房屋價二千二百餘兩漢口局房造價七萬九千餘兩九江添置龍開河基地及漲灘地價一萬一千五百餘兩汕頭翻造局房九千五百餘兩除收新大輪船失事保險賠償八十一萬三千四百兩江海各船各口局産估折成本二百二十萬零二百餘兩前爲歐戰船缺料貴估折船價今船多鐵賤仍復估低故有鉅數折價也金利源十八號棧失愼保險賠償二萬三千九百餘兩九江售去電機天津局房讓碼頭地二釐一毫九百餘兩外凈計成本銀一千三百八十四萬五千兩比較上届核輕二百二十一萬兩此本項大略也今届計收水脚三百八十二萬餘兩較上届短收一百十萬兩船繳少支三十三萬兩悉索敝賦僅得船利三十萬兩北中華棧今届聯合洋商公議外洋輪舶力費棧租力加整理較上届多餘二十三萬餘兩而歐戰吿終已届兩年華洋輪船紛至沓來均集矢我華故貨脚爭跌不可終日而各項開支尙在步漲航業頗有江河日下之慨矣去年訂購之江海各輪五艘又爲罷工問題遲遲未能竣工僅江安江慶兩輪開正即可試車其餘三船尙無准期吿竣因海輪不敷調遣是以添置嘉禾輪船一艘價銀十萬兩如遇價值相宜合用之船尙擬添購數艘以資應用今年九月份新大輪船駛至成山石島觸礁沉没貨物全失幸人口無恙福州班輪愆期則添造駁船十艘廣州班輪愆期則建築碼頭棧房明春皆可藏事此後閩港粤三埠排定船期貨客便利於局務大有裨益也又漢口局房貨棧造成重慶碼頭亦已租定宜渝通輪長江航運當可較勝於昔又前年江寛被楚材撞沉一案勉從政府勸諭補助船本不再上訴今冬先領到八年公債票一百萬元市價太低僅値二折有零尙有政府允撥前賠新裕船本交局抵押四年公債票餘存五十萬元應俟手續辦竣一併列入收賬自保船險今届計收保費三十二萬二千二百餘兩賠償新大輪船船本銀八十一萬三千四百兩又撈救各費四萬七千餘兩賠償各船碰撞修理撫卹等十四欵銀三萬四千六百餘兩撥入各輪折輕成本四十萬兩外實存公積一百六十七萬七千二百餘兩今届英領事署驗船官估折船價二百十餘萬之鉅而歴年提存船棧折舊僅存一百四十萬兩自保船險提支四十萬兩尙不敷支又在積餘記項下提撥四十萬兩合併聲明今年積餘産業公司第七届結賬彙總核列計收各項租金銀二十一萬八千二百餘兩支出地捐保險銀一萬九千兩有奇修理薪水等項銀一萬三千六百餘兩并連上届餘欵結存銀二十三萬一千九百餘兩派發股息酬勞銀十七萬九千兩外實存公積銀五萬二千九百餘兩總結吿成照章請查賬員一律查核無訛由董事會公司議定本届航業股份每股發息銀三兩七錢五分共計銀三十一萬五千兩産業股份每股發息銀四兩共計銀十七萬六千兩仍照航業兩股産業一股連帶併發規銀十一兩五錢總共合計股息規銀四十九萬一千兩照章定於舊暦三月初一日起憑摺發息另刋賬略分送股東公覧並繕上下總賬兩册分存滬津漢閩厦港粤各局以便股東就近查閲焉中華民國九年舊暦庚申十二月董事會會長孫寳琦副會長李國杰董事周晋鑣陳兆　經理兼董事盛重頣科長兼董事鄭官應陳猷邵義○産業經理兼董事傅宗耀謹啓 
[一週中米麥雜糧油餅市况]  
　　米市初疲後漲　麥市由疲轉定 
　　雜糧市况平平　油餅均已見疲 
　　米　本週之初本埠米市較疲星期一日白粳米跌落二角之外其原因由於内地各産地聞本埠米價步漲之後一般米客均趁此時機載米到滬求售而一方面需要並未見旺之故星期四後因天氣不佳致河下到貨又復寥落是以價又續步回漲市上因恐來源不透爭先購進數日中價回漲五角惟天氣放晴米價當能看跌也最近廠機北粳價計八元八角五分至八元七角南粳八元三角至八元二角較上週略少一二角之譜惟白米到貨仍稀而銷場異常場旺故本週中最高價曾到過九元一角之外云 
　　麥　麥市本週初甚穏定因到貨不多之故粉廠購進甚多雖本週中曾經一度略疲旋即漲起勢屬平定不至再小江西懹遠明光等小麥交易均旺最近價計明光小麥三兩八錢徐州小麥三兩八錢漢口小麥三兩五錢懐遠小麥三兩七錢五六分較上週已升數錢粉銷當令麥市將有升無跌云 
　　雜糧　本週中各種雜糧市面均屬定勢大連荳曾經略疲四五分頗有上落據大連電報（四月一日）黄荳價四月期四元一角六分五月期四元二角一分六月期四元二角二分尙平穏本街客帮俱有購去本街交易尤旺價格平平生仁因廣帮去路較滯似有回疲之勢一時難望提升最近徐州生仁價四兩二錢五分碭山生仁四兩四錢山東生仁四兩三錢八至四兩三錢四徽州花生三兩一錢七山東花生三兩一錢較上星期市價稍疲餘如漢口榨荳寗波蠢荳南京薪荳等日有開售價極穏定 
　　油餅　油市本星期中頗形疲弱交昜寥寥連日來價見落昨日大連荳油又跌二錢其原因由於大連市面不振及客帮去胃較疲之故據大連最近電訊荳油價現貨僅八元四月期八元四角五月期八元八角六月期九元一角云本埠價則已跌至七兩七錢餘矣生油亦疲最近輕皮生油價計七兩四錢五分餅市初甚穏定嗣忽趨疲價格回小二分之譜最近價計一兩二錢八分半按餅價月來大漲現在各廠售開甚多需要平平故一二星期中似難看好云 
[各業市面之淸淡]  
　　自舊暦新年以來本埠各業市面疲軟異常茲據商界消息云往年二月中旬紗布客帮動辦最多今年則棉紗雖川帮稍有辦進而數額亦是有限此外内地各埠每日成交之紗不過四五百包洋布市面則更形呆滯以外觀論之疋頭情形無不謂較去年年終時爲好以實在而論今年較去年更形麻木考其原因蓋去年先令初縮而布價又不能抬高當時先令漲落不定尙有一般顧客看先令飛漲故預先購進者不乏人今年出年以來先令益見疲弱近雖立定而大條銀價續縮看勢仍難立足只就呌貨莊而言每星期拍出之數旣大不如前而價格復大就疲軟可以知矣今先令尙看縮而定貨未到者尙有半數疋頭商之困難正大錢莊銀行限止放欵致各業難於發動是以市面之前途殊大抱悲觀云 
[六公團請速裁蘇皖贛巡閲使]  
　　江蘇省教育會等六團體昨致北京電云北京大總統國務院陸軍部參謀部鈞鑒年來因軍費占額太多以致財政幾陷於破産京校相率而停職裁兵尙托空談借欵亦成畫餅復辟之謠又熾征蒙之策無聞而國民公意請裁之巡閲使忽有赴任消息地方膏血已罄何堪再養此重疊之機關在政府捉襟肘見或已無政策可言而國民痛甚切膚何敢不竭誠忠吿謂宜責成現握重兵之巡閲使從速自効於蒙邊母再强令自請裁撤之巡閲使違反民意以就任敬乞迅將蘇皖贛巡閲使一職明令允准裁撤以杜他方覬觎而維三省人心江蘇省教育會上海縣教育會寰球中國學生會中華職業教育社華僑聯合會上海救火聯合會支 
[選舉訴訟案之昨訊]  
　　原吿反對續開辦論　請大理院解釋疑點 
　　本邑衆院初選訴訟案曾經審廳長决定續行開庭辯論已將正本通知兩造當事人而原吿楊春綠昨又聲請撤銷决定反對續開辯論茲將楊之聲請狀錄左爲陳訴沈寳昌等選舉舞弊違法一案聲請依法自行撤銷决定事（事實）查本案已於本年三月二十六日由審判長推事陶嘉春當庭宣吿辯論終結在案案懸多日未見宣判正在惶惑忽於四月二日上午奉到貴廳十年决字第五號民事决定正本一件其主文内開『本案辯論再開』其理由文内載明『茲據兩造補具理由書前來經本廳查核認爲尙有必須訊問之處』各等語極爲遺憾茲謹聲請依法自行撤銷并紀明理由於左（理由）（一）聲請人於本年三月二十六日開庭時當庭請求按照法院編制法第五條第三項規定以本案案情繁雜組織推事三員合議庭審理又當庭請求依法派一受命推事出庭調查證據並請派檢察官蒞視等情原爲鄭重選舉訴訟起見乃審判長認爲此係審廳職權毌庸請求一再駁回遂當庭宣告辯論終結是本案基礎事實貴廳認爲已經訊問明確合法認定即無再開辯論之必要者一（二）至謂以兩造補具理由遂爲决定辯論再開之理由殊不知聲請人所補理由即係當庭答辯被吿代理人之理由被吿人所補理由當然亦爲被吿代理人在庭上陳述之理由所不同者彼則於庭訊時用口頭演述此則於庭訊後用書面陳説而已然則本案事實於辯論終結後當然絕對不能變更自無再開辯論之必要者二（三）况三月二十六日審判長當庭諭知聲請人以本案選舉訴訟應當急於終結且複選學在即更不應拖延等語尤足爲基礎事實已經訊問明確之明證自更無再開辯論之必要者三總之本案旣宣吿辯論終結於先復决定辯論再開於後雖屬貴廳訴訟指揮然此種指揮出爾反爾寗得謂事理之平聲請人基於以上三種理由心不甘服爲此聲請貴廳迅將本案辯論再開之决定依去自行撤銷並請早日判决以昭威信而利進行謹狀上海地方審判廳十年四月四日 
　　又一消息云律師楊春綠在上海地方審判廳提起選舉訴訟案業巳辯論終結近官廳方面尙欲重行開庭續開辯論而被吿則歴舉選舉法之手續請求大理院解釋原吿楊春綠聞之亦舉上海選舉事製爲疑點五條赴律師公會請求由會呈請地檢廳電請高檢廳轉電大理院請求解釋茲將律師公會呈文錄下爲呈請事竊本會茲據會員楊春綠函稱本會員近以上海衆議院議員初選舉人名義提起選舉訴訟在案茲於衆議院議員選舉法規定發現左列疑點五條請貴會長迅以上海律師公會名義呈請上海地方檢察廳電請江蘇高等檢察廳轉電大理院迅賜解釋實爲公便等語據此查會員楊春綠所請解釋各節核與衆議院議員選舉法規定確有重大關係相應據情呈請貴檢察長電請江蘇高等檢察廳轉電大理院解釋以資遵循實爲公便計抄解釋疑點如下（一）本届上海衆議院初選舉並未依法實施調查與造具名册故僅以下届未經審查蓋印之省議會議員第三届選舉調查單視爲衆議院議員選舉人名册雖省議會議員選舉法規定選舉人資格核與衆議院議員選舉法規定選舉資格相符伹能否即將上開省議會議員選舉調查單認爲即係衆議院議員選舉人名册（二）選舉投票簿登載不實以同一選舉人用年歲不同方法數次登入是否可以認爲並非因舞弊牽涉選舉人名册全數人員並於選舉全體之結果絲毫不受影響（三）投票管理員監察員每區各以三人或五人之公議以九時或十時後因人數擁擠爲理由不令投票人本人簽字由該員等代蓋投訖圖章於簿上是否公議與投訖可以認爲合法並其選舉結果一併認爲有效（四）初選監督於投票前須發投票入塲券衆議院議員選舉法無此規定是否可以認爲即有修正衆議院議員選舉法施行細則第三十一條所載投票管理員臨時發給入塲號數之性質完全合法（五）初選監督所委主任調查員以二十日限期急促轉託商會與各公所及各同郷會代查選舉人資格是否此種代爲調查可以認爲有效如果發現調查舞弊登載不實情事是否初選監督與主任調查員可以不負責任 
[衆院初選當選人赴蘇投票]  
　　昨晨六時上海衆院初選監督沈寳昌接二區覆選監督程學恂電開江電悉准於四日依法覆選希轉知各初選當選人如期來蘇投票爲要云云沈知事立即通知各初選當選人均於昨晨赴蘇投票矣 
[載鹽船被撞沉没]  
　　吳淞口外數十里之小塔燈相近海面於前日夜間八點鐘時有浙江餘姚公厫裝鹽一千三百包駛往瀏河公厫之裕隆紹興商船經過時已昏暗該船桅桿懸有燈火詎被某外國公司巨大輪船迎面碰撞以致全船沉没舟中老大袁寳友及夥計六人均落水乃大聲呼救適裝載沙泥之空釣船出口經過當由該釣船舟子大頭阿金等數人聞聲急往救起六人均未溺斃遂登該船於昨日淸晨折回吳淞報吿外馬路蔣公興經報行家商請具禀上海新關核辦一面報吿瀏河鹽公厫及船主以便提出交涉聞該船係屬餘姚鹽業董事所置是項船計有六隻俱裝鹽斤今被沉之船係去年夏間新造並聞該船主所置之船前已損壞一隻現祇四隻云 
[内地水公司擬購最新水機]  
　　商辦内地自來水公司總理姚慕蓮前以該水廠原有之出水機一架每日出水四百萬加倫深虞不敷故又添置六百萬加倫之水機一架在厰布置後毎日可出水一千萬加倫現因居户日增深恐原有水量不敷供給不得不先事籌備查得公共租界自來水廠所備機器成績較他廠爲優勝故於昨日上午偕滬北愼昌洋行大班西人詣下海浦該水廠内參觀内容詳加考核之餘内有一千二百萬加倫出水機一架最爲合宜詢之該廠知係美國威靈頓機廠内所造姚總理亦擬照式訂購一架當倩該洋行大班致電威靈頓機廠索取圖樣察閲後即便訂購藉圖擴充云 
[陸家浜口大火續紀]  
　　滬南陸家浜口三角街萬順利烟店樓上前日失愼殃及左右對面各隣居店鋪多至二十餘家共焚去樓房八十餘間詳情已紀昨報茲聞被災之慶興三等公典未保火險受質各户之衣服飾物甚夥昨日該典主翁某已投淞滬警察廳曁該管一區一分駐所陳明被災理由惟恐各户將來發生交涉請爲備案云 
[友華銀行銀市報吿]  
　　中美新聞社譯友華銀行四日報吿云上星期六日倫敦銀價近期不動遠期漲一先令八便士紐約價與倫敦紐約滙價均不動今日此間定價與上星期六同市况終日穏固中國於上星期六日在倫敦售出小宗之銀該埠存銀頗多故價値不至抬高云 
[國内輪船運貨進出口之調查]  
　　進口貨（寗波）寗紹公司之新寗紹輪船昨由寗波裝來之貨 
 
 

Page 11

 
 
有毛笋三百六十九件槳粉九十二包土酒五十　草帽四十二件蠶豆五十四包棉紗三十件草席七十九件布頭二十件雜貨四十三件又太古公司之新北京輪船裝來之貨有土酒三百五十　乳腐三百　竹木二百八十件藥材一百二十五件草席六十件雜貨十八件（長江）太古公司之安慶輪船昨由長江各埠裝來之貨有白米二千六百零七包小麥二百零四包生仁二百三十六包黄豆五百三十三包土酒三百　烟　二百三十六件夏布一千一百三十八件蛋黄二百十三件桐油八百五十桶磁器二百十件鮮蛋一百五十擔紙頭九百三十三件鵝毛一百件棉花二百零一包皮油四百三十桶砲竹三十二件雜貨一千三百六十六件（温州）招商局之廣濟輪船昨由温州裝來之貨有烟葉二百八十三件紙傘一百八十三件銀洋十一箱鮮豆五十件靑田石一百零五件皮紙十五件蔴袋十三件靑炭三十　木柴三百擔雜貨二十四件 
　　出口貨（寗波）寗紹公司之新寗紹輪船昨日裝往寗波之貨有白米二千零八十五包麵粉五百包甘蔗一百十五件洋布一百四十箱棉花一百六十四件蔴袋三十件柑子三十件玻璃二十六箱猪血二十五桶雜貨三百八十四件又太古公司之新北京輪船昨日裝去之貨有白米二千二百九十四包烤皮六百九十二件糖一百四十包葵扇一百七十五件皮油六十桶粉絲六十件烟絲五十件藥材五十六件白蔴三十件蔴油二十壜針菜烟葉二十件雜貨五十四件（長江）招商局之江新輪船昨日裝往長江之貨有洋紗布一千一百十一件赤白糖八百包帶絲二百件檀香二百十件桂元三百箱猪油二十桶洋雜貨四百件南北雜貨一千二百餘件（閩粤）招商局之嘉禾輪船昨日開往厦門油頭裝去之貨有麵粉四萬五千包洋紗布三百五十二件雜貨一千四百件 
[三月末上海物價指數表]  
　　財政部駐滬調查貨價處三月末上海物價指數云本月指數爲一○七·九比前月高百分之·九比去年本月高百分之一·三而與去年五月之指數適相等其前月指數與去年四月之指數亦適相等按本表自去年三月以降遂淅增高至六月而達一○九·九是爲兩年以來本埠一般物價之最高點八月以後陸續回落本年一月之指數僅得一○三·九幾與去年二月末相似然自茲而後如糧食·食物·工業用品等類均一再上趨似又有提高之傾向疋頭市面號稱疲滯而本月指數得九七·○此亦去年八月以來所僅見也失物價騰貴其與國計民生之關係若何非本表所當問然自世界經濟感受戰事的反動以來各國物價之跌勢尙未有止境而本埠指數率先提高此爲極可注意之事近據束報稱德國通貨遇剩滙率下落以致去年一年間物價指數漲上百分之五六吾國通貨是否過剩無數字可稽考而匯率暴跌則爲通商以來稀有之現象本月指數增長滙兑之不利殆與有力焉指數表列下 
（本表以八年九月物價作爲百分） 
　　期間　　　　　　　　　　　　　　　　　去年 
　　類别　　　　　　三月末　　前月來　　三月末 
　　　糧　　食　　　　一○○·六　　　　九八·五　　一一一·○　　　其他食物　　　　一一五·六　　一一一·九　　一○五·八　　　疋頭及其原料　　　九七·○　　　九四·五　　一○五·八　　　金　屬　　　　　一一○·二　　一一三·四　　一一○·六　　雜貨燃料　　　　　一○三·五　　一○三·五　　　九七·○　　建築材料　　　　　一一七·四　　一一九·七　　一一○·四　　工業用品　　　　　一三一·五　　一二八·三　　　九二·六　　其他物品　　　　　一一二·九　　一一三·四　　　九九·四　　雜貨平均　　　　一一六·三　　一一六·二　　　九九·二　　總平均　　　　　　一○七·九　　一○六·九　　一○六·五 
[粵僑商業聯合會常年會紀]  
　　昨爲粵僑商業聯合會常年大會選舉正副會長暨斡事員之期會員與會者二百餘人一時開會由陳炳謙會長主席報告該會上年辦事情形略謂本會成立以來得會員諸君和衷共濟同心合力共策進行會務日形發逹今當常年大會之期應將上年經過情形爲諸君陳之溯本會老靶子路新會所經於去夏工竣合計房屋地基工程約銀三萬兩一切工料尙爲堅固至舊置自來水橋五十三號洋房原日買來之價爲四萬九千兩佣金一千兩合共五萬兩經於去年賣出計實得凈銀七萬三千一百二十五兩可獲利益二萬三千餘兩藉充會費至本會同人所設之　商醫院已於去年八月與工約計本年底可以工竣現計捐欵已約十五萬餘元唯以本醫院係參照中西各大醫院最新式之建築一切辦法務求完備經費浩繁預算約須二十萬元尙祈熱心諸君踴　認捐俾成善舉去冬以北省災民流落滬濱扶老携幼號寒啼飢情至可慘本會與滬上諸大善士發起在閘北設立北省災民收養所計約災民男女共五百餘人分别製造棉衣施種牛痘及施以相當之教養預算經費需三萬餘元本會去冬假座域多利戲院演劇得五千餘元悉數撥該收養所助振復得南洋烟草公　　抬　公司珠王　　　堂暨盛　　　　夫陣敦仁堂趙　　諸大善士慹心慨助藉成斯舉現届脊耕尙須設法俾得各回家鄕至浦東爛泥渡火險問題與華商維持會協力維持幸得照數賠償各商藉免損失此皆藉羣策羣力有以致之炳謙追隨諸君之後與有榮光今會礎已立會務亟待進行炳謙濫竽會長一職經已三年祇以德薄能鮮且各務冗繁綆短汲深時　隕越務祈另舉賢能俾得稍息仔肩至一切會務尙祈諸公積極進行不勝感幸云云繼開選舉票陳炳謙得二百三十八票當選連任正會長葉苾荃得一百九十八票梁綸卿得九十九票當選連任副會長又選幹事員一百人（姓名從略）散會時已鐘鳴六下矣 
[奉賢組織選舉監視團]  
　　奉賢縣學界朱醒華等鑒於本届衆議院選舉之腐敗特集同志組職公民監視團以便研究種種方法於省會選舉時實行監視昨函報江蘇公民監視團以資聯絡 
[赴英考察機械員抵港]  
　　教育部選派赴英考察機械工程之朱樹馨於三月二十五日乘法國輪船『高提而』號放洋昨日寰球中國學生會許兆豐接到朱君自香港來信謂於二十八日抵該處云 
[留美女生將回國]  
　　寰球中國學生會介紹部消息云有留學美國威斯康辛畢洛易忒大學研究教育及家政之某女士行將畢業歸國願任中等以上學校教員可由該會許兆豐君代爲接洽一切云 
[昨日汽車肇禍併紀]  
　　傷二人　　死二男孩 
　　昨日下午一時許有某號汽車駛經浙江路撞倒行人宋金章腿足受傷當由老閘捕房一千二百十號華捕到來抄錄汽車號碼另僱車送受傷人往仁濟醫院醫治一面歸稟捕頭請究又昨日下午二時半有某號汽車駛經虹口提籃橋地方撞跌江北男孩秦小邦子腦受重傷當即不省人事由一百三十一號西捕到來抄錄汽車號碼及坐車西人姓氏用病車送受傷男孩往同仁醫院醫治及抵院已氣絕斃命即由西捕報知捕頭派捕將屍車送騐屍所候公堂相騐又有寓居提籃橋永祥新里二千二百五十三號門牌業木匠之沈阿寳昨晩六時許行經提籃橋馬路被某號汽車撞倒碾斷足骨該汽車即疾駛逸去旋由一千零三十二號華捕前來另僱車送受傷人投同仁醫院醫治一面回捕房稟候捕頭查究又有三千五百五十號汽車於昨晚八時半駛經楊樹浦三新紗廠門前撞倒九歳男孩顧長林身受重傷由楊樹浦捕房二百九十五號華捕瞥當即前來押令汽車載送顧長林往同仁醫院及抵院因受傷過重不及醫治斃命當經巡捕帶該汽車夫人捕房由捕頭詰訊一過飭押候將屍車送騐屍所由公堂相騐核辦 
[汽車夫玩忽業務之押儆]  
　　婦人徐張氏於上月十三日挈帶五歳男孩徐小泉雇乘袁子發所拉之黄包車經過滬西卡德路愛文義路轉角被某公司汽車夫薛阿四駕駛之運貨汽車將該黄包車撞倒致孩爲車碾斃氏與該車夫亦遭碾傷經捕房將傷者送院醫愈死者車往屍塲報由公共公廨騐明棺殮判薛交五百元人洋並保候捕房正式檢舉再核在案昨晨捕房傳齊人證將薛阿四解廨先由捕房律師費斯福氏述明案情次由新閘捕房三百六十九號華捕鍾保臣上堂證明出事時伊站崗於愛文義路卡德路轉角見被告開駛汽車甚速惟將黄包車撞倒時伊未目擊迨撞倒之後伊即上前查見一婦人與一孩已在車輪之下黄包車夫亦已受傷倒地故即帮同將車下之人拖出送往醫院云云又據英美電車公司派在該處司管標記路燈之張德仔到堂證明當時黄包車欲隨停於該處電車之後往南被告汽車係由愛文義路轉灣往北不知何故該汽車夫又將車輪撥轉以致車頭偏向東面遂將黄包車撞倒云云旋由袁子發徐張氏及其夫徐銀山其弟張桂卿被告證人張龍龍等相繼上堂證明雇車被撞受傷各節並據被告薛阿四供稱是日車至愛文義路轉灣時其速率約十買未轉灣時未看見黄包車迨轉灣至卡德路往北始見袁車從電車後拖出似欲轉灣向西故我將車輪撥轉讓伊且袁車由北往南應循電車之東首而行不宜從電車之右而走等語復延律師代爲辦護又由車務處西捕頭暨捕房律師各述數語李襄讞核供商之英赫副領事以薛阿四玩忽業務業經證實判押西牢三月示儆 
[汽車撞斃人命之騐訊]  
　　滬西某襪廠工人馬家駒前日午後行經靜安寺路馬霍路轉角適汽車夫王振生開駛一千五百九十三號汽車疾馳而來不及避讓致被撞倒碾傷要害身死由捕將尸車送虹口菱倫路騐尸所報請公共公廨李襄讞與英赫副領事蒞所騐明馬家駒生前委係被汽車撞倒碾傷腰際身死塡明尸橦升座公堂即據死者之胞兄馬家騏投訴前情要求伸雪又據見證高振華供稱是處停有電車死者從電車後面走出致被汽車撞倒碾傷云云訊之王振生供稱開車已有十餘年當時電車由東而西適我開車至轉角處死者從旁奔出以致被撞求察中西官核供於中西騐訊單上會同下諭云㕔得己死馬家駨被汽車撞傷身死訊得係死者自不留神疾行過路所致除飭尸屬具結領尸棺殮外由事主酌予體恤完案此諭 
[城隍神會路由]  
　　今日淸明節邑廟會首昨在廟議决辰刻舁城隍神像及四司等出巡酉刻回廟茲將出巡路由錄後出廟朝東往舊縣前一直往東彩衣街往北東街朝西老學前往北四牌樓一直天官牌樓朝西一直福佑路往南候家路朝西廣福寺過梨園路往北露香園路往西出拱宸門往南民國路走中華路進蓬萊路往北過西唐家衖一直出天燈弄往南走喬家浜路朝南往東小南門大街往北過裏倉橋朝東王家嘴角往北過小橋走朗家橋往東朝南過龍德橋一直走荳市街過花衣街往西走鹽公堂一直朝西水神閣往南過南倉街往西過校塲路一直桑園路往南陸家浜過利涉橋往南一直到壇由壇回轅出壇過利涉橋走六家浜過淸心書院走中華路進尙文門一直進王家弄往北過太卿坊縣橋往東一直出大東門走外醎瓜街過集水街進小東門過長生橋四牌橋縣東縣西往北三牌橋晝錦牌樓過陳市安橋往東回轅 
[鐵路局課員淸節休息]  
　　滬寗滬杭兩路管理局趙局長因陰暦三月二十七（即今日）係淸明節令總局各科人員休息一天惟須酌留員司一二人辦理要公至兩路車務人員則仍照常辦公 
[河南旅滬學會開會紀]  
　　河南旅滬學會於昨日（四月三日）下午二時在吳淞中國公學開常年大會改選職員該會自民國六年成立今爲第五次常年會（一）由主席白恒愉報告開會宗旨（二）會計報告本會過去財政情形（三）趙學顔述歡迎新會員詞（四）改選職員（五）各會員發表意見討論會務一切進行事宜對於原有文藝游藝兩部詳加研究文藝部主張雜誌從速出版游藝部暫從各學校中所有之運動種類積極進行（六）攝影（七）茶點（八）餘興散會時己六句鐘矣 
[尙公小學十五週紀念會紀]  
　　閘北寳山路商務印書館私立之尙公小學開辦己十五載昨日開十五週紀念會會場内外布置整齊均爲學生自動廊下張掛學生所製之紀念新聞數十張文字圖畫均佳下午一時學生演藝共二十七節如高三之英語會話高二之國文表演國一國二之國語講演童子軍表演並皆佳妙其餘各節亦頗可觀晚間十時舉行提燈會各種燈彩式樣新奇由校出發經寳興西里寳山路寳興路等即回校開演商務印書館自製活動影戲是日來賓共到二三千人畢業同學到者亦二百餘人甚爲熱閙云 
[均益决志會第三次徵求大會消息]  
　　前日（即星期日）午後二時均益决志會開茶話會於文監師路先經主席發言謂第三次徵求大會開幕以來未與諸君把晤不卜結果如何經五隊先後報告總額約有三千餘份雖閉幕期近定可達到目的云云後由會計報告經費困難情形經衆討論决於該會另設經濟扶助部收責任會員若干人以維經費現正籌備一切舉蔡引之袁燁爲部長唐炳彪爲書記於徵求會閉幕後實行 
[聯益善會改選董事會紀]  
　　虹口梧州路聯益善會（原名聯益施材會）成立已三載照章改選各科董事昨日在會所開選舉大會首由陸文中君報告上年收支賬目及經過情形繼即開箱檢票結果理事主任一人陸文中得票大多數連任各科當選者總務科陸文中文牘科楊愼初·王際亨教育科王際亨·許英懦·陳一齋醫藥科徐小圃·余伯陶·殷受田經濟科羅迦陸夫人·張蘭坪·陸文中庶務科郭公俠·朱瑞階調查科王鞠如朱瑞階·烏渭林·陶秉鈞交際科陳一齋潘廷璋·朱榜生·項松茂嗣又討論進行會務之方針荼點面散時鐘己七點餘矣 
[商界慨捐春賑]  
　　上海各業商募集春振九萬元爲取消貨物税附加振捐之代價該項募欵原限陰暦二月底以前繳呈商會以便支配災區現徐各業商竭力勸募外即與附加税無關之商家亦慨願樂　上海縣商會副會長姚慕蓮君亦已捐助洋一千元昨已繳會聽候集數支配云 
[雜糧油豆餅交易所理事會議决案]  
　　上海雜糧油豆餅業交易所前日開第六次理事大會所道各案程序已載昨報昨將各案議决結果錄下（一）規定小麥生仁　豆標準及開始買賣案小麥生仁向爲雜糧同業買賣之大宗物品茲經公决定於陰暦三月十五日起加入買賣茲將標準規定如左小麥之標準江南麥以無錫麥爲標準江北以姜堰麥爲標準津浦路以懷遠爲標準漢口以車麥爲標準生仁以河南貨及山東貨爲標準津浦路黄豆以穎州爲標準（一）本所添建巿場預算經費案公决查本所屋後餘地有二分七釐俟二　樓遷讓後即行給圖估價建築（一）巨昌和廠函送油樣請加入標準案公决應將油樣函送經紀人公會議决加入買賣又穗豐廠送來餅樣與巨昌和廠同一辦理 
[淞滬警廳代鎭江警局招領女孩]  
　　淞滬警察廳昨發傳單云今有女孩一口姓王乳名陳銀子八歲父名王懹禮在上海江邊一帶做木匠母在上海輪船碼頭附近縫級謀生並無兄弟姊妹該孩留置在鎭江商埠警察局現由鎭江警局函請代爲招領仰該孩親屬速往認領切勿自誤 
[警廳整頓淸道事宜]  
　　淞滬警察廳長徐國楔通令各區署所警正佐遵照務於每晨撥派長警督同各淸道夫役將所轄境内街巷各處垃圾照限定時刻一律掃除蓮往碼頭裝船駁往浦東鄕僻傾葉以重衛生惟查各淸道夫役或有缺額不足以及雇人頂替等事故除每届月終發給各夫役工食時依照警察發餉新章參酌辦理責令各管區警正佐按名點駩然後分别發給工食並着各該夫役每人呈上本人照片一紙彙繳來廳以備查考而杜流弊 
[布號收買套布]  
　　套布一項向銷牛莊一帶爲大宗本年自前次各沙船開出裝去頭批後茲聞各布號前日接牛莊客家快信現需添貨因而該號等趕爲籌備一俟各沙船返申即可裝運第二批出口所有浦東周浦横汅六灶等各地鄕民每於冬春有暇時織布一過淸明時節即須從事農田織工即少現各該行已派友至各該處設莊收買解申俾打成梱件候裝巿價因棉紗尙廉不致大貴云 
[宰猪作内查獲巳死瘟猪]  
　　淞滬警察廳偵緝隊郝隊長訪悉南巿薛家浜五十六號曹晋記猪作專宰瘟猪在巿混售殊與衛生有碍乃密襄徐廳長於昨午率同探警前往起獲已死瘟猪數頭並將該作主張二等數人一併拘解到隊略詰一過稟明徐廳長論發司法科訊明核辦 
[兩貨船在霧中互撞續誌]  
　　船户羅仁山由嘉興裝載小麥來申行經龍華嘴浦江因霧晦暗與由申開去之金元元桐油船互撞羅船失落船夥邢和尙一名打捞屍身未獲雙方交涉等情己誌昨報昨日羅金兩人各邀貨主和豐號及吳姓客等同往失事地方查勘晨間即由調解人及雙方另雇船隻至龍華相近之失事處勘得該兩船因對面互撞受傷均在頭部業已碎裂不能開行幸淺灘尙近擱在岸邊灘上羅船失去小麥六十餘石船夥邢和尙屍身尙未捞獲經衆察看旣畢即返滬勸免雙方涉訟云 
[請追扣止存欵損失之駁回]  
　　大利汽車行主前延逹商律師代表投法公堂控稱原告前被洪錫卿在總領事署具控欠欵等情判着令原告償還洪銀一千四百兩嗣後尙未届繳欵之期洪即具稟領事署扣止原告某銀行之存欵實不合法應請堂上追償損失等情洪錫卿亦延逖百克律師代辯一切奉判下堂諭飭遵在案昨經中西讞員商明堂論判曰本案旣經總領事署判决本公堂未便受理所控各節應即駁回堂費二十五元由原告負擔 
[昨日公共公廨訊案紀]  
　　昨晨公共公廨民四庭由兪會審官及美約副領事訊理（一）王增榮訴王松濤地皮糾葛案前判原告勝訴茲被告不服由律師到堂請求復訊而原告律師反對『結果』被告請求復訊不准於七日内照原判執行否則被告交保（二）杜炳釗訴夏興甫遠背租約案『結果』自今日起由原告按月給被告等月租小洋四百角薪水仍照七成辦法租期仍以二十年嗣後歸杜炳釗獨自辦理被告等不得再向糾纏（三）鄭華華訴金小雲地皮糾葛案『結果』改期第一件排審工部局交案圖樣一紙由約領帶去閲看（四）嘉發錢莊訴經理戴信之濫放賬欵案兩造己在外理結稟請消案『結果』照准 
　　又午後民四庭由張襄讞會同美奥副領事訊理（一）工部局電燈公司訴王孟修不付電費案『結果』被告將銀付淸應即註銷（二）陳王氏訴　春榮不還借洋五十元案被告係存洋五十元保出茲臨訊不到『結果』缺席判决被告存案之欵交原告領去（三）杜阿富汪萬利環訴王榮實不還借洋案『結果』改期飭傳體人鍾阿利到案再訊（四）王萬昌訴阿金姐不付租金案兩造在外已了由原告稟請消案『結果』照准民二庭由陸襄讞會同美約副事訊理（一）美商美豐洋行訴譂芝　不理貨欵案被告代表律師到堂以　在漢未回請求改期『結果』展期訊理（二）美和號訴水與裕號貨欵糾葛案由原告律師到堂請求禁止被告將貨變賣『結果』准予扣押本案未判决前被告不得將貨變賣 
[浦東火警]  
　　浦東沈家衖潘阿二所開之柴行内昨日午後二時許失愼雲時不可向邇且西南風大作延燒頗速當經爛泥渡救火會及熒昌火柴公司各驅皮帶車先後到塲灌救滬城各區救火會亦驅車渡浦助救直至傍晚六時始行撲滅計被焚燬柴堆十餘個平房三間並延澆鄰居奚順昌米店兩間黄金炎船廠住宅兩間顧桂林石匠作兩間金洪福蔴絲店一間黄順林住宅兩間及北首奚姓住宅三間以上七户均未保險其損失較鉅者爲潘阿二黄金炎兩户云 
[鴇婦容留幼女應客之懲罰]  
　　專查妓院之三十五號西捕摩豪與八百二十五號華捕前日查至廣西路樂餘里五百九十五號門牌妓院内悉該院容留十四歲幼女王蘭寳改名月閣懸牌應客以其遠章遂將女與鴇婦祁巧雲拘獲祁鴇即向華捕行賄洋三十元該捕不納連同賄洋一併帶入捕房稟明捕頭着祁鴇存洋一百元保出女留濟良所昨晨解送公共公廨即據中西捕相　投案訴明前情以女由祁鴇買來該鴇存洋保出今臨訊不到請爲訊奪訊之王女供年十四歳父親早故被母得身價洋二百元賣與祁巧雲家學習戲曲懸牌應客是實經陸襄讞核供商之英副領事包君以祁巧雲臨訊不到着將保洋與賄洋一併充公王蘭寳發濟良所留養 
[指控誘拐次女]  
　　無錫婦人陳王氏昨扭陳周生至浦東三區警署訴稱氏現住陸家嘴地方業紗廠女工長女維新於去年十月間失踨迄今未曽尋獲詎本日又有不識之陳周生給氏次女八妹小洋三角希圖誘拐幸次女告知於我故鳴警將陳扭署請究詰之陳周生供川沙人現住提藍橋無業今日來浦東尋友經過該處並未給洋誘領各等語當以事關指控誘拐未便輕緃於午後判原被併解警廳司法科訊辦 
[姦拐案彙記]  
　　陳才寳之妻趙氏今年二十六歳陰暦去冬十二月二十八日與其姘夫周錦章相約偕逃經陳四處偵查無着近始探悉匲居新普育堂附近遂於昨午鳴警將氏及周拘送二區二分署轉送地檢廳訊辦又陸賢榮之妻顧氏今年二十二歳忽於上月失踨茲爲陸查悉實遭顧秀峯引誘姦佔住居大興街地方昨午協警前往將該氏並顧一併拘獲解入二區警局轉送地檢廳請爲律辦 
[指控挾嫌縱火]  
　　浦東高陸兩行鄕民黄子卿施火生等本爲鄰居今舊暦二月二十一夜半時忽然失愼嗣查悉爲陳明福前來竊取耕牛不遂挾嫌緃火因此損失乃投控上海縣警察第六分所派警將陳拘獲傳到原告申送事務所移送地檢廳訊辦 
[科罰一羣煙賭徒]  
 
 

Page 12

 
 
   
 
 

Page 13

 
 
   
 
 

Page 14

 
 
常識 
[淸明日之感想] [  張碧梧]  
　　柳眼初舒桃心乍綻淸明日俗有踏靑之舉朋衆三數人携酒囊挈食榼作郊野遊小草初生望之一碧徜佯嘯傲雅興當不淺也然而吾有所感焉去歳北省災民掘草根剥樹皮以爲食想已樹秃如鶩地光如洗今雖受春日之烘照春風之吹嚧恐尙難篷勃再生災民望靑猶不可得况乎踏靑然則賑濟豈容少緩哉 
　　淸明日又有掃墓之例荒野塚間咸來若子若孫之拜祭吾於是連類思及用兵之區兵禍連年死人無算新墳纍纍當如星列値此淸明日寡婦孤兒相率來祭奠一杯冷酒焚數串紙錢哭至力竭聲嘶方含涙去故吾謂凡執兵權者當令其親臨此等地耳聞此悲凉之哭聲或能激發其灭良而稍戢其窮兵黷武之心也 
[淸明閒筆] [  沈禹鐘]  
　　余草花絮話釋管未久而絲雨淸明又是一番物候時序之速令人驚嘆伏處塵俗幾不知有春事意春塍油菜黄矣猶憶去年此際余適在鄕里與諸故人携提壺踞地作野宴時見遍地黄金者則菜畦花發也此外則十里杏花如女兒嬌靨紅艶欲然而新柳垂條又盈盈學舞對之心醉凡此皆擊我魂夢者翹首林泉渺不可接讀淸明無客不思家之句不覺愁絕子規飛來定應笑我 
　　當淸明前後俗有掃墓之習無論貧富及時皆備紙錢芋飯詣祖塋而祭之考淸通禮載歳寒食及霜降節拜掃壙塋届期素服詣墓具酒饌周眠封樹剪除荆草故稱掃墓按寒食爲淸明前一日古時亦視爲重要之節席其後漸并淸明而爲一故今人言掃墓必曰淸明蓋淸明者實合寒食而言之矣至霜降節今俗已無掃墓之事殆亦去繁就簡之意也又宛署記載淸明燕城俗男婦盛服携磕酒祭墓插竹於塚掛以紙錢名曰標柏此例今猶沿用之按晋唐諸儒皆言古無墓祭上陵始於漢寒食上塚始於唐惟孟子中有言及東郭墦間之祭者則此風之由來亦己古矣 
　　淸明日古有改火之俗因前一日寒食禁火至淸明乃改新火相傳寒食日晋文公哀介之推之死禁人是日舉火此説見於桓譚新論及後漢書周舉傳又東坡志林云東坡在黄州夢賦詩云寒食淸明都過了石泉槐火一時新亦指改火也 
　　今世所作拔河之戲兒童較力恒優爲之殊不知亦涉及於淸明掌墳者按景龍文館記載唐中宗時淸明幸梨園命侍臣爲拔河戲以大麻絙兩頭繫十餘小索每索數人執之以挽力弱爲輸時七宰相二駙馬爲束朋三相五將爲西朋僕射韋巨源少師唐休璟以年老隨絶而踣帝以爲笑樂又荆楚歲時記所載拖鈎之戲亦類拔河惟後世玩此無關節序矣 
　　三春多芳辰綺序惟清明風雨而俗又有展墓之舉天時人事都形蕭颯故恒使人沈沈作墟墓之想似隣鬼蜮昔人謂淸明爲歳華到三分佳處以余思之直增一重感慨耳 
[淸明與鬭鷄] [  程瞻廬]  
　　『满街楊柳絲烟黄出淸明二月天』當此時節不是靑油油吃幾枚　子烏糟糟嚼幾片熟藕便算了此淸明也又不是向東郭墦間燒陌紙錢請祖宗亡人吃一碗羹飯便算度此淸明也以淸明名春節雖始於淮南子之天文訓然淸明者對乎濁亂而言也詩云會朝河明禮云淸明在躬志氣如神淸明二字循其名核其實蓋亦至不易副矣今當濁亂時代度此淸明令節所謂淸者安在諺云黄熟梅子賣甚麽淸（靑）是也所謂明者安在諺云月下提燈空掛明（名）是也至若淸明習俗以關難爲至有趣味東城父老傅云『唐明皇喜民間淸明　雞立雞坊於兩宮間選六軍小兒五百人使馴飬之』竊謂明皇此舉寓有尙武之意與楚王之式怒蛙用意相同今歲生肖屬雞雞者善關之禽也北方鵝患其勢正張一　雞毛將官雄糾糾氣昂昂奮鬭奮鬭可以人而不如雞乎然而淸明至矣聞雞之聲無聞也著名之雞陳實（野雞名陳實見漢書郊祀志）嚇得如鬭敗之公雞抱上汽車望風而逸一輌　託卡化作野雞馬車從此如野雞之藏頭不敢復臨陣地　雞（見楚詞）自甘雌伏憚於雄飛丹難愛惜羽毛吝於一拔羣雞不振一至於此宜乎海東靑（鵰類之一種）爲之悲嗚大鵬烏爲之搨翼也頃者丹雞做壽羣雞均呼祝祝（見風俗通） 
金雞獻金玉雞（見宋書符瑞志）進玉寶雞貢寶錦雞送錦旣鈎心而鬭角亦爭妍而鬭媚此關東道上之鬭雞大會也鬭敵則願居人後鬭寳則願居人先當鬭而不鬭不當鬭而鬭心戀雞鶩之餘糧念切雞蟲之得失而不知鶃鶃鵝聲將愈逼而愈近也嗚呼淸明與鬭雞 
[淸明雜詠] [  朱欕隐]  
　　淸明時節雨紛紛（杜牧）喜雨亭宜續妙文記否雨亭生日慶壽星五百盡金身 
　　淸明日出萬家烟（王表）故事空傳説禁烟（指禁烟節之禁烟）無怪禁烟（指現在之禁烟）功令緊吞雲吐霧尙依然 
　　飬花天氣近淸明（杜安世）萬紫千紅媚態呈雖說牡丹多富貴何如黄菊及時榮 
　　插花沽酒醉淸明（周端臣）如聽羣魚（指安福魚）啜泣聲一自酒瓶（謂太陽啤酒瓶）身浸入恐防長醉不能醒 
　　江南酒熟淸明天（陸龜蒙）造釀人家歎氣連祇爲頻加公賣税酒帘生意不如前 
　　寒食淸明都過了（蘇軾）多少哀鴻垂涕道祇爲南來一飽求故鄉先壟無人掃 
　　梨花風起正淸明（吳維信）院掩梨香避寵榮但願大家有飯吃南强北勝不縈情（牡丹一名大北勝茉莉一名小南强皆淸異錄）長亭小市近淸明（陸游）市價朝朝耳畔聽聞説米糧今復貴蛙蟲個個笑顔生 
　　桃夭李艶淸明近（羅鄴）士女如雲出郭行遊戲塲中宜少去漫同飛燕比身輕（京師城南游戲場失愼燕女士慘罹其刧後人宜引以爲戒） 
　　淸明春律十分回（王安禮）蒿目時艱劇可哀春去有時還復轉如何靑島不歸來 
[淸明新話] [  吳靈園]  
　　春有淸明節秋亦有淸明節春之淸明節在畫所謂郊野淸翠風光明媚是秋之淸明節在夜所謂一輪明月萬里雲淸是淸如水明如月水月空靈永永常在艶如花白如雪有時衰歇不得而見故水月較高於花雪而淸明之氣爲勝於艶白 
　　水爲淸月爲明月影在水淸明在心自來傷國愛時憤世嫉俗之士欲蕩滌穢惡皆必就水而赴月我於此知屈原之非痴李白之不狂 
　　禮云淸明在躬人亦有淸明之節此淸明節以我觀察當在人九十龄以前靈府空洞明鏡未着塵埃之際過此以往因環境之逼迫漸受社會薫惡大率致於心不淸而神不明 
　　淸明時節雨紛紛此古唐詩也或打舊時茶食店市招一曰满漢細點今届淸明節京滬復辟之謠甚盛意者眞將復掛满漢細點市招乎掛之不久終如淸明之曇花一現亦何必擔驚受怕多勞此第二番手續哉 
　　葛浦置於座旁調能淸心明目讀柳州記淵明詩王維畫衛夫人簪花格亦能淸心明月 
[淸明傷心吟] [  劉豁安]  
　　春江客邸又淸明獨怕傷心杜宇聲一片國亡家破恨年年此日太凄淸 
　　白下靑山饙夢魂傷心今日又淸明紙錢麥飯難酬到如我兒孫底事生 
　　浮生倐　册淸明萬種傷心寫不成祇覺人天同黯淡眼前隨處是哀情 
　　慟哭英雄奸兒女茫茫孽海逞優游淸明萬古傷心日偏解歡娛不解愁 
[淸明憶亡妻] [  兪長源]  
　　陶郎很早從被窩裡起來向枕底一摸摸出他亡妻的倩影好像向着他笑他呆呆望了一會便下榻來取了一枝雪茄烟燃了火坐立窗前吐出裊裊的烟霧好像他腦裡的迥紋也是這般環繞着 
　　窗前的烏聲還是亡妻去世時那般嬌唱着温風把枝上的殘花吹一二片飛入窗來從此再也不能回上枝頭作紅笑了陶郎廻想去年伊死的時候我哭我心痛我眼花我瘋狂也似的不嘵得四周是些什麽耳中但有僧士們念經的苦聲眼兒一瞬今日又是淸明節了 
　　伊現在住的房屋同我一檥剩了一個人了野棠花火也似的澆着伊的四圍軟綿綿的絲草替伊鋪了褥解人意思的小烏去我窗前唱了幾聲又飛到伊墓前唱了幾句他唱的是「記得一年前你們馳驅紅鏖裡的車兒到今日曾碾碎伊墓前一個石子」 
　　呵我去我去 
　　我最怕見的是個土饅頭把一個活潑潑的人搶進去從此無聲無臭伊不是這樣嗎「我愛我來了」我去唇頭輕輕地發出這個聲浪野風呼呼的來四圍的野棠花一齊向我巧笑這個笑我不懂得是什麽意思記得我妻在世上時伊慣向我笑鏡中燈邊枕角綠陰的底下雪茄烟的霧中我常常受伊一笑現在伊死了相照片上的笑容忽面苦忽而甜忽而不苦不甜他一壁想眼眶裹不住的流下淚來呀我的愛我來了野風呼呼地來我耳中彷彿聽得許多的哭聲凄入心脾天半黑風紙錢如蝴蝶飛呵伊來咧 
　　伊劈頭對我説「你呆你太落寞我一出世就嫁個醫生了」我打了個寒噤伊又接着説「我去世是醫生誤投藥送我的所以捒了個醫學博士或者我倚着他能够比在世的壽要長些咧」 
　　我那時光没了心裏只打算伊是個眞的伊眞呀一個枝葉憔悴的殘花　圍在我的膀上是伊臨葬時朋友們送來放在墳上的 
[淸明小詞註] [  孫志鈞]  
　　馮小艧不知何許人著有浪餘詞稿一卷藏余家書箧中似已歴數十年語多雋婉中有浣溪紗一　尤爲絕妙好詞爰錄而註之以點綴此淸明佳節焉 
　　寒食淸明客憶家日長孤館小窗紗靑梅如豆柳藏雅烟外一雙新燕子雨中半樹碧桃花鞭絲帽影又天涯 
　　作客憶家人之常情况乃寒食淸明困人天氣旅邸凄凉中有不悄然以思者耶 
　　寇準咏暮春詞云春色將闌鶯歌漸老紅英落盡靑梅小此可見暮春之時靑梅纔小淸明在春分後榖雨前時節尙早靑梅才如豆是更小也 
　　烟外一雙新燕子雨中半樹碧桃花二語詞中有畫讀者試玩味神遊不當在春光中一坐也 
　　日中則昃月盈則花到盛開便愁易落東坡云好花看到半開時蓋深得個中三眛者此碧桃花而日半樹乃恰到好處時也况在雨中其嬌豓可想 
　　鞭絲帽影是淸狂語天涯是徟悵語天涯而鞭絲帽影則正復不愁索寞更何憶家爲 
[淸明談屑] [  周瘦鵑]  
　　一年容易又是淸明淸桃碧柳之間遂多野哭人不知地下逝者亦聞此哭聲否桃柳對之又作何説 
　　淸明掃墓是子孫不忘其先可嘉也特不知墓田間熱淚浪浪有幾副出於眞誠又有幾副近於虚譌 
　　麥飯紙錢一年一度夜台有知當自詡其有福然彼死於兵禍死於災患墓何在弔者何人麥飯紙錢之福又安從得耶 
　　類明節届俗謂百鬼必夜行呼嘯達旦嗟夫叔季之世人而鬼者多矣白晝横行豊特以夜而其瞰人之術亦更甚於夜行之鬼也奈何 
 
 

Page 15

 
 
   
 
 

Page 16

 
 
常識 
[本增刊三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常議者爲限其有語　攻訐個人者恕不登載 
　　（一）投稿者篇末須開明姓名暨詳細地址最好黏一名片每句請自加單閲若篇帳過長及　寪潦草字跡不易辦認者佳　亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於摖題下（但署名不蓋章以不願取酬論）如登載一月後無人指摘其轉錄他稿者至隔月一日（陽暦）可即向本館取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揰蓋稿須用　紙或毛筆洋紙墨繪大小不拘書法須整潔錄後酌酬惟得增减　飾或不用原稿另紙重糩註明原名 
[成功百訣五版]  
　　沈有乾君成功百訣茲經本館五版每册仍收回印本銀五分合銅元七枚外埠函購加費一分售書處本館營業部處寄售中華職業教育社 
常評 
[淸明] [  老圃]  
　　歐暦三月二十一日起至四月二十五日止爲令節英美人名曰伊思妥Easter希臘拉丁諸教則曰巴奢Ｐascha爲耶穌蘇生之紀念而實歐人行樂之良辰有焌火食色卵蒸香餅製新衣諸俗美國婦女於伊思妥禮拜日不妝新冠行禮拜者即忸怩有慙色且以爲不祥西人旅滬者遇伊思妥循俗休息滬人習知之因夏暦淸明爲西暦四月五日適在伊思妥期中故名曰外國淸明此雖俗稱然當春歸草綠之際及時行樂東西風俗固不謀而合則譯伊思妥爲淸明亦無大誤淸明掃墓含有宗教之意亦與伊思妥同淸明與上巳近古人以上已修禊爲盛事亦適當伊思妥之期修禊以潔水滌除凶邪猶景教之洗禮亦含宗教之意吾鄕舊俗淸明日踏靑然考孫思邈千金月令三月三日上踏靑鞋履又考歲華紀麗譜二月二日踏靑節初郡人游賞散在四郊張公詠以爲不若聚之爲樂乃以是日出萬里橋爲綵舫數十艘與實僚分乘之鼓吹前導謂之小游江蓋以浣花爲大游江也後遂爲故事此所謂二月二日恐當作三月三日夏暦二月初草尙未靑不可踏也劉商上巳詩踏靑看竹共佳期春水晴山祓禊祠亦上巳踏靑之證要因上巳與淸明相去不遠故并爲一談又觀荊楚歳時記及唐人詩歌寒食淸明有鬭雞蹴鞠諸遊戲有看花插柳諸韻事此與踏靑修禊皆古人佳話雖曰賞心樂事要不背審美攝生之旨今人鄙棄舊俗幾於日不屑道而沂水春風之意乃蕩然無復存矣 
經濟 
[增高生活程度與儉德] [  楊晴康]  
　　增高生活程度本屬社會經濟問題而非個人經濟問題蓋所謂生活程度者係指社會之平均生活程度而言社會之平均生活程度不壓其高高之之道不一而要非個人之力所能致蓋個人消費雖日耗千金不能使社會平均生活程度增高於萬一也本篇所言生活程度僅指個人之生活程度與儉德同爲個人經濟問題也 
　　個人之消費當從儉約乎抑當增高個人之生活程度乎請先論儉之利害 
　　凡人之消費品可分爲三類一曰必需品如衣食住是也二曰安適品如陽傘電話子女教育費是也三曰奢侈品如烟酒音樂古玩是也 
　　人情莫不好安適莫不好奢侈其有肯犧牲安適與奢侈者必有目的在故世上無無目的之儉而儉之目的各各不同故儉之有益與否可視其目的而定茲分别有益與無益之儉如下 
　　有益之儉 
（一）撙節一己之奢侈品與安適品以周濟他人之必需品（台賑災） 
（二）撙節現在之奢侈品與安適品以備他日養老之資（三）撙節今人之奢侈品與安適品以辦實業興教育爲社會謀公益 
　　無益之儉 
（一）節衣縮食積錢埋地下使社會上一部分資財失其生產之能力 
（二）節衣縮食積錢購鑽戒金飾以求無意識之「體面」 
（三）節食縮食爲子孫作馬牛 
（四）有温飽之資而撙節及於必需之品使身體受損以致疾病成促短壽命 
　　故儉未必爲美德唯視其目的如何耳（以上論儉） 
　　今如有人月薪所入不過十金而欲置白磁浴盆設汽爐使其家中婦女冬令有沐浴之所力不勝則多方借貸以足之此人蓋欲增高生活程度以自躋於文明其志固堪嘉然力有未逮不轉瞬即有破産之虞故增高生活程度者有應守之第一要義焉曰當量入爲出換言之當在其財力所能勝之程限以内也（今人往往有月薪百金而費用至數百以外者以爲非若此不足以示塲面之闊綽是强增消費以求生活程度之高揠苗助長未有不破産者也） 
　　然第一要義猶有未足蓋財力有餘者食必膏梁衣必錦繡任情緃慾自害害人而所出或未必浮於所入也故增高生活程度者有應守之第二要義焉即消費當使有益於己或有益於社會是也 
　　奢侈品可分爲有益與無益二類無益者如烟酒有益者如高等音樂美術科學是也此類奢侈品爲社會所不可少西人名之曰文化品蓋以占文化之高下也社會之富者有贊育文化之責歐美巨富提倡美術科學雖一擲千萬略無矜惜而人不以爲侈故有志增高生活程度者除上列二要義外實無限止之可言試觀美國之煤油王鋼鐵王等其生平所費奚止億萬國人未嘗蒙其奢侈之害而世界文化因以促進此類富人往往自奉甚儉蓋儉與奢可以並行而皆不失其爲美德吾敢爲吾國之富人吿與其爲子孫作牛馬而儉不如爲社會謀公益而奢也 
　　故增高生活程度爲人類之職責唯當謹守二要義耳（乙種酬） 
道德 
[斥非孝説] [  凱庸]  
　　年來新文化運動奔騰澎湃固然是我老大中國的一個好現象但是有許多靑年男女却誤會了新文化眞意義只當這新文化是一件時髦東西不可不倣效他一下子於是人云亦云不管三七廿一做效起來要他像到十三分才止那裹知道新文化儻然失了他的眞意義不特成個非驢非馬討人嫌壓的東西並且簡直是和禽獸無别了或且還不如禽獸哩别的我且不説就像那時髦人所説的「非孝」兩個字若是一個人當眞實行起來到底還像個人不像猛虎雖兇不肯噬子烏烏雖徼尙知返哺我們做個「萬物之雲」的人類可以還不如那些小生物嗎譬方有個人遇着患難他的朋友來救他出險這個人一定感激那朋友不置父母撫育子女到了成人他所受的辛苦和那朋友一時觸動義氣來相助的恩情比較起來何止千倍那麽對於朋友何以這樣感激而對於父母反要行那禽獸不如的非孝呢西國人等兒子受了充量教育就和他分居這並不是父母棄了兒子或兒子棄了父母不過是要他知道自立意思罷了中國遺産制度固然是不好運動新文化的人提倡廢棄遺産制度是應該的若論非孝那個時髦靑年男女是萬不可倣效的並要知道孝是天性不是爲了遺産才孝呢若是爲了遺産才孝那便和非孝也差不多咧（乙種酬） 
科學常識 
[雷擊時硫黄臭之原因] [  芍䔟]  
　　關於臭氱者之一 
　　三月二十四日時方破曉雷聲大作報載上海復旦學校教室之牆璧被擊成徑三尺許之大洞當時有硫黄臭甚濃此固雷擊時所常然顧世人狃於古代遺傳之神話謂雷公嗜硫黄雷擊乃雷公盛怒挾錐奮擊之故頗有以硫黄望空致祭謂可媚雷公而息其怒者此種迷信之談雖已不見信於通人學士然未習科學者猶未悉其究竟也 
　　按物之臭味如硫黄者不限於硫黄一物有無色透明之氣體名臭氱氣者亦帶特别之臭味如硫黄然此氣即含有於空氣中平時含量甚少人不之覺惟當雷雨時空中之放電作用實爲其生成原因之一即電火經過之處空氣中尋常之氱氣無色無味無臭者受電之作用能變成此臭氱氣而帶硫黄臭也 
　　雷擊之起乃空中放電之故帶電之雲感應地面房屋人畜等物互發極强烈之陰陽二電互相吸引至於放散遂射出電火於雲與地之中間此時電放散而變態爲光謂之電光激動空氣而發之聲謂之雷嗚設有房屋人畜當此放電之衝則非常强烈之電力足以破壞房屋殺傷人畜即所謂雷擊者是被雷擊者不幸而當此放電之衝而已或其物適便於電之通行而已初非電對於其物有善惡靈怪之别撣也雷擊旣起於自然界之放電而放電作用却能變尋常氱氣爲臭氱氣則雷擊時之硫磺臭即由空中化成之臭氱氣而來固顯然矣 
　　放電作用能化尋常氱氣爲臭氱氣初非出於憑空之理想而有事實之可證試入電燈廠等電機之室發電强烈之部常有電火熌爍呈放電現象而硫磺臭亦復十分濃烈即實驗室中運轉發電機時亦常聞此異臭捨此二例更有人人可以試驗證明之法即合掌相摩至於發電掌間空氣亦能化成臭氱氣少許嗅之而帶硫磺臭也電母照鏡發光雷公布鼓啖硫之説安可常存於科學發逹之世界歟（乙種酬） 
農業常識 
[飼育夏秋蠶之利害] [  姜宗謨]  
　　天下事不能有利無弊此萬物之通則也夏秋蠶亦猶是耳特患利害不明無以趨利而避害苟能瞭然明徹利害則可享其利不至受其害鄙人有鑒於斯茲將其利害詳述於後以供養蠶家之參攷 
夏秋蠶之利 
　　利用廢棄桑葉　夏秋蠶專用之桑園在温暖地方比較的利廣供給夏秋蠶之桑葉可將採給春蠶後所生之新葉以與之 
　　收獲期速　春蠶須飼養三四十日内外始能結繭夏秋蠶之結繭只須二十日内外勞動之日少其便利可知也 
　　减經濟上之危險　蠶爲活動生物無論育法若何精練技術如何工巧稍一疏忽即難免不失敗苟恃飼育春蠶爲生計一朝失敗則生計爲艱若一年飼蠶數回則失於此者可彌補於彼而經濟上即少危險之虞也 
　　固定資本轉運速　所造蠶室蠶具之固定資本一年僅養春蠶一次是固定資本每年僅收利一次若添養夏秋蠶則固定資本每年生利息爲二三次矣其轉運較速也 
　　需薪炭少　春蠶飼育日數長温度低其影響於蠶業經濟上者原不止薪炭一端而薪炭爲其尤著者也夏秋蠶時之温度高無須補温祇連日陰雨及極晩之秋蠶少許須用炭火其餕則否則較春蠶節少薪炭費用者甚大也 
夏秋蠶之害 
　　害桑樹生理　因飼養夏秋蠶而摘桑過度有害桑之生理致生萎縮病不僅短其樹齡晚秋發生之新葉組織柔嫩冬季易受凍害翌春發芽必少則收穫大减 
　　蠶病甚易繁殖　夏秋之際高温多蠶病之蔓延甚大且其病毒之遺留害及翌年春蠶又其産卵至孵化時期不過十二三日多數之蠶卵自難精確檢查病毒傳流尤易滋蔓也繭絲量少夏秋蠶繭雖有勝於春蠶繭者然其通例概比春蠶繭小層薄絲量減少張力弱而類節多價格亦賤 
　　飼育易失敗　夏秋蠶較春蠶失敗者多固由於飼育術之研究淺而夏秋署熱之際温高濕重病毒最易蔓延且蠶之發育急激處理上要非常敏捷稍一懈慢易致害其生理而招凶害也 
　　以上列記利害雖有得不能無失然祖性的不能挽回人爲的得以改良例如摘葉過度有害桑之生理可特設夏秋蠶專用桑園其他夏秋改良之途能可逐漸完善其利正溥質之海内養蠶家尙以爲然否（乙種酬） 
 
