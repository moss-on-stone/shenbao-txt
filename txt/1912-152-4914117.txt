# 1912 - 152 - 4914117

 

Page 1

 
 
　　 
[評論]  
　　今後之滿蒙（選） 
　　嗚呼今後我國之滿蒙其將爲借款圑之一奇貨乎夫日俄之欲得滿蒙而甘心也久矣此次墊付借欵時因恐於彼之特别權利有損聲明暫不加入四國銀行代表亦姑待之而不相强其狡焉思逞之心益昭然可見吾人若從各方面之研究以推想將來之結果如何不得謂非方今切要之事也我國財政竭蹶達於極點思藉外資以補救外人遂乘此而用壟斷之手段冀達其實行監督之目的故於華比之單獨借債也則極力排斥日俄之追加附入也欣然允從其意蓋取乎機會均等主義而不容絲毫有此盈彼絀之分豈日俄不之知猶思妄肆要求是大背四國銀行圑之初衷而不樂爲彼作傀　也故由四國銀行圑一方面觀之必牽制日俄在滿蒙之行動使不得遂其野心而由日俄一方面觀之又必破壤四國銀行圑連約之舉而别以資金供我而我可得於兩者離合之間收雙方之利益則其結果謂之爲樂觀豈不可信若夫兼弱攻味國際公例協謀瓜分前車足鑒使日俄施巧妙之運　鼓吹列强竟告成功則二國倡議於先四國附和於後不獨外藩之在他人勢力範圍以内者將呑併無遺即關係密邇之腹地亦恐因之大受影　一髮之牽全身皆動而亡國之慘禍將立見其悲觀正復無窮然而靜參大局默察時艱知前者之樂觀說固難信其必中卽後者之悲觀說亦未易見諸實事此可斷言者蓋四國對於滿蒙有存門户開放之見而不必有驅除日俄之心觀美國務卿諾克司前之提倡滿洲鐵道中立也經日俄之抗辨而各國噤然無聲可知矣縱日俄此次之所求不克如願而彼皆債 
務國亦必無餘裕之財足任我之需要則樂觀何有日俄深恐加入四國銀行而於其中巳得之權利消滅於無形之中故不得不思擁護之四國不能因日俄有巳得之特别權利亦欲得未來之待别權利而羣思撥奪之即可將勢力均衡之種種困難悉化於俄頃而卽以特波蘭者特我則絶對的悲觀亦無有也要之日俄之不加入者第暫時之行爲闢其商榷之餘地耳久必合而爲一以視我中央政府之能力苟整理財政之能就緖也則彼等仍執舊日之故態以待徐圖設其不然則我之淪亡終必在其掌握此中之消息固可微窺者也然而日俄之欲限制我經營滿蒙者實自然力征經營之地使我不急起直追勉爲其難則滿蒙終非我有且恐以是而召分崩之禍故今後滿蒙之問題實一中國存亡之關鍵特其措施之道有難易緩急之分各不可不加之意焉蓋從外交上言自日俄戰事以來滿洲之勢力雖操諸日而領土之主權則還諸我且開放門户各國皆有工商業之交通此皆載於條約見諸宣告而可憑者至俄與蒙勾結之歴史其事方新而又皆爲間接之進行　焉交涉不易得力故日之欲恣睢於滿也易啟列强之干涉俄之欲陰謀乎蒙也轉不足震驚世界之耳目者矣即從内治上言則宮制久巳　更行政漸歸統一非如蒙古之政敎不分也住民半屬移居文化日臻發達非如蒙古之閉塞　若也鐵路航輪水陸交通礦山農務開拓者多又非如蒙古之道路梗阻蕪萊未治也惟障碍之多端斯籌畫之不易以蒙與滿較其經營之雜艱固不待煩言而可解審愼次第鄭重維持是在我之設施何如耳 
　　 
[專電]  
　　叅議院議定國務總理月俸二千元部長一千二百元國史館長九百元簡任官分二等俸分三級薦任官分三等俸分七級委任官分四等俸分十二級均視年數及功過遞進最多至八百元最少三十五元年數功過遞加法另定　　技術官月俸亦經叅議院議定不依等但分十四級最高者八百元最低者二十五元　　墊欵條件又有進步稽核處可望裁撤稅司專管付欵不問裁兵事 
　　袁總統提出蒙藏局農商法敎育制交參議院會議 
　　唐總理力保王芝祥堪勝吉林都督之任 
　　胡瑛將任命爲貴州都督　 
 
 
 

Page 2

 
 
　　　　閩省官派參議院議員全行退職 
農林總長宋敎仁與唐總理意見不合近日益甚（以上北京）　　程都督定於一二日内派顧問官三人來寧接收留守府事（南京） 
　　 
[特約路透電]  
　　廣西遷省一事現經叅議院議决設省會於南寧即將桂林移置以便交通 
　　參議院由大總統交議關於農林司法學務工商各政策司法部代表出席發表政見語頗激昂謂第一要義在收囘外人裁判權另有議員農部辦事員至少需七十二人 
　　聞俄人言現有俄兵二百名派赴蒙古恊助活佛整理治蒙政策科布多之現狀極形危險華人在彼咸失自由權 
　　蒙人擬欲聨合活佛科布多附近之游牧人民自命資格在漢蒙之上不願與之聨合俄人謂此處已兆亂 
象决裂之期不遠 
　　昨由成都來電聨魁率防兵五百退守鑪關援兵二干先己會合另有援兵五千由尹都督親率往援並委楊維爲前部司令官 
　　今日成都來電河口之援兵己到聲勢稍振（以上北京） 
　　 
[譯電]  
　　俄國預算股員己將自一千九百十二年起至一千九百十六年止規定之造船經費英金五千萬磅議准（聖彼德堡） 
　　意軍停戰多日後現復在屈里帕里進攻土軍初八日有步軍十四大隊馬軍一隊出奪桑塞沙漠之沃地據意國官報聲稱兩軍兩軍激戰多時繼乃短兵相見土軍卒不敵而退意軍巳佔據沃土邊隅惟死傷之數未經述及 
　　巴黎時報近復倡議召集東方大會　　德政府决議在鈕其利薩摩洛路建造無線電報局四所而在約浦鳥與大德和電報公司海綫相接 
　　匈加利議院初七日集議時復起喧譁有罰禁入席之議員名柯伐克斯忽出現於報館記者席中大呼曰反對黨今仍在院乃出手鎗連撃議長鐵士柴未中一槍該議員卽回鎗自撃受傷甚劇後經醫士搶出槍彈可保無碍當時鎗彈連中議長坐案議長屹然不動旣而宣言深憐該議員之狂墊且謂彼罰禁反黨議員入席實合法制云 
　　柯伐克斯與議長席相距九碼之遠接連開鎗四響據其自稱並無傷其生命之意惟　期藉此恫嚇令其改變政策耳（蒲達配斯脫）法國海底潛行艇罔特米愛爾（四百噸）在歇爾巴沉没艇中土官兩員兵二十四名均罹於難（以上栢林） 
　　 
[公電]  
　　雲南都督及臨時議會電萬急袁大總統國務院參議院鄂黎副總統寗黃留守各省都督議會均鑒中央政府爲全國行政之中樞經偉萬端需欵甚巨頃接財政部熊總長電庫空如洗束手無策云云各省寗肯坐視致陷政府於破產之地位設因政府竭蹶遂蹈危機各省豈能獨存滇雖瘠區夙資協濟然警電傳來百端籌維目前政費勉力暫認茲先籌解中央一一十萬元以應急需日内即由銀行商號分别匯交以免長涂稽滯明知爲數甚少無補時艱然積土成山竊冀以此涓涓者爲千狐一腋之助伏懇大總統察核滇都督　臨時議會叩齋印 
四川羅前副都督電共和建設討論會探交程雪樓趙垚生蕭秋恕各報舘均鑒綸自辭副都督以來猥承軍事參議院之職不過藉係衆人觀聽對於軍政府政務處會議除取銷鎭撫府外議案外綸從未列席對於軍民分治問題綸素主張早己發表竟見於進化白話報至蜀電反對分治綸匪獨毫未預聞並不知有其事今己向政務處交涉並辭軍事參議院職矣祈爲轉佈羅綸靑印北京内務部電各省都督鑒共和建設自以調查民生爲内務之急上年軍興各省情形不同損失生命財產諒必不少擬請貴都督分别調查先行電示以備者核内務部庚印 
　　上海公廨讞員電武昌黎副總統鑒來電敬悉頃謁樊山據云中央兩次委任皆以老辭感荷隆情預備顧問囑爲代達次公本有歸志屢次改期頃將鈞意面達准訂十三日乘江裕冋鄂仰副雅命兩賢皆吾鄂尊宿得一可以佐治樊山雖老風義重於侯赢或留備異日信陵之用我公虚懐好客人望所歸暫駐蒲輸以全高節想中原麟鳳終游大　 
匠之門矣耑此奉聞並頌勘祉關　　　 
　　上海總商會南商會電北京唐總理司法　長工商總長江蘇程都督鈞鑒前淸破產律因有牴觸條文故未實行現上海審判廳用破產律辦理純泰莊案衆商以商律註册簿記等均未頒布驟行破產律於向章習慣習有所牴觸適開寄頓倒騙諸弊萬難承認本日開會集議公决電請迅予通飭各審判廳將破產律暫緩執行一面務請政府速訂商律及註册簿記諸法先期進行然後宣布破產律實行之期俾於事實得免窒　而商情亦各允洽民函幸甚上海總商會南商會灰 
　　上海總商會電　北京國務院鈞鑒聞參議院將議行不兌換劵現在商業困敝己　極點非惟市上不能流通竊恐轉多紛擾旣有所知不敢緘默務希垂察上海總商會庚 
　　要聞一 
　　 
[叅議院六月五號議事紀聞]  
　　六月五號叅議院開會計有六案議事之前秘書長先報告湖南省會議員鄧國勳等咨請本院查辦湖南軍隊强迫解散特别議員事湖南參議員劉彥彭允　謂湖南特别議會巳經解散即不能行文本院似可不問張伯烈云如此要事豈可不問二君惟恐湖南省會成立另選參議員故如此主張便可永做官派之參議員矣劉彭謂本員三次辭職衆所共知張君之言太無根據李肇甫主張一面請大總統查辦一面本院電催湘都督從速組織議會衆請表决張伯烈又斌請湖南官派參議員不得列表决之數劉彥大憤衆勸解方己表决得多數贊成李說遂宣布陸海軍旗覆議案之審查報告楊廷棟說明本院主張軍旗與國旗相合而大總統以爲行軍先用國旗後用軍旂自有連合之關係且如院議現有破損國旗之嫌而與通行之習慣又多一重變更不如仍以十九星旂爲陸軍旂靑天白日旗爲海軍旂審查會覺其理由甚正當宜表同情云云衆鼓掌贊成惟周珏提出反對之說無人附議遂不成立表决時大多數贊成通過次宣布吉林能否自訂約法案之審查報告張耀曾說明約法卽憲法民國爲統一國家不取聨邦主義中央旣有臨時約法各省絶對不得另訂約法應請大總統通令全國凡各省巳定之約法亦應即日失其效力全體贊成以上二案俱决定省略三讀即日咨告政府次宣布請願審查會報告江北請願分省案王鑫潤謂此事與約法有無關係再定應否討論因請願審查會無權决定出曾有瀾云請分省卽與約法有關且一省之内情形各異豈惟江南江北如皖南皖北浙東浙西川東川西何莫不然江北如可分省將全國立見分裂危險巳極此案實可勿庸討論楊延棟力述江南北之情形與他省不同連年政治不能進行生計非常困頓習由去省遼遠行政權力不能貫注之故陳請分省迫於事實之萬不能己否則無端五代表跋涉數千里本無謂矣本院討論之結果即令不允分省亦宜别設他法以慰江北各屬之人心若竟决絶不議殊非所宜陳承澤竭力反對謂原報告　常然無效張耀曾云院法規定不得管理違背約法之請願此項請願實係違背約法貿然收受責在議長今請願審查會又提出大會是一誤再誤也張鶴第譁辯謂各代表奉大總統電諭而來何可妄責議長衆大呼表决其結果大多數認爲應將原件退還介紹人其未起立者惟江蘇議員五人及請願審查會之議員二人而巳次宣布咨請政府速定服制服色振興呢業案之審查報告鄭萬瞻說明今服制未定和何服宜用何項材料今應先催政府速定服制交院議决再擇相當之國貨定爲材料一面請政府振興呢業較爲確實衆贊成通過次宣布從速覈實軍數以節虚餉之建議案李國珍說明各省軍數浮冐過半都督憚於將棄之積習莫敢舉發長此不變糜餉無算今僅言裁兵而不從覈實軍數下手工恐仍無大效并指出江西湘南等省爲例衆鼓掌之聲如雷意謂卽可通過乃山西議員張聨魁等三人忽相繼反對謂山西之軍非常覈實豈可亦置於虚冒之列斥此案不能成立衆大異詰其原案普未指明山西何勞虚心自認斷無軍數不必覈實之例貴議員此言大有擁兵自衛坐食虚餉之都督資格衆鼓掌和之張等窘不可言急起答辯氣促音滯幾不能舉其詞秩序漸亂時己十二點十分議長宣告延會尙有一案不及議矣 
　　記者案第一件第二件審查報告主張極當說明者亦極明瞭遂得通過第三件江蘇議員竭力周旋似有不得己之隠衷故所言不能盡達第四件亦爲當然之結果第五件山西人勿反對眞出意料之外毌乃與該省軍政府有眞知灼見在者乎書以誌疑　 
　　 
[參議員畫押之原因]  
　　中央新聞社員被捕案内容甚爲複雜聞參議員　中多兼任記者不免有氣類之感見其綑拿多人並不按照法定手續辦理特由丁世嶧張耀曾等十四人提出質問書請政府答復其理由但其中連署者未知原委先期未經接洽羣向議長詰問乃由丁張二君報告原由并云今日到院稍遲致未及接洽衆旣明基來源如此遂各允照舊列名議長因謂凡提案贊成及介紹請願往往有列名者並未先知在秘書廳實苦無從確查茲擬嗣後各件列名者必本人畫押至各議員押式先畫存秘書廳以便對照衆贊成其說遂　秘書廳照辦 
　　 
[會計年度之大會議]  
　　財政部編訂會計法現巴脫稿惟關於會計年度問題有擬採用法蘭西奥大利巴威耳比利時諸國之例以一月一日爲始期至十二月三十日爲終期者有主張採用意大利亞美利加西班牙葡萄牙諾威加拿大墨西哥諸國之例以七月一日爲始期至次年六月三十日爲終期有主張採用日本英吉利德意志俄羅斯威丁堡丹麥羅馬尼亞諸國之例以四月一日爲始期至次年三月三十日爲終期者學說紛紛莫衷一是該部籌備處爲此問題特開討論大會評議結果卒决定採用七月一日制不日即行提出參議院請其通過云 
　　 
[淸延近狀瑣記]  
　　淸帝讀公治畏淸太后識大體 
　内庭景况與　者無甚大殊不過門前冷落車馬稀而巳人宮供差者無限炎凉之感經濟又極艱窘優待經費年内僅提十四萬兩世徐雖盡力催索部庫空虚終無以應也現陸鳳石陳伯濳伊克坦三師傳照常每日七時入宮授讀每日授課三小時三師傅各敎一小時中間以二小時敎漢文陸陳主之一小時爲滿文伊主之漢文專讀四子書滿文則不可矣淸帝非常聰慧稍授數過便能成誦現讀公治長每日上六七行略講大義亦頗領解惟性憨強好弄恒當師傅面游戲勸之輒不聽見其母后則甚畏憚各師遇勸戒不聽時每謂將訴皇太后或某等皆將辭差明必盡力讀不敢或違身體亦甚壯健　 
淸太后在内廷屢傳諭各親貴宜俱安分守法現在時勢艱難民國苟能蒸蒸曰上吾族長享太平於願足矣云云聞者感動偶召見陸陳伊師傅輒殷殷詢外間現狀如何各省己否服從中央似於時政甚爲留心前北京兵變時在宮聞人聲鼎沸鎗聲絡繹傳詢護宮人員皆對以賀年爆竹因亦不甚注意越三日始知其詳甚形皇懼又聞桂公府被劫則潸然涙下仍默不一語外交總長陸氏之政見如此偉論吾聞亦罕外交總長陸徵祥到京後謁見袁大總統時　總統詢以各國對待民國態度如何現擬選派大使歴聘各國要求承認是否可行陸云各國承認之機尙未成熟外人每言中央政府之命令不能遍及各省而各地方秩序亦未恢復財政上亦無確實之計畫於立國要泰俱未完備目前斷難望其承認蓋各國人之分駐各地方者甚多如各口領事各地商人各地敎士俱有報告到各國政府故外人所知之事或較吾國政府自知者爲詳也至派使要求一層亦無益處各國之不遽承認迫於實際各國亦不 
樂與一不成國家之政府往來因危險之事較易發生也如至可以承認之機各國必爭先發起一倡衆和不出數日必有正式之公文達吾外交部矣如未至其時徒然要求益令外人輕視我縱有成立國家之希望而無建設國家之能力報章騰布或且爲承認問題加一重障礙刻應竭力先將裁兵之事實行恢復各省秩序漸收統一之效然後整理財政方有希望要之今日言外交須從内政上着想若專從外交上着想去題愈遠矣袁總統聞之大爲歎服謂歴來外交官無此偉論云 
　　 
[工商部頽唐之一斑]  
　　工商部自劃分後參事秘書司長任命者八人其中二人爲原在部之人其餘均來自南都總長旣未到任次長見人輙作演說詞司員唯唯不測其涯涘部中諸務廢弛雜亂爲各部之冠蓋王君正廷爲初出學堂之書生毫無行政經騐責令總持部務其權力有所不能此非菲薄王君也蓋實際爲不可能之事無論何國從未有今日畢業於學堂明日卽任行政長官者王君學生時代之後緊接行政生涯無怪其格格不相入也近受参議院之詰責益頽唐不問事値此民國初建工商爲極要之部任令奄奄無生氣豈國之福乎 
　　 
[署任官竟可不問約法耶]  
　　參議院議員鄭韋瞻等以大總統任命王正廷署工商總長一案依據臨時約法三十四三十五兩條及各部官制通則第十條質閭國務院云國務院爲一國政治方針所出之地由各部首長組合而成相維相繋其各部次長以下各員對於各本部主管事務雖負責任與國務員所負不同約法上之規定國務員須得叅議院之同意次長不與者正以此也前閱公報見大總統任命工商次長王正廷兼署工商總長由總理署名嗣後大總統命令關係工商事務者均由王正廷署 
 
 
 

Page 3

 
 
　　　　名其工商部各員亦由王正廷呈請任用且至到叅議院陳述政見王正廷亦列於國務員陳述政見之一查國務院之制所以明政治責任所在也此次唐總理組　國務院各部總長經得參議院之同意王正廷爲工商次長亦經大總統任命是王正廷之地位確定爲次長之地位與總長地位判若天壤此就政治論不可解者一也前淸政治無責任時代各部侍郎可以兼署尙書且有朝爲侍郎暮爲尙書者今旣改建民國國務員之組織及其責任旣以約法明定豈可任意破壤致今國本動搖蓋謂王正廷爲工商總長可以副署法律命令可以呈請任用部員可以到院陳述政見而王廷之爲工商總長并未提經叅議院同意則是違背約法第三十四條之規定謂王正廷爲工商次長而副署法律命令有王正廷呈請任用部員有王正廷到院陳述意見有王正廷則是違背約法第四十五條及各部官制通則第十條之規定此就法律論不可解者二也質言之王正廷旣爲事務官不能兼代政務官即對於本部主管事務員責任之人非對於政治上負責任之人也此次王正廷兼署工商總長當然爲唐總理之責任未識唐總理認王正廷爲政務官抑爲事務官抑係以一人兼有政務官事務官之資格於責任之性質究作何解至臨時約法及各部官制通則皆爲中華民國之根本法當此國基初立全國人民應如何保重遵守以維國本乃首先違背此法者即爲國務院使從此啟國人弁髦法律之端是將陷中華民國爲無法律之國家本議員對於此種政治上法律上關係重大之事實有疑義謹連同十人以上署名提出質問書轉咨政府答覆刻聞政府己備文答復略謂臨時約法三十四條祇指實任並未咳括署理至官制通則第十條現王旣署總長己取得總長資格則列席國務會議副署發令及發布部令亦不得指爲違反至王廷以次長由大總統任命署理總長是以事務官兼政務官對於二者均負責任其性質甚明且各國次長有認爲事務官亦有認爲政務官者於政治方面固無不合云 
　　來稿 
　　 
[姚鍚光等發起五族國民合進會啓]  
　　莊子有云魚相忘於江湖人相忘於道　相忘云者不知有人不知有巳不知爲彼不知爲我之謂也此之謂意見　袪此之謂騐城眞化一室之中父于兄第翁然相處無所爲人巳彼我雖終日晤對　然無言而洩洩融融入于無問則眞相忘矣此之謂父子兄弟若人巳彼我之見不能化除則雖口言親愛互換　情然室之中不　萬里形該之阻隔星球此尙不逮路人更何足擬父子兄第今者中華民國肇建共和寔我滿蒙回　淺五族國民之幸福夫我五族國民原同宗共祖之人同一血統所謂父子兄弟之親也何以言之滿洲起自東方原古之肅愼氏族民肅愼氏　出　頊見於路史蒙古起自北方乃秦漢以來匈奴族民匈奴爲夏禹王之子維　之　載漢書匈奴傳回疆藏衛確爲商周以來氏羗族民戎姚弋仲乃舜少子之商略陽氏酋西凉王呂光系出單父爲齊太公之商並見普書載記蓋四千餘年前現居各行省之漢種原從西北高原循黃河流域東來故迄今歐羅巴人尙稱漢人爲蒙古種（見於西書証據甚多）及旣入中土以後其理帝明王之子孫北渡沙漠西踰崑　東移遼海别開民族者又不知凡幾此上古五族回原之始及秦漢以後勾奴鮮卑突厥（今蒙古）高句　（今滿州）契丹（今滿蒙之間）吐魯番吐番（今回疆西藏）諸族不時入邊掠去漢民動以萬計而東西北三方漢民歷代逃亡入各部落者又不知凡幾此皆載在歷史斑斑可考並非無徵至雨晋之交五姓並起我金元迭興南北通道其民族之造留中土而中土漢民相隨出邊者又不知凡幾此近代五族渾合之蹟若愛新覺羅氏譯文爲金趙二字愛新譯金覺（覺字北音近交）羅譯趙言居金之趙氏說者謂有宋靖康之難太宗之　舉族北轅分置遼左各城故金爲地名趙爲舊姓愛新覺羅實爲趙宋之後居金京者而新疆之土爾扈特郡王的爲宋理宗之商最爲近而有徵此以民族言也漢族原循黃河流城東來上古之世較現今疆域西北有餘東南不足南不踰大江東不及東海而北包沙漠西極喜馬耶山藏衞卽三危故地遼東乃營州舊區足徵滿蒙回藏各方隅原與漢土同一區域四千餘年以來東南日關榛蕪西北轉形收縮然秦城故址尙及遼陽○現在長城係高齊改築）王母瑤池可徵崑頂人皇陵居波斯之域女媧墓在沙磧以西海志山經及歴史地志彰彰可考此以地理言也宗敎流傳以道敎爲最古黃帝訪道於廣成子說者爲　峒之山實在西域蓋宗敎之傳固自西而東其來遠矣儒敎發原蓋從道家推演以出而　其精（上古有有道無儒中古道儒始分而道家日衰）孔子不稱宗敎論語孝經多言人事然易之十翼爲孔敎微言大義所在實與道宗佛理息息相　儀徵周大谷先生演三敎同原學派一傳爲泰州學說桃伯蘭先生相與倡和於江淮閶迄今東南學者頗守師說將來其學大昌可收宗敎大同之效老子入函谷度流沙函行計其時正佛敎萌芽說者謂釋迦　尼佛與老子蓋一人異名衍於東土者爲老氏祖昌於西方者爲釋氏宗回敎之興最晚　罕默特生隨開皇時唐初隨波斯人東游中國精研孔釋遺文歸而入由著書畫成服從者衆盡掃火袄猶太諸敎遂爲阿拉伯國王載在西史今攷其創世記根據耶穌天堂地獄諸說博採釋氏而一畫開天之旨則本諸大易金陵劉智譯其書名曰天方性理左宗棠西疆奏議有云回敎明心見性微言不出吾書此見天方學派之閘明心性尙在中國未　之先蓋無論爲懦爲佛爲回其不同者儀式所同者本原凡宇宙間 
成一宗敎無不有根據所在流衍所由始祖之先更有太祖上世文明乍啓心性之原理殆發源於四千年以前高原之如其後種族遷移遂　其文明哲理分注東西於是宗敎儀式之分以此宗敎原質之同亦以此竊　謂儒家宗周易佛理本歸藏回敎近連山其不祧之祖原諸敎所同特子旣生孫孫又生子遂若枝分派别各不相謀不知溯厥由來初無二本此以宗敎言也（未完）　　 
[淸談（萃）]  
　　參議院連日會議借欵條件第一日由魏委員出席競爭一場漫無結束第二日由熊總長出席相見以誠衆大欣慰 
說者曰此以見誠僞之感人者不同魏雖辨才無碍惟感人以僞故人自不爲其所動熊則坦白率眞而感人以誠彼此言論間無復鈎距蹝送之術而昭言論一致之規可磋商者磋商不可磋商者政府固自有其權衡參議院自亦不必過爲非難鳴呼人己之交際而得之矣 
雖然熊總長之得以籠絡參議員使此六十餘日之磋商不至等擲於虚牝者得母鑒於魏委員之失敗别有會心遂因以後來者居上歟 
吾思之吾重思之　 
　　小說 
　　 
[俄王之偵探（九十五）（無名）]  
　　女婢又說道從這窗口内遠望準對着那樹林便是前日尋出那屍首的余道原來如此我這時卻看不淸楚於是便將望遠鏡放下回頭過來看見一個紅色燈軍取來一對恰好便是放在那燈台上甚是合適又婢又道那密烏蘭爾小姐最 
喜用這紅色的燈光時常用着他的余一邊答應一邊心中暗想密烏蘭爾夜中必然將這燈軍點上了燈放在那窗口上將這窗的百合葉揭起了向那樹林中報信的房中略閱旣遍又請那女婢領我至密烏蘭爾的梳裝室内那梳裝室尤極奢華余到室中一進去便有一件着眼的事肖照堆裏我前次見過的那個愛末姑娘的肖照早己不見了這照架上己換過了一張多鬚軍服的武官這武官的照早又年久色退面影糢糊了據余料想定是要換去愛末姑娘的肖照餘着定的照架怕人疑心因此特將這舊照放在裏邊搪塞的余便自念這又何在這密烏蘭爾未逃之先到這屋裏來取去這愛末姑娘的肖照余又不便問那女婢只問女婢道自從那裏迷在書廚裏的客人送到醫院裏後後來他好了又來過這裏　女婢點頭道來過這裏來時坐着一輛輕快的馬車到了這裏後也敎我領至各處在那書房中各處觀看又將室的開關長短都丈　過了然後去的我想倘然那日我不在那書廚裏放他出來恐怕至今還在那書廚裏了　 
 
 
 

Page 4

 
 
   
 
 

Page 5

 
 
   
 
 

Page 6

 
 
　　要聞二 
　　　　 
[粤省行政官與省議會之交涉]  
　　臨時省會彈劾胡都督電文北京袁大總統國務院參議院鑒廣東都督胡漢民厲行軍政蹂　法權對於省會通過各案多不執行省定約法久不公佈五月三十號竟派代表伍藉盤杜貢石到會登台宣布一謂中央約法無承認臨時省會明文二謂省會等於前淸諮議局只爲補助機關非立法機關三謂臨時省會無代表人民資格四謂選舉都督係由軍人推戴至省會認可不過偶然事實推其用意不特剝奪立法監督之權并欲推倒省會實行專制核與大總統五月三號十二號兩次通令保護議會立法監督之權相背除公推代表四人即日進京陳請外謹先電聞乞速解决省會是否有立法監督之權電示祗遵廣東臨時省會江印 
　　警察廳陳景華具呈胡督云臨時省會旣稱爲立法機關則凡爲代議士者應如何束身自愛以爲全粤人士之所矜式乃據警察報告則有種種怪劇誠爲五州萬國之所無適足爲粤省新聞之資料前月念二三兩晚省會審查股長李耀垣在省會後樓召集多人大义麻雀其夥夫告知守衛警察有人可證此一事也又前月二十七日女代議土李偑蘭於女議士房内除去外衣祇穿線笠褻衫當由第五區區長楊霖告知省會値日之人請其自行干涉此又一事也本月二日初更時有私娼施二妹者到省會尋訪代議士林維亞竟入住室約十五分鐘兩人始出據其工人言此二人己赴一景樓晚餐今夜或往客棧住宿等語駐院警察報告本區隨由警員偵至一景樓議士及私娼又一女傭三人圍桌而大嚼食畢同赴同慶戲院觀劇該代議士復出往長堤如意樓買餅一包携至吉昌街展大成店迨四鼓後該私娼亦由戲院而至展大成天明後兩人始由展大成出該代議士則回省會而該私娼則回珠光里南約二十二號經召施二妹到廳自認曾入省會不諱此又一事也夫以省會莊嚴之地女代議士可以祗穿線笠褻衫男代議士可以义麻雀而私娼可以入省會良久良久凡此種種不法行爲尙屬成何體統應請知會黃議長自行處置以免敗壞一省之名譽至於賭博一節不識省會可以開設否抑代議士有應聚賭之特權嗣後如再查有聚賭情事應如何辦理之處用特呈請批答以便執行此呈 
　　 
[洛潼鐵路之前途]  
　　洛潼鐵路自經豫紳爭回自辦後己垂數十年總辦屢經易人糜款二百萬僅成由洛陽至新安七十餘里之路線自去歲革命軍興陜洛一帶匪勢日　該路因此停辦汴洛鐵路洋總辦愛白來君（比利時人）以汴洛介居内地不臨通商口岸軍輸旣少賠累日深非洛　全路告成營業斷無起色且該路股欵現亦未齊又因前此收回時本有續辦之約該總辦遂乘間進京運動擬向交通部提出交涉以達歸汴洛鐵路接辦之目的信如此言洛潼路權將被攘奪矣可南士庶默無聲息豈但爭回於前而不維持其後耶 
　　 
[汝寗亦獲宗社黨]  
　　河南汝寗府城西大街日前到有宗社黨三十餘人勾結軍隊謀亂當經西區警崗偵悉密報到府旋又有本地李某到縣自首略謂刻有萬姓爲首帶來黨羽三十餘人又有駐馬店勾引會匪多人允許每月每人給銀二十元囑爲起事先佔汝寗次佔光州并毁京漢鐵路及電綫每人給龍旗一面起事後每人給銀五百兩刻巳串商汝寗光州土匪會匪定期肇事等語汝寗府知事張之銳君得信後立即會同汝陽縣知事楊君設法緝捕嘗於昨晚由駐汝防軍將萬某拿獲同來之三十餘人祗獲十七人並拿獲會匪陳銘周鼎等十五人又在周家搜出旗幟印信及龍旗等件當由張之銳電禀請命聞袁大總統擬將全犯解京第自汝甯拿獲該黨之後合郡會匪業己四路起事而正陽縣之大林店西平縣之磋砑山亦均定期起事日來人心惶恐汝寗四城巳關閉三日矣 
　　 
[南潯鐵路解决矣]  
　　轅省南潯鐵路原有股東反對交通司主張宫商合辦一安連日開會情形迭記本報茲悉該股東復於六月三日在百花洲鐵路公司邀集行政官交通實業兩司正副司長到會說明官商合辦理由當因行政官一方而辭旨不甚圓滿而借用日欵官督商辦之目的遂達矣惟交通司長胡君葆生提議删去有限二字名曰江西南潯鐵路公司字樣股東不認兩造又復紛爭會場秩序大亂當由議長搖鈴停議二十分鐘復行　續開議由修思永君演說去留有限二字須俟正式議會成立再行决定此項鐵路槪歸該會監督與行政機關無涉後議總辦理卽就前臨時議會所舉吳鈁趙世瑄兩人再由股東推舉一人呈請都督加給委任諸公贊成卽請舉手表决於是全體起立大呼贊成當經各股東要求胡葆生君將以上情形面禀都督以便進行移時散會翌日四號仍在該公司開會由各股東投票　舉總協理請都督選任聞當選總理者爲程道存吳鈁兩君陳伯嚴君仍推爲名舉總理當選協理者爲程永慰趙世瑄羅兆棟包荃孫四君彭君程萬　推爲名舉辦理云 
　　 
[贛政界會議加捐問題]  
　　江西李都督以中央政府財政困難勉籌二十萬稍濟中央之急己見前日公電茲將贛省政界關於此事會議情形錄述如左 
六月四日江西政界在浙江會館開會討論籌欵事宜李都督代表徐子鴻到會演說謂今日會議須從根本上解决稅捐爲全省人民所負担故必由全省人民所公認現在省議會巳經閉會召集維艱故今日始有此舉望諸公詳加討論次由財政司長魏斯靈君演說謂畝捐與國民捐性質略有不同因國民捐係道德上之　念而畝捐係法律上所規定况畝捐　觔加價招落地　三項以江西現下收入　統計　　加入收欵四十餘萬金供給中央政府只　數一日之朋耳次又由徐君登台演說略謂土地爲國家之根據故　捐可以養　惟當斟酌本省情形辦理至於　觔加價事手續尙不甚煩落地稅則應歸地主自治辦理魏財政長復　此種加捐似宜供各省之行政經　再於其中酌撥若千以補助中央經費次由歐陽魁吳忠誥賀洽襄邱壁翟　諸君相次演說大都各有主張米能　决魏財政長又謂此事旣經都督發交提議則無論　成與否總宜服從中央財政部命令萬不能不遵辦乃由周君澤南演說今日都督發交此項事件提議究竟　否召集臨時　會議决卽有　策羣君謂從前臨時議曾本非正式選　不得認爲永久之法定機關萬無召集之理况財政司長魏君旣斷云此事無論如何萬不能不遵守中央財政部之命令是不論其事之辦法如何人民負担力之如何均須服從命令然則事在必辦又何必要議會之議决施行乎末又由魏君云此事可先提出二問題或召集臨時議會或電交　議院公議須請公衆表決經多　起立贊成交參議乃搖鉿散合 
　　 
[邊藏警耗彚聞]  
　　西藏函云襄城近有藏番三千餘人嘯聚爲亂并有新式快鎗二千支聞此項快槍係達賴由印度購入巴塘李督辦即率隊親往襄城解散但李君所帶之兵僅數百人恐衆寡不敵因此不果現在駐藏外人頗爲焦急并言倘一日戰機怒發必至不可收拾云　 
又函云有自關外歸者談及襄城一帶均爲藏番蹂　殺戮漢人慘無人理衣物銀錢擄掠一空就襄城一隅計算漢人所損失之財產約値藏元三十萬内外至河口鐵橋工程師某法人日内將行抵中渡現雅州一帶尙屬平靜 
又函云西藏此次漢藏衝突實起於堪布不與議會漢人以其反對共和欲置堪布於死地堪布懼逃漢人仍擬追捕因之藏人羣起反抗相持不下致此鉅變聞近在拉　巳血戰數日漢人大敗敗者逃守廟中其爲藏人所生獲者多被焚死而戰死者亦甚多誠共和後之第一慘劇也 
近日邊藏風雲日急警耗頻來而執政諸公未見有若何之舉動鑪邊宣慰使復遲遲不行究其原因半以財政問題尙未解决故不能發表頃聞政府認撥餉十萬兩尅日解往而財政司則擬以銀票各半解往西藏 
　　 
[川路股東會續紀]  
　　四川鐵路公司於五月十一日開第三次股東大會詳情巳紀前報茲聞是月十三日又開會議到者三百餘人臨時主席彭蘭芬君報告前日各位股東代表舉定鄧君孝可爲正會長巳經歡連來會任職副會長羅君綸具有三種理由决意辭職自然以得票次多數者補任今查有得票次多之劉君聲元例應繼任副會長職請問諸公承認否衆鼓掌歡迎次由鄧君孝可演說謂孝可本無能力承諸公委任鄙人非常抱歉因思去年爲路事與盛宣懹　命爭執各股東受許多損失孝可毫無補救今又命孝可任會長之職孝可更覺惶恐無旣倘有不到之處尙望諸公賜敎演畢劉君聲元報告鐵路是我川一大紀念事只要我做得到無不盡心竭力做去演畢衆鼓掌鄧君孝可復上演台報告我們今日議　當先從議會規則下手但此規則是去年所訂大致不差惟未經付印難供衆覽孝可　代讀一遍以便諸公研究規則内所注重者惟審資部非法理精深者不　勝任此項　員或用票　　用公推請諸公决議衆贊成公推又報告料查員輿檢查員　係議　秩序　定　數若干可否援前例公推衆贊成公推當　料查　左君鳴謙年君克光何君維天安君汝嘉吳君　昌共六人檢查員曾君克明陸君　之部君孟魚　君佑溪陳君尊字兪君昌言共六人會長報　休息十五分鐵施議定審查員依府屬之縣數推舉如一府五縣以上者舉兩員五縣以下者舉一員十縣以上者舉三員各府應州如議公舉得審查員楊劍談等共三十四員惟龍安石柱忠州酉陽均無代表到會故未推舉由會長申明請該處代表各回寓所舉定通函致告一律歡迎演翠張君　六演說鄙人調查沿途鐵路情形由成　直抵宜昌往返幾次工程浩大非有常年巨欵恐不能成事查股欵損失甚巨所存者大約三四百萬以現時情形而議鐵路恐難成功以鄙見揣之條鐵路木係爲交通便利起見川江如有輪船也是交通上很便利的不如將所剩股本改辦　船一二年間必有成效川人實業自然發達比較不可期必之鐵路不更有効力耶請諸公詳細研究　個保存與進行兩問題孰善演畢魏君子緘演說鄙人承諸公委任查帳職務今日時間巳久諸公恐不免勞頓茲具查眼報告一册一切事實請諸公檢册研究演舉會長又報告今日舉定審查各員散會時公司備有小的請諸君留步以便晚間卽成立審查部以期研究進行將欲搖鈴散會劉君昭藜　登台演說同人組織一鐵路研究會殷於浙江舘先賢祠有願入會者請每日四鏡起六鐘止來會研究一切事項手續適張君森楷又報稱請川東股東代表暫留籌商事件大致劉張兩君將不免有口舌戰爭云　　 
[全浙國民捐成立會紀事]  
　　浙江籌辦國民捐代表杭君辛齋自寗歸杭後即於六月六日召集城廂四十八圑體協商激進辦法訂定九日特開成立大會所有正副幹事先一日發給每圑體選舉票二紙限九日上午繳齊以便當衆開函是日計各界人民及圑體代表共到一千數百人規定秩序（一）振鈴開會（二）報告宗旨（三）推舉主席（四）報告發起後情形（五）修改章程（六）討論辦法提倡捐欵（七）選舉（即各圑體投函）（八）演說（九）閉會入席後首由蔣君著卿報告自黃留守發起國民捐後各省聞風嚮應吾浙前舉杭君幸齋赴寗會商力主激進辦法擬請先舉臨時議長當舉定杭君辛齋就席後首述分權意見以一方面組織機關一方面籌辦銀行惟需欵浩繁値此民窮財盡經費必力從節省等語次邵君振靑宣布簡章五章十四節遂條朗誦請衆研究修改一字一語之細徵曉曉辯難軍界代表兪丹屏抗聲駁之謂提倡國民捐以救國利民爲前提如何募集爲必要現在一文無着何必先計及用度淋漓痛快合座拍掌次嘉禾縣代表報告該處發起募捐情形次開檢圑體選舉票（按原定僅四十八圑現忽加至七十餘圑）當選出杭辛齋君得八十三票爲正幹事蔣著卿莫永貞二君爲副幹事内有各圑體推選之評議員一人均在票内附列作爲監督機關各圑體頗極生意詎開票時一語帶過並不按名宣布致各界大有誹議次總公所開辦費除談語會業山各圑輸捐担任外本日復經到會紳商當塲認繳者共得三百二十餘元次褚女士徐敎士等先後演說至六時散會 
　　拘留蕪湖政長之公諭 
皖省柏都督據蕪湖查賬員謝景平報告以財政局長湯鈺泉（即湯善福）抗賬不交電令順小軒圑長將湯拘留其詳情己紀前報茲聞湯於本月三日午刻得信後當派司賬人將財政局所有賬簿悉數送往二街都督行轅湯亦親赴　處請顧拘留茲將關於此事廣潮米　之報告及商會上皖都督之公電照錄於下 
廣潮烟寗各帮佈告啓者同業米　湯君善福因担任財政奉都督命令派員來蕪查帳旋據查帳委員以抗不交賬發電上禀昨奉都督來電將湯君交由顧圑長拘留同業於六月四號（卽陰歴四月十九）關會集議僉以去歲光復時戎馬倉皇軍餉緊迫所有鉅紳富商蓋多逃匿湯君獨任其難多方維持地方　保治安今乃因公受累同業不　坐視經報告商議兩曾主張公論電禀都督先行保出一面會委淸查倘有帳目不淸及虧短等事同業各　願爲公同擔任是以開列名號各自　字相與扶持以彰公道特佈聞蕪湖廣潮寗各帮及米業公所同啓 
商會上都督電安處柏都督鈞鑒頃據廣潮烟　各帮米號曁運商米行五十七家聨名報告該　總董湯鈺泉力謀公益維持治安遵示撤消理交代茲因查帳委員以函催封存流水竟指爲抗賬不交奉都督電飭顧　長拘留加派委員來　從嚴查辦聞之令人寒心懇乞開會主持公道當經敝會開特别大會集衆討論僉以旣充財政局長收支出入皆係公欵自應詳細淸查前奉都督派委並令行議商兩會會查以淸經手而重公欵惟商場之習懹與查賬之手續應由該局造報交委再調淸册或將流水全行調查似無先封流水再造報銷試問該委等曾見該局出入各帳均巳過入淸册否且該局因各營各處日來查對商請先抄一分將來會查儘可再調原本流水何竟指爲抗賬不交施以雷　之令粌賬之盧實必待詳查該局長果有鶯私法律具在設法不錯答將誰歸亦斷無不問淸股是否過齊　封流水至經手有無營私先行拘留恐不足以保良善而　將來應請都督收回拘留成命並乞飭委迅速來蕪詳細調查是否有抗賬不交之事秉公核辦以彰公道乞速電復以釋羣疑蕪湖商務總會協理崔法曁全　叩徵 
湯鈺泉上都督電安慶柏都督鈞鑒頃經顧圑長傳知奉鈞令以鈺泉抗賬不交着先行拘留等諭讀之惶駭前日王委員等催將流水先封存議會再行造報鈺泉因二月份官餉尙未發淸且商會曁各營各處日來查對是以商請先抄一分不料委員指爲抗賬不交旣奉鈞令卽將淸册流水及各賬送交顧　長收存並遷令覩赴受其拘留湯鈺泉叩支　 
　　 
[和悅洲須市政廳] 　 
　　大通和悅洲地方素爲商賈薈萃之區人烟　密前由孫都督派委潘君怡然爲該鎭市政廳藉資鎭守潘君自到差後所有該廳一切經費均自加捐而來大爲商民所切齒日前銅陵縣紳商學界朱君世貞等以大通鎭距城不過四十里之遙所有民刑訴訟事件自可赴縣呈訴况該鎭自治業巳成立復有商會維持一切凡經理財政則有釐金坐賈督銷行政則有巡警水師茲又添設市政廳不但事權不能統一且恐徒滋紛擾即如各項雜捐欵項皆爲學務巡警提取當此民窮財盡之時斷難再加捐款擾害商民故昨特呈請都督將該市政廳名目取消以免擾累 
　　 
[蕪湖旅長被剌]  
　　駐蕪旅長胡君萬太忽於日昨被人用刀刺傷下部隨即延請西醫診視據西醫云受傷甚重恐非一時所能就痊現己電達都督當經栢都督一面派員慰問一面加派密探分途緝拿兇手故近日皖坦謠言又復四起而防守亦日益嚴密 
　　 
[蘇城社會之窘狀]  
　　房捐蘇城舗户房捐己由省議會議决指定支撥電燈經費光復以後商業凋敝各舗户因减租未定不肯照捐宗民政長即照會城議事會議復解决該會復以减租問題應由房主租户平情商酌非議會所能擅斷民政長以此項捐欵抵支要需暫援貨稅成案定爲八折征收撰具切實通告曉諭城廂内外無如日來繳數仍屬寥寥而電燈按月燃費積欠己及萬金該公司無力再墊實有難以支持之勢迭向民政長催領上項燃費不得巳擬再邀請各商舗　切勸導趕緊照繳云 
　　田租蘇州三邑田租上届减折成色設立公局租粮並收各佃仍多欠完公局請飭提鄉農押繳囹圄幾爲之滿現在芒種逾期向例均應釋放歸耕聞各業主心尙不甘請將欠租各佃一律罰作苦工民政長己照會市議事會公議是否可行復候核辦 
　　賠款閶門外商民被刧損失業奉都敊督准予撥欵按成均攤以維市面代表鄭杏元徐聨芳等卽向商會取出報失各户底簿挨户復查分别核减有减去十分之二三者有僅减去零數者亦有仍照原數者並有續又增加者截長補短總數約共六十餘萬巳由該代表等擬定分等攤給辦法自六釐至五成約分八等禀請都督卽日發款照攤故刻下各商民皆靜待減欵核發云 
借本蘇城工商失業近又米珠薪桂生計日艱觀前市民公社惻然憫之擬章籌欵在元妙觀内設一借本所每人以五百文至一千文爲限取保向借俾得藉作本錢負販各項每日拔還十文不取利息將於陰　五月初定期開借聞日内向該所掛號者己絡繹不絕惠而不費亦可見該公社之熱心辦事矣　 
　　 
[蘇都督嘉惠商]  
　　無鍚今屆　市由蘇都督特派鍾統領統帶飛划水師常川駐鍚保護並令知駐鍚秦圑長分撥陸師一體梭巡故地方安靜爲歷届　市所罕及現己由　業總董電達都督矣茲將該總董上蘇都督電錄左 
蘇州都督程鈞鑒本屆　市蒙派鍾統領秦圑長竭力防護水陸各師除分防保衛外並書夜梭巡地方安謐商情感戴各行鮮　現正烘焙預備出運合併附聞　業總董楊兆　等叩江六 
 
 
 

Page 7

 
 
　　 
[茸城一夜二火]  
　　松江貢院對河王姓家居有瘋婦本月八日夜四鼓時不知如何失　忽然煙燄四塞鄰里警竄赶即鳴釬報警遠近洋龍先後馳至逾時撲熄計燬平屋兩椽因阻遏火路又拆去兩椽該瘋婦慘遭焚斃破曉時府中校柴房亦烈燄上騰不可嚮邇幸人手衆多汲水灌救不致成灾 
　　 
[漁業黨衝突情形]  
　　漁業統一黨鎭江支部爲屠國富徐奎劉源三人所發起本月八日在南馬路屠國富宅内開成立大會到會者各魚行各魚販約二二百人公推南京總會代表向榮君爲臨時主席當卽登臺報告宗旨意在攤翻魚行正演說時有魚販梅順源與魚行馬萬興到會報告經馬反覆辯駁會塲秩序因之大亂於是魚行魚販各結一黨互相反對發起人徐奎對於魚行詈罵不己幾至揮拳各魚行因人數較少知勢不敵紛紛散去在會諸人亦一閧而散說者恐漁業從此多事矣 
　　 
[湖北民政長缺員]  
副總統前因樊增祥君意存觀望不肯卽到湖北民政長之任乃請袁大總統暫以劉心源署理俟軍民分治粗有頭緖樊氏或樂俯就亦未可知劉心源君因黎公隆情厚意原爲桑梓造福己允暫爲其難正擬擇日視事詎同盟會中人大爲反對謂劉係臨時議會議長今總民政未免立法與行政混合咸不承認劉意以民政長一職不過暫爲代庖若辭去議長則成永久担任民政輿論旣不以舉人代理議長爲然某會又反對甚烈故頓改初衷亦辭不肯到民政長任昨黎公乃再電催促樊氏迅速返　聞己得覆詞意甚爲堅决略謂屢蒙寵召愧感莫名但衰病之軀不克　茲重任己將委任狀璧還袁大總統並附政見書一通聊獻芻　茲另抄一份呈鑒聞其書洋洋數千言皆現今救國良謨云 
　　本埠新聞　 
　　 
[收回中華銀行鈔票]  
滬軍都督出示曉云照得上海自光復以來本都督發起組織中華銀行並發行鈔票以期流通金融接濟一切辦法悉遵計學公例原以樹該銀行之基礎固其信用俾得推行無阻乃近有營私罔利不顧大局之匪人僞造鈔票希圖混用經本都督破破獲後軍民人等之行使中華銀行鈔票者聞信之下不免疑慮市上使用頓形阻滯此亦情理之常本都督當即轉飭該銀行將所有鈔票全數收回不再用出以免僞票混用累及同胞爲特出示曉諭我軍民人等一體知悉凡持有中華銀行鈔票者可照該銀行辦公時間前赴兌換現洋該銀行當照各國銀行兌現辦法决無留難之理惟不准喧嘩擠軋妨碍治安致干查究切切特示 
　　 
[嚇詐徐厚餘續誌]  
　　揚州人虞迪人石在安張得標三人因身帶軍器同至公共租界福建路普慶里五十四號門牌前淸候補道徐厚餘寓所恐嚇圖詐被捕房拘押在案昨晨由探錢壽生將虞等三人解送公共公堂請究經聶襄讞會同英翰副領事略問一過著均還押候禮拜三研訊核奪 
　　 
[組織紙業商圑]  
南市紙業商人徐實華吳桐元等發起組織紙業商圑業己推定孫楚琴壽允襄等爲名譽董事吳同源朱惟善等爲臨時幹事裕倫祥爲贊助員定於六月十三日即陰　四月二十八日下午在紙業公所開會擬議章程俾資遵守 
　　 
[農圃公會之發]  
本邑公民張慶理王煥文兪芝珊張徵濤等以民國成立後各界俱有黨會以謀進步農界同人亦宜結合圑體研究改良爰特聨合農人先在本城設立中華民國農圃公會參考各國種植之精理考察各處土地之肥瘠以爲張本並擬在各省各縣及各市鎭分設支部俾得遍地勤墾蔚成富强之國現巳擬就章程禀請本縣民政長等立案矣　　 
[國民公會支部開成立會]  
　　國民公會支部前日假仁濟堂開成立大會到者四百餘人先由陸君蔚臣報告宗旨當場推定李伯塤君爲主席次由江君確生梁君幹臣次第演說後以記名選舉法投筒選舉當衆開票姚志樑君得七十六票當選爲正會長江確生君得二十七票李伯塤君得二十二票均當選爲副會長何伯勤君得十九票爲會計長蔡芝茀君得十五票爲文牘長梁幹臣君得十三票爲庶務長事畢散會己鐘鳴五下矣 
　　 
[又有保產公會出現]  
　　本邑城垣現己實行拆缷改築馬路所有城根房屋曾由民政長示諭各租戶限一個月内一律拆讓每間拆費以十五元起至四十元爲限茲城根租地建屋各租戶以拆卸房屋所費甚鉅核計每間所償拆費不敷尙多况房主欲令房客搬遷尤須貼還遷費事多爲難爰特設立城根租戶保產公會擬具公禀環求吳民政長僅將有碍路線之房屋遵照拆讓其餘一槪免拆以示體恤未知能達目的否 
　　 
[湘人衝突餘聞]  
　　粤漢鐵路督辦咨滬軍都督文云據衛兵營長譚輝呈報本月初五本軍在高昌廟製造局門首被混成九旅砲兵營無故襲撃一事所有大槪情形己於當日下午十時及初六具報茲據各隊隊長報告除第三隊兵土龔高岳己被撃斃外其餘被撃傷散兵士均己陸續回營所有軍裝被奪遺失損壤數目亦均淸查確實惟子彈一項尙未淸點收藏急難呈報營長理合迅將傷斃兵士龔高岳履歴及受傷人數姓名與夫軍裝確實數目分别開具淸單投呈鈞鑒計奪去新式快鎗九枝刺刀連鞘七柄子彈帶七根軍帽八頂灰色單衣五件灰色小衣三件帽子四個絆腿六雙包布三條 
滬軍都督令行混成旅長陳漢欽文云六月九日案准粤漢鐵路督辦咨開案據敝處衛兵營營長譚輝呈報本月初五日（中略）未便任其散失合行據情咨請諭飭該混成九旅砲兵營官長嚴行確查照枯單如數繳齊卽請移交敝處查收等因准此查前此所奪軍械理應繳齊以免散失茲附抄單合行令飭令到該旅長迅卽諭飭該砲兵營照單如數繳還鐵路處衛兵營點收以重軍械　　 
[火警彚誌]  
　　前晚三點餘鐘公共租界湖北路第三十四五號門牌四如興點心店忽然起火延及左鄰大生恒陶器店右鄰工部局衛生分處共燬房屋七間又昨日天明時南京路老大房茶食店起火祗燬内進房屋一間比鄰何兆豐洋貨號稍受水漬事後捕房以起火之家均保火險恐有别情昨派包探沈阿岳等分往調查起火緣由禀候核奪又漢口路二百七十八號門牌馬房内前晚因馬夫小黑炭將香烟餘　棄與稱草内霎煙密佈幾兆焚如幸人手衆多極力撲滅然亦飽受虚驚矣 
　　 
[旅行圑演說紀略]  
　　愛國演說旅行圑浙人孫君等前日午　在閘　陸家莊空地上張一布幕縣掛國旗演說印度關亡國之慘及中華民國現象之危險以期喚起同胞愛國心共關挽救之策聽者莫不國動直至榜晚始散聞下星期六仍在原處演說富國强民之原理云 
　　 
[錢肇基索償損失]  
　　製造局附近居民錢肇基函致滬軍都督云竊商人家居製造局西栅外龍華路口適字六百五十五號門牌六月五號有龍華鐵路衛兵與同鄉軍人在門首持槍互門甚至有某營　開槍砲將商人住屋之玻璃窻等物撃碎商人以無端受驚殊灘折服除請高昌廟巡驚局及製造局水陸總巡腹勘外應請都督酌賠損失以示大公是所叩禱 
　　 
[邴淸魁慾難塡]  
　　滬防全軍李統領據第六營兵士邴淸魁禀請給發卹欵昨日指令云來禀閱悉捕匪緝盜乃防兵應盡之職該兵士前在靑　因公受傷旣由靑浦縣民政長優給撫卹並送上海　院醫治旣亨名譽又獲　利優愛軍人不過如是乃該兵士異想天開潜出　院以致創　未愈自討苦惱何足憐惜刻下財政困難巳爲來禀所道及本統領安得有許多閒錢能塡該兵士之慾整乎所請撫卹一節應每庸議惟軍隊最貴層層制委業經三令五申再不得越級于求致干咎戾 
　　 
[女學堂敬重劉司令]  
　　上海民立女中學堂敎員　本　女士等以福字營司令長劉福彪將次去滬特製堆絹時花四枝配以鏡架中　劉君肖像送至該營司令部劉君再三謙　而受 
　　 
[袪除航路之阻礙]  
　　浦東東溝等處現有鄉人在彼釘椿張　捕魚新關稅司以其有碍航路立飭巡江吏與河泊司前往勘明卽將漁戶周阿賣周阿毛拘至新關由水巡解送南市華洋裁判所略加詰責旋傳水保正周大春到案責將兩周具結帶出不許張綱捕魚如違提究　　 
[化無用爲有用]  
　　上海民政總長李君批鄭舊尚之呈云呈悉屍棺暴露有碍衛生旣有烟墩廢基可作義塚並有柴蕩租息可充經費如果别無妨碍自可照准照飭川沙民政長查明辦理可也 
　　 
[都督嘉許司令]  
　　滬軍都督批福字營劉司令呈云現在餉需奇絀時岌可危凡具有愛國思想者祗求其能爲公家節一財流無不任怨任勞務從減約據稱第一營營長鮑立華辭職回里所遺員缺該司令願盡義務兼任暫請緩補免致虚　俸薪足　顧全大局辦事實心洵堪嘉尙當此軍政兩界果能人人抱此公德節用汰蕃於民國前途大有期望着照所請候飭人事科備案可也 
　　 
[城東女學游藝會預誌]  
南市私立城東女學爲籌措經費起見開第十次游藝紀念會聞巳確定於陽磨六月二十三日卽陰歴五月初九日舉行其會堪借新西門外黃家關路務本女塾大會堂届時除本校學生奏技外並請藝衛家到會試演如　　拳法舞刀說書新奇口技電衛試驗特别幼術等並有科學新劇當場助興 
　　 
[瑣聞城内]  
　　都督府批示○萬生槽坊趙厚生等禀批三禀均悉光復時閘北舉火起義波累商店外間人言紛紛信疑參半前據北叚市政廳廳長呈報久隆米店遭毁　實經本府卹洋千元本係法外施仁豈堪視爲成例該商等禀稱同時被災全店損失各情溯由去歲九月至今時逾半載始終未據該所長報告前來是否無從　証所請賠償資本之處碍難照准吳淞要塞一營四連司書王虞日禀批伊弟王遵沂旣於光復製造局時隨同滬南商　血戰　應亡由該商圑公會具報前來方可核辦該軍書生自行呈請未便照准 
　　審判廳民庭批示○參加人鍾氏呈批狀悉查破產律第四十五條破產之商不得涉及其兄弟伯叔姪妻并代人經理之　產凡有財產照商會章程赴商會註册將　券呈驗加蓋　記或邀親族見証　字方爲有據第四十六條一家財產業經分折如在一年以前曾在商會呈報存案破產時准由董事查明告知各債主可免其牽入破產案内議償是兄弟伯叔姪及　所有之財產在破產以前呈報商會存案方爲有效如破產以前未向商會呈報有案應作爲破產商之產原以杜臨時寄頓及事後添砌之弊該參加人所有之田畝二頃市房一所縱係母家贈與之產未呈報商會及邀同親族簽字自不能不併入破產案辦理以符定律而杜弊端所請劃分之處碍難照准孫補　案代理人丁榕律師狀批狀悉該代理人欲對於高等審判廳之決定提起抗告自應照章停止執行惟查本律此種不變期間止有七日高等　判廳决定駁回控告係五月三十日扣至六月六日巳届期滿該代理人於六日在本廳遞狀稱尙須提起抗告是該抗告尙未提起旣逾期間律應無效究竟該抗告是否於法定期間内提起仰卽迅速呈復以憑核辦因原告巳兩次呈請執行若權利久不確定恐於該被告一方面亦不利益不得不詳細研求也施春榮等呈批據訴張秀春呈訴冐名係由伊子張慶福所爲巳於五月三十日張秀春訴狀内明白批示矣所請牌示定期公開辯論該民等應照章先將訴訟費繳案再行轉訊仰即知照 
　　 
[坝南市] 　 
　　含糊了事○法租界電車公司巳　查票人戴宗德偵知法捕房押犯許阿虎家住滬南生義馬頭遂揑造僞函至許家内向許妻張氏誑騙大小洋銀十餘元嗣被該氏覺察扭控東區移解裁判所訊辦旋由西區理事員顧某至陳裁判處懇請從寛免究 
　　病犯脫逃○南匯縣民政長前將受傷犯人某甲送至上海醫院醫治詎被乘𨻶脫逃昨由醫牛將富工張壽根送至市政廳裁� 
判所收押候究並經該醫生查得華洋裁判所前日亦送盜犯兩名到院醫治請即自派巡士來院守護以免再有疏虞 
　　怙惡不悛○西門外惠中女學校前晚被積竊羅文龍躍窗進内　竊未成當被拘獲送至西區解經陳裁判訊明該犯甫從西牢釋出未逾三天判令押候訊究 
　　 
[閘北]  
　　違背行規○洪慶里口長興園老虎灶具禀市政廳控告管門人郭某違背行規在附近三十家以内開設新店請爲查禁等情當奉市政長批飭水爐公所董事察看地段理處禀覆昨據該所董蔡光漢禀覆謂向郭理論稱須償還裝修洋五十元方肯閉歇應請傅究諭候查明再核 
　　須問見証○洪萬氏揩王阿四至裁判所控告劉李氏誘拐其女萬姐押入花烟間爲娼昨經孫所長集訊王供前年在法界蘭芳里出洋一百四十元爲萬姐贖身利劉李氏還抑着王邀到見証再核 
　　各有不是○石土泉近向其妻父購地一方因其妻弟曹銀賣曹小毛出爲阻撓致相爭執控由裁判所提訊孫所長以兩造各有不合飭邀親族調處 
　　 
[英租界]  
　　逃犯就獲○老閘捕房二百七十號華捕候玉堂前因誣控包探朱阿巧經捕頭查明收押脫逃匿居法租界菜市街前日經包探錢壽生偵知協同法包探將侯拿獲寄押法捕房於昨日禀請公廨出票移提歸案訉辦 
　　幸無証　○王陳氏控陳紀生沈根生秦阿根陳阿虎等串拐伊女阿彩賣與嘉定廣福地方得洋分用一案昨經公廨中西　員復訊不認因証據不足遂判將　註銷陳等當開釋 
　　負債　○沈志田因欠美商勝家公司租用機器洋三十九元並積欠英商新瑞和洋行房租被控昨由包探將沈傳至公堂質訊明晰判令交保美商控　歸美領陪審新瑞和欠租案着將生財拍賣抵償 
　　車寓黑暗○人力車夫吳順昌因欠毛裕泰馬阿大車租洋九角前日被毛等軋至北河南路四百九十三號車寓私押毆傷由捕查獲昨將二人拘解公堂訊供屬實判毛馬各押一月合貼吳醫費洋二十元如無力繳洋各加押一月示儆 
　　　取金環○廣東流氓張鼎詳前日在北蘇州路攖取粤女陳阿玉金環被探查獲昨解公堂訊供不諱判張押三月　　 
　　女匪宜　○朱周氏控張趙氏誘拐四歲男孩根榮寄匿林莊氏家希國價賣等情昨由捕房將兩氏與孩一併　至公堂經關　員會同英康副領事研訊屬實以趙氏甫經釋出又犯拐案實屬怙惡不悛着押女所半莊氏押三月孩交其母領回 
　　木行追欠○英商祥泰木行控控孫玉森欠銀四千兩不理昨晨由探將孫傳至廨孫律師葛福來到堂代　判交保候訂期會訊 
　　何苦　命○住居虹口之李小連前日因與蛢婦王朱氏口角氣忿遽取剃刀自勒圖盡經氏將刀奪下訴明捕房於昨日將李與氏一併傳至公堂訊係細故一併關釋 
　　　戲女子○女子袁文英控　尺蘭攔路　戲等昨經公堂提訊因女未到姑寛判蕭　洋三元充公 
　　軍人違章○軍人胡永淸身帶指揮刀經過租界由捕查見以其違章當卽帶入捕房存刀作保昨經公堂傳訊以胡不諳租界定章着　洋二元充公刀發還 
流氓搶帽○流氓楊杏生在虹口擺取日本人奇滕生男之草帽被探查獲昨解公堂實判押西牢二年期滿逐出租界 
　　分别收殮○東洋車夫老松江前晚行經雲南路會樂里門首忽然倒地旋卽氣絕由捕報知捕房派探前往查係急病身死禀奉捕頭傳諭車寓主王毛大代爲棺殮又滿庭坊　興小客棧寓客僧人本慧忽於前晚病故又年約三下餘歲之王某因病倒斃於滿庭坊弄口均經捕房將屍車送驗尸所報請公廨關讞員於昨日午後偕同英康副領事蒞所驗明並無别故因均無家屬飭保報堂給棺收殮厝壇召　 
　　 
[美租界]  
　　婦人短見○愛剛近路一百八十九號炒　店主福建人王紀仁前日與妻劉氏細故口角不料氏潜呑生烟迨王覺察車送醫院巳不及施救而死旋由捕房車入驗屍所昨請中西廨員蒞驗屬實着王其結收殮 
　　　傷婦人○昨有婦人胡氏行經百老匯路被某牛肉莊送貨馬車掃倒傷足由捕車入同仁醫院療治 
　　造失票洋○陳楚賓前日雇坐九百三十七號東洋車下車時遺失手巾包一個内有現洋鈔票一百元當報捕房昨由包探將該車夫楊阿二拘押候查 
　　是否强盜○張順李榮等五人同住開封路八十八號形似盜匪昨被包探張阿林緝獲解送捕房捕頭論飭一併收押聽候查明再核 
　　 
[法租界]  
　軍火過境○近有蕯達雷輪船由法國裝載機關砲六尊來華經過滬上　係運往天津爲法國駐華陸軍操防之用 
　　揮　爭盡○陳天鎭寓居福州旅館被同寓人潘六六取去西式衣服二十五套値洋八十二元報捕拘解公堂交保追總在案迄仍無保分文不理昨經公堂提訊潘供衣服巳經售去洋亦用盡無力措交宥判押兩月了事　 
　　車夫受罰○某號巡捕投廨禀稱包車夫劉楊如停車馬路中間有違章程囑其推開反敢辱罵因此拘案請劉供初來上海不知章程求宥判間洋一元充公 
　　關提女孩○羅陳氏前至公堂控被任長生拐去女孩小毛訊據任供誘拐後尙未售去寄在海鹽縣地方判任押交在案今陳氏又至公堂禀稱女兒巳被售與海鹽金三九家求恩關提諭候備文飭探前往俟提到女孩再究 
　　茶館聚賭○捕房訪悉王阿實所開之茶肆容人聚賭昨傳至公廨請究王供偶有茶客以义麻雀遺不敢抽頭求宥判罰洋五元充公 
　　 
[來件]  
　　 
[黃留守答覆昌明禮敎社書]  
　　昌明禮敎社幹事吳完毛章諸君鑒前奉惠書因軍事旁午稽裁答再奉賜函敬悉諸君拳拳禮敎欲挽狂瀾願力甚宏偑懸無巳吾華立國最古開化亦最先制禮樂敷五敎舜時己然三代尤盛中國敷千年文野之分人禽之界端在乎此秦漢以後學說　雜道化陵夷君主私其國家肆行專制家庭之間亦多執一面之詞以相責難而參商愈甚流毒至數百世夷狄乘之國種岌岌憂時者啳懹世變疾首痛心主張政治革命家庭革命無非爲改良政敎起見而不學小夫竊其詞不識其義或矯枉過甚或諭法滅紀來書所謂假自由不遵法律藉平等以凌父兄誠爲古今大變告顧亭林氏謂漸仁蹈義之風數世爲之不足毁方敗常之俗一旦壤之有餘痛乎其言之也前電請大總統通令全國學校敎師申明紀體母使邪說橫行誠以關係民國前途甚鉅實欲遇此橫流諸君創辦昌明禮敎社以研究禮法改良風俗爲巳任深明四夫有責之義是宜布共和以來所日夕新　而不國得之者也甚盛甚盛鄙人頻年奔走學殖荒落竊謂國體改革之始對於從前專制弊政允宜痛加　除至於改良一切風俗習慣宜有所抉擇不可任意棼亂致入歧　吾國習俗惡染甚多如吸鴉片喜　足以及其他不明公德不講衛生之類志士呼號己十數年至今尙未能革去凈盡而其習慣之善良者如孝友睦姻任卹之類或轉棄之如造在學校則不師其師在家庭則不親其親似此行之個人則無道德推之天下則無秩序發端至微貽禍甚大實非國家前途之福敬祈貴祉辦其途徑導以從違養成粹美風俗庶幾在是鄙人志切吊民晚不　道尙望不我遐　隨時見敎無任成衛　　來函　 
　　 
[旅滬湖南同鄉會會長譚人鳳敬告駐滬界同鄉書軍]  
　　人鳳才綿力　猥以旅滬湘人公舉爲同鄉會會長屢次力辭不獲　思天涯奔走將届十年桑梓義務未能少　今日息肩滬土吾父老兄弟囑以會務之組織觀望不前是重吾規避之過而貽湘人羞也不意甫經開辦卽以興旅學　陳槪二事大觸軍界同胞之怒夫諸君之怒怒同鄉會耶抑怒開人耶鄙人之組織會務固各界同鄉所公舉卽興學　槪二事亦經評議員多　議决鄙人不過負提倡維持之責任乃幹事片言宜告未終刀拳槍砲之聲相繼迭起此何如重大問題竟訴諸武器以爲解决之具耶雖曰軍人尙勇然此等無意識之暴動吾湘人士何忿出此母亦有從中煽惑者含沙射人歡抑少數少年意氣用事致一時之誤會歟正疑惑間適有某君來函謂軍界湘人斥鄙人曾函滬督殘害同鄉非殺不可噫鄙人眞仇視同鄉以致同鄉之仇視歟查五月二十九號鄙人本有致滬督一函（頃接某君來函稱滬上軍隊情形希圖不逞十分危迫祈閣下速行設法預防以免蠢動是所至禱原函附呈台　）細譯之并未指何軍何人請爲關係軍事豫防危害則可謂爲殘賊同鄉則大不可其爲有人煽惑事迹顯然夫今日南北統一人人倡議裁兵然非有妥善之方法遽然使多數荷戈執戟之人一且失業足以惹起社曾之危險亦固然之勢上海接租界一舉一動輒爲世界所注意鄙人與滬督陳君忝係同志遇事彼此通商亦係情義之所應有乃以願全天局之苦心目爲誣陷湘軍之惡意亦何所見之左也滿淸不肖官吏在往以告密誣陷之舉博上官歡心鄙人雖不德亦營奔走國事何至卑劣若斯耶然止謗不如自修吾又何暇與諸君呶呶聲辯惟念武器爲國防上之計盡斷不可以少數人之意思輕於試弄前日之事幸而鄙人稍明大義力止我軍交綏否則兩方忿　糜燭之情何堪設想自今而後吾勸吾湘列列靑年旣欲爲中華民國之健兒宜保無上軍人之令譽否則以最交通之地點敢爲無意識之　動不惟湘軍之名譽掃地高恐影響所及全局爲之動搖我輩作事用心處處當爲大局起見君子絕交不出惡詈之言其兄　弓義當垂涕而道最後之忠告願同鄉三思之 
　　 
[又宣告解職書]  
　　人鳳不德　承請父老昆弟公舉爲旅滬同鄉會長屢辭未獲爰於任事之日宜告大衆以聨絡　情提倡公益爲宗旨第一次開會公舉幹事各職員并研究湖南治安問題第二次開會公舉軍學工商各界代表請任調查同鄉姓名住址執業編簡如册又舉評議員十二人俾便關議會决議機關粗具乃親往各富紳家勸捐承蒙慷慨允輸其捐有指數遂開評議會議决二呈一興旅學以惠後進一　積　以妥聽魂興學固當務之急　　一事不能不妥爲計畫前者日　橋義山之榜經胡子靖君修有殯宮二棟年久將圯鳩工稍加修葺擬以未逾期者舁厝殯宮逾期　菲者妥　義山给繪　　碑以資識庶死者各安其所而會館房屋足敷校舍之用乃着手方始卽聞軍界有人反對鄙人以事關同鄉公益不能不詢謀僉同本月五號係開會研究之期不料時問未到曾場巳　喧推擠幹事楊家實啓口報告遽遭毆打旁有住館難友亦被　死鄙人聞警馳至巳一閧而散龍華寺所駐鐵道衛兵得信派小隊前往中途折回過製造局門首有第五師第九旅砲兵營竟開槍　撃繼之以砲鐵道衛兵被撃敎者一人傷者七 
人捉去者十餘人似此凶橫實意料之所不及夫開曾以聨絡感情提倡公益爲宗旨今日公益事項甫經着手而感情逮傷鄙人德薄才綿不堪會長之任巳可想見惟望吾父老兄弟叧舉賢能從新組織以爲懲前　後之計如以鄙人一次失敗遂視公益圑體爲畏途則是因噎　食益以重鄙人之過也洞庭西望桑梓到處縈懹湘水東流滬　實爲總匯輸軌交通之地天演競爭之場圑體機關斷不容廢止鄙人業巳辭職尙望熱心諸公起而維持之也語短情長伏維諒察 
　　 
[鎭江李梓等來函]  
近日吾鎭發現一種江蘇全者省商船會名目查此會名目查此會原在南京前經小議會以近於招搖斂費性質議請都督通令取銷在案該會復將船會暗附航業黨内利用黨會名義庇護所收船費改稱充助國民捐仍前續辦然在寗究屬耳目昭彰難於　惑是以將會址移至鎭江察其内容異常空虚一切開支全仗辦事人代壽經費是以濫發鈐記四處招搖勾人入局希圖廣收押板充飽私囊曾經受其愚弄者因都督通令取銷追還原欵該會藉詞抵賴意在呑没且爪牙滿佈賄賂多數無意識之航民盤據會内大肆煽惑種種行爲眞是徜恍迷離令人莫測當此共和時代豈容鬼　害人吾鎭爲南北要衛文明共見地　何能容此會社滋擾地方剝有用之脂膏收地方之名譽　　爲地方之分子共負旁搜博采造福桑梓之責是以不敢織默敬請登入要聞　内俾吾同胞共曉該會之行爲不致受其愚弄傼等與該曾旣無交涉更無　疑實爲公益起見而非私人之報復也閱者諸君其共鑒之　江公民李梓等六十一八公啓　 
 
 

Page 8

 
 
   
 
 

Page 9

 
 
   
 
 

Page 10

 
 
　　自由談 
[游戲文章風流寳懺] [  愛]  
　　酒池肉林其腐腸之毒藥歟歌衫舞袖其伐性之斧鋮歟墻花路枊擢殘無數英雄粉面油頭斷送幾多豪傑趁一時之豪興入八面之綱羅嗟嗟北地胭脂相傳禍水南朝金粉亦屬愁城女色之爲禍非等閒也然而淸和迎春之間普慶尙仁以内摩肓接踵戶限爲穿者果何爲也不過曰圖歡而巳尋樂而己噫果眞歡哉果眞樂或夫所謂歡樂者綠酒紅燈珠圍翠繞送客留髠山盟海誓可謂極歡樂之止境焉而孰知有大謬不然者不聞鏡花水月轉眼成空蒼狗白雲回身己幻熟客也有時而疎遠矣氷桶也有時而親𠽋矣十日之内而� 
氣候不齊一人之身而炎凉易熊甜言蜜語語籠絡以爲眞熱諷冷譏忍痴聾而不恥謾罵爲僮僕難堪聞聲貼耳敲撲爲父母不忍俯首無詞君命不俟駕冐風雨而直趨明言無宿諾指江河以爲誓常局者不自覺其醜旁觀者轉難以爲情嗚呼歡也樂也原來如此千金之產視若鴻毛七尺之軀棄同瓦礫犧牲其身於朝雲暮雨之中牛馬其職於淫娼蕩婦之下殊不知朝三暮四不足以固其寵蕩產傾家不足以博其歡和酒不己繼之斧頭資財不敷繼之典質巳竭愛河之水難塡慾壑之銀且兩雄並立時來楚漢之爭一木難支終有傾欹之日金盡則交疎交疎則情絶自憐空囊季子彼視陌路蕭郎歡樂之地固煩惱之塲也爰爲之作偈曰空卽是色色即是空唤醒春夢逃出樊籠欲覘國内之民智先窺境上之淫風人笑作者之僞道學我笑民國之主人翁其以聲色鷄狗爲無損必政奴隷牛馬而長終 
海外奇談 
[讓榻之重酬]  
　　美國有少年律師夏路日前由紐約搭火車往列治文於夜間見一老年婦人坐在車上無床寢息心甚不安遂將己床讓之而巳則坐至天明婦感其誠愛耿耿不忘日昨婦病故遺下財產九萬餘元槪送與夏路是可謂報過於施矣 
[西童之誠實]  
　　西婦比路前數日在屋崙碼頭遺失銀筴一個内有金器鑽石等物値銀二千餘元後爲賣報西童某拾獲將此銀筴交與巡差轉交還比氏比氏接領之下不勝欣慰即登報訪查該童童遂往見比氏比氏送以銀一百零五元 
[幼女之忠直]  
　　西女哥賓傭於西人旅舘昨早挑取舊衣拾獲鑽石胸口針一枝値銀九百五十元交回某西人原主該西人大爲忻慰且見哥氏如此忠直堪以風世特買金錶一只鑲以鑽石價値與胸針相同并鐫西字贊美哥氏然後贈之以爲紀念品 
尊聞閣詞選 
[壬子詩存] [  樂賓]  
時事於今似贅　儒生枉抱杞人憂銀山售券聨番使金印酬功半郡侯大澤龍蛇終自遠新亭滋泗浩難收弄兵更比潢劇羣盜如毛遍九州 
　　北望幽燕意　然疇將人力挽蒼天是非舉國方饒舌勛業諸公漫息肩民食未頒天瘐粟軍需更竭水衡錢閭閣但得絲毫補政　何妨驟遷 
[虞美人一闋贈鈍根] [  瘦蝶]  
仙根夙具何嘗鈍待向王孫問筆尖橫掃萬人驚把莊言　論警羣生自由談是神交券錦字傳燕臨欲鼓落霞琴惆悵知音隔斷碧雲深 
　　余與愛樓主人久不通音問矣讀報知雲停海上苦不知址爲悵爰寄兩絕以誌相思倘蒙在遠不遺務希有以慰我[  瘦蝶]  
自月泉吟社散天涯舊雨兩情疎不　十丈紅　裏猶有風流畫隱廬 
攬鏡自憐雙髠短頻年踪跡傭書桃源何處堪偕隱擬向西谿問老漁（謂王君恩甫近亦久不通訊） 
榴花軒瑣錄[  張樹立]  
丹徒城内有地名七星街者其得名之始乃前淸乾隆南狩至丹徒駐蹕大學士張玉書家一日微服而出經一趲半畝橫塘水淸如鏡一女子沿衣岸邊雖裙布荊　而皓齒明昨超然絕俗固　然小家碧玉也乾隆見而愛之頻挑以笑語女不顧沿龍携衣竟去乾隆尾其後　益甚女怒極反身過其頻乃去乾隆雖　格於理不敢言追蹝之誌其居而返以生平未受此辱歸頗悒悒玉書怪而詢之備以告玉書曰尙憶其處乎曰某地門懸七星者是矣玉書知天威不可測而女家將不免乃密令人風示之且使其四鄰遍懸七星女畏罪遂縊死捕役至則沿門均有七星不可辯認而乾隆己悟爲玉書之謀遂亦置之後玉書以女縊死上聞乃建坊以旌其門人因名其街爲七星街 
評曰琴挑語引鄉　自好者不爲乃堂堂國君竟優爲之宜乎一撃之爲快也當其織手一揮脆肇看然以鞭笞一世之雄主竟低首於弱女子之下其殆博浪之嗣　乎爲之浮大白者三 
心直口快 
　　黃克强先生運動革命十餘年如一日今民國方賴維持而忽萌退志慰留者責難者函電盈尺而去意巳決卒莫能違我不知當日之心何等熱今日之心何等冷是眞有迫之者耶我不解 
民國甫建各省咸有兵滿之患中央財政萬分支絀而用欵之急於星火者父莫若軍餉故當道者 
 
 

Page 11

 
 
　　　莫不以遺散軍隊釜底抽薪之計乃黑龍江都督獨以召募聞我不解 
宗社黨前仆後繼愈殺愈多亂事正未巳耳雖然今之軍隊大半皆昔之軍隊也武漢起義踴躍來歸我方服其深明大義詎料近時所獲之宗社黨人物又多出自軍隊中人果今是而昨非耶抑昨是而今非耶其心理中究不知有何物爲之管擾我不解 
自由者人民　華福也若軍隊警察則皆具有服從命令之性質而以保衛人民之自由爲天職也縱徧詢通人絕不聞有軍隊自由警察自由之新名詞出現於今之世界茲北京軍警聞有合辦金鋼報爲抵制報紙之風說其間之辯駁無效宣告死刑等語或出於附會之詞而金鋼報之名固己見不一見夫報紙所以監督政府者也今以軍警而監督政府則服從命令之謂何豈我國程度己高出於歐美各國上哉我不解[  虎癡]  
蒲留仙謂秀才入場有七似今之新舊人物亦有七似政黨爾傾我軋一任大周糜爛似爭夕之妾置家庭於不顧議員共懹私心不問是非曲直徒肆謾罵似娼家之婢各衛其房老秉國鈞者任用私人不問神姦巨　似昏憒之老婦袒庇不肖兒孫居軍界者擁兵自衛不肯稍釋兵權似强盜常懹兇器爇資恐嚇胸無一物之學生買得一紙文憑大言欺世似搗鬼之妖巫殊裝異服之女界似鳳陽花鼓戲到處勒捐之男女似敲詐之强丐[  息影廬]  
司法總長王寵惠謂大總統及諸國務員皆有輸納國民捐之義務嗚呼王總長之言固矣惜乎無 
人能實行也[  雲]  
　　鋴根按王總長對各國務員發此言頗類明末遺恨劇中之李國楨惟不知後果如何耳　 
我想多生幾張嘴罵殺一班亡國奴 
我想開設一處民哭報館登　某某之專　某某之責國[  心石]  
戲評[  健兒]  
　　星期日（陰　二十四）學生勸捐圑假座新桂演劇募集國民捐除煩新桂諸名角演拿手戲外并邀靑風客等客串以助雅興鄙人入座時正演阜莊驛單上本排花蝴蝶舍重就輕殊失信用且張　　　 
英俊未登檯以陳俊庭代之武行亦雜亂無章敷衍了事幼不學之新戲用意甚善惜演劇員多屬外行散漫無稽不能淋漓盡致張雲靑之拾玉鐲細膩熨貼樂而不淫自是鬭輪老手湘江舊主之敎子嗓子有破碎聲調亦甚少長春逸士之孟津河並無出色驚人處稱職而巳靑風客之洪羊洞（自那日）一段唱得甚好做亦不慌不忙足見老當惟臨終割去（無常到萬事休）數句小有疵病然以客串而論能如是者己不可多得林蔚靑之米價之將来一悚 
灘簧勸人戒嫖戒煙以助國民捐意旨良善詞句淺顯頗爲座客歡迎最後張芝泉唱觀畫張嗓子緊小調尙動聽白口字字淸晰是其長處三庥子演跑城摹出老態處處傳神城頭一段唱工頓挫有法操縱如意娓娓動聽跑城時急急前進不露絲毫火氣且倐而前後傾撲倐而左右舞躍做工變幻不測卓爾不羣洵生平之傑作也 
小說 
[短篇滑稽米袋老公] [  鈍根]  
　　我乃三家村中一個毛頭姑娘人又呌我　了頭年紀長了二十來歲還没有丈夫我聽人家說丈夫是一件極有趣味的東西 
今年我鄉荒年米價大得了不得村中的人餓死了許多吾的父母兄弟都逃荒去了只有我不肯跑留在家中床上有一袋米是父母留下的我便守著他過活 
昨天有一個餓黃臉兒的小夥子來問我說姑娘你一個人兒守家不怕冷淸我道不冷淸不冷淸我是晚上和米袋兒兩家子同睡的那小夥子道和米袋兒同睡有什麽趣味我今日想來陪你睡因爲吾的父親要賣吊我你只把那袋米給了我父親我便做你的丈夫了豈不好麽我暗想新置了一個丈夫果然好要子我便領他進去正想把米給他忽然那米袋　著耳朶呌道慢來慢來那丈夫雖好是吃不飽的還是守著我又壯又胖的米袋兒罷我想這話眞不錯我便硬著心腸推了那小夥子出去 
誰知過了幾天那米袋兒漸也漸的瘦下去了我心裏老大没趣到了晚上那米袋兒對我說道姑娘不要生氣我領你到上海去逛逛可好我道怎樣去呢他道如此這般就得了我便依著他主意把他背至門首自己鑽在米袋裏等著果然不多一刻就有一個輕手輕脚的人來背了我就走直到一隻船上放下只聽得欵乃欵乃的閙了一夜到明天日落時候纔到一處碼頭歇下只聽得那人說道上海到了上海到了說罷就背了我上岸裝在一件甚麽東西十嘓碌碌嘓碌碌顚得我心煩只聽袋兒外面熱閙得狠那種喜歡笑樂的聲音我許多時没得聽見了我再耐不住不由的大呌起來頃刻那嘓碌東西停了就有人來把袋解開我却跳了出來嚇得他們也都一跳　 
百忙裏又來了一個戴紅帽子的黑無常把一個人拉着就走呌我也跟着他走一路上只見許多小女兒和他丈夫坐着東西滾來滾去面龐兒又紅又白一定是有米吃的想他們旣有米又有丈夫巳經是極有福氣了何必再要打扮得花兒明亮的費閒錢呢像我這樣衣裳破爛抱了這米袋兒不知甚麽樣結局啊 
 
 

Page 12

 
 
   
 
