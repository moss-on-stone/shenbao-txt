# 1914 - 360 - 4914843

 

Page 1

 
 
   
 
 

Page 2

 
 
時評 
[侵吞與納賄冷]  
　　中國官場之最大惡德有二一曰侵吞公款 
一曰收受賄賂故欲整飭場之風紀不可不以嚴刑剷除此二者今袁總統既布侵吞公欵收受賄賂之特律矣不可謂非官病中一猛劑也雖然余尙謂有進 
　　侵吞公欵害於國者也收受賄賂害於民者也侵吞公欵其弊顯而易查收受賄賂其事秘而難索故收賄之事其律雖與吞款同其嚴或且更嚴於吞欵而苟無眞實之精神以力行之勢必至日後所破者皆吞欵之案而收賄之案百不一破焉是無異使官之貪黷者不侵上而剥下盡驅害國者以害民也是不可不知者一也 
　　法雖寛而能一人多畏之者法雖嚴而不一人即畏之其弊不能去也蓋旣有是法無論爲親爲疎爲友爲敵無一不當如法而行若疎者用之而親則否友則减之而敵乃有加是爲有權者之多一報恩怨之方也雖有法如無法也旣無法矣雖嚴亦不嚴也此不可不知者二也 
　　嗚呼今之官場腐敗甚於前清矣余聞嚴繩官場之令而喜故並補其所見如是 
命令 
　　六月四日大總統微令毛仲方給予三等文虎章魏子浩給予四等文虎章此令 
　　又令周茂冬授爲陸軍中將此令 
　　又令毛仲方授爲海軍少將此令 
　　又令福建巡按使許世英呈請任命王家儉爲政務廳廳長應照准此令 
　　又令交通總　梁敦彦呈據秘書李杜芳黄濬闞鐸署秘書何瑞章陳請辭職李杜芳等准免本官此令 
　　又令交通總長梁敦彦呈請任命劉洪禧陳慶餘徐楨祥陳瀏爲秘書應照准此令 
　　又令陸軍總長段祺瑞呈請任命李春膏爲科長應照准此令又令陸軍總長段祺瑞呈請任命王文華爲貴州護軍使署副官長周敏時爲貴州護軍使署軍務課課長姚景崇爲貴州護軍使署軍需課課長周浚浦爲貴州護軍使署軍法課課長吳保祿爲貴州護軍使署軍醫課課長應照准此令 
　　又令内務總長朱啓鈐呈准文官高等懲戒委員會議决前歸綏觀察使潘禮彦爭收稅項擅撥正欵一案所犯事實係　違背職守義務應依文官懲戒法草案第二條第一欵受第五條第二欵之降等處分等語潘禮彦應准照所議卽行降等並勒令將所提公欵限期繳還以重國帑餘並如議辦理此令 
　　又令内務總長朱啓鈐呈准文官高等懲戒委員會議决前新疆莎車縣知事能鹤年藉公肥私一案應依照知事懲戒條例第三條第一種第欵之禠職處分等語熊鹤年應准照所議卽行禠職仍照前令由該省巡按使勒追臟欵按法嚴懲以儆貪墨此令 
　　又令據察哈爾都统何宗蓮呈稱已革東　尼特親王瑪克蘇爾扎普從前赴庫係從權保護蒙省起見其情不無可原請　原爵等語已革東蘇尼特親王瑪克蘇爾扎普從寛准予開復原爵以觀後效此令 
　　又令據參政院秘書長張國淦一再呈請辭職情詞懇摰應准给假百曰科理喪葬俾遂孝思假滿迅即回京供職母再固辭此令 
[專電]  
　　北京電英法密約說謂英在長江法在滇及兩廣互許自由行動外部人稱不知此間英人則謂絶對無此然日人方面則稱現際各國對華方針漸變英法又有一千八百九十六年之成約此議或在意中要之此說决非自中國方面傳出者 
　　北京電黎副總統保薦陳宦升任參謀總長大總統未經批准事遂中止　　北京電蒙人照會全文謂敝國自獨立後不復受中國政府節制今蒙古君主奠都庫倫兼爲本國喇嘛敎主自始卽與俄訂立商約當爲貴公使所稔知今敝政府渴欲與各國共聯睦誼互訂類是之約用敢請貴公使遣全權領事或他項使者之足代表貴政府者惠臨訂約卽以俄蒙條約爲比例以敝政府所許於俄者許貴國敝國今日固猶有此權前曾二次以此意通告各國迄未獲覆不識前書已達否本擬遣使陳意以敝國官吏蒙漢語言以外他無所知故不能不請遣使惠臨磋商一切千九百十四年月自庫倫發 
　　西安電探聞白匪又回竄隴東官軍疲於奔命 
　　奉天電吐未廟等處匪勢甚盛現已派隊防守 
　　綏遠城電各處土匪甚多防軍四出勦辦聞包頭竟有土匪向鎭守使署放鎗攻撃者 
　　哈爾濱電日前齊齊哈爾叛兵頃聞爲朱使派隊追獲多名一律鎗斃並聞將潰變之一哨盡行重懲 
　　重慶電周鎭守日前又獲得重要黨人張軍江炳炎兩名現已鎗斃聞臨刑時神氣自若毫無慼容 
 
香港澳門見英梅督葡庇督商量引渡黨人迄今尙無確實之許可　　南京電昨都督府開軍警議會各師旅長及警廳長均列席 
　　南京電財政廳長蔣懋熙擬改組發表後卽晋京覲見 
　　南京電韓巡按以徐屬各縣蝗蝻發見特飭速用挖溝搗埋法殄滅淨盡應用經費准稅契欵内暫行挪用　　南京電江蘇審計處現奉部令改爲巡按使署審計官 
　　南京電巡按使現將驗契得力各知事呈請政事堂奬叙十萬以上者爲如臯劉煥南南通儲南强吳縣前後任宗能述楊懋卿六萬以上爲松江周仲庠淮安羅慶昌高郵姚崇義寳應李曾麟江都謝元洪 
[特約路透電]  
　　北京電今晨日使署爲已故山座公使開追 
　　悼會與會者有駐京各國大員曁其夫人各使署辭事人員華員中有袁總統代表施肇基國務卿徐世昌各總長各科長陸海軍各將校滿洲各王公此外尙有寓京有名外人會場設署外特築之棚内使署正門之内排列日兵來賓由日員迎導入側門至會場場中滿置美麗之花圈皆中政府與各使署及山座君之舊友所餽者來賓就座後田代理公使小幡君引導山座夫人入場來賓皆起立山座夫人全身縞素披髮俯首後隨戚屬再後爲施旋基君末爲僧侣七人乃邀諸滿洲特行此禮者山座夫人等就祭案附近祭案隊設極美諸僧面内立案之中央餘則分立左右中央立者乃誦經禱告左 
棚外日本鼓吹大作施　基君立祭案前讀袁總統誄詞繼復有誄禱者數人末由山座夫人小幡君死者戚屬日使署職員曁各夫人天津日兵司令日使署衛隊司令北京日僑代表依次焚香禮乃告終來賓悉退釋放籠鳥秩序井然令人起敬成都電狼匪一部分圖竄川省爲碧口之川軍所敗 
　　成都電胡都督恐匪再圖入川已命某司令部下之軍撥一部分馳往碧口增厚兵力成都電此間軍界之意由蘭州府至松潘一路地勢荒僻絶無人烟非大隊人馬所能過而碧口廣元則有重兵扼守故川省可安然無虞　　廣州電新省制已於今日開始實行民衆對於此事並不注意 
　　雲南府電此間現開籌備巴拿馬物産展覽會以一月爲限 
　　雲南府電德人獲本省銻質專利權兩年 
[譯電]  
　　北京電袁總統以以充公布行政官侵吞公欵舞弊納賄懲罪律限定實行三年凡侵吞公疑逾五千元者須定死刑自一千至五千者須定徒刑不滿千元者則按現行律處罰 
　　北京電據北京口報載稱黑龍江都督已向俄國某公司訂借羅卜八百萬元設立中國銀行支行以出口稅之一部分爲抵押品 
　　北京電政府已調回駐英公使劉玉麟將以駐奥公使沈瑞麟代之 
　　柏林電俄國陸軍大佐柯斯洛擬於七月下旬啟程入藏探險 
　　柏林電山東鐵路公司常年會議已通過議案莊增資本馬克一千萬元在靑島附的建設鐵鋼廠一所 
　　維拉克羅慈屯美船一艘在台姆闢柯起卸軍火接濟叛軍美員未加禁阻 
　　紐約電各報載稱威爾遜總統接尼亞加拉調和員來文抗議美員不阻美船接濟墨西哥叛軍軍火並露彼等可停止調和之意 
　　安拉怕里斯電威爾遜總統向海軍中學畢業生演說謂美國派兵入墨乃爲人道起見美國有扶助世界之責陸海軍僅屬文明之器械云 
　　紐約電亨美公司代表請美國海軍總長准免巴伐里亞及伊比蘭加兩船罰欵因兩船乃在美兵佔據維拉克羅慈以前載此軍火而浦爾都墨西哥非封鎖之口岸故也 
　　倫敦電愛爾蘭皇后號綜計保險英金四十萬磅將於數日之内照付 
　　倫敦電帆一艘毛瑟鎗三千会於日問駛抵貝爾法斯特船港義勇隊即以貨車輸運當道全不疑之 
　　倫敦電據各報載稱昨晚（星期四日）朝會之際有衣朝服之女子一人過英皇前時跪而呼曰願陛下敬重上帝勿用武力廊内樂隊故意高奏曲調以没其音當時有人將該女子執交警察或謂有命婦二人在英皇英后前揚聲要求女子參政權卽爲人拖下内廷對於此對於此事全未聲揚聞此女權黨二人及著名命婦之女非初次入朝者因先經引見故得許入今夜已格外謹防云 
[公電]  
　　浙路股東報告開會情形電北京交通部總次長鈞鍳本日浙　開臨時大會到會人數一千零三十四人委託房數三千六百八十七户計股銀二百七十七萬七千二百元仍公推邁基爲主席照前次議題遂條議决復遵照合約舉定葉揆初君爲清算處主任孫　丞胡藻靑湯拙存劉翰儀四君爲清算處監理楊振騪張弁羣樓景暉王亦梅王湘泉孔然齋六君爲路局查察員除備文呈報外謹先電聞浙路股東朱一邁基等千零三十四人同叩歌 
[要聞一]  
[皖南之富（本報旅行記者抱一）]  
　　新安一帶風俗淳美道路平治凡百具舉孰爲之富爲之也 
　　農産主品爲稻婦女能赤足夏畦蒔秧去草惟勤勤故多樂歲 
　　男子往往出外經商各地多徽幇皆以誠實不期博社會信用輒有以此致富者 
　　茶耳副産品也聞人言春夏之交採茶兩次以數十日之光陰一家男婦老幼十數人之力苟時機佳者獲百十圓之收入不難利與蘇松一帶蠶桑相埒 
　　有茶之副産品焉曰珠蘭其花用以窖茶十數年前自閩移植輾轉傳播年盛一年僅歙一縣年可售銀十餘萬圓 
　　地多山故富林木宮室器物之所取材以及燃料木炭輸出無算 
此皆利之已著者也尙有未來之大利源曰礦徽州之礦莫富於績谿以記者所訪知下塢之金荆洲之銻龍鬚山之水晶門前巖之淡水晶八公塘之白煤大障山之銀石金山之硫銅皆絶富記者均獲觀其出品而八公塘之白煤彌望成田俯拾即是尤爲未闢之利源其地去績谿與寧國界之業山關相近現寧湘路線由旌德過績谿經分界山以入歙路迂而少礦産實不若經業山關地較平坦且便各種礦産之輸出當局者盍加意焉 
績谿其瘠苦號爲安徽六十縣冠而孰知其天然美富至此夜望金銀氣春愁杼柚空可勝浩嘆然豈惟績谿然哉 
[參政院開院前之籌備種種]  
　　總統之電催參政院正副院長及參政秘書各員早經總統以命令任定惟其中各參政多在外省寓京者甚屬寥寥此項人員皆爲該院主體勢不能不俟其多數來京再行開院日來該員等到京者旣少而請緩入京或逕電辭職者則時有所聞故該院成立之期尙難預卜刻聞總統現擬俟該院參政到京者達全體員額三分之二人數時方能開院昨特分電現在外省之各參政飭令迅速前來勿得過事躭延以重要職藉便早日組織成立云 
　　兼差之間題日前發表之七十員參政計兼差者二十餘人如熊督辦梁幣制總裁王館長梁稅務督辦以及大元帥統率處辦事員蔭薩二君皆居要職而兼參政此外約法會議議員兼充參政者亦有十餘人之多聞將來該院議事細則須規定討論議案時凡有涉關係之各員應迴避勿得參與表决之列　於約法會議開會期中所有兼充議員之參政仍列席該會議以免遞補議員之繁難云 
　　秘書長之再辭張　淦氏二次辭職不就參政 
[]  
[]  
 
 

Page 3

 
 
　　秘書長各情已誌昨　兹探得張氏二次辭職呈文照錄於左竊國塗匍匐陳情未蒙矜許勉以抑哀責其視事奉令之下感激涕零夫審議之職異於庶官服務之文載在令甲國淦久承殊眷具有良知縱捧檄原出於爲親而捐珮忍言於辭主然而神思久亂視息空存孟宗以母病傷身阮　以親喪性何况靈輀將駕塋域未營廣歌唱於崇朝郵籖數於千里犬猶知養矧當臨穴之時馬縱銜恩竟乏駕車之暇而乃異數頻施虚名猶擁留旣有負疚神明之痛行復有擅離職守之嫌再四躊躇五中夏灼伏乞大總統曲全初志仍免本官俾令坏土精安稍彌終天之懷此後餘生尙在皆爲報國之年臨呈悚悼不知所云 
　　開辦費之請撥參政院業經成立其現未在京各參政已經總統再電催令來京該院開院之期已屬不遠刻聞昨日（二日）該院特呈政事堂請撥該院開辦經費一萬元當經總統批合照發 
[山座公使逝世後之中日觀]  
　　我國弔唁多人白噩耗　表後我國袁總統深爲惋惜即於五月二十九日特派施君肇基代表赴使署弔唁以致哀悼此外各部總長以下各屬重要官紳如章宗祥施肇基江朝宗汪大爕葉恭綽熊希齡王建曾王景岐林志鈞梁士詒屠振鵬金邦平湯化龍沈金鑑曹汝霖施履本孫寳　君代理人厲藻靑梁啓超其夫人及女公子梁令嫻陳恩厚劉冠雄段祺瑞肅寳珩陳席珍陳宦張聯棻徐樹錚君代理人敖恩灜徐世昌君代理人向瑞彝湯叡黎元洪君代理人覃帥範廕昌柳大謐李肖　及中日記者俱樂部代表者朱祺汪立元均赴日署弔唁此外列强外交團員亦多前往弔唁 
　　各國扈送靈柩自民國肇基以來外國使臣從無在華逝世者此　實屬初見之事故當靈柩離京之際中外各國均擬派儀仗軍隊沿路扈送表示尊重禮節之意届時必另有一番景象以昭榮哀之曠典也 
　　政府電弔原文山座公使逝世後袁總統已於三十日特向日本皇室親發弔電篤致哀悼之辭並由外交總長孫君寳琦於二十九日特向日本外務大臣加藤高明君送電弔唁其文曰貴國欽命駐華全權公使山座圓次郎君於五月二十八日在京因病逝世山座公使在華未及一年辦事力主和平兩國邦交賴以彌篤兹怱逝惋惜實深用將本總長致唁之意電達貴大臣惟希鑒察爲幸孫寳琦 
　　日使繼任有人日使出座圓次郎氏逝世其繼任之人外間麝傳伊集院内曰康哉二君皆有希望昨由日使館傳出消息日皇現已特任日置益爲駐京全權公使按日置益君現任智利公使其與東洋外交上未生何　關係惟日本與中國第一次訂通商條約係此君經手日本近日對中國外交其眼光多注意美洲一方日置益君之被任命或即專取此義歟又按日本維新以來駐中國公使至日置益君已爲十六任云 
[帕王吞欵案尙無證據交出]  
　　日前財政部謂阿爾泰辦事長官帕親王侵吞公欵經總統諭交陸軍部軍法司訊究業由該司傳帕王到案詢問該王將一切經手賬百交出証明並無侵吞欵項情事並向承審官索取侵吞證據已由陸軍部屢次行財部請將據證交出惟財政部至今尙未能將該王侵吞之證據交出聞陸軍部又於前日咨行財政謂如於兩星期内無確實證據交出則當作爲缺席裁判呈請總統鑒核辦理云 
[學校招生案之呈准維持]  
　　日前直隸省敎育會因該省敎育司通飭轄之專門中等各學校本年内一律停止招生該會大不爲然因特　請敎育部批示遵辦茲將其呈文並批錄下爲省令停各學校招生懇乞鈞部維持變通辦理　竊據直隸公報民國三年四月十八日直隷省行政公署訓令第五百二十二號内開敎育司案呈直隷高等中學各校招考學生業已飭令先期呈報核奪在案查現在省庫支絀萬分所有敎育經費不得不酌辭緩急茲定除師範小學外凡省轄之專門及中等各學校現本年内一律停止招生仰各該校長務求成績之進步校風之改良本民政是有厚望焉切切此令自是令公布後辦學人員大形惶佈來敝會探訽消息者絡釋不斷俟本月初三本會開評議會時再三討論研究僉謂財政困難似應諸事務不節儉但此次停止招生於財政上並無撙卽之利益而於敎育上實大受其影響茲將其實在情形警爲鈞部詳陳之夫这止招生在表面上觀之似意在減少學校經費然考其實際則於財政支出絶不能撙節蓋各學校學生非同時收入多係年級遞接後年畢業者不過一班畢業後一年度不許招生不過只少一班耳勢不能辭退敎員此於財政不能撙節之理由一各城中學校等聘請敎員皆係按月計薪又皆係學科分任主講全校若少一班每位敎員亦不過减少一二鐘點功課勢不能减少其薪也此於財政不能撙節之理由二全校管理人員以及一切書記夫役亦不能因少考一班學生而遽裁多人此於財政不能撙節之理由三此省令一頒使直省敎育計劃爲之中斷令多數靑年有失學之憾實非鈞部妥爲處理之至意也查直省高小學每年畢業行在二千上下中學畢業者在四五百上下中華不招生則畢業高小者無所歸專門不招生則畢業中學者無所入雖師範不限招生然直者初範僅有四處今歲招生者惟有二校只招二班不過百人而已失學之士寄旅他方張皇失措是必令父兄咨嗟於其内學生含愁於其外雖不明言停辦學校而實顯露停辦之意矣其何以取信於國民其至演成流氓增羞社會貽笑外人停止招生一令　不第摧害少年而實遺社會以無形之大害不知膺敎育之責者何忍而爲此也倘係鈞部之令全國一致猶可曲爲解釋不意此種單行命令獨偏現於直隷果因財政困難耶然停止招生實不能少減財政之支出况南方各省屢經兵燹財政較直省困難者尙不出此直省靑年爲何如此向隅耶本年四月二日大總統命令内稱近雖國家財政困難諸待節縮其固有公私各學校各省民政長仍應切實考察竭力維持須知貧弱不足憂惟敎育不良乃眞無富强之希望旣不可因噎廢食尤不可諱疾忌醫其各實力進行以副國家化民成俗之至意四月十八日鈞部令内赤載有因循玩忽於地方學務不知切實整理者卽應由民政長分别事實之輕重呈請懲處等語方冀從此一致進行十年敎訓或可與歐美並爭乃不意直省停止招生之令亦即於是時宣布母乃與大總統竭力維持與鈞部切實整理之意大相背謬矣况直省敎育爲大總統前日督直時所手創經營籌畫曲盡苦心始克有今日之盛繼其後者正當急起直追以觀其美且直省密邇京師觀瞻所繋更宜如何措施問詳予各省以模楷不宜消極如此大拂人心總之財政宜求節儉似此辦法核實與財政無關貴總長德望素優熱心敎育任伊始定將昭示國人維持敎育本會職司建議　於敎育之實有妨礙者不敢隠諱而不言爲此懇乞貴總長准如所請飭令直省民政長對於各學校暑假招生一節除遵照鈞部四月二十八日訓令專門學校應由省長酌量歸併裁撤者外本省中學初師甲種實業及應行存在之專門各學校如按原定班數照例招生與原定額支學欵不再添加者仍一律准其招生如此則高小學畢業者不至失學且與鈞部中學師範辦法一律維持之意正復相同一得之愚敬乞採擇施行並乞批示祗遵無任翹盼此呈奉批呈悉查直隷省轄各中學校前據該省民政長呈稱本年内停止招生業經本部令覆該民政長未予准行在案該員等所　將省幇中等及專門各學校按原定班數照例招生各節所見亦是已由本部令行該省民政長查照辦理矣此批 
[雜評一（無名）]  
　　英法密約英法密約謂其虚乎日人有是說也謂其實乎何無端而出此他國未之言也以余度之其有近似之事而未至若是之甚乎近者英法於中國所得鐵路建築權常有權利衝突之點而其點多在於雲南與揚子江流域意者英法今後將互換其權利以劃清此二地之界限乎雲南鐵路之行動英許法自由而不侵入揚子江流域鐵路之行動法許英自由而不侵入此或近似也雖然我國土地之鐵路人相約以自由而我反不能自由則其餘亦可知矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[請復品級制度之新提議]  
　　政府近議官　分爲兩途用卿大夫士等名目以崇體制一即已　報　茲　品級一事現亦有人提議仍復舊制有　國務卿爲正一品各部總長爲從一品政事堂之左右丞以及各部之次長曁各省之巡按使爲正二品各局局長爲從二品各部之參事秘書司長等曁各省之道尹爲正三品各部之僉事曁各省之廳長爲從三品各部之主事曁各省之縣知事爲正四品至六品爲止武員亦然此係其大路也現正在提議贊成者頗居多數大有可望實　之勢（按昨日專電謂復九品此言至六品爲止未知孰是姑並存之） 
[巡按使與政局之關係]  
　　添設之討論添訉熟河察哈爾綏遠城三處巡按使案政事堂日昨提議以熟察綏三處地近蒙邊人烟稀少驟然改爲省制恐啓蒙人猜疑且關係財政出入尤須討得各該處都統將軍同意擬先實行劃分道區縣區並議將熱河察哈爾劃入直隸省域綏遠城劃歸晋境云 
　　頭見之辦法各省民政長改爲巡按使例須覲見政事堂日　提議以巡按使改任之始維持地方治安甚 
統對於巡按使頗存厚望擬一一面加訓諭除在京之山東巡按使蔡儒楷廣東巡按使李國筠等業經覲見外其外省如　中央較近省分而政務財政務財政兩廳長已經任定者則應卽日來京請覲見但遠邊省分可以稍爲從緩云 
[三都灣借欵案之傳疑說]  
　　日報之誌疑據日本英文報專電稱中美之海軍借欵已正式簽字電文云海軍借欵雖中美　國絶不承認然現已由中國政府與美國代表約翰君正式簽字借欵共二千萬元紐約之造船廠與借欵亦有關係中國將派泰英楷（譯音）督辦建築三都灣軍港事務美國公司將於該處設一辦事所有美國技師數人不日將到該省以上爲英報所得之專電其言未知　否 
　　反對之理由北京亞細報云馬尾港借欵之事未成而近日海軍總長劉冠雄又有請借欵建築三都灣爲軍港之呈請案三都灣與前馬尾港同在福建省三都在馬尾之北水不甚深於軍港已不相宜而前無曲折掩蔽後面山多巖壁尤犯海軍之忌而海軍總長不知何所見欲以此爲軍港或曰海軍總長志並不在軍港蓋仿交通農商等部之辦法惟求借得一筆欵子耳海軍總量請借欵建築三都灣之呈已由總統交　謀都核　昨　參謀部對此頗有反對　理由以三都灣之地點適當太平洋之要衝須詳細考求不宜輕率從事况其港海之形勢亦非適宜於軍港都前日已將此議呈覆總統尙未批下其究得邀准與否概從推測 
[嚴又陵之讀經說]  
　　五月三十一號侯官嚴幾道在孔敎會演說張讀經略情已誌前報兹覔得是日嚴君講演全稿而　於下以供當世敎育家與夫好學深思者之研究民人熙熙攘攘生於大地之上結合團體以其言　風氣之同於是據一領土内足自治外可禦侮而　成焉國成而治化日　國力日展於是吸收鄰種規取外域而漸漬之以本國之文明施被之以同等之法律始爲要荒繼爲藩屬再進而同於内國共疆索甚廣其户口日滋綱舉目張處中央而馭四極如是者吾國謂之天下西人謂之帝國天下猶帝國也若以名詞而論彼稱帝國實不及吾言天下之優蓋帝國初不必皆有帝希　羅馬當爲民主時其所成之天下固自若也考泰東函之歷史邃古以來民種以其國力之擴張由一國而爲天下者衆矣歐洲最著於古者有希臘有羅馬中葉有拂霖有斯巴尼亞今則有日耳曼有俄羅斯有不列顚古有已亡今之所有皆新造者也亞洲有巴比倫有波斯有印度有蒙兀此四者皆散矣亡矣日本新造驊騮駸居然帝國而根基尙淺然則横覽五洲縱觀歷史五帝尙矣自唐虞三代以至於今雖官家之事世殊而民族所居長爲天下如故深根甯極不可動謡夫非吾等所有所居之中國耶地大物漙山川靈秀而風氣適中至於人民雖吾人日恨其程度之低顧篤而言之要爲五洲開明種族此吾人所不自言而西人覘國所代言者諸公生爲此國之人獨無可以喜幸者耶食舊德而服先嶹不可不知其所以然之故也 
　　大凡一國存立必以其國性爲之基國性國各不同面皆成於特别之敎化往往經數千年之漸摩浸漬而後大著但使國性長存則雖被他種之制服其國其天下尙非眞亡此在前史如魏晋以降五胡之亂華宋之入元明之爲清此雖易代顧其彝倫法制大抵猶前而入主之族無異歸化故曰非眞亡也獨若美之墨西秘魯歐之希臘羅馬亞之印度非之埃及時移世異舊之聲明文物澌然無餘夷考國雖未易主蓋已眞亡今之所謂墨西秘魯希臘羅馬印度埃及雖名存天壤之間問其國性無有存者此猶練形家所謂奪舍軀殻形體依然而靈魂大異莊生有言哀莫大於心死莊生之所謂心即吾所謂靈魂也人有如此國尤甚焉（未完） 
[白狼蹂躪天水紀]  
　　甘肅天水縣旅京人接其同鄉來信備述狼匪破城搶掠情形與馬相臣鎭軍陣亡之慘狀及紳士維持亂後之方法言至詳盡節錄如下陰曆四月初十日狼匪自伏羗東竄天水之西鄉關子鎭縣城内至下午一時聞知消息即由縣紳張世英等謁見馬相臣鎭軍請求戰守之方馬鎭謂子已據探馬報告賊數亦不多予即认隊出城視察可戰則戰不可戰則守有本軍在此無論賊勢如何此城萬無一失云云張紳等出對衆宣言馬軍防賊之法人心稍安一面調集合縣團兵上城守禦馬軍即午後二時率全隊出城至西甘步猴家橋遇匪匪見官兵即先開炮馬軍亦開砲迎繋連放三開花炮斃匪數百匪勢稍退不料至第四次開花炮後洩賊隊遂乘勢猛撲馬鎭身先堵禦頭部中彈而亡官吳見主帥已傷不敢　戰挾帥尸回城賊風追甚促團兵無力堵禦至初更時破伏羲城焚燒沿街房屋火光燭天砲聲如雷二更時破西關隨搶隨走連破中城此時大城西城上猶有官兵合團兵守禦混戰一夜至天明時兵力不支賊遂破大城及東關北關無論舖户居民銀錢貨物搶掠一空自辰初搶至午後始行拔隊出城向南溝而走計鎗傷人數約在千人以外搶去婦女數十人財産損失計在六七百萬以上可憐秦城數百年　富之區竟爲賊人半日搶掠淨盡至可痛憾十二日午前毅軍三營始至十三日崔軍馬步二營至十六日毅軍向徽禮二縣開拔二營十七十八兩日西軍壯凱軍接續而至所支糧料柴草均由張育生君出而設法籌備又隨時出城安慰駐紥城外之各軍隊故數日來尙無紛擾之虞昨日又來毅軍四營紮馬路泉聞今早卽由甘泉寺開往階文矣 
[鄂省防亂近訊]  
　　城門搜獲炸彈鄂垣因防範黨人故出入城門之人雖手携小包亦須搜查若商店運輸貨物亦一概拆騐尤注意於洋紗綑灰麫袋之類因有人報告東洋來之軍火多藏於其内也聞本月一號午後有身着縐衫者二人由渡江輪上岸雇二力夫挑行李入城經漢陽門被守軍於皮箱内起獲炸彈四枚拍郎林手槍一支子彈二十粒並信函多封語不可解當經解往軍法處訊辦矣又王城街第十七號門牌有金陵徐宅前日亦被軍警抄搜拘捕男子六七人而去傳云其宅牆壁内藏有炸彈未審確否 
[按户搜求槍機鄂都督省長於舉辦清鄉之先擬]  
開匪人自新之路特會訂收集槍械章程及規定時期業經通令全省於五月二十號實行自六月一日爲第一期繳鎗之期在此期在此期繳出者得價較優二期則減三分之一一期則減三分之二第一期逾限已久乃省垣地方繳者竟無一人都督特於日昨令飭警廳恊助武昌縣設法辦理聞警廳長以兹事體大應從調查入手特訂製新户口調查表分發各署按户查詢如有軍械准其隨繳得獎無則由户主簽字於册止以便期滿抄搜惟有鄰右五家環保之户將來可免搜之騷擾 
　　圻春破獲漁船湖北圻春縣之緯源口鎭地當江濱匪類出没無常日有由九江來漁船一隻上載五人違令夜行跡涉可疑當經水警開槍勒停上船搜查抄出手鎗三支剌刀五把票布十餘張當將五人捕獲訊供係由大通匪黨機關部派令潛入上游聯絡黨羽充任偵探者刻已解至漢陽水　　嚴辦 
[湘鄂之米鹽茶]  
　　湘屬之米湖南灃陵爲産磁之區仿製洋式磁器顧受社會歡迎以故該縣地方尙稱　盛日前該處忽山洪暴發平地水深丈許衝毁田廬磁窰無算淹斃人口不可數計爲百數十年未有之奇災全縣十數萬生靈嗷嗷待振湘督除呈請中央撥欵振濟外並令購辦米榖前往散放平羅前月杪長沙關及湘商會本已呈准湘督暫弛米禁本定於六月一日開關漢上米商携銀前往採辦者甚夥兹因灃陵災情重大其他各縣亦紛紛報告災荒各巨紳已環請收回成命仍禁出口須俟秋後再行弛禁以致漢商辦米均不能下運戌請鄂都督給照購爲軍食俾准出口免受虧耗 
　　鄂岸之鹽鄂岸淮鹽榷運局長張道生君以鹽稅爲國家收入大宗共和後收數大减考查情形實由私銷充斥侵占引岸計全岸私販沿江則有輪船夾帶鹽船洒賣之物皖鄂交界則有北私潞私漢沔一帶則有川私腹地一帶則有應私紛紜侵蝕不可究詰迭經整頓緝捕而聚衆反抗持械拒捕之案層出推推究馭四其愍不畏法之私梟船户固居多數而無知鄉愚希圖微利致蹈法網者亦復不少兹特早准財政部於該局設立執法處辦理緝私案折一遵現行刑律如情節較重之私販則處以罼法是禁令較前清更爲嚴厲並將水陸砲船緝卡重經規定駐紥地點責令隨時四出巡緝恐鄉愚仍前藐玩故昨又剴切重申告誡並將現行刑律鹽法各條揭示通衢俾知儆戒 
　　漢上之茶漢上各茶商昨接美國工部部總長穆克都氏由華盛頓來電云速購辦漢　上料淨茶須比往年佳美者其數目不拘多寡當由漢口美領事通告漢口各著名茶行代爲採選購辦兹將美領指定之茶行牌號列下謙順安謙益公順昌裕昌瑞昌鴻昌隆孫隆泰永順隆慶和成源文順昌和茂貴記洪永文和隆孫興記計共十六家 
[浙路股東臨時會詳記]  
　　浙路股東昨日（五號）假第一舞台開臨時大會官廳一方面恐會場秩序紊亂特派參謀胡滌塵憲兵司令部蔣僎術戌司令部陳滌調查事務所黄震夷周慧年諸君曁憲兵警察多人到場監視是日到會者一千零零八人計二萬七千零八十七股一萬六千八百零八權四千六百八十六户公司中理事五人除三人辭職外其某某二人曾由各股東電請到會詎料不恃不來出席且無書信答復上午十時振鈴各股東之坐位均填號數於議决票上由警察引導入席後蔣抑巵沈潮二 
照公司章程第三十節股東得要求開會覆議惟提議之事仍爲前次會議問題應請諸股東加意討論語畢仍請陳時夏朱嘉霖爲正副議長陳君未到朱又力辭嗣由許炳　姚漢章諸君力請勉爲難始就席當推定王亦梅朱仲弼毛浩甄徐申如爲糾察員遂由會計局長朱壽門君報告賬略即退席朱議長云今日分配之印刷物想已察閱照秩序應提議事件（一）清理股分辦法復將辦法逐項報告股東一無計論蔣孟云路歸國有股已截止其辦法第四條換給股票一語應改爲証劵起立贊成者居最多數次議一元至五元股欵提前償還章程假定辦法係准於領到六十萬之日一次發給清楚斯時代表虞和德來電亦生張先還零星股本餘利按照公司給紅章程辦理戰員祇可多給數月薪水由蔣君抑巵將該電報告畢經各開東討論以此六十萬兩何日始發並無定期公議由清理處主任與代表向部力請早撥提前還清衆贊成次議清算處監督辦法朱議長云現在主任監理尙未選定月薪一　似應預議於是各股東之中主張不或　主任監理責任重大非厚給薪貲難期勝任或謂被選舉者大都皆有聲望之人斷不較量薪水蔣抑巵君云此項薪水與清算處開支部中不肯津貼祗得從節省上着想姚漢章君云　議長宣布以甲乙二說票表决朱議長遂以甲說主任月薪一百五十元監理月薪一百二十元請股東投票贊成甲說者書一甲字贊成乙說者書一乙字並令警察收票又添舉孔旭初俞廉波何敬安王繪靑爲檢票員迨開票後贊成甲說者九千三百二十九權乙說者五千三君有浙路股欵清算處組織法意見書一通應請提出者登臺報告由戴克恭宣布逐條說明後各股東無異議惟蔣抑巵君以第十四條文如處長即主任缺席或監理缺席至二人以上應由歷屆董事會理事查帳員監事聯合會公推之一節應改缺席爲缺員衆均贊成所有清算處監督辦法假定條文係主任及監理員如不接清算處規約辦理由歷屆董事理事查帳員監事集合年數以上得隨時另行組織公决此項條文加入於組織法内别無討論通過因時已過午暫行散會牛膳下午一時半復入席續到會者二十六人六百八十五股二百四十五權三十五户朱議長提議六十萬兩之支配電即請　抑巵君將支配意見書登台宣讀一遍朱議長又約略報告謂此項支配除清算處約計需十萬兩外因爲體恤辦公員役起見故與公司定章稍有變通高子白君云六十萬之外股東有無紅利由蔣答復無利可分高又云卽無紅利則此清算處之開支應由部認設無此六十萬兩從　開支蔣答以當然由股東擔負朱議長以此六十萬支配之意見書各股東能表同情否請投票表决開票後計質成者一萬四千五百五十三權否認者一百十九權朱議長遂報告湖州沈譜琴至蔣孟蘋函爲已故職員湯君因公殉路曾由公司年給撫恤應請照給各股東以湯君功績尙待考查應由清算處核辦又報告股東楊振驤王亦梅等六人來函謂部奬湯先生二十萬金湯不受領公之於股東是湯先生之高尙我股東豈肯讓湯先生一人獨享其名而直受之應仍歸湯承領衆皆贊成某股東云此欵固應歸湯但一切責任不能就此脫卸朱議長答云股東之血本即湯先生之代價股本一百不齊湯先生之歷史卽不能完美當然精湯先生負其責任云云遂分選舉票斯時各股東坐位已稍有錯亂者朱議長　請各就原位以便對號分選舉票不致舛誤隨卽各憑議决票之封面分給選舉票先選清理處主任葉揆初君得一萬五千一百十五權當選次選監理四人每人一票以次分投原定二人因組繼法規定四人業已通過）孫采丞君得一萬四千二百二十二權胡藻靑君得一萬四千七百二十一權湯拙存君得一萬五千零十四權劉翰儀　得一萬四千二百九十三權均當選五選路局查察員六人亦以次分投楊振驤得一萬四千八百二十三權張弁羣得萬四千二百二十六權樓景暉得一萬二千九百五十三權王亦梅得一萬三千一百十六權王湘泉得一萬三千四百二十三權孔然齋得一萬二千五百四十九權選舉畢朱議長云日開會已有結果應由股東電告交通部緣交通部曾有再無結果當派員片面接收之說故也蔣孟蘋姚漢章諸君均然其說並請朱議長領銜朱以關係重大堅執不允旋以各股東之再三要求並云報告會塌結束情形當然由議長領銜朱始首肯有某股東云主任監理查察員均已選出次多數是否發生效力姚漢章云組織法内載明如有缺員應卽公推次多數當然無效衆皆以爲然討論畢卽散會時已鐘鳴六下矣 
地方通信 
[北京]  
　　張家口落霜近日天氣嚴寒大改常度以節候言其去夏至已近若在常年早已酷熱難堪不謂端節前後屢起怪風走塵揚沙令人驚恐近數日間略有微雨因落雨之故遽至嚴寒早晚出門非著重棉不可昨據張家口電稱該處近忽落霜耕作受損當必不少云 
[蘇州]  
祿平小輪撥歸水警蘇省水警第二廳趙廳長電致巡按使請將禄平小輪撥歸水警巡緝之用經韓巡按允准當即電致吳縣楊知事云祿平小輪前飭撥歸省用刻據趙廳長商明借用希即就近撥交 
[組織女靑年會萬國靑年會特派代表博士來蘇組織女]  
靑年會擬定俟署假期内遍邀各女校學生及各女士等在景海女學校開會討論進行方法大約須秋間方能成立云 
　　愼重路政之一端蘇州警察廳以城廂内外水菓店鹹貨店及肉店等所設架攤均有侵佔街道至尺餘或二尺以外殊屬有碍交通已宣示布告限二十日内（從六月一號起二十號止）一律拆進倘逾限不拆遲延觀望者當押令拆讓照律處罰並函請商會轉知商號照辦 
　　騐契又展限之要電吳縣楊知事因驗契展限一月截至五月三十一號止又已屆滿特電呈韓巡按使蔣財政廳長云查騐契案内自奉加收二成之令後人民尚知踴躍本月收起將及四萬元惟現值蠶事農工日不暇給以致未能來城投騐者仍居多數且縣屬田畝概驗單串負擔較重亦與各縣情形不同可否仙懇自六月起展限一月不再加收以紓民力旋接復電允准展限一月惟紙册費應按月加增以示儆策除另頒示文飭遵外先行電復 
[松江]  
　　金山敎堂騐契之交涉金山縣蔣知事到任以來措施失當近因騐契一事地方人民已嘖有煩言茲又違背省令與敎堂衝突查敎堂騐契辦法前經韓省長通令各縣知事應照公有性質免收騐費上海松江等處均已騐過而蔣知事獨變史之故致引起交涉云 
　　　調水師水警第一專署長沈葆義昨日來松謁見楊鎭守使面商公事旋赴何旅長處午膳聞奉楊君命日内將派吳連長帶同槍艇七號來城駐泊以便巡緝水面 
　　搜查盜証駐紥靑浦水警第二分署長沈子祥獲盜訊供詞連松人張福生王阿二因移文警局張王解靑本日李警務長 
 
 

Page 7

 
 
復派警至張處搜查贓証祇有破舊大衣數襲别無長物云 
　　參觀敎育團敎育界前組敎育參觀團糾集同志赴蘇寗各學校觀爲改良敎育之助頗著成效現由學務課主持組織　二次參觀　俟集議後即需出發 
[要件]  
[各省所屬道區域表]  
　　直隷省（津海道）依原渤海道區域轄縣如左 
靜海縣河間縣獻縣肅寗縣任島縣阜城縣交河縣寗津縣景縣吳橋縣故城縣東光縣盧龍縣遷安縣撫寗縣昌黎縣灤縣樂亭縣臨榆縣遵化縣豐潤縣玉田縣文安縣大城縣新鎭縣寗河縣（保定道）依原范陽道區域轄縣如左清苑縣滿城縣徐水縣定興縣新壖縣唐縣　野縣望都縣容城縣完縣蠡縣雄縣安國縣安新縣東鹿縣高陽縣正定縣獲鹿縣并陘縣阜平縣欒城縣行唐縣靈壽縣平山縣元氏縣贊皇縣晋縣無極縣蘆城縣新樂縣易縣淶水縣淶源縣定縣曲陽縣深澤縣深縣武强縣饒陽縣案平縣（大名道）依原冀南道區域轄縣知左大名縣南樂縣清豐縣東明縣　陽縣長　縣邢台縣沙河縣南和縣平鄉縣廣宗縣鉅鹿縣唐山縣内邱縣任縣永年縣曲周縣肥鄉縣雞澤縣廣平縣邯鄲縣成安縣威縣清河縣磁縣冀縣衡水縣南宮縣新河縣棗强縣武邑縣趙縣柏鄉縣隆平縣臨城縣高邑縣寗晋縣（口北道）依原口北道區域轄縣如左宣化縣赤城縣萬全縣龍關縣懷來縣陽原縣懷安縣蔚縣延慶縣涿鹿縣張北縣獨石縣多倫縣 
　　奉天省（遼藩道）依原南路道區域轄縣如左瀋陽縣鐵嶺縣開原縣東豐縣西豐縣西安縣營口縣遼陽縣遼中縣台安縣蓋平縣海城縣錦縣新民縣彰武縣黑山縣盤山縣北鎭縣義縣興城縣綏中縣錦西縣（東邊道）依原東路道區域轄縣如左安東縣興京縣通化縣鳳城縣寛甸縣桓仁縣臨江縣輯安縣長白縣安國縣撫松江撫順縣本溪縣海龍縣輝南縣柳河縣金縣復縣岫巖縣莊河縣（洮昌道）依原北路道區域轄縣如左遼源縣洮南縣昌圖縣康平縣開通縣洮安縣梨樹縣安廣縣懷德縣突泉縣鎭東縣法庫縣 
　　吉林省（吉長道）依原西南路道區域轄縣如左吉林縣長春縣伊通縣濛江縣農安縣長嶺縣舒蘭縣樺甸縣磐石縣雙陽縣德惠縣（濱江道）　原西北路道區域轄縣如左濱江縣扶除縣　城縣賓縣五常縣榆樹縣同賓縣原長　縣阿城縣（延吉道）依原東南路道區域轄縣如左 
　吉縣寗安縣琿春縣東寗縣敦化縣額穆縣汪清縣和龍縣（依蘭道）依原東北路道區域連縣如左依蘭縣同江縣密山縣虎林縣綏遠縣樺川縣言　縣饒河縣方正縣穆稜縣 
　　人黑龍江省（龍江道）依前綏蘭海道呼倫道區域 
　縣如左龍江縣呼蘭縣綏化縣海倫縣嫩扛縣訥河縣　州縣安達縣大責縣巴彦縣蘭西縣大　縣慶城縣湯原縣靑岡縣通河縣拜泉縣肇東縣臚濱縣呼倫縣龍門縣鎭設治局秦來鎭設治局吉拉林設治局西布特哈（黑河道）依原黑河道及前興東道區域轄縣如左獲　縣呼瑪縣　化縣漠河設治局 
　　山東省（濟南道）依原岱北道區域轄縣如左歷城縣章邱縣鄒平縣　川縣長山縣桓臺縣齊河縣齊東縣濟陽縣長清縣泰安縣新秦縣萊蕪縣肥城縣惠民縣陽信縣無棣縣濱縣利津縣樂陵縣霑化縣蒲台縣商河縣靑城縣博興縣高苑縣博山縣（濟甯道）依原岱南道區域轄縣如左滋陽縣曲阜縣甯陽縣鄒縣滕縣泗水縣汶上縣嶧縣濟寗縣金鄉縣嘉祥縣魚台縣臨沂縣郯城縣費縣蒙陰縣莒縣沂水縣菏澤縣曹縣單縣城武縣定陶縣鉅野縣鄆城縣（東臨道）依原濟西道區域轄縣如左聊城縣堂邑縣博平縣在平縣清平縣莘縣冠縣館陶縣高唐縣恩縣臨清縣武城縣夏津縣邤縣德縣德平縣平原縣陵縣臨邑縣禹城縣東平縣東阿縣平陰縣陽　縣壽張縣濮縣朝城縣觀城縣范縣（膠東道）依原膠東道區域轄縣如左福山縣蓬萊縣黄縣棲霞縣招遠縣萊陽縣牟平縣文登縣榮　縣海陽縣掖縣平廣縣濰縣昌邑縣膠縣高密縣即墨縣益都縣臨淄縣廣饒縣壽光縣昌樂縣臨縣安邱縣諸城縣日照縣 
　　河南省（開封道）依原豫東道區域轄縣如左 
關封縣陳　縣杞縣通許縣尉氏縣洧川縣鄢陵縣中牟縣蘭封縣禹縣密縣新鄭縣商邱縣密陵縣鹿邑縣夏邑縣永城縣虞城縣睢縣考城縣柘城縣淮陽縣商水縣西華縣項城縣沈邱縣太康縣扶溝縣許昌縣臨穎縣襄城縣　城縣長葛縣鄭縣榮陽縣河陰縣榮澤縣汜水縣（河北道）依原豫北道區域轄縣如左安陽縣湯陰縣臨漳縣林縣内黄縣武安縣涉縣汲縣新鄉縣獲嘉縣淇縣輝縣延津縣濬縣滑縣封邱縣沁陽縣濟源縣原武縣修武縣武涉縣孟縣温縣陽武縣（河洛道）依原豫西道區域轄縣如左洛陽縣偃師縣澠池縣嵩縣陜縣靈寳縣　鄉縣盧氏縣臨汝縣魯山縣郟縣　豐縣伊陽縣（汝陽縣）依原豫南道區域轄縣如左南陽縣南召縣鎭平縣沘源縣泌陽縣桐柏縣鄧縣内鄉縣新野縣方城縣舞陽縣葉縣汝南縣正陽縣上蔡縣新蔡縣西平縣遂平縣確山縣信陽縣羅山縣潢川縣光山縣固始縣息縣商城縣淅川縣　　山西省（冀寗道）依原中路道區域轄縣如左陽曲縣太原縣榆次縣太谷縣祁縣交城縣文水縣嵐縣興縣徐溝縣清源縣岢嵐縣汾陽縣孝義縣平海縣介休縣石樓縣臨縣中陽縣離石縣長治縣長子縣屯留縣襄垣縣潞城縣平順縣壺關縣黎城縣晉城縣高平縣陽城縣陵川縣沁水縣遼縣和順縣榆社縣沁縣沁源縣武鄉縣平定縣昔陽縣盂縣毒陽縣（雁門道）依原北路道區域轄縣如左大同縣懷仁縣山陰縣陽高縣天鎭縣廣靈縣黨邱縣渾源縣應縣右玉縣左雲縣平魯縣朔縣馬邑縣寗武縣偏關縣神池縣五案縣忻縣定襄縣　樂縣代縣五台縣　縣繁峙縣保　縣河曲縣（河東道）依原河東道區域轄縣如左臨汾縣洪洞縣浮山縣鄉甯縣安澤縣原岳陽縣亞沃縣翼城縣汾城縣襄陵縣吉縣永濟縣臨晋縣虞鄉縣榮河縣萬泉縣猗氏縣解縣安邑縣夏縣平陸縣芮城縣新綘縣垣曲縣聞喜縣綘縣稷山縣河津縣霍縣汾西縣靈石縣趙城縣隰縣大寗縣蒲縣永和縣　　江蘇省（金陵道）依前江寗鎭江兩府區域轄縣如左江寗縣句容縣溧水縣高淳縣江浦縣六合縣丹徒縣丹陽縣金壞縣溧陽縣揚中縣（滬海道）依前松江府太倉直隷州海門直隷廳區域轄縣如左上海縣松江縣南　縣靑浦縣奉賢縣金山縣川沙縣太倉縣嘉定縣寳山縣崇明縣海門縣（蘇常道）依前蘇州常州兩府通州直隷州區域轄縣如左吳縣當熟縣崑山縣吳江縣武進縣無錫縣宜興縣江陰縣靖江縣南通縣如舉縣泰興縣（淮陽道）依前淮安揚州兩府區域轄縣如左淮陰縣淮安縣泗陽縣漣水縣阜寗縣鹽城縣江都縣儀徵縣東臺縣興化縣泰縣高郵縣寳應縣（徐海道）依前徐州府海州直隷州區域轄縣始左銅山縣豐縣沛縣蕭縣碭山縣邳縣宿遷縣睢寗縣東海縣灌雲縣沐陽縣贛榆縣（未完） 
[雜評二（默）]  
　　論浙路臨時會初疑此次臨時會以有反對者到會或不踴躍也而今竟多至千餘人初疑會場情形或有騷亂也而今竟秩序并然初疑討論議案或有意見也而今竟平心商榷一致贊成有此好現象從前所演偌大之風潮殆將由此解决乎此次臨時會爲浙路最後之股東會如此良好之現象僅留爲鐵路史上之一紀念浙人必不能無感然有此良好之股東會以解决此偌大之風潮保全以往之名譽又未始非浙人之幸也 
　　嚴又陵讀經說重經學以保存一國特性非可反對之事也重經學而并注重讀經亦非可反對者也所當反對者小學讀經耳小學讀經之有損無益早爲敎育家所公認故嚴氏而泛論注重讀經者人固不敢輕於非議若其意而亦如倪嗣冲之呈請則人又何敢震於其名而言從之耶 
　　抑記者更有附帶之一疑問嚴氏言吾國謂之天下西人謂之帝國帝國猶天下也然以名詞論言帝國不及言天下之優斯言誠非淺識者所能解矣嚴之所以不以言帝國爲然者以其初不皆有帝然試問言天下者其初固包有天下耶西人輒稱中國爲支那旁國試易言之而稱支那天下者其名詞爲何如耶今人所以不敢輕言天下者非僅以其誇且近失之誕也嚴氏爲名學家今之此論其殆别有界說矣記者亟願聞之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[外人保護中國野禽之請願]  
　　字林報云旅華外人不日將請願袁總統保護中國野禽自滬上外人發起此　後贊助者實繁有徒曾由曼克萊爾君馬歇爾君懷愛特柯柏君佑尼干君組織辦事處進行此舉現議請滬七各團體署名書後亚將邀請中國他處外人贊名贊助然後呈諸袁總統如此則中國之禽鳥當能因此得受相當之保護也其請願書如下山近四年來中國雉鳥鷓鴣山鴉各種野禽屠殺頗夥此實由外國公司購運赴歐以供食品有以致之　外國公司在揚子江滿洲各口崖設立貯藏所出價收購名寡不計鼓勵華人滅絶附近雉鳥及各種玩禽華人貪此微金或以鳥銃或以網機竭力設法以事捕殺所　之鳥置人氷倉運歐出售而四季之中且有輪船公司　以充搭客食品 
　　致絶跡雉之被殺輪運出口者殊難查明實數以滿洲一埠而論去歲一年幾近百萬揚子江一帶之出口者爲數極巨此業之設雖僅數年而滅絶雉鳥進行甚速近今産雉極夥之區多已不復見之矣 
（４）收購雉鳥及此種野禽之業有利於中國之人民頗微而有損於中國之動物甚大 
（５）除雉鳥及他禽殺之以供外人食品外尙有野禽甚多殺之運人外國取其羽毛充作飾品 
（６）此種野禽内有白鷺雉鳥金鷄鷹鹤鵠魚狗及其他美禽 
（７）閩省内産白鷺今爲取其羽毛之故捕殺殆盡中國他部亦少此鳥他種禽鳥亦因搜索羽毛運往外國之故與此同一狀况 
（８）外國今已知美羽禽鳥之可貴而足誤人故美國業已禁止入口英國今亦以此議案提交國會此項法制之目的蓋欲遏止殘殺世界美禽凡文明各國於野禽伏卵之季皆頒行保護之令（９）野禽營業大有害於中國某等謹懇禁其進行且在四年以前中國向有禁止雉鳥玩禽出口之例因徇三五洋商之請此例乃全廢弛某等所聞如果確實則所許之權利實大有害於中國之玩禽某等特爲中國玩禽及美羽之鳥請願大總統施以保護 
（１０）某等謹以誠意懇請大總統頒布命令禁止中國各省及滿洲雉鳥與諸禽羽毛輸運出口即白鷺雉鵠金雞鷹鹤魚狗金鶯是也並禁於伏卵之季（陽曆三月起九月止）捕殺雉鷓鴣野鴨 
[兩報紀填浜築路問題]  
　　洋涇浜及北城浜填築馬路一議經公共租界納捐西人特别會議多數通過已誌前報兹據大陸報載稱公共租界工部局與法租界工部局對於此舉迄今似尙無一定辦法惟亦不欲稍緩進行故兩局成　於數日内開特别會議且將將各令工程司將所需經費及詳細辦法開明呈報以資採取大約將開聯合會議或各派代表開會協定興工辦法云 
[研訊敏體尼蔭路炸彈案]  
　　上月二十四號法新租界敏體尼蔭路弄中一號房屋内炸彈爆烈經法捕房拘獲被彈炸傷之劉鐵等九人並將抄出之炸彈五十餘枚設法抛棄迭誌前報現劉鐵已在醫院督痊昨由捕房將劉鐵劉達生方孝貞陳銀甫王天　（即王天鐸）孔天山湯欽明張秋白言性貞等九人解送法公堂於下午五時由讞員聶君會同法副領事德君升坐特别公堂逐一研訊供詞錄後 
　　劉鐵供湖北人年二十五歲國民黨籍上年湖北荆州二次革命失敗後於九月間往日本此次來申祗有一月有素識之向海潛住法租界敏體尼蔭路弄中一號房屋内故往向處居住後與章如飛相識向海潛係製造炸彈專家向於上月某日往日本起行時將製造炸彈之紅黄白三色藥品及製造法之說明書一併交與章如飛向去後屋内祇住章如飛羅高及我並傭人等四人是日因見說明書上書明白藥可以漱口黄藥實係雄黄我以爲此等藥料豈能製造炸藥故將黄白兩藥放在水中戲弄不料藥即炸烈我被炸傷不知人事後巡捕拘住旋即甦醒章羅均已不見現今被獲各人祗與王天鐸係是同鄉餘人均不相識 
　　劉達生供湖北襄陽縣人於前年八月間携眷來申租住環龍路漁陽里二號屋中上月二十四號接得羅高即羅富賢來函約我至伊處叙談適我欲往掃葉山房購書順便至羅處尙未坐定炸彈爆烈急即奔出已被炸傷手掌至製造炸彈之事毫不干預與劉鐵亦不相識 
二房東陳明甫卽陳銀甫在捕房先供由方孝貞前來轉租後又供實係方性貞來租故一併解案請訊陳供杭縣人房屋實方性貞來租由伊用人什來洋十元於陰曆四月十八日遷入目見張秋白時在該屋之内是否與劉鐵同伴不得而知 
　　方孝貞供湖北人於上年十一月間來申在人權品記印刷所執業於上月間回籍來申未久炸彈之事並不干涉求察 
　　方性貞供湖北人亦在人權印刷所執業劉鐵等之事與我無涉 
　　張秋白供安徽人前爲國風報主筆被封後在柏文蔚處當秘書後因南京二次革命失敗始來上海現爲人權印刷所股東與劉鐵並不相識亦無時至劉處之事實被陳銀甫誣指求察 
　　孔天山供南京人與劉達生係是朋友日前因劉父患病前往探望包探拘劉時適我在座致被拘案實與此案無干 
　　王天鐸供湖北人此次由原籍送朋友李新林來申祗有二天實被悮拘 
　　訊至此時已八點鐘中西官會商之下判王天鐸無干開釋方孝貞交保劉鐵等七人交捕房帶回管押候再覆訊 
[法公堂訊究大帮嫌疑犯之終結]  
　　法捕房於五月十四號　實昌路善鐘路及　　森路等　拘獲嫌疑犯潘少卿等七十五人解送　公堂訊過三次内有多人查明確爲小工車夫業已開釋餘則押　查核在案昨由捕房將潘等五十七名解請公堂發落讞員聶君於下午三時會同法副領事德君升坐特别公堂將各人略訊之下並將捕房調查報告單察核後即宣佈判詞如下此案之主要犯李洪毛和尙及同黨沈長龍俞洪生即屈洪生陳寳山譚福元劉洪生楊裕興李金友李福田等十名解送鎭守使署照律懲辦潘少卿華恒生吳春玉沈阿四王小林趙文標俞阿寳王寳山楊國泰張阿長郭如裕沈開金楊培友王德祖陳永桂汪興竹李金生戴春海洪如州趙裕才傳友如王德奎陳開記王光發張桂山陳三王四桂朱海清葉荷桂應仁生顧小二子劉德桂吳子卿王理竹譚春林等三十五名逐出租界朱四端王文喜湯子耀范祥炳 
名准予開釋蔡正榮一名前經公堂辦過有案着押兩月逐出租界完案 
[江蘇出品展覽會紀事（六）]  
　　江蘇籌備巴拿馬賽會出品展覽會開幕至今已屆一星期兹將昨日會場聞見縷述如下 
　　女學生之參觀昨爲星期六日到會參觀者甚衆浙省嘉善縣縣立女子高小學校及私立明新女校共職員學生七十人亦乘滬杭火車來滬參觀由該會庶務幹事后洛衡君招待導至各館展覽 
 
上海縣分會續送莫華春各種磁器及宜興紫砂數百件到會原有製造工藝館已無餘隙不敷陳列故該會主任特在會場第一層東首黑龍江出品陳列館對面另闢一室命名曰江蘇第二製造工藝館以儲前項新到出品昨已布置妥當矣 
　　休息處之布置會場臨時衛生醫院因現在天時炎熱游客衆多各陳列館中並無游人休息之處於女客尤多不便故時致函該會庶務部各執事請設會場休息所並備便茶以便吸飲庶務部昨已在會場樓上廊下排列長凳多條俾游覽者隨意歇息　　熟食店之取締會場内所設各商店出售番菜點心等物前經該會事務所擬章取締日昨臨時衛生醫院因恐各商店陽奉陰違特發通告云會場内出售熟食各店已由本部一再通告須備新鮮貴客購食時倘有隔宿腐敗之物攙入者請卽通知本部以便調查取締而重公衆之衛生 
　　軍樂隊之休息會場軍樂設有一亭早晚在内奏樂茲該會主任因天氣日熱軍樂隊士日聚亭中多有不便特飭庶務部在會場正屋第一層樓下另闢一室俾該隊士暇時休息以示體恤　　緣毛龜之陳列綠毛龜一物産於常熟虞山之溪澗中以身小毛長者爲貴今該會到有一尾大如銀員徧體綠毛紛披長盈兩寸以玻璃缸蓄水養之陳列於農藝館中是爲常熟程麒襄之出品標價八元 
[美國艦兵演試打靶]  
　　美國兵艦愛而敏登（譯音）定期本本月七日晨七時在吳淞西面二十里外荒場演試打靶昨由駐滬美總領事致函鎭守使請爲照會該處軍官曁駐泊之軍艦勿生悮會並請知照該地人民勿事驚訝鄭君當即函達海軍司令部轉飭吳淞要塞司令曁各軍艦知照 
[鎭守使密商要公]  
　　前日下午四時上海鎭守使鄭汝成君乘坐汽車至閘北警廳由徐廳長延入辦公室内密商要公歷一小時之久鄭君始興辭而去 
[警探查獲黨人]  
　　前日由閘北警廳偵探在南市　獲泰興縣越獄黨人蕭玉書一多又一區一分署警探在華興坊查獲黨人楊明琦一名先後解經司法科密訊一過解送鎭守使署歸軍法處訊究 
[派遣隊警察]  
　　前清閘北巡警總局曾組織馬隊警察去年戰事平定後前穆廳長四浦東防務吃緊將該隊調往洋涇等處迨閘北徐警廳長到任後查得轄境遼闊擬添設馬巡以輔步巡之不及呈奉薩督辦批示以經費支絀暫緩置議在案邇來閘北一隅迭破黨案廳長爲保衛治安起見特面呈督辦請將該隊長警分撥南北兩廳以資派遣經督辦允准兩廳各撥馬巡兩排仍歸隊長馬長連統率昨日馬隊長已奉徐警廳長飭派長警一排分駐太陽廟附近之庇寒所尙餘一排常駐本廳每晚輪流出勤以資巡緝 
[警隊定期游行]  
　　滬南警察分廳長崔怡庭君昨日布告云照得本廳及分署警隊准予陽曆六月十日卽陰曆五月十七日游行茲將經過街市開列於後仰居民人等母得驚疑特此布告計開游行地點由警察廳出發往小南門外大街走梅家弄董家渡弄往北走裏馬路至十六舖往西過陸家石橋往民國路進小東門再由小東門北旁出仍至民國路西行至二區界方浜橋往南走林蔭路至大吉路休息四十分轉向東行至大興街仍南行走利涉橋東向往圖書公司西留雲寺等轉向北行進小東門往北過一區三分署門首仍歸警察廳散隊 
[巡警因事離崗之規約]  
　　滬南第一區警署張署長昨日發出牌示云照得巡警值崗或因排解事情偶離崗位亦所難免然必須於下差之時將在差排解事由報告該棚巡長并内勤巡長隨時登簿俾便稽查而資攷証查本署各棚設立報告各簿已經飭辦在案乃各棚遵照者甚屬寥寥一旦遇有離崗查條詢問該警而該警往往以排解事情因公爲辭空口無憑殊屬不合且派人調查亦費手續今與各崗警等約嗣後因事離崗下差時務須將事由詳細報告登簿遇有查條以簿爲憑如未登　非但私自離崗者罰不稍宥即因事離崗而未登簿者一經被查各亦難辭本署長爲實事求是起見爲此諭仰各長警等其各凛遵勿違 
[限制行路之未妥]  
　　上海公民王慕詰君致南市警察一區三分署署員周熙臣君函云弟不願聞地方事惟於貴警限制行路一節竊謂於法律事實有未妥以先生洞達治體不揣越爼請陳筦見巡警站崗以執行警律爲天職因執行警律而得使其指揮故其指揮必根據法律或官廳之命令乃限制行人一節閱徧違警律旣無是條文屢查貴官廳命令亦無此布告法律與命令俱無而崗巡得任意處分將烏乎可夫車輛之當分左右行亦不過繁盛街衢爲之揭示祗成命令關係而已學者於法律適用與解釋範圍甚嚴何况命令關係奚得由事輛而遽類推至人身耶行人之得任意往來卽約法上之身體自由旣無明文規定而崗巡忽加干涉懦弱者易啓驚疑强力者動成衝突無數口舌將由之而生無限是非將因之而起第一普通公民讀書有年經歷有素斷不至與因公之巡士爭意氣昨雖邀明鑒然相知未深先生或不免見疑則地方一二知名之人大半相識不妨質詢然而由小南門至貴署入傳達室以至得見先生已歷時二鐘許幸值閒暇得與先生縱談寖假而爲有正務之人則二小時之損失恐非訴諸法律不易了也以上云云猶就行人之受累言也鄙意卽使貴署確有此項命令亦宜迅予取消在行人習慣難除固其一端而崗巡執行之困難則尤有甚者蓋所謂左右者將如車輛之魚貫而行耶則人數之多人行之輕且㨗且倍蓰於車輛一崗巡之力將禁甲而乙丙若丁越而過之矣使不拘魚貫之形式則所謂左右者以何爲準謂以巡警所站之點爲準譬如有一丈濶之街道該警恰站在五尺之交則左右辨矣設該警偶越一步則所謂左右者即無定準無定準奚足以生命令之効力此就崗巡之困難而言之也弟歸隠多年多所厭棄致與先生無素惟得接言論風采知先生定能福我地方又自問於政法之學專修有年兼以住處接近此後領敎必多不敢自外聊獻芻蕘幸採擇焉 
[新稅務所長接差]  
　　上海稅務所所長朱伯良君昨已將一切公牘移交新任稅務所所長韓雲駿君接收所有公欵及各業認稅簿册亦均點交韓君即日視事除呈報國稅廳長及江蘇巡按使上海鎭守使外並公函上海各機關各團體一體知照 
[關於預納訟費之宣示]  
　　地方審判應昨日宣示云案奉江蘇高等審判廳訓令第二三二號内開查本年四月二十二日第七百三號政府公報所載司法部指令八百五十二號内開訟費由原告預繳後如勝訴其已繳之數由審判廳合併本案向敗訴人執行後再予償還等語爲此令行各該廳長曁各縣知事知悉凡從前所收之預納訟費除原被兩造均經預納者於結案後將勝訴人所納之費仍行發還而以敗訴者所納爲實收外其自初祗有原告一方面預納者無論該案已經判决與否一慨作爲確定之收入仰卽分類逐一摘錄案由開明清摺連同該欵備文呈解來廳以便彚報勿稍違延等因奉此本廳自應遵照辦理凡從前所收之預納訟費如係原被兩造均經繳納者即於結案後將勝訴人所納之費照數發還如祗有原告一方面預納者該原告卽使勝訴其所納之費亦須俟本廳向敗訴人執行後再予償還此後征收訟費概係照此辦理除飭知廳内收費人員照辦外合亟示仰本廳所屬各訴訟人等一體知照幸母誤會 
[匪徒戳斃兩人]  
　　浦東三林塘附近龐家宅鄉民康根林家於舊曆五月十一夜突來匪徒十餘人俱帶器械竟將康戳傷倒地登時斃命該處隣人聞之即鳴鑼報警召集多人四面兜拿各匪知事不妙乃舍之而逸行至離龐家宅半里許又將不知姓名之行人某甲連戳數刀倒斃事後康父康生大回家檢點物件雖未有所失然伊子與某甲已均被戳死次日即協同該圖地保以被盜搶刧戳斃兒子等詞至地方檢察廳具報前日下午汪廳長委派徐檢察官沈檢騐員等渡浦蒞場騐得康根林後腰助受有刀傷一處某甲胸前肚腹等處共受刀傷三處均係致命遂諭尸父康生大備棺成殮甲尸則由堂棺殮候禀明廳長緝兇究辦 
[海關查獲嗎啡]  
　　甬人徐測蘭在西江輪船爲管事近由外洋私帶嗎啡來滬前日該輪進口時被江海關托巡查悉報請水巡捕房派探何阿春將徐拘獲抄出嗎啡數包昨將人贓解送公共公堂請究江海關特延沃沛律師上堂聲請嚴辦訊之徐亦延哈華托律師代爲辯護並請交保關讞員商之德領裴君以案關私帶違禁物品未便交保判徐押候訂期會訊 
[破棉袄與熟羅衫之比較]  
　　梅季康控妻蔣氏凌姑虐子請求離異等情曾經地方審判廳辯論未結判候再訊在案昨日午後又由該廳推事官董君與田檢察官等公開辯論季康訴稱本地人妻蔣氏素性潑悍稍不遂意即將我母違忤並將商人前妻所生各孩任意虐待因此無日安寗不得已來案請求斷離以免後累該氏延文律師出庭爲之辯護據氏供稱自嫁季康之後夫婦素無惡感近因丈夫在外與蕩婦姘識聽信讒言置家中一切食用於不顧以致所有衣飾典質一空今日天氣如此温暖氏尙穿破棉絮袄而丈夫則身穿熟羅長衫卽此一端已足見丈夫平日待氏之刻薄至此次興訟實係該蕩婦所播弄請求鑒核供畢在堂放聲大哭旋由被告律師與原告所延之金律師互相辯論良久問官以梅蔣氏尙無不合原告請求斷離碍難照准判梅季康另行覓屋安頓蔣氏所有該氏日用着原告擔任了案 
[妓女請求超豁]  
　　九江路二百四十七號門牌雉妓張二寳牛莊路六十三號門牌雉妓王二寳均因下體染毒送請某醫院醫治當經醫生詢知該兩妓均非自愿爲娼醫愈後指點路徑該兩妓即同投濟良所求援昨晨由所解至公共公堂請訊據王妓供稱年十八歲江陰人父母早亡由姨母撫養成人於去夏隨同姨母來滬被賣爲娼又據張妓供年十九歲蘇州人於去年三月間被後母得洋九十元價賣爲娼被鴇虐待求請超豁旋由張二寳之鴇婦張居氏投稱彼自愿爲娼並無虐待情事中西官會商之下判張二寳發濟良所照章擇配張居氏斥釋王二寳暫留濟良所候傳該鴇到案再核 
[徐蓉州領回使女]  
　　楊石干前投法公堂控稱胞妹楊小英子在江北原籍被拐今訪知被吳楊氏拐去冒充生母托張李氏爲中售在住居治下之徐蓉州處爲使女向論不服求請追究楊李兩氏同供小英子由趙芝闌領來言因家貧伊父母自願出售故敢爲中並由小英子之母立契爲憑實無串拐情事徐供楊石干先來索洋不遂然後具控身契呈案請察訊之小英于供楊石干並非胞兄實係鄰人潘某不願隨回故判限十四天着楊同小英子父母到案訊明給領迄已逾限仍未來案昨由捕房傳同徐蓉州將楊氏等一併解案發落聶讞員判楊小英子仍交徐領回楊李兩氏從寛關釋 
[私生子送喪被毆]  
　　法租界紫來街已故富商宋子藹遺産甚巨在時有私生子宋國榜流落在外前日子藹之妻吳氏身故出柩宋國榜前往穿孝預備送喪有承重孫宋家勳卽宋宰清不許穿孝喝令汽車夫等將國榜毆打以致頭面受傷旋投法公廨求請驗傷法副領事德君諭令退去候提宋家勳到案訊明核奪 
[徵收酒捐之齟齬]  
　　縣署經徵局自奉國稅廳委辦徵收烟酒牌照稅以來一般辦事人員竭力搜羅頗覺難滿人意近聞醬園業之另設酒坊自造黄酒大宗批發者已照整賣納稅餘兼零賣各園則請照章納稅詎經徵員拒不收納令與造酒各園一律照整賣辦理現各園商以其有違定章擬聯名上訴云 
[僧人領款之疑團]  
　　圓通寺僧人瑞生被夏福生在公廨控告抵單不贖前晚傳訊兩造各延律師到堂互辯良久孫襄讞以查閱原卷有夏福生與董子璋二人當時判令存銀交保限將方單繳案嗣因逾限未將言單繳存而存案之銀應候傳集兩造訊核豈得遽予僧人瑞生領去殊屬不解判候飭知檢察處查明當時由僧人瑞生領欵情形再行核斷 
[押款儘先料理]  
　　中國第一圖書公司經理唐孜耀因虧欠邵倩記押欵洋九千凶被控業經公廨傳訊並將該公司拍賣嗣因原告代表哈華托律師請將所得拍賣銀二萬三千兩如數繳存公堂判候查核在案前晚復訊由書業公所代表沃沛律師偕同公所代表孫楚琴投案聲稱原告之押欵雖應儘先料理然祗可照押欵之數繳存公堂如原告律師所請將所得拍賣銀全數繳存敝律師殊不爲然云云而信成銀行亦延秦聯奎律師投案代表請爲追欵王襄讞判除照押欵之數繳存公堂外餘欵存儲書業公所着孫楚琴爲理帳人查明再核 
[方潤豐不能卸責]  
　　福禮公報關行主方潤豐因不還唐協培押櫃洋五百元被控前晚由公共公廨復訊原告仍延容德律師上堂請追被告亦延律師到堂辯護多時王襄讞以被告旣供認當時同在茶樓會面且夏明昌係被告所用之人何能卸身事外着交原保限一個月向原告理清堂費由被告擔任繳案 
[董事保釋書記]  
　　本埠烘炒茶葉工人王生孫等因滬北萬順祥茶號内之汪立招發起改用大號綳篩不加工資深恐别家仿行有碍生計曾在河南路萍萃樓茶館内會議抵制辦法嗣因將汪立招扭毆被控由捕將王等一併拘解公共公堂訊明以其不應聚衆滋事判令分别押辦並補提爲首之朱灶桂到案再究在案昨由總巡捕房包探王松濤將朱拘解公堂請究並據該探禀明前情繼據汪之代表律師上堂聲稱查朱灶桂係茶葉公所書記與王等罷工一事並不干預或係挾嫌誣指請爲察核並據茶葉公所董事洪廷傑投稱朱灶桂人素安分不預外事愿爲擔保孫襄讞商之德領海君判朱交洪具結保釋如日後犯事惟保是問 
[調查作頭家産]  
　　作頭徐清濤前托楊愛芳陳松茂舉薦造屋工程允許照造價提給二釐酬勞共計銀二百零四兩除交付外尙少銀一百七十兩延不付給被楊陳二人探奉法公堂押追在案今楊等續求訊追徐供工程尙未完工俟告竣後領得造價如有餘多再行措還讞員以其不應迭次抗違着仍還押候查明有無家産再行核辦 
[白賽克大馬戲又將來滬]  
　　西洋著名白賽克大馬戲現在香港開演不日來滬該馬戲班曾於四年前到過上海現在大有進步與前逈不相同聞特包輪船一艘以載運全班技師用人以及各種野獸馬匹等物該班代表瓊生君已先乘德國郵船到滬預備一切定於六月十三號即星期六起在張園開演　 
[靑年會夜學校友會開會預誌]  
　　中國靑年會夜學校友會現定於陽曆六月十三日晚七時在中國靑年會開常年大會並譽行年宴凡曾在靑年會半夜學校畢業一種科學者由會中訂於是日赴會并先將各校友姓名年籍 
 
 

Page 11

 
 
　　住地開送會　執事鄧伯賢費吳生二君以聯同學切磋之誼　　期定六一番盛舉也 
雜評訥 
[國外人保評野禽之請願]  
　　滅讓賂欵之誌　　　國人發起而中國人發起之請願保存古稱與請願保護野萬應中國人發起而外國人發起之是　　異之事也 
　　古碑爲中國國粹所係懼其敗佚而禁勿私相購售是保存中國之國粹也保存中國國粹中國人所宜有事也而乃前有外人請願之事野　爲中國生産之一懼其滅種而禁勿非　獲售是保護中國之生産也保護中國生産亦中國人所宜有事也而今又有外人請願之事 
　　雖然中國之國　問不能保存遑論一古碑中國之人民尙無暇保護　論區區之禽族耶 
來稿 
[讀皖督呈總統注重經學文書後（逸民）]  
　　鳴　國家之棼亂巵　之雜出未有甚於今日者也吾觀文明之邦分功易事大各業其業事其事言其言知之爲知之不知爲不知此國家所以興隆也　不然而或管中窺豹特見一班以一知半解之才顯一夫　能　技猶可言也奈之何竟有强不知以爲知爭先恐後無知妄談過屠門而思大嚼向班門而弄斧斤如前　督　鎭　　皖督倪　冲之輕談敎育者哉 
　　夫　督之呈又敎育部已駁斥之吾固不暇諭已此次皖督之呈又本無論之價值假似可置之不理惟星星之火可以燎原涓涓不息將成江河秀言足以亂政一言可以喪邦言僞而僻當嚴兩觀之誅　無　柯吾其從事於筆硯間乎 
　　其言曰前讀孔敎會呈精名學校讀經文議試行奉大總統批示此乃一定不易之理萬古不　之道即交部飭行無庸交議當此泯棼肯漸之時如夜行失道萬衆惶惑罔知所指大總統睿知燭照獨以片言行天下而覺定四海之民某尋繹至再誠至言也（中略）今日生民水火滄海横流人心盡死天理幾息大亂從何而止長此不改今日之犯上作亂固誅不勝誅將來之犯上作亂亦必潛滋暗長相繼而起宜大總統有隠痛在心不忍言敎育之命令也嗚呼此誠所謂上有好者下必有甚焉者矣在大總統不過略述苦衷而皖督已仰承意旨一則曰大總統如是云云再則曰大總統如是云云宜乎周成王以桐葉封小弱弟於唐周公遽曰天子無戲言也 
　　又曰前清於創深痛劇之餘毅然以興學爲務舉凡治兵理財通商務農地輿天算舟車製造語言文字事無細鉅悉仿新法以求之學堂然在東西各國行之善者吾國獨獘各國施之效者吾國無效而且有損且興學愈力兆亂愈速小則踰閑蕩檢爲風俗之憂大則犯上作亂爲天下之患無不自學堂發之追原禍始皆泛鶩科學荒廢聖經有以啓之也嗚呼此曲突徙薪無恩澤之言也何以而東西各國行之善者吾國獨獘各國施之有效者吾國無效此皆由於官吏奉行不力之故耳不然彼區區三島之日本明治維新以前固猶是吾國之晦盲閉塞也何獨進行無礙耶議者亦可知所返矣 
　　又曰今學堂不重讀經亂之所生卽病之所入（中略）獨取名物瑣屑不敎亦知近於營業性質之敎科書上之學部頒之學堂視同金科王律帝典王謨以混誤童子寳貴之光陰鑿喪齠齡純粹之天質大本末端而一切犯上作亂之邪說因得乘間而灌輸之嗚呼此誠惑世誣民之言也敎科書中何嘗有犯上作亂之邪說并何從乘問而灌輸之况敎科書非經敎育部審定不得發行是敎育部實負完全責任至於兒童之光陰與天質敎科書何嘗不知尊重研究敎授管理等法卽所以保兒童之光陰也研究敎育心理學說卽所以保兒童之天質也惜門外漢末由知耳 
　　又曰前清興學堂先廢八股科舉（中略）試問今日學堂中所讀之敎科書能高於八股乎所成就之人才能勝於科舉乎科舉未廢前清雖弱尙不至大亂即亂矣尙可以復治以八股文所試之題尙出自四書五經也既作四書五經之文則不能不讀四子五經之書（中略）是稍得緒餘尙足以綿積弱之天下况得其深邃者乎三代以後（中略）惟明清兩朝爲純粹八股時代而各享二百餘年之太平突過唐宋非八股能得人才因不廢經術義理深者即人才也嗚呼此言殆不可解所謂明清突過唐宋者究從何處說起如謂八股時代無内亂也則何以而明有建文之禍土木之變權臣宦官之專　奪自成張獻忠之變亂何以而清有三藩之變文字之獄粤匪洪楊之亂庚子拳匪之禍論者亦當自笑其無謂矣至前清之亡歸罪於廢科舉則是明明責備大總統矣薑當日請廢科舉文大總統亦其一分子也議者何健忘者是耶 
　　又曰讀經必自幼學始中略四書五經共四十三萬一千九百八十一字準以中人之資日讀三百宇四年半可以徧讀以八歲入學計之無怠無荒即中人以下之資年至十五未有不成誦者嗚呼此說亦恐難行蓋每行以二十字計之兒童每日須讀十五行律以從前授門館之經騐此項聰明學生實不可多得况環球各國無如此之敎育法令無如此之敎授法中國而不得與各國交通則已否則竊恐無以自解也 
　　又曰經書一旦豁然貫通木經術發爲文章爲賈董經濟宏通之文可也爲相如子雲詞藻瑰麗之文可也爲周程張朱義理湛深之文亦可也即等而下之輕倩之艶詞鄙俚之小說亦必摹之卽工擬之即似國家欲立何格懸何式以求之必能如其格式以應之嗚呼此言更不可解國家設學校興敎育文法政商理農工醫並重豈專爲造能文者而設乎至小學敎育在造就國民資格亦非爲造就文人起見也若夫輕倩之艶詞鄙俚之小說乃文人無得者之所爲曾謂敎育者而肯出此乎此等議論眞不值識者一笑矣 
　　又曰白首一經窮居敎授尙可作鄉黨之善士樹後進之楷模必不肯以犯上作亂自由平等之說鼓吹天下無他有孝弟忠信禮義廉恥之說先入而爲之主足以束縳而範圍之也嗚呼此說亦不盡然曾憶前歲南京留守請大總統頒發命令矣其言曰中華立國以孝弟忠信禮義廉恥爲人道之天經政體雖更民彝無改此言彰彰可攷何以坐而言者未能起而行今日竟以亂黨魁首坐其罪耶議者亦可憬然悟矣 
　　總之經非不可讀文科大學當特設經學科以資研究此外無庸置喙也孔敎非不可尊大總統已頒命令此後學者敎育者當言孔之言行孔之行不必使兒童朝夕吟哦經書如僧侣之念佛經耶敎之誦聖經也至謂一讀經書即可免犯上作亂之事恐不盡然蓋經書上亦未嘗錮人智識滅人心思材力讀春秋而知東周列國盛衰興亡之事讀尙書而知堯舜湯武揖讓征誅之局讀周易而知湯武革命順乎天而應乎人之言讀孟子而知民貴君輕識滅人心思材力不可欲錮人智識滅人心思材力非焚書坑儒不可然秦政焚書坑儒卽至二世而亡則治國家者亦可知所務矣所務惟何曰革新政治是 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新開篇（四時樂）] [  瘦蠂]  
　　一聲爆竹臘初消梅雪爭春賀歲朝草木勾萌人益壽家家者酒互招邀最雅的是草堂人日題詩句最厭的是耍孩兒鎌鼓閙吵吵金吾不禁人喧雜試燈風後賞元宵火樹銀花明達旦紅燈影裏看多嬌正月過二月交社日雲霄紫燕高枝頭紅杏含春意鶯啼蝶舞又花朝風光最好是西湖景一樹垂楊一樹桃玉騘畫舫紛如織引得遊人興倍豪獨有那牧童牛背横吹笛笑指前村酒斾飄韻華 
和景物饒蠶娘爭把柔桑採陌上相逢繊手招但願蠶花多茂盛不辭晝夜苦勤勞家家閉户人聲靜賽會迎神也不用瞧端陽共飲雄莨酒觀看龍舟奪錦標楷杷門巷笙歌沸髩影衣香意也消待得熟梅時節到陰晴不定太無聊薰風拂拂天炎熱最苦的隴畔農夫背欲焦幾人能享清閑福北窗高臥樂陶陶六月催殘交七月驚秋桐葉落飄颻銀河清淺天容凈織女牛郎會鵲橋盂蘭會建設在中元節香霧氤氲鼓鈸敲鳳仙花蕊閨人採染得那指甲玲瓏霞樣嬌丹桂開時香滿院泠泠玉露濕花梢合家歡賞中秋月對景開懷飲玉醪扁舟一葉把娉婷載錢塘江上去觀潮重九節去登高落帽龍山惹客嘲東籬黄菊堆金綻白衣人送酒到衡茅詩題紅葉傳征雁忽聞十月報初朝小春天見比陽春好江上芙蓉傍水嬌庾嶺梅花開獨早枝南枝北暗香飄獨是日短夜長眠不穏詩成枕上費推敲十一月景蕭條水仙花冷落倚疎寮吹葭六琯飛灰動剌繡　添線一條凍合溪流山露骨那堪雪虐與風饕時交臘目彤雲佈地冷天寒苦欲號有幾個淺斟低唱銷金金帳葡萄美酒佐羊羔有幾個空山小隠學林和靖鹤予梅妻伴寂寥臘八粥過年糕惹得兒童笑語嘈暖閣紅爐添逸興雪深數尺不知高絳蠟雙輝來守歲雄雞一唱又春朝庭前松柏依然茂人度殘冬兩　凋得放達時須放達得逍遥處且逍遥時光迅速催人老玉兎金烏畫夜跑一年好景君須記過去的年華繋不牢及時行樂勸同胞　 
栩園詞選 
[車中即景] [  雲間方棱]  
　　滿載風塵各于懷亦渺然效原無定向屋樹自盤旋落日一回首沿途萬縷烟相携兩知已云到滬江邊 
[和楊了公除夕避債一絶]  
　　筆耕墨耨自年年惡歲無憂屬硯田底事吾儕獨潦倒解囊一笑盡詩篇 
[書所感并引] [  仁後]  
　　一燈欲昏百感交集效颦艶體託興痴豈眞全無心肝蓋亦别有懷抱也 
　　枉將心事託微波幾度思量喚奈何爭說郎情如紙薄個儂原是病維摩 
　　誰知親極反成疏無限恩情付逝波如此良因如此果避嫌兩字誤人多 
　　自由花好奈愁何兩躪風蹂涙欲波未許瓦全拚玉碎對人猶自詡情多 
　　乍會牽牛意若何盟山誓海兩情多前塵縱使都如夢試問蕭序認識無 
　　驀地風翻錯海波情天誰識幻雲多却將不潔蒙西子要使人人掩鼻過　　掃除恨綺破愁羅桂槳蘭橈渡愛河却怪醒來原是夢可憐佳境夢中多 
　　玉樓天半起笙歌曾記霓裳詠大羅一自凋殘潘岳鬢更無心緒聽雲和 
　　阿儂底事發悲歌盼到佳期又入魔畢竟彩雲容易散那堪電問夜如何 
醫話 
[冷水摩擦法（五）] [  丁福保]  
　　實行之順序 
　　當實行冷水摩擦尙未習慣之際大都自第三法冷濕布摩擦始如在盛夏時則行之甚便若在氣候寒冷時而欲如初夏時實行之是實變亂無理其何能永續也 
　　故欲實行冷水摩擦宜先自第一法乾布摩擦始迨行之數日漸成習慣乃改行第二法温濕布摩擦復經數日更爲第三法冷濕布摩擦進至第四法冷濕市摩擦與冷水塗布結合法或第五法冷水塗布則可以永續矣 
依斯順序着着進行苟非志行之極弱者則無論何人皆能躬行實踐而不以爲難卽在氷雪凝寒之際開始行之亦無苦痛不妨繼續進行故欲實行冷水摩擦者不可不從此方法履此順序也若始自夏季者不妨省去第一法乾布摩擦與第二法温濕布摩擦直自第三法冷濕布摩擦始論其繼續則止於第二法冷濕布摩擦可止於第四法冷濕布摩擦與冷水塗布結合法或第五法冷水塗布亦可宜各隨其體力之如何而選行適當之方法且温暖時行至第四法冷濕布摩擦與冷水塗布結合法或第五法冷水塗布至寒冷時則退行至第三法冷濕布摩擦因其人而用之亦於效力無减也 
　　然第一法乾布摩擦及第二法温濕布摩擦雖係實行冷水摩擦者之豫備鍜鍊法而未及十齡之幼兒或高年之老人祗行此第一或第二法而不甚深入亦必有得寸進寸之効力若夫少壯之人則非進至第三法冷濕布摩擦不可 
　　旣一旦决意試行則必每朝勉力無或怠荒患病之際其冷水摩擦當一時間斷述於後文若於夜間就寢前更行一次則較每朝一行者其效更著焉 
　　世有患不眠症夜間常醒而不眠者又有雖非不眠症而就楊不能卽眠者若於就寢前行冷水摩擦則能安眠如常矣 
　　第六法冷水灌溉興第七法冷水浴二法欲通年實行之大都非體力充實血氣壯盛者不能自生理上言之此二法亦非可勸人盡行之者故不多贅 
小說 
[情海慘史貴胄血（四）（英國圭克士原著）] [  亦僧譯]  
　　安尼泰言時卡爾以手挾其纎腰殷勤備至旣見言竟更俯首及安額際以頷緊貼其睫行一極親狎之吻禮意似愉快不可名狀非如是不足示其愛妻之摰忱者余初見爲出乎伉儷之久濶並不爲怪旋思卡爾之詔余詣彼意在爲其作證則中心不禁狐疑忐忑如遭魔攝蓋準當時之情形言卡爾所欲余爲證者直係彼儕夫婦之密會舉人間世作證之事更僕難數固未有離奇怪誕若是之甚者也時接待室之門幃忽又掀動一雛髮蓬勃年甫六齡之童子自外趨入環顧獲覩卡爾卽逕投其懷作種種眷戀嬌 
卡爾吾兒許久不見汝長成多矣汝長日嬉戲足破汝母岑寂余甚愛汝也又曰汝常望余之至此乎童子聞言甚樂憨笑答曰兒每聞媽言吾父不再來此故居恒悒悒兒猶憶媽日前携兒至巴黎尋覔吾父不得曾終夜啜泣更不料吾父之今日歸來也卡爾以口吻童子額曰吾兒汝年尙幼不能知余苦衷汝母攜汝至巴黎之日適余出於無奈而遠越重洋之日地距咫尺而不能與汝及汝母共膳一堂余之命亦汝與汝母之命也 
　　余之於卡爾以其行止間時露不豫之色久疑其胸中蓄有無限心事惟以末由窺測故未遽加究詰以忤其意至量聆小卡爾之言天眞爛漫語語堪資玩味乃審卡爾確係一刑事犯其所以浪迹四海寡交自喜實爲躱避警探之蹤跡蓋卡爾實天壤間之可憐人也 
　　卡爾旋與其妻安尼泰絮絮道别後之情况並訽安以家庭間事安亦滔滔反詢余於若曹談次始知卡爾之别其愛妻迄今已逾兩載安尼泰一見卡爾即喜極而泣良非無因因即回眸視卡爾而責其久棄妻子之非顧卡爾如受狙撃乃顫聲語余曰格樂姆君君爲僕唯一之摰友今僕將往事陳諸左右度必無妨君亦知安尼泰與僕實爲宇宙間最可憐之匹偶乎吾儕因有萬不獲已之苦衷舉行秘密結婚禮於倫敦者今已垂八載矣其時禮堂即在柏克弗來耶街之婚儀註册處君儻詣彼致訽主其事者當猶能綜情爲君詳述結褵之後僕所最愉快之時期卽爲第二屆之五星期五星期後僕審彼瞰視四側之奸宄已躡踵至英遂不得不判嬌妻而作他鄉之遊矣自茲厥後安尼泰與僕雖能獲間謀晤一叙伉儷之愛顧爲日至尠故吾儕結褵八載得從容共數晨夕者祗足六閱月其間安尼泰雖邀上帝福佑爲僕誕舉一子然此子實無異無父而僕與安尼泰亦不啻鰥夫寡婦也余曰君肯槪示旣往僕茅塞頓啓矣惟以僕之愚竊謂君如不欲婚事之聞于外人君固未嘗不可取一假姓藉掩廬山眞面或携賢夫人他適而時易所寓俾耽耽君側者無由蹈罅以進此不猶勝於君之撇棄賢夫人及公子於不顧乎卡爾摇首答曰是實不能爲力安尼泰之艶聲爲歐洲士女所傾倒已不自今日始矣渠之稅居此間意亦在暫掩其眞蓋此間五方雜處爲惡探之視線所不易及脫僕而携與他適則若曹之手叚得以發抒在渠能免其蹂躪而僕則自投羅網矣余時驚訝之心彌切則更詢曰然則君之日事躱匿殆不可須臾已乎卡爾亦嘆息曰僕爲謀萬全計實不得不爾旣又續曰僕意此事日久必暴露於世屆時君恍然啓悟當謂僕言之非誑也又曰此際僕所切望於君者在君之証僕有家庭之樂過此以往僕恐更此爲難矣言畢視余泫然（二） 
[俠情小說北美婦（二）（美人柏列希著）] [  是吾譯]  
　　衛隊長閱數竟仍將文件交還李將軍曰汝已能記憶乎對曰字字在心李將軍曰請背誦之衛隊長即背誦無誤李將軍嘖嘖稱善又丁寗曰幸勿忘在途中時時背誦使同行者亦能記憶即有不測必得一人生逹諸郎將軍我勸汝由來五搿來路行此係保護最密之道愼勿於日中經越克而脫莊田之外恐被敵人所窥也此外由汝相機行之至此忽問曰汝乃卡落脫司維地方之衛氏乎對曰參將落力却衛納即吾父也李將軍曰吾亦憶之蓋曾同居墨西哥彼係負極尼亞人已死矣對曰在兵釁之第一年被人慘殺李將軍曰吾憶此事在安鐵亞登姆地方汝母披亞邦族然否對曰現在落力却網居住所有莊田已荒蕪矣李將軍曰兵兇戰危古語誠然南方婦女竟能任粗莾之操作殊可敬也三年中人民殉國之熱忱古所罕覩甚望上帝之力息此戰爭至此忽伸手撫衛隊長曰吾等正爲國家用不當空言廢時吾甚喜與良友之子相曾請在太夫人前致意兹與汝暫别吾信負極尼亞衛氏子孫必克盡厥職也衛隊長乃離營而出如朝覲畢者然卽攬轡上馬而李將軍隨後至軍曹客來格見之卽舉手行兵式禮李將軍立馬前大聲曰軍曹吾知爾等熟悉此處迤西之道衆對曰誠然不論晝夜蹊徑皆能辨也 
　　李將軍曰如此汝可告吾至大明桃樹林在提亞口可涉否對曰水深時步兵不能過但迤北二里尙有别踏水淺易涉李將軍曰其惟孛列克司登之磨坊乎對曰非也李將軍微笑按手於馬隊之膝曰汝乃最有價值之人爲吾等冐險伹吾願軍曹知吾重爾功成不負也語畢對軍曹及衛隊長曰明日再會彼等卽向前行回顧李將軍尙立營前翹首而望有戀戀不舍之狀焉 
　　衛隊長與客來格於晚間五下鐘抵克而却司脫下馬暫息仰見紅日西埀暮雲四合衛隊長謂客來格曰吾輩素受軍人敎育爲國捐軀亦分内事况李將軍臨别諄諄訓勉能不努力少頃即上馬向西上至克而登禮堂遥見前路高山峻嶺形如天險同盟軍密布幾乎草木皆兵而衛隊長奮勇前進置生死於度外夜深人靜四顧昏黑咫尺不辨忽聞前面馬嘶聲衛隊長知是敵人無疑即設備持手鎗輕撃客來格之臂曰母作聲待彼等生挑戰未奉吾命幸勿開鎗甫說畢已聞遠乎止步之聲衛隊長以手掩口胡應曰在此道所遇非友而何敵人信以爲眞應聲曰子非勃來納乎衛隊長曰勃來納不克來因囑余代然則子何人衛隊長曰吾乃統領韋而監是也敵人狐疑久之乃曰在第四十三軍隊中未聞有韋而監之名衛隊長曰今竟有此名奈何雖然亦何必詳問姓氏總之吾乃勃來納所遣是已足矣敵人曰誠是惟昏夜不能辯吾等距離至少有一里之遥也又曰此間有一婦人係往北者望統領與之偕行庶免途中不測衛隊長聞有婦人願與同行不覺心動而軍曹客來格亦在暗中微笑正預備如何答覆而敵人已至面前問曰護兵安在衛隊長曰在後但汝所言之婦人何在敵人向後一望乃曰左面第三人即是衛隊長曰甚善余急谷前行不必絮語轉向軍曹曰束牽婦人馬來以便同行道途崎嶇兼之黑夜吾等須速赴程與卿曹暫别語畢自忖曰倘有人斯時燃火吸烟或客來格之南方長音忽而顯露立即失敗幸客來格舉止從容毫無慌怯不多時竟牽婦人之馬來敵人即告辭曰願君平安並望在勃來納前代爲至意遂即分道而馳（三） 
　　閱報諸君有以童子聲相詢者童子聲爲上海靑年會出版著作者多一時髦俊如范子美奚伯綬謝武衡諸君皆以道德學問稱於時者其書莊諧雜出頗有趣味少年讀之能漸進於德而不自覺誠有功敎育之書也用贅數語以爲介紹 
 
 

Page 15

 
 
   
 
 

Page 16

 
 
   
 
