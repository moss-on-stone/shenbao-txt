# 1892 - 141 - 4906858

 

Page 1

 
 
[新科會墨出售] [  圖書集成局啓]  
　　壬辰科會墨本局用新銳字排印圈點悉照原刻頁數毫不抽减首冠主試爵里題名全錄後附試帖定價碼洋六分欲覩絶時花様者請向申昌書室豐賣申報人購取可也此佈 
[重印續小五義出售] [  申報館主人啓]  
　　本舘所印續小五義一書爲有目所共賞寰海風行不脛而走兹特重付剞劂字蹟清晣朗若列眉較之以小字印成殊費目力者不可同日而語想賞鑑家必能辨别也定價碼洋五角五分售處仍照曩例 
[論臺基]  
　　滬上一隅五方雜處良莠不齊傷風敗俗之事無所不有而以臺基爲尤甚盖烟妓流娼女堂烟館種種穢污但能引誘男子失足其中而臺基則并能引誘婦女失節敗名各種淫書淫畫淫戲婦女見之亦足蕩心佚志而臺基則并能引誘婦女現身說法結歡喜因緣自有此藏垢納污之地彼小家婦女受人蠱惑輕身嘗試一經玷辱後悔無從者正不可以僂指計何怪聞者爲之髮指眥裂也開設臺基之人多係積世虔婆而又密布黨羽暗遣心腹出入小家門户時時偵察處處留心見有可乘之隙卽多方挑逗百計勾引餂之以利動之以情務使入其彀中而後已迨其旣已入彀則又恐嚇之使不敢翻悔挾制之使不敢脫離顚倒潘弄悉如乎其意之所欲其有淫蕩性成塗脂抺粉掻頭弄姿慣以風月爲事者甚樂借摇小會之名以遂其苟合之情肆其賺財之計固覺甘之如飴趨之若鶩而在稍有檢束者或慮爲翁姑所讉責或虞爲妯娌所譏彈有因貽誤須臾遂致自尋短見者至若小家碧玉未嫁汝南祗以誤信蜂媒暗通蝶使遂致陌頭柳色漏洩春前籬落桃花摧殘雨後雖有西江之水難滌腥聞縱回東海之波已渝素志嗚呼誰生厲階而使弱女子身長抱無涯之垢也有心世道者慨焉傷之謂欲整頓風俗必自嚴禁臺基始臺基不能禁絶則雖良法善政次第施行而桑間濮上之風日甚一日卽禮義廉恥之維日喪一日雖欲求敝扶衰不可得也臺基之所以難禁者以其房屋多屬狹小地方多屬僻靜官憲耳目之所難周遂致光天化日之中竟有藏垢納污之藪但就滬北一隅而計開設臺基者竟不知有若干處婦女之被誘而失節者竟不知有若干人其因失節而無顏見人輕生以殉者又不知有若干人謂非大可痛恨之事耶臺基旣不易破案將欲挽惡習而儆澆風惟有嚴辦首惡之一法首惡者何開設臺基之老嫗是也嗣後凡遇此等惡嫗被獲到官一經訊明果係開設臺基卽當從重治罪毋稍寛縱使聞風者咸知戒懼不敢以身試法庶有裨於移風易俗之道乎或曰曩年松江老嫗因臺基吸案由英公堂轉解縣署疊訊數堂繫諸囹圄尋以瘐斃此亦可爲開設臺基者作一榜様何以誘奸撮合之人密約幽歡之事仍日有所聞未嘗因此而稍减其幸而破露者如盆湯弄以北某弄中一案雖已發其覆而抉其隱卒未擒其渠而正其罪同一犯法亂紀之事何以辦理者任情率意畸輕畸重於其間乎則應之曰不然臺基案破獲者百中不過一二若於破獲之一二案澈底根究儘法懲辦不使稍有遺憾庶足以懲創末流乃不視爲大可痛恨之事而視爲無足重輕之事詡詡然語於人曰吾不忍其觳觫也於是不問情由不究始末草率含糊一筆抺煞使開設臺基之惡嫗念護庇之恩上神君之頌使無數失節輕生之婦女飲恨於九幽含寃於百載嗚呼誰無肺腑誰無天良清夜自思安乎不安乎首惡固宜懲從惡亦宜辦從惡者何上臺基之男子是　挾妓宿娼尚干吏議更何論乎臺基在守身如玉之君子斷不肯貿貿然厠身污穢之塲其甘於鬼鬼祟祟作犯法之事者若非齷齪庸夫卽係衣冠敗類治之以法無所容其姑息也苟高坐堂皇者一味以姑息爲事恐世風愈變而愈壞人品愈趨而愈污甚至搶拔妓女包索帶擋諸事流氓行徑亦且毅然蹈之清議有所不畏廉恥有所不顧何莫非姑息者之傅之翼而助其焰也因近日法公堂案牘有小喜娘一案有觸於懷縱論及此知我罪我聽諸悠悠之口可耳 
[諭旨恭錄]  
　　四月二十三日奉上諭惪銘奏軍臺廢員由解脫逃請旨盆拿並將管站司員交部察議一摺已革防禦常陞阿瞻敢臨解脫逃該都統等已咨行隣境緝拿難保不潜行回旗著吉林將軍嚴飭查拿務獲究辦管站理藩院候補主事凱音布疎於防範著交部察議欽此 
[本館接奉電音]  
　　昨由京友電傳上諭一道敬謹譯登○四月二十九日奉上諭甘肅寍夏府知府員缺著祝維城補授欽此同日奉上諭浙江台州府知府李鳳梧貴州興義府知府鄒元吉均著開缺送部引見欽此○現換實地紗袍褂 
[薰陛琴聲]  
　　鎭守烏里雅蘇臺將軍永爲咨行事案查烏里雅蘇臺科布多所屬卡倫侍衛三年期滿照例更換等因今據津吉里克卡倫侍衛倭哩賀呈報倭哩賀自光緒十五年五月初四日到卡扣至本年四月初四日三年期滿請爲更換前來查該侍衛旣經三年期滿自應照例更換相應咨行貴領侍衛内大臣於記名卡倫侍衛各員中擇其年力富强者掣派一員迅飭來烏接替以重卡務○禮部爲知照事所有本部學習期滿奏留主事多福於四月十二日帶領引見本日奉旨禮部期滿學習主事多福准其留部欽此十三日述旨本日奉旨是欽此欽遵到部相應知照吏部查照○江蘇巡撫剛子良中丞毅奏稱江蘇徐州府屬邳州向有後漢司空韓稜祠韓稜初令下邳卽有德政後他邑有氷雹災下邳獨免邳人追思爲之立廟凡遇地方水旱禱求卽轉而爲安唐貞元九年大修堂構宋因之追封淵德公詔立碑記載在州志光緒七年十三年十七年亢旱異常田禾枯槁紳士虔禱未及三日大沛甘霖平時每遇偏災禱無不應邳邑紳士感戴前功追慕不已洵屬捍患禦災有功於民禀請列入祀典每歲春秋由地方官致祭以隆報享而垂久遠由藩司詳請具奏等情四月十三日奉硃批禮部議奏欽此○江西巡撫以漕折地丁京餉等銀四萬九千餘兩分裝木鞘委員管解入京上月十六日未刻抵户部原解兵役赴當月司挂號訖將鞘舁入庫院堆存鎖繫看守聽候示期兌收○續燕甫少司徒因病出缺公子熙部郎延集番僧自四月十四日起唪經五日復延在京釋子自二十日起誦經五日至十六日起復延番僧唪經五日五月初二日堂祭領帖初三日伴宿初四日辰刻發引○禮部示頭傳宗室官學候補教習兪慶恆覺羅官學候補教習漆寛方榮秉限三日内親身赴部騐到並携帶筆墨以備塡寫親供 
 
 

Page 2

 
 
當堂覈對筆蹟○侍衛處爲知照事四月十四日奉旨朕於明日辦事用膳召見大臣後出德昌門福華門西安門阜成門紫竹院小坐走蘇州街六郎莊進頤和園東宫門至樂壽堂皇太后前請安侍膳畢聽鸝館少坐畢出東宫門走六郎莊蘇州街紫竹院小坐進阜成門西安門福華門德昌門還瀛臺卯天伺候欽此○新授臺灣布政使唐方伯景崧遵旨入都陛見上月十二日進京循例暫住北長街靜默禪院敬繕恭請聖安摺於十四日子刻齎赴西苑門呈由奏事處遞入並將銜名緑頭簽交軍機處於膳前呈遞寅刻方伯趨詣南海旋傳旨於第三起入見上御勤政殿詢以臺疆海防地方洋務等情方伯一一奏對退值後復赴各當道處禀安然後歸順治門外上斜街宅第○新任都察院左都御史懷紹先大總憲塔布涓吉上月二十一日午刻履臺垣之任視事先期由經歴廳示知阖署官員吏役刑皂人等以及五城司坊指揮吏目揀發人員並吏皂人役至期進院伺候分班一體謁見○盛京牛馬稅向例由五部侍郎中奏請欽派一員管理一年期滿奏請更換兹者阿允庭司空調補京部所有盛京牛馬稅一差奏請更換奉硃筆圈出盛京兵部侍郎豐烈欽此得旨後豐裕甫司馬循例揀盛京兵部員外朗宗室啓泰充爲牛馬稅委員俾得稽核稅課督緝偷漏○湖北荆州右翼副都統英副都統劉秀三年任滿陳請入都陛見俾得瞻覲天顏親聆聖訓以伸犬馬戀主之忱四月十三日奉硃批著來見欽此 
[茶巿叢談]  
　　漢口來信云本屆茶沑自四月初九日發様十一日開盤其時各行茶師尚未到齊是以茶價難於核定至十三日始將行情刊報迄二十五日屈計十七日内兩湖等處共來八百餘字計二五工三十萬七千餘箱其餘皆存在漢河尚未沽出寍祁等處共來七百八十餘字計二五工十七萬一千餘箱祗沽出三百九十餘字計二五工八萬六千有奇刻下暫存漢棧未經沽出者約計八萬餘箱回思上年自開盤後十七日兩湖來茶共七百八十餘字計二五工三十七萬五千餘箱沽出五百七十餘字計二五工二十六萬四千餘箱寍祁共來一千五十餘字計二五工二十七萬三千餘箱沽出六百餘字計二五工十四萬五千餘箱由是以觀去歲較今加多殆以今歲時交榖雨茶正萌芽而霪雨連綿峭寒未改茶被摧傷故一時各園户莫不臨風嘆息曰天心不仁何獨於我山人加之阨乎然出數旣少則消售不難又况匯票現祗四先令有奇頭船水脚每噸僅四磅則茶價應比往年每擔增五六兩所惜英商嫌巿價騰貴觀望不前來數又屬無多惟俄商尚肯出價沽受照英人局面則茶巿尚堪問哉幸業此者見出數大减購辦無多是以雖致受虧尚屬無幾現已專信入山止辦兩湖寍祁雖有續來之貨然較上年約少十七八萬箱漢江停泊外洋茶輪船艘頭船名曰婺源議定禮拜六卽五月初三日出口二船係太古行藍烟筒及俄國巨艦現已受載若干開期尚未核定傳聞英船尚有續來者俄船亦當不乏至湖南桃源茶稍沾利益高橋虧耗最重安化雖屬受虧其貨頗高尚易銷售其餘如羊樓峒長壽街平江聶家巿湘潭雲溪醴凌瀏陽北港等處贏餘者祗十之一二湖北崇陽略沾蠅頭微利咸寍通山楊芳林羊樓司等處亦皆虧耗江西之寍州龍泉河口安徽之祁門桐木關等處亦不免折本浙江温州更難牟利云 
[覆訊匪酋]  
　　金陵訪事人云四月某日上元江寍兩縣宰會訊匪首李漢一味支吾至二十五日江寍府李小軒太守又傳諭兩縣宰於次日午前覆訊是日太守曁上元縣陶仲彝大令蒞江寍縣署會同代理江寍縣王秀三剌史升坐花廳飭提李匪到堂逐層盤詰依舊不肯承招施以嚴刑則指東畫西游移莫定尚有一會匪名金龍言者忘其姓同時訊鞫未悉口供 
[皖垣雜誌]  
　　委辦鹽河厘務候補府范映泉太守葆廉現奉大憲奏補廬州府缺按太守籍隷九江以甲科起家筮仕皖水歴任繁劇所至有聲素爲上游所器重兹者奏補斯缺從此一麾出守可以大展才猷矣○上月二十日更鼓初鳴龍門口地方有一傭人手持銅鑼且敲且喊謂是日早膳後走失一六歲男孩至晚尚未歸家如有收留者當謝洋二元知風報信因而尋獲者謝洋一元未知掌中珠尚能復返否○現當院試之時各屬文武生童雲集省會巿面爲之驟盛上月廿一日有某考生向某豆腐店買水腐一嫌腐少一嫌錢小兩相口角繼而怒不可遏考生卽回萬所邀約同寓考生數人蜂擁而來將該店所擺物件打毁一空並將店主攢毆一頓以洩其忿區區之事何必小題大做士習之壞抑亦世道之憂也 
[漢書]  
　　湖北漢陽府孝感縣某姓文童芹香新挹其喜可知某日剪江至漢皋購備衣冠凖擬向圜橋璧水間一聽鸞聲噦噦及返從打扣巷問渡是處正江漢雙流之處水勢湍急非常一葉扁舟勢難搘拄旋渦一轉船卽激翻援手無從遂占滅頂家屬聞信痛哭江干悽慘情形殊令人不堪寓目也○某文童亦孝感人前趙文宗科歲　試俱已提覆卒致名落孫山此屆縣府試俱列前茅自以爲當一戰而霸矣不料院試時又遭刖足自覺無面見江東父老遂私購阿芙蓉膏吞之須臾毒發瞑眩同伴者千方百計救治無功宛轉而斃嗚呼哀哉○有武童四五人衣服麗都游行廛巿偶過某公館門前有婢女啓扉而出一笑嫣然莽男兒素未識柳巷花街意以爲此必青樓也遂相約升堂入室一聞裙帶餘馨甫及階一僕阻之曰先生何許人與主人有何瓜葛武童笑應之云爾閒門我閒人奚問爲僕曰否此間係某老爺公館門上貼有銜條先生豈不識一丁乎武童大怒曰喒們不知道甚麽烏公館言畢肆行摔物正喧嚷間一僕出掣其肘慰之曰彼兩目青盲致獲罪老爺們小的係此間管班者請老爺們先回府小人自有安排武童信之遂有去意忽見一人坐四人肩輿而入僕從如雲武童始知非妓館皆有懼色其人甫出輿衆卽一擁而上對之歴禀其情其人從容對武童曰然則我與君等向官裏去說明可乎武童應之曰諾一出門武童卽先後遁去惟兩人落後被僕扭至地方官署禀訴來由官懲責一番飭賠所摔之物并以爆竹陪禮而後已 
[鍾山晴翠]  
　　金陵水師學堂總辦沈觀察瑜慶楊觀察兆鋆定於四月二十一日起二十四日止會同各教習分門别類面試諸生優劣列高等者受上賞居殿軍者黜之○調署江寍縣藍雲峯大令於四月初二日交卸銅山篆務初十後束裝就道日内已將次抵淮聞須小作勾留然後易車而楫大約榴花照眼時卽可盼隨車甘雨矣○皖南茶厘局設在休寗縣屯溪鎭爲江蘇道班中最上之差昔年吳觀察邦祺因破貓耳山巨案著有勞績經左文襄檄委此差辦理十年不幸於今春病殁差次現在大憲委湖口掣騐委員于紹香觀察寶之接辦同寅咸艷羡不遑○江寍藩署内瞻園爲前明中山王别業亭臺花木頗足怡情兹者瑞方伯命人擇一雅室支銅鐺瀹苦舛俾有陸盧之癖者時來此作茗戰略取其值以給園丁惟只許本暑人往來門外漢不得踰雷池一步有黠者曰此不僅爲名園計也蓋以幕中賓從時作狹斜遊詰以所之均以茶寮對故方伯特創此舉并謂若輩曰今已命樵青敲槐火汲石泉烹碧螺春爲相如解渴且近在咫尺君等可以舍彼就此免勞奔馳其實禁錮之不令外出也噫嘻非妙人焉有此妙事哉 
[馬戲紀聞]  
　　下禮拜一恰值端陽令節榴紅艾緑風景宜人哈驀司敦馬戲班特於是日增演日戲於午後三點半鐘開門四點鐘開演以便海濵士女於蒲觴醉泛之餘命彼巾車一覧西伶絶技也是日又值海關停公貨物並不上落辦公諸人盍乘閒暇之時命儔嘯侣以無負此良辰美景乎 
[邑尊赴蘇]  
　　上海縣袁海觀大令於昨日午後二點鐘命駕出小東門乘坐馬車至新閘登舟用小火輪船拖帶赴蘇關見各大憲面禀要公 
 
 

Page 3

 
 
[巡捕傷人]  
　　本月初一日上午八點鐘時有西國巡捕往泥城外查問上車捐照以致與人鬨鬧有車夫右臂受傷適上海縣袁大令路經此處見人衆圍觀查問情形隨卽折回親詣會審公堂拜會蔡太守並飭查傳在塲見証人會同訊供其時適美國易副領事及麥捕頭在署少焉傳到受傷車夫奚洪壽見証人江扣子車寓主周祝三大令騐明奚鼻準微傷右臂有刃傷一處麥捕頭聲明先經捕房送往仁濟醫院經西醫生騐明臂上之傷斜深西尺三寸寛及一寸二三分大令問筋絡曾否傷損答稱未必醫生許兩禮拜可平復惟必須留住醫院以免傷風大令令仍將奚送往醫院并言苟能筋絡無傷不致殘廢爲幸隨提江訊問江供稱小的係南通州人年廿五歲在治下已二年日驅小車覓食今晨有外國巡捕乘東洋車至新閘適奚停車路旁查問有無捐照奚答稱照在寓所巡捕以爲漏捐欲拉回捕房奚因新閘向無巡捕查捐堅不肯去致被巡捕拳毆傷及鼻子流血不止奚遂與石姓帮同拉住巡捕之臂欲令同往巡防局巡捕突然下車手出小洋刀將奚臂戳傷隨挣脫所拉號衣飛步逃奔石開車寓不知名字人皆以石家裏呼之轉訊之周周供稱小的在治下開車寓江奚均住小的寓中滋鬧之處雖與車寓相近然其時小的適在内室並未眼見大令將江交地保收管如應傳訊卽須投質周無干開釋仍候傳石查訊再行察辦麥捕頭稱肇事之巡捕係德國人尚無持刃行兇實據似須確查太守曰諾 
[大閙茶館]  
　　英租界四馬路四海昇平樓以茶飽而兼烟寮生涯頗不落寞前夜九點半鐘有寍波人某甲似已赴壚頭覓醉因口渴至該茶館下堂啜茗欲領略玉川風味不知何故與堂倌尋釁拍碎茶碗堂倌卽出外告知華捕將甲拘去甫出門口又有乙丙等人向堂倌爭鬧拍檯擊凳擲毁茶碗聲勢洶洶茶館執事人覩此情形卽令閉門收巿一面報知印捕拘乙丙等赴捕房行經四馬路西首葉樹德藥店門口又有人將隨去質問之堂倌奉以老拳及至捕房一併暫押俟解公堂請訊說者謂前數夜該茶館堂倌與茶客口角互相揪打後經報捕解案由蔡太守分别懲辨此次滋鬧者卽係前次打架之人夙怨未釋糾人報復然乎否乎侯送案訊供後再行詳錄 
[買孩啓釁]  
　　上江人祁郎釗者厭棄紅塵皈依三寶牛山濯濯居然具大神通法名博安在滬城西門内慈悲庵爲住持六根雖凈五戒未除常至租界中大摇大擺混跡烟寮以阿芙蓉權當青精供養逍遥自在全仗佛力無邊去秋托人買得一孩年甫十一齡係被匪人在寍波教堂誘拐而來博安買孩後卽令待詔奏刀　然路出頂上圓光爲傳授衣鉢計近被寍波教堂訪悉情形繕函來滬請洋涇浜教堂神甫將幼孩設法領回念出家人以慈悲爲本當可婉商卽倩人告以來意情願給償身價領孩回去博安初頗首肯謂　須收回洋廿二元卽可將孩領去神甫以其撫養數月不無微勞特於照償身價之外另給酬洋四元不料博安反覆無常至次日忽將幼孩藏匿揚言須洋五十元始肯交還幼孩神甫聞之以出家人不應出爾反爾藉端勒詐卽函請法領事轉商葛蕃甫同轉飭捕房包探持名片至巡防總局請帮辦總巡朱森庭明府派差將博安提案勒令將幼孩交出一併解送大自鳴鐘捕房管押候有堂期送案請究 
[倒斃通衢]  
　　浦東人某甲前日清晨踽踽行至南巿士家碼頭裏街某藥店門口忽然倒地時有行路者見而惻然上前扶之則已體冷如冰十六鋪地甲聞信馳至查知　上並無親屬因卽投報善堂由堂中派司事往騐委係病斃卽以西國攝影法照成一像正欲收殮死者之子忽號哭而來撫屍大慟旋自雇人用板門將屍舁回備棺成殮嗚呼慘矣 
[壓斃免騐]  
　　昨報紀小工某乙在虹口下海廟拆毁古墓以致壓斃云云兹悉乙之族人於前日香後欲投縣署控告行至縣署左近經地保朱某及事主某甲等央人阻止再三理勸以孔方兄爲和事老遂寢其事可免相騐矣 
[押解軍犯]  
　　誣良爲竊案内之陳桂藩亭訊實收禁經上憲擬以軍罪已見報章昨日午後上海縣袁大令備文飭差將陳潘二人押解起程陳充往山西鳳臺縣潘充往陜西潼關廳云 
[解犯赴松]  
　　光緒十四年冬間滬上恊興昌信船被郭金奎伍桂林蔣老五等行刦洋銀衣服投縣報緝由捕將郭金奎等三人拘獲訊供解府後因翻供發回上海縣袁大令請帮審委員宋二尹研訊始又供認此已屢紀報章前晚由大令升堂提三犯至案順供郭金奎伍桂林蔣老五等均直認不諱大令著畫押並加蓋指模印騐明面貎於昨日備文飭捕押解赴松於下午三點鐘起程云 
[研訊海盜]  
　　崇明蔣姓棉花船在洋面行駛被盜匪余四有羅壽生周汝貴王小夙等行刼報案後由定海鎭陳玉卿總戎將余等拘獲押解來滬經蘇松太道聶觀察札委上海縣訊辦此已迭登前報前晚袁海觀大令飭提余四有至案研詰余供係寍波岱山人向作小本生涯去年十二月十二日在路行走遇素識之方某糾同小的做買賣小的不解其意在後黨羽益多共有八人行至黑峯山脚見周汝貴令船下椗此處小的等一躍而上將周等三人閉諸艙内不許聲張拽起風帆駛出洋面忽遇大船一隻乘風破浪而來小的之船正欲避讓勢已不及但聞轟然一聲船首已穿水卽汨汨而入小的等躍上大船遂將大船上數人連周等三人一併關閉艙内如此者三日至十二月十五日正在行駛適蔣姓棉花船駛來方與小的等一齊動手刦得棉花一百十八包各人分派小的得花一包布衣一件今方等已不知去向而小的被獲到案叩求恩宥周汝貴供稱寍波人自置小船一隻用王羅二人爲夥出洋捕魚並裝碍瓦去年十二月十二日小的之船在黑蜂山停泊忽有素不相識之余四有等前來不問情由將小的等悶閉艙内後被大船撞沈復將小的等拖至大船上錮閉如故全船已烏有小的等誤被覊押叩求明察王小夙羅壽生同供係寍波人在周船上爲夥當日晚間小的等在黑蜂山停泊欲待天明駛往浙湖等處載運磚瓦忽有余四有等數人不問情由將小的等綑縛抛入艙中餘供與周略同大令著還禁候禀明道憲核示昨日亭午時南匯縣吳子佩明府備文飭差來滬請將余四有等帶回歸案訊辦 
[覆訊伶人]  
　　日前兆豐洋行西人好控稱商人前開留春戲園時被伶人汪桂芬虧欠銀兩且有借項應還者有因事應賠者合計各項共五千餘兩請爲追繳英國梁副領事據情照會英讞員蔡二源太守飭傳仕研訊汪延英律師担文辯駁大略謂好所控各項均無証據太守遂商諸梁君再行覆訊此已詳登前報者也昨日下午三下鐘時太守會同梁君升堂覆訊好延英律師小威金生帶繙譯曹吉福至案汪仍由担律師帶繙譯羅誠伯爲之辯論威律師代好訴稱禀單上所控各欵均須對明第一欵汪已承認上海所立合同已經呈閱京師所立合同係一式者第二欵汪到上海在四月初一日延至五月初七日始登臺其間躭延時日應償虧耗銀尚有買辦及司帳人均可作証曾問過汪立合同時先收銀一千兩後須歸還其時戲園中已預備一切何致躭延月餘之久實應將虧耗銀照償問好曰爾邀汪至上海知其欠人銀兩乎答稱初未聞知繼知有人控告問官差傳汪時有人阻止乎答稱無人阻止問汪至上海躭擱何處答稱躭擱商人行内問旣至公廨情形如何答稱羅大老爺訊供之下卽行笞責後訴請英國領事轉請羅大老爺開釋羅大老爺初未允繼乃釋歸問開釋後卽能登臺唱戲事答稱不能問後來如何登臺答稱傷痊後於五月初七日登臺問汪在戲園唱戲時有贏餘否答稱有問滿期後是否照合同再唱答　是問再唱時被欠銀否答稱被欠問何項欠欵答稱借欠及零星支用問帳目是買辦所冩華文乎答是問與汪曾否當面算過帳目答稱未算問汪唱戲三年有奇及逃往京師時曾欠銀乎答是問汪往京師時告知爾否答未告問旣未告逃往京師爾作何辦理答稱當時卽發電報到天津託海關辦事人代爲查拿然未獲住問旣未獲住則如之何答稱後汪伶仍至上海商人卽遣人知照曾至留春汪伶不來二年前十月担律師有信來言及汪事商人卽經回信問回信如 
 
 

Page 4

 
 
何繕法笞稱惟仍催還銀兩而已問爲何當時不控答稱汪回上海後另在他戲園唱戲包銀甚豐商人思待其積蓄後清還答現在如何控告答汪躭延至今且在他戲園唱戲後回至京師又來上海仍不料理因遂控告問爾知汪現有生理否答有甚好之生意問爾控汪欠銀汪供稱有金三條交爾爾如此事否答稱知之問金條於何時交爾答稱汪養病時欠商人銀兩甚多故先將金條付下問買辦立摺與汪陸續支取本利爾知之否答稱此事不知問買辦知金條價值否答稱知之問爾控汪共一百八十五日不登臺豈在爾園中唱戲三年餘竟有如許日不登臺乎答稱是問邀汪時另付銀兩託其另邀他曾否邀到答稱付汪銀兩託伊另邀别伶並未邀到聞其銀若干如何付法答稱銀一千兩由德泰庄匯付問汪欠爾如許銀兩究竟算過帳否答未算問當時汪在會審署受懲開釋後向爾有何言語答稱汪一再道謝并言感恩不淺自當竭力報効問汪曾否央人說懇暫緩還銀答稱有問爾與汪之帳目均由買辦繕寫乎答稱是担律師起立曰本律師問過汪立合同簽字後又至領事署盖印由副領事佩福來簽字屬實隨問好曰爾先付汪銀千兩有收條簽字憑據否答稱有合同載明問合同所載包銀卽借項耶答稱是包銀問合同係六月爲期期滿則包銀唱退矣答稱一千兩一項未經唱退問所付一千兩爾望汪還銀均已預備祇待汪登臺乎答稱是問汪在京師邀至上海議明各節否答稱議明問汪不能登臺是否受笞之故答稱是問汪受笞後不登臺欲令認償各欵乎答稱須認償問官辦汪欲汪認賠各項乎答稱官辦汪之事與問人不小惟恩著汪認賠耳問凡大園主所與伶人立合同較生意塲中一式乎抑或另有分别乎答稱諒是一式問合同期滿後會議及續立否答稱並未續立然方明逐月照付包銀以後共唱三年有奇問期滿連下悉照原議否答稱悉照原議問期滿後旣未續立合同仍在爾園唱戲一切悉照原議則例應在原合同上註明情由答稱尚示註明問合同期滿理合商量續立旣未續立則當時曾否言及答稱汪仍　演唱故未言及續立合同之事謂期滿後再唱定須續立合同答稱並無一定之理担律師謂先旣立有合同及期滿應照此合同辦理問期滿時被汪欠銀若干答稱有五千兩之譜問如何被欠如許之多如何付法答稱陸續被欠問旣已被欠如許銀兩又不續立合同則應同之立據答稱有帳簿可証無須立據問帳簿上由汪簽字否答稱未簽想亦不必問先付一千兩時汪立合同簽字後尚須至領事署簽字蓋印愼重若此後被欠銀五千餘兩竟憑買辦之帳何忽草草耶答稱有原議合同故也問期滿時已欠銀五千兩以後曾否付過包銀答稱付過問民銀如何付法答稱三元五元十元不待均有帳目摺子爲憑及唱至三年有奇又欠六百餘兩問原立合同在一千八百八十六年十月卽華歴光緒十二年四月初一日及期滿後至現在已歴五年半六月間被欠五千兩後三年被欠六百餘兩迄今已隔五年半從未向之算帳且不立筆據是何故耶答稱有帳簿可証不必再立筆據然時欲與之算帳汪一味躭延問帳簿何人所寫答買辦陳芳水問被欠者是何人之欵答商人自已及戲園中贏餘之欵問戲園除爾之外尚有何人入股答稱並無他人入股問汪所欠銀有他人干涉否答並無别人問陳在何時辭歇答稱在一千八百八十九年問陳外有無别人經寫帳目答稱有時因陳名下之人寫帳然行中惟陳是問問曾令買辦與汪算帳立據否答稱未也問有人擔保汪欠項乎答無之問汪在他戲園唱戲忽回京師有幾吁各稱六禮拜問復回上海有生意否答稱有甚好生意問前在爾園中唱戲忽往京師及重來又在他園唱戲後又往京師再回上海又換戲園照爾所訴汪已遁逃復回並不控告今又由京師返滬仍有生理故始控告何也答稱初料其逃而復來不致再逃故不控告問汪在他園唱戲曾向園主言明爾處欠銀之事乎答商人未說另經他人說過問汪初往京師爾電至天津未獲後曾否在天津領事署及駐京欽差處遽禀乎答稱未也一千八百九十二年四月始控告問爾知汪不還銀兩乎答稱恐欲圖賴問汪現復來此爾不虞其再逃乎答稱汪唱戲名望素著諒不致再逃訊至此時已五點二刻太守遂商諸梁君定於下禮拜二卽本月初六日下午三點鐘時再訊担威兩律師及原被告均告退 
[法廨停訊]  
　　昨爲天主教瞻禮之期法領事繙譯等均須到堂將事故飭捕頭禀請葛同轉停訊一期 
[法捕房瑣事]  
　　紀陳氏控賈彭林串令蟻媒吳益山等將第三幼孩出售計洋廿三元後又播弄神通將孩私自領去同轉派包探入城至馬姚弄協令查緝已詳前報昨由包探王榮培等至巡防總局禀明前往將賈彭林之妻某氏及孩子永壽一併拘獲解至捕房管押候訊○十六鋪内米鋪夥某甲前日在小東門向魚行夥某乙索取米帳善語齟齬大啓爭端竟致奮拳毆擊當被魚行中人出外鳴捕將甲扭送捕房　候解案請究○因丁兩人專以拾荒爲生涯前日不知從何處拾得衣一件兩人互相爭奪爲巡街捕所見將兩人一併拘押○某戊因犯夜被巡捕拘入捕房○某已不知由何處竊得二馬車水烟袋一枝行經法界被包探拘獲送入捕房管押○某庚在江寛輪船行竊紫銅一塊經捕房包探查獲人贓　入捕房管押 
[饋樂鳴謝]  
　　時交夏令疫癘易生昨承全亨寶號以小痧藥紅靈丹十匣見貺囑爲分贈誠却疫之金針濟人之寶筏也合綴數言藉伸謝悃 
[施當其厄]  
　　山東開濬小清河工程旣鉅需欵孔繁加以事機棘手竭力維持急電飛傳頻呼　伯苟非具大慈悲大力量者慷慨樂輸何以集千腋以成裘冀一勞而永逸乎本館協振所昨承無名氏以鷹洋五十元諄囑彚解山東充小清河工振於待振甚急之時拜善士兼金之賜誠可謂施當其厄者矣惠擇必期遠普立念彌宏姓名不欲人知　德尤厚世不乏豈弟君子其亦有聞風興起者乎 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[芝罘讕語]  
　　烟臺臺南河某姓家新搆房屋工師正架上屋梁忽有人自縊其上末見紫微拱照先教弔客臨門亦可謂不吉之至矣○上月十八日清晨有人雉經於飯廠西某鋪門上不知有何冤抑而竟輕一死如鴻毛乎然而鋪已受累不淺矣○上月十八日天大電雨以風氣候驟寒無異隆冬景象迨少焉雷收雨止卽放晴曦據云奇山所西關迤西擊毁電杆四五株一時無識之流皆以爲龍爪所觸誠可嗤也○上月十四五兩日有湖北黄州府難民一百零六名口由奉天營口前來手持營口某分府所給護照向各鋪布施舉動情形不無疑竇購由地方官送往福山去訖去後有鋪户二三家查得櫃内白銀數錠變爲青銅或又有不翼而飛不脛而走者遂羣疑難民爲鐵算盤之類其然豈其然乎 
[江西官報]  
　　知縣何其坦報捐新海防遇缺先用萬世毓往新淦峽江催漕折調署貴谿縣何麐祥卸新喩縣事清理交代回省署新昌縣崇泰卸事清理交代回省許莘禀謝題補瑞州同知臨川典史章葆患病禀請給假回省就醫以候補從九朱蓉署理溪把總何茂林經兩江督部堂咨明斥革以玉山外委番捷勳拔補所遺外委缺以上饒額外王湘藝拔補遞遺額外缺以馬兵李錫蕃拔補瑞州外委吳文章據報病故以馬兵聶高拔補沈志沂往義寍辦保甲 
[黄陵廟題璧]  
　　宜昌於去歲開設立德洋行現已閉歇聞行主擬附輪入蜀遨遊蛾眉山之勝然後再往重慶啓行云○江水甚漲輪船行駛甚速上貨固多下貨亦復不少近日有雲南銅銅船數號已到宜昌卽日須由輪船運往漢口也○江中水大兩岸頓竟川中掛旗船俱泊海關左右其中惟太古洋行爲巨擘餘家寥落無多○邇者天氣暢晴入夜月明如晝城内多患傷寒之症亦有發曰　者私緩之流束　無策 
[上海北巿絲業會舘籌賑公所施少欽經收山東順直賑捐四月十五至十九日第三千一百七十六至八十次清單]  
　　十五日温州永嘉縣馬石貞求病速愈由源豐潤來洋五十元蘇垣東越會舘年例春季由回年欵請行家閱報知儀徵被灾之慘將該資移助由胡益泰置文卿寄來十元無名氏十子無名氏二元興國州酧完願心人興銀四　一錢○鎭江李肩吾先生寄來合肥五齡童子周閎中祈佑平安洋六元京江丹邱生敬資先父母冥福二元合肥周行卓周行章祈佑平安各銅本洋一元○十六日江西辛卯貿舉人在京圑拜餘費移助由由晋源來京平足紋銀八十七兩八錢合規元九十兩零四錢三分邗江亥蔭室求内人早日病愈身健洋廿　仁和久安居　爲内子求嗽愈三元寶盛司二元朱幼松求病愈一元無名氏一元○十七日無錫逹源莊募王姓女求病愈洋十元隱名氏五元烏鎭周慶記節省點心錢四百文○日昇昌來浙江督學部院陳經募紹興府知府霍洋五十元署山陰縣知縣唐署曾稽縣知縣李　山縣知縣朱諸曁縣知縣周餘姚縣知縣周縣知縣查六户各洋三十元署上虞縣知縣徐十元新昌縣知縣濮十元上虞學訓導童十二元上虞梁湖巡檢劉十元上虞典史鮑四元上虞曹娥巡檢蔣二元紹屬厘局委員候補知府楊洋四十元百官厘卡委員候　知縣華曹娥厘卡委　員　補同知顧義橋厘卡委員候補知縣吳臨甫厘卡委員候補知絲蔡聞堰厘卡委員候補同知劉曹興厘卡委員試用通判委安昌厘卡委員補用通判葉餘姚厘卡委員　　通判陳八户各十元共廿二户助臥半山紡織局合洋四百零八元○十八日戴星垣由寶和莊來洋一百元又吳琴氏廿元曹娥敬其事居　人由厚　莊來洋七十元又募金　　　廿元又濟陳氏十元章望成爲父福應脇痛求卽愈由吳淞貨捐屇來洋四十元又信女章覺孝覺河爲父福廳脇痛求卽愈八元又張恩愼爲長親章福應疾求速愈一元　閭　心願氏求合家大小平安廿元揚州黄蔭淼續助再求病人速愈十三元旌陽吕劉氏爲孫病愈完願由葉聖田兄來規元十兩又程景南洋二元双倪良齊一元如臯嚴　　　　二女一子平安康健二元陳吉良求病速愈一元○十九日無須名大善士洋一千五百元質魯童子求身健讀書廿六元江西臬署沈博臣善士求佑　親卻病延年合　　慶　信昌隆棧益泰厚來五十元又友人五元平陽郡求合家平安規銀十兩合洋十三元六角秀水無名氏爲子病愈先捐由油車港元　米行寄來十一元　陰無名氏由　　開　濟寄來五元不書名銀四兩錢鴻濟求病痊洋四元福　居士三元張贊臣代次女求否去泰來身子安好由靖江縣署寄來一元又張蓉生求消災降雇身子平安二元　萬銅　六元無名氏銅洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年四月二十日京報全錄]  
　　宫門抄○諭旨一道錄前○發抄硃批四道○吉林將軍長等奏吉林大租請改爲銀錢兩改摺○福州將軍希等奏改誤　　暫緩移　　由摺○奉天將軍裕等奏　銷奉省西路緝捕官兵用過盤費銀兩摺○臺撫邵奏總兵呈請告養擬懇賞　省　免子開　指○皖撫沈奏已故提督在原籍建　專祠請准列入祀典片○四月二十日吏部翰林院廂藍旗值日無引　見○徐中堂　　勘談卷覆命○濓貝勒由　髻山回京請安○耆齡等彈壓覆命○耆齡請假十日○關防衙門奏初五日大高　拜表瀅貝勒行禮○召見軍機○發抄張聨桂奏賀縣令余文炳等署鬱林州等缺奉硃批吏部知道欽此○又候補守曾撫　　署泗州守等缺奉硃批吏部知道欽此○祥亨等奏要犯已革甲兵長棟等聞拿自首奉硃批知道了欽此○奎斌奏協領根　　辦練軍管帶奉硃批兵部知道欽此○○奴才長順富爾丹跪奏爲吉林大租改徵銀欵後甚系貧民且易滋弊擬請改爲銀錢兩收以期便民緣由恭摺仰祈　聖鑒事竊查吉林荒地租賦向均徵收規錢解庫旋因現錢缺少每遇交租時佃民受累是以准令各佃等以現錢憑帖搭交嗣巿間創立抹兌名目暢行通省憑帖稀少同於現錢於是有二八取錢之帖其空虚幾與抺兌等經前將軍　元光緒十一年十二月奏請改微銀欵每晌向徵大租巿錢六百文者改爲大租銀一錢八分小　六十文者改爲小租銀一分八厘俱由經徵之員以現銀解庫年清年款歸入銀欵項下抵充俸餉奉部覆准歴經遵辦在案奴才等伏查租賦　項關乎　國計民生務須兼權並重立法不可苟且而更章尤貴變通從前徵　之支絀不足以恤民艱因而搭收憑帖迨後收帖之空虚不足以重庫儲因而改徵銀欵似可推行盡利矣豈知徵銀之利利在富民而甚不利在貧民何也吉林每年邊練餉銀不下百數十萬其來路固較制錢爲廣而富商大賈赴内地販貨無非携帶銀兩其去路亦較制錢爲煩是吉林錢缺而銀亦未充裕勢所必然故在偏僻地方家雖小康覓銀已覺不易若論窮檐茅屋專事田間終歲勤勞僅資餬口安有藏銀往往封納數晌之糧以錢買銀先受鋪商之刁難以錢交櫃又經書吏之苛求譬如有地十晌之家從前交納大小租巿錢六千六百文卽可完楚今則非八九千不能了事此猶指無弊者而言若一經刁紳劣監之包攬奸胥蠧役之浮收則受累愈甚卽如光緒十五年雙城廳户書宋成章等藉詞於平色火耗等頌每晌浮收至首餘文之多客民王夢松包攬錢糧轉向民間勒索均經訪拿到省照例懲辦此其明証也奴才等查吉林租賦徵錢一苦於制錢之短絀徵銀又起貧民之怨諮再四籌思惟有銀錢兩收方爲便民之道然此專爲貧民設法若不予以限制勢必銀價昻貴彼時富户相率取巧以錢代銀則於徵收章程未免多所窒碍擬請嗣後凡有地二十晌以上之户或銀或錢悉從其便庶於體恤之中不致漫無區别合無仰懇天恩俯念邊荒地瘠貧苦居多特降諭旨准如奴才等所請俾得及早遵行奴才等係爲貧民免累並杜流弊起見是否有當理合恭摺具陳伏乞皇上聖鑒訓示謹奏奉硃批户部議奏欽此○○福州將軍兼署閩浙總督臣希元頭品頂戴福建台灣巡撫臣邵友濓跪奏爲改設副將暫緩移駐仍令督率原營照舊巡防一面籌辦改設事宜恭摺仰祈聖鑒事竊查兵部議覆台灣改設副將等缺一案原奏内稱將舊　駐紥安平之台灣水師協副將移紥台東改爲台東協陸路副將中右兩營都司千總把總各缺隨同移撥舊制駐紥麇港之台灣水師協左營遊擊改爲安平水師營遊擊卽行移紥安平處所中路應俟撫標兩營奉明移撥再行核議等因將台東協陸路副將員缺請旨以岱齡補授在案該　將岱齡到台因印信尚示奉頒由司刊　木質關防啓用任事原擬卽將安平中右兩營移設台東一面察度安平及中路情形將鹿港原駐之台灣水師協左營曁内地撫標兩營分别移調以符奏案惟查台灣内地撫標兩營尚難調令東渡鹿港原駐之營一時朱便撤赴安平如將安平原駐之水師中右兩營驟行移改該處海口不免　虚查台東向駐勇營分防尚爲得力緑營汛地雖應及時議定而官署兵房工費太鉅營造勢有未遑臣督同台灣鎭司道切實籌商　請將改設東台之水師協中右兩營誓緩移紥俟内地撫標兩營調佈中路鹿港左營可以抽赴安平海口屆時再行一律改移似此暫爲變通安平旣有兵巡防台東亦可從容締造目前之計兩得其宜至岱齡係屬陸路副將於水師固有未符但查該副將到任後暫駐安平數月以來隨同台灣鎭總兵萬國本講求水師事宜深爲熟悉目台東籌設汛地亦須就近先事經營擬懇天恩俯准岱齡以台東恊副將管安平水師協督率中右兩營照舊巡防一面會同台東直隷州知州將台東陸路應辦事宜隨時布置於水師陸營均有裨益據台灣布政使唐景崧護理台灣道兼按察使銜唐賛袞會同台灣鎭總兵萬國本呈請奏咨前來臣等覆核無異除咨部查照外謹合詞恭摺具奏是否有當伏乞皇上聖鑒訓示施行再此摺係臣友濓主稿合併陳明謹奏奉硃批兵部議奏欽此○○奴才裕祿濟祿興陞跪奏爲核銷奉天省西路緝捕官兵用過盤費銀兩恭摺仰祈聖鑒事竊照奉天自省城西至山海關爲往來通衢大道經前任將軍先後奏准由錦州廣寗二城所屬八路額兵内抽馬隊八十名遴員管帶常川分路梭巡緝捕盜賊護送行旅應需盤費由錦州徵仔船規項下動用按年核銷嗣前署將軍崇厚復因寗遠地方緊要奏添緝捕馬隊四十名所需口分亦由錦州船規項下發給歴經按年報銷在案兹准錦州副都統崇善咨稱西路前後奏添緝　馬隊兵一百二十名光緒十七年分共用過盤費東錢七萬三千四百四十千按照錦州巿行核計共需銀七千七百九十三兩六錢五分照章由錦州徵存船規項下動用發放等因造册咨報請銷前來奴才等覆核無異除將原册咨部核銷外理合恭摺具陳伏乞皇上聖鑒謹奏奉硃批該部議奏欽此○○頭品頂戴福建台灣巡撫臣邵友濓跪奏爲總兵呈請告養海防正資得力擬懇天恩賞假省親免予開缺恭摺仰祈聖鑒事竊准澎湖鎭總兵吳宏洛呈稱宏洛先經在籍養母奉前撫臣劉銘傳招令來台奏辦澎湖防務光緒十三年七月蒙恩補授澎湖鎭總兵當因母老懇請告養禀經前撫臣以澎湖新設重鎭砲台營伍正須切實整頓未蒙批准不得已迎母到澎就養又不服水土卽回原藉兹接家信職母思子情深現在澎防安靜職母孔氏年逾八十家無次丁懇請代奏開缺回籍養親請旨簡放以重職守而遂烏私等情前來臣查澎湖爲閩台咽喉實南北洋七省關鍵自前督撫臣奏奉兪旨改設重鎭總兵當蒙簡　是缺到任後察度險要實力籌防四年以來建築砲台城垣一律堅固兼統宏字防營講求操練屢次移兵勦平番社軍令嚴整均屬節制之師該總兵忠勇樸誠實事求是乃提鎭中不可多得之選澎湖海防關重一切正資鎭攝未便遽任開缺惟母老遠離未能迎養該總兵性情肫摯若非暫令歸省無以慰其孺慕之悅合無仰懇天恩俯念海疆緊要免子開缺將該總兵吳宏洛賞假六個月回籍省親假滿仍回任供職以資得力如蒙兪允容臣會商派員接署鎭篆以便該總兵交卸起程臣爲愼重海防起見謹會同兼署閩浙總督臣希元合詞恭摺具奏是否有當伏乞皇上聖鑒訓示謹奏奉硃批吳宏洛著賞假六個月欽此○○沈秉成片再據盱眙縣詳據邑紳歲貢生談箴等聨名禀稱原任直隷提督諡勤勇李長樂於光緒十五年十一月在北洋海防軍營積勞病故經大學士直隷督臣李鴻章奏奉　諭旨加恩予諡原籍及立功省分准其建立專祠等因欽此該故是督生平情殷桑梓倡捐社倉賓興橋梁賑卹等欵義舉甚多士庶不忘其德該家屬在盱眙縣本籍自行捐建專祠現已落成懇請列入祀典春秋致祭等情詳由藩司阿克逹春具詳請奏前來臣查已故直隷提督李長樂原籍准建專祠前准李鴻章咨會禮部咨行欽奉上諭轉飭欽遵在案兹旣由該家屬捐資造成紳民稱其行善於鄉倡捐各項義舉輿情感念自係實情相應請旨准予列入盱眙縣祀典由地方官春秋致祭以彰恩藎出自鴻慈謹附片奏陳伏乞聖鑒飭部查照謹奏奉硃批著照所請禮部知道欽此 
 
 

Page 14

 
 
[光緒十八年四廿一日京報全錄]  
　　宫門抄○諭旨一道錄前○分缺單○都御史徐奏爲遵旨明白回奏摺○吉林將軍長等奏查明敦化縣災狀請將租銀分别蠲緩摺○豫撫裕奏揀員調補知縣摺○直督李奏升署武職各員缺請准改爲實授片○四月二十一日户部通政司詹事府八旗兩翼值日兵部引見三十名廂藍滿四名○英信假滿請安○那公請假十日○召見軍機徐樹銘廖壽恒立山○光緒十八年四月分缺單員外郎禮部鑄印局趙賡麟故小京官刑部司務吳其昌分發知府四川潼川魏邦翰故知州甘肅寗州陳瑞霖故知縣湖南石門劉朝陽湖北大冶孫克勤山東清平陳憲俱丁府經山西潞安夏克承丁○○都察院左副都御史臣徐致祥跪奏爲遵旨明白回奏恭摺仰祈聖鑒事竊臣恭讀本年四月十六日上諭都察院左副都御史徐致祥奏疆臣聲名惡劣據實紏叅一摺據稱新授山西巡撫阿克逹春在安徽藩司任内貪黷之聲流傳道路等語該副都御史奉使嶺表往返均由皖江旣有所聞卽應隨時具奏何以回京數月直至阿克逹春簡放巡撫後始行紏叅着徐致祥明白回奏欽此仰見我皇上激勵言路整飭官方責臣以不及早陳奏臣跪讀之下感悚莫名查阿克逹春在安徵藩司任内貪劣之狀衆所共知臣所以未及陳奏者以藩司尚有督撫考察若該督撫果能破除情面不難隨時紏劾臣猶恐所聞或有參差本科會試皖省來京士子嘖有煩言證以臣前所聞無異今阿克逹春蒙恩簡畀專圻任大責重權位愈尊尤不比藩司尚有督撫考察若益恣其貪黷毫無顧忌勢必更甚於前此臣所以不敢再安於緘默而不言也謹據實覆陳伏乞皇上聖鑒再臣本擬十七日明白回奏因是日前往貢院專司稽察合併聲明謹奏奉旨已錄○○奴才長順富爾丹跪奏爲查明敦化縣禾稼被災較重應徵帶徵租銀分别蠲緩以紓民力恭摺具陳仰祈聖鑒事竊查上年吉林所屬敦化縣沙鎭城山懷德敖東各鄉佃民承種納租地畝四五月間雨水連綿下窪之地多被浸撈又於六月間雷雨傾盆繼以冰雹禾稼均被損壞復起虫災食苗且盡當據詳報飛飭該縣速詣各灾區履畝確勘被災分數將災民妥爲撫恤並於去歲七月二十六日先行附片具奏在案嗣因該縣所報被灾稍輕地方收成一二分不等請將應徵帶徵租銀一律蠲免各情與例未符且恐或有不實復飭吉林道遴委妥員前往該處認眞確查並於奏報三姓伯都訥廳被災分數摺内聲明俟委員勘覆到日再行具奏亦在案兹據印委各員會銜禀稱查勘敦化縣屬民佃耕種禾稼因雨水連綿低窄之地多被浸澇卽有高阜之區又遭冰雹虫傷以致成災十分八分九分不等請將廳徵　　租銀分别蠲緩以紓民力並請賑恤以救災黎等情造册具報前來奴才等查敦化縣一帶地處山陬土脈冷漿墾種未久素鮮蓋　加以重年歉收民不聊生實屬艱窘已極若不量予賑恤難免凍餒逃亡之虞除由奴才等設法籌欵量爲賑恤以拯災黎外至被災民佃等應納本年及帶徵十四年分租賦若令照舊交納實屬力有未逮自應查照例案分别請子蠲緩合無仰懇天恩俯念敦化縣新設之區地瘠民貧准將被灾十分較重顆粒無收地九千六百三十二晌九畝二分應納光緒十七年分大小租銀一千九百零七兩三錢一分八厘一毫六絲並帶徵光緒十四年該處被災八九分原奏緩至十五年秋收後分限三年帶徵地六千六百零二晌三畝二分五厘六毫光緒十五年又因禾稼被災擬請遞緩一年至十六年秋收後仍照原限帶徵除十六年秋帶徵初限租銀外尚剩帶徵二限末限大小租銀八百七十一兩五錢零六厘九毫七絲九忽二微又有被災七分原奏緩至十五年秋收後分限二年帶徵地一千五百零六晌一畝光緒十五年又因禾稼被災擬請遞緩一年至十六年秋收後仍照原限帶徵除十六年秋帶徵初限租銀外尚剩帶徵末限大小租銀一百四十九兩一錢零三厘九毫現均被災十分較重擬請全數蠲免其被災八九分地五千零三十七晌八畝應納光緒十七年分大小租銀九百九十七兩四錢八分四厘四毫擬請緩至今年秋收後起分限三年帶徵又帶徵光緒十四年被災八九分地三千零六十四晌四畝七分四厘四毫原奏緩至十五年秋收後分限三年帶徵光緒十五年又因禾稼被灾擬請遞緩一年至十六年秋收後仍照原限帶徵除十六年秋帶徵初限租銀外尚剩帶徵二限末限大小租銀四百零四兩五錢一分零六毫二絲八微擬請遞緩一年至今年秋收後起仍照原限帶徵又帶徵光緒十四年被災七分地一千四百七十三晌七畝二分原奏緩至十五年秋收後分限二年帶徵光緒十五年又因禾稼被災擬請遞緩一年至十六年秋收後仍照原限帶徵除十六年秋帶徵初限租銀外尚剩帶徵末限大小租銀一百四十五兩八錢九分八厘二毫八絲擬請遞緩一年至今年秋收後如數帶徵以紓民佃之力而示體恤之處出自聖主逾格鴻慈如蒙兪允卽飭敦化縣知縣遵照辦理以期仰副我皇上矜恤災黎有加無已之至意除將應請蠲緩租銀各數目另繕清單恭呈御覧理合恭摺具奏伏乞皇上聖鑒訓示遵行謹奏奉硃批著照所請户部知道單併發欽此○○河南巡撫奴才裕寛跪奏爲揀員調補要缺知縣以資治理恭摺仰祈聖鑒事竊照太康縣知縣余嘉榖於光緒十七年十二月二十一日在任病故應以病故本日作爲開缺日期歸十二月分截缺報部在案查定例知縣應題缺出應以候補並進士卽用人員酌補無人准以應廾人員題廾如實無合例堪以題升之員始准於現任人員内揀選調補又調補州縣以上官員必歴俸三年以上方准揀選題調又調補官員任内如有承審案件承緝盜案徵收錢糧已起降革叅限者槪不准其升調各缺如因缺係煩要人地實在相需爲地擇人者亦應據實陳明各等語今太康縣爲繁疲難三要缺例應在外揀選題補該縣幅員遼闊政務殷繁治理不易且界連皖北時虞游匪潜蹤緝捕撫綏尤關緊要必須精明幹練之員方克勝任奴才督同兩司在於通省現任候補正途及各項出身應　應升應補人員内逐加遴選非本任緊要卽人地未宜惟查有濟源縣知縣袁學灝現年四十八歲順天宛平縣人祖籍江蘇陽湖縣由附生中式同治甲子科順天鄉試舉人隨同官軍分援皖浙閩三省疊克城池出力保以知縣不論雙單月遇缺卽選並戴藍翎迭次剿捻出力歴保加運同銜並換花翎以知縣留於河南歸候補班前補用同治十二年六月吏部帶領引見奉旨着照例發往欽此因父績懋前在署理福建延建邵道任内剿賊陣亡奉旨從優議卹給予騎都尉世職呈請兼襲兵部帶領引見奉旨著准其兼襲欽此領照到省光緒十一年題署濟源縣知縣十二年三月初九日到省試署期滿奉准實授十四年七月調簾交卸九月回任辦運鄭工稽料出力保以直隷州知州在任候補歴次恭逢恩詔加三級十七年七月初五日調簾卸事九月十八日差竣回任歴俸已滿三年核計任内並無承審案年徵解錢糧已起降革叅限其承緝縣民李萬良被竊拒傷事主一案核計現尚示滿三叅惟有承緝縣民陳廷德家被刼衣飾拒傷事主一案又客民栗清方在途被搶銀物拒殺事主一案均已起四叅之限且題缺请調與例稍有未符但太康縣缺係煩要人地實在相需例得專摺陳明其有關降調之案應請查級抵銷據布政使廖燾豐按察使長祿會詳請奏前來奴才查該員袁學灝才識穏練辦事精詳以之調補及康縣知縣實於要缺有裨如蒙兪允該員係現任知縣請調知縣銜缺相當毋庸送部引見係初調人員任内一切因公處分例免核計所遺濟源縣知縣選缺豫省現有應補人員應請扣留俟准部覆截缺後另行請補合併聲明爲此恭摺具陳伏乞皇上聖鑒訓示謹奏奉硃批吏部議奏欽此○○李鴻章片再北洋海軍新設副戕至守備各缺前因無合例應補人員以官小者通融升署經臣奏奉諭旨允准並經兵部議覆俟升署三年期滿奏請補授等因在案兹查海軍升署各員内除續保官階與升署之缺銜缺相當者已隨時奏請改爲補授外尚有升署海軍副叅遊都守各缺方伯謙等六十四員計自光緒十五年正月二十四日奉旨准其升署之日起扣至十八年正月二十三日止已屆三年期滿應照部章改爲補授據北洋海軍提督丁汝昌呈請核辦前來臣核與海軍新章相符合無仰懇天恩俯准戕該升署副將方伯謙等均改爲補授由部換　札付並照章支領實缺俸餉以示體恤除將各該員履歴分咨海軍衙門兵部查照外理合繕單附片具陳伏乞聖鑒訓示謹奏奉硃批該衙門知道單併發欽此 
 
