# 1888 - 307 - 4905591

 

Page 1

 
 
[順天江南浙江江西闡墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得而坊間翻刻又皆魯魚亥豕訛誤良多本舘特用新鑄銘字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本寶有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[新印廣東闈墨出售] [  申報館主人啓]  
鐵嶺珠江名材輩出類皆經經緯史根柢盤深故每屆科塲闈墨實爲諸省之冠本舘覔得初印本思欲公諸同好因急付手民以新鑄鉛字印成詳其校讐精其刷印務使盡善盡美工雅絶倫卷首更弁以題名全錄刻已告蕆每本售洋七分諸君子盍於芸窗雪案閒各置一編以揣摩風氣乎售處本埠在申報舘及申昌書畫室外埠則槪歸各申昌此佈 
[新印福建闔墨出售] [  申報館主人啓]  
　　今年福建鄉試朝廷特簡黄大銀臺體芳吕太史佩芬爲正副主考文名素著所拔皆眞才實學故今科闈墨格外可觀本舘特取衡鑒堂原本以新字鉛板印成校對精詳裝訂完備計書一本收回工本洋七分於今日出售本埠申報舘南北申昌書畫室外埠則各申昌發售諸君子說必以先睹爲快也此佈 
[一百六十八號畫報告白] [  點石齋啓]  
　　英國某蓺土新創一法取新死之尸熬油造鹼以澣衣垢去而衣潔其渣滓則碓之磨之以壅田田肥而禾茂信其說者謂法從格致中叅得所謂窮知事物之理欲其極處無不到也然而死者何辜也繪之匪以好奇欲使當世之談格致者當與誠正相發明毋想入非非而流於不近人情之弊耳准期初六日出售首頁敬摹功臣圖餘附悉仍曩例 
[書助賑未議後]  
　　自山西奇荒東南諸善士設局籌賑有法必設無計不施惟是水旱偏災何歲蔑有局雖設而持久爲難賑雖籌而博施未徧加以今歲之災有更奇於往歲者不獨自西自東自南自北告災之書層兄疉出己也往歲惟水旱爲災耳而今且有旣災於水而復災於旱者籌賑諸君竭力圖維盡心籌畫誠有所謂募不勝募勸不勝勸之勢於是杞憂子惻然憂之富萬不得巳之時設萬不得己之計而以助賑末議之策進斯策也仿吕宋票章程以逐月彩餘之欵分解災區裹助賑需源源不絶法至良矣意至美矣然固存之於心而未敢宣之於口者蓋評量時勢揣度人情恐其滋弊愈多而戕財愈甚也誠能一一如所議云云至公無私盡善無弊則亦何顧慮之有哉况乎售票之銀不致外溢彩餘之利本無窮期又不特裨益於賑捐巳也窮爲杞憂子進一解焉泰西通商以來出口之銀日見增多進口之銀日見减少固西人心計之巧榷算之工爲我中國所不及吕宋彩票其一端也今我中國洋務孜孜講求不遺餘力然能分西商之利未蔭益華商之利者此又非心計之未巧榷算之未工也卽以吕宋彩票論使我中國仿而傚之踵而行之卽令至公無私盡　無弊而仍有消行廣之虞窒碍難行之懼焉夫吕宋之作彩票也爲地方過瘠户口多貧一切善舉無欵可籌於是請於隣封謀於衆庶按月售票開彩對號中上采者立致數萬之鉅資中下采者猶獲什倍之厚利惟皆售諸他邦不准售諸本國抽其彩餘之欵以濟善舉之用初時僅餘萬金極盛可至數萬開彩之日吕宋君主躬親臨視各國商民圍立栅外按號對彩無一毫私意存於其間且防奸極密立法綦嚴從無有作假票以冒領者故吕宋票章程質之天下而無疑傳之永久而不變者此也其所以難行於中國者厥有五端泰西賭禁素嚴然爲善舉起見則毅然爲之不復他顧至於中國則必以買票者事近賭博賣票者事近抽頭因賑捐善舉所需而作賭博抽頭之事將有扞格而阻撓之者矣此一難也吕宋之票僅售他邦故未見有狥私作弊者今以中國之票而全售於中國之人彼經手開彩者豈無交誼豈無親情若必不狥私則必至戚友怨咨室人交謫謂何惜此不費之惠以惠我儕仁施木普而咒詛交乘矣此二難也吕宋開彩君主親臨所以示謹嚴昭鄭重揆之中國斷不敢瀆請御駕卽令素辦賑捐久手衆望者經手開彩至公至正無嫌無猜而其左右親近之環而伺者百出其計以相甞假票冒領之弊不一而足勢所必然此三難也西人用度倍費於華人每票六元之價不過中人一日飲食日用之資節一日之資以購一票誠所不惜然猶每票分作十條使購價輕而消路廣若華人一日之資中等者或一元數角而己故購票者分條多而全張少使驟添十數萬元之票與吕宋票並行消行之滯不言可知若開彩遲至兩月又誰肯舍近而圖遠此四難也吕宋票之始作也初行泰西亦不如今日之廣後入中國購者猶覺寥寥歴數年之久而後日盛一日蓋取信於天下者難相持於永久者尤難方今災民嗷嗷需賑孔亟又何能頃刻取信而遲至數年也乎况與吕宋票並駕齊驅則孰能置多年著名素所深信之票而轉而他求乎若曰藉以助賑彼又何甞爲助賑起見而購票乎此五難也有是五難則斯策也其終行消未廣窒礙難行矣乎安得有心世事者深思妥議審愼周詳必使至公無私盡善無弊與吕采票並行不悖也哉此票一行不獨以中國之財充中國之賑每年每月稍减出口之銀己也我中國事變紛乘公欵支絀卽賑捐己停可以移充他欵其所裨益又豈淺鮮也哉 
[本館接奉電音]  
　　昨接在京友人發來電音有本月初五日諭旨二道敬謹譯登○十月初五日欽奉慈禧端佑康頣昭豫莊誠皇太后懿旨皇帝寅紹丕基春秋日富允宜闡賢作配佐理宫闡以恊坤儀而輔君道兹選得副都統桂祥之女葉赫那拉氏端莊賢淑着立爲皇后特諭欽奉慈禧端佑康頣昭豫莊誠皇太后懿旨原任侍郎長叙之十五歲女他他拉氏著封爲瑾嬪原任侍郎長叙之十三歲女他他拉氏着封爲珍嬪欽此 
[蕪湖火警]  
　　九月廿九晚二更後蕪湖西門外長街石橋港下瞿恒豐香店失愼其時店夥俱入黑甜鄉不知竈下如何遺火遂致燎原警鑼響處各洋龍聞聲齊集竭力澆救得以熄滅計焚去房屋一進並貨料洋六七百元比鄰俱未殃及亦幸矣 
[天津賽馬]  
　　寓津西人於九月二十八日起三十日止賽馬三日廿八日朔風獵獵飛霰紛紛西人尤興高采烈云 
 
 

Page 2

 
 
[火焚述餘]  
　　廿四夜天津大火經列前報兹悉火葬計有兩人於餘燼中撥出屍身不特焦頭爛額且四肢縮小如未成童其慘狀殊難入目 
[宜昌近聞]  
　　前任宜昌府存太守調署德安府己於九月廿二日交卸新任沈太守卽於是日接印任事現因前任在宜署有弄璋之喜須爾月後方能出署故沈太守尙在公館暫住○四川劉制軍之眷屬某新故其柩乘宫船來宜河下砲艇江干鎗隊一時燃鎗砲迎接至廿四日靈柩船開往漢口砲艇鎗隊又恭送以申意○傳聞立德行商己到上海不日坐固陵輪船來宜卽開行上川民間謡諑紛紛且川中橈天造言孔多但不知固陵果否上川立德此舉果得萬全否也 
[鐵路述聞]  
　　津沽鐵路築成之後於九月十三日起每日開行兩次搭客絡繹惟每日開行時刻間有遲延不能畫一而又自軍粮城至塘沽計程五十里其行速不過四十分鐘由天津至軍粮城計程四十里其行速需五十分鐘日前傳相騐道時曾用輪高六尺之機車極帶車輛由唐山回至軍粮城壓力過重其路似難勝任當換機車較小者拖帶回津如於該路能塡築堅固與前途一律開行時刻累黍不差則更爲盡美盡善矣 
[弟兄競爽]  
　　正任直隷按察使司周玉山廉訪其兩公子一中北闡副車一登南闡止榜弟昆競爽南北騰輝廉訪顧而樂之現在請假一月回籍祭祖於二十四日乘坐駕時輪船南下俟假滿後北上履新日前己抵滬上此亦德門之喜事也 
[皖省官塲紀事]  
　　前署懷寗縣調署宣城縣范映泉明府葆廉於九月二十六日抵省聞明府此次來省禀陳地方公事兼解懷寍交代銀兩小住江西會館不日卽禀辭回任○辦理安慶支應局提調現奉札委皖北頴州一帶查放冬賑之彭受臣太守祿日前赴金陵謁見曾九帥面禀事宜兹於九月二十八日乘輪回省小住數日卽當束裝就道前赴災區也○安廬滁和道丁恬生觀祭日前奉督撫憲會札委赴各屬查勘秋成并詣災區查視户口觀察奉札後旋卽輕車减從徧歴名處兹於九月三十日乘江永輪船回皖各官均詣南門外官碼頭迎迓 
[劉蕡蔭語]  
　　有爲劉蕡之下第者抵掌於本館云江南貢院向例於榜發之次日兩主試卽移榻監臨堂内衡鑑堂左右前後數十幢綺寮文牖悉加封鏁相傳胡氏了有仙者據此宅己百年世守其約否則不可以情喻理遣本屆以多閱十日未盡先施之禮重陽一過卽有在桂花樹下往來笑語問今歲何夕爲月當頭者又一日晨起院内諸人眼眶上悉加墨圈遥視恍惚類玳瑁邊墨晶鏡乃急爲𥃔洗久之痕始滅放榜前三日朱衣人己點定矣一夕不知何故卷忽散亂縱横滿地俗語謂相賞在牝牡驪黄之外至是卽燕許大手筆亦莫辨具爲驪黄牝牡不得己用選佛法取其模樣像和尙者便傳衣砵論者謂闢門乃朝廷大典而此似人非人者竟敢錯雜於其間且與銜命之星軺爭一日之居亦事之不可解者○風氣關乎運會而風氣之升降又視主持風氣者之厚薄爲轉移江南風氣日下聞近有以三物興賢爲題試吏者某卷竟指極粗之三物而獲上賞故見微知著者比之爲天津橋上杜鵑聲以借証風氣之日下先是江南獨得上官昭容之大秤岩穴之士引領專矚以爲本科之入彀者非沈卽宋矣乃葫盧畫出固不乏清廟明堂之器黄鐘大吕之音然香象渡河散僧入聖亦與郊寒島瘦者同在美不勝收之列豈命之一字固非卿相所能造又非巧智所可强也乎宜夫子斷之曰不知命無以爲君子○新孝廉張君士珩者抱負最淹雅平時就冶山之麓築精舍蒔花栽竹吟哦其中過者咸卜其爲折桂高手昨聞其尊人最樂爲善十數年水旱偏災之蠲賑解衣推食惟恐或後惟昔自營中脫甲歸來不欲以裹碧餘生令世人知有韓伯休故一切韜晦非留心時務者莫識爲一路福星也○同文館教授生徒以中西言語文字創自左文襄經費支絀不絶如綫賴曾宫保一再從總辦劉觀察之請從容補苴學西學者固漸可從舌人之後應答如流而寒士之懷瑾握瑜藏器待時者尤仰其培植不啻天高地厚計創設以來五年中六人入泮今秋又一顧姓者登賢書聞顧氏子年纔十八歲素爲劉觀察所賞識因其清苦特優以廪餼初就函丈時觀察卽以楊素識楊愔語告其師謂此子聰慧更十年當求之萬里之外今果稱捷足可見偉人巨眼鍾愛固自不凡○塡榜盛儀外人都不及寓目本屆據人云是日衡鑑堂中設三座兩主試稍東一制軍稍西皆正坐次設長方棹一居中選精明强幹之内簾官四人分坐兩邊可對硃墨卷當堦則横置長几一書榜吏在焉堂東爲外提調外監試堂西爲内提調巡道内監試皆有專席與中座相近東次則支白木板一排上罩紅洋布安七座爲東經房西次亦如之再後則各安白木板而無罩係兩提調所帶之書吏有職事者坐焉先是門閉制台至則啓卽遣巡捕官迓主試從屏後出與制軍對揖於堂前司道以次揖主試皆答揖旣入座兩巡捕官抬一案置制軍之右上有幅巾則中式卷也從第六名起每十本爲一束一欝吏捧就制軍之席右拆彌封報中式者之姓名籍貫先送正主試寫中式之名次再送副主試接寫其人之姓名乂送對硃卷官查勘相符與否於是由閱薦之房官照主試所冩之姓名籍貫添入年貌書一長條計條長三尺餘係預先印成者書畢一吏持向堂上高唱一遍又持向各座前環繞一周乃付書榜吏照塡入榜惟塡元魁則自第五上數至一通堂皆點五花紅燭塡畢榜吏復自唱一道名曰背榜時榜亭巳在至公堂上一吏用黄袱負之以出安放亭内鼓樂導至司署前張挂三日後卽收存藩庫榜紙亦供給所取宣紙裱成者俗謂紙由禮部頒出榜後仍繳部者非也榜頭注明原額中式一百十四名後加廣額安徽十名江蘇十八名又駐防三名共爲百四十五名云 
[日報述高麗事]  
　　朝鮮元山近報稱西歴十月二十日前氣候尙與别處及本國内地無異二十一日午後頓覺寒氣逼人朔風凛烈翌朝潜中冰結日來寒暑表自三十三度昇至四十度不等又云該地巿面近來稍旺今次輸入金巾打綿本係極便宜之物目下租界中以上兩物價驟漲大必因天寒之故且距租界五十里許北青地方漁夫獵得明太魚比昨年多至二倍宜金巾等物易於消售現在居留該處者平素華商每落人後日商却占勝利卽金砂塊韓商輪出高過往年三倍今統計輸於日本人凡十八貫目合元價四萬五千圓輸於華商凡七貫五百目合元價一萬千五百圓亦大有區别云十一月三號爲日皇誕降之辰日人名曰天長節居留元山日人適因商業會議所新建落成準備是日遥祝日皇之壽開一大宴會預於十月廿八號起在該會所鋪排一切屆時自德原府伯始以次稅關長清國理事及日本駐韓渡邊副領事其他内外商人凡二百餘名共請赴會云 
[日報述俄國事]  
　　俄國所管海山崴地方及亞細亞部凡俄屬所沿諸港現奉内閣議决通設海關徽稅業將所定應完各色砂糖酒漆器麵包菓子等類稅則咨照日本貿易事務館及各國通商衙門又長崎華商接海山崴華商通報租界中近於二十邊忽遭回祿稅駕大肆威掠燬去房屋貨物不下十餘萬金内廣東人所開之同泰參號資本最鉅此次亦遭貽害失至三萬多金矣 
[曉諭難民]  
　　難民攫物一案己登前報當經裴邑尊着地保韓琴生葉蔭棠明白具禀核辦前晚該難民等復至縣署色尊謂爾等藉逃難爲名胆敢擅入人家攫取物件是與匪類無異自應一併驅逐出境然本縣念爾等品類不齊不忍以凶惡之徒牽累無辜是以暫爲安置再行設法辦理諭畢令差役查明人數計男子三十餘名婦女二十餘口孩子三十餘口邑尊飭令除男子仍往太歲廟安頓外所有婦女孩童着各鋪地甲均深領去安置詎該婦女等不肯遵諭邑尊隨飭仍往原處暫行居住候示 
[上海縣署瑣案]  
　　前日有查阿榮投縣喊控西薈芳里龜子錢阿鳳將我妻阿六姐踢傷小腹致妻小産斃命復有會欵衣服等件寄存 
 
 

Page 3

 
 
錢處現需棺殮等費向之索取詎被兇毆叩求提究裴邑尊飭傳該圖地保到案查明核辦昨日該地保巳將錢解赴縣署候示○虹口人蔡三三控胞兄長春私領田單一案曾列前報昨晨經裴邑尊庭訊三三稱屋基邊有公地一方係小的兄弟公産去年長春擅欲出租與洋商蒙王大老爺臨勘丈量小的禀明長春不應擅售等情蒙王大老爺諭令長春不准出租所有抵押洋一百元諭令小的措歸田單一紙存在案下詎今年長春復將田單抵押洋銀叩求追給長春稱屋邊之地係外祖母傳下與小的一人三三無分且去年三三向喬錦堂借洋一百元由小的歸償五十元今田單抵押與方姓計洋一百五十元邑尊謂田單存在本縣案下爾如何領出答稱由地保胡小弟同來具領邑尊問胡現在何處答稱業巳病故邑尊謂爾將死無對證之人前來朦混情殊可惡喝令荷枷發頭門示衆須俟田單繳案釋放 
[英界公堂瑣案]  
　　包探秦少卿稱昨有劉桂春闖至俞梅軒所開洋廣貨鋪攫取八音琴奔逃追獲送案俞梅軒申訴前情劉桂春供江西人取琴觀看不敢攫取蔡太守判劉桂春押候備文遞籍琴交俞梅軒領去○張阿二稱開德源酒館昨有石老九沈雲泉等來吃酒飯錢九百二十四文向索不付反敢行兇報捕拘案酒茶帳呈閱石老九供爲米鋪生意現在失業昨逢同業人沈雲泉邀往酒館沈雲泉供昨逢石老九等邀同至德源館吃夜飯我祗帶錢四百文不敷會帳向司帳人商量暫欠五百餘文不依遺人到家取錢卽被毆打致將四百文打失蔡太守隨飭石沈繳錢給張完結○包探顧阿六稱奉飭查拿虹口地方聚賭各人先後獲到四名管押在案今又獲鍾阿六解案鍾阿六供江北人爲鳥木生理現在小東門外師弟蘇長生所開之蘇永興鳥木作生理家住裹虹口聚賭者乃是粤人我不賭錢蔡太守問爾現在該鋪工作乎答稱此三日内在家太守謂爾不得妄供隨飭押候查明核辦○工部局收捐西人同看洋華人稱至王生初家收四季捐計洋一元錢五十文被王之母辱駡西人與論被王拉傷面頰爲此拘王送案王供西人來收捐因無洋錢由我母交衣付質我母駡我西人誤以爲駡伊回身究詰我言母駡兒於西人無干詎西人拉我髮辫我懇令釋放指甲帶傷伊或者有之其母上堂稱西人來收捐囑兒子質洋時西人怒而拍臺及兒子來我以其太遲駡之捐洋巳照付不料西人誤爲駡伊我子有病尙乞施恩華人稱西人並未拍臺實被辱駡起見西人欲拉王到捕房諸隣人解勸本可作爲罷論王又言到捕房亦不妨且拖西人欲除其幨拉傷面頰土又稱華人安敢與西人爭閙蔡太守判罰王洋半元撥充醫院經費完結○陳生元稱在米鋪生理經收西人房租有紀阿三租平屋一間每月租洋八角被欠四個月昨付錢七百文我囑其找錢一百三十文合洋八角則交一月房票紀欲先取房票否則要將錢帶回口角間紀卽逞蠻拍壞櫃臺碰碎玻璃燈失錢一千六百文爲此報捕拘案紀阿三供江北人推車度日租屋巳經多年歴來積欠現在按月照付今因先交七百文不給房票以致爭論不敢遑蠻一百零二號華捕禀陳報捕時言碎燈一盞計錢四百文當經巡捕頭察得祗碎一塊玻璃照算應賠錢一百二十文以區區小事着賠了事後由陳知照西人寫信來言被拍碎櫃臺玻璃燈並失錢文然旣有失錢及拍壞櫃臺之事何以當初並不說明陳又稱碰壞櫃臺曾說過慛失錢一千六百文將紀交捕後始行查明蔡太守商之賈爾領事判紀阿三酌賠洋一元半完結○李福堂稱被賊竊去衣服兩件報由捕房緝獲人贓今蒙送案請爲領贓副捕頭稟王阿四屢次犯竊蔡太守隨判王阿四發捕房管押兩月贓交李福堂領去○丁阿狗稱爲廚司昨夜突有余兆祥來竊時辰表當卽知覺獲住人贓交捕余兆祥供本邑人父親在城内東街地方開設福泰嫁粧鋪我與丁阿狗爲友住伊家幾天所有衣物典質銀洋與丁共用質票九紙尙在丁處因有棉袄一件被丁借與伊友阿金穿着不還昨向索取兩相爭閙並無竊表事丁阿狗又稱與余並不相識蔡太守廉得其情隨飭差帶同余兆祥至城内查明究竟是否其父開福泰嫁粧鋪覆候核奪 
[法捕房瑣事]  
　　昨報列巡丁查土未獲一案王司馬昨晨臨法捕房時據巡丁頭目姚光華投案候示司馬着提在押之王阿記到案謂爾等當差之人凡事總須謹愼豈可鹵莽如此隨商之副捕頭着將王阿記交姚光華帶回局中辦理又提陳近之到案據法包探王榮培禀稱昨己查過明興烟館有兩家一在西馬路一在横街均係八仙橋地方四馬路一家於本年八月間盤與郭姓開張横街一家乃是馬姓開設司馬旋謂陳近之明興係爾合開是否陳堅執無分司馬隨着將陳近之還押奇信出外令明興店主到案問話○昨報列法捕房王李江三包探查到小竊王阿長董大隆徐阿鶴卽蕭阿福三人到案搜到押票吊到各贓分别給領外昨有趙姚氏投案具呈失單領去贓物數件王司馬着將王阿長董大隆各責二百板枷號一个月荷連枷示衆蕭阿福從寛釋放○昨報列書信館失去馬衣一節當經包探查到項阿林黄金生等兩人研究昨又經王司馬提訊黄供詞閃鑠又稱泰來洋行油布賣與老北門吊橋上擺舊貨攤之高阿九包探己將高傳到堅執未曾買過問之黄金生供又含糊司馬着將黄笞責一百板三人一併斥退○前月二十六日解案之小竊王海金由法包探查獲據王供湖南人押票七張均從松江携來王司馬謂爾携帶之酒壼究竟從何處偷來王海金供實是從松江伯母處帶來現願攺過司馬判將王海金責一百板詰以釋出將到何處答稱仍回松江同伯母回籍司馬將日前搜到之洋一元給還以作盤川如再逗留滬上當拘案嚴辦○有作玉器生意之某甲於前晚在法租界與其同業某乙打架甲被乙打傷眼目鳴捕拘入捕房捕頭將甲送仁濟醫院據云己傷瞳神不能復原某乙暫爲管押以待解案 
[分發人員騐看名單]  
　　鄭工例掣籖分發詹事府主簿計其昌廣東○籌餉例掣籖分發主事俞效曾江蘇○鄭工例指省分發道趙宗鼎貴州直隸通判傳慶咸順天東河李士彦湖南江蘇知縣陳華冕廣東廣西鄭國華廣東江蘇同知銜吳鏞湖北安徽劉能繼湖南江西州同童大疇浙江安徽州判何維材安徽北河鹽運司經歴顧衍謨江蘇廣東府經歴周壽椿順天雲南吳承曾廣東浙江鍾崇萱廣東福建李兆勤山東山西縣丞李恩棣廣東浙江吳廷翔天福建高麟臺山西直隸胡洪勲安徽廣西夏之藩安徽湖北州吏目李毓琦山東直隸府司獄張炳奎四川廣西巡檢洪端廣東福建壽闌湖南江蘇余奉璋湖北湖南黎慶澐湖北江西吳鑒湖北江蘇金鴻鈞安徽江蘇李深厚四川湖南李日新江西福建從九品黄康湖南四川葛步清山西陜西唐日襄湖南浙江謝君恩貴州雲南謝彦衡江西浙江典史陸煕奉天直隸張績成奉天直隸朱占元順天浙江藩維勤江蘇河南劉杏藻江蘇貴州沈瑞慶浙江直隷郝慶恩河南山東王培爃陜西四川尹功廷四川浙江海防指省分發鹽大使張炳坤安徽兩淮州吏目郭占梅安徽直隸巡檢姚榕江蘇福建從九品林槐春廣東廣西籌餉指省分發通判楊銘鼎江蘇浙江州判鄜嘉榖浙江河南縣丞黄德森廣東北河巡檢沈松齡浙江安徽沈韶和浙江江蘇典史高汝翰貴州河南未久流周楧河南雲南○勞績掣籖分發通判周瑩四川知縣王樹棠安徽周鄭表浙江○勞績指省分發道花翎二品頂戴王詩正湖南江蘇花翎二品頂戴劉麒祥湖南四川花翎布政使銜方長華安徽廣西三品銜潘汝杰廣東廣西知府聶元龍安徽湖北同知花翎知府銜韓峻勲肖南江蘇直隸州知州花翎馮德材湖北廣西知縣藍翎同知銜羅先覺湖南江蘇李兆勉山東山西李續祜湖南浙江縣丞何賓輝廣西雲南顯哲陜西江蘇藍翎曹建勲四川湖北縣主簿章兆玉安徽北河巡檢向洤湖南廣西毛宏悠江蘇廣西從九品胡以恒浙江廣西典史楊宗震湖南甘肅○優貢呈請分發知縣陳德彝福建李兆慶江蘇胡延四川張濬浙江趙乃普奉天○教習呈請分發知縣朱際盛湖南○拔貢詢問呈請分發直隸州州判文綽正白○議叙指省分發按察司經歴五品銜謝文侯廣東湖北○應補呈請分發知縣孔憲漙 
 
 

Page 4

 
 
直隷河南州吏目駱建章陜西廣西 
[上海陳家木橋電報總局豫皖振十月初六日事略]  
　　揚州局來電云蓮翁鑒劉敦翁云培卿兄來電均悉賑友十二位齊集賑票五萬張巡印曾○公啓者上月廿五日起解第十七批賑欵係由經培翁隨身帶往匯票庫平銀一萬兩於今十月初六日由滬乘輪赴揚會同賑友十二位星夜赴豫先至周口兌取匯票以期與潘振翁會合赶緊分頭查放冬賑乂須續俻賑欵以期接濟無如災區愈廣籌賑愈艱益以鎭揚旱災迭告近在接壤又不能不續爲分濟無如肆應爲難願求四海樂善大君子胞與爲懷解囊樂輸俾得源源接濟免致鴻嗷饑寒失所是爲至禱 
[上海陳家木橋電報總局豫皖振所接嚴佑之先生壽州來第二號信]  
　　杏蓀竹坪少欽蕃甫詠南心如蓮珊子萱善長大人閣下初間由清江佈奉吉號信想久達覽初五至高澗阻風三日重九渡湖歴盱貽泗洲五河鳳陽懷遠逆流而上浩無涯際水災廣而旱災尤甚鳳屬水旱交加昨過鳳台晤委員張玉甫兄知太阜秋賑歸嶼翁蘭階翁查潁鳳歸官查上游業巳有人分辦可以無須弟往下游壽懷鳳五等處官賑未放秋賑亦未開查錢觀察又赴下游不在潁州彭受翁在省弟思到潁無人商量空費往返躭延時日不如先從壽州入手次及懷鳳轉瞬冬令飢寒交迫查户非一朝夕所能猝辦一面函致曉翁一面請友分頭下鄉先查被水之區旱地暫緩非恝置恐欵不繼耳可否諸善長速門接濟匯交元和戴淦兄易本洋寄揚交經煦兄一併交李羅二公解鳳揚懷遠應用原知災區甚廣籌募維艱諸善長統籌分解不能專顧一處然目擊流離困苦情形不得不呼將伯之助乞鑒原是幸嗣後有信請由省轉遞壽州或由揚寄汪水翁處專遞亦可再訪得由省至壽五日可到較之清江更速可不必由揚轉矣揚鎭賑撫是否舉辦尊處能否協濟乞示知以慰遠念綏兄在蘇在滬精神如何念念另函乞轉交爲荷專此佈達敬請台安 
愚小弟嚴作霖頓首九月廿一日壽州泐第二號 
[助賑摭要]  
　　無湖敬畏齋着士續助寒衣規元二百兩益記廿一兩昨非居知不足齋求卜地亁暖十兩常州不書名寶莊求病速愈洋一百元甬江益康莊月湖老人爲曾孫求病全愈由壽康莊來五十元邵士傑求本身健旺耳聰節省完愿五十元李智泉求子病速愈由鴻興𠰴叻號來一百元童三茂房求三兄病愈由元亨木行洪德卿兄父來二百元雲間寄甌子求父目疾速愈由豐泰莊來五十元茂萱氏善士求母病速愈由陳萬源號來洋三百元桐溪無名氏求病速愈由公泰當來五十元無錫祝善士爲三妹婉貞資冥福由裕源莊來一百元吳鑑泉善士規元六十兩杭州楊廉伯翁募頻魚館主求外症速愈五十元存性堂代募棉衣由愶源莊來五十元浙江臬幕嚴伯雨翁續募愛日書屋庫平銀一百十四兩六錢五分又福記久病求速愈洋一百元葉束氏求痢速愈由源記莊來一百元貽善長熄任酎愿五十元蘇州醬業公所潘仲溪善士募第一百八十次共五户由餘大莊合來洋一百元松溪漁人在福神殿求仙方服後病愈酬愿移助由惠泰莊來四十元鎭籍寓常人求妻病愈五十元守經堂張由協源莊來五十元淮安府訓導張秋舫廣文節省考費移助由土步先翁託王欣甫束畏皇二兄交來五十元抛球塲口同人建醮餘資移助由大豐洋貨號來洋十五元六角錢二十八文梁溪問心子善士由同康莊來洋三百元眞州存心堂徐少卿善士募十五户由儀微全泰盛局合來洋一百六十六元馮吉雲善士爲子啓爵壻許崇德均求病速愈洋一百元容解災區當此民生凋敝之秋忽拜義粟仁漿之賜在施之者固不矜小惠而受之者巳不啻更生音楊寳活一黄雀卽夣天賜玉環克昌厥後而况億萬生靈所賴以出水火而登袵席哉大富貴亦壽考敬爲樂善諸公頌焉爰擇其要者而書之於左上海北巿絲業會館籌賑公所愚弟少欽施善昌謹誌 
[雨窻儿坐懷同梅譜兄錄呈夢畹生削政]  
　　蓮漏沉沉正倚樓忽驚節物更添愁一簾燈影蕭蕭雨四壁蟲聲瑟瑟秋把劍未能酬壯志舉杯聊以解離憂何時重剪西窻燭風雨連床話舊遊[  筍里謝企石稿於味古軒]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十四年九月廿九日京報全錄]  
　　宫門抄○諭旨一道鉧前○發抄硃批四道○并督曾奏爲中軍副將病故卽懇議卹片○又奏爲打仗受傷人員請免騎射夾片○又奏爲副將養親攺歸兩江補用夾片○又奏爲把總叅革夾片○桂撫沈奏爲調署知縣片○川督劉奏爲查覆請補守備各缺等片○東撫張奏爲道員等委署片○桂撫沈奏爲調省知縣委用片○大臣英奏爲應修橋梁經費銀兩片○杭州織造廷奏爲派備大婚典禮應用銀兩陳明片○豫撫倪奏爲副將病故委員接署片○九月二十九日理藩院鑾儀衞光祿寺八旗兩翼值日兩翼引見二十四名鑾儀衞二名○崇光海緒謝移獎恩○呼倫貝爾副都統雙齡請訓○德福恩棠奕年各請假十日○立侯請假十五日○理藩院代遞察哈爾總管圖都普謝恩○召見軍機卓公雙齡海緒圖都普皇上明日卯正二刻升○中和殿看版○發抄曾國荃奏記名提督譚桂林等留省補用琴硃批着照所請兵部知道欽此○又候補道曾廣照請暫緩引見奉硃批着照所請吏部知道欽此○又試用知府劉式通期滿甄别奉硃批吏部知道欽此○慶裕等奏動用糧貨捐盈餘銀兩津貼辦公請飭部核議奉硃批着慶裕濟祿綿宜等核實妥議奏明辦理該部知道欽此○○曾國荃片再據中軍副將王幼山詳稱管帶親軍副右營留江補用總兵賀振麒湖南湘鄉縣人於咸豐七年間投入湘軍隨　髮捻積功洊保今職先經轉戰江西湖北湖南安徽等省迭克各府縣城隘同治二平間頴西運漕等處捻匪猖獗該總兵衝鋒陷陣左腿右手迭受重傷戰績尤著旋調赴晉省委帶水歸堵剿回捻光緒六年經臣派委總理山海關行營軍裝局務七年督帶湘毅軍承修山西四大天門官路十年海防事起委帶兩江督標親軍副右營駐防金陵訓練巡防不辭勞瘁詎因積勞成疾觸發軍營舊傷於本年六月初二日在營病故援案詳請奏卹前來臣查該總兵賀振麒驍勇素著前在軍營剿賊迭受重傷兹因積勞年久在營傷發病故殊堪憫惻查前有管帶慶字左營總兵吳寳光管帶徐防新兵右營叅將趙立文均在防營病故經臣援案奏奉諭旨賜卹有案今賀振麒事同一律合無仰懇天恩俯准飭部照案將賀振麒照軍營立功後積勞病故例議卹出自聖主鴻慈除飭造該故員履歴清册咨部查核外謹附片陳請伏乞聖鑒訓示謹奏奉硃批賀振麒着交部照軍營立功後積勞病故例議卹欽此○○曾國荃片再打仗受傷人員如實在不能練習弓馬例准免其騎射又准部咨嗣後請免騎射人員行令攺習槍砲等因兹查有補用守備劉振溪前在軍營打仗被賊矛傷兩腿儘先守備耿寳泰被賊槍傷左肩矛傷左脇儘先千總王德九被賊槍子擊傷右肘及右腿臕骨儘先把總謝正忠被賊矛傷肚腹槍子擊傷左肘補用把總張祥雲被賊槍子擊穿右腿胯該員等均係受傷深重不便弓馬經臣查騐屬實合無仰懇天恩俯念該員等受傷最重均准免其騎射以示體恤除飭照章攺習槍砲並取造受傷部位歴履送部查核外謹附片陳請伏乞聖鑒訓示謹奏奉硃批着照所請兵部知道欽此○○曾國荃片再據兩湖儘先補用副將世襲雲騎尉韓殿爵禀請同治二年調營隨剿薦保兩江儘先叅將蘇軍分援浙皖閩三省案内保加副將銜於湘軍援黔苗疆肅清各案内光緒三年七月十八日奉上諭着以副將儘先補用欽此五年奏准攺留兩湖差委十年請假省親並無經手未完事件該員籍隸壽州現因老母年邁未能迎養到湘禀懇奏請以原官仍回兩江差遣俾資就養等情前來臣查該員原保叅將本留兩江補用今旣因親母年老衰邁迎養維艱合無仰懇天恩俯准該副將韓殿爵仍以原官攺歸兩江補用以遂孝思除飭取歴履送部查核外謹附片陳請伏乞聖鑒訓示謹奏奉硃批着照所請兵部知道欽此○○曾國荃片再准長江水師提督李成謀咨提標中營右哨五隊把總黄彤章擅離職守廢弛營務咨請奏叅前來相應請旨將遊擊銜儘先都司長江水師提標中營右哨五隊把總黄彤章卽行革職以肅營伍謹會同長江水師提督臣李成謀附片陳請伏乞聖鑒謹奏奉硃批着照所請兵部知道欽此○○沈秉成片再懷遠縣知縣馬樹芬丁憂所遺員缺查有柳州府通判趙洙彦明白幹練有守有爲堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○劉秉璋片再臣等前奏重慶左營守備缺以儘先補用守備王隆裕請補䕫州右營守備缺以儘先卽補守備熊福林請補重慶中營守備缺以儘先補用守備馬長青補提標左營守備缺以儘先補用守備武茂要請補酉陽營守備缺以儘先補用守備胥瑞麟請補嗣准部咨以在王隆裕等各員之前者統計尙有黄元基王嘉福吳學成等三員摺内漏未分晰聲叙與各缺何項不宜核與定章不符碍難核議行令詳細查明分别聲覆到日再行核辦等因遵卽逐加察看黄元基一員己於光緒三年經前護督臣文格於克復墳壩案内保以都司補用王嘉福一員營伍未熟吳學成一員於光緒十年間經霆軍調往差遣後並未回營歸伍以上三員均經臣等逐一查明核與請補之例未符合無仰懇天恩勅部查照請補原案迅卽議覆出自鴻慈除咨兵部查核外謹合詞附片具奏伏乞聖鑒訓示謹奏奉硃批兵部議奏欽此○○張曜片再新授督糧道善聨現己領憑到省臣卽飭赴新任供職以專責成又署濟東泰武臨道張桐連年辦理河工實心任事積勞成疾委辦科塲提調又復曉夜從公因病身故所遺濟東泰武臨道篆務查委辦外簾監試候補道國華才長心細爲守兼優堪以接署並委兼辦提調事宜除檄飭遵照外理合附片陳明伏乞 
聖鑒謹奏奉硃批該部知道欽此○○沈秉成片再臣上年蒙恩簡放來粤因在在需員奏請奏請調派江蘇等省府廳州縣各員來粤差遣迄今到者寥寥雖各員中亦有經手未完不能遽離原省者而因廣西邊徼瘠苦不願來者居多亟應就近另行酌調以資差委兹查有同知銜貴州候補知縣吕緝光謹愼穩練熟悉洋務差委可期得力相應仰懇天恩勅下貴州撫臣飭令該員吕緝光迅速啓行來粤俾資委用理合附片具奏伏乞聖鑒訓示謹奏奉硃批着照所請該部知道欽此○○英廉片再恭查本年九月十九日慶妃金棺由田村奉移定陵順水峪饗殿西次間暫安所有風水界内自興隆口至順水峪共計十八里應行修墊橋梁道路並站道稽察各項官兵係緑營撥派經管循歴照辦成案修墊橋道經費需五百兩仍由永濟庫撥銀三百兩籌備庫撥銀二百兩以資供辦至站道官兵津貼銀三百兩仍由直隸藩庫請領所有循案籌撥修道經費等項銀兩緣由理合附片奏聞伏乞聖鑒訓示謹奏奉硃批該衙門知道欽此○○廷琦片再查案准工部奏派恭備大婚典禮應用各色綵綢二萬疋應需料工銀八萬四千九十一兩七錢五分又紅調駕衣片三千四百件緑紡絲綢三百四十疋料工銀二萬二千五百二十九兩九分三厘四毫又皇后儀駕及嬪位采仗内應用紅綢駕衣片四百三件緑紡絲綢四十一疋料工銀二千六百七十四兩八錢八分又樂部派辦皇上升殿應用丹陛等樂麾旛鼓裙鼓制二分鼓刷八扇黼黻袍六十六件束帶六十六條裹綢一百四十七疋料工銀五千三兩七錢五分五厘一毫共計銷銀一十一萬四千八百九十九兩四錢七分八厘五毫所銷絲斤項項價値查照成案曁部定新章估計銀數開單呈報禮儀處查核旋奉札覆銀數相符飭令開辦業經辦齊解送在案至應需料工銀兩己准戶部行知浙撫轉飭藩司於提京欵内撥給陸續解到銀一十一萬四千二百九十九兩四錢七分八厘五毫當經照數動支無存前項銷用銀兩仍照向章扣出九分申餘以爲裝盛解費一切公用除將動用料工細數造具清册送部核銷外理合附片具陳伏乞聖鑒謹奏奉硃批該部知道欽此○○倪文蔚片再署信陽協副將達慶恩病故所遺印務需員接署查該協轄汎遼闊界連院北緝捕巡防均關緊要自非明幹之員未克勝任兹查有委用提督曹國安熟悉營務辦事勤能堪以委署除檄飭遵照外理合附片陳明伏乞聖鑒謹奏奉 
硃批兵部道欽此 
 
 

Page 12

 
 
[光緒十四年九月三十日京報全錄]  
　　宫門抄○諭旨二道錄前○發抄硃批五道○鄂撫奎奏爲鄉試簾官現任及候補人員一體考充摺○大臣托奏爲廢員年滿應繳臺費全數交完摺○桂撫沈奏爲□匪案内出力人員擇尤請獎片○江督曾奏爲揀員請補陸路遊擊等各缺摺○九月三十日吏部翰林院侍衞處値日無引見○福中堂等謝賞綢緞恩○德隆稽查中左門覆命○那公阿克東阿各請假五日○召見軍機志元德隆德慶許應騤皇上明日寅正二刻至太廟行禮畢還宫後卯正二刻人座吃肉派出閱卷中堂麟書現換銀鼠袍褂黑袖頭○發抄劉秉璋奏墊解鹽當兩商捐輸鄭工銀兩奉硃批該部知道欽此○又分裁弁勇細數及减支餇數奉硃批該部知道欽此○楊昌濬奏新案交代己結各案奉硃批該部知道單併發欽此○又上年經徴錢糧未完一分以上各員奉硃批户部議奏單片併發欽此○廷琦奏筆帖式錫惠任滿保留奉硃批着照所請該衙門知道欽此○○頭品頂戴湖北巡撫臣奎斌跪奏爲鄉試簾官現任州縣不敷調充循例考選科甲出身之候補人員恭摺仰祈聖鑒事竊查湖北省鄉試歴用内簾房考十員嗣由庚午科爲始奏明添設二員共計十二員應於科甲出身之現任州縣先期調考承充本年奉行戊子正科鄉試臣與藩司蒯德標於現任州縣中逐加遴選僅能調到數員其餘州縣或現居要缺或辦理隄防均未便遽易生手致滋貽吳應遵照定例於科甲出身之候補人員詳加遴選與實缺人員一體充當由臣認眞考試擇其文理優長者派充内簾房考其次無論現任候補派充外簾差使以愼衡才而重試事據該藩司蒯德標具詳請奏前來所有内簾房考以科甲出身之候補人員一體調充緣由理合恭摺具陳伏乞皇太后皇上聖鑒謹奏奉硃批知道了欽此○○奴才托倫布永德跪奏爲廢員効力三年期滿應繳臺費全數交清恭摺具奏抑祈聖鑒事竊據張家口管站部員承祜呈報廢員何如璋係廣東潮州府大埔縣人前在船政大臣任内因案革職發往軍台効力贖罪指派第十二台當差自光緒十一年八月二十日到台之日起扣至十四年八月二十日年期滿等因呈報前來接准兵部來咨轉准户部行知該廢員何如璋應繳台費實銀一干二百二十一兩現己在部全數交清等因咨行前來查中樞政考例載坐台廢員三年期滿應繳台費全數交完者由軍台都統抄錄該廢員獲罪原案具奏請旨釋回等語今廢員何如璋在台効力己滿三年應繳台費銀兩旣己在部全數交清例應旨釋回謹摘叙該廢員緣事案由恭呈御覽理合恭摺具奏伏乞皇太后皇上聖鑒訓示遵行謹奏奉硃批何如璋着准其釋回該部知道欽此○○沈秉成片再光緒十三年三月内慶遠府屬河池州承審之南丹土州者葵莊　民黎水保持齋煽惑愚民滋擾村莊抗官拒捕經前護撫臣李秉衡調派營勇剿辦於五月内擣破山寨多所殲擒該匪黎水保翻山逃逸署慶遠府知叚紹棠督勇搜山緝拿積勞身故接署知府陳如金捕除餘匪妥辦善後一面購綫嚴緝首匪黎水保併經署河池州知州鄧十儀給諭　民隨時訪拿於十一月内會營將黎水保拿獲解府訊明禀辦經李秉衡先後附片奏明在案臣查此次　匪滋事勢成燎原幾戕南丹土官甚形狂悖所踞岩寨又極難攻在事員弁勇丁人等努力圖功不避艱險破巢擣穴搜捕緝拿先後將首夥各匪殄擒盡凈地方一律肅清尙有微勞足錄粤西爲邊徼未靖之區似宜量予保獎以勸將來所有在事出力之人可否仰懇天恩容臣擇尤酌保以示鼓勵出自鴻慈謹附片具陳伏乞隔鑒訓示謹奏奉硃批着准其酌保數員毋許冒濫欽此○○太子少保兩江總督一等威毅伯臣曾國荃跪奏爲揀員請補陸路遊擊各缺恭摺仰祈聖鑒事竊狼山鎭標中營遊擊員缺接准部咨係題補第二輪第六缺輪用世職應補該省並無應補人員應以現任應陞人員抵補等因經臣兩次請以儘先叅將徐州鎭標蕭營都司曾玉勝等升補遞補接准部覆以該員曾玉勝借補都司未經引見無俸可計與例不符均經議駁仍令於俸滿都司合例人員請補等因自應遵照辦理臣查是缺遊擊駐紥通州爲狼山鎭之中軍有督率弁兵巡緝操防之責該營汛地極爲遼闊逼近海疆塲灶環繞向爲私梟出没之藪緝捕巡防均關緊要非精明强幹長於緝捕員難期勝任臣查江南省實缺俸滿合例應升都司共有十一員内除佃湖營都司郭金魁一員現在據報丁憂與例不符皖右營都司吳天才池州營都司彭楚明壽右營都司李泰漕左營都司梁寳田孟河都司陸占魁等五員均與是缺遊擊人地不宜前摺業己陳明未便遷就請補外尙有督標中營都司武延謙溧陽營都司鄧業良鹽捕營都司曾德麟清江營都司余志斌徐州城守營都司李慶陞五員經臣逐一查核詳加遴選謹挑騐得溧陽營都司鄧業良老成諳練熟習營務較之武延謙曾德麟余志斌李慶陞四員人材尤爲出色該員現年四十五歲江西臨州縣人由武童投營攻　迭著戰績歴保花翎儘先補用都司借補長江水師通州營千總經前直隷督臣曾國藩調赴直隷差遣因剿辦張總愚捻逆全股蕩平案内出力經前湖廣督臣李鴻章奏保同治八年七月初六日奉上諭鄧業良着以遊擊儘先補用並賞加副將銜欽此又於永定河出力案内賞給二品封典九年復調回江寗開除水師弁缺攺歸兩江督標遇有陸路缺出酌補十年借補松江城守營守備員缺十二年請咨赴部引見給札光緒四年借補柘林營都司員缺五年請咨赴部四月十五日奉欽派王大臣騐放經部發給實授扎付五月回任六年調補溧陽營都司經部覆准換給札付十一年飭赴溧陽營都司本任該員受札最早資俸較深緝捕巡防均屬異常得力且在蘇年久熟悉該處地方情形以之升補是缺遊擊人地實在相宜洵堪勝任所遺溧陽營都司員缺查有叅將銜花翎儘先遊擊江寗城守左營守備潘文質年五十二歲湖南湘鄉縣人由武童投營隨剿轉戰江皖河南等省疉著戰功荐保花翎儘先都司於河南上蔡等處迭獲勝仗案内經前督臣曾國藩奏保同治五年十二月二十七日奉上諭花翎儘先補用都司潘文質着免補都司以遊擊儘先補用並加叅將銜欽此旋經奏准借補長江水師江陰營中哨守備嗣經前督臣曾國潘奏准開除水師員缺留於兩江陸路酌補十一年正月初九日軍機大臣奉旨着照所請兵部知道欽此十三年經前督臣李宗羲奏請借補江南提標左營守備員缺光緒十年經臣奏准調補江寗城守左營守備員缺各在案該員年强力裕認眞辦事堪以借補溧陽營都司所遺江寗城守左營守備員缺查有儘先守備狼山中營左哨頭司把總沈紹金年四十歲江南江寗縣人由軍功隨同攻剿山東等省著立戰功遣撤回籍考取武生於任賴肅清案内保以把總儘先補用復投軍營攻克台南獅頭等社乙亥恩科銷差回籍應試中式武舉人桐經前督臣沈葆楨於剿服番社開山出力請獎内奏保光緒元年十月十六日内閣奉上諭把總沈紹金以守備儘先補用並賞戴藍翎欽此光緒五年借補狼山中營是缺把總經部發給劄付祗領在案該員年社才明營務熟習堪以遞補江寗城守左營守備以上鄧業良係由實缺俸滿都司升補應升之遊擊潘文質係由儘先遊擊二次借補都司沈紹金係由儘先守備實缺把總遞補守備核與定章限制均屬相符人地亦各相需合無仰懇天恩俯念員缺緊要准將副將銜儘先遊擊溧陽營都司鄧業良升補狼山鎭標中營陸路遊擊儘先遊擊江寗城守左營守備潘文質借補溧陽營都司儘先守備實缺狼山鎭標中營把總沈紹金遞補江寗城守左營陸路守備各缺實於營伍地方均有裨益如蒙俞允俟部覆主日分起咨送部引見以符定制除將各該員履歴送部查核外謹會同江南提督臣譚碧理恭摺具陳伏乞皇太后皇上聖鑒訓示再沈紹金籍隸江寗縣所補之缺係屬本府容俟奉准部覆另行揀員對調以符定制合併聲明謹奏奉硃批兵部議奏欽此 
 
