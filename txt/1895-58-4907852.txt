# 1895 - 58 - 4907852

 

Page 1

 
 
[新印二十四史價目] [  圖書集成局啓]  
　　本局前印二十四史字跡明郎書式精良較他家之細若蠅頭模糊莫辨者眞有天壤之殊是以海内風行後至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹缯精詳如張茂先畫建章宮有千門萬户之觀又如馬伏波聚米爲山形勢宛然在目訃裱成每幅碼洋五角裱成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[論倭人無禮]  
　　嘻倭奴之無禮何竟至於如此其甚哉幼聞父老言當明末清初倭人宼我海疆無惡不作姦淫攎掠幾於村舍爲墟自此鄉人憎小兒哭聲怖之曰野倭至矣小兒卽屏息不敢哭及長見人家詈人之蠻横則曰倭理斥人之言語不達世情則曰倭話蓋倭奴之取惡於我華人已不自今日始矣洎二十七年之前倭主削大將軍權親秉國政凡事倣行西法號曰維新竊以爲從此當改弦更張一洗獷悍之俗遵照公法修好鄰封我中國與之同洲自當睦誼永敦同舟共濟庶外足以禦敵國内足以致富强是以彼國執政者擾本武揚創爲興亞會我國之素有名望者咸願　名會中不料倭奴陽不和好之情陰蓄猜忌之志臺灣一役平地生波訛去五十萬金始歛兵而退旣復翦滅我琉球宗社旋又句通金玉均洪英植朴泳孝徐光範諸叛黨侵犯高麗我朝總以大度包容從未興師問罪彼乃不以我爲施德反以我爲可欺去歲東學黨作亂於高麗我朝興師平之理也而彼卽借端生事大動干戈累月經年狼吞蠶食洊至奉天　左諸處獸蹄鳥蹟交錯於途我朝深恐禍結兵速非兩國人民之福乃遣西員德璀璘重申和議彼乃不知悔禍驀以未奉廷旨爲詞及張樵野尚書邵小邨中丞銜命而東固明明全權大臣頭等公使矣而彼仍不以公使之禮接見令巡捕頭陪返長崎嗚呼噫嘻何彼旣效法泰西而猶似從前之逞倭理說倭話乎然猶曰其酋如此百姓或未必若然也乃聞使臣由長崎赴神户時流氓及操小舟者見隨員在船面閒觀或指爲半僧曰蹌蹌罷士或指爲馬鹿曰排格或指爲豕曰部達而商人之寄寓長崎神户横濱諸埠者其辱侮情形更不可以言喻噫吁嚱此種無禮情形直是野蠻之所爲而謂倭奴而竟出此耶曾亦思倭奴之逗遛上海者我中國優加保護務令風鶴無驚入巿經營安之如素而倭奴竟若此待華人耶然猶曰流氓及操小舟者一則頑梗性成一則托身卑賤不知禮體是以肆意横行耳至堂堂然主持新聞社筆政者宜若讀書明理出言有章矣乃歷觀倭字各報其侮弄我中國更有令人怒髮衝冠者某報繪中國二大員頭戴雨纓帽肩荷衣包手提鍋子若乞丐然謂從某處被日本官塲逐出某報繪人頭滿地一一注明某大員某大帥某統領要皆運籌帷幄卓著戰功者某報繪一人身穿補褂頭戴無頂無翎之緯帽長跽地下持刀自刎某報繪中國官員二持銀錠呈倭主旁一如西人裝束者更從口袋中將銀捧出嘻日報所以紀貫也乃無中生有譏訕中朝西抺東塗無異頑劣小孩之毁瓦書　豈非彼中無賴之尤哉然猶曰日報皆彼國自由黨中人所撰彼惟知秋蛇春蚓略習倭文素不與華人往來是以信口譏嘲全無顧忌耳至於文人學士自命風流者平居習漢文攻漢學窮年　　致力於詩古文詞宜若奉漢人爲依歸不致多所狎侮矣乃觀彼國近日所出詩報亦且形諸吟詠率意妄言甚至如南摩綱紀水越成章森川鍵藏野口寍齋等謬托斯文者往時皆喜與華人詩酒流連此唱彼和今亦隨風而摩阿附成風或作紀功詩或作鐃吹詞似通非通有類盲詞唱本鋪張揚厲誕妄虚夸噫一至學士文人亦且隨波逐浪而通國皆逞倭理說倭話狉狉然榛榛然成爲一野倭之世界矣尚得謂之國哉而謂我中國尚屑與之爭衡哉或曰兩國相爭各爲其主彼之詆排中國彼之義心也我中國亦何嘗不義憤同伸盡情指斥哉曰　唯　否我中國雖同心協力志切尊攘然君子立言要持大體卽如本報痛斥倭虜可謂至矣然或援公法以斥其　　按戰例以明其悖從未有無中生有幻成海巿蜃　信口亂噴等於無賴之行徑者不特不敢效彼宼之逞倭理說　話卽一語也苟分寸偶有不合亦必先衡量而後出之惜未操斧鉞之權故惟藉管城子以問罪耳問罪之道奈何則先正言以斥之曰倭人無禮 
　　　英電譯登ＡＢ本月初五日倫敦來電云目下英廷另簡水師提督姓波臘者至中華而將向駐中華之水師提督調回又云香港將軍亦將瓜代現已調石臘克東來矣又云烟臺來信言倭人之占踞威海及寍海各處者先將砲位毁壞然後乘舟至大連灣 
　　　無禮之尤ＡＢ倭奴種種無禮今已箸爲論說冠之報章矣顧更有無禮之尤者時事新聞云我兵每一人可抵華兵千人聞有滿洲兵二十五萬人我祗須以二百五十人敵之嘻倭奴其眞瘋癲耶何不知愧恧若此也又云泰西各國皆知議和爲可恥奈何中國執政者竟欲言和可嘆可嘆又云劉張漢德諸帥皆力持戰議無奈手乏軍械且無口糧原其故皆由貪夫主政以致悉入私囊又云古語曰蓋棺論定今丁帥棺已蓋而論未定究不知民人毁譽若何又云中國辦理息借之事難之又難不如藉没貪夫家貲以充軍餉又云二月十三號接威海電信悉大寺少佐以下共陣亡七百人以上各言其謬妄情形早已見諸言外拉雜譯此覺倭奴之滅絶人性眞犬豕之不如也其繪之爲圖者倭歷二月十六日時事新聞畫大砲一堆上插草標標其旁曰賤價出　十七號畫一華人眼中垂涙手執兵輪船放入水缸中供倭孩戲玩十九號畫一人向隅揮涙旁坐六洋人某號畫一無　華人二臂斷置地下一書旅順一書威　又畫四人相對汍瀾臉上大書曰今年不能恭賀新年矣嘻此等無賴行徑幾疑頑劣小孩所爲不料竟堂堂然登　　章獨不顧見者爲之齒冷耶 
　　　勁旅抵揚ＡＢ馮萃亭宮保因倭虜猖獗招募舊部冀得一當以報國刻已由粤省水陸兼桂習隊前進其前隊兩營已於本月初二日行抵維揚見者謂其身軀雄壯相貌魁梧一望而知爲勁旅當由營哨各官分營至城外各　住宿據稱尚有廿餘營已有十餘營在江口駐紥一俟後隊到齊軍麾戾止卽相率進瓜洲口循運河北上說者謂宮保謀　兼全素嫻韜略安南一役名震寰區今因倭人無理義憤填膺率領舊部迎剿倭奴雖跋扈飛揚恐不足甚此勁敵攙槍　掃早滅妖氛咸不禁於宮保望之矣 
 
 

Page 2

 
 
[浙省官牘]  
　　新任臬司聶仲芳廉訪係原任六學士曾文正公之快壻也幼習兵法於行營事宜無不悉心考究現因海防緊票廖中丞特命親至乍澉校閱營伍查勘砲臺順道看視海塘故廉訪於初一日接印後卽部署行裝擇於初四日由下馬頭起程赴乍○署臬司王心齋觀察已奉飭知仍回杭嘉湖道本任卽於本月初一日寅刻接篆○正任南塘通判劉别駕舜年現奉牙釐局委辦青陽匯厘局所遺南塘通判缺已奉藩憲牌示委候補通判羅振謙署理○保甲局　調　蒓生太守因辦冬防不辭勞瘁徹夜周巡新正以來政體違和請假調理刻下尚未就痊太守深恐貽誤要公禀請開去差使現經臬憲委沈太守庚　接辦 
[失火兩誌]  
　　金陵花巿協隆典當對門某廣貨店因　翻洋油燈幾致燎　幸有聖澤誠意水龍馳至當卽救熄雖未穿屋頂而店主左右鄰已受驚不淺此上月三十日事也初一日警鑼又鳴探悉係僧忠襄公祠旁蔡公館因午炊不慎焚去廚房一間主人尚在局中辦事公館中受驚不小是處起水不便幸卽救熄不然不堪設想矣 
[籌捐踴躍]  
　　蕪湖信云内地各州縣奉省憲札飭就地籌勸捐輸以濟急餉業誌報簡兹聞當塗縣湯沅生大令於月朔特邀在城泰昌布莊源同典當李益泰雜店等富商六家至署盛筵欵待諄諄勸諭擬令六户共認捐輸一萬兩其餘城廂各字號店鋪則於初二日邀在大堂及花廳欵待禮意優隆諄諄然曉以同仇敵愾之義務各及早輸將以濟時艱並聞大令於臘底曾分札所屬之黄池烏溪丹陽采石薛鎭新巿博望大橋查家灣等鄉鎭董事每鎭飭令籌捐三百兩迅速上兌以便彚解共邀奬叙一縣如此各縣自必相同統安徽五十一州縣計之其數自不可以限量我國地大物博人民富庶以視彼區區島國何止上下床之别耶以卵敵石縱或徼倖終必不能自係倭奴洵夢夢哉 
[雄師就道]  
　　駐紥皖北頴亳壽春一帶卓勝軍八營向由前任皖北鎭郭善臣軍門統領夙有威名歷經北洋各統兵大員飛檄咨調均因南洋防務吃緊未便遠出近　李傅相專摺奏准飛檄該軍尅日由清江北上馳赴前敵煌煌諭旨非等尋常軍門因卽馳抵金陵禀辭張香帥後卽日督隊北征大有氣吞倭虜志滅東瀛氣概大將威名洵堪遠播哉 
[茶踴躍]  
　　漢口訪事人云去春茶商大獲其利類皆滿載而歸遠近商人咸深欣羡凡富有資本者每欲合股貿易以握利源去秋已有　立合同者今春各商尤異常踴躍正月望後卽有購辦茶莊者采烈興高大非昔年之比湘省茶山行户來漢接客者均云去冬天氣和暖高山低嶺茶枝未受氷霜是以欣欣向榮刻已萌芽漸放故南北山中茶行經紀及江西寍州帮製茶師早已齊集漢皋以待入山購致近日錢價漲至每千值銀六錢九分有奇熙泰昌厚生祥各茶棧中業已代商人辦現錢各十餘萬千靜觀大局情形較舊歲必有增無减云 
[臺撫咨文]  
　　臺灣自籌辦防務後唐薇卿中丞與楊劉兩軍門之意以爲不患兵之不精特患餉之不足雖經部臣核定息借章程通行各省無如臺地富紳鮮知大義因不憚再三諄勸并移咨團練大臣林京卿維源云爲咨會事竊照倭氛未靖防務正長養勇購械及一切軍需不得不寛爲籌備雖准户部分撥洋欵百萬兩而爲數無多且尚未經領本署部院於本年再扣廉銀三成外復倡捐銀四千兩兼令司道府廳縣各官相率捐輸勉力報効無如廉俸有限裨益無多經派委員赴粤勸貸一旬之内據報已集數萬兩鄰疆好義尚知援濟孤臺惟本地紳商尚無一人倡辦者公家亦議論多而迄無實濟似此因循時日庫儲將罄而時局甚危其將何以爲計亟應委員專辦息借事宜庶有頭緒而免諉延兹專派羅守建祥程守祖福會同地方官專辦斯事除分别咨行並飭羅守建祥等先從淡水辦起查明當户愷切勸借務期集腋成裘方今軍情日緊輦轂震驚凡我臣民普天同恨此正當富者出財貧者出力之候臺民爲身家計亦須謀以自保倘猶觀望爲懷則本署部院當無可如何之際亦决不能瞻徇也切切外相應咨會爲此合咨貴帮辦請煩查照施行 
[醉漢兩誌]  
　　甯人林某向作藥材行生理寓居杭城三橋址正月廿二夜在城隍牌樓友人家飮酒而回手持火把行至甘澤坊巷地方醉倒於地火焚其衣幸爲江西人賣扁食者見之急爲救起以桶水澆滅其火林猶在醉鄉口作囈語因以醬油湯灌之始醒茫然若有所失外面衣服業已洞穿半身濕透其時居民均啓户出視詢其住址扶掖　歸賣扁食者亦隨之而去家人詢悉情由深爲感謝并出青蚨三百翼以酬其勞又正月廿四日夜二鼓時有一人不詳其姓氏黑夜獨行至琵琶街地方巡勇疑爲匪類拘入巡防局經局員詢問知爲酒醉卽命釋放而涵徒心猶不服反將洋燈　踢局員以沈醉未醒令勇丁縛於庭下至半夜時宿酒漸消始覺身遭捆縛狂呼救命局員責以酗酒滋事茫然不知遂從寛准其取保釋放旋虫地保代爲出結保出雖未加責笞而所費已千餘文矣酒之爲害可不懼哉 
[閙房致禍]  
　　金陵訪事人云江東門之西離上新河六里之遥有許姓磚瓦匠居焉正月二十四日爲其子納婦親朋畢集喜溢門闌宴罷更深相約爲閙房之舉親朋中有少年好事者謂須心裁各出總以博得新人一笑爲榮衆咸諾之隨有中表某甲躡梯登屋揭開瓦片從上　之衆大驚高呼拿賊甲失足而墜滾至檐前大呌一聲全無氣息急照以燭則已面白如紙人事不知扶之忽一空泥桶隨之而起衆莫知其故將桶捧住用力拔開則甲所穿白布單褲頓現桃花顔色蓋桶柄插入榖道以致受此重傷也中有一人略知醫法急唤傭人舀井水至置諸木盆内掖傷者坐其中傷者隨告蘇血亦不復流溢旋於次日延醫調治想不致有性命之虞矣 
[江州各述]  
　　九江總鎭周德泉軍門飭令前營遊擊兼管帶選鋒左營周梯山協戎後營遊擊兼選鋒右營傅春海協戎新勁營劉清泉參戎飛虎營范坤元　戎各率所部日在營盤内操練各項技藝五日一會操尤致力於籐牌左手執牌右手提刀跳躍往來如猿猴之矯捷又諭以毋得空施槍砲徒費子藥○周溓溪墓在郡城南門外三十里譚家畈地方山嶺蜿蜒林木葱翠自彭剛直公捐廉創修後道府縣時加修理值此春日融和騷客文人咸具隻雞斗酒瞻拜墓前先生之令德高風直可與此邦山水同其不朽矣○候補縣黎梓先明府開湘奉檄管解九江關部餉銀進京於正月廿八日過潯寓縣城隍廟擬卽附輪東下○城内小校廠鄭姓母子同時患病勢已危篤家人恐其抑鬱憂傷則病勢必劇將其子移至嬸處調理未幾母竟病卒嬸送子回家成服入門始悉凶耗痛哭而暈移時始甦毁傷滅性爲儒者所不取尚其節哀順變克紹前徽庶地下有知亦當含笑也 
[巿景蕭條]  
　　安慶每屆新春各項經營卽相率開市熱閙異常近則變熱閙爲冷落推原其故皆因倭氛不靖以致各商賈畏首畏尾不敢　張旗鼓戰務一日不停則巿一日不興言念及此不能不太息痛恨於倭奴之妄開兵釁也 
[粤兵過境]  
　　山東撫憲季鑑堂中丞以東省軍情緊急於客歲奏調向駐粤邊之某軍計三營迅速馳赴山東以備戰守此軍於正月廿九日行抵皖省小住兩日已揚帆東下矣 
[江水未漲]  
　　皖江每至新正春潮漲發江水須增數尺有奇今年不但不漲而反退落尺許想各處未得雨澤致使江水來源日涸轉瞬東作將興無水何以灌田畎畝中人未免空勞盼望矣 
[觀劇貽殃]  
　　邦上各鋪醵金招雇名優在大財神廟演劇酬神已紀前報兹悉各鋪以人衆擁擠過甚隨於翌日停演並聞當日尚有甲乙兩人因爭看地互相扭毆甲力不能敵身受重傷二人均住鈔關門外經人舁甲回家逾日竟因傷重斃命現聞其家屬已將乙拘住擬欲控訴公庭尚不識作何了結世之好勇鬥很者可以此爲殷鑒 
 
 

Page 3

 
 
[杭省甄别題]  
　　杭州敷文崇文紫陽三書院甄别由撫藩臬三憲分院考試辰刻各派委員到院給卷限戍刻繳卷兹將題目列後敷文生題孟武伯問子路仁乎全章賦得蓬島烟霞閬苑鐘得鐘字童題趨進翼如也賦得看得春風幾樹花得風字崇文生題思知人不可以不知天賦得二三豪俊爲時出得三字童題雖大國賦得奇兵不在衆得奇字紫陽生題中天下而立一節賦得聲振扶桑享天福得天字童題惟天下至誠至知天地之化育詩題同上 
[甯郡院試紀事]  
　　浙江學憲徐大宗師於初一日申刻行抵甬東初二日辰刻拈香已刻閱墻放告初三日考闔屬生經古文補考初四日者一塲生奉鎭象定出生經古案初五日考闔屬童經古覆生經古初六日考二塲生府學鄞慈出一塲生案初七日考優生教官武補考初八日考一塲童慈象定出二塲生案初九日考二塲童奉鎭初十日覆試生員委提調看武生外塲提覆一塲童出一塲童圖賑給貧生十一日考三塲童鄞縣十二日武生内塲提覆二塲童出二塲童圖十三日覆一塲童發文武生員案十四日覆二塲童提覆三塲童出三塲童圖十五日覆三塲童十六日馬箭步箭十七日步箭技勇出武童圖十八日大覆文武童發文武童案十九日發落叅謁二十日起馬所有鄞縣告示照録於下鄞縣正堂楊爲曉諭事光緒二十一年正月二十二日奉府憲錢奉學憲徐牌開照得生童正塲之日該提調官務須飭縣多備燈燭一而大書某縣第幾牌一面楷書該生童姓名於考棚之内多置條凳靠椅各處魚貫成列卽將牌燈分置凳後相距必須容坐五十人屆期由提調派委　員數人帶同派出郡縣幹吏各學書斗按照牌燈姓名逐一唱名令其鱗比就坐不得稍有叅差亦不得起坐自由别寫燈牌每牌十人只用大書某縣第幾牌一名至十名或某縣第幾牌十一名至二十名之類俟本部院開門時燈役取十人牌照會該管書斗令所管十人魚貫鵠立於轅門聽知縣點名大門候提調點名次第前進逐一應名該提調官飭縣仍先於大門内用堅實棚欄就甬道左旁曲折安置其中只容一人行走以免爭先前後如左旁地勢低窪鋪墊木板磚石以使行走其上用蓆棚緊紥以蔽風雨合行牌仰該提調官飭縣預爲備辦一面出示曉諭如有故意　擠及不遵約束者准該提調官卽刻查明扣除庶幾禮教肅清規模嚴整旣可及早入塲專心應試兼免擁擠喧譁及傾跌損傷之虞諸生童等必能恪守法度也諒之慎之等因下縣奉此備辦移學外合行出示曉諭爲此示Ｄ諸生童一體遵照毋違特示督學部院示甯波府生童知悉查科塲定例懷挾之禁最嚴兩浙爲人文淵藪耇儒宿學矻矻窮年往往有著撰　録傳之子孫者巾箱之藏非以資挾帶本部院此次按臨敬遵功令逐一搜檢無論抄本刻本一經搜出立付祝融爾多士毋故違功令勿累及爾先人也特示又牌示督學部院示甯波府各縣教官曁廪保等知悉查科塲槍替頂冒最干例禁而其責成專在廪保所謂認保者必素稔該童之身家清白行止謹飭而後保之至其年貌之認識更不待言矣乃往往有廪保徇私得賄通同舞弊迨一經敗露身罹斥革何苦爲人受累本部院按臨該郡爾廪保所保童生務須於點名時仔細識認短視者准帶眼鏡如所保有頂替進塲者當堂立卽指出本部院必予以奬勵倘知而不舉或經本部院自行查出或被别人供出定將認派保分别革除永不開復爾教宮職司稽察亦不得辭咎也切切 
[蘇試零拾]  
　　江蘇學憲龍大宗師按試蘇郡本報已屢紀之矣兹悉又塲已於正月二十九日一律考竣三十日接考武生内塲兼補考二月初一日考武童内塲初三日步箭初四日技勇初五日總覆文武新進生員兼奬賞當提覆長元吳三縣文童時宗師命題後高坐堂皇親視諸童作文有張大根者吳縣童生也縣府試俱列前茅更與某童作槍手提覆時與某童坐號相距較遠文旣就不能遞去乃以細繩擊草稿於磚上遥向某童抛擲不料用力過猛擊傷承差某甲之足甲忍痛伏地片時拾取其磚呈禀宗師宗師拆閱之餘卽傳張童至案前詢此磚是汝所抛否答稱是問何敢與人槍替張一時惶急所對皆非所問且自誇已之才學出言挺撞宗師大怒拍案叱退時張文作至　股尚未終篇宗師收其卷而屏斥之自負才華抛棄青衿一領豈不惜哉初二日考武童外塲清晨赳赳桓桓者或懸弓插箭齊集北寺大校塲府尊桐太守提調劉司馬長元吳三縣各學廣文以及中軍守備等文武官員先後鳴騶戾止俄而宗師乘坐緑呢大轎排導而來各官如禮接入演武廳茗談片刻卽廿座點名開考各武童躍上雕鞍馳驟於馬道中先試馬箭弓開滿月箭激流星連發三枝有皆中者有不中者有中一二者高下不等宗師一一標記有某童飛馬搭箭第一枝旣中紅心正欲開放第二箭不料所乘之馬肚帶中斷人卽隨鞍滾下迨躍起時他童已飛馳而至矣該童只得牽馬而退是日天氣暢晴異常和暖北寺前人山人海擁擠不開是處一帶之　坊酒肆飯店烟間莫不利巿三倍有無賴數人擁至某烟館吞雲吐霧癮旣過僅以半價付之烟館主某甲不允以致兩相角口唇鎗舌劍之餘無賴輩遽以老拳從事逢人便毆見物便毁竟將該鋪物件盡行搗毁幾於片板無存始一閧而散甲忿極投巡防局控訢迨局勇至無賴輩早已風流雲散形影毫無矣無賴之横如此可勝浩嘆是日考至下午始竣宗師乃與各官拱别呵殿回院各官亦鳴騶而返宗師准於初五日奬賞後卽於初六日起馬按臨太倉 
[商輪北上改期]  
　　本埠各洋行輪船本定於昨禮拜六鼓輪北上嗣接析津來電知大沽口内冰未融盡因改於初八日卽禮拜一然後放洋 
[軺車過滬]  
　　前出使日本大臣徐孫麒星使名望素著不特華商素所悅服卽倭人亦皆懷德畏威不料任滿回華忽以罣悮鐫級未幾事得昭雪開復原官兹在六合珂鄉憤倭奴弄兵潢池復動投筆從戎之志因於前日乘某輪船來滬以便航海北上伏闕陳書聞日内卽須俶裝就道也 
[滬上官塲紀事]  
　　保甲總巡翁笠漁明府於前晚八點鐘時回抵滬江由觀音閣碼頭登岸命駕遄回○昨日上海縣黄大令札委法華司巡檢來少尹燊徽致祭周太僕廟循舊典也 
[信擔被刼]  
　　江橋鎭乃上海海嘉定交界處附近有虞姬墩者地僻人稀時有緑林豪客搶刼之案層疉如山前晚某信局脚夫挑貨物過是處突被匪徒刼去洋銀約二十圓脚夫不敢窮追祇得怏怏而返 
[童生控賭]  
　　昨日黄大令公出回署時浦東高家行人王鳳祥攔輿訴稱童生有餘屋兩椽賃與某甲始來時稱借一榻地每月給錢　百文不意近來改作賭塲專惯抽頭聚賭呼么喝六達旦通宵出入成羣實屬有傷風俗童生深恐一旦事發定被株連因此勸導再三並著遷往他處詎料彼等置之不睬依然瞻大妄爲賭興益豪賭徒愈衆伏乞簽差拘捕以懲兇横而絶賭風大令曰彼眞如此不法耶爾係房主何至喝阻不依著令遷居不允何致仍敢肆無忌憚天下有此等人乎爾之所陳顯有不實不盡本縣衡情察核定是爾將餘屋租開賭局現爲分肥不遂故出首控陳觀爾行爲亦非善類王稱童生不敢租開賭局起先實是說明暫借鋪場大令著值日差將王帶住一面飭往拘提質訊 
[自理貨欵]  
　　德商裕興洋行主羅特投該管領事署控被棉花掮客柳子壽以次貨裝至外洋致虧本洋四千元請爲傳追禦總領事施妥博君准詞照會英公廨昨晨由佛繙譯官蒞廨會訊原被告齊集公堂先據裕興洋行買辦劉鶴亭訴稱洋東曾向掮客柳子壽購買上海機器花四百包每包約重四百五十斤左右在平和洋棧内由柳自行打包豈知載到日本織廠見内有沙花一百十八包以致每包减銀七兩須虧銀四千元請爲究追柳子壽供蘇州人在治下爲棉花掮客裕興洋行之花却由小的經售當成交時曾經書立筆據如貨有參差只能將原貨退還其往返費用俱由小的認償不得擅自作價賣去此貨載至神户時小的亦在神户德新號内當時曾有裕興行夥友夏子才與小的商及此事小 
 
 

Page 4

 
 
的再三囑付不得减價賣去如洋東定欲賣去則虧本向誰理算况更有筆據爲憑羅特又謂此項棉花實有不能不賣之故蓋棉花已經售空　至神户鄉門織布廠中勢難運回卽運回而其間費用等項亦須四千元况在神户德新號内柳應允時有許多人共聞可以詢問柳則以爲實未應允有夏子才可以當面質對中西官一再互商以柳子壽應允售賣一節並無實據而筆據上則明明載有如貨不合只得將原貨退還等字樣故所控虧銀洋四千元碍難究追惟裕興洋行其實受虧不少姑著柳子壽自向洋東理楚 
[淪肌浹髓]  
　　本館昨接山右勉力子助北洋兵將醫傷經費英洋十元又張福成堂洋五元漢口無名氏洋五元嶺南綿力子洋三元又樵西商隱子助洋六元又助賑捐次洋三元又求病愈子助洋四元荷戈執戟之士戮力行間爲國家効力固視受傷爲意中之事然惻隱之心盡人共有見其顚沛而救之此正同仇敵愾之誠所激而發焉者也各善士源源助費令德可風旣掣收條復贅數言以誌欽佩 
[好義可風]  
　　啓者營口烟臺等處已承泰西各善士將受傷軍士設局醫治感何可言今承瀏河厘捐局五溪筱倉氏助洋二十元徐無名氏洋二十元姚紅寳源典由壽康莊來洋二十元泗涇力不足人銅洋四元席正甫善士爲令三媳許氏病求速愈洋二十元無名氏洋一元委解接濟以善人俯恤時艱傾資佽助俾傷者就痊毅然敵愾其忠義之概已見一班掃盡倭氛可立而待也上海北巿絲業會舘籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[因賭釀命]  
　　杭垣茅廊巷地方某公館雇紹興人某甲供奔走之役新正以來與鳥喬巷埠夫打牌九甲負洋五元屢索不還且大言曰我公門中人不還賭帳爾奈我何於是埠夫邀集埠夥候於中途俟甲出而敬以老拳不料悮傷要害延至次日卽登鬼籙公館赶報甲之家屬正月二十六日東渡來杭至縣署喊冤二十七日下午四點鐘仁和縣伍芝蓀大令帶同刑仵書役如法檢騐實係因傷斃命飭屍親自行棺殮大令卽帶行兇埠夫兩人回署候訊 
[虹口瑣聞]  
　　經管屠作西人愷捫在斐倫路屠作後建造牛棧刻已竣工兹又欲添建羊棧并立新章將法界八仙橋屠作併歸此處凡祖界所需牛羊肉不准由他處出售特未知何時舉行也○江北人某甲年三十餘歲前晚倒斃裏虹橋畔經三百三十八號華捕歸報捕房捕頭飭令傳二圖地保奚坤寳查得有屍弟在滬南當卽將情告知於昨晨備棺收殮 
[阻葬宜懲]  
　　前晚王茂元投上海縣署攔黄大令輿訴稱小的係本邑九十一圖人耕田爲業父親故後擇定前日營窀穸墳地與丁錦榮丁永祥之地毗連各分界址並無關碍不料錦榮永祥挺身而出謂此地未便營葬喝令多人團團圍住不許下窆向之理論一味恃蠻小的恐衆寡不敵致釀事端暫將葬事擱起來此控陳務求大老　派差下鄉爲之彈壓大令問爾曾否佔伊之地或有别情王堅稱二丁恃蠻骫法大令諭侯派差前往查明禀覆核奪 
[行兇送縣]  
　　前有陸阿順控王阿大持刀逞兇一案宋通刺升堂訊究陸供小的家在甯波向在治下泥城橋外某洋人住宅司庖上年十月間因事至虹口尋友行至唐家弄東首突被無赖王阿大無端毆辱並被王攫去對時表一只經小的控訴捕房由包探吊出原贓將王解案蒙大老爺迭次訊問將王阿大送縣懲辦今事隔數月日前小的行過泥城橋王復向小的尋釁突出利刃刺傷小的之唇是以扭至案下今奉訊究伏求嚴懲陸蔡氏供丈夫阿順素來安分營生不涉外事今王阿大不知何故迭與丈夫尋仇遂至持刃逞兇今奉提訊小婦人故敢投案求大老爺嚴究王供小的係本邑人上年十月間因妻胡氏私自逃遁經小的查知被陸阿順藏匿小的向陸理論反控小的攫伊時表一枚前曾經包　拘解案下奉訊之下將小的送縣訊辦蒙帮審之翁大老爺將小的訊責斥釋並諭令自行尋緝妻子下落今小的查得妻子實被陸阿順藏匿是以向陸理索小的不敢逞兇王胡氏供丈夫阿大素來不務正業日事烟酒不顧家務上年十月間欲將小婦人價賣爲娼小婦人聞信之下卽望同子女等回至母家日在湖絲廠帮工餬口奈丈夫屢向小婦人纒擾不休經氏之母親投縣控告縣憲黄大老爺正提訊間適丈夫另被陸阿順控告憲案奉訊送縣辦理嗣奉帶審翁大老爺將丈夫重笞五百板斥釋丈夫仍不痛改前非復與陸尋釁小婦人聞信之下投案聲明惟求明鑒通刺得供判將王押候送縣訊辦餘人釋出令自行投縣質訊 
[英界公堂瑣案]  
　　包探顧阿六禀稱王榮福至陳明增香燭店内買物悮用假鈔票此及看出向之理論不允以致吵閙經小的將陳拘送請究王榮福投案申訴前情陳明增供在陸雨卿所關燭店内爲夥鈔票係東家悮收適有王榮福來店買物小的亦不知是假是以用出並非有意混用陸雨卿供稱假鈔票是小的收下當時並不知覺現旣是假情願退還王榮福錢五千一百文通剩商之佛繙譯以兩造旣屬無心著陸還王之錢文並令具結了案○水探唐寳榮禀稱張咸生張和尚二人駕一熼船於傍晚時在蘇州河行駛有違工部局定章爲此拘送訊究張等供是弟兄因不知租界規矩遂致悮犯以後定當恪守定章此次務求大老爺恩典通刺諭令以後駕駛糞船須於天未黎明或入夜八點鐘以後違則定當懲辦此次姑念無知從寛斥釋兩張乃再三叩　而退 
[法界捕房紀事]  
　　昨禮拜六祁綱譯官政躬不豫飭不咨照葛讞員將捕房應訊各案歸下禮拜二會同葛同轉訊理○公發洋行出店人某甲陸續竊取洋酒銅鎖等物售與洋涇浜南安康酒店及義源洋貨店昨經行主查出投訴英捕房捕頭命包探禀請派包探協同吊取各贓克捕頭允之遣某探至安康義源將店主及贓一併交英探帶回辦理○某客擬附行駛長江之某船來滬雇車裝行李至新北門外丹桂茶樓前小憇突被扒竊帶十餘齡之二小孩乘問竊取竹絲籃内點銅錫洋肥皂等物行至吉祥街口經包探拘獲解入捕房捕頭令押候解訊並令失主届期投案領物○太古碼頭有煤上棧被偷兒竊取數十斤儲麻袋内負至馬路西捕見之拘解捕房捕頭令押候堂期解訊 
[金陵官報]  
　　正月二十五日運臺江到見署　巡道李奉扎飭回江甯府本任候補道陸元鼎泰東鹽早錢德培如臯二位均謝委總辦　練兼海防營務處知縣俞明謙　班祝嘏並引見回　轅牌示上元縣　王　存前經飭解文闈試卷進京現已回省銷差應卽　回本任○二十六日江蘇候補道趙貽書由京祝嘏並引見回試用通判慶謙由京引見到省候補道丁葆元赴　○二十七日候補道　儀洛候選府唐紹儀縣丞胡琪三等寳星李德均見上元縣丞王澤存叩謝飭回本任銅山縣利國司巡檢　光煦叩謝調畧上元縣典史○二十八日署灣臺胡署上海遣劉江西　銷候　道李候補道趙貽書廣甫候補道陳明　統　　字等　張仲春統領淮北緝私得　等營王得勝　常州營遊擊李永陞均見候補道陸元鼎赴泰吏鹽早　德培赴海通如臯候選府唐紹儀謝委會辦金陵洋務　回滬直隷州劉運吉奉倪道扎飭交卸鎭江水釐分局吳淞驗補釐捐知縣陳元鑄湖北知縣宗得　謝委赴上海監造　鎗各位均　同知李文濤銷查西岸引地差 
[蘇省官報]  
　　正月廿六日藩轅牌示照得吳縣要缺縣丞以候補班前縣丞趙光瑜又長洲縣要缺縣丞以候補班前縣丞善啓又崇明縣要缺縣丞以候補班縣丞趙鶴雲均堪以酌補又荆溪縣張渚司巡檢潘西周署事年滿遺缺查有正任期缺之于瑞麟堪以飭回本任簽製江蘇卽用知縣廣麟正藍旗人到省○廿七日候補道楊兆鋆三品銜分發江蘇補用道曾紀壽補用知府陳卿雲均由　來同知周文撥　回江　絲捐局五品銜試用知縣沈運樞湖南人由京領憑到省靖江縣縣丞汪善　辭赴任補用縣丞葉寳　服滿回省水師營領哨兼六門巡查楊貴勝護解　餉赴揚州○廿八日臬　黄親詣文廟郡廂糾察司行香○廿九日三品銜候補道文弼辭行回甯通判奇　奉委河運差辭○三十日候補道黄立鼇由上海來知縣宗能述辭赴常鎭催辦矞欵漁　事宜 
[江西官報]  
　　十二月二十七日候補縣邢景彬由是昌催美欠回簽分直隷州緒成繳照係鑲黄旗人從九張景卿往萍鄉催墊欵劉福　　謝　其起服行知縣丞雷　清帮辦立成堂事務鄱陽縣羅廣煦據報丁　以准　廬陵縣馮蘭森　署所　　陵縣印務以正任湖口縣徐允升調署馮令現署藥平縣事實任斯缺吳錫純回任尚需時日所有該縣印務以正任瑞金縣鄭照良前往代理翰林院張琨親拜候補縣羅毓椿解地丁進京韓姬宗代辦吉安　局陳席珍禀謝拔委一次知州邱承榮由星子會勘堤工回指　未入徐景執繳照係浙江人○二十八日從九　　往金谿催塾欵候補縣嚴　彭禀謝題補建昌縣金福保禀謝題補長甯縣鄭德凝辦許灣釐卡張善　禀謝儘先酌委一次縣丞陳體堯由安福催墊欵回陳品銘往永豐　　欵右營千　　　俱　令查　○自十二月二十八日起至次年正月初五日止照例穿蟒袍補　元旦五鼓穿朝服赴萬壽亭　　 
 
 
 

Page 10

 
 
   
 
