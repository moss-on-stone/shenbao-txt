# 1905 - 309 - 4911702

 

Page 1

 
 
[電傳上諭]  
　　十月十六日奉上諭那桐奏已故参贊大臣戰功事跡一摺原任塔爾巴哈台參贊大臣伊犂副都統春滿前已有旨加恩賞卹宣付國史館立傳並附祀金順專祠該大臣宣力邊疆不無勞勩靈柩回旗時著沿途地方官妥爲照料賞銀二千兩由新疆藩庫給發伊子孫幾人有無宫職著該旗查明具奏候旨施行用示繫念勳臣有加無己之至意欽此 
[電傳宫門抄]  
　　十月十六日召見軍機李經邁袁世凱 
[再續江蘇同鄕京官公擬呈請商部代奏滬甯路工飭嚴核浮冒預籌贖欵初稿代論]  
　　而咨文中又解之曰蘆漢鐵路於幹路埀成之際所用溢於所估非索回比法賠欵或至不能完工且完工之時尚須續借英公司有鑒於此故不肯滅少借欵蘆漢用欵所用溢於原估者其故有二一則以原估之價每中里僅合銀一萬五六千兩本不甚巨次則中更拳亂北幹之毁損而重修者不少今甯滬原估已較蘆漢原估加至一倍之多且並無意外之事豈猶患其不足而須於估價之外寛借鉅款直爲濫支濫用之地步而令銀公司多得折扣息金之利也至於撥還淞滬鐵路上價一節尤屬虚糜借欵多受虧損夫淞滬係中國部款造成之路因作頭次抵押歸入甯滬公司管理 
 
 
 

Page 2

 
 
則其所有之工價作爲中國自有之資本存於公司中而減少發售小票之數方爲正辦何必更由寕滬公司多借九折之欵項以撥還此項工價乎乃盛宣懷擅以此欵用之於萍醴卽令寕滬多借外欵剜肉補瘡其計甚左亦不能不咎及該大臣者也總之盛宣懷知多借洋欵以便目前之濫用而不計及將來之利害故銀公司之要求無一或却洋工師之估單無一或較甘受輿論之指摘而惟恐失外人之歡心堅持成見不肯稍改然而事關大局豈容任其貽誤謹就管見所及畧陳補救之法一曰嚴核估價格林森所呈估單價值過貴必有浮冒但非周歷全路詳考物價則不易指實其浮冒所在今惟墊道木一項查近年日本價值每塊一元二角美國價值一元七角法國價值二元三角英國價值二元九角而格林森估單内開每塊三兩一錢可定爲浮冒之據餘者尚未能懸斷應請飭下商部派員覆勘以歸實在二曰限制購地查單軌鐵路所須之地每里約十一畞今寗滬全長六百里加以蘇滬雙軌及車站所需地方之購地一萬二千當無不足現在寕滬鐵路購地官價惟上海寳山境内有每畝數百元者此外皆祗五十千文以下截長補短每畝以銀五十兩計之則購地之欵有六十萬已足然今購地借款二十五萬磅合銀一百八十萬兩實三倍於此數所以然者蓋緣合同中有總公司可多買地畝逾於築路之需以備後用之語故凡無關緊要之地畝槩購入公司中雖曰鐵路所需地價必漲將來可以獲利然逐年之利息并訃甚鉅深恐得不償失且於鐵路正用之外多佔民田强作官價於民情既有所弗便尤恐經理者藉公司之名從中影射半入私家爲將來得價漁利地步其弊更不可窮詰故爲今之計宜定限制凡非鐵路所需者未購者不得復購已購而可售去者卽爲售去俾得欵項盡歸入造路之用三曰收回撥欵淞滬一叚既據盛宣懷稱祗敷養路難計本利則抵押以後之利將安從出是直以之貽甯滬之累也應請飭下盛宣懷將萍醴挪用之工價撥款十二萬五千磅歸回總公司以作甯滬造路之用母令萍醴享挪用之利益而寗滬受折息折扣之累四曰停售小票盛宣懷狥銀公司之請而於未開工六個月以前發售小票二百五十萬磅現僅餘一百萬磅之小票尚未發售誠恐共復狥銀公司之請不待前款之用畢而卽將此項小票發售則雖未用之款有回息三厘半而一出一入吃虧厘半之息與九折之折扣矣查前次所售之二百五十萬磅約共合銀一千七百餘萬兩苟能照上三條之辦法於全路已可足用况以回息及三年完工所省之二年利息併入之更可决其有盈無絀故所餘一百萬磅之小票似應迅飭盛宣懷不准出售以少紓將來之累五曰嚴核行車後之進欵及開銷贖路之款惟恃餘利然甯滬路本已鉅卽以一百萬磅之小票不再出售言之每年應付借本之息已有十二萬七千五百磅之多若行車後之進欵有侵吞開銷不知撙節則非特餘利難期借本之息恐亦無從而出其貽害安有底止是在以後總管理之華員力求撙節嚴除侵吞不能徒聽洋員之號令庶有裨於實事六曰預籌贖路之欵項寕滬一路在水道便利之區其利不免爲輪船所奪非特以餘利還本一節斷不足恃　恐與淞滬相等祇敷養路難計本利則英人以債主之權别索抵償之件危險情形不堪設想伏祈朝廷俯念東南重地大局所關飭下商部囗囗囗囗囗囗囗囗囗囗囗囗囗囗囗囗囗囗囗囗或更令民間設立贖路公司招集股欵以濟之如此未雨綢繆該路設幸能獲利卽可冀其早日贖回若竟無利可獲亦不致臨時竭蹶釀成他種危機矣以上數端聊於已往之失略施補救之法臣等竊維有治法尤貴有治人盛宣懷受英人之蠱惑已久事事偏聽毫無遠見若令久膺此任誠恐貽誤大局惟該路頭緒甚繁俱係該大臣所經手未便遽易生手致有不接洽之處且轉令該大臣得藉此以卸其責故爲今之計似應由商部中選擇詳悉地方情形精於會稽之員會同該大臣辦理此事一切事宜庶幾有濟竊念商部頭等顧問官翰林院修撰張謇辦事切實會計精詳早入聖明之洞鑒亦爲輿論所共推且隷江蘇寕滬情形尤爲熟悉實於此任最爲相宜應否簡派之處出自聖裁定奪非臣下所敢擅擬臣等爲事關國家大局安危民生數世利害不能不妥籌辦法以事補救謹合詞呈請代奏是否有當伏乞 
皇太后皇上聖鑒謹奏 
[紀研究滬甯鐵路開會情形]  
　　寓滬江蘇紳商組織研究滬寕鐵路會前己開會發起兹於昨日午後復開大會於江寗公所到者百餘人先由發起人某君報告謂此會前己發起今日須組成之且我人對於此事有三問題須先議定一於鐵路經過之地當各人分任調查地價工費橋洞各項二爲當先公舉會長三爲公舉幹事員此外當首立事務所通訊處不可不頂定地方云云次由某君演說謂盛督辦聞有請滬寗鐵路改歸南洋大臣督辦并派駐滬會辦之舉惟南洋大臣管理全省事務甚繁斷無餘力兼顧此事似急宜先舉江蘇紳士爲此路之總協理電請商部代奏酌派爲尤要於是衆皆贊成其說乃卽公擬電稿擬畢卽由發起人宣告衆咸簽名末乃布告兩事一爲本會事務所通訊處定設於江寕公所令各人將意見書及所認調查各事投交本所二爲公舉會長及幹事各員令各投票此二事均限於二十二日前送至以便二十三日再開大會議決後又認定書記員數人而散（望） 
[立憲年限請以十五年爲期北京]  
　　澤公端戴尚李五欽使會議預請立憲一摺聞摺中立憲年限係請以十五年爲期近日由端午帥向慶邸及袁慰帥密商慰帥允於兩宫召見時先行面奏請旨施行故此摺現尚未上（閏） 
[湘垣學生會議餘聞長沙]  
　　湘省各學生會議割換閩遼已迭誌前報兹聞撫憲龐渠帥接得北京回電遂電知常德府周太守云常德府周鑒近數日忽有以閩易遼之謡旋聞雨珊兄得京電云並無其事該府學生人等倘聞而生疑務告勿聽訛君紛心爲要鴻書魚又鄂督張宫保素以湘省學界最好多事屢經電 
 
 

Page 3

 
 
信查詢兹又聞有無端會議之事以爲此等風潮關係甚大更覺不以爲然聞已於日昨發有長電逕逹湘撫龐渠帥查詢此事原委多係責備之詞又駐湘日本領事井原君以日湘省學界紛紛會議係因日本割閩之謡而起竊恐此次風潮漸次增長不免生出國際交涉問題遂面商撫院龐渠帥請其卽予解散庶兩國交誼免致妨害和平云云又龐渠帥既接鄂電又有日本領事之請遂飭學務處傳諭各學堂總理監督以後不准復議卽有監督某某等出具名帖邀請學界中各發起人速爲解散聞各學生之意以爲此事旣無影響自必作爲罷論何用解散至所立學會並非專爲此事而設此後凡學界有應議之事仍須到會集議則學會自當極力贊成萬不可因噎廢食半途中止云云（初） 
[浙署撫復墮民脅衆罷市電杭州]  
　　浙省寕紹墮民近由盧紳等創設公所分施敎養禀經商部奏准奉旨出籍在案邇因與縣役爭毆以致罷市本報曾紀其事兹奉商部電詢當由署撫瑞興查明咨覆照錄電稿於後北京商部鈞鑒洪密會稽墮民一案據紹興府熊守禀復墮民嚴阿四與縣差之徒陳景福因事口角爭毆嚴阿四糾衆將陳景福扭至明眞觀吊毆陳景福之鄰右徐阿福等前往勸解墮民卽鳴鑼聚衆脅同罷市并將陳景福等扭送縣署該墮民等各携頂帽隨同押送其時觀看人衆以墮民逞强咸抱不平羣相詬詈將其頂帽撩棄河内兩相爭毆附和者衆究竟何人在場毆閙無從確查縣中鑼帽人役亦在其内所稱搗毁學堂查無其事至墮民素來倚衆强横有呼爲墮民者卽羣相毆詈現准開籍並無忌憚所謂罷市者僅楊長源張正茂張祥茂三家餘俱照常貿易與學堂亦毫無干涉該墮民以搗毁學堂揑詞呈控無非目無官長藉端挾制等情除批飭熊守提集兩造及附和之鑼帽人役等到案確訊嚴究具詳再行咨逹外謹先電聞瑞尤印（必） 
[詢問湖州匪患來往各電杭州]  
　　浙西帮匪蠢動由省飛調常備左右二營及續調武備練軍馳往會同水陸各軍嚴行查剿擒獲首要餘皆竄散現在各營已分别撤回以重省防兹將商部詢問梟匪滋擾情形及署撫瑞興覆電照錄於後商部電浙撫鑒湖屬梟匪滋擾商務亟應迅飭辦理台端刻已履新希卽查照寒電認眞籌辦并將辦理情形電覆浙撫復電北京商部鈞鑒洪歌電敬悉湖匪滋擾興接印後當經派委嘉湖水陸各防營會同防剿該匪等敗竄海寗復肆滋擾又撥派省防各營前往相機剿捕現己擒獲匪首方老窩子王老窩子高四毛等三名立予梟首示衆以鎭人心其餘脅從俱已解散惟此匪行蹤詭秘聚散無常仍須隨時防範嚴密搜捕以絶根株現正籌辦善後事宜地方甫稱靜謐一俟善後辦妥再行咨復瑞麻（必） 
[外務部致江督轉告俄因變亂下諭立憲電北京]  
　　外務部致江督電云頃准駐俄胡大臣電稱俄全國藉閙工以爭民權幾激巨變俄主連日召見維特求訃立憲昨晚下諭舉其大略如下一平民身體自由不得無故凌辱二信敎自由三言論自由四會議自由五立會自由六設立議院擴充民間公舉之權刪除人種等第之限七俄主選派官員公會有權稽察八稽察又頒特諭責成維特總核各等事宜查此次頓改專制申民權實非常舉動迫於衆仇非如此不能弭亂刻下民心稍定當可各復本業各使離俄者不少現在冀可無事謹轉逹外務部印初九日（雲） 
[派駐俄比兩國使臣近聞京師]  
　　聞外部頭等俄國繙譯塔木菴都統聞有簡任駐俄欽使之說又前簡駐比使臣周榮曜被岑督參革改派李盛鐸現在李又簡充出洋考察各國政治大臣未能赴任聞日前已有旨飭令外部電致前任駐比楊使暫行接辦俟李查竣後卽令前來交接云（日） 
[粤漢川漢要電兩則北京]  
　　政府近發鄂督張之洞電云川漢粤漢両路均應扼定自辦宗旨以免藉口現英比兩使復來探詢希將現在籌辦情形電復再粤漢贖路借欵合同亦祈抄咨又政府發盛宣懷電云粤漢路事本部所錄漢文合同内并無如美公司不能辦理先儘比公司辦理之說現比使仍執以爲據應由尊處自與辨白併希電復（暑） 
[張宫保電調湘紳續誌長沙]  
　　前報紀鄂督張宫保因接政府催築鐵路之電遂電調湘紳葉主事德輝赴鄂籌商一節兹探悉此事係調總辦張席兩觀察面商至葉主政一電則另有纂箸書籍之事惟啟行赴鄂則係三人結伴偕往云（初） 
[巡警部衙署定址北京]  
　　巡警部擇地建設衙署已紀前報兹悉該部堂官已擇定西華門迤西之宏仁寺仁壽寺作爲本部衙署昨已奏請奉旨依議矣（日） 
[巡警部籌有的欵北京]  
　　巡警部開辦後預計費用較各署倍增現議　撥膠海關徵存欵項二十萬爲開辦經費以後每年由該關解銀二十萬刻下先向戸部挪借俟欵到交還又八省烟膏統捐亦請將溢收之欵二成解作部費（日） 
[擬起用魏光燾北京]  
　　日前政府大臣議商現在封疆大吏尚屬需才查開缺閩浙總督魏光燾才能素著衆望相孚遇有相當缺出應卽奏請起用以收得人之效聞慶邸頗以爲然（官） 
[江震會館改設蘇學北京]  
　　江蘇同鄕京官議設蘇學堂一處兹已議定在賈家胡同將江震會館改設學堂業已鳩工庇材創辦一切（月） 
[政法大學業經議准北京]  
　　進士仕學兩館前由學員具呈管學大臣請將該館改爲政法大學聞現已核准呈内所請再加四學期一節亦經依議惟已滿六學期者去畱均聽（日） 
[賀主事擬疏請地方紳士恊同辦理財政調查所北京]  
　　日前戸部主事賀廷桂擬具疏請通飭各州縣分設財政調查所由地方紳士公舉恊同辦理略謂保邦 
 
 

Page 4

 
 
要務以理財爲第一義中國財政不興者非由於官吏互相容隱徇私卽由于官階層折太多下情不能上逹其容隱之弊若關稅鹽務厘金種種侵蝕習如故常姑無論已卽以官階層折論之中國之官外省督撫以下又有藩臬道府同通等官六七而未己治官之官多治民之官少親民事者只令長一人上下責任都萃於一身舉凡刑名錢榖則幕友任之一切公事則書吏掌之政治安得不壞大利何自而生國家之貧焉能不日甚一日於是爲國家計者或以加租之策進或以增稅之言進不知小民之脂膏有盡國家人費用無窮兼之所加所增之欵中飽者十之五六供應者十之二三報上僅不過十之一二部中又無從查核推原其故要由民情不通紳士無權官吏得以上下其手耳擬請旨飭下各州縣多設財政調查所並會同地方公正紳耆一體協同辦理無論何項凡有關財政之事者均著令逐一調查開列詳表由地方紳耆逕呈戸部按册稽查是非核對虚實如有收支不符者卽請旨飭下督撫賠償嚴予處分以重責成而警將來云云（月） 
[面諭覆奏摺件摘錄說帖事由北京]  
　　日前両宫面諭政務處大臣現在勵精圖治不厭精詳嗣後交議摺件議妥覆奏時將各衙門堂司宫員所遞說帖主何意見另繕清單呈覽其中果有可採再調原其說帖進呈以便詳愼參酌不惟於政治有裨兼可考察官員之賢否等諭（火） 
[蘇臬司批准典商以洋銀估價蘇州]  
　　蘇松常等屬福泰等典商公禀大憲請改用洋碼估價等情己紀前報兹悉臬憲朱廉訪批示云據禀各典向係錢碼現因洋價日漲暗受虧折公議嗣後質物改用洋碼票内書一両者作洋一元書一錢者作洋一角分厘數目悉照銅元時價核算進出一律庶商民兩不受虧持論平允係屬因時制宜應准立案俟奉撫憲批示再行通飭給示遵守並候藩司核示云云（基） 
[湘人公議不與豫亨泰洋行貿易長沙]  
　　湘省合城人民近日出有廣告徧貼通衢其略云中英爲通商親睦之國商民貿易両皆相安乃有貝納賜者在城内西長街開設豫亨泰洋行騙賴欠欵覇佔房産包庇痞棍擾亂街規其餘强賒强欠之事記不勝記無惡不作長沙人民受其欺侮人人痛恨不能再忍若與貿易往來太無人理今公同議定有將豫亨泰之貨買入者公議嚴罰如有將本境土貨賣給豫亨泰者亦公議嚴罰其餘英商照舊公平貿易不得稍存抵制之意見且和平往來以敦兩國睦誼自此次佈告之後卽當同心協力共遵此約如違背者不齒人類萬衆問罪此約湖南全省人民公啓（初） 
[張舉人被責之遠因揚州]  
　　甘泉縣白令創立四區學堂苦無經費擬將民設懷少學堂運庫所撥之六十千文移爲四區費用廪生沈受言在甘署作書啓幕賓迎合居停意旨遂揑舉人張成鋆等主名照縣意公禀嗣爲張等六人所知赴縣控告盜名以致觸白令之怒乃借案以發洩之（從） 
[德敎習蒙德皇賞紅鷹寳星湖北]  
　　德員福克斯泰伯福二君前於光緒二十二年由張宫保聘至湖北敎授武備學堂武學各科已歷多年堂中學生兩次畢業派充各營管帶及派往德國游學者甚多近因德皇考察鄂省派去之武備學生於武學諸科均有根抵讅悉該敎習等在華實心敎授深爲忻慰特賞該敎習等四等紅鷹寳星各一座以示奬勵（容） 
[日皇優待教士]  
　　十四日東京電云羅馬敎士康納爾覲見日皇時深蒙日皇嘉許並謂該敎士此次奉命來日實能克勝厥職云譯字林報 
[猶太人之慘禍]  
　　十四日倫敦電云克希納甫之各權要咸予軍士以殺戮猶太人之自由權准其於両日内肆行殘殺及縱火刦掠等事猶太人之於此両日内被殺者計七十人受傷者一百二十人意斯墨爾之亂黨曾將匿避於乾柴堆中之猶太人十一名活焚斃命格臘落司克地方猶太人之被戕者計五十九名俄國南部勃塞臘皮亞境内之各村鎭亦有此等舉動同日倫敦路透電云克倫斯逹之海陸軍隊計五千名曾將該處不洽輿情之官員十名盡行致斃呼塞斯艦隊及撥魯勃洛極斯基之陸軍両營現已調駐該處譯字林報十五日倫敦路透電云克倫斯逹之叛兵現己征服有陸軍三千名駐紥該處譯文匯報 
[西報臆測萬國海軍舉行大操時之險象]  
　　十四日倫敦路透電云勃斯丹逹報載明年萬國海軍舉行大操時日本海軍可卜其佔據一方面惟屇時情形頗爲可駭故英日兩國海軍須善爲防護敵人免啓巨禍或有啓釁之朕兆則英國當派精細兵士詳爲探察約須一星期云 
[英國添築鐵路]  
　　十四日倫敦路透電云英政府現已決議在博納奥北部添築一自亞西至東之鐵路以登拿登姆爲起點現有某公司已願承此路工譯文匯報 
[波蘭亂事未平]  
　　十四日栢林電云波京握騷亂事現仍蔓延未己譯德文報 
[伊藤侯抵韓情形]  
　　十四日東京電云伊藤侯爵已於昨晚行抵韓京今日午前卽由韓皇召見欵待極優賜以御宴伊藤侯於覲見韓皇後午後接見駐韓日使及各國代表人 
[日皇召見逹特諾夫]  
　　十四日東京電云俄國俘虜之領袖陸軍副司令長逹特諾夫於今日由日皇召見自和約告成後日皇召見俄員此爲第一人 
[日皇賀英皇萬壽]  
　　十四日東京電云日皇特於昨日簡派代表人至英國頭等公使署祝賀英皇萬壽 
[日人公宴東鄕大將]  
　　十四日東京電云横濱合衆俱樂部特於昨晚公宴東鄕大將譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[修律大臣奏申明輕罪禁刑笞杖改罰新章請旨飭遵摺]  
　　奏爲輕罪禁用刑訊笞杖改爲罰金各省奉行不力謹再申明新章請旨飭遵以期政平訟理恭摺仰祈聖鑒事竊臣等奉命修訂法律本以收回治外法權爲宗旨開館以來綜核東西各國刑制悉心參酌務期中外從同俾收統馭之效是以本年三月二十日議覆前兩江總督劉坤一等變法條奏擬請變通笞杖辦法改爲罰金並請流徒以下不准刑訊等因奉旨依議欽此又於二十一日復欽奉上諭昨據伍廷芳沈家本奏議覆恤刑獄各條請飭禁止刑訊拖累變通笞杖辦法並請查監獄覊所等條業經降旨依議惟立法期於盡善而徒法不能奉行全在大小各官任事實心力除壅蔽庶幾政平訟理積習可回頗聞各省州縣或嚴酷任性率用刑求或一案動輒株連傳到不卽審訊聽丁差朦弊擇肥而噬拖累覊押凌虐百端種種情形實堪痛恨此次奏定章程全行照准原以矜恤庶獄務伸公道而通民情特重申誥誡著該督撫等嚴飭各屬認眞清理實力遵行仍隨時詳加考查倘有陽奉隂違再蹈前項弊端者卽行從嚴參辦母稍廻護贍徇其各勤求民瘼盡心獄訟用副朝廷恤下省刑之至意將此通諭知之欽此伏維聖訓煌煌中外欣頌朝廷設立刑章凡屬問刑衙門俱應遵守乃以臣等所聞各省州縣實力奉行者固多而陽奉隂違視爲具文者仍屬不少卽如上海會審公堂時聞有刑求杖責之事人言嘖嘖必非無因查上海自開闢商埠以來華洋雜處風氣開通同治年間設立會審公堂專理租界内詞訟凡會審之員於中外法律理應諳逹此次議廢身體之刑會中外而相通尤應切實惟行以一政令該公堂何以仍蹈從前積習沿用嚴刑腐敗情形於斯可見臣等竊維立國之要領存乎法權而法權之推曁在乎嚴守夫上海我國之版圖也公堂我國之官吏也以我國之官吏行我國之法令揆諸公理孰敢踰越且將來新律告成範圍全國凡領土之内法權在所必行正宜乘此時機先於通商各口試行裁判訴訟之法以爲基礎乃上海爲各埠之領袖竟至首先梗阻殊出情理之外在該省大吏諒不至有心視爲具文弟恐所委之員昧於交涉狃於故常任情敲撲視憲典如弁髦是非從嚴參辦不足以肅綱紀惟此項弊端現在各省俱未能盡絶不獨上海一隅爲然未便嚴於此而寛於彼若遽飭令各省一律查參勢必藉口省分遠近不同奉文先後各異以爲解脫轉致諸多窒礙今欲嚴其將來須先寛其既往相應請旨飭下各省督撫督同臬司嚴飭所屬外嗣後審理案件凡罪在流徒以下者照新章不准刑訊舊例罪笞杖者照新章改爲罰金欽遵前次諭旨實力奉行倘有陽奉隂違仍率用刑求妄行責打者卽令該管上司指名嚴參母許徇隱並請飭下両江總督會同江蘇巡撫將上海會審公堂一切審判事宜認眞整頓務須選擇品望素著兼通中外法律者委充會審之員方能勝任愉快不得濫竽充數以致弊竇叢生上海通商最久觀瞻所繫總期行法得人庶將來頒布新律可以推行無阻而收回治外法權其端實基於此矣是否有當謹恭摺具陳伏乞皇太后皇上聖鑒訓示謹奏光緒三十一年九月十七日奉旨該部知道欽此 
[太守拜會]  
　　正任徐州府朱太守其昌昨日因公來申午後到縣拜會（即） 
[貴胄完姻]  
　　電政大臣吳侍郎之孫公子聘前惠潮嘉道何觀察之女公子擇吉昨日迎娶故本邑各員均往道賀（即） 
[委員購辦錢票]  
　　黑龍江將軍程軍帥因本省刻需錢票故委幹員於昨日抵申購辦（即） 
[派廳管解機件]  
　　直督袁宫保前飭滬南製造局總辦魏觀察承辦内廷頤和園應用小輪機器蘇木電燈料以及絨氈等物計共二百餘件現已辦齊札派差遣委員崔少尉爲管解員前日函請滬道袁觀察撥給護照以便解赴北洋交納（遣） 
[保安公會大會議]  
　　本邑頭鋪二鋪十五鋪創設安公會已於本月十五日下午二點鐘在火种廟後廳開第一次大會到者百餘人各店鋪到而簽名者八十七家首由姚義門君申明立會之意謂本會太旨以勸不保火險爲第一義此次萬年春保險縱火即是殷鑒又須多裝暗龍頭多備皮帶以防未然繼由徐槱之君演說大意謂保險之事勢不能禁惟不准以少報多乃免縱火之患又由陸松侯君演說謂中國已自開保險公司須與之訂明章程如有縱火者將賠欵充作地方公用又由汪菊齡君演說凡保險單須留存總工程局掣付收條爲憑如有縱火情事卽將賠欵充公末由姚義門君將所擬草章布告并請在會諸君將未臻妥善之處酌議改良又有李映伯君言如有保險者須近鄰十家出保有以少報多者報明本會辦理演說畢願入會者均陸續簽名遂散會（外） 
[傳訊違章售地]  
　　滬南高昌廟新廣東街各店鋪房屋昔年租地自造近由地主包同福串通十三圖地保張金奎擬將該地售與洋商由各店主訴知鎭董顧時亮魏榮茂等連名公禀製造局總辦魏觀察轉飭上海縣禁阻己詳前報兹悉刻奉汪大令批示以是處與製造軍火重地咫尺之隔且屬内地安能售與洋商殊與約章不符故於前日飭差傳同地保及地主包同福至縣訊問矣（遣） 
[移縣查禁抗捐]  
　　淞滬釐捐局督辦陳觀察近接閔行釐卡委員禀稱邇有大幇流氓專事裝運白米越卡抗捐往阻拒捕等事請爲核示觀察准卽移縣查禁（即） 
[存銀准保]  
　　朱海郎王毛毛錢毛毛案内之應桂馨發押捕房候禮拜二會訊在案兹忽由商會函致公廨關司馬請爲交保司馬當卽函致英繙譯寳君與捕房商榷遂著應存銀一萬兩保出 
[殯儀志盛]  
　　昨爲已故前浙江糧道陸山儲憲舉襄之期殯儀甚盛又寓新閘路任逢辛觀察之德配夫人在申棄世亦於昨午由公子輩舉襄扶柩回里往送者白馬素車俱極一時之盛（疏） 
[示禁翻刻]  
　　法讞員陳楚生大令奉道憲札開據候選訓導柳詒徵呈稱家藏歷代史略一書專備各學堂效法誠恐書賈換頭改面有翻印情事呈請示禁前來爲此札飭租界一體示禁等因大令奉文後昨日繕就告示禀請法總領事簽字張掛（閒） 
[失愼未成]  
　　法界新街口長錦館飯店前日五點鐘烟内火勢上炎延及樑棟幾兆焚如幸左鄰染坊内取水甚便經染坊司竭力救熄事爲捕房所聞飭傳店主到堂判罰（閒） 
[查拿拐匪]  
　　本城警察總巡朱明府日來訪有大帮拐匪在滬誘拐良家子女價賣圖利情事故於昨日飭差拿辦（卽） 
[召認屍棺]  
　　地保趙學文查得圖内倒斃無名男屍一具報上海縣蒞驗委係因病身死當卽飭堂收殮發壇候認在案昨日汪大令發出招認告示一道略謂該屍年約三十餘歲身穿天青呢衫褲秃頭赤脚口含小紅紙包包内係花葉如有屍屬見與上開相符者速報案認領云（即） 
 
 

Page 10

 
 
[總工程局紀事]  
　　本邑總工程局正裁判官孫耳山大令於前日接差後諭知捕房書記令將捕房章程抄錄一份以便查閱並令所有違章罰欵如在三元以外者解案訊判發落倘有流氓拆梢等事立拿解辦不貸○滬南十六鋪地甲昨將界内所有栅門更舍一律造册呈請總工程局董事或修或裁以便遵行（遣） 
[局事記略]  
　　沈曹氏張周氏沈金桂被巨棍某甲之黨軋至閘北梅園地方某烟館内訛詐去洋十元由沈等報知巡夜團丁將兩造一併拘解巡局昨經局員章二尹訊得兩造各有不合姑免深究一併交保開釋○江北小販童文生被流氓董長貴薛了頭等訛詐逞兇打破頭面抬至閙北巡局喊控昨日局員章二尹訊得童咎由自取飭各具安分結斥釋○流氓殷阿新之同黨長脚毛毛前在南市利川碼頭帮同布掮客王某之子福祥向姚松林藉端索欠戳傷姚之腿股前日由二十三七鋪甲勇在茅山殿左近拘獲押候限令將殷交局再核（疏） 
[公共公廨晚堂案]  
　　韓茂春控孫阿大等冒用宏茂昌襪店天官牌號經讞員關司馬於前晚集訊韓子某投供父親因赴浦東不能投訊所有孫阿大與郁阿木陳履昌及孫開分店之擋手胡惠卿等仍用宏茂昌三字天官爲記在寳善街一帶開張與商業大有關碍叩求察斷質之孫阿大供奉諭改加斜金旁錩字已在招牌店漆做並用加官以避天官之嫌約出月可成胡惠卿供己改協記郁阿木供用加官爲記係鴻茂昌三字並不混冒陳履昌供前堂奉孫憲訊諭後已遵判加昌記二字數天司馬得供諭以爾等貨眞價實不難生意興旺判令孫陳胡郁等遵照加記外著一併取具限結於三天内加記並改用錩字以示區别孫等遵諭而退○王學泉控徐桂祥賣地不交吞没定洋等情亦奉司馬提訊王供今年二月憑中徐銀泉高仁榮購買海寕路地一畝五分八釐計價洋六千元當付定洋一千元限一月立契交地迨已逾期無地可交至四月二十五日徐又支去洋三百元地仍不交求請追究質之徐高二人同供爲中是實由徐桂祥冩據簽字限一月交地詎徐收洋將地轉賣是實訊之徐供因到期付價王言東人未回小的是以將地另售退還過洋六百五十元求察司馬以中人不認同去退洋判徐桂祥姑予交保限二十天内理楚違干押追不貸○棲流所函送在所吵閙之婦人夏阿二請訊夏供常熟人父親胡阿四撑船爲生住常熟胡家橋地方邱順全並非丈夫現願回籍求恩司馬判押候遞解常熟交伊父管束（疏） 
[英租界捕房事]  
　　前晚十點鐘有向爲綢緞業之某甲行經同芳居後面泗涇路黑暗中忽被短衣窄袖者四五人圍住褫去綢背心一件搶去英洋四元甲卽奔赴四馬路捕房控訴捕頭立飭包探徐申卿往拘己鳥獸散昨日捕頭因飭各包探認眞跴緝○廣東路六百二十號九如報關行前晚被賊竊去洋燭兩箱昨報捕房請緝捕頭允之○顧永注因事爲族人在上海縣控告前日汪大令移文公廨請提關司馬爰卽飭差至捕房協同包探將顧拘獲押俟今日解案訊奪（疏） 
[法租界捕房事]  
　　經某之子小四子今春二月間經友人薦至王小紅鞋作習業屢往探視被王藏匿不令見面昨日將王扭訴捕房王稱學徒之兄小三子借宿作内竊鞋四雙當塲察出驅逐出外因此懷恨自將小四子誘出藏匿反向小的索人捕頭准予交保俟堂期傳同原告解訊○蔡坤泉與張某同至小東門某醫生家治病因爭先後口角互毆張之頭間受傷扭訴捕房捕頭飭送醫院療治蔡准交保俟張傷痊再核（閒） 
[美租界捕房事]  
　　前晚美捕房警鐘樓瞭見北方火光忽起疑爲界内失愼當經告知捕頭飭二百八十九號捕往查悉係界外某鄕人家焚化冥鏹回禀捕頭寢事○張連慶塌車至乍浦路橋將張阿四包車撞壞由捕一併帶入捕房捕頭著連慶照修了事○某西人飲酒過醉在西華德路胡閙由印捕拘入捕房押候醒釋○王阿五竊綢布衣七件由探朱子藩拘入捕房押候送辦○周林來在百老匯路任竹義家竊綢衣三件由事主拘獲送入捕房押辦○陳阿二闖入西華德路李金法家圖竊由李撞見送入捕房押究（尋） 
來函 
[振武社書記員報告]  
　　本社書記范麟書擔任力戒學生勿吸鴉片並囑學生回勸家人金　江公館來函云閱報得公等創議自禁鴉片簡章洵足噢起吾國民振武精神感拜無既欵目有報名入社一層當集同人開明姓名籍貫作入會之先聲爲分社之發起銜名列後安徽旌德李熙伯李仰超江幹卿江雲卿任韓文誓終身不食鴉片並勸導親友寓金陵姚森擔任設法勸戒事 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
夫馬皆由該司員等自備騐畢卽回仵作人等不離左右無從需索遵循至今尚覺風清弊絶似毋庸另立相騐費名目至各省督撫如果關心民瘼嚴飭所屬州縣遇有命案相騐一切夫馬飯食照例自行備用並嚴禁差役需索違者參處治罪該官吏差役人等自不任意科派無所顧忌若如原奏命案相騐官吏夫馬之費甚多均取之被告不足則派之族鄰小村單戸則派之一半里外遠鄰實屬大干例禁若不亟圖整頓何以除積弊而恤民生該督等洞悉情形欲籌禁絶之法採用四川三費局章程法至良意至美應如所奏請旨飭下各省督撫體察地方情形一面咨取四川省三費局章程仿照斟酌辦理一面責令各州縣嗣後遇有相騐母許差役科派需索有犯按照律例分别議處治罪仍令各省將辦理此項相騐費詳細情形咨報臣部以備查核總之恤民之吏輕騎簡從夫馬所費無多卽公費斷不肯科派累民若遇不肖州縣卽有公費難保不仍前縱擾總在各督撫隨時認眞稽查有犯必懲則鄕民可免科派之累矣所有遵旨核議緣由理合繕摺具陳伏乞皇太后皇上聖鑒謹奏奉旨依議欽此 
宫門抄五月十八日工部鴻臚寺正藍旗值日刑部引見九名大理寺一名值年旗十二名連順到京請安杭州將軍瑞興請訓景灃因伊姪以文職用謝恩恭王等軍政完竣覆命幼官學奏派管理幼官學派出色楞額召見軍機瑞興 
[刑部奏爲酌議變通竊盜條欵以資敎養而甭盜源摺]  
　　刑部謹奏爲酌擬變通竊盜條欵以資敎養而清盜源恭摺仰祈聖鑒事竊臣等議覆兩江總督劉坤一等恤刑獄各條於本年三月二十日具奏奉旨依議欽此復於二十一日恭讀嚴諭責令各督撫認眞清理實力奉行仰見朝廷矜恤庶獄之至意悚佩莫名竊維立政之本綱紀不容或寛而化民之方敎養尤難刻緩是以周官圜土職事施及罷民漢代律章輸作獨詳城旦於罪隷之中猶加以陶育冀其困悔法至美意至善也查近來直省各案以竊盜爲最我定律竊盜贓四十兩以下科罰僅止杖笞折責發落久等具文犯者以身嘗試習知國法不足畏釋放之後再犯三犯者有之積猾疊竊者有之結夥持械行刦者又有之推原其故半由於地方官不知敎養半由於定律過輕難昭懲創現在笞杖改折罰金自係曲予矜全啓發其羞惡之心第此等刑制宜於輕罪人犯及無知犯罪者獨竊盜以攘取爲事犯罪之念蓄於平日論贓雖有多寡之殊誅心實無重輕之别而此項人犯大牽游蕩無業本難期罰金之可以照納况竭後盜泉充兹贓罰揆之於理尤未適也罰金無力完繳代以習藝泰西各國名爲換刑之習藝與徒流之習藝性質雖一究有久暫之分歷時未久既難望其舊染之沷除且恐倉遽之間技藝亦未易嫻熟刑期滿後難保不復蹈故轍考今世各國刑法竊盜之罪法蘭西處懲役德意志處禁錮或十年以下之懲役比利時處一月以上五年以下之禁錮英吉利處五年以下之懲役或二年以下之禁錮附加苦役及黑牢日本處二月以上四年以下之重禁錮其餘各國大致相同間有並科罰金者非通例也臣等公同商酌擬請嗣後凡竊盜應擬笞罪者改擬工作一月杖六十者改擬工作兩月杖七十至杖一百每等遞加兩月徒罪以上仍照向年辦理此外以竊盜論及各項因盜問擬笞杖並搶奪强盜案内擬杖者俱准此至各省習藝所如有尚未設立者卽將現犯照應得工作期限暫予監禁仍令通飭各屬一律從速舉辦並將已立各所奏報分咨刑部備查似此　爲變通藉刑罰代敎養頑冥可收率化之功以敎養清盜源閭閻自獲乂安之慶似於公安私益兩有裨也再各國刑法竊盜從無問擬死刑者卽唐律不過加役流明律亦罪止滿流贓重人犯應否酌減之處容臣等於新律内酌量核定合併聲明所有臣等酌擬變通竊盜條欵緣由謹恭摺具陳伏乞皇太后皇上聖鑒訓示謹奏奉旨依議欽此 
宫門抄五月十九日内務府國子監鑲藍旗值日無引見色楞額謝管理幼官學恩道府盛傳曾等謝恩文華謝授缺恩植公續假二十日掌儀司奏二十三日祭奉先殿醇王行禮召見軍機皇上明日丑正二刻于地壇行禮畢還海辦事後皇太后皇上還宫 
[皖撫誠奏爲鳳陽關短徵稅銀實非稽征不力懇恩免其照額賠繳摺]  
　　頭品頂戴安徽巡撫奴才誠勳跪具奏爲鳳陽關短徵稅銀實非稽征不力籲懇恩施免其照額賠繳恭摺仰祈聖鑒事竊據督理鳳陽關稅務鳳頴六泗道張成勳禀稱案奉戸部劄行具奏鳳陽關光緒三十年分短收稅銀分别賠免一摺光緒三十年十二月初四日具奏奉旨依議欽此欽遵札行到關原奏内開該關自光緒十九年起至二十三四五六等年分每年收銀六七萬餘兩不等二十七八等年分均收銀八萬數千兩所短稅銀均經奏明暫免著賠今該關自光緒二十九年八月初一日起至三十年七月底止共徵銀九萬二千七十両五錢九分五厘三毫較之上届雖多收銀六千四百二十一兩零而核之原定正額盈餘仍多短絀自應劃分辦理所有該關本届短收稅銀一萬五千八十九兩四厘七毫按三百六十日計算自光緒二十九年八月初一日起至三十年二月初二日止計短收銀七千六百二十八兩三錢三分一毫五絲四忽在奏准整頓關稅以前擬請援照歷案免其賠繳其自三十年二月初三日起至七月底止計短收銀七千四百六十兩六錢七分四厘五毫四絲六忽應著落該關道全數賠繳十成實銀以符奏案等因在戸部劃分區别整頓之中仍寓體恤之意果係關道惰徵或有情弊安敢不如數賠繳惟上届得徵此數實已力任其難請縷晰陳之查鳳陽關例定正額銀九萬一百五十九両六錢盈餘銀一萬七千両二共應徵銀一十萬七千一百五十九両六錢從前承平之時長淮千里取諸商者祇關稅一項利權歸一收此十萬餘金綽有餘裕迨遭兵燹於光緒二年始行復關維時洋票已行漸侵稅課厘卡林立暗阻商情試辦數年稅務難期起色各前關道歷將未能復額情形詳經入奏於九年十一月奉部行知鳳陽關自十年爲始按照定數倘有短收卽照各關差賠成案一律辦理旋於十年分經戸部核覆鳳關癸未一届徵銀四萬八千一十二両零計知收銀五萬九千一百餘両奏請减免九成賠繳一成並奏定收數以後收數以初次著賠數目爲比較倘下次所收比初次加多賠欵卽爲減少收數比初次減少卽將初次著減一成數目再加入本届短收一併著賠歷次遵奉辦理其自十二年丙戌 
 
