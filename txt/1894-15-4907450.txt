# 1894 - 15 - 4907450

 

Page 1

 
 
P>新印彭公案出售[  圖書集成局代啟]  
　　彭公案一書新奇可喜酒後茶餘一編晤對足以醒倦眼而　　情由三　書屋託本局代印紙墨精良　潢工雅每部碼洋八角由天津文美齋上海逢源里熙記書莊申報館間　申昌書畫室及江左書林各書坊寄售有欲快讀奇書者必當爭先購取也此佈 
[書刦絲案結後]  
　　昔者聖人論治睪然高望穆然深思必使無訟而後愜於素願固以政簡刑清爲郅治之良謨盛世之極則也然至後世世風日下盜賊孔多蹈刑章觸法網者方接跡於天下而欲高談王政上希三代刑措之風勢旣有所不能仍歸於空言無補而已夫天下旣不能無訟獄之事卽不能無聽訟治獄之人而訟有難理之訟獄有難斷之獄則非具有聽訟治獄之才未易勝任而愉快也自來疑奇難破之案得有才者爲之推鞫往往發奸摘伏燭照如神至於瑣碎案件一經提勘更不難立得其情使無所遁於眞僞是非之間觀於近日刦絲案結而益信世之現宰官身者旣不可無德尤不可無才而斷非迂疎寡效者可以濫竽而充數也前有絲船在青浦縣境被刦其眞贓正盜久未緝獲嗣經拿到盜夥董履祥俞老三兩名據供爲首者是董大洪卽經緝捕營李軍門密購眼線四出訪拿果於震澤附近之某村落將董獲住解赴臬轅陳廉訪立飭發審委員王明府會同青浦縣錢邑侯研訊無如審問再四該盜　一味推諉堅不背招於是大令等密定一計飭將董之鐐銬卸下穿臬轅護勇號褂雜於各護勇中乃命原差至監内提出董履祥俞老三兩名詢以兩旁侍立之人汝有所認識否二犯環顧一周卽指董曰此卽爲首刼絲之董大洪也大洪猶欲狡辨二犯謂我二人已受盡苦楚汝亦無須抵賴於是該盜俯首無辭次日略用刑訊卽供認分得二千元業已用罄云云當堂畫供此案遂結夫當該盜一味推諉堅不肯招之時苟專尚刑求則所謂官法如爐何難得其情實該盜縱極逞刁其能終於抵賴免於罪戾哉然如是以結案不特兩明府心有所未安卽聞者亦不能爲之折服謂是眞是假究有所不明不白今乃將董卸去鐐銬易以號衣使雜厠護勇之中而提董履祥俞老三使之暗中摸索當堂辨認則眞僞立見是非立剖旣有眞知灼見成竹在胸則卽加以刑求於已可以内省不疚於盜不至枉被慘酷此兩明府辦理之善謂非才足以濟之哉雖卸鐐銬易號衣其事尚屬才之見於小者然因此而推論之要其有才則雖於難理難斷之案亦若輕而易舉無才則雖於易理易斷之案亦且重而勿勝於以見天下才之足貴而聽訟治獄之未可以輕言也竊每見今之爲官者平居與之論時文試帖則津津樂道盡其能事偶與談吏治則瞠目直視茫乎不知所措者比比而是或有譏誚之者彼且以爲簿書不知錢榖不知未必非公輔氣度彼地方瑣事自有幕僚門稿在何必汲汲然身親細務哉至於辦理盜賊等案或謬託兹祥失之不及或專尚嚴酷失之太過甚或劇盜要犯久而未獲上游敦迫將掛彈章則爲移花接木李代桃僵之計以假犯冐眞犯以夥盜充首盜顧一已之功名不暇問他人之生死若此者皆殃民蠧國而不容於明聖之世者也夫刑者聖人不得已而用之故舜之命皋陶一則曰惟明克允再則曰刑期無刑一篇之中再三致意誠愼之也蓋以獄訟之萬變紛紜以明察果决之才聽斷於其間有時猶不免失之於枉苟以法律爲詩書刑名爲周召則三木之下鮮有不冤戴覆盆者矣昔張釋之爲廷尉天下稱之曰平于公治獄民以無冤吾願當世有治獄之責者苟或自問無才宜益加詳愼不可任意出入其有才者亦宜平矜釋躁不可恃才肆志專以察察爲明漸入刻薄之一途曾子曰如得其情哀矜勿喜斯又治獄者之金科玉律所宜深思而曲體之者也兹因論刦絲案結而連類及之諒閱者當不河漢斯言 
[諭旨恭錄]  
　　十一月廿三日奉上諭昨日在西華門内叩　之民人鄭逹元著交刑部嚴行審訉禁門重地理宜嚴肅豈容平人擅入毫無覺察殊屬不成事體所有是日西華門值班官員著查取職名交部議處值班之前鋒護軍統領專司門禁左右翼總兵亦有彈壓地面之責著一併交部分别議處嗣後步軍統領左右翼總兵於所屬地面務當認眞稽察不准稍有疏懈致于重咎欽此○廿四日奉上諭本年入冬以來曾經得有雪澤尚未續霈祥霙現在節逾冬至農田待澤正殷朕心實深寅盼允宜虔申祈禱本月二下七日朕親詣大高殿拈香時應宫著派貝勒載濂昭顯廟著派貝子奕謨宣仁廟著派貝子溥倫凝和廟著派輔國公載澤同於是日分詣拈香欽此○廿五日奉旨廕生廖世蔭著内用成楨楊貴超李兆麟查辦道員桓壽恩佑知府慶熙同知聨恩知縣舒泰俱著外用詹事府左贊善賆缺照例將李昭煒轉補所遺右贊善員缺著李聨芳補授截取御史張仲炘保舉湖北候補知縣黄新鍔俱照例用擬補内閣中書劉德鈺著准其補授奏留吏部額外主事焦錫齡著准其留部卓異前甘肅古浪縣知縣周良玉著准其卓異加一級仍註册候升直隸安肅縣知縣胡賓周着淮其卓異加一級仍註册回任候升欽此同日奉旨巡視中城事務著恩順去欽此同日奉旨西城兵馬司正指揮著金恩綸補授欽此 
[本館接奉電音]  
　　昨由京友電傳上諭一道敬謹譯登○十二月初八日奉上諭裕寛奏已故臬司遺愛在民懇請立傳建祠一摺原任浙江按察使蒯賀蓀前在河南署固始縣及南汝光道任内先後剿辦扑城捻匪擒刦著名巨憝胡金斗等擊敗營紹堂陳大喜等股迭著戰績並於固始縣署内教養兼施善政甚多士民感頌所有該故員在河南事蹟着宣付國史館立傳並准於河南固始縣自行捐建專祠以彰勞勩該衙門知道欽此 
[奏案傳聞]  
　　山西主考一案聞都中人傳述謂丁太史惟禔實係受屈皆係某書坊主招摇撞騙致生疑竇初時某書坊主與丁太史之師趙某爲舊相識一日趙在館中設筵宴客某書坊主與丁太史俱在座某書坊主知太史之父現任直隸美缺知縣家道頗豐遂萌覬觎之念謂趙曰有内侍某與余爲至交如高足欲得試差余能爲之囑託祗須送銀三千兩其時太史尚未啟口趙某在旁大聲曰只要得四川江南等省好試差卽送銀何妨太史答以容俟再商乃不願之詞也後亦未與該書坊主晤面豈料得差之後該書坊主卽囑趙某向太史索銀趙曰當時太史並未應允余亦戲言耳卽使以余言爲據現所入之差亦非四川江南此銀斷難啟口該書坊主纒擾不休趙於是逃避出京該書坊主遂在外廣布謡言謂太史圖賴銀兩已則賠銀受累事爲林侍御所聞封章入告聞刻下查辦大臣亦咸知太史之冤當不難水落石出也嗣聞由户部司官承審將某書坊主用刑至承認與否俟有續聞再錄 
[叅劾風傳]  
　　廣東學政徐花農太史傳聞前月被人糾劾現着廣東巡撫查辦尚未覆奏不知確否 
[星軺紀事]  
　　出使英法義比大臣龔仰遽星使於上月十七日請領國書十八日請訓皇上召見有一點 
 
 

Page 2

 
 
鐘之久星使於二十一日由總署移回本宅聞月底可以出京○出使各隨員整裝銀兩須到上海給發惟有在京啟行者須先支二三成聞此項銀兩已由星使向總署支借陸續給發○叅贊宋君係翰林院檢討名育仁號榮之四川人○法文繙譯聞係聨永及吳挹清太守宗濂吳君係江蘇嘉定人現在湖北供差星使已行文咨調矣○隨星使入都之潘君鏡周王君小生傳聞亦在隨員之列 
[都門紀事]  
　　許星叔大司馬之次公子本擇於十二月初三日完婣係娶孫萊山大司宼之女公子今者猝遭變故想須俟服闋後再成嘉禮也○方略告成保案大約上月底可以出奏○上月十三夜有軍機章京某於夜半入直車至琉璃廠道旁適有小孩放鞭爆甡口驚躍飛奔横衝直撞某章京大懼從車中跳下顚仆於地致傷其股踉蹌而歸車夫追二里許經人將車拘住幸其時路少行人不至被撞損傷而某章京則不良於行者數日○日前有廷寄至河南著許仙屏河帥卽日兼程來京陛見河督一缺著河南巡撫兼署河帥階見後卽須派至直隸辦理永定河工程前所傳派李蘭蓀大宗伯辦理者乃傳聞之悞也○雲南昭通府已放林侍御紹年聞昭通一缺瘠苦異常○太監刦太監一案其所刼之銀票并有内廷之物據談者云當時皆窩藏在楊梅竹斜街某烟館内故某烟館主現亦由提督衙門拘獲到案以憑訊辦○有户部庫丁某甲於上月初在户部街行走忽被某乙刦去後不知如何○湖南正主考黄大史紹第已於上月十九日抵都於二十日詣宫門請安○廕生帶領引見之期現尚未定 
[靈輀回籍確期]  
　　前任浙撫崧大中丞仙逝後定於十二月二十日閉靈已登報牘兹悉發喪回旗準於明春二月下旬由海道旋里皁則誠恐赴南宫試者爭先北上輪舶不免擁擠也又聞官塲傳說未閉靈以前逐日派同通州縣貳班十一員詣撫院伺候靈幃凡遇吊奠者輪班迎送而各憲又不時往來某日署臬司王廉訪至撫署適值班者均已散歸廉訪大發雷霆謂中丞辭世未久各屬員竟玩愒如此殊屬不成事體卽詣藩署會同護撫劉中丞商議通飭值班人員限以時刻辰初齊集散歸不得過早需在未末占初云 
[擊籖差委]  
　　趙展如方伯到浙臬任時一切公事破除情面無不一秉至公凡僚屬之無差者均令其報名逐一傳見堂上特設籖筒筒置竹籖六十條命六十人自掣按名登簿以掣得暗記者得差立法雖公無如臬轅差使甚少故向隅者尚不乏人現在接署藩篆聞擬仍照臬轅舊章掣籖差委故聽鼓武林者紛紛禀見無不爭先恐後以期捷足先登也 
[痘症可危]  
　　杭城自九月初二放晴後天久不雨以致冬温及咳嗽喉症時所恒有然尚無大碍惟天花盛行殤者約以百計前月十九忽見同雲四布雲花飄蕩次早瓦上已白居民無不稱慶以爲有轉機也詎料雪積寸許卽又大晴至廿八夜略有微雪而不能積是以天花之患至今未已尤可慘者東園内某機坊中甲乙兩房子女七人及一學徒均爲痘症所殤甲妻正在懷孚驚而小產甫及三日又復殞命著名痘科生意頗佳每日邀診者多至四五十家云 
[罪案已定]  
　　鎭江旗營兵丁於前年春間曾有閧閙右翼衙署一案緣該兵每當放餉時各旗攤費欵多實得銀少甚有該兵家因急事向該旗公所挪用者必得按關扣償所餘更屬無幾聞内有不應攤派之項被各兵查出遂致衆口沸騰羣情忿急以至滋事後經前任副都統致統制飛禀江寍將軍豐軍帥軍帥以案關閧閙事屬匪輕當商之制憲劉峴帥峴帥以京口華洋雜處關係通商設有不逞之徒藉端造事愈難措辦立卽選派兩大員親赴鎭江查辦此案當將旗兵中滋事爲首之王姓父子並爲從之某某等共計十五人内有卜姓人皆稱爲軍師一併拿獲解往金陵鎭城敉定軍制兩憲以人旣獲案當在讞員中遴派明幹者數員分别研訊疊審數次亦無確供所有各犯分交上江兩縣監禁後卜姓因病監斃案延數月方有端倪僅認徒手閧閙是實軍制兩憲卽將此案訊實情形附章入奏交部擬議兹經大部擬定罪名上月二十八日奉到部咨現已轉咨到鎭聞爲首王姓父子擬軍爲從之某某八人擬徒其餘四人實屬波累卽著釋放云 
[刦盜傷人]  
　　距鎭江南門三十里之遥有沿街村一小市集也烟户如林肩摩轂擊村有某甲者家道小康屋宇寛宏極形巍煥人咸稱羡上月下旬某夜更鼓三敲突有緑林豪客二十餘人以元青布裹其首以黑灰塗其面各持刀械明火執仗先放洋鎗轟擊繼復桀石擊大門蜂擁而入連聲喊殺甲從夢中驚醒見來勢凶悍急呼家人持刀奮力與鬥究以寡不敵衆被盜匪刀傷事主二人鮮血淋漓登時斃命餘皆蝟伏不敢動任其翻箱倒篋搜索無遺呼哨一聲携贓而去迨汛兵到來早已杳如黄鶴矣當被刦時四面各立多人手執洋槍大言曰我輩與諸公無涉有妄動者立斃之故四鄰咸畏縮不前迨至翌日清晨甲之弟檢查失物約計千餘金當卽開單入城赴丹徒縣署報案王大令准詞立卽率同差捕仵作人等親往騐勘仵作當塲執明死者二人實係刀傷並别樣傷痕大令離坐親視一周令甲家備棺收殮許以比捕嚴緝一面照會緝捕營請爲協拿但不知鴻飛冥冥弋人可得而篡否 
[海盜解寍]  
　　日前超武兵輪由浙江洋面弋獲盜船一艘海盜陳金發等八名内有被擄張姓難女一名解送玉環廳據難女供稱年十七歲今年七月間在象山牆渡地方過渡被擄到船當經該廳將所獲海盜陳金發等八名裝入囚籠並將被擄難女發交超武兵輪押解寍郡由府憲錢太守勘審後飭交鄞縣復經楊大令錄取口供收禁内監其被擄之張姓難女當堂釋放送回原籍矣 
[寍郡失愼]  
　　月之初五夜七點餘鐘時寗城石柱橋下左首墻門内某姓因晚炊遺火誤落柴堆未及覺察迨聞偪卜之聲赶卽往救勢已燎原不可嚮邇延上屋梁烈烈轟轟人聲鼎沸警鑼亂鳴幸遠近水龍局聞警各舁水龍星馳電掣而至取水狂噴得卽撲滅僅焚去小屋二椽 
[盜刼鄕村]  
　　距泗涇五六里九里庵地方與七寳相毗連係松郡婁縣轄境有夏姓家資饒富雄冠一鄕本月初一夜二點鐘時突來盜匪二三十人以巨石撞破大眼明火持械蜂擁入室任意刼掠箱篋一空夏等從黑甜鄕驚起瑟縮如蝟莫敢奈何計共失去金珠首飾及圍肩衣服等件約近二千金之譜當卽開單報縣張筱蓉明府隨於翌日乘坐民船帶同差捕前往勘騐諭令勒限跴緝務獲回憶松郡於十月十浣莘莊源興典趙家閣張姓先後被盜雖皆在華亭縣地然以營汛而論則皆爲泗涇鎭王汛所轄兩月之間刦案三起近聞華邑尊以盜案疊出延不破獲竟被上臺議摘頂戴而該營汛出案尤多不知能否免議也 
[循例開倉]  
　　松郡華亭婁縣漕米倉厫向在西郊倉城兵燹而後墻垣半多傾圯蔓草荆榛人烟稀少歴届徵收漕糧時華婁兩邑尊僅詣倉王廟拈香應收冬漕都於春間俟滬上漕船到來踵門斛兌本月初三日爲華婁開倉之期童邑尊先於清晨排導出城躬詣倉王廟行香禮成而返張邑尊因在九里庵夏姓家履勘盜蹤直於是日黄昏時始排齊儀仗張燈前往循例拈香比鳴騶回衙譙樓巳敲三鼓隨卽升堂點卯設櫃開徵吏胥人等無不倍形忙碌云 
[案犯成擒]  
　　今年二月廿八夜揚屬仙女鎭河北趙姓家被盜江都縣林大令履勘後勒捕嚴緝旋獲夥犯一名嗣又高懸賞格緝拿逸犯已詳前報兹聞江都捕役因此案屢受比責當卽遴選幹夥多名遍往各碼頭分投探緝上月杪行抵京口探得西門外茅屋内有一人形跡可疑遂會同丹徒捕快密往掩捕得以成擒先解至丹徒縣署訊取口供立卽押解至揚初一晚江都縣林大令升坐内堂研訊該犯姓徐歴供當日在鎭夥刼情狀如數家珍大令訊畢飭仍釘鐐收禁俟覆訊後再行核辦 
 
 

Page 3

 
 
[嚴懲地棍]  
　　小夏小李金陵省垣内之青皮也向充縣署散役因事責革已久横行街市莫敢與爭前日同在某土店購洋藥較價目權輕重絮絮不休及諸事議定忽對店夥曰今日腰間無半文錢請暫註尊帳遲日奉上夥曰與足下向未識荆此事似難從命不然請將原物存下少刻携貲來取亦可小夏大怒順手扭夥髮辮贈以老拳小李聳身躍入櫃臺踢破玻璃燈及零星之物門外觀者如堵咸抱不平内有好事者攘臂相助當將夏李獲住縳以腰帶扭赴江寗縣署呼冤趙小帆大令升堂訊問顚末夙知此二人不安本分擾害良民不待置喙呼役各重貴一千板腿肉已齊飛矣責畢標牌收所俟捧瘡稍愈再從重徵辦大令嫉惡如仇無賴早經喪膽而此輩猶悍然不顧非所謂愍不畏法者歟 
[地甲通賊]  
　　金陵油坊巷鑣局旁住有某姓失去衣箱六隻經保甲分局周翰菴大令獲案起贓前報已紀其事前日總局丁觀察提窩家訊供當堂責荆條數百背心幾無完膚仍備文發交江寍縣照例懲辦次日趙大令提窩犯到堂問案内共有幾人供稱一係柳姓一係本方地甲吳順一係侉子某某共竊六處前某觀察公館内被竊卽此案中人也大令聞地甲通同作賊赫然震怒派幹役立提吳順到堂始猶支吾繼用刑訊始承認不諱大令因柳姓及侉子等避匿無蹤限吳順三日將人交出或知避匿之所從實供明否則各人之罪歸吳順一人承當蓋在官人役本宜加等也聞柳姓家住油坊巷夙稱無賴其父在日兩次送忤逆受官刑者屢屢矣窩家之婦曾在某觀察處爲乳媼觀察寓新橋左近鋪家與之往來頗熟云 
[苛待猶人]  
　　猶太國人見惡於俄人致被驅逐四散流離幾無容身之地久爲人所共知美國舊金山大埠有某西報專言俄國政事其主筆漢槎連高近接一書中言俄官新畫計策苛待旅俄之猶人幾至不留餘地前此俄人立意不過勒取猶人財物使無所剩而仍任其逃逸未嘗塞其去路也故曩日猶人逃遁多取道日本而去今則並日本之去路亦爲俄人所阻慘矣據來書言猶人之富有貲財者現經俄人禁止不得向中國邊陲及日本濵海而去須從東西伯利經過方能直逹海濵查東西伯利地極荒塞每逢冬令積雪甚深行旅往來皆用犬車拖帶今猶人被逼至此其苦可知聞俄人設此苛法蓋欲阻止猶人留住俄境不能卽去以便從容刻剝必盡其財而後已計誠毒矣西伯利海邊每交冬月船隻往來卽行停止故凡由俄境至海濵者須待西歴四月堅冰融化方得出境聞猶人因俄官新畫此策阻止行蹤逗留西伯利地方者共有二萬二千人將來寒凍交　加以俄官刻薄縱得生存亦不及三分之二卽幸而出境亦必私囊盡竭難覓盤川似此窮無所歸須得善人帮助川資方可去而他適俄國之待猶人如此尚復有人理哉查漢槎連高昔年爲俄國祭師因犯事充發西伯利乘機逃至金山巳歴多年曾將俄人苛刻之事刊書數千本散給被流之人云 
[署丞赴省]  
　　署上海縣縣丞吳階坪二尹於本月初三日交卸篆務涓吉今日買棹赴省垣 
[臨行被阻]  
　　有名李四者如皋人也在新開河沿城根開設三和小客棧凡水販之來滬者皆投宿其中上月杪其同鄕人王姓誘拐鎭江西門外開飯店某甲之姪女蔣大姑娘貌僅中人年方及笄來棧投宿女郎來時帶有洋　五枚至本月初六日李將該女領入小東門外張二花烟館内爲妓得帶擋洋廿五元嗣因女不願作皮肉生涯向人啼哭適有浦東鄕人以賣蛋爲業慨解腰囊送歸故里前晚擬趁太古輪船旋回京口李知之赶卽尋至輪船聲稱尚欠飯資將女拉至岸上賣蛋人不忍坐視代爲剖晣正在紛擾之際適巡街捕至詢悉原委一并拘入捕房賣蛋人亦投訴衷情并稱如解公堂願投案質訊 
[拐販婦女]  
　　買良爲娼法所不宥祗以人心嗜利遂視禁令若弁髦江北人張某素以販賣婦女爲業在滬北開設野雞妓院一所改爲高姓藉以掩人耳目專在江北揚州一帶誘買貧家婦女鬻入妓院取其身價俾飽腰囊每年往返三五次獲利無算前日又在江北販來婦女數口爲衆流氓偵知欲圖分肥將張軌至某茶肆評理張以販來之女早經佈置定妥不肯解囊相與衆流氓攘臂一呼同聲相應勢將用武張見勢不佳始倩同類者出爲排解該流氓等亦爲首肯一哄而散 
[攀轅覆轍]  
　　昨日下午五點鐘時有一四輪馬車從泥城河向北飛駛後有二孩手攀車後短轅駛至四馬路口馬忽跳躍二孩大爲驚駭腕力一鬆同跌河沿馬車仍向北駛去及二孩扒起幸無傷碍然已極汗涔涔矣聞守土官之有德於民者臨去時民輙攀轅臥轍今則易臥轍而爲覆轍不知二孩果有何戀戀竟亦相與攀轅乎一笑 
[查無屍屬]  
　　姚德成不知何許人病臥路隅由三百六十一號英捕雇車載至捕房移送公廨蔡太守飭送棲流公所留養醫治到所後不及醫治卽已氣絶身亡所中董事據實函陳太守飭傳地保往查旋卽禀稱小的查得其人並無親屬太守諭令報請保安善堂備棺成殮 
[墜類銀缾]  
　　有金子銘者專販珠翠等物倩本城老北門内計家弄人徐書田求售徐携貨而遁音信杳然金無可奈何前晚央其母至徐家坐索捱至更深人靜不見徐歸遂向徐妻石氏催索再三石氏不發一言奔至中庭投井而死金母情急立卽雇人撈起則已灌救不及身冾於冰矣事爲屍弟石某所聞訴知地甲想事關人命定卽報請騐屍也 
[尚未成災]  
　　前日傍晚滬城縣橋南首某姓家因煮晚膳遺火柴中一時濃烟縷縷火星亂噴鄰人大聲齊呼汲水灌救始得火滅烟消誠大幸也 
[車夫竊物]  
　　劉某者湖北人也此次薄游滬上在滬南副忠營張姓處居住本月初五日劉帶烏膠一箱約重三十手亦貴物也至滬南新街雇小車自南而北欲至英租界分送親友行過吊橋劉以身畔未帶車力遂命車夫暫停已則到吊橋下某米店兌小洋一角及取錢而走小車已不知何往劉以烏膠放在車上車夫有意遁逃不可不究遂投二十三七鋪巡防局請緝局員黄衡堂二尹立飭勇丁往各處小車寓中查問至滬南石街見有推小車之張某形跡可疑遂帶往局中以烏膠在十九鋪失去移送十九鋪巡防局請究諭劉自行投質昨日十九鋪巡防局員吳二尹將張提訊堅不承認二尹問車寓在何處答在石街二尹遂飭地甲局勇往查有頃回禀寓中有藏烏膠之板箱一隻烏膠巳不見二尹將張交地甲看管一面飭勇緝訪原贓再行訊斷 
[匪類攫簪]  
　　某氏婦家在滬城香花橋左近前晚由北市歸行至老北門内東獅子弄口忽一匪自後至將頭上首飾一併攫去飛步而逃氏大聲呼救無人答應遂奔投保甲總局及北局禀報局員允爲查緝氏乃狼狽而歸 
[詳述鄰封騐屍]  
　　山東餅師馬長根刃斃寍波人翁錦章旋於本月初五日病斃獄中上海縣黄大令禀請松江府恩詩農太守札委婁縣張肖雲明府前來相騐等因已詳本報明府當相騐時先提禁卒邢棟研訊禀稱馬犯於本年七月由本官大老爺收監至本月初患病小的等據情禀報後本官大老爺飭官醫王姓醫治無效至初五日辰時倒斃小的等實無凌虐事情王舫臣禀稱現充本縣官醫本月初奉縣主大老爺之諭來監診治馬犯不料病入膏肓樂餌無效延至初五日斃命明府命提與馬犯同號之犯某甲詰問供稱小的姓陳名才田收監已久與馬犯同號馬實因病身死小的等不敢欺凌明府一再盤詰諸人執定　詞遂著一併退下正欲相騐間忽有張姓投案訴稱小的與馬爲中表姻親且生同鄕井今聞斃命不忍坐視求恩免騐將屍給領收殮明府請本縣奉府大人札委來此所求難准卽欲領屍本縣亦難專主爾腼往求黄大老 
 
 

Page 4

 
 
爺張唯唯而退協同差役到署禀明大令准如所請張遂回到監内向明府禀陳明府飭仵作如法相騐仵作喝報騐得馬犯患泄瀉之症委因病身死明府著張具結領屍并取具禁卒等人並無凌虐切結隨升坐大堂循例排堂畢入署拜會大令　談片刻興辭而出復赴道轅謁見聶觀察亭午時仍回縣署大令卽設筵欵待陪坐者爲縣丞吕二尹水利廳兼署典史林少尹明府辭出命駕至製造局馬頭登舟用小火輪船帶向茸城進發并聞明府本應前日到申因候潮暫停故道路傳言謂前日已經相騐也 
[不認爲盜]  
　　上海縣署捕役在虹口賭檯拿獲似盜非盜之羅堂成甘錫順解請黄大令訊鞫並在羅處搜出金約枝一枚甘處搜出六門手槍一枝鎗彈一匣羅供稱金約指向友人借得現住南市長順鴨行甘供稱手槍友人囑買因轉托許洪寳買來現住蔣大成鷄行大令着分别收所候飭捕查明核辦旋經捕役往查鴨行中人不願擔保因將許拘送到案旋接長洲縣來文謂金約指是顧姓失贓大令遂於前晚升坐花廳隔别研訊羅供稱小的係河南汴梁人年二十八歲爲鷄鴨販户此次由湖州販鴨來申售與南市某鴨行小的躭擱長順行金約指因在湖州動身時短乏稅銀向表兄朱金仁借取並借洋銀六元小的素來規矩不敢爲匪甘供稱小的係湖南黄山人家住東門子德居今年二十九歲亦爲鴨販此次於上月二十九日從湖州販鴨來此借住蔣大成行内手槍槍彈前在原籍起程時由友人馬姓囑買及到申卽託許往購不知其價多少亦不知從何處買來小的共給許洋銀五元是日小的在虹口賭檯訪友忽被捕役悞拘與羅素不相識許供稱小的係高郵州人現爲鷄鴨販初次來此貿易與羅甘素昧平生並無囑小的買手槍槍彈之事前日小的在南市南馬頭左近甘忽指令拘案今蒙提訊叩求省釋大令謂甘曰許之供詞爾可聽明否甘俯首不語大令詳加盤詰甘一味支吾問爾買手槍究竟作爲何用從何處買來從實供明本縣卽可網開三面爾如僞作痴聾枉受痛苦甘堅執前詞大令着掌頰二百下甘供稱手槍實由馬姓囑買小的託張姓往購大令曰旣託張姓何以指許甘供稱一時悞供大令曰爾稱鉛彈一匣甚滿惟不知粒數現在本縣察得已經用去多粒究竟放過幾次甘堅稱未放大令着差役騐視甘之臀上可有板花禀稱小的騐得並無板花大令喝令上天平架甘伏地苦求供稱小的實未犯事大令著改跪大練並上梃棍良久依然狡展大令又問羅曰爾之金約指究由何處刦來羅堅稱向朱借得大令曰爾等不必支吾現經長洲縣縣主大老爺移文來此内開金約指是長洲顧姓家失贓羅供稱若有失主請其來此認明如果原贓小的願甘死罪大令轉向許甘駁詰仍無實在口供遂着將羅甘分别收待質所許收入自新所中聽候再訊 
[好善可風]  
　　和悅洲佘君勝高因病許願助賑洋十元病卽痊愈遂交本館協賑所彚解災區又鎭海鄭君良裕於今夏誕育麟兄蒙親友寵賜隆儀理宜設讌相答轉念順直洪水爲災饑民待哺嗷嗷爰將席費洋三十元移助賑捐爲諸君造福又金匱朱君煌前以文孫抱病許愿助賑旋卽喜占勿樂特以英蚨五十元助振敝協振所祗領之餘仰見諸君子濟困扶危有加無已謹當代解災區以副痌瘝在抱之意惟祝繼繩衍慶福祿常綿一瓣心香當代飢民敬爇耳 
[及時爲善]  
○謹啓者愛老憐貧種德益徵種福扶危濟困安已尤貴安人兆鵬等因滬北堂局雖多而惠不及南於是倡集工人議籌經費禀奉給諭設堂迄四載矣善事之不可略緩者除義墊惜字及常年送診各善舉外惟夏施醫藥冬給米衣爲最急而最鉅無如敝堂旣無恆産又乏常捐際此嚴寒給發貧民衣米之時愁欵方殷乃荷各埠仁人善長鑑及滬南居民困苦情形及時種德各解鴻囊迺承廣東蔣明府助洋十元練市姚美善一元同里厘局一元黄雲史一元青浦大章莊源康莊各一元常州吳泰豐一元嵊縣支雯甫三元福州希軍憲二十元江陰崔舜琴一元漢鎭豐記醉月軒林五元無錫補過子一元殷仲容二元江西吳明府十元汪小坡四元蘇州陸少坪四元吳少卿二元無名氏銅洋六元又一元黄樹滋堂汪敦古堂合五元湖洲恊署張四元祗領之餘除分别掣付收據備函聲謝外相應登報以昭徵信惟望四海樂善君子源源接濟俾敝堂擴充善事廣濟貧民合先鳴謝藉誌厚德　滬南董家渡西清濟堂司董陳兆鵬等謹誌 
[上洋小東門外乾坤和菸號開張]  
本號房屋工竣仍回原處揀選蘭州水烟福建皮絲廣東凈絲東洋鼻烟精製各種名烟一應俱全本號素來誠信老少無欺現值新張之際格外克已遠方批拆原班回件恐未週知特此佈聞 
[上海英大馬路五福弄口京都同德堂老藥局只此一家各埠並無分局近來假冒甚多購者留心]  
真參茸五鞭種子靈丸 
此丸補益非常功用甚多悉詳仿單大瓶四元小瓶一元 
保腎固精種子隂陽膏 
求嗣者貼之包受孕男女可用每對六角加料一元二角 
槍上戒煙三香淨藥膏 
此法萬穩萬當存心救世减價利人每兩四角加料八角 
包戒煙癮善後紫金丹 
久年虚弱大癮廿天包能戒净每大瓶一元小瓶二角半 
人參立止赤白帶下丸 
經水不調赤白帶下老症用之神效大瓶二元小瓶一元 
珠珀立止五淋白濁丸 
年深月久五淋白濁重症服之立愈大瓶二元小瓶一元遠近函購寫名京都同德堂門懸大憲匾額上海縣告示及五彩仿單套板回信鉛印藥書林和靖梅鶴圖石印發票一萬五千言藥目單附送文昌隂　詩箋指明上海英大馬路五福衖口玻璃門面方免假冒 
[世授秘製半夏減價售現]  
功能消痰止嗽痰飲氣急經久不己痰中有血虚人尤宜咳嗽火升嗽聲不轉五更喘嗽不寗勢成癆瘵按痰隨火而升降火隨痰而横行變生諸症不可紀　此藥無論寒熱喘咳痰血噙化少許滿口生津順氣保肺消痰之良劑也每錢售洋二角半起碼半元 
[洞天毓真膏延壽聖品]  
此膏貼於臍門能通十二經血脉固本益陽黑髮烏髭返老還童並治痞結癱瘓男則陽痿夢泄遺精淋濁女則經水不調腰腹疼痛崩漏帶下宫寒不孕貼七十天一換固精保元多種嗣子效可立見每張售洋五角上海法大馬路西市新泰山堂發售 
[邵製天醫半夏餅]  
上海鐵馬路寳順里大德生藥局發兌 
天下大凡男婦咳嗽靈丹早已馳名獨製無雙專治○咳嗆痰多○氣促不仁○咳痰帶血○寒熱積痰○寒痰嘔噁○肝厥痰厥○冷哮痰飲○驚風痰喘○産後怯咳○年老夜嗽○氣緊痰迷○胃氣刺痛○風寒濕脾○隂虚陽虧○等症諸病立見効騐其功難述另詳仿單註明服法每錢洋四角遠埠信資自給惟本局不惜重資揀選道地藥材虔遵法製虚言罔効必遭雷殛火燒存心濟世之意也 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西事雜俎]  
　　上月初九日英京電云爵臣　　　所請集議海軍之事兹　定於次日在議院中公議届期杞公亦擬在下議院内請諸議員不必憂慮此事至於國家若何辦理不日卽將一切倩形宣示於衆俾得咸知○又云北阿非利加公司兵官咸利申前者率衆渡河追逐馬打迷吕敗軍不意方及半渡之時河水忽然漲發以致後隊及輻糧等不能前進故現在該兵官不過設防自固而已　聞馬打迷吕　長現集兵軍甚衆大有士飽馬騰之勢若然則又深爲該公司慮矣○檀香山來　云施知阿輔下力山打輪船向係往來紐約古巴等處西去月六號由夏灣拿展輪出口欲往紐約不意行至二十餘海里船中忽然起火其勢猛烈異常船内諸人見事不可爲卽各乘杉板逃生因而擁擠落水致　　斃者計有三十四五人之多致其起火之由則不得而知惟火起未幾卽已全船燃及無從灌救說者謂歴來輪船失火焚燬之急未有如此其甚者○十一日英京電報云西八月間德國兵役在嘉里士砲臺附近英國游船内拘獲法國細作二人現此二人已在德國之立工地方訊定以其罪有應得分别判禁一則監禁六年一則監禁四年以示重懲但其監禁並非在於獄中係禁在砲臺之内非獲重罪之犯其監禁不至如是之嚴也按嘉里士實爲扼要之區乃德國模士得海軍總營務處其海口所設各砲臺甚爲堅固今被法人窺探無　其辦理之嚴也○又云現在法國已議賠償意國欵項一萬七千磅緣意國之人前在法地因事與法人滋閙致被法人傷斃多名故向索賠至法人之被意人戕殺者意廷亦允賠償卹費按前數月意國工人在法屬亞魏模知士地方煮海爲鹽因其所受工值甚廉法人妒之致生變端而意法兩國因此一事幾至失歡今旣允彼此賠償則此案當可了結矣○十二日英京來電云中國使臣現在俄京會議巴馬之事甚爲濡　緣中國所指巴馬屬地而馬涿曠野亦在其中至中國雖巳允俄勘量界址然所定之俄界内則不准俄人於此處取路前往印度○前者歐洲各報常言　國芝加高賽會一事該公司虧折甚多云云乃近　芝加高來信有與日前所傳大相逕庭者據言此次芝加高賽會公司所獲之利共計有一百八十萬元之多而諸人在會内相賽之物業經發售者計值亦有二百萬磅之多惟日本撥至會塲所賽之物約值一百萬元而所銷之貨僅約十萬元其中類皆粗貨並　　　玩物出售所有售存之貨均須載回日本然則此次會塲東國人士未免相形見絀矣○歐洲信云俄國現在講求武備惟貲糧軍實需費甚繁用欵一項實有不敷故擬於西歴今年正月間向法京稱貸以應其用○十四日英京發來　報云意國復選相臣宜里士卑現在議院内請諸員與國家和衷共濟以期諸務妥協云云在宜相謀國之意以爲現在國事艱危故求諸員略加體念庶免各立門户得以共濟時艱也○十五日英京來電云英相在議院内請於衆曰英次皇子已承其叔之位在日耳曼高目國爲君則其在英所領歲俸萬五千磅自應停止但其妃之歲俸一萬磅宜照常給發云云時議員里模渣起而駁曰此舉實有不公請爲展期再議俾衆議員詳加辯論於是有和之者有否之者爰卽舉行報筒之法迨開票看視言此事不應展期再議者多至一百八十八人此事遂無庸再商矣 
[派定米數]  
　　騐船運漕已紀昨日報章今將江蘇海運局派定裝漕船户抄錄於後江蘇海運滬局示今將派定後開船户米數運照兌裝毋違特示計開長洲縣第一號太字賀萬壽裝漕米二千五百五十　元和縣第一號元字陸全吉裝漕米二千五百五十石吳縣第一號鎭字金和順裝漕米二千三百石吳江縣第一號太字朱永康裝漕米二千五百五十石震澤縣第一號吳字金順發裝漕米二千五百五十石崑山縣第一號吳字孫萬茂裝漕米二千五百五十石新陽縣第一號上字金協泰裝漕米二千一百五十石奉賢縣第一號吳字沈萬泰裝漕米一千九百石金山縣第一號上字金安福裝漕米二千二百五十石上海縣第一號太字金利盛蓑漕米二千五百五十石南匯縣第一號寳字孫永興裝漕米二千五百五十石青浦縣第一號太字公大順裝漕米一千八百石武進縣第一號寳字王義源裝漕米一千七百石陽湖縣第一號通字張富順裝漕米二千五百五十石無錫縣第一號上字沈裕盛裝漕米二千四百石金匱縣第一號吳字陸長壽裝漕米二千五百五十石江陰縣第一號元字萬福順裝漕米二千五百五十石宜興縣第一號上字金寳順裝漕米二千五百五十石荆溪縣第一號上字金萬泰裝漕米二千五百五十石丹陽縣第一號上字趙同泰裝漕米二千五百五十石金壇縣第一號吳字陸德順裝漕米二千五百五十石溧陽縣第一號上字沈恒濟裝漕米二千二百五十石太倉州第一號上字平安福裝漕米二行五百五十石鎭洋縣第一號上字金利康裝漕米二千二百五十石 
[虹口瑣聞]  
　　昨日一下鐘時有甲乙丙丁四瞽人手執鳩杖沿街擊報君知彳亍至虹口新馬路某茶寮呼僮　茗談天說地瞎話連篇中有善於詼諧者故作滑稽諸瞽咸撫掌大笑一瞽偶揮其袖帶碎茶碗琅然有聲茶博士責令賠償羣瞽不依互相口角旣有局外人再三排解令出算命資一角五　給之茶　士始無言而退然一塲瞎閙觀者已環若堵墻矣○昨日午前十下鐘時鄕人四五輩分荷菜蔬雞鴨沿途喚賣行經新馬路巡街　　　有違工部局章程一併拘入捕房押候捕頭發落 
[英界公堂瑣案]  
　　前日之晚蔡太守倩帮審委員宋二尹將早堂所斷各犯發落畢隨訊捕房另送之徐杏生拐案徐供稱表兄葉義和之童養妻葉沈氏因家中乏人照管素來寄住在奉賢縣小的家習學紡織本年十月被紀阿關誘出偵尋無著現經友人阿毛等見諸崇明航船上告知小的呼巡捕帮同拘解案下表兄尚在别處偵尋未能投案葉沈氏供稱小婦人年十九歲自幼至葉家童養翁姑均已去世寄住徐家被紀騙至上海傭工旋帶往崇明致遭尋獲小婦人一時受人之愚不敢逃逸施王氏供稱小婦人與紀同鄕當尋獲葉氏時向紀索取會錢被巡捕一併獲送王連甫供稱小的係薙髮匠附船回家致被悞獲官無心多詰惟將紀研訉紀供稱小的係海門人向在招商局棧房充更夫不敢誘拐葉沈氏惟代租房屋而已二尹判令紀笞責二百板具結改過葉沈氏掌頰一百下仍交官媒看管諭令徐知照葉來案具領施王氏及王無干省釋○邵桂生訴稱小的係寍波人向在杭州當縫工方金倌曾薦小的意前日在城相遇向小的借錢小的給以小洋銀五角昨日路遇又硬索酬謝小的不依卽紏同方紀林兇毆金倌供稱小的向索借欵且有友人勸過應得償還三元邵始終不依紀林曾爲解勸並不帮毆宋二尹一併叱之使退○昨日莊智豪投公堂訴稱沈德甫侵用銀若干兩開單請追蔡太守准卽飭差提沈管押俟莊質訊核辦 
[法捕房瑣事]  
　　彩視街有豆腐下處一所凡操淮南業而失就者皆投宿其中允爲代荐生意前晚一點餘鐘下處中牌聲歴碌人語喧譁巡街捕巡夜至此破扉直入將一干人拘入捕房翌晨經克捕頭訊問以其失業之人所犯甚微從寛釋出○八仙橋車寓主某甲控車夫某乙積欠寓資　四百八十文　被而行潛圖逃遁乙稱有杜布一疋質於寓主所携之被乃係已物捕頭命押候飭探查明禀覆核奪○錦名洋行經租人某甲以瑞福里鞋底作房客欠租兩月乘間逃遁嗣經管房人扭住代搬物件之某乙拘送捕房請訊捕頭命乙覓保出外將欠户尋緝交案訊辦 
[卾省官報]  
　　十一月二十七日武昌府同知長坦任事代理武同知程寅清卸事俱禀知藩憲牌示潛江縣典史　缺飭新選之蕭世培赴任○二十八日候補州吳同培卸署宜都縣事候補巡檢雷乃發奉委隨同黎道赴上海採辦漕糧並銷巴河厘局差 
[浙省官報]  
　　十一月二十五日正任密波府胡禀見禀辭由寗赴滬蕭山縣丞葉朝楝禀謝飭知赴任東陽典史袁鎭嵩禀謝委叩見○二十六日過仕昇禀知　局委嚴屬抽查保甲差候補縣關鍾衡禀知杭府委代理餘杭縣事叩謝徐寳晋台屬陸爾昭金屬任曾培寗屬均禀知　司委抽查保甲差　山縣丞葉禀辭赴任候補縣丞何述　由京騐看來省禀到巡檢王驄禀知聞訃丁母憂○二十七日李星科禀知臬司委杭屬查保甲差候補縣任曾培寗屬祁蔭甲紹　陸爾昭金屬俱禀見禀辭查保甲差何兆　禀知臬司委嘉屬查保甲差轅下文巡捕蔣量吳繼彪俱禀奉委　充文巡捕兼　印差叩謝縣丞吳傑禀奉委　充文巡捕差叩謝府照磨張維楨禀知臬司委監印差巡檢吳望　禀奉委湖郡查私設牙行差叩辭從九品朱承彝禀知藩司委署塔山巡檢叩謝典史蔣啟棻禀知藩委監印差禀銷臬署監印差○廿八日孫紹庭禀知臬司委　　查保甲差叩辭卽用縣紀驤禀奉委在轅特辦收呈差叩謝吳廷珍交卸　水興史回省禀到署東陽典史袁鎭嵩叩辭赴任補二十五日候補縣　鍾衡禀知杭府委帮辦餘杭漕務二十六日改委代理餘杭縣事應行更正 
[金陵官報]  
　　十二月初一日候補道馬先松禀謝蘇浙賑捐奬案蒙保加二品銜知縣胡登衡如臯從九楊名樹奉典史吳　年山陽奉委冬防　 
[蘇省官報]  
　　十一月二十五日黄章　禀知奉委崇明厘局差試用州吏目林毓蕃福建人到省○二十六日通判金兆　　西路知縣吳其芳中路林祖蔭南路均禀知奉委總巡差上海縣縣丞吕慶堂謝飭知回任余永楨謝香江陰沙務差藩轅牌示照得常州府知事許承　病故　缺查有捐納試用府　事沈廷銓堪以請補○二十七日知府戴文佐由昭文騐收海地丁程回同知華鼎元謝奉飭十五年分海運案内蒙保補知府後以導黄用經部核准候補知縣劉本　由京起　同省上海縣縣丞吕慶堂辭赴任從九劉銘彝謝委署　明縣典史　又吳樹　謝士一年分海運蒙保補缺後以主　用○二十八日　轅　示　得太倉州吏目金爾　　省遺缺查有缺補巡檢蔣瑜堪以酌委　理通判楊和培禀知奉委　辦城外水　　　差又沈樂賢謝奉飭十五年分梅運案内蒙保補缺後以直隸州用 
[皖省官報]  
　　十一月二十七八日青陽縣昌隧辭樍溪縣姜維寳辭卸任宿松縣趙廷滿辭回宿松○廿九三十日候補同知楊　程到赴金陵文　差回通判魏永康知奉憲台委辦天長厘卡含山　蔡卹景辭委辦合肥厘卡知州俞廷思辭○十二月初一二日牌示新選定遠　　陳十升飭赴　任　用副導于振江委署東　　訓　試用典史方德先到提錢糧回並　委署　　上土司按照　　光烈懷寗縣典史陳加謨均知奉憲臺札委帮同購運貢　桐　六百　司尹高　辭從九　乘　到赴皖　回縣丞林之珍到赴蕪湖差　回絲丞紀覲海辭赴寗　府　遺 
 
 

Page 10

 
 
   
 
 

Page 11

 
 
[光緒十九年十一月二十二日京報全錄]  
　　宫門抄○江督劉奏　兵因病出缺請旨　放　○直督李奏查明河工保案被叅各欵片○陜督楊奏校射甘省試闈事竣摺○又奏揀員借　都司片○又奏揀補　　摺○又奏遽擊因病出缺片○　督松奏訊明盜犯按例擬　摺　　奏　獲清河縣夥盜訊明懲辦片○十一月二十二日　　宗人府欽天監侍衛處值日無引見○桂公恩公安興阿各假　請安○張中堂等同鄕官謝恩○裕德鳳鳴前往東陵請訓○李端棻徐會灃前往西陵請訓○志顏請假十日○八額　　假十日○繼公續假二十日○召見軍機崑　長麟　○○頭品頂戴兩江總督臣劉坤一跪奏爲總兵因病出缺先行遴　　署請　旨迅賜簡放以重職守恭摺馳陳仰祈聖鑒事竊准江西撫臣德馨咨南贑鎭總兵姚廣武傷疾舉發醫治罔效於本年十月十二日因病出缺派委該標中營遊擊熊得勝暫行兼護咨請遴員接署等因前來臣查該總兵姚廣武起家行伍隨剿髮捻各註大小百數十戰立功最偉積勞甚深在任將及十年於營務一切事宜竭力整頓地方賴以安謐兹因觸發傷疾遽爾云徂失此將才深堪　借所　江西南贛鎭總兵員缺相應請旨迅賜簡放以重職守一面由臣遴員接署查是缺總兵駐紥贛州該處據江西上游爲閩粤咽喉之地其毗連廣東各處崇山峻嶺深菁密林奸宄出没不時巡防尤爲緊要現在江西兵勇扼要駐守以該處爲最多總兵爲專閫大員必須威望素孚方足以資控制署九江鎭總兵記名總兵何明亮操履清正勇略優長經臣於光緒十七年以該員堪勝提鎭奏保奉硃批著交軍機處存記欽此該員於贛州一帶情形極爲熟悉軍民亦堪畏服以之署理是缺於地方營務均有裨益遞遺九江鎭總兵篆務查有提督銜記名總兵周有才營務愼勤韜鈐夙裕堪以委令署理除分檄飭遵外所有總兵因病出缺請旨簡放並遴員署理各緣由理合會同江西巡撫臣德馨恭摺馳陳伏乞皇上聖鑒訓示謹奏奉硃批另有旨欽此○○李鴻章片再准吏部咨議覆御史張仲炘奏請將革員李成鰲裴大中河工咨部之案撤銷一摺部議以李成鰲不在不准捐復之列如得有異常勞績應准開復原官裴大中非得有軍功勞績不准開復原官惟原叅該革員等賄囑營謀並無一日在工當差令查明如有前項情事不准率行保奏等因於光緒十九年十月二十六日具奏奉旨依議欽此欽遵咨行前來臣查永定河辦理合龍大工因工程繁巨需員較多各省降革人員向准投効李成鰲前在北洋海防差遣年久裴大中在江南辦理河工勤苦耐勞均爲臣所深知此次派辦永定河工實係在工當差始終出力不無微勞足錄現在請奬案内裴大中一員已照部議未經列保李成鰲一員僅請開復銜翎並未從優臣詳　查核該革員等毫無賄囑營謀情事理合據實覆陳伏乞聖鑒謹附片具奏奉硃批吏部知道欽此○○太子少保頭品頂戴陜甘總督臣楊昌濬跪奏爲校射甘省武闈事竣循例恭摺具陳仰祈聖鑒事竊照本年舉行癸已恩科武闈鄕試臣於十月初五日率同甘肅布政使沈晋祥按察使裕祥提調蘭州道黄雲監試候補道徐錫褀照例開考將寍夏凉州莊浪駐防各滿營旂生馬甲前鋒及　省民籍武生監生等馬步箭弓刀石逐一秉公校閱連日天氣晴明塲規整肅於十二月外塲試竣當將騎射技勇嫻熟諸生分别密記雙單於十四日點入内塲默冩武經復與司道擇騎射精熟弓力挽强刀石合式默經無誤者詳愼比校照額取中旗生八名民籍武生五十名共五十八名於十五日揚曉除恭疏具題並敬繕題名錄隨本進呈外所有武闈事竣日期謹繕摺具奏伏乞皇上聖鑒謹奏奉硃批知道了欽此○○楊昌濬片再陜西固原提屬商州協營都司員缺前經臣以留陜甘儘先遊擊王正堃借補嗣准兵部議覆因該員保案名字不符仍令另揀儘先合例人員請補等因臣隨在於儘先合例人員内揀選得儘先卽補遊擊陜西長武營守備程得鑫才具勤幹且在陜有年於陜省地方情形最爲熟悉以之借補斯缺洵堪勝任與部章相符合無仰懇天恩俯念員缺緊要准以該員程得鑫借補商州協營都司員缺俾期得力如蒙　俞允俟接准部覆後卽行給咨送部引見以符定制除查取該員履歴清册另咨送部外所遺陜西長武營守備員缺陜甘現有應補人員容臣另揀請補謹會同陜西固原提督臣雷正綰合詞附片具陳伏乞聖鑒訓示謹奏奉硃批兵部議奏欽此○○太子少保頭品頂戴陜甘總督臣楊昌濬跪奏爲揀員請補遊擊要缺以裨營伍恭摺仰祈聖鑒事竊查陜西漢中鎭標中營遊擊員缺臣前請以留陜甘儘先叅將張綬卿借補嗣准兵部議覆此缺輪用揀發人員今請以儘先叅將張綬卿借補核與輪章不符行令在於揀發遊擊班内遴員請補等因臣隨在於歸揀發班補用遊擊人員内揀選得留陜甘補用遊擊西安城守協標右營守備周嘉謨年四十歲湖南寍鄕縣人由武童於同治十年投入貴州武字營旋隨征陜甘新疆積功保至俟補都司後補用遊擊經前督臣譚鍾麟奏請留於陜甘　補西安城守協標右營守備嗣於採　　　異常出力經直隸督臣李鴻章保奏免補都司以遊擊仍留陜甘補用欽奉諭旨允准在案該員年力方强辦事幹練以之請補斯缺實堪勝任亦與部章相符合無仰懇天恩俯念員缺緊要准以該員周嘉謨補授漢中鎭標中營遊擊員缺俾期得力如蒙俞允該員前於借補地備案内引見未滿三年應請飭部發給劄付以符定制除查取該員履歴清册送部外所遺西安城守協標右營守備員缺陜甘現有應補人員容臣另揀請補謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再臣接准甘肅提督臣周逹武咨稱提屬山丹營遊擊梁有才得患傷寒病證醫藥罔效於光緒十九年十月初二日在任病故咨請核辦前來臣覆查無異相應奏明請旨開缺除查取該故員原領遊擊劄付及委員承查甘各結另咨送部外所遺山丹營遊擊員缺甘省現有應補人員容臣另揀請補理合附片陳明伏乞聖鑒謹奏奉硃批兵部知道欽此○○頭品頂戴漕運總督奴才松椿跪奏爲拿獲行刦厘捐分卡盜犯訊明就地正法並飭分别按例擬辦恭摺仰祈聖鑒事竊照阜寍縣益林鎭設有厘捐分卡於光緒十八年十一月初八日夜被匪撞門進内刼去錢物由縣會勘飭緝估贓值銀三百三十七兩五錢三分奴才接據局員禀報當卽嚴飭防營勒限嚴　先後　犯梁廣有卽梁子茂岳老頭卽岳蓆勝又名岳大嘴鄭二卽鄭城餘劉祁貫子卽劉七　子孫小猴子卽孫杏春林幗雅卽林秃爪朱壯英卽朱老漢七名解至清江發交淮揚海道謝元福督同印委各員研審明確錄洪議擬禀經察辦前來查光緒八年刑部奏准通行各省土匪　勇案情重大之犯均暫准就地正法又光緒十三年刑部奏准通省强　之案但有一人執持洋槍在塲者不分首從均擬斬立决梟示各等因此案該犯梁廣有以游勇糾夥持洋槍行刼厘捐分卡得贓岳老頭鄭二劉祁貫子孫小猴子聽從行刦入室搜贓覈其情罪均應斬梟鄭二另有夥刦事主左泮家得贓一案罪名相等奴才隨時批飭就地正法以昭炯戒其林幗雅朱壯英二犯僅認共謀行刦臨時因病及别故不行事後分贓罪止發遺改軍仍飭照例解勘另行咨結被刦捐欵已由營縣分賠歸公所有獲匪出力員弁容奴才擇尤存記彚案請奬除供招咨送刑部並飭緝逸犯務獲究報外理合會同兩江總督臣劉坤一江蘇巡撫臣奎俊恭摺具陳伏乞皇上聖鑒謹奏奉硃批刑部知道片併發欽此○○　椿片再清河縣盜犯丁小芭　卽丁恒　　拿未獲近又　回原籍怙惡不悛奴才懸立重賞密飭防營分投設法認眞　緝兹　　帶清淮正營右翼馬隊總兵芮鳳來管帶親軍馬隊中　左翼升用遊擊儘先補用都司蓋占魁督率弁勇在黄家嘴地方將該犯　　禀報前來奴才發交清河縣知縣翁延年訊明案情通　解由淮揚海道謝元　覆審明確　　併招議擬禀請　　前來奴才覆　　　該犯丁小芭　卽丁恒　爲匪多年犯案累累卽就現供而論如持械夥竊事主司殿臣王兆有兩罪止　徒　竊事主張　茂家臨時行强罪應斬决惟　持洋槍夥刦事主　　和得　及夥刦事主　自　放火燒燬房屋兩案情節爲最　　　例章　行斬　　卽批飭就地正法以昭　戒所有出力弁勇巳由奴才　尤存記　　彚案　　除　錄供招咨送刑部曁　緝各　犯務獲究報外　會同兩江總督臣劉坤一江蘇　　臣奎俊附片陳明　　聖鑒謹奏奉硃批覽欽此　 
 
 

Page 12

 
 
[光緒十九年十一月二十三日京報全錄]  
　　宫門抄○諭旨一道錄前○粤督李等奏查明徵收錢糧未完一分以上各員摺○大臣唐奏委解十三起頭批京銅起程日期摺○陜督　奏甘肅全省輿　測繪事竣情开摺○又奏委署知縣各缺片○粤督李等奏查明各屬舊欠錢糧已未完數目摺○十一月廿三日兵部太常寺太僕寺廂黄旗值日無引見○慶王信侯祥普各假滿請安○謨貝子謝管左翼宗學恩○江西正考官惲彥彬到京請安○廣東副將忠正謝恩○恩公續假五日○召見軍機容貴克們泰惲彥彬○○頭品頂戴兩廣總督臣李瀚章頭品頂戴廣東巡撫臣剛毅跪奏爲查明廣東省光緒十八年分奏銷徵收錢糧銀米未完一分以上各員先行開單具奏仰祈聖鑒事竊准部咨光緒六年正月二十五日奉上諭户部奏籌備餉需一摺著於奉到此旨後督率藩運各司並該　監督等悉心經畫妥籌定議據實覆奏等因欽此當經前督撫臣移會粤海關監督同藩運兩司厘務交代兩局司道遵照部行各條分别妥議内有嚴核地丁各項奏銷一條議請嗣後如實係未完分數較多有關革職降調處分者始行請奏其僅係降留罰俸處分仍照舊章隨案具題以歸簡便彚案覆奏在案嗣准户部議覆前定嚴核奏銷章程專摺奏報係爲清理弊源起見仍應遵照將地丁鹽課各奏銷有關處分者一面具題一面開單專摺奏報續又准部咨原奏内開錢糧奏銷各依定限各省縱未能依限具題無難隨時入奏乃有已過具題之限始將未完分數出奏者有逾限數月尚未具奏者若不查照例限明定處分則臣部前奏幾成具文惟有請旨將各項具題之限作爲奏報未完分數之限凡此項閣鈔到部由部覈明出奏日期倘例限已逾始據出奏臣部卽於覆奏時隨摺附叅如奏報逾限實係司道府州縣衛等官承辦遲延者應令該督撫於摺内據實聲明由部將承辦之員奏請議處等因均經轉行遵照去後兹據廣東布政使覺羅成允詳爯遵查粤東省地丁奏銷前經奏請於次年五月底截數後仍照鹽務奏銷辦法以六七八三個月爲司道彚造限期奉旨允准轉飭遵照在案兹届造報之期理合將光緒十八年地丁奏銷查明經督徵地丁銀米未完一分以上各員開單具詳請奏前來臣等覆覈無異除咨部外謹繕摺具奏並繕簡明清單恭呈御覽伏乞皇上聖鑒勅部核覆地行再此次奏銷該司於九月初十日具詳臣等卽於是月十五日具奏並未逾限合併陳明謹奏奉硃批户部議奏單併發欽此○○巡撫銜督辦雲南礦務臣唐炳跪奏爲十三起頭批京銅改委運員考語及起程日期恭摺仰祈聖鑒事竊據雲南布政使史念祖詳稱十三起頭批京銅前委卸順寗縣知縣熊盛明解運業經奏咨在案今據該員禀稱奉飭以東昭兩府銅觔沿途堆積今督催各店迅速轉運隨於四月十三日自省起程取道東昭逐店守催於七月初十日行抵昭通府屬之關溪地方因舊病便血劇發延醫調治初冀卽可就痊輾轉日久尚未少减實恐一時不能痊愈懇請另行委員接解查十三起頭批京銅正須領兌開運該員旣在途患病自應另行遴員接解以昭愼重准糧儲道英奎轉據雲南府知府鄒馨蘭申稱查有候補知縣布政司經歴王作楫年力富强才具敏練由道覆查該員才堪驅使行走勤能加考咨司該布政使查騐屬實詳請委令接運前來臣覆加查看尚與考語相符並據該運員禀報於光緒十九年十月二十四日自滇起程臣已檄飭赶緊赴　兌銅雇船開運毋得耽延至委員鈐結隨解樣銅俟該運員到瀘兌收禀報至日另行專咨報部合併聲明所有十三起頭批京銅改委運員考語起程日期除咨部查照外謹會同雲貴總督臣王文韶雲南巡撫臣譚鈞培恭摺具陳伏乞皇上聖鑒謹奏奉硃批户部知道欽此○○太子少保頭品頂戴陜甘總督臣楊昌濬跪奏爲甘肅全省輿圖測繪　竣並陳明辦理詳細情形恭摺仰祈聖鑒事竊臣前准會典舘咨舉辦會典輿圖擬就圖式附圖說式奏奉諭旨抄錄原奏咨行到甘當飭前藩司張岳年會同臬司裕祥蘭州道黄雲擬議辦法通行各屬遵照辦理竊維甘肅僻在西鄙官紳兩途向少講求　　之　　會典舘計里開方按切天度辦法必須實測實量方無舛錯因函招精習地輿之候選中書陸桂星由浙來甘遴派階州直隸州知州朱宗祥與該中書商定詳細章程設局開辦惟通省幅員過於遼闊究非一二人所能爲力復在官幕中擇其姿質穎悟於算學稍能領會者十數人授以測量法門試可而用一面製造方向羅盤購備儀矩於十七年三月起派赴各路分投測量至十九年三月始將黄河上下游及東西大路各府廳州縣通行大路並邊界地方周履測量完竣廣募工於繪事及善書者責成朱宗祥嚴立課程認眞儧辦其測量之法每路派正另二人一人從正路實量一人從小路繞折實量仍復會合一處必以各路方位鬭合爲準鄰封交界亦令測量過境期於犬牙相錯不致舛誤查甘肅東起西經八度西曁二十六度南起北緯三十二度北曁四十一度會典舘奏頒圖幅限於方圍因分嘉峪關内八府五直隸州一直隸廳爲一總圖　峪關外安西州並青海爲一總圖均按章以一百島里爲一方又八府六直隸州各爲一圖以五鳥里爲一方又化平直隸廳幅員過小以十鳥里爲一方仍附省府各總圖之後爲一册至於經緯度分方位界址距里冬夏至日出日入時刻及山向河流源委詳列於說其各直隸州自治之地及府州屬地共六十七廳州縣又經徵錢糧分防佐貳十三處各爲一圖其另篇幅所不能容者定爲横直剖分按章心十鳥里爲一方别爲一册另依地球渾圖體例推算經度中侈北歛準數繪全省總圖一幅爲稽考省城曁各府州縣以及邊關要隘蒙古部落土司番回駐紥處所天度之用兹於九月底一律告竣據藩司沈晉祥將繪成甘肅全省輿圖說裝訂上下二册連經緯總圖呈請派員齎送會典舘查核並將辦理詳細情形詳請具奏前來臣覆加考核測繪尚屬合法所輯圖說亦尚詳晰堪備聖明采擇再開局起至事竣一切經費悉由藩司籌欵支用未動正項合併聲明除圖册派員齎送會典舘外謹將甘肅全省輿圖測繪事竣緣由恭摺具陳伏乞皇上聖鑒訓示謹奏奉硃批該衙門知道欽此○○楊昌濬片再寗靈廳撫民同知郭昌猷調省遺缺查有寍夏縣知縣方汝歐堪以調署所遺寍夏縣知縣員缺查有坐補寍夏縣知縣王枝槐堪以委署鎭原縣知縣胡應奎署事期滿遺缺查有補用知縣崇瑞堪以委署碾伯縣知縣易策谦署事期滿遺缺查有補用知縣程梅亭堪以委署安定縣知縣崔學敔請假遺缺查有儘先補用知縣羅運甓堪以委署據藩臬兩司會詳前來除批飭分别給委外理合附片陳明伏乞聖鑒謹奏奉硃批吏部知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲查明廣東省各屬舊欠錢糧光緒十八年催提徵解已未完數目恭摺仰祈聖鑒事竊照各省每年奏銷應將徵收歴年舊欠正雜錢糧數目及未完分數考成專摺奏報現届辦理光緒十八年分奏銷之期除是年應徵新　銀米已未完數目另行具奏外兹據廣東布政使覺羅成允詳稱查自同治十一年起至光緒十七年止舊欠未完地丁備支經費連緩徵除續完及豁免外尚應徵銀二百二十四萬八千三百八十二兩零内已完銀五萬二千八百一十四兩零未完銀二百一十九萬五千五百六十七兩零另從前各州縣徵存未解地丁備支經費共銀一萬三千九百二十八兩零全未完解又舊欠耗羡銀三十八萬六千七十六兩零内已完銀八千三百四十八兩零未完銀三十七萬七千七百二十八兩零另從前各州縣徵存未解耗羡銀一千九百四十七兩零全未完解又自道光三十年起至光緒十七年止舊欠銀米及緩徵除豁免外尚未完米九十一萬四行四十六石零内已完米二萬五千二百五十四石零未売米八十八萬八千七百九十一石零另從前各州縣徵存未解米四萬五千五十一石零以上各　徵存未解地丁備支耗羡等銀業於交代案内叅追勒催完解其未完米石係由歴年各路辦理軍務就近提支軍需未據赴司領解現經嚴飭各屬領解清欵分成收支在光緒十年八月初五日欽奉恩旨豁免光緒五年以前民欠錢糧所有各屬未完同治十一年起至光緒五年止民欠錢糧業經通飭各屬據實開報現未據造報齊全請俟督催到日查明徵存在官及實欠在民數目另　造册請豁現在奏銷册内仍作未完列報等情詳請具奏前來臣等覆查無異所有光緒十八年分徵收舊賦完欠數目謹循例合詞恭摺具奏並繕清單敬呈　御　伏乞皇上聖鑒飭部查照施行謹奏奉硃批户部知道單　　欽此 
 
 

Page 13

 
 
[光緒十九年十一月二十四日京報全錄]  
　　宫門抄○　旨三道錄前○直督李奏牛莊海關洋稅收支並舊管實存銀數摺○又奏併徵洋　厘捐各數片○又奏報銷各州縣供應兵差墊用銀數摺○又奏請豁免旗租片○又奏文安天津二縣請分别蠲减糧賦摺○　　邵奏百　茶厘收支數目摺○十一月二十四日刑部都察院大理寺正黄旗值日宗人府引見十四名吏部三十二名刑部七名都察院三名光祿寺一名正紅滿十二名正藍滿十九名兩翼十二名圓明園二名○莊王定王各謝册封福普恩○偷貝子由西陵回京請安○錫光假滿請安○馬蘭鎭總兵文瑞請訓○江西叅將桂林謝恩○湖南叅將春瑞謝恩○漪貝勒請假五日○吏部奏派騐看月官派出徐中堂崑岡錢應溥景善克們泰敬信明桂良弼桂年胡俊章謝希銓戴恩溥李慈銘文郁德蔭丁之栻○召見軍機文瑞阿克丹徐用儀○○欽差大臣大學士直隸總督一等伯臣李鴻章跪奏爲牛莊海關續徵第一百三十結一百三十一結洋稅收支並舊管實存銀數繕單恭摺仰祈聖鑒事竊牛莊海關徵收洋稅截至光緒十八年十一月十三日第一百二十九結止業經具奏兹據山海關道善聨詳稱自光緒十八年十一月十四日起至十九年二月十四日止按英國三個月一結係　第一百三十結期滿因值封河期内僅徵收進出口稅錢銀六千三百四十三兩二錢四分四厘不敷提撥照案與一百三十一結並計開報又自二月十五日起至五月十七日止係屬第一百三十一結期滿徵收進出口稅錢銀十六萬一千九百六十兩四錢二分五厘督飭稅務司曁委員檢齊册檔查照紅簿逐細核對數目相符統計新收銀十六萬八千三百三兩六錢六分九厘其解支各項餉乾經費共銀十五萬八百七十一兩二錢九分一厘五毫二絲九忽二微此兩結連舊管項下並計共存銀三十五萬四千五百四十二兩五錢五分六釐五臺一絲一忽三微除分項造册呈報外所有牛莊海關第一百三十結一百三十一結洋稅收支並舊管實存銀數按結分欵開單詳請前來臣覆核無異理合繕單恭摺具陳伏乞皇上聖鑒謹奏奉硃批該衙門知道單片併發欽此○○李鴻章片再據山海關道善聨詳稱該關洋藥釐捐光緒十三年正月初九日改歸新關厘稅併徵行令按結造報並照洋稅收支定章按結奏報扣足四結奏銷仍造具收支清册送部等因已將第一百二十九結收支銀兩造册詳請奏咨在案兹自光緒十八年十一月十四日起至十九年二月十四日止係届第一百三十結期滿因值封河期内未經徵有釐捐又自二月十五日起至五月十七日止係届第一百三十一結期滿共收洋船進口洋藥厘捐銀七千一百三十六兩内除支給緝私局費馬撥心紅房租弁兵住所稅局各房租弁兵衣帽等欵共銀一千七百九十一兩三錢三分五厘連舊管共存洋藥厘捐銀一萬九千八百八十六兩三錢六分二厘四絲所有第一百三十結一百三十一結併徵洋藥釐捐收支並舊管實存各銀數分欵造册詳請具奏前來除將送到清册分送總理衙門户部查照外理合附片具陳伏乞聖鑒謹奏奉硃批覽欽此○○大學士直隸總督一等伯臣李鴻章跪奏爲查明直隸各州縣供應光緒十年起至十二年止兵差墊用銀兩照章報銷恭摺仰祈聖鑒事竊查光緒九年十二月准兵部咨核復直隸各州縣供應兵差酌議報銷章程應將册開廪給跟役馬匹等項浮多若删除凡遇應付兵差支給馬匹不得再付車輛如有應付車輛亦不得再支馬乾其車輛雇價按照定例開銷不得再有俟外銷名目帶勇各官以及勇丁原營支給薪糧公費沿途不得再行應付廪給口糧且勇營均有長夫尤不應另給跟役車馬致涉重復等因當經行司核明刊章移行各屬一體遵辦業將光緒七年至九年各州縣供應兵差銀兩奏報並造册咨部准銷在案兹據藩司裕長將直屬各州縣光緒十年正月起至十二年十二月底止供應兵差墊用銀兩查明例案新章分别准駁删减按起驛站詳細勾稽妥細核造計共應調撤官兵曁連送軍火餉械及採買戰馬等差共請銷車價鉛價縴夫口糧實銀二萬九千四百九十八兩八錢六分八厘官兵廪給口糧實銀九百十一兩九錢七分四厘官兵房價實銀一千九百八十九兩六錢九厘馬差乾折棚廠賃價實銀三千八百七十六兩七錢五分以上共請銷實銀三萬六千二百七十七兩二錢一厘又補銷光緒八年運送軍火車價實銀三十一兩六錢統共各欵請銷實銀三萬六千三百八兩八錢一釐内例銷車價照例核給實銀其船價船夫口糧廪給口糧馬乾棚廠遵照停票章程改給六成實銀房價一項各州縣均於官兵到時向民間重價租賃較定例價銀多至數倍現仍按照例價造報應查照例銷車價一律核給實銀俾免賠累並請俟奉部准銷後在於兵差經費項下分别核明撥給歸墊示奉准銷以前不准先行列入交代作抵以免虚懸而昭核實其應飭查各起差務俟查覆到日歸於下届報銷案内核辦等因具詳前來除飭將各項報銷總細清册詳咨户兵工部查照外理合恭摺具陳伏乞皇上聖鑒勅部核銷謹奏奉硃批該部議奏欽此○○李鴻章片再本年秋禾被水災重之大興等四十一州縣成災六七八九十分村庄應徵地丁錢糧已由臣奏奉諭旨豁免聖恩浩蕩欽感莫名查歴届水大之年成災六分以上各村應完旂租向與地糧同蒙恩豁本年災情最重民困尤深各該村應完旗租自應援案奏請一律豁免原奏未經分晰聲叙相應仰懇天恩俯准將大興等四十一州縣成災六七八九十分村莊應徵本年下忙各項旂租一體豁免以示寛大理合會同兼管順天府府尹臣孫家鼐順天府府尹臣孫楫附片陳請伏乞聖鑒訓示謹奏奉硃批著照所請户部知道欽此○○大學士直隸總督一等伯臣李鴻章跪奏爲文安天津二縣大窪地畝分别蠲减糧賦恭摺仰祈聖鑒事竊文安永清東安武清天津等縣大窪積澇地畝應徵糧租歴係查勘有無收成分别徵减蠲緩兹據藩司裕長詳稱查明光緒十九年永清東安武清三縣前項地畝巳彚入秋災案内辦理毋庸再議外其文安天津二縣窪地因連次大雨各河漫决田禾均被淹没應分别蠲免减緩糧賦計文安縣蘇橋等一十一村大窪地民糧地一千一百八十八頃十二畝八分六釐額徵光緒十九年無閏糧銀五千七百二十五兩四分八厘内除永蠲十分之三銀一千七百十七兩五錢一分四厘四毫實應徵七成銀四千兩五錢三分三厘六毫内曲堤村等二十六村情形較重應徵銀二千二十六兩七錢六分二厘五毫請照水大年分之例全行蠲免又蘇橋等二十五村情形次重應徵銀一千九百八十兩七錢七分一厘一毫請照水小年分之例减免一半銀九百九十兩三錢八分五厘六毫其餘一半銀請緩至光緒二十年秋後啟徵又天津縣趙沽里等十村民糧地三百頃九畝六分四釐六毫六絲七忽額徵光緒十九年無閏糧銀七百四十二兩五錢一分五厘請照水大年分之例全行蠲免據該府廳督同該縣等勘明由司請奏前來臣覆核無異除應行蠲免錢糧已通飭先期分晰曉諭停徵外相應仰懇天恩准將文安天津二縣窪地應徵光緒十九年糧銀分别蠲減减賸一半銀兩緩至光緒二十年秋後啟徵以示體恤除飭取册結咨送户部外理合繕摺具陳伏乞皇上聖鑒訓示謹奏奉硃批另有旨欽此○○頭品頂戴福建臺灣巡撫臣邵友濂跪奏爲臺灣百貨茶葉釐金光緒十八年七月起至十二月止下半年收支數目恭摺奏報仰祈一聖鑒事竊照臺灣停止船貨厘金改抽百貨厘金經前撫臣劉銘傳於光緒十二年奏明辦理嗣准部咨令將徵收數目照章每按半年奏報一次徵收茶葉釐金銀兩入於百貨厘金案内另爲一欵分晰開單造册奏咨等因業經先後奏報至十八年閏六月止在案兹查自光緒十八年七月起截至十二月止共收百貨厘金銀二萬五千二十二兩七錢四分六厘除局用一欵遵奉部覆按照收數一成開支銀二千五百二兩二錢七分五厘外尚餘銀二萬二千五百二十兩四錢七分一厘又徵收茶葉厘銀六萬八千兩二共銀九萬五百二十兩四錢七分一厘照案解歸善後海防經費項下撥用列收造報據臺灣布政使會同全臺稅厘局司道具詳請奏前來臣覆查無異除將清册分送部科外所有臺灣百貨茶葉厘　自十八年七月起至十二月止下半年收支數目謹會同閩浙總督臣譚鍾麟恭　奏報併繕清單恭呈御覽伏乞皇上聖鑒謹奏奉硃批户部知道單併　欽此 
 
 

Page 14

 
 
[光緒十九年十一月二十五日京報全錄]  
宫門抄○諭旨三道錄前○選單○　撫邵奏微　　　稅　　　　　○又　　解船鈔銀　片○又奏請勅部　頒印信片○湘撫吳奏籌解秋季分節省銀兩片○又奏解清另欵加　　　片○又奏恊解廣西軍餉片○黔撫松奏整頓錢　請停辦徵信册摺○十一月二十五日工部鴻臚寺正白旗值日無引　　○張仁　謝　侍講○　員勒孫　汶各請假五日○工部奏派填冩黄册派出壽蔭張蔭桓○又奏派慶典沿路經由地面勘估工程　派出熙敬汪鳴鑾○召見軍機　崇禮汪鳴鑾○光緒十九年十一月分選單知州山東莒州朱鋆河南監通判湖北襄陽周繼昌江蘇附　知縣陜西藍田李福淶山東廕山東鄒平桂麟廂黄附甘肅鎭原許國榮廣東監縣丞浙江開化王懿山山東監　巡檢山西靈石王維周湖南晃州戴鴻綬俱順天供廣西象州朱遇德直隸監稅課大使浙江杭州城南　孝詒江蘇監典史奉天鐵嶺于連山直隸湖北光化張作濂山東福建福鼎顧尚楨甘肅俱監○○頭品頂戴福建臺灣巡撫兼管海關臣邵友濂跪奏爲臺灣洋藥稅厘歸關併徵謹將滬尾打狗兩口第一百二十九結内徵收數目繕具清單恭摺奏報仰祈聖鑒事竊查臺灣洋藥稅厘歸關併徵自應按照洋稅收支章程分晰正稅厘金兩項銀數隨同結期按三個月奏報一次扣足四結專摺奏銷以符洋稅定案查臺灣關務改歸巡撫監督所有滬尾打狗兩口徵過洋藥稅厘銀數業經奏報至第一百二十八結止在案兹自光緒十八年八月十一日起至十一月十三日止第一百二下九結期内滬尾打狗兩口徵收洋藥稅厘銀兩仍應按結奏報俾清界劃除將本結徵收數目循案分咨總理各國事務衙門户部通商大臣查照外謹會同福州將軍臣希元閩浙總督臣譚鍾麟恭摺奏報並繕具清單恭呈御覽伏乞皇上聖鑒謹奏奉硃批該衙門知道單併發欽此○○邵友濂片再臺灣滬尾打狗兩口按結應解總理各國事務衙門三成船鈔銀兩截至一百二十八結止均已按數解收在案兹自光緒十八年八月十一日起至十一月十三日至第一百二十九結期内滬尾口徵收船鈔銀四百七十三兩二錢應解三成銀一百四十一兩九錢六分打狗口徵收船鈔銀一十七兩一錢應解三成銀五兩一錢三分核計該兩口第一百二十九結期内共徵船鈔銀四百九十兩三錢共應提解三成銀一百四十七兩九分兹將前銀按數兌足填具文批援案發交協和信號商承領匯解前赴總理各國事務衙門投納除咨明外理合附片奏報伏乞聖鑒謹奏奉硃批覽欽此○○邵友濂片再查臺灣省添設各缺應需新印關防除已奉先後鑄頒外尚有臺灣府教授等各印信條記未蒙頒發當經咨部鑄頒嗣准禮部咨覆令卽　案奏請以符定制等因復經轉行遵辦去後兹據臺灣布政使唐景崧詳稱臺灣省尚有臺灣府教授臺灣縣教諭臺灣府經歴兼司獄臺東直隸州吏目基隆廳照磨安平縣教諭臺南府經歴各缺應需印信條記未奉頒發詳請具奏鑄頒等情前來臣覆查無異合無仰懇天恩俯准飭部鑄頒發領啟用俾資信守除咨部查照外臣謹附片具陳伏乞聖鑒謹奏奉硃批禮部知道欽此○○吳大澂片再據總理湖南善後局務布政使何樞等詳稱光緒十一年九月欽奉懿旨裁勇節餉當經遵議裁撤湖南陸勇三營水師一營並將留存六營長夫水師船價油燭均裁减五成支發綜計每年可節省銀一十二萬餘兩聲明自光緒十二年起專欵存儲分批提解赴部交納已解至本年夏季分止歴經詳請奏報在案所有本年秋季分節省銀兩自應如數提解以濟要需現籌備湘平銀三萬兩折合部砝庫平銀二萬八千八百九十六兩一錢六分六厘四毫交給十九年末批京餉委員候補知縣胡醴源吳正衡搭解赴部詳請奏咨欵加復俸餉銀八千兩前經臣奏請自光緒十九年起於節省長夫尾存項下照數動支作正開銷業經解過本年分庫平銀四千兩　奏咨在案兹據善後報銷總局司道詳稱又在於節省長夫尾存項下籌備庫平銀四千兩合湘平銀四千一百四十五兩二錢折合部頒砝碼三千九百九十二兩二錢七分九厘交末批京餉委員候補知縣吳正衡胡醴源搭解赴部交納等情詳請奏咨前　臣復核無異除咨户部查照外所有應解光緒十九年分另欵加復俸餉銀兩掃數歸清緣由謹附片陳明伏乞聖鑒謹奏奉硃批户部知道欽此○○吳大澂片再湖南自光緒十年九月起奉户部指撥每月協濟廣西軍餉銀一萬兩業經陸續札委候補知縣鄧家洵等曁交廣西催餉委員候補知縣洪昌言等又劃扣抵解部庫作收廣西海防捐欵併曹鑑清補交及百川通等商號分批匯解總計共解道庫平銀三十九萬兩均作爲湖南加撥廣西月協車餉迭次奏咨在案兹據善後局司道詳稱廣西需餉甚急併奉准咨催及札委候補知縣吕德鰲來湘守催不得不於萬分竭蹶中勉爲設法以顧大局現又措備紋銀四千兩洋銀一萬六千兩共庫平銀二萬兩於光緒十九年九月二十日發交廣西　餉委員吕德鰲承領回粤乞收應由廣西作收湖南續解協餉等情詳請奏咨前來臣覆查無異除分咨查照外謹會同湖廣總督臣張之洞附片具奏伏乞聖鑒謹奏奉硃批户部知道欽此○○頭品頂戴貴州巡撫奴才崧蕃跪奏爲整頓錢糧查明徵信册有弊無利擬請援案停辦恭摺仰祈聖鑒事竊據署布政使唐樹森署糧儲道袁開第詳稱案查前奉行准户部咨議覆御史劉恩溥清厘民欠一摺又具奏整頓正供錢糧一摺奉上諭一道當經恭錄飛咨轉　欽遵辦理現在原奉册式業已刷印完竣相應飛咨遵辦並由各省督撫欽遵諭旨通飭各屬卽於光緒十二年下忙截數一月一律舉辦徵信册毋得遲延遺漏舛錯等因當經轉移三道通行各屬欽遵辦理並將光緒十二十三兩年分丁糧拜羡各項租稅等欵遵照部頒册式章程分别造報檄發各屬分交紳民查閱兩年之間並未有以報荒不實揑完作欠上控之案惟辦徵信之後遂有奸滑糧户以此藉口匿熟指荒任意欺隱徵收反致短絀亦經前司史念祖查明並非官吏侵蝕會同署糧儲道裕立詳請奏明　行停辦一年以期勒限復額已經奉准迨一年限滿奉部催辦又經前司王德榜將十四十一兩年徵信接續造報各在案覆查前次　文舉辦徵信各册原以清民欠而杜官挪立法洵爲美善本應永遠遵行惟黔省情形與他省不同每季徵收地丁秋糧等項合計僅十餘萬兩不及南省一大州縣之多分計各屬額徵或有數百兩或千餘兩不等卽有至千兩者亦屈指可計更有額僅數千兩及數兩之區數目　微徵解卽易爲力况催徵不力揑完作欠處分棊嚴各屬雖賢愚各别尚不致貪此小利致蹈愆尤至於苗疆各屬例由土司庫按月徵收解交地方官轉解非特吏胥不敢欺矇卽地方官亦難侵蝕該司道等詳加訪查考核比較歴年俱足九成是各府廳州縣尚能從實徵解前雖停辦徵信一年並無短徵現已行之數年亦無徵多報少册造不符上控之案此其明徵至於清理民欠先須查度民時黔省地儘瘠磽民無蓋藏向係次年三月底掃數鄕僻貧民必俟收割小麥後始能投櫃上納卽有短欠無非畸零小户數目無多或係水冷山寒荒無難墾在善良之　不待追呼奸滑之民恃有造辦徵信轉將藉口延不完納或指荒影射希圖入册豁免是以恤民之善政反爲欺隱之弊端年年徒攢造册籍於徵收錢糧實無裨益該司道等詳細體查情形竊以爲舉辦徵信似因江南北賦稅繁多各省而起似此邊瘠之地錢糧歴係按年清欵又無帶徵緩徵各名目民欠官　藉易稽核現擬因地制宜停止造辦節省查造虚縻之費並可杜奸民藉端欺　責令各屬認眞清查荒蕪招佃開墾力圖復額誠屬有益昨閱邸鈔陜甘兩省徵信册業經奏明奉旨停辦黔省邊瘠事同一律擬自未經造辦之十六年起援案奏請停辦俾得督飭各屬認眞徵解除有水旱偏災照例查勘明確隨時辦理外所有額徵收徵數目均應照案解至九成以上荒蕪短欠於截數附查彚報請免仍飭按年逐漸加徵足額倘無故解不及九成者卽照催徵不力例從　叅辦以昭核實詳請奏咨前來奴才覆查黔省地處邊　錢糧無多承平時年清年欵並無民欠軍興後因民散田荒微收短絀嗣飭各屬設法開墾均有九成之　近因舉辦徵信册籍奸民轉有以報荒滋生弊竇該伺道等所陳洵屬實在情形合無仰懇天恩俯念貴州地面　苦餉項　　經費支絀准照陜甘兩省之案停辦徵信册以杜流弊之處出自鴻慈除批該司道轉飭各　勸諭農民盡　　種期復原額並咨部查照外謹恭摺具奏伏乞皇上聖鑒訓示謹奏奉硃批户部議奏欽此 
 
