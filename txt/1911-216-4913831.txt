# 1911 - 216 - 4913831

 

Page 1

 
 
   
 
 

Page 2

 
 
[閏六月十四日内閣奉]  
上諭余誠格着調補湖南巡撫陜西巡撫着楊文鼎調補均著迅速赴任毋庸來京陛見欽此監國攝政王鈐章奕劻那桐徐世昌署名 
交旨 
[閏六月初九日欽奉]  
諭旨内閣會奏議覆馮汝騤奏贛省入不敷出請飭核明支配一摺着依議欽此又奉諭旨津浦鐵路大臣徐世昌等奏津浦鐵路南叚淮河橋工告成並南北兩叚工程進步情形一摺知道了欽此 
論說 
[改革幣制問題（審宜）]  
我國幣制之紛亂。至今日亦云極矣。整齊而劃一之。豈容一日緩哉。年前明降諭旨。改革幣制。已飭部臣早爲布置。此次後四國借欵中之七千萬磅。即專供鑄造新幣。收回舊幣之用。嗣澤盛兩大臣以頒行新幣之期在邇。（原定七月初一日）新幣鼓鑄無多。不敷分布。有於東三省先行試用之說。繼又有各省一律實行之說。道路風傳。不一而足。據近日各報所載。頒行新幣問題因受借款合同所載關於改革幣制各欵之牽掣。一時未能解决。辦理頗稱爲難。一星期前。中英美德諸國代表。在倫敦特開中國改革幣制會議。卽由借款合同而發生者。所議如何。因事關重要。迄未宣布。後此亦未見。續報。究未知議案内容之孰利孰害。此於吾國改革幣制問題大有關係。又幣制顧問官。已聘定荷國某氏。尚有關於改革幣制之事件。須待商榷而後决定。故七月初一頒行新幣之期。恐不能按照實行。遂有延至十月初一日。或延至明年正月之說。報紙所載。莫衷壹是。（未見明文不可據以爲信）但就近來關於頒行新幣一切情狀觀之。足證種種手續。一時。難於理處矣。茲不深論關於借欵合同一方面之糾葛。第論頒行新幣前後種種阻礙情形。亦可見改革幣制之非易易也。 
頒行新幣。固不甚難所難者惟收回舊幣耳。現在各省行用之貨幣糅雜不堪。腹地。沿用寳銀濱海諸省。通用銀洋。而銀洋中又分龍洋鷹洋本洋日洋。數種今欲頒行新幣。以期漸歸一致固非一面行用新幣。一面收回舊幣不可。寳銀龍洋均爲國家所鑄之貨幣。不難逐漸收回。改鐵新幣。其 
 
 
 

Page 3

 
 
外國貨幣之。已行用於。民間者亦可一律收。回惟來源不絶。終無肅清之日。此宜由外部於發行新幣之前。咨照外幣輸入之各該國公使。聲明我國發行新幣。統一幣制。請其母許本國貨幣再行輸入。外商如有違犯者宜訂科罰之律。一面更飭各省造幣局寳銀局停鑄寳銀龍洋。則民間行用之舊幣無論本幣外幣。來源已絶止有此數自不難逐漸收回矣此乃發行新幣之前所應預爲籌及者否則新幣已行。舊幣不絶。烏能收劃一幣制之效哉。 
至行用新幣之後。苟能漸歸一致。則外人是否承認應用。亦應早爲計及者。蓋貨幣以行用於商業往來之間者爲最多。現在我國與外人交易。更有日盛一日之勢。倘外幣漸次。涸竭而外人不認用我國幣。則種種阻礙必招商業之損害。我國所製之龍洋。外人均不行用。故欲兌換。外國貨幣。必以鷹洋爲準。即商業往來之欵項亦必以鷹洋。交付。是則外人固未承認龍洋爲我國之國幣也。前此幣制錯亂之時。固不覺其不便。今當。劃一幣制之時。此事極宜早爲疏通。不然必爲發行新幣之一大障害也。亦應由外部咨照駐京各國公使。一面咨行駐外各使臣。通告各該國政府。聲明我國發行新幣。意在劃一幣制。其居留我國之人民無論經商日用。均應一體行用我國國幣。不得稍有阻抗。如是庶可收全國統一之效矣。將來發行。新幣之初。來源不暢。勢必發行紙幣。以濟其窮。然我國各處行用之紙幣。無論外國銀行紙幣以及本國銀行銀號錢莊之紙幣。亦有紛紜擾雜。莫可究詰之勢。極宜同時整理。一面禁止本國銀行銀號等發行紙幣。一面咨照外國公使轉禁外國銀行發行紙幣。其已行用於民間者。由各該銀行以新幣收回或以國家銀行紙幣交換。如是亦不難收劃一之效者。倘以一時不能辦到爲慮亦宜指定年限。俾有歸宿之期不可漫無限制也。此亦今日所應早爲籌及者。上所云云。均係對外之事。而於發行新幣之。始尤有一爲難之事。即現在我國各種貨。幣之時價。漲落無定且各處不。能一律。此最有違行用貨幣之本旨。勢不得不行固定不動之數。以爲彼此交換之標準但積習使然更張爲難。此亦將來發行新幣最稱爲難之一問題也。尚望當局者熟思而善處之。 
要件 
[上度支部改革幣制書留美奥省大學畢業財政學士陶德琨]  
爲謹擬幣制辦法。臚陳大綱。并具表說。附呈書目。以備採擇事。竊維幣制之善否。關於財政之長消。我國近年以來。要需日增入不敷出。内外交困雖致此之由不一。而要以幣制未立爲莫大病根。朝廷有鑒於斯。銳意改革。特設局調查。逐一討論。博採羣議。詢及蒭蕘。其愼重幣制。不厭求詳之處。中外同欽。德琨負笈海外。粗研圜法專學。竊謂欲建一完美幣制。須於未推行以前。認題正當。全局在握。然後可籌備妥詳。計日竣事。蓋政策一經明定。日後之成敗。即豫伏於斯。改革而得其道。食福者固無涯。若規畫稍有不宜其。累及大局。往往有非數年之功。所可挽回。甚至永世不能袪其遺誤。以改革幣制一事。經營之始其費欵至鉅。其擾民必多。苟非萬不得已。毌寗因仍舊制。而不肯輕議更張。查歐美各國。幣制不良者。所在皆有。明知其不善。而不汲汲於改絃易轍。要皆坐斯故耳。我國幣制。旣欲爲澈底更張之謀。凡世界各國貨幣改造史之可爲我鑒者。皆宜權衡取舍以收他山之助。德琨游美。畢業歸國。謹本斯旨抒陳管見。擬就幣制問題綱目一册。本欲依次條議。呈請鑒擇。繼以篇幅浩繁。撰述需日。恐無濟於時艱遂至中止。積願未伸寸心莫釋茲故不揣冒昧。謹撮舉綱要。臚陳如左。 
一我國宜採用金匯兌本位也欲定幣制。當以研究本位爲前題。欲定本位。當以審察時事爲先導。銀本位之不適於天演界也久矣。若用金本位於我國按之實際上。非惟不便。亦可不必。因有一金匯兌本位之勝於金本位者。在我國宜採用之。金匯兌本位之性質。在僅用金於國際匯兌。而不用金幣於國中在國中。則以銀幣紙幣作金之代表。准其隨時與金兌換。爲國際往來之需。政府第籌備現金若千。供國際匯兌之要用。斯可矣費欵僅此區區。而一國之生計界政治界外交界因之受其益者無量。至政府年可得籌幣贏利數千萬。猶其餘事。近世生計學家。謂金匯兌本位制者。係貧弱國之續命湯。以其不必蓄多金而能收用金之利故也。而爲實行此制之着手。則有四端。一須擬定一純金量以爲本位之標準。不必鑄金幣。而以銀幣紙幣代之。二須以法律規定金銀比價之率。然後按此率鑄造銀幣。三須用銀以下之金屬爲輔幣。而各予一法定之金價。并永遠維持之。四須存儲金欵。供國際匯兌於不缺。俾此銀幣紙幣得長保其代表之金價。四者皆建立金匯兌本位制。至緊且要之辦法也而規定金銀比價。一節尤非參酌世界之大勢不可。謹案金匯兌本位。國人皆誤稱爲虚金本位。或假金本位。不惟顧名思義。虚金假金之說與貨幣信用上有大不合即按之事實。在國内不用金。當國際匯兌時始用金并無虚金假金等事存於其間也。一金銀比價之率。宜定爲金一銀二十一又三分之一也。法定之金銀比價。必須視市面之銀價爲高者。因銀價漲落之度。至爲無常倘市價一旦漲至法價之上。則幣質之所值。將優於幣面之所值。人將不以幣 
 
 

Page 4

 
 
價用此銀幣。而咸以其銀質之本價。銷售於市塲中矣。時日相繼國。中所有之銀幣不至全化爲烏有不止。届時改定法價。另鑄銀幣。不惟事繁亦苦費鉅印度有鑒於斯。故定其制爲金一銀二十一又九。光緒三十二年日本改造銀幣。遂定爲金一銀二十一又六。日本欲借印度之制以自保所以改定之價。較印度微抵。菲律賓繼倣日本之改造案。卒定爲金一銀二十一又三。有日本之制在。則匪律賓之新幣可以得保無恙有印度之制在。而日本菲律賓之法定銀價。皆將安如泰山矣。何也萬一銀價上騰則當其鋒者。有大多數之印度銀幣。在日本菲律賓何畏焉。此今日言定金銀比價之所以宜借日本菲律賓之舊案。爲我前師也。而要以金一銀二十一又三分之一之比例爲最適。（未完） 
專電 
[電一（北京）]  
學部覆奏内閣飭將大學堂擇地遷讓萬難照辦現在分科大學工程未半二處動工其餘尚在勘丈學生八百人無此寛大房屋可容現惟加緊催工俟分科大學一半告成即行併課惟極早約明年秋間方可遷移 
[電二（北京）]  
吳士鑑奏請改江北提督爲淮北提督倡練新軍擇要駐紥以靖地方擬呈辦法四要端奉硃批着内閣陸軍部議奏 
[電三（北京）]  
郵傳部密擬鋼軌收税章程及全國軌圖送請内閣察核 
[電四（北京）]  
郵部盛大臣擬派員測勘淮河並赴寗商議開濬籌款事宜 
[電五（北京）]  
直督陳夔龍電奏因病請准開缺奉旨賞假十五天安心調養毌庸開缺 
[電六（北京）]  
中央敎育會今日（十五）會議初等學堂讀經案多數表决改作經訓修身杯某訛爲廢經肆意詈罵被衆叱下 
[電七（南京）]  
華盛頓電稱東鄉大將於西八月八日叅觀海軍大砲製造所之後赴議會與維斯羅夫君晩食旋又列席陸海軍人總會之請待會八月九日由華盛頓赴波爾的慕爾市緊要新聞一 
[藏兵失利之警電]  
駐藏大臣電致内閣畧謂西藏東南有地名波米向來臣服我國但我國往來商人多披搶刧後因保衞行旅起見派兵駐守相機勦辦我兵駐紥碩板多與波米相連日前已與波接仗一次我軍竟失利遂退郤數十里聞該處樹林叢雜山路崎嶇我兵不明該處地勢遂爲所敗近又陸續調兵前往會勦矣 
[英國待遇振專使之實情]  
振貝子受英政府之冷遇各報喧傳其事據記者所聞振專使未抵英前英外部以招待禮節宜早爲預備但其性質係代表國家抑係代表君主尚不明瞭即派員詢之於我駐使劉玉麟劉答以係代表國家英人因以振貝子係現任何部行政大臣爲問劉謂振由農工商部尚書退職但係現任内閣總理大臣慶王之子英人謂振專使旣非總理大臣又非海陸軍大臣萬難代表國家劉謂然則或係代表君主由是推求其皇室之資格英人以其與今上關係太疎而代表君主一節後不承認其待遇之禮節僅允照普通專使相待然是時諸國專使派遣於英國者法則總統之胞弟日之伏見宫親王亦係日皇之親弟以資格論叙列已應在前而振專使抵英所有花翎紅頂辮髮蟒袍種種怪狀畢現英廷益不願置之前列迨大禮告成各國專使出境英廷皆特派花車送之我振貝子之歸也則但贈頭等免票一張而已 
[裁缺人員改用辦法]  
内閣以此次裁缺之内閣軍機處吏部中書科人員除由本閣劉用外應卽遵旨分别釐定改用辦法爰特擬定奏明如左（一實缺郎員主及侍讀各員内外改用辦法）郎中准截取知府員外准保送知府主事准截取直隸州侍讀與員外郎同實缺者内用均准作爲實缺（一候補郎員主及侍讀各員内外改用辦法）郎中員外侍讀准以知府主事准以直隸州分省補用未經奏留者郎中准以直隸州員外准以知州主事准以知縣分省補用内用者均准分部酌補（一實缺補典籍中書及中書科中書各員内外改用辦法） 
 
 

Page 5

 
 
典籍中書准以主事分部候補中書准以小京官分部三年後作爲主事　用均以同知截取捐納候補者准以知縣改用須捐足班次其考取尚未學習之中書以錄事分部（一）實缺候補小京官司務各員内外改用辦法）小京官内用者准接算前資外用准以知縣分省卽用司務實缺候補改内改外准仿照中書辦理（一筆帖式實缺候補各員内外改用立法）外用者均准以知縣分省補用異途者須捐足班次内用者准比照酌補新章辦理其師範生錄用中書及司務人員須服義務五年此次暫不釐定 
[滇中司道竟無一可用耶]  
滇督李仲帥以辦理片馬案力主激烈頗不等於政府自後乃時時與政府抵抗迤西道耿葆煃與英領不睦政府不得已以魏家驊代耿而以沈曾桐代魏仲帥力抗電詆沈曾桐請仍以魏署提法使而以宋秉煃補迤西道政府未允又滇省交涉使則爲仲帥所不善辦理交涉亦未能妥協仲帥憤甚因復抗電中朝甚謂滇中司道舞一可用而政府亦不爲所動然卒以滇中交涉事繁因簡高而謙爲滇藩以慰仲帥蓋高曾宦滇深知滇事且熟諳交涉惟因不欲更動交涉司故以藩司與之 
[文明人犯賭之新劇]  
資政院議員中央敎育會部派會員李某於初八日晩在三晉會館與中央敎育會會員孫某殖邊學堂法政學堂學生趙某馮某偶以麻雀消遺被珠市口南營探悉當派十餘人到來搜去賭具並遍行辱打以麻繩糾髮拿去拘留一夜次早向該營管帶密秘哀求始得隱名作爲商人至步軍統領衙門李自稱姓王名子敬各跪堂認罰數十金而歸按李孫二君號稱文明之人與學生賭博未免自喪名譽而南營捕勇竟以如此手段對付職官究亦太暴但不知李議員於去年資政院提議剪髮時曾否反對若曾反對則今日必悔不當初矣 
[張會長出京前之憤言]  
　　眞是一塲胡閙 
中央敎育會會長張季直殿撰業於初十日下午四時啟行出京聞前數日有人往訪張會長談及會事張君忿然曰學部諸公旣不知世界之大勢對於敎育國民又無一定方針此次所派該部會員雖不乏一二有卓識之士然於敎育原理現今時局茫然不解者實繁有徒各省來會會員其中雖多敎育家然每遇一事往往沾沾於字句之末未能就全體立言彼此因無謂之駁擊費時至數小時且會塲秩序之紛亂語言之龐雜幾與劇塲無異甚者彼此謾駡初不料聚無數之敎育家演出此種惡劇眞令人氣悶欲死吾事甚忙現在惟有速求脱身之一法早離此間一日吾心早清凈一日至某此來對於政府諸公應盡之責已盡應言之事亦已詳言無餘將來能否見採則非吾所敢與聞云 
[中央敎育會第十一次大會紀]  
初十日八時開會會長請假由張副會長代理首由會長宣言昨日會塲討論過多虚費時期未免可惜諸君對於議案有意見儘可發言但望言勿及於題外并望勿徒於文字上吹求嗣由辦事官接讀軍國民敎育案第六條有李會員修正案於實地練習之下删去卽酌與奬勵五字由會長付表决得少數牟琳登台演說提出此案者使師範生略習軍事俾將軍國民主義輸入兒童腦筋但中國徵兵一時未能實行此事恐做不到本員以爲此案可以取消陸光熙登台答辨大致謂欲使兒童有軍國民眞精神非由師範習軍事不可斷不能取消牟會員欲删去此案有討論者請發言羅振玉謂敎育當養成與世界共同之人格不能以現時之情勢危急而施此特别之敎育陸光熙復答辯會長以牟案付表决得少數李會員謂奬勵旣停則酌與奬勵可以删去曹汝英謂奬勵非實官并非出身不過照軍士上給以名譽上之奬勵耳戴丹誠謂酌與奬勵可規定縮短師範義務一年陸光熙謂戴會員之說可包括於奬勵之中不必規定會長謂陸會員之言衆有異議否衆無議遂不付表决陳用咸謂可删去仿照日本數字衆贊成戴丹誠謂本員之修正案何以不付表决會長謂已詢衆人俱承認不付表决此時戴丹誠大呼不合章程會員有附和之者亦有反對之者秩序大亂卒由會長以戴案付表决得少數戴又爭執良久吳鼎昌謂會長嗣後不可用反表决之法會長囑辦事官宣讀王季烈修正案加徵兵未行之前凡中學以上各學堂學生有志願當兵者准其入隊一年由陸部於軍隊内定優待之法以資鼓勵王謂本員提出此案者欲使人有願當兵之風林傳甲謂王會員之修正案再另添一條不可加入此條内牟琳謂外國當兵乃法律所規定非眞盡人皆願當兵也規定此條恐無人去會長以王案付表决得少數王景禧提出修正案登台演說大畧關乎辦法手續谷鍾秀謂係施行辦法可不討論沈恩孚謂王會員意思甚好可另提出修正案衆贊成會長 
 
 

Page 6

 
 
謂此案即照此通過陳寶泉謂可不用三讀衆無異議曹汝英謂不用三讀是否仍須修改字句會長謂字句當由原審查員修改曹汝英謂此案條文有不通者本員爲審查長文理不通卽應辭再行修正之職會長謂曹君已辭職即由他審查員修改是時原審查各員俱先後聲明文理不通辭職顧棟巨登臺勸衆人不可存意見其時秩序又大亂會長謂曹君之言鄙人未能聽清其因事多而辭職也故允其辭職今方知自謂因文理不通而辭職乃自已謙讓之言斷無承認其不通之理是時胡家祺數言甚得體遂由會長宣告接議國庫補助案三讀囑辦事官逐條宣讀第一二三條衆無異議時已十時三十分矣宣告休息十一時復開會接讀第四五六條衆無異議後照原文通過第七條某會員謂經官廳考查數字可以删去顧棟臣謂此是辦法不當在三讀時討論廖名縉謂不可删去但當規定辦學官廳陳寳泉謂可以不加會長謂贊成修改條文者請起立得少數仍照原文通過第八條吳鼎昌　有遺漏之句黄炎培謂誠是遺漏即行添入并改正初等小學堂之應給費者一句衆無異議第九十條衆無異議照原文通過會長謂接議義務章程案三讀囑辦事官宣讀第一以至第十一均未修改第十二條袁希濤謂請字可改爲報由二字衆贊成又讀第十三以至二十條均照原文通過林傳甲謂照全案通過將來各會員應各負責任會長謂國語音韻釋例案學部大臣言茲事體大非一時所可討論通過可由各會員帶回研究各具意見書能於會期内交到更好否則後交亦可楊保恒謂交意見書以何日爲限會長謂學部大臣言以七月爲限黄炎培謂各人意見書早日交下開會研究吳鼎昌謂各人意見書交到後卽日印分各會員以便研究并請將此案大略宣布高毓浵登台演說用此標準徵集意見言次聲音微細歷有四十分之久經衆請簡單始下台恩華謂今年交意見書明年開會再議會員早日交齊會場尚可討論吳鼎昌登台演說極有理致而會場秩序又亂有謂宜交意見書者有謂宜交審查者會長面詢學部大臣囑由各會員將現在意見交到即日印成分送各人以便研究時已十二句四十分遂宣告散會 
[京師近事]  
向例各部調用留學生如當差三年可以以主事小京官奏留但須曾在各國高等或專門學堂畢業授有文憑者方爲合格郵傳部調用留學生甚多其中有王祖邰一名已以留學生奏留主事又有黄某者亦以留學生調部擬援王祖邰之例要求堂官以主事奏留惟苦無畢業文憑乃生一計以爲堂官必不認識洋文自稱係西洋畢業生以一篇洋文信冒充文憑呈之堂官以圖朦混不料爲堂官窺破遂下堂諭立將黄某逐出求榮反辱頗足令人齒冷 
典禮院自改設之後并無一事可辦現雖將四署署長派定而署長以下各缺尚皆懸置所有舊日禮部司員向來不到衙門者刻均每日一定到署以冀得補一缺惟各司員到署究吹圈以吹圈最多者爲占勝研究畢乃一齊出署此雖瑣事亦可以代表典禮院矣 
前日那相散值回府途中忽有一人向前奔撲那相大驚當經左翼偵探拘詢供係直隸南宫縣張姓來京伸寃並無歹意供詞堅决始終如一而那協理已不免飽受虚驚矣 
日前内務府大臣面奉諭旨長春宫太監劉金福李進福等二名逃走着即嚴拿該大臣遵飭番役查緝并咨請叔軍統領衙門民政部一體恊拿又聞有人傳說謂此案關係甚爲重要云 
[時評]  
　　監國面諭内閣總協理大臣。以近日各省爭借外欵。希圖敷衍一時。不知後患。亟應嚴定限制云云。大哉王言蓋深。慨乎借債之毒。遍及全國。部臣。作俑於内。督撫效尤於外。相習成風。不可止遏。徒逞一時之揮霍。不顧大局之隱憂。君上受其欺。百姓爲所。賣亡國之禍。即在眉睫所以。嚴斥閣臣。咸當戒懼。其意非謂外省借債有後患。而部臣借債無後患也。乃内閣遵旨通電各省之言曰。郵傳部因便利交通改良郵便通信鐵道等重要問題。不得已而借外債。不意各省紛紛效尤。爭相借募殊於國家前途。異常危險。嗣後無論何省借欵。如不經政府同意而無故妄借。國家不認償還云云。嗚呼何其言之偏也。謂債不可借則可。謂郵部可借債。而各省不可借債則不可郵部借債。藉口於改良郵便鐵道等重要問題。各省借債。何嘗不藉口於開礦築路等重要問題乎。乃不責郵部之首倡。而獨責各省之效尤。各省借債則於國家彰途異常危險。豈郵部借債。則於國家前途獨不危險乎。且郵部僅知外省借款。須得政府同意。而不知政府借款。須得人民同意也。至以不認償還一語爲限制借債地步。吾知其全然無效蓋借外債者。固不計後日之償還。而外國人之借債與我者。殊不患無所取償也。嗚呼如是之閣。令徒見其無當而已。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[俄人遠東兵隊之佈置]  
俄國遠東兵隊分配柏拉阿穆爾及伊克斯克兩區其第一區總帶爲列維斯克副將兼統黑龍江曁烏蘇里兩處可薩克馬兵該將於日俄戰爭時頗著大名當時統帶西伯利亞東部第念四隊鑿射步兵凡遇爭戰莫不在内一千九百零八年和議告成陞授今職俄皇並以聖佐治功牌賞之第二區有西伯利亞步隊第一四五等三隊聨合第四隊中有善射隊第三第九分隊合入海參威砲臺守兵爲礮隊第四分隊并工程隊第六隊一營第五隊中有善射第六第十兩分隊西伯利亞砲隊第五分隊及工程隊第三第七兩營全軍總部設在克布羅維斯克分部設海蘭泡尼古拉斯克尼古爾烏蘇里并東海省之斯柏斯克等處分配甚廣沿黑龍烏蘇里均能接應其第一隊則駐尼克爾烏蘇里有西伯利亞善設第一二兩分隊工程隊第一隊并浮橋等隊此隊常集於烏蘇里最南之點一遇戰事當先衝襲伊克斯克之區統將爲尼吉田副將俄土日俄兩次戰事該副將曾充佐領大尉等職得有三四等聖佐治功牌並統帶貝加爾可薩克兵伊克斯克地方有西伯利亞陸軍第二三兩隊第二隊中之一份爲戰時攻襲中國之先鋒隊全軍分配貝加爾省内有善射第四五兩分隊可薩克騎隊開花砲第二分隊大砲第二分隊工程隊第二隊浮橋隊并飛陞第二隊等總部設治他地方統帶爲亞列夫副將亦曾預聞日俄戰事第三隊有善射隊七八兩分隊可薩克開花砲工程等分隊分配伊克斯克及葉尼塞兩處總計俄國在遠東兵隊有善射隊十分隊衝擊馬兵一師團可薩克五師團一分隊兩聨隊砲兵十師團過山砲馬隊一分隊可薩克砲隊兩隊開花炮隊四營輜重隊一營過山砲馬隊兩營工程隊兩營浮橋隊兩營射擊隊兩聨隊機械隊一中隊鐵道工程隊一營此外尚有守戌兵四中隊步兵六師團騎兵六師團過山砲馬隊四隊工程隊一隊統帶爲馬丁那夫副將曾統第一百四十步隊與日人戰於满洲地方 
[趙督籌維東三省之軍備]  
　　敷衍又敷衍勉强又勉强 
奉天函云東督趙次帥近以新軍六師團就事實上而言斷難於豫定期限　即本年内編成而馬賊猖獗日甚一日僅恃現有軍力恐難敷防禦特行文陸軍部借兵請暫將京畿之兵調往東省並將東省固有之巡防營改爲新式軍以之合成六鎭其配置之豫定擬以鴨綠江沿岸間島以南興京爲管區設一鎭另於奉天吉林哈爾賓附近洮南府五處各設一協以足成六師團之數 
[軍事參議官之愛克司鏡]  
　　陸軍部第一次請簡各省軍事参議官未發表以前即經各報揭載舆論沸騰以爲陸軍部之改革大抵有名無實現廣東等省又接續發表據本報所聞廣東軍事參議官吳錫永其人聲譽極壞然前此廣州之變吳被亂黨毁其左足已成廢物然張鳴岐恃爲謀臣此次或食其報也 
山東軍事參議官陸錦其人係北洋學生而識字不及千數陸軍部竟欲以此重任委之然或有特長也 
河南爲管雲臣曾充奉天參謀處總辦前以校閱陸軍保升知府茲因測繪學堂學生畢業擬援案呈請奏奬辦事人員又恐部中翻駁乃先行函致某司長請其成全卑詞厚幣莫不鄙之此次該處編造明歲軍事經費預算乃就其中巧立名目以爲補助私囊之計刻經陸軍部查出逐條駁詰飭令明白禀復其平日之伎倆可知矣 
福建爲岳開先岳在奉天敎練處差素不到衙一事不辦趙督到任早有撤差之信今得福建參議官司謂喜出望外矣 
此外尚有章亮元者前各報稱爲愛踐如命勢利小人者近聞部將委之辦德州機器局蕭先勝數次撤差身家不清亦命充入伍生隊總辦眞不解其用人之宗旨所在然有謂陸軍部此次用人實别　苦衷者或亦一說 
[軍事參議官之會議]  
陸軍部因部中前定章程各省率多反對因令各省軍事參議官來京集議來會者直隸爲舒清阿江蘇爲吳義節江北爲蔣雁行浙江爲袁思永湖北爲鐵忠湖南爲劉邦驥江西爲張季煜安徽爲唐啟堯山西爲姚鴻德陜西爲毛繼成都凡十省原定以初三初四初六爲會期後以三日間未克議完遂展期至初七其會議之主旨因各省督練章制原由各省量事定額軍部謀統一之而恐於各省情勢有所扦格故集各省之參議官於京師以便各抒意見互相商榷現已將督練公所編製新章議定并訂定服務綱要數則决議消除新軍防軍等項名目以期統一軍制 
 
 

Page 11

 
 
呈由部中審查彙案奏行隨於初八日赴軍諮府會議各省測地局及一切編製事宜濤朗蔭三大臣均蒞會 
參議官原由軍部奏派軍諮府以其兼有參謀之性質也因議加札聞海部亦有加札之說則一官而兼海陸兩部參議官亦豪矣哉 
[汴省土商大運私土]  
自禁烟定限十年以來汴省販土者囤積待價幾爲商界一大事業今年加徵統税紛紛趨避運出皆聚於鄭州蓋鄭州爲鐵道交通之所可積可行現時存貨太多税重價低折耗過甚均向外屬運銷例應在土藥統捐報税領單裝載火車而行現因郵部將火車載運土藥之運價照原價增至十五倍十商運費太昻改用大車卽可省費並可任意運行沿途並無關卡稽查則在鄭可無庸報税以是十成中報税者不過一二而已據土藥統税局中人云此次受郵傳部加軍運價之影響不小云 
分類新聞政界 
[道員試署地方廳長鎭江]  
　　鎭江商埠地方審判廳廳長宗能述大令前經保捐道員巳由蘇撫核准札行藩司註册宗大令以地方廳係五品職官道員係屬四品官階較大誠恐不便試署故特具禀提法司請示茲聞左法司已准以該道員試署地方廳長業已批飭遵照矣 
[預防運河秋汎揚州]  
　　淮揚道奭觀察以揚屬運河東西兩堤爲下河各州縣保障每届伏秋大汎歷經由局照章設防在案現在節逾小暑運河水勢漸長來源湧旺與否尚難逆料惟汎期已届亟應先事預防以期有備無患特於日前分飭甘高永氾寶五汎各弁認眞防守並札揚州府轉行沿河各屬一體設防毌誤 
[江都續辦四鄉巡警揚州]  
　　郡城巡警早已舉辦至四鄉巡警惟甘泉西鄉粗具雛形江都則尚付缺如頃奉上台札催已由江甘巡警總局札派統計科科員毛昌緒前往四鄉與該鄉董紳籌劃一切以爲舉辦之先導矣 
[圍場廳未允添設縣治天津]  
　　圍塲廳地方遼闊廣袤至五百餘里之多以一廳治之殊爲鞭長莫及小民各起訴訟須奔走二三百里多有隱忍者以故土豪惡霸明火刦盜等事時有所聞其警務敎育自治各新政以地方遼闊更多窒礙以故去年諮議局常會議决請於該廳添設縣治以資治理直督當時允候派員調查後核覆茲悉昨日已劄覆到局大致以添設縣治諸多不易擬將該廳巡檢改爲初級地方審判廳餘從緩議未知諮議局如何對付也 
外交 
[收回寳石山地價餘聞杭州]  
　　浙省清理綠營營産事務所委員昨接浙撫增中丞札開照得收回寳石山擬就原有房屋開辦陸軍病院所需欵項應在營産售價項下支付現由藩庫暫行借撥以便交涉司交欵簽押應於營産售價項下速備銀元七萬四十元即日歸還藩庫等因該委奉文後當即詳復浙撫略稱查各項洋元旣係暫借勢難久懸應由駐寗分暫籌撥洋四萬四千圓並經商准藩司以三萬元劃撥寗防勇餉以免互相匯劃多耗匯費尚有一萬四千元仍應尅日匯省轉解其餘三萬元擬請　於藩司應解職所之寗波地方審判廳署與巡警學堂房屋互換奉准找價洋三萬元如數劃抵增中丞當已據詳札行藩署兌收撥抵矣 
軍界 
[催解軍馬分監經費長沙]  
　　湘撫楊中丞前以湘省運年水災辦理振糶財力早已極形竭蹶所有應解陸軍部　統四年之分監軍馬銀三千零七十六兩九錢二分三釐曾奏請從緩籌解在案日昨復准陸軍部來咨謂現在南北分監歸併開辦採購種馬發塲配孳等事次第舉行湖南所應解銀兩務希於本年如數掃解等因聞已經飭知司道核議具詳矣 
實業 
[限制米糧出口揚州]  
　　揚州邵伯鎭向爲産米之區近有湖廣帮船數十隻搬軍米糧絡繹不絶以致價格陡漲該鎭米業董事以邵伯非通商口岸向來蘇常淮徐之來鎭購辦兵米商米者俱須持有護照方准販運出口若湖廣等幫私自販運難保無偷運出洋之弊爰即呈請商會禀縣示禁矣 
[派員調查土税蘇州]  
　　蘇州關道以進口洋藥土藥業已議定增收税銀惟此項增税究竟是否進口時一律收足抑或如何辦法聞江西常洋各關業經議定章程尚稱妥善特派委廖巡檢元鼎前往江西各關逐一調查以憑回省禀復藉資借鏡 
[湘省農會請撥地址長沙]  
　　湘省北門外開佛寺近旁向有隙地約千餘方均係官産現聞農務總會須開辦農務試騐場及講習所等項亟需地址應用爰卽函致藩司請將該處隙地扦出撥交本會以爲建築場所之用至應繳價若干應如何辦理之處統候截奪示復 
[商輪公司添置新輪寗波]  
　　寗海商輪局董劉君堯廷固寗海輪船之發起人也因寗象各埠往來客貨較多日前特向煙台購到鋼質輪船一艘船名安寗計長英尺十三丈闊二丈於本月望後可以到甬己擇定七月初二日起由甬開駛鎭海定海象山等處並聞該輪船身堅固行駛快速艙位寛暢均異尋常云 
雜記 
[沔陽大水警電一束湖北]  
　　湖北沔陽州連淹三年近日水勢險 
 
 

Page 12

 
 
惡各處堤防岌岌可危昨該州羅牧慶昌特據情電禀督院謂知州於删日到恩宏堤後查勘恩堤崩險異常已督紳首趕緊加撐抵禦惟宏號堤係前歲挽修現老堤崩盡此堤本年新經乘水近堤身滲漏至十九處之多知州督同鍋鎭巡檢曁紳首人等先後籌商於每漏處堤内加挽小月堤外椿十保護已一律告成惟有二處此塞彼穿又堤身太低近日水漲無已距堤面僅止尺許而堤身内皆水取土萬難惟有督率員紳力盡人事而已旋又續電云皓電發後連日水復大漲宏號平堤並大挫裂七八處恩號亦然毗連之大木林等處老堤將次漫過内有前歲挽修月堤工程與宏號相等難期抵禦已督令趕緊搶護隨又續來一電以宏恩字號加撐加高晝夜分辦幸尚無恙惟堤身太壞江水倒灌玉帶河護城堤危險已極兼以選舉期迫暫時冋顧其餘江堤亦嚴飭防守知州慶昌叩敬次晨又來電云敬電甫發聞鄰屬龍口民垸决水冲沒吕蒙口等處平堤力疾前往督搶幸尚無恙再漲難救 
[杭垣不吃捲煙會成立杭州]  
　　杭垣自治會前曾提議科捐捲烟外界頗多阻力茲由各界發起不吸捲烟會訂期閏月十五日假座總商會開成立會先期已由絲綢兩業調查滬上禁吃成規刋布商界不吸捲烟會簡章十五條按戶分送特於十四日下午先在觀成堂兩等小學内開會集議照章由發起人宋錫九君佈告擬章緣起逐條研究而尤注重水旱烟賣買善後辦法及烟具改良形式或竟仿照歐美人吸食板烟具而變通之其餘如烟木茶布各業亦接踵提倡均俟十五日大會後分期召集他如附郭之江墅隔江之蕭山上游之聞家堰義橋臨浦諸巨鎭均於此星期内刋布傳單先後組織而紹郡山會兩屬巳先於本月成立矣 
[鄉民殺盜洗莊之慘劇杭州]  
浙撫增中丞前日接據湖州府縣電禀略稱烏程馬要鎭百八十七莊張姓於初七晩被盜失贓千餘金鄰村鳴鑼兜捕獲盜一名認係孝思港地痞孫福元衆情憤激當塲鎗斃即晩將該港烟灶二十七戶燒拆一空知縣等聞警馳救已成灰燼現已設法安撫一面會營查辦嚴追盜蹤云未悉此事若何了結也 
[鎭洋縣監越獄太倉]  
　　鎭洋縣内監已定死罪之盜犯高三吳阿榮朱百芹三犯於前日晩間扭斷脚鐐挖墻逃逸迨至天明禁卒人等得悉即報明典史李承蓮二尹轉禀縣尊胡大令親至監所勘明情形立派通班差捕四出追緝杳無蹤跡當由胡位周大令通禀各憲查核一面懸立重賞移會各防營一體嚴緝矣 
[擬訂欵辦法長沙]  
　　署藩黄伯雨方伯以各屬士紳每每以學警自治等項經費無着動輙請收中款以資挹注爰即飭知財政公所榷科從速查明此項中欵是否與正税有碍於商民有無傷損並着妥訂辦法務期兩無妨碍以便頒行各屬分開辦 
[會議濬江情形紹興]  
　　紹興諸曁秦大令於本月十一日下午二時邀集十紳續議疏濬浦陽江辦法首由秦大令宣布此次續會原因次公推樓守光　臨時議長當由大衆議决先行測繪江流砍伐沿江有碍之竹木及催繳　區墊欵（定七月初起至八月終至分期繳楚）並擬公請　采　擔任總董 
[戶書勒洋價安徽]  
　　當塗縣自治畢業生盛慶雲等以該縣戶書楊愼之在鄉征收錢糧抑勒洋價小　受　不堪頃已具禀皖撫朱中丞懇予飭縣嚴提究辦矣 
[淫尼姑哭弔情郎安慶]  
　　安慶城内北花亭寶善庵某尼姑與馬億泰雜貨號小主人有染日前馬某正在該尼庵宣淫之際忽被多人踰垣而入勒令馬某喝飲冷水兩碗回家後病發傷命該尼聞耗在庵失聲大哭并奔往馬家痛哭一塲而返 
談叢 
[勝國孤臣]  
無錫杜某。明鼎革後。隱居惠山。偶遇一客。長眉疏髯。灑然有出塵之概。揖問之。則北來避兵者。言北直秦姓。至談經史。淹貫賅洽。上下古今。語及明季事。欷嘘流涕。知爲明之故老。留課其子。閱十餘日。輒一出遊。數日始返一日。出金付杜。囑市羊豕酒饌等物。次夕有三客來。杜偕其子伏窺之。一少年全眞。鳳目龍　。美如冠玉。一清癯白鬚。儀狀甚偉。一燕頷虎鬚。氣象威猛。秦奏跪迎。奉全眞上坐。餘各東西席地坐。少年泣謂諸人曰。某播遷數省。幾無寸土可以立足。近又聞某王被執。觀時度勢。天意可知。諸卿間關萬里相隨。本欲延某一線祀耳。時事已去。何向而可。燕頷者跪啓曰。今鄭氏猶奉我朝正朔。不如且往投之。秦與白鬚曰。鄭氏名雖奉明。志在自立。且台灣蕞爾。非用武之地。秦乃于袖中出一圖進曰。臣籌之六年。惟此一區。可以暫時立國。昨海上諸將各有書來矣。紏集精兵十萬。若六飛親臨。勇氣自當百倍。先取八島以爲根本。然後練兵積粟。觀釁中華。大事可圖也。燕頷者再拜曰。軍師言是。臣已備舟二百。明日即請啓蹕。於是各坐就席。天將曉。始罷去。秦亦不返。按此節疑指魯王入海事。所謂少年。殆即魯王也。王世封兗州。北都之變。播遷南下宏光立。移往台州。次年六月。潞王以杭州降。所謂某王被執。殆指此也。惟所謂籌之六年。惟此一區。可以立國。不知所指何地。面清癯百鬚。及燕頷虎鬚。又不知所指何人。史册疏略。考證不易。然晩明遺臣志士之苦心毅力。亦可概見矣。 
[徐耕]  
徐君。諱耕。字力農。慈谿人。生而軀幹雄偉。容貌不凡。幼時隨諸兄入塾。諸兄昏殷殷向學。而公則或讀或輟。師責之。公謝曰昔項。羽學害不成。學劍又不成。而其後卒能崛起江東。克成覇業。大丈夫當單刀匹馬。縱横天下。豈能朝夕吟哦。效竪儒輩老死牖下哉。師聞之。慨然歎曰。吾子奇士也。老拙有愧多矣。雖然。欲爲名將。兵書不可不讀。因以前人兵策授之。囑曰。熟此。可與張陳並駕。愼勿淺嘗試之也。耕謹受師命。不數年而所業大進。時崇禎帝殉社稷。福王唐王相繼被擄。公與祈五公子謀興復。事未成而適爲姦人告發。州郡發兵捕之。公扼腕歎息。謂從者曰。天不欲吾恢復故國耶。何困厄若此。因就擒。臨刑遺盡親友曰。烈皇帝言無面見祖宗。余亦無面見軒皇。勉矣諸君。無自餒也。事見滄海遣老　　。按朱明之有天下也。自高皇帝以迄思宗。卜年三白傳世十六。其間所謂寛仁愛民者。除仁宣孝三宗以外寂無所聞以視殷之六七作。周之十五王。其遣澤入人深者。原有别也。乃天命旣去。國步已更。而中原豪傑。海濱遺民。仗義興師。以爭此殘山剩水者。不可勝數。此其數果安在哉。豈眞感懷舊德。故爲亳社計桑榆乎。抑别。有心思。如醉翁之意。在山水而不在酒乎。吾觀徐耕者。生當明季。身處草茅。名不登於天府。爵未列於朝廷。初非如史可法黄追周之受恩深重也。乃仰視俯畫。耿耿不忘。卒之舍生取義。甘與史黄同歸者。就其事爲觀之。則與史黄無殊。就其志趣觀之。止未悉其同於史黄否也。盖觀其遺書新友。一若忠於明。而又不止忠於明者。嗚呼。噫　此其所以難於取斷歟。自非起徐公於九原而問之。又安可以論定哉。又安可以論定哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[楊斯盛斷起有人]  
上月二十八日浦東旅滬各商聨合會發起人沈君士成在該會登臺報告時忽有熱心人到所叩其姓氏則曰姓丁名文龍亦是木業出身與楊君斯盛同邑所奇者亦是食力之人旣然倡議輸捐獨與其徒李曉明認特别捐五十元爲該會作特别捐之倡首一時在座諸人皆觸目驚心如半夜鳴鐘惕然警醒當塲認捐者如陶君善鐘捐洋一百元蔡君雲洲陸君恪夫各捐洋三十元計君錦發周君茂盛唐君秀羣龔君口曹君鶴亭陸君景屏曹君志仁王君裕卿曹君聽濤孫君月舟王君鶴琴沈君頌閣各捐洋二十元夏君錫珍康君景春徐君步舟諸君兆岐陸君桂福杜君友祥黄君朗仙蔣君其順沈君桂山萬君少山各捐洋十元張君慕堯瞿君覺民姚君德福各捐洋五元後并有聞風來報之趙君生基捐洋一百六十元張君炳昌捐洋八十元共計捐洋八百零五元皆丁君提倡之功丁係貧民祗有田産十畝零五分乃於十四日因該會開操日近用費甚鉅竟自願破産將十畝家産全數捐助會中祗存墳地五分其捐助之産業約計值價四百元已親書捐助據交撥會中作商轉開辦之用如丁君之熱腸萬中難選一人當日楊君斯盛破産興學以三十萬家産捐二十萬在學堂尚有十萬留與後人已爲官紳各界所歡迎今丁君破除凈盡不愧爲楊君繼起之人社會中設盡如丁之熱心不特浦左同鄉固結團體即海内同胞亦一呼卽應矣尚何有瓜分之慮哉 
按來稿鋼筆牌所印模糊不可辨認排印不免有差誤之處尚祈亮之記者誌 
[上海縣田令禀各憲文]  
　　爲歸安青浦兩縣爭奪豐泰米棧存米事 
竊上邑南市豐泰米棧承運並包辦蘇浙各縣漕米准浙省歸安縣移短兌滬局正項並船篩耗米二千五百餘石又先已出運奉准截留米一千二百餘石准石門縣移短兌二千餘石准青浦縣移短欠未兌漕米奉准緩運結價洋一萬七千一百元該棧經理李質卿於青浦石門未經移追之先已由歸安縣派差扭獲交城自治公所警法處送縣移解該棧大股東蕭伯平名詩言現任浙江鳴鶴塲大使准青浦縣函請經知縣轉詳浙運憲札令來滬清理迄尚未到該機存儲之米先由歸安石門兩縣公請發封繼以該棧尚有青浦欠欵復請緩封當以歸安青浦旣意見不同經理股東又不在滬日久恐該棧私運隱藏卽將棧儲米石並栖糠等飭差協甲查點發封取結看管該棧西面空屋准歸安縣來函以屋外貼有大豐昌行紅條屋内儲有米石查係該棧隱藏並請發封連前封之米均歸歸安石門兩縣因知縣不允繼請變價繳存知縣署中俟股東蕭伯平來滬清理公攤青浦縣則請將連續查之米一併點交變價歸還青邑米欵歸安青浦兩縣爲該棧虧欠本各派有友丁在滬彼此爭執幾致用武知縣以該棧所欠同係漕米正欵自應和衷商議公同勒令經理股東趕速來滬清理方爲正辦如其各自爲計致起爭端旣失同官雅誼且於追欠正案反致鬆勁殊屬非計一再切勸並將原封之米石栖糠等一千四十九石啟封點交青浦請其交由商會或公正人變價公布其續查出之米約二百石左右封交歸安縣亦照青浦辦法變價統俟蕭伯平來滬清理議結原以兩造紛爭勢難終日不得不爲此委曲調停之計正在分别啟封續封間歸安以續查出之米與原封棧屋本隔一墻今屋巳打通米亦失少顯係青浦搬移青浦縣以前次請封係屬全棧續查之米屋與該棧毗連即在原封範圍之内各執一詞知縣親往詣勘續查之米屋雖與該棧毗連外各有門内已打通是否該棧所爲抑係另有别故因看管之地甲祗能在外未知屋内情形不能懸斷該棧房屋本租自商船公所接該公所來函以該棧原租石庫門市房一所因不敷堆積於本年二月復添租屋三幢三披隔壁尚有空屋該棧不告知公所私自屯積米石該屋先租與大豐昌預備裝修開設花行令將米石赶速出清等語則屋非該棧租賃儲米顯係該棧隱存事係歸安查出非在原封之内準諸公理則無論原封續查皆應變價繳存以俟結案公攤若論兩造皆屬同官則原封之米交青浦續查之米交歸安均變價公布統俟將來查明賬目公同議結則亦調停之一法惟現在歸安已請變價以後價繳知縣暫儲令青浦縣照辦青浦則請連續查之米獨歸青邑償欵仍復各執知縣職任地方旣不能袖手旁觀誼屬同官更不能偏狥一面應否轉詳浙江撫憲轉飭歸安縣就近勒令經理李 
 
 

Page 19

 
 
質卿限交股東帶同來滬清理公結一面飭青浦縣將點交米石交公正人變價照歸安辦法統交知縣暫儲以昭公允抑或以原封之米歸青浦續查之米交歸安石門以分界限之處均祈出自憲裁除先移請青浦縣外理合肅泐禀請仰祈鑒核批示祗遵 
[信義存戶擬呈結案辦法之批詞]  
信義銀行與鎭江造紙公司糾葛一案曾奉滬道劉觀察親訊斷結詳復督撫核示在案茲信義存戶代表高素恒等以信義銀行欠欵遵諭息訟擬呈六欵禀請照准立案當奉觀察諭飭本縣田大令轉諭知照諭單錄下爲諭飭事奉道憲劉批該代表等以信義銀行欠欵遵諭息訟擬呈六欵禀請照准立案以資結束由奉批案經本道訊結堂諭早已宣佈此案應以堂判爲憑仰上海縣轉諭遵照辦理至另禀拍賣一節如果紙廠股東逾限不贖該存戶等應與商務總會墊戶按照堂判各節會同妥商辦理未便逕由存戶一方面專擅並即一併飭遵原禀抄發等因到縣奉此合等諭飭諭到該代表等即便遵照毋違 
[四誌絲廠女工之風潮]  
　　協和長綸綿華晉昌等各絲廠女工同盟罷工已屢誌前報茲悉昨日仍未開車而該廠等六月份工資均已發給一面由巡警總局出示略云據繅絲廠禀陳女工要挾罷工各節此係互爭閏月十一日以後之事應候本局照會上海絲廠繭業總公所公同集議俟復到再行核示今日該廠等給發六月份工資爾衆女工當安靜往領毌得恃衆滋閙 
自閘北各絲廠女工罷工以來巡警總局每晨派騎巡隊巡邏隊等在各廠前彈壓詎昨晨有江北女孩至協和領取工資被二十六號馬巡撞跌於地踏傷頭足幸由站崗巡警於馬腹下將孩拖出得免禍患後由該隊官給予養傷費洋一元雇車送歸 
法新租界羅家灣久成絲廠各女工亦因索加工資罷工要挾昨晨紏集全體女工在該廠門口肆意囉唣事爲捕房查知恐肇事端立飭探捕迅往彈壓勸諭開導始各散去 
[國民會之尚武]  
　　中國國民總會創設模範體操團以實行其尚武之主旨報名入團者異常踴躍業於十三日開全體職員會議定以滬寗車站精武體操會爲操場於月之十九日晨八時開操其所製之操衣均已齊備已由各操員陸續領取矣 
[游美學生今日放洋]  
　　考取游美肄業生陳德芬費宗藩甘純啟等六十三名近由學部特派譚文甫鍾焯臣伴送出洋道出滬江由環球中國學生會南洋中學等開會歡送已誌前報茲悉該生等本定於禮拜一（卽十三日）附乘太平洋公司輪船啟行嗣因接到香港颶風警信展期禮拜四（即今日）午後二時同至南京路外灘公司碼頭乘小輪船至吳淞口換乘波斯輪船出洋惟内有鮑錫藩等四生因事不果故同行祗有五十九人均由部每名發給整裝費洋二百五十元聞自費生施蔭生等留美已久近因回國完姻事畢故亦同伴出洋至伴送員鍾君聞須留美照料譚君則一俟公畢卽行回國云 
[上海鼠疫發現之續報]  
　　十三日沈觀察復派侯光迪陳家恩兩醫士續查天保里大街後面各弄共一百二十六家患病雖多幸無一患疫者十四日復經醫生侯光迪陳家恩等續查天保里西面均濟里各弄共一百念二家其中雖有患病者並非疫症惟川洪浜第二千四百七十三號門牌京貨店内鍾叔良年三十五歲熱度高至百餘度並有腿核確係疫症已用橡皮馬車送往公立總醫院救治聞現在該醫院仍派醫生等逐日挨戶嚴查容再探錄又有法界三洋涇橋永興里十號裕康永木耳店内學生沈永長年十七歲身患寒熟並有腿核親赴公立分醫院診治由醫生騐係疫症該學生本寓法界理應送法界防疫醫院救治以其巳至英界卽用橡皮病車送往公立總醫院診治 
[沈昌記希圖嘗試]  
　　糞夫顧木生等前因違抗警章逾限挑糞經巡警勸阻不服反將西四區巡警陳錦山毆傷送至上海醫院醫治迄尚未痊至逾限挑糞一層雖經上海縣曁巡警局迭次出示諭禁並傳頭目樓葆珊等到堂具結傳諭該鄉民等遵章挑糞如仍前違抗定惟樓等是問詎若輩仍視爲具文須至下午三四句鐘始行挑倒旋經查悉實有强盜東生之子榮全從中唆使所致又奉補提到案押候訊究乃正在整頓未經辦結怱有沈昌記具禀到縣認辦清潔事宜昨奉田大令批云鄉民挑糞不遵時刻固屬不應惟業經本縣宣布樓葆珊等承認辦法出示曉諭並通禀各大憲立案該商何得藉此嘗試希圖包辦清潔斷難給示如其必欲開辦因此滋事本縣不特不任保護並提該商詳辦以爲不遵官命覬利生事者戒特斥 
[律師援引律例之有效]  
　　虹口著名賭徒張榮榮因糾黨在塘山路附近華洋交界處擺設賭檯聚賭其同黨張和尚等已經公堂訊實押辦張則飭提未獲所有要証婦人馬錢氏亦由公廨獲案訊押並將張之住屋發封在案昨經中西官命將馬錢氏提案復訊先由捕房代表侃克律師投訴前情卽由張母張胡氏延担文帮辦古柏律師辯稱張雖犯案逃逸然大清定律罪不及妻孥所封屋内物件均張母之物且捕房抄出現洋等物亦爲張母所有應請給還德襄讞商之英貝繙譯官判將房屋先行啟封並着提洋一百五十元給胡氏具領餘物存候提到張榮榮訊明再核錢氏交保候示 
[保人亟欲脱累]  
　　美國巴女敎士在公共公廨控告瑞泰號主黄竹琴擔保木作頭洪萬記包造湖州房屋延不竣工一案昨晨十時由寳讞員會同美副領事海君升座特别公堂復訊原告投訴遵照合同付給造價被告不應抛工已控請烏程縣傳洪究辦惟黄係保人未便推卸請爲併追訊之黄供擔保屬實原告第一期付欵係商人過付現在諸事均 
 
 

Page 20

 
 
由原告與洪直接事可不必預聞中西官會商之下判黄仍交原保候會商堂諭飭遵 
[巡捕妬姦肇禍]  
　　甬人桂阿琴與同鄉婦人倪沈氏（卽沈阿鳳） 
姘識已二年有餘詎該婦近又與美捕房四百二十四號三道頭華捕江淮仁（卽江昌桂）結不解緣前晩桂與友人王小娘沈春才行經虹口元芳路倪沈氏亦在前行適被江捕瞥見一時大憤即倩是處開設小客棧之馬和尚與廚司裘阿星及裘之友人周阿舟將桂扭住兇毆倒地紛紛逃逸沈　兩人見桂受傷甚重送往同仁醫院醫治不及旋即斃命嗣由屍姊陳桂氏報請匯山捕房派探王寳生施榮福將馬裘周三人與江捕及沈氏查獲於昨日傳同王沈兩見証併解公共公堂經孫襄讞會同英翰副領事將各人逐一研訊判王沈兩見証由捕房交保陳桂氏令赴屍塲候示餘人分别還押旋由上海縣騐明毆傷肚腹以致身死諭飭棺殮候再核辦 
[混用銅質小洋]  
　　粤人陳小蘭賃居虹口斐倫路一百七十九號屋内因私鑄銅質小洋在市混用前日被捕房查獲並在西華德路七十四號屋内續獲同黨林一貴一名並抄出僞小洋等物於昨日併解公堂經孫襄讞會同英翰副領事研訊據陳等供稱小洋係由福州人某某帶來並非小的等私鑄判一併押候查明並補提同黨到案訊究 
[盜匪覊禁西牢]  
　　匪徒桂國春糾同黨羽至引翔港鎭二百四十七號某槽坊圖刧未成被捕追獲解送公堂管押在案昨日復由捕房解訊先據四百二十六號印捕與包探徐申慶上堂禀稱當時盗黨用石撞開該鎭北栅門開鎗恐嚇並毆傷該印捕訊之桂一味狡賴經德襄讞商之英貝繙譯官判桂先押西牢九月期满逐出租界並飭緝提同黨解辦 
[城内]  
拐匪可惡○巡警總局移送拐犯王麻子李子榮到縣經帮審承明府傳到失主胡廣德并見証鮑得洪訊據胡廣德供住居閘北失保里與王麻子同居有八歲兒子名桂生五有二十三四被王之羽黨引誘遊玩一去不回至六月初一夜王亦不歸後由王之親戚鮑得洪來勸小的得洋五十元將子賣去小的未允扭局送　求究王麻子供江北人餘供支吾李子榮洪被誣扳鮑得洪供小的與胡廣德是表兄弟與王麻子是親戚並不偏袒此事實不寃枉王曾囑令勸胡得洋十元據小的之意若有五十元方能解勸明府得供判王鞭背三百下李因有病暫免刑責一併還押再訊胡鮑二人着出外尋緝小孩到案候訊 
房東見幾○住居老北門内馬弄之郁榮根至一路一區報告有南京人常才昭領妻來租彼樓半間今見常之弟兄二人到來忽將其妻臂膊連戳兩刀鮮血淋漓因恐肇禍拖累請即察奪當奉區長派巡將常夫妻等一併拘局詰知因該婦近有外遇以致起釁判一併送縣訊辦 
兄弟不睦○王桂樵投縣喊控王桂芳圖呑祖産等情當奉帮審承明府提訊據王桂樵供本地人向來出外營業所有祖遺田房單契均係兄長桂芳收管迄未分家近因失業回家居住兄長聽信嫂言欲逐小的出去今已六次被逐向論恃蠻被毆辱罵勢必被呑求恩作主明府諭令退去准飭差傳王桂芳等到案訊核 
自願償還○巡警總局移送不交股本之東夥馬桐生石柏笙任世銓等到縣昨經帮審委員承明府提訊據任世銓供石馬紏合商人經手股開木行二月初一日各東已將合同簽字繳本開張不料石馬二人股本分文未繳反被馬姓借空銀二百兩洋五十元石亦借空洋四十元致將别股資本開銷用空行亦不能開市今奉提訊求恩究追馬桐生供所借之欵願先歸還五十元餘限一個月還清行中之事亦願貼償銀三百兩立據拔還石柏笙供亦願貼償洋二百元先還洋五十元餘求寛限三個月拔清明府准各具結存案交保省釋 
道批兩則○徐少卿禀批此案前據上海縣詳復該民揑控阮松泉兇毆一節早經龍華巡防局訊明戒責取有改過切結並據該圖董保禀請　逐將該民人所種田内應收春熟作洋十二元草屋半間并令拆去另貼洋六元業經給領嗣該民人亦赴縣禀控亦節經批飭有案今敢一再來轅混凟胆玩已極本應提究姑寛申斥吳世明禀批着仍赴廨呈控不必來轅訟凟抄黏揭還 
道轅紀事○委派閘北巡警總局兼警務委員試用府經歷郝德仁候補巡檢陳宗彝昨均到道禀知由蘇來滬即日到差 
[南市]  
自來水發達○法租界工董局　南市蕭家廠地方興造自來水廠曾經在華界地段埋設水管茲又擬在陸家浜迤西繞道西門外添埋枝管俾與該界之水管交通聨絡當經商准城自治公所紳董議勘改向滬嘉路車站直前迤邐往西至大南門外城自治公所築成之新路接至西門外斜橋曾經滬道劉觀察札飭上海縣田大令照會該董局定期昨日會同詣勘管線昨日午後三時田大令偕該廠總辦顧西賢君及城自治公所董事等携帶所繪管線圖式旋左董家渡迤南久記樹行内會齊然後詣勘各處緣道分别插標爲記以便即日興工埋設水管云 
扭控欠戶○集水街某麻袋店主龔順序扭某水菓行出店陳景崧與向爲米業之張浩元至裁判所控稱前由陳同張子杏林合開公和祥水菓行因杏林在温州虧欠客欵被扣張倩陳代借去洋一百六十元約限十天歸楚至今諉不料理經陳裁判訊得陳供代借有之張供欵由行用非同私款現下各股東不能承認求察奉判交保限十天理處陳亦交保帮同理明 
錢司行竊○王家碼頭新合盛客棧茶房衞阿仲竊取棧主婦蔣陳氏所藏床下赤荳籃内洋鋃五十元覺察追究不肯承認即扭控裁判所請究衞始供認貪小行竊所致將洋寄存大馬頭信昌典内友人某甲處迨派探同往吊贓僅有四十九元衞供所少洋一元已經用去求宥判戒責一百五十下押一禮拜贓洋着氏晨領 
佔地私葬○陳善甫至裁判所控稱昔年由外祖母遺下坐落本邑西門外九圖内地基二分九厘玻鄰地主倪桂堂侵佔地一分私葬棺柩向論不睬等情陳裁判傳案略訊數語判交保候傳到該圖地保來案訊核逃犯玻獲○楊六生冋母楊王氏串拐吳王氏之女珠寶至松江圖賣事發逮案奉判楊責押改過局一年該氏押善堂半年在案判定後適楊在押患病未及送局收押即奉送至上海醫院醫治不料五月間病未痊愈竟復串同另案送醫之王某穴牆私逃由醫士報告裁判所飭緝在案昨由偵探趙升在王家碼頭三鳳樓茶　拘獲解案管押候訊 
[閘北]  
以子控母○周金藩　祖母周潘氏投四路三區控母周潘氏與人私姘逃匿义袋角由該區區官提到該氏移送分局經　區長集訊一過因周住居南匯而該氏不願歸家判氏押候周金藩投南匯縣禀控移提訊究 
[新租界]  
因何自盡○新閘路萬昌瑞鹹貨店夥朱裕林出外數日於十三晩回店忽呼腹痛該店主疑患痧症車送醫院驗係吞烟毒發不及救治而死當即投報捕房飭將屍體軍人驗屍所着保報縣相驗前日下午經　縣田大令蒞所驗明飭令屍屬具結棺殮 
[英租界]  
醉漢無禮○西洋人某甲前晩飲酒大　在北浙江路一帶胡閙闖入甘肅路七百二十一號某姓家内希圖調戲婦人由　街捕查見向阻恃蠻當被拘入　四捕房解送該管領事署訊辦 
差夥宜懲○王正勳控公廨差夥向榮索 
 
 

Page 21

 
 
取保洋三元昨經公堂復訊中西官以向榮係在官人投未便輕縱着將洋三元繳案充公再送上海縣禁錮兩禮拜以儆 
蠻妻難治○粤人杜仲勉家住香港路七號屋内前日與其妻藍氏口角詎氏素性悍撥遽即持刀將杜刺傷頭面等處杜即喚捕將氏拘入捕房轉送公廨收押昨由官媒解訊杜偕見証王廣荃梁玉堂上堂証明氏兇狼情形訊之氏供詞推賴德襄讞商之英貝繙譯官判氏押女所半年俟其夫傷愈訊明願領與否再行核奪 
藉端謊騙○楊桂興偕見証鄒德興控戴炳生以代薦輪船茶房爲由騙去洋十九元昨由捕房將戴拘解公堂請究戴供係王福生所爲判押限下禮拜三繳洋到案或將王交出再核 
並非欺騙○王鐘麒在山東路六十四號門牌虚設煤炭號以招雇司賬爲由串同何子卿騙取陳潤富應立廷等押櫃洋一百二十一元被控收押在案昨經公堂復訊原告投案求究訊之王延日本律師福崗辯稱破告與日商玉井訂約定煤運滬消售並非欺騙應請鑒核日商玉井亦上堂証明定煤情形中西官以何無干開釋王交保候查 
逐出復來○過犯曹桂居張阿寳徐銀生等均復來租界由探查獲昨解公堂訊明判曹押西牢九月張徐各押半年期满仍出租界 
經理被控○劉問芻控裕通銀號經理董志揚無弊營私一案昨由捕房將董解至公共公廨請究官以事出杭州且杭嘉湖道曾經札廨移提判董留候送杭歸案訊辦 
互相控告○葉韋臣胡卓屏潘達朝在廨互控昨由捕房將三人解廨請究兩造均延律師上堂代辯中西官以時已過午判均交原保候下禮拜二開特别公堂會訊 
因案牽涉○英商羅白臣控葉薇生抵單不贖案内之莫　炳昨晨由探傳至公堂判令交保候訂期會訊 
養媳可憐○女孩王招弟因不辨路徑由捕送留公廨昨由官媒解訊據供江北人年十歲在絲廠打盆　毆逃出由母許與新閘華界王姓家爲養媳判送巡警總局就近飭傳其姑領回 
不認私逃○陸培炳控陸周氏誘匿伊妻韋氏一案昨經公堂復訊陸妻自行投案據供因母死回家並不私逃判交其夫領 
氏無干開釋 
[美租界]  
溺斃免驗○蔣小招子在墨克登路浜内洗浴溺斃已記昨報昨日經本縣田大令蒞所相驗由屍父蔣得喜求請免驗自行棺殮大令准之 
違背烟禁○周連生賃居元芳路四百九十六號因私設烟榻售賣燈吸昨爲捕房查實候禀公廨傳訊 
日人逞兇○粤人周光住靶子路四百六十二號昨因炊飯烟氣衝人隣居某日人家該日人大怒趕至周處將周肆毆由捕併送捕房候核 
[法租界]  
違章罰洋○捕房查得新租界鉅豐小押舖不守工部局定章擅押西人衣服當將店夥俞瑞明傳至公堂請究聶司馬訊得該舖違章屬實判罰洋八元充公 
押儆了事○日前張莊氏在途與人口角范劉氏上前解勸事後即隨張莊氏家游戲詎乘張出外泡茶之隙竊得金戒一枚而逸由張投報捕房將范拘廨訊押在案迄因贓已押錢用罄爰判押儆捕房一月了事 
開釋另緝○陳阿慶夫婦誘拐吳瑞寶男孩經公堂將陳妻母苗潘氏拘押着交陳知不了遣其同黨向原告報信迄今孩已領回而苗潘氏仍未開釋昨經覆訊　司馬姑念押已多日從寛開釋尋壻到案核辦 
[海上閒談]  
戲子不怕熱。看戲的更不怕熱。當此炎夏獨處一室。靜坐揮扇。猶嫌其熱。而能於戲館中肩摩膝促。囚坐五六小時之久。汗臭薰蒸。烟氣迷漫。鑼鼓聲震腦爲暈。不以爲苦。何哉志在劇而不計其他也。以此堅忍耐苦之志。辦社會公益之事。何事。不舉浦東丁文龍君。一貧民耳。徒以義氣相感。慨然以十畞之家産。盡數捐入聨合會。愛國好男兒。不當如是耶。彼一毛不拔之守錢虜亡國奴。可以死矣。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[清理義善源賬務處任道台等呈部院文（續）]  
若謂房地股票等項價格因市面而致跌落其咎本不在於號東經理何必不即與市面共相回復而估報虧本之說巳紛淆鈞聽欠戶備款取贖押産亦不允諾旁觀口實因以漸滋收産委員忽請變價如松江朱家角醬園等類輾轉糾葛核價亦覺過短所虧不知誰屬猶未嫁之學養子卽自擾之似庸人市虎訛傳飛蚨安在内地各處種種驚擾職道等熟權利害所以冒出位之嫌不得不瀝具電牘再三煩凟憲聰以期於平準也又查李右丞志在繼述不惜合資獨資營業之勞而事必躬親向無統一機關地隔則洪鐵豈能畢貫人多則賢愚自有不齊聞所卵翼之徒即就交通已不勝噬臍之悔此猶無待他人爲之深論代表到滬卽向交通滬行請還寄存物産擬就此設法得欵還欠亦以實行破産該行以業經委員查點開單報案應請部示爲詞江海關又先扣該滬號押件二十五種内楊允之地契張紱卿浦口地契係寄存未經計價之件餘二十三種原押銀二十三萬餘兩又扣收現銀二萬六千餘兩以豐裕官銀號之故抑價核報部院衙門致激華洋債主之紛爭席氏號東之泣訴職處現候該關遵飭將案據合同錄送核擬另牘籲陳現由代表及各號東請以職處爲統一機關歷將辦法呈明在案此項交通押欵以合資之義字號及公興公司又衡字號押用爲數最鉅其獨資之寶字號及義大典即順字號押用銀兩即由李右丞擔任仍應由該經理等理還又合資獨資以外之裕源長號李右丞固非號東其號東亦不僅其兄一人押欵由合資之義善源保息保贖即應由義善源理還不應由李右丞理還其押件有號産欠戶押産號東自産之分李右丞與各經理所立押據未盡詳悉註明押産自有原主其糾葛較號産自産爲多號事失敗何異雲散風流僅經理等經手未了各號東亦以紓難毁家均即在律設大法禮順人情之中無論大部堂憲綜持船路郵電四政倍極殷繁交通總協理日與各行持籌握算因應四項來源出入繁巨萬無專注此區區押欵之情理職處亦未便以一欵一事屢屢煩瀆卽九處交通情形各有不同意見議論斷難一轍操此價權與其仍向合資獨資各該號交涉設使號東經理互相推諉其事將散漫無紀自不如徑與統一機關之職處交涉可偕號東經理互相籌商其事目次第就緒所有各該號經理自與交通行借銀二百三十萬零八千三百兩李右丞遵飭押借銀八十五萬二千兩仰蒙大部堂憲切實指示自應與京都直隸河南山東湖北江北廣東等省奏咨有案之公欵一體由職處承認理還職道等旣負責成敢辭勞怨遵與號東經理研究再三將清帳核繕清單並附寄存物産清單恭呈鈞鑒遵又酌擬辦法其一九處交通押欵其銀係隨地所宜有京平津平估平廣平瀋平營平濟平漕平規元之分銀色又有足紋松江北寶例紋毫銀之别銀數以滬行爲最多職處亦適在滬擬請大部飭由總協理轉飭八行歸併滬行其銀一律核作規元歸併之後即由交通滬行與職處直接商辦其中附近該行地方之不動産仍由該行隨時照料其商辦之權歸於滬行以昭畫一職處並即布告合資合號東一體承認不得稍有異議其二歸併滬行後所有八行押産契劵等件及李右丞押據各經理押據自卽移交滬行轉帳其核作規元應請大部遴派專員職處亦飭各該經理隨同職道等偕號東公同核計以昭平允其欠戶押産即飭該經理按期催贖如有逾延照章拍賣不敷仍向原主補找其號産自産或售或贖並由職處與滬行妥商酌辦總期清還押本略留號東地步或即爲李右丞創始交通之報酬所有號産押産目産各項契據等件是否即存滬行抑發交職處仍偕同滬行公同檢點存備隨時陸續贖售並請鈞裁飭遵（未完） 
來件 
[辛亥上學期青浦各小學堂成績表]  
松江府青浦縣小學林立本學期經勸學所督促進行創設軍級模範小學一所四鄉添設初第二十所簡易塾七所復於暑假期内組織單級敎授研究所請上海沈志清君爲主任敎員楊月如君爲臨時講員鄉區敎員來所研究者多至六十餘名學務頗形發達又前經省視學郭顯曾君蒞青調查後宣佈各校成績優者居多茲奉樊學司札飭該縣督同勸學所遵照單開指飭切實辦理所有各校成績開列於左 
官立兩等管理嚴整處置周詳高初六課堂敎授俱佳錢蔡二敎員課國文莊敎員課地理王敎員課初等國文尤屬虚實兼到 
公立崇溪兩等敎授俱各合法學生成績合度修身經學國文批削尤佳 
民立具體初等郭主任課國文精神法術兼擅其長章敎員課習字熊敎員課手工亦各得法 
公立青界初等錢主任上三四年級筆算課敎授有方臧敎員課一二年生讀文聲調鏗鏘有節學生成績國文算學均有可取開支亦省鄉校中之佳者 
公立珠溪兩等管理整肅敎授有力學生成績俱有可觀 
民立一隅兩等敎授詳晰學生成績俱合國文歷史地理改筆亦不苟公立崇古初等查時適逢温課讀法一律齊朗面試各級講解字句分明可見平時敎授認眞成績頗有作意改　亦不蔓支以上七校辦理均善應由縣分别傳諭嘉奬 
公立金湄初等學生成績尚有可觀兩邵敎員上國文課大致亦合惟二四年還講均欠爽利蓋一時共授三級國文勢難詳細配置應再研求此外有女生數人年齡遇大雖屬另坐殊　定章究竟原有女生幾人應令赶速查明一律剔除另行送人相當之女校肄業以免混雜而符定章以上一校應由縣傳諭即速遵飭辦理 
公立育德兩等女學兩女士一課圖畫一督温課俱未合法囑令講解都不出聲統觀全校俱少精神開辦有年毫無進步非飭大加整頓不可 
民立庭聞初等是校辦理不善迭經申斥亟應力加整頓改厥　觀乃此次調查至校孔經理課三年生及楊主任課一二年生筆算敎授均不合法課堂毫無規則門屏等處粉　糊塗管理亦多廢弛 
以上男女各一校辦理不合而以庭聞一校爲尤劣應由縣傳諭從嚴申斥飭令迅速竭力整頓以觀後効經此次檄飭以後倘取仍前腐敗不思振作一經查實惟有動令停閉以重學務而儆效尤 
再此次調查該縣正中區公立簡易識字學塾曁崇溪競新啓予見山官立兩等各小學附設之學塾共六所辦理均尚合法應即一併傳諭嘉奬以昭勸勉 
[國外新聞]  
 
 

Page 27

 
 
[英倫罷工情形續聞]  
　　十四日倫敦電云現因火車工人及其他各工均已停工故罷工之局仍頗棘手卸貨工人二萬名之要求雖已照允然彼等須俟各項工人之要求满意後始肯照常工作故倫敦工事之受礙較前益甚運貨工人會聲稱如不從速調停此事則擬使工人十萬名一律停工云蘭開希爾鐵路工人要求每星期作工五十四小時並增工資二仙令目下風潮蔓延甚速 
[英國下議院近事]  
　　十四日倫敦電云反對黨領袖貝爾福君在下議院提出彈劾政府議案因政府諫請皇上增錫貴族以便通過國會議案之故據稱此事實大犯立憲之自由旋付表决贊成者二百四十六人反對者三百六十五人遂作無效有自由黨貴族八十人已聲明如否案權議案須分黨派則擬贊助政府云（以上譯字林報） 
[德國羅馬敎徒開會]  
　　十四日柏林電云德國羅馬敎大會已在曼恩地方開會與會者甚衆現已致電德皇及羅馬敎皇 
[波斯廢王逐出敎會]  
　　十四日柏林電云波斯廢王已由掌敎褫其宗敎上之權利 
[羅馬敎皇不豫]  
　　十五日倫敦電云羅馬敎皇近患痛風症已由看護婦陪侍 
[俄員查閱東方軍隊]  
　　初七日哈爾濱電云俄國東西比利亞陸軍軍團之總稽查員已啟程赴朝鮮中國邊界查閱陸軍軍團情形（以上譯文匯報） 
小說 
[言情小說投海孤兒（八十七）]  
　　距訟事之三日。乃德迭克司方植立弗倫富士之前。目光凶矚。若有爭論。弗倫富士則仰視迭克司。作乞憐狀。迭克司頓足曰。吾不能更特矣。忽侍者排門遽入。弗倫富士怒曰。吾未掣鈴。汝來何故。侍者曰。密司脱排苛在外。言必欲面見主人。有最新之消息奉告。迭克司聞客爲排苛。卽得意言曰。此律師與彼孺子。至有係屬。今且肅之入此。語至此。忽怒曰。此獰獸及敢爲叛人辨護。吾必甘心其人。弗倫富士方猶豫間。而喬佛利已排闥直入。弗倫富士愕然起立。喬佛利鞠躬面弗倫富士曰。吾乃唐突。請君恕我。然我方有急語告君。語次。忽見迭克司傲兀而立。插手腰膂間。藐不爲禮。喬佛利哂曰。吾知君必恨我。然我尚有友人。倩我介紹。欲見二公。即向門外呼曰。密司脱馬格。請即入此。密司脱迭克司方在此也。語已。即見一短小精悍之。男子昻然而入。。衣服至華美。若爲上等之紳士。見弗倫富士及迭克司。一一爲禮。温裕無倫而弗倫。富士見之大驚。期期言曰。君非威司馬格先生乎。聞名久矣。蓋馬格者。喬佛利之友。而倫敦著名之私家偵探也。弗倫富士見之。以爲將探其秘密。則周身皆栗。迭克司雖至恨喬佛利。然亦不能不答其人。不得已。亦與馬格引手爲禮。僅數分鐘許。迭克司起曰。吾乃有事。欲先行。殊開罪於二公威斯亦起曰。密司脱德斐司。勿行。吾方欲訪君也。迭克司一聞德斐司之名。立變其色。獰視威司曰君勿戲言吾名乃德迭克司。非德斐司也。威司曰。知之。在一千八百五十七年之　。君固名納貝德斐司也。迭克司聞言。驟若鷙獸之中彈。跳踉而起。指威司曰。汝愼之。吾非受戲者也。威司笑曰。吾何事戲君。茲事之原委。君心中詎不瞭然。迭克司知事已敗露。乃大恐。忽出手槍。擬威斯之首。欲乘隙奔出。威司已夙備。捷擊其腕。手槍立墮於地。且力推之曰。納貝德斐司。汝速隨我至警署。勿思逃逸。吾必以文明之律遇汝。否則出械梏汝手足矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
