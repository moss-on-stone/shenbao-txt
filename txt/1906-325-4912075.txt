# 1906 - 325 - 4912075

 

Page 1

 
 
   
 
 

Page 2

 
 
[電傳上諭]  
　　十月十三日奉　　上諭民政部奏掛甲屯粥廠改爲敎養局援案請賞米石一摺所有掛甲屯舊設粥廠現經改爲敎養局加恩著賞給粟米三百石發交該處紳董核實散放以惠窮黎欽此 
[電傳宮門抄]  
　　十月十三日召見軍機陸寶忠伊克坦陳名侃 
[度支部會同農工商部郵傳部奏覆滬寕鐵路借欵摺代論]  
奏爲遵旨會議具奏恭摺仰祈聖鑒事滬寗鐵路大臣唐紹儀奏滬寗鐵路情形並工欵不敷請旨辦理一摺光緖三十二年八月二十七日奉旨該部議奏欽此欽遵由軍機處抄交到部查原奏内稱竊臣於上年十月二十一日奉旨辦理滬甯鐵路適因會議日俄條約未能赴滬委道員鍾文耀往滬接收文卷山籍派爲隨辦以便就近督飭各員考查工程並與銀公司交涉十二月十八日准前工部左侍郎盛宣懷移交會同文卷並購地欵項銀兩本年正月三月續據總管理處造送工程賬册因洋賬支欵浮濫駁回未據禀復本年三月復准盛宣懷移移購地收支各賬册均經復核駁回此接收之大略情形也滬寗合同吃虧比京漢幹枝路爲甚其最棘手者在設立總管理處華員二人洋員三人每届會議彼衆我寡已佔低著若華員不諳英文會議時不能逞其辯舌機宜坐失而諳英文者亦必須明敏堅忍始克勝任議者有添舉監督之說豈知權在總管理處合同早已訂明雖有監督實不濟事其又棘手者財政之權操於洋人掌握用欵雖由華洋員簽字而司帳者爲洋員也分段司帳其支發權仍在工程司也購料事宜向由怡和洋行經手也行車總管材料總管皆洋員專司也皆彼衆我寡之因以成事事掣肘之果此臣接收後查悉向來受病最深之處也合同載明總管理處辦事章程由督辦會商銀公司訂定臣審知挽回補救之術舍此無從下手雖擬定章程飭鍾文耀與銀公司商訂至整頓財政事宜臣接任之始正與商部等原奏先行報部核准方准開支之法極相脗合深以爲提綱絜要莫重於此除購地用欵向由華員主政者自當遵照部議外其總管理處工程用欵細繹原訂合同祇聲明用出各帪三個月後轉咨各部存案此時若强與銀公司爭辯或逕錄原奏函知彼若按合同駁回適於政體有損與其行法而致生阻力不如用人而收復主權故總管理處司帳飭令加派華員分叚司帳繙譯飭由華員黜陟怡和代購材料飭改由總管理處自購行車總管材料總管均飭令添設華員平權辦事總管理處總辦改派熟諳工程之道員施肇曾購地收支改派精於核算之道員于峻年蓋必任事有人然後權不外溢此臣接收後擇要補救之大綱也至全路工程有欵本年三月據總工程司格林森呈出工程估單共需英金二百四十五萬七千餘磅洋司帳莫立士呈出預算費用一覽表三百一十三萬六千餘磅銀公司代表濮蘭德卽伸出續借一百萬磅之議迭飭滬局各員認眞駁辯旬月迄未就緒格林森濮蘭德來京更番討論旋飭鍾文耀等周履歷勘再行核减現議定支出之數計工程估單二百萬七千磅撥還淞滬官本十二萬五千磅借欵利息三十萬七千五百磅購地欵三十五萬磅實需支欵二百七十八萬九千五百磅内除去收入之數計初次借欵九扣實數二百二萬五千磅回息八萬一千二百五十磅預算行車進欵一十五萬磅另由臣附片奏明自籌購地欵一十萬磅四項外實不敷五十二萬三千二百五十磅此欵如須續借應添扣折及利息並預備意外之需曁路成兩年復添築岔路各項共約需六十五萬磅臣前函報商部截至二月底止倫敦存英金六十五萬磅上海存銀二百八十餘萬兩此兩欵即在所收初次借欵二百二萬五千磅之内爲每日備提工程購地之需商部等未將此數彙入統算以爲另有存款不知除去此兩宗存欵尙不敷六十五萬磅也此項不敷工欵如可由部籌撥自無須再行續借臣非管理財政能否撥用無從深知然驟添此六十五萬磅約合銀四百七十萬両恐部庫一時實難籌撥數月以來迭與京局滬局各員極力鈎勒節省此不敷之數實不能不早預備且此項小票中國人民本可購買自當先期出示登報以期收回利益此次銀公司請續借一百萬磅臣減爲備籌六十五萬磅原訂合同九扣交付臣細察邇來中國借欵時價日有起色此次續借六十五萬磅計可加至九五九六之數現在通盤籌畫十二年半以後尙可藉行車餘利分年拔本還息似購路不至無期倘因款絀中止則此路吃虧更甚再四籌思不能不出於續借等語當經臣部片商農工商部去後嗣據覆稱滬甯鐵路接收情形以及受病之處補救之術原奏言之綦詳自應仍令該大臣按照原奏於用人理財兩端實力整 
 
 
 

Page 3

 
 
頓並遵照本部迭次奏咨將每月收支欵項數目已成未成路工叚落切實報部互相稽核以冀挽回權利至欵項一節本年四月間准該六臣函稱迭據銀公司代表濮蘭德再三爭辯業經曲爲解喻杜其冀幸之私續借一節銀公司現己緘默並稱現在存欵數目倫敦存欵截至本年西二月底存英金六十五萬磅上海通商匯豐兩銀行曁各銀莊存銀二百八二餘萬兩等語函内並未聲叙應歸已成路工之内抑在已成路工之外是以議覆内閣學士吳郁生摺内即據以陳明現查該大臣原奏於收支各項逐欵開列出入相抵實不敷五十二萬三千二百五十磅加以續借折扣利息等欵共約需六十五萬磅並聲明前報存欵卽在所收借欵二百二萬五千磅之内爲每日備提工程購地之需核計數目尙屬相符等語度支部查該大臣所陳出入欵項及不敷數目現經農工商部核計數目相符臣部一時遽難籌此鉅欵所有該路不敷之六十五萬磅自應准其續借應請飭下該大臣妥訂合同照數借用以重欵項而竣路工所有議覆滬寗鐵路借欵緣由理合恭摺具陳伏乞皇太后皇上聖鑒再此摺度支部主稿會同農工商部郵傳部辦理合併聲明謹奏奉旨依議 
[本館接併合巡廳推廣警察專電十三日酉刻到]  
　　北京專電云警部堂官連日會議擬將内外城巡警總廳合而爲一與民政部劃淸權限並推廣四鄉警察（白） 
[軍機林紹年電請出洋原奏]  
竊紹年前電奉懇收回要差成命二十七日准樞電調奉省著卽遵旨迅速來京供職欽此聞命之下感悚莫名現己赶緊料理一切即日就道紹年受恩深重當此艱難時局宵旰焦勞亟應殫竭血誠立圖報稱但伏居邊遠愚味不堪自顧駑庸惴慄萬分擬懇天恩准派前往外洋一二國攷察數月而回庶稍增閱歷冀補壤流之助如蒙俞允准往何國當沿途物色應用隨員聘約妥善繕譯如先取道西伯利亞卽約其到京津同往如先取道海洋則約其至港滬相候紹年於到京叩請聖訓後迅卽尅行可免躭誤早日回京供職以仰答高厚恩慈於萬一所有擬懇派令出洋考察緣由謹恭電具陳伏乞聖鑒訓示謹奏（食） 
[會議整頓閣務京師]  
　　内閣大學十王夔石世伯軒諸公日前會議整頓一切擬將蒙古堂稽察房稽察房誥敕房等處量爲歸併所有冗員悉行裁汰以期各專責成（上） 
[王侍御奏請整頓部務京師]  
　　日前御史王步瀛呈遞封奏一件略謂現已奉旨改定官制應飭新設各部堂官妥籌辦法以期經久無弊其未經裁撤之各衙門亦請嚴飭認眞整頓並查明實缺司員有久不人署當差者即行裁汰以節冗費（以） 
[世軍機拒絶拜認門生京師]  
　　世伯軒相國自入軍機大臣後臣工士子多有謀求拜認爲師者相國一律拒絶并在政府聲言曰我不樂爲此樹黨營私之事（上） 
[軍機處議擬甄别章京北京]  
　　軍機大臣近日會議擬將軍機處章京詳加甄别凡有才長年壯熟諳公事者留處當差其餘槪行咨回原衙門如有缺額飭令各衙門保送精通外國語言文字人員分别錄用以收實效（上） 
[外部電請勿發英商運米護照武昌]  
　　日前外務部電致鄂督略謂湘省禁米又准英使函稱駐漢領事己見有運米執照運單准由湘運漢五十餘萬石在市面銷售未提賑濟一層與本部函復之語不同顯背商約第十四欵仍請速發英商執照如欲再禁須照約另行出示云云本部以運鄂之米係暫時濟急並非開禁嗣後自應照約辦理除抄送來往函稿外務希勿再續運英商請照切須堅持勿發云云鄂督接電後當即電商湘撫岑中丞一體遵辦（四） 
[電請外部禁阻俄人遊獵京師]  
　　外務部日前接到伊犂將軍來電稱邇來時有俄人越境遊獵或十數人或數十人勾結土著游民深入各山打牲並有私探礦産情事除已派兵防守外務請照照該國公使轉爲禁阻以免日久滋生事端（睦） 
[外務部發給福公司憑單赴平定開礦]  
中國泰晤士報云外務部以福公司在山西省境内五處開挖煤鐵等礦曾由總理衙門於一千八百九十八年允准今該公司與晉省紳士學生因此事彼此爭執特電告晉撫恩壽謂福公司事已經本部與之再四磋商始允於五處内先由工程師指定一處開辦磋磨已至極處晋人不可再與福公司爲難本部將發給憑單准福公司在平定開勘貴部院應立即勸諭晉人勿再發議云譯文匯報 
[議飭各省整頓陸軍京師]  
　　陸軍部鐵尙書近日與各堂官會議擬於明春奏請派員前往各省校閱陸軍並擬日内先行電飭各該督撫督飭認眞訓練以救精進（下） 
[陸軍部擬頒發國際交涉全書京師]  
　　日前陸軍部鐵尙書與各堂會商擬將練兵處調到外務部之國際交涉案卷迅即派員擇要編輯成書以便頒發各省陸軍武備等學堂飭令各生嫻習俾得精通交涉（上） 
[江督電飭查辦冒名管帶蘇州]  
　　蘇撫陳中丞得端督來電略謂現帶巡防三標之記名提督顏瓊林號子琴實係冒名頂替至顏瓊林本人查已去世多年應請巡飭查辦等因筱帥遂飭郎錦堂軍門先將顏撤差聽候查辦（康） 
[安慶支應局詳皖撫文（爲議覆製造局事）]  
　　（前略）查製造局創設於光緒二年迨十二年于裁減勇營以節餉需案内遵飭議裁即於是年六月底裁撤並將關防截銷酌留工匠四名以備修整洋鎗其房屋由差遣委員洪提督寳麟照管不另支薪水又於十六年奉飭據洪提督禀稱修理各項槍砲公事繁多借用關防究多不便奉飭刋刻辦理省城製造局之關防頒發應用卽 
 
 

Page 4

 
 
現用之關防是也嗣於十八年奉前憲台沈札飭製造局原爲配製軍火而設現値經費奇絀應即裁撤以節糜費所有修理槍砲統由軍械所分别辦理等因遵即歸併軍械所辦理嗣彭牧名保於二十二年二月奉委軍械所兼製造局差後二十七年四月奉前憲台王札飭據該牧禀稱不能兼顧屢請辭差應卽照准專辦製造一局其軍械所另行委員接辦此製造局由設而裁由裁而復之原因也查局中製造現爲製備本省各營應用之銅火帽每年三百萬粒約需銀三千餘兩又重裝毛瑟鎗彈四十萬粒每年約需銀二千四百餘兩又煤炭一百噸約需銀八百餘兩又四季領添置器具銀七百二十兩又每年請領購買物料約銀四五百兩又局中按月額支每年約銀四千一百餘兩總計物料人工兩項每年約開支銀一萬一千五百餘兩此製造局現在之情形也至修理各營槍枚上年准軍械所禀請添募匠徒四名月支火食油費銀二十七兩備修各營槍枝是修整槍件可不專恃製造一局又銅火帽一項曾向鄂省購買其價較廉于自造惟重製毛瑟彈子未識金陵機器局能否擔修抑本省能否挑選匠工專修此項所有製造局應否裁留之處本局未敢擅擬謹查錄原案並將現在修製各件及定支銀數據寔開陳伏候憲台裁留酌奪辦理（甯 
[趙將軍操縱蒙王之策奉天]  
　　蒙王烏泰前被俄督誘至哈爾濱趙次師聞知立派于觀察駟興與俄督交涉己志前報嗣聞烏泰此次赴哈實係蒙地押借俄欵五萬羅布業已訂立合同現次帥電告蒙王謂該蒙旗實在需欵當由奉省照數撥給以資津貼不准向外人押借如己押借卽行將欵退還合同銷燬云云該蒙王已遵照辦理矣（的） 
[請查朦領八旗孤寡錢糧京師]  
　　日前御史慶斌遞具封奏一摺謂查八旗孤寡養贍錢粮歷由各旗朦混支領應請飭下各旗都統認眞淸查務將此欵惠及無告旗民而免盡歸中飽等語業已由軍機大臣片交各該旗認眞辦理矣（外） 
[學部擬將八旗小學添設工藝京師]  
　　學部各堂官近查官立八旗小學堂開除學生較多皆由性蠢曠課之故現已議擬於各小學堂添設工藝一科其有性質粗愚無犯堂規者均著學習工藝以爲寛籌將來旗丁之生計云（外） 
[法部大理院之近况京師]  
　　法部戴少懷尙書與紹張二侍郎議將本部交代事宜並與大理院應劃分權限逐一淸釐奏請統限四個月後再行更改而新簡大理院卿沈家本君注意電調東西洋法律畢業留學生到院差委一面將本院舊有司員考選一次分别留院並調派法部司員出洋考查訴訟裁判等法日内將具摺奏請矣（生） 
[法政速成班行畢業式東京]  
　　日本法政速成科第三班又届畢業之期昨日揭示及格者共六十六人落第者九人本日（西十一月二十三號）午後一時行畢業式聞梅校長於數日前因公外出車夫偶一不愼致漕覆轍腹部爲車輪輾傷一時尙不能到校行禮時由敎頭富井氏代理云茲將前十名錄左 
秦瑞玠　李景龢　王丕煦　李大鈎　王　來　鄧崇年　范鐘湘　汪紹杰　袁永廉　張鏡寰（望） 
[吏部裁汰筆帖式京師]  
　　日前吏部尙書鹿傳霖進署考察司員所有滿擋房等處之筆帖式多有不識漢字者當即分别裁撤並在大堂後添設講政學堂飭令入堂肄習俟學有民効再行錄用（下） 
[洋員續修水綫之價値鎭江]  
　　前次飛鯨輪船電報局水綫觸斷日久未修交通大爲不便目前水勢日退直督袁慰帥特電延大北公司專工水綫之洋員駐鎭修復因該洋員限稱十日每日工資用費須一千元之多（稽） 
[粤路公司再致宣懷電（爲購料事）]  
上海盛宮保鈞鑒冬電悉　張路之鋼軌及螺絲釘夾板釘由秘國購均同一價約七十元兩比較漢廠價高如有造成七十五磅軌配成夾板螺絲寄下一短節再定官應孫謀微按秘國向少鐵廠該電所云其殆比字之誤耶（出） 
[運商籌辦運鹽鐵路揚州]  
　　兩淮運商萧雲浦等以鹽觔由場運至十二圩沿途轉運艱難船隻擁擠時有意外之慮因卽籌議由泰州起至十二圩止建築鐵路一條以供轉輸之用日前已有成義矣（生） 
[電奏准免米釐三月安慶]  
　　皖北受災甚衆經恩中丞奏准撥欵開賑現該處粮價仍然昻貴恩中丞軫念民生以爲欲期粮價減平非免收稅釐不可故日前又電請免稅三月現己奉到廷寄著照所請欽此（悚） 
[通飭各省考核實業京師]  
　　農工商部日前札行各省議員略謂各省設立公司廠號應仿照各國章程由總理人等將本業貿易出入情形詳細開列其土貨製造與仿造洋貨各品均應彙集比校叅觀得失冀以設法改良推廣銷路著爲論說陳報本部以備攷核農務重在產殖工業重在製造商務重在銷運果能製造精良廣開銷路辦有成效本部當酌核奬勵以昭激勸仰卽轉行總分商會遵照辦理彙集禀覆（的） 
[鄂督擇地創辦公園武昌]  
　　公冢花園爲一般社會休息遊覽之所文明各國愈繁盛之區愈注重公園京師巡警部日前特通咨各省從速興辦鄂督接到此項公文己擇地　黃土坡籌議建設云（爲） 
[今日尙有各國要事移入第三張内閱者注意]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江蘇茅麓明農有限公司續收第二起股本章程（續）]  
　　規則一中西集股章程凡會議各事定奪可否視議決權之多少爲爲從違本公司亦倣此例有一股者得一議决權惟十股以上定每十股得一議决權二遵守公司律無論官商均可入股惟此係中國有限公司專集華股不收外國人股分三各股東入股後如有願將股票出讓者先儘老股股東承買如均無力許其自覔華友承受槪不行陰售外國人致千倍罰充公應由讓股人至公司掣取印就之讓股劵塡寫簽字併邀中證簽字與股票息摺交本公司帳房以便隨時代爲過户讓股人由此出局嗣後此股應得　息花利槪歸承股人全享四股票如有遺失應由本人邀請體面保證同至公司申明登報俟三月後仍無下落實無别項糾葛者即叧塡給新股票以昭信守五入股後除得官息外其花利俟公司獲有成數報告方得支付應分餘利六股東支取息銀餘利時以每届十二月朔日起任股東憑摺支付七每年十一月將各項帳目揭算一次年終刋刻帳畧將公司出入總帳本年種植情形本年盈虧之數由値年查帳人稽查後報告股東有議决權者亦可親來公司查核 
　　職任公舉總理一人主籌議公司事宜與外界交涉事務經理一人管理全公司樹藝及提調貿易事務副經理一人協同經理監察司事工人及管理貿易事務收支一人掌管全公司契約帳據及出八欵項帳目經收股欵支發股息用欵另用司事一人經手寫帳收發山塲開支銀錢出入均宜按時逐件核實支用如有特别支欵在二百元以内由經理商同收支核實照在二百圓以上者收支須通知總理値年公酌允可始准照支其有各項薪食均不得過優以致糜費並由衆股東公舉查帳人二人查核帳目以杜弊端而保公益 
　　廣工仿丁蜀山窰業審土色燒缸兼取山石分别以燒石灰明礬松枝自用不須出山利益自大此日後應廣窰工也桑樹得葉如盡售出山恐輸運維艱銷塲疲滯必須自行養蠶可獲倍利此日後應廣蠶工也茶葉樹若照舊法採辦貨色低而銷路不廣必須改用機器以求美善此日後應廣茶工也桐柏採果運售得利微細須自行開榨成油運銷各路其利甚厚此日後應廣榨工也如調仿各項總求精美油榨竹器草鞭均須逐一添辦緣與農務大有關係以上諸工臨時再訂章程 
　　防患一按照商部奏定有限公司辦法股本繳足以後再不向股東添取欵項日後公司設有虧欠儘公司產業變償不得另向股東追補二禀請商部立案所有公司附近地畆五年以内歸公司陸續購用他人不得爭買致礙推廣并請本省農務總局出示保護日後如有戕伐樹藝及妨害本公司事務須由官長照律懲辦三分任職过務須始終如一倘不稱厥職公議辭退以上章程在公司成立前公議認可卽照舉行日後若有更章事宜須經創辦以與股東會議定奪倘股東因事不能到塲會議可出具憑證派人代表或復函從衆亦可惟不可以少數私意擾動全局創辦人宋芸子　史錫麟　史錫鞶　戴致龢　賀竹亭　楊星房曹福溶　楊金臺　鄭幼盾　吳鏡潭　仝訂 
[贛撫咨暫緩運砲南昌]  
　　日昨駐潯英領事倭訥君咨請吳仲帥擬送羅司羅大砲數尊來省試演刻聞仲帥業已咨復該領事略稱刻下贛河一帶逐日水落河身太淺小輪難以抵省所有運砲試演請暫緩行云（用） 
[示禁私售彩票九江]  
　　江西臬司會同洋務總局出示曉諭畧謂前此訪聞奸徒謝裕光等假冒洋商設立公司售賣彩票業經按名拿辦查封在案惟省城旣有此等奸商明目張胆私開彩票騙人錢財之事誠恐各屬批發銷售之處所在多有鄉愚不能深知受害匪淺爲此示仰闔省諸色人等須知各省彩票現在奏准開設者只有湖北籤捐江南義賑浙江善後安徽鐵路等公司其江西九南鐵路彩票公司雖經詳定尙未開辦此等均係因公籌欵而設此外如有假冒洋商公司或自稱某公司者均屬私開切勿受愚并准爾等赴縣控告指拿到案訊實追出所騙錢財充賞不誤云云（非） 
[更换標統武昌]  
　　鄂省第八鎭標統余大鴻前在彰德戰地與張總統大起冲突回鄂後卽具禀辭退捐過道班入都引見遺缺己委陸軍小學堂提調白壽銘接充矣（八） 
[鹽捕統領帶船出巡蘇州]  
　　浙西鹽商日前具禀蘇撫請留劉體乾緝私統領差使旋奉批示謂緝私差使並未改派劉道本兼辦督練叅謀處現以緝私緊要開去兼差云云現劉統領已於十二日禀知蘇撫帶領師船赴松江浦東等處查哨矣（且） 
[請留羅田防兵武昌]  
　　前因霍山張正金滋事一案調矣防守羅田邊境現在亂事雖平地方官以冬防緊要仍請將調去之常備軍二隊暫留駐紥（八） 
[營兵擾事兩則武昌]  
　　初六日保安門外武泰閘地方某營兵與某店夥爭價起釁竟將店夥毆斃江夏縣楊大令得報卽帶同仵作相驗屬實惟兇手實係營兵身著常備新軍常服不知姓名當即回明鄂督查辦○閱馬廠地方有行路某甲手携小包内儲洋數十元亦被營兵搶刼赴縣報案請究（八） 
[舉辦冬防揚州]  
　　揚城向届冬令卽由淮運司派弁舉辦冬防今年趙都轉以災民來者甚衆恐釀事端特於城外添募巡丁四棚復派員管理晝夜梭巡城内亦按户編號塡給門牌以便稽察如能始終不懈誠善政也（悚） 
[派兵協解巨梟蘇州]  
　　著名巨梟魏家元迭經上憲懸賞購拿迄未就獲茲悉該梟已在安徽經某營弁緝獲發電到蘇請兵協解上憲遂委鹽捕中營吳健愼偕飛划槍船星夜馳赴安徽將該梟解回訊辦（且） 
[今日尙有本埠及各省新聞均列在第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宮門抄七月二十一日兵部太僕寺廂白旗値日無引見傅嘉年預備召見値年旗奏派查城之大臣派出德麟崇勳卓凌阿召見軍機傅嘉年 
禮部奏爲遵旨議奏事摺 
禮部等部謹奏爲遵旨議奏事内閣抄出河南巡撫張人駿片奏汲縣詳報民人喬挪浚札傷圖奸伊妻未成罪人趙玉身死並伊妻喬張氏羞忿畏累自盡一案當經飭審去後茲據該縣審明解由府司詳請核辦前來查喬張氏因被趙玉調戲不從即稱受辱難堪無顏爲人迨經伊夫將趙玉追獲札斃復慮到官受累遂卽抱忿莫釋捐軀明志洵屬節烈可嘉自應奏請旌表以慰幽魂而維風化等因奉硃批該部議奏欽此欽遵到部臣等查例開凡婦女因人調戲羞忿自盡者准　旌表旨下該省地方官給銀三十兩聽本家自行建坊並於節孝祠内設位致祭等語今河南汲縣烈婦喬張氏因被趙玉調戲不從羞忿自盡身死洶屬節烈可嘉應請照例准其旌表恭俟命下臣部行文該撫飭令該地方官照例辦理至原奏内稱喬挪浚因趙玉調戲伊妻未成逃逸將趙玉追獲札傷越日身死因屬擅殺律應絞抵惟伊妻喬張氏　因羞忿畏累自盡應將該犯喬挪浚依例减流遵照新章减徒仍收習藝所限滿釋放等語刑部查喬挪浚因趙玉調戲伊妻未成逃逸將趙玉追獲札傷越日身死係屬擅殺惟伊妻喬張氏業因畏累自盡自應按例減等問擬應如該無所奏喬挪浚合依婦女被人調戲具　夫擅殺調戲罪人應擬絞抵者如本婦畏累自盡將　殺之犯減一等枚一百流三千里例擬枚一百流三千里遵照新章遞减一等擬杖一百徒三年並照章免杖母庸發配收所習藝限滿釋放趙玉圖姦　成罪有應得業被札傷身死應與勸阻不及之關二黑小均母庸議再此摺係禮部主稿會同刑部辦理合併聲明所有臣等遵議緣由謹恭摺具奏奉旨依議欽此 
宮門抄七月二十二日刑部都察院大理寺廂紅旗値日無引見崇勳等謝查城大臣恩德茂續假十五日召見軍機那中堂 
刑部奏爲遵旨議奏事摺 
刑部謹奏爲遵旨議奏事内閣抄出山西巡撫恩壽奏審明共毆斃命正限外餘限内身死案犯按例定擬一摺光緒三十二年閏四月十七日奉硃批刑部議奏欽此除薛木頭等七起另摺具奏外臣等查閱原奏並咨到供勘内稱薩拉齊廳寄民陳旺兒仔共毆致傷楊子鵬越五十三日因傷潰爛身死一案將陳旰兒仔依律擬絞等因具奏前來查律載同謀共毆人致死下手致命傷重者絞監候又保辜限期破骨傷限五十日又例載鬥毆傷人辜限内不平復延至限外若破骨限外二十日之内果因本傷身死情正事實者方擬死罪奏請定奪各等語此案陳旰兒仔因楊子鵬借當被套不還反被混駡心懷不甘起意糾邀逆　王二小仔等各用鉄火柱刀棒共毆致傷楊子鵬越日因傷潰爛身死查楊子鵬身受各傷被台結仔王二小仔毆傷左眼胞左脚面傷僅靑紅業己平復即被王二小仔用鐵火柱毆傷左胳膊右臂膊右肐肘右　服等處左胳膊傷口潰爛餘俱結痂不致戕生惟被陳旺兒仔用刀砍傷左膝左右脚踝傷至骨損爲重且係最後下手傷皆潰爛其爲死於此傷無疑陳旺兒仔旣屬原謀復砍有骨損重傷應以該犯當其重罪陳旺兒仔合依同謀共毆人致死下手致命傷重者絞律擬絞監候查楊子鵬係於正月二十六日早被毆致傷延至三月十九日上午因傷潰爛殞命計越五十三日係在破骨傷正限五十日之外餘限二十日之内原驗傷口潰爛死因本傷委保情正事實核與奏請之例相符旣據該撫於疏内聲明應照例請旨定奪倘蒙聖恩准其減等應將該犯減爲杖一百流三千里定地發配遵照新章免杖收所習藝仍追埋葬銀二十兩給付屍親具領以資營葬該撫又稱楊子鵬先向詈毆本干律擬業被毆死應母庸議逸　王二小仔等緝獲另結等語應如所奏辦理仍令飭緝逸犯王二小仔等務獲究辦等因奉旨陳旺兒仔著從寛免死減等擬流餘依議欽此 
宮門抄七月二十三日工部鴻臚寺正藍旗値日無引見希朗阿假滿請安澤公振貝子袁世凱端方預備召見召見軍機澤公振貝子袁世凱端方 
浙江巡撫張奏爲調署委署廳縣員缺片 
張曾敭片再署定海廳同知蕭治輝因病請假遺缺查有正任杭州府東防同知錢增勳堪以調署又署蕭山縣知縣唐繼勛撤任遺缺查有遇缺先補用知縣胡爲和堪以委署又義烏縣知縣蔡錫侯因病請假遺缺查有候補知縣高廷瓚堪以委署又奉化縣知縣王汝賢因病請假遺缺查有卽用知縣孫文詔堪以委署又署景寗縣知縣馮秉鉞撤任遺缺查有候補知縣萬康堪以委署又於潛縣和縣王廷樑因病請假遺缺查有遇缺先補用知縣陳德彝堪以委署又歸安縣知縣朱鑑章撤任遺缺查有正任蕭山縣知縣李前泮堪以調署據藩臬兩司先後會詳前來除分飭檄遵外理合會同兼署閩浙總督臣崇善附片具陳伏乞聖鑒謹奏奉硃批吏部知道欽此 
宮門抄七月二十四日内務府廂藍旗値日吏部引見五十五名太常寺四名廂紅蒙四名廂白漢二名那中堂謝賞壽物恩文煦恭送壽物覆命世中堂張百熙戴鴻慈預備召見吏部奏派驗看月官之大臣派出顧肇新張英麟薩廉紹昌孚琦陸寳忠成章岳樑茹泰陳田崇興王步瀛徐謙朱錫恩劉汝驥王誠羲掌儀司奏初一日祭奉先殿橚貝子行禮禮部奏請神牌還位派出禮王莊王醇王順王薩廉景厚松壽張仁黼太常寺奏請神牌還位先期告祭派出禮王莊王召見軍機世中堂張百熙戴鴻慈 
大臣延奏爲病勢就痊銷假當差摺 
奴才延祉跪奏爲病勢就痊銷假當差恭摺仰祈聖鑒事竊奴才因患頭眩之証於光緖三十二年五月十五日具摺請假六 
 
 

Page 17

 
 
[英議員詰問剛果國兵隊己否由斐洲撤退]  
　　十二日倫敦電云英國守舊黨郎德爾在下議院向外部大臣詰問剛果國之軍隊已否按照英比兩國所立之條約由蘇丹國貝塞爾葛雖省退出當由地方自治部大臣任　門代外部大臣答稱目前時勢已漸平定不致再行遲緩 
[德外部辯誣]  
　　十一日柏林電地球報章載稱德國政府華意在暹邏佔領一島德外部不認有此事 
[浮雷傷人]  
　　十二日東京電云有機械水雷一具飄流至日本秋田縣屬沿岸鄉民誤觸之雷遂詐裂死者十人受重傷者五十六人 
[俄國懲辦叛兵]  
　　十二日倫敦電云俄國色伐斯多波海口前次兵變時同謀作亂之兵二百廿八人已分别定罪有編入軍隊受嚴厲之訓練者有監禁作苦　者尙有兵士二人鎗斃民人一名絞斃 
[摩洛哥各國公使共謀保護利益]  
　　十一日柏林電云駐紮摩洛哥國之各國公使會商恊同保護各國在摩洛哥所有利益之策譯字林報 
[法國練習艦失火]  
　　十二日倫敦電云法國度龍海口報稱有質盾練習艦一艘載重五千噸造於一千八百五十五年現供學生學習魚雷潛水魚雷之用忽於昨晚失火全船烈熖橫飛他艦皆有波及之勢當奉諭用魚雷將艦轟沈艦内共五百人内有三人不知去向譯字林報○法報云法國度龍海口有練習艦一艘名愛爾基西拉斯者燬於火全船水手皆無恙惟有水夫六人救護隊兵八人受傷譯文匯報 
[英國刋旬報]  
　　十三日倫敦電云英國日日報宣言定於西十一月一號起刋印旬報以餉瞽者 
[英國大臣之起居]  
　　十三日倫敦電云英國前殖民部大臣張伯倫政躬漸見康復俟赴各處游歷歸國即可出而任事 
[斐列濱疫症流行]  
　　十三日倫敦電云斐列濱島有土人廿四名傳染疫毒内有五人己斃命據醫生剖驗謂係沾染鼠蹊腺炎所致斐列濱島總督寛宥科學家之責任謂政府當有以處死者之家屬云譯文匯報 
[太守視事温州]  
　　新寗處州府蕭叔蘅太守現於初八日附趁招商局普濟來温禀見道憲筮吉十三日赴括倉接印任事云（林） 
[裕皖官錢局開辦安慶]  
　　皖省開設官錢局業在司下坡賃定民房修理工竣於月之初八日開辦是日皖撫以下各員均至該局閱視云（士） 
[押解委員來省蘇州]  
　　直隷候補縣李愈奉直隷藩臬兩司札委押解中華主筆杭辛齋赴海寗州業已事竣於十二日來省謁見撫藩臬各大憲（且） 
[善堂歸併揚州]  
　　揚城左衛街向有全節堂專爲收養貧嫗之用房屋無多經費又大半爲董事呑蝕現擬歸併北河下之崇節堂擬於附近添造房屋昨己將占居該處貧民押讓大約不日即可興工矣（悚） 
[上海官事]  
　　山東提學司升任福建藩司連甲湖南提學使吳慶抵發審局員候補直隸州知州沈恂儒九江文報局員江西候補知縣汪承豫江西補用知府邵之純新選寳應縣知縣萬啟型江蘇試用縣丞吳德培等昨日均至道轅拜會禀見鈞和兵輪管帶馬廷樹護送商稅大臣呂尙書至鎭江公幹到道禀知（宜） 
[官眷入署]  
　　上海縣王少谷大令官眷已于昨日由大生弄公館遷入衙署（宜） 
[日總領事升職]  
　　文匯報云駐滬日本總領事永瀧君已由四等勳位升至三等勳位 
[美員定期來滬]  
　　文匯報云駐滬美國總領事羅思治總按察司威爾拂雷約於西十二月十四號由美乘太平洋郵船高麗號行抵上海 
[會議救火新法]  
　　總工程局董李平書明储定於今日下午邀城廂内外各業洋龍司董到局會議救火新法（寸） 
[發給違禁章程小册]  
　　總工程局現將違警章程刋就小册計分七類共一百條並附刋功過革懲計分八類共六十二條昨己由警務長傳發各區巡士責成杳察（寸） 
[尙賢堂演講敎育]  
　　法界石牌樓後尙賢堂定於本月十六日卽禮拜六下午五句鐘敦請麥倫書院西總敎習斐文君演講歐洲各國古今學校建築式爲敎育之模範並將各種圖形照片用電光放大俾得一目瞭然洵於敎育方法大有裨益任人往聽無須入場券云（助） 
[書差認欵開辦學堂]  
　　本邑縣署書差迭次假邑廟萃秀堂集議開設學堂辦法已誌前報茲悉各書差已認定開辦經費洋七百元日内即當擬就草章禀縣申詳立案（宜） 
[牙釐總局批示]  
　　牙户瞿德順等禀批所禀是否屬實仰嘉定縣卽速飭查如朱春林等果係私開兜攬卽行押令來局捐帖執充倘敢抗違即予押閉究懲母任朦混切切此批（宜） 
[自來水龍頭分别裝設]  
　　租界内零星小户裝用自來水龍頭往往任意開放現由該公司集董會議新章自一千九百零七年正月一號起凡租界内租户房金每月不及十元者一槪不准裝用龍頭以示區别（孝） 
[飭差驅逐淫僧]  
　　西鄉安國寺已於前年禀准設學堂目前某紳到寺考查學務瞥見僧房有婦人出入勃然大怒當同敎習等至住持僧鶴林房内搜出婦女衣飾奩具等物向之盤詰竟敢挺撞因約同該處紳士王豐玉等十人函禀到縣請爲查辦茲已奉王大令飭差前往驅逐矣（宜） 
[法界火警]  
　　前晚一下鐘法馬路西某烟店失愼延燒東隣林義豐烟膏店後進房屋旋經救火會皮帶龍馳往救息（深） 
[標認屍棺]  
　　南市救生局前將東溝航船覆溺屍首撈獲四十餘名先後由家屬認領棺殮惟有三十餘歲之男尸一名形似缺唇身穿黑布棉襖藍布短衫藍布褲子攤尸多日無人認領業由善堂棺殮發壇標認（寸） 
[上海縣案]  
　　徐茂祥挈子慶堂學徒胡坤榮到縣喊求騐傷當晚經帮讞洪明府升訊徐供業木作頭刻因攬包某姓房屋工程今午遣徒胡坤榮送飯至作塲内有水作某甲叱胡送飯太遲致遭凶毆小的之子慶堂勸阻亦遭毆傷求驗胡與慶堂供俱相同明府飭許驗得两人各受微傷判姑候飭差查復核辦○陳鑅喊控訊間供因潘姓租談阿坤空地造房一所今己賣與小的爲業租地尙有七年期限現談之族人私將房地盜賣愬保理論恃　圖呑求究明府判候飭差恊保查明察奪○順鈺控弟蘭堂押產浪費訊質顧供弟兄三人分得祖遺田產小的前將田地出售知照两弟到塲簽押胞弟蘭堂私售田四畝並不關照地保夏阿順串謀盖戳求究蘭堂供所售之田許姓粮户係我祖母遺傅之產胞兄前售田地亦未知照小的可以吊契查閱夏 
 
 

Page 18

 
 
阿順供顧鈺即顧榮　其弟賣產單契俱全小的豈能阻不盖戳明府判候飭吊顧鈺前賣田地契據再行訊斷（宜） 
[總工程局記事]  
　　花衣街乾豐布號執事奚文衛控木作顧永銓央中將己造房屋抵銀二百元先付一百二十元言明以租抵息現在延不交割請追昨日傳顧到案孫明府訊判限至本月二十日將房屋交奚收領找價○浦東三林塘花衣船户朱久久扭控船夥趙柏舟私取花衣値洋一百另二元經孫明府提訊趙供被流氓糾賭負洋三十二元餘洋被洙涇航船户潘榮海取去判押候再訊○日生信局扭送大團信船夥潘順發竊洋五十元一案昨傳船主姚愛生到案訊得洋己用去著押候比追（寸） 
[公共公廨早堂案]  
　　道達洋人偕華人張桂生投公共公廨控張萬財不交合同經讞員關絅之司馬會同英巴副領事訊之張桂生供前與吳亞頭及張萬財等三人合股包做道達洋行磚工工資計銀三千五百兩立有合同係張恊昌恆記出面當時合同交吳亞頭手執後因所包工程虧本由小的貼還吳亞頭及張萬財銀六百兩即將所包工程歸伊等二人接做所有合同一紙及圖樣十一張未經檢還刻下洋東急催張萬財置之不聞因此邀同洋東赴案求追張萬財供小的並未與恊昌號訂立合同緣去年桂生自崑山來無事可做小的荐伊至提　橋包做何姓家工作計銀二萬數千兩所有合同係倩隆記磚灰作保所有圖樣十一紙己於本月初六日交還合同現在何丹書處求鑒司馬商之巴君判將張桂生張萬財一併交保限七天内將合同呈案再行訊奪○工部淸潔局控沈阿根湯小弟以其包裝之糞在途中任意傾棄請懲訊之沈湯供稱實因船遭滲漏並非有意判沈湯二人管押两月○周小弟呑没瑞公館鼻烟壺咋包探竇如海將周解案原告王翕如王金生同訴前情並稱該烟壺爲周抵押後又給伊洋五十元囑其火速取回周仍延宕司馬判周管押限七天内將原物交案再核○前日王阿全沈阿榮顧福保等串攫葉茂榮衣服由包探張全林解案請辦官判王阿全押七天沈顧因己押數天從寛斥釋○宋雨香控戴惠臣誆騙銀洋由探提案判押候過堂訊奪○雉妓張金鳳違章拉客由探王寳生解辦判罰洋二十元充公○李金山至羅夢祥家圖竊當塲拘獲報捕解究判押西牢一年○顧鴻飛爲王福生控薛根記案拖累奉傳抗不投質昨日改提到案司馬判顧先罰洋十元押候過堂訊奪○上年寳善街通濟公棧失火案迭經提訊幾次茲祝嗣豐等以棧主殷羅延有律師代爲脫罪心不甘服兩次投道轅上控批飭擬辦在案司馬以係命案照例送請上海縣訊明擬罪咋經廨差恊探將殷善文羅榮生等提案請示太守據情商之英巴副領事判殷等連卷宗一併移送上海縣訊奪仍禀復道憲飭遵○地販白歧臻改名潘芝章將趙坤榮家基地朦請升科盜賣洋人經趙查悉控由包探陸恊庭於昨將白解訊讞員關司馬判白歧臻押候交保並令两造各具禀詞呈候晚堂訊斷○劉春生竊洋人花瓶判押一月○甬孩胡連德乘隙竊甘谷良家對時表押洋化用由探解究判押棲流所一月嗣由母胡氏投案求領問官准之○時和洋棧曾以傷馬駕車罰押數次咋又以病馬駕車由捕將馬夫解究判罰五十元充公再罰五十元撥救生會○張三保竊戴守裕衣服判押三月○蔣阿有竊黃道榮衣物判押十月○莊禎祥張加善因欠洋傳案判過堂訊○陳張氏容留賭博由捕解訊判罰洋十元○戎連生竊楊院眉對時表判押十四天（力） 
[公共公廨晚堂案]  
　　顧明祥控保人趙云峰即趙發茂圖賴擔保洋元前晚奉襄讞孫明府提訊顧供高澹春前向小的借洋一千八百元由趙擔保除將方單作抵洋四百五十元外餘則不還求追訊之趙供爲中保是實惟高之方單不止四百五十元求察明府判交保將方單由趙拍賣歸還○張漁笙前控何承福騙去銀三千餘两前晚提中人沈云樵到案沈供伊等合做買辦小的並不干涉有方茂卿可訊明府判交保候提人證再訊何仍交原保○施德章控妻仲氏被張阿桃姦佔前晚提訊施供妻在西洋人處服役與細崽張阿桃姘識向阻不聽反將金戒銀鐲衣服等件捲逃張處仲氏供施非本夫亦係姘識所有金戒各物早己押洋用去求察訊之張供並無姘識餘供支吾明府判將男婦押追○周文邦之子鐘聯瑞生瑞蓮紀生等因分家不匀將某公司合同藏匿被洋人控告到案奉中西官會訊判由華官將分家案判斷再追己詳前報前晚提訊鐘聯供方單道契等均在瑞蓮瑞生處瑞蓮供方單二十六紙及道契一紙並某公司合同一張現在由親長陳姓收執求寛交案明府判鐘聯退去瑞蓮等交保限三天將各項契單等據呈案再行公　（力） 
[法租界公堂案]  
　　作頭葉順發控哈友生虧欠造屋價銀一案昨又集訊葉稱收過洋一千五百八十元尙少二千餘元哈稱葉停工不送故倩姚秀山完工商人吃虧洋有一千零五十元官判下期邀姚秀山到案再訊○羅林安欠王言三洋二百三十元控押日久昨原告遣抱莊祥林投稱由羅妻願情折還洋五十元了事求請銷案官准之將羅開釋○押犯卞阿榮前因患病送醫院醫治茲由醫生函請公堂請將卞開釋出外調治中西官准之○陳小林因騙鼎源莊巨欵逃往寗波關提來滬押追贓洋嗣因患病甚重在醫院調治昨有陳之叔父投廨具禀求請交保官判下期到案核示○廣昌發踏布坊前因作夥竊布逃匿將保人沈榮福控押捕房日久未了昨提案命坊主倪錫卿將沈帶去算淸工賑除抵去應虧若干自向理追○應云祥因將己閉庄票朦購瑞龍行洋酒被押捕房迄今未了昨又提訊判飭探帶了覔保赶速理楚（深） 
[美租界捕房事]  
　　應阿來袁惟林陳阿富嚴裕利前因搶取銀水烟袋由探楊堂生拘入捕房押候查明失主送辦○西華行路押店學徒劉紹祖報稱有人持一洋傘來質論價不合被毆傷鼻孔而逸請究奉飭彼如再來鳴捕拘辦○昨有某甲手持脚踏車一輛行經塘山路五百十六號捕見其形色慌張身之盤詰甲卽　車而逸當由該捕將車送回捕房候失主報領○福利洋行出店邵洪蓮私取洋皂二條由探夥嚴福吳阿昌軋住盤詰據稱己物詎邵即以被嚴等拆梢等詞回報洋東函告捕房飭探五十四號西探往邵家搜出貨物甚多並將邵及串竊之喬阿支一併拘入捕房押候送辦○某西人在有恆路醉閙並擊碎路燈由二百十四號等捕拘入押候送該管領事署訊辦（似） 
 
 
