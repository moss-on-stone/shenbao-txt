# 1885 - 198 - 4904410

 

Page 1

 
 
[四十五號畫報出售] [  點石齋主人啓]  
　　從前烟舘僱用女堂倌業經前任官憲懲辦示禁在案近日法租界中又有復蹈前愆者爲翁太守訪拿懲辦遊街示求此風庶可冰絕特繪兩圖以紀善政再者廣東大水其西寗東安等十數州縣悉被冲沒灾民流離瑣尾慘不忍言滬上樂善諸君子籌欵不遑爲圖以當將伯之呼助本齋照印八　列入畫報之首願見者厪懷飢溺惻隠同深其畫譜暫節一期下次卽當續出畫報於初六日出售後附　隠漫錄圖說一則閱者鑒之此佈 
[石印重校增廣策學總纂大成附蜀水攷]  
　　是編爲德化蔡梅菴先生所輯盡取厰肆策學廣爲搜括益以經解史論諸子百家羅列宏富包舉靡遺惜坊間翻刻之本頗極訛誤舉業家每以爲憾聞見齋主人有鑑于此延致名宿重加校正普倩善書者楷錄一過囑本齋用照相石印法縮成六本字跡清晰朗若列眉較諸坊本大有上下牀之别現巳將次告竣准六月二十日出書每部連綢套實洋一圓六角如欲躉購請至上海邑廟園内翼化堂面議其餘三馬路申昌書畫室掃葉山房均有發售惟所印無多諸君子請早賜顧此佈 
[急先務說]  
　　今年各處水灾粤康最爲慘酷東南各善士義形於色竭力募捐源源接濟屈指粤賑所募巳不下數萬金此固由於各善士見義勇爲然亦粤東之人之大幸也所幸安在在於解運便易而已粤災初起電報郵尚紛紛告報滬上得信極早故辦賑極速所有糾集各鉅欵由輪船載運而去無論爲銀爲米無不計日可逹嗷嗷哀鴻延頸跂足以待拯救　見洪濤巨浸之中縷縷烟氣直指珠江則莫不相顧色喜何則運道便則接濟神也至於粤東之所以致此巨災實發源於粤西桂林象郡之間流離蕩析之災民不知其幾千百億而迄今未聞有解銀助賑之舉豈廣西之民其被災爲不足惜耶抑豈各善士之視廣西災民不啻秦人視越人之肥瘠漠然無所動於中耶道遠而運解不便則亦無可如何耳前者電桿被衝音問多梗廣西被災之情形若何一切均無由得悉故　賑不及今則消息亦巳傳到矣廣西之災實較廣東尤重廣東地方素稱富庶卽本地紳富集巨貲以爲周急之計其勢尚易若廣西則素稱曉瘠地方貧苦平時毫無積蓄一遇飛災無從設法廣東關庫鹽庫或猶有暫時可以移挪之欵而廣西則皆無之似乎衡其輕重廣西之賑尤急於廣東而辦賑諸君卒不能舍東而謀西盖卽使謀及西賑而解運往返時日幾何由輪船運往僅能至穗垣然後冉由穗垣輾轉運至桂垣其費事爲何如者且廣東災况近在目前若賑欵至廣東不卽散放坐視鳩形鵠面之人向隅而哭而必運至廣西然後發賑當亦理勢之所必無若欲兩處俱賑半在廣東散放而留其半以運廣西固爲兼善之策無如一處救灾業費心力安能兼顧兩處卽曰好善者衆賑欵極多可以分賑廣西然旣至廣東而後至於廣西時日稽延彼嗷嗷於中澤者朝不保暮安能久待吾恐賑欵雖到而葬於溝瀆者巳不知凡幾矣故廣西之灾東南各善士不能籌及分賑者實以限於勢也此其故在於中國無鐵路鐵路之說自劉省三爵帥創議入奏以後交南北洋大臣等妥議覆奏嗣後議者各持己見亦未嘗不以鐵路爲善祗以屈計費用頗爲浩繁因是事卽中止至於法釁旣開軍需浩大防務殷繁此事更無有人焉一議及之雖聞京西有試辦鐵路之說并聞巳有數家洋行包攬承辦似乎略見端倪然目下法事已定尚無興工之期則究不知成於何時縱曰經之營之不日成之要亦不過京西一路而他處則須徐俟擴充且不知具擴充與否若欲各直省一概興辦恐工重費煩未必大勲用集卽使一鼓作氣必欲成功而亦不能限以時日蓋此事之繁重莫不知之也顧事雖重大而利益則實爲無窮無論鐵路一成往來神速可以補電線之不足一有要信瞬息可以調度發兵運餉在在便捷卽就賑務而論其利益不知若何倘使中國而巳有鐵路則此次廣西水災一得確耗之時卽可以往賑何至如此之棘手今此之事已成不及無庸言矣及此時而早爲之備汲汲焉開辦鐵路以通運道設不幸而各直省或有報災之處可以尅期施賑不使無數飢民宛轉於溝壑以死是誠先務之急也或曰子謂中國急宜造鐵路此說巳數見不鮮矣然而迄今無一人採納施行則亦可以知其故矣夫中國豈不知鐵路之興有利無獘特苦於所費過鉅不能籌此巨欵以成厥功則亦空言無補已耳余曰不然鐵路之興旣知其爲有利無獘豈有不能舉辦如曰苦於無貲則近來京外各處無益之費每年費用約需數百萬亦將百計籌措以資應用倘有骨鯾之臣一封朝奏備陳此等爲不急之務不妨姑從緩圖卽以所籌之欵移造鐵路先擇極要之處創造一二條然後卽以此路所獲之餘利逐漸開拓　次擴充吾知不數年間而鐵路之舉不難遍行於中國南轅北轍攸往咸宜用是以便行人通商貨調軍旅運餉械無一不便捷輕利區區偏災又何足爲慮也哉 
[本舘接奉電音]  
昨接本舘駐京訪事人專電傳來本月十一二日諭旨五道敬謹譯登○六月十一日奉 
上諭鴻臚寺卿鄧承修奏福建布政使沈保靖被叅　警移眷出省一欵疆臣部臣未便據實定議等語左宗棠等查辦此案語涉疑似吏部議覆沈保靖處分亦屬從輕均有不合左宗棠楊昌濬均着交部議處吏部承辦此案堂司各官着查取職名交該衙門議處並着吏部將該藩司應得處分另行核議具奏沈保靖着卽開缺來京聽候部議欽此同日奉上諭福建布政使着張夢元調補李秉衡着補授廣西布政使廣西按察使着慶愛補授欽此○十二日奉旨浙江正考官著白桓去副考官着潘衍桐去欽此同日奉旨江西正考官着廖壽恒去副考官着王賡榮去欽此同日奉 
旨湖北正考官着承翰去副考官着朱一新去欽此 
[輦轂紀聞]  
宗人府出示招考供事因慮人數不敷一再展期迄未開考乃詹事府復於五月二十日在正陽崇文宣武等門出有示諭略謂前届所取供事業經國史舘一律傳竣爲此出示招考以便俻送爾俊秀人等如有願應是考者自本月二十五日起開明履歷隨帶同鄕京官印結赴府報名云云查此項供事將來議叙不如玉牃舘之優然現在海防捐費十分昻貴力薄者每苦於無處張羅以博貴顯苟由供事出身俾得卑官微秩不亦足以自豪乎○前報載法使巴特納於抵京之次日往　總署及各國欽使館云云兹悉是日祗拜各國欽差至總著則實於五月二十五日始行相見之禮屇期慶郡王閻中堂等先時敬候洎三下鐘時巴使坐緑呢大轎叅賛巴德諾繙譯微席稟俱坐轎車齊至總署座間各道和好復敦等語欵以酒果盡歎而散○李次青廉訪元度到京後賃住順治門外爛麵胡同南口路西大門日與故舊寅僚往來酬酢精神矍鑠老境彌甘蓋廉訪慨外宼之猖狂亿君恩之深重不覺投筆而興復作出山之想遂特赴長安泥首宫門求賞差使想九重求賢若渴必將特降綸音善爲位置矣○新簡雲南粮儲道譚 
 
 

Page 2

 
 
觀察宗浚尚未起程大約桂子香飄時方克星軺前往也聞觀察邃於漢學平時砥礪廉隅絕不奔競詞林中嘖嘖稱之而其精明練逹有守有爲尤爲上游所噐重本届京察列入一等觀察固辭不獲引見後奉旨記名以道府用適雲南粮道缺出輪應觀察到班遂得恭膺簡命云○國子監祭酒盛大司成昱邃於漢學司業治少司成麟精於理學南學諸生頗有薰德而良講求此道者盛大司成尤爲學富才優措施周密本届辦理錄科事宜風清弊絕士論翕然五月十五日六堂肄業八旗教習錄科塲内扣除二名五月二十一日八旗貢監錄科塲内扣除三名俱在榜末開列姓名標明扣除之故冰壺朗照誠哉懍然秋霜也○五月二十六日京外候補候選各員錄科聖諭古者家有塾至使之歸於一致也文題君子不器詩題日高山蟬抱葉響得高字策題海運河運孰便○有人密告當道謂德國兵船前往朝鮮擬代俄國佔踞某島當道未之信謂德國與中國素以禮義相交决不如法之無理取閙其人諾諾而退出語於人人咸欽當道之明而允○五月二十六日傍晚風伯揚威塵沙眯目黄昏時候細雨溟濛至曉始止○優人黄月山想九霄到京後掛籍瑞勝和班演劇氍毺初上卽著香名凡遇堂戲幾於無此二優不足以博座客之歡而想九霄之淫情媚態尤足令人刮目相看云○五月二十八日清晨細雨濛濛一塵不起午後晴光稍展炎熇復生傍晚西北角雲容潑墨雷電以思旣而大雨忽至排山倒海勢甚滂沱一時溝澮皆盈旣　旣足迨霹靂一聲雨師返駕屋角仍微露斜陽云○五月二十九日順大府府丞出示曉諭滿蒙漢各旗文童定於六月初九日五鼓齊集點名入塲務遵時刻不得遲延自悮○京師前門蔡家胡同一順妓館有名阿四者與陳某往來親密嚙臂盟堅陳業鞵行妙手空空不能作文姬之贖以致東鶼西鰈好事難諧五月二十六日陳復宿阿四家呢枕低幃誓之以死陳　其情亦願以死相報遂分服阿芙蓉膏一盒少頃阿四毒發施治無效頓時玉殞香銷陳服膏較輕求死不得遂决意雉經　婦聞房中叫吟聲喚之不應破窓紙窺之知有變故急喚人碎門而入則阿四撫之已冰解陳懸救之亦巳無及一順龜子康七懼商之阿四戚屬馬某移屍至百順胡同馬姓家陳屍則棄諸南下窪空處次日經人報官請騐詰得細情知由中城起事因卽禀白中城城憲以中西坊官劉吏目失於覺　遂卽摘去頂戴並將指叅云○五月二十九日晚間隂雲四布天大雷電以風約歷二點鐘之久忽霹靂一聲自西而北恭邸所懸匾額及房上鴟昒皆被擊碎雨過府中差役見院内遺有黑毛據情禀白恭邸飭傳成衣匠認明確係多年黑狐忽遭雷譴云 
[蕪湖災况]  
梁小若觀察慧心仁術深抱痌瘝因念霪雨連綿田禾盡遭淹沒哀鴻遍野觸目傷心特面諭蕪湖縣鄒雋之明府保甲總巡沈榕卿别駕分巡韓詒齋少尉逐細查明各鄕被災輕重及烟戸人丁以便分别施賑○鄒雋之明府自四月杪起親自齋戒求晴督救圩埂雖值火雲如繖驟雨傾益亦不敢稍辭勞瘁誠不愧民之父母哉○邇日天巳放晴水勢略退前之冷氣逼人者刻巳轉爲暑熱道署水深四五尺聞梁小若觀察擬遷至中江書院辦公然尚未舉行也○當塗縣治之南青山之麓有地名官圩者寛闊百餘里有田四十八萬畝每歲秋收爲縣中首屈一指其圩前南連丹陽湖北通金柱關江口上月二十七晚風雨大作坍塌圩埂數十處圩内積水圩外江潮兩相搏擊竟成一片汪洋人口牲畜漂沒無數亦巨災也○水勢未退濕熱薰蒸寒燠不常釀爲没癘貧民之無力求醫者賴體仁局司事製造各種丸散膏丹因症施給蕪城各醫士亦在廣仁局掛號送診行道有福敢爲諸善士頌之 
[杭省述聞]  
浙省撥款本極紛繁軍興以來又多防務協餉以致藩庫支絀異常劉中丞日夜籌思擬俟許星臺方伯履新後將今歲科塲事務商量改變以節度支向年龍門外各差及謄錄供給等所例於兩首縣中各選幹役五六十名派司其事今歲擬一概革裁改用總捕廳差役云○貢院大門外旗杆口前被風摧折今已一律辦齊只須擇日竪立朱竿耀日金斗摩空誠不愧文壇樹幟也 
[析津近事]  
北洋軍械所前向德國購定炮位數十尊運至粤東以海道梗阻尚未運至天津和議成後李傳相卽飭軍械所總辦張次韓觀察設法轉運陸續到津統帶練軍中營阮輔卿罼門曾領數尊於上月廿三廿六等日同炮隊教習德人李曼兩試放黄麗川軍門張次韓觀察均來閱視賛賞有加○防營出隊捕蝗已見前報現在蝗翅巳成四野紛飛殊有滿坑滿谷之勢卽城巿中午夜納凉珠簾偶捲蝗卽跳躍而入蠣粉墻頭斑斕一片適從何來遽集于此○天津跑馬場周圍三里許每值春秋賽馬來觀者爛其如雲塲外墳塋未免蹂躘西人憫之久有遷地之意現經工部局董事曁各國領事津關稅務司議定購買佟家樓空地一區遷築馬塲一俟集有成欵卽可舉辦該處緊對海光寺地面亦較勝於前也○初四日招商局設筵宴客西人則有美國駐津正副領事及旗昌洋行三人信遠洋行二人華人則有馬眉叔盛杏孫伍秩庸三觀察及津局總辦黄花農漢局總辦唐鳳池并某某兩君是日高會聞係密議收回招商局之事也○天津輪船客棧廣帮則有佛照樓春元棧中和棧本帮則有永和太昌山東幫則有人和信合泗合盛等家此蓋專以船票貿利貨脚往來則有廣帮潮帮福建帮各字號去秋招商局換用美國旗號閩粤兩帮曾因回用一項與輪船各洋行相爭各行亦藉此清厘積欠操之過急船貨兩宗幾無人問鼎而旗昌因此大獲具利各洋行始悉然改悔詎意近日又蹈故轍落貨搭客不准賒欠且又帶清陳欵聞有三戸積欠頗鉅將向各領事控追此事一行貿易塲中更形棘手矣○崧漕帥駿抵津小住旋於初四日由運河南下乘便查勘河工○初二三日得雨高梁玉米生意盎然如蝗不爲災或可轉歉爲豐巳 
[苦雨成災]  
京口自上月以來晴少雨多時聞丁冬簷漏小民無以餬口已不免仰屋而嗟至二十六日夜間東風怒吼大雨盆傾翌日雨更大一晝夜間鄕村被决之圩城巿被坍之屋實覺更僕難數舉其大者西門外鎭屏山營壘磚土築成頗形鞏固祗以雨多泥濕坍倒一方美領事公廨因有山麓缷下致被撞壞後門元壇宫亦以山足坍塌損壞房屋四椽雲臺山京畿嶺土鬆崩倒幸距民居稍遠不致爲災西門濠水盛漲時近各街幾至沒膝凡有要事必出錢十餘文倩人背負而行幸隨漲隨消並不停滯故日來衆人巳可褰裳而涉不致怨欲渡無梁云 
[火災疉見]  
本月初三晚京口西門外山巷底某姓家草屋忽被匪徒縱火遂兆焚如幸得各水龍竭力噴澆不致延燒鄰舍惟焚草屋七八間翌日黎明時得勝門某姓草房亦有匪人種火焚去瓦屋草房共十餘椽初五日黎明時又有奸人潜以火種抛入西門橋附近之某姓家一時火勢狂飛幾等楚人一炬幸經各水龍馳救得免蔓延草屋四楹早己被祝融收拾矣查乘火搶物罪已不止枷責今乃無端種火以圖劫掠貲財比例叅觀直無異謀財害命一經就獲其尚望法網稍寛耶 
[榕嶠叢話]  
建安縣沈藕生明府勤於吏事積案爲之一清自書楹聯云我如賣法腦塗地爾敢欺心頭有天其清廉狷介之風可想見矣○水部門外七里許有某甲築室隴畔四無居鄰專以烟霞滋味引動游客前日二更時有游勇二人躑躅道左悵然無所歸見門隙有火光叩扉而入剔燈共話小住爲佳更闌客散勇更請片席地免宿露下甲利其資遂許之侵晨勇别甲他往及晚復邀二人來衣裳楚楚呼之爲協臺囊出青蚨數百翼與甲團欽杯盤旣撤勇等四人復同寢至四更時趁甲熟睡將室中所有席捲而逃甲知覺追喊被勇兇毆野曠夜深無人爲之應任其呼嘯而去又間西關外四里許前日有某鄕人負布而行亦被游勇掠去鄕人尚欲奪回勇拔刃相向遂無如之何又城内阿橋亦有游勇三十餘人鬨集一處該處居人齊出逐之始蜂擁遁去其他游勇之生事者難以枚舉姑贅述一二以備良有司之觀聽也○督中協楊殿　協戎之母吳太夫人閩安協楊岳夫協戎之母郭太夫人年屆八旬恭遇皇太后萬壽覃恩賞賜御書匾額玉如意袍褂料等件頒發到閩於上月二 
 
 

Page 3

 
 
十七日恭迎入署漢官威儀大將旗鼓道旁觀看咸深艷羡○東街柯某有富名前在西關外某鄕開張裞典迄已多年近有某姓鳩資開設代當柯以爲不利痛陳利弊禀請侯邑尊標封某姓無如伊何唯以柯亦曾開有代當行將開列招牌禀請一律禁封出爾反爾是之謂歟○俟官盧明府於五月二十七日結綵演劇爲其太夫人祝嘏賓朋寮客絡繹偕來献觴壽母之前奏曲宫衙之内豈特宦海之++美談抑亦人生之幸事也 
[豫章災後難聞]  
上月初旬以來三角圩王家渡等處堤倒田淹災遭水患至近日水始漸退高處可揷新秧低處尚未涸出惟望蒼蒼者及早放晴補栽稻種猶可以期半收云○近日滁家埠上游一帶有災民日駕小舟於淼茫之中隨波逐流艱苦萬狀且停泊處時有小竊之虞日前有一孤丹被刦水客頗有戒心更覺張惶無措云○南新二縣圩堤甚多統計不下二三十起上月大水除傳大兩圩未破外餘俱一律衝坍告警之書不下千百紙大憲已委員分投勘驗不日當籌欵賑濟矣○水發時有某米鋪奇貨自居高抬時價一日之内疉次加添鄰近貧民無可覓食羣起閧然登時向該鋪搬搶一空鋪主鳴官後不能指出孰首執從官憲廉得其情將鋪主申斥一番不予深究 
[砲勇滋事]  
月之初七日浙江提督歐陽軍門之公子將乘超武輪船回籍鄕試護送之湖南親兵先往眞武宫前同候内有兩兵進砲臺内飲水解渴此時砲臺上止有炮勇顧阿水等二名守候見卽呵斥該兵不服兩相口角顧阿水等念寡難敵衆遂擊戰鼓衆砲勇聞聲畢集顧卽恃衆逞强兩兵被傷軍門聞之大怒以正帶楊鳳成副帶廖廷棟擅離營次以致炮勇滋事立將楊廖二人撤差另委接帶一面飭將顧阿水等送縣嚴辦幸中營鄧雨亭叅戎力求謂兵勇犯法儘可自治其罪何必送縣言之再四軍門始允其請鄧叅戎遂帶顧等二人回署各責車棍以懲寗人聞之咸謂此事若非鄧叅戎之力則炮勇固不能從寛發落卽兩管帶亦豈僅撤差而巳哉 
[海盜正法]  
本月初八日早晨寗波南門外法塲决囚七名聞卽上年搶刼象山洋面商船之海盜捆綁時觀者如堵墻該盜面不改色猶敢惡語傷人惟内有一名年約六十左右稍帶愁容餘皆愍不畏死者 
[因傷斃命]  
本月初五日晨六點鐘時英工部局送小工沈咸臨至仁濟醫院時巳不能開口據送來之人云係吐血症醫士見其命在呼吸遂囑送者一同住下當卽施治傍晚時稍能活動至初六七等日似乎略有轉機詎十一晚二點半鐘時仍復咯血旋卽斃命查死者年三十五歲住泥城外蘆花蕩家有老母及兩小兒據屍母云沈自言素來無病初五日早上被工部局營工洋人敲撲一下凉帽落地及灣身拾取該洋人又踢一脚卽時倒地吐血屍母因同屍叔投工部局向工頭理論詎中外各頭目非但置之不理反肆吵閙章將兩人營押片時旋送會審公廨葛大令以人命重情公堂不能判斷着赴上海縣署喊寃屍母等遂復入城控訴旋有該圖地保至醫院聲稱今日邑尊不及出城須俟明日按臨相騐至傍晚該保又稱已由屍親叩求免騐翌日卽來收殮矣至究竟如何明日再行錄報 
[覓死緣起]  
昨報屍身己見一則兹悉死者係甯人某甲曾在字林西報館爲侍者因其妻及長女病殁以致氣忿交加投河尋死亦可憫已 
[烟花狼藉]  
昨報復辦女堂一則捕房將乾源祥之顧張氏協盛祥之王阿狗土瞿氏順記烟舘之陳藴山及其兩女和尚阿秀等一併解案翁太守逐一研詰顧張氏等仍不承認翁太守謂本分府於初五日逐家察看尚恐有誤故于初七日覆看爾等不必狡賴着將土阿狗笞二百板枷號三月王瞿氏責二百下陳藴山亦笞二百板枷號三月其女和尚阿秀各責二百下卽行釋放太守正擬將顧張氏發藩旋有蔡　氏投案稱與該氏爲姑嫂該氏巳懷孕五月求從寛典翁太守得供着將顧張氏送醫院審脉是否懷孕如果屬實卽着保去否則嚴辦 
[環籲停工]  
昨報衆怒餘聞一則兹聞該處鄕民又聯名具呈投縣請飭紫竹林下院住持僧停止工程不知莫邑尊如何批示也 
[查獲私土]  
日前本埠洋藥局巡丁赴高橋鎭王梅谷家士店搜獲私土兩只當卽鳴報地保將店主及私土一併解赴寳山縣邑尊略加詰訊飭該巡丁帶土交局充公王卽經人保釋嗣洋藥局中查得該土非但漏私且更假做印花粘貼緣卽函致上海縣請爲移提巖辦前日原差提王到縣據實禀明莫邑尊飭暫行看守旋於下午升堂研訊王供原籍潮州向在高橋鎭開設土店並未私做印花邑尊問印花旣非由爾私造該土究從何來答稱高橋倘售大土殊難獲利必須和以川土並灌在大土壳内混作大土銷售兾覓蝇頭此等土壳實向不識姓名之檀香擔上人買來小的並無僞造事情求恩明察邑尊謂爾旣某規矩之人着覓的實妥保候將其人交案再行核辦 
[逆媳宜懲]  
楊俊賢家在上海西鄕龍華鎭左近家號小康膝前二子均已完姻次媳唐氏性情潑悍時時違逆翁姑日前偶因細故與姑口角俊賢略加申斥媳卽憤憤歸家糾同悍婦數人向姑尋釁一言不合蜂擁肆毆並將鏟刀戳傷姑之頭額俊賢見而喝阻亦遭衆婦毆傷遂於前日偕妻胡氏投上海縣喊控並請騐傷莫邑尊升堂研訊俊賢夫婦伸訴緣由邑尊騐得楊胡氏頭額果受重傷隨問爾子可曾末案同稱我子本在滬城讀書及今晨小的夫婦來滬我子巳經回里邑尊謂爾等　且回家赶緊醫治候傷痊後偕子將媳　送來案以便究懲楊夫婦叩謝而退 
[法界公堂瑣案]  
捕房昨將曹青章之保人張阿昌并曹青章解案原告昇茂莊夥胡寳元禀請銷案并呈領紙翁太守見禀中有尚欠往來帳銀三千二百餘兩理應靜候英公堂等語隨謂此案係由道憲交訊原告旣請銷案自無不准惟領紙尚須換過着下期再行投案曹青章欠該莊銀七千二百兩其四千兩將房屋作抵三千二百餘兩作爲往來尚須查案再核曹前次到案頗似無銀料理今忽有現銀一千七百兩豈不可　曹稱銀兩係向魏周謝三人借來太守著將曹交捕待下期再　解案○潘聚南控被巡捕打傷一案昨日潘又投案旋有一千四百二十三號東洋車夫侯阿三投案稱前日潘喚車三　至小康門囑我喚小車及回伊將車資交與别車夫我素資爭吵伊欲將洋傘打我巡捕將伊拖去我車尚在捕房故持投案請領翁太守問何故扣車通事稱該車夫越日始到捕房捕頭謂是見証故未將車交出太守問曾看見扭打情形否答稱巡捕拖進時並未　打亦未青腫以後我不知太守詰潘面之傷何時所打答稱巡捕拖進時將髮辮繫于鐵攔有華人打我背三道　掌我頰押閉後我情急碰門復被吊出痛打副領事謂待傳值班頭通事巡捕捕等問明於下禮拜四再訊○洋人大立多及恒德錢莊沈瑞卿控董茂衡欠銀一案昨復集訊董稱向各親友糾成一會現請公斷方能向收隨遞禀一扣　摺一件翁太守謂爾慣作搪　之計殊不可信董堅稱共糾會三百餘元均可繳到捕房　求知照捕頭不可不收太守謂此卽爲　諉地步董稱稍緩卽可繳洋請爲交保太守允之如不繳洋下期再究沈瑞卿退出又據洋人大立多在身畔取出光緒八年八月陳式卿退據一紙呈副領事前操法語稱八年七月間與陳式卿在英租界四馬路口湖北路開設福園烟館每股洋八十元陳名下兩股半出洋二百元甫開一　陳　將股　併與我出立退股據交執烟館　係我所開設前日陳氏如何告發副領事飭通事轉逹太守又將退據送閱太守謂前次陳氏所呈憑據係該洋人所出言不便開烟館立據歸與陳氏其據會呈于領事諒在文件内副領事隨卽取出大立多聞言卽稱去臘因事往漢口　紙早經寫就放在抽屜内被陳氏取去語畢卽喚一少年女子到案請爲盤 
 
 

Page 4

 
 
問太守謂陳氏　呈之據不旱預先寫就况未將店歸陳氏何必寫此據大立多稱去年因病重故寫此據交伊如遺囑一般今日到案之十七號西捕亦知之語畢卽招該捕至案前該捕稱去年大立多到漢口託我照料諸事故知之翁太守謂據上所載不是此意該洋人不解中國字此紙何人所寫且有中人均可傳案詰問副領事謂憑據是該洋人所出今　該婦未到而該洋人所呈之西字禀又不詳晰着於禮拜四覆核太守然之○拐孩案内之楊慶和控稱在押時被退婚壻　學正及看屋之蒯得行將家内物件契據偷去請爲究辦鍾蒯兩人稱寔係楊二梁二兩人所爲彼等現在揚州翁太守着將鍾蒯兩人解送上海縣請卽備文至揚關提楊梁兩人○捕房將遞解逃回之謝步雲解訊翁太守亦着送縣○營勇拆梢案内之吳少卿張得勝覊押半月迄無人保翁太守判將吳責二百板枷號一月張責二百板從寛免枷○前月訪　望蘭閣烟館女堂倌除嚴阿五已經給領外尚有許阿二未經發落昨日翁太守着送城内普育堂擇配 
上海廣肇公所續解粤省愛育堂賑欵○六月初十日匯寄第五批英洋二千二百八十四員六月十一日匯寄第六批銀二千兩 
[書珊瑚舌雕談後]  
長洲許壬瓠先生博覽羣書於學無所不通朋輩中偶舉一事以相質先生卽能採討源流旁證曲解無不如其意以去第性耽淡泊平生著作雖粗若牛腰不欲付剞劂氏以問世盖今之隠君子也著有珊瑚舌雕談八卷奇聞軼事可以助清談備掌故足成一家言近爲甫里王紫詮廣文代爲鐫版刻旣成以一帙見示讀之彌深傾佩爰綴數語於卷末兼申謝忱 
[上海三馬路與昌絲棧陳竹坪經收廣東賑捐六月十一日第九次清單]  
郁屏翰善士規銀五十兩老閘隠名氏求平安洋廿元嶺南蔡李氏求足疾早痊汪培根宏久號震泰隆交來完宿愿人四戸各洋十元萬聚醬園順記號兩戸各洋八元衍昌氏交來愼德堂景福銀樓愧少氏求父母平安允章號四戸各洋六元馬敦和春華祥隆泰昌昇大號涷星記五戸各洋五元祥生泰元利衆友兩戸各洋四元祥生泰衆友善元泰永　祥慶泰號而戸各洋三元蔚泰厚恒豐昌泰源馥悅昌又記恊記號恊和信同豐號森記糖行元記愼四逹瑞又衆友芝蘭室元利糖行郁振昌榮元昌李氏陳瀛記陸義昌周姓魏健記德昌交來錢宏齡又沈詠棠念二戸各洋二元朱記求保平安南巿公估局盛三房彤成庄華鏞堂田祥霖無名氏愼利正大生吳門宋氏葛桐源生記布號費文元萬順泰錢頌椒張慶泰免飢人同裕和記新生泰隆興聚　涇知足居寄順成局來有心無力人求母康健又有心無力人爲先兄資冥福念二戸各洋一元求母目明嚴大生有心無力子求合家平安王大興錢合四戸各洋五角益源莊虚對洋一元秋記求無病洋二角與字十九冊周子泉翁募來恒和當祥四元乾元當周子泉二戸各洋二元周子青沈少耕兩戸各洋一元張桂蓮洋一元又代募十七戸合洋三元祥生泰募來大裕坊大生坊公盛坊恒泰坊萬興坊源裕坊洪昌坊公興坊八戸各洋五角廣發源募來塡德堂求保平安洋十元陳鴻南許朝珍保安氏續三戸各洋二元悅昌募來湛元興梁潔南梁雲山三戸各洋一元孫七洋五角大眼妹洋二角黄雨卿洋二元老錦棠金戒重一錢與字六十八冊沈松鶴翁募來董桂庭全記兩月各洋二元沈松鶴靈山居兩戸各洋一元汪蓉生袁遐齡秦姓田名士四戸各洋五角彤成庄棧司五戸各祥四角泰亨源手燕臺寄來嘉善堂洋一元四角一分嘉善堂洋一元八角二分嘉善堂洋三元一角七分嘉興復源紙棧由全盛局來德賢齋求母康健洋四元補過子求合家平安洋兩元與字四十七冊謝峙渟善士募來旗昌大寫哈脫洋十元　旗昌大寫司通又大冩財克生怡玉主人求保合家平安無病三戸各洋五元淞隠　陳味腴兩戸各洋四元旗　大寫温脫而又荼師軋令又大寫架連三戸各洋兩元陸向榮洋一元旗昌絲客古友又絲客白六南兩戸各規銀一兩○共收洋三百十五元三角虚對洋一元票規銀五十二兩金飾重一錢合并聲明 
[蘇省撫轅抄]  
初九日候補縣潘福蔭禀辭解餉赴都○初十日候補同知金彭禀辭赴寳山衣周塘工開辦七八兩叚工程縣丞徐志宏禀知奉委閭門旱關盤查差從　沈枚禀知奉委錫金釐局分卡差胡肇基禀知辭奉委赴實山衣周塘工程差 
[江督轅門抄]  
六月初四日同知勞　弼孔家涵釐捐通判倪人塏丁堰釐捐鄭鏞周圩港釐捐知縣邢毓馨六合釐捐各見謝委代理溧水縣場文熙在理六合縣曹明志 
均謝委○初五日通判姚壽春謝委襄辦輪船支應所新任鳳頴道高萬鵬到見長沙府來○初六日知縣甘調鼎禀知奉委調簾差○初七日知縣葛慶同禀知奉調　差 
[浙省撫轅抄]  
六月初七日仁錢二縣俱禀知迎接新任藩司回禀安禀知新任藩司於初　日進衙辰刻接印 
 
 
 

Page 5

 
 
   
 
 

Page 6

 
 
　　八月票出售 
　　英八月禀　張半張條頭價照大巿信購原局四件收兌紅票與拆票格外克己賜顧者註明棋盤尙中新洋房 
　　瑞芝堂 
　　在上洋新北門内舊敎塲虔製行軍散紅靈丹臥龍丹蟾酥丸六神丸秘製半夏一切花露又有玉容散癬藥二種寄四馬路萬卷樓書坊發售 
　　新開 
　　本號擇吉六月十七日開張番菜點心各食物俱是鮮明兼賣吕宋烟并吕宋票按月出售貴客光顧請看招牌設在四馬路海天春啓 
　　　英八月票出售 
　　本行由吕宋分設來申專辦按月吕宋票抗發零躉均可售吕宋烟兼收彩票格外公道信購原班回件指明四馬路棋盤街口 
　　英八月份票出售 
　　自運吕宋票全張半張分條價照大巿遠處紳商購寄原局卽奉認圖　無悮英大馬路科發舊房對門卅號門牌便是 
　　每　　二三拍賣 
　　茲者本行每逢禮拜二在寳順棧拍賣　賃在信和棧拍賣各貨禮拜三在仁記　拍賣各貨均不限價特此佈聞麥葛林行啓 
　　出售法語進階 
　　本行今外國　到法語進階書一部其書卽法國字彙以繹就華文閱之易悉每部計洋二元各埠貴客如欲摺學法語者請來購取以資習誦不悮上洋别發洋行啓 
　　批發吕宋票 
　　門巿零售號頭上皆盖腰子華英字印以杜假冒如蒙信購原班回件不悮上海老巡捕房三馬路口便是廣揚興啓 
　　上海電氣公司告白 
　　本公司中局開在虹口乍浦路四十一號門牌現可出售百剌思電氣機器大小各種電氣燈並可定包城鄕碼頭各處裝設電燈無論大小房屋亦均可來定如有欲知一切情形請向本公司經理人立德面議可也 
　　保得大彩 
　　本行新開運售八月　全張半張分條價　大巿外埠信購原局卽奉上洋四馬路 
　　八月票出售 
　　全張六元半張三元條　七角大小得彩向不登報以免招摇來信寫四馬路 
　　同心快發 
　　本行自運八月票全張半張分條價照大巿躉折另議賜顧者亟至四馬路無悮 
　　吕宋票 
　　英八月份增彩票全張六元半張三元條頭七角遠處函購原班奉繳收兌紅票格外公　　顧者請認明上洋英大馬路望平街口 
　　飛鵬小輪船出租 
　　本號有小火輪一艘極其寛敞堅固靈捷往來蘇杭以及各處均可倘蒙仕商曁各寳號欲租者請至小號面議租價格外公道上海四馬路愼裕號啓 
　　着彩不登報 
　　現售八月份票 
　　本行定章着彩概不登報大蒙遠近許可生意愈盛進票愈多而號碼約略可以挑擇今售八月份票八張半張分條均可價照大巿賜顧者請至棋盤街北發記行啓 
　　緑香山舘金集 
　　蕭山來鴻搢先生所著年前曾先刋小題文初二兩編於是揣摩家莫不家置一編然風行已久翻刻旣多難免魯亥而先生又好制藝雜作詩賦詞章素企枕秘吾鄕試士絡繹借鈔竟無虚日今本坊特將全豹重付剞劂想操觚家定以先覩爲快每價八角購取者祈向上海文玉山房並各書坊可也浙紹奎照樓啓 
　　八月份票 
　　本行自運吕宋票出售全張半張分條價照大巿遠處賜顧信寄四馬路指明本行牌號原班卽奉無誤 
　　白喜捲逃 
　　啓者吳淞口泰益廣東店潘葉白三姓各出貲本合作潘葉二姓各着一股白姓名喜着二股共作四股自壬申年間開張以來十有餘載所有出入辦貨收帳均係白喜一手經理歴年生意頗稱穩當亦無利息分沾不意今年四月初旬白喜頓起不良之心收取銀洋共計八百九十餘元聲稱赴上洋辦貨經旬不返及至前往訪查甫知携同家眷早巳逃遁查無踪跡旋將店内所存貨物帳項生財一切盤算共値洋一百餘元共計尙欠各一貨項共洋二百餘元似此被其捲逃固屬貨本無歸而欠帳不淸生意不能閉歇茲潘葉兩姓另出貨本復行開張以兾日後彌補欠項嗣後生意盈虧與戶姓無干至白姓名下如有私自往來帳項亦與本店無涉特此佈告俾衆週知是幸泰益店潘葉兩姓同啓 
　　號單被阻 
　　七月號單近因香港輪船不能進口以致延遲約待念外可到後帮票亦因此被阻近日申地八月票大缺拆價飛漲維本行頭帮存票獨多價仍照舊欲買宜早信購卽班回件 
　　告白 
　　茲者本行有夾板船黑松煤出售尊客倘令買者請至本帳房面議可也此佈馬立師啓 
　　得彩不登報 
　　英八月票仍照新章得彩加多　張半張分條足七角遠處信購指明棋盤街北只此一家萬有利啓 
　　地球錄思痛記 
　　環游地球新錄四卷鉛板早售罄嗣有人翻刻近亦漫漶且多錯字漫漶且多錯字今李君小池重刻木板用連史紙裝釘每部四本價洋八角恩痛記二卷一大本每部二角均由上海申昌書畫室出售 
　　二彩誌喜 
　　頃接電報英七月份頭彩二萬三千七百三十四號二彩四千三百零六號一彩六千零卅六號其二彩並上附彩均由本行門莊售出下附彩拆與大有恆得翁台　容對號單到申再行聲明先此誌喜萬豐洋行啓 
　　邵氏修譜啓 
　　紹興府餘姚縣城中邵氏宗譜於本年夏季開修所有遷居各處未得週知者恐致遺漏特此佈告請卽將本支先世諱字生卒配葬及本生兄弟子女詳細抄稿或寄上海道署中或寄餘姚縣城中晋和錢莊邵履齋處並祈閱報諸君子傳告邵氏後裔知悉感激之至姚江邵祠公啓 
　　移設票杆鐙告示 
　　大淸各口巡工司畢爲通行曉諭事照得本巡工司前奉總稅務司赫憲剳行以沿海沿江建造鐙塔浮椿等事或係創設或宜改移或有增添或須裁撤營造旣有變更務卽隨時彰明出示通曉各處俾得行江海船隻周知徧喻等因茲本巡工司查鎭江關稅務司所屬界内張黄港附近地方向置之標杆鐙現巳移設合將其情勢開列於左計開一長江通州如臯縣張黄港之西在海北港地方向所設之標杆鐙現因江岸坍塌已自原處移設向北七十度東相距約一里爲此合卽遵行出示通曉各處船隻其務宜留心詳記以免疎虞勿爲此合卽遵行出示通曉各處船隻其務宜留心詳記以免疎虞勿忘勿忽切切特示光緒十一年六月初九日第一百九十四號示 
　　受寳室徐氏吉祥藥水 
　　專治霍亂吐瀉冷麻抽筋腹痛弔脚一切極重痧症此藥經試多年取效神速今在上海法馬路興聖街祥和榮銅錫鋪發兌零售每瓶收錢三十五文另有仿帖詳明古吳江韞三監製 
　　辦理電氣機器告白 
　　啓者今外國愛底生電氣機器廠託本行在中國及吕宋等處代辦該廠所製之電氣等及各樣電氣機器各處人有欲用路上及室内應用電氣電氣燈可與本行商議本行可以開示價目此布六月初九豐泰洋行啓 
　　英八月份吕襟大票 
　　本行自運逐月吕宋國發財票出售全張半張價照大巿條頭七角並收紅票比衆克已仕商賜顧請至上洋英老巡捕房斜對門中和里内詹誠德堂藥房交易妥實可靠不誤主顧上洋英商源源票行啓 
　　新到雲南大理石出售 
　　本號新到雲南天然奇蜂山水大理石計大小百餘塊概是正路老山靑緑黑白分明其峯均有四委八景各色俱全較之歴年各號運申之石世所罕見恐官商未得週知特登報章兼售頂上跤趾靑化貢桂並有雲南順寗府同仁堂正庄雞血籐膏出售但此膏婦科第一要藥如有孕未産以及紅崩白帶月經前後並治男婦氣痛跌打損傷一切等症無不應騐此係奇方妙藥中外馳名且有内票爲記貴客如　採辦每日十一點至二點鐘止駕至小號面議其價格外克己可也特此佈聞四馬路盤記棧内彭萬興號啓 
　　輪船往東洋等埠 
　　啓者本行希魯西麥魯輪船於禮拜日卽六月十五上午十點鐘開往長崎西門舍革神戶横濱等埠小包收至十四日正午十二點鐘爲止塔客票出至十四下午五點鐘爲止在船買票須照定價加十分之一如各寳號欲裝貨搭客者請至本行定可也此佈六月初十日三菱公司啓 
　　機器造紙局告白 
　　本局加工　選上白棉料監造中外各色帋張俱極精美兼製各帮配用帳簿信封信帋花箋一應俱俻并接定造帋張厚薄長短闊窄均可如意限日應交價錢格外公道本局在上海楊樹浦分局在大馬路抛球塲發售并發南北各帋號代銷再本局收買爛布蔴包碎紙等如有祈來面議 
　　靈效痧藥 
　　暑天痧症感受最快劉意保身藥物湏帶用藥不精反至生害佈告諸君愼之採買八寳紅靈丹大二角小一角時症白痧散每瓶洋三分萬應痧氣丸每洋七十瓶午時茶每洋一百四十塊神效臥龍丹每洋一瓶諸葛行軍散每洋十瓶太乙紫金錠每錠洋六分廣東鹿芝舘分設上洋英毐巡捕房斜對門 
　　廿四史加價告白 
　　本局股印廿四史原議一千股爲額每部價洋一百元現各史逐出股份迭來部數將巳滿額除前巳定之股悉照舊章換單取書無庸更議外今訂於六月初一日起加價以後來定者釐爲後股每部計洋一百念五元巳出各史隨卽現取如欲附股請早認定一俟額滿卽行截止此佈同文書局啓 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[雉屢崩]  
安慶西門外子城一道由上濠至虹門繞至金保門門繞至金保門直逹江岸梅夏以來崩頽三處計有三十餘丈之多上月二十日東門外子城被江水浸淹數尺以致崩缷丈餘翌日小南門地保又報稱由浙江又報稱由浙江會舘至東聖菴右邊又坍城牆數丈復據後營地保報稱菜花亭敵樓内左城牆崩倒十餘丈官憲疉聞禀報前往踏勘急雇工匠清理磚石以便清理磚石以便水退後擇日興修云 
[示禁陋習]  
皖垣城隍會爭奇賭勝幾於舉國若狂不特耗費貲狂不特耗費貲財抑且易滋事故前月又届會期經首縣尹大令開列條約禁革澆風雖會中人未免蹙額不歡然整頓地方實賢有司之盛德也所有諭禁各條所有諭禁各條照登於後縣正堂尹示一禁鞦韆耍架一禁　擱雙層皆有傷嬰兒一禁高蹻只准六尺一禁持扇旙當街打人一禁宰雞首爆一禁宰雞首爆竹亂炸一禁設塲誘賭一禁誠心敬香毋得爭先擁後一禁婦女扮會遊行一禁婦女入廟一禁擺設詩話章句 
[英界公堂瑣案]  
耶松洋行西人稱船廠中前失鐵二十九條今鐵二十九條今由包探緝獲送案請辦包探王阿二禀前日見倪文光船上裝鐵三十條當向押船之王庭春盤問王稱是乾裕號夥鐵向南巿丁元興冶坊買來元興冶坊買來然我於耶松洋行報失後曾至各鐵行查察且扮買客至丁元興當有出店模樣人引看房屋共有六七間逐一察看固無條鐵此係前月初八日係前月初八日之事旣據王言　丁元興買來或係在後所進之貨現始出售惟據張洪亭言鐵係前年盤頂下來殊屬不合爲特令張到案倪文光供乾裕號之光供乾裕號之王庭春雇我從南巿丁元興裝鐵至北計三十條土庭春供向丁元興買銕三十條計二十四担零每担價洋一元六角共核洋三十九元零有發十九元零有發票呈閱不知何故由捕房查問張洪亭供素不收買來歷不明之銕此銕當時盤頂每担作價洋二元二角現在折價賣與乾裕號我處房屋共有我處房屋共有二十餘間現堆舊鍋銕千担光景與包探所言不合葛大令謂或者包探未經遍察亦未可知隨間包探爾言出店模樣人能指認乎答稱尚可認乎答稱尚可認識現將條鐵扣留曾囑失主認明今將鐵樣呈閱大令遂諭張將進貨帳簿呈閱如該行報失後爾無條鐵收買便不致疑又商之易繙譯將倪王易繙譯將倪王二人交張保去惟張再須覓保再派差同包探前在吊帳并着包探指認引看之人亦可帶回訂於下禮拜二覆訊○山明光稱是横涇鎭人帶夏横涇鎭人帶夏布來滬銷售昨午後在大馬路　口小便暫將夏布包放下突有人攫去一疋追赶不及大聲呼喊由捕阻獲人贓石建元供山東人擬至吳淞營人擬至吳淞營尋友未遇流落在滬以致貪小搶布葛大令以石白晝行刼殊堪痛恨商之易繙譯判枷號十天遊街示衆布交山領○望益紙館西洋人控印字西洋人控印字人方仁慶盜賣鉛字一案昨據包探秦少卿同捕役張福禀稱同方至城内虹橋南首李同元錫舘吊贓計三次交出大小鉛字十餘斤據言共給餘斤據言共給錢七百文今特解案方供前在老洋東處爲夥十八年後來小東人接手我卽停歇去年七月又往言明每月工洋八元被積欠工洋二十八元并洋二十八元并代辦物件洋二元三角合計有三十元零　角嗣後支過洋五元應找二十五元三角屢索無着因妻患病取鉛字變賣祗得錢七百文伏乞鑒察百文伏乞鑒察西洋人稱伊作廢鉛賣甚賤然鉛子值價甚鉅大令先將方仁慶甲斥又商之易繙譯謂方固有應得之罪然總因積欠工資亦當體恤姑判方營體恤姑判方營押一月所欠工洋仍令該西洋人照給易君兀之鉛字給領○四包探同華包探陳阿九稱法蘭西銀行之華人宋子靄到捕房報稱向錢庄將四稱向錢庄將四開洋兌錢被賊竊去金表一只值價銀一百五十兩我等卽至各押舖查問及至八仙橋榮興小押舖稱有金表及同入内見金表藏在　籍之底藏在　箱之底且祗押洋四元又不放在玻璃匣内聽憑捕房查看均有非是爲將表帶案并令押鋪夥投質陸家山供當日有一女傭模樣之人來押表祗要洋來押表祗要洋四元及包探來查我卽直說且簿上註有另放字樣我知表甚值價故放在衣箱内押簿呈閱葛大令問宋來否答稱未到大令即命包探將表帶命包探將表帶回捕房俟宋來領着償押舖半本又諭陸設有人持票贖表卽可交捕 
[求賑兩粤災黎]  
粤東水災疉見各報難民失所慘不忍聞寓滬慘不忍聞寓滬諸君誠屬踴躍救援存活十數萬衆功莫大焉惟是日前捐欵旣巳散放無餘此後待哺正復所需不少頃又聞粤西水災較廣肇爲尤甚兩粤情爲尤甚兩粤情形實堪涕涙洪波漂　禾稻旣空片板無存屋廬奚在死者長巳矣生者將何賴乎勢必求助他人苟延殘喘幸而得所則修理舊業或園或圃總業或園或圃總須數月方成况無舊業之可修也此時隻身逃走暑濕熏烝衣食全無疾病交作呻吟萬狀苦不可言始則得慶重生繼則不如一死倘令諸君目死倘令諸君目擊有不蹌地一呼涕零如雨者乎又况身受其殃也爲此百拜叩乞滬上大善士大德望軫念兩粤之災從前鼎力旣巳存殁銘恩以後賑飢萬望以後賑飢萬望恫瘝是念痛災黎之昏墊不必計及他人盡一己之慈祥將來必邀大眷至於粤省紳商尤宜情關桑梓力救同鄕夫江浙善士尚爲吾粤極力捐爲吾粤極力捐簽不分畛域凡屬粤人宜如何感恩如何愧勵如何踴躍以對各省善士仁人乎現經籌辦鉅金而捐項究屬有限以兩粤之災黎待半年之救濟待半年之救濟統而計之以後非百餘萬金斷不敷用何也水退之後給衣食供器用掩浮屍施棺藥購義地借耕本治道路築茅房爲問區區一愛育善堂縱有愛育善堂縱有餘積能勝此巨任乎又况粤東捐辦海防爲他省所未有業巳畝捐義捐牙捐租捐屋梁捐種種急公餘資無幾今逢浩刼力必不支伏願粤人側支伏願粤人側念上天垂祐室家不致罹殃再爲鼎力籌賑并請廣肇公所倣　昌字册迅速刊印數百扣凡粤人之在洋行茶棧字號鋪戸客棧躉倉船隻者各躉倉船隻者各派一扣求其當事者力勸各伴友及客捐助多寡隨緣想可再捐一萬數千之譜由六月至九月凡屬宴會酬謝還願及廣肇山莊虹口兩處盂蘭虹口兩處盂蘭會之一切浮文悉以移賑又外埠如漢口九江鎭江烟　天津甯波福州等處仍請諸同鄕倣照昌字册勸捐庶可源源接濟矣恭讀文帝寳誥云讀文帝寳誥云見難不救久後必罹其殃爲善有終久後必食其報此語不啻夢中一呼然亦不必論但念災黎側身無所而我猶得糊口四方已屬彌天之福矧屬彌天之福矧富貴家耶諸君何必惜舉口之勞不爲力勸各一囊之費不爲　人見有袖手者阻撓者太吝者推托者何不爲數十萬災黎一一解訴乎天眼昭解訴乎天眼昭昭絲毫必鑑嗚呼諸君其念之嗚呼諸君其鑑之居易生頓首并啓 
[畫潤助賑]  
吳楚卿水墨葡萄紈摺扇洋二角條幅三尺二元四幅三尺二元四尺三元五尺四元冊頁二角横披面議畫蘭减半潤資悉數助人粤賑如有見委祈先將潤律交絲業會館卽將收條同來件送至盆湯弄碼頭興盆湯弄碼頭興隆恒船局小件三日來取大件不計 
上海絲業會舘籌賑公所施少欽經收廣東水灾賑捐六月初八初九日第十三次十四次清單○源生洋貨號規銀一百兩洞庭隠名氏善士求病愈一百元譚伯壎　舟病卽愈揚州周公舘雲間葵向居求妻發風濕全愈并求長媳生産平安宋端甫求妻病卽愈四戸各二十元馮式亭十元王愼德十元陳晚香求兒病速痊十元堃記求合家平安銅洋七元浙寗隠名氏求病速痊五元仁濟善堂來公記協泰多益主人求合家平安洞庭西山徐姓祈保平安四戸各五元滸浦通裕代無名氏四元仁濟善堂來惟記三元一葦草堂三兀王關孫祈四季平安鎭江太古普局來無名氏寳善堂完愿朱敦記求妻陸氏肝厥病不發諸事順遂四戸各二元不書名同泰行雷齋移助廣國廣德三戸各一元周字堂半元金蓮生半元○昭文縣署賑房經募賑捐啓叙慶堂謙守齋德罄堂方　記依孝堂嚴崇德渭記愼德堂張琴鶴堂趙潄玉山房星聚堂惜隂書屋無名氏覽古堂十三戸各一元未遂子二元錫記半元百忍堂張半元無名氏錢六百文補過齋五百四十文仁壽堂五百四十文有心記顧少記清燕堂孫用章百祿堂朱高記褚記周子記孫東記何記江雲記德盛堂賢陳宜記十三戸各二百七十文顧記高鐘記補過齋董記四戸各二百楊少記黄云記二戸各一百文者意齋一百六十文思過齋一百文共四十戸合來洋二十一元錢九百文○黎里悅來典經募賑捐啓悅來典二元力不足聽濤山人祝根記三戸各一元歙南劉五百六十文武陵氏三友居藍田沈湖氏幼琴敬棧堂留餘堂休北胡休西程九戸各四百文延陵氏三百文開有六正堂振記存古堂高平范餘邑俞開衣七戸各二百文沈愛記五百文德邑沈三　文以上廿四戸合來洋十一元○海濱學究經募安官二百文頤仲一元宜樂居一元聰官驥良楚材大七官小七官朱三官六戸各一百文阿芳八十文阿昌八十文顧四官陳三官李三官三戸各五十文共十四戸合來三元以上初八日○安命子五十元張搸衆求合家平安妻吳氏受孕數年玉今未産祈速産保平安幼子聰明延壽微悉卽痊三十元張同泰藥號二十元七寳仁泰典經募五戸十五元大成莊桐溪逹叟爲求長孫耳疔卽愈敬善居隠名氏求妻孥無病痛滎陽榮記羅姓沈榖記求孩病卽愈七戸各十元古松主人麗山氏晬儀移助又節省酒筵資八元和袖心願六元無名氏求病速愈五元樂安堂吉餘生爲也各公六旬冥壽五元承周氏五元修本生求母病速愈四元吳氏閱江二元五角無名氏周保安氏侣竹居孔博泉周景堂方平朝李安久七戸各二元陳氏一元朱運安求母病速痊一元鄭景一二元王阿虎五角悟迷山人半元以上初九日登報報聞 
[上海四馬路浦灘文報局經收粤賑六月上旬清單]  
初九日金利源棧募申字四十四號單意軒主人銅洋二元壽萱主一泉外史銅洋各一元三孩併點心求免病各一百文力不足六十五文共銅洋四元錢二百六十五文○金利源棧募申字四十五號單延生保命人四元曠遠居二百文三齡女一泉外史壽萱氏莘耕居士意軒主和記張炳生劉三畏堂徐君九戸各一百文共合洋五元○無名氏兩元○廣惠和募申字四十六號單林健卿劉慶孫各五元槐秀梁明謙各一元元承蔭黎衣錦劉遜甫吳國勲黎端甫朱佩珊無名氏七戸各半元共十五元五角○無名氏怡和仁各五元隠名氏無名氏鎭江寳成銀樓三戸各十元蘇州張二元○胡寄梅翁募滬字九十二號冊席縉華二元徒有善心童漢華蘇萬生三戸各一元愧懋書屋力不從心各半元共六元○九江乾元典募申字四十七號單陸立記求病愈不留名程蓮生四戸各三百文知不足五百文養和齋求宅平安吳炳記無名氏綿力子五戸各二百文力與心違周紀堂黄睢記三戸各一百文野誌三百六十文共合洋三元○楊鄭氏節省衣服四元洋務局曹念元隠名氏宏農氏求子病愈二戸各二元張留子一元○羅店東陽嵩募怡樂氏稍如心贖愆氏三戸各一元○常熱虚　居隣水居二戸各十元壽而康室五元○蘇州壽頤菴主人募申字四十八號單壽菴四元頤菴有餘堂醮綠山房三戸各二元辛夷舘華萼海棠仙舘領梅舘岐佐聚善堂六戸各一元共十六元○洙涇大成典了心願經募二元○補諐氏四十元知非子三十元盡心力人廿元○昭邑白茆螟李汪募申字四十九號單惜榖局四元敦善堂四知堂吕餘慶樂善女史李載德陳胡氏經募汪七戸各一元陸翽羽二元吕依紅陸平持各三元愼秀堂馮春輝陸慶泰慶恒豐金少谷五戸各半元延陵求子信義薛天林三戸各二百文陳　記一百文徐永興三百文共合洋廿二元四角○松江清河刁氏一元金山錢友素堂二百元武林高又泉念元逹善堂十三元誠信二元○嘉興盛平之翁募盛鼎書屋陳愼思堂岳粹經堂鄭書帶堂盛日新書屋高東臯堂周仁靜堂七戸各一元周耕餘堂半元孝友堂二元日新書屋潤筆二元五角共十二元○祈安氏還舊心願求合家平安二戸各五十元又求頭暈舊病全愈念元李蕙復求先父母早昇天界十元劉錢氏五元生懿氏不忍坐視人各二元震大號六元練帀惠貞典十元南翔布業公所十六元疁南太原氏四十元○本日共收洋七百十九元九角銅洋四元錢二百六十五文此稿未完 
 
 

Page 11

 
 
[光緒十一年六月初四日京報全錄]  
宫門抄○上諭一道錄前○發抄○八道○漕督吳奏請給奬摺○又奏請議叙片○大臣文等奏特叅佐領降補片○蘇撫衛奏請旌表片○大臣左奏請留武員改歸補用片○又奏請飭部更正片○江撫德奏循例陳明片○皖撫盧奏請展限奬期片○六月初四日兵部太常寺太僕寺鑲黄旗值日無引見○溥偀假滿請安○恩全請假十日○召見軍機○發抄 
曾　荃奏請將上海機器局光緒四年至八年各欵悉照津局成案准銷奉旨戸部議奏欽此○又請將在防病故之長江水師提督中軍副將唐敏義優卹奉旨着照所請該部知道欽此○又請將在防病故之飛艇炮船升用守備陳錦榮優卹奉旨着照所請該部知道欽此○德馨奏審明新喻縣疏防絞犯詹集賢越獄案定擬奉旨刑部議奏欽此○曾國荃奏卽用令葛慶同補寳山令奉 
旨吏部議奏欽此○又儘先都司丁如高借補江西九江鎭前營中軍守備奉旨兵部議奏欽此○又雲騎尉張宗祥補蘇松鎭中營守備奉旨兵部議奏欽此○又升用遊擊海洪借補安徽游兵營守備奉旨兵部議奏欽此○○補授安徽巡撫漕運總督臣吳元炳跪奏爲查明兩屆安瀾出力人員擇尤請奬繕具清單恭摺仰祈聖鑒事竊照同治七年前漕臣張之萬奏定章程南河出力人員仿照東河成案按兩年奏保一次歷經遵辦在案所有光緒九十兩年安瀾出力各員弁經前署漕臣孫鳳翔於光緒十年九月二十六日會同督臣具奏奉旨着准其擇尤請奬毋許冒濫欽此伏查光緒九年分汛水盛漲爲十數年來所未有上下數百里長堤異常危險十年分底水較大汛漲旋臨湖河各工同時告警且每年長水皆值秋禾垂熟之時守壩保田尤關緊要所有防險情形節經前漕臣楊昌濬前督臣左宗棠先後奏明在案大汛安危判於呼吸分叚扼守幾於應接不遑在工員弁無不竭力嚴防附近紳民亦各恊同守護歷久不懈艱苦備嘗用能抵禦洪濤保全民賦除堤工局出力員弁已經前督臣左宗棠奏請奬勵外兹據淮揚海道王加敏徐州道叚喆查明各屬出力員弁紳士書識人等禀請奏奬前來臣督飭該道等逐細考核覆加删減擇其異常出力者謹繕清單恭呈 
御覽合無仰懇天恩准予奬勵以昭激勸而重河防其武職千總以下以及功牌頂戴由臣另行查核照案咨部給奬所有尊保光緒九十兩年安瀾尤爲出力人員緣由謹會同兩江總督臣曾國荃恭摺具陳伏乞皇太后皇上聖鑒訓示謹奏軍機大臣奉 
旨該部議奏單片併發欽此○○吳元炳片再布政使銜淮揚海道王加敏布政使銜徐州道叚喆督率修防不辭勞瘁工皆堅實欵無虚糜二品銜候補道吳修敳按察使銜候補道李家驊率領員弁效兵分投搶護悉合機宜均有微勞足錄合無仰懇天恩俯准將王加敏叚喆吳修敳交部從優議叙李家驊賞給二品頂戴以示鼓勵出自逾格鴻慈理合附片具陳伏乞聖鑒訓示謹奏軍機大臣奉旨覽欽此○○文緒等片再查統領練軍卽補協領左領蘇拉布帶領練軍駐紥呼蘭以操爲防不獨平日漫無教演技蓋生疏且遇股匪又不親身帶隊剿捕任由竄擾殊屬任意怠玩現經查明未便姑容相應請旨以防禦降補以示懲儆理合附片叅奏伏乞聖鑒謹奏軍機大臣奉旨着照所請兵部知道欽此○○衛榮光片再蘇州府屬常熟昭文二縣前於光緒九年七月間沿海沙洲圩岸猝被風潮冲破田廬淹沒洲民蕩析災荒困苦當由該處紳士勸捐賑撫並據原籍崑山縣紳士前四川永寗道汪堃捐資賑濟併又捐施棉衣藥料錢文合計實捐制錢三千千文會同該處紳耆分别散放被災貧民獲免餓莩今汪堃業已病故其子汪震龢等以清殷桑梓不敢仰邀議叙據常昭二縣紳士楊汝孫等以賴此鉅欵得以撫恤兼施厥功甚偉不忍聽其淹沒聯名禀請照例請旨建坊旌表以昭奬勸等情由蘇州藩司譚鈞培詳請且奏前來臣查定例士民人等助賑荒歉捐銀在千兩以上者請旨建坊給子樂善好施字樣等語今巳故道員汪堃慨念隣邑被災情殷救恤捐助賑欵錢文核計係在千兩以上洵屬好義可風合無仰懇天恩俯惟旌表建坊以維風化除咨禮部查照外理合會同兩江總督臣曾國荃附片具陳伏乞聖鑒敕部核覆施行謹 
奏軍機大臣奉旨着照所請該部知道欽此○○左宗棠片再揀發廣西委用副將世襲一等泊趙永銘籍隸甘肅寗夏縣光緒六年該世職年已及歲臣在陜甘總督任内接見之餘詢悉家遭兵燹趙氏僅存一脉深念忠藎之後孤苦零丁留營練習冀其造就成材臣奉旨陛見給咨赴部帶領引見奉旨准其承襲賞給二等侍衛在大門上行走欽此十年十月當差三年期滿十二月初三日經兵部帶領引見奉旨以副將發往廣西差遣委用欽此十二月二十一日在部祗領騐票起程本年三月過福州來營謁見臣與督　楊昌濬見其少年英發在侍衛處當差數載益覺才明識稳志趣向上若再加練習行間誠足紹家風而成國器現在海疆多事防務需才該副將於海防洋務有志講求倘留於濱海省分尤屬用當其才商之楊昌濬亦以爲然臣實爲儲才起見可否籲懇天恩准將揀發廣西委用副將世襲一等伯趙永銘留營練習並改歸閩浙補用出自聖裁除將該副將所領騐票咨繳兵部核銷外謹會同閩浙督臣楊昌濬附片陳請伏乞聖鑒訓示施行謹奏軍機大臣奉旨着照所請兵部知道欽此○○左宗棠片再記名提督喻先知前因借補陜甘督標右營叅將關造履歷將原保花翎守備一案誤爲克復杭州餘杭案内列保經兵部核駁以保案無名奏明按級遞改嗣經臣咨查原保地方准閩浙督臣查明原案摘錄清單咨覆前來查該員喻先知於克復武康德清石門孝豐安吉湖州各城及三次截勦竄賊案内由藍翎千總保以守備補用並請賞換花翎係臣前在閩浙總督任内於同治四年八月二十五日彚摺保奏是年十月二十六日奉旨允准伏思該員喻先知前因保札　落致將原保花翎守備一案年月地方記憶錯誤兹旣查明原案自應請旨飭下兵部仍照原保各案更正註冊毋庸遞改除將記名提督喻先知履歷清册咨送兵部查核更正外理合附片陳明伏乞聖鑒訓示施行謹奏軍機大臣奉旨兵部知道欽此○○德馨片再據九江關監督洪緒詳稱九江關徴收三分平餘一款經前任監督伊齡阿奏明除動支辦公等項年滿造册請旨交造辦處核銷外餘剩銀兩解交造辦處充公兹查光緒十年分共收三分平餘銀九千四百四十二兩三錢一分三厘支用銀九千二百七十六兩五錢八分均係遵照造辦處奏准減定成數核實開銷外仍剩存銀一百六十五兩七錢三分三厘應卽委員解交造辦處兌收合將辦公支用各欵循列恭造四柱黄册詳請代奏前來臣覆核無異謹將送到黄册敬呈御覽又查該監督每年例支養廉銀一萬一千兩向在關稅耗銀内動支解繳造辦處充公歷年因耗銀　敷以致未經解交前准造辦處咨催籌撥據該關詳經奏准戸部咨覆自光緒三年起循例動支等因又經行關遵照卽於三年起照章支解又查光緒九年三月十二日起至十年三月十一日止一年期滿共收積平銀一萬二百五十八兩九錢二分八厘除　例支用外仍剩存銀五百九十九兩五錢以上二欵應卽隨同本年三分平餘剩存銀兩均解交造辦處兌收伏乞聖鑒謹奏軍機入臣奉旨該衙門知道册併發欽此○○盧士杰片再據署布政使張端卿詳稱奉行准戸部咨會議奏關海防事例摺内陳明安徽等省賑捐統請一併停止其未奉到此次諭旨之先所收銀兩限兩個月赶造捐冊送部逾限不准請奬等因遵經分别催取捐册在案伏查安省光緒八九兩年沿江沿淮各屬被水成災籌辦賑撫本省外省官紳商富捐助銀洋錢米雜糧棉衣等項先後造册報銷並請援照直隸賑捐以十成實銀按現行常例請奬虚銜封典等項除呈到各捐生履歷業經請奬外其餘未奬爲數甚鉅此項捐欵多係四處集捐有本省官紳服官他省及就業他處者亦有他省紳商士民輾轉匯寄者當其解囊捐助之時悉皆念切災黎情殷拯救旣非尋常捐欵可比卽未便泯其好義之阮且查此項賑捐請奬祗准照現行常例以十成實銀核奬虚銜封典與現辦海防捐輸實在官階尚無窒　若因距皖較遠已逾部限概不准其奬叙似覺向隅悉心酌核惟有將現到各捐生請奬履歷由司先行彚造清册詳請奏奬未到各案懇子展限請自此次奏奉諭旨之日起限兩個月將本省所捐賑欵各員名由司移行催取其籍隸他省各捐生亦卽詳請分咨各省分飭開報咨皖彚辦統于兩月限内造冊彚請奬叙以示格外體恤如再逾限未到一律不准再奬等情詳請奏咨前來臣覆核無異除咨部查照外理合附片具陳伏乞聖鑒訓示謹奏軍機大臣奉旨着照所請該部知道欽此 
 
 

Page 12

 
 
   
 
