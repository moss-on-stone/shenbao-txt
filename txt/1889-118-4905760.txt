# 1889 - 118 - 4905760

 

Page 1

 
 
[新印傳選戊子科直省鄕墨出售] [  申報舘主人啓]  
　　山隂傳子蒓先生文壇宿將也歴操選政海内風行本舘覔得新選戊子科直省鄕墨評　精當去取　嚴雖濃淡清奇不拘一格而要皆當行出色不同夸目尚奢緒出鴛鴦幾令金針度盡矣本年恭承恩詔慶榜特開士人有志觀光允合揣摩簡線因亟付手民排印圈點批語　遵原刻無說卷首更冠以序文例言及各省主司姓名爵里後附試帖若干首亦皆銜華佩實花樣一新刻已印釘告成准於二日廿九日出售每部分裝四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[石印四書撮言發售] [  點石齋代啓]  
　　四書撮言一書閩省蓉芝胡氏采衆說會羣言於朱註中逐字逐句爬剔疏證繁簡適中洵足翼聖經而啓來學其是閩省督學使者爲河間紀文逹公閱是書大加奬賞立付開雕惜所印無多故所傳未廣兹倩善作宋體字者一律繕正付之石印分裝十本外加綢套售處在廣東潮州府前街文林　發兌此佈 
[石印四書古註羣義彚解出書啓] [  點石齋主人啓]  
　　是嘗計九種一皇侃論語義疏一李文貞公大學古本說中庸章叚中庸餘論一毛次可四書改錯一劉楚楨論語正義一焦里堂孟子正義一宋　山論語札記孟子札記盖皆博考羣言闡明古義於章句註疏說文之學融會貫通精當不易較之尋常味根錄備旨合講諸書尤覺原原本本斷制詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購兹特以家藏九種彚爲一册精楷重抄圈點仍舊託點石齋石印字跡固然明顯校對亦復精詳每部裝釘十六本外加紅木夾板二副現已成書從亷售價每啊洋八元售處向上海北申昌點石齋帳房外埠京都琉璃廠本局粤省雙門底本局漢口黃陂街本局閩省皷樓前本局湘省府正街本局均可購取此佈 
[造屋先宜防火患說]  
　　昨有友人寄來一稿署名目覩人其言曰近來火患之多雖人家多半自不小心然一遇火起必致延燒數十家者其咎盡屬之房東可也蓋房東造屋每每貪圖便宜只做天幔將天幔上分間磚壁多有不砌至頂者故一遇火起外面不及透頂而屋内已横穿數家或數十家天幔下之人尚不及知而梁椽已盡焦灼竟至有人不及料及見而逃避戚至不及遽遭焚斃其情形殊爲可慘其實則房東造屋時貪小便宜以致此失其咎不歸之房東將誰歸乎細思房東旣屬將本就利因惜此區區使人受害於心何安舊歲百福巷日前永定里毗連鳳臨里兩處火災延燒甚廣僕細察其屋内分間俱坐此病因此目覩心傷義難緘默爲特揭而出之俾房東知所改絃易轍不至貽害他人如果房東惟利是圖仍復不知悔悟惟有勸凡爲房客者目行鑒别勿受其害云云以上來稿中語也此人可謂留心時事者矣余每見上海火災電信傳報警鐘先鳴水龍馳救極爲出力西人救火竟有奮不顧身者殊足令人欽佩其所帶器具又復精良開斷火路拉翻火架一切利　又有自來水以資澆灌取之無禁用之不竭卽使不用滅火藥水而火之延燒者必不至如鄕間之烈鄕間初無洋水龍其偏僻小村竟有并中國水龍而亦無之救火之具全然不備一遇火患不過擔桶汲器或在河中或仕并内提挈而至向火亂潑甚有火勢猛烈以水澆上不啻火上澆油然而從未聞有延燒數十家者雖曰鄕村房屋或有間斷不若上海之鱗次櫛比然火之迅速决不至如上海之甚也猶憶歲在甲子高昌寒食生家燬於火延及比隣七間樓房此屋雖與吾家相比而風火墻高包簷實築火雖猛烈無隙可乘惟西首樓上有圓洞一救火者恐火由洞穿過急急登樓以磚石塞此窓罅詎意樓上住居之人素性迂拙及梯而阻之謂此係内室外人何得擅入諸人不能與爭旋卽下樓出外意欲由外面塞遏而火已蜿蜒而入由梁間直穿頃刻間七間樓面變爲火燄山一座悉成灰燼說者謂此殆有數存乎其間而不知及梯一阻之爲禍烈也去歲日福巷之焚余居祥春里近在咫尺邊間牆壁炙手可熱苟非井口一洋龍護住則同遭一炬矣先時聞報距所寓尚有十一間一轉瞬而十一間全然焚盡初誠不解其故今觀來稿所云則回思猶覺險絶竊也房東之造房屋出租於人月月收其租金年年取其賃資豈不甚美又安肯使之燬於俄頃設造屋出租而遭火厄則彼房東又何所利乎或者曰上海之業房産者大都保險者多彼屋旣造成卽行保險設有火警可以取償於保險行故房屋不嫌其工輕料薄舊屋被焚造還新屋彼保險行旣經賠償又安肯格外加工必且愈加脆薄不顧後患以故所造之屋愈覺其輕鬆而火災遂無可禦止也顧此說也吾亦疑之彼房東旣於造屋之時惟利是視不顧後災而彼保險行又何所恃而攬此生意卽曰賠還時工愈輕料愈薄然核之所得保費與其賠之之數則未有不大喪厥資者與其賠時省費又何如先於保時詳閱而細察之其有此種房屋易於延燒者則辭不與保如此則房東之貪小者將以失大而此弊可以除矣若但責之房客之留心選擇猶屬掛一漏萬之計也且吾聞永定鳳臨等里房屋不但天幔上之分間碍壁不砌至頂而已也其分間之壁多不用碍而用板本易引火其燒更易此等居心誠爲害人不淺試觀凡有宫牆之處火爲所阻卽可止遏而延燒之多者往往在無宫牆之處可見宫牆之爲力甚大今分間之壁而以板爲之則不但不可以拒火反足以引火其見識之卑陋貪利爲何如哉上海人多屋廣火患頻仍若猶不知悛改而仍以貪鄙居心則惟有良有司峻法以懲之庶幾不致貽害也歟 
[本館接奉電音]  
　　昨接在京友人發來電音有本月初三初四日上諭九道敬謹譯登○四月初三日奉上諭山東連年被災收成歉薄民情困苦上年張曜奏請截留京餉銀五萬兩本年奏請由藩庫籌銀五萬兩並請飭部撥銀十萬兩作爲賑欵先後降旨允准惟念該省災區甚廣垷屆青黃不接小民覓食惟艱流離失所殊堪憫惻着加恩截留本年輪船起運南漕十萬石由李鴻章飭令迅速運往山東交張曜派委妥員剥運被災地方及時分别散放所有運通經費輕齎銀兩一併解往備賑該撫務當飭屬詳查災區妥籌散放以期實惠均霑毋任吏胥舞弊用副朕加惠災黎至意該部知道欽此同日奉上諭河南汝光道員缺着朱壽鏞補授欽此同日奉上諭都察院左副都御史薛福辰奏病難速痊懇請關缺一摺薛福辰着加恩賞假一月母庸開缺欽此同日奉上諭陳欽銘奏病難速痊懇請開缺一摺江蕪按察使陳欽銘着准其開缺欽此○初四日奉上諭江蘇按察使着劉樹棠補授欽此同日奉硃筆錢應漙補授太常寺卿欽此同日奉硃筆良培補授通政司副使欽此同日奉硃筆志銳補授詹事府少詹事欽此同日奉旨烏里雅蘇臺將軍員缺着托克湍補授照例馳驛前往欽此 
 
 

Page 2

 
 
[松試經古全案]  
　　正取吳覲宸婁黃恩煦青鄔堯春婁趙世修上秦錫圭上陸元逹婁沈毓慶南經學次取張爔府算學顧淇南馬錫康府史學顔維清府錢葆田婁陸炳彲南謝起鳳南馮純壽上錢同壽府傅星軺南顧烺奎華郁文盛奉汪錫昌上尹士龍婁倪宇梁婁唐遇良府經學沈徵著府史學童汝福上算學 
[松郡試題]  
　　四月初一日楊文宗考試松屬童生經古題袁凱賦白燕詩擅塲賦以人遂以袁白燕呼之爲韻賦得花爲春寒富貴遲得寒字登細林山五古不拘韻泖湖櫂歌七律四首不拘韵叔孫通杜兩生論王導謝安優劣論朱子家訓祭田具祭器性理論經解尚書僞孔傳及孔子家語孔叢子是否王肅一人所作盍列其證以辨明之尚書僞孔傳及論語孝經僞孔傳是否土肅一人所作盍列其證以辨明之許書各部各字下引詩與毛傳同文或與毛傳異訓其故云何許書各部各字下引詩與毛傳異文或與毛傳同訓其故云何算學題未詳○初二日考府華奉婁四學生正塲題府惡莠恐其亂苗也華惡佞恐其亂義也奉惡利口恐其亂信也婁惡鄕愿恐其亂德也經題問國君之富數地以對山澤之所出詩題賦得隔葉雌雄鳴谷鳥得鳴字 
[東海鯨波]  
　　前任東海關道升授江西布政使方佑民方伯陛見出京赴任於三月廿一日由烟經過文武官弁迎接外軍民商賈聞之無不歡舞忭頌咸以重覩慈顔爲快○三月廿二三兩日風狂似虎走石揚沙雖無壞船破屋之事而人皆聞而生佈○上月廿三日天后聖母誕辰潮建帮會館及天后宫各演戲三日往觀者幾至塞塗○東府濵臨海隅向屬魚火之鄕今以糧價昻貴巿面淡泊皆思借網罟之利以濟時艱不謂連日狂風魚均北徙不免彈鋏高歌矣○目三月初得見微雨至今點滴俱無農家以爲秋禾尚未播種當此旱象已成殊深憂慮○朝鮮僧由都來烟兩手無恙而以口寫字商賈中人求書片幅如獲拱璧○登州水師兵船歴屆冬令回哨卽在芝罘山下守凍今於三月廿六日由北島來烟停泊聽候調撥 
[方伯過潯]  
　　新任江西藩憲方方伯陛辭出都赴金陵謁見曾沅圃宫保卽附輪上駛在豫章履新初三日乘坐江孚輪船行抵九江德化縣金雨卿明府連日派差在招商碼頭預備行臺陳設一新並雇大紅船數艘送方伯晋省 
[山茶難買]  
　　九江各茶棧之茶皆出自甯州通山祁門等處凡屬富商大賈每於新茶上巿之時擕帶重資往各山莊定貨今年榖雨時節晴少雨多天氣甚寒各山之茶不能暢發嫩牙目下天氣晴和正當開摘之時上币出售者無不居爲奇貨毛茶每斤約一百四五十文較去年昻貴加倍據浮梁客云今年頭茶難望得利也 
[鎭江盜案]  
　　京口地方近來盜案疉出所幸破獲甚早地方官尚不致貽累近曰又出一案離城十里之龍木橋地方一小巿集也有某甲開一雜貨鋪生意頗不寂寞數日前二鼓後突來盜匪十餘人各持洋鎗器械撞門直入肆意行劫時某甲已從夢中驚覺見盜翻箱倒篋遂呼救命適有一盜在旁惡其呼喚突起一刀向頭上砍來頓時血出暈絶倒地盜遂飽掠而去嗣經家人持火燭之某甲已命在呼吸不能言語查點所失衣履銀洋等物約值數十元次晨開單報縣薛邑尊隨帶刑仵人等前往勘騐據仵作喝報某甲受傷過重恐難保全性命邑尊騐畢鳴騶回署一面令急雇傷科爲甲養傷一面飭捕跴緝盜犯務獲究辦 
[接錄潮州府曾太守下車告示]  
　　一營弁兵勇所以巡緝盜匪而保衛吾民者也潮屬昔年幾於無地非盜賴方軍門奉辦得法十餘年來不遺餘力始得盡起瘡痍變爲樂士軍門之有功於潮屬固與吳前府並傳卽爾等兵弁之勞要亦因而不没然九屬之大地廣民稠軍門之所以政無不行令無不肅者皆本此光明磊落之性故能風聲遠被克奏具成卽本署府素荷軍門稱贊亦以不受私十不知諱忌以一秉公正肯爲百姓辦事耳兹與爾等約明無論兵民皆吾赤子本無彼此厚薄之分嗣後爾等務當仰體軍門愛民之心與百姓相安無事共樂昇平倘有恃勢魚肉善良目無官長刁唆是非不獨法不可撓卽理亦難容且本署府奉職有限而軍門則爲桑梓之地其望素著本署照凛遵督憲法則破除情面大公執法更有甚焉爾等各自猛省切勿嘗試自十罪戾後悔無及尚祈愼之○一搢紳巨室處爲紳士出卽命官讀書明理之人欲爲天下造福必能爲桑梓造福所慮富豪子弟强健家奴或逞勢以欺民或恃强而虐衆地方官念屬世家每每從而曲護不知富家巨族邑之望也理宜善爲保全而思欲保之則莫若稍繩以法使之有所畏懼自能出入循禮舉動不敢爲非乃可百年而不敗彼護之適所以縱之耳本署府直道而行莫知顧慮固不敢枉法以徇私亦不敢違理以干譽務望各約束其子弟奴僕勿令出外生事又勿信其造言慫恿輙行肆威否則三尺具在本署府祗知爲民除害不遑問其閥閱也先此布告其各勉旃○一門閽丁役本以供啓閉傳喚之用豈容干預公牘假以權宜乃風氣澆漓每有衙門事務悉爲門閽把持地方官反從而聽命者如其懷寶相從則其桀驁更難設想此等惡習亟宜　除卽使小有才能事無遺悮而大權旁落已屬不成政體况若輩惟利是圖本官之聲名地方之利病多置不問迨至告發批查州縣又從而庇之非曰先經開除則曰並無其人含糊禀覆比比皆然我輩出身加民官須自做所望各寅僚嚴行管束毋稍縱容本署府未到任以前設有犯此情卽各有各責卽使告發亦必察其輕重妥商辦法至自本署府接任之日起敢有賄詐把持虐及百姓一經訪聞或被告發定不空言提辦兾可騙掣百姓含寃了事兹特先事聲明其各自愼可也○一書差人役古稱衙蠧舞文骫法磨所不工且又生斯長斯情形熟悉聯羣結黨狼狽爲姦辛官尚有去任之日而書差無暫離之時故百姓畏之甚於畏官雖公門好修行未嘗無慈善之輩而習俗移人鮮不隨風施虐地方官果能清勤自矢若輩尚有畏憚不敢恣其荼毒否則反爲挾制内與門閽幕友官親勾通外與訟棍蓮結内外相聯通同舞弊官或尚在夢中直至事敗若本官稍有天良尚能挽救一二然民已不堪其苦矣甚至本官串同在内此等惡習實令髮指本署府年歴四十無論爲紳爲官一遇此輩誓必澈究斷無輕恕各大令固當嚴加束縳毋稍寛容卽各書差亦當時存兢惕勤愼奉公幸勿輕嘗自罹典刑○以上八條皆指宫紳通弊言之知其通弊則治民之道卽可次第施行故治國本於修身整躬乃能率物欲興民利先除吏弊且州縣清勤則公正士紳武弁兵勇自必樂爲相助至蠧役訟棍豪覇强徒亦必恐人告發難逃法網自然改惡遷善不至擾害我民所謂以言教者訟以身教者從從之旣久風俗轉移又何患地方之姦盜命拐户婚地土錢債細故不能澈底澄清耶兹特先行詳告務宜各加猛省勿蹈前非又勿以言近迂腐置若罔聞語中心病頓生驚恨其有從前誤犯此弊　概置不問許以自新之路倘出示之後仍敢故違則令在必行語無虚設本署府萬不以此缺稍美頓改初心委曲將就希兾久署也惟知盡職分所當爲上慰憲厪下紓民困外此均非所計耳懍之愼之母違特示 
[羊城試事]  
　　龍門縣文童前經府憲編定試期十八日開考惟該縣文童因風雨所阻未能依期到省廪保等聯禀府憲請改緩試期以示體卹太守待士寛大俯如所請現已改定廿一日與東莞縣同塲開考云○廣府孫駕航太守考試各縣文童終日坐堂監視極爲認眞諭令各童先作起講呈閱蓋戳或可或否均親爲指示如父師之教訓子弟詞氣和靄令人可親士林中人無不同聲贊頌云 
[左道惑人]  
　　粤垣蓬慶街某甲以左道惑人無惡不作無知婦女往往墮其術中受騙不少前日被人看出破綻通報營勇緝獲解交縣署審辦矣 
 
 

Page 3

 
 
[拿獲大盜]  
　　江右廣潤門外趙公廟演劇數日頗覺熱閙忽有衣服鮮新規模闊綽者四人聯袂而來見者咸指而目之曰大老官謂非巨紳卽巨商也未幾保甲巡丁五六人亦來適立其後四人者初不知也乃一齣未完巡丁覺四人有異察其語默動靜無意中露出江湖口訣知爲新到之緑林豪客因近前扭住西人仍裝模作樣高聲大喝曰爲何事巡丁卽帶怒作色亦高聲大喝曰爾作何事四人知已敗露心膽俱碎俯首無辭任其扭見局員送交南昌縣訊押時看戲者數百人皆爲之駭然 
[觀察復任]  
　　贛南兵備道文華甫觀察惠上年以卓異晉京引見奉旨回任候升兹觀察於三月廿一日乘坐官船駛冋省城卽登岸謁見德曉峯中丞備述都中公私事務次日中丞卽牌示飭回本任不日當力爭上游而章　雙江間不少竹馬遥迎矣 
[揚城火警]  
　　三月二十九日午刻揚城馬監巷禮拜寺南首某姓住房失愼各水龍皆風馳電掣而來城内印委各官亦陸續齊集指麾澆灌得卽熄滅計焚燬瓦草屋三家並焚斃幼孩一口聞是孩係從育嬰堂領回哺乳者倉猝未遑救出致罹火厄頭面皆焦之由聞係某姓家令一幼童司釁遺火柴中童之父母現經甘捕廳帶回懲治 
[揚州府試]  
　　揚州府試陳太守業已懸示所有八邑與考文童均於四月十六日取齊二十開考 
[揚城祈雨]  
　　節過榖雨揚屬各鄕皆當播種分身亟盼雨水以資灌溉甘泉所屬地處高原有鑒前車望雲尤切前數日雖得微雨土脉尚未深透兹甘邑宰俯順輿情特於三月二十八日齋戒薰壇虔誠祈禱並出示禁屠三日 
[學憲抵禾]  
　　浙江學憲抵禾 
　　浙江學憲　嶧琴宗師於上月廿九日由湖州起桂初一日行抵平望鎭小泊一宵次日午刻行抵禾郡宗太守率同兩首縣出境迎接呈遞手版汛兵砲船燃放連珠鎗砲鼓樂跪迎憲舟至東門宫碼頭停泊其時忽降大雨各官皆冒雨恭迎宗師旋乘緑呢大轎非導進東門先赴文廟拈香至明倫堂講書遂進宏文館循例放告控告者約有五六起有收有不收牌示初二日考闔屬生員童生經解古學算學默寫經書初三日考嘉善海鹽平湖石門四縣生員正塲初五日考府學嘉興秀水桐鄕生員正塲其餘尚未牌示 
[道憲壽辰]  
　　本埠海關道龔仰蘧觀察昨日壽誕文武各官均往鈴轅拜賀殊形熱閙 
[西醫拜會]  
　　美國牙科生拍賡士君旅居滬上二馬路一號房子診治各種牙症幾於着手成春而尤善於鑲牙凡有缺陷者一經鑲治無不靈動如生以故名盛一時現奉北洋通商大臣李傳相派委充當醫官於上月二十九日十一點鐘前詣道轅拜會龔觀察接待甚優並聞擬贈匾額云 
[查提坊主]  
　　上海縣裴邑尊查禁花核　及移請英法兩公廨一體查禁等情均列前報兹悉英會審員蔡太守飭差張福恊同捕房包探顧河六查提出售花核油各鋪昨在五福弄中提到開協大油鋪主土阿明并將石灰煎油鍋榨床花核油各件一併解案蔡太守飭將王阿明管押候訊聞英美租界及新閘地方尚有三家專製花核油亦須查提 
[研訊虐女]  
　　昨報列凌虐買女一節昨由該包探陳阿九將女小鳳解案并稱馬湘帆由朱姓具保出外言明今晨投案如不到罰洋百元立有保單現在傳馬不到故令保人到案候示蔡太守命將馬王氏帶案小鳳供原籍江北父母貧苦將我價賣今年十五歲常遭主婦毆　太守指該氏問小鳳此是何人答稱常喚伊小姐喚馬湘帆爲少爺又問因何遭打如何打法答稱近因三事一則弄壞烟斗二則揩洗烟盤不潔淨三則倫食糖菓被打時或用雞毛帚鞭背成用銅錢在烟燈上燒熱令我雙手合住受痛不過錢墜地尚須拾起再燙或用硬柴片打手足最苦者將鐵通條燒紅戳在口内致將舌燙傷太守命伸舌騐明傷痕問能食飯否答稱不能食飯祗飲粥又問背上傷痕何來答稱係銅錢燙傷巡捕頭問包探陳阿九禀稱小鳳仕捕房言有馬湘帆拉住頭髮助桀爲虐將血跡柴爿呈案賈副領事又問究竟何人帮打爾答稱無人帮打遭毆時少爺已出外女傭等亦不在賈　領事頗加憐憫問爾旣如此受苦何勿奔跑出外答稱乎時恒在房中伺候倘至大門口卽被喚進防範甚嚴賈副領事又問觀此情形定有人助虐今爾不再被主婦領去何妨冉訴小鳳堅稱無人助虐主婦一人扭頭髮要我跪而受打該氏供小鳳是我寄母受押下來不令爲娼交我爲使女初來時愛如已出後因作事懶惰且有放火情事因此兩相齟齬似有寃孽然不過偶然打伊數下前日偷飲參鬚湯致傷其舌身上瘡疤　以紙煤火燙傷者並未用通條銅錢等毒刑小鳳稱女傭吃水烟遺火攬燒蚊帳我不敢放火巡捕頭又命包探將該氏帶下由太守及賈副領事再詰小鳳仍執前詞朱稱保馬是實馬在捕房受寒保　後發熱臥床現已遣人往城中邀伊來案太守商之賈副領事飭將小鳳仍送醫院俟傷痊核辦該氏發交官媒太守問包探會否問醫生小鳳之傷幾日可愈答稱據醫生言兩禮拜可以全愈說者謂該氏面貌不甚兇惡何以下此毒手豈别有肺腸耶抑眞肖寃孽耶 
[興修祠宇]  
　　上海道署有土地祠年久失修屋宇滲漏龔觀察札縣飭匠估勘興修前日裴邑尊已飭官匠頭前往估計工料禀候擇日興工 
[零落山邱]  
　　前晚有某甲往英租界大馬路一新園浴堂洗澡出外時忽然暈倒浴堂中人救治無效旋卽身列當有人自認屍親情願備棺成殮孰料一去不來昨晨浴堂主將情報知捕房巡捕頭命包探顧阿六傳三圖地保查明究竟有無屍屬冉行核辦○江北人錢阿二年已六旬拖東洋車餬口前日下午拖車至虹口天堂路忽然倒地登時氣絶由包探王阿二報知捕房傳到地何查無屍屬在滬卽有與之相識者皆係拖　之人無力爲之棺殮遂由地保報堂備棺成殮發壇標記召認○住居虹口蕪湖路之粤人某姓家有七歳女孩前日下午一點半鐘時在街坊玩耍偶然跌仆致傷頭顱由其父母舁歸未幾身死石火光隂蜉蝣身世可概也夫 
[環籲恩施]  
　　李阿二因毆斃押犯土阿毛逮案訊寶監禁於上月解省勘番已登前報前日李母吳氏及屍妻土倪氏親隣趙姓甘姓地甲瞿愼等投案經裴邑尊升堂訊究吳氏稱小婦人年老無依祗有一子阿二叩求格外施恩准其留養屍親業已允許矣倪氏稱又夫雖被阿二毆斃因念本姓母老丁單不忍令其遠離親隣地甲同乞恩施邑尊着屍妻具結候將通案人証解府訊辦 
[小竊破案]  
　　前有法工部局馬夫某甲至南誠信烟館吸烟被剪綹賊剪去洋六元當經訴諸捕房飭包探查緝後經拿獲積賊陳金和送案請追朱明府訊得該竊　從寗波來並未竊洋　卽責釋不謂前日又有人至法捕房報禮在南誠信吸烟被剪洋二元云云包探李雲發明查暗訪實爲十五歲之某甲所竊昨日將甲拘到詢其二次竊洋之事甲認竊不諱當在身畔搜得洋二元八開一個皮洋袋二個一併送入捕房管押候解公堂訊究 
[縣案彚錄]  
　　前晚英公堂蔡太守飭差片送江西人高三到縣請爲騐傷裴邑尊卽飭仵作將高傷檢騐旋據仵作騐無實在傷痕邑尊親騐畢隨謂高曰爾因何肇釁朦請騐傷高無詞以對邑尊飭差將高送回英公堂發落○鄭竹山控陳來成虧欠往來銀兩經裴邑尊提案十前晚訊究鄭稱向開士行陳係同業往來未久竟被欠銀數白兩向索一味搪塞叩求訊追楊東臯稱被陳欠銀一百餘兩向索不付叩求附追陳稱實問牛意虧本　致並非有意拖欠邑尊飭將陳收入待質所以便嚴追 
 
 

Page 4

 
 
[英界公堂瑣案]  
　　包探王阿二稱西人必得而報失洋傘衣物等件查係侍者李正發行竊交陳良莊質錢一併拘拿吊贓送案李正發俯首求恩陳良莊供爲李代質不知是竊贓祭太守判李正發管押一月陳良莊押二十天贓交失主領去○林阿四稱挑鴨蛋一担計一千二百個值关六元從法租界到四馬路聚豐園酒館門口突被王三榮所駕馬車碰翻蛋均粉碎由捕拘王送案王三榮供彼此均不小心以致碰撞蔡太守判王三榮出洋三元賠償林阿四○一百零五號印捕稱昨見陸阿六所駕馬車飛駛上前欲追他人之車冋之喝阻陸持鞭打我爲比拘案陸阿六供仕公一馬房爲馬夫我車見有别車赶上因卽加鞭悮毆印捕事仕無心蔡太守判罰陸阿六洋三元撥充醫院經費○李樂之稱在大吉祥客棧爲廚司有謝姓客失洋二十元旋在寓客杜壽三身畔搜出洋廿元謝本不欲報捕我棧中恐生枝而爲此報捕拘杜送案杜壽三供南京人年十七歲向在藩署當吏房與何姓友人同到上海躭擱該棧銀洋是何交我不敢犯竊蔡太守飭將杜壽三暫押着交何姓到案再行質訊 
[來稿照登]  
　　頃閱貴報有車夫復活一節蓋若輩勞苦飢寒疲乏之餘再或中以痧氣一時迷暈容或有之語云人死不得復生意者車夫之死其殆氣息之未盡絶釁嗣後善堂收殮此等尸身宜於蓋棺時仔細察騐一番愼益加愼實爲好生之德貴報刷印勸勉亦與有功焉 
[疉蒙恩施]  
　　謹啓者頃奉到會審憲蔡交來寗波上海信局公捐内分撥洋二百元樂助敝堂留嬰經費誠心保赤蒙蔡憲恩澤周漙凡在宇下雖屬幼孺亦必加惠靡遺寗中信局善士仰體憲心俯隣嬰命勇於爲善而使赤子蒙庥敝堂際此當厄之施尤爲感激靡涯亟登報章特中謝悃[  上海六馬路仁濟善堂留嬰局董事施善昌葛繩孝蔣毓棻謹啓]  
[减潤助賑]  
　　菰城葉君樹樵自髫年卽從名師勵志繪事蒼秀特絶高妙莫喻其花鳥人物元爲擅長刻爲病立願减潤全數助賑兩個月於四月初五日起六月初五日止堂幅六尺一元五尺七角四尺五角三尺三角屏條减半横直一律扇册一角人物仕女寫意加半雙鈎加倍餘件另議限取小件十天大件廿天法馬路吳通文抛球塲戲鴻堂兩扇店收付賑滿後畫件可仍交彼店代接三馬路陳與昌啓 
[氣英雄蔣受之名嘉同安人以近人詩稿輯爲湖海精靈集昨承見貽初集賦此謝之]  
　　湖海精靈萃一篇讀來佳句妙如仙不辭垇網殷　採更把苕華仔細鐫滬瀆價高人共購洛陽紙貴世爭傳如君合作風騷主結徧名山翰墨緣[  侣琴高瑩非手]  
[題周君筱柟玉照卽請粲正]  
　　萍水相逢信有因清標雅度自彬彬頻年積慕今朝慰開卷如親藴藉人相訪偏勞到敝齋感懷同是客天涯羡君獨立閒如鶴俗子庸流不屑偕[  太痴未是草]  
[蘇省撫轅抄]  
　　三月廿七日知州銜分發江蘇補用知縣王友桂浙江人禀到○廿八日揚州府陳卿雲禀辭藩轅片示照得上海縣黃浦司巡檢路耀采在任病故遺缺查有儘先前補用從九品霍正坤堪以委署○廿九日三品銜江蘇候補道歐陽霖江西人由金陵來候補縣李慶禀知奉委南路總巡差縣丞黃熾康禀知調派常昭厘局差遣上海縣縣丞顧汝熊禀知交卸回省○三十日指分江蘇遇缺先府經歴劉祥瑞四川人禀到○四月初一日五品銜補用直隸州新選湖南清泉絲顧汝熊禀知給咨赴部引見 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海北巿絲業會舘籌賑公所施少欽經收奉直豫皖山東揚鎭賑捐三月廿三四五日第二千零六十二三四次清單]  
　　史玉莊大善士由陜送沈吉田方伯七十雙慶壽畵不受移助由恊和信來陜議平銀四百兩合規元四百廿兩零三錢六分渝城友人求病速愈由同興德記交來沙平銀一百兩合規元一百零五兩一錢海防廳憲劉乙笙司馬洋一百元莫厘讀晝樓主人徐石士兄來五十元南寄園求諸友康健廿元綺園求諸友康健廿元孟其鑒求病愈廿元孝世德堂廿元江隂濟美典同人十八元又節省逐日伙食十元潘培荆堂十二元汪覺善善求肝疾速愈由招商局來十元蘇垣陶肖雲求妻鄭氏小産後無病無悔　恙卽全十元無名氏祈病退由安孚莊來十元又祈母病全一元江隂泰生衣莊力不從心以免災寖十元銅庠二元怡樂集同人洋六元浙西隱名氏着彩助賑五元無名氏由惠泰莊來二元東羊寄來王仁乾心願二元朱門唐氏祈病速愈二元錢塘吳漢槎爲妻沈氏産後病祈速愈二元瘦石龕隱名氏各二元汪文卿一角無名氏祈慈素健一元滸浦關署朱霍氏一元嘉郡益昌永募根餘堂陳詠藻堂無名氏三户各五角程仲記張友記各二角王子記一角共六户合洋二元以上廿三日○無名氏由陳子安兄來一百元瘦均善士預支來年修脯續助由李匯南先生來一百元法公堂案内陸鴻繳充賑由朱森庭明府交來四十元浙紹南塘廳皖桐胡運齋奉祖母母咸節省湊成十二元雙林陳少巖祈母莫氏病速除福壽綿長十元平湖大順昌鐘士逹祈保次子詠清病卽愈金山吳俞氏祈痢疾速愈各十元公記由永逹仁來十元高陽許維伸病愈完顧由阜昌來五元楊樹德堂四元萬成節用二元昭邑者吳巿大正同善衆氏四元錢八百十五文震澤大有典錢吾卿金路青程仰芝曹丙春洋三元無名氏二元武林悔過生由青浦寄來二元湖城印成子二元復庵人完願對開十五元姚杏記隨省日用費祈生意順遂二元朱涇沈本農募力不足子余程氏各二元余天元一元謝光奇沈式如各二元秦阿南朱印然張福享江阿升四户各一元來石蔚藍天漏晋庸胡肖寅各一元白堤華子祈病愈一元沈品華二元李蓉汀各莊捐餘二角招商局北棧募遠山人爲善最樂子燕翼堂徐亷聲樂善氏五户各角梁梅相欲善者各一角共七户合洋一元二角姑蘇查二妙堂有心無能子祈父安康錢七百四十俞善人三百文二户合洋一元源開庄募旣記根記鄭亦記三户各一角無名氏錢五十又三十文四户各廿文裕記廿文共十户合洋三角錢一百八十文以上廿四日○寗波聚康莊陳守榮善人祈病速愈由順大莊來洋二百元莫厘席正甫善人五十壽辰移筵資助賑二百元松江華婁公堂浙寧又怡軒主人因郎入泮又將親友賜儀移助一百元馮谿橋善士續助一百元温州平陽縣署彭子牧善士因長子家興長孫則衛長孫女杏姑次孫女荷姑三孫女蓮姑均有微恙願助六十元借欵利洋廿五元敦厚堂廿元謙記廿元寗波鎭海董明奎祈保安康廿元海昌朱恂齋祈兒驚風速愈由龍游寄來十元拱記十元陸廷梁爲母痰哮症祈愈十元京兆子得子完願十元沈氏無名祈保合家安泰隆計號祈内外諸同事安泰生意興隆各十元無名氏一元永源升十元生大五元永和元永裕蘇州悅來昌募無名八圓雙林鄭仁壽堂五圓九容軒沈願保安五法祖堂孔願安五圓梁維厚堂同圓徐兄爲病愈四圓廿不足子二圓力不從心人二圓謝作恆願病全二圓無名售烟斗資助乙圓南京李養源堂一圓蘇省二樂氏酬儀助一洋朱永錫願病愈一圓施章氏一元益茂延一元嘉翁一圓一匀子一圓太倉澹然居章里門躍泉氏三户各一圓錢增壽再生書屋各五角乍川源隆昌夏陸胡三友銅洋三圓敦源號銅一圓梅山孟爲母病愈許月捐完　一員五角又梅山仲願謀業成許辛工二月六圓五角又後果如願許全年月捐十二圓共三户合洋廿圓仙鎭馮定安募馬廣瀛愿天早賞機會錢七百六十王子實願天資敏捷三百二户合一圓以上廿五日 
[上海北巿絲業會舘籌賑公所施少欽經收奉直豫皖山東掦鎭賑捐三月廿六七日第二千零六十五六次清單]  
　　隱名氏洋一百五十元寗波無名氏由正誠恆號鮑交來洋一百元蘇州夏侯橋前貴州學院林公舘西河舊史求竹友主人風温病卽愈五十元洗蕉老　求大女林惲氏卽愈病並求延年由泰源莊來五十元黃沁恆四十元漢口朱森甫求身無病廿元求疾速愈氏由南通州豫豐號來廿元寶應遵訓草堂許澄之求資雙親冥福十元雲間於涁記保佑妻孕順産由恆豐瑞號來十元又華邑姚全庚全庚保患吐瀉卽愈一元無名氏二户各規銀五兩安定恆泰典陸小亷募六元一角錢四百五十文金陵王丞鉞木洋六元右營黃由天保棧來英洋五元又江南城北户部街周淑貞五元吳紹梁經募五户由漢裕順鹽行寄來五元申江無名氏五元張長傑求血病除根復原四元江夏少愚氏求身體平安四元南沙梅竹居由嘉定寄來四元丹陽吕城鎭億同昌木行婺邑羅德孚休邑誦芬堂程四元蘇州鹽公堂蘇仰泉求肝氣山氣病平復並合家平安三元豐泰莊無名氏三元推已及人有德有鄰一體同仁拳拳服膺四户各三元杭州湖墅善慶典胡兆昌集募三元平湖趙家浜種福堂倪公惕募無名氏三元又倪祖保求愈瘧疾二元又吳范氏汪韻卿倪公惕三户各一元無名氏求子習正二元章練塘黎漢守戊募長沙不留名求平安知足子妻病痊幼女母病痊三户各二元遂初居諸人二元烏鎭恆昇信號號壺隱子二元金陵普澤園黃子培募無名氏子病愈完愿王幼記蘇省義記恆號募聽訓堂二元又文卿氏一元又完愿人銅羊一元黃恊卿述及閱申滬報章動惻隱之心願有力者大發宏願一元毛學善由沈養翁來一元無名氏一元吳淞劉尹一元沈忠裕一元家塞無力子由南匯陸洪森寄來虚對開一元以上廿六日○唐翼徵由怡和福和船來洋五十元湖北省城朱致光由長順晋號來四十元不留名室人目疾卽病三十元聚藻書屋由南翔寄來廿元惠因室主人求子病愈身安廿元婁關擷秀軒主人廿元江華婁公堂悟非覺緣子廿元程左泉卽愈瘧疾十元鶴還軒劉十五元楊會訓平安十兀掦州謝延奏謝榮熙求子病愈謝恭寅謝炳麟求子病愈復原四户由巨康莊來各十元餘傳氏曹十元保順號十元海昌毛稚雲由石港施蘭賓寄天昌號來六元又嘉興金訥樓三元又兩淮候補巡檢吳善之一元珠柱王蔚齋由太倉武詒經堂寄來六元又佩記五元又珊記謝記各二元武穴允泰典衆友八元慈邑秦鳳鳴求一家太平和順五元隱名女史無名士均以得彩一半助賬由抗省樹滋堂沈寄來各五元長邑預衛子求解妻厄由惠泰莊來五元沈謀階四元九角五分沈朱氏五分蘇省朱鶴清居士求病愈四元湘東鄒逸氏由同昌利號四元戴第四元銅洋乙元奚子鷄洋二元陳順遂錢村記同益號靜觀主人四户各一元梅腹生五五角夏松記四角曹子蓮王長記隱名氏三户各二角葉樹德銅洋一元蘇州沈公舘無名三元儘力子由漢口鄧寄來三元又愿平安無名各一元又周澤三免力各五角新和記號鄭石夫由甯波寄到兩洋槎溪無力祈室人病愈二元蘇上逹二元小女史祈父病愈二元杭州按經署包山天餘子二元瀏河蕭順隆號蕭朱氏祈病愈二元無名祈家中生意順遂兩洋屠有春一元平湖守出子兩洋莊佩昭一元銅洋二元楊州楊全慶乙洋錢三伯三十不書人四角懷珍女史三角力不足汪祈卽愈胞妹内症首銀四錢五分兌見錢六百五十麥直記銅洋乙元誠心子二元根本堂燕南布衣居士嘉善堂三户各錢二千愛蓮堂三百共五户合洋八元以上廿七日 
 
 
