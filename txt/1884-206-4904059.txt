# 1884 - 206 - 4904059

 

Page 1

 
 
[第九號畫報出售] [  點石齋主啓]  
　　本舘凡得本朝名臣圖像立倩畵手謹敬鈎墓演說近時事蹟列入畫報以　四海欲仰之誠故前次三號畫報中繪有李傅相曾襲侯像而此次九　又有親王大臣與左侯相玉照想傾心賢折者自必先覩爲快也兹於六月初五日發售第九號畫報仍附淞隠漫録圖謀一則閱者鑒之此布 
[淞南夢影録出售] [  申報主人啓]  
　　淞南夢影録一書爲申左夢　生黄式權茂才所撰皆記滬上風土人情小而烟花鞠部大而華洋交涉莫不備載此中閱之足以廣眼界足以拓　者筆情之輕倩命意之精微足爲海陬冶遊録之嗣響本舘取其原本用活字板排印成書訂成一本刻已告竣定於本月初三日出售每本收回工本　八分售處仍照曩例想有目者自當共賞也此佈 
[綜論中國防務]  
　　中國素來爲文物禮義之邦所謂耀德而不觀見其爲他國所弱視也久矣而抑知當無事之時中國固尚文而不尚武即稍有敵國外患苟可含容則非理相干亦將曲恕而一至有事之際干城好仇未嘗無人焉觀於目前防務而知中國之不可弱視矣津沽爲畿輔門户自當厚集兵力而刻下水陸各營雲屯霧沛足資屏翰旅順口鐵艦兵船密如鱗次山東撫憲已撥若干營防烟臺而京中神機營禁旅現經左侯相振作精神認眞挑練指顧之間一洗從前泄沓之積習可以盡撥赴防藉資鎭懾北河門户層層堵禦不啻金城湯池此外八旂子弟之足供臂指執干戈以衛社稷者尚不可以數計也福建爲南洋要隘向來頗有兵單餉絀之慮而目下臺防閩防處處嚴密但就馬尾鎭一處而論已有防兵四五十營荼火軍容足令敵人望而氣餒雞籠一口防堵尤嚴擇要據險得地得天粤海居南洋中權去敵最近而防兵棊布勁卒星羅外張爪牙内固心腹其聲勢之赫奕足以懾敵胆而挫凶鋒兩粤兵务銖兩悉稱卽瓊州孤懸海外守之甚難而審愼周詳首尾策應亦未嘗有毫髮之憾浙防則寗波爲扼要而舟山鎭海乍浦等處亦旣士氣柦桓熊羆森布温州一小郡耳其河道又極曲折似乎可以稍　而現在甌海防營亦極嚴密如昨報西友所云則是浙江一省亦覺氣足神完無少遺憾江蘇則設防尤早自左侯相創設魚團以來雖未能悉如憲意而卽此以視民情固有勇氣百倍者日前曾九帥蒞滬在製造局外增築土城一日而畢士卒效命衆志成城之效已可概見吳淞砲臺外近亦築有土壘以資捍禦成功極速而且沿海州縣各處團練鄉勇不僅上海一處而已此非所以資殺敵致果之用但藉以保衛鄉閭然倉卒之閭一朝舉辦而卽有成效亦可以見人心之固矣聞楊雲階統領前赴湖南之長沙奉檄招勇二十營旬日之間應募者二倍其數於是汰其老弱給資遣以歸籍獨挑精壯勇敢之士二十營以赴廣西足見中國人民其强有力而足稱貔虎之選者固不乏其人也夫專意防邊則内地兵力或虞不足而兹則防邊之兵皆並不盡由汛兵抽調而内地駐防汛地旂緑各營額兵仍前無缺外侮可禦而内訌無憂此猶得曰兵力不足乎且中國之兵餉糈極廉故兵雖加增而費餉不多初不若他國餉重而兵不敢頻增也或者謂中國之兵雖多而不適於用然此言亦不可泥但視用之何如耳劉永福一廣西邊鄙之匹夫平時並不聞其仿西法練兵縱有黑旗之兵亦不過照舊式訓練較之法兵不逮遠甚顧何以法兵屢爲所敗况中國統兵諸將多係老成宿將身經百戰久歴戎行智勇兼全臨機應變以視劉永福有高出數倍而不止者凡若而人督師大員皆元勲磒望武鄉之威望見羽扇而心驚汾陽之重名望戰騎而魄奪卽如九帥坐鎭兩江得陳舫仙方伯爲之佐理屹然鐵甕孰撼其堅若此者又若而人卽其繼起英賢春秋鼎盛足以折衝於樽俎之間連籌於帷幄之内奇才異能文武足備决策制勝謀勇俱全足以邁越前人如吳清帥陳伯帥張幼帥者又不乏人許竹篔星使近膺簡命出使歐洲其必能宣揚國威不辱君命固不待言設使疆塲有事而畀以兵權安知非臨敵决勝之將中國有如此之帥如此之將如此之兵而且饟糈雖不能十分裕如然亦尚不至過於竭蹶殆不難奮撻伐之威而混四洲爲一統夔而中國則仍恂恂焉恢恢焉守耀德不觀兵之舊訓卽有外每相侵苟可以理喻可以情恕者無不含而容之但爲應敵之兵不爲開邊之計此正如善養生者惟斂其精神而氣於一身之内而不與人鬪力校量精力堅强顚樸不破見者一望而知爲内養有素他何求焉觀於中國近日防邊之兵雲集響應至於如此彼弱視中國者其亦知所忌憚也否耶 
[諭旨恭録]  
　　六月初二日奉上諭前據御史屠仁守奏湖北鄖西縣廪生余瓊芳身死一案疑竇多端顯有寃抑當派卞寳第詳加檢騐悉心覆鞫旋經卞寶第奏稱調到江西仵作檢騐屍骨與原騐不符請另派仵作覆騐復據屠仁守奏督臣瞻徇廻護請另派大員查辦當派侍郎孫毓汶烏拉布馳赴該省查辦嗣據該侍郎等先後奏陳檢騐有傷並搜獲串供信函多件及現訊情形迭經諭令詳細推求訊取確供以成信讞兹據該侍郎等審明定擬具奏此案鄖西縣書吏干瑞堂因余瓊芳在捐局查問欠帳不服口角余瓊芳向前毆打干瑞堂將其推跌　地用拳連毆並　傷左後脇殞　檢騐屍骨應傷相符該犯供認不諱衆供亦均確鑿于瑞堂着照所擬絞監候歸入下届秋審辦理書吏王士俊於于瑞堂毆打余　芳輙用拳帮毆　照所擬車去書吏杖一百干必逹代作詞狀添砌妄控復串唆教供實屬生事擾害着照所擬發極邊足四千里充軍已革鄖西縣知縣謝翼清於人命重案報騐擲禀不收復於會騐後揑改傷痕並呈遞親供嘵嘵置辨輙以毫無根據之詞任意狡賴玩視人命袒護書吏釀成蒸檢之案情節尤重着發在軍台効力贖罪已革鄖縣知縣彭世翰於原騐拳踢各傷尚無錯悮惟任聽仵作喝報塡註有毒會審時又復　同拷訊非尋常疎忽可比業經革職着毋庸議鄖陽府知府承祿竹谿縣知縣周益承審此案並不虚衷研鞫用刑拷訊致王士俊誣認重罪雖未案究屬早率候補知縣柳玉麟邵承灝于屍子禀請免檢雖無抑勤情事惟輙令改具確係病死切結殊屬不合武昌府知府土庭楨寫給屍子據實呈情四字令其照繕代詳亦有不有承祿周益柳玉麟邵承灝土庭楨均着交部議處按察使黄彭年道員嚴昉覆審犯供翻異未能嚴切根究及檢有應傷復專執成　屢加詳駁殊屬拘牽黄彭年嚴昉均着交部議處署湖廣總督卞寳第于王庭楨禀詳免檢並不批駁及檢出應傷又不詳究供情輙行奏提仵作覆檢辦 
 
 

Page 2

 
 
理究屬未當湖北巡撫彭祖賢于免檢詳文未經批駁亦有不合卞寳第彭祖賢着交部分别議處餘着照所擬辦理該部知道欽此同日奉上諭倪文蔚奏順德縣屬被風查勘撫卹一摺　東順德縣屬本年四月初間陡起颶風兼以暴雨傷斃居民九餘名口房宇倒塌多間並有覆溺船隻情事覽奏殊深　惻　着該督撫督飭地方官確切查明妥籌撫卹毋任失明欽此同日奉上諭户部奏遵議符珍所交右翼監督盈餘銀兩一摺所交盈餘銀七百五十七兩零　交廣儲司符珍短收額内盈餘銀兩應得處分着加恩寛免餘依議欽此同日奉上諭户部奏遵議托倫布所交左翼監督盈餘銀兩一擢所交盈餘銀二千一百八十八兩零着交廣儲司托　布短收額内盈餘銀兩應得處分着加恩寛免餘　議欽此同日奉上諭張　聲倪文蔚奏分别舉劾開單呈覽一摺廣東廣州府知府蕭韶清遠縣知縣羅煒署東莞縣知縣張琛前任欽州知州田明翟前任河源縣知縣吴徵鰲據張樹聲等所奏該員等才具政跡深堪嘉奬着該督撫飭令該員等益加策勵勉爲循良毋得始勤　怠羅定州知州范麓軒辦事粗率不洽輿情着以州同降補四會縣知縣調補昌化縣知縣陳善坡聽斷無能難膺民社瓊山縣知縣周錫璋性情猥鄙辦事𩓝頇均着以府經歴縣丞降補署定安縣知縣候補通判陸寳盡心地糊塗罔恤民隠徐聞縣知縣嵩壽性情浮躁聲名平常均着卽行革職赤水司巡檢陸葆銓縱役需索牧　沸騰馴雉司巡檢陳世奎違例擅受胆大妄爲均着革職永不叙用餘着　所　辦理該部知道欽此 
[電音彚録]  
　　昨有人自天津抄寄廣西巡撫潘大中丞於諒山開仕後所發電音三則法人無理覽竟殊堪髮指亟爲照登俾中外人閱之得以共知曲直○也閏五月十四日得初九日電音云法逼益緊曾遣胡弁照會法官旣經議和勿開釁端若派員游歴當爲保護法置不理臨陣復遣將與說答話更爲撫理和與不和三日必要諒山語畢卽連開三排鎗傷我弁勇不少旋齊隊直撲牆外任其鎗砲轟擊傷勇益多許久始肯回擊次日攻撲益猛若非併力抵禦則全軍皆爲所乘法白違約興兵非我往攻法營也○又閏五月十九日得十五日電音云初三之捷逼人太甚無可退避非敢多事送文胡差弁回營初其刃斃二人鎗斃一人無理已極○又閏五月廿三日得十九日電音云法使辯論匪特逼　營壘開砲傷人臨時曾遣　弁四人持照會勿庸開仗少人來諒當爲保護其五畫者擲文於地刃斃二人鎗斃一人胡弁遇廣東通事放回可令其來津質間法之無理夫復何辭 
[會議紀聞]  
　　兩江總督曾爵帥偕陳許兩星使日來俱臨滬上與法公使巴大臣商訂詳絀條約事宜計已兩次事關重大外人固無由聞知然中外商民皆側耳以聽消息本館昨據友人云當初次會議時爵帥告以本大臣現奉朝命授爲全權大臣特來上海與貴大臣商訂詳細條約未知尊意云何巴公使卽袖出一紙條開理須賠兵費銀二百五十兆佛郎克并請中朝革去劉永福之爵曾爵帥閱之殊深詫異謂本　大臣現奉全權之偮祇知與貴國訂約並不知有賠銀之事此說何來於是遂各罷議第二次重議爵帥亦出一紙條開列數欵大略謂法自圖取越南中國如何退讓在天津旣訂草約後　明三月後撤兵法則先期來攻致我軍必不得已而開戰兩國兵弁各有傷口是則中國之於貴國何處錯悮致今日來索兵費耶巴公使聞之心殊不悅見不受此紙拂袖而出事幾决裂矣爵帥隨與總稅務司赫君云彼如不來我办不往豈彼國可以要挾而我國不能剖明乎如我所開者或有失當办可　言乃竟不顧而去殊失大臣體統矣然赫君總以勸和爲主特赴法領事公舘申明前說並請曾爵帥於昨午至法公舘巴公使办稍回瞋作喜爵帥所開之數欵遂自接受並約五點鐘再至天后宫會商云 
[保護客商]  
　　傳得中法如出于戰文書往來國家要仍用馬遞並無論法商及各國商人均須保護勿得損傷云 
[義民團練]  
　　聞天津紳民舉辦團練以備法釁津人某提督爲團首日内義民入團者已有萬餘人各鄉縣望風而起多至數十萬人咸許一呼卽聚此專紳民自爲布置非奉官憲諭辦也 
[京華通電]  
　　閏五月二十日奉旨准由通州至京設立電綫計兩條一至内城專收官報局設泡子河一至外城專收商報局設東河沿刻由總辦遴派縣丞蔣君文霖督其事卽日開工矣 
[河决風聞]  
本報昨登烟台近　内有相府各客聞黄河開决之語頗深疑慮然未悉其詳究不知在何郡乃頃又得有風傳謂黄河潰决濟南府屬　水哀鴻多至七八萬人嗚呼東賑正待停止而又聞此耗蒼蒼者天曷其有極 
[法船開行]  
　　法公司輪船那搭爾本定於西歴八月十六日開行兹改於今日整備所需各物開行出口或謂此船因恐中法開釁他處以避之或謂係開往西貢載兵來華未知是否并聞法公司輪船此後祇開至西貢而止不復來華至西歴年終再行議定章程云 
[浙海防務]  
　　甬江鎭海一口山勢雄峻亦稱天險自法越有事以來招寳山口門一帶添築明暗砲臺不下四五處辰下軍情吃緊防軍尤極整飭砲臺内外旗幟鮮明砲位亦安置精密子藥尤極充牣山麓築有暗砲臺兩處敢得形勢敵船至此萬無飛越之理近復於山腰建堞樓一座以便瞭遠口外泊有元凱伏波兩兵輪軍威甚爲壯固統帶楚軍吳守戎老于軍旅紀律尤嫻逐日認眞操演鎗礮水雷等陣法每晚必發口令以防間諜上月杪　觀察偕歡陽軍門乘坐輪船到防察看一次後切實諭令目下中法和戰未定正須嚴行戒備毋得稍有懈弛故日内文武營官督率操防尤加倍認眞云 
[絲價减色]  
　　今歲秣陵新絲上巿每百兩可售英洋二十元最低者亦值十六七元凡緑窓貧女恃馬頭娘爲餬口者桑下相逢無不喜形於色近因法人尋釁勢甚洵洵貿易場中恐　意外之虞皆不敢多爲居積以致絲價驟跌現每百兩僅值洋十二元較前實有霄壤之别致牧絲之户折閱良多所望和議早成縀業興旺或者可有轉機否則必成江河日下之勢明年蠶事恐從此减巴耳 
[鉅庄閉歇]  
　　秣陵源來錢庄開設評章巷口局面排塲均與鄭裕泰江義和彷彿去年八月間甫經交易因店中總管所用非人致年終結帳折閱至七千餘金今春另延他人管事本擬重整鼓旗作背城之戰嗣以東人有鑒前車深願急流勇退免致累上加累故已于閏五月中閉歇矣 
[高官易服]  
　　穆君麟德現任高麗二品官總理海關稅務前日政躬偶暇重到津沽冠高麗之冠服高麗之服白袍外罩以玄紗長半臂幾與身齊足上曳夾襪鑲鞋蓋穆君素性和平不欲矯同立異故一變其高冠窄袖之風也 
[會議續聞]  
　　曾德帥與法公使兩次會商未有成議復於昨日午前十一點鐘時會同會辦南洋事宜陳伯濳閣學出使法國大臣許竹篔太史排道出轅乘坐緑呢大轎赴法公使巴君行轅會議中法和戰之事轎前有恪靖銳軍及江蘇撫標滬軍營勇約計六十名手執洋鎗身穿號褂如荼如火氣象威雄憲駕旣抵公館蘇松太道邵小村觀察亦呵殿而至水利局總辦張翰卿太守已先在法著伺候巴公使飭捕頭傳集西捕十餘名窄袖短衣鵠立門前迎迓　公使李總領事微繙繹與各大憲會過後稍叙寒暄仍屏退隨從人等密議大事至十二點一刻曾帥等辭出仍由原路排　回廣肇公所行轅至下午三點半鐘曾帥及陳許二星使回廣肇公所同赴天后宫邵道憲張太守亦隨往五點一刻巴公使李總領事坐緑呢四人輪微　譯坐藍呢四人轎帶有西捕十名各持洋槍華捕十名捕頭一名簇擁至天后宫會議至五點三刻公使等辭歸六點 
 
 

Page 3

 
 
鐘時曾爵帥亦排道回轅聞議時常鎭道陳觀祭許星使隨員楊太守皆在座至爲和爲戰中西人皆議論紛紛以意度之爵帥威震人寰素爲外邦所敬重陳許二欽使經綸素裕胸有甲兵此次奉命議和自不難息干戈而敦玉帛法雖驕矜亦何敢過于作梗哉 
[西人傳言]  
　　昨日曾爵帥與法公使復在天后宫商議交涉事件關防最密外人固不得知惟據西人傳言謂法人願聽越南仍爲中國藩服入貢如常至辦理越南諸事亦可更議妥章俾歸允洽惟兵費則必須賠償且須言明賠償之期云云觀此則法人似肯降心相從或可望和議之成又閱文匯報方法使以所議不成不禁拍案大怒則與前說稍異不知孰是孰非也 
[憲節將臨]  
　　昨聞蘇撫憲衛中丞約於今日抵埠行轅在鐵路附近山西會館并聞邵道憲亦擬暫住撫憲行轅以便酌議中法事宜云 
[憲卷抵申]  
　　出使法國大臣許竹篔星使之太夫人夫人曁女公子於昨早十點鐘時由籍抵滬舟泊天后宫碼頭登岸時升砲三響乘坐緑呢大轎往英租界二擺渡騰鳳里公舘楊公館暫駐魚軒云 
[吳淞來信]  
　　昨報德國二枝半桅兵輪暫泊張華浜今晨已啓輪駛入申浦矣龍驤虎威飛霆策電四兵船均停泊吳淞口聞擬駛赴江隂刻悉兩艘已開尚有南瑞南琛兩鐵甲登瀛洲開濟測海三兵船水炮臺蚊子船各一皆在口内下椗停守以壯聲威云 
[留意民團]  
　　城中及南巿各舖已中黎邑尊諭董集議團練每鋪團兵三十名徹夜巡緝毋稍疎虞其總局設在輔元堂聞邑尊更於今日延鄉間各圖董保至署商辦團務行見守望相助敵愾同仇相彼法人不復敢珔眼而覷矣 
[匪類宜防]  
　　近日風聞有一種土匪白頭爲號嘯聚浦東唐橋一帶頗有蠢蠢欲動之勢地方官聞信密拿該匪遂四處避匿本館意此卽魏甄等無業流氓耳然涓涓不止釀成江河有勦捕之責者尚其及早留意也可 
[軍火到滬]  
　　前日小東門外有挑夫二三百人搬運後膛鎗開花炮彈火藥銅帽等軍火不計其數運到製造局存儲聞由外洋購致以備禦敵之用云 
[巡捕演炮]  
　　昨午後英捕房中西捕役均在老巡捕房空塲操放炮火或將炮架坼卸再裝拖拽來往西人之留心防務於此可見一斑 
[美艦開行]  
　　美國兵船瑪瑙格司泊滬上已多日兹於昨日開輪駛行往南並聞日内有美國水師提督率三兵船啓行來華云 
[撞損兵船]  
　　前日有寗波船一艘兩旁帶有木排駛至金利源碼頭對面驀撞日本兵船上木排紛紛散落兵船外層亦有小損當經該兵船上將船户扣住不知如何辦理也 
[熱水傷人]  
　　常州人何鴻甫在虹口發昌機器廠爲夥前日偶至廠中適氣管内放出熱水致傷四肢當送同仁醫院救治諒無妨礙也 
[奪車肇衅] 　 
　　虹口鐵路至吳淞鎭相距三十餘　鎭中人有事滬上者朝出暮歸殊多不便前有周　齋開設馬車行載客往返習以爲常旋因折閱良多無力歸楚將馬車等物盤與鍾明瑞開設周另置馬車一輛如前行駛以博蠅頭利鍾嫉之將車奪去經周控訴寳山縣邑尊飭差追還案結後周仍理故業前日車又被奪周仍赴縣控告不知若何了結也 
[押妻涉訟]  
　　昨晨董才臨投法捕房訴稱妻子董朱氏在張周氏家傭工被打受傷請騐提究張周氏供開明園清烟館因房價太昻將樓面租出以資貼補董朱氏由阿六阿增兩人作中抵押前後共取去洋三十元立有筆據伊夫亦住樓上翁太守詰其婦人豈可押洋且爾稱開清烟館押人在店作何勾當張周氏含糊答應稱前日因缸内烟膏失少董朱氏於夜間三四點鐘時意欲出去我故攔阻並無打伊之事太守着傳董朱氏到案董才臨偕人將該婦抬到據供在他家抱兒兼煮飯每月工洋一圓太守詰其在伊家有幾時可曾取過洋圓答稱住有匝月兩次取過洋二十圓雖曾寫立筆據又夫確未知道現因丈夫有時到來張周氏動輒辱罵且有大塊頭娘姨將我踢傷太守謂立據押洋作何勾當現旣稱有傷飭包探押至仁濟醫院騐明何傷核辦並着張周氏卜期將契紙取出繳案 
[英界公堂瑣案]  
　　中和洋行東投英領事署控金合記欠地租季計銀一千六百兩請傳案押追翟副領事照會黄太守飭差傳金訂期昨晨會訊中和洋東申訴前因并呈租地契劵原差禀奉傳金合記已會面惟伊等現在鴻仁里設有租地公所正在公議减租情事小的所執關照伊說卽來詎尙未到案太守向翟君曰如金不到再可飭提俄而金投案訴稱曾租該行之地六畝零每年地租銀六千四百兩按季付銀一千六百兩現西歴七月一號應付一季租銀是實刻下緣房租大摡减價地租亦應酌减且寳成大亦租該行之地先已被控現有人調停每年减去租銀一千兩我亦向彼熟商洋東允每年交銀五千四百兩我祇允五千兩買辦勸加二百兩但照每年五千兩算每月須四百餘兩是處房租每月共祇收銀三百零七兩每年須虧銀千餘兩中和洋東又稱寶成大與金合記均屬我地今寶成大已說妥按年减銀一千兩俟房租起色照數補足係央有保人如金合記肯照樣亦可至買辦並未言减至五千二百兩金合記又稱洋東之地我與寳成大各租一半我因先租租價較爲吃虧且寳成大並無央保情事刻下洋東如肯每季租银一千二百五十兩我可趕緊交付否則聽彼所爲而已中和洋東不允照减并稱租契載明收租银逾限三月應將房屋歸我金合記又稱租契載明確無異言惟今减價大槪如是我已屢次央人調停詎非惟不依反來控案求請核斷太守謂照爾所供卽减至每季一千二百五十兩每年尚虧銀一千餘兩總非丫局何弗將地歸還金稱希圖將來房租起色不致無人租住旣洋東堅執如是乞恩限至月底付銀倘再不允任其收取房屋可也太守與翟君准如所請○烏龔氏訢稱丈夫與張開鳳張阿生等均在碼頭扛挑餬口前日張等與人肇釁丈夫向之解勸張等謂其偏袒竟來行兇我略爲攔阻卽被拳打脚踢致傷胸前背後爲此訴捕拘案求請騐傷究辦張等　首無詞太守隨判各責五十板○余金壽禀稱前憑媒祝氏說合吳氏之九歲女孩爲我童養媳嗣再四索加財禮女己十三歲今春始得過門刻下祝氏串同吳氏又到我家添索錢文諸般吵鬧打碎門窓爲此訴捕拘案請辦祝氏供作伐時伊許酬洋四圓今女已過門竟思賴去故向索取並未毁壞門窗吳氏亦上堂供與祝同余稱非但早經謝過卽財禮亦加之又加矣吳氏稱財禮一言爲定並未加添太守謂余與吳氏　屬親誼毋庸饒日余祝所訴均不准理并諭祝氏不得再至余處吵閙○包探秦少卿禀稱前有許友山失去拷綢衫疑盛阿水所竊扭交捕房捕頭以疑竊無憑將許斥退盛阿水由　金美保去詎出外後卽向許尋釁將許毆傷訴捕拘案許友山供與相同并稱失竊拷衫時惟盛在家盛供被誣氣忿故與爭論金美亦上堂稱弟並無行竊情事太守謂盛行竊無憑已經保釋豈容出外行兇飭管押捕房俟許投醫院騐明傷勢如何再行核辦 
[招認屍身]  
　　引翔港厚仁堂來信云初八日楊樹浦東塘溝有倒斃男子一人年約四十餘歲身長面白無鬚身穿藍綢長衫内襯洋布白短衫夏布領衣藍洋布褲子白洋布套褲廣襪靴鞋腰宋藍布線行肚兠鵝毛扇黑洋傘身扣眼鏡鏡売肚兠内銅鐵鑰匙各一洋布帳鼎興押票一紙計錢七百洋烟匣一只現今厚仁善堂暫爲收屍如有親屬來堂認領可也 
[金澤鎭東北鄉風災告募啓]  
　　敬啓者吾邑西鄉自金澤港村東北至界涇村相距二十餘里於五月二十九日申刻同被風災坍倒房 
 
 

Page 4

 
 
屋損失耕織寢食一切物件並傷斃人口有因風捲去無跡可尋者幸蒙莫明府捐給每家草屋洋四元並先墊給一月口糧飛速詳准大憲支放積穀賢父母軫恤災黎有加無已夫復何言惟是一廬之外仍蕩然無存殊有乾坤一草廬之感晚等乃馳書乞賑蒙申江施少欽封翁籌撥捐洋命分馳各村詳查酌撫乃數日内每至災村僅給車船等件爲欵已屬難周奈如之何謂於莫明府前再爲無厭之求非直晚等草莽力所不逮抑亦惠不可傷謂專向施封翁處屢效秦庭之請則又有何面目竊思古之救災恤鄰自近及遠乃施君子在百里之外猶勞籌恤吾邑詩書其腹道德其口擅文章經世之才擁金玉錦繡之富屈指幸不乏人際此灾晨困苦問有切桑梓之情急兄弟之難或出身募欵或慨速解囊者何不多見乎晚等本屬庸遇才不勝任惟有千百叩頭仰求仁人君子速開金穴廣種福田晚等步查詳確曲體周恤萬死不辭如敢貪安草率及有名無實侵吞肥已者願如此風倘蒙鄉先生輩惠賜多金敬祈寄至金澤鎭濟急公寓或徑送上海北巿絲業會舘籌賑公所指捐風灾收奉回條是所禱盼敬啓經辦協籌濟急公寓同人九頻首 
[赠媚媚侍史卽用中山醉侯原韵並請霧裏看花客高昌寒食生玉和]  
　　聽罷吳娘暮雨歌不圖月裏見嫦玉環風味瓊妃貌總覺輸卿嫌媚多出水芙蕖比和無托根只合近蓬壺亭亭獨立清波上未許塵一點污[  韞玉樓主人稿]  
[贈沈小園通守卽希政和]  
　　奇才雅量焕精神幸得乾坤自在身領略個中佳趣永不妨餘事作詩人瀟洒襟期久出塵十年相契復相親羡君曠覽徧天下杯酒聯歡話舊因[  小樓主人未定草]  
[上海絲業會舘籌賑公所施少欽經收金澤風灾賑捐第十二次收單]  
　　六月初六日接收本埠源恆隆布號同人公助由錢鑑堂兄來十五元太原李氏病愈續助完愿五元○初七日定海無名氏由豐裕洋行來十元海鹽顧姓求運通五元泗涇求安居張三元葉鴻甫求病速愈二元○寓滬善樂里馬宅助蟾酥痧藥丸五百瓶○初八日無名氏求病速愈合家平安移醫藥資三十元津衛能容氏十元崑山求望母健兒安人由同昌義號寄全盛局來十元嘉属玉行家池釣者由倪姓友交來六元胡振隆求妻病速愈先助五元毛氏一元○初九日萬里東歸人客滬久病典裝分助祈保安痊五十元汪星五求母病痊伍元洞庭席守印二元嘉定朱炳文祈保安康二元曹和庭二元盛澤無名氏一元○陳善昌榮棧助純陽正氣丸一千服彚解灾區登報奉聞 
[浙省撫轅抄]  
　　六月初三日運判沈三成禀知運委履勘東江場坍没沙地差禀辭知州周理禀知藩委覆催淳遂地丁差叩辭蘇嘉淦禀銷定鎭建德地丅差準補金華縣丞戴麟昌禀謝藩飭赴任○初四日大挑縣劉矞祺禀知嘉郡差次差人來省禀知臬委讞局帮審差候補縣徐懋簡淳安公幹回省禀到縣丞游錫褀禀知藩司委催嘉湖衛應解九年分地丁叩辭府經歴張如春甯波來省請領軍火準補城南務大使張祥棨禀謝飭知赴任 
[蘇省撫轅抄]  
　　初七日藩轅牌示照得寶山縣縣丞趙繼昌吳江縣縣丞汪守遇均已病故所遺寳山吳江兩縣丞俱係要缺兹查有候補班前縣丞翁廷槐堪以酌補寳山縣 
丞長洲縣縣丞陳叔謙堪以調補吳江縣丞新授直隸天津道季邦楨常熟來卽辭行回江隂籍○初八日藩轅牌示照得鎭江府知事胡彭齡病故遺缺查有分缺間用府知事張澤林堪以請補 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖十年六月初一日京報全録]  
　　宫門抄○發抄旨四道○給事中秦奏請飭將知縣劣跡查明叅劾片○大臣福等奏拿獲棍徒請交審辦摺○鄂撫彭奏知府到省委署别缺摺○陜撫邊奏請仍照原保給奬片○直督李奏請補都司片○監督海奏恭報接印日期摺○豫撫鹿奏叅革同知夾片○六月初一日兵部太常寺太僕寺廂白旗值日無引見○文格謝賞三品頂戴並謝署金州副都統恩○托倫布假滿請安並謝調右翼前鋒統領恩○内閣奏派騐放之王大臣派出豫王恩承昆岡童華○景運門奏派專操之大臣派出托倫布○布召見軍機○發抄劉錦棠奏關隴肅清安内出力之通判葛蒼等更正底銜改奬奉旨吏部議奏欽此○又新疆肅清案内出力之直隷州胡應奎仍照原奬奉旨吏部知道欽此○又蕩平新疆出力之遊擊杜芳錦等保案更正奉旨兵部知道欽此○卞寳第等奏審明蘄州人陳龍等詐冒襲職案定擬奉旨刑部議奏欽此○○給事中秦鍾簡片再臣伏讀咸豐九年十二月初三日上諭近年各省紛紛奏留丁憂人員難保無夤緣情託之獘貪榮忘親於人心風俗實有關繫嗣後軍務省分其業經奏留丁憂人員着嚴行裁汰飭令回籍守制不得以經手事件未完爲詞再行瀆請其從前未在軍營丁憂後始行調往槪不准行以杜鑽營應回籍各員知仍逗遛在省在營有營求差委干預公事等情别經發覺本員照例革職等因欽此聖諭煌煌自應恪守兹聞有前任廣西臨桂縣知縣張秉銓於光緒八年三月丁憂卸事並未回籍輒逗遛粤省種種鑽營干預公事九年春間乘徐延旭出關謀爲隨營委員希圖榮利迄今尚往來南甯太平等處若儼然哀絰從戎也者官民咸知羣目爲名教罪人查張秉銓爲粤省第一貪劣之員而又巧事逢　專工請託是以屢經叅劾輒爲大吏曲子彌縫幸安無　兹復忘親戀棧不行守制敢於顯冒不題如此若仍事姑容何以飭綱常而清仕路擬請飭令潘鼎新查明叅劾以肅官方謹附片具陳伏乞聖鑒謹奏奉旨已録○○奴才宗室福錕等謹奏爲拿獲夤夜紏夥持械槍奪良民婦女之棍徒請旨交部審辦事據北營叅將王山寛等督飭守備劉國旺千總邢安王添池候補都司趙春霖把總張成周連城等協同大興縣縣役在潘家莊地方將此糾夥持械搶奪良民婦女之棍徒田羣兒尹七六兒叚二陳四並赶車之張羣兒拿獲起獲藍布棉褥繩鞭等物連被搶民婦劉徐氏及其夫劉治一併解送到案奴才等督飭司員詳加審訊據田羣兒尹七六兒均供在上清河南關西庄地方居信本年五月十八日伊等同向素識叚二敘談閒話提及本村劉治女人如能搶來卽給叚二爲妻段二依允復添約伊弟段三並王安子陳四一同帮搶言明事成酬謝隨於十九日夜伊等六人分待鞭棍等物雇得張羣兒大車一輛前往劉治住家門外推啓街門進院砸窻入屋劉治等驚喊伊等同聲威嚇見劉徐氏赤身隨用其所鋪棉褥將劉徐氏包捲搶出放在車上位往陳四家内伊等隨卽各散後經官人訪知被劉徐氏喊控將伊等拿獲解案至同搶之叚三等伊不知逃往何處叚二供係山東濵州人來京在大興縣属潘家莊地方種地度日本年五月十八日素識本村看青之田羣兒等向伊說將南關西莊居住劉治之妻搶來與伊爲室隨又約得伊弟叚三並王安子陳四帮搶並雇張羣兒車輛於十九日夜伊等分持器械同往劉治住家門外擁關街門砸窓進屋將劉徐氏赤身搶出用所鋪棉褥包捲放在張羣兒車上拉往陳四家内至次日又將劉徐氏送至邢姓家去行至潘家庄地方經劉徐氏喊嚷卽被官人拿獲連所使繩鞭一併起獲解案陳四供被叚二所約帮同搶得劉徐氏拉在伊家住宿經伊妻陳姜氏將小袷襖褲鞋襪給劉徐氏穿用至次日叚二又將劉徐氏送在邢姓家去行至潘家庄在方卽被官人拿獲連藍布棉褥起獲解案張羣兒供稱本年五月十九日素識叚二雇伊車輛前往南關西庄拉人送在陳姓家内叚二犯案將伊供出被獲現在案下看押患時瘟病症不思飯食是實劉徐氏供係宛增縣民人劉治之妻在上清河南關西莊地方居信本年五月十九日夜突被多人擁開街門進院砸窻入屋伊卽驚喊衆人同聲威嚇將伊赤身搶出用所鋪棉褥包捲放在車上拉至陳姓家内給伊衣褲鞋襪穿上陳姜氏說是叚二主使搶奪至次日又將伊送至邢姓家去行至潘家庄地方伊卽喊嚷當被官人拿獲連棉褥一床起獲解案劉治供係劉徐氏之夫與田羣兒等妻無嫌隙亦無往來餘供與伊妻劉徐氏相同並據劉治之母劉陳氏跟同官人赴案所供情形亦與劉徐氏相同各等情查田羣尹七六兒均胆敢夤夜結夥持械搶奪良民婦女實屬藐法已極叚二明知劉徐氏係有夫之婦輒敢商約多人擅行强搶尤屬愍不畏法陳四張羣兒聽從糾約亦屬同惡相濟亟應一併嚴究懲辦除劉徐氏劉陳氏劉治均行取保與因病交營調治之張羣兒俱聽候刑部傳質外相應請旨將田羣兒尹七六兒叚二陳四連鐵穗繩鞭曁藍布棉褥交刑部審明辦理未獲之叚三等犯仍飭嚴緝獲日補送刑部歸案至拿獲此案之員弁等尙屬著有微勞可否俟刑部定案時聲明請旨量予鼓勵之處出自皇太后皇上天恩爲此謹奏請旨奉旨已録○○湖北巡撫臣彭祖賢跪奏爲新授知府領憑到省委署别缺恭摺仰祈聖鑒事竊照新授襄陽府知府李有棻於光緒十年四月初十日領憑到省現經臣等委署安陸府知府印務附片奏明在案兹據湖北布政使蒯德標按察使内彭年會詳稱該員到省後未赴本任應照章咨部立案並將文憑咨送吏部查銷等情據此理合會同署湖廣總督臣卞寳第恭摺具陳伏乞皇太后皇上聖鑒飭部查照施行謹奏軍機大臣奉旨吏部知道欽此○○邊寳泉片再查光緒六年九月十六日准吏部咨議覆前護陜西巡撫布政使王思沂奏保辦理陜省賑務並轉運尤爲出力各員分别准駁一案單開五品銜内閣中書王瀚請給四品封典應令查明王瀚庂何年月日奏調有案加行核辦等因當經前撫臣馮譽驟先將查到各員關摺改奬未到之案聲明俟查覆另奏等因經部核格具奏奉旨依議欽此欽遵在案北據善後局司道詳稱查王瀚高陵縣人由優貢生咸豐六年遵例報捐内閣中書九月到閣供職十一月請假回籍同治六年襄辦城防保加五品銜光緒三四兩年經欽派辦理陜西賑務前任山西布政使張瀛委辦本籍高陵縣賑務並無奏調案據由局具詳請奏前來奴才覆核無異相應請旨飭部准將該員王瀚仍照原保給奬其餘未到之案容俟催覆至日另辦除咨部外理合附片陳明伏乞聖鑒謹奏軍機大臣奉旨事部議奏欽此○○李鴻章片再大沽協後右營都司張海洋奏請開缺接准部覆係題補第一輪第六缺輪用應　應補人員查大沽後右營都司駐守海口專司操防係海疆要缺必須熟悉形勢布置合法之員方可得力現在實任守備非歴俸未滿卽人地未宜一時無合例應升之員應卽揀員請補查有補甲都司世襲騎都尉馬虎臣年四十二歲直𨽻清苑縣人因父馬昇平甘肅永固恊副將在案徽陣亡議給綺都尉田職同治元年題襲到標期滿後於光緒四年赴部引見奉旨發回本省以都司補用歴在海防差遣並委署海疆各缺均無貽悮該員樸實耐勞諳練海口形勢請補大沽恊後右營都司可以勝任亦與例章相符應請准其補授除飭取履歴咨部外理合會同直𨽻提臣李長樂附片具陳伏乞聖鑒訓示謹奏軍機大臣奉旨兵部議奏欽此○○二品頂戴粤海關監督奴才海緒跪奏爲恭報接印任事日期叩謝天恩仰祈聖鑒事竊奴才内府世僕知識庸遇渥受生成迭蒙簡放淮安關殺虎口監督涓埃未報兢愓方深兹復仰荷温綸畀以粤海關重任於三月初八日恭請聖訓復蒙召見誨示周詳莫名欽感當於陞辭後朿裝出京由天津附搭輪船於四月二十六日抵粤准前任粤海關監督崇光將粤海關監督關防並文卷册檔錢粮簿籍委買齎交前來奴才恭設香案望闕叩頭袛領任事伏查粤海關徵收洋常稅課撥　京外餉需香港澳門爲洋藥之總匯瓊州北海寔通商之要津舉凡整頓稽查在在均關緊要奴才忝膺煩劇深慮弗勝惟有殫竭遇　認眞經理嚴查丁役剔除弊端帑守章程用昭輯睦遇有應辦事件隨時會商督撫臣妥爲籌畫總期華洋悅服稅務豐盈以兾仰答高厚鴻慈於萬一其接收庫儲各欵容俟逐一查明另行恭摺奏報所有奴才接印事日期並感激下忱除循例題報外謹繕摺叩謝皇太后皇上天恩伏乞聖鑒謹奏軍機大臣奉旨知道了欽此○○鹿傳霖片再豫省吏治積弊太深尤莫甚於候補人員鑽管例差擾民肥已臣到任後因見委員絡繹於途車馬供億小民不堪其擾當經奏明惟要差酌量委員例差一槪停止奉旨允准在案猶不知其弊尚不止此也迨細加查訪始悉從前得委例差各員有挾制州　肆意需索者有藉差爲名到處結交土棍恐嚇鄉愚巧於取財者種種弊端不可枚舉例差一停該劣員等不能隨其營私之計於是痛心疾首羣相怨詛黠者暗中播弄妄者形諸律牘撫拾浮詞多方挾制思欲得而甘心似此惡習亟宜嚴懲兹查有候補同知楊步雲鄙俚荒謬任性妄爲候補同知王麟秡乖戾性成不安本分相應擇尤糾叅請旨將該雨員卽行革職以儆官邪而挽頽風是否有當理合附片具陳伏乞聖鑒謹奏奉旨已録 
 
 

Page 11

 
 
[光緒十年六月初二日京報全録]  
　　宫門抄○上諭五道録前○直督李奏籌欵購糧運京平糶摺○江督曾奏留員差遣片○署晋撫奎奏叅知州議處摺○禮親王等奏充署軍機章京員缺片○署晉撫呈奏官紳續捐賑銀摺○川督丁奏派員添購機器洋料緣由片○六月初二日刑部都察院大理寺鑲紅旗值日無引見○托倫布謝專操大臣恩○恩全治麟各假滿請安○胡毓筠謝授山西雁平道恩○順天府奏京師得雨深透○召見軍機胡毓筠醇王總理各國事務衙門大臣○○前大學士署直隷總督一等伯臣李鴻章跪奏爲遵籌銀欵采購米糧運京平糶恭摺仰祈聖鑒事竊臣接准部咨欽奉光緒十年五月十五日上諭現在雨澤稀少糧價日貴軫念民生亟宜預籌接濟兹據通政使司叅議延茂奏請飭提欵采購米糧運京一摺等因欽此並准府尹臣咨會前來當卽督飭司道悉心籌議伏查現在雨澤愆期糧價漸長小民糴食維艱自應展籌平糶惟延茂原奏提借銀二十萬兩爲數過鉅直隷係缺額省分上年又大水爲災藩運各庫業因辦理賑濟無論正雜各欵羅掘空勸集各省捐輸亦因今春工撫動撥殆盡支應局經收北洋防費絲毫皆歸正用並無閒欵近來用欵日　場蹶萬分更無存銀可以挹注惟京師爲根本重地平糶乃荒政要圖雖經現在恩旨賞撥京倉米五萬石辦糶備賑仍應設法籌欵添購以裕民食杳支應局原存練餉制錢一欵歴經奏撥　天直隷山西賑需均欽奉諭旨允准有案京糶　關緊要應卽援照辦理上年派員赴浙追提浙典承領練餉成本制錢二十萬五千串除應歸還上年借墊順屬賑需不敷銀二萬三千一百五十餘兩計尙可合銀十萬兩有奇前准戶部咨令解部現在尙未追齊擬請旨卽由此款内提撥銀十萬兩先飭可道竭力挪墊遴派廉幹員董以五萬兩分赴鎭江上海購買　米交招商局輪船分批運津刻下商販由營口海船連至天津蘆台雜粮不少價值尙屬相宜再以五萬兩就近購買玉米高粮麥豈等項向來運糧輪船海船係在天津交卸若順天委員在通州接收則米糧到通又須盤量交代應令順天委員先至天津會同津員驗兌押運省一轉折卽少蝕耗到省後卽由順天委員接運至京發局平糶其天津委員薪水盤費及米糧由津運通水脚等項由直隷籌欵給發順天委員薪水盤費及米糧自通至京脚價等項　 
由順天籌給均准作正開銷若此後甘霖渥霈糧價本减無須再糶隨時察看截止購運糶局所收此項價值有無虧折應由順天府核明報銷餘銀就近解赴戶部交納仍與户部飭令解部原案相符其米糧進出海口及經過地方應槪免厘稅卽行出未曉諭以示體恤而廣招徠至延茂擬以天津　磨麫機器運碾磨雜糧一節查天津磨麵機器係商人集　購買僅止一肯磨麵出售前因修换鍋罏停磨數月今仍照常碾用並非官本所署亦未同於廢器每日可磨麥二十三石所出之麫較尋常磨麵質細色白惟應用煤油曁管理機器燒火工匠費用頗巨工本重於民磨麵價亦貴於巿麫用以平糶亦能合算且安置機器及大爐煙囱均係用磚就地　砌經拆動損壞必多運京亦多不便自應仍用民磨碾麫發糶爲宜所有籌議緣由理合會同兼管順天府府尹臣　道遠順天府府户臣周家楣合詞恭摺由驛覆奏伏乞皇太后皇上聖鑒訓示遵行謹奏奉旨已録○○曾國荃斤再查接管卷内役摽學習人員迭經前督臣等奏請留省補用欽奉諭旨允准在案兹查有記名提督王桂高蘇有慶提督銜補用總兵周萬國提　銜留閩儘先補用總兵熊道賓提督銜記名總兵唐俊元留甘儘先補用總兵侯崇正升用總兵徐本榮留甘儘先副將羿大業留陜儘先副將　寗元副將銜儘先叅將陳佑春儘先叅將解定元王桂生叅將銜儘先遊擊羅文致留甘儘先遊擊陳吉高儘先把總楊隆森歴在軍營隨勦迭著戰功嗣經先後投標經前督臣左宗棠分别收標差遣批准奏懇留江補用未及具奏移交前來臣旣接管卷宗未便聽其向隅按照前督臣左宗棠批准原案彚名聲請合無仰懇聖慈可否俯准將原未保留省分之提督王桂高蘇有慶總兵周萬國唐俊元徐本榮叅將陳佑春解定元王桂生遊擊羅文致把總楊隆森各以原官留於兩江將原留閩省陜甘補用之總兵熊道賓侯崇正副將羿大業余寗元遊擊陳吉高各以原官改留兩江之處出自天恩如蒙俞允再行飭取履歴咨部查核謹附片陳請　乞聖鑒訓示再總兵熊道賓本名道賓由保叅將副將加總兵銜及總兵留閩儘先補用加提督銜一品封典六案悮書道濵飭據查無情弊應請勅部查照更正合併聲明謹奏軍機大臣奉旨兵部議奏欽此○○暫署山西巡撫布政使臣奎斌跪奏爲遞解勘轉秋審絞犯乘間脫逃請　旨將簽差不愼及添差護解之知州交部照例議處恭摺仰祈聖鑒事竊查州縣解遞秋審重犯理官嚴密防範不容稍有蔬虞兹據代州直隷州知州錫良禀報光緒十年三月於公出期内接據代州吏目魯承晉稟稱三月二十五日蒙本道勘轉發回朔州秋審絞犯叚孟娃一名到州當經該吏目騐明刑具添差吳大套李二娃移營撥兵王得貴武守禮協同朔州長解康喜元土都將該犯段孟娃護解赴朔州投收收二十七行過馬邑汛派兵二名接護前進榜晚時行至馬道鄉城外過河車輛　入泥淖營兵分往留門買燭短解吳大套李二娃長解康喜元帮同擡車長解王都押犯赴河旁坡上等候叚孟娃揑稱赴坡後出恭乘間扭斷繚銬逃逸追拿無蹤短解吳大套與營兵畏罪濳逃等情由藩臬兩司詳請奏叅前來臣醒段孟娃係用鐵爐條毆傷王旺汶身死案内審依門殺律擬絞監候奉部覆准入於本年秋審解道勘録發回之犯僉差護解各員並不愼選妥役小心防範致犯中途乘間脫逃殊屬疏忽除通飭各屬嚴緝逃犯段孟娃務獲究報並行提解役人等來省委員研訊有無鬆刑賄縱情獘按律定擬曁另又咨部將叚孟娃一犯於秋審册内扣除外相應請　旨將簽差不愼之署朔州知州陳廷瑞並添差護解之代州直隷州知州錫良交部照例議處以示懲儆再錫良於三月初十日因公來省於四月十八日公回護解段孟娃脫逃案在該牧公出期内應否免議之處聽候部議合併陳明所有簽差護解各員請叅緣由理合恭摺具奏伏乞皇太后皇上聖鑒謹奏奉旨已録○○軍機大臣臣禮親王世鐸等謹奏查滿洲軍機间京刑部郎中穆特亨額現在蒙恩簡放張家口監督其軍機章京一缺應以記名挨次補用之理藩院候補主事特圖愼充署謹　奏奉　旨知道了欽此○○暫署山西巡撫布政使臣奎斌跪奏爲晉省官紳續捐山東直賑銀恭摺仰祈聖鑒事竊查上年山東河决順直被水各省籌捐助賑經撫臣張之洞率同各官捐集山東賑銀二萬二千三百兩順直賑銀萬六千兩均經奏明分解在案嗣據大同鎭總兵張樹屏捐銀一千八百兩營官總兵林成興捐銀一百六十兩總兵銜副將張千功董履自練軍營官叅將胡光藩遊擊何正宗袁得勝駱國祥都司陳萬霖各捐銀一百五十兩河東道黄照臨捐銀三百兩潞安府知府丁體常捐銀六百兩署平陽府候補知府周麟捐銀四百兩師化城同知方龍光捐銀三百兩遼州知州周恒治捐銀三百兩前　城縣知縣王燿章捐銀三百兩安邑縣知縣趙輔堂捐銀二百兩夏縣知縣萬啓鈞捐銀二百兩太原縣知縣　元釗捐銀一百兩山隂縣知縣孫成熙捐銀一百兩試用通判鳳鼎捐銀五十兩又在籍紳士翰林院編修王文在捐銀一百兩前兵部主事王軒教授張十鑄員外　楊深秀前陜西鳳翔縣知縣宋志廉訓導楊篤舉人吳錫釗拔貢生仇汝嘉副貢生　賓興王蔚林廪生張朂貢生毛學淶附生薛寳善閣駿烈共捐銀二百兩統共官紳續捐銀六千三百五十兩均彚入紳民捐輸銀兩分批委解直隷總督順天府府尹衙門交納業經另案奏報據清源局司道具詳前來除飭查照山東順直賑捐章程取具各捐員履歴咨部核奬外所有晋省官紳續相山東順直賑銀緣由理合恭摺具奏伏乞皇太后皇上聖鑒謹奏軍機大臣奉旨戶部核議具奏欽此○○丁寳楨片再查光緒八年十一月初七日准戶部咨議覆軍需善後報銷章程内開各省設立機器局如有採購機器事前報部立案事後方准核銷等語奏奉諭旨依議欽此等因謹卽欽遵行司移局欽遵辦理在案兹據機器局委員成綿龍茂道王祖源候補道黄錫燾詳稱現在川省機器局除本省應用軍炎外又湏撥濟愼省槍帽藥彈等項而粤省亦不時有撥發之件必湏　造方資移濟而局中機器實在不敷應用現擬籌俻銀兩派員前往上海添購外洋機器並將必湏各種洋料寛爲購俻以免停　待料之虞先行開具清摺詳請奏咨立案等情前來臣覆核無異除將清單抄録咨部俻查並由成綿道庫土貨厘金項下酌提銀一萬六千兩由號匯兌委員往辦移知經過省分轉飭沿途州縣一體知照一俟該委員採辦回川以供製造核寔報銷外所有派員前往上海添購外洋機器並應需各種洋料緣由理合先行附片肯奏伏乞聖鑒謹奏軍機大臣奉旨戶部知道欽此 
 
 

Page 12

 
 
[電局近事]  
　　法事中變來本舘聞見所及得力於京津電信者居多而近日電局情形爲線因風絞人以勞亡偶有所聞無不照登在報至於信息之稍遲應接之罕暇其詳已見詳覆曾爵帥禀牘中昨復晤電局友人迏及邇來欲速不逹光景殊令人歎當局者煞費苦心矣據云是役軍報之多爲歴辦軍務以來所未有從前征勦髮捻時各路統兵大營何止數十處雖奏報咨牒檄劄號稱八百里加緊插羽飛馳者日不過再發而止沿途偶值阻梗稍有繞越率數日不得逹得信之難赴機之鈍較諸今日不啻天淵此次總署電咨各省如南北閩粤各洋以及法巴黎德伯靈等京城有問必答霎時往復如環之無端每日官報之繁至數百紙其中華洋字數每帙多或數百言少亦數十字軍國大事都關緊要兵機瞬息千變稍有稽延誰敢任咎當此時也就使蘇滬四線浙閩兩線百病不生已如入山隂道上應接不暇無如鐵之爲性夏熱則髮而墜故風雨驟至易於絞纒冬寒則縮而迸故冰雪交加易於斷損而且夏令多電則不得不拔去電塞使其　入於地俾空中之電不與物質之電相激村線是日絞以電分而信不易寄綫不絞或以雷阻而信且停待迨一半日查修完竣天不風雷又以趕發緊要軍　遂使商民所寄四等電音　壓一二日者有之月初各報館京電稽延亦職是故數日前滬局先令洋工師鮑恩乘坐民船赴北路一帶查視於初四日行抵並錫卽將該處所裝機座樞扭换裝靈捷泝流而上至鎭江黄河等處察看水綫將北抵津沽始令祈回初三日又令總管理洋人傳怡生用小輪駛赴崑山蘇州一帶馳查修理又同日滬蘇兩局各派工頭掮長竿挨號刷去綫盌蛛絲以利電路各至匀界處會哨又飭令各局添雇工頭購備快馬日夜巡邏該管營汛奉有大憲嚴嚴莫不振刷精神全力從事京都距通州僅四十里總署所寄通局所送各省要報飛騎駱繹於途每閱一點鐘可得往還一次亦神速矣現在除津滬絞綫早經通利福州水綫亦經修好外惟聞九江至漢鎭一段水綫房被水冲去想不日卽再修復而報章仍　夜無停然外間逖聽者幾以電局爲儲滀新聞之府尋消問息户限欲穿殊不知軍機秘密局外者終莫明加減乘除變化之巧妙查定章之始卽奉北洋大臣批諭如在局人等有宣洩電報事情者將其人革出送縣看押半年再行遞解回籍罪律何等森嚴誰敢以身嘗試故所見听聞大都亦以列諸日報者爲口頭禪外間遂有電報館不如申報館之訾但日來敵人决絶之書展期己近卜晝卜夜運嬗如常爲戰爲和吉　焉在華　洋匠炎炎於烈日之中司事局員營營於故綫之内所望如天之福彼則降心以相從我則執理以議約庶中外籍此乂安在事捎輕擔何是則我電報數十局中千百人所禱祀以祈者耳友人所述如此言較詳實亟爲述之 
[秋夜迢迢愁情默默睡而復起作此長歌]  
　　秋夜動秋思無奈和衣睡秋合月凄凉秋老人顦顇獨自擁寒衾濕透想思涙何處覓知音 
胸中常怨懟昔爲愛花癡今被多情累今夕夢中吟昔年花下醉别後兩愁人我瘦卿减媚蕙約與蘭盟此生願難遂空教繫相思難寫纒綿寄江北與江南萍蓬各異地我爭蝸角名卿爲蠅頭利試問利與名兩字皆非易利或可强求名終難希冀名更難於利憂傷無限意欹枕九廻腸轉輾不成寐起坐剔錢缸月明已將墜隔窗聽秋聲秋聲自西至哀鴻嗷嗷鳴似訢相思事蟋蟀喞喞吟英雄未得志聽罷獨憑欄秋風何太肆嗟　桃柳春風景物異豪華往事猶堪記長歌吟罷一凄然唾壺狂叩筆投去○消夏吟陟張雲喬吟壇夏景詩原韵録呈高昌寒食生霧裏看花客斧政並乞張雲喬吟壇和正小榻臨風睡起初消磨長日擁奇書酒醒倩婢煎新茗飯熟呼僮摘野蔬濃緑隂中看掠燕小紅橋畔數游魚新荷出水清且潔秋卉春花總不如嘒嘒蟬吟對夕暉庭階雨過緑苔肥荒園草長童追蝶古樹隂濃客駐騑幽鳥銜花來寂寂流螢穿竹故飛飛曲欄倚遍渾無事捲上珠簾待燕歸小屋玲瓏樹影包絲絲蝸篆遍墻坳松間煮酒臨風飲花裏吟詩對月鈔蝴蝶有情飛　畔蜻蜓無語歇窗梢最憐左右新修竹個個貓頭乍脫苞鴨爐香盡篆烟消雨後潮平没板橋楊柳當門高十臥荷蕖出水美人嬌呼　窗外栽蕉　結伴山中採藥苗隠昔秦淮消夏處夜深歌管撥蘭橈一簾花影罩清隂客喜開秤不鼓琴石榻繼横棋一局瓦樽交錯酒頻斟山頭月　書齋靜水面風來書閣深詩就挑燈閒坐久夏蟲喞喞　秋音海昌太憨生作聞齡綬紫氏初脫稿 
[賓紅閣録别]  
　　愁聽紫燕話喃喃落日梁又掛帆士十載江湖添白髮一燈風雨泣青衫情絲苦被吳蠶縳芳訊空教楚鳳啣卿是張星憹角宿紅牆一角兩情緘[  申左夢畹生]  
 
