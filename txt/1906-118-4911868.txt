# 1906 - 118 - 4911868

 

Page 1

 
 
   
 
 

Page 2

 
 
[記南翔燈會事來稿]  
　　南翔爲蘇滬通衢。向稱繁盛。賊擾以還。商業中衰。逎者自翔逹滬。火或旣通。而各業愈形寂寞。蓋大宗生意。皆趨於滬。而於該鎭行人往來。雖較前此爲盛。不過於茶坊酒肆。稍形熱鬧而已。雖然此非鐵路之無益於商業也各商家之不善於振興商務故也。 
月之初五六七日該鎭舉行燈會。發起者不知爲何許人。先期由火車棧主。登告白於新聞紙。風聲所播。遠近數十里間。扶老攜幼。不憚跋涉之勞。聚而觀者人山人。海道路爲塞。實數十年來未有之盛舉。雖向來著名之午節龍船會。不足以比其什一。嗚呼盛矣。 
當是時。余適訪友於此。得寓目焉。乃述崖畧如左。其前導各燈。則有萬壽無疆。與民同樂等字樣。中間各式燈彩。不下百數十種。細巧工緻者。僅十之一二。又雜以檯擱地戲等事。最後舁一曲逆侯木像。不倫不類。殊爲可嗤尤奇者。有晶頂者三人。乘馬而行。顧盻白雄前後各有僕從數輩翔之人欣欣然告余曰。若爲撫標哨官某某也。若爲營汎官某某也若爲分防官某某也。且語余曰是會也。游客第自火車來者。已日有萬人。其四鄉各鎭不計也。人口頓增倍蓰。物價騰漲。小販經營者。咸獲利無算。於商務大有裨益云。 
嗚呼。燈會無意識之舉動也。以是爲振興商務計。所益甚寡且暫。翔地旣爲蘇滬要衝。風氣易開。今日之於商界上急宜整頓者。厥有二端一在興實業以立商務之基礎。一在築馬路以便商人之往來。顧逡巡而不能猝辦者。彼中非無通逹時務之人。能見及　苦於經費無着措手爲難。然觀於是會之盛。糜費之繁。翔地之財政。未嘗困窮也。該鎭四巿縱横各三里通計不下三千餘家。每家供給親友觀會費。雖豐嗇有差約家費四五元。己有一萬數千多欵項。其扎燈結綵。游人舟車之費不與焉。顧於地方公益凡有興作。輙觀望不前。於此等無意識之舉動則人人樂輸而賛成。且有因觀會而典質者。絶無吝色何其傎歟。 
抑或謂游戲之事。爲文明各國所恆有。然必視其境之己治已安。而後出其餘力。舉行賽會。以鼓游興。且於賽會中。往往寓比較優劣之意。以競工商技藝之進步非漫爲游戲者也。翔之燈會。不過博婦女之歡迎爲游手好閒者之特色。行樂而已豈有他哉。試問中國今日之時爲何時乎。臥薪嘗胆之不遑。胡可以行此樂也。姑勿以中國全體論。卽以蘇省一部分論之。臬匪充斥。出没靡常。閭閻幾無安枕。鷄犬爲之迭驚。胡可以行此樂也。又勿以蘇省一部分論。卽以嘉邑一小部分論之。刦案竊案。層出不窮。失業游民。横行市肆。警務廢弛。防範爲難。胡可以行此樂也。顧者性好嬉游。尙不足責。獨怪身爲民上者。非但不禁。且借彈壓爲名縱其游觀之樂。此亦上憲之所宜。訪察而懲儆者。也不然者導斯民於。亡等之欲而欲求地方一日。之安不可得矣。 
雖然。往者已矣。來者急宜措意。此次燈會。初以三日爲期。今已逾期而好事者踵事增華。意興猶濃。觀者雖無前三日之盛。仍絡繹不絶於途。邇且有光蛋外來之謡。風聲鶴唳。虚實難知。一旦竊發商民必有受其累者宫卽不知禁在民宜有以自禁之嗚呼。興學未久。國民之程度難言。故徇一時之樂。不爲久遠之謀。翔鎭特區區一隅之地耳。其類此風俗者不知凡幾。我安得一一躬親。而大聲疾呼。以喚醒其迷夢。所望任敎育之責者。潛移而默化之。使人人具有國民之資格。則今日無意識之舉動。他日必變爲有意識之同樂而如翔之燈會者。斷不再見於二十世紀中也。庶幾化無益以作有益。而振起其商業。爲地方之幸福乎。 
[本館接到黑省將軍奏請續放沿江荒地爲商埠專電初十日酉刻]  
　　北京專電云黑龍江將軍程德全奏請續放郭爾羅斯後旗沿江餘荒開闢商埠奉硃批該部知道（孔） 
[本館接到粤商電請代奏粤路永歸商辦專電同上]  
　　北京專電云廣東九善堂七十二行商公電商部粤路股經商現集的欵千二百餘萬存放銀行公舉鄭官應爲總辦黄景棟爲副辦與湘卾官紳分辦不同不能由官督辦請奏明永歸商辦（孔） 
[蘇撫致唐學使電]  
　　（爲禮部奏准考優辦法事） 
光緒三十二年四月初六日准禮部尾電内開本届優額加四倍考取經本部具奏歳試未經舉優各學准予續報己報各學如有遺漏酌量補報本日奉旨依議欽此（顛） 
[江督致贛蘇皖三撫電]  
　　（爲聮銜電學部請示考優辦法事） 
南昌胡撫台蘇州陳撫台安慶恩撫台洪各省新設提學使未到之先事政似不便卽回京因學務尙有一切交代况本年夏初又考優貢是否仍照向例開考卽候新提學到再擬聮名電請學部示遵以 
 
 
 

Page 3

 
 
歸畫一乞速復再電馥歌印（顛） 
[西報紀藏約要義]  
　　初九日倫敦路透電云英外務部次官富士滿禮斯伯爵在上議院宣言上月三十日中英兩國在北京簽押之條约乃證明中國對于拉薩條約之闗係而前約所載條歀並無更改英國允不侵佔西藏土地干預西藏内政藏約内叙明拉薩條約第四欵載稱不讓外人在西藏握有權利英國亦不專爲一巳要索利益賠欵之數亦無更改（字林報主筆于此語下加註謂拉薩條約原定賠欵爲英金五十萬磅分七十五年付給現已减至十六萬六千磅）譯字林報 
一千九百零四年九月七號英與西藏在拉薩所立條約内之第四歀其原文如下云西藏政府約定如先未經英國允准則（一）不得將西藏屬境或割讓或出售或出租或抵押於地國或給他國爲他項之用（二）别國不准干涉西藏之政事（三）不准别國之代表員或受托人入藏（四）不得將路礦電缐及各項利權讓給他國或他國之人民如有此事應將同等利權讓給英國政府（五）不得將西藏歳入欵項抵押他國或他國之人民譯文匯報 
[日本將派駐奉總領事奉天]  
　　日本政府因奉天訂於閏四月開埠决計擬設總領事署簡派駐美大使署頭等參贊萩原守一氏充任駐奉總領事現萩原氏奉命日内將行來華考察商務想於奉天開埠後必見明文云）盈（ 
[陸寳忠奏陳安東十策京師]  
　　陸總憲寶忠近以東三省現象危迫各項要政亟宜舉行擬定十策奏請從速舉辦）一（經營二口）二（疏治遼河）三（採掘撫順炭礦）四（監理東清鐵道）五（贖還安東鐵道）六（設置大連灣海闗）七（預備十八處通商口岸）八（勘視間島）九（平靖鬍匪）十（收回遼東法權摺上己奉旨政務處知道矣）日（ 
按第條尤闗緊要其内容己據專電登於初十日報端 
[電阻德國强佔新城礦地京師]  
　　山東巡撫楊蓮帥電致外務部謂德國礦物公司前援膠濟鐵路附近之十里内准其採礦之約堅意邀求在新城屬地方開採煤礦不尤出租地價以致該縣紳公憤禀阻該公司開採或飭該公司與礦主妥議請照會德使飭該公司與礦王妥商議租和衷辦理云云）閏（ 
[新甯鐵路奉旨催辦廣東]  
　　新寗鐵路總理陳宜禧日前將鐵路章程禀請商部代奏昨初四日接到商部來電云本日具奏核訂新寗鐵路章程開單呈覽一摺奉旨依議欽此除劄飭外合行電知欽遵迅速辦理商部冬）冬（ 
[两廣鐵路議舉總理電文]  
　　两廣鐵路前由唐春卿學使等電致粤督擬公舉張季端殿撰建勳爲總理尙未得殿撰允許覆音日昨庽滬廣西官紳又在徐園提議此事唐春卿學使仍擬舉張殿撰倘不允則舉廣東學政于晦若學使議定後由廣西同鄉會發電致岑雲帥于學使云廣東岑制台于學台鑒法索路急前擬舉季端允否春老在此會同公議季若不允决舉晦翁乞電復虹口謙吉里廣西同鄉會佳）顛（ 
[續陜西鐵路總局詳議西潼鐵路辦法章程陜西]  
　　）聘工師（一路工以勘路爲要擬先聘勘路工師一人無論華洋工師總宜明定權限於工程外一切不許干預至此外需用各項工師甚夥均擬先儘華工師聘訂如必不得己而延聘洋師仍以確訪熟手爲主不可稍有狥濫以免贻誤現在川省己聘定留美卒業生陸耀庭爲總工程師將來勘路旣有端倪似此項路工仍非得有總工程師攬其大綱不能使耳目心思有所專屬卽如審量建築之次第鑒别物料之良窳考查將作之勤惰核定諸工之限期皆須該總工師專司經理董督觀成應併先期精覓實能肩任之人與訂合同俾之承領留學生中能得其人最爲妥善否則朿西洋皆可專陋不必限定一隅現擬移會赴東留學生監督隨時物色確切訪明從速函知以便延聘而興工務 
）設銀號（一大工旣興一切官捐氏股宜有經收儲存之地採辦轉運宜有撥兌提動之所局費工用宜有支發騰挪之區是鐵路銀行之設誠不可緩然陜省風氣未開商情未洽旣無如許勤妥之人以資分任復無如許厚重之本以便恢張擬先就各票莊内擇兩三家資本豐厚足可持久者與之訂立議單書寫摺具作爲西潼鐵路兌收銀欵之所責成該鋪董於收銀兌歀撥息查帳各節妥派幹事人切實經理確定賞罰以昭激勸鋪董如係一手經理者應於路工完竣後或優奬或重酬均聽該董自擇要以實在妥靠得力爲主不准絲毫徇情一面仍咨卾蜀等省查鈔設立官銀號章程或電委員孫牧在卾就近鈔錄以便將來有所依據一紳商民人等所入股銀交票莊暫存者須由票莊給票俟銀行設後再認給官息外埠票莊亦宜如此辦理一本省會垣自宜擇各號商兌收銀歀此外如漢則地居樞紐如滬則埔據要衝如京如津則亦有採運招集之需並須於各處選訂號商各兩三家以便儲存撥兌俾與本省兌收銀號氣脉貫通藉資周轉一公欵如鹽價十捐義穀差餘股欵如官商民社皆係就各府廳州縣附近收銀旣乏匯號可存亦鮮妥商可發擬公欵均俟收有成數如在銀行未設以先仍解該管總局彚齊移解股欵則逕由各府廳州縣寄交省垣銀號查騐兌收以免弊混而歸整一 
）開學堂（一陜省雖先辦西潼一路而秦隴秦蜀両路西南綰毂形勢亦雄將欲開拓規模斷不能長此借材異地則惟有創立鐵路學堂妙選英少萃聚其中延聘敎師分門講授學堂卽立於現開路缐之旁徵諸實驗得力較眞收效較捷先以四五十人爲一班次年再行推廣添招新班）開辦後另有學堂專章（一學堂之立至早亦須半年現擬先在日本各省留學生内選擇十人就近赴該國學堂 
 
 

Page 4

 
 
研究路學及各項辦法期以一年卒業已咨留學監督刻卽訪選先期舉辦將來本省學堂開立則此項學生可以陸續到陜旣可任敎授又可治工程并進兼營裨益匪淺未完 
[岑督奏請通飭疆臣巡視各屬廣東]  
　　岑督近以各省大吏久駐省城於各府州縣吏治民情未免隔閡欲加整頓非督撫自行巡視不可因奏請通飭各省疆臣一律於每年分兩次巡視所屬府州縣俾吏治民隠得以悉察云云聞已交政務處議覆大約可望准行矣）冬（ 
[批查委員官册無名蘇州]  
　　蘇省靈鷲寺警察學堂監工委員歐陽萼被寺僧深諦禀控搬佔物件等情經蘇州府發審局迭次研訊併查得該委尙有冒官朦差等情事禀由府憲詳請上憲核示當經撫憲批示云據詳歐陽令被寺僧深諦所控各節業已訊明並無其事係屬寺僧懷疑誤控所欠成衣等各帳亦己一律清償自應毋庸置議惟學堂移交各物與報銷不符及堂中不適用之物曁將舊物作價浮冒各節該員俱諉謂前總辦陳道經手而陳道來電有學堂各欵概交該員代付請卽飭追等語足見與該員並無干涉核其所呈親供諸多支離顯係因陳道未回飾詞諉缷查該員官册無名來歷未明前據可中具詳經陸前部院批飭確查今據吊騐捐照及禀批係屬捐指江蘇試用知縣未曾引見先行禀請到省飭查本衙門並無該員禀到案據究於何衙門禀奉批示未據叙明無從查核其經辦學堂一切事宜亦係陳道遴派並非由院札委僅據陳道於臨行時以工程尙未告竣責令始終其事具文一詳而已乃該員辦理工程報銷各欵前據司詳由府督同王丞查點核删浮揑十居七八且屢次被控聲明甚劣如何示懲之處仰蘇藩司移核議詳奪並行該府知照）且（ 
[奏派財政處提調京師]  
　　日前財政處以辦理需才特派陳遹聲黎大鈞劉士珩陳宗嬀四員署理財政處提調現聞己奏請將該四員均歸提調行走矣）吕（ 
[慶邸擬提閩闗平餘福州]  
　　近日慶王致書閩署督崇右帥略謂時局艱難練兵爲重而練兵先貴籌餉方能練成勁旅以備緩急之需現練兵處餉需缺乏聞閣下統辦閩海闗除正課外可餘三十萬両當茲帑項支絀閣下身爲重臣又屬宗室夙昔公忠體國匡扶大局兩宫極爲倚　故聖眷至優且渥祈卽將此三十萬平餘報効練兵經費朝廷必有殊異寵錫云云崇帥得書欵必有人洩漏此歀特遣人密查聞係某武員所上條陳遂深恨之先將某武員撤差並欲彈劾罷職以洩其憤）黄（ 
[兩宫發内帑興辦女學北京]  
　　考察政治端戴兩大臣日前有電到京聞係陳明美國女學校之章程及一切内容最爲完善中國女學亟宜仿行等情両宫覽奏頗爲欣悅現己發内帑十萬两派肅王之姊葆淑舫夫人先行組織師範女學一所）盈（ 
[學部疏通敎職之辦法京師]  
　　近日學部各堂官定議候選敎職人員均須赴部考試擇文學優長品行端正者咨赴本省仕學館肄業期年方准補署或派爲各學堂敎習其品學欠佳者一律停其選期庶敎職可以疏通免致有擁擠之患云）盈） 
[滬道電留廨員]  
　　昨聞滬道瑞觀察接奉江督電音略謂據刑部咨上海工部局呈闗金兩廨員於停止刑訊後擅用掌頰請撤差查復等因擬將闗丞調寗查詢事件廨員則擬委趙某來代云云瑞觀察得電後以闗司馬辦理交涉能不失主權民情尤極愛戴因電覆江督竭力保留未知江督將作何辦理也）顛（ 
記者按停止刑訊雖見明文然地方官聽斷詞訟亦頗有通融辦理者是掌頰亦不得遽指爲廨員之過且卽辦理失當亦係中國内政外人何能干預乃工部局竟以此事直逹刑部刑部遽收其呈電請江督撤差工部局之不照向章吾無責矣彼爲刑部者何亦坐失主權而有此冒昧舉動哉噫 
[唐學使起節回澄]  
　　江蘇學政唐春卿學使此次來申閱視各學堂晝夜不暇極爲認眞茲已事畢於昨日由信成銀行起節乘官舫赴蘇與筱帥晤商一切暫回江陰俟得學部考優覆電尙須赴白門會考再順道查視江北各府學堂並聞蘇州江陰兩高等學堂本年須辦中學堂畢業其期擬在考優前後舉行）顛（ 
[英士交涉之現狀]  
　　初九日倫敦電云英外務部大臣愛華德格雷伯爵宣言土耳其政府現尙未允將塔拔兵隊撤退靜候將大綱議定由两國會勘界務土耳其政府已照會英公使倭考奴君云將遣使前往愛爾亞立虚倘查得該處防兵業己移動當再調回填紮 
[法京安度令節]  
　　初九日倫敦電云法京巴黎五月節己過並無流血之事被捕者計有七百人皆具有證據者各省皆安靜天雨故地方官深得其助 
[英減茶稅]  
　　初九日倫敦路透電云英國下議院會議茶稅事衆意僉同茶商公會電告財政大臣亞斯闊史君謂茶稅减收一班士衆皆滿意願此項稅則不再變更云 
[德國嚴拿黨人]  
　　法報云德國愛國黨領袖李褒脫君浦納巴脫黨人波列嘉伯爵王黨總書記局葛文拂面君保皇進步黨費蘭君以與暴動案牽涉己被拘拿無君黨亦有被捕者巴黎防兵現巳增加譯字林報 
[善與人同]  
　　初九日倫敦電云新西蘭匯寄日本英金一千磅爲賑歀 
[土耳其之與波斯]  
　　初十日倫敦電云土耳其政府通告波斯國公使謂土耳其與波斯皆信奉回敎如有利益两國當共保守因請波斯簡派大員勘分两國之邉界云 
[那特爾土匪作亂]  
　　初十日倫敦電云那特爾北境土匪不靖豆爾朋地方之後備兵己奉調成軍剿辦匪黨 
[俄相辭職之消息]  
　　初九日柏林電云俄國首相韋特伯爵因内務大臣道諾胡君仍相攻繫　奏請解任俄皇現尙遲疑莫决薩拉拖及賽馬拉两省之農民皆紛擾不靖 
[英王將往俄京]  
　　東報載海參威電云英王愛華德將于西六月至聖彼得堡譯文匯報 
[志謝書報]  
　　昨承商務印書館贈以寒桃記小說二册書中叙一紳士因疑案被誣入獄幸律師詳探得無罪証據得脫縲絏情節離奇趣味濃厚小說中佳品也又贈以本年第三期東方雜志一册取材豐富持論亦精合書之以鳴謝悃）顛（ 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中法委員會議南昌敎案草稿]  
　　案照光緒三十二年正月二十九日二月初三日卽西歷一千九百零六年囗囗月囗囗日囗月囗囗日江西省城天主堂敎士王安之先期函約南昌縣知縣江召棠便飯届日到堂屏除僕從在密室商辦非其任内各舊敎案不知如何爭執江令致傷越七日因傷殞命當江令受傷後沈痛昏迷所書呈院及留在敎堂之字所稱加功二字未能針縫相合惟據仵作屍格稱係被人殺傷即法國　官福庚貝騐屍憑單亦謂頗似本人自刎而不能斷爲自刎美國賈醫生則謂第一傷用力氣輕第二傷用力氣重些法醫官并謂傷非同時亦相距不多時等語現在江令及王安之旣均先後畢命無從質証卽無從查辦两國睦誼素敦彼此均願和平丁結是以姑將加功二字暫置不議作爲疑案先將應議各條開列於後 
擬第一條此事之由因正月二十九日天主堂敎士王安之與南昌縣知縣江召棠商議敎案王安之欲拿新昌久經在逃之人并欲釋荏港久經奏結之永遠及年限監禁罪犯各舊案當時王安之威逼江令結案江令忿極在敎堂自刎因此致滋騰說遂生出二月初三日之事實係無知愚民暴動痞徒乘機煸亂以致王安之被戕敎堂學堂被燬并牽連法文學堂五敎習一同遇害此五敎習之死實堪惋惜是日派往防護員弁彈壓解散雖多受傷之人究屬未能得力自應量予處分查有城守營劉國樑新建縣把總嚴尙忠左營外委李洪元右營外委吳廷貴陸軍第一標第三營管帶都司銜劉清泰隊官五品軍功魏定安城内警察南局分巡劉隆麟均應摘去頂戴一年城守營雲騎尉世職程雲岫項觀榜均應罰俸一年城外警察分局總巡候補知縣葆和俟補缺後罰　一年據報病故應毋庸議城内警察南局候補知縣黄鍾應記大過三次以示懲儆英案同）南洋委員謹按此條係因江令呈撫署及與敎堂手筆畧有異同加功二字法參贊駁詰甚力欲期和平速了是以姑置勿論扼定威逼二字立約現歸部結似應仍從加功二字開議（ 
擬第二條）此條半係法參賛所開（此次救出男女各敎士之員弁查有内河水師左軍統領洪維霖陸軍第一標第二營管帶陳錦堂馬隊營管帶劉心權工藝廠委員侯補知縣許德芬陳夔洋務局文案候補知縣吳貞若警察總局查總候補知縣董炳森内河水師哨官候補州同吳攸濟城守營都司王德陛稽查候補都司曾得福警察南局分巡候補府經歷徐惠全城外警察分局分巡候補按司獄沈福衡候補從九品孫烺進賢門稽查候補府經歷杜燦光警察總局巡長程雲鵬等均應分别的給外奬以示激勵英案同）其餘出力之兵勇民役人等應候查明酌量犒賞 
擬第三條殺人放火正凶劉狗子吳紅眼睛周之秀任廷發吳金生五名應請就地正法以昭烱戒其爲從情節較重之楊大盛羅中秋吳老五三名均永遠監禁其餘犯内之周正大盧高財二名均監禁十年楊起堂魏大水二名均監禁五年戴阿水胡長生袁才官謝錫連徐宜洲胡中元六名各監禁三年謝袁洲周得勝彭炳生吳友鵬四名均罰作苦工二年劉東林子一名罰作苦工一年胡明應羅聲孜李老三熊荷子郭毛頭萬葉林胡廷學七名均罰作苦工半年以示懲儆 
參贊索第四條大致索賠敎堂十萬两學堂七萬两育嬰堂養疾院六萬两小敎堂及敎民二萬两新昌高安兩縣舊敎案三萬七千兩遇害五敎習家屬五萬两醫院二十萬两五敎習由法國自建碑亭於法文學堂前五千兩分三年十二期交付雖屢次議溆叅贊亦謂均可從減惟因第一條字句間迄未議妥是以均未減定 
擬第五條大致議明賠欵减定後一概了結不再拿辦初三一案之人新昌案己拿到案之龔棟一名懲辦龔耀庭一名革去武舉管束其餘一概不再索拿荏港奏結之永遠監禁及年限監禁各犯一概照舊不再索請開釋内有因病取保在外醫調之監禁十年葛洪泰一犯仍應由敎堂送還縣禁其因初三焚殺之後南昌進賢兩縣一切滋事小案一概不索賠欵分文只將拿獲數人分别拘管三個月六個月開釋了結永遠不准敎民再藉初三焚殺爲名羅織控告前在城外養疾院之敎士羅望逹在江西人地不宜應調赴别省以期彼此相安其初二日傍晚託名學生刋布傳單經手之人雖有力戒暴動之文究屬多事將來如經查出應照不應爲而爲之例科以應得之咎至省城各大紳士并無一人知有此項傳單及在百花洲演說傳單情事各大紳均係地方官傳來面諭令其於初三日隨同地方官開導解散内有被痞匪擲石毆打者無一應議處分之人）二十九事在堂之劉宗坃艾老三胡恩賜三人雖堅稱并不知情江令手書亦未指爲証人惟人言嘖嘖無不指吕應永遠不准在江西通省各敎堂并革除天主堂敎民名籍并不准投入各國敎堂（）未完（ 
[商議改良車制京師]  
　　巡警部徐菊人尙書昨與政府王大臣議及現在京城内外修築馬路將次竣工若仍用所行笨車再加重載馬路塌陷必速務須改良車制俾馬路不致損壞諸鉅公均極贊成己飭妥思靈巧車制以便具摺入奏）訓（ 
[揚州營示期閱操揚州]  
　　揚州營自上年改爲警察營延聘敎習逐日操練茲戴叅戎示期本月初八日親往西門外大敎塲看操發給軍衣并咨請運司校閱）詳（ 
[緝私武員辭差揚州]  
　　徐寶山都戎近以緝私公事諸多棘手擬於日内上禀辭差又聞胥統帶已將緝私一差辭退並隨文繳呈所給鈐戳卽日赴皖投撫署求賞差使）引 
[皖省籌備新餉之計畫安慶]  
　　近聞藩司以安省亟須添練新軍需欵甚大此外舉辦各新政亦須　　的欵擬于各厘卡加比二十萬兩以備專供餉需之用其餘各新政尙擬另行籌措云）多（ 
[點驗徵兵松江]  
　　阮君伯陶奉札爲松屬徵兵正官抵郡後於初六日會同府憲戚太守華婁趙屈兩大令曁學界姜蔡二君在西門外東嶽廟内演說多方勸諭初八日復在普照寺點騐華亭縣之報名者考其肺力目力體力以定去取初九日接騐婁縣報名各生）夕（ 
[巡警局推廣路燈揚州]  
　　巡警總辦袁分轉以本城路燈太希於巡查追捕等事多未合宜因特另行設法派員於要區酌量加添若干盞大約月之中旬當一律裝齊燃點）詳（ 
[改訂小輪新章鎭江]  
　　鎭道以小輪船行駛各處時有撞沈交涉無從查辦茲與稅務司擬改編新章若干條煙囱皆大書華洋字碼以便人一望而知易以查探云）拜（ 
[小輪競利忘害松江]  
　　松郡故紳張姓之子創行松滬小輪後利源獨擅有南京人蔣姓等另行両輪與張爭利近日蔣更動於客氣一例不收搭費輪行亦復加速以致搭客甚爲擁擠識者謂爲禍將不遠聞現己交商會核議矣）夕（ 
[營汛獲盜解縣松江]  
　　東北鄉陳家行陳姓家前月被盜近由華亭縣壯捕擒獲積匪小麻吊張少成一名由縣趙令研訊供認此案正盜偕同黨七人行刧分得贜洋二十四元等情大令密飭按捕羽黨現由泗涇汛劉菊坡獲得形跡可疑之李三才一名於初六日親解來郡趙令查悉李姓卽係小麻吊供指之盜黨遂釘鐐收禁復面托劉把戎赴滬再拿餘黨）夕（ 
[鳴鑼論拆欄杆蘇州]  
　　蘇撫以省城街道狹窄諭拆兩邉各店鋪欄杆以便行人己紀前報現長元吳三首縣飭令各地甲於初七日起掮牌鳴鑼諭令各店鋪一律折讓以寛道路）康（ 
[門丁騷擾正法重慶]  
　　酉陽州之門丁某前因盜案督率差役下鄉清查窩户遂任意誣害善良藉端騷擾由地方鄰團公同阻止彼又指爲拒捕胆敢放槍傷人肆行無忌禀經大憲闗提來渝研審屬實奉督憲電諭由巴縣監内提出正法）古（ 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
體恤戎行之至意此次邉防將士當匪勢披猖之日處炎荒瘴癘之鄉病殁傷亡合計不下千數而防守剿捕奮勇不懈卒告肅清核與從前邉營情形勞逸迥異今臣孝胥業已缷辦防務追念士卒戌邉剿匪之苦若不籲懇恩施無以鼓舞士氣臣等往返商酌意見相同謹擇其在事日久異常出力文武共計五十二員核實擬奬開列清單恭呈御覽合無仰懇天恩俯准照擬給奬以昭激勸而勵戎行除出力稍次各員及瘴故傷亡士卒由外核給奬卹並飭取請奬各員履歷咨部外謹合詞繕摺具陳伏乞皇太后皇上聖鑒訓示謹奏奉硃批該部議奏單併發欽此 
宫門抄二月初五日禮部太常寺正紅旗值日吏部引見七十七名增崇假滿請安召見軍機薩廉 
吏部奏爲遵旨議奏事光緒三十一年十二月二十三日准軍機處交本日順天府奏治中一缺請變通升途摺吏部謹奏爲遵旨議奏事光緒三十一年十二月二十三日准軍機處交本日順天府奏治中一缺請變通升途一摺奉旨吏部議奏欽此欽遵遵抄交到部原奏内稱治中爲四廳二十四州縣領袖責任繁重膺斯職者必須遴選政績素著聲望允孚之員方足勝任若不爲籌定出路則有用之才必將望而却步乃此缺雖有升選知府運同之例均屬有名無實卽俸滿加考保升以知府分省候補竊恐到省後遇有插班補缺仍屬無期擬請特沛恩施嗣後治中一缺俟歷俸期滿或捐免歷俸准照截取知府選補章程以知府分别選補用示鼓勵等語竊查順天府治中遇京察年分例得保荐一等記名以知府運同升選嗣因升選無期屢經前任府尹臣周家楣等奏請比照部中員外郎保列一等之例以道府請旨簡放經臣部議以員外郎爲治中升途未經升任以前尙遜一階未便躐等等情奏駁迨光緒二十九年前任府尹臣陳璧奏請治中歷俸期滿或捐免歷俸由該衙門出具考語保以知府分發各省候補到省補缺後均按員外郎分發知府定章一律辦理經政務處會同臣部覆奏議准在案是應升員外郎之員已准照員外郎保送知府分發候補升途不爲不優令該府復奏請照截取知府選補章程以知府分别選補欽奉諭旨交臣部議奏臣等思截取知府乃郎中御史選補班次雖各部員外郎不得援引未便以應升員外郎之治中遽行援照辦理所稱照截取知府章程分别選補之處應無庸議惟據稱治中責任煩重膺斯職者又皆政績素著聲望允孚之員若不籌定出路不足以資鼓勵與其越等以求疏通不如就原有班次量加推廣查治中京察一等奉旨以應升之缺升用者遇有直隸題缺知府缺出例准題升惟必俟同知直隸州知州無卓異合例人員方准與勞績應升及循例應升人員酌量升用是以升用稍遲臣等公同商酌擬請嗣後治中合例保送者仍照舊照辦理如京察保列一等奉旨以應升之缺升用者遇有直隸題缺知府缺出以應升人員請升時歸於順屬直屬之同知直隸州知州卓異人員之前先儘題升如此略爲變通則循聲卓著之員自不難及時自効庶於限制之中仍寓鼓舞之意所有臣等遵旨議奏緣由謹恭摺具陳伏乞皇太后皇上聖鑒訓示遵行謹奏光緒三十二年正月二十二日奉旨依議欽此 
宫門抄二月初六日兵部太僕寺廂白旗值日吏部引見七十名山東知府張學華謝恩兵部奏派查齋之大臣派出敬昌兜欽芬車常山全福玉璋黄伯松鶴召見軍機張學華 
奉天將軍趙奏爲懇恩將留奉補用道張心田賞加二品銜片 
趙爾巽片再查蒙古各旗未雨綢繆之策惟有將各旗荒地次第開懇增設民官藉圖補救留奉補用道張心田於蒙地情形最爲熟悉歷辦扎蕯克圖王旗鎭國公旗各荒頗稱得力此次勸開圖什業圖荒地該旗人等始甚疑阻經該道感以國恩曉以大義惕以時勢開誠布公剴切勸導方能就範奴才現在奏請飭派該員前往丈放惟蒙旗風氣未開識見狹隘台吉人等自以品位崇高于外來人員常多藐視辦理一切諸形棘手該員本係卓著勞績合無仰懇天恩將留奉補用道張心田賞加二品銜俾蒙旗人等知悉遵重於籌辦墾務殊有裨益是否有當理合附片具陳伏乞皇上聖鑒訓示謹奏奉硃批着照所請該部知道欽此 
安徽巡撫誠奏爲蕪湖新闗第一百八十結徵收洋脫船鈔等項銀數開單奏報摺 
頭品頂戴安徽巡撫奴才誠勳跪奏爲蕪湖新闗第一百八十結徵收洋稅船鈔等項銀數開單奏報恭摺仰祈聖鑒事竊照安徽蕪湖添開通商口岸應照成案將所徵正半各稅按三個月奏報一次遵自第六十七結開辦起至一百七十九結止均經按結奏報在案茲據監督蕪湖新闗徽寗池太廣道童德璋詳稱蕪湖新闗自光緒三十一年五月二十九日起至九月初二日止第一百八十結期滿所有本結徵收各國商船招商局輪船進出口正半子口各項稅鈔銀兩曁遵章支銷稅務司出使各經費及遵飭匯解俄法英德還欵撥補釐金抵借洋欵匯費等歀辦公薪水各項銀両並實存數目分别四柱開單造册詳請奏咨等情前來奴才覆核無異除清册分送外務部曁户部科查照外謹繕清單會同南洋大臣署兩江總督臣周馥恭摺具陳伏乞皇太后皇上聖鑒謹奏奉硃批該部知道單併發欽此 
安徽巡撫誠奏爲所有武備練軍停辦日期片 
誡勳片再皖省武備學堂練軍創設於光緒二十九年惟招募營係三十年二月維時建造營房及開辦經費約銀一萬餘兩其常年餉糈曁活支各項以三萬五千兩爲度業經前撫臣及奴才先後具奏在案嗣武備練軍兵士一年異業又經詳加考核將藝精熟者照章派往各營充當弁目其餘分别挑拔正飭另行招募以補缺額適准練兵處電咨奏定陸軍小學堂章程來春卽須興辦皖省限於財力支絀祗得移緩就急將武備練軍停辦騰出餉項作爲陸軍小學堂之用遂於八月間一律截止計自三十年二月起至三十一年八月止所有饟糈及活支各項共用銀四萬一千三百七十九兩零又未成軍以前發給小口糧及津貼與夫購辦器械服裝等項共用銀一萬五百九十一兩零查三十三十一兩年共需全年饟銀七萬兩除己支用外尙賸銀一萬八千餘兩將來陸軍小 
 
 

Page 17

 
 
[擬派畢業兵學生爲巡長蘇州]  
　　蘇省警察學堂考取畢業已記前報茲悉該學堂總辦嚴觀察擬將此項畢業兵學生分别發交蘇城内外七路總察局派充巡長責令約朿各巡捕將原有之三道巡捕降爲散差巡捕己禀請憲示矣）永（ 
[學堂被竊嚴追蘇州]  
　　蘇垣麒麟巷中英小學堂於某夜被賊竊去各學生之洋緞夾操衣三十四件操帽二頂並有零物等件翌日報經吳縣張大令立傳捕役地保勒限緝拿現以限滿未獲卽將該捕保嚴責仍責成該地保限緝）永（ 
[巡捕撤差原因蘇州]  
　　蘇撫陳筱帥諭將文巡捕何運秀武巡捕李福海撤差驅逐已記前茲悉此事因日前有某大員至轅禀見中丞詢以何此時甫到某員答以在滬曾赴行轅未得進見中丞查悉係巡捕所阻且查悉不止某大員一人遂有此諭聞筱帥續以兩巡捕聲名平常飭藩司中軍察看核辦矣）永（ 
[蘇省官事]  
　　吳江縣主簿沈瑞麟現准金陵支應局咨請留辦局務遺缺由濮方伯輪委試用縣丞湯東暉暑理○寶山縣丞缺濮方伯飭令請補是缺之韓繼龢先行赴任○寳山縣訓導韓儆奉調河南辦理學務遺缺方伯以元和縣人委用訓導徐芬輪委署理○蘇撫陳中丞於初八日傳諭在省無差之候補同通州縣聽候傳見○小學堂稽查知縣方時　奉直督袁於第五次順直賑捐案内奏奬候補缺後以同知直隸州用○辦理發審局知縣黎耀森奉委赴溧水會審案件○知縣瑞成禀謝奉飭前辦西路總察蒙給勞績班委署一次）且（ 
[撫批海州命案蘇州]  
　　上年春海州孀婦王魏氏之子王樹森被人謀斃報經州尊騐屍緝兇迄未定讞現經氏來省投撫轅上控陳中丞批示云查此案前經海州騐訊禀詳節經前部院批飭緝審在案迄今年餘逸犯唐殿岡旣未報獲而於在獲之唐錫齡究竟復訊供詞如何及喬開業何時獲案均無隻字具報實屬玩泄已極據禀訟棍張振宗串同差役人等賄縱庇匿雖無確實証據然問官玩視人命至於如此無怪屍親有所藉口迭據控經司道批飭緝審仰按察使嚴催海州赶速改差查拿唐殿岡務獲究報一面提集人証先提唐錫齡等悉心研究是否正兇錄供通詳並究明有無訟棍賄差縱庇情弊以憑照例懲辦切勿玩違）且（ 
[滬城官事]  
　　候補道傅竹湘觀察屺孫由粤來申赴京住長發棧又辦理新閘開闢商場事宜徐孝餘觀察又試用從九陳二尹鳴英江蘇補用巡檢王参軍襄貨捐局總辦鐵松岩太守道轅發審委員李刺史善徵昨均因公到道拜會禀見○管帶留防太湖水師左營補用遊擊洪梅慶遊戎占奎昨由蘇來申到道禀知卽赴松江公幹○蘇松鎭總兵徐吉雲總鎭傳隆昨由淞口考閱春操公畢來申舟泊十六鋪碼頭午後到道禀見定於昨日回任○上海縣汪大令昨詣道營各署謝步○帮辦水利局委員唐明府慎勛昨日到道禀知由京來起服領憑到省○上海道瑞觀察昨傳華亭縣趙大令夢泰改過局員姚殿卿明府義　局員陳二尹繼藩到轅詢問要公趙大令禀知卽日赴松○籌防局委員魏純塢明府到道禀知請假五天於十一日赴蘇禀見各大憲面陳要公○瀏河汛千總劉菊坡千戎培芳華亭縣趙豹文大令夢泰本邑學師杜子撝廣文學謙昨均到縣拜會禀見）宜（ 
[缷任德使抵滬]  
　　文匯報云缷任駐京德使穆默男爵於前日到滬該男爵由京漢鐵路出京道經武昌曾與張香帥話别至南京謁周玉帥昨日寓滬西人在德國總會設筵餞别聞該另爵定於禮拜六趁德國巡洋艦漢司號由滬起程先往青島横濱後始赴東京受大使新任 
[紀唐學使閱視約翰書院]  
　　初九日唐學使率同隨員至梵王渡約翰書附先觀各學生體操步伐整齊甚合規則贈以蔚成大器四字匾額又閱女學堂手工各藝均有可觀贈以四德良箴四字匾額監院卜航濟君則贈以自書楹聮一付）顛（ 
[申送警察學生]  
　　上海總工程局總董李鍾珏等以現在金陵開辦警察官學堂擬選合格之警察生四人申送學習不知該學堂學額己未滿足能否插班故禀請道憲瑞觀察發電往詢昨日接到復電畧謂本堂學額己滿定於四月十五開學旣該生等擬插班學習應准照辦屇時申送來堂等語當由李紳等選得學生龐錦張應良陳學詩皇甫杰四人堪以申送業經禀請瑞觀察轉送矣）事（ 
[粤督飭提案犯]  
　　去年十月間常鎭道郭月樓觀察移文英美公廨拘拿在鎭汪虧欠鉅欵之王子庭一名經闗司馬飭差協探拘獲王延律師到堂聲稱己入日斯巴尼亞籍應由領事公舘傳提因卽當堂開釋已詳去年本報前日粤督岑雲帥來文内詳王子庭在鎭虧倒鉅欵粤中商人拖累不少應卽照會領事請其將王送交公廨以便解粤歸案辦理等情故昨日司馬已照會領事闓君請提矣）力（ 
[洋商宴賓]  
　　禮和洋行洋東馬赤君昨日在行設筵請盛杏蓀宫保張季直殿撰瑞莘儒觀察等飲宴）宜（ 
[浙江海運將次辦竣]  
　　浙江海運局總辦楊太守毓璋去冬開局以來收到各屬漕米三十八萬石尙少二萬之譜已催各屬速解以便早日收局糧道崔觀察聞有定期出月來申候江蘇糧米竣事會同赴津支兌之說）寳（ 
[洋鹽不准騐放]  
　　德國商人某擬運洋鹽二百包來滬轉運天津等處銷售禀由領事函請闗道瑞觀察咨闗騐放觀察以洋鹽一歀向例不准運至中國内地銷售故已照律駁覆矣）宜（ 
[失火卽息]  
　　英租界泥城橋浜自來火行昨日午後三點四十分鐘煤間不戒於火捕房瞭望臺瞥見報警由救火會驅車救息）力（ 
[控欠案称縣訊理]  
　　法商伊麽由延雷米也律師控稱與郭建候股開瑞和字號立有合同被汪理堂虧欠瑞和銀二萬餘両求請追繳一案前日汪倩蒂羅律師投案訴稱汪於念九年先在上海縣署控郭判郭繳洋一千元去年郭在英廨歧控由讞員批斥赴縣 
 
 

Page 18

 
 
投控　又在法廨串出洋商具控殊屬不應求請仍歸縣署訊核等情陳大令商之西官判兩造旣在縣署有案淮移歸上海縣訊理 
[求消命案述聞]  
　　浦東某紗廠小工周耀生被工頭張祥寳毆斃一案迄今張避匿不見現聞有人出勸當給屍母洋一百元爲喪葬之費並願養瞻昨日投縣具禀求銷未知汪大令能准如所請否）宜（ 
[禀覆違章拘犯各案]  
　　滬道瑞觀察因捕房違章拘提羅彥甫一案札廨著將他處至租界違章移提之案共若干起開單呈閱巳紀本報茲悉闗司馬己將各案檢查明白昨日飭承禀覆矣）力（ 
[移請提究冒牌]  
　　公廨讞員闗司馬接總工程局來文内詳據德豐　粉公司分局總辦許稱該公司總局設在海州新浦等處上海南巿設有分銷局訪聞在住居英租界北京路通德里之鄭鏡臣將别樣　粉冒牌混銷有壞聲譽且有奏辦等字樣實屬不法應請移提歸案訊究並將該店發封等情司馬准詞飭差恊探將鄭拘案并將假冒公司之店屋發封核辦）力（ 
[相騐船户壓斃]  
　　船户王阿三日前在楊樹浦某輪船上轉裝鐵器被大鐵練倒下壓傷頭頂同伴送入同仁醫院求治嗣因傷重斃命屍弟王阿四以輪船上小工有意致死爲詞投請上海縣相騐昨午汪大令帶同刑仵人等蒞院騐得委係因傷斃命諭飭屍弟自行棺殮候函致捕房查明被壓情由覆到再核）似（ 
[上海縣案]  
　　職員鍾景泰遣抱鍾福控王金和售地不拆房屋前晚奉汪大令提訊鍾福供家主價購王金發基地該地有劉連生租地造房一間迄未拆遷求究王供賣於鍾姓之地七釐二臺劉之房屋祇須拆去五椽巳足有中人張華生可証劉連生供故父在日向王與廣福寺租地造房一間開老虎灶因王將地售於鍾姓已經拆讓五椽求察九鋪地甲徐春供小的曾到廣福寺詢問並無方單契據大令核得劉實謡供判掌頰五十下與王交保限即日拆房候飭亭耆丈量覆核○卜德財喊控紀巧貴串拐伊妻大令立飭提紀訊究卜供鎭江人在湖州綢坊爲織工娶妻瞿氏與嫂俱住鎭江家内二月初被紀春菴拐帶來滬寄住紀巧貴家春菴欲將瞿氏價賣致嫂情急逃回鎭江訴知胞兄函告小的來滬尋獲巧貴勒索洋六十元始肯放領翌日復往詎己藏匿求請追究紀巧貴供春菴是小的堂兄三日初八同一婦人來家稱是親戚小的不疑留飯而去四月初一卜同包探到家查間伊妻小的告知並至老白渡春菴庽所詎己搬遷無蹤乞鑒大令核供判紀帮同尋緝瞿氏到案免自波累○去歳六月被盜搶刦之陳德福聽信看花園某甲挑唆之詞擅扭陳杏生到縣誣控夥盜經汪大令訊斥在案昨提解府發回之正犯陳阿福與杏生而質阿福供是晚係　　爲首共有九人除小的係甬人外餘均鄂人杏生並不在内不敢誣陷大令得供謂杏生曰本縣查得爾專以倫竊田蔬爲務致人疑爾爲匪後宜痛改今姑交保省釋杏生涕泣感謝而去大令判阿福還禁）宜（ 
[總工程局紀案]  
　　法租界包探赴局投文禀稱有陳傳和在公堂控王某將鐵條騙換銀洋一案王在八仙橋捕房逃逸查有伊姊洪王氏現住十六鋪鐵錨弄七號門牌請爲移提等情總董准卽派探拘獲交來探帶去○五十七號巡士吳鴻發因將皮靴私押錢文花用被敎習查悉諭飭將靴贖還聽候斥革○和豐米棧在浦東棧房斛米被斛司與船户串通將斛内木元寶拆去被棧中人查悉將斛司顧惠卿朱阿大駁船頭目高銀桂金阿妹送局請究朱顧同供木元寶係自行落下正裁判官孫明府判顧責手心二百下朱責一百下仍不吐實飭提船户高金两人訊問亦供不敢舞弊明府親將米斛騐看一過判候查明核奪○大碼頭永泰義闗貨行主吳治温扭控油車客人王金榮倒欠貨銀一千四百餘两請追王供此事前在法公堂控告斷將車内生財變價歸償尙少三百餘两有帳摺呈閱質之吳不認收銀明府判候移交米業董事理處○鹽城縣人金大前日偕年輕婦女王汪氏在小東門外　家石橋南某茶館啜茗駐防所巡士見其形跡可疑帶局請究金供與女係表兄妹氏供向住蘇城夫名阿三在蘇推車度日婦人來申在新閘揀絲路遇表兄茶敘是實明府察得均係胡供判金責手心一百下逐出氏暫發普育堂留養知照丈夫具領○太平碼頭南豫泰雜貨店失去洋銀染票一案前日由學徒邵禎祥投局經孫明府提訊邵供事隔多日難以指實係陳阿三所爲陳供此票實係實在新北門外大便坑厠上拾得明府以陳所供不實判責手心一百下押候著探往查再核尺（ 
[會訊案二則]  
　　英商匯廣公司投該管領事署控華人嚴成記葉順記等虧欠木料銀两由中西官准詞傳案前日午後英副領事蒞廨會同闗司馬訊究原告延博文律師投稱嚴棄二人共欠銀一千數百两請追葉順記供並不欠銀照帳結算付透數两有帳請核嚴成記供欠銀有之依帳結算祇有四百餘两司馬一再駁詰仍執如前遂判嚴成記交保於一月内赶緊繳銀賬目銀數有不符處著两造各邀公正人理算禀覆核奪○史子彬代古太太經手銀錢不清控廨押追在案昨日孫明府與美副領事提史覆訊史供經手各欵實係受人之愚今求將欠錢之倪姓提案方可水落石出明府著史取的實妥保出外赶緊料理如遼嚴究）力（ 
[英美公廨早堂案]  
　　陸阿金控張子明張子龍不交應付車租反糾羽行兇攫去皮夾一只内有小洋銅角及五元鈔票一張求請究追質之二張同供見陸在酒店飲酒不知如何與人相打包探錢榮堂禀曾奉捕頭之命往查打架有之攫洋無據襄讞孫明府商之英副領事判二張各押七天○婦人陳阿二曾與周官保姘識近已折開詎周時向索借行兇由陳投訴捕房飭探解訊明府以公堂之上何能管理此等穢事著將原被一併　出○積竊王松泉在美界圖竊被探拘獲並在身畔搜出賊具於上月十二日解堂請究闗司馬以王怙惡不悛判押候禀道懲辦在案昨日捕房將王解案請奪孫明府判押西牢一年期滿逐出租界○陳如堂竊周法金銅元四十一枚報捕拘究明府以事屬細微姑寛免押驅逐出界○六百零七號華捕解違章馬夫王培芬請究中西官判罰洋五元充公）當（ 
[英美公廨晚堂案]  
　　蘇人徐茂生控王振卿欠洋賴前晚經襄讞孫明府升訊徐供去年王振卿之子蘭生借去洋五十五元立有借劵向索行凶情急控追王振卿供此欵還過三十五元祇欠廿元明府以借據確鑿判押候折還洋三十五元繳案開釋○胡光鋆控顧文朝合做裕亨洋行買辦欠銀不還訊得两造各報判顧交保傳中人李左民王德昌嚴粟寶等訊奪在案前晚亦奉明府覆訊胡供顧欠之銀除有據不計外有二千五百兩一欵因在交好故未立據叩求究追訊之李左民等同供二千五百两一欵並不知情顧文朝供此欵實被誣控两造在堂爭辯不己明府以胡等均係商人判一併退去候照會商會秉公理楚復奪○雉妓徐阿金因與鄰妓王徐氏潘張氏爭風口角呑烟斃命報縣相騐之後由捕房將王徐氏潘張氏解廨中西官判交官媒押候縣署移提在案前晚有徐老三投廨禀稱此案有人經勸願爲息訟求免送縣大令以案闗人命申斥不准仍候縣文再奪）當（ 
[法租界捕房發落]  
　　二月十三日有迷路女孩順寶經捕解廨奉判發堂留養候認昨經婢主徐桂珍投捕房請領大令准之○上年八月初史敬文扭控同居李孔氏誘拐伊妻王氏奉判孔氏發堂在案昨經其母孔李氏求領大令准覓的保領去○張陸氏控沈陳氏竊洋判押在案昨奉復訊該氏求交保出外料理陳大令判先交洋三十元再立期票四千元飭探恊同原被商妥覆核○郭忠露扭控顧張氏王金姐串拐小孩奉判押交在案昨亦復訊顧張氏仍不供認王金姐在押患病求請交保大令斥張氏如再玩延管押五年不貸○夏羅松劉金文及妻陳氏拐匿王阿三男孩昨經提訊劉等夫婦同稱實遭夏姓悮指陳大令判劉夫婦交保出外幇同尋緝夏羅松還押）臨（ 
[美租界捕房事]  
　　前晚裹虹口二百十三號房屋忽然坍下壓傷婦人施李氏左腿由捕載入捕房奉飭轉送醫院求治併飭查明房主姓名再核○丁才寶行經北蘇州路被朱洪全馬車撞倒傷及面部由捕一併拘究奉飭朱給傷費洋一元了事○車夫郭奇爲在北四川路撞斷潘阿狗馬車上之車擋索賠互毆由捕將郭拘究奉飭押候解辦○王阿桂掩入塘山路某作塲　竊由捕拘究捕頭姑念行竊未成斥釋）似（ 
 
