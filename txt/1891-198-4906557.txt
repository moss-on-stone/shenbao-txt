# 1891 - 198 - 4906557

 

Page 1

 
 
[得彩求售] [  申報館協振所啓]  
　　本舘恊振所集腋社二次彩禀其第一彩乃嘉興朱夢廬先生所得茲以其文孫偶患驚風願將所得彩物仍交本舘代售助　冀求速痊計文徵明山水册頁一部伽南香朝珠一　連翡翠佛頭記念俱全望江龍申題草虫冊頁一部古銅香爐一只紅頂一座漢玉五件如有合意者請速來購　其價亦可格外從亷旣得珍貴之物又有施濟之名一舉而二善備想痌瘝在抱者自必踴躍樂輸也 
[勸募順直山左急振啓] [  申報舘協振所同人拜手]  
　　　直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無粗　下咽有不視息難延漸將　斃　乎伏念本舘勸辦賑捐而後江浙福建諸省俱蒙大君子慷槪　金今茲畿輔巖疆齊魯名境遭茲頓沛何　不復解靈　肅短箋附陳苦狀如肯玉成美事巨欵溉施則作善降祥福報可操左券己 
[答客問]  
　　溽暑薰蒸杜門息影客有造主人之盧而問曰野雞妓女之飛集於烟寮茶室中引誘少年子弟因此而失節敗名傾家蕩産者不可以僂指計有心人久已惄焉傷之吾子素以整頓風俗爲心故當關道憲照會法總領事請申厲禁時吾子卽作論說極言野雞妓女之當禁反覆曉暢義正詞嚴繼又作野雞攷引經据典曲證旁通冀以聳富道之聽聞苦口婆心固已爲閱者所共諒厥後法總領事轉飭法工部局商請英工部局一體申禁詢謀僉同於是大張告示揭帖通衢責成各烟館不准容留婦女吸烟向所有志而未逮者一旦見諸施行此以見西國官紳革除弊俗力挽頽風絶無畛域之見存其胸中是以令出惟行非他人之掩耳盜鈴者可比於斯時也吾子又抒讜論旣以工部局此舉之足以挽回薄俗極口揄揚又以但禁吸烟不禁啜茗未免美猶有憾閱者於此無不服吾子持論之公方以爲工部局必能俯採芻蕘一併議禁及閱循軌爲則曰禁野雞於烟間而不禁茶館不欲爲矯激之道云云是何言語之自相矛盾耶抑始而痛詆野雞者至此憬然思翻然悔遂不憚爲野雞作說客以贖前愆耶吾子將何說以處此余曰唯唯否否不然夫野雞妓女之啜茗與吸烟事同一律一禁一不禁不特開烟間者有向隅之憾且使開茶館者伺間抵隙多設茶座爲招蜂引蝶之計爲淵敺魚爲叢敺爵自有吸烟之禁而野雞妓女之飛鳴翔集於四馬路一帶者較之從前反　　閙未知於烟間何仇於茶館何德而作此不情之舉動耶且野雞妓女每當月上柳梢露零階下倚門瞭望牽拉游人捕頭知此種惡習大傷風化遂飭探捕往來巡察見有妓女拉客者立卽拘拿送案見於公堂案牘者不一百足是妓女之拉客早已顯干例禁由此推而廣之更禁妓女之吸烟以其謔浪笑傲傷風敗俗與在路拉客情事相同也至其徜徉茶館勾引少年子弟謔浪　傲傷風敗俗曾不减於吸烟且或更甚於吸烟而整頓風俗者乃竟充耳不聞置諸不論不議之列意者野雞妓女之生路未可盡絶故留此一線生機以遂其飛翔飲啄之性耶然天下事有盛必有衰野雞妓女發端於十餘年前極盛於今日盛極則衰安知始而僅禁吸烟者繼不并禁啜茗耶始尙留一線生機者繼不免一網打盡耶清議之所不韙卽爲禁令之所宜頒安知工部局不曲體輿情懸爲鴈禁俾淫汚藪澤一變而爲清淨世界耶吾與子當拭目俟之可矣子乃以余言爲前後矛盾固矣哉子之爲此言也余之前論謂旣禁吸烟卽當併禁啜茗者此固正言莊論冀聽者之採吾言而見諸行事也余之後論謂工部局禁野鷄於烟間而不禁茶館不欲爲矯激之道者此則主文譎諫兾聽者之聞吾言而翻然變計也若謂爲野鷄妓女作說客余則何敢哉客曰是則然矣抑更有所疑願得吾子之一言以爲决自工部局禁止野鷄妓女入烟問後時有包探暗中伺察見有違禁吸烟者立卽送官究辦以作榜樣以此各烟間有所顧忌見有粉白黛緑逐隊而來者往往擯諸門外遂使有烟霞癖者因而裹足短榻横陳之地無一不冷冷清清生涯爲之大减聞各烟間以不敷捐項爲詞已有赴工部局呈請弛禁者未知吸烟之禁果能持久否乎余曰工部局作事終始一心非若他人之含糊徇隠徒掩一時耳目者可比不禁吸烟則已旣已出示申禁必將持之以恒行之以信斷無旋禁旋弛之理各烟間雖多方嘗試工部局必不輕聽其言遽弛禁令致蹈有始無終之誚也知吸烟之不致遽弛禁令則啜茗一節亦終有議禁之一日不過遲早尙難預定耳客稱善而退余遂作答客問以質觀者 
[本館接奉電音]  
　　昨由京友電傳諭旨一道敬謹譯登○六月十七日奉上諭德福奏擊散全股賊匪生擒積年漏　逆首　摺圍塲地方突有馬賊竄擾經德福飭令　出官兵會同練軍迭次進剿擒獲賊目高伴　等正法先後擊斃賊匪多名並將積年漏網逆首王端蓰拿獲訊辦緝捕尙屬認眞王端蓰着於訊明後卽行正法梟　示衆仍　該都統飭駐防圍塲地方之練軍隨時實力搜查毋任匪蹤闌入此次出力各員着准其擇尤酌保數員毋許冐濫該部知道欽此 
[觀光記略]  
　　通政使司經歴司有張爲招募事查本通政司現乏謄清貼寫一名禀奉堂諭招募如有身家清白字畫端楷文理通順者准其赴司投充先行試用三月由本司隨時察看如果當差勤愼再令取具同鄉印甘各結投允爲此示仰軍民人等一體遵照切切毋悞○戶部倉塲衙門大通橋漢監督邢署正乃璿因案撤差遺缺例由倉　遴員奏請調補目下祥許兩倉帥蒞任未及　月未便註考自應先行題署以專責成遂奏請將南新倉漢監督刑部候補郎中龔正郎彦緒署理奉旨依議欽此○禮部滿檔房爲知會事所有擬補本部鑄印局員外郎何兆熊一員期滿留部學習筆帖式中興一員於六月初八日帶領引見爲此知會該員務於是日寅刻穿天靑褂佩帶荷包子巾赴西苑門六項公所内本部公所報到以備帶領引見莫悞○管理太常寺事務禮部尙書臣宗室崑岡等謹奏爲具題請旨事恭照六月二十八日皇帝萬壽聖節應行遣官詣顯佑宫讀文致祭謹按臣寺祀典所載應由臣寺卿少卿中奏請欽派一人前往將事今將臣寺卿等銜名敬　題本進呈御派覽恭候欽伏乞聖鑒訓示遵行謹此題奏六月初七日奉旨遣太常寺卿良培行禮欽此○邇日盜賊充斥竟有糾衆擄掠明火劫財者大金吾嚴飭兩翼烏廣等翼尉轉飭八旗步軍營技勇弁兵曁各廳官兵每夜於所轄地叚認眞查　往來勿稍間斷俾盜賊莫能立足如遇盜 
 
 

Page 2

 
 
賊立卽傳信集捕不准私縱倘盜賊持有洋槍卽准地叚上各隊技勇兵燃槍擊拿格殺弗論並由兩翼練兵隊按夜分撥半隊海巡協緝倘仍前泄杳緝捕不力一經查出定卽嚴懲○内閣侍讀奎華謹禀中堂爲禀聞事侍衛處送到清字諭旨一道皇上明日辦事用膳召見後由勤政殿前乘轎出德昌門西苑門進西華門隆宗門出景運門至奉先殿行禮畢進景運門左門御前大臣御前侍衛隨行走東長街出順貞門神武門進北上門由西山路至壽皇殿行禮内廷行走王御前大臣御前侍衛軍機大臣等隨同行禮畢仍由西山路出北上門進神武門順貞門至乾　宫東煖閣文宗顯皇帝聖容前拈香行禮畢出内右門隆宗門西華門進西苑門德昌門至豐澤園門步行至儀鸞殿皇太后前請安畢出豐澤園門瀛臺少坐出德昌門走隨墻門進承光左門還畫舫齋卯初伺候欽此○吏部爲移咨事文選司案呈本部遵議山西巡撫劉奏請以山西候補知縣馮安瀾試署五寨縣知縣俟試署期滿如果稱職　請實授等因核與例章相符應請旨准其試署一本於六月初一日具題奉旨依議欽此由科抄發到部相應黏抄原奏移咨山西巡撫查照○宣武門内捨飯寺胡同路南某饅首鋪主於本月初六夜二更時持饅首出賣禾歸　門未經扃閉突有七八人手持刀棍公然入鋪各夥見此兇悍詢以何事其人以乏資借貸對並持械亂舞夥恐被傷蝟伏不敢動其人竟將京蚨十數千鋪蓋二分衣服二件携之而去臨行復取饅首甚多事後查計所失約值六七十千之數恐其復至已告知本管地方官嚴爲防護並未報署蓋恐貽後累也○刑部爲移知事六月初七日由刑科發出本部具題覆議因姦同謀殺死本夫申紅杏之王氏等凌遲請旨遵行一本奉旨土氏着卽凌遲處死張投依擬應斬着監候秋後處决餘依議欽此相應移知稽察房查照○新任通政使司通政使壽大銀臺昌涓吉六月十一日卯刻履新先期由經歴司黏貼紅諭示仰闔署官員吏役弓匠人等以及各直省駐京提塘至期赴司謁見○本月初九日卽西歴一千八百九十一年七月十四號爲法蘭西國節期駐京各國使臣篤守同盟之義宜伸相慶之懐均於署中高懸本國彩旗以昭賀悃我中國與法立約有年際此佳辰亦宜稱賀總署堂司各憲俱以名片往賀法署使林椿君亦以紅柬相答禮也 
[潞亭訪友]  
　　通州來信云原任浙江藩憲許星臺方伯應鑅行抵通州旅次因病長逝諸公子聞耗星夜奔喪擇於五月二十四日在倉署清涼庵開弔闔城文武及江浙兩局總辦委員咸往奠唁六月初三日由長公子扶柩回籍俾正首　○祥許二倉憲蒞任後將漕務逐加整頓必須米粒一律乾圓潔凈方准斛收否則分别三風五風以期美善其情形較重者駁退不收疉諭江浙兩局總辦及文地武汛督同局差兵役嚴密巡邏船戶如敢舞弊定卽嚴拿懲辦前者提江蘇第三十五起漕糧到壩預備次日倉憲查騐夜間第二十八號某船戶卸袋使水適局差兵役乘船至當卽拿獲四人起出空袋二十條濕　一袋禀明倉憲送父地方官按例究辦巡查梭巡得力賞銀十兩以昭激勸○浙江第三十二起漕糧頭船某船戶前因與扛夫口角致將扛天攅毆復用錨索捆縛事聞於坐糧廳憲遂將船戶至州　請辦嗣　船戶曾在武清縣搶刦雜貨鋪因卽備文歸案　訊恐一經問實難免身首異處之刑也○八里橋搶女一案迭見報章其中要犯劉三逃逸後雖經勒限緝拿迄今未獲女之嫂氏又赴東路廳署呼　不知能認眞拿辦否也○河　府屬靜海縣順天府屬固安武清兩縣及通州永樂店一帶均有蝗蝻爲患農家云非有氣不忿不能消除諺葢呼蠅爲氣不忿也以小降大不誠奇哉○西海子　氏婦於呆日傍晚倒穢水於門外某甲見之兩目灼灼然注視良久繼手舞足蹈上前戲婦告知家中人將甲揪住淋以糞水仍欲送州控辦後經人排解令其以膝行至家崩角請罪始得寢事○北　斛手扛夫均以膂力營生兇横之心觸之卽起有劉棠　與李某因事口角將李毒毆李有弟亦赳赳武夫也見兄被傷勢將溘　潛携得砍斧乘劉不備向腦後猛砍鮮血與腦漿迸流　性命亦難保全矣○自麥秋後陰多晴少大雨時行大田禾稼一望靑葱今歲秋收豐稔可預卜矣 
[九江火警]  
　　十五日早五點鐘時西關外隆興和皮絲烟店因打翻煤油燈延及貨物立時冐穿屋頂勢難嚮邇西門城樓卽放五大砲道府縣經捕廳保甲局員以及選鋒新勁等營伍均出城彈壓督率營兵戽水灌救招商局寳記同順並道轅鎭轅各水龍尤爲得力約逾兩點鐘計共焚去綢纏店錢莊雜貨棧工店共十餘家至七點半鐘時祝融氏始歛威而退查受災較鉅者爲啓源綢縀店吉成南貨店源記發貨棧貨物銀錢統計不下數萬金有星子縣某客在源記棧批貨卽住該棧夢中驚醒火己封門乃鎭身水缸中半焚半浸而斃亦云慘矣又長順廣土店係潮州湯姓開設近年店事清淡勉强支持當對門火起時立卽延燒該店鋪板婦孩皆從睡夢中驚起裸體逃命店主店夥三人見大門己焚後無出路卽援上　樓跳過隣墻赤身逃脫雖經跌傷幸大小七口均得無恙惟身外竟無一物婦孺號泣慘不忍聞又安和土棧雖未殃及當倉皇搬運貨物時被匪徒乘間竊去洋藥七十餘斤一面報保甲局跴緝一面出賞格送原貨到者謝銀一百兩送信者謝銀五十兩然不識能珠還合浦否也 
[曉諭茶娘]  
　　九江府鮑伯　太守訪聞　城内外茶棧數十家用婦女揀茶實爲風俗人心之害乃親撰告示一通張貼各茶棧門前以便曉諭茶娘司事用亟照錄左方欽加三品頂戴道銜署九江府正堂隨帶加二级鮑爲剴切曉諭以端風化而勵廉恥事照得廉恥之心人所同有而嫌疑之别婦女尤嚴故禮戶外言不入内言不出又云女子出門必擁蔽其面盖所謂不見可欲使心不亂推古人之意必使男女有别然後可以保人廉恥之心也自古禮不行男女遂多蕩檢踰閑廉恥幾所弗顧卽如丸江揀茶一事靑年婦女裝飾整齊逐隊通衢羣趨茶棧不能禁人之熟視不能禁人之戲言其弊不可勝言實屬不成事體試思婦女深居閨閫或爲外人戱窺偶出門庭或爲路人調笑雖屬貧家小戶亦必羞憤難容胡爲一入茶　頓爾忍辱忘羞揆厥由來乃知棧中司事不一其人老成輕佻不一其類特司事之輕佻者以婦女之妍媸逞已心之好惡妍者好之媸者惡之雖云計斤給價棧有定章以每斤四文計之一日能得幾何而少艾之所得每數倍於工貲甚至有以揀茶爲名而亦獲利者其蕩檢踰閑之情形可想而見婦女何知惟利是視趨之若鶩無怪其然是廉恥之亡其咎非盡在婦女實茶商有以啓之男女混雜笑語喧譁習慣自然日復一日伊於胡底大爲風俗之害理宜嚴行禁止第念業茶爲商務之大宗揀茶亦小民之生計本府以爲禁以法不妨先喩以情人情莫不欲冨而憂貧曾不思貧富由天徒恃人力無濟苟能存心端恕天必佑以富而免其貧若以揀茶之微利致使痴愚之婦女入其彀中縱無别情而任其飽看任其　笑問心已屬不端人家孰無婦女使　他人飽看而調笑爲之父兄丈夫者怒必勃生乃已所不欲而施於人問心尤爲不恕不端則不義不恕則不仁人至仁義俱無獲罪於天甚大猶思求蓄而免貧恐不可得夫爲茶商者多禮法之人豈肯如斯輕簿卽棧中瑣細之事恐亦未必盡知殊不知諺有云家奴犯法罪歸家主茶棧司事之咎棧主又焉能逃其責萬一釀成事端棧主亦不能置身事外也本府不忍爾等墮入迷途爲此　切　諭凡爾茶商務宜招募老成者司事一切陋習設法挽回并諭令司事人等各宜自愛給揀茶票時只以老年貧苦之婦女入揀凡靑年輕　者槪不容留或仿照大通等處通融辦理送茶於婦女之家庶保全廉恥於無形則陰功匪淺行將天賜以福利市三倍而該棧司事亦各激發天良勿蹈輕溥故態存心端恕自不難轉貧爲富更願凡有婦女之家務必顧惜體面寍可藉針黹紡績以謀生何必令　頭露面以覔利自諭之後務各凛遵一則守廉恥爲重之義毋出閨門一則擴推已及人之懐維持世道本府　厚望焉勉之愼之毋違特諭 
[白下縉紳錄]  
　　金陵洋務局總辦劉治卿觀察辦理交涉事宜歴有年所兹經劉峴帥攺委奏調南洋差遣候選　曾經　觀察接　　有棘手之處仍飭劉觀察賛襄日前曾觀察已到局視事矣○曾觀察旣涖洋　局以中外往來酬酢須得一嫺於應　之　人因禀請視　　　 
 
 

Page 3

 
 
仲禮司馬充繙譯官○佘瑞雲司馬因查辦常州無錫等處閙教事執法太苛被本地官紳禀控劉峴帥檄飭回省着卽銷去洋務差使禀中羅　三十餘欵類皆詞成鐮　語挾風霜噫人之多言洵可畏哉○楊蓉圃大宗師舉行江寗府屬科試李小軒太守接到公文知二十六日由江陰秉節啓行大約二十七八日可戻止云 
[清流玉]  
　　白門爲　麗之藪辛夷花下丁字簾前每有麗人聨姊妹花爲盒子會彈絲調竹鬥茗聽香其見於板橋雜記中者覺鬢影釵光歴歴如繪恨不得與侯朝宗　田叔輩　至媚香樓上一親粉膩脂柔　令千古秦淮流盡相思之水而近則爭尙老郎神會俗傳神卽唐之李三　誕於六月十一日是日也　板橋邊碧藤陰裏蘭橈桂雙槳如雲一時團雲曳雪之儔咸掠鬢簪花穠　艶　擫鳳管炙鸞簧酒滿金樽爭唱無愁之曲客來珠履新翻如意之歌直至月上柳梢烏啼簾外而藏鈎射覆依然興會飛揚其中以綺筵之多者爲榮使門巷深沈跡稀車馬則儕類咸加以白眼幾於不屑爲儔至於洛下才人秦中公子無不泛綵鷁乘靑驄俊僕伺於旁妖姬列於後揮金如土樂此良宵卽貧無立錐者亦必乞靈於長生庫中携靑蚨一二百頭賃得小瓜皮刺篙心字湖中聽簾問笛語誠水鄉之勝會花國之清游也船戶周金元之子芳年十五艶絶人寰隸籍梨園聲名鵲起是日有客招　畫舫蕩漾中流檀　一聲鶯喉細轉兩行粉黛皆停筝歇阮倚檻以聽不期行至利涉橋邊船忽傾欹以致沈溺次日始經人撈獲則已香消玉殞雖有神洲不死草亦苦無術返魂矣　生無可樂竟成短命之花逝者如斯空怨無情之水彩雲易散玻璃脆愁絶蕭郎哭逝川懶雲山人不復生誰其製豔曲以弔之 
[榕陰逭暑]  
　　福州來信云侯官縣陳麗生大令銑　奉大憲調署浦城縣篆所遺侯官縣缺行丁明府署理明府奉檄後擇吉本月十一日接篆○沈大宗帥到閩後歴考閩侯等十縣文童業巳事竣牌示本月十三日赴院簪花○南洋鄉林茂才僱木工在家製籨具蓋承省紳某乙之託也製旣成雇人棹小舟運赴省垣駛至西門外緑村鄉突有數十人蜂擁而來悉行擄去茂才聞報派人四處訪查始悉其人係著名棍徒旋有混名十一者出爲解圍願將原物歸還懇免控官究辦○南臺某妓寮有麗人焉杏靨紅嬌柳眉緑膩嫣然一笑百媚俱生數載以來纒頭錦已高如山積近以年華漸老厭倦風塵思典其夫某甲遄回俾脫却一頂緑頭巾詩賡偕老甲允之乃以衣袂簪　暫付長庫中僅質取洋蚨數翼一日突有棍徒某乙偕二三狎反至家翠謔紅矜詼諧問作待至銅壺漏盡迫令甲往買點心甲初不依强之始出外甫行數步暗中驀有人躍出按倒於地搜去身畔當票多張甲悵惘而歸探諸海记廳署李司馬提乙到案阴令供出黨羽以使究追蓋察知攫票者與乙通同一氣設計以罄甲腰纏故也乙久押翼房狼狽殊乘人不備竟至雉經司馬照例移請閩縣王大令騐明始行收騐屍親憤無可洩瀝控廳差有抑勒事情不知此案將如何了結也以上皆訪事人所述其中情節頗近支離眞耶假耶請還問之當局者○大憲議在長門建造水雷營核計工程約需銀一萬二千餘兩先經工師陳姓繪圖呈閱具領工　旋有曾姓工人求充是役籲懇某紳說項願捐全節育嬰諸費二千金某紳因欲避嫌不肯陳說 
[月湖波影]  
　　寍波向於夏季開設官醫局以惠貧民兹經胡練溪太守示期六月十六日爲始設局府署土地祠内延醫施診不取分文○日來各鄉漁船多以毒樂攙和富陽灰投入水中以爲一綱打盡之計藥性甚烈一經投入不論魚之大小立刻皆斃卽可以滿載而歸鄉人貪買便宜食之多嘔惡泄瀉卽河水亦不可汲飲飲者疾疫叢生因害物而復害人實爲地方之大害不知良有司亦思嚴禁而痛懲之否也 
[雲間第一樓覽勝記]  
　　松江來信云張堰爲金山縣屬鉅鎭人烟稠寗買舶如雲有某甲者航船戶也日前刺船橋下攬載客貨適有某乙等撑運木簰道經其地偶不經意悞撞航船甲皂白不分立舉竹篙亂戳乙負痛而倒腰際受傷地甲聞知責令甲火速延醫療治而傷科某丙　乘危迫之際横索醫藥洋三十元不知甲能傾囊以付否也○距楓涇西北十餘里有地名西塘者濱近泖湖地多港汊外來匪類時時出没其中本月初突有鹽梟船二三十艘停泊河干居民咸有戒心遂有商辦團練之舉○郡城東門果子弄人某甲開設烟寮　有年所邇因某紳家被梁上君子所算疑中窩留曷邑尊因於本月初七日飭差封釘烟寮押令别謀生業○月朔迄今陰雲四合細雨溟濛至初五六夜雨師風伯意興飛揚竟夜滂沱河流陡漲聞之農家者言鄉間已水與隄平汪洋一片棉稻皆宛在水中初七夜雨勢稍殺初八晨起則銅鉦高掛天氣亦漸炎熱緑槐高處蟬韻悠揚側耳聽之殊足滌人煩悶已○西門外天妃宫俗呼爲娘娘廟香烟寥落冋無僧尼住持曩年有王某者鰥獨無依挈其所生女蜷宿其中司管鑰焉繼而女自念紅顔薄命孤苦伶仃遂　願披髮入山甘作佛門女弟子俄而六根未絶仍不免心戀繁華王乃令其蓄髮還俗贅某甲爲壻小夫婦雙　比翼依然以梵宇作洞房衣於斯食於斯較　日號寒　飢者其情形已不啻霄壤矣邇來某姓家被妙手兒所算失去衣飾甚多本月某日眷屬隨喜到來見王女所衣布衫的是家中舊物詰其因何得此女口塞不能言兩頰暈作桃花色大異之聲言入室搜檢女竟鼠竄而逃於是倒篋傾筐盡情翻視計所失之物悉在箇中附近鄰家聞信奔至無論果否被竊皆此搶彼奪搜拾一空時甲在街上閒游聞警之餘捷足狂奔遂得兎脫○華亭縣署南首潘某胥吏也其子阿五淫佚無度喜作狎邪遊近有高某者控其誘拐某宦之義女華亭縣葛邑尊准詞籖差提究而潘訴稱此女係家中所雇使婢月給工資錢三百文想秦鏡高懸者必有以分别曲直也 
[局員瓜代]  
　　應梧孫二尹向辦上海閘北巡防保甲事宜兹以瓜代有人交卸旋里前日啓行之際隣近董事衣冠前往送行各鋪戶亦有焚香叩送者盖二尹任事已七載固宜臨别依依也 
[邑令驗屍]  
　　前日本邑虹口李洪濤京貨店學　黎阿坤出外購物畢乘張添香東洋車遄回行至店門前張索添車值二文黎不依以致口角驀舉掌擊張一下張大怒揮拳中黎腰仆地不起李等見黎傷重舁往西華德路捕房未及延　卽已殞命昨晨英包探王阿二據情禀訴公堂報縣請騐下午三點鐘時袁邑尊帶同刑書仵作等人嗚騶　捕房檢騐　作喝報黎腰際並無傷痕惟腎囊卜現紅色委係致命傷邑尊提張詰訊張供稱小的因爭車值被黎先擊小的一下小的是以還擊一拳邑尊諭令李備棺收殮張帶回候訊 
[嚴懲烟]  
　　前晚幫辦保甲總巡朱森庭明府督同　差巡至城隍廟前見章杏村小烟寮尙未扃閉四鋪地甲正在一楊横陳遂喝令拘拿詰問地中及烟館主均再四求恩明府判令將地中笞責二百板限令烟館卽日閉歇 
[上海縣署瑣案]  
　　張子珊控韓聖和母子盤踞滋擾袁海觀大令提訊之下着兩造邀藥業董事調停此皆詳諸前報者也兹悉此案經董事理明令張給韓洋銀七十元兩造均首爲之肯遂於昨日具結求銷矣○薛陳氏控馬雲洲王桂增許阿全巖茂祥誣指媳婦沈氏與薛瑞山有私借捉姦爲名乘間攫去洋銀五元錢一千文及金耳墜銀釧臂袁大令提訊之下判令將馬等四人各荷巨枷發洋涇鎭犯事地方示衆並限令將各物父案咋日午後帮審委員宋二尹提訊之餘四人俯首求恩並將各物加數呈繳二尹着給薛沈氏領去馬王照原斷枷號攺發頭門示衆許嚴姑從寛典開枷候示 
[法界公堂瑣案]  
　　徐桂代主人周文炳控稱檳榔嶼人盧清良虧欠洋銀二百元立有期票言明到期　向吳仲甫收以及至期吳不照付葛同轉曾傳吳盧至案訊得兩造言語不符着徐邀周到案再行質核一切情形已登前報詐晨十點二刻時周投案請追盧吳亦到堂候質同轉先　周曰爾之期票由誰付下答稱盧陸續積欠洋銀去冬結算應還二百零七元當時先還洋七元凈欠二百元立有票據當立票時人亦曰 
 
 

Page 4

 
 
覩况盧所出之票非止一張吳供稱周實胡說周又稱恐盧去後别有糾葛是以到吳店中對過言明至期照付且盖有吳店圖章問屆期是否盧吳至爾處言明此票不作爲憑訴稱盧未動身之先吳云恐到期洋不足數大約只可付七十五元同轉問盧吳曰周言可符合否答稱二月十九日同往周處並未說及允還七十五元同轉問盧曰爾已出期票因何不付答稱妻子借居周處時恐有急需以故留存憑票屆期可向吳收洋嗣妻子不住周家票洋遂作爲廢紙　稱盧並無家室何來妻子盧稱周素來貧苦何來銀洋借出周稱去年盧繕西字信來借衣數件質錢料理久欵今將此信棆呈盧吳皆嘵嘵置　同轉商諸魯繙譯官曰盧旣入英國籍本分府擬將原被一併送歸英公廨辦理可乎魯　曰可前者有恒洋行經租人黄輝控歇夥葉承章侵用租洋六百六十二元有奇葛同轉質訊之下以其言語不符着由中証人理明帳目再行核斷咋晨原被皆投案候質同轉問爾等曾將帳目理清否黄稱奉諭後懇友人何朗銓協同公差對帳葉欠洋六百六十二元葉稱曾邀友人吳鶴林與黄三面結算照日流簿確欠如許洋元惟另有房租均歸黄收未入日流簿内請諭令將伊自已所管洋銀總簿交出始得算清黄供稱素不識字並無總簿同轉問葉曰日流簿係爾一人經管今已將日流照算則無用查看總簿矣包控王榮培禀爯奉諭協同原被邀何吳理算葉實欠洋六百六十二元當時散去各無言語同轉謂葉曰爾應照日流簿結算還洋遂着押候傳到何吳再行訊核○通事稱車夫王百祿違章碍路某號巡捕喝之不理反敢辱駡是以拘案請究王供稱坐客有事囑令在途停止給錢巡捕由後持棍亂擊并遭拘押曷同轉謂爾旣違工部局章程又敢駡捕殊　可惡之至着押候枷號一禮拜賣水果人刁振祥控稱金阿卿等串竊籃内錢三百五十文小的尾追其後伊將破衣抛下爲此一併送案其錢巳被餘黨接去葛同轉詰問之下金供稱錢由小松江取去司轉着押候笞責一百板以儆效尤○包探王榮培禀稱車夫張嘉生行兇碍路有違　界定章送　請究葛同　判令押候掌頰二十下以示薄懲○寗波人何惠生控稱第四女許字林金寳爲室於去年十二月完姻嗣林母病故林遂終日游蕩不務正業將家中衣物典質一空小的見其狼狽不堪另給洋銀三百元令其贖取衣物餘洋作爲　本安分營生不料伊又在華衆會打彈抛毬且交結少年浪子終日遨遊於花天酒地間前日勸令回家非但不依反取辱駡并袖藏小利刃與女爲難如此蠻横性成無從管教只得世送案下請以官法治之　同轉商諸魯緇譯官將林管押○協和米店主胡竹生具領張寳山所繳之米洋廿七元二角並稱出店人張娘子被張毆傷左足延醫施治費洋六元同轉謂是否有傷須送仁濟醫館騐視明唯唯遵諭而退 
[允占勿藥]  
　　江蘇王葆元大善土印思仁秉性慈祥樂善不倦鄉黨里閈皆矜式焉今其二室偶抱清恙特助賑捐洋一百元以求速痊寄由電報總局方質君翁轉交敝所拜登之下具見眞誠流露善氣彌綸想土大善士如此存心自必感格神靈早占勿藥之喜矣爰書崖略以表善行[  上海文報局協賑同人謹誌]  
[浙撫轅抄]  
　　六月初七日正任西安縣調署錢塘縣伍桂生禀知奉飭調署錢塘縣事遵奉交代初限算結解清赴任禀見叩謝餘姚縣周禀安○初八日通判姚裕　禀銷長　厘局差回省禀刲署嘉興府照磨張濬海交卸回省禀到○初九日同知汪桐　奉給咨赴都引見禀見叩辭大挑縣胡壽海禀知解第一批籌邊京餉差禀見叩　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探王阿二禀稱虹口勵萬興洗衣作夥勵正芳仿西字憑單向德國某兵船收取衣服發與别家浣濯迨兵船上人向萬興索取萬興以並未去取衣對兵船上人言爾作夥正芳携西字憑單前來收取因向正芳追究送入捕房小的查得正芳二月以來向此船冐收衣服多至二三百件船主候久不見送還故向萬興催取旋騐得正芳西字憑單　有芳記字樣及向正芳家搜索見尙有别家西衣二十餘件藏在家内已有月餘矣蔡太守問正芳曰爾因何將西衣收藏家内不去送還正芳供稱此衣已忘却在何處收來以致無處送去太守飭押候詳查覆核○鄉人張松華挑西瓜至老　街喚賣二百九十五號華捕蔡阿春以其有違租界定章擊以手中木棍致張背肩受傷心不能甘奔赴捕房控告昨晟令捕頭一併解送公堂請辦張申訴情由捕頭禀稱張來控後巳着包探顧阿六至肇事處查明被捕兇屬實今特傳是處店家　阿信林阿增二人前來作証蔡太守訊之沈林二人同供目見此捕毆擊賣西瓜人蔡太守與西官商議再三以華捕擅自毆人咎無可逭判令笞責一百板開去巡捕之役○包探秦少卿禀稱積竊徐阿生前經犯案遞回原藉兹復來滬拘案請懲蔡太守判令重笞二百板送縣遞解回籍○包深秦少卿禀稱姜澄之與朱順發在路互毆以致姜受微傷今特一併送　姜訴稱小的至某弄訪友適天時昏黑悞碰朱身朱卽向小的揮拳致將扇子毁壞朱供稱小的雖曾碰壞扇子實未肆毆蔡太守以姜受傷屬實判令罰朱洋二元以儆○包探唐寶榮禀稱周久大冐稱名大毛至張阿三家誑取衣服緣大毛與張向稱　逆故也張妻看出破綻喚捕解案請懲周俯首無詞蔡太守判令管押一禮拜 
[上海北市絲業會舘籌賑公所施少欽經收順直山東賑捐六月初一至初八日第二千八百六十六至七十三次清單]  
　　初一日愛友主人募隠名子求恙速愈節省　藥資移助由立大莊來三百元信女梁門朱氏求女病卽愈五十元魏國基因弟病愈完願十元保安室因東鄰失愼卽　完願九元銅洋一元詠月山房洋八元趙載　五元　安縣署不詳姓氏人爲産後平安還願四元生大夏鎔記三元小洋三十角葉門吳氏日本洋二元宏農仲氏子祈第四女内外症速愈英洋二元嘉興姚埭放生室主人求卻病延壽二元唐姓一元五角元順一元揚通海賑捐局尤水愛翁募無名氏春潭悔過子求病愈各一元通州李師石齋求疾愈一元廣豐烟葉公所銅洋一元○初二日　儉室主洋五十元木易貞氏爲母及弟求冥福十四元又爲幼弟求保平安六元揚州怡怡堂六元無名氏求身健六元又求合家平安二元旌陽無力人因母及兒　夏病求神許願善書資由蕪湖寄來二元練塘同春典葉仁卿爲内人寒熱求愈一元桐城裕泰葉敦厚堂本洋一元同康銅　三　○楓涇萬春懋記隠名氏洋五角無名氏一角不留名錢錢三百文又二百文共四戶合洋一元錢一百文○初三日無名氏求病愈由愼興衣　來洋廿元沈子漁求女病速愈十元隠名氏八元綠蔭居士求病速愈禍患勿侵身　五元汕頭英署沈香耘爲　子病愈完願由蕭恰和糖行來日本洋五元浙寗竺修理求病愈英洋四元厚　銅洋四元求療父親手壢洋二元廬江陳厮元一元初四日練　惠貞典王連生求病速　洋五元吳淞周渭川募留心人五角初五日許浦恊興羅錦康爲弟錦甫痴症求速愈由惠秦莊來洋二百元莫厘席子珊天中佳節喜獲次兒大小平安刻將彌月蒙親友　儀　當設筵兹將該資移助以邀福洋一百元彭城清畏堂祈病痊五十无不書名求外症消散五十元徐秦氏還願十元無名氏由介福來四元保産平安四元劉彭氏求姑　痊由大通利和寄來二元又來自身目明一元鄭姓二元初六日淞陽巢隠　儀移　十元馬復生氏十元載仲乙求母病速愈十元西昌沐　求清吉平安由信昌隆來九三八平銀五　合規元五兩三錢二分蘇州鹽公堂蘇源求肝疝氣平復三元黄石港汪謙茂倪氏病愈完願二元泰州崇義　善士求父病速愈二元海昌蔡德涵求肝氣速愈一元蘇州金鼎一元貝藴琛求病速愈銀三錢二分初七　西外海緝私營前哨一號爲拿獲王新順偷賣魚鹽罰助劉河領哨潘　亭託沈成記行寄來洋九十道南堂未病愈十元朱宣　爲次子患胎驚　癬三元寳山張仲甫爲兒桂生天花腹痛等症求速愈二元無名氏求平安二元孔廣成一元初八日安徽劉詒謙求母親病體平安誠心助賑由元源莊　規銀二百兩徐藹人爲母八旬益壽保安康洋五十元萬兆昇廿元魏塘隠名氏求妻臨産平安二元無名氏銅洋一元湖南湘陰縣署　仙林善士募唐三祝堂錢二千九百郭國賓吳春亭師紹雲福生義葛大生乾福行張大全七戶各錢一千文德生厚歐陽文炳　豐太姚益順四戶各百文恆發生隆昌各五百信　行熊永遠蔡天裕中孚吉和號　豫生黄寳源大德生乾豫行九戶各四百文彭萬有三百文劉春元毛　豐李恆裕文興福昌順昌豫順恆發行曹　生徐森泰萬發森泰和祥許宏源李熾昌周福順祝恆升恆　　　大茂十八戶各二百文共四十二戶合洋廿元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年六月十一日京報全錄]  
　　宫門抄○發抄硃批四道○東撫張奏連年河工搶險出力員弁併案請奬摺○又奏酌保韓家垣海口修隄築壩員弁摺○新撫陶奏恭報交卸藩篆起程入覲摺○陜藩張奏恭報到任日期摺○東撫張奏查看淄河情形片○陜撫鹿奏飭藩司赴任片○六月十一日内務府國子監正紅旗值日無引見○信侯芬車各假滿請安○榮廷謝放蘇州織造恩○成公請假十五日○嵩山請假十日○長春續假二十日○掌儀司奏十五日祭奉先殿　貝子行禮○召見軍機崇光文璧○發抄李鴻章奏山永協倭和等調補通州協各缺奉硃批兵部議奏欽此○又儘先遊擊張士蘭補龍泉關都司奉硃批兵部議奏欽此○又遊擊蘇仲發等管盛字馬隊等營奉硃批兵部知道欽此○又冀州民柳長遠捐設義學請建坊奉硃批着照所請禮部知道欽此○○太子少保頭品頂戴山東巡撫臣張曜跪奏爲連年河工搶險並堵合高家套漫口出力文武員弁分繕清單併案請奬恭摺仰祈聖鑒事竊臣於光緒十六年七月二十九日具奏堵合高家套漫口一摺聲明其餘出力員弁應與大汛搶護險工平穏出力人員於霜清後彚案一同請奬欽奉諭旨允准欽遵在案查光緒十一年二月臣奏請變通山東河工奬案擬以防汛搶護險工一處照異常勞績請奬文員二人武弁四人其餘出力員弁仍照尋常勞績請奬欽奉諭旨允准光緒十四年九月曾將十二十三兩年搶險出力人員彚奏請奬一次自十四年夏間鄭工開放引河黄水猝來兩岸卽須防守是年冬鄭工堵合大溜奔騰冰凌湧至多方防護始得化險爲平十五年桃汛濮州之辛寨出險搶護至二十餘日齊河之豆腐窩歴城之秦家道口均經竭力搶修四五月濮州之高莊又經出險而下游齊東之許家莊至馬扎子二十餘里土壩全行刷塌廂修四十餘日始獲平穏其餘濱州之菜園濟陽之葛家紙坊歴城之堰頭鎭齊河之丁家口東阿之陶城埠均危險这時搶修穏固伏汛以後上游濮范壽張陽榖境内金堤處處搶護六月間東阿長清齊河歴城濟陽章　齊東靑城　台等縣共搶護險工二十餘處七月中旬平陰之陶家嘴肥城之傅家岸齊河之朱河圈長清之北店子韓家道口三教堂陰河歴城之濼口徐莊危險尤甚賴各員弁晝夜搶修始克保護穏固十六年桃汛水漲濮州之楊家集齊河縣之唐家營南壇豆腐窩濟陽縣之龍王廟靑城縣之馬閘子莊等處埽壩均有蟄陷經營委各員搶護平穏　五月以後大雨連旬河水陡漲長清縣之董家寺五龍潭黄陡崖陰河平陰縣之胡溪渡肥城縣之小李莊齊河縣之李家岸邱家岸或埽　蟄陷或堤身刷塌歴城縣之濼口陳孟園秦家道口傅新莊埽壩平蟄入水十餘座章邱縣之西邢家莊濟陽縣之鄢家渡徐家道口濱州之四甲楊莊迭經出險均卽嚴飭各員奮力搶護濟陽縣之葛家店溜逼壩根淘刷卸蟄復加廂磨盤埽三座始保無虞交　汛後水勢續有增長荷澤縣之雙合嶺濮州之毛莊樂家莊東阿縣之陶城埠平陰縣之夏家溝肥城縣之烈莊惠民縣之清河鎭邵家莊濱州之打魚張莊菜園利津縣之寗海均因大溜冲滾危險異常在工各員弁晝夜搶廂悉臻平舠均經臣隨時奏報在案至高家套民埝漫口時值　潦旣久運料取土倍極艱難幸賴各員弁齊心努力奮勉趨工於秋汛盛漲之時竟能堵築完固核與搶護險工各員弁均屬著有微勞自應酌子奬叙以昭激勸據河防局司道核明請奬前來臣覆加查核委係異常出力之員謹分繕清單恭呈御覽仰懇天恩俯准照擬給奬以示鼓勵除飭將在事文武員弁履歴造册送部並武職千總以下彚咨兵部核奬外所有連年搶險並堵合高家套漫口出力員弁併案請奬緣由謹恭摺具陳伏乞皇上聖鑒訓示謹奏奉硃批該部議奏片一件單五件併發欽此○○太子少保頭品頂戴山東巡撫臣張曜跪奏爲酌保韓家垣海口修隄築壩員弁恭摺仰祈聖鑒事竊臣於光緒十六年五月二十二日專摺奏報利津縣韓家垣海口兩岸修隄築壩完竣並聲明出力文武員弁請俟伏秋汎漲以後再請奬叙奉硃批該部知道等因欽此臣查韓家垣地方近臨海濱潮汐往來施工頗屬晃易經道員李希杰魏綸先等督率屬工各員弁奮勉從事奔走泥淖之中兩月有餘將攔河大壩及兩岸堤工一稹睡築完竣俾得束水中行嗣後伏秋大汎順流入海毫無阻滯實屬著有微勞謹將出力文武員弁繕具清單恭呈御覽仰懇天恩准照異常勞續給奬以示鼓勵除飭河防局將在工員弁履歴彚造清册並咨奬武弁另册送部外謹繕摺具　伏乞皇上聖鑒訓示謹奏奉硃批該部議奏單二件併發欽此○○頭品頂戴新授甘肅新疆巡撫臣陶模　奏爲恭報交卸瀋篆起程入覲事竊臣前蒙恩命補授甘肅新疆巡撫當卽恭摺陳謝籲請陛見欽奉硃批着來見欽此跪聆之下欣忭莫名適調任布政使臣張岳年行抵西安奉撫臣飭知赴任臣謹將光字三十六號陜西布政使銀印一顆曁庫欵卷宗於四月二十日移父張岳年接領任事訖臣卽檢點行裝擬於四月二十八日起程北上恭詣闕廷跪聆聖訓所有微臣卸篆起程日期繕摺具陳伏乞皇上聖鑒冉臣此次拜摺係借用陜西布政使印信合併聲明謹奏奉硃批知道了欽此○○調補陜西布政使臣張岳年跪奏爲恭報微臣到任日期叩謝天恩仰祈聖鑒事竊臣於本年三月十八日接奉陜甘督臣知史部文開光緒十七年二月二十四日奉上諭陜西布政使着張岳年調補欽此當卽具摺謝恩　懇陛見嗣於二十一日交卸甘肅布政使篆務束裝起程四月十六日行抵陜西省城奉撫臣行知三月十八日附奏調任陜西布政使張岳年先行赴任暫緩陛見一片兹於四月十六日差弁回省恭奉硃批着照所請欽此飭卽赴任臣卽於二十日恭設香案望闕叩頭接印任事訖伏念陜西當兵燹之後民物凋殘元氣未復所有察吏安民理財墾荒等事在在均關緊要臣之愚昧懼弗克勝惟有勉竭駑誠遇事禀商撫臣矢愼矢勤悉心經理以兾仰答高厚鴻慈於萬一所有微臣到陜接任日期並感激下　理合繕摺叩謝天恩伏乞皇上聖鑒謹奏奉硃批知道了欽此○○張曜片再淄河發源於臨朐縣西南諸山夏秋間河水暴漲亂石衝擊自西至東由樂安壽光縣境匯歸羊角溝入海前因樂安東鄉燕姓等莊私挖桃花溝引溜自南至北光緒元年經御史馮爾昌奏奉上諭淄河口　關係居民田廬豈容奸民私挖着丁寳查明該御史所奏情形飭令該府縣將桃花溝等處口岸照舊　築並出示嚴禁如有不法棍徒冉蹈前轍卽行嚴拿究辦等因欽此查舊卷前樂安縣知縣徐樹禀復稱以燕家莊具結請在桃花溝築土　中留兩孔並挖修富民河預備兩河以疏積水奏覆在案兹據登萊靑道盛宣懐督同工賑局紳董嚴作霖署樂安縣知縣劉昌祿查明所築土壩毫無形迹富民河久淤高於平地且桃花溝地勢卽使築　開扎盛漲之時渚利者請開被害者請閉實難兩全故當時議而未築以致桃花溝所引溜水直冲迤北數十村莊田廬年年被淹而獲淤田之利者僅有溝旁之燕家數莊上年又有溝西莊民私挖小西口釀成人　西北各莊俱受水害該道此次駐工各莊紛紛禀請將桃花小西兩口迅速堵築以除民害併請勘下游淄河故道已淤近三十年大溜皆由東河口迤東至鉅定　入羊角溝河勢甚直似應順水之性量爲挑挖准其留爲淄河尾閭正道以後再行查看情形能否籌款酌興水利總期勿淹民田爲主臣查樂安縣民私挖淄河兩口引淄北趨誠如馮爾昌所奏營利者甚少受害者甚衆自應權其輕重仍遵光緒元年諭旨將桃花溝堵築並將小西口新　私口一律堵築嗣後淄河大溜仍向東由鉅定湖入海並飭令地方官嚴防偷挖如有再蹈前轍立拿照律嚴辦以懲强暴而安善良謹兩片具陳伏乞聖鑒謹奏奉硃批該部知道欽此○○鹿傳霖片再新授陜西布政使張岳年由甘調陜經　奏請暫緩陛見奉硃批着照所請欽此適該藩司行抵陜省當卽轉行欽遵飭赴新任以專責成前任布政使升授新疆巡撫陶模交代清楚亦卽　期遵旨起程北上謹附片具陳伏乞聖鑒謹奏奉硃批知道了欽此 
 
