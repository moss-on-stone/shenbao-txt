# 1919 - 43 - 4916523

 

Page 1

 
 
   
 
 

Page 2

 
 
   
 
 

Page 3

 
 
時評 
[南北和議開會（冷）]  
　　醖釀一年有餘之南北和議至今日而始正式開會矣是誠所謂國人望之如大早之望雲霓也雖然此雲霓者其果有雨歟抑無雨歟　　國人之所以望此和議者非僅望和議之開會而即能已其痛苦　蓋痛苦必須和議而後能已然和議開會以後果能已國人之痛苦與否尚未可知也何也和議果能進行而無阻碍否也進行無阻碍而成之和局果能悉爲國人計而不爲一派一黨計否也此則全在兩方代表之才能與天良也命令 
二月十七日大總統令馬肇鳳馬廷賢均加陸軍步兵上校銜此令　　又令内務總長錢能訓呈請任命程步煦試署黑龍江黑河警察廳廳長應照准此令　　又令陸軍總長靳雲鵬呈請任命查凌漢爲口北鎮守使署副官長應照准此令　　又令陸軍總長靳雲鵬呈請授馬紹武爲陸軍步兵中校應照准此令　　又令陸軍總長靳雲鵬呈請授郭福元爲陸軍二等軍醫正金懷忠爲陸軍三等軍醫正均照准此令　　又令馬永祥晋給三等文虎章此令專電 
北京電昨全體閣員聨合外交委員開特會籌商統一全國鐡路案除曹極力反對外餘意見已融洽（十九日下午二鐘） 
　　北京電鐡道統一案段派力阻提交歐會争議極烈頃聞府外交委會繼續討論曹陸尚極端反對結果因居少數仍主提出已電陸使查照一說曹本以去就争或將因此辭職　　（十九日下午七鐘） 
　　北京電政府因東清路歸入聨合管理範圍派詹天佑前往查勘（十九日下午二鐘） 
　　北京電協商國在崴協議中東路事黑督電請籌對付　　（十八日下午五鐘） 
　　北京電黑督電日在黑省沿路設軍用郵便並遞商民信件此項郵便有關主權如何請示　　（十九日下午四鐘） 
　　北京電日政府與章駐使商訂山東合同七條據另一消息謂未經政府認可係章擅訂日已交一千萬促全同實行 
　　（十九日下午二鐘） 
　　北京電美莫根銀行代表阿卜脫氏來京其任務爲接洽菸酒借欵及交换國際聨合管理中國鐵道意見等事（十九日下午二鐘） 
　　北京電農部擬於駐外使署添商務專員英美法日設參贊俄比意和巴設隨員各一人已在閣議提出草案（十九日下午二鐘） 
　　北京電錢電滬唐少川續據湘督轉據田使電稱南軍陳光斗所部數百名進據隆回兩山鋪姚斌所部千餘名進據烏樹下周偉所部二營佔桃花坪圍攻灘頭查和議日近自應一致静俟解决乃陳等甘爲戎首實碍和局希轉電前方務令退回原防（十九日下午三鐘） 
　　北京電湘督據田使電陳光斗踞隆回兩山姚斌踞烏樹周偉踞桃花坪均進逼防區如何辦理請示（十八日下午五鐘） 
　　北京電陸使密電催詢滬議開始期甚切謂提案先付審查英法首贊同惟盼我國統一乃可正式表示今晨府院得朱電商定二十上午九時舉行開會式急電陸顧轉告以慰衆望　　（十九日下午七鐘） 
　　北京電滬電南北代表二十行開會議式聞政府已電令速舉陜省劃區監視員期早解决　　（十九日下午五鐘） 
　　北京電滇唐督電徐欲先决滇黔再决川陜最後始及他題　　（十九日下午三鐘） 
　　北京電山東政務廳長已定俞壽璋（十九日下午五鐘） 
　　北京電湘張督因防務吃緊催餉甚亟批交陸財兩部速籌　　（十九日下午三鐘） 
　　北京電蔡成勲接蘇督停戰辦法五條已飭李支隊長查照　　（十九日下午四鐘） 
　　北京電政府飭陜督劉鍾等速查敵軍數目將領姓名限日具覆（十九日下午四鐘） 
　　北京電政府派造船總監魏瀚赴滬協商中法合辦求新廠事　　（十九日下午二鐘） 
　　北京電巴黎電日專使提議種族平等問題因美總統回國暫緩提出（十九日下午五鐘） 
　　北京電廣西省會電聞日使干涉我國專使發言請堅持　　（十九日下午五鐘） 
　　北京電黑督請國防費先撥三十五萬（十九日下午四鐘） 
　　北京電薩鎮氷電閩省股匪尚多擬推擴清鄕辦法　　（十九日下午五鐘） 
　　北京電魯督在高唐等處督剿就緒將赴平原考察　　（十九日下午四鐘） 
　　北京電政府飭蘇長官在蘇魯交界處設局清鄕防魯匪竄匿　　（十九日下午四鐘） 
　　北京電童保暄派伍文淵進京陳收束事（十八日下午五鐘） 
　　北京電疏通滬地麵粉辦法准自本月二十起先記賬放行以三個月爲限限满仍照舊每包徵費一角（十九日下午五鐘） 
　　北京電湘西鹽米由常桃運濟經湘督禁阻現田應詔等要求取消前令業經張督照辦　　（十八日下午五鐘） 
　　北京電王汝賢輪卒已抵漢口運豫遣散張錫元輪卒亦將遣送回籍（十八日下午五鐘） 
　　北京電國務院電蘇齊長飭拿狙擊丁寶銓兇犯並照會滬領協緝（十九日下午三鐘） 
　　香港電政務會議接唐紹儀電謂北兵今仍在陜省作戰特於昨日開會議决電囑唐紹儀請北京停止進兵並以此事宣告列强一面命護法各省準備如議和决裂作戰事宜（十八日下午四鐘） 
香港電國會議員建議請徐世昌宣布各種密約（十八日下午四鐘） 
公電 
北京外部致唐總代表電唐朱總代表鑒二月十日北京各報登載外交部對於中日誤會之事聲明一段係屬實情如各界尚有誤會請據以辯明籙外交部十七日　　唐總代表致陳籙電北京陳籙先生鑒來電不詳現在各界懷疑正深非將此次交涉及關於此事件之内容始末詳细披露無從據以解釋當局若以與論爲重切實注意唐紹儀叩巧　　唐總代表爲八年公債事致北京電萬急北京徐菊人先生鑒報載龔心湛近發行民國八年短期公債四千萬元以鹽稅餘欵作抵查約法規定凡關於國庫有負擔之契約須經國會同意此項公債旣未交國會同意當然不能認爲有效國民尤不能受此非法之負擔且今當和議開始諸事正待協商有何特别需要忽發此巨大之公債望即將此項公債取消以免國人疑懼紹儀皓印 
 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
北京電一九一八年九月二十四日山東鐡路合同如下（一）駐紥山東鐡路一帶之日兵除濟南之一隊外悉行撤回至青島（二）中政府可設警察隊接管鐡路之守衛（三）鐡路局應存備足欵以充警察隊經費（四）警察總署與各重要站所及警察訓練學校均須用日人（五）山東鐵路之用人須兼用華人（六）山東鐡路切實决定應屬何國後該路應由中日兩國協同管理（七）現有之民政署均加裁撤日本外交大臣牧野男爵致駐東京中國公使之公文緒言曰日本爲中日兩國鄰誼友交起見願以協和之意志調停各事今特草定合同關於山東省之各未結問題均可因以解决敬請貴政府注意此提議駐東京中國公使覆文未載月日通告日政府謂中政府接受來文所載之提議殊爲欣慰云云近者外報訪員謁見駐京日使小幡氏時據其承認該合同未經調印且稱此純屬商業性質之合同而非政治性質故亦無庸調印云按中國從未批准該合同駐東京中國公使之答覆似全未請示於本國政府　　東京電前外交副大臣倉知氏今日在上議院質問關於巴黎和會中國代表之態度謂中日兩國素稱親善果如所傳則其態度極可詫異且爲意料所萬不能及者不知所傳果確否首相原敬氏答稱中國代表確在巴黎和會發表迄今所未宣布之條約日政府關於此事曾向北京政府提出抗議今不慮列强因中國代表之舉動而嫉視日本云前大藏大臣若櫬氏起問和會之討論能否宣布蓋如國際同盟之問題預料與國防極有關係此事最後議决之前應使全國信任政府該員又問中日兩國間是否有未經宣布之條約原敬氏答稱政府負有不宣布和會討論之義務宣布之後徒利於敵人耳關於青島並無秘密條約軍事協定乃屬兩政府關於所未宣布之數種合同所訂一種了解故未宣布前内閣法制局長高橋氏謂中日政府如有充分之了解則凡爾塞和會之中國代表不能行其所已爲之舉動彼意中國之要求交還青島實爲不能贊助之舉該員並請政府告以關於此事之意見中日問有無其他密約美國如於和會提出種族問題則政府將以何法對付之原敬氏答稱中國代表主任前赴巴黎道出日本之際曾與珍田子爵有完全之了解中國無直接要求日本交還青島之理由中日間有數條约未經宣布乃從中國之願至於種族問題政府自當嚴重注意之云（十七日） 
　　北京電西比利亞鐡路與中東鐡路國際管理合同業已發表（譯者按其全文已見本月十二日本報）關於此事之口頭照會如下美國大使署奉國務部之訓令以所定關於中東鐡路及西比利弄鐡路之計畫提交日本外交部以供日政府之考慮此項計畫使史提芬君可承目下俄國管理部之命令爲俄國人民利益計暫行擔任中東鐡路與西比利亞鐡路之實在行動美政府願切實聲明者史提芬君與助其行事之俄國鐡路勤務圑實代表俄國而非代表美國亦非代表美國之任何利益蓋美國並無欲得俄國鐡路利益或思歸美國管理之願望也日本帝國政府照會如下十月二十五日美國大使署關於所述鐡路之口頭照會日本帝國政府願表示誠摯之謝忱照會内所載質言聲明美國並無欲得俄國鐡路之利益或得其管理權之願望帝國班府閱之甚爲满意普通照會如下西比利亞鐡路國際管理計畫牽涉之任何財政責任及中東鐡路之俄國利益尚須續行討論第三欵利益二字乃指各協約國與美國之便利而言並不含有政治或其他勢力範圍之意此項計畫須解釋爲使用鐡路以利俄國人民誠摯之企圖合同所載甚爲明晣按所議辦法中國利益得受完全之保護想中政府必能懇切協助使之實行也今所提出之合同全文電報傳遞如有錯誤傳得加必要之口頭更改（十七日） 
東京電上議院今日開會曾質問國際同盟問题阪谷男爵質問國際同盟與帝國憲法有何關礙今宜使國民關於同盟之條年深具信任以免國家憲法有所牽制日本之加入同盟如須訂外交條約則該約調印之前自須提交樞密院議之但樞密院乃以聲望卓著之法學家與積學之士及有行政經騐者組織之無一爲國民之代表而加入國際同盟之舉關係重大樞密院完全非民意代表故彼意若交該院議之極不相稱繼有其他議員起請政府以同盟事宜詳告全院首相原敬氏起稱彼今所處之地位尚不能有以饜全院之望但阪谷男爵所述各點自當予以充分之考慮上議院討論進行之際國際通信社曾發表國際同盟草約及威爾遜總統之演說（十七日） 
　　以上路透電 
　　北京電旅華韓民近曾上書駐京美使芮恩士博士懇以請願書轉逹和便提議改良高麗之狀况蓋高麗二百萬人民今受苦無可告訴也書中附有實錄首叙高麗歷史要點次述日本行政之不善谓日本壓制基督敎徒驅逐農民扶助傷風敗俗之舉栽種罌粟閉塞民智希圖滅除高麗種族云云（十八日） 
　　大陸報 
　　北京電朱（啓鈐）自滬發筱日（十七日）電謂唐（紹儀）允緩議法律惟國防軍仍歸陸軍部管轄認爲不可行　　北京電徐東海語某要人云國防軍與外交不能併爲一談免愈糾纒愈難解决　　北京電錢閣昨日（十七）電唐紹儀仍否認陜戰及增軍費二百萬說　　北京電此間議員有一部分主張新舊兩國會制定同式憲法由南北兩方各自公布（以上十八日電） 
　　上海平和通信社電 
　　北京電今日爲統一鐡路案在春藕齋開特會　　北京電張錫元電遵照五條辦法劃界停戰俟欵到即將補充輸卒裁遣　　北京電外部將上海會審公廨應行收回詳案郵寄陸專使　　北京電日使否認對於參戰借欵未交之千七百萬元停止撥付說　　北京電院催沈銘昌迅赴魯任向該省紳商解釋新交涉事魯高審廳沈其昌調京係因乃兄銘昌奉命長魯故請求廻避（以上十八日） 
　　北京電確息參戰軍俟協約國軍事共同解除後改爲陸軍第二十二三四師外間所傳之國防軍三字無根據　　北京電王占元電接唐繼堯熊克武來電已飭鄂西滇黔川各軍愼守原防决不進攻惟鶴峯被佔請再電唐飭令退出　　北京電龔心湛擬裁部員多人儘月内發表　　（）以上十九日以上中孚通訊社電　　北京電昨日午後國務院邀集外交調查會會員及閣員之一部分討論中國鐡路外債統一案多數主張就於此事之辦法如償還年限管理方法鐡路行政及外國使用人之範圍等再行詳細研究後然後提出於巴黎會議遂將根本的取消說否决（十九日） 
　　東京電外交調查會擬於十九日開會（十八日） 
東京電日本郵船會社往來上海航路之山城丸正向神户行駛時在讚岐海面與由大阪開來之直江津丸相撞直江津丸已沈山城丸略受損傷已入神户港（十八日） 
　　東京電愛爾蘭著名之詩人且戲劇著作家及評論家皆摩斯卡松氏現已决定就日本慶應大學英文科敎授之任（十九日） 
　　東京電據情報云二月二十日爲俄國過激派起事之週年日故現有彼等將在西伯利亞地方起暴動不問成敗之風說（十九日） 
　　東京電因冰凍封港之大連天津與日本問之航路由二十日起復回（十九日） 
　　以上東方通訊社電　　東京電原首相於貴族院答高橋作衛博士之質問曰交還青島事即使中國擅自爲何提議亦難得手又答川村常三郎氏之質間曰列國對於俄之債權爲一百六十二億盧布其中日本之額爲二憶盧布此債務竊信應由俄新政府公認爲是威爾遜大總統之十四條中雖有不賠償之語惟多數人則以此當爲戰費之不賠償若個人之損害則應使賠償故其賠償如何現正在國際委員會討論云（十八日） 
　　東京電福島大將於今日正午以腦溢血逝世東京電日本全國學生同盟會委員立石駒吉等八名於昨日詣宫内省捧呈關於實行普通選舉之上奏文又歴訪各黨領袖現正在極力運動（十九日） 
　　以上共同通信社電 
法國無線電 
十八日里昻電和平大會委員會於星期二日下午聆寒爾維亞斯洛伏尼亞王國委員圑關於陳述士地及政治主要要求之意見該委員圑且有請願書提交和平大會其中詳述理由實有改正現在塞爾維亞及布加利亞間國境之必要新國境將與舊境成一平行線二線之距離其間各點相距十啓羅邁當至六十啓羅邁當不等　　十八日里昻電據報紙載稱迫令德國承受之新軍事條約之海軍條欵而用以代替月訂之休戰條約者其條件如下（一）拆毁希里哥倫島之要塞（二）拆毁基爾運河之要塞商船自由通過（三）立即交付尚未降服之某數種戰艦尤以滅魚雷艇數艘爲最（四）所有德國船舶停泊斯加巴弗洛者將一律懸掛英國國徽與覊禁哈爾惠煦之德國潛艇同　　十八日里昻電瑞士巴斯勒消息韋瑪之德國國會僅開一短時間之會議歐士白格氏宣布在脫萊物重訂之休戰條約之條件此項條約在會場憍静中宣布僅時聞忿懑之感歎聲而已歐士白格氏之觀察據稱威爾遜總統曾贊同新條約之各點殊引起會場最深之感觸雖爱氏後復指陳賴彼運動之結果德國可不必退出西勒西上部及福煦上將曾承認此舉僅一種軍事準備未違反威爾遜總统宣言之第十三條然當宣讀迫令德國承受之條件時絶未稍殺羣衆所受之重量其後德國國會聞運動歸還德國戰俘之結果會場尤爲沸騰云　　十八日里昻電瑞士巴斯勒消息奥國國會選舉之正式結果現尚未能確定且有選票尚朱揭曉消息靈通各界據所得之消息至目前爲止深信選舉之結果將如下述社會黨七十五席天主敎徒六十三席德人自由黨二十二席捷克人十席德籍猶太人一席共計一百六十二席　　十八日里昻電現傳華拉斯氏已被任爲美國駐法公使繼辭職之夏泊氏之後　　十八日里昻電二月十八日巴黎倫敦間匯兌率英金一鎊合二十六佛郎法國公債劵市價如下三釐公債六十四佛郎五○一九一七年四釐公債七十四佛郎九五一九一八年四釐自由公債七十四佛郎七○一九一八年五釐自由公債九十佛郎五○路透電 
十七日倫敦電梁啓超赴巴黎和平會議現已行抵倫敦據非正式之談話伊切言中國急需資本發展其富源鐡道及水利等等華人甚贊成中外合資伊並提議私人企圖及直接請願於中政府之一種方法伊稱今有種種希望中國不久可完全安謐即照目下情形在中國經營商務頗有多處安然無慮並可獲利且稱中國之嵗入至少有百分之五十移充軍費倘和會能議定解伍則此項金錢大可充發逹敎育及商業之用云云　　十七日韋瑪電德政府一面命歐士白格氏簽定休戰條約一面發表文告訴述條件之苛刻而尤不满意於委棄重要土地與波蘭人一欵謂吾人必須自衛以拒波蘭人之侵逼關於履行條件一節謂德國未便履行與威爾遜總統所定主義之條件云　　十七日巴黎電共同新聞訪員由喬治華盛頓號發出無線電報謂威爾遜總統已任西特爾之華蘭斯氏爲駐巴黎大使　　十七日巴黎電意后率郡主二人微服行抵巴黎十七日巴黎電和會以極密切之注意監視韋瑪事件之進行法政府視德國新總統與其他德國政界要人之演說爲德人侵犯態度之明證法外交部長畢勛氏稱觀德人之言論愈可見設法防備而使知其失敗之必要德國今料協約國必互相分裂他日旣知和會討論必要方法以保世界安寗而防德國侵略時必大驚異云 
要聞 
[中日國際前途之外論]  
字林報社論曰就巴黎和會消息察之中國所特别請求於各大國者不久定必提出以作最後之考慮而北京可謂爲國際陰謀集中點之時代似將過去矣今國際同盟會方以其所宣佈之文化新理論合各國爲一家中國旣參預其中則北京自不應復爲國際陰謀之集中點蓋中國天際雖有多處黑雲密佈呈風雨將來之兆然若現有之情形與夫列强之襟懷遠大承認中國亟需者對華所施行之政策一一付諸自由明白之討論則政治上之颶風卽可不作也縱謂中國不能獨力以圖自救而五大國咸允以誠意助之然必公佈密約誠實討論之而不從事於磨其利斧以圖私利之政策則方有改良之望過去四個月或過去四年中之事實已使吾人曉然於從前國際所不可能者今已成國際所可能若各國咸抱共同觀念一致行動則國際焉有不可能之事但若行爲詭密無絶對之公開則國際陰謀行將繼續存在而爲中國内部發展之隐患矣開放門户之政策與造成强有力中央權力之外助在今日猶屬中國所必要者而中國需待協約國之援手則以今日爲尤切焉以言華人固已自知各息争端解决南北糾紛之爲急今和議將開行將有澄清國内事勢之决議矣日本自稱在華無他目的而牧野男爵之宣言亦明白披露日本之態度但中國今方屬望於日本者即在此耳巴黎中國代表對於日本發嚴重之指摘牧野男爵乃發佈告世界之宣言夫牧野乃日本外相其所言者必當視爲日本官場態度之眞正表示牧野今以日本履行開放門户政策之意昭告世界而在山東满洲兩處卽日本所謂和平的經營已大增日本勢力之地者牧野亦確告世界謂日本不欲向中國覔取不正當之利益且謂日本所求者唯均等機會開放門户及遠東兩國間和平的協力經營之權耳日本乃一重要協約國其所出力於戰局者固無人謂爲無足掛齒牧野之臚述日本戰中事業雖自認較諸與國之出力其事頗微第其所稱日本以許多軍需接濟俄英法等語未嘗非是牧野且自謂日本忠實今以忠實與同情之精神助成阻止戰争之事業而鑄成東西各國間友誼與了解之連鎖凡此言論吾人須知其爲日本外相幾經斟酌之言論其性質實爲日本對外政策之宣言日本旣對世界有此宣言則不當稍有顧慮百不肯宣佈中日秘史以供世人一覩矣是以吾人屬望中國代表於巴黎和會每次集議之時以極坦白誠實之方法參與討論詳述中日交涉莫可駁詰之事實而日代表與日政府亦當承認中國發言之必要俾可維持其國際之榮譽不當續有可視爲陰謀威脅中國之任何行動蓋日本之國際榮譽在今日已摇摇欲墜何堪愈接愈厲若榮譽一失將見一無所得商務與國富若無對外誠實之令名以輔助之則將歸於泡影雖有海陸軍可恃亦將無所獲矣中國之開入門户爲各國共同之目的若日本以破壞國際目的之方法行事則日本將見得協約國助力之華人施行有效力經濟的排斥開門以迎他國閉門以絶日本矣故維持中國開放門户主義不獨有益於中國及世界即與日本亦有利焉 
[中日密約之發表說]  
　　大陸報十四日北京通訊略云日本牧野男爵所允披露之契約不包括中日軍事協約軍械合同福建協約吉林森林借欵等件故此間政界對於此事争持頗力或主張向和會發表軍閥中人雖有反對終無效果故今晚已電致巴黎謂各約原文即將拍發按數日前巴黎中國代表曾電索中日間各項密約蓋中國代表並未帶有各契約也徐總統接電後即向國務院與外交委員會索取詎此兩機關以此種密約皆由國防處保存爲答國防處爲參戰處之變相乃段黨之根據地初不允交出謂此爲國防處事非國務院或外交委員會所能干涉即徐總統亦不能過問國防處有此言論足見軍閥之目無法紀循此而行不至釀成無政府不已未幾巴黎代表復有長電至京聞其内容略謂和會似頗表同情於中國密約愈早宣佈愈與中國有利云徐總統執此向國防處力争不知費多少口舌今始如願以償想密約寄出後中國代表必籌善法以利用之也徐總統此舉可謂戰勝軍閥且可謂戰勝日本之軍閥蓋段祺瑞個人之軍隊即所謂國防軍者其招募訓練維持諸費多半皆取資於密約内所規定之借欵也聞牧野男爵已通告中國代表謂已奉命發表各密約但其所稱可發表者限於四種（一）日本與他國間關於中國之密約内分日英日法日俄日意諸約其内容尚未爲此間所知（二）二十一條要求及因此而成之一九一五年協約此約條件大半業已發表但日本或尚有需索而未爲吾人所知者在也（三）一九一八年九月二十四日鐡路合同日本依照此約得敷設高濟鐡路此爲與京漢路線相接之重要支路日本曾依此約以二十萬元借與華人此欵今已用罄矣（四）满蒙鐡路合同其實中日密約尚不僅此其他皆不述及亦可見日本誠意若何矣試舉一二言之如去年之軍械同盟與去年五月十七日之國防合同及參戰處所立之二千萬元借欵合同（已交三百萬元）尚有所謂森林借欵合同其内容皆爲吾人所未知者此外或尚有吾人所未聞知之密約第各密約旣將寄往巴黎則吾人當不復久在黑暗中矣 
[中日新交涉彚聞]  
　　中日近來所訂各約經彼此知會在歐洲和會提出據外人所得巴黎最近消息中日文件日本專使擇取數種通知中國專使後提示和會中國專使亦先以數種通知日本專使後提示和會尚有一部分未經提出者將於日内續提中國專使行動頗得各國同情對待日本專使亦甚合法至此項條約提出和會後作何處置尚未决定現某某等國主張依據國際聨盟新定規約辦理　　巴黎宣佈中日密約旣爲實現之事實而廢止密約尤爲我國民一致之要求然所謂密約者其種類究有幾何當爲國人所亟欲聞者據新聞編譯社消息前日國務院外交部聨致陸專使一電關於宣佈密約事項其文云中日文件除二十一條全案交涉始末及共同防敵案卷業經由外交部抄送携帶吉黑林鑛借欵合同满蒙鐡路借欵草合同山東高徐順濟借欵草合同膠濟合辦等事换文均已由外交部前後電逹外此外並無他項合同尤無密約希因時相機悉數提出大會便宜辦理爲盼國務院外交部十五日印　　據某方面消息政府昨接駐法專使陸徵祥拍來加急英文密電報告刻下各國專使對於我國提出膠州灣及某項密約問題莫不極端贊成我國所取之態度日前某某兩國專使對於顧維鈞王正廷曾密示贊許之意并謂我國如能堅持到底該兩國願作東亞問題之後援　　中日新交涉發生後張季直氏曾有一電直致公府深致種種疑慮國務院昨已去電解釋略謂奉主座交下尊電悉我公關懷國事至深欽佩此次小幡公使對於青島問題以顧使持論公正得列邦同情日本專使相形見絀日使乃至外交部抗辯然並無阻我使發言之事青島等問題現經陸全權大使提交大會日人尚無異議際此大會開議在即元首主旨力挽主權昭然若揭决不受人箝束外問推測報載之言未免過甚尊聞各情實係誤曾用特陳聞諸惟亮察　　中日新交涉發生以來國内各界人士多有電力争近日海外華僑亦多電致總統力争此事兹爲擇錄如下以見一斑（一）旅美非勒特爾非爾華僑電云日本無理要求萬勿退讓並懇我大總統保存中國領土之完全（二）美國加利福尼亞省中國學生電云請竭力抵制日本之恫嚇萬勿讓步（三）美國洛森里期（譯音）中國學生俱樂部電云日本危詞恫嚇務懇不爲所動並望對於王顧二代表加以鼓勵（四）紐约中國留美學生同志會電云日本要求限制我國和議代表在巴黎和會發言實於中國之存在甚有危險務懇我大總統堅持向來所持之公正態度不爲所動並與吾國代表以一定不移之援助　　赴歐專使陸子欣君近因舊病復發曾來電請假數日最近來電又因職務重要病體恐誤事機爲言聞當局已去電堅切安慰並囑安心静攝數日外傳陸氏辭職之說絶不足信 
[國民外交協會成立紀]  
　　北京新發起之國民外交協會昨日（十六日）午後一時在石虎胡同七號開成立會公推魏阜甌爲臨時主席次由黃鏡人報告該會發起經過情形略謂去年十二月同人以此次歐洲和平會議及將來國際聨盟關於國際問一切處分均以民族自决爲前提我國民亟應組織圑體合全國人民悉心研究表示眞正民意態度於國際間足爲政府之後援並以增進我國國際間之地位因此由國民外交後援會平和期成會財政金融學會及蘭社等約集討論並各願負始終不懈之完全責任旋由國民外交後援會與戰後外交研究會共同假湖廣會館開講演大會邀請蔡子民梁任公諸氏到會演說未幾又約集京師商會政治學社國際研究社戰後外交研究會國民外交後援會公推代表分途聨絡在京各圑體各圑體亦次第派定代表加入共同議决組成外交協會並函電全國商會敎育會省議會各法定圑體要求同意加入本會以舉全國民意公同研究之實比荷各界贊同先假石虎胡同七號國民外交後援會事務所爲國民外交協會籌備處以策進行議决本會專爲研究外交圑體不涉内政會中組織亦無黨派界域之分以示對外全國一致繼以因山東青島問題頋玉二委員在歐洲和會中争持甚力本會主張聲援贊助發出電報二通致巴黎各使二月五日推定梁秋水等往府院外交部等處詢問外交情形大致如外交部通告此旣往之重要事項也復次由張展雲朗讀通過簡章旋發票選舉理事每票連記七名用記名式結果張謇熊希齡王寵惠嚴修林長民范源濓莊藴寛等七人以最多數當選嗣又由梁秋水壽鵬飛諸人演說慷慨激昻淋漓盡致散會已鐘鳴五下矣該會宣言如左中國向無外交政策亦無所謂國民外交作用每度交涉發生政府臨事倉皇不知如何應付國民放棄天職袖手而莫誰何以與人之有外交政策與解國民外交作用者較蓋不待壇坫周旋我國早立於失敗之困境矣數十年來失敗重復失敗馴至今日國勢凌夷儳焉不可終日吾人追原禍始誤於政府之無外交政策者半誤於國民不解國民外交作用者亦半假令政府而有外交政策國民亦解國民外交作用上下一心猶恐弗及矧我兩者俱無有乎今者巴黎和會開幕世界各國外交將隨大勢更變我國參與此和會之光榮其在國際之地位當然與昔不同我國民遵照美總統威爾遜氏民族自主自决之宣言際兹千載一時之機亦當然得表示公正之民意策勵政府而助援之俾我專使在和會席上得自由發言不受他方牽制俾我國與各國同立於平等地位并希我親善諸友邦助我解除一切不平等之條約庶得稍圖自由發展有所貢獻於全世界以我地衆物博其貢獻於世界者寗復有涯此非特中國之幸抑亦全世界之福也同人不敏爰設斯會一方表示公正民意一方力爲政府後援有志之士曷興乎來附該會致巴黎電云胡公使轉呈美總統鑒貴總統主持國際聨盟組織成立爲世界造福無量中國人民極表贊同中國各種外交問題敬請大力扶助解决尤深感激國民外交協會 
[關賡麟之統一路債談]  
　　近日交通界發生一重大問題即統一鐡路外債由四國圑共同管理中國鐡路是也此議最早發起於美國之約翰海約氏曾有國際的中國鐡路論文發表至近日北京法文政聞報已兩次爲文鼓吹究竟與我利害若何尚難下斷語前日關賡麟氏在鐡路協會有關於此事之報告兹錄其大致如下關於聨盟各國提議共同管理中國鐡路一事去年底蒙總統諭以此事暫時未能提出交涉宜由社會方面提起研究以爲政府之輔助且表示意見以爲萬國聨合投資築路本極贊成惟應就邊遠省分未有鐵路者先辦其已有之路不應歸外人管理等語本會旣受此委託自應隨時開會討論著爲論說造成輿論並電歐洲疏通庶可挽回於萬一查此事各西報所載不同而大致相仿其最重要之目的不外以下數端（一）打破勢力範圍（二）各國自由投資（三）購料用人不分國界（四）開放金融至其辦法（一） 
設國際委員會由最有兹係之五國即英法美日本與 
 
 
 

Page 7

 
 
中國各派委員會議後交由執行部辦理執行部首領用歐美人（二）交通部之下設中央路政管理局亦由五國委員組織（三）便中國鐡路爲完全國際鐵路議關（四） 
照鹽務署辦法以華人爲首領而以歐美人爲副首领此外尚有最要者爲組織銀行圑之辦法由中國向銀行圑借欵將現有借欵所辦之路贖回統一管理權從前所有分線分段一律取銷另行劃分又將借欵與購料建築分爲兩事以上種種辦法其中亦有利於我國者如（一）同時造成多路（二）回復自由造路權（三）以商業辦法辦路不至有弊端政潮軍事不至破壞章程亦無運費不平等之事（四）餘利專供鐡路之用（五）材料製造劃一此皆有利之事　獲其利而避其弊此本會所當研究者也其不利於我國者亦有數端（一）承認我國無辦路之能力（二）運價不能自由訂定（三）借欵築路限五十年還清須知同時舉辦用費當在萬萬以上設五十年後不能贖回吃虧固無論矣即使贖回而我國同時流出鉅資國内金融當成何等景象耶以上問題皆應詳細研究勿使愛我之友邦好意提出而反致我國受無窮之害也且德國此次違背人道戰争屈服之後協約各國主張將該國全國幹路定爲國際鐡路使其不能報復我國此次參戰有功而所得結果幾與德國相同此亦同人所應注意者也 
[再述國防軍一士]  
　　前總理段祺瑞之人格不唯北方多推崇之卽南方亦多有稱道者實則其人特長祇在不要錢三字尚有可取然能自不要錢不能約束其下使亦不要錢且其人無一定主張即如今日國防軍取消之問題南方旣以之爲和議中唯一條件東海本非以此事爲然者因密屬某君謂段氏曰項城時代公長陸軍力主軍權統一而反對公府之設統率辦事處及模範圑之别有主者項城始雖不從後卒爲公言所屈今公下野乃握軍權不釋將使人以今所爲證昔所争疑公一出於私於公人格殊有所損曷亟思一轉圜之策段時忽悟問其計某君又言曰靳翼青亦隸門生之籍公若以國防軍歸之於公則以陸軍總長而轄國防軍自是名正言順於私則靳必能恪守師門之軌轍不啻公自爲一軍之長兩利之道殆無逾於此者段聞言稱是不置立召靳入部面述移交之意靳乃堅辭不受段曰此東海意也爾將何辭以謝東海靳即請段謁東海爲述不敢受替之故段愠曰我不慣作傳聲機爾可自謁東海商之靳辭益力而機勢爲一頓事爲徐又錚所聞即謁段曰裁兵之議將來勢在必行然無可靠之大枝勁旅爲之監視不唯兵不可裁卽勉强裁撤若干而此被裁之軍人爲患地方又將何以處之我公練此一軍他姑勿談即於裁兵一端亦有莫大作用東海何憒愦竟不待南方之要求先議取消我公不可不一力争之段聞徐言又以爲然昨日（十四）遂入公府請謁力述國防軍斷然不能取消之故而事勢又爲之一變矣 
[今後之裁兵問題有組織兵委員會說]  
　　現在上海會議即日開始前綫各處實行停戰今後最要問題即爲裁减冗兵與規畫善後兩事先是外人方面頻貢期望之詞謂吾國連年戰禍不特民不聊生亦且兵數驟增數倍軍費占嵗入大部分無復餘錢資興實業工商坐廢現值歐戰終了各國廣需原料資以建設有待於中國供給者甚多故希望中國實行裁兵以合世界潮流云云而駐外各使時以駐在國政府談話報告來京亦多勸我弭兵興業以自樹立而各國資本家則相約關於吾國軍事上需欵决不再事融通以上皆外人對我期望而我國内部與情無論南北兩方面亦多積極主張朱總代表最近意見謂内外渴望收東軍事裁减冗兵振興工商勵行民政自當採納輿情會議開頭或首先提出討論亦未可定惟此種問題關係旣極重大必須深知實地情形確立具體辦法决不能徒託空言至政府方面對於此事亦極審愼現擬先組織一裁兵委員會邀段芝泉馮華甫王聘卿等軍界諸前輩加入商議并先電知各省自行計畫能裁減若干曁必須存留若干具報中央再行取决西南方面則由西南各領袖籌議裁減數目一面調取南北未戰以前各省原有軍數以資比較　　又前日北京某報記者往訪陸軍總長靳翼卿君先叩以國防軍問題靳君之現在外間所稱爲國防軍者即係從前計畫參戰云軍編制名義均未正式變更也舊曆新年之時外交方面頗曾提及此項問題段督辦乃正式對之聲明决不用於内争故今當歐洲戰局尚未完全終了之時仍依參戰軍預定計畫實行訓練若一旦歐洲和議完成則此種軍隊如何處置悉聽總統之命令該報記者又問及裁兵問題靳君云即就財政一方面觀察兵自非裁不可惟其方法手續余居有責任之地位今尚未便談及云云 
[北京所傳和議消息]  
　　朱啓鈐昨已由寗赴滬和議開幕在即政府對於此次和議之意見仍主先决事實問題再次法律問題所有關於此項意見已電交朱總代表作爲參考聞政府認事實問題之最重要者約有三種第一爲國防軍問题解决此項問題政府方面有兩種意見其一參戰處仍然存在由南方亦派員加入一同編練其二參戰處裁撤參戰督辦亦取消仍留國防軍移歸陸軍部管轄若完全取消則絶對不易辦到其次爲裁兵問題雙方齊行裁汰南方須恢復民國三年度之舊狀若一時辦不到亦須恢復至五年度之舊狀所謂五年度之舊狀者乃雲南三師四川六師貴州一師一旅廣東三師廣西二師至北方所應裁者則爲補充旅輸送隊此數軍隊若行裁撤亦與五年度之舊制相差不遠再次則軍費問題政府之意對於南方自獨立以來之軍費皆肯擔任惟須實報實銷至將來收束軍隊亦須詳細調查預定一確實數目再行斟酌辦理　　江蘇李秀山督軍以南北和議地點近已確定在滬省中籌備各項公庽行館以及前所組織之參議廳事務所等應謀一種結束聞於昨日電陳中央請示辦法至於向所延委之各項政法參議以及招待幹事等員大半均係在差有職守之人斷難隨同赴滬已並電國務院請由南北總代表唐朱兩氏另行就滬組織但聞政府之意仍須請李督派員帮同照料滬上和會一切事務故李督軍尚不能即時脫缷此責也 
[最近匝月之財政部龔仙舟四面受敵]  
　　北京通信社消息云連日外間記載財政部及龔總長焦灼情形已不一而足惟外間所傳尚未能盡個中之眞相兹就龔總長到部前後之一月間中央財政狀况言之足以見龔總長之四面楚歌與財政部之八方受敵矣在龔總長任命之初遲遲來京其目的專在俟鹽餘交付關餘交涉成立之後一日到任雖是陰曆年關在即然有此一千五六百萬在手不患應付俱窮調劑無術殊不知鹽餘固有用途而關餘之欵項在未交付之先所有用途亦已開單一一指定毫無騰挪餘地一旦交付七折八扣早已净盡即軍費一項已佔去六七百萬交付後之剩餘現欵歸至財政部之手者不過三五百萬曹前長在上月十八號後卽陸續將應支陰曆年關之請欵者付去至龔氏接任時已去除夕無幾日剩餘之欵早已化爲烏有尚有付而未清及緩未支付者七零八碎積如山邱龔接任之始適值除夕之前要索者日必數十起已有子胥不能過關之勢一圑高興已打向瓜窪國去故外間有傳說除夕日龔總長急得無法並二三十萬亦不能籌措之說年關已過龔本想從消極方面做去谋一種補救方法故春節之後減政裁薪計劃愈唱愈高然事不由人過了陰曆年關索欵者仍係函電交馳而年闪欠付未清者曹前長都均留下請龔總長負擔而龔不知也陰曆本年財政部新張之始龔首先碰了靳陸長一個釘子據財政界人云兩星期以來異常拮据而各部與財政部大起交涉者又甚不少因曹前長辦理關餘交付時各閣員一律帮忙曹前長曾允於到手後各部一律接濟如敎育部用途上指定三十萬是其例也最近各部紛紛向財政部要踐前言連日各部與財政部已有暗潮其最著者則敎育部之三十萬一事關餘用途單上敎育費指定三十萬陰曆年前只付過十萬最近敎育部索付餘欵龔似不承認撥付此日内事也而各省之責難者不計焉目下財政部内部員因更動問題又羣起不服龔總長之調度故連日赌政部已八方受敵面龔總長又不啻困於垓下又聞龔總長目下所抱之理財政策除裁員减薪節政三大端外一對於各省軍費一律改撥元年六釐債票只准抵押不准變賣如贛督所携者是也一對於中央各機關薪費一律由减縮缓付人手但此種政策　稱心如意逹到目的與否目下尚無把握耳 [P烟酒借欵有重提說 
　　陳錦濤長財部時曾由徐恩元與美國銀圑接洽以全國烟酒公賣費作抵借欵三千萬元當經簽訂草约收過墊欵五百萬嗣曹潤田長財部向某國商借未就美銀圑又提出抗議曹氏遂兩俱擱置續以美圑一再催覆曹氏則以口頭作答謂日後借欵當先商美國等語現烟酒署已改獨立機關任命張壽齡爲督辦聞美圑日前又向張氏詢問但當局之意以烟酒兩稅及公費近正日有起色年收可望得二千萬元正可抵押大宗借欵不願爲零星之小借欵且不願單純與一國接洽故對於美圑之質問尚無確答又聞美國資本圑代表曾任駐日公使之阿波多氏前已起程來華日昨行抵奉天其眷屬先已抵京阿氏准明後日可以抵京至其來京目的據外間傳說與借欵或有關係 
[京華短簡]  
　　容揆報告中東路事西比利亞鐡路問題日來日美間正有新協定之說聞政府接駐美容代辦來電云中東路事已向美政府交涉據云各國派員管理一事係暫時權宜辦法一俟俄局定後可由中俄兩國商酌辦理各國决不加以干涉　　陸使催報參戰損失陸專使來電催促造具參戰損失表册以便提出和會要求賠償關於此事政府已命外交部會同内務農商僑工局速行造報以便覆電據聞現在調查中已有頭緒者共分三期第一爲中立時期之損失目今調查所得已有二千萬元以上現正在繼續造報中　　又有中日合辦公司中日合辦礦業之事在中國時有所聞現聞遼西新邱煤礦礦質極良較撫順本溪尤佳由中日兩國組織合辦資本金三千萬純由日本人支出該處礦區四十區局面極大已定名爲三興公司出名者日本方面之數大實業家中國方面有曹汝霖靳雲鵬曲同豐田文烈等　　使圑會議遣送敵僑遣送敵僑進行已久所有關於籌備事宜大致已有端倪惟因此事尚有待於協商各國之協助故一切辦法即須得協商方面同意當局近將關於遣送預擬辦法照會協商各使徵其意見日前協商各使遂特開會討論一次因未具體議决更定於本星期一（十七）再開會議一次俾將議决結果答覆政府以便進行　　謝霍停戰後之狀况西比利亞謝霍兩軍戰事經協商各軍之勸告已經停止聞日昨鮑督復來電報告謂俄護法軍將領謝米諾夫與霍爾瓦特中將之衝突現經協商各軍之勸告停止戰事惟謝部因軍餉匱乏食料缺少故仍時有掠奪華商情事現已嚴行交涉業經照覆承諾實行禁止特聞 
[戰後之中法商務談]  
　　廣州泰晤士報云法國里昻市尹爱里歐氏近對衆演說有冶爐爲新世界之王烟通爲新時代之樹化學爲各科學之后數語質言其義殆謂法國必注其全力於工業上之出産也環讀斯言不禁有所感觸夫人生初本簡單繼趨複雜賴以養生之具亦由簡而繁值物品如糧菓動物品如蠶絲象牙礦物品如煤鐡凡此原料率爲人生不可或少之要具有國於此出産此項原料不患不富其富國之要道惟在謀發逹國際通商之先着耳法國産麥而無米製酒而缺糖有絲廠而絲不敷用有菓品而樹膠樹脂與夫香水原料以及檀木香木之屬寥寥無多法國旣缺此原料自必求諸鄰國而友邦之交誼最厚者法人必争赴之此固當然之事實也戰後法人决計以工廠冶爐烟通與化學爲其致力之途而其科學又足以助逹其目的故將來法國實業之大擴張殆可無疑查中法間通商歷數十載以交换原料言中國實大獲利益蓋中國每年售絲於法國爲數頗夥而購諸法國者則殆未有也中國原料品類旣繁産額亦大内有若干誠可謂取之無盡用之不竭中國商界今鑒於法國振興實業之計畫其亦動心而謀中法間交换商品之新交際乎法國取中國之原料面製爲用品其製造之精良品質之優美逈非市間曩所銷售之德货所可比擬試取各國所輸入之貨如布疋綢緞鐡器冶金器具等類而比較其優劣則將見法國所輸來者最爲精妙雖價格或較他國貨品略高然購用之則日久將覺比較他國貨尚屬便宜也英國海外殖民地最稱廣大凡其國内實業所需之原料而爲本國所無者可取給於藩屬美國有土地九百五十萬方基洛邁當原料極爲充足故英美兩國供給中國之製造品較多而求諸中國者則較少如法國發逹實業之謀果成事實則中國商會亟宜研究中法間商務出入相抵之問題蓋富國之道在以本國商品之輸出抵銷外貨之輸入務使出入相等如是則可獲通商之實益矣 
[于張爲陜事致唐少川書]  
　　少川先生閣下自撤防令下已三閱月北庭增兵陜西至八旅之衆東西屯駐幾五百里合以陳劉所部日與我軍激戰陷我武功攻我　屋取我寶雞隴縣今乾縣被圍旦夕告急而東路蒲富臨渭等處又復日有戰事我軍計圖自衛謁力抵禦東撑西拒唯日不給及聞北庭疊下陜西全部停戰之令右任即下令我軍讓出扶風作避衝地葉軍首先撤防我軍繼之僅取守勢意謂敵軍此時亦當遵令停戰不相侵越不意陳氏禍陜之心有加無已加以許軍互相狼狽速令作戰破壞和局不知北庭對於陜事其爲陽和陰戰之策耶抑實一電明令有不能行於陳許者耶由前之說是直以和議爲兒戲無絲亳誠意之可言由後之說則煌煌電令一任悍將抗違弗能禁制然則今之和議不幾徒勞而謂其能統一全國於將來耶比嵗列國戰争禍至滅國及和平議起尚能解甲釋兵不相詐虞豈以中央對於地方有何不能釋怨之處此等卑劣行爲匹夫守信尚不肯爲乃以政府不恤出此無惑乎國本動摇内争迭息而迭起也伏願我公以西北大局爲念即向北代表嚴重詰責以必得正當之解决然後已不然西北事去全局勢孤和議席上其將何以代表乎急不擇言尚希亮察不宣于右任張鈁上言 
[關於蘇米弛禁之要電]  
　　蘇米出口間題中央迭次來電請李齊兩長設法疏通開放米禁均已復電拒絶其往來電文已誌本報惟李督齊省長對於此事曾經會委多員分往各屬調查存米數目並擬召集臨時省議會研究在案兹又得院部來電及李齊兩長復電披露於左 
　　南京督軍李省長齊鑒中密本月效日院部接據上海糧食研究會馬良等電稱蘇省産米甚豐迭遭嚴禁致使糧朽於備銀荒於民銀根一緊百業蕭條斷絶蘇人之生計國家亦受大害祈電蘇督省長迅將存米疏通以紓民困等情措詞頗爲迫切穀貴傷民穀賤傷農古有明訓在蘇省嵗收旣豐與其使米糧囤積金融艱澀致令農商交困何如設法疏通俾國計民生兩獲其利上年日本米荒迭次告糶政府因蘇省官民尚兹顧慮未有以應現在日本又重申前請情意懇至揆以救災恤鄰之誼我國實難一再謝絶經院議准予酌量嵗收之豐歉與地方之盈虚限額採購以资接濟並由地方官長預定一限制之價值如市價漲至所限價值以上時即行申禁截止事屬特准不受約章之束縛經商皖省已表同意蘇滬米糧存積旣多似可照辦以紓金融保農惠商藉資兼顧内政外交亦可並權一舉而數善皆備特此電商並候核奪並盼速復國務院財政部艶印　　北京國務院財政部鑒中密艶電悉前據馬良等電請疏通存米業委調查尚未據復耀琳續接貴部歌電遵即召集臨時省議會商酌辦理容俟該會議定再行奉復李純齊耀琳銑印 
[南京會議辦事處之結束]  
　　南北和平會議朱總代表於前日晚車赴滬會議辦事處附設之參議秘書兩廳交際事務支應三所人員於昨日下午二時在軍署西花園會議廳會議參議廳主任李廷玉副主任汪瑞闓秘書廳主任周嵩堯副主任蔡寶善交際所主任何恩溥副主任王健飛事務所主任齊燮元副主任俞紀琦支應所主任胡翔林副主任劉同春曁各幹事均列席當由何參謀長報告結束辦法（一）朱總代表庽所及北代表公庽招待保護等事仍照舊辦理惟停止供給並酌減人員（二）招待未盡事宜由副官處酌留各項人員繼續辦理惟須另加委任（三） 
所有已備未用各處傢具物品均須妥爲收存造册具報備案並派專員管理（四）已備未用各處房間均須封鎖派專人看管（五）函約居間圑體人員及來寗和平各會人員招待仍照籌備事務所擬訂辦法辦理（六）記賬電報紙即時停止再用（七）省派委員專任簡單檢查（八）留田寶榮李登科歸副官處辦理招待未盡事宜 
[南京快信]  
　　朱總代表瀛眷定明日午車全行赴滬　　李督創辦之平和公報現因和議移滬開會决定停辦省議會定本月二十八日開臨時會各屬議員對米禁問題極端反對開禁　　蘇新國會議員近日均已回省因米禁事擬明日在地方公會開會　　熊秉三明晨可抵寗各機關已預備派員渡江歡迎王芝祥段書雲今晨抵寗住華洋旅館　　軍署顧問兼法學參議任壽祺昨接家電請假回贛　　兩淮運使段永彬前日來寗昨乘津浦車北上　　新任淮安關監督陶思澄於今晨由津浦車抵寗　　兩淮緝私統領何紹賢日前因公來省已於昨日遄回防次　　財廳刻正趕造六年度地方决算預備交省議會臨時會審議　　沈佩貞以廣東女子全權代表名義來寗謁各當道李督拒未接見旋於昨日晚車回滬 
[杭州快信]  
　　内務部咨新昌知事金城凟職殃民經人臚列多欵呈控到部應請按欵飭查咨復核奪已令高檢廳密派妥員馳往查辦　　各縣滯納罰金上届下忙多有呈請展緩日期者業奉財政廳核准電示詎征收主任每於應緩期内仍予科罰致紛紛來省呈控張廳長已嚴令各該縣切實查辦慈谿東鄕新設公順鹽　經岑商國賢呈准承辦在案詎籌備數月尚未開幕就近各鹽店存貨售罄無從購配大起恐慌呈省請示已令鳴碼場設法接濟　　齊省長昨飭財政廳提前撥解本月份警備隊經費八萬三千三百餘元　　敎育伍廳長奉部訓令金輅南胡毓湛兩名准送公立法校肄業隨班補習原校畢業證書存部註銷已行該校遵照　　高審廳昨委馬載颺充麗水縣承審員前平陽知事陸維李亦奉蔣運使委充本署秘書　　吏治研究所第七期月課昨已揭曉計取甲等知事李師泌等十名乙等劉燾等六十五名丙等唐鍾華等五名又甲等縣佐夏錫璣等兩名乙等黃培椿等九名丙等唐演琦等三名地方通信 
[蘇州]  
　　市董定期就職吳縣新任市董貝安陳公孟陸守墨原定本月十四日就職繼因陳提出辭職書遂緩期迨經温知事及協會挽留陳以情不可却允待貝返蘇同時接事貝已於前日返蘇業已會同訂定於十八日就職并聞内部辦事各員均須全部改組云　　各槍划分飭回防水警二廳趙雲生廳長上年因防務吃緊特飭各區署撥調槍划三十艘組織臨時冬防游緝隊仍由李標勝隊長督帶分往四鄕梭巡彈壓以安航路現冬防將過特飭李隊長於三月一日起將撥調之槍划三十艘分别調回原區署聽候撥遣 
[松江]  
　　電請維持米禁此間縣農會因聞省垣有將弛米禁之謡深恐成爲事實災及貧民爰於十八日電逹省長聞縣商會亦將繼之農會電文云省長鈞鑒本省兩年螟患松境特甚産米减少粒食維艱鋌而走險在在堪盧敝會目擊情形殊難缄默爲敢籲請鈞座堅持米禁以蘇民困而惠羣黎松江幸甚大局幸甚 
　　籌備縣立農塲實業廳爲促進農業起見令飭各縣組織農事試騐塲俾各鄕農知所仿效本邑對於此項功令現已着手進行聞預定塲所在五處以上農塲塲長暫定二人以便分區管轄已經縣長具呈實業廳保用吳履剛李聞福二人爲塲長吳係現任縣農會長卒業於兩江師範農博專科李亦省立甲種農校畢業生嗣又轉學日本現爲閔行乙種農校敎員二人學識經騐均堪勝任云　　泰和襪廠近况本邑各襪廠年獲　处去嵗紗價盛漲而晋和廠仍能獲利至八千金惟泰和廠因去嵗銷出之貨欵數萬金年終不能收回以致根本摇動現在能否開工尚未可必因之各女工亦大起恐慌聞該廠各股東已在十五日開股東會一次集議維持方法因無結果定二十日開會續議其實通盤計算該廠營業並不虧折貨欵宕空非營業之咎大約此等坐收鉅利之廠終當開工也 
[鎮江]  
　　挑濬運河徒陽運河工程局去年冬間籌備一切刻正築壩車水並雇民夫三千數百名均給符號准於二十日起按段挑濬以免春潮泛漲云　　西人酒醉滋事昨晚有西人名交登者似醉非醉路過銀山門大街撞入大照電燈分公司即取鉛筆銅元並損壞該公司電泡即向南馬路而去該公司夥某甲尾隨其後將鉛筆等奪回崗警排解西人不服即帶至三區問明來歷時已深夜遂移總局聞該局代買火車票於五時令往南京並給路費洋一元完結 
[揚州]  
　　鎮守使過揚淮揚鎮守使馬伯良現因公晋省十七日在浦乘淮慶官輸南下十八日上午過揚並未停輸　　委聘承審江都縣署承審員馬桔生因事辭職經佟知事另聘王呈莆接充業於十八日到署任事　　知事勘橋工江都佟知事現以東鄕萬福橋亟須修理特於十八日上午親往東鄕往東鄕勘估該橋工程以備鳩工修築 
[杭州]  
　　塘工劵三次開獎記十八日爲協濟紹蕭塘工有獎義劵開獎之第三次張總辦鄭坐辦均於上午八時蒞止督軍省長及杭商會均派員監視開出各獎號業經刊登廣告此次開獎時該局以上兩次之頭獎均係漢口榮記承銷外間不察頗多誤會特爲一一說明略謂中獎號碼係從球内摇出純爲天然之凑合在同一處所而連得數大獎或數期而不得一大獎者皆非人力所可操縱至上兩期所開之三大獎業將得獎人姓名住址職業詳細登載各報試一爲查考即可知是否確實與局中有無一亳私情關係又局中配劵向有一定程序以四萬張分爲四百組每間隔若干號配搭一紙不稍紊亂關於臨時查號之方法則備有極精密之簿記某號由某户承銷一查即得又每期開獎所有報獎人員多係臨時聘請當地各銀行行員充任而臺上穿珠球錄號兩案前復有省長委派曁商會公推之監視員四人公同監察衆目睽睽即使有意作弊亦復從何著手云云 
[漢口]  
　　協利公司之新建築協利公司在張美之苍後面建築新市塲自去冬起日夕工作其房屋次第告竣將於五月朔舉行開幕塲内分列市　規模完備即亭臺花木種種之點綴亦均别具心裁深饒雅致僉以該公司注重商業利垂久遠似與尋常游戲塲性質略異是項股票業已争購一空駸駸乎且有漲價之勢雜評一 
[代表（默）]  
　　美總統宣言此次歡洲和會代表當視爲新世界代表不當視爲各國之代表今我國南北和會代表亦當視爲國家代表而不視爲南北之代表此言雖平常而苟實行之和議不難立决也蓋各代表旣以國家爲前提則無論法律事實何者與國家有利何者與國家不利意見必相接近而一切問題解决自易若南代表代表南北代表代表北則南北各自圖其利意見背馳非特陜西問題一時不能决即其他預備之提議各問題亦將相争無已時矣　　是故和議之能成功與否全在南北代表對於此點之决心何如而爲今日開幕時所亟欲一問者也 
 
 
 

Page 8

 
 
 [G 
[新季元樂及時]  
新年佳節　美景良辰　京戲小曲　娓娓動聽　
鑽針唱機　百代發明　全家團聚　共娛清音　宛然劇場　不出門庭　譚派劉調　高不分明　函索樣本　原班奉贈　如蒙惠顧　曷勝歡迎百代留聲機器部啟　上海四川路九十九號天津法馬路十六號　器部啟香港皇后大道十二號 
中華民國八年二月二十日星期四申報第二張舊曆已未正月二十日（八） 
[法界共舞臺男女合演正月二十夜戲（夜戲價目）月樓六角　特包五角　官廳五角　特廳三角　頭廳二角　二廳角半　三層廂二角　電話三五一七]  
葛玉庭　取東川　李秀山　牧虎關　周俊民　滑油山　小花樓小鳳樓謝水福　嘉興府　筱香紅孟鴻羣　游龍戲鳳　王逢春小寶義夏如雲　伐子都　筱金鈴筱金培　（紅梅閣）　李印亭露蘭春馬春甫　曹操逼宮逍遙津　蔡紫紅筱桂紅筱月紅詹潤泉　（全本新紡棉花） 
[新舞台二十日戲價目注意二等五分頭等一角特廳二角特廂三角]  
湯雙鳳　温凉盞　潘桂芳曹甫臣　法門寺　劉漢臣　蛇攢七竅　倪金利許奎官（張德祿張順來）鍾鳳林李祥林　捉拿九花娘陳筱穆　賣黃馬　夏月華潘海秋趙文連夏月潤夏月珊潘月樵歐陽予倩汪優游周鳳文邱治雲查天影邱沁如　准演俄國虚無黨　 
[新舞台二十夜戲價目注意二等角半頭等三角特廳五角特廂六角]  
劉漢臣　風雲會　夏月華周鳳文夏月潤邱治雲邱沁如　燈彩新戲洛陽橋　倪金利陳筱穆（潘月樵張德祿）許奎官張順來　准演全本黃忠十三功　汪優游歐陽予倩趙文連查天影　黛玉葬花　潘海秋汪優游趙文連夏月潤（夏月珊潘月樵）周鳳文邱治雲查天影鍾鳳林　巧發雙尸棺毒設美人計惡人心向善活佛命歸西六本濟公活佛　 
[丹桂第一臺二十夜戲（價目注意）官廳八角特廂六角上包三角頭廳五角二等二角三等一角]  
增長勝　斬雄信　王蘭芳　明月珠　薛銀麟元元旦陳永奎　泗洲城　李玉奎　烏盆計　馮志奎王金元薛銀麟　冀州城　宋志普吳桂芬陳嘉祥羅小寳王靈珠麒麟童賈璧雲李玉奎李少棠李慶棠元元旦李錦榮　一夜演完頭二本三四本趙五娘 
[天蟾舞臺正月二十夜戲特煩著名藝員拿手傑作]  
每逢禮拜六禮拜日准演日戲全班藝員一齊登台　電話中央三七○二 
劉松亭董俊峯何金壽李桂芳　反長安　張德俊　誤夘三打　劉玉玉琴　趕三關　大登殿　尙小雲　探寒窰　武家坡　趙君玉　平貴别窰　大登殿　小達子　相府算糧　反長安　譚小培　武家坡　楊瑞亭　老旦探窰　大登殿　林樹森　平貴别窰　趕三關　沙香玉　相府算糧　李永利　飾代金　王月舫小寶翠林樹勛　全體文武名角匹配聚精會神珠聯璧合獨一傑作全部紅鬃烈馬 
[大舞臺正月二十夜特請優等藝員准演新排好戲價目注意特别包廂七角特别官廳五角二等正廳三角三層統位二角]  
王福卿　紅梅閣　陳月樓王祥雲　收關勝　劉慧琴于振廷姚俊卿（毛韻珂趙如泉）佳楣趙竹卿孫少棠　（全本鐵面白清官）　白玉崑應寶蓮　拿高登　于振廷張桂芬劉慧琴姚俊卿（毛韻珂趙如泉）應寳蓮佳楣趙竹卿殷春虎　五六本六飛南游 
[大世界乾坤大劇塲已未正月二十日夜戲目]  
另售座資包廂每位小洋二角正廳每位小洋一角手巾小賬分文不取 
日戲　金菊花　絨花計　繼小芬　討魚稅　小楊菊笙　二進宮　小秃扁　查潘鬥勝　楊金仙　海潮珠　銀菊花　温凉盞　侯雲際侯雲峯王靑峯　張玉娥 
夜戲　小楊菊笙　天水關　楊金仙　平貴登殿　繼小芬　鐵蓮花　粉菊花　雙掛印　小楊月樓小金奎　打花鼓　祁彩芬李春來李德山　獅子樓　銀菊花侯雲際李人俊　娘子軍 
日夜開演影戲　蓋世無雙偵探長片　寳蓮女郎傑作（黑衣盜）十四十五十六十七本 
[天蟾舞臺正月二十夜戲煩演著名拿手傑作]  
小達子　相府算糧　全部反長安　紅鬃烈馬　趙君玉楊瑞亭　平貴别窰　大登殿　全部探寒窰　大登殿　紅鬃烈馬 
[大世界中國第一俱樂部在上海西新橋堍𣸯資每位小洋二角童㒒減半]  
大長片　電光影戲　乾坤班　文武京戲　小京班　文武京戲　優美社　文明新劇　鳴津班　大套曲藝　韓秉謙　新奇魔術　白雲鵬　文明大鼓　劉翠仙　京音大鼓　老倭瓜　特别大鼓　曾振廷　單弦快書　馬佩環　文明大鼓　人人笑　特别口技　山東班　梨花大鼓　周珊山　時新灘簧　曹少堂　文明宣卷　吳玉蓀　白蛇傳　玉蜻蜓　錢幼卿　笑笑笑　吳小松　描金鳳　吳小石　白蛇傳　石秀峯　楊家將　宏碧緣　葉聲揚　英烈陳士林陳瑞麟　果報錄　花園内　小蓬山　花園内　機器游戲　花園内　跑冰場　小盧山　靈禽仙葩　樓下　哈哈奇鏡　樓下　動物院　商場内　彈子間　大餐劵　每位一元　中餐劵　每位五角　春申樓　京蘇大菜　日本式　衞生食品　共和廳　精雅茶室詳細鐘點及戲劇菜單目錄請看大世界報 
[新舞台二十夜演六本勸善懲惡好戲濟公活佛]  
六本情節最最發鬆 
連檯幾本活佛○每本有每本的好處○情節各各不同○惟有今夜演的六本○最最發鬆○待我將發鬆事情○稍爲說兩句與大家聽聽 
一口夾層棺材○上層裝老娘○下層裝阿哥○活菩薩定歸拿他捉出來○活佛捉强盜○把人家一個出喪的孝子捉了去 
一對怕老婆的傢伙○還要賭東道○弄得大家吃生活○眞不害臊 
一對開眼烏龜○拿自己的家主婆○情愿讓與别人○眞是難能可貴 
旣稱活菩薩○就應談長生不老○而六本中的活菩薩○竟然會得歸天○是一裝什麽奇怪的事情○天理循環○果報昭彰○濟公活佛○是專講報應的戲○而這本戲中○偏有一個人○做惡事的時候○子孫滿堂○做了善後事○兒子通通死光○究竟什麽緣故 
[注意念一夜初次演新排七本好戲濟公活佛]  
七本節略 
王全千里尋濟公　段埧見色誑劉喜　壯士感恩謝强徒　嬌妻拒姦遭慘刧　張三戲言成寃獄　公子拾頭遇飛災　濟公夢中判疑案　英雄定計擒惡寇　女菩蕯立志守節　陰險賊圖謀家財　太清毒設拘魂瓶　濟公智渡結髮妻　現法身惡奴喪命　逼還俗活佛昇天 
[最新出現七本活佛爲全部中之一大段落]  
有人說新舞臺排的濟公活佛○爲什麽不照原書排下去○要抽幾段出來排呢○因爲活佛一生的歷史○本是許多救苦救難的事蹟○分得開○合得攏○無連演之必要○原書雷同的地方○太渺茫的事蹟○都與舞臺排戲○不甚合式○我們但求看客悅目○何必處處照書呢○現在最新出現的七本活佛○是濟公歸故里○母舅逼還俗○一段故事○乃全部濟公傳中之一大段落○前六本的事情○都是活佛救人○替别人忙事○這一本的事情○是活佛忙自己的家事○向來打扮像得呌化子一般的活佛○今天因爲迫于舅命○竟然肯露出眞面目○打扮得非常漂亮○諸君請閉目一想○就曉得這一本是最有情趣的關子戲了○茲已排演純熟○准于念一夜起演○愛觀諸君○速來定座 
[勸業場]  
門票日夜兩角附贈彩券一紙每逢十開彩對號給獎諸君注意 
電光影戲日夜開演俠義偵探長片紅圈共念八本每逢星期二五掉換 
本場小京班特排大斗牛宮洛陽橋特備全新燈彩滿檯佈置擇期開演 
一層小京班　二層商場彈子房三層女子文明戲電光影戲書場　四層 
二十夜戲　吳福恒　山海關　馮福勝　小放牛　倪福長　梅香節　陳福强　賓藏劍　周福善　趕三關　趙福善王福英小貢福潭　全元武乾行山　 
二十日戲　李福先　沙陀國　馮福勝　月華緣　王福英　搖錢樹　周福善倪福長　忠孝圖　陳福强王福英趙福和　二羹年本堯 
（競化社）改良新劇日戲　閏門怨　夜戲　義丐武七　 
電影光戲日夜開演楊瀛槎　玉夔龍　楊幼槎　描金鳳　郁蓮卿　三笑　周杏泉　戲法明德社（女子新劇）日戲　十字碑　夜戲　紅樓鏡邵良濱馬金生吳玉蓀　改良戲曲白蛇傳詳細鐘點及影戲說明書請看勸業塲報 
得獎章程　頭獎一張得二兩金鐲一付　二獎一張得七錢金鐲一付　三獎一張得五錢文明鐲一付四獎兩張各得二錢金戒一只　五獎四張各得銀表一只　六獎五張各得自鳴鐘一只　七獎念張　各得洋傘一把　八獎（一百）張各得花露水一瓶　九獎（二百）各得本場遊券兩張　開彩五日後未領者一概作廢 
[廣嗣金丹補腎之聖品]  
人體最寳貴者爲腎腎經衰敗則神思恍惚百病叢生是故腎强則身强腎弱則身弱欲補身當先滋腎本廬廣嗣金丹爲補腎之健將有奪天地造化之功服之氣血充盈精神爽健雖齒豁頭童亦可返老還少單料每盒二元雙料五元試服一元 
上海盆湯弄寗波路口崔氏瓣香廬總發行所啟 
分設北京觀音寺街靑雲閣樓下長沙糧道街　杭州陳列所　天津東北城角　福建總督口　奉天金銀庫胡同口　南京下關　大馬路　安慶軍署西　無錫江陰巷内 
[上海虹口元芳路東貴方里内廣昌號假冒注意]  
本號開設滬江廿餘載歷來實事求是有口皆碑創製各藥品已歷十有餘年行銷各省遠近馳名無如現世人心下劣在上者專事敲詐稍不遂意即使其陰謀手段以冀破壞人之營業而雪其私憤在下者專謀假冒種種僞詐無奇不出以致各處假冒遍地此等不肖實屬不知廉恥惠顧諸君受害非淺今爲注重衞生起見故再精製（小粒黑獅丹）其藥性之和平毌煩贅述惠顧諸君並經售各寳號務祈親至本號面購方爲的眞外埠函購原班回件如批五萬以上或十萬者價目面議格外克已特别優待此啓 
貴客賜顧請直接躉批面議格外優待 
廣昌號紅色補丸　認明獅子　標　名辣克丸 
[錢樹棠啟事]  
鄙人等於戊午年夏正六月卄四日起與王君笙甫孫君國樑在北京路慶順里股開裕豐成旌記銀爐並舉鄙人爲經理至戊午年終止鄙人因他事不及兼顧盧君德燦及永裕公亦無意經營故於已未年起鄙人與盧君德燦永裕公三户名下股本完全拆出從此與裕豐成脫離關係嗣後對於該號改組或續開及銀錢往來爲人担保等情概與鄙人等無涉特登申新兩報聲明 
[蓋世耳聾還聰丸]  
凡世人患耳聾之症甚多市上所售該藥林立不少然往往不得方法萬難收效然患耳聾皆因腎水下虧相火上炎鬰火傷肝以致耳聾目昏聽視不靈陰虚氣虧血脈不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虚熱妙在服後神清氣爽身體强壯永無復發之患屢經試騐萬無一失中外聞名專治耳聾竟有再造之功早蒙仕學商界信服至效至騐允推萬國九洲耳聾還聰之妙藥也一二年之新症二三盒吿痊雖十御廿年老症購服二料包可全愈每盒一元每料六盒洋五元郵局函購原班回件妥速無弊凡購此藥必須認明牌號不致所悞勿效還洋以昭信實○上海三馬路大舞臺對面練雲大藥房謹啓 
[戴生昌汽船局招商内河輪船局重訂棧租通吿]  
敝局等向裝杭州蘇州嘉興等埠客貨到申進棧後不論貨之大小輕重貴賤每件每月棧租大洋一角取價甚廉虧貼已鉅茲經敝兩局公定自本年舊歷正月份起裝運進棧之貨按照後載各貨花名每件每月分别加收棧租如不其未載入花名之貨及在上年已經進棧者均照舊收取大洋一角期限仍以進棧之日起算十天爲度特此登報聲明惟希　公鑒　計開　收棧租貨名十六種　龍井茶二角　大棉花二角　紙扇二角　牛皮二角　洋紗二角　棓子二角　絲頭二角　湖絲二角　綢子二角　烟葉一角五分　藥材二角　火腿二角　草蓆二角　册小酒五分　腐乳五分　下紙五分 
[商務順號賬簿印刷遷移廣吿]  
本號向設英大馬路小菜場西被去臘失愼後待房屋完竣不及現設先施公司後面西天津路雙開間朝南石庫門内承蒙　賜顧無任歡迎之至恐未週知特此佈聞　本主人白 
[東新橋德生押當之貨限期取贖]  
啓者前法界東新橋德生押當之貨全盤出賣於本莊自盤之後登申新兩報候取至今來取者寥寥茲特登報聲明限期八年陰歷元月底爲止望　諸君如有德生押當之貨速即持票來取如過限期不取者本莊將各貨盡行抖開轉賣出外特此登報聲明幸勿自悞切切方板橋裕豐提莊協記同啓 
[滬南玉潤池盆湯開第二次股東會通吿]  
敬啓者本池曾於本月望日開股東會因股東未曾齊集惟本池緊事尙未議决茲定本月卄五日下午二句鐘在本池開第二次股東會務希在股諸君屆期撥冗　惠臨或派代表或賜示下涖會公同决定幸勿放棄是盼　滬南玉潤池經理人謹啓 
此處作爲廣告地位如欲登者請與廣告處接洽 
 
 

Page 9

 
 
   
 
 

Page 10

 
 
南立議和代表之一彭君允彛肖像 
彭允彛字静仁湖南長沙人前清優廪生由明德師範學校畢業留學日本入早稻田大學政治經濟科畢業歸國被選爲參議院議員正式國會重列議席被選爲全院委員長前在都時創立國民大學兼任校長癸丑復東渡與寺尾博士倡辦政法學校并聨合同人設立浩然廬以爲陸軍同志講學之地洪憲時代與同人發起中華新報對於帝制多所指論今任軍府參議復特任爲南北議和代表本埠新聞 
[南北和會今日行開會式]  
　　今日（二十）上午九時南北代表行開會式兩總代表互致祝詞穿常禮服並聞北方代表已預備宣言書於行禮後宣讀南方代表則由唐總代表臨時口頭宣言十一時朱總代表在庽所招待中外新聞記者開會時除兩方總代表與代表外祇秘書二人得入場不設旁聽席 
　　朱總代表宴請唐總代表與南方各代表改在二十日下午八時　　昨日（十九）朱親訪各國領事均已晤見　　南北和平會議場原係德國總會在仁記路外灘西北角分上中下三層三樓寓代表二樓爲議場其較下之一樓則各員辦公室也會場關防極密窗户悉行嚴扄尋常出入均發紙摺式之憑證其紙質顔色大小等一如昔年南洋勸業會所發之永久入場證昨日外灘平臺上之正門早經閉鎖辦事人員及遷入之北代表秘書等均由仁記路之旁門出入開幕期間現定二十日上午九時其應先决者爲議題之程序陜西停戰問題當視國防軍問題爲尤亟也北方代表辦事處在三馬路外灘之德華銀行偏樓北門中昨亦有各代表會談其間門前光黑色之馬車相啣接與印捕之頭巾紅黑相映益足令人注目惟五色國徽迄今尚未高張耳　南方代表之辦事處數日前即移往愚園頗擅樓臺花木之勝昨日下午四時南代表亦集議其中　　蔣君夢麟留美十年長英文文學故議和代表聞蔣君名擬聘爲通佈股主任惟蔣君近因病返浙養病該股主任一席聞已另聘他人矣　　昨日（十九）唐總代表致朱總代表函云桂莘先生左右和平會議日内即將開始進行而目前之最大障碍卽爲陜事間題前者曾以銑電致北京徐菊人先生略謂據三原于總司令急函西路戰事尚未停止而東路戰事又復緊急現停戰辦法行將實行陳樹藩仍不思約束將士一意挑戰應請電飭在陜北軍實行停戰至停戰後入陜北軍一律撤出陜境嗣復於侵寒兩電聲明陜西問題請按照李督軍魚電切實辦理否則一方言和一方挑戰尤難示信於方來詎接錢幹臣删電謂李督條擬解决辦法五端係於元日通電宣布而侵電所述陜西兵事皆在五條辦法未經商定以前兹旣雙方商定宣布實行則此後固已不成問題等語復以巧電相約謂自元日宣布停戰條例後若許陳等尤復違令挑戰則破壞和局之責當在北方云云是關於陜事問題此問實已舌敝唇焦慺次掬誠忠告而日來陜西情形尤爲危急萬狀三原不守卽在旦暮若據幹臣删電謂停戰條例旣經實行自又不成問題何以奉甘各軍仍一力進行意圖於和議開始以前卽將陜西完全奪據邇來和會已定期開議而此先决問題仍顯違盟約不能照來電履行不第無詞以對陜人抑且爲目前和議之大障執事旣已來滬蒞會究竟對於陜事有無先行解决之方特此專　　　　卽日　覆無任翹盼待命之至全國和平聨合會昨致北京電云北京大總統國務總理參謀總長陸軍總長鈞鑒明令停戰已逾三月陜中戰事竟未遵停近復暄傳本月十四日奉軍十餘列車已開至觀音堂急向西行準備助戰當兹和議開始雙方軍隊均應遵守停戰命令退守防地静候和議解决方爲正當辦法廼中央對於陜省暗修戰備實爲和議前途一大障碍究　奉軍是否由中央調遣抑係自由行動應懇明令速飭撤回原地並電飭陜西前敵各軍一律停戰如有不　停戰命令者亦請照予依法嚴懲以肅軍紀而促和局至爲盼禱全國和平聨合會叩　　又據平和通信社消息云明日（二十）上午九時確定在前德國總會舉行和議開會式開會禮節聞甚簡單先擬南北兩代表齊集後即共同發表宣方書嗣因雙方情形不同遂改由南北兩方各發宣言唐總代表昨日（十八）在愚園與各分代表會議陜事當發致徐東海一電措詞極爲嚴厲安福政客三十餘人由京來滬視察和議情形有取監視態度 
[和平聨合會經過狀况]  
　　昨晤和平聨合會黃心齋君備述是會經過狀况謂本會實以無宗旨爲宗旨者也蓋眞正之民意不能以一二人之意嚮而定凡其意嚮確有合於人民所希望即爲本會主旨本會經費不受大宗欵項之津貼均由各員分任自行籌措而成數雖較微但事事撙節亦可進行無阻處此内國友邦萬目睽睽之日一切人民言論凡足表示民意之眞際者中外莫不拭目而俟傾耳而聽各加以特别之注意也本會由各省商會農會敎育會省議會及駐京之满蒙回藏聨合會五種圑體共同組合而成本會所期即在不誤良機而表示國民第一次之自覺心也我國人民在最近數年間向存一種倚賴外人之僥倖心直迨此時方知一國之事莫不賴國民之能自動即如此次南北會議無論與會者主張若何然在本會必求貫徹人民之意嚮而減除人民之痛苦如難堪之軍費擔負亦即痛苦之一端也本會分評議參議幹事各部而評議均由各省各圑體之代表充任各圑體之代表實爲本會主體本會各事均由各評議公同取决幹事不過執行之耳若各參議之設則因各項重要問題中有須熟悉其内情者必待此項專才以備會中之諮詢也本會原由直隷省議會曁北京商會敎育會發起發起雖在北方而預其事者均屬無黨無偏光明正直之人如蔡君元培即其一也今與會者商會得二十省敎育會得十五省省議會得十四省參互錯綜以觀實無一省不在贊成之列至議會所占省數獨視他國體爲少者因各省之議會今有適在閉會中者故不能一例與會也上海總商會代表前舉沈仲禮聞蘭亭穆抒齋三君本日均已允爲擔任昨日沈仲禮君所言乃因各省各圑體已推定諸代表有因道遠而尚未至者上海總商會不便越俎代催冀本會速行電催俾得開議時一同列席耳 
[永久和平會開會紀]  
　　中華國民策進永久和平會昨日下午七時召集全體職員到會者陳壽元張心蕪張鏡潭黃奠華陳浩波黃介民徐田蕭亮如姚式訓湯執中等五十餘人開會後推張心蕪陳壽元爲主席由張君宣布前次議决南北和議開幕時本會提保存國法之（國會自由行使職權）（組織統一之政府）（廢除督軍制實行軍民分治）（裁兵殖邊整理警察）（恢復地方自治制度）（廢除清帝帝號及優待條件）（取消歷年未經合法國會通過之一切國際秘密條約）七條通知全體會員各會員要求增入懲辦禍首撤消非法國防軍陜西停戰三條付之公决經衆討論謂懲辦禍首及撤消國防軍應增入彚案提出至對於陜西停戰問題應另電要求全體通過次宣布本會前次議决對於日使與我國外部交涉一事由本會青日急電巴黎美國威總統和會議長克萊满沙並各國列席代表及顧王陸施魏諸專使後經衆决召集全國各圑體開國民聨合大會於滬上頃得各省及本埠各圑體函請加入本會者頗多當將來函摘要朗讀一過衆謂此案係一致對於應先調查近日情形再行定期開會衆贊成遂散會 
[陸徵祥等復寰球學生會電]  
　　上海寰球中國學生會鑒遠承電勗感荷同深自當協力進行竭盡棉簿以副雅望陸徵祥王正廷施肇基顧維鈞魏寰組二月十七日下午十二時自巴黎發 
[關於遣送敵僑之消息]  
遣送敵僑事務局自開辦以來應受遣送回國之德奥敵僑呈報到局者紛至沓來以致辦理文牘接護等事極形繁冗原設各員不敷分布昨經盧督辦蔡會辦加派柴之壽爲文牘員楊積厚郭上珍兩員爲洋文牘唐露園蔡章成爲接護員以資輔助均已分别到局任事矣　　該事務局昨接浙省松陽龍泉麗水等縣報告松陽遣送敵僑六名隨帶行李十五件定於二十八日到滬龍泉遣送敵僑二名行李八件已於十五日起程來滬麗水遣送德敎士一名並一妻五子定於二十八日派員遣送來滬先後報告到局該事務局當已派定接護員届期分别接護　　松滬護軍使署昨發華洋布告數百通分貼内地及英法等各界原文如下照得遣送敵僑業奉國務院議定依據處置敵國人民條規第三條認爲必須令其出境兹因出境後回國之便利已僱定船隻停泊上海仰該敵僑等迅速預備啓行並按下開第四五六七各條前赴遣送敵僑事務局報告一切特此通知此布（一）遣送敵僑事務局設在静安寺路一百二十一號滬南辦事處設在小南門外第一區救火會内滬北辦事處設在北河南路升順里滬杭鐡路局内（二）自用物品得携帶回國惟每人行李分量不得過三百五十磅（三）家具等物得自行變賣（四）未能携帶回國各財産應開單親身送呈遣送敵僑事務局（五）如確有疾病不能出境應自布告發貼日起三日具呈申報事務局以便派醫診斷倘係虚報疾病當處罰之（六）如有關係遣送有聲請事件者須於布告發貼日起五日内提出（七）左列之敵民國人可免其遣送出境與否隨時核辦（甲）年在六十嵗以上者（其年嵗以登載表册者爲據）（乙）和領館所留之帮助料理事務局者（丙）醫士（丁）確有疾病經事務局派醫騐明者（戊）協約國公使爲之擔保者　　前徐家匯固本肥皂廠經理敵僑體道柏魯斯昨至小南門外救火會遣送敵僑滬南辦事所聲稱現有疾病請予免遣等語並出某西醫之藥單一紙經該所主任核閱藥單爲時已久並無西醫人名碍難據轉遂令該敵僑指明實在再行核辦　　遣送敵僑事務局會辦蔡廷幹前因據和領之函請以敵僑回國須過冷熱洋面欲中國政府代備夏衣曾經蔡會辦與盧督辦會電國務院請示去後兹聞已得復電對於置備夏衣一節礙難照辦須由敵僑自備云云 
[江寛案昨日續訊紀]  
昨日（星期三）爲招商局江寛船被楚材兵艦撞沉案第十三次續訊之期雙方代表律師及湖北省陳代表招商局代表傳筱菴及中西證人被難家屬均到庭旁聽午後二時二十分宣布開庭審判長沈壽堃率同陪審官四人出庭即據鄂省代表律師穆安素向堂上陳述請將日前訊問之江寛船上大領江華人張沛英仍命到堂詰詢問官命張沛英站立證人地位即據穆律師詢問該證人昨日所供之證言有無錯誤之處須變更答無問楚材未碰江寛之前爾曾否見有桅燈答先見綠燈問除見綠燈之外亦曾見船身否答曾糢糊見之問江寛旣被楚材碰撞後如何能轉至左邊是否被流水冲去答我在長江十六年怎能流水冲得動船問楚材是否望下水走答一定下水走穆律師將圖展開命該證人將磁撞時情形指出經該證人將指出大致情形作爲比例而論問照你所指倘非因流水如何退法答倘船打倒車並不是一定照圖走的穆謂此圖很正率究竟楚材是否被流水冲得掉轉頭來答我不能說理事官訊問該證人英語好否答但能說不甚佳即據該見證聲稱當時相碰之時照圖中形式相差四十至五十度問未撞前江寛是否往前走答是問爾講將碰未碰之前當時船主看見紅燈否答我見綠燈問楚材爲何調轉頭來請你說是否是流水冲轉來的答開機與流水各有問官乃謂穆曰向前走能力有误會了問你可能說一缘故來答旣是能駕船必不致如是莫非昏了訊至此麥克樂律師起而譯稱被告律師詢證有故意擾亂腦筋應請堂上諭知關於要點上訊問穆律師對原告律師主張不服詢證習慣係帮助該證人供述起見並非搗亂問官謂穆律師祇須關於切要之點詢問之穆又問該證人照本律師看來很能駕船否則何至能掉轉來答確能駕船所以能掉轉來碰我之船末問當時楚材船上有錨二只一碰便下否答此錨吊在船上有的一碰即下有的碰不下的問楚材錨如何下去答抛下去的此係有人對我說的問楚材錨旣下水何能行走答將錨練斬斷亦係有人看見對我說的問楚材是否失二錨再去轉一轉答楚材碰過江寛後能轉身問楚材要開到碼頭你見否答楚材因起錨不得斬斷錨練後到岸遂出許多人再開往武昌穆氏又將攝成楚材艦之影交見證閱看答是的問楚材船頭旣已撞壞了如何可以通行爾還說得來否答所見如是訊至此因火爐煤氣满閧於室原被代表律師請求開窗通氣問官遂宣告休息十分鐘至四時十分鐘重復開庭穆律師起立陳述訊證已畢又據被告代表畢士華律師起立向堂上陳述亦須詰詢大領江數語今概略錄下畢問你聽見有槍聲否答聽見四五槍聲問何時聽見答要逃命不曾憶及問你在船看見已救過數十人否答祇見跳過去三四十人問你見跳過去奇不奇答亦無甚奇問你曉得楚材放槍是否對江寛放答未曾說過對江寛放問你不敢跳過去是否恐打死不敢跳過去答是的問你心中曉得楚材因何放槍答不知問除你外别的跳過去的有多少人其名字知否答名字實不能憶及問現在請你說出來兩船相碰在那裏答在後稍問第二碰在何處答在美孚碼頭上問楚材碰江寛如何情形答江寛已沉下水惟烟囱未下問你在江寛船何時走的答俟楚材走開有幾百人把至房間上問第二碰之後船身何時沉下答祗半分多鐘問你聽見楚材有砲聲否答有官諭理事官訊問該證人當時叫命情形問兩船相碰有多少答一個開勒爾問照爾說相距一邁里路如何要碰了問官謂放二聲時兩船隔多少遠答半邁路問一邁有多少答未計及問當時已未查過究竟是槍聲否答我船西崽夏明蘭跳到兵船見放槍的訊至此穆律師尚欲詰詢該證人數語問官諭謂下次庭訊再問堂上又命招商局總船主西人奈（譯音）到堂詢以上寛船保險否答係本局保的穆律師請求命招商局將保險簿呈堂訊至此穆安素起立聲請先請判决聲請書業已呈堂亦已送交招商局代表律師其聲請理由大致係要求招商局負擔因前次展期不到湖北代表來往一切損失其數目請堂上核晰並請照前次裁决對於湖北反訴先研究法律上之主旨麥律師起而反對以今日接到對造通知本須正式答辯乃被告律師重又主張反訴則敝律師不能出庭缘招商局撤回私訴本律師出庭者無非爲帮助進行公訴起見今被告代表主張損失與反訴又一問題敝律師萬難出庭尚須得當事人之意思云云問官諭曰法庭係奉大總統命令審訊公訴此刻兩造争執私訴如何說法穆又謂此刻非要求堂上審理反訴先研究反訴法律且敝律師早將法律陳明麥謂敝律師今日接到對造通知且俟敝律師正式答辯再行進行語畢時已五時三刻遂宣告退庭雙方同意下星期一下午二時續訊 
[赴法郵船乘客之擁擠]  
　　大陸報云此後四個月内由滬開行之法國郵船其艙位幾皆爲法政府所包定本埠法總領署知照法蘭西輪船公司謂此後四個月内由滬赴法之船除法國官吏及有限制之法國人民外不得載客蓋安南口岸候船赴法之法國官民爲數頗多故不得不有此一舉也因此之故他國人所定之艙位昨皆一律取銷 
[太古又有兩輪船缷職回滬]  
　　英商太古公司於歐戰期内調赴戰地効用各商輪現已陸續缷職來滬曾誌本報昨日又至寗波鎮江兩輪船抵埠後停泊浦東華通碼頭惟寗波輪船船身尚係灰色船名亦未編列一俟貨物缷完後即須人塢修理恢復原狀云 
[美國取銷麫包材料入口禁]  
　　大陸報云昨日駐滬美總領事署接國務部電報謂各項麵包材料入口禁令除米麥麵粉外均於二月十三日取銷 
[中美間减取收水脚正式宣布]  
　　英文滬報云自滬至舊金山之水脚雜貨每噸減去美金洋十元即自三十元減爲二十元已正式宣布中國郵船公司花旗輪船公司興昌輪船公司東洋汽船會社日本郵船會社大阪商船會社等均贊成新章惟候香港航業總會認可即可實行剛毛因價值頗貴每噸已增至十五元絲之水脚仍爲每百磅美金洋七元五角 
[麵粉减收照費并准記賬]  
　　上海總商會前據滬上機製麵粉公會函稱近來積貨壅滯請爲電致北京財政部咨商稅務處要求减輕出口照費能否豁免數月以輕成本而利銷路等情當經該會據情電呈在案兹奉財政總長電令云總商會轉機製麵粉公會麵粉照費每包减收一角已於篠日批示在案兹因滬地麵粉壅積過多經國務會議議决准予記賬放行自本月二十日起以三個月爲限限满仍按一角收費除電滬關外仰即遵照財部巧印　　總商會同日又接北京稅務處孫督辦批示云據電已悉查此案現經財政部准予變通量爲輕減所有機製麵粉出洋每包不過五十磅原納照費二角者暫行減收一角以示體恤咨商本處業已贊同所請豁逸之處碍難照准除分令遵辦外合行批抑遵照此批 
[滬南米市之近訊]  
　　滬南米市近日雖有到貨而市價仍堅弛禁出口之希望尚不能逹到目的而一般專做打包出口者大有躍躍欲試之象前昨兩日有同盛行打包預備出裝者每日有二三千石皆係青浦角里等産之薄稻打成包子現暫儲存浦東招商局棧又去年臘月問米價平落時有甬商葉姓等購定大帮糙米數萬石打成包子存放致富洋棧預備解弛禁令販運出口即可大獲其利現以反對聲浪日高似非即可實行遂改變其宗旨乘此市面尚好已將該貨陸續在申售脫矣 
[縣商會年會紀]  
　　南市縣商會昨日午後四時開嵅首（陰曆）年會各業代表到者共三十餘人首由顧蘇兩會長報告開會宗旨次即將上年本會收支賬略宣告畢顧會長起言本會自奉令改組以來鄙人擔任會長已閱二年早經任满當此經商繁劇之際無睱兼顧會務况未改組以前亦已擔任會務數載現當選舉會長會董之際應請各業代表無庸將鄙名列入選舉單内至各業中今届有無代表變更務於本月内將各業代表姓氏職銜開送來會以便預備選舉手續云云後各飲茗點至傍晚散會 
[民議聨合會歡迎名譽會長]  
　　昨日民議聨合會各職員在事務所開會歡迎名譽會長朱菱溪下午三時正幹事謝復初副幹事陳濯江評議幹事謝碧田沈卓吾交際主任聶允文庶務主任陳耀卿會計幹事陳復初等數十人先後蒞止即振鈴開會首由同人向朱君起立歡迎並由朱答謝畢即向衆演述云自聖學云亡人心羣趨於禽獸之途舉國上下除權利主義之外無志趣除自殺政策之外無事功故民國建設八年舉目四囑惟見行尸走肉濁霧彌天到限不過四民悲慘之狀觸耳不過同類相殘之聲求一眞正民意已音沈響絶久矣能無痛乎古人謂民聲即天語惟有良知者而後能發之是以輿論者即前人之所謂清議也違之者即爲犯天下之大不韙故清議所在足以禠權奸宵小之魄而見國民偉大之精神西儒謂有輿論則國存無儥論則國亡實爲不易之論今諸君本熱忱救國之志創設斯會又蒙不棄推及鄙人空山足音良用欣慰惟鄙人無他長惟知恥之學不肯讓人二十餘年來論改革則在人先論權利則甘居人後自光復以還吾之部下得上將中將者指不勝屈而鄙人則依然一故我此即知恥二字之精神亦可告無罪於天下也今者南北和會在即吾人本此血忱以求挽此浩刧倘能爲吾民發揚一分眞正民意即爲國家救得一分廉恥持此以爲本會之精神則中國不亡將利賴焉美總統威爾遜之言曰除却良知無有他物鄙人之志亦如是而已苟有不當尚冀共相匡救鄙人當與諸君其逸之云云述畢即討論組織評議部進行各事至五時始宣告散會 
[鐡路事彚紀]  
　　北京參衆兩院會後各議員紛紛南下經由滬寗杭甬鐡路旋里者甚多故日來該兩路車務處曁各大站站長收騐議員證書發給免費車證大有應接不暇之勢每次列車頭等車中擁擠異常兼之各學校寒假期满各男女學生乘車赴校者亦日漸增多故該兩路舊曆新年數日内客欵收入僅及平時三分之一而日來之客欵收入較平時尤見增加此後天時和暖香汛期届該兩路之營業當必愈益起色矣　　滬寗杭甬兩路現因日本方面時疫流行勢頗猛烈特爲預防起見曾經通飭在路員司向醫官處請打藥針等情已誌本報兹悉此項打針藥水其價極昻本埠各藥房皆不易購買昨由該路局長任小山飭知所屬各處分飭各員如有願打藥針者限於本月二十五日以前開列名單送交總醫官王吉民處以便核計用藥多寡函向外洋訂購届期再行通知一律施用藥針藉保生命云　　昨日（十八）由閘口開往嘉興之區間車駛至臨平站相近該站外揚旗地方有鄕嫗一人正在軌道行走當鳴汽笛示警仍不知避讓以致被車碾斃經該站站長分電報告車務處并立時飭派路警前往察勘並傳知該尸主家屬自行料理 
[定期開築依周墉枝路]  
　　依周墉馬路告成後經盧護軍使定名爲軍工路已誌昨報兹因幹路現已通逹所定枝路亦應興築會由盧使飭令閘北工巡捐局籌辦進行現曹局長業將所定興築路工手續籌備完竣並由萬國體育會江灣跑馬場捐助建築費洋五千元曹局長昨已將情呈請盧護軍使選派兵士開築盧使以該枝路工程仍飭前經挑選之軍隊充任填築以資熟手現已諭令即日陸續開拔訂於三月一日實行開工查該枝路從軍工路中段虬江橋北寶山縣周三圖楊家宅前爲起點向西直逹江灣跑馬場爲止計程十餘里限令一月完工庶與張華浜至藴藻浜一段同時告竣以利淞滬江灣三處之交通云 
[閘北虬港開工挑浚]  
　　閘北虬港河道淤塞船隻往來不便經滬北工巡捐局曹局長飭工程科測量估價招工開濬刻此項河工已由某工頭等三人分段承修昨已開工築壩預備畚鐳從事挑浚矣 
[上海海軍聨歡社選舉規則]  
　　本埠海軍組織海軍聨歡社於前日在海軍司令公署開會選舉社長及各項職員已誌本報兹悉社長職員被選後業已分别就職將通過之修正海軍聨歡社選舉規則抄送各該社員查照兹將該規則錄左上海海軍聨歡社選舉規則（一）本社選舉會以本社納費社員組織之（二）本社納費社員有選舉權及被選舉資格（說明）艦隊社員聚散各埠行止無定選舉時當然未能齊集滬上惟駐滬各艦社員如遇選舉時得來社投票但不能被選爲職員因其當選後不能常川駐滬任其職務（三）正社長副社長公推在地長官爲之不在選舉之列其餘理事評議書記會計庶務應由社員選舉之（四）選舉上條職員以得最多數者爲當選但票數需過到會投票社員人數之半方爲有效（五）選舉票用無記名法（六）社員一人不得投兩票亦不得將票上塗改添註（七）職員任期除正副社長不計外以六個月爲满任（八）職員在任期之内或遇升轉以及長期出差者應由本社召集社員另行改選（九）本社職員除評議員得復選繼任外其餘不得復選聨任以均勞逸（十）職員被選後满兩星期未就職者應由評議員議决陳明社長解其職務一面另選繼任（十一）理事應由軍官當選書記應由文官當選評議會計庶務軍官文官均 
 
 
 

Page 11

 
 
可當選（十二）選舉職員時應於前届職員满任前十日由本社定期召集各社員選舉之（十三）開會選舉時各社員應於是日齊集開選地點由正社長或社長到會監視維持秩序但選舉時到會社員須過在滬社員人數現額之半方能開選（十四）本規則爲上海海軍聨歡社適用之各處聨歡社選舉規則應就各地情形酌定之（十五）本規則如有未盡事宜得隨時修正之 
[五敵僑欠欵判照控數理償]  
　　德商魯亨洋行德勝公司及德國人卡而信籌勒潑腦德婦别司旺等五户均因不理本埠德華銀行清理處欠欵被控公共公廨於前日傳訊原告代表穆安素律師上堂譯明各被告欠欵情形請求堂上諭着各被告按照控數還銀聶襄讞與英卓副領事得禀向魯亨等五被告逐一詰間均各承認欵因判魯亨德勝卡而信籌勒潑腦别司旺等五户分别各照原告控數理償 
[l輪船上命案候會勘再核]  
　　潮陽人鄭湄庭偕證鄧子成許大臣延代表律師控英商怡和洋行開往長江之德和輪船茶房朱阿福於本月八號在通州蘆涇港口該輪船上將伊胞兄鄭堯庭推入長江身死等情由探將朱拘解公共公堂訊判押候查明訊核等情已誌本報兹悉承辦是案之西探目利扶司華探薛正昌因此案關係重大一切證據手續均須詳加研究俾得此中要領以故德和輪船於昨開回本埠後昨晨該探等據情禀奉公廨中西官諭候訂期前往該輪船會勘再核 
[女工夜行遇暴]  
　　楊樹浦路怡和紗廠女工劉王氏王小妹於前晚八句餘鐘工畢歸家途經東有恒路突被匪徒四人上前攔住去路嚇禁聲張將該氏等所穿之緵紗棉襖一件及金圈一副金一粒焦簪一支鈔票洋五元悉數剥攫逃逸事後經氏投報該管捕房立飭通班中西包探往拿該匪等早已携同贜遠去矣 
[調查大霧時船隻之損失]  
　　本埠運日晚間大霧彌漫前晚尤甚入晚七時後浦江輪泊均停止千駛以避危險海關水巡捕房梅捕頭昨日飭派探捕駛赴各處調查有無船隻損失情事以憑核奪 
[各學校消息彚紀]  
　　培德學校虹口清雲里粤僑培德學校昨日（二月十九） 
上午行春季始業禮學生二百六十人敎員十七人齊集一堂由羅善卿盧煒昌演說該校内容計分中學高小女子高小初小幼稚五部云　　務本小學盆湯弄橋南首北無錫路務本小學校畢業生之升入中高等肄業或入工商界執業者均能勤奮近該校畢業生爲聨絡情誼起見特組織一校友會前日下午假閘北鴻興路該校主任朱稼甫庽所開第四次常會首由名譽會長朱惠人致開會詞並全體唱國歌校歌繼由朱稼甫報告開辦以來之經歷及本學期進行事宜並請來賓周少葵演說末由朱欵以西式茶點而散本届選舉張錫恩爲會長朱孔陽爲副會長王伯長馬司庫俞書實爲書記仍請朱惠人爲名譽會長　　崇實英文夜學崇實英文夜學校爲張玉賢所創現定於二十一夜開學校址戈登路石庫門内八號至十三號　　勵羣公學馬立師福蘭里勵羣公學自去嵗創辦兩等小學以來生徒發逹今特擴充範圍改爲公學於今日（即星期三）上午行開學禮首山吳右雲報告改組緣由繼由校董陸純伯與來賓楊敬華演說次校長吳由訓詞及英文敎員楊溥泉演講兒童性質次行謁聖謁師禮畢散會已十二時矣　　廣東小學北四川路廣東小學校寒假期满已於昨日開學學生到者有二百餘人　　浦濱公益會義學浦濱公益會義務學校已於日昨（十七日）上午舉行始業式本學期加添新生約四十餘人該校自本學期起另備寄宿室數間以便遠方學生寄宿於校不取寄宿費是日舉行始業式先由全體敬謁國旗次唱校歌次該會學務部主任陳天民報告次校長湯有爲致訓詞次敎員秦哲卿演說至十二時始畢　　大華女學山海關路濟美里大華女學校長劉西享日昨會同校董秦谷辰等開職員會議决擴充校舍推廣學額招收半費生三十名併宣言敎授務從切實管理必須嚴緊云　　禾鹽旅滬女學北浙江路晋壽重禾鹽旅滬女學校由沈聽笙發起雖係初辦内容尚稱完全將於本月二十二日開學 
[商圑籌備運動之隊令]  
　　工部局萬國商圑華商義勇隊司令正隊長葛爲籌備運動大會發第四十三號命令云二月二十號（即星期六日）爲萬國商圑救火會及中西巡捕等賽跑會並各種游戲技術操練野戰方法之期本隊正備常備預備於本月二十日星期四上午七時正便服叙集議事廳籌備是日競賽方法 
[姚文敷電辭滙業行長]  
　　新任江海關監督姚文敷向爲本埠滙業銀行長兹姚君因接任關督後事務殷繁對於行長一席勢難兼顧昨特電請部中派員接替以重職守云 
[糾衆行兇之懲罰]  
　　某漆作主甬人邵元發被北四川路虬江路（華界）一號門牌外國酒店西人孟德爾指控於本月十二號夜糾同住居元芳路八十二號門牌之范苗水等二十餘人突至内室行兇將伊與該酒店主婦毆傷甚車並將伊强行拖至北四川路等情由捕將邵范兩人拘解公共公堂諭着各交一百元人洋並保候原告傷愈再核在案昨晨山廨提訊先山原告代表律師上堂陳述案情繼由原告孟德爾與某西婦分别投案訴明當時被毆遍體　傷右眼胸脇現在尚未醫愈有法國醫生騐傷單呈察又據見證張蘭桂等相繼到堂證明被告糾衆行兇狀况質之被告邵元發等亦延律師到堂辯稱此事實因原告雇令被告修理房屋工賬未清被告屢次往索原告非但分文不付反將被告毆打是晚（十二號）邵與范等漆匠五人至北四川路印度拜經堂工作途經原告門首故囑范等在外稍待邵即入内向索餘欠詎原告見邵至即從樓上奔下該酒店主婦則手執馬鞭向邵亂擊邵見勢不敵逃至門外原告追隨而出當時被告因原告所欠之工賬華界警局不肯受理故擬將原告拖至租界控究原告所控證據殊欠充分請爲誩銷李襄讞得供商之英領包君判邵罰洋五十元范罰洋十元一併充公以儆 
[貧病送院醫治者二人]  
　　安徽人陸裕林貧病無依於昨横臥法租界吉祥街由大自鳴鐘捕房一百二十四號巡街捕查見雇車送入醫院醫治又紹興老人王阿寗昨日傍晚病倒廣東路弄内經老巡捕房四百六十三號華捕查見車送醫院醫治 
[相騐服毒斃命之女屍]  
　　鹽城人袁學春之妻林氏因與表親蕭金鰲之弟婦蕭王氏後戲謔起釁被王氏掌頰回家氣忿吞服赤燐斃命當經屍夫袁學春偕同二十三保二圖地保邵錦堂投報上海地方檢察廳禀請騐究等情已誌昨報昨晨林廳長委派夏檢察官沈檢騐員等乘坐巴車詣胡家木橋附近香烟橋地方袁學春家内夏檢察官升坐後即據屍夫袁學春投案伸訴前情請求伸雪夏檢察官命將屍置於光線明亮之處如法相騐於是沈檢騐員命屍夫將該屍去其上身衣服當用燒酒噴射加以熱水然後用銀針探入屍口良久取出騐視騐畢沈檢騐員復稱騐得該屍生前委係吞股赤燐毒發身死夏檢察官親視無訛遂填明屍格判令屍屬自行棺殮而屍夫袁學春一再哭求伸冤夏檢察官諭着静候返、廳禀明廳長核辦 
[傭婦毒斃幼孩案四誌]  
　　高昌廟桂墅里商人經仲濤乳傭劉陸氏私用紅頭火柴上之赤燐毒斃伊三個月之幼姪女等情當經地檢廳派員騐無痕跡將該屍送請上海醫院剖腹再騐在案兹悉此案現經該院西醫將該孩屍剖腹取出臟腑詳細檢騐確有受毒痕跡現正在備文覆請檢察廳核奪一面將在該孩屍體内取出之臟腑用藥水灌注保存在院至該孩屍壳已由該廳諭飭經紳濤領去埋葬鄮陸氏仍着收押候示 
[大閙正和館]  
　　滬城道前街薙髮店主某甲前日因係壽辰假大東門内正和館樓上設席邀請親友領宴正在暢領間適有駐防南市之陸軍目兵五六人登樓沽領值堂人向之攔阻口稱今晚樓上爲某姓全包貴客等飲酒請在樓下可也該兵士等聲稱我等有錢吃酒豈分上下强欲走上樓上吃酒之客聞言大怒不問情由將板櫈擲下致起衝突一時飛盆擲碗吵閙不休經崗警聞聲趕往拘拿雙方紛紛逃避乃將值堂人與店主一併拘送一區二分所候訊聞該店雜物損失不少云 
[涉訟多時之造屋糾葛案終了]  
　　唐願生控俞桂卿造屋糾葛虧欠工價洋一百五十元一　前日下午又經地審廳吳推事開庭審理唐供本地人爲木作頭前代朱毛毛造房由俞介紹迨至工竣少付洋一百五十元控奉判决着俞歸償詎俞不服提起上訴又赴蘇州高等廳上告迭次奉諭駁回仍照原判執行現俞邀出張徐兩姓出爲和解折償銷案所有洋元已經收到請求將在押之俞桂卿開釋云云問官准之當將俞省釋了案 
[行兇案之發落]  
　　顧龍龍於上年冬間被陳阿福糾黨行兇毆傷頭面後由顧自投醫院醫愈日前據情具控法公堂請究陳延逹商律師代辯判陳交人銀並保候核在案昨又傳訊先據被告律師稱於上年冬月間有錢錫根以抵押品欲抵押洋三千元托陳代覔受主後由陳轉托顧龍龍不料顧竟與錢錫根直接成交得有用金三百元並不與被告分拆由顧獨得故陳向顧理論一時憤怒將顧毆打請求堂上從輕發落原告聲稱錢錫根之抵押品係托錢根生轉托民人並非陳所轉托是日陳糾同六人將民人兇毆並以利刃將民人面部戳傷請究被告稱實以茶碗擲傷不敢持刀行兇並由見證陳朱氏上堂證明實以茶碗擲傷等語中西官判陳罰洋十元充公外所有醫費亦由被告擔任 
[浦東賭徒何多]  
　　浦東洋涇鎮三區二分駐所官史九經及游巡四隊巡官戴鴻恩連日各率長警前往境内拘捕賭徒多至數十人昨史巡官率警又在金家苍戚家廟等處拘獲大批賭徒金桃桃徐福棠唐亦德金子棠徐阿龍戴林生吳金等十八人經王警佐略詰之下判罰洋二元或一元不等分别斥釋賭具銷燬 
[扭控串拐妻子]  
　　魏清和扭王學才至法捕房控稱民人之妻日前被王串同伊友王德裕誘拐無踪今在途與王遇見故控案請究捕頭諭令管押昨解法公堂請究先據原告上堂禀明前情並稱妻子被拐之後曾由被告函致民人内稱汝妻將次逃逸須要小心等語信函呈鑒請求追究詰之王學才供此項信函實係原告之兄囑民人所書民人雖係知悉魏妻係朋友王德裕所拐惟實無串同行爲請求明察中西官判王交保限十四天尋交原告之妻到案再行核辦 
[醉漢毆捕之薄罰]  
　　徐阿弟前夜偕同朋友汪老三胡新奎等在某酒店内飲酒酣醉後行經法租界愛多亞路在途胡閙當由某號華捕上前阻止詎徐等將該捕行兇後由各捕到來將徐等三人拘入捕房管押候究在案昨日解送法公堂請究詰之徐供實因民人飲酒過醉以致糊塗自知不合求宥汪胡兩人同供民人等雖與徐同伴飲酒實未飲醉因見巡捕與徐干涉故民人等上前解勸不敢帮兇求察中西官判徐罰洋五元汪胡兩人各罰洋一元充公以儆 
[蘇婦帶烟被獲]  
　　閘北五區崗醫前日在北火車站查獲私帶鴉片烟六百盒之蘇州婦人楊陸氏一口解經王署長訊向一過所帶洋烟計重六十九兩一併轉解司法科昨經段科員判解淞滬警廳核辦 
[瘋婦沿途胡閙]  
　　昨有年約二十左右本地口音自稱名彩珍之瘋婦在虹口百老匯路一帶胡閙被七百十八號華捕查見恐肇事端帶入捕房捕頭諭着留候送請公廨核示 
[地皮糾葛案被告不到]  
　　地販夏關增被王妙全延代表律師在會審公廨控告違背訂購地皮合同請追損失及定洋等情由廨訊供諭着被告先將所收之定洋繳存公堂再核在案前日經王襄讞會同美丁副領事復訊被告不到據原告代表律師上堂譯稱被告夏關增今日臨訊不到亦未將定洋繳案實屬藐視公堂請求給諭准原告將被告所售未曾交出之地皮拍賣並提夏到案訊究中西官得供判候下禮拜一傳齊人證吊出該地方單再行訊核 
[過犯搶飾之禁押]  
　　婦人邱何氏前日在博物院路被流氓常州人唐金生從後趕上將髮髻上所插之金挖耳一枝攫取飛逃該氏大聲喊捕當由包　王松泉帮同追獲拘入捕房昨解公共公堂經王襄讞與英卓副領事訊實以唐係過犯押西牢一年半期满逐出租界 
[茶館主婦聚賭之科罰]  
　　新閘大沽路一百七十八號門牌小茶館主婦王沈氏因容留茶客聚賭抽頭被四百四十三號華捕查見以其違章將賭具帶入捕房禀由捕頭請廨出單於昨將氏傳至公共公堂經中西官訊供之下姑念女流無知從寛判罰洋兩元充公以儆賭具銷燬 
[汽車夫違章被罰]  
　　汽車夫徐阿毛前日開駛五百十三號汽車在漢口路疾駛被總巡捕房副捕頭戤畢生查見以其違背工部局定章禀請公廨出單於昨派探將徐傳至公共公堂經中西官訊悉前情以徐不應開駛快車違章判罰洋十五元充公示儆 
[被告交保候訊]  
　　孫静山在公共公廨控徐德福李子卿糾衆　取賬簿並盤踞滋　請追損失洋一千零三十元又大德榨油廠控葉孟蘭不交定貨請追定洋及損失洋九千一百五十元又滙利木行控魁阿芳不理存欵洋三百元又王恒昌控葷樂山欠洋一百三十一元又朱可浚控梁汝齡私收賬洋二百三十元各等情前日由探將各被告傳至公共公堂經中西官訊判分别交保過堂候訊 
[縣署批示四則]  
　　批徐嘉坪呈爲揑契圖吞懇請公斷由此案據朱金華呈批提地保查訊俟到案查訊核辦此批黏件存　　批羅飴等爲呈請立案給示勒石以資保護而垂久遠由　　呈悉應准給示保護並候呈咨滬海道尹曁淞滬警察廳核辦仰即知照此批附件存轉　　批鼎豐與蕭學裕呈爲遵諭减利請鑒核由呈悉押業改與案内所發木榜規條不但規定利息一項該商　完全遵照規約方與定案相符着明白呈復備案此批當票一紙存　　批楊思塘橋鄕公民顧鳳岩呈爲請勘定三林塘港築壩地點由呈悉已據情令行三林鄕河工總董等查議具復候復到再行核辦可也仰即知照 
[中華職業敎育社通訊]  
　　社址上海西門外方斜路教育與職業第十一期出版錄要目如次中國職業敎育問題莊澤宣職業敎育與儉約訓練王維尹手工敎授與職業敎育王志莘美國葛雷之學制莊澤宣改革職業敎育觀念之商榷沈九成調查上海本地慈善事業朱友漁此外調查報告社務叢錄資料尚多不備載　　本雜誌仍零售每册大洋一角五分訂購全年折實銀一元郵票並收不折現在第一期起至本期止尚有完全者售完以後不復再版欲購請從速來函 
[上海大戰事報印製戰勝紀念畫缘起]  
　　敬啓者竊自强權之說興而德人之野心乃熾破萬國之平和以求逹大日耳曼主義於世界　兵讀武拔山蓋世睥睨全球自謂無敵是以師行所至悖道滅理肆意殘暴極數千年未有之慘劇而忍心行之不稍顧忌在德人爾時意中固不料有今日之失敗也嗚呼快哉嗚呼快哉我協約各國所恃人道與公理耳不計利害不畏艱難明知卵石異性不惜犧牲一切血戰五年卒因天道人心竟獲最後勝和魔王就縛公道始張人類自由於以恢復萬國和平安寗永奠世之梟桀其將永絶於大陸也我協約各國對此榮與宜其歡呼鼓舞共祝昇平留作歷史上旦古未有之紀念也雖然吾人之公道旣伸而吾人之職志未完大好商塲因戰事而停頓者有之巍巍國都因兵革而墟除者有之田舍荒蕪肆市瓦礫室家蕩析男女離崩老幼轉於溝壑少壯死於疆塲慘地凄天森森白骨硝雲彈雨殷殷赤血其素衣縞袂者烈士之遺族也斷骨折軀者百戰之勇士也瘡痍满目哀鴻遍地赤子何辜丁此浩刦兵凶戰危洵可寒心同人本已饑已溺之義盡修善修福之心明知杯水車薪固難盡數拯濟但使得救一方已種無量之福人之奸善誰不如我衆擎易舉集腋成麥當世不乏明逹尚祈合力贊助揚芳名於萬世紀功德於無窮兹就大戰事報印製一種慶祝世界和平紀念盡其中繪吾國人人皆知最尚和平制禮興樂之周公聖像上冠協約國徽下列協約國捐助及發起人台銜出版後暫以每張售價洋一元發行除去開支成本外悉數撥充休戰後各地慈善之用想吾協約各國人士義同袍澤當具同情旣伸共慶之忱亦助慈善之舉而戰勝紀念永銘無疆當亦君子所樂聞也 
[穆藕初再致三井洋行茶樓買辦程錦章君書]  
錦章先生惠鑒接奉二月十五日復函得悉先生於去年曾擬發起浦東華商電車公司嗣因知難而退及讀二月十八日各報所登尊函内云上年有人邀先生發起此項公司惟先生自行發起係自動的有人邀請發起係被動的未識此兩種發起孰先孰後夫一千萬元之資本决非一二人所能擔任且曾經一度之考察則其事之着手進行可行先生所擬共同發起者爲何許人而邀請先生發起者又爲何許人事關主權跡涉暧昧爲特再請撥冗將前兩項原發起人姓名職業住址宣佈以釋羣疑時隔無幾當不致遣忘也况當地紳商甚願開拓浦東之實業故對於先生等熱心提倡實業之人極願識荆俾資聨絡而便進行敢請詳細示復爲荷此上即頌籌祉穆湘玥謹啓二月十九日　　附程錦章原函藕初先生偉鑒閱來札領悉所有浦東電車公司之事僕並未發起昨閱報載正深詫異不知何人用錦章名義現正在調查蓋此事去年錦章本擬發起招集華商股份以便交通嗣因僕私事甚繁且力有不逮行之維艱所以觀望不前其續行發起者未悉何人現報載錦章想訪事者未悉内容知其前而不知其後也重勞先生下問不得不舉以奉告專此奉復并頌春祺程錦章謹復二月十五日雜評二 
[和會開幕（庸）]  
　　萬衆懸望之和平會議有今日開幕之說雖今後 
和會中各問題之解决進行順利與否一時尚未敢遽言然即此雙方代表會集一堂數月來所懸懸之和會一朝實現吾儕小民渴望之餘亦可以稍慰矣　　和會中最先問題陜西事件當居其一陜事不决南方之憤概不平和會雖開會議似無進行之望政府旣於元日宣布李督辦法訓令停戰則元日以後果有戰事發生北方自當負其責任是故政府而誠意言和則對唐少川之巧電（見昨報）不能不有相當保證以促和議之進行而勿再以麻木圓滑爲事和會今已開幕願政府之速宣明態度也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十七）] [  一之]  
記者歴訪美國中人以上各家庭其子女之數恒以二三人爲率我邦之以多男爲福者在彼視之直一生極大之累若貧而多子更足爲人所恥笑矣美國下流社會之貧民及黑而奴之任苦力者　門主竇穢陋不堪而蠢若鹿豖之豚兒羣居無敎更足惹人厭惡貧婦屢經生育調養失宜則其瘠弱可憐之况自更不堪言狀因貧而病復因病而愈貧此生計上之困阻足以累及身家者也若更從其稍遠稍大者言則在生活穆度繼長增高之日凡一兒自幼及長自入學以迄成材其敎育上種種培植爲費亦頗不資而衣食游樂寢處之需尚在敎育費預算之外若在貧户而生育過繁則不獨稍長而敎養無資即在孩提保抱之中亦不能得家庭間應有之母敎自不啻爲國家增加無限莠民此敎養上之困阻足以危及社會者也今在紐约下市ＤＯＮＮＴＫＷＮ各街諸貧民窟及散見各城之黑色人種諸狹苍（黑色人種恒居狹苍與他種人散處之長街判然爲二亦有甚長之街道劃其一段而爲黑人區者然與白人等住宅逼彼此不相混也）類此狀况遍地皆同盜刦之舉鼠竊狗偷之行路警所不能騙除偵探所不能爲力者大抵無敎之莠民也在美國各大城中此等區域行人往往裏足不前若在昏暮自更結伴同行不欲踽踽而獨往矣此又多男無敎至顯極著之禍害也惟美自宣戰抗德以後政府正欲乘此良機先行設法搜捕此等莠民勒令應徵赴前敵云美國男子應兵役去秋續定年齡乃在十八至四十五之間而貧民窟及黑種區之爲患者無非失敎失學之少年也美政府勵行此舉洵屬務本之圖其能造福於社會自可計日而待矣　　說者咸謂中人以上之家庭生育視下流社會爲稀少者乃因智愚之不同也又謂最上等之人物如大銀行家大學問家大政治家之屬往往操慮過多而令生育日見稀少云云按諸事實竊不謂然流俗臆度之詞更難統括一切以記者之所聞偉大人物或賢伉儷未嘗無孫兒繞膝之歡惟在西方人士之家庭凡有子女二人以上者每以生活程度過高之憂别求較安全之避孕術此則殆非下等社會之蠧蠢者流所能夢想而及之云　　記者旅中無俚尋常舍治事治學而外頗無意於聲歌劇會每日苟有暇輙晷消應於圖書館中以是館中助員積久而相稔者甚多各助員大抵均完娶而子女甚少反若甚樂者記者怪而問之彼輩乃微以實情告且更語記者曰如我輩月受薄薪衣食住三大事僅得自瞻貴可復有其他重大之贅累乎彼貧乏而多生有首誠屬不知自諒云云　　記者反復思之美人士之作此想生計固屬一問題然生計而外尚有極大之原因也謹以聞見所及别於次節詳述其梗概焉 
老申報 
[石澳風土記]  
　　見光緒元年十月二十二日由筲箕灣山行十餘里至於海隅有村焉背山而水村人多瀕海而居五方雜處築石爲室籍茅作瓦編竹成　男婦老幼　棲息其中人語鉤軔甚難言喻日初出則各具　　挈伴　羣持釣竽筐筥遠出而漁於海傍晚罷釣歸將魚换泗雜妻　輩圑飲一室佐以粗爄醉飽後洗足蒙　席　而臥來朝無不爲炊勿間也以水作田無有豐歉仰事俯畜皆取給於海晦則相與叩缶按股而歌鳴鳴與桃花源襄避秦人其樂處相彷彿而人情狡許則逈别村後有山田數十畝皆磽瘠不堪故耕者少焉女嫁男婚亦皆及時俗情稍尚詭異常婚嫁之日田家舁寄油幕肩與往迎新婦而以六人持紅布旗爲前導此六人則擇少年而兼囊　稍充裕者爲之皆穿綢衣跣足持旗導與前往謂之替新郎至巇各女伴率娘子軍將所謂替新郎者周遭困阻笑索青蚨四五千始放行謂之索喜錢日將晡新婦升與歸夫家隨有數女伴曰新阿姨與新婦肩衣箱尾與而至新郎敬迎入室預设一酒筵於房中臥榻旁旋邀所謂替新郎者招諸阿姨入房定席相與暢飲諧謔嘲笑無所顧忌二更向盡席撤替新郎者各鳥獸散主人導新阿姨入宿别室而夫婦始行合　禮焉其風俗陋劣不文男婦皆喜跣足自頂至踵僉無雅骨女人未嫁者則妹之旣嫁則稱以姑娘姑娘輩多登山　草採樵或遇少壯男子漫聲高唱淫詞以相誘遠方來者多鄙之而不屑與語而村人則行歌互答習俗相沿殊不詫怪或兩情相愜即以山林作牀褥焉厥夫與伯叔知之亦不之理君子曰是眞禽處而獸愛也所謂互鄕者非歟 
　　墓在南昌距城二十里之青雲譜侧 
八大山人之墓（古蹟圖十六） 
常識 
[藏書衛生譚] [  許涵芬]  
　　文化日進則藏書者日多書亦猶人也苟不注意於日光温度通氣三者則腐蝕生焉如室内之空氣宜鮮潔故必取適當之日光室内之煖爐及烟薰足以致乾燥故必取適常之通氣室内之温度尤宜保持平均勿使有急激之昇降三者爲人生衛生之要件亦即藏書衛生之要件也　　書籍與人同喜受日光然直射之光線則有害皮而精裝之書至有因而退色腐爛者故洋式書齋窗宜廣不宜高或將玻璃上部鐘黃綠色以弱日光之射力亦可又書齋不宜向西向西者午後之日光可以傾斜射人窗雖低亦難避也　　其次宜注意者熱是也烟草與瓦斯之熱皆能令空氣不潔蒸薰旣久熱度遂高此而書遭之腐爛更易易也室内之温度常偏於上方故書架之構造不可過高高則感温度强且不便取携也　　過度之日光與熱害祗及於表裝而濕氣則害及於書之全體凡紙上現斑痕景色暗淡書春之膠紙剥落裝訂脆弱者皆濕氣爲之也濕氣自害橱之前面侵入者少自書橱之後面侵入者多　書者宜注意於書橱背後之　壁土壁之遭濕氣尤易如係玻璃書橱宜常常開放橱門俾得有適當之通氣否則温度下降時水分凝集於玻璃之裏而爲害滋大也最足爲藏書之　者夏秋之際多黑查蟲大如針孔啮及書而拂之不易盡宜用種種香料以制之庶可少減其害　　書之大小不一故書架不可齊高齊高則適於大者或不適於少者倒插横陳殊不雅觀製書架者必高下相間而後可又書架宜素質不宜塗飾致膠黏書而也　　在人類宜有適當之運動在書籍宜爲適當之使用如架於火上而讀或讀畢不折而置於案上任其浸漬塵垢或塗睡於指尖以圖翻閱之便凡此皆通有之　犯之尤易愛護書籍者不可不嚴避之 
雜錄 
[世界小新聞] [  呆正未艾譯]  
　　○自動貨幣整理機之發明凡銀行大會社等金錢之出入頗爲頻繁以之分類勘定包裝須使用多數之人員各國均引以爲不便近頃美國爲省勞力起見發明自動之貨幣整理機得以充分使用且此機械用五種類不同之貨幣最足以迅速正確以整理例如取銅錢銅元單角雙角銀元等五種之鋼幣而混合之投入於機械之頂上如漏斗形之入口處後該機械因電氣之原動力而爲之分類勘定爲幾元幾角幾銅元計算清楚封入於勘定紙中其迅速之速力正確而不差實足以驚人每一分間得以整理八十餘個之貨幣云洵銀行家之福音也 
小說 
[滑稽家庭中表英喬斯氏原著] [  雄倡]  
　　時綺年玉貌之密昔司華金司方在厨下洗滌茗具其夫亦在側擦拭一陶器之茗壼忽言曰吾愛吾滋愛汝言及此乃令我斗憶一事吾今日歸途中乃遇甘蓮（女郎名）密昔司斗然驚躍不期失手遽碎一茗碗旣拾其碎片棄擲諸水桶中乃冷然曰恶其風貌如何者密司忒華金司欣然曰美貌如恒言次倒舉其茗壼擦拭旣已遂挾以入隔室復返而就水桶中取一碟拭之令乾且拭且言曰思之至可哂不過二年前被姝與我尚爲甜心（即情人之意）密昔司方傾去污水聞言直　之以鼻鄙夷不屑其夫又曰廻憶彼我絶交之一夕情猶如昨方余取冠起與爲别時彼言曰汝必有一日且追悔無及汝行娶他氏女將立見其異余則對曰嘻異哉異哉亦大佳事言後余遂出圖其扉磞然語次微喟則復取一碟徐徐拭之神思飛越密昔司曰汝不能趣爲者置之爲佳吾雅不欲汝久溷於此密司忒如夢始覺答曰善吾亦滋不欲爲此吾且少出一時許其妻夷然曰汝果欲外出矣密司忒曰然吾已與甘蓮有夙約余面許甘蓮今夕當赴其家就其老父吸烟坐談彼翁病臥可一禮拜矣密昔司忽作獰狀向其夫曰今夕汝勿出此門密司忒手顫幾墜其碟言曰噫復何爲者密昔司怒極頳其臉曰吾告汝勿出汝豈眞就其老父耶母亦就彼老風騷女作情話耳彼胡弗自覔其夫乃欲與他家男子作幽會密司忒作惶惑狀瞠目視其妻曰噫苿莉汝狂易發矣曰否我乃非狂自言之自知之吾良伴汝今夕必勿出此門密司忒色亦微青言曰善容試觀之語後立眞其碟下其衣袖自鈎上取外衫徐徐加之至愼復出革鞾着之結其帶後力頓其足密昔司以冷眼斜睨意至傲藐忽爲温謁之色曰旣而思之吾宗旨復變汝外出吾乃至悅懌密司忒欣然色喜曰良是然則吾歸時母　趣之矣密昔司曰汝歸時吾或亦外出設如是者晚餐已陳汝可自就食勿庸遲我我歸時或晚吾之中表亞力山大句語未卒 
[自由談之自由談] [  不冷]  
○談心亞心爲惡豈造字者預料亞洲人心皆惡歟心白爲怕豈黑心者反可愛歟赤心爲赫豈赤心人不可爲歟此皆字外有意者也右說字一 
 
 
 

Page 15

 
 
   
 
 

Page 16

 
 
   
 
