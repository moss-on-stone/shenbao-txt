# 1901 - 208 - 4910230

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重　令　檢以上各官　課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治　事及各國政治　　　　考試試差庶吉士散館進士朝考殿試亦如之朝廷作育人才孜孜求治土生斯世誠不可不究心經濟以期收實效　宏　　　由古以　今因中以達外淺深本未次序秩然士人懐用世才非通知時事固不足以裕經世之猷而欲通知時事非　考昭代典章　　政術亦何以窮　竟委見諸施行因思九通一書經累朝碩彦通　增訂搜輯典章政術蔚爲大觀木板卷帙浩繁價值昂貴購者不易本　爰仿徒前醫　集成二十四史例因新鑄大號　字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股禀至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖　及一載而全　　可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寶文閣書莊文樞堂書莊江甯詞源閣書　浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售　檢發非特省轉寄之煩亦　以慰先覩爲快之心也肅此佈陳伏維雅鑒 
[論匪徒揑造俄國僞照欺騙鄉愚事]  
中國自廣開捐例以來凡大小官階以及一切虚銜貢監皆憑一紙執照以取人財　而世之縈情利祿者　不　傾　槖鬻田廬冀得翎頂輝煌以爲宗族交游光寵於是胸無點墨銅臭薰人者居然握銅符膺墨　至今日而捐輸愈濫流品愈卑竟有江河日下不堪聞問之勢嗚呼仕途之冗雜人才之所以不能奮興也泰西則不然凡　仕者皆由學校出身按其才能授以職位非此則雖家資富厚斷不能藉孔方兄力以博一命之榮蓋外洋各國從無捐納功名之例猶有中國古時惟器與名不可以假人之遺意焉顧中國鬻官雖爲弊政而名器所在人終不敢輕而忽之故出洋華商遠在數萬里外苟有餘力猶願博宗國之頭銜不肯輕隸他國版圖以貽鄉黨恥笑猶憶二十年前中國電線未通之際每有巨騙僞造各種執照携至香港新嘉坡檳榔嶼等處誘令華商輸資捐納彼華商久離鄉井志切顯揚未悉奸詐情形往往趨之若驚迨後窺破而已蚨飛莫返無可根求矣自是而後華人之旅居海外者皆引爲前車之鑒不致　受若輩之欺若輩亦知技無可施攺絃易轍至近年而遂有以俄國僞照誘騙中國内地鄉民之事先是四五年前執筆人已聞其說時有一粤友言之尤詳且囑代爲偵求頗有躍躍欲試之意問其故則稱捐一俄國監生需銀三百兩　有事俄官出爲保護可免華官種種欺陵是以信從者甚衆執筆人直斥其妄以爲俄國决無是事華人卽極愚賤亦何至輕背故國求此不義之名耶至本年四月間某報載湖州鄉間有匪徒出售俄國監照云云與粤友所言若相脗合迨本月某日忽有處州松陽縣人周觀法貿然至駐滬俄總領事署聲稱處州一帶近有人購得俄國監生執照因特來此購求當經俄總領事闊君飭差告以全係匪徒揑造圖騙貲財切不可信周始爽然若失而去由是觀之若輩之以此惑人者由四五年前以迄今日由湖州而處州所騙之資不知若干被騙之人不知凡幾人情之詐僞眞令人防不勝防哉此事已由闊君照會蘇松太兵備道袁海觀觀察請出示嚴禁觀察當卽禀知兩江總督兼南洋通商大臣劉峴莊制軍曁江蘇巡撫聶仲芳中丞咨請浙江巡撫任筱沅中丞轉飭各屬一體示諭訪拿究辦隨卽發出告示大旨謂率土之濱罔非我中國子民但能尊君奉親安分守法自獲享安全之福何必輕信浮言自取咎戾詳明剴切頗足安良着而警愚頑蓋以我中國之民不慕中國之名妄思爲俄臣僕忘本無恥莫甚於此今者事已敗露誠由各地方官嚴密查拿無難窮若輩之技顧執筆人於此竊有慨焉夫我朝二百餘年深仁厚澤涵養斯民不爲不至近雖屢見侮於各國而所恃以無恐者尙幸有此固結之民心今則國勢日衰人心已稍稍携貳其不肖者或竟忘却本來面目甘隸西籍以爲榮乃浙省之人又紛紛求爲俄國監生幸而俄國尙無此等舉動否則吾恐中國民庶能不爲所惑者幾希矣且此輩利　薰心不知禮義廉恥爲何物今旣不得爲俄國監生安知不轉而仍捐中國官職然則捐班中之立品居心槪可想見吾是以因處州民人被騙之事慨乎言之深願中朝永遠　止捐納實官之詔力持弗攺也 
[本館接奉電音]  
　　昨日午後渭南行在飛電傳來上諭一道敬謹譯登○八月二十六日行在内閣抄奉上諭盛京戶部侍郎著薩廉兼署溥　著兼禮部侍郎並兼管牛馬稅事務欽此 
[蹕駐渭南]  
　　昨接前日午後四下鐘越三十分時行在所發專電恭悉本日皇上恭奉皇太后鑾輿行抵渭南駐蹕按渭南卽古南鄭地距西安府治東北一百四十里 
[派員駐義]  
　　京師友人函告云中國駐英使臣例得兼治義比二國交涉事宜兹聞義政府擬請遴派叅贊一員往駐義京拿破里俾一切公務得以就近婉商 
[德遣礦師]  
　　英京倫敦來電云德國政府近遣礦師四十人赴中國山東各郡縣稽查礦産定於西歴十二月一號上德京柏林附某輪船東下 
[表賀回鑾]  
　　京師友人函告云皇上恭奉皇太后回鑾時上自王公大臣下迄五六品京官應行慶賀之禮現經禮部儀制司會同鴻臚寺各官妥議章程並飛咨各直省督撫將軍都統一體呈遞賀表以抒向日之忱 
[崇文搉政]  
　　京師友人函告云崇文門稅課司新訂章程力除積弊所有入城貨物查騐旣畢立即發給執照令持赴東交民巷匯豐銀行交納稅銀本月某日欽命督理崇文門商稅事宜之肅親王出示曉諭曰照得本爵堂向來所管各衙門事無鉅細皆親自辦理未嘗假手於人今復欽承恩命督理商稅際此度支短絀之時惟有仰體時艱痛除積弊所有公事仍係親裁乃聞有等不肖之徒在京津一帶地方或自稱親友或假冐屬員任意招搖情同撞騙甚至與本爵堂所轄各差毫無關涉者亦復遇事生風實堪痛恨爲此通諭知悉嗣後如有此等情形或經訪明或被舉發定行盡法懲治决不寛貸切切特示 
[毅軍剿匪]  
　　天津直報云近日直隸安肅縣境每有匪人攔路行劫并聚衆剽掠各村莊日前正欲擁赴某村 
 
 

Page 2

 
 
適被武毅軍統領某大假訪聞立派勇丁四圍兠剿戈矛並進擊斃多人餘遂舍命逃逸現在武毅軍方四出搜捕諒不日卽可一律蕩平矣 
[法人擴界]  
　　天津直報云此間法國租界經營締造四十年於兹月異日新規模宏大近日法人查得郡城西關以外曠地甚多荒塚纍纍一望無際擬欲擴充界址遂雇人將各柩移至大直沽後義塚瘞之以便鳩工庀材大興土　 
[教案索償]  
　　天津直報云山東各郡邑天主敎堂去歲毁於拳匪之亂寸椽片瓦蕩焉無存教士教民所失不少現經駐烟臺法領事開單向撫憲索銀一百零七萬兩不知撫憲將何以應之 
[餉銀過漢]  
　　漢口訪事人云江蘇大憲委員管解京餉若干鞘於本月某日抵漢由夏口廳同知張堯臣司馬飭吏騐明蓋戳然後解赴汴梁投行在交納 
[電促運漕]  
　　松江采訪友人云去年北省拳匪作亂海道梗阻江南漕米未及運通近由倉塲侍郎電達蘇垣飭將江蘇各州縣冬漕一律赶徵飛解交納通倉電文多至數百言詞氣頗爲嚴厲中有限九月初十日解清記大功三次若遲二十日除記大過外糧道以下一體糾叅云云開松屬七縣漕米都一萬三千石其中華婁兩縣各五千石刻下當道已迅速遵行矣 
[西人購礦]  
　　九江訪事人云西人裴理氏於八月十九日行抵潯陽次日卽會同文報局沈某赴城門地方購取礦山以便鳩貲開挖爲地洩財爲民興利皆在此一舉矣 
[派員赴日]  
　　漢口訪事人云湖廣總督張香濤制軍因日本大操伊邇電調宜昌電報局總辦岑小俊太守來鄂會同漢口都司陳慶門閫戎及各學堂學生二十餘人訂期本月二十日前往縱觀以資考鏡 
[調軍過揚]  
　　揚州訪事人云駐紥江陰之江南自强軍經兩江總督南洋通商大臣劉峴帥奏准攺歸記名提督張軍門騰蛟統領拔隊至汴迎護鑾輿本月十九日由瓜州口久揚河間有遵陸而行者所需一切糗糧早經江甘兩縣豫備全軍遂於二十一日一律開赴袁江 
[閩關被盜]  
　　厦門訪事友人云本月初四日之晚十點鐘時突有盜匪八九人持械入鼓浪島内厝澳閩海關將徵存餉銀及各員司行李衣物搶刼一空事後報知厦防廳署廳尊張司馬勘騐屬實察知盜黨駕舟而來口操同安音後仍駕舟而去困卽簽派差役會同營勇購覓線人懸賞偵緝 
[粤闈紀事]  
　　廣州訪事友人云本月初八日五更時文闈東巡綽官候補從九品朱濟棠忽爾服毒斃命翌日卽用繩吊出棘闈報知家中人備官收殮聞朱因失去題紙四十餘張禀請内提調補發内提調不敢擅專禀明監臨德中丞中丞大加申斥飭遂至抑鬱難堪萌此短見聞者憐之○今科撫憲德大中丞入闈監臨痛除積弊有巡綽官候補從九品兪某悞貼字號被人禀知内提調傳訊之下無可置辯隨禀明中丞發交南海縣看管候辦○八月十三日文闈二塲放牌時某縣士子倩號軍送考具出闈彈壓之卓勇見之恣情鞭撻安勇惡其殘忍喝令停鞭卓勇怒反戈相向安勇遂開槍猛擊卓勇奔回本營糾衆持械出隊報復安勇怒欲與對壘幸經各營官竭力勸阻始得無事 
[環控教民]  
　　寗波訪事人云浙江台州匪人應萬德之子名再庚者先入耶穌教後又攺歸天主教以致兩教中人互相齟龉駐滬法總領事巨　達君聞之命駕蒞甬江假江北岸天主堂飭傳訊鞫并樹幟門前招人控告一時台州人之具詞訐控者多　三十餘起刻聞巨賴達君因有要公遄回滬上承其乏者爲繙譯官費亨祿君 
[逆犯已决]  
　　蕪湖訪事人云康梁所設自立逆會副龍頭九千歲陳和尙拘獲訊實後署理徽寗池太廣兵　道龔幼甫觀察據實申詳各大憲　由大　電飭就地正法本月十九日午刻由武衛楚軍統領李軍門左營管帶李副戎保衛營管帶饒游戎蕪湖縣陳大令督率親軍小隊差役會子綁赴市曹梟首示衆 
[癘已除]  
　　牛莊訪事人云今夏時症流行西人指爲瘟疫懼其傳染分設病房認眞查騐現在秋凉氣歛此病久無所聞三江義莊雖借作醫院而舁進病夫僅三人聞一人已醫愈出院日内祗存二人亦無大病不日卽可告痊矣 
[雀屏佳話]  
　　前報曾記欽命出使日本大臣蔡和甫星使秉節蒞揚州兹得揚州采訪友人手書云星使此來實爲四公子授室本月二十一日賃定南河下某姓宅暫駐襜帷以便涓擇吉期行親迎之禮郎君下筆驚鸚鵡侍女吹簫引鳳凰緑楊城郭畫圖中當平添一叚風流佳話矣 
[蓬萊歲歉]  
　　烟臺訪事人云今春山東登州府屬蓬萊縣天時亢旱小麥歉收貧民身受其困猶冀秋收豐稔得以補及桑榆不料七八月之交又復旱魃爲災驕陽烈烈田中新稻頗難慰篝　近日米價大昻數米而炊者莫不雙眉愁鎖矣 
[好雨知時]  
　　武昌訪事人云鄂中入秋以來天氣高晴菜麥未能下種江夏縣陳介菴大令因於本月某日出示嚴禁屠宰親詣東門外神祇壇虔誠祈禱次日卽細雨　微迨十二日陰雲密布大雨滂沱一時官慶於庭農忭於野洎中秋纔過又放晴曦老農老圃之流咸謂豐收可卜矣 
[凶徒站斃]  
　　安慶訪事人云安徽懐寗縣人殷某不知因何犯案經縣主某大令科以永遠監禁之罪邇者身覊囹圄依然恣意横行時將諸犯及獄卒拳毆兇悍幾無人理縣主聞而怒甚禀送司監未幾殷双毆傷司監之犯臬憲赫然震怒於月之十八日押至懐寗縣署前用木籠站斃 
[鄂省官塲紀事]  
　　漢口訪事人云湖北候補縣馬大令文兆奉督憲張香濤制軍札委赴天津採訪硝價業於本月某日鼓輪下駛矣○湖北軍械局員金峙生太守奉督撫兩憲札委前往申江採辦貢品○湖北保甲總局員齊太守耀珊經藩憲瞿賡甫方伯調署宜昌府篆所遺保　一差委王幹臣太守接辦日前王太守已上院禀謝捧檄到差矣○撫憲端午橋中丞擬將黄花撈沙口釐局撤裁先委卞大令斌孫前往查勘情形然後定奪 
[日下咫聞]  
　　京帥友人函告云五城察院所屬計一司兩坊正副指揮及吏目三員正指揮遇有命案原有相騐屍骸之責副指揮及吏目則任以緝捕盜賊事宜頃聞五城吏目員缺已經上憲奏請酌裁矣○本月某日刑部處决　犯聶三卽聶亮一名有知其事者謂聶三混名大刀聶力能彎兩石弓曾中某科武舉去歲在京南采育鎭設立拳壇自充拳匪頭目肆行焚殺戕害多人現被受其荼毒者列欵控陳故秋曹逮案訊明科以斬梟之罪云 
[保陽雜摭]  
　　天津直報云邇者外間紛紛傳說中國政府擬派丁憂山東巡撫袁中丞世凱偕馬軍門玉崑督率大軍保護由保定至京師鐵路然尙未見明文○去歲拳匪之亂直隸臬轅毁於兵火迨洋兵撤退後卽已修整一新臬憲周瀚如廉訪擇吉本月二十四日挈眷鶯遷以復舊制 
 
 

Page 3

 
 
[湖上尋秋]  
　　杭州訪事友人云本月十八日相傳爲潮神誕辰浙江巡撫任筱沅中丞先期委各員行禮計海寍潮神祠委杭嘉湖道王心齋觀察翁家埠海神廟委督糧道陸觀察江干秋潮宫委運司黄幼農都轉觀察以相距較遠特於前一日命至前往飭東西中海防同知劉季胡三司馬備辦牲牢次日黎明升殿主祭三司馬助祭禮成觀察乘回城之便沿途察看海塘至入署時已日下崦嵫矣○浙江秋濤爲錢塘八景之一枚乘七發云觀濤於廣陵之曲江曲江卽錢塘江江勢三折故以曲名之江潮日夜兩至而以八月十八日爲尤盛霜戈銀甲萬馬騰空砰　之聲幾於令人聞而心悸先是十七夜鼉更三轉驚濤駭浪直入内塘美政橋某茶寮險遭衝塌迨十八日午後潮更盛漲遙望白光一綫頃刻雪浪高飛江畔所泊船三十餘艘咸向中流擊檝如鳧泛水如燕掠花正在興高采烈時突有江山船二艘某埠航船一艘被潮捲去其中男女十餘名口生還者祗四十八人此外十餘人恐不免從伍大夫遨游水府矣 
[堇岡折桂]  
　　寗波訪事友人云邇者郡治西鄉黄公林一帶賭船櫛比呼盧喝雉貽害鄉愚鄞邑宰徐蓉齋大令聞之立卽派役會同副中營練軍巡防營勇丁前往查緝本月十九日緝獲賭船四艘連甲乙兩賭棍帶回縣署大令飭將船鋸爲兩截沈入江中亦除惡務盡之意也○邇來天氣炎凉無定雨水過多田中早晚禾在水中央未免因之霉爛以致收成大爲减　吉貝亦被風雨摧折市價頓增每洋銀一元僅購四斤有半貧民欲謀衣食不亦難乎 
[庾樓月色]  
　　武昌訪事人云鄂省自奉到永遠停止捐納實官上諭後捐生甚形踴躍本月十七八二日疉接京都陜西各總局來電内開此次諭旨嚴切月底務須一律達部不可違限因即截數造册赶辦報銷以便二十日出咨限月底到部○前月下旬欽奉上諭攺變科舉廢八股試策論以求海内博通今古之彦湖北巡撫端午橋中丞恐遠方士子未及周知因卽大張告示將所以攺變科舉之意一一述明俾天下英傑此後咸知向學 
[平山茗話]  
　　揚州訪事人云本任揚州府知府調任江甯府知府沈碧香太守交卸篆務後適逢小極直至本月二十日始携眷赴江寗當由署啓行時胥吏均排班叩送旣出東轅門沿途鋪戶居民咸就門外恭設香案所屬印委各官曁紳商士庶先後至徐凝門外官廳送之○夏秋之交南圩被水成災早稻晚禾悉歸烏有惟西北鄉各處收成尙稱中稔日内外來購米者絡繹於途以致上等新米每石售至洋銀五元以外稍次者亦須五元柴薪因厄於江潮每擔須洋銀四角有奇此後尙恐有增無减似此米珠薪桂貧民將何以堪噫 
[上海官塲糺事]  
　　前任安徽盱眙縣蕭策吾明府因公來滬昨日命駕至上海縣署拜會縣主汪瑤庭大令大令延入花廳茗談片刻而别○昨日江蘇試用從九品張少尹恭壽命駕至上海縣署請謁縣主汪瑤庭大令飭丁擋駕 
[撥勇濬河]  
　　本邑南市陸家浜迤西直達斜橋河道紆廻久經淤塞不特居民汲飲不便卽舟楫亦阻不能通前經各圖董投上海縣署禀請縣主汪瑤庭大令籌欵疏濬大令旋帶亭耆等人前往勘明移請撫標滬軍營督標奇兵營龍羅兩管帶撥出勇丁齊興畚挶兩管帶允之大約九月初旬卽當定期築壩矣 
[飭拘巨竊]  
　　著名積竊王阿德瞿阿二近經各巨商環控道轅請卽飭拿究辦蘇松太兵備道袁海觀觀觀查知王瞿匿跡租界内因札飭英美租界公廨讞員張柄樞司馬悉心查緝昨日司馬派差至虹口捕房告知藍副捕頭請派包探恊同至日本郵船　式會社碼頭將王瞿拘入捕房押候解送公堂聽候訊辦 
[邑宰相屍]  
　　船戶王銀寳之妻殷氏在本邑南市新馬頭駕划船日前恒順油行執事人雇令裝豆油八　至美租界蘇州河某船交納忽遇錢大毛所駕小輪船衝波涉浪而來迎頭猛撞致殷氏及其女鮑弟均墮入浦中不及撈救水巡捕何瑞福見之急將錢拘解英美租界公廨讞員張柄樞司馬以事關人命立卽移解上海縣署前日午後王將鮑弟屍身撈獲帶至新馬頭浼十六鋪地甲裘鎭投上海縣署禀報縣主汪瑤庭大令諭令預備屍塲昨日亭午傳齊刑仵書役命駕抵屍塲升座傳訊裘甲禀稱小的查得屍首在陸家嘴浦中撈獲王稱小的駕船爲業是日妻子及女裝油往北被小輪船撞墮浦中以致溺斃現在祇獲女屍妻屍尙在打撈求恩伸雪大令飭仵役官媒會同察騐良久唱報死者肚腹膨脝委係溺水而死大令離坐親視一周飭吏塡明屍格命王備棺收殮隨卽呵殿而回 
[振興格致]  
　　本邑格致書院向由江海浙海東海津海四關監督及南北洋兩大臣輪流課士兹者公推上海中西書院掌教英　潘君愼文爲監院另訂新章自西歴十月爲始月舉一課試以策論推算諸藝以迪通才昨承郵示本月課題備錄於左問格致學名類甚繁師承各别撰箸何人諸君探索有年能悉言之歟四者是吾之師論設有二句股形句同弦較五十六股和二百二十四其小弦方根比大股方根如五比六求句及大小弦各若干并求其外切之圜面幾何設當冬至日於甲處測得日距天地平界爲二十度四十分過一小時後又測日距天頂度爲六十度二十分同日於乙處測得日出時爲六點二十分四十秒已知兩處之經度較爲二十度三十分求甲乙兩處之距爲幾何里試作圖式演算之　每度作二百里限出題後二十天繳卷 
[移縣追銀]  
　　前者本邑源通官銀號被人冐繕穌松太兵備道袁海觀觀察字據朦支銀三千兩曾由觀察出示購緝並札飭各屬一體嚴拿日前有人繕一匿名信由郵政局遞至源通略謂此銀係某甲冐攴有二千五百兩寄存四馬路海國春番菜館余阿元處請向查追云云當經源通執事人持信報知捕房捕頭令包探沈阿岳將余拘獲昨晨解送英美租界公堂請訊源通夥某乙投宁申訴前情余供小的在海國春執役並未有人寄銀叩求明察讞員張柄樞司馬以案情重大商之偉繙譯官令移送上海縣署訊究 
[英界瑣聞]  
　　本邑工部局總理事人濮蘭德前因有事請假回國刻下勾當已畢因於前日乘協隆公司某輪船抵滬依舊入局視事○麥家圈仁濟醫館創設多年濟世活人遠近頌德惟屋址係向某洋商租賃以五十年爲期今將屆滿前日英教士麥君東邀　筱舫等諸華紳議另擇地方建造 
[馬路工程局瑣案]  
　　東洋車夫王大郎與沈耀蘭及沈甥顧阿林口角被某號巡街捕拘解捕房捕頭轉解馬路工程局總辦翁子文太守倩襄讞委員余參軍研訊王供六月初五日小的向沈租得新車一輛載客趁錢至七月十五日顧言沈欲將舊車更換及至換去沈忽復向小的饒舌始知被顧所愚向顧換還顧稱頃已轉換與人不知所往小的情急將車扣住以致忿爭參軍限顧於三天内將車換轉如延究辦○前日船戶蔡長林與某砲艇水師蘇松林口角爭毆被某號巡街捕拘至捕房轉解工程局余參軍研訊之下蔡供小的之船在南馬頭浦畔抺油蘇亦在彼修葺砲艇强指小的作踐伊地以致忿爭叅軍見事起細微申斥一番一併開釋 
[美租界捕房紀事]  
　　昨日午前密勒路第十五號洋房某西人家馬夫張阿才在門外裝配馬車偶不留神馬忽絶鞅而逸致將第四百六十號東洋車撞倒車夫某甲受傷甚重巡街捕見之將馬扣住連甲送入捕房捕頭令送同仁醫院求治馬暫留養俟失主到來再核○前晚小竊吳阿福濳至下海浦某姓家竊取衣服若干件携至西華德路某押鋪求質適爲巡街捕所見拘入捕房捕頭令押候解送公堂禀請讞員張柄樞司馬究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[整頓書院]  
　　昨由松江采訪友人郵致府尊余石蓀太守整頓書院千示一通其文曰　書院經董宋承昭陳宗　等禀稱書院考課　奬向憑課卷給發職等經理以來照章在求忠書帳房督率經帳力求審愼向例鈐印大案發貼外由門斗另　小案送交帳房憑給　　　來　聞各書斗舞弊層出示窮本年五月雲間婁課案發大小案不符五名其膏奬巳由門斗領者致考生嘖有煩言又聞課生往往作他人告假之卷其膏奬仍由門斗於送小案時先領使不可究詰並聞融齋書院課卷有擅易卷面情弊似此積弊不除則帳房之發膏無據擬章禀請出示　諭等情到府當經批飭雲求景三書院監院妥議詳覆兹據會議章程四條具覆前來爲特示矬珍課生童嗣後官師月課需親自赴學領卷不得再至不肖書斗私室領交致滋弊混章程附後一雲求景三書院每屇課期本日領卷限次日午前交卷融齋朔望課無論本城外縣統限八日逾限者不收一嗣後每課由監院於前一日造列在課各生清册其卷角彌封姓名一一登册内以憑發案時核對至課生交卷領卷需親身赴學由監院親收親發書斗在旁識認當塲揭去浮票不得再至不肖書斗私室交卷違者不收　　雲求景及融齋課案以後均發求忠書院實貼俾帳房照榜給發膏奬小案永遠革除一融齋課藝不限篇幅難用聨卷應於卷面後半　加印紅格俾謄眞卽從後半頁起並於接縫處　用鈐印以防割換如卷紙仍不敷用准由課生從後添入 
[上海縣署瑣案]  
　　　道局雇船裝運垃圾所給工食船牙必多方尅扣且時向船戶勒索不子則攫取其　前由松江船戶許鶴蘭投控縣署縣主汪瑤庭大令建船　　案訊懲然各船戶終視爲畏途不敢近埠致垃圾無船可　高積如山局員章喆　明府查　情形移請大令　船牙徐蘭洲研究徐禀稱此等情由實因夥役不善辦公所致小的不敢假公肥巳叩乞開恩大令大加申斥諭令日後　愼　公　干革究○王家祥串同徐桂蟾誑騙寡姊王氏銀三千兩控經大令研訊押追迄今日久置之不理前晚提案覆訊王供小的現願　　料理大令謂爾管押多時至今始願變産殊　刁狡喝責二百板徐供小的並非故延實因將銀購取翡翠鋸　佔看所值不貲緩日不難清理供畢將鋸下之屑呈請察閱大令惡其巧詐喝合　　責三百板釘鐐還押限二十日内繳銀延干倍責○清道　員章明府前曾會縣出示定於每日午前九點鐘後不許居民傾倒垃圾違别罰　　日亭午時局差見登雲橋西首某姓薙髮店門前尙有積穢　之盤問致與店夥王桂珍口角不休及回局　　明府飭七鋪地甲拘王送　汪大令研訊之下王供小的係湖北某邑人來此未久悞犯禁令尙乞開恩大令判令枷號游街三日俾衆咸知○王兆基控李子良霸屋不還汪大令研訊之下王供小的有樓屋兩間出租與李久不照付租金今除去頂首尙欠洋銀六元勸令遷移置之不理叩求飭役押遷李供小的一時覓屋不得求恩寛限大令限十日内遷出 
[英美租界晚堂案]  
　　張承伯談肯堂控潘左清串同瑞泰火油號司帳人王景才私售火油讞員張柄樞司馬准詞特於前晚飭提集訊張承伯供小的雇談肯堂爲夥前以洋銀一百元託掮客藩左清冋瑞泰定購火油立有成單嗣被潘串同王景才私自售去得錢分用小的　收得洋銀三十五元叩求追究　肯堂所供與之相同潘供小的將火油售去時曾告知張承伯厥後結算盈餘洋銀三十五元當卽付去至第二次所購市價屢貶因之虧本張　不肯承認叩求明察王景才供此油由潘售去小的不知細情司馬判令潘付還本利洋銀一百十元限半月内繳清王景才從寛　　 
[英美租界公堂案]  
　　　賊張福生陸續竊得章天成號茶葉箱一百五十口報經包探邊槐洲拘解請究讞員張柄樞司馬判責二百板管押捕房二月○顧　生行竊瞿阿福家衣服二十件報經包探劉光震拘獲解案司馬判責三百板逐出租界○錢寳春行　朱文龍　衣物報經包探孫阿星拘　解案司馬判責三百板○鄭大根行竊耶松船廠舊銅報經某包探拘解請究司馬判責一百板枷號一禮拜○劉松福竊取徐和生家布衣九仵報經包探張天林拘獲解案司馬判責三百板贓給還失主○扒手陳阿桂行竊張阿生家竹布三匹報經五百四十三號巡捕拘解請　司馬判　三百板 
[法租界捕房瑣案]  
　　靖江縣差役李恒之女寳英被釐卡司事許少香钗引成姦旋復携之來滬鬻入蘭芳里龜子陳榮富所開花烟館日前李來滬尋獲控經讞員杜枝園大令訊取口供將許枷責寶英發堂擇配昨日大令蒞捕房讞案時李訴稱寳英自幼許字某姓子去年被誘捲逃後某姓迭次呈控小的受累不淺求准領回大令謂爾前堂並未訴明今忽提及殊不可解遂斥退不准李一再求恩大令著候過堂復核旋查得許姜氏判罰洋銀二十元尙未遵繳因命帶案訊追氏求交保出外大令諭覓妥實人具呈人銀並保切結勒限繳案如延嚴比○粤人陳阿愛前因收買竊贓控經大令判罰洋銀二十元迄今日久延不遵繳昨日帶案訊追陳求飭包探帶出措銀大令准之○偷兒趙阿二行竊太古洋行棧内所儲洋紗三十餘包報捕查獲弔出原贓尙少十二包昨日大令命提至案重笞五百板還押候比○台州人陳阿六前控同鄉人陳阿茂許和尙林金玉許阿七林新友王成　藉端訛詐處以私刑大令訊明判令將阿茂等人各枷一月昨已期滿命帶案疎枷各責四百板然後斥釋○偷兒李銀泉王阿寳前由包探拘獲解經大令訊明押候懲治昨日命提到案著各重　五百板將李驅逐出境王送攺過所禁押一年○偷兒羅阿二王阿二前由包探拘獲解經大令訊供昨日命提到案著將羅重責五百板王枷號一月期滿責釋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[奏疏錄]  
　　頭品頂戴湖廣總督兼署湖北巡撫臣張之洞跪奏爲特叅已故知縣虧短錢漕銀兩巳逾三叅例限未據完解從嚴參追並請查抄家産備抵恭摺仰祈聖鑒事竊查巳故前任安陸縣知縣王立勳虧空丁漕等欵正耗銀米共銀三千五百七十八兩六分三釐又漕糧錢價平餘銀八十七兩四錢六分六釐前因二參限滿未據清解經臣奏參革職勒限完繳在案兹查三參又逾屢經嚴催並無分釐完解實屬玩視庫欵據代理安陸縣知縣李森禀經該管道府揭由湖北布政使瞿廷韶按察使李岷　署督糧道凌卿雲詳請參追並查明該員係安徽太平縣人請咨明原籍查封家産備抵等情前來臣覆覈無異除飭德安府查明該故員家屬是否回籍有無資財隠寄禀覆核辦外相應請旨嚴追並請敕下安徽撫臣速飭太平縣將該故員家存産業切實查封估計造册覆鄂備抵除咨明戶部曁安徽撫臣查照外理合恭摺具陳再湖廣總督係臣本任毋庸會銜合併聲明伏乞皇太后皇上聖鑒謹奏七月初二日奉硃批另有旨欽此 
張之洞片再新授湖北按察使李岷琛現巳到省應卽飭赴新任以重職守除檄飭遵照外理合附片具陳再湖廣總督係臣本任應毋庸會銜合併陳明伏乞聖鑒謹奏七月初二日奉硃批知道了欽此 
　　升允片再據陜西籌振局司道詳稱前西鄉營都司謝榮陞經調任陜甘總督臣陶模奏叅降補守備現在僑寓漢中因念陜災至鉅變賣田産捐助振需查賑捐章程報効鉅欵至萬兩者准專案奏奬又例載事前捐輸至後願攺者准其移奬子弟今該守備謝榮陞慨捐庫平銀二萬兩合無仰懇天恩俯准以一萬兩奬給謝榮陞二品封典以一萬兩移奬伊子謝恩培由俊秀議叙十成監生以直隸州知州分發儘先補用並加知府銜以資鼓勵再此欵係章雲鵬王治安分勸不無微勞足錄查順直新章行勸委員勸收實銀六千兩者淮給内奬可否請將試用府經歴章雲鵬俟補缺後以知縣用分缺先用主簿治王安俟補缺後以縣丞用俾昭激勸之處出自聖裁除分咨外謹會同會辦賑務局大臣刑部尙書臣薛允升附片具陳伏乞聖鑒訓示謹奏七月初三日奉硃批著照所請該部知道欽此 
升允片再陜安道戴兆春調省遺缺查有新任漢中府知府楊崇伊體用兼賅精明幹練堪以委令護理遞遺漢中府知府員缺委現署延安府知府劉樹德調署除分别檄飭遵照外謹會同陜甘總督臣崧蕃附片具陳伏乞聖鑒謹奏七月初三日奉硃批吏部知道欽此升允片再去秋各軍扈蹕西行經岑春煊奏明飭沿途各廳州縣設局平糶以恤兵艱奉旨允准在案兹查秦豫一帶雖已甘優霑糧價仍復昻貴且值大差過境商民不免擡價居奇兵丁購食維艱似宜設法酌劑擬請援照去年辦法飭沿途各廳州縣就地采購糧料柴草由官設立平糶局價值均按市價酌减專供扈蹕各軍購用其减價之數無所取償准由該地方官作正報銷如蒙兪允再由奴才分别咨行倬得先期備辦所有援案請于沿途設局平糶以資軍食緣由是否有當謹附片具陳伏乞聖鑒訓示謹奏七月初三日奉硃批著照所請該部知道欽此 
　　伊克昌片再陜省災深旱久民鮮孑遺去歲值皇上恭奉慈輿駐蹕秦民始有再生之慶然猶餓殍滿路邑盡流亡此固由於振欵不能接濟然地方官獨不知救災自有疏渠鑿井種雜糧諸法何專藉此亘古所無之慈恩竭庫帑以爲賑乎陜省辦振諸弊如查戶之不實糶米之攙雜糧價之不平丁胥刻扣種種不法全未盡除而不止逃亡不埋道斃皆未也自　　廻鑾之　　詔降災民皆恐懼旁皇恐後日之愁苦莫愬若嬰兒之懼離慈父母者應請旨飭該撫臣等返逃亡備紓種疏井泉種雜糧諸法凡可全活民命者精思博訪因時制宜並查印委各員有無侵蝕賑糶銀米地方官有無收受牙行陋規不平市價者立行懲辦府州縣有能全活災民使本境無逃亡道斃或全活至大半或至一半以上者均奏請超櫂發帑旌善力解倒懸庶皇太后皇上如天之仁不致功虧一簣災民永戴鴻慈于罔極謹附片具陳伏乞代奏聖鑒 
　　頭品頂戴安徽巡撫臣王之春跪奏爲揀員調補要缺知縣以裨地方恭摺仰祈聖鑒事竊照鳳陽縣知縣柴樸撤回另補於光緒二十六年十二月二十九日奉旨開缺以第五日行文按安徽省照限减半計算扣至二十七年二月初一接到部文之日作爲開缺日期歸二十七年二月分截缺係屬調缺毋庸掣簽應卽遴員請補據布政使湯壽銘按察使聨魁會同遴選查有同知銜英山縣知縣陸士奎堪以調補鳳陽縣知縣詳請具奏前來臣查定例應調缺出應令該督撫於現任人員内缺選調補又調補用縣選授之員以到任之日起扣至具題到部之日計算加已滿三年堪勝繁劇者議准各等語今鳳陽縣知縣係衝繁疲調要缺照例應先儘現任人員内揀選調補兹查有同知銜英山縣知縣陸士奎現年三十四歲係江蘇無錫縣舉人於光緒二十年甲午恩科會試中式進士殿試二甲引見奉旨著怅爲翰林院庶吉士欽此乙未科散館以知縣用簽掣福建甌寗縣親老告近攺掣安徽英山縣知縣二十一年九月初三日引見奉旨安徽英山縣知縣著陸士奎補授欽此領憑到省二十二年二月十八日到任捐加同知銜核計歴俸已滿三年該員心精力果任事結實以之調補鳳陽縣知縣洵堪勝任與例亦屬相符合無仰懇天恩俯准以英山縣知縣陸士奎調補鳳陽縣知縣實於要缺有裨如蒙兪允該員由現任知縣調補知縣銜缺相當毋庸送部引見亦毋庸列敘叅罰除將履歴咨部查照外謹會同兩江總督臣劉坤一恭摺具奏伏乞皇太后皇上聖鑒訓示再所遺英山縣知縣係簡缺安省現有應補人員應請扣留俟培覆准再行遴員請補合併陳明謹奏七月初四日奉硃批吏部議奏欽此 
　　徐壽朋片再出使韓國大臣巳奉簡派在代理使事叅贊許台身接充臣擬卽派員將出使大臣關防齎送赴韓以便許台身早日接篆視事按出使通例駐使必須先遞國書惟未經識面之人自必以國書爲憑但許台身久與韓國外部來往一經備文收照當可卽照駐使接待隨後補遞國書不至有難商之處理合附片陳明伏乞聖鑒謹奏七月初五日奉硃批知道了欽此 
那桐片再奴才奉命專使日本當經奏調叅贊隨員以資任使欽奉諭旨允准在案前派叅贊戶部員外郎瑞豐據報丁憂未能隨同出洋所遺叅贊一差查有戶部郎中蔡源深才識幹練講求時務堪以接充除咨呈外務部備案並劄飭遵照外理合附片具陳伏乞聖鑒謹奏七月初五日奉硃批知道了欽此 
那桐片再奴才于光緒二十七年五月初九日准總理衙門咨部到木質關防一顆文曰大清欽差專使大臣關防奴才當卽敬謹祇領卽日開用理合附片具陳伏乞聖鑒謹奏七月初五日奉硃批知道了欽此 
　　余聨沅片再新授浙江督糧道陸襄鉞現已領憑到省應卽飭赴新任以重職守除檄飭遵照外謹會同閩浙總督臣許應騤附片陳明伏乞聖鑒謹奏七月初六日奉硃批知道了欽此 
 
 

Page 14

 
 
[奏疏彚錄]  
　　太子少保銜長江水師提督奴才黄少春跪奏爲恭報奴才巡江事竣遵例回駐岳州莅摺仰祈聖鑒事竊奴才本年巡閱當於二月初八日恭摺奏報並聲明駐防鎭江就近先閱下游瓜標四營事畢回鎭交卸防軍再巡上游欽奉硃批知道了欽此奴才隨於三月十八日由鎮江起程上巡該營校閱先閱提標五營以次接閱湖口漢陽岳州各標營伍順道親查各汛座船經過各省日期均會商沿江各督撫臣隨時具奏所有各標營水陸操陣尙屬整齊弁兵演砲使船俱稱靈捷其材技出色者當塲給奬存記拔升其平庸者或當堂責懲記過或勒令學習用昭激勸尙有年力衰老不堪造就之員值此整頓江防不敢稍涉徇隠均經咨商各督撫臣分别叅辦在案現在巡江事竣行抵長沙定期六月初一日遵例回駐岳州遇有應辦事件仍當隨時與各督撫臣妥爲籌辦斷不敢因陋就簡以期仰副朝廷軫念江防之至意所有奴才巡閱事竣遵例　駐岳州緣由謹恭摺馳陳伏乞皇太后皇上聖鑒謹奏七月初六日奉硃批知道了欽此 
　　余聨沅片再浙江省杭州嘉興湖州三府屬各州縣應徵光緒二十六年分冬漕前經奏准本折各半連解並酌定折價運費各數目咨准部覆解滬候撥等因業已匯解過漕折運費等銀共三十萬兩奏咨在案兹據署理督糧道時慶萊詳稱現於解到漕折項下批解銀二十萬兩於解存漕項欵内批解運費銀六萬兩一倂發交殷實銀號匯解上海並委候補府經歴江春齡前赴滬道投收等情詳請奏咨前來臣覆核無異除咨戶部查照外理合附片具奏伏乞聖鑒謹奏七月初六日奉硃批戶部知道欽此 
　　兪廉三片再據署湖南布政使湍多布詳稱竊照湖南每年應解固本餉銀六萬兩每月計銀五千兩歴由司庫地丁項下籌解所有光緒二十七年三月以前應解前項餉銀業經委員起解赴行在戶部投收在案嗣准直隸督臣李鴻章奏准各省應解固本軍餉赶籌解滬匯直以濟軍需等因兹籌備光緒二十七年四五六月分固本軍傏共庫平銀一萬五千兩於光緒二十七年五月十五日點交集義順達兩錢店匯交江海關道詳收匯直以濟軍需等情前來臣覆覈無異謹會同湖廣總督臣張之洞附片具奏伏乞聖鑒謹奏七月初六日奉硃批戶部知道欽此 
　　兪廉三片再各省學政所延閱文幕友例應將姓名籍貫咨明督撫查核具奏兹准新任湖南學政柯劭忞咨稱現延閱文幕友六人袁祖光安徽舉人楊年鏞山東舉人鮑恩暄江蘇副貢生兪澍康浙江廪生時泉浙江附生王蘭森山東附生等因咨會前來臣覆查無異謹循例附片具陳伏乞聖鑒謹奏七月初六日奉硃批知道了欽此 
　　余聨沅片再接管卷内嚴州府知府鄒元吉奉旨察看前撫臣未及覆奏惟查該員到省後經前任撫臣劉樹堂委以營務處差遣及臣抵任調辦發審局提調辦事均無貽誤數月以來詳加察看該員心地慈祥精力尙未就　且訪聞其在貴州遵義府知府任内官聲頗好查嚴州府係屬間缺該員才具足可勝任相應請旨將嚴州府知府鄒元吉銷去察看飭赴本任以重職守除檄飭遵照外理合搬實附片陳明伏乞聖鑒訓示謹奏七月初六日奉硃批著照所請戶部知道欽此 
　　頭品頂戴署理浙江巡撫湖南布政使臥科聨沅跪奏爲請補選缺知縣章攺題爲奏恭摺仰祈聖鑒事竊照建德縣知縣徐懋簡於光緒二十七年正月二十八日在任病故業經咨部開缺所遺員缺係專衝簡缺聲請扣留外補在案查浙江省病故休知縣上次武義縣知縣缺出以新海防例卽用本班儘先補用知縣黄福元請補其次長興象山兩縣缺已用至新海防遇缺先二人爲止今建德知縣缺應輪卽用本班人員查有卽用知縣謝福慶年四十七歲江蘇如皋縣人由廪生中式光緒壬午科舉人庚寅恩科會試中式三甲第十二名進士引見奉旨以知縣卽用簽掣浙江十六年六月初一日給照十一月二十五日到省丁父憂回籍服滿就近在京起復經吏部核准以二十二年六月二十七日領照回省之日爲服滿復到日期據署布政使誠勳署按察使許貞幹會詳請補建德縣知縣等情前來臣查謝福　心細才明辦事勤謹堪以補授建德縣知縣如蒙兪允該員係進士即用知縣今請補知縣銜缺相當毋庸送部引見理合遵章　題爲奏謹會同閩浙總督臣許應　合詞恭摺具奏伏乞皇太后皇上聖鑒飭部覈覆施行再例　繁瑣另行咨部查核摺内不復復叙合併陳明謹奏七月初七日奉硃批吏部議奏欽此 
　　余聨沅片再准部咨各省州縣缺出分班輪署先委正途一人次委勞績一人再將各項委用試用人員輪用一人每屇三月彚奏一次等因歴經遵辦在案兹查光緒二十六年冬季分委至試用班止今二十七年春季分輪委州縣有　德縣知縣徐懋簡病故遺缺委正途班大挑知縣尹　署理據署布政使誠勳詳請奏咨前來臣覆核無異除咨吏部查照外理合附片陳明伏乞聖鑒謹奏七月初七日奉硃批吏部知知道欽此 
　　余聨沅片再據杭州府知府宗培轉據臨安縣知縣陳爲鑑詳稱積榖爲備荒要舉先奉諭旨飭辦經卽欽遵示勸設富量力捐輸卽據邑紳花翎道員用在任候補知府曾任直隸容城縣知縣兪廷獻報捐榖一千石以爲之倡業已如數驗收定儲存倉中署布政吏誠勳核明詳請奏奬等情前來臣查士民人等捐助地方善舉銀至千兩以上例得請旨建坊給予樂善好施字樣今該紳兪廷獻倡捐積榖一千石按照時價值銀千兩以上洵屬情殷桑梓尙義樂輸核與建坊例章亦符相應請旨給予樂善好施字樣准在原籍地方自行建坊以昭激勸除咨部外理合附片具陳伏乞聖鑒訓示謹七月初七日奉硃批著照所請禮部知道欽此 
　　余聨沅片再管帶新方軍前營副將曹世華哨弁外委馮楚　前被臨海縣民吳如雷等呈控藉端詐贓拆燒房屋等情經前撫臣惲祖翼批司委查並行台州府據集全案人證澈究去後兹據該府會委查訊以吳如雷承買盜贓事主查知報經馮楚　將其拘獲輙聽關說賠贓釋放並有扣留贓銀入巳情事曹世華亦以辦窩爲辭帶勇將吳如雷房屋拆燒一間等情禀由藩臬兩司會詳請革歸辦前來相應請旨將閩浙儘先補用副將曹世華台標左營外委馮楚鋆一併暫行革職歸案審辦謹會同閩浙總督臣許應騤署浙江提督臣余宏亮附片具陳伏乞聖鑒訓示謹奏七月初七日奉硃批著照所請該部知道欽此 
　　頭品頂戴署理浙江巡撫湖南布政使臣余聨沅跪奏爲籌解本年地丁京餉銀兩恭摺仰祈聖鑒事竊照承准軍機大臣字寄欽奉上諭戶部奏豫撥光緒二十七年京餉限五月前解到一半十二月初間全數解清不准截留攺撥藉詞延誤等因欽此計單開浙江地丁銀四十萬兩業經籌動銀一十萬兩匯交江海關道兌收轉匯北京投納分别奏咨在案兹據署布政使誠勳詳稱動支光緒二十七年春撥報存各欵銀二萬四千一百四十三兩零又光緒二十七年地丁銀七萬五千八百五十六兩零共銀十萬兩飭委大挑知縣張之謙補用知縣張樹德管解赴滬乘輪至漢口取道襄陽解赴西安行在戶部投納等情詳請奏咨前來臣覆核無異除分咨查照撥護並取起程日期咨報外理合恭摺具奏伏乞皇太后皇上聖鑒謹奏七月初八日奉硃批戶部知道欽此 
 
