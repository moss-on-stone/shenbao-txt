# 1909 - 96 - 4912998

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章閏二月二十二日内閣奉]  
　　旨榮勳着補授内閣學士兼禮部侍郎銜欽此軍機大臣署名奕劻世續張之洞鹿傳霖那桐假 
　　宫門抄二十二日召見軍機阿王潤貝勒楊捷三 
交旨 
[十七日軍機大臣欽奉]  
　　論旨御史徐定超奏軍港要區請旨飭勘一摺著等辦海軍王大臣議奏欽此 
　　二月十五日經内閣奏派王大臣驗看十六日覆奏奉 
　　旨廕生延澤着以侍衞用桂崑者以七品　帖式用栢順着以旗員川廣寅着以旗員用給事中員缺著張世培補授保送繁缺知府吏部驗封司行走裁缺工部郎中廣興陸軍部郎中崇福俱著照例甲吏部稽勳司員外郎員缺著德安補授欽此 
　　十五日經内閣奏派王大臣驗放保舉在任候補知府准補雲南晋寗州知州葉大林堪以准其補授照例用卓異直隷深州直隷州话州續緜堪以准其卓異加一級仍註册　任候升開復四品銜留奉補用直隷州知州　直隷候補知縣土維墉堪以准其開復原官原銜照例甲定陵禮部員外郎海康擬補吏部主事花尚額吏部筆帖式裕厚熊賢　澤均堪以准其補授十六日覆奏奉 
旨依議欽此 
論説 
[讀美洲移民統計表感言（東）（吳）]  
　　北美合衆國。恃客民以立國者也。集種種之異族。而同化於一鑪。冶之鎔之。曾不爲害。故當十八世紀。美國民數。祗有五百三十萬人。迨十九世紀之末。驟增至七千六百三十五萬人。先後不過百年。民數之增加。至十五倍相近。此皆美國歡迎移民。惟恐不至。故有若斯之盛觀也。雖然。以今日大勢所趨。滔滔不已。恐數十年後。美國將不爲條頓人之。國土。而變爲拉丁人及他種人之國土。政治上社會上種種權利。且潛移於條頓以外諸民族之手中。而前此殖民時代獨立時代高貴民族之苗裔。勢必屏息於一隅。將來演出若何之景象。亦不可知之事也。美之政治家。顧瞷然不以爲意。獨於亞東之民族則嫉視之。黃帝之子孫則虐待之。其所以抵拒而 
 
 
 

Page 4

 
 
梏束之者幾。於無微不至不知近十年來。中國移美之民數業。已鋭减其禁拒之成效已見。而南歐人民之移住美洲者。則且年盛一年而未有已也。今試觀其一千八百七十八年至一千九百零三年之移民統計表。可以略得大槪矣。 
一八七八年十三萬八千四百六十九人一八九一年五十六萬零三百十九人一八七九年十七萬七千八百二十六人一八九二年六十二萬三千零八十四人一八八十年四十五萬七千二百五十七人一八九三年五十萬零二千九百十三人一八八一年六十六萬九千四百三十一人一八九四年三十一萬四千四百六十七人一八八二年七十八萬八千九百九十二人一八九五年二十七萬九千九百四十八人一八八三年六十萬零二千三百二十二人一八九六年三十四萬三千二百六十七人一八八四年五十一萬八千五百九十二人一八九七年二十三萬零八百三十二人一八八五年三十九萬六千三百四十六人一八九八年二十二萬九千二百九十九人一八八六年三十三萬四千二百零三人一八九九年三十一萬七千一百十五人一八八七年四十九萬零一百零九人一千九百年四十四萬八千五百七十三人一八八八年五十四萬六千八百八十九人一九零一年四十八萬七千九百十八人一八八九年四十四萬四千四百二十七人一九零二年六十四萬八千七百四十三人一八九十年四十五萬五千三百零二人一九零三年八十五萬七千零四十六人觀右表所列。北美移民之數。以一千九百零三年爲最多。一千八百八十二年次之。一千九百零二年及一千八百人十一年一千八百九十二年復次之。然試問其一千八百八十五年。何以鋭减。則初禁華工之結果也。一千八百九十四年以後。何以復鋭减。則再禁華丁之結果也。第自兩次。禁止華工之後。華人之在美者。大半陸續返國。華人之往美者。更覺裏足不前。則其數應日减而無增。而一千九百二三兩。年其數忽大有增加。可知此統計表中。其前二十年移民之數。中國人實占一大部分。至最後兩年。則全屬歐洲人無疑。且近年以來。南歐人之移住美洲。者尤較北歐爲多。十五年前。即一千八百九十三年。德國人之移美者。凡七萬八千餘人愛爾蘭人之移美者。凡四萬一千餘人。至一千九百零二年。則德國减至二萬八千餘人。愛爾蘭减至二萬九千餘人。一不及前數之三。一僅及前數之半。若意大利。則十五年前。其移美者僅七萬二千餘人耳。至一千九百零二年。乃增至十七萬人。一千九百零三年。乃驟增至二十三萬人。此實北歐移住者日以少。南歐移住者日以多之明證也大勢洶洶橫流未已日後新。世界之權力。將屬於何人之手。乃一最大之問題。而我華人之足蹤。則必日見。稀少無可疑也。美之政治家。乃必揚彼而仰此。舍近而務遠。於已前之。事則注意之。目前之事則淡忘之。將來之事則更漠然不顧盈尺之階可以爲其伸眉之地。豈南歐移住之人數雖多。曾不足爲害於美洲。而惟區區之華人。其流毒乃有無窮者。耶是眞大惑不解之事也。今試更舉一千九百二三兩年美洲移民國别表。與移住之人種種之事實。以明其人數之多寡與利害之關。係（未完） 
專電 
[電一（北京）]  
　　憲政舘以法律　經實騐今蘇閩等省已行初選舉擬咨詢該省籌辦處於局章有無施行不便之處即詳細申覆以憑核改 
[電二（北京）]  
　　盛宫保奏幣制宜主七錢二分兼採元半之制樞臣多不以爲然澤公則頗韙其議惟於元半之制亦以爲不便行使 
[電三（北京）]  
　　新滇督李經羲接錫督漢口來電准二十四到京故已預備行裝俟錫督到京一晤即於月杪起程赴滇 
[電四（北京）]  
　　薩鎭冰到京後亦以經費難籌對於海軍問題不敢多所建白 
緊要新聞 
[詳紀簡派各省監理官情形北京]  
　　各省總監理官度支部原保四十人實缺左右丞參及丞參上行走者共十人嗣因上諭有丞參以下故不得不於丞參外另列郎中員外數人其餘均係外省人員在澤尚書之意非必欲派外省人員也因部務正當緊要之際得力人員無多不敷奏保不得已將外省人員列入此次所簡並非硃圈係於原單姓名之上硃筆寫　隷等字故省分之前後未免倒置度支部及樞臣均未奏請酌加卿銜攝政王以此事與憲政大有關係總監理尤爲要職非重以官職不能得力故槪賞加三四品卿銜（前報專電謂非攝政王意係電文簡略致誤）及硃諭頒下某相語人云以後外省之事就難辦了 
[吏部議駁蜂蜜山保案北京]  
　　東三省督撫所保蜂蜜山剿匪一案共計異常尋常約有百人聞吏部有全案駁斥之説因去年十二月奏請擇獎一摺係奉旨知道了並無准其酌保數員字樣照前　　　　　　　　　　　　　　　　　將前列者議准十餘員之議不日即將覆奏 
[擬訂貴胄爵章之内容北京]  
　　督練禁衞親軍濤貝勒等奏請制定爵章禁衛將弁擬用貴胄學員充當將來實行立憲貴胄人員均當列身海陸兩軍其軍制章服現在雖有定制然貴胄勳　無所 
 
 

Page 5

 
 
識别故奏請制定爵章頒發勳爵佩帶刻聞所訂爵章式樣兩項共分十八種一曰皇族貴爵章九種二曰功勳世爵章九種日内擬訂進呈其交外陸兩部政務處會訂者則係奬功勳章 
[景皇帝奉移時之預備北京]  
　　德宗景皇帝奉移日京師各大中小學堂監督學生等均以深受國恩擬恭送梓宫一程並擬定辦法應在郊外列隊並穿軍衣捲旗停止音樂以昭哀敬聞已由學部奏明預備矣 
景皇帝奉移時所有沿途宿安蘆殿於梓宫入殿後即由恭辦喪禮王大臣等行奠祭禮所有香册香寳仍行供設几筵前現經禮部於日昨奏請欽派沿途蘆殿恭將册寳大臣以昭敬謹現已派定禮部侍郎郭曾炘内務府大臣繼祿充當 
　　總理行營事務大臣具奏景皇帝梓宫奉移於蘆殿週圍請派巡查已奉旨派出莊親王載功公爵溥佶毓璋溥釗四大臣 
[直省籌辦憲政彚聞]  
　　第一年籌備事宜直督楊蓮帥奏云查籌備事宜清單内開籌辦諮議局爲各省督撫第一年應辦之事業經臣先設籌辦處派員任事擬定分期辦法認眞經理於上年九月奏陳在案茲届二月奏報之期應將該處籌備成績詳細臚陳以資考核該處自上年八月遵照奏章籌辦諮議同事宜於九月初飭令司選員分赴各府直隷州廳講演章程再由各州縣選派士紳充選舉調查員齊集各該管之府直隷州廳聽講各歸本籍帮同辦理選舉事宜其選舉經費先由該處通籌墊給不得絲毫有累民間致生疑阻復慮地方官措施或有未當遂致遷延期限迭經諭飭該處檄電紛馳促令依期舉辦其於章程有所誤會者必詳爲辨正官紳有未接洽者必力爲疏通各屬部署情形隨時報告紏其非而奬其是其間有辦事不力者屢經臣嚴加訓迪率能振刷精神一氣貫注現在各屬調查覆查造册均尚照章依限未誤事機大抵直隷辦理選舉與他省情形逈不相同京旗曁駐防專額議員照章皆屬直隷　辦就駐防論有歸密雲山海關副都統者有歸東陵西陵承辦事務衙門者有歸京營左右翼者加以順天府熱河二處管轄不一端緒紛繁非因應得宜不能速期藏事京旗選舉業由值年旗王大臣奏辦復經憲政編查館奏明請旨以順天府尹充複選監督兼由民政部内外城巡警總廳步軍統領衙門各派專員會同大宛兩縣辦理说師内外城曁京營地面民籍選舉調查事宜按京師首善客籍居多層轉較繁區域亦廣屢經内外恊商同心辦理不分畛域成　可期其他各屬人名册除新設之開魯林西兩縣地本沙漠烟尸零星無從舉辦餘由各複選監督於去臘今正間一律彚齊復飭該處逐加考核其所載資格與章程不合者槪予删除塡註不分明者復令更正公益事務一項如民間公辦青苗水會等事必其資望較著始認爲合格財産一項從前未行登記之法無從確核若嚴杳細數恐習爲諱匿者轉甘放棄因於表册但註五千元以上字樣冀無遺漏現據已到人名册合計除駁回删汰外綜核全省合格者十六萬人有奇一俟京城曁京營地面民籍初選名册造齋即當統計全省人數核定分配各府直隷州廳議員及各屬初選當選人額數其京旗曁駐防專額議員已擬定專額議員調查選舉規則及初選監督恊辦駐防選舉規則分行各都統各該管届期一律辦理此直隷籌辦第一届籌備事宜之詳細情形也此後自三月起迄九月正其中宣示選舉人名册行初選舉複選舉三事仍飭該處切實分辦不得少有延誤至籌辦處一年經費由臣飭司局籌撥並飭該處核實動用母得虚糜將來諮議局成立建築正式議塲正在飭　該處繪圖估價祇期規模宏敞工料堅實不取侈飭外觀致多糜費（照硃筆圈點） 
　　試辦地方自治直隷自治開辦較先自經疉奉諭旨飭辦自治直督楊蓮帥復與司道等商　推廣預備方法於上年四月間將原有之天津府自治局改爲直隷籌辦地方自治總局與諮議局籌辦處同設一處取其事理相因機關統一又以前定學社通則尚未完備復飭該局另定自治學社通行章程通飭各屬一律試　現在呈報成立學社者已有五十餘處遵照奏定名稱改爲自治研究所其未報成立者亦嚴飭速辦現蓮帥已將試辦自治情形具摺奏報並聲明城鎭鄉自治較難於府廳州縣應由劃分區域人手已飭札催各屬趕報本境村莊户口圖表由域而鎭而鄉直隷百餘縣治幅員遼闊經費尤艱方今官制未改税則未定安得大宗的欵取用得宜現爲一時權宜之計飭司局暫行籌墊俟籌定地方欵項再行劃還再府廳州縣自治已於天津一屬試辦業經奏明仍飭照常辦理其餘各屬俟籌備第二年期内部頒府廳州縣自治章程到後再行依限辦理 
　　督署設立會議廳直督楊蓮帥以諮議局成立後自應預備議案以資研究查奏定官制第六條各省督撫應於本署設會議廳傳集司道以下官會議緊要事件各省關於地方之事亦可由官酌擇公正鄉紳與議又查東西各國議事會成立必有參事會以執行之取其上下交孚並行不悖成效具在實可仿行爰擬就本署内設立會議廳擇本省重要事件悉心考核隨時　爲議案以備諮議局提議之用業已咨呈憲政館資政院並附片人告矣 
 
 

Page 6

 
 
[京師近事]  
　　攝政王每於召見各部大臣時均以預備憲政諭詢近聞有令軍機大臣妥議俟景皇帝奉移後毎月定以三期召集各部王大臣在三所討論憲政一次每次預定時限以免隔膜之弊 
　　會議政務處應於本年會同憲政編查館釐訂京官制刻聞該處王大臣擬派專員釐訂聞有於該處帮提調中揀派勞京卿乃宣沈觀察林一易章京楨等三員會同憲政館提調學部寳瑞臣侍郎厘訂之说並聞擬奏調吏部郎中一員兼充修訂官制帮提調 
　　本年辦理京察現由吏部京察房擬定辦法三月二十一日封門二十六七日帶領京堂二十八九日過堂四月初一至初五日帶領一等初九日帶老人班十六七日覆帶 
　　政務處昨又咨飭各省督撫略云各省人民應習自治教育前經欽奉諭旨責成各督撫認眞催辦已由憲政編查館奏定諮議局章程民政部奏定地方自治章程學部奏定普及教育辦法通頒各省切實照辦惟查近來各省俗習囂張革黨會匪混入内地肆行搆煽恐有附會名義藉端滋擾各情事致紊秩序妨害治安必須設法預防請各督撫籌辦自治教育各事務當嚴密防範如有藉端滋擾者即行查拿母稍疏忽 
　　外務部近復電咨各督撫云各省辦理交涉多因受外人要索或瞻循情面即與擅訂約章以致日後轇轕諸多棘手亟應通電各督撫嗣後各省開礦築路借欵通商以及延聘顧問等合同約章無論緩急鉅細務須先行報都核覆再行定議并未經本部允許者出有轇轕本部槪不承認惟原訂約大臣是問 
　　外務部梁尚書議定咨行各省督撫謂各省洋務局三年奏保出力人員繁頤省分不得逾十五員洋務事减省分不得逾十員以示限制 
　　海軍現已勘定威海衞爲北洋第一軍港上年英人曾議退還茲擬請由政府派員向英人要求早日退還以便興築船塢 
　　都察院總憲張英　副憲陳名侃伊克坦及各科道御史於本月十六日全班到署會議封奏事件甚爲秘密 
　　　相國派候補道蔡觀察琦赴鄂調查粤漢川漢鐵路各路線及修築情形現聞蔡道定於十八日即乘京漢火車出京 
　　學部榮尚書日前進講正心誠意之學攝政王曾諭以中國現正預備立憲種種新政頭緒繁多徒爲此等迂闊之空論殊於大局無濟榮尚書大爲不懌此次突然患病外間疑係託詞其實確患中風於十三日晚即不能言語口眼歪斜故已請假五日以資調理 
　　頤和園於孝欽顯皇后升遐後曾有人擬請改爲公園近聞已擬定每月逢五日准許外國人進園游觀并聞已由外部奏准 
 
 
 

Page 7

 
 
   
 
 

Page 8

 
 
魯意師摩洋行　始創自同治十三年即　英一千八百七十四年 
准於念五日十點鐘在本行拍賣外國一應女衣服帽鞋領巾衫褲一切軟貨不計禮拜日禮拜一並禮拜三觀看此佈魯意師摩洋行啓 
[禮拜四拍賣　回祿貨　　瑞和洋行] 　 
准于念五日十點鐘在本行拍賣由非輪路壹號弍號即德發飯店内搬來去年被　稍漬鐵床大廚鏡檯五斗廚面湯檯火爐鏡山扒檯酒架大菜檯椅子　鏡刀义磁器料器黑籐椅電氣風扇洋酒吃食等不計此佈 
[吉生船水漬貨　禮拜四拍賣　壳件洋行]  
准於本月念五日下午二點鐘在浦東怡和碼頭東棧内拍賣水漬蔴袋蔴布及什物不計届期一點半鐘往美最時碼頭向趁小輪至該棧面拍此佈 
[德康莊告白]  
茲後馬路鼎成莊店底裝修亦已憑中盤與中號擇吉開張鼎成往來帳目交涉事宜向前經理人接洽與小號無涉恐未週知特此廣告 
[禮拜五拍賣　貴重地産房屋]  
魯意師摩洋行始創自同治十三年即　英一千八百七十四年 
准於念六日下午四點半在本行拍賣地皮一方坐落卡德路並新閘路計十七畝二分九釐五毫在英註册署道契第號一千一百念七號三千八百零三號九百五十四號八百六十二號九伯五十五號地皮第號三百零三號三千零念九號並有中國門面市房十七間在卡德路又住宅房七十三間在卡德路弄内又住宅房五十間在新閘路弄内其一切細情可問小行便知此佈　魯意師摩洋行啓 
[禮拜五拍賣　各色食物　壳件洋行]  
准于本月念六日下午二點半鐘在本行拍賣梢漬汀頭食物數十箱及什物不計届期務請駕臨小行面拍特此佈聞 
[稍漬棉花　禮拜一拍賣　壳件洋行]  
准於本月二十九日下午二點半鐘在浦東華通棧内拍賣稍漬棉花三百十九包每包計重三　届期二點鐘務請駕臨美最時碼頭同趁小輪前往該處面拍限隔　現銀出清特此佈聞 
　　押欵過期 
　　啓者英册第五千零八十七號及五千零十五號道契由西歷一千九百零九年四月九號起與以前出業主周潤生無干且非其人之産業恐未週知特此廣告 
　　遺失道契 
　　啓者英册第六千四百十六號道契業經遺失或誤置他處如有得此道契者均非原主幸勿購置或做押欵特此廣告仄姆斯開福特告白　　ＪＡＭＥＳＯＴＫＥＲＦＯ 
　　函授科 
　　本館特設函授科原爲便利遠方子弟肄習英文起見凡有志者著成論說繙譯（每星期備一篇限以二百字）可交郵局逕寄本館改就後即將原稿由郵局寄還學脩每月五元務祈先惠由郵局或寄現洋或購匯票均聽　尊便惟必須掛號如欲研究科學可另議學脩凡寄稿時當將稿上詳細註明名姓住址斷不有延擱之慮出　上海四川路第一百三十號門牌 
　　同文館函授科總敎布茂林白 
[遺失棧單]  
今遺失光緒卅三年九月初四日新康進口上紙五十件出過四十五件更存五件棧單遺失已向該局聲明作廢特此佈告　福利告白 
[盤店聲明]  
啓者所有城内乾坤和南貨油酒鋪因　姓乏力今由各上行經理出盤與孟姓原底開張當即立據兩相交割清楚倘有與乾坤和往來轇　等情望均向　姓自理與孟姓無涉恐未週知特此登報聲明　晋昌號孟姓告白 
[獅子老牌牙粉]  
本行在日本東京開設已數十年矣所製獅子老牌牙粉以及香粉並各色香水香油等悉依最新科學製造盡善盡美並延專門名家充膺顧問隨時指點不惜重資精益求精所出各貨新奇無比與别家大不相同是以遐邇馳名行銷日廣即歐美各邦每年運銷爲數甚鉅若非物品精良豈能暢銷於數萬里外乎近因風氣大開本行各貨購用最宜本行主人有鑒於此今來上海設一分行銷本行自做各貨批發零躉各從其便而且定購各貨無須　客經手所以其價格外公道定貨迅速訂期不悞意在招徠總期暢旺贸易而埀久遠因此凡本行所賣價値與日本行市並不懸殊此乃本行在申獨一無二之特色雖獲利較薄而多多益善也如蒙　賜顧者移玉至小林洋行便是看貨議價自知所言不謬　今將總行分行製造廠之地址開列於左總行東京市神田區柳原川岸念二號地大阪市東區博勞町二丁目分行淸國天津日租界旭街　漢口河街上海法租界吉祥街總批發處日商小林洋行代售處同所東林號 
河南路東亞公司書藥局虹口濟生堂大藥房月經不順　最良新藥　登錄商標　　物注意　月丸 
三馬路中法大藥房並各大藥房均有寄售 
[特别佈告]  
啓者自英界五馬路同興輝記關閉後當時暂留輝兄在店棲　今已辭出另圖生意所有輝兄經手與人進出及貨欵等項概與同興棧無涉美界同興棧鄧耀枝謹啓 
[大隆藥房精製淋濁聖藥]  
三日永遠斷根立止五淋白濁 
此丸得自獨秘其靈效之神速可以推倒天下之白濁藥無論五淋紅白二濁痛而且腫一經服下立刻止痛清濁消腫利便眞有藥到病除之妙雖尿管被濁糊閉已成血砂等淋依法服之無不小便暢通濁去清來治愈者不下數千人咸推淋濁中最爲奇驗之藥且性味和平與市上純用尅伐諸品者不同故愈後氣體反强保不再發足見斯藥之妙哉無窮每瓶一元小瓶五角雙料加倍取効更速 
　　　上海四馬路望平街口大隆藥房啓 
[遺失莊票]  
今有硤石立大支申安裕莊票第三百卅號本月念一期元一百五十二兩二錢已向莊說明作廢望各莊號切勿收用特此聲明　申正源局 
[聲明]  
余生有三子長次安分營生三子子章字瑞章不務正業貪戀嫖賭遺害家庭已非一次乃仍怙惡不悛罔知悔悟余恐再受其累早經騙逐無論親友以及中西商人切勿與之銀錢往來倘有交涉望向子章自理家中概不承認恐未週知特此聲明 
鄞西朱充　白 
[告白]  
啓者敝號在山東新河東被强盜刦去沙河聚祥公立十一號福盛祥十二號同興茂會票二紙每計　規元一千兩至上海正祥號照付被刦之後當向該號掛失作廢望　中外各寳號切勿收用恐未週知特此聲明　山東沙河福盛祥仝同興茂啓 
 
 

Page 9

 
 
   
 
 

Page 10

 
 
接緊要新聞 
[長元吳學務問題之議案蘇州]  
　　長元吳學務總匯處紳董因議復樊提學照會柳宗棠等公稟通籌教育普及問題日昨開特别會到者三四十人當由龔君子英上意見書八則一學司旣僅照會蔣吳二紳應仍由蔣吳二紳具名聲覆一聲明勸學所業已遵章成立一聲明係長元吳學務公欵故稱長元吳學務總匯處與勸學所權限毫不相侵無須更定名稱一原有之書院賓興公車等欵本須舉貢生監方可享此權利今設立中學比例最爲相當若欲專設小學與原有欵項性質不同且中學設立有年成績尚佳决無停辦之理一地方公欵並無專設小學之理京電係個人意見似可不必依據一學務公所以推廣小學爲宗旨現除公立中學外尚有公立高等小學唐家巷兩等小學半日學堂師範講習會公立女子小學等常年補助用欵在七千元以外似不得謂爲微之又微一原禀諸人意欲各鄉小學盡得挹注以資普及果欵項有餘自可由城以及於鄉惟此時極力樽節尚不敷用只得姑從緩議繼由沈君信卿宣言三問題（一名義問題）公同議定照舊申明理由（二推廣小學問題）公議城鄉本應推廣請實行積穀帶徴（三保存的本問題）申明除建築校舍支用外並未動用的本且經禀准有案當時議董各員均無異議聞已决議將詳細情形呈復學憲察核 
[吉林通信]  
　　雙城破獲大盜之神速吉屬雙城廳城内天成店於本月初七夜間突被匪徒多名分持手鎗刀械跳牆進院刦去官帖十七萬吊當即潜至哈爾賓傳家甸天豐源店兌换羗帖携帶中錢一萬餘吊該舖商見其人形跡可疑立即報知巡警四局派警兵前往盤詰該匪徒於腰中取出手鎗向兵轟發幸未命中該巡兵乃吹號叫街警四集將該匪擒住送交總局訊據該匪即係昨晚搶刦天成店之盜犯同夥共二十餘名當起出盜贓吉錢十四萬吊聞此欵係官鹽局及餉捐局存欵警局訊明後即時移送濱江廳轉解雙城歸案究辦 
　　吉營搜剿胡匪之近狀吉林防營右路誠統領明現以農安縣伏龍泉一帶時有零星盜匪肆行搶刦當調馬隊一營哨官富成帶兵四十名二營哨長玉明阿帶兵三十名又調步隊二營哨官文祥帶兵四十名齊集長春復親自督隊於初二日前往哈勒海城子鳥龍架海東南江灣八里營子青山口白家灣花園等處認眞搜勦所有巡防鄉圑關防暫交該局幫辦朱雲漢護理又琿春東北百餘里之大荒溝有向充統帶之劉之潔近正辦理開墾日前突來胡匪多名將工頭二人梆去錢物搶刦一空前路孟統領立調哨長青山由哈達門由明順東崗子哨官成喜由英額河領兵百名分路進勦以頭道溝爲會哨處所又飭調管帶門振中等揀調隊兵百餘名曁砲隊弁兵改由蜜江上掌綏芬甸子進搜山裡板石溝大岡一帶復由遊擊隊在各山隘堵截並諭令各官弁將兵隊通過地境山川道里均按日記錄以備考察 
[西報譯要]  
　　直督挽救市面之策畫字林報載十九日北京電云直督楊士驤因津埠銀根緊急擬撥現銀一百萬兩挽救市面惟各銀號及各商人等欲借用者須陳明實情天津商務總會議由政府借債以償抵各商之損失中政府及各國公使均無允准之意獨德國公使贊成此舉 
　　間島中日交涉近事又載二十日東京電云據傳近有韓人二百餘名擁入間島中國官署以訴華兵之行狀華兵旋將韓人首領拘押並擊傷數名經日員索回拘押韓人並勸令韓人解散圑體近日外間傳述中政府因新法鐵路問題日政府堅持前議不肯退讓故於間島問題已許讓日人多欵惟東京日本政界並不承認此説 
　　東督力爭滿洲主權又載同日東京電云聞東督徐世昌現要求日本撤銷南滿洲鐵路區域内之日本行政權日本拒絶此議 
　　慶親王外交之言論又載同日東京電云慶親王語駐京日使伊集院云中國深嘉日本之誠篇中政府擬將兩國交涉問題移交海牙和平會公斷設日政府反對此議而願彼此讓步和衷調停則中國自可取消前議 
　　中國駐德新使抵任文匯報載二十一日栢林電云新任中國駐德公使蔭昌現已行抵栢靈 
　　赫德向華之風説又載某日報北京電云總税務司赫德因中政府時望回任供職近已電告中政府謂西歷六月上旬可以晋京現任　理總税務司裴式楷則將請假回國休息一載 
分類新聞 
[政界]  
 
 

Page 11

 
 
[府城設立巡警教練所之區别蘇州]  
　　民政部咨蘇撫文云本部前次奏准各省巡警學堂通行章程業經通咨各省遵照辦理在案查原奏章程第三條内開巡警教練所府廳州縣須設一處所稱府廳州縣之府係指未置首縣之府如貴州銅仁等府及東三省新設各府而言其府縣同治者由縣設立該府勿庸重復相應咨行查照辦理 
[查復官幕招摇浙江]  
　　嘉興府楊守士爕日前詳復省合略謂奉諭飭查嘉善士紳湯銘等禀縣令懦弱劣幕受賄各節遵即札委候補主簿彭肇基前往密查去後旋據復稱該縣刑幕秦仲玉係江蘇人娶該邑西塘鎭張書堂之女爲妻其弟又娶本城顧姓之女原稟謂其輾轉聯姻親戚甚多殆非虚語秦幕到舘本賃居民房張書堂開設藥店爲生常在秦寓往來事實有之原禀謂其事無大小得張書堂説項立見效驗訪諸紳民並無其事所稱招摇納賄亦查無實據惟秦仲玉不避嫌疑每日午後必偕張書堂赴城隍廟前山鳳軒茶館啜茗習以爲常嬉笑言談萬目共覩致生物議該縣徐令心地忠厚公事勤敏聲名尚好從前吸食鴉片自奉嚴　後業已斷絶原禀謂該令每遇問案須由幕友隔坐遞條以爲準則一節查無其事諮訪再三所言皆同知府復查無異合即據情禀復 
[革除帶肚友丁之弊害南京]  
　　江西藩司陳方伯近以州縣赴任無資准按程借銀即將帶肚友丁禁革等情詳請江督鑒核奉批帶肚友丁最爲州縣惡習各牧令頻年聽鼓一旦奉檄束裝無資於是帶肚之徒出金代壯行色即要求司帳門簽等事以冀收償本官迫於窘不得不從權允之而成約在先到任自必照派若輩旣攬權在手一切有所挾持納賄招摇本官旣難禁阻此吏治腐敗所由來也該司有見及此擬按赴任程途之遠近酌予借給廉银即將帶肚惡習永遠革除於體恤屬僚之中實寓整飭吏治之意行見兩漢循良之治不難再見於今日皆該司有以振作之也佩慰曷極應即如詳照辦倘各牧令嗣後帳房家丁仍復有帶肚情事一經查出除將該友丁嚴辦驅逐外一面由司將該本宫詳請撤叅决不寛貸 
軍界 
[條陳軍馬改良南京]  
　　江督批吕縣丞聯垣條陳軍馬改良禀云查馬匹爲軍務利器古兵事家無不以此爲注意非因地之宜盡物之性練習於平日則臨事倉皇必有泛駕跅弛之虞關係良非淺　該縣丞素習農學復能詳考馬術著爲一编使言馬政者採而行之於軍政前途裨益甚鉅具見該縣丞　心政學識詣堅卓深堪嘉尚當將禀件札發督練公所俾資參攷 
[報告藥庫儲數松江]  
　　城南火藥局疉議遷移業經官民互約此後火藥只准運出不准儲人仍由委員將實存火藥數目按月報告府署札縣照會城鄉董事俾免疑懼計本月報存有三十三萬七千七百五十一磅五兩折合二十五萬三千三百十三斤五兩 
學務 
[高等巡警學堂成立南京]  
　　江南巡警路工總局近將遵飭籌設高等巡警學堂情形詳請江督示遵當奉端午帥批云查定章高等巡警學堂各省城須設一處巡警教練所府廳州縣須設一處現在將原有教練所改爲高等巡警學堂自是正辦惟教練所學生均係由各區抽調巡士人所教練據稱擬另招新生教練一節此時暂宜緩辦應仍照向章抽調巡士逐一人所訓練總期將所有巡士教育普及然後再招新生庶幾用一巡士得一巡示之用至所呈經費表内開列各項員司獨缺監學未設於管理學生之法殊欠完全應再重加改正該堂一切用欵仍宜力加撙節照舊用一萬五千兩之數開支不得過事擴張虚糜公欵所有高等巡警學堂監督應候札飭包道發鶴仍舊充當并由財政局刋刻關防呈候發給以昭信守 
[提學嚴斥學堂謬舉運動浙江]  
　　浙提學司札錢塘學堂文云該堂於本月十五日假察院前仁和小學堂操場舉行運動會是日固非星期復值大雨夫運動者所以冀兒童身體之發育也乃强使冒雨而行於學生體育豈不大有損害是已於開會宗旨顯相違背又是日會塲除應有之運動外兼且扮演跡近優伶之事此等游戲施之中國於風俗體育頗不相宜尤恐旁觀訾議本司聞前此各學堂因舉行遠足運動等會致傷學生身體不一而足甚至因傷殞命誰非父母誰無子弟言之殊堪憫惻若不嚴行限制於教育前途殊多阻碍本司現姑不咎旣往但儆將來除通行外今特札飭札到該堂立即遵照嗣後非假期内不准再行遠行運動等會即假期内偶一舉行亦必求於兒童體育有益不得强冒雨雪而行尤不得扮演跡近優伶之事致損學界名譽 
實業 
[保護滬寗鐵路之周密南京]  
　　滬寗火車於上月行抵新豐高資一帶迭被滋擾一案經江督派委洋務局幫辦温觀察秉忠會同鐵路局黃觀察仲良前往查勘當傳新豐鎭董朱錫謹等齊集車站由温觀察將人應避車車難避人及鐵路係國家所營造與車爲難即是與國爲難之義對衆演説並責令歸勸鄉民務使家喻户曉勿再有聚衆暴動情事衆皆唯唯而退二十七日復至高資站東訪查十七日飛石打車之事實係被人從遠處暗投石子擊碎車窻玻璃致傷搭客李春商等兩人委無聚衆攻車情事隨傳集左近村民將火車係爲便民而設投石擊車不特於車務有礙且關繫華洋搭客生命異常危險務須互相勸誡共保治安詳細演説而散 
[典業改章之批示南京]  
　　江南商務局寗藩司會詳變通典業改章一案請核示飭遵當奉午帥批云典業改章紳商旣各執一詞商務民情必須兼籌並顧現市面改用洋碼已爲大勢所趨自難責令典業獨受錢價之影響惟洋價出入數鉅者洋當洋贖固無所謂受虧若貧苦小民所當之物不過值價數百文即不能不用銀角銅元折合洋價照典商常例每日大小洋元及銅元時價本應照市懸牌今欲預杜盤剥漁利之弊祇須嚴禁抑勒於貧民即無所損此事應責成商會不時赴各典查察務 
 
 

Page 12

 
 
令所懸牌價均須與市面相合進出一律照算不准有分文歧異倘進出稍違此例或爲商會覺察或被當户告發即行從重罰懲似此嚴行約法自可免日久滋弊其取贖期限前雖批准十八個月爲滿該商等旣謂期滿以後當户但能上息仍可照例展限是名十八月與前此之二十四月二十七月原無大殊等語所言亦自平允應准照所議辦法嗣後凡當物限滿五日内能上利一月者於應展一月外再行竟限二月留贖不售如限滿五日不來上利者不在此數併應由各典商將此層上利展限辦法刋刻戳記加蓋票上以便各當户一望而知免有誤會以上各節實爲便商便民兩全之法應即作爲定案此後無論何處有請更改典章者均飭照此辦理至減利一節旣據商會調查蘇省並無此例應無庸議仰即轉行商會諭飭各興商遵照一面行府飭縣一體查照立案併由縣撰發簡明告示實貼各典舖門首曉諭周知 
雜記 
[清理財政監理之行踪南京]  
　　欽派江蘇清理財政正監理管養山參議聞三月初旬南下先到江寗後至蘇州日前寗藩樊雲門方伯親蒞造幣局看視房屋擬禀商督帥以此廠改爲清理財政局東三省清理財政正監理熊秉三京卿已將寗蘇兩處要差禀銷以便遵旨北上 
[巡官調戲婦女案五誌浙江]  
　　巡官徐士炎調戲婦女一案已迭誌前報茲悉徐士炎自前次審訊後即洋洋自得後聞酈某通禀上憲其鄰右亦公禀爲之訴冤於是大恐運動多人爲之畫策又以文理不通嘱託著名訟棍某申代擬禀稿意在牽涉多人使問官無從質證正案可懸而不斷酈某自奉總局發交四局飭令該局正巡官厲振宗轉飭明白禀復酈某即於十六日繕具禀詞交厲巡官轉呈略謂竊生原籍諸曁寄居錢邑上板兒巷於　年十一月攷取派充十三區二等巡記生奉差後勤愼從公於警章不敢違犯前月二十五日回家據生妻屠氏云昨日下午有巡官徐士炎以探望爲由乘間調戲生妻不堪其擾當即走避鄰家云云生以顔面所在并於警界全局攸關名譽迄未禀陳詎控事爲鄰里播傳初九日載登報章當奉提調電飭又奉總稽查諄囑具禀不得已將調戲情形縷細禀明蒙各憲在總局樓上會訊生即將具控各節背述轉輾駁詰生言如有不實傳妻質訊如再不實情甘反坐等詞供明在案復奉鈞諭飭生復禀徐士炎調戲情形先已禀明生與徐士炎同在警界雖曾相識從無間隙即有仇讐何事不可報復何至以調戲生妻誣陷自靦面目敗壞警界名譽况生妻不爲所染生亦無意興訟前次所禀實爲上官命令迫不得已而具控惟事係鑿實並無誣衊反遭撤差發押情有未甘爲此據實禀請察核又聞前爲徐士炎具結之某某二員當日告人云此案我等亦不知其詳惟承上官之意不得不爲之具結現彼等探知上憲必欲根究已飭發地方官衙門審訊大爲胆寒又謂吾等所具之結但云某時徐實來局何時出局都不仔細並不敢爲徐士炎出實在未往酈家調戲婦女之結也 
[搶案疉見之駭聞鎭江]  
　　鎭江日新街益成彩票店夥某甲於十九晚七句鐘手持鈔票百餘元往某莊交兌行經江漢池浴堂左近巷内被匪三人上前强搶甲大聲呼救匪即持刀猛砍血流滿面迨站崗巡士聞警往捕各匪徒已逃逸無蹤所幸鈔票未被搶去刻已報官飭緝又前日下午有王姓行至新河西首亦被匪徒搶去銀洋六十餘元城市　閙之處尚且如此窮鄉僻壞更可慮矣 
游戲文 
[菩薩應一律禁吸香烟議（選）]  
　　明知爲鴆而猤甘嗜之者。鴉片與香烟是也。鴉片人吸之。香烟神吸之。同一不可充飢之物。故嗜此者謂之癖煙霞。享香火。物雖異而煙則同。其流毒於世間。實較鴉片爲尤甚。蓋鴉片之來。原充藥料。猶有治病之功。故鴉片可禁人之不食。而不可禁醫生之小用。若香燭功用。專爲焚化而設。於人有所損。於神無所益。將安用之。此甚於鴉片者一也。鴉片之害。毒流肺腑。至於面黑皮焦。可謂極矣。而菩薩之吸香煙。不獨面目。衣飾盡爲污黑。即神樓神帳。以至牆壁瓦面。煙氣薰蒸。盡成黑暗世界。比諸鴉片如何。此又甚於鴉片者二也。吸鴉片者。非盡人皆然。猶有嫉之如仇者。至於菩薩。幾無不吸香煙。朝晚兩餐。缺少不得。此又甚於鴉片者三也。人吸鴉片。尚爲父母所督責。妻子所勸諫。朋友所規戒。尚有戒脱之　。神吸香煙。幾若以此爲天職。即媚神者亦樂以此供之。廟宇之中。遂成絪緹氣象。香煙永無斷絶。此又甚於鴉片者四也。人之吸鴉片。亦量人以爲出。自食其力。雖上癮亦不敢加增。若神吸香煙。不費一錢。自然撑開肚量。多食不厭。其結果必上一極大之煙癮。此又甚於鴉片者五也。綜是觀之。嗜好之毒。神甚於人。今者民間實行禁煙。十年絶迹鴉片之毒。將不復存。惟此香燭濃煙。亦當爲天演之洵汰。陰陽雖殊。神入一理。菩薩倘明時勢。亦必具有同情。宜趁此時。由朝廷頒詔。飭令天下大小神祇。限十年内禁絶香煙。并多設禁烟公所。如有嗜好甚深形迹可疑之神像。舁入公所。認眞調驗。務令戒絶而後出所。此不獨國民之幸福。而亦神佛之幸福也。企余望之。 
小説 
[初選舉之醜歷史]  
　　一名哭松江 
　　疑喪條李阿小暗暗吃驚。 
　　　初選四最公揚揚得意。 
　　四最公道。到那日有什麽人來阿小道。到底這張東西是什麽用處。我心裡着實不明白。四最公道。我就説給你聽。你還是一個不明白。你替我快快拿去分送這個。不要打碎沙鍋問到底了。阿小道老爺旣經不肯説給小的聽。小的不要明白了。但是先有一句交代。弄出事體來。小的不管帳的呢。四最公怒道。休得曉舌。那有弄出事情的道理。阿小答了幾個是。拿了紙頭往外就走。走出大門。重又跑了回來。喊道老爺慢些。還忘記一　緊要事情在這裡。四最公道什麽要緊事情。阿小道老爺有幾位親戚。幾個朋友。没有帳目。呌我送那一家去好。老爺的親戚不過　家是小的知道的。其餘一個都不曉得。四最公道你不要管親戚不親戚朋友不朋友。你看那一家場面闊綽。有些銅錢的。你就送了一張。倘然小户人家。没有銅錢的。這就不必分了。阿小一聽心中暗喜道。我道是什麽。原來這個是報條。不知什麽人中了秀才呢。還不知進了舉人。要至有銅錢的人家去打些抽風。這個送去還可以討幾個小粮錢哩。又自想道。幸虧我又進來問了一聲。不然陰些失了許多報金。或者他的少爺。成人長大。恐怕中了秀才。但不聽見什麽府考道考。不知如何中發。心中想著。又笑問四最公道。恭喜老爺。這個報條。豈非是少爺中了秀才麽。四最公被他纏個不休。便含笑答道是的是的。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉開票]  
　　江蘇寗屬（海州沭陽） 
　　沭陽初選經張前縣確定人名三千七百六十三人照籌辦處分配應出當選人二十名十一日十區一律投票計實到者共三千二百十三人遵章應以八十票以上爲當選十三日由新監督夏令在明倫堂督率開匭當選僅得四名袁永良一百六十九票耿星垣一百二十四票仲士立八十六票張曙東八十一票定十七日重選 
官長設立 
[安徽]  
　　朱中丞近以各屬呈報選舉人名正册每有遷就遺漏錯誤等弊曾經批仰籌辦處轉飭各該屬迅爲更正去後而呈報者尚屬寥寥現因期限迫切特札委諮議局籌辦處密查員孫發緒前往各屬會商更正以便彚呈館核 
[江西]  
　　建昌縣昨以初選舉設立公所出示曉諭等情申復諮議局籌辦處當奉批示云該縣另撰告示遍貼鄉村自屬勸導要務惟查示稿語意於章程多未明晰各省諮議局之設並非議院該縣舉立初選舉所舉之人爲初選當選人複選舉時再由初選當選人選舉議員並非由縣取定議員送府也至所列選舉資格限曾任實缺職官文七品武五品以上曾在外出仕數字包括不住有業産盈千一語亦未説明五千元以上種種語病不勝枚舉選舉本屬創辦章程條理煩複非悉心研究將來實行選舉時恐多舛悮仰將本處刋發館章及各項條文説明趕緊遴選明白公正紳士設立事務所會同悉心考究妥爲辦理至前項告示業經發貼無從更正仍將本處前發白話派人廣爲講演多多散布以免誤會 
　　按初選監督尚且糊塗若此何怪鄉民之初選當選者儼然以議員自命乎 
專件 
[江蘇紳士呈督撫文（請設研究會）]  
　　爲請設諮議局研究會以爲輔助議員之機關仰請鑒核示遵事竊自籌辦處設立以後寗蘇兩屬人民清册先後告成自必按照預定初選複選日期遵守章程所定資格妥愼選舉切實進行以期無負朝廷采取輿論因時制宜之至意惟是選舉者國家所以廣建言之路資格不必過嚴研究者人民所以開知識之原預備不容不早謹按章程第六章職任權限自讓决本省應興應革至收受本省自治會或人民陳請建議事件共十二欵又資政院議員得由各省諮議局選舉是近自本省土俗民情沿革大事以及朝章國故郡國利病旁及列邦之自治規章議會制度皆在議員指陳規畫之中其寄任可謂大矣而第以五種之資格衡之非特僅有財産之人不足窺其崖略即具有以上四種者或資勞雖備而新知尚待精求或理想甚高而經驗未能遽廣求其躊躇滿志足副議員之量而無愧固非易易記曰學然後知不足又曰凡事豫則立假使以操持無具之身出而應選而欲得政界中之信用與社會上之歡迎不可得也紳等前次會集公議呈請設立籌辦處之時即經提議及此頃調查已畢次第選舉距九月初一開會不過半年實行研究尤不可緩現擬就寗垣設立會所令各廳州縣各舉會員於法理事實兩端詳細分科盡心考究并延就通人以供採訪廣羅書籍以備參稽總求早一日研求則有一日之進益多一人預備則有一人之知能庶幾供本省之論擇而有餘即備京師之顧問而亦無不足此則紳等所共相勗勉想亦台衡所樂與賛成者也謹將章程若千條錄呈鈞案仰求迅賜批示以便尅期成立無任喁企再本會與教育等會事同一律應請發給圖記用資信守 
[江蘇諮議局研究會簡章]  
　　一宗旨本會以聯絡全省紳民研究關於諮議局之職任權限以爲輔助議員之　關參宗旨 
　　二會所設會所於江寗通信處於蘇州 
　　三會員（甲）凡被選爲議員與未被選爲議員者皆得爲本會會員（乙）每廳州縣各舉會員三人多舉者聽（丙）不由地方圑體公舉者但有諮議局章程第三條資格經本會會員三人以上之介紹便得爲本會會員（丁）外省人有諮議局章程第四條資格經本會會員三人以上之介紹亦得爲本會會員（戊）會員無須駐會（已）凡本會會員犯諮議局章程第六條曁不守本會規則者經會員公同議決令其退會 
　　四職員會長一人副會長二人調查員無定員編輯員無定員駐會書記兼會計 
員一人 
　　五責任會員研究事件以諮議局章程第六章之職任權限爲範圍 
　　六職權（甲）會長綜理全會事務有支配會員分門研究及預備提出議案之權（乙）副會長襄理全會事務有恊同會長支配提議之權（丙）調查員各因其地位才力之　及　行調查報告（丁）編輯員掌者萃調查員報告編立專條以爲議案之拫據（戊）書記兼會計員掌往來文件函牘曁銀錢出入等事 
　　七會期（甲）第一次會期定本年七月舉行俟擇定日期由會長布告（乙）　特會須有全會會員三分之一以上連署請求者方得開會 
　　八經費不收會費會捐常年費由各廳州縣地方分認大縣百元次七十元次五十元 
　　九典籍（甲）印行各書向官私各書局徴取不能得者備價購買（乙）現行案牘須查考者備文向衙署局所借鈔或派會員往閲 
十附則本會職員舉定時另訂詳細規則 
本埠新聞 
[電請阻止推廣租界]  
　　上寳紳民曁旅滬各紳商禀外部電云英使要求推廣公共租界業由上海紳商電請力拒今日（二十一日）滬上開會見新聞報載有英使許舉華董二員以爲嘗試查工部局董事之權實操縱於西人之手雖舉少數華董無補萬一而目前所議推廣之地適當滬寗鐵路之起點爲全省主權關繫亦爲全國利害關繫非堅持到底後患甚巨務請大部始終力爭以保主權而慰衆望除具呈外合亟電聞 
[焚斃五命慘聞]  
　　前晚十一點鐘北浙江路公共公廨對面榮康京廣貨店内起火該店内男女六人均已睡熟内有店夥二人一從樓窗跳出跌傷送往同仁醫院醫治一從樓窗跳下詎被招牌鐵鈎將髮辫弔 
 
 

Page 19

 
 
住致遭焚斃當時延燒左鄰空房並恊發米店樓面共毁樓房二幢昨晨復又捕房飭人翻出男尸二具女尸孩尸各一具焦頭爛額不忍逼視捕頭即傳該圖地保報請上海縣騐明收殮 
[蘇路南綫告成]  
　　蘇路公司南綫將次告竣　定於二十四日邀請紳商各界特備專車開往楓涇並於二十五六兩日開第三次股東會集議一切 
[商議安設自來水管]  
　　法界自來水近因舖户居民用水日繁以致遇有火災出水甚少現該公司擬在法新租界白藻泰路迤西至斜橋路一帶添設總水管一道惟斜橋地方係隷華界須與華官接洽茲已禀請法總領事轉請滬道核辦矣 
[禀請刑訊凶犯]  
　　江北任石口分關舍書程壽康去臘在滬被匪搶去洋元並戳傷肩背等處延至今正因傷身死曾投報捕房請爲查緝茲公共捕房包探已將此案凶犯夏天生拿獲解由公堂訊供收押該舍書家屬以公廨並無刑具夏匪斷難承認昨特禀請滬道飭廨將夏解縣從嚴訊究 
[彩票公司舞弊案近聞]  
　　安徽鐵路勸股彩票公司經理候補通判程某等前因營私舞弊爲該路公司總會辦陳朱兩觀察查悉根究匿不交出賬簿票根底册等項經周觀察等電禀江督端午帥電飭滬道轉札上海縣將該票局賬房人等傳縣收押在案現端午帥查得前經手之候補知縣洪冀昌所有各項要據亦未交出業已札行滬道移知該公司一併澈查以重公欵 
[工頭追償撈費]  
　　工頭趙阿壽前在吴淞口打撈沉没醃猪船隻嗣被吳淞順興報關行夥陳連　串同警局司事李仲賢硬奪吞没致趙所出撈費無可取償現又由趙禀請江海關税司函請滬道迅速查追以免虧累 
[變通抽收築路養路捐欵]  
　　西門外靈隠路安瀾路王家闕路均由總工程局籌墊經費興築竣工前議馬路兩旁報造房屋須照章納捐每門面一丈捐洋三十元充作築路養路之用茲因該處市面未興地多荒僻是以變通辦法暫定裡進外進酌量分攤以期輕而易舉計每門面滿營造尺一丈者納路費洋十五元第二進十元第三進五元三進以上每進均照五元核算（每四丈作一進）該欵均於造屋之先照算繳清然後給照興工其他市面興盛之處不得援以爲例業經由局通告周知矣 
[英國侯爵來華]  
　　英國侯爵林立高君來華游歷前日抵滬今晚乘太古輪船前往漢口换坐火車北上 
[中國自製黑頭火柴出現]  
　　火柴一項分爲二種一紅頭一黑頭紅頭火柴藥　含有黃燐一擦即燃甚易肇禍黑頭火柴藥頭無燐惟盒邊塗有赤燐必以藥頭擦於盒　始能發火性頗安全中國向日祇能自製紅頭火柴茲有洪君益三聘請實業研究會會員鄭平叔洪承祈創設祥森安全火柴廠於滬北舢舨廠地方滬上紳商如陳潤夫蘇寳森黃公續諸君均竭力賛成舉爲該廠董事所出黑頭安全火柴頗覺完善且所用赤燐燃料及盒子木幹等均自行製造不用外洋來貨近聞已奉農工商部批准給予專利年限並咨飭各處地方官一體保護矣 
城内 
[迎迓新令]  
　　本縣總書龔豫昌昨往通州迎迓新任縣令田春庭司馬其餘各房科書人等擬俟龔總書回滬再行到通迎接 
[縣令赴蘇]  
　　代理縣令李萼仙司馬前晚接奉蘇藩電諭飭速到蘇面詢要公司馬即於昨晨乘坐頭班火車赴蘇昨晚即可返滬 
[押解家丁]  
　　工頭安阿福等上控候補知縣王少山巡警總局醫生龔澤之　串騙銀洋等情曾經滬道委員訊究判令交保在案昨巡警總局復將王少山之隨從曹桂押送道轅發縣收押候訊 
[預防火患]  
　　救火聯合會昨接滬南萬家社救火會來函略云滬南萬裕碼頭直街年久失修同人等集議籌欵修理將舊有條石翻高塡泥兩傍加嵌片石仿築馬路式樣並擬於該路中叚添設太平井龍頭以防不測查貴會章程以消防爲主義以故隨便何處如欲添設太平龍頭貴會均可代裝故特函懇代與自來水公司接洽迅速勘估需價若干示知奉上 
[票匪患病]  
　　總工程局拘　票匪陳金生解縣收押在案茲陳在押患病送往普育堂醫治 
[道批二則]  
　　瞿子文禀批丁其昌任意紏延不缴攤款節經飭縣勒限嚴追其有無賄差揑病朦保一節亦經批飭澈究在案茲據控原差朱榮看役龔明均有得賄情弊朱榮並向勒索酧金有意播弄如果屬實殊屬膽玩仰代理上海縣李丞嚴行澈底查究仍着交丁其昌追繳給領具報均母寛延林丁氏禀批旣據一再控訴仰寳山縣姑予移詢臨海縣如果鄭小美將油盜賣舉家逃避經林愼卿控准飭提有案應予著交訊追否則仍不准理 
[官事]  
　　川沙營叅將許國祥候選同知仇志遠昨均到道禀見候補知府盧懋善禀知奉糧道札委來滬守催前上海縣李故令欠解漕米候補知縣李光乾禀銷綢捐南卡差 
南市 
[僞造支票]  
　　紹興人何松記　崇明錦仁號支上海崇海公客棧洋一百元之支票持赴該棧取洋當時棧中人察係僞造不肯付洋當鳴巡士拘至工程局何在中途將票扯毁後又搜出兩紙與前禀一式解由孫明府訊究何不認毁票判押候傳訊十九號巡士再　棧客祝子明暫令退去 
[烟窟尚在]  
　　楊家弄某氏婦所開之小烟館早已禁閉近又有蘇連生桂老虎在内吸烟被拒煙會查獲連同煙具拘至總工程局訊究蘇供素有煙癮借住烟館房屋桂供在潘源盛水果行爲庖丁在蘇處付帳並不吸烟判各交保候登明再核烟具存局 
[誘匿女子]  
　　小工余有高之女桂貞被同居之孔老虎孔繼　兄弟誘匿已將繼興扭控工程局收押在案茲余又將女尋獲送案訊實　繼興戒責一白下押限半月交伊兄到案訊辦柱貞戒責五十下交余領冋管束 
[榜罰欵]  
　　總工程局裁判所正二兩月所收罰款計共大洋九十八元小洋二十角銅元七十五枚昨已榜示局前以徴信實 
閘北 
[斷案草率]  
　　四路一區　士張承宣前日將楊家宅橋開設立大煤炭店之夏成正及其弟夏成章子夏國清等拘局票稱被夏等閉門毆打失去警笛捕燈等件夏成正供今晚十時半有小竊肩來樹枝兩叚踵門求售因其來路不明不肯收買詎該竊　四紏纏强欲挨賣故唤張巡士帶局不知如何該巡 
士勿將竊賊縱去反與身等爲難求究該局巡官得供後不加細察遂判夏成正夏國清各罰洋三元夏成章笞責二百板枷號三天發犯事處示衆 
[毋畏多露]  
　　繅絲女子張阿三前晚與馬夫趙阿全深夜同行巡士見其可疑拘入四路分局判阿三交其母張戚氏領回管束趙阿全罰洋二元具結開釋 
[拐匪狡賴]  
　　韓小琴控嚴阿　拐匿其子並邀丁張氏張銀根等到案作証昨經　警局汪裁判提訊嚴狡賴不認喝責一百板並跪大練仍無實供判押候覆訊 
 
 

Page 20

 
 
新租界 
[吞烟斃命]  
　　白克路木作頭瞿彩記之第三妾陳氏前夜與住居海寗路某姓之第二妾某氏口角陳氏吞烟斃命捕頭得報飭將屍身車送驗屍所飭保報縣請驗 
英租界 
[知府被控]  
　　江西路二百四十五號某客棧帳房張浦山昨至總巡捕房報告有魯姓客人稱係山東知府帶有家丁勇役八名住棧日久　欠寓費洋六十餘元向之索取反令家人至帳房吵閙捕頭令張退去如再向索不還許即鳴捕解究 
[自害害人]  
　　王阿四昨至北京路陳三寳花烟間内拆稍不遂吞烟圖害當經救愈拘入捕房押候解究 
[自縊遇救]  
　　吳江人盧浩全因失業無聊前晚在圓明園路意圖自縊由九十二號印捕查見將盧帶入捕房留候解送公堂安插 
[因何猝斃]  
　　木匠王　生庽居北浙江路承業里復園老虎灶内伊之十歲養媳前晚猝斃昨被捕房查悉飭探　女將尸車送虹口斐倫路驗尸所飭保報縣相驗 
[抄獲質劵]  
　　老閘捕房捕頭惠爾生君以界内各客棧時有容留匪徒情事前晚　飭包探沈阿岳葉長亭與九號西探至各棧稽查旋查至福建路立陞客棧内查獲巨竊陳子貞之妻王氏詢據該氏聲稱陳原名李蘭亭並抄獲當票多張九號西探以罪不及妻孥任其自由將當票帶入捕房候吊　再核 
[雉妓違章]  
　　雉妓王桂英張二實前晚在途拉客由捕查見禀明捕頭昨飭包探查明請廨　傳究罰 
[冐牌獲咎]  
　　羅華善在天津地方假冐英美紙烟公司牌號出售紙烟經該公司控由天津審判廨判令解滬訊辦昨乘新濟輪船解滬公廨差探即張羅解入捕房押候究辦 
美租界 
[因病倒斃]  
　　前日下午北福建路有一年約五十餘之某甲因病倒臥由捕車送同仁醫院醫治無效而死捕頭飭送驗屍所傳地保報縣派委水利廳孫少尉蒞驗委係病死報堂收殮 
[連斃兩犯]  
　　西牢押犯郭阿三熊阿五昨均病死由管獄人知照捕房飭保查明有無屍屬然後取殮 
[誘匿女孩]  
　　顧王氏前代朱學秀經手向陳寳金借洋昨陳向氏追討無着將該氏十三歳之女孩誘去藏匿氏即報捕飭探將陳及女孩一併拘押候解公廨訊辦 
[日人滋擾]  
　　甲乙丙三日人前晚至吳　路美利鐘表店修表因論價不合擊碎玻璃由捕拘入捕房押候解辦 
法租界 
[馬夫兇横]  
　　前日有甲乙兩馬夫在天主堂街兜攬生意巡捕向之查看捐照立即逃逸旋由二洋涇橋守橋巡捕從後攀住車蓬該車仍不停輪奔馳更疾乙見該捕吊住車蓬　鞭亂毆該捕抵死不放直至英界南京　始爲英捕拘住移送捕房押候究辦 
[欲行又止]  
　　前報紀法總領事巨籟達擬偕工部局總辦辣非　及蒲石達貝拿開逵等三律師前往西貢觀審等情茲悉巨君因别有要公未及同往其餘四人業已起程 
[防範病犯]  
　　捕房患病押犯改送新租界廣慈醫院醫治等情曾誌前報昨麥總巡諭知八仙橋捕房除　病押犯送往醫治外其病輕者槪不送往仍候該院醫士親蒞診治以免脱逃 
專件 
[蘇撫咨憲政館籤注新訂刑律草案文（十）（七）（續）]  
　　第一百三十六條第一百三十一條第二項及第一百三十二條至前條之未遂罪罰之　　按本條所指第一百三十一條第二項及第一百三十二條至前條之情事罪旣未遂　以罰金似尚可行 
　　第一百三十七條犯本章之罪者得褫奪公權之全部或一部按本章所犯關於漏洩機務之罪情近姦黨酌其情節輕重褫奪公權全部或一部自可遵行 
　　第一百三十八條犯本章之罪因而得利者没收之如已費失者追償其價額按本條自可遵行 
　　第一百三十九條凡吏員或公斷人關於其職務要求豫約或收受賄賂者處三等以下有期徒刑因而爲不正之行爲或不爲正當之行爲者處三等以上有期徒刑按舊律官吏受　有枉法不枉法有祿無祿並　數之多　以分　名之輕重今本條規定吏員或公斷人關於其職務要求豫約或收賄賂處三等以下有期徒刑是不問有祿無祿及　數之多寡即處三等以下有期徒刑殆仿照日本刑法官吏及裁判檢事警察等有收受賄賂或聽許之者分别處一二三年之重禁錮辦法初視之似不如中律之區分有祿無祿及　數多寡　有秩序迨細加研究士以亷即爲貴六計尚亷爲千古不易之經豈容稍　　貨故一經收受或聽許賄賂不計其數之多寡人之有祿無祿即處以三等有期徒刑亦勵人亷恥之深意法似寛而實嚴至因而爲不正之行爲或不爲正當之行爲者處三等以上有期徒刑即是枉法賊加重之意然僅云三等以上似不若即定爲二等有期徒刑較爲妥切惟條内要求豫約之豫約兩字初以爲即現行律聽許之意及觀後條尚有事後要求豫約之文則非聽許可知想是議定文劵之類請再詳晰聲明　訂 
　　第一百四十條凡吏員或公斷人關於其職務而事後要求豫約或收受賄賂者處四等以下有期徒刑因爲不正之行爲或不爲正當之行爲而事後要求豫約或收受賄賂者處二等或三等有期徒刑按本條係事後受財與前條意義相同應即照行 
　　第一百四十一條凡於第一百三十九條所揭情形認允豫約或交付賄賂於吏員及公斷人者處四等以下有期徒刑拘留或三百圓以下罰金 
　　第一百四十二條凡於第一百四十條所揭情形認允豫約或交付賄賂於吏員及公斷人者　五等有期徒刑拘留或一百圓以下罰金按以上二條係言與財人及说事過錢者之罪一在事前行賄情略重一在事後行賄情較輕故處罪罰金亦稍分輕重尚爲平允似可照行 
　　第一百四十三條凡行裁判或檢察警察監獄其餘行政之職務或爲補助者當行其職務時對於被告人嫌疑人或　繫人爲暴行或凌　之行爲者處三等以下有期徒刑因而致人死傷時比較第三百零一條至第三百零五條從重處斷按舊律官吏於不應禁而禁及故勒平人等項雖亦干議處分較輕今本條規定凡裁判警察監獄及一切行政佐治有職務者對於鞫獄繫囚等事有暴行或凌虐之行爲即處三等以下有期徒刑足示懲戒因而致人於死傷時比較第三百零一條至第三百零五條從重處斷查第三百零一條係言傷害人身體之罪以之比較處斷亦昭平允至第三百零五條係對傷害尊親嚴加暴行言之不知有無舛錯請　查核　訂 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
　　 
[和蘭匯票律譯稿（照商律第六節第一百條起至二百零七條止）]  
　　第一節匯票之性質及其式樣第一百條匯票爲領欵字據註明某處某日若千欵數由畫押人遥囑他處某人於某日憑票照付票上列名人或列名人嘱託之人或現交或存帳第二百零一條憑票領欵分三式（甲）出票人憑票自領（乙）向一人領而由另一人之居住處出付（詳見一百十七條（丙）另一人受領欵之嘱向付欵人領（詳見一百零六條）第一百零二條設票中所載人名住處及收付處所三者中有一可疑則此票僅作尋常契約觀無匯票性質惟知其可疑者不得以詐僞責不知者第一百零三條爲豫防遺失起見出票時可多備數張如一號二號三號不等 
　　第二節出票人與付欵人之義務第一百零四條設付欵人與出票人無　種豫約　　多出數張以備補遺（如上條所述）則出票人應從其請惟票數不論若干價值祇屬於一（如憑一號領欵則二三號作廢設一號遺失憑二號領欵則三號作廢一號查獲後亦不作數餘類推）第一百零五條交本人或交另一人出票應聽領欵人自　故交付何人字樣於票上註明或不註明第一百零六條的欵應由出票人或領欵人（領欵人有時即出票人蓋以票授人則稱出票人憑票自領即稱領欵人）預備即領欵人以票轉售他人（領欵人或有應還某人之欵即於票後註明付某人字樣）囑向付欵人领而其責終歸出票人擔當（謂欵無著落惟出票人是問第一百零七條凡票到期時或期滿後（照一百五十五條）付欵人備有應還出票人或領欵人之欵其欵數至少與票面所登之數相等者謂之的欵第一百零八條設領欵人因付欵人有不允照付（付欵人應先於票上註明允付字樣俾領欵人得届期持票經領）或旣允不付等情向出票人理論則即公證書（付欵人不允或不付由領欵人告由公証人出信理論）立於票期已過之後出票人仍應擔任惟出票人能示以到期時確有的欵存付欵人處之實據方可弛責然存數不敷應歸出票人補足第一百零九條設付欵人不允照付領欵人又自行疏忽未曾於票期内向出票人立證而出票人則仍應將付欵人於到期日所收自出票人之欵全數索回交領欵人收取并予以切實證據以明所交之合律其證據費則由領欵人承認倘出票人虧倒則領欵人應得之欵苟理財官（凡行店虧倒由政府派理財專家料當一切）不欲因其票上之欵即認爲債權人即由　財官擔承其責第一百十條領欵人雖執有立證票而於付欵人所收自出票人之的欵無絲毫權利蓋票未允付雖出票人虧倒而該欵終係其産票旣允付而與票面相符之數仍在付欵人處彼必盡其收票之責以滿領欵人之意第一百十一條設出票人交領欵人之票由領欵人嘱出票人塡寫另一人姓名俾徑向付欵人領取（見一百零六條）則出票人與領欵人雖祇有一紙授受之關係然領欵人應如法於票後添註俾得憑票取欵之意已在其中 
　　第三節允付及擔保第一百十二條不論星期日或平日票到即應允付或至遲在二十四小時内允付倘逾時未允或意不允則留住來票之付欵人對於領欵人應受賠償之罰第一百十三條旣有備付來票之欵則見票即應允付不然則對於領欵人亦應受賠償之罰第一百十四條口諾允付無允付之價值然適予出票人向食言人索償之權其償費分别如下欵係出票人自領則償費僅指公證費（見一百零八條註）及换票費言若由另一人領則償費不僅指公證費及换票言并出票人按允府人所許之數墊付領欵人者均應賠償第一百十五條允付字據應明白書寫由允付人畫押并將本票所註付欵日期或一日或數日或一月等字樣一併註明如本係一月後付欵而漏寫日期則可照出票日起算勒令照付第一百十六條設領欵人執有一票其付欵日期或現交或後一日或後數日或後一月或後三十日（西歷月建有二十八九日及三十一日之分所謂三十日者係扣足三十日與一個月不同此項期限專用於匯票律）而領欵處係在和蘭境内則領欵人應按照下開從出票日起算之期要請付欵人交付或允付如其自誤即不得向票後添註人及已付的欵之出票人追問茲將從出票日至領欵日諸期限依地處之遠近分别列下歐洲大陸及附屬各局六個月斐洲東部及北部沿海各國八個月斐洲西部連好望角又南北美洲大陸（除下開各處）及西印度等處一年南北美洲自赫倫角起沿太平洋岸各國又太平洋附屬各島亞洲大陸及東印度各島二年遇有海戰則以上所載各處除歐洲大陸外其餘有向和蘭領欵者其期限即應倍算而和蘭向各該處領欵或現交或後一日或後數日或後一月或後三十日其出票日至領欵日諸期限亦如此至和蘭境内各票則槪以三個月爲期（未完） 
調查 
[中國紡紗業輸入調查表（譯東報）]  
　　清國楊子江沿岸一帶紡績業（指綿紗廠）逐年進步明治四十一年各紡績會社共出綿紗一百五十二萬餘担日本綿紗大形减退其原因在銀價暴落廣東實行抵制今將各國綿紗輸入上海者調查列表如左 
　　光緒三十三年即明治四十年光緒三十四年即明治四十一年 
印度紗一九一一五二担印度紗二一八一○三担 
日本紗八八六八三担日本紗二四○七○担 
英國紗三三三六担　國紗六一五六担 
合　計二八三一七一担合　計二四八三二九担 
按据上凡由上海進口者光緒三十四年尚有二十四萬八千三百念九担約以每担合銀一百元計共合銀二千四百八十三萬二千九百元凡由北方天津大連灣營口等處輸入者尚不在内若不多設紗廠以期抵制則年復一年中國雖地大物富亦恐難以支持耳 
[日本鐵産輸入調查表]  
　　神户華商吳錦堂氏浙江慈谿縣人自來日本營商發達現有四百萬金之家産去冬盛宣懷宫保來神特託吳商在日本設立漢陽鐵廠分銷處 
 
 

Page 27

 
 
并由吳商購漢陽鐵廠股票十萬股緣漢鐵質美價廉爲環球所公認日本每年出鐵爲數甚微而按年需鋼鐵額据明治四十年算有一六六七二八一七九　之多半向歐州運入今託吳商代消漢鐵以後輸入日本之額必可日增吾爲漢陽鐵廠前途賀 
附日本輸入鋼鐵塊類國别表 
國名數量明治三十八年明治三十九年明治四十年 
英國噸數一七八三八○三二五一○五八一九○一七一○五八○一○二○ 
清國噸數三八九六○六○四四七四四二四六七三九九二五四九三 
德國噸數一一六五五二五一六九七五六四八二○一九二八六 
瑞典噸數五七五七四九八九九九三六六○八○一七一七二 
美國噸數四八六五九一四三四一一○九二○八三五一 
其他諸國噸數八四七八六一四八四八○一八七五六八五七 
總計噸數二四八○九八二○六一七一四一九九一九一六六七二八一七九 
國外新聞 
[近東大變局百三十四誌]  
　　二十日倫敦電云門的里格洛抵制奥貨風潮業已停止邊陲之戍軍已齊行撤退布勒加利亞駐土委員皆望於今日與土政府議結各事布國除已賠償土爾其法郎八十二兆外尚須付欵一百五十萬法郎奥政府已下令弛解巴斯利亞及南匈加利亞各軍倫敦桼晤士報接奥京維也納電稱英意德三國政府昨日已承認奥國歸併巴斯利亞與赫齊戈維拉兩州並許註銷柏靈條約第二十五欵法俄兩國亦將於今日承認 
[美國税則議案近聞]  
　　二十日倫敦電云華盛頓電稱美國下議院已將税則議案通過修改共百條之多茶葉咖啡兩項已列於免税物單内同日紐約電云美國各省襪廠女工因税則議案諸多不便大起鼓噪現聞有女工一萬五千人赴華盛頓滋擾以拒裴萊君所呈修訂税則議案之通過 
[德法將摩事交涉]  
　　二十日倫敦電云據各報載稱法德對於摩洛哥問題雖已結有恊約而德國駐菲士領事近爲某德公司獲有礦産讓與權恐法德兩國復將因此起爭云 
[俄皇賞賜使臣寳星]  
　　二十日倫敦電云俄皇近以頭等聖安恩寳星賞賜俄國駐日大使曼爾維區君 
[大阪火藥房爆炸]  
　　二十日東京電云大阪某處私家火藥貯藏所忽於今日爆炸附近各屋皆遭轟毁並起火焚燬多屋死者三十人傷者七十餘人 
[英政府允增戰]  
　　十九日倫敦電云英國殖民部大臣克吕維伯爵電告澳洲曼爾本及雪梨兩處謂内國政府欣感歡迎增加海軍戰艦之請 
[法國驅逐委總統]  
　　二十二日倫敦電云前任委納瑞拉總統茄斯屈洛在買的里克登岸後即由法國官員驅逐出境押入某船送往法國聖拉瑞爾 
[法國海軍之不振]  
　　二十二日倫敦電云據傳法國議院委員近赴託倫地方查閲戰艦及軍械廠情形見海軍各務諸乏預備大爲驚駭而以汽鍋窊劣軍械不足兩項爲最 
[英派軍隊入波]  
　　二十一日柏靈電云英國軍隊已在波斯　喜口登岸該地在英俄所定勢力範圍之外 
[日英背離同盟之謡傳]  
　　二十一日栢靈電云據奥京維也納傳稱日本與英國廢棄聯盟之約聞者皆目爲妄論 
小説 
[小説滑稽魂（四十二）]  
　　第八回假殷勤小竊騙烟鎗眞俏皮堂倌欺幕府 
　　包松濤聽了。愈加着急道我那裡認得這樣的一個人。我只認是你們的夥計。所以放心讓他拿去。你們旣然不認得他怎麽你肯聽他的説話。又肯放他出去呢。那堂倌哼了一聲道你們聽聽。説得這般乾凈。眞是一想情願的話兒。你説我爲什麽肯聽他的話兒。又肯放他出去。你可曉得茶坊烟館。是人都可以講話的。他的話又講得十分有理。叫我怎麽不聽呢况且我們做堂倌的。要照顧十幾張舖上的客人。他趁我們一個不看見。溜了出去。叫我們那裡防得及你們兩個人。躺在一張榻床上。他又和你燒烟。兩下講得十分得勁。怎麽倒説是我們的夥計呢。烟館規矩出灰是要呌堂倌的。你如今不知怎樣鬼鬼崇崇。的把我們一枝上好的全銀鎗不知弄到那裡去了。好在也不怕你不賠。包松濤聽了堂倌的許多説話。由不得雙睛出火。七孔生烟。大聲説道。這個人是你們夥計。不是你們夥計。又没有什麽見証。不過憑着你們嘴裡頭的話兒。罷了你們自已不知怎樣的。把烟鎗失掉了。倒反要我賠起來。天下那有這般情理。就是你們要我賠幾個錢。也應該好好的和我商議。怎麽這樣的蠻法。這不是有心訛我麽。那堂倌等不及這一句話兒話完。就趁勢劈胸一把。把包松濤揪住。口中説道。你這個飯桶。旣到這裡吃烟開　。難道規矩都不懂的麽。我們烟鎗交給你的。你自已不小心失掉了。我們不問你要問那個要你倒説我們訛起你來。我們這裡一天到晚。來來往往的也不知有多少人。怎麽我們不讹别人。單單的訛着了你呢。你旣然不肯認賠也没有别的話説。我們兩個人同到巡捕房去。評評這件事兒的是非。看到底是我讹了你。還是你訛了我。包松濤聽得要同他到巡捕房去。就猛然吃了一驚。他上一回吃過了巡捕房的苦頭。好像是個傷弓之鳥。見木而號。心上就有些七上八下的跳起來。口中説道。你不要動手。有話好好的講就是了。正在喧嚷忽又見樓下走上一個人來。一眼看見了包松濤被堂倌兜胸扭住。四圍聚了無數的人。覺得甚是詫異。連忙分開衆人。喝住了堂倌。堂倌回頭過來。看了一看。立時諾諾連聲。將手放下。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
