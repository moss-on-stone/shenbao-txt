# 1919 - 86 - 4916566

 

Page 1

 
 
   
 
 

Page 2

 
 
   
 
 

Page 3

 
 
時評 
[陜事之懷疑（冷）]  
　　使無于之戰信則京電之停戰懷疑爲過慮也于信之來雖閲多日然而至今尙有烈戰之言並無停戰之説則懷疑之也不得爲過 
於此懷疑之點而推測之大抵不外二途其一于滬之間交通不便于之停戰信或尙未至也其二劃界停戰之事疏略苟且未能處之妥帖也由前之説不久即有佳音由後之説陜事尙無寗日若謂非是之故而有深意於其中則非我所忍推測矣 
[命令]  
　　四月二日大總統令司法總長朱深呈奉天高等審判廳廳長沈家彝高等檢察廳檢察長梁載熊懇請辭職沈家彝梁載熊均准免本職此令 
又令洪百新授爲陸軍步兵上校此令 
又令馮琦授爲海軍上校陳長齡授爲陸軍造艦大監此令 
又令海軍總長劉冠雄呈請授薛昌南曾宗鞏爲海軍中校施廷幹爲海軍輪機中校均照准此令 
又令陸軍總長靳雲鵬呈請授劉潤生爲陸軍步兵少校鮑祖蔭爲陸軍三等軍法正均照准此令 
又令陸軍總長靳雲鵬呈准正紅旗蒙古都統繼祿咨請以瑞忠補副參領兼公中佐領文瑞補印務章京祥霖補公中佐領均照准此令 
又令陸軍總長靳雲鵬呈准察哈爾都統因中玉咨請以三魯普陞補公中佐領應照准此令 
[專電]  
　　北京電此間盛傳滬會有五日開議説並聞政府將通電内外以慰衆望已飭秘廳擬稿 
（三日下午三鐘） 
北京電海蘭泡華僑總會長宋靈桐電盼和議速成（三日下午四鐘） 
北京電府院據阿穆爾華商總會電國是堪危外交重要南北和議刻不容緩外報宣傳不得眞相心念祖國佇盼好音等語復以陜事結束滬會俟開先此電告藉慰衆望（三日上午十鐘） 
北京電國防討論會已將松黑江防案議定辦法咨行陸海參部並達滬海軍總司令部查照（三日下午三鐘） 
北京電黑鮑督電告活佛反對獨立竭誠内嚮惟蒙地人心浮動仍盼大兵鎭壓（三日下午三鐘） 
北京電吉督電延琿韓民獨立風潮未息已調警隊協防事關外交請示辦法（三日下午四鐘） 
北京電俄邊駐軍日增黑督派陶諮議等赴大烏里一帶以便與俄接洽（三日下午四鐘） 
北京電謝米諾夫近託天津俄商在津張等處購買軍裝政府已飭查（三日下午四鐘） 
北京電援陜晉軍因韓邻紳民請緩撤暫留一支隊餘撤回 
（三日下午四鐘） 
北京電山東運使與日領締結之沿膠濟路日鹽輸入契約已由鹽署簽字按照日僑人口計每名得承受三十觔前電誤三觔護照由日領給發鹽務機關騐放（三日上午十鐘） 
北京電前署四川巡按使黄國瑄病故特令給治喪費二千元（三日下午四鐘） 
北京電張敬堯電聘在籍紳秦炳直爲清鄉總參謀（三日下午四鐘） 
北京電本日閣議决定楊從權暫署湖南財廳長又八年公債條例案提交國會追認 
（三日下午四鐘） 
北京電河間昨出京回籍（三日下午三鐘） 
北京電李思浩運動殖邊銀行總理將成熟（三日上午十鐘） 
北京電坎拿大飛機軍官扼克利科亞等擬來華敎練駐温葉領事電呈政府核示（三日下午四鐘） 
香港電外交會昨日開會議决（一）要求軍政府致電巴黎抗議梁啓起參與和會並取銷其代表資格（二）電請政府宣布在蒙覓得之日本隂謀證據 
（三日下午二鐘） 
香港電一日國會聯合會議因不足法定人數不能開正式會議乃議决議員不於一月内回粤者取銷其名並討論蒙古問題議决俟調查事實後再籌必要對付方法（三日下午二鐘） 
香港電沙面電報局經理爲粤當道拘禁英領事特照會華員如不於四月一日解决此事則請香港政府停止港粤電報交通伍廷芳請美領事居間調停港粤現暫不能通電粤電須郵寄至港拍發（二日下午七鐘） 
[各通信社電]  
　　哈爾濱電據可恃消息過激黨近奪佔距烏定斯克不遠之鐵路一段但未幾即被逼退走詳情未悉 
（二日） 
哈爾濱電哇木斯克某報云柯爾察克内閣將有重要變更聞此變更不含政治性質但爲擴張政府職權之計畫蓋以政府軍進行勝利不久或可掃除歐洲俄境之過激黨故也（二日）以上路透電 
北京電劉存厚電南軍增兵運械勢欲進攻我軍以預防起見請速發餉械（二日） 
北京電陸使電請緩提對德賠欵案先求撤免庚子賠欵至參戰賠欵宜與美取一致行動（三日） 
北京電恩華電告外蒙扎薩徒汗擬派員入覲請示啓行（三日）以上中華通信社電 
北京電龔心湛對錢總理言如八年公債不能實行决仍負責辭職 
北京電政府答復四使抗議以鹽餘擔保八年公債之書面内聲明鹽餘非鹽税無條約障碍可由我任便處理 
北京電劉文揆當選爲殖邊總行協理因其爲新加入大股東張勲之代表故獲被選 
北京電張瑞璣電辭陜賑事閣議覆令會同陜紳辦理勉任其勞 
北京電財政會議决提漲鈔價之結果（一）封存舊票（二）不添印新票知照京警廳向商會切實宣布 
北京電嚴式超前在唐努烏梁海爲俄蒙所迫亟求缷職政府因蒙事吃緊仍令勉爲其難 
北京電選派議員赴比京萬國商務會議南北又生問題（以上二日） 
北京電巴黎陸使電告運動獨立之國除與德奥有關係者外和會將不與贊助 
北京電財部准京警廳擇四城適當地點設立織工傳習所以商會所借前清度支部之欵催繳撥作該所經費 
北京電閣議允將察哈爾區都統署總務處長一職照各省政務廳長例改升爲簡任職以崇體制 
北京電將調現駐烏得軍隊移駐察哈爾專以保護蒙商開差及營址等費議令該區組設馱捐局藉資挹注（以上三日） 
濟南電府派何宗蓮來濟與張督接洽要公昨已返京覆命張樹元不以省署保換警務處長爲然有中止説（三日）以上中孚通訊社電 
北京電近日有人傳説謂日本坂西東二少將與段祺瑞等軍閤秘密協議擬再添設三師團與四個混成旅及砲騎兵各一旅團所需軍器由日本供給以日本除隊兵充下士官云云已有人就於右説向有責任之當局者有所質問已絶對否認（三日） 
北京電據外交部方面之消息云政府當局對於英使朱爾典交還中國關於參戰軍問題之答書一事經研究之結果已决計付之不問（三日） 
廣東電唐繼堯關於中國將來之國是懷如左之意見一尊重國法二採民治主義三中央與地方之間以囗囗（二字電文不明）的精神相結合四南北各省間之施設當維持均衡之勢五改革軍制實行裁兵取沙現行各省之駐防制度六外交内政棄秘密方針而採公開方針七對外採一視同仁主義八國家重要事業於不妨碍國權範圍内採開放門户政策其對於現在時局之善後策如左一法律問題當恢復國會得自由行使諸權爲止即由舊國會制定憲法選舉總統由新總統公布新憲法組織憲法上之國會二軍事問題當分全國軍隊爲東北東南西南西北中部五大軍區再分爲九小區（此處電文略有疑義）參酌地方民情財政交通等關係依國防上决定區域兵數除警察警備隊外以四十萬人爲限平時以一混成旅爲軍隊之單位戰時以三混成旅組織一軍施徵兵制度軍區决定以後無論中央地方皆不得更設特别軍事機關司令官不得再兼地方民政軍費由中央支給不得隨意徵收裁兵之舉令軍區司令官於一定時期内實行之所需費用由政府支出在未實行裁兵之前無論中央地方槪不得自由增兵被裁之兵令從事於開墾及修築道路等事業此外尙有全國軍隊之統一方法軍民分治振興交通守業政策等（二日） 
廣東電英國總領事聲言如中國官場曩所拘據之沙面電報局長至四月一日軍政府（此處電文不明）仍不釋放擬即割斷廣東香港間之電線杜絶廣東與外界之連絡云云因此中國方面深憤英總領事之行動已於昨日將沙面電報局關閉一般人民及僑寓該處之外人皆甚覺不便（二日） 
廣東電政務會議關於張瑞璣之陜西實情報告及續開和議之舉已有所協議（二日） 
奉天電聞徐樹錚不日將來奉天交通曾次長爲迎迓島鐵道技監於昨晚抵奉今日卽將回京日本齋藤中將於本日經過奉天回國（三日） 
東京電駐日公使章宗祥本擬今日啓程回華因其夫人患病已改期於十一日啓程（三日） 
東京電駐日章公使岳武官莊參事官等於昨日借駐日各國大使公使及其館員等在琦玉縣越谷之皇室御料地獵鳧（三日） 
東京電日本陸軍中創設共濟組合之勅令業已公布該組合之事業賴組合員之互相救濟辦理傷害保險老後保險及奬勵儲蓄等事者（三日） 
東京電日本派往西伯利亞之第十二師團不日將與第十四師團相更代業已從事準備（三日） 
東京電倫敦泰晤士報揭載論説指摘德國輿論現極主張與俄國之過激派或俄國之穩健派相聯結以當聯合國之説且警告國際聯盟有將成爲有名無實之虞主張此時當對於俄國之健全分子與以鉅大之援助以防其與德接近遇必要時須有不惜以兵力從事之覺悟云云（三日） 
以上東方通訊社電 
東京電謝米諸夫及哥爾札克兩將由聯合國代表者爲之斡旋妥協（三日） 
東電京田中陸相爲謀陸軍技術之向上擬根本改革陸軍砲工學校之組改名爲陸軍技術大學以與陸軍大學並立此項官制在數日中當以勅令公布（三日）以上共同通信社電 
[美國無線電]  
　　二日華盛頓電陸軍次長福蘭克令今日嚴重否認現派刻駐歐洲洋面之美海軍艦隊（歸納伯大將所統者）前往俄之北海岸之説惟云日後或有之蓋今俄國洋面祇有美國砲船一艘名洋克登駐麥門司克境内又以船位大小容人不多不日即將調回納伯大將或派加太怒加與加維凡斯登二船往代洋克登但此事亦尙未决定云 
二日華盛頓電三月二十九日美國陸軍共二百十三萬一千五百零三人較上年十一月十一日（休戰日）减少百分之四十二 
二日雪德爾電衆院海軍委員會會員刻正視察沿岸各海軍站今日宣言贊成調目下大西洋一部分之軍艦永遠改駐太平洋云 
二日巴黎電國際同盟約章之編纂已由美大佐好士英閣員雪西爾希臘前首相維尼齊絡及法巴黎大學法律總敎勞納德博士四人擔任之條件仍二十六節並未加入日本所要求者 
二日巴黎電日本新組織一委員團取道抖龍尼入德境曾經德政府許可團員計陸軍官四人海軍官四人文官三人將留德多時着手重組日使署按德政府許協約官入境祇爲接收戰俘但日本戰俘早經釋回云 
二日巴黎電澳洲總理許士宣言對於管理南太平洋敵島之辦法已得英政府同意日本之治理馬希與哥林二島亦必相同但各島不准築設砲壘至於移民之取締可以施行云許總理主張在同盟約章中加入一條現定各受治理之敵島嗣後不得割據云 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[德國與和會]  
　　二十九日倫敦電德國答覆協約國關於波蘭兵在丹齊登陸之哀的美敦書之文長而多議論謂德國遵照休戰條約允協約軍入境但波蘭軍不在此例云各報謂德國眞意非懼内戰乃欲利用和會關於丹齊問題雙方參差之意見耳今有人建議協約國應力主波蘭軍在丹齊登陸而向德國擔保决不妄用登陸之權利 
二十八日柏林電德國各報抨擊波蘭軍在丹齊登陸之議謂圖創一成例以損害和會之决議又稱協約國當鑒於匈牙利之革命勿侮辱其敵人 
二十八日丹京電柏林今日消息洛加爾安才格報載稱休戰條約或將中止有效 
三十日丹京電昨日柏林消息來因韋斯特法里亞省抗議法國關於薩爾境之計畫外交總長藍超氏覆稱德國國務部絶對拒絶逾越威爾遜總統所布大綱之任何要求多數社會黨議員司徒塞爾氏宣稱德國工界寗願抛棄和平而不願媾和之後爲戰勝者之娱樂辛苦四十年又稱多數社會黨之幹事部决議至必要時當取匈牙利所行之政策 
三十日亞姆斯特丹電德國關於波蘭軍在丹齊登陸之覆文謂福煦上將來文聲稱彼將於本月三日親在斯巴以所需各項消息及保證給予德國全權代表惟該代表應有於四十八小時内作决之權兹特遵來文派歐士白格爲全權代表前赴斯巴 
二十八日巴黎電預料國際聯盟委員會將於四月五日左右告蕆所辦之事務聞美國孟羅主義日本種族平等之修正文尙未正式提交委員會種族平等問題極與聯盟有關盟約全文必加入媾和草約確無可疑委員會曾採納修正文一條規定凡純粹内國治權範圍内之事務聯盟會不得干涉惟此條不適用於委託管理之境某大員答覆關於愛爾蘭問題之質問謂愛爾蘭如與不列顚開戰則旣非聯盟會所應管之事亦非愛爾蘭獨立問題男女平等主義已受間接之贊成今規定聯盟會之秘書處得用女子又女子得充執行議會代表白種奴隸鴉片貿易得遇土著三事現亦將加入盟約 
二十八日丹京電韋瑪消息德國國會通過設立臨時海軍議案諾斯克氏謂今需海軍保護糧食之輸運清除水雷保護漁業 
三十日丹京電柏林消息柏林盛傳匈俄勞兵改府合請德國與之聯盟當道發表半官文告謂政府未聞此事 
三十日丹京電福煦上將致電斯巴謂協約國准德國與中立國商行協商一切以便德國可向中立國借欵購辦糧食惟商决之事須由高等封鎖議會認可德國半官性質之各報要求取銷此項條件謂德國貿易必須完全自由 
[奥匈之現狀]  
　　二十九日維也納電日耳曼奥地利亞國之糧食僅足支持三月故鐵路工人决議於今夜十二時重行上工據傳停止罷工理由之一乃恐遲日派出征剿匈牙利與俄羅斯過激黨之大批法軍將藉口佔據日耳曼奥地利亞之故 
二十八日丹京電維也納消息罷工風潮已延及北鐵路維也納與他處之交通幾全停頓載運糧食之火車如仍被阻則下星期維也納所發之麵包口糧將減少一半 
二十九日丹京電維也納消息鐵路罷工風潮已由政府調停解决 
二十九日巴黎電孟琴將軍將任爲匈羅兩國協約軍總司令紐約日報載稱協約國各司令曾被邀至四大國代表秘密會議英美兩國代表均不贊成召集自波羅的海至里海之協約國與親善之人民歸福煦上將統帶之議 
[各國近事雜誌]  
　　三十一日倫敦電路透電社得悉英政府已與羅馬尼亞磋商借欵事宜俾羅國可卽購辦必要物品尤以鐵路材料最爲急要坎拿大擬貸欵英金五百萬鎊與羅購辦農務必需品 
二十八日倫敦電路透電社得悉坎拿大已與羅馬尼亞簽定借欵條約以便羅國向坎拿大購買建設事業必要材料按羅國戰前每年入口之德貨共逾英金二十二兆鎊 
二十七日瑞典京城電彼得格勒消息過激黨近開大會時著名黨員魯拉爾沙斯基氏承認過激黨現處於絶對難堪之地位熱心贊助者因麵包燃料等物大缺多爲沮喪且歸咎政府之不得力今最足爲敵者厥唯協約國之封鎖如長此不已則過激黨政府將有告終之日云 
二十九日開羅電埃及顯貴開會時總司令宣稱彼今被迫施用嚴厲方法如是則人民受苦必重公私産業亦將大遭損失今覺僅施防守計劃不能恢復治安故凡愛國之埃及人當竭其能力使彼所施之計劃早獲結果而減小損失該司令末發莊嚴之警告曰余盡余責汝等盡汝等之責可也 
三十日巴黎電晨報載稱現議擴張孟琴將軍職權俾自黑海至波羅的海之指揮權屬於一人 
二十九日倫敦電瑞士京城電稱據羅馬尼亞官場消息尼斯特河左岸之羅軍在瑪加維拉斯加境大敗過激黨之軍 
三十日巴黎電衆院會議全夜後以三百六十二票對一百三十一票否决社會黨議員勒洛台氏提出之勤議請減少一九一九年第二季陸軍經費其數共英金三百五十兆鎊外交總長畢勛氏及外交次長亞白蘭氏所請表决信任政府案因以遂收效果亞白蘭氏演説謂法國派往俄國之兵減至又減政府不欲派遠征軍至俄協約國對俄政策乃在以糧食衣服等品供給波蘭羅馬尼亞與波羅的海各省以拒過激黨主義云 
三十一日倫敦電英相喬治氏能否回國參與四月四日之英國工業大會今尙未能决定因有事勾留巴黎也媾和草約因德國對于丹齊問題與來因河畫界問題之態度今已延緩法國擬兼併薩爾區域而英美代表則反對之此乃來因河畫界問題中最大困難之點如不嫌併則法國將得何種保障以防德國之侵略此層已經討論 
二十一日倫敦電某大員今日在下院答覆議員之質問謂政府將儘速調查埃及近今之事變惟法律治安必須先行恢復 
二十九日巴黎電衆院取銷奢華税政府反對無效 
二十日瑞士京城電亞鳥克蘭政府照會巴黎願徇從協約國之志願故鳥克蘭人已允與波蘭人協商休戰事宜惟須畫定協約國所承認之界線 
二十日丹京電伏錫斯志報載稱比兵五十佔據柯洛思下二十二哩來因河右岸之杜塞爾杜夫港協約國聲稱爲保護來因河之輸運起見有佔據右岸船港之必要 
二十日羅馬電亞德里亞海之封鎖令已於今夜取銷 
二十八日華盛頓電陸軍部擬即召集志願兵五萬人盡役歐洲以代現駐境法而願回國之遠征軍兵士 
二十八日倫敦電路透電社得確實消息戰後英國海軍分配如下内國駐艦隊一全隊大西洋西大西洋中國南斐南美東印度地中海各駐一分隊 
二十八日丹京電愛森消息鑛工罷工風潮已延及杜爾特門區十一鑛穴維登區十二鑛穴波春區七鑛穴罷工者開會議决要求組織革命工衞軍與俄國勞兵政府聯合並解散德國警察維登罷工者與警察互鬭死十一傷三十七人 
二十日聖約翰斯（紐芳蘭）電英國飛行家郝金氏與葛里夫氏今日携飛機一架抵此擬飛渡大西洋今議於四月十六日出發期於十九小時内飛抵英島要聞 
[歐和中之種族問題]  
　　中美新聞社云自日本代表在巴黎提倡種族平等以來歐美興論無日不申辯之日本要求在和約中加入種族平等一節庶幾日人在外國得與西方人士同一待遇但不欲携此問題與移民案並論蓋移民關係經濟而種族則與一國威嚴有關也然種族平等之主張西人爲禁止工人入境起見萬難贊成日人若堅欲得之恐將阻礙和約之成立國際同盟亦必大受影響日者牧野氏曾訪晤美大佐好士討論之間日代表告之曰並無反對同盟之意但種族平等一節如不加入日本礙難贊成威爾遜之同盟主義月之二十三日國際同盟委員會集議時日代表宣言種族平等爲同盟最大原理凡同盟之國當互相以公正之道待遇彼此人民不能在法律上或實際上區分畛域云委員會已將此議加入程序預備日後之討論大約可以編入同盟約章之開篇中但不能另立一條件又據美工黨首領工伯之言對於種族問題美國工人素無畛域之見如日本工人在美所以不克與美人融洽者實以若輩不願參加美國工黨團體而欲另自成一團體趨較低之生活程度因此工資亦漸減低和會之不願提議種族問題原因在此工伯又云歐和大會集議時日代表每不投票表示可否不若歐美代表之有自由投票權日代表乃政府代表自然挜權歐美代表乃由人民選出試觀勞動大會代表之組織美國主張政府雇主及工人各派一代表而日本則欲政府加派一人故爲日本計目前不必過分要求種族平等當先由日政府明白世界新潮流准人民自由組織工黨團體如是生活程度可以日高則與泰西工人不平等而平等矣云云 
[限制德海軍與飛機之條件]  
　　中美新聞社云協約高級軍事會議已將關於德國海軍之條件擬定如左德國式戰艦六艘輕便巡洋艦六艘毁滅艦十二艘魚雷艦十二艘造新艦時當將空量減小裝甲艦不得逾一萬噸輕便巡洋六千噸毁滅祇八百噸魚雷艦二百噸凡戰艦或巡洋未逾二十年者及毁滅與魚雷未逾十五年者不得易以新艦如原艦已沉失不在此例海軍人數水兵不得逾萬五千人軍官一千五百人今在建造中之德艦應協約監督毁滅之附屬艦之武裝悉解除改爲商船永不得再造潛艦不論其爲通商或作戰商船執事與水手不得受海軍敎育北海口之砲壘悉行解除武裝除協約許可外不得用高度之無線電台又飛機條件如下陸軍不准設飛機隊爲毁滅水雷起見在本年十月一日之前得留用水面飛機至少不過百架東西邊境及距意境與捷克境九十三英里内不得設飛機場協約軍未全退出德境之前協約之飛機可以自由飛入或下落於德地所有製造飛機之原料槪行交給協約 
[巴黎特别通信]  
　　和會中之懲治禍首問題　　法國無線電社巴黎通信云英國法律家數人宣稱依據法理碍難組織法庭審訊前德皇威廉第二等罪狀顧和會不爲此説所動今已開始指定審查會以審定敵軍司令參謀部人員及其他要人負責之程度今日世界輿情所最主張者殆無過於懲戒施用世間最殘忍手段以厲行歷史最慘惡戰爭之人一事設謂世無法庭以懲治之則不過因其罪狀尙未爲人詳知耳否則如此巨奸大惡安可容其倖逃法網乎法人瑪台爾氏近著一書臚述威廉第二與其同謀犯之暴行計德人之應受世界法庭裁判者不下五百七十三人首爲威廉第二次爲德太子德相郝爾維格德將興登堡麥剛森餘爲朋比爲惡罪孽顯著之人兹節錄其所述如下興登堡爲東普士總司令時諭令將德軍所查獲浸於石油中之麵包分給俄俘以充食物一九一七年三月十日駐松末河時諭令德軍於退走時將境内各物一律焚毁或刦取之而一九一七年三月德軍在夏勒邦等處毁掘墳墓之舉動亦由興登堡負責麥剛森羅馬尼亞貴族與平民之被屠戮其産業之被焚與財物之被刦實由麥剛森負責羅馬尼亞子弟自十歲至十七歲者約有千人由麥剛森諭令槍斃指爲合謀行剌羅馬尼亞被佔區域金錢之被掠去者約英金一千萬鎊巴維里亞王子一九一五年統率德軍在俄屬波蘭屠殺平民並在列里等處强驅居民出境淪爲奴隸且縱令部下刦取其財施白特在伯羅愛日諭令軍隊轟　集於醫院中之老弱平民謂此爲無用之人口不妨盡殺之並令拘留女子數十人分送軍官布羅一九一四年八月二十二日在安登納出示曰焚毁全鎭槍斃百人係余核准是月二十五日又在那暮爾出示曰每街須交出若干人爲質如有滋擾發生則閙事地點之質人槪須槍斃克勞斯在基曰維勒等處縱兵殺民並拘一辦理紅十字會事務者浸於煤油中而活焚之格萊芬資爲列里總督時拘平民三萬人連婦女幼童在内使充奴隸芒徒菲爾諭令焚燬洛文並驅逐該鎭居民萬人出境愛白蘭投稿報章自詡其强令平民行於軍隊之前以此爲屏抵禦敵砲一事竇辟資任海軍大臣時首負潛艇暴行之責加倍爾任海軍大臣時嚴諭潛艇轟攻敵船雖醫院船亦不寛免以上所紀不過瑪台爾氏書中之一鱗爪耳第卽此觀之已足令人眥裂彼國際法學家所謂世無法庭懲此罪人者寗足動人聽聞蓋世人今所注重者不在法律手續上之複雜而在公道之實施也夫有罪不誅斯爲縱惡苟會於凡爾塞之列强對此暴行而不謀懲前毖後之道豈非承認德人慘無人道之舉動爲文明時代戰爭中所應有之行爲哉設竇辟資與加倍爾殘害海上婦人孺子之罪竟不受懲則無異規定此種戰術不妨在將來戰爭中一再用之他如麥剛森之槍斃羅國幼童千人施白特之砲轟老弱母民視爲無用人口克勞斯之活焚紅會職員格萊芬資之拘去平民三萬淪爲奴隸列强皆熟視無覩而默認之則他日戰爭復有此類行逕世人對於今日之和會吾不知其將有何詞矣假令德國將帥無此罪行當然不可加罪是宜由正式裁判手續决之以明是非而昭公允此種法庭不當僅以審訊被告爲職務且當召集當時目覩各情之證人詳察其供詞推勘其事實一一筆之於書公佈於世以示大公而成信讞庶免後世之異議若當時事實果與瑪台爾氏所述者適相脗合則人類具有常識自不難决定罪名此舉爲和會所應行者否則和會事業恐未能謂爲完全美滿而無遺憾焉 
[龔心湛回任後之靳雲鵬]  
　　龔財長前日返京分謁府院當局後聞昨晨已回部視事正午十二時並赴院照常列席閣議龔氏日前所提辭呈即由錢總理當面退回惟陸軍靳雲鵬則請假以後兼露辭意與龔氏勢難兩立府院兩方對此頗極爲難至安福部議員光雲錦等提出劾錢案後聲勢雖甚大然昨日各方面尙無動靜惟已未俱樂部方面之彈劾龔財長案經人疏通業已將原案撤回而龔心湛自天津歸來精神反不苦前此之沮喪昨日已到部視事已若有所恃而不恐者聞此次龔氏態度忽變乃徐樹錚氏在津游説之結果因龔無論對安福部態度如何冷淡然究爲皖人龔若去繼之者非張弧即張壽齡雖東海意中無所可否然二張固皆爲有力者所不喜於是不得不敷衍此仍舊貫之局面特錢幹丞方面龔去又來反招彈劾心中未免不快耳 
又據某方面消息龔財長此次赴津本有辭職之决心嗣經徐樹錚王揖唐諸人赴津竭力挽勸彼始允回京一行然對於回任一層則提出三條件（一）以後關於軍餉事項不與陸軍部直接辦理以避靳總長鋒（二）凡一切機關政費應付應減各事項由國務總理支配己不負責（三）未詳以上三條如皆成立則可以打消辭意昨日龔旣到部則此項條件似必已經府院之認可聞張弧并已爲龔氏向某銀行借得四十萬元故龔遂安心回任惟陸軍靳總長請假而後繼以辭職與龔勢難兩立府院兩方對此頗極爲難聞東海昨又派出張懷芝與張弧往爲調停但有效與否局外人不易測也 
[政府對蒙之政策]  
　　政府對於蒙事决定採用懷柔之策日内將派宣撫員分赴内外蒙各地實行宣慰擬以馬紹武宣撫甘新阿爾泰等處姚錫光宣撫外蒙達爾罕卓里克宣撫内蒙東四旗至呼倫貝爾政府爲防止其加入外蒙已令由鮑黑督實行聯絡並許呼倫貝爾劃爲特别區域所有綏察等區之權利皆行付與現勝福之態度因此已有團圖至外間所傳撥參戰軍三旅一團開往北方防邊之説政府並未决定聞即决定派兵亦絶不深入蒙境徐樹錚之意見主張在張家口設立西北邊防總司令部其綏察兩處則屯駐重兵參陸處則擬令陳　恩華李垣等各就本地招馬隊三營以備進兵之時爲客軍鄉導 
政府昨接唐努鳥梁海佐理員嚴式超來電報告烏梁海所屬七旗與俄境里連防務異常吃緊除與各旗王公扎薩克商洽改良軍政外所有科布多烏里雅蘇臺較爲安靖擬於必要時由該處調兵協防即請核議示復俾便遵循 
[外蒙無事之西訊]  
　　字林報二十七日北京通訊云近來北京政治常有憂僱蒙事之氣味先則紛紛傳説以爲蒙古全境已叛變後援極大繼謂日本已從中佈置以圖自利實則兩説皆不確實近有某君從蒙古歸來舉其近狀相告對於近兩星期來北京所聞迷惑眞相之傳言槪行否認並指謝米諾夫擬以布里雅特人後貝加爾哥薩克人與蒙古人合組獨立國家一説爲不確謝氏確欲集合後貝加爾哥薩克人等而組一國家但若謂其志在妨害中國利益則絶無根據惟過去六個月中謝氏有一屬員名倍德瑪夏波夫者乃布里雅特人前充俄國軍官駐在庘倫擬運動活佛以濟其私但活佛等不爲所動不願加入聯邦或背離中國也再蒙古召集大軍以抗中國之説據某君云亦屬不確蒙古大約有兵千人巡守北疆此舉行之已久不始於今日外間所傳貝加爾境過激黨猖狂之消息亦不翔實謝氏在該處有絶對之管轄權凡在謝氏統轄境内者並未發生亂事凡此謡言或係日人松井大佐所散佈渠在蒙古已逾一年偕來者尙有軍官多人今此項秘密事務之人員皆已召回惟餘松井一人渠與蒙人無甚交誼某日請見蒙古陸軍總長候於室外帳中歷數小時之久後始得五分鐘之談話十日前松井往晤蒙古總理勸其派代表赴巴黎和會日人願擔任照料指導翻譯與供給經費之職務但蒙古不從其議謂蒙人無意於此都護使陳毅等雖曾發急電來京以盜匪與過激黨危害外蒙爲言信其所言不與事實相符蓋外蒙古旣無較前更多之盜匪亦無彰明較著之過激黨也去夏陳毅曾有種種報告人不之信今所言者不過重述前言耳内蒙遍地皆匪之説亦屬無稽内蒙或有散漫無統系之賊羣與亞洲他處同然若謂其勢力右何强大則亦絶無根據集於内蒙之賊羣向注其目光於庫倫大路今此路絶對肅清中外人士之於冬季行經此路者並未受盜賊之滋擾傳説謝米諾夫已派定一蒙古總理與陸軍總長按此二人皆布里雅特人大約係俄國退職軍官而非蒙人此二人僅爲乘機漁利之徒活佛已數年未離庫倫並未赴赤塔雙目失明不能遠行而其總理亦未於冬季出境也以上所述乃關於蒙古時局之可恃消息也 
[辛博森之撤除東省外兵説]  
　　萬國新聞記者俱樂部副會長倫敦日日電聞駐京特派員辛博林君前日在國民外交協會議演大會演説關於東三省外兵問題頗有價值節述如次一九零零年拳匪事起俄人乘機深入北滿而日俄之戰作自是之後中國不獨無甌脱小國可作保障且其國境内地已有外國軍隊常川駐紥矣是前清末葉未能解决問題復成民國之急務即是如何而後可以將東三省及他處所駐外國軍隊一律完全撤退出境及如何而能固守邊界各要塞此二者同爲最急之務一九零五年十二月中日兩國因日俄戰事告終善後手續兩國曾在北京立約其附約第二欵有云因中國政府聲明極盼日俄兩國將駐紥東三省軍隊曁護路兵隊從速撤退日本國政府願副中國期望如俄國允將護路兵隊撤退或中俄兩國另有商訂妥善辦法日本國政府允即一律照辦又如滿洲地方平靖外人命生産業中國均能保護周密日本國亦可與俄國將其兵同時撤退等語有此一條約文僕請國民外交協會認定此爲日本政府所滿口允許之辦法應由本會議决提議請中國政府電訓巴黎代表在和平會議請求於未承認俄國將來新政府之前應先要求俄國允許槪行撤退駐紥東三省北部軍隊然後正式向日本政府提出十四年前所訂定約文請其履地成約槪行撤退東三省境内所駐軍隊近來外蒙局勢尤爲吃緊僕以爲中國宜遣重兵往外蒙因有俄之苛薩克首領謝米諾夫者專事爆惑蒙古人鼓吹獨立與中國脱離現在中國旣採用西法改良政治則國民外交協會應喚醒政府旣採西法則宜到底西國用重兵守邊之制亦應一體採用以保疆界自古以來中國所惡外侮均係由北邦及西北各邦故此二隅應先着手如果協會可以鼓吹國中同仁則協會已盡國民義務一份子矣 
[洪述祖處死刑之判書]  
　　宋案要犯之洪述祖已於前日經大理院判决處以死刑現已移送京師分監覊禁俟總檢察廳陳報司法部覆准後即將執行絞决兹錄大理院判决書如下大理院刑事判决上告人洪述祖即洪蔭之江蘇武進縣人年六十歲附帶上告人京師京等檢察廳檢察官委任辯護人鄭象山律師右列上告人及附帶上告人對於中華民國七年十二月二日京師高等審判廳就上告人殺人一案所爲第二審判决聲明上告及附帶上告本院審理判决如左主文判决原判及第一審判决均撤銷洪述祖敎唆殺人之所爲處死刑褫奪公權全部三十年事實緣洪述祖即洪蔭之民國元年曾任内務部秘書經人介紹與應夔丞認識維時上海地方青紅帮組成共進會應夔丞爲會長自與洪述祖認識後函電往來日形親密二年二月二日應夔丞密電程經世内稱上海民黨欲舉宋敎仁爲總理並稱已向日本購買宋敎仁騙案提票照片等語是月四日洪述祖致函應夔丞囑將驅案情由及照出之提票式寄來並囑嗣後接洽向伊來電不必再寄程經世是月五日致電稱迅寄宋騙案情由提票影片藉可請欵仍舊折三分一是月八日致電催問宋案有無覓處是月十一日致電稱宋件到手即來索欵是月二十二日致函内稱請欵總要在物件到後國會正成立時爲數不可過三十萬三月六日致函内稱疉接信五件又二件此刻内中財政萬窘而取之法手續不甚完好如除鄧一案須將其反對各報先期郵寄並如何决議辦法並可在民强登其死耗（旁註此刻近於無徵不信（方是正辦至印件言之在先此刻旣原件無有連抄本亦未到殊難啓齒足下明眼人必須設一妥法（旁註總以取印件爲是（或有激烈之舉方可乘機下手也）旁註譬如鄧係激烈似較好辦）等語是月十日應夔丞致洪述祖蒸電請以六六折購買八釐公債三百五十萬是月十三日洪述祖覆稱蒸電已交財政長核辦債止六釐恐折扣大通不過燬宋酬勲位相度機宜妥籌辦理是時應夔丞亦有函稱裁呈時報登轉之記載並民立實記遯初在寗之説詞讀之即知其近來之勢力及趨向所在近爲黄克强介紹將私存公債六十萬抵五十萬元爲遯初之運動費夔處攤到十萬昨被撥去二萬專任蘇浙兩處曁運動徐皖軍隊之需又稱功賞一層夔向不希望但事關大計欲爲釜底抽薪法若不去宀木非特生出無窮是非恐大局必爲擾亂各等語並附寄時報一紙民立報一紙旋即派令素識武士英乘機將宋敎仁殺害並於十四日致洪述祖寒電稱梁山匪魁頃又四處擾亂危險實其已發緊急命令設法剿捕是月十七日洪述祖覆稱寒電到債電特别准潤我若干今日覆是月十八日致電稱寒電應即照辦倘空言益爲忌者笑是月二十日應夔丞致洪述祖號電報告所發急令已達到是日晚十時四十五分宋敎仁在上海滬寗車站被武士英用槍擊中左背腰部穿破大腸次日應夔丞致洪述祖箇電報告匪魁已滅我軍一無傷亡二十二日宋敎仁因傷身死二十三日洪述祖覆應夔丞函稱號箇兩電均悉維時上海捕房已由應夔丞家内將武士英捕獲並搜獲洪述祖應夔丞所用電本及往來函電旋將應夔丞捕獲洪述祖赴滬途中聞風逃匿嗣武士英在押病故應夔丞被人暗殺六年四月洪述祖潛赴上海經宋敎仁之子訪知訴由上海地方檢察廳交涉引渡後上海地方審判廳决定囑託管轄經京師地方檢察廳提起公訴理由上告及追加意旨略謂二年三月六日致應夔丞函所稱除鄧並非喻以除宋且函内明有總以取印件爲是之語何得曲解燬宋酬勲之電無論燬與殺二字意義懸殊且此電與三月十八日致應夔丞電均非自己親稿應夔丞説明釜底抽薪辦法一函及報告已發緊急命令之電全出應意此電及二十一日電又未指明匪魁爲何人緊急命令爲何事亦無從知爲殺害宋敎仁况被告於三月二十三日致應夔丞函并有四月七日擬 
 
 
 

Page 7

 
 
到滬之語尤見居心坦然又應夔丞曾供燬宋係燬宋敎仁之政見與被告無干武士英曾稱殺宋敎仁係自起意兩審竟不採用應夔丞所供接到燬宋酬動電後即作函詢問稿在白皮箱内及被告所供與應往來重要各電并非自己親稿各點亦均未子詳查其認定證據取捨證據調查證據自不能謂爲合法等情對於檢察官附帶上告之答辯意旨略謂此案就環象言被告與應夔丞往來函電原非自己親稿謂圖陞官被告當時已有相當地位謂圖發財被告又有限制應夔丞索欵及阻止冒索之事實附帶上告理由根本已自錯誤等情（未完） 
[審訂鐵路法規會開會（一）]  
　　交通部審訂鐵路法規會前因連開大會兩星期後各議案須持付印由主席關會長宣告暫停兩星期兹於三月三十一日上午九時三十分開第十八次討論大會會員到者六十餘人由主席關賡麟宣告開議第十八案國有鐵路實習員服務規則案（三讀會一第三第四第十一各條由主席提議經會員唐鳳翔任關東等研究略有修改均經多數會員贊同復由主席以修正全案付表决全體通過接議第十九案建設槪要即建設編内國有鐵路建設章程之第一章（三讀會）全案共分七節當由主席提出擬加增鐵路名詞及權席制一節旋經會員華南圭龍學競首鳳標任關東互相討論决定不列入建設編復由主席提議如列入總則編與該編各法規體例稍殊宜用部令公布即以命令式載之編首衆贊成建設股主任華南圭遂將建設槪要逐節報告第一節第二三兩條曁第二節第一條之第七第十二十三等項均經本股略有修正第二條之第二項第三節第一條之第九項第二條之一二兩項及第四條均議决删除第四節第一條之第三項及第二三兩條略有修改第五節各條無修改第六節之圖式無修改第七節第二條之第二項四百分一改爲五百分一第四條第一項全路橋梁詳圖總册改爲全路橋梁標準圖第二項每橋大勢簡圖改爲特别設計簡圖及估價表并加一條凡同類之橋梁得僅送一標準圖云云均經多數會員贊同復由主席以修正全案付表决全體贊成時已届十二點二十分遂宣告散會 
四月一日上午九時三十分審訂鐵路法規會假鐵路協會續開第十八次討論大會會員到者五十餘人首由主席關會長宣告開議第二十案國有鐵路辦事通則案三讀會由會員龍學競華南圭任關東唐鳳翔謝鏡第代表孫時懋等討論將第六條分爲二項移置第二條前第四條移置第二章第七條後第十條内擬删除均經多數會員贊同復由主席以修正全案付表决全體贊成通過接議第二十一案國有鐵路巡警工役卹金給予條例案三讀會會員晏紹嶼提議將業務改爲職務其餘均無異議復由主席以修正全案付表决全體通過接議第二十二案國有鐵路會計規則卽會計編第二章初讀會由會計股專任員陳天驥報告本股討論會議决各要點會計股主任會員劉景山提議本案擬先付審查俟二讀會逐條討論主席宣告先討論綱要然後再付審查當由劉會員報告起草大意及修正困難各情形衆無討論旋由主席指定會員胡鴻猷趙景建唐鳳翔祝開源孫保圻章炳爕陳振家陳天驥唐德萱等九員爲審查員接議第二十三案工程局交代規程案初讀會是爲建設編第六章第九節由建設股主任會員華南圭逐條報告大意後接續開二讀會劉景山龍學競首鳳標張恩鍾等討論將第一二兩條删除第三條改爲凡由工程局改爲管理局或監督局其交代手續依本規則之規定列作第一條會員魏武英提議交代手續增加由部派員檢查辦法會員首鳳標龍學競提議請主席以本案付審查會修改或另行起草主席先以本案交審查付表决多數贊成當經主席指定會員唐士清魏武英孫謀陶元壽首鳳標五員審查修正時十二時二十分遂宣告散會明日續議 
[北京之實業談片（靜觀）]  
　　勸業農工等各銀行條例早由政府公布前自農商部經濟調查會提出該條例不合各點擬具應行修正理由後農財當局始知該修例之亟宜修訂日前財政部派范治煥等爲會議修訂各銀行條例專員特行文咨復農商部請爲查照並派員接洽現聞此項會議已開始進行矣 
趙爾巽發起組織山東全省礦務公司資本共有一千萬元内中清室某某某以貝勒及馮河間均有鉅資投入前有一呈請農商部備案業於前日經部核准惟章程内尙有數欵仍須修正呈核 
李盛鐸前在江西領辦仙居鐵礦曾經農商部核准有案惟該省紳民對於李氏此舉頗爲反對前旣有萬和悦等電請農商部將議礦案撤銷頃又有江西省議會逕電國務院詳述李氏領辦該礦不合各點此項電文並已由院文部核辦矣 
浙江定海漁業傳習所係農商部直轄機關之一所長爲李士襄設立以來頗著成效現在各縣所送到所之肄業生徒已溢出原額該所長擬另班傳習以宏造就日前特呈請農商部核辦已由部令飭照辦 
内務農商兩部聯合組織獸疫預防會議在農部一方面由漁牧司主辦不日即開會議並由農部咨請陸軍部派員到會與議因軍馬一項關係亦極重要也 
井陘煤礦局所附設之清理委員會早經成立現管理敵國人民財産事務局又擬派員數人前特咨行農商部云擬派陳緯等充該會清理及常駐員請鑒核轉行日昨總統府庶務司致函農商部請飭派熟悉蠶事專員來府照料養蠶一切事宜聞公府内近頗注意此事將欲以經騐所得爲將來推行計也 
意大利萬國農會吾國亦有委員常駐在彼每月均有印刷物寄至農商部頃又有常會議决案多種寄到外交部由外部轉交農商部查照惟聞我國積欠該會協費爲數不少農商當局以對外信用所關特行文財政部切實聲明理由請其即日撥付 
[中國烟酒税之前途]  
　　中美新聞社云本社北京通信員上星期一日訪問烟酒税督辦張壽齡氏詢以烟酒税情形據張氏云烟酒税發展甚速已爲國家收入大宗將來可望並駕海關税及鹽釐烟酒兩項奢侈品中國銷行甚廣將來收税條例改良完備收入必更大增云按一八五八年中政府議訂税則大臣聞各國代表詢以烟酒税擬征五釐中國贊成否大爲驚異以爲以帝國政府之尊豈屑征抽五釐之烟酒税彼時該大臣斷不料今日每年所得烟酒税竟達二千萬元之鉅而他日税制完備之後且可增收三倍蓋中國於六十一年之間已成爲烟酒入口之第一等國矣煙酒税專賣局設於一九一五年於未實行專賣之前先征一種公賣税四年以來該局歸財政部管轄自徐總統就任後改爲獨立機關以專責成本年一月任張壽齡氏爲督辦據張氏云該署前途有兩大問題一爲改良各省現行烟酒税制二爲依照正當之奢例品等級征收入品烟酒税完成此兩大問題乃本署之責任税制改良可以增加收入余不欲華商納重税將從剔除弊賣以裕收入目下政府所收之税欵僅佔商人所納之一部分此中有極大漏巵必須設法堵塞務使收税員不能中飽而涓滴歸公至第二責任關於入口烟酒迄今本署所征公賣税僅由華商繳納洋商以非條約所規定均不肯照納此項華洋商人不平情形於中國工業大有關係洋商對於入口烟酒僅納税百分之七零五關税百分之五入口税百分之二零五而華商於中國烟酒須付税百分之二十五外國税制皆保護本國商人而重征外商中國則反是然中國並無歧待外國烟酒商之意此余得以宣言者中國所欲僅華洋商人納均平之税而已總之中外貨物至少應得公平之競爭如條約規定不公各友邦應助其修改之威爾遜總統十四條大綱中主張移去國際間一切經濟障碍而造成商業均平之情形今中國確有一種經濟障碍及商業上之不平等應加以修正故余意入口之烟酒亦應與中國烟税一律納公賣税也此外商有一理由即中國税制不分必需品與奢侈品外國烟酒本爲奢侈品而列入尋常物品僅納百分之七五之税中國財政上不能獨立實爲不幸以致税則不克自由訂定惟税制雖不克自由而奢侈品之征收相當之税各友邦應助成之也（未完） 
[京華短簡]  
　　昨日（一日）星期二國務會議例會龔總長到院靳總長未出席其討論之議案（一）維持財政問題係龔總長提出討論結果决定再行通電各省切實籌募八年公債（二）邊防問題討論結果决議照庫倫陳都護來電條陳辦法拍電奉黑兩督查照辦理並一方面向俄公使嚴重交涉以外尙有任命官吏兩件（一）敎育部專門司長沈步洲調任歐洲留學生監督所遺司長缺以秦汾簡補（一）廣西高等檢察廳長安永昌調任陜西高等檢察廳廳長 
某方面得巴黎消息和議草約本月半可卽蕆事美總統英首相等以國務多端急待解决俟草約簽字後即將束裝歸國我國所有提案尙未正式提出目下時日無幾若非急起直追將來國際地位必陷於無可救藥之境遇云 
陸徵祥專使回巴黎後迭電政府商榷内外要政政府亦連有電致陸使聞三十一日國務院又致陸使一電係因伍朝樞氏已抵巴黎特加新命原電略謂頃奉元首特諭令派伍朝樞參預歐會事宜與胡魏顧王各使一同列席深資倚畀希迅轉伍君並接洽一切 
北京政府以烟酒税抵借美欵一節昨某方面特向美使館詢問據謂美國並無借欵中國之事財政家阿卜脱來華係欲調查中國實業商業及政治之現像歸國後報告國内資本家以便俟中國政爭平靜時與四國銀行團共同投資此次來華並不作分文之貸款事業外間所傳殊非事實 
昨夕（一日）政學俱樂部開週年會於美國使館選出職員如次陸徵祥當選爲會長第一副會長爲芮恩施第二副會長爲蔡廷幹書記爲外交部參事刁君會計爲外交部秘書張君此外有張君胡君嚴鶴齡君等皆加入爲會員 
[舊國會反對西南自治説]  
　　自上海和議代表二三人之意思主張西南自治此種消息傳至粤省其初猶謂北代表之意見即已有人極端反對嗣經查悉南代表亦有主張是議者廣東一部分國會議員極不滿意擬即聯名通電嚴行辨正其理由書業已擬就大致謂中國年來迭經戰亂致國内政治殊乏進步之可言不能與世界大國角逐文明其故由於少數舊官僚利用無政治知識無世界眼光之北派軍人謀遂其私圖連結搆煽釀成繼續湧起之政海大波瀾一般維新志士遂爲所阻碍不得進而操一國之魁柄以試演其利國福民之大謨猷並一切工商業之發展亦因政潮之衝動失其平流而進之機會是欲企圖國家之政治漸臻完美須先併力剔除此政治上之障磚物然後徐謀發展十年或數十年此東方大自由之國民不難與世界强國共盡力於永久之和平方今大勢所趨乃由異而即於同由分而進於合之時期將來或竟打破國界造成一世界的大共和國家亦未可知今日之國際大同盟實即爲之胚胎豈有以本爲一大共和國反欲割而折之使成無數小共和國之理使其説果行是西南自治直不啻南北分裂且腐舊官僚與無識軍人何方蔑有分裂之後南未必能統一南北未必亦能統一北也以目前短時間之戰亂遂不復能耐乃出於自行分裂之一途是足徵吾國民心力之薄弱更無魄力充實之大人物以爲之指導也國人動謂民國八年間經四次之動亂爲難於忍受若核實計之亦不過數月間之苦戰耳較之法蘭西之大革命相去幾何以今日世界之趨勢觀之軍人政治行將滅絶無蹤中國豈能獨存吾儕國民若能忍斯須之痛樹遠大之基則掃除障碍共進和平亦不過數年間之事並此而不能忍亦適以表暴吾國民脆弱之根性於事亦奚裨云 
[皖省近事]  
　　安蕪兩道警備隊七分附税省議會議决留抵八年錢糧財政廳要求購買八年公債而敎育廳長董嘉會現又請酌撥若干作爲推廣小學之用省長批云地方敎育即公益之一部分究應酌撥若干成爲基金之處應准令由安蕪兩道所屬地方士紳遵照前令辦理 
貴池縣知事劉鎬等被控將撤曾誌前報日昨牌示貴池縣知事劉鎬撤任遣缺以高壽恒署理東流縣知事黄應中撤任遺缺以龔豫奎署理舒城縣知事李萬基調省遺缺以陳雲濤署理宿松縣知事裘應和調省遺缺以班吉本署理聞日内尙有數縣更動云 
第五區第五菸酒公賣支棧經理張書紳侵吞國税不塡聯單一案省總局已委員密查並令分局汪局長查覆詳報以憑核辦 
懷甯縣清凉保上月二十四晚發生刦案現匪徒由北警察署拿獲一名今日送交地方法庭訊辦 
皖省六年度决算案及八年度預算案昨已由省署咨交議會核議 
昨日省議會荼話會議决以四月二日舉行第二届第二次臨時會開幕禮三日正式開議 
皖省硝磺局欠繳公欵計一萬九千餘元現由財廳委任丁某向該局追繳 
[蘇議會否决清鄉帶徵案]  
　　蘇省長前咨省會擬於徐海十二縣忙漕内帶徵清鄉經費現議會否决咨覆略云准咨等因本會於本月二十五日提出大會僉以此案去年經常會議决否認良由民國二年間徐海兩屬早經舉辦清鄉其總機關用國家經費各縣則就地方分籌即由加税而出迨清鄉事竣帶徵欵目官廳未經取銷頻年續徵卽移爲警備隊保衞團薪餉之用該隊團若果實事求是辦有成效原無庸再辦清鄉若有名無實虚糜公欵則當取銷隊團改辦清鄉亦無加徵附税之必要此次若更於十二縣忙漕之内忙銀一兩帶徵四角漕米一石帶收一元是清鄉一次十二縣即加徵一次附税累進最重之區恐將有超過正税原額而增倍者揆之地方自治附税章程固有未合即民力亦何能勝此擔負且加徵案雖經去歲全會議决否認各縣已有實行就銅山一縣而論聞征存之數有四萬餘元則他縣之征存爲數當亦不少經此次否認以後應請省長查照去歲議决覆案令該道縣將七年度清鄉附税征存欵項核實詳報留抵本年正税至清鄉經費之籌畫惟有援照二年前例總機關開支國家經費各縣分機關即以舊有帶征之項移充並請將原有之警備隊保衞團切實整頓精審改編擔任清鄉職務其章程亦當交會議决以免復蹈從前覆轍如此則人民不增擔負清鄉亦易收實效一舉兩得莫善於此討論結果一致從同相應咨請查照施行此咨 
[南京快信]  
　　一日蘇議會開預算審查會互選審查長理事到三十三人本可開會以劉文輅徐宗鑑張援互爭理事牽率夏宗翰等七人不出席至五時無結果而散出席者均甚憤怒 
聞三原電線已通李督前日曾電致于右任尙未接復軍署昨接津電報告日本又有大批軍械到津參戰處派翁之麟來津點收 
此間傳聞某派密議迫脅當局撤換長江某督軍界頗激憤 
浦口扣留之米聞將以十分之九由蘇直魯豫等省出價購充軍米以十分之一變價充公現軍民兩署會派楊宗漢田庚密查上海無錫下關三税所 
蘇新國會議員昨電軍民兩長云浦垣截獲大宗私運米石報載由上海無錫下關等税所勾結包運圖利實深駭異案關官吏營私乞委員嚴查澈究並盼復 
日本青野副領事於昨日下午偕上海高田商會代表晋謁李督聞爲各縣地方保衞團購械事交涉 
熊希齡昨携眷過甯轉津浦車北上 
湯薌銘銜黎黄陂命昨日由甯晚車赴滬 
寗省鐵路自一日起往來已開雙班 
直省議會昨來電通告本月一日行開會式 
四月六日舉行植樹典禮齋省長擇定第一造林場北面萬壽寺前官荒山地一區查照成例舉行 
[地方通信]  
[蘇州]  
　　土布免税案之催查蘇城總商會昨接省議會來函略謂案查去歲大會期内以施行土布免税各地情形不同曾經議决由各地商會調查應行豁免内地税釐之土布按照通案規定範圍出具確切憑單俾使商人赴征收機關報騐以免影射紛擾於税務商業兩有裨益等因查此案前經本會將議决原案呈請國務院及財政農商兩部查核辦理當將緣由函達各會查照在案現此議旣未有結果自應貫澈原案賡續進行惟關於應行豁免内地税釐之土布如何區分及應如何按照通案規定範圍之處必須預有精確之調查方易着手辦理應請查照關於以上各節愼密調查詳細規定並請附以意見以憑依據酌擬此項憑單轉呈辦理除分行外相應函逮貴商會查照迅予彚復爲荷 
租界之現狀日租界市面日衰所有該處荒地雖經鄉人請領面開墾者亦屬寥寥蘇關税務司羅祝謝以該處馬路年久未修凸凹不平橋樑亦有損壞之處車馬往來殊多不便函請馬路工程處連爲修築業已轉請總廳核示矣 
警署勸諭種痘北區警察署關人文署長前奉總廳發給貧民種痘執照俾貧苦嬰孩得以持照至局施種當即轉令遵照現關署長以天氣晴暖正值佈種牛痘之時所有種痘執照貧民來領者仍屬寥寥無幾故特分令各巡官遴派幹練警士分投勸諭有嬰孩之貧户即日至區報名領照以便前往官局佈種云 
調查律師年歲住址蘇省律師有已加入公會者亦有未經入會而年歲住址及事務所大率未經呈報者近日高等審判廳接内務司法二部令稱現因修訂律師總名薄仰將民國元年以後呈准登錄之律師年歲住址及事務所等項由廳查開送部林廳長以各律師來廳登錄住址缺如昨特分函寗滬律師公會查明開單送縣其已登錄未經入會之各律師如能查悉亦一併函報以憑彚報云 
第一師範十五周紀念三元坊省立第一師範學校在前清時本爲優級師範光復以後改組爲省立師範開辦迄今已届十五載成績斐然四月二日開十五週紀念會將各項成績如博物圖表書畫手工儀器各種動物標本等約有數千種分别陳列各室任人觀覽並請中西來賓演説至下午四時則由本校學生演化裝遊戲（寓意新劇名覆巢重新）是日男女來賓约有二千餘人頗形擁擠直至晚八時始散會 
植樹節之預備清明舉行植樹經吳縣温知事擇定虎邱山門内厲壇前空地爲植樹塲現奉王道尹令於是日上午九時齊集擁翠山莊及李公祠會同舉行參與人員爲道尹曁道署椽屬吳縣知事曁縣署椽屬警察廳長職員曁各署隊長省立各學校校長學生各工塲塲長縣立各學校校長學生勸學所長（縣立各學校每校敎員一人率領學生四十人）乙種商業學校學生地方紳董曁商會正副會長云 
[無錫]  
　　蠶業用器之進步曩昔育蠶家均用老式絲車繅成肥絲售與各絲行運銷江浙等省爲織綢用口及近十年繭行繁興窮鄉僻巷無處不有繭行應時價收鮮繭鄉人樂得省少手續均售鮮繭不再羅絲邇年老式絲車已隻輛無存惟鄉人因時受繭行礱斷壓定收價往往憤而不售自行烘成乾繭以冀多存時日老式絲車僅能繅鮮繭不能繅乾繭及後仍是貶價賤送育蠶家受虧匪鮮上年省立育蠶試騐塲雇匠仿造之模範絲車試用頗爲得法兹由該所介紹於各市鄉勸令購置試繅俾育蠶家不受挾制云 
[鎭江]  
　　揚中籌辦游民工廠鎭屬揚中縣忙漕滯納罰金前經各市鄉董議决一半撥充該邑游民工廠經費一半按照各市鄉完數分發各市鄉辦理本地事業現縣署以此項忙漕滯納金從七年度上忙起除一半解省外僅有一半留縣劃歸各市鄉分配爲數已屬蠶多若再以半中之半發還各市鄉分而計之其細更甚固不敷辦理各項事業之用而錙銖計算亦殊爲難值此生計日艱無業游民益見其衆興辦工廠實爲至要之舉不如將前項滯納金全數發充該廠經費庶日積月累尙可集在鉅數已函知四鄉公所通知各市鄉董一體查照矣 
[嘉興]  
　　疏濬東隅河道之限期嘉興東水關至舊府署前一帶河道淤淺由地方士紳呈請官廳撥欵疏濬在案兹悉該項河道共一千餘丈由事務所劃定分段疏濬其斜橋至樽賓橋及薦橋河下一帶河道已雇工將水車乾着手疏濬並派員監視計開深四尺限四月内竣工 
敎育行政會議嘉興縣敎育行政會議於四月一日二日舉行到者十七人缺席者十三人所議事項（一）創辦本縣童子軍案公决成立辦法由勸學所擬具呈縣核奪施行（二）擬辦模範級國民學校案公决成立辦法由勸學所定奪（三）略（四）聯合各區小學舉行會課案（審查報告）經費以勸學所預算爲限本年先辦一次（五）縣立公案運動塲辦法預算案公决成立（六）統一屠宰附税案公决試辦 
[南昌]  
　　拿解丁偉濤之案情江蘇督署參議廳庶務員丁偉濤因犯捲逃案經本省警廳偵探拿獲押解赴蘇訊辦據深悉丁之案情者謂丁於民國二年　寗之役北軍未入贛時丁即前往歡迎李蘇督深嘉之故得署某縣篆後隨李督赴蘇又委充參議廳庶務員南北議和南京設立籌備處其處長即爲督署總參　李實忱丁得兼籌備處之庶務員嗣因辦理和議佈置會務政客咸集丁素善交際於是往來酬酢所費不資虧欵數千元不能歸結遂致慮開賬目以少報多且有冒領他人薪水及詐欺取財情事經處長李實忱查悉陳明李督嚴究丁消息盡通一聞此信即行棄差潛逃此次拿獲解蘇不知李督將如何辦理也 
[奉天]  
　　查封中交新紙幣日前公府顧問徐某來奉因中交兩行將增發兑換劵若干萬故來爲之疏通張督不允謂奉省各銀行濫發紙幣以來市面恐慌百物騰貴所感之痛苦已達極點迭經整頓漸見功效中央又來破壞必致復爲恐慌云云乃聞中國銀行已於三十日由京運來兑換劵十餘箱交通銀行亦運來滙兑劵六箱將以爲兑換吉黑長春紙幣之用張督怒即派員將該兩行運來紙幣全行查封不許發行 
保薦高等審檢廳長高等審判廳檢察廳沈梁兩廳長屢請辭職張巡閲使允之遂另行保薦軍署軍法課長顔文海　高等檢察長使署秘書長秋桐豫曾充江省提法使故保爲高等審判廳長已於二十七日下午二鐘電請司法部呈請任命 
[濟南]  
　　省署改組裁員沈省長視事後即持减政主義籌畫再三於本月一日發表聞其改組方法署内只留内務敎育實業三科餘若財政外交警務司法各科皆行裁撤歸併秘書廳責成各該主稿任其事其彼裁各科主任有撥入秘書廳爲佐理者或改派他機國爲主稿者而被裁人員有二十餘名之多 
運鹽之中日協定日前中日協議中之青濟路内取締運鹽之協定於二十四日在日本領事館由日領事青濟路局與鹽運使三方簽訂全文不日發表其内容如左（一）山東鐵道輪送中國鹽須有運使所發之護照否則不運若有僞照則没收之而交與鹽運使（一）中國鹽商託山東鐵道運鹽當酌定折扣（一）沿線所住之日未人所用食鹽及工業用鹽由日本領事館給與護照自由輸送 
[廣東]  
　　省會開議無期第二届省會議員頃因翟省長定期齊集連日報到者已有六十餘名惟開議日期現因議長一席尙山數黨爭持頗難確定據羣　俱樂部議員預測廣屬議員於本月内能與東北江聯爲一氣或集合三份之一議長一席即可立刻决定否則遷延時日正式開議日期尙難定斷云 
省城米價漸平省垣米市頃因蕪米抵粤價格已趨於平近更由港商將江西米石萬餘包先後運銷上省蒼梧縣屬亦有貴縣江口米石源源來東價格因此大跌現在上等蕪米每元可購十六觔有奇中下米則十八九觔不等本地米因東北兩江日來出省較少價格仍未大平增城絲苗及香山油粘各上米每元仍售十一二觔其餘秋香糯雜金風雪等每元僅買十四五觔 
雜評一 
[挽留與和解（邠）]  
　　靳與龔何爲而衝突曰靳索餉而龔不應也龔不應而靳詰責之於是有龔之赴津於是有徐之挽留於是有龔之回任於是有靳之請假而爲之摇旗呐喊者新國會之劾龔也劾錢也提出也撤回也可謂極天花亂墜之大觀已 
我所不解者挽留者之措詞奚若回任之理由又何在夫府庫蕭然索餉而無以應誠事實也然需乎餉者不能不向財政部索取亦事實也其去也爲無以應故其回也仍無以應也其去也爲向之索故其回也必仍向之索也謂挽留者能接濟應付歟抑或能阻止索餉歟勢皆有所不能也如曰我司財政而不許他人之向我索則財政總長之謂何矣 
當局之處事也越是無可如何越能敷衍龔欲去則挽留之疏通之和解之靳又欲去則又挽留之疏通之和解之至其爭點之所在不爲之解决也蓋無法解决而只可擱置不提也事無大小以疏通調停敷衍爲不二法門夫就表面言之且然矣况言在此而意在彼尙有無量數之内容庽其間哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（三（十）（三）]  
　　聯合通訊社消息昨三日下午四時南代表在愚圜辦公處開緊要會議除商酌内部事件外對於和局關係無多結果先是唐總代表曾於前日（二日）致函朱總代表就訽對於和會兩方業已同意之案件如八年公債緩發參戰軍收束參戰借欵停支諸事究竟有無辦法當南代表會議時尙未接到覆函而張瑞璣于右任亦均無來電各代表對於張瑞璣自西安發來明電尙無法可以釋疑因此會商良久不得不再有所待國民通訊社消息三號愚園南代表辦事處照常開會各代表以陜局關係重要加以昨日張瑞璣自西安來電言停戰劃界俱已辦到而三原靖國軍方面始終渺無消息决定明日（四號（午後三時再至老靶子路唐宅切實商議頃聞李蘇督有電致軍政府言得李厚基電稱據二團二營長報告有南軍營長謝某率步兵三營向前線增加已到南美又據二團三營長報告南軍增加百餘名旅行至某處又據偵探報告東江尾等處南軍均有增加懇向南方制止免致牽動大局云云此福建北軍方面報告南軍進攻之狀態也而軍政府頃又有電致南代表言據靖國軍司令張貞口電稱北軍準備作戰耜化方面突有步兵兩營蒲仙交界之花亭仙游耜泰里之舊縣亦添駐步兵一營口馬巷口駐詩坂新墟晉江城内藉詞兵變忽以步兵三營過我軍防向洪瀨附近前進就中尤以新墟泡寘兩方面極易發生誤會請嚴重詰間并電唐總代表向北庭提出交涉等語此又南軍報告北軍進取之狀態也此亦一是非彼亦一是非閩省劃界分防若不從速厲行陜西之事前車可鑒謀國者其速爲注意焉 
戊午編譯社消息今日（三日）下午四時南代表在愚園開會原爲證明陜西是否停戰蓋以昨張瑞璣自西巡所來兩電疑點頗多也乃侯至一日之久于君迄無電來張君亦未來電陜西情形益覺迷離且昨得于君之報告陜西西路戰事仍未停息也兼以昨致朱氏一函叩其對於前此四項要求有何辦法今日未得復信是以南代表全體主張俟得于張兩君密電報告陜西已無戰事方爲陜戰停止之確實證明俟得朱氏覆函對於四項要求有眞正解决辦法方能開會云 
湘軍第二區司令周偉自武岡來電云上海唐總代表南京李督軍衡州吳司長鈞鑒寳慶武岡界之東路偉部前綫歷駐周旺舖自平和開始因恐接近易啓誤會即令退後四十里駐桃花坪去冬經偉與田軍直接商劃界綫武東路田部駐梅子嶺偉部駐桃花坪武西路田部駐白倉偉部駐迴龍寺各方相距約五十里其餘未來戰者約各就原駐地畫定雙方不得前進如剿竄界之匪彼此先行通知得覆電舉行當時業將情形分報譚組公程總司令在案偉于劃界後復將駐桃大部隊退駐紫陽江西僅留少數駐桃以保治安并嚴約部屬不許輕動一步原爲尊重和平表示誠讓數日來相安無事乃昨閲張勲臣先生敬電謂偉部增兵越界等語蛇影杯弓不知所據如係諜報讕言則關係尙小倘或别懷作用故爲鋪張則關係甚大和議繫全國存亡稍具天良皆知尊重偉縱庸愚粗知國勢何敢局部輕動自多生亂恐傳聞失實用特詳陳伏祈明察湘軍二區司令周偉叩江印 
二十六日之陜戰消息李代表述膺接三原于右任二十六日專函云乾縣今日郭支隊長派急使告急説危急到十二分了萬一張劃界員抵陜後乾縣被陳氏奪去不知張使如何負責不知南北總代表如何負責張劃界員在省僅爲此間來兩電一係謝在渭南歡迎一詢興市鎭戰事此外並未來電陳樹藩最近到處造謡説我軍攻彼試思現時我軍之敵計有一打（李際春張培梅劉鎭華張聯陞劉存厚鍾體道管金聚吳攀桂陸洪濤許蘭洲張錫元陳樹藩共計十二人）之多以一服八且不可况以一抗十二家太保乎此等造謡三尺童子皆能辨之眞是何苦來云云 
唐總代表復朱總代表函敬復者頃准一百零八號大函内開准北京電開接陜督艶電據王旅長等報告熊軍一師各團與川軍二十一師對峙並運來子彈頗多又准劉督軍電稱兩軍陣地相去太近熊軍十日前後增兵兩團以上請轉電熊克武於劉督軍分劃界線之電迅即核復以便彼此商定地點各任防務等語又電關據南鄭鍾師長電稱唐旅長報告防守酉河口駐軍稱得敵軍有進攻消　篠日有約一營之敵向我風垔子防地進攻當經派隊增援固守防地等情請轉電熊克武嚴電前方不得啓釁妨和各等語相應一并函達祈查照分電制止並希見復等因查陳樹瀋劉存厚雨電所述各節是否屬實候電詢熊督軍查照電復再行奉告至熊劉兩軍應如何劃分防線之處此間無從懸知劉存厚有無電請劃界曁熊督軍與之接洽情形如何統俟電詢得復再行奉達 
[商業公團聯合會來往函電]  
　　廣東政務會議來電上海商業公團聯合會鑒箇電誦悉北庭違法戰禍頻年四民凋殘商業尤甚聞之愁惻來電謂商民納税以供政府政府窮兵以害商民痛哉斯言苟具人心能母警覺軍政府所以一再遷就促成和局以冀早日解决蘇息瘡痍詎北方陽示和平隂仍龔陜事實具在共見共聞我代表又復迭次宣言原欲免於决裂停議以待冀其悔禍凡此隱衷當能共諒如此方垂念陜民困敝切實停戰撤兵則和議續開指顧間事還希向北庭痛切陳詞促其感悟則歛戢干戈之日即昇平萌兆之時敬掬悃忱諸維亮察政務會議卅一 
湖北王占元督軍來函敬覆者頃奉箇電具徵關懷時局酷愛和平於危急存亡之時作奔走呼號之請下風逖聽感佩良殷鄙人之念戰事也黷武至危息兵有志專務調停南北未嘗稍改初忱然考其現狀秦中旣悉行停戰前線復劃界派員徒以辦理未完猶難具報故停頓之局南人仍在堅持和議續開終必不遠則情勢可望轉圜也占元蒼茫四顧與諸君尤有同情舌敝唇焦已屢電盡忠告矣專泐佈復此致上海商業公團聯合會 
致北京交通部電北京交通部鈞鑒津浦路蚌埠臨淮一帶扣留空車以供軍用商貨阻擱轉運維艱春夏多雨損壞尤鉅並聞商讓車輛有索貼費之説貨積如山百不應一聞京漢各路亦復如此進出口各帮報告同聲呌苦伏乞大部電飭車務總管騰出車輛免致停頓暴露貨到即運並分咨經過各省督軍傳知軍界勿扣空車先電倪督尤所心感商業幸甚上海商業公團聯合會江 
[二批敵僑放洋後之消息]  
　　遣送情形之電報遣送敵僑事務局此次辦理第二批遣送敵僑計昨日（三日）午時止安梯樂克司船上裝儎男婦大小敵僑三百八十二人當於三時許啓椗放洋該局即將遣送情形電報政府查核 
醫生待遇之特别德醫布倫文士德此次自願擔任義務隨船看護回國敵僑事畢准自由回華等情已誌昨報昨日布倫文士德於上午十一時登船工部局並不照尋常應遣德人加以搜檢純係對待醫生辦法該德醫頗爲滿意又德醫博羅亦係於此次遣送當未遣之前該德醫要求兩事（一）伊之動産噐具轉交友人交與和領署管理（一）准予携帶現洋七百元金磅匯票五百磅該局均經照准 
冒收德人小學之訊究許姓假充敎育部沈僉事冒取威廉小學器物經管理敵僑財産局職員當場察破拘交捕房押候解究等情曾誌前報兹悉該許姓已經捕房解請公共公廨訊究當由某律師代爲辯護要求交保關正會審官以許假充官廳名義冒收敵僑業産情節重大拒絶未准此後復有邑紳赴管理財産局代爲説項謂許素患神經病該小學内所失之魚雷艇模形一具寫字檯一椅八認爲許所搬匿情願一律交出至鋼琴及零星各件雖未承認亦願由許賠償惟要求該局從寛發落免予深究該局以許如果確有神經病亦應有切實證據聲明方可從寛酌辦云 
敵僑入籍之批却敵僑李維廉具呈上海縣署願入華籍昨經沈知事批示云呈悉查此案業經電奉省公署據情電准内務部電復現在和議尙未成立該敵僑呈請入籍未便照准電飭遵照等因合行錄電批示仰即知照此批願書各件發還 
事務局裁撤前之公宴遣送敵僑事務局盧蔡督會辦因遣送事宜將次結東已定本月十五日將遣送局及候船所一併撤銷惟辦事各員頗著辛勞爰訂於今日午刻在局設席公宴以酬其勞届時預宴者有八十餘人又聞昨日盧蔡兩君在局公宴海軍次長曹嘉祥以表歡迎 
[赴美旅客加收船費問題]  
　　大陸報云本埠航業界今尙未能證實赴北美口岸旅客船貨一律加增之消息但日本廣知報載稱日政府已决定准許日船公司增收船費故本埠航業界以爲太平洋各航業公司可望同時實行加收船費聞在此數星期中昌興輪船公司與花旗輪船公司曾向日本郵船會社等討論加費問題此兩公司之駐滬經理人今以爲日本廣知報所宣布之日本舉動美國總公司業已電悉想不久將有詳細訓令到滬届時即可布告增費查由日本赴北美口岸現收之價率頭等爲美金二百元二等一百元聞日政府所核准者頭等爲美金二百五十元二等一百二十五元云 
[蒙提格爾號輪船改期啓椗]  
　　昌興輪船公司之蒙提格爾號定於四月八日開行曾見報端兹悉該輪改定於四月十號由滬開至美國温哥武埠經過海參崴及日本門司云 
[歡送徐季龍赴歐]  
　　我國基督敎會現舉定徐季龍君代表中華民國全國基督徒向歐洲萬國和會請願信敎自由編入萬國公法並聯合世界基督敎等重要問題即晚八時本埠北四川路横演橋廣東浸信會與中華基督敎會聯合在中華基督敎會開歡送會歡送徐君并請徐君發揮請願意見已由牧師　良才傳道馬文衡通請敎徒赴會矣 
[法兵由津抵滬之照料]  
　　松滬護軍使署昨接江蘇交涉公署函開接法總領事函稱兹有駐津法防營軍官兵士由津搭乘火車赴滬約今明可到内有上尉一員步兵五十一名砲兵二十三名安南兵八十三名又有上尉中尉各一員步兵七十名安南兵八十名又有上尉兼軍醫一員步兵七十名安南兵八十九名約五號上午七時可抵上海北站除由總領事派副領事兼上尉花芬嫩君至站迎接外函祈轉請軍警妥爲照料等因理合函請令飭駐站軍警届該法兵等抵站時妥愼照料云云盧使已飭北站各軍警一體照料矣 
[外交部封送新十碼電本]  
　　江蘇特派交涉公署接外交部電略謂京外各大機關及駐外公使領館交涉署通電無密碼電本遇有發生事件消息洩漏殊非愼重外交之道現特新編密碼電本一種名曰新十碼特封送一册仰該交涉員查收備用云 
[預誌國會開幕之紀念]  
　　本月八日爲中華民國第一届國會開幕紀念之期本埠紳商各界均預備懸旗慶祝各機關均停止辦公一天以誌紀念 
[薩鎭冰已抵馬江]  
　　海軍藍總司令前派聯鯨軍艦護送福建清鄉督辦薩鎭冰前往閩省回督辦原任已誌前報昨日司令公署接得聯鯨軍艦由閩發來電報内謂薩督辦已於三十日安抵馬江理合報請查照云云 
[地方團體紛紛電留徐國樑]  
　　自淞滬徐廳長調任魯省警務長消息發佈後即經總商會朱葆三沈聯芳等聯名電請北京府院及本省軍民兩長挽留原電已載昨報兹悉南市商會紅十字會救火聯合會等各地方團體亦各聯名公電挽留一面並舉代表晋謁盧護軍使請爲電省阻止發表兹將各團體電稿錄下 
（其一）北京分送大總統國務院内務部南京分送督軍李省長齊鈞鑒近聞淞滬警察廳長徐國樑有奉魯省長呈請調任山東警務處長之説報章騰載料非無因竊念上海爲東南要衝徐廳長在滬七載力謀治安地方利賴倚爲保障兹值和議未定遣送敵僑尙未竣事時局多故似未便遽易生手伏望鈞座俯念地方爲重立秉乾斷勿予更調以順與情無任屏營待命之至上海縣商會顧履桂蘇本炎市經董陸文麓朱開甲救火聯合會毛經疇莫　綸穆湘瑶同叩 
（其二）急北京大總統國務院内務部南京督軍李省長齊鈞鑒淞滬警察廳長徐國樑蒞滬多年屢平變亂地方利賴倚爲長城邇來忽聞有調任魯警務處長之信羣情惶迫伏乞鈞座俯念上海地方重要全體臥轍情殷恩賜挽留暫免更易並電魯省長取銷前議以資熟手曷勝待命中國公立醫院總理沈敦和上海清眞寺董事會哈　上海徽寗會館代表汪龍標上海浦濱公益會會長趙鴻藻中國紅十字會滬城分會理事長夏紹庭理事殷錫章等叩江 
[張錫純定期赴魯]  
　　山東沈省長月前電知淞滬警察廳長商調警廳衞生科科長張錫純前往烟臺任以警察廳長職務聞張係直隸豐潤縣人年三十四歲前曾歷充天津南北兩段警務要職由前上海鄭鎭守使電調來滬任南分廳總務科長曁督查長署長並衞生科長等職此次接魯省長電後料理行裝定於五六號起程赴魯日來各同僚與各區署所警正佐訂期錢送者络繹不絶 
[全省商會繼續在寗開會]  
　　蘇省商會聯合會前次在寗開大會討論统一蘇省貨物税協助稽徵案因官紳雙方爭持迄未議决後函致各商會及税務所等調查農民入市糶米有無徵税之事滬商會已具函聲明滬地非産米之區並無農民入市糶米亦無稽徵税收之成案各情迭紀前報近該會又函致上海總商會代表錢貴三縣商會代表臧廉遜略謂定於四月二號（昨日）在省繼續開會務請兩代表赴寗列席以便决議錢臧兩代表接函後已於前晚乘車赴寗矣 
[棉紗與麵粉之市况]  
　　洋紗本紗自本年以來價格步步增漲而印度紗一項自歐戰後久無大宗來貨昨（三號）有由印來滬之某公司船進口計裝印紗九千八百餘包據稱該處報出口共有二萬餘包故後批數日内亦可進口其數亦在一萬包以外印紗於三年前每包祇七十餘兩現升至一百六十餘兩已漲至一倍以外矣 
麵粉市面本極平穩現新麥將次上市向例市價必跌前昨等日怱有西商斯文洋行購入甚多其貨爲綠砲車綠麥根天字等粉聞共須訂買三千噸計四萬餘包且他家洋商亦有繼起購辦聞此項麵粉係運往俄屬賑濟俄荒之用昨日收盤市價雖稍見軟惟據業此者之觀測每包漲起一二錢亦不爲奇云（昨日市價參觀商務欄） 
[花邊業之好消息]  
　　斐律纍絲（結網花邊譯名）本爲吾國婦女生利新手工浦東無錫南通如臯寗波杭州嘉興等處製作之婦女統計不下數萬人此種新藝之仿造雖有七八年厥以民國五六年間爲最盛各地興辦風行一時旋因美國限制進口加以航運阻滯國人無堅毅自主之能力相率低價競售爭先歇業因之虧本破産者頗不乏人頃歐戰已停輪舶日多故花邊市面日漸起色每二百碼線球結成素網兩月前售價二角無人顧問日來漲至三角二三分且有供不敷求之勢至花邊每横眼（花邊進出係以横眼爲單位每一横眼長一碼謂之一横眼）已出一分四五逐漸漲至二分三四矣銷路雖然活動尙望從事斯業者謹小愼微網眼花式均須注意勿再蹈五年時之覆轍則前途進步實不可限量也 
[粤僑籌辦本省平糶之電函]  
　　粤僑商業聯合會籌辦本省平糶情形迭紀前報兹將該會與廣東糧食救濟會往來電文彚錄如下 
來電（一）省中米市聞圖南將到價已漸跌深謝接濟快捷著收成效再蘇省會仍否决弛禁粤已電朱唐代表曁京同鄉力爭請就近設法粤平糶所已歸併本會前准免釐五萬石免税四十五萬石各該照公决統交尊處購運請轉告愼守堂曁鎭江粤帮轉蕪帮吕善甫君接洽至盼廣東糧食救濟會簡照南陳廉伯叩篠（二）粤省免税釐護照五萬石定箇日托玉階君帶滬交貴會辦理即希查照皓（三）圖南到粤米市更跌大局已定馬 
去電電悉已租定惠順遇順杭州發利四船陸續運米返粤粤僑商業聯合會陳炳謙等叩 
又該會以各批平糶米糧到粤曾經函請粤督軍飭派兵警妥爲保護昨接莫督軍覆函略謂粤省米荒正在籌維救濟承貴會諸君子惠愛梓桑捐借鉅欵佇見仁漿義粟德音則沛及四民粤海滬濱聲氣則應求千里羣策攸資義聲同佩已飭認眞妥爲保護矣 
[自治禁烟會之繼起]  
　　全國自治禁烟會自本埠發起後内地士紳多表同情紛紛請設分會最近有南京紳士盧浦生松江儒醫陳士嘗漢口黄陂街寗平會田强民鄒碧痕吕迺傑魯謙益丹徒城廂市公所姜競臣劉芷根李輔宸張漱蘭沈慕陶曹小春諸人通函該會均請組織分會可見一般國民對於自治禁烟之熱心矣 
[滬杭路近事紀事]  
　　車站票員被毆受傷之詳情本月一號下午三時許有兵士十餘人兇毆上海南車站收票員王慶林余保生受傷等情兩誌前報兹悉是日上午十二時杭來早快車到站時有砲四團兵士一人隨帶挑柴夫一人掮柴一擔擬欲過橋前往西門該站收票余保生向前阻止令其稍待俟旅客行畢再行該兵士不服卽行扭打當由該路路警帶至站長房核辦詎料該兵士在站長室内仍連向上票人余保生毆擊即由該站長勸導一面令路警送往駐滬王巡官轉送該管官長訊辦乃是日下午忽有十餘人前來尋釁以致收票人余保生王慶林被毆受傷該站以爲兵士前來報復當卽通知該團官長查辦旋據復稱聚毆收票人實非本團兵士所爲請另行查究當經該站據情報告總管轉呈局長辦理至收票員二人現經送往鐵路醫務處醫治并聞松滬盧護軍使昨已派員偵查實情以便究辦 
行李包件存留繳費之改章滬杭甬鐵路原定運客章程第五十九節對於旅客未領之行李包件若在車到二十四小時以内來取者准其免出存留費若逾二十四小時未領者每日（不及一日亦作一日算）每件須繳存留費洋五分現因此種辦法不妥公同議决取銷改訂如下凡行李及包件運到後之二十四小時内或不及者每件應出存留費洋一角其逾二十四小時以外繼續每日（或不及一日）每件亦應出費洋一角此項章程准自五月一號起實行 
[軍艦調防之電令]  
　　海軍藍總司令昨日電令駐泊湖南長沙之永安軍艦開赴岳州江鯤軍艦由岳州開赴武昌分别調防仰即遵照云 
[滬西發生搶案]  
　　滬西長橋港口爲上海松江兩縣交界之處該處張姓家道稍富前晚十一時突有盜匪數人持械擁入刦掠並將事主張姓戮傷六處計被刦去現洋金飾約值五六百金携贓逃逸昨由該事主分投該二縣報請緝究 
[刦案嫌疑人分别發落]  
　　公共租界厦門路順康里四十三號門牌葉菊人家於二月十三號夜被盜持械入室刦去值洋一千七百餘元之現洋金飾報由老閘捕房經特别機關中西探目在海門地方緝獲與是案有關前爲包車夫之倪阿大倪阿福（卽倪子卿）朱阿慶朱阿三郁阿四等五人一併解送公共公廨訊押候查在案昨晨由廨提訊據西探目壳羅香華探目鍾星南先後上堂禀稱此案發生後原告接有匿名信函書明此事係由阿大阿福阿六等所爲因此設法將原告已歇車夫倪阿大等拿獲惟阿六在逃迭經盤詰口供雖無實在證據然被告等均非安分之流請爲訊究並據葉菊人投稱郁阿四在我處爲車夫倪阿大早經停歇所接匿名信函難以證實不欲深究應請將案註銷訊之郁阿四供稱我於本年正月間回家主人於二月十三號夜被刦實不得知而倪阿大於去年十月間同在浙江路點心店果腹曾言主人家道小康欲思糾黨搶刦當時被我拒絶是實又據倪阿大供稱阿四所供之詞不實我並未言遇圖刦葉姓被刦實不知悉求鑒而倪阿福朱阿慶朱阿三同供不敢爲匪實被誤拿求釋王襄讞核供商之美丁副領事會同簽判云此案證據不足惟倪阿大去年曾有往搶意思之表示着押西牢三月期滿逐出租界郁阿四倪阿福等四名一併逐出租界不准逗留 
[縣知事辦理命盜案之定限]  
　　上海縣知事署接江蘇高等檢察廳訓令云案照縣知事辦理命盜案限期及懲奬規則前經呈請省長分别酌定限期在案兹奉省長令開據呈已悉查册列各案均係不知姓名之罪犯各縣知事承緝限期應以報官之日起算命案限八月内破獲盜案限六月内破獲仰即分别飭遵等因奉此合亟令仰即便遴照定限嚴緝各案逸犯務獲究報切切此令 
[盧家弄命案續紀]  
　　本城新北門内盧家弄長康祥翻砂作藝徒李阿榮被附近雷萬興紅木作夥劉小林王成狗並柳順昌紅木作夥張銀寳等兇毆斃命並將翻砂作主計文彩用斧砍　報請上海地方檢察廳派員騐明並將劉王張三人收押候究等情已紀昨報兹悉已死李阿榮自地方廳檢察官騐明後雖由計文彩備棺成殮惟棺蓋未釘至昨日午後四時許屍父從鎭江聞耗趕到撫屍大慟然後釘蓋昨日一區二分所王警佐訪悉是案兇犯尙有雷小春及紅木阿胖等數人業已聞風逃逸因飭各長警分投查拿務獲解究至計文彩所受之傷一夜過後至昨日更見加重不能言語午後由各夥友用板門將計舁送地方廳再請覆騐五時由李檢察官開庭飭將計文彩舁上法庭騐明左耳後果受鐵斧傷四周發腫勢頗危險谕令抬回醫治仍候嚴拿逸犯到案併究 
[買主供訴不交輪船價原因]  
　　巴西商中國航海公司呈控金叔平汪誠達違背代購載重一千噸輪船一艘之合同請追船價及利息等欵一案業由公共公廨傳訊據被告律師聲稱被告係代人購買故判候買主到堂質訊在案前日午後經關讞員與美副領事升坐會訊卽由買主英人毛勒（譯音）投案譯稱去年五月間得悉原告公司有船出售或抵押我遂與該公司西人議定價目先付定銀六萬九千五百兩合香港洋十萬元之支票一紙訂立合同註明其餘船價香港洋五十萬元須俟該船到港再行分十期續付我旋回香港將此船轉租與人每月可得租金四萬元以此欵作爲按月付與原告之船價並立船價擔保據與原告其購船合同我係委金叔平簽字金係我之夥友並令金與汪誠達出名向海關註册未經核准至接收該船之期係在八月二十六因其船身有損須加修理故該船十天之内不能抵港復函商准原告將第一期船價展緩直至修理工竣於十月十九號下水豈知船底仍漏故又駛入江南船塢重修現在闻可試用但我已於去年十一月與轉租人所訂之合同取消並於其時函請原告亦將前項合同作爲無效還我定銀不允我以與原告多年至交不欲因此失好故一再婉言請其和平解决無如糾紛已起云云中西官訊至此因時已近黄昏判候續訊 
[浦東鄉民違禁出會]  
　　上海縣沈知事會同淞滬警察廳飭禁浦東迎神賽會迭誌前報前日（二日）爲四十三圖道堂廟城隍神出會之期（俗稱隂曹放假會）該管縣警察第六區區員李梅笙事前曾傳諭停止由圖董程惟賢地保俞福祥等允爲勸阻而會首丁杏園等亦曾具結遵令停止届期李區員深恐陽奉隂違故督率長警馳赴嚴防並預將該廟神轎轎衣轎扛等件移匿他處詎至午後一時鄉民聚集數百人鳴鑼譁譟强將偶像舁出當經李區員協同董保多方開導始得攔回傍晚六時鄉民携鑼持旗者愈聚愈衆復將偶像舁出游行至洋涇鎭時會首丁杏園龔子良等以違背禁令恐遭譴責故邀同多人擬重行攔回而衆人以會旣出巡當暢行各地以是雙方大起爭執由淞滬警察三區二分駐所王警佐派警到來拘獲在場爭閙之丁杏園龔子良黄石金黄慶和丁玉生俞木林殷金桂陸和尙陸金榮等九人於昨 
 
 
 

Page 11

 
 
午抑解警廳訊奪而第六區李區員亦拘獲爲首肇事之王和尙一名昨亦解送上海縣警察所並將禁止困難情形呈明核奪聞該會游賽經過爛泥渡陸家渡楊家渡一帶至深夜一時許始入廟而散 
[閘北醫院開診]  
　　閘北慈善團議董趙灼臣獨力捐資建築醫院定於本月一日開診已誌前報兹悉該醫院連日由王彬彦顧霖周與幹事羅興友唐少泉等協同部署如期開診自晨至暮就診者络繹不絶各醫士甚形忙碌兹將中醫部醫士姓氏錄下顧霖周兒科女科董鯉庭專任女科諸步階内外大小各科徐橘香内外科錢榮桂針科兒科徐詠甘劉伯運均内科此外醫士願到院施診者尙多如遇臨時急症電邀中國公立醫院經理陳維翰來院帮辦或逕送公立醫院療治 
[美國食品運華銷售]  
　　美國海寗生食物廠創立逾三十年分廠遍各省都邑資本四百餘萬元製造各種罐頭食物暢銷歐美今由廠主海寗生君委其弟及陸槃蓀君來華特設洋行直接運銷該廠出品及青川等魚聞定名爲海寗洋行已向英美領事署註册正在组織 
[轉運公會選舉會長書]  
　　滬杭甬鐵路轉運公會前日於選舉會長由會輩十人照章投票旋即開極計高于嘉得六票當選爲正會長孫少卿得四票當選爲副會長並公推盛鍾善陳章椝爲全路轉運業董舉定後聚餐攝影一面由公會將選舉正副會長員名分函商會及轉運各公司查照 
[江淮公所新董就職]  
　　本埠江淮公所前由新舊董事爭執涉訟迄未解决故於去年特開大會改選以息爭論當舉省議員朱紹文及旅滬淮商金玉芝爲董事俾資調停訟事整理公所事務刻朱金兩君業已就職并分呈滬海道尹上海寳山兩知事曁上海審判廳淞滬警察廳請求備案除警廳批尙未奉到外餘均批准備案矣 
[勘估龍華寺塔之修費]  
　　龍華寺住持僧人文達請求護軍使署准予該僧自行修理該寺及寳塔等情已誌前報昨日該僧派遣前充該寺方丈之僧人槐卿帶同工匠至龍華分别勘估計需修葺該寺前後廟房並七層寳塔等費約五萬餘金聞不日即當開工云 
[烟公司印工要求增加工資]  
　　浦東陸家嘴英美烟公司印刷間工人商日午後因向廠主要求增加工資未遂一時人聲嘈雜當經駐廠三區派出所巡官都文翰得悉深恐釀成罷工風潮除勸諭各工人照常人作外一面報告曾署長於昨日加派長警四名蒞塲彈壓以防滋事 
[一再捐資種樹路旁之熱心]  
　　本邑西鄉西廟橋地方經前滬南工巡捐局長杜梅叔在彼開關馬路曾經滬商程瑾記即程霖生捐地數畝以備栽樹養路復經杜局長捐俸三月購樹栽種將該路命名爲瑾記路迄今已歷三年嗣因是處地居偏僻路旁所植樹秧無人經營被人偷伐殆盡現仍由程霖生續捐巨欵購買櫻花楓樹數千株補種該路兩旁以關路基事爲工巡捐局長姚石蓀所知以程氏一再創捐所費甚鉅擬呈請上台給予奬勵 
[幸未成災]  
　　前日傍晚時滬南三泰碼頭甬人陳榮寳家樓上所居之販柴人陳杏莊被小孩煮膳遣火板壁幾致成災嗣由鄰人畢集設法救熄事後爲崗警所知將兩陳帶至一區一分駐所問明飭陳杏莊罰洋一元充公 
[電車碾斃學生之研訊]  
　　法商電車公司司機人劉怡三日前駕車至法新租界福開森路將某敎堂之學生碾斃已見報端昨日捕房將劉傳解法公堂請訊某敎堂延逖百克律師代表投稱該堂生並無家屬此次死得甚慘應請堂上將司機人訊辦並請向該公司追償損失云云電車公司由巴仁律師代表辯稱公司中對於該孩碾斃亦甚抱歉然實由該孩自己不愼致肇此禍詰之劉怡三供是日民人駕車至該處雖係快車然目見神父帶領學生八十餘名死者不知如何俯首取物民人急即停機已經不及碾斃車下惟公司中章程車至該處應開快車是實又據某神父及某學生稱是日死者因帽子被風吹至軌道内前往拾取致被碾斃是實逖律師又稱此車之救命板已經破壞不堪以致肇禍請求堂上前往踏勘是否係司機人之答即能明白中西官判退去候復訊核辦 
[電車碾斷幼童兩足]  
　　大新街孟淵旅館主人蘇州人徐某之十一歲幼子昨晨九時許在湖北路被某號電車碾斷兩足血流如注痛楚欲絶當由老閘捕房七百三十七號巡街捕趕來將人救起車送醫院一面抄錄電車開機人號數歸報捕頭請示當由捕頭派探前往調查肇禍眞相及傷狀據稱傷童受創甚重一足已經西醫用手術截去一足恐亦難保云 
[汽車夫撞傷婦人之科罰]  
　　汽車夫吳國雨上月間駕車至法新租界辣斐德路將婦人徐梁氏撞倒致傷頭部脚骨嗣由巡捕到來將吳拘入捕房受傷人車送醫院醫治候核在案昨因原告傷痊傳解法公堂請究先據該捕上堂禀稱是日巡捕在該處站崗吳車由西往南轉灣時因未　喇叭致將該氏撞傷請核徐梁氏稱婦人向賣洋紗線爲生自被撞傷以來資本告罄請求追償損失詰之吳供自知不合致肇此禍求宥中西官判吳罰洋五元充公外再賠損失洋十元醫費二十一元亦由被告擔負 
[錢莊執事虧欵潛逃之催理]  
　　南市洪生碼頭厚生小錢莊執事張一芳虧欵捲逃經各債權呈請淞滬警察廳長通緝一面函請縣商會知照各股東搭理由瞿顧兩股東先行籌墊二成分攤在案北悉此事張一芳避不出理伊父張季聲亦延不尋交案懸至今各債權迭次函催前日午後經南商會邀集各股東並債權人到會會議令未缴欵之各股東王桂生等於隂曆望日爲限從速措理並仍着張父尋交乃子一芳歸案理處如再延違惟有呈請官廳嚴追 
[吸鴉片烟之科罰]  
　　在虹口元芳路四十五號門牌開設小客棧年近七旬之潮州人毛洪洲因開燈吃食鴉片烟過癮被某西人行經該棧門首瞥見告知一千三百十三號巡街華捕入内將毛連同烟其帶入捕房拘押昨解公共公堂請究即由見證某西人上堂證明目視被告吃食洋烟鳴捕拘究各節並由一千三百十在號華捕投案稟稱係由該見證瞥見訴知與我故將被告拘案等語詰據毛供稱因年老多病故食此物並延律師代爲辯稱個人吃食　烟租界内人民不知凡幾請從寛將案註銷李蕚仙襄讞得供與美副領事思君磋商之下以被告不應違犯烟禁判令罰洋四十元充公以儆抄出烟具焚燬 
[攔刦酒醉西人之鈔票手表]  
　　王榮壽串黨徐二（即徐學三）在公共租界寗波路攔刦酒醉西人之鈔票銀手表等物分贓逃逸昨被滙司捕房包探陸連奎奚德安將王徐二人獲解公共公堂經中西官略訊一過判兩被告押候查明解訊 
[門閂擊傷左腿]  
　　住居閘北承德里之陳德修日前與夏玉德陣迎階及某甲等同賭起釁德修自恃膂力過人將夏陳二人痛毆某甲見而不平遂用門閂擊傷德修左腿先後由四區拘獲夏玉德陳近階二人轉解司法科移送地檢廳訊辦 
[兩造均有不合]  
　　天津人李寳金於前月二十一號在某飯店内果腹時口出滾３ 
語誷戲餐客婦人陸陳氏致起口角互相扭毆後該氏遄回虹口東嘉興路自開之蔴油作坊内訴知其夫陸長榮延倩律師控准公共公堂刑事科出票發交該管捕房派探於昨將李傳案請究先由原告律師上堂陳明前情繼由陸長榮偕妻陳氏投案證明當時被告調戲行兇各節並據被告李寳金所延之律師到堂辯護之下李襄讞核供商之美思副領事以兩造均有不合判李從寛斥釋 
[小工聚衆鬭毆]  
　　浦東洋涇港口三榮街昨有小工孔四與同類王有才等各糾多人在彼鬭毆當由游巡四隊巡官戴鴻恩率警到來拘獲孔四王有才鄭萬山韓友之閻永昌梁善等六人押解三區二分駐所押候訊辦 
[攫取珠花之懲儆]  
　　無錫人張其祥前日在南京路攫取婦人陳吳氏值洋五十元之珠花一朶圖逃經氏之同伴婦人王翠寳喚捕帮同追獲人贓拘入捕房昨解公共公廨經中西官訊實判張押西牢四月贓交原告領去 
[婦人收藏竊贓]  
　　住居楊樹浦路四百七十號門牌之常州婦人王徐氏近因收藏王林生王梅生所竊蘭路工部局棧房内舊銅四十磅被一百八十二號西探偵知將兩王與氏一併拘獲吊出原贓帶回捕房押候解送公堂訊懲 
[聚賭抽頭之傳訊]  
　　海寗路二千二百九十七號門牌某店主甬人陳阿渭因容人聚賭抽頭漁利被一千四百二十九號華捕查見當將賭具帶回捕房稟明捕頭請廨出單傳訊 
[禁押擲包匪徒]  
　　過犯張德標日前糾黨桂小五在法租界用擲包術圖廳銀洋適爲包探查見將張桂兩人拘獲連同贓物一併帶入捕房昨解法公堂請究先據該探上堂稟明前情詰之張等供認希圖串騙不諱判張係屬過犯不應復犯着押六月期滿仍逐出租界桂押十四天以儆 
[過犯復來禁押四月]  
　　沈根生前日手携棉衣在虹口吳淞路徘徊被包探譚鳳池查見　之盤詰言語支吾因將沈連衣一併帶入捕房昨晨解經公共公廨中西官訊悉沈係逐出租界仍復濳回之過犯判押西牢四月期滿再逐出租界 
[押店開門太早]  
　　新閘山海關路六百三十六號門牌某押店因開門過早被三百六十二號巡捕查見以其圖收賊贓回稟捕頭請廨出單於昨飭探將該押店經理粤人朱友山傳至公共公堂經中西官訊供一過以朱悮違警章從寛斥釋再犯重罰 
[懲辦游戲場内之扒手]  
　　竊賊李三官范阿毛趙泉生無名啞子等四人日前先後在法租界大世界游戲塲内摸竊游客身畔之皮夾銀洋前晚李等又至該游戲塲復施故技爲包探陳順寳查見將李等四人一併拘獲抄出原贓帶入捕房昨日併解法公堂請究先據該探上堂稟明前情詰之李等供認摸竊銀洋不諱中西官判李押西牢四月范趙各押一月啞子押六禮拜以儆 
[道尹公署批示兩則]  
　　嘉定縣民婦陳趙氏等呈爲濫押不放亦不清算續求派員澈查以儆違法由呈悉查此案前據該民婦一再呈訴當今嘉定縣知事派員核實清算秉公核辦具報在案迄今日久何以該縣旣不派員清算又復拒呈不理詞出一面難保無飾聳别情仰嘉定縣知事迅將實在情形呈復核奪 
金山縣民陸丙炎等呈爲違令庇護案懸不結再請查案裁决令縣撤退追究由呈粘均悉查此前據該民等來道呈訴當令金山縣馮知縣澈查明確秉公核辦具報在案迄已日久尙未據復殊屬遲延據呈前情候再令金山縣知事迅予澈查明確秉公核辦具報母再徇延此批粘存 
來函 
[大和紙烟店來函]  
　　啓者閲本月初三日報載敝號傭人王祖英誘拐張姓婢女一事不勝駭異敝號只有林某任某二人並無王祖英其人想係冒充因與敝號有關待此函懇更正不勝感激之至大和紙烟店經理章廉啓 
雜評二 
[命盜案之考成（庸）]  
　　近年命盜之案發現日多而兇犯之破獲實所罕　地方官對於緝捕毫不負責往往以一紙公文呈請通緝即爲了事試觀省公報每月所載各縣通緝之案不下數十起幾以此種手續爲告一結東之捷徑縣知事辦理命盜案件敷衍至此亦何怪殺人越貨之徒愍不知畏而命盜之案日出而不窮哉 
然地方官緝犯之敷衍實緣破獲與否毫無考成所致前清時代地方出有命盜鉅案官吏即干處分雖其弊或至流爲諱匿然以視今之玩視要案縱放巨憝實固有間故今縱不能定命盜案發生之處分而緝限之考成實不可少且今之知事皆兼警察所長尤屬責無旁貸高等廳釐定奬懲規則誠足一矯各縣泄杳之弊特所定程限較之前清似未免太寛耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十）] [  一之]  
　　列强對外（政策）上（學衞）上種種設施就前所記已覺可資研究者甚多至從旅外僑民原有地位令其一轉而爲國家商戰先鋒則其奇奥綿密之處似更足與（政策）（學術）二者相鼎峙也政策功力僅爲　騮開道之圖學衞津梁已寓曲徑通幽之勝若第三類商業性質之大戰略直欲升堂而入室矣其積極之趨勢逈非上述諸端所能比擬者也 
欲言（商業戰略）必先審其本國僑寓域外諸商民商業上之能力如何若其僑商能力尙未臻夫毛羽豐滿之期則其本國政府必須别籌巨欵隱爲此輩後盾若其於營業上遭遇頓挫本國政府固應培護而蘇復之即未見有任何頓挫而經濤上能力已有弱不勝任之狀况者政府對之尤應暗加津貼以壯其勇往直前之氣固其衝鋒陷陣之决心也異日世界趨勢漸由兵戰而爲商戰我國域外商民以美利堅而論舍極少數大資本家之營業如紐約華昌銻礦等公司外大抵不堪設想美境各大埠唐人街堅毅沈厚之諸華商在我國家視之大抵等諸敗鱗殘甲任其自生自滅而已尤可笑者政府對於域外僑商窮年累月絶未聞一爲根本之圖駐外公使雖向政府屢獻嘉猷而政府唯唯否否以敷衍之蓋當軸意念中固人人而具五日京兆之心又何論乎十年百年之大計也如在某君長農商時行文註外使領各館調查各國僑商情形驟視之表格精詳若具深意而細察其所欲調查諸端無非閉户造車之書生故技一展覽間已知其絶無施政之方針也記者從政有年自問於國内外民隱知之尙晰嘗細數一二十年來種種新政無一不誤於似是而非之（調查報告）蓋我華朝野中外僅知文字上之铺張而絶不計事實上利弊之何若也殊不知我之所謂殘鱗敗甲若在他邦一一悉成有用之材直接可爲本國勢力向海外方面發展之大基礎間接亦足以假海外商店之遍布與商品之暢銷爲彼祖國文明與物産絶大之廣告術也 
老申報 
[忽姻（見光緒二年正月十八日）]  
　　忽姻之説自古無之曾憶乾隆時有賣漿者某每值清晨即出賣漿至夜分始歸家中僅有老母妻聘未娶會母病篤某深慮母殁後無人持家當挽氷人往説擬乘母未殁時意欲草草完娶岳父母頷之涓吉待娶詎料吉期甫届母已先逝某心中焦灼無可設法復求氷人請緩氷人言若待服滿三年家下無人照料亦大難事盍乘母未殯殮時僞爲母未死者先成吉禮而後發喪乎某大喜商之岳岳亦樂從遂娶歸俟交拜禮畢始理喪務於是負販之流互相效尤共名之曰忽姻然知禮之家未肯有效之者咸豐初年有貧懦開堂授徒其母爲之炊爨母死無人亦爲忽姻之舉自此寒素之家亦間有因家無女流而爲此舉者然皆孤苦之人所爲從未有擁厚資居高位者而亦效法於此也杭有某紳其姪上年完娶涓吉有期而其父死某紳命行忽姻之禮姪之岳氏宦游閩省紳命姪赴閩就姻途中已易吉服其蔑禮也甚矣 
 
[鄱陽湖大孤山（古蹟圖五十）]  
新拾遺 
[催眠術中之歐戰豫言] [  陳恨石]  
　　泰東日報載此次世界發現空前之大戰爭極人道之慘禍雌雄角逐時逾數載其未動之機已早有先見之者當一千九百十年秋俄國大文豪駝路耳士伯爵於行自己催眠術中已得見此現象曾報告俄皇俄國報紙均登載此事伯爵初非知催眠術不過每日休養數小時以沈靜其精神安寗其　筋久而久之遂諳習催眠術更力行之乃發現此大戰爭之豫言其預言由其姪夫人那士答舍所秉記者也其言曰一千九百十二年歐洲東南戰爭突發至千九百十三年爭鬭愈力漸而火血遍滿歐洲千九百十五年自春至冬於北方有大人物如拿破崙華盛頓其人突起者執全歐之牛耳全歐皆入其掌握繼續至千九百二十五年（民國十四年）斯時全歐帝國王國皆歸消滅只一大合衆國以抹丁蒙古土羅安固倫沙臣四種占全世界之勢力其後宗敎倫理皆受大革命人人心中無宗敎觀念所謂道德威權不能復認然有一種學理發現於斯世界爲宗敎理論道德所公認者遂起一大變化此變化蒙古及土 
　　羅兩種與有力焉俄皇得此報告後即通告英德奥意諸國而不意今日果中其言也然則以後諸事其盡見之事實耶我人當書以待之 
按催眠術預言必於深睡狀態中發現之其所見之事實確可爲據即佛家所謂天眼通是也十九世紀前已見行於世其後法人用以治療疾病而其術遂大著兵家恒用以探敵人之虚實蓋在深睡狀態中能增加其内部之智識洞察外界久遠之事物伯爵之預言即於此時期中發現者也 
雜錄 
[飛艇危險瑣記] [  許嘯桐]  
　　歐戰叢談之一英國某飛機一日方自七千英尺高度下降歸營駕駛者忽覩前方有一疾動之大雲厚约二三英尺機行甚速不及迴避遂相撞擊方悉乃一極大之蜃氣四圍並有旋風一時塵沙雨滴同時驥至目眩心摇機身亦爲震動乃立刻緩其速率冀免黨跌幸片時即散始盤旋下降而艇中已蕪雜不堪矣該處亦爲水溢同伍中不及迅避而全身淋漓者甚多見其下降咸相驚訝詢其是否遇蜃氣而出險乃以實告始各慶幸不置云 
又一飛機乘夜龔擊法朗克福之車站途中遇雷電交作大雨傾盆者三次然皆出險而終達其目的計其空中飛行不稍停止爲時約七小時一刻可謂久矣 
一英飛機當其經奥司頓時高度約在一萬六千英尺被一流彈擊燬其尾機身傾斜駕駛者從其座跌出不知忙亂中籍何種攀援得入底部機身重量反得半均安然下降墮地時已出敵境略受微傷亦云幸矣 
又一飛機自一萬三千英尺高度被繫撲翼若樹葉而下在九千英尺高度時駕駛者已昏沉不省人事比醒則已身仍在艇中惟艇已倒植地上而其人竟不受些微之傷亦事之奇特而不可思議者 
小説 
[溺鬼復生] [  雄倡]  
　　時有二女郎同起於座付賬訖聯　宛宛出餐肆而去肆中一男子方手新報自障其面乃以其鋭疾深陷之變眸自報紙後目此二女至於出户不見而止乃迴顧對座一人蕭然謂之曰爾食事畢乎其人作微語曰爾於此半小時間僞爲讀報實則傾聽彼二女之言一一都無遺漏其首先發言者即偵探家柏累堪因作詭笑曰知之但句即又詘然止示勢於館僮曰以賬來並以倫敦地誌來館僮諾而去蓋是晚柏累堪偕其友白德世在此餐肆果腹適坐近彼二女郎之二女者並似有才智爲市肆傭衣裙楚楚妙齡而閒雅雖貌僅中姿而幽嫻淑靜有足動人者其一似頗戚戚於懷又若未能袪其煩惑其語音雖微而直剌人耳歷歷可辨又其一則所答不甚可辨但聞一女曰彼殆狂易發其言行之奇變吾實莫名其所以然非彼先辭我者吾明日辭呈亦上彼於禮拜五晚間赴白爾奈村時固無恙也而禮拜一歸後乃一變至於斯極如風狂矣語後二女郎遂同出餐肆而去柏累堪目送之時適館僮取賬單及倫敦地誌至柏累堪因取地誌略翻其楮葉則仍合其卷並付賬訖偕其友出肆而去旣出柏遂呼一市車命疾驅至郵使方塲歸其寓旣至白德世不能復忍愠日僕僕者究爲何事柏累堪曰君不憶禮拜三富米左近一案乎即有人發見一男子溺斃者曰頷首柏又曰今日官中定讞謂是人不幸遭此滅頂之禍其死蓋由自溺耳其人似赴水鳧遊没水時顱觸堅物而昏暈遂不復甦其屍經人發見時在水中可三日矣無由辨識爲何許人者身加尋常鳧水之輕衫顧其衣或缷置岸上乃竟不可尋跡巡警謂是必爲過客所覩因竊取而去設其人獨結小團焦於泰晤士河上游密邇富米者胡未見此空團焦也斯已奇矣苟居船室或村屋者當亦有人聲言其失蹤今乃不爾是又何也本區巡長與吾夙稔因予我一私電令余自至富米停尸處覘之余觀之殊無所得但見其人似爲上流人雙手如玉齒如編貝惟下齶一齒已缺失而對面一齒則鑲以金其右手第二指上有肉甚堅挺則似其人恒御戒指而爲鈎魯甫打毬之戲因而得此顧戒指則又兩手俱無且其指入水久余亦無由决其究曾御戒指與否而面目瞻腫幾不可復辨頦下新薙二目黝黑髮作暗栗色軀幹高五尺有六寸瘦峭而毛髮　　人也余思打毬之戲或足爲導綫得其人所自來余因造謁週富米二十里内三打毬會之書記訽訪以會員中或有與此溺人面貌同焉者否果有會員數人大率與之類似然初未能確指其人也 
[自由談之自由談] [  不冷]  
　　適可而止飲食然做事亦然適可而不止故近人往往多食而患胃病者往往多事而起爭端者蓋可字之義不能執一論當外觀大勢内視己力權衡當在寸心也 
 
 
 

Page 15

 
 
   
 
 

Page 16

 
 
   
 
