# 1898 - 274 - 4909150

 

Page 1

 
 
[古今圖書棠成减價] [  圖書集成局謹啓]  
　　本局新印古今圖書集成一書除股印之外多印之書歴經售出現己所餘無多本局因急欲結帳擬將所餘之書减價出售每部計九八規元二百兩是書間有誤釘處刻己查準補釘完全賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏議採之各家文集甘一史者以及文選文苑文粹文鑑無不畢備非異端夾雜可語乃士林中之圭璧每部計洋七角上海三芽閣橋飛鴻閣發兌此佈 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜己空篋笥兹又續付手民較前益爲精美每部四十八本分裝六套實價洋銀六圖又景岳全書爲明張介實先生所箸立諭精卓　者宗之每部二十四本分裝兩套碼洋三圓世有欲於查林橘并中獨樹一幟者請臨三馬路申報館申昌書室及各書坊購取以廣揣摩可也 
[重工論]  
　　士農工商謂之四民各執其業各有所用缺一不可固無所軒輊高下於其間也而中國則惟以士爲重以工爲賤業手藝者類皆粗鄙愚魯之人故一切製造之物僅能守前人之舊規不能獨闢新理獨出新法以成宙合問新奇之製非中國人之心思材力獨遜於西國之人也上不以是爲貴則下亦不以是爲重而工藝一項遂讓西人爲獨美矣嘗考西國近百年來良工之多不可以僂指計如鐵路火車之工則創其說者羅哲爾也諾爾德也而後之人又能研求其致遠之理以故日出日精日推日廣火輪船之工則引其端者迷路耳也代路爾也塞明敦也而後之人又能變通盡利以故諸弊悉去衆美畢呈電報之工最闡精微者則有若嚘剌法尼也　爾塔也倭斯得也阿拉格也安貝爾也鍊鋼之工最擅聲譽者則有若西門子也馬丁也别色麻也陪爾那也回特活德也製槍之工則有若林明敦也呍者士得也毛瑟也亨利馬梯尼也製咆之工則有若克魯伯也阿母士脫郎也荷乞開司也那登教也其他造船造鋼甲之工則有若德之伏爾鏗也英之雅羅也法之科魯蘇也造魚雷造火藥之工則有若奥之懷台脫也德之刷次考甫也德之杜屯考甫也無不著名於環求萬國然此舉其大者而言也自餘細者小者亦莫不有創始之工思得良法垂之久遠蓋泰西各國以工商爲重其大較以商爲用以工爲體故工藝之美月異而歲不同當其興一法創一物時往往有祖父不能成待之子孫而始能成之者數年不克竟遲之數十年而始克竟之者一家一人之財力不能造合數十人數百人之財力而始能造之者其專心致志若是其通力合作若是此西國工藝所以能獨出冠時也今我中國亦旣知西國工藝之美而知所以重工矣示以年限子之專利人知致富之有道而自當講求乎造作之精定以官職錫之殊榮人知致貴之有由而自當研求乎創垂之善以中國二十二省之大四萬萬人之衆庸獨無聰明機巧之士闢一新理創一新法駕泰西諸工而上之者乎而余以爲猶未也何也則以今中國之工大抵皆性粗品賤之人斷不能精研制作創一新奇之物爲天下所利用也必也開工藝學堂以教習之設工藝專科以考試之而後智創巧述之事始有可望夫泰西工藝之精非苟焉而己也其大要以汽學重學化學電學爲本故必用力於格致之學而後能闚造化之靈機成一互古之巧製中國明敏才智之士固不亞於西人使之入工藝學堂以研究乎汽重化電諸學數年以後知必有思通鬼神創一絶藝者若驟而期之今之工人雖富之貴之我知其必無心得也中國習尙以科名爲重空疏無具之文字而士人所以孜孜不倦者非不知其無用以其能博科第也工藝之事中國舊時旣以爲賤今旣設有專科簡官考試一如文字例則人人知有科第一榮而人人遂自有競勝之意若徒言能成新器者寵之以官猶不足以盡鼓舞之方也二法旣行而謂中國工藝猶一如前時之窳陋無新法也吾不之信說者謂西國之强强以兵實强以商之富强以商之富實强以工之精旨哉言乎吾是以作重工論 
[本館接奉電音]  
　　昨日下午京師飛電傳來上諭五道敬謹譯登○八月十七日奉上諭袁昶著賞給三品京堂在總理各國事務衙門行走欽此同日奉上諭毓崑等奏昭西陵等處緊要各工請派大臣查勘一摺著派楊頤迅速前往敬謹勘估奏明辦理欽此同日奉上諭張汝梅奏災區待賑孔殷援案倩截撥新漕以資散放一摺本年山東黃河伏汛期内勢甚漲發橫流匯注以致壽張東阿歴城濟陽等縣大　及濮州平陰肥城等處民埝先後漫决中塌運河亦以黃流漲溢村莊多被漂没民情頗極困苦業經張汝梅籌辦賑撫並堵築漫口以工代賑惟瞬屆冬令小民生計維艱自應寛籌賑濟加恩著照所請將該省本屆新漕扣除蠲緩及照例撥兌各處兵米外其餘應行運通米石照數截留並將隨漕輕齎銀兩按數扣支以備賑需該撫卽飭所屬分别被災輕重核實散放務使實惠及民毋任吏胥稍有弊混用副朝廷軫念災區至意該部知道欽此同日奉上諭裁缺湖北巡撫譚繼洵著毋庸來京卽日回籍欽此同日奉上諭漕糧爲天庾正供關繫綦重前據臣工條陳折漕利弊當經先後飭令奕劻孫家鼐會同戸部議奏兹據奕劻等將戸部辦理改折始末詳晰覆奏南漕歲有定額不特兵民生計所關而各省水旱偏災亦時有截留之事京師根本重地必須寛爲儲備乃不致竭蹶臨時從前言折漕之利所稱歲至五六百萬者詳加確核實無此數近年各處繳價一律騰踴專恃採買亦多窒擬現在改折之議方興糧店卽居奇陡漲閭閻艱食人心惶惶自不宜輕議更張己可槩見著照所請本年江浙新漕除撥賑外均卽照常起運毋庸改折以固國本而重倉儲餘依議該部知道欽此 
[禮部奏稿]  
　　奏爲禮儀事恭照本年九月初日午刻恭送此次續修玉牒啓行前往盛京尊藏禮節前期工部搭蓋綵棚於朝陽門設書案於玉牒館堂中總裁提調纂修等官蟒袍補服咸集提調纂修等官恭捧玉牒陳於案總裁以下各官行三跪九叩禮畢提調纂修等官率在館執事人等各依次敬謹裝設行箱仍於館堂中敬設在館執事人等坐更守護工部派員於前一日按數預設綵亭於玉牒館門外啓程日預設行駕綵亭及黃蓋御仗龍旗於朝陽門外欽天監候時官報屆吉時在館執事人等以次安設行箱於綵亭均用綵綢穏箱總裁王大臣率提調纂修等官於亭前行一跪三叩禮畢校尉舁亭總裁以下各官隨行亭前鑾儀備黃蓋一御仗二旗二前導　部作樂導 
 
 

Page 2

 
 
引散秩大臣侍衛咸蟒袍補服前引後護自宗人府啓行由東江米巷單牌大街至朝陽門外綵棚内安奉畢樂止黃蓋旗仗導迎樂隨徹派送出城之前引後護各官俱退在京王公文武大臣官員咸蟒袍補服於朝陽門外大橋東分左右翼排立屆時隨同送往之王大臣曁侍衛官員等先詣綵亭前行一跪三叩禮畢更換行駕綵亭裝設後送往之王大臣曁侍衛官員等俱更換行衣復於行駕綵亭前行一跪三叩禮畢玉牒亭啓行在京王公大臣官員等於道旁分班跪送工部備黃蓋一御仗二龍旗二前導每站安奉玉牒亭於綵棚時隨同送往之王大臣官員等均於亭前行一跪三叩禮畢次日啓行復行一跪三叩禮所過各處文武地方官咸朝服出郭跪道左迎送派绿營官兵沿途護送周視巡訑恭送至山海關出關後盛京將軍派滿洲官兵敬謹防護至奉天城外奉天府先期搭蓋綵棚盛京將軍先期預備黃案於崇政殿又備綵亭鼓樂派官前引屆時將軍五部侍郎等率領官員朝服出郭跪迎玉牒行駕綵亭安奉綵棚内隨内送往之王大臣官員等俱各行衣先詣亭前行一跪三叩禮更換蟒袍補服恭請玉牒行箱安設綵亭畢復行一跪三叩禮行駕綵亭徹前引官導引入城至崇政殿前亭止送仕之提調纂修管官協同盛京五部司官於亭前行一跪三叩禮就行箱内恭捧玉牒安設殿内黃案上送往之王大臣官員及該將軍以下各官均行三跪九叩禮提調纂修等官復同盛京五部司員於玉牒前行一跪三叩禮仍按次序用龍袱包畢再行一跪三叩禮退盛京將軍會同五部侍郎府尹等官於殿外晝夜守護恭擇吉期仍設綵亭於　宗政殿前送往之王大臣宫員咸蟒袍補服該將軍以下各官咸朝服屆吉時均詣黃案前行一跪三叩禮畢提調纂修等官恊同盛京五部　員就黃案上恭捧玉牒安設於綵亭内行一跪三叩禮舁請玉牒綵亭至頣和殿琉璃門外亭止送往之王大臣官員曁盛京將軍以下等官仍向綵亭前行一跪三叩禮提調纂修等協同盛京五部司員恭捧玉牒於敬典閣金匱内敬謹尊藏畢送往之王大臣官員曁該將軍以下等官在閣前階下兩旁行三跪九叩禮禮畢各退爲此謹具奏聞 
[英俄近狀]  
　　營口訪事友人云英俄齟齬外間紛傳兵釁己開然亦究無確音近有目擊彼處情形者述及威海衛口泊有英國兵艦三十餘艘船上一律用灰色油漆旅順口則集有俄國兵艦二十餘艘每遇英艦出口巡行俄船必尾隨其後眈眈逐逐窺伺其旁日前英水師提督乘四等兵船至營口英領事署茗談片刻隨卽興辭是處居民見英船後果有俄船兩艘東則俱東西則俱西相隨不捨聞英國兵船今冬擬卽在營守凍以資保護本國商民觀此則兩國戰事殆終不能己乎 
[學生啓行]  
　　金陵訪事友云南洋大臣前接總理衙門照會命就南洋所有學堂内調取曾習英法德日四國語言文字之學生派往日本大學堂肄習各種有用新學以資造就劉峴帥當飭水師學堂選派英文學生二名儲材學堂選派日文法德文學生各二名聽候委員咨送己誌前報兹悉峴帥當日本欽差黃公度星使過寗時面與商定允將各學生携赴東瀛以免另委他員咨送頃聞各學生己奉督憲傳諭飭令卽日啓行前往上海聽候星使挈赴日本 
[裁汰武缺要聞]  
　　金陵訪事人云前者省垣奉到上諭裁汰文武冗員劉峴帥卽飭江寗江蘇兩藩司及督中恊查明應裁文武各缺呈候核定具奏蘇寗兩屬文職各缺早經兩藩司議裁詳覆己詳本報慈悉督標武職各缺亦經中恊王幼山恊戎議將江寗城守協及督禁游擊兩缺併由中協兼辦都司缺併帥守備兼辦千把亦然城外及四鄉所有分防外汛外委額外各缺則擬一律裁撤其外府所有叅游都司留叅將則裁游擊留守備則裁都司千把兩缺祗留一人外委額外悉數裁去刻己具覆督憲想峴帥卽須據情入告矣 
[整頓電報]  
　　營口訪事友人云上月間三江帮所發電報因有遲延錯誤等弊曾向電局理論後經局員某君據情禀知某總辦總辦以電報傳遞消息原以靈捷爲貴若果如此殊於大局攸關爰飭各商將遲誤各電開呈號數以便稽查當經各商開明數十號而如可熾鴻泰源記等號意存寛厚不咎旣往者不與焉總辦聞之立卽批飭局員將遲到一禮拜以外之各報費悉數退還至錯碼之多查係紫竹林電局學生李某所爲令紀大過一次餘俟山東道上電線修復再行詳查究罰聞局中章程凡記過兩次當罰薪水一月似此整頓各電生庶不敢玩忽乎 
[浙學過禾]  
　　嘉興訪事友人云新任浙江提督學憲唐春卿宗師將次過禾己錄前報本月十三日官塲中探悉文旌將至各官當卽乘舟前赴蘇塘嘉協兩營汛兵及駐防永陸親兵亦皆出隊迎　至是日下午五點鐘時憲舟戾止各官均呈遞手版兵士亦站隊跪迎憲舟並不停泊卽向西門杭塘進發文武官弁復恭送如儀 
[請補黃堂]  
　　金陵訪事友人云淮安府知府張筱雲太守球本年六月間因病出缺當經署藩司胡芸臺方伯檄飭候補知府羅少杰太守章前往庖代兹又經藩司胡方伯查得通省候補知府中惟許閬軒太守寳書係特旨班理應儘先題補禀由撫憲具奏以許太守請補淮安府缺刻己由方伯牌示轅門矣 
[委署叅軍]  
　　揚州訪事友人云兩准鹽運司經廳吳松堂叅軍於本月初二日因病出缺卽由家屬至運轅禀報運憲江都轉查得是缺輪應大使到班遴委庫大使賴鹺尹豐烈前往署理除詳報督鹽憲外己於初十日牌示飭遵聞己擇吉十二日履新任事矣 
[杭綢增價]  
　　杭州訪事人云絲價騰貴較之新絲上巿時每兩加增七八十文業綢者深慮虧折爰於本月朔日在會館集議擬將杭綢每尺加增五分而客帮及各抄莊均以生意艱難銷塲不旺未允加增初七日又邀集同行重議加價僉云價若照舊斷難支持再三熟商始擬定於中秋節起一律加價三分己發紅單知照矣 
[武林兩火]  
　　杭州訪事人云月初四日傍晚時東園機神廟前王友發家不知如何遺火突兆焚如當由義集水龍飛奔救息僅焚去房屋二間初七日晚又聞警鉦亂鳴東北方紅光高燭探知火起於七龍潭張聚興紙作坊内一時上下城義龍咸集省中印委各員及保甲局憲文武總巡均帶差役巡勇前往彈壓城守張守戎亦飭洋龍人夫飛馳而至約歴一點餘鐘始行救息該坊房屋二進悉付咸陽一炬惟因四面墻垣高峻不致延害他家其肇禍之由聞因學徒傾翻洋油著於紙上坊中類皆引火之物以致不可嚮邇　中什物搬出無幾惟人口均得無恙亦云幸矣 
[浙省官塲紀事]  
　　杭州訪事人云浙省鑄造銀元局移至城東報國寺防軍製造局旁營造廠屋業己落成招集工匠鼓鑄大小銀圓委候補同知夏司馬遹桐執掌收支不日卽須到差視事矣○嘉善厘局總辦莊于琴司馬淦現屆期滿因收數有餘由藩憲札調餘姚兼竹山港厘務以示鼓勵至威坪厘捐總局則委聨太守豫辦理百官局厘金則委褟心湖大令鑑光辦理○浙省撫標中軍白副戎升授樂清協鎭後遺缺委趙蘭亭叅戎接署嗣由督憲請以候補叅將管叅戎定武補授由部核准督憲卽給咨來杭管叅戎詣撫轅禀到後撫憲飭卽赴任乃擇本月初五日接印任事○湖州府德清縣主簿缺現由藩憲詳請以候補主簿陶佑霖咨補○嘉善厘局總辦莊司馬淦由藩憲惲方伯會同牙厘總局札調餘姚兼竹山港厘務所遺嘉善局差委卽用縣謝大令福慶接辦○候補縣劉大令永安前奉藩憲札飭管解京餉因患感冐請假調養未及起程現己告痊定於十二日首途押解晉京○藩憲牌示定海廳衜頭巡檢張樹培撤任遺缺委分缺先補用典史王師曾署理○常山縣丞缺現定以新海防例分缺先補用縣丞殷兆煌請補○仁勝後旗管帶張守戎立　於本月初九日由泗安查河順道來省禀謁撫憲面陳要公十一日卽辭 
 
 

Page 3

 
 
回防○謝大令福慶向充讞局正審差事現因委辦嘉善厘局所遺正審一差由臬憲委德大令恩接辦 
[卾省官塲紀事]  
　　武昌訪事友人云總辦宜昌藥士局凌晴霄觀察卿雲總辦宜昌川鹽局趙蔚卿觀察濱彥由宜晉省先後赴督轅禀謁聞有要公面商也○安徽按察使趙次山廉訪奉旨調授陜西按察使月前交缷皖篆乘招商局某輪船蒞卾官塲迎謁如儀廉訪輕　减從赴織布鑄錢各局武備自强各學堂逐一勘視并向各委員詢問章程聞廉訪到陜後擬一一仿照試辦洵可謂留心時政者矣○武昌府同知長履堂司馬署理麻城縣篆己屆瓜期奉飭仍回本任本月初十日交缷返省卽赴各署禀到○圻州知州凌剌史兆熊黃梅縣俞大令成慶先後來省赴各署禀謁想有要務面陳也 
[九江官塲紀事]  
　　九江訪事友人云德化縣吳儀生明府接篆後於本月初八日行香閱城十四日點卯并考試代書○軍火局委員肖鐵梅少尉前奉府委代理德安縣典史兹己交缷仍回軍火局差次○德化縣城外保甲委員周少葵少尹日前奉府憲札委赴德安公幹○德化縣城子鎭分司吳少尹灝於初八日因病出缺 
[隋堤秋柳]  
　　揚州訪事友人云自奉旨飭查不列祀典之菴觀寺院改作學堂後凡青皮無賴等皆紛紛視爲利藪虛聲恫嚇索詐多端疊經江甘兩縣曁府尊沈太守先後出示查辦不謂若輩瞻大妄爲竟熟視若無覩新舊城尼菴尤多素稱饒富尤爲若輩所垂涎近經沈太守訪聞赫然震怒因又頒發簡明告示俾被擾者將犯　送到案以憑懲辦其文曰前因本城痞棍藉端索詐廟菴經府示諭查禁僧尼道士稍安現聞痞棍人等復向滋擾事端許將該犯送府懲責定不從寛未知利令智昏之輩能從此稍爲歛跡否○近因制錢缺乏錢價日昻小民生計維艱受累殊甚經各省大吏奏准鑄造大小龍銀以輔圜法之不足現在湖北廣東及本省所鑄各龍銀業己通行各屬惟一角二角之小銀元除當鋪價值一律外凡貿易塲中及各錢店雖亦收用往往藉口成色較低每角須比大洋銀短少三四文不等新任甘泉縣周大令下車後查知此弊正欲設法整頓適接淮揚海道謝觀察來文略稱各省自鑄大小龍洋准其繳捐納課以冀流通疊奉督憲札飭示諭通行并抄錄轉行各屬一體遵照在案兹查清邑大洋雖己通行而小洋仍多抑勒往往藉口成色故意貶價方肯收用此地如此他屬恐亦不免合亟札飭札到該縣卽便通行示諭各商賈錢鋪一律照大洋價值不得藉口成色短少云云大令接閱之下遵卽照錄出示倘有不遵一經訪聞或被告發定卽提案重懲似此三令五申巿儈見之庶不至羣相效尤乎 
[潤州瑣誌]  
　　鎭江訪事友人云常鎭通海道長久山觀察前日出有六言告示云近日天氣亢晴火燭最宜小心城外疊次火起恐非盡屬失愼爾等欲保身家務各隨時留神倘有匪徒放火許卽扭送嚴懲○本月初九日爲致祭文昌之期丹徒縣王伯芳大令先期飭差預備甡牢酒醴是日天甫黎明文自關道憲長觀察武自副都統吉統制以下各率僚屬均詣高橋北文昌宫循例致祭恪恭將事朱穆皇皇誠盛典也○自七月初旬得雨後直至本月初十日上午陰雲四合細雨廉纎至十二日天氣放晴己轉秋凉風景居民日御單袷衣非復如前之揮汗如雨矣○十二日爲道憲長觀察之夫人設帨良辰僚屬皆以禮物餽敬觀察令一槪璧謝○南門左近有敗屋一椽爲某甲所居室中雖子女繞膝而景况凄其一貧如洗十一夜大雨如注時忽　然一聲破棟頽垣遽爾傾倒甲在睡夢中不及奔避早己魂赴泉臺惟其子女幸得逃生不致全家罹刼亦云幸矣 
[上海官塲紀事]  
　　升任四川總督奎樂帥蒞申後本城關道憲蔡觀察提右營廖叅戎上海縣黃大令等均往謁見禀安樂帥因連日風雨尙未進城報謁昨日特遣家丁持柬分投各衙署謝步○昨日蘇松太道蔡觀察上海縣黃大令設筵洋務局公請奎樂帥讌飲水陸紛陳主賓盡歡而散 
[日相將來]  
　　日本相臣伊藤博文游歴京都現己事畢將次乘輪南來上海縣黃大令接到電音知伊侯己至天津附招商局新濟輪船約在二十一二日可抵滬江是以特飭辦差丁役在金利源碼頭預備供張並函致法界讞員朱森庭明府屆時派差照料 
[大令騐屍]  
　　湖北人洪善伯來滬後僑寓棋盤街長昇公客棧前晚不知何故背人呑服洋烟毒發斃命迨棧主知覺業己無可施救當卽投報捕房並咨照三圖地保毛大禀知上海縣黃大令請騐昨日上午十點鐘大令帶同刑仵書役人等到塲相騐先由毛保預備公案大令升座後卽飭仵作如法檢騐旋據報稱死者委係服毒身死並無别故大令離座親視無悮遂命毛保至善堂領棺收殮發壇標記當騐時在屍身搜出一袋内有字條二紙一係請竹山橋某卡騐捐者一係致垃圾僑仁昌店友余煥青者大令卽飭值日差至仁昌店查問有無其人所遺鋪蓋行李一併帶回縣署暫存庫中候屍屬到申再行給領 
[花船傾覆]  
　　本邑人陳掌全李保三不知在何處滿載子花數百包昨日駛至虹橋港内時適風狂潮漲二人支撑不住船遂傾覆子花皆隨波逐浪而去陳李二人經他船救起得免于難亦云幸矣 
[舟人跌斃]  
　　無錫人某申向在和衆公司駁船上工作前日船泊外虹口公和祥碼頭時適陰雨連　泥途滑逹甲怱怱下船偶不經心失足墮下腦漿迸裂魂返九泉經人報知屍屬備棺收殮呼慘哉 
[南巿捕房紀事]  
　　昨晨八點鐘時浦東人郁生官肩負花衣四包行至南巿新馬路萬裕碼頭左近籮間夫蔣掌發見之向之喝阻謂是處規例經過各貨應歸我輩承挑爾何人斯乃敢貿然越俎聊郁不允致相爭執蔣大怒立卽糾集同業張阿龍等多人將郁扭住是處小流氓復羣相附和各奮老拳肆行毆擊郁孤掌難鳴大受傷痍狂呼救命流氓等見勢不佳飛步逃逸經十九號巡街捕勇詢明原委卽將蔣長發張阿龍當塲拘獲解至捕房捕頭王榮培略加盤詰著一併管押昨日令十六鋪地中傳到籮間夫頭目張順和命將郁所失花衣赶緊查緝一面著地甲將郁帶至王家碼頭裕大米行交其親戚秦某暫留如果花衣不能緝獲候傳齊人証解請朱明府訊究○本邑人沈聖金向在南巿結籬爲業前日途遇流氓杜毛毛僞稱相識約往新馬路曹家浜橋堍白玉樓茶肆啜茗假意殷勤旋至烟館開燈吸烟欲向借洋三十元沈不允致相口角　復扭毆旋有魏松倌者佯爲解勸令沈給洋十元了事沈知其計奮力扭至門外而杜己捷足先逃遂由某號巡街捕勇將魏拘解捕房捕頭王榮培詢知原委著暫押候核未幾由渡夫頭目陳向榮請將魏具保捕頭准之告以俟緝獲杜後須將魏解局候訊陳諾諾而退 
[美界捕房紀事]  
　　松江府屬婁縣人徐順志向操布業近因賦閑己久流落爲匪昨日至虹口吳淞路森泰烟間竊取烟槍一枝爲包探石金榮所見當塲拘獲送入捕押候解房請公堂究辦○江北人三景子景阿三專在蘇州河内行竊船上鐵錨鐵練販賣營生前　又乘杉板至某駁船上竊取錨練正欲逃逸爲駁船上人覺察立卽追捕二人知勢不佳急將錨練抛入河心而人己被獲遂送交水巡捕船候解請公堂懲辦 
[施濟情殷]  
　　飢饉洊臻流民載道餐風宿露望澤尤殷本恊振所昨承隠名氏大善士交來八月二十三日期票洋二百元命助急振竊思救人一命勝造七級浮屠今得大善士鉅欵遥頒俾飢黎得延殘喘其爲功德詎有涯哉爰書數語以誌謝忱 
[節讌移助六誌]  
　　啓者前承諸君子移助節讌餅資業經五次鈔乞登報兹又承顧壽卿施善畦兩先生募助金業大豐永同豐永各移 
 
 

Page 4

 
 
助洋五十元泰亨源生同泰永各移助洋十元復豐成移助洋六元永記謙益合記成順東各移助洋五元全記移助洋四元共洋一百六十元又承邱稼孫先生移助洋十元並募震泰絲棧移助洋六十元瑞泰米號移助洋四元新泰德豐兩米號各移助洋三元六批計收洋二百四十元連前共收洋一千三百九十六元謹續鈔登叩謝仁施藉資觀感滬上各帮善長苟均能如顧施兩公分請同業隨緣樂助則數日間便可集成鉅欵解濟災區洵屬一椿快事今距中秋僅只兩日想續經接到手函之諸君子或因尙待勸募致未蒙及時擲下仍求迅賜核辦以光薄面而救生靈臨池曷勝焦昐之至[  上海北巿絲業會館籌賑公所施則敬謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[善堂人滿]  
　　滬城普育善堂養病所近因收養病人有增無减大有屋少人多之患蓋入此者多係病犯病雖愈而案未結者仍在堂中守候故愈覺擁擠也聞前由上海縣發堂養病之黃友生姜松華朱泉桂方金金四名刻己醫痊堂董函請黃大令提歸俾免疏忽大令己飭差將四人提回矣 
[控欠斷結]  
　　陳采三前投英界公廨控夥許鴻翥欠洋不還前日經帮審委員劉穆庭二尹提訊陳供開設承大錢莊去年被許積欠洋一百八十元向索不還求恩追繳許供前者陳曾許給酬勞故取此欵不料現忽反悔誣爲欠欵尙求明鑒二尹以陳控欠無憑著許還洋八十元完案 
[上海縣署瑣案]  
　　高南山控同居之張寳林鄧和尙誘拐伊妻陳氏價賣一案曾由帮審委員李二尹屢次提訊押追迄今仍未見張鄧二人將陳氏交案前晚又經二尹提案追究張供小的實未拐賣陳氏今求交保出外找尋鄧供與同二尹判張准覓的保出外找尋鄧則判發改過局覊押一年○莊進才扭控族人莊茂元圖姦寡嫂等情亦由李二尹提訊進才供胞兄於去年故世早與小的分居寡嫂守節在家前據胞姪知照言莊茂元終日盤踞家中揮之不去未悉是何存心小的卽往理斥茂元瞻敢持割草刀將小的手臂割傷是以邀同族長地保捆送來案請　草刀一并呈騐二尹飭仵騐得手傷屬實卽訊莊茂元供莊進才之嫂雇小的墾種田地是以常宿其家並無别故進才糾同多人捆缚少的　　毆傷多處亦求賜騐二尹飭　騐得亦有微傷二尹判謂進才之嫂係新寡之婦茂元住宿其家實屬不知遠嫌著責二百板枷號半月發頭門示衆○陸姚氏控徐洪生私賣抵押田畝亦經李二尹訊問陸姚氏供徐洪生前將田單三紙向氏押錢四十千迄今數年未來回贖致氏本利均無著落近悉徐己將此田另作代單出賣婦人所執田單竟成廢紙爲此赴案求追還本利徐認欠願還惟求寛限二尹遂斷限三日内還本利陸五十六千文飭具遵限結交保措繳兩造遵斷而退 
[英界公堂瑣案]  
　　聚泰來裕昌洪泰裕隆等店收買贓鐵一案昨日經署理讞員提訊聚泰來主王炳初供七月廿四日向裕昌購得舊鐵十三担有發票司憑裕昌主邱陳氏供所存舊鐵七担賣與王炳初並無十三担之多洪泰夥王仁長供向裕隆購鐵　担轉賣與聚泰來裕　主張若銘供三月間向美最時洋行購鐵一百担於上月間賣與洪泰七担有派司爲據鄭大令商之梅繙譯以王明知裕昌窩贓不應收買著　洋五十元邱陳氏慣收賊贓罰洋三十元一併斥釋○某洋人控稱侍者顧諸元索欠吵閙送案請究顧供在洋人處服役按月許給工洋六元　今己及廿五天分文不付向之索取反誣小的吵閙喚交一百十六號華捕拘入捕房轉解案下大令商之梅君判押五天○席阿梅席阿金陳少溪同稱向駕垃圾船前日突有周阿友冐充船埠頭每船勒索錢一百文扭案請究周供此欵係洪阿丙蔡雲蘭所收與小的無涉大令著從寛開釋不予深究○工部局西人禀稱梁金記馬房汚穢不堪不肯清理拘案請罰大令判罰洋三十元○馬夫王阿茂訴稱昨日駕車出外被寍波人林阿金將花被單搶去由二百廿一號華捕拘案請究林供被單在路中拾得不敢强搶大令判責五十板管押一禮拜○吳友記訴稱在老巡捕房供奔走之役昨晨拾得十元之鈔票一紙因欲出外送信將票暫交庖人陳阿生及回向索己被陳串同侍者歸雨林換洋九元六角購買衣服等物小的不服是以扭請究懲大令判責陳五十板管押一禮拜吳歸亦有不合各押一禮拜斥釋○怡和公司西人控朱福林朱福榮串竊舊鐵由包探王金生緝獲人贓送案請究大令判各責二百板釋出○西人米立登控陳泉泉竊取火油棧鐵練五條及銅鎖等物由巡街捕拘案請辦大令著押候禮拜三覆訊 
[法界公堂瑣案]  
　　昨日朱明府會同鈕副捕頭蒞捕房發落各案命提竊犯張寳卿至案照原斷笞責一百板釋出○五十七及十一號兩華捕在浦東被流氓朱春泉糾同羽黨毆傷并被扯破衣服打失對時表回訴捕房由朱明府函至該處巡防局將朱之姘婦沈氏及同黨陳掌珠拘獲解送捕房均詳前報昨日明府以該捕被毆並不在租界之内其中顯有别情謂此事業經本分府查明尙有不盡不實著將韓沈氏飭探帶出覓保○李兆林蔡銀和因積欠魯麟洋行房租經明府判各押半月昨己期滿命帶案開釋○張紀生陸老二困招商局金利源十號棧房失愼疑二人吸烟遺火所致被拘送捕房迭經明府訊供押候查明復核兹查得並無實據未便拖累准予交保○許少卿以趙景耀竊其珠寳將伊長子趙四福拘送捕房經明府迭次研訊念其無辜受累准子交保迄今在押日久竟無具保之人昨命帶案略訊飭探傳同原告過堂　縣辦理○朱邦傑控蕭松林爲趙王福作保借洋一百元屢索不還一案前經明府訊供飭將蕭松林先行交保趙王福限五日内將欠洋交案兹己屆期命提案比追旋據蕭松林代求寛限明府著再限五天延于嚴比 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
