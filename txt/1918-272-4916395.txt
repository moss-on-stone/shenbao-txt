# 1918 - 272 - 4916395

 

Page 1

 
 
   
 
 

Page 2

 
 
[] 時評 
[] 　　例外　　於此紛紛政局之中上者上下者下辭者辭留者留赦者赦而獨於其中有三人焉為之例外　　其一為田之不肯就陸軍長也其二為倪之決辭皖督也其三為張動之不與大赦也此種堅決之定見為其外各人各事所未有也故日例外此例外之三人今日所傳之消息非其真而届时尚有变动欤抑其中乃有不得不然之故歟若就其本性而言我以為決不若是也 
[] 命令 
[] 　　十月五日大總統令　茲修正海軍軍官進級條例公布之此令又令　臧致平授為陸軍中將此令又令　任命馮學書為浙江政務廳廳長此令又令　兼署財政總長曹汝霖呈福建財政廳廳長林炳章調京另候任用請免本職林炳章准免本職此令又令　任命費口（電碼不明）楷署福建財政廳廳長此令又令　國務院存記孔繁昌著分發河南交該省長酌量任用此令又令　司法總長朱深呈請任命史延程署奉天瀋陽地方檢察官黃履思署福建閩侯地方審判廳推事周曉峯署貴州貴陽地方審判廳推事均照准此令又令　司法總長朱深呈請任命餘煇壽李祖慶為河南開封地方檢察廳檢察官均照准此令又令　沈成鵠給予二等嘉禾章胡德望葉可楔均給予四等嘉禾章此令又令　村產重治給予二等嘉禾章永田正吉給予三等嘉禾章此令又令　錢第佟兆元均給予三等嘉禾章此令 
[] 專電 
[] 　　北京電　錢代理十日此一旬內閣員不更動十日後陸軍易田中玉財政易周自齊曹汝霖專交通至總理如錢必求去當由陸徵祥再代理徐意屬朱啟鈐周樹模又徐派言日內南北已益接近先商以政治解決最後則同散兩國會岑有將來組閣之說但此說距離尚遠云　　　　　　　　　（六日下午七鐘）　　　　　　 
　　北京電　周自齊與美關係較深周為財政外交與財政之關係漸有變遷田中玉雖預備長陸軍有徐最希望者為田文烈今日派吳笈蓀謁田請長陸軍田覆語甚決絕言陸軍我不幹早有聲明請勿復言（六日下午七鐘）　　北京電　吳佩孚譚浩明又聯名電言段每謂南軍無議和誠意故與吳等聯電主張和平係對院駁吳等通電而發（六日下千七鐘）　　北京電　倪督呈辭之後李純張懷芝曹錕陸績電請政府挽留倪或因此不再言辭（五日下午八鐘）　　北京電　今午一時參眾兩院開選舉副總統預備會決定十月九日為正式選舉日期有人提出大總統就任應向議會宣誓內部所定禮節不合應重行更正討論甚為紛雜（五日下午六鐘）　　北京電　眾院之兩行澈查委員為財部所拒財部稱兩行屬部當由部派委員澈查（六日下午五鐘）　　北京電　東海就任照例大赦聞孫毓筠傳良佐周肇祥俱蒙寬典而張動不與（六日下午五鐘）　　北京電　曹謀副座授意王揖唐運動安福派遂決於九日舉曹各派一致反對研究派非公式表示九日全體缺席（六日下午五鐘）　　北京電　張作霖電徐樹錚辭副司令職一切餉械等由徐清理十月一日起委孫烈臣為副司令（五日下午七鐘）　　北京電　臧致平電同安灌口江 
 
 
 

Page 3

 
 
東橋一帶激戰二十餘日將士死傷頗多懇添援兵並補充餉械（六日下午六鐘）　　北京電　奉軍援閩五旅在蚌俟初十後船齊方開拔登岸地點福州廈門兩處俟李督電覆再定（六日下午六鐘）　　北京電　曹使接吳自堂報告唐繼堯在渝議決王安瀾王天縱攻鄂北豫西柏文蔚唐克明擾施南葉荃擾巴宜特警告鄂豫嚴防（五日下午七鐘）　　北京電　陝西日危陳督乞中央晉鄂各遣大軍往援（六日下午七鐘）　　北京電　湘督電朱澤黃部欠餉久未發兵心搖動懇速設法否則請簡他兵接替再延十日不敢擔保（五日下午七鐘）　　北京電　晉督派田應璜來京接洽援陝事宜（五日下午七鐘）　　北京電　庫倫使署增設軍事委員處仿省區軍務廳辦法隷都護使（六日下午七鐘）　　北京電　海軍總司令署編製已公佈茲呈請簡何品璋為該署參謀長又薦杜逢時葛天保王壽廷為參謀李孟斌為第一艦隊司令處參謀許鳳藻為第二艦隊司令處參謀（六日下午六鐘）　　北京電　交通次長競爭者眾現又決定曾毓雋（六日下午五鐘）　　北京電　庫倫將設中國銀行請中央協助該行稽核調查歸總行節制（六日下午五鐘）　　北京電　鄂督電駐漢日軍九月三十由色丹運至步兵機槍連千餘人原駐日兵乘該船回國（五日下午七鐘）　　北京電　日本退還庚子賠欵之事寺內內閣早有表示不及成功而閣倒據日人消息原內閣已將此通告章使又聞此欵照美例不許中政府自由支配　　北京电　政府宣言承認捷克軍為交戰團體謂該民族素以反對德奧為宗旨與聯盟各國行動一致故予以各聯盟國軍隊同一之待遇並承認其委員會有統御之能力以後願與交際云云（五日下午八鐘）　　北京電　英國和德動爵在國際研究會演說平各後之國際大同盟（六日下午七鐘） 
[] 外電 
[] 　　廣州電　軍政府因徐世昌非法政府之選舉是已承認新國會而不願尊重約法故特向正式宣戰　軍政府任陳炯明為福建宣撫使（四日）　　北京電　駐京俄使今日以所接鳥發全俄行政會業已成立請中政府派代表駐鳥發之電文親自送交外交部（四日）　　　　　　　　　　　　以上路透電　　北京電　和戰兩派暗潮東海左右為難惟未上台前決不表示（五日）　　北京電　叚冬日（二號）即上辭呈事甚秘係實踐與馮同時下野之說東海懇留無效（五日）　　北京電　錢從叚勸允閣一月將明令發表（五日）　　北京電　章宗祥內用說如果徵實即調汪榮實駐日李國杰或將使比（六日）　　北京電　陳籙擬俟代閣任內辭外次專任督辦參戰外事處處長（六日）　　北京電　副座選曹係臨時變計王揖唐連日疏通各派議員仍不一致恐生問題（六日）　　北京電　京中交票昨今兩日復跌至五一（六日）　　北京電　吳總監謁東海面陳擔任地方治安至雙十節後決再呈辭請簡代（六日）　　北京電　院因直晉等省督軍觀賀新總統已函將軍府預備行轅屆期招待（六日）　　長沙電　南軍攻贛牽及湘東張督已電令前敵嚴防吳佩孚所部各師旅聞此消息亦恐為南軍所乘現正從事戒備撤防之議亦經打消（六日）　　蚌埠電　倪督決辭各方電留無效聞內有重大原因（六日）　　　　　　　　　　　（以上中孚通訊社電）　　北京電　本日上午參陸辦公處開會決議對於湖南湖北江西福建陝西五省發布訓令日當總統及內閣更迭之際前敵各軍須維持現狀勿稍動搖（六日）　　北京電　照徐世昌當初之預定段內閣將於九日首先辭職大約將依慰留而留任且准段告假以錢能訓代理總理曹汝霖亦依同様之形式留任命各次長代理總長維持至後繼內閣成立為度（六日）　　北京電　安福派因研究會討論會已決定於選舉副總統之日一律缺席已停止團體的交涉注全力於個人的收買　　　　　　　　　　　　（六日）　　北京電　徐世昌就任後將聘梁啓超為高等顧問（六日） 
主張對於徐世昌十月十日將就任非法總統之說南方護法之最高機關軍政府對於此說不可等閒視之宜宣布徐世昌歷年之陰謀罪狀並發布討伐命令云云列席者多數同意之近將有討伐令之公佈云（五日）　　廣東電　軍政府決議任命陳炯明為福建宣撫使兼援閩粵軍總司令（五日）　　廣東電　陳炳焜致電軍政府云彼贊成湘省南北軍司令之電報並希望議和之意（五日）　　奉天電　日本中部铁道管理局长长尾半平氏今晨赴北京（五日）　　奉天电　周肇祥传良佐于昨晨出发回北京许兰洲于昨夜出发赴天津（五日）　　奉天电　白耳义公使于六日由朝鲜京城来奉擬回北京（五日）　　奉天电　关于满蒙歷史讲演由南滿洲鐵道公司招聘之內藤文學博士昨夜來奉本日在此間講演後擬即赴長春　　　　　　　　　　（五日）　　東京電　長崎高等商業學校教授山本佑作氏本日奉令前往中國（五日）　　東京電　原首相今日下午在官邸執行眾議院各派代表者開新任披露之晚餐（五日）　　東京電　得報告云俄國李寗被狙擊後今已全愈照常辦公（四日）　　東京電　據紐約電云駐美中車公使顧維鈞為募集第四次自由公債運動對公眾演說是日多數華僑皆服中國服裝出席應募數達美金一萬萬零四百五十七萬四千四百五十圓　　　　（四日）　　東京電　俄國第一次革命之內閣首相慮華甫公爵於昨晚抵橫濱小作勾留即將遊美（四日）　　東京電　日本郵船會社為其戰後展事業之一部特訂購一萬噸級船三支大阪商船會社亦同訂購二支（五日）　　東京電　原首相將於七日招春秋會及外記者午宴　　　　　（五日）　　東京電　因布加利之講和所影響澱粉面粉棉絲等市價或將低落（五日）　　東京電　南洋華日人所計畫之華南銀行因入股者甚多已超出預定資本額之五百萬圓而告創立矣（五日）　　　　　　　　　　　　　　　　　以上共同通信社電 
[] 戰電 
[] 　　巴黎電　今晚公報云聖康丹境萊斯丹與塞克哈爾間之與登堡陣地有劇烈之戰事敵軍於此抵禦甚猛距此稍南之法軍在聖康丹東面鐵路得一立足地且在伊斯勒東面得進步俘慮百人法軍在萊姆西北戰勝占據洛爾米細進抵康克勒佛與拉勒維萊特間之運河　香巴業大戰仍在劇烈進行法軍在松末比北面境內擴張所占之地法軍制勝敵軍佔據白山及松末比西北之米台田莊　今日法軍點查俘慮共有二千八百人（三日）　　倫敦電　法軍大本營路透訪員今日下午電稱法軍之佔據夏萊蘭巨鐵路交點不啻已破香巴業東部敵軍第二抵禦線該處敵軍原有之防線為舊砲臺一行深自一英裡到五英裡不等一九一五年之防線已作為一九一八年防線之外哨區域而於後部鞏有更為鞏固之總防線其第一線於法邊進攻之第一晨陷落後二日內德軍復被逐出總防線退至第一線後七英裡之第二道防禦陣地今所破者即此線也第一線之陣地內有數處非常鞏固今所守之第二總防線密佈機關槍且有甚深之鐵線障礙物該處戰事至為劇烈敵軍初以十三師作戰繼增十二新師均奉命如外哨防線已被越過不得退讓寸土（三日）　　伦敦电　海格上将今报称今日拂蹺英軍步兵與湯克砲車在自塞克哈爾至波尼北面運河廣八英裡之陣線進攻處處得利右面之軍克復塞克哈爾且敗反攻之敵軍中央之軍佔據拉米柯爾純情維安柯爾二地俘慮數百人且破波勒伏爾西面與西南之陣線進至芒特勒漢西郊佔據波勒伏瓦爾南面與西南之高地左面之軍佔據古越與加特萊二地及東面之高地渡希爾特河下午敵軍猛力反攻大戰仍在進行英軍於以上諸地俘慮甚眾聖康丹.坎白萊戰線餘處僅有斥堠隊戰事　英軍於斯加泊河北岸敵軍退走區域終日猛進緊追敵軍後衛蘭斯已無敵兵蹝跡英軍枝隊已抵格勒尼愛業林東機　英軍已佔據來爾滿蒂愛萊鎮（三日）　　倫敦電　今晚比國公報云法英軍今日攻擊斯太丹東面敵軍鞏固之陣地制勝敵軍前進二基洛邁當今已抵胡格裡特郊野及胡格裡特通羅萊爾之大路敵軍在羅萊爾西面反攻甚為悍猛於我軍陣線前敗退（三日）　　倫敦電　意國公報云阿爾巴尼亞之意軍本月一日在海濱與哇蘇姆河間進攻佔據數地點現方進窺比拉敵軍退時焚燬軍需意軍俘慮若幹人且獲戰品頗多（三日）　　羅馬電　半官公報云意軍右翼繼續於哇蘇姆河兩岸前進已越過比拉鎮現仍追逐敵軍（三日）　　倫敦電　路透電社由消息靈通方面探悉外間關於土耳其願和一節雖有種種消息但尚無一可視為切實者土政府非俟確知德奧兩國能否取軍事行動不致正式提議媾和云　　　　　　（三日）　　伦敦電　柏林官電徵實美克斯公爵被任為德首相之說（四日）　　華盛頓電　陸軍部宣稱美兵現在海外者共有一百八十萬人（三日）　　華盛頓電　羅馬尼亞.巨哥斯拉夫.波蘭.立陶宛.捷克斯拉夫.烏克蘭.伊裡登蒂.芬蘭.諸民族在此設一民治主義中歐諸國聯合會志在增進諸國之公共利益抵制德國之勢力今日諸代表舉行會議公舉捷克斯拉夫國民議會議長瑪薩裡克博士為會長美政府曾派米勒博十襄理該會組織事宜（四日）　　華盛頓電　參議院以五十三票對三十一票贊成女子選舉權以未得三分之二必要之多數故該議遂打銷（三日）　　華盛頓電　參議院允重行討論修正憲法准女子有選舉權　　　(四日） 
[] 公電 
[] 　　熊希齡致慈善救濟會支電　上海各報館轉慈善救濟會並各慈善團體鋻准湘張督東電內開准交通部敬電內開文電敬悉查賑務運輸鐵路制向無免費辦法上年直省災情奇重本部作為特別辦理一次本未能引為成例此次湘省兵災以後繼以水患人民轉徒流離本部亦深軫念當再為特別辦理一次已電傷湘鄂株萍兩局遇有各慈善團體救濟湘省賑品先期由尊處將慈善機關及種類數目電知或函知各鐵路有案者准即與押运员接洽免费照运至舟运一节查沿江各区均係商办轮船与国有鐵路情節不同承運官公私物向無免費成案此復即希查照等因准此相應電請查照即希轉致各慈善團體嗣後遇有救濟湘賑物品務期先行電知以便轉知各路局照此辦理等因除分電外相應電達尊處以後如遇賑品運湘請直接函電張督轉電交通部以期便利特此奉聞熊希齡支 
[] 要聞一 
[] 　　北京特別通信　　　　　　　　　副總統不日選舉　　　　　　　　　　曹仲珊最有希望　　副總統問題因有種種關係礙久不解決近日政界中之有力者因受吳佩孚等通電之影響於於跡近湮沈之副座一席忽亦變向積極方面做去藉以鎮靜時局前聞議員中對選舉副座之意見安福系主張舉段研究系主張舉馮更有一派主張緩舉此外所謂舉某某兩使則已成為過去擬議不復成為問題此皆九月下旬中之情形也近兩日來因鋻於時局上之許多關係竟忽變其所主張昨日（十月一日）兩院開聯合會討論選舉副總統問題其時主張舉段者雖仍不少而大多數則屬意於曹使蓋以曹對於目前時局有舉足輕重之關係而吳佩孚為曹之舊部前日聯合南北各將領發一通電目新國會為非法觀其所主張漸與南方一鼻孔出氣此種舉動雖不得遽謂為曹之授意而曹實不能諉為無關政府方面以吳佩孚之主張為荒謬擬去電申斥因未得曹氏同意而未便貿然懲戒故對付吳氏之法惟有以副卒緩和曹氏者間接緩和吳氏耳況曹氏之安居保定遷延不即南下之態度意在以副座得失為進退尤顯然易見故此次選舉若以副座屬之其他人物恐曹氏亦將有所不甘而北洋系終不能統一殊於政策前途大有礙於是使吳總監至保定徵求曹氏之意見並欲以削去吳佩孚職權為交換條件曹氏是否同意尚未知悉惟聞吳總監前晚（九月三十）回京報告後某當局即開會議以有政治上關係決定勸國會舉曹為副座現正在疏通各議員意見但安福系中仍有為合肥竭力運動者無如段氏之意衹欲於國防上有所盡力對於副座已有決不願就之表示雖經王揖唐等再三進說而段氏已決絕辭之至河間方面除研究系外幾於無人提及目下研究系亦有改舉曹氏之傾響是馮河間之於副座似亦已不成問題此外張作霖雖已得巡閱使然仍有戀戀副座事席之意近已略有表示惟議員對於張氏均不甚措意故亦不致成為問題所慮者於段曹之問安福派議員屆時或尚有一番爭執則未可知耳聞參眾兩院定於本月五日開選舉副總統預備會為期已不遠矣昨日開聯合會時有某某等議員宣言若以副總統屬段我輩投票當盡義務若欲舉曹為副總統則我輩投票非有代價不可此議一唱和者甚多是議員諸公之心理不問可知矣嗚呼 
[] 叚內閣改組之決定　 
[] 　　　　　　　　　　　　　段氏下野無問題　　段總理決定下野本月九號將提出辭呈業傷秘書辦稿國務院方面亦已預備結束至繼任人物合肥於上星期閣議席上先曾與田煥亭商榷本星期閣議時又續向錢幹丞開談均係商請另組並非勸令代理田錢二君照例謙讓然尚未至絕對不就大約更須經數度磋商方能決定如果田錢二君絕對不就方向汪拍棠商議現尚未經提及至閣員中除財政陸軍交通外交各部隨同更動外其餘各部均有留任消息　　另一消息叚總理下野之說早經傳布茲聞日來叚氏辭意益堅昨日已令院秘書長擬具辭呈並有於今明日即將辭呈提出之說至於其他閣員之進退在上次閣議席中已均有表示過渡內閣如何組織當局正籌議中惟聞各方面昨日得此消息已紛紛向合肥慰留　　又據東海方面消息東海對於內閣改組問題已決定兩種辦法第一仍派員再向段合肥懇切挽留第二倘合肥堅意下野挽留無效即請　錢幹臣擔任組閣東海昨日已密電致曹仲珊囑其聯合各省疆吏對於合肥下野來一懇留之聯銜電報惟聞合肥確已決心野曾向東海說明請以明令發表免去本職其態度似極堅定但在此數日以內欲另覔閣員以外之人重組內閣以財政外交軍事上種種關係決非一二日所可辦到故東海之意一面請錢氏代理以維現狀一面仍物色相當人物為另組內閣之準備（汪大變朱啓鈐等均在物色中）今後之內閣固屬過渡而此次之以閣員代理則更過渡之過渡也 
[] 政府所得歐戰情況報告 
[] 　　最近歐戰情況協約國迭獲勝得德奧軍隊以累敗之餘無力繼續戰門亦漸有悔過之意故前日奧國有提議媾和之說聞近日駐法胡公使有電致政府報告布爾加利亞近已單獨與協商國議和聯合軍將由希臘直攻土耳其京城計日可將土耳其壓服德奧軍為自保計均已撤回歐戰終局不難立見電末並陳唐中將將赴羅馬一帶視察戰況　　又聞政府昨接駐歐觀戰員唐在禮二日由巴黎來電呈報歐戰近況略謂威登爾西北暨北海邊一帶聯軍迭獲勝利比國軍在易撥爾附近克奏凱捷勃牙利德奧俘慮書行潰退此一部戰幕即行收束竣事各國元首均來電賀請政府亦致電道賀 
[此處作爲廣告地位如欲登者請與廣告處接洽]  
 
 

Page 4

 
 
   
 
 

Page 5

 
 
   
 
 

Page 6

 
 
[] 要聞二 
[] 　　醖釀中之副總統　　副總統問題日前兩院談話會已決定五日開聯合會商決選舉日期昨日安福俱樂部開談話會歡迎甘肅議員亦商議及此多數意向均主九日舉行選舉大約五日之聯合會即將照此決定但據新國會議員方面消息則又有兩說一說謂五號即可決定一切手續一說謂各部分議員意見尚未一致臨時恐有變更如五號不能決定則雙十節前仍難如限選舉　　副座一席曹張本同有競爭之意現曹氏形勢雖較張有把握但張氏肯否放棄亦不能不一慮及曹氏因關於此點亟須與張接洽特派其弟曹鈞赴奉謁見張氏據聞接洽結果表面上尚係圓滿曹鈞已回保覆命矣　　據某方消息副座問題各方對於曹氏之態度可注意者有張奉督張自東三省巡閱發表之後大致已無問題且張氏之資格較曹稍淺而當局又曾派曾雲沛等赴奉解釋誤會張氏業已贊成其次可注意者為長江方面如李秀山者最初實為希望河間連任副座之一人曹氏當選似非李之所希望然疏通結果李亦不至顯然有所表示至於新國會方面昨晤與安福俱樂部有關係之某議員及此事據云各省議員或以人的關係或以派別的關系對曹實未完全一致故選舉結果票數能如舉東海之一致與否尚屬疑問但尚有數日可以疏通曹氏之副總統當不至有不穩之慮云　　又據益世報云副總統問題今又從新提起安福部醞釀多日之舉叚舉張計書皆成過去之事實副總統三字頭銜結果仍將落在曹仲珊頭上其最大之動機仍係吳佩孚連電主和之力也在天津會議時代各督軍已一致推曹嗣徐東海選出此種形勢忽然更變所以更變之原因乃安福派中之乾部以為正副兩座皆畀之直隸人究竟不妥於是遂有擬叚擬張之議又有人主張推曹亦可惟必須曹以先行南下為交換條件而曹對於此等交換條件頗不滿意赴保之後日日言南下日日穩坐不動安福派亦無如之何梁王二氏本欲轉而舉叚以便乘機取得總理交椅但前敵方面情形日見不妥若不舉曹新國會亦將立腳不住無可奈何之結果不得不決定曹為候補人也曹吳蘭係之內容及曹吳對於時局之態度為現在最重要之問題亦為將來時局解決之關鍵據深知曹吳之關係者談云吳氏雖為曹所提拔之人然吳氏積功數年僅任代理師長此次恢復岳長之功績張敬堯畏吳勢力擬欲保吳會辦軍務曹以嫌疑之故又不允准至軍餉問題五月以前政府尚照數撥給近四月來對於吳之軍餉每靳而不與曹氏雖力為催索但所得無幾不敷編練新軍（曹使在保新編四個混成旅）吳部下約五萬人皆有茫無歸著之象此其主和愈力傾向西南之最大原因也但吳所部之一師四混成旅皆曹使訓練而成何以竟能聽吳指使據確知最近前敵情況者所云吳之不願戰並非吳之發動實由部下所敦促故吳得有恃而無恐渠既反對新國會反對新總統其結果欲為貫澈主張之故恐不得不與西南聯手耳至曹經駱現在權重位尊且素以穩健著稱一旦當選副總統恐与西南主张不得不立于绝对相反之地位现在安福派所望於曹者不過希望曹使疏通前敵方面使之勿反對新國會唯至疏通不成之際曹吳之間將成何種形勢此乃時局前途最可注目之點安福派既犧牲其舉段舉張之計劃欲曹氏當解鈴繫鈴之任斯亦不啻為錦囊中之最後一著也 
[] 徐東海之就職準備 
[] 　　東海決定雙十節就職各省除西南外多派代表或駐京委員觀賀東海昨日特發一通電勉令各疆吏维持防地谓内憂外患尚無已時雅不願受此賀典又聞倪嗣沖張作霖近日來電均擬於國慶日以前來京晉賀東海已傷某秘書擬稿電覆阻其來京以資鎮懾　　东海就职通電外間喧傳已久但其電報內容尚未得其真相据闻就职電中實含有數項意思第一先述羣情響往才淺學疏第二述時局問題與各方面關係第三述勉強就職尚希匡助之意第四兼及告誡文武各官維持大局各安爾職之意其電文如何著筆雖未決定然此四憎立意聞已有大致新公府秘書長聞東海決定以周樹模承乏日前已去电催促周氏日內當可到京此席前傳吳笈蓀氏因吳不願擔任改易周氏至舊公府秘書長張仲仁則決定去職現東海有聘張為政治顧問消息雙十節東海就職一切典禮連日正趕行籌備一關於新舊交替典禮由公府禮官庶務兩處會同籌辦新總統方面刻亦派員參加辦理一府院部各機關人員擬定於日內先在公府大禮堂預備演習一切儀節一雙十節入府觀賀人員刻已由各機關開列銜名彙送到院聞已預備先發入門券籍示整齊一雙十節北京市面縣旗結綵及一切慶祝典禮則已由內部論傷警廳籌辦　　又聞近畿各處疆吏如直隷省長曹銳幫辦軍務王怀庆察哈尔都统田中玉热河都统姜桂题等均擬來京參與典禮親致賀忱其餘各省區亦均派代表來賀如蘇督李純已派定謝某等二人為代表童保暄派王萼為代表均經電達此外如修正稅則季員主任蔡廷幹特自上海趕回稅務處督孫寶琦亦將自漢回京致賀　 
[] 財部整頓京鈔之呈文 
[] 　　京鈔低落市面幾有不能維持之勢前由眾院電請財長曹汝霖到場舌戰一次曹幾無詞可答現經財部召集中交兩行人員討論辦法擬將售餘之七年公債續行發募此後收回之京鈔一律截角銷存不再令兩行墊發京鈔至於長期公債利息則指定監餘項下年撥二百七十萬元按月勻交兩行收存以為準備昨財部已將此項辦法呈明總統其呈文云竊查本部上次發行民國七年短期公債四千八百萬元民國七年六釐公債四千五百萬元曾將發行理由公債條例暨售餘債票仍存中交兩行作為部欠擔保等辦法於本年四月二十七日呈奉大總統批準公布該項公債實募四千四百三十一萬九千九百元其未售債票四千八百六十八萬一百元內除短期公債第一次還本中籌票額二百五十九萬三千四十元業經抵還兩行欠欵外計實存債票四千六百八萬七千六十元當經查照原案如數發交中交兩行作為本部欠欵之擔保並將公債結束情形於七月八日呈報大總統鈞鑒各在案乃京鈔價格自公債截募以後日形跌落非亟設法維持小民生計市面金融均受損害本部迭經召集中交兩行主要人員討論辦法僉以大局不定銀根奇緊除將售餘之七年公債續行發募別無他術可以維持鈔價其發行方法仍照前案專收中交京鈔所售債票亦照案短期長期各半搭售惟前此發售公債收回之中交京鈔係由兩行代募此次公債擬由本部飭令公債局直接發行收回之京鈔逐日點交兩行分別列收部帳作為償還本部欠欵一面通知中交兩行會同審計院京師商務總會派員監視一律截角銷存並由本部派員檢查該兩行實發京鈔數目嚴加取締未發者不得再發其已發收回者由部派員一律封存不再發行以為減少票額根本整理之計中交兩行並以該項公債本為部欠之擔保品此次提回發售請求本部以後無論如何不再令兩行墊發京鈔票以期鈔票流通額之實際減少則供求相應銷價自高其七年六釐長期公債利息並請指定監務項下年撥二百七十萬元按月勻交兩行收存作為公債會息之準備在本部值此艱難時會羅掘皆窮豈能無挹注周轉之餘地無如京鈔價格江河日下為維持金融大局計亦不能不忍痛以應業經本部擬具議案提交國務會議議決通過即由本部遵照辦理再前項公債在全數未售擊期內所有尚未售出債票之本息即責成中國交通兩銀行將該欵按市收回京鈔歸還部欠一面仍由本部派員會同審計院商務總會人員監視截角銷存以期鈔票流通額數之實行減少則鈔價日高兌現可期所有前存中交兩行擔保部欠之七年公債擬即提回本部繼續發行以救金融緣由是否有當理合呈請大總統鈞鑒訓示施行 
[] 京華短簡 
[] 　　銀行團之金券抗議財政部業已正式答覆昨據外交方面消息日前銀行團接到財政部答覆公文確甚滿意已認中國此次所訂金券條例與銀行團前與中國所訂之一千九百十一年金幣借欵契約並無衝突昨日與銀行團有關係之公使已有公文照覆外部　　協商各國對於吾國庚子賠欵有歸還消息惟日久尚未發表日本最近聞已決定實行東京方面消息日政府為增進中日親善起見允將庚子賠欵全部交還中國日內即將正式通知中國公使　　陸軍部前請將鎢礦收歸國有業經閣議否決聞該部現又與農商部密商再將原案提出其理由以美國禁止鋼鐵出口以來中國各兵工廠所用製造軍械原料愈形缺乏查鎢質堪作軍械原料應由部設廠專事開採以圖補救　　最近中交票價跌落至五折新國會議員迭向財政當局質問曹汝霖口頭答覆雖具有辦法數則然至今尚未見實行目前眾院特組織一澈查中交兩行委員會以期著手澈查但聞該委員等於本星期內仍不能執行職務且澈底清查亦非易事　　政府前因邊陲不靖郵遞維艱所有往來阿爾泰等處公文概由俄國郵局轉寄並訂有條件現已期滿昨已由外交部照會俄公使謂前訂代遞公文條件期滿應即取消 
[] 參戰處練兵近況 
[] 　　近日參戰處對於參戰軍隊組織進行甚為積極除由講武堂調用五百餘名移至黃寺先行教導外昨復向上海慮使電商謂該處官長士兵約及營餘預備調遣務即由四師所部挑選若乾送交備用　　參戰處軍官教導團已於一號成立計編成四營靳云廳任團長李坦等四員為營長將來擬漸次擴充成旅成師至下士教導團團長為曲同豐曲氏日前電致近幾各省選派壯丁來京昨日並請參戰處撥欵十萬以充經費靳雲鵬今日亦上呈叚合肥以參戰教導團現既積極進行需欵孔亟特懇飭部迅撥經費十五萬元以利進行　　日前靳云鵬特赴北苑對於參戰軍士召集演說略謂此次編練參戰軍隊將為全國各軍之模範對於本軍官兵有三大要求一人品高尚二學術精到三愛國心堅固能有此三者則本軍名譽可以馳於中外否則辜負當局選練此軍之本意又曲同豐擔負教導團任務後所取人才最尚經騐對於學校出身資格最老者必加憂遇其初學之新生大抵屏而不用派別選擇頗嚴 
[] 湯化龍被刺之情形 
[] 　　六日上海日報云湯化龍被刺時由遊美中途至維多利亞埠住恩勃勒斯旅館八月一日夜湯與李夢九及文科浮領事王麟閣赴紳商李某之晚宴行經斐斯匣脫街五百五十五號前忽有華人一名突至其前距數尺之處出所匿手槍板機一發中湯之衣袋洞穿鈔票一束由右脅入腹湯大呼首向前傾第二槍又發彈入湯口中立倒於人行步道上凶手更向李夢九發槍幸未中迥身窮追王領事且追且發槍兩枝六門手槍彈已發盡無一命中是時槍聲所播行人四集凶手忽向自己頭部發槍自殺後查得凶手住居該處已三十年以理發為業而醉心於政治屬於共和黨之急進派名日昌王（日本報譯音）究為何故諸說紛起莫衷一是惟總係政治之仇怨云 
[] 三日之国务例会纪 
[] 　　三日星期四為國務會議例期叚總理上午十時音蒞院各國務員於十一時以前先後到齊旋即開議本日議案一國慶日大閱典禮請暫行停止案此案因陸軍部函致國務院謂國慶日舉行大閱典禮前由參議院誶決公布歷經辦理惟本屆國慶適值新大總統就任之期典禮備極隆重同時並舉恐有未便且京師附近師旅大半分防在外諸欠整齊中外觀曕所擊可否量為變通暫行停止討論結果決定暫停舉行一海軍退伍贍養金案議決暫由該部所轄造船所公債項下酌撥欵項以備周恤一參陸處提出劉存厚電告滇黔軍勾結陝匪陝局危急案此案前經參陸處電令山西河南湖北甘肅四省出兵援陝山西河南湖北三省均有覆電遵令出兵惟甘肅復電未至討論結果決定再電甘肅出兵並令速覆一九月份軍費撥給案結果由兼財政總長迅速分別籌撥一唐繼堯派兵川邊破壞川臧停戰界址案討論結果電覆陳遐齡相機應付一吉林財政廳改等案各省財廳原分三等經費各有等差前此黑省財廳因經費不敷分配曾請改為二等經閣議議決吉省亦屬同此情形故援案呈請改為二等討論結果未便獨異於是援照黑省前案改為二等每年經費亦援案定為三萬元一海軍軍官等級條例案此案為海軍部提出曾一度提交閣議因有未妥發回修正此次討論結果照修正原案通過不日以明令發表此外尚有任命宮吏等無可記述之案亦已照例分別通過議畢即行宣告散會為時已二句五十餘分鐘矣由叚陸軍傅教育入府報告 
[] 倪嗣沖辭職之聲浪 
[] 　　　　　　　　　　　　果成事實否　　皖派中堅之倪丹忱於權威正謖之際忽有辭職消息倪之辭職有謂鑒於形勢日非亟欲退處林泉者有謂皖事不易辦理託故離皖擬在中央活動者其內幕真相始終在迷離惝恍之中昨日府院兩方同時接到倪氏來電懇請開去巡閱使本職及皖督兼職電中大意謂因勞於國事眠食失調舊症頻發急思靜攝懇速簡賢接替以便離任養疴據聞倪氏辭意頗堅已將眷屬送回津庽惟當局已去電切留並派員前往慰問當半月以前倪氏本有內調之說皖督一席最初擬徐樹錚嗣忽又有慮護軍使及吳總監調任兩說近來慮吳兩說似皆不成事實倪氏如果去皖則徐樹錚或竟為皖督亦未可知倪之辭電除致政府外並致曹仲珊等曹當即復電勸慰昨日並電政府請再加慰勉略謂據皖督東電所陳以公積勞舊疾復發竟夜難眠亟思赴津就醫靜養調攝並已電呈鈞座開去差缺等因當經復電勸慰務祈復電慰勉請弗固辞在署医调以资坐镇云云但曹之留倪内幕如何外问亦尚未明瞭也 
[] 南下奉军赴闽消息 
[] 　　驻信阳州奉军出发援闽业经政府與各方面迭電接洽李蘇督前日亦有來電俟軍艦抵浦奉軍尅期開到隨時轉運當即妥為招待政府特電閩督派艦至浦接運昨悉李閩督東日來電業經派定閩江之新建福州兩艦定於支日（四日）向浦口開駛仍請政府再電蘇督接洽並電王旅長請速開拔入閩應援以赴事機蘇督李純代表劉知潔二號到京遍謁當局聲明前此阻攔奉軍南下李意實在防止土匪非對奉軍出此異常之舉動請勿誤會（按此係政府消息）　　聞政府昨接倪嗣冲来电谓奉军陆续来垸已令駐宿縣蚌埠一帶當與李蘇督商定俟有般到浦口該軍再行赴浦隨到隨乘船南下以便易於照料現在奉軍駐於皖境者軍紀頗嚴深恐路遠傳聞失實特此馳陳 
[] 京訊中之閩事消息 
[] 　　政府昨接童保暄來電廈門附近大陸砲台前為敵軍所據現已盡數擊退漳廈鐵路由嵩嶼起已為我軍於東日收復十五裡距漳水十三裡之路一叚已為敵軍自行拆毀攻漳計劃正在進行又冬日（二日）來電謂據報左翼在江東橋附近與故激戰敵向橋西面退卻奪獲槍械甚多江東橋以東及同安灌口一帶一律肅清暄與臧司令因軍士連戰疲勞令暫扼守江東橋口同安一線稍行休息再圖進取　　浙督楊善德日昨急電參陸處報告童師近得俗人加浙軍已於陷日（三十）與臧旅分左右兩路進攻漳州頗獲勝利惟餉械缺乏不能久持請速照前電匯撥以應急需聞參陸處除咨財部撥欵外一面電催兵工廠解運鎗彈赴廈接濟　　臧致平因催索子彈特派副官壽伯年來京接洽到京後前晚謁見合肥詳陳閩省戰局及軍需亟迫情形合肥允即分飭陸財二部赶將餉械運滙決不遲誤所需綿軍衣令陸軍被服廠從速製造早日南運福建清鄉督辦薩鎮冰一號由滬乘軍艦起程昨據政界消息薩黃二氏准於明日安抵福州與李厚基會晤後即著手辦理清鄉事宜其著手地點聞係就福州莆田廈門等三處閩省因軍費無著似以龍岩安溪鑛山抵押借欵昨李厚基有電到京稱該項借欵已經成立欵額四百萬債權者為日本之三財團 
[] 順直省議會開會紀 
[] 　　順直省議會如今第二屆議員於月之三日上午十進舉行開會式曹省長楊廳長姒道尹齊縣長汪廳長陸廳長等均蒞會十時半開會全體議員入席由警察廳軍樂隊奏樂朱秘書宣佈議員向國旗行三鞠躬禮畢公推五濬明為臨時主席宣佈開會詞云維中華民國七年十月三日為第二屆順直省議會開會之辰議員等萃集一堂躬行盛典謹為之詡日吾直災浸之餘生靈凋敝民志未和民情未一其于地方政务望各慎察情形详度缓急本良心之主张作公民之言论无黨無偏勉盡厥職言責莜歸人存政舉願各本至誠綿茲省會於無極介紹曹省長登壇致頌詞云今日為第二屆正式省會開會之日本省長躬與其盛慶祝之餘實抱一種希望查省會為監督行政機關本省長生長直隸以職權言係本省行政長官以地理關繫言係本省待治紳民地位相同利害自然相關故對於議會尤望盡輔助之義務吾省當鉅災之後元氣未復本年以來接近魯豫各縣時被土匪竄擾所有稽察官吏防制盜賊安集流亡各要政諸待整理全賴諸位議員贊助輔導一致進行事不在大小須於地方有益言不在多寡要貴切實可行所盼諸議員恪守會章認定權限輔助本省長整頓諸政俾吾省政治日臻上理是則今日所禱祝者也臨時主席代表全體議員致答詞畢全體議員及行政長官等在門前攝影畢至十一時半閉會下午一時開選舉大會曹省長到場監視至二時開會仍由臨時主席王濬明報告略云今日為選舉會係用投票法選舉本會正副議長現在到會議員一百二十一人然仍有陸續到會者是以先行散票然后再计算樯数当场指定监察十人散票畢計算共散出一百四十八票設票匭於演說臺上主席宣布投票法投票畢開匭由監察員唱票邊守靖得一百四十五票廢票三張（亦係投邊之票因字跡抹糊無效）主席宣佈邊守靖當選為正議長復宣佈繼續選舉副議長散票一百五十一張王秉囂得一百四十八票梁逢中得二票廢一票主席宣佈王秉壽當選為副議長失秘書報告邊守靖因事未能到會先請王副議長就職王就職後即宣佈副議長原係二人今日選出一人其一副議長候擇日再行選舉三鐘半閉會 
[] 西南軍府之最近形勢 
[] 　以軍政府最近形勢觀之頗呈活潑之象自唐繼堯代表趙藩孫中山代表徐謙先後抵粵經特任趙為交通部長徐為司法部長各部組織漸臻完備至各總裁之未就職者衹餘唐紹儀一人尚在敦促中聞唐之進退視孫中山為轉移孫既派有代表唐亦將取同一态度从此军政府完全成立对内可圖統系之聯絡對外可望列強之承認故近日形勢更為活動對於調和一層各總裁之態度已歸一致非達到護法完全目的決不茍且遷就唐繼堯近有急電一通拍致粵省各方面亦係拒絕單獨搆和是軍政府對於時局之真相可見一斑外間所傳某某包辦計昨贊成總統某某提出條件皆係推測之詞實則西南各省護法與師信誓旦旦詎食言而肥故湘南前敵雖趨向和平而程潛趙恆惕等亦通電反對違法選舉足見西南人心之一致矣獨是雙十節之期已近徐氏將一躍登台西南既絕對否認則軍事進行不容稍懈軍政府為西南統一機關自應先關結內部壁壘既堅乃能發展於外而第一步著手即為擴張權力所有各省各軍用人行政指揮前敵之權必須收歸軍府方能收統一之效近者任免廣東督軍省長即為小試其端現復以前敵戰線延長數千里司令既多指揮林立經咨由參謀陸軍海軍三部會同核議統一辦法如果見諸實行則軍權用人行政權皆歸諸軍府勢力範圍之下實各總裁所躊躇滿志者也總之軍政府之設立以各省各軍 
 
 
 

Page 7

 
 
之聯合為基則各省各軍當然應服從其命令如身之使臂臂之使指始克以資提挈鋻於前此之軍政府號令不出士敏土廠一步則此番軍府之節節進行謀展拓其勢力亦屬救時之急務也眾議院議員張瑞萱昨提出擴張軍政府權限意見書略云吾護法各省今欲依法補充總統任期以緩和時勢既非善策自舉總統以威立正式政府而兩院議員又不足組織總統選舉會之法定額數抑或舉臨時總統組織臨時政府當此軍政府初成恐改弦更張大非易事為今之計惟有取軍政府組織大綱為之增加其職權賦予以統治中華民國之權能即所謂本約法上第二條之精神關約法上第四條之設施者也法律事實兩得其宜是否有當即請公決　　葉夏聲等復軍政府函云逕復者昨承復示以此次任免督軍省長證之修正軍政府組織大綱既有根據按之事實亦所當為具見婉求法意兼顧事實之苦衷聲等倘能舍法言情似未嘗不可相諒惟竊思軍府以護法為號召聲等以立法為天職偽政府方以推論約法濫用解散國會之權斷不能師彼故智更為規定以外之推論查來函徵引各案附以解釋皆屬推論之詞曾不思凡解釋法律之標準首重文字文字釋義必要通常茍通常字義有不解者始不得已而為推論解釋又凡法律有強行任意之別公法屬於強行斷不容當事者有參加已意之餘地查修正組織大綱第一條國會大總統之職權不能行使期內依本大綱之規定行使中華民國之行政經第二條軍政府之職權如左第一關於和戰事作第二關於共同外交訂立契約第三監督共同財政辦理外內公債之募集第四裁決省與省之爭議事件第五關於承認護法省區軍隊之加入事件第六關於統籌軍備及計劃作戰事件第六條部長由政務會議特任之第九條政務會議內部附屬機關之組織另以條例定之第十條護法各省自主政府之職權一仍其舊但現隸北京政府之機關各省不能直接管轄者軍政府得收囘之其上條項之規定依通常文義軍政府行使中華民國行政權自以依木大綱之規定為限而依本大綱之規定自以本大綱有規定者為限萬不能斷章取義棄依本大綱規定一語而單取行使中華民國之行政權一語以推廣軍政府之職權且試比照前軍政府組織大綱而言前大綱第二條約法效力未完全恢復以前中華民國之行政權由大元帥行之此條之文字並無依本大綱之規定一語而其以下亦無另設軍政府職權之條文由法文觀之則前大綱為概括的而後大綱為列舉的概括者其職權範圍廣列舉者其職權範圍狹究其何以廣於前而狹於後則立法者深意所存軍政府止能對於立法者束縛其職權而不能弁髦法律以縱其馳驟至若來函所指第二條之規定謂皆非普通行政範圍以內之事另屬一種特別職權不能以此限制軍政府之行政權夫第二條七項所規定雖未足以包含大綱第六第九第十條之職權然軍政府既為軍政而設則該條六項職權正為其善通之職權其第六第九第十各條方為特別授與之職權安有軍政府之組織法而視軍政為特別職權者至云部長為高級官長可由政府特任則內而部長外面地方官吏皆可以行使行政權以任免之否則僅設部長一人何以行政等語按第九條政務會議內部附屬機關之組織另以條例定之是即關於內而部屬之規定何至僅設部長一人第十條護法各省自主職權一仍其舊是即關於外而地方之規定軍政府詎能越俎任免其第十條但書所謂現隸北京政府之機關各省不能直接管轄者軍政府得收回之規定係指現隸且非各省所能直接管轄者而言茍其既隸且能直接管轄者軍政府亦不能不依同條本文之規定使一仍其舊即如廣東之財政廳監運使士敏土廠造幣廠既有省政府所能直轄者軍政府即宣一仍其舊以尊重自主政府之權限而所稱各省自主政府者自當指督軍省長而言督軍省長既為自主政府之主體安有尚現隸於北京政府之理是以此大綱第十條實不過為現尚隸於北京政府各機關而設而軍政府不能援引以為辯護之根據此按之法律而認為來函所論為無當百徒空談法理曲論條文也至於事實之論聲等忝為立法機關一分子法律以外不欲為事實之談然姑以一事實與諸總裁商榷之竊見四川督軍省長皆由省議會選舉此揆之大綱第十條自主政府之職權一仍其舊之規定軍政府自必尊重其職權然軍政府既能尊重四川政府之職權胡以不能尊重廣東自主政府之職權此種事實殊為聲等所未解要之軍政府不過一臨時戡亂機關非常設最高行政機關且今之軍政府與前軍政府職務權限逈不相牟故依本大綱之規定則有行政權非依本大綱之規定則無行政權立法森嚴非聲等故為牽制若夫黨派之私軫域之見此非深於政學者不知講求非愚如聲等所能喻矣謹再抒所見幸留意焉專此布復敬頌鈞安國會議員葉夏聲蘇祐慈陸祺陳紹元邱福鈞陳子楷等啓 
[] 贛會兩派尚無妥協望 
[] 　　江西省議會三次開選舉會均被搗散至昨日演出兩主席之怪象可歏也自經昨日鬧散之後合羣社即致任壽祺前議長函云逕啓者連日為通啓事諸多爭執致滋歧異嗣後通啓非得雙方同意請勿印發事關全會名譽務希格外慎重為盼此致即候刻安合羣社議員等公啓任得函後於清晨即派庶務課長李放持合羣系函致讜言社詢意見讜言系人大怒請李君回報任前議長謂選舉會已三次舉行全體出席當然繼續投票請任前議長仍如前依法主持不得因該社之無理要求忽然停斷李君去後該社各議員遂在淵原一貫開會討論僉以繼續開選舉會在事實與法律上均屬正當不容再有討論有謂此事任壽祺當能依舊主持決不致偏徇此無理之請於是大家候至晚間十一句鐘猶未見繼續開選舉會之通啓散到乃由十四區議員胡廷校等各推代表一人聯名致函任君嚴行質問比夜送去其函大意略云奉省長召集第二屆第一期常會之期已過多日正副議長已經三次開會選舉尚未產出自須繼續舉行依法應先通知各議員知照何以本日直至晚十一句鐘後尚未接有通知繼續開選舉會之通啓事關本會選舉應請迅即明白答覆云云上函送去後聞任壽祺本晚未有答覆讜言系人以選舉會忽然停斷難免非任壽祺受人運動本晚既無答覆擬明日聯袂赴會詰責於是又將延過一日矣聞合羣社胡廷變曹俊現已決計不幹正議長龍欽海猶尚在奮力進行也 
[] 九江近事 
[] 　　聞楊春普師長返贛晉謁陳督詳述李蘇督和平主張與陳督同一宗旨　　贛財政廳長楊慶均前在滬商議借款茲因某方面以金鎊合算現時鎊價低落還時恐受虧累已作罷論惟軍政費無著故楊已取津浦軍北上為陳督軍代表向政府索欵　　潯埠志和錢號虧欠台灣銀行欵項一案經官廳商會辦理數次迄未解決前九江縣知事汪慈蓀昨又由省來潯聞係專為解決此事　　傅道尹前晉省為陳督祝嘏適因陳督政躬違和留省伴遊名勝藉解病愁以故迄今未歸　　新任九江縣智囊袁延痘聞已交卸上饒縣知事准日內來潯接篆視事　　贛實業廳派周世傑充潯陽道苗圃技士將於日內來潯　　潯英領署接聯軍來電報捷昨通飭租界一律縣旗一日以示慶祝　　潯埠新造日本領事署於租界中洋街現正趕工建築日內即可告竣其房屋甚為高大 
[] 松人續請免廢松監 
[] 　　松奉金公民耿道沖雷奮陸渠雷補同陸規亮張公玙省議員葉理封錢銘銓閔瓛失世瑾盛元音沈紹光沈維賢等近為請免封閉松監一事上李督軍齊省長節略云竊聞鑒務總稽核所有封閉松監之議且將尅期實行濱海士民奔走相告咸懷大憂道沖等桑梓之鄉見聞最切深知松奉金沿海土客雜居風俗強悍監梟幫匪伺隙思逞若此議實行驅十數萬失業之灶丁被裁之監警使與梟匪勾連其禍亂有不忍言者總稽核所原議謂灶戶多係耕種之農民不過兼業製監此特奉城迤東南滙境內則然彼處海水被江潮沖淡漲灘綿亙居民多棄監而農故舊有之下砂兩場天然廣置若東起錢家橋西至金山衛其間板戶幾及萬家他無恆產沙場其恆產也他無生計晒監其生計也其地貼近護塘潮來則一望汪洋潮退即晒成白雪所謂不毛之土焉有可耕之理今若奪其恒產絕其生計淘起鋌險勢所必然藉日用兵寗能驅十數萬無辜奪之食而　其生乎總所又謂松場封閉可將內地所用大隊監巡實行裁撤查蘇省監巡營之設始於前清光緒初年因浙省餘岱私監過塘灌入蘇境多從張家沙登岸各商願抽巡費編制監營在張家沙駐扎而迤西至江浙邊境向東直達川沙仍可沿塘登陸處處沖消不能不擴張巡營節節駐紮至吳淞口為止若因松監停製裁撤監巡則浙私必乘間而入一水之隔半日可達土客梟販羣起走私其數有什倍於松監者而謂國稅能因之增收乎至謂運銷松監入不敷出政府每歲捐失五萬餘元查丁會辦意見書說明松場每年可產二十萬零五千一百七十擔而六年度運往各厫收稅發放之監只得一萬一千三百四五擔此數果確是場警稽查之不力監巡緝捕之不嚴但使切實整頓按板增收監數既多稅收自旺方有贏餘何至損失今因辦理不善歸咎松監從而封閉之是因噎而廣食也總所意見書又謂餘岱溢產監斤定海十六門各場年產二十萬擔全數走私因之不必將松江各場留存查定海各場歲產與松監相仿走私較松監尤甚欲為浙監疏消竟將松場停閉於情於理寗得謂平總之現在生計艱難伏莽遍地松民因地之力麗海為生所產之監每斤僅得官價十六而商銷值洋二分七釐以二倍之贏利不思提倡增收乃欲強行封閉封閉之際必起抵抗抵抗不已必至殘殺殘殺不盡化為梟盜良善必皆逃亡地方渝於匪藪松屬財賦甲於東南影響所及各項稅收皆將銳減其捐失奚啻五萬元而人民之損失又可以數計耶總所亦明知不免風潮故欲得督軍省長之贊助我督軍省長以軫恤民隱為懷以保安地方為務彼山東文登縣監務之慘劇寗忍再演於我松松民心所謂危不能不竭誠呼籲惟有仰懇督軍省長會咨財政部監務署將封閉松場不議完全取消沿海十數萬灶民得免鴻嗷之慘而地方亦幸獲安寗不勝戴德詠仁迫切待命之至聞此略呈後軍民兩長已有回電致沈師徐君照咨部署據某方消息已有取消封閉希望　　小東門大儒坊埂子街多子街四叉路口之大米詳情見昨報地方通信欄 
[] 杭州快信 
[] 　　閩商消息援粵浙軍一師三團一營現已開駐東山三團三營開駐同安該處一帶土匪已告肅清江東橋戰事亦有起色一師砲兵團第一連連長王寅在閩附粵該團共設兩營向衹四連現團長郝國聖（代理師長）從事擴充呈准督軍添編二連各軍官咋已一律委定　　援粵副司令部辦糧專員童樂川（童保暄之叔）前由詔安退廈門時偕兵站司令部員林振寳中途失蹝茲得閩訊童已由粵軍戰線脫險遁回惟林至今存亡未卜　　實業廳奉部電催查歐戰期內浙省商業所受損失現已從事調查龍井平水之茶葉杭湖之細絲綢絹紹屬之棉紗各處之乾蘭等項均在詳晣造報之列擬函請各商會協助軍民兩長昨會委交涉公署第一科科員周均充戰事德奧辦事處庶務員　　政務廳長馮學書昨由京函呈省長報告中央一切近狀象山管獄員王禮儒壽昌管獄員王振聲昨俱因案撤差另委夏泰階充象山管獄員俞亮充壽昌管獄員　　吳與南潯警佐失璋與桐鄉青鎮警佐徐濟之對調富陽裡山警佐任少亭與蕭山聞堰警佐場仁聰對調昨均發表 
[] 南京快信 
[] 　　參戰處電李督駐河南鄭州奉軍一混成旅已改令援陝惟閩督李厚基迭次告急所有開抵蚌埠之王旅仍須假道浦口運閩已明白曉諭免滋悮會　　奉軍王旅長派郭副官來浦籌辦運輸事宜兵站昨已成立李督派憲兵十二名保護　　李厚基電李督派福州新建兩艦來浦運奉軍赴閩請派員照拂免啓猜疑　　蚌埠奉軍准齊日來浦到站即轉輪運閩李督昨論各軍官恪守紀律勿生悮會　　陸軍教練隊三營昨亦全部開赴浦口駐防閩省議會商會均來電請李督力阻奉軍龍軍經過浦口赴閩旅滬濕法人沈瑜慶等電李督請阻龍奉軍南下以免糜爛閩局並謂倘蒙出任調人主張停戰則尤閩人之所深願云云海軍藍總司令昨調建安建威兩艦來浦駐泊以重江防倪嗣沖電京辭職李督昨亦去電慰問據蚌蚌來人云倪嗣沖因病未愈入京說不確東海昨電各省督長注重地方治安勿親自來賀以重職守王巡閱副使與李督晤談後昨渡江回浦鎮防次公府衛隊改編混成旅調蘇駐防李督已派員赴京接洽贛南鎮守使吳鴻昌電南軍襲入大庚嶺形勢危急津浦鐵路督辦徐世章前日來寗面晤李督齊省長茲於昨日乘車北上　　北京教育部召集中學校長會議符教育廳長派省立第四中學校長章欽亮第五中學童斐第八中學李荃三人赴京列席齊省長委候補知事趙師鼎充本署第三科第二股二等股員省署令財政廳措撥省議會九月份經費一萬二千零八十元零三角三釐　　參戰處電教練團不日成立請速選派陸軍學員來京聽候委用 
[] 地方通信 
[] 　　蘇州　　米行被刦未成　縣屬陸墓鎮北市裕盛各米行三日晚間十時許突來盜匪十餘人撬門而入其時該行米司務等尚未熟睡聞聲出來各盜匪等即不敢入門四散逃走各米司等分道追趕不意盜匪等暗伏道旁突出將米司金壽頭部戳傷另有一米司被匪打傷腿部各匪等旋即逃逸事後經該行經理赴本鎮警察所報告一面將受傷之米司送往醫院診治現經警所查石麟所長報告吳縣知事公署飭緝矣　　城內行車之集議　吳縣市公所總董汪炯之君五日發出通告召集各市民公社社長及各紳董於陰曆九月初一日在市公所開會討論城內能否通行人力車有無防礙等情俟公眾議決再行呈縣辦理 
[] 松江 
[] 　　視察員調查實業　實業廳委任候補知事吳清望為實業視察員來松視察實業已於四日前赴縣農會由該會會長吳步蟾導觀農事試騐場及縣立苗圃旋赴泰和襪廠參觀五六兩日續觀各布廠各襪廠平民習藝所藝徒學校等然後回省覆命　　印花稅實行抽查　財政廳所委之檢查印花稅委員業於四口到松由縣飭令各分所巡官隨時導往各區實行抽查五日起先由第一區巡官尹子蓮導查城區各商戶該委員每至一戶索查賬簿不厭求詳遇有未賠印花或已貼而曾被剝落者雖係隔年舊賬亦必捲懷而去大約抽查完畢後必有大批商戶被罰也　　小學校籌築校舍　縣立第一高等小學校舊係雲間書院改設屋舍久已陳舊中間文昌殿一部尤多圯象該校錢魯詹校長恐其或陷危險呈准縣署批交勸學所撥欵建築現正核算經費磋商圖樣大約月內當可與工矣　 
[] 鎮江 
[] 　　金融之漸平　鎮郡此一星期銀根異常緊急銀拆飛漲至五錢以外墨洋龍洋亦提至七錢一分三四釐為上年全年所未至雖值新花新榖登場之時用途浩繁而春絲之時亦未至如此據聞甯波現水亦有影響邇日外埠現洋來源漸裕市上需用現欵已可通融接濟故今日錢業公所早晚二市洋釐縣牌已鬆至七錢零三釐銀拆亦減至三錢金融機關略為鬆動各項交易稍見起色矣　　會議協募美公債　美國第四次勸募自由公債上海委辦支函達鎮江商會總理吳君以中美睦誼素敦商界感情尤摯前項債劵按照美金合計現在銀價將來獲利甚厚特邀全體會董即日開臨時公籌議設法協助進行云　　英美軍艦蒞鎮　本月四晶上午十一時有英美兩國軍艦各一艘由滬駛至下椗江中維時焦山象山各砲臺升旗與之答問翌晨美艦啓輸上駛逕赴上江各埠遊弋 
[] 杭州 
[] 　　水利議事會紀事　浙西水利議事會於十月五日下午一時開會張會長主席首議北塘河各叚工程計劃及預算案總計兩河六段工程估價連預備一成共需洋三萬三千三百十九元四角五分眾無異議通過次議疏濬華亭塘暨修築運河塘岸計劃及預算案改為一萬一千八百零三元零七分較原估總數減去五千三百六十七元一角八分六釐眾贊成通過議畢散會　　政界要人來杭　探聞楊士琦於四日午後乘特別快車來杭當赴西湖場莊暫駐聞勾留三五日即須北上又係寳琦於五日 
上午十二句時由滬乘快車來杭假寓西湖某姓別業聞孫此來係為掃墓大約勾留二三日即行返滬云 
[] 済南 
[] 　　聊城之情形　聊城交通不便市面蕭條業銀號者率無大資本每遇稍巨之交易銀價輒廳漲奇跌本月二十日前每銀元尚易二千八百餘乃未數日竟跌至二千六百餘據該業中人言其原因有二一棗商攜到現洋滙票約三四萬額數較巨當然減價二外鎮錢鋪受土匪影響鄉民紛紛持錢票兌現該號等無法應付咸以銀票來聊換錢接濟以致城內現錢缺乏銀價遂以愈跌黑棗受災收成甚歉二土匪滋擾鄉民不暇薰製道路梗阻商人業一大宗也本年棗市異常蕭條其原因亦有二一夏間屢降大霧棗受災收成甚歉二土匪滋擾鄉民不睱薰製道路梗阻商人不願冒險相率裹足據該業人言本年貿易不及往年三分之一 
[] 漢口 
[] 　　監務彙誌　鄂岸榷運局近因監引缺乏不敷銷售特規定凡赴局掛監者必須有該局領監證據方予掛領茲有沔陽縣同生福等二家赴局請領已准予所請矣又武漢食監向以川監接濟為大宗前由部議借銷蘆監四十萬擔價九兩五錢接濟荊襄鄖安宜五府嗣因川監下行此議作罷現川監又經宜晶扣留不准放行於是借銷蘆監之議意欲蘆監與川監並銷現川監未到而蘆監不接荊襄鄖安宜五府監價每擔已漲至九兩五錢矣　　紡織局之奮進　楚與公司紡紗織布兩局決定增加通夜工已招得工人一班定於二日開日夜兩班工人約五十餘名日工上午六點半開機下午六點鐘停工夜工七點開工上午六時停工所有各工人凡居城內者均由局發給徽章以便城內稽查刻由海船二十號運來天津開平煤數午噸並向各花行購棉花七千包據總理徐榮廷預計七年至八年營業可超過上屆百分之七十云 
[] 廣東 
[] 　　軍官講習所遷移　粵軍陳總司令烔明前於汕頭創辦一軍官講習所就投效軍官及中高等校畢業者挑入學習所長龔維鑫係安徽武備學生奔走國事多年並歷充南京臨時政府禁衛軍司令安徽都督府參謀長等職學術經騐人多稱服另聘日人日天野者為總教習聞曾在南京陸師將弁兩校及講武堂充當兵學教員江南軍人多受其教育其餘教員亦皆保定軍官及安徽武備或江蘇廣西講武堂畢業者學有根抵教授亦頗得法現該所為操練利便上起見遷往海丰並運去步槍多枝 
[] 雜評一 
[] 　　曹錢　　未來之副座決定舉曹未來之內閣決定任錢以最近之情勢觀之似不致再有變更也副座本為空名而今日之舉副座關係時局甚要蓋南下與否吳佩孚鎮厭與否皆將視副座為轉移也內閣本為政治策源地而今日之主持內閣以有財政手段為最要蓋政局之能維持否前敵軍費之能應付否皆將視此為依歸也然而今後之曹副座果不致為閒曹而錢內閣果不致歎無錢乎 
 
 
 

Page 8

 
 
   
 
 

Page 9

 
 
   
 
 

Page 10

 
 
[] 本埠新聞 
[] 　　組織協約國聯合商會之贊同　　大陸報云日前美人協會與商會於宴請中國商會時曾倡組織協約國聯合商會之議茲中國商會總董朱葆三君以其極端贊同此舉之意見書交大陸報發表其言日歐洲大戰為二十世紀歷史中絕大之事其影響及於人類者至為遠大悠久此為留心世事者所共知者將來公理戰勝強權自由戰勝武力後世界工商業將有劇烈之戰爭此各國之所以不得不轉注其意於將來競爭之籌備也美國於未加入戰局以前從容籌畫考察時局權衡是非然後始決計焉美國之加入戰局已予德國以重大之打擊戰禍之早了武力之傾覆大有賴焉中國步武美國對敵宣戰蓋感於先進之友好民國之舉動而始有此決斷也本埠美僑知增進中美與其他協約國間友好交誼及其商務關係之必要建議組織協約國聯合商會於滬以促進協約國人民之利益而應付戰後之需要中國商界鋻於時勢之趨向知中國當於世界各國中佔一地位對於斯議極表同情視此為華商得與他國同志共組機關以商榷增進協約國商業利益各種辦法之大好機會德國以其自私之野心與殘忍之黷武主義已使文明世界羣起攻之各國之犧牲其生命金錢以撲倒此公敵者其當共同商榷方法以免敵國人民攫取多數商務而再貽害於世界也亦事理所當然中國商會竊信上商最宜於設立協約國聯合商會蓋上海為公共租界而管理租界者在實際上又為協約國共同組織之機關也此會未嘗不可設於紐約但東方為世界之主要商場戰後尤為人所注意中國與外人貿易之關係將日趨重要上海為中國北部中部西部之尾閭乃全國之鎖錀今且有發展上海海港使與倫敦紐約並駕齊驅之討論故以上海為設立協約國聯合商會之適當地方也中國商會極贊同組織此會之議並願以商會之演講廳為協約國聯合商會第一次開會之用云 
[] 中美棉花之移植 
[] 　　大陸報云美國農部俟其特派員斯溫格爾氏由遠東回華盛頓後即將詳察中國棉種可否移植於美國昨日斯氏赴京將往日本盤桓一月然後回美據斯氏之意中國棉花合銷於美國市場以其富於伸縮性質較美棉更高於彈製作絮也斯氏預料美農如種華棉定可獲利以華棉生產時期較為短少之故中美棉花不致亂種無須以華棉礙及美棉使之變種為慮美國於八個月前在監湖流域試種埃及棉花今該處以埃及棉花為大宗收成獲利甚豐預料今年農人每英畝（合中國六畝）可得美金百元中國棉花若移植於美國則美國農人當亦可得同一之利益現已議定辦法年內裝運中國棉種前往美國上海試種美棉已有成績穆藕初君在楊樹浦所辦之棉花試騐場內種美棉若干今已結鈴上海農民見此效果已請穆君供以美棉種子斯氏曾考察穆君試騐場將與上海棉業家提倡在中國種植美棉美國農部將以棉種寄至上海如有成效則中國各處皆將種植美棉云 
[] 日本紗廠要人來滬之經營 
[] 　　六日上海日報云日華紡績會社買收鴻源紗廠後其社長和田豐治董事日比野兵左衛門執事河畸助太郎喜多又藏戶田榮藏矢野慶太郎伊藤武之助等前來視察本埠附近之棉業紗業狀況五日上午已乘郵船香取丸抵埠除視察各方面外更將於本埠開重要職員會議協議該會社之營業方針所有未收股本行將悉數收齊充足資本以為盡數收買中國紗廠之備該社之附屬事業為種植棉花惟此事性質於政府事業有關係彼等來滬無非經營此等事業云內和田日比野二人住滙中西飯店喜多伊藤住該社社宅餘住東和洋行 
[] 旅滬商幫協會常會紀事 
[] 　　旅滬商幫協會訂章月開常會兩次年開大會一次常會則訂陰曆月之初二十六兩期昨初二日午後二句鏡開常會先由書記員宣佈成都商會及贛州商會兩處來函又報告致江漢關監督成都商會暨郵務局贛州商會南昌商會各函嗣提議正副會長任滿議決陰曆九月十六日開第六屆大會選舉正副會長先期分送選舉票紙最後由會長鄒靜齊君表示上海交易所為挽回吾國商人權利之投機事業關係於國家社會經濟至大重現在各業認股異常踴躍本會同人已購股份者固不少未購者慎勿失此良機等語與會各員俱極願速購股份散會時已鐘鳴五下矣 
[] 煙酒聯合會常會紀事 
[] 　　中國煙酒聯合會昨開星期常會首由主席陳良玉報告近接京師代表來函據稱本會所訽煙酒借欵發生一節不過一種揣測之詞尚未成為事實所有改良稅則一層總因時局未定當局何暇及此等語邱介帆起言稅則不良上不利於國下不利於商所利者經徵之官吏而已沈子卿起言一千一百六十八全國煙酒公賣費計收入一千一百六十八萬元其支出不知若乾有無中飽難以縣斷但聞某省收額八十萬開支三十萬是幾居收入之半則商家實受其累公家未收其益政府何不急圖改良俞葆康起言財政當局衹為位置人員計暇為國家人民計所以中國政府財政支絀大半由此煙酒稅特其一端耳次報告本會第三屆選舉為期已近應預備選舉大會請諸君討論之眾議本會遠近各有分會一切手續目前應先發通告如外埠不能到會或舉本埠代表或通函電均作有效遂決定舊曆十月初七日下午二時在本會事務所開選舉大會議至此時已五鐘乃散會 
[] 各省區教育會代表繼續報到 
[] 　　全國教育會聯合會定期十月十日開會及各省區教育會之已推代表報告到會者已誌昨報茲悉昨日續有四處報到亟録如後山西省教育會代表加推張君直生山東省教育會代表許名世朱漢章郭葆琳三君浙江省教育會代表經亨頤葉謙陳純之三君綏遠教育會代表龔秉鈞君 
[] 許克誠演說南洋華僑狀況 
[] 　　寰球中國學生會昨晚七時開演說會到者三百餘人首由主席朱少屏君登壇報告謂今本請蔣夢麟博士演說說嗣以蔣君偶有清恙不能到會適值南洋大喜馬拉雅中華學校校長許克誠君因送畢業生九人至南京暨南學校就學道經滬上故特請來演說許君從事南洋教育有年經騐宏富其談論極有價值吾輩今日得聆許君之演說誠幸事也詞畢即請許君演說許君略謂鄙人倉卒到此殊無以供獻於諸君姑以平日種種雜感為諸君言之吾華近數十年來受外人競爭之影響遂使國弱民困一至於此然吾僑民之旅居南洋者類皆能執彼處經濟界之牛耳且於社會上亦頗佔勢力實非僑民皆具有過人之學問特殊之智識推原其故蓋有一二大原因出於自己之能力者厥在勤儉二字僑民之旅居南洋者舉凡一切衣服器具類皆崇尚樸素不事奢華近年雖稍为欧风所化然亦不遠若国内之奢靡此俭之铁证也又凡穷岛僻壞氣候地勢均甚危險為他人所不敢過問者吾僑民獨不畏辛苦艱險而一一開闢之故各國僑民頗皆重視華人此勤之鐵證也二由於外界之贊助者實由於該處政治之良該處交通之便利水利之改良實足以促進吾人之發展不少也在南洋各島凡陸路能通之處皆有鐵道可免吾人之荒廢光陰阡陌交通之處則必有積水之汫設活動之閘門可以開閉當天雨水多之時不致有泛濫之患而亢旱時亦可免土地龜裂之憂凡此等處皆不能不謂之政治之良也勤僉二字為吾國民固有之美德甚願吾人保守之至政治之不良處吾尤望政府之及早改革以增進吾人之幸福也云云演說畢復由朱少屏君致謝並欵以茶點而散 
[] 裱畫同業要求加價近訊 
[] 　　本城內外裱畫店同噗向畫店要求加價不遂停做交行生意等情迭詳前報茲悉此事連日經雙方舉出代表在邑廟豫園茶肆集議裱畫業要求照原價再加五成書畫店衹允最多加至三成會議良久仍無結果而散 
[] 三誌屠夫怨恨姘婦之凶劇 
[] 　　松江縣屬莘莊鎮附近鄉民莊林生糾合族人莊福泉莊銀桂等在塘橋鎮尋獲逃妻周氏（即周小妹）正欲領回旋該氏被姘夫屠夫魏林生用屠刀將氏腹戳傷復畏罪自戳肚腹由警一併拘送地檢廳魏與該氏送堂醫治莊等押候訊辦等情已兩紀前報茲悉此案迭經檢察廳研訊據莊林生等供稱周氏與魏林生所受之傷均係為魏所戳惟該氏等受傷甚重言語不清難以證實是以諭將莊福泉等先行開釋出外往邀當時目見行兇之證人並往莘莊鎮邀周氏之父兄等來案訊問再行核辦 
[] 三誌提回逃匿無錫之盜匪 
[] 　　清江人吳寳賢（即吳訓周）曾與已經解送護軍使署懲辦之盜匪胡鏡如等持械夥刦福建路德康錢莊現洋逃匿無錫業經派駐老閘捕房特別機關中西包探協同前往將吳緝獲提滬解送公共公廨諭著押候訊究在案茲悉吳帶回捕房後前日由捕頭飭令帶至寫字間率同經辦是案之中西包探向吳研詰一過録取口供並飭傳同事主前往辦認面貌諭著嚴行管押候解公廨質訊核辦 
[] 警廳長嚴防行車危險 
[] 　　淞滬警察廳訓令各區云案照前因兩人合乘一人力車車夫力量不勝往往發生危險曾經通令並面諭嚴禁在案乃本廳長近日查見南市閘北各處仍有兩人合乘一車情事而民國路一帶尤見其多足見該各區署奉行不力查小東門新北門老北門老西門等處來往行人如梭電車開駛何等危險應當不時傳諭長警注意指揮官長亦亟應不時親自巡查以資督飭何以傳渝之後該官長等竟置若罔聞殊屬非是本當從重處罰茲姑從寬著將一區二一區三二區一分駐所二區總署署長署員巡官等各記過一次長警亦一併嚴加申斥以觀後效自後遇有成年人兩人以上合乘一人力車者即行從嚴禁止倘再奉行不力仍發見此種情事定將該管官長立即撤差決不寬貸再年老之人及未成丁之人充當人力車夫易生危害亦在禁止之列並仰轉飭從嚴查禁是為至要 
[] 防止警察巡邏之偷懶 
[] 　　天將寒冷竊盜等案易於發生淞滬警察廳徐廳長仍循冬防舊例通傷所屬各區所於該管區域內趕設巡邏箱以保閭閻故自前昨兩日起各區署所飭派夫役人等在本區域內私街小弄人跡罕到之處設巡邏箱一只該箱為洋鐵製成塗以綠色闊五六寸高四五寸標明某區某所某處幾號字樣如巡邏警士梭巡經過設箱之處投巡邏竹籌一枚於箱中由查闊巡長前往啓箱查騐以防偷懶似此周而復始即使最清靜最荒僻之處防范亦極嚴密云 
[] 裝運建木船戶之要挾 
[] 　　滬南各木行年來營業有增無減福建所產之各項桐木杉木向由帆船裝運來滬即俗稱木頭船每船艙面艙底裝貨滿溢用蔑纜綑紥每船可裝值銀萬兩或八千兩之木料其水腳向章值銀一萬收費三千八百兩六五折或七折嗣以航路危險水腳屢次增加未能允洽現各船已相約積滯閩地不代裝運索加至四千四百兩七五折此間各行家接該處採辦行來信後因加數太鉅未能驟允迭次電詢得悉被各船戶要挾阻住者已有三十餘艘即行家自備船只亦遭阻止迄已二十餘天是以天泰開泰裕昌源茂增泰巽森長源震升等各同行於前日如今全體同業在生義弄木商公所開會集議決定加至四千二百兩七折現已去電商酌不知能就此解決否 
[] 再誌南滙屠稅解決後之集議 
[] 　　浦東南滙縣肉莊同業為認繳屠宰稅事定於前日在周浦鎮開會等情已誌昨報茲悉是日肉莊同業到者四十餘鎮店主一百數十人首由周浦鎮商會會長馮蓮生宣告開會宗旨略謂此次風潮發生各店營業上損失甚巨幸經各紳董之熱心為民請命始得和平解決所有各商繳到捐欵千元已轉交省議員朱子灝解繳縣署俟出示佈告及發給捐票之後再行繳納保證金嗣後每年按照定額八千二百元繳納云云各店主均鼓掌贊成次由代表方紳欽報告此事經過情形後詢問善後事宜如何辦理經眾討論解決是日各店主繳到前欠捐欵八百餘元尚缺之數由周浦大團兩處湊滿一千元歸還初四日期票以全信用比及散會時已今晚矣 
[] 魚雷艇派駐長江 
[] 　　海軍司令處奉藍總司令電飭以長江防務緊要迅即選派魚雷艇數艘前往九江蕪湖等口填防等因該司令處奉電後當於昨日選派辰字宿字兩艇由滬起椗駛往長江分駐九江蕪湖兩口嚴加防範云 
[] 擾害治安之防范 
[] 　　新閘捕房捕頭以時屆深秋宵小易於竊發恐有匪人攜帶危險物品濳至界內特於前日起每於下午六時後諭傷中西包探及華西印各捕攜帶搶械分班至管轄境內按叚梭巡如有形跡可疑之人許即搜檢以免匪徒混跡而保公安 
[] 趙署長告誡長警 
[] 　　南市第一區警察署署　長趙墨林昨日通傳所屬各棚長警云為通傳知照事照得時局不靖浮言滋多兼之冬防期屆各崗職務不能稍事因循昨奉廳長諭各區勤務不時派員密密抽查責無旁貸遇事自難辭咎本署長為鞏固治安慎重職務起見澈勵長警奮勉從公雖有此心深恐鞭長莫及為此責成各帶班巡長對於崗警廳書之職認真督飭往返梭巡遇有特別事務必鄭重辦理每有開革請假巡警逗留界內滋擾事端或與崗警接談似此屢見屢聞著在差巡長一律禁止驅逐出境以備防嫌營私須知責有攸歸勿為言之不預也嗣後如再有以上情事該差遣巡長如果聞知隨即報告驅逐切勿庇縱聸徇為要切切此傳 
[] 每一針職廠商標之更改 
[] 　　江海關監督奉稅務處令云案據中華第一會織廠呈稱竊敝廠產貨向用墨菊牌為商標前經呈由農商部轉咨貴處援案納稅免予重徵業蒙批準在案茲緣所產絲光線襪質料輕重攸分價格隨之高下列有五等貨品名目若皆用墨菊牌為標識未免易涉渾淆恐難普及因之改用菊花牌分定紅黃藍白黑五色為次序以區別五等貨物價值現已照改通行理合呈明註銷前牌改正今牌純以菊花商票註冊為準應再請求核准通飭施行等情並附正副號商標各五紙到處當經本處以該廠改定商標究竟已否呈部註冊咨行農商部查明見復以憑辦理去訖茲准農商部咨復稱查此案前據該廠具呈到部請予分別備案當經批示准農商部咨送樣品商標業經本處騐明實係仿照洋式製成應准援案辦理其運貨出口時由江海關按章徵稅給予運單除崇文門落地稅外沿途不再重徵稅釐業於上年六月間令行總稅司轉令各關稅務司遵照在案今該廠以所製絲光線襪價格不同請註銷前牌改用菊花牌商標分為紅黃藍白黑五色以區別五等華價既經農商部核准有案自應准予飭關知照嗣後該廠製成貨物運銷時報由江海關按照此次改定商標按章徵稅給單俾利行銷除指示並分行外相應令行各關監督遵照可也 
[] 廣幫十一團體之董事會議 
[] 　　粵幫肇慶同鄉會南海會館順德會館東莞寳安會館三水永義堂雜糧幫慎守堂進出口貨裕安堂糖雜貨幫廣安堂綢布幫守經堂皮木行慎安堂工商界上架行等十一團體以廣肇公所風潮日益糾紛特邀該公所各董訂期籌議以期解決等情已紀前報昨日（十月六日）屆期到會各舊董如唐翹卿梁緰卿邵晏卿陳輔臣陳炳謙潘菊軒勞敬修黃式如唐仲良溫宗堯胡耀庭黃伯平譚海秋楊易初陳翊墀陳翊周陳雪佳趙灼臣周清泉歐陽星南等二十人此外到會同鄉約五百餘人下午二時開會當由十一公團條議七條請公所董事公決條議如下一公所公產至鉅應請現任全體董事迅將所有公產交律師註冊及官廳存案並登本埠中西報紙聲明無論何人永遠不得抵押變賣及不得將租頂抵借以埀久遠二所有用欵應量入為出除日用額支外倘有特別開支須經現任三十一位董事我數通過始能交付如有濫支及以公所名義揭借等情歸該管司月負其責任以杜流弊三公所為防一二人把持之弊故歷來不設主席為三十一位董事多數通過辦法應仍照舊章辦理四改良進步各同鄉所殷盼無論何機關皆有改良之事照社會通例應提交現行董事籌議執行未聞因改良而將現任董事全數推翻之理況公所現任各議董或手創基業締造艱難或維持公產賢勞備至既著成效於前安知不能改良於後若現因改良將現任董事全數推翻他日倘有復言改良者復將前董事推翻其紛擾更將何極今我各公團為釋糾紛起見應請現任各董事議員照舊任事所有一切應辦公益及建築義學擴充學額並各公團請將公所一切公產存案各節應由現任老成望重之全體董事迅速秉公籌議次第舉行五以金錢而致之董事評議員我公團決不承認六查二十六期會議溫宗堯君提議舉正副主席及臨時主席經出席董事駁議又非全體通過復經二十七期會議傅鄉綸李鳳岐等公函力駁前期議案舉正副及臨時主席之未宜經照公所定章送全體董事簽閱多數通過仍照舊章查公所董事三十一位近數期到會效七凡有會議事件須經三十一董事多數通過始能有效如未經三十一董事多數通過不能以公所名義圖章登報及致函發電各界以昭慎重云云各董將議案述畢坐定後即有霍守華以廣肇同鄉團代表名議登壇演說十一公團各代表眾口一聲不承認霍君為代表旋由溫宗堯請舉臨時主席當由黃式如聲言公所為防范二三人把持之弊故歷來不設主席定為三十一位董事通過本日會議應照舊章不設主席遂未舉主席正由各董磋商十一公團條議各件忽有一方面大聲疾呼謂十一公團條議各件不能由董事議決須由同鄉團議決云云十一公團各代表以凡事須有秩序應由董事議決於例方合爭執之一方面反對之聲大起未幾秩序大亂各商董見此情形立即避席議無結果而散 
[] 紹與同鄉會大會紀事 
[] 　　日昨先後三時旅滬紹與同鄉會在城內浙紹公所開常年大會改選議員到會會員數百人會場門樓有救濟婦孺會西樂隊奏樂茲將開會面序列下一推舉西斐章（榕）君為臨時主席報告開公宗旨二由杜亞泉君報告議事會經過情形三由百態雲卿君報告會務大概三由許默齊君提議籌募建築會所經費六萬元俟新董事會成立後由會員中公推熱心辦事者二十人組織籌募團分隊籌募積極進行繼由魏清濤君說明同鄉會建築會所之必要由主席付表決大多數贊成通過五復由魏清濤君提議修改總章改原定董事九人為十五人杜亞泉君說明董事增額之理由付表決多數通過六杜亞泉君演說同鄉子弟當注意職業教育繼由魏子祥君陳少鄉君先後常說七開票八閉會茲將當選議員五十人姓名録下　宋漢章　魏清濤　徐乾麟　田時霖　裴雲卿　田資民　杜亞泉　何秋士　何長庚　周岷源　許默齊　孫鐵卿　田祁原　胡格生　王鞠如　壽孝天　何日埮　胡照生　李菊亭　朱慶瀾　蔣福昌　陳茂恒　吳善卿　陳東聲　魏鴻文　丁斐章　馮仲卿　陳樂庭　蔣泉茂　男永祥　吳成和　陳一齊　魏頌周　邵仲輝　杜家坤　戚純芳　胡蒓薌　沈銘昌　王崧生　曹慕管　田五豐　袁近初　陳繼武　李復蓀　羅坤庠　曹思仙　何丹書　趙文煥　施載春　謝韜甫 
[] 寗波同鄉會募捐消息 
[] 　　寗波同鄉會建築新會所設立商業學校募捐展現一月現已期滿議決辦理結束催繳捐欵國內外所發捐冊未經募到者尚多 
 
 
 

Page 11

 
 
正在通告請速募集以期足額日內繳到捐欵甚多照録如下馮芝汀君募經錫疇朱謁策二君各念元包文信君二王信康君四元餘顯恩胡詠騏陳君各二元韓如玉君五元陳景塘君募景泰洋行鴻昌號各五十元陸鴻飛君十元陳君自助五十元穆生富君募焱盈社十元朱祥根六元徐全來嚴小昌陳寗裕陳成安君各五元曹美生方阿國許永全周林生項榮貴君各三元鄭金蘭王阿聚唐少多錢少錦方阿林葉阿華潘德生錢根鮑小來發朱蓮生孫阿善方阿定方全與史蓮生李阿慶穆阿根才徐根張裕載應厚生穆奉源蔣有能淡水船諸君鄭經裕君各二元徐貴富君一元五角穆香發穆金友林上載葉阿章陳信寬金阿裕忻鴻令張寳榮陸阿鼎鄭復與史信友傅娘子王阿福王阿瑞姚文良徐紀福仇德與徐貴林徐銀泉徐阿炳徐有源李阿朝張生富林上來史椿會鄭昌富楊阿友張文祥張鼎盛鄭寳銀岙來生楊阿堂陳更生方順生雷和尚林智友葛根法何寳根周富順鮑榮貴史阿嘉史存槐史信來張寧順陸子成徐財順方阿定穆阿山葛雲先沈仁孝方全祥陳阿富五德楚仇生財五小財忻永慶傅賡來葉三北黃信發孔紀生李少如陳開福張寳榮陳茂林鄭少炳邵金生周厚與鄭大炳施阿土柴阿財金品紀陳庭槐王彙生陳貴章項根發潘紀生孫阿彩諸君各助洋半元餘再續報 
[] 公堂預備慶祝 
[] 　　本月十日為國慶紀念又為新選總統受任之期內地各行政機關業已接奉部令屆期停辦公務與商民一體縣燈慶祝公共公廨關獻員前日亦已轉奉部令定於是日停理讞政一天同伸慶祝 
[] 皖省委員採購麵粉 
[] 　　新麥登場後麵粉市價亦漸平穩皖省倪督軍現派鄒某於前日來滬採辦麵粉四萬包鄒到滬後庽居福州路振華旅館現各掮客已向各粉廠接洽訂定分批裝運云 
[] 生油籽油價格之低降 
[] 　　生油一項銷行於閩廣潮汕兩幫者為數最多及自廈油兩埠軍事吃緊後銀根緊急貨客皆觀望停裝故中秋節前市價每擔十一兩四錢今已跌至九兩六錢此二星期內跌去二兩左右照此情形以後開價或尚跌落云　　又牛莊籽油月前曾由英法美等商收買市面頓然活動每擔漲至二十一兩六錢詎該洋商等因船支欠缺買定後延擱未裝且須退貨市價遂又跌落現在每擔已跌至十六兩六錢 
[] 青藍業公所注重社會教育 
[] 　　奉埠青藍淺批業小行近來組織公所業由代表錢傳脩等呈請上海縣沈知事立案給示並公舉顧霖周為業董陳湘濤為副董此次公所成立專事辦理社會教育以宣講為前提故敦請少年宣講團通俗宣講社每逢舊曆初二初十兩期派員蒞講並由淞滬警察廳徐廳長給示保護 
[] 律師迥避原任廳區之限制 
[] 　　江蘇高等審判廳近令上海地方廳略謂前奉司法部第四八四號訓令律師廻避原任廳區辦法等情業經洋晰令行在案茲本廳以律師在未奉令前核准登録執行職務原任廳區退職未經過三年期限者自應在限制範圍之內並予撤銷登録云 
[] 製備警察皮衣之變通辦法 
[] 　　淞滬警察廳長徐國樑因防務吃緊警察職務不容稍懈所有各長警冬季出勤不無嚴寒向章每屆冬令製備外罩棉大袍並黑呢夾大衣以為禦寒茲因年來南方嚴寒與北方相似應照陸軍內罩皮襖成例辦理無如公款支出此項開支尤難報請上台核發而又別無籌措之方是以變通辦理擬將舊有之夾襖褲收回加襯棉花給穿其應備冬季制服於今屆為始以節省之經費提作購買羊皮統之用下屆冬季亦照此辦理現已與所屬各警區警佐隊長等磋商妥洽即便滙欵至天津等處購取大批皮統來滬趕製 
[] 兵輪管帶巡緝私監 
[] 　　蘇屬緝私鵬飛兵輪管帶閻玉振查得吳淞口內之黃浦東灘各河港邇來時有私監船支駛入浦江起岸侵銷殊與監課有礙亟應查緝故於昨日親駕該兵輪駛往楊樹浦至吳淞一帶沿途巡緝 
[] 幸未成災 
[] 　　閘北大統路長與裡居戶朱甘氏家昨日清晨不戒於火即經眾鄰居幫同救熄未致成災事後四區張署長特派長警調查失火情形覆候核奪 
[] 認領迷路男孩 
[] 　　男孩範仲禹前在法租界內迷路為捕查見帶入捕房送經公堂判送善堂留養候其家屬認領在案昨有範瑞卿至法公堂聲稱仲禹係商人之弟在商人處習業不料於日前竊取銀洋十餘元逃逸商人前日閱報始悉已由案下發堂留養請求給予領回中西官以仲禹竊洋潛逃本應究辦姑念年幼無知從寬著交伊史領去管束抄案之洋亦交瑞卿具領 
[] 江北女孩待領 
[] 　　浦東三區崗警徐永發昨在爛泥渡碼頭救獲失足落水之女孩一口帶署詰據該女孩聲稱名福貞年十三歲江北人家內有父無母被不知姓名之同鄉人誘拐來滬致在該處迷路失足落水等語曾警正命送警廳出示招領 
[] 護軍使痛恨拐匪 
[] 　　松滬護軍使慮子嘉君近接中國婦孺救濟總會函稱上海地方人類繁雜拐風素熾拐匪誘拐婦孺由滬甯津浦等路販運他省請飭屬截留懲辦等情慮使以拐匪誘拐婦孺律有專條雖曾盡法嚴懲仍難盡絕言之實堪痛恨除令警察廳及本署稽查處留心查察外昨特函請李督軍轉飭所屬警區於輪軌車站嚴行查拿云 
[] 窶人僵斃道路 
[] 　　前晨有一形如乞丐年約三十餘歲之男子僵臥於公共租界浙江路東新橋北堍東安裡口木墩上由捕查見業已氣絕當即回訴捕頭飭探查無尸屬在滬且係病斃即著地保報堂給棺收殮厝壇候認 
[] 水手失足溺斃 
[] 　　海軍鏡清軍艦因已損壞曾經出售於某洋商改名升有現正修理改換商船式樣船上水手甚夥詎昨日有一水手正在工作之際足墮浦適因潮漲援救不及以致殞命 
[] 抄獲花會聽筒 
[] 　　法捕房探目黃金榮張掌福包探陸海林許福卿李官生王富祥等偵悉粵人金阿二陳阿良施阿垚等三人在法租界前新街東新裡三十六三十四號門牌設立花會大聽筒誘人賭博當於前晚至該處抄出花會字據甚多即將金等三人帶入捕房昨解法公堂經中西讞員向金等略詰一過判均還押聽候覆訊核辦 
[] 挾嫌行凶之控訴 
[] 　　住居北火車站高壽裡二百四號之江北人鄭汝清前日扭清江人明振江至四區警署控稱明前曾向民合會未允今日民行經漢中路與之途遇詎明挾嫌將民痛毆請為究辦當經張署長諭將被各收押嗣有軍界中人投案將明保出候訊 
[] 兩女子不願為娼 
[] 　　揚州仙女廟女子陳連子年二十二歲王桂子年十九歲係兩姨姊妹今年夏間被某姓老嫗誘拐來滬賣入四馬路雉妓院為娼前日該兩女因不願作此生涯偕逃至閘北由四區崗警查見帶入警署詰據二女供稱向住原籍親戚家中彼等之母同在太倉雙鳳鎮陸家橋對面合開茶館云云當經張署長諭將二女送交慈善團留養候函知家屬來滬認領 
[] 小孩阻礙電車之查禁 
[] 　　高昌廟地方之電車軌道近有頑童將石塊置入軌道內昨為該處警區巡官李敬予查悉立即傳諭崗警嗣後查見幼孩有將石塊置入軌道者即行拘區究罰 
[] 擬請恢復火車執手巾 
[] 　　滬寗鐵路客車內從前本有熱手巾一項嗣因承辦之人有需索抑勒情事經錘前局長飭商洋總管永遠革除以便旅客茲因時值冬令熱手巾一項與衛生並無防礙聞滬寗車務外暨局長辦公處屢接商客來函擬請恢復從前車內熱手巾之事但以一二等車位為限其三四等車位不准勒售如車客自願用者亦准照售並擬有取締規則若乾條日內將請求商會發起致函鐵路方面以期規復舊章客商交受其利未知能否允準耳 
[] 侯玉堂一去無蹤 
[] 　　淞滬警察廳訓令各區雲查有侯玉堂號蘭坡者在陸軍第十師步兵第二十旅賦閑居住前於八月十九日早七八點鐘時由四馬路大雅旅館出門雇坐黃包車回淞自此一往杳如黃鶴除分行外茲將侯玉堂年籍狀貌衣履另附清單令行該署所隊仰即轉傷所屬悉心查訪得有蹤跡即行具報來廳以憑核辦附單一侯玉堂山東恩縣南侯屯人年四十八歲　一身長五尺許面有紫色血痣　一身著淺藍夏布大褂白市布小褂褲白市布襪子青緞圓口鞋手執黑紙扇一把頭帶中式草帽 
[] 鴨粥店違章賣酒 
[] 　　雲南路四號門牌鴨粥店主鍾阿三深夜賣酒且無賣酒捐照被捕查見以其違章當將酒具帶入捕房稟明捕頭候稟公共公廨出單傳究 
[] 續訊定貨糾葛案 
[] 　　南京路大東合利貿易公司大班俄國人勃郎姆（譯音）延代表穆安素律師在公共公廨控訴南市寳慎雨記油行經理梁某及股東郭某不交定貨請追損失銀一萬三千九百餘兩一案上星期五午後由廨傳集人證經關讞員會同俄副領事慮赤君升座續訊先由見證朱麗水上堂由原告律師詰據聲稱商人在原告公司內為副買辦與寳慎經理認識衹有數月往來交易數次此次定購桐油曾付定銀六千一百三十五兩五錢並付程順記桶價銀兩時該經理已往漢口辦貨想彼尚未知悉云云又據信孚莊跑街何某及信裕莊經理等先後上堂證明與寳慎往來簿上並無梁某各字昨日所呈流水簿記因堂上未能明瞭諭將往來謄清簿及摺子一併呈案請察但與兩造交涉之事並未預聞等語繼據登新洋行大班西人投稱我與梁某認識前年初次定購桐油之時恐其無權接受當將定單囑伊簽字蓋章伊即加蓋寳慎圖章知有信用後來定貨多次並不訂約均以口說為憑衹在簿上註明然與定購絲貨相同如或發生交涉可向掮客責問云云訴畢由被告代表梅吉言朱斯芾德為禮三律師分別向中西各見證駁詰一過經中西官會商之下判候復訊再核 
[] 累及保人之追究 
[] 　　周杏元昨至法公堂控稱上年間有陸文生至商人處言友人徐盤林開設肉店欲與豬作主徐友堂往來生意代托商人與陸共同擔保詎為日未久虧欠洋二百十二元徐店即行閉歇人亦逃匿後被徐友堂具控到廨並將徐盤林拘案因其無力繳洋判令管押商人等兩保人奉諭認賠在案詎陸保出後避匿不到故由商人如數賠出惟陸亦在保單上具名應負一半責任今請堂上著保交案訊追詰之徐盤林供民人實情無力繳洋求宥中西官判徐還押准予改提陸文生到案訊追 
[] 車行不認賠償 
[] 　　方瑞文昨延達商律師代表至法公堂控稱上年間由王姓托原告將汽車車身送至胡聚與所開之車行內改造轎車式樣不料被胡私將車身抵洋後由原告再三催索胡始將車身交出惟已失去車上物件甚多並被躭擱日久致受損失請求向胡追償損須另租房屋藏放故曾向方言明每日貼償房金後因方延不來取虧欠房金甚巨是以抵去現已將軍交還王姓此項損失被告不能承認求察中西官判令退去候覆訊核辦 
[] 賬目不清之辯論 
[] 　　馬榮記在公共公廨呈控已歇經理孫鑫泉帳目不清一案前日上午由李襄讞會同英卓副領事復訊原告代表律師上堂陳述案情並詰據馬榮記供稱當時聘被告為經理所有進出貨欵由伊擔負嗣將被告辭退查核細賬短少洋六百六十二元七角二分即向追究一味支吾是以控追雲雲訊之被告供稱於辭退時即將賬目交代清楚所有賬簿十二本均交原告收管應請飭令原告將賬呈案可以逐一指明中西官判候展期七天再訊 
[] 爭產案展期集訊 
[] 　　婦人李陳氏因與李銘傳爭奪家產在公共公廨涉訟一案前星期六午前又經傳訊先由原告代表律師上堂陳述案情繼據被告代表律師譯稱敝律師甫經被告延為代表案情尚未研究應請展期訊問等語問官判被告交保候再訂期集訊 
[] 婦人延不繳欵 
[] 　　萬家春番菜館主沈廷芳在公共公廨呈控婦人朱阿秀揑詞誣控請追名譽損失及大菜價洋等情由廨訊判被告賠償損失一千元並還大菜價洋在案茲因被告延期不遵繳前日上午又經傳訊據原告代表律師譯稱被告之母央人向原告磋商先還洋三百元另立三百元之票據分期拔付原告尚未允可請為核奪判被告押候下禮拜六帶堂再核 
[] 被訴人交保過堂 
[] 　　曹雲浦在公共公廨呈控符華軒不會資本銀五千兩又陳荇蓀控陳榮廷不理影戤各戶拖欠賬洋一千餘元又大昌木行控陳阿勛不理抵押木料洋五百餘元又金子謙控李清渭違背合同請追損失洋六百五十元又陳士衡控曹萬與不付房租等案業經捕房將被告各人分別傳至公堂請示中西官諭令交保過堂候訊 
[] 收買贓花被拘 
[] 　　浦東隆茂棧每逢花衣上市時即有一種遊民前往冒充小工乘間竊取花衣一般貪利之徒往往三五成羣攔路爭買前日今晚警廳偵緝隊士許德標前往緝獲收買贓花之揚州人王程桂通州人朱德明二人連同贓花一併拘解三區警署曾警正判令押候轉解警廳訊辦 
[] 偷竊講井鐵蓋之敗露 
[] 　　商辦內地自來水公司查得城內外各處地叚之灣兒（譯音）鐵箱蓋等並工巡捐局所築路旁之溝井鐵蓋等屢被偷竊曾經函致淞滬警察廳通令各區署所轉論各崗警注意查緝在案茲因查得此種竊賊於竊取贓物後雇乘黃包車飛奔其贓物藏在車箱無人覺察殊難破獲前晚又有張阿盛在九畝地竊得講井鐵蓋雇車運至徽寗碼頭為第十三崗警察查見在車箱內搜出原贓即將人贓拘至一區一分所留候申送警廳司法科讀究 
[] 護車使署　批示三則 
[] 　　豆米同業集資創設扶濟善會建築殯舍呈請給示保護由來呈及擬章均已閱悉該公所自行集資建築殯舍事屬善舉義誠可嘉自應由淞滬警察廳及上海縣知事給示保護仰候分行該廳縣遵辦可敢　　本縣公民顧式章呈滬南工巡捐局留難照會請飭該局援照原案辦理由　呈暨圖樣均悉候飭滬南工巡捐局從速了結不得再延致滋商困仰即知照圖存　　胡和卿呈請將前奉槍決之李德卿屍棺准予給領由　稟悉李德卿屍棺准予領回埋葬仰即來所聽候派人帶同前往指領可敢 
[] 道尹公署指示兩則 
[] 　　嘉定縣民陳其義等呈為劣董吞沒捐欵環求令縣先將該董撤換一面改派委員澈底清晒以重公欵由　據呈該鄉董事楊寳璐劣跡多端是否屬實廳否撤換候令嘉定縣知事澈查明確秉公核辦具報此批　　嘉定縣民許蘇民呈為發行半月刋報紙請核准咨行郵局掛號以便遞送由　呈及報紙均悉查閱該報宗旨尚屬純正准予備案至請咨行郵局掛號之外仰即自行照章辦理母庸轉請此批報紙存 
[] 謝券 
[] 　　昨承大世界遊戲場贈惟本月份觀覧券二十紙書此道謝 
[] 中華職業教育社特別通訊　 
[] 職業學校募金團消息　　天六第之期展金募續繼為日昨　　君初藉穆長隊隊七十第　　元百八到募續告報　　元百三千二共前連　　告報君峯青陳長隊隊一十一第　　元千二共前連元千一到募續　　告報君英子龔長隊隊五十二第　　元十三百二千一到募　　　　　　總隊長朱慶瀾　　　　　　副總隊長聶雲臺　　敬啓者募金團各處報告茲彙列如左第一隊史良才君募到一千元（又介紹某君預定遣囑捐助所有家產百分之五約五千元未計）　　第二家隊霍守華君未有報告　　第三隊朱少屏君募到五百元　　第四隊吳懷疚君募到八百元續募到一千二百元共二千元　　第五隊林味書君未有報告　　第六隊陳光甫君募到五十五元續募到三百二十五元共三百八十元　　第七隊徐靜仁君募到二千元　　第八隊張叔良君募到一百元續募到九百四十七元小洋五角（內周君厚坤捐助幻燈機械全座值一百三十元）共一千零四十七元小洋五角（內京鈔二百十元）　　第九隊張效良君募到二千元　　第十隊梅問羹君募到一千二百元續募到上海慈善團捐銀六百元（共一千八百元）　　第十一隊賈季英君募到一千七百元續募到八百十一元共二千五百十一元　　第十二隊葉養吾君（楊翼之君代表）募到二千二百元　　第十三隊吳蘊齊君募到二千元　　第十四隊慮少劉君募到一千元　　第十五隊鮑星槎君募到一千三百元　　第十六隊穆抒齊君募到二千二百凶　　第十七隊穆藕初君自捐五百元募到一千元續募到八百元共二千三百元　　第十八隊錢新之君未有報告　　第十九隊聶雲台君募到二千元　　第二十隊溫欽甫君募到二千元　　第二十一隊陳青峯君募到一千元　　第二十二隊趙灼臣君未有報告　　第二十三隊程齡孫君募到二千元　　第二十四隊謝衡牕君未有報告　　第二十五隊龔子英君未有報告　　顧蘭洲君報告募到二千元　　朱葆三王一亭顧韾一三君募到三千五百六十五元續募到六百元共四千一百六十五元　　陸達權君募到五百八十六元　　薩柚蓀君募到二百元　　包達三君募到二百五十元　　嚴孟繁君募到二百元　　沈信卿君募到孟庸生君捐二百元洪伯言君捐二百元俞世德　　堂捐一百元孟蒓生君捐二十元鮑味葦君募一千二百凶阮介蕃君二百凶續募二百元餘芷江君募三百元季銘又君募一百九十元金侯城君募一百二十元（京鈔）伍伯谷君捐十元共二千二百四十元（內京鈔一百二十元）　　顧蔭亭君募到二百二十元續募到五十元共二百七十元蔣夢麐君募到一百元（京鈔）（又汪曼峯君常年捐二百元未計）　　周靜涵君捐一百元　　顧少也君募到一百四十元　　謝無量君捐一百元　　尤懷辠君募到七百元　　前後合計共四萬二千六百八十九元小洋五角　　現依二十九日晚議決本埠展期一週外埠展期二週截止在即務乞如期報告募到最後數目現距定額雖相差無幾仍不足十分之八九敢懇諸公以最高之熱誠為最後之援助務求完全達到額定數千萬感禱一面代催認捐而未繳者從速交欵以更結束敬此通告諸希台察　朱慶瀾聶其杰同謹啓十月六日 
[] 來函 
[] 　　方榮茂來涵　　本月初一晶報載李尚卿在法公堂控榮茂借洋八十元不還一案並有訂立合同組織某公司領取執照歸榮茂擔任後以執照未曾取出以作罷論等語查敝公司發起之初由榮茂接洽一切後經法捕房復函允准因即將廣告號衣發出穿著至今遵照辦理今報載執照一節實無其事諒係訪員傳聞之誤合亟聲明即希登入來函欄內以昭實在不勝感荷之至此頌撰祉　華洋廣告公司經理方榮茂謹啓 
[] 彭桂航來函 
[] 　　敬啓者十月六日報紀敝幫十一公團柬請廣肇公所各董茶話會一則內言由公眾推舉鄙人為主席云云查是日鄙人係承同鄉父老之命宣讀上星期各公團公議各條並非主席應請更正以符事實　彭桂航啓 
[] 雜評二 
[] 許克誠君演說感言　　勤劍樸實為我國人固有之美質然自近數年來亦隨時局而變化矣夫人處社會上以有自立之能力為要素自立則以能勤劍樸實為根本有此自立之基礎然後可進而發揮其智謂學問光大其各種事業斯無失敗之慮也反是而奢侈虛橋之習中於前則種種不道德之事必斷起於後蓋茍非富厚有餘之家而效浮華惰媮之惡習迨至無以自給勢必不顧謙恥不惜名譽而至於無所不為究其結果非特一身一家之隳襄冥冥中直可舉一國而使之窮為禍之烈有如是者　　然而吾國內地之習俗今已大多數為奢侈虛墧之風所煽社會之現象亦即日趨於衰頹有心人欲挽救世風者得勿三致意於許君之言乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[靈台令史鐘生傳] [  小孤山人]  
　　鐘名自鳴字計時歐羅巴洲人父為機器師配煉鋼廠女生鐘於製造場冶室中鐘生有異稟曲直方圓不煩繩削而自合歷游西歐名廠受冶於大匠之門加陶鑄而鍜鍊之益成大器鑒賞者見之日此有用材也釋氏所謂心如芭焦面若蓮花七竅玲瓏百節疏通者殆鐘生之謂歟當是時泰西盛行東來法鐘喜與疇人子弟游通算數及曆象嘗按周天度法折一日為十二時析一時為八刻析一刻為三十分析一分為六十杪應時立準累黍不差其曆學之精密細確蓋如此厥後徧歷各國思挾其術以乾時運用巧思設機關以隨時應變悉按定方針而行不失軌道與人交接一本於誠確說子不過丑說午不過未茍非其時不妄發一聲發必與時相應弟以胸有機械城府深沈變化循環時示人以不測外雖吐音清亮響徹洪鐘往往聞其聲而不知其聲所從出國人驚疑而忌之毀之於羅馬國王日鐘生今之大運動家也有機心有機事終日坐觀時變為暗中之活動其意未可測也王怒黥鐘生用羅馬數目字環塗於鐘面以誌其十二大過然鐘生自得此十二字見於面而其用益顯明天啓朝泰西人利瑪寳湯若望輩東來挈鐘生與俱達京師是時曆日舛誤宰相徐光啓奉詔開館修訂新曆延客卿通天文學者董其役利瑪寳因薦鐘生於帝帝召見大喜玩之若拱璧終日置之座隅前席而諮之鐘生侍左右固無日無時無刻不以告也大明曆成適日月交食利瑪寳條列時刻表上於朝帝集百官而試之利瑪寳左鐘生右帝問日日初食矣今幾時乎鐘生進而報日十二時矣少焉帝復問日食既矣又幾刻乎鐘生報日十二時三十分矣檢表視之歷歷不爽帝歡日鐘生之技神矣乎爰嘉乃績授靈台令史司天文臺事兼值日官由是鐘生之聲聞轟動全國鐘生有表史弟能傳其術體量作用無一不類鐘生而尤便於利用為世人所欽佩但表面若無一鳴驚人之概人暟之日啞鐘云鐘性耐勞好勤苦書夜運行不息其體技固有勝人者卒以勤勞過度日受損傷未幾病廢終老於家　　小史氏日吾聞老子有言上德是以有德又聞之莊生日人皆知有用之用而不知無用之用若鐘生者本有用之材而又濟之以五德濟物得用不失其時仁也好動惡靜好勞惡逸義也周旋中規秩然有序禮也機警敏活流轉自如智也晷刻無愆始終如一信也而乃因材致用因用致勞因勞致廢不德之德無用之用豈不卓然可貴哉世界新聞 
[飛機運送雜物] [  箴] 　　 
　　歐戰發生後飛機功用愈為顯著偵視敵情轟攻敵陣實以飛機為利器第其用途尚不止此各國有試用飛機傳遞郵件者所得效果亦至美滿現正積極研究務使不獨可傳遞郵件且能運送行客而無絲毫危險將來見諸實施瞬息千里高山大海阻隔無虞較諸車船神速萬倍誠足令人昨舌稱廳矣戰地某飛機營距某鎮約九十英裡採辦用品頗覺不便今特創行飛機運送法營中諸人所需雜物每日由飛機裝運九十英裡往返兩次片時可達極形便利云 
[甜菜提取鉀技]  
　　化學中之鉀技即苛性加裡POTAGB近來求逾於供價傎奇昂化學家乃在甜菜中提取此物雖甜菜所含鉀炭酸監PotassiumCarbonate為量不多然在此物少價昂之時代未嘗無利可圖故糖廠於製糖第一步從甜菜提出糖技後即將所餘之水平日視為無用者使之蒸發去其水分然後將餘留之凝結物以火燒之使成灰燼此中含鉀約百分之三十五就經騐言甜菜每噸如此提煉可得鉀炭酸監四磅左右估計美國柯洛拉杜一州所種之甜菜每年可獲鉀四千噸廢物利用其利溥矣 
[英之推命案]  
　　英國韋斯特明斯特有婦名查爾期娘娘者因為人推命被控偵探往傳婦時曾見陸軍中將某氏與婦同坐小案持籌推算中將之名以有礙體面未經宣佈中將尋由法國來書謂彼識婦有年當日訪婦乃係友交上之過往非囑推命且未予以錢云婦供本善推命昔以此為業獲資甚富今雖偶為之不復取錢又稱顯貴之與結識者頗多遇之甚厚愛士葵君之女公子亦在其列是案曾經審訊數次卒以證據不足而判被告無罪判詞既下堂下有時裝之男婦多人咸為歡呼拊掌按自歐戰發生後各戰國中推命者大為得志蓋征人之親屬或其情人多往訽其所友愛者之命運當道以足惑眾嚴加禁止而查爾斯娘娘某中將既為其友愛士葵君之女公子亦與結識其場面亦大矣是如中國女巫之流也 
[益智新書] [  程鏗]  
盤中瓜像皇花籃像黃嬰兒像育病婦像衣 
短篇小說 
[言情短篇五分鐘（續）] [  常覺小蝶] 　　 
　　一日者卞東復　夜至是夜裴荔詩已他出卡東乃得放膽而入老人喜日卡東汝來正佳蓋我日來為彼孺子嘵嘵欲聾汝將何法為我解之卡東初不即答但週視室中乃日曼黛何往老人日彼耶殆以汝來為汝調酒去矣實則曼黛正以卡東之來而避卡東亦不復問移椅以近老人日富格賀我吾今已得奇策不特足以驅盡村中野狗即王室之復與亦胥賴乎此丈願聞乎老人色然日確耶吾固料汝必建奇功其事如何趣為老人言之卡東日然則汝坐吾當為汝言之蓋吾昨見夏蘭將軍即獻此策吾見民黨入佔此村防備至疏隔河之外乃不設一斥堠吾兩次渡河安然無恙即其明證吾誠能得健卒五百　夜渡河則此輩可襲而取也老人日然河闊無舟軍人又豈能挿翅而渡裴荔詩非不知兵其恃以無備者亦正有此河耳卡東笑日吾已籌之熟矣吾今令十人各負巨綆渡河即以綆之兩端分擊兩岸業樹則吾人緣綆而渡其安正如舟楫又何懼哉所難者惟忠信之內應耳老人慨然起日卡東老朽雖不材願當此任吾村中亦可得同志五百人屆期而舉則腹背攻之補折此輩猶崩瓦耳卡東大悅握其手日丈之忠誠吾早料及故吾已於夏蘭將軍之前亟方言之內應一事即屬之君事不可緩禮拜五之夜當無月光吾即率眾渡河而君為內應則事必濟惟此裴荔詩則責任在君慎勿縱之逸去可飲以醇酒令熟睡吾人即就其床而宰之不甚快乎老人傾聽至此不禁一噤悚然日唯惟其時間當在何時卡東日即夜間十二句鐘如何言至此忽一駭日聽之外間乃有履聲言未華而曼黛已推門八面色至慘白不寗徐日吾父裴荔詩至矣卡東聞裴荔詩又至如受電擊起立欲遁然已無及蓋裴荔詩含笑入矣（未完） 
家庭備覽 
[治狐臭] [  余宋珍]  
　　狐臭一疾人皆惡之故有患之者人恆掩鼻而避殊有礙於交際若以無敵牌擦面牙粉少許日擦患處四五次即可見效患者諸君蓋一試之始知予言之不謬也上海外灘瓜街裕和源藥行 
[爽身] [  孫湘平]  
　浴後若以新棉花蘸無敵牌牙粉撲身則容易收汗且巽常滑潤較之他種爽身品實有過之而無不及 
[刀傷出血] [  孫湘平]  
　以無敵牌擦面牙粉敷患處立能止血結痂且愈後無痕（上海曹家渡公益花行） 
[綉球風] [  王夢閹]  
　餘下部　患溼癬奇癢難熬搔之則鮮血淋漓溼而且痛行路彳亍甚為不便後以無敵牌牙粉搽之涼爽異常溼水頓止癬亦尋愈（無錫北門外大橋下上海銀行） 
[茶杯去污] [  沈廷孚]  
　茶漬膩杯可用無敵牌擦面牙粉調水擦之漬痕立退（盛澤花園街永昌生號） 
[鏡子] [  沈廷孚]  
　無敵牌牙粉少許用水調塗俟乾揩淨則光明十倍勝於火酒揩拭 
[治熱瘰血出] [  屠守拙]  
　僕唇邊時生熱瘰常於洗面之際為毛巾擦確血即滲出拭去復滲直至逾時始止甚厭之自擦面牙粉出因用以敷血出處立見歙結屢試屢騐（蘇州駙馬府堂前六十六號）　　 
[擦玻鏡銀飾] [  守拙]  
　家用玻鏡悮以溼手握之即有手痕極難拭去而數日不用之鏡為灰塵所蒙晦暗無光拭之亦不易去若用乾布蘸水和擦面牙粉拭拂一過另再以布徐徐抹去著鏡之粉即能光亮如新鏡上毫無紋痕若照前法擦舊銀器亦效 
[腳氣] [  餘乃彬]  
　夏秋之間空界氣熱由熱生溼餘屆此時體中溼熱下注足部初則浮腄繼則潰爛腳指丫間積水淋漓痛癢難忍舉步維艱後有友人陳君言及無敵牌牙粉可以醫治試之居然收燥不癢步履輕捷餘欣喜之餘用特書此以廣傳聞願同病者其一試之當知其功效實至偉也（杭縣皇誥巷）　　 
[擦金鑲牙] [  徐鹿年]  
　既鑲金質之牙而用粗劣牙粉擦之則色暗而質糙大損光彩若用茂生牙粉則價值太貴餘現用無敵牌牙粉衹擦數天即煥彩奪目因其有擦金銀器具之功用耳鍍金牙者盍一試之（崇明楊源與煙廠）　　 
[痱子] [  徐鹿年]  
　餘於夏間酷熱之日身土嘗發痱子刺癢難熬旋用無敵牌牙粉撲之翌日即平復如常　　 
[溼癬] [  徐鹿年]  
　餘每值夏秋之際溼癬必發甚至延及函部非但侵淫難愈且不雅觀近用無敵牌牙粉早晚擦面不旬日間面上光滑如常倘與餘同病者請為一試　　 
[面上燥痛] [  鹿年]  
　男婦修面後面部被剃刀刮削每覺燥痛夏令出汗之時尤屬難忍若用無敵牌牙粉和花露水敷少許立免 
[白色衣染紅漬] [  鹿年]  
　餘於夏問衣袋中偶置紅簽信封出汗後衣上竟染紅漬即用無敵牌牙粉和水平鋪於衣上隔數分錘置水中搓之即痕跡全無　 
[牙粉袋之利用] [  鹿年]  
　無敵牌牙粉袋之正面將中央球拍依線剪去所餘之紙置於四寸之蛋圓照相上頗為美觀 
[止血] [  朱五常]  
　一昨返舍適吾弟放學回家偶不經心為人力車碰到以致額破血流如注本擬敷以自備之降香末不意早已用聲倉猝間忽憶無敵牌擦面牙粉謂能止血急取而敷之約三分鍾其血即止而痛亦定現痂已脫落並無疤痕爰誌數語以告一般家庭俾知此粉實為家庭中之良藥也（滬南豆市街肇康六陳行）　　 
附白　本星期接收來稿甚多不及備載容下星期續刋如荷賜稿請直寄上海西門內靜修路念四五六號家庭工業社總務處收如索此項牙粉但寄郵票三分即奉一袋（多索照加如要）盒粉須寄一角二分瓶粉須寄二角四分）整箱批發另有特定價表來信索取即當寄奉不誤　家庭工業社總理天虛我生啓 
 
 
 

Page 15

 
 
   
 
 

Page 16

 
 
   
 
