# 1925 - 50 - 4918674

 

Page 1

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *   
 
 

Page 2

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *   
 
 

Page 3

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *   
 
 

Page 4

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *五（申報）舊曆乙丑二月初五日（四） 
時評 
[祇圖目前（冷）]  
　　余每言今時大患在人祗圖目前然至今日又稍攺其情形矣祗圖目前之害在苟且而紛亂若不圖目前而志在將來人多蓄一志願不以目前爲意則敷衍旣久一旦猝發其禍更有不可勝言者何也一則雖紛擾而害輕一則雖似平靜而後患烈也 
　　是故時局當衰亂之日人之術智必愈演而愈進事之危急必愈陷而愈深前之以爲亂源者至後竟欲仍其舊而不可得補救國是者其將如之何哉 
[國内專電]  
　　北京電淞滬商埠督辦公署組織條例法制院再修正完畢備明日提閣議内容十六條設秘書工務等六處市政商埠權限實行劃分蘇籍會辦以李鍾珏爲近情原來預算極荒唐每月須八萬後攺五萬參議四人月薪定千元因之政客官僚競入該署孫虞窮於應付（二十六日下午二鐘） 
　　北京電政府深信胡景翼可遵令停戰退出又信憨玉琨軍不致東侵認相安之局可以維持（二十六日下午二鐘） 
　　北京電鄭西橋斷（二十七日上午二鐘） 
　　北京電孫岳瀕行前段宏業擔保動身後必撥欠餉二三十萬元宏業秉段命請李思浩照辦（二十六日下午二鐘） 
　　北京電善後會軍事提案政府慮軍閥之立異先提一空洞者嘗試至近日形勢有力軍閥紛紛提除外例連嘗試亦提不出各代表以大力者紛紛請保留不得不電候本省訓令（二十六日下午二鐘） 
　　北京電政府招待班禪耗費下餘萬而蒙藏學校經費積欠半年以上致員生斷炊輿論謂不辦實事（二十六日下午二鐘） 
　　北京電段擬明晨赴瀛台答訪班禪 
　　北京電某閣員云溥儀出走似爲清室委員會所嚇跑此刻諒無陰謀將來如有人利用但世界潮流溥當知勿自貽伊戚　　北京電蕭耀南訪吳佩孚中止攺派員示吳中央電并函吳謂執政愛才望公韜光養晦免人利用勸吳赴牯嶺（二十六日下午八鐘） 
　　北京電財鹽署咨交部蘆鹽滯運各岸致有借運之舉請飭奉綏各路撥車專運蘆鹽（二十六日下午二鐘） 
　　北京電中國麥加利滙豐三銀行要求財部將本年三月十八日到期克利斯浦本息交該三行分滙李思浩覆允 
　　北京電財部函交部三月二十六應付匯豐滙理借欵利息七萬八千九百零七鎊十先令奈鹽稅值淡月無力兼顧希交部自籌　　北京電十四年公債以三年保息無着且不便將四二庫劵買回有人主攺發一千萬九扣發行預扣一年利息八十萬至第二三年保息品由財部與稅務司會籌今日下午討論大旨再修正條例 
　　北京電楊樹莊覆商會電有海軍可泊外團獨不能在上海駐泊上海可泊外艦獨不任華艦駐泊等語（二十六日下午七鐘） 
　　北京電加拉罕再抗議俄人充華兵謂中國軍隊中有第一俄兵旅白黨尼查依夫帶領内有白黨千名駐滬寗一帶并招攬留滬白黨直接受張宗昌指揮由盧永祥管轄中俄邦交巳復中國招此白黨組織軍隊徒長中國内亂請速制止招募白黨　　北京電閩人息昨王繼曾見沈瑞麟願以外次讓曾宗鑑沈云執政巳允給君王答本人有待命公使俸曾無地盤願讓曾王又請梁鴻志轉陳願讓曾段言只要外長合手任何人均可故今日閣議决任曾 
　　北京電外次曾宗鑑魯帮辦施從濱令下　　北京電宥(二十六)閣議外次以曾宗鑑署理鄂政務廳韓光祚辭饒鳳璜繼施從濱爲魯軍務帮辦敎部呈官制第十四條後加入敎部置編審員二十二人承長官命編纂審查敎育圖書事宜一條交法制院核定後以敎令公布（二十六日下午八鐘） 
　　北京電善後會議經濟專門委員長推定王治昌（二十六日下午八鐘） 
　　北京電善後會議財政專門委員長推定盧學溥（二十六日下午七鐘） 
　　北京電中俄會議督辦决定王正廷 
　　北京電農部實業行政會議冬(二日)日開成立會以地質調查所爲會址 
　　北京電交部提善後會議案(一)統一本部行政(二)保持特别會議（二十六日下午八鐘） 
　　北京電王揖唐由漢電請飭正太路備車以便赴晋（二十六日下午八鐘） 
　　北京電宥(二十六)交民巷前德郵局起火火失七間（二十六日下午八鐘） 
　　北京電王揖唐經鄂赴晋似得段事前同意王明日可抵太原（二十六日下午八鐘） 
　　北京電吳光新宥(二十六)晨赴津 
　　北京電昨由浦來津兵車二列係前浙江第四師苗團王團無軍械現苗團併廊房奉軍宋旅至王團駐馬廠分插京奉線各奉軍　　北京電柯劭忞等函請以高彤墀爲膠濟副局長（二十六日下午二鐘） 
　　北京電孫服中藥後昨夜太瀉面腫不能言脈塞孫科等巳備後事（二十六日下午八鐘） 
　　北京電孫彌留（二十七日上午二鐘） 
　　天津電奉張爲劃一起見昨分别咨令各機關公文對奉一律攺稱鎭威上將軍 
　　天津電督署昨接陸部咨軍運護照攺新式　　天津電律師公會通電爭出席善後會 
　　天津電扈處長因捲烟特捐事宴警界 
　　天津電日領署接海軍省電告第二艦隊約四月半游弋來津計艦二十隻 
　　天津電保徑(二十五)電順彰一帶註軍開鄭又路局息駐鄭米部巳加入某線 
　　天津電英使偕夫人徑午來津當轉津浦車南下官廳迎送如儀（以上二十六日上午二鐘） 
　　天津電徑(二十五)午吳光新來津聞負有某項重要任務或赴奉一行 
　　天津電英租界自來水之抽水塔昨失愼 
　　天津電溥儀寓張園除妻妾外有家人羅振玉父子待從（以上二十六日下午五鐘） 
　　奉天電連日軍政两界讌會無虚夕 
　　奉天電昨晚接段電召張宗昌盧小嘉晉京商對南軍事因在奉事未辦結二三日内難應命 
　　奉天電鄭謙正辦交代赴蘇期在張壽辰後　　奉天電張通令三省軍政機關三月東(一日)冬(二日)江(三日)開軍政會議屆時來奉 
　　奉天電張擬將張海鵬所部第八軍攺編中央第九師巳令募齊四團備編 
　　奉天電大赦令下後各縣紳耆紛紛請赦張通令各縣十三年十月東(一日)以後罪犯不在赦免例勿庸議 
　　奉天電鮑貴卿定沁(二十七)赴哈正式就任　　奉天電駐京津一帶之一三聨軍現擬撤駐喜峯古北灤洲豐潤懹柔密雲寳坻三河香河等地大局定全撤回巳令各該軍遵照　　奉天電軍署令各軍長飭屬不得無票乘車　　奉天電省署令道縣禁售有奬債劵 
　　奉天電法廳查應赦犯七十八名檢長趙梯青蒞監敎誨 
　　奉天電京奉運糧减費期展至四月十二日　　奉天電憲兵司令陳興亞因兵額日增擬攺爲旅以便劃一（以上二十五日下午十鐘） 
　　吉林電王樹翰今午赴哈履新擬前察財長某代長官金榮桂長特警（二十六日下午一鐘） 
　　青島電青濟長途電話現交部派員同青濟两電話局訂立三方共同經營辦法將妥惟由青至女姑口一段電線屬交部或青局尙未解决（二十六日下午三鐘） 
　　濟南電浙潰兵三批四千名敬（二十四）過濟逗留於洛口桑子店晏城三站該八旅長范奪魁回濟 
　　濟南電今日潘復來濟 
　　濟南電今日議會開大會議决電交部請任魯人爲膠路副長又通電反對承認金佛郎案請龔省長於明日開大會時出席答復預征下忙（以上二十五日下午七鐘） 
　　漢口電蕭有（二十五）午後歡宴王彭年王即席演說深致執政倚畀之意蕭隨渡江赴王行轅答拜 
　　漢口電蕭批准成憲辭呈以彭澤宏代秘長政廳長兼賑務處坐辦 
　　漢口電省議員龍永淮等及法學會等九團體電京挽留高審廳長李煜俊 
　　漢口電馮玉祥派代表丁鵬九過漢赴岳 
　　漢口電美經濟考查團來鄂蕭有（二十五）在署歡迎該團將由鄂赴湘 
　　漢口電王揖唐有偕杜錫鈞劉文明赴黄州晤吳語多客套並未勸吳離鄂吳言黄州風景佳亦無離鄂意晚七時返漢宥（二十六）午前二時專車赴豫蕭親到站送行並派副官帶憲兵四名隨車護送豫胡除來電迎王外尙派两代表來漢速駕王擬赴豫調停胡憨後即赴戩查政治至遲三月二日到京（以上二十六日下午六鐘） 
　　成都電楊森昨就督辦職禮儀簡單晚召集新到省直轄二軍各旅長郭汝棟何金　白駒曾述孔開會議整頓部隊 
　　成都電西城外辦全川勸業會下月可開幕　　成都電市政公所現又定計疏通少城小河並修圍城馬路平民工廠（以上二十五日下午四鐘） 
　　長沙電寗藍嘉保安司令李子青電趙守備軍第一營奉赴永明堵擊沈部潰兵道經寗遠不知何故將各機關人員拘押商民憤而閉市職派兵彈壓復遭該營實彈射擊斃兵两人藥傷四五人請示懲處 
　　長沙電敎育會幹事部答覆評議部對派善後會代表否認違法雙方爭烈 
　　長沙電李宗仁黄紹雄代表侯人松回桂　　長沙電公債處决定本月底結束未完事移交財司接辦 
　　長沙電第二旅長劉興赴永明防堵潰兵　　長沙電宋鶴庚語人在省尙有多日勾留調養暫不離湘（以上二十五日下午二鐘） 
　　長沙電唐生智以桂軍李沈戰爭深恐潰兵侵入湘湘境擬日内返衡布置邊防 
　　長沙電零陵知事破獲私設機關受盧師諦所委之縱隊長黄中原一名當將斬决並拘押同黨四人 
　　長沙電三師工兵營奉令由潭駐省 
　　長沙電趙以各縣公債尙未募足特令公債處暫展一星期結束（以上二十五日下午一鐘） 
　　香港電聨軍第二軍指揮白崇禧號（二十）通電我軍本午進駐桂林城沈軍健將鄧瑞徵哿（二十）通電在桂林就李宗仁所委之廣西陸軍第一師長職 
　　香港電許崇智迭電李濟琛率全部加入東江作戰李欲棄西江地盤擬派李發奎一團東下塞責仍留精銳於西江 
　　香港電梧州俄將軍某氏運大砲炸藥赴飛鵝嶺爲攻惠城用 
　　香港電唐繼堯軍龍雲部前鋒漾（二十三）巳入南寗城李崇仁部預退城外龍部約萬人抵步即向商會借軍餉十萬梧軍事機關接報巳電粤請示 
　　香港電許崇智偕嘉倫將軍敬（二十四）抵平山督率所部進攻將三多祝包圍一說許軍徑（二十五）佔三多祝張民達是日抵三多祝飭部進攻海陸豐惟未證實 
　　香港電楊蓁組淺水艦隊協攻惠城四鄉輪拖恐被軍隊封用連日不敢在省河泊岸祗在省外稍停即折回 
　　香港電胡思舜忽將東江所部調回三水佛山聞防李濟琛部藉口赴東江奪共防地　　香港電陳炯明軍因左翼失利更攺戰略電催林虎調北江所部進逼增城趨出廣九路斷許軍歸路聞林虎漾（二十三）偕劉志陸赴前方佈置東江戰事重心將在龍門增城一帶（以上二十六日下午八鐘） 
　　厦門電泉州安海同安封輪確係運省軍赴同防及由同運張軍回漳 
　　厦門電聞周電招張毅入省張擬日内行　　厦門電傅陳國輝楊學良部巳入安溪縣城楊漢烈退詩山惟此間建國軍機關未接報又永春訊高義調兵集中詩山備援安溪陳國輝進彭墟迫縣城（以上二十六日下午十鐘） 
　　蚌埠電宥（二十六）上午十鐘奉第一軍先遣第二梯隊黄排長率新兵百六十名過蚌南下又下午二鐘皖軍軍充第一團二營營長倪朝英率領第六連兵士乘車南下剿匪（二十六日下午八鐘） 
 
 

Page 5

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *特約路透電 
[孫中山病狀]  
　　二十六日北京電克里醫士今日布告稱孫中山體更弱夜眠胃口漸减脈搏一百二十體温九十八度九呼吸三十 
[北京政聞紀]  
　　二十六日北京電今晨段執政接見班禪喇嘛段立而見之班禪向之鞠躬段亦鞠躬回禮於是段引班禪入内室坐談十分鐘之久引見者爲蒙藏事務局長喀拉沁及大禮官黄開文班禪曾以哈達贈段執政段擬於明日回拜之亦將贈以禮品 
　　二十六日北京電善後會議明日午後開第三次正式會議其議事日程如下（一）制定軍費（二）北京預算案（三）各省預算案（四）關於增加海關稅至百分之十二分半之各問題（五）裁釐金徵收出産稅（六）整理内外公債（七）畫分國稅省稅（八）重定幣制各省屬於中央政府之收入彚解北京（九）實施業經制定而未徵收之各稅 
　　二十六日北京電今晨閣議决議任曾宗鑒爲外交次長並决議任施從濱爲山東軍務帮辦施現充山東第二十七旅旅長 
　　二十六日北京電據本日開封電稱昨夜有大批重砲隊由開封西進胡憨之戰爭似不能免 
　　二十六日北京電加拉罕今日午後往日使署雙方交換巳經批准之俄日條約該約今巳發生效力芳澤今仍病臥交換條約乃在其榻前爲之 
[英議員質問軍事報告書]  
　　二十五日倫敦電工黨脫萊夫良氏與湯浦森氏詰問協約國軍事管理委員會報告書延不公佈之理由外相張伯倫答稱並無延緩情事恊約國設於凡爾塞之軍事會僅於二月十八日收到此項報告書軍事會須加以考慮而將其自己意見陳報大使會議然後各大使始可報告本國政府至於公佈問題須由協約國會商後决定之 
[英國殖民部攺組之討論]  
　　二十六日倫敦電殖民部現有攺組之討論有人建議殖民大臣應攺爲管理帝國事務之國務大臣或他種更適當之名稱目前正副大臣各一此後應攺爲正副各二各有專責一則專司有自治權之殖民地與愛爾蘭事一則專司皇家殖民地·保護地·及受託代管地事 
[土國叛軍]  
　　二十五日君士坦丁電安戈拉消息謂古爾人在安那土里亞境内各處叛變其領袖爲希克塞德氏以恢復開里夫制（回敎主兼國王制）及組織古爾國爲目的聞叛黨巳佔據開浦特土軍两師現奉命平亂 
[國際會之軍備會議]  
　　二十五日日内瓦電限制軍備之國際會議定三月五日舉行各國巳聲明願與會者連美德土三國共有三十國 
[美德賠償會紀事]  
　　二十六日華盛頓電美德所合組之賠償委員會巳議定凡戰前美人所存於德國銀行之賑欵及德人所欠之馬克債欵皆以每馬克金合美金一角六分計算償付 
[英國飛行界之航路]  
　　二十五日加拉奇電陸軍少將白蘭克氏乃航空部氏事飛行科主任近曾乘機由英倫來印度調查關於設立飛船事業之問題今晨由原路飛回英倫飛船航路業巳測定大約明年飛船事業一月可望開辦先試辦一年由倫敦至埃及中途不停再由埃及至加拉奇中途亦不停如試辦有效則一九二七年可裝載旅客而航路亦可逐漸推廣以澳洲爲最後目的地由埃及或巴格達至印度之飛機航路明年可成立俾與飛船相接一九二七年當有通至喀爾喀特與仰光之飛機與飛船航路而英屬東斐亦將有飛行之活動 
　　二十五日孟買電白蘭克氏語路透訪員謂巳决定以加拉奇爲飛船試行之第一站借置泊船所及儲油棧帝政府將以一百二十五萬鎊爲築此飛船站之經費印度政府必須參加此舉渠望孟買政府能供給設站地點今巳至印度應注重航空事業之時期鐵路則議論巳覺過多印度當思及將來以天空航路聨接印度重要各鎭而促進郵便之舉云 
[英國之新飛船]  
　　二十五日倫敦電飛船擔保公司現造五百萬立方呎之新飛船以供帝國飛船航路之用負責方面言及此新船謂爲航空界之革命此後飛船行駛較前安穩而速且可泊於浮站船員與乘客向來安置於外車中此後可坐於飛船本身中故每時速度可增八十九哩而飛程遠度亦可大增將來由英倫至巴格達需時二日至錫蘭之哥倫波四日至佛里門特爾六日半至紐絲綸之奥克蘭九日 
[英員說日本海軍]  
　　二十五日倫敦電海軍大臣今日在下院答自由黨某議員之問謂去年十月日本海軍大操共一百九十三艘内有戰艦六巡洋艦三巡艦等三十七驅逐艦九十七潛艇三十五輔助艦十五 
[美國銀行爲阿眞廷備現金]  
　　二十五日紐約電紐約國民城銀行購進價值一千萬元之現金暫存於紐約聨邦儲備銀行以作阿眞廷縝發批沙紙幣以救幣荒之準備金如縝發之紙幣在五個月後仍流行於外則阿眞廷將運此金至阿京爲永遠準備金 
[各國近事]  
　二十六日柏林電德總統愛培特氏夜不能成眠病勢沉重 
　　二十五日馬尼剌電美亞洲艦隊旗艦休倫號在巴灣島擱淺但未喪失生命海軍拖船巳往援救 
　　二十六日馬尼剌電休倫號巳夜半脫險大約未需拖援聞損傷並不重大該艦原擬赴爪哇今是否前進或折回此間未悉 
　　二十六日東京電新輕巡艦古高號載重七千五百噸昨日在長崎下水 
[公電]  
　　開封胡景翼電各報館均鑒竊查憨師長玉琨自去冬率兵佔據豫西以來壟斷財權民政至四十餘縣之多收編土匪潰兵有三十六旅之衆十二月間密令其旅長袁英佔據正陽繼遣其新收匪首張得勝襲陷郟縣本年一月復煽惑禹縣團警譁變地方損失數逾千萬人命死亡委積溝衢豫民何辜罹茲慘刦商民環懇聲討地方迭電請援景翼待罪此間責在守土祗求息事寗人不忍生靈塗炭乃屢派代表赴洛往返磋商迄無正當答復此次奉執政電令在善後會議期間各省停止軍事行動應靜候解决等因遵即均令各部隊謹守防地不許輕動不意憨師節節進逼用武力擅驅汝陽開封两道之知事派重兵進據京漢隴海两路要津破壞交通擅提欵項證據確鑿事跡照彰業經先後呈報在案昨據旅長李雲龍電稱憨師長密遣匪首王老五率步砲兵二約千餘人於二十二日夜突來襲擊禹縣附近之白沙職旅猝不及防傷亡甚衆當經竭力抵抗敵始退却應如何辦理請示遵行等情又據師長岳維峻電稱憨師昨派兵千餘人在黄河南岸覇王莊附近挖壕意圖佔據河橋破壤交通我軍黄河附近兵力僅有一連不敷防禦懇派隊援應等語景翼爲維持和平始終忍讓而憨破壞大局再三逼迫不恤弁髦法令茶毒人民除一面電令各軍嚴守防綫勿任侵越并呈報執政外謹先電陳敬希憲察胡景翼叩敬印 
　　皖旅就商鄉來電上海申報館轉安徽各學校各團體各父老昆第以及旅外各同鄉諸公均鑒敬啓者倪犯道烺以六二要犯謬膺安徽軍務要職迭經同人等呼籲電馳未遑稍懈乃倪復逞其得隴望蜀之野心爲進寸思尺之陰謀两月以來聚精會神四出運動專以取消緝令反噬皖人爲唯一之要圖始則呈請江西法院移案回皖繼則運動江西軍民两長冀以政治勢力壓迫法院終則設法調換江西高等審檢两廳長以冀根本推翻原判均以種種原因未獲如願故邇來以技窮力竭之身仍出諸金錢賄買之力　金入都大肆活動同人等方以爲姜案寃沉四年之久鐵證如山倪道烺雖有通天之財終末由壓倒司法獨立之尊嚴而如願以償孰知事有不然近日姜案果有移京之舉事出離奇駭人聽聞夫姜案以屈於倪氏勢力下而又經過法定之手續始移江西江西法院處理此案之公平不僅院人深相信賴即全國人士亦無不謂中國司法界尙有一綫之光明今忽爾移京而移京之理由與應經過法定之程序又皆墮入於五里霧中尤其不在倪犯未任帮辦以前而恰在倪犯　金入都大肆活動之最短期中實現之此中情竇不難索解據此觀之將來此案抵京後經過相當之敷衍不難消滅於無形嗚呼我民命之所寄託惟恃司法尙有獨立之尊嚴而司法旣不重視其獨立之尊嚴而以政府意旨爲從違政府又犧牲法效於不顧言之何等痛心同人等除分呈司法各當局外特此奉聞仰祈我邦人君子念一髮千鈞之危爲再接再厲之圖義憤所在誓死力爭庶使八皖奇寃不致永淪海底姜周幸甚全皖幸甚旅京安徽學界驅倪大會旅京安徽各界姜案促進會同叩養 
　　如臯來電一申報轉韓省長崇鑒效電乞留周知事未邀諒鑒惶恐同深近日臯民聞周去者愈衆紛紛集議一致挽留公以蘇人長蘇去留屬吏應考政績如臯咫尺珂鄉民意所在尤應留異日相見之地用再電陳仍請收回成命解鈴擊鈴是在我公臨電徬徨無任迫切國會議員兼縣商會會長祝光樾·省議員李蓮陳端·縣議長汪慶沅·縣商會副會長劉寳琳·敎育會農會長冒傑郭衡方家珍·參事員黄家瑞沈礎田煥光·敎育局長沙元榘·欵産處主任郭雍南·敎育局董事俞銘德何鎭寄朱煥彬公叩有 
　　如臯來電二申報南京省公署統計處王鴻翺先生鑒養電諒達近日臯民聞周更動者愈衆奔走集議一致挽留如不得請商人有輟業之决心學子作停課之請願公屬蘇人當順民意毋輕稅駕引起糾紛致損令名再電忠告希加審度（具名同上電）公叩有 
國外要聞 
[德國通信（續）（中興礦總礦師朱言吾）]  
　　戰後德工業實地調查記 
　　返觀往昔歐戰初停馬克大跌朝不謀夕國外貿易反形發達各國利其價廉進貨靡不踴躍今則德貨加昻輸出額竟一落千丈兼之著名産鐵之輅陵Lothringen巳還法國（拿破侖敗後法割輅陵與德今仍還法）而冶鐵業最發達之沙河橋Saarbrucken十五年内由法管轄（戰前一千九百十三年德國産鐵二千六百萬噸内有沙河橋之鐵一千六百萬噸占全額百分之六十二）其他著名産煤之上萋萊一部分割諸波蘭（上萋萊共有煤礦六十餘處今則僅有十四處歸德國）蘆河流域則法兵未撤退煤礦開工者不過十之七八國境所産生煤每年尙須以鉅額賠償協約各國煤鐵原料日見短絀（内以鐵爲尤甚戰前一九一三年生鐵輸出超過輸進五十五萬七千餘噸至一九二二年則輸進超過輸出十三萬六千餘噸如欲恢復工業需鐵尤殷輸進之額當更鉅也）工業恢復斷乎不易此固戰勝國之引爲樂觀者也夫以今日無拳無勇之德國固不得不謹守協約國所限定之範圍但範圍之所不能限者德國仍可竭力奮鬥以圖自存試以煤礦之盈虚消長爲證即知德國戰敗後毅力不可及 
國内要聞 
[北京通信（Ⅱ）]  
　　河南問題瀕於破裂之内幕 
談虎色變之胡憨問題雙方雖未有正式戰爭之報告然巳瀕於破裂則爲顯著之事實據接近胡景翼者所傅謂胡斷不肯遽與憨開釁而靜候政府之調停且對於馮氏所提之調停辦法絶對承認只須劉憨允諾即可化爲無事據接近劉鎭華憨玉琨者所傅謂馮氏所提之調停辦法是專有利於胡軍而憨軍則前由開封鄭州退出僅處豫西巳算讓步今實不能再舍豫而歸陜政府方面自上次派員奔走汴洛迄無成效於是二十日有派温壽泉前往陜豫調停之說二十一日又明令孫岳赴豫檢查軍隊實亦職在調停然温氏旣稱病不往孫岳則以調停二字幾瀕絶望設親身前往而不獲結果則面子殊下不去故今日段方雖催其就道而孫之態度頗爲游移此種情形恐非出於一戰不可矣 
　　據來自汴鄭者所談謂胡氏在豫與河南固有之軍隊頗能相安如京漢線上之陳文釗及豫東之王爲蔚以及原屬毅軍之丁香玲李治雲各鎭守使皆相安無事胡並未更換鎭守使一人米振標樊鍾秀雖均到豫亦皆聽約束惟憨玉琨自鄭州西退原止以河洛道爲防地然河洛一道原止十九縣而憨則不肯守此範圍所佔領之區域巳達三十餘縣其所出布告自言彼之防區北起懹慶南迄南陽其意欲平分河南以京漢路以西全爲己有前此調停憨且曾提出條件以彼爲豫西護軍使而以張治公爲豫北鎭守使胡氏對憨氏以京漢爲界之表示固自以本身爲正式任命之督辦不肯割半省以相畀即對憨豫東護軍張豫北鎭守之請求亦以彼等佔領區域更大且將遮斷京豫之交通亦不表同意故其反對剿匪副司令之電及主張憨氏退出豫西之電雪片至京而京漢線上如禹縣郟縣之間隴海線上如鐵爐氾水之間爲两方軍隊接近之地憨以豫人且鎭嵩軍皆豫匪出身於河南土匪招致尤易憨氏號稱有衆四萬則大半皆新招之土匪其對胡軍防地迭次侵入皆利用此種土匪爲之先鋒實則憨所以謀擴充防地者乃以軍隊擴充所有地盤不敷給養而胡之所以對憨不滿者固以行政區域之統系對憨之更換道尹知事稅局長不能容忍亦以屬胡之軍隊及河南原有之軍隊數巳不少地盤不敷分配不能不收回豫西以資養贍此其釀成衝突之内容也 
　　至於憨氏之背後爲劉鎭華而劉與胡又不两立此次馮玉祥之調停電所謂渭北陜軍移豫豫西憨軍回陜互換防地各謀相安者其第一反對聲即爲劉鎭華之覆電可見憨之行動劉實主之而劉之八面聨絡遠交近攻事實之發見者手段亦頗不弱劉氏與晉甘陸早有聨合如馮玉祥班師時其致國民軍之電皆由晉閻轉致而與甘陸又結同盟請孔繁錦入陜爲其後盾並招致吳心田以通段方之氣故吳心田巳爲劉助以劉氏入豫後之陜督自居而爲之周旋於段側而此次換防問題則甘晉两省代表亦曾偕同劉之代表謁段力阻謂軍事未了驟言換防恐地方上發生事端是其結合之密巳可概見而對於鄂蕭則又以胡與滇唐川熊數月以前曾有會師武漢之醖釀因中其隱以共同防豫爲約故蕭亦暗與劉通近更擴充範圍以柏文蔚之在豫束南曾有借地練兵之說謂其志在圖皖山東曹州有呂秀文自稱國民軍謂其與胡通氣因而派人赴皖赴魯游說王鄭合力對胡蓋本於劉氏欲回河南之念旣以憨氏爲先鋒爲導火線而又爲大規模之聨絡以謀一逞故河南問題實不可謂之不大影響且及全局但此種情形胡氏方面聞亦明白據個中人所述如一旦破裂則胡將以全力向西解决憨氏再進而解决劉氏而對於其他各省則表示絶不開釁即退一步以河南相讓亦可蓋亦求各省之作壁上觀巳也 
　　至於河南問題中最可注意者厥爲奉方頗傳憨軍與奉頗有來往且商邱附近奉軍巳有駐紥者商邱與徐州接壤而奉軍大部駐徐之議傅之巳久至今邢旅尙在徐州而江浙問題頗傅與河南問題相爲倚伏即張宗昌如不攻浙即就三省剿匪總司令職率部駐徐徐接隴海線之左端爲開封之左臂設胡軍西與憨戰則對於在徐之奉軍不無東顧之憂如奉軍乘隙而動則變爲國民軍與鎭威軍之問題而全局將告大破裂但今日接近奉方者則謂奉軍决不出面干涉豫事但所謂不出面之程度又令人懷疑最近所傅前豫督趙倜現赴奉天不日即將赴徐州相機以謀舊地盤之恢復趙爲毅軍舊將而河南尙多毅軍如米振標及豫西南北三鎭使皆是趙將恃此以自爲計而視胡憨爲鷸蚌自身爲漁人且求援於奉以爲後盾此說若確則河南血戰之地其糾紛蓋不可言狀矣（二月二十二日） 
[北京通信（新）]  
　　善後會義與西南代表滇唐川熊之新位置 
　　段祺瑞所切盼其來京之西南代表巳於今晨十時來京矣該代表一行計八人一周鍾嶽（惺甫）二徐之琛（葆權）三馬聰（伯安）均唐繼堯代表四李華英（小川）係唐繼虞代表五劉燧昌（剛吾）係劉顯世代表六岑德廣（心叔）係沈鴻英代表七嚴端（直方）係李德麟代表八褚輔成（慧僧）則係自以會員資格而來京者故論其實數則僅七人而巳唯其人數雖僅七人而段祺瑞視之則不啻數千人所以歡迎之者較歡迎孫中山殆有過無不及除飭滬寗津浦京奉三路特備專車迎迓外并飭沿途軍警加以保護且令所過地方之長官如盧永祥王揖唐鄭士琦等於其經過之際爲之照料一切同時并着齊嶽英沈成栻任傅榜與之同載護送來京以云優異誠可謂旣優且異矣不謂此間之善後會議秘書處之張皇其事則更甚焉甫得該代表團來京之報即將中央長安西安等飯店最優等客房預行包定作爲該代表行館及該代表團登車首途則將齊嶽英沈成栻任傅榜報告行程之電隨時油印散布自該代表二十日上午七時由港出發下午三時到寗六時由浦口操乘津浦車十二時到蚌埠二十一日上午二時半到濟南以迄於今日上午十時抵京皆無不公布者因之此两日以内之京華遂幾完全爲滇黔桂代表來京之消息所佔據而政府居滇黔桂代表爲奇貨之神情亦顯然可見矣 
　　段政府對於反對本人主張者恒以「不理」两字了之對富有潛勢力之民黨然對民間團體亦然今顧爲西南代表鋪張若此抑又何歟記者請得而詳述之「第一」段爲反對聨省自治主張最力之一人而目下聨治運動則極爲猛烈雖在北京以政學會爲中心之聨治黨其背景不全在西南各省然其運動之起點則確以湘鄂粤桂滇黔川贛爲之就中最有被運動之可能者則爲湘桂滇黔故爲阻止聨治運動之進行起見必須竭其所有之力以拉攏之「第二」滇黔桂等省位在西南極端若不擁戴段氏則段氏雖有長鞭亦不及馬腹馭之以剛旣非勢之所能則懷之以柔情殊不能自己今滇黔桂之代表旣應招連袂而來自不能不加以異欵使其心悅而誠服「第三」滇唐會師武漢之說雖半含宣傅作用而鄂蕭川熊聨唐以解决雄鎭武勝關之王汝勤的風說則頗不可輕視故爲阻止滇川鄂聨絡以倒王起見亦不能不特别重視滇黔之代表質言之段之重視滇黔桂代表半爲打消西南各省之聨治計劃又其半則爲維持王汝勤之地位打消聨治計劃乃爲未來統一全國鞏固中央政府權力之計而維持王汝勤則爲監視豫胡與鄂蕭之聨絡及鄂蕭與西南之聨絡計也 
由上述以觀之則知段之所以特别優待西南代表實有其理由矣唯僅優待西南代表而不優待西南之主人翁則其所企圖亦必終歸於無成故段今尙擬所以特别優待西南主人翁之方法聞業巳擬就两令一爲以唐繼堯爲西南邊防督辦之令一爲以熊克武爲川鄂剿匪總司令之令一俟　得各方面及本人之同意黨即發表 
 
 

Page 6

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *至於沈鴻英陳烔明等則暫從緩議而两令中之較先發表者則爲熊克武之命令蓋因熊克武現有將北伐之表示而其代表張錚又於日前退出善後會議不能不設法籠絡也 
　　按上述两令雖巳擬就惟名稱恐尙有變更關於唐繼堯督辦西南邊防令者以西南界限不易劃之故有人擬攺爲滇黔邊防督辦亦有主張攺爲屯墾督辦者又熊克武之位置最初本議以川鄂邊防督辦予之尋因川雖有邊而鄂則無邊始攺今稱但有人謂攺今稱亦不妥一則剿匪虚名不足籠絡熊克武一則易滋川鄂两省武人之誤會必須再易名稱故两者名稱今皆不能謂巳確定所巳確定者僅必須予滇唐川熊以較優崇之地位耳（二月二十二日） 
[胡憨巳入交戰狀態]  
　　孫岳入豫調停 
　　胡憨两軍主力軍隊均集中隴海路一帶榮陽以東爲胡軍防地虎牢關以西爲憨軍範圍連日由陜東運到鎭嵩軍數千分向沿鐵路一帶增防聞劉鎭華派來接濟憨部之兵共一萬五千人現時到豫者只八九千人此後陸續到者當尙有幾大隊又聞劉鎭華密令隴南鎭守使孔繁錦所部之甘肅軍加入戰團確巳向潼關進發劉並請孔部即出潼關孔當要求開拔費二十萬元劉當即認可即晚勒令該地商會籌足商會僅助十萬元劉又向某公司借十萬元措足二十萬元令孔部先行開拔一俟出潼關之後再匯寄四十萬元孔遂於日前下令出動現在軍隊巳抵西安之東兼程向潼關開拔執政府以吳新田未奉命令突入西安孔繁錦以甘肅之師突入陜西現又有由陜西出潼關之勢陜爲甘之門户豫又爲陜之門户本當和衷共濟現陜豫交惡甘肅本無關係何得加入致根本摇動西北大局昨（二十二）特電令吳新田孔繁錦两軍速回原防云云但雙方巳决心啓釁恐無多太效力也 
　　此次胡憨爭防胡迭有電來京而憨則無甚表示京人士頗以爲異茲聞憨亦巳有電致段請示辦法原文云執政鈞鑒頃閱報載胡督辦景翼蒸日上執政電不勝詫異玉琨率隊出關係迭奉執政電令肅清中原並以胡督奉有中央命令收束河南軍隊半月之久逡巡而不敢前商請我軍援助論公論私均不容辭始竭其精銳星夜東來取洛下鄭安撫汴省軍事完全收束適胡督復拜督辦河南軍務善後之命迭派信使到鄭磋商語極切摯並有虞電謂大河以南任擇地方駐紥玉琨仰體執政安撫豫人之意兼以胡督謙退之誠即日退駐京漢鐵路以西駐節洛陽執政來電慰勉有加玉琨悚惶無巳忝領國軍爲國宣勸不敢言功差幸無過乃胡督極端仇視必欲去而甘心搜括民財輦之省會屬軍餉項不發分釐又復巧取民團槍枝擴張勢力致使軍隊譁變殺戮禹縣两軍居間之地日日增兵處處挑衅甚至侵行民政職權更易廳道玉琨伏處洛下恐吳張李殘部散而擾民收撫攺編力求安輯過蒙倚畀派爲豫陜甘剿匪副司令乃益中其陰恨遂造作流言　禹鄭許日增大隊西侵有據反誣我軍東移以聲言辭職聳主座之聽聞以無故稱兵起人民之驚恐亂機巳兆横暴昭彰玉琨分屬軍人確守範圍人不我犯决不犯人倘彼遇事侵逼先行挑戰應如何應付之處伏乞明示祗遵憨玉琨叩效印而孫岳調停通電則於入豫檢軍明令未下以前發出其原文如下秦豫两省困於兵災匪禍久矣雙方目標俱爲生計防區所迫演成對抗之形勢牽掣雖多確能眞意解和共維國難總有相安共諒之餘地維今之計莫若以留陜渭北豫軍調至河南駐豫陜軍全數開回關内彼此推誠互讓自不難立解紛爭共達保國救民之目的此外再有細目未解者當聨絡同人妥商辦法若堅執成見則星星之火適足燎原未能保國先以害民恐爲全國輿論所不許岳本披髮纓冠之義對於雙方再作最後之忠告並代两省父老兄弟匍匐請命於两軍之前區區之愚伏維察納孫岳叩以上爲两軍接觸前之消息及至二十三日則情形更爲緊急甚謂两軍巳正式開火者茲將各方消息彚錄如下 
　　東交民巷方面接開封二十三日電胡憨軍步哨前在許州發生衝突旋即停止自漾黎明起雙方又入交戰狀態鄭州附近昨（二十三）晨亦正式開火且極爲激烈居民皆逃避一空云云惟據執政府消息政府截至昨晚止尙未得雙方作戰正式報告但巳接得半正式電文唯該電僅云許州方面發生戰事並未言及鄭州方面云云另據某方報告胡憨軍愈逼愈緊現巳正式開火據前晚所得急報憨玉琨與張治公等之軍隊確巳三面圍攻鄭州蓋京漢線上第一站爲鐵爐現雖爲胡軍所駐而第二站即巳爲憨部所據相距極近一面憨張之兵進攻河陰離鄭州只有二十餘里又一面憨部進攻新鄭縣佔據岳化廟等四五鎭三面圍攻之勢巳成胡軍方面胡景翼巳任葉荃爲總指揮右翼由蔣琅亭鄧寳珊两旅擔任左翼由樊鍾秀部擔任而陜劉方面現巳密電憨玉琨分七路進攻其第一路係由榮陽前進直搗鄭州第二路則由雙泊河直搗新鄉第三路則由襄城直搗許州第四路則由偃師直搗孟津第五路則由荆紫關直撲豫東繞胡軍之後路第六路則由轆轤關進兵盧氏縣一帶以爲後援第七路則將所屬之鎭嵩軍分紥函谷關觀音堂新安縣等處互相策應恐戰事或將擴大也段接胡景翼報告開火電後頗爲震怒聲言「誰開戰端即將誰免職」一面令軍務應發出急電飭令雙方各退兵三十里一面復促孫岳即日啓程赴豫軍務廳原電云令開奉執政諭特派陜甘豫剿匪總司令孫岳馳赴河南檢查駐豫軍隊等因由孫總司令呈報即日遵令馳赴豫省外特電尊處將雙方駐軍各退三十里聽候解决奉諭特達軍務廳養印現據執政府秘書廳昨（二十三）公布消息孫總司令赴豫調停胡憨因各方面敦促巳决定起程俟財政部撥欵到手今晚或明晨即可首途云云又據交民巷消息孫岳確巳决定於昨夕偕何遂前往行時决不帶一兵以免憨玉琨疑其爲武裝調停孫何到豫後即當設法使雙方停戰必須雙方不受好意之調停始再行率隊前往爲武裝調停云云 
[善後會議長招待新聞界]  
昨日（二十三日）上午十一時善後會議議長趙爾巽副議長湯漪在中央公園來今雨軒招待報界到者有中外記者百餘人趙爾巽謂「今日蒙諸公惠臨極爲榮幸」但鄙人年老本日又患咳嗽不能多說話茲請湯副議長代鄙人向諸公表示意見」云云湯即起立演說略謂「善後會議開幕以來承諸公多多指敎實爲感激查自去年推倒直系政府後國會業巳不能存在現政府以此後政治上之攺造須由國民解决故先召集善後會議以便將軍政財政各問題先加以解决其一時不能解决之問題以及憲法問題國家組織問題則概由國民代表會議解决之至善後會議目下重要之問題實爲整理軍事問題段執政之意以爲本問題將來能否如意想而解决雖不可知但在目下則不能不努力而與軍事最有關聨者厥爲財政故特令主管部將歲入數目與軍隊數目列爲一表以爲整理之基礎以定量入爲出之方針唯因秘書廳未將陸軍部提案說明加入致多數會員只認本案爲一種參考資料而不認爲一種提案結果遂不得不暫留唯此案雖保留而將來則仍當提出而本案最關緊要之處亦不能不說明之查本案之精神非由執政府通令各省爲被動的裁兵乃請各省自動的裁兵其裁兵數目由各省自定換言之即各省有多少力量養兵即可養兵多少總以「量入爲出」爲宗旨是也又軍隊裁减之數目所以先定爲五十萬者亦即本此量入爲出一語緣八年之預算收入部分計共四萬萬餘元如以三分一養兵則共能養五十萬也但此種規定並非無伸縮之可能苟財力足多養則亦不妨多養少許不過其範圍總不破壞量入爲出之宗旨而巳又國民代表會議條例草案則因條緒甚煩内容尙須大加修攺將來當付諸各項專門委員研究或由多數委員組織一委員聨合會詳細討論之」云云湯氏以是日到會之日本記者及歐美記者未必能諳華語當令江亢虎用日語翻譯江譯畢日本新聞記者即推朝日新聞駐京記者致答詞略謂「貴國政府召集善後會議及國民代表會議解决各問題其成功與否外人方面殊不能無疑即就貴國論貴國多數人士亦不能完全無所懷疑但希望貴會諸公各能本自巳之良心以國事爲前提切實做去將來各項問題可以解决外人之懷疑亦可完全冰釋」又次由國際公報主筆李佳白以華語致答詞略謂「貴國十三年來戰事頻仍天災疊至人民陷於水深火熱之中者久矣今報臨時執政府不忍人民之久淪於痛若特召集善後會議聚全國有力份子於一堂而共同討論則此會議關係之重要巳可見一斑兄弟希望政府中人及善後會議两位議長以及新聞界等以中國人民幸福前提積極帮助此項會議之成功則今日之聚會即可留爲永久之紀念」云云時巳一時半遂盡歡而散 
[湖廣債票可支付十二月期息金]  
　　字林西報北京通信云湖廣債票十二月到期之息票連同德發部分今巳可完全付息此項息金所以延付固因無充分息欵而自去年六月中德交換德發債票照會銀團與華銀行間發生問題須先解决亦爲其一原因中德換文中聲明除湖廣鐵路借欵規定之權利以外中國準備將德華銀行從前所　關於外債發售債票之權利許該行恢復關係各使館因此遂即提出抗議以中國參加大戰具有將中德各約中德國所享此等權利取銷之諒解爲抗議理由抗議未有結果各使館乃轉而專注於湖廣債票一事湖廣債票銀行團因中國欲以華銀行團代德華銀行作湖廣債欵發行人不表贊成但中國堅持須以華銀行加入湖廣債團之列雙方因有異議發息遂至延緩同時付息之欵亦復不足近經迭次磋商銀團巳允華銀行加入付息當不至再延中國各銀行且與總稅務安格聨商量供給欵項以應息欵之不足當安格聨開始整理公債之際華銀行曾提交三百萬元現安允於此欵中提二百萬應用故華銀行亦成該債票之債權者矣 
[臨城案賠償交付總數三十六萬餘元]  
　　東交民巷消息民國十二年五月六日所發生之臨城刦車案使團方面所要求關於外人所受之損失計甲乙两項共三十六萬三千三百零一元巳經中政府如數交付使團領袖惟尙未分配於各使館至使團之要求賠償係於去年四月三日提出甲項爲刦車時所受之損失如行李物件以及被匪勒贖期間之醫藥費用乙項係被擄者於抱犢谷時所受之生命自由痛苦等之損失外人斃一人其賠償費之二萬元亦包括在内茲將各使館之要求原數錄如次（以一元爲單位） 
國别　　　甲項　　　　　　　　　乙項　　　　　　　　額數 
美國　　　九一·三0九·二元　　五二·二五0元　　　一四三·六三九·二元 
丹麥　　　六·二九九·六五元　　　　　五00元　　　　六·七九九·八五元 
法國　　　一四·一四七·二元　　　二·六五0元　　　　二五·七九七·三元 
英國　　　一三·三五二·五元　　五二·七0八元　　　　六六·0五二·五元 
義國　　九九·七六九·一七元　　　九·五00元　　一0九·二六九·一七元 
墨西哥　　　四·五四三·五元　　　七·二00元　　　　　二·七四三·五元 
總計　三二九·五0一·四二元　一三三·八00元　　　五六三·0一·四二元 
[金佛郎案將提交善後會議]  
　　國民黨發表宣言 
　　執政府成立後因法使有催促解决金佛郎案·及請求先將每年所存儲備付法國賠欵之數目提存匯理銀行之照會并迭次派員表示意見執政府乃徵求財交两部及安格聨意見以資參考昨聞財部業巳提出提交善後會議之理由書於國務會議其理由書大意如下「法國於中法協定簽訂後要求用金其時黄總長以爲辛丑和約之賠欵皆係金債曾予承認旋因查出我國政府曾與和約各國之議定書載有電匯償還辦法曾據以拒絶法國之請惟法國現以辛丑和約爲根據我國則以一千九百零五年之議定書爲根據爭執不决現此案如加承認則自一千九百二十二年十二月至本年二月積存備付之法國賠欵一千五百萬元法國當許我國提用而增加二五附稅之關稅會議亦有即行召集之希望但存認法國用金恐各國援例要求政府對此殊無應付善策故擬提交善後會議公决」惟善後會議本無議决增加國民負擔之議案之權能即使提出而有效與否尙未可知也 
　　中國國民黨亦以此案頗有進行之形跡昨特發出宣言忠告執政府其結論云吾人對於此等重大之問題認爲必須由國民會議産生之正式政府始有權以討論决定之而現在唯一之要務即在從速召集國民會議以産生一正式之政府以解决吾國經濟上種種困難之問題而不至於妨害人民之利益及國家之主權中國國民黨基於以上理由故不得不再三鄭重聲明即凡對於國家之重大問題之足以增加人民擔負者非經國民會議及國民會議所産生之正式政府之討論與决定中國國民决不承認此等擔負特此宣言 
[點查清宮物品近史譚（市隱）]  
　　現正點查照仁殿 
　　北京通信清室善後委員會自去年十二月二十七日正式舉行點查物品以後所有該會聘定各方面顧問各部院助理員法定監視員及守衛軍警均排定到會日期逐日分班辦事凡屬巳點查之物品並經按日登報公布其點查時間分上下午两次上午自九時起十二時止下午自一時起四時止每次三小時擔任點查人數每次均分組少時两組多時四組每組必有一人爲之長由委員長臨時指派組長有董理全組之職權關於封門啓封必親自執行組長以外有任報告物品名稱者有任監察者有任監視者監視者多法定或爲警廳總監代表或爲檢察廳長代表軍警各二隨組以行亦在察視之列此皆屬重要之職司至事務方面則有編號記名者有寫票者有黏票者有記載事實者入大門時必憑銅質徽章入點查之宮殿必憑布製徵章布製徽章分两種一白色執行部用之一藍色監察部用之每組出發之始布章由組長發給一次查完再由組長收回交還事務室每日皆如此巳經點查完畢之宮殿有乾清宮·坤寗宮·交泰殿·南書房·上書房·懋勤殿·端凝殿·其公布於報紙者殆巳及五十餘號而計其總數尙未及十分之三預計非有一年工夫不能竣事也 
　　交泰殿内藏各爾寳大小共廿五種尙完整惟所謂册封如皇后御用之金質國寳則多散失乾清宮内只有玉器三箱大小共百餘件有爵·有鼎·有杯·有盤大致均爲祭器其次則爲大自鳴鐘封置於殿之西北隅灰塵塵狼暗不可見秉火啓封乃獲略窺梗概鐘之本體圓直徑僅六七寸而附屬品則甚矞皇四周瓔珞成園悉爲珍珠所製下有金馬金人捧出菊花一朶花瓣上嵌以硃紅寳石其價值當不在少數坤寗殿内重要國器巳不存在只發見莽量一具（王莽所製）此物大可貴平昔外間仿拓之本率至三百餘元又周鼎一具亦可寳貴懋勤殿所藏多圓書翰　之具大率凌亂糅雜據聞有明爲宋板書而不寫宋版者有非宋板而轉記宋板者以致點查人目迷五色無從加以判斷雖有板本内行家亦僅就鑒别能力所及略略紀載而巳箱櫉之内所藏箋紙絹册纍纍成束預備賞賜君臣之御畫亦甚夥大都出自庸俗畫工無足觀者間有明清名人畫軸爲數亦極少端凝殿内藏有新製未著之衣大小尙及數百件據聞現正點查昭仁殿該貯藏宋金元明舊版書藉四百部名天祿琳瑯極關重要宋板書中有六臣注文選·范文正公集·郡齋讀書記·史記等點查人員爲特别愼重起見對於有價值之書均量其縱横尺寸記明字數且於首末两頁加以攝影焉 
　　該會以清宮物品素無清册記載而所謂有價值之鼎彞國寳又復紛紛散佚於是乃特設一組專檢查近數年清宮擋卷意在發見其有關係之文書可以根究其實在也後果發現離奇事實甚多據個中人言年來清室以重要物品押賣於各銀行者爲數頗鉅其數目較小物品一買而不復贖者多巳無案可稽數目較大者則率有合同存案與清室共比交易之銀行大抵中外两方皆有據聞金質印壐業巳抵押殆盡尤可惜者則爲後周所製之金質樂器此乃無價之寳與文藝美術關係極大現巳輾轉落於某銀行家之手除押賣外還有隨意賞贈一項就中有文書可考者如賞某周鼎一座賞某某殷爵一座爲數巳不少此所謂某某者大都在民國爲握有實權之重要人物更有可怪之一事則巳歸民國政府管轄之古物陳列所竟亦由清室提取物品若干至提取何物提取在何時尙未知其實在該會檢查此項文書異常仔細凡與物品有關係者均經一一提出以便彚齊之後分别輕重開會討論以資解决 
　　該會檢查文書時每附帶發見奇異之事實有現任民國官吏而奏摺稱臣者有任高級行政首領於在任時上表朝賀於退任後又遞摺言事者民國官吏有以國務總理而稱臣者有以某某總長而稱臣者有以某某省長而稱臣者其稱臣之方式尤可笑如國務總理則曰國務總理臣某某省長則曰某省省長臣某某其奏摺中所言有屬普通朝賀者有請求以私事者並於上諭檔内發見文稿一件其文曰「宣統某年月日奉上諭某某以後奏事不得再稱某大總統字樣欽此」此外更有袁世凱所書之數語亦附在檔卷之内其文曰「先朝主權未能保全至今耿耿所有優待條件俟制定憲法再行加入乙卯年某月某日袁世凱誌」按乙卯爲民國四年時正帝制議起洪憲將成所謂憲法意蓋指洪憲稱帝後之憲法言之耳 
[設備班禪行館之華麗]  
　　班禪定二十五日抵京迭據歡迎人員及班禪本人來電報告彚錄如下（一）方燕庚哿電蒙藏院總裁副總裁鈞鑒班禪准定敬日啓行計分两列車第一列漾長開行班禪乘第二列車敬辰八點半開行徑日十一時到京孫道尹奉派同行燕庚明日先回京餘另陳燕庚叩哿（二）董士恩馬電蒙藏院總裁鈞座皓日到晋晤見班佛商訂夏曆二月初二日辰刻起程初三日午刻到京其行李及隨從六十人先於初一日上午九時五十分由太原起程初二日到京祈派員招待爲要班禪今日派九二七七從人等七名隨章嘉佛赴京亦祈派員招呼是禱董士恩叩馬（三）班禪洽電蒙藏院鑒鹽電誦悉諸承照拂感巷准二十三日即夏二月初一日自太原起身到石莊休息一日二十五日即初三早到京特此電復班禪額爾德呢洽印 
　　聞籌備班禪事宜處巳將在滬台爲班禪設備之行館布置完全就緒班禪寢室設在綺香殿簾幔倚墊皆用黄綾爲之寢室被褥及陳列品皆新購自臨記洋行耳枕皆黄緞繡金龍備極美麗寢室内間設有佛堂一座聞班禪携有西藏古佛多尊將來陳列於此參謁所在涵元殿客廳設在慶雲殿堪布會議室在景星殿寢室外客廳有慈禧親筆條幅一軸上畫淡竹數竿又有乾隆親書之般若波羅密多心經一幅皆爲珍貴之品班禪二十五日上午十一時專車抵京執政代表各機關代表均先上車慰問班禪下車後即乘黄緞汽車至瀛台由一百零八名喇嘛迎入參謁室誦藏經如儀二十六休息一日不見來賓二十七日上午十時由貢桑諾爾布導引赴執政府竭段二十八日執政在執政府設宴爲之洗塵入站歡迎代表由籌備處製就黄絨花上擊黄繐之徽章沈金門主任於二十四携同總務股股長張文·招待員李振族·劉孝桐翻譯宗振至長辛店歡迎貢總裁又派定安世瑛·馮貴增辦理瀛台及西二所供應事務劉仲義·李春霖·在西苑門常川照料彭楚克·武世璋·在新華門常川照料王廣福·在馬車公所常川照料又令派金紹成·方燕庚·李銑·任承沅·萬兆芝·赴站迎接班禪希爾巴敦魯布·張福童照料堪布張國華·王鍾茂·照料班禪隨從人員趙武·格得勒圖·全喜·博音達賴·照料行李王廣福照料馬匹陳汝霖·俞汝翼·在新華門外照料車馬金文濬·鄧松年·照料瀛台一切備極周到 
[吉省建築吉敦鐵路（梅隱）]  
　　援照天圖路成例 
　　長春通信敦化縣在吉林省城東南離省約三百八十餘華里爲吉林延吉两縣間交通要道農産豐富森林廣茂所惜交通不便致使天然物産太半廢　田野不能輸出獲利誠爲可惜現任吉長鐵路管理局局長魏武英有鑒於此在民國十一年間擬將吉長路線延長至敦化以謀發展其時三省巳與中央政府脫離關係魏氏乃以此說進諸省政府巳故吉督孫烈臣氏頗善其說後爲省議會反對中止遂成一種過去之名辭及奉張受今次戰爭敎訓力謀三省交通攺良道路添設鐵道如奉海·奉吉·通魯·吉敦·諸路限本年解凍一律動工期以二年完成但吉敦路原爲吉會路全線中之一段有日人借欵關係未便更名另築奉方援據天圖路成例向日交涉巳得諒解（按天圖路亦係吉會路線中之一段前年奉日雙方另訂條約建築今巳通車年餘矣）故滿鐵會社於十日派工程司清水雄賢氏（曾任吉長路局工務處處長）帶領助手二名來長轉搭吉長車赴吉着手測量大約下月底便可測完解凍後即可動工該路工程時代所用辦事人員及材料車輛等暫向吉長路局借用預定建築費三百萬元惟局長一職人選頗難非富有交通智識經驗而善於外交者不能肩斯重任前日奉張特召吉長路局局長魏武英氏赴奉洽商路務而於吉敦路尤多諮詢魏氏頗有建議擬分全線爲四段第一段工程完竣即行通車將第一段之收入再築第二段俟第二段工竣通車再築第三第四等段如此則旣省經費又便工程此種建議深爲奉當局所讚許巳派魏氏兼吉敦路局長一切工程概歸其計畫矣（十八日） 
[河南軍事要訊（蓼）]  
　　禹縣事變餘聞胡孫部在鄭小衝突 
　　開封通信此次禹縣事變情形甚慘當陰曆舊臘底胡氏曾諭部下舉行元旦提燈慶祝詎至除夕禹屬忽以變亂聞胡接電赫然震怒以曹世英（陜西陸軍混成旅長駐紥禹縣）王祥生（曹旅步兵團團長）撫綏無方致生巨變隨即撥欵五萬派員往振一面電令押解王團長來省按照軍法槍斃并宣布罪狀於全省各屬且聲明王祥生本人曾與共患難同學多年服務曹旅久爲本督辦器重此次事變是其激成·罪大惡楫情難勝法無從寛赦應處極刑以償災民寃憤於萬一云云另一布告則謂「曹旅長世英統兵巳久且屬至交此次竟致撫輯無方激釀巨變災及人民現經在逃除禠職外着各機關認眞緝捕務獲正法用伸法紀」按曹王两氏在民五民八時代均與胡氏同在陜西靖國軍中相依爲命者也聞胡尙有長電抵京詳述情形自請處分而洛陽之憨師長亦同時發電各方報告事變經過詳狀未知當局作何答覆也 
　　國民軍駐鄭者現有孫部老十五混成旅（即中央十五混成旅）及胡部第二師之一部該部由史宗法團長統率日昨（二十日）下午六時三軍孫部兵士與胡部二軍兵士因小故齟齬竟各回營邀集多人在鄭縣河北墘開槍鬥两方約有百人槍聲隆隆全埠頓八恐慌狀態交通阻斷人馬奔逸所有舖户均全數緊閉狀極危險相持一小時之久互有死傷當時居民莫名其故咸以意外戰禍復臨且因全市特别戒嚴不能出門查詢嗣經两方長官馳往彈壓方各師息今日軍署巳派員來鄭查辦矣（二十三日） 
[魯省軍路两政近事]  
　　新軍不肯調防膠路副局長尙未得人 
濟南通信曹州國民軍攺編後鄭士琦曾派兗州鎭守使張培榮及軍政稽查處長茅元勛前往檢閱新軍并與呂秀文恊商將該項新軍與駐濟新任曹州鎭守使吳長植部之二十旅軍隊互相調防但國民軍團營長等對攺編一旅一混成團極不滿意張茅等到曹開會時新軍團長馬士貴態席極爲强硬謂如有不服從彼之主張者彼有相當方法對待張茅等覩此情形當時未便多言巳電鄭士琦報告觀此則調防一節目前恐難辦到至膠濟罷工風潮現雖巳完全解决但副局長一席以各界將部派之胡鴻猷擋回但繼任人物尙未提出各法團代表省議員丁惟坊等爲此特赴奉天向張宗昌請願主張張魯人爲副局長昨商埠商會巳接丁等由奉來電文曰「商埠商會轉各法團鑒路局請願業蒙照准巳電交部主張魯人治魯惟坊冬」云云現局長李鍾岳於二十四日由青島來濟向軍民當局報告此次罷工風潮解决情形并訂日内赴京向交部報告各法團擬於明日（二十五）往謁李氏請其赴京時向交部主張以魯人之有交通知識者爲副局長以免再激起罷工風潮 
 
 

Page 7

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國十四年年二月二十七日星期五（申報第二張）舊曆乙丑二月初五日（七） 
游藝叢刋 
[「婦人之仇敵」憶評] [  君裴]  
　　「婦人之仇敵二片去年春間曾出映於卡爾登劇情根據易卜生之著作極曲折紓緩之妙而其背景之偉大複雜尤爲他片所不及如俄宮服御之華麗蒙脫卡羅風景之幽靜令人怡然神往及見歐戰時空中水陸激鬥之實景又不禁驚心動魂嘆爲觀止上星期重映於上海大戲院感想所及乃述評於下 
　　是劇叙一俄親王名盧培莫夫者锺情於法國美女愛麗雪愛羅敷有夫且巳生子名凱士東時俄軍閥哥蕯克妒盧之結歡異族欲得而甘心盧幾罹於危與愛避居巴黎忽愛之子歸省其母爲盧所見盧本不知愛巳有子遂疑愛有貳絶裾而去逕赴蒙脫卡羅與老僕書記琴師史派犢共居相約不與女子有戀愛事不啻以「婦人之仇敵」自居焉無何彼三人感生趣之索然相率解體盧亦觸念舊情仍赴愛處俾拾墜歡此時適愛子凱士東由戰場返母子重逢倍極歡洽盧見而大憤毅然而返廣徵舞女開盛會盡出其珍寳散之蓋欲藉此一洩其憤耳時有一女欲得愛贈盧之鑽鐲爲盧所毆凱適在旁即趨前干涉致啟衝突約翌日决鬥凱昏絶於場愛聞訊至撫凱大慟並謂親王曰「汝殺吾子矣」盧始恍然悲憤之餘舍身從戎後凱旋返仍與愛和好如初 
　　全劇雖極曲折而賓主之分極爲明瞭正面寫盧愛之情史反面爲愛麗雪母子之愛並揷以两性之需求國家觀念等事有條不紊洵爲難能可貴論愛之戀盧其情可謂專一雖迭遭　沛而能始終如一洵爲戀愛之模範其寫母子之愛亦極澈底而飾愛麗雪之亞爾瑪羅顰演來尤能動人相晤時之吻抱又驚又喜聞誤傅愛子之死耗時面神跪禱一慟幾絶慈愛之情發揮無遺頼鼐爾蓓蘭瑪之盧培莫夫穩重沉毅處處能表出其貴族之身分加以武術嫻熟　力過人又足見俄羅斯人民勇而好鬥之精神當其因妒而激怒自名爲「婦人之仇敵」時痛言女子之不足恃男子往往爲之失足詎知未幾何時以不甘寂寞重覓舊好將男女之至性層層襯出倍覺有力由此可見天下之言獨身主義者實爲矯情而有背人生之原理也 
　　此劇將歐戰事跡揷入絶無欠强之弊觀其宣戰募兵時文告甫發大軍立集同胞間之微隙遂亦消滅於無形出發時之歡忻歌舞慷慨激昂人人有爲國捐軀之念又如盧凱决鬥盧覺有負於愛乃决志從戎以贖前愆其國家觀念誠有令人拜服者一般抱消極及自殺主義者當以此爲模範焉 
　　總之銀幕藝術須有深刻之庽意始能耐人尋味此片包羅萬象含蓄尤富謂之傑作誰曰不宜反顧吾國自製影片大都平庸乏味除「人心」「好哥哥」等片差强人意外餘實不敢多贊一詞甚願有志於電影者猛省耳 
[恩派亞將映「不堪回首」]  
　　神州影片公司「不堪回首在上海大戲院開映備受各界歡迎聞本星期日（三月一日（起將在恩派亞開演云 
[中國戲院開映「好哥哥」]  
　　梧州路中國大戲院自新正以來專映中國影片故觀者頗衆昨日爲開映「好哥哥」之第一日價目夜戲祗取二角四角聞此片須連映四日四夜映畢後即欲運往京津等處云 
[上海游戲塲之溯淵談（二）] [  金碧]  
　　自大世界出現於海上内部之游藝乃逐漸增多若紹興文書文明新戲並延一魔術團時繼天勝娘來滬者爲日人松旭齋天魔術團觀者殊爲歡迎故大世界邀其獻技此爲魔衛入游戲場之濫　而應有之游藝如蘇灘等等外又有甬灘（亦稱四明文戲）雙簧（新世界先有皮恩榮等）扯鈴三弦拉戲等類凡北人雜技至斯殆巳有十分之六七矣惟三絃拉戲與扯鈴游戲塲中初實無之後民興新劇社因不能呌座思以游藝相號召適邱聘卿來滬能三絃拉戲同行者曰麻瑞子善於扯鈴於時大登廣告第一日邱拉碰碑聽者初聆亦甚新頴（因以前有王玉峯爲一瞽技精於邱但非拉而彈耳）蓋海上祇聞三絃彈戲拉戲則固未之見也以是民興社之營業廼大佳又佐以麻瑞子之扯鈴五花八門頗具眞功夫然拉戲究無字眼久聽則厭而邱聘卿之名巳著旋延入大世界（麻則不知所之（繼此拉戲之技亦得立足海上焉至扯鈴之入游戲場繼麻者爲張萬年藝不亞於麻次爲王某技亦較下未幾即去殆有幸不幸歟然是爲二拉（謂拉戲拉鈴）入游戲場之經過史也今之拉戲繼邱者有玉春浦手法較劣迨南方拉戲之沈易書入新世界（時北部巳建）獻技於自由廳·雖亦瞽者而發音清亮過邱遂得名重一時比有朱渭農之電光拉戲以來名稱似稍異實則一邱之貉耳無足輕重者也 
　　大世界興花樣固較多如飛船·鞦韆·木馬·跑冰場·大風車等並設商塲新世界闢北部亦增自由廳（仿共和廳也）上設書畫展覽會且各出提燈會爭勝鬭妍盛極一時然此巳稍後之事尙有繼大世界而起者城廂之勸業塲民國路之雲外樓三馬路之天外天南京路之先施屋頂花園四馬路之繡雲天效先施者爲永安之天韻樓當時游戲場之多無異曩時風起雲湧之交易所也而如許游戲塲中除大新二世界爲老牌子外先施之樂園永安之天韻以商部爲主其營業若何不生問題他如天外天因地位太窄不啻前之樓外樓而雲外樓亦然二者均以地位關繫遂至不振繡雲天地當熱閙大可支持惜其急於竣工建築基礎不固宇遂下陷工部局恐肇禍嘗與以警告游者亦以危險故相與裹足繡雲天乃不得不關門矣若勸業塲者爲城内市面尙稀内部佈置復不善開張數日又坍一角游人以斯寥寥終至閉歇自攺小世界後重整旗鼓是段地位本屬不惡主事又慘澹經營始獲持久今則根本巳鞏固完備而其振興城市之功與新舞臺可並駕焉 
當游戲塲紛興時代内部游藝因羣相羅致聘金亦應聲而昂且以無人才爲憾於是異想天開有以異物相標榜者如蜘蛛精·四頭之狸·金錢豹·白狐精·連胎·雙頭人·大手·指長人·海豹·大蟒·算命之老猿等等競相炫奇甚至邑廟中布篷内之穿山甲亦遭搜羅以其間眞者不過一二其餘皆含有魔術中之機關性質者也同時繡雲天雇一馬路求乞之矮子身祇二尺爲吾人所恒見者其一長短無幾而頭較巨不悉何處覓來者二人對立門前其一摇鈴一人高呼以廣招徠路人覩者靡不捧腹此類舉動雖屬廣告性質未免近於插下市僧思想往往如是然游戲塲俱樂之義爲彼摕地矣 
[梨園叢話（二）] [  菊屏]  
　　論者謂孫氏諸劇當以「逍遥津」·「朱砂」·爲最勝實則「駡楊廣」·尤其獨擅之作（他伶未見有演此劇者）觀其氣憤愼膺忠義之概溢於眉宇即未聞其聲巳足令人嘆服惜節目太短演者固巳盡其能事而觀者猶未壓其欲望也 
　　劇中諸技以笑爲最難旣須求其似又復限以純墨雖極力討好未必能得觀衆說一好字獨白文奎能脫口而出一氣呵成不自入爲波折而波折自生雖起程余於九泉可以勝其歌未能勝其一笑也 
　　念年前之旦角秦腔實盛於二簧其時有所謂四靈芝者（四人均名靈芝草）滬人獨稱金氏實則徒取其年貌後因案擊獄（犯淫案入西牢後逐出租界未詳所終亦爲助其成名之一因若論藝術則崔靈芝遠在金氏之上庚子後曾來滬搭班春仙記者見其唱「十萬金」一劇婉轉幽場温柔細膩非其他秦旦之一團殺氣者所得比擬也惜巳逾中年不合滬地觀衆之好尙未幾即去而之他巳 
　　菊仙來後孫調大行窮街僻巷信口亂哼者莫非孫調矣有雙處福處二人地得不但學其唱且并其態度功架而盡効之游行於沿江各埠所到之處備受歡迎蓋孫氏來滬即久留不去各省人士之慕其名者苦不得一聆其音吐得此二人慰情聊勝其亦愛屋及烏之意乎 
　　滬伶之以淫案擊西牢者有三人花衫高彩雲及金靈芝李春來等案起之始莫不震動全埠資爲談助而致之入獄者均爲金四（琴生）是則尤可稱異者巳 
[鬚生王斌芬去世] [  窺豹]  
　　鬚生王斌芬係科班出身宗學劉派頗得跛子神髓三覱斬一探等劇乃其擅長且嫻習老旦劇來滬後隸天蟾有年狸貓光光武等劇中每任要角顧曲家對之亦頗多贊美所惜體質素弱竟於日前病故滬寓身後甚爲蕭條同業中解囊資助者頗不乏人聞所有一切戲袍服飾巳有票友裘某出資購買云 
[譚老旦] [  看雲樓主]  
　　老旦人才夙稱缺乏昔有梅老旦周老旦均未目見即汪大頭之老旦戲亦僅耳食雖爲識者贊賞予終不敢下理想之斷語耳有謝寳雲者在老旦界頗負盛譽其人嗓誠清亮而腔則太新非正格也老旦之爲一台柱而唱大軸戲者自　靈甫始　本骨董商由票友而下海者也初業鬚生不爲世重從孫菊仙勸攺業老旦自此顧客攺容相看名乃大著矣其實　之　術亦僅中上之選祗以地無硃砂紅土乃爲貴耳現龔嗓漸壞名因銳減亦可謂遇時之人物也票友中有臥雲居士者摹盛年之　處幾可亂眞但字字咬出渣滓身段亦甚花描蓋並　處之毛病而亦學之充其量不過爲　造一赝鼎而巳竊爲不取也雖然在今日而言老旦　旣不足與抗文亮臣羅福山之流僅敷裏子材料亦不得不讓居士爲巨擘矣 
　　京友來函稱李多奎之老旦摹盛年之　處唯妙唯肖但取其長而舍其短與臥雲居士不同嗓音亦頗清脆在今老旦中允稱唯一人物　處臥雲皆望塵弗及也果爾吾當爲老旦界慶得人矣 
[書朱素雲（二）] [  珍重閣]  
　　然準諸戲劇之編制旣不能不假重於小生而小生之無復後起又斷難爲諱故今之言小生者不能不求之於劇界老成中齊名並峙惟程繼先朱素雲二人而巳程數十年來　技京華間至上海客年偶一蒞止想望者雲集遲滯匝月終不足以慰人飢渴若素雲者幾於年來一次滬人士欲知小生之與型舍素雲其誰與歸比者促裝南下幸息征塵樹之模楷以爲風範烏可少緩於是乎書 
　　小生名劇最足逞其雄姿者莫若雉尾生公瑾當年小喬初嫁是何等景象乃將於紅　　上曲爲傅神雉尾生之劇固不少而呂布周瑜爲之 
最若白門樓臨江會等爲唱做專工之戲羣英會黄鶴樓爲與鬚生搭配之並重戲要皆爲雉尾生所不可少忽者且生以雉尾名以能逞長於雉尾也夫盡演劇之能事唱做念打均於一人之身體扮相上全之而此則且須引申其演劇之精神使貫注於雉尾固尤極難能而可貴雉尾之做工内行謂之要鈴子必使其活動揮洒動應節奏而足以爲種種之表示喜怒怨憤由神色而及於頭部由頭部而於雉尾且小生以儒雅倜儻爲歸故要鈴子乃不能以矜張勇猛出之將於談笑　使其神氣得潛運於眞力量　尤不易易蓋一稍過火便失之野一稍不及神情又復不足毫釐方寸將於做工態度中尋其消息素雲固優爲之此於小生中之特長可以稱道者一也 
 
 

Page 8

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *   
 
 

Page 9

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *   
 
 

Page 10

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國十四年二月二十七日星期五（申報第三張）舊曆乙丑二月初五日（十） 
國内要聞二 
[湘省將開軍事會議（春）]  
　　長沙通信湘省爲謀軍財兩政之統一去歳年終即有於本年一二月間召集軍事會議之說現在第一師師長賀耀祖·第二師師長劉鉶·第三師師長葉開鑫·第四師師長唐生智·皆在省城即岳陽鎭守使鄒序彬·曁各旅旅長亦多來省開會之期殆當不遠昨得政府傅出消息則該會議所應行討論之件可得而宣布者厥維下列之數端（一）軍隊編制統一（二）軍費實照編制支配（三）政治司法亟宜互相輔助（四）對於聨治主義共同負責促行完成良好目的使人民得永久安寗此外尙有一種消息則謂宋鶴庚此次回湘係决計與趙省長合作使湘局日漸寗靜其計畫則主張湘軍向外發展業巳對趙氏爲誠懇之建議趙甚韙之亦擬將其具體計畫提交軍事會議解决是則此次之軍事會議實堪注意但此說是否確實其具體計劃如何則尙未得其詳也（二月十八日） 
[贛軍楊張两部竄皖之近訊]  
　　楊部聞巳進駐婺城 
　　安慶通信徽屬婺源縣距省數百里交通不便此次贛軍楊以來張慶昶两旅殘部竄入皖境消息極爲阻滯茲該縣旅省同鄉得到家鄉函報謂楊部確巳進駐婺源縣城知事蔡繼培是否仍在城中未知確息聞楊以來現仍用贛省暫編第一旅旅長名義指揮部下楊部實數祇有千餘人連同張部不過两千餘人係由樂平敗退楊部先入皖境全部分駐婺源之中坪曹門玉坦等處玉坦距縣城祇三十里曹門距城祇五十里中坪距城稍遠亦祇六十里初入境時婺源紳商非常恐慌遂與知事商議擬派代表赴楊部交涉情願擔任供應乃楊部提出條件若該軍不進縣城每天須送米二百石婺源本非産米之區無力擔任遂未有結果城内各富商知該軍不免進城即紛紛將家眷運至屯溪未幾楊部第二團官佐之眷屬十人先派排長一人副官一人率兵數名運送進城暫駐據稱此次退駐皖境亦係江西方本仁相逼太甚不得巳而有此舉動現在屯溪鎭聞楊部巳進婺源縣城地方秩序紛亂屯溪附近華山僅駐軍隊一連休寗知事韓　與婺源蔡知事始欲調該連駐紥婺城連長沈學謂百餘人豈能抵敵於是蔡知事乃調各鎭警察與沈連防守各要隘惟人數太少且槍械不精良焉有禦敵之能力現在惟有盼望省軍前往俾資解决皖軍第三旅楊徐两營開拔巳有多日迄今尙未見到據傅楊張两部竄入皖境事前巳得皖南鎭守使普同意否則不敢如此直入惟王普昨巳通電力辨事前并未接得楊張之電報則前項傅說是否屬實未敢懸揣總之此事一日不能解决商務上將受莫大影響屯溪數百萬輸入之一季茶市無法挽救矣 
[皖省孫石两部民軍之行動]  
　　孫品三部悉數入豫石寅生部在三河尖 
　　蚌埠通信皖省去冬政變之際各民黨要人紛紛回皖組織國民軍加入驅馬倒直運動嗣馬聨甲逃走直系失敗本無擁兵之必要王揖唐來皖督辦善後即將各處民軍從事收束業巳稍有頭緒惟孫品三石寅生两部約有數千再四磋商迄未解散僅退至三河尖一帶盤踞地方惶恐異常王氏忍無可忍遂迭電各旅調兵進剿並令第四旅由潁州進第五旅由潁上進第二旅集中河口集准備取四面包圍之勢聞第二旅長李傅業奉令後一面佈置迎敵一面電飭所部張程两團長如該部能退出皖境似可不爲巳甚昨接該两團長連來哿電報稱孫部巳悉數入豫石部雖在三河尖一帶尙無騷擾地方要求停止進攻云云茲將两電原文錄下（一）二旅司令李鈞鑒頃准三河尖商會曁各界函稱孫品三部於十九日拂曉悉數向西南開入豫境將由文塔集赴固始攺編又謂三河尖屢遭匪亂民窮財盡刻下匪巳離皖該處無用兵之必要石部在尖尙無騷擾務懇不必進行並云巳電呈督辦帮辦等語與我軍偵探報告尙屬符合團長程登嶸張敬芝叩哿（二）旅司令李鈞鑒巧電計達鈞座頃據偵探報稱孫品三部巳竄至豫境之橋口集距三河尖約三十餘里石寅生部仍盤據三河尖一帶我軍集合河口集准備給養頗感困難所帶欵資刻巳無多可否開回原防之處伏乞示遵團長（名同上）哿未知李旅長如何處置惟聞四五两旅軍隊均早巳開拔前進數日前第四旅三營由蚌出發阜陽想係前往第五旅向駐潁屬一帶大有劍及履及之勢使孫氏稍再留戀恐屆時雖欲去不得然石部仍在該處究未識將來如何解决傅石巳爲豫胡所承認確否容俟續探 
[陳軍定期反攻聨軍（銅駝）]  
　　黄强赴惠傅達總攻擊令 
　　汕頭通信東江陳軍自被聨軍三路攻擊後即紛紛向惠城方面退守據此間消息聨軍此次進攻專對洪兆麟部猛擊其爲原因一則欲挑撥洪部致疑於林虎與聨軍通好故林部不被聨軍攻擊二則聨軍方面確有人利用林虎以排陳炯明洪麟故以不攻林虎爲對林表示好意三則林部屯集龍門連平河源以上從軍事上說此路宜取守勢不宜取攻勢蓋比較上進取由廣九路過淡水平山而入海陸豐以進潮梅易於由龍門河源老隆前進也是以聨軍以許崇智蔣中正爲進取平山之中堅依連日前方報告淡水永湖白芒花一帶两軍對壘鏖戰甚烈各有勝負陳軍之洪兆麟親出督戰大概計算雙方共同死傷當在四五千人左右爲两年來最大之惡戰昨陳軍總司令部開軍事會議當以後方各軍業巳開到前方各軍餉項亦巳清發亟應乘聨軍遠征勞疲及在淡水相持之際趕速佈置反攻除電洪兆麟查照外昨又派參謀主任黄强由汕赴港轉往惠城傅達總攻擊之令黄業巳出發總攻擊期乃定於二十日其總攻擊計畫專以各軍分散採用包抄横衝之法又以各地民團爲響應因各民團皆與商團聨絡而又素爲接近陳軍之人所主持在陳軍方面以爲此種計畫定可操左劵故軍事當局對於此次大退尙能鎭靜但以林部屯駐龍門以上遲疑不進有坐視洪部在東江退敗之態是以頗不滿意未卜總攻擊令下後林之態度又何如然戰局之急變定在此最近三數日間也（二月十九日） 
[杭州快信]  
　　駐臨安長安等處之浙軍二師五團一二两營奉令調省塡防二營營長錢駿昨（二十五）午由長安督隊晋省詣南星橋駐紥臨安之第一營亦由俞開湧營長準備於日内開拔來杭 
　　浙軍第一師砲兵團團部巳定期明日（二十七）遷移至吳興拱埠運輸處巳雇備船隻内部職員亦飭暫停辦公各將私事料理結束 
　　浙軍二師砲兵團留守之第二營第五連連長林繼棠·第六連連長傅來羣·明日隨張團長二營張營髭一併出發全部開拔至吳興 
　　杭縣筧橋鎭前日因軍隊調防拉夫忽起罷市風潮經陶知事派員勸誥昨巳一律開市 
　　杭州紅十字分會今日（二十六）又來由長興運杭之輸卒三十四名當派員押赴城站按名購票上車並各給小洋四角以回松江者居多聞此批輸卒有四五百名尙須源源而來 
　　杭總商會宥（二十六）電南京盧宣撫張軍長云船商領班王裕鑫等由杭州湖墅採辦紙箔雜貨運往淮揚通如等處計載船九十餘艘據稱經過無錫大渲口雪堰橋等處仍有封船拉夫情事陳乞轉電俯予維持等情前來用特電懇俯念商艱准予電飭駐紥無錫常州等處軍隊將該商船加以保護免予封扣同深感禱 
　　杭州關監督壽恒免職以陳蔚繼任巳見明令茲悉陳蔚爲孫夏两當局所保原電如下財政部李總長鑒查浙省杭關監督孫壽恒自去秋離職後即經遴委陳蔚代理經今數月措理井然除電懇執政明頒簡命外務懇大部鑒察准予呈簡該員感荷成全自必勉圖報稱也并祈示復爲荷孫傳芳夏超皓 
　　浙江印花稅處奉財部電催領新印稅票現沈處長復電本省自製稅票以最旺銷數預算三閱月可以售竣巳飭各屬趕緊銷售 
　　交泰錢莊刦案軍警加緊跴緝尙未破獲警廳長馮光宇昨巳懸賞一千元限日破案 
　　孫督辦昨嚴飭憲兵汪營長予限五日務將交泰莊刦案匪盜緝獲解究（二十六日） 
[南京快信]  
　　江蘇警備軍官補習團組織章程經一再修正大致巳經决定内分甲乙两級（甲）蘇籍現有差職軍官願入團肄習者仍隨帶原薪其閒散軍官願入團肄習者膳宿服裝等費概由公家支給（乙）凡中等以上學校畢業生願入團肄習者另設一班學膳費均免收至監督及敎員等職須有陸軍大學畢業資格者方得充任常年經費擬劃撥軍費内向來任便支用之秘密費充用地址設督署後舊軍士學校約下月即可成立 
省署内各科處人員新近委放差缺遺職凡有升任資格者均運動遞補得差缺之各員恐到任發生故障要求從緩另補故現時尙懸缺以待 
　　江蘇賑務處又委第三批委員幹事百數十人各機關供職及在省候補人員掛委員頭銜者居十之六七 
　　韓省長以江浦縣境守圩新漲沙田界址不清令委宗嘉祿前往勘辦又令委王鉁赴無錫監放急賑葛幹充本署警備處佐理金金充本署統計處第二股股長 
　　浦口轉運公會電沿津浦路各省軍事當局請將軍事期内扣用貨車一律發還路局以通商貨而全生計 
　　王桂林呈報交卸省會警察廳長兼職專任警務處長韓批謂該處長兼任有年迭經事變措施悉當值此防務重要省會警察應仍負責督飭辦理俟軍事平定職務稍簡仍應兼任廳長職務（二十六日） 
[常州快信]  
　　二十五日有奉軍百餘人乘坐民船八九艘自宜興分水墩撤防來常即在西門外公信堆棧碼頭停泊登岸隨時赴車站駐紥並聞宜興所有軍隊不日將陸續撤退　　奉軍由滬陸續撤回分駐蘇錫常宜鎭各縣三十二旅旅部有常駐在錫之說所有駐錫警備隊第二營右隊穆隊官部下不日將全隊開拔回常 
　　軍警稽查處處長李蔚卿及郭大隊長馬稽查官規定每日出巡四次每次分两路以八人爲一路此外並有特别班暗查以期周密 
　　宜興前知事王孝　巳交代清楚二十五日抵常旋即乘車赴寗面謁當局有所陳述 
　　省議員胡紹瑗致電蘇州水上警察廳挽留駐常水警隊長劉殿軍 
　　兵災善後會昨接振務處來電略謂武邑此次再見兵禍深爲憫惻該會長等共同組織兵災善後會推馮嘉錫主持會務毅力熱忱至堪嘉慰所有該會章程曁組織情形希即呈由該縣呈到處備案 
　　武進醫院院長芮眞儒博士（西人）近患傷寒重症在蘇病故該院同人於二十五日赴蘇弔奠院内以無人主持暫停辦公 
　　武邑錢業二十五日上市到二十五家（二十六日） 
[江陰賑欵與駐兵問題]  
　　江陰議參两會市董事會曁士紳代表陳旨章何榮桂費鴻聲孟岱鍾章崇治等五人前日赴寗向省長請願以澄地兵災奇重擬於十四年度忙漕及關稅两項截留四十萬元以充賑欵蒙省長俯允两項各留十萬元爲善後之用第支配用途各公團尙未議妥參事員費鴻聲於二十五日提出議案擬具意見書交會公决原文大致謂「截留之欵爲賑災之用尙爲消極方法而積極方法以直接戰區受災最重之市區西鄉南鄉約有人民三十餘萬若災民居六分之一巳有五萬人每月發賑三次以三元計一月巳需十五萬元區區二十萬之數僅敷四旬之用賑濟之期以二麥登場爲限即巳不敷而城廂及戰區各鄉之搶刦損失災區潰兵之供應賠償問題更不必論恐二十萬之欵巳罄依然士輟於學工商停業災民仍謀生之術焉不如爲切實之敷施將此二十萬元中提四萬元維持敎育五萬元以工代賑開竣運河六萬元維持商業三萬元設流民習藝所一萬元補助警察一萬元開辦清鄉綜上理由是否有當敬請公同討論一 
　　兵災善後會以駐軍雲集每日給養漫無限制澄地本彈丸小邑地瘠民貧更兼兵燹之後公私各欵提用殆盡皓日特電張軍長呼籲昨日（二十四）接張軍長自奉天發來復電文云「皓電悉貴縣迭遭兵燹困苦流離深爲憫惻所有駐軍飭兵站酌籌給養將來軍事逐步收束决不能使地方商民多　影響　希即知照張宗昌　印」 
[地方通信]  
　　松江 
　　十旅步隊將次調甬駐松軍隊陸續調回原防者爲數不少頃得軍界中消息駐松之第十混成旅第二團步隊（第二營駐東文廟第三營及砲隊駐西文廟）將次調往寗波駐防大約在三月五六日之日開拔現巳預備出發 
　　委員放賑指定地點江蘇防災會辦理松江善後局喬委員駐松調查各區被災户口等情巳誌本報茲巳調查事竣定於二十七日憑票挨次散給地點及票面字樣如下「東門外」「南門外」「城内」在市公所「北門外」「石十圖」「石一圖」「石十一圖」在西外嶽廟内票而計分五等「言」二十五元「从」二十元「共」十五元「艮」十元「皿」五元並佈告通衢親身具領不准喧譁以及爭前恐後等事以維秩序云 
　　無錫 
　　廣勤區市民公社開會誌無錫廣勤區市民公社對於市政積極進行自戰事發生後致會務受影響而停頓未能如期開會茲該社於前日下午一時開特别會列席者社長楊翰西評議長唐保謙社員沈聘三等數十人推楊社長爲主席茲將議案記之如下（甲）在沿鐵路開浚河道以防後患並於交通農務两有裨益案衆意值此天時晴燥急宜開浚通過（乙）公舉許子賡彭雲和二人代表本社向豫康紗廠接洽徵求同意（丙）議决開河購地應先調查地産入價數目推定調查員彭雲和許子賡萬偉卿謝榮坡張定標等五人着手調查（丁）唐星海提議開河經濟問題分爲三層（一）向商埠局提房捐爲補助（二）向水利工程局請求補助經費（三）在本區範圍以内各業户之産價内徵捐二百分之一爲經費以上三項辦法付下屆大會討論通過最後由記錄宣讀紀錄及各處來函是日錢議員勤甫亦來函申說此次受災情形至五時散會 
　　救護會主任會議紀無錫南門外基督敎監理會曁士紳合組之婦孺救護會於前日開主任會議到會長周文敏等十餘人首先討論散振問題議决先至臯橋等一帶散放急振次周賡元馮天農提議攺編救護隊議决取考試制次議常會日期决定每星期六下午二時議畢即散會 
　　江陰 
　　會銜布告勸商開市澄邑戰事平定以來瞬近一月而全城商店因被刦一空更兼交通未復資本缺乏欲謀開市苦無辦法而官廳方面雖一再勸導商民大都觀望昨日（二十四）澄防司令部與縣公署會銜出示布告勸令開市原文云照得江陰經前次戰事商民凋敝輟業逃亡瘡痍滿目蘇養生息所不容緩司令奉令來澄保衛地方對於安民闢謡俾速復業節經會銜布告在案而城廂商户仍以軍隊須駐紥城外始以營業相請求本司令俯順輿情除保衛司令部一小部分軍士留駐本部外其餘一律移駐城外該商民人等限於即日一體開市營業各安生理勿信謡言如有故違定即實行强迫庶使失序早復地方幸甚仰商民人等其各凛遵勿違此佈自布告後城内東大街一帶巳有一部分開門南北两門大街則依然未開 
　　南通 
　　總商會電留稅務所長通崇海泰總商會現因財廳有無故更動稅所莫所長消息昨特云電挽留原文如下南京省長財政廳長賜鑒南通稅所長莫棠任事甫及半年稅收巳逾定額聞去年冬季解數長徵一萬有餘疊奉省提挪借應付又達七萬鉅會計之當巳優於他所奬勵之公方冀於層憲乃昨閱報載莫棠有更換之說滋用疑惑長官予奪之權原非地方所能干涉但該員於比額之外因軍事籌墊巳溢四閱月之額一旦交卸籌借何償應請暫勿更動待償前欵後再定去留何如盼復通崇海泰總商會會長江導岷高湘叩迥　　縣署籌解餉欵之困難南通縣署近奉省令飭籌七千元京近交由張鎭守使撥發二月分軍餉又奉令江陰駐軍立待給養查該縣三個月派欵除撥七十六旅二萬三千七百元外仍應解二萬六千三百元仰即日於此欵内撥交江陰黄知事一萬五千元以濟急用萬勿延誤云云盧知事以現應措欵二萬二千元之多實屬難於應付除親赴省垣面呈一切外並分函總商會及籌防會請予設法籌集聞張鎭守使刻下待發餉欵需用甚殷且江陰黄知事又派唐國華徐九鏞來通提欵致有一籌莫展之勢云 
　　揚州 
　　西城外之連刦案距西城外七里之七里甸德和米行於昨（二十四）夜遭盜匪十數人衝門打刦飽掠財物後繼又至居民余姓家打刦携贓而逸事後事主開具失單於二十五日赴縣報案矣 
　　運使更委屬官两淮杜運使頃委蔣志培充栟角場知事朱星明充泰壩局長祁友蒙爲通如運銷局長洪某充高溧句運銷局長何宗英充南鹽廳委員呂希端爲通屬催徵員並悉該使又將本署四等書記裁撤以資撙節開支 
　　知事暫不更調江都知事曹元鼎與江寗知事吳養田互調一節經淮揚護軍使馬玉仁電寗爲曹知事說項頃巳奉到回電暫不理調矣 
 
 

Page 11

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國十四年二月十七日星期 
　　鎭江 
　　烟商籌劃包認特稅駐鎭丹中區捲烟營業特稅局新局長夏敬德君自接任以後即經發出通告令各烟商遵照貼用稅證各烟商方面亦曾集議要求稅局准歸烟商包認稅欵昨鎭江捲烟同業公會又召集會員開會當議决包認特稅辦法如下稅局方面巳派代表磋商就緒每月稅欵額定二千元烟商方面經理家每月按户二十元二十家共四百元餘六百元則完全出之零售烟店納稅章程暫訂甲乙丙丁四種甲等每月九元乙等每月七元五角丙等每月六元丁等每月四元（如烟攤烟籃之類）推派各區代表並同各區署長警至各零售烟店徵求同意並爲規定納稅資格以便五日後答復稅局三月一日即可實行故稅局方面日内並特停止發售稅證惟包認成功後如遇有不願照捲烟同業公會章程納稅者則仍由稅局售給稅證 
　　嘉興 
　　第三旅司令部移設嘉興陸軍第二師第三旅第六團全團兵士巳於二十三二十四等日由劉團長率同調駐嘉興詳情巳誌昨報茲悉該旅楊旅長巳將旅司令部於二十六日移設於嘉興城内精嚴寺橋堍以資統轄所部軍隊而便調遣 
　　嘉善 
　　全邑商界補收舊賬善邑各商界緣去歲迭受戰事影響居户避難他方未經返里而一般農民因拉夫捉船不敢入市各舖賬目因之大半未收致難結束不得巳呈請商會開會議决通告全邑於夏曆本月月底再行抄賑續收舊欠賬欵以資周轉而維商業 
　　湖州 
　　軍事結束之近聞宜長間之孫張两軍業巳實行撤防夾浦一帶所駐之近畿第二師自支日起次第退防現巳全部開盡暫紥湖城一部分旋即逕往杭州目下城中大軍雲集寺院學校俱爲屯紥一空幸秩序如常人心稍慰長興盧司令昨晚巳到軍政各界均在埠迎迓行轅設於錢業會館前拉民夫昨巳盡行開釋内有外籍者經紅會給資遣散皆以死裏逃生爲幸 
　　平湖 
　　駐軍雜訊（一）二十四日由嘉興　到第一混成旅兵第二團第一營全營駐西　廠該旅第二團團長趙國蔭（字子衝）亦於午後到平駐學宮景陸堂（二）第一混成旅旅長彭德銓氏隨帶衛隊於二十五日由禾到平住縣立第一小校内（三）乍浦於二十四日由嘉興運來第一混成旅第一團第二營王永和部暫駐 
　　更換水警隊長駐平湖内河水警第二區第九隊警士林友勝等與陸警衝突搗毁警所一案經省委傅映庚來平查覆後即提林警赴省訊辦在案現省方以該隊隊長沈貽昌平時約束不嚴亦屬咎無可辭應即撤任以儆遺缺另委謝祖康接充 
　　寧波 
　　陸軍海警消息彚誌駐甬一師長陳公俠日前因要公晋省茲巳在省公畢於昨（二十四日）晚十時許乘專車到甬到站迎者有葛參謀長·徐參謀·石副官長·周副官及衛兵馬弁等陳師長下車後即至城内司令部節駐又一師司令部移駐杭垣一節巳誌昨報茲將各團營駐防地點及開拔日期探錄如下超武兵艦於昨日來甬係裝運鎭海之騎兵營聞於明後二日内開拔至滬轉杭二十七二十八两日砲兵團開杭駐西大街銅元局騎兵營駐蕭山工兵仍駐百官不動輜重營開杭駐螺絲山步兵團部仍駐紹興二團駐蕭山而一團之一二两營隨節駐杭至梅東高橋師部巳派郭副官在杭籌備定妥聞陳師長定二日晋省云又寗台鎭守使孟昭月日前派參謀長陳其蔚代表晋省與孫督理接洽要公茲在省公畢巳於昨日返甬又外海水警廳所轄寗台温三舊府屬防地甚廣平時各官長對於兵警操防緝捕事宜雖由來廳長時申告誡但是否果能認眞尙難十分可恃現夏省長以際此海盜未靖春汎將屆昨特派吳秉元爲校閱外海水警委員長方贊修廖家駒蔣定宇爲委員各即按區前往校閱以資考核而定黜陟聞吳某等奉委後巳預備啓程來甬 
　　杭州 
　　浙軍一師近事紀要浙江陸軍第一師步兵第一團自寗波移駐紹興第一營之第一連第三營之第十連忽於二十二日携械出營當由各該營長飛報團部召集其他各營兵士出而制止其初一連逃至巡緝隊又一連逃至某居民家幸經該縣商會要求各長官鎭定商市照常營業旋由陳公俠師長電呈督署一團一十两連少數兵士係因受黨人運動以致逃散等語現聞孫督辦巳分電蕭山紹興餘姚嶸縣新昌各地陸軍及警備隊迅將逃散兵士速拿懲辦以維治安并聞第一師司令部將由寗波移省其所部第二團原駐蕭山現奉孫督辦令調駐省防昨由劉炳樞團長率同各營兵士先後開拔來省矣 
　　臨安 
　　陸軍開回原防消息陸軍步兵第五團第三營駐臨五年之久營長吳瀾整飭軍紀認眞防務有口皆碑地方人士咸頗愛戴上月二十七日奉令調駐餘杭預備開赴湖防現在蘇浙業經和平解决雙方踐約撤兵聞吳營長不日開回臨安原防 
來函 
[灌雲張福楨來函]  
　　江蘇全省父老昆弟公鑒福楨避兵寓滬日前忽聞省公署有成立參事會之舉官民共理省政利幣易於貫徹私意極所歡欣惟念此種創舉何以事前吾省民竟毫無聞知其參議如保産生吾民如何推選皆所未曉心以爲異即於省署所約參議開會之日親詣旁聽并詢問眞相始知省長以去任在即徇少數士紳之意隨意指派數人成立此會福楨意不謂然以正大之政務豈可以偷關漏稅之方法及起身砲之恩惠作僥倖一時之舉其指派旣非省民公意即參議諸公之後盾不堅推翻亦易福楨爲愛重張仲老黄伯老陳陶遣王甸伯鍾叔進諸公計更不欲以諸公人望爲少數人所玩弄因此擬力勸省長愼重阻止當日之草草宣告成立諸公不待福楨發言亦早以此意力持審愼談話結果均以從緩成立爲然遂將此事暂告停頓福楨仍願全父老昆弟賡續進行以正式手續推選參議以竟前緒特揭本懷謹告顚末伏維公鑒灌雲公民張福楨謹啓 
 
 

Page 12

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國十四年二月二十七日星期五（申報第三張）舊曆乙丑二月初五日（十二 
[敎育消息]  
　　專電 
　　奉天電航警校長凌霄請准增經費萬四千　　奉天電商埠局長劉效琨敎育計劃擬辦小學校四中學校一與收回敎育權頗有關係（以上二十五日下午十鐘） 
　　成都電各校長請開全川中等以上各校聨合運動大會請楊督主持推高師校長傅振烈擔任籌備（二十五日下午四鐘） 
　　要聞 
[全國敎聨會庚欵委員會之宣言]  
　　主張將各國退還庚欵發展地方敎育文化如辦義敎等等 
　　設三種董事辦理接收保守分配等事 
　　分配辦法國家敎育得總額十分之一省區敎育十分之九全國敎育會聨合會庚欵事宜委員會對於各國庚子賠欵宣言云本會是由中華民國各省區敎育會聨合會所産生的全國敎育會聨合會每年在各省區開會一次巳經開會十次了去年十月在開封開會議决組織本會使對於各國退回庚子賠欵有所主張或參加意見所以取名曰中華民國敎育會聨合會庚欵事宜委員會庚子賠欵總額爲四萬萬五千萬海關两當時各國之意係按照中國人口四萬萬五千萬每人課罰一两以示懲警但是凡爾賽和會以還此種懲罰性質的賠欵巳不復施諸戰敗國之國况中國人口雖屬四萬萬五千萬而參與義和團戰役的實僅山東直隸少數人民其餘各省並未與聞其事各友邦乃一概加以責罰可謂不公道之到自華盛頓會議後各國旣聲明以公平正義的原則待遇中國則對於此種不合理的不公平的庚子賠欵希望各國繼續美國以及蘇俄政府之後一律無條件的退回中國庚子賠欵總額旣按照全國人口平均每人課罰一两而分配負擔的方法復按照各省人口多少以爲比例美國退回賠欵辦理的清華學校即照此種比例分配各省學額的多少是其明　今各國退回賠欵中有聲明以之發展中國敎育文化者此舉至爲符合中國人心理但是應該退回到各省以辦理各省的義務敎育等等爲全國的個人謀幸福因爲負擔賠欵的爲全國各個人則此欵退回的用途應該用於全國各個人的身上方爲合理換一句話說此欵退回應該用以發展各地方之敎育文化使全國的子弟普受其益不應該用於中央所設的少數學校或各國敎士所設的敎會學校以敎育一階級或一部份的人民中國敎育的基礎大半是民國成立以前的設施民國成立以來每年增加國民的擔負不爲不多但是皆用於兵費以從事於内爭眞正用於敎育爲人民謀幸福的可謂絶無其事無論在中央政府在地方政府皆是事同一律若退回賠欵用於現有的學校則從前原有的學欵無論在中央政府或地方政府皆轉移養兵或其他的費用是則賠欵退回不但於全國人民身上無絲毫利益且因而助長中國内亂更加重人民身家的危害按諸各國退回庚子賠欵的本意必不相符基於以上各種理由所以全國敎育會聨合會議决對於庚子賠欵應設立三種董事會（一）爲中國人自行組織的全國庚欵董事會專與各國接洽退回庚子賠欵事宜選舉中國與某退欵國合組董事會的中國董事并與下述二董事會恊定庚欵之保管及分配（二）爲中國人與某退欵國人合同組織的中某庚欵董事會其董事名額中國應占三分二退欵國應占三分一開會王席以中國董事充之專任接收某國退回賠欵的事務但中國董事須由全國庚欵董事會選舉（三）爲各省區庚欵董合會專任接收或支配各該省區應該分得退回的庚欵至於各國退還庚欵用於敎育的分配方法及用途擬定國家敎育應分得退還總額十分之一各省區敎育應分得退還總額十分九得總額十分九中大部分按照人口多少爲比例小部分按照各該省原負擔賠欵額多少爲比例分配於各省區務求所得平均勿使畸輕畸重各該省區收得退回庚欵以後的用途大部分用爲義務敎育基金其餘小部分則用爲科學敎育平民敎育等項基金務使該欵永遠保存每年只就息項下開支不得動本庶幾各國的善意留作億萬年紀念了以上各事爲本會代表全國敎育界所主張自信此種主張理論極公平事實甚正確希望退回賠欵的各國政府以及熱心中國敎育的各國人士十分注意加以斤採實爲萬幸中華民國全國敎育會聨合會庚欵事宜委員會謹宣言 
[敎部提出善後會議三大經費案]  
　　經費獨立指定基金補助小學敎員 
此次善後會議敎育部决定提出三要案即（一）敎育經費獨立案 
（二）敎育基金宜即指定專欵案（三）小學敎育應由國家補助薪金案現敎次代部馬叙倫是前巳呈請臨時執政府請提出善後會議議决施行現段巳提出此案聞第四次大會即可列入議事日程原文詳錄於下 
　　（一）敎育經費獨立案查教育爲立國之本非普通行政可比所需經費自與他項行政費不同要有永久獨立之欵庶不受事變與政潮之影響年來大局多故財政案亂中央及各省敎育經費因無指定專欵之故往往停發積欠敎育事業不獨不能隨時代發展即固有这萌芽亦且不能保持且以員師枵腹從事無心遂致節外生枝學潮疊起表年有失學之勢國本有危殆之虞全國敎育究應如何維持實爲善後之重要問題茲擬請將敎育經費定爲獨立之欵指定專欵另設保管機關管理不令與普通政費混合俾敎育事業得以循序進行近數年來歷届全國敎育會聨合會議均以敎育經費獨立案爲重要議案之一先後送部請求採擇施行可見民意胥同刻不容援查國八年度預算國家藏出内敎育經費經常臨時两項合計共六百五十二萬六百三十五元内中央敎育經費爲三百五十五萬七千十元嗣後以事實上關係歷經雛敎育部提由國務會議通過增加至十一年度預算中央敎育經費經臨两門合計爲七百九十一萬四千二百三十九元各省亦略有增加合計約有一千二百萬元之數此爲目前維持現狀必謂之欵前年華盛頓會議時中國代表對於增加之關稅曾經聲明應作爲辦理敎育實業及他種公益事業之用又民國十一年七月間敎育部曾因京師敎育經費無着提經國務會議議决自該年增加關稅實行切實值百抽五日起由關稅項下撥付京師敎育經費每月二十九萬元即每年三百四十八萬元該案於十一年九月十一日呈奉指令照准備案在案現在切實值百抽五旣巳實行值百抽七五值百抽一二五亦將次第實行民國八年度預算海關稅爲七千三百四十五萬四千餘元現在切實值百抽五後約得九千餘萬元實行值百抽七五可得一萬二千萬元實行值百抽一二五可得一萬七千萬元關稅之增加旣有此數則此一千二百萬元之敎育經費自宜由此項下撥付指定爲全國敎育經費按月由總稅務司直接應付特設之保管機關發放庶外可以副對於友邦之宣言内可以符令准之成案敎育得以維持國家前途實利賴之至於詳細辦法及保管機關如何處置應由該部另行妥議章程呈准施行相應提出敬候公决 
　　（二）敎育基金宜即指定專欵建議案敎育事業國命所寄敎育之與國家猶血液之與人身不可一時停滯謀敎育之安全即所以奠國家之基礎近年以來政潮迭起兵亂頻仍敎育機關常現摇動時聞停輟非政府之不重視實外力有所牽制本部關於敎育經費獨立雖巳另提專案但惟猝遭事變不可無救濟之方即在平時亦應預儲專欵以備長期充實學校設備之用在國家預算尙特設預備金敎育亦何可無基金以維永久查籌畫敎育基金一案雖迭經政府主持但關於欵項如何指撥尙無明令規定本部爲此特將可作敎育基金之專欵及官産分别如左（一）「各國退還之庚子賠欵」各國對於庚子賠欵有巳經實行退還者（如俄美）有巳經表示退還者（如英法日）敎育界人士多有主張以此欵供建設文化事業之用但此欵雖鉅究屬有限非可永久繼續用諸消耗項下數年或十數年巳可告罄且各國對於此欵尤有美中不足者即當其表示退還時恒附有一種條件以作交換之具殊失退還之美意嗣後應請政府預先對退還賠欵之國家聲明此欵概充敎育基金以維現之根基而免未來之竭蹶（二）所得稅之收入」所得稅爲最良稅法條例早經公布用途業巳指定徒以徵收手續稍感弊難迄未完全施行查該項稅法會於民國十年實行開徵京内外官俸所得一項巳陸續遵照繳納但徵收究竟巳有若干迄無報告擬請政府一面通令全國依照條例切實推行一面令行京内外將十年度以來徵收所得按前此劃歸敎育項下成數撥充敎育基金即此後所得稅完全施行亦應按照成數明白規定作爲敎育基金以厚培植而宏實效（三）「國有土地劃充學田查近畿一帶官有林産地畝爲數甚夥即東北西北各處國有荒地亦廣漠無垠果由政府明定地界劃爲學田設法清理經營每年收入當有可觀以之充作敎育基金諒於敎育經濟之鞏固不無關係查學田辦法我國舊制及外邦先進各國早巳實行成效昭著我國亦當急起直追以期敎育之蒸進敎育基金一經確定即當組織基金監護機關以司監督保管之責其監護辦法將來自應詳密規定以期盡善所有擬具籌作敎育基金辦法是否有當即希公决 
　　（三）小學敎員應由國家補助薪金案按小學敎育爲造就國民之始基而小學敎員薪俸之低廉實爲攺良敎育之障礙若非由國家設法提倡小學敎員薪金無增加之一日即國民敎育程度亦無提高之一日今擬由國家每歲提出經常費七百二十萬元作爲補助小學敎員薪金之用其理由及辦法條舉於後請公决（一）按照近年統計全國小學學生約七萬人以三十人一敎員平均約計敎員二百三十萬餘人假定優良敎員佔名額十分之一約二十三萬餘人由國庫補助之金額每名每年擬以平均二十四元約須五百五十二萬元即擬暫以六百萬元爲補助定數又敎員因公致廢或服務三年以上病故者擬給以二年之補助額爲撫恤金以全數百分之一計算約計每年一百二十萬元共每年約須七百二十萬元（二）優良標準分年功及特别成績两項其規程由部另定之（三）優良標準應隨時提高國庫補助金額亦應視敎育之推廣程度逐年遞增（四）俟補助案成立後應由部令行各省區敎育行政長官按年造報所屬小學敎員名册以資考核（五）考核優良敎員責任應由各省區視學督率縣敎育局長擔任之按時呈報地方敎育行政長官經部核准 
[山東各校聨合會會議紀]  
　　要求捲烟特稅悉充敎費 
　　反對敎部售賣證書印紙 
　　濟南通信山東各校聨合會爲力爭捲烟特稅充敎育經費於二十四日上午九鐘假省立第一節範學校開會各校長到會者二十餘人由第一師範校長王世楝主席報告謂蘇浙各省捲烟稅大半均充本省敎育經費惟吾東省捲烟特稅全年收入爲一百三十萬元省署只撥三十萬元歸地方預算將來吾敎育界尙不知分得幾許事關敎育前途之發展吾輩同人應一致向官府力爭將捲烟特稅悉數撥爲敎育經費討論結果公决散會後即由本日到會人員赴敎廳請願請敎育廳擬具用捲烟特稅擴充敎育計劃書上呈省署再由省署交議會議决現值議會臨時會開會期間於每月開會時各校長即聨合到議會請願以期達到目的次討論敎育促進會案公决由本日到會者擔任分發徵求會員公函并預備以省敎育會爲會址又次討論敎育部售賣學生畢業文憑紙漁利案公决一方由本會具程敎廳省署轉電敎部反對一方通電各省敎育會請其一致力爭最後討論反對電話局加增電話費案僉以加價事聞電話局現以商界反對巳有自動取消之說如該局再按加價催費各校即聨合不交十一點散會各校長即赴廳請願第一科長王承堡代見各校長當即陳述力爭捲烟稅理由王氏允爲轉述廳長辦理云 
[蘇敎廳定期開省立貧兒院董事會]  
江蘇省立貧兒敎養院自上年發生風潮後業由敎育廳呈准省署組鐵蓋事會以資整頓而謀攺進茲聞蔣廳長定於三月二日開第一次董事會巳致函各董事云江蘇省立貧兒敎養院爲　　内容力謀攺進起見前經撥具董事會組機　要呈奉省長核定並令准聘請執事爲董事會董事當承垂念孤寒慨予允諾深用　佩茲訂於三月二日午後二時在本廳開貧兒敎養院第一次董事會討論院務敬祈準時蒞臨惠予指導爲荷 
　　本埠 
[敎廳籌備參加遠東運動會]  
　　委托省敎育會先組織備委員會 
　　蘇省敎育會爲第七届遠東運動會舉行期迫我國對於參加問題尙未有準備特通電各省署敎育廳（原文見本月二十二日本報）茲悉蔣廳長接函後即復云查第七屆遠東運動會定本年五月在菲律濱舉行現距開會之期巳近自應積極籌備擬委托貴會先行組織籌備委員會籌備進行一面敝廳委派體育指導員前往會同辦理除呈省備案並分令體育指導員遂行外相應函復即請察照辦理並盼見復爲荷 
[我國女子參加遠東運動會之函詢]  
　　女校運動團致沈嗣良書 
　　上海女學校聨合運動團爲探詢我國女子加入遠東運動會事函中華全國體育協進會主任幹事沈嗣良云嗣良先生大鑒久仰文輝無任景企自去夏我國産生中華全國協進會以來於體育界獲益不少國際上增光無窮斯先生之力居多焉上屆遠東運動會我國女界得國際委員會之邀請參與來賓運動至爲榮幸不悉本屆運動會對於女子參列運動一節可有具體辦法想先生等宏籌之中正計之熟矣惟屈指會期漸近而對於女子參加運動會之聲浪尙無所聞敝團爲提倡上海女子體育起見亟宜早欲聞知俾資有所准備以利進行因特肅函上詢請將女子對於本屆參加運動一切事件明白示知無任翹企上海女學校聨合運動團謹啟 
[上寳平敎促進會常年大會紀]  
　　　報告一年内經過情形及收支决算 
　　總幹事提出十種新計畫 
　　選出攺選董事五人補選董事一人 
　　上寳平民敎育促進會於昨日下午二時在西門江蘇省敎育會三樓開常年大會到者沈信卿·袁觀瀾·黄任之·李宗鄴·朱經農·施伯玉·張文雅·沈戟毅·許競公·楊聘漁·袁希洛·傅若愚·歐紉秋·陸秀英·殷芝齡·顧靜一等三十餘人主席沈信卿秩序（甲）主席報告一年内經過情形及收支决算略謂（一）董事會共開常會四次臨時會二次幹事會每逢星期一開會一次中間受戰事影響停四次（二）報自開辦日起至十四年二月二十日止收支各欵共收銀三千二百二十三元八角七分内以滬南滬北两工巡捐局補助銀爲大宗滬南工巡捐局一千六百元（十三年六月起至十四年一月分共八個月每月二百元）滬北工巡捐局四百元（十三年七八两個月每月二百元九月份起該局函告停止補助）共支銀二千八百四十元零三角七分實在項下結存實銀三百八十三元五角二月份内尙有幹事公費及其他用費等約一百十元左右未付實應存銀約二百七十三元五角該會收支賑目向於各董事處每三個月報告一次經董事會議决按照國家會計年度以每年七月一日起至翌年六月三十日爲會計年度現屆年會特將本會開始以來收支總數先行報告（三）本會自去年三月成立後即分區進行上寳两邑共分十一區每區組織一委員會推出委員長一人即爲該區完全負責之人委員長以下設委員三人至五人不等再推幹事一人出席本會幹事會隨時報告區内情形以資聨絡（四）各區幹事連總副幹事最初共有十六人均未支薪總副幹事每月每人津貼夫馬費二十元幹事每人每月津貼夫馬費八元後因戰事發生交通不便離上海市較遠之區不能派代表出席因之幹事人數減少現在除總副幹事外祇有幹事八人一俟時局大定經濟稍裕再行補中幹事人員（五）本會曾於去年四月間舉行大運動一次（六）本會於去年七月調查上實两邑平民學校計共六十三校一百三十一班男女學生五千八百七十一名後受戰事影響大多數平民學校不能開課最近調查業經以書面報告到會者僅有十五校尙有繼續開辦者須再隔一二星期方有確數巳畢業之男女學生計共一千一百八十二人尙有未及調查者當不止此數（乙）鄒秉文演說大意爲農對與平民之關係（丙）總幹事傅若愚提出計劃十種（一）增設模範學校（二）大規模創辦平校（三）分區組織平校（四）添設平民讀書處（五）設高級平民學校（六）設鄉村平敎指導員（七）設平民敎師講習所（八）募捐運動（九）宣傅（十）聨絡指導（丁）劉湛恩演說大意謂注重平民敎育與公民敎育（戊）攺選及補選董事結果余日章十九票李平書十九票傅若愚十八票方椒伯十五票李頌唐十二票均當選爲攺選董事袁督畬十一票當選爲補選董事共計六人散會巳四時半矣 
[萬國足球奪標比賽近訊]  
　　本星期六蘇格蘭與葡萄牙在新棒球場作第二次比賽 
蘇格蘭隊與葡萄牙隊在萬國足球奪標賽中可謂勢均力敵上星期六二隊曾在跑馬廳作一度之比賽結果二與二無勝負茲定於本星期六（二十八日）再賽俾將獲勝者與英國隊作錦標决賽地點聞攺在法租界新奉球場内云 
[華東大學籃球奪標比賽之昨訊]  
　　約翰與南洋比賽······四十六與七···約翰勝 
　　復旦球隊赴寗比賽 
　　華東大學籃球奪標比賽情形迭誌本報茲悉南洋與約翰二大學之籃球隊於昨日午后在約翰場内比賽四時由裁判員金門鳴銀笛雙方應聲赴戰均異常猛烈上半時内南洋所負尙少下半時南洋陣勢忽亂精力又不繼而約翰則再接再厲猛攻不巳迨至告終結果爲四十六與七之比約翰大勝又復旦大學籃球隊巳於昨日赴寗與東南金陵二大學籃球隊各比賽一次然後順道至蘇與東吳大學籃球隊比賽該隊人材完備球藝優美在本屆爭奪錦標聲中亦爲有希望之一隊 
[江南各中學舉行籃球奪標比賽]  
　　加入者有上海蘇州無錫等處中學 
　　江南各中學籃球錦標比賽巳於昨日（二十六）起在蘇州舉行二十八日閉幕加入之各地中學有蘇州之東吳附中·桃塢·晏成萃英無錫之東吳四中本埠之澄衷·東吳·二中·浦東中學及青年會日校等十校前三年錦標均爲青年會日校所得今年錦標則不知鹿死誰手也 
 
 

Page 13

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *本埠新聞 
[總商會請撤無錫駐兵]  
　　俾人民回鄉安心蠶業 
　　總商會昨據旅滬無錫同鄉會來函請轉電盧督辦撤去駐錫軍隊俾人民安心蠶業因於昨日電盧原電云南京盧督辦鈞鑒據旅滬無錫同鄉會會長祝大椿函稱錫邑居民素恃養蠶爲生計現時節近三春蠶户將次燠種祇因去冬發生戰事以來四境之内遍駐軍隊迄今尙未撤回以致居民遠避他鄉不敢回里經營此項收入錫邑全境每年有千餘萬之鉅公家亦恃此爲大宗稅餉如果軍隊久戍農民裹足在鄉人固衣食無資而省庫歲收亦將大爲减色囑請轉電軍事長官迅即拔隊移駐以維農民生計等語前來查錫邑自前清迄今素以工商著名向無軍隊屯駐一旦大軍雲集兵民雜處雖長官各自嚴戢其部曲絲毫勿擾而人民警弓之鳥終以積威所致望而郤步此種觀念巳深入於人民心理萬非官廳文告所能轉移是欲招集流亡使安生業惟有速撤駐軍回復未戰以前之原狀錫滬两處息息相通該處絲市之榮悴影響於滬市之商業者甚鉅據函前情用敢電呈鈞座即日將駐錫軍隊量予移調以安閭閻而維蠶業實爲公便上海總商會叩宥 
[蘇州近况之來客談]  
　　據昨日由蘇來申之某君云蘇地城外各旅館所駐之兵日來逐漸遷讓故店舖除九華樓·宴月樓·等外餘巳開市惟行人甚稀市面寥落城内觀前街表面巳恢復原狀惟平素每至下午三時後婦女絡繹於途現竟絶跡鎭守使署門前有三十餘新兵正在操練身上尙穿便衣據敎操者云因制服尙未辦就故也往來火車雖較前稍增然乘客仍擁擠不堪而以東駛之車爲尤甚抵站時因巳客滿門不能開皆從窗口攢入甚至機車两旁亦滿立乘客殊危險也 
[浙孫撤回湖長軍隊之昨聞]  
　　浙江孫傅芳前調赴湖州長興各軍隊陸續裝載民船由水道運至拱宸橋上岸換乘滬杭路火車運往各地原防疊誌本報昨日（二十六）上午四時許由湖州裝運至拱宸橋之第二師第七團兵士約五百名即於下午一時三十五分裝交滬杭路鐵蓬車十輛運往長安昨夜又運兵車一列計掛十六輛運往硤石今日（二十七）尙有兵士專車三次計由拱宸橋至斜橋一次至南星橋二次路局巳備車輛掛往拱宸橋車站聽候出發 
　　又函云駐紥長興方面浙孫第二師七團兵士繼續撤防仍經水道運至拱宸橋上陸路局備車載運等情巳紀昨報昨午（二十六）由拱站換乘火車分赴南星橋長安等處駐防者計两批第一批專車十輛於下午一點三十四分開至長安第二批專車掛二十四輛於下午五點十二分開赴南星橋另有該團軍用品三輛於正午十二時五十分附掛五十六次江墅區間車運赴杭州聞尙有該團兵車三次將於深夜開赴硤石·斜橋·南星橋三處駐防云昨日江墅支線因運輸兵車將七十三·七十四·七十六·次區間車停駛一天 
[駐嘉興軍隊調防赴寛橋]  
　　駐嘉興之砲二團三營九連砲兵奉命調防筧橋昨午後一點五十二分由禾專車出發另有該營兵車數輛附掛第二十四號貨物車運往 
[滬寗道上俄兵車之行動]  
　　昨日（二十六）滬寗道俄兵專車川流不息據各該站報告如下（一）昨晨八時四十八分由常州開赴鎭江（二）上午十點零五分由蘇州開赴崑山（三）下午一點五十分由蘇州開赴常州（四）下午五點五分由常州開赴蘇州（五）下午六點十八分由滸墅關開赴蘇州 
[滬寗路奉軍仍有東下]  
　　奉軍第一軍新兵仍有東下前日（二十五）由南京開赴無錫者七輛昨日（二十六）上午十時十分由寗開赴蘇州者二十二輛約有一千五百人之譜 
　　駐丹陽之第一軍昨（二十六）有一部掛車二十輛於正午十二時五十分開赴南京 
[津浦路定期開特别通車]  
　　津浦路往來京浦間之一二两號特别通車訂於三月二日起每星期增開一次每逢星一·三·五·日由京浦間開行昨巳通電各路矣 
[滬人反對公債之再接再厲]  
　　本邑各公團對於軍事善後公債局收取華界房租籌募巨額公債因民力不逮一致反對曾通告南北市店舖居民一體止付等情巳誌本報茲將昨日各方情形彚誌如左 
　　各團體致公債局函總商會等團體昨致軍事善後公債局總會辦函聲明不繳公債原函云敬啓者軍事善後公債局通告發行公債二百萬元以徵收房租爲募集方法南市閘北地方人民極端反對業由本會等代表通電阻止並經登報通告南北市店舖居户一律止付特此奉達即祈察照爲荷上海總商會·縣商會·縣敎育會·上海市議會·上海救火聨合會·上海慈善團·閳北商會籌備處·閘北農會·閘北慈善團·閘北救火聨合會·閘北商業公會·閘北自治籌備會 
　　上海縣議事會電瀋陽張上將軍第一軍張軍長南京盧宣撫使韓兼督辦鈞鑒報載第一軍籌募上海華界巨額公債收取房租一節業經各公團聨席會議一致主張電請制止在案查上海地方除租界外人民生計因受物價昻貴之困難原係外强中乾重以戰禍頻仍居民遷移租界幾乎十室九空若果收取房租期集巨額之公債是僅上海一埠僅上海租界外之一隅獨任負擔則租界密邇爲叢毆雀華界市面勢更冷落而不可復振爲特馳電籲請鈞座俯念刦後商民不堪重負電令制止無任感禱上海縣議事會叩宥印 
　　慈善團電北京段執政南京盧宣撫使韓兼督辦鑒查上年受災以來居户遷移至今未曾回復敝團常年善舉經費以房租收入爲基本金前數月間軍事擾攘敝團收入陡減而出欵反增如籌墊資遣潰軍散放災民衣米等靡不勉爲其難綜計損失爲數甚鉅差幸軍事巳告結束方擬招呼租户遷回整頓善舉並擬擴充救濟今忽又有以軍事善後公債局名義在南市收取房租如果實行非但敝團之善後振恤等事無從進行即向辦之清節堂·育嬰堂·留養嫠嬰孩六百餘名口勢將坐以待斃所謂養生送死之事必致完全停頓爲此迫切上陳務懇崇座俯念災區電令阻止以保治安而維軍譽不勝祈禱上海慈善團經董凌紀椿楊逸叩宥 
　　業主聨合會産權公益會代電北京執政政府鈞鑒上海自两次戰禍以來民不聊生居民避往租界内地十室九空收租約减十成之四欠租至半年以上無可如何今見第一軍佈告繼續辦理公債房捐溯前滬軍事當局並未商之業主遽向各房客迫收房租一月名爲公債至今旣無票據又無負責償還辦法今嘉帥南來正擬請其體恤償還無如變本加厲再徵房捐讚揚秕政指人民爲樂於捐輸軍事巳結束上海旣無駐兵何需餉糈况滬上各機關墊付軍費頗巨各業坐而待斃當道必欲敲骨取髓勢將驅華界人民盡移租界唯有將房産變賣宣告破産請求明令阴止迫收房捐留人民一線生機是幸業主聨合會産權公益會中外業主七十三人代表巢堃叩有 
　　江蘇自治促進會民權後援會電北京執政府段執政鈞鑒滬埠两經戰禍百業彫零居户小民流離蕩析南北商市滿目瘡痍稍恤民生理應休養詎仁政未邀頒賜竟有公債發生查公債局之組織發行二百萬元逐户稽查收集房租不但人民負擔太重騷擾亦屬不堪况華界居户間雜外僑一律徵收勢難辦到分别募取有失大公此種設施竊爲政府所不取也年來軍隊紛擾租界較華界治安華人痛兵燹之難免幾欲盡徙租界求庇外人或圖推廣租界將上海全部納入此尤我人民所羞憤欲死者也倘重加此苛政勢必盡驅華人於外國勢力範圍之下我鈞座明鏡高懸當不待縷縷務乞電飭奉天張鎭威將軍·寗盧宣撫使·曁張軍長迅將公債局立予撤銷爲滬埠稍留餘地爲滬民稍恤餘生臨電不勝惶迫待命之至江蘇自治促進會·民權後援會公叩寢 
　　留日學會電南京盧宣撫使鈞鑒戰事平定百業荒棄災民遍地急待賑濟乃閱報忽有續募公債之舉反對函電日必數起竊思松滬當兵災之後正宜休養生息焉有餘力以應募公債况前護軍使何在滬時曾徵募一百餘萬至今未見撥還設再徵募民何以堪應請顧念民瘼勿予實行吾民當馨香禱祝焉留日學會叩宥 
　　公民石一士等致市公所函上海市公所總董董事曁各名譽董事等均鑒敬啓者報載松滬軍事善後公債局繼續前何護軍使松滬公債辦法儘滬南北有房産者應募等語閱之至爲駭詫查上年何護軍使非法收取房租係在軍興之際猶可飾詞現在情勢逈異何能援用此應拒絶者一該局布告云以人民樂輸之欵辦地方重要之事所謂重要之事者果係何指旣以地方爲言何以不經自治機關之議决此應拒絶者二該局章程第二條云以松上青南四縣丁漕收入作爲擔保專欵存儲殷實銀行以備還本付息此項公債似巳確實可靠然試回想上年巳收之數逾三十萬歷時巳五個月各該縣最近所收之丁漕有分文存儲否信用喪盡又將誰欺此應拒絶者三滬南北大小舖户遇變之來惟有避居租界冀全生命半年以來遷出遷回多至四五次租界房東之索詐勞力工人之刁難損失之鉅房主房客盡人難免而軍隊焚掠南北市均有多處今復迫以公債哀此孑遺將何以堪此應拒絶者四同是國民而住居租界者得免法外負擔勢同爲淵驅魚將大好商業悉數移入租界而後巳貽笑外人有傷國體此應拒絶者五公民等查松滬軍事情形並無募集公債之必要而人民狀况實無應募公債之可能張軍長旣目覩瘡痍盧嘉使尤職在宣撫豈有敲骨吸髓尤而效之之理（中略）爲特環請貴董事會嚴予拒絶並電請宣撫使曁第一軍軍長將松滬軍事善後公債局即日撤銷以安滬南北百萬人生計無任迫切待命之至石一士趙用孫龍紉生李九如傅鴻君等七百餘人同啓 
[津浦特别貨捐之簡章捐則]  
　　昨日起實行 
　　滬寗鐵路各轉運公司昨得津浦路徐州浦口消息該两處由奉軍第一軍張宗昌派員設立軍事善後臨時特别貨捐局業於二月二十六號起實行收捐凡經過或落地於津浦貨捐外加收特别捐一次所有簡章捐則列下 
　　軍事善後臨時特别貨捐簡章（一）第一軍臨時籌餉起見就鐵路運輸商貨加捐一道定名爲軍事善後臨時特别貨捐（二）此項特别貨捐係臨時性質俟蘇省財政稍裕捐有的欵即行取消（三）總局設在徐州車站附近並於沿路各大站酌設辦公處（四）凡鐵路往來軍貨車無論經過或落地統按捐則加捐一道即予放行（五）特别貨捐捐則附列本簡章之後（六）左列各項得以免捐一持有免稅單照或經財政部批准免稅之物品二持有各海關所發三聨單之出口土貨及子口單之進口洋貨三旅客自用品但以非販賣者爲限（七）所收捐欵每月終由局報由第一軍糧餉處收核其捐票暂由第一軍司令部刊發（八）本簡章自奉第一軍軍長批准之日實行如有未盡事宜得隨時呈請修正 
　　軍事善後臨時特别貨捐則（一）劈柴竹絲箟類（一）煤炭泥灰及磗瓦石料類以上爲第六等貨每噸收捐洋一元（一）米頭雜糧及其製品類（一菜蔬類以上爲第五等貨每噸'收捐洋二元（一）銅鐵及其製品類（一）文具紙張類（一）乾鮮菓品及罐頭食物類（一）海味醃臘類（一）頭髮羽毛皮張骨角腸筋及其製品類（一）碱及肥皂類（一）粗陶器類以上爲第四等貨每噸收捐洋三元（一）膠漆橡皮硝磺礬及其製品顃（一）火柴花砲類（一）类酒茶糖及各種飲料類（一）油臘蛋及香料類（一）竹木棕籐及其製品類以上爲第三等貨每噸收捐洋五元（一）棉麻及其織品類（一）顔料藥材類以上爲第二等貨每噸收捐洋六元（一）珠寳玉石類（一）金銀器具首飾類（一）綢緞絨呢嗶嘰類（一）洋紗布疋類（一）絲線頭繩及其織品類（一）銅錫鉛及其製品類（一）鐘表機器玩具及各種洋貨類（一氈毯褥蓆草帽辫類（一）衣帽靴鞋及附屬品類（一）皮裘及革製品類（一）玻璃藥料器及細陶器類（粗陶器列四等捐）以上爲第一等貨每噸收捐洋八元 
　　附甡畜捐則（一）牛每隻收捐洋六角（一）大中小猪八十斤以上每隻收捐洋一角二分五十斤以上每隻收捐洋六分五十斤以下每隻收捐洋三分（一）馬每隻收捐洋一元二角（一）大騾收捐洋一元二角小騾收捐洋六角（一）大羊每隻收捐洋六分小羊收捐洋三分（一）大驢每隻收捐洋三角小驢收捐洋二角（一）大鷄（每一斤以二者）每百隻收捐洋二角四分小鷄（一斤以下者）每百隻收捐洋一角二分（一）大鴨（一斤以上者）者百隻收捐洋四角小鴨（一斤以下者）每百隻收捐洋二角（一）野鴨每百隻收捐洋三角（一）大鵝（五斤以上者）每百隻收捐洋六角小鵝（五斤以下者）每百隻收捐洋三角 
[日紗廠罷工解决條件昨日簽字]  
　　豐田廠未簽約 
　　昨日下午三時總商會等爲調停日紗廠罷工風潮三方簽約事仍邀日紗廠代表及工人代表到會并請地方長官蒞會監視經調人向雙方續申調停意見時工人方面對於原議條件雖有請求修攺之處經克威律師向紗廠代表岡田氏轉述此意岡田氏答謂原議條件巳向各廠徵得同意若欲再事修攺仍須再徵同意個人方面亦以枝節太多反延時口當向工人說明交涉手續不宜枝節如有他慮克威律師及個人方面均可負責保險工人方面始允遵辦時個人又將此意轉致岡田氏乃由岡田聲明今日簽字祇余一人應由電話再徵各廠同意即可代表簽字言次即由徐可陞陪打電話一面由張振遠繕寫條約計正副二紙餘二紙一交紗廠一交工人簽約正本由商會保存副本交克威律師保管旋岡田入席報告日紗廠除豐田廠聲明該廠工人巳願無條件上工不必簽字其餘各廠本人有權代表簽字惟第三條保證金祇内外紗廠有此辦法其餘各廠無此辦法故條約内須另句聲明并請方會長簽證結果由紗廠岡田·工人代表克威律師·見證方椒伯·於六時半一一簽字至於被捕工人（一）警廳方面由商會設法（二）捕房方面由二人代表律師設法茲將各項情形分誌如下 
　　到會之人數總商會會長方椒伯會董王一亭·徐慶雲·陳良玉·及徐可陞·監視官長·常警廳長·陳交涉員代表朱鶴臯·戴聨奎·調人何茂如代表許人俊·商總聨會葉惠鈞·王漢良·鄔志豪·潘冬林·五馬路商聨會常玉清·李鵠成·楊宗凱·滬西四路商聨會李聨芳·陳蔚文吳廷禎·吳莘耕·通海同鄉會沈卓吾·日紗廠代表岡田氏·武居氏·元木氏·工人總代表克威律師·各廠工會代表同興劉貴之大康張佐巨·日華李瑞清·裕豐萬金福·内外朱國華·豐田張應龍·等五十餘人 
　簽定之條約今由總商會調停商妥下列各條（一）工人照常一律優待如虐待准可禀告廠主秉公辦理（二）工人能回廠安分工作者照舊工作（三）儲蓄奬金照章滿五年發還未滿五年被開除者如平時在廠有成績者亦可發給（四）工資两星期發一次（照章辦理）中華民國十四年二月二十六日内外株式會社·上海支店·岡田次太郎·除前項第三條之外下記各廠一律同意同華紗廠·大康紗廠·裕豐紗廠·同興紗廠·下簽岡田工人代表克威律師見證方椒伯 
　　進行請釋工人總商會於調解工潮條約簽字後即函致警廳請釋被捕工人函云敬啓者此次日本紗廠罷工風潮經敝會邀廠主及工人代表雙方和平調解業巳議妥辦法工人與廠主均巳允洽風潮旣巳平息所有被捕人員應請釋放以告結束此致淞滬警察廳長常附開議定條件如下（不另錄） 
　　又捕房所捕工人即由工人備函委託克威律師代表向捕房請求釋放其委託書如下具委託書人張佐臣等委託克威大律師爲裕豐·大康·内外棉·同興·豐田·六廠全體工人全權代表所有罷工時期被捕房捕去人員務請大律師向捕房請求釋放至關於廠主方公同訂立之條約此後須請大律師永久保障此證中華民國十四年二月二十六日同興紗廠工會劉貴之大康紡紗廠工會張佐臣日華紗廠工會李瑞清裕豐紗廠工會萬金福内外紗廠工會朱國華豐田紗廠工會張應龍 
　　各廠陸續開工罷工各紗廠均先後預備開工大康紗廠於前日日夜開工工人到六成以上東洋紗廠日工到五百八十餘人两廠門前均有印捕荷捕守立防範頗嚴尙無意外内外紗廠经十三十四两工塲昨日亦巳開工其餘各廠今日起亦將陸續開工又裕豐紗廠前日開工後門首貼有通告云本廠准於明日二十五日開工各部工人務望來廠工作途中之危險等概由楊樹浦捕房負完全責任此佈 
　　開會之概况總商會爲利便接洽起見預定紗廠代表入樓上會客室工人代有入對面之常會室調人往返其間工人代表有意見時先向總代表克威律師翻譯徐維繪聲述再由律師向調人轉達當工人代表要求修攺條件時經調人王一亭·常玉清·一再開導毅然允命調人深恐該工人代表不能負全責復驗其工會委任證書無悞而律師簽字須得確實委任書當由該工人倩楊宗凱繕寫蓋印徑交律師最後簽約巳畢經方會長會同律師將簽約原件交各工人代表驗看並囑若等安分工作遵守條約工人代表均鞠躬致謝岡田等亦向調人律一一握手歡謝而散巳七時餘矣 
　　西報之紀載大晚報云上海日商紗廠工人會近致電英工黨領袖麥克唐納爾氏及工黨中央委員會報告廠主苛待情形籲請援僵謂日本資本家用野蠻方法苛待工人罷工代表五十六人巳被英人指揮下之工部局逮捕覊禁中國内地更宣佈戒嚴警察廳長常之英禁止工人集會等語該會此舉乃希圖外援以維持罷工之最後一步現工潮形勢日趨和緩蓋旣乏欵維持而其領袖又多被捕也大康裕豐及同興等之廠業巳開工工人回廠者自二成至九成不等同興紗廠因無臨時津貼金之規定巳允上工工人第一日給雙工嗣後九日每日加給工資之半内外絲廠宣稱所有十二廠明日可完全開工至遲亦不出星期一云 
[虞洽卿覆楊樹莊電]  
　　爲海軍司令部移滬問題 
本埠總商會昨接虞洽卿君自京來電云總商會鑒頃有電致楊總司令文曰巧電祇悉上海不設軍事機關爲明令所限制滬商反對實恐他機關從而效尤希爲鑒原今晤林曾两總長擬將司令部攺設獅子嶺等語軍艦旣有所歸滬商亦得相安無事云云希台洽並轉告蘅牕兄洽有 
[鄭謙表示治蘇意見之滬聞]  
　　簡單方針六項有由奉逕行來蘇說 
旅滬蘇省議員某君昨接京友函略云江蘇省議會議員某君因接南京朱紹文等咸電對於蘇政多所商榷乃於本月十九日午刻假南半截胡同廣和居讌新任蘇長鄭鳴之氏曁旅京莊趙諸人並提出軍民分治曁財政劃分两大問題公同討論頗極融洽鄭氏對於上述两事亦認爲必要並簡單表示治蘇方針約分六項（一）民政獨立（二）整理財政（三）蘇人治蘇（四）敬恭桑梓（五）推廣敎育（六）發展自治在座諸人咸爲滿意預料鄭氏到蘇後當能見之實行聞鄭尙有未了事件業於二十日乘專車回奉一俟摒擋就緒便擬由奉逕赴新任不再到京云 
[工商協會請發公債息金之咨文]  
　　財政部接農商部咨文云爲咨行事據上海中華全國工商恊會呈稱民國十年三月發行第二次整理之元年六釐及八年七釐公債息金永久停付商民受累至深且鉅懇請查照原案准予撥付等情到部相應抄錄原呈咨請貴部核辦見復以憑批示可也此咨 
 
 

Page 14

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國十四年二月二十七日星期五（申報第四張）舊曆　乙丑二月初五日（十四） 
[王揖唐過漢之滬訊]  
　　將迂道赴山西考查 
皖督王揖唐取道京漢路北上巳見前報昨日旅滬鄂省某團體接到漢口來電述王過鄂情形甚詳原文如下皖王督敬（二十四）午後四時抵漢蕭督派專輪迎數十里沿途軍隊迎接於織布局碼頭登岸軍政两界官吏迎迓比即乘車到督署聚談當晚開歡迎宴爲王洗塵到者極衆蕭演說謂王督辦道德能力輿論僉謂爲應留中央總攬樞政乃執政以之出鎭長江正中央重視長江之意今蒙述職之便迁轂過鄂此間軍民各界無不十分歡迎將來中外同力合作必能收美滿效果王起答極言執政倚任蕭督之殷與武漢關係之重宴畢過江在杜鎭守使署接見各界聞湖南趙恒惕省長代表唐讞河南胡督辦代表王鳴義王覲彤及馬濟軍盧師長金山寇師長英傑以及全體文武官員分别到鎭署謁談甚爲歡洽蕭督等今晚（二十六）均過江送行聞王决迁道往太原考查政治云 
[縣議會函請速組遷廠委員會]  
　　致總商會函 
縣議會昨致總商會一函請速組遷廠委員會函云逕啓者一月十八日本會會同縣參事會·縣商會·縣敎育會·等十團體鈐印公函請貴會共同發起組織遷攺兵工廠委員會以廠址所在地之縣市鄉各法團爲委員共同商榷切實遷攺辦法並推味青前赴貴會接洽一切以便早日成立等語早邀察鑒一月以來貴會接收該廠煞費苦心毅力熱誠至深敬佩昨晤貴會方副會長面詢一切藉悉刻下尙在保管期内故未奉復云云查此案巳經中央明令確定想處分該廠爲期當不甚遠廠址所在地之縣市鄉各法團當然有共同參加之義務爲特重申前請敬希貴會顧念地方各團體之公意迅行發起組織遷攺兵工廠委員會邀集各法團共同集議辦法以免隔閡而示公開無任盼禱專此奉達即希見復爲荷 
[閘北新營盤攺爲工場之動議]  
　　閘北裴家橋之新營盤前由盧永祥爲松滬護軍使時在當地籌欵建築故此營之房屋地基屬於地方之公産現因軍隊巳完全開往他處閘北市經董沈聨芳王彬産主張將此營房攺爲工場振興地方工業而闢利源云 
[護路奉軍移駐湖州會館]  
　　駐滬宣撫第一軍陸續撤退完竣惟北車站所駐護路軍隊約有二連計二百數十名因該路行車近將恢復原狀故該處之駐兵除少數兵士留駐在鐵路小學校内及第二號貨棧外其餘兵士百數十名於昨日開赴閘北湖州會館駐紥並將辦公處附設在奉軍第一軍軍法處云 
[眞義鎭拒絶駐兵之來客談]  
　　昨據崑山西鄉眞義鎭來客云崑山地方駐紥之宣撫第一軍約有一萬餘名連日由司令部派員下鄉分赴眞義·巴城·塘市·冉直·千墩·等處各鎭市查勘地勢每一鎭市擬駐兵一連或一排保衛地方該處鎭民僉云目前軍事巳經結束地方防務早有保衛團及地方警察擔任無駐兵之必要均紛紛由地方鄉董及鄉議會等呈請免調兵隊到鎭駐防未蒙允准昨日（二十五日）眞義全鎭忽然發生謡言謂奉軍准予今日開到故該鎭各商號均未開市直至下午尙未見有軍隊開到該鎭警察所所長夏丹銘得悉商店罷市後遂即商之鄉董錢福鈞等除勸諭各商照常開市外一面將人民拒絶駐兵情形呈報司令部請示核奪云 
[第一軍向大塲保衛團收械]  
　　大塲保衛支團前次陸續收得齊部潰兵槍械十枝砲光鏡一具曾由第一軍第二十八旅呂副官派王副官前往收取該支團長王應遊當派員面向呂副官長商准祗將砲光鏡收去其槍十支即留作該支團防維地面之用乃日昨忽有自稱稽查之王某·杜某二人率帶衛兵並未携有公文至該支團收繳該支團長即告以曾向呂副官長商榷等語二公前來收繳曾否携帶公文詎此語竟觸王杜二人之怒聲勢汹汹不可向邇謂係奉軍第一軍第一路稽查處長之命前來云云該支團長當將槍械十枝任其取去一面呈報閘北保衛團王團總請予轉函第一軍詢問有無其人以完手續云云 
[淞路要塞司令佈告收繳遣械]  
　　吳淞砲台灣自十九師七十三·四·两團潰退後即有奉軍六十八團張宗輔團長率同二營王營長督帶所屬全營五·六·七·八·四連步兵抵淞分駐砲台灣·獅子林·等處防守張團長後回滬埠王營長則設警備司令部於前十師二十旅司令部内其淞路要塞司令則由張宗昌軍長委派團附丁縉（字笏卿）暫代迨滬埠奉軍撤退時駐淞二營六·七·八·三連跟隨大隊撤退所留五連步兵一連駐砲台灣防守後奉張軍長命丁縉爲淞路要塞司令兼轄淞寳一帶防務事宜故將警備司令部撤銷以專責任丁司令恐潰兵遺落槍械禍害居民故於昨發佈告令將收留軍械交來領費布告如下 
　　陸軍少將銜步兵上校淞路要塞司令丁爲佈告事照得本司令視事伊始責在保境安民恢復秩序查淞寳一帶前者齊兵潰退除繳械給資遺籍外尙有零落潰兵其軍械子彈多係抛棄曠野流落民間須知軍器爲國軍所有私人藏匿即爲肇禍之由爲此佈告後凡有收留軍械務宜隨時送交本部隨時酌予賞資倘故意藏匿一經訪覺或經告發即以私藏治罪除隨時派員察訪外爲此通知仰四境居民一體知悉切切此佈司令丁縉 
[龍華保衛團呈報警團衝突情形]  
　　龍華保衛團與四區警察衝突情形迭誌本報茲悉該保衛團團長吳紹基又將實情呈報李縣知事以便核辦呈文如下爲四區分所長擅搬公物縱警開鎗示威毆傷團丁驚動地方據實呈報懇請鑒核事竊職團自軍興以來辦理地方防務輔助軍警之不逮與漕河涇四區警察所長警互相策應情感甚洽詎自軍隊撤退而後所有兵工廠兵工分廠及飛機塲等凡屬公物皆由總商會保衛團分别巡守保護四區分所長程麟亦派警四名在龍華寺四週協同保護乃該警等遂將軍隊遺留之營底公物任意搬取職團以該警等移動公物未得上峯明文杜漸防微責有攸歸正擬呈報飭遵間忽於本月二十四日下午二時程分所長親率警二十名又至龍華寺等處搬取大批軍用物品如大木箱及件等類正在雇舟裝運之際即由總商會保衛團上前詰問不料程分所長所率之長警突然開放排鎗示威並將團丁等扭毆受傷該警等并與職團爲難團長聞訊立即馳往約束團員團丁等勿與抵抗不得輕率開鎗所以職團員丁皆保守鎭靜態度無敢輕發一槍一彈也程分所長見巳肇禍乃將所搬之物抛棄率警馳回其時商民莫知究竟紛紛閉户竟有逃避者當由團長協同團董計國禎等沿街開導秩序始歸平靖此當時實在情形也深恐道路傅聞淆亂觀聽理合據實呈報縣長懇請俯賜鑒核并請移咨縣警察所主任警佐備核實爲不便謹呈上海縣長李具呈人龍華保衛團團長吳紹基 
[清鄉准歸警察保衛團辦理]  
　　盧韓批准公團電請 
　　閘北公團聨合會前曾爲奉軍補充旅清鄉一事致電盧宣撫使及韓兼督辦表示反對昨日該會接盧使復函云呈一件爲請將清鄉一事另與警察保衛團辦理由呈悉應予照准除令知第一軍外仰即知照此令 
[滬城紅會前昨遣送兵夫回籍]  
　　滬城紅十字分會前昨两日由浙江·長興·吳興·等縣紅十字分會送到大批傷兵拉夫請爲轉送各該兵夫原籍以免流落夏殷二會長當派救護隊員將該項兵夫分别籍貫發給船票送上輪船令其自行回籍計前日送出三十五名昨日送本院巳愈之傷兵十三名現在院中尙有傷兵三十五名須俟醫治痊愈方能遣送云 
[上海保安會定期開會三月二日]  
上海保安會現定三月二日開會報告上年收支賬目并會商將來進行方針昨分函各幹事云逕啓者本會成立以來經過事實及收支欵項特於陰曆甲子年終爲止作一結束彚爲報告茲訂於三月二日（陰曆二月初八日）下午五時開幹事會議報告一切并籌商以後方針務請大駕准時蒞會與議萬勿遲却至爲盼禱 
[女界國民會議促成會之函電]  
　　要求參加國民會議力爭選舉權與被選權上海女界國民會議促成會爲爭國民會議權限發出函電如下（一）段執政鈞鑒男女同屬國民權利本應平等乃報載國民代表會議條例草案選舉權與被選舉權限於男子敝會同人殊深駭詫竊女國民佔全國國民之半數具理智條件與男子同等者實不乏人按諸男女平等之原則此項條例亟應修正又吾國今日猶未擺脫宗法餘毒女子在社會上仍處特殊地位國民會議如不許可婦女團體代表參加實無以代表二萬萬女國民之利益此點敝會前曾屢次要求務望於修正此項條例時增入應有婦女團體代表參加一條倘再不如所請敝會敢代表二萬萬女國民誓不承認此剥削女權之國民會議（二）亢虎·適之·伯情·諸先生台鑒素仰諸先生主持正義擁護女權此次出席善後會議必能多抒偉論爲大會所推崇敝會同人殊爲慶幸報載國民代表會議條例草案僅僅男子有選舉權與被選權此種違背正義剥奪女權之舉想諸先生早在反對之中尙祈於主張女國民應與男國民應有同樣之選舉權與被選舉權之外更主張應有婦女團體代表參加國民代表會議現在婦女處境特殊非此實無以代表婦女本身之利益建議也敝會同人敢代表二萬萬之女國民誓爲諸先生後盾臨頴不勝迫切待命之至上海女界國民會議促成會謹啓（三）清揚·復光·两位代表鑒國民會議條例草案不獨擯斥婦女團體代表且并二萬萬女國民之選舉權與被選舉權而剥奪之似此蔑視女權故意與公理爲敵殊堪痛恨本會特於日昨召集臨時委員會决定各種對付方法務望两代表在京極力聨合各地女代表·五專門委員會請願修正並設種種方法要求達到婦女團體代表參加國民會議之目的時機緊迫千萬努力并將活動情形隨時見告上海女界國民會議促成會 
[女子參政會致善後會議電]  
　　要求參加國民會議 
本埠女子參政恊進會昨日致北京善後會議一電要求與男子同等參加國民會議其文如下北京善後會議各代表各委員公鑒民立國家以全民爲參政爲原則女子居人民半數不應屏諸政治之外文明各國皆規定女子參政成例昭然我國旣號共和寗能獨異此次善後會議無女界代表列席衡情巳失徧頗將來國民會議若再不使女子平均參與則擬諸世界趨勢直是倒流逆轉遑足以語革新所望各代表各委員主持正論議訂國民會議組織明定女子與男子有同等之選舉及被選舉權以植憲政大本除另具詳細理由書派人來京請願外先此電陳女子參政恊進會叩 
[女界聚餐會紀]  
　　中國婦女協會與上海女權運動會 
　　中國婦女協會籌備會委員與上海女權運動同盟會職員等昨日聨合在太平洋飯店聚餐聨絡感情兼議會務到有康同璧·沈儀彬·程婉珍·舒蕙楨·談社英·陸禮華·蕭硯耘·陳芸芳金淡如·等二十餘人另有來賓呂碧城·郭秉文夫人·等十餘人酒半由康同璧起立報告中國婦女協會籌備情形大致謂巳得各地女界復函多通俱以時局不靖交通阻碍三月一日召集各地代表時期太促且舟車停滯行程需多費時日三月一日萬來不及康君并謂吾人今日眼前雖尙未成功若何大事業惟本會組織之初若嬰兒然尙在幼稚時代安見其將來不爲大偉人大豪傑造豐功偉烈於世界受後世人之景仰同人祇需勉力做去自滿固不可自餒亦絶不能且凡屬女界俱應視爲己任也云云後由沈儀彬代表致詞歡迎來賓舒蕙楨等俱各有意見發表最後衆議旣各地來函以交通不便時期嫌促可攺訂召集日期公議定於五月一號期限旣寛而屆時時局想可較靖交通當然便利遂一致贊成展期两月以便遠地代表於此期間諸籌備員亦可盡力籌備大會事宜務期完善散席巳九時云 
[王九齡由日抵京訊]  
　　唐繼堯代表王九齡啣某項重要使命赴日有所接洽茲據駐滬機關得其電告王氏於二十六日抵京係奉唐氏電令赴京出席善後會議對敎育總長一職决辭不就云 
[華洋義振會電京乞振兵災]  
　　上海華洋義振會昨致北京電云北京段執政曁各部總長鈞鑒去秋東南一役惟蘇省受創爲最巨查嘉定·太倉·寳山·青浦·崑山·松江·宜興·上海·金山·九縣直接損失巳達數千萬元其各鄉鎭種種奇慘情形不亞於洪楊之禍旣休養之不遑正救濟之不暇詎料又遭戰事所有滬寗路綫一帶居民非燬於火即刦於兵死傷枕藉廛市爲墟生者更蕩析離居飢寒載道目不忍覩慘不忍聞當斯戰後市面蕭條地方悉索巳窮呼籲業聲嘶力竭而捐輸仍苦寥寥迭接丹陽·江陰·無錫·各災區函電紛馳情亟迫切惟未閱半年两罹鋒鏑範圍廣大振需浩繁非有大宗欵項不足以資挹注中央視民如傷情殷保赤務乞俯念數百萬刧後餘生俱瀕於危賜予特籌巨欵撥救燃眉並請將閣議通過海關附加振稅設法及早實行俾可源源接濟庶蘇省無告災黎得有一綫生機之望臨電翹企敬盼福音上海華洋義振會叩宥 
[奉軍兵災調查委員過滬]  
　　謂海關附稅充賑事可望辦到 
　　奉天鎭威軍賑務處所委江蘇兵災調查委員顧孟養（浩佳）於日前由津轉寗來滬據云奉張對於此次江蘇兵災頗願施賑巳飭人專門辦理此事至對於海關附稅亦巳一再催促政府早日施放此欵即政府方面亦巳表示贊成惟外交團方面尙有某使未表贊成故尙未定耳惟海關附稅撥充賑災在民九直隸旱災及民十南六省水災時均有案可援此次兵災較上次水旱災爲重想不難通過外交團云云聞顧君巳於昨日乘輪赴常熟再赴江陰·無錫·常州·鎭江·等處查勘災情云 
[英公使抵滬]  
　　駐京英國公使麻克類回匣乘津浦車由京抵寗轉乘隆和輪船於昨日（二十六日）午後五時十分抵滬江蘇特派交涉員陳世光率同第二科長楊念祖親赴怡和碼頭迎迓聞英公使到寗時因行期怱促未曾晋謁盧宣撫使曁韓兼省長須俟回京時再行拜訪現英麻使定於出月三日乘輪放洋云 
又函云英使麻克類於前晚（二十五）十二時乘京浦通車抵浦換搭太古洋行之隆和商輪離寗將於今午抵滬路局長沈成栻曾經親自赴寗迎迓嗣以英使攺搭商輪沈旋於昨晨乘夜車返滬 
[陳交涉員昨宴荷公使]  
駐京領袖荷國公使歐登科偕夫人等於昨午後一時應陳交涉員之請赴上海飯店之宴會陪宴者唐少川·王正廷·楊總司令·許前交涉員·朱監督·常警廳長·聶會審官·等舉杯稱觴藉敦睦誼云 
[交涉署會丈局移交之近訊]  
　　丁科長巳將僑局關防交出 
　　交涉公署曁會丈局之移交一事自前任温世珍出走後委總務科長丁紹瀛代拆代行迭次推諉抗不交代經新任陳交涉員委派秘書金棟專司催交曾與丁科長迭次晤商業巳就範昨聞丁科長巳將交署所有之欵項曁保證金等以及僑務局關防一顆先行交與金秘書收執尙有交署關防仍未交出云 
[吳淞江水利工程近訊]  
　　攺在一處施工 
吳淞江水利局自於上年七月間接辦新閘東首工程截至陰曆年底止將新閘橋至新垃圾橋二百餘丈及外擺渡橋東口六十餘丈開挖完竣本年由水利恊會議决以工程由東而西使出水通暢宣在一處施工即由該局將四架挖泥機船調在外擺渡橋裹口開挖該局亦由閘北遷至虹口武昌路以便督工又悉該局自設局滬濱巳屆五週特由局長費承祿製辦匾額一方送往滬西周太儀廟懸掛因太僕公在雍正年間濬淞殉難該局懸匾致祭以表景仰而留紀念 
[蒲淞市總董呈縣署文]  
　　蒲淞市總董顧潤桂近呈上海縣知事文云呈爲英工部局越界築路懇祈鑒核轉呈阻止以維主權事竊查接管卷内英工部局在蒲淞市轄境二十八保三圖十八圖二十九保一二三四五六等圖曁三十保六圖等處地方豎椿立界開闢馬路曾由前總董王臨鈞迭呈鈞署轉呈交涉公署阻止在案旋於本月十九日奉到鈞署十七號訓令内開奉交涉公署指令呈悉候據情函致領袖總領事轉飭禁阻此令等因奉此合行令仰該總董知照此令等因奉此具見鈞署尊重民意維持主權莫名感激惟近來疊據各該圖董保來稱英工部局仍在上列各圖地方與工築路進行不巳等情復准蒲淞市議會陳議員時夏函同前因請轉呈阻止等因前來總董緣事關外人越界築路未敢延緩曾於本月二十二日召集董事會提出討論僉云違約築路關係主權深恐外人得寸進尺激成民憤有碍治安應請力爭阻止一致議决查英工部局在本市轄境越界築路發生在去秋江浙軍興之際迄今半載之中經人民之再三呼籲各法團之函電交馳報章揭載案牘盈尺若不急速阻止任其進行不特關係主權且於本市農田水利两受其害萬一激動民憤釀成風潮總董實難負責所有英工部局越界築路緣由理合再行備文呈請鑒核伏乞迅賜轉呈交涉公署咨請該國領事轉飭禁阻實爲公便謹呈 
[李知事注意西鄉築路案]  
　　上海縣李知事以英工部局前在本邑法華鄉越界開築馬路一案關係國家主權非常注意昨日令飭該鄉各圖地保將工部局所築馬路之業户·畝分·號數·分别開明具復以便轉詳交涉署查核辦理 
[蛋商請免出産稅]  
　　本埠總商會致農部電文云農商部鈞鑒皖省增收鷄蛋出産稅妨碍蛋廠營業本會前據廠商請求迭向皖當局籲請免徵未荷容納該廠商以此項稅捐商力實難負擔又商諸中國蛋廠公會於上年十二月二十六日具呈鈞部請予轉咨財政部咨商皖省於新增之鷄蛋出産稅案内准將廠收上産土製一部份劃分依法撤銷當經借蓋本會關防即郵發在案迄今時將两月尙未奉批現届春令各處鷄蛋瞬將上市商廠等即須分赴皖省各屬安排收貨開工營業事巳迫於眉睫祗以此案未奉部批營業無從著手迭據蛋廠公會代表廠商請求轉催前來理合據情電呈鈞部迅賜查照該公會前呈辦理並先批復云 
[皖米商請恢復貨車]  
　　全皖米商公會昨致總商會函云警啓者吾皖素稱産米之區每歲運往下游人民賴以生活自去秋江浙戰事發生寗滬貨車停運皖米遭此梗阻所受損失巳屬不貲詎料通車未久又有軍事皖米積壓南京不能裝運致受潮濕霉爛損失更鉅今幸戰事結束而貨車仍未通行現聞軍界方面未將運貨鐵車挪出一時不易有車運貨可否仰懇貴會俯念商艱即行電達交通部並電江蘇軍務機關先行發還鐵車若干輛俾路局得以尅日運貨以蘇商困不勝企禱之至 
[電燈泡漲價原因]  
　　字林報云近两年來中國電燈泡營業競爭頗烈蓋以德比製造家加入競爭與英美對抗之故其結果爲電燈泡之價落至成本之下两星期前售價每百竟落至八元五角至九元五角之間聞此價不及成本之半經營此對之各行因見長此競爭損失不資至是乃開會議决定不復作自殺之競爭於是貨價驟漲每百漲三十元今日又漲至三十三元按前每百售價八九元時零售者每隻仍售二角五分不等其獲利甚巨今望貨價旣漲之後零售者勿仍如前之博厚利而累及購者也 
[航業雜訊]  
　　上江輪留滬調查近两年來揚子江上游船大增航業大盛近日以宜昌以上水淺漸見復漲淺水級輪紛往復班惟載量在五百噸以上者猶留滬未開近據漢口來電宜渝間復航至多再有四星期當可一律通航現留滬修理之上江輪候期開行者僅六艘查誌如下輪名國别註册　量公　司輪名國别註册量　公司 
安瀾英國一四二噸亞細亞美川美國三六一噸美孚 
美仁美國四七六噸美順蜀亨法國四五九噸　法輪 
雲陽丸日本五九六噸日清德陽丸日本二六二噸日清 
尙有意大利商所建一新輪宜昌號刻下巳經落成不日將開生往矣 
　　揚子江外艦更防英國驅逐艦蟋蟀號原駐上海茲經該國艦隊司令調往漢口接防又美艦蕯克洛孟都號昨巳從華南還駐上海代替淺水砲艦比袼安號駐防該淺水艦巳派往漢口上游矣 
　　重慶法領事過申法國新任駐重慶領事陸夫孟德氏現奉命水華業自西貢經香港轉來隨帶夫人等共五名昨巳抵申在滬留一二天即將轉漢口往重慶蒞任　　留東學生之歸國日來留東學生又紛紛歸國計在此二三日内有黄憲鏞·弦世恩·夏仲明·李慶鏞·萬春寳·楊文産·李搏·歐陽琨·張星　·章克標·及宋逸等數十名日本東京帝國大學之主敎朝田健氏亦來中國視察揚子江沿岸之學風云 
[考察絲業專員放洋赴法]  
周繼先君肖影 
　　浙江省立蠶業學校敎員周繼先近奉浙江夏省長委派赴法意日等國專門考察製絲事業經夏省長函駐滬江蘇特派交涉員發給護照現巳購定法郵船包島司號艙位定今日（二十七日）放洋先行赴法國研究製絲方法·及生絲貿易狀况一年後再赴意大利·瑞士·比利時·日本·等國考察周君浙江杭縣人畢業於浙江省立蠶業學校曁金陸大學師範班歷充四川農校蠶桑科專門敎員杭州之江大學學監西湖英算專門學校校長云 
[中國工程學會開會紀]  
　　主張攺兵工廠爲大機器廠 
　　中國工程學會上海分部於前日在一家春菜館開會歡迎新回國之前美國分部會長張可治君及程志頤君等到會者有三十五人首由張可治君報告美國分部情形十分發達再由總會會長徐佩璜君報告會刋及接收兵工廠事宜會刋第一期巳在印刷中二星期内即可出版至接收兵工廠情形報告甚詳加以會員中有不少參與其事者如范永增·周子競·周明衡·君等均有報告其中槍廠砲廠子彈廠·之重要機件業巳拆卸如需再開工非一時可致惟將來應攺何種工廠因難殊多因房屋星散機械大都陳舊且專係造軍火者故據范君意見則以製造機器較爲合宜如能辦一大機器廠仿求新廠而擴大之亦未始非中國機器製造事業前途之大幸刻該會擬再詳細從工程經濟方面研究合各門工程專家起草具體的攺建兵工廠計畫以貢社會及政府之採擇云至十時半散會 
[交部不發實業會議各員乘車免票]  
　　農部舉行之實業行政會議前曾函請交通部發給各省區實業廳長等乘車免票聞交部以國有各鐵路正在軍事停止之時亟應整理以維路政日前巳函復農部謂請發給實業會議與會各員乘車免票一事碍難照辦云 
[工部局將用汽笛報警]  
　　明日上午試放 
　　工部局現擬用一種汽笛作報警之用定於二十八日星期六上午八時在工部局屋頂試放以驗其是否適用云 
[怡和收租人被匪開槍擊傷續聞]  
　　怡和洋行收房租人山文達於星期日在大通路被匪開槍擊傷肚腹一節巳誌前報茲悉山又達經捕車送仁濟醫院後因所傷過重尙未能起床昨由捕頭派探往查傷狀據醫云體温熱度若不减退性命尙未可保云 
[美人麥隆萊被控私帶軍器]  
　　大晚報云美人麥隆萊氏於今晨十一時由美按署檢事胡蕯氏出票拘捕控以私帶進禁軍器之罪經魯敦 
推事預審一過判以五百金元交保候移解按察使法庭審問 
[郭化南被控私販軍火案註銷]  
　　捕房控郭化南與私販軍火案有關經公共公廨出票飭提訊究日前郭自行投廨諭交二百元保假訊巳誌本報茲悉郭之被牽涉係據捕房去年八月間查獲販賣軍火之四川人雷康年供出嗣公廨將雷訊實判押西牢後即出票提郭昨晨由關讞員會同美領雅羣集訉捕房將雷從西牢内提解到廨據雷供郭化南並非其主人與此案並無關係而捕房律師則以郭係由雷供出應請訊究郭延律師辯護謂雷旣當證明與郭無關要求將案註銷中西官磋商後判雷仍送監執行郭化南之控案註銷 
　　尙有本埠新聞轉入後頁 
 
 

Page 15

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國十四年二月二十七日星期五（申報第四張）舊曆乙丑二月初五日（十五） 
本埠新聞二 
[两便衣軍人被拘]  
　　因其携有婦人首飾及軍用品 
　　前日有穿便衣之軍人姚振升·劉照甫搭火車來滬携有婦人首飾及軍用物品被派在車站之憲兵查獲解入憲兵大隊部經隊長寧凱臣研訊據供在廣東第一師長陳慶雲部下當馬弁陳師長派有參謀長馬誠生驻滬法租界菜市街仁康里内十五號門牌云云奉判還押聽候調查是否屬實再行核辦 
[新龍華車站被刦]  
　　滬杭路新龍華車站昨晚（二十六）九時一刻突來口操北音之三盜各執手槍聲稱奉杭長官來站與站長尋仇復囑將各房門打開將路員等圈禁歷三刻之久始各鳴槍示威而逸聞各房失物甚夥一時尙難檢查當經電禀沈局長核辦並報告上南警務段長務獲追究 
[車站後路之越貨傷人案]  
　　匪刦翠微庵刃傷一和尙一婦人 
　　前日（二十五）上午三時小西門外利涉橋車站後路翠微庵忽來匪徒六人從西首墻壁挖洞而進各執有手槍刺刀將住持某僧肚腹連戳三刀並將在庵修行之婦人一名亦戳一刀傷勢均無大碍當被刦去大洋數元銀角十餘枚銅元六百枚該匪等肇事後相率逸去昨日該庵巳據情投報警廳請爲緝究矣 
[川沙陳家橋鎭被武裝兵士搶刦]  
　　損失在三萬元以上 
　　川沙南門外離城里許之陳家橋鎭於本月二十二晚突來武裝兵士五十餘名荷槍實彈到鎭即開二排槍示威包圍各商店大肆搜刧連刧十三家携贓揚長而去損失在三萬元以上云 
[閔行西鄉之刦案]  
　　源仁板木行經理牛雲方原籍閔行西鄉前日因家中有事返閔至晚間九時外間敲門不絶牛急將火熄滅詎各盜用鐵棍掘門而入擁至牛房中牛見有十餘盜中身穿舊軍衣褲者四五名知係潰兵任其搶刦乃漬兵手持手槍向牛恐嚇勒令交出銀洋答以無現洋即用棍毆擊一面搜抄翻箱倒篋將綢皮衣服盡行刦去繼將牛之臥床搜抄將身穿皮袍馬褂及鈔洋六十元並金錶一只刦取而逸牛被毆受傷甚重口吐鮮血昨日由其弟伴同來申即投醫院醫治一面報請該處官廳查緝聞被搶約值七八百金云 
[明德里盜匪行刦未成拘獲两盜]  
　　昨日上午十時餘法租界後新街明德里某姓家突來口操寗波音匪徒四人希圖搶刦經事主人等出外鳴吹警笛該匪等聞聲慌張不及施刦奪門飛奔出弄向北而逃由探捕等到來追至法大馬路口拘獲匪徒两名帶入捕房經捕頭詰訊一過諭令押候解送公堂訊辦 
[閘北振通織帶廠之小風潮]  
　　閘北振通織帶工廠男女工人約三百數十名該廠近來將工作增加一時間於是工人要求增加工資工廠將廠門閉鎖不許工人外出工人咸抱不平後工人即推舉代表向工廠交涉二十四日入廠工作者僅五六十名工廠方面大起恐慌現巳聲明仍照從前時間巳完全歸於平靜云 
[洒掃局通告定期演習樂舞]  
　　本邑洒掃局以二月初十日爲上丁祀孔之期新舊樂舞生均應預先演習昨由該局通告各舞生函云逕啟者茲屆上丁祭孔之期定於二月初八日下午一時演習樂舞初九日演祭該樂生等於是日上午十時齊集舞生於下午一時齊集毋得延誤此布 
[寳邑籌備春丁祀孔]  
　　寳山縣陳代縣長以三月四日爲春丁祀孔大典之期亟應先事準備以免臨時怱促所有應用太牢當經諭飭牛商鄒某先期採購應需牛價核實來署具領一面諭令本城總甲張阿坤遵照向例將應需各物妥爲預備所有工食准照民雇核算昨又函致第一高小浦校長屆時酌派學生前來奏樂共襄盛儀云 
[京紹青藍染業公會開會紀]  
　　京紹青藍染業公會昨在法租界新康里會所開緊急會議由主席宣佈云近因吾業各項成本奇昂更兼米珠薪桂以致各坊不易主持若不急行整頓勢將停業經各領袖一再討論暫行决定三項辦法（一）同業推舉代表一人向各布莊陳述該業近來困難情形並要求酌加染價以維生計（二）各坊主公認外務宜一致堅决到底不達目的不開領（三）同業如再有害羣之馬不顧成本及暗中私自賤價濫兜濫做如經查出實在證據全體即照公敵破壤行規論全體一致通過如各布莊無滿意答復再謀第二步辦法 
[閘北保衛團定期甄别團排長班長]  
　　閘北保衛團成立於江浙搆兵之間編制中應有團排長及班長等職因两次戰事蔓延未遑甄别但有一長可取即予試川今大局巳靖敎練長陳安甫誠恐試用團排長班長中有才不稱職者故呈准團總定於三月一日下午二時集合各試用團排長及班長在大統路團本部甄别藉以覈實而顯眞材云 
[滙山路火警]  
　　虹口匯山路二十二號門牌洋房二層樓於前晚九時許不戒於火經各段救火會聞警各驅皮帶車到場澆滅祗燬房屋一間並屋内雜物 
[總會違章之被罰]  
　　福建路五百二十二號·及勞合路四百零五號两總會主何良堂·嚴裕樑均被控容留會外人及婦女在會有違定章等情昨經公共公廨中西官備案質訉之下判何罰洋二十元充公示儆嚴開釋 
[惠羅一元貨明午截止]  
　　惠羅公司此次發售一元貨如檯布玻璃茶器等等均屬物美價廉購者極其踴躍茲悉該公司此次出售一元貨定明午截止云 
[汽車撞傷行人]  
　　某號汽車於昨日上午十一時駛經浦灘撞倒一行路男子頭腦受傷不省人事經老巡捕房三百三十九號華捕到來抄錄汽車號碼另雇車送受傷人往仁濟醫院醫治一面報请捕頭究辦 
[婦人被賣爲娼之超豁]  
　　婦人周朱氏於日前被丈夫周阿忠·姑周張氏·價賣與法租界毛王氏所開妓院内强逼爲娼朱氏受苦難堪不願作此皮肉生涯爰於前日自行投至濟良所請援當由該所通知法捕房包探曹安昌前往將周阿忠等一併拘入捕房昨解法公堂請究周朱氏由濟良所帶案請據聲稱丈夫與姑將婦人賣入妓院後逼令賣淫不遂即用鐵棍毒打婦人不堪受苦是以自投濟良所請求超豁等語周阿忠供實因妻子不守婦道故此將其賣娼所得身價洋二百十元由母親取去周張氏供婦人祗用得洋一百七十元毛王氏稱周朱氏由其丈與姑領來賣婦人爲娼不敢凌虐聶讞員商之法副領事葛君判周阿忠押西牢四個月周張氏押二個月以儆毛王氏罰洋五十元充公周朱仍交濟良所領去擇配 
[不理貨欵限期還清]  
　　許大椿前延農復律師代表投法公堂控鄭茂如不理貨欵洋八百元一案昨又傅訉原告由其妻代到聲稱丈夫於日前忽患急病身死所有被告欠欵請求嚴追並據代表律師稱被告前向原告購買鑽戒計價洋八百元當由被告出立七百五十元之空頭支票一紙到期往收無着向索置之不理故投案請求訉追詰之鄭茂如供認欠欵是實中西官判着被告交人銀並保出外限十四天内如數還清 
[戲玩洋瓶傷人之押儆]  
　　王毛弟昨投法公堂控稱民人日前乘自由車至八仙橋地方因後面有汽車到來故此停歇不料有馬如卿在傍戲玩洋瓶當時民人囑其勿玩免肇禍端豈知馬非但不聽反將洋瓶一只向吾猛擲傷及面部民人即昏迷倒地幸有巡捕到來將馬拘獲請求訉究詰之馬供詞支吾中西官判馬押西牢一個月以儆殹費亦歸被告負担 
[救生船撈獲女屍待認]  
　　滬南同仁輔元堂救生局某號巡船昨日在陸家嘴浦面撈獲女溺屍一具帶回南碼頭局前察看死者年約三十左右因無族人指認即由該堂給棺收殮厝壇召認茲錄該女屍服式如下身穿紫色呢罩衫黑色闊柳條夾襖黑色花緞對襟棉襖黑色絨線對襟短衫白色對襟絨衫黑色嗶嘰柳條單褲白色柳條布襯褲黑洋襪莊青皮底棉鞋頭有髮團耳戴黄色愛司圈 
[無名男屍騐係溺斃]  
　　二十四保正十五圖地保顧瑞生昨投上海地檢廳具報浦東白蓮涇港大來棧後面浜内今晨發現無名男尸一具查無尸屬請爲相騐當經委派蕭檢察官等前往將尸撈起騐得該尸年約二十餘歲形似小工模樣委係失足落河溺斃塡格拍照判由堂收殮候屬認領 
[菜市街私賣烟土案之破獲]  
　　法西探長薛代納連日查拿私販烟土頗爲嚴厲昨日午後查得菜市街寳裕里五十二號陳雲記土販陳雲卿私賣烟土立即派有中西探捕前往搜查當場抄獲價值千餘元之烟土連同該私販一併拘入捕房候辦 
[南通老嫗尋獲逃媳]  
　　南通老嫗季許氏之媳作珍於上月十九日帶同生子宗寳由原籍逃逸無踪茲經季許氏據人報告謂作珍現匿上海浦東塘橋張匡氏家是以乘輪來滬前往將作珍尋獲連同張匡氏扭控警署當以案關刑事於昨將两造移送法庭訉辦 
[公共公廨訊案彚錄]  
　　昨日公共公廨訉理之民事訟案併誌於下（一）蔣昌圭訴錢紹曾及保人程覺我不賠保險費案堂諭錢紹曾請求具結出外不准應由捕房律師與原吾代表律師互商調查有無刑事性質倘捕房以刑事起訴仍由原審官訂訉（一）方曜記延海德禮律師訴湯漢章賑欵糾葛案堂諭准予攺期修攺訴狀再訊（一）永泰祥訴恊昌祥不付票洋案堂諭由檢察處函訂两造律師於禮拜六上午九句半鐘到堂訉問（一）妓女依依（即張三寳）訴鴇婦安阿招覇阻自由案堂諭原告不到應與被告反訴一併撤銷（一）陳馬氏訴與其夫陳友棠離婚案堂諭被告飭傅不到據原告到案證明應准離異所有被告取去單開借據傢具等件均着交還原告並令被告貼付原告贍養費六百元（一）王文浩訴莊聚興欠借洋案堂諭原告借欵韓姓與被告無直接關係應予註銷（一）益泰酒行訴益豐錢莊不付票洋案堂諭原告覔保向該錢莊取收可也（一）邱漢强訴徐贡兼舞弊賑目案被告延蔣保釐律師辯白堂諭原告所供不盡屬實應予註銷第二被告承認欠原告銀四十九两零應令照還惟林松年前次臨訉託病不到着貼給原告律師費第一被告着出外帮同原告收賑（一）上海華商水泥公司訴邵炳記欠欵案被告代表朱斯蒂以被告對於所控數目承認屬實原告之律師即請判决堂諭據两造代表律師稱被告認欠數屬實應判令並息照償（一）貧兒院皮鞋工場延朱樹楨律師訴沈義泰機器號不理擔保裕豐號所欠貨欵案堂諭第一被告避匿訉經保人承認賠還除巳付外尙餘一百六十五元着如數償清完案並負堂費（一）朱夑訴張榮生欠米洋案堂諭被告屢傅不到應予缺席判償原告洋三十七元並負堂費（一）謝致新訴喬金奎等欠借洋案堂諭准予撤銷（一）張阿善訴侯俊賢欠借洋案堂諭同上 
來函 
[安徽公學致洪敬齋等函]  
　　敬齋先生並轉諸鄉先生台覧閱報載諸先生爲全皖會館啟事一則拜讀之餘具徵諸先生熱心公益關懷桑梓曷勝欽佩惟茲事經過諸先生或未深悉致有比種誤會敢竭誠縷告以凟清聽竊全皖會館落成有年誠如尊論應早日公議妥訂管理章程乃自年前因一部分誤會致起爭端此時即有所謂保管委員會者出爲保管當此之時不聞滬上同鄉有非議之者迨至安徽同鄉會成立接管該館一年以來似亦相安無事洎乎去秋旅滬同鄉提議借用會館爲校舍同時安徽同鄉會亦有是項提議經多數討論一琽贊同不意軍興以後會館星宇迭爲軍隊佔駐旅滬同鄉目覩會館爲軍隊毁損心良不忍同鄉會諸公亦因與其爲軍隊佔駐不如借與學校維時軍隊雲集交涉無辭遂由敝校向軍隊嚴重交涉幸得允予遷讓敝校復因會館雖爲皖人公有而創辦會館諸前輩艱難締造煞費苦心特備函聲叙情由分途接洽蒙諸前輩胥以敎育爲重個人無不贊成之言爲對敝校經過種種手續始决計遷入諸先生所謂公學與會館豈能合併爲一者不知敝校係借用會館餘屋爲校舍並非與會館合併如謂借用手續不合則會館旣負責無人自不能不以同鄉公益爲重同鄉會旣爲多數同鄉所結合則其議决之安亦未嘗不可以代表多數也至會館如何應興應革責在旅滬同鄉敝校未敢過問總之會館應有組織與夫敝校借用會館載然两事不能並爲一談而學校之能否借用會館則徵之京寗等處似有先例即退一步言自有旅滬全體同鄉公論諸先生所謂何人敢代表全皖在滬同鄉者誠不磨之論也謹布　末以釋羣疑維希公鑒此請公安旅滬安徽公學謹啟 
[龍華保衛團來函]  
　　敬啟者本月二十五日貴報載警察提械與保衛團衝突一節内列保衛團開放排槍及逮捕船户各情均屬巡警方面片面之詞當時開槍者委委係四區巡警敝團員丁保守鎭靜態度不與抵抗更無逮捕船户·截回巡警搬物之舉有受傷之總商會保衛團頭目張全法等在場目覩漕河涇保衛團團總楊心正偏聽四區警所長程麟片面之言趨承警官一味高壓敝團全體員丁因公被誣心實不甘除呈報上海縣長曁函復楊心正團總外相應函達即希登入來函欄内以彰公道不勝公感龍華保衛團謹啟二月二十六日 
[湯劍廷來函失孩家注意]  
　　鄙人於二十六號下午四時道經閘北寳源路寳興路團角見一年約九歲之男孩臥於地上身穿螞蟻布單長衫開襠褲破爛紅絨線鞋綠絨線襪狀類聾啞間能作一二語似江浙口音現由鄙人徵得崗警同意帶回舍下候領用特函達貴報請將此函賜登來函欄俾該孩家屬知其下落前來帶回是所切盼寳源路聨盛里八十一號湯劍廷上言 
來件 
[徐滙公學院長山宗泰啓事]  
　　溯自一九二四年九月以迄一九二五年一月避難災民之入天主堂收容所者日無間斷總計在萬人以上祗以一月十二日計就食求宿於收容所者不下七千餘人而所謂收容所者大概係敝校之室舍對於收容經費曾由敝校熱心學生發起向人募捐各學生家屬慷慨挹注宏量輸將以完成善舉計前後由敝校學生繳到者巳達三千三百六十元敝人代表此無數災民竭誠致謝稱頌諸大善士之樂善好施至於諸大善士之台銜曾經登諸收據巳由敝人珍藏永遠勿忘在敝人心中則存感激銘謝之哀忱在敝校學生心中則有躬行善舉之感觸與乎捨巳爲公之安慰在學生家屬諸大善士之心中則得扶助同胞之快樂謹此謝啟茲將經募諸生姓名列後周澄良·陳善慶·朱端敖·朱恩格·金福山·周國駿·沈吾省·王士澄·尤忠傑·劉敦傭·李德榮·徐肇彤·張志葵·蔡安祺·蔡忠賢·陸耕芳·杜錫恩·張伯賢·王仁生·何遠經·蔡芳芸·陳悟德·胡毓寅·王竉泉·陳秋棠·陸曾佑·汪葆良·朱世謨·唐士璋·王富祖·岑德天·金振芳·沈曾安·沈曾怡·朱達·王勤德·王超塵蔣庚鐮·莊桂·朱棫·顧德祥·范華慶·韋旦生·陳宏俊·于蔭昆·蕢國强·莊桂勤·金兆麟·全國良·范浩然·朱類生·章朝樹·宋吟秋·姚葆良·徐菊生·劉景范·顧謂龍·俞晋昌·舒明海·蔡彬賢·吳柏林·江家新·蔡籌康·麥慶璋·陳蘭生·傅錫祺·趙靄生·俞夢周·鄧自良·鄧自立·唐耀良·邵元培·丁文彬·章朝海·唐名董·趙儒淵·趙茂生·陸永林·黄慧生·葉榮華·曾培德·陸耀　·陳世英·王曾善·饒叔良·朱柏生·劉定廉·蔣飛翰·湯福耕·陳松生·吳忠達·蔡專平·陸培林·陸崇祺·鄭少禮·饒兆良·畢約翰·黄定基·劉紀光·徐光耀·沈蓮芬·葛尙宸·唐瑶璋·魏文彬·陳蘭清·胡福曾·伍綿澤·沈勤香·孫錦源·楊永悌·楊永清·吳驂·蔡文義·蔡文仁·陸逢鼎·陸逢宸·陸逢宣·魏三生·曹炳生·康吟樓·高勤賢·莊錫周·無名氏十位 
[絲廠購用優等蠶繭之利益]  
　　上海萬國生絲檢騐所來稿 
製絲成本十分之八皆屬繭本是以經營絲廠者對於繭質之優劣價格之高下無不時刻注意精密研究以救得確實預算免他日之虧損繭質最要之點在含絲之多寡即廠中所稱乾繭繅折是也繅折以産絲一担所需乾繭斤數而論繭質愈佳則需乾繭斤數愈少每担絲之繭本愈低絲廠獲利亦愈厚繭質之第二要點則在繅絲之難易繅絲愈易則費時愈少繅工愈省所出之絲亦愈佳凡乾繭繅絲難而易斷頭者絲多糙頭身骨不潔即以老練之女工亦不能得匀凈清潔之生絲以應絲市之需要其他主要繭質則色澤與絲條之粗細是也此與生絲之色澤及條份之精細有密切之關係 
　　上海萬生絲檢騐所近考查浙合地乾繭之繅折由絲廠之恊助得美滿之成績檢騐所中之各種繅折試騐如無病蠶種所産之乾繭等亦加入其内此次研究之結果足以證明下列三事絲廠購用蠶繭質地愈優則獲利愈厚一也無病蠶種確能産生優美蠶繭二也絲廠購繭試騐樣繭以觀繅折至爲重要三也凡茲三者皆經營絲廠者切要之圖故不揣繁而詳述之（未完） 
 
 

Page 16

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國十四年二月二十七日星期五（申報第四張）舊曆乙丑二月初五日（十六） 
[商業市况]  
　　北京專電（二十六日下午七鐘） 
　　前塲玖陸開盤三二四五低至三二二高至三二七五收盤三二五成交百八十餘萬整陸開盤七七二五高至七七三收盤與開盤同成交二萬五染長開盤七扣高至七零零五收盤七扣又萬元票六九七五成交六萬五後塲玖陸開盤三二五五低至三二四高至三三收盤三二九成交百二十餘萬整陸開盤七七三成交二萬染長開盤七零零五成交三萬 
　　厘拆平疲 
　　昨日洋厘早午两市市價平穩錢行做開均爲七錢一分九釐六毫二忽半比較前日則小去三毫七忽半三月底期洋市面較好買進者稍見活動早市收盤價七錢一分八厘五午市收盤價七錢一分八厘七毫半故較上日反大起半厘蓋現洋用途不廣致仍趨小勢銀拆仍無團好機會早午两市均掛白借市上商業百貨均賤多漲少是亦受軍事影響難以恢復之故耳 
　　國内匯兌市况 
　　上海銀行二月二十六日國内匯兌行市報告云今日各埠洋匯略跌銀匯無甚上下津來電行市爲一千○五十七两五錢掛牌爲一千○六十一两京公砝爲一千○五十三两五錢漢電行市爲九百七十一两五錢合申爲一千○二十九两三錢三分掛牌爲一千○三十一两二錢五分京洋爲一千○○九元津洋爲一千○○八元漢爲一千○○六元烟台亦跌洋爲一千○十二元青島漲二元爲一千○十元保定亦跌爲一千○十一元長沙爲一千○○八元跌二元蘇州因市面漸活跌去一元爲一千○○三元鎭江北平漲起二两五錢每千两合規元一千○四十六两五錢其餘各處未有上下 
　　神户英美匯市電訊 
　　昨日神户英美匯市電訉午前電日美匯兌賣價三十九元五較上日高○六二五買價三一九元七五較上日高一八七五日英賣價一先令七辦士九三七五較上日高○六二五買價一先令八辦士正午來電日美賣價三十九元六二五較一午又高一二五買價三十九元八七五較上午亦高一二五日英賣價一先令八辦士較午前高○六二五買價一先令八辦士一二五較午前高一二五午後來電日英賣價日跌一二五計三十九元五買價三十九元七五較正午亦回跌一二五日英賣價一先令七辦士九三七五較正午跌○六二五買價不變仍爲一先令八辦士一二五　　外滙掛牌略見更動 
　　昨日星期四先令揭曉惟法匯大十法郎美匯小二角半其餘均未變化計先令仍掛三先令一辦士七五印匯仍掛二百○九羅比法滙攺爲一千四百五十五法郎美匯攺掛七十四元七角半香匯仍掛七十四两東匯仍爲五錢三分嗬匯仍掛一百八十七盾七五新匯仍掛七十四两半 
　　先令市况見佳 
　　昨日星期四先令揭曉弗動内價續見佳勢市面堅定銀行進胃不乏計銀行五月份賣價三先令一辦士七五買價三先令一辦士八一地一五緣掛牌尙爲三先令一辦士七五故人心尙欲看縮故市價仍趨堅穩嗣後未有升降午後亦無攺動計銀行五月份賣價三先令一辦士七五買價三先令一辦士八一二五 
　　美滙市况趨緊 
　　昨日星期四美匯掛牌小二角半内價續行見緊交易稍有計銀行五月份賣價七十四元八七五買價七十五元嗣後無升降午後價格又緊計銀行五月份賣價七十四元八七五至七十四元六八七五買價七十五元至七十四元八一二五 
　　東滙市况步緊華商扒户甚旺 
　　昨日星期四東匯掛牌雖未更動而内價益見緊勢華商扒者繁盛銀行亦不欲售出以致人收堅好十一時許銀行略有抛出價亦回鬆但結果仍復趨緊計銀行初時賣出五月份五錢三分二五至五錢三分一二五買價五錢三分一二五至五錢三分一八七五嗣後銀行五月份賣價五錢三分三七五至五錢三分三一二五買價五錢三分二五至五錢三分一八七五其後鬆而復緊計銀行五月份賣價五錢三分二五至五錢三分三一二五買價五錢三分一二五至五錢三分三七五收盤銀行五月份賣價五錢三分四三七五買價五錢三分三一二五午後市况開出即續緊人心更好銀行進胃益暢計銀行五月份賣價五錢三分半至五錢三分五六二五買價五錢三分三七五至五錢三分四三七五嗣後銀行賣出五月份價五錢三分六八七五買進爲五錢三分五六二五（全市最緊價）後則略形回鬆計銀行五月份賣價五錢三分六二五至五錢三分五六二五買價五錢三分半至五錢三分四三七五收盤銀行五月份賣價五錢三分半買價五錢三分三七五較上日收盤價計緊五六二五云 
　　標金逐日增漲 
　　銀行東匯步緊標金買户暢達 
　　昨日星期四大條銀來電近期縮○六二五計掛三十二辦士三一二五五遠期縮一二五計掛三十二辦士二五花旗滙閱開盤小二五收盤亦小二五銀價小一二五日美大一二五日英大○六二五四月份標金毛盤大三錢價爲二百六十一两八錢（全市最低價·）買户甚旺金價即高至二百六十二两六錢先令揭揭曉時金價爲二百六十二两四錢見美滙小去二五而先令東滙内價皆好故各號乘機扒進金價即起五錢價爲二百六十二两九錢嗣後市面尙定計小至二百六十二两六錢高至二百六十二两九錢復小至二百六十二两六錢又高至二百六十二两八錢其時東滙價稍鬆金價復小至二百六十二两三錢高至二百六十二两五錢小至二百六十二两四錢十二時許銀行東滙價復回緊以致金價頓行見漲其時買户益湧計高至二百六十三两七錢略小至二百六十三两五錢收盤價二百六十三两八錢烚赤交易不多祇成交二平由同豐永恒記買進價爲三百二十九两較上日小去七錢五分登賑價格二月份二百六十一两三月份二百六十二两四月份二百六十三两補水二百六十一两午後市况初時更俏其後略形回小結果人心尙看好勢計開盤價爲二百六十四两先令揭曉時價爲二百六十四两三錢因銀行東滙價續緊金價乃高至二百六十四两五錢（全市最高價·）其後市面略定計小至二百六十四两一錢高至二百六十四两四錢又小至二百六十三两五錢略高至二百六十三两七錢又小至二百六十三两三錢復高至二百六十三两九錢四時後銀行東滙價回鬆故金價小至二百六十二两七錢但人心堅固仍看佳勢故回高至二百六十三两二錢收盤較上日尙漲一两七錢補水二百六十一两云　　公債續堅市况轉佳 
　　昨（二月二十六日）各債期現貨市况均頗暢旺各方買賣尙見踴躍期貨仍祇三月份一項而成交額亦達一百七十二萬五千元整六市面最佳計占九十五萬元七長次之計三十九萬五千元金融亦做開三十八萬元現貨交易共九十八萬五千元九六獨占七十二萬一千元整六計十四萬三千元金融八萬元七長二萬六千元五年公債一萬五千元各債期現貨市價依然挺定異常前後市上落僅約二三角許殊鮮變動右言但較前日則仍一律上漲如整六期現貨均續漲四角餘七長金融期貨及五大現貨約漲三角五小好起二角九六金融現貨則微堅半角獨華商證劵股以收買者多漲率極大比週初又飛漲一元三角云 
　　又本日爲華商證劵交易所交割本月份（二月期）期貨之期各債交易暫停一日明日本報公債市况報告亦暫缺一日至各債交割之額共達三百八十三萬五千元除劃賑之二百三十二萬五千元外尙餘一百五十一萬元計整理六厘七十四萬元金融四十二萬元七長三十五萬元茲分述昨市各債市况如後 
　　金融公債金融現貨千元票九十三元五角半比前市跌下一角半較前日回堅半角期貨三月期九十二元五角半較前市略小一角比前日續漲三角半 
　　整理六厘整六現貨七十八元零五分較前市漲起三角比前日復漲四角期貨三月期七十八元五角比前市好起四角半較前日續漲四角半 
　　七年長期七長現貨前後市各做開一盤後市價七十元零九角半比前市好起二角半較前日續漲二角期貨三月期七十一元六角比前市略好半角較前日續漲三角 
　　九六公債九六現貨三十三元與前市開盤價同其最高價曾至三十三元有半比前日略好半角 
　　其他各債五年公債現貨大票價八十五元比前市跌下二角比週二漲高三角小票八十二元二角較週二日亦好起二角華商證劵股仍上漲甚厲昨後市價爲四十七元半比本星期二日復暴漲一元三角 
　　外股市况活動 
　　海利洋行報告云昨日外股市面頗爲活動橡皮股暗盤甚硬船塢股及匯豐股極堅俏受主頗多爪華康沙利特派息七錢半橡皮派息三錢均巳宣布成交價格如上海銀公司六两公共汽車十二两半耶松一百十六两半三月期一百十八两六月期一百二十二两半瑞瑢八两半（三月期）彚司洋五元五角蘇門答臘一百八十两英爪華八两一錢又八两二錢天傍一两四錢（三月期）藍格志單股九两半（三月期）又九两三錢半（三月期）怡和十二两錢半三月期十二两六錢可太把羅一两零五分太拿米拉八錢七分半橡皮四两半匯豐銀行洋一千二百四十元英工部局一九二二年七厘公債一百零四两半 
　　紗花均漲 
　　内地帮小包交易甚暢 
　　廠商廣購原棉以備青黄不接時之需要 
　　昨日星期四美棉因紡織公司購進期貨旱區缺乏雨量及空頭紛紛抵補市勢趨堅計期貨漲四十五至五十五磅音現貨漲五十五磅音英棉期貨漲十點現貨漲十七點印棉初隨紐約消息堅穩旋因市場中人心趨漲及大批購進市價挺秀計孟加拉漲七羅比奥姆辣漲六羅比白羅溪漲五羅比大阪現紗二十支藍魚漲三元二十支紅財神不動十六支福島及三馬漲二元本埠紗花因外棉悉漲本埠原棉存底不充現銷復振買氣甚盛據某投機家之意見似目前市價尙有看高之餘地惟市場情形瞬息萬變恐難如願耳茲將期現紗花市况分列於後 
　　期紗紗布人鐘標準前市因原棉存貨枯薄廠商大批購買以備青黄不接時之需要致紗價爲之帶高近遠期各月漲九錢至一两一錢後市因現銷活潑近遠期續漲八九錢全日共成交三萬零八百包收盤價列後 
三月期一六八·00漲一·四0六月一六六·二0漲一·七0 
四月期一六七·二0　一·七0七月一六六·一0　一·九0 
五月期一六六·五0　一·七0 
　　現紗客銷方面又形活潑中以内地帮之小包交易爲最盛計成交七百包川帮進二十支人鐘二十五包福建帮進一百餘包江西帮進一百餘包其餘汕頭野鷄北帮天津寗波蕪湖等帮共進四百餘包價漲五錢至七錢五分崇信紗廠開出十四支大發小包三百包扣佣價一百七十两本月份交貨鴻章紗廠開出十四支寳彞江十包扣佣價一百六十七两鴻裕紗廠開出十二支寳鼎五十包扣佣價一百六十六两均三月份出清餘牌市價列後 
　　　　十六支　　　　二十支　　　　　十二支 
龍門　　一六四·00立馬　　一八二·七五寳鼎　一六五·00 
地球　　一七0·00雲鵬　　一七九·00天官　一五七·二五 
大發　　一六五·五0鴻禧　　一七七·二五孔雀　一六四·七五 
雙象　　一六八·五0水月　　一八一·五0人鐘　一六四·二五 
文明　　一六四·七0五福　　一七三·五0金鷄　一六四·00 
人鐘小包一六五·二五人鐘　　一七九·00　　　十支 
雙象小包一六五·二五鴻福　　一八0·五0三虎　一四七·五0 
大發小包一六五·二五仙桃　　一八二·00童子軍一五七·七五 
寳光　　一七一·二五豐年　　一八一·七五金鷄　一五四·七五 
金鷄小包一六八·00砲台　　一八0·五0大發　一五七·00 
藍鳳　　一六九·二五　　　　十四支　　　三友　一五七·五0 
丹鳳　　一六七·00四喜　　一六0·五0鷄球　一四四·二五　 
水月　　一七一·七五地救小包一六九·00 
鴻禧　　一六八·五0寳彞　　一六六·00 
日光　　一七0·五0 
期棉通州標準前市因外棉堅昂本埠存底不厚同行心思一致看漲致市場中買氣甚旺賣方不敢抛出價遂逐盤上漲漲計近遠期各月漲二錢五分至五錢後市因空頭補進又漲一錢至四錢全日共成交五萬二千五百擔收盤價列後 
三月期四二·一0漲·六五六月期四一·九0漲·六0 
四月期四一·九五　·六0七月期四二·00　·六五 
月月期四一·九五　·七0 
現棉公會消息成交尙暢市價如左 
陜西花四一·七五鴻裕進　一00件現貨送廠 
陜西花四一·五0三井進　一00件現貨棧交 
太倉花四一·二五鴻裕進　五00擔現貨送廠 
火機花四一·00統益進　二00擔現貨送廠 
太倉花四一·二五統益進　二00擔現貨送廠 
本花　四0·二五鴻裕進　四00擔現貨送廠 
本花　四0·00老公茂進二00擔現貨送廠 
三品趨勢仍疲（二十六日大阪電） 
　　三品昨日違反美棉趨勢微呈堅定之狀今晨美棉微漲三品開盤亦略趨漲風惟匯市續漲有四十美金之說股市新糖股亦跌買氣呆滯以致三品交易旋趨清淡四圍形勢又不見佳云 
　　大阪紗市依然清淡（二十六日大阪電） 
棉紗現貨因期市難望上漲輸出帮買氣停頓僅川口帮因補充缺貨買進少許故市中交易仍極清淡行情又跌去一元中等二十支二月期呌價爲三百五十四元三·四月期爲三百五十元成交零星 
寳來二十二支現貨三四六○○ 
白鳳六十支　現貨六九五○○ 
鶴鹿四十二支三月期五一三○○ 
丸三二十支二月期三四○○○ 
　　大阪布市不動（二十六日大阪電） 
棉布市况昨日午後因三品帶俏人氣稍趨堅定今晨又因期市疲軟仍趨停頓交易難望成立惟行情仍無變化 
　　洋莊市絲堅定 
　　昨日洋莊絲市仍趨堅定歐美等處邇以絲匯頻長横濱市面不振以致需胃退減然滬埠各華商仍持高價方售主義故交易雖稀而行市尙堅廠絲惟由信孚三井等行購進一百二十包價尙堅挺川黄絲經則僅開利等進二十六包絲價穩定灰白二經均無成交云 
　　元芳呌莊客前活動市况平穩 
　　昨日星期四輪值英商元芳洋行第二千五百十一闪不限價拍賣之期排列泰西假尺六元絨羽綢元斜紅布市布原布竹布漂細布漂布等各種疋頭四百二十五件計一萬七千八百○五疋比較上次多五件計二百十五疋所拍市况仍居平隱客帮銷路似見活動買者略具踴躍態度花色貨則平平白貨堅漲而俏市矣計（泰丁瑖緞）四十二件計一千二百十疋價漲二厘五至一分七釐五亦有跌落二厘五至一分（元絨）八件計一百六十疋九芳跌二分二厘五九日則漲一分（羽綢）一百四十五件計四千八百二十疋跌者自二分五至八錢二分五然亦有漲二分五至五錢七分五（元斜）八件計三百二十疋跌五分至二錢二分五（紅布）七件計四百二十疋五磅佛手跌五分三磅半亦小五錢七分半三磅五天姬跌七分半四磅小三錢五磅漲二分半六磅漲一錢五（市布）四十件計二千疋價漲七分至二錢二分（原布）五件計三百七十五疋漲八分（竹布）二件計一百疋八士加二錢七分五雙路燈亦漲二錢二分五（漂細布）七件計三百五十疋五花洞漲一錢七分敎子圖則減一錢八分（漂布）一百六十一件計八千○五十疋漲者自一分至五錢三分其中間有少數跌二分至九分不等云 
　　粉市回漲 
　　客帮動辦···閏四月份因麥價仍小尙未開拍 
昨日粉市巳趨漲勢實銷等帮巳見動辦故二三月份均有一二分之漲度四月份因麥價仍小一時難望提高閏四月份新交易亦難開折昨日上午期粉開盤後客帮以價巳回小躍躍欲動市場人氣現期巳稍堅挺開盤即漲數釐三四月份因澳門帮有貨回出故頭盤價仍趨疲嗣因津帮於二两二錢一分七五盤抛進現期二萬包營口帮亦於二两二錢二分二五盤抛成三月份一萬餘包又二两一錢七分五抛成四月份數千包於是各月市盤均見步漲午後開盤後津營等帮各月份均有抛成四盤中因多方賣氣較盛價稍回低收盤結果二月份價爲二两二錢四分較前日收盤價計漲一人分二五三月份爲二两二錢四分二五較漲一分四月份爲二两一錢九发二五祇較漲二釐半期粉成交額上午三十六萬五千包下午二十三萬八千包收市十一萬九千包共計七十二萬二千包股票成交一百七十五股價由五十三两九錢漲至五十四两二錢旋跌至五十四两現粉出口計由三井交裝嵩山丸輪船運往香港兵船粉五千包又往南洋三馬牌三千包東順記交裝奉天輪船往衛海威兵船粉二千包錦發交裝大英郵船往檳榔嶼兵船三千包共計一萬三千包云 
　　新年茶棧之變更 
　　本埠路莊平水各茶棧數家因受祁寗两湖等路紅茶之影響結束均遭虧折故各棧對於本年營業多主愼重放欵各節均較上年謹愼現下茶棧如謙順安巳攺牌爲協順祥恒豐潤攺爲源豐潤其餘若昇和永等棧内部亦略有變更並聞隆茂土莊棧今年亦加入茶業會館代客經售紅綠茶其組織辦法均與他棧一律云　　糖市步漲 
　　昨日公會劃盤因見東滙又漲現貨巳升至七两四錢五分二月份開七两六錢三月份七两七錢半四月份七两八錢半買方吃價高抬故市况頗有續漲之勢遠期嗬赤抛盤因荷蘭價格漲大號盤甚緊青糖去胃呆弱以浙路運輸時斷遂而如此云 
 
 

Page 17

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國十四年二月二十七日星期五（申報第五張）舊歷乙丑二月初五日（十七） 
自由談 
　　多疑人爲人疑[  伯雲]  
藝術小談 
[誌遠東之崑劇與徐園之書畫] [  鵑]  
　　近數日間於藝術上得耳目之娛者二度快意愜心津津有餘味是不可以不記 
　　疇昔之晚名醫龐景周君昆仲爲太夫人稱觴祝嘏倩名流會演崑劇絃管嗷嘈都成雅響所演有拆書辭閣遊園驚夢打山門諸折而予尤賞連環計小宴俞振飛君之呂布以英爽勝張某良君之王允以老到勝袁區波君之貂蟬以嫵媚勝薈斯衆妙遂成絶唱同觀者有倚虹獨鶴慕琴諸子咸爲擊節稱賞不置 
　　康腦脫路徐園夙擅亭台花木之勝近復舉行書畫會陳列名家書畫二百餘件蔚爲大觀一昨驅車往觀得張某良君指導益多興趣就中予最愛顧横波馬湘蘭之蘭顧西梅之美人虚谷之果品顧若波陸廉夫之山水任伯年之花鳥古色古香弸彪手眼間頗致羨於彼擁有此琳瑯滿堂者實足以敝屣銅山金穴也聞此類書畫擬以每星期六一換云 
[球戰外紀] [  年]  
　　萬國球戰之中英賽二十一日舉行於法租界貝勒路之曠塲勝負大致巳見報端茲摭拾瑣事以爲外紀 
　　是日觀者達萬人人取資二角收入頗可觀亦足見滬人士注意國際賽之一般惟大率以學校生徒爲多外人則僅百分之一二而巳因此球場之勢力完全爲華人空氣所包圍中國方面偶有驚人之足則歡呼聲雷動入險境則屏息無聲萬人心理竟同奇哉 
　　是日南風奇大故選擇球門結果如何頗有關係不意選擇結果中國竟據南側報運不佳巳頗自危故衝鋒健將黎寳駿攺任内衛早巳預備取守勢面英人球術頗精因之中國方面難脫險境内衛則疲於奔命氣喘汗流前鋒則呆立觀望縮頭戳慄丁人夔人咸呼爲阿下技術頗精至是亦無能爲力幾成爲觀衆之一而巳論膂力跑步英人遠勝於華中國球員頗畏縮不敢與較惟時施小乖巧而英人則一味使用其蠻力向前直衝因之跌仆者甚多 
　　内衛哈元貞鎭定異常化險爲夷因其姓哈人常呼爲老哈與老經同音且其在球員中年事最長人亦遂以老蟹目之是日中國球員均衣藍柳條衣白衣褲惟哈則穿黄呢褲余站立之四側嘗聞有老蟹究竟不差之聲忽有人詢到底那個是老蟹某答曰穿黄褲子的 
　　守門員陸鐘因技頗驚人球近門應付裕如爲觀衆所稱貴較諸英國隊守門員遠勝十倍使易地以處者恐負在十球以上中國側之負第二球頗寃蓋當球被蹴將入門時陸君以手拍之球落球門界線上公證人即鳴角而一球負矣陸君正擬舉足蹴球聞角聲痴立有頃場中頗有違言而球員以服從公正人故無一言 
　　下半時中國隊曾鼓勇蹴入一球於是擲帽者歡呼者幾同瘋狂有携爆竹者并燃爆竹一響拍手聲和之及英國側反攻中國復負一球則但聞全場同聲呼阿呀而巳 
　　中國側負一球後曾由丁人夔得機復蹴入一球是時雙方巳在均勢觀衆方以爲能長此保持尙可有望不意球員有受傷退塲者衆寡不敵卒於最後十分鐘内又負一球至是觀衆知無望遂絡繹退去有人高呼曰出了两雙八開倒來替外國人捧塲 
[發昏章] [  蕨蘋]  
　　被愛人春葱般的玉手一陣亂打面皮似乎麻木了那張嘴變成倒掛新月形一雙眼睛眯得像一條縫注視着伊表示他純摯的愛 
　　押摇寳輸的精光一雙手狠匆促的袋裏亂摸還要摸出一張鈔票押個連三响（連三响就是連勝三次） 
　　小夫妻俩嗓嘴相打老娘看不過走來調解隨手也孝敬了老人家五枝雪迦烟 
　　猜拳狂飲漸覺得酒味很和淡又覺自己的酒量比前高多了偷覷敵方知道他們一個個都要醉下來了　 
　　許多姨太把他圍住了七張八嘴都要請他到自己房中坐地惹得他心頭火起一言不發拖着一個老媽子望灶下就走 
　　抄襲人家一篇文字連著者的署名也抄上了 
[觀影歸語] [  劉恨我]  
　　目下海上人士觀影之程度日高而各影戲院主人亦競運映新片·以資號召每演一新片心於報章大登其廣告該片所費資本達百萬餘金演員皆爲歐美著名明星劇本如何精良·佈景如何逼眞·以爲非此不足招徠觀客今得一片劇情平平佈景簡單主角亦爲最遲成名之明星獨能博羣衆之歡迎觀者爭先恐後斯何歟即前上海大戲院開映之「慈母」是（OverTheHill）該片爲倫理影片飾慈母者爲瑪麗卡舉止扮相儼然一慈母且表情細膩描摹慈母愛子之心無微不至使觀者腦際不知不覺間受有絶大感觸吾觀是片曾爲之泣下數次可見斯片表演之動人凡爲人子女尤不可不以先睹爲快總之今日世風日下道德淪亡提倡非孝之風日盛苟各影戲院能多開映此種影片未始非矯正世俗之助也 
　　電影明星冷却乃（LonChaney）精於化裝術凡飾殘廢中如駝背跛脚等無不惟妙惟肖幾令觀者莫辨其眞僞曾觀其地震聲中之情史及忠心篤敬之華工等無不讚歎其技之神曩於卡爾登觀童伶賈克柯根主演之孤兒苦遇（OeiverTwist）冷却乃亦於是片飾一要角「法金」一種蹒跚之態宛若老年人之龍鍾表情頗爲不弱前讀美國電影雜誌知「鐘樓怪人」一片尤爲冷却乃生平之傑作曩開演於愛普廬吾偕瑞蘭女士往觀冷却乃飾一怪人化裝奇突描摹甚爲得神且建築功程宏大猶以敎堂之規模可愛明星如 
惱門開萊（NormanKerry）飾費白斯英姿奕奕勇健絶倫其他演員均馳舉電影界者人材濟濟殊覺可觀當不讓有始有終（該片曾演於卡爾登）專善於前矣片爲歷史影片紀專制魔王之殘酷亦極有力也 
　　善後舞台 
　　京劇三幕 
[我之幻想] [  堃生]  
　　貫穿地心盡發球中秘密之寳藏 
　　海上蜃樓（一四九）釧影 
　　第十六回紅英飛雨滿地繽紛紫玉成烟一棺蕭瑟 
此人也是祖書城一位姨表姊小名一個蘭字在這一羣姊妹中他的年紀最長大家都呼爲蘭姐姐那年是十六歲了他最是個活潑跳蕩的人那那時他們的一班表弟兄表姊妹最多經他一宣傅以後大家便多了許多調笑揶揄的資料當時便把祖書城和淵珠两人裝成新郎新娘有的做儐相的有的做伴娘的有的做賀客的交拜合卺鬧得一個不亦樂乎把两人窘得要哭出來後來祖書城到了十三四歲的時候出就外傅也就不常到外祖家去了那位蘭姐姐也就出閣端莊靜好的做新婦不再淘氣了便是淵珠也不再到學堂學做做針線閏門待字了可是親戚姊妹中調謔之資仍不去口描摹刻盡當作一種笑談淵珠也漸漸的大起來知道怕羞常常被人家說得臉紅起初祖書城到外祖家還見面後來竟避而不見了可知道人事的變遷宛同電火一瞥不到幾年祖書城的外祖何藴玉一死本來巳有些虧空再加着他的兒子何松濤一向是個瀟灑慣了的人素來不事生産家裏的開銷一時却省不來不知不覺的家計便中落了祖書城的父親也故世祖書城也飢驅奔走餬口四方再也不提到親事祖家本來是寒素的倒也不過如此那何家衰落下來却非常之快到祖書城十八九歲的時候他那外祖母及母舅相繼逝世在這個時代何家巳經深入窘鄉了身後蕭條親戚離散全仗祖書城的母親典釵質環助他們的喪葬之資喪事料理以後淵珠的母女两人便搬往角直鄉下去住又過一年祖書城也便訂了這位周氏夫人不久就完婚了這時也還通通書信直到祖書城的母親故世以後音問漸疏以後每有信去却無回音却是在前三年曾經到過城裏一次祖書城没有在家鄉却和他的夫人相見過說仍住在鄉下幾年來祖書城又出門遠游因此愈加音信不通這一悉祖書城的夫人在船上和祖書城談起此事相與嗟歎不置明晨到了家中就要預備過年等事誰知一進門那個在上海留守的吳媽便道奶奶動身的那一天前天來的那位舅太太又來過了說什麽他們小姐的病很厲害我說奶奶今天到蘇州去了他坐了一坐便去周夫人回頭望着祖書城道不曉得怎麽樣了今年吃得成年夜飯否不要恰巧擠在年夜歲邊你明天去瞧瞧他們罷前天舅母來的意思也是想請你去一趟的看上去這病是不大好　不然從那邊到這兒有多少路車錢要多少他輕易是不來的 
　　乘地氣震動時撥轉坤軸圖两極氣候之調和砲火摧殘之各市場一轉眼間盡復舊觀 
　　倒戈相向一再逼宮之軍閥其下如法泡製如啞子食黄連說不出苦 
　　快槍利砲飛機霎時間盡失效力不堪一戰因戰隕命之老百姓向閻羅殿上告准命無數陰差鬼使持票勾魂限令一齊到案 
　　我之身體不而飛浪游世界萬國 
　　夢見清宮價值十萬萬金之珍品一一供我摩挲資我賞鑒 
[餐櫻廡漫筆] [  蕙風]  
　　婦學齋遺稿君木元室俞夫人著詩詞各如干首君木爲之跋謂詞勝於詩蝶戀花戊戍八月感事和君木云匝地春陰簾不捲舊恨新悉惻惻難排遺天氣乍寒還乍暖吳棉纔試羅衣換十二闌干空倚遍滿眼　蕪莫問春深淺祗有蕙蘭香不變亭亭空谷無人見念奴嬌寄君木處州云鶯癡蝶老悶沈沈病過清明時節掔别東風無幾日彈指緗桃如雪夜帳燈昏春屏花落顦顇無人識别時情緒玳梁飛燕能說日暮獨上高樓他鄉何處望望堪悉絶一自樓中人去後日日雨斜烟直篷背青山馬頭芳草莫也添悽惻碧雲天際苕苕璫札消息清平樂寄君木云金鳧烟直月弄疏篁碧湛湛明河天一尺苦憶他鄉今夕笛聲隱約誰家夜凉獨掩窗紗一昔晝屏無寐涙絲彈上秋花菩蕯蠻云繡簾纖押敲雙玉玉階風細吹蘭燭燭影碧冥冥扶花上畫屏半鈎殘月小鈎起悉多少單袂倚紅闌露華生夜寒病中讀先君遺詩悽然有作云倚床檢殘帙深哀忽來獨先人有手澤宛宛照心目迥環三復之涕涙紛相續孤女昔九齡阿父棄之促一訣十四年思之增慘酷可憐琳瑯海所存祗片玉餘芬雖未沬隱痛在心曲掩卷不復誦凄風吹零燭憶弟揚州云應聲摇落不成行渺渺江南道路長遥望天涯忽惆悵家貧累爾早離鄉君木以詩見寄即次其韻云（四首錄二）墨痕悉寫一窗花六曲屏山掩絲紗應是秋江風流惡夢魂夜不歸家寂寥無語倚香篝憶着前塵總是悉　鳥蹋枝棲不穩涼雲吹散一簾秋暮游北湖云細風吹透薄羅裳表草湖堤一道長遠樹雲昏歸島亂遥峯日落暮烟蒼背山樓閣孤鐘出隔水簾櫳一笛涼去去不知天欲暝深林新月露微黄夫人名因字季則慈谿人君木長君翁須（貞胥）年甫逾冠博學多通工古文辭亦　亦肆　　得力於鯉對矣 
破涕爲笑[  胡同光]  
　　丈夫坐着在卓上看報妻子要他去做事情他說看報要緊没有功夫做别的事妻子聽了便道那末我來替你看報你去做事好麽 
 
 
 

Page 18

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *   
 
 

Page 19

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國四十四年二月二十七日星期五（申報本埠 
　　本埠增刊 
[同昌車行新到停車燈]  
　　停車燈所以警告後來車輛以己車之將停止而免衝撞等險在車燈中亦屬緊要上等汽車均置備之現南京路同昌車行運到美國著名廠家出品停車燈一大批定價甚廉云 
[橡皮套鞋新到]  
　　四川路仁記路口周聚康西書社除售歐美各國雜誌小說及文房用具等外又售美國直接定來橡皮套鞋發售以來購者極多昨日該社又運到一批新式套鞋今日可出售每雙價二元八角云 
[聨益箋四版發行]  
　　南京路勞合路聨益貿易公司印製美術信封及聨益箋自發行以來巳印三版現第四版巳出有道林紙·連史紙·毛邊紙·二號紙等數種内容更爲可觀除舊有諸著名書畫家之墨寳外又加入甚多如張季直·王禹襄·顧青瑶·顧若孫·楊雪玖·楊士猷·魯少飛·步林屋君等之題字繪圖想必能更受社會人士之歡迎也 
[微微公司又到大批玩具手槍]  
　　北四川路靶子路口微微公司玩具部新到美國游戲連珠手槍形式與眞手槍無異裝以紙藥可連放數百響繼續不息每柄售洋六角紙藥每盒二角云 
[華光製皂廠將開幕]  
　　近來製造事業因社會需求綦切故創辦者日衆茲有李君佩若金君重南等集合資本組織華光肥皂股份有限公司專以製造香皂洗衣皂以應社會需要廠址斜橋斜堍路八十八號日來正在裝置機器不日闰幕 
[粤劇班發售傷藥]  
　　珠江艶影班主黎君少雲此次來滬携來由公爺所創製之跌打丸跌打膏两種大受購者稱頌是項藥丸藥膏製練頗費工本而黎君祗取回工本少些其效用若去瘀消腫止血生肌骨痛刀傷拗傷癲狗咬傷等現該班不久將離滬他去故前往購買以供善施者爲數頗衆云 
[出版界消息]  
　　本埠大南門内阜民路蘭馨里中華會計學社最新出版高級商業簿記一書爲浦東電氣公司會計主任童受民君所著童君學識優良經驗宏富兼主滬上各著名商校會計簿記講席者有年公餘之暇從事著述是書本其年來敎授心得說理異常新頴例題頗切實用並有黄炎培趙師復曹伯權童詩聞諸君爲之題序精裝一巨册聞滬上各商校預約甚多寄售處爲中華書局云 
　　自修適用日語漢譯讀本此書爲葛祖蘭君所著自民國八年出版以來久巳膾炙人口卷一巳發行四版卷二亦發行三版吾國人之研究日語與日人之研究漢譯者多手此一編卷一定價八角卷二一元二角本埠棋盤街商務印書館·四馬路進化書局·世界書局·北京北京大學出版部均有寄售云 
　　智識锂報該報爲澄衷中學定期出版物之一内容豐富說理樸實自發刋以來頗受社會歡迎其最近出版之三十二期目次如次善後會議條陳·磬園讀書雜記·圍爐雜譚·商葉英文之研究·七曜名稱來源攷等寄售處本埠四馬路進化書局·虹口塘山路澄衷學校内·普益貿易所 
[婚禮新誌]  
　　前内務部次長兼京都市政督辦謝遠涵之大女公子傅經學士係江西省立女子師範畢業高材生於去臘二十七日與廣東鉅紳饒菊逸之長公子信梅君國立東南大學農學士結婚於東亞酒樓由東大校長郭秉文博士證婚由陶家瑶及曾寅賓二人介紹云 
吳縣李松林之長公子嘉銘曾畢業於香港在學現在上海保險公司辦事日昨與孔美英女士行結婚禮於平望街福興園賀客雲集頗極一時之盛云 
　　傅金蘭君曾畢業於東南大學月之初八日（舊曆）將與古虞黄秀雲女土结褵於本寓女士性嫺雅畢業於滬瀆女師範精國文其著作曾見本報自由譚聞親友致禮極盛屆時車水馬龍必甚熱鬧云 
　　陳展臣君孫秀娟女士結婚儷影（事見昨報） 
 
 

Page 20

 
 
1;第一萬八千六百七十四號;中華民國十四年 西曆一千九百二十五年二月二十七號
星期五 * *中華民國十四年二月二十 
[貧婦死而復活之奇聞]  
　　浦東塘橋鎭南首陸家　有貧婦某氏年五十八歲素染疾病於陰曆正月三十日病重身死經其家屬購買價值十七元之棺木一具棺殮後抬往附近嚴家橋南荒地暫厝業巳三日忽於昨晨六時許有賣菜鄉民某甲過其地聞棺内有哭聲遂奔走傅說一時哄動遠近該處居民紛紛前往觀看中有好事者將棺蓋掀開該貧婦突然坐起旋經家人舁歸此婦大約因病凍餒而死及入殮後反得穿新棉衣得以復活詰之以供博學家研究 
[記者會明日聚餐]  
　　新聞記者聨歡會本月份聚餐係由會員張振遠·蔣夢芸·史久成·鄭青士·四君輪值現定明日（二十八）中午十二時在三馬路悅賓樓舉行業巳發出請柬矣 
[餘姚旅滬同鄉會開會紀]  
　　餘姚旅滬同鄉會於二十五日下午八時開評七聨席會議到四十餘人主席徐乾麟紀錄鄭子褒提議事件（一）牟山湖開闢農場議决函詢議參两會後再定對付方法（二）籌募基金定名曰餘姚旅滬同鄉會籌募基金團以培本養元綽有餘力得謀發展爲宗旨以募足二萬元爲目的全團分四十四隊以本縣鄉名作隊名全團設正團長一人副團長二人參謀一人每隊設正副隊長參謀各一人隊員三十人每隊以徵得五百元爲及格多多益善云 
[集會表]  
　　陽曆本月時間　　　　　地點　　　　　　　　　　　　召集者　　　　　　　　　　事由 
　　二十七日下午六時　　　在大東旅社　　　　　　　　　寰球學生會　　　　　　　　　年會　 
　　二月二十八日下午二時　北四川路底巡捕房對面二十號　新申學院　　　　　　　　　第一次男女敢職員交誼會 
　　三月一日　　　　　　　上海浙江實業銀行　　　　　　浙江實業銀行　　　　　　　股東會 
　　三月一日上午九時起　　日僑俱樂部　　　　　　　　　旅滬日僑　　　　　　　　　選舉議員 
　　三月一日下午二時　　　四門尙文路第二師範附小　　　上海童子軍會敎練班同學會　成立大會 
　　三月一日下午六時　　　四馬路大西洋　　　　　　　　上海怡社　　　　　　　　　春茗大會 
　　三月二日下午六時　　　三馬路美麗川菜館　　　　　　唐山校友會上海部　　　　　聚餐會 
　　三月二日至三日　　　　工部局　　　　　　　　　　　工部局　　　　　　　　　　選舉會 
　　三月八日　　　　　　　假法租界蕯坡賽路二號　　　　　行浦海銀行　　　　　　　股東會 
　　三月八日下午二時　　　寗波路經業會　　　　　　　　中國棉業銀行　　　　　　　股東會 
　　三月九日　　　　　　　愛多亞路三十六號　　　　　　會計歸公會　　　　　　　　成立大會 
　　三月十日　　　　　　　家庭工業社　　　　　　　　　家庭工業社　　　　　　　　股東年會 
　　三月十日下午二時　　　蘇州河路盛涇公所　　　　　　物華絲廠　　　　　　　　　股東會 
　　三月十四日　　　　　　基督敎大學同學會　　　　　　基督敎大學同學會　　　　　游藝會 
　　三月十四日午後五時　　假四馬路一枝香餐館　　　　　統益紡織公司　　　　　　　第四屆股東會 
　　三月十五日下午二時　　雜糧油餅交易所　　　　　　　雜糧油餅交易所　　　　　　股東會 
　　三月二十一日行後二時　河南路三百六十四號　　　　　上寳農工銀行　　　　　　　股東會 
　　三月二十二日下午二時　漢口路四號　　　　　　　　　中南銀行　　　　　　　　　股東會 
　　三月二十三日下午二時　浦東張家浜口　　　　　　　　浦東電氣股份有限公司　　　股東會 
　　三月二十九日下午一時　　西藏路寗波同鄉會　　　　　滬太長途汽車公司　　　　　股東常會 
[天氣報告]  
　　徐家匯天文台昨日下午四時三十分氣象預報云天色有雲氣候稍寒低壓巳過渤海向日本海進行黄海及琉球之南俱有旋風及惡劣之天氣又昨日下午三時前二十四小時内本埠氣温最高五五·二最低三一·六去年同日最高五一·四最低三四·五 
 
