# 1894 - 303 - 4907738

 

Page 1

 
 
[皇朝東三省及朝鮮地輿全圖出售] [  點石齋啓]  
　　東三省爲神京門户而朝鮮又爲東三省之藩籬胥　相依最爲險要其地輿全圖　經名人繪畫惜珍本難得坊間絶少流傳兹有藏書家檢得原圖一幅山川形勝界劃分明迥非時下畫家所及已託本齋石印按圖著色羅羅清疎爲目今用兵不所當加意而亦言地理者所宜講求也每幅價洋四角由本分局及各書坊發售此佈 
[論選器]  
　　器也者兵之所用以殺敵致果者也自弧矢刀矛一變而爲槍砲而殺人之器愈變愈厲至於今日外洋火器翻新出奇月異而歲不同以是橫行於海外馴入中國中國知其利也乃亦購之習之仿而造之或自出新樣以期駕而上之外洋之槍砲種種不一一國有一國之制度一廠有一廠之巧思中國之人見則愛之每種皆備故花樣不可以勝紀砲則有所謂格林者有所謂阿姆斯脱郎者有所謂克虜伯者有所謂　鷄砲者有所謂開花砲者其實則開花之砲其式卽不一其名卽不可以枚舉而有近有遠用各不同前此聞法國陸軍所用有霍斯蓋斯砲又名機器砲一發五十彈上有指南針用針對準敵營一發可以使敵營盡燬惟相距三里許則能命中不可以及遠以遠及十五里之克虜伯砲　擊於十里之外則并機器砲而燬之矣至於槍則名色尤不可以指屈新舊毛瑟云者士林明敦此數種最爲著名而新出之快槍與中國自製之快利槍則又不在此列所謂快利槍者乃近年來劉康侯觀察自出之機杼前此委劉仁樹司馬解赴天津試放頗爲靈捷故以快利名其槍一發五排連環不斷銅壳仍可收回一排五響可以連至二十響此種槍彈製之頗爲費事故中國之兵不能人人皆用此快利槍而倭人所用之快槍則亦極爲靈便聞每排可得十八響則其器亦未嘗不利焉余於十餘年前曾著論説謂中國槍砲宜用一律不可以雜亂無章蓋一砲有一砲之藥彈一槍有一槍之藥彈近來槍砲皆用後膛不比從前只有火藥鉛彈可以隨地施放今若以毛瑟槍之彈裝入林明敦槍内則格格不相入或大或小或長或短或鬆或緊皆不適於用一有所誤則有鎗與無鎗同有彈與無彈同是直有兵與無兵同外洋所有各種中國固皆宜有之然但當精選其一種或仿而製之或由自出必裁製成精鋭之槍砲試之而騐果有足以制勝之處則卽專門製此一種此外各種皆屏而不用卽亦舍而勿製而水陸各軍悉令專習此一種槍砲若此則藥彈與槍砲相習必無格格不入之慮兵士與槍砲相習必無不能施放之憂此選器之所以不容緩也且不獨槍砲之宜選也卽一切水雷碰雷地雷龍雷以及火箭火標凡所以爲禦敵之計者各器無一不宜精選卽無一不宜專一水雷之種卽已不一雷船足以燬敵人之鐵艦地雷足以聚敵人而殲旃名目雖多大都不外乎水陸兩種然水陸兩處布置安放尤當愼益加愼而所尤爲緊要者則不可使有多魚之漏若内有奸細則我軍如何布置所埋伏者在何處所安放者爲何等利器敵人皆早已知之則避實擊虚而我將反受其害矣此嚴防内間所以爲兵家要著且不但防敵人之間而已我亦當用間於敵此必然之勢凡稍知兵者當無不知之也惟中國軍中所用之器則實有以不能一律而致僨事者外洋槍砲斷無有用之逾十年者一種新式者出則舊式卽爲無用而中國則尚以爲此其新式者也購而得之而不知其悉歸無用如此而欲與外洋之利器相敵有不爲之束手者哉吾則以爲此時中國之兵士多係招募而來其於槍砲本非所習中國槍砲種數旣有不同則當按籍分類某營令習某式之槍砲某營令領某種之藥彈一一詳記而愼其發給如此則每營皆專一門而於中國自製最佳之一種咸令習之以備後繼之用可以不絶凡事專則必精器旣精而勝算有不可操者哉邇者九連城被占倭人得我城中砲三十餘尊又謂係百餘年前廢舊無用之砲試思此等廢舊無用之砲列於城上將以嚇鬼乎將以欺己乎恃此以爲固其有不見敵而遁者乎故曰宜選器夫選器者本平時之事然而平時不之及及此時而苟能精選之猶可以圖後效也夫 
[上諭恭錄]  
　　九月二十七日奉上諭步軍統領衙門奏拿獲結夥持械搶擄幼女匪犯請交刑部審辦一摺所有該衙門拿獲之馬三卽馬盛梁王連爾劉二格劉秃子卽劉小爾等四名均著交刑部嚴行訊明按律懲辦王李氏玉子卽玉　著一併解送刑部質訊其未獲之趙三王忙爾卽小常劉二德子等四名仍著嚴緝務獲送部究辦欽此 
[本館接奉電音]  
　　昨由京友電傳諭旨六道敬謹譯登○十月初三日奉旨西安將軍著國俊補授密雲副都統著謙光調補欽此同日奉旨廂黃旗護軍統領著芬車調補廂紅旗護軍統領著善耆補授欽此同日奉旨廂白旗蒙古副都統著舒存補授欽此同日奉旨鑾儀衛鑾儀使著德隆補授欽此○初四日奉旨粤海關監督著文珮去欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨三等輔國將軍謙光著封爲二等輔國將軍欽此 
[英電譯新]  
　　倫敦初四日發來電報云法國武員名德賴夫近被法廷所拘因其將法國防備意德兩國之計私行洩漏是以拘之也○又云有輪船名威拉賴伯在海中失事船中搭客死一百十一人水手死廿四人尚有搭客及船上人共六十六人均登木排後幸遇救得生 
[倭奴夢囈]  
　　昨爲倭主生辰卽倭奴所謂天長節者是也傳聞逗留滬上之倭奴口出大言謂今日倭國臣民已决定與華軍大戰於九連城畔獲一大勝以當嵩呼嘻倭奴甫占九連城卽被華軍殺退此其巽懦無用早已可想而知而猶欲大言不慚擬戰勝以當祝嘏之禮我恐非祝嘏特擢命耳何倭奴之昧昧竟若斯哉目爲夢囈誰曰不宜 
[調署江督]  
　　昨晚接南京電云劉峴帥奉電旨北上署直隷總督張香帥署兩江總督初十接印 
[督餉募軍]  
　　昨晚又接北洋來電云胡芸楣廉訪已奉旨赴津督辦糧餉專摺奏事並會同漢納根軍門另募新軍防勦 
[慶賀萬壽]  
　　十月初十日恭遇皇太后六旬萬壽浙省官塲在萬壽宮行慶賀禮已由仁錢兩縣在宮前高搭棚廠懸掛燈彩大街店鋪門前一律懸燈慶賀鈎心鬥角炫采爭奇燈上書普天同慶萬壽無疆字樣中丞分發紅諭自十月初一日起各官俱穿蟒袍朝服一月不理刑名省城居民咸以慶賀期内舉辦素事有所不便故富家大族於九月下旬出殯者不知凡幾兩縣監禁各犯例邀恩赦者均於九月内一律開釋囹圄爲之一空皇恩浩蕩澤及羣黎可謂無微不至者矣 
 
 

Page 2

 
 
[獲盜]  
　　杭垣望江門外某茶店於九月廿五日黎明拘獲盜犯四人傳説臨安縣某姓家被盜搶刦報縣未獲移文來省會拿仁錢兩邑尊卽飭捕沿途緝訪廿四日見有形跡可疑者四人至茶店啜茗迨至紅日西沈告茶博士曰借宿一宵明早當下鄉收割田稻聆其口音越產也茶博士不疑卽止宿焉該捕當時並不動手及東方旣白四人將起卽推門直入全數獲住無一漏網者搜其身畔及行囊各有尖刀一把鐵彈丸大如胡桃者十餘粒鐵扦一枝并金銀首飾戒指等數件番佛八十尊當卽解縣禀報初江西人某甲亦寄宿茶店帶有包裹一個内皆冬衣當獲盜時茶博士悞指包裹亦係盜贓被捕一併携去甲恐株連不敢分辯事後惟向該茶店吵鬧哭泣而已又一脚夫挑貨出城因天晚不及歸家向與該茶店熟識亦留宿店中正在黑甜穩睡聞聲驚覺蝟縮被中不敢出聲忽被該捕拖出床外視之非四盜之一卽行釋放然挑夫受此一驚已面色靑紫魂不附體 
[粤志]  
　　廣州訪事人來函云省中各大憲籌餉運兵固已不遺餘力兹又鳩工用石堵塞漁珠海口嗣後商家輪舶祗可駛至黃埔　　直達省河客商往來頗爲不便莫不怒倭奴之無道欲食其肉而寢其皮至於虎門内外各海口自西歴十月一號起各國兵商輪船夜間皆不許行駛業由大憲照會洋官轉飭各輪船一體遵行矣○虎門等處砲臺均已安置大砲預備迎擊倭奴李制軍恐各砲鼓鑄不精不免有意外之憂遂委額玉如廉訪會同中協楊堯臣協戎親赴各砲臺演放以免貽悞戎機○李制軍札委廣協黃和亭協戎再募勇丁二千人以備調遺　戎奉札後卽在東校塲外搭蓋茅棚二座定於九月二十五日開招○大憲以倉禀積榖無多恐戰務一開軍糧匱乏遂飭善後局籌撥銀數萬兩委員赴廣西採辦食米以備緩急之需委員領銀後已於日内馳赴桂林矣○皇太后六旬萬壽天下臣民同深歡忭南海番兩禺邑宰飭各街地保傳諭居民無論大街小巷鋪户住家一律於十月初一日起至二十九日止張燈結彩以志慶忱○九月二十日李制軍設席廣雅書局請兩大主考赴宴以伸東道之情司道各員皆陪侍焉○晚禾大半爲淫雨所傷收成告歉農人皆欲來省告糴而省中榖米無多以致市價昻貴異常從前每洋一圓可買四十斤者今則僅得三十一二斤而已○有某甲者携銀數十兩行至第七鋪突遇盜匪多人迎面而來推仆在地盡奞其所携而去迨甲大聲呼救而匪去已遠無可奈何矣○某夜城内某公館被賊竊取一空次晨見門户洞開始知其事檢查各物約失去百餘兩之多隨報請地方官親臨履勘飭捕緝查 
[皖公山觀紅葉記]  
　　安慶省垣訪事人云現任江西湖口鎭總兵柳馥堂鎭戎於九月十七日行抵安慶照章閲視所屬長江水師至二十三日仍乘坐舟回防視事○前日江水退去一丈有奇邇復繼長增高添至六尺許海口洲及對岸新洲諸處居民所種菜麥　淹没於汪洋浩瀚之中胡天之不愛我小民耶○倭奴犯順凡在食毛踐土者無不敵愾同仇倭奴乃密購漢奸散布各縣中偵探軍情報知彼國督辦省城保甲總局候補道劉子榦觀察面諭各處查叚委員時向烟館飯鋪搜查并諭令各城門委員如遇面生可疑这人加意盤詰 
[邗上人言]  
　　揚州訪事人云兩淮運岸各商遵照部議預繳鹽厘擬以兩月爲一限分四限繳清初限自九月起十一月朔爲二限嗣各商以數鉅限迫公懇運司江都轉詳請督鹽憲略展限期刻已批回大旨謂此欵係奉部議非尋常捐欵可比現已奉准將此項銀兩指撥程軍門曁陳臬臺新募營勇月餉關繫緊要該商等素明大義務各仍遵前定兩月一限共八個月一律繳清都轉遂轉飭淮南總局出示局前曉諭各商遵照○近有一游方僧席地而坐前置一不借兩頭各黏一膏藥履中置鷄蛋一黏膏藥亦如之有好事者異而詢之閉目不答問之再則厲聲曰老僧自有道理非爾輩俗人所能知某日江都轉林大令聞知立飭差役往拿研訊供稱僧人由山西雲游至此問何以作此舉動供稱世道艱難化緣不易故藉此以炫人耳目俾得餬口有貲耳大令飭押候覆訊似此妖言惑衆哄動鄉愚難保不勾結黨徒潛謀不軌餬口云乎哉嚴以懲之是所望於寛猛相濟之賢父母 
[禁售呂宋票示]  
　　欽加四品銜在任候補直隷州特授蕪湖縣正堂加十級紀錄十次王爲出示嚴禁事奉道憲札准署臬司丁移奉署撫憲德札開光緒二十年七月初一日准欽差南洋通商大臣兩江總督部堂劉咨光緒二十年六月十九日准兵部火票遞到軍機大臣字寄總理各國事務衙門刑部步軍統領衙門順天府五城御史北洋大臣李南洋大臣劉光緒二十年六月初十日奉上諭給事中張嘉祿奏商民行售呂宋賭票受害無窮請飭申明舊章嚴行禁止一摺呂宋票流行中匣前經刑部將發貼招帖及窩頓容隱並貪利販賣及各項人等嚴定罪名通飭湖北等省一體禁止乃奉行日久仍屬具文甚至京城地面亦有大張招帖領票轉售之事殊爲風俗人心之害著刑部步軍统領衙門順天府五城御史南北洋大臣申明舊章一律嚴禁毋得虚廳故事並著總理各國事務衙門咨行出使大臣設法阻止以杜漏巵原摺著抄給閲者將此各諭令知之欽此遵旨寄信前來等因准此查奸商販售呂宋賭票最爲風俗人心之害近年復有不法小民仿售小票誘取民財爲害尤烈屢經飭屬嚴禁不啻三令五申兹又欽奉前因除分别咨行一體嚴禁外相應薛錄並鈔原奏咨會查照欽遵一體飭屬嚴禁等因計抄奏到本署院行同奉此合行移會查照希卽轉飭所屬各州縣一體遵照嚴禁毋得虚應故事等因並抄單到道准此查蕪湖口岸訪有大張招帖發售呂宋大票並仿售小票誘取民財情事殊爲風俗人心之害亟應嚴查禁止以杜漏巵合亟抄黏札飭卽便遵照將發貼出售呂宋票情事嚴查禁止一百出示曉諭咸使周知如敢陽奉陰違卽行查拿從重懲辦毋稍寛縱等因轉行下縣奉此查販賣呂宋票無異賭博前奉奏定章程賣者買者分别科罪兹奉前因合行示禁爲此示仰商民人等一體知悉自示之後如有大張招貼發售呂宋大票並仿售小票誘取民財以及貪利販賣一經覺察或被捕獲至案定行從重懲辦决不寛貸切切特示光緒二十年九月十三日 
[得錢賣放]  
　　閩友信云蘇岐税厘分局向收百貨木植厘金離省三十里有唐奴心者在局充當哨丁於走偷情弊知　最悉凡司巡人等如有賣放情事唐卽從而挾制之爲漁利分肥之計司巡人等恨之刺骨然終無如何也上月有漁户翁　梅販木植大小千百根應完税二十元左右有心走漏出番佛八元八角私給巡丁謝吳二人謝吳二人聽其免來報税局中人未之知也有垚沙鄉唐雲朝聞知卽往唐處報明唐喜出望外追到木植卽欲赴局禀報謝吳二人畏懼立將所得八元八角與之唐猶不肯干休更由革哨丁大弟認出一千五百文以箝其口尚不滿意又向翁船户勒索五元始將木植放行旋被局員譚大令所聞卽飭司巡哨丁會同砲船勇丁協力追捕時木植已駛回垚沙鄉永齡行中司巡等向該行理諭該行東抗不遵理司巡回禀譚大令申詳總局將唐奴心翁顯梅拿獲交閩縣方大令審訊重責千下分别拘押一面移會侯官海防派差拘該行東到案懲辦 
[開棺騐屍]  
　　福建蘇歧　下鄉蔡姓一族只十餘人月前有浦口鄉某甲偷掘杜仲根被藸撞見擒而毆之甲受傷而歸家中人見其一息奄奄令仍往蔡家蔡復擒送垚沙汛黃弁處欲移送侯官縣署詎料不移時已在汛署門口溘然長逝黃弁卽傳其寡嫂某氏令其收埋給以番佛五元甲之族人忿忿不平遺其姪某乙赴侯官縣署禀訴張大令倩吳司馬下鄉相騐將墳土挖開向棺面略砍二下卽將蓋撬開另以草繩　屍出外先用清水通身洗凈後以開水冲之按部報明該户胸前脚俱有傷司馬飭傳屍親兇手訊問一鄱以供畫押後仍將屍入棺以官封標之司馬卽帶兇手二名回省 
[派委冬防]  
　　時届冬令宵小易於竊發杭垣上中下各叚循例添派冬防委員經署臬司王廉訪逐日派委冬防保甲差上四叚巡檢　 
 
 

Page 3

 
 
昭上三叚縣丞陳浩中四叚巡檢錢金溥中一叚府經田受衡下一叚巡檢吳望零下五叚未入流徐方裕艮山門外府經童煜其未委尚容續錄 
[受傷殞命]  
　　杭垣廣興巷有阿恩者業綢機匠虧欠興忠巷某綢莊番佛六十餘尊絲一百三十兩有奇該莊甲乙丙父子三人於九月二十六日偕夥友某丁同往捲取機軸及綢料作抵阿恩早有所聞先一夕將廚刀磨之欲得而甘心家人不知也是日清晨匿刀於袖俟甲等至見丙立機旁解取繩索卽迎頭一刀左額破損丙以手擋之左手脈息割斷而大臂上亦受重傷鮮血淋漓昏絶倒地乙丁見此情形不暇與阿恩論説先將丙擡回家中延傷科醫治甲卽往仁各縣署喊寃伍大令囑其補呈控告不料丙血流不止至次日早六點鐘已名登鬼　大令飭該處地保某戊將阿恩拘獲而戊與阿恩往來有素訂莫逆交將解縣署未及半途竟被阿恩兎脱囑夥各路尋覔蹝跡杳然是晚疑楊凌子巷某機坊藏匿會同原差將前後門把守然後在室中查抄毫無形跡丙則停屍未殮聞須俟大令相騐也 
[嚴懲地痞]  
　　漢口信云月前李竹廬觀察謙督帶新募緝捕防營兵勇一百名至漢駐紥土壋關前巡查奸宄保衛地方忽有地痞四人　充武昌督標兵勇至二爽巷内土妓處勒索規費該妓門前冷落正處愁城無以應命惟婉言却之若輩不由公説竟將被窩衣物搶去龜鴇至大東岳廟觀察行臺　寃觀察久居武漢知若輩之兇橫卽派兵丁立將四人拘至略詰數語各責大板三千竹片旣碎血内交飛復賞以獨桌席派兵押遊街市期滿取保釋放前日又有高劉沈三人行至某處與屠夫某甲爭扭致將補鍋匠某乙誤傷頭面血溢不止鍋匠憤甚遂至行臺喊寃觀察大發雷霆卽拘三人至略問數語知平日不安本分飭笞高姓一千三百板劉沈二人雖在一處並未生事麾之使出 
[民教相毆]  
　　處州府靑田縣所轄教民某甲被比鄰之某廪生毆傷當卽赴縣喊控旋復上瀆郡尊騐有四傷發縣審辦某大令不知因何將甲笞責甲遂來甌訴諸某教士禀奉英領事官照會道憲將觀察札飭靑田縣秉公訊理善爲調停一面諭令甲赴有司衙門具呈究竟孰曲孰直想大令必能鑒空衡平也 
[秋賽餘波]  
　　西人每於秋賽三日之後再賽一日以示餘勇可賈而圉人牧䜿亦得策鞭弭以周旋是猶譜曲之有尾聲觀瀾之有餘派也昨日午後共賽八次第一次四馬願賽之馬甚多皆係今秋與賽未經得勝者每馬捐洋五元先到得此銀馬會中加洋五十元作彩長茂洋東先到第二次七馬先到得會外人所送銀杯一隻值銀一百兩願賽者亦係賽過而未經得勝之馬每馬捐洋五元長茂洋東先到第三次六馬先到得會外人所送銀杯一隻值銀一百兩與賽之馬亦係賽過而未得勝者每馬捐洋五元道而司先到第四次馬夫共賽與賽之馬均係今秋賽過而尚稱得力者惟得勝之馬不能混入先到得銀若干僅有二馬夫一名阿九一名阿魚厥後阿九得彩第五次四馬先到得一銀杯值銀一百兩願賽之馬均係今秋入會而未經賽過者每馬捐洋五元雷納先到第六次六馬先到得會外人所送銀杯值洋一百元與賽之馬係今秋賽過而膛乎在後者每馬捐洋五元禮脱先到第七次馬夫跳浜與賽者有馬夫七人先到得銀若干馬夫皆無名以馬之名爲其名先到之馬爲伊駝司第八次五馬亦係馬夫共賽先到得銀若干先到之馬夫名忠心是日晴光照眼景物宜人海加簪裾聨翩而至直至曜靈西匿始拂歸鞭至是而秋賽遂畢 
[下旗誌哀]  
　　俄皇薨逝已據電音列報昨日駐滬俄領事署及浦中所泊各兵船均下半旂以誌哀悼 
[挑選哨弁]  
　　本城提標右營馬隊哨弁錢遇貴病故遺缺經廖楚才叅戎委城汛李千戎於馬兵中挑選試以馬箭等技昨日又委守府程守戎覆試仍候初八日廖叅戎在署親試然後拔補 
[遍諭祝釐]  
　　昨日法繙譯官祁理恒君與葛同轉會判各案畢克捕頭傳諭各包探以本月初十日恭逢皇太后萬壽聖節前已定期初九初十十一三日内懸燈結彩以志慶忱兹已近期恐鋪户居民未及知曉爾等可一一傳知以便届期慶賀 
[捕頭回申]  
　　英界捕房總巡捕頭麥喬雲於西歴本年五月間告假六個月遄回故國現已假滿乘公司輪船於昨晨十點鐘時抵埠代理捕頭好君乘坐馬車至馬頭恭迓麥君遂至捕房接辦一切公務 
[蘆子渡聽潮記]  
　　本邑小東門外吊橋起至大東門外吊橋止沿河一帶由同仁輔元堂於本月初一日起按叚設立路燈以照夜行著亦一功德也○城隍廟修葺雖已告竣大門仍圍以竹笆兹董其事者涓吉本月初八日將竹笆撤去爲偶象開光并資雇梨園登檯演劇十一十二十三三日復倩羽士啓建道塲 
[幸未燎原]  
　　韓某者住居小南門外前晚忽遺火於油桶中火勢炎炎不可收拾遂致延燒樓板旋經鄰里多人齊集灌救幸卽熄滅屋頂尚未冒穿也 
[不認起火]  
　　法界火災已詳前報昨日葛同轉會同祁繙譯訊案時包探將義大生烟店執事人趙麗生夥友丁紀榮協成祥烟館執事人湯雲海值堂人張雲卿送案請訊張供稱本月初二夜適小的值班一點鐘後忽見比鄰義大烟店火發從天幔之隙射入協成祥急呼湯先生火起已焚至樓梯隨卽逃出湯供恊成祥租賃房屋三進火由義大灶屋中起趙供義大生房屋亦三進第二進東次間爲客堂樓上轉租與協成祥烟館是晚火從樓上起供畢遞呈圖式一紙復稱義大生每晚九點鐘時收拾十一點鐘時安睡起火時已一點鐘後矣當時小的僅穿單布衫飛逃而出一物不及取携同轉問包探曰爾等當時所見情形究竟如何禀稱小的見恊成祥被焚時義大房屋業已焚盡并焚去恊成祥迤東老萬興糕鋪及某炒貨店等門面六間迤西之長興館麫店信裕紙店則尚未延燒同轉將所呈之圖式閲視一周謂湯張曰爾等不必推諉究竟如何起火從直供認免致拖累四鄰湯張各執一詞在堂爭辨同轉著各交原保人保出候下期飭探傳到四隣再行訊核 
[英界公堂瑣案]  
　　洋人潘巴杜控侍者羅仁慶在家吵閙交四百三十八號華捕送案請究羅供本地人與妻同在潘處傭工昨日見庖人王長松向妻調戲小的斥王不應如此王不服卽與小的爭執該洋人亦稱羅爲人尚好請略加申斥不必懲辦通刺商之繙譯官以羅仁慶不應在洋東處吵閙姑念原告請免著從寛交洋東帶去○顔呂方深夜挖開吳仁初家之門竊取木鐘一架正欲逃逸適爲一百九十三號華捕所見立卽拘入捕房轉送案下吳投案求領失贓顔呂方供初犯行竊求從恩典通刺得供判將顔呂方管押五天贓還失主○包探唐清山禀稱前晚虹口失火時有姜德元乘災竊取陳益生之棉被兩條經小的緝獲人贓送究陳投案申訴前情姜供寍波人因在火塲觀看途中見陳遺下棉被兩條小的見之貪小拾取並非行竊通刺謂乘災竊物最堪深惡本應枷責因適值萬壽期内著從寛改押十天○包探竇如海解黃春華至案禀稱昨有尤葛明家因做喜事喚轎役數人忽有黃春華出爲覇阻將轎奪去是以解請訊究黃供本邑人在老閘爲羅間夫頭小的等向來在天后宮當差故該處婚喪等事需用人夫向由小的管理今伊等忽喚野雞羅間越界接做故與理論通刺著從寛管押兩天○包探江阿三禀稱胡初山竊取王阿才錢孔記家綢布衣服十二件經小的拘獲人贓送究王投案求請領贓通刺以胡連竊多贓不可不懲遂判令交捕房管押一個月贓物分别給領○包探顧阿六禀稱李阿和前因屢次犯案曾經遞解回籍今又行竊經小的拘獲送究通刺略詰數語判令管押一個月期滿仍遞原籍○包探孔阿才禀稱衣莊夥陳阿林昨至某客棧收取衣價忽有該棧茶房周正觀强欲索扣用錢陳不允以致被周擊傷額角是以拘案請究陳申訴前情請爲究辦周供寍波人向爲茶房凡棧客買物茶房本有扣用小的向之扣取不敢毆伊通刺以周正觀强索扣用尚敢毆 
 
 

Page 4

 
 
人法無可恕著管押兩禮拜○孔探又解野雞妓女趙素卿余阿寳及傭婦朱王氏至案禀稱伊等在途拉客違犯定章是以拘案請判趙供蘇州人余供浦東人俱爲野雞妓女信居桃源里不敢拉客朱王氏供揚州人在趙妓處爲傭餘語含糊通刺以趙等無恥已極判令分别自行回籍不准逗遛如敢故違定當重辦○三百六十三號華捕拘送在途拉客之野雞妓女王阿大到案請判通刺判令自行回籍○朱阿寳捋取小孩手上銀鐲一枚報捕後緝獲人贓送究王茂生手抱幼孩投案申訴朱阿寳供寍波人向爲木匠現在失業無聊不得已出此下策如蒙恩宥則感德無涯矣通刺判將朱阿寳交捕房管押兩禮拜期滿押送回籍○馬夫王阿寳昨日駕車疾馳向前將人鞭撻經三百十六號華捕見而拘獲解案請判通刺略詰數語判令罰洋五元○前有元康錢莊主王芝良遣學徒莊良寳持小洋一千八百角往換大洋中途被蔣阿金騙至祥春里馬姓野鷄妓女處尋歡並將洋寄在馬妓處蔣卽乘間持洋而去及莊欲往取回據言已被蔣取去後經包探秦少卿將莊拘解公堂經宋通刺判令莊之薦頭高松卿帮同查緝蔣阿金再行解案訊核昨晨包探禀稱現已將蔣查獲送案請究王芝良莊良寳等亦投案蔣供蘇州人向爲錢業現願於一月内如數措交通刺謂旣願措交著卽押交如有的實人具保准其交保出外從速了理○張岳氏日前串同一男子至薛立興鐘表店騙取金表一枚值價洋二十五元當經包探何瑞福將岳氏拘案訊供之下判令押缴洋二十五元昨經何包探將同往串騙之譚引秀陳海全二人緝獲送案禀稱岳氏係與譚同至薛店騙物而起意實係陳海全請爲研究通刺詰得譚等得表後卽押洋十二元譚用五元陳用六元尚有一元係零星用去遂判將譚引秀陳海全二人各押二十一天並繳押本如不繳洋尚須加押張岳氏係屬無知且已押數天從寛釋放 
[跋法文規範]  
　　法文規範一書爲法國通儒濮先生所著先生在江南製造局廣方言館掌教法文八閲寒暑殷勤啓迪造就良多是編之輯所以開示來學於散句繙譯等課以法文譯成華文或達以淺詞或增以文義欲使學者知不論何種華文皆可譯成法文剴切指示其誘掖後學之心可謂至矣有志法文者得是編而研究之何患不怡然冰釋渙然理解也哉 
[喜吁弄璋]  
　　李韻蘭爲求已身產事安速兒女均安捐錢一百千文合票洋九十八元由南順泰交本館恊振所彚解災區由此一念慈祥定卜昊蒼眷佑從此綿綿瓜瓞遞衍無窮銀鹿弄兒蘭房喜溢有可操左劵以俟者矣書此以預爲之賀 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示照]  
　　欽加三品銜署理兩浙江南　處都　鹽　　司鹽運使事前署杭　地道丁出示　　　　得倭氛不靖現辦海防需欵浩繁兹奉撫憲批　户部咨開山東司案呈議復編候張百熙奏請籌餉各條一摺奉旨依　欽此恭錄諭旨飛咨浙江巡撫轉飭運司一體遵照　因　本部院准此可部議通行有鹽務各省每斤加制錢二文以佐軍需諭令各省通籌妥議詳辦等因奉此當經本署司督同各甲商議定自光緒二十年十月初一日起網引　住厘　各地一律每斤遵加賣價制錢二文查照從前捐輸加價成案按引隨課帶繳不准遲悞一俟軍　平定　行停止卽經詳報撫鹽憲准行在案查每人日令鹽三錢每月僅止九兩今欽奉諭旨每斤加價二文不致有累於民而集　成裘於軍　不無裨益凡　紳民當　　毛踐土世受國恩竭誠報効除分别移行外合行出示曉諭爲此示仰紳民商販　　人等一體知悉各宜恪遵　　　　　阻撓滋事該網引商等亦毋行藉端任意擡價肥己病民如有不遵及前項情弊本署　定卽嚴拿重辦其各凛遵毋違特示 
[嚴禁佛店示]  
　　欽命二品頂戴按察司銜署理江蘇等處提刑按察司使總理全省　傳事務督辦蘇防水陸營務處候補道　　曉諭嚴禁以　風俗事照得佛以清淨無爲爲本店爲市　交易而設分門别户異派殊途諸多方外　流不識其中元奥　利山家借佛作障甚　以小庵名爲佛店　矛游方繼乃因店藏奸隨時比匪偏擇最熱閙處所以便魚目混珠如上海租界等處尤夥試　佛店　自何人見於何典　住劣僧卽同痞棍略知自愛斷不器共　　若肯流連决非善類在雜處五方之區無從查究　自成一家之貌最易欺蒙上供佛象　　中納　　邪盜自有此等名目大可法外逍遥入廟燒香暗引如雲有女贈　有跡毋煩帶月歸僧　也何來　也何驚恃無髮而膽敢包天實有心而蹝　污地俾晝作夜酗　或三五成羣引類呼朋誑賭或百千立罄每見良家之子北蕩檢踰閑必經善教之父兄痛懲嚴創爾等旣宗釋教已入空門宜如何恪守三皈宜如何謹遵五戒打包　　過叢林得一宿兩餐涉水叩關遇客舍亦彼來此往上海亦多禪院暮鼓晨鐘逆旅聊代僧寮講經説法何致效世俗流氓作佛門敗類方今日人犯順若浙江普陀之清正曾有掛單僧混入偵探現已拿獲在案種種可惡事事堪虞所以　　預防杜刁風先　弊竇也本署司浪跡才匨心欽　梵願証三摩之地仰瞻百丈之堂崇侑則教綜夫三擯斥則稱開其一近來衲子袈裟下大事不明老　禪參之爛熟三皈變作三塗五戒仍成五藴未效善財童子參訪婆須竟如慶喜閣黎途造善性眞果心目獨明執手抱身無碍能傳戒採圓滿吻唇接口何妨隔壁聞釵釧聲卽云犯戒當　同捧喝偈早證菩提喚醒痴迷螟超　岸除批飭上海縣華　廳並移會蘇松太兵備道在租界咨商外國領事官一體將佛店彄逐外爲此先行曉諭自示之後勒限一月凡借地起造佛店者拆燬還主本無廟宇故立名目者速行閉歇寄住客僧各歸掛單禪院倘敢故違逾限卽將該佛店房屋查封充公常住按律科罪除　安良靖閭閻好維風化明刑　教芟莠草并　禪門　出法隨愼弗以身輕試也特示右諭通知光緒二十年九月二十九日示 
[上海縣署瑣案]  
　　前經英公堂送縣請訊之李少亭黃大令飭收入所中前晚倩帮審委員葉臨恭司馬升坐花廳提訊李供　職員係湖北人向在某營効力　剿髮逆保舉叅將花翎因無履任之期不得已在金陵貿易今來滬與友人合操絲業以銀一百兩爲一股尚缺資本若干不料市上竟謡傳有犯賭情事司馬飭仍還所候將情禀復道憲再行核奪○前者姜坤華扭陸川如至縣訴稱被陸强將船撑去黃大令飭差看管候訊前日葉司馬升堂提訊姜訴稱祖父於道光三十年將地八分售與陸祖立定界石兹者陸起釁端妄稱小的將地强佔刼去渡船致絶小的謀食之路陸供稱姜將伊祖售出之地私佔以致忿爭司馬諭令陸先將渡船交還候呈到田單再行核辦 
[法界公堂瑣案]  
　　家丁李春山遞禀聲稱家主候補道李經馥本年八月某日乘安慶輪船來滬駛至通州洋面被賊竊去小皮箱一口内儲洋銀七百元當卽報請查緝及至兩江督署見申報登有緝獲行竊孫明廉孫大老爺玉器案内之巨竊程德元桂德供出同黨劉　林在安慶　船竊取皮箱一口是以投案求追同轉著於下期投案候核○本年五月某日啓泰縀莊主于成獻控司帳之張心田竊取往來　向某錢莊冒取洋銀五百元因卽投報捕房至上月中途遇張遂拘解公廨昨日葛同轉升堂提訊于偕張之薦保人馬開舟投案由馬訴稱張由小的舉薦不圖　起歹心所供曾至香港經營其實並未去過現在伊家惟有老母小的向之　問一味諉爲不知同轉謂爾旣　保必須設法歸償馬稱請　張根究可也司轉命提張到案謂馬舉爾同鄉是以代爲薦保爾何帮累伊所取洋銀究藏何處張供稱小的惟有性命一條别無他法同轉請馬曰刻下　萬壽期内不便用刑本委當待到十二日帶案嚴比届時爾當投案候訊馬稱是日小的適有要事往金陵遣李成才候示同轉准之著將張還押諭令于届期備質○陳道衡遞禀聲稱嚴綺泉奉押捕房所存元大亨等處銀兩其弟　子漁霸阻不交出子漁現在廣源糖行爲夥請卽提追同轉飭探帶陳至廣源糖行將子漁拘案候訊○職員王光畬控趙貴串同吳琴堂霸阻會項洋銀并稱趙在水利廳署當頭役倚仗官勢與吳串合無所不爲同轉諭候飭探至萃豐碼頭恊同十六鋪地甲將吳拘案并函致水利廳林少尹請將趙送案候訊○前日楊阿三王阿二爭挑周宦行李失去火腿二條洋傘一柄經周交捕拘送捕房昨包探將楊王送案王供稱行李由楊挑因向客人索討酒錢以致起釁包探禀稱小的查得王本係積竊前曾犯案自稱爲楊阿狗昨日將洋傘質錢由失主備資贖出同轉著押候各枷號一月期滿各笞責一百板○衛靑雲訴稱小的在金利源碼頭當工頭昨日見周金發陳阿增竊煤上前喝阻伊等因之挾恨聲稱用刀戳傷小的扭至新開河畔突舞扁擔毆擊致壞表練一條幸經某西捕帮同拘獲解案請訊周陳俯首無詞同轉著押候各荷校一月期滿各笞責一百板○包探禀稱初二夜小的在火塲拿獲搶火匪徒王成鼎陳阿四張阿寳解案請訊同轉著押候各笞責一百板 
[美界捕房紀事]  
　　本邑人鄒阿四在虹口頭壩某飯店當值堂人其妻陳氏卜居燮昌自來火廠之前日出晚歸不知所作何事近忽　流氓賀寳興私識　鄒若眼中釘前晚七點鐘時鄒自外歸適賀在氏室不覺怒從心起破扉直入大呼捉姦氏從容下牀將鄒　於地上飽　老拳事後鄒奔訴捕房捕頭令投公堂控告○吳阿妹朱阿大皆農夫也近在工部局當小工前日在虹口馬禮孫路工作之餘將自來水管　匙　之而去事爲管馬路西人所知扭入捕房控訴捕頭遣包探竇如海查出原贓令覊押一宵從寛開釋 
 
 
 

Page 10

 
 
   
 
