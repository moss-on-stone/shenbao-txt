# 1903 - 260 - 4910931

 

Page 1

 
 
[敬募急振] [  申報館協振所啓]  
天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黄河決口數百里内外室廬牲畜漂沒無存而廣西又因匪徒揭竿肆行焚掠今雖亂事梢弭而孑遺黎庶謀生殊難聽鴻飛之到處哀鳴冀惠駿之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操劵卜也肅此佈陳惟希垂鑒 
[新印大字遼金元三史出版] [  點石齋啓]  
遼金元三史爲近時極要之書大小試塲命題皆兼及三史局刻繁重價值又昻海内寒儒每苦力難購置且三史中地名人名之類率皆贅牙佶屈記憶難清臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八冊價極克已祗收回工本洋銀四元八角欲購者請臨英大馬路本齋三馬路申報舘申昌及各書坊購取 
[論中國振興工藝宜先敎各州縣押犯一律學習]  
中國素不重視工商故四民中獨列於後自近年朝廷力圖變法孜孜於工商二端而又以興商必先勸工也 
明詔迭頒責令各省疆臣切實籌辦於是天下翕然知工藝之不可忽咸於武備警察各學堂外更設工藝學堂訂章程延教習留學生一切辦理情形皆推西法是則是效大抵於省城樹之模範此外各府州縣未能漸次推行上元江寗兩縣爲兩江總督耳目切近之區至近日始議設局興工擬各招學生三十名規畫雖已井然尚不知何日始克開辦其他更不待言夫國家不惜三令五申時以振興工藝爲務乃規模已具者不過寥寥數省會各府州縣無聞焉是豈盡由經費之難籌歟抑教習之不得其人歟苟且因循一至於此欲期日省月試藝術漸底有成上以副朝廷期望之心下以慰小民謀生之念其可得乎竊以爲居今日而興工藝固爲不容稍緩之圖然興工藝而必另招學生亦殊失事半功倍之道夫今天下之游手好閒動輒滋事　官捕獲而養之者各省中不有罪犯乎彼其人前以未習一藝致罹法網今於幽繫之日仍不使習工作之勞一　　　回家無所事事欲不流爲匪僻勢必不能故欲使罪犯不再犯罪莫若教習工藝而欲望工藝日新月盛尤莫急於使罪犯廣爲學習去年趙次珊中丞護理晉撫時嘗上疏奏　各　通設罪犯習藝所凡軍流徒犯卽在犯事地方收所習藝中丞之意原冀一州一縣分設一所嗣經刑部覆奏以設立工廠募屍教習購置器具需費不貲恐各川縣籌欵維艱仍不免虚應故事擬先就省城並巡道所駐之地各設一所凡軍流徒犯卽於其處收所習藝奉旨允准蓋中丞專爲軍流徒犯計故部臣以一州一縣之中向來安置此等罪犯本屬無多轉慮工作之所雖成而習藝之犯無幾鄙意罪至軍流徒皆有期滿釋回之時固宜自習一藝爲他日餬口之資然各州縣所押之犯其情之輕於軍流徒者何可勝數或卽此軍流徒罪名未定之犯祗以南面者聽斷不明輾轉遷延久覊圇圄乃以州縣未設習藝所致令釋出後依然無業可操詎不大可憫哉夫必設工廠而後習藝籌撥欵項固覺甚難若將被押之人卽在所中教以藝事祗須多雇教習數人次第傳授不數月間可使押犯皆有所事豈非費省而效更宏乎且此議若行有數利焉尋常押犯大半流氓無賴爲多按之刑章本無大罪但能悔悟隨時可釋非若軍流徒之例有定期今若概令執工日後生計有資可不致再行犯法而莠民皆化爲良民矣利一押犯皆習手藝日夜操作俾四　不至日卽於怠惰而疾疫亦可免叢生利二押犯幽諸一室無可脫逃其中豈無智巧之徒出共才力聰明專攻一藝日積月累器物精巧銷路暢通商業之興可操左劵利三日事工作所得之資除日用開支外所有盈餘悉代收存俾開釋時携出作爲貿易之本從此可免凍餒之憂利四有此數利而興辦之始又不必多糜欵項較之講求工藝或設局所或設學堂者難易之勢奚啻天淵是卽不必專設罪犯習藝所而已無一犯之不能習藝亦何憚而不爲哉或謂去年林爵生大令綰松江華亭縣篆時曾集貲設勸工所擇押犯若干名就其性之所近教習一藝法良意美識者稱之嗣以見舄量移繼其任者不甚措意於此卒至功敗垂成而其他州縣亦未聞有仿而行之者安見此議轉可博當軸之采擇是則非子之所知也 
[本館接奉電音]  
昨日午後二點鐘時京師飛電傳來上諭四道敬謹譯登○八月初二日内閣抄奉 
上諭雲南雲南府知府員缺緊要著該督撫於通省知府内揀員調補所遺員缺著黄占科補授欽此同日奉上諭壽耆現出學差理藩院左侍郎著溥　署理欽此同日奉上諭載昌現出學差國子監祭酒著毓隆署理欽此同日奉中諭王垿現出學差國子監祭酒著許澤新署理欽此 
[電傳宫門抄]  
昨日午後二點鐘時京師友人專電告知本館云八月初二日皇上召見軍機大臣及李岷琛１ 
[中俄礦約]  
日本大阪朝日新聞登有彼國東京來電云俄人欲開採新疆一帶礦山已與中國外務部商訂條約其資本由中俄兩國合籌日來已經朝廷批准矣 
[直藩察吏]  
聞之保定友人云直隸藩司楊方伯蒞任以來勵精圖治事事整頓凡接見屬員每必詳察其人之品誼學術及留心時務洞逹民情世故與否默識於心以爲差委地步以故近日省中聽鼓諸員莫不振刷精神講求吏治云 
[霪霖毁電]  
聞之天津友人云關外大陵河每至秋間水必盛漲今年大雨時行以致一片汪洋平地無殊澤 
 
 

Page 2

 
 
國沿鐵路所設電桿電線幾於摧毁無遺現已由電局人員派令工人前往修理矣 
[詳覆條議]  
前者兩江總督南洋大臣魏午莊制軍接閱江蘇候補道陳蓉曙觀察條陳時政嘉其切中利弊即札飭江寗派辦處詳晣妥議已將札文錄諸六月十七日報章兹接金陵友人來函知制軍札行各條已由派辦處逐欵籌議據實禀覆其文曰爲議詳事光緒二十九年閏五月二十九日准江寗藩司衙門移奉憲臺札以江蘇候補道陳道遹聲條陳切中規時利弊均可採行札司移會蘇藩司派辦核議詳辦等因由司轉移到處准此遵卽會同逐一細核陳道所陳一曰均平州縣立意誠善而事多難行查州縣各缺肥瘠繁範雖自不同未嘗盡爲缺累必欲均而平之無論經界稅則難以劃攤津貼挪移徒滋紛擾而不肖之吏處瘠缺而貧懦處肥缺亦未必果廉能就地程功閱乎人才之作用不緣缺分之瘠肥又况簡繁酌調優瘠量移例章本可遵循長官自有懲勸一旦比而同之漫無區别恐各州縣相率因循俱從此始核例準情殊多窒碍應請毋庸置議一曰設工藝所此覊縻游手振興藝學之善法也現在江寗省城及鎭江已次第籌欵興辦其餘各州縣應請通飭赶緊擇要分設以示寛大而靖地方一曰澄清吏治謂吏治爲變法根本自應嚴加甄别云云此誠察吏之首務也自來吏治之壞由於察吏不精而賢否混淆以致賢者遷延坐廢蔑由自展所長不肖者請托鑽營轉得陰受其術陳道深見及此請於考課外一面試以公法條約律例旁及兵藝各事並令自陳所長以文字補面試之不逮以面試窺文字之見端將來一切差委盡於此中酌量錄用使人才出於一途鼓舞生於不覺夤緣奔競一掃而空籌慮精詳詢爲切中時弊前設課吏館時經前督憲劉奏奉上諭以詢事考言爲主所定課吏章程大旨亦不外是第恐日久玩生保毋積習應請重申示諭以勵官常本司移會蘇藩往返函商意見均屬相同本司道等抑有請者寗省自上年奏設課吏館派藩司兩道總理其事按月分班傳集候補各員在館肄習律例公法又復按季考試分别等第出榜後面加考較始定高下遵照奏案凡署缺委差均在考列内遴選酌用然自開館以來業已考試三次經司道等加意甄錄其中不乏有用之才抑且詢事考言至再至三似無贋鼎淆溷而每遇差缺往往不在此中錄用卽如釐捐各局差向歸本局主政課吏館長無由預聞此外各局差使大率類是凡季課前列人員三月之中不過一二人能邀差委其餘徒列前茅毫無實際是課吏館一事直同虚設將何以鼓舞僚寀使之嚮學勵行且與奏案不符應請轉飭各局總辦以後凡有差委均宜與藩司兩道會商除因事擇人及有别項勞績應行酌委外其餘均在季課前列各員擇尤委用庶幾在館各員益加奮勉以杜奔競而育吏才奉飭前因合將核議緣由具文詳請仰祈憲臺鑒核批示祗遵 
[禁販猪仔]  
廣州嶺海報云廣東嘉應州屬近有著名匪人專以興販猪仔爲業百端設計誘人出洋爲害地方實無紀極州牧秦直剌因出示嚴禁曰現據廪貢生候選訓導張明皋等廪稱近有不法匪徒林亞榮卽著名販匪林三奶之子葉亞增卽著名販匪葉賴氏之子陳亞順謝鴻嫂吳本嫂等各以拐販爲業勾結南雄潮州贛州各處販商通門拐騙罔利鬻賣婦孺無知誤爲所惑或携之出洋販賣充工或轉售饒州磁商殺以祭窰以致絕世喪身興言及此可爲寒心禀乞示禁拘究等情到州據此除揭示並飭差嚴拘外合行示禁爲此示諭拐販匪徒知悉爾等須知拐賣人口首犯例應絞候從犯亦擬滿流倘致死被拐之人則律應斬候如拐賣之人出洋其人非情甘出口按照新章卽應立子就地正法例章何等森嚴奚可輕爲干法經此次示諭之後務宜革面洗心亟圖正業倘敢仍蹈前轍則是冥頑不靈一經訪聞或被人告發本州言出法隨决不稍子寛貸定卽嚴拘到案其各凛遵毋違特示按此示見諸香港報章竊謂誘販出洋實屬罪大惡極嚴加懲治分所宜然至於饒州磁窰人所共知安有殺人以祭之事齊東野語在愚民誠何足怪奈何堂堂賢剌史亦居然信以爲眞耶殊可哂已 
[
揚州訪事人云江南正主考楊星使佩璋副主考紹星使昌陛辭出都遵陸南下江寗大憲特派文武員弁至清江遠迎文旌於七月二十六七日過維揚鹺憲以下各員齊赴徐凝門外官馬頭恭迓 
[黄岡花巿]  
客有自湖北黄岡縣至漢口者語本館訪事人云本年黄邑新花收成頗稔近日業經上巿每斤約值錢四十八文按此說僅爲鄂屬言之若外省恐不能一例也 
[金臺秋眺]  
聞之京師　人云自庚子年後緑營已减去守兵三千步營額兵亦多閒散近聞某大員奏請將步營添募七成派充城内各公所差使而將巡捕兵丁另行安置不知朝廷果如所請否也○頃聞天壇内齋宫寳座近經守壇官查出失去所鑲金花牙一扇當經禀明太常寺堂官立將壇戸二名送交刑部研訊○東四牌樓四恒銀號歷年籌墊内廷各欵甚鉅以致無力支持近日東四牌樓迤南另設中國通商銀行業已開巿所出銀票頗能暢行官商等人皆稱便利 
[津海秋濤]  
聞之天津反人云去年江南機器製造局總辦毛實君觀察由直督袁慰帥奏調至北洋差遣兹聞江督魏午帥以江南機器製造局任大責重非老成練逹者不能勝任擬仍將觀察調回但觀察深爲慰帥所器重現正飭其由京赴津方冀留以大用恐未必能聽其回南也○南叚巡警第五局員何都戎伍喜現由上臺改委署理保定府捐石口都司所遺第五局事宜另委崔都戎振魁接理已於七月下旬某日入局任事矣 
[西湖秋泛]  
杭州訪事人云浙江提督學政張燮鈞大宗師訪聞浙省俊秀貢監考試遺才率多倩人庖代往往當點名之際被人攻訐以致躭延時刻人語喧譁殊屬不成事體爰飭各屬送考教官諭令書辦傳知該生先期至教官處面背三代履歷以便臨塲識認蓋因貢監雖係由縣起文而納卷一切仍由學中辦考書吏經理倘有頂冐等情惟該教官是問○七月二十六日學憲張大宗師考試　省生員錄遺計有一千二百餘人五鼓開點直至辰刻始封門其中亂號者頗多宗師先行牌示令其各歸本號迨封廠時尚有三人未經歸號欲由栅欄跳出經宗師望見立命承差帶至堂上面試以免槍替之弊及發題後限半個時辰謄寫前四行以便查號蓋戳其時又查出亂號者十餘人均加　犯規小戳恐此輩難邀錄取矣○每屆鄕圍之際青雲街一帶店鋪如林考客往來非常擁擠匪徒扒手亦多混迹其間此次經警察巡勇及縣署差捕常川巡察數日之内共獲竊賊七人送至總巡徐司馬處司馬各加重責然後枷號示衆以警其餘○省城鑄造銅元以補制錢之不足初時每洋銀一元可易銅元一百一十枚繼則减去五枚嗣又减至每元祇兌百枚而巿上洋銀價值遂逐漸短絀至六月二十六日忽更减去十枚於是每洋銀一元僅換銅元九十枚合之巿錢不過九百之數窮民受累不堪怨聲載道現經護撫翁筱山大中丞訪聞其事傳諭局員赶緊平價出兌以濟民艱爰於七月二十六日起每洋銀一元易銅元百枚并由地方官傳知各業董事不准將洋銀價值過於短縮大旨以千文爲限未識各業董事能凉遵否也 
 
 
] 

Page 3

 
 
[鏡湖秋月]  
紹興訪事人云浙江壽昌縣貝逹夫大令已蒙護撫翁筱山中丞札飭調署臨海縣○越俗信鬼每屇中元節後城廂内外各設盂蘭盆會延緇流羽土施放燄口最可異者有等輕薄少年搭臺道旁品竹調絲互唱倭袍玉蜻蜓等淫詞小說小家婦女呼姨挈姊入座共聆敗俗傷風莫此爲甚未識地方官何竟充耳不聞耶○諸曁繭捐局前已撤去刻由委員夏大令獻鋆造册報銷統計收數較之去歲稍旺除已隨銀具禀外刻又繳洋銀二千五百元當奉上憲准子記功以奬勞勩 
[彝陵秋色]  
宜昌訪事人云有某甲者湖北宜都縣釐局分卡司事也數月前曾接其女姪至卡暫住嗣以中元佳節例須祭奠祖先先期派局勇雇船送回宜昌原籍七月初六日行至南關外龍王廟附近舟觸於石以致沈入波心舟中七八人盡占滅頂急卽援救僅獲五人其女姪則已葬身水府矣慘哉○宜都縣境燕家沱向有煤穴數處鄕民向用土法採挖出煤甚多嗣經某西人與鄕民議定包辦二十年無論出煤若干悉數歸西人收買詎料鄕人竟食前言祗春初數日中如數賣與西人後竟另賣與湖南各處事爲西人所悉向之評論鄕民不服西人不得已禀請地方官訊追○今年江水時漲時消迄今總未盡涸行船來往不敢稍涉粗心卽入蜀之掛旗船猶不克暢行無滯蓋以上游各處山峽目今尚被水封也 
[漢皋秋葉]  
漢口訪事人云日前湖北督捕營哨弁徐君升在漢口小蔡家巷内劉雙林家拘獲要犯彭耀南一名立時解送夏口廳署禀請馮少竹司馬訊明懲辦聞彭所犯者係用迷藥誘騙人財之案大約卽當盡法以懲矣○有蔣議臣者在漢口大智門外開設宏升泰水菓店近因其弟暱比會匪經夏口廳馮少竹司馬拘案著將其弟交出方准釋回○署漢黄德道兼江漢關監督陳復心觀察邇因政務殷繁特調孫二尹家駒陸二尹浩襄理文案事宜以資臂助○漢上舉行警察所需經費時有左支右絀之憂近聞上憲擬札飭商務局員與諸巨商悉心籌議務得的欵以免廢於半途 
[龍山秋影]  
安慶訪事人云皖岸私鹽充斥官引日見滯銷撫憲聶大中丞曾札飭長江各砲船帮同緝捕詎料各船轉藉此販私明目張膽毫無顧忌日前安慶水師左領哨弁某都戎赴金陵請餉船中裝運私鹽甚夥後因同船弁兵分肥不匀以致泄漏風聲爲緝私者查獲事聞於提憲赫然震怒將都戎記過某隊長撤差○邇來皖省錢價日昻從前龍銀一元可易錢一千文有奇近則不及八百文小洋銀一角僅換錢六十八文有維持圜法之責者其將何以處之 
[示端風花]  
昨日上海縣汪瑶庭大令接奉松江府許子原太守札發示諭一道遵卽飭吏抄錄發貼通衢其文曰爲出示諭禁事照得夫婦爲人倫之本名分安可稍乖婚姻乃王化所關嫁娶不容違律本府披閱各屬上控錢債以及爭繼奪産之案往往有牽及被告兄亡收嫂弟亡收弟婦者此風華婁兩縣爲尤甚均經批飭集証訊究地方官皆因定例兄亡收嫂弟亡收弟婦如果男女私自配合罪應絞决若由父母主令婚配或曾向親族地保告知成婚者男女各擬絞監候秋審人於情實知情不阻之親族地保杖八十定例綦嚴難於深究但將所控之錢債爭繼案訊斷詳銷致鄕間愚民以爲兄亡收嫂弟亡收弟婦在官知之而不究益無忌憚相習成風殊不思此等悖理亂倫大爲風俗人心之害亟應嚴懲以維風化姑念鄕愚不知例禁未忍不教而誅合行出示諭禁爲此示仰合郡軍民人等一體知悉自示之後當知兄亡收嫂弟亡收弟婦者定例罪名綦重毋再違犯倘敢藐視禁令仍蹈前轍一經訪獲或被告發定行照例治罪不再姑寛又婦人因夫故子幼無可依靠招夫養子情尚可原乃有夫本乏嗣不知爲夫立繼竟招贅後夫俗名墊房夫藉以接續香烟因而改姓亂宗亦屬不合許親族首告一併驅逐以正風俗其各凛遵毋違特示 
[管帶蒞差]  
江蘇海運局會辦鐵松巖太守前赴天津交兌漕米事畢回滬卽奉蘇松太兵備道袁海觀觀察札委管帶駐紥本城九畞地之滬軍營勇丁而令前管帶沈賡虞太守另候差委昨日鐵太守趨詣道轅禀謝並赴上海縣署與縣主汪大令晤談一切定於今日蒞營視事 
[儲憲謁客]  
昨日新任江蘇督糧道陸申甫觀察命駕赴道轅拜會蘇松太兵備道袁海觀觀察繼至上海縣署投剌縣主汪瑶庭大令飭丁擋駕 
[措呈燈價]  
前者上海城廂内外保甲總巡朱森庭明府訪悉南巿王家馬頭蔡陽弄後義塜被人掘毁立卽拘獲掘泥工頭江小屈阮龍生及賄庇之二十三鋪地甲夥役王長卿訊明除笞責枷號外罰置路燈三百盞限期呈繳旣而阮王枷期屇滿所罰之燈竟未置備經明府飭差勒追於是江等始知事難含糊因於昨日措齊燈價呈請明府自行置備 
[浦東總巡局瑣案]  
前日浦東鴻源紡紗廠執事人某甲函送浪子孫掌全女工林周氏至保甲總巡局聲稱伊等在廠中胡閙請卽訊懲總巡謝岳松明府研訊之下判令將孫笞責一百板從寛斥擇○前晚捕役某甲查獲攔路攫物之李木生解至總巡局總巡謝明府研訊供詞知係著名竊匪判責五百板備函移送改過局收禁半年 
[馬路工程局紀事]  
本年五月某日有流氓混名鐵臂膞全發者向南馬頭銅工某甲訛詐不遂糾衆兇敺經人控諸馬路工程局總辦翁子文太守倩襄讞委員黄衡堂二尹研訊情由移送改過局禁押三月兹已期滿由局員王參軍送回太守命交人保去○前者馬路工程局總辦翁子文太守將大東門外大馬頭直街改築馬路開工迄今已逾四月前日太守傳諭工頭徐景和趕緊竣事以便禀請蘇松太兵備道袁海觀觀察派員騐收 
[英美租界公堂會訊案]  
有鄭業者以華人而入西洋籍日前投本管總領事署控華人王云夫圖賴欠欵等情經總領事據情照會讞員孫建臣直剌前日午後直剌會同西洋繙譯官畢理納君升堂質訊鄭業供稱與王本有往來被欠洋銀一萬三千八百餘元向索不睬請卽嚴追王延博易律師處愛立師投案訴稱王與鄭貨物交易祇欠洋報三千七百餘元有帳可稽奉提後已繳三千餘元實無另欠一萬三千餘元之事請查帳目自可明白直剌與畢君會商之下飭各邀公正人由律師督同將帳查明稟復核奪 
[美租界捕房紀事]  
前晚無賴張阿來至吳淞路某飯店果腹不名一錢揚長而去值堂人某甲向之索資反遭毆擊隨由飯店主喚令巡街華捕將張拘入捕房捕頭令押候轉解公堂禀請襄讞委員何吉生大令訊辦○前日傍晚時小工周阿二在公和祥碼頭運貨偶不留心被物壓傷左足某號巡捕見之報知捕房捕頭令舁送同仁醫院醫治○昨晨小竊某乙混入寄居北河南路之某甬人家行竊衣服被失主拘獲解入捕房捕頭令押候轉轉解公堂禀請懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西九江府警察總局簡明告示]  
照得巿塵局面理應一律整齊櫃樹移進柱内業經再三示知况當　行警察清道先重始基無如各存觀望彼此間有參差諭爾門限爲度遇此再令拆移其有改修合度務應效法所爲招牌平懸　下不得露立道衢庶便行　來往見致擁擠堪虞兼之巡兵站街瞭邏一望無遺凡此重申誥誡要使爾民相宜自兹示諭以後各當恪守良規禁止謡言妄作信口揑造是非倘復因　不改定卽嚴懲無疑幸勿自蹈咎戾本局言出法隨 
[命題卓識]  
漢口訪事人云近日當事者偏重學堂法沾焉以罷廢科舉爲言士人有志進脩幾不能折衷一是乃觀日前湖北提督學政胡大宗師考錄遺才所命之題於二者之中互相斟酌務有以除其弊而策其功其卓職殆加人一等者歟題爲問科舉進身易學　進身難不廢科舉則學堂不興科舉果可廢歟若專重學堂則今日日本上海游歷學生猖狂悖謬學堂又可恃歟宜如何而去科舉之弊懲學生之奸其策安在旣而漢陽府屬鳳山中學堂監督涂孝廉福田發出課題問科舉學堂並重入學堂者兼習舉業以博科名得科舉者仍入仕學以習政事議者欲廢科舉專重學堂是否可行試詳言之 
[逆子伏誅]  
聞之保定友人云前者直隸河間府獻縣解來逆偷案犯一起聞逆犯某甲世居獻縣某村家頗殷寳好與匪類爲伍一日賭負回家向母索錢母憶不與甲遂於晚間勾串匪人毁門而入搜劫財物並將其母用䋲勒死嗣爲其姊偵知赴官出首官遂拘甲至案一訊而伏已於七月十六日恭請王命梟小巿曹矣 
[上海縣署瑣案]  
前者森和糖行主某甲遣其夥劉忠海扭控歇夥王銘之侵吞帳欵等情前晚縣主汪瑶庭大令升堂詰訊劉供小的在行中當跑街之役一　進出由執事人劉子才經管銀錢帳目則均王管理前年子才因事回里被王侵用銀三千餘兩又虚開帳目數亦如之至年底結帳時王諉諸茂豐及小的以致帳目不符今特檢呈帳簿請向究追土供小的在行司帳子才爲副執事銀錢往來均由子才經理小的惟照數繕寫並不知其付與何號是以帳上祇寫暫記兩字迨後恐日久無從查核因向子才問明然後入帳並無侵吞之弊大令察閱帳目殊多不符喝令將王掌贋五十下亦難免串吞遂判令兩造以四六成賠還子才還六成王還四成交人保出限一月理清○前者浦東人蔣阿三投保甲總巡局控小工北卽徐順泉及張勝泉朱金寳糾衆詐擾等情總巡謝岳松明府移送到縣前晚大令升堂研訊張供小的係安徽某縣人上月來滬訪尋同鄕人索取借款嗣以不獲相遇復至浦東尋覓至晚回滬遽被巡勇拘入局中求恩省釋徐供小的前雖犯事自奉責釋今已入過自新叩求恩宥朱供小的寔被董事挾嫌誣控大令察得徐最不法判責二百板連朱交人保出一面諭令張赶緊回籍○地販万子鈞被周盛二姓控追所付地價大令研訊之下尤供盛處定銀小的已於去年還過一千二百兩交司帳人轉付祇欠三百餘兩所控人百兩諒被帳房吞沒求太老爺傳案究追至周姓之案業已央人調處將次了結大令判限尤十日内繳銀五百兩歸還盛姓周姓之案亦限十日内料理 
[英美租界晚堂瑣案]  
陶曹氏前控張炳松誘匿養媳等情前晚由襄讞委員何吉生大令質訊陶曹氏供稱小婦人係常熟人丈夫抱病在鄕上年六月某日養媳周氏忽失所在四處追緝直至前日始遇諸治下安康里外詰知藏匿張烟松家向領不放因之交捕送究張供稱此女實在某處野鷄妓院内用價買來由其母作主故無憑據周氏供小婦人年甫十八前被向不相識之老嫗領至上海僑居北泥城橋左近嗣卽與張同居現願随姑回家尚求明察大令判將張責五百板枷號一月發頭門示衆周氏責手心二百下交其姑曹氏領回○廣利洋行主控恊興飯店主王云堂抗不遷屋等情讞員孫建臣直剌准詞將王提到前晚倩襄讞委員何大令研訊王供稱小的不敢抗違實因各帳難收之故務求寛限三月然後遷居大令不准限至中秋節後遷去違于重辦 
[英美租界公堂瑣案]  
虞慶根持西字單至大英醫院僞請簽字乘間竊取銀酒盃兩枚報由包探朱桂生拿獲連贓送案襄讞委員何吉生大令商之英總領事署博繙譯判責三百板○馬夫柴阿才吳阿榮在某洋人處服役昨經洋人查知失去皮袋報由包探倪順泉解案請辦大令判各責三百板發押捕房三月○順泰店夥馬端發行竊店内當十銅圓值錢三十餘千文店主報由包探張才寳拘案請辦大令判責一百板發押捕房三月○鄭洽興土號主前控范阿槐竊取鼻烟及大小烟土等情昨日包探將范並收贓之姚慶松姚慶輝解請研訊鄭稱兩姚已浼同鄕人理勸除吊出原贓外其餘願賠洋銀三百元叩乞恩施寛宥大令判將范曹四百板交人保釋兩姚各責三百板○無錫人袁阿菊串令曹阿毛至徐金妹家撬門行竊後爲無賴王根培所知向袁曹詐騙　銀一元八角事後金妹報由包探劉森堂獲案請懲大令判將袁曹各責四百板發押捕房半年王責三百板逐出租界○倫兒張明海戳傷一百七十一號華捕由包探顧阿六獲案請究華捕禀稱小的傷已痊可然仍四駭無力叩求重辦張俯首求恩大令判責四百板收禁西獄二年凶刀銷毁○楊阿狗以姊夫陳阿來納妾妄向滋閙包探朱桂生阻之卽將朱之洋傘撕破因於昨日解案請究大令判責三百板荷校兩禮拜發犯事處示衆○王全元先後掩入胡阿三等四家竊取烟袋對時表衣服等物報由包探徐阿華拘獲解案大令判責　百板 
[法租界公堂瑣案]  
周子介訴稱某日雇車夫馮洪蘆馮上月郁阿五三人洪運海參三百九十斤中途脫逃旋將海參售與唐子泉許阿福陳仁生報捕查獲尚少一百六十斤求卽訊追馮等供認不　唐等同供不知竊贓以　悮買讞員魏　塢大令判罰唐洋銀四十元陳二十五元許十五元　等三人各枷號一月責三百板○王陸氏訴稱小婦人有六齡幼女被鄰人張潘氏誘至虹口責與華陳氏家得身價洋銀五十元報捕後經包探緝獲一千人解案請訊張潘氏供稱此女係老崇明所拐華陳氏供稱女孩由張潘氏領來言係親生以故小婦人出洋銀五十元買來立有筆據大令判將張潘氏枷號半月掌頰二百下責手心二百下華陳氏罰洋銀二十元女孩交其母領去○怕和仁海味行主竊光明訴稱某日雇車夫馮雙壽張仁壽裝運魚　一百四十斤馮等起意行竊窩藏周阮氏家報捕查獲吊到原贓尚少四十餘斤因將一千人送案　辦馮等一味支吾大令判罰周阮氏洋銀五十元馮張押追餘贓○鄕人某甲由虹口雇許　子謝正文劉桂行三車裝貨至新拓租界中許等見鄕人懦弱可欺褫其衣服並向訛詐洋銀二元昨經包探查獲解案請訊大令判將許枷號一禮拜責一百板謝劉各枷三天責一百板○趙桂生年甫十四由鎭江被人誘拐來滬前日在途啼哭經巡街捕帶回捕房昨日解案請訊趙供父名錫金已故母在原籍耕田小的被拐來滬已十餘日大令飭發某善堂留養待其母來案認領○沈阿福訴稱胞兄阿榮被顧仁福毆傷並失去洋銀二元現在傷已痊愈隨某洋人出門臨行　　的來案聲訴顧供稱酒後口角願將所失賠償大令飭繳洋銀四元暫存公堂候阿榮來案　顧○積竊吳阿二前經大令判發改過所監禁三日昨已期滿由局送案大令飭卽開釋 
 
 

Page 10

 
 
   
 
 

Page 11

 
 
   
 
 

Page 12

 
 
兩廣總督岑奏請更正保案片初十日 
岑春煊片甯臣前在四川奏報肅清保奬出力人良案内有候選　　歷　敬輯議免選本班以知縣用該員已於本年三月間在山東　捐局以　經歷報捐三班分省補用與保案内繕作候逮字　不符應懇恩飭更正爲分省補用鹽經歷夏敬輯免補本　以知縣分省補川以照核實出自逾格鴻施除咨部外謹附片具諫伏乞聖鑒謹奏奉硃批吏部知道欽此 
署兩廣總督岑奏投效出力之把總被害慘斃　　從　議片初十日 
岑春煊片再查廣西民匪淆混不易著手搜捕解散必須諸謀得人把　陸乾昔年本是匪首前大學士李鴻章督粤時告諭招撫讀弁　然改正令其隨營効力河面捕匪頗爲得力　過積勞保以把總補用此次臣赴廣西辦匪該弁帶十餘人投効臣察其非僞攜以俱往抵椿州後令其招足百人委爲正字隊管帶辱爲查探賊　搜拿匿匪之用前因著匪多匿於來賓遷江等處遂派陸乾帶勇購線前往偵探不期行過貴縣遜爲陳景華所殺當　　時陳景華令親兵劉三持洋砲進艦聶擊之傷皆洞腹將死未絕又用監内木　猛撞陸乾臚項復出携刀入斷其首其死事情形　陣亡爲尤慘合　仰懇天恩飭部將被害把總陸乾從優議郎以慰幽魂除查取陸乾履歷咨送兵部查核曁將隨同被齊之黄美余　海等由臣　給撫卹外謹附片具奏伏乞聖鑒訓示謹 
奏奉硃批著照所請該部知道欽此 
　　　大臣文奏知府過班請免轍留省銀兩片初十日 
文瑞片再查直隸候補班前先補用知府壽勲前由成取直隸州知州分　直隸省使補因創辦健銳管武備學堂著有成效經練兵王大臣於光緒二十五年十二月間彚案奏保免補本班以知府仍　原省候補班前先補用部議核准具奏奉旨依議欽此欽遵在家二十六年因亂未及請咨赴部帶領引見二十七年卽　　恪奏調來綏該員此次赴部自應先行引見知府俟奉旨過班後再行引見明保惟查部定新章過班人員　　　省銀兩該員自遭大劫寳産蕩然而久役荒陬尤形苦累如總其從容籌措又恐徒延時日無以副朝廷徴召之殷再四思維合無仰懇天恩俯准免繳留省銀兩俾得早日赴部以示體恤之處出自逈格鴻施是否有當謹附片陳請伏乞聖鑒訓示謹奏奉硃批吏部知道欽此 
署兩廣總督岑奏報解内務府經費銀兩摺十一日 
頭品頂戴署理兩廣總督臣岑春煊調署廣東巡撫升署閩浙總督江西巡撫臣李興銳跪奏爲報解内務府經費銀兩恭摺仰祈聖鑒事竊准戸部咨行光緒二十九年内務府經費指撥廣東太平關裳稅銀十萬兩内以二萬三千五百八十九兩三錢六分批解部庫歸墊下餘七萬六千四百十兩六錢四分徑解内務府應用嗣淮咨行部庫應扣還此項歸墊銀兩經内務府奏請緩扣行令太平關如數徑解内務府以濟要需各等因均經轉飭道照兹據新授甘肅新疆布政使兼署廣東布政使按察使吳引孫詳稱現在太平關稅銀尚未移解到司先向商號訂借銀二萬又加平經費銀六百六十兩作爲第一批起解仍照案發交商號新泰厚等領匯派委試用通判胡子勷等領齎匯單於光緒二十九年六月二十一日起程航海進京解赴内務府投納等情詳請奏咨前來臣等覆核無異除分咨外謹合詞恭摺具陳伏乞皇太后皇上聖鑒謹奏奉硃批該衙門知道欽此 
署兩廣總督岑奏遴員匯解京餉銀兩片十一日 
岑春煊等片再光緒二十九年京餉案内奉撥廣東釐金銀十萬兩又前經奏明應將釐金項下奉撥京餉全數以銀元起解並將應行補水銀兩合作銀元帶解業已飭據司道籌解過第一批銀元連補水合共銀三萬二千六百八兩六錢九分六釐交商號匯兌委員領廣匯單赴部投納附片奏報在案兹據兼署廣東布政使按察使吳引孫會同釐務總局司道詳稱在於釐金項下籌撥銀元二萬兩九二補水銀一千七百三十九兩一錢三分共銀元二萬一千七百三十九兩一錢三分作爲第二批起解仍交殷實商號新泰厚等匯兌赴京遴委候補通判胡子勷等領齎匯單文批於光緒二十九年六月二十一日起程航海進京支取銀兩赴部投納等情詳請具奏前來臣等覆核無異除咨明戸部外謹合詞附片具陳伏乞聖鑒謹奏奉硃批戸部知道欽此 
署兩廣總督岑奏甄别知縣堪膺民社片十一日 
岑春煊片再大挑分發知縣到省試用一年期滿例應匯峙甄别具奏歷經遵辦在案兹查大挑試用知縣沈慶林江西清江縣人由優廪生廳光緒十四年戊子科本省鄕試中式舉人二十四年戊戌科大挑一等以知縣用籤掣廣東是年四月初一日在京領照起程中途聞訃丁母憂回籍守制服滿起復由籍領咨來粤於二十八年四月二十日到省試用已滿一年例應甄别據藩臬兩司詳加察看具詳請奏前來臣等覆加察核該員沈慶林志趣正大堪膺民社除將該員履歷册送部外臣等謹附片具陳伏乞聖鑒謹奏奉硃批知道了欽此 
署兩廣總督岑奏飭臬司赴任並令暫兼藩篆片十一日 
岑春煊等片再廣東藩司丁體常前奉諭旨謹理廣西巡撫所遺藩司蒙務當經臣等奏明檄委新授新疆布政使廣東按察使吳引孫暫行兼署聲明新任按察使程儀洛到粤後再令接署藩篆俾吳引孫交缷北上等因在案兹程儀洛已經到省應卽飭赴臬司新任並令暫行兼署藩司以重職守除檄飭遵照外謹合詞附片具陳伏乞聖鑒謹奏奉硃批知道了欽此 
四川按察使馮奏恭報接篆日期叩謝天恩摺十二日 
一品頂戴四川按察使臣馮煦跪奏爲恭報微臣接受臬篆日期叩謝天恩仰祈聖鑒事竊臣於本年三月間遵旨北上於四月初五日泥首宫門仰蒙召見兩次訓示周詳莫名欽感旋於十八日陛辭馳驛四征閏五月十八日行抵四川省城准署按察使候補道臣趙藩將印信文卷移送前來臣遵於二十日恭設香案望圖叩頭祇領任事訖伏念臣以丙戌翰林 
 
