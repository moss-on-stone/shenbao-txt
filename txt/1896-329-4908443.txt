# 1896 - 329 - 4908443

 

Page 1

 
 
[彚解順直振捐] [  申報館協振所謹啓]  
　　北地先寒冰霜將至孑遺黎庶衣不蔽骭尤爲奇慘難言正不第轆轆腸鳴登山而呼庚癸也本館從諸君子後歴年籌辦振捐猥蒙寰海仁人隨緣樂助兹又集成規銀一千兩會同絲業會館解往順直散給災民俾飢饉餘生不致轉於溝壑更望諸大善士慈祥在抱己溺已飢信手拈來集腋成裘庶得源源接濟不致善舉廢於半途尤本館所望雲九叩者也肅此布陳伏維德鑒 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多　浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌兹託本局代印每部實價洋七角託鎭江文寳閣上洋申昌文瑞樓寳善分局各書比寄售 
[效西法以治訟獄論]  
　　孔子曰片言可以折獄者其由也與夫以聖門七十二賢身通六藝宜乎無所不能區區折獄尚非其至而孔子之所許者則惟仲氏子一人吁何其難哉自漢以來循吏酷吏分著其名史臣蓋以裦貶之辭爲後人激揚之用孰法孰戒鑑古知從局外之人何勞借箸顧念言今之世宦途厖雜流品不齊其以保舉進身者大都搢紳子弟紈袴居多徒染紛華焉知吏治至於輸財納粟濫厠官階非徒炫矅夫頭銜實欲取償於昏夜國家以市儈之法相待宜乎以市儈之心相酬本法任情貪財黷貨非敢激論於此實多而學古入官者又復中於書毒拘泥不通問以律法之重輕則瞠目直視稍有案情之曲折則應變無方假手幕僚子權胥吏操刀試割其傷實多雖十步之内必有香草十室之邑必有忠信凡此委質諸公非必盡可指摘豈有如中國土地之廣人民之多竟無一二傑出之才足稱良吏者然而盱衡當世眇焉寡儔略具小才便有貪婪之行能知澄叙又無幹練之稱不得已而欲思救敝補偏則惟有效法西人俾公明之法昭於上寃抑之情絶於下庶於聽訟之道有所裨益乎一曰用陪審考中國定制凡地方有司官訊事問案必高坐堂皇一人獨斷是非皆取决於已餘人不得與聞雖遇大獄亦有以數人讞鞠者然不若泰西諸國有審事官必有陪審官事或不平陪審官可以評其曲直不决别請人再斷之務使不偏不倚得其平情然後可以定讞刑曹不得獨擅其權而在上者徇私之弊可以絶此卽中國與衆共之之意也一曰集見證中國凡有訟事例不得牽連他人惟爭産索欠等事官或飭親戚鄰里從中調處以寢其事非是而干與者名之曰扛帮揷訟非但不能得直官且從而罪之泰西則必列以見證數人此與中國訟事公呈相似第中國不得事事用公呈而西國則事事必有見證如是聽訟者乃不爲先入之言所惑而妄指誣陷皆可了然在下者又何有寃之不得紳耶一曰無朴責箠楚之下何求不得昔人言之早矣中國官員往往兩造之情未能盡悉而一言不合鞭撻隨之竹肉之堀不堪入耳推其所以致此之由或祗欲博辦事迅速之譽以顯其能西人則事無小大案無重輕不過反覆研詰察及隱微未有以朴責從事者此情之所以從無所枉也一曰設狀師考西國有律學一門使人習之考取入選然後得爲訟者代逹其情有大律師有小律師每國必有數百人或千餘人審訊時刑司坐於上律師坐於下刑司有所詰責律師起爲辨答中國有一種名爲訟師者大抵明於律例與此相類中國以其唆人涉訟禁之綦嚴殊不知若無此種人則豪强之魚肉柔懦恐益將無所忌憚矣憶中國昔年爲萬年青兵船事曾請律師代剖上則用之而下則禁之非取信之道也不如將此種人亦加考試如各縣代書之例使得爲民代剖各情則蠧胥劣幕之權可以分而閭閻轉得安謐一曰除跪禮中國專講儀文尊卑上下之間禮節極嚴官無論大小升座時必聲勢赫赫非若西員之行所無事也小民懼見官長卽不臨之以威勢猶且舉止失常言語差舛矧一則上坐一則下跪差役吆喝皂隷怒容安望能盡其辭耶西官問事從無下跪之禮卽考我中國古制亦無下跪明徵孰若改從西例使小民無所恐怖得以畢逹其情一曰善牢獄西人之犯罪者人各一間房屋精潔飲食豐腆犯在監所仍可各執各業其所以養之者無微不至惟不甚許交言語中國凡頌繫之人麕集一室闇不見天日臭穢薰蒸易染疾病且羣居聚處往往有閙監情事甚至有通同越獄者誠能則而效之不特可免以上諸弊亦愛惜生命之道也凡此數者余非阿好西人亦先聖擇善而從之意惟是立法雖善尤貴行之得人若徒以虚心應之則萬事均無實際語曰有治人無治法又曰爲政不在多言亦顧其力行何如耳此言可深長思也 
[上諭恭錄]  
　　八月三十日奉上諭御史華煇奏請講求種植水利以開利源一摺着該部議奏欽此○九月初三日奉硃筆齊蘭着恊理京畿道事務欽此 
[瀛臺紀勝]  
　　京師采訪友人云廓爾噶貢使入京後經理藩院奏明自正副使臣以及執事人共三十二員名七月二十一日内務府大臣飭傳使臣等趨詣南海西苑門伺候領賞其不列名之二十餘人則候諸門外少頃中涓傳旨恩賜白金千兩皮棉單紗四季袍褂每人四套此外尺頭果品按品級之大小分錫賚之多寡諸人領賞後車載之歸恭俟内務府帶領謝恩○廓爾噶入貢之副使某君長途勞頓致患肺癰到京後病日加增曾延西醫治之苦不奏效延至七月中旬某日病益難支幸有兩子追隨急派丁役就東便門外二閘三塊板河岸税屋數楹移至其中調養易簀之日照廓爾噶制度先以河水潤其身俟氣絶後用布纏屍身置木灰中焚化推灰燼入河隨擲黄金數星珍珠金鋼鑽各數粒事畢兩子及丁役均在河于守孝十三日然後返○某日聞阡兒胡同有毒斃未婚壻一案急出訪之知死者向在後門外俊逹茶葉店習業俊逹素與某王府有交易死者時送茶葉入邸第因與府中人皆相識後府中人久不見其人來詢知其毒斃緣由上白諸王王轉詰刑部某堂官薛堂官聞之卽派秋審處司員提案嚴訊連訊數堂事甚秘密傳言其未婚妻供稱毒害之事並不知情至平日賣姦亦伊父親所主使旋拘獲通姦之某欄杆莊某甲屢次刑訊供認有姦惟姦夫非祗一二人現有聞風逃竄者一時要証不齊難成信讞刑部之咨行隔省追拿矣其原騐之司官仵作吏役等人均大受申飭將來恐不免有處分也 
[俄國崇儒]  
　　寓京西友來信云俄羅斯國現方崇尚中國學問特派員商請總署禮延明師七百人分赴各學校教授俄人子弟總署允之聞在京之貢士舉人生員多有應聘者若是則我道其將漸行於西乎 
 
 

Page 2

 
 
[北通州近聞]  
　　據訪事人函云通郡素稱難治差務紛繁詞訟積累至於械闘夥刦盜案尤爲常事往往應接不暇州署前牌樓上題有日下種繁第一州七字可見端倪現任孫眉生州尊勤勞案牘日坐堂皇秉公判斷小民不受拖累更能整頓捕務遇有重案親往緝捕鄉間官過不知雞犬敉寗有城南二十里漁家府地方小村落也爲回教人住址號爲賊藪村内有何王二姓均係緑林之豪歴犯重案前日不知何故王與何因事挾嫌遂糾衆將何誘出用刀刴死何姓以素干法紀官府所知因此未敢報案事已風聞州尊乃選派練勇五十名移請雲字營馬隊二十名隨帶八班幹役聲稱親往南鄉查堤夜至漁家府探知王姓在家聚賭毁門直入屋内人猶敢持械拒捕兩下各有損傷賴兵役捨命圍住當塲獲住七人押解回署審訊已有二人供認帮同砍何身死至爲首之王姓尚熬刑不吐一詞次日州尊帶同兵役復往該村騐尸至何姓家人有何供詞容俟續錄○江北江蘇河運渡黄後又遇水淺節節難行前奉旨截留河運賑米由天津道憲選派官剥船前往山東臨清接運陸續此項截留之米已抵天津招商局交卸所有交壩正供漕米已在山東塘子地方招雇民船起剥分運至出淺後仍歸南船裝運刻下齊入北運河河水滔滔諒無阻滯屈指計來南船到壩總在九月十五前後矣○城北潮白河决口有碍運道今春經督憲倉憲尹憲籌欵興築奈北山來原係古北口外諸水匯歸流入潮白河每遇山水暴發勢如牆垣水頭旣高水力尤猛一擁而至人力概無所施一縷土堤曷能禦此况新堤土鬆隨築隨决職是之由刻下復擬興修雇船由牛郎山裝連大小石塊以土堤改築石堤或者可以經久聞已由天津發來機器所造制錢四萬串專爲堤工費用章程如此何日開工尚無確信○前日新糧上市價甚平常近因西南數百里歉收有外來糧商收買雜糧裝船向外販運刻下京師亦陡缺糧糧車晝夜兼程拉運以致糧價日增玉米每石通制錢四吊九百文高粱每石通制錢四吊青黄荳每石通制錢五吊三百文小米每石通制錢九吊刻下外來洋紅麥子洋白米缺短麥價亦漲紅麥子每石通制錢八吊二百文白交子每石通制錢八吊五百文老米每石通制錢拾四吊白米每石通制錢十三吊五百文○西海子妓寮老班天津四兒養雛妓數人終日招蜂引蝶送舊迎新極形熱閙有某妓素性温雅簾櫳精潔頗自矜特不屑與俗人爲伍一日有楊姓者酒後尋花喚妓薦枕妓厭其暴戾託詞不允楊怒拂袖而去少時糾衆來院大肆咆哮笞鳳鞭鴛勢如鼎沸隔壁柴守戎聞嘈雜聲派兵往拿當將楊姓黨羽及妓寮中之龜鴇妓女一併拿送州署州尊判將楊重責五百板枷號三個月龜鴇妓女分别責懲遞解回籍○通邑市面行使制錢原爲流通錢法近有奸商希圖漁利以薄小私錢攙使並扣串短底以希剥削更販運制錢私行出境以致銀價日落現錢日少實爲商民之害州尊已遍黏示諭禁止未知詭計營私者曾見之否○年例以中西兩倉所生蒿草當秋風入律恐有他虞故每屆風高物燥之時准人進倉芟取以期愼重倉儲刻下中西兩倉監督會銜出示限期准人進倉芟刈此草如有私伐樹木偷竊板片者重懲不貸○通屬賭風甚熾雖經州尊疉次示禁賭徒仍敢開塲聚賭動輒兇毆實爲肇禍之由刻下孫州尊再行示禁並派差嚴密查拿經此一番整頓想賭徒銷聲匿跡不敢以身試法已 
[中條山色] 天津采訪友人云天津縣王檢予明府調任吳橋縣缺所遺天津縣篆務以沙河縣程大令接署八月二十九日津城各紳商衣冠鼓樂恭送扁額一方顔曰平反寃獄其爲官樣文章歟抑實有德意深入入心故效奚斯之歌頌歟請還質之素隷帡幪者○城東掛甲寺海河以及機器局前小河次第决口村莊被水民不聊生旋由耆老赴縣報災縣主詳請上游委員查勘俾得議蠲議振民困稍甦兹者委員挨查已畢將應振戶口造成册籍禀由籌賑局給發現錢自八月二十六日起沿村散放大口錢八百文小口半之 
[鴛湖艣唱] 禾友函云嘉興縣署六房書吏歴屆於九月間恭祝三相尊神華誕本年仍循曩例擇於初九初十兩日集資傳名班演戲以答神貺屆時各書吏備三牲福禮向神前拈香以昭虔敬○宗郡守及秀水縣於前日各乘官舫駛赴各鄉鎭密訪有無博徒縱賭情事並兼查保甲郡守於除暴安良不遺餘力士民咸以萬家生佛頌之梭巡一周翌日卽行回轅○前報王店鎭於九月朔恭迎諸神勝會適爲雨師所阻遂改於初五日爲始兹有往該處游目者述及會景較徃年更盛除尋常銜牌旗鑼傘扇外有擡閣鰲山及地戲等各出新奇鈎心鬥角端木氏所謂一國之人皆若狂者非耶○天已放晴河水約漲二尺有奇惟米價倐漲兩角以外聞冬白米每石須四元八角洋價仍短每元祗易九百三十文小民困苦於此可見○近日冷熱不知居人多患時疫凡操歧黄術者趾錯於途未知杏林橘井中果有肘後方使效茂陵之臥者不爲造化小兒所苦否 
[火警續聞]  
　　嘉興訪事人函云昨報火警因時候局促草草未及詳述今悉火起於北門内大街中市上岸紉秋館箋扇店間壁野荸薺茶食店作内當火發時約在四鼓更次待該作鳴金報警火已冐穿屋頂大街一帶咸聞警急起帮同援救城内水龍洋龍飛馳到時火勢正旺所幸風不甚大起水尚便各龍夫竭力狂噴在郡文武印委各官隨帶汛兵差勇先後前來彈壓指示撲救始得救熄天已大明各店鋪遂卽開市各官亦散歸水龍亦陸續駛回計自四更火發至天明救熄共燬野荸薺作塲樓平屋數間及間壁陳姓堂樓及第三埭樓平屋數間卽紉秋館内適是堂樓放租怡生祥皮貨行值貨到齊據云約燬皮貨值價萬元尚幸紉秋館店面得保是由烽火墻高所阻餘皆無礙惟飽受虚驚及搬運忙亂中遺失而已 
[失愼卽滅]  
　　杭州訪事人函云本月初一日辰刻錢塘縣署庫房内不知因何失愼幸是日正值吳邑尊接篆吉辰合署差役人等均齊集署中赶卽施救火遂熄滅並未延燒 
[楚北官塲紀事] 湖北采訪友人云前漢陽槍砲廠提調汪子雲太守由上游請咨赴部引見瀛眷寄寓鄂城上月某日太夫人忽然病故家人遂電訃京師太守聞訃後星夜匍匐奔喪由天津乘某輪船南下本月初旬某日回到省垣辦理喪事○湖北繅絲局提調盛太守春頤因事停辦禀請上游委趙君毓楠代辦而以候補員宗明府得福副之○湖南候補同知方司馬葆庸候補知縣韋明府業恒經藩司面諭押解餉鞘入京取道鄂垣趨詣督轅禀到想不日卽須啓行矣○前湖北鐵政局總辦蔡毅若觀察因事入都本月初五日赴督撫各轅禀辭○漢口後城五門曰循禮曰太智曰居仁曰由義曰通濟各有佐雜守之兹者循禮門一差經漢陽府逄子政太守委李二尹錦道接辦刻已禀知視事矣 
[潯陽冠蓋]  
　　九江訪事人函云頭品頂戴提督軍門鎭守江西九江等處法克精阿巴圖魯宋佩箴軍門奉旨赴任抵潯後卽晉省謁見德靜山中丞後卽行返棹在嶺南會館暫作行臺擇於初四日未時接印屆期本署巡捕官恭設香案軍門具朝服望闕行三跪九叩禮畢拜印任事標下各將領率同千把外額次第叅謁印委各員亦往道賀車馬盈門十分熱閙按軍門係安徽鳳臺縣人年屆服官狀貌魁偉昔年曾隨左文襄公剿賊立功此日專閫潯陽咸資保障○新簡江南徐州鎭署九江鎭劉育文軍門蒞任數月軍民懷德畏威現值交卸合城製送萬民傘七柄德政牌二十餘扇文曰勛隆柱石望重于城恩深九派德峙雙峯胸羅豹略腹隱龍韜功高廬嶽澤沛潯陽云云軍門雅不愛虚名堅辭弗受送者咸跪始俯允初四日交卸畢卽行登舟自轅門外至江干一路祖餞者約百餘起宋軍門誠觀察以次文武各官及紳商等皆往恭送軍門謙遜不遑可見平時之待人以誠御下以禮迥非尋常祖帳其文所可擬議矣○九江府尹西庚太守因秋旱成災輕裝减從於初四日赴德安踏勘○九江新關委員張正甫明府奉檄管解關餉銀六萬兩進京於初四日遵陸起程營縣撥派兵役護送出境 
[命盜類述]  
　　蕪湖訪事人函云有客自皖北含山縣來者言該處有屠夫腰藏佛面錢數十尊由城下鄉購買剛　公獨行踽踽至距城 
 
 

Page 3

 
 
廿餘里之孤僻地方忽有人出而攔截去路竟爲殺斃搜其身畔之洋而遁事後經地保入城報案縣主立卽下鄉勘騐塡取屍格簽差緝拿兇手○又該縣有盜刼某莊一案贓欵甚鉅現經該管汛地外委申報西梁山遊兵營莫游戎已行文各屬曁鄰縣一體廣爲緝拿按含山外介江表上承廬鳳潁之衝爲由北　南之孔道地面遼闊岡阜崎嶇又近巢湖誠爲虬髯客出沒之所每屆冬令往往有此不虞昔年偷販私鹽尚稱安靜今則私梟絶迹故盡流爲匪盜也 
[馳馬被拘]  
　　蘇州采訪友人云省城街道頗狹少年子爲馳馬最易傷人歴經地方官出示禁之而游冶之依然視若具文仍復任情馳驟某日有甲乙二人向某丙賃馬兩匹由盤門外青陽地馳還將近三多橋正在揚鞭得意西路總巡郭大令瞥見立卽喝令差役追拿甲倖兎脱乙當時拘獲連二馬解交元和縣從嚴懲辦想大令疾惡如仇定有以示懲一儆白也 
[龍大宗師蘇屬試題]  
　　九月初七日龍大宗師考試長元吳三縣童正塲所有題目摘錄於左長洲首題曹交元和季任吳縣滕更有二句通塲次題胸中正則眸子瞭焉兩句詩題賦得已凉天氣未寒時得時字先是初八日提覆崑新童題崑山信而好古破承起講新陽芻蕘者往焉後比初九日第一塲優生　首題楚書曰三句次題去纔遠色賤貨初十日提覆長元吳三縣文童長洲提五十名元和提五十一名吳縣提六十二名題未詳 
[滬上官塲]  
　　昨晨新委二十三鋪廿七鋪巡局委員邵二尹鼎姚二尹鵾聨袂趨至道轅禀明本日到局接差○狼山總鎭曹肯堂總戎德慶福山總鎭韓藎芝總戎晋昌蘇淞總鎭陳印波總戎旭三鎭軍各駕水師砲艇連旌蒞滬泊舟南市十六鋪碼頭登岸聨輿入城先至道轅黄觀察延見暢談良久送出 
[科考示期]  
　　欽加三品銜在任候選道松江府上海縣正堂黄爲科考事奉本府正堂札奉督學部院龍札開照得該屬童生業經通飭取考在案今本部院試畢蘇州卽按臨該屬科試定限九月二十三日齊集松江聽候示期科試等因特行到縣奉此合行出示曉諭爲此示仰合邑與考生童知悉示期遵照齊集淞江聽候學憲按臨考試如有貢監生願應鄉試者由縣起文送考均毋違延切切特示 
[札催濬河]  
　　陳蓉曙太尊自蒞任以來爲地方興利除弊幾於口碑載道太尊洞悉三吳要政首在修治水利故下車之始卽函詢各屬如何大興水利情形曁各屬支幹河道何者急須興浚何者尚可從緩某河最關民田灌溉某河最關舟楫來往均經各屬先後禀復上海縣黄大令亦卽照會三善堂在城紳士曁各鄉董集議擇要疏浚旋據各董禀覆將浦東三林塘楊淄漊華漕澾浦西關港六磊塘蟠龍港等十餘處河道開列再行議籌經費一面飭爛泥渡董潘趙兩君將護塘溝河先行開浚兹奉陳太尊札催略謂本府日前至各屬輕舟减從察訪水利該縣境除三林楊溜等各河亟須興浚外尚有同治四年開過之俞塘光緒九年開過之華涇港及夾溝嬰竇河淡水瀝五河亦已淤淺不堪詢知鄉民咸謂開浚後農田商檝均有裨益因卽札飭赶緊諭董卽速興辦云云大令奉札後當卽赶諭該處鄉董速卽興浚 
[協辦冬防]  
　　嘉定與本境毗連水港分歧尖牙相錯轉瞬隆冬盜賊竊發嘉邑尊章亥汀大令昨移文上邑略謂循照向章雇備巡船兩艘移撥勇丁選派差甲分赴各港口辦理冬防移請黄大令一體恊立會哨以杜宵小而安閻閭 
[小孩跌傷]  
　　美界武昌路第七百八十八號房屋有粤人某姓賃居樓面粤俗崇信地主旣居樓面每日設香燭於滴水板上以伸虔敬昨晨其七歲之男孩就窓口點香偶一失足墜至馬路上血汚满面受傷甚重恐不免有性命之虞因求福而得禍神其謂之何 
[流氓兇横]  
　　楊樹浦八十個黨流氓頭目張桂卿魚肉鄉愚藉端滋事屢登本報兹聞盤踞姚墩角地方耀武揚威無惡不作鄉人之受其受者咸以猛虎目之二十三保十六圖地保蔡毛郎據情禀知上海縣署請辦黄大令准詞卽飭差訪拿在案事將匝月張仍法外逍遥又以此事爲蔡保所控銜之於心前日午後探知蔡在田内收聚木棉遂糾合陳錦山賣糖阿大等黨羽二十餘人前往將蔡刦至虹口迤東虹鎭地方某茶肆内百盤恫嚇并欲以白刃相加蔡戰慄不已許以番佛五十尊爲壽始得鼠竄而回 
[南市小志]  
　　昨日偷兒陳阿福潛入董家渡天主堂中行竊被堂中司事拘獲告明本堂司鐸帥君惟則持名片送至二十三鋪巡防局請辦局員陶子衡二尹提訊之下供稱小的係浙江紹興府屬某邑人流落滬江日在八仙橋一帶行乞二尹謂本委本擬將爾從重笞責因見爾满面病容意良不忍飭傳丐頭帶回驅逐出境○有混名大麻子阿順者前在年豐米行搶奪賭檯上洋銀三十六圓四角控案後經十六鋪巡防北局祝翼雲二尹拿獲判令笞責二百板○洪昇碼頭外灘向有屍棺一具不知何人所厝現方開築馬路有碍工程朱森庭明府飭傳十六鋪小甲至局諭令三日内遷去如逾限期當報請善堂埋葬 
[上海縣案]  
　　潘桂廷偕婿吳銀泉投縣控陸土耕短交回贖田畝等情前晩蔣刺史升訊吳供丈人潘桂廷有病未到所有田七分半前憑中朱錫榮抵在陸土耕處計錢六十二千後贖回丈見只六分因之控請追究潘雨廷供桂廷是兄銀泉是姪婿兄有病未到遣來代質此田計田單二張一計四分五厘一計三分戶名一潘小桂一潘桂昌向抵在陸處贖回丈見缺少况陸與兄同住客堂中間被陸打笆阻碍出入求鑒陸土耕供田係潘於二十年分四月内贖去向未說起短少地畞况潘並不識字焉能看出田單字數客堂打笆因謹愼起見豈知吳銀泉竟恃蠻將家内門窓除去求辦小的情願將笆拆去訊之中人朱錫榮供經手抵田在塲後事不知地保瞿全福供陸並未短交贖田實係吳唆使伊岳控訟又敢硬除陸之門窓况吳尚欠小的代完錢糧八百零九文如到鄉向索决不肯還求押繳刺史得供謂此案無須涉訟地旣不少顯見吳不安分著將除去陸之門窓速爲裝好陸土耕將笆拆去吳所欠之銀著將呈案之單契交瞿著吳下鄉還欠掉契各遵斷具結而退○砌街匠姚阿篤投縣控胞叔金金霸吞抵産等情前晩亦經蔣刺史提訊姚供父親春觀已故世多年於道光廿九年將祖産糧田二畝八分四厘暫抵與胞叔金金得過洋廿四元至光緒五年又將自田十一畝共田單九張併抵與金金得錢八十八千此刻田價昻貴小的備價向贖竟然不放贖回叩求追究金金俱田係故父錫全遺産有憑據呈請察閲且田内已有畝許爲阿篤擅自賣與寳源祥得洋七百元小的得知向說得找給洋三百元可請查訪族長姚會賢姚可諠姚岐山圖董姚宜光公親孫聚興戴石麟地保談當林環跪案前僉稱此田的係金金祖業阿篤覬産謀奪前已纏擾多時我等於六月廿三曾遞公禀刺史以此案支節叢生一時難以懸斷着先出外清理禀候核示○朱子曉卽文生朱開甲前遣收租之時文林控房客汪松岩欠租霸房請押遷等情前晩蔣刺史再訊朱供在江裕輪船當買辦汪松岩欠租至七百餘千尚敢霸房求押遷至汪前蒙訊時據稱愿向生母懇情豈知一味虚言仍前玩抗汪供已向朱老太太處求情况上年底說愿還洋六十元豈知不允現情愿赶緊遷讓交房再理立限半月刺史准之謂如逾期定行究懲朱乃叩謝而退 
[法廨瑣案]  
　　南京人李某於上月廿七日投住法界永興里正和祥棧向大順洋等各家置備貨物送至該棧翌日潛逃僅剩空箱鋪蓋各一當經各店遣夥偕棧主王仲安投報捕房本月初二日堂期經鄭大令訊供著各店夥偕棧主找尋李某到案候訊昨禮拜六堂期大令會同代繙譯布朗君升座王仲安偕顧小榮衞榮庭馮其仁柴阿有等遞禀聲稱找尋不到請將存案之皮箱鋪蓋變賣分攤大令謂卽使爲招攬生意起見不應如此糊塗送貨到棧應向棧主說明實屬咎由自取著將所存之物估價歸償如何分派候禀復核奪○竊犯沈順順於七月廿四日在 
 
 

Page 4

 
 
新街刼奪居和尚所帶衣服狂呼救命爲巡街捕拘入捕房解經訊供枷號二個月期满責放旋因在押患病送仁濟醫館療治派夥役看守前晩乘邏者不備越窓而遞當晩在寳興里經法包探拘獲昨日堂期解請研訊以該犯實屬膽大妄爲著押候重笞五百板送人改過所永遠監禁○品三藏六兩僧在小東門花烟館宿娼爲流氓蔡阿隆小阿毛等攫去衣服銀表翡翠烟壺等物又欲索洋廿元該僧不允互相爭論爲巡街捕拘入捕房解經責懲驅逐出境小阿毛在逃未獲著蔡交保出外找尋到案兹已逾限昨日堂期飭探傳訊蔡陳氏卽蘭英偕其子蔡阿隆並小阿毛之母顧楊氏投案蔡供已往蘇州各處找尋杳無蹤跡請向其母詰問大令謂爾與小阿毛同黨一定串同避匿無疑蔡陳氏代求寛限大令謂爾子與流氓爲伍向僧拆梢是爾之訓戒不嚴尚敢代求實屬冐昧顧楊氏供係阿毛之母住城内四鋪黑橋浜大令着交保出外限二日内將阿毛交案蔡交原保帮同找尋延干追比○吳雨帆禀稱江天輪船由寗波帶來皮箱四隻被車夫馬毛計冐取兩隻逃至十六鋪界巡街捕查檢照會將箱扣留小的跟蹤尋至箱存捕房車夫解案請訊並求領贓大令謂該輪司事何鹵莽若此何以任憑車夫取去絶不查問質之馬毛計供由客雇裝至三洋涇橋走失大令著押候笞責二百板贓交失主領回○捕房細崽周杏元禀稱丁德仲前亦做過侍者早已停歇前晩入内竊去被頭二條人贓並獲送請究辦丁德仲認竊不諱大令著年候枷號一個月釋放○王大林禀在鄭家木橋設攤買布被張寳三　入竊去水烟筒一枝當塲拿獲送案請訊張供蘇州人向爲堂倌初次犯竊大令著押候笞責四十板○陸行俊禀稱在某烟店爲夥徐阿林偕二人入内買烟乘間竊去衣服二件當塲捉獲送案請訊徐供年十六歲住虹口元昌路途遇不知姓名人許薦輪船細崽伊等竊取衣服被追時抛棄爲小的拾獲大令著押候責手心五十下贓交失主領回○包探禀稱沈阿四在江天輪船竊取衣服當塲拿獲贓已交失主解案請訊沈俯首無詞大令著押候笞責一百板○包探禀稱陸陽連在碼頭竊煤二百餘斤賣與水神閣某老虎灶蔡長春陳阿三竊取茴香三十餘斤賣與南市十六鋪德泰雜貨店一併解案請訊蔡陳同供與小剃頭大松江等九人同竊贓由小剃頭出售大令著押候弔贓核辦○包探禀稱孫阿品因犯案經大老爺責懲著交其父領回詎伊父母因孫不務正業驅逐出外已登申報告白連傳四次不肯來案兹將孫解請發落孫供父名孫建廷寄居滬北珊記碼頭娶後母某氏異常酷虐小的求大老爺遞回寗波有外祖父舅可依大令著押候再傳其父具領○包探禀馮榮生在工部局棧房竊取木料李阿狗在碼頭竊煤俱當塲拿獲解案請訊大令著押候各笞一百板○錢瑞賓控朱竹君吞沒田單一案鄭大令迭次研訊追繳田單旋經劉長順嫁粧店保出據稱有病遣其妻來案候訊大令以其有意避匿著將朱周氏押候保人將朱交案騐視昨日堂期劉偕朱子文彬投案禀稱父親實因有病不能冐風並非避匿大令謂卽使有病亦應騐視何以抗傳不到著將朱文彬押候其父到案釋放朱周氏釋出○趙曾氏控吳子辰串吞資本藉端滋擾一案經大令訊供以吳不應滋擾飭具改過切結以連次呈結不合顯見刁玩仍著押候具結 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[巡局一則]  
　　相士程奉斗在城内邑廟豫園飛丹閣設研爲人相面前日午後相面　畢閒步至春風得意樓門前適有擺設擲骰攤之小流氓小鬼毛毛正在扭一鄉愚向之拆梢爭毆程上前解勸小鬼毛毛乃捨鄉人從攤上猛取鐵尺向程臂上毆打程痛極倒地小鬼毛毛乃飛奔而逸旋有旁人將程扶至巡防東局王二尹以好言安慰一面飭勇協甲務獲嚴辦聞毛毛係流氓張長慶之羽黨 
[英界公堂瑣案]  
　　昨晨德繙譯官單君維廉命駕蒞公廨隨副領事辛君爾满觀審屠别駕以辛君初次接見因設茶點欵之○包探趙銀河禀稱陳太和借居袁世選家竊取銀帳鈎一副銀鑲箸十五雙及綢長衫等物報捕後捕頭遣小的將陳緝獲弔出原贓送請訊究袁遺家人袁升投案禀稱陳前在家主之兄處當差洊保至都司銜今忽作此不端之事可否求恩免辦以全顔面陳供稱此次職弁因公來滬涉足花柳以致逋負纍纍借居舊主人處知非了局不得已取物付質欲赴直省求差别駕據情商諸單君然後判令管押兩禮拜○包探黄四福禀稱賊犯曹　三前已歴經大老爺懲辦此次又在招商局江永輪船竊取某客所携綢衣兩件布衣一件持至某押鋪質錢被小的所見因特解請訊　曹供稱小的係江北吕泗塲人向操棉花業近因落魄此間無衣無食叩求寛宥俾將舊染湔除别駕判令笞責二百板管押一月○包探顧阿六禀稱賊犯華涉弟前曾解請大老爺懲辦此次又在北鄉棠村屬竊取不知姓名人家銀鎖銀練各一携之至滬在某處付質經小的查獲送究華供稱小的係松江人屢經犯竊死有餘辜求沛宏恩曲全蟻命别駕判令笞責二百板○包探趙銀河禀稱昨日小的見耿瑞齡疉穿短衫四件套褲兩雙情有可疑向之盤詰耿支吾其說一味指東話西搜出小刀一柄硃書僞示一道因特送請訊究耿供稱小的係揚州府屬泰興縣人來滬訪友不敢爲非别駕著發回捕房押送回籍小刀存候銷毁僞示不知如何發落○包探趙銀河孔阿才同禀稱流氓袁阿炳向操切麫菜曾經犯事解請大老爺懲辦此次双向姑蘇人袁壽康强借洋銀三圓　康不允伊卽肆毆伊兄形更復助之蠻横因卽一併拘解案下壽康投案申訴前情　炳形更同供稱小的等不敢强借别駕判令將阿炳笞責二百板形更笞責一百板忽有周慶祥者偕阿炳之母上堂求免别駕大怒著一併當　笞責迨責畢周自知不合叩頭如搗蒜一再求恩别駕　具改過切結從寛開釋○包探黄四福禀稱昨日法界包探夥役孫阿六越界拘人山　　十號華捕拘請訊究孫禀稱小的在法界　探處當夥役某日在鄉　拘獲賊犯王阿寳路經租界並非越界拘人現在王已送往法界矣别　　令管押一禮拜○某號華捕禀稱昨日黄　金拉某姓家包車行經大馬路忽有李仲金者駕車自後追上致將包車撞壞適爲小的所見　入　房捕頭令李賠修車費洋銀三圓李不依故特解請大老爺判斷黄歴訴前情李供稱小的係浙江寗波府屬某邑人在担律師處當馬夫黄不　避讓以致撞壞其車别駕著　自將車修理○包探沈金　禀稱戲犯陳德甫借居大興客棧乘人不備竊取該棧内布夾被一條投報捕房捕頭令小的查獲送請究懲大興　夥某甲投案領贓别駕令將陳笞責一百板贓給還失主○包探倪　泉禀稱賊犯張阿福扭去鄔道運家門上之鎖意圖入内行竊幸經小的拘獲向之盤詰知曾竊沙玉亭家棉被一條今特吊到原贓送請訊究鄔申訢前情沙投案領贓張供稱小的　浙江寗波府屬慈谿縣人偶然犯竊以後决不再蹈前愆矣别駕判令笞責二百板○二百二十二號華捕禀稱馬夫張朝永駕車不愼將行人季炳　撞傷馬路亦有損壞處季　案訴稱小的曾至某醫院求治醫生言須閲三禮拜方得告痊張供稱事出兩悮小的斷不敢有心肇禍别駕判令賠修馬路洋銀五圖再　季養傷洋銀兩圓另罰洋銀三圓○水巡捕唐寳榮禀稱昨日芝太富小火輪船停泊河輪船局馬頭將煤屑傾諸河内今船已開往他處小的因傳得輪局　鴻裕請訊鴻裕供稱事由　太富違章與小的局中無涉别駕判罰洋銀十圓 
[美界捕房紀事] 粹經繅絲棧司事許某由鎭江附元和輪船於昨晨回滬登岸時雇小車一輛裝載皮箱一口内貯皮衣若干件洋三十元甫行至中虹橋回顧　已不知去向急卽追　亦無下落遂關繕失單投報捕房請爲查緝○昨報細崽陳桂生竊取密勒路八號洋房内皮箱一口兹經包探倪順泉查知所竊之贓售與北泥城橋冷店王善明因將收贓之王拘入捕房押候送廨訊究○昨晨日本人某甲至漢壁禮路小菜塲購買菜蔬不知如何觸犯遽將賣采傭某乙盡力攢毆經　百九十一號華捕一併拘入捕房捕頭詰問之下令乙自投日本領事署控告○昨日上午有小車一輛裝載貨物多件行至北河南路車夫力不能勝遂致顚覆壓傷行人朱定喜之右足經三百八十號華捕拘送捕房捕頭令將朱送往同仁醫院醫治事夫押候核辦○張東生住居北四川路青雲里第十五號屋内前晩偕其眷屬赴親戚家燕飲及至昨晨回家知被妙手空空兒枉顧檢點細軟盡被竊去乃投報捕心求請代緝 
[金陵官報]  
　　九月初四日湖北宜昌加抽川鹽釐江西候補道惲祖祁到分發江蘇候補知府田承熙由京引見來又知縣程錫熙由京來崇安輪船劉德輝禀知起　徒接貢回補昨日善後局候補道懋見○初五日候補道柯銘辭赴蘇見撫懸知府許寳　到由天津山海關回知縣楊鳳流到交缷東臺釐捐差回○初六日　躉瑞銷假駐　　釐候補道方碩輔辭湖北宜昌加捕川鹽釐江西候補道輝祖祁統領親軍老湘　營新授山西大同鎭劉均見沙漫洲緝私候補道丁前統領淮河水師長字營徐思忠均辭補初四日淮揚鎭潘萬才徐州鎭陳鳳樓均見辭 
[江蘇官報]  
　　九月初二日三品銜丁憂湖北試用道項晉審辭行赴浙同知張福謙由滬專丁來省禀謝留辦吳淞沙釣船捐局差○初三日請歸直隸州班本任吳縣　焯禀知交代算結吳縣項禀知交代於初叅限内算結華亭縣縣丞孫　　禀辭署無錫縣高橋司巡檢史久華禀知交缷任事回省禀到八月二十日江寗藩轅牌示淮安府經　李錫蕃捐升知縣離任遺缺查有儘先補用縣丞程榮堪以署理○初四日缷署太倉州陳謨由太倉來巡檢李興旟由寗來禀謝請補海門同知照磨缺代理金山司巡檢毛鴻　禀到准補丹陽縣典史項繩祖禀謝　飭赴任知縣張明允吳其芳禀知奉委押解原告豐秉權並卷宗赴省卽辭 
 
 
 

Page 11

 
 
[光緒二十二年八月三十日京報全錄]  
　　宫門抄○諭旨一道錄前○皖撫福奏知府因病出缺請旨簡放摺○又奏請准已故道員附祀省城英翰等祠片○總兵部奏報出洋督經日期摺○閩督邊奏叅革守備片○蘇撫趙奏請准建坊片○閩督邊奏報交卸船政日期摺○皖　福奏委署知州片○八月三十日内務府國子監正紅旗值日無引見○　貝勒續假五日○綿宜請假十日○崇文門呈進冬　○順天府具奏忠義局第一百四十九次請卹○召見軍機熙敬　善○皇上明日辦事後至煕和園皇太后前請安後　　　○○尚書銜安徽巡撫臣福潤跪　　爲省會知府因病出缺委員接署請旨簡成遺缺恭摺仰祈聖鑒事竊據攘　縣申報安　府知府王汝　於光緒二十二年七月初五日在任因病出缺該家屬將印信呈送儲庫查安慶府爲省會首郡兼衝纂　三字要缺管轄六縣地方遼闊政務殷繁且時有發審案件應卽遴員接署以專責成查有候補知府楊宗清才識明敏爲守兼優堪以委令署理據藩臬兩同會詳前來除批飭遵照並將王汝礪開缺且期另行恭疏題報外所有安慶府知府要缺應於通省知府内揀員調補所遺員缺請旨簡放以重　守謹會同兩江總督臣劉坤一恭摺具陳伏乞皇上聖鑒訓示謹奏奉硃批另有旨欽此○○福潤片再　署布政使子蔭霖詳稱據懷寍縣詳據邑紳孝亷方正王志行等聨名禀稱已故布政使銜前署安廬滁和道范先謨係順天大興縣人祖籍江蘇上元縣由監生　捐縣丞指分安徽補用道光二十八年到省咸豐四年投効前撫臣福潤行營隨同剿賊五年攻克廬州府城六年克復廬江三河等處九年霍山縣城被匪盤踞該故道督率勇丁馳往勦辦冒險衝鋒身臨前敵遂將縣城克復十一年以直隷州知州署廬州府事時值賊踞郡城軍署旁午該府行薯駐紥桂庀樹地方鄉間王棍築圩而居擄掠良民　行無忌籟該故道親督丁勇局歴巡防居民恃以無恐同治二年委署池州府篆因所屬之銅陵縣文風日敝書院經費無出該故道將向有紫沙洲公産捐入書院内作爲課試膏奬之　　　英才振興學校彼都人士至今猶稱道弗衰其初歴任時行李蕭條宦况窘追關下有以百金進者該故道力却不受惟以亂後　民堪憫約束差役勿　百姓爲最五年前撫臣英翰札委辦理行營糧台六年隨赴山東追剿捻逆在宿遷郯城等處大獲勝仗收降任柱餘黨千人叙功洊保察職　功績之　偉者尤在籌備餉需實心實力使軍中無之食之虞前敵有肅清之慶且英翰之宣力皖豫各省皆由該故道贊襄按濟而成該故道久司糧餉當捻逆苗沛霖圍據壽州之際正值軍士乏食始而每飯半孟繼　榆葉爲食該故道目覩情形萬分焦灼多方設措勿令士卒枵腹荷戈後該員由壽州赴廬將近一月卒以糧虧難支州城失陷前撫翁同書嘆曰若范先謨處此决無此變迨皖軍駐紥廬州常遭敗北賊來倉猝各局軍裝遺棄殆盡該故道先事預防安排周妥銖銀粒米毫無所失及退守處軍士賴以得食轉危爲安其後英翰撫皖辦理潁州行營糧台委以重任每值疑難軍務必與商酌而後行該故道感深知已由潁而壽而皖竭力運籌終始如一先是英翰督師出勦張總愚捻股該故道奉委辦理張秋鎭轉運局維時皖軍南至豫軍北抵直朿縱横數千里張秋鎭適居要害賊屢欲襲斷糧道該故道商同道員趙濟川夾河爲營扼守中權保護糧餉轉輸無虞匱乏直東一律肅清光緒元年前撫臣裕祿札委署理安廬滁和道三年交卸仍辦行營糧台事務是年晉豫等省水旱災荒該故道念切窮黎捐助鉅欵全活甚衆此外施放棉衣製築餌買義山而掩枯骨修道路以利行人均能不惜多金慷慨從事他如地方善後事宜及一切義舉亦皆不遺餘力隨地舉行旋以積勞過甚致痰喘舊證復發於光緒七年二月初六日殁於省城差次伏查該故道少年　志壯歲從戎　馳數千里効力二十餘年由未秩而惟監司有文事而兼武備其辦理糧台庶務又復有功於民昭昭在人耳目民心追憶感戴殊深况爲英翰軍營得力之員尤未忍聽其湮沒援案籲請附祀皖省英翰專祠以伸報饗等情查造履歴事實册結由府縣加結呈由該司核明具詳請奏前來臣查安徽省已故道員張保慈陸廼普任蘭生錢祿曾等均以立功皖省衆情愛戴陸續奏准附祀英翰專祠各在案今該故道効力戎行功德在皖民懷遺愛　於至誠與張保慈等事同一律合無仰懇天恩俯准將已故布政使銜前署安廬滁和道范先謨附祀安慶省城前撫臣英翰專祠由地方官春秋致祭以順輿情而昭忠藎之處出自逾格鴻慈除　絡咨部查照外謹會同兩江總督臣劉坤一附片具陳伏乞聖鑒訓示謹奏奉硃批著照所請該部知道欽此○○頭品頂戴記名提督廣東碣石鎭水師總兵奴才鄧萬林跪奏爲恭報出洋督巡日期仰祈聖鑒事案奉上諭嗣後沿海水師提鎭著於每歲出洋時具奏一次俟出洋往返事畢卽將洋面如何情形據實具奏欽此欽遵在案伏查廣東碣石鎭屬洋巡向分上下兩班每年自正月初一日起至六月底止輪值奴才轄屬平海營叅將上班統巡自七月初一日起至十二月底止輪值奴才下班統巡兹下班洋巡期屆奴才遵於光緒二十二年七月初一日赴洋接管兵船督率中左右平海四營值巡將備兵民船隻在於上下交界洋面往來梭巡認眞緝捕務期海洋綏靖商賈乂安以仰副聖主愼重海疆之至意除將出洋督巡日期呈報兩廣督臣查核仍俟洋巡班满另將歴過洋面情形據實奏報外所有奴才出洋督巡日期理合恭摺具奏伏乞皇上聖鑒謹奏奉硃批知道了欽此○○邊寳泉片再查浙江處州鎭標左營守備黄獻寳心術狡猾辦事荒謬任性使氣實有躁妄劣跡未便姑容據前任處州鎭總兵孫昌凱曁現任總兵林耀光先後具禀前來相應請旨將處州鎭標左營守備黄獻寳卽行革職以肅營政所遣守備員缺容臣照章遴員請補理合附片具陳伏乞聖鑒訓示謹奏奉硃批著照所請兵部知道欽此○○趙舒翹片再據在籍紳士前因國子監祭酒陸潤庠等呈稱吳縣已故五品封職陳道修見蘇郡善舉如林惟青年貧苦節婦未有專堂安揷於是日夜籌之先設罏峯義塾專課貧乏兒孫嗣於嘉慶十七年在元和縣境九都八圖虎邱山之南獨力創建清節堂屋數百椽收養無依節婦許帶母姑子女同居共食寒者衣之病者藥之孤子習業者爲借修脯笄女及嫁者爲助奩贈因歲無常産報買南匯等縣新漲沙灘以濟經費至道光三年同郡收贍㷀獨之普濟堂以歲飢經費不貲該故職復將自居别墅及自營生壙變價以助他如兼辦永仁堂恤孤局衆善具舉悉臻美備該故職殁後其子已故試用訓導陳榮桂接辦堂務適遭宼亂帶同嫠孤避處江北泰興縣賃屋安置不惜鉅資雖流離播遷而仔肩不息辛苦艱難憂勞病殁其孫五品銜光祿寺署正陳德基竭力營辦推廣號舍迄今節婦之留養者日繁孤子藉以成立難以數計洵能不墜遺緒統計該故職建屋置意資盈數萬被其澤者垂裕無窮潤庠等共處鄉閭見聞眞確聨名呈乞奏請旌表以勵薄俗等情前來臣查士民人等養恤狐貧捐辦善舉銀數至千兩以上者例得請旨建坊今吳縣已故五品職銜陳道修創建清節堂收養寡孤破産罄家費貲數萬實屬功垂桑梓被澤無窮其子已故教職陳榮桂善承先志百計經營其孫光祿寺署正陳德基克紹貽謀悉心規畫後先濟美均屬義行堪嘉合無仰懇天恩俯准將吳縣已故五品封職陳道修及其子已故教職陳榮桂等在籍自行建坊給予樂善好施字樣以示旌奬除咨禮部查照外理合會同兩江督臣劉坤一附片具陳伏乞聖鑒謹奏奉硃批著照所請禮部知道欽此○○頭品頂戴閩浙總督兼營船政臣邊寳泉跪奏爲恭報微臣交卸船政日期仰祈聖鑒事光緒二十二年七月初六日承准軍機大臣字寄奉上諭福州將軍裕祿著兼充船政大臣等因欽此遵於七月初八日將船政關防一顆飭委道員楊正儀敬謹齎送福州將軍臣裕祿接收啓用臣卽於是日交卸船政事務理合恭摺奏報伏乞皇上聖鑒謹奏奉硃批知道了欽此○○福潤片再六安直隸州知州王懋勳現經撤省所遺員缺應卽委員接署以專責成查有候補知府祺厚才具開展辦事實心堪以署理據藩臬兩司會詳　來除檄飭遵照外理合會同兩江總督臣劉坤一附片具奏伏乞聖鑒謹奏奉硃批勅部知道欽此 
 
 

Page 12

 
 
[光緒二十二年九月初一日京報全錄]  
　　宫門抄○御史鄭奏捐復舉人有關名器請飭停止摺○又奏請重准開道府捐章片○晉撫胡奏緝叅總兵貪婪不　摺○又奏請　復守備革職處分片○又奏委署總兵片○雲督崧等奏委署總兵片○晋撫胡奏暫擬改設税廳緣由片○湖督張奏籌解備荒經費銀兩片○九月初一日理藩院鑾儀衞光祿寺廂白旗值日無引見○明洼假满請安○恩燾請假十日○鍾公續假十日○吏部呈進月官卷○召見軍機皇上明日辦事召見大臣後由頤和園還宫　○○湖廣道監察御史臣鄭思贊跪奏爲捐復舉人有關名器請飭停止恭摺仰祈聖鑒事竊臣恭閲邸抄兩江督臣劉坤一奏稱廣東已革舉人蔡學淵由戶部候補主事恭應癸已恩科順天鄉試中式舉人因錄遺卷與平日筆迹不符被劾議革該革舉人三塲文藝均出已作並無槍替錄遺之日緣患寒熟手顫眼花央同號生代爲寫完因此獲咎該革舉人蔡學淵以南洋練軍需欵情殷報効其獲咎情形與同案湖北舉人萬航事同一律可否仰懇天恩賞還蔡學淵舉人准其一體會試等因七月二十三日奉硃批戶部議奏欽此仰見皇上愼重名器之至意臣恭查光緒十九年九月奉上諭麟書徐桐奏遵查試卷文理筆蹟據實覆奏一摺所有文理不符之蔡學淵筆蹟不符之黄樹聲文理筆蹟均不符之萬航均著斥革舉人欽此蔡學淵文理不符弊竇顯然按便斥革咎有應得今因報効銀兩遽請開復舉人殊非所以重名器同案之湖北舉人萬航雖因報揖欵項賞還舉人事本出於權宜原未著爲成例且旣因文理不符斥革值人復藉捐輸擬請開復者本不多遇若藉此以助餉需實覺鮮濟蔡學淵捐輸報効應請旨飭部核議不得率請開復舉人其報捐銀兩無庸兌收該革舉人果係報効情殷或另行核給奬叙由戶部奏明辦理抑臣更有請者光緒二十二年二月戶部議准由五貢及　增附生員出身報捐軍需銀二萬兩者請賞給舉人准其一體會試此項捐輸專由部庫收捐以一百名爲限報捐足數卽行停止嗣又議定副貢報捐舉人核减銀數收銀一萬兩恩拔歲優各貢生報捐一律收銀一萬兩監生報捐收銀二萬五千兩原爲需欵孔亟故有此不得已之舉乃開捐以來報捐舉人者僅有沈應熊蔣長松蔣長椿三名似於餉需鮮所　益擬請飭部將報捐舉人停止以重名器臣愚昧之見是否有當伏乞皇上聖鑒謹奏奉旨已錄○○御史鄭思贊片再捐納道府一條前經戶部議定現任應升人員准其報捐嗣又議淮進士舉人五貢孝廉方正職恩廕難廕等無論候補候選及未經筮仕人員均經報捐道府原按匹成旋加二成統按六成實銀收捐所不准報捐者僅止廪增附貢生俊秀出身人員竊維州縣爲親民之官責任綦重俊秀出身者概准報捐加捐遇缺先花樣曾不數月便卽選補得缺原以鼓勵捐輸不得不姑寛其格道府雖官職較崇報捐到省可藉以歴練人才督撫臣果能認眞考察儻有不稱職者嚴加甄别卽所以肅清流品澄叙官方不專在正途與非正途之分也擬請飭部核議准廣道府捐章由廪增附貢生及俊秀出身均准報捐視正途報捐銀數酌加二成以示區别似亦鼓勵捐輸之一端謹附片陳明伏乞聖鑒謹奏奉旨已錄○○頭品頂戴山西巡撫臣胡聘之跪奏爲總兵大員衰庸貪鄙骩法營私據實糾叅請旨從嚴懲處以儆效尤恭摺仰祈聖鑒事竊照晉省南北練軍向歸大同太原兩鎭分統原以專貢任而資整飭也臣到任後訪聞署大同鎭總兵沈玉貴身體輕弱營務廢弛且有侵吞餉項賄賣差缺情事當經遴委妥員前往密察兹據查明該總兵體弱多病嗜好甚深每遇朝賀行香多未親到到任兩載並未查閲巡防營務因之廢弛光緒二十年冬間該總兵新募晉安中左兩旗馬隊成軍未及兩月卽扣發十九日口糧又實募馬兵只二百一十名分作兩旗每有侵扣空缺銀六百餘兩所購馬匹率皆疲瘦不堪多由兵丁自行更買嗣練軍馬隊由關遣撤回晉該總兵挑留馬匹揑報倒斃應繳馬價全未交出又所領修蓋營房製造軍裝銀兩短發甚多均查有該總兵親書兵册及各營帳簿可憑迨本年春間臣札派道府大員點騐軍額總兵始將所缺兵馬陸續補齊然綜計先後侵吞入已之數已逾鉅萬矣該總兵經年臥病署内公私一切悉委其婿賈象謙及稿房趙希賢經理以致招權納賄百弊叢生凡營謀差缺皆該二人爲之主持如王丕緒之署中營遊擊陳○ 
紹　之署寗武都司均不免有賄託情事又撤任台懷鎭把總李蒸賄通趙希賢於去歲六月飭回本任今並咨報候補都司陳紹輅謀充營官　賈象謙銀數百兩報捐府經歴如此之類不可枚舉此其貪劣招摇斷不容爲之掩飾也臣查晉省營伍積弊已深亟宜嚴加整頓該總兵身膺閫寄宜如何激發天良認眞整飭而乃多方尅扣任意廢弛廣通賄賂敗壞風氣實屬骫法營私有辜職守旣經委查得實若不從嚴叅辦何以肅軍紀而儆效尤相應請旨將署大同鎭總兵沈玉貴先行撤任由臣遴員接署至如何從重懲處之處臣未便擅擬伏候聖裁此外通同行賄之殺虎口都司王丕緒擬補潞安恊都司陳紹虞候補都司陳紹輅試用府經歴賈象謙應請一併革職舞弊之營弁書吏由臣分别革辦以示懲儆所有總兵大員貪婪不職據實糾叅緣由理合恭摺具陳伏乞皇上聖鑒訓示謹奏奉硃批另有旨欽此○○胡聘之片再前署大同右營守備候補守備胡應信與休致大同右營守備札克塘阿各虧短倒斃馬價銀兩經前撫臣張煦將該二員奏請暫行革職勒限四個月照數補交欽奉硃批著照所請兵部知道欽此當經欽遵轉飭追繳去後兹據署大同鎭總兵沈玉貴咨補該守備胡應信買倒斃馬一十二匹每匹價銀八兩共銀九十六兩已據如數完繳由後任左營守備　克富額接收照數買補雖經虧短於前尚知愧奮於後咨請　懷　將　守備原叅暫革處分開復等情前來臣覆查無異除暫革休致守備札克塘阿虧短馬價仍飭嚴追有無完繳另行核辦外合無仰懇天恩俯准將候補守備胡應信原叅革職處分開復以昭激勸附片具陳伏乞聖鑒謹奏奉硃批著照所請該部知道欽此○○胡聘之片再署大同鎭總兵沈玉貴現經臣奏叅撤任請旨懲辦自應委員前往接署以專責成總兵銜留晉補用副將　明　樸誠勇敢曉暢戎機堪委署理除移行遵照　咨部外理合兩片陳明伏乞聖鑒謹奏奉硃批知道了欽此○○崧蕃等片再雲南昭通鎭總兵何雄輝三次俸满經奴才據情代奏籲懇陛見仰奉硃批著來見欽此兹該總兵欽遵　京陛見所遺昭適鎭總兵篆務自應委員前往接署以便交代啓行奴才查有記名總兵馬維騏器識鎭定有專閫才堪以署理除照會　遵併咨部查照外理合附片陳明伏乞聖鑒謹奏奉硃批知道了欽此○○胡聘之片再准殺虎口監督松　咨報該關於六月二十一日因連日大雨山水暴發河流漲溢致將關口栅門税廳全行冲沒衙署庫房亦各滲漏坍塌其口門以外大道冲刷成渠商旅不通查舊有之啞狼關地勢尚高堪以開通車路擬於該處改設税廳以便稽徵咨請核辦又准右衞城守尉周順咨報派駐殺虎口巡查官兵房屋被冲無處棲身請查明作何辦理各等因到臣當以改設税廳必須無碍商情始能定議其啞狼關距口　數遠近商賈往來有無不便及舊日官道被冲之後是否尚能修復右衞巡查官兵佐房應歸何處修理均須逐一勘查明確以憑核辦正在委查間復准該監督咨報關口内外因大路不通聚集車輛甚多若不於啞狼　旁暫開車路設局徵收誠恐有妨税務堤擬會商地方官從權辦理等因請核覆前來自應如議暫於該處設局徵收以利商行而重　務一面由臣飭委正任豐鎭廳同知謙吉馳往會同地方官詳細勘查究竟被冲官道能否修復改設税廳有無窒碍以及兵房如何籌修一俟查覆至日再行春明辦理除咨覆外理合先行附片具陳伏乞聖鑒謹奏奉硃批該部知道欽此○○張之洞等片再准順天府電開順屬地方水災甚重奏蒙恩准催提本年備荒經費以濟賑需等因當經轉飭速籌匯解去後兹據湖北布政使王之春會同總辦善後局司道詳稱本年湖北應解備荒經費銀一萬二千兩現已在於厘金項下如數籌撥於七月十三日發交有成商號電匯順天府衙門交納等情請奏咨前來除咨戶部順天府查照外謹合詞附片具陳伏乞皇上聖鑒謹奏奉硃批戶部知道欽此 
 
 

Page 13

 
 
[光緒二十二年九月初二日京報全錄]  
　　宫門抄○諭旨二道錄前○皖撫福奏審明姦殺案按例分别定擬摺○湖督張　長江水師岳漢二鎭所屬八營都守以下各官請免扣養廉摺○蘇撫趙奏查明各屬已未完舊賦錢糧比較上年完欠分數摺○御史恩奏满洲御史出缺吏部違例帶領宗室人員請飭更止摺○陜撫魏奏彚報京控案件　數片○九月初二日吏部翰林院鑲紅旗值日無引見○櫺貝子澤公毓秀各假满請　安○成章官祥各請假十日○召見軍機○○尚書銜安徽巡撫奴才福潤跪奏爲審明姦　姦婦同謀殺死親夫埋屍不失和　同　按例分别定擬恭摺仰祈聖鑒事竊照　州犯人劇　因姦起意商同姦婦劉邢氏謀　本夫劉永幅身死一案先經該前州宗能　訪聞飭緝並據屍兄劉永佶報騐詳緝獲犯劉孀到案訊據供出　州氏　匿河南固　地方卽經備文　提宗能徵未及詳報卸事該署州屈承福到任勒據差役恊同河南固始縣役緝獲犯婦　邢氏解州訊供通詳批飭審解據該犯劉孀在監患病騐報據　覆訊議擬解府核恐案情未確札委阜陽縣審無别故照　由府解司提訊犯供　異委據安慶府審係畏罪狡　仍照原擬解司勘轉前來奴才提犯親訊緣劉邢氏劉孀均籍隷該州巳死劉永幅係　邢氏之夫劉孀無服族兄同院居住素睦無嫌劉邢氏與劉孀習見不避光緒二十年十一月間不記日期劉孀至劉邢氏　閭　值劉永帽外出卽向劉邢氏調　成姦後非一次並未給過錢物劉永幅先不知情嗣劉孀在劉邢氏房内同坐談笑適劉永幅外回撞見劉孀當卽逃去劉永幅卽向劉那氏盤出姦情痛加責打禁絶往來並以劉孀如此無禮稱欲投告房族處治　邢氏私向劉孀告知囑與後勿再來　孀　姦情熱起意商同劉邢氏將劉永幅致死可與長久姦好劉邢氏允從約定過便行事二十一年正月二十三日夜黄昏後劉永幅灣醉回家劉邢氏將扶至床上睡歇劉孀間知來至門外窺探劉邢氏走出告知以劉永幅在床　熟帶同劉孀通内令在廚房守候　俟夜　卽可動手三更時分劉孀拾取地上磗塊潛入劉邢氏房内見劉永幅側身酣臥央令劉邢氏擬　　邢氏畏懼不敢勘手　出房門外劉孀走近床前用磗在劉永幅頭上很砸兩下致傷其左太陽穴左眉劉永幅驚醒坐起喊　劉孀又用　踵　兩下致傷其傭左倒在牀上登時殞命劉孀見天色未明起意邀令劉邢氏進房將劉永幅屍身幫同抬至西間牛屋内　坑　　　上糞土走回以　有人查問劉永幅下落均經劉邢氏用言掩飾二月初九日劉孀恐事敗露卽與劉邢氏同逃　兄劉永　聞信往查找見劉永幅屍　並先經該前州宗能徵訪聞飭查投保報騐詳緝獲犯劉孀到案訊據供出劉邢氏逃匿處所卽經　文關提宗能徵卸事該署州　永肅到任勒差協同河南固始縣役續獲劉邢氏解州訊供詳批審解關據該州覆訊議擬由府解司先後委嘗勘　前來奴才親提研訊據　供悉前情不諱詰無　募别故及另有司謀加功帮同抬埋之人究鞫不移案無遁飾查律載妻因姦同謀殺死親夫者　　處　又例載姦夫起意殺死親夫擬斬立决各等情此案劉邢氏因與無服夫弟劉孀通姦被水夫劉永幅撞獲　打禁絶往來　敢　　姦夫　孀起意謀殺本夫劉永幅身死自應按律問擬劉邢氏應如該司等所疑除與劉孀通姦並轉從理　不失事後　誘同逃各輕　不　外合依妻因姦同謀殺死親夫者凌遲處死律議凌遲處死劉孀因姦起意商同姦婦劉邢氏謀殺本夫劉永幅身死　該犯與劉永幅同族無服應同凡論劉孀亦如所擬除與無服族嫂劉邢氏通姦並起意埋屍不失事後和誘同逃各輕罪不　外合依姦夫遇意殺死親夫斬立决例擬斬立決照例刺字該犯逃後訊無另犯不法及知情容留人家應毋庸議無干省　　棺飭埋所有接緝官一年内拿獲凌遲人犯一名應叙職名係調署毫州事合肥縣知縣屈承福　獲鄰境凌　人犯一名應叙職名係河南撞　縣知縣楊溶應隨案開報除供招咨部外理合恭摺具陳伏乞皇上聖鑒飭部議覆施行再此案請罪重大應請改題爲奏合併陳明謹奏奉硃批刑部速議具奏欽此○○頭品頂戴湖廣總督臣張之洞跪奏爲長江水師岳漢二鎭所屬八營都守以下各宫三成養　援案懇恩免扣以示體恤恭摺具陳仰祝聖鑒事竊前准戶部咨以籌餉緊要奏請將光緒二十一年分外省文武大小官員養廉　實支之數核扣三成歸軍需動用等因當經轉行遵照辦理嗣以鄂省文職首領佐雜並緑營武職都司以下宫弁宫况指　所克　廉　　無多經前兼護督臣譚繼洵奏准免扣在案兹據長江水師岳州鎭總兵張捷書漢陽鎭總兵周芳明　清該二鎭所轄之　州沅江　　陽田鎭　洲巴河八營都司以睛各弁艱苦異常與緑營情形相同所支養亷請照緑營一律免扣等情飭據著湖北鹽　　朱其　被議詳請具奏前來臣查水師官弁應支養廉銀兩與緑營無異都司以下各弁廉銀爲數本廳無多平時辦公已形竭　上年湘鄂兩省濵江臨湖各州縣均受旱災食用一切極爲昻貴支絀情形較前更甚鄂省緑營末弁免扣　　旣奏蒙恩准氂境水師省弁　可援照辦理合無仰懇天恩俯准將岳州漢陽兩鎭各營都司以下官弁三成養亷一律免扣以示體恤除咨戶部查　外　合會同署長江水師提督臣彭楚漢恭摺具陳伏乞皇上聖鑒訓示謹奏奉硃批著照所請戶部知道欽此○○江蘇巡撫臣趙　　跪奏爲江蘇省光緒二十二年分奏銷案内查明各年已未完舊賦錢糧比較上年完欠分數恭摺開單仰祈聖鑒事　　江蘇省營賦錢糧比較上三年完欠分數業經遵照部文從光緒十年分奏銷造報查明各年舊賦錢糧已未完數目按屇具奏並甫十二年起查照部行開列比較已未完分數清單奏銷至光緒二十年分止各在案兹據查辦二十一年分　銷查江　蘇州兩　司所屬除光緒六年分起至十三年分止災熟舊欠未完銀兩業已欽奉恩旨查辦豁免外其十四十五十六十七十八十九二十等年　　　完地丁銀内江寍藩司所屬解銀一千七百四十五兩零蘇州等屬因秋歉遞緩尚未屆限無力帶徵並無應完銀兩均應歸入下届舊賦造報兹據江寍布政使瑞璋蘇州在政使鄧華熙開列各年已未完比較銀數遵照部文開單詳請具奏前來臣覆　　異相應　　比較完欠數目清單恭呈御覽除抄錄奏單咨部查核外謹會同兩江總督臣劉坤一恭摺具奏伏乞皇上聖鑒勅部　模施行謹奏奉硃批戶部知道單併發欽此○○掌陜西道監察御史奴才恩溥跪奏爲满洲御史出缺吏部　例帶　　　人員請飭遵照定制卽行更止恭摺仰祈聖鑒事謹查都察院欽定臺規嘉慶四年議准宗室　　額設四缺由正副理事官引見補授其部院宗室郎中員外郎遇保送御史時准其一體保送記名後咨送宗人府註册遇有宗室缺出由宗人府　　升人員捕　帶領引見歴經遵辦在案夫旣有宗室定額則不應再佔满缺可知旣由宗人府帶領引見則不應吏部帶領可知　　　　　　　　奉查吏部郎中宗室載麟記名御史後應俟宗室缺出由宗人府帶領引見之員聞上次山東陜西道出缺係满洲人員　　之　吏部竟將該員列入班中一同帶領如或奉旨補授且宗室額設之外含混又增一員此端一開日後徇私着勢必投爲成　　　不可通融何人不可僥倖若不卽行更正於朝廷憲　政　甚非所宜應請旨飭下吏部卽將載麟咨送宗大府註册遇有宗室御史缺出由宗人府帶領引見以符定制之處奴才爲預防取巧起見是否有當恭摺具陳伏乞皇上聖鑒謹　○○　光　片再京控案件例應半年彚奏一次前有華州民人孫年兒以草官人命等情遣抱孫徐氏赴京呈訴一案訊因供詞各　將犯發回　州　限嚴拿逃犯鄭士秀薛倉娃務獲到案質訊詳辦俟審定後再行照例辦理又白河縣民婦方賀氏姦擄賄斃等情赴　　　一案　行　彼證人等未到俟傕解到日發委審辦此二家已經　護撫臣張汝梅於上次奉明在案旋因方　氏案内要　　　江等　　　　刻難到案復經前護撫臣咨部底限亦在　現在人證尚未解齊容俟解到再行審擬詳辦兹查光緒二十二年正月初一日　　　月底止再無奉發京控案件據藩泉兩司　詳前來臣覆查無異除飭催赶緊嚴拿係年兒案内逃犯　　秀等並催　方　　　　　證人等各到案質訊詳辦外所有京控案件半年彚　一次緣由謹附片具奏伏乞聖鑒謹奏奉硃批刑部知道欽此 
 
 

Page 14

 
 
[光緒二十二年九月初三日京報全錄]  
　　宫門抄○諭旨二道錄前○閩督邊奏酌保船隖在事人　摺○鄂學政龎秦報歲試　周並宜　施南卽　三府　　　一往完竣情形摺○湘　　　　請議卹片○又奏總兵病故懇恩優卹摺○九月初三日戶部通政司詹事府正盤　值日無引見○禮王等秋　　　命○藍　前往　賢親王園　　　訓○莊王請假十日○懷塔布請假五日○溥侗續假十日○海興續假二十日○召見軍機張蔭恒○○頭品頂戴閩浙總督兼管船政臣邊寳泉跪奏爲尊旨酌保船隖在事人員　具清單恭摺仰祈聖鑒事竊照閩省船隖告成經臣援案奏請照翼　勞穎擇尤奬勵奉硃批准其擇尤酌保毋許冐濫欽此當郎轉行欽　　理兹據總辦船政道員楊正儀查明在事文武官紳關摺擊報前來臣查閩省創辦船隖歴時旣久所有在事出力員紳均先後咨部有案惟此數年中或先經引進或續派供差勞勩不無差等謹詳加考核分别酌擬請奬合無仰懇天恩俯准照單奬　以昭激勘出自逾格鴻慈謹會同福州將軍臣裕祿緒單恭摺具陳伏乞皇上聖鑒訓示謹奏奉硃批該部議奏單併發欽此○○湖北學政臣龎鴻文跪奏爲歲試已周並宜昌施南圓陽一府　科試　律完竣情形恭摺仰祈聖鑒事竊臣於去年六月考畢德安漢陽黄州武昌四府曾具摺恭報在案嗣於九月初出省按試荆州次及宜昌施南荆門襄陽鄖陽至本年五月中旬回試安陸計六府一州歲考現已一律完竣内宜昌施南郴陽三府距省窵　　照同章歲科連試接准禮部行知舉行丁西科選拔貢生臣業於宜施鄖三府科試畢後嚴密扃試惟施南府屬之宣恩縣應試生員文行求能兼優謹遵任缺無濫之例未經選取餘均不乏通才至各屬文風近來研求經史者頗多體裁並近雅正而以荆州安陸爲優武風則以荆州稱最襄陽次之餘亦足敷進額臣按試各棚仍竟日在堂監視謹愼關防塲前嚴飭廪保認眞稽查間有槍冐當塲卽經　禀拿獲交提調按律懲辦士子均能恪守塲規肅然就範發落之日恒勉以通經植品務爲有用之學冀仰閘國家作有人材这至意臣所經過各地方農業順成民情安謐今年安陸一帶夏雨稍多漢水迭漲幸旋就消洩無礙田禾知關宸廑謹以附陳臣回省清理案牘後卽當查照定章舉辦各屬科試併試拔貢所有微臣歲試已周並宜昌施南鄖陽三府歲科並試情形理合恭摺具陳伏乞皇上聖鑒謹奏奉硃批知道了欽此○○陳寳箴片再據湖南長沙縣知縣姜鍾琇詳據二品頂戴在籍甘肅鞏秦階道三等男爵李光久等聨名禀稱已故頭品頂戴記名提督振勇巴圖魯易玉林由武童於　豐九年投効霆軍隨營剿賊十年進援江西克復洋塘等處十一年圍攻赤崗嶺肅清江西全省屢戰獲勝得保藍翎把總同治元年改投安武軍充右營後哨哨官二年進勦浙江克復龍游金華湯溪蘭谿肅清浙東一帶遞保千總三年進攻浙省克復杭州省城並連克餘杭海寗桐廬富陽武　德清石門孝豐安吉湖州昌化王山各府州縣據池三次截勦竄賊浙江全省肅清該故提督不避艱儉　戰爭先右骽受矛傷腰受刀傷保以守備儘先補用五年調赴福建越境援剿克復廣東嘉應州及塔子嶴收復州城截剿竄賊全殷盪平旋隨大軍西征六年委充清渭水師前營帮帶七年截勦回捻土匪次第克復綏德州鄜州馬攔鎭雲巖鎭各城池益進克嶠扶峪三不通各處堅巢收復寳　縣擊退各處援竄悍賊腹地肅清胸受刀傷九年派充武威軍前營帮帶歴次督陣攻克賊巢陜省全境肅清積功遞保以叅將留於湖南補用十年調回恪靖親軍大營管帶前哨是時安定縣站灘地方回逆蜂擁而起異常猖獗該故提督　先接仗因衆寡不敵左　爲砲子洞穿猶裏創力戰十二年派攻肅州城池經前督臣左宗棠以該故提督謀勇兼優飭與余占魁等　擊　攻該故提督晝則鏖戰夜治攻具賊衆潰退被火彈焚斃二千有奇逆首馬四勢窮伏罪醜虜盡殲保以總兵請旨簡放光緒元年委督帶良字營節制奇捷等營駐防河州三里集旋　州外全境肅清保蒙賞給振勇巴圖魯名號二年飛調赴肅州三年奉派山　由古牧地進攻迭克烏魯木齊吐魯番各城復進兵南路八城次第克復新疆南北兩路一舉盪平經左宗棠列功奏保蒙賞加提督　旋因邊外逃回安集延等逆目均經捕弊邊境一　安靖經督辦新疆事務通政使臣劉錦棠奏保賞加頭品頂戴八年經前大學士兩江總督臣左宗棠杜調赴江署督標右營遊擊　務因昔年臨陣疉受重傷難以挽强馳騁奏免駒射加委督帶恪靖親車良營十年航海北上抽調良營及衞隊合神機營操練值奉調入閩十一年在台北府基隆一帶嚴密防守於台北解嚴案内奏保以提督交車機處記名請旨簡旋因積勞甚深傷疾舉發請交卸營務回籍調治詎料歴受風溼屢治木痊克於光緒十七年四月二十二日在籍病故猶以未能報稱爲念殁年五十歲身後蕭絛家無餘積竊思該故提督束髮從戎轉戰江浙閩粤陜甘關外等省身經百戰　克名　戰功卓著素爲曾國藩左宗棠劉錦棠所賞　　以續勞成疾陳清回里遽　溘逝職等見聞甚確未忍聽其湮没禀懇轉詳援照　　立功後積勞病故例奏請議卹等情前來臣覆查無異相應據情籲懇天恩可否准將已故提督易玉林照軍營立功後積勞病故例從優議卹出自逾格鴻施際履歴咨部外理合附片陳明伏乞聖鑒訓示謹奏奉硃批著照所請該部知道欽此○○明品頂戴湖南巡撫臣陳寳箴跪奏爲總兵因　觸　舊傷身故懇恩優卹以彰忠藎而勵戎行恭摺仰祈聖鑒事竊據前國予　祭酒王先謙等聨名禀稱已故提督銜浙江處州鎭總兵鋭勇巴圖魯劉培元係湖南長沙府學　生於咸豐三年投効前大學士臣曾　潛營中充當練軍四年隨同克復湘潭縣城七月領餉船從大軍進克岳州嘉魚　圻等處府縣城池逼攻武漢曾奮勇陷　身受火器重傷旋會剿田　鎭轉戰其湖口連破勁賊攻克内河五年回援武漢扼守長江大小數十戰賊由是不敢上竄前湖北撫臣胡林　甚相倚賴六年經前湖南撫臣駱秉章調帶長字營陸勇進援江西由劉陽進攻出禦大股援賊一口數戰　斬數千六朋進攻袁州再破賊於夏浦襲奪分宜縣城十一月克復袁州府城擒逆渠黄毓生七年調攻吉安長圍甫合逆首石逹開率悍賊來爭號稍三十萬已至新淦該故總兵急率所部急馳堵禦連日大戰三曲灘等處賊遂潰走八年八月賊乘江漲衝逸該故總兵率船進勦　受砲傷裹創力戰克復吉安府城九年五月石逆大股竄湖南　　圍攻府城衆數十萬該故總兵率所部弁勇進泊城北　溪暗造浮橋潛渡諸軍襲賊親督師船夾擊所殺過當復薄諸資水　溺四伍千人水陸猛攻遂解城圍經前湖南撫臣駱秉章調回統帶永清水師駐紥省河七月初授浙江處州鎭繼兵十二月奏調赴衢會　同治元年六月進逼東南兩路悉剷賊壘由是添造船砲選　練　屹然　軍七月署理衢州鎭總兵旋與浙撫分路進勦龍游擊潰悍賊六萬陣靳逆猷胡明順等二年正月克復龍游　城斬逆自陳　香李國　旋攻克桐廬會勦杭州十二月親往杭州督戰是時水陸各軍進　已成破竹之勢該故總兵獨念前軍進攻杭州實以衢州爲根本關係全軍勝敗而於全省大局尤關緊要乃飭所部水師進攻而身回本任三年二月杭州克復旋於八月二十九日丁父憂九月十八日在任聞訃隨卽交卸營務回籍終制五年十二月十八日服闋在縣呈報起服而楚軍水師之留浙省遂以次戡定嘉湖各府浙江全省肅清實該故總兵水師之功爲多溯查該故總兵以武生投効分帶水師兼率陸勇轉戰湖南湖北江西浙江各省十餘年問身經百戰迭復名城歴年勞績經曾國藩駱秉章胡林翼左宗棠奏報在案其在衢州鎭内每助有司招撫流亡捐俸賑濟三衢之民思詠不忘先是勦賊受傷創疾時作而右脅砲傷尤甚家居抑　以受國厚恩未能再出以圖報稱爲憾光緒十七年正月偶感微疾觸發舊傷元氣虧損脅創潰裂旋卽身故先　等里閭非遥見聞較確未忍聽其湮沒謹臚陳戰功事績公懇援照軍營立功後積勞病故例奏請從　議卹等情前來臣查該故總兵劉培元身經百戰迭克名城雖受重傷進戰愈力其所規畫動關全局洵屬謀勇兼優　以丁憂　满擬欲復出不意傷重病劇在籍身故殊堪憫惻則應據情籲懇天恩俯准將已故浙江處州鎭總兵劉培元照軍營立功後積勞病故例從優議卹以彰忠藎而勵戎行之處出自逾格恩施除咨兵部外理合恭摺具陳伏乞皇上聖鑒訓示謹奏奉硃批著照所請該部知道欽此 
 
