# 1905 - 53 - 4911444

 

Page 1

 
 
   
 
 

Page 2

 
 
[電傳上諭]  
　　正月二十四内閣抄奉上諭張人駿奏甄别屬員請分别懲處一摺廣東試用同知彭光業嗜好甚深難期振作試用通判楊炳勳辦理房捐浮冒侵蝕試用通判周運春辦理官田變價任意開支試用知縣王耀官聲名甚劣操守不謹候補知縣捎子維才識庸下聲名平常署龍川縣教諭王際隆擅離職守學務廢弛海豐縣縣丞辛光萃庸懦糊塗試用縣丞唐棫培行爲貪鄙試用縣丞王和鋆心術險詐胥江司巡檢寗國褆卑鄙務得太原司巡檢宋慶祥屢被控告門闢司巡檢裘士瀛心地庸暗試用巡檢豐煜林辦事粗率試用從九品葉肇銑年老性偏試用巡檢彭祖光撞騙無恥試用從九品董維楨不知檢束試用從九品馬步鑾民怨沸騰候補從九品李文瀾行踨詭祕試用從九品李鏘聲名庸劣候補典史吳炳坤久不赴省均著卽行革職候補知縣鄧炳體弱多病罷軟無能著勒令休致候補知縣劉膽氣薄弱難膺民社著以府經歴縣丞降補連州直隷州知州瞿光葉情形不熟遇事張皇德慶州知州程錦文才非幹練難期振作高明縣知縣李樓榮謹厚有餘剛斷不足均著開缺另補以肅吏治餘著照所請辦理該部知道欽此同日奉上諭二月十四日祭文昌廟朕親詣行禮欽此同日奉上諭都察院左副都御史著台布補授欽此 
[論破壞南洋公學之原動力]  
　　前南洋公學經理人某某去秋運動各當道得政府特别咨文東渡攷察各學校斯時也僕亦在東京見其筆記數條其一日華人游學宜少派年輕之士多派老成之士年輕者學淺氣躁偶有所得歸國後往往氣意囂張凌侮老成必以此取憎於人若老成之士見此氣象歸以語其鄉人足以取信前見四川留學生鬚髮蒼然在弘文學院聽講我意他省可仿行之斯言也彼蓋深惡痛絶於少年之學生也又曰理化一科最爲有益無弊斯言也彼蓋深疑其他各科學皆有弊而不信者也又曰幼稚園女學校及音樂一門學而不論可矣斯言也彼蓋深恨學堂之本旨也積此三原因而遂有今日破壞南洋公學之一事僕請言其故彼當時在南洋公學時少年學生多鄙棄而譏笑之蓄怨蓋已久矣其謂年輕者學淺氣躁輕侮老成者卽所以詆誹公學之學生也彼當時在南洋公學時欲更張科學學生與之爭彼曾言若重某科學能壞子弟之心術故其謂無弊者祇有理化一科卽其針對公學之科學而言也幼稚園女學校爲今日辦學堂之最重者重幼稚園女學校則必先重師範音樂尤爲幼稚園女學校必不可少之科而習師範者所必要研究日本師範學校最重此音樂一門彼旣以此三者爲可以存而不論是卽以師範學堂可存而不論也是卽以南洋公學可存而不論也然則不去何爲僕觀其筆記而知今日之人言藉藉非無因者故人謂其欲破壞公學以媚商部而謀總辦者猶得其半其欲破壞以遂其不喜公學之本心者亦其半也鳴呼彼之手叚如是彼之宗旨如是眞所謂老成之見哉夫今日老成之十其見解固大半如是矣所可異者彼某大臣手創此公學當時士林歌頌於勿諼而乃爲某所運動而爲其傀儡以自裂其聲名何爲者也雖然亦無怪乎某大臣某固曰老成之士歸以語其鄉人必能取信彼誠自認爲老成之士者以老成之言語某大臣某大臣亦安得而不信耶嗚呼若某也者逞其一已之私見而爲此取憎於人之舉者已矣不必論矣我所深悲而長歎者則中國學界前途一線之希望遂因此而斬也夫戊戌變法之後始但知練兵造槍砲製軍艦以爲可以自强矣未幾而我國思想稍進以爲此非自强之本也於是開大學堂高等學堂未幾而思想又進以爲此亦非自强之原也於是開小學堂蒙學堂未幾而思想又進以爲欲開小學蒙學者必先開帥範學堂見地固漸趨於平實矣今日者師範學校各處始稍有萌芽以期漸進於發逹而南洋公學乃獨能創之於數年之前以爲各省之提倡其爲影響也甚大其爲學界之幸福也亦甚大日本人對淸國人每言淸國之學堂祗有南洋公學耳乃以極有關係極有名譽之學堂經輕輕一人之手挈而歸之於商部夫某也而果爲振興商業起見也吾猶爲某也諒之吾猶爲某也恕之 
[日首相宣明延長戰事情形] 　　 
　　正月二十二日日日本東京來電云日本桂首相與各省總督會議時謂日俄戰事初起日本頗深憂慮但爲保全國勢及遠東大局起見不得不出於一戰所幸目下日本兵力財力皆過於初時所計第二年旅順入我掌握俄人在遼東毫無立足之地其勝已爲日所佔此非日之私言俄國及各國亦皆明認觀日本國債股票價之在外洋時見增長尤可証此說之非誣惟就俄國一面而論早日求和似爲非計目下日本已决意將戰事延長并將堅忍之意與不憚艱難之情问各國表明譯字林西報 
[俄皇會議和戰之策] 　　 
　　正月二十二日日本大阪來電云今日接倫敦電音據云俄皇已决定諭令内閣大臣聚會議論目下俄國究竟與日連戰抑卽停止倘願和者衆則政府卽將議一有益於俄之和約倘日本不允俄國祗得將戰務延長譯字林西報 
[俄政府布告並未籌及議和] 　　 
　　正月二十二日德京柏林來電云俄已令駐各國欽使告知各政府謂俄國並未籌及議和之事譯德文報 
[俄工人要索與日本停戰] 　　 
　　正月二十四日英京倫敦來電云俄西比利亞鐵路在欺泰之鐵路工廠工人現已罷工要索與日本停戰譯文匯西報 
[俄艦隊駛過英國杜浮埠] 　　 
　　正月二十三日 
 
 
 

Page 3

 
 
L>第三版 
　　英京倫敦來電云俄波羅的海艦隊之第三隊已駛過英國之社浮埠譯字林西報 
[華人代俄購煤]  
　　厦門來電云有英煤二萬六千墩爲該埠之某華人所購現已起岸聞此華人久爲俄政府所效用此事且由中國海關某俄員爲之主持譯太晤士報 
[俄購英船護送艦隧] 　　 
　　正月二十二日倫敦來電云俄政府近向英國購船多艘作爲護送波羅的海艦隧之運糧船譯太晤士報 
[沙河戰務二十一] 　　 
　　正月二十二日日本東京來電云官場宣告俄人於二十一日上午將乾聖麻堡焚燬然後向東而退現戰地内仍有小戰及砲攻之事二十二日倫敦來電云俄京聖彼得堡接到戰地公報謂沙河戰地之日軍於二十一日晚攻擊彼里斯納夫小山爲吾軍所擊退翌晨日軍又來攻吾軍遂不得不退守兩軍之前列現有劇戰勝負尙未分俄薩卡拉夫將軍報稱海城近地之鐵路橋已用火藥炸毁以阻止日軍交通譯字林西報 
[俄國亂事二十五] 　 
　　正月二十二日倫敦來電云俄華爾騒逹奥京維也納鐵路之罷工工人所索谷欵已由俄政府允准因此火車又復照常往來矣又電云俄高加索境地之白哥地方商人與各民人已遷往他處避難因彼處亂事日見危險（如將男女焚斃並將屍駭斫碎之類）至高加索境地之各鄉民亦皆揭竿起事二十三日又電云高加索全境情形已不復知有官法具首事數人則在聖彼得堡暗中指使此外又有因種族相爭自行殘殺之事又大阪二十三日電云據倫敦消息俄白東地方亂事益棘法奥兩國輪船公司已停止輪船前往該處矣又倫敦二十三日電云俄京聖彼得堡　報謂東西比利亞全境亂事情形與高加索相同與俄國交通已經斷絶譯字林西報 
[俄國亂事二十六] 　　 
　　正月二十四日英京倫敦來電云據聞俄皇將允准罷工人之要索並准减少明施克地方工人及波蘭鐵路工人作工之時刻又電云俄國南境之情形目下甚爲危急譯文匯西報 
[日本拘獲德船本館東京專電]  
　　正月二十四日日本東京來電云德國漢白埠輪船名洛麻勒斯載重一千七百二十二墩裝英煤三千五百噋前往海參威被日艦所拘 
[德皇擬與西葡兩君相見] 　　 
　　正月二十二日德京柏林來電云德皇游歷地中海時非但欲與意大利皇相會且將與西班牙葡萄牙兩君行相見禮譯文匯西報 
[英太子擬遊厯印度] 　　　　 
　　正月二十四日英京倫敦來電云英國官塲宣告英太子及其妃將於本年西十一月赴印度遊歷譯文匯西報 
[德國要索山東利益]  
　　正月二十三日北京來電云京中傳聞有德商及在山東舉辦開墾之德人現禀由德欽使向華政府要索各項利益並據德使云倘俄波羅的海艦隧抵東方後中國非有德國輔助决不能保具海權因此應准德國駐兵山東以便華政府將山東之兵調往他處鎮守並准德人在山東濰縣及趙村兩處商埠有特别之商權礦權並允德國建造由德州至濟南府鐵路利益且須將此鐵路繞過濟寗府展接至揚子江口岸譯太晤士報 
[天津設立華興銀行] 　　 
　　淸法兩國商人集資本金四百萬兩在天津合辦一華興銀行已有成議現袁督奉商部外部之許可已給與各商人照會矣譯大阪朝口新聞 
[中政府簡唐紹儀爲駐英欽使] 　　　　　 
　　正月二十二日倫敦來電云中國西藏欽使唐紹儀己由華政府派爲駐英欽使譯字林西報 
[慶王擬增烟酒稅] 　 
　　十九日總稅務司赫德謁見慶親王王以政府財政竭蹶擬增烟酒兩稅欲總稅務司任其管理之權譯大阪每日新聞 
[海門廳劃歸江淮省蘇州] 　 
　　江淮另設一省原議海門廳歸蘇省管轄本月二十二日之晚蘇撫轅接到江督咨文内開遵政務處咨淮省地面過隘應將海門廳劃歸淮省以充界址撫憲效述師卽飭書吏僃文移知各處一體遵照 
[淮撫索取驛站公牘蘇州] 　　 
　　蘇撫轅於本月二十三接到江淮巡撫恩藝帥來文略謂江北各府廳州縣旣由淮省管轄應謂將各該治驛站一切公牘檢解淮省以資核辦云云效述帥因飭經辦驛站各書吏檢齊各公牘尅口彚解 
[查調皖省支應局收欵安慶] 　　 
　　皖省支應句每年進出欵約在七八十萬左右凡隷於撫轅及常僃軍等營用項均由該局支領具進欵係蕪湖米釐淸江鹽釐爲大宗其淮北牙釐安慶大通等釐局及銅元局兩淮海分　等處亦有解欵兹將去歲收項調查總數於下蕪湖米厘局移解曹平銀十一萬九千二百八十六兩三錢有零大通釐卡申解庫平銀八萬零五兩四錢有零安慶釐局移解庫平銀三萬七千六百二十九兩九錢有零銅元局移解曹平銀六千三百零四兩蕪湖商務局移解曹平銀二萬零三兩五錢有零淮北牙釐局移解庫平銀四萬三千七百六十二兩六錢兩淮海分司申解庫平銀十二萬六千兩正藩庫移解庫平銀十四萬零七十七兩九錢有零皖北支發局移解庫平銀三萬三千七百四十五兩有零籌議公所等處解來曹平銀四萬三千四百五十兩有零 
[籌畫西征餉需廣州]  
　　正月初八日運　信都轉接梧州岑雲帥行轅來電著速往梧州商議要公信都轉接電卽日赴梧旋於十三日返省聞係籌畫西征餉需云 
 
 

Page 4

 
 
第四版 
[裴革令定罪廣州]  
　　已革南海縣知縣裴景福自去歳提解回省已歷數日刻聞大憲已奏請將裴定以發往申臺之罪不日卽見明文并聞此案係王觀察秉恩代向上游乞恩故得從輕罪云 
[開墾荒地松江]  
　　南門外大校塲方廣十餘里前李壽享軍門在任時曾有崇明人某甲具禀提轅請將該處開墾嗣因節節梗阻事未果行今提憲楊鏡巖軍門於前日親赴該處丈量一過擬卽發兵墾闢以興地利是誠當務之急也 
[接辦隄工廣州]  
　　省城隄岸興築以來已著成效委員楊大令蔭廷去年屢請辭差岑督以辦理要工非廉明之員不能勝任挽留再三刻下楊大令已决計告假回籍聞已以趙大令維鐸接辦矣 
[紀浙紳建築江干閘口購種試驗塲杭州]  
　　刑部員外郎袁允橚江蘇截取同知張文灝曾於上年在江干閘口地方白塔嶺户名駕濤仙館購置山稅八十餘畝業經釐訂界址雇人闢除榛莽仿取各國新法種植卽名之日駕濤植物試驗場並擬續拓就近荒蕪廢地試行種植俾變磽瘠爲膏腴惟其地隷於仁錢兩邑離城較遠深恐有不法之徒乘間偷竊或摧殘肆擾爲害工作因禀請省垣商務局移知警察總局轉飭該處分局加意保護並札飭仁錢二縣出示曉諭嚴禁刻已由仁錢兩縣及警察局照辦矣 
[紀武義寺僧抗撥寺産杭州]  
　　金華府武義縣紳士以臺山書院改辦學堂經費不敷請撥寺産業已批准立案乃各寺僧推性善爲首聯名投縣府署請求免撥當經府縣嚴行批斥並提案懲辦該僧等心猶未服擬欲皈依省垣龍興寺日僧以圖保護恐將來龍興寺日僧案又增一交涉矣兹將府縣批文一併錄下武義縣主薛大令批此案前奉憲札欽奉上諭書院改設學堂飭卽籌辦遵經移學邀紳議將本邑寺觀羡田撥充學堂經費禀奉前府憲繼批准照行在案嗣據紳董查明城鄉寺觀田産照章分别留撥共計撥田三萬五千畝開單禀報已由縣核明飭庄過户并造册通禀各憲立案矣查所禀各寺均未列入祀典其間田産或盜賣或侵佔已漸廢於豪右奸僧之手而就地士庶賢者置弗問黠者分其肥此等情形固爲闔邑紳民所共曉乃該僧等敢以禀定之事聯名曉瀆情殊可惡試問一寺僧産仍留七成尚不足以供香火耶明明無僧之寺忽列僧名果何恃而不恐耶該僧等旣持戒律宜知四大皆空何得以死滅爲詞逞其要求之計本應借金剛杵懲爾貪嗔爲沙門一明覺路第察閱所禀藻采紛披似文人手筆士行若此能無嘅然本縣改設學堂上應明詔下育英才誠何負於一邑之士子祇以創辦一切需費　繁斷非書院之租所能供給查書院舊産大都撥諸寺觀載在志乘信而有徵此次踵而行之誰日不宜學者苟具知識方將鼓舞之不暇而乃貪香積微資揮毫而肆簧鼓尤敢據一孔之見揚二氏波瀾實爲名教中之罪首若不澈底查究何以端士習而正人心究竟此禀何人代做著卽據實呈復聽候傳訊倘敢徇隱定卽提案究唆决不稍存寛貸金華府尊海鶴汀太守批查此案前據該縣黄令移學邀紳議將該巴寺産分别有僧無　産多産少酌量提充學堂經費禀經繼前府批准照辦在案須知此項寺産均係寺院羡田仍分成酌留以供香火於寺院固無妨礙而作育人材實爲地方大有裨益府平辦埋旣見該紳等會議之苦心亦因該縣辦事之周到閱之方爲佩慰該生等讀聖賢書所學何事邪正異同之辨本儒者所當嚴乃置學堂經費於不問而因寺院盈餘爲衆僧聨名控爭抑何待僧之獨厚而待士之反薄耶據呈所撥田産均係生祖遺産細核情詞無非相帮爲陋行不得不以己産藉口曲自彌缝抑知所撥卽係該生等已産試問捐助寺院徒供衆僧衣食提充學堂經費可以培植英才孰優孰絀該生等其亦思之否耶至於事不干已徒以利有可圖甘爲衆僧驅使此等不肖行爲諒身列膠庠並稍知自愛者當不至此本府不忍遽擬及此也辦理學堂事非易易尤以欵歸實用士庶咸知爲要義候另札武義縣會學邀紳妥爲經辦本府深心愛士嫉惡如仇該生寺讀書明理須圖上進愼勿辜此厚望焉黏呈名單揭還 
[出使比國大臣楊奏酌擬西洋游學辦法摺]  
　　爲西洋遊學辦法紛歧亟宜明訂章程以歸畫一恭摺祈仰聖鑒事竊維時至今日百爲待舉首在儲才儲才之方以泰西專門之學爲切實而有用近年遊學歐美相望於道比國工藝諸學見重列𫒗學費較廉相待亦優故遊學歐洲者以比國爲重夫擔簦四國求艾三年疆吏培才亦云勞止顧其中有未盡者在華未習西文授受隔膜出洋已及壯歲言語聱牙是欲其入而閉之門也習西文矣而習甲國之文就學於乙國是欲南行而北其轍也必通西文而始遣則偏省實難其選反致向隅是又因噎而廢食也中文必須粗通習氣尤當切戒綜其大要竊謂宜選已習西文者若未習西文須選年十四五質美文順者合斯二格成就較易至各省學費多寡不齊稍儉固貽笑外人太奢亦徒供濫費此皆辦法各巽尙待參詳臣昔年隨使柏林兼遊英法歸國後辦理江南學堂近十稔粗知學務利病今復奉使此邦見聞較確立法則務求其當定費則務劑其平謹就管見所及酌擬簡明章程繕具淸單恭呈御覧應請飭下學務大臣使各國大臣曁各省將軍督撫核議施行實於學務不無裨益所有微臣酌擬遊學章程緣由謹恭摺具陳是否有當伏乞皇太后皇上聖鑒訓示謹奏奉硃批外務部學務大臣議奏單併發欽此章程明日續登 
[滬寗鐵路總工程司格林森呈總管理處函（爲鐵路經行蘇錫地叚購地遷墳事）]  
敬啓者前接蘇州無錫分叚工程司來函據稱各該叚内因購地甚緩且有碍於工程之房屋墳墓等尙未拆遷以致路工遲延等語伏查自潘道台開局購地以來已閱六月之久及林道台於光绪三十年十月十八日西一千九百零四年十一月二十四號會議時所立三個月之期限認定期内卽可將鐵路應用地畝全行購妥撥用並 
 
 

Page 5

 
 
將房屋墳墓遷移凈盡至華正月二十一日西本月二十四號卽爲三個月満期之日矣（請閱會議日記）又查購地之事最關緊要自應從速辦理經格林森屢向尊處及購地局告知矣况承督辦林臣於西歷上年臘月初曾經諭飭所有應用地畝須於三個月内全行購撥淸楚（請閱會議日記）祇因地畝如期可以撥用是以格林森曾在督辦大臣鈞前認限由西正月二號起計二十個月内將滬錫一叚工程竣事可以行軍格林森並與包工人等訂立合同卽將滬錫叚内士方全行出包與人承辦該叚合同當時訂明承辦士方者均須於西十二月起六個月内全行完工否則議罰等情無如現因乏地應用不能悉照該項合同辦理且查承辦土方之人其中有至今尙不能動工者良深歎惜並接無錫分段工程司葛羅富來電據稱因無地用蘇州左近小工數百名業已走散務祈催購地畝否則土工不能如期告竣等語查閱來電所詳情形殊屬可慮若不速爲整頓恐本局以後不爲包工人等見信矣且小工一經遣散重招甚難格林森曾經飭令各分叚工程可卽將土方赶辦該工程司等奉飭之後卽行轉飭承辦之人添雇小工職是之故無錫叚内相近蘇州者因地無著小工不得不散本局旣然待人如此其承辦之人豈能悉遵合同辦理又無錫蘇州兩處分叚工程司以長洲界内地畝未購最抱不平蓋該處購地委員屢次辭差新舊交替之際無人辦事也兹將已經購用地畝開單呈請察核 
　　第一分叚自從○英里起至十四英里止（地畝已經丈量田地上亦已動工惟經過各村莊内應拆之房屋尙未拆卸） 
　　第二分叚自從十四英里起至二十七英里止（購地之事目今方在開辦此叚因先未曾派工程司故意留後辦理現下亦當赶辦） 
第三分叚自從二十七英里起至四十英里止（崑山新陽縣界購地甚爲快速惟由三十四英里至四十英里一叚内地畝甚多尙未交清） 
第四分叚自從四十英里起至五十六英里止（購地最爲遲緩在長洲界内其近蘇州處尤屬躭悞） 
至無錫第一分叚内自從五十六英里起迤西一帶購地之事甚屬延緩土方亦因之躭延至有小工數百名坐守多日不得地用久後走散之事衙署亦曾派人丈量（小工走散之事請閱前錄之四二月十六號電報）再無錫叚内計長共二十四英里查現在撥用之地計近蘇州一端者由第五十六英里半至第六十英里有四英里半又近無錫一端者由第七十二英里至八十英里有八英里共有十二英里半係已經撥地應用其餘十一英里半尙係待地應用滬蘇叚内購地之事現在究竟若何情形容俟格林森探實後再行禀報至於遷移坆墓一節兹特將應遷之坆開單呈請察核地叚遷坆表明日續登 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄭京堂孝胥議覆會議邊防籌改營制推廣製局片]  
再准兵部咨行會議邊防籌改營制推廣製局一摺奉旨依議欽此等因咨行到邊臣伏查原摺内删駁各節有應據實在情形再行聲明者如摺内所稱查本年四月初八日岑春煊柯逢時張之洞鄭孝胥等聯銜電奏自本年起廣東每年認解廣西邊餉十三萬兩當經臣部議准覈與此次所奏廣東每月但能解銀四千兩何以前後語涉兩歧應令查明登覆以憑核辦等語查前此廣西每月解交督辦邊防三萬四千兩專爲支發各軍營餉及防務一切費用故有每月可足四千兩再加勉强籌辦之語嗣於四月間廣西餉項窘極並此三萬四千兩之餉亦不能按月籌解始有岑春煊等會商兩湖兩廣議改爲各省協解邊餉每年定爲五十萬之額專歸邊防籌辦防務之用已經户部於光緖三十年五月初四日議覆片内聲明與此次會奏邊餉兩歧應毋庸置議等語在案此前後兩歧之情形也又查原摺内稱武健軍餉章原單所開兩旗每月共應支銀一萬八千一百十三兩八錢四分應删除銀四千七百八十六兩六錢四分實應支銀一萬三千三百二十七兩二錢仍應照章分别扣建又另開帳棚及行軍輜重醫藥燒埋等費月課看操考靶各項獎賞亦爲鄂省章程所無等語查武健軍係由湖北調來邊防該軍在鄂起程三日由鄂　發光緖二十九年六月分大建正餉一萬八千一百十三兩八錢四分已由署理兩廣總督岑春煊解還歸欵在案嗣後撥歸邊防均照鄂省所發之欵按月發給該軍遠戊邊地勢不能反減其餉至現在整順軍務之際一切應用各項只能核實斷難裁省此武健軍不能減餉之實在情形也又查原摺内稱榮字軍旣歸邊防應按該省更定邊關防軍餉章歴年准銷成案支給何得援照湘軍餉章報銷至將榮字五營改爲六營係因分布要隘且仍不逾原定餉額之數應准其照辦以軍邊防等語查榮字軍五營前經岑春煊照湘軍餉章增加每月應支銀一萬三千五百五十三兩經臣改爲六營每月所支之餉不逾此數是較湘餉減少已多並非援照湘軍餉章報銷此榮軍餉章比湘餉减少之情形也又查原摺内稱工部查原奏内推廣龍州製造局應仍由該京堂等籌商辦理惟龍州製造局設於何時臣部無案可稽應令查明聲覆並將該局現有規模如何推廣擴充詳細報部等語查龍州製造局規模俠小僅爲修理槍械之用從前由蘇元春創辦案卷均已無存目下若無的欵只能就其現有之器具勉强應用容臣籌有的欵復議擴充辦法此製造局未能卽行擴充之情形也所有按照部議聲覆各節理合附片具陳伏乞聖鑒訓示謹奏奉殊批該部知道欽此 
[粤督電陳南非洲招工事宜廣州]  
　　日前粤督岑雲帥與廣東巡撫張安帥電致外務部其言曰南非洲招工一事原約工人均須在口岸下船逕往非洲嗣因甘前領以廣州省河水淺運工船隻不能直逹另議在港換船並擬防弊專章數條經電商貴部核准照辦查原擬辦法一本港換船仍在省城設局另委員在港稽查一工人在省註册後發給兩聨編號執照由在港委員核對無誤始准下船一招費三元之外如每船載運工人足一千五百名照章納交船鈔與在省河無異等語此事未經開辦適甘領卸任薩領接事後屢經續議並以納鈔應按通商約章一百五十噸以上每噸照交四錢噸稅四個月一次迭與磋商薩領旣不以甘領前議爲然而納鈔一節尤非所願辨論再三仍復固執查在港換船張星使前經電復如此辦法實背咸豐十年約欵種種流弊且訂約時英外部本欲載入嚴駁得免固屬堅持煊等察度情形殊未妥了擬卽藉此停辦如英使復向貴部要求卽乞轉致照約在商口逕運如廣州水淺卽換他口開招以符原約 
[詳記駐美華使與美國磋商續訂禁工條約事廣州]  
　　聞駐美華使梁震東欽差與美外部磋商續訂禁工之約係自延律師關具條欵僃文與美外部交涉此爲向來中國外交官之所無因向來華使與各國交涉皆由他國之外部僃交要索也其初交涉時美之下議院新擬禁止華工例甚嚴并中國外交官到口亦須檢查後梁星使竭力爭論美總統羅斯福君及美外部大臣海君將前擬此種禁例駁去又設法使新例亦不得行現正商辦此事惟中美前訂禁工條約業已過期數月未能續訂在美之華商意謂美國如果不解禁例則不與訂約但美國律例本有嚴禁華人進口一則如不與訂約則禁例更嚴故此種要挾殊不 
 
 

Page 10

 
 
動聽間梁星使與美國商辦其最注意者共有兩欵一係以前之禁約内載中國之人除工人以外有官員游歷人商人學生教習五項人等皆可登岸訂此約時駐美星使某公待人不甚謙和故其繙譯官恨之甚深因將約文中五項人等之等字不譯入西文内其後美國卽依洋文爲準除以上五項人外皆不許登岸現在梁星使與之商酌欲改爲除工人一項以外皆可登岸又謂五項人本不足賅華人之品類若開一等亦不足以盡之也二係向來華人至美由華官給與執照由美領事騐明年貌須查明本人果與執照所言符合與否然後簽字蓋印然船到美國後仍不許其上岸據此則美領事之簽字仍無實在用處彼等每言領事祇係外交官屬於外部而關員查騐則屬於工商部故美領事所言不能爲工商部之所信現在梁星使之意欲請工商部派一委員駐於廣州上海等處專司其事凡有中國人游美者請其詳細查驗果爲符合與否如見爲眞確則卽行簽字簽字以後此人到美國時各口岸之官員卽不許再行留難若查得此人果有可疑則可不將護照簽字免使其人枉費錢財徒受苦辱尙有數條係爲小呂宋禁止華人之事梁星使與美外部辨論亦極周密惟美國工黨甚仇恨華工而上下議院之中該黨居多力甚大恐此議終難行也 
[松江官事]  
　　江南提督楊鏡巖車門於十三日自滬上握節回松郡節轅標下各官自中營何雪門參戎以次均赴大漲涇碼頭迎迓○華亭縣孫花樓大令自省回滬偶爾不豫卽由其親家上海縣汪瑶庭大令電促其兩公子前往刻已告痊卽於正月十七日遄返 
[江甯]  
　　金陵各鄉興辦團練已歷有年奈從前辦事者循例衍不能得力前年省憲委周竺軒孝廉徐亮功州判共承斯乏孝廉等竭力整頓於去歲孟秋起令各鎮各派團丁一二名來總局學習操法延請教習在雨花台某防營操場逐日訓練德國操三月有成各遣回鄉轉相教練今署督憲周玉山制軍講求武僃創設督練公所訓練標防各軍江寗府羅少杰太守遂亦注意於鄉團客臘某日飭由孝廉等調集各鎮團丁親自出城閱視事畢援筆注於團丁名册後曰人材精壯步伐整齊並以南城岡花神廟兩鎮董有倡遵之功且操法亦視各鎮爲純熟向之諄諄奬勵以爲各鎮董勸○今年元旦立春江寗府羅少杰太守率同署上元縣趙幼班大令署江寗縣梁印甫大令暨府僚縣佐各官於去歲除夕出郊恭行迎春大典除尋常鹵簿外上元縣趙大令前導有德政牌十數對萬名傘十數柄萬名衣五件已足炫燿闔城耳目又有對子馬四匹跨馬者皆五品頂戴一律反穿猞猁馬褂著狐皮袍其頂馬則赫然四品官扶輿四人亦晶頂行裝如官軍狀另有坐馬一匹鞍轡輝煌遍體飾五色綢球籠頭用紫絨韁繩輿前有十番樂一部頻頻鼓吹是皆向來迎春所未有見者沿途駐觀之人莫不稱異不置 
[節磨將蒞]  
　　　昨日道轅接得南京下關來電悉蘇撫陸春帥乘鈞和兵輪下駛准於二十六日可抵滬江 
[修理公廨]  
　　公共租界公廨自起造之後並未修理邇因牆璧剝落於昨日起大加修葺訊案公堂昨已遷至樓上矣 
[俄兵酗酒]  
　　昨日亭午時俄兵某甲因深入酒鄉在司考脫路一帶恣意行兇將人毆打偶不留神失足跌地傷及頭顱血流满面後有巡捕將甲送入捕房捕頭令送公濟醫院醫治再行核辦 
[革捕行兇]  
　　昨日南市捕房三道頭華捕成鍚榮行經小南門外被已革華捕陳永增軋住攢毆致傷頭顱陳遂乘隙逸去成卽投告捕房捕頭查得陳係秦長順鴨行戳保乃據情禀知馬路工程局翁子文太守候飭提究辦 
[縣訊賭徒]  
　　彩衣街龔姓巨屋内捉獲賭徒十餘名已紀昨報昨經汪大令提訊先據譚翰卿周榮昌奚順輿供業海味紙匣木梳等生意俱租郭姓房屋同居昨夜已睡忽聞人聲鼎沸疑是左近火災咸各披衣出視不料警察局在龔姓屋内捉賭小的等亦遭悞拘王觀芳王阿寳朱泗金戴月生四人供由某甲糾往賭博知罪求宥張蘭根抵賴不承大令喝責一百板始供認賭大令判譚周奚三人無千省釋餘均交保候查明核辦 
[扭控不准]  
　　陳如愷扭余立階至上海縣控請訊究陳供本 
業旱烟袋生意前年秋間由余某糾小的股開象牙店小的與余及姚王二姓各一股每股洋五十元至歲底每股派得盈餘洋五十元姚王情願將股拆出余某令小的再出洋一百元合之前本盈餘共二百元與余某兩股合開至去年杪屢往算帳余某始則延約後竟壁匿不見反唆伊兄余立階出頭霸吞爲此將立階扭控求追合同議單呈電余供事與小的無干乞鑒大令斥陳不應妄扭無干之人判令自與余某結帳議單擲還 
[道轅冠蓋]  
　　候補府童米孫太守寳善候補縣羅明府道源候補道徐冠南觀察棠候補縣何書農明府鍚驥撫院文巡捕張岳增二尹昨日均詣道轅拜會 
[擇期發引]  
　　江蘇補用道周湘雲觀察之德配水夫人於二十一日在滬仙逝擇期二十六日已刻奉靈輛暫寄平江公所想觀察交遊最廣素車白馬屇時必有一番熱閙也 
[上海巡局案]  
　　去年律師克伯魯扭南市廣生錢莊執事張子聲至馬路工程局控追虧欠銀三千兩一案當經翁子文太守將人証函送至法租界公堂交保出外昨日該律師率差持信票至南市十六鋪巡防中局請爲移提訊究局員陳良玉二尹立飭地甲將張提獲交來差帶歸訊辦○金老虎昨與鄰人傳姓口角其妻某氏突出詈罵竟遭毆傷金投控十六鋪巡防南局請究局員賈叅軍准詞飭傳訊究○昨日龍德橋南長興酒館執事投十六鋪巡防中局控稱頃有主顧某姓並不相識强令記帳因致行兇請派勇查拿局員陳二尹允之 
[會審公堂案]  
　　包探張全林何阿春拘獲私用天津匯豐銀行假鈔票一案訂於昨日會訊捕房將凌忠三黎再亭諸紹峯解案 
 
 

Page 11

 
 
凌延博文律師到案伸辯先據張探夥朱阿土禀稱本月十六日在五馬路協隆烟館見黎手持天津鈔票私售因小的向購不肯轉託諸紹峯以洋三元購得五元票兩紙卽交包探張全林由張拘黎詢問據云向凌忠三處取來隨卽至凌處取到匯天津豐假票五元者二十六張一併送入捕房解案凌忠三供此項鈔票係日本人綱本之物内有六張是眞票不過要折耗洋水因此打九折收下不知六張之外均是假票當卽找尋該日人住居虹口寓所先數日已避匿商人卽將該僞票收藏俟日人見面再行理論新正十六日黎再亭向商人借去十張以作賭本但此票並非商人僞造實是日人兌下尚求明察黎再亭凌供處之票據云是天津亂時遺失並非僞造適被朱阿土購去二張尙有四張被捕房搜去匯豐洋人投案將票辨認的係僞造請爲懲辦博文　師稱是日捕房西探至凌處時凌卽說明係日本人綱本兌下經西探向日領事署查明果有其人住居虹口旅館現往他處此票實爲日人私造與凌無涉求將凌開釋黄司馬與英副領事德爲門君以凌不應私藏假票匿不報捕尙要轉託黎再亭銷售判押捕房十八個月黎再亭經售僞票判押捕房一年諸紹峯雖係探夥托購難保以前有通同情事判押捕房三個月僞票銷燬○春源祥珠寳號主馬鶴年控陳三姐取去珠子一千零五十二粒計洋二千一百五十元向索避匿因此投報捕房由捕頭飭包探王長桂將陳獲案並查出一票當得洋三百元已爲新北門城内恒昌祥珠寳店贖去求吊贓究辦黄司馬商之德副領事判將陳押候俟僃文至城内吊到原贓再行覆訊核辦○婦人楊阿招投案禀稱耳上金環爲干成生攫去報明包探由張全林拘獲並起到原贜請懲司馬商之德君判將干枷號一個月沿途示衆贓給失主具領○七百十八號華捕禀稱在靜安寺捕房當差西歷十六號十二點半鐘出差至新閘路忽聞有人喊救命聲急往查看至二十五號洋房門首見一侍者揪住車夫痛打詢之車夫據云有一洋人於昨日坐車數點鐘不給車資囑今日來取只給洋一角向待者理說伊卽毆打小的向之理勸該侍者出言不遜並邀同行中二人與小的爲難將小的毆打扯碎號衣失落帽子小的急吹號時幸有暗差捕至帮同將侍者拘入捕房請究丁阿虎　隔晚洋東之友從他處回囑給車資洋一角因小的只有大洋囑車夫次日來取該車夫爭索不休擊他一下此捕前來多事小的斥其不關爾事該捕卽大怒適有暗差捕到來將小的拘入捕房號衣係該捕自已扯碎希圖陷害哈華托律師處帮辦非律師投案禀稱敝律師在家並未聽見號呌誠恐華捕之言不實司馬商之德君以事無佐證碍難判斷從寛將丁開釋完案○寗波婦人沈周氏控兪華四深夜入房圖奸等情報探解案沈周氏供訴前情司馬判兪笞三百板押西牢一年○流氓胡阿福前日藉端向婦人吳馬氏拆梢洋十元報探獲案於昨解訊司馬判責三百板押捕房三個月○徐星伯前將總會照會私售與周福太由捕房派探訪拿解案周供照會由徐售與小的計洋八十元有細帳呈驗司馬判徐須存洋二百元方准交何周暫退去俟補提人證再行覆訊○雉妓張大寳及傭婦干夏氏在路違章拉客由補拘案請懲司馬判罰洋十元○王四郎周有利先後竊取王阿三王明蘭家洋傘烟槍等物報探解案司馬判各責一百五十板贓給失主領去○馬順泉前日違章乘坐快車由包探陳雲忠獲案解懲司馬判罰洋五十元充公○沈子香竊取李才元家之狐貂皮衣數襲報探獲案司馬判笞二百板押捕房三個月○蔣陸氏控王阿福竊取銅壺等物報探獲案吊取原贓司馬判笞二百板完案 
[法公堂案]  
　　匪徒沙老虎徐三仔王步淸吳三仔等本月十九夜蹲伏新租界僻靜之處適有張壽生持洋五十元雇車經過被衆匪上前將身畔洋銀盡數搶去翌日某洋行侍者李長甫路過亦被衆匪推倒攫去皮衣三件並對時表一枚洋銀鈔票等物兩家失主投報捕房捕頭飭探將沙等拘獲搜出單刀兇器送入捕房昨日傳同原告一併解案請訊大令以贓未吊齊著還押嚴辦○趙義茂熟肉店在小東門某醃肉莊買得醃肉二塊爲宰牲公司西人瞥見以未經公司蓋印將趙義茂店主拘送捕房昨日解案請訊大令判罰洋四元○唐逹夫李上逹李季和三牛行以牛糞堆積道傍日久不出巡街捕以其違章將三行夥拘案請懲大令判各罰洋五元○蘇慶林李增紀管和卿禀稱前晚被竊衣服擺鐘肥皂火油等物開單報捕查獲竊贼張阿榮沈和尙據供將火油肥皂等物賣與景大順燭店一併拘案請辦大令判張沈各枷一個月責四百板景罰洋四元吊到各贓分給失主具領○法商巴吉投本管領事署控華人嚴阿美收去田價洋一千元延久不交田單求追等情由讞員陳大令出票飭提昨日嚴母談氏偕長子阿榮投案遞禀伸訴此田被次子阿美串同中人私自售賣大令著交保速將田單交案候核○拐匪王阿四去年冬月誘拐某姓幼孩被控到案大令訊供管押昨日命提到案著枷號半個月責四百板期满交保開釋 
[美捕房案]  
　　前晚甬婦華胡氏投捕房内訴稱在西華德路被流氓徐阿虎糾集同黨五六人軋至某茶肆中强借銀洋三元請爲查辦捕頭允之○前晚有無賴多人至北河南路某飯館果腹忽然起釁將値堂人某甲扭住兇毆並將碗盆等擊毁後由巡捕將各流氓一併拘送捕房押候核辦○昨晨包探張才寳見吳阿福手持衣包至西華德路某押鋪典質錢文以其形跡可疑向之盤詰知係竊自新記浜路某姓家遂連贜拘入捕房候解公堂請辦○昨早裏虹口荒地上有無名孩屍一具由捕報知捕房飭傳該圖地保前往收殮 
[定期開診]  
　　晵者敝堂遵循向奉施醫給藥定於二十一日開診上午九點鐘起十二點鐘止午後一點鐘起四點鐘止特請内科倪頌兼徐樹生方希曾錢培生顧少銓朱鳳山馬潤生居紹文唐梅生王熙亭李意誠沈爱餘趙書田干　生諸君外科李瑞林錢廣甫朱少甫方子純顧少雲黄訪周諸君針科趙君雲逹倘有疑難雜症給票就巢崇山丁甘仁費訪壼諸名診治六馬路仁濟善堂啓 
[施種牛痘]  
　　本堂爲培植嬰孩起見請徐心堂先生施種牛痘歷有三年頗著成效兹循舊章巳於正月廿二日開種嗣後每逢禮拜六下午一點鐘起到四點鐘止欲種者先來掛號不取號金此僃鐵大橋北廣益善堂啓 
 
 

Page 12

 
 
   
 
 

Page 13

 
 
　　 
[蘇省報]  
　　除夕○藩轅牌示照得崇明縣知縣李如松因案參革遺缺查有候補知縣陳守晸堪以請補同知朱蔚然由太倉元和催兌漕米差回正任按經歷　敬煥由漢口回禀知辦齊例木因年内兩雪不能裝船暫行回省新正月初一日縣丞歐陽榮宗禀謝奉委上海稽查保甲差初二日委署吳江縣陳守晸禀謝牌示請補崇明縣缺　初三日知府童　善禀辭赴寗見制憲初四日調補元和縣吳鏡沆由江陰公幹回昭文縣張禀到初五日金　縣汪禀到知縣崇聲由昭文公幹回初六日江寗藩轅牌示暫署六合縣汪寶增另有差委遺缺查有新選六合縣李明鏞飭赴新任又睢寗縣葉保慶已調補江寗縣卽飭先行署理所遺睢寗縣查有現署江寗縣梁繼元調署未到任以前卽由徐州府委員暫行代理又山陽縣葉芸因病請假遺缺查有候補知縣單琳堪以署理督辦銅元局候補道通知銅元　舊廠本日開工同知劉恩田禀謝奉委海連滬局差同知銜籤　江蘇試用知縣張永鍚由京領照來省禀到初七日前浙江主考費念慈通知於初六日到高等學堂監督　東候補知州程　禀知西南路粥局四處於初六照常給粥同知聶宗羲禀辭赴昭文公幹丁憂卽用知縣　壽褀禀謝委學務處文案差典史陳鳳桐禀謝委署金擅縣典史事龔緣禀謝奉委赴揚通各屬守提獄官薪水差初八日辦理瀏河釐捐總軍知縣魏允濟專丁來省禀謝禂辦上海綢捐南卡差辦理常昭海口釐捐總局知縣馮慶灝禀謝奉飭比較兩季連盈蒙記大功一次前選四川巫山縣程遐師禀知到銅元局監工初九日辦理常昭兩河釐捐總局同知何希會禀謝奉飭二年期滿至盈收二成以上蒙照章留辦巡檢沈　聲謝委署震　司巡檢事府縣磨　晉　禀知田籍服滿起復回省禀到初十日府照磨汪紫瀾由上海北綢捐局來禀謝三月連盈奉飭記功一次 
 
 
 

Page 14

 
 
   
 
 

Page 15

 
 
   
 
 

Page 16

 
 
   
 
