# 1906 - 35 - 4911785

 

Page 1

 
 
   
 
 

Page 2

 
 
[電傳上諭]  
　　正月十六日奉 
　　上諭陸元鼎奏禮部左侍郎朱祖謀假期届滿病仍未痊懇請開缺據情代奏一摺朱祖謀著准其開缺欽此 
[上諭恭錄]  
　　正月初八日奉 
　　上諭周馥等奏江甯等屬秋禾被災請將新舊錢糧懇恩蠲緩一摺江寗等屬土年收成歉薄若將新舊錢糧照常徵收民力實有未逮加恩著照所請所有上元等三十二州縣廳同淮安等四衛歸併各州縣經徴屯田被災歉收及未墾荒地營壘壓廢各田應徵三十一年地丁錢糧均著分别蠲緩其上元等州縣廳衛所節年未完原緩遞緩各欵曁蘆課等項銀両均著分别展緩帶徵以舒民力該督等卽照所奏詳細開明區圖村莊頃畝數目刋刻謄黄徧行曉諭務使實惠均沾母任吏胥舞弊用副朝廷軫念民艱至意餘著照所議辦理該部知道欽此同日奉 
　　上諭周馥等奏蘇州等屬秋收歉薄請將應徵錢漕分别蠲減緩徵一摺江蘇蘇州等屬上年入夏以後久晴缺雨八月初旬風潮陡發沿海各田同被淹浸收成均形減色若將應徵錢漕照常徵收民力實有未逮加恩著照所請所有長洲等二十七州廳縣抛荒坍廢等田銀米吳縣等縣被淹被歉無收田銀米丹陽縣被歉各田下忙條銀崑山等縣抛荒蘆價田條銀新陽縣展緩二十八年新懇田銀米川沙等縣被淹被歉蘆田課銀著一律蠲免其震澤等縣歉收田條銀漕米各等項均著分别減免以舒民力餘着照所議辦理該督等卽照所奏詳細開明區圖村莊頃畝及應行蠲免細數刋刻謄黄徧行曉諭務使實惠均沾母令吏胥舞弊用副朝廷軫念民艱至意該部知道欽此同日奉 
　　上諭周馥等奏江寗等屬秋禾被災請將上年漕糧分别蠲緩一摺江蘇江寗等屬上年夏間亢旱日久秋後多雨積潦難消收成歉薄應徵新漕若令照常完納民力實有未逮加恩著照所請所有上元等五縣歉收田地並山陽等二十五州縣勘不成災田地應徵上年漕糧及改徵折色銀兩均著緩至光緒三十二年秋後分作二年帶徵　上元等五縣未墾荒田同江都縣及揚州衛營壘壓廢田地除墾熟啓徵外其餘坍荒地畝應徵漕粮及折色銀兩均著一律蠲免以舒民力餘著照所議辦理該督等卽照所奏詳細開明區圖村莊頃畝及應行蠲免細數刋刻謄黄徧行曉諭務使實惠均沾母令胥吏舞弊用副朝廷軫念民艱至意該部知道欽此 
[諭工部局請撤換會審委員事]  
　　上海之設會審公堂己歷數十年華官之任讞員者己易數十員其間不諳西國語言文字與不明交涉者無論矣甚有聽斷糊塗公行賄賂闔埠商民怨聲載道者尤比比皆是也然與陪審之西員則皆能情意接洽頗得歡心終其任鮮聞有齟齬之事獨至現任讞員之關司馬金大令目蒞差以來卽與陪審官時有意見權之所在盡力爭持至去冬因黎王氏一案竟大起衝突釀成西捕鬨鬧之事夫關金二讞員固稱能諳西國語言文字者也固皆深明交涉者也其聽斷之明决賄賂之屏除又遠近皆知闔埠商民所公認者也乃華人則敬之重之而西人則百計掩扼之邇者工部局竟致函領袖領事思欲撤讞員之差噫異哉何西人之是非好惡竟與華人廻殊哉推求其故蓋因公廨者名爲會審而實則西官久已獨擅其權歷任讞員旣不明各國之律例亦不諳中國之刑章每於聽斷之時惟知承順西官之意其訊供也西官以爲是讞員亦以爲是其判案也西官以爲非讞員亦以爲非一若稍拂其意卽不能保此位者蓋一任西官之獨斷獨行而不敢自保其權也固已久矣今者關金二讞員既能深知各國情勢而又年少氣盛未染官場積習時時以保主權全國體爲心據理力爭不稍退讓彼陪審之西官於歷任讞員脂韋突梯之餘忽遇此强項令事事牽制不能爲所欲爲其如　鯁之在喉固已深矣而去冬縱捕毆官之事特積之久而不覺猝焉一發耳風波既起未嘗不思乘機去之特外廹於闔埠商民之公論難違内廹於中國上官之堅持定見訃不得逞乃登西報以詆諆之俾關金二讞員自不能安於其位彼西員自謂用意甚巧而實則挾私報復之心固路人皆知也嗟乎今日西人之干預我内政也甚矣於道府縣之不附已者則逼勒省吏以降黜之於督撫之不附己者則逼勒政府以更調之區區一讞員其去留更無論矣且既欲乘隙尋事相處日久亦安保無一事之爲其所持卽如此次拐匪白頭鷹一案以元和縣移提之犯自應由華官主持解歸質訊乃西員以爲未經商妥指爲違章夫此等案件事所常有便出之從前各讞員西官或尚能諒其無他不與生事而出之於關金二讞員則必疑其爭權指爲違例蓋忌之也深斯惡之也甚情之所廹無足怪者雖然讞員者固中國上海道所委而審理華洋案件者也無論是否勝任黜陟之權豈有操之外人兹者道憲袁觀察批關司馬辭差之禀謂能恪守定章力保主權勗以勉力從公切勿遽萌退志顧全大體商民交稱司馬其亦深念百姓之期望上官之勉勵堅持定力不改初心我中國公堂斷案之權或不至喪失殆盡乎是則記者之所深爲　望者矣 
[中俄協約現無進步]  
　　　京電云聖彼得堡　此間之電信因俄境電局　工頗爲阻滯中俄協約因之現無進步中政府深以此事爲可慮譯字林報 
[漳浦閙敎]  
　　十五日香港電云有善用鎗彈之革命 
 
 

Page 3

 
 
黨多人在漳浦地方將該處英國長老會敎士之住處擊毁該會各敎士除與爾哈姆一人躱避於官衙外餘均他遁閙事之革命黨現己前往漳州府按張浦之長老會中共有男敎士三人女敎士二人譯文匯報 
[日人擬擴漢口租界湖北]  
　　漢口日本租国介占地本窄近來日人益多遂不敷用附近京漢鐵道有地千餘畆日本擬服約租用但尚未商之官塲未審何意（公） 
　　按此處向本荒寂自火車通行地價遂貴是在商人自爲計可也 
[日本於事請移輪船碼頭蘇州]  
　　蘇州青陽地馬路自接至閶門外戲舘妓寮咸集於此致青陽地異常寥落大馬路賴有絲紗兩廠及吳門橋之輪船馬頭故較二馬路日本租界爲稱盛現經日本領事請於上憲令各商家將輪船馬頭移至二馬路口相王墓對岸自後輪船如駛至該處爲止不得越界併令戲舘妓寮遷至盤門聞上憲業已允准日内將出示照辦（且） 
[庫倫大臣之要電北京]  
　　庫倫大臣電達外務部云中國新訂之稅則己經知照俄使俄使亦己承認照辦奈該處俄商皆以未得俄官告示爲辭不遵新訂稅則凡皮毛茶磚及各項雜貨概不照納捐稅應請卽與俄使商定云云聞外部接電後當卽照會俄使俄使允爲電達駐紥庫倫之俄領事飭俄商遵約捐稅（　） 
[條奏熱河三大要政北京]  
　　聞松鶴帥於去臘到京後卽條奏熱河三大要政（一）開墾圍塲荒地（二）查勘熱河全部礦産（三）修築承德府至北京之鐵路北摺己交商户二部會議覆奏（吕） 
[湘路集欵禀辦籖札公債票長沙]  
　　湖南紳士王先謙馮錫仁黄自元汪曁譚延闓張祖同席匯湘龍黻瑞等以湘路集欵擬仿籖札公債辦法具呈鄂督湘撫略謂粤漢鐵路湘路於三省爲最長籌欵於三省爲最困路工一千餘里須費幾二千萬兩就今所籌統計不敷尚鉅方今物力艱難民生日窘路工刻不容緩籌湊又苦無從非設良圖終恐無濟查泰西各國舉辦巨工無不募集公債公債種類不一辦法各殊求今日易於仿辦者莫若籖札公債其法分期募集析總額爲最小股分於分利時取十分之三爲特利用抽籖法定之使常利外更有意外之獲以興起人人積儲之心日本勸業銀行卽用此法粤紳已擬舉辦民情踴躍共見共聞湘中事同一律自可仿行紳等公同酌擬章程原本泰西之成規参取廣東之辦法給特利於股外以利推行重銷票之酬金以資奬勸凡農工力役勞動所獲皆入股分利於西人儲蓄銀行之旨亦相符合於公司厚集基本於地方增殖母財一舉而數善備焉紳等預計銷塲確有把握謹擬章程呈候批示飭遵仰求分咨各省並通飭各屬曉諭紳民一律購買云云章程容續錄（餘） 
[擬辦鐵路公益票不准廣東]  
　　日前有商人李洪德等以籌欵築路事具禀岑督奉批謂粤漢鐵路收回自辦全在官紳商民通力合作籌集鉅歟　續興修　　鐵　總　議具集股　程呈核業經照會省城總商會詳加酌議具復核辦在案現尚朱據覆到據該禀商等擬先籌備鐵路股欵銀一百四十四萬元五分個月匀繳塡給股票作爲商股另設公司開辦鐵路公益票每票收銀三分聽民投買日開兩會按月由公司繳銀十二萬元以充鐵路經費遇閏照加取具殷實銀號擔保以昭信實等語查核所禀辦法名雖爲鐵路公益而跡頗類於小圍姓小圍姓貽害最烈本部堂不惜棄百萬之餉立予禁絕今仍去其名而存其實爲此飲酖止渴之計殊於當日禁絕小圍姓本旨大相刺謬所請斷難准行仰東善後局轉飭遵照並移會鐵路總局查照銀單保結保領并發（冬） 
[安徽鐵路米捐紀事蕪湖]  
　　安徽鐵路於去臘十一日起代收蕪湖出口米路捐每石二分五釐由安徽米捐局彙解至年底止約收路捐二萬八千餘金聞今年李京卿另派董專收蕪米路捐無庸米捐局代收李京卿於本月十二日在太平春設筵欵宴各帮商董爲勸捐鐵路股份事（九） 
[擬修潞邯支路山西]  
　　山西紳士籌議自辦鐵路一事現劉小渠觀察梁柏香太史已與同鄉官紳函商擬先修潞安府至邯鄲縣之鐵路以冀與京漢相接且爲運輸出口煤鐵之用作爲同蒲支路業有成議一俟梁太史接辦同濟公司後卽擬開修（露） 
[奏保庫張鐵路會辦北京]  
　　聞日前皇太后召見肅邸時肅邸面陳整頓蒙古政策以修築庫倫至張家口鐵路開通商務爲第一要義並請派喀拉沁親王總理其事而奏保姚錫光觀察爲會辦大臣廷意已准其所請（閏） 
[廣德礦商赴京請換礦照安慶]  
　　皖南廣德州翎豬洞梁家山等處煤礦業經由本省商人鄭贊臣照章請騐資本試挖在案該商己於去臘赴都請領開礦章程（門） 
[安慶仍設官電報局安慶]  
　　皖撫近以官電日多札委彭令仍設官電報局畧謂安慶省城從前本有官電報局嗣因裁減經費歸併商報局兼辦近來官電日多商局兼顧難周時有錯碼而每年所需電費亦與局費相埒自應仍設官電報局委員專辦以昭愼重兹查有候選知縣彭文傑熟習電務堪以派充並飭支應局將所有委員薪水局用查照舊章支給一面先行開單申報（丁） 
[電飭鄂省整頓捐務武昌]  
　　鄂垣近接商部來電謂湖北内地捐務名目繁多而包捐之人良莠不齊商民受困應須變通切實整頓張香帥奉電後己飭江漢關道條陳一切矣（千） 
[閩省叅案祗值四萬福州]  
　　去冬閩省京官某御史寄一稿與某閣學閱看其稿係擬參崇督到任後寵用私人濫保僉壬高凌漢馬絳生二人皆以佐雜迭保道卝身兼優差三四而高尤招權納賄賣差賣缺其門如市馬則吞蝕鉅欵開辦銅元在申招摇以十萬金購一銹壞機器朦騙崇督初謂一日夜可鑄百六十萬枚及開鑄後不及十萬以致無利可獲所借資本三十萬洋欵係洋 
 
 

Page 4

 
 
關担保屇期難歸云云并參崇督目不識丁貽誤大局其二則叅周藩司貪婪無厭唯利是視朱臬則庸懦無能不勝刑司之任鹿鹽道居心狡猾顚倒鹽綱厦道玉貴辦理交涉辱國病商黄提督尅扣太甚各營空虚八月罷市拆毁洋關竟致無兵可調又叅福防廳吕文起勢利小人營鑽取巧以上共參十二人均有考語閩中當道見稿初甚危懼詎財能通神禍轉爲福偌大之參案不匝月化爲烏有細探其故緣由某紳居間調停令被參十二員醵金四萬兩匯某御史家爲壽竟將此摺稿付之一拒云云（冬） 
[川黔邊民因鹽斤加價滋事重慶]  
　　涪州之龔灘河與貴州之仁懷廳接壞是處有分司名沿河司一小市鎭也内有鹽店一所近因興築鐵路每鹽一斤加價若干民間不服致起風潮川黔両省均已派員彈壓矣（論） 
[緝私招募新營江西]  
　　督鹽憲周制軍贛撫胡中丞去年因淮引官鹽滯銷緝私卡員丁不能得力議招新勇四百名以二百五十名分紥吉贛一帶堵截粤鹽侵界之私以五十名分紥撫建一帶堵截閩鹽侵界之私以百名分紥饒樂一帶堵截浙鹽侵界之私原設緝私各卡概行裁撤騰出委員薪水巡丁口糧移作新營勇餉新正元日卽委李鎭軍茂乾招募成軍俟到防卽裁各卡（百） 
[遼陽錢莊將倒消息]  
　　十五日東京電云遼陽有中國錢莊三十家行將倒閉譯字林報 
[吏部奏酌擬畫一保舉章程]  
　　奏爲酌擬畫一保舉章程請旨遵行事伏查臣部奏定章程内開如有保舉勞績之案己奉旨而該員所捐官階職銜尚未奏准核准者即將保案撤銷至異當勞績出力人員未准免補免選本班以升階即補卽選原不待加捐官職始准以升階保奏此項人員業經捐案上兌即准由所捐之項加保等語臣部歷辦成案皆係恪遵定例按照異常尋常分别准駁乃近年以來保案日多紛紛取巧異常出力人員往往由佐貳微秩不數年間遞保道府按其出身底官捐案並示到部保案遽行照准未免漫無限制至尋常勞績人員　案早經到部並無短交各項銀兩往往因未赴部核准換照致保案撤銷較之異常僅扣上兌日期未免偏枯臣等公同商酌嗣後無論何項異常勞績以及各館優等議叙凡係奉旨交議之件臣等行查户部如該員等有短交正項及免保舉等項銀兩即將保案撤銷未經議准以前是該員底官尚屬虚懸卽續得異常勞績亦不准由保升之階層遞預保至尋常勞績人員以及各館次等議叙臣等行查户部如該員並無短交正項及免保舉免考試並補十成貢監各項銀兩核其捐案到部在奉旨交議以前臣部亦應一體議准庶異常勞績不至於取巧尋常勞績可免其向隅如蒙俞允由臣部知照内外衙門一體欽遵臣等爲愼重名器畫一章程起見是否有當伏乞皇太后皇上聖鑒訓示遵行謹奏光緒三十一年十二月十八日奉旨依議欽此 
[中俄會商交收東三省全案三續十四日]  
　　光緒廿六年十一月廿七日午後五點鐘率繙譯陸徵祥往晤俄户部大臣維特寒暄畢楊云外部大臣已囘都數日貴大臣曾晤見否維云曾晤見一次責大臣已否晤見楊云屢次約晤伊訂期而復改尚未見面維云伊初到甚忙楊云東三省交收事貴國既欲在此商辦我現在業己奉旨即應從早與外部開議維云現在應商條欵尚未備齊楊云擬訂各欵可先聞其大概否維云各欵例應由外部擬稿送閱我兩人既是至好今日密譚亦不妨爲貴大臣述其大概楊云今日本不作談公事維云各欵尚在擬稿其要旨不外數端一兵費償欵由各使在京核定俄决不多索鐵路償欵另算一東三省中國祇可設巡捕兵仍與俄商定名數一東三省簡放將軍先與俄商明一三將軍處由俄派郭米薩文武二員佐之武稽巡捕兵數文接洽鐵路公司事件一滿洲蒙古曁中國北省未經俄允許無論何項利益不得讓與他國一滿洲蒙古等處中國不得建造鐵路一金州城歸入租界一滿洲稅關歸俄人代理中國可派員稽查進欵一陸路進口貨納稅後至内地不准加徵内地稅一中國一千八百允十五年由俄擔保之借欵前訂合同定六個月付息一次現擬查照英德借欵改訂每月付息一次一東三省鐵路兵費賠欵未清中國無權贖回一山海關至營口鐵路俄願出費購買價值若干即在兵費賠欵兩項下扣算所餘之數每年應還利息即在滿洲稅關進欵項下每年扣算一俄路之兵約定年限分期撤退述畢各欵云貴大臣以爲何如楊云今吾兩人本是密談彼此可作爲局外人各陳所見並非辯論條欵我有一番私論可爲貴大臣言之維云願聞其說楊云此事有兩種辦法此次俄待中國事事和平政府十分感動現在交還東三省完全無損别無要索做一榜樣各國周知不但邊地民心帖然嚮服卽環球各國莫不看重從此中俄永遠和好互相補助兩國利益不可勝言此不但爲中國計實亦爲俄國計此一辦法也頃貴大臣見告各條有似因利乘便以力制人是又一辦法然爲長久計孰得孰失顯而易見俄既懷此好意做此人情何不做到十分維云俄在東三省鐵路資本甚大所告各欵爲保路起見不得不然楊云照此辦法有類俄之待布哈爾英之待印度内地彼二者均是屬國無怪外間議論謂俄待滿洲竟視同保護之國維云非如此說法貴大臣憑空泛論令人難以捉摸請問何欵不合貴國之意楊云何欵不合須請政府訓示今日既是密談我未接約稿以前未便作爲公事遂請示政府總之俄既交還地方須令中國通國之人均知俄誠心相好則此種辦法似不近情交地類有名無實維云貴大臣視俄國未免如瘋子愚人一般俄在滿洲吃了多少虧死了多少人如現即撤兵交地一無防備恐天下亦無此等瘋愚楊云此次俄國虧損我豈不知所損路工自應清核賠償至於産業人命我國所失亦正相等所宜公平辦理總不令俄國吃虧維云此次中國首先開釁自取之咎無須怪人我所說各條本司彼此商議酌改惟大旨規模略見於此應勸中國允從免費許多唇舌楊云貴國屢次明告中國曁天下各國謂俄於中國一意保全絕不稍存私意親商辦交還東三省天下各國皆屬耳目而英日德法各國在華商務較大者爲尤其俄不但應爲中國留地步亦應顧各國議論維云兩國商辦事件他國不能干預　楊云他國事前雖未必于預但恐事後亦欲援例俄在東三省如此辦法佔盡權利假使英在長江一帶或雲南地方德在山東法在廣西日本等國各指他地援案辦理中國將何以爲國我故曰須請貴國做一好榜樣庶免他國效尤維云貴大臣未免過盧若如此顧懼則無一事可辦矣凡俄可以通融之處必竭力通融楊云然則何者可以通融維云卽如俄兵分期撤退一層貴大臣可向兵部力爭兵數務期少預期務期近楊云異日商議此事須請貴大臣居間相助兵部外部務請代爲關說俄在東三省利益甚大貴大臣必能通籌大局俾彼此有益維云自無不竭力現北京有無新聞楊云近日無甚消息維云開李中堂曾患病現在如何楊云昨接來電稱己全愈維云甚爲可喜言畢握手而散以上第三次會議情形未完 
[張伯倫之意見]  
　　十五日倫敦路透電云張伯倫曾致長函於立德蘭伯爵自謂並不求爲領袖惟不認稅則改良之抛棄願與彿君之意旨相聯並謂己請各黨開會研究此項政策若各黨主張廢棄此事則彼當結聯團體而與聯合黨恊力圖之云譯文匯報 
[協議摩事情形]  
　　十六日倫敦路透電云法國於摩洛哥事近又極力聲言於巡警問題不能稍行退讓譯文匯報 
[日俘回國]  
　　十五日東京電云由俄載運日俘回國之佛考浮船已載日俘七百九十五人於今晨回抵神户譯字林報 
[韓皇不服日本轄理]  
　　十五日倫敦電云駐烟台倫敦每日民報之訪員接　皇於陽歷正月廿九號所發之公文一道聲明反對日本擅行轄理韓國之非請列强出向保護 
[德皇赴丹情形]  
　　十五日倫敦電云德外皇已乘御艇前往哥盆哈根惟除舉殯時經行之處並未一至他處游覽當於即晚離去丹京故宼勃倫公爵之家宴德皇亦未往赴譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[儲材館詳定退學章程南昌]  
　　省垣儲材舘去臘有學員某大令等無故退學當事者因無退學章程不能議罰隱忍而已旋經監督議詳略謂凡肄業各生如非疾病及緊要事故擅自退學曁因事斥革者例應追繳學費本館肄業學員與他項學生不同前經詳定規條第不准半途請退並未定懲罰專條刻經核議凡文武學員如非因疾病及緊要事故並不禀候批准擅自退學曁因事斥革者除將軍衣靴帽一切課具追繳外應仍按月繳還承領津貼並追繳伙食等費當奉撫憲批示如申辦理仰卽傳諭文武各學員一體遵照（精） 
[通飭整齊科學紹興]  
　　越郡外縣高等各小學堂甚多萆率敎科不全學生亦有寥寥無幾者經諸曁士紳以腐敗情形聯名上控現奉府尊熊守通飭各縣務於今春開課時一律遵照奏定章程增添科學并以各學生姓名年歳造册詳報聽候稽查（目） 
[蕪湖創設學會蕪湖]  
　　蕪湖學界去臘二十八日己集衆會議公舉吳松亭爲會長兹吳君約定正月十五六兩日開會約當塗繁昌兩屬紳士公決會章並公舉各項職員（九） 
[揚郡學會定期開會揚州]  
　　揚州府屬八州縣學界中人擬於郡城創設學會業於去冬組織成立並由八屬代表禀請學務處批准立案並蒙江蘇學務總公所認可兹同人公議擇本月二十日起至二十四日爲本會第一次開會之期昨己廣告同志届時公同决議章程並選舉各項職員惟公所雖已擇定而房屋尚須修建刻先假舊城贊化宫東首徐太史府第爲受函所云（詳） 
[松江學務松江]  
　　華亭縣趙豹文大令因華婁合立之高等一處不敷各蒙學申送爰捐廉就荷池弄文昌閣另創一高等小學取名懷新定額六十名現已懸示通衢限二十五日以前報名投考惟文昌閣尚需修理目下暫借貢院開辦原有之崇眞蒙學堂則歸併崇文改爲公立兩等小學堂添招揷班東門内白雲菴新設之披雲與婁城隍廟新設之泖秀兩蒙校亦同時招考○東北鄉新橋鎭向有日新學堂近日鎭人又添設又新學堂同時與南鄉葉榭鎭公立學堂均來郡中懸帖招生○十一日華婁兩縣同時考選武備學生以便申送蘇垣覆試兹華邑先經揭曉計正取兩名爲陳兆荃張昭淮備取三名爲王之貴馮方濬陸啟祥（圖） 
[滬城官事]  
　　候補道宋芸子觀察育仁江蘇候補道徐孝餘觀察乃斌鹽城縣知縣張覃臣大令祖綸等昨均因公到道縣兩署拜會禀見（君） 
[新選法總巡捕抵滬]  
　　新充法捕房總巡捕頭麥雷君係由駐京法欽使於防營兵弁内拔選來申昨日乘輪抵埠禀見法總領事擇期至捕房辦公（臨） 
[法繙譯官赴東游歷]  
　　法譯繙官蘇烈君昨日禀知領事赴東洋游歷所有各案由副領事惠德君與陳楚生大令會判（興） 
[總工程局會議接辦城内警察]  
　　滬南工程局自奉道札歸紳董經理改爲總工程局後滬城警察東南西北各局本由各紳董議定今正爲始亦歸經理兹悉自來己由各董會商擬於出月起一律接辦惟所有各局警察委員仍令駐局裁判案件並不裁撤（曰） 
[各猪禀陳遷移猪棧事宜]  
　　南市集水碼頭一帶猪行前向楊泰記在左近租地起造棧房刻楊泰記將地賣與李久大翻造商請總工程局總董以猪行污穢道路請爲轉禀道憲及商務局札諭該行董事擇地遷移在案現經該同業集議之下投縣禀稱實因無地可遷應請轉禀道憲另覓相宜之處自當遵諭遷讓云（寳） 
[滬南小火]  
　　前晚四鼓時南市裏郎家橋北首係昌記布號不戒於火延燒貼鄰盛丁氏家房屋四幢由駐防所洋龍及各處皮帶車救息旋經總工程局查得孫保有火險飭將號王孫彭壽拘局押候訊問（寸） 
[斥革巡士]  
　　總工程局駐防所巡士徐廷芳因至賭塲向索規費被敎習訪悉於前日斥革示儆（尺） 
[鎖禁攫物匪徒]  
　　昨日警察東局巡士拘獲在邑廟搶攫婦人金飾之匪徒張金生一名奉郁二尹訊明戒責外復用鐵練鎖禁局前三天示儆（嚴） 
[飭拿肇事逃犯]  
　　改過局押犯烏木開太前由押所逃出邇日潛匿坭城外一帶糾黨横行經新閘捕房所聞密派包探李星福嚴拿解辦（力） 
[諭限拿辦拒捕賭棍]  
　　北新涇中段因賭拒斃什長鄭廷甫一案迭詳本報前日本縣汪大令以此案各茶館主陳阿根金少其何鑑及縱賭包頭之陳秋泉陳仲三何阿三等設賭肇禍與巡勇之索費拘捉致斃均有不合但該賭棍等既敢犯賭復敢糾衆拒捕更爲不法定應按律懲辦故於昨日諭限原差著將所有供出各人一併限日務獲嚴辦（嚴） 
[拔妓案暫准交保]  
　　老巡捕房訪拿硬拔公陽里妓女金鴻仙即金鳳仙之金華甫昨由五十四號西探與華探王阿巧將金押解公堂請訊副捕頭麥高雲君將金所犯案由譯禀一過金延博文律師投案聲辯金大令以此案本許交保候訊故判將金暫交妥保俟下禮拜二到案聽候訊奪其時差役又禀金華甫尚有海利洋人控案亦須訊理金供海利之款已經料理清楚本日下午當有銷案禀詞呈進如無明日投案可也中西官准之（力） 
[覆訊扛棄病斃傭婦案]  
　　住居穿洪浜之駁船户汪阿五家傭婦張王氏因染急病經汪雇人扛送至薦頭朱榮喜家時朱已棄薦業另就煙店生意送到時朱不在家其妻不允扛進汪卽將氏放於弄口門樓之下一面由朱妻將朱喚回投報老閘捕房捕頭派捕送往同仁醫院求治醫生驗得已經氣絕飭速扛回原處捕頭因令包探沈阿炳傳二圖地保投縣請驗次日由汪大令騐得委係病故飭汪阿五備棺收殮俟屍親到滬領棺捕房以汪抛棄病傭居心殘忍故於十二月十六將汪解訊關司馬會同英副領事判罰洋一百元充仁濟同仁二善堂經費並管押三月在案日前汪之家屬延請穆安素律師投廨將案翻控昨日上午襄讞金大令與英副領事覆 
 
 

Page 10

 
 
訊捕房將朱榮喜傳案供稱事在去年十二月十四小的外出妻子來稱有人將一病傭用門板杠至家中意圖入内急向阻止放於門口總弄之内而去其時病人以棉被遮蓋不知生死小的卽投捕房報知派捕送往同仁醫院詎已氣絕是實金大令問該氏送醫之時究竟是死是生朱供據巡捕說祇餘一息穆律師復將未之供詞覆訊一過大略相同又問爾前堂曾有汪妻虐待該氏之供否答並無此語又訊見証王阿二供在朱榮喜從前盤出之薦頭店爲夥汪阿五來央小的領往朱家初未允許後因再四央懇是以領去餘供與朱相同中西官互商之下判將汪押候再訊穆律師以此案汪阿五奉判管押三月現己一月有餘應請交保候訊堂上不允故仍還押候再訂期訊核（力） 
[局員懲賭二則]  
　　滬南廿三七鋪局員訪得新正以來境内賭風之熾由於各賭徒賄通局勇家丁包庇所致产有晚元宵夜朱二尹親自在外查察竟有賭檯四五十處當卽喝停又在滬軍營左近見該營什長亦在聚賭喝阻不服回局着十二圖地保查明禀復當回局時又見局之左近某糖坊内亦有賭塲局内團丁胡金何浦生亦在其中立傳糖坊主王福生到局罰洋四元兩勇丁姑念元宵寛免昨日傳諭什長陶某及各團丁以後不准離差再賭如違罰口糧兩天惟團丁張某不應在局分規毆打判責軍棍一百下詎張不服禀請開差二尹大怒親將軍棍重責廿下鎖繫局中示儆○又警察東局委員郁二尹前夜巡查至曲尺灣見紅木作内有人聚賭立飭巡士將在賭之黄正廷等十人一併拘局分别研訊因黄於被拘時打失巡十時表一枚判罰洋五元其朱樹生等五人各罰洋四元徐增福等四人各責手心二百下彼時又悉縣東汜長義則頭店亦在聚賭又飭巡士拘獲趙藍卿顧子林等十三人到局訊究判令趙等九人各責手心一百下顧等三人各罰洋二元箥釋頭家温長義姑念年老從寛斥釋（寳） 
[縣署紀事]  
　　前昨等日本城舊校塲玉液春茶館及廟西西園烟茶館等處仍有擺設賭檯串通甲捕抽頭漁利情事爲縣尊汪大令訪知飭差查禁○江北婦人都王氏昨投縣署控子鳥鳥違忤等情汪大令諭候補詞訊辦○閔行司函解冒收烟捐滋事之李德榮及婦人南橋阿四到縣奉飭阿四暫交官媒李收押候究（曰） 
[總工程局案]  
　　滬南總工程局巡士在南碼頭查見迷路女孩一日當即送局訊問據供名王炳鳳四川人氏年十二歳奉諭發交普育堂留養○小竊小篷頭前日竊合橋崔妙生箍桶店内衣物當卽獲送駐防所巡士轉解總工程局由陳二尹判責手心一百下釋出○永裕公司永江小輪船茶房廚丁王大有王小四扭獲竊賊蔡寳福送交巡士解究亦由陳二尹判責手心一百下（尺） 
[英美公廨早堂案]  
　　去冬英美租界閙事時剃頭匠陳瑞林與犯案之趙洪泉至英大馬路快利洋行攫得腳踏車一輛賣與同業剃頭之陳全福得洋十元先收八元兹爲快利洋人認出原贓報探將趙陳拿獲供係杜巧生所竊昨日與杜一并解訊原告洋人投請究辦訊之趙供在盆湯弄剃頭店執業是日與陳同至快利門前見地上己打死一人目覩杜巧生從後門入内竊取此車後托小的轉賣與陳全福收洋八元尚少兩元是實訊之杜供趙洪泉前糾惡黨龔阿坤萬春龍搶小的扇子報捕訊辦各枷一月趙被逃逸此次實是誣指襄讞金大令商之英副傾事判還押捕房候再復訊核奪○流氓胡金發王阿道在馬路中强攫女人朱可大沈云保頭上挖耳報探獲究判各押捕房一個月○過犯劉阿三前經訊辦西牢一年滿期再責五百板在案兹已届滿昨由捕房解案禀稱原判笞責今己改章請示大令判改加押捕房半年釋放○流氓陳關關等在唐家　談姓小茶館内聚賭吵閙用刀戳傷杜如金張永新兩人報探送醫在案昨由包探方長華解究大令以人証未齊判押候傷痊復訊○流氓李林春張阿木沿途將王阿安兇毆拆梢去洋五元報由包探趙銀河嚴究判各押捕房六禮拜○劉老海攫取王成源洋貨號内磁而盆兩只由捕解究判押一日贓給夫主○龜奴李阿金陸載春違章掮妓出局由捕拿獲各存保洋十元昨日解案請示大令判將各保洋充公孫阿子竊蔡陳氏布衣周阿保竊劉阿榮衣服由捕解究判孫押三禮拜周押一禮拜（當） 
[法租界公堂案]  
　　崇明鄉婦施陳氏隨同鄉人朱龍虎來滬在某客棧奸宿事爲親戚所知扭控捕房昨日解訊包探禀原告現往崇明咨照夫族尚未返滬施陳氏供家有翁姑丈夫此次隨朱來滬夫亦知悉朱供與婦同鄉自願隨小的來滬遊玩大令著一併管押候本夫來案訊明再核○瑞祥烟紙店學徒劉國榮竊店中香烟四十餘匣值洋五十餘元爲店主李子祥查悉扭案請究尚少贓烟三十二匣質之劉供有廿三匣售與石榮來其餘分售他人旋推薦保人游明章投稱情願代爲料理求免究辦大令著料理清楚准予保釋○首善里恊森雜貨店不戒於火延燒左右鄰居捕房查得該店主戎錦云華新初保有火險銀一千五百兩昨日解案請訊戎供潑翻火油燈肇禍華供向住樓下不知如何起火大令判罰銀一百兩○萬萃醬園去臘某日不戒於火延燒鄰居押店小烟間二户該醬園保有火險銀一千五百兩奉大令訊供判罰銀三十兩另償被災二户銀五百兩著交保出外限交在案昨日押店及烟間主翁錫三等求追償欵萬萃副經理徐渭文上堂禀稱此欵實難遵斷當由總經理人專主大令著交原保限三日内交案（臨） 
[美租界捕房事]  
　　應福慶竊茂海路劉張氏家衣服由捕撞見拘押候辦○陳阿利闖入匯山路一號洋房圖竊由西人撞見送捕押候解辦○朱金桂竊百音鐘多只由探朱子藩拘獲押候查明失主送辦○張仁金王紀生在茂海路互毆由印捕拘入捕房各存洋五元保出候訊○馮阿五道經北蘇州路被某號馬車由後駛來撞傷腰際由捕將馮扶送捕房轉送同仁醫院求治○塘山路後昨又發見孩屍一具由捕回報捕頭飭傳地保掩埋（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
 [G　　棫樸作人 
　　方今詔停科舉注重學堂黜浮華崇實學將使聖敎昌明是誠中國一大轉機也我太湖地接省垣而僻處山野俗尙安於孤陋民敎時有競爭皆由於學務無人提倡風氣不開頑固者多而文明者少士民方惄焉憂之適逢邑侯眞州伯英賈大父師於今秋捧檄來宰我邦下車後勵精圖治民敎得以相安警政森嚴萑苻爲之一肅於清釐積牘之外尤以振興學務爲已任在中學堂特設算學師範速成科每日至堂親自授課誘掖獎勸藹然可親復與士紳夙夜籌商得以辦成高初各等小學堂十五處中學堂一處時未半載百廢俱興明公固老於學務者也翳昔總署考取算學名重一時迨後筮仕皖邦省憲知其能以高等學堂敎員相屬付兼佐首府裕太尊辦理中學籌欵擬章克勤克愼故太尊亦青眼視之是今之福我學界也殆不卜可知矣雖然明公之造福蒼生也又豈徒學務而已哉賈鍾瑛等受數月敎育之恩實萬古不磨之感如庇杜陵廣廈如披白傅長裘惟有苦功力學以期無負生成明知筆燦生花未足揚仁風於萬一顧秋蟲覆露春鳥載陽何能已於鳴耶謹登報章聊申忱悃太湖縣中學堂師範生吳一德施再霆陳良策賈鍾英汪兆戀曹子粲祝烟奎張蘊良李良植朱起龍朱家熖等敬頌 
　　欲印五彩地圖銀錢票月份牌及照相銅版者鑒 
　　本舘現從日本東京聘到精做五彩石印照相銅版工師十餘人製出各件極蒙大雅嘉許各省官商如有欲做以上各件者務請光臨無不價亷物以副雅意伏乞垂鑒上海商務印書舘謹啓 
　　天下無雙眼科聖藥 
　　此藥係日本第一眼科名醫醫學博士井上通泰先生傳授而東京大學敎授藥學博士下山順一郎先生督製功効之顯著自不待言 
　　光明眼科日月水 
　　此藥專治傳染病眼眼赤眼脂迎風流淚眼臉糜爛眼内搔痒瞳人上翳目睛受損疲勞致病等症視物不明大瓶價洋二角小瓶一角 
　　本鋪大日本東京上海英界大馬路抛球塲東亞公司大藥房 
　　奏辦湖北籖捐票分設杭局 
　　本局現售第四十八會票每張大洋十元十二月十七日開彩紅票足兌如無杭州分局圖章杭局槪不收兌因無票根可查外埠往來信力票力統歸自給分局設在杭城清和坊乙已十月日廣告 
　　洋惕予醫生創製戒烟茶廣告 
　　創製汪惕予醫生　明　　　　冐富圓强種唯一妙葯　　　　　　　　　上海四馬路中　　　口維批發所汪惕予醫生創製戒烟茶葉 
　　大瓶每瓶洋一元中瓶每瓶洋半元小瓶每瓶二角半 
　　今日憂時愛國之士動大聲疾呼云鴉片爲亡中國之具鴉片爲亡中國之具其言不可謂不警切實足以喚醒我酣睡之同胞雖然極鴉片之害豈特亡國已哉實欲亡種耳盖鴉片之耗人氣血吸人精液竟可使雄武之丈夫頃刻成一頽唐之弱子其弱人體質竟有如是之速且烈嗟我中國誤染此毒者已占一大部分任其蔓延不爲挽救茫茫後顧中國尙可言耶况我國人大都蠖其背龜其首已奄奄無生氣若再加以鴉片之毒有不速滅亡之慘禍耶恐吾國將演第二之美洲矣莫謂予言之過試問今日紅黑两種尙能苟存於天演界耶馬湘伯曾少卿两先生急急發起振武宗社亦爲是也僕亦國中之一分子覩此劇烈之禍害敢不隨諸熱心君子之後以盡我天職耶盖僕昔日曾研究鴉片之性質及人之癮此者如何可以不受痛苦易于戒絶便人人樂從討論之試騐之積數寒暑始成此一種戒烟利用品其法參以名茶使日日可藉作茶飮而無論癮之大小自可於不知不覺之中將烟毒消除凈盡無痛苦無弊害任何體質咸見適宜發售以來因此而戒絶者已有多人其效已見今有憂時之士見鄙人此種藥品頗可救時爰聯合同志立一公司乃將此茶擴充製造務以摧除鋤滅亡國亡種之大禍根爲目的想我同胞不乏愛國愛種之志士定多歡迎此舉廣爲勸戒以存已亡之中國也華元總公司在英大馬路小菜塲北貴州路逢吉里對門二號總發行所在英界四馬路望平街口汪裕泰茶號内批發分所在英界四馬路望平街口汪裕泰茶號内批發分所在英界棋盤街中英大藥房本埠分售處英大馬路大新街口志大茶號○英界石路正豐街汪裕泰茶號○四馬路大新街大雅閣箋紙號○法界老北門外大街汪裕泰茶號○英界老巡捕房對面中國大藥房○英界三馬路勒威大藥房○南市大碼頭大有茶號○小東門吊橋堍瑞興茶號○小東門外大街曹晉泰茶號○大東門内大街乾泰茶號○大東門外小橋頭公義油棧○小南門外倉橋裕新和記茶號○城内邑廟大殿東首醫學研究所○邑廟後盧家弄口周恆泰碗號○西門内大街大全堂藥號外埠中英藥房均有分售京都前門外○天津估衣街○烟台廣東街○漢口黄皮街○劉公島大街○福建南臺大街○九江新街口○江西洗馬池○泰州坡子街○南京奇望街○揚州敎塲街○寗波江北岸城内○寗國福興街○廣德新街口○通州西市街○如皐豐藥橋○台海門大衜頭○海門茅家鎭三陽鎭○太倉西門内○江陰大水弄下○靖江典當街○盛澤大街○紹興府城内○無錫城内大街○金壇大河沿巷○蘇州觀前街○　石大街○常州父子牌樓○温州府前街○常藝蘇西街○嘉善城内大街○杭州清河坊○宜興中街○湖州府前街○沙市三府街○外埠又北京玻璃廠有正書局蘇州閶門外南厫嚴德茂茶號○江西南昌中國藥廣○太倉城内智和泰茶號○沙頭鎭汪裕泰茶號同豐茶號○周浦乾利順茶號○川沙萬和茶號 
 
 

Page 15

 
 
   
 
 

Page 16

 
 
   
 
