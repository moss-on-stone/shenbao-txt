# 1911 - 109 - 4913724

 

Page 1

 
 
   
 
 

Page 2

 
 
上諭 
　　監國攝政王鈐章三月二十七日内閣奉 
上諭大理院奏職官夥謁誆騙得贜恃符展請旨分别革職解任一摺法部候補主事明安泰著即行革職副都統霍倫泰著先行解任一併歸案認眞訊辦餘依議欽此 
上諭法部右丞著魏聯奎署理善佺著署理左參議右參議著劉嘉斌署理欽此軍機大臣署名奕劻毓朗那桐徐世昌 
宫門抄三月二十七日召見軍機溥頲張世培 
論說 
[國債盤利說（續）（轉錄）]  
夫不觀之銀行營業者乎。凡銀行所承受他人之貯金。論其性質。實皆附利之債欵也。即其集資之股分亦然。以其皆負有年付一定利息之義務也。如果借債遂無利可盤。則銀行直爲自尋債累。而并無業之可營矣。乃何以爲銀行業者。每所獲較他業爲優。且輒有操縱金融支配資本之勢力。是可知借債一事。以塡虧之目的而擅用之。則將愈累而愈倒。若以盤利之目的而正用之。則可愈通而愈靈。自個人至國家一也。方今列强。固無國不有國債。且無時不有國債。其善得國債盤利之作用者。實無異以國債局。（各文明國管理國債必有專司）爲一種銀行之營業也。而其營業之範圍。與其出入之方向。利益之厚薄。則各隨其國之勢力强弱而異其趨。大約可别爲三級。 
第一級則吸收外國之資本投之本國以盤利凡新興及財力穉弱之國多如此 
 
 
 

Page 3

 
 
第二級則吸收本國之資本投之本國以盤利凡中等健全之國多如此 
第三級則吸收本國之資本投之外國以盤利凡最富强之國多如此更取現世各國國債數目情形表而比觀之。則愈易明顯（左表係據一九零八年現額） 
英内債六五九八四八二九四磅外債無 
美内債一七九五○○七九八磅外債無 
法内債一一八○○四四六六八磅外債無 
德内債一九六二五○○○○磅外債無 
比内債二三三五一六三三一磅外債無 
意内債五三○七一五三五一磅外債無 
埃及内債無外債九五五一三四六○磅 
土國内債無外債九四七七九五二七磅 
暹羅内債無外債四○○○○○○磅 
葡國内債無外債一七七四四三八六磅 
日本内債一○八五五七二八七磅外債一一六五七○一二二磅 
奥内債四○二六九三七七六磅外債一一三五四三二磅 
觀上表强國皆内債。弱國皆外債。中等國内外債。并有按之上擬之三級。殆截然分配情形。無或爽此。即謂以上三級。爲世界國債進化之公例。無不可也。且據上表知國債一項無。國不有而。强國轉覺較弱國爲數增多。然强國則竟以多額國債而仍强。弱國則反以少額國債而益弱。從可悟國債之利害於國。殊不在其債額之多。少而純在起債者之運用方法不同。吾國現在國債額。爲十三億餘元。比之列强國債額。猶居最少之列。而國力己漸漸不給。國權且岌岌被摇。羣情對之惶懼莫措。是豈眞國債之罪哉。實起債者貿然從事。悍然不顧之罪耳。蓋當局者果甘心僨事而亡國。則一種外債亡之而有餘。如當局者果虚懷熟計。能了然於國債盤利之作用也。則始固當借外債。以興起内國應募國債之力。繼則改募内債。以換回外債再後則募集輕利之内債。以替換重利之内債。終則且能募集内國有餘之遊金。以應環球各國資本之需。誠如是。則國債一端。不獨吾國現在財政整理上之要圖。且將爲吾國將來之百年大計矣。嗟乎。吾國處今不能不依賴國債之時。乃偏有假國債以便私圖而傷國本之輩。吾人不言國債則似迷邦。吾人言國債則又似助虐。夏蟲不可語冰。并蛙不可語海。吾又安得深知國債之人。而與之言國債哉。 
要件 
[劉人熙致譚延闓論義勇隊書]  
頃得留東全體學生致各省諮議局電。言東西洋强鄰風雲日惡。自由行動。視我政府。若摧枯朽。國民當奮起自圖。組織義勇隊。國民皆兵。以振我國之神武。此誠千金一刻之機。獨一無二之救亡術也。政府如猶是人情也。正可廓然大公。因勢利導。臥薪嘗膽。絞腦血以助其長。醖釀尚武之。精神。消滅危亡之鉅禍。各省必開臨時會。我湘未必寂然。但遇此極大極美之題目。須有極簡極易極明極快之文章。請以不侫所經騐。粗有端倪而未成者。爲足下陳。之昔年瀏陽土匪之禍。震驚省垣。不侫回籍用選舉法。改良團練。此事之成。曾得足下助力。有西鄕大元地一小團。縣中三百團之一也。迫於自衛。公選良家子弟二十名爲兵。敎以號令部伍放搶。農民魄力雄偉。旬日間便可率以禦敵。每人歲給稻榖三石。事成後卽巳散去。而不侫因是推之。知民氣之易强也。因粗爲計畫。與同人言。留爲後圖。近復時時與新舊軍人言之。彼卒業士官學校自命不。凡之青年。無不合十贊歎。推爲無上上咒。無等等咒。令不侫竭力主持。則蒞中國而朝四夷。可不戰而屈人之兵也。今以一小團略計之如左 
督練一員以團練兼充爲名譽職哨官兼敎習一員。（歲餉二百四十千兼十團循環敎練每團分擔歲二十四千）鄕兵二十名（每名稻三石内什長三名每名四石歲餉稻六十二石）軍帽衣褲二十分（四十千）旗幟鼓號油燭紙張保存軍械雜費（二十千）農隙春冬聚敎一月火食（二十四千）快鎗二十桿（財力不足可分年製辦）（四百千）逼碼三千個（一百二十千）開辦綜計錢六百二十八千稻榖六十二石常年費除快鎗四百千逼碼八十千實支稻六十二石錢一百四十八千每年退伍爲預備兵會操二次三年後爲後備兵不會操以一團計三年可得勝兵六十人以三百團計三年可得勝兵萬八千千人以知縣爲統領以東西南北中五路大團總中各選一人爲分統以小團之督練爲營官以縣城總團防局之團紳爲總辦内公舉二人爲參謀每届三年各大團會操一次參謀分期校閱會同總辦報統領賞罰之 
湖南九府四直隸州四廳。專城而治者。七十有三。戸有多少。財有盈縮。以 
 
 

Page 4

 
 
五十州縣通計。又以每州縣三年一萬人通計。亦可得五十萬勝兵。有事就近徴發。無事歸農。養兵之費極廉。而得兵極多。又無遣散游勇之害。士紳講武。婦孺知兵。歐美東洋。誰敢逼視。不獨救亡保種。並可出與國於水火。保全球之治安。而人類弱肉强食之劣根性。亦可陶鎔變化。同我太平。但每省有官軍一鎭爲之模範。卽可足兵。我同胞當此外潮射腦之秋千載一時之會。當竭慮殫精。逹此無上之目的。不侫不過粗發其端耳。然事屬經騐。非鄕壁虚造。願諸君子勿河漢斯言。民愚則國不能獨智。民弱則國不能獨强。秦皇私智之流毒。銷兵禁書。沾沾焉惟民叛之是慮。不知手足痿。耳目昏。則心宫神明之舍。終歸澌滅。願我政府捐疑忌之私。繹大同之理。提倡補助。振軍國民之精神。則四百兆同胞生死而骨肉。政府自安富尊榮。不至釀巨禍。受奇辱。同歸於盡。何樂而不爲耶。足下後來之秀。爲吾湘青年翹楚。故敢貢其狂愚。忘鼇之不能戴山。蚊之不能負岱也。相見不遠。惟希洞察。與議員諸君笏棠子靖諸同志謀之。湖南幸甚。中國幸甚。專電 
[電一（北京）] 　 
　　新簡伊犂將軍志銳聞不願赴任因俄人久窺伺伊犁之意邊境交涉素多困難設到任後與俄人交涉不利恐不能見諒於天下故躊躇不肯卽行 
[電二（北京）]  
　　錫良電奏東三省疫退局撤防疫事竣惟臣舊病增劇請飭趙爾巽迅速赴任 
[電三（北京）]  
　　鹽政處奏直鹽加價四文民三商一撥歸路股 
[電四（北京）]  
　　御史蕭丙炎奏請將宋儒周必大從祀孔廟奉旨著禮部議奏 
緊要新聞一 
[日本人之投資中國談]  
　　資政院諸員聽者主張借債諸公聽者 
日本某報謂中國國民數年以來皆被收回利權熱所煽動資政院有力之議員亦頗有唱拒絕借欵之議者但中國政府用種種之方法游說資政院議員到底終爲政府所愚於資政院閉會後乘議員回鄕之機遂大借外欵兩月以來其額己逹千磅以上而從前反對借欵之議已漸减退矣又近來鐵道電燈瓦斯各種事業大人勃興之勢當此之時若有人肯投下巨資十年二十年後必將獲得獨占之權利不難預决也又蘇州南京武昌及其他揚子江沿岸地方之小都中國人自行組織之公司其資本金自十五萬兩乃至二百萬兩者雖屬不少然不待外資之補助幾有難於成立之狀熊是亦一好機會云 
　　又京友通函云此次息借日本一千萬元本議定以京漢鐵路餘利及江蘇漕糧折價爲擔保品凡借債之通例債權國對於債務國之擔保品已經信用不必再爲提議乃日本於借欵成立後數日即由日使通牒我國政府調查京漢鐵路餘利之簿據以證其確有此數與否是即爲不信用債務國之表示其關係主權甚巨不知主張借欵諸君將何以待之 
　　又聞日本政府現有最近之通牒致我政府其所要求者分爲四項皆關係東三省事政府甚苦於答覆云 
[日使尚不放鬆公論實報]  
　　可憐豚尾奴 
駐京代理日使因公論實報載有倭奴二字向外務部交涉一節經誌前報兹聞民政部肅邸接到外部咨文後除轉札警廳遵辦外深恐他報或蹈此轍致多交涉爰又札飭警廳轉知各報館此後宜格外謹愼札中措詞頗有趣味略謂各報紀載務須尊重言論自由卽有所指摘亦當平心靜氣庶幾言者無罪聞者足戒否則徒傷國際感情必來意外波折執筆人聊快一時之意氣當局者乃添無數之葛籐情詞剴切聞出該部參議汪榮寳之手 
　　又聞日使以民政部未將該報嚴懲昨又控之京師地方審判廳懇予究辦經該廳於十九日傳訊承審官萬君謂倭奴二字非詆毁名詞乃日本公使無端而認爲起訴之事由想係不懂中國文義之故今旣成爲案件發下豫審貴報即應具一供詞該報編輯人答云本報倭奴二字並未冠註于伊集院三字之上而新聞前幅載曰並招待駐華日使伊集院氏後幅載曰伊集院公使提議報章具在與公使有何牽綴之處再倭奴二字乃 
 
 

Page 5

 
 
日本之固有名稱中國自唐以來歷史所載見不一見日本史亦載此二字何得指爲詆毁據本報所載旣與公使無涉又非詆毁之詞日使横來干涉任情誣指摇動我輿論機關是在所居國擾亂治安應請外務部與該國交涉至該國報紙之詆我前駐使楊樞爲豚尾奴近又詆我元首及我皇族種種悖謬不勝枚舉卽使本報對於該國公使有不文之詞報酬之道亦公理上所共許萬君頗爲稱許卽商請檢察長將日使來文據理駁回檢察長有難色遂命該報編輯人速呈辨訴狀以便移請公審 
[請廢烟約代表上書情形]  
　　願外部毋自欺欺人也 
國民求廢烟約會代表李子久丁子良劉柏年杜竹軒四君於十六日下午二鐘同赴外部上書常由丞參顔君延見接待甚殷先由李君述來意顔云今日星期五爲堂官晤會外國公使之期無暇接見允將來意轉逹李君遂將書呈交仍約訂來見日期並述此事關係之緊要丁君亦暢談要義均中肯綮顔云諸君之來本部均極歡迎蓋此事關係重大諸君此舉頗可爲外部之助力所幸此時本部正與英使磋商尚屬得手凡我國所要求彼國之辦法彼國均樂應允等語劉君問云適纔大人所說我國要求英國之辦法究屬何項顔云議未簽定未便宣布劉云大部與英使磋商是否用相當之文件抑僅面商顔云彼此各具節略往返議商並非僅由面談劉云此項節畧可否賞示一觀顔云凡約文在未經簽押之前碍難宣布又云此舉係屬道德問題凡稍有人心者無不贊成等語杜君云昨據英國泰晤士報訪員瑪利遜氏云現在中英己訂新約日内簽押是否屬實顔云刻正磋議須一月後簽押隨又暢談一番約定明日下午三鐘再來見堂官即興辭而退 
　　十七日三時代表又到外部由鄒胡曹三堂同出接見相待極優先經李君陳述請求出公文廢煙約之意見次由丁劉杜三君各致請求之詞均極懇切當經各堂先後申明云本部現正與英使開議禁入一切辦法早經本部照會英使並由本國駐英劉欽使照會英政府現正在磋議間未便於此時另出公文不過前項照會未便宣布以致外間多所誤會等語當經各代表痛陳此事將來之利害及關於禁入之種種辦法各堂答云本部對於此事必當竭力磋磨將來所訂禁入辦法必能令舉國滿意又云此後諸君如有何項意見請隨時函告以資參証此外討論之言甚多直至五點鐘各代表始退 
又中國禁烟總會前日開會推定于君帮華等三人爲代表於十九日下午赴外部詢問與英使交涉情形是日那相未到部由顔參議出爲招待謂部中現正與英使極力磋商問其磋商之要點則一爲縮短年限一爲分省禁運又問前次禁烟會代表要求外部磋商廢去分年禁運之約部中曾否以正式公事照會英使則言此時尚未定奪云 
　　又聞外部與英使商訂鴉片新約確將簽押並聞新約内容係中國享文字上之虚利英國受賣鴉片之實益表面好聽内容極壞此約若成中國之烟將永無禁期矣寄語熱心禁烟諸君其急圖挽救之法 
[溫生才正法之電奏]  
　　一命換一命 
北京軍機處鈞鑒午兼署將軍滿洲副都統孚琦被匪槍傷出缺獲犯温生才供訊大槪情形於初十日會同電奏十三日欽奉電傳諭旨切實研訊務得實情嚴行　辦等因欽此遵即督飭緝捕總局司道提犯覆審據該犯溫生才供年四十二歲實係嘉應州丙村人前供名生財順德縣人均係混供素充長隨後因出洋學習工藝投入孫汶革命黨圖華後專持暗殺主義本月初十日在燕塘看演飛機聞知將軍亦到觀看獨自一人在東門外道旁拔鎗向轎連轟四响不知中傷何處跪逃被獲不諱詰以革黨内容據稱孫汶革命如何佈置伊實茫無所知惟自在南洋聞其演說革命宗旨甚爲信服情愿犧牲性命並非與將軍挾有私仇亦非有人主使及另有知情同謀之人等語鳴岐提犯親訊無異查現行律載部民謀殺本屬知府知州知縣已殺絞其非本屬者依凡人謀殺論又謀殺人造意者絞監候各等語部民謀殺非所屬府州縣以上官律無治罪明文惟查同治十年兩江總督馬新貽被漏網髮逆張文祥剌死當將該犯張汶祥比照大逆問擬凌遲處死摘心致祭在案該犯温生才身充革黨戕殺現任將軍與張汶祥情罪相同但現行刑律凌遲等刑業經删改本案欽奉諭旨從嚴懲辦相應請旨將該犯温生才卽行正法以昭炯戒除將本案供招另行资逹查 
 
 

Page 6

 
 
照外謹請代奏鳴春謹肅鹽宣統三年三月十六日承准軍機大臣諫電開奉旨張鳴岐等電奏審明戕殺前署將軍孚琦之兇犯温生才著卽行正法以昭炯戒欽此 
[諮議局籌商對付借債之起點]  
　　且看其能力如何直隸諮議局以度郵兩部此次大借外債損失權利甚巨實爲亡國之媒諮議局有代表輿論之責有監督財政之權今部臣輸入如此巨債不令國民預聞若不速籌對付方法後患不堪設想特電致各省徴集意見以便協力進行兹將津鄂兩局來往電文錄下 
津電湖北諮議局鑒千六百萬鎊外債聞已簽押應如何補救望覆聯合會在即貴局主任通信速電各局預籌一切直局叩 
鄂電直隸諮議局外債屬存亡問問應在聯合會籌對付法各局覆電均准四月朔到京望早布置鄂 
[湘路又電請拒債矣]  
　　依然摸一個悶葫蘆 
湘路總公司因各報暄傳四國代表要求速訂借約前經電逹郵部力陳湘路實能自曾無庸大借外債（原電已紀報）兹復呈由楊撫電軍機處請予據情代奏以安人心原電錄下北京軍機處鈞鑒竊文鼎前據在籍紳士魏光燾呈稱湘路力能自辦不願借貸等情據情代奏仰奉硃批郵傳部知道欽此欽遵轉行湖南鐵路公司遵照在案頃據紳商人等聲稱近日報載暄傳四國銀行代表催逼簽約甚急羣情惶惑環請陳奏至爲急切查湘路毌庸借貸歷經岑前撫並御史黄瑞麒先後陳奏久在聖明洞鑒之中現在長洙一段業己通車長岳於去腸開工洙渌購地亦竣亦將開工邇來收股極形踴躍租股房股口捐悉已辦成源源解濟每歲實已籌有修路二百餘里之的欵决非毫無基礎空言抵飾蓋全省七十餘州縣人民深知一借外債必致妨礙路權故通力合作引爲身家性命之圖無論貴賤貧富罔不竭其指膏輸之於路爲欵已鉅其爲國有保守權利之心實堪嘉尚若必遷就草約迫借外債旣喪權利又失人心似非朝廷預備立憲採取輿論之一意文鼎忝膺疆寄耳目較近值此衆情洶懼未敢壅於上聞合無仰懇天恩飭知外務郵傳等部湘境鐵路湘人力能自辦斷斷無須借欵應請設法維持以全湘路而定人心不勝迫切待命之至謹請代奏候旨施行楊文鼎叩 
時評 
其一 
近日各官錢局銀。行等。弊混之事。疊有所聞外間莫得眞相。則謡諑因兹而起。以訛傳訛。幾幾乎有摇動大局之慮。說者謂際兹金融恐慌時代。縱有千百弊端。亦宜暫時敷衍。不可揭出眞相。以免大局之危險。而生社會之恐慌。此其立說。固以爲有維持中國金融之苦心者也。 
顧以記者之意論之。值兹人心疑慮之時。辦事愈不可敷衍。即有絲毫弊混。亦宜揭發無遺。以釋羣疑而堅信用。然後一面籌撥巨欵。以資應付。一面另易妥人。以辦善後。則不但一時之危險可免。而他日亦不至有危險之懼矣。 
今蘇撫程雪帥。辦理裕蘇一事。最爲得法。我願各官錢局銀行等。亦宜如此辦理。使之澈底澄清。毌爲敷衍目前之詖辭所惑。而使弊混永無。清釐之日。他日仍蹈危險之境。則眞我國金融界前途之幸矣。 
其二 
　　嗚呼中國其眞。多病之國哉。不得於時則病。不得於君則病。推而至於疆事敗壞。不可收拾。懼蹈不韙之名。以爲避禍之計。則亦病。朝廷雖屢屢告誡。樞臣雖屢屢慰留。監國雖屢屢奬借。而諸臣之病者自若。諸臣。之引病而不已者亦自若。 
東督赴任兩年。搘柱危局。交涉屢棘手。疆吏屢引。病遲之至久。而始得有替人之一日。 
今者滇事又亟。亟矣。而滇督之病亦屢屢矣。一請不應。則再請。再請不應。則三請迨至無可如何。則又藉口不認坐視而堅請開缺。國家當危急之秋。臣子懷肥遯之志憚遺大投艱之責任。敦潔身獨善之孤懷。揆之諸臣爲巳之心則得矣。雖然其如國事何哉。 
顧或者曰。今日之疆臣。事前則要求種種特權。若他日到任。必有不可一世之勛猷者然。一旦小有荆棘。不得如志。則又揚揚然以去就要君矣。其進銳者其退速往往然也。今之世固不獨一李制軍矣。凡當前之驟膺新命銳意要求者。皆他年之見幾。而作不俟終日者也。果何獨責一李制軍爲。 
記者曰噫嘻有是哉。吾且以覘之近日之進銳者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[國民會代表歸國事項]  
　　願一洗重文輕武之積習留日國民會公舉代表返國提倡尚武一事曾紀前報兹聞派駐雲南上海代表蕭傳二君己於前兩日抵滬擬定明日邀集報界學界討論辦法兹將在東評議部議决代表歸國事項錄下 
　　第一項代表歸國經費一雲南東三省代表每人旅費各百五十元計四人共需陸百元二上海代表二人每人旅費五十元共需百元三以上三處代表旅費尚恐不敷擬俟後籌欵接濟交評　部决議匯寄 
　　第二項代表歸國應辦事件一提議各省分設國民會爲救亡機關由雲南東三省兩處諮議局發電聯絡各省諮議局并在上海設一總機關其在本省者卽由該省諮議局及其他公共團體發起二聯絡該處地方長官三聯絡該處報館四隨後國民會尚當續刊報告書寄内地代表須就地代爲散布演說五歸國代表須隨時報　進行情况經費及其他要事至少每十日一次編號署印 
第三項代表歸國應提倡事件一以提倡尚武精神養成國民實力爲主其方法如下（甲）興辦團練體育傳習所國技保存會軍事研究會及商團等事（乙）各校須注重兵式體操（丙）要求政府速實行徴兵制度（丁）提撥籌還國債會國民捐恊助政府添設槍彈製造局以期軍器獨立并續募國民捐或籌撥他項的欵資應（戊）創辦軍事書報及軍事游覽館軍事圖書館振興尚武精神二各省國民會應隨時隨地切實籌畫救亡事業暫舉數例如下（甲）籌畫前條所舉事業（乙）分派宣講員遊說各處相機啓迪俾人人皆知自强（丙）設調查隊調查地方急切應辦各項其在邊省尤須注重邊務（丁）設研究會研究地方自治交通敎育實業等項尤注重外交方針（戊）其他社會改良事業如貯蓄善慈衛生言語宗敎等三力勸國民不可暴動排外惟當奮發自强四由資政院及諮議局實行監督政府外交所有外交文件須隨時公佈五提倡辦一日報於上海發揚國民會主義各省能分設日報尤善　　第四項代表歸國制限事件一各代表歸國凡在本會宗旨以内皆可便宜行動惟（一）不得到北京應試（二）不得自行歸家（三）不得煽動革命（四）不得請願國會但第一二兩條件俟代表職務終了即行解除其職務應至何時終了俟後日本會斟酌情形决議通告 
[粤省又獲私運軍火]  
　　眞要嚇殺政界了 
惠州營弁干龍勸昨將要犯一人押解來省并電禀督轅略云本月初四日據線人報稱有匪徒私運軍火裝在大興輪船意欲在歸善博羅起事當飭線人跟蹤搜查至是日午牌見大興輪船已到澳頭即上船拿獲一人搜出無烟手鎗一枝又在衣箱内搜出無烟鎗九枝并碼子百餘粒指南針七個密碼電報一本該犯訊認陳文友即輔仁興寗人十九歲時往南洋荷蘭屬做什貨生理今年正月回香港住德輔道中新泰店於本月初四由香港回凹頭同夥一人嚴□□係惠州人在水東開西藥房是耶穌敎人在香港中華酒店居住二十餘天此次同行又有不識姓名二人一剪髮者其鎗枝係嚴氏托他代藏云云經省憲迭次秘密研訊聞已認供於黨案果有關係現在省城文武各官俱異常注意此事 
[外人爭奪川省礦産實業權（續）]  
該律師又謂其友海雷君近甫將機密文牘一件交出故原告已經公司信任惟律師如須力申前議則不得不牽引該文牘之言故請將該事懸宕一星期以便原告審察被告文牘之内容裁判官當知原告之不平其原因之一蓋爲不爲公司之董事所信任故耳裁判官之意如照此辦法則公司於期限内自不得與人締結合同云被告律師海雷君聲稱若依原告之提議准其懸宕則將大有不便而與現在之交涉且有不幸之影響且此項提議殊屬悮解彼友因其保護人不爲公司信任致起不平非無情理惟公司董事現正磋商四川全省礦産實業事宜該省幅𢄙之大幾及英國兩倍並已禀請外務部辦理此事而彼友（陸末君）建議受納中政府英金二十萬磅或三十萬磅以爲賠償損失之費殊不值得蓋被告之意以爲該讓與權須值英金數百萬磅斷難貪此區區之欵而失大利海雷君是復論及公司組合之情形及可以組織萬國公司之原因且謂此不過爲公司計畫之一部分耳現巳切實告明 
 
 

Page 11

 
 
何以不能由外務部干涉承認中政府賠償英金二三十萬磅以取消此讓與權之理由故請裁判官拒絕原告之提議陸末君謂余之所以反對此事者因公司准外人或他國政府入股以公分此權利之故裁判官乃謂此事當以不下堂諭爲最妥之辦法其堂費則由原被告自理海雷君曰余賛成此議陸末君亦並無異詞遂照此完案 
分類新聞 
政界 
[鄂督誥誡隄工印委之原因湖北]  
　　瑞制軍近據沙洋災民先後具禀略稱彭守覺先承修潰口月隄苦心孤詣雖風雨交迫亦力疾到工災民不能不戴其德惟所用之人不盡得力每一挑土多者發紅簽一根少者發黑簽一根紅者錢三文黑二文貧民終日担土難保一餐因此難期踴躍彭守親身上隄照料則司事每担給銅元一枚去則剥削如故且購木則以小作大買土則以少報多種種弊端難以枚舉夫頭雷顯高陳天揚性尤險狡以爲多築一日之隄多獲一日之利二月初四椿己下齊而不卽時搶築斷流延至初六二更始行堵合所用草包亂石難禦盛漲以致復潰尤可怪者荆門吕州牧於開工迄今數月從未前來一視彭守老而有疾孤掌難鳴安有成功之望等情制軍查彭守此次辦事認眞固爲人所共諒第司事夫頭從中舞弊一人稽查難周恐在所不免現在時當吃緊若不從嚴查究不獨有誤要工彭守亦必爲所累現特電飭彭守及荆門吕特自行嚴密考查如有尅扣土費侵冒料價從中漁利確有証據立卽據實電陳以憑電奏請旨正法俾昭烱戒刻下天氣已睛務須趁此趕速搶修一刻千金萬勿錯過昨有人建議謂沙包難以經久不如改用塞門德泥庶可堅實是否合用並由彭守體察情形酌核電覆以期迅速吕牧身任地方乃開工數月迄未一赴工次何怪被人控告應將吕牧嚴行申斥速赴工次協同彭守切實稽查照料忽再玩忽致干參辦 
[查報行政預備金數目廣東]  
　　張督以現在庶政待舉所有動用欵項部章定以預算案爲準逾額卽不准報銷昨經札飭藩司曁清理財政局查開從前議定省城署局及各屬行政預備金數目意在騰挪以濟目前之用昨己據報聞全省共有一百八十四萬三千四百二十八兩五錢五分二釐似此當可略供挹注矣 
外交 
[敎士鄕民口角之糾葛安徽]  
　　英山縣境金家坡素有清明古會月初正在舉賽之時有一異裝法國敎士宋某騎一黑驢經過該處鄕愚無知少見多怪不免望之談笑該敎士不諳方言因而生疑以致口角與一二鄕民互相扭毆幸經地方紳士解散均未受傷兹聞該敎士即以此原因報由上海法領事喇伯第函請皖撫札飭英山縣訪拿爲首之人嚴加懲辦云 
[華商放棄權利之一端吉林]  
　　俄人近於東清沿線各埠議設庶務會原以聯絡中俄商業乃此次哈埠選舉會董華人並未入會遂致華董絕無一人在華商之意恐入會時無人投票選舉反爲不美當經禀陳關道由商會自行選派三人入會參預爲華商之代表關道即據情照會東清公司俄員頃聞該公司及在會各議員羣起反對謂華商如定欲强三人不由選舉徑行入會是明明破壞會章當將華人入會之權利取銷以後永遠不得加入參預哈埠巿政 
軍界 
[退伍兵移屯邊陲之部復杭州]  
　　浙省移民實邊一案合屬士紳半多贊同又因邊警重疊危亡可憂退伍屯田關係尤重迭經諮議局呈請撫院要求於臨時會期内從速交議卽經增帥批答電部請示日昨已奉部復核准略見前報專電兹悉原復略稱軍需司案准浙江巡撫咨稱該省移民實邊辦法前經咨逹並劄諮議局籌議在案旋據該局呈復巳認爲切要全體贊成惟對於退伍兵移屯一條恐多窒碍又於東三省處置移民如何安插如何保護未及周知請電詢確實辦法等情本部院據此查殖民政策比隣各國皆以全力經營咄咄逼人我則東南各省素患人滿而邊長萬里坐令廢棄非但可惜亦且足羞兹幸浙省人士共表同情自當速籌進行至於移兵一層有無窒碍視乎辦法如何東三省邊備空虚岌岌可危内地退伍兵弁己日見期多如其安插爲難何若移置邊陲以有限之墊欵增無數之新師而闢草萊開富源尤爲無窮之利賴一舉數善莫此爲甚甫經奏咨端賴大部主持俾得早觀厥成實紉公誼除分咨並札復外合咨貴部見復施行等因前來查移退伍兵以實邊陲原屬屯田遺意法制美善甚屬可行惟造端宏大規畫爲艱倘籌措之方或有不合誠恐藉此滋生事端流爲巨害關係實匪淺鮮應仍由浙江巡撫會同東督妥籌辦法以爲久遠之計庶於國計民生兩有裨益相應咨復貴撫查照辦理 
[漢口拿獲温生財餘黨漢口]  
　　英命黨朱大德係槍斃廣州將軍孚琦温生財之黨羽近因由南京乘輪來漢庽花樓街漢賓館二十三夜被漢口警務公所偵探查獲帶同巡警入室搜捕富在衣箱内搜出手槍一支彈子四顆解送警務長嚴令師愈當夜轉解省垣巡警道署訊辦矣聞有見此人者秃頭洋裝口操粤語狀貌極爲兇惡一見而非善類至其訊供情形容俟續聞 
學務 
[鄂學司禀懇加增豫算湖北]  
　　内閣會議政務處於十四日將覈定湖北宣統三年國家歲出預算案咨發來鄂經財政局照錄數分移送各主管署局請其自行核議兹悉王文宗以該衙門及公所經費原列預算七萬七千八百四十八兩四錢四分九釐實係核實撙節减無可减度支部擬减一成公費一千九百五十兩已屬萬分竭蹶尚可勉强遵從此次資政院修正之數與原列之數比較幾至折半無論如何撙節碍難辦到昨已詳請督院奏咨矣 
[官界尚知注重敎育行政武昌]  
　　鄂提學日前會同藩法二司上詳督院擬在行政研究所内附設敎育行政研究所己奉批准開辦聞該所原定學額八十名現在願學者竟溢出定額之外計有八十九名亦足見候補人員知注意於地方敎育也兹將各學員名次列下知府四員 
 
 

Page 12

 
 
同知運同知州各一員直隸州同三員通判二員州同敎諭各一員知縣二十七員州判三員道庫大使二員按司獄三員 
府經歷十四員縣丞十二員主簿二員巡檢八員按典史二員實業 
[鄂省奏辦水泥廠之大特色湖北]  
　　湖北水泥廠自去年出貨久爲中西各界所信用今歲各鐵路如川漢洛潼道清南潯長沙吉長京漢均有預定水泥目湖北鐵路將次開工定不致借材異地該廠以每日所出五百桶合計定出之貨不敷應發故趕緊添一旋窰每日可出一千桶庶不誤各工程之用漢口包工之家以寗波廣東兩帮之人居其多數而兩處之人轉體最堅自水泥出貨以來爭相定購藉以抵制各貨凡有工程之處塔牌水泥觸自皆是今租界中亦經英工部局化騐泥質極佳已在購用修理馬路故一碼頭一帶纍匕然寳塔牌也有此消息致購水泥廠續招股票者莫不爭先恐後云 
[官銀錢總號之新現象廣東]  
　　粤省官銀錢局奉改爲官銀錢總號并由藩司延訂存記道朱榮璪爲總經理已紀前報現聞朱道已於十五日接辦惟以上海爲金融總匯之處必須常駐上海方能呼應靈通擬於日間啟程前往總號事務則倩由候補道吕渭英代表辦理一切云 
雜記 
[江北連日地震興化]  
　　江北阜寗興化一帶地方於本月二十四日上午十點鐘忽然地震房屋僅微動立時即止二十五日夜間十二句鐘時又復大震屋中梁柱俱窸窣有聲約半分鐘始定無知愚民僉謂連日地震必非佳兆因之謡言四起云 
[鄕董不幸有姪太倉]  
　　南翔鎭李倚江係該處鄕董李功孚之姪平日横行鄕里仗勢欺人今春正月串同地棍胡祥岩雇演木人頭戲在嘉邑一帶歛錢開演聚衆諸博抽頭漁利事爲縣署訪查派差禁止李尚不知悔悟於日前串同廟鬼徐季仙等託名演戲酬神四出募捐一時哄動鄕農紛來觀劇鎭中明逹之輩以去春雹災甚重原氣未復且際此農忙米珠薪桂遂中振德堂董事函請分防廳飭提爲首徐季仙到案出示禁演李即挽叔祖李富卿投署抗禁依然日夜開演宵小竊發不可勝數某夜火警焚去東棚更樓新街一帶私賣鴉片之戸開燈設榻全無顧忌一般游手好閑之輩沿街調笑婦女傷風敗俗至於此極尤爲令人髮指鎭中紳商學界因碍於李董情面置不發奸以致勢燄滔天聞李父杏蓀與其弟素有嫌隙故縱子爲非意圖破壞乃弟名譽又聞李功孚辦事公正因此灰心　欲辭退鄕董一席云 
[嬰兒得其所保杭州]  
　　湖屬士紳周鳳鏘等日前聯名具呈撫院謂該屬慈善事業日就萎靡紳董經理善堂視同私産以致内容腐敗嬰堂一種慘酷尤甚詞查七邑嬰兒夭殤者月以百數計言之殊堪憫惻現擬聯合同志分赴七縣四鄕剴切宣講保嬰之關係俾資感化惟水陸舟車旅費伙食所費不資寒士棉薄要求撥欵資助等情增中丞以該生所陳爲熱心救嬰起見惟往來七邑之間每處宣講三日感化能及幾人而一切旅費所需不資不如節省此欵多雇乳媪較有實益且現在地方公欵奇絀增籌大難查本年爲各廳州縣自治成立之期此等慈善事業本在自治範圍以内應由城鎭鄕區合力舉辦或能利益普及實地改良以整風俗而救殤嬰惟自治會未經成立之前應候札飭湖州府督飭各縣將所屬嬰堂認眞整頓一面勸導紳商捐助接濟並將該生等所陳作爲參考云 
[盜匪胡竟如此安徽]  
　　皖屬靈璧縣境民情强悍素爲盜匪淵藪現值饑民遍野而匪徒乘勢勾結從中煽惑以故鋪戸居民時被劫掠異常驚恐刻經該縣李令特電禀皖撫請酌派防營駐紥該境以資防禦聞朱中丞接電後卽飭營務處派撥兵隊前往彈壓矣鳳台縣爲皖北道水陸通衢水則演臨淮河陸則逹於蒙亳近來年遭荒歉而盜風尤熾該縣鄭令因賑撫四鄕不時在鄕搜捕所有陸路積年未獲之巨盜李三老金侯炳章江明才鄭保仁劉春發李小狀元等水路之著名水盜王家之虎石龍頭李毛孜詹雲五詹雲謙等均在各鄕村以及商船肆行刧掠并强擄婦女種種不法業經該令　同水師親率防勇槪行先後拿獲訊供不諱分别懲辦昨又聞該令破獲該境王葉巷坊仇殺一家二命之正兇廖套孜廖文正二名潛逃壽州境界當經差捕緝獲供認不諱刻已據情通禀上憲矣 
[諧文]  
　　戲擬某侍郎祭賣國賊焦滇文 
維年月日。黄門侍郎某謹以鏟香一塊。清涙兩行。致祭於同志焦君之靈。而告之曰。嗚呼焦君。自古皆有死。夫何畏人之嘲譏。品第任由於輿論。好官固我所自爲。溯僕與君之歷史。生同志而仕同時。君旣効力於東省。僕亦柄用。於京師。苟生財之有術。雖賣國其何辭。載道任乎口碑。括囊滿乎金貲。滔滔者觸目。皆是。天胡阨君以數奇。倐警電之飛來。乍聞君之就　。羅網佈於當途。荆榛生於平路。羌有翼而。難飛恨見機之不早。僕聞。耗而驚心。思助君。而運動。胡疾雷之破。空業微軀之斷送。君血　。於遼瀋。君魂返於東瀛。幸妻孥之。長往。故家室之無驚。彼憾君者。乃欲以藥傳。君之遣骨。而雜置於玻璃之瓶。嗚呼焦君。宛其死矣。浮生幾何。下塲如此。昨未必非。今未必是。惟僕與君。號稱同志。聞聲相思。抱感何似。君知我心。我哀君遇。吾道不孤。後起之專。遼海　蒼。塞雲。森森。望君不見。涕下沾襟哀哉。尚饗。 
雜錄 
[武風子傳（續）]  
時賊帥有侍側者曰。腐鼠何足膏斧鉞。曷縱之。徐徐當自逞其技也。釋之而生自此病矣。披髮佯狂。垢形穢語。日歌哭行巿中。夜逐犬豕與處。人遂皆呼武風子武風子云。及王。師定滇。風子。病少。瘥亦稽稍爲人作箸以謀。醉人重之逾常時安定守某者。受貴人屬召爲之。不應。守怒。撻之於庭。血　體潰。終不應自此風子之踪跡。無定矣。或琳宫梵舍。或巿肆田家。往必數日留。留必作數十箸以謀醉。然出入無時。於是其箸可。得而不可得矣。余嘗見其箸　作凌烟閣功臣圖者箸　粗僅及䋲。而旌旗。鎧仗。侍從。衛列無不畢具。至褒公鄂公英姿毛髮。道子。傳紳莫或過之。其畫細如絲。深紺色。入竹分餘如鏤武定太守顧輿山。爲余言其作箸時削炭如筆數十置烈火中。酒滿壺　旁。伺炭末紅若錐左執箸右執炭。肅肅。有聲。如蠶食葉。快若。風寸。且飮且作。壺乾。即止。益之。復作。飮不用杯杓。以口就壺。不擇酒。期醉。醉則伏。火而臥。或哭或歌。或說論語經書多奇解。及醒而問。之則以他囈語對。或正。作時。酒未盡。忽不。知其所往。逾數十日或數月復來。復卒成之。其狀貌如中人。年近六十餘。拜揖跪起無異惟與之語。則風子矣。輿山曾作武異人歌贈之故。時往還也。但所繪故事多秋官雜劇有規以不雅馴者。笑　不答。亦終不易。或曰非病風者。也狂人也。或曰其有道。者歟。不然。何富貴。不淫。威武。不屈耶。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[墨政府與革黨議和]  
　　二十六日倫敦電云墨西哥政府己允息戰與革黨議和 
[法國進兵摩國都城]  
　　二十六日倫敦電云據巴黎電稱接白納芒特陸軍少佐西四月十八號最近報告聲稱西四月十二號幸得勝仗摩王之大軍精神爲之一震二十七日倫敦電云據巴黎電稱摩事甚急現有縱隊一大隊（法國阿爾基利亞軍隊全在其内）由沙維亞馳往番士摩洛哥米哈那軍亦將繼續前進並有第三法國軍隊計步兵一萬名騎兵二千名亦將於同時聚集卡薩白郎薩以防以測並保護各路之交通據巴黎半官文牘宣稱法國軍隊一俟摩國恢復治安摩王大權己定卽將撤離番士都城二十六日柏林電云據西四月十五號番士都城德國官電聲稱旅居摩洛哥歐人之情况並不阽危惟摩王大軍情形似稍危急法政府已派兵一萬名前赴卡薩白郎薩現在摩洛哥共有法軍二萬三千名法國内閣决議派一縱隊取道拉排脫以抵番士都城護衛駐紥沙茄之摩軍至前擬派遠征隊由阿爾其愛取道塔薩進至番士一節大約不復實行 
[俄國外務大臣將次辭職]  
　　二十六日柏林電云得俄國消息知俄國外務部大臣薩之洛夫君不日即將辭職（以上譯文匯報） 
[日本烟草局巡查之無禮]  
　　據日本某報載稱横濱某英人家内近忽擁入日人十戧名自稱係烟草專賣巡查局人員來此搜查私運之雪茄惟彼等並無官給証狀該英人之婦時適患病在床乃請彼等暫緩搜查未經許可即在各室遍搜並闖入病人之室維時病人有看護婦在室服侍親見彼等舉動粗魯已極搜查之後並無結果乃在餐室吸烟笑樂頗覺自由現在此事已報告領事署聞駐日英國大使亦已收到愬怨人發誓之陳述書並各公牘大約不日將與日政府交涉（譯字林報） 
本埠新聞 
[廣利撞沉美富續誌]  
　　昨日招商局門前圍聚婦女小孩多人羣相啼哭大約均係死於美富輪船者之眷屬來求撫恤其情形極爲可憫又聞海關巡艦流星號現巳奉命駛往美富輪船失事之處因該船桅桿現尚露出海面殊與航路有礙故擬設法將該船移往他處或用炸藥轟毁之 
[亞西亞號輪船觸礁]  
　　花旗輪船公司之亞西亞號（載重四千六百八十噸）近由香港開來上海中途忽遇濃霧該船仍破霧前進其速力每小時約行十五海里星期日黎明五點十五分鐘時駛至台州羣島附近突聞巨聲發於船首乃知船已觸礁時搭客均在酣夢之中聞聲驚起大爲騷亂船主乃率各職員赶即騐看則見船首全毁海水湧入機器室之火已爲水淹熄未幾艙内亦巳進水乃急發無線電報求救旋得台北及美洲丸之覆電是時船員見船身漸漸下沉乃放下救生艇並以救生圈分散衆客先儘女客逃生救生艇旣下華人羣集其中遽欲摇至附近海島船員開鎗禁之華人不顧惟中國水手則頗鎭靜以聽船主之令七點鐘時船客悉抵島上行李郵件亦均保全當該船觸礁時有漁艇多艘圍繞船之左右船員等疑非漁人或是海盜遂開槍阻其近前聞運送搭客至島時有一頭等艙中之中國女客身中鎗彈此鎗是否船員所發或漁艇所發皆不可决幸有醫生爲之療治創口卽愈七時許紹興輪船駛近該島避於島上之搭客人等遂得悉登該船逮星期一日美洲丸駛抵失事之處各事悉己大定紹興輪船直至星期一日始離失事處今晨已抵本埠所救之客已同花旗公司經理人安置各旅舘現在亞細亞號船首全毁各艙房及機器房均浸水中大約龍骨將斷全船不免盡沉留島看船之水手亦已乘美洲丸前赴香港此悉失事船客無一殞命猶不幸中之大幸也 
[信義存戸稟請提回馬湘伯]  
　　信義銀行存戸高素恒等五百十三人公禀江督蘇撫云竊存戸等被信義銀行騙倒存欵銀十八萬七千餘元守候三年未得一錢加以奔走訴訟旅費艱難瘡未醫而肉更剜困累不堪言狀查信義銀行係總董馬良創辦所有登報招股招存欵招儲蓄欵皆由馬良具名該行鈔票及存蓄簿據亦皆馬良具名蓋印該行協理朱清齋即馬良委任前督憲端撫憲瑞奏明馬良不得置身事外飭令清理又奉前上海道蔡批馬良爲案中要証飭上海縣田委水利廳孫親傳馬良候訊而馬良始終抗傳不到存戸在滬南守候二年有餘是月十八日忽在上海南巿毛家弄遇見馬良卽扭交城自治公所轉送上海縣請訊縣尊田謂此案已奉高等審判廳發回道憲提訊本縣無權訊理存戸等因奔訴道憲劉奉面諭馬良係有名譽之人提訊恐傷體面且恐商學界有人干涉存戸歷訴性命身家喪於馬良之手該惡之罪鐵案如山務求速訊道憲始終不肯僅囑上海縣將馬良看管飭存戸因寓靜候核辦乃存戸靜候兩日冉詣縣署催訊而馬良已經交保出外存戸質問緣由據收發員言巳將馬良送至道署奉道憲發交商會取保然並無人銀並保之正式公文存戸不勝駭愕伏念馬良係信義銀行創辦總董具名蓋印之簿據鑿鑿督撫憲奏明馬良不得置身事外責令清理道憲批爲案中要証飭縣委水利廳親傳兩次之各種案牘鑿鑿其爲倒騙首犯必應勒追倒欵按律治罪無疑乃扭交不訊看管放則鐵據皆不足憑奏案亦爲虚設前之兩次 
[]  
 
 

Page 19

 
 
委傳亦係具文掩人耳目不知道縣憲何德於馬良而庇護至此若非憲天執法公斷存戸被其倒騙之十八萬七千餘元終無著落爲此禀請憲台大人電飭上海道提回馬良嚴訊押追以符奏案而活民命 
[部飭劃一槍砲種類]  
　　陸軍部蔭都統札飭江南製造局文云製造軍械關係軍用當此整飭軍備之際亟應規定以昭劃一現擬各局應分槍砲兩廠鎗種照現在審定各種如配供步隊步槍馬隊馬鎗及軍警用各響短鎗手鎗之類鎗名式樣另單備查砲種如配供砲隊之野戰過山各快砲及砲台軍艦用座砲之類砲名圖式另單詳載所製各鎗砲中應行備用之鎗種内鎗彈逼碼砲種内黑藥引線無烟藥均須各附設廠製造各局以前所製軍械須查明合於審定鎗砲内確有合用成績者幾種其所備造機器如何能製何種之鎗砲此外照定單内尚未仿造之鎗砲各種與已仿製成績各種添製新械機品各種卽就各省製造局已經仿製確有成績者定爲合用之件札飭按照清單圖式分别製造等語業經張總辦轉札各該廠遵辦矣 
[川沙紳董尚須對質]  
　　松江府戚太守由川來申與李紳平書等會商川沙善後事宜巳紀昨報兹悉太守此次來申實因川沙前日拘押之各鄕人屢訊不認而被毁紳董中有吳大本等五人亦奉上台飭傳對質以昭折服是以太守擬親帶胥差下鄕守提故先與李紳等接洽云 
[沈女士捐助商團經費]  
　　全國商團聯合會成立以來捐助經費者絡繹不絕昨日又有務本女學沈女士葆德捐洋十元並經募三十三戸共洋九十元又女傭左氏捐銅元十枚送交該會事務所存用並聞會長李沈葉三君現已議定於下月初一日起再招新會員七百人以免有志入會者之向隅云 
[恊傳籌防局司事]  
　　太平碼頭籌防局司事沈夢石日前乘車至法租界金利源碼頭適值是處修路由巡捕喝令繞道而行沈不應允當被拘至捕房詰明姓名釋回昨由法公堂派探持票至裁判所請爲協傳准卽將沈傳案着赴公堂候訊 
[覇佔邑廟攤基]  
　　本城中區董事會致南巿裁判所函云查得邑廟萃秀堂前呌貨攤向由陳蓮芳擺設近已自開店業仍佔攤基四處朦領捐照轉售漁利請爲查究等情當即傳陳及伊叔少甫與倪奇麟洪順甫到案研訊均供出洋八角轉領執照擺設貨攤詰之陳蓮芳狡賴不認判留候着陳少甫等繳驗攤照再行發落 
[王竹卿與暗殺案之關係]  
　　匪徒王竹卿李應長前日各帶手槍一支及槍彈等物經過虹口被匯四捕房包探楊掌生查獲一併拘押捕房候解公共公堂請究在案兹聞外間謡傳謂王與金琴孫被害一案頗有關繫因此捕房對於此事頗守秘密云 
[解勘謀財害命之兇犯]  
　　騎巡隊正隊官周洪勝之妻邱氏前被馬巡孟有才謀財戳斃緝獲後訊供不諱押候擬罪詳辦在案兹悉該犯昨己由本縣田大令札委捕廳趙少尉將面貌箕斗詳細騐明諭令加蓋指模飭承備文申解司府過勘矣 
[一漢誘騙二少女]  
　　二十六日夜半時西門内南石駁岸王公館門首聚集多人後有巡士到來在門房内拘出男女三人帶至南三區經張副巡官訊問據唐龍寳供任王公館爲厨司一時糊塗誘騙王沈二女子在門房内談笑並無誘姦情事若被主人得知定干歇退求恩免究詰之王女供年十五歲沈女供年十六歲均被唐姓誘騙情急幸經行路人喚到崗巡拘局巡官得供判唐罰洋十元二女各交其父領回管束旋由二女父到局請將唐姓嚴究以正風化張巡官復諭唐龍寳暫押候辦 
[衙役姦佔女子]  
　　南京人嚴福生隨母王氏至一路一區分局控稱氏住蘇州城内開設雞鴨店昔年憑媒聘領江姓女子爲童養媳忽於今正二十一日被隣人江玉青誘拐來滬氏子福生聞悉來滬　尋於昨晚進城路遇同鄕人高三略談數語卽至唐家弄生生客棧投　詎適遇見江女與陶扣子同桌抺牌福生一見怒甚欲將男女扭局經棧主劉榮亮出頭硬覇福生憤極卽喚巡士將劉江等及江女扭局求請究辦當經德巡官訊據劉榮亮供稱正月二十七日由江玉青帶領江女來棧借宿彼時曾盤詰來歷據江玉青稱江氏係道署厨房管陶扣子之妻來滬醫病小的見陶時常到棧故不疑其誘拐求鑒江女供時被姑　丈夫虐待因隨熟人到申謀薦帮傭因未有機會在棧住宿訊之陶　子供詞含混判江女交其夫嚴福生領回管束陶扣子發押改過局一年　榮亮罰洋二十元候補提江玉青到局訊究旋有某甲手持滬道劉觀察之名片到局請將陶劉等從輕發落交伊帶回經富值處詰問來由答係簽押房劉大爺轉奉道憲之命云云德巡官以甲顯有盜片假冒情事卽着巡士將甲逐出後又由道署收發金王兩委員函請釋放禾識能通融否原函附錄如下據簽押房當差人面稱本署厨役小陶因案奉貴局訊押一月小陶值役在署勢難曠誤求爲轉懇我公從寛釋放前來弟等於此案理由不甚詳晰業蒙訊斷想該厨役必有不是之處本不便瀆請惟旣據簽押房當差一再囑託不得不據情奉逹可否邀恩釋放之處尚祈裁奪施行 
[己有認誘姦處女矣]  
　　倪文傑控張長生圖拐伊女一案昨由縣署襄讞承明府升訊倪供第二女兒前被張長生誘拐無蹤今又欲將第三女兒拐逃三女不從被張用刀戳破衣服幸未受傷當時有鄰人楊文照何兆祥等目見現均到案可以詢詰旋據楊何同供實見長生領女不從行兇情狀詰之張長生供在郵局充送信夫倪之二女係被馬姓拐往紹興與小的不涉倪之三女與小的姘識多年所穿衣服均係小的出錢所做前日領女看戲女不願往因將衣服撕破並無别情明府謂照爾所供己自認誘姦處女着卽重笞八百板押候補提餘黨再究 
[西崽逼姦幼女]  
　　法租界某洋行西崽何松林誘引十五歲女孩 
 
 

Page 20

 
 
陳年喜至行鎖閉一日夜强行姦污翌晨被女之舅母陸趙氏訪知底藴立卽報捕將何抱獲解廨訊究何堅賴不認質之女供於十八日被何誘至該行樓上囑令不許聲張如被洋人得悉須用洋槍打死入夜九點鐘何工畢進房卽被姦污兩次翌日給我洋二角放出旋據捕房報告該女下身巳經醫生騐過確被姦傷何在捕房亦己歷歷供認須請嚴辦判押候查明再究 
[捕房押犯圖逃]  
　　靜安寺捕房押犯陳阿標陳順金顧兆安前晚相約掘洞圖逃被看牢巡捕查獲於昨日將三人併解公代公堂訊明判各照原斷押滿後加押四月惟顧兆安係海門搶案内要犯如該廳來提須俟押滿再行移送 
[靜安寺修理牆垣]  
　　滬西靜安寺廟墻年久失修忽於前晚三句餘鐘雷雨交作之時𥒐然坍倒兹悉該寺住持僧以四月初八日彌勒佛會業將届期爰卽多雇工匠趕緊興修聞不日即可告竣云 
[復訊抵地不贖案]  
　　英商羅白臣控葉薇生抵地不贖一案前日午後由廨復訊原告代表律師博易上堂聲稱被告兩次向原告抵去金磅一萬逾期不理訊之葉延穆安素律師辯稱此係錢債料葛查原告禀詞内稱有欺騙子樣應請呈出證據寳讞員商之英康副領事判葉仍還押候明日午後再行訊奪 
[城内]  
　　弔驗庚帖○一路三區解送住居英租界晝錦里開設珠花店之盛漢初至一路一區分局經德巡官訊據供稱年四十歲無錫人憑媒丁春生娶吳氏爲妾有據爲証忽於本月二十一晚逃出知被店夥王陸氏之子王榮甫誘拐寄匿唐家弄成衣店内徐鶴亭處求請提究訊據盛吳氏之母吳王氏供稱年五十五歲女年二十一歲住西門外松盛里女兒早經配與洞庭山張姓爲妻現因該女與盛姘識三年遂被僞造庚帖叩求原宥巡官以徐鶴亭天婦不應容留來歷不明之人從寛着罰洋四元盛吳氏暫行發堂吳王氏交保限七天將所配張姓庚帖呈驗冉行核示餘人交地甲帶出亦限七天候張姓到案再行訊核 
　　道轅記事○管解浙江貢茶委員杭州理事同知斌福上海縣知縣田寳榮救生局委員陶鳳威候選通判何紹先昨日均至道署禀見 
[南巿]  
　　自縊　救○僑居西門外之南橋人張伯生失業無聊於前晚潛至陸家石橋南首義盛隆棧内自縊圖盡適被棧司瞥見喚同事二十五號巡士解救得甦帶至裁判所詰知伊兄張瑞蘭現在某學校爲敎員當命留候傳同伊兄來案具領 
　　仍須覓保○寗波人劉開森同吳某王某等在漢口購得生銅條捆成十件乘長安輪船帶至滬上前日在碼頭起岸被九十二號巡士查知私販拘至裁判所覓保給領嗣劉復將鈔票洋五元送至當值處求請從寛免覓保人當奉陳裁判訊悉前情判罰洋十元撥充皖振仍着覓保具領 
　　收贓受罰○恒泰藥行棧司方阿羽在大逹碼頭起運石斛被碼頭小工竊去數斤報由裁判所拘獲陳阿升訊據供稱賣於裕泰小貨行得洋兩元數角當即提到行主桂渠香經陳裁判訊明判桂罰洋二十元充公陳戒責一百下押五天贓給失主具領 
　　婚期太促○浦東鄕人黄桂昆自幼憑媒吳杏桃王阿妹說合聘定閔發全之女爲室取去禮洋十二元近已定期二十六日迎娶被閔將女匿去賴婚昨即扭控南區移至裁判所據吳等同供閔欲索洋六十元未允致被覇匿閔稱黄於十九日始來知照爲時甚促並未悔賴判閔同妻瞿氏交保着黄與媒証另行擇吉完姻 
[閘北]  
　　押店失竊○總局路源通押店於前晚二三句鐘被賊控洞入内竊去衣物首飾（共計當本洋二百數十元）至四句餘鐘始經店夥覺察當投四路分局報告請緝昨由蕭正巡官易副巡官同往履勘即飭探捕長警趕緊跴緝一面將查察不嚴之巡弁石磊記大過二次巡長陳啓南黄士滬倪得榮張炳炎四名亦各記大過一次尚奉職怠玩之崗巡王正餘袁沐芬二名各記非常過一次照章隆級巡邏巡警王椿榮馬際乾崔仲良宫永根四名亦各記大過一次以示懲儆 
　　曾否悔悟○吳胡氏前與馬得豐私姘匿居總局路被夫姪吳福清偵知扭控四路分局經黄正巡官判發棲流所留養在案昨由該氏之父胡老二投案禀稱伊女在所巳經悔悟且家有幼子思母哭泣求恩給領蕭正巡官飭令退去候提該氏並傳何福清到案覆訊核奪 
　　拐匿女子○王寳瑜前日至四路分局禀控李學棠拐匿伊女求請提究蕭正巡官令王退去聽候傳李質訊核辦 
　　押地不贖○監生黄藴瑜至国路分局禀控周瑞隆押地不贖求請傳案訊追奉蕭正巡官諭黄退去聽候傳周到案質訊核斷 
[英租界]  
　　汽車肇禍○前日下午四時有一年約四十餘歲之江北婦人某氏行經浙江路南京路轉角適有某西人之汽車疾馳而來不及避讓致被撞傷當由巡街捕將氏車送捕房轉送仁濟醫院醫治詎因受傷過重旋即斃命後由捕頭飭探王梅生將屍舁入斐倫路驗尸所着保報縣請驗 
　　幸未燎原○前晚四句餘鐘英租界河南路振餘信封店灶間忽爾火發燬壞比鄰同芳餅乾店木柱當經取水澆息未肇鉅災事爲捕房查悉以兩家均保火險昨飭探目李　福與十五號西探依克同往查核 
　　是否盜黨○夥刦常熟縣境翁姓家贓物之盜匪陸根生即葉根生送匿虹口前日被包探大奎拿獲昨解公堂經德襄讞會同美蓋副領事訊供不認判押候查明再核 
　　同居不端奚張氏控同居人費榮生串同方六發將女孩金鳳藏匿並托稱代爲找尋圖詐洋十二元一案昨經公堂復訊明白判費押三月仍飭　提方六發到案訊辦 
　　牽涉龜鴇○山東路一百十號水菓店主潘錦記控夥陳阿林竊取現洋八十元昨由包探周志仁將陳並窩留之鳳臨里花烟間龜奴蔣阿二及拒捕之鴇婦蔣范氏拘解公堂訊明判陳押四月范鴇押三月蔣押一月　　違章聚賭○李阿寳在廣東路一百三十一號門牌吳長泰所設之總會内違章聚賭昨由包探將李拘解公堂訊明判押兩禮拜　　妓女受罰○蘇州鄕婦張李氏之外孫女王阿三前日在三馬路及女小藍田館處游玩適被包探錢壽生查獲於昨日將女與妓一併拘解公堂請究該妓供稱女係傭婦之女因該傭婦赴杭燒香將女暫寄一二天乞鑒訊之女怯無一言旋據張李氏投訴外孫女巳許與向爲米業之鎭江人吳阿和爲媳昨日因看飛行艇偶至妓院並不住居求恩給領孫襄讞商之美仇副領事判女暫留濟良所候吳姓邀同原媒投案再核小藍田館罰洋四十元充公 
　　水乳交融○徐仁勝出售攙水牛奶被衛生局西人查見以其有碍公衆衛生於昨日將徐傳至公堂訊實判罰洋二十元充公無洋改押二十天 
　　容留幼女○福州路四百七十號妓院鴇婦王錢氏因容幼女和尚被探查獲於昨日將該鴇與女並女母曹陳氏一併拘解公堂訊明判王鴇罰洋十元曹陳氏罰洋十五元一併充公女交其母具結領回如再入妓院查出併究 
[美租界]  
　　横衝直撞○王阿生昨挑荷蘭水經過西華得路被三十九汽車撞倒致傷手臂並碎荷蘭水多瓶由捕送八捕房轉送同仁醫院醫治 
　　劣馬咬人○女孩阿米昨至靶子路安慶 
[]  
 
 

Page 21

 
 
里口被某姓家之馬咬傷頭面由女孩家屬報告捕房飭送醫院療治 
　　訛詐逞兇○梁阿光住天潼路昨報捕房稱有過犯陸阿德紏同多人來家訛詐並敢行兇捕頭准予扭案控告 
　　　緝逃妻○住居塘山路二百八十九號之沈阿全昨報捕房云髮妻張氏日前被蟻媒誘逃無蹤請爲查緝捕頭准之 
　　押店收贓○天潼路全興押店因收押百老匯路某洋人家失竊之時表銀練昨被包探查悉禀明捕頭飭傳店主到案詢核 
[法租界]  
　　母子串拐○吳松山技廨控稱被王忠芳鞋底作夥卡扣子誘拐男孩請爲提究富奉飭提卞母邱氏到案質訊不認原告又稱卞扣子將男孩抱出托稱遊玩詎竟一去不返現經訪知邱氏實是蟻媒專事拐販小孩先於事前到過該作與其子密談顯見串拐質之作主王忠芳供邱氏確曾來過是時邱氏仍極口呼寃判氏交保限尋其子到案再行訊追 
　　不應擅專○台義黄包車公司洋人昨將出店蔡和尚送至公廨控被竊去車上鋼板質之蔡供係向頭目石錫登借來作樣旋據石投稱蔡向小的說明並非私取　司馬以石不應擅自作主判罰洋兩元充公蔡開釋　　禁錮流氓○流氓戴福生持刀　途强攫行人財物業經包探查獲解廨訊供押候查究在案昨又解訊判押捕房兩年以儆 
海上閒談 
春日艷陽。桃柳爭媚。張園愚園龍華寺等處之游人。又絡繹不絕矣。車水馬龍。爭糜鬥麗。猶是承平世界之氣象也。 
苟有人焉。携帶快鏡。攝取其影。則此風流跌宕之青年男女。必較皖北飢民圖。好看多多矣。 
然而以吾視之。亦一未來之飢民圖也。浪擲金錢。終必枯竭。吾恐偶遇天災之飢民。尚有人源源賑濟。而若輩至窮途落魄之時。則無人憐惜矣。卽有財力充裕者。可無慮其不濟。亦何不以此餘羨。拯彼災黎。而必擲之無用之地。讓其美於縮。食减衣之學子也哉。吾願攘攘者靜焉思之。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部會奏議覆法律大臣奏法律學堂乙] 班學員改官辦法摺（續） 
　　班學員改官辦法摺（續） 
至於原官在七品以上者應照學部原奏以相當之司法官改用與甲班畢業生一律辦理一節細繹原奏之意改用二字係别於無職人員之分發而言並非有免其學習之意與中班畢業生一律辦理一語又係就改用辦法而言更無免第二次考試之意蓋學部甲班畢業請奬原奏祗云應由法部查照法官考試任用等項章程分别改用相當之司法官並無免應第二次考試之語甲班之得免第二次考試係其後法部所奏准當憲政編查館具奏之際旣未與法部命商且明言查照學部原奏而不曰查照此次法部所擬改官辦法則於七品以上人員並不能免第二次考試較然可知况法部所奏甲班畢業並免第二次考試乙班畢業並不得免第一次考試未免　去懸殊擬請乙班畢業考列中等以上者以經第一次考試合格論較之甲班並免第二次考試己不爲優等語旣與憲政編查館所奏各節同日奉旨依議欽此則現在乙班畢業自當依據法部原奏中確有界限之條文爲斷不當引申憲政編查館原奏中改用二字而謂並免第二次考試也至於甲有陞階乙無陞階此中巳相逕庭一節查各學堂奬勵章程於有原官者槪無陞階惟仕學館章程於最優等優等保奬應陞之階而該學堂之甲班學生於光緒三十一年經前學務大臣議准比照仕學館奬勵章程辦理宣統元年該大臣又奏明畢業考試後應照仕學館章程辦理以符原案奉旨依議欽此是以學部欽遵歷次諭旨特爲變通凡甲班之考列最優等優等者一律照仕學館章程保奬陞階至該學堂乙班學生則學部於上年五月即經奏明除奬給副貢出身外不再照原官請奬奉旨允准在案是甲乙二班畢業時期不同奏案各異豈能復援甲班之優奬　以乙班爲向隅又八品以下驟升七品七品以上若但就原官改用亦菀枯各異一節查學堂畢業之授以實官者意在使該生等將所學施之實用仍係爲事擇人起見並非如他項勞績之保奬以官階爲修學之酬報以該學堂各生七品以上與八品以下者旣係同堂畢業則成績自屬相同勢不能復以底官之大小而盡予以銖兩悉稱之升階且從前科舉釋褐及現在游學生廷試錄用於無職人員至少皆得七品實官而有原官就本班者皆不得稍進升階此制行之已數百年並無議其菀枯之各異者則該學堂七品以上畢業各員不得升階亦未可獨謂向隅矣該大臣所稱乙班畢業考試及格各員其原有官職在七品以上考列最優等優等者各就原官應陞之品級改用司法官曁中等以上均併免第二次考試各節均係比照甲班舊章之辦法查與學部法部奏准之新章不符即按之憲政編查館原奏之意亦屬未合實難准如所請辦理惟現在司法人員尚不敷用該學堂乙班畢業各員其考列最優等優等者成績尚優則於改就法官者不妨稍示優異臣等公同商酌凡原官在七品以上考列最優等優等各員經第二次考試合格後准其以比原官陞一級之法官補用餘悉照上年八月初五日法部附奏乙班畢業辦法辦理毌庸再事紛更如蒙俞允即由法部欽遵辦理所有遵旨議覆緣由謹恭摺會陳伏乞皇上聖鑒再此摺孫學部主稿會同法部具奏法部左侍郎臣沈家本係原奏大臣是以未經列銜合併聲明謹奏宣統三年三月十五日奉旨依議欽此 
專件 
[海軍部暫行官制職員表]  
 
 

Page 27

 
 
按海軍部會奏遵擬該部暫行官制摺已載昨報尚有職掌事宜清單容俟續錄 
小說 
[清小說投海孤兒（五十六）]  
水手輩力轉其舟。向北而趣。二副憤不可遏。顧亦無術可挽兹事。沙遜則力筦迭克司於艙中。防有他變。愛力森及弗倫富士把槍巡視。以備不虞。而前此被縛之大副。及黑奴侍者。則一一釋之。侍者旣釋。力摇其首。噫氣他適。黑奴痴立不動。良久亦行。惟大副奴甚。哮勃無倫。痛詈愛力森等。以爲奇辱。欲與愛力森决鬥。愛力森復之曰。吾果身無他事者。則今日即足侍公。第吾固有要事。乃不能自由棄擲吾之生命。吾苟死者。密司富士必且無倖。今與君决言。俟密司富士至紐約登岸之後。吾必徇君决鬭之請。决不歛避。 
讀吾書者。亦猶憶舟中乘客。除弗倫富士父女及威耳外。尚有敎士三人乎。此敎士之來歷。吾書暫且勿言。寳其秘密。而先以敎士之姓氏告之讀者諸公。舉此書中之情節。前後而顚倒之。蓋吾之筆舌。固有自由。國家法律。不能禁也。敎士者。一曰亞孟惠林登。一曰麥克歇伯匪而。英産也。更有人曰亨雷獨克司。則爲西班牙人。此時愛力森及迭克司爭局已定。而船主及三副皆死。在例基督敎人死後。必敎中牧師爲之懺悔。拯拔其沈溺之靈魂。則延敎士至於屍次。虔誦聖經。顧行舟故事。舟中有人死者。必舉而擲之海中。而迭克司及船主之黨。意至不欲。愛力森者。與三副至稔。知三副家中。尚有年少之孀。殊不認以良友之軀。葬諸澤國。於是衆人集議。更一日者。即至西印度之摩薩加島。舟行抵島。則購取棺木。驗此二人。此議一發。衆皆許可。蓋船主及三副之死。皆受槍而殞。非病死也。果使罹病死者。則舟人亦將阻閡其事。不令得棺。議定。遂以人延此敎士。爲死者誦經。亞孟及麥克亨雷者。前此兩敵交關之時。亦曾出而臨視。力作調停之語。而兩敵皆不之聽。至是亞孟仍挾麥克及亨雷三人同至。爲死者誦經。超拔顧敎士雖。力誦聖經不已。而面目之間。時露震動勿寧之態。心中若有所思。直逹諸顔色之上。 
來函 
[通告各界啓]  
敬告者天未悔禍警耗頻傳釜魚幕燕危不知危大陸凌運迫在眉睫政商委蛇視之秦越鼓吹民氣責在報章報紙留行尤在販賣誰謂女子中無俠力此女子進行社在新舞臺售賣報紙所由來也兹由鄙人與該舞臺經理沈縵雲先生商妥指定新舞臺鐵棚門内爲女子進行社永久駐員售賣各種報紙所在　自四月初一日起凡各界觀劇諸君務懇樂爲購閱弗吝小費是所感禱芸芸蒸民莘莘學子程度進步吾當於該社報紙銷行之多寡騐之漆室之嗟魯其有𪺷并弗以女子而輕略幸甚除由新舞臺戲表刊登廣告外用先露布諸希愛鑒會稽章于天頓啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
