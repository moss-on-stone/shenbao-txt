# 1916 - 152 - 4915558

 

Page 1

 
 
   
 
 

Page 2

 
 
時評 
[天道循環（冷）]  
　　國家當承平之時所謂天道所謂循環者每隱而不彰及至變亂而天道循環之理若影隨形幾幾乎無毫釐之差矣此蓋所謂人定勝天天定勝人也 
　　自辛丑革命以來去今僅五年耳然而此五年之中一起一落一反一覆無一不遙遙相對一若冥冥之中有人計算而指點之者此無他即所謂天道所謂循環也 
　　蓋天道循環云者不必他有所藉也其原因即在其人自己之心人人之心相通我以是加諸人者人必以是加諸我其理至淺而顯變亂之世人心急激故其循環速承平之世人心恬泰故其循環遲遲速之間此隱顯之所由判也是故君子不以心計略取非分 
[專電]  
　　北京電徐汴皖魯奉吉六將軍電請武力解决和議一變　 
　　北京電中央力主戰備電告將領民軍如無侵擾暫守現狀倘犯我軍實行還擊 
　　北京電元首提出備戰各要案態度頗堅持叚始終未加可否 
　　北京電京駐重兵外人抗議 
　　北京電馮電陳三要件（甲）解决時局宜根本上籌商毌再召無關緊要會議（乙）政治仍歸内閣萬毌輕移（丙）維持金融即以防亂母視緩圖 
　　北京電召集全國軍事會議電催各省代表限月望前到齊　 
　　北京電項城近日病殊不輕例行事均非親自動筆昨召段祺瑞入内命與馮國璋接洽一切　 
　　北京電特派侍從武官四員隨侍東海南下 
　　北京電内閣恢復參議會議制派五式通爲長 
　　北京電大借欵成立袁自支配用途以四成爲臨時戰費三成爲政軍兩費二成維持金融一成爲未獨立省防務費 
　　北京電現段主張令北京殷實商家組織保商銀行並准該銀行發行支票 
　　北京電梁士詒由津回後允設法現銀一百萬接濟軍警各餉 
　　北京電國務會議三要案撤銷交通搭收現洋部令定組保市銀行辦法實行減薪手續 
　　北京電總檢察廳詳交部違反院令非盡法懲治不足蔽辜已提起公訴提傳路政司長及鐵路局長受裁判 
北京電外交團着手調查政府要件（一）病狀（二）戰計（三）和局（四）退事 
　　北京電統率處奉發軍令（一）嚴防搖惑軍心（二）依時訓練勿因停戰稍懈（三）非奉命毌輕戰（四）（餉糈以時發給（五）軍械加意撙節 
　　蘭州電馬安良現住導河縣本鄕外傳其將獨立似未徴實 
　　濟南電第五師胡營長率兵兩連至饒被該縣民黨政擊甚急幾於不支後續到歩隊一營來援僅能敵住現濰縣以東各縣日有戰事人民損失甚巨周村各商號所失約三百餘萬 
　　北京電新裕被難員兵准照陣亡例優䘏黃鳴球開復褫奪處 
分 
　　北京電院議保市銀行成立首設滬分行 
　　北京電日派林權之助專使來京曹總長議用特别禮歡迎 
　北京電美使昨照會眷屬出京避暑 
　　北京電陸宗輿並未出京 
　　北京電部飭湘電照粤例停發 
[譯電]  
　　北京電今晚交民巷華德西營内下級士官聚餐室失愼全室被燬德奥美日與中國之水龍皆往施救故得撲滅不致延燒他處起火原因未詳大約係電燈電流溢出所致（三日） 
　　北京電粤省雖與中央斷絕關係然仍將應解鹽稅匯至北京（三日） 
　　北京電張勳軍隊抵京之語未經證實此種謠言想係因法使署衛隊安南兵若干人服裝奇異近日來京以致誤會而起據中國政界云張勳之兵必不來京（三日） 
　　北京電段祺瑞日昨宣言謂必俟秩序恢復彼始辭總理職（三日） 
　　北京電今日又謠傳袁總統病重（四日） 
　　北京電徐世昌向袁總統進言謂内閣目下决不可更動停兌乃自殺政策宜速變計 
　　北京電國權報云官軍在潼關擊敗由陜西而來之民軍（五日）愉上德文電 
[東方通信社電（日本人組織）]  
　　北京電北京政府擬令各省地方有力之紳商等投資設立銀行以維持經濟界但此方法愈剝落中交兩銀行之信用故均無奉命者（五日） 
　　濟南電商埠附近昨夜又起甚織之鎗聲官兵發射彈丸紛落商埠勢如雨下其實是夜全無革命黨襲來之形跡官兵似此風聲鶴唳驚惶盲擊商埠地内一再爲其攬擾危險已極故内外人均非常憤激（五日）　 
　　濟南電新任將軍張懷芝今日至日本領事館並日本駐在濟南武官貴志大佐處訪問告知到任（五日） 
　　東京電北京有袁派將以武力解決之報頻傳都人以此爲袁派慣用之虚聲此際到底無此斷行之實力云（五日） 
　北京電梁士詒欲利用淸室財產曾說世續曰擁護袁總統即所以維持優待條件若至南方組織政府則淸室優待條件之前途殊不可知等語世續婉詞拒絕之（五日） 
　　東京電日本駐倫敦領事公報左記物品由六月八日起禁止輸入合金製品洋磁浴盆皮酒絾氈陶磁器麥芽（製皮酒用）刈草機皮製品（除皮革靴手套外）火柴莫大小克里寨休化粧品又澱粉外數品由六月一日起解禁（五日） 
　　東京電印度詩聖哲學大家塔完爾氏今日午前時半入京多數朝野名士在上野寛永寺（譯音）開會歡迎繼赴大規模之市民歡迎會（五日） 
　　東京電美國飛行家司密司氏昨日蒙皇太子賜金甚爲感激特於今日在日比谷公園上空舉行袂别夜間飛行滿都人士對此以多大之同情表其感謝之意（五日） 
　　東京電莫利遜氏之夫人今日行抵箱根宫之下（五日） 
　　東京電戰艦山城號歸橫須賀所屬（五日） 
　　京東電代議土凟職事件判確定於今日判决板倉最重懲役六個月其餘亦悉有罪林田則科以百五十元之罰金刑（五日） 
戰電 
[其一（英人路透電）]  
　　丹麥京城電丹麥船萊斯波號（一五七四嚬）駛抵此間船長曾目覩巨特倫大戰據稱當該船駛至巨特倫西北時會見英國小軍艦數艘爲德艦隊追擊既而英艦忽折向西面發砲猛轟數分鐘後英國戰鬭巡艦數艘由西北兩面出現攻擊德艦亦得軍艦多艘之援助皆由南面沿巨特倫西海濱開來者於是兩軍乃開始大劇戰滿天濃烟砲聲怒吼其景狀令人見之懍懍該船距戰地雖數英里之遙而砲彈紛落四周砲火甚厲船中之人皆不能立於甲板後德艦向南駛逃英艦追之無何英艦數艘出現西面於是德艦乃分爲二隊散播水雷德艦共約四十五艘内有最巨者數艘所見追擊德艦之英艦共十一艘後復右英艦八艘出現猛轟當時海面湖靜有帆船多艘駛遇火線（三日） 
　　倫敦電英船第和斯倫號（一九九三嚬）及薩爾芒浦爾號（四九Ｏ三嚬）被沉英船戈爾康達號（五八七四嚬）又愛姆格洛夫號（三Ｏ一八嚬）被沉（四日） 
　　紐約電新聞聯合會訪員最先發來巨特倫大戰詳情蓋由英國海軍部某大員處探悉者據謂是役共分四幕第一幕啓於下午三時四十分英戰鬭巡艦與敵戰鬭巡艦相距六英里 
接戰既而雙方戰艦飛駛抵陣戰事乃入第二幕德戰艦駛抵較早迨英戰艦入陣時英戰鬭巡艦三艘已炸毀是否由於中彈抑由中魚雷之故未能查第三幕乃戰艦交鋒下午九時十五分巨艦戰事告終乃轉入第四幕其極不可思議之特點乃德國驅逐艦如步軍於砲轟後之進攻然屢圖撲擊英巨艦伹所發魚雷無一命中直至晨間無效而止於是英艦隊掃蕩戰場不見敵艦蹝跡最奇者英超等無畏式戰艦瑪爾波洛號（二五ＯＯＯ嚬）駛入潛艇網内乃以巧法避開得免罹禍現已安抵港中（四日） 
　　倫敦電愛定堡接得消息據稱當海戰吃緊之時英國大戰艦四艘代良特號巴漢號瑪拉亞號華斯排特號（皆二七六ＯＯ嚬）馳入戰線内戰事頓呈異彩詎德艦卽遽走英艦中人大爲怏怏不樂待至黎明不見敵艦蹤跡乃駛回根據地聞美麗皇后號火藥艙炸裂後二分鐘内沉没（四日） 
　　倫敦電迄今已救起軍官與兵士各二百五十人海軍少將亞白士洛及特海軍大將斯考特之長子現充見習生者均在陣亡之列（四日） 
　　倫敦電海軍少將原及特不屈號無敵號瑪麗皇后號三艦艦長均陣亡（三日） 
　　紐約電海戰消息先由德國無線電報傳至紐約股票價大落既而英國消息亦到價即漸漲高迨收盤之際損失多已回復（三日） 
　　倫敦電各報對於海戰之損失並未求加掩飾是役將士陣亡共有五千人尤爲衆所悼惜伹各報皆切實聲明英海軍地位之穩固仍與歐戰發生時相同英戰艦隊並未受損且仍控制世界海上交通云（三日） 
　　巴黎電今日下午公報云敵軍昨晚在丹洛泊與伏村炮臺間之山谷猛攻在法軍戰壕内得一立足地卽經法軍回攻逐出敵軍復於晨間在該 
處進攻爲法軍砲火擊退今晚公報云末斯河左岸砲火甚厲德軍準備進攻三Ｏ四山爲法軍砲火所阻末斯洒右岸之敵軍仍在轟擊伏村與丹洛泊境而尤注重伏村砲臺下 
午時在砲臺西北進攻一次爲法軍機關鎗所阻法重砲大損柯里萊叢林德砲三排德飛機一隊以炸彈擲擊土爾死六人傷十人法飛機隊追之擊落三架（四日） 
　　巴黎電今日下午公報云法軍在末斯河左岸三Ｏ四山上之地位與第二道陣線皆爲德軍重砲所轟擊末斯洒右岸戰事仍在伏村砲臺一帶進行猛烈不減於前敵軍屢攻東西戰壕皆未得手敵軍强襲伏村砲臺迭爲法軍砲炎與機關鎗擊退死售甚夥伹德軍不惜犠牲乘夜進攻竟有若干敵兵衝入砲臺北面之壕壘今砲台仍由法軍力守今晚公報云末斯河右岸未有步兵戰事錫哇芒村至伏村一帶仍有甚猛烈之砲戰伏村砲台之情勢未有更變敵軍並未發展昨夜所得之勝利末斯河右岸第二道陣線曾被砲擊（三日） 
　　羅馬電今晚意公報云奥軍進攻不已處處被阻波細那流域砲轟甚激敵軍猛攻波綱那高原受重創而退森基哇東北之倍爾册地位屢次旋得旋失卒爲意軍奪回敵飛機以炸彈轟擊阿拉維羅那維森柴希哇等處地方損失甚微僅傷六人意飛機向亞斯狄柯山谷中敵軍營壘擲落炸彈百枚效果頗佳意機安然飛回（三日） 
　　倫敦電海格將軍報稱伊泊爾東南胡巨與伊泊爾至末蘭鐵路間之戰事仍劇烈進行敵軍昨日得利後夜間繼續進攻擊破齊勒白克方面深七百碼之英軍防線坎拿大兵勇守該地於晨間七時回攻敵軍所佔之地大半　 
奪回坎拿大兵猛轟之後回攻甚勇敵軍損失甚大且棄有死屍甚多坎拿大第三師之末西曷將軍及維廉將軍昨日轟擊之際猶巡閱英軍戰壕今皆失蹝英兵一小隊昨夜在佛里柯爾附近襲擊德軍陣線於德軍戰壕内激戰後俘敵若干人而回今日魯斯境砲 
隊大爲活動（三日） 
薩洛尼加電今日聯軍同時佔據電局稅關與公署並施行嚴密之防衛法以免發生抵抗憲兵與警察之司令已免除職務且頒行戒嚴令（三日） 
[其二（德人文限專電）]  
　　田林電海軍部宣稱德艦隊向北進駛之際遇英艦隊之大部分其戰鬭力遠勝於德艦隊下午兩軍大戰於斯加巨萊克與化恩斯里夫之問德軍獲勝戰事終夜未已現悉德軍擊毀英國 
 
 

Page 3

 
 
大戰艦華斯排愛特號（二八五OO嚬）戰鬭巡艦瑪麗皇后號（三OOOO）不屈號（一九Ｏ五Ｏ嚬）並鐵甲巡艦兩艘顯爲亞其爾斯號式者（一三七五Ｏ嚬）小巡艦一艘驅逐艦旗艦特布倫特號萊斯托號亞爾加斯托號此外尙擊沉驅逐艦魚雷艇多艘潛艇一艘徴之觀察英戰艦多艘曾爲德艦砲火及晝夜進攻之魚雷艇隊加以重創英大戰艦瑪爾波洛號（二八ＯＯＯ嚬）爲魚雷擊中曾由俘虜徴實德艦數艘救起英沉艦之將士一部分英艦不屈號得生者僅兩人德軍方面則僅有小巡艦維斯巴登號於日間爲敵砲擊沉又巡艦波末號（一三二ＯＯ嚬）夜爲魚雷擊沉尙有巡艦佛勞恩洛白號並魚雷艇數艘未知下落德艦隊今日已駛回德港内（　日） 
要聞一 
[武力解决時局之推測]  
　　帝制派之詭謀 
　　南數省之兵力 
　　三日英文京報云據識者云陰險小人之梁士詒所指揮之帝制派似已决意如不克留袁在位以保持其糜爛中國之權利則寗陷全國於國内戰爭之紊亂中不願留一片乾淨土也若夫中國之土崩瓦解北京之失其統治力與夫陳腐思想卑鄙手段之釀成金融恐慌爲中國之奇恥大惡者皆非彼等所顧恤即使北京失政以致召起外人之干涉亦非此輩倒行逆施者所計及失依據法律與憲法而言袁氏在今日已無復爲元首之權力乃帝制派竟喪盡天良以爲如袁氏必須交卸大權則彼等惟有此抵制一法寗使玉碎不願瓦全也寗搖尾乞降於外人壓力之下而不願服從國法拱手以讓南方彼官僚派之心理如是如是不亦異哉若輩以爲袁必不可退位否則大禍必隨之而生二者聽國民擇之若國民堅持袁氏退位之要求則若輩必施行其貽害全國之政策如洪水汎濫之猛烈者以證明袁氏爲中國四萬萬人中能救國救民之唯一人物嗚呼計誠毒矣要知不惜以亡國之代價而反對中國人民公共之自由者乃爲世界所共棄之徒列强决不扶助之也列强既不扶助之則若輩之洪水政策又安能實行哉 
　　茲者帝制派將盡以北京所餘之兵力專注揚子江中部所以謀保全袁氏之地位也北軍實力記者昨已言之今試以絕不誇張之言論一究南方進取武漢之兵力在宣告停戰之前滇省兵額連李烈鈞部下萬人在内共有六萬人其中約二萬人由滇入川戰於南蜀所向披靡曹錕張敬堯之北軍逐退困守瀘州滇軍雖略有死傷然永寗昭通駐兵尙多當已塡其缺額矣金沙江一帶屯兵萬人以防北軍由西北襲攻昆明與昭通除李烈鈞統帶一師駐守蒙自防衛南疆外尙有滇軍萬人調入黔省以助黔軍餘者乃正在訓練中之新兵時至今日滇中所日加訓練之新兵當已半成勁旅而蜀中熊克武之舊部聞風來歸其數當已不少故川境南軍之力已大增矣 
　　黔省在初開戰時有兵萬二千人此後添招軍隊除補足湘西蜀南戰爭中死傷缺額外目下至少必有萬五千人一半留守境内以供維持秩序征剿盜匪之用其他一半定可與北軍相見於疆場也蜀省於戰事初作時有兵萬五千人其中有六千人駐守瀘渝曼經戰爭死傷之數不足十分之三此外成渝之間尙駐小隊若干大約不歸陳宦節制統計蜀軍可與北軍一戰者約八千人全屯集於隆昌成都之間除留半數以備保衛地方外當有四千精兵以拊曹軍之背也 
　　桂省原有兵八千以山戰著聞近來添募之新軍足供省内駐防之用除駐兵四千於粤界以待粤事解决外其餘四千定可移攻贛省將來征贛之師當可增至萬人以進規武昌　 
　　龍濟光如眞心傾向共和則粤省至少能出兵萬人會同北伐湖南有兵一萬全數當可使用而贛省軍隊二萬人當亦可與南軍握手浙省能否出師當視江蘇向背爲斷山陜之兵或不能會師北伐然以直接之方法牽制北方則固秦晋健兒所優爲者也 
　　觀此則可略知將來南軍决戰時之兵力矣曹錕張敬堯李長泰之軍隊共約萬人若曹錕不退而戰則將於瀘渝之間以北軍殘卒萬人敵滇蜀聯合軍二萬五千人而重慶之前又有滇黔軍約一萬五千人扼曹軍之背園其左冀曹軍至是若再不退至重慶逐漸撤回宜昌則必以周駿之兵聊當滇黔軍之衝但周軍爲數無多且周氏對於北京之態度亦殊可疑果爾則曹軍將進退失據矣岳州黎唐二人之軍約有萬人而湘軍之攻岳者亦有萬人若贛省歸向南軍則南軍之進規武昌者至省有二萬人今贛省之態度雖未决定然若游移不决則南方必移其進規武昌之兵以攻贛省迨贛省一下南方又可有充分軍隊從湖口方面以破皖省之辮子軍矣總計雙方兵力北軍六萬而南軍九萬衆寡已不相敵然此猶人數上之比較也若再以南軍戰略與士氣之優勢言之則不待大决戰之日而 
可知南軍尤有獲勝之機會矣 
　　附註三日英文京報原註云昨論皖省兵力一段内有四萬二萬一萬字樣手民偶誤多加一圈以致誤成四十萬二十萬十萬特更正於此 
[粤省特别戒嚴續紀（特約員平生）]  
　　粤垣自二十二號特别戒嚴即晚軍隊捕人甚多而在黌橋楚南和意館破獲機關尤爲重要其情形曾紀前報茲聞此機關乃與城北狗頭山軍隊互相聯絡狗頭山與觀音山距離甚近狗頭山駐軍有一隊曾受運動欲於二十二呴舉事撲攻觀音山其後爲營官偵悉加意檢查有隊長卽行自首偕同營官到觀音山告密故事機透露追蹝尋亦遂往黌橋破獲機關捕獲多人設立此機關者聞外間傳說不一至二十四號隄岸仁濟街口等處又發見一種告示其銜名有王和順字樣嗣爲警察瞥見以其措詞奇詭即撕去報區大約亦與此事有關日來軍界頗多謠言如駐復樓房第一混成旅中有軍士蔡某形跡可疑素爲官長注意乃於二十四晚三時許果挾帶曲尺手鎗私行逃出迨營長某君驚覺着兵追查後經截拿解回搜其行獲有張我權部下之第五旅排長徽章一個及委任狀多張旋即一併解往都督府核辦此又一事也東門外砲營聞亦有受運動消息傳說者言之鑿鑿至謂砲位如何妥放當向觀音山如何射擊頗駭人聽聞都督府於二十四號曾傳該營軍官一名到府井帶去軍士數十人以便審訊未悉有無憑證伹該營營長馮寳璜（旗籍人）則常駐觀音山中與龍督頗爲浹洽人皆知其斷不受運動者也二十三晚都督府派得力濟軍往東門瘦狗嶺防守大約即防砲營之有變動者至於江防司令部轄下有軍艦多艘其巨砲亦多江防總司令蔡春恆爲龍督患難相依之人運 
動者無從入手於是運動其兵士欲先謀剌總司令蔡春恆及艦隊司令蔡春華然後倡亂由某軍官賄買衛隊七棚之兵士譚某（混名亞盲）着其下手不料譚某暗報於蔡司令旋於二十二號晚派員前往 
點查名額則有某軍官及兵士數人已聞風先逃隨即將全營鎗枝繳收檢查一遍在周延春等住房搜獲炸彈兩枚及謀亂憑證甚多故將其三人綑押即由蔡司令當堂審訊據供受張伯華運動不諱蔡司令一面電禀龍都督察核即於是晚三時飭命兵士劉泰楊用剌刀將周延春單鼎彝張伯華等三名剌斃棄之於水查當行刑時江防司令部前長場兩頭路口均先派隊守衛不准行人來往其情形極爲秘密隨出示云江防艦隊司令蔡春華海軍練營營長孫承泗爲通諭事照得近日各匪黨圖謀不軌專以運動各機關兵士爲詞然各都兵士頗知大義者固不乏人而被宵小搖惑者在所不免現偵查得海軍練營伍長周延春單鼎彝等被張伯臣運動　謀本機關長官藉資起中謀亂經派偵探拿獲質訊供認不諱似此叛逆不義罪無可逭當經電禀都督飭令將該犯等一律懲辦現已首惡殲除罪不株連而分良莠我各員兵等務宜激發天良母受人懇勤愼供職本司令營長有原望焉爲此通諭一體凛遵並聞自此案破獲後旋卽加派游擊隊第一營三連之軍隊前往守護至對於所部各營軍隊亦嚴加防範每一句鐘點名一次並已着令全軍宣誓以昭信守凡此種種皆防範粤垣中近日軍隊中發生之事然其受何人運動言人人殊有謂爲受民黨運動者有謂爲受帝制黨運動者如王和順護國軍副司令則其爲民黨無疑然王於民國二年又曾進京與黃士龍共受袁命圖粤今黃士龍聞已奉袁命回粤運動軍隊故傳說王亦與黃士龍共同辦事之人又張我權亦黃士龍得意門生民國二年充旅長曾受黃運動取消獨立今發見張我權委任狀或者其爲帝制黨運動亦未可知也 
[張段到魯後之民軍聲勢]  
　　字林報五月三十一日濟南通訊云夜間今仍有砲聲與炸彈之聲擾人淸夢本日有日兵五百名携機關鎗三架列隊將軍府前其司令與將軍協商後卽率兵回至駐紥地商定之條件未經傳而但日人在魯勢力日增實無可疑新任張將軍已由京抵此新任巡按使段某則爲此間擇定者當此多事之秋驟更大員殊不足鎭定人心故城中之人日來大爲惶恐商業全停店舗大都閉門殺人越貨之事時有所聞某敎士近出外傳道途遇盜匪失洋三十元尙有某敎士曾紀其見聞如下護國軍在魯似其甚得勢吾人近出游濟南之東見若輩佔據鄒 
平長山兩縣長山曾見戰九十分鐘之久鄒平地方官因軍火有限力難抵禦乃往周村會革軍領袖協商歡迎辦法並願報効洋萬元請勿在該縣開戰及禁止劫掠约定之後鄒平城垣乃高樹白旗以表附和之意鄒平長山章邱三縣居民逃者過平鄒平之婦女今咸携糧匿居山中章邱仍由官兵防守旅行於鄒平衆章邱間之大路者須過兩軍之陣線雙方密布間諜探聽軍情鄒平縣城外曾拘獲少年一人即就地鎗斃革軍似知電報之價値每怗一城即以軍用電線與周村接通近曾爲人割斷後知乃搶刦附近鄕間富户之土匪所爲鄒平獄囚均經縱釋革軍與官軍今各具獲勝之希望伹民人則無所偏袒幸麥收甚佳足使民心安定也 
[北軍入贛之恐慌（南昌通信）]  
　　贛省月前派往湖南澧陵等縣駐防之軍隊現均調回贛西駐守是防軍之力覺加厚故就目前情勢論之實無客軍入境之必要惟近聞中央已令唐天喜劉耀龍由湘督師來贛分防贛南贛西各周並聞唐已於本月二十三日由長沙率所部混成旅一旅啓程乘萍株鐵路入贛暫駐萍鄕 
縣劉亦將於日内率所部出發將分駐贛南各屬云云果爾則大局之解决或將出於武力不然際此停戰期内何煩北軍遠來現在各該縣居民聞此消息頗形恐慌富户尤多遷徙風聲鶴唳大有草木皆兵之勢本城防務近益加嚴謠言尤甚連日又鎗斃黨人及逃兵二名以故表面雖甚鎭靜而人心已覺驚惶佑民寺軍械局近亦異常戒嚴寺外週園現設崗位二十四處日夜派兵守衛荷鎗挺立嚴密萬分晚間八時卽斷絕交通禁止行人九時後非秘密口號概不准行外間傳李將軍有電請中央派幹員帮辦軍務之說情形吃緊已可想見蓋粤軍既有主力直攻江西之宣言自不得不先事防維也惟本省財政異常支絀又値金融恐慌之際現狀已岌岌可危設有他變則地方治安更不堪設想顧當道有以力顧大局而勿陷贛民於水火中也 
[陳伯生遣散戰敗北軍]  
　　英文楚報五月三十日河南鄭州通訊云數日前接秦省三原來函言秦省近事内有北軍回里一則略謂陳柏生戰敗北軍後收集北軍軍械遣散北軍隊伍每人給錢千文麵包五枚囑其速即回里云云頃鄭州車站職員來訪擬以其個人衣物兩箱暫存記者室内以保安寗渠謂昨夜有遣散之北軍四百五十人由河南府抵此今夜尙有四百五十人來此此後來者尙陸續不絕大約共有一千五百五十人當遣散之時彼等各得洋十二元此數僅敷至鄭州之旅費既到鄭州後腰纏已罄恐將作亂彼等在河南府上車購票者不過三百人餘則盤踞車中既不購票又不下車車中執事人雖極力勸導卒無效果此後由鄭州乘車他適不知尙肯購票否也云云北軍到時市面頓形蕭索金融暫不流通無異一道停止兌現令北軍之不受人歡迎及無價値正與中國兩大銀行之鈔票相埓云 
[外人述陸建章舊過]  
　　二日英文楚報云内地某外人來書以陸建章情狀見告其言曰今日聞某君言陸建章有大過四（一）遣散當地軍隊任令其挾鎗械與彈藥而去（二）抄没鴉片而開設一鴉片專賣局凡有購大宗烟土者則派兵護送之保其安抵目的地（三）藉搜查鴉片爲名實則掠搶富户之金錢被搶富家之子弟在學校中談論其家中之盜案惡其聲揚遂誣指爲革黨而悉戮之（四）時爲袁氏之私人羅掘金錢捆載出境較白狼年刦去者尤多綜此四因民不能堪於是革命起矣今西安之亂乃秦省眞正民意秦省處於恐慌政治時代中西載於茲奈何政府獨無所聞耶雖然武人之忠固可以任意苛民之代價而購得之也 
來件 
[梁任公之哀啓（續）]  
　　粤瀕海民俗風剽悍賭盜械鬭視爲常業先君子常疾首痛恨謂三害不去鄕治無由而奉吾鄕夙曾與隣鄕曰東甲者械鬭三十年不解東甲固同宗也頗挾其科第資財思以屈我鄕鄕人愈積不能平既而不孝啓超弱冠登第稍有聲於痒序鄕人咸欲假以伸夙怨先君子曰此和解之畤非報復之時也率不孝詣東甲謁其宗祠徧拜其父老使執子弟禮加謹於是東甲大歡積年乾報之愆盡蠲至今敦睦友助過他鄕焉縣之諸鄕化之鬭者盡慙相率請先君子爲之解紛先君子未嘗不銳以自任而所至蓋未嘗不寗息寢假而隣縣若新寗若香山若開平若思平若鶴山其鄕之民有悁忿思鬭者輒相語曰其先質成於梁太公先君子則不問祁寒暑雨必裏糧匍甸以救之蓋近三十年此數縣械鬭之風稍息民命藉以全活者不知其幾皆先君子心力爲之也先君子謂賭爲盜源欲化盜必先禁賭比年以來治粤者方以獎賭爲理財妙用全粤久成賭國獨吾鄕則愽箍之具不得入境蓋先君子之於此物嫉之甚嚴而禁之甚屬當初禁時子弟有不率敎者或於叢籌中鬭密室或匿舟港汊複曲之處風雨深夜相聚而嬉先君子恒踏泥濘揭沼沚以搜索之既得則誨以利害至於流涕微旦不息先君子嘗綠此犯霜露致疾而受者亦内疚以自澡雪卒爲善士久之而比閭相戒以不忍欺矣粤海濱諸縣爲羣盜旗宅垂百年吾鄕綰穀奎山之口稱最衝劇顧比歲鄕中無一盜而外盜亦未或敢一相擾蓋自先君子既任鄕政先絕賭以淸盜源復辦團以防盜侵吾鄕雖丁男不滿千然團保之力實足以自固故三十年來辦淸鄕之軍吏其足跡末當一履吾茶坑而吾茶坑亦未嘗一度惟盜案勞有司之檢護在鄕人固安之若素而不知皆先君子瘁涸心血以易之也嗚呼頻年來先君子以不孝故常播越於外鄕風亦稍替矣而茶坑之鄕治猶爲最於吾粤使先君子之業不一中輟其所大造於鄕宜何如者使先君子之業擴而充之其所大造於國宜何如者（未完） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京市恐慌與張軍入京]  
　　上月財政總長與軍警機關各重要人物於該部内會議在先農壇内辦理紙幣兌搭現銀二成一事並擬由月之四日起實行各節茲聞該議又有變更屆期恐不果行其内容因某要人甚不以此種辦法爲然謂爲舍本治標徒滋紛擾不若速籌巨欵宣告日期概行兌現庶可挽回已失之信用此議一出以致二成兌現之事遂不果行日昨軍警兩機關之重要人物又在聯歡會所内召開會議内容因見連日市面商民艱窘恐慌情形惟恐軍警稍有疏懈卽難維持安寗故特討論應如何盡力維持之法並將政府關於兌現之籌畫辦法告知商會俾安人心然以實際言銀幣既不兌現市面銅元遂爲可居之奇貨久之銅元亦日形缺少而兌換所既無現錢爲之接濟並且多方箝束以苦人民致商民交易往來俱用紙片各商家因恐損失過巨遂將物價增漲即以白米麵粉兩項比較上星期價格米每擔又續漲一元餘麵粉每百斤又續漲銀七八角且有將貨移藏停業者而紙幣乃跌落不已近聞貧民多有盼亂事發現冀得隨之搶掠者其尤可慮一事即軍人所領餉銀亦多搭有紙幣每因兌換便怒商家抑價以致屢起衝突以上種種醞釀皆爲播亂之種子而政界中人尙漠然視之其危險殆難言喻又二日午後一鐘三十分時内務總長王揖唐軍政執法處長雷震春警察總監吳炳湘步軍統領江朝宗拱衛軍總司令李進才等齊赴公府豐澤園會議段内閣亦在公府所議爲京師臨時防務事宜因節届端陽銀行兌現尙無日期是以再議維持地方治安及維持金融之各問題並聞特設京師治安警備總司令事亦於此議取决未識確否北京政府近以駐京軍隊多調遣在外京師重地須另調得力軍隊來京以資衛護故令張勳挑撥所部五千人來京聞現到京者已有五百人駐紥於雍和宮其餘則陸續入京北京商民聞此風聲不免發生恐惶之心而外人方面又言政府若使張勳之兵入京實與庚子拳匪釀變以前招致董福祥之甘軍來京殆同一軌爲京中治安計必不宜召該兵入京也云云有此原因北京街市間迭起謠傳人心頗有搖動之兆東交民巷區域亦爲預防萬一以資充分警戒之謀故法國駐紥天津之安南兵一百名已於一日移調來京或有謂外問誤認此項安南兵士爲張勳之軍隊故於使館界中亦有所疑慮此則尙非事實也 
[未來内閣之揣測]  
　　段國務卿近因各方面之種種激剌對於未來大局亦非常困難已有不得不辭職之勢恐不久卽當見諸事實至繼任之内閣關係尤爲重要最近政界傳聞有未來内閣之資望者一爲徐世昌一爲 
馮國璋一爲梁士詒惟據實際上調查徐菊人既有前次之辭卸即無此次之再出且目下時局較前尤爲棘手恐决不肯負此困難之責任至馮華甫之說尤爲事實上所難辦到者現與中央意旨既不相合恐必不肯貿然來京或者梁燕蓀之說似有幾分可靠然梁又向在黑幕之中不願出名負責或者仍係另舉出傀儡一人爲之牽動作用亦未可定又據英文京報云段國務卿上臺後以事權不屬空負責任之名心中極爲不快 
第一次院令停止兌現大爲輿論所攻山東將軍張懷芝與段氏意見極深故當段氏長陸軍時代張氏絕不得意此次項城任用張懷芝命令段氏事前絕不相聞加以項城主戰爲段氏絕對不願日前秘密命令各路兵開戰段氏面對項城辭職當局挽留甚殷段氏無法解脫大有進退維谷之勢至於外間對於段氏辭職之說則多有謂承其後者必爲梁士詒此時危局無論何人不肯擔任即梁士詒亦自知其難未敢遽爲承認惟目下梁士詒之窘狀萬分欲退不得如果段已决退當局期望梁氏甚殷亦不能不拚命出臺爲最後之表示蓋此時袁梁之間結不解之緣固無法解免者也 
[西報紀古物押借外欵之内幕]  
　　日前有負責任之西人某君致函英文京報云貴報屢次論及北京之癲狂財政政策加以譏評至爲允當惟所謂北京政府者近又出一種方法籌措金錢謀苟延其勢不能免之傾倒此不可不爲之揭露者也今余所指明者卽彼等欲以國家博物院（古物陳列所）所陳設之物品押與外人一事此最可恥之舉動也此種稀世之珍如中國之好花神聖不可侵犯之寳物凡文明之政府雖在破產之際斷不能以無價之寶委諸奸詐之徒任其抵押余深愛中國之美術今對於以世界最可寳之中國美術品物押與外人一舉實視爲愛美術者之爲深恥大辱貴報星期三譯載財政總長致某外人一信實確有其事該外人之名貴報譯音作韓門羅即ＨＩＭＲＯＤ也該外人係上海美國某木商公司之人員據聞孫寳琦係奉梁士詒之命作此可羞之函件而署名其中然孫氏爲中國四萬萬人民責任政府中之財政總長竟出此不負責任之舉動以權柄委諸路人任其携入市廛（如上海等處）发販夫然世人將視孫氏爲何如人也總之此事爲政治歷史上獨　無二荒謬絕　之舉動梁士詒已毫無羞恥之心而愛指使之人亦不自知其所爲何事此種罪狀昭然若揭吾人已不能再加一字爲丈夫者典具妻子之結婚約指者　犯莫贖之罪吾今日　見北京之浪子行爲何以養此奸詐無恥之徒益不能倖免被罰也 
[梁士詒之財政計畫]  
　　英文京報昨日國務院議議决財政　歷欠各官署經費一律補發二個月各軍餉項本月亦得發至八成暫欠二成而梁士詒氏又不與財部接洽遽行承諾發給重慶常德等處軍餉二十萬十萬不等財部庫藏司及中交兩銀行中人俱不知此時錢在何處紛然致其疑訝交通銀行恊理任鳳苞亦謂梁氏不宜到處應承允爲勸阻昨日財界之要人均在財部秘密會議說者謂梁士詒如此闊綽豈眞有點金之術非有曖昧來路必又出於濫發紙幣之計又聞梁氏近日於財政計劃除增加交通銀行新票外以上海中國銀行尙有信用設法將上海之中國銀行票由京發行以期少有補助此外惟有持中國交通兩行之 
票三四倍至各外國銀行暫押二三十萬救數日之急此外更無他法其派員與各銀行團商議之借欵雖常有談判然一切無效 
[芖城病症之箇中人語]  
　　項城所患病狀係肝鬱煩躁不能睡寐飲食不進胃氣數脹等症曾迭紀前報茲又聞項城向日每晨必至公事房披閱文電親筆批發至九鐘畢十鐘見客近日不到公事房已有一星期之久前數日批閱文電亦不能執筆命人代批而已前三日段國務卿入謁亦不能接見此數日間國事均由袁大公子主持項城之腦筋已呈紛亂之象國事雖由大公子裁决而大公子亦犯躁急之病當此時局紛擾之時恐未能措之裕如以故擔任國事諸公皆不免私憂竊歎又據總統府某醫官云袁氏所患之病乃精神過勞致胃擴張之兩症併發也第一原因自客歲以來每日所理事務極屬繁雜已致精神過勞更兼近來時局紛紜戟剌神經之事件益多故至於是第二胃擴張之原因項　紊常食量甚豪而不運　侍從者恒以其食量極大贊美爲偉人之異兆然吾人據生理上觀測之若每日僅端坐案頭執辦事務而從無運動身體之事且飲啖極多必爲致病之原袁公刻 
下病狀雖減輕然而全愈之期尙須半月之久惟另據内史某君則云項城所患之症實爲足疾當在前淸直隸大臣任時此病亦時發時愈此次乃其舊疾之復發刻下經醫蕭方駿據症調治效果如何尙自難知又聞俄國新任駐京公使犀達吉夫氏早經抵任照會外交部適因項城抱病迄未定期覲見呈遞接任國書昨聞外交部人云近頃項城病勢如能日見減輕下星期二（六日）或可在府接授國書並謂急欲接見之原因係爲尙有前任公使與外部未竟議之重要交涉案甚多均待繼續磋議是以議聞提出接授國書日期以便該使入謁後卽可接續辦理綜以上卜節親有曰病在胃氣有曰病在精神有曰是當足疾然則項城病症大致似與痰壅中風之情形頗相近也 
[北省之危機]  
　　河北一帶之直魯豫奉等省在目前時局中尤爲吃緊中央曾迭電令各該省軍巡長官妥籌佈置茲聞政府以各該省之軍防事宜必須互相聯絡欲求聯絡宜以其佈置全權委於一人俾可通盤籌畫藉資得力關於此節迭經討論初二日據政界消息已議定特設自魯豫奉籌防專使所有各該省軍防事宜均歸一人擘畫聞有叚芝貴任此職消息 
　　英文京報云據某方面消息豫軍近被陜西獨立軍擊敗該告急故將由湘省撤退之安武軍千餘名　京漢車北上直向潼關出發又云河南軍昨在潼關爲秦軍所敗政府深恐一旦有失河南莫保而京漢交通亦危派第一師步兵二連騎砲兵各若干南下且第一師長蔡某亦已出發矣 
　　據公府消息新甘兩省近十日來已無安電到京難免無意外之變故袁公對於該兩省情形曖昧極生猜疑刻已連拍密電追詢停電之理由　迄今仍無復電來京該兩省長官態度如何至此可概見矣 
[危機漸逼之福建（福州通信）]  
　　閩省自鑿總長督辦軍務以來汲汲於運兵輸械扼守閩粤接壤之區在當局之幻想固自以爲安固不搖矣不知禍機愈壓愈迫防此而禍生於彼軍心渙散已極兼以奔走駭汗之勞不戰而潰甚或倒戈　向黨人因防範之戰由憂患而生智謀愈出其變幻之手段對付政府近日陰雲四布山鳴谷　常有迅雷不及掩耳之勢當局已倉皇失措一旦事機成熟省垣將受困於垓心各道同時分裂詔安之北軍孤立無援而厦門一隅今將蹈魯省之覆轍可無疑矣茲就閩省近日民軍發軔之情形略述如下 
　　閩省上游各邑實以水口爲要津凡往建安道屬一十六邑無論水行陸行皆必取道於此陸行距省垣二百餘里水行則每晨皆有小輪可朝發夕至該鎭爲古田邑所管轄距縣城約三十里舊時有巡檢及守備各一人分駐於此今則水警第二署之分駐所在焉且該處船舶在來如織有警局鹽局茶稅局船牌局等儼然一大市鎭也閩省民軍集視線於此久矣本月中旬附近某鄕集資演劇因戲捐事鄕民仇視某紳焚燬其屋某紳張大其事遽請省垣派兵痛剿鄕民铤而走險乃與民黨聯合伺官伺軍於西洋鎭地方战斷去路擊斃官軍三十餘人是役官軍僅有二連民黑與鄕民合計約有四五百人官軍寡不敵衆故至敗現時省垣增派北軍四百餘人前往與民黨决戰倘再不能得手則民 
軍進佔水口省垣與上游各邑　通隔絕電局及郵政分局等必盡入民軍之　矣 
　　閩江下游入海之區有琯頭鎭焉與馬江羅星塔對峙該鎭界　閩侯邑及連江邑之中而爲連江所管轄該省垣相距約四十里亦水陸之要衝也凡閩海道屬之羅源屏南際德等七邑往來行旅皆出此以於省垣舟輻輳平時已有輪船往來現議建築福琯馬路曾由政府派員勘定路線即由福州垣達於此處也該處往來旅客以茶　爲最多亦有水局船　局之設本月二十三日正午爲民　所佔據二十五日進逼縣城二十六日完全佔領江全邑處電線早爲民禀所割斷故省城直至二十六日下午始得該處不　之信派兵赴援已無及矣役民軍計得新式快鎗二十餘捍舊式鎗百餘枝子彈四千餘顆現金三千餘元鹽倉所儲之鹽減僅發傷復得現金二千餘元現正規畫與古田民車聯絡一氣並欲北取福寗與浙省南部之民軍遙相呼應進則直逼省垣退則據守一隅扼斷東北之孔道其規直非淺狹也 
　　閩垣南北南方閩水陸要衝既悉爲黨人所注視矣　毘連浙境之浦城與粤爲鄰之永定又皆軍書旁午羽檄紛馳四面渡鐘恐必有集合之一日厦門及詔安兩處雖各駐有重軍具勢必與省垣中斷且厦門之軍不足以敵黨某　潛詔安之軍不足以禦粤軍之精銳餘觀各方面之情勢　岌岌可危而省垣則事機漸迫尤其明顯較著者也 
[再紀湖南獨立之狀况（長沙通信）]  
　　湖南獨立之說喧傳已久至五月下旬湯鑄新氏忽添聘蕭仲祁彭熙治（皆國民黨人）等數人爲諮議官又對於此次革命黨　之請謁者亦隨時傳見且連日與桂省陸督密電往來識者已知湘省獨立之時機已將成熟果也於五月二十九日獨立之旗已高舉於都督府矣是日湯用湖南都督名義召集軍政紳商學各界代表共百餘人於都督府（即將軍行署舊址）宣告獨立鐘鳴十一下各代表齊集禮堂移時都督蒞止與各代表對行一鞠躬禮畢都督即當衆宣言云鄕銘謹率湖全體軍民於今日宣布獨立保障約法精神表揚眞正民意以保全境内安寗秩序爲根本以促令大局早日解决爲職志願與諸君同心合力達此目的旨讀之後軍樂大作各代表三呼民國萬歲即由總代表劉人熙致詞云自　黔起義以來湘省本廳早日 
 
 

Page 7

 
 
　　宣布獨立其所以遲遲未發者大都督實具有苦衷久爲湘人所共喻迨至今日欲求大局之解决固非宣布獨立不可而欲保湘省之安全亦非宣布獨立不可今幸大都督正式宣布尙望各界同人劑除一切權利思想一德一心以達再造民國之目的旋湯都督起致答詞謂薌銘蒞湘三載愧無以對湘人但軍人以保衛國家維持安寗爲天職今後仍應力盡天職以無 
負湘人之期望尤望各界諸公共同維持以匡不逮云云各代表再三呼都督萬歲湯都督遂與各代表互行一鞠躬禮 
而散湯督通告駐湘各領事云本都督以全省人民公意於二十九號宣布獨立擁護共和與袁政府斷絕關係所有外人生命財產概由本都督負完全責任照約保護從前條約俱仍其舊各領事接文後即先後具函申慶日領事並親至都督府慶賀至一般商民見已貼出宣布獨立佈告遂一律懸掛國旗並燃放鞭爆 
以誌慶賀並聞停泊湘省之楚有江犀楚同各軍艦亦一律升旗響應至湘省各區縣除通飭遵照外並由都督派委本府參謀雷炳勳副官寗文祺等分往各屬官布矣 
[促成四川獨立之兩事（成都通信）]  
　　川北護國軍 
　　靑羊場焚刧 
　　在陳二庵宣布四川全省獨立前之一星期各縣紛紛獨立盜匪假民軍旗幟以肆行焚刦者所在多有而最足促成陳氏獨立之决心者在川省地方上實有兩事一爲川北獨立軍之聲勢一爲成都附郭靑羊場之焚刦前者主持之人物爲張瀾羅綸等均於辛亥之役負有時名今蹶然而起大有可以領袖羣英之資望此於陳氏地位問題頗有關係後者逼近省門尙有如此惡劇演出陳氏日與全省父老所言之維持治安之口頭禪勢將出省一步即至無以自圓其說此於陳氏威信上影響甚大雨相逼迫兩相激盪而獨立乃卒難成爲事實茲特爲分述其大要如次川北獨立軍内幕之組織有張瀾羅綸鍾體道張成孝諸人張於前月已有勸告書一篇寄達陳將軍文詞頗長其大意係勸將軍即時宣布獨立並免除因軍事所募之公債附加稅等事順慶獨立後鍾旅長任總司令舉羅梓靑爲總參謀張表才爲行政長以羅前此曾爲副都督張亦曾爲宣慰使資格頗相當也南充　獨立鍾司令特派員分往各縣撫綏西充尙有巫吉娃之大隊未能奉命該縣爲羅總參謀原籍聞信即親帶軍隊由南前往以免桑梓糜爛既而布署大定總司令部遂發布長篇之布告以安衆心其文前半大致述北京政府如何違背約法滇黔桂粤等省如何奮起等事� 
其末叚略云川中戰爭已久死傷無算兩兩相持訖未解决若復遷延歲月則兵愈多而稅愈重戰愈久而禍愈巨哀我人民何以爲生本軍爲早定大局保護民生起見不能不急於興師者一邇來各縣迫於大義同興護國軍若川北不早興義軍以圖統攝將來各地民軍紛至沓來何辭以謝脫地方糜爛後侮何及本軍爲保持地方現狀起見不能不急於興師者二本司令原任旅長督師北來戰在保國保民本總參謀政務長世居川北義屬桑梓應爲我川北亟國所以自衛自救之計爰揭大義以告我鄕人父老無事張皇　自驚擾豪傑之士相率來歸自應視同弟兄共禦外侮云云　 
　　陽曆五月十五號夜一鐘時成都省城外靑羊場突有一千數百人由草堂寺方面而來先將火藥局軍隊迫制分數小隊埋伏二仙菴靑羊宮通惠門淨土寺一帶惟通惠門之小隊另有洋抬土劈山砲多支以防官軍出城當進場時有洋鼓洋號聲亦有由大橋河邊進場者遇橋頭値班團丁呼以口號連擊團丁七八發未中該團丁逾橋攔跳河而去又一小隊直至放生池警察八分所强向曾署員索鎗枝未能如願而巡兵聞警即將鎗枝持往所後河内潛伏因未被刦刧場者身着灰黃藍黑各短裝有人於火光之中見有紅巾拴袖持鎗者每人均有子彈四五帶把守各畢口有百餘人頭纒紅布赤體縱躍手持利刀及竹筒内似貯洋油和松香一刀將舖板砍斷用竹筒内之引火料發光入室搜索銀錢出則火燄已上房矣由靑羊宮之右方坐北向南街房被刧燒毀者十餘家其左方豬市場屋則已燒盡由一鐘入場開砲至二鐘許止約發有千餘響有向城内射擊者城内人民爲之大驚劈山砲聲音雖猛不能及遠但快鎗火力所及之人家則甚危險西校場北軍第四混成旅砲隊及守城步兵一排均依城垛作散兵線約擊百餘發稽處長聞警當率警察隧三隊及消防隊各署水龍陸續飛奔通惠門將軍不許開城將曉時始出城救火并淸查往來行人是日爲靑羊場趕集之頭蠶繭上市販户雲集多夜宿該場以待次日開市是夜即逢此事中有一繭販聞損失銅錢數百餘釧實係借債營業亦云慘矣 
　　省城紳耆徐子休爲此曾上書陳成武請速定計略云自帝制與兵禍動吾川之死於兵死於匪死於水火餞寒流離者不知凡幾自麾下禁獨立之示出而大竹獨立矣順慶又獨立矣昨日烽火遂及郭外炯親往視一片瓦礫伏屍二人焦爛腥臭觀者泣下嗟夫一夫不獲時予之辜使麾下親見之未必不泣下霑襟也麾下以保境爲言豈城内爲四川之　靑羊場非四川之境乎麾下以安民爲言豈城内爲四川之民靑羊場焚斃者非四川之民乎語云當斷不斷反受其亂以麾下之明何俟鄙方炯與麾下有一面之交今日不言則負足下今日殺炯麾下負炯豈特負炯麾下並負成都百萬之生靈矣然使炯死而成都得全炯雖死猶逾生存萬萬時危勢近間不容髮麾下安則闔城皆安闔城危則麾下亦危冒死上言不勝惶恐待命之至 
[奉天炸彈案與大局（化險）]  
　　當炸彈事發前十餘日軍署接黨人密函極多大旨勸告其連自反省急謀獨立以自衛張毫不爲所動一笑置之近數日又連接急函十數件多以大義相責備其中最激烈者有四五函大致謂如仍甘心擁護中央或反對民黨日内將以炸彈相餉請好自爲之接到此種函件後左右多以黨人恐嚇之詞相安慰張則密囑部下嚴重戒備詢諸軍警有力偵探又咸以省垣無黨人對張遂儼然抱輕敵之心不謂二十七日之炸彈竟突然而起也 
　　關東日本都督中村大將於是日下午三時命駕抵將軍署面謁張將軍道歉聞當時張向外賓云余自料膺握奉事以來知此種危險在所不免惟余亦自信余死之後將有第二第三之如余者繼守吾志云云二十九日正午又讌請中村氏於 
署内及隨員並矢田總領事各外賓張對各外賓頗多豪語自譽爲虎口餘生謂此種危險殆無絲毫之恐懼云云桓仁知事干濟輝盤山知事沈明善自名爲解散識者皆料其必不遽爾罷休定有捲土重來之一日茲聞兩君因日前張軍饒遇刺聞耗即夕由大連特發急電以總司令名義致慰問詞並加勸勉茲將原電錄下奉天盛武將軍鈞鑒警電傳來知　車不戒塵及前驅引領台星曷勝馳念舞台幕啓奇劇日多瓜蔓株連何裨事實徒擾無辜良民而發蹤者已在旁竊笑惟速定方針可以立消隱患幸自審思謹以僚屬舊情再進苦口忠告倘幡然鑒納豈惟將軍之益大局前途實攸賴焉風雨飄搖善自珍衛遼東護國軍總司令前桓仁縣知事王濟輝遼西護國軍總司令前盤山縣知事沈明善同叩沁印 
　　此連接之炸彈案發生後政界中人有勢力者評論顱有中肯者云目下研究問題則爲行兇及逮捕之嫌疑者唯此案發生時有謂兇手遁者有謂兇手死者有謂主謀爲革黨有謂主謀爲宗社黨者有謂主謀爲北京或某軍隊之部下者刻間正開特别審判尙守秘密然主要兇犯相傳均已遠颺目下逮捕者雖有百餘人之數然取保開釋者已　六七十人之多一言蔽之實促當道力謀自全之道若對於大局不表示適當的熊度恐此後之炸彈案將層出不窮爲顧全地方治安起見皆望將軍急謀弭亂方法云云 
地方通信 
[蘇州]  
　　水警保衛繭行之嚴密蘇屬各縣鄕之收繭者遲至六月一號各處均已次第開秤所有蘇常道之無錫宜興吳江武進等處均歸蘇州水警第二廳編組巡船三十艘淺水兵輪四隻由勤務督察宣文義等專司保護并經趙廳長轉飭仇志鵬師蘭亭兩專署長令其負蘇州無錫常熟等處保護專責在案前日駐錫二專署長師景山君特來蘇晉謁趙雲生廳長及朱鎭守使禀陳道飭籌防情形頃因本管區域之木凟光福善人橋洞庭山胥口香山等處均有分設繭行現値梟匪猖獗深恐原有駐防師船保護或恐不週即於四號由蘇乘三專署巡船親赴各鄕巡歷矣 
　　稽查長嘉惠行旅吳門自稽查隊成立後來蘇旅客之行李先經蘇州火車站檢查員嚴密查檢其進城者仍須由城門檢查員檢查故行旅　以爲苦現稽查隊總稽查長爲體恤行旅起見面陳朱鎭守使請頒給查訖證黏貼行李俾他處不再重複等情經朱使飭令崇警檢查照并令加入一宗免驗證以便發給因公出差携帶物件之人員以利遄行等因崔君奉飭後遵擬查訖免驗兩種劵　詳准使道頒發各區警衛　收存照辦并咨送捕查遂聲明凡遇來蘇旅客所帶行李物件如查無夾帶違禁物品即黏此證藉資識别已於六月五號開始實行矣 
[松江]  
　　請留緝私隊長柘林胡家橋一帶爲松奉接壤这地梟匪出没巡緝查關緊要前　緝私第四營委任隊長周道南　鎭巡緝尙稱得力現在周欲全調即由柘鄕自治員顧徐陳等聯名遞禀該管長官福留 
　　道斃可憐　烟土昻貴打嗎啡藥水以代癮者愈多東鄕某鎭有專運嗎啡之總惟處城内則有專替人打針者數處每針銅元六枚鳩形鵠面之徒昕夕羣聚本日貢院西偏敗屋中又斃一打藥粉人經地保報請善堂收殮蓋該處亦有藥針窟也 
[無錫]  
　　繭市尾聲無錫各繭行自開秤後因來源不旺已陸續增至每百斤價値六十餘元不料初三日爲開秤之第五日繭價忽然跌至每百斤祗售五十二三元據一般鄕人云因聞時局不靖不敢令價祗得遷就賣脫嗣悉此說實係鄕人受人之愚其實在原因則由多數繭行因收　已漸足遽爾停秤鄕人不知其中作用遂急於貶價賤售耳初四日仍有少數繭行收貨價在五十元之内來貨已微爲數無幾各繭行於是一律停收紛紛結束賬目預備啓行回城矣 
　　暴風爲災　前日天氣奇熱寒暑表升至八十九度午後雷雨交作雨前起有暴風塵沙眯目聞北風石塘灣附近爲暴風吹過凡數圍大樹悉被連根拔出並將某姓家之頭進房屋三間從地捲去並無片瓦隻椽存留滿儲糞水之巨缸亦被移動十餘丈之遠幸人畜無大損失洵多年未見之奇事也 
　　更委警員　警察所雇員陳祝年直隸人也現已上書辭職由王兼所長批准遺缺特調第三分所巡記孫實賢擬充其遞遺巡記一缺委任蔣光曾補充已於日昨到差接辦 
[常州]  
　　鄕民又被盜刧武邑旌孝鄕三十六都一圖西田村北民人湯萬金家於上月二十日被盜匪十餘人撞門入内即將萬金及其妻女子媳等人均用蔴繩綑縳並刀傷事主頭額手足甚重遂將家内銀錢什物擄掠一空始呼嘯而去該事主既　報告鄕圖及巡警派出所於一日禀縣抬驗矣 
　　催解忙漕之急迫　武進縣知事翁有成日前因公晉省業於前日回常即日通飭各鄕董趕將應完忙漕即日淸繳函中有在省奉巡按使出政廳面諭省垣餉需孔急羅掘俱窮飭將應完忙漕正稅卽速大批旺　以濟急需　語亦右見其急迫矣 
[鎭江]  
　　多設稽查分　駐鎭要塞掩護隊葛司令前已設立稽查處茲由特開軍警聯合會議定稽查所規　多條業經各會　贊成禀奉馮將軍核准從六月五日起實行其應設稽查所之地點一南門都天廟二西門碼頭三新河大碼頭四金　河五圖山關六都天廟江口七越河口八丹徒港凡來往旅客概須檢查至輪舟民船一經查過卽以查訖二字之稽查羅黏貼船首自後經過第二段稽查所卽免再查以省手續而免煩勞 
　　秞米漲價之原因麵米大半來自蕪湖九江等處由鎭地米行轉運各處販售今年入夏以來蕪湖來源不旺日前鎭郡米業中人曾電蕪潯兩處詢其原因旋得復電謂該處現均有米界　辦巨額軍米運往山東北京等省云云各米行得覆故後刻下秞米市價每石已漲起四五角矣 
[濟南]  
　　官民兩軍已開仗官民兩軍初　熱心調停嗣以意見背馳無法融洽始决意以武力對付二十八日開始圍攻臨福周村爲民軍本營連日亦戰事頗烈 
[湖北]  
　　襄屬舉辦淸鄕王將軍以襄可流域於水川港紛紛歧於陸則山　叢密素爲盜匪出没之　歷辦淸鄕迄無良果近日黨人在襄屬夭潛漢沔京荊頻棗　各縣到　結合鼓動軍隊渡於奔命除飭各縣知事督神星辦民團自衛外並規定　縣聯合防剿辦法飭令知事會同駐防軍隊妥　辦理大致仍如上年淸鄉章程但各縣黨人皆聚散靡定終恐未必能收效　聞沔陽　接港淮鹽分局日前被匪搶刧所存鹽欵　被奪　局長某身受刀傷四十餘處恐難保其生命該處有巡捕附近地方且有軍隊一排乃竟出此刧案可見軍警之無能矣又荊門　事萬成春　告來省謂該縣登甲洲地方有劉鐵舊部王　炳糾合屬匪田孝福等圖謀起事經警隊先期偵獲搜出鎗枝等項　爲黨人袁光煥指令來荊運動云云刻已由兩署電飭就地正法矣 
　　漢口查獲危險物　漢口自警察廳關督公寓發生炸彈案官商　警竭力　範地方尙稱安謐火警　未見發表面上鎭靜已多然其實黨人仍在暗中進行聞前日大阪公司之鳳陽輪船由滬報漢經江護關稅吏上韓檢查見　木箱三隻上標某是洋行查收字樣關吏因曾奉當道密命對　某洋貨須加意檢查今見某洋行名目未見於行名簿特加注意　足蹴之　頗沉　不類所標明之貨遂　啓視内中全係砲彈遍查某注行實無其名遂由關監督兼特派交涉員丁士源將原箱解往　垣軍　發庫存儲由此觀之黨人　在進行中也 
[天津]  
　　田賦祗收中　天津鈔票　天津公署奉　財政廳飭轉奉巡按　飭開以前據金融維　會維持中交兩銀行直隸天津鈔票流通市面具外省及北　中交兩行鈔　不在範圍　内等語特恐直省各　徴收田縣各稅或有外省及北京鈔票攙　其間刻已飭知各縣徴辭田賦各稅以中國銀行　直隸天津钞票交通銀行以天津鈔票儘解或有本敷即　現洋搭解　歸一致而免紛歧 
　　金融維持　兌現實數　直隸紳商金融臨時維持會於陽曆五月二十日開辦起至三十日停辦　計共兌付中交兩銀行鈔票現欵十八萬九千三百六十元蓋戳未取者二十五萬八千二百六十二元頃經商務總會將每日兌現及蓋戳數目開具淸册詳　巡按使存查 
雜評一 
[虎將（一子）]  
　　曹錕之初入川也一意進兵滇境當語人曰不入虎穴焉得� 
虎子至於今日進既不可退又不能直同檻中　虎蓋所謂虎威將軍已不咸矣張作霖被炸幸免自稱虎口餘生即奉人遂　爲虎口將軍是亦今日之兩虎將也 
[黃河]  
　　西報謂中央所有地僅餘中央一小境　可譯用兵力　有張倪兩軍　護國軍自得陜西後其勢力已驢歸乎及於風河沿岸今者河南軍爲　軍所敗汴省大勢搖動中央乃急急派兵救援并防京漢路之危險　黃河之兩即將起有戰事也語云不到黃河心不死其中央之謂歎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[杭省獨立後之綢捐]  
　　杭垣運滬之綢緞紗羅等絲織品應完蘇浙兩省捐稅向由錢江會館觀成堂認辦分繳兩省兌收自浙省宣告獨立後此項認捐均爲浙省所攬不復分解蘇省以致稅欵無著故近來松江稅務公所對於經過杭垣絲織品認爲未完蘇捐概行扣留諭令綢商照納方允放行而綢商則以稅欵已在浙繳付不愿重捐相持未决現杭貨之被該公所扣留者計有數千件之多滬地紳商刻正籌商辦法俾得早日解决云 
[北京大學招取新生]  
　　江蘇巡按使通飭省立各學校校長云准北京大學咨開本校分科暨預科現定於本年暑假在北京本校及上海兩處招取新生北京自六月十三日起在本校報名七月五日起分場試驗上海自七月一日起在英界靜安寺路寰球中國學生會報名七月十五日起分場試驗茲特寄奉分科及預科簡章各十分擬請貴公署代爲發布並諭知貴省高等暨中等各學校以便該生等届期分赴京滬投考實糿公誼等　並附到簡章各十紙准此合行飭仰該校長轉知畢業各生一體知照此飭（簡章從略） 
[投擲危險物之駭聞]  
　　滬城老西門金家牌樓共和影戲園後面第一百四十一號門牌高姓家於昨日下午一時許忽來四人皆穿華服以叩門問信爲由直入内室各在懐中取出炸彈聲言要借軍餉數千元否則以此物奉贈高家男婦答以家素淸貧實無餘資若輩無法即將炸彈抛擲高家各人見之分投逃避當時祇有炸彈一枚爆裂其餘三彈均未炸發當被炸燬木器等物查該炸彈約重一磅其性並不猛烈故未傷人旋經事主投報該管二區一分駐所杜警佐帶同長警赴高家詳細查勘後將所遺之炸彈及彈壳片一併帶回警廳禀報徐廳長飭探查緝 
　　另一訪函云西門外共和影戲園後面高姓家於昨午十二時餘忽有身穿長衫者數人扣門擲進形似炸彈之圓洋鐵罐四枚幸未爆裂若輩即四散逃逸旋喚巡警到來將鐵罐送至二區警署驗明核辦詢據近隣云已有一罐碎口惟未炸發且有臭氣頗似硫磺云 
[楓涇兇劇之第末幕]  
　　汪國華於年冬間在楓涇鎭因錢財糾轕持刀刴斃其外甥許作霖並鎗斃許婦楊氏搗傷許之庶母陸氏搜掠財飾逃逸無蹤至本年正月十八由松江縣探吳根壽赴蘇計誘至滬鳴捕拿獲解松後供出帮兇孫瑞淸該縣李知事即派吳探至嘉善關提未獲聞汪在光復時曾充軍官警官當日驗得許屍被斫至三十飭刀一般社會心理以汪凶殘已極咸望其早日伏辜惟汪在獄前後如出兩人平日對衆談論謂我輩不幸犯罪總有出獄希望萬不可甘自淪棄任性妄作須養成一種法律的習慣一旦得見天日庶重做好人云云故前次鬨獄時惟汪堅不肯逃並暗中送信典獄員請其預防得　有備無患特汪� 
案情過鉅無可末減本月四日該縣奉　批回即將汪綁赴校場鎗决汪以從前犯人鎗擊腦部面目模糊放要求祗擊心口云 
[浦東前夜發生之盜案]  
　　浦東西溝附近鄕民林世昌家於前夜一時許突來盜匪二十餘人明火持械用石撞開大門一擁入室先將男女紥縳當時林因與之抗拒被盜毆傷頭面肩背等處然後翻箱倒篋搜檢衣服銀洋等物呼嘯而逃事後林檢點所失約値五百餘元並察得該盜等行刼時雖操外音然大半係該處土匪林遂協同二十二保五十圖地保投報該管警區及塘工局一面又至行政司法各官廳請爲查緝 
[法捕房嚴緝盜首]  
　　法新租界善鐘路大劉家宅沈桂堂家於上月二十四號被盜匪搶刦衣飾洋銀後由捕房拘獲徐阿正等九人解經法公堂訊知此案係陸如生爲首判令徐等九人禁押西牢補緝陸如生在案現法捕房以陸係首犯須從嚴懲辦恐其日久遠颺故飭各探捕四出嚴緝務獲究辦 
[捕獲盜匪同黨]  
　　盜匪廖錦成（即廖長榮）迭次糾黨持械在公共租界内搶刦商民財物匿居戈登路捕房附近平屋内被新閘捕房探目陳雲忠偵悉率同探夥曾阿毛等往拿廖竟拒捕開鎗將曾擊傷圖逃當被陳探追獲解至公共公廨訊供押候曾傷愈再核在案業經捕房向廖詢悉其同黨高慶榮高玉太高慶恩均匿居閘北四區轄境長安路同春里派探協同警區偵探將高等三人一併拿獲寄押四區已於前日禀請公廨文以便將高等三人提回歸案訊辦 
[匪徒侵入宅第四誌]  
　　法新租界霞飛路仁和里十八號門牌管姓家男傭於本月二號被匪徒王長生王文桃等入内硬借持刀戳傷左肋等處送往醫院醫治當場由探目沈德福拘獲王等兩人後又由包探任水揚陳順寶續獲同黨張金氏楊蘭生等已迭誌前報茲悉該傭人雖經醫生設法救治無如受傷過重不能奏效已於前日因傷身死當經伊主至捕房請免相驗自行棺殮捕頭准之 
[驅逐傷害人道之奸徒]  
　　著名蟻棍王玉山又名裕山在法新租界維而蒙路開設小茶館後面另有密室所有各拐匪在外埠拐來之婦女小孩大都藏匿該處由王經手售賣坐地分贓受害者不知凡幾此次有曾德勝在嘉定縣拐得婦女小孩來滬匿在王處爲該縣知事訪悉飭派法警持文至法捕房協探將曾王兩人拘獲解送法公堂訊問中西官以來文内祗提曾德勝一人故判曾交來警帶去王管押候查在案今由捕心查得王犯案屬實續解公堂請究聶讞員以王如此行爲若再任其住在界内害人非淺着拍照留存捕房永遠驅逐出境如再潛來嚴懲不貸 
[引渡私造鈔票之首要]  
　　歐榮生因與趙慶記諸志明蔣宜信等在新閘重慶路四百二十三號屋内私造鈔票被捕房查獲一併解送公共公廨迭經中西官訊明此事發生無錫判將趙慶記等分别押辦爲首之歐榮生押候備文解送無錫縣知事署懲辦在案茲悉前日已由原審華官王襄讞飭承　錄全案卷宗發交捕房着令即日起解 
[通緝捲欵潛逃之銀行寫字]  
　　公共總巡捕房刑事科前日發出通緝逸犯文告一則照錄如下爲通緝事照得梁沛鈞號子英年二十三歲廣東高要縣永安墟人身高英尺五尺八寸中等身軀向在南京交通銀行充當寫字前住南京忽於西曆一千九百十六年五月十四日行竊該銀行洋七千元逃逸無蹤合行通緝仰諸色人等一體知悉如知此人下落或拿獲者請即通告總巡捕房可也 
[搜查私土類誌]  
庽居山西路盆湯弄二十三號門牌之山東人王玉堂姜惠水因販賣禁止進口之波斯土紅土被洋藥公所查悉訴由代表律師穆安素禀請公共公廨出單於前日協同老閘捕房中西包探前往搜獲前項烟土五包連同王姜兩人帶入福州路總巡捕房押候解送公廨訊究 
　　福建路一百四十三四號門牌怡昌一百二十九號門牌怡隆兩烟土店均因私藏波斯土經洋藥公所會同捕房前往搜獲昨由該公所代表穆安素律師照請公共公廨簽單發交捕房飭傳該兩店主到廨訊究 
[停發洋商運牛出口之聯單]  
　　滬海道尹奉江蘇巡按使通飭云據金陵關監督兼交涉員詳稱竊查禁止洋商運牛出口一案前奉鈞皆四月十五日批飭遵經樓陳情形詳請稅務處核示並詳復在案五月十一日奉稅務處函飭據詳英商運牛出口過多有礙耕作請照案停發聯單以保農業等情查運牛出洋一事本處前　核准時本非不知恐於耕作有碍祗以交涉事件外人均以條約爲根苟非條約載明所不准者難望其肯就我範圍且准牛出洋於國内金融亦未嘗無補故不得已勉從其請准其採運今英商既自去年八月至本年三月已運去有二萬二千頭之多本處不得不於邦交農力兩相兼顧現抄錄原詳咨請外交部照會英使轉飭英商遵照一俟接到回文不生異議再用正式公文飭行辦理今爲旋轉之計務請執事一面先行暫停發給　單一面會商稅務司請其以聯單運牛有碍耕作農民怨忿輿論沸騰等語婉諭洋商勿再請單　能得其就我範圍固省周折否則另籌辦法等　十九日又奉處飭據關監督詳以南京英商和記洋行請領聯單購連牛隻出洋一案查 
自去年八月至本年三月領單採辦已及二萬二千頭之多迭據各縣知事及紳董禀稱有碍耕作僉請禁止又經江蘇巡按使飭 
據江海蘇州各關監督查明先後詳復均謂内地以農爲重祇有耕牛並無備食之牛若任外商購運過多深妨耕種應即停止給單飭關遵照導經查明前淸光緒三十一年外務部核定江海關每年祗准運牛出口一千六百九十六隻其餘各關一律禁止迨去年奉部處核准暫允發給運牛聯單係爲願全中英睦誼現英商於數月之間購運過多致令民間紛紛講禁似應規復舊章停發運牛聯單以保農業等情到處本處爲兼願民生起見自應准該關監督暫行阻止洋商採運牛隻出口俾農牧稍資生惠俟内地牧畜發達無碍耕作届時再行酌核開禁當經咨行外交部請照會英使去後現准咨復以停運牛隻出口係爲保全農業起見自應仿照各處辦法由　方官領事聲明理由商定辦法辦理無庸由部遽行照會英使等因除飭行總稅務司轉飭金陵關稅務司會同監督遵照辦理外相應飭行該監督會同稅務司遵照辦理可也等因奉此除會同稅務司遵照辦理外理合將遵飭暫行阻止洋商運牛出口情由具文詳陳伏乞鏘賜鑒核示遵等情據此除批示會同稅務司遵照辦理外合亟飭行該道尹查照 
[豆麥新貨上市]  
　　農民春熟　豆麥爲主本年春夏　交因雨水過多天氣陰寒收成莫不減色上海本產蠶豆　貨已於本月初三日上市南北行家購進每擔價錢四千二百文比較上年約漲三四百文惟來貨甚少現由行家賣於廣帮每石須售洋四元又聞本埠南北市米行昨接唯亭鎭送來快信謂新小麥定於端午日上市每石開價四元他處亦多類此云 
[高昌廟實行通車]  
　　華商電車公司在高昌廟接軌通車業已部署妥貼試車數日於昨日起實行載客適　端陽節往　之人頗形擁擠收入車資不少 
[防範軍人滋事]  
　　駐紥高昌廟憲兵營連長吳玉璞以昨爲端陽節期軍界中人給假出外散步者甚多恐其在外滋生事故爰特加派兵士分駐各叚隨時查察 
[水警扣留龍船]  
　　南市浦江淮掦帮船户曾於每届端陽有競賽龍舟之舉　城自治公所成立時以其有損無益縣爲　禁迄今十餘年未得舉行今届該帮船户因北市蘇州河已重行舉賽龍舟因亦興高采烈於前日裝紥龍船數艘在浦江試賽事爲水警所知以其抗違禁令即派水警將龍船三艘扣留候將各該船户解送警廳司法科訊究酌罰 
[字號轉掉不靈]  
　　南市十六舖合興里某字號兆因金融阻滯轉運不靈號主何某忽於前晚託言回粤調欵查無蹤跡昨由向與該號往來之同泰藥材行等因被欠貨物約有三千餘兩當將號夥庖丁何煒垣何壁如扭至第一區警察署留候移送警廳司法科訊核　 
[緝私勇丁觸犯衆怒]  
　　湖北人張某向在緝私營當　前日向崇明船户勒詐洋一元並將食鹽數十斤搜去以致激動衆怒羣起肆毆受有微傷張即奔赴水巡隊報告當經隊長詰得咎尤自取斥不准理 
[車站巡警查獲土販]  
　　土販朱福明張仁昌等專在蘇松滬三處往來販賣烟土前日朱張二人又至上海私購大宗烟土及烟膏六百餘盒在滬寗車站被警人證並獲押送地方廳經堵沈推檢兩官訊供之下判朱罰洋一百元張拘役一個月又罰洋一百元烟土存候消燬 
[彼此均不安分]  
　　前日有浦東人陳富全販運私鹽兩包過渡在會館碼頭上岸被　木排之江北人孫立淸向之勒索不遂將鹽　令車夫吳三毛運去陳情急鳴警追上扣住一併解至一分駐所詰得兩造均非安分之徒飭送警廳司法科訊究 
[並無被刦痕跡]  
　　住居伯雅　六白零七號門牌之婦人混名湖州老四者前晚至美捕房報告稱有匪徒多人來家刼去綢皮衣服六件請爲查獲當經中西探往查並無被刼痕跡歸禀捕頭請爲　　 
[水電尙欲加價]  
　　閘北水電廠廠長曹元度因邇來銅鐵煤薪價均昻貴禀准齊巡按使於上月起將水電酌量加價曾記前報茲聞曹廠　因此次增加收入尙屬不敷故又禀陳齊使派員調查各居户人口之多少以爲加價之標凖業於前日起挨户調查矣 
[調動司法科員]  
　　淞滬警廳閘北辦公處司法科員段瑞南昨奉徐廳又飭知調回本廳差遣遺缺以新調四區二分所署員嚴善增接充當即到差視事 
[再誌壞人名譽之報復]  
　　閘北新民路興隆里朱長根之妻陸氏因談論隣居陸范氏時常出外不守婦道被范氏得悉將朱妻批頰二十由崗警一併帶入四區警署已記前報茲悉此案業經警正研訊一過判將兩造解送司法科核辦 
[訴明衝突原因]  
　　滬城金家牌樓孫阿根所開之玉器作夥陳梅溪控孫叔孫淸和無故行兇毆傷頭顱一案前日午後由地方廳堵沈推檢各官開庭　訊陳投案訴稱此次無端被毆求究質之孫供稱陳是晚乘民不在作内膽取與媳調笑適被撞見向阻不服互相揪扯並不行兇求鑒問官判孫電拘役五天陳從寛斥釋 
[無賴欺侮女子]  
　　無賴張德福在虹口西華德路弄内向女子俞阿金調戲不遂遽將熱水潑傷俞女兩手被控捕房派探將張拘解公共公廨經中西官訊實判張押西牢一月示儆 
[妓女與狎客偕逃]  
　　浙江路六百八十九號門牌妓院内妓女筱紅於前晚捲取値洋三百元之衣飾與狎客某甲偕逃昨經該院龜鴇投報老閘捕房請飭包探查緝 
[小孩頓成殘廢]  
　　西門方浜橋華界四百八十九號門牌殷萬豐鞋店之十二歲學徒殷東生昨日午後在路行走俯首拔鞋忽有電車駛來撞倒扑地碾傷左足由巡警車送二區一分署令送南市公立醫院醫治據醫生云足骨已斷必須截去庶無性命之虞聞該學徒原籍鎭江本隨其父在嘉興開店因去臘伊店被焚來滬學業今猝罹是禍亦可慘矣 
[廐焚]  
　　前晚一點時法新租界墳山路一百二十七號門牌馬車房起火當經洋龍到場救熄惟已延燒一百二十五號一百二十九號房屋三間事後捕房即派包探查傳起火之馬房主到案聽候訊辦 
[公廨訊理債務]  
　　英商自來火公司控黃小發不理欠洋一案上星期六由公共公廨中西官俞裴兩君會訊一過判黃交保候再訂期研訊　又印度人哈弟哈控張天林吳萬達借洋六十元不還上星期六亦經中西官傳案訊明判限一月還洋　 
[看影戲失去鈔票]  
　　華法民國路雲外樓游戲場能晚八時許正在開演影戲時有扒竊混入將游客馮毓材身畔所帶之鈔票洋三十餘元乘間摸去迨碼覺察該竊已去如黄鶴遂投該管二區一分駐所報告請緝　 
[警廳派探緝賊]  
　　閘北華界大通路十九號門牌徐蘭堂家前晚被賊入内竊去綢緞衣服九件絨毯一條現洋一百數十元並勝家公司値洋七十餘元之縫衣機器一架徐查悉後即投該管警區請緝一面赴淞滬警察廳請求飭緝徐廳長業已飭派偵緝隊士分投查拿矣　 
[管門人拘獲竊賊]  
　　竊賊姚杏生宗大成於上月二十九日混至閘北興安公所内竊 
 
 

Page 11

 
 
得外國鷄二十二只並衣服銀洋等物前日夜半又混入該公所施具伎倆當爲管門人鄭榮貴覺察當場將姚宗二竊拘獲鳴警押送地方廳經檢察官預審之下判一併收押候辦 
[乘間行竊]  
　　天津人郭香亭至福建路六百七十七號門牌同順衣莊選購衣服乘間竊取熟羅長衫兩件熟羅一疋被店夥錢寳生察悉鳴捕拘獲於上星期六將郭解送公共公廨經中西官訊實判郭押西牢二月贓交原告領回 
[竊賊當場被獲]  
竊賊徐翠祥前晚至閘北敦厚里劉則余家希圖行竊被劉當場拿獲鳴警拘入四區警署押候究辦 
[竊賊禁錮西牢]  
梁洪標張阿四劉大六子因串竊招商局北棧内花衣三件被探查獲於上星期六將梁等併解公共公廨經俞代襄讞會同德裴副領事訊明判梁等各押西牢九月示儆 
[失主請緝贓賊]  
　　南京路五百零一號門牌某商號前晚失竊値洋五百元之香雲紗十八疋芝罘路五十一號門牌謝姓前晚亦失竊衣物昨均開單報請老閘捕房飭探查緝 
[謝劵]  
　　昨承北四川路宜樂里後之共和戲園惠贈優劵二張書此誌謝 
氣候報告 
[（上海徐家滙天文臺天氣測候報告）]  
　　已過者之報告六月四日廣東及蒙古有旋螺風爲勢頗猛海濱一帶東南狂風大盛上海晴他處陰雨五日東南狂風繼續盛行天陰而有雨意五日下午四時前二十四小時内上海氣候温度八六．七至低七二．四去年同日至高八六．二至低六五．八 
　　未來者之推測五日下午四時三十分豫測天氣仍陰晦且因中國西南部復生低度故將降雨江西及山東低度將向東北進行 
來函 
[江蘇凌文淵勸止齊巡按解欵函]  
　　震嚴先生閣下自瞻雅範忽忽一年日月不居風雲多變每念藎猷蹇蹇未嘗不悠然神馳也天疾袁氏元首資格無端自取消滅主張法律論者到於袁氏消滅元首資格以後之行爲早已認爲一人之私　故以近日對外宣言推測今後對内方針則各國貨欵袁氏一人中華民國既不負將來償還之責其各省長官解欵袁氏一人者恐將來更須責其賠償此理勢所必至非鰓鰓過處也蘇省收入年共一千七百萬元中以一千二百萬元爲軍政及地方政費五百萬元爲中央解欵此項解欵當於袁氏元首資格消滅將截留備作蘇省特别用途以公自愛愛蘇其邑蘇謀必不減於自謀顧聞我公解欵中央日增六十萬元淵深願此說不成事實否則此時仍解欵於非帝非總統之袁氏一人竊恐法律僅能許公以倜人資格　於袁氏一人私交上之接濟若以蘇省名義行之蘇省豈能愛乎他日有以負責賠償訴諸法律者公亦豈能受乎方今大局趨勢結果冋如以公明達豈不深知徒以與公有一日之雅不得不稍盡欵曲冀公母溺私情而蒙實禍公幸甚蘇省幸甚臨風悵望不盡所懐敬請大安凌文淵謹上六月五日 
雜評二 
[信用豈可借用乎（納）]  
　　所謂信用交易者其信用對人而立非對物而立也以向無信用之物一旦有信用人主持之則信用立可恢復反是而有信用者必變爲無信用矣英文京報謂梁氏以上海中國銀行紙幣尙有信用欲由京發行以資補助怪哉梁氏之異想也 
　　雖然梁豈不知滬行所以有信用之故哉亦豈不知滬行之信用不能借用於北京哉特欲借北京以破壞滬行之信用耳外人譏以古物押欵爲丈夫典其妻之結婚約指而此假借信用事則又爲浪子竊賣其兄弟辛苦所得之產業矣此皆可恥之事也 
 
 

Page 12

 
 
   
 
 

Page 13

 
 
自由談 
游戲文章 
[上烏有銀行監督總理書] [  茂叔]  
　　烏有銀行正副監督總理先生鈞鑒謹啓者久仰鴻才夙欽駿業三寸妙舌運動眞屬希奇一點靈心神鬼究難猜測固知有口皆碑無人不淚矣竊聞貴銀行已發行於全地球之紙幣數達二萬萬元而中國富貴貧賤老幼病廢人數統算四萬萬個平均審計每人擔負僅僅五角之謂是則已發行者儘可禁止兌現然人數滿四萬萬幣數祗二萬萬未免相差尙遠盍不防早趁此國盛民壯之際另想特别新法發行一種不兌換劵二萬萬則銀數人數銖銿悉稱自無犄輕犄重之虚且此種新鮮奇怪紙幣頒布時須責令奉推戴書之京中老乞丐上勸進表之江北小車夫竭力銷售可獲駕輕就熟之効再寵以五等榮封銷出千萬元者封公爵銷出百萬元者封侯爵銷出十萬元者封伯爵銷出一萬元者封子爵銷出千百元者封男爵或更奏請加給嘉禾文虎鐵單鶴鉛雙鶴之徽章鼓其高興吾知該乞丐等當必逢人求化雖喊破喉嚨亦起勁該車夫輩自願到處奔兢雖跑斷脚筋亦樂從在彼丐夫則徒受虚名貴銀行則廣收實利一舉兩得事實可行鄙人爲老乞丐之領袖小車夫之頭腦願盡一分子之義務癡望五等土之榮典用特不辭冒昧特上意見書一通伏祈貴銀行正副監督正副總理先生采納準酌施行四萬萬男田女女好百姓不勝倒運之至專此敬請台安並侯朗察不備（閭邱鄙人泣血稽顙載拜） 
自由譚屑[  鵷雛]  
　　詞自南宋惟還盛極而衰精華竭矣容若憶雲始一變而爲凄淸激楚之音罷宮商而行徴羽後者繼之益以靡矣王半塘朱疆邨始昌夢窗開張天馬俊健人龍六百年來久無此作一時學者噭然從風百尺樓臺拆成片段一鱗片弱咸可珍也（） 
小說一 
[郤瑟繞梁錄情戰（續）] [  王汝鼎編譯]  
　　彼兩人之爭至烈今亦無暇多述其語一日有名王曰彼立瑟者齊瑟思總角交也駕車至雅典來會其友兩主相見情逾骨肉彼立瑟昔年在齊勃史與哀沙雅有情愫遂爲哀沙請命齊瑟思重違故人意釋之而與之約約曰今後若復見有哀沙之影在齊瑟思領地内發見者殺無赦哀沙在塔中聞之悵惘不樂蓋釋之而害之矣哀沙曰吾悔識彼立瑟使吾不識彼立瑟吾必仍居於此雖械吾足而吾眼皮上常得供養彼美不亦福哉縱吾之癡情無由得彼美一粲齒然以之償我愁債則有餘矣吾可愛之派來盟乎今勝利歸於子矣因子仍留居此有福之牢中也夫牢吾亦慣稱之耳實則何啻天堂余也命與願違與子分手任子飽享眼福以子之武士誠實而勇武或且終達汝畢生靳望得邀彼美心許而余則長此去矣彼美心中初未有我嗚呼吾心愛之人！吾生人之趣！吾幸福！吾快樂！别矣别矣 
　　派來盟則不然彼見其弟解械歸國一身自由則自悲其命途之乖覺愁雲慘霧充滿獄中脚上之鐐亦濕盡酸淚謂曰嗟乎哀沙天殆以汝爲驕子而使汝歸也往矣母以吾困苦爲念以君之内慧而外偉速集吾鄕故舊激以同仇敵愾之氣來戰是邦劫彼美以爲君妻蓋君今一釋囚衣立貴族矣前時榮利都到眼前而余也憔悴於此獄中至死而已耳派來門愈思愈憤心火上爝癎作矣隊聲呼曰噫天地不仁儕人類於笠中奔突之羊而弗如宰之割之同於禽獸降之災害病痛不如意事無分心地汚潔而潔者且往往而特烈然平心論之兩人之不幸均也派來盟近水樓臺時時覿玉人面矣而不免於長囚哀沙免於囚矣而永永去玉人萬里 
小說二 
[俠情小說紅蘩蕗别傳] [  天虚我生]  
　　第四十二章（續） 
　　舒勿林見其毒詈兵士則頗不以爲然蓋念長途跋涉人方以爲疾苦不加撫慰而反加以不情之虐待若果羣起怨心則於事勢實爲危險故舒勿林對於一般騎士乃益和譪逾恒馬克格尼爾即坐舒勿林車中神思昏沈如被夢魘見此一行之人與夫道旁景物直如睜其睡眼以觀活動寫眞明知最後一幕必爲慘劇顧無權力指令停演耳馬克格尼爾自聖安奈路警備所啓程後即與亞猛及舒勿林共坐一車距紅蘩蕗之車約三十密達周圍護卒亦不亞於紅蘩蕗之車特是距離雖近終不能一回顧其後車與紅蘩蕗一見每日破曉即行至下午三時許乃稍息始得餐所至之處類爲狹陋之客肆空氣汚濁雜以油葱之氣腥臊使人欲嘔食幾不能下咽惟念來日方長果達目的之地或將不免有用武之時故亦各自强飯以振刷其精神夜間則投驛店而宿第一夜爲蒲維地方第二夜爲阿白歐逆旅主人雖以最潔之室相欵然終穢氣逼人而板榻一張尤復兀突不平使人骨節劇痛特幸馬克格尼爾當此之時已自疲罷不勝故一登榻即亦四肢如棉無暇顧及疼痛雖復輾轉不能成寐伹其版魂栩栩則已飛出於軀壳之外往伴其最親愛最可憐之一人矣渠蓋已與紅蘩蕗兩日不面每至一處必令異室而守卒羅例於門關防至爲嚴密即與亞猛亦且不能自由交談紅蘩蕗之飲食大抵均由兵士至遞車中故在日間未嘗見其下車第有一次馬克格尼爾下車稍遲得見一羣兵士方擁紅蘩蕗入旅舍覺其闊肩高頂昻然之氣概實大異常人故背影亦如鷄羣之鶴可一望而知也馬克格尼爾既入别室心中頗念其夫因自屈其尊嚴之態以詢舒勿林曰敢間日來男爵之健康若何舒勿林見問則微笑曰白拉根内夫人當知男爵實爲英國男子其性質乃大類於東方之人善處拂逆之境而無尤怨彼蓋已以一切聽諸天命絕不屑爲無謂之抗拒也此爲英人之特性非吾法蘭西人所能及者故其身心泰然健康一如平時夫人當知吾與海龍往捕男爵時吾人預料以爲困獸猶鬭况乎紅蘩蕗乃獅虎之化身然竟出我臆想之外絕不拒避帖然就縳彼蓋亦知抗避爲無益也 
 
 

Page 14

 
 
   
 
