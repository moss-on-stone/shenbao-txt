# 1906 - 72 - 4911822

 

Page 1

 
 
   
 
 

Page 2

 
 
[電傳　上諭]  
　　二月二十四日奉　　上諭翰林院侍讀學士著黃紹箕補授欽此同日奉 
　　旨鴻臚寺卿著楊樞補授欽此同日奉 
　　旨太常寺少卿著裴維侫補授欽此 
[電傳　宫門抄]  
　　二月二十四日召見軍機趙惟熙李傳元 
[預防上海流氓說節取來稿]  
　　居今日而貿然曰。租界治安。恐不能保。人未有不駭其妄者。然而默 
念近事。旁證𤨏聞。年來攘奪盜竊之案。横决衝溢。日甚一日。幾於數見不鮮。在泄沓者曰。滬上通商大埠。五方雜處。良莠不齊。則胠篋之徒。自不能盡絕其種類。其被緝者不難按照刑律。科以監禁罰鍰之罪。其漏網者亦只聽其自然。置之不論不議之列。語云魚多則水濁。人多則種雜。蓋迫于勢之無可如何也。不知前此攘竊之案。多發見於虹口及靜安寺路諸處。猶可諉曰地僻也。復必出於夜闌人靜之後。猶可諉曰時宴也。乃茲則肩轂摩擊之地。燃燈開市之時。而爲流氓者。竟明目張膽。毫無顧忌。往往攫婦女之釧飾。褫行人之裳服。行兇威嚇爲所欲爲。店鋪慮其尋仇。而蜷伏不顧。旁觀恐其波及。而掩耳以走。無論探捕見之。或懼其黨援之衆。勢𦦨之大。目度不足與較也。就使號叫急呼。招集巡綽而奔赴不及。或且有目前受虧之處。且卽他方之巡綽聞聲而赴追縱而來。而匪徒亦早已各鳥獸散。了無弋獲。嗚呼。巡警之力不及。流氓之勢愈横。斯匪類蔓延無已。而其禍遂靡所底止矣。居嘗究其原因。竊謂客歲罷市一役。有以扇其𦦨而階之厲當罷市時。下流社會。蜂集蟻聚。乘間搶物。旣已遂其逐逐之欲迨至風潮旣定。懲治禍首。彼宵小者。亦非不狐鼠竄伏。惴惴焉以難逃法網是懼。無何購線緝獲。明正罪犯。特不過監禁數年已耳。於是若輩見其體罰之不過如此也。而匪膽愈壯。窮民見其爲匪之寛於受罰易於得食。足以歸附之也。而匪黨愈盛。膽愈壯。黨愈盛。此搶奪盜刦之案之所以夥。而不暇擇其地僻與時宴也。幸而爲所攫者。大半皆軟弱見幾之人。一任其剽奪而不敢較。設遇有剛愎者與之抗。則非七首陷其胸。亦或彈丸洞其腹。命案之起。固爲事勢所必至。充類言之萬一劫華人不己。寖假而刦外人刧外人不已。寖假而以刃華人者刃外人。斯時也。外人責言於上。亂民聚訌於下。不將交涉事起。而租界之治安。從此被其妨礙乎。今日思患預防。當急籌所以消弭之策。而歸咎巡警。與夫責備華官之說不與焉。一曰嚴探捕。租界日關地方遼廓探捕之數。亦宜隨時勢而增多。凡要害處均備設站巡。平時佈置旣密。則臨時招集自易。并另訂賞罰章程。比較地叚 
出事之多寡。分别巡警任事之勤惰。如是則偵緝嚴密。庶匪勢當稍可减殺一曰勤工藝。近日流氓暴横。躬受其害者。私心憤激。果其援刑亂國用重典之制。聊示懲儆。亦未始不可收目前之小效。而一時暫戢。然但能懲已獲之匪徒。不能懲未獲之匪徒。立法雖苛。萬難窮極其黨羽而悉數駢戳之。其法莫如廣開工藝塲。使已成匪者。迫令作極苦之工。銷磨其野性。未成匪者。授以工藝簡單之技能。預儲其後日之生計。庶幾黨類漸少。流品漸清。斷不至有令日横行之現象。夫嚴探捕所以治匪于已然。勸工藝所以治匪于將然。分途並進。收效自易。若以爲此小事細故。而漫不加察焉。他日之禍患。吾又烏知夫所終極哉。 
[本館接到日本擬在奉天開設滿洲博覽會專電二十四日戌刻到]  
　　東京專電云日本擬在奉天開設滿洲博覽會盛京將軍趙次帥以有礙主權與之反對因向日本外務陸軍兩省交涉惟日本已决意開設現正在準備一切 
[本館接到蘇浙鐵路定議商辦認股報部專電廿四日未刻到]  
　　北京專電云蘇浙鐵路内有百里需費二百餘萬現已定議由商承辦計商認股本三十萬兩餘則招華股刻已報部立案矣（友） 
[本館接到允頒寗波商會關防專電廿四日未刻到]  
　　北京專電云商部奏頒寗波商會關防業已奉旨依議（友） 
[七續照錄訪函述南昌大敎案江西]  
　　法醫生查驗江令傷痕本月十五日下午法艦阿納型管帶兵官葛蘭蒂偕同醫生福根培由長江駛至章江維時撫藩臬糧鹽憲及各委員等恭迎如禮隨飭城外河街一帶各茶酒舘俱暫閉門恐洋兵登岸因茶酒生事十六日上午兵官偕醫生會同藩臬委員親至南昌縣署揭開江大令棺蓋并玻璃小蓋醫生用手探入傷口摸索喉管詳細騐明以鉛筆紀載與英醫生所騐同一愼重 
　　英領事聲明江令可倍索保險費英領事及醫生查騐江令傷痕已誌前報茲聞當日醫生以騐得確係被人刀剌两傷當卽記明情形領事並謂江大令已經保險二十年第每銀一千兩今僅三年餘費須向法國加倍索取云 
　　紀領事與委員問答情形日前英領事查驗江令傷痕後詢委員曰此次敎案保護不力係何官職委員答曰保護責任係南昌縣江令擔認但江令先被法敎士殺傷應法敎士擔任保護責任又詢焚燬敎堂殺斃敎士兇犯幾人迅即辦理委員答以現在拿獲多名訊有確供者數名應再嚴密查拿不日卽可水落石出但江大令被法敎士两人剌傷致命尙未商辦又詢來文稱公使何以不合約章委員答謂來文係書吏一時疏忽所致以後自當更正不悞 
 
 

Page 3

 
 
贛撫諭留贛道襄辦敎案贛南道兼理贛關江訒吾觀察晋省面禀虧累情形已誌前報茲聞贛撫已允另委員接辦關務刻下以觀察辦事精細諭暫畱省城襄辦南昌敎案俟事畢回任（用） 
[學務處擬定派往各國游學生經費蘇州]  
　　日前學務處牌示畧謂前奉憲飭選送比國學生四名又於招考游學預備科時選定學生十名擬分派東西洋學習專門内英文學生五名已奉飭改送美國所有各國學費川資情形不同由處分别擬定數目並學生應守規則開摺詳奉撫憲批准照辦並將咨文札發飭卽揭示諸生如有浮慕出洋不能苦學者儘可先期告退另以他生選充如此明定限制俾嗣後派送出洋學生視此爲率不致啓較短挈長隨時要索之弊除將擬定各國學費川費及規則等項呈報法美日比各國出使曁咨會李監督查照外合卽牌示諸生知悉飭於本月二十五日以内來處閲看規則情願遵守者立志願書並邀同的實保人具立保証書聽候示期遣派起程計開比國四名瞿宗照蔣琪吳應樞郭祖元美國五名曹惠羣瞿寶文徐善祥潘灝芬趙承嘏法國二名李景鎬陶鎔日本國三名華鴻汪郁年陳彥彬比國學費查楊大臣原奏每生年給一千六百佛郎其師修房膳衣服冠履均可在内云云係指徑入專門學校畱住學堂者而言若未能徑入專門尙須寄庽人家補習者自應查照原章末節及此次電文每名年給千金辦理惟現派四人能否徑入專門尙難預决須俟到比後較其程度由楊大臣分别酌送大旨學生至比國補習者每人年給千金入專門學校者給比金一千六百佛郎合中幣五百餘両截留此項盈餘之欵以備學生畢業後游歷之費至於川資一項前已詳定每名四百元應於出洋時請由滬道派員妥爲買票回國時由欽使派員買票均按詳定數目辦理萬一不敷卽由承辦員實用實銷惟每名不得逾定額外加至一百元另給治裝費銀一百兩並照派送日本各學生例每名月給瞻家費銀六兩美國學費查梁大臣電文每生歲計美洋千元前奉憲札以南洋公學送往舊金山成案每生每年不過美洋五六百元飭卽核減等因未奉分别專門普通両項數目究竟專門普通孰省孰費無從懸揣應查照梁大臣電開數目按年每人酌給美洋八百元爲率解由梁大臣酌核情形隨時增減此外川資治裝費瞻家銀兩卽以比國章程爲例法國學費查孫大臣議定章程第一年每人每月三百二十佛郎第二三年每人每月四百佛郎第四年以後每人每月四百六十佛郎按照學年分别給發應卽查照孫大臣議定次第辦理其川資等費悉照比章辦理日本學費查本處前派赴日學習師範警察各員生等卽經議定章程學年每人每月日幣二十五元月費三元另給安家銀六兩歲給醫學書籍旅行等費日幣百元曁出洋川資五十元回國費一百元不給治裝銀两此次自應照辦與前案相符（銀） 
[趙軍帥電商招募軍隊京師]  
　　日昨盛京將軍趙次帥電致政府謂因束三省馬賊不時滋擾亟應添兵防守以資鎭攝現擬大招軍隊卽以本地之人挑充本地之兵俾得易於保衛務請轉電直督在北洋各鎭内揀選精明兵弁來奉訓練以期速成勁旅（訓） 
[練兵處奏請將續備軍改爲巡防隊京師]  
　　日前練兵處奏稱查奏定陸軍新制續備軍制略内開常備兵訓練三年期滿後給憑照資遣回籍列爲續備軍月給减餉銀一兩等因是續備軍係常備軍訓練期滿退伍之兵斷未有不充常備而可强名爲續備者卽各省續備軍就各防營裁改大凡防營未挑入常備及尙有駐防巡緝之責者則名之曰續備軍與現在奏定新制不符伏惟軍制最貴整齊名稱尤忌淆雜各省續備軍等營旣非由常備退伍曰應亟議更改以符名實查臣處前經奏改陜西江西等省續備軍爲巡防隊均經欽奉諭旨允准在案擬請飭下各省嗣後除由常備退充續備仍照舊辦理外凡由防營改練者一律改名爲巡防隊以符章制而免牽混云云（永） 
[政務處議改補缺章程京師]  
　　日昨政務處王大臣會議以現在實任正印官員每多人地不宜殊非整飭吏治之道應將正印官員補缺章程量爲變通酌改務使名實相符俾收得人之效（甘） 
[札飭籌議整頓順屬礦產北京]  
　　日昨商部札飭順天府籌議整頓順屬礦產情形即速報部核奪聞商部因順屬從前私窰林立雖經飭查澈底根究然辦法均未能遵照部章故有此舉（分） 
[商部咨照履勘廣德礦產安慶]  
　　日前皖撫接到商部咨文略謂據本部顧問官候選道周廷弼禀稱安徽廣德州獨山鎭一帶煤礦甚富懇請前往履勘如礦產確屬豐旺擬卽會同地方與原主訂立合同遵照新章請照開採以闢利源業經批准所請合應咨請貴撫札飭該州俟該到境會同踏勘妥爲照料（多） 
[商部鼓厲銅礦章程北京]  
　　商部近以中國銅觔缺乏凡幣局機廠專倚外洋之輸入種種患害不可勝言特頒鼓厲開礦章程凡紳商人等有自行勘採銅礦確有成效足供公家之用者除籌給官本外並獎商部顧問官並准升商部實職刻已分行西南各省大吏一體遵照（辰） 
[警部飭查洋商營業京師]  
　　巡警部堂憲因京師洋商營業甚衆亟宜詳細清查昨已飭工巡局務將城内外洋商作何營業係何國人所開一一查明列表以憑存案（訓） 
[十七紀粤省籌議路股事廣州]  
　　十五日粤路局條議是日所議係路股收銀用毫用紙幣及收股事一議覆港商一委收毫子電文錄下鹽電悉股份一律毫子九九五平如港銀紙時價補水省議多衆認可决議照行一議現收股銀一律九九五平如交殷實銀號憑單亦可一議十五以前所收之銀應速行發放衆議最多賣五個月以六月十五日止如再賣届期再議 
 
 

Page 4

 
 
小股交銀展期鐵路交小股原定十五日以前所交小股者由十五日起息故各人連日交小股銀異常踴躍而各善堂收股之人不多以致應接不暇故特公議展限五日至二十日止所交之小股仍照十五日起息 
　　各善堂所收小股銀數鐵路小股由初一至初十共收洋銀二十九萬七千六百三十二元（賞） 
[札關加抽膏捐鎭江]  
　　江督札飭鎭江關道每遇土藥運銷境内計重百斤者加抽膏捐銀十二兩如查有偸漏稅釐情弊除飭補完外並照應完之稅則釐金再加兩倍議罰以一倍獎賞查緝得力人員以一倍充公（工） 
[咨飭嚴禁釐局需索京師]  
　　日昨商部咨行各省督撫略謂近聞福建等省釐局仍有溢收銀水情事任情需索有累商民應請飭各局卡嗣後不准勒索溢收以示保護並將所指各情詳細查明聲覆以憑考察（和） 
[户部飭禁銅斤進口北京]  
　　聞户部以銅元業經限制而銅餅銅斤等貨仍任令紛紛販運進口難保無私鑄之弊日前咨行各省飭禁販運銅餅銅斤進口以杜流弊（吕） 
[安徽鐵路公司與勞克工程師訂立合同稿]  
　　安徽鐵路公司與工程師勞克所立合同條列於後 
　　一安徽鐵路公司今雇到勞克爲鐵路工程師幇同測量安徽全省或他處所造鐵路測量定綫建軌皆該工程師分内應爲之事凡在公司命作各色事宜該工程師應允竭力做成務求實效 
　　二該工程師應允遵守公司中督辦以及代表督辦並總工程師一切指令 
　　三此合同以一年爲限自西歷一千九百叧六年二月起至一千九百另七年二月止倘該工程師品行不端或不能盡職本公司自可隨時辭退但須前一月言明以一月内爲度如遇大錯卽無須預先知照倘一年彼此合宜仍可續訂合同其所用條欵當臨時商酌總以両下允許爲可 
　　四該工程師旣照以上各節作事本公司月給薪水上海規元二百五十両正按月月底照付各該工程師係爲公司之事出門本公司應許酌給路費川資并備住房及應有器具 
　　五倘日後遇有合同未載之事彼此意見不投或有爭執等情應由彼此各請一判斷員判定旣經决定當彼此遵守不得另有異說 
　　光緒三十二年正月初八日立合同安徽鐵路公司見證人　　西歷一千九百六年二月一號立合同工程師見證人　　按勞克挪威國人前在汴勞鐵路充工程師（懐） 
[中俄會商交收東三省全案十三續二十一]  
　　光緒廿七年正月初五日午後一點鐘率繙譯陸徴祥赴俄户部大臣維特之約寒暄畢維云前次與貴大臣密談畧述本國大慨擬索各節目一係密告之語二係本大臣私見昨接倫敦來電竟將本大臣面告之語句句宣播於外此係貴大臣先將本大臣所說之話告知駐俄日使由日使轉電駐京日使以至日使屢向貴國全　大臣理論貴大臣轉告日使一節本大臣有憑據揚云前承私談密告之語本在臣未宣一字貴大臣所探轉告日使有憑據本大臣甚願見此憑據新來日使尙未見面前任公使相處日少亦不甚熟使館參隨久未接見何得將貴大臣之話轉告日使實堪詫異維云必係貴大臣將本大臣之話電報政府由政府轉告日使揚云本大臣與貴大臣面談之話或公或私均當電報政府此本大臣分内應辦之事惟電報曾說明係貴大臣私談密告之語且係大槪未定節目切囑秘密不宣日前拉外部面交約稿亦囑秘密本大臣即答以我决不宣一字惟日後定局外人終要知道旣是好榜様不妨使外人早知可以效法維云此次擬約稿時本大臣與拉外部屢次酌商方得定出無可再改之欵如商議不成延岩月日武員必另生枝節與我等爲難强　滿洲之地本大臣說一名眞心話勸貴國赶速了結之爲得計楊云貴大臣之好意本大臣早已銘諸肺腑此次这事實承貴大臣與拉外部之交情並不先與我言明即電告李相請我政府將此棘手難辦之事令我肩任使我受两邊逼迫將來畫押後必招中國訕駡維云畫押之事貴大臣必須請示政府遵奉朝旨簽押於貴大臣便無干係楊云本大臣並不怕担干係如約内條欵實無礙我主權之處本大臣自當力勸政府畫押即因此罹罪亦所不惜惟現在條欵面子上字様雖加斟酌而實事並未改動本大臣實不敢擔此干係維云俄國鐵路被毀兵士傷亡耗費巨欵並無一言卽拱手奉還撤兵後滿洲又復滋事萬無是理亦萬做不到之事楊云此次使貴國受此大虧實係中國之錯然貴國亦有疎忽之處若當日鐵路不造在滿洲境内何至如此維作色云此係兩國大皇帝允辦之事是誰疏忽楊云貴大臣不必動怒我之佩服貴大臣者正在此以萬做不到之事竟能做到可算絕大本領所謂非常之事必待非常之人也然事已至此貴國自然仍須接辦斷無中止之理然必須有善法以處之萬不可再用壓力了維色稍霽云然則如何楊云本大臣所以勸貴國此次定約必須和平使中國人民均知貴國之好意其心悅服則以後事便易辦矣譬如東西两鄰東鄰向西鄰假道於客廳以便出入便捷而西鄰之孩童僕隸屢次阻撓行走主人彈壓不住竟致歐辱囑堅此固未得孩貴僕隸之心如能得彼等歡心方且保護之不暇豈復肯來阻撓本大臣係爲息事寗人起見故代貴國如此設想否則深不願貴國之得中國民心也維云孩童僕隸拆毀路工俄竟無一言乎楊云拆毀路工中國自應賠償維云請即將鐵路賠欵兵費及兵工卹銀悉數交出俄卽寑事楊云因中國一時籌畫不出特請寛展限期維云如拉外部與本大臣是孩提方能聽貴大臣之话貴國刻下祇有二條路可走或赶还畫押得俄國之帮助或與俄决裂聽俄國之自便楊云前次本國大皇帝致貴國大皇帝國書稱他日可以報答大惠之處當維力是視云云政府欲走之路顯然可見是否准走是路則看此次約欵和平與否維云全賴貴大臣之善言規誎楊云惜政府不能惟本大臣一人之言是德耳維云曾見吳克否楊云見過一次貴大臣想亦見過渠於中國情形一切目覩言之必能親切惟此行未克展其所長本大臣實覺愧對耳維云現議之事總盼早日畫押於中國大局大有裨益楊云本大臣看來大局難以挽回維云何謂難於挽回如貴國先將此事了結卽自開議以來最大進歩是挽回大局之最要關鍵楊云駐京各公使多方爲難均欲逞一已之私並無眞心了事之念維云爲中國計請速畫押則我可以幇助貴國了事爲本國計則以不畫押爲妙可以久據東三省楊云英報刋播我两人密譚昨晚於英報見之故知今日約晤必爲此事此間來往電報均由本大臣一手親自經理除繙譯一人之外均不知悉李相處本大臣屢次電囑秘密而訪事人實在可恨維云外邊傳刋我两人密談於事原無大損惟我主見之必令本大臣少說話以後我即不便私譚矣請見拉外部時告明此係本大臣與貴大臣密談之話且所說各節目係據本大臣之私見耳楊云我必達到言畢握手而散以上係第十西次會議情形（未完） 
[贈書記謝]  
　　昨承海關造册處贈送光緒三十年通商各關華洋貿易論畧一册臚列各口出入貨物收稅細數纎悉無遺誠攷求商學者必需之品也又商務印書舘贈第三年第二期東方雜誌一册又招商局贈第三十二屇帳略一册合書誌謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[飭禁外國兵丁游弋皇城京師]  
　　近日每有外國兵隊擅自游弋皇城殊屬不成事體昨經外務部照會各國公使嚴行禁阻以昭愼重（貴） 
[贛撫批盜賣洲地案九江]  
　　九江龍開河西岸洲地被王全 
鑐等盜賣經德化縣濮大令訊明擬辦情形禀由道府轉禀撫憲奉批王全鑄一案前經樂領事會縣勘明動賣屬實卽將都約翰無理取閙情形禀知公使詳告新任領事現在倭領事屢商不復當係不復過問之意旣經該縣提訊王全鑄等自知悔悟情愿具結自可准予完案惟代完各軍屯糧前據禀稱南順記一户曾與言明以租代完鄭瑞棠卽憩菴一户係收李觀老户及王全鑄之親家姚傳燧之粮朦混過户是其糧或本係王全鑄應完或另有應完之人均應分别追繳所有錯亂不清户糧尤應逐一更正過割以杜日後糾葛至羅秋舫一案僅立草約事卽破露未必卽有用過銀七百五十両洋銀六十元之多且陳義山始終避匿不出李湯姆似亦未經謀面是僅出諸羅秋舫之日殊難深信該監生本係在官吏胥難保不暗中勾串陳義山盜賣無成尙欲從中漁利更恐得寸進尺别生枝節僅取羅秋舫之結亦未爲周密凡辦交涉之案必須歩歩踏實不宜稍涉含糊此案結後應將訊斷緣由照復英美兩領事備查不可不倍加審愼除行派辦政事處會同布按兩司移飭遵辦外仰九江道督同該府詳核案情妥商酌議詳復飭遵再王全鑄羅秋舫盜賣屯地均有應得之罪自應照例究擬未便寛縱并卽知照此繳（本） 
[滬寗鐵路在鎭建築碼頭鎭江]  
　　滬寗鐵路行經鎭江之軌道業已興工築造所需材料甚夥現鎭江洋總工程師巴克禮君擬將開山之土在鎭江新河左近築一碼頭專爲起卸鐵路物料之用刻已函商常鎭道與稅務司酌奪（稽） 
[禀請勘騐營房工程安慶]  
　　駐紥蕪湖一帶之二標一二三等營去冬改建新式營房一切均照新章辦理日前該標二統以營房次第造竣禀請大憲派員勘騐工程因札委督練公所提調丁守翰年前往（說） 
[防營肇事吳淞]  
　　淞營留防分駐寳邑境羅店大塲眞如江灣楊行吳淞等鎭名爲彈壓地方而該營勇弁往往藉巡防時向鄉間勒索滋擾鄉民不堪其累日前駐眞如巡勇又因所索賭費分肥不匀致刀傷斃三勇又十八二十等日駐江灣羅店勇弁向賭徒索費不遂立與土棍械鬥勢甚洶湧嗣經人理勸始散楊軍門聞之卽札委提中營趙參戎前往查辦（不） 
[札查潯贛二標練兵九江]  
　　日前贛撫札潯贛二道略謂省城練兵經各營官督率操練大有進歩雖不能如常備之整齊已大異往日陸營之窳惰所有潯贛兩標練兵敎練是否合法氣象有無改觀如遇有司調遣能否堪資得力仰該道確切查明刻日據實密禀察核（治） 
[鎭道擬分設警察局鎭江]  
　　鎭郡各屬鄉僻之地盜風素熾陶觀察擬令各屬一律舉辦警察詳定章程先由丹陽首邑辦起以爲各邑標凖其章程大略以四鄉各設警察分局一所每所各設所長一名巡弁五名四局共募巡勇若干名酌派駐巡各路另舉公正董事數人會同辦理所有經費卽以從前之練費撥用日昨已禀明督撫憲核示（稽） 
[警兵姦拐婢女廣東]  
　　西關第六局巡丁何有恒前在第七甫榮業里站街時與陳宅之婢月好有私本月十一日忽約同濳逃并夾帶金釧一對衣物若干現婢之主人據情投巡局控告局員將該管巡目李駒拘押勒限嚴緝務獲究辦（茲） 
[大學生懇留津貼安慶]  
　　京師大學堂之安徽學生前曾禀准皖撫著各原籍州縣每月津貼膏火银六兩在案去臘各屬申詳各憲稱大學諸生大都出於世家並非寒素此項津貼殊乖體恤之道與之亦未免傷惠應請自光緒三十二年正月起一槩停給刻聞各學生亦已禀陳撫憲請仍舊照給不知撫憲批准否（說） 
[湘撫奏湘省設農業學堂摺]  
　　湖南巡撫臣龐鴻書跪奏爲湘省設立農業學堂以重本務而利民生恭摺具陳仰祈聖鑒事竊維周官垂土會之法管子列地員之萹是明農爲政令所關任土而人民可阜湘省南連黔粤多係山鄉北濱洞庭向稱澤國其間平原沃土只有此數農民終歲勤動僅足支持一遇偏災立形匱乏欲爲代謀生業廣闢利源惟有設立農業學堂藉以研究土宜宏開知識經前撫臣趙爾巽建設農務試驗埸考究蠶桑種植雖已啓其端緒尙未擴厥規模且風氣初開正宜切實講求庶幾日有進歩現在人民程度於高等農學實難驟幾今就該塲改爲中等農業學堂添設學舍增建蠶窒購備需用器物遵照奏定章程因地制宜擇其合於地方情形者分别農學蠶學林學三科兼營併舉互相發明一面派員督理改修一面招募學生尅期舉辦以速觀成臣又維實業重在試騐在堂學生非講學無以明其理非試騐無以盡其用如土壤地質物理巖石等事必有經騐乃能别良楛而利推行查有該學堂附近官地面積寛廣因建試騐園一區專購佳種如法種植以備學生研究之資基地已定再圖推擴務期農業大興敎育普及以收國無惰農地少棄材之效該學堂開辦曁常年經費所需甚鉅湘省財力支絀本不易辦然農業爲邦本所係不能不勉力爲之已與善後局司道籌商設法撥用及時建設以仰副朝廷興學重農之至意惟開辦伊始頭緒紛繁管理之法全視監督得人查有翰林院庶吉士林世燾學問素優講求農務擬卽派爲農業學堂監督除分咨吏部學部外所有設立中等農業學堂曁派充監督緣由理合恭摺具陳伏乞皇太后皇上聖鑒謹奏奉硃批該部知道欽此 
[戲價擬助女學堂經費京師]  
　　杭州蕙馨女士因辦女學校不惜犧甡身命京師學界屢開追悼會日前黎園中人會議定於三月初在虎坊橋湖廣會館演戲三天專賷女客座位所有戲價槪充蕙馨女士所立學校經費以繼其志並聞華豐錦票莊總理以此實爲善舉若寄此欵時不收匯費以盡義務（和） 
[政務處奏覆舉貢生員量予出路摺]  
　　政務處大臣和碩慶親王臣弈劻等跪奏爲請旨事竊臣等恭讀上年八月初四日上諭所有鄉會試一律停止其以前之舉貢生員分别量予出路等因仰見朝延敦崇實學嘉惠寒畯之至意凡在士民同深欽感伏維隆古之制儒與吏通歐美之　政爲士學是以無空虚之學術亦無廢棄之人材現科舉初停學堂未廣各省學貢人數合計不下數萬八生員不下數十萬人國家二百餘年皆以科舉取士士之雋　者咸出其中其次者亦多鄉黨自好循循規矩不乏可用之才中年以上不能再入學堂原奏保送優拔两途定額無多此外不免窮途之歎方令捐例來上保案尙多或以微勞而累遷或以輸賷而進秩偏長薄技督得有以自見而不患沈淪如該舉貢生　等非研經已久卽績學多年似較捐保两途遺就尙易如能量材器使　以磨　使儒 
 
 

Page 10

 
 
　兼迎政學普習未始不可收拔十得五之效臣等灌撛例章仰擬德章將舉黃生員出路詳酌妥衛有爲新章所已行有爲成例所原有稍示縱通仍予限制期有以上副明詔下慰士心其原奏保送一條各省仍應遵照辦理至各該悤貢等應分發外省者旣有到省頭别之條又有八法政學堂肄習之案擬請飭下各該督撰認眞辦理以期澄汰庸瑣成就廉能庶于掄材馭吏之道均有裨益謹將酌擬寛　舉貢生員出路章程六條繕呈御覽恭候聖明采擇施行一酌加優拔貢額查直隸總督袁世凱等奏停科舉摺内籌出路一條聲明十年三科之内各省優貢照舊舉行已酉科拔貢亦照舊辦理皆仍于舊學生員中考取已入學堂者不准應考優貢額少請按省分酌加分别錄取等語查優拔貢向皆於優等生員取錄兼甄文行所得人材較多自應量予加取以廣甄拔擬請已酉科舉行拔貢照額加倍考取本年丙午卽係考取優貢之年以後每三年舉行一次咨省均照例額加四倍考取其庫生應出歲貢並照原定額數倍取以惠寒唆均於壬子年考優後一律停止學堂學生仍照原奏不准與考一考用腃錄查定例會試及順天鄉試皆於荐卷内挑取腃錄送各館當差二十九年管學大臣遞滅科舉原奏有多挑腃錄之請上年吏部亦奏准考取腃錄現各部書吏漸次裁汰清繕文牘舉人必多擬仿吏部辦法酌加推廣凡各部院衙門均令考用腃錄幇繕公牘舉人五貢生員分爲三等酌給津貼三年後分别獎敘准以實官分發其舉人拔貢優貢考充腃錄當差期滿並由該堂官擇尤奏請改用七品小京官在部行走俾昭激勸一已就揀選舉人准令報捐分發免交補班銀两查定例舉人近省三科遠省一科以上者皆准就揀以知縣註册惟揀選並無班次徒有虚名又現在科舉旣停近省舉人並有未能註揀者自宜量予變通以示體恤擬請嗣後各省舉人不必限定三科均准以揀選知縣註册並由吏部酌定班次選用其中式已過十年有願分發到省者令交分額銀两即准分省試用各項貢生就職照此辦理一觀取舉人請無庸再用敎職查舉人截取向用知縣敎職两途現科舉停後專重學堂敎官事務愈簡上年吏部奏准裁去復設一缺擬定選班以師範生間補截取敎職得缺無期同於　棄查直隸州州同及各項鑒庫大使或爲舉人應傳之官或爲大搋知購價　之職擬　　後徼取舉人除用知鄉外兼用直隸州州制鑒廉各大使以廣登進共截取舉人已奉旨以知縣用者並請准其隨時分發母庸扣限俾得及時効用至恩拔副貢生向例准以直隸州州判就職駐選而歲優两貢不與未免向隅且直隸州州判額缺又甚省殊覺擁擠並請量加推廣凡五貢均准一體以按寲司鹽運司經歷　州州判府經歷縣丞分别註册選用如捐交分發銀两卽准分省試用一生員考職二十九年管學大臣奏遞減科舉摺内生員准比照已　吏考職用爲佐貳雜職分發省分試用等語查定例貢監考職皆係令來京考試惟各省生員多係寒士若槪令來京考試殊不足以示體恤且人數過多宜加限制擬除年輕諸生應挑人學堂及現充各學堂敎員現入師範學堂現送出洋遊學各生外其餘生員均於考優貢之年准令各州縣會同敎官愼加遴選保送由各督撫會同學政認眞考試取其文理暢　事理明晰者大省取一百名中省取七十名小省取五十名其保送人數約計照取額十倍爲斷毋得過潛至每州縣應送若干名由該督撫等分别酌定先期飭遵取定等次將所取各生姓名三代年貌造册咨送吏部一等以巡檢用二等以典史用分别註選如　捐交分發銀兩者並准分省試用亦截至壬子年止以示限制一每科會試中式之貢士有未經覆試者有覆試後未應殿試或朝考者向例於下科補考今科舉旣停擬請准令該員等取具同鄉京官印結赴禮部呈請已經覆試或殿試者卽開列所考等第申第名次帶領引見懇恩給予出身分别錄用未經覆試者亦請者照新章免其覆試引見錄用其已免覆試之舉人並請一體准其照例就揀以免向隅以上各條如紥俞允應由臣等咨照吏部學部禮部通行各省一體遵照辦理譯恭摺具陳伏乞皇太后皇上聖鑒請奏光緒三十二年二月十五日具奏奉旨依議欽此 
[今日本埠新聞列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬城官事]  
　　籌防局幇辦委員吳直剌式政水利局委員俞夔跗明府都支放營餉委員方明府敦厚昨均因公到道禀見○督辦上海清文局事務許觀察札委姚叅軍維善來申清查復丈各處地畝昨至道轅禀知卽日會同縣委分往本邑各圖丈查（嚴） 
[考察製造局委員抵申]  
　　江督周玉帥委霍俊甫遊戎來申稽查製造局一切工程已於昨日抵申住泰安棧隨赴製造局拜會總辦魏觀察至南北洋大臣會委來申考察之張楚寳觀察大約日内亦可到申矣（寳） 
[法繙譯官回任]  
　　法領事署繙譯官魏武達君于上年請假回國現奉政府飭回本任大約月底可以抵滬（臨） 
[天足會舉行特别大會]  
　　滬上天足會設立以來頗著成效茲定二月三十日在大馬路小菜塲樓上議事廳開特别大會有軍樂一部以娛嘉賓并分售天足會女士所用偑章以示優異（外） 
[新道興學批示照錄]  
　　昨日新道瑞辛儒觀察發出禀設學堂批示一道錄後震川學堂毛紳貽源等禀批據禀擬就震川書院舊設小學改辦震川大同中學堂以爲蘇松太之附屬小學堂畢業生升送之階其實力擴充情殷敎育深堪嘉尙所擬章程亦屬詳明周密候移送學務處立案並行各屬照額選送至監督一席有管理全學敎育並稽察庶務之責上海龍門師範學校係由本道衙門籌欵創設尙叧請敎員監督該學校離滬旣遠本道職務又甚繁且鉅斷不能躬親其事卽未便虚擁其名應由該紳等自行公舉辦理或禀請學務處核示遵行以期事歸核實再查核章程該校預籌經費出欵除修造校舍一項事非常有其餘以入抵款足敷開支實深忻慰茲再本道捐洋一千元以爲推廣學務之一助仰卽查收備用仍按季將該校收支細數報由嘉定縣通詳備查此批章程名册圖說均附（嚴） 
[新設科學補習所]  
　　靑浦同鄉會借西門内西成小學堂附設一科學補習所學科分理化算學音樂游戲四門四個月卒業定於三月初二日開校（望） 
[製造廠添招幼童]  
　　製造局龍華火樂槍珠各廠委員因廠内推廣工程現有之習學幼童不敷差遣禀請總辦魏觀察札飭提調陳霽嵐别駕出示添招六十名刻下報名投充者竟有三百餘人之多故定今日午前九下鐘由陳别駕詳細考取又錬鋼廠委員楊季平二尹亦因幼童甚少擬添招十名每禮拜給工食洋一元五角茲已禀明總辦核示矣（寳） 
[總董整頓清道]  
　　滬南總工程局因各鋪户商民禀稱垃圾堆積刻由總董實力整頓另招夫頭兩名雇工包挑每月共需錢一百四十餘千該夫頭當雇工長二人查察一切挑夫二十四名每名專司挑除之事每日給工食錢一百八十文普逐日請副裁判官陳以玉二尹隨時查視（尺） 
[公共和界火警續志]  
　　前晚公共租界新閘路火警茲悉起火者係三角塲一千九百七十三號徐文記油棉花棧計燬平房三間左右居鄰俱未殃及惟該棧向茂生行保有火險銀萬餘兩故捕房派探李星福嚴查起火情形禀覆候核（力） 
[擡母喊請騐傷]  
　　住靜安寺之盛朝爵前日擡母盛王氏到縣喊控被堂弟某用乃砍傷母手請騐澈究等情奉縣尊汪大令諭候騐究（嚴） 
[受傷烟妓斃命]  
　　英界香粉弄花烟間摀婦曾張氏控醫生曹富卿拆梢洋一百元經讞員關司馬提訊曹供稱該摀有虐妓情事判將原被一併管押限交受傷妓女再核在案已志前報該妓住法界高陽里蟻媒王阿三家前日緣醫治無效而斃王竟朦報輔元善堂備棺收殮事爲英界包探查知恊同法探將王阿三拘入捕房奉飭押候過堂之後移歸英廨訊辦（深） 
[飭拿惡丐詐錢]  
　　閘北一帶各荒地邇由各地主增造房屋每有身穿綢衣之各惡丐自稱粥廠丐頭任意向造屋之家敲詐多至數十元不等美其名爲興高錢事主每畏若輩兇横含忍給予若輩遂視爲利藪並有租界流氓附和竟成惡習現經局員唐二尹訪知昨傳各圖地保論飭嚴拿解辦（力） 
[迷藥行竊]  
　　沈阿詳前我至汕頭路五十四號野鷄妓院尋歡著傭婦購買酒食與妓同飮乘間將迷藥滲入酒中妓即醉倒昏不知人沈乃竊妓衣飾濳逃迨妓甦醒始知失物開單投報捕房昨由包探金立生將沈拘獲詢其贓存何處供稱質在法界故俟吊齊贜物解送公廨請辦（力） 
[拘獲捕房逃犯]  
　　菜市街德園煙間主潘仲卿前因放火圖賠保險爲捕房拘解公堂研訊得實判押五年上年春間又在押所圖逃當埸拘獲加責一千板還押詎至年底又在押所挖墻而出逃若西鄉明目張胆聚賭抽頭昨爲包探顧紀生偵悉帶同眼線及通班包探往拘詎料潘己逸去後悉在大東門内某襪店中密往拘獲潘尙恃蠻爭拒由大東門委員派勇數名護送往北捕頭以其屢次逃逸著押候解堂重辦（臨） 
[上海縣案]  
　　徐陳氏喊控夫姪徐永朝永春霸呑扺押田單去　經汪大令訊騐氏子掌林所呈氏翁徐芳繁分撥四子田房合同又閱永朝所呈伊祖廿一年分據徐芳繁與列名親族俱未簽押顧係僞揑再閱永春所呈嗣父茂祥十一年書立之撥產據則兄弟四房早經分晰因斥永朝霸呑屬實重責千板押追田單永朝於復訊時供稱單已轉抵在外求請交保出外贖回等情屢志前報茲因案延日久迄末繳單前晚又奉大令提訊族人徐志江雨香顯章悅春等僉供陳氏向永朝兄弟贖單　呑曾經小的等理處無奈永朝永春恃蠻不遵求察掌林供是案涉訟未了永朝竟將一百八十四號單地託洋人朦轉道契小的得悉禀蒙新任道憲照會領事退銷是實質之永朝供多牽扯與永春亦不合符大令判永朝責二百板收押限十天贖單呈案如違嚴辦○鄉耆郭勝祥控壻吳阿犬掘坟盜賣抛棺無縱一衆汪大令近奉督憲周玉帥札開郭今來轅上控著即傳訊等因大令遵即傳訊郭供年已七十有餘並無赴督轅上控之事大令盤詰不移判具並未赴寗上控切結存案○北橋鄉婦劉方氏去年控土棍郭阿二將伊子捆縳訛詐因郭逃逸未獲前日拘到同黨胡小弟解訊胡　與郭阿二劉方氏均不認議實遭悞陷大令判交保候查（嚴） 
[總工程局紀案]  
　　董家渡朱姓馬夫胡阿高去嚴紏同馬夫多人將總工程局廿號巡士莊鶴拖道屋中毆打案内之馬夫王阿三等三人判各罰洋六十元　押在案茲緣阿三之母王葉氏投局禀求由正裁判官孫明府判從寛繳洋廿元充公阿三交母領回管束○十六鋪摺已恊泰水　行　手陸歸榮扭繁陳香實控被欠 
 
 

Page 18

 
 
洋六十元請追孫明府判减還洋廿元交保料理（尺） 
[局員懲賭二則]  
　　廿三七鋪巡防局員朱揚两二尹訪悉大南門外更上樓茶館每晚聚賭督同地中勇丁拘獲流氓毛阿及小毛二名各責四十下釋放並將店主婦金趙氏及夥王四保帶局訊究因氏一味苦求姑寛斥釋王責一百下具改過結開釋○董宗渡馬路口一帶有賭徒擺設廿一門賭擺被廿三七鋪局員朱一尹訪悉往拿業已逃逸僅將賭具帶回銷燬（尺） 
[公共公廨晚堂案]  
　　德商天福洋人控韓惠僅積欠貨洋判押候追韓因被跑街夥姚金來用空洋四百六十餘元求廨提訊經關司馬准詞簽差將姚提案前晚由襄謙孫明府研訊韓供姚陸續用空店洋後知小的被控收押彼即避　法界請追訊之姚求將各帪核明措繳明府判押候算帪再究○吳澧源控王桂生欠頼酒洋奉明府提王及鄒成祥訊追吳供共被呑没酒洋約千餘元訊之王鄒同求寛限措繳明府判王每日拔償洋三十元拔清九百五十元爲度鄒償還洋四十元交保赶繳違干　便（當） 
[英美公廨紀事]  
　　楊德記投廨呈控徐如鈿等串竊金銀首飾値價顏鉅携贓挑逸至紹興府上虞縣請爲移提究辦等情經關司馬准詞備文簽差至紹於前日將徐提至上海抵滬時路經法界先至法捕房報明一面由英捕房飭探將徐提回管押今日解訊○嚴王氏將九歲之親生女小阿囡任意凌虐爲捕房察出飭探劉光震將女帶入捕房轉送公廨奉飭押候訊明核辦（當） 
[英租界捕房事]  
　　英界南京路十七號洋房洋人日前失去金鋼鎭戒金表墜等物投報老巡捕房查緝該洋人以臤房在三層樓上並無外人進出昨將侍者陳柢發指交包探帶回捕房聽伅解堂訊辦○夏長發前晚掩入北京路第十四號華泰洋行國竊被該行洋人撞見拘住扭交西探帶回捕房押候解究○鞋底匠王三子曹松亭等在馬霍克路與同業徐渭榮爭毆將徐之足骨打傷投報捕房捕頭立飭中西探查明情由將王曹拘獲房於今日解訊○王阿三前晚帶刀在廣東路行走爲包探張全林查獲起出攔刦途人之各贓物送入捕房查到失主解堂嚴辦○某甲混人寳善街公順昌烟館竊烟鎗一支由探查獲拘入捕房飭押饃究（當） 
[美租界捕房事]  
　　沈福生竊漢璧禮路陸蘭卿家洋布雜物由探劉阿炳拘獲押辦○馬阿二竊東洋公司码頭洋紗由更夫王志君扭至捕房押候送究○陳阿榮竊伯頓路余朋壽家綢布衣服十餘件由捕拘獲飭押候辦○某美兵酒醉至百老匯路胡閙由印捕拘住押候醒釋○戴春林在元芳路與某經租帪房石阿華因租房口角將石扭毆由捕一併拘究奉飭自赴公廨控告○姜桂福汛妻陳氏及竺少才報稱該氏被竺誘匿今始尋獲請予解究等情捕頭飭自赴公廨控告○昨有廨差持信票至捕房聲稱柴興發與王少卿爭奪生意被柴毆傷甚重控准同票拘提應請派探恊拿捕頭飭探朱桂生將柴拘獲押候送訊（似） 
 
 
 

Page 19

 
 
   
 
 

Page 20

 
 
聖鑒事竊照上年十一月前署將軍達桂與奴才以黑龍江省地方遼闊生聚日繁非多設地方官不足以治今日之邊疆而規久大當就闔省地方情形酌擬於齊齊哈爾省城呼蘭綏化通肯各處及札𧷔特蒙荒添設道府局通州縣正佐各缺奏奉諭旨飭由政務處會同吏部議准先行派員試署其餘詳細章程應令隨時體察情形奏明辦理等因於光緒三十年十二月二十一日具奏奉旨依議欽此欽遵咨行到江困江省人不敷用參仿新疆設官章程就本省現有各員並鄰省候補人員逐加遴選先將道府同通州縣出缺陸績奏請試署欽奉諭旨允准一面派員前往各處將户口錢糧界址妥爲勘查詳加區别去後茲查奏准試署各員多已到省飭赴新任自應籌擬詳細章程請旨定奪俾各屬知所遵守奴才維爲政之道因時變通事不師古與拘泥古法而不知權宜地方皆受其病此建官設法之初當審度時勢參仿成規稍事變通以期盡利者也方今朝廷百度維新各部書吏悉予裁沐江省設治伊始事事草創正可乘此奉行新政卽舊有呼蘭綏化各民署規模粗備尙易更張現已飭令各署叧選司書分股承辦而以委員總其成書吏去而蠹國病民之害除門簽不設六科不用門簽去而朦官舞弊之源絕優予各署津貼庶可共礪廉隅酌給員司薪公可望收效指臂是則要端旣握積弊自袪其餘如寛籌學費以育人材明訂訟費以杜訛索酌减額役另設壯勇以行警察皆有新法可循至於定缺分支廉俸建衙署修城垣以及審斷等購求緝捕舊章具在均可叅考而定謹將以上籌擬各節繕列清單繪具輿圖恭呈御覽伏候欽定以便遵行其未盡事宜容再體察情形隨時具奏所有改添各缺籌擬事宜緣由除咨部查照外理合恭摺具陳伏乞皇太后皇上聖鑒訓示謹奏奉硃批著照所請該部知道片單併發圖存欽此宫門抄十二月十五日禮部太常寺正紅旗値目無引見肅玉因册封側福晉謝恩那中堂謝充會辦大臣恩張亨嘉謝授左副都御史恩湖南知府張元奇謝恩溥侗由東陵回京請安王慶平預備召見克王續假五日王中堂請假十日延秀續假十五日召見軍機張元奇王慶平 
[兼署浙江巡撫瑞　奏爲浙海常關改歸稅司兼辦一年期滿謹將收支各數具陳摺]  
　　兼署浙江巡撫抗州將軍公奴才瑞興跪奏爲浙海常關改歸稅司兼辦一年期滿謹將收支各數恭摺仰祈聖鑒事竊照浙江常關向以十二個月爲一年期滿所有光緒二十八年九月三十日以前寗温各口徴解銀數歷經前撫臣按年奏報在案惟温州瑞　各口係寗關分埠緣寗道相距較遠經前升任撫臣左宗棠奏明由温處道就近代徴所收稅銀每届期滿由寗關彙總造報自光緒二十七年十月初一日常關改歸稅務司兼辦後經前任撫臣聶緝槼奏請將寗温兩關常稅報銷光緒二十八年十月起各歸各辦光緒三十一年六月十一日奉硃批該部知道欽此恭錄轉行欽遵去後茲據護理浙江關寗紹台道高英詳稱遵自光緒二十八年十月初一日起連𨳝扣至二十九年八月三十日止一年期滿計甯紹鎭兩總囗曁小港沙頭兩分口共徴正稅並餘耗等銀九萬九千二百八十九兩九錢五分八釐又留存五十里外各小口共徴正稅並火耗件飯等銀七千六百一十一両三錢四分四釐兩共徴收銀一十萬六千九百一兩三錢三釐内除實解實支共銀九萬三千八百二十四兩三錢二分四釐收支相抵實在存銀一萬三千七十六両九錢七分八厘查浙海常關自改章後稽查嚴密今共相較收數加增惟向有之耗飯等欵皆歸入正稅所有關道衙門應解應支如數均無所出遵奉部覆照天津關成案准支一成現已照案動支由關分晰造册詳請奏咨並聲明報銷各册另行呈送前來奴才覆𡽄無異除將現收支清册先行咨送户部查核外理合恭摺具陳伏乞皇太后皇上聖鑒敕部查核施行謹奏奉硃批户部知道欽此 
宫門抄十二月十六日兵部太僕寺値日値年旗引見三十四名阿公假滿請安徐世昌鐵良謝授軍機大臣並賞穿帶膆貂褂恩熙瑛續假十日兵部奏派更換八旗値年之王大臣派出那王兜欽伊立布愽公祥普達公世中堂松鶴内務府奏派管理犧牲所派出繼祿召見軍機 
[都統程　奏爲變通局章核定薪水數目片]  
　　程德全片再上年署將軍達桂會同奴才奏請說立善後局籌畫通省財政常因絀於經費暫將清訟學堂巡警團練保甲等事均隸該局管理等因奉旨允准欽遵辦理在案現計一年期滿查核請局所收各項捐稅日有起色而墾務押荒銀兩爲數尤鉅自應併解善後局以便擴充辦理查清訟一端省城旣已添設巡道同知應歸該道廳審理餘如學堂巡警團練保甲等事現已次第興辦均宜各委專員另案陳奏伏維舉行新政惟以籌欵爲先務而綜核度支量入爲出尤非揀派廉幹大員督理其事不足以昭愼重奴才詳加區畫擬請將原設之總理一員會辦二員所遺　水叧添總辦一員專理財政其原有之總理帮辦專辦文案並將總理改爲總辦名目各專責成統歸督理節制庶幾兼籌併顧因應期于得宜查有花翎二品銜記名總管姚福升廉正不阿體用兼備面于理財一事尤爲優長前經奏調差委現已來江以之督理善後局務及通省一切財政必能措置裕如是責任旣重自不能不優給薪水以資辦公擬每月支銀二百两改設之總辦帮辦等照原定薪水慬多支銀十兩均由一五經費項下動支嗣後通省進欵除大租曁官兵俸餉暫歸户司經理外餘均解交該局存儲以供要需除檄飭遵照並咨部查照外理合附陳明伏乞聖鑒再此次變通局章核定薪水數目該局原定章程每月計多開銷銀二百兩合併聲明謹奏奉硃批户部知道欽此 
[都統程　奏爲所有試辦鹽車等捐備作學堂等項經費片]  
　　程德全片再江省應辦新政甚多卽如學堂巡警衛生工藝等事均非籌有專欵不能與行上年署將軍達桂與奴才試辦各項捐稅雖著有成效民情亦屬安謐然亦不宜過事搜括致同竭澤而漁亦惟就目前自然之利稍事擴充而已因思江省向無鹽捐車捐自應推廣以濬利源當飭善後局妥擬章程旋據禀稱食鹽產自奉天而吉林爲販運必由之路經兩省納捐捐後載運來江售價倍形昂貴應比吉林稍從輕減每鹽百斤捐京錢四百文車捐每馬一匹捐京錢一百文如此辦理民力不致困憊等情奴才詳核所擬 
 
