# 1921 - 231 - 4917426

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[陜閻自盡（默）]  
　　陜閻自盡電文簡略不詳然無論原因何在而陜局之必有變化可斷言也 
　　直派轟轟烈烈之勢發軔於閶相文之督陜收陜地盤於其勢力之下繼乘鄂人攻王之機會以蕭耀南督鄂復收鄂地盤於其勢力之下右蕭左閻儼成夾輔吳佩孚亦可謂志得意滿矣然當吳率兵赴鄂時識者早以陜局未定爲吳慮而吳則悍然不顧急急於擴張地盤今對湘决戰　在棘手之時川軍攻宜愈逼愈近粤軍援湘行且實現而復加以陜局之變化吳佩孚不將陷於四面楚歌中哉 
　　自來無極盛之軍閥其轟轟烈烈而盛也敗之徵即伏於其中不敗於外敵即敗於内變其例蓋已不可勝數吳佩孚其速自猛省不然能免蹈段陸之覆轍耶 
[命令]  
　　八月二十四日大總統令簡任職存記宣　著交鹽務署酌量任用此令 
　　又令司法總長董康呈署山西高等審判廳推事張清澤懇請辭職應照准此令 
　　又令内務總長齊耀珊呈准察哈爾都統張景惠咨請任命萬錫璋調署興和縣知事張裕淦試署陶林縣知事均照准此令 
　　又令陸軍總長蔡成勳呈請授李潤　爲陸軍步兵少校並加陸軍步兵中校銜應照准此令 
　　又令張翼廷晋給二等大綬嘉禾章此令 
　　又令張祖廉晋給二等嘉禾章此令 
　　又令韓德森晋給三等嘉禾章此令 
　　又令孫建業晋給三等文虎章此令 
　　八月二十五日大總統令任珨命張紀爲陜西督軍公署參謀長此令 
　　又令任命安毓清爲陸軍第四師參謀長此令 
　　又令任命金梁爲鑲紅旗蒙古副都統此令 
　　又令任命嵩連爲鑲藍旗漢軍副都統此令 
　　又令參謀總長張懷芝呈請任命翟景儒署吉林陸軍第三混成旅參謀長應照准此令 
　　八月址七日大總統令陸軍總長蔡成勳呈請任命檀林楨爲陸軍第四混成旅步兵第一圑第二營長應照准此令 
　　又令内務總長齊耀珊呈准兼署吉林省長孫烈臣咨請任命唐義勳試署省會警察廳警正應照准此令 
　　又令崔廷獻晋給二等寳光嘉禾章此令 
[國内專電]  
　　北京急電陜督閻相文自盡馮玉祥代令下（二十六日上午十二鐘） 
　　漢口電右路湘軍謀反攻新堤張　來調楚貞楚有兩艦往堵尙未發生大戰敬（二十四）晚吳佩孚親自上前督戰令軍士持刺刀砍刀衝鋒血肉相搏湘軍不支退出汀泗橋直軍乘勝追擊復將中伙鋪克復湘軍退守蒲圻是役雙方死傷在四五千人以上敬日水陸運回傷兵達千人抬送不絶於道 
　　漢口電曹鍈敬午後四時由保定率二十六師一圑到漢比渡江謁蕭因中路吃緊七時卽率隊趕赴咸寗 
　　漢口電蔣百里過漢赴湘亦爲調停戰事聞其條件爲湘鄂民治聽兩省人民自决雙方軍隊各退駐原地同行者尙有舊議員湯漪　　漢口電黎黄陂派唐仲寅胡人傑來漢擬卽赴湘疏通蔣孔停戰 
　　漢口電聞趙恒惕已到岳州蔣作賓已到蒲圻 
　　漢口電吳徑（二十五）午十二時由咸寗回省（以上二十五日下午十鐘） 
　　漢口電孝感某部軍隊約一連敬（二十四）夜譁變放獄囚乘北去短票車搶蕭家港廣水等處繼向德安潰竄一說竄至豫境孝感以北路軌被毁一段電綫亦割斷徑日（二）（十五）南下長票車未到（二十五日下午九鐘） 
　　香港電報載龍州桂軍已遵令另編第一飛機隊昨由江漢艦電稱桂局大定奉令休息頃均集梧張陳吳楊隊長機師等準儉（二十八）駕機回省各職員先由江漢東下　　香港電徑日（二十五）國務會議太平洋會派代表問題孫出席謂當由正式政府命令决不認僞政府所派將發宣言使中外知正式政府所在（以上二十六日下午八鐘） 
[國外專電]  
　　倫敦電中國學生二十日在斯文維克開年會其地距倫敦車行五小時各校中國學生到者五十人英國名流參觀者頗衆會期七日分名人演說游藝辯論音樂等項顧使演說略謂今日之學生卽爲明日之領袖留美學生數達二千五百而留英者僅什一甚望中國學生多來英留學中國學生來英之結果將爲中英兩國商業關係之大擴張學於英者當然樂用英貨留英學生回國不啻爲英貨之廣告故中國學生之來英於中英雙方實有遠大之利益近來留美學生其數大增者乃美國退還庚子賠欵所致今欲鼓勵多數中國學生來英留學遂有英加退還庚子賠欵一部之問題此邦人士對此咸表同情日前外務次官在下議院答覆詰問已稱卽日指派委員會討論此事此卽英國注意於此之一證顧演說歷兩小時掌聲疊作泰晤士晨郵每日電聞等報皆載其全文附以贊同之評論刁博士亦有演說題爲過渡時代之國家愛丁堡大學林講師（厦門大學校長林文慶之子）將被舉爲中國學生聯合會會長（二十三日） 
[公電]  
　　安徽學生聯合會來電申報館曁安徽旅外諸鄉先生鑒聞倪馬運動李兆珍長皖並先以陶鎔護理羣爲惶憤查李陶皆倪死黨卑鄙貪婪倘握政權皖省曷有寗日學生等誓死嚴拒乞公向政府力爭以紓皖難安徽學生聯合會叩徑 
世界路透電 
[美國與德奥簽定和約]  
　　二十五日柏林電德美和約已於今日簽定約中共列三欵並照錄一九二一年七月二日美國國會之决議案德國允以决議案及凡爾賽和約所開各項權利及賠償給予美國美國不受凡爾賽和約第一段（國際聯盟公約）之拘束約中且未述及國際聯盟 
　　二十五日巴黎電美奥和約已於星期三日在維也納簽字美國於此約得聖哲爾滿條約所許與恊約國之各項權利 
　　二十五日維也納電美奥和約已於今日在此簽定談判嚴守秘密故内容未悉 
　　二十五日華盛頓電國會决議休會至九月二十一日衆院已通過議案繼續禁止顏料入口三月並通過農務經費議案兩案均呈交總統 
[飛渡大西洋飛船失事之續報]  
　　二十五日倫敦電飛船Ｒ三十八號之失事遇救者共五人爲船長華恩氏著名航空家台維斯氏伍長濮特氏美人華爾克氏物理學家巴特滿氏該船已炸成兩段該班乃在第四次試驗長飛行時遇禍本月十七日作第三次試飛歷時九小時每小時可行五十海哩試飛時覺水平梁過弱後經增固船長華恩氏爲火炙傷但無大碍據謂禍成於五秒鐘内渠初覺有劇烈之裂聲船即傾側方欲矯正之而炸聲已作大約水平梁數枝因建築未固以致斷折但未敢决言當炸聲發作之前並未見船中起火巴特滿氏述遇禍情形極讚管理無線電報航空軍官維克斯氏之勇武氏於炸聲作後仍從事發無線電報至焚斃而後已台維斯氏謂禍作於一霎那間蓋乃汽油櫃爆炸致濃烟大作繼之以火船中數人曾躍出船外渠隨船而下落於沙灘而遇救航空部官員今日對於該船失事原因仍處黑暗中部中某員之意該船之失事殆因飛行過速致有一水平梁鬆動碍及其他水平梁外體或數部分因以破裂發生電火燃及煤氣所致又稱Ｒ三十八號船中之人均各備下降傘但因禍起於瞬息故不及自救 
　　二十五日倫敦電澳相麥謝氏今日由歐思敦啓程返澳時謂Ｒ三十八號飛船之慘禍將使商用航空業之發展延緩多年因吾人本欲藉此番大西洋之飛渡以證明商用航空業之可能性也美使署海軍隨員稱Ｒ三十八號尙未交與美當道故美當道不便對其失事發表議論今美員惟有辦理罹禍美人屍身之處置事宜而已英航空部今日已從事研究該船失事原由大約將於明日開始調查 
　　二十五日紐約電紐約世界報稱Ｒ三十八號雖不幸失事然飛行學理仍甚健全必不因噎廢食惟欲續求航空大發達須先製造一種價廉而不易燃之煤氣耳聞海軍航空處主任稱美國仍當依國會之核准陸續多造飛機據一般飛行軍官意思Ｒ三十八號載滿易燃輕氣以致失事海軍部本擬俟該船到美後改用不易燃之金屬原素Ｋelium此船失事予海軍部以大打擊因擴張飛行將更不易得隱會之同意也 
 
 

Page 9

 
 
   
 
 

Page 10

 
 
世界路透電二 
[俄激黨之失敗談]  
　　二十四日巴黎電某俄報載列寗致友人之函略曰研究俄國革命各狀態迄今三年未嘗間斷而此研究之結果則予我以敎訓詔我勿處處屬望於社會方面之良心行動或民羣方面促其自對必要方向活動進行之集合的本性但詔我求取志願超出其社會水平線上者之　人强力耳布爾希維克太重視社會遂鑄一大錯如以社會爲能以立即直接表示其志願之有知識的圑體而研究之則任何社會以全體言之顯爲毫無各種知識毫無人的志願與行事能鴢之圑體而已革命所呈之極大觀察範圍常予我以機會使我自覺布爾希維克主義之虚誕以我個人而言我已倦矣且覺倦之程度與日俱增我同志之無功效與其中級社會之趨向現已蝕毁我黨之組織者漸使我神經不安政事不能以我輩所用之形式施之而少年布爾希維克官吏復全蹈其前人之覆轍勞農之集合的本性與天良全不能符合吾人之希望我惟有自認錯誤並自認過分重視黨人力量與俄國勞農力量百已換言之我謂俄國勞農自毁其利益而黨人亦於無意中毁其利益此乃心理荏弱所致也其結果爲革命進行之阻遏與革命思想發展之中止技能也文化也殘暴也不知爲前途努力之必要也不能即理會新思想也合爲布爾希維克主義所莫能勝之阻力我覺黨人力量日減而重視個人利益輕視民羣利益者日促我黨之傾覆四面奮鬥卒無所遺將惟遺跡僅存耳我久知我方面讓步以吸收新份子而增我黨實力辦事人才之重要苟無此新力量則我輩將無以存立我輩最後之努力在此俟精力告竭我黨亡矣我已告克拉新氏以與外來社會黨秘密磋商之必要以期調停可成君爲我老友不入黨派我特對君有同樣之請求云云 
[各國近事記]  
　　二十五日倫敦電伐勒拉氏答覆英政府之文已於今日午後一時送至唐林街首相邸 
　　二十五日日内瓦電暹邏與烏拉圭政府已批准萬國法庭公約 
　　二十五日倫敦電路透社探悉萬國救濟俄災委員會定期本月二十九日在巴黎開會惟美日兩國尙未派定代表 
　　二十五日巴黎電各報載稱羅馬尼亞外交大臣約萊斯柯氏與法總理討論（小三協約）（羅馬尼亞南斯拉夫捷克斯拉三國）後深以白氏對於該問題之固執爲異據稱此舉匪特有益於巴爾幹之和平且有益於全世界之和平 
　　十八日馬尼剌消息伍德福白斯委員圑調查摩羅人所聚居之各省後知回敎徒仍願處美國主權之下且願以美員治理政務拉洛省之領袖五人語委員圑謂美國如以菲島主權交與菲人則彼等不負所發生影響之責任且有領袖數人云美旗一旦降落則摩洛旗即將起代菲旗達伏地方之摩羅人與其他非基督敎徒之居民均言菲員時以小過投人於獄南部各省之菲人現仍一致以獨立之志願陳告委員圑 
太平洋路透電 
[日報對於太平洋會議答書之評論]  
　　二十五日東京電有勢力之各報如時事新報等今晨評論日本覆美國請書之文謂此文實代表日本民意國民報（陸軍參謀啊之機關報）評詆覆文殊欠誠意惟一般人士多贊成日本無保留接受請書並視太平洋問題之討論爲解决減輕軍備問題之初步某某數報推測日本參與會議之意旨頗爲活動惟政界皆置諸不顧據稱目下尙無切實之决議今料原敬氏將邀反對黨領袖河野氏同赴華盛頓其餘代表爲林權助男爵石井子爵幣原男爵 
國内要聞 
[美當局否認共管中國風說]  
　　新聞編譯社消息云美國政府將於十一月之太平洋會議席上提出國際共管中國一案經日人努力宣傳我國人士因之大爲注意政府亦以此事關係我國存亡特電駐華盛頓公使施肇基囑令速即詳查此說之起因據實電覆昨聞已得放使覆電略謂頃得美國國務卿許斯氏正式通告竭力否認其事並謂美國政府對於中國内政實無絲毫干涉之意且太平洋開會在即美國方圖力伸公理更無破壞中國之理云云 
　　又據外交界消息云美使署昨接美國務院海底電報謂近日中钻各報盛傳美國政府意欲或已考慮將共同管理中國問題提出於太平洋會一節實毫無根據前報載贊成共管中國案之美國人士並未宣布姓名茲據美使署所得海電稱贊成共同管理中國之美人於美國務院會議中實無足輕重北京外人方面深信此項謠傳同時發生於美國及遠東其用意在使人不信任美政府引起對於哈定總統發起太平洋會本旨之疑慮觀美使署所接之電則知美國對此舉之眞正態度並可掃除中國方面對於太平洋會議之疑慮矣 
[赤俄否認太平洋會議之表示]  
　　俄蘇維埃共和國國民外交委員會長季啓林氏近致我國顏外長一函中述太平洋會議之不應將俄國除外此信業由赤塔代表圑首領阿格列夫遞轉外部茲將季阿兩信譯錄如下（一阿格列夫致顏外長函）顏外交總長閣下俄蘇維埃共和國國民外交委員會季啓林君因鑒於俄國共和國與中國間未有直接之代表特函請敝國外交總長轉達其意現奉敝國外交總長優林之訓令命余將國民外交委員會之信轉呈閣下余用是對於閣下亦藉致拳拳之意幸希垂察阿格列夫謹啓（二季啓林致顏外長函）顏外交總長閣下俄國政府近見外報載稱沿太平洋岸各國將在華盛頓開會議云云俄國政府對此甚爲詫異因俄國亦係太平洋沿岸之一國何以獨不令其參與如云列强因未注意故致沿太平洋之俄國共和國及遠東共和國未邀請入會然列强何以宣稱謂俄國雖未參與亦將考慮其利益此蓋明明欲保留其邀請以便異日邀請俄國之舊黨入會耳俄國政府無論如何决不願放棄其發言之權利俄自驅逐舊黨建設勞農政府後對於反革命黨政府之处益已久不顧及列强此種之態度明明袒反革命黨實不啻爲干涉俄内政之新表示也此會議對於其直接關係之俄國旣經擯除而於俄國所未及知之事件復欲加以决定俄國政府實極端反對之故俄政府宣言俄國若未參與此會則該會之决議斷不能予以承認無論其决議之結果如何俄國當仍保留其行動之自由而不受其束缚凡與俄國有不利益及不合於俄國意思之决議亦應一律作爲無效故俄國深信該會若不予俄國加入則該會之决議恐俱歸於無結果此外更須聲明者列强之袒護反革命政府而捨俄共和國實不啻列强對於俄國及俄國之工人農夫之一種仇敵行爲此外俄政府尙有一極注意之問題即縮减軍備但俄國則無論其保證之如何俄國於此實深表同情蓋縮減軍備本屬俄國社會改革之一種結果惟恐因俄政府若不列席則此問題終不能有良好之收場總之列强以如此有直接關係於俄國之會議而將俄國除外則其欲所解决現時世界上之糾葛者恐因是而益增時局之紛擾耳季啓林謹啓 
[顧使請放棄拳亂賠欵之說帖]  
　　已向國際聯盟會提出 
　　關於庚子賠欵退回作爲敎育基金一事聞我國代表顧維鈞曾向第二届國際聯盟會提出請顧其通告說帖係以法文繕發茲特譯載如左自十九世紀以後中國青年學生始受各國在華敎會之敎育尤以美國爲出力英法次之英國復於一八七年○年設大學於香港中國之中等學生始獲得升學之望自一八八四年以後中國每年均有學生紛赴各國留學然此乃中國人民研究新學之心甚切而出於自動之志願並非爲被動者也一九○八年美國復退還庚子拳匪賠欵一千一百二十萬元並經駐京美使之勸告以此欵爲留美敎育經費因美國之被動於是中國每年始有賠欵學生四百餘名赴美留學此不特爲中國敎育前途之大希望亦即中美親善之良好結果法國政府亦招致中國學生往法留學雖對於賠欵經費仍照數全收然於全部份之中已酌提若干以爲中國學生之維持費中國每年曾補助經費十萬元此於中法兩國友誼上並爲一有力之表示也現在中國人民之心理均希望各國放棄其一部權利能容納中國之要求爲養育中國人才之義舉在分得庚子賠欵之各國若使其全部取消不免於國内經濟不無妨碍但抛棄其一部分以爲中國留學經費則仍屬有利無弊務祈貴代表轉達貴國政府示覆爲荷 
[航空署將締新借欵]  
　　月前京濟通航京滬預備通航以及南苑游覽飛行等喧傳一時乃近日除北京北戴河間暫時通航外餘皆停頓不辦而各處工程亦且中止進行其故壛以經費不給當航空署初成立時曾由丁錦與費克司公司訂立五十萬鎊墊欵合同丁錦自八年十二月任航空處長中經改爲署長以逮本年交卸在任凡二十月左右所耗組署設站以及各附屬機關經費除財部撥付七萬元外計只支出墊欵十四萬餘鎊尙賸三十六萬磅左右不知丁錦如何處置潘矩楹接任後感於無欵應付擬向費克司公司商訂墊欵費克司公司因中國積欠飛機借欵利息已達一百八十萬元財部無力撥付要求非先還此項欠息不能再議墊欵因此航署陷们窘境現聞當局與該公司熟商通融辦法該公司謂須有確實保證然後再議墊欵但不流用於軍事行政等費方可商辦當局擬即續借一百萬鎊該公司僅允五十萬鎊俟潘矩楹喪事假滿視事後即可訂約 
[京敎育界自籌校費之動議]  
　　已告結束之北京敎育風潮因政府無意履行條件致經費絲毫無着再生波折潘復以財政次長兼鹽務署會辦旣將交通部特别恊濟財政部欵項下應撥歸敎育部之敎育經費挪用猶發出支票以欺騙各校迨各校以此種支票向銀行取欵乃知受欺以致六七兩月經費完全無着調人方面覩此情形頗以爲慮日前范源廉曾往晤張志潭請將嗣後交通部協濟財政部欵項下每月應付敎育部之京師敎育經費二十二萬元直接撥交敎育部以免財政部再拉作别用聞張志潭亦頗以爲然惟以照四月三十日閣議係撥交財政部此事須與財政部商議得其同意方可照辦及張往商潘復潘又藉口此事有種種牽連不允因此未得結果至於以明年八月起鹽餘擔保一層雖財政部前已發出此項擔保證劵然鹽餘是否有餘殊屬疑問據聞財政部已將鹽餘抵押三次初兩次係爲振災之用第三次則因上海設立造幣廠需欵抵押當第三次抵押時鹽務署方面英人恩卜已不肯簽字後潘復派人再三疏通並告以此次抵押係最末一次恩卜始肯簽字乃此次復以之爲擔保敎育經費發出證劵日前各校以經費逾期不發無可如何曾請潘氏轉商恩卜簽字参便將此項證劵向銀行抵押借欵詎潘氏又以有損國體尊嚴爲辭支吾不允實則鹽餘早已無欵可餘擔保證劵之說不過以之欺謊敎育界而已敎育費前途旣甚黯淡八校方面知政府絶無信用斷不可恃乃起謀自救之法二十日上午九時作校敎職員聯席會議又在美術學校開臨時會由代理主席王兆榮報告十九日晚間與馬叙倫譚熙鴻往紅羅廠張乾若宅中見調人范靜生傅沅叔張乾若汪伯棠張仲仁等情形謂請見調人後即將十九日本會議决情形向調人說明調人均表同情謂政府屢次失信彼等極力奔走均無效果旣不可以理喻又不可以情動欲政府維持八校殆已絶望倘至萬不得已惟有將交涉始末發表藉以卸責但仍欲於絶望之中求萬一敎望一面致政府以最後公函質問其究竟有無維持之意一面仍向交通部交涉請將特别協欵直接撥交敎育部但此目的能達到否未可必耳倘政府絶不能維持八校惟有希望社會出而維持故擬致政府以最後質問假令政府回答果不允維持惟有設法將八校歸社會辦理由社會上設法籌欵維持但八校維持費究須如何籌措辦理不可不審愼研究報告畢馬倫叙提出維持方法大綱三條一純粹由敎職員自身擔任維持八校二聯合社會之有聲望熱心敎育者任籌維持八校最低額之經費三萬一至不能維持八校全部時必設法組織一監護八校校產及所有品委員會對於第二條之辦法又分爲四項（甲）預算八校最低額之經費（乙）邀請京津間社會之有聲望熱心敎育者在京開維持八校大會請其任籌維持八校最低額之經費（丙）由八校敎職員圑體推舉代表分赴國外及國内重要區域籌募敎育基金（丁）由八校敎職員圑體聯合擔任維持八校之社會之有聲望熱心敎育者組織維持八校委員會共同管理八校主席即將此三條辦法付討論僉以第一條辦法恐事實上不易辦到而第三條又係萬不得已之辦法故均暫置不論乃對於第二條大綱及辦法加以討論結果一致照原案通過作爲聯席會議决定之主張諮詢各校全體同人意見至第一第三兩條亦作爲一種提案請各校大會討論其次討論星期一（廿二日）各校開大會應行報告事項一七月十五日参前調人調停情形二七月二十四日政府派員慰問情形以上兩事如各校有曾開大會已經報告者從省三七月二十四日至八月十五日止經過情形四八月十五日議决二條辦法情形五八月十九日調人及校長答覆情形六聯席會議善後之主張俟以上各項結束後除對政府交涉未了之事項仍由聯席會議辦理外八校代表同時辭職請各校另選代表辦理以後各事全體無異議通過次又討論經費問題决定將前次决定案加以修正凡八校敎職員薪金不問多少一律扣出百分之十二個半月以爲日後種種進行之用乃宣告散會 
[舊議員之新活動發表續會宣言]  
　　旅京一部分舊國會議員日昨假中央公園開會到者二百三十餘人議决宣言一通並組織第一届國會議員太平洋會議問題商榷會通過簡章八條茲將宣言照錄如下約法爲立國之大本民治乃共和之眞諦由之則治違之則亂吾國當道昩於此旨破壞約法摧殘自治層見疊出此年來法律之爭自治之爭所由變亂迭乘而未有已也吾人亂極想治日望大法之回復民意之有托不幸適重其反近且無分南北同陷非法時局擾攘莫知所届矧値太平洋會議開幕在即事機緊迫職責未終不能不起而自决爰於中華民國十年八月十九日開會集議僉謂欲求國家之寗息舍完成憲法開放自治斷無他術謹本此旨爲左列之决議一約法上大總統無解散國會之權六年六月十二日之非法解散認爲無效主張迅擇適當地點續行集會完成憲法二現在各省所唱之聯省自治即吾人曩時所爭之地方制度茲决定於憲法地方制度章内規定大綱開放自治其白治法由各省自定之三制憲爲國會特權係約法所賦予如各省長官指派代表制憲吾人認爲違反約法極端反對之四國民大會須由合法國會本約法第二條所規定之精神制定國民大會組織法召集之不得以少數階級或圑體代表爲無根據之組織此外對於太平洋會議派遺代表締結條約主張應依約法由國會通過苟不經國會通過一槪認爲無效特此宣言諸希鑒察第一届國會議員同叩 
[皖人反對李兆珍之第一聲]  
　　李兆珍長皖已見明令聞事前旅京皖人先已得此消息二十一日特在安徽省館開緊急大會會長江朝宗以病未到當由陸毓芳爲臨時主席報告李兆珍任命之緊急情形遂由全體共同議决對付辦法三條計一具呈府院請勿任命李兆珍長皖或陶鎔代理二通電本省各圑體曁津滬漢寗各省同鄉會一致抗爭三公推代表二十人赴府院請願定於明日（二十二日）上午十時齊集並於本日（二十一）下午推代表江薩棠王源瀚余節高張虎臣等先赴靳氏私宅請願明日再以呈文分遞府院聲明不認李兆珍長皖其呈文云旅京安徽同鄉會請爲願事頃聞政府擬即任命李兆珍爲安徽省長未到任以前暫以陶鎔代理之說查李兆珍前於民國四年曾任安徽巡按使在職一載成績毫無且其年近古稀耳目均不聰明現在鄂湘風雲影響於長江流域加以姜案未了民氣方張新舊安武軍　集其間似非此昏聵老邁之人所能勝此重任至陶鎔劣跡昭著皖民屢請罷免更不能代理要職應請政府顧全民意請即任命皖人中之賢明能實心任事者充任斯職倘以李兆珍陶鎔等濫膺民政皖省三千萬人誓不承認 
[湘直軍續和决裂後之激戰]  
　　漢口通訊云吳佩孚對於湘鄂聯軍因環境之感覺知非武力所能盪平故於中右兩路戰况稍形得手後即與湘軍爲二次停戰議和之協商並積極爲軍事上佈置以爲湘軍終不就範後之準備二十二日逢羅山返省即由鮎魚套乘車赴咸寗隨身帶去馬衛隊衛生隊炸彈隊及炸彈二十餘箱湘軍鏖戰六七日亦早思設法休息故對吳之停戰議和動議並不反對因直軍全權一操於吳吳又親來咸寗遂派代表唐義彬蕭光禮二人到咸與吳當面接洽不料協商兩日雙方意見仍相距甚遠二次和議又告决裂湘代表即於二十三日返長沙直軍亦下令於二十三日中右兩路實施總攻擊吳以右路得勢中路湘軍尙極頑强特親赴中路汀泗橋督戰是日火線在汀泗橋中伙舖中間之官塘驛湘軍據其南直軍扼其北互以開花大彈轟擊槍彈亦紛如雨下湘軍中宋鶴庚魯滌平等等親在前線督隊前進銳厲異常前線並有粤軍助戰直軍董政國第十三混成旅亦不鬆懈酣戰六七小時雙方死傷極多昨日直軍兩次運冋傷兵約共四五百名内有靳旅十五名並有槍械不全之散兵可知前敵戰事之激烈及直軍之失利惟聞雙方防線並無大伸縮尙非死戰二三日猶不足决最後勝負也吳因在中路汀泗橋督戰特令二十四師長張福來赴右路指揮張奉令後於二十三日乘江犀艦趕赴羅山督同海陸軍進攻城陵磯以張克瑤一旅登陸衝鋒以楚泰楚同兩軍艦掩護王都慶一旅及二十四師一圑溯江而上水陸夾擊其勢頗爲猛烈湘軍以城陸磯一失岳州即不可保故連日增調援軍其數已達兩萬直軍挾其海陸軍全力猛攻數小時並未見順利不過道人磯與城陵磯間之源潭二十一日爲直軍攻克故火線可達城陵磯目前中右兩路皆在千鈞一髮之際稍一放鬆即足致敗預料明後日戰事當较前爲激烈又聞公安方面孔庚所部已與沙巿王汝勤第八師發生激戰勝負若何尙未得有確報惟川省援鄂軍隊漸已逼近鄂境巴東秭歸知事先後潛逃宜昌大爲震動吳佩孚蕭耀南以鄂西防務與鄂南同一吃緊頗現恐慌除電請中央及曹使請速派王承斌二十三師或以馮玉祥十一師迅速赴援宜昌外特令鄂軍第三旅長盧金山率部鎭壓宜昌而調趙榮華所部第八混成旅扼守大支坪野三關以堵東下川軍至新任長江上游總司令孫傳芳前已電京辭職中央來電慰留吳蕭亦以川軍窺鄂乃令孫速將所部改編完竣協防上游孫已於十九日正式就職不日即遄赴宜昌至前傳琥穴不穩不過少數軍隊具有野心經上級官長發覺遂令散駐各屬因是奸謀遂戢地方未致糜爛云（八月二十四日） 
　　大陸報二十四日漢口電云全陣線戰事復作城陵磯已被佔領海軍現向岳州而進汀泗橋昨日爲湘軍佔據今日復被吳軍奪回 
[鄂政界最近變化之索隱]  
　　自王占元去鄂後舉凡湖北之行政權似已盡入省長劉浩春氏之手而其暗幕中實有多少複雜之原因傳述不一要以蕭珩珊新督宣言不予干涉及王系之份子不安於位聯袂而去爲主體的動機但爲時僅半月政界之調遷實紛紛如奕棋且聞此後尙有多數之變更方在醞釀之中先是王占元臨去向劉氏交出條子極多劉氏自到鄂任以來除僅委縣佐一人外對於傣屬未嘗有一次自動或被動之甄拔至是竟接二連三更易榖城黄岡黄陂圻春咸寗思施來鳳襄陽建始宜昌等十餘縣知事又以直接所屬之水利局局長賀紀鴻辭職改委屈德澤（鄂人前殖邊銀行漢行長）繼任官紙印刷局局長李祖蔭辭職改李國鏞（鄂人元年曾充黎督任内庶務）繼任救生局兼公渡局長吳殿英辭職改委本署科員宗彝兼任其間接屬於財政廳範圍之湖北優美稅局如宜昌徵收局以丁建池辭而委袁項榮漢陽竹木局以王藎臣辭而委吳文郁武穴徵收局以李如棠逃而委劉某代鄂豫火車貨捐局以楊培調任而委李振雖曰各人運動之力實亦王系魯人下台之機有以致之其最足令人不解而日來尙未了結者莫如漢口沙巿兩電報局長之更換一說非劉氏之越俎實吳將軍之命令交通部對之不知作何解說也至於隸屬財政部之各局廠業已開始更動者一爲印花稅處處長劉景略辭而易以現任省議會副議長劉楫接任烟酒局長殷錚去職改以本署秘書長黄永熙繼任不謂財部已定范之杰爲烟酒局長李恢爲印花稅處長劉黄甫視事而范李已突如其來以致劉黄不得不匆遽下台劉浩春對之深抱不安日昨特召二氏至署道歉或謂劉本不甚明瞭權限以爲部屬我可薦任初不料財部之突然簡人也現除上列二事外其本屬鄂省地方稅之火車貨捐局長李振（鄂人國民新報經理）亦屬新委而直隸曹使竟於日昨來電要求收歸直隸辦理劉氏對之無可如何現正在運動省議會反對將來不知如何了結因受此種打擊故日來亟欲發表酬庸之差缺不能不暫告停頓但逆料劉氏實爲敷衍各方面壉非能於此五日京兆之期中而具有刷新鄂省政治之觀念也 
[謠傳湘贛開戰之原因（鄉通信）]  
　　自湘鄂發生戰事以來距離萍鄉六十華里之老關爲贛西要隘就地理上言本有唇齒之親軍事上亦有守望相助之義當湘軍從事援鄂時欲鋗東顧之憂曾派某要人來萍作一度之接洽更有鄂贛之黨人暗中分頭活動贛西鎭守使方本仁（駐萍鄉）初不爲動黨人乃以離問方法宣言萍鄉獨立江西督軍陳光遠貿然不察遽派二十三旅星夜前來迨至袁洲方氏得悉立電辭職至是陳督始悟受愚一面急止該旅前進一面親函方使約與偕存此一波折遂告結束至黨人所以傳布獨立之原因聞與把守老關之李圑長不無關係蓋李即從前李烈鈞氏督贛時派守湖口砲台暗中援助李純致李烈鈞兵敗出走此次密謀爲人發覺遂擬將該圑長更換二十三旅旅長蕭安國爲監視該圑交替計有即日開抜至老關消息因此駐防株洲醴陵之湘軍誤爲贛將出兵攻湘爰於某夜將株醴留軍移守湘贛接壤之新關（離老關五里）於是神經過敏之人又有有湘贛業已開戰之謠傳矣其實兩方兵力相差尙遠且湘趙贛陳尙有夙約在一時當不至於破臉說者謂湘贛戰事如果實現亦當在湘鄂方面勝負已分之時也 
[川軍援鄂已發動]  
　　川省援鄂現已實行川軍計出但懋辛之第一軍第一師第五師第二混成旅各部劉湘之第二師全部分道向宜昌沙巿進發刻前隊已到鄂境茲錄援鄂各軍官通電 
 
 

Page 11

 
 
如下（一唐式遵電）案奉四川劉總司令委任式遵爲援鄂第一路總指揮遵於八月八日在奉節就職隨即率師東下純潔援助鄂人自治不涉侵略行爲惟式遵以駑鈍之材赴鄰封之急力小任重辱命堪虞諸公望重范韓功高頗牧偉論碩畫欽佩有年尙望時示機宜俾資遵守臨風懷想相盼良殷四川陸軍第二師師長兼援鄂第一路總指揮唐式遵叩青印（二何光烈電）奉讀但軍長呈總司令歌電極表贊同鄂王負嵎荼毒蒼黎總司令本救民善鄰之義樹聯省自治之規爰與趙總司令同興義師直搗武漢尙望諸公同聲齊呼共襄盛舉以成不朽之業而奠長治之基第五師師長何光烈叩齊印（三劉炳勳電）重慶總司令劉鈞鑒江微兩電奉悉援鄂大計已於前後函塌瀝陳諒邀鈞覽竊立國之基權在統一全局離析其何以國况列强潛伏禍之旋踵若復各自爲謀不事聯絡秦越互視必召瓜分且大勢所趨亦不能閉關自守作聊固吾圉之謀致起將來攻鬭何幸湘省請兵出援扶鄂自治旣結惠於鄰省復迎合其潮流時機所届力起直追若必拘拘成議召集會商徒費時日誠如節座所云事機已迫稍縱即逝者也總之此次出兵主旨須當抱定聯湘援鄂則可附曹助吳則不可缘自治潮流現勢趨重川鄂輔車相依披髮纓冠情理宜然况經湘軍之诅出兵援助更屬有名宜沙一帶川商十居七八以兵保商列强所同傾愛商民必當歡迎聲威所指輿論翕然處今時局非高瞻遠矚不能端其趨向此又在出兵後之亟應計畫者也職鞭鞮追隨已歷年所揮戈擊楫敵愾同膺謹當秣馬厲兵待命驅策不勝踴躍盼禱之至旅長劉炳動叩蒸印（四楊森電）順慶何師長鑒齊電悉武昌爲叛兵之藪中原有分崩之象出兵鄂境收拾琥昌千載一時機不可失吾兄通電贊成英雄所見異地皆然臨電神馳莫名欽佩楊森叩灰印 
　　武漢通信社消息云川軍圖鄂早有此種計畫近已演成事實日前報載均謂川軍業已開至鄂境巴東地方仍在節節前進大有長驅直入之槪乃頃據軍界消息川軍確有一師之衆由但懋辛軍長率領入鄂其未出動之前與湘軍頗有聯絡現已直批宜昌邊界所駐上游之趙榮華軍隊并未與之抵抗昨趙已有電到省請求派兵防禦當道以所有軍隊大半開至戰線現在省中實無軍隊可撥仍令趙氏作速派兵防堵母使下竄但趙軍能否出力抵禦尙屬一問題蓋趙榮華爲王占元之私人對於此次驅王運動頗不滿意現王氏旣去趙氏當然有一種反感故近來只得擁兵鄂西坐觀成敗雖川軍圖鄂亦不與之抵禦其處心集慮即此已可見一斑矣至川軍之計畫聞已决定攻取宜昌以宜昌爲根據地再行率師直趨沙巿俟沙巿取得後即與公安石首之湘軍會合然後會師武漢現已與湘軍接洽一俟妥協即積極進行預料鄂西地方不久必發生激戰也 
　　又據北京某報消息川軍援鄂之事喧傳月餘前者以川軍尙在川境未及注意近日竟實行攻鄂誠出人意料以外然其内幕情形實有研究之價値查熊克武於來鄂赴湘之後即託故離鄂回川密勸趙炎午出兵援鄂并願令川軍爲一致之進行現在川軍見湘鄂戰事吃緊鄂西方面防務空虚北軍注全力於鄂南又不能兼籌并顧於是劉湘出全力攻鄂此次開到前方軍隊實有兩師之衆而主動人物則爲熊克武該軍等十七日抵鄂境十八日即猛力進攻遂將巴東完全佔領第八師長王汝勤得此消息當將沙巿軍隊抽調一部由宜昌往上游援應一面電省告急謂川軍嘯日佔領巴東乘勢進發宜昌方面危急萬分除已派隊堵截外請調勁旅赴援并示機宜云云蓋川軍佔領巴東之後即節節進逼宜昌駐軍無幾難於制止而沙巿方面防務亦在吃緊之秋不能分兵應援惟有請吳蕭設法救濟吳蕭兩氏以湘省方面尙有不能抵止之勢何能分兵顧及宜昌除電令王汝勤派遣得力軍隊防堵外已電政府有直曹請設法援應矣 
[魯議會主張自治電]  
　　漢口吳巡閱使杭州盧督軍鈞鑒竊魯省當外交之衝値凋敝之餘一切政令措施自應以發展地方激揚民氣爲旨歸而返觀現狀適得其反督軍兼綰民政分治之精神旣亡政府包辦選舉民意之機關將斷軍費佔全省收和三分之二而匪禍益熾積債達千餘萬元以上而政費無着財政瀕於破產外交漫無方針實業敎育無形停頓以萬目睽睽懸而未决之東亞重要區域而生機蹙迫民氣消沈至於此極前途危險豈待言喻欽等目擊心傷念惟實施自治制定省憲爲目前最要之圖誠以此項潮流各省已淜湃瀰漫不可遏止而準以魯省現情尤非痛裁軍費監督財政確立根本大法愼選民政首長不能徐圖補救漸復充實惟是中央之迷夢方酣當局之怙惡未已欲求澈底改進須促民衆目决我公首倡民治薄海其仰矧以桑梓之地已陷殘破之境自當仰藉鼎力出而提倡尙祈俯鑒危急即賜主持欽等不敏竊願執鞭倘得自憲成立民氣發皇一洗因循積習永樹平民政治則外交勝利可操左劵爲國爲鄉勢不容緩謹由某某三君恭詣崇階面陳梗槪尙祈延見指敎一切不勝企盼翹切之至山東省議會議長鄭欽張介禮同叩 
[滇南近訊]  
　　槍斃訪員吳應龍號雲飛即時常投稿上海報紙著名飛俠等字之記者也曾爲前義聲報書記今春唐去顧來義聲報停版吳即他去初言係赴迤南營商實則暗往香港欲有所謀也兩月前吳得唐氏資助回滇聯絡吳學顯在滇排顧吳到滇時適吳學顯已叛變出省圖攻蒙自潰敗後吳應龍即由滇密函唐氏謂吳學顯之攻蒙自係其主動請速匯巨欵來滇並一面投函各報謂雲南將有大變顧難支持云云不期該函爲政府檢查扣留（其函僞註爲李應龍發自雲南民聲報）函去久無回信吳又再函催唐謂吳學顯現大活動將攻臨蒙但彼甚缺乏催從速匯欵接濟云云亦被被滇政府扣留而吳仍不知後滇政府每見省外報紙多載毁謗新聞乃令密探將吳誘出捕送軍警督察處研訊吳一槪承認不諱軍警督察長韓鳳樓尙欲營救爲之代陳顧總司令前謂吳學顯攻蒙在先吳應龍入口在後應從末减已有從寛辦理說不料日來他處寄到報紙對於雲南當局更多謗毁語又有一則毁及軍法處長秦某於是火上加油不能貸死遂於八月十日竟將吳應龍綁出南較塲執行槍斃謂其充匪黨坐探罪應該死噫言諭自由載在約法無論所發稿件是否確實亦無處以死刑之理也 
　　逮捕議員滇省釐差甚多然一般工於運動者在省充當他項差使可以另向財政廳謀一釐金委員另行包與他人代收每月乾得贏餘若干其實收釐金者大多爲巿儈滑吏只知額外需索而已近有省議員李培天於去年獲委陸凉釐金差奉委之後並未到局將此釐務包與他人按月凈分餘利若干不期用人不當其釐局竟發現大頭小尾聞有商人所執釐票係納稅五千元而票根報解財政廳則爲五十元後爲鄰局舉發財政廳劉祖武適妆到任意欲整飭稅務即函請警察廳派警赴議會内將李議員培天逮捕人廳管押數日後將送司法機關按例懲辦議員之體面議會之尊嚴掃地盡矣然亦逢取之也 
[蘇高廳審理張欣生案紀（一）]  
　　上海三林塘張欣生等用藥謀斃張駕雲不服上海廳判决控訴一案高等審判廳定於本月二十六日上午九時公開審理先由司法警察持提簽至看守所將一千人犯提至候審處少頃刑庭庭長彭啓推事張承楞李永烈檢察官黄用中等蒞庭開審各被告所延辯護律師亦相繼蒞庭候示當因旁聽人數太多約有五六百人幾無站足之地且人聲喧擾由彭庭長命將無旁聽劵之人一律退出并宣布旁聽規則不許談天不許喧譁違者扶出又查點新聞記者姓名各將各剌交閱後彭庭長命提張欣生上庭據供三十二歲上海三林塘人向開張萬興米店於三林塘鎭問官得供問曰上海廳判决你的罪你知道是幾個罪答稱死刑及吸烟罪徒刑四個月又問現在對於何種罪不服答稱死刑不服烟罪服的又問上海廳判决書看見否答未看見問官曰上海廳判你毒死爾父張駕雲之罪因檢騐明白有毒醫院又騐過中嗎啡毒你自已亦在上海檢廳供明開有朱潮生趙望官等證明屬實所以判你死罪你現在不服有幾種理由供不服有四種理由一并無毒死之事即相騐亦并騐出有毒如果有毒雖判死刑亦所甘服二朱潮生因敲詐不遂由穆某唆使誣告三在上海廳并没有自白我是供木曾謀害廳長可以調查四朱潮生呈中之筆據是假的我與朱潮生并不相識朱健臣亦不認重所付三百元并非付與實是搶去的問官又曰第一點在檢騐時確騐出有毒并有醫院證明無毒之理由不充分第二點朱潮生告發是否穆某唆使與爾之犯罪無甚關係第三點在檢騐時看的人甚多都聽見你自已供出毒死的且以後到廳又供認好幾次何能翻供第四朱健臣之三百元或係搶去或還烟錢均與本案無關判罪係根據你自白本廳將你不服理由解釋與你聽判你的罪毫無寃屈現在審理事實問你一句說一句多說亦無用你父親是何名字供名駕雲又問你家中還有何人供家中有母親康氏及妻徐氏并所生子女六人又問你父親死時多大年紀供五十九歲又問爾父吸烟幾年了供已有四十餘年又問家中向來作何生意供米業又問何年開設米店供還是父親經手開的約有二十餘年又問家中有何產業供有田三百多畝房子十餘處又問家產歸何人經手管理供房子米店歸我經管田歸父親經管又問爾母親經管否供母親不管又問爾吸烟有幾年了供自二十四歲吸起的又問爾父親向來有病否供向來有頭眩病又問死之前有病否供已有病又問爾母親曾在上海廳供明爾父死之前并無病且爾自已亦供稱無病何以今稱有病供實在有病又問爾父所食之粥歸何人經手供歸母親經手又問粥放在何處的供放在廚房内的又問你母親住在在何處供住在樓上又問爾父這一天何時吃粥供早上七時又問何人拿的供學生吳某又問吃粥後如何供吃粥後去買小菜回家後即言腹痛扶上樓上自已房中睡的又問是日你在何處供是日在家未曾出去又問請醫生否供十時左右去請鄰居姓孫的看的又問何時吃藥供午後三時又問吃下如何供吃下後甚好即止嘔吐又問第二次吃否供米吃又問是否你呌他不吃的供他自已不吃的又問究竟第二次吃過否你再想想供並没有吃又問爾父何以吃粥後即吐瀉而死供粥是冷的又問有任關林供明爾因嫖賭吸烟四年以來虧空二三千兩銀子你父親不管所以與朱健臣商量謀死爾父親且爾叔張安仁說你被鎖在房内後將鎖扭斷出去可見爾平日行爲之不端趙望官爾認識否供認識的又問爾與趙望官錢若干供没有可以問的又問爾對於各節在上海廳供過幾次無理之言何必多說供在上海并没有供認曾請杜推事調查各項事實訊至此問官曰你自已去想定了明日開庭再說又命朱潮生上庭供年三十八歲三林塘人開設布店并小休館官問曰張欣生毒死父親是你告發的供是又問有何憑據供有證據及十月二十六日朱健臣所書之過割據爲憑又問爾何從得知張欣生毒死伊父供去年六月十二趙望官呌我到他家中朱健臣亦在將欣生所立之筆據給我囑我成全所以知悉又問你拿到筆據何以不即告發供因憑據不清楚所以不告又問張駕雲認識否供是朋友又問你除筆據之外有舞别項憑據供另有過割據一紙存案問你茶樓上打牌否供時常有熟人打牌又問張欣生來過否供未曾來過又問趙望官曾說在你樓上做這裝事情確否供没有又問你在開棺檢騐前居然具結究竟憑何證據可以决定是毒死的供並未具過結庭長即將安枘結紙示朱潮生并問結上所簽之字是否你自已親筆供是上海廳長命我畫的我未曾具結官又問你上訴是否係穆湘瑶替你上訴的供是自已上訴的又問所請律師何人供湯應蒿潘承鍔又問有人告發穆湘瑤替你請律師從實供明供没有確是自已請的又問你所說之過割據何在供已經張欣生收回又問過割據上之中證孫慕賢張欣生說即是你化名究竟有無姓孫之人爾應將他交出供孫即是朱健臣之學生住在三林塘落鄉其父名孫維德又問你因有過割據爲憑所以告發第一次呈訴何以不將該據附呈供在警務處即呈的又問警務處現現有公事謂并無過割據供當日警務處命俟案成立後再呈問官又命朱健臣到庭據供三十九歲閔行人向爲醫生並在三林塘朱潮生對門設有三八期分診醫室朱潮生向來認識張欣生不認得官問你知上海廳辦爾何罪供死罪吸烟罪又問爾服否供並不吸烟亦没有　過又問不賣何以向張欣生要錢供這是不賺錢的又問你交與張欣生之藥是何種藥供我並没有交過藥這事因朱潮生敲張欣生竹槓一萬元呌我帮忙謂不要緊有穆老爺我實係寃枉請求伸雪又問你旣没有賣藥與張欣生何以問他要錢供并没有要錢請廳長騐筆據上之筆跡當日上海廳有穆湘瑤之信所以强謂筆跡相同的官又命提趙　仁到庭據供米業張欣生毒父之事商人并不知曉官問曰上海廳辦爾何罪供兩個罪一藏匿張欣生罪一詐欺取財罪又問你是否將張欣生用船接至家中藏匿供没有是張有意咬我又問辦你詐欺取財有何不服供我與他商業往桼係并不詐欺又問你詐他二百四十元非張一人說你還有别人說你趙杏仁即將賬簿一本呈閱庭長命買交狀呈遞又問你們往來有幾年了供自去年十月來往的交易過三次均有帳可查庭長命將趙等帶下宣告謂本案人證甚多天氣炎熱定期明晨九時續審并囑各辯護人仍舊晉庭辯護不另發通知遂相率退庭時已十二下鐘 
[南京快信]  
　　蚌埠開重要會議皖北鎭守便殷恭先統領陳德修李紹臣楊瑞文淮泗道尹李維源鳳陽關監督倪道烺第四混成旅長邱昌錦均於昨日乘車赴明光轉乘民船赴蚌將來會議結果皖局恐生變化 
　　淮揚道尹胡翔林運河督辦署參贊徐鼎康昨電省署云郵誌已至一丈七尺八寸半車邏一壩不敷宣洩公議數日續開南關大壩以救危險但秋漲未已以後情形如何容再電陳 
　　鎭江商會請嚴禁麫粉出口省署批當此米價增漲麫粉攸關民食應照前定暫行禁運二麥雜糧出省辦法令廳轉飭知照 
　　北京大學函請增加蘇籍大學生津貼王省長以省議會議决預算津貼省外肄業蘇籍生五千元係照舊案通過業經公布此外無欵可撥已據以函復該校矣 
　　王省長昨諭略云匪患水災日不暇給所有輪班接見之客再展限兩星期如有來者隨即擋駕 
　　武進縣各鄉農會敎育會會長鄒國士許馨等電軍民兩長謂該縣知事姚浚違令藐法證據明確請撤任懲戒以肅官方 
　　徐州鎭守使陳調元前日赴滬昨午車回寗陸軍次長何恩溥今晨乘輪赴漢轉京漢車返京 
地方通信 
[蘇州]  
　　新知事定期接任吳縣知事温紹樑與松江縣知事郭曾基互相對調早經省令發表郭知事業已抵蘇已賃定長春巷房屋爲寓所擬於九月一日接篆其承審員一席將來仍由沈廷琦承乏是以縣署各員日來辦理移交極爲忙碌 
[揚州]  
　　委員查勘水災揚屬南鄉張綱鎭韓二舊一官一仙二各圖十八莊圩田同遭淹没牲畜淹斃不計其數並淹斃男婦老幼六七十人由該處警官劉永才呈報縣署王知事特於二十四日委湯蜚聲前往查勘災情以憑轉報 
　　指控運販烟土江都泰興接壤之高港地方爲通衢要隘外方烟土都由此處運入該邑三益棧主翟某與駐防該地江都警備隊勾串販運烟土曾經泰興省議員葛某電由省垣查辦在案嗣經瞿連動打消現該地保衛圑總孫福堂復臚叙前情赴江都縣署指控並請將該地警備隊撤換以杜勾結 
[鎭江]  
　　商會籌議圩災念賑鎭江一帶前數日狂風大雨江潮　漲沿江各洲已冲破七十餘圩田廬屋舍盡成澤國牛羊牲畜淹斃無算災民二十餘萬斷炊露宿哀號之聲不絶於耳商會于會長特於二十四日午後召集各董到會籌議募振辦法三時開會首由于于長報告各洲水災情形經陸君小波擬有四條交議（一）組織機關（二）調查災區（三）設法籌欵（四）辦理振務經衆討論僉主揚鎭聯合組織機關内分五股辦事通電政府及軍民兩長請撥振欵並先　急振另請劉鶴亭君督理振務各人均表同情後由于會長提議先募急振以倡義舉當由錢綢洋貨各業認定大洋六七千元議畢六時散會 
　　瓜揚汽車開工消息瓜揚汽車刻在瓜揚兩處設立辦事機關及工程處聞定於十月一日開工十二月一日開駛以利交通 
[清江]  
　　車邏壩已開放車邏壩舊例遇運河水漲至一丈四尺以上（以高郵河所立水誌爲準）守工官吏即當開放（舊時漕督衙門有案）否則沿運堤工難保無潰決之虞而守工官吏亦即加等治罪自前清光緒年問淮揚道蒯光典守工至一丈七尺六寸一時下游各縣皆相稱頌河工人員遂增經騐本年運河水勢逐漸增漲若以水誌爲準目下已達一丈七六以上故上游堤工事務所坐辦萬筱庵旬日之間曾連電揚州督運局十餘次促其及早開放謂早放猶可施種二麥不然目前旣難顧全下游各縣之稻而水仍增漲未已恐將來縱仍開放亦必影響二來難於布種所言頗覺持之有故刻聞車邏守工汛員已於日昨（二十一日）奉令將　開放矣　　排長剿匪陣亡淮陰警備隊排長吳其哲昨在三堡剿匪匪被窮追當據該處民房固守吳因穴墻爲匪彈中乳際身死按吳本光復前南洋第九鎭騎兵退伍後曾在漁溝高小學敎授兵式體操爲人頗具瞻略此次陣亡地方人士頗爲悼惜 
[靖江]  
　　水災臨時籌振處電上海申報館轉各善堂慈鑒靖邑三面環江北連如泰地勢低窪人民貧瘠素無蓋藏本年麥熟歉收夏正五月中陰雨爲災黄荳棉花大半淹没農民改種粟黍方遂生長不料本月十七十作兩日大風暴雨江潮　漲沿江一帶圩岸盡行倒塌廬舍漂没人畜淹斃無算龍潭新港左右死數十人其餘尙未能查得確數幸存者日在昏墊之中風號露泣慘不忍言同人勉盡棉力籌放急振聊以延其殘喘調查内地已遭淫雨又加北水南來江潮内灌禾稼沉溺竭力救援恐難獲效哀此煢黎來日大難惟有呼籲諸大善長俯賜援手不令嗷嗷哀鴻轉塡溝壑再造恩施同人等九頓首以待靖江水災臨時籌振處姚序鏞黄錦中方翼鵬盛德新袁今露范漢光張汝謙朱樹雲黄槐劉志燝劉承均劉砥隅朱容照陳汝祺朱廷幹王家榦張一仁姚寳德將 
劉可均錢邇忠瞿國樑鄭偉劉魯璜鄭炳黄自純逃巖　弼堯劉世鎧朱立等泣叩 
[嘉興]  
　　初選居然告竣三届省初選於二十三日由汪知事督同管理監察各員分區開票至夜復繼以燭現已完全開竣各區共投票數十二萬九千六百六十五紙開票結果鄭壽莊等一百三十五名當選人完全產出業由初選監督榜示周知並送達通知書於初當選人尅日答覆願否應選以便塡送證書惟聞某區當選人中因開票時褚輔成等均受重傷不願應選者已有多人 
雜評一 
[吳佩孚之自戰（默）]  
　　吳佩孚對湘决戰之時即吳佩孚名譽與地盤兩念决戰於方寸時也人未至名譽與地盤兩方交迫之時則孰不願說幾句從民意順潮流之風凉話以博國人同情迨至名譽與地盤兩者當前而勢又不能兩全則非有大過人之才者其交戰之結果必名譽敗而地盤勝今日吳佩孚之所以異於從前關鍵亦在是耳人責吳佩孚何以不戰於王占元未去之前而戰於王占元已去之後吳固無辭以對然王未去而助王以與鄂人敵不啻犧牲名譽以助人爭地盤吳豈肯爲王氏旣去而吳乃右手執地盤左手挾名譽以入於交戰中矣自來偉人豪士享盛名稱大人物者失敗於此際一念中者何限吳佩孚何人能超過此關頭耶此非我之對吳作恕詞蓋今日之所謂享盛名稱大人物者本皆一邱之貉陳炯明之攻桂曰爲桂人爭自治也今桂已下矣陳炯明於此能雙手捧此廣西之地盤還之桂人廣東軍隊完全退出一聽桂人之逢治而絶不干涉方爲眞心援助桂人然而今日傳保某爲桂總司令明日又傳將駐軍隊若干是陳亦未必能忘情於桂之地盤也不過陳之取桂其勢順吳之取鄂其勢逆桂之陸陳去後幸無强有力之桂人如蔣作賓輩起與之抗而鄂則王占元去後有此强有力之鄂人與吳對抗耳吳佩孚初亦輕視鄂人以爲此偌大地盤俯拾即是故不復轉念顧及名譽不料鄂人竟以性命相搏至於今日名譽旣喪精銳傷亡大半而地盤之取重尙無把握吳於此其有悔心乎縱無悔心亦必隱痛矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[歡迎休門公使紀]  
　　九圑體在總商會華官在交涉署美人在卡爾登上海總商會江蘇省敎育會上海縣商會上海敎育會上海銀行公會上海錢業公會青年會寰球中國學生會華商紗廠聯合會九圑體於昨日十二時在總商會公宴美使休門博士到塲者有上海美總領事克銀漢王正廷聶雲台及其女公子沈聯芳余日章許秋颿宋漢章穆藕初李登輝黄任之郭秉文沈信卿錢新之唐露園曹雪賡鍾文耀孔庸之湯節之戈公振沈卓吾先賡石包世傑俞洪鈞汪英賓裴國雄等一百七十九人公使休門博士及其夫人女公子二人於十二時五十分鐘到商會軍樂接進由余日章及聶雲台招待至一時入席聶君主席依次入座二時半宴畢由聶君起立讀頌詞大衆舉杯祝福先由王正廷用英文演說略謂鄙人得首先演說殊覺榮幸此次休門博士來華代表美政府爲中國公使於中美兩國交誼愈覺親密中美二國共爲共和國百美國之優點足供我國採納者甚夥茲略舉華人仰慕美人之理由數點爲諸君言之一美前總統林肯有言政府屬於人民由人民而爲人民者也革命以來南北分峙對於此義似未明瞭惟愛自由之精神時有出現終不致消滅也二美國以聰明智竎道德爲政府之基礎三美人不以權力相爭惟以全力注意人民之幸福工商之發展四美國人具有國際上良好之感情中美之親密可母待言惟願美國能與世界各國共同進步毌使世界各國遜於美國最後王博士向休門博士蚛說凡事須見而後足信休門博士對華情形亦宜作如是觀切勿以中國爲多政府之國家蓋政府雖多人民實皆一致决難分離而今日中國之所以有南北二政府者實因兩派思想之分歧第一派以爲政府爲人民所組織故人民宜自治宜監督政府第二派以人民愚蒙無知政府宜負指導之職故凡人民不知之處政府宜一一敎誨之雖然休門博士來華駐節雖爲中國政府而實爲人民一切惟人民是瞻則庶幾其可矣中國於歐洲和會之失敗亦即美國政策在和會之失敗此次美總統發起太平洋會議旨在主張公理裁减軍備其有成功者其要點即在與歐洲和會性質不同也中國將於此會議求伸公道而於參入會議之前自當首先整頓國内紛亂此點雖覺難於着手倘休門博士能於其間竭力調和國際上之和善則太平洋會議定能得良善之結果也繼公使休門演說由余日章博士繙譯略謂予二十二年前曾來華一次此次復來各方情形大有變更尤以文化上爲最於此短促時問而有如此神速之改革實出人意料之外可慶可賀今日中國爲世界上最要之中心點予得派來華殊屬幸事此後世界界之和平視東亞爲轉移而中國具有四萬萬智慧勤儉而富有道德之人民何懼中國之不能振作耶前曾出使希臘今又來華一爲東亞文化中心點一爲西歐文化中心點希哲柏拉圖有言曰有治理國家而得民心者舍哲學而外無他人矣中國對於此點亦復如是予此次來華雖有責任於政府自然亦當視民意爲歸惟共和國民宜先明瞭共和之意義不時予當於演說時提及之美國之文學固不及中國多多惟今日中國所需要非文學之敎育乃實驗科學之敎育美國則於此較優於中國詳察中國近來出洋學生多數習此類敎育故予以爲中國將來此輩青年大有希望也中美政治組織相同之點一即在美儒言中其言曰自由與統一現在如此永久亦如是一致的决難分離人民爲主人翁而政府則居僕役地位二政治上之分功中央政府與省政府但二政府之權限皆由人民處得來故美國人民對於二政府同一看待凡此意義爲要組成民治共和國者所不能不明瞭者也王博士提總統林肯之言以表示爲自由之意義顧予則謂非爭自由是爭統一因非統一焉能得自由惟其欲得自由不能不爭統一而此次太平洋會議是中美聯絡感情極好機會美國於此會議自然當以公正之待遇維持中國開放主義凡屬有利中國者自必竭力主張之惟中國亦當有統一堅穩之政府爲之後盾此堅穩統一之政府吾生即不能見之諸君青年定能見之予之來華乃保護美國固有之權利並不願望中國給與其他利益也演說畢已四時矣 
　　江蘇交涉公署昨日歡迎駐京美國公使休門君松滬護軍使何豐林特派交涉員許秋颿爲主席交際科長陳震東秘書楊小呇爲招待陳科長之女公子等爲女招待中西官紳商如滬海王道尹海關姚監督上海榮防守司令護理海軍何總司令淞滬徐警廳長上海縣沈知事薩造幣廠公共租界正會審官關君法租界會審官聶君謝總辦劉所長護軍使署汪參谋長南北巿工巡姚汪兩局長戚審廳長及各界同人美總領事及其夫人等均先後到署至下午五點十五分休公使偕其夫人乘汽車蒞止當由何使許交涉員等迎入握手爲禮護軍使署軍樂隊奏樂五點三十分攝影四十分入座休公使於席間首述中美邦交親善之曆史並贊美中華民國之進步國民程度之猛進至六時半賓主始盡歡而散聞休門公使及其夫人女公子隨員九人定於今日（二十七日）乘滬寗路二號花車掛在由滬七點四十五分鐘之早班快車赴寗再乘江輪轉京漢車北上云又大陸報云新任美使休門博士擬由滬赴寗改乘輪船往漢然後由京漢鐵路北上以便考視内地情形沿途所經或將見湘鄂間一部份戰事蘇督仁省長現已預備招待休門博士偕其妻女定星期六日離滬 
　　昨晚八時上海美國商會及上海美人會在卡爾登飯店開宴歡迎休門君與宴者甚衆由主人致歡迎詞後休門君即席演說略謂中國近十年來由專制而成共和氣象一變即以敎育論現亦由守舊而成西洋化愛國心亦漸發達此可欣慰者也尤有幸者中美邦誼至今篤睦兩方各努力維固其感情吾美對於中國實願在在表坏其熱忱也工有問美對中國取何態度者鄙人敢答一言即吾美深願爲中國謀利益並希其有公開態度更願其常保國度而能自治其邦尤望商業之類與各國以公同門戶也鄙人前於一八九九年來游中國即聞有所謂（勢力範圍）者此事又誠大不利於中國至於鐵道之建築需要甚切去年四國銀行圑之組織即所以防止一國之侵越中國鐵路等權者又凡事取公開態度則獲助將多故甚宜取之也休門君演說至此更發關於太平洋會議問題之言論申述召集此會議之原因並謂該會議將討論撤除太平洋軍備問題及遠東諸問題希望中國加入該會議及將來享受幸福云云演說畢衆大鼓掌十一時許始散 
[白爾氏今日演飛機]  
　　美國飛行家白爾氏定今明兩日即二十七八二天在江灣萬國體育會塲演習飛機淞滬支路特於下午二時開專車往返以便觀客並聞商務印書館特派人往攝影戲片云 
[華茶銷俄之良好機會]  
　　上海總商會昨接江蘇實業廳公函云逕啓者案奉農商部訓令開准國務院秘書廳函稱奉大總統批交院部注意關於中美通信社華茶運俄及商訂商約說帖一件請查照考參等因准此查該說帖内稱俄遠東政府已令駐華代表購買價値二百萬元之華茶以後再撥鉅欵陸續購辦等語現在我國行銷俄國華茶旣有此良好時機自應竭力講求以謀發展除通行各省區實業廳曁各茶商圑體並函復外合亟抄錄原說帖一件令仰該廳轉行各茶商圑體知照此令等因並附抄件到廳相應函達貴會即希轉知各茶商圑體知照爲荷此致上海總商會（附抄件）查中美通信社華茶運俄之良機一件謂現俄需茶甚急俄遠東政府已令駐華代表購買價値三百萬元之華茶以後再撥鉅欵陸續購辦等語查中國行銷俄國貨品向以茶爲大宗此外絲品藥品各類銷路亦鉅刻俄事漸歸平定茶務固宜講求務須考選合於俄人需用之品不稍攙雜方望銷路日漸暢旺此外如絲品藥品及俄人近年所需之各種貨品亦宜設法考核精良推廣銷路旣可以華產交換外資且可於訂約時爲要求特别利益之計再俄旣素購茶商業自必陸續發展預先商訂商約似可及時籌商擬交主管機關注意是否有當伏乞鈞酌奉批交院部注意 
[保險行準備焚燬絲繭之賠欵]  
　　共約五百四十餘萬 
　　北蘇州河前次大火焚燬絲繭等大宗貴重貨品以來所有保險賠欵華洋各保險行以絲繭一項爲數鉅大審查需時手續繁多故直至目下始得竣事計華洋各行應付賠欵全數約銀五百四十餘萬兩聞英商安利洋行應賠欵八十三萬餘兩茲由該行買辦汪子敬君將欵項備齊通知領欵各廠行定於二十九三十等日付領其餘華洋各行亦於本月内一律付給云 
[通州餘姚棉花均因風潮漲價]  
　　我國各紗廠之原料全賴通州棉花爲主今届新花自被兩次風潮又加水災南通崇明海門沿江花田均遭淹没至今未退預計收成僅剩十之二三以是前昨等日交易之標準花衣漲至三十兩之外據各紗廠預料今届新花即價漲至三士一兩上下亦不謂奇 
　　昨日老公茂等紗廠欲買進期貨通花駐滬各花客須售三十二兩五錢現南通大生紗廠已放出收花莊行共有四五十處並與其他各花行預約每日收買之花先儘該廠收買故通花巿價恐難鬆動云 
　　寗波快信云今届餘姚棉花被風潮淹没收成祗有三成該處和豐紗廠覩此情形極爲恐惶前日向各花行訂進中秋交貨之姚花數千包價洋四十三元云然核之上海交貨須銀三十二兩之外也 
　　昨日悶熱花田又受影響蓋自二十日風潮後未脫花鈴正在開放此種天氣殊不相宜於是蘇松太各屬之花商紛紛來滬向物品等交易所訂進近遠戎標準花甚多此兩日間物品一家共有十九萬包之成交數云 
[津浦路尙未修竣]  
　　津浦鐵路蚌埠新橋間軌道被水冲毁以致斷絶交通等情疊誌前報茲悉滬寗滬杭甬兩路昨接津浦鐵路來電以該路北段自固鎭至天津南段自津口至明光叚内日前門台子兩旁石山被雨冲刷以致坍塌一叚阻滯路軌刻雖從事趕修總非旬日不能告竣現惟福履集與南宿州之間業已修理完竣照常通車矣外傳津浦方面現復發生事故實因山石坍塌工程浩大以致傳訛耳 
[綢貨有節後漲價說]  
　　本年春夏兩届蠶汛因天時關係收成不佳絲價較往年驟漲三分之一茲據綢緞業中消息謂得杭湖各產地來函細絲每百兩計洋八十五六元肥絲每百兩洋七十七八元故杭垣廠貨鐵機緞價每尺均須元一兩杭熟羅第兩洋一元一角線春每兩洋一元一角八分以上北五省銷路甚佳而南五省則尙未見活動茲聞各廠因成本較重有同業已議定中秋節後尙須增價一錢之譜云又湖州所織之火　縐紗每兩連捐稅批價利盤洋一元三角六分華絲葛廠貨每尺元七錢二分上海物華廠物華葛每尺七錢八分茲届天時秋凉各貨將行出銷内地來源異常俏巿是以綢緞各莊營業殊不易易聞節後尙有議加一分鈿之說云 
[新粳到貨湧旺之跌價]  
　　滬上周浦新粳上巿以來已有旬日近兩日内到貨已逐漸增多而身骨亦較初到爲堅結可以煑飯蓋頭二朝之米各米店購進後門莊銷賣謂之新香粳合宜煑粥不宜煑飯六七朝後香味已減少頭批貨每石開至十二元一角五分前日起到貨湧旺開價爲十一元昨日所到斛開價十元零五角計五日之間跌去一元六角之多巿價跌落尙無多數銷路各米店亦不敢多進至多不過十石或五六石因而陳米宿貨亦被帶小三四角惟破礱新鮮者到期甚少價站定江邊新客秞近日到貨甚湧各米店購辦者不少巿價平定云 
[糖巿尙疲]  
　　車糖太古前日將三五溫開漲價爲十一兩但此價隻包均無售出近來各路生意停頓而東白之各廠定貨及荷蘭白新貨則陸續有到所以火車糖劃盤每日磨小一錢東白三五温今祗劃十兩零四錢尙然疲軟凈白粗沙現貨昨開出巿盤八兩八錢火車糖大受打擊矣總之但望銷路暢達則巿面不難起色耳 
[木業不承認板木交易所]  
　　邇有非木商同業組織板木交易所曾經南巿木商會館北巿震巽木商公所登報聲明昨日該會館與公所之董事田時霖朱吟江及同業六十二家電稟北京農商部云對於滬上設立之板木校易所均未同意且與物品交易所條例抵觸况同業中旣無設立之理由尤難承認請爲查照以免誤會云云 
[繭商公會開成立會]  
　　繭商公會昨假一品香大廳開成立大會並選舉評議員及正副會長到同業約五百餘人二時開會當推定陳企唐君爲主席宣布開會宗旨並通過會章嗣用連記名法投票選舉錢子燕吳鴻逵蔣栢臣富夢良任鳳奎姜福寗姚頌南徐遂康程級三趙節香陳錫周爲評議員又由評議員中推定錢子燕君爲正會長（錢君即錢能訓之兄） 
[航業消息彙紀]  
　　湘鄂戰事復又劇烈本星期内本埠長江班輪之進口貨日見銳減不獨漢口來貨缺管即蕪湖九江等處亦見停頓故邇來各江輪之進口貨均祗有一二千件云　　美國七海輪船公司新在上海添闢之德國郵船航路已派定中國海號行駛本埠由提督公司經理此間昨接該公司來電已將開駛來華之中國海號臨時變更名稱爲克羅克號rook惟原定月底到滬恐届時不及必展期一週至九月六號來滬云 
　　大阪商船會社近於歐洲航業極力擴張噸量今又在英國定造一萬噸之大貨輪兩艘年内可以落成今該公司已取定一名（倫敦丸）一名（巴黎丸）該兩輪出廠後指定在中日歐一路内航行云 
　　法郵船公司對於赴法旅客之已購定高爾提挨號艙位者現有兩項辦法一可轉乘下次之（奥爾忙佩克號）赴法（約十月三四日出口）二如欲退票者現時即行知照亦可照辦云 
　　寳隆洋行之新摩托輪船曼拉耶號Ｍalayfa係丹麥（勃麥司探）船廠所定建者甫於上月落水即派入南洋中日航路内行駛已於七月二十日由丹開出下月二十七號可抵申此船有一萬三千噸之巨與該公司之亞菲利加號爲姊妹船計有四百四十五英尺長四十二英尺闊二十八英尺深該輪以運貨爲主故祗有客室十二間云 
　　本埠大英火輪船公司所經理之英印輪船現在英國新造摩托機巨輪若干艘其第一號已經將成定名以Ｄ字爲母業經擇定笛賽爾號Ｄiesel將來均須換航至華云 
　　頃得航業界切確消息德美輪船公司Ｈamburg-America　Line已决定添開遠東班刻下業經指派定二萬二千噸之郵船三艘於明年二月内開始到華云 
　　提督公司之樞石邦郵船昨日由西雅圖來申乘來旅客祗有美人約克森密巧爾麥奇斯等共七名今晨即赴南洋又有本月二十七號由美應開來申之華納溪號茲因在美修理故改派慧目邦號新輪代駛來滬一經修竣便即同加至中國線内行駛云 
　　怡和洋行之怡生號輪船昨自長江來申裝來銀子兩箱計一萬兩金子一箱共有十條云又有該行經理之西亞班輪現又派出一萬噸之大貨輪一般由紐約經蘇彝士河及南洋羣島來滬船名森登海號Ｓandon　Hii將於九月一二號進口上海來貨極少惟有大批貨裝赴荷德故已定出月十一日出口云 
　　昨日航業消息内所紀大荳餅裝赴汕頭二十萬片係六十萬片之誤合行校正以昭符合 
[商品陳列所消息]  
　　商吕陳列所自籌備以來無日不在積極進行中昨聞該所正在着手籌畫内部一切陳列事宜查有玻璃　窗三百餘只大槪分爲甲乙丙三種甲者爲大號乙者次之丙者又次之各部出品順序陳列前由天津商品陳列所聘來陸君文郁趙君鴻年惠辦陳列此兩君在天津陳列所奉職有八九年經騐極富現正規書所内各種玻璃櫉檯之部位擬以各色縐綢絹紙等項結成種種花樣點綴其間但此項點綴品所費甚巨田所長爲節省公家經費起見對於各項點綴品如繡幕絹花紙紥等類擬請由各繡業紙紥業分門擔任作爲出品因此項出品即可爲各該業活動廣告之一種各業當無不樂從聞有指路牌一種即爲懸掛各陳列部分者也如美衛部分則有美術部牌懸掛路中以便游覽人到一陳列部分即知其品爲屬於何部不致目迷五色查陳列所定章分十二部如農林礦產美術工藝等每部須懸掛指路牌一二方田所長首爲之倡允由已所創設之震升恒木行出品擬用香楠木製成再請名手雕刻中西文長三十六寸寛十九寸共計二十餘方每方十有餘元上面並刊震升恒木行出品字樣又有中央印刷公司聞風興起亦向陳列所接洽領到各種小標　照式製印以備該所應用上面亦印中央印刷公司製贈字樣以資表彰此外尙有綢幕紙花之點綴品留待繡業及紙紮業出品聞有畫錦里某珠花店正向該所承領照辦云 
[土貨出口派司展限之部批]  
　　旅滬商帮協會前次呈請農商部將土貨出口派司仍以兩年爲限等情及原呈已登載各報昨日谬會奉到農商部批示云呈悉所請將土貨出口派司仍照兩年限期辦理等情經本部咨行稅務處核辦去後茲准復稱此案業經電催江海關監督迅速妥議具復在案俟議復到日再行核辦咨復查照等因合行批示遵照此批 
[友華銀行銀巿報告]  
　　中美新聞社譯友華銀行二十六日報告云昨日倫敦行近期跌一便士之八分之一遠期不動紐約銀價高一分之八分之三倫敦紐約間滙價高一分又四分之三今日此間開盤金　價不動金洋高一分之四分之一交易價金鎊八月份爲　先令八便士半九月份爲三先令八便士又八分之一金洋八月份爲六八半九月份爲六八又四分之一巿况終日寛鬆買多于賣 
[本星期之成交紗數]  
　　本星期棉紗巿面寂靜如故印紗旣無到貨毫無開出其最後近交之價格計十支一百二十八兩至一百三十九兩十二支一百四十兩英日本紗開出亦少惟三新及同昌兩廠開出人鍾牌十六支本月期貨七十五包價一百五十四兩七錢五又二十支電車牌一百包價一百七十四兩云期紗成交二千包之譜川帮稍有辦去價均較上期略好小包紗交易有五千二百包之多此由於風潮後所致云 
[滬杭車昨日車運進出之銀洋]  
　　滬杭甬鐵路上海南車站昨日（二十六）由杭來滬之一百零三號早快車由杭州造幣廠裝來新幣四萬五千元分裝九箱係上海中國銀行二萬元鹽業銀行二萬元惠興五千元又滬嘉區間車由松江甡沅裝來鈔洋三千元係上海鴻祥莊以上現洋鈔票共計四萬八千元當日由鐵路運送處裝儎塌車分别送交矣 
　　滬杭路同和運銀公司昨日（二十六日）承運中國銀行寳銀五箱計重一萬五千兩又交通五箱計重一萬五千兩又鹽業四箱計重一萬二千兩裝至杭州造幣廠又現洋一千元至嘉興又三千元至财星橋 
[滬杭快車前日遲到之原因]  
　　滬杭甬鐵路前日（二十五）下午三時許由杭開滬之一百零七號特别快車駛至長安硤石間忽見三等車玻璃窗下火燄甚猛並爆裂玻璃窗兩塊焚燬窗板約四尺方圓幸經該路隨車包探及茶房人等竭力施救用刀挖去着火車窗始得救息當時該三等車内乘客一時人聲鼎沸當查失火原因係由某搭客將香烟頭放在玻璃窗縫車震落下以致经燃田下上升着火事前意爲龍頭上之烟隨隨風而來故不介意直至火燄冒穿始行覺察該列車駛至嘉興站始將焚壞之車解下由該站換掛三等客車一輛以便該乘客換坐不意該車駛至楓涇站時忽見車頭上之燒煤火夫不知何故由車跌下軌旁致頭部身上均受重傷當由該站長知照控警車送就近醫院醫治故該特别快車到站時已在晚間八時許矣 
[閩粤學生報告在獄情形]  
　　閩粤籍學生致同鄉書云保外學生劉開祥等八人謹將被拘期内經過情形陳請於廣肇公所旅滬福建同鄉會諸鄉老先生之前竊祥等被誣下獄閩吏初無確證迨滬檢廳奉令移滬偵查催送案卷閩省始行咨送來滬前後約計四五次積帙盈尺均屬揑造事實迭經滬檢廳縝密偵查毫無實據自客歲十一月延至本年三月滬檢廳以情實誣陷案難久延蒙詳請司法部總檢廳宣告無罪開釋乃閩吏又向部廳大施運動滬廳所請竟未邀准令再偵查許世雄前以病重保外劉開祥以保外候訊至是復被收押形勢一變前此看守所内待遇尙有通融今亦頓形束縛祥等在獄因起居失常本多疾病今則益增抑鬱病乃愈劇續行偵查期間延長至三月之久尙難一開庭訊生等屢呈催請結案省釋滬廳則多方推諉竊以滬廳雖無主决之權實負偵查之責閩省咨送案卷旣不足證明學生等犯罪行爲自應迅予决定處分乃任意延擱使祥等長禁狴犴幾至瘐斃王希昻病重求保先猶不許繼至垂斃與衆病均劇時始令希昻一人保外後得廣肇公所曁福建同鄉會力爭祥等雖得出外而於陳國瑞則謂有疑點堅不允釋瑞係未成年之童子前此證據均不足入其罪亦不能遽實其疑旣經一例陳請開釋且有各社圑均願保證 
 
 

Page 15

 
 
更無可虞而滬廳必將重移禁押犯病院該院號舍鐵柱矗立其形式之獰惡有甚於看守所瑞在其中覓死者再現王希昻在惠旅養病院診治據該院醫生袁鄂生報告症係脚氣攻心氣仍不能平臥脈已無根勢極危險且危險即在目前實無力挽救等語本二十六日上午十時福建同鄉會總幹事沈次裳先生代倩德國醫生羅來伏前往診視亦與袁醫生異口同辭似此希昻必死無疑希昻志在救國被誣而死毫無所怨懟獨惜司法機關本爲保障人權而設竟仰承閩省軍閥之鼻息摧殘學子至於此極所謂司法獨立豈非欺人之言耶竊以法律萬惡亦復萬能何處不能入人之罪閩吏不置生等死地不已部所復被聳動滬廳又受制於人祥等環顧前途危險萬狀茲承諸鄉老先生垂注祥等綦深謹將被拘期内情形陳述一二尙希公鑒學生陳晋昌許世雄劉開祥王希昻江秀清劉友賢林佑民林壽昌謹上 
[取締交易所之公文]  
　　總商會公函上海總商會致各商帮函云敬啓者案准江蘇實業廳函開奉督軍省長會令開以滬商濫設立交易所迭據公正紳商函牘紛陳請求禁止或而述危險情狀前來本督軍省長同負地方之責任斷難坐視除電請國務院農商部嚴行取締曁分令飭遵外合亟令仰該廳長分别查明本省各處此項交易所如有未經核准擅自開業者一律設法嚴禁並剴切勸諭一般商分切勿盲從購股自蹈危機以遏狂潮而維商業是爲至要仍將辦理情形具報核奪此令等因奉此相應函請貴會查照並希轉勸一般商人切勿對於未經核准擅自開業之各交易所盲從購股自蹈危機實爲感荷等由准此敝會查公司條例第一百二十八條内開公司非設立註册後不得發行股票又同條第二項内開違背前項之規定而發行股票時其股票無效但不妨對於發給此票者要求損害賠償等語依據上述條文是未經農商闻核准擅自開業之各交易所其發行之股票在法律上並未予以承認設因買賣交換發生糾葛在本國官廳提起訴訟必至完全失其效力敝會旣受實業廳之函囑不得不將普通社會輕忽看過之點摘要揭出以期共知儆惕至其他弊害則官廳文告以及現時經濟學者咸有論評敝會亦不願再贅尙祈嗣後投資者各自審傎勿貪不可必得之厚利輕於一擲爲荷云云 
　　實業廳布告江蘇實業廳布告云爲布告事案奉省長公署訓令開查本年八月三日第一千九百五十五號政府公報載農商部布告第九號内開爲布告事查交易所法規業經公布所有交易所來部呈請立案自應依照條例規定繕具正式呈文及各項文件呈由該地方官廳核轉來部方可受理其以電報或用快郵代電及不依照法定程序率行呈請者本部槪不批示以昭愼重特此布告又農商部布告第十號内開爲布告事查關於各交易所案件迭據各處來電互相控訐具呈人名義或以商號或以個人是非雜糅無從臆斷控告之事在法律上爲一種極負責任之舉小則損人名譽大則破壤事業何得輕率從事甚有以個人揑表全體而爲全體所攻訐又有以名非已出自請撤銷或一經飭查並無其人且有店夥冐用店號名義而店主來部呈控者似此任意冐名揑名殊屬不成事體嗣後關於此類事件應具正式呈文具呈人不問個人廠號均須一律署名蓋章分别註明住處或所在地如係個人出名並須由當地經部註册公司或著名股實商號蓋章保證方予受理以昭愼重特此布告各等因合行令仰該廳長轉行所屬一體遵照辦理此令等因奉此合行布告俾衆週知再大部第十號布告係爲防止無故毁損他人名譽或破壞他人事業起見無論何事均可適用嗣後關於此類事件無論具名之人聲望如何昭著中所控之事情節如何重大苟非遵照部示辦理本廳槪不受理合併聲明此布廳長張軼歐 
[皖圑體反對李兆珍長皖]  
　　駐滬安徽救國代表圑學生會改造安徽同志會昨致安徽各圑體各報館通電云（銜略）皖長一席凡與倪氏有互惠條件及關係者一律反對同人早具宣言矣乃者北庭不顧民意竟甘受倪賄任命曩爲皖巡按之庸懦老朽閩人李兆珍長皖聆悉之下無任髮指又據皖訊張文生保其私黨孔憲芳爲財政廳長胡璧城爲敎育廳長似此倒行逆施惟權利是務皖省前途何堪設想萬望諸公速圖自救一致抗爭三千萬同胞之幸福實利賴之駐滬安徽救國代表圑學生會改造安徽同志會仝叩宥 
　　旅京安徽同鄉會致旅滬皖人孫某電云轉各同鄉鑒吾皖苦苛擾久矣乃者姜高琦慘死一案迭經旅京同鄉一再呈請懲兇府院始終置若罔聞近又以年近八旬久經病廢之李兆珍爲皖省長並有以貪鄙猥瑣之陶鎔先行代理之說政府舉錯顚倒如此是直以皖人爲愚弱可欺有意陷吾皖於水火竊念皖包三千萬衆聰明才力不後於他省若湘若鄂前例可師苟不急起直追爲自决之謀將永墜於萬刧不復这地位刻以徵集旅京同鄉以皖人治皖之標的爲最後之請求凡非皖人或雖爲皖人而平日依附豪强劣跡昭著者來長吾皖即爲三千萬人之公敵吾輩當誓死力爭决不承認時機迫切一髮千鈞敢布區區幸吾皖父老兄弟共起而圖之旅京安徽同鄉會 
[海軍署遴派軍醫赴鄂]  
　　海軍總司令公署日前接得駐鄂第二艦隊司令杜錫珪來電以現因湘鄂戰事各艦艇均已派赴前敵應戰近日戰事甚劇所有前敵帮辦醫務及施救傷兵等事務頗繁原有醫生不敷辦公請即遴派軍醫抮帶藥品應用器具來鄂帮辦等情何護總司令准電後當派高昌廟海軍養病所所長李崇光率同看護生李寅劉光宗等携帶各種西藥及應用器具於前日附輪赴鄂襄辦救護醫傷等事所遺海軍養病所所長職務則派本署軍醫黄勉暫行代理黄君奉令後昨已到所接辦矣 
[飭查濬浦局越界釘樁交涉案]  
　　上海縣公署訓令塘工善後局文開本年八月九日奉江蘇交涉公署第一八六號訓令内開本月十九日據該知事以濬浦局在東澣港品虎界釘樁呈請迅函拔移以重内政等情到署當以濬浦局在東溝越界釘樁一事迭經楊前任函致濬浦局迅令行會丈局訂期會勘於八年十月九日及十二月三十一日准濬浦局來函願與會丈塘工兩局人員到局互相討論商榷俾可明瞭以資解决并有此後無庸來往函商之語函縣飭局查明曾否討論商榷具復轉報仰即遵照此令 
[旅滬鎭紳籌議梓鄉災振]  
　　旅滬鎭紳邱渭卿童萼樓胡筆江田少澐等以本籍江甘交界各洲圩均遭水災淹没田廬人口無算一片汪洋均成澤國現在一般災民或扒在樹上或登在屋頂或臥於岸旁呼號求救參不忍聞因特籌議趕辦急振聞邱童諸君均已慨允鉅欵惟因災區旣廣雖解巨囊仍不濟事特定星期日遨集同鄉會議一切以救桑梓 
[滬南大風潮後之餘聞]  
此次南災滬南各處道路之電燈泡俱遭擊碎不計其數電線亦有遭風絞亂者現經淞滬警察各區所派警逐段調查以浦灘等處損失最甚當即據情開列清單投淞滬警察廳報告請爲撥派匠人分投裝換當已通知内地電燈公司趕緊派匠按段修整惟自動工以來尙未能一律回復原狀茲由第一區署王署長特用電話通知該公司多派工匠趕將沿浦燈線從速修理以便行旅而重治安云又浦江内各種大小船隻當風災時打擊損壞者爲數頗多現各船主急需修葺乃一般船匠艌匠人等乘機增加工價留難工作經各船廠主查得此項工匠甫於今夏要求漲價由各廠家出爲調停已將錢碼改爲洋碼乃事隔兩月又圖藉端要挾攸關船廠營業據情陳請上海縣公署備案以免瑞被壟斷云城内外各街巷垃圾自日前風災後久未掃除以致堆積頗多推其原因實係浦江潮汛甚大而所裝垃圾各船大都破舊且又窄小甚至駁船不敷改用划子船接班承裝一經起運江心有將垃圾乘機傾棄浦中者恐海關巡江吏查見予以重罰以故各船戶咸有戒心不願裝運故船隻更少垃圾日多一日適逢瓜皮蘆粟渣芠白壳等垃圾增旺之際雖經垃圾夫役運至碼頭無如碼頭畔已無從堆置祗得將各處小巷僻街之垃圾暫行堆積因而穢氣四佑有礙銜生現經地方各紳商目擊情形已分函各管警區署所查照請爲多派挑夫按月掃除潔淨云云恐一時難以清除也 
[嘉興知事毆辱選民之請究]  
　　浙江旅滬學會乹浙當軸云浙江省長高等檢察廳鈞鑒接嘉興公民來電嘉興汪知事喝警毆辱選民受傷多人如此强暴官吏蔑視民命羣情憤極務乞秉公澈查按律懲辦浙江旅滬學會宥 
[獲解川沙刦案盜黨]  
　　搶刦川沙西鄉沈少港莊元生家金銀珠飾及現洋鈔票等件値價二千餘元案内之盜犯曾由水警第三隊第一分隊緝獲是案盜犯徐洪發一名解歸川沙縣訊辦在案茲由水警偵探查悉此案爲首者確係已獲之徐洪發起意糾黨持械夤夜往刦因有夥盜潛匿南滙地方是以往緝業經偵獲陳南發蔡貴生沈小阿榮等三名於前日解滬經第三隊隊長王壽良訊據沈小阿榮供稱現年二十七歲南滙縣八圖人向在上海翻砂廠做生意徐洪發不來認得於本月十號之前由徐洪發從上海糾來奚林生等作名即於十日夜間同往沈少港莊元生家先從窗下挖洞入内侵入事主妻室臥房而事主家内祗有婦女五人遂用鐵鎚打開鐵箱搜刦金銀錢洋眞珠首飾等物而逸惟三阿囡奚林生等在逃不知去向要求寛辦等語質之陳南發蔡貴生均供由徐洪發糾同往刦不諱當以案關搶刦應歸該管地方官研訊究辦除將獲盜訊供情形呈報第一區核辦外並於昨日將續獲之三盜派警解送川沙縣公署併案訊究矣 
[華洋人力車公會開會紀]  
　　白克路華洋人力車公會前日開全體大會到會會員達十分之九所議各事如下一工部局通告改良門布事一巡捕撬照事一下月收放照會及點照事一報告帳略當由華洋會長報告開會宗旨稱工部局通告改良門布一節諸君應早知悉有無意見請衆公决衆謂若照該局通告實於手續甚繁俟下次開會再議又稱各車在馬路營業時被巡捕撬照非惟影響營業且於苦力生活妨碍良多洋會長允請律師函請捕房請爲維持復由律師張　雲謝金傭代譯末議報告本月分賬目下月份照會應扣半成六號送會八號點驗封存衆議僉同議畢散會 
[和民坊命案九誌]  
　　住居閘北和民坊之江北伶人唐三被人毆斃一案兇犯沈小安子業奉地方審判廳判决監禁十四年在案何大斗子一犯亦奉地檢廳預審明確起訴審判廳昨奉審廳派警往傳屍屬及在案一干人證到廳以便公開審理 
[上海商科大學設立夜校]  
　　東南大學與曁南學校合辦之上海商科大學有鑒於世界商戰之劇烈非予商界青年以研究學問及增加商業應用知識之機會不足與歐美各國相競爭特在霞飛路商科大學内添設一商科夜校以便利商界有志求學者凡具有中等學校畢業或相當之程度而自量有聽講能力者皆可報名入學所聘敎員皆歐美大學商科博士及碩士所定學程爲從商者所不可不學者其主要科目有銀行學貨幣論信托公司經濟學交易所商業史商業地理商業管理商業統計進出口貿易國外滙兌商算商業簿記銀行簿記會計學成本會計商法票據法廣告學買賫論國文商業尺牘英文商業尺牘財政學公司理財生命保險水火保險陸運水運審計學統計學商業統計中文速寫英文速寫打字等學生習完一學程經考試及格者由上海商科大學發給該學程修業證書云 
[第二師範昨日續招新生]  
　　省立第二師範學校昨日續招二部新生實到考試者二十五人由賈校長親自主試上午七時點名七時半出題給卷規定七時半至十一時試中學畢業與同等程度者國文數學下午一時至五時試歷史地理理化博物英文等科試題從略今日下午揭曉用郵函通知不再登布報告定九月一日開學云 
[廳令徵集小學成績品]  
　　上海縣勸學所所長分致縣立第一第二並第一女子高小學校曁第一二三四五六等區學務委員函云逕啓者案奉江蘇敎育廳訓令第一六七二號内開案奉敎育部訓令第二四一號内開據日本長崎巿巿長函稱長崎地方擬於西曆一千九百二十二年三月舉行敎育展覽會此次開會宗旨一方爲促進敎　事業一方爲本城小學敎育成立五十週年紀念特此函達徵求貴國小學校各項成績即希按照左列各種項目選送合亟抄同原列項目令仰該廳轉行所屬各小學校將各項成績送由該廳詳加選擇於本年十月底以前送部以資彙送展覽可也此令等因並附發徵集小學校成績項目一紙到廳奉此除分令外合行印錄成績項目清單一紙令仰該所長轉知各小學校遵照將各項成績儘九月底以前逕送到廳以便選擇彙送勿延合行抄單函達即煩查照將各項成績於九月底以前逕送到廳以便選送云云徵集小學成績各項目計開一小學各級兒童習字作文圖畫手工等科成績一小學兒童所作圖案編物統計表及解釋用圖表一小學各級所用讀本及敎科書一校舍圖及敎室内作業照片或畫圖一敎授及參考川品包括兒童玩具及其他各物各項徵集品須將兒童姓名學級學校名稱及學校所在城鄉名稱一併註明必要時並得附加說明書 
[久記社義務學校明日開學]  
　　芝罘路久記社對於社會事業殊爲出力本年并聞開辦暑期送診施藥由呂守白楊鍾甫馬小琴三醫士擔任醫治遠近得以起死回生者有數百之多其創辦之義務學校學生已招滿四十名業已定於明日（即七月二十五日）下午一時行開學禮分請各界前往參觀預備餘興多種藉娛來賓云 
[李佳白博士抵滬有日]  
　　尙賢堂總理美國李佳白博士現已乘東洋汽船會社郵船天津丸來華約本月二十八號可以抵滬此次博士回華係由駐華新公司休門君竭力設法扶助因李博士與休公使爲多年知友現已由美舉爲該堂名譽董事届時聞該堂同人擬赴新關碼碼迎接并聯合中外人士定日在南京路大東旅社開會歡迎云 
[青年會消息]  
　　青年會交際科於今夏組織暑期同樂會連演長片影戲頗邀會衆稱許茲値秋令天高氣爽復定本星期六即（二十七號）晚八時舉行秋季第一次會員家屬同樂會其秩序除儉德儲蓄會陳子幹君之幻術同志音樂會西樂通俗演劇圑雙簧外又有情節佳妙之影戲（苦命女）一名眞愛情凡爲該會會員一律憑證入座槪不取費届時之熱鬧可知矣又該會德育演講會於本月起以博愛互助平等自由爲基督敎之四大原素特们每星期分請名人演講聽者咸生覺悟本星期即（二十八號）輪講自由一題爲全題之總結束講員爲余日章博士八時開會當有一番精義益及聽者各界人士盍往聽之 
[大風潮影片出現]  
　　此次上海大風潮爲近年來所未見南京路福州路等處均積水成渠深者幾及一二尺繁華之區頓成澤國黄浦灘楊樹浦等處沿路被風損壞之樹亦屬不少聞本埠商務印書館已將當日情形攝成影片擬租與各影戲院映演并聞該片係專爲美國福克司活動新聞社所製現已運往美國使彼邦人士遠隔重洋得目覩我國之時事新聞實我新聞界之新紀念也 
[小世界日夜開演崑劇]  
　　滬城小世界現已聘請浙湖崑劇藝員來滬日夜開演顧曲者當聯袂一聆雅奏也 
[店夥服毒自盡]  
　　前晚夜深法租界紫萊街源豐衣莊店夥揚州人孫松壽因與人口角氣憤之餘遽買服生鴉片烟自盡及同事察學送往仁濟醫院救治毒已融化未能奏效於昨晨　命經該店自坛捕房請示聞死者尙有遺書兩封詳述委曲云 
[拱宸橋至莫干山汽船照常開駛]  
　　滬杭甬鐵路拱宸橋至莫干山之汽船日前因風雨爲災以致新舊兩艘同時損壞茲悉該路局長以遊客往返拱莫之間缺乏輪渡交通不便而壞輪待修一時尙尀戢竣工特轉向本埠某洋行租定汽輪一艘以載乘客本月二十三已將該輪由申開赴拱宸稍事整理即於前（二十五）起按照原定航綫每日開行乘客甚覺便利惟因此次風潮之後更當七八月之間潮汐泛濫甚於平時該路局長深恐内河行輪過速或將冲毁堤岸殊與農田有礙故於昨日特行電飭該管司巡務將行輪速率减少愼重將事云云但輪雖緩行到拱時間仍與滬杭快車啣接不致脫班云 
[查見迷路男孩]  
　　無錫童子丁掌福年十四歲日前隨母同來上海在途失散昨在眞茹迷路由四區三分所警查見轉解司法科請爲留養候領 
[昨日公共公廨訊案紀]  
　　昨日公共公廨民事公堂上午由張襄讞與美約副領事會審（一）葉愼齋訴周培仁抵單不案結果該地業經給諭在案如有人出而反對着備齊本利向原告取贖否則仍照前諭執行（二）同盛源協成興寳昌祥湧記等四戶環訴隆昌泰號股東周禹甸等不理煤炭價銀案結果業經登報逾期被告仍不到案應照原告所訴缺席判决（三）劉石蓀訴張裕坤欠美金洋案結果限本案保人於一禮拜内繳洋一萬元存堂候核（四）婦人余月金延許理律師訴其夫劉希篤虐待請求離婚案結果登報逾期被告避不到案應照原告所訴缺席判决（五）張樹榮訴其妻張楊氏不守婦道請求離婚案結果着原告登報十四天後再核（六）婦人唐梁氏訴其夫唐麗南抛棄不顧請求離婚案結果據被告代表律師請求展期着被告繳洋一千元存堂准其補稟（七）劉紹安蒲白華分别訴楊俊炘不還借欵案被告延許理律師請求减輕交保兩原告之律師一致反對結果被告對於兩案仍各交一千元舖保改期再訊（八）陳森記訴江顯丞不還欠洋案結果改期再訊下午由陸襄讞會同領袖領事特派俄員麥拉夫君訊理（一）俄人施戚爾策訴華人徐以楨（即徐六均）不理香烟價洋三百十五元六角案被告延雷聲布女律師代辯旋因原告未到結果改期再訊（二）方桂山訴俄婦雷格不還衣服工料洋案結果被告應償還原告洋二十八元每月拔還洋五元以償清二十八元爲止（三）立昌號訴俄人史立靖司言不還衣服工料洋案結果被告應於一個月内償還原告洋七十二元五角堂費歸被告負擔 
[男子病死之請驗]  
　　鎭江人徐恒義年三十二歲此次來滬庽閘北新民路安吉客棧十九日下午倒臥於該處小弄内由四區崗警查見送人普善醫院騐得曾經服毒灌以藥水嘔吐而愈車送慈善圑施粥廠内安置延至前日忽患吐瀉之症氣絶身死由二十七保十一圖地保瞿梅生報請地檢廳派員蒞騐報堂收殮 
[公廨訊理車輛違章案併紀]  
　　星期四午後公共公廨張襄讞會同英赫副領事升座車務公堂訊理車輛肇禍違章案二十五起併誌如下（一）汽車夫馬吉連在靜安寺路開車不愼幾肇禍端訊判罰洋一百元無力繳洋改押兩禮拜（二）徐子祥在楊樹浦路開駛汽車不愼肇事判交二十五元保下禮拜四訊奪（三）沈阿桂在楊樹浦路夜間開車燈不點明判候補傳人籌再訊（四）王阿榮（五）李榮祥（六）朱杏生（七）吳金發（八）杜小金（九）陳桂林等各汽車夫因在蓬路南京路北四川路福建路等處開車不愼並不聽巡捕指揮判陳桂林罰洋十五元王等五人各罰洋二十五元（十）周順生（十一）嚴金發（十二）馮阿興（十三）徐阿毛（十四）包志屏（十五）周仁生（十六）高義大（十七）張海定（十八）曹乃貴等因在四川路南京路等處開駛汽車不照定章並不聽巡捕指揮判各罰洋十元（十九）張阿二（二十）高榮卿在九江路四川路開駛汽車不移讓碍路判各罰洋五元（二十一）陳阿祥（二十二）馮貴林在極司斐爾路南京路夜間開車不點車燈判各罰洋三元（二十三）馬夫王阿東在北四川路夜問不點車燈判罰洋二元（二十四）趙根弟（二十五）趙流流在北四川路浙江路開駛汽車不愼訊無證據判案註銷兩趙開釋 
[不理欠銀交保候訊]  
　　允康絲廠股東丁汝霖控錢授昌錢授祺不理欠銀五千兩等情錢授祺已由捕拘解公共公堂訊諭交保在案昨晨由探陸桂山將錢授昌提解公堂經中西官略訊一過判授昌交一千兩舖保候展期研訊 
[誌謝]  
　　昨承小世界贈崑戲優待劵五紙又久記社義務學校贈參觀劵二紙書此併謝 
雜評二 
[美公使之演說（訥）]  
　　觀九圑體公宴中美公使之演說令人生兩種希望其一美公使謂余雖有事於政府當然以民意爲歸美公使果能本此主旨以往則非特我國民與公使間之友誼日益親密即中美兩國之邦交亦必更形鞏固蓋我國今日之民意竭誠一致以歡迎美國之能主張公道更竭誠一致以盼望中美兩國之能協力共作使美國弗以我南北政府間之糾紛而疑我國民亦然又弗惑於國際間種種無根之論調而輕變其主張則將來自能收極良之效果其二美公使再三致意於我國之統一謂當建一堅穩有力之政府則我國民應思以何種方法求統一以何種方法去統一之障碍武力之不足以達統一且反爲統一之障礙國人亦旣知之舍此以武力謀統一外惟有求之自治然各省自治之情勢渙散如此能達統一之望乎國内一日不統一外交一日無方法國家需要統一如彼而内部不能統一之情勢又如此則我國人聞美公使言應如何奮然興起以求逹此目的也 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[杭湖小駐記（八）] [  吳霎園]  
　　繞三元坊歸寓待莫干山氷嚴箏六不來閱報始知路途有風患小輪停駛故而躭擱發書二在商品陳列館購小說月報禮拜六消閒月刋各二册倚榻閱盡消去時光不少謝先生惠畫梅秋扇一柄余愧無以報又要余襄理職業校務余因家累亦愧無以應也約略畢晚餐七句鐘隨修爵玉農先生文郎宛揚就湖演公園購小訜上划子煑茗别岸公園附近游客或坐或立多未納凉西園大世界旅館電火尙未上也一葉浮湖半月嵌空羣山當屏游目不能出於百里之外而西北缺處臨平山上伏一雲牛兩角嶷然大可四屋映落日初爲黄金繼爲硃紅繼爲石赭終於濃藍烏黑葛嶺紫雲洞問前夜在裏湖曾見大仙桃今則勿類在外湖惟餐層疊之色彩七句鐘由巓而上繞洞庭枇把之輕黄接以荷綠接之粉紅接以蔚藍乃披覆及於三方七句半時由巓而上繞謄黄也草綠也淡藍也淺紅也深紫也天色漸就蒼黑月容愈皎小星二三躍出無風不浪促舟子撥槳前送放生池須時兩刻三潭印月在焉池繞潭作埂清聖祖御碑亭後石橋曲曲護以朱欄亘於魚沼之上有亭形三角荷面樹下飛螢暉暉時時掠身而過修爵囑防狗狗竟勿見南盡一亭臨湖而築中橫康長素匾曰湖山一覽其字有謂非買俏乃買老也懸對及壁題雲影月光下模糊難辨三石墩在前湖水中隔岸雷峯塔默坐山跌如老僧入定矣萬籟俱寂祗聞三人偶語秋蟲微鳴簫管清響是曰三聲樹影白牆遠山近水之間祗見星月燦爛燈光映射飛螢流走是曰三光出値三小銀圓蕩來三人步去三角亭游約三潭聽三聲觀三光是夜之游亦巧合或返屋廊下白狗交足而坐宛揚前走先一驚近視之乃月光映成形狀極類似出門暗處眞有狗氣咻咻然傍身而過余亦一驚幸不吠逐下船船首向北四脚雲色除北方受電光上蒸紅紫外餘都藍黑與水若接中僅微微顯暗山而已風靜坐艙亦覺溫氣去一里許背望月沉湖中光比前夜皎潔不能成隄線而浪旣勿生面北之大世界燈塔映射湖底成湖中倒立黄金之塔亦勿復在湖面游漾如蛇天然之白隄旣隱今昨之夜景遂殊 
筆記 
[墮溷記（二）] [  張乃豐]  
　　初宋假意示好於明霞屢購物贈之并揚言已尙未娶須得一才貌如明霞者而後聘之明霞聞言心大惑動宋更欲收服明霞之心則遇事咸順其意見明霞偶有不懌即多方慰籍之明霞時或因事而責宋宋無論曲在何方莫不低聲下氣自承共過茯柔媚之手段乃令明霞迷瞀不能自省以爲宋廣生者實一性情婉和之男子得之爲壻何慮其不拜倒裙下聽已之玩弄者明霞旣存此心與宋乃日益接近宋見所計已售媚之愈甚張嬷嬷老眼雖昏花顧已燭見無遺第以利在已而害在彼又何樂不觀其成故每於明霞之前盛稱宋之爲人并曰祗惜吾之女兒年歲相懸過甚不則吾早招之爲東床壻矣明霞不審其言之僞反信宋愈深以爲天下人舍宋外無一可夫者於是此純潔無瑕之明霞乃爲宋所玷污矣顧宋之意猶不僅欲視其肌　也復矯飾說詞謂似此秘密行動終非長久之局欲央媒說合又恐見拒於爾母且或起爾母之疑則以後爾之出入當不能如此自由届時相思之苦其何以堪明霞聞言頗贊其所慮之周到但苦無善法以圓滿之宋故察其意已動大有可圖乃故廻旋其說久久方結局於偕逃一語明霞之心本久已爲其迷惑利害禍福俱非所計所圖者目前之快樂耳故旣聞宋言立時允諾約定於三日後夜車赴滬可憐明霞之母猶如處甕中安知其獨生之女已爲人所作弄從此墮落耶 
　　明霞旣隨宋至滬即僦居小旅館中同衾共食自以爲樂乃無翅晚間或偕赴游戲場比肩並行又自覺得夫如此此生幸福非他人所可企及一點良知久已泯滅又安計偕逃非定聘旅館非家室前途險惡正不知伊於胡底也到滬後之五日宋忽獨出留明霞於館中入夜方歸同來有男女三四輩入室俱目光灼灼羣注於明霞之身明霞不解其意尙以爲係宋之戚串寄寓滬上者遂一一與爲禮并進烟捧茶禮貌甚周彼等約留五分鐘即去在此五分鐘内僅注視明霞未嘗作一語明霞頗以爲異迨宋旣送彼輩返即詢其爲誰宋含糊以對謂係親戚意者震於爾貌之艶故不敢發一言也明霞雖略審其言之模梭固猶不慮有他變也 
劇談 
[崑劇談（上）] [  孤潔]  
　　記舊曆七月二十一夜小世界所演白羅衫 
　　白羅衫記徐繼祖事繼祖實蘇姓父蘇雲以縣令挈眷赴任道出揚子江所雇舟子實江洋大盜春魁曰徐能夥曰馬大李二蘇雲囊貲不多蘇夫人頗有姿色徐能頓萌惡亿將雲推入江心載夫人以歸意圖逼勒成親能之弟榮素不直兄之所爲因假意慶賀將酒灌醉徐能而釋夫人夫人時方懷孕黑夜慌忙奔走遽產一孩於田野間脫白羅衫裏之會追者至遺兒於地而遁能旣追及不見夫人抱孩以歸取名繼祖延師課讀稍長遂捷鄉闈是晚所演賀喜即繼祖中舉之日馬大李二咸來稱賀也此劇之後應有井遇一齣爲繼祖上京時途次思飮見一老嫗就井汲繼祖上前乞水此老嫗即蘇雲之母也瞥見繼祖與其子形貌相似不禁痛哭繼祖怪而問之嫗告以子出爲官迄無消息並年老無依苦况聲淚俱下繼祖憐之讦代訪問嫗感春誠出白羅衫授之云其子出門時携有羅衫色樣相同可以質證此齣亦全劇中重要關鍵惟班中無老旦故未演即接演游園游園者繼祖於聯捷後奉旨巡視江南到任之日本地鉅紳王某張筵欵請宴畢復與游園園中突有一婦人前來訴寃此婦人即蘇雲之夫人也 
小說 
[社會小說衆醉獨醒（四一八）] [  瞻廕]  
　　第六十二回乍合乍離前因後果不繼不磷衆醉獨醒 
　　况且玉如在京時又曾研究過内家拳術不但科學精通亦且身手敏捷他又想著書之暇組織一個武術會以矯正國民柔膽的體質又因自已是工科專門畢業生又想聯絡同志開辦一一民工場一方面輸以相當的敎育一方面授以改良的技能但在棲隱時代自已的眞姓確名不便披露人家又不知何葆眞是甚麽樣人誰肯加以贊助有了這層阻礙没奈何只得靜待時機徐圖發展一天玉如正在六橋三竺間踽踽獨行遊山玩水冷不防背後有人高喚着玉如兩字玉如大驚回頭看時卻是同學蕭振亞原來振亞籍貫杭州和玉如同班畢業平日感情也是很厚這番無意相逢玉如只得把自已的一番苦衷告訴振亞又請他代守秘密振亞大笑道足見區區所料眞實不虚當時有多數同學得了你的警耗十分悲悼想在北京開一個追悼大會追薦你的英魂我說且慢且慢那有吐氣如虹的劉玉如無端懷抱短志竟去跳海的道理你們要追悼玉如且待尋得玉如遺骸以後再行開會尙不爲遲若在這時我只不信玉如是個眞死同學們聽了才把這事打消今日裏和你邂逅相逢足見區區所料眞實不虚當下玉如便在振亞家裏住了幾天只爲蘇杭兩地距離至近端怕被家裏得了風聲橫生枝節玉如大有舍此他適之意不道事有凑巧湖北富翁周大賫在那邊開辦新杜大興土木有電報打給振亞聘請他去做個任又說倘一時不能親到便是是薦賢以代亦所歡迎振亞接電以後果因他事覊紏不能離杭便把玉如薦到湖北暫時充當此職薦書裏面把玉如竭力推舉只不曾道破他的眞姓確名玉如到了湖北和大賚會面以後一見傾心互相歎服玉如見大賚這般性情豪爽胸襟豁達暗想富翁裏面不料有這澈底醒悟的人物大賚見玉如這般態度軒朗見解高超暗想似這少年定經歷過許多艱危挫折卻非一般膏粱子弟所可望其項背 
餘瀋[  靜淵]  
　　孤帆遠駛端賴長風雖有任何速率要皆出於被動汽船者引擎在腹具廻旋徐疾之靈機一切純係自動勝算獨操有由來也 
　　國人方惴惴於太平洋會議之得失其理蓋甚顯也重洋遠涉勢决未可藉風帆以往幸速整機軸由我主張或可一鳴驚人挽此狂瀾 
 
 

Page 19

 
 
   
 
 

Page 20

 
 
常評 
[是非與成敗覺]  
　　昔者拳匪之亂李秉衡奉清西太后命拒八國聯軍過山東謁袁世凱袁謂此行不可以已乎李云但問是非不問成敗袁告之曰舍成敗無所謂是非而李果敗死時人多以李爲愚以袁爲智 
　　夫李不能知拳匪之禍國而奉命以拒聯軍則彼固是其所是非國人所謂是也其敗也彼固自知之差勝巧於避禍者而時論不之許則以國家大事非可挾迂謬之見以嘗試也袁所謂舍成敗無所謂是非蓋終身本此主張以獵取地位者也然清廷遜位後功旣成矣籌安會起迷於帝夢卒以不問是非而終歸於敗其殆大愚若智者歟 
　　自有歷史以來儘有非而成是而敗者要亦自有是而成非而敗者此在人之自擇而已惟眞智者有成而無敗有是而無非 
道德 
[對於慈善事業之意見溆笙]  
　　一假賭博而名茲善最爲罪惡慈善事業至爲尊嚴乃有以賭博性質之方法募集捐欵者如各省發行彩票是營私濟惡爲害非淺一般因此投資而負耗者必多方怨恨金錢之虚擲致令好善之心轉爲利慾所没即使徼幸獲彩以此集腋成裘之善欵從中刧而奪之得者们心何忍故此等募集方法最爲慈善事業罪惡也 
　　二慈善事業不可假手於官廳慈善事業若經官廳辦理則侵蝕浪費無所不至矣即如此次政府藉口北方賑災推行種種附稅收入不下數百萬金而所謂實行賑放者據各籌賑機關報告不及百萬耳旣無詳確披露而各種附稅至今亦不取消誠可嘆也 
　　三以游藝誘集善欵亦非所宜近來一般慈善家每以籌集捐欵爲難多設種種遊藝以誘集之如演義務戲開遊園會等類蓋貪其易於收吸也但以遊藝設敎近乎誘惑受之者視爲易取授之者視爲玩樂均無誠意殊背慈善初旨夫慈善捐欵當以誠意向人求之庶足令輸納者有所感動多寡不計勞怨不辭盡心竭力做去方爲王軌也 
　　並聞有以設備游藝耗費太巨致令入不敷出者實惠未沾虚糜已盡殊不値也去年京中各校學生爲籌平民學校經費屢演義務戲卒以開支大所餘無幾且有賠累者其後復有北方賑災各校乃聯合學生沿途托鉢分道乞募一日而集數萬金未耗一銖之費其功效可謂巨矣 
　　（一）投稿本增刋者其材料除衛生道德法制經濟四項外增科學雜綠問答三項仍以有闢常識者爲限其有語涉攻計個人者恕不登載　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛　　（一）登載之稿　定甲乙兩種報酬甲種兩元乙種一元惟憲稿不在此例其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
　　（一）間答一項專爲喜閱本增刋諸君寳有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原穰註明附函恕不作答 
　　（一）投稿登載時本增刋得酌量增删其字句　　（一）投稿不登載者原稿恕不發還 
　　（一）凡投挿　稿須用鋼筆或毛筆洋紙墨繪大小不拘畫法須整潔綠後酌酬惟得增减瀾飾或不用原稿另紙重繪註明原名 
　　四輸欵於慈善者不可望報答惻隱之心人皆有之以有濟無亦人類互助應分之事捨施旣我所願豈可復想報答嘗見一般慈善家遇有捐輸善欵必希登報鳴謝或求種種虚榮不特浪費善欵且妨及好善之誠心殊無謂也 
　　年來災變迭出哀鴻遍野慈善事業誠爲今日之急務深願中外慈善家各具誠心毅力實事求是辦之勿以記者之言爲河漢實爲至禱（附註）（乙種酬） 
[彼何故不能進步譯自新成功雜誌曹樂澄]  
　　（一）彼之心不在於彼之工作 
　　（二）彼之動作無一定之標準致自身無主見 
　　（三）彼不足以信任也 
　　（四）彼事珵魯莽致發生種種誤會 
　　（五）彼浪費精神氣力於職務以外之事 
　　（六）彼但念念於彼一已之薪金 
　　（七）彼之接近工作也但用彼手指之尖端 
　　（八）彼無振作氣象致缺乏行事能力創作思想及勇於作事之氣慨堅忍不拔之毅力 
　　（九）彼智識淺陋以致不能作一特殊與完善之事業 
　　（十）彼不能得機會以進行 
　　（十一）彼未嘗留意於彼之外貌若衣服等等 
　　（十二）彼未嘗誠實與忠信以致失其對於他人之信用（乙種酬） 
法制 
[當事人能力與訴訟能力汪自修]  
　　當事人能力者即得爲訴訟主體之能力也訴訟能力者即能爲訴訟行爲之能力也詳言之在民法上認爲權利義務之主體者皆有爲當事人能力即得以自已之名對於審判廳請求保護權利也能獨立以法律行爲負義務者有訴訟能力因其能辨别利害得失知一切訴訟行爲之結果而爲權利之伸張及防禦之方法也雖然有訴訟能力者必有當事人能力而有當事人能力者未必盡有訴訟能力也例如瘋癲人權利被人侵害欲赴訴官廳以求保護固得爲訴訟當事人而其訴訟行爲必恃代理人爲之因自已無訴訟能力也夫當事人能力與訴訟能力之分猶民法上之權利能力與行爲能力之分故非有民法上之權利能力者不得有當事人能力非有民法上之行爲能力者不得有訴訟能力也（乙種酬） 
衞生 
[殺蠅妙法鄧宗岱]  
吾人夏秋所最厭玙而最可怕者厥惟蒼蠅因此物最易傳染病毒於人每於不知不覺之間受其大害凡稍講衛生者莫不以除蠅爲急務除蠅之法固甚多而著效者極鮮即如巿間所售之蒼蠅紙初用時極有效隔日後粘着力减退蒼蠅落上復能逸去且價値昻殊不經濟茲有一法爲余所嘗試殺蠅極有效力者即以福兒馬林（Ｆormalin西藥房有出售）一分合牛乳二分對水七分混合後傾於淺皿放置桌上則羣蠅蝟集而食其液蠅之口旣沾此藥液頓時呼吸緊迫渾身戰慄翅向後翻而昏倒有如酒醉然計自食液以至死不過一分鐘亦有食後即飛逸如未中毒者孰知飛出數尺後即顯同樣之症而斃用此液一小茶杯可殺蠅萬頭諸君曷如法試之以共同殲除此人類之敵害耶（乙種酬）經濟 
[我邑婦女之生計無錫王獨醒]  
　　自百物騰貴生活程度日高以來不特男子宜有職業即婦女亦宜謀生計以補助家庭蓋生利者多分利者少則生計漸裕反是則生計日絀是則欲求生計之不絀者婦女豈可無生計之能力乎我邑學校櫛比工廠林立一般受敎育之女子除任敎員或爲醫生看護保姆外尙有經營商業者（如開洋貨綢布各店並設花邊公司）至於未受敎育之女子除入紗布襪各廠工作外尙有在家做花邊者年來花邊發達未受敎育之婦女不論城鄉僻巷老少長幼多以此種爲生活矣蓋以此種手工不惡不出家門每人每日可得工資四五角或五六角不等是以無夫之寡婦失怙之幼女家境清貧景况蕭條者莫不藉十指開花以維持其生計由此而觀我邑婦女生計之如何從可知矣（乙種酬） 
雜錄 
[敬告我國自攝影戲者不濁]  
　　這幾年來我國人提倡自攝影戲者已有數起可惜他們結果都不甚美滿他們倡議時的宣言大槪說（外國影戲中扮演的中國人都把窮兇極惡的下流人物來代表中國我國人的人格被他們喪盡所以我們要急起自行攝演一洗在外國片中所受之恥辱并替中國人爭回人格）等到他們的作品出現却又大大的與他們的宣言不符最近上海某影戲社攝演的上海某謀殺案就是一個證據他們的宣言也很好聽他們的作品裏面却所有的都是下等人物（該劇情節中本來很少上等人物加之該社對於演員的服裝又不甚考究）布景更簡陋不堪此等影片倘若一旦輸運到外國去不特不能替中國人爭人格反足以證實外國影片中表演的中國人爲（實在情形）所以照我意思我人倘要自攝影戲下列數條必須注意 
　　一資本要大演員要有高等學問 
　　一背景宜多取名勝風景及偉大建築力避小街陋巷及湫溢囂塵之處 
　　一片中不宜有（吸捲烟之婦女）及（裸體者）等 
　　一攝取街景時宜先注意街中行人勿使（沿途乞食者）（衣衫檻樓者）及（不正當不衛生之小販）等攝入片中 
　　一過去之惡風　如（男子之髮辫）（婦女之小足）等不宜再現於幕上 
　　一脚本宜選擇思想高尙而足以發揮中國之藝術及文明者（乙種酬） 
問答 
[答潘權三君問承繼事竹賢]  
八月十六日載權三君所詢各節某乙之子實無承繼某甲之可言蓋尋常夭亡未娶之人律文載明不得立嗣此爲普通律例如果某甲係出兵陣亡或某甲之父無别子而族中又無昭穆相當之人承繼其父始可主張爲某甲立後然此屬於特别法文必須合上項修件方爲合法至遺產一節於四十餘年前早經合族承認作爲公產（按四十餘年旣無人告爭應行占有之權則其應行占有權之時效已經放棄過了自不能再有第二人出而告爭據此已可確定認爲應行占有人承認作爲公產之證據）即某乙之子果能合承繼某甲之條件亦無承受前項財產之權所謂承繼爲一事財產又爲一事也 
[維正問]  
　　借債而行慈善可云道德否 
[敎育部審定文明書局敎科書]  
　　高等小學國文讀本（顧倬編）全三册定價六角小學筆算新敎科書（張景良編）全五册定價八角新地理（姚明煇编）全六册定價二角七新理科（藍田璵編）全六册定價三角六中學動物學敎科書（錢承駒編）全一册定價九角中學植物學敎科書（華文祺譯）全一册定價一元中學化學敎科書（虞和欽著）全一册定價一元中學生理衞生敎科書（華文祺譯）全一册定價六角　　上海棋盤街文明書局發行各省中華書局代售 
 
