# 1908 - 313 - 4912860

 

Page 1

 
 
   
 
 

Page 2

 
 
上諭 
[十月二十五日内閣奉]  
　　上諭據王大臣奏三年之喪難以舉行請仍依舊制一摺覽奏愈增哀痛朕承大行皇帝付託之重雖終身哀慕尚難仰報高厚之恩豈持服三年遞謂盡哀盡禮且三年之喪達乎天下禮經所載敢不恪遵若喪服二十七日而除於心實有不忍除臣民服制仍各欽遵舊例朕敬循古制持服三年以　稍申哀慟至郊社宗廟祀典朝禮仍可於服中舉行不致偏廢其如何舉行三年之喪仍著各該衙門詳稽典籍妥議具奏欽此同日奉 
上諭祺貴妃瑜貴妃珣貴妃瑨貴妃瑾妃侍奉大行太皇太后歷有年所淑順克昭均宜加崇位號以表尊榮祺貴妃謹尊封爲祺 
 
 
 

Page 3

 
 
皇貴太妃瑜貴妃尊封爲瑜皇貴妃珣貴妃尊封爲珣皇貴妃瑨妃晋封瑨貴妃瑾妃晉封爲瑾貴妃所有應行事宜著該衙門察例具奏欽此 
[同日攝政王面奉]  
　　皇太后懿旨祺皇貴太妃瑜皇貴妃珣皇貴妃瑨貴妃瑾貴妃均著加恩每月賞給公費銀五百兩由內務府廣儲司交進欽此 
[皇太后]  
論說 
[兩宫升遐後中國之前途（進續昨）]  
　　然而恭讀二十一日遺詔及二十二日遺誥。均於立憲一事。殷殷致意。不憚誥誡京外文武臣工以切實舉行新政。辦理逐年籌備事宜爲務。仰見大行皇帝及太皇太后於玉几彌留之際。猶切望憲政之實行或有以人存。政舉爲疑。而慮憲政不無因此中阻者。然以攝政王之盛年英邁。及國民程度之進步迅疾觀之而有以知其不然也。 
何以言之。日本爲立憲君主國。而其皇室典範規定有云。天皇未達成年時。當置攝政。除皇太子皇太孫以外。以親王及王等依次爲之。天皇。以年十八爲成年。又其憲法之規定。有云攝政以天皇之名而行大權。此與我國目前情事相近。今上甫在襁褓。距成年之。期尚遠此九年預備立憲時代。其以皇帝之名而行大權者。實惟攝政王當之。此固不必有國家多難宜立長君之說也。溯六七年以前。攝政王曾銜命赴。德德國君主立憲國。攝政王當日考察其政治之。純美國本之鞏固。度必有欽尚立憲政體之足以建萬年不拔之基。而藉資取法。以促其進行者。况攝政王之春秋鼎盛。奮發有爲。自去年入値軍機蓋。明習國家政令。年來頒示備立憲年限及諮議局等詔勅。皆在攝政王旣入軍機之後。由此推之。知於立憲之實行斷。無阻滯或。轉加速疾焉此。以攝政王之英賢。而足爲中國立憲前途欣幸。庶幾能仰承顧命克。竟先緒者此其一也。 
立憲國之政治。爲衆民的政治。不獨專於君主一人。即凡百臣民。皆具政治上之智識。負政治上之責任。衆建共舉。互相維擊。故雖宫廷多故。而國本無摇撼之虞。外族無自覬覦。奸黨無從煽惑。我中國今日。雖尚未制定頒行憲法。而國民固已輸入文明。能爲國家盡担荷之責。盤互深固。而不致因宫府一朝之變故。驚惶紛擾。累及大局。而惟各具定識。以實力進行求達其立憲之目的即觀於各省諮議局之籌。辦足以見國民之切實奮勉。已具有助成憲政之能力。而庶幾不負聖明之遺詔者。此又其一也。今者梓宫在殯。嗣上幼冲。攝政王以本生之親權。弼宣仁之聖治。其所處較之恭忠親王之。於穆宗毅皇帝嗣服之際。先後情勢夷險不同。凡我臣民。固無事驚懼危疑。而惟上下一心。以達立憲之大目的而已。 
專電 
[電一（北京）]  
　　廷寄近畿各鎭有保護京師責任速嚴整備 
[電二（北京）]  
　　連日禁城異常嚴緊添値日夜十六人兵三百餘名 
[電三（北京）]  
　　民政部飭警廳嚴禁人民造謡不許妄談朝政 
[電四（北京）]  
　　京師謡言甚多各公使均極注意使館日發電報 
[電五（北京）]  
　　兩宫升遐後京中錢票不通擠閉錢舖多家 
[電六（北京）]  
　　今日人心稍定都中均盻新皇帝即日登極 
[電七（北京）]  
　　傳聞某王自新疆來電探問朝局 
 
 

Page 4

 
 
[電八（蕪湖）]  
　　蕪湖人民驚聞國喪謡傳不一沈縣令立電太湖請李振標回蕪鎭壓 
[電九（蕪湖）]  
　　蕪湖各學堂於今日（二十五）起停課三日舉行國哀 
緊要新聞 
[紀慶邸出京驗工情形北京]  
　　東陵普陀峪萬年吉地工程開辦已十餘年用欵二百萬金本定今年冬間完工驗收十四日忽奉慈宫詢及並飭慶邸速往督催故慶邸即於十五日請訓出京所帶隨員有農工商部侍郎熙彥内城廳丞榮勳陸部參議許秉琦内閣學士耆齡等四人聞在工大小各委員共計二百餘員此項用欵二百萬約得回扣十數萬完工以後并須擇尤保奬大約總在百員以外並聞慶邸十五日早車起程至通州擬十八日查收工程二十一日午後抵京當慶邸出京之後都人紛紛議論以現値兩宫違和樞務正繁而領銜軍機之親王首先離京騐催萬年吉地工程其中恐有不得已之故因此人心惶遽謡啄四起 
[電飭滬道嚴防革黨]  
　　滬道蔡觀察接奉軍機處密電略云聞有革命黨乘朝廷有重喪之際在外散布謡言揑砌情節希圖聳聽爲乘隙竊發之計並有暗約長江一帶黨匪勾同起事亟應嚴加防範蔡觀察接電當即通飭各府廳州縣松滬各營艦曁公共公廨總工程局等飭即密派幹差不動聲色嚴密查訪如遇有造謡生事及形迹可疑來歷不明語言有異者速即密禀拿究毋稍疏忽本縣李大令奉文後已密派皂快等查訪矣 
[國恤彚紀三]  
　　上海道署大堂昨晨懸掛孝幃安設大行皇上及大行太皇太后龍位各官均穿白布箭衣反穿羊皮外套行禮舉哀縣署大堂佈置相同學師杜廣文詣沉香閣督率各紳耆行禮縣署行禮者計縣尊李大令海防查司馬三廳王二尹孫少尹趙少尉襄讞員李明府等六人在沉香閣行禮者計杜廣文及紳士十四人 
　　昨日九點餘鐘郵傳部高等實業學堂督辦唐文治上海電政督辦汪嘉棠製造局總辦張士珩巡警局總辦汪瑞闓南北洋海軍統領薩鎭冰招商局總辦王存善均至道署成服舉哀警局各捐局委員多有未到者蔡觀察即諭飭號吏傳知 
　　上海縣禮生擬呈二十五六七三日在署大堂早晚兩次舉哀行禮禮節錄下於二十五日十點鐘各官齊集本署禮生引詣大行皇帝並大行太皇太后龍位前贊行三跪九叩頭禮讀詔官請詔登檯宣讀畢讀詔官請詔奉安各官舉哀哀止興再行三跪九叩禮興至晚四點鐘各官仍集本署由禮生引詣龍位前行三跪九叩禮畢舉哀哀止興退班禮全其二十六二十七兩日如前行禮早晚各一次惟不讀詔 
　　昨爲法公堂審判之期會審委員聶司馬循例知照西官一體停訊 
　　滬道蔡觀察札行各屬嗣後凡有發行公文應即一律開用藍印藍筆標判以二十七日爲止所有軍民人等應穿服制各節典禮應由各該地方官查例出示曉諭遵辦 
　　滬道傳諭各書吏自大行皇帝大事日起二十七天内不收詞訟 
　　滬道電禀督撫云大行皇帝大行太皇太后先後升遐招商局於二十三日下國徽半旗誌哀惟應卜幾天至何日爲止乞示遵乃迥 
　　公共公廨致捕房卜總巡照會云奉道憲札開本道祗奉電傳上諭驚 
悉大行太皇太后仙輅升遐大行皇帝龍馭上賓曷勝哀痛應即先行摘纓素服俟遺詔到日再行舉哀成禮除報明兩院函致領袖領事並分别移行外合亟札廨即便遵照等因下廨奉此所有公堂捕解早堂各案及午會後訊案件自今日起一律停止二十七天並飭租界戲園書塲妓院暫停演唱音樂靜俟哀詔頒到之日再行函致即希貴總巡查照又傳諭廨役云所有租界各戲園自應一律停止除函致領袖領事並出示曉諭外合行飭遵該役遵單立飭後開各戲園主及書塲妓院一律暫停演唱音樂如違提究限即日禀覆核奪該役毋稍違延千咎切速 
　　計開　春桂　丹桂　大觀　天仙　羣仙　丹鳳 
　　上海領事公會前日决議各領事署懸掛半旗至十一月初一日止 
　　日本總領事諭令旅滬日民停止歌唱跳舞作樂等事三日 
　　上海醫學研究所及醫界同人定於二十七日上午九時齊集城内醫學研究所行禮舉哀 
　　滬城往來行人有頭戴大紅帽結者均由差夥及巡士等呵斥有不服者將結摘去 
　　潘廷爕君來函云疉遭國喪哀痛殊深凡屬臣民咸當敬持素服迺各 
 
 

Page 5

 
 
捕房所雇華捕依然帽戴紅纓并不遵我國制夫足履本國之地身隷本國之籍僅以受雇外人遂置君父之喪於不顧此殆華捕之自失其人格而反爲外人所笑也現華捕旣不知要請更換鄙見謂宜由我國官長函告各國領事令英法美捕房所雇之各華捕一體去纓持服以遵禮法而維倫紀 
[電告西藏亂事北京]  
　　駐藏大臣趙爾豐前日致軍機處外務部代奏電略云藏僧聚集滋擾旋見兵力充足不戰而散業經電奏在案頃據探報鑪關打箭塞等處聚衆迄未稍散散布傳單逞兇煽惑勢甚岌岌等語竊思藏兵素單且少知兵人員設有軍務不敷分布現在分叚置防已形不足擬一面赶速先行編練前經會同四川督臣趙爾巽奏調黄忠浩速來川藏藉資臂助仰荷兪允現在藏事急迫擬懇天恩俯念邊患飭下黄忠浩迅速來藏毋任其推諉觀望該員渥蒙聖恩當能仰體深宫宵旰力圖報稱云云當日即奉電寄轉飭黄忠浩迅速起程 
趙爾豐昨日又有一電略云藏僧愚而自用仍前惶擾意在抗宜滋事感化爲難兼有人利用若輩暗中接濟目下雖漸解散恐大禍仍在目前縱使免於軍務防軍驟難撤回并擬一面赶速編練前奏業已詳陳而需餉頗巨前請開辦經費未將此項列入擬請飭下度支部通籌接濟並飭由鄰近省分劃撥庶不致誤當日電寄趙爾豐略云趙爾豐電奏悉所需餉項著照所請由度支部迅速籌濟仍著趙爾豐嚴密戒備毋稍疎忽致生事端外交尤當留意 
[謝御史請編小學國語敎科書北京]  
　　御史謝遠涵片奏略謂敎育普及之道在先使全國人民皆識文字我國文字夙稱高尚語言之法又無秩序加以方音複雜故外國人之學我文語者兩病 
其難現立憲預備以簡易識字爲耍圖海内人士亦多研究其法然别立字母以音統字其創造最工者不過在發音拚字能網羅各處方音而已以臣思之其弊亦正在此若仿日本報章之法中列漢字旁注字母使人一覽而知其意然日本小學校尚規定漢字千三百餘爲兒童必讀之字况我國文字與語言距離太遠兒童入學半載慧者或有識字數千執卷咿唔即能成誦者叩以書中大意則茫然而不知所對是徒識字音未明字義不能遽通文法之證也臣以爲欲推廣敎育不宜專注意於文字並宜注意於語言外國兒童語言大半由學校敎授日本小學課程國語最重故年長出辭绵能自成條理敎師之講義議員之演說工速記者恒依其口說筆於書者即可成文我國當預備立憲之時尤宜於此倍加改良請飭下學部愼選通儒編定小學國語敎科書不必别求簡易識字之法但限定通行必要之字若干爲初等小學必須熟習者就此若干字依次編入書中其文法仿初淺小說要在今日語言文字之間使二者漸相融合此種文字雖中材以下習之兩年必能通曉無遺而一切農工商等不識字人民亦不難普受敎育至統一方言之法亦可以此爲根據將書中所有之字通列爲表使各省人就其方音之中合本字之京音者分注於下無其音者則用兩字合音之法務使兒童每習一字兼知此字之京音爲何異日出游四方就其所素習而道之當不至大相懸遠蓋敎授官話現時腹地各省尚難求此種多數之敎員惟此法爲最簡易行也奉旨學部議奏 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
　　美日注意中國變局續誌字林報載二十四日東京電云美國國務大臣羅脫頒發文告不認美政府因中國多故請日本重申對於滿洲之志願羅君復謂日本主張中國獨立之政策與美不約而同且美日邦交從無如今日之篤厚兩國自此無復有未了之交涉矣泰晤士報載二十四日鈕約電云美總統羅斯佛頒發文告不認政府有催促日本重申前議保全中國完全及均分滿洲利權之舉 
　　列强擬保中國現局字林報二十四日東京電云據確實消息傳稱歐洲各國已允保持中國現局鳳山准明日由神户啟程赴京 
　　北京政府之狀態文滙報二十五日北京電云據傳慶親王現已患病數日來某軍機權力已漸削弱其他大臣咸有乘機運動之意 
　　中葡交涉近聞文滙報二十五日倫敦電云葡京里斯本電稱外間所傳中葡起有衝突葡國已派兵艦前赴澳門全屬無根之詞蓋澳門劃界之交涉現仍和平商議云 
[秋操通信一]  
　　本年秋操湖北第八鎭及湖北混成協編爲南軍以張統制彪爲總指揮官江南第九鎭及蘇州步隊四十五標江北步隊二十五標編爲北軍以徐統制紹楨爲總指揮官南軍由湖北黄海縣經行安徽宿松縣以抵太湖北軍由輪船運至安慶遵陸經行潜山縣以抵太湖各趨集於會操地點 
北軍混成第九鎭陸續於本月初旬由屯駐地開拔用招商局江海各輪分起裝運至十三日齊集安慶城外演武廳左近即就大操塲曠地支搭帳棚鎭統徐固帥是日頒發命令飭各軍隊於十四日拔隊限十七日行抵潜山縣聽候續頒命令再行前進 
中國向無國道亦無軍路由安慶至太湖蜿蜒二百數十里山嶺崎嶇溪河重疉軍隊經行甚屬不易輜重車砲車尤難通過早經總理司派出員弁修築道路窄者加寛高者鏟平遇有溪河陰阻搭架橋梁其橋工之大者更有工程隊專任架橋一路平坦開闊本可履險如夷毫無艱險不意自本月初旬以達中旬陰雨纒綿山水衝發加以新修之路土質浮鬆久雨凝滯盡成泥濘彌望幾爲旱海復經人馬車輛銜接踐踏新泥以愈融而愈深步兵有每行一步足陷至一二尺者砲車輜重車有一輪傾入泥中而覆車者於兩輪均陷入土馬力輓之不出者駕車騾馬有力盡倒斃於路者然而各目兵雖困苦顚連而士氣百倍無一退縮不前者且仍不失軍人之姿勢遇有内外賓策騎經行其側咸從容舉手致敬畢然復再任其勤務觀者多歎爲難得 
江南軍需局籌辦給養極爲困難由安慶抵太湖共設十六站專司分配標營糧秣麩料草之事照原定表式每兵日發米二十六兩該局早在蕪湖定購運皖分儲各站算定某營抵某站好發米若干石條理本極秩然不意道路泥濘軍隊運行匪易原定何日在何站宿營不能不臨時改變糧秣各項因之亦須移動至定章每一兵宿營時發草十斤乃雨久積潦各營就水田爲幕營每人得草十斤萬不敷舖墊寢處之用勢不能不酌量多發此外如備辨内外賓各站行館及小池驛地方鎭操統監端午帥之行轅各審判官之行館布置均有法度該局於九月朔開辦僅及一月而軍隊已到幸籌備無　完全故目兵雖備嘗艱苦而所至如歸獲資騰飽徐統制及各協統標統均向該局朱吳兩總辦極口道謝江督尤奬不去口矣 
北軍總指揮官徐固帥於十七日行抵潜山在東門外附近幕營是日大雨如注軍需局以幕營在荒郊水田之中萬難駐足特於城内葛家祠堂預備行轅俾鎭可令處上下各員藉可安居辦理公事派員往迓徐固帥堅辭不允謂久雨泥濘各標營將校目兵長途行軍風餐露宿艱苦殆不可言狀何忍獨躭安逸翌日復由幕營起節親蒞所屬各部宿營地再三慰勞故士氣尤無疲乏之象 
分類新聞 
政界 
[江督再限戒烟禁令南京]  
　　江寗藩司傳知各屬文云奉督憲札 
開禁烟一事疉經本部堂勒限取結不次通行乃現在赴藩司首府及武職各本標長官衙門具結者均屬寥寥久逾公所定限應再勒限指定日期一律取結其鹽務候補官即由淮運司照章辦理俟届期取結之後即將已結各員按照官册查明立簿存記其届期未到者除先已因事因假離省仍予於官册内註明外其餘無故不到之員卽作爲私行離省專案彚册報部永遠停止差委以杜規避再本章内所謂候補各員係專指現無差缺者而言其現有差缺之候補員已有本管長官承查應另照原章辦理等因奉此合就刋發傳單凡候補道府各官除有缺有差外其餘各員均定於十月二十八日務各到本局衙門照式出結勿再觀望自誤 
[禁烟局實行搜檢濟南]  
　　山東撫藩憲札飭禁烟局提調以近來該局調驗之員輒有私自挾帶烟泡在内吞食者如此鬆懈殊屬不成事體以後續有調驗人員務須認眞搜檢以期淨絶根株等情現禁烟局已於本月十三日起遵札實 
[臬司飭催改良監獄福州]  
　　閩省臬司札飭各屬文云近接准部咨開本部議覆修律大臣沈奏請實行改良監獄一摺當經由司刋刷原本分發遵辦在案迄今日久各屬繪造甚屬寥寥案關咨部要件未便稽延亟應嚴催等情爲此札仰該縣立即遵照前今來札迅將監獄占地大小並分别輕重人犯共若干名口每名口囚糧等項經費開支若干逐一詳細繪造圖册各三份尅日送司立等彚核詳咨毋再泄延 
[警察消防隊之計畫長沙]  
　　湘省現設警察消防隊建造公所一 
 
 

Page 11

 
 
處共計房屋三十二間並於隙地營造操塲及拘留所已經尅日興工昨由巡警道賴觀察以籌辦情形詳禀撫院並　將前年瀏醴匪亂時添募之巡勇撥充該隊之兵又請以龔游擊培林董都司達德派充該隊所長隊長以資熟手而專責成已經批准如詳辦理矣 
交涉 
[英領函請皖軍保敎蕪湖]  
　　英領事致皖撫函云頃聞大軍在太湖縣合操兵多人雜故安慶敎士湛守本禀稱各處風信驚異請轉飭省軍就境保守不能調動等情查此事關係重大迫切相應函請貴部院查照希飭皖省各營就原地認眞保衛以安大局 
[請緝被竊路工鐵器蕪湖]  
　　英領致關道函云據太古行主禀稱前在租界承租地叚蓋造棧房運土小鐵路所用零星鐵器數件并窗户所用鐵鈎被竊多件呈請轉請查緝等情查現値建造之時工程用物甚多自不應有被竊之事相應函請貴監督查照請即轉飭巡警人等不時查巡以免擾害 
[禀報敎士僅受虚驚浙江]  
　　諸曁縣何令蔭枬通禀各憲略謂耶穌堂何敎士約翰董牧師含奉於初十日至縣屬三十下都陳宅莊開堂傳敎日間有地痞數十人來堂辱駡是夜又有黨首陳生華陳元品等糾黨持械擁至堂内敲毁門窗惡言恐嚇函請會營拿辦等情當即移會城守呂香邦警察局梁克成馳往保護嗣後據呂梁二弁回署面稱器具什物並無破損惟何敎士董牧師不免稍受虚驚耳 
[英商請減煤油保險存欵蕪湖]  
　　英商亞細亞公司具禀英領略稱頃知煤油保險之欵須存十萬之數决難允存查杭蘇煤油存保險之欵僅有四萬而蕪湖開辦事同一律呈請轉懇關道照數辦理萬難多認已由英領向關道交涉矣 
軍界 
[張懐芝檢閱陸軍紀事南昌]  
　　陸軍部委派來江檢閱軍隊張鎭懷芝督同隨員會同敎練處總辦陳觀察旋樞兵備處總辦張觀察季煜於二十日上午赴大校塲點驗陸幂下午一點鐘傳考二標三營術科每營每隊每排擇試單人敎練操法惟新徵兵術科成營不久多未嫺熟張鎭軍悉心指點隨令各軍官仿照北洋軍隊隨時改良念一日考試馬砲隊術科 
[封禁江船以遏匪黨起事]  
　　江督致英領事電頃接皖撫電咨長江黨匪來往要津兹届大操人勢擾攘不封禁江船行駛數日恐難遏黨匪乘勢滋事等因准此查此事屬險危密請尊意是否以保和衷共濟爲荷 
　　英領致皖撫電兹接江督電開接皖撫電咨封禁江船行駛數日以遏黨匪乘勢滋事等情前來查事屬大局不能輕視須早五日訂期示明以便轉飭該商知照 
[皖民對於秋操之驚惶安慶]  
　　皖省此次秋操謡言紛起城廂居民各相遷避以致全局大爲摇動現懐寗縣陳令出示曉諭居民略謂此次江鄂會操不　演習戰陣往來軍隊秋毫無犯雖搬運軍用物件官夫不夠不得已而雇用民夫亦係按日給予丅價并不絲毫騷擾爾等居民務安生業勿得聽信匪徒煽惑輕舉妄動自相擾害等語刻下稍知事理者已稍稍安靜矣 
[巡緝隊破獲大股盗窩蘇州]  
　　蘇省巡緝隊於廿三夜在閶門外緝獲盗窩一所當塲拘獲盗犯五名窩主一名併起出銀水烟袋及金銀綢布衣飾等贓物甚多該五盗均供認行刧崑山嘉定等處各案於廿四淸晨禀經瑞方伯飭解淸鄉公所錄供釘鐐發交吳縣收禁訊辦 
[小輪管帶誤公記過安慶]  
　　皖省吉安小輪向係馬都戎雲龍管帶前因機件朽壞經上台飭該都戎將小輪駛赴上海修理以備秋操轉運之需用因躭遲過久直至操期已近始行修竣回皖上台以其遲誤要公酌記大過一次 
學務 
[嚴定敎員到差期限武昌]  
　　高學司以屢次派差各敎員任意延緩不向本公所領札殊違定章特嚴定章程所有在省者如逾八日不領札赴差者卽另行委派各屬則酌量程途遠近限以時日倘有逾限不到亦卽另行遴員補充以重學務 
[南陵籌措學欵之新法安慶]  
　　南陵縣近詳請皖撫云據云據附生黄逢庚等禀該縣儲才求是等學堂措籌經費異常支絀另籌别欵無從施措擬糾集股欵租購小輪一隻行駛蕪湖來往南陵一帶所得餘利除紅利外提回四成充作該縣各學堂經費以期經久並請准予專利五年不准他人行駛 
[滌氛蒙養院懇親會常州]  
　　靑菓巷滌氛蒙養院係莊通伯君陳警女士夫婦創辦昨日特開家族懇親會男女來賓共三百人首由院主陳女士報告次莊通伯君演說次蒙養生講演談話手技唱歌游戲識字五門共三十二節次家族楊芝亭君演說次來賓徐鏡證史醒庵伍博純三君演說遂唱歌散會 
[痞棍聚衆毁學漢口]  
　　漢陽南鄉兩等小學堂開辦未久忽有痞棍孫自惠等因與學董有嫌竟糾衆將該堂書籍儀器搶毁學生亦被毆傷刻堂長孫同康君已禀漢陽縣請究業已批准派差往拘 
實業 
[蘇綸紗廠新股東會紀事蘇州]  
　　蘇垣紗廠新股東前訂於廿三日在廠内開新股東會各情已紀本報日昨爲開會之期全體股東均經到會惟周經理託劉君葆良到會爲代表先由劉君代述周君之意因開會日期登報太遲照商律須先平月故今日礙難承認當經股東起而言曰登報開會日期係廠内所登且所謂商律須先半月者指股東内有遠在他省未及周知而言現在股東近在蘇滬已全體到會獨周君不承認 
 
 

Page 12

 
 
是何理由經劉君復述周君之意旋由張君月階起言不能以周君個人之見解散此會爰即開會通告章程公同議决次議招股展至明年二月二十日爲止次議投票選舉董事因周舜記二百四十股周肇記二百十股劉良記六十股劉厚記甘股章履記七十股高秋記二百股（因周介紹未到不承認）當時交還選舉票不承認者計八百股查明承認者有一千二百五十股當從數决定即行投票選舉董事當時權數吳君訥士得一千一百八十一權張君月階一千一百三十七權姚君淸溪一千一百四權杭君小軒八百三十權王君駕六七百四十權倪君詠裳五百七權尤君鼎孚四百三十九權周君舜卿三百五十四權高君秋泉一百另三權俟緩日再由董事員内公推總副理後遂散會（公决章程續登） 
[湘紳對於川漢路之意見漢口]  
　　湖南鐵路公司聶紳祖汀致商辦川漢鐵路事務所函云前日過漢口得讀諸公傳單爭鄂境川漢鐵路主張商辦不借外債僕有鑒於湘境鐵路因非商辦性質股者寥寥遂致成爲借用部欵之局其實部中安有此欵不過將去年英人持强借與致成爲借用部欵之局其實部中安有此欺不過將去年英人持强借而不自知追溯其由實因吳學使摧殘學界而南皮又力阻商辦遂致成此半死半生之現象異日英人由粤趨漢將横截中原矣今川漢得商界諸公擔任鉅欵出而力爭或不致有湘路之覆轍則貴省幸甚惟是爭路之要點全在集股非空言可以舉事况部中之准否歸商自辦亦全在集股之多少爲斷至集股之法最善莫如派人分赴各處邀集商學各界演說鼓吹並將借債之害自辦之利詳爲解說多一知自辦鐵路有益之人即多一認股之人鄙見如此高明以爲如何 
[皖路查帳員到蕪蕪湖]  
　　皖省同鄉京官公舉葉祥麟主政陳劭吾觀察督查皖路公司帳目葉主政現已到蕪陳觀察因差務冗繁恐稽時日擬俟前會辦孫季筠觀察到蕪後將公司帳目交出卽行來蕪會同察核 
[旗民工藝傳習所成立湖北]  
　　荆州將軍恩留守以該管駐防旗丁生計維艱爰移商鄂督在藩庫借銀五千元創辦工藝傳習所挑選旗民中粗識文義者一百名入所肄業以一年爲畢業期限刻已組織完備開辦矣 
[飭查侵佔京漢路餘地漢口]  
　　京漢鐵路在漢口餘地甚多均謚列叚號有案現第三號餘地被咸寗人鍾台書院佔據强掘溝濠七十五號餘地被柳姓蓋造房屋又被日商東福洋行釘立界碑現由南叚監督鄭觀察禀經郵傳部咨請鄂督札飭漢口道廳各官查禁勒令退出 
[杭州蠶桑學堂辦汉浙江]  
　　杭州蠶桑學堂改辦高等後曾由沈監督擬章禀呈以有未妥　飭再行妥議兹已議復當奉提學司批日所擬各節仰候參核續禀轉詳撫憲察核奏咨并請飭司局籌撥欵項俟奉批示再先飭遵至另單所禀畢業後一律派遣西洋游學一層原學造就人材起見惟本年秋間浙省所派歐美遊學生二十名係外國語文程度能至彼國大學直接聽講者經試驗各格方行派遣該堂學生能否一律派遣俟第二次舉行派遣時儘可兢爭試騐毋庸　定至請自第一期蠶學畢業生起一律請奬一節該館以前畢業生大半在未奉定章以先並未確定何等且未經會考者居多數若一律請奬慮干部駁並即知照 
雜記 
[李紳搗毁司署風潮蕪湖]  
　　巢縣枯臯鎭爲江北產米之區商務繁盛合肥李紳國蘅在該鎭開有祥豐倉米號李於上月至鎭就醫適該鎭擬辦商務分會李即運動商界中人使舉爲總理各商已將認可詎祥豐倉佃户吳某因竊人物經失主查出以吳係天主敎民控之該堂經林神甫將吳革出送至本鎭司官管押懲辦倉夥工某與吳員瓜葛親求李名片至司索放司官于巡檢因巢縣周令病故往吊未回司役不敢專擅婉辭以謝丁回倉飾詞訴諸李謂司官藐視李大怒立率丁店夥數十人手持軍器鬨至司署將吳刦出并將正署大堂衝毁司役受傷者數人于在縣聞警馳回向李服罪李反當面汚辱于乃奔赴廬州面禀穆太守請爲懲辦該鎭各商以李恃勢横行不合總理資格故商會總理一職各 
商誓不承認選舉李紳矣 
[商會上控局卡苛捐浙江]  
　　松陽商務分會以松局違章勒捐板塊等情禀奉撫憲批云松陽運板售杭向　龍游起捐沿途兩起兩驗旣係定章該卡不應違章勒索且稱縮短洋價改折銅幣尤　苛累行商是否盡實仰處州府飭委查明禀復核辦再查松陽商會圖記於八月二十日札發松陽縣轉給何以尚未刋刻啟用此次來禀有無揑冒並由該府行知商會復奪 
[上行土棧未便調查蘇州]  
　　蘇垣商務總會前接禁烟公所移文囑爲調查城内土行土棧等因兹悉商會以土行土棧在未頒禁烟之先以其營業上有礙衛生與各業實有區别均不准其入會現實未便前往調查請貴公所另派員辦理等情已於日昨移復矣 
國恤紀（朔） 
[達賴喇嘛]  
　國朝綏定藏服以後。凡遇大事達賴喇嘛遣巴雅爾堪布。至京吾獻貢品。由理藩部請旨。將畫像佛座。於梓宫奉安地供奉。其奏書哈達藏香紅花普魯等物。欽定日期。敬謹焚化。例也。今大行皇帝大行太皇太后升遐。達賴適在京師。親自諷經。送登極樂。亦藩服志之光寵也矣。惟願達賴體大行皇帝大行太皇太后優待之心。而於改革藏事。一聽上國之指揮。則其報答大行皇帝大行太皇太后高天厚地之恩。不其遐歟。 
[東西各國]  
　　中國今日不幸有大事。各國君主。皆傳電吊唁。各國駐京公使署。皆下半旗。本埠領袖領事接滬道照會後。各國領事署。及各洋行銀行兵艦。亦均下半旗誌哀。禮也。顧文皇帝賓天時。適有英法聯軍之役。穆皇帝賓天時。適有日本台灣之役。國交旣有阻礙。此典遂付闕如。且我國海禁未開以前。所謂外國者。皆藩屬耳。海通以後。循其故習。外交禮節。向不講求。自近年迭派王公大臣出洋。始有互相慶賀弔唁之舉。則此次大行皇帝大行太皇太后升遐。可謂全球震悼者矣。惟願東西各國。體我大行皇帝大行太皇太后愼重邦交之心。使邦交日益輯睦。東亞永保和平則我大行皇帝大行太皇太后在天之靈。庶幾妥歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　京旗値年旗具奏略云准直隷督臣楊士驤咨開諮議局奏定章程内載京旗得於順直議員定額外暫設專額十名又載專額議員由督撫會同都統辦理等語現在順直業經遵設諮議局籌辦處其京旗專額議員亦應同時舉辦惟京旗與外省情形旣略有不同事體亦較爲繁重擬請値年旗大臣會同京旗都統辦理專額議員選舉一切事宜等因臣等當即設立京旗諮議局籌辦處附於値年旗衙署内並揀派員紳專司其事臣等擬刋刻木質關防一顆文曰管理京旗諮議局籌辦處事務値年旗王大臣關防凡係選舉事宜應咨在京各衙門曁直隷總督者均行蓋用俟辦理完竣即行銷燬 
[士民實行調查]  
　　江蘇蘇屬（鎭江丹徒）丹徒城内業已查畢即於二十一日接查城外近日所中乂添派調查員十餘人協同鄉董分查四鄉以期早日蕆事所中本推楊振聲吳左卿趙蜀琴君爲駐所辦事楊係中學堂監督趙係縣視學常往四鄉查學因商請吳君爲坐辦楊趙則每日到所商辦一切徒邑回民甚多穆源學堂童雪薑君願擔任義務專查闔邑回民所中所舉輪値員如夏頌平何瀚如皆以承辦善堂事冗不能兼顧辭閔鑄臣因事赴揚以錢伯聲庖代商界中人終疑調查財產爲他日勒捐起見故所中撰有商人勿放棄權利說分送各舖户所中前派出宣講員分赴各鄉宣講又撰白話遍貼各鄉二十日各宣講員已講畢回城 
　　又（蘇州長元吳）長元吳選舉調查事務所因城内外各調查員調查已畢呈繳草簿已齊該所紳董審閱各簿凡係文武職銜及師範傳習所法政講習所體操專修科巡警學堂畢業者悉遵章程辦理一一列册須俟審查員審定方可决其是否入格現在並未剔除又調查員李永齡王宗保尤志逵湯緒勳等因定章調查嗣前酬金一項惟是委任以來按圖調查雖已告竣恐尚不免有遺漏之處且事關公益此項酬金萬難承受情願捐助事務所經費等情昨已函致事務所辭謝矣 
專件 
　　山西諮議局籌辦處詳請晋撫派員赴歸綏十二廳催辦調查選舉並自治講習事宜文 
爲詳請派員催辦並改任複選監督事竊照辦理晋省選舉必先統籌全局始能計期劃一查本省各屬惟歸綏十二廳僻在北方區域散漫道路脩長非選派專員前往催辦恐届初選舉期限未能一律兹查有本局選舉課員王彰善素於北路情形在所深悉擬請派充是任即着該員於年内十月前往各廳限至明年二月爲時半載諒可一律完備至該員所需公費應由局中酌量給發是否有當祗請鈞裁再查憲政調查館會奏選舉章程第二節選舉區域第二條載直隷廳無屬縣者以附近之府爲複選區若歸綏十二廳地方之面積旣廣而府如大同朔平附近者祗一二處餘則遠或數百里或將千里使概以附近府爲複選區勢極困難且歸綏十二廳歷來辦事均以距近之歸綏道爲上級官廳使舍最親最近之上級官廳而就疏遠之府於情事尤屬不合故揆諸晋省十二廳情形雖原章無以道爲複選之明文而量爲變通以歸綏道爲十廳複選監督理似正當惟此項複選監督須懇由憲台酌量改任情形札知歸綏道使之擔任並請咨明憲政編查館以備查照庶於晋省全局選舉事宜大爲裨益所有詳請各節相應祗候憲台察核批示 
附撫批查各屬自治講習所與選舉事宜業經本部院嚴札飭催歸綏所屬各廳僻在省北自非派員專催届期恐難一律告成旣稱該籌辦處課員王彰善深悉北路情形應即如詳由處札委尅期馳往守催務令各廳如期完備不得稍任遲逾至口外十二廳向歸歸綏道直轄附入大朔二府諸多未宜所議歸綏道爲複選監督使之担任複選舉事宜甚屬正當已分咨憲政編查館資政院查照備案並札飭歸綏道遵辦矣仰卽知照 
[山西諮議局籌辦處擬定選舉並自治研究期限淸單]  
　　本處成立六月十三日本處詳請撫憲發各廳州縣設立自治講習所並章程七月二十一日本處詳請撫憲派員赴津調查選舉自治事宜八月初五日本處發各廳州縣保送自治研究所學員並章程九月初一日本處發各廳州縣舉辦選舉調查事宜九月初五日本處發各廳州縣勸學所敎育分會高等小學堂員紳恊同調查選舉事宜九月十三日本處發各廳州縣奏定諮議局章程并自治講習所課本九月十七日本處詳請撫憲派員赴歸化各廳催辦選舉事宜并改任歸綏道爲複選監督九月二十三日本處催各廳州縣發初選告示末附調查表張貼城鎭鄉各處十月初十日以前本處發給催辦員公文并催辦通則調查須知調查手續於各廳州縣十月十五日以前本處發選舉人名簿投票紙投票匭初選當選人執照得數淸單各式於府廳州縣十月二十五日以前催辦選舉期間十一月本處發投票所開票所通則於初選複選監督十一月内催辦員報到各廳州縣調查情形事件十二月十五日以前（未完） 
[浙籌辦處爲初選事札各廳州縣文]  
　　照得諮議局議員選舉章程第二條初選舉以廳州縣爲選舉區第四條初選區廳以該同知通判縣以該知州知縣爲初選監督第二條第二項直隷廳之有本管地方者作爲初選區乂直隷廳無屬縣者以附近之府爲複選區所有選舉調查及實行選舉時各種規則册簿自應由該廳州縣遵照定章分别訂製或呈請複選監督核定惟本處誠恐事屬創始無例可援旁持瞻顧坐誤事機輾轉呈遞亦稽時日兹已擬就各府廳州縣籌辦順序并注定事項選舉人資格說明書初選舉事務所章程初選監 
 
 

Page 19

 
 
督職務一覽表調查員辦事細則調查須知調查員證書調查員記事簿式調查員選舉人名原册共計九件禀奉撫憲批准遵即印刷交由各該府即日專差分遞以便各該廳州縣立即會同城鄉紳士選設調查員著手調查统於明年正月一律調查完竣二月十五以前造册申報一面宣示各該廳州縣須知諮議局係奉特旨限一年成立一事遲誤必至牽動各事一處遲誤亦至牽動各處豈非玩視朝旨各該廳州縣自問能當此重咎乎應即振刷精神實力舉辦向來長官無論何等緊要公事不過以一紙空文轉相督靑從無易地而觀代爲籌畫者本處此次凡可以代爲製備者無不代爲製備自問實已體恤周至如再遷延惟有凜遵撫憲嚴札詳請撤參各該廳州縣其亦曲體本處苦心迅速辦理毋使本處有開罪僚屬之舉此則本處之所深望者也此外爲實行選舉時應制各件除俟陸續代製次出司選員帶往外合行札飭札到該廳州縣即將札發各件點收並將收到遵辦緣由刻日具報均毋違延 
[浙江各府廳州縣籌辦順序（續）]  
　　閏二月初五日以前如有選舉權者本人以爲錯誤遺漏准其取具憑證呈請初選監督更正初選監督自收呈之日起十五日以内判定准否不得逾限 
（注意一）譬如在閏二月初四日有呈請更正者則初選監督之判定不得遲至閏二月十八日之後 
（注意二）選舉呈訴不必拘定三八呈册 
（注意三）閏二月初五日始行呈請更正者即應批飭不准 
（注意四）止許本人出名呈請不許他人干預亦不許旁人訐控 
（注意五）判定日期原章本限二十日今因期限急迫是以縮少爲十五日切勿遲逾 
初選監督判定無庸更正時有不服者得於十日内呈訴於複選監督（由縣至府至多不過十日路程）此上訴日期應從初選監督下判决之日起算設如閏二月初四日有選舉權者本人呈請更正初選監督於閏二月十八日判定無庸更正如本人不服即須於閏二月二十八日以前呈訴於複選監督遲至閏二月二十九日始呈訴者複選監督即應批飭不准 
（注意一）複選監督自收呈之日起亦當於十五日内判定設如前例閏二月二十八日呈訴複選監督即應於三月十四日以前判定不得逾限 
（注意二）複選監督判定後應即將判决堂諭專差飭發初選監督知照約五日總可送到 
（注意三）複選監督應先查照本處代擬之投票開票管理員監察員資格職務及辦事細則派定初選複選投票開票管理員監察員於三月初一以前一律將銜名報到本處以備查核 
三月十八日初選監督奉到複選監督札發堂諭即查對初次判决堂諭如有應行更正者一律補入選舉人名正册即爲確定選舉人名册并飭知各投票所將應行更正者一律補入一面申報複選監督及本處以便補入 
（注意）如宣示後至閏二月初四日止限内無呈請更正者或初次判决後無不服者則各於限滿日即應將選舉人名正册　爲確定併申報複選監督及本處以便轉呈撫院 
同日各廳州縣將選舉人名正册内人數及更正人數或併無更正逕行電禀本處轉呈撫院核定分本複選當選人額數并代各府分配初選當選人額數當選票額電達各府由各府專差札知所屬廳州縣將當選人額數及常選票額榜示各投票區俾衆咸知 
（注意一）各府應將飭知所屬廳州縣札文像爲繕就只將當選人額數及當選票額空白來省電後一經填寫即可專差分送 
（注意二）各廳州縣亦應照上列辦法豫將榜示文件備就一奉省電府札即可填寫專差分送各投票區 
（注意三）又本處所派司選員定於三月十五日携帶投票紙投票匭一律到境幇同各廳州縣調集管理員監察員練習應行方法以四月初十日爲止 
（注意四）投票薄各廳州縣應查照本處頒發之簿并注意事項填寫亦限四月初十日以前辦齊（未完） 
本埠新聞 
[晉益升滙票號受逼]  
　　英租界漢口路晋益升滙票號自漢口晋祥錢莊倒閉後頗受影響亦於昨晚受逼計虧欠道庫銀二十五萬製造局五萬莊欵五萬餘存欵尚未查淸該號東熊若愚吞烟圖盡尚在施救十點鐘時各債主均至該號逼令將帳交出深夜未散 
[滬道照會廣肇公所紳董文（爲挖取莊泥事）]  
　　前接貴公所來函廣肇山莊於光緒三十年遷至上海縣叉袋角計地一百廿畝有零昨忽有人在界内盗挖莊泥該莊四圍已無隙地莊旁之泥若任其挖陷必致傾倒請致關轉飭理船廳前往阻止以安窀穸等情當查該處泥灘究由何人挖取是否在濬浦工程界綫之内即經函致稅司飭廳查明禁阻去後兹接好稅司復函飭廳前往詳查據復勘得該處灘嘴離對渡南岸河面寛不過八十五英尺可見刻下若再不亟開挖竟任令如前日漸淤積實與該河面航路公益大有窒碍前次禀奉批示准予不拘何人任便往挖即此故耳今如該董所請禁止之挖泥人並不在其山莊墳地界限之内實係在其界外又加遠至三百五十英尺以外即曾經禀准應挖灘嘴之處照此情形是該挖泥之人乃係應命而來奬之不暇何禁之有兹特照勘繪圖並具說帖呈請核轉前來函送查照飭知等因到道合將譯漢說帖一紙照抄同原圖一幅一併照送爲此照會貴紳董請煩查照施行 
[上海縣禀滬道文（爲查詢銀行保結事）]  
　　竊奉鈞諭盛觀察在滬集股創設裕商銀行一事資本業已驗明保結是否殷實飭即查明迅速具復等因伏查此案前奉憲札當由知縣騐明資本三十萬元存在大淸銀行其保結商號是否殷實即經照請商務總會查復未到奉諭前因除即日函催從速查復一俟復到即行轉禀知關厪注用轉奉復仰祈鑒核 
[滬寗鐵路載運洋貨問題]  
　　滬寗鐵路裝運洋貨擬給免照辦法曾由南洋大臣札飭滬道酌改添擬業經蔡觀察擬具條陳錄摺請示當奉批示云據禀及淸摺均悉好稅司所擬增改各條核與原議辦法較爲詳晰惟原章酌定鐵路公司運貨期限及逾限議罰兩節竟行删去誠如來禀未免漫無限制現據蘇牙釐局議詳聲稱滬關稅司改擬各條與原案不符多啟罅漏流弊孔多釐收短絀洋債缺誤誰執其咎等語滬寗兩釐局員尚未據詳到然情事相同亦必不能承認候即咨商稅務處酌核辦理仰即知照仍候撫部院批示 
 
 

Page 20

 
 
[蘇路總理辭職消息]  
　　蘇省鐵路公民司將開大會聞總理王理廉訪淸穆以存欵問題負擔過重决計辭職令股東另舉總理將于開會時發表意見書云 
[改期會勘凉亭基地]  
　　浦東董家渡凉亭基地本定廿五廿六兩日由縣會董詣勘昨因適在國制舉哀期内遂作罷論俟另行訂期往勘 
[拘獲盗犯]  
　　搶刦西瓜船及東洋買花船上洋二千元之盗犯王阿七昨在浦東被捕頭徐文孫駿拘獲當在身畔抄得銀表一只銀洋七元皮夾一個白玉帶頭一個復于伊兄王阿三家搜出鐵棍火藥料一包後堂鉛子一料彈壳二個惟阿三先已聞風逃逸遂將阿七帶至縣署釘鐐收所候訊 
[汕頭現已無疫]  
　　昨午領事公會開會决議汕頭不復作爲有疫口岸本埠檢疫章程即日註銷 
城内 
[催迫戒烟]  
　　西區昨出告示云奉旨禁烟戒除趁早老病之人吃烟不少體恤人情須領執照速來掛號分文不要私吃不報後悔遲了 
[開濬枯井]  
　　西門内關帝廟前向有大井二口其西邊一口淤塞已久現經住居該處之金某出資開濬左右居民莫不稱便 
南市 
[定期開會]  
　　總工程局董定於二十八日午後二時在局特開常會集議一切 
[駁船撞沉]  
　　某駁船昨裝紅白糖數十件駛至十六浦中被他船撞沉各貨盡行落水遂即雇令同帮分别打撈一面報知救生局四號快船將船曳起 
新租界 
[珠還全浦]  
　　成都路黄姓家失竊珍珠一串前仍查獲已紀本報昨日捕頭飭令失主給還當本洋三百八十元將珠領回候拿竊賊解辦 
[浴堂失竊]  
　　王金山前晚混入新閘路心泉園浴堂竊取皮匠阿大之衣服等物由探朱阿二拘入捕房押候解辦 
[茶館聚賭]  
　　新閘路池浜橋福興園茶館紏人聚賭昨由印捕查悉禀明捕房飭探查明店主姓氏請廨出單傳訊 
[鄰居失睦]  
　　住居成都路金家宅之唐許氏前晚與鄰人黄杏林之妻口角突有黄友某甲帮同兇毆許氏即投報捕房飭探查究 
英租界 
[秘密主義]  
　　捕房總巡卜君不准中印各捕在途舉手昨日出示云爲奉公辦事時不得舉手行禮事各巡捕一體知悉凡在路上上差時遇見總巡副總巡總巡各幇辦各副捕頭不得擅自舉手行禮倘彼等有話向說方可舉手行禮前經諭知在案至於本總巡穿號衣與否甚不願該巡捕顯明該巡須知彼應注意察看笛近四圍之事不應觀淸總巡本總巡副總巡總巡各帮辦及副捕頭來到者往往不欲被人察破認明倘或各印捕華捕見之遂舉手行禮何能不被人察破認明如此將諭譯成印華二文黏在客捕房仰各捕恪守勿違 
[死於非命]  
　　仁記路浦灘渭淸記木作學徒姚阿三昨晨在四層樓洋房上工作失足墮下跌傷内腑送至仁濟醫院醫治無效當即斃命旅經作主投報捕房請免報縣相驗捕房准之即飭自行棺殮 
[信差誤事]  
　　郵政局信夫馬金棠將局内囑遞之信九十封抛於蘇州河内由船户任桂林撈起送至郵政局經郵政司飭探王梅廷將馬拘送捕房押候解究 
[尋獲磁器]  
　　漢口路賽珍會前日失去黄秀伯所寄古磁一件已誌昨報兹悉實緣黄觀察另行收藏未告司夜巡警其實並未失去 
[互相攢毆]  
　　楚漢亭昨與陳海淸二人在山東路互毆由捕查見一併拘入捕房押候解訊 
美租界 
[墮浦身死]  
　　小工某甲昨在東洋公司碼頭松山丸輪船上工作失足墮浦打撈未獲由工頭報知水巡捕船核奪 
[拐匿婦女]  
　　流氓嚴貞林誘拐張阿秀之妻陳氏匿居西華得路爲張偵知將氏及嚴一併扭入捕房捕頭飭將陳氏領回嚴押丐牢一天 
[是何原因]  
　　密勒路粤婦陳王氏家前晚被同鄉督阿祥來家用鏹水澆爛衣被氏即報由捕房飭探將阿祥拘入罰洋廿元了事 
[索債行兇]  
　　金阿虎昨在西華得路向温陳氏索欠口角將氏毆傷由捕將金拘入捕房押候送辦 
法租界 
[機房失愼]  
　　昨晚公館馬路首善里巨誠昶棧房失火延燒東洋莊瑞泰昌萬源森兩家捕房以該棧保有火險銀一萬數千兩情有可疑當即派探將棧中人拘入待訊 
[是否誣控]  
　　電車公司漆匠吳小福被同廠工匠粤人楊安才在途行兇並搶去銀洋廿元七角吳即報知捕房將楊拘解公堂訊究旋有楊之生母姊妹等偕同該廠司事林鴻投案聲稱實被誣控質之楊供因工頭某甲轉托小的向吳索欠洋三元互相口角並無搶洋情事中西官以供詞各執判原被一併交保候查明訊究 
[拐匪翻供]  
　　陳阿東誘拐顧富之小孩控奉公堂收押在案前日復訊時陳又翻供不認判送縣嚴究 
[鳳兮鳳兮]  
　　范永林串通李吳氏誘拐常州女子鳳大來申由探查獲解廨訊押在案前日鳳太之母高徐氏率同伊婿顧敏夫來申投訴被拐情形並求給領中西官判范吳仍押捕房候提鳳大到案再核至案内牽涉之陳有松沈陳氏訊係無干一併開釋 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[都察院代遞員外郎黄允中條陳保存舊學必開制科呈]  
　　呈爲保存舊學必開制科設立制科必著功令前擬經史文學三科宜有常期謹申其說再乞代奏懇恩飭部一併核議事案職前請翰林復漢博士職經史文學三科增取遞升以存古學當蒙代奏奉旨學部議奏欽此自應靜俟部議竊惟三代以下鄉舉里選之法已不可行安貧樂道之儒更不數見漢唐取士各科施之今時亦多不合以文取士不得已也謹案十翼之辭兼稱道藝四敎之旨並重文行誠以因文見道文不盡爲道所寄道不能離文而立在精擇而愼求之唐以詩賦設科而詞章之士出其中明及我朝以經史設科而氣節經濟之士均出其中拔十得一祗能 
如是取士以空言尤勝於並空言而無之自時事艱難吾國上下刻意維 
新居今日而高談性理薄視事功非迂實妄顧事有本末富强者圖存救亡之計禮義者久安長治之模時勢不同境地不同性質不同情形旣異而執一以求鮮有得當者此非可一二言盡也就敎育言之泰西立國不百年而臻極盛日本三十年之力躋於列强論者歸功其全國學堂之効此語誠然吾國人民不可謂全無國家思想徒以民力不足民氣遂衰即囂張不靖之徒亦由素無生業民生困匱爲今日之大憂實業講求乃自强之首務試卽京城一處而觀百爲俱備正業幾何帝京景物固自古之所稱下民脂膏亦仁人之所念衢歌巷舞粉飾太平草野怨咨付之掩耳推之此外莫不皆然興一新政朝廷與樞臣部臣幾費籌畫而承辦以爲美差糜費不可數計收效尚在無形妄之勝庸其去有幾今者銅元之害不知所止印花之稅又復將行取錙銖而用泥沙於公何補歲水旱而地盗賊不此之圖以存亡危急之秋爲揚厲鋪張之計與國家愛民如子及勵精圖治之心皆不相應我皇太后皇上憂勤於上諸大臣振作於下而奉行者如此春秋傳曰不軌不物謂之亂政亂政亟行所以敗也又曰國家之敗由官邪也官之失德寵賂章也孝經曰要君者無上非聖人者無法非孝者無親此大亂之道也孟子曰君子犯義小人犯刑國之所存者幸也此經傳之危言古今之大戒不思反本乃僅以維新自命非裂冠毁冕拔本塞源之道乎近日所謂文明舉動罕見其可喜多見其可憂論者謂過渡時代難免紛擾然元氣不堪屢削根本不可輕棄是亦當顧念也（未完） 
小說 
[偵探小說意外之奇案（三十一）]  
　　裁判官曰。充吾之意。殆眞爲德國之靴。泰勒曰噫。非也。非特爲英國之靴。且其靴印。與彼時麗亞克身畔之足迹。乃無一絲一毫之差别。計麗亞克身畔之足迹。共有五人。女子之足迹二人。即麗亞克一人所印。男子之足迹三人。一葉德恩。一弗雷格森。一即蘇克生也。裁判官曰。君乂何時探得葉德恩之足印。泰勒斯曰吾延彼晚餐。而故舗一極厚之地壇。留其足迹於地氈之上。俟其去後。吾乃模仿而藏之衣袋。泰勒斯言至此。少止。繼又曰吾查得蘇克生之較足迹。深於葉德恩。而蘇克生軀幹高大。必較葉德恩之軀體爲重。更於麗亞克身後。檢得蘇克生至深之足印二處。吾揣其必爲扼斃麗亞克。兩足用力所致。斯時吾旣致疑於蘇克生。然尚未查得女子之足迹。即爲麗亞克一人悞爲愛地玲所遺之證。遂悞以愛地玲爲凶手。繼又見克倫勃雷之狀態可疑。又悞以兇手。爲克倫勃雷。吾雖知此蘇克生。必爲案内之要人。而不敢決其必爲凶手。計吾之所以兩遭失敗者。蓋吾之偵案。一以證據之確否爲重輕。此愛地玲及克倫勃雷之證據。似較蘇克生爲重。故吾之目的。乃專注於此二人。絶不旁及。迨葉德恩自以供詞之後。吾已知此凶手必非葉德恩。然猶不敢遽指爲。蘇克。生或恐有意外之變局。至佛爾女郎力證葉德恩之無罪。吾乃知凶手之必爲蘇克生矣。蓋蘇克生軀幹至高。而赴會之頃。胸前適佩一寳星。裁判長思之。此凶手非蘇克生而誰。裁判官聞此偵探之語。俯首良久。覺至爲確切。深服泰勒斯偵案之能力。又問泰勒斯曰。君何以知蘇克生赴會之頃。胸前佩有寳星。泰勒斯曰。此吾數日之前。調查而得之者。裁判官又曰。吾猶有一事之不解。此蘇克生者。旣與麗亞克之愛情至渥。何以有謀殺之舉動。泰勒斯曰。吾以爲必蘇克生見此麗亞克者。爲與葉德恩流目送盼以爲麗亞克又有外情姑念大熾。乃從廳事右方。尾此二人之後。繼又見此二人者。密語有頃。更怒極無可發洩。遂乘葉德恩旣去。驟至麗亞克之身後。力扼其頸殺之。以銷此絶大之妬恨。初不虞悞彼爲此。而麗亞克胸中。之秘密。亦非蘇克生之所能。料也。語已裁判官立執此偵探之手。嘆羡不已。立逮此蘇克生至。一訊即慷慨自承。絶不隱諱。果一一如泰勒斯之所言。 
國外新聞 
[近東大變局三十八誌]  
　　二十四日倫敦電云土爾其政府因塞爾維亞芒替尼格洛兩國調集軍隊不遺餘力現已决議在毗連塞芒兩國邊境之處預備戰務奥國現亦調兵甚急 
[德國政界近事]  
　　二十四日倫敦電云德相羅親王陛見德皇之夕德國各處皆囂然不能自安各報皆箴勸首相堅持主見必使德皇屈服而後可德皇於星期日曾應其叔母普魯士郡主路易斯之請在培登會宴并力勸勉從國民之意留請蒲羅親王仍任德國首相以上譯 
 
 

Page 27

 
 
字林報 
[美國務大臣將任議員]  
　　二十四日鈕約電云美國國務大臣羅脫近日宣言謂設鈕約議會舉其任鈕約上議院議員以繼泊萊脫君彼當承認接充云譯泰晤士報 
[菲列濱借欵造船]  
　　二十五日倫敦電云菲列濱四釐起息鐵路債欵四百萬圓已在倫敦發行每百實收九十五 
[俄國對波政策近聞]  
　　二十四日栢林電云俄國對波政策前經外務部大臣伊斯華克申明擬和平辦理近日俄國軍界復有進軍台勃里斯之意 
[首相報告陛見德皇情形]  
　　二十里日柏靈電云德首相蒲羅親王於今日下午陛見德皇奏對時局歷數時之久德皇宣言鞏固國本保全立憲爲無土之天職首相奏陳一切均經嘉許並允日後必更自策勵首相即將陛見之結果報告普魯士内閣未幾復接見議院議長及民政部大臣將各事轉達聯邦議會首相所成之功績各處歡迎甚盛二十五日倫敦電云德國股票市價頓時高漲蓋由首相陛見德皇已得效果也以上譯文滙報 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
今夏余道晉上海蒙至友不棄終日酒地花天初走長三么二繼戀土娼野妓不意處妓女之毒染則甚易回里後小便稍有淋滴日久滿身紅班陽物腫爛且浮毒過于妻子蔓延不休幸購二馬路京都天寳齋毒門聖藥八寳化毒丹一料珠黃下疳散二瓶内服外敷不半月夫婦全好刻予飲水思源有意普傳奉勸爲客者土娼野妓切莫久戀并謝貴寳齋藥製果秘揚名萬里杭州服藥愈姚子氏敬錄 
本號自運活鹿今又到廿餘頭肥壯異常如欲購者格外克己并每逢禮拜日生宰零賣每元一斤倘蒙光顧請先來掛號可也　虹口廣益號白 
[（炸藥廣告）]  
茲有哥拉斯溝名厰炸藥專歸本行經理常有現貨存在上海甚合開山裂礦等用如欲購買者請至本行面議可也上海怡和洋行白 
[命課館遷移陳鏡如]  
鄙人因抱病數旬使賜教諸君徒勞往返存批各件約期延誤抱歉尤深今因賤尤深今因賤恙就痊特移硯於英大馬路巡捕房隔壁德裕里内本宅 
[（伊文思書館告白）]  
本館自運英美極新書藉最優教科讀本格致化學文法地理代數形學三角形數筆算數學以及學堂用品零購批發格外克己本館西人精通華語兼有華友招待如蒙　賜顧者請至上海北四川路三十號内接洽可也　伊文思啓 
 
 

Page 32

 
 
G> 
[紅白血輪消長圖]  
紅血輪　此為一滴人血在顯微鏡中現出之紅血輪之一部分尋無病者均如此 
凝結之紅血輪　圖中形如螺絲者為凝結之紅血輪非身體强健者不得有此 
白血輪此為一滴人血在顯微鏡中現出之白血輪之一部分如非有病者白血輪不致如是之多 
人之强弱之别在於血因血爲動物全體之流質之肌肉也夫動物身體除堅實之骨外餘者爲流質之血他如心肺等不過係收發血質之具使其運行全體以養生命耳按最近之醫理人體之血以十磅至十八磅爲率此十磅至十八磅之流質不特爲化學之液亦爲活命之源蓋全體肌肉非此而不生損傷之肌肉非此不能復原饑餓之肌肉此不能滋養廢棄之雜質非此不能刷除者也 
但未窺身理學之精藴與乎不諳利用科學之器具者絶不知血之内容血之關係不過以一種紅色而有粘性之流質視之而已安知血有紅白二血輪之組織而紅白二血輪又各有特别之功用哉 
凡大如針鋒之血一滴内含白血輪三百萬枚人身全部共含紅血輪三千萬兆白血輪又有獨立之生命雖由人身取出越數星期仍生故昔之科學家每有誤認爲血管内之小魚者焉紅血輪之體積極少以目力極大之顯微鏡察之須三千至三千五百枚排列始成英尺一寸身體强壯者紅血輪多於白血輪無紅血輪三百枚始含白血輪一枚其數成三百與一之比例白血輪祗於飯後始見加多然不久亦必减少其血中之紅白二血輪相等者必患重病或身體虚弱已達極點者方致如此然此種人旣聚三千萬兆之白血輪於其全體之内鮮有不損其生命者故胥爲不久於人世之人也 
查人血除紅白二血輪外餘爲流質其流之一半又爲蛋白質餘者含肥膩質廢料及氣質而其蛋白質即血中之滋養品全體之肌均籍蛋質而生也至血中之白血輪則有消滅微生物修補體中之損傷之力故凡受傷之處白血輪益多也其紅血輪則有養活全體原素之力如有患血虧之症而死者以空心藥針入鮮血射入死者之肌内立能救活因鮮血射入他質去盡祗留紅血輪在内以救其命也 
今察華人體質致弱之因均係血不充足所致故凡中年之後常現種種之病態精神不振寒暑不耐或由自幼失於維持或中年衛生乏術致使白色血輪日漸佔據優勢實於生命危險者也本藥房有鑒於此特製日光月光鐵丸二種爲我同胞减白色之血輪增紅色之血輪使四萬萬衆化弱爲强而爲一國之基礎今錄試驗法如下 
凡白血輪多於紅血輪之人如已疾發必面白如紙或焦黄如蠟若服此日光月光鐵丸七日後必能日見紅活引鏡自照頓改舊容其尚未疾發者但觀指卑微靑嘴唇淡白即係白血輪多於紅血輪之故久必爲患急服此丸約七日後指由嘴唇必能盡現紅色而百病遂因之俱消尤奇雖者額紋縐瘦之老翁膚色乾枯之壽母但服此丸縐瘦者可日見豐腴乾枯者可日見潤澤盖服藥後無論男婦老幼俱可增長上圖所畫凝結之紅血輪之故謂予不信試於服藥前預映小照一幀服藥一二月後再映一照以驗之乃知駐顔丹固在人間也 
夫日光月光鐵丸旣能如是試驗且有如是效力斯世增長紅血輪消滅白血輪之藥竊謂無有過於是者我同胞不研究衛生學則已苟其有志衛生其各讀此廣告而留意可也　上海三馬路中法大藥房謹啓 
[聲明]  
啓者揚洲南門外忠烈坊寳塔灣對面聚和豐油坊本爲徐姓所得公益彩票開設聚和油坊迄今三年於兹今將房屋生財等件盤與寳忻和開張生理所有以前往來及交涉不清等事經徐姓自行理楚與寳炘和無涉用特登報聲明　寳炘和啓 
[召租]  
新閘橋順泰水内有洋棧出租如有合意者請至本帳房面議可也此佈 
[牛皮商鑒]  
生牛皮一項易最虫蛀往往運至外洋已成廢物致生枝節本藥房精製生牛皮辟虫藥經驗三十餘年奇效卓著誠爲此項出口貿易必需之品且售價極亷請君一試便知言之不謬也　大馬路德商科發藥房啓 
[洋房出售]  
啓者今有洋房一所計房屋七間另有馬房菜園及抛球草地坐落英租界西首欲購者請函致該洋商由申報館轉交可也 
[好富滿紅利股票公司]  
經理歐洲國家工部紅利股票上海義國銀行擔保開設黄浦灘第二號 
此股票每份開彩有一定時期每開一次有多數股票可以得彩所得之彩有英金二萬四千磅者有二萬磅者有一萬二千磅者有八千磅者得此銀歀遂爲富人外國各政府均以此法抽取辦公經費此項彩銀隨時即付並無遲誤欲知詳細情形者請來詢問可也再本公司發售此票均係現售又可逐漸零付其價自五元起至三百元不等欲每月先付一成者亦可通融無論爲數多少均照此辦法第一次付銀之後開彩時已可望得彩如到期不有可將所售之票轉售他人已付之銀照九折歸還本公司經理此事代客領彩並不抽取用錢開彩時當佈告大衆也 
[（併股聲明）]  
啓者鶴年自庚子年與陸亦泉在法界宋家衖合股開設永源籐行行事歸陸姓掌管每至年終無帳屢向取看堅不肯交細察隠情將歷年餘欵自置房屋誠恐另有紏葛隐受影響等事央中將鶴年股本歸併陸姓名下當立歸併據收領據各執一紙爲憑鶴年應得股本銀兩由陸姓出立期票今己收清自戊申年元旦起該行盈虧及各寳號往來一切概與鶴年無涉恐未週知特登申新兩報聲明王鶴年告白 
 
