# 1910 - 135 - 4913394

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
宫門抄 
　　四月十五日　召見軍機　澤公 
交旨 
　　四月初十日軍機大臣欽奉 
　　諭旨禮部會議具奏議覆給事中陳慶桂奏請將明檽湛若水從祀文廟擬請毋庸議一 
摺著依議欽此 
論說 
[吏部限制奬案感言　（薑子）]  
　　中國仕途之雜。官方之敗。銓政之壞。原因複雜。至不一端。而概其大。較則捐納與請獎之濫而巳。原夫奬案之設。本爲叙勞庸勛起見。所以資百僚之觀感而激策其將來。用意至爲深遠。第以奉行者之不善。出之於徇私市惠。遂使朝廷至盛之德意。一流爲茸闒小吏倖進之捷階。比年以來。新政繁興。而請奬之案亦愈濫。一案之保。動輒十數員。多至數十員不等。其所謂異常勞績。尋常勞績者。究其實則循例畫諾。身與其事者。僅十之三。四而始終。未嘗一至其地。一聞其事。徒以爲政府之私人。部臣或疆臣之戚友。下至各局所總辦提調之親戚。而因得濫厠其間。邀沐僭賞者。常占多。數且其弊之足使人腐心切齒者。尤爲各省民變請奬之案。守土之吏。平時旣未加意緝撫迨至變起倉卒。則皇皇然張大其辭。不曰土匪勾結。即曰革黨暴動不旋踵而事定。則又慶功行賞。而紀録者若干人。加級者若干人。受不次之超擢者。又若干人。以民間肝腦塗地之慘劇。爲官塲飛黄騰達之梯階。其足以啓一般不肖官吏幸災樂禍之心。而爲召亂之媒蘖者。莫此爲甚。是以近年閔世疾俗之士。至謂請奬爲第二之捐納。而其弊更有過之。非無因也。 
　　今者麥侍御有保舉太濫請飭嚴定章程之奏。而吏部遂有嗣後内外擬奬人員。須先商准本部之限制。自今以往。濫奬之弊。或可稍免。而仕途庶爲之一清乎。雖然。記者猶未敢信。今夫奬之弊。不在例案上之不符。而在事實上之不當。使奬而當。則雖與例相違。而自無傷爲激勵人才之美意。設奬而不當。則縱文法是循。以求合部中之規例。而要不能不謂之　賞。吏部固有綜核銓政之權。然上而尚侍下而員主固未嘗出國門一步。則外省之奏奬。是否果確當而無濫。受奬之員。是否即爲應奬之人。而非僭亦無由而知。是其所准駁者。舍稽鈎案牘。比依舊例而外。其道無由。夫僅憑一紙之空文。與斷爛之例案。而即謂可矯正。積百十年之裨政。雖天下之誕者。亦未敢引爲篤論。且歷來京外奏奬出力人員之案。交部議奏者。什恒六七。其有恩出自上。渙汗而施者。什僅二三耳。是吏部於請奬之案。未嘗無稽覈之實權然。而内外各衙門之濫奬如故。受奬之員。非應奬之人亦如故。吏部未嘗不核准。也舊例未嘗不。符合也。而所收之果。輒與所蘄向之因相反然則責令京外請奬之。案預行造册報部核准者其效果不過使内外各衙門多一簿書文墨之煩而巳 
　　由前之論則吏部對於是舉其果爲澄叙官方起見抑用意别有所在可不辯而自明。自頃以來。中央政府。方厲行其集權之政策。吏部以將曙之星光。亦急起直追。日謀擴張其權限。冀得操内外用舍之全權。而藉以行其所大欲。日暮途窮。自以爲不得不爾。彼固未嘗計及事之果否與銓政有裨。且部中之能力果否能遠燭千里不爲疆臣所欺蒙。使奬案無濫無抑。而有以昭示國家鼓勵人才。愼重名噐之至意。不過欲使此後請奬者。必預行請示於彼被奬者必首先營。求於彼。而憑彼之自由心證以操縱。之是則部臣之心理而巳。於銓政奚益爲。若夫掃請奬之弊竇。則非實行文官登用章程不爲功。 
專電 
[電一（北京）]  
　　資政院憲政館會議開院時議員均解任三個月給津六百兩 
[電二（北京）]  
　　某御史奏藏事日棘某國伺釁巳久巳革達賴在外踪跡莫定殊非所宜應設法籠絡免生事端 
[電三（北京）]  
　　政府議以豫省素患匪亂寳撫恐難勝任應請另簡 
[電四（北京）]  
　　澤公以鹽政後必難辦仍擬辭退督辦 
 
 
 

Page 5

 
 
[電五（北京）]  
　　鹽政處接蘇省請緩行浙鹽改售洋碼電擬再飭浙撫詳察民情電覆核奪 
[電六（蕪湖）]  
　　楊侍郎今日（十五）乘江新過蕪赴寗 
緊要新聞一 
[澤公戰勝前之躊躇北京] 　 
　　各省督撫以現在清理財政動無外銷之欵適有緩急惟鹽欵項下尚得挪移今若照鹽政處章程須先行請示核准方准並用必致貽誤故迭次由錫良領銜電爭迨末次旨交鹽政處議奏澤公頗爲不快仍力主議駁惟不欲顯與各督撫爲難並語晏叅議云此事如准各省之請更改章程鹽政處一事不可爲矣聞澤公本有知難而退之意如各省一再纏擾并擬藉此請卽開去差使　按此條新聞係未奉明諭前所發今巳獲勝喜可知矣 
[丁寳銓之動輒得咎北京] 　 
　　晋撫丁寳銓前曾兩次因公被參且值綏遠蒙務難辦頗有退志曾經電致樞府力陳才力不勝預爲乞休張本不料交文案出又奉諭旨交部察議昨日復被某御史奏参謂其縱庇劣紳山西人素鮮開通若事事狥紳之見必致一事不可爲有誤新政云云觀此動輙得咎情形必將决然舍去矣 
　　又聞晋撫交部察議一事吏部考功可現遵照諭旨核其情節應按照應奏不奏例降二級留任係公罪應准抵銷又照例凡交部察議之件應降一等改爲罰俸一年昨巳繕稿呈請李尚書核奪以憑覆奏 
[資政院分科辦事之預備北京] 　 
　　京内各行政衙門及各省諮議局互選資政院議員早經選定該院刻正籌畫開會時各議員辦事科目共分五科（一）審查科（二）預算科（三）决算科（四）法律科餘一科未詳 
[不料袁樹勳乃有此特權北京]  
　　　日前軍機處奉監國特諭當卽電知粤督袁樹勳其電文畧云本處現奉攝政王面諭以兩廣匪氛不靖交涉日形棘手嗣後遇有緊要外交准會議妥慎後先期畫押文武員弁如有因循敷衍貽誤要政之處准分别輕重先期革職撤任倘得匪報如本省弁兵不敷派遣准向隣省調兵均隨後奏聞希即遵照可也 
[玻璃公司交涉之近狀北京] 　 
　　玻璃公司與瑞生洋行交涉一案農工商部因畏外人權力將公司總理送交總廳押追各股東屢次要求未肯釋放旋又畏於輿論特於初六日奏交大理院奏摺内容畧謂該公司曾領部欵兩萬經久無效應照商律停閉至與瑞生洋行一案則與部無涉云云 
[封禁北方日報之抗爭天津]  
　　北方日報被封一事詳情巳誌昨報兹聞直𨽻旅津各團體對於此事極抱不平刻己由紳商學三界羣志向順直諮議局呈遞請願書請由議長先向陳督質問封禁之理由並集議將來一切對待方法而大公民興兩報每日紀載此事尤爲詳盡據此以觀可見直隸之民氣矣 
[阿琴廷立國一百年紀念] 　 
　　西歷一千九百十年五月二十五號（卽明白）爲阿琴廷立國一百年紀念之期前日本報國外新聞欄曾載關於此事之電信查阿琴廷國𨽻南美洲其地有英里一百餘萬方里人民二百餘萬口五百年前阿琴廷爲日斯巴尼亞之屬地一千八百零六年英法兩國失和英以日斯巴尼亞與法交好遂將阿琴廷佔據是時阿琴廷人民見日斯巴尼亞並不爲之維持因即勉自奮發製備軍械與英國爭英國之兵竟被擊退自後日斯巴尼亞在南美洲各屬地人民均懷携貳自立民主阿琴廷亦隨於一千八百十年推舉民主自成一國計至本年巳百年於兹矣明日阿琴廷京城曁全國各處想必甚爲𤍽閙該國京城内人民有一百二十五萬口明日之紀念典禮自必以京城爲尤盛並聞該處房屋之華麗與法之巴黎相捋商務之繁盛與英之倫敦爭衡曾至該國游歷之人僉謂阿琴廷京城之街道房屋較之他國尤爲整潔軒敞其財力之雄厚自治之完善亦可想見矣其在一百年内振作有爲之氣象蓬蓬勃勃日有進步他國人之留心觀察者莫不驚爲神速也顧其立國之初官民人等亦不無時起衝突至一千八百九十年人民程度愈高遂將民主式立孟黜退另立新主地方遂漸臻平靖現在之民主名曰阿賴谷搭其人才識宏遠力圖振興對於該國出産各品無不盡力提倡聞其出産爲五穀羊毛馬牛羊等物二年以前計共有牛馬二千九百萬頭羊六千七百萬頭其畜牧一業亦可謂興盛矣該國每年出口貨物約值英金八千萬磅之譜其貨銷於英國者佔三分之一現在該國造成鐵路巳有英里一萬三千里之長惟造路經費大半出自英國英有一百六十兆磅爲造路資本又聞該國所練陸軍現巳成立海軍 
 
 

Page 6

 
 
亦逐漸進步巳有大鐵甲船兩艘快船水雷船亦均製備其造而未竣之船聞亦不少此次百年紀念歐美各國均派兵艦駛往參列中國日本則派員往賀該國人民亦差足自豪矣 
[英國國恤之餘聞] 　 
　　字林報載十三日倫敦電云前皇梓宫殯葬之日前后亞力山大御深玄色禮服面蒙細紗胸懸燦耀之茄特寳石寳星抵韋斯脫明士脫堂時由德皇趨前扶之下車即與親吻頗形誠摯追悼槩畢康脫白萊大敎長持金製大十字架率衆前往裝置梓宫之炮車前后登車之前撫摩先皇生前所愛之犬馬良久其情景極爲動人英皇巳以璽書致謝海陸軍及警察隊參與殯禮之虔誠　文滙報載十四日柏靈電云德皇定於本星期三日啓蹕回國並定於二十九號接見濤貝勒十五日倫敦電云柏靈路透訪事電稱德國半官報評論德皇赴英會葬事宜謂英國對於德皇之情感德國深爲满意切望此次慘變所發之友情益足爲兩國並無嫌隙之明證云 
[滬上各團體恭送國會代表啓行] 　 
　　滬上商界公舉沈縵雲君爲國會請願代表預備立憲公會等各團體開會歡送巳詳昨報十五晨九時商務總會商務分會商學公會商學會勸學所總工程局商團公會各團體齊集南市商務分會恭送登程首導以國旗商旗及國會請願之徽次音樂次沈君衣冠步行次綵亭請願書庋焉繼之卽恭送之紳商及各業各團之代表一律衣冠步從舉止恪恭如臨大事觀者莫不起敬次商團次某校學生皆排隊踵行至新銘舟次商會總理周金箴君捧請願書登輪各紳商魚貫隨之周君鞠躬授書衆皆鞠躬沈君鞠躬受書商團學生均在輪埠呼中國萬歲者三奏樂致敬互道珍重而别 
　　附商務總會致漢口武昌兩商會電　頃康特璋君來述貴會假商學堂爲各會國會請願代表招待所感甚惟本埠代表沈君巳航海北上在京候敎滬商會咸 
　　又致北京天津商會電　敝會國會請願代表沈縵雲君乘新銘北上諸希聯合關埀滬商會咸 
時評 
[其一]  
　　鹽斤改售洋碼。其影響及於一般勞動小民。與米貴無異。而試問受其利者何人。我江蘇諮議局雖閉會。而議員之請願權固猶在也。此而不爭。則有敝　大於鹽斤十伯之事。即將踵。起而改洋碼矣。端倪巳露。我蘇人盍先圖維之。 
[其二]  
　　異哉各省諮議局。對於晋議長議員辭職之舉之漠視也。梁議長之通告各諮議局書。巳見多日矣。梁議長而寃也。則各。諮議局應出而爲之扶持。梁議長所謂關係全國諮議局之影響者。誠哉其有關係也。如梁議長而不寃。則亦宜有以答復之。以定是非之公論。而乃寂寂無聞者何也。 
　　自梁議長刋布孟步雲報告書辨誣後。今又有所謂山西全省紳商學界通告書。爲諮議局辨誣矣。雖然。彼愈辨而愈令人疑。試言其故。 
　　前次孟步雲之通告。不認官兵有慘殺刼掠之事也。今紳商學界之通告。則曰烟足以亡國。欲救國必禁烟。雖殺人勘亂而不恤。兩害相形取其輕也。人見殺人勘亂而歸罪於禁烟者。是欲亡國也。是不仁之甚者也。嗚呼彼爲斯言。其不啻爲前次慘殺刼掠之供狀。而不自覺其與諮議局齗齗聲辨之通告書。自相矛盾者。猶其小焉者耳。若遵斯言而行之。是眞所謂亡國之道也。夫烟誠不可不禁。然禁之法。當告誡於平日。勸導於臨時。民雖愚。未有不知利害者。即有貪圖微利。要求再種一熟。亦當念小民生計之艱難。歲荒米貴。飢寒交迫。而稍寛其手叚。今如晋人言。一若禁烟之法。非殺戮不可也者。何不將晋省烟民而盡誅之。不更痛快也耶。然則殺人禁烟者。乃晋人之宗旨前此諮議局。何不大聲布告曰。禁烟者必殺人。何不從實申明曰。烟民可惡官兵之慘殺宜也。搶掠宜也。乃必掩飾其詞曰。搶掠實無其事。傷斃出於不得巳。何耶。且報紙之所以歸罪於官塲者。非罪其禁烟也。乃罪其慘殺刼掠也。而彼則謂人見殺人勘亂。而歸罪於禁。烟是彼巳自認殺人禁烟爲一事。以爲除殺人外。别無所謂禁煙也。嗚呼。詎不可痛也哉。胡侍御之原參。直督之覆奏巳揭布於報紙矣。疑點尚多。紀者本欲一質於晋諮議局。今晋省。紳商學界。旣出而代官兵揭去從前不認慘殺劫掠之假面。而直任其殺人禁烟之宗旨。則前此諮議局代官兵並。不慘殺劫掠之聲明。可不問矣。又何必再於此浪費筆墨也哉。 
　　嗚呼。晋省紳商學界之宗旨如此。吾爲晋省懼矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[杭垣錢市大恐慌六誌杭州] 　 
　　杭市自鼎記慶餘兩莊虧倒後金融恐慌巳逹極點十四日下午又因慶餘善後事特在商務總會開臨時會清釐帳目欠人者約需四十五萬有奇（前報三十餘萬不確）以公欵爲多數其人欠之欵約六十三萬有零然大都絶户及有名無人居多惟該莊積欠杭府公欵内有平糶曁南米項下爲最緊要事關民食刻不容緩當由夏太守飭派代表與會磋商外並用正式照會原文錄下照得省城慶餘銀號向係經解經領官欵昨竟虧空倒閉所有各屬解到本府衙門省倉南糧米欵亦被虧倒爲數甚鉅此係按月提放满緑各營兵食要糈且另有藩憲發府撥給委員購米備辦平糶之欵日内即須撥用尤關緊要自應一併勒令該銀號尅日指交清楚以濟要需合亟開單照會爲此照會貴商會查照督飭該銀號經理調查帳目按照單開虧倒公欵各數尅日勒令指交送府備用至爲企盻 
　　另一訪函云十四日下午二時總商會因慶餘攔淺事續開臨時特會公舉之理帳員曁各業商董到者五十餘人首由代辦總理顧竹溪君報告今日杭府照會到會以慶餘莊揭欠本府公欵平糶一項爲最要應請首先清理趕解次該莊經理孫茂臣言所有杭府公欵内最要者計平糶洋三千五百元現在鄙人實無他法可想擬請貴會先行設法籌墊一俟客欵收回即行歸璧顧君云莫如先將本城欠欵趕收較爲妥速其時官欵存户紛紛到會如電局四百元雙林厘卡匯交捐欵洋二千餘元浦江縣李曁平湖縣一千餘元會稽庫房解兑地丁一千兩等嗣經大衆决議平糶一欵準於五日内先行照解再籌南米欵一萬五千餘元所有該莊簿據票根一律送會蓋戳次議兵備處及調查局陸軍財政局欵一萬元亦須設法趕解現統查該莊開出支票計每票在四百元内者共計一萬三千圓九月終期票計洋一萬零四百三十五圓本票每紙在五百圓外者約九千圓銀票計合洋一千五百六十圓錢票合洋四千五百圓除期票外所有本票銀錢在内共計二萬八千圓當塲議决辦法七條一議所有慶餘本票公議一律在五月底起按期照付當塲由同行公允一議自四月十一日以前公文到者爲公欵亦一律於五月底照付一議杭府平糶及南米等欵曁兵備處欵尤爲公欵中之最要者應首先照解一議普通存欵俟六月底收有成數按成照派不足之欵再行集議一議由慶餘莊經協理即日面商沈東赶速先籌墊欵一議自四月十一以後不得私相扣劃如有扣劃等事概作無效論一查慶餘莊存欵除公欵本票約共八萬圓外計欠人者約四十餘萬左右人欠者約五十五萬零 
[參馮啓鈞嚇走伍銓萃武昌] 　 
　　巳革湖北巡警道馮啓鈞巳於初十日將道篆交卸並將所兼各差移交清楚惟該革道在巡警道任内因經費支絀迭向官錢局及漢關官銀號等處挪借欵項爲數甚鉅昨官錢局高總辦關道齊觀察特據情禀請鄂督核示瑞制軍以該革道挪借公欵至六十餘萬之多是否因公有無私虧亟應切實清查當飭該革道迅將所挪各欵作何支銷逐造清册兩份一呈督轅一送清理財政局核辦 
　　署武昌府伍銓萃本部選之鄖陽府知府因挾有樞要八行故到省後未赴本任卽調首郡瑞制軍抵鄂後延見伍守卽詢之曰汝新到省於湖北情形未必熟悉調署首郡憑何運動得來伍囁嚅不能對現因巡警道馮啓鈞被參伍惶恐無似乃力求高藩設法調動昨高藩特禀准制軍將伍調署宜昌府遺缺飭現署漢陽府之本任武昌府趙毓楠回任遞遺漢陽府飭本任之琦璋回任惟宜昌府缺上月杪甫委候補知府沈文輝往署現又將委札追還沈守未免敗興也 
　　又聞前此馮少竹禀見時瑞督斥爲流氓馮知來勢不佳因專員至京商請某革員函託瑞督優容並稱其有箝制報館之能力瑞督接閱大怒而參摺遂即日拜發新簡之湖北巡警道全興係民政部預保人員此次奉監國圈出並非軍機處所保 
[廣東亦有米貴之恐慌廣東]  
　　粤諮議局上袁督函云今春雨澤愆期勢成旱象彌望田苗枯杭將有赤地千里之虞粤省財盡民窮巳不聊生再遇荒年何堪設想夙仰執事痌瘝在抱飢溺爲懷自必思患預防設法補救近聞米價飛漲早晚不同人心傍徨恐匪徒藉端滋事議員等覩斯現象良用慨然默計欲遏亂萌似非速辦平糶不可合無仰懇明公迅賜札行司道速撥欵項選派委員分赴越南暹羅等處販米來粤以資接濟　平米價並一面分諭救災公所及振災慈善會並各善團速行籌辦平糶事宜以期補救其外府各屬事同一律並請飭各道府均照舉行 
[粤省之賭興反高廣東]  
　　粤諮議局呈督院文云竊本局籌議禁賭一時雖未卽能實行亦不宜於籌禁時任賭徒多爲名目以害民生查省城山票向止名利公司一家每月開彩三次逢二日開每條售銀一毫五仙近見市上又貼有古勞阜誠公司山票招字每月逢五日開彩每條售銀五仙字樣查該古勞票售價甚輕婦女小孩均便措辦以故銷塲甚旺充入省城是本城向僅開票三次者今則倍而爲六矣若不從嚴禁止將愈出愈多旣與督部堂籌禁賭博之奏案相背馳更與前善後局詳請准紹榮公司之原案相矛盾且傳聞名利公司又擬仿收小票月開三次逢七開彩是否實有其事雖不可知若果禀奉核准則開彩之期或間日一次或間二日一次是與日日開賭者相去不遠且收費輕微害及婦孺與岑前部堂永遠嚴禁之小圍姓相去無多理合呈請督部堂批行布政司轉飭府縣嚴禁古勞山票來省銷售並飭財政公所查照 
 
 

Page 11

 
 
[東京通信]  
　　韓監督不愧爲亡國大夫　日人中之熱心愛國者盛唱日韓合邦之議以擴大其國家而終以韓民未盡心死各處反對故迄今尚未解决近來欲利用韓政府爲後援嚴禁反對之演說謂日韓合邦可享世界之平和幸福也留日韓學生爲之大憤密開議會配布檄文欲以血淚餉國民以冀徼倖於萬一而陽歷五月十五日大和新聞載駐日韓監督某到任以來對於韓學生之政治的行動絶對不許而尤注意於反對合邦之演說近來各種檄文該監督盡力收没銷毁並斥革主張此文之學生該報謂該監督頗能克盡厥職以敦日韓兩國之交誼可爲近來監督中之模範也等語日昨韓志士中興學會員權東鎭沈宜性兩公來東與韓學生密商要政該監督以其鼓動留日本國學生之活氣巳密報警吏捕拿矣　　满洲日民之大計畫　日本各報載安東縣满洲聯合實業大會事謂因满洲商工現狀日本内地尚不十分精通故對清政策終不能得其眞相及善良之結果雖近有渡清實業團赴清聯合邦交惟僅七人而巳現决議由該會招待内地之代表人物貴族院衆議院之議員及新聞社記者等約五十名赴清視察满洲如何振興商情如何發逹工業千聞不如一見當以實地研究爲第一良策等語嗚呼满洲官民其聽諸 
　　留學生不知辱國如是　近來留學界腐敗巳逹極點種種情形巳徧傳津京滬漢等報矣姦淫拐騙而外又盛行一種殘殺同胞之思想串通日人欺詐同胞如廣東廬案是官費生營重利借貸之業動輒控訴使同胞圈禁日獄身受縲絏之辱如湖南左某　是者留學界以匍匐日庭爲損辱國體生平可恥之事今則不肖學生動輙控訴同胞於日庭不講國恥近來拘留日獄者日多此風不息中國之恥也 
分類新聞政界[電禀浙鹽暫緩加價鎭江] 　 
　　○鎭屬四縣向銷浙鹽現駐鎭浙西官鹽總局出示售鹽忽改洋碼合算舊價每斤驟漲十餘文人心甚爲浮動鎭郡各紳董有鑒於此以鎭屬各縣去年被災甚重加以今春淫雨兩月二麥均損米珠薪桂民情困苦恐釀事端特於日昨據情聯名電禀蘇撫轉咨度支部並浙撫飭浙商暫緩實行未知能邀允准否也 
[籌設貧民習藝所計劃鎭江] 　 
　　鎭紳蔡敏齋君以鎭地徒手游民就食日衆與地方大有關係現值斗米千錢之際若不使人人習有手藝何以餬口爰有籌設極大貧民習藝所之議聞擬將　欵移作此用不敷之處懇請道憲酌撥刻蔡君巳調查皖省習藝所章程一俟組織略有頭緒卽行禀報地方官立案 
[三首縣籌辦巡警敎練所原因蘇州] 　 
　　蘇省高等巡警學堂附設敎練所即就蘇城各路巳招之巡警中挑選撥足一百名入所肄業由警務公所將截留巡警一百名底餉按月撥堂洋六百元抵支膳宿學費俟畢業送所更番敎練至本年正月經警務公所汪觀察以蘇城地方遼濶原設巡警不敷分布擬招補足額前項敎練所學費每月六百元即行停撥等情具詳撫憲該堂總辦高觀察亦以各廳州縣本須均設敎練所三首縣未便獨付缺如現在省城敎練所前項巡警底餉停撥應否即由三首縣籌欵解堂辦理等情具詳奉撫批云省城巡警不敷分布所請招補足額自是正辦惟　練所係照部章設立斷不能因該公所停撥學費遂令中輟况今年廳州縣巡警一律完備明年籌辦鎭鄉巡警載在館章難以延悮若不於敎練所養成巡警人才將來從何取用該公所請由三首縣籌辦敎練所以爲推廣巡警派發鄉鎭之用所見未爲不是批飭三首縣會同紳董籌議具覆以符部案而重要政 
[咨請示禁買賣人口惡習蘇州] 　 
　　憲政編查館昨咨蘇撫文云上年本館奏禁革買賣人口舊習一摺欽奉諭旨依議當經咨行欽遵辦理在案查買賣人口舊習各處相沿巳久此次奏奉諭旨一律禁革係屬特沛殊恩蠲除痼習誠恐民間未及周知仍沿敝俗不足以普皇仁而拯無告應由京外各衙門摘叙原奏條欵中第一二四七十等五條之尤爲習俗易犯者刋刻告示徧行張貼俾軍民人等一體通知以免因仍故轍悮蹈法網是爲至要爲此合咨貴撫查照辦理 
軍界 
[鄂督裁汰營務處武昌] 　 
　　瑞制軍抵任後以鄂省財政支絀故裁併閑冗局所十餘處每年可節省二十餘萬金兹又以營務處所掌僅緑防軍隊之事均可歸併辦理特將該處所掌緑營事務劃歸督中協署兼管巡防隊事務劃歸兵備處兼管至各營薪餉等事則併歸度支公所管理以清權限而節糜費該處各委員自總辦以下概行銷差聞每年約可節省經費銀二萬餘金 
[統制親敎新兵湖北] 　 
　　陸軍統制張軍門於初九日上午十時駕臨八標砲隊適鄧排長（玉林）敎練新兵之際當即親至操塲矯正得失且以身作則示爲模範操畢遂赴講堂檢閱各營兵士學科一切 
[北提雷軍門赴浦履新鎭江] 　 
　　○新任江北提督雷軍門由京南下先抵金陵拜會江督張制軍籌商要公遂於十一日乘汽車至鎭維時各防營兵士咸詣牌灣車站列隊歡迎有頃鎭城文武各官亦至車站迎接跪請聖安十二日辰刻軍門乘官舫用小火輪拖帶渡江逕赴清江浦履新 
學務 
[贛提學到任新猷江西] 　 
　　贛省提學使王文宗同愈到任不久於一切學務情形不甚熟悉現在按日分赴各堂查考成績惟初八日由右營衙門遷移入署謁見屬吏日夕不絶當經王提學諭令號科所有巳見人員概行擋駕未見人員按日接見數班以瞻顔色 
[休寗縣學堂請欵維持安徽] 　 
　　○休寗縣崇實小學堂應需經常各費全恃捐欵爲挹注近年來因擴充敎育用度較前浩繁以致入不敷出頃由該堂經董孫樹人等公禀撫軍懇予撥欵接濟以維學務 
[飭查夏口公立小學成績湖北] 　 
　　夏口公立培心初等小學管理員汪童兩君現籌備的欵擬將初等改爲兩等小學以圖擴充並禀請學 
 
 

Page 12

 
 
司立案聞馬文宗巳飭夏口廳視學員查明現在各生成績及籌定欵項俟視學報告後再行核辦 
實業 
[浙鹽事務所反對節制鹽巡杭州] 　 
　　浙撫增子帥日前接准上海浙鹽事務所朱紳佩珍聯名公呈謂迭奉憲飭轉據王前升司議復將事務所小巡營隊改歸鹽捕營汪總統節制俾得商量整頓仍飭按月協濟餉需等因職等一再籌商竊查課從鹽出而銷恃乎巡巡之得力與否課實繫焉向例浙西引商各自爲巡憲台愼重鹽綱派員總統數年來餉自商輸權屬官操呼應不靈致有請裁鹽巡及歷届欠餉等弊疊勞層憲之追呼職等有鑒前車碍難奉遵等情到院昨由中座批示仰鹽運司核議詳復再行飭遵 
[奏報開濬連山灣辦法奉天] 　 
　　東督錫清帥日前派某國工程師勘查錦州屬連山灣以便挖濬海河經營商埠兹據其報告云籌劃規模有大小二種以資擇行（一）從大籌劃辦法除挖濬港内外由灣頭北部起向灣口之胡蘆島展築野口更築棧橋數座籌欵約需七百萬兩須十年告成（一）規模從縮小辦法由胡蘆島築設堤塘約長四英里半需欵三百萬兩數年即可落成但恐港灣過少雖籌巨欵而其實効或不足相償云 
[贛省徵集出品運寗確期江西] 　 
　　贛省物產總會前經徵集各屬以及省垣出品不下二萬餘件連日經勸業道傳苕生觀察督同員司認眞選提一千餘件分裝三百餘箱搬運上船於初九日黎明由管解委員押運起行赴寗矣 
雜記 
[拐匪歟搶犯歟蘇州] 　 
　　蘇省警務公所偵捕隊張弁在閶門外三擺渡地方查見小船一隻船上有二男一女形跡可疑當即上船拿獲訊知爲小朱三王木匠兩名並在船起獲男女衣服及當票等件當即解送警務公所司法科胡大令訊供據小朱三王木匠等供認曾犯拐案大令即判罰作苦工一月示懲迨後張弁聞悉該二人係屬搶刦蘇鄉東渚鎭典當等案内之盜匪巳禀請司法科將該二犯提回再行訊究矣 
[言易歟行難歟江寗] 　 
　　江督張制軍批查令鍾泰條議整頓農政預算糶糧統一辦法京云察閱條陳非盡無見然清查户口預算糧食談何容易方今民智尚未大開鄉農尤鮮見聞查户巳屢滋事端若再以算粮爲名人將以爲限制糧食其不懷疑生釁者幾希至糧米出口應查而重征照費恐非政體近年巳患米貴若於常稅之外又復加征民力幾何能不更嗟艱食該令曾遊日本豔羡他人之政策而未深察中國之情形言易行難不得不爲該令告也 
[應襲歟假冒歟杭州]  
　　　新城縣貢生何志濂等以羅曾揑造縣詳冒併世職雲騎尉等情具詳撫院當奉批云查羅曾於光緒三十年八月間經新城縣詳由前部院聶彙案奏咨併襲察閱印信無錯並非揑造縣詳如羅曾不應承襲自有羅姓宗族評論該生等局外干預顯係訛詐不遂變羞成怒揑詞出頭揭控此等刁訟亟應革究至羅曾究竟是否假頂冒襲飭弔羅姓宗譜核查明確如果係揑造宗圖朦詳冒襲情事亦應一併詳究仰新城縣秉公傳訊明確切實詳復核辦案關襲職務得實情母稍徇隱致干未便 
[逾數歟不足歟湖北]  
　　通城李香圃之母以氏子香圃因案被罰現巳繳案二千一百串文有逾原案定數近奉縣差索找欵數不符具禀臬署當奉札云氏子李香圃主使誣告搶案大干律議准其罰圜贖罪係屬從寛辦理桂生太係由氏子誘令犯法亦應責成代繳贖銀共銀九百九十兩除縣禀氏子巳認繳錢一千四百串外尚短銀二百餘兩業經前署司詳奉督憲批准飭縣追繳足數撥充改良監獄推廣習藝所之用今閱來禀謂巳出錢二千一百串文則巳逾詳定贖銀之數何以縣差現又索找銀二百六十兩究竟該縣共收銀錢若干並監獄是否推廣仰武昌府轉飭通城縣據實禀復核奪所控補訟費書差筆資是否實有其事併飭澈查究報均母袒延 
淸談 
[國會疑問]  
　　今日何日。朝野上下。舉國之。人莫不專心壹志以望國會之成立。若早開一日。即足擴張一日之國勢。鞏固一日之邦基者。 
　　上焉者之心理曰。欲紓草野革命之禍。非國會不可。苟何日開國會。黨禍卽可何日消弭。下焉者之心理曰。欲紓外邦憑陵之患。亦非國會不可。苟國會一日不開。卽畇畇禹甸。一日不可高枕而臥。 
　　然試問由今之道。無變今之俗。有國會。果足以擴張吾人之國勢否。鞏固吾國之邦基否。 
[海軍疑問]  
　　海軍者。救亡之要具也。歐美先進國。莫不奉爲圖强左劵者然。 
　　我國今日。　辦處告成立矣海軍經費量力分認矣。歐美各國海軍。前往考察矣。大沽要港。提譎收回矣。今日者開辦需用。度支部巳撥過一千萬。而主事王大臣。猶若海軍爲當務之急。不得不力爲其難。紛紛焉向度部商墊經費。且若海軍朝成。國威夕張。此次用欵。萬萬不可以稍緩者。 
雖然。甲午以前。中國亦自辦海軍矣。海軍之旌旗亦嘗飛揚於列國矣。爲試問今日之海軍。果有異於昔日之海軍否。他人有此海軍。所恃以救亡而圖强者。我國今日。其亦可藉此要具以卜左劵否。 
雜箸 
[錮駝荆棘錄　（去病）]  
　　宋代徽欽二。帝並　工。詞余嘗於南渡録中。得其春。夢繞胡沙一闋。譜入風琴。悽然不勝悲哽。頃又見燕山亭杏花一首云。裁剪氷綃。輕疊數重。冷淡胭脂注。新樣靚粧豔溢香融。羞殺蕋珠宫女。易得凋零。更多少無情風雨。愁苦。間院落凄凉幾番春暮。　憑寄離恨重重。這雙燕何曾會人言語。天遥地遠。萬水千山。知他故宫何處。怎不思量。除夢裏有時曾去。無據。和夢也有時不做。徐虹亭云。哀情硬咽。髣髴南唐李主。令人不忍多聽。又云。南唐主浪淘沙曰。夢裏不知身是客。一晌貪歡。至宣和帝燕山亭。則曰無。據和夢也有時不倣。其情更慘矣。嗚呼。此猶麥秀之後。有黍離耶。載詞苑叢談。 
　　北宋朝。柳永與孫相何。爲布衣交。　知杭。門禁甚嚴。耆卿欲見之不得。乃作望海潮詞。詣名妓楚楚曰。欲見孫相。恨無門路。若因府會。願朱唇歌之。若問誰爲此詞。但說柳七。中秋夜會。楚宛轉歌之。孫卽席迎耆卿預坐。詞曰。東南形勝。三吳都會。錢唐自古繁華。烟柳畫橋。風簾翠幕。參差十萬人家。雲樹遶堤沙。怒濤卷霜雪。天塹無涯。市列珠　。户盈羅綺繞豪奢。　重湖疊　清佳。有三秋桂子十里荷花。羗笛　睛。菱歌泛夜。嬉嬉釣叟蓮。娃千騎擁高牙。乘醉聽簫鼓。吟賞烟霞。異日圖將好景。歸去鳳池誇。相傳金主亮。見此詞。欣然有慕于桂子荷花之　。遂萌滅宋之意乃密隱畫工於奉使中。寫臨安山水。復畵巳象。題立馬吳山第一峰句嘗中秋舉杯待月不至。賦鵲橋仙云。停杯不舉。傳歌不發。等　銀蟾出海。不知何處片雲來。做許大通大障礙。　虬髯撚斷。星眸　　。惟恨劍　不快。一揮截斷紫雲腰。仔細看嫦娥體熊虹亭云。出語崛强。眞是咄咄逼人。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[直隸總督陳夔龍奏查明疆臣被參各節摺]  
　　奏爲查明疆臣被參各節恭摺覆陳仰祈聖鑒事竊臣承准軍機大臣字寄宣統二年三月初六日奉上諭有人奏疆臣縱庇私人濫殺多命請飭查辦一摺著陳夔龍按照所參各節確切詳查據實具奏原摺著鈔給閱看欽此當卽委派存記補用道袁祚廙馳往山西確切訪查兹據該道查明禀覆前來臣覆加察核尚屬切實謹爲我皇上縷晰陳之如原奏所云文水去年下令禁栽鶯粟又不勸令改種雜糧民遂大困今春播種時聚集多人哀乞縣官請寛禁一年濟急且援陜豫事爲比縣官不敢專請示於巡撫丁寳銓一節查山西文水縣爲産十最盛之區上年全省禁種該邑亦曾改種大麥雜糧旋因鄰縣交城境内有偷種鶯粟地畝官拿到案未　釋回又謡傳陜豫兩省栽種如常愚民遂希冀復種適文水之開栅鎭有武樹福宫九湖即弓酒壼二人素非安分倡議立約紏衆以圖要挾今年正月徧散傳單入約者巳十餘村迫攝社首畫諾聚衆歛錢揚言如不允從即焚毁房屋首與爲難並有不待允准硬行播種者社首惶懼無策上書縣官告急有生命危迫臨書哀號等語知縣劉彤光接閱此書並不親往開導遽憑一二社首之言禀請撫臣派兵此乃肇事發兵之緣起而爲原奏所未盡詳者又原奏謂該撫遣紳士二人下鄉解散又恐人衆滋事密派黄國梁率兵備彈壓行有日矣别有夏學津者爲該撫之私人因文水事起思立功自見該撫遂撤黄國梁不遣改派夏學津率兵以往一節查丁寳銓接據劉彤光請兵之禀隨即發交諮議局議覆當由該局派議員四人分赴交城文水二縣解勸並先派馬兵二十名前往彈壓該議員到彼演說數次勢不可遏日將官發告示撕毁該縣復據社首等公禀電省請發重兵丁寳銓乃派管帶李逢春帶隊前往兼派敎練處帮辦夏學津同往指揮並無派遣黄國梁之事至夏學津係江蘇武備畢業生在晋歷委陸軍差使現充敎練處帮辦光緒三十二年即經調任山西撫臣恩壽調晋差遣尚非丁寳銓私人又原奏謂夏學津初至文水鄉民迎拜馬首申前請不應翼日兵次開市前奉委解散之二紳左炳南孟步雲對衆演說民皆跪聽孟紳出語太厲前跪之武樹福弓九湖麾衆起鬨聲大作夏學津隨縛武樹福至徐溝殺之弓九湖逸遂移軍開栅鎭以捕取逸犯爲名縱兵大掠逼死一寡婦輪姦一幼女埀斃一節查丁寳銓當派兵之始一面飭太原府知府周渤會同紳士左炳南孟步雲前往二月初八日先到開市即開栅鎭傳集花户曉諭衆仍跪求弛禁一二年周渤不允遂散越日孟步雲又往開導巳有轉機矣乃交城之營兒村民齊赴開栅責以負約於是團體復結官紳密商始有擒渠解從之議遂定議十二日夜兵發開栅十三日夏學津劉彤光亦偕紳士等同往兵隊繼至首將武樹福拿獲弓九湖聞風先逸因而大索陸續縛至赴廟中者無分良莠共一百二三十人當搜索紛紜之際有因此損失財物者據該村報稱共三十七家抽查數處失物屬實雖皆爲數無多尚非大肆擄掠然軍紀不嚴乘勢剽取亦可想見至逼死寡婦輪姦幼女埀斃查無其事　（未完） 
本埠新聞 
[浦東塘工局董呈滬道文　（續）　（爲灌泥築圩事）]  
　　詎陳蔭卿楊鳳山等先發制人赴浚浦局揑詞朦禀地保陳奎甫需索填泥費洋每畝三十元移送憲案行縣此時塡泥每畝應需若干尚無的數何能先知當蒙田縣憲訊明盡屬虚誣續投憲轅誣控不巳抺去公益並不叙明原委案涉兩歧奉批行飭禁阻等因查陳蔭卿卽現赴督轅上控之陳勳立楊鳳山即楊金山陳鶴年即前次巳革塘長陳鶴樓上控案内提究未到之陳鳴臯久匿租界杜龔氏並無其人該處一方大都陳姓慣將課串移抵公地盜賣不一有圖册可稽有縣案爲據略跡原心惟恐清出移前抵後積弊預爲抵制派資地步六月十三日田縣憲勘視路工蒞局周騐建造工程順道履勘界浜口塘工知以浚浦之泥漿填塘外之蘆灘實爲難得之機且逼近處尤屬刻不容緩乃楊鳳山陳蔭卿兩人率領婦女胡閙難以理喻臨行時甚復拖扳轎船致奉田縣憲查傳爲首之人訊究此鄉人恃蠻自取咎戾之實在情形也查董局辦事赤手經理顧地方大局盡梓鄉義務殫精竭慮無一不存公益思想爲塘工計亦即爲全體鄉民計此次灌泥築圩以塘内論民田廬墓關係甚溥就塘外論蘆田灘地濱臨浦邊從未種植稻梁亦可變瘠爲腴且公地及大户所管之地巳居多數零星鄉户管業不過十之二成如其實無利益管業多數之户豈肯樂從查該圖本與寳山接壤濱臨黄浦民情刁詐在鄉人之無莫辨利害不分但圖免費聽人唆弄以致廢時耗費情殊可憫其主唆寫禀之人於中取利甚至將賄官賊民假公索費等詞凟控督轅汚衊董局然損個人名譽猶小損地方公益實大影響所及何堪設想現自王文孝巳填之地起接連築圩沿浦南北一條長六十六丈合土一千一百十二立方八角一分裡面東西一條二百四十立方填高四尺水泥灌至塘脚共一千七百五十二立万丈見公地民田共八十五畝七分合每畝灌泥二百零四方四角内各户民地照糧册老圖計有三十四畆八分五釐公地實有五十畝零八分五釐兹經浚浦局挖泥工程處結算開單計需築圩費每立方三錢五分共銀四百七十三兩四錢八分灌泥費每立方二角共洋三千五百零五元按照來單計算每畝合攤資洋四十元零八角八分民地應共派洋一千四百二十四元六角六分八釐公地應共派洋二千零八十元零三角三分八釐除公地應派灌泥及内外築圩銀兩悉由董局籌付外所有各業户民地該派灌泥費洋應請憲台行縣飭令按畝如數算繳如實一時無力措繳者可否飭照董等籌議通融辦法擬以分作三年拔完以惜公費並請追出主唆寫禀之人即作該鄉民等代表到局駁議以明是非而全公益至未灌泥之地尤爲土塘吃緊之處應否再灌呈圖抄單伏乞示遵 
[電車撞斃小孩三誌]  
　　粤婦梁郭氏控英美電車公司六十號電車上一百七十三號司機人陳德坡撞斃四歲男孩一案昨由捕房將陳與指敎開車之李金榮一併解送公共公堂復訊先據見証陸恩卿投稱是日午後二時在吳淞路水菓店内閑談六十號電車駛過後即聞人聲 
 
 

Page 19

 
 
喧閙前往觀看見一小孩被該電車撞倒於軌道内頭東脚西頭上血肉模糊旋有人將該孩車送醫院餘不知情又一見證洋人開路來投稱是日乘該電車至黄浦路坐於頭等車内駛至吳淞路馬禮遜路見一小孩在軌道内行走其時司機人並不開駛快車旋據李金榮供稱在該電車上指敎陳德坡開車此日在吳淞路陳開四個字慢車詎有一孩思欲走過馬路適在軌道内陳停車不及致肇斯禍訊之陳供與李同並由電車公司代延哈華托律師上堂辯稱被告是日在吳淞路開駛慢車見梁姓小孩在軌道内行走因停機不及以致撞倒在原告自不留心聽憑小孩獨自在軌道内行走亦有不合此事兩不留意應請察核寳讞員商之英繙譯官郭君判陳仍還押候會商辦法於禮拜三宣佈 
[歡迎勸業會審查長] 　○商務總會通告各業云頃悉南洋勸業會審查長農工商部楊杏城侍郎准於明日上午可抵申江按勸業會之設爲我國數千年來未有之創舉今當商戰之世非有此種偉舉何以能奬進實業頡頏歐美侍郎奉命南下將以求斯會之美善即以期商業之振興四牡馳驅風塵况瘁所以盡力於商界者至矣凡我商人理宜共竭歡迎之忱以答賢勞今請各寳號於十六日上午九時起至下午二時止各懸龍旗以誌敬禮不悞爲盻 
[匪徒私帶軍械四誌] 　○火車站厘捐局員查獲私帶軍裝之匪徒許庚生一名解送寳山縣訊辦迭誌前報兹悉許係南京人被獲後其黨楊某徐鳳庄二人至許妻趙氏處通信以運動西人出塲爲田向氏騙去洋十七元前日該氏來滬訪問始知受愚將徐扭控四路二區昨移一區押候究辦 
[洋商抵制洋藥加捐] 　○本埠經理洋藥西商現知贛省九江禁烟公所有加捐情事以爲旣礙土商營業並違通商約章現正籌議方法俾與華官交涉 
[電車公司將次改章] 　○英美電車公司議將頭二等乘客車資改章擬於西五月底實行日來該公司巳令敎習督率賣票人訓練一切大約援法界電車公司收資章程酌量辦理 
[七寳分防廳出醜] 　○本邑西鄉七寳鎭（𨽻上婁青三縣）署理分防廳王衡甫二尹蒞任以來對於查賭一事極爲認眞每夜必微服出巡在人家屋簷下潛匿竊聽以致該鎭賭案時被破獲惟獲案後並不究辦輙倩孔方兄爲和事老釋出後再賭再獲仍照前例辦理上月初南鎭源大布莊夥友數人於三更後聚又麻雀牌適二尹經過破門而八將莊夥四人一併拘住旋經地保從中關說贈以番佛兩尊銅元十千八百文了事於是該莊夥銜恨入骨恒思報復本月十一日下午五時二尹之家丁某甲購挑烟膏經過該莊門首被莊夥某乙瞥見尾隨至衙門前向甲盤詰乙謂衙門中不應私自開燈喝將烟膏交出甲奔逃不及隨將烟匣抛入井中是時見者大譁謂井水爲附近居民所吸飲汝將烟膏抛入非欲毒死衆人乎其時觀者麕集大動公憤霎時間竟聚至千餘人鬨入衙門二尹知事不妙避入臥室跳窗逃逸旋經衆人入房搜出烟槍二支烟匣多只時巳昏黑遂陸續散去事後丁役等找尋二尹巳不知去向繼有鄰家小孩窺見屋頂上有黑物一堆駭極狂喊羣以燈火燭之則見二尹身穿短衣手捧印信蝟伏一團情形極爲狼狽見者急取扶梯援之而下是夜二尹邀某紳等商議謂今日鬨閙之際失去銀洋二百元及金表翎頂衣服等物所值甚鉅如能一一賠償卽可忍辱了事翌日紳學各界以此事兩方面各有不合難以調處置之不答二尹遂赴青婁兩縣及府憲處哭求伸理而某乙等亦將烟具解松並以藉賭勒索私吸洋烟等詞聯名呈控未知上官將如何處置也 
[虹口商家續請減租] 　○虹口衆商劉保昌等公函商會云竊商等爲求减房租於二月間曾肅公函投呈台覽旋蒙登報勸令普减足見熱心公益體恤商情曷勝感紉無如日復一日月復一月各房主置若罔聞毫無影響當斯時勢艱難市面凋敝千錢斗米尙難支持又加以貴重之房金更屬不堪其苦租界内房產華洋皆有雖不能家諭户曉然能擇其最多數者先爲勸導倘得一二贊成則少數者當可不勸而自减管窺之見未識有當尊意否兹有同人創議欲將四月終房租暫且停付俟實行減讓後照數付給以爲抵制云云似此倉卒舉動斷非文明辦法商等恐釀成事端再三阻止現在其議雖寢而心猶未平此事若非貴曾迅速開議勸減各房主必遷延過去將何以振商業而維市面乎爲再籲懇伏乞埀鑒 
[陸阿九犯案纍纍] 　○巳革水巡捕房包探陸阿九因向浦東鄉民楊阿貴誣竊嚇詐由滬道札廨查提訊供收押在案昨日復訊有住居浦東爛泥渡之江北老婦戴張氏投案附控據稱伊子亦被陸誣良爲竊私行弔打以致投浦身死求請解道訊明接例嚴辦訊之陸延律師上堂代辯請照以原就被辦法飭令原告到案質訊寳讞員商之英領判仍還押候禮拜三邀到見證再行訊核 
[競化女校歡送總理] 　○南市競化女子師範學校近因該校總理沈縵雲君由商務總會公舉爲國會請願代表行將北上特於十五日上午合全體職員學生開歡送會先由宋志成君布告開會宗旨繼田范麟書君代表全體致贈言次沈君演說并致謝辭大致謂此次上書自當勉力從事惟無論成否須恃後勁云云語畢即行禮而散 
[青年會演講商學] 　○中國青年會定於十七晚八時開第末次半月演說會請卜内門公司李德立君蒞會演講講題爲（中國近今商務大勢）似於商學上頗有關係凡有志研究者均可前往聽講 
[城内]  
[請緝搶匪] ○鄉人楊某前日雇人挑連棉花數十担至上南　界之處被匪徒攔路將花搶去楊卽報縣請緝刻由南邑畢大令飭差查得搶刦之處係在上邑批飭不准楊心不甘服昨復至上海縣報請查緝矣 
[遞　仙人] ○本縣田大令接天津巡警局來　略云婦人姜徐氏今在天津租屋自稱仙人與人治病謡言惑衆詐騙錢財受其害者指不勝屈今巳捉護訊稱係上海縣人因卽解回原籍等語昨日該婦到縣田大令卽飭暫押女所候傳親屬保釋 
[尚無大礙] ○東區函送賣花生之戚連順乃受傷之楊升陛至一路巡局訊問楊供向戚論價不合致被毆傷頭面求驗德　官察得楊傷勢尚輕判將戚笞責一百下斥釋 
 
 

Page 20

 
 
[枷示竊賊] ○朱金生前日至天主堂街工藝學堂内竊取四仙桌一只當塲拘獲解送東區轉　一路巡局訊知朱巳犯竊多次判責四百板枷號十天發犯事處示衆 
[道批三則] ○黄朱氏禀批氏子黄宏祥被控串吞一案節經批縣巖究勒限理結迄今未據復到兹據稱此案業由蘇省農工商局提省審訊因案情複雜仍行發　就近澈查訊追仰上海縣迅卽核案秉公辦理具報母再拖延抄黏並發　陳阿明等　批爾等果無欠租情事何至被控所禀殊難深信案巳由廨交保候訊仰公共租界會審官集訊明確秉公斷結具報　季蔡氏禀批爾夫所欠朱姓貨洋實計若干應有帳據爲憑斷非空言所能爭執究竟案情若何仰法租界會審官迅速核明斷結具報 
[縣照錄] ○李志仁禀批此案前次帶訊孫龍發因一時無力還欠愿將方單一紙作抵業巳諭差帶同孫龍發向該監生商明照單收田管業如後有錢即行措贖爲息事寗人起見該監生應遵照收田毋稍固執 
[官事] ○滬道蔡觀察非請新委吳淞營巡防隊統領　補知府梁敦焯及未曾交卸之統領候補知府姜國樑到署問話 
[南市]  
[補充包探] ○寗紹商輪碼頭時有匪徒乘間行竊兹該公司以碼頭包探一役自陳金犯事斥革後無人接充查有李文祥人尚勤愼昨特函請工程局給予憑照准其補充並責成選派探　多名輪流巡緝 
[押犯脫逃] ○甬人計榮生月初在商船會館圖竊洋傘獲送南區解由工程局訊係積竊判戒　二百下收押兩月在案詎前晚上燈時該犯擊斷　栅將軍被撕碎從高縋下脫逃管所巡士徐希文查知後立即報告當値處急往後面空地兜　該犯巳躱匿廚房後弄乘隙逃遁事後查知同押犯人高阿桃陳三和金長春王世忠等亦均知情昨卽禀奉裁判員提同各犯及巡士等從嚴訊究 
[有無冤誣] ○吉祥弄寅大漢口莊近將豆油賣於滬北某洋行運往外洋當在棧房内換裝洋鐵箱並將空油簍賣與高隆晉陸桂生等不料高等乘機竊油將水攙入適被洋鐵匠楊春才瞥見訴由該莊執事俞貴卿送至工程局訊供不認判押候再訊 
[閘北]  
[聚賭抽頭] ○江北訟棍橋廣山每晚在鐵路旁邊費從洲老虎灶内抽頭聚賭前晚被崗巡查見拿獲潘及盧阿四李阿二徐百新湯正清謝守範及茶館夥華阿大等七人拘入四路一區經黄正巡官訊明判盧等五人各罰洋一元　華二人還押　從嚴究辦 
[馬夫强横] ○徐鮑　曹姚氏施計氏等向華通坊剃頭店主王友林索取會錢口角忽有同居之馬夫吕小寳插身干涉將三婦毆傷由四路二區崗巡拘　一區訊究判吕先責二百板與王一併收押候該氏等延醫調治再行核辦 
[覆訊拐案] ○陳得芳姦拐王仁南之妻張氏被王扭　四路一區經黄正巡官訊明判押候辦在案昨日覆訊判陳笞責四百板與揑造書信朦混請保之陳得福发别收押聽候嚴辦張氏因王不願領回判發棲流所留養再核 
[英租界]  
[贓盜並獲] ○盜匪夏林生紏黨夥刦引翔港某布米店分贓逃滬前日夏盜肩負藍布二十三疋至麥根路一千零二十二號押店内求質被包探陳雲忠拿　當將人贓一併拘入捕房押候禮拜三解廨訊究 
[放棄產業] ○英商白藍控姚家全姚福順不還抵　本利洋五千餘元一案昨經公堂復訊姚等供求飭令原告找價將地收買判均交保候會訊再奪 
[押店收贓] ○吳淞路恆康押店四收押賊贓鑽戒　由包探將該店内之陳阿福傳至公廨請究奉諭暫行開釋候示 
[欠租被控] ○英商義源洋行控顧阿金欠租不理昨日由探將顧傳至公廨判令交保候禮拜五訊奪 
[領回生財] ○湖北路王天生藥店保險縱火由廨訊實判將店夥張洪興陸紀成黄坤和各押西牢二年在案昨晨有湯子莊之妻湯俞氏與畢王氏投廨訴稱　等係王天生股東　將該店生財給領寳讞員商之英領准將生財交兩氏領回並着尋父經理丁夷良到案訊辦 
[未便自由] ○嘉定人金永祥之妻沈氏私逃來滬匿居新閘地方前日被金在馬路上撞見　至捕房昨解公堂請究金供沈氏巳逃逸六年今始尋獲求究　供十九歲時被搶成婚因不愿逃出向與母親同居不愿再回判氏押　流所十天期满着其姑金李氏覓保領回 
[婦人淫蕩] ○甬人鄔友才之妻應氏前與陳金生通姦被鄔捉獲後卽將應氏押入天津路五十三號雉妓院内化名鄔桂香賣　茲氏又與湯東生交好私將鄔之衣物捲　被鄔得悉報由捕房派探查獲昨解公堂訊究中西官以鄔將妻押娼業巳恩斷義絶本應斷離姑念應氏尚愿隨回判交鄔領去著卽回籍不准逗遛 
[交保料理] ○許壽生控葉占庭賣地不交昨由捕房將葉傳至公廨諭令交保限十天向原告清理如違准再控追 
[流氓宜懲] ○流氓王泉順在南京路　取麥有根現洋六元二角　由追獲昨解公堂訊供屬實判押兩禮拜以儆　錢王氏控流氓陸秋華任南京路　寳和酒店門前　取金挖耳昨由　房　廨訊實判陸先枷一禮拜示衆期满再押兩月 
[疑是脫逃] ○夥刦浙江海鹽縣境澉浦鎭同福典當及　熟南門外時漢麟家衣飾等贓之男女盜匪周昌　等三十餘人由縣訊明以何朱氏曹陳氏沈徐氏等三婦無干開釋昨日下午該三婦同至南京路老閘捕房領取抄存各物　頭疑其在縣脫逃當卽　探蔣文彬將三　一併送至公廨收押禀請寳讞員派差協往縣署詢明再行開釋 
[美租界]  
[婢女偕逃] ○北四川路二千零念一號鍾姓家前晚逃走婢女兩口一名丫頭年十四一名彩蓮年十五昨報捕房請爲查緝 
[無妄之災] ○朱金生昨日行經海寗路十號門牌某西人家門前適該西人抛棄洋鐵罐致傷朱之頭額由九百六十六號巡捕一併帶入捕房捕頭飭償養傷費了事 
[因何被毆] ○顧阿慶昨至捕房報稱行經蓬路被向爲侍者之陳小寳無端兒毆捕頭命赴公堂控訴 
[小孩待認] ○前晚有年約三四歲之男孩一名在途啼哭由五百四十九號巡捕送入捕房留待認領 
[不顧公益] ○頭　路八十五號某姓家昨晨在樓窗上傾潑洗面水被四百四十二號巡捕查見以其違章歸禀捕頭候查核奪 
[法租界]  
[原告未到] ○江北人張福元日前　廨禀稱妹子仁寳上年被人拐至上海鬻入張陳　花烟間内爲娼向　不放求請提究昨經聶司馬飭探將鴇及仁寳提訊鴇稱該妓現年十九歲于十七歲時由伊生母送來押娼言定身價洋一百八十元先付九十元以八十六個月爲满立有筆據呈電質之仁寳供詞相同聶司馬同之四官以原告未到判仁寳暫發善堂陳鴇開釋候原告到案再訊 
[殘缺不全] ○徐阿林竊取新租界六十六號門牌某姓家呢　衣服及時表等物被探　住解廨訊　據供贓物　在南市押舖判候吊　核辦在　兹由工程局吊贓送廨給提覆訊判徐枷號一月發犯事處小衆贓給失主　回嗣據　告禀稱衣服上　有　扣表上亦有表墜等物均巳無着聶司馬　將吊　之贓先行　去候詢明工程　再核奪 
[拘賊] ○陳云　前　掩入范福連家圖　正在携贓圖逃被范拘住送　請究判枷一月押捕房三月 
[追還脚車] ○寡婦朱王氏投廨控稱巳歇店夥陳小雲將脚踏車借去不還求請追究昨由捕房將陳解案據稱脚車於未　生意之前借用後因辭歇生意圖賴工資故將脚車留住　償判陳罰洋兩元充公車交原告領回了案 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[湖南諮議局救荒善後提議案（旅奉湖南同鄉曾寄湖南諮議局原稿）] 　　天禍吾湘頻年饑饉官吏膜視釀成奇禍全局麋亂創鉅痛深元氣大傷補救無策目前雖暫平定來日大難未知死所推原禍始皆由狠毒官吏旣釀之於前復激之於後乃有此次之極大慘劇使及早圖之何至於此痛定思痛不能不太息於釀禍之官吏也此次之亂事吾民生計巳受此一大掊擊生養休息末卜何時延及外交將來賠欵問題爲數不菲吾民於九死一生之後豈能再經此重大負擔况夫善後之策百端待理非預籌抵制預備之策一任官吏上下其手使吾民如水之益深如火之益熱哀我蒸民何以堪此查諮議局章程第三十三條遇有緊要事件得開臨時會議以籌對待之法此次亂事實爲數十年來所未有緊要事件孰有重大於此者苟如寒蟬仗馬何以自盡代表國民之責任何以仰體朝廷立憲之盛意此吾輩之所以不能隱忍而不言者也應請查照諮議局章特開臨時會議速籌抵制及預備之策刻不容緩補癰疽於旣漏救死生於呼吸稍有人心者諒亦共表同情也謹將所擬提議各件條列於左 
　　（一件）此次饑民滋事全由官吏釀成毁及各國領事館公司碼頭敎堂學堂等將來賠欵應由官吏攤償地方不能負担請提議 
　　按此次饑民暴動波及領事館公司碼頭敎堂等牽涉外交將來必要索賠欵爲欵至鉅查此次肇事由於米貴米貴由於出口出口由於緩禁緩禁由於岑撫之玩視民瘼乃岑撫通告各省電文有愚民不諳約章痞徒從而煽惑以致聚衆滋閙不服開導等語直以此次亂事全欲歸罪吾民飾詞狡卸預爲將來責令地方賠償之地步狡詐陰險如見肺肝旣陷吾民於悲慘之劇再揑吾民以野蠻排外之名復加吾民以賠償鉅欵之負担居心險毒豺虎不食而不知約章具在岑撫豈能以一手而掩天下之目乎查舊案趙次帥任鄂督時袁慰帥在外部因英日公使要求運米電迫湖廣督撫岑撫實與聞也其約章内有一條謂如遇荒年須先期知照各國公使領事停止運米出境等語今湖南連年旱乾水溢荒象早成去年五六月内長衡旱災常澧水災全省之饑民數十萬轉徙溝壑盈千累萬其生存者棲止於城鎭柝骸易子慘不忍言岑撫等豈無聞見應早於去年八九月内查照約章奏請禁運以蘇民命乃竟諱災不言忍心坐視直至本年方始與外人訂議停運不知春水方生輪船便利每船每月下行四次每次八千石以怡和太古日清招商四公司計之各有輪船二艘約下行三十二次一月出口之米至四十萬石之數試思湘省雖號産米之區每年出口數百萬石然皆恃有洞庭淤洲自去年水災及湘澧各屬堤垸巳潰至七八百處之多此數百萬石顆粒無收僅有陸地存糧不敷本省食用故目前市價每石巳至八串尚苦無米可買安能經此一月輪運之銷塲乎岑撫等不與外人照約申禁於冬季之時而獨於春水大發輪船暢行之際爲之展遠約期不知是何居心肇事之後苟岑撫等稍有天良方當引罪負慝之不遑而反肆口雌黄以爲推卸地步吾湘何辜致遭此毒諺云救命如救火民巳朝不謀夕苟延殘喘一勺之米一勺之水皆爲生命之所係多輸出一石即多損數十人之生命豈能聽任巨艦蔽江指囷外溢乎東西各國號稱文明皆以慈善爲本民命爲重我國每有偏災各國政府官紳敎士無不捐欵相助蓋仁道者環球之所同也岑撫等苟能爲民請命早與外人訂議安見外人之不從乃該撫等一味壓抑絶不爲民稍開生路迨至飢民暴動不可收拾該撫不知自責其不諳約章乃謂吾民不諳約章誰尸其咎天下自有公論也曾憶王文勤撫湘時適値鄉試頭塲各屬應試諸生以阻止行輪事糾衆要求文勤即以硃筆出示允准遂得無事又甲午戰後吳清帥回任時英人忽以兵輪駛入洞庭湘民驚異羣起抵抗清帥乃以單艘親赴岳州力阻英輪駛入百姓亦以安堵凡爲大吏遇有危急時非用釜底抽薪之法不足以弭大禍今岑撫等草菅人命畏外如虎兼以平日頑固性成痛詆新政愚民早巳仰體憲意一旦有事而又倉惶失措逃避無踪宜夫吳清帥之不如也是此次領事館公司碼頭敎堂之被毁全由該撫等不諳約章之所激成將來賠償應由該撫等分别攤賠吾民斷不能負担此項重欵也（未完） 
來件 
[南洋勸業會事務所通告書]  
　　敬啓者敝所遵飭籌辦南洋勸業會蒙熱心諸君多方賛助己略具端倪由正會長南洋通商大臣張奏准本年四月二十八日開幕並經敝所通告各團體敦請蒞會惟是費短時促人少事繁尤賴各團體隨時協賛俾臻完備兹擬敦請各團體分臨會塲舉行關於敎育實業慈善體育及其他各種之臨時會冀得煥發新猷表彰國力俾在會同人羣資觀摩實深幸感耑此奉聞并附條件統希察照 
臨時會應行注意之條件 
　　一本會會塲内公議廳一所專備各項會議之用約可容會員若干人 
　　一預備至本會會塲開臨時會者須先期知照本會事務所外事科以使排定日期布置一切各團體各學堂接到日期答復後應於會期兩日前將代表姓名並到會人約數報告外事科俾得預備座次 
　　一至本會會塲開臨時會者可由代表人臨時至外事科領取入會總劵免致攔阻 
　　一在本會會塲内開臨時會者應請將會塲記事録送外事科一份俾資考鏡 
　　一各項政治團體並關於政治演說之各種臨時會恕不招待 
　　一至本會會塲開臨時會者均請確守普通會塲規則 
　　一至本會會塲開臨時會者以午後一時至五時爲限如有一日不能議决之事得繼續開會惟須先聲明以便酌留日期 
一住宿一切概歸臨時會員自理 
小說 
[社會小說清夜鐘　（四十八）]  
 
 

Page 27

 
 
　　第十三回　　談魂學孝廉發新論　　赴修文學士棄人寰 
　　至於人的腦筋。大家都知道是有形機體裡頭。最緊要的東西。人的知覺運動。全是由腦筋主持的。這是不錯的了。但是人的腦筋。究竟爲什麽會主持。人的知覺運動。這個腦筋的原質。究竟是什麽東西。就研究不出來了。所以我說人的有形機體。最緊要的是腦筋。人的無形機體。最緊要的就是靈魂。人死之後。靈魂的氣體不散。雜和在空氣裡頭。回旋動盪。就是所說的鬼了。他們外國人的科學。雖然比我們中國精些。却究竟還是些表面上的學問。連一個腦筋的有形機體。尚且没有研究得出來。何况人的靈魂。是個無形機體。那裡一時就會研究得出。照這樣的說起來。外國人的科學。究竟精與不精。你自巳說就是了。我的迷信。不是什麽要想降福消災的迷信。是在科學上别有見解的迷信。你不要錯認了。我的意思說着。又對龍學士道。至於你看見的鬼。那或者是偶然一個眼錯。不是可以作爲憑證的。這一席話。眞個是春雷貫耳。頑石點頭。不但龍學士聽了連連點頭。就是魯延。英聽了。也頻頻稱是。口中說道。聽着你的話兒。雖然覺得有些一想情願。仔細想起來。却是委實不差。正說着。忽然裡面有兩三個僕婦。飛奔出來。對龍學士道。少爺的病不好。忽然手足抽搐起來。請老爺快些進去。龍學士聽了。大吃一驚。這個時候。龍學士聽了姜曉岑的話。巳經把那迷信的意思。减去了十分之九。知道姜曉岑精於醫裡。便邀他一同進去。看看病勢。再作道理。魯延英見他有事。便起身告辭。龍學士同了姜曉岑。走進上房。細細的把那小孩子看了一看。只見那小孩子面上通紅。人事不省。手脚抽搐不止。姜曉岑看了。縐着眉頭道。這是慢驚。巳經遲了一天。看起來勢頭狠險。姑且開個方子。吃一服藥再講。 
國外新聞 
[西班牙皇后小產] 　○十四日倫敦雲云西班牙城曼特里特路透代理電稱西后維多利亞業巳小産后體甚安 
[英大將與德皇長談] 　○十四日倫敦電云吉青納大將與德皇在白京漢宫談話甚久 
[飛渡海峽之第二人] 　○十四日倫敦電云法國飛船家納寒浦司君近駕飛船越過英倫海峽安抵杜佛口附近之買茄萊脫灣需時五十分鐘降地之時頗爲從容 
[普魯士上議院近舉] 　○十三日柏靈電云普魯士上議院巳將改革選舉權議案通過贊成者六百二十七人反對者八十二人 
[德華銀行報告營業情形] 　○十三日柏靈電云德華銀行將付上年股息八釐據具常年報告載稱是年在中國之營業獨較往年减小 
[居留島國會之反覆] 　○十三日柏靈電云保護居留島各國現正要求該島國會重行容納回敎議員 
[法報反對俄國軍政] 　○十三日柏靈電云法國時報載有論說反對俄國將駐紥華沙之陸軍師團移駐俄國東邊謂興俄法軍事條約不合云 
[俄國陸軍大臣請增軍備] 　○十三日柏靈電云俄國陸軍部大臣巳在國會呈遞議案要請擴張軍備 
[萬國衛生學會下次會期] 　○十三日柏靈電云下届萬國衛生學會定期一九一二年十月二十三號在華盛頓舉行 
[中美洲又遭地震] 　○十三日柏靈電云中美洲柯斯卡里卡近遭地震（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
