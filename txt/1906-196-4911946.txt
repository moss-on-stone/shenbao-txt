# 1906 - 196 - 4911946

 

Page 1

 
 
   
 
 

Page 2

 
 
[江蘇學務總會致各分會書]  
逕啓者。本會經同人組織。去冬成立於海上。暫定簡章。申明專事研究學務得失。圖學界之進步爲宗旨。半載以來。苦心殫慮苟有關係社會之公益或壅閼阻撓報告本會。必核其是非輕重。爲之爬梳抉剔如治病然去瘀生新以冀扶掖文明。掃除障碍。豈好事哉。誠有所不得己也顧學務之得失。必歸重於學堂。學界之影響。尤屬望於學子。中國存亡危急。所以廢科舉興學校之命意。亦曰此輩學生。庶幾爲舊帮維新之巨子乎。故國家之期望於學生也。非猶夫期望科舉以一第爲榮也。然科舉時代。其所受之教育。不完不備。誠足爲吾國之大缺憾。當其丱角受書。鮑受塾師拘攣迂苦。爲體育之大妨碍。亦己人人能言之。今者强迫教育。尚未行於國中。而活潑教育。己侈談於衆口夫活潑非放縱之謂。近者有人至東洋調查。謂日本公私各校。其對於學生。以服從爲訓令。其對於中國學生。則雜以平等自由諸說。意在利我鷸蚌之爭而彼坐收漁翁之利恫哉言乎。而不意中國内地各校學生。紛紛退學幾於月有所聞。坐此不變。是公私各學堂歲縻數千萬金錢而養成無數驕縱悖戾之性質使溺心科舉者轉得有所藉口視學堂爲畏途卽二三熱誠君子向孜孜於興學者鑒於驕縱悖戾之覆轍疑爲擲金虚牝而不復肯輕斥其貲財以坐收此惡果嗟乎弱中國者科舉也如今日學堂之現狀其謹守規則者無論彼驕縱悖戾之子以退學也爲自由以全班退學也爲結圑體以師長之命令爲專制以不肯服從爲高尚之人格其對於學堂也曰。有學生而後有學堂學。生乃主人翁其。餘皆公僕也其對於校員也曰學生與校員皆平等也甚或意有排斥則曰學生與校員勢不兩立也其全班退學也主動不過三數人其不願退學者必多方迫脅更或退學之後慫全班攝影以示一去不返之意而其實返者如故也此猶就校内言之也近且有官長出示明明事屬政界而學生散學校員不上課矣更或動輒開會狂奔叫囂傳。單揭帖不知所止矣此輩心中目中幾幾平視罷學如罷巿罷工同爲要求抵制唯一無二之計畫不知罷巿爲商業所繫贸易一日不通則商情一日震動且米鹽瑣屑不能一日不取之巿也至工黨爲外人所注意政府每俯狗其請故罷巿罷工之舉往往見於東西各報社會有所要求或有所擊刺不得己而出此急策然各國皆有巡警罷巿罷工之時。則彈壓亦加嚴。危亂或不作。中國尚無所謂工黨。惟罷巿一端。爲數千年來。社會之習慣又巡警未辦罷。巿而後必有暴動近來各。埠通商外人踵趾相錯恒。以此啓交涉。有。識之士亦相戒以罷巿爲無意識之舉動利於莠民而不利於商人試問罷學爲何如事乎學生自求學與。他人無與學生退學則自放棄其學於。他人亦何與譬如商夥自辭其店主。彼主者斷不至因其夥徒之去。而停閉其店。此義甚明。且甲校退學矣。而乙校丙校如故也。更不比罷巿之有所震動更不比罷工之牽率政府然則以罷學爲要求亦絶無可逹之目的而徒自損其學生之資格誤學修之程期隳學界之名譽無支持數日之圑體無三人以上承認之主人翁充類至義之盡則今日爲退學之學生。他日身爲校員。而學生亦退學。必曰夫子未出於正。而謬種流傳。不可究詰視科舉時代考。生聚衆有。千禁令者相去幾何敢一言正告之曰。罷學者實科舉時代罷攷之習慣非。夫罷巿○工之比例也。 
[日本將開長春爲商埠之消息]  
文滙報云日本南滿洲鐵路公主嶺至長春一叚將于西八月一號由俄國交付日本接管日本所派接收該叚鐵路大員己定于西七月二十四號由旅順前往日本國民報謂按照日政府宣布之政策則俟接收該叚鐵路後卽將長春開爲商埠惟長春軍站究屬何國之一大問題尚未提及大約俄國當不再力爭矣蓋目前俄國意在併力經營海參歲爲西比利亞鐵路贸易之集點故自俄人觀之長春雖關緊要然尚在海参威之下然試問俄人此計果能成否我儕實未能深信俄國今日之地位誠極困難矣然欲令其革除往日驕傲亦正不易然事勢所迫俄终以與日本和衷共濟之爲愈也 
[北京美使館增兵之傳聞]  
　　東報云美京華盛頓電信謂北京美使館之護兵將加派水兵二百人云 
[日本學生游歷高麗滿洲]  
　　東報云日本學生前往高麗滿洲游歷者將及六百人 
[南滿洲鐵路專運軍需]  
　　東報云南滿洲鐵路現專用以載運軍需入欵因之銳減譯字林報 
[添派司員會勘蘇省路線京師]  
　　日前蘇省鐵路總理王丹撥丞堂呈請留俄學生奏調商部司員陳瀚派往蘇省測勘路線己蒙該部各堂允准兹聞又請添派司員范其光前往蘇州會同陳君辦理測勘路線事宜放己奉批飭遵矣（性） 
[請禁棍徒破壞浙路浙江]  
　　浙省鐵路總理湯京卿日昨電請商部謂恐有棍徒破壞路事務請維持旋接復電略云如有棍徒破壞路事准卽指名報部以便究辦云云（懷） 
[直督奏准詹天佑專辦京張鐵路天津]  
鐵路工程師詹道天佑經粤督一再電商商部請飭該道回粤辦理路工嗣因該道現辦京張鐵路未便遽令回粤復經該部電商直督能否先令到粤等情昨經直督以京張鐵路正在緊要未便遽易他人且以該道萬難或離因卽奏畱該道專辦京張鐵路當己奉旨依議（仁） 
 
 

Page 3

 
 
[鎭道札飭鐵路委員加意彈壓鎭江]  
　　關道陶觀察因西鄉高資鎭居民公禀謂鐵路敷設之處阻隔山水不能直逹江中頗貽地方水患請爲設法挽救等情觀察當卽批准找鑿溝洫以通水道一面札飭鐵路供差委員李東河大令加意彈壓保護以免肇事（皆） 
[學部考試山西畢業學生京師]  
　　晋撫咨送山西大學堂西齋畢業學坐業經學部考試計請給舉人者五十三名不合格咨回補習者二名（吕） 
[議定中國學界宗旨京師]  
　　日前卸任貴州學政朱福誅條陳學務事宜一摺己交學部會議現聞榮尚書與嚴侍郎會議深以朱學政之議爲然共大意略以各省學界風潮多爲留學日本學生倡言平等自由之說所激起查外洋學派以德意志之國家學派爲最純正應多派留學生赴德肄業嗣後留學外洋者應注重於德卽以德國之學派爲中國學堂之模範而各省學堂趨向應以忠君尊孔爲第一宗旨如是學生心志庶不致有平等自由之弊云云左丞喬樹枏亦甚贊成刻擬編輯章程奏明頒行各省以便遵行云（閏） 
[蘇撫覆學部電]  
　　（爲東台毁學事） 
北京學部鑒洪佳電悉東台滋事一案據知縣馬枚禀係因米價驟漲貧民在米店爭閙夏紳進署商辦平米刁民疑其反對因而聚衆將夏紳家搗毁一空並有多人至高等小學堂冲打遺火燒毁房屋三進共尤間等語又據夏編修電同前由並稱聞有反對新學者暗中鼓惑云敝處己電飭該縣查拿爲首滋事之人訊明嚴懲並由甯蘇分派委員前往確查禀辦該縣疎於防範己由江藩司先記大過三次並飭賠修學堂倘不獲犯卽予參辦頃據委員禀稱己獲三名正在訊供合先禀復（愚） 
[湘撫批准整頓學務條陳長沙]  
　　湘省學界往往遇事衝突大起風潮現在各屬皆然竟至成爲風氣日前有湘鄉縣游學生張通煥等擬訂整頓辦法條陳撫憲奉批禀悉第二條所稱生徒藐視學規遇事衝突動以全班停課爲挾制之具皆浮薄子弟無理滋閙請嚴定章程等語查邇來學生風氣浮囂動輒肆行滋閙不獨湘鄉爲然推之全省學堂無不如是非定罰不足以懲效尤亟應如來禀辦理以資節制第三條請將凡有倡首滋事及恃衆反抗者從嚴究辦以除敗類尤爲整頓學堂扼要辦法第四條請限制自費游學生所稱學生多無一定方針徒恃游學虚名等語查邇來學界中學問淺薄而挾游學之名肆意妄爲者頗有其人自應酌量限制於推廣教育之中仍寓甄别之法所陳各節均能體察情形預防流弊該生等身歷其中故能思慮如此之周籌畫如此之密本部院深爲湘學界前途慰藉仰學務處逐條察核擇其可行者通行各學堂以維學務仍將湘鄉各學堂飭縣認眞辦理並查明謝鍾枬是否勝任一併貝覆以憑核奪（時） 
[兩江學務處批常州溪山學堂瀝陳女學實在情形禀江寗]  
女學爲教化根本樹人至計西人所謂幼兒命運關於母之智愚其理本極明顯本處近年加意提倡冀爲社會進化之導以端家庭教育之基寗垣第一第二第三諸校比年苦心組織加意經營以次成立嚮學日衆時會所于勢己勃不可遏常州文明舊區閨壺名媛代播馨烈本處前據諸紳創設粹化女學公呈卽經批答獎許原以覘開化而跂成效也但萌芽伊始不能不格外愼重迨聞人言指摘議論紛紜本處札飭府縣訪查正欲表白確情垂爲定論使公是公非共著於天下維持防範迹似相反理實相因此意當爲學界所共諒嗣復電飭科員楊紳廷棟調查該校實在情形以憑核奪業據該員查明報告並據諸校長等瀝禀前來本處主持公理惟求其是粹化旣係紳界學界合力贊成開校至今並無前項傳聞諸弊莊先識僅居發起現另就鄉董之聘亦與女學無涉自應母庸置議監督陳女士等熱心辦事志在教成諸生爲家庭改良之地型端表正嘉慰良深第該校因國文等科　聘女師不易又苦經費支絀暫由同城小學之男教員擔任義務此本係權宜辦法内地風氣初開程度未能驟臻輿情究有未洽該校應於暑假後從速改聘女教習以歸一律而息浮言止謗莫若修德公道自在人心該校但能辦理悉富足以步武班韋如有意外風潮本處當自樂爲之保護矧事理是非虚實儘可從容辨明當此女學甫興局外苛於責備種種　全之毁本爲過渡時所必有然言者無罪聞者足戒糾謬繩愆未始非社會之福何必肆口相詆同一意識察閱該校印送之件顯與惲紳爲仇語近謾罵有乖和平宗旨似非德育所宜該校監督應將印送各件悉行收回嗣後務當訓誨殷勤涵養德性使閨門以内言坊行表蔚爲女宗方足增重名譽以十各節候行常州府查照銷案并諭粹化女學遵照批飭辦理具復備查以重學務仰卽知照此批（霜） 
[江督調兵彈壓揚州亂事江寗]  
　　揚屬寳應縣亂民旣肇圍署傷官情事揚州府榮守正在帶兵剿辦詎揚州本郡復因亂民搶米地方騷動當經趙都轉曁江甘兩縣電禀江督由督憲於上月二十七日諭飭駐鎭巡防軍袁統帶撥兵兩隊前往彈壓是日袁統帶遵卽傳令一隊陳隊官及七隊朱隊官各率本隊巡兵雇用民船載往揚州禀承趙都轉相機行事（工） 
[廷寄晋豫兩撫合力拿匪京師]  
　　日前廷寄晉豫兩撫務將會匪嚴爲防拿並飭將拿獲會匪出力之員暗爲記功以示鼓勵聞豫省之匪半由晉省竄入會匪根株仍在晋境日來澤州一帶煽惑之事層見疊出此次廷寄蓋因晉豫同鄉京官曾上封奏之故也（盈） 
[電請湘撫恊緝逃匪江西]  
　　贛撫吳仲帥日前電致湘撫龐劬帥謂建昌撫州匪亂當經派兵勦捕惟建昌匪首康心田譚文靑熊伯仔胥廣元撫州匪首王狗子等五人均逃入湘境請 
 
 

Page 4

 
 
飛飭與贛接壤各縣嚴密協拿每獲一犯給賞五百元獲後照解決不食言云云聞康心田係湘省人餘均贛省人（用） 
[杭州府世觀察善禀浙撫文杭州]  
　　（爲杭屬新　　城等縣匪警己靖繳陳剿防詳細情形事）敬禀者竊於本年閏四日二十日據新城縣沈令惟賢禀稱本年入夏以來卑邑米價增漲民食維艱即經勸諭紳商集資分赴各處買米平糶尚未運回乃於本月十八日下午鄉民聚集數百人至金宏來鹽棧致和醬園两家搬搶鹽米打毁招牌櫃檯攫取什物卑職開信親督警兵馳詣彈壓開導諭令靜俟運米减價平糶人心稍定惟卑邑土客雜居匪徒往往乘問煽惑思遑此次輒藉朱貴公然糾搶若不嚴懲一二何以安商旅而遏刁風并據另單續禀北　邱姓又有又搶米穀之事訪聞内有紅帮匪徒勾結爲患謡言四起民心皇皇兵單力薄防捕爲難請速撥勇赴縣彈壓以資防堵各等情到府據經卑府批飭嚴拿滋　首犯訊辦一而籌欵趕辦平糶曁由府酌派哨弁帶同親兵四　卽日馳往相機彈　並四禀撫憲灿調省防勇丁前往巡查後旋於五月初五日接據沈令禀報拿　搶米紅帮匪徒僧志連章丙明嚴含馨三名訉據供認聽從紅帮紅首王道士老戴卽戴桂林寺散賣票布分帖約期勾結希圖搶米滋事不諱當將各犯收禁惟謡傳未息竟有匪徒私張悖逆揭帖且有刦獄之謡可否將僧志連等照章就地嚴懲禀經卑府批飭訊實確供從嚴禀辦初八日續接沈令警報以探悉該匪糾集千人約期初云子時起事刦犯事機急迫禀請迅派省軍防剿而臨安餘杭富陽各縣均以新城土匪滋事謡諑紛紜民心惶懼深恐蔓延竄擾紛紛禀請撥兵馳赴防堵並據臨安縣李令以會同餘邑兵役拿獲靑帮匪日趙實善聞章福等三名並搜出令旗等件訊認聽從匪首劉萬　等約期起事不諱並　富陽趙令以迭接新城沈令專函省軍宋至道路梗阻匪勢緊急請撥防營援應當經抽撥原駐城内防營一　赴新策應各禀報前來正在轉報間卑府訪聞新城北鄉教士租住氏民有被匪放火延燒情事隨即而禀撫憲飭委武備學堂總辦候補府三守多督帶武備小隊一百並派撥省防常備軍各一隊分往新臨餘富等縣防剿並由卑府密委候補知州汪牧煦而受機宜飭令連夜間道由富馳赴新城安令炳文馳往臨餘會同各該縣相機查辦遇有警信隨時飛禀 
[蘇撫札飭各州縣守護堤工蘇州]  
　　蘇撫陳筱假接淮揚海道蒯光典電禀河工向以伏秋汎漲防守堤岸爲最要而今年則尤關緊要緣自閏四月下旬以來各處多雨米粮缺少民心驚惶全賴裏下河秋收豐稔藉資補救職道此次自省回浦沿途履勘詳細詢問兩岸堤身久因限於錢粮多年未能普修以致卑窪單薄在在可虞河水己漲江水尤大縱開歸江各壩去路頂托時甫小暑汎期甚長　前水未消後水踵至勢將漫決在往年可啓放高郵車南新三壩使之入海現距收穀之期甚遠若卽啓壩則裹下河秋禾盡付東流而各處之荒亂不堪設想是今年又須堅守該三壩不准輕易啓放惟堤身單薄難以抵禦設有漫決爲害更大明知庘欵支绌然時事至此未便顧惜經費坐誤機宜不得不撒手辦理以盡人力職道面嘱府廳州縣嚴密巡防並令淮揚兩廳籌塾款項速將堤之單薄者均帮裏坡卑窪者一律加高庶隄可多支持一日卽可多守一日職道仍不時督察勿任稍有疏忽擬懇憲台嚴飭該府廳州縣並堤工局認眞實力防守務保無虞等情筱帥接電後己嚴札府廳州縣一體認眞守護母稍大意並電請蒯道隨時親出巡防相機妥辦云（甲） 
[議覆贛撫請開實官捐北京]  
　　贛撫電奏贛省因教案賠欵數鉅請開實官捐以資彌補一摺現己由政務處會同吏户等部議覆核准保舉十七欵奏旨依議（吕） 
[日本管理高麗軍政]  
　　東報云日本選派陸軍將校八員于西七月爲始訓練高麗兵隊 
[日人捐欵建立表忠碑]  
　　東報云日本東鄉乃木两大將創議在旅順爲從征遼東陣亡將士建立表忠碑共需日銀二十萬元現己捐有二萬四千四百五十元矣 
[英皇不赴坎拿大]  
　　二十八日倫敦路透電云英皇以坎拿大曾請往游因事不果特致辭坎拿大政府道歉謂英國土地甚廣然如有要事必須臨幸則亦甚易易云 
[横濱火災]  
　　二十八日東京電云昨夜横濱左近村落大火事後查得有小屋五百所被燬 
[日本前相患病]  
　　二十八日東京電云日本前首相桂太郎子爵患肺熱症人皆以其病勢爲憂 
[俄皇近衞被刺]  
　　二十八日倫敦電云俄皇侍衞大臣多德　班伯爵在聖彼得堡左近某營被剌兇手常登舟逸去 
[英國議教育條件]  
　　廿七日倫敦路透電云英國下議院以教育條件第三十七節載有設立威爾士學務官稱之爲威爾士公會一端大起爭辯卓爾基君答覆聨合黨謂英攻府己預備簡派威爾士爲學務大臣矣貝爾福君謂此乃憲法至大之改革若竟單草了事是侮辱議院也當時以其言爲然者有二百七十九人以爲否者僅五十人惟欲採用第三十七欵共二百九十五人反對者僅一百零七人○廿八日倫敦路　電云教育條件己由委辦人員議定惟於報告之前尚有緊要之處須加研究此事於西七月三十號當可望其定局矣譯字林報 
[俄皇無意出游]  
　　二十八日栢林電云俄皇以俄國内情紛擾不復作往游各國之想 
[俄京製烟廠工罷巿]  
　　二十八日栢林電云俄京聖彼得堡製烟廠工人皆罷工 
[法總統不認游歷英俄意三國]  
　　廿八日栢林電云法總統法立亞君不認彼有意前往英俄意三國游歷 
[英法意條約業己簽押]  
　　廿八日栢林電云英法意三國合立關乎愛比西尼國之條約經三國簽押己呈請愛比西尼亞國君主核准 
[俄國内訌日亟]  
　　二十九日倫敦電云俄國浮默虚地方近村之農民于禮拜日白晝放火焚燒屋宇十五所波蘭禾稼恐無收成以波蘭均産黨工人相率罷工故也波蘭勒俾　省警察之遭暗殺者依然如故勒俾林城巿有警察兵十名爲人槍斃 
[英德勘畫斐洲邊境]  
　　二十八日栢林電云英德两國所派前德屬東斐洲勘盖北境邊界大臣現己彼此事畢均極滿意譯文匯報 
[贈藥志謝]  
　　昨承中英天藥房贈藥水一百六十瓶保安堂贈甘露茶一百包臥龍丹一百瓶蟾酥丸一百瓶果育堂贈天中茶一百包臥龍丹一百瓶蟾酥丸一百瓶廣益善堂贈臥龍丹一百瓶蟾酥丸三十瓶十滴藥水四十瓶純陽正氣丸五十包午時茶一百包滬北仁濟善堂贈純陽正氣丸六匣救疫丹四匣臥龍丹一百瓶同仁輔　堂贈蟾酥丸臥龍丹各五十瓶天中茶五十包特爲彚志於此以志謝忱（顚） 
[贈書志謝]  
　　最新官話筆算數學兩册爲潘雅麗先生所著由加減乘除至比例爲止計十六章設問甚多理解甚顯頗合於蒙小學堂之用○樂羣小說社贈以斯文變相學生現形記各一册語甚恢奇蒙莊之寓言與抑方朔之譎諫與讀者雖無從揣測作者殆别有會心也（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禮部議覆廪增附加捐貢監一體考職片]  
禮部謹奏爲遵旨議奏事閏四月二十四日准軍機處片交本日御史石長信奏請准廪增附加捐貢監一體考職一片奉旨該部議奏欽此欽遵到部查原奏内稱禮部議擬考職辦法凡舊生員除挑入學堂現充教員出洋游學并緣事註劣業經出學各生外其餘均照己滿吏考職惟所稱業經出學各生不准保送其恩拔副歲憂諸貢固以州判等官就職自宜毋庸與考若由廪增附所捐貢生監生鄉試己停並無别項出路同屬生員乃因出學不能考職未免向隅可否飭下禮部凡由廪增附加捐諸貢監准其一體考職抑或附本科優拔貢後别籌辦法等語該御史所奏自係爲推廣皇仁寛籌舊學出路起見擬如所請准將廪增附己捐貢監各生由各州縣愼加遴選與在學生員一體保送同塲考試保送人數及考取額數仍照政務處奏定章程按大省中省小省分别辦理不得另議增加惟挑入學堂及現充教員出洋遊學各貢監應照臣部原奏不准與考其由貢監捐納實官者係己有出路亦不准再行保送以示限制該御史所請附本科優拔貢後别籌辦法一節未免過優應毋庸議所有臣等遵讓緣由是否有當伏乞皇太后皇上聖鑒再此摺係禮部主稿曾同吏部辦理合併聲明爲此謹奏請旨光緒三十二年五月初六日具奏奉旨依議欽此 
[商部奏破産律第四十條暫緩實行片]  
再臣部接據上海南北巿錢業元大亨等合詞禀稱錢業定章遇有來往商號因虧倒閉所欠洋款庄欵須俟結清後於欠户還欵内按照成數華洋各商一律公攤歷經禀辦有案今各省分滬銀行官銀號旣許各商號脫手往來與莊等同兹利益自應與莊等同其費任設遇倒閉虧欠亦惟查照定章於欠户還欵内接成均攞乞咨請財政處立案等情核與臣部會同修訂法律大臣奏定破産律第四十條帑項公欵經商家倒閉除歸償成數仍同各債主一律辦理外地方官應查明情節如果事屬有心應照倒騙律嚴加治罪等語尚屬相符常經據情咨商財政處去後旋准復稱查各國銀錢行業皆受成户部或且以資本之半存之中央金庘而所用簿籍鈔等票公　領取户部併有隨時飭令檢查之權查察極爲嚴密不忠有欺飾隠匿之弊是以偶遇虧倒破産之法可以實行今中國各項贸易皆任便開設公豕並未加以監察若遇有倒閉准其一律折扣恐存主受虧必甚現在户部銀行存放多係部欵關係極重曁各省官銀號銀行多係公欵均應暫照舊章辦理所有該商禀請立案之處碍難照准等因臣等查破産律第四十條商家倒閉帑項公欵歸償成數同各債主一律本係查照各國通例辦理俾昭平允兹准財政處復稱前因自應將此條暫緩實行除由臣部通行各省轉飭遵照外理合附片奏聞伏乞聖鑒謹奏光緒三十二年五月十五日奉旨知道了　此 
[肅邸取道新民入關奉天]  
　　肅邸行程歷志前報兹聞己於於五月十六日由新民府乘火車入關趙軍帥特派驛巡道陶杏南觀察大均馳往新民迎迓並請邸駕蒞瀋一晤聞肅邸辭以覆命在卽不克紆道握晤以免供張繁費（丙） 
[浙江提學使司南下揚州]  
　　新簡浙江提學使支恒榮陛辭南下於上月念四日傍晚舟過維揚艤棹一宵隨於念五日起楦南渡（詳） 
[新蘇臬履任有期蘇州]  
　　蘇垣官塲得天津來信云新任蘇臬朱廉訪己於五月二十六日由津啓行乘輪南下日内卽可到滬蒞任之期當在六月初間現長元吳三首縣己飭人將蘇臬署房屋赶緊修理並與督練公所商酌令卽遷讓幸督練公所新建房屋將次告竣出月初卽可遷往矣（永） 
[甬道履新杭州]  
　　升授寗紹台道世伯先太守善於五月十未日交卸杭州府篆并將原辦新城等邑防勦事宜料理一清定於念八日起程繞滬蒞甬履新聞有六月初五日接篆之說惟紅諭尚七發出也（的） 
[美日領事仍住俱樂部奉天]  
　　潘陽雖己開埠而租界尚未劃定無所事事美日兩領事現仍暫住省垣南關内日清俱樂部以便與開埠局商辦各事（有） 
[蘇臬催解罰金蘇州]  
　　署臬朱廉訪以寗屬及蘇屬及蘇屬各縣欠解罰金甚多因飭嚴札催解務期一律解齊以重政欵（康） 
[縣令禀請出洋安慶]  
　　准補廬江縣謝維喈大令禀請赴日留學政法奉皖撫批准刻大令己奉到咨文不日出洋矣（多） 
[賢宰流風杭州]  
　　浙省新昌縣知縣楊古醖大令葆光蒞任一載愛民勤政有占良吏風兹因病乞假將次卸篆感士民依戀之忱特賦詩六章留别其一云捄世蒼茫入仕途不營奔競一書迂忠而被謗誰相諒我是人間屈大夫其二云孤城效死爲酬知正是安危旦夕時下邑民心如不固錢唐天險恐難支（予七十將歸惲中丞時爲方伯檄權龍游謂曰子爲一世名士再作一任好官及江匪之亂予練圑殺賊事平中丞謂李幼梅觀察曰不意楊某乃能如是）其三云故將殫心爲備荒豈知雀鼠久空倉沿門不憚風霜苦瘠地從兹　羨粮（予初至宣平陸吾山糧儲函詢積穀予檢牘有二千餘石實無顆粒以實對陸大駭屬必勸成之予后一年交替寒暑無間勸儲至四千五百餘石）其四云彈冠豈爲稻梁謀濟物原期民疾瘳詎料翻遭蠭　毒命宫磨蠋又何尤（予以宦海沉淪嘗商歸計於鄒渭清觀察觀察曰我輩志在利濟在事一年民間卽受一年之惠弗遽求退予佩其嘉言故句留至此）其五云不期過客自東瀛向我天台問去程世上浮名何足戀且欣海上尚知名（予將受代日本伊籐壺溪見過謂彼國文學士於敬慕俞曲園丈外類知予名）其六云偶然示疾現維摩此後餘年靜裏過有日扁舟來剥啄聽儂擁鼻正高歌讀之者咸謂語不矜奇事多紀實賢宰風流固非風塵俗吏所能知也（頓） 
[華婁兵士傳單松江]  
　　六月初四日下午二句鐘邀集學界諸君設會於前住之普照寺報告在蘇受禍情形並商善後之策凡我同胞届時務乞到會（外） 
[閩提禁勇賒取貨物厦門]  
　　提督洪永安軍門近日示諭商民略謂厦防各營臺弁勇與商賣買務須公平現錢交易不得賒欠免生枝節如有弁勇恃强硬賒許該商民等來轅指名禀控查明懲辦倘日後仍有賒欠等情營中决不爲爾商民理處免致自誤（中） 
[委充西路學務總理湖南]  
　　常德府紳李鑒徴中翰致楨向充湘省西路二十八府廳州縣學務總理於籌欵興學頗具熱心去歲經該郡戴修仁因事控告並牽涉學務旋由撫憲派委沈太守瑩慶赴常審訊遷延數月始由該郡巨紳及學界中人調停寢事而李紳遂决計將學務總理堅請辭退自是以來訖無妥紳接辦月前經常德府唐蓬洲太守再三延訪查有沅　縣舉人邱惕泉孝廉才英諳悉學務堪以委充爰照會該紳趕速來常接辦聞邱紳己於日前 
 
 

Page 10

 
 
到郡駐學務處視事矣（時） 
[府中學難望成立揚州]  
　　揚府榮太守前特札令府屬八府縣牧令籌欵解府爲建立府學尝之用並於天寗門外天寗寺旁重寗寺前丈量地址爲起造學尝之基址近以各州縣款項無可籌措勢將中止（引） 
[巡警學堂續招學生蘇州]  
　　蘇省巡警學堂司道以第一期官學生現己畢業自應接續招補查各屬巡警現己陸續舉辦其警務人員需材孔亟而各府州縣旣未徧設警務學堂自非本學堂推廣學額不足以遂嚮學之心第因限於經費一時未克擴充應將自費一項酌定學額二十名凡各屬有志警務之士准照辦過成案每名自備學費洋五十元繳由各該地方官並開明姓名年藉三代住址保人姓名連同學費給文申送來堂以憑註册附入官學肄業俾廣教育仍以七箇月爲畢業之期畢業後核給文憑發回原送地方官派充警員以期於警政有裨等情札飭蘇松常鎭太五府州通飭遵照務於六月十五日以前申送倘有逾期並己額滿及騐有千犯警條者概不留堂以免徒勞跋涉（等） 
[拿辦會匪餘聞湖南]  
　　常德武陵縣廖子材大令在該縣石竹坪地方拿獲紅會匪首周禮亭一名於四月間定案绞决己迭誌前報兹聞該郡近日忽有謡傳謂該會餘黨甚夥將欲乘機起事爲周報復而該縣現出搶案甚多且有搶刧平糶局之事大令恐其乘此竊發遂飭派幹役多名赴該處嚴密查拿（時） 
[搶刦錢店之首犯正法湖南]  
　　常德府大河街德昌祥錢莊於今正被搶一案查係北河幇船户所爲旋卽拿獲首要陳麻子一名經武陵縣廖大令訊取實供議擬絞决通詳省憲在案現因該郡搶劫平糶局又多係北河幫人府尊唐蓬洲太守以此等亂民亟應嚴辦以靖地方特傳諭武陵縣廖大令將己經定案之陳麻子先行正法以示懲儆大令遵卽於五月初九夜四鼓後會同城守營楊都司將該犯綁赴西門外麥公橋絞决（時） 
[巨盜肆刦典鋪安慶]  
　　五月十九夜廬江縣黄泥河鎭元亨典鋪被盜數十人刧去財物甚夥該盜出入均係跨墻上下故前後門安然無恙云（多） 
[桐城盜案安慶]  
　　桐城縣東鄉石山保地方疏來祥家於日前被盜數十人破門而入刧掠一空其妻王氏受傷甚重旋卽斃命縣宰陳禹航大令聞報後己親往勘驗飭差緝捕贜盜矣（多） 
[火車碾斃醉漢蘇州]  
　　五月念五日滬錫鐵路開車時虎邱後面白洋灣地方有鄉民某甲乘醉失足仆於軌道適火車經過分爲三叚而斃（且） 
[本函]  
[振武宗社書記員報告]  
　　豐利振武支社來函敝地自設振武支社以來商學两界賛成者己居多數天中節前下走等親往東鄉一帶會同紳耆婉詞勸戒復於本月十一日邀請豐利塲大使梁君雨農水師營千總鄭君漢臣陸汛袁君倬哉在敝支社開會演說是日在鄉士庶聨袂而來情願簽名入社者共計三十人名錄于後徐春圃陳介人徐實卿繆常文徐豫生徐文亮蕭錦貴桑月秋徐小山徐海波朱金林王以斌陳立高徐傳宗桑芝茂顧文元朱心農吳集生張永恆季福煊吳安祥袁日進桑元德康家祥王六書桑芝福徐德鰲徐選三徐香田顧萬和○厦門普及教育會來函漳泉染此毒者十居六七同人擬於厦門設一振武支社以期聨絡上海　此　在厦甚少具辨認不湖多有誤採意欲奉求先生於秋間製藥時多令數百料工資藥料本社自當承認如數奉還實因此處同志者少一二發起人又皆膺教育責任不然分當自行合配也（後畧）○南洋中學吳豹軍來函豹軍去冬肄業南洋中學曾附社未今因暑休還里擬於吳江北報鎭設立分社請將刷印章程并鵝郎草樣本慨賜若干以便廣爲傳播（後畧）本埠易求生來函敝邑玉山僻在江西風氣素未開通而嗜鴉片者實繁有徒甚至粒食無存而惟此是務或有中途知悔而不知戒法家君欲在敝邑倣照貴社辦法分設支社乞取貴宗社簡章數百份以便散布四鄉（後畧）六合同善堂于仲朝逹種琪唐志臯王國才于惠堂王輔廷于庚堂曹礪汝來函六合僻處偏隅并無設立支社同人興念及此乞賜立社章程靈草圖說敝堂同人擬於每逢朔望日演說俾願戒者簽名註册與貴社聨絡一氣（後畧） 
[商會經收湖南水灾賑欵第十次清單]  
　　太倉汪艾民翁經募補過居十元憶萱室五元惜隂軒五元普通學堂葛臻麐朱慶賢各一角盛隆福二角黄圖閣一角師範講習所許鑒士二角周品銓一角養正學堂張書琳張那鎜各二角陳大忠二角王澤貽一角滑作鼎四角潘震升二角周致忠一角朱錦祺二角正則女學校朱英二角趙潤民二角汪企禹一角滑繼良夏潤卿楊俊臣各一角高賀臣四角許二如二角陸寅生一角包孫泉五角博企韓五角吳希儒四角支佐建熊條侯一百文朱廪二角俞伯衡三角田叔康三角太鎭醫學會全體會員捐洋六元普通學堂暑假獎品移助洋三元陸瓞譜一元統共大洋三十三元小洋三十九角正合亟登報以揚仁風 
[武君仲英等經募金陵籌振華僑第四次改撥湖南水灾報告]  
　　陸師總辦俞君明震洋一百元隊長陳君洋二十元浙江全體學生洋二十二元浙江旅學洋二十元楞華庵主洋十元蔣君體師張君承鈞劉君世堃熊君金壽池涵光藍君昌兆各捐洋五元江寗駐防開通中學堂銀八两五錢清文學堂銀一两三錢朝陽門蒙學堂統署東蒙學堂各捐銀一两八寳街蒙學堂洪武門蒙學堂五龍橋蒙學堂各銀九錢七分五厘洪家巷蒙學堂藍旂口蒙學堂各銀九錢水戲台蒙學堂銀八錢七分五釐江寗駐防女學堂學生共小洋二元葉炤君洋二元菊英女史洋二元張君鼎樞小洋二十五角姚君承憲陸君德楙王君卓鈞方君紹恆袁君普楊君鼎成梁君德淦章君鈺羅　震宋君道一李君韡王君奎曾陶君壽保王君世爵繆君葆元蔣君讓英王君植民王君福基華君懋熙周君作型吳君傅卿各洋一元許寳晉徐百祿合助洋一元江君學生楊君鼎芬等各小洋七角吳鈞小洋六角崇濱等各小洋五角陳汝霖等各小洋四角崇年等各小洋三角寳榮等各小洋二角解祖恭各小洋一角以上共合洋二百八十元止此次捐欵與清單不符者因前一二三批由武君等湊數匯解業己扣除之故合并聲明 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬城官事]  
　　江蘇候補道趙香圃觀察詒書到申住吉陞棧又候補道虞洽卿觀察和德又由寗來申之江蘇候補道夏彝恂觀察時濟住名利棧又新授厦門道曾敬貽觀察廣銓由京來申住垃圾橋楊公館又江蘇候補道李小庭觀察永懋由寗來申住連發棧昨均因公到道拜會○直隸候補道逢復齋觀察恩承將赴日本公幹道經滬江住錢業會館虞公館○江蘇補用縣孫仲山　府鴻猷留學日本警視廳警察畢業員杜觀亭二尹鴻賓山東人由蘇來住名利棧又候選縣丞周二尹名章候補縣李大令濴撫署文案委員楊黼卿大令元勲候補巡檢王聲閣少尹襄昨均到道禀見○出口局委員劉近松明府因辦理局務聲名平常奉上憲撤差另委前江蘇海運局提調樊少墨司馬接辦定於今日到差視事（合） 
[滬道赴淞迎接端戴兩欽憲]  
　　滬道瑞觀察因出洋攷察政治大臣端戴兩欽憲由外洋抵滬昨日傍晚時乘鈞和兵輪赴淞候迎（事） 
[美國駐華按察使抵滬]  
　　二十九日文滙報云美國新簡駐華按察司威爾拂雷君由瑪尼拉乘香港丸郵船起程於今日抵滬駐滬美總領事羅師治君偕各員在碼頭迎迓威君登岸後駐節虹口禮查西客寓定于明晨十一句鐘在總領事署接見寓滬美人數日内卽須到任視事 
[上海縣改期交卸]  
　　上海縣汪大令定期初九日交卸篆務己志前報兹因所有一切案件不克清結故改定于二十日准期卸任云（嚴） 
[電飭撥解經費]  
　　外務部近電滬道將應解本年五月分應撥駐法劉星使經費銀二萬四千兩並駐英汪欽使經費銀二萬兩匯解復卽咨請江督周玉帥轉飭滬道瑞觀察將撥銀日期赶速申報備查（事） 
[寳山縣禀查濬浦所需沙地]  
　　寳山縣王大令前日具禀滬道略謂前奉鈞諭浚浦案内所有高橋沙一帶沙地兹接好稅務司另繪地圖一幅下縣伏查該兩處沙地究竟何處需用何處可留圖内仍未詳載除遵卽照繪備案並將原圖面呈鑒收外合再禀復示遵云（事） 
[嚴禁米石出口]  
　　本埠米糧昻貴皆因奸商囤積所致邇來内地運米到滬中途復遭匪徒攔刧以致來源更形稀少關道瑞觀察得悉之下知照米董設法而日來米價又飛漲至七元五角民心甚爲惶懼昨經觀察照會新關稅司嚴禁私運出口米石以期保護民食好稅司准卽嚴加查辦（寳） 
[道批照錄]  
　　昨日上海道瑞觀察發出批示二道照錄如下　職商沙雲程等禀批此案前據蘇幇職商潘寳書等以現擬翻造所公興辦學堂恐别帮覬觎阻撓請予給示諭禁當以抄呈裴前縣堂諭旣有京幫如欲歸幇名曰蘇幇善商之語而潘寳書等原禀亦聲明因念蘇幫彼此同業入内交易照常通融並無挑剔分幇之意業經批縣查明給示兹察閱抄粘另給諭單京蘇兩幇又均奉諭和衷商辦在前自應彼此遵守該商等母庸鰓鰓過慮仰上海縣核飭遵照粘抄並發錢王氏禀批撥據旣有親族在場何以指爲假造氏子果爲嫡姪何反斥爲外姓且查錢胡氏公堂原控稱氏子乘　竊單豈有外姓之人而能乘喪竊單之理又豈有距喪有年而始呈控失單之理縣令並未傳同親屬質訊遽憑錢胡氏一面之詞將錢錫實押令繳單據稱偏聽勒斷似非無因究係如何情節仰會審委員關丞迅卽查明據實錄案具詳察核母稍徇延粘抄並發（宜） 
[粤路公司預定之董事]  
　　廣東鐵路總公司定期六月初一日集衆投筒公舉董事各員聞本埠有人於五月二十五日己接總公司中人來函通報謂此次所舉董事上海有両人安排早定其一爲葉雨田當得領袖董事之席其一則爲李渭川云（助） 
[商學補習會體育部暑假記]  
　　商學補習會之體育部卽滬商體操會由蘇君筠尚創辦迄己月餘現因天熱故于念九晨七點鐘行暑假禮會友先于六句鐘齊集操塲體操片刻卽排隊由小南門一直回至東街會所計甲乙両隊八十餘人導以國旗會旗軍樂隊軍容壯肅步伐整齊到會少憇至七句鐘開會奏軍樂會友排隊入廳事行謁董禮次會長報告（蘇君筠尚）略謂本會宗旨以商業餘暇補習體育爲地方自治及商圑之基礎次會董演說（曾君少卿）次來賓演說（袁君恒之）（王君芷沅）諸君所說甚長限於篇幅不及備載而動人感奮者以會董曾君所說最爲痛切袁君大旨謂南北體操會異日擬不時會操庶聨絡一氣以固商界圑體禮畢會友列隊門首以送來賓計到者三百餘人大半係南北巿各業董及商界中人頗極一時之盛聞該會下半年尚須廣額云（宜） 
[民立上海中學堂暑假記]  
　　民立上海中學堂念八百下午兩句鐘暑假秩序如下監院報告（蘇頴杰君）總理贈言（蘇筠尚君）來賓演說（沈信卿君）（穆杼齋君）獎賞（宜） 
[紀西成小學游藝會]  
　　二十七日城内西成小學堂開第一次游藝會順序單錄左一唱歌二讀經三讀文四講演歷史五講書六風琴合奏七黑板畫八講書九理科問答　十讀文十一唱歌十二講演歷史十三又十四又十五讀經十六黑板畫地圖十七奏笛十八英文寫法十九英文讀法講演二十國文朗誦念一又念二又念三講濱算術念四黑板寫字念五講經念六演說念七講演歷史　念八國文朗誦念九講書三十國文朗誦三十一黑板寫字三十二唱歌（望） 
[上海醫學研究所衞生章程]  
一房屋務須洒埽潔淨勿被塵污四壁宜用石　刷新或兼用除穢藥木隢酒以杜　　毒之患 
一各種生冷之物俱有微生物含其中故食物必須煮透煮熟各物亦勿越宿再食且一勿與未煮之物置在一室庶微生物不致侵入水未煮過愼勿入口嗬囒水氷凍水　皆與人有害瓜果亦易致病均宜少食 
一蚊蠅最能傳病故食物必須遮葢以免蚊蠅散毒碗盞用時須先洗淨臥宿須垂帳　子勿便蚊蟲吮血致生傳染之病 
一罐　瓶鉢一切器皿積儲宿水最易生蚊内地己設自來水宜將此項屏棄弗用　　井隂溝須時常冲洗勿任閉塞若將火油灌入隂溝以免穢混斯爲更妙 
一有汗之衣亟宜洗濯愼勿於汗出之後再穿身上致滋疾病 
一吐痰於地最爲穢德且易傅病宜向磁盂或隂溝吐之方可無患 
一圾垃爲穢氣所乘不宜任意傾倒在桶内候清道局挑除挑除後勿再作踐大街小 
 
 

Page 18

 
 
[] 　時常清潔可免一罚疫癘 
一晨起須將窗户洞開以出炭氣面人釁氣夜則不然臥不　登與貪涼露宿均宜切　戒 
一　棺於家最能遺患設死者係患傳染之症其書　不堪設　故喪家宜將棺柩速　葬爲要 
早起早睡爲養生要訣貪逸畏勞乃致病根本講衞生者起居欽食均宜有節 
一小兒須種牛痘庶不傳染天花本所購備原西各國牛苗爲小兒種治較之收人身　痘漿爲苗易染痘毒者更爲妥當 
一　煙纒足爲人身之大害衞生之反對本所研究醫理之餘發明鴉片纒足之害刋　分送欲取閱者請至城内邑廟官會公廨醫學研究所（宜） 
[西南二區起奴車捐]  
　　總工程局自將警務推廣至西南兩區所有車捐定期於今日起一律開辦無論馬車東洋車手車均須損領執照方准在界行駛惟界内垃圾事宜卽由該两區承挑不歸清道處經管云（寳） 
[查究包認船捐弊竇]  
　　總工程局總董因認包浦江船捐之姚慶裕卽姚金泉收捐舞弊激成衆怒當派司事在浦江嚴查兹經查得姚所雇之收捐人莫瑞林前曾私雕捐局印信送縣遞籍有案近又來滬與姚勾通弊故擬從嚴澈究云（寳） 
[嚴禁宰賣瘟猪]  
　　總工程局日前告誡各鮮肉莊及猪行販客宰作等不准售賣瘟猪貪利有碍衞生如違罰辦昨又函請縣尊汪大令一體出示禁止（宜） 
[盜黨行凶傷人]  
　　海門人丁某在籍行刦某姓銀洋至滬被獲解歸海門訊辦昨有丁之羽黨何全福小沛卿文奎等七八人指稱當拘丁時由袁阿四爲眼線丁恨之剌骨故在海寗路將袁刀傷八處而逸後由五百三十二號捕查見將袁送入捕房奉飭轉送醫院求治一面嚴拿行兇盜黨送辦（似） 
[圖刦未成]  
　　閘此十一圖太陽廟左近周姓木作前夜有匪徒用石撞門圖刦適周家中住有小工多人鳴金叫喊該處圑局聞聲馳往開放空鎗各匪始俱逸去（力） 
[獲匪送縣]  
　　縣西虞德記綢莊夥某甲前日由西門外携貨回城途遇甲乙等數匪攔路攫物經某喊救被衆鄉民聞知將甲拘解西局前晚送縣請究汪大令諭押候辦（嚴　） 
[法分廨停讞]  
　　昨日法分廨訊期因讞員陳大令迎接端戴二欽憲故咨照捕房暫停一期（臨） 
[上海縣案]  
前晚奉汪大令訉究三實供在務敏學堂爲教習去年暑假歸家路經梅家宅被梅阿餘邀令賭博輸錢三十九千勤書齊去田契及代單各一帋計價七十五千除賭欠外康未收領求鑒湯供三寳自托阿康將田二畝餘賣與小的當付錢甘五千另立期票五十千梅供相同長幅供三寳不應賭博現願將田　回大令核得三寳賭輸將田立契今又峻父妄控判三寳掌頰一百下交父管束限一月繳價　田逾限作絶○太陽廟巡局函解曹金林控張阿虎誘拐伊女阿大請究曹供女在紗廠做工廿三夜未曾歸家翌日尋獲始知被張阿虎誘拐求辦阿大供張邀小女子看燈領至茶館交與趙某張即逃去由趙領往鄉間住宿一宵翌日父母尋見冋歸是實質之張供詞支吾大令判責二百板交保候查明再究阿大交曹領回管束○朱炳章控郁亦山强拉伊女小妹成親一案昨日復訊朱林祥何關通同供郁央小的等爲媒去年十月聘朱炳章之女小妹爲室送去首飾聘洋答回年庚婚帖本年四月郁欲擇吉完婚知照炳章不允以致男女私自商通到家成親有庚帖呈案請察質之小妹亦供早經受聘是實朱炳章堅供並未出帖大令判小妹發堂候再復訊察斷竊賊李阿四由局拘獲移縣請訊李供與某某等四人至王家弄顧姓家两次竊得　衣錫噐各物未恩大讼判　二百板押候懲辦（宜） 
[總工程局記案]  
　　無錫人石才根在洪生碼頭開老虎　前日與妻王氏反目石將沸水澆潑該氏頭面以致遍體紅腫倒地亂　旋經衆鄰不平將石扭住昇氏至駐防所禀控由所解局候訊旋由伊叔石曉山赴局一再苦求願爲該氏延醫調治局董姑念苦求准將伊姪交保先行爲氏醫治再核○開漆店之俞俊山近將楊家渡房産賣與衡豐莊包雲棠將次交房詎有莊仰仙不肯遷　昨日扭局禀控願貼遷費三月陳參軍判再貼拆卸裝修　十元限莊五天遷出如延定予押辦○王阿桂竊鼎泰彩票店住宅内綢衣三件被巡長拘獲解究參軍判戒責二百下押半月贜給失主該巡長賞　一元○笔金才在西門外竊木桶木植由探獲送西區解局請辦參軍判戒責二十下逐出○戴德顺竊毛家弄趙福元皮鞋一雙由巡士解究參軍亦判戒責二十下（尺） 
[英美公廨早堂案]  
　　裕康錢莊主戴樹堂年老無元嗣姪慶寳爲子娶媳某氏初尚相安邇因慶寳甘人下流以致夫婦失歡前日糾八至家將妻蜂肆兇毆經戴報探解究並稱亦被毆傷求請嚴辦訊之慶寳供父親欲蹈新臺之醜故而將妻責打襄讞孫明府惡其胡供且察得違忤屬實商之英副領事判押捕房三月○過犯張仁福卽沈仁福前因犯案判押西牢兹又糾黨在戈登路持刀攫取王萬生衣洋王丁氏首飾由探陳云忠解究中西官判押西牢二年滿期驅逐出境○流氓張和尚卽連生去年罷巿時强攫某油號衣物經上海縣押辦有案近甫釋出紏黨虞阿元在新馬路攫蔣秋堂許餘亭衣物由探李星福等拿究明府以該流氓等怙惡不悛判各押西牢三年滿期驅逐出界○蔡錫盛被印人克臘心控欠洋元提案供係　桂山所欠復經差探將張拿獲昨日解究原告投案請追訊之張供欠洋八十元是實與蔡　干明府判蔡開釋張交保先還洋二十元餘限一月還清○瘋子王加林在馬路胡閙由捕送訊判押送棲流所安插○王桂卿竊萬春衣服由捕解究判押一禮拜○薛張氏之子金泉與王才良毆打報捕傳究明府以衅起　微開　○洋婦控張阿桂竊大衣刀义派差往川沙王家宅查抄在案昨日原差禀稱並無原贜抄出明府判張再押一禮拜開釋○朱九高代客兜賣洋酒無照爲洋人查悉報捕傳究朱供此係酒樣乃海參威友人所托上海並不出售明府判罰銀四十两充公○陳阿福抛工不做被洋阿控究陳供洋東尚欠工洋七天不願再做判將工洋罰去完案○張同生竊孔大梁東二等衣物報捕解究判押两月○姜阿四向王陳氏調戯被控解究判押七天○李炳海陳恩鈞在楊樹浦尚賢里與　小妹等相打受傷報捕解究判罰洋六元養傷○王陳氏之子馬夫和尚勾誘毛子方之妻與公信東小開通姦逃至寗波控奉提訊毛供小閧卽到案之劉龍飛請辦訊之劉供此事乃由毛嫂撮合現在願將該婦交案明府判押限七天交人違干嚴辦○捕送虐幣買女愛保之鴇母張褚氏奉訊不認押候再究在案昨日復訊判候俟傳到伊婿董義奎澈究（當） 
[租界捕房事]  
　　冷順興各某甲藉端索詐不遂胆放兇毆甲赴捕房控告捕頭飭探拘獲押候解辦○陸安寳控妻吳氏背夫潛逃今在法大馬路尋見求請派探押送回家捕頭准之○陸寳生犯案判押因病飭送普育堂醫治昨己治愈由堂送回捕頭飭押候解堂請示○徐紅其徐阿天周長根等專在東新橋鄭家木聟强搶途人物件昨晨有住居南碼頭之周張氏乘東洋車經過鄭家木橋突被該黨搶得頭上金挖耳及鬢脚千逃逸周婦卽投捕房控究捕頭飭探將徐周等拘獲押候解辦○王阿四在途拆梢爲包　查見拘押候究○流氓張金寳搶某甲牙扇一柄經甲訴知捕房將張拘押候辦○久康錢莊被趙義卿拖欠往來銀一千餘两屢索游約經莊主投廨禀控陳大令准詞拘提昨由包探將趙拘獲捕頭飭押候解堂訊追（深） 
[美租界捕房事]  
　　某德人在百老匯路酒醉毆人由捕拘獲奉飭押送德領事署訊辦○　開生在塘山路某茶肆被流氓趙先友拆梢不遂凶毆受傷報由捕房飭探拘獲捕頭詰得两造各有不合斥出○泥城外德總領事公館前失衣服銀洋查係侍者王四寳出店彭本良所竊常將二人送入捕房押候查辦○　　羅愛福行經漢璧禮路被流氓多人扭住兇毆並刀傷數處由羅友臾某偕新龍飛馬房西人帮同拘獲甲乙二人送入捕房押候查辦（似） 
 
