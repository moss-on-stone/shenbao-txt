# 1882 - 271 - 4903386

 

Page 1

 
 
[綰本南巡盛典出售]  
　　牙籲玉軸　架紛羅固藏書家快意事也然而　背船唇提拏累重行遠者　便焉高　南巡一書民間向不易揮以出　御賜者居多　　　　得唇本仂巾箱本而變通之倩人繕寫一通校勘數次　期釐　舉現字則點畫分明外束錦函内裝綱面　成八本定價囬元五角摭閱一過覺全盛時之氣象規模不啻身親而目覩所　留心掌故家早賜璽鍳焉現定於八月十五日出售上海在三馬路大禮拜堂南首申報舘間壁申昌　　室發兌各外埠售處仍遵義例此佈 
[保護安南十策第六]  
　　安南久隷南藩而爲法人初得西貢時盟約所制欲安南自增兵備棄昔日規模而更近時之制教　洋鎗購置水雷製造火船竟無一事可以自專法人乘海防之勝如取東京拱手讓之而已故欲保護安南非中國整頓邊防不可邊防旣厚法人猶畏中國或不致竟取之爲自謀卽爲安南謀原不　興兵入安境以與法人戰始爲救援安南也顧整頓邊防事固不可稍緩而分樹聲援勢亦不能或已然則中國又有保安南以自保之策焉曰經畫南洋也坤與四大土斬然平截土與海齊惟亞洲南面海中島嶼錯列大小百數自赤道南北直南至南黑道之下蓋散布地球平面者占二三萬里之廣土番無知自古不通中國前明中棄歐羅巴人航海東來始各立埠頭爲通市亞洲之逆旅而閩粤之人與西洋商交易稍稍往來其處而土番亦因之以通中國地形旣附亞洲海面而中國幅員南面盡海其宜爲中國屏藩者形勢使然也乃西洋人不來而中國先并未知其處及中國知之而又處處爲西洋所占以故由瓊臺而南大小百十島無有爲中國管轄者非聲教之不能曁也中國從古無通商海外之事國家不以保護商賈之故而起大事動大衆其所重與西洋諸國異也康熙朝有議棄臺灣之說蓋僅爲置官設戍計而不爲開墾地利計無怪其以疲内地寶海島爲慮也然則去臺灣又數千里者更無論矣特是今日之大勢正不宜不加意於南洋也夫安南非孤懸海中之地漢時郡縣後世攺置都護始同邊外至宋竟自立爲國而前明洪宣閒猶復郡縣之制治如内地因中間立國之故習俗頓殊不久旋廢是安南地勢原與粤西相連旣成藩屬其勢遂孤雖西有暹緬同臣中國而弱小相等皆不克振中朝又無遣戍之例故西洋東來分占南洋者亦卽踞有其臨海之地假令中國於南洋諸島先有撫之之官戍之之兵則法人欲得隙地以爲通商之接濟亦祗于諸島中分設埠頭决不遽取界連中國之安南卽暹緬亦可免英人占據矣於此見法人之得　安南皆中國不知經營南洋之故也夫臺瓊與諸島原可例視不知臺瓊有兵不足以控制安南不若南洋各島有戍足以保護安南也遂事旣不可諫目下爲保護安南起見則經畫亦不爲遲緣各島之中惟吕宋爲西班牙所獨治息力亞齊蘇門答臘等處大都英轄其餘則英法荷葡嗹瑞等國或分居之或共治之卽爲英獨轄者亦許他國往建埠頭總之四人以此爲逆旅而不眞欲得其地也若法人之在安南則以地接中國内地之故思取之以爲窺伺根本不以諸島視之也然中國趁此時經畫南洋亦仂諸國之例擇地建埠派撥兵船永爲戍守遠與臺瓊閩粤接應而近爲安南聲援則法人雖有取之之心而終不敢公然踞有也蓋鎭南鬭内旣增兵額以絶其覬覦内地之心而諸島回瓊處處皆有中國兵船法人出入安能自由其必不肯全取安南以被不義之名而逢中國之怒矣至各島經畫巳畢海面之上門户之地兵力充足無煩調撥内地師船諸國之出入南洋者皆將畏我如虎然後禮諭法人使仍以安南爲自主之國并今日法人管轄之西境亦還安南自治僅照設立埠頭之通例吾知法人亦將首肯矣抑今日之加意南洋有不專保安南者焉輪船通行於各口目前尚止本國而由漸擴充將來商貨出洋何難以己船販運歐美阿三洲海面往來不絶而謂資寄頓接濟於他人埠頭宜乎不宜乎歐洲船之放洋也於美則爭加勒富海灣諸島於亞則爭巽他海峽内諸島而太平洋自墨西可秘智轉而日本茫茫巨浸浩渺無垠又自緑頭山三危處以至無名小島皆開闢而聚處之可知行海要務先在有寄頓接濟之地然後周行九萬里而不覺其遠而謂南洋爲中國出洋要道顧可不爭片壤而悉出他人宇下哉 
[本館自己接到電音]  
　　本館於昨日接到在津友人專發電音到本館内有八月十九日上諭三道敬謹譁登○八月十九日奉上諭孫家榖着來京另候簡閉浙江按察使着陳寳箴補授欽此同日奉　上諭胡玉坦着來京另候簡用安徽按察使着孫鳳翔補授欽此同日奉　上諭瑞聨奏請派員會同承修工程一摺所有東陵另案專案各工着派閻敬銘敬謹承修欽此 
[埃事電音]  
　　倫敦十八日發來電報云埃及蓋祿地方之英軍有車一輛内裝火藥軍械忽然轟炸其餘軍裝被燬甚多又言現在英兵之留駐埃及者共計一萬二千人云 
[外洋近聞]  
　　英國前在阿非利加洲與蘇魯國搆戰蘇魯國君悉的會約被英國所獲拘之砲臺中旋復用輪船載回英國近閱外國新聞　知英廷巳允將該國君釋囘惟蘇魯國境内有數處地當扼要者英國須派兵前往駐紥并蘇魯國官内亦派英官前往監視其一切政治云 
[茶價甚賤]  
　　外國新聞紙云英國倫敦京城近來中國裝往之茶葉甚多因銷塲不旺故其價極賤惟印度所産之茶銷塲較好中國之湖絲亦漸有起色云 
[醫生奇術]  
　　東洋報載有新聞一則云該處有人名臆度者一日晨起刷牙而牙刷忽然吞下不勝驚懼乃延醫療治醫生用藥使之嘔瀉冀刷可以帶出無如已及五日毫不見效勢甚危殆旋有東京之著名醫生以悶藥迷之用刀割開其胸見刷之尖已刺出胃外乃復破胃取刷以藥封固傷口聞吞刷之人現已漸次就愈按醫生技術近時以西國最稱精良誠能起死回生治諸奇症然未聞剖腹而活人者何東醫之技竟能駕而卜之乎 
[創立善會]  
　　京師諸善士倡立萬緣放生惜字等會其公所設在朝陽門外東嶽廟自本年八月起每月初一十五兩日在該廟各神殿及七十二司各殿中敬拾在地遺落裹香字帋歸入爐中焚化各行店及公館住宅存有字紙者亦按每月初一十五兩日送入公所眼同司事人焚化紙灰併送清流每年二月初四八月初四兩日爲放生之期京 
 
 

Page 2

 
 
都爲首善之區諒必愈推愈廣也 
[北闈瑣聞]  
　　京師右營趙映堂都戎奉派塲差於八月初六日入貢院詎初七日突患惡疾昏迷不醒卽送囘家次日卽經去世又初八日南營遊戎幸派龍門外彈壓點名公畢回署時巳昏黑行至宣武門外大街墜馬幸從人扶起僅受虚驚云又初八日夜間場内一士子忽用刀自宫昏倒不省人事拖出至寓斃命聞係直隸河間府人又有刺腹自戕者傳係山東士人也初八日點名時有二生失落卷票不得入闈却木悉爲何處人也 
[壬午科湖北鄉試頭塲題]  
　　首題子與人歌而善必使反之而後和之次題文武之道布在方策其人存則其政舉三題所謂故國者非謂有喬木之謂也有世臣之謂也詩題賦得樹裏河流漢水聲得聲字五言八韻 
[鄂闈瑣述]  
　　初八日點名時龍門前極爲擁擠有一年老諸生倒地年約六十餘經人扶起已不能行唤轎送歸當卽殞命封閉後復有一年邁者猝斃用杆在空中吊出拾歸寓所傳聞老者父子兩人父係早年副榜子係附生其點名之先伊子因父年逾古稀勸父不必入闈父决意不允因不堪擁擠進塲後隨卽殞命嗚呼丹桂未攀玉樓先赴豈不哀哉初十日藍榜共塡二十五名或不全卷或犯廟諱瞬息間所懸之榜盡塗毁矣塲内并有扶掖而出者幾人尚有一謄錄生因瘋斥逐此次頭塲人數計一萬一千三百四十五人不減昔時之盛云 
[漢陽火警]  
　　湖北漢陽郡城鳳山門外大街有吳允豐糧食店兼售錢紙等物是月初七夜店中聚集多人抺牌爲戲夜闌人靜衆猶未散時已三鼓見燭花結蕊任意一彈恰落在火油器中火光猝發延及他物拉拉雜雜頗有不可收拾之勢抺牌者冲突而出店中東夥巳入睡　聞警而起冒煙突火而出尚有一店主之子年約二十餘正在酣睡而火已封户不得出霎時竟如入定枯僧化身净域良可慘也是夕風勢甚狂南北街霎時並燃待道雖闊無如火爲風惓勢不可遏水龍數架水口太遠殊不得力不及一點鐘時已焚十五六家中有酒店三家藥店兩家雜貨店烘糕店各一家其餘薙髮荳腐等店同罹斯厄何祝融氏之肆虐竟至此耶 
[湘垣大火]  
　　長沙之南門正街曁左右街道闤闠櫛比百貨塡集内分江南江西蘇州徽州浙江廣東山西北直曁本地各帮字號生意最稱繁盛七月初七日青石街口某南貨店因做月餅上窖油燄上騰遂兆焚如延燒至南門正街等處當經文武各官憲督率三營兵役練軍防勇及各洋龍水龍救護奈以風力狂猛愈燒愈熾竟至初八日四五點鐘始息計被灾者三百數十餘户内有銀號錢庄典當衣庄珠寳紬縀藥材洋貨烟上各店一晝夜間付之灰燼前年臘月南門火災亦由該南貨店失愼所致今則延燒尤甚且該店之子亦被焚祝融之肆虐誠酷矣哉 
[吳山觀濤]  
　　八月十八日相傳爲潮生日其實則潮有何生日特此日之潮獨盛故好事者創此臆說近年浙江之潮多暗漲無復從前所謂雪浪銀山之概今年值賓興之歳赴試各士子多有留此數日以快遊觀者是日天氣晴朗不煖不寒故登吳山在四景園毓山樓麗水臺等處憑欄啜茗坐待觀潮者履舄交錯轎馬紛如盖不僅萬人空巷鬥新妝也至於遠至江干駐足停驂鵠立以俟者更不知凡幾過江之船則於午刻封停不准往來恐觸潮致害亦惠民善政也惜是日風平浪靜潮仍暗長素車白馬靈旗杳然有妄指一線遥來競相哄動者然實無所睹也 
[杭俗可笑]  
　　杭人信鬼向以爲殆婦孺無知之輩則然而抑知讀書明理者亦復如是凡杭人之入塲者考具中帶有紙錠或錫箔到晚則于自己坐號前焚化口中念念有詞聽之不甚了了大抵恐歴科之斃於塲中者作崇而兾賄之以免是亦可笑之甚矣其有自他處遷居省垣者居之久則亦隨其俗甚矣習俗移人賢者不免諒哉 
[軍門起節]  
　　署理浙江提督張其光軍門於交卸後遷居章耆巷公館現擇於本月十八日乘坐輪船仍回本任寍郡文武印官均往江北岸碼頭恭送云 
[指鼉爲龍]  
　　皖省陡發大水沿江圩堤多遭潰决水盛時鄉人捕得兩鼉載往金陵罩以布帷任人觀玩一若居爲奇貨者一時街巷喧傳好事者又從而附會之曰此潛龍也噫天下之以僞冒眞者大抵如斯豈僅此鼉也哉 
[彗星考略]  
　　本月十五日敝船水手於黎明時見彗在日前二丈許星光如碗尾長三四丈如孔翠之尾次早隂雲不見此彗旣朝見東方在日之前必夕見西方在日之後約在月杪黄昏於申方必見彗尾東指蓋東方日上則彗隱不見月每日行十三度奇惟十五六望期月没十西日升於東於日前見彗過此則月每日行十三度奇追日與日漸近日月並光則彗隱難測此彗余前夏測在北極行最高必由最高行最卑於今秋再見最高之度遲最卑之度速近日必追及日而過之使日在前彗在後于傍晚見之大約月底月初轉西方過午方其軌道由翼軫角亢氐房心尾試待經旬夕星以証余言之不謬也此彗余以數日隂雲未曾目覩據水手指其方位余有經緯可推歴歴如見試量天體全弧刻卜日在翼十四度每日行一度奇據水手說在日前二丈許卽約略天度二十餘度試中翼十四數二十度卽張十二度也彗起於張分野爲周該彗去夏水星所變起於東北今之高麗多故中國水災已應過矣若不滅必由鶉火鶉尾過太微郎將閒經夀星大火析木之津而没鶉火大火旱象也占在明年高明以爲然否[  十七日氣船主董子珊由金陵識]  
[喜事停公]  
　　英會審員陳寳渠太守今日因有喜事是以知照捕房停解一日公事併歸於明日称候發落云 
[馬躍斃犬]  
　　前日薄暮時溜韁四輪雙馬車從英租界大馬路由東向西飛駛車上惟有馬夫面色如土控馭不住及至浴堂并雙馬忽跳躍車内震動有一犬跌出至地卽斃馬則仍復向西馳去不知再滋事否也 
[毆傷巡丁]  
　　本埠新閘地方之湖絲卡巡丁其甲等緝得虹口東北分水龍王廟地方河中時有偷漏捐税船隻經過甲等因約伴四名於前日　候偷漏不料該處專保走私之土棍挾仇糾黨二十餘人皆持械與巡丁尋釁巡丁均被毆傷逃回稟明局員請爲騐傷究辦以儆局員騐得該巡丁等均受傷甚重飭先自醫治一面查明該處係二十三保十五圖其正地保名程雪齋副地保時得秀乃卽禀請總局轉請上海縣查辦云 
[領回失兒]  
　　昨報載虹口小菜街走失之小兒經捕頭飭捕暫爲寄頓一節兹悉該兒之父母係寍波人寄居虹口當時聞悉卽投捕房認明領回矣 
[懲辦地棍]  
　　本埠新閘地方之巡捕局員兪君奉委蒞局查知該處民俗刁悍不可稍事因循於是雷厲風行大加整頓地方漸覺安謐棍惡亦皆歛跡本報前已述及兹悉兪君近又訪得浜北地方有著名地棍一隻眼阿法並喬喬兩名實爲地方之害正在訪拿間適有老閘西首之薙髮匠某甲赴巡防局禀控被喬喬阿法二人到店尋釁將伊毆傷等情兪君聞之大怒立傳地保協同原告拿獲喬喬一名解局當時訊明喬喬實係帮凶乃飭責五百板用鐵練鎖繫發地保看管着交一隻眼阿法到案再行訊明送縣究辦騐得薙髮匠受傷甚微且未被詐去銀錢不准 
 
 

Page 3

 
 
糾訟着卽退去云 
[英界公堂瑣案]  
　　前報列請追餘欠一案昨據王某禀稱自向阿加喇銀行商懇酌减利息已允須先交彼現銀若干餘則按月拔清等語惟氣無人作保因此只得求再限三日方可調停明白司副領事謂阿加喇曾有函來云俟王三日内央人調停等語陳太守乃令王仍交原保惟保人須在原保結上加簽花押云○富捕頭至公堂稱昨由華捕在路獲住過犯行竊之施安卿手中持有銅燈盞疑而查搜在身畔搜出銀洋六元銅洋一元押票二十餘紙其間有一紙押錢二十餘千文係昨日所押者旋查明燈盞係竊自許竹洪客棧今傳失主投案請究許供昨夜是人到棧聲稱尋友故不疑爲竊賊詎被巡捕獲住人贓前來關照始知被竊銅燈盞一只云施供嘉定人前曾犯竊水煙筒獲案業經攺過在眞如鎭鄉間教讀今因來滬向董位山舊貨攤買得銅燈盞計錢三百二十文董又將押票一包放在我袖内遇捕被獲實未到客棧行竊押票非我之物惟銀洋係我自己華補禀董姓舊貨攤上曾同往問過並未向買銅盞及交押票之事陳太守隨將銅盞交許領去施則交捕房細查别案　行解辦銀洋質票查存捕房銅洋劈毁○昨報列輾轉尋衅一節昨由捕房將倪炳和張坤坤及小刀一把送案請究倪張二人各訴前因練太　騐得倪炳和受傷属實隨判押張坤坤半月以儆○李阿大全公堂控稱替葛姓經手放租東洋車有車一輛價值洋二十二元被竊報捕緝獲姚阿二金阿巧二名車則已被拆賣贓均吊到請辦富捕頭稱姚行竊車輛遇金商同拆賣得錢分用請爲追償姚金二人俯首無詞陳太守隨判姚金二人各押一月車須賠償違則加押一月壞車交李領去 
[再懇同志分募元魁會啓]  
　　啓者此次皖沙災賑與往昔晉豫情形稍異當水之突來也急切援救户口多而時日短故七月以前籌賑尚有限量迄今水勢漸退圩破未脩高區雖經補種低區仍陷水中一屇深秋饑寒交迫不能不擇别查賑以待春收户口雖减時日甚長故八月以後籌賑更關重要嚴佑之先生現在英山查賑如果接辦冬賑非有五萬金不可周裁五先生一局現賑無爲州約計冬賑之費亦需數萬蘇省之揚鎭通泰常蘇各沙冬賑亦不容已事經分任需款更繁若不分别接濟未免盡棄前功無如捐册雖紛空囘不少缿桶雖設成效未收於萬不得巳之中作無可如何之想當此秋風隊裏文戰凱還必有一二吉人文章命中樂與元魁之會肯捨利市之錢者惟會章雖經傳布未徧城鄉恐新貴肯發慈悲無人指引還求同志廣爲吹嘘省此時吃夢之錢减九日登高之費移與斯會廣結福因佇看申報題名如織登科之記更卜甲科聨步增收懸匾之銀明中去者暗中來出於彼必入於此想諸君或樂於輸捐而同志亦不嫌瑣凟也會章倘乏函索何妨用布數言伏乞垂照桃塢同人啓 
[桃塢催收元魁會啓]  
　　捷啓者同人因籌賑捐議集元魁大會擬請與試諸君每人自捐程儀一元募賑九元合十元爲一會或减作半會獲雋後在會之新貴就程儀多寡均分之藉資公車之費功會者與不傷惠獲雋者取不傷廉似亦一舉兩得之道惟議章之際已屆賓興與知者旣尠故慨助者無多今雖他省收數未及周知第就江浙而言一月以來僅收千會同人始願固未足償仁者殊施或留有待但收集會欵後尚須錄送津甯榜發傳電故極遲至八月杪必當截止諸君子青雲自致卽是爲民爲國之身赤子待援自具同與同胞之志若區區者而不畀彼嗷嗷者其何生幸分吉利之錢先爲倡首不吝齒牙之惠傳語同年裒集十金或居半會旣可多而可少亦何嫌而何疑諸君子當不以斯言爲河漢也比者中秋節過大願船歸婦子相迎親朋笑語燈花鵲噪動兆休徵錢卜鏡聽亦求吉讖倘言及元魁有會而獨曰元魁無分度非諸君出語之祥更非我輩善頌之意萬人隊裏必遂飛鳴千佛經中請留姓氏同人不勝翹盼之至[  唐解元里中人同啓]  
[更正]  
　　前報登順天鄉試同考官戴君兆春兆字悮作先字用特更正按戴君號青來係丁丑翰林錢塘人也 
　　顧子蟾研兄仁心種德醫術如神親朋就診者久已稱道勿衰今移庽於北盆湯弄絲業會館間璧錦昶合縐庄内昨讀趙公所作不勝欣 
[感救特步元韻以頌之]  
　　十載詩書契相逢誼最眞談心多見理著手自成春愛日欣留蔭慈懷早秉仁寄聲枹疴轉瞬出迷津同作申江客天涯合證絲多方欽鈔理勿藥感頻年肱巳推三折功堪頌十全推敲嗤我拙敢謂續佳篇[  同研弟沈家模甫呈稿]  
　　顧子蟾兄福庭先生令蜀也天姿英敏家學淵源術擅岐黄籍居青浦緜累代之書香闡數傳之醫理妙手回春傾心多日忝叨葭誼常挹 
[芝芬暈痰偏纒於幼歳神方奏效乎崇明緩和相與頡頏精力爲之振奮率成俚句聊誌感沈]  
　　覿面欣如舊傾談總見眞椿萱娛愛日橘杏駐常春著手殊多敏存心不外仁壺公來海上從可指迷津戚誼聨葭末相逢證以緣擷芹逾十世求艾詎三年濕疾生成久良方補救全蓷苓參妙用理早悟詩篇 
[照錄蘇城經收常昭沙捐所寓泰昶莊内七月初起至八月十五日止細數初次清單]  
　　古式居王目銓泰王資敬福泰莊四户各捐洋一百元耕心堂捐洋五十元洪珠記零恤捐洋四十元聽香山舘捐洋三十元吳興近居書屋了心願主人洋廿元端本堂鄭鼎記炎記吳恩洽同信昌無名氏黄菊如恤寡方翔泰古吳莫釐山樵無名氏以上十户各捐洋十元泳泰當友慕捐洋六元朱開泰泳泰公記二户各捐洋五元盈康徐仲竾二户各捐洋四元泳泰當友節省酒席費德茂昶公義祥不書名塡恨海人同興乾昌七户各捐洋三元黄文宏萱蔭堂志成信有願莫償人鴻昌隆記茂昌德劉正泰益記同益祥恊利夀記萬安典仁大當萬康典如號陳祝記姚鳳記十八户各捐洋二元源茂億成恆和泰張恊盛永昌無名氏孫詒穀堂曹榮孚彭易安堂王仁夀德源沈裕珍福來康天益生馬綬卿一記姚芹汀魯卿自新居黄朱治平裕慶堂源聚廿二户各捐洋一元正新豫不書名許懷德堂謝春草堂吳大椿三益隆吳永記兪崧記八户各捐洋五角無名氏捐洋二元一角泳泰當節省中秋冬至節酒錢十千文祥和源錢一千文至德堂錢八百文余筠珊錢五百文鄒吉培錢四百三十文汪子峰鄒明榮留名氏三户錢四百文夀萱室小洋二個作錢三百八十文不書名錢三百廿五文不書名陳慶餘愼記雲記施正孚朱梅生六石各錢三百文劉錦捐錢二百四十文傳經堂武陵氏勉力居兪記耀記蘭記留餘庭無名氏余堃記汪蘭亭馮旺財十一户各捐錢二百文蓮君道人錢一百五十文慶記旺記雙全記松記枝記雙仙樓徐有心無力人同病居施正芬朱文亮余進保謝全慶余金林十三户各捐錢一百文陳銘三不書名二户各捐錢七百文○共收洋七百四十九元一角錢廿一千七百二十五文换見洋十九元六角如數解交袁君子鵬散給災户 
[潤資助賑]  
　　今聞皖審水災實堪痛憫每欲解囊苦於乏資不得巳與同人集議聊將筆墨分潤災區謹登各報倘蒙惠教感戴奚如兹列潤目於左瞿泖隱與趙養花薄擅詩詞稍解吟咏定例律詩題册貢畵扇每首八開洋四元絶句　半夀聯挽對半元閨女校書小影題句律每首東對開洋一枚截照上　聯句三角碑銘夀屏詩序五排七排英洋四元餘件面議又有瞿吉臾山水絻摺扇三角花卉兩角册頁四角單條四尺内每堂一元二四尺外兩元花草半之餘俱面議蔡蕉琴隸紈摺扇每兩角尺頁窓心同單條照吉史畫潤八折對大一元小五角鐵筆石章每字五分朱鹿仙楷書紈摺扇單行兩角雙行倍尺頁三角城内交邑廟項飛雲箋扇號南市泰康莊法界洋行　安記花糖行英界大馬路萬里雲姜界廣東街乾通官鹽號别省由信局寄萬里雲卽付收條不悮筆資先惠約日取件 
[筆資助賑]  
　　龍湫奮隱葛隱畊孝廉願書十六方摺扇小楷并紈扇共五十件每件洋二角由南市大馬頭震興木行代收十日取件所得潤資悉助賑○小香外史隷書減潤助賑於上月二十日起至本月二十日告止所得筆資悉繳電報局掣回收條日後倘有書件仍照原議仿單不减合當佈知 
[浙省撫轅抄]  
　　八月十六日補用府吕佐之湖北查硝磺價值差同知汪榖由京騐放來省禀到正任南潯通判劉克成由京引見回省禀到補用縣韓文泰由京騐放來省禀到 
[蘇省撫轅抄]  
　　八月十八日請補沐陽縣王廷魁禀辭赴金陵謝補王慶祺從九劉嘉芷均禀辭奉委赴江北緝捕差○十九日劉文澈銷解京餉差並引見回省正任丹徒縣馮夀鏡禀謝奉飭回任　撫轅牌示於八月二十七日换戴暖帽○二十日　補同知金彭禀辭赴昭文辦理海塘工程差委署太倉州州同吕頴禀辭由滬銷差並赴任籤分江蘇孝廉方正試用府知事何墩山東人禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月十一日京報全錄]  
　　宫門杪○發杪旨五道○陜督譚奏秋審人犯王四貸一案請勅部彚入酋案核覆摺○鄂撫彭奏援案請攺奬搢○蘇撫衞奏援案請將巳故儒臣學行宣付史館立傳摺○陜撫馮奏交卸經催各關協解西征軍餉文件日期綠由片○豫撫李奏委署知府片○漕督麑奏委署同知夾片○江督左奏叅革道員歸案訊辦片○大臣溥等奏爲奏聞摺○又奏爲請頒匾額夾片○八月十一日兵部太常寺太僕寺廂白旗值日無引見○徐桐等塲内專摺請安○麟書張佩綸各假滿請安○太常寺奏攺派致祭夕月壇派出敬信○召見軍機○發抄裕寛奏粤東省拿獲盜犯七十六次正法名數奉旨刑部知道單併發欽此○又瓊州守朱丙夀調補潮州守奉　旨吏部議奏欽此○又試用守張賡雲署雷州守奉旨知道了欽此○又新選海康令寅保留省學習奉旨吏部知道欽此○又確查廣肇二府所收廠税現難溢解奉旨知道了欽此○○頭品頂戴陜甘總督臣譚鍾麟跪奏爲甘省應入光緒八年新事秋審人犯王四貸一案請勅部釁入前案核覆恭摺具陳仰祈聖鍳事竊據甘肅按察使魏光燾會同布政使楊昌濬蘭州道曹秉哲群稱甘肅省各属奉准部覆應入光緒八年新事秋審人犯馬積伯等統共三十八起計犯三十八名前於辦理秋審之際分擬實緩業經詳請具奏在案兹查有伏羌縣民王四貸一起一名係毆傷全雙全身死案内擬絞監候具題奉准部覆應入光緒八年新事秋審之犯該司等核明情罪酌擬緩决照案補造該犯王四貸年貫案由清册會詳呈請具奏前來臣覆核無異除將齎到册籍咨部彚入前案核辦外爲此恭摺附驛馳陳伏乞皇太后皇上聖鑒勅部彚入前案核覆遵行謹奏軍機大臣奉旨刑部知道欽此○○湖北巡撫臣彭祖賢跪奏爲前辦晉捐出力人員請援案攺奬恭摺仰祈聖鑒事竊照前准吏部咨議覆山西撫臣曾國基保奏兩湖勸辦晉捐出力各員一摺單開六品銜湖北補用巡檢鍾蕃六品頂戴湖北補用巡檢朱彰學均請俟升補以縣丞補用核與章程不符應令另核請奬等因當經轉飭遵照去後兹據藩司王大經詳稱儘先補用巡檢朱彰學鍾蕃二員勸辦晉捐保案旣經吏部駁令另核請奬均擬請俟補缺後以縣主簿仍留原省補用詳請查核覆奏等情前來臣查前辦晉捐出力各員保案經部議駁者湖南湖北均有奏請攺奬之案今該藩司所請湖北補用巡檢朱彰學鍾蕃二員攺奬爲補缺後以縣主簿仍留原省補用之處事同一律相應仰懇天恩飭部核准奬叙俾昭激勸理合恭摺具陳伏乞皇太后皇上聖鑒訓示再湖廣總督係臣兼署毋庸列銜合併陳明謹奏軍機大臣奉旨吏部議奏欽此○○頭品頂戴江蘇巡撫臣衛榮光跪奏爲巳故儒臣學行卓越教澤在人援案懇恩宣付史館立傳以表前修而勸後學恭摺仰祈聖鑒事竊維人才之興資乎學術而學術之盛賴乎儒師國朝崇尚正學作興字内凡高材碩儒積學砥行足爲士林矜式者一經臣工上請悉蒙恩賜褒奬所以端學術勵人材誠鉅典也兹有前詹事府左春坊左中允劉熙載官居侍從曾值内廷受累朝之知遇視學廣東自引疾告歸後主講上海龍門書院計十四年師道卓然教澤甚著至光緒七年二月初三日在籍病故學者惜之據江蘇紳士前陜西按察使王承基等曁龍門書院肆業舉貢生監臚陳事實請據情援案具奏卽經批司查明詳辦去後兹據江寍布政使梁肇煌蘇州布政使譚鈞培覆核轉詳請奏前來臣查劉熙載揚州府興化縣人少孤力學刻意以古人自期道光二十四年成進士供職翰林風裁峻絶一介不苟糲食藿羹敝衣徒步有人所不能堪者處之晏如研究諸經博觀子由於天文地理律吕音韻六書九數以及諸家方術靡不涉獵卒之由博返約粹然一出於正咸豐三年召入上書房行走敬愼供職三年如一日文宗顯皇帝嘉之御賜性靜情逸四字六年京察一等以道府用旋因病乞歸前湖北撫臣胡林翼疏荐之稱其貞介絶俗學冠時人同治三年召至京授國子監司業遷左春坊左中允督學廣東勤於其職作懲忿窒欲遷善攺過四箴示諸生曰士學聖賢當先從事於此逾年復引疾歸襆被如故不名一錢其上海之龍門書院者前江蘇臬司應寳時任蘇松太道時所創不課舉業教諸生讀書勵行期爲實學劉熙載旣主講席以身爲教正而不迂寬而不弛日月有課出入有稽講貫問答娓娓不倦說經不分漢宋論道必宗程朱隨才引掖多所成就吳越之士聞風來學前後著錄者數百人及其病殁諸生千里赴弔莫不哀慟其感人如此少壯所著書有藝概六卷四音定切四卷說文雙聲二卷說文迭韻二卷昨非集四卷晚年刊華就實不事著述惟持志塾言二卷則自言所得以教弟子者語皆篤實均於日月跡其生平介潔之操固天下所共推而品學之端毫無瑕玼不愧純儒伏查前大理寺卿李聨琇之講江寍鍾山書院有年身故後經前督臣沈葆楨奏請宣付史館列入儒林傳奉旨允准今該故中允教思覃敷聲望尤著可否仰懇天恩俯准將左春坊左中允劉熙載生平學行事蹟宣付國史館列入儒林傳以爲積學砥行者勸出自聖裁理合恭摺具陳伏乞皇太后皇上聖鑒訓示謹奏奉旨巳錄○○馮譽驥片再卷查准前陜甘督臣左宗棠咨會光緒元年三月二十八日欽奉上諭西征粮臺巳諭左宗棠責成陜西藩司經理應行奏催及咨行各省事件呈由陜西巡撫核辦等因欽此經前撫臣曁臣欽遵核辦在案嗣因左宗棠將出比哈密適值原辦駐陜軍需局務之陜安道沈應奎升補陜西臬司左宗棠復將駐陜軍需局裁撤歸併西征糧臺於光緒六年三月會列臣銜奏明委交陜西臬司沈應奎一手經理其奏催咨行各省事件仍循舊章由臣經催辦理歴年以來核辦尚無貽悮本年三月沈應奎交卸臺務入都後前赴貴州藩司升任所遺西征糧臺事務經督臣譚鍾麟札委陜西藩司接辦並於五月初二日附片奏明光緒七年以後報銷應歸甘肅新疆總糧臺辦理所有西征糧臺接奉各省關報解文件及後路臺局解到各欵隨時迅報總糧臺查明詳由督臣分别奏咨毋須再由陜撫衙門核辦等因奏奉兪允於六月二十三日咨行到臣當卽欽遵將經管西征糧臺奏催各省關協解軍餉等欵曁咨行各省文件等事務卽於是日交卸除分别咨行户部曁各省關臺局知照外所有交卸經催各關協解西征軍餉文件日期緣由謹附片陳明伏乞聖鑒謹奏軍機大臣奉旨知道了欽此○○李鶴年片再河南府知府唐咸仰奉旨補授山西河東兵備道所遺該府印務自應揀員接署以便唐咸仰交卸起程查有候補知府方蔭唐才明識練辦事精詳堪以委令署理據布政使覺羅成孚按察使豫山會詳前來除批飭檄遵外理合附片具陳伏乞聖鑒謹奏軍機大臣奉旨知道了欽此○○慶裕片再據淮揚海道桂嵩慶呈報揠盱同知錢寳常於光緒八年五月二十九日因病出缺奴才會同兩江督臣左宗棠查有知府用南河候補同知王宗幹諳練修防堪以署理除會檄飭委並將應補員缺照例辦理外謹附片具陳伏乞聖鑒謹奏軍機大臣奉旨知道了欽此○○左宗棠片再臣奉旨交審之職婦駱張氏京控一案檢閱原呈據控江蘇候補道李振玉有謀串揑誣各情比札調該道來寍飭取親供兹據承審司道等禀此案張駱兩造興訟根由歴次研訊張錦智等均供有該道暗中帮訟借給訟費情事該道巳認由帳房供給銀錢此外則任意支吾堅不全認顯係恃符狡展禀請暫行奏叅歸案訊辦前來臣查李振玉爲此案被告係應研訊之員其帮訟借費各節業據張錦智等供指確鑿而該道狡詞避就尚無確供且正在候訊之時擅自離省尤屬不合相應請旨將二品銜江蘇前先候補道李振玉暫行革職以便歸案訊辦理合附片陳明伏乞聖鑒訓示謹奏軍機大臣奉旨着照所請該部知道欽此○○奴才溥廉榮毓桂昂跪奏爲枌樹虫孼現巳净盡恭摺奏聞仰祈聖鑒事本年春夏之交雨澤稀少風水圍墻以内松樹間叚生虫當經奴才等於本年四月初二日具奏初七日接奉軍機大臣奉旨知道了着卽督飭認眞捕拿務期净盡毋令日久蔓延是爲至要欽此奴才等欽遵諭旨督率　役分叚逐日盡力搜捕數月以來樹虫普徧净盡其被蝕松樹節經伏雨現巳滋長新針一律葱茂洵堪仰慰宸滿理合省　奏聞伏乞皇太后皇上聖鍳謹奏軍機大臣奉旨知道了欽此○○溥廉等片再馬蘭唂城外附近風水圍墻舊有虫神廟合祀虫王龍神王道山神土地由來巳久據本虚官　聲稱從前每遇枌樹虫灾祈　　有靈應前於咸豐八年奉旨攺名五神祠併頒發御書吉雲永護國額交守護大臣敬謹懸挂本年松樹虫灾多不勝搜兼有人力難施之處奴才等一面督飭罰役設法盡力搜捕一面率　不時詣廟䖍禱今幸風水松樹如舊發滎虫孼一律淨盡捕捉雖屬人力呵護寔感神靈謹此籲懇欽頒匾額交奴才等敬謹懸挂廟廷拈香報賽用答神庥爲此附片具奏伏乞聖鑒謹奏奉旨巳錄 
 
