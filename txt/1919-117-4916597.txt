# 1919 - 117 - 4916597

 

Page 1

 
 
   
 
 

Page 2

 
 
時評 
[靑島問題之關係（冷）]  
　　靑島問題今正在危迫之時矣雖然余且以爲靑島問題之關係不僅靑島問題也由此可知所謂公理之戰勝者果戰勝與否所謂世界之永久和平者果能和平與否能永久與否所謂弱小國之保障者果能得保障與否皆將於是表現之 
是故我人之爭不僅爲靑島爭也 
命令 
五月二日大總統令審計院院長莊藴寛呈協審官班吉本調皖任用請免本職應照准此令 
又令審計院長莊藴寛呈請任命趙乾年試署協 
 
 

Page 3

 
 
審官應照准此令 
　　又令内務總長錢能訓呈准江蘇省長齊耀琳咨請任命齊英樾胡兆瓊孫傳柷莊　九爲水上警察第一廳警正宣保章宋世松爲第二廳警正均照准此令 
又令陸軍總長靳雲鵬呈請任命臧翰城爲陸軍第一師步兵第一團團附應照准此令 
又令陸軍總長靳雲鵬呈准正藍旗漢軍都統奎順咨請以樹棠陞補印務章京貴徴陞補公中佐領均照准此令 
又令楊文愷給予二等嘉禾章李振給予三等嘉禾章趙增祺段啓輔均給予四等嘉禾章此令 
五月三日大總統令特派張謇督辦江蘇運河工程事宜此令 
　　又令派韓國鈞會辦江蘇運河工程事宜此令 
又令任命李大受署交通部技監此令 
又令國務院存記張賡陛著分發湖北交該省長酌量任用此令 
　　又令任命秦華爲奉天督軍公署參謀長此令 
又令參謀總長張懷芝呈請任命彭據國署奉天督軍公署中校參謀應照准此令 
又令參謀綢長張懷芝呈請任命鄭士琦署陸軍第二師二等參謀官應照准此令 
專電 
　　北京電此間自得靑島交涉惡耗人心非常激昂各政團紛開緊急會議力謀救濟惟施履本出席新衆院答復質問稱最近接陸使電五國公管抑中日自行解决和會尚未决定政府己去電不能取得五國接管後直接交還保證中國代表寗勿署名施退席後國會復逕電陸使堅囑勿稍退讓國人願爲後盾今日閣議錢本擬將此案付討論因外交部正在開全體會議研究應付方法陳次長不能到院故未提出（三日下午九鐘） 
　　北京電旅京魯人聨電美總統英法首相乞以公理協助詞極沉痛某要人云和會如不能伸張公理中國寗撤回代表 
（三日下午九鐘） 
　　北京電巴黎電庚子賠欵决定退還（三日下午五鐘） 
　　北京電滬朱加急電稱南代表堅持恢復舊國會行使完全職權之議任何疏解無通融地請迅示機宜俾策進行否則停會卽日實現實非國家之福 
（三日下午五鐘） 
　　北京電錢復滬朱電缺席抵制終屬非計仍望繼續磋商 
（三日下午五鐘） 
　　北京電陳樹藩以紳民懇剿匪清鄉現值停戰遽令各軍剿匪恐牽動全省擬設局清查户口訂收械搜匪章程逐漸進行 
（三日下午九鐘） 
　　北京電陜省長以父病重請假回籍事由政務長代（三日下午九鐘） 
　　北京電陜北井使綏軍李支隊長寗軍蔣司令等以陜北接近蒙邊防務重要擬在榆林設聨合辦公處以便遇事籌商 
（三日下午九鐘） 
　　北京電陳樹藩電告此間除在靖國軍防線内不計外刻擬試辦清鄉一切辦法己與張專員商妥（三日下午五鐘） 
　　北京電湘靖國五軍與維寗總兵激戰爲個人權利故 
（三日下午九鐘） 
　　北京電黑督以謝米諾夫在我境擅運大批軍裝並不知會詭謀可見業飭軍警隨時防阻惟謝係協商所承認請與各使交涉禁阻（三日下午九鐘） 
　　北京電英萬國海路會議派陳紹寛就近參預（三日下午五鐘） 
　　北京電古巴國在京設使館派使阿錫巴納己到京五日覲見（四日下午三鐘） 
　　北京電各礦務公司認繳統稅簡章由農部修正呈請頒行（四日下午三鐘） 
　　北京電楊增新電新土爾扈特親王進京展覲飭沿途保護 
（四日下午鐘） 
　　北京電孟恩遠電護路區域美國改至貝加爾站止法國另派兵保護貝加爾以西各路滿站歸我己正式通過長春站以二道溝爲界（四日下午三鐘） 
　　北京電院電蘇浙皖三省長閣議津漕在三省採辦四十萬石以三個月運竣由部給照飭關騐放（三日下午十一鐘） 
　　北京電報載中行官股五百萬向滬某商業銀行抵二百五十萬係盧代次長經手（三日下午十一鐘） 
　　北京電院部電復寧滬湘三總商會中行爲國家銀行政府自必維持望轉告各股東勿稍過慮（三日下午五鐘） 
　　北京電漢口中行股東屠康侯等又杭州總商會顧松慶股東毛浩甄等電衆院議改中行則例誓不承認（四日下午三鐘） 
中國各通信社電 
　　北京電某政客詰問某當局聞朱啓鈐以權利交换運動新舊兩國會俱廢是否徐東海意旨某答謂徐未有此種主張又詰周自齊徐世章赴滬亦如此運動是否代表徐意某又答彼等不能爲徐代表 
　　北京電此間盛傳朱啓鈐極力協助安福派 
　　北京電陳樹藩電乾縣戰爭說因郭堅等食言不肯撤兵所誤傳 
　　北京電善後借欵聞有以官辦路或關稅鹽稅餘欵擔保說 
　　北京電直隸軍己有四旅由湘省撤回至馬廠　　北京電魯省靑島案情形危急北方新參衆兩院電駐法專使請堅持力爭（以上三日） 
　　廣州電劉顯世鑒於和議將成湘防日固業將湘西黔軍陸續撤歸 
　　廣州電李銀源回韶視察防務 
　　廣州電和議重開熊克武認此和會爲圖求國民利益奠安大局基礎非僅與雙方當局融洽感情所有决議無論何人皆當尊重（以上一日） 
[以上平和通信社電]  
　　北京電本年預算案因西南未統一昨又向院收回重行追加 
　　北京電内海陸三部請將京紅十字會實力進行並袪積弊以重中美邦交 
　　北京電衆院議長等電陸專使務將山東主權完全恢復五國管理亦不承認 
　　北京電熊克武擬赴陜接洽劃界事 
　　北京電僑務局官制案衆院己通過 
　　北京電吳佩孚電復趙恒惕軍並無意外舉動 
（以上四日）以上中華通信社電 
　　北京電院電滬朱靑島問題勢將失敗望商唐速結和局一致對外聞并有同樣電致岑陸 
　　北京電修改中行則例反對者衆徐昨勸王揖唐向議員疏通擬以覆議法打消前議 
　　北京電陳毅電謝米諾夫以哥薩克政府名義宣示獨立熊度蒙邊可危惟富陞阿聲言内向不受謝黨煽惑請派兵來蒙鎭懾 
　　北京電駐湘奉軍昨有一營出關餘隊儘灰（十）日前回奉 
　　北京電林鼎華請招徠華僑内闢商埠辦法由院嘉納簽註准其赴南洋試行（以上三日） 
　　北京電殖邊總行派員謁商張作霖擬仍在東三省發行紙幣未有結果 
　　北京電聞周自齊受南中某要人切囑向總統探詢對於舊議員爭補歲費之意見總統答以可否應由滬會表决 
　　北京電將有大批之屯墾使發現張錫鑾增韞蒯壽樞均在議簡中 
　　北京電旅京陜紳環請以張瑞璣長陜 
　　北京電恢復六年國會說廣州國會新議員抵制甚力難成事實 
　　北京電西南對於劉存厚部隊有所詰問參陸處令劉將所部確實情形電報（以上四日） 
　　以上中孚通訊社電 
日本通信社電 
　　北京電日前徐總統電岑春煊謂希望此時從速解决時局岑氏於四月三十日電覆徐總統大旨謂南北和議旣開應當尊重其職權足矣苟於條理上可許可之事項雙方皆不宜堅執至於外間無責任者之反對概可置之度外（二日） 
　　北京電聞張警堯擬遣其弟敬湯進京現己電徐樹錚請爲指導一切張敬湯將於兩三日内抵京其目的在運動不動摇張氏湘督之位置（二日） 
　　北京電劉鏡人來電云海參崴列國軍事會議從本日起開會（二日） 
　　北京電今晨徐總統傳見兩院議長示以各方面反對最近通過議會之中國銀行改正案之電報且謂本案之成立必致發生國民激烈之反對云云（二日）　　北京電徐總統之弟徐世章昨日由滬回京謁見錢總理報告上海和平會議之狀况（三日） 
　　北京電昨日國務院致密電於鮑貴卿張作霖孟恩遠陳毅楊增新張廣建田中玉蔡成勲姜桂題等略謂蒙古近狀危急着即實行參陸辦公處所决定之五路出兵計劃所謂五路者第一路爲熱河張家口第二路爲甘肅第三路爲新疆第四路爲黑龍江第五路爲奉天（三日） 
　　北京電新任駐華意國公使加利斯氏今晨九時覲見徐總統呈遞國書（三日） 
　　奉天電張作霖爲東北邊防總司令之議己確定一切均己議妥不日即將發表（三日） 
　　奉天電張作霖擬開東三省邊防會議己通告吉林黑龍江兩省己得該兩省之贊成不日即派遣代表來奉與會（三日） 
　　東京電據來自巴黎之一般報告曰自二十八日晨日本提出關於山東問題之議案美總統威爾遜英首相勞特喬治法首相克苗滿沙英國代表錫西爾四氏即於是日下午與中國媾和委員會見詢問其意見至下午五時上述四氏遂通告中國委員云關於本問題己决定完全依照日本委員之主張（三日） 
　　東京電傳聞南滿洲鐵路公司擬在美國募集社債三千萬元目下正在接洽中（三日） 
　　東京電傳聞墨國政府决定拒絶孟祿主義之承認己通牒各國政府（三日） 
[以上東方通信社電]  
　　東京電日政府昨日接得其主張貫徹之報告當日本爲定例閣議日故立　審議而拍發關於今後方針之訓電 
　　東京電日本之關於山東要求内容即將德國前由關於山東條約及其他等向中國得有之一切權利利益等以無條件讓與日本之事至其最後處分大約將準據大正四年之中日條約惟提案未另言及此點　　東京電法國所主張以基爾運河置於與巴拿馬運河同一之地位平時對於各國之商船戰艦平等開放德國亦與其他諸國全然立在平等地位一條今己貫徹將挿入講和條約文中（以上四日） 
以上共同通信社電 
路透電 
　　二十四日巴黎電意相歐蘭杜氏展期今晚八時啓程回國 
　　二十四日巴黎電意相歐蘭杜氏語晨報代表謂意代表之離巴黎非與協約國决裂意人僅請協約國保管意國之利益意代表自信可以忠誠之狀態脫離使職意國極爲注重協約國之意見意國與法英之聨盟無可摇動云 
　　二十四日巴黎電英相喬治今晨謁見意相歐蘭杜氏 
　　二十四日巴黎電每日新聞謂自和會開幕後兩敵對主義卽暗相衝突今己臻抵死爭勝之地位威爾遜總統之主義如須　行則類於意國之一切要示必須置之不顧如果承認意相歐蘭杜氏之要求則各處之自决主義即將告终每日捷報謂英國必須竭力贊助首相喬治晨郵報軍事訪員評論此事謂如離棄意國則愚不可及泰晤士報謂意國最佳之友今皆禱望意國徇從威爾遜總統之要求英法如有必要自將遵守倫敦條約但自此約簽定後時局全變英法對於阜姆北而及東南面土地圖通大海之合理要求亦與威爾遜總統同意如迫於事勢則將依此行事不稍躊躇願意國好自决之此事關係意國之前途及世界之前途云云 
　　二十八日巴黎電意國前任首相魯柴蒂氏接克勒滿沙氏一　謂今無不顧吾人彼此契約之問題富和約答定之時將知法國之政策非一紙空文云昨日巴黎美人各界盛傳日人力圖運動英美贊助關於種族平等之决議案以爲口人之願望但日人對於膠州問題態度强硬致日人之運動大受窒礙 
　　二十八日巴黎電法國各報謂意國民情激昻其志非在反對合衆民國與威爾遜總統之行動意代表之離巴黎不致延緩協約國與德代表開談判之舉豫料德代表將於五月一日晚間接受媾和條件全文 
　　二十八日巴黎電美總統威爾遜英相喬治法總理克勒滿沙决議膠州問題應移交熟悉遠東事務之專家審查豫料諸審查員將即提出報告 
　　二十四日巴黎電今日午後美總統威爾遜法總理克勒滿沙英相喬治意相歐蘭杜續開會議討論亞德里亞海問題 
　　二十三日羅馬電今日羣衆示威之際美英法三國大使署及社會黨之亞凡蒂報館均各有兵二百人衞守以防意外事端 
　　二十三日羅馬電市政局開會時羅馬市尹柯倫拉親王宣布歐蘭杜氏來電蓋答覆意大利全國市政局大會近今所發勸請力持要求之電者讀畢衆皆起立歡呼電内謂歐戰乃勝於意國陣線並建議市議員應如一九一五年五月二下四日與國民合方證明意國不欲因戰爭而弱其國勢之决心於是市尹及市議員均離席加入國民示威運動 
　　二十四日巴黎電意皇致電歐蘭杜氏嘉讚其　並囑不得有所讓步歐蘭杜氏發表文告以答威爾遜總統謂威爾遜總統之行爲背離外交習慣故彼除退出和會外别無他法 
　　二十四日丹京電匈京電稱二十二日羅軍繼續在齊斯河與瑪羅斯河間全陣線進攻匈國勞農軍己於數處失其紀律曾於夜間委棄台白里成 
　　二十四日倫敦電路透電社採悉波蘭軍在立陶宛取攻勢後佔據維爾拉與巴拉諾維齊二鎭其陣線長一百五十哩 
　　十九日倫敦電赫索特將軍及南斐國民黨代表業己抵此赫索特將軍拒絶討論彼等之計劃蓋欲直接提呈英政府也 
　　二十四日倫敦電路透電社探悉愛倫貝將軍出示謂埃及政府用人之罷工者必須重行服務否則須告退云 
　　二十三日聖約翰電飛行家兩隊現在此間待機飛渡大西洋月内尚不致出發 
　　二十六日倫敦電商務部宣稱依國防律施於物品之售賣分配例業己取銷五月三十一日復有效惟有物品若干種不在此例如澳洲之羊毛亞麻麻子埃及之棉花等類埃及棉花須由政府管理至七月一日該通告與出口入口品取締例無關此項取締例近己大加删减將爲政府特别行動問題 
　　二十七日倫敦電公報局宣稱協約國决議於四月二十八日取銷各項黑册凡與列名册中諸商行及個人贸易來往之取締均不復有效 
　　二十九日羅特丹電中國德僑七百二十人其第一批乘亞特勒斯號抵此己赴德國 
　　二十九日巴黎電巴黎新聞登載由近今被戕之巴伐里亞國務總理愛斯勒氏之秘書處覓得從未發表之確實文件多通内有歐士白格氏於一九一四年致德國國務與陸軍領袖一文略述德國戰爭目的據文中所稱德國志在以武力統御歐陸至四百年區士白格氏建議和約簽定之後德國不得任令其邊陲毘連不能衞守中立之任何中立國德國須推倒英國施於世界政策不可忍耐之監視且須擊破偉大之俄國德國當管理比利時反自登扣克至波洛業之法國海濱並估有海峽羣島營蘭法人之礦産應由德國管理歐士白格氏又述及斐洲德意志大帝國之計畫謂對於摩洛哥之任何要求均須否認惟意國當得土尼斯奥國當得埃及德國須兼併比屬及比屬之孔戈英屬尼巨里亞法國西海濱與　化美德國所要索之戰費賠欵不應限於敵軍立卽可付之暫時財力蓋可商定長戎借欵也法國海陸軍豫算案宜減少之改充賠欵歐士白格氏末又言及决定賠欵之必要如是庶可償付德國一萬兆馬克之戰費抵償各種損失收回國家債券並撫卹受難之人德相郝爾維格氏毛奇將軍與海軍大臣竇比資氏覆書皆贊成歐士白格氏之大意 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　北京國民外交協會通電各省商會省議會教育 
會曁各團體各報館公鑒巴黎和會關於山東問題消息極緊查日本所藉口之民國四年五月二十一欵之約係以武力脅迫又民國七年九月關係膠濟鐵路之换文順濟高徐鐵路之草約並非正式訂定我國民决不認爲有效本會定於本月七日二十一欵簽字之國恥紀念日在北京中央公園開國民大會正式宣言并會不得簽字望各地方各團體同日開會以示舉國一致并希電示北京國民外交協會江印 
　　北京總商會爲山東問題通電總商會和平聨合會各報館轉各　體公鑒山東問題異常危急聞將直交日本請飛電巴黎和會力爭及電我各專使萬勿署名並招各界開會商量救亡辦法爲外交上聲援北京總商會江 
　　留日學生團致北京電北京總統府鈞鑒山東靑島繫我生死日使强爭由中日解决國命危在旦夕乞諭專使嚴拒簽字寗决裂勿屈生等誓死爲後盾留口學生救國團叩支 
　　中行鎭江股東電北京國務院中國銀行董事會鈞鑒閱滬報載有參衆兩院議恢復中行二年則例事曷勝驚異查中行自前年呈請修改則例以後法良意美商民信任投資踴躍誠以國家銀行須具獨立之精神不入政治漩渦基礎始能鞏固去年營業發逹成績最優效騐己著今以少數之私見遽欲將成案推翻以冀壟斷金融不顧擾亂大局不知係何居心商等以股東資格誓不承認務懇貴院會毅力主持以順商情而伸公論臨電迫切伏祈亮察中國銀行鎭江商股股東敏記愼記朱亥記周子記丁子記何雲記等三百二十六股同叩 
　　清江浦來電申報館鈞鑒駐錢集劉營長志坤秉性剛介百司令雅重之去夏移防於此紀律嚴明士卒用命十閱月來兵民相安無一鬭毆口角者客兵儼同土著父老親若家人敵市居沭東隅僅界淮漣泗匪易出没此拿彼竄兵去匪來民國相沿迄今更甚營長貔貅戾止不及　年生擒伏誅匪首無算前日復集全市團保董研究捕匪方法大旨以知而不舉罪在紳舉而不辦罪在官國法無情刑律具在四座皆驚同深恪守又有某者富室也跡近窩庇啖以萬金不壽販賣鋼槍者死刑也重以鼎言不移似此潔己秉公除惡務盡洵從來所未見某等或近依帷幄或遠託帡　叨沐鴻施莫由獻頌用抒感激謹電報登沭陽第六市紳界錢樸商界嚴文彪學界曹杰農界錢增基全體公啓 
國外要聞 
[美總統被剌之不確]  
中美新聞社云昨晨（星期日）上海謡傳美總統威爾遜在巴黎被剌兹經本社在各海電局及無線電站探問確信實不能證實之此謡傳之由來顯係有人作用藉以激起大恐惶若輩可乘機思逞也 
[意相退出巴黎和會之宣言]  
　　華北明星報二十六日倫敦電云巴黎人士聞意代表出離巴黎之宣言大爲震動二十四日意相歐蘭杜氏所居之愛德華第七旅館四周皆有人駐視午後四時英相喬治親至旅館與意相晤談歷五十分鐘之久在英相來晤以前美總統威爾遜法總理克勒滿沙與英相喬治己集議一次討諭阜姆問題意相於晤談時謂威爾遜總统之文告涉及意大利國家威嚴而一國代表之榮譽亦大受影響依此情形未便討論土地問題又稱定於是晚八時起程回國云云晚問八時意相果離巴黎前往羅馬是時集於車站視其啓行者頗衆章國報界代表亦將離巴黎意外相松尼諾將於二十五日起程意相己發表關於意代表退出和會之宣言大旨略謂威爾遜總統不顧念意政府而對於意國人民竟發表直接之宣言不顧及余爲意國首相之地位尤可憾者英相喬治方有調停方法余適與之磋商乃威爾遜總統偏於此時發表其文夫公正非一人所能獨專過失亦無人所能獨免且由國家生存而發生之各稽問題皆甚複雜若欲　執一義以解决各項千端萬緒之問題實有所不能威爾遜總統所欲施諸意國要求之主義有非吾人所能承認者威爾遜總統所稱之主義似己因國而異雖未克詳言於此但略舉數事己可見所謂威爾遜總統之主義者固未嘗不變也以言波蘭事威總統力助波蘭之要求以言巴那問題威氏不顧羅馬尼亞之憤懣而出其全力以助塞維亞意國於解决關於意國各問題時向抱和緩熊度此爲衆人所共知某部价美人之贊助威爾遜總統者預紏意外相松尼諾氏行將辭職而美總統似亦自信意國人民願受關於土地要求之若干犧牲要知此實不解意國人民之精神蓋意人固贊助現政府之政策也云云 
國内要聞 
[北京通信（一士）]  
　　對於中行之是是非非 
　　新衆院議員鄭萬瞻等所提恢復民國二年臨時參議院議决之中行則例案自在衆院通過後都中安福系與非安福系之報紙各是其所是各非其所非一般人則又懍懍乎金融上之恐慌殆將不遠究其眞不外乎總裁一席完全任命與非完全任命之爭旣得者務保持其地位不某輕讓未得者不勝其欲望多貽人以口實之處某君語予曰兩是也亦兩非何謂兩是股東旣投資本於中行當然有對於中行之權利則主股東權利者是然而中行旣名爲國家銀行則國家當然亦有對於中行之權利放主國家權利者是何謂兩非主股東權利而昨歲大會中有種種不可告人之隠則名是而實非主國家權利而非純粹從國家着想則其名是實非與主股東權利者何擇財政界某要人則又語予曰今日主恢復二年臨參議决之中行則例者其遭人攻擊亦多矣平心論之六年修正案之可指摘者亦不爲少如總裁主推舉後任命矣然不普及於股東而特以董事爲限則國家誠無完全之任命權股東亦何嘗有完全之選舉權初例中行行員不許兼任他行職員杜漸防微意至深遠六年將此以消於是身任中行總裁之馮耿光今日兼任中美銀行籌備處之籌備員身任京行行長之談荔孫亦兼任大陸銀行經理萬一因他行之虧累累及中行豈唯國家將承厥害即股東亦不能不並受損失商本爲股東個人之財産固宜保全官本爲國家之公共財産甯可稍形歧視六年修正中行則例之時將商本股息定爲七釐官本股息則減至四釐猶謂其爲招徠商股計在勢不得不然乃至商本股息不敷分配時許撥官本股息補充之抑何其視個人財産厚而視公共財産獨輕故中行則例六年所修正者儘有宜更修正之處而必欲恢復二年臨參議决之完全簡任制使一般股東於形式上發生剥奪選舉權之感覺則又期期不以爲可即如財政龔總長與鄭萬瞻等實有黨派上之關係則凡鄭萬瞻等所主張者宜其力予贊同然嘗聲言將來决不副署此案之命令則兹事體大非可贸然議决而施行之概可想矣 
衆院自將鄭萬瞻等提案議决後即咨參院遲遲數日猶未聞參院開會討論非參院黨派之形勢與衆院不同實因此議不爲政府所滿意己令人向議員方面疏通冀將此案在參院打消某次長與某議長爲姻連受最高當局之命連日爲此奔走甚力雖倉卒間未有端倪然參院會期則己因是延遲矣 
議員方面於此案主張獨力者嘗計及股東方面必出死力反抗國會之議决案或不能發生效力則擬認現在之中行爲完全商辦銀行另募股本重行組織一回家銀行而以紙幣之發行權歸之此與外問所傳中行某君密電各埠股東欲於最後時局自精神上之各個獨立（中行自停兌後總行對於各分行不盡能有　縱之實權）宣告形式上之各個獨立使覬觎者有空入寳山之感雖若旗鼓相當莫甘先屈然要其终局殆猶可以調停了事不致釀成絶大之風潮云 
[東京通信（心危）]  
　　靑島問題之悲觀 
　　巴黎講和會議日來正多事之秋意大利以斐烏梅問題有脫退和議之謡而日本以膠州灣問題亦欲步其後塵按意之欲占斐烏梅港者無非欲有阿德利亞的克制海權耳與所謂不割讓主義未符且該港之囂俄斯拉夫己表示反對更有背夫民族自决主義矣日本之於靑島其名義上雖爲驅逐在華德國勢力而其有名無實之交還等於占領夫我國之靑島苟不能無條件交還則東洋之危險固有甚於歐洲者也總之此次大戰講和乃爲世界和平之故苟所謂軍國主義侵略野心猶自存在則將來破壤和平之機終將自此發軔目下日本脫退和議之說不過藉此要挾與恐喝耳非敢眞有是决心也然其要挾恐喝之手段或竟成功而遂其平日對華擴張勢力之目的亦未可知目前所傳巴黎和會消息益益不佳我國苟不幸而失敗者其咎將誰任之乎邇來彼邦報紙及其和議委員乘此機位大張其脫退和議及與其屈辱母寗脫退等說並鼓吹國民一致援助示人以態度非常强硬蓋己非前數日之情形矣前數日其外務省某氏向人言曰日本外交如臨深淵危殆莫可名狀頃間有山東問題絶望之說前者南洋領島及人種提案己遭失敗若併此而三其何以堪故當今國難之秋己臨於脫退及屈從之歧路矣屈從則暫保外交上之協調及通商上之利益否則中國路倚重英美而反對日本之對華政策故此次頗覺進退維谷今己發有激勵之訓電藉示不稍讓步云云由此以觀其外交當局視此問題己入於悲觀之境固己隠然可見矣又其外務省之小村欣一侯曰德國以有靑島爲其根據足以攪亂東洋之和平日本以日英同盟之故振旅數萬籌餉盈億亦所以維持和平耳其後大正四年中日交涉與中國訂約關於山東問題附以條件交還中國而日本應繼續德國所有權利而今中國委員宣傳一種暴論以動英美之聽以爲中國旣與德國宣戰則與德國所有條約一律無效則靑島當然無條件交還有儼然獨斷的態度苟此不法宣傳而奏效則中日問之條約成爲廢纸而日本數萬之生命巨額之餉糈其代價又將若何假令靑島之權利剥奪則國家之威信又將何存此國民所當覺悟者云云天占領靑島而果爲東洋和平也則何以猶欲承繼總國之權利又何爲以最後通牒威逼我簽約其侵略主義己不能以外交辭令掩飾之矣况觀武富時敏（憲政會議員）之辯明大隈内閣之二十一條其辭意無不以利日爲歸更足以證明之矣近日日本輿論視此靑島問題甚重而所論每出於偏頗如其素贊唐紹儀氏之報紙今且大事抨擊矣如梁啓超氏與日本有好感而自梁氏小册子出後其論調又一變矣如顧維鈞氏之在巴黎頗能自重而此間報紙又信其有與曹汝霖聨姻之謡而故張大其辭以爲顧氏熊度己變矣我國上下不明事理者不乏其人且以黨派關係未能一致對外彼卽將致力於此弱點以小試焉此又日人旁政之一法也夫外交在存亡危急之際輿論最宜一致日本於人種問題失敗以後其對内之責備極嚴靑島問題發生後以黨派關係之故自大隈寺内以至現在之原内閣曾互遭抨擊日來己漸見統一蓋此次外交日本而苟告失敗則原内閣無存在希望且影響於其社會甚大故近來出全力以冀靑島問題之成功對内鼓動輿論之一致對外活動於巴黎和會之間毅然表示其强硬主張而咸以爲非逹目的不止且近更抱一種外交進步之樂觀態度嗚呼日人樂觀我國人之觀念何如耶當此千鈞一髮生死關頭之際我國民我外交委員可一任日人之奮鬭而自甘退讓耶 
[歐會中山東問題之經過]  
　　外人且代不平 
　　中美通信祉云吾國旣以參戰之結果得爲協約之一員得參列於歐洲平和大會我全國民對於和會豈敢有非分之奢望亦但本諸公道爭其所應爭者而己山東問題非惟應爭抑又不得不爭以此問題於吾國有生死之關係焉於全世界亦有和平戰亂之關係故吾全國人同此决心不逹直接收回之目的不止吾國民自知力弱但在正義公道之前不敢退怯今當正義公道大伸之日而吾國之爭山東問題乃獨以失敗聞然吾國民豈可因是稍有屈撓而不决心誓死力爭乎今且先述山東問題在和會經過情形 
一月二十八日會議日本委員提出靑島問題日委主張即爲中日自行解决美國以此案須徴詢吾國意見於是召我王顧兩委員出席顧委員演說歷陳靑島應直　交還理由並及宜佈密約問題列國委員均表同情方謂正義公道可伸而强權無所施也不謂駐京日使小幡氏遽欲壓迫吾政府以箝制吾在歐委員之口於是有二月二日小幡訪問外部以强硬之言詞相恫嚇吾國遭此横暴人心大憤有議會之質問有全國工商政學各界之奮起反對各省之來電反對者日必數起此足證吾國人一致之决心而是時中外輿論亦同聲憤慨此國人所熟知者也乃日人一計未遂一計又起於是在巴黎方面大施離間吾國在巴黎委員私人問互相疑貳國人眼光遂移於黨派之爭鬭嗣經輿論鼓吹而全國國民又復舊事重提於是有國民外交協會之七條請願山東之國民大會各省議會之通電兩院之通電此亦當爲國人所熟聞者最近四月十五日此問題復提於五大會議美國主張直接交還日本大反對至十七日五大復開會議有五大國暫時共管之說是時吾國在歐專使來電極多二十三日吾國委員顧維鈞復出席和會說明並提說帖而此問題之形勢實己每况愈下蓋日與英法意均曾訂有密約且允維持日本之權利同時意國又因亞得里亞海問題脫出和會日本態度益形强硬和會愈爲所刧持二十四日以後此間所得關於此問題之消息日惡至二十九日五大會議而得關於此問題之消息日惡至二十九日五大會議而有中日自行商决之决定先是英美法函告顧王兩使以中國一九一五年五月二十五日之中日協約及一九一八年九月之中日協定爲理由而對於靑島問題將有中日自行解决之决定同時復另有函致吾國各委員者言此問題當可於國際同盟大會中力爭然旣不能爭之於和會則將來之爭亦空花幻影耳吾國於山東問題可謂完全失敗是爲吾國死刑之宣告是爲世界復釀戰亂之左券吾今敢告和會列强此次和會非欲以正義公道爲基礎者乎非欲開一和平之新局而者乎日本奪吾靑島而又强迫吾訂二十一條協約及其他種種之密約此等協約條件吾全國民方欲主張在和會撤廢奈何以此爲根據而令吾與日本自商靑島問題乎正義與公道之謂何况此問題實關於正義公道與武力平和與擾亂消長之機徒令中國變爲第二之巴爾幹而復釀成將來世界之大戰所謂平和之新局面者又何謂也吾今敢問政府諸公不嘗對吾國民宣言力圖换濟乎今挽濟之效安在而失敗之惡消息則己至矣諸公其何以對吾國民乎 
[靑島問題警報續至]  
　　靑島問題愈陷於險惡地位昨日所得巴黎二十五日二十六日消息靑島問題有主張不列入議和草約統俟將來另行商定日本代表仍極力反對又先日盛傳之五國暫行接收說近亦不復提及 
又一消息山東問題前次四國會議時本已决定交由五國商量處置嗣因日使力爭結果各國己推出不管任憑中日兩國自行妥决不知我政府與國民得此警耗將出如何對待之方法也 
國民外交協會自接梁啓超二十四日來電報告日使力爭靑島英法己爲所動等語當卽推舉代表熊希齡林長民等八人於昨日上午持該電赴府謁見東海東海當允將該會意見批交院部電告陸專使聞院部亦另有加急電與陸氏洽商並定明日閣議取决辦法 
山東外交商榷會代表房金錡劉志和因日本有在歐會强索靑島消息昨日（二日）下午三時赴外交部面晤陳次長詢問近情陳謂巴黎和會因意代表歸國日本代表乘此機會在和會提出强硬之主張各協商國本代表乘此機會在和會提出强硬之主張各協商國爲維持和局起見靑島問題勢不能積極代我主張况我弱國本無外交可言云云房劉代表言日本以强力奪我靑島我國民惟有以死力爭務請政府電訓各專 
言預備收回靑島說帖在和會内提議頗有索回希望政府亦正籌擬對待之法各代表言山東人民不惜犧牲性命爲政府後盾政府須服從輿論堅持主張保全山東即所以保衞國家遂辭别 
[外交協會陳述山東問題]  
本月二日早九時國民外交協會公舉幹事報界梁秋水商界安迪生新議員魏斯炅劉冕執舊議員黄序鵷學界賓玉瓊李應韶鄭晨禮諸君赴公府晉謁當由松書長代爲接見首由梁君秋水說明來意謂日來外交界肖息甚惡聞山東問題由日本與中國自行解决昨接　任公來電亦載此事因此國民異常驚駭以爲我國向巴黎和會提出者現僅一山東問題若此段交涉歸於失敗以後各種交涉着着失敗可以斷言故山東問題實爲此次外交一大關鍵今旣有此惡耗最要之對待方法惟有請政府電訓專使勿予署名爲第一着因不署名尚可研究種種辦法若一署名則己成鐵案不啻自戕毫無解除之餘地近日巴黎和會因意大利脫離一節生出許多困難日本亦宣言如山東問題不得圓滿之解决亦以此要挾和會以致英法各國爲其所動本爲和會中之一大變動然我國以此問題關係重大斷不可不出死力相爭以我國之地位當此次和局雖不能說到外交上如何優勝亦應保持固有之權利於此問題不予署名日本亦無如我何前者一九一五年之二十一欵因日本以兵力脅迫所以當時祗得俯就一九一八年之約則係中日兩國秘密締結右此次交涉實係多數國家公開與前此密約不同亦非僅中日兩國之關係若不予簽字日本斷不能以兵力迫我專使之簽字且進一層說來此次若是簽字則關於山東之一切權利己承認爲日人所有質言之即斷送山東耳若不簽字萬一爲日本興兵奪去亦不過斷送山東而己同一斷送與其拱手授人尚不如聽其奪去之爲愈須有此種决心然後外交上纔有辦法聞各國外交當局有言此次甚願帮助中國但中國不可如前此之自謀不臧耳所以此次交涉全靠專使有一種堅持之力在國民方面甚願政府有此决心速電專使堅持不署名庶幾内外一致况山東問題不僅一省之關係實中國存亡之關係若如此輕輕斷送則危亡之禍立在目前國民得此惡耗異常憤慨深恐激成意外舉動若將山東拱手授之於人政府對於國民其將何以自解因外交之關係影響及於内政實非國家之福故本會人等深爲此懼特向政府表示意思請政府速電專使堅持到底不予署名以後再謀對付方法請秘書長將此意代向總統陳明秘書長答云總統以山東問題關係重大時時電訓專使極力堅持此次對於外交意思亦極堅决諸君旣有此意當可轉逹再行辦理次由魏君斯炅言請總統電阻專使勿遽簽名并望秘書長賜一答覆復由鄭君晟禮言尚有一層意思請秘書長代逹總統日本追之二十一欵及一千九百十八年九百十五年以威迫之二十一欵及一千九百十八年以利誘之軍事協約及秘密所訂各種路約均可比較而觀當時我國留日學生皆憤而歸國國民亦羣起力爭彼皆不顧自可見其用心今復力爭其數次宣言交還中國之靑島問題其處心積慮决不在小昔日之謀朝鮮與今日歷次對我交涉步趨皆同當此關頭我國如果放棄不力堅持往後即不堪設想彼之吞併朝鮮各國莫可如何即以其當緊要關頭授人以柄故此次我國尤當引爲深鑒繼又謂全國國民正希望此次外交有圓滿結果倘有缺望内関當因之復起政愈難理國民素仰總統在東三省辦理交涉適宜故祈望尤殷此次外交如不失敗民心仰重内政自不足平亦總統於將來國家歷史上增一大光榮務懇代陳總統速電專使和會如許日本主張萬勿簽字寗任其奪我誓不我與旋由劉冕執言政府與國民態度一致國民自當力爲後盾當國家生存關係尤望政府與國民共同努力宜電專使切勿簽字以此喪失民心亦非政府之利也此外諸君略有陳述言畢遂各興辭而出 
[紀二日之新衆院會]  
　　質問山東問題 
新衆議院昨日（二日）下午一時開會王揖唐主席延長時間至兩點十分宣告開議秘書長明讀議員請假等文件主席報告請假議員在七日以上者三人應付表决經衆許可某議員請變更議事日程提出臨時動議請議决由本院致電歐和會對於靑島問題主持公理直接交還我國决議案附議者甚衆主席以變更議程付表决多數遂由提議人說明理由大致謂聞歐洲和會關於靑島問題有五國暫行管理之說　係我國利害甚鉅本席主張由本院致電歐和會將靑島直接交還我國請大衆討論云云何霽峯謂某議員之提案本席極端贊成想大家亦必同意但本席主張除即電歐和會力爭外擬請議長即以電話請外交次長出席報告歐會情形附議者甚多主席以何說付表决贊成者大多數當由主席令秘書草擬電稿及電話邀請外交次長即時出席遂開議第一案僑務局官制案　審查報告）審查員報告後何海鳴等對於審查修改委員爲局員多不贊成有主張改爲僑務員者又有主張改僉事及司長參事者爭論甚久結果仍照審查報告逐條通過接開二三讀會均通過第二案對於歐洲和議應恢復及應要求之權利與應提倡之事件及應取之外交政策建議案（王葆鋆提出）（審查報告）審查員報告後即照原文通過即日咨行政府第三案咨請政府迅速提交今國烟酒事務官制案（康士鐸等提出）提案人說明理由後葛夢樸等主張凡屬未交國會議决之官制案均並入討論解樹强反對之提案人亦不贊成頗有爭論主席請先討論本案倘有修改請於二讀會時再行提議討論终局照原案通過接開二讀會葛夢樸請修正凡屬未交國會議决之官制案均並人討論主席以葛說付及决贊成者多數遂將此案交提案人整理文字後俟下届開會再議主席報告外交次長因事未能出席現派參事施君履本出席報告因事涉外交遂開秘密會施履本所述經過種種與外傳大致相同議員中責問者繼起情詞激烈施氏俯首聽之而己散會後由東議員隨约集旅京各界人士於今日（三日）往見錢總理商洽一切 
據日人清息昨日秘密會施參事先將巴黎和會中情形大體報告一遍並聲稱本問題中日兩國代表雖曾相互力爭但尚未解决云云某議員質問云聞日本代表有該國之要求如不蒙容認即將退出和會之意如我國代表之主張不得貫徹則將出於如何之最後方法施參事答謂梁啓超曾電告外交協會如相會允日本要求則我國代表切勿簽字惟關於此項問題尚未接到報告某議員又質問外傳各專使意見不一致有無其事施答其眞僞雖不詳然各專使對於總統必能一致則係事實云云彼此問答約歷三十分鐘而畢 
[謝米諾夫擾害我國之一斑]  
謝米諾夫在我國邊境煽亂迭誌前報近又遣人赴哈爾濱等處潛連軍衣子彈接濟蒙匪希圖騷擾聞政府己飭黑省鮑貴卿嚴行禁阻並擬函知各國聲明其事海參威劉公使等前日致院處部電云謝米諾夫在滿洲里赤塔一帶招募華匪爲其隊兵縱令搶掠勒　分肥俄警專以華僑爲魚肉稍有不遂即誣爲激黨置諸死刑拘捕拷打猶其餘事近於四月十二日在漠過赤搭站圍擊商會搶掠財物幽囚會長毒打會差雖經日華干涉未置重典而禁閉郵電不許通信有無何項兇謀尚難逆料此外又將各金廠搶掠一空房皆被轟華工被傷四十餘人被捉五十餘人用火車載去聲言悉予槍斃其殘暴可見一斑合計該處華商被搶財物己報商會者己有八十餘萬之多鏡等見聞親切實難漠視除由領館先行提出抗議外昨特招集在外文武曁商會合議（一）擬提出軍事會議以觀各國對於此種舉動之意見（二）請政府亟速派員馳往該站切實調查迭次交涉如蒙採納僉以李家　爲最相宜（三）請政府速向俄使嚴重交涉要其設法俾令解散匪兵嚴懲禍首并嚴禁所有俄軍招募華兵（四）請交涉賠償所有損失（五）請嚴重申明請俄使通知各俄軍俄官如再懷私挾嫌妄誣華人爲投黨或通黨擅自刑殺者應負殘害重責在我亦應準備對待方法以上衆議如此是否有當統計察核迅示鏡人建章恒濬三十日 
[善後問題中之軍事與借欵]  
裁兵問題與軍事善後會議雙方己經籌備着手進行軍事善後會議將來係雙方同時舉辦辦法和會一竣卽開始辦理會議之時係匯合陸海軍參謀財政政治四種範圍而合同討論之目下南北各方面對於軍事善後之兵額兵費問題分别程序討論關於軍費者原議主張不得過全國歲入十分之四軍人派要求改爲不得過十分之五關於軍額者己决定不得過五十萬名且善後軍事會議與徴兵制度全然分爲二事善後會議先議裁減軍隊騰出經　專作擴設軍工廠殖邊牧畜墾荒等項之用至於徴兵問題則全由各行政區域籌畫經費其籌畫之法係由行政費内撙卽故此次軍事善後會議及將來徴兵實施均與財政上大有關係也 
善後大借欵一事己開始由和會中接洽惟政府近因 
 
 

Page 7

 
 
以田賦作抵之說尚未决定而外問反對己極劇烈故此說己暫行中止然大借欵之接洽則不能因此而停頓近日政府要人對於此問題之意見己分爲三派一派主張　田賦作抵之說暫時取消仍從鹽餘關餘上先行接洽又一派主張徇某國之希望將全國鐵路抵偕善後大借欵免得國人以田賦爲藉口更有一派主張創辦田賦特别捐作爲善後經費以滅少外資之挹注惟滬會對於此種問題尚無頭緒善後借欵未至實行接洽之時幾故一项意見當局猶未决定但聞某方面己以私人資格與阿卜脫交换　見數次 
張志潭此次南下所負行務厥有二端緣南方對於裁兵委員會委員主張由雙方推舉而政府方面則主張由中央任命張氏此行卽爲此而有所斡旋此外尚有别畀以將軍參軍諮議等職一併委令張氏據此向南方疏通至李思浩之南行實爲善後大借欵中之額數及分配問題要求南方表示同意從速解决以便進行借欵手續 
[京華短簡]  
　　公府昨接代表朱啓鈐加急電云西南代表堅持恢復舊國會行使完全職權之議任何疏解亦無通融餘地雖屢據六年改選國會命令與二年解散與二次革命有關之政黨事實不同與之磋樀請其變通以折衷解决惟彼方以解散政黨旣無先例解散國會亦未有明文規定均無效力發生持之甚堅其他各案亦難進行應請迅示機宜以憑遵照俾策進行否則停會即日實現實非國家之幸 
英國政府擬在敦倫召集萬國海路會議邀請各國派委員列席前曾由駐京英使知照我國政府并請即行派員前往當由國務院批交海部核辦業經由部議决應行派員參預會議惟以會期係在六月中旬倘由部委專員前往沿途躭延恐趕不及因此即定加派我國駐英海軍武官陳紹寛爲參預此項會議委員日内即當電陳遵照 
關於湖廣（即漢粤川）鐵路修築權之英美法三國公使請政府允將原合同規定之德人權利永遠取消一節上月杪交通當局己有核覆此項覆文送致三公使後當局對於收回部分之將來辦法又復審愼討論大致析爲二端（一）此項權利及其附帶之利益當初旣係中國政府付與德人則此時當然由中國政府繼承之將來興工時無論由政府籌欵抑係移託國内資本家出資辦理應與英美法三國一律待遇（二）假若英美法三國皆願繼承則當日德人應繳金一百五十萬鎊之欵此時可由三國照繳此兩辦法聽憑三國任擇之聞外部己根據此旨向三國提出交涉矣 
歐戰期内吾國僑工應募赴前線入工程隊充當各種工業上職役以及赴各國分任勞工者數逹二三十萬人之多現在戰事告终在前線曁在各國者均將以次回國應募僑工以山東閩粤等處居多山東尤佔最大部分近日己陸續出發彼等僑歐數年知識增長月入亦豐生活程度以及所處地位完全不同一旦同鄉必不免發生勞動問題山東商學各團體己以此意告知山東地方當局轉電政府設法北京中外人士亦甚注意正在商詢辦法 
　中美通信社消息云今日（二日參議院議長李盛鐸衆議院議長王揖唐晉謁徐總統總統詢以恢復中行則例之事李王二氏答以六年則例係以命令變更法律者國會只以維持法律之故故有此舉總統語以衆院通過此案後市面陡起恐慌宜設法使之鎭靜則例及今改己兩年妄事更張實非所宜云云聞張弧曾出作調人風潮當不難平息也 
[粤劉逹慶槍斃福軍案續聞]  
莫督軍派　邦平張錦芳赴惠查辦惠州绥靖處槍斃保商營福軍事己紀前報至日昨魏張乘坐同濟兵輪返省據魏對人言抵惠時綏靖處總辦劉逹慶己先期由省返惠惟劉堅稱所槍斃各人當時審訊均不認有在保商營當兵且訊供係匪故將其槍斃云云而調查該處審訊案卷口供則與劉總辦呈覆督軍文報相同現在此事又無生供可證返省後即將此情形與張道面覆督軍莫督謂此事余自有和解辦法余對此并無其他意見惟抱一息事寗人之宗旨爲解决方針云云莫督之言雖如此然福軍方面頗爲憤慨非逹澈究目的不止恐此事一時不易平息也 
[閩省劃界之爭電]  
　　閩省延平姚師長蔡道尹致李督電云據沙縣馬知事轉據該縣紳商學各界代表林榮晋等呈稱沙邑並未失守去年十一月沈團長率隊來沙變兵土匪悉回永安將樂歸化等縣我沙邑固有疆界無一處歸南軍佔領間有零星土匪前次亦己退避出境現值劃界之際瀝情迫請凡沙縣原有地方應完全歸我管轄沙屬界綫以内各處之匪即由我軍剿辦懇轉呈我長官允准照辦否則我人民　界全體誓不承認各等語謹電奉陳伏乞鑒核師長姚建屏道尹蔡鳳機叩敬 
[江西又起鹽風潮]  
　　前日江西戒嚴司令部會同警務處分派軍警在城外盛昌鹽店代運商查拿久大精鹽一節此事發生後鹽業中人頗爲恐慌當由盛昌店主奔訴商務總會請其維持商本商會中人以運商均入商會且認有月捐未便爲左右袒婉勸該店主另向他機關聲叙苦衷並聞今日販商與非販商己有多人集議以軍警干涉精鹽之故將聨名具呈軍民兩署兩警廳及各官廳省議會等處今日各販商發出之電共己有五六十起又聞今日議會中某某兩議員曾爲取締精鹽事往謁某要人代各販商瀝陳一切並懇將精鹽發還聞某要人己表示和緩態度又有議員主張如不持開放主義以便民食日間即將提出意見向省議會建議至運商方面之毛大鵬等則以精鹽妨碍引岸己向省議會提議禁止精鹽并條陳取締方法未知議會如何議决外間傳言拿去之精鹽十五包業己充公分散其實不確此鹽原包現仍存在今日盛昌店主曾派人前往探問有人告以此問題解决即將原貨發還晚問得一消息販商向各機關呈訴之文業己繕就連署者計一百三十餘人現仍四處邀人蓋章大約明日下午即可分遞 
今日城廂内外各鹽店因河街口盛昌油行帶售精鹽被軍警干涉搜去鹽十五包咸抱不平特開會集議到者一百三十餘人咸謂運商近日運到之鹽均堆　吳城居奇取利安吉撫州瑞臨等處屢鬧鹽荒均置不顧今賴有精鹽接濟而又心懷妬忌禀請官廳以武力禁止殊不知此爲民食所關並非私土私烟可比今旣突然將鹽店精鹽拿去而淮鹽又不運來試問本城人民將往吳城購鹽乎抑將甘慶安公到兩票元記到一票缺鹽何以二十六七兩日慶安公到兩票元記到一票均掛吳城無非貪吳局售鹽搭有雙包雙索之利商本早發之便耳如果顧全大局維持民食先將淮鹽運省然後再禁精鹽猶情有可原今一方欲掛吳城冀獲大利一方又不准精鹽接濟試問有是理乎至如撫州吉安二處鹽銷均關緊要而運商貪掛吳城之利今年并未運來設非購售精鹽則將懸釜以待淮鹽爲食乎總之運商祗知有己不知有人祗知顧一己之利益不知顧他人之日食云云又有人謂吾人購買淮鹽先受榷局之眼制次受配搭之負擔（榷局售鹽須十引起碼）又受鹽倉之擺布受小工之需索受鹽滷之虧累運商若果防精鹽之侵越應將以上種種弊　先自革除然後可言禁止精鹽否則如閉民之口而不使言防川之水而不使流不可得也吾等往九江購買精鹽運輸旣便且受其歡迎如購至百包則受特别權利（九八扣）一月銷至五百包則特别權利外另又有優待費且隨人買賣左手交銀右手接鹽一包兩包十包百包隨人自便不限數目旣無短秤之弊又無滷潮之患潔白價廉無人不喜今乃驟然加禁恐非衆人心理所同云云最後由公議决聨合禀請軍民兩長及戒嚴司令警務處南昌商會榷運局等處要求令各運商多運淮鹽來省省城方面之存鹽必須多於吳城否則亦須與吳城相同以免斷擋若運商不　辦到一味禁售精鹽則是官廳徒知爲運商少數人保全權利而不顧多數之心理順社會之趨勢吾輩將另籌最後方法云云遂散會 
[九江近事]  
敵僑把爾前在宣戰期内以其寳記花園房屋假託其妻白潘氏名義賣與某教堂嗣爲警廳查悉傳把爾詳詢竟堅不承認當經取具簽字證據現在查明該屋確己賣出勒令把爾　回又不得買主同意聞警廳以把爾秘密賣産有意違犯處置敵僑命令擬嚴重處治 
省公署委九江地檢廳首席檢察官吳家泌充管理敵僑財産委員 
九江自治協進曾拍電侮辱省議會阻止李盛鐸擅押城門鐵礦案之劉公簡廖仁澄等業經江西高等審判檢察廳令行九江地方檢察廳查明核辦昨由地檢廳傳訊劉等聞風先期匿避僅到被其竊名者三四人當即取保釋出聞檢廳查悉此案之主動爲劉公簡甚爲注意今日派法警往其住宅搜查未獲（傳說己往安慶一說往北京）擬即咨請行政官廳通令緝拿至廖仁證則係一年邁無知之人被劉等煽惑現潛避某處痛哭不止 
此問黨派競爭異常激烈前日某某兩黨反對城門鐵礦他黨以其不利於己遂借貧民工藝廠賬目攻擊某黨今該黨忽爲反對省議會案致受刑事之控告其强有力者遂紛紛逃走攻擊工廠案因以無形打消現傅道尹己將工廠賬目交袁知事核算當能秉公算清不至再啓搗亂也 
九江警察廳奉内務部電令派員晉京列席警政會議該廳擬派行政科長吳炳前往 
口清公司自去歲加入通濟轉運公司股份後即以通濟名義在龍開河江岸建築堆棧此間人士甚爲注意聞省議會己託潯紳調查眞象俾便提議阻止 
廬山清界案袁知事自奉省長面諭責成認眞辦理後即回潯條擬此項清界辦法先行商明道尹然後定稿請轉呈省長察核 
[浙省議會之兩問題]  
塘工獎券問題浙江省議會咨省長文云案照本會查紹蕭塘工發行有獎義劵事項當經提案討論僉以有奬義券爲彩票之化名彩票是賭博之一種新刑律第二百七十九條明明規定若因文字上修飾無觸犯行爲將來所有賭博充其義何不可以化絶好美名逍遥法外者行彩票之事實掛有獎義劵之名詞其欺詐手段直欲以一手掩盡太行日法律前途何堪設想無如司馬昭之心路人皆知政府有此行爲則國民焉用此犯法之政府地方長官有此行爲則地方人民又焉用此犯法長官有獎義劵之發行乃從事實上判定有犯法之行爲此應停止者其一命令須根據於法律若法律根據命令當然不生效力若命令觸犯法律更無效力之可言况省之與部有統系之關係無上下之分别其往還公文以咨互用自不能當作命令觀所謂命令者發自中央以總統名義行之國務　副署其問而後省長奉爲命令本會議决事件亦不能有所抵獨紹蕭塘工有獎義劵之發行僅僅國務會議議决部咨通告而己實無命令之可言此應停止者又其一綜上立論紹蕭塘工有奬義劵之發行根本上一無依據且觸犯刑律之行爲旣在浙省施行本會自應咨請省長速行停止至紹蕭塘工事屬必要應由省長另籌欵項辦理業由大會公决相應咨行省長請煩查照公布施行此咨浙江省長齊浙江省議會議長周繼瀠 
議長訴訟問題議員魏澤寰等通函云本會同人鑒闊别多日時深懷想今又緊首欣幸何如本届召集係臨時會主要目的厥惟預算以全省煩複之出納於一月短促之期間爲逐項之議决己虞不及况預算之外交議建議及其他應有之手續不一而足欲策萬全尤形竭蹶凡我同人自應惜此寳貴光隂黽勉從事近聞對於去年副議長選票一節復發生訴訟及其他問題查此案曾經大理院先後來電並由本會多數同人通電全國己可告一結束姜君　此悶葫蘆無計擺脫精神上之苦痛不可言狀愛姜君者不能不爲之一嘆息也廼者地方檢廳諮詢議會我周議長爲保持本會莊嚴因事起倉卒不及付交大會遽以本會名義電院解釋一般同人以議長贸然發電羣起質問振振有詞查照議事細則不無缺諸然人非聖人誰能無過想本會同人當不斤斤於此小　也弟等辱在同事相聚有日法律人情均須兼顧　於是案本無成見亦無所謂左右袒也　望相衷其濟凡事以本會大局爲前提本届更宜以預算爲前提幸勿以有用之精神空爭意氣是則弟等所馨香而　祝者　不揣冒昧敢責一言伏惟察照　澤寰駱瀛張哲甫周元逹童養芷朱錦榮鮑兀輝丁鳳元同啓 
[蘇議會紀事（十八）]  
　　蘇議會二臨會無疾而终弄了個一場無結果不得己而請求召集三臨會聲明不索代價蓋自覺面子太不好看爲光臉之計也當開談話會時劉伯昌言本會之得此結果自有原因非從根本解决雖開會亦屬徒然衆以爲然於是有各屬推代表疏通之舉時錢議長以靜候懲戒請假返蘇鮑孫兩副議長連日請客竭力疏通其結果由某派提出六條件（一）將預算案重行合併審查手續（二）懲戒議長案緩議（三）以直鄂魯皖贛浙六省公費數平均酌定本省公費數（四）預算以七年度爲基礎不取消極主張（五）各自勸勉同人到會（六）審查員之缺额由議長委補十一代表即以意告諸反對加費派旋得答復頗有磋商餘地聞第一條不承認因當時推財政理事陶鍾箎爲代理審查長係雙方同意現在不得目前度爲無審查長補行手續須别提適當之理由第二條認爲議長並無違法事項須撤消或否决第三條須有提案人提出意見書聲叙理由第四第五第六三條深表同意聞現尚在磋商中而意外新聞則又奇峰突起眞蘇會之刧運己當請求召集之簽名單甫足數即有匿名信致兩副議長謂簽名單中有他人代簽者實屬違法旣而省長公署接署名羅會莊之函函中所云略如匿名信省長以信示鮑孫兩君鮑孫以詢羅君則茫然不知亟别致一函於省長請查揑飾而省長則謂尚有連名信數封在現在非錢議長到會省署未便定召集日期鮑孫大詫孫亟赴蘇招錢而錢以病辭鮑繼往大約必將錢拖到南京矣又有一怪事不能不爲諸君告者二臨會追加經費由省公署令行財政廳撥付即由中國銀行全數劃交財廳忽有署某某議員之名致書財廳謂省會實有欵爲錢所移用宜緩付欵以窘之財廳竟如其言而問諸會中職員則謂會中存欵係墊付歐戰協濟會捐欵現未收還者三千餘元議員借宕者亦頗不少錢實並未移用就種種方面言之似實有一獨立機關專事搗亂議會其組織之屬於會内會外不得而知要其不利於預算而竭盡心力以破壞議會則昭然若揭議員之搗亂實爲所利用而己可勝慨哉 
議會錢議長己於四日農到寗即謁省長第三次臨時會卽日召集 
[南京快信]  
　　東海昨電李督即派熊希齡范源濂南下向唐總代表疏通和議過寗望與接洽恊力進行 
王巡閱副使己於昨日午車赴滬何 
何宗蓮復電李督准佳日（九日）出京赴陜 
軍署參謀長何恩溥己抵京聞李督曾囑何各府院陳述南北統一後蘇省首先裁兵爲各省倡 
李督齊省長决從地方公團之請浦口扣留米石仍祇許在本省境内售賣不允改爲漕米運津 
齊省長介弟耀城耀瑗來甯疏通米禁未得要領己乘車赴滬 
省議會議員連日紛紛旋里聞在省議員不滿五十人浙省議會電蘇議會八年公債非法發行顯背約法萬 
難承認己電京拒絶請一致主張以蘇民困 
前蘇教育廳長符鼎升服期滿昨由寗乘津浦車北上嚴修張伯苓昨日午車赴蘇參觀各學校 
門帘橋省立第四師範學校昨日舉行游藝會函請各界　會參觀 
南京金陵大學林科赴日觀察團定於本月五號赴滬六號束渡 
江蘇菸酒公賣局文局長昨委季毓芬充第六區分局長譚成祥充第七區分局長 
[杭州快信]  
浙省辦理德奥事務處向附設於督軍署内昨己奉令裁撤原有人員半係兼差己飭各回本職處中錄事除派充軍署辦公外各給薪兩月無差職員各給薪一月前嚴屬官産事務所長潘任上年十二月問虧欵潛逃該縣人民承買官産有己繳價經呈報而未給照者有繳價後掣給印據尚未呈請給照者有價未繳清僅給一部分印據懸案未辦者有己繳價遷延未給印據者至今無着落省議會昨己向省署提起質問 
環湖馬路計劃書及概算比較各表昨由齊省長咨送省議會提議公决其經費由官廳募捐三分之一計二十五萬七千三百三十一元四角六分其餘本分之二在省稅項下支給並擬分年提撥 
齊省長昨令交涉員王豐鎬迅與英領事妥速商辦梅藤更寳雲山案務期設法收回以保古蹟 
稅務督辦孫寳琦昨乘早車抵杭寓西湖張公祠據言此來專爲掃墓 
新昌縣屬梁盧氏毒斃親夫案高審廳昨選派律師程養正出庭辯護 
地方通信 
[蘇州]  
　　高等廳委提罰金汪蘇高等審檢廳林王兩廳長近各派書記官會同前往無錫武進丹陽丹徒等縣守提五年一月起至六年六月止之烟案罰金該委員等奉委後己至無錫縣將是項罰金結算清楚除提去賞號開支外尚餘洋七千零七十餘元行匯蘇逕往武陽等處提取矣 
　　警廳派員赴京會議江蘇水警二廳趙雲生廳長昨接内務部電令赴京參與全國警政會議趙廳長奉令後以蘇屬繭訊將届上市防務吃緊未能擅離特派第一科長宋忠樑赴京代表與議警察廳崔怡庭廳長亦派勤務督察長馮珍代表赴會該兩員己預備於日内朿裝北上矣 
　　潑女毆斃祖母湘城附近河底上沈某之女年己二十餘歲父母俱亡兄弟亦無相依六十餘歲之祖母度日前年招贅某姓子爲壻然該女潑悍異常詎於三月二十六日忽因細故竞將伊祖母初則謾駡繼則毆辱一起手而老嫗倒地延至二十七日晨斃命現親族人等因事關逆倫即報警區當由孔分所長轉報縣署請騐 
　　全家殺死案續紀縣屬湘地鎭上馬圩雲峰全家五人慘殺斃命等情己紀前報兹悉此事係三月二十七日午間鄰人見潘姓家不開大門遂叩門高唤寂無聲息即毁門而入詎甫進門内即見一屍横臥血泊中者潘之長子也及入臥室則潘之妻周氏與二女亦俱屍横床上血肉糢糊不可逼視又見潘雲峰亦高懸於床頭矮牆之上許全家五人俱遭慘斃且五人身上俱一絲不掛周氏及子女四人俱　體刀傷而潘雲峰之頸項中亦有刀　一處兩手均染有血跡停有兇刀兩把遂即告知屍叔潘勝甫赴縣騐報究竟因何全家被殺遠近傳說不一或云潘雲峰素有神經病自將其妻子女兒四人殺死後乃畏罪自縊惟旣畏罪則似無神經病矣相騐情形容俟續探　　加增屠宰稅罷市續聞縣屬木　鎭肉業因增加屠宰稅事能市等情己紀前報嗣經認商顧義增以肉業抗稅等詞具呈縣署請求拘辦當經縣署派警至木　將開設肉店之某甲拘縣承審員開庭審訊甲稱木　全鎭肉舖共有十家每天完納屠宰猪稅十二隻計洋四元八角若再加增商力實有未逮承審員請加增三成己經護定如有不遵即是違抗國稅須收押勒追甲　被收押惟有應允照加具結釋回乃甲回鎭後其餘九家皆不依允仍未開市按顧商認辦屠宰稅後欲加增稅額因而罷市者己有唯亭黄埭香山木　等處據聞肉業不遵之故緣無論鎭市繁盛與否原捐足額與否一律加稅三成目又不按照部章每隻給捐照一紙（財廳所頒捐照每照止塡一隻計洋四角若按隻給照勢必全數缴廳矣）照此情形换一認捐之人必須加捐一次商民受累伊於胡底雖云可以加之食户彼等亦不遵從也 
[揚州]  
　　國恥之紀念歌省立第八中學校長李更生以五月九日爲國恥紀念日特印製紀念歌令學生歌唱藉資警醒 
禀請取消商巡運署據公民吳長淞等請取消商巡略謂緝私負有專責所有商巡應請取消以一事權而弭隠患云云段司長據此業轉詳鹽務署核奪 
　　商店漏貼印花轅門橋景吉泰茶號發票漏貼印花稅爲人報告印花勸導通知警察傳該號執事　某至警所判罰 
　　醫院改造房屋浸會醫院醫士邰樂爾現因該院房屋窄狹不敷應用特募集鉅金重新建築男婦病室及割症房等業己動工修造 
　　商借運動會場高等小學聨合運動會届在公共體育場舉行現該會幹事焦汝霖以該場不敷容納學生特商借五師操場定於本月九日起舉行 
[鎭江]  
　　鎭郡風災續誌鎭江風災己紀昨報兹悉三日上午八時大風又起勢甚猛烈江中白浪滔天江干一帶所泊船隻繩纜崩斷互相碰擴呼救之聲不絶於耳亞細亞火油公司之拖貨汽汕船一隻及民船四艘滿載火油均泊於荷花塘東首江邊被浪擊沉損失頗鉅同時停泊孩處之興仁煤船三艘共載煤炭一萬數千噸　大源油餅廠之黄豆船二隻船大儎重風力過猛亦遭傾覆煤頭各貨悉付東流此外三江口大港下游江面民船傾翻者亦復不少並有淹斃人命情事又有貨船三艘風起時正行江心難以靠岸各船大聲呼救幸爲鎭江關理船廳洋員瞥見急派鎭平小輸前往救護將各船拖至江邊始幸無事直至傍晚風威稍息 
[南通]  
　　農場成立本縣瞿知事前奉省令設立農場即經轉函農會籌商地點刻己擇定騎岸鄉中沙公地撥出租田三十畝爲模範農塲其主任一職業經聘定農會農塲主任楊宜申兼職呈報省廳批准在案近值種棉期近聞楊君己擬訂辦法呈縣備案並蒞塲指揮一切 
[杭州]  
　　浙省監獄演講佛學杭州高等檢察廳長陶思曾君聘任七海中國佛學會講士王與楫君爲第一監獄教誨師從五月一號起定每禮拜四五日午後四時至六時講演佛學藉收感化之實效 
　　滅輕訟費之　令省長公署訓令高等審檢兩廳云查浙省訟費自上年增加後人民己多苦累前以該兩廳因建築廳屋添設人員爲一時急需以致實行增加現查增加迄今一年己逹一萬餘元除審廳建屋支取六千餘元檢廳建屋支取三千餘元外其欵尚多有餘則嗣後增加是項訟費己屬無用應即一律减去增加二成之數除咨司法部並通令各縣知事外合亟令仰該兩廳即　遵照 
[安慶]  
　叛兵獲究彚紀皖南鎭守使馬聨甲前因兵變來省辦理善後事宜并調查該營肇事情形隨將該營某哨排長交統部看管一而派隊至太湖望江等處追　迄未弋獲一人嗣經霍山縣夏知事於該縣境捕獲逃兵五人當即電報吕省長擬解送省城聞倪督電令解蚌尚須嚴訊以憑追究現該營兵士大起恐慌昨馬鎭守使特親赴一營演說謂此次兵變係少數新軍鼓動與舊軍無涉雖拿獲逃兵五人亦須分别首從决不似上年之重辦并令各營長官嗣後督率各營兵士務須嚴守紀律母得滋生事端日昨有逃兵一人由華陽回營自首云係被兵士迫脅出營隨同逃至華陽鎭地方該兵士己搭船赴寗伊遂乘間逃回所帶槍械尚寄存某處己派人注取現馬鎭守使己將該兵士暫交統部聞某叛兵由華陽逃往南京下關正在某質庫質物經該處偵探見其形跡可疑當時拿獲訊悉皖省叛兵隨即電皖業由馬鎭守使委派該官長前往下關迎提來皖以便訊辦 
[漢口]  
　　花布帮大起風潮漢口印花一業工夥千餘人刻因爭漲工價店東不肯應允工夥心不某服二十九號下午糾聚同夥數百人在馬路中漢茶樓大開會議預備武力解决幸七署崗警查悉其事回署報讀派人前往解散 
　　襄水大漲之電音小河水勢泛漲往來划船咸有戒心蓋因河身窄狹水流湍急偶一不愼即有傾覆之虞昨日襄陽電報局復有急電來漢謂襄水陡漲三尺水頭不日即可來漢本鎭各公署接到此電音己令水保鳴　警告以便預防矣 
雜評一 
[山東問題警耗（默）]  
　　當巴黎和會開始時正義人道相號召我人私心竊幸以爲此次外交庶幾不致失敗矣迨顧王出席之際侃侃而談各國動聽我人又私心竊辛以爲此次外交庶幾可操勝算矣而不謂今所得之消息如是雖然此亦豈出於意外者哉夫以此偌大之外交問題本非可僅恃人之援助與依託少數人之轉旋也國内多數之人奮全力以爭自利每一惡消息至則譁然以駭稍稍戢其私心事過又依然故態矣是故靑島問題之險象屢見而國人若明若昩之態度如故總未能毅然排除一切内爭而實行其所謂一致爲外交後盾也此卽外交失敗之大原因也今旣情勢如此國人之决心又將何若耶當此緊急關頭之際全視全國人之决心如何國人苟决心一致奮起以助外交者則其事未始無一線轉　之機若再因循蹉跎則眞陷於萬刼而不復耳五月七日之國恥紀念會距今僅兩日國人方思有以洗滌其前恥而消息傳來若是使無法以挽救其失敗不將成爲國恥之雙紀念耶嗚呼國民可恥孰甚 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第廿六日]  
　　平和通信社消息今日（四日）星期無會議惟唐總代表邀集南方各分代表於下午至老靶子路本宅磋商地方制度及法律問題提出之準備云 
　　聨合通訊社消息前日南北代表預約昨日（四日）午後二時在和議會場開談話會交换雙方之意見不知何故臨時中止或謂北代表因北方新有重要之人到滬轉逹北當局對於和議之意見不得不先自準備故茶話會爲之停開云唐總代表因議場茶話會未開乃約南方各代表於昨日午後二時五十分在老靶子路私宅籌議來日和議進行之事主張頗爲一致所有爭持未决各案凡有背乎護法主旨者决不爲之遷就似此外間所傳南代表讓步之說實不足信也 
[商業公團對中行事之函電]  
　　致和會兩總代表書敬啓者目前和議尚未告成國會問題正待解决某派忽將中行則例提出修改有蹈攫取金融機關搗亂國内和平之嫌不獨商股危險全國金融恐發生莫大之風潮此種舉動商民萬難承認務乞貴總代表竭力爭阻以維大局不勝切禱之至此致唐朱總代表上海商業公團聨合會謹啓 
　　致北京大總統國務院電北京大總統國務院鑒和議未成國會問題正待解决中行則例縱未盡善亦不應於此時提出修改致蹈攫取金融破壞和平之嫌使商股瀕於危險引起全國金融風潮此種舉動商民萬難承認務乞主持力維大局大海商業公團聨合會叩歌 
　　致北京虞洽卿電北京虞洽卿先生鑒和議未竣中行則例忽由國會提出修改將置董監事會於何地知公己面陳府院許爲維持甚感本公團特開會議電陳政府表示輿論爲全國商股後盾公爲本團主任誼無多讓近日確情加何乞電復上海商業公團聨合會 
[李述膺致英公使書]  
李述膺爲陜西開烟禁事致英公使書云大英國朱公使閣下敬啓者頃接京電稱貴公使以陜省陳樹藩劉鎭華私開烟禁勸種勒捐實屬違反前清宣統三年英中兩國所訂之禁烟條約向北京外交部提出嚴重質問濟世活民海内咸感身受之賜詎獨秦人無任欽佩膺忝充代表籍隸陜西所得報告較爲詳確兹謹爲閣下陳之查陜西本爲産煙之區自與貴國訂约限期禁種經陜中當道迭派專員隨帶軍隊履畝查勘殺人若干燒房若干始得漸次禁絶猶憶六年二三月之交仍陳樹藩督陜曾以嚴行禁烟之故而一案中處决烟犯至逹四十九人之多不謂去年軍興以來陳劉復以兵費無着狼狽爲奸竟私開厲禁逼民播種按畝勒捐每畝抽銀六兩乃至九兩人民以初次殺人之慘不敢奉命者則以無論種與不種須以田畝幾分之幾作爲種烟捐處之並設立專局收捐美其名曰善後清查局又恐烟捐烟稅之名事釀交涉易其名曰罰欵及隨收加一經費以劉瞻漢爲局長各縣又遍設分局故凡在陳劉勢力範圍之各縣無不毒草遍地興平一縣包捐至逹五十萬兩陳氏預計烟稅可收一千餘萬元現己徴收過半矣劉鎭華所率鎭嵩軍原係豫匪豫西一帶爲劉氏歷年根據地銷土至易故於觀音堂洛陽各軍站設局銷售現任關中道尹賈濟川之父即爲其各局之總經理鎭嵩軍以搜查烟土爲名所到之處掘地穿牆拷掠燒殺以得土爲名藍鄂興武岐鳳一帶因無烟土供獻以致死於非命者幾無村無之現烟苗遍地二麥爲稀民食維艱俄莩堪虞頃接陜電北山一帶天降黑霜禾苗盡萎是旱象己成若不即日嚴禁種烟舉凡現時種烟之區改種禾苗則兵荒之後繼以　荒凡我秦人無噍類矣故敢於貴公使對於陜省私開烟禁提出嚴重交涉之時謹將詳情眞象報告台端於以見陳樹藩劉鎭華之罪惡及責任祈貴公使俯念陜西八百萬生靈呻吟於陳留烟政之下不可终日有以解懸而拯救之則濟世活民之功溥中國矣再陜西靖國軍區内無一烟苗嚴查淨盡附聞專肅敬頌鈞安南方議和代表李述膺頓首五月四日 
[遠東運動員出發紀盛]  
淡綠色船身黑白黄三色單烟囱之哥侖比亞船昨日（五月四日）下午新鐘五時許載有遠東運動會中國與賽員全體及護送幹事陳世奎柯蘭客諸君自美租界外虹橋下高標太平洋郵船埠之中棧碼頭出發當輪船啓椗前兩小時各與賽員自北四川路靑年會南行其御禮服戴長纓軍帽之軍樂隊則由黄浦灘徒步東行兩隊會於東百老滙路狄思威路口之茶樓下出靑年會體育部郝伯陽君前導彩旗飛舞笳鼓悠揚魚貫而入輪船埠之木棚各員在船邊小駐片時卽聨袂登哥侖比亞船抵岸送别者西人甚多中國人中舍各員親友外有前清華校長周寄梅君及江蘇教育廳體育視察員王小峯君等王君爲運動學專家體育一歸著述甚富於歡送百忙中與記者立談數語謂此次護送員封與賽員抵菲島時起居各節異常注意視前届大不相同云陳世奎君亦言此次中國與賽員足球極佳惟籃球略遜色日來加意練習己見進步各員雖三人共一室然均在頭等艙沿途暢適必可藉是而蓄養 
[遠東運動員出發攝影（一）]  
正中綠梯魚貫登舟者爲赴菲律賓各運動員右角白纓峨冠聚立者爲護軍使署軍樂隊時方在中棧碼頭奏樂 
精神也上海報纸注重體育此等現象甚足令人欣慰北方報紙不然蓋予等自京津南下時各報對於固寂無聲息也云云移時鳴鑼船漸離岸各與賽員大抵着淡色西服亦有着淡藍長衫者因菲島中氣候較熱深色之衣不多見也西人中各乘客則均取西國令節備用之紙捲長條拆其一端順勢向下投而以雙指輕擫其尾頃刻之間紫翠紛披萬丈柔條迎風飄舞彷彿天女散花令行者與送者莫不鼓掌大笑其在江岸佇立各西人則爭向風前以行杖之柄鈎取之其上下相牽曳狀又絶似西國五月節跳舞會掣綫繞竿盤旋進行之兒童也各與賽員之掌聲時起時落與江岸軍樂相和答而哥侖比亞船中之夏威夷音樂隊琴聲鏗然又爲從來所罕觀云 
[杜威博士第二日講演記]  
昨日（四日）爲杜威博士在江蘇省教育會講演之第二日仍於下午二時起開講繼續前一日講演平民教育主義之辦法大意如下（甲）平民主義之教育應注重於大多數之人民養成具有滿足其生活之能力唤起勞作上之趣味又須使人民於勞作之暇尋得身心之快樂（乙）平民教育之原則應就日常起居飲食上注意爲大多數勞動之人民謀家庭間之幸福（丙）以前之教育不就平民着想其結果遂生危險今日發生之過激黨即困向日教育不注意於平民日常之生活所致勞動之人民感受生活上之困苦因苦生怨遂起反抗故教育上應注意使多數人民之職業不因生活之故出於機械的勉强的宜使人民對於職業出於心之所好具有勞作之興趣始合平民敎育之旨（丁）今日教育之一部分與平民主義暗合者卽幼稚園是因其所授功課如疊木炊事等凡弗祿比亞所創之方法足以爲社會與家庭生活之雛形倘以此意更推行於學校則與社會生活更當接近（戊）更舉一例某處礦場附近有一學校兒童之年齡較幼稚園稍長平日教授使之實習鑿礦兒童極有趣味勞作出於自願未幾竟成礦之模型此種教育利益有三（一）可養成作業興趣之習慣（二）可養成羣性的習慣（三）可養成實騐的習慣（己）教育之應從社會方面着想更可舉例證明某國城市有某校曾通告全市徴集貨物考騐共眞贋結果全市無贋貨出售又美國葛雷城之學校之用具都由學生製造全市飮料常由學生分析化騐可知學生習科學當用以解决社會問題不宜爲抽象的教授致學生所受之教育與社會絶無關係（庚）平民教育之要點（一）注重於社會上之事情使兒童學習者在在與社會相關（二）發逹兒童之羣性使知協同作事之利益（三）授以日常應用之課業務養成知識上之趣味（辛）中國普及教育方始着手凡西洋教育之缺點不必再事模仿蹈其覆轍應就社會大勢從基本上做起自可减少無數周折收效較速博士末復殷殷勉我國教育界積極進行以全力造兒童之幸福講演畢由全體聽講人員起立致敬散會時己四下鐘聞晚間並由省教育會設席欵待博士云 
[于張電告劉鎭華改選省會]  
陜西于右任張鈁來電云李龍門称生轉唐朱兩代表及各代表鑒頃劉鎭華馳文各縣改選陜西第二届省議會議員於五月五日初選五月二十二日復選並派員前往各縣先行指定被選人查省議會爲全省民意機關現時南北和議尚未告成陜西問題正待解决局部改選不能代表全省之民意况復私意指派更屬敗壞法紀右任等爲民國選舉計爲全省民意計斷難認爲有效應即飛電北京速停進行靜待大局解决企免紛糾不勝盼禱于右任張鈁叩東 
[皖人主撤倪嗣冲之求助]  
安徽協會昨日分致本埠各種公共團體函云逕啓者國内和平會議開議海内人士聚集滬上組織種種促進和平民意團體或各省善後協會喁喁望治之心至深至苦此次和議本謀國家永久和平與人民有密切關係輿論所在公理斯存敝省在滬同人現組織安徽協會共謀本省興革事宜並對於和平會議爲民請命竊敝省年來困苦情形較之各省不啻十倍誰爲厲階實皖督倪嗣冲一人之罪倪氏盤據安徽於今六年徧布爪牙不擇而噬廣置心腹專制自雄兵士狠於盜賊官吏酷於虎狼以本省人爲本省軍民長官不務休養民力專以掊克爲政人民倒懸求死不暇以國家官吏不圖報稱更恣意破壞法律三年以來兵連禍結閭里成墟痛定思痛倪氏實督軍團作亂禍首就一省言倪氏不去縱國内和平恢復敝省人民獨永墜十八層地獄人心不平危機即伏就國家言亂國禍首不除法律無效人人皆樂爲叛徒賊子同人等奔走呼號不遑寢處仰見貴會熱心國事希望永久和平倘旁觀倪氏猶擁重兵貽禍一省吾皖人民萬刼不復夫復何言然養癰终成鉅患國事豈堪再壞推之諸公憂國熱誠母乃相反伏願不分畛域鼎力協助一致進行務使和平會議雙方代表知大多數民意所注不致故拂輿情拯皖民於水火之中鞏國基於金甌之固敝省幸甚國家幸甚倘荷賜教不勝歡迎感級之至 
[北京大學函聘名譽教員]  
法國法學博士巴和氏前年應震旦大學院教習之聘來滬兼辦英法律師職務博士前在北京曾任北京國立大學法科專門教授近該校校長蔡子民以博士歷年在校成績卓著業經專函聘爲該校名譽教員以備願問一切 
[胡幼齋演說中國缺點]  
　　北四川路某督教懷恩堂星期演說會昨（五月四日）晚八時訂由幹事胡糼齋君演說題爲（論中國缺點）何在）係分德智體三育言之德育方而如貪官污吏盜賊流氓拆白黨翻戲黨等中國均視其他各國爲多中國人士不思助人爲善故此輩不能遽進於自新之途上海方面所有改良社會諸團體如靑年會寰球中國學生會普益習藝所等若能從事積極推廣使聞風者踵起必能逹古人兼善天下之旨云云智育方面如天資靈敏之中國少年近忽誤用其聰明才智而創改革文字之說不知中國文明與學術迄今己異常消沈若更不求振作而甘於怠廢此正所謂自暴自棄貌若甚智而反見其愚昩不堪也英國文字現方競以（精采）相尙以期普及於日之反照霜露所墜之處獨我中國反求毁容削面革除一切精采寗非天下萬國未有之奇聞乎體育方面歐洲人稱我爲（老大國家）報 
[遠東運動員出發攝影（二）]  
（Ｆrom　oeft　to　right） 
　　Ｍr.Ｊ.Ｅ.Ｄoyle, 
　　Ｍr.Ｒ.Ｌeade, 
　　Ｍr.Ｊ.Ｂradshow, 
　　Ｍr.Ｒ.Ｗ.Ｃlacd, 
　　Ｄr.Ｒ.Ｓhoemader, 
　　Ｄr.Ｊ.Ｃ.ＭcＣracden 
　　Ｍr.Ｄ.Ｈ.Ｋulp 
　　右爲遠東運動會中國委員部各職　　員合影自左方起（一）公布員陶益爾　　君（二）教練李侃君（三）教練白樂曉君　　（四）幹事柯蘭客君（五）醫員舒美格君　　（六）醫員穆克訥君（七）教練谷柏君 
　　紙挿畫繪一傴僂病夫辱我均以我不事體育之鍜鍊故也如彼新大陸之美利堅人人能有完美體格各國報紙遂羣以英姿焕發之美省年形容之我中國人比較以觀其愧悔否云云 
[南滙撤换勸學所長之反響]  
南匯各市鄉經董與教育界因該縣杜知事呈請省長撤换勸學所長秦始基特電京省請爲澈查電文如下（其一）北京教育部南京齊省長胡教育廳長鑒南匯縣知事杜福堃挾勸學所所長秦始基請議查辦征收盈餘撥還地方之嫌借擅自處分公産爲名朦請省長撤换地方公憤應請大部主持電飭省長教育廳秉公澈查以昭公道南滙縣市鄉經董潘光澤龔源本二猷告馬文彬等叩支 
（其二）北京教育部南京齊省長胡教育廳長鑒南滙縣勸學所所長秦始基提倡學務熱誠毅力爲學界所推崇杜知事福堃挾秦所長征收盈餘照案歸撥地方請議查辦之嫌借題發揮朦請省長撤任學界共憤應請大部電飭省長敎育廳遴派幹員查明眞相经彰公道除另呈詳陳外先電以聞南匯縣立高小校長顧雲章李永聲葉壽祥學務委員張尚思蔡雲楝鍾彬儒潘泰安國民學校校長一百二十七人同叩支 
[麵粉照費記賬辦法之展限]  
糧食研究會接財政部快郵代電云來電己悉查此案前准督辦京畿一帶水災河工善後事宜處咨稱湘省災區甚廣亟待設法籌濟查麵粉照費業經呈准記賬三個月照數收費擬續請展限六個月仍照前三個月辦法每包抽洋四分撥濟湘賑並飭令麵粉公會經收經解隨時報部查核等因本部當以湘省災區甚廣待賑維殷而滬錫一帶積存麵粉爲數尚多如即徴收照費成本加重亦似有礙銷路擬請准如所請將出口麵粉照費記賬辦法略予變通每包抽洋四分即飭由上海麵粉公會經收經解接濟湘賑隨時呈報本部查核其餘六分仍由江海關監督暫行記賬統以六個月爲限限滿仍按一角徴收以符原案於本月二十六日提交國務會議議决照辦等因由國務院函知到部除令江海關監督遵照辦理外持復財政部東 
[部員注意華茶贸易]  
自英國下令優待印茶後我國經營茶業者莫不驚惶失措以爲英國此舉無異反對華茶函電呼號己紀各報頗引起一般關心斯業者之注意安徽祁門縣農商部所設茶業試騐場主任陸澄濱（按陸君名瀠前曾親游印度錫蘭産茶之地實地研究對於華茶之改良頗多建議）聞此消息特派該場職員劉君來申調查一切以備呈請農商部轉咨外部向英國交涉以敦中英固有之邦交藉以維持華茶一線之生機而副國家保護海外贸易之意云 
[騐放援閩浙軍軍米之廳令]  
　　上海稅務所接財政廳訓令云本年四月二十六日奉省公署訓令内開准陸軍部咨開據駐厦童司令保喧電稱職部回防尚無定期此間米缺價昂自應預爲籌備兹擬仍在蕪湖採辦軍米二萬石分四批運至上海轉運厦門請發護照四張交由伍旅長領取帶厦以資購運等因查該司令係援閩浙軍所部約一萬五千人每年約需軍米四萬二千七百七十三包上年十月間曾經報購二萬包由部發給護照此次續購兩萬尚未逾額惟據電明係預爲籌備應准赴蕪先購一萬包分兩批運厦以備軍食除塡發護照曁電復並分行外相應咨行貴署希煩查照令知廳局於分批報運時騐明包數與部照相符免捐放行等因准此除分行外合行令仰該廳長卽便轉飭局卡一體查騐放行此令等因到廳奉此合就令行該局所長遵照遇有前項軍米經過騐明照貨相符即於照内添註月日蓋戮放行按批登記勿任逾額多運仍按季彚報母漏此令 
[米業常昭公所開會紀]  
南市米業常昭公所因此次行家裝米出口影響米價同受損失兹接碾米公所南帮公所等函知以提議訂立成單一事同有關係特於昨日召集常昭各米客開會討論成單訂立時應行研究各條經衆評論移時决定於初八日推舉代表四人赴碾米公所與會 
[蠶繭上市之預備]  
　　水警派船保護航商水警第一區長沈葆義近以蠶繭將次上市滬地華洋各絲商均將派員分往浙省嘉湖南潯各處設莊秤購蠶繭所有絲商購繭銀洋向由申湖各班小輪拖船運送恐有盜匪搶刦銀洋情事歷由水警各師船沿途保護今届自應照章辦理查浦江一帶防汛係爲所部第二第三兩隊管轄故於昨日分令沈王二隊長迅派師船各十艘遊巡浦江一帶遇有小輪往來應即掛護妥愼防範以昭嚴密 
　　南火車站建造棧房滬杭鐵路局長任筱珊亦以蠶繭將届上市上海南站每年必搭蘆席竹棚數十間以爲儲繭之需今年天時和暖繭汛必較往年爲早則南站之蘆席棧房應即迅速建搭業己飭雇工匠趕緊建造矣 
[烟酒聨合會常會紀事]  
中國烟酒聨合會昨開星期常會首由主席陳良玉報告本會前因烟酒公賣又有抵借外欵以爲軍備之舉曾兩次電請政府曁農商部阻止令接農商部復文業己先後據情函致全國烟酒事務署查詢兹准復稱烟酒借欵一事現在並未議及函請查照當將原文宣布次報告接蘭谿烟商樊葆恒等來函内開公賁支棧將奉令取銷歸分局辦理查公賣章程未經國會通過本無存在之理由旣官廳命令可以隨時變更則我商民對於此項非法苛稅正可趁此時期力爭廢止樂維臯提議現在公賣朝令暮改認數己經定案中途忽令加增分棧期限未滿忽又希圖取銷有另改稽徴分所之說爲消納私人地步名爲整頓國庫實則多一官辦機關即多一層駁削即公欵又多一層中飽我同業萬難承認急應通告各團體一致堅持設再命令紛頒一意在我全國烟酒兩業生計上任情搜括則我商人逼而出此不得不作最後之對付公决贊成至五時後散會 
[關於肉業認稅之縣署公函]  
上海縣沈知事昨復南市縣商會公函云逕復者案准貴商會函開據三帮肉商錢升階等略稱邀集同業在香雪堂開會舉定得票最多之滬帮唐立成寗帮黄葉新蘇帮榮銀和爲代表請轉縣公署將滬寗蘇三帮公舉之唐立成黄葉新榮銀和等辦理究克如何解决請核奪飭遵等因到縣查認繳屠宰稅案内肉業代表方顯筠等原呈請由縣商會召集三帮公舉經理因與上年認辦屠宰稅三帮合辦之原案相符所以函請貴商會召集妥議此係三帮合辦非三帮分辦係三帮公舉經理非三帮分舉經理更非三帮分舉代表現在專爲三帮合辦屠宰稅由三帮公舉經理每月認稅責成經理之人攤繳所謂經理不過一人實與舉代表之手續無關倘因舉經理而另舉代表則原有肉業代表方顯符等豈能無端取消應卽由貴商會召集滬寗蘇三帮肉業原有之代表舉定經理其名義係三帮合辦其稅欵係經理之人按月照繳舉定何人以代表公認爲斷將保結保證金等項一切備齊函縣核奪分别呈報公布至爲盼荷 
[紅十字會常議會紀事]  
前日（星期六）下午五時本埠中國紅十字會開臨時常議會議長沈仲禮以兼任副會長職務多年心力交瘁久欲辭職今中央命令開去副會長職務而派蔡廷幹繼任特致書議會卽日解職當經常議員公同討論僉以沈君去志堅决未便挽留但會務關係重大應請沈君暫留維持以俟新任到滬然後卸職各常議員又提議沈副會長辦理會務十有餘年前後集欵至二百餘萬元之鉅中國之有紅十字會實創自沈君爰由在座諸君發起爲沈君立碑或製銅像以誌紀念并訂今日下午（星期一）五時續開臨時常議會提議一切散會己八時矣 
　　蔡廷幹來電紅十字會沈仲禮先生鑒廷幹奉派充紅十字會副會長堅辭不允現因另有公務一時尚難赴滬閣下經理會務多年諸臻妥洽仍擬借重大力會商諸公維持現狀一俟廷幹到滬再商辦法特此電逹廷幹冬 
　　沈仲禮復電北京稅務處蔡耀堂先生冬電誦悉承獎慚恧自奉明令召集常議會函　解職並電請吕會長轉請台端尅日蒞滬接任以重會務兹承諄囑遵於明日常議會將尊電轉逹鵠候台駕南來接辦移交手續特此電復敦和支 
　　又去電天津中國紅十字會吕會長鈞鑒奉令退職遂厥初志感慚交縈兹　趕辦移交鵠候蔡君到來維持會務祈迅電政府催新任尅日來滬無任盼禱沈敦和叩支 
[三紀大風之損失]  
　　南市　豆米行接内地客家報告本月一號晚突起狂風折樹坍屋何可勝計翌日又降冰雹約一時之久迨風息己一日餘矣田中大麥尚不致碍而小麥正值放花之際經此打擊恐無結實希望農夫謂收成減色不少云 
[公共租界敵産尚難變賣]  
江蘇管理敵國人民財産事務分局自實行接收公共租界内上中下三段敵國商行等動産不動産業將完全法租界内之敵僑財産亦經雙方派員調查清晰同 
 
 

Page 11

 
 
意實行拍賣業有數起由巴仁律師掛號承買惟公共租界内之敵僑財産雖己接收一時尚難變賣聞政府將另簡大員來滬辦理變賣前項敵産云 
[陸部收束各省軍隊之預備]  
　　松滬盧護軍使近接陸軍部電略謂政府現因力求收朿各省軍隊進行事項計有兩端特電知照（一）修理兵房曁建築堡壘砲臺各項工程須先繪具圖說陳明原委經最高軍事長官派員勘估屬實方能照准工竣派員收清方准照銷（一）馬匹糧　被服軍械平時之數目與檢查時能否符合於報廢報銷時有無情弊應由各長官實行考核云云盧使己轉行所屬遵照矣 
[考試小輪舵工機司之章程]  
北京交通海軍兩部前組成航業委員會討論關於駛行輪船之利用今有人提議考試内河小輪船航工機司兩項人員聞己决定不日呈請頒發部令派員會同各海關理船廳西員通告舉行其考騐章程大略如下（甲）輪船之種類區分用煤用油用電三種商輪官輪民輪三類（乙）舵工之資格應陳述内河航路地理之經騐内河行輪章程之概要及其歷來經過之實騐能力（丙）司機之資格應陳述船客之噸位重量行動之馬力速率及其機器之形式名稱作用裝配歷來經過之實騐能力（丁）凡應考人員未諳文字者當以口語問答譯述之（戊）經過考試時代以後各小輪船業主雇用航工機司管駕船只均應執有試騐及格文憑保證否則報由海關進出及往來游歷經行悉皆無效 
[海軍部處置没收敵船辦法]  
　　海軍部訂定處置没收德奥船隻簡要辦法如左（一）德奥各船改爲海軍運輸平時專事航業設局招商合辦所有没收船隻估價作爲官股另再招集商股充之（二）應招商股若干俟批准立案後由海軍部會同農商交通兩部詳擬章程呈請核定並登報招股以期普及（三）章程均按照公司條例所規定組織之完全成爲營業機關歸商律保護（四）該局局長由海軍部遴員呈請大總統簡派以專責成（五）所有船上人員均以海軍部退休或係後備人員充之以謀自操海上航權並立保護商業（六）國家應設保險公司專保海上危險以免利權外溢（七）該局固由海軍部主管而航業有與農商交通兩部關係者應由海軍部分咨該兩部會商辦理（八）所有盈餘年終由海軍部派員稽核呈報政府（九）該局管業盈餘凡官股所得者均充爲海軍補助費（十）詳細辦法候批准後隨時籌擬呈請核示 
[美國海電線仍歸私有]  
大陸報云本埠太平洋商務電報公司接到總局消息據稱自星期五夜半起美國海電線仍改歸私人公司所有 
[鐵路改訂之運貨規則（續昨）]  
（乙）凡客商要求之車輛撥予之後未經該客商即時裝用者則應出留車費自交給車輛之時刻起每噸每小時洋一角照車輛載重噸數計算（丙）凡客商不能將本路給予該客商裝用之車輛轉讓他人若經察出有此種情弊則當科以（乙）項之留車費三倍之罰金 
（報裝不實）貨章第四十二條之（乙）取銷（丙）改爲（乙）并增以下各條（四十二條）（丙擔數過重科罰）凡貨物複磅之後當報裝重量相差在百分之二者可免補費若過重在百分之二以上百分之五以内者照重補費在百分之五以上百分之十以内者除照章補費之外須加所補之費五倍之罰金在百分之十以上者補費之外須加所補之費十倍之罰金（丁整車過重科罰）以下諸條無須補費凡載重十噸或十噸以下之整車貨物過重在二擔者又載重十一噸至二十噸之整車貨物過重在三擔者又載重二十一噸至三十噸之整車貨物過重在四擔者又載重三十一噸至四十噸之整車貨物過重在五擔者餘類推（戊等級不同之科罰）若客商將高級貨物混報低級貨物裝運者一經察出除將全批貨物品其中最高級貨物算費外尚須另加其補收運費之數之罰金（己危險品）若客商將危險品混報平常貨件裝運者察覺之後除將全批貨件均照危險品算費外尚須科以捕收運費十倍之罰金若此項危險品在途中發覺者除照上列補費及科罰外該貨即行卸下改裝於别項車輛或别項列車所有耗費均應由貨主或報裝之人擔負倘此項混報平常貨件之危險品有傷及其他貨件或鐵路財産者除照上列補費及罰金外所有損失均應由報裝之人或貨主賠償（庚違禁物品）凡槍械砲彈鴉片及爆裂品或各種違禁品由非正當機關報運者發覺之後除照上列補費及罰金外其報裝之人或貨主連同是項違禁物件一併送於地方官廳懲辦 
（漏稅貨物）（一）私帶平常貨件不由本路報運者應科以運費十倍之罰金（二）私運危險物品不由本路報裝者應科以運費十五倍之罰金（三）私帶違禁物品者應將貨主或携帶之人交由地方官查辦 
[法租界破獲製洋機關續誌]  
無賴李金桂日前晚上手持鉛質僞洋二百餘元行經法新租界被探目沈德福等查見將李拘入捕房旋在文德里三十八號門牌機關内抄出僞洋三百餘元及製造器具又拘獲李之姘婦蔡羅氏一名等情己誌昨報昨由捕房將男女解送法公堂請究詰據李供此項僞洋實係友人給與民人現該友逃逸何處不得而知餘供支吾蔡羅氏供婦人向在某處爲雉妓與李姘識未久實不知有僞造鉛質銀洋之事求宥中西官判李押西牢二年期滿永遠逐出租界蔡羅氏押三月示儆抄案僞洋連同器具一併銷毁 
[輪船上查獲大宗烟土]  
　　鴻升公司惠順輪船此次由香港載貨來滬於前日午後抵埠停泊浦東爛泥渡公司碼頭海關因預得線人密報謂該輪内有搭客夾帶大批烟土是以飭派全體華洋扦巡十餘人前往守候搜查至夜半一時遂經抄班關員頭目督同各扦巡分往輪船前後逐一搜查果在客艙内抄出烟土兩皮箱價值頗鉅當將管守土箱之某甲拘解水巡捕房押候轉解内地法庭訊辦烟土則帶回海關報告核奪 
[楊樹浦將設醫院]  
　　大陸報云楊樹浦擬設醫院一所以供境内各工廠工人患病者之需預算經費共七千五百兩業由各廠分任捐助董其事者爲聶雲台穆湘瑶梅律師及怡和紗廠經理云 
[皮箱工人紛紛回家]  
本埠南北市皮箱工人因爭執公欵全體罷工業己多日尚未解决等情己紀前報兹悉此事日前經沈知事訓令業董林稚周向兩造調和當假火神廟開會磋議良久仍無結果日來工人中各司年决定提欵無着不開工作惟留居各店亦覺不便故於前日由四司年通告全體暫行散回俟交涉解决再行知照訂期開工現本帮己陸續返鄉紹帮亦紛紛携取行李附輪回家惟留一二司年駐滬備商解决方針故近日各店對於大批定貨不敢承訂祇將製成之箱敷衍門市云 
[澄衷學校歡迎胡博士]  
　　北京電大學教授胡適之博士來滬歡迎杜威博士澄衷學校曹慕管君以胡博士曾在該校肄業三年特開會歡迎並請其今日上午十一時（新時）三十分在大講堂講演云 
[育英學校旅行記]  
法租界巨籟逹路育英國民義務學校於前日舉行春季旅行校長陸鐵華女士因事在粤故由教　員等率領全體學生於午後一時均穿制服荷槍列隊前往沿途步伐整齊迤　西行觀者如堵直逹徐家滙之北憇於天主堂前之曠塲該校新設之足球會紅藍二旗隊員即於是塲比賽結果紅旗勝迨整隊回校時己傍晚矣 
[武俠會講演紀]  
　　北四川路三樂里中華武俠會於昨日（四號）午後三時開講演大會由主任關中派羅述祖主席首由形意家教師朱國福講演五行十二形精義講畢由朱國福劉金閣表演五行十二形拳法劉致祥表演内家各種拳法本會各會員合班演習諸式男女來賓到者七十餘人無不贊嘆女賓中臨時入會者有鍾黄二女士聞下星期日并由羅述祖演講關中派技擊精義有志武俠者盍聨袂往觀之 
[浦濱公益會舉行董事會]  
　　浦濱公益會專辦掩無主浮厝施診給藥及開設義務學校等善舉昨日在閘北天通菴鎭本會駐滬辦事處舉行董事會到者約四十餘人先由主席名譽總董俞宗周報告開會宗旨及會務經過狀况並議定在張華浜南靠近依周塘之陳家宅地方購成會所一所其欵除由在塲諸董認塾外後又議定函逹未到各董分團捐募積極進行 
[蘇州旅滬同鄉會消息]  
蘇州旅滬同鄉會因定於本月十九日開成立大會爲期己近特於昨日午後二時開幹事會籌備開大會時一切手續到會者爲臨時會長楊叔英及幹事陸翥雙蔣伯雲鄭錦峯余子涵許劍靑鄭崧生徐納甫等三十人午後二時在事務所開會磋商一過公共决定（一）初十日截止報名（一）十五日發選舉票（票分三種正副會長紅色幹事湖色評議白色）（一）票匭設平江公所並推定大會各項職務員名如下（糾察）余子涵許劍鄭崧生鄭伯壬（唱名）蔣伯雲鄭紫峯陳碩卿趙一琴郭霖階（檢票）趙鏡清徐梅春黄安三王介安姚培之顧子槃（書記）杜蕭培程頌周王樂平翁印若趙渟淵（速記）宋仔護汪星一王廷棟（招待）顧棣三陸翥雙許劍靑問渭若夏若樑周仲若顧杏卿周特人奚萼銜徐蓉生趙竹林王友松（庶務）徐納甫沈莘夫翁瑞午汪又山楊錫祉蔡選三王耀庵鄭衝之 
[江北旅滬同鄉會消息]  
昨日（四號）下午二時江北旅滬同鄉維持會在寗波路二百七十三號開會到會者三百數十人以滬上南通紗布業人爲最多其次爲採鑛業煤炭業由主席報告經過情形後即投票選舉會長中由沙訓義倪吉平等演說乃開票計任仲勤曹祝卿當選爲正副會長又由會員以起立表决公推張季直沙元炳沙元浪張毓麟謝克明孟藴華宋士驤楊錦江陳玉斌貢少芹姚廷佐十一人爲董事旋由董事中沙元浪孟藴華姚廷佐相繼演說畢時己五點隨即聚集當選人攝影振鈴散會 
該會近組織私立通俗講演所於閘北市俾勞働工人及商界公餘之時聽講教育其章程摘錄如下一宗旨旅滬江北苦力衆多間有鄉愚無知有踰越法軌之事本所專以勸勉守法增進道德爲宗旨一講演分普通講演特别講演如左（甲）普通講演（一）鼓勵愛國（二）勸勉守法（三）增進德（四）灌輸常識（五）啓發美感（六）提倡實業（七）注重體育（八）勸導衞生（乙）特别講演凡關於特别地點者如工場監獄看守所惠濟所感化院等一本章程俟奉官廳署核准之日施行 
[殖邊債權人開常會記]  
　　催兌殖邊商困事務事昨日仍假西姚家弄思敬學校開星期常會下午二時餘債權人相繼到會俄而各發起人及主任亦到遂即開會由主任報告北京總管理處業於上星期一去函請將張督軍加入鉅股曁政府以元年公債票一千萬維持該行等情究竟有無其事詳細見告屈指日期覆信尚未能到諸公如有高見請即提議當有債權人起立詰問昨日報載有政府又以元年分六釐公債票四百萬抵押二百萬爲滬行開兌準備金本年底可望開兌云云報章所載前後不一其詞可見一無整備仍是敷衍延宕之計又見報載中法實業銀行在法公廨禀請將人欠備抵蒙判欠欵展至本年十月間清還鈔票着即清償而吾輩同是鈔票亦應詰核總數向公廨禀償請主任裁决當由主任謂俟總管理處覆信到後再議進行議至七時餘始散會 
[憲兵學校之課程]  
駐滬京畿憲兵營營長張輔漢兹在營部設立學校教授各連新補憲兵學術兩課業於五月一日開學等情己誌報端兹悉該營張營長以此次新兵人數較多若令一併在校學習服務差遣必致無兵承值爰特决定以一半就學一半候差是以學期必須延長定爲二十二星期畢業己將新兵分爲甲乙二班如果班服務則乙班入校上課若乙班服務則甲班上課每一星期輪换一次每日在校學習時問以七小時爲限逾時休息迨教授至第十一星期後實地練習各種勤務一次業己規定教授學術兩課課目除令各該連長輪流教育外並將設校教育新兵日期呈報陸軍部查照兹將教授課目錄下陸軍刑事條例陸軍懲罰令戰地憲兵任務戒嚴法押送規則巡警須知憲兵實務憲兵章程陸軍檢查服務章程違警罰法野外勤務審判章程審判施行細則國際司法警察學國際警察學警械使用條例高等軍事裁判所憲兵服務章程法理大綱　軍監獄章程刑事偵探學新刑律數學附加減剩除馬術附軍刀術步操劍術手槍術捕繩術打靶 
[飭塡搜挖子表]  
　　上海縣知事公署訓令各市鄉經董農會云案奉江蘇實業廳第一五五號訓令内閑案奉省長公署第九六九號訓令内開查本省數年以來歷受蝗患迭經搜捕迄未凈盡雖生生不己本諸自然而思患預防實在人力蓋自蝻子孵化爲蝗時期甚久苟能順其孵化之序實施除滅之方積極進行不稍鬆憚不絶於子即絶於蝻遺孽雖多必歸藏滅何至飛蝗遍野爲害農田現在節届驚蟄天氣回和蝗蟲遺子又將萌化仰實業廳督同各縣知事於去年飛蝗停落處所以及荒灘蕩地嚴密搜挖如得蝻子隨時焚除以期防患未然保念民食並頒辦法六條表式一紙仰即遵照此令等因奉此合亟令行各該知事仰即督令董保勸諭農佃各就上年曾經發現蝗蝻處所及荒灘蕩地尅期搜挖隨時焚除按照奉頒表式塡報查考事關防除蝻　保衞農田各該知事責有攸歸切勿視等具文是爲至要除分行外此令表式一紙隨發等因奉此合行將前項表式令發該經董農會仰即查明該市鄉今年有無挖見蝻子於五日内塡報以憑轉呈母延此令 
[西商賽馬期之照料]  
　　旅滬西商春季賽馬己定於今明後三天（即隂曆四月初六七八星期一二三）在公共租界泥城外跑馬場舉行届期中西士女前往觀賽者勢必擁擠英美總巡麥高雲氏以人旣龐雜品類不齊難保無莠民混入施行攫竊有礙治安爰於昨日通令該管新老閘兩捕房捕頭臨時加派中西探捕分赴舉行地點嚴密糾察着加意防範並飭知靜安寺戈登路及楊樹浦虹口滙司等捕房捕頭各選探捕多名協往帮同照料 
[載侗赴杭游覽]  
　　清貝子載侗爲倫貝子之弟於日前由北京來滬庽居靜安寺路某鉅公往宅昨日乘滬杭火車赴杭州游覽西湖名勝臨行時廬護軍使派某軍官及軍士十二名護送赴浙 
[開浚横涇港之籌議]  
閔行附近横涇港河道爲閔南輪船往來要道該河毘連奉南兩邑與農田水利關係甚巨邇因年久失浚日就淤塞爰由前省議員范志澄提議聞浚己邀集二邑官紳會議衆意僉同現正察看形勢以期刻日開工 
[魯蘇協防海盜]  
　　江蘇山東沿海一帶近來海盜充斥故山東沈省長訓令兼理山東沿海水上警察之烟台警察廳長張嘏臣派艦巡防張廳長爰即派澄海鎭海兩砲艦分赴日照縣之石臼廳諸誠縣之陳家港濤光縣之羊角溝利津縣之鐵門關蓬萊縣之長山八島一帶游弋仍以龍口虎頭崖長山島爲百北扼要石俚島龍鬚島爲東南扼要即命常川巡緝並移知蘇水警廳一體協防 
[巡官調赴煙台後之更動]  
　　新任山東省烟台警察廳長張嘏臣蒞任後函致淞滬警察廳徐廳長請調擬書記員兩員來烟辦公當經徐廳長撥派董贊成松彭年兩名前往等情己紀前報兹聞張廳長查得該省所屬頗乏人才是以又函徐廳長請再調撥人員來烟以資佐理警務等情當經徐廳長准在第二區總署内調撥一等巡官趙廣成前往該廳聽候張廳長委用所遺二區總署一等巡官一職己着第一區總署二等巡官盧學義升充至一區二等巡官則由本署一等巡長王德山代理昨日己分别更調矣 
[烟台警廳長請緝逸盜]  
前上海警察廳衞生科長張嘏臣自升任烟台警察廳長兼山東沿海水上警察廳差於上月中蒞任後曾派偵探於上月杪在烟台拿獲行刦威海某商案内鉅盜鄒立福並歷年積匪劉寳樹孔兆儉等五名到廳發科研訊供出數年來在沿海一帶犯案甚多羽黨均匿跡上海等處因判分别收押一面備文飭派偵探來滬稟明淞滬警察廳請爲派警協緝此案同黨解烟訊辦 
[省釋戮傷華捕案之嫌疑人]  
　　滙山捕房一千一百零四號華捕因被人用刀戮傷腿部回訴捕頭凌處飭探陳金揚將該捕送醫院醫治外並查悉潛居虹口西華德路一千四百零二號門牌屋内之過犯清江人張國春當時亦在附和打架傷人之列爰將張拘解公共公堂押候查明再核在案昨晨由廨提訊即由凌捕頭與陳包探分别投案稟稱該傷捕現在醫院未經治愈故不能到案質證云云被告張國春延律師上堂辯稱捕房所控案情並無證據包探調查亦不過據人傳說被告並非無業除自己在租界内開有茶館外並充當東方紗廠工頭敝律師己致函向該紗廠問明今有復信及情願爲被告作保商號之稟詞呈案請察查一千一百零四號華捕被人戮傷實因該捕之妻與人有染近被該捕所聞將起衝突被告素與兩方面相識深恐决裂故預事調解以致遭此嫌疑請求堂上鑒原將案註銷被告省釋云云張逵卿襄讞核供商之日副領事林出賢次郎以旣據被告律師聲稱有人願爲被告擔保判准交三百元人洋保釋如一年之内再犯刑事除提案嚴懲外並間該保人洋三百元充公 
[振康祥倒欠案之餘聞]  
　　振康祥五金號股東兼經理徐永春倒欠鴻裕兆豐等各户往來銀欵逃逸經各債權入具控法公堂傳到司賬傅子增判着貝明忠爲理賬員將賬清理後有禹誠意投控被徐借去銀一千六百兩除收外尚欠銀若千兩請追而鴻裕等聲稱理賬員查察賬上有收禹誠意銀一千六百兩字樣此銀實係禹所出股本禹應負股東責任判候覆訊再核在案昨日禹由賚美律師代表稱禹今被鴻裕强指爲股東以致久候在申請追損失洋一千元並請追還徐永春欠銀若干兩鴻裕由逹商律師聲稱禹是否係振康祥股束有理賬員可證禹之代表律師請追損失試問向何人追取請察中西讞員會判所稱禹誠意係振康祥股束證據不足應即註銷禹反控徐永春欠銀及損失一節亦難照准此判 
[廣告破壞同業名譽之控告]  
公共租界南京路華明眼鏡公司近於門首懸有廣告被對門之同業光華等兩公司瞥見以其含有破壤營業意義及損害名譽字樣特將該項廣告攝成影片大小兩張延律師於前日持赴公共公堂譯稱華明所懸之木牌廣告横看有某公司黑心厚利字樣並用硃筆圈點有意損害名譽破壞營業要求給諭禁止懸掛譯畢將該廣告大小兩張之攝影呈案請察旋復稱現在原告將詳細補進稟詞請求追償損失等語經李　同襄讞會同英副領事卓君反覆將原告律師呈案之攝影廣告察閱之下以其措辭殊屬失當諭日准予暫行禁止今該公司己遵諭將門首所懸之木牌廣告卸除矣 
[不理票銀案之傳訊]  
做機器生意之張鴻森在公共公堂呈控華光電汽股份公司經理張榮棠不理票銀一案前日經李襄讞會同英副領事早君傳訊先由原告所延律師上堂略述案情次據原告張鴻森投案供稱此項期票係我將機器火爐售與徐德興陸松林計價銀五千五百兩除給我現欵外尚欠銀三千二百兩故出與我期票兩紙係向被告公司照兌當時即將該票持往被告亦己承認祗稱現在無欵請爲緩期後來屢索無着請求追究被告張榮棠不到延律師到堂辯稱機器火爐係被告與陸等合買因機件不齊致起交涉云云中西官得供諭候續訊 
[熊卓然代賠欵項之索還]  
　　四川人熊卓然前在山東路開設合記棧時因擔保寓客張姓向同鄉人黄繼衡掛欠貨欵洋六百元嗣張姓未將此欵理清即行回川被黄檢出擔保證據控由公共公堂判着熊卓然如數賠償在案兹熊以張姓係四川裕泰絲號駐滬莊客雖己返蜀而該絲號己派劉季恒來滬接辦故不甘擔負賠償之責特延律師起訴公廨於前日午後傳訊原告熊卓然上堂訴明前情要求着被告歸還代賠之欵被告劉季恒亦延律師到堂辯稱原告所供張姓是裕泰駐滬莊客被告是接替張姓職務之人皆無證據證明被告不能承認王襄讞核供商之英副領事包君諭被告着交舖保候傳黄繼衡到案續訊再核 
[請追違背售繭合同之損失]  
日商武林洋行延律師在公共公堂控張子林遠背訂售絲繭合同請追損失一案由廨傳訊諭將被告拘押候核在案前日經俞奠孫襄讞會同日副領事林出賢次郎提訊據張供稱所有三新阜綸等絲廠三所均己抵與鈞昌彚康等各債權人執管家産亦己蕩然等語而原告律師請求追賠損失堂上核供諭將被告仍行管押候再訊核 
[戴勲臣案又訊一次]  
四川人戴勲臣呈控同鄉人唐巨奎王石林王厚菴設計陷害越界誘捕請追名警及營業損失一案迭經公共公堂傳訊等情屢記本報前日午後王襄讞與美領思君升座續訊即由見證湖北人譚姓上堂證明前年十一月初八薄暮時在西門守待搭乘電車見有多人將戴圈住唐巨奎扭住戴勲臣王石林向伊說是爲四川同鄉會的事與爾無涉戴即授以名剌上書被圍之事令代報告其家屬等語又由見證何姓上堂所言與譚相同旋由被告律師向該兩證人駁詰良久中西官判候再續訊 
[被告認欠照數判還]  
　　順興昌鐵店主沈阿發在公共公廨控另案在押之在坤瑜不理鐵價欠欵一案前日午後由廨提訊據汪供稱所欠數目我因被李督軍控告拘押己久未曾對賬云云即據原告沈阿發報稱賬己由被告前經理之倒閉同康錢莊司賬人對過無訛云云李襄讞核供商之英副領事包君以旣據被告認欠着照原告所控判令償還洋五百八十一元七角並飭將汪仍帶回押所 
[犯案西人之通緝]  
僑居虹口東鴨綠路七百九十一號門牌未向該管領事署註册之羅馬尼亞人梅爾的恩亞立司（譯音）於本年三月間在虹口某輪船上犯案逃避後復於上月二十號潛至閘北華界虬江路九號門牌外國酒店内吵鬧行兇經該處警局派探往拿未獲函請英美總巡麥高雲君查明該西人年貌藉貫通飭緝拿外昨復諭令虹口該管捕房捕頭轉飭中西探捕人等一體留心偵緝務獲解究 
[行兇人移送地檢廳]  
住居閘北恒豐路同新里之江北人蔣德基因向隣居姚開建索還飯鍋起釁被姚毆傷頭顱由四區二分所倪署員將受傷人送仁濟醫館療治行兇之姚開建及帮兇鄒廣照二人轉解司法科己誌前報兹悉此案業經段科員訊明姚等行兇屬實判移地檢廳核辦矣 
[船夥通盜追究薦頭人]  
桃源人李幹川住居閘北長安路文安坊前曾舉薦吳立高至陸文松運貨船上爲夥詎吳近通盜匪日前陸載樹柴一船駛經浙江吳興縣境蔣家埭被盜刦去衣物銀洋吳立高隨同該盜等逸去昨由浙江水警偵探余元奎偕失主來滬投報四區警署經張警正加派長警將李獲案聽候訊明核辦 
[串賣未婚妻之齟]  
海門人張悅本住居閘北楊家石橋前定楊姓女爲妻尚未完婚近張串同曹蘭芳將未婚妻價賣與朱姓爲妾前日該女忽又逃同曹處曹張等又欲將女帶往他埠變賣該女不允因起齟　事經四區崗警查悉一併拘入警署押候訊辦 
[禀請移提被拐婢女之照准]  
公共租界居民沈燕家之婢女三喜四四兩口前被匪徒引誘捲逃沈恐匿居華界曾稟准淞滬警察廳飭探嚴查在案兹悉該兩婢女跟隨拐匪逃至常熟縣界爲該處縣警查見以其形跡可疑一併拘縣訊供收押沈在滬得悉昨投警廳具呈伸訴前情要求派警前往常熟迎提該婢女等來申訊辦徐廳長准如所請諭令聽候備文飭警往提可也 
[私賣鴉片之科罰]  
金榮桂張德興楊招春三人在法租界菜市街寳裕里内聞設挑膏店私賣洋烟現爲法捕房捕頭阿爾風西偵悉於前晚帶同探捕前往該處抄出烟膏一缸及挑就之烟數十盒帶入捕房諭令存洋出外昨日傳解法公堂請究先據捕頭上堂稟明前情並將抄案烟膏呈鑒詰之金等三人同供認私賣洋烟不諱中西官判金張兩人各罰洋五十元楊罰洋六十元充公抄案之烟一併銷毁 
[小獅子仍交伊母領回]  
江北婦人嚴董氏前至法公堂控稱女兒小獅子於上年臘月間被拉黄包車之談金生誘姦偕逃法租界今尋見扭案求究並請將女領回詰據小獅子供實係女子自願隨談度日不願回家求請成全判着談交保補繳原告聘禮洋八十元兹因談無保管押洋亦不繳昨又提訊詰據談供民人在押一時難以措繳求宥中西官以談旣無力繳洋判押二月小獅子仍交伊母領去 
[方友仁傳提無着]  
浙江永嘉縣地方審判廳昨派法警持文至法公廨聲稱有住居法租界之方友仁被人在廳控告請求派探協提歸案訉辦等情當經中西讞員飭探往提旋據覆稱前往傅提人不見面詢之鄰居均言方於五六日之前遷移他處究遷何處不得而知判着來警回署將情稟覆 
[破獲大有里賭窟]  
湖北人何老四前晚在滬西宜昌路大有里某號屋内聚賭抽頭被該管捕房捕頭偵悉諭飭中西探捕協往將何與賭徒趙炳香王幼臣孟朝君沈少臣張海山姚長炳周子卿陳根廷宋生富等二十二名連同賭具一併帶入捕房捕頭諭將何老四收押其餘准各存洋五元保出聽候公堂傳訊 
[賣地不遷墳墓之審訊]  
　　美商台維司在公共公廨呈報鄉民謝仁法賣地不遷墳墓等情前星期六經俞襄讞會同美丁副領事升座民庭研究原告代表律師上堂譯訴前情要求飭令見證沈鶴翔交出轉抵與人之升科單呈騐云云訊之謝仁法亦延律師到堂代辯中西官核供向地保蔡和炳（即蔡尚炳）研訊一過判候展期七天着沈鶴翔將轉抵出之升科單契帶堂再行訊核 
[廣生行九週紀念]  
南京路廣生行現值九週紀念於初五起初九止將貨物减價發售此五天内如購該行香水及各種化裝品者該行祗照定價减收八折云 
[新教育雜誌第二期出版]  
　　新教育雜誌第二期現己出版其中要目有今後世界教育之趨勢英國教育之大憲章杜威教育主義等等昨承該雜誌社惠贈一册書此誌謝并爲介紹於讀者 
　　校正昨報所記一週間金融調查中現貨赤條價二百六十兩五錢實係二百六十九兩五錢脫去一九字今特校正雜評二 
[紅會副長易人（庸）]  
　　紅會副會長政府近以明令派蔡君廷幹充任蔡氏處事素稱幹練其聲譽亦爲中外所共知以主紅會可稱得人且紅會爲國際上之慈善法團其關係何等重要會員諸君尤不至以會長之更迭而熱忱有所增損縱外間疑於政府之舉措而鰓鰓以紅會或受影響爲慮然吾以爲不成問題者也 
沈敦和君爲創辦紅會之功人十數年來成績卓著一旦解職在沈君節其勤勞正合素願而會員諸君追會前勛酬席之典當亦不可少耳 
 
 

Page 12

 
 
   
 
 

Page 13

 
 
   
 
 

Page 14

 
 
[何錢義牧門齋評註唐詩鼓吹出版]  
是書相傳爲元遺山先生所選元左丞郝天挺先生所註久己風行海内惜無良本詩人每引爲恨事敝局現從藏書家覔得手錄精本參解詮註一字不疑並得清初錢牧齋何義門兩先生加以親筆評註羣賢薈萃筆藻揚芬洵爲希世之佳品敝局不敢隠匿翻印出書都十卷精裝五册定價一元二角如學校用正式直接函購在十部以上者減收五折門市七折特此佈奉上海文明書局發行各省中華書書代售 
自由談新談 
[旅美觀察談（九十一）] [  一之]  
　　歐美省俗凡　一國過一城或入一校其最初結　之第一人日後交際上往來酬酢宜與尋常條碌者不同　如茂　抵東美第一友爲女文學家蘇輅夫人Ｍrk.ＪohannaＡ.Ｓohoh 
此後萬一歸國數　而復蒞東美設蘇輅夫人之寓所在紐約城則抵紐约日即須先訪此人此等細微禮節視之若不甚重要而細按之可於無意中取怨於人雖言西禮之各專籍未嘗述及此端然吾人旅美久正不妨隨時留意而得之也 
蘇輅夫人常言謂吾人苟涉足他埠或遠適他邦當其卸裝後禹親友方面之第一回通信如有述及旅中所發生之諸感忍者必須急行留稿以備若干年後之檢視焉尋常行旅之徒往往忽視此節不知吾人對於一城或一國之特别觀察恒以新到時所得爲最有意味若置身其間五年或十年則萬事皆甚尋常若欲有所觀察亦正不知何從下手云故凡久居上海之人士必不能强蛉其爲旅滬觀察談也生長美國之人士又必不能强令其爲旅美觀察談也吾人處世機會最不可失留學界中不能常有若干篇之游歷新著作者以其抵美之初身爲校課金錢所東縛必不能先向各處游歷若干月而後入學也若彼銜命赴美各專員日力未嘗不充裕惜均消耗於無謂之酬應耳 
老申報 
[剪辫贅言（見光緒二年閏五月初一日）]  
剪辦之事前據各處報述言之屢矣近日本埠此風己息而昨得南滙榮陽生來信又稱自前月以來被剪者不一而足就其所灼知者如大團束莊姓子年十七雙目己瞽習星家業上月十八日因事出城　遇狂風倒地若昏暈者然醒則辦己全行截去祗留寸許耳又城西李家橋李姓婦年三十許二十日早率子女並偕同村婦三人往田間作工亦遇風而髮竟短其半截大團鎭北街周德順首飾店之徒年十五前日早起向門外便旋猝得一寒噤而辫去半尺店主以爲怪事送歸其家更有異者大團新街之金姓婦係寗波人其夫在泰來堂藥店生理前夜歸於假寐時夢見一白衣女人持刀向婦曰將剪而唇婦遂大呌驚醒而下嘴唇果己剪碎痛不可忍次日猶以布束其下頦而見人也夕接崑山人來函謂縣西吳姓小孩早起赴塾辫爲剪去三四寸北門外磨坊張阿根入城買物亦去髮一股當剪時皆遇風云至常州寗波兩處亦有信言此事皆彷彿故不備載眞耶假耶抑告者過耶余實不敏未敢臆决祗照錄之以質諸彼都不士耳 
 
[西林塔（古蹟圖八十一）]  
西林塔在松江城西西林禪寺之前浮屠七級直矗雲趙登臨憑闌則九峯三泖之全景彷彿即在其下 
新拾遺 
[遠東海國誌（五）] [  許嘯桐]  
馬尼剌菲列賓之首都也位於小吕宋鳥之西中部海岸爲富饒興味之游地蓋處於五方文化曾萃之區不獨足以怡悅心神並可以增長見聞焉在唐圖吾輩得覩土著部落猶留太古遺風在石城得單古廟老寺（即教堂）中世紀西班牙經營之遺跡在馬尼剌新邑則近世文明新然並陳例如石道銅橋華关建　皆足以引起吾人一種特殊之觀念　質文明日進無己則馬尼剌者　來爲世界華農城市之一可斷言也城中名地　區不可　數而四郊　途平　　花　生天然景色　復　絶馬　剌與中國日本海地頃民如等皆有汽　聨結汽裕蒞止泊於港口　建外旁站　客　　受檢疫言之　騐全島景色己　約在望　口即百　遺址　　　　　象　　占　境　　留陳號想見當　西　牙人之慘淡經營　費苦心也今則　遂貨　武以　　之　馬　名曰　同　可以表　美人　　上　　生上一　　　　　　　　　　　東　最佳之馬路兩旁植以土桂益增美觀石城右側即新闢之市邑居居住宅中央醫院科學館大學校等均在焉檢疫官簽發執照後船方起椗側駛至各木碼頭旅客即可摒擋行　準備登陸投宿客寓矣全境運輸貨物係一　單馬車名日卡里沙電車制度尤屬完備軌綫四佈密若蛛網行者便之憑弔古蹟爲游客維一之生涯亦即極有趣味之韻事在馬尼拉旅社與石城城隅間有巍然之紀念像二一即該島殖民始祖遠征軍軍長李嘉丕一乃奥克目丁聖教徒牧飾歐頓納泰也彫琢之術最易動人然亦有時而盡若二人闢草萊佈聖教之動績則雖终古不滅矣石城者乃當時森嚴之堅壘然同時亦爲遠東耶教之根據地有廣道曰罷肯般雲繚繞城外自東徂南實爲彼時文明與野蠻之界線由廣道下逹第一栅門有一稜形古堡兀　 
立於旁相傳爲舊時著名激戰處今己改爲水産博物院居世界有名水産館之一凡匪列賓所産水族有蚊魚（譯音）以至罐魚無不羅致殆盡登堡遠眺心神爲爽離堡後遂進栅門街道隘仄兩旁排列西班牙式之古木屋時間以鏤刻精緻之舊禮拜堂惝然若置身於中世紀西班牙轄治時代也有聖奥克司丁大教堂一三百年前歐頓納泰所建也此時期中他建築之屈服於地震狂風水火災害者不可枚啓獨此堂若魯殿靈光碩果僅有不可謂非厚幸也由是前進抵一河道有歷史上著名西班牙橋之遺址建築後受狂瀾惡波之摧殘共歴三世紀至一九一四年始受傾燬乃渡聖泰克羅橋行行重行行又抵廣道之麓則有一公園曰蒲泰考内有小動物院避暑所等巨樹參天風景清絶回憶美人初至時乃一荒蕪之澤國不禁起今昔之慨矣循廣道前進經美術館爲世界有名美術館之一更經市政廳而返沉周沉園者實馬尼剌之大好遊戲塲也每當夕陽西墜時見靑年男女徜徉徘徊相與爲户外之運動興趣盎然甚足樂也此外名勝之區若羅奔哪之温泉恩的蒲　之神　孟太本之水池皆卓卓著稱爲遊馬尼剌者不可失之者至於一路之薦田麻園苛苛林等都饒有科學上研究之價　　璧立璧特之監　亦頗可覲母日下午四點四十五分　　犯均　出習操有彼等所组之音樂隊從之 
雜錄 
[世界小新聞] [  李滌塵]  
　　纽約學校纽約居民共有四百八十九萬二千餘而公學校有四百九十八所學主六十萬六千零五十餘每歲經費金洋二千九百萬零九千八百餘云 
　　第一大漁　挪威地濱大西洋爲世界第一大漁塲漁　約三萬艘漁人凡十二萬 
　　印度猛獸印度地處熱帶故野獸甚多每年獲獅象等計五萬隻死傷至少四萬人 
　　第一銀行英京倫敦有銀行名曰（英京）者藏銀之富爲全球第一甚至皇宫之重寳巨室之奇珍亦多寄貯該行以防不測 
小說 
[滑稽社會小說婚詐] [  雄倡]  
泊金觀狀移時見不爲衆所顧遂與沈睡坐榻下之狸狌足恭道晚安踏步自出兀坐艙榻之中厲色以待二人之至己而馬西及斯柏魯同歸斯柏魯謂泊金曰爾友良亦嬌小玲瓏一好女哉泊金方欲作答忽見馬西冷笑而止馬西日泊金汝似無佳運其始吾進而汝遂爲其一婦人小覻繼則吾老首領又進據其第二人汝乃並見屏於二婦老友汝擇交殊未得良伴吾爲汝不平矣泊金聞言默然馬西與斯柏魯旣互作調詼語論人脫節之鼻數語後遂亦就寢睡中咸有芙蓉泊金則欹枕竞不成寐然亦微有笑容次日晚中泊金復適彼小肆顔色頓黑也怒則見二婦方侍馬西與斯柏魯談关甚酣泊金之至絶不見顧泊金大聲曰肆中有人乎馬西仍堅握密昔司之　手不釋廻首攢眉視泊金曰此足矣似汝一類顧客自問殊不之欲泊金仍大聲曰吾欲雜式牛乳餅二辨士趣以供我密斯伊里沙不得己乃暫舍斯柏魯取供如言納之一碟陳諸泊金之前泊金付值後即據一雲石爲羃之案而坐徐徐咀嚼餅餌且嚼且申申肆詈馬西怒目忤視泊金言曰吾軰今爲此惡客所擾幾不能自聞其談吐矣斯柏魯曰曷遷入複室去爲地蛟幽秘於是合男女四人同邁别室泊金亦持碟起將隨入馬西援引俚諺曰四人成羣五人即爲烏合乃力閉其扉拒之不納是夕馬西及斯柏魯歸船泊金仍未入寐見二人歸臥即大聲斥曰汝二人合雉經矣惟斯粕魯尤宜斬首馬西曰泊金汝勿鄙悖汝應以同等處我二人胡爲獨處首領以加等之罪泊金曰彼知其故乃爾行詐則實爲憸猾小人之尤馬西冷美謂斯柏魯曰首領不聞泊金言乎彼乃有所蓄憾於爾爾果有何事者泊 
汝勿聲否則汝須以爾手自承其頦（謂將拳其頦也）汝以秘事見告詎即有權妄洩諸人馬西曰泊金勿恐第語我我不令彼傷汝一髮斯柏魯作獰笑曰善泊金果願言者恣言之究有何益馬西者嗜奇好問之人也傾身前嚮求聞其事顧泊金但含愠微呻登榻堅閉其目似沈沈入睡鄉矣雖經馬西至再力趣终不之洩斯柏魯見狀釋然微有芙蓉馬西乃以媚術進曰彼果不言者首領當惠而告我我固非好與聞人事惟遇事安能不求洞徹斯柏魯滅其燈曰吾無事語汝斯柏魯熟寐之久馬西尚輾轉不能成寐念念此不言之秘惑不得妥己而潛起拊泊金肩際曰汝所云秘事果爲何者泊金慒騰中囁嚅言 
然泊金曰此汝叩之首領斯柏魯爲最善吾今忘懷矣馬西曰事乃涉及密昔司拓芬乎泊金含糊應曰汝言良當語語無謬馬西仍不得要領遂復歸臥力思索其事至曙色勒始倦極入寐旣醒精力來復即又泥泊金與斯柏魯求聞其秘乃二人終靳不之告至逾中午後耳願始得償時馬西以衞　泊金至艙面隅陬謂之曰泊金爾所云秘事其值何似泊金曰此秘所值多矣然吾但得一鎊者即可奉告亦聊川以報斯柏魯之仇馬西立出一金鎊授之泊金旣受金即曰汝其識之吾所以告汝者以吾之於彼二婦咸無機自進 
[自由談之自由談] [  不冷]  
　　犧牲　凡一大事之成必有一犧牲者犧牲非他爲主義也中國人亦未嘗無犧牲者特其所以犧牲之故在一己之利而非主義故其事之所以終於無成耳 
 
 

Page 15

 
 
   
 
 

Page 16

 
 
   
 
