# 1880 - 20 - 4902418

 

Page 1

 
 
[㸃石齋印售書籍碑帖價目] [  齋主美查啓]  
　　本齋於去年在泰西購得新式石印機　另用照相之法照印各種書畵皆能與元本不爽錙銖且神釆更覺煥發至照成縮本尤極精工舟車携帶者可無累墜之虞且行列井然不費目力誠天地間有𢿙之畜事也今在申報舘申昌書畵室出售合將印成每種價目列左 
　　書籍○縮本字彚二角五○晚笑堂畫傳三角五○英字入門一角五○耕機圖五角○　英字典五角○聖諭像解五角○簡明目錄七角五○鴻雪因緣圖記一元○　治平略五角○歴代名媛圖說七角○華英通用要語一角五○狀元圖考一角二○於越先賢圖傳二角五○萬壽盛典實洋五角○　英文字合璧二角五○　　風土記二角五○華文譯英文字典八角絹面一元○汪簡二角五分○詩畵舫六角五 
　　碑帖○玄秘塔二角連裱六角○王夢樓墨蹟一角五連裱三角五○　其昌成樂軒八分連裱一角六○玉版十三行一角連裱一角八○　廟碑一角五○九成宮一角五○張玉德崇仁寺碑一角五○成親王閂邪公家傳八分連裱一角六○多寳塔一角八連裱三角八○徐昌緖書陳文恭語五分○黃　經一角巳裱一角八○聖敎序二角五紙裱五角五○米南宮虎邱詩一角二紙裱二角六○趙之謙書陳夫人家傳二角紙裱三角五○又琴旨一角二紙裱二角二○梅野人草書八分紙裱二角○何子貞上曾條相詩七分裱二角二○沈桐　書王右丞　事七分裱加八分○表忠觀碑縮本一角裱加一角○近今翰林墨蹟三角連裱六角五○爭坐位一角巳裱二角○趙子昂龍興寺碑一角巳裱二角五○文徵明前赤壁賦墨蹟一角五巳裱二角七○董其昌秣陵碑一角五巳裱三角三○　文定公墨蹟七分巳裱一角五○汪士　　風詩墨蹟一角巳裱二角二○虞恭公温公碑一角五分巳裱三角另加板面共三角五○皇甫府君碑二角五分巳裱五角另加板面五角五 
[論蠧役]  
　　恭讀十一月二十一日　上諭御史田翰墀奏蠧役需索臚列四害請飭嚴禁等語據稱直𨽻淸苑縣蠧役遇民間詞訟案件嘱托門丁賄買差禀下鄕傳案勒索車錢迨兩造傳齊先購使費方能過堂其和息之案不能當堂呈遞又有和息錢名目種種需索實爲閭閻之害此等情弊直隸如是他省恐亦難免着直隸總督及各省督撫通飭所屬實力嚴禁如有蠧役擾累情事立卽按律懲辦以除民害欽此具見　聖明洞鑒靡有遁形盖蠧役之害其由來也久矣各省大小衙署莫不有差役以供奔走之用本未嘗有權也自本官假以事權托以耳自於是漸作威福爲百姓之害故昔人以爲差役有罪宜加等　國家定律于差役犯事亦加一等法制不可謂不嚴而無如狡獪之性終難防制而蠧役之害遂遍天下地方官偶不檢察弊端百出卒至累及本官致于失察之咎則亦何所顧忌而不爲之預防也前者浙省某縣有差役鬨堂一案該縣禀諸大吏雷属風行特泒中軍立將㪚堂各役按名拿獲嚴究重辦若輩稍覺歛跡然人言藉藉猶以爲某令辦理過分盖官埸積習無不以差役爲耳目之司作腹心之寄一似無差役爲之伺察卽不可一日爲官是不亦惑之甚乎近來州縣訟事無論事之大小案之重輕必先飭差查明禀覆核奪而該差乘此可以舞弊以得賄之多寡爲案情之虛實一經原差禀覆則先入之言爲主而案中之曲直是非遂至顚倒而不可究詰其錢財細故爲害猶小至於命盗等案亦惟以差役之言是聽甚至有私和人命誣扳買贓等事下民之寃抑未由伸訴一紙牌出適足以飽若輩之私囊而大有害於訟庭之公義差役視官如傀儡視民如魚肉提而弄之寢而食之受其害者箝口而不敢言懷怒而無從洩此而欲力加整頓豈不難哉州縣差役凡遇不官不甚精明聽其掇弄則漸漸欺之若本官稍露英明若輩無從舞獘則怨恨唏噓視同仇敵此等習氣到處皆然故吾以爲欲知地方官之優劣但視差役之有權無權欲知權之有無但視其感恩挾恨二端卽可槪見感恩者幸其上之可蒙挾恨者怨其計之難售至於差役不能售其計而怨毒叢叢則官之精明强幹可知巳昔陸淸獻公宰疁呈請皆親自收受其有欲傳提被告者卽於原告呈尾批出令原告邀同被告前來聽斷或有被告不聽傳訊者則　差飭傳而於牌尾註明給錢若干以爲該差舟車之費及訊案時又猝問被告等有無意外需索有則立將該差革責終日坐堂皇有訟卽當堂斷結差役等一無所蒙至有辭卯告退甘爲攺業而疁之人至今頌之可知欲削差役之權而杜其獘全在本官之能否幹練之員與差役交通肆行貪暴者無論巳設或有淸廉自矢未嘗不欲做好官而才智短絀不能駕馭若輩則卽有乘間而入者蓋若輩之狡猾固以令長之忠厚爲利也至於門丁之輩本屬小人與差役輩一鼻孔出氣稍不防範無不通同作獘以蒙蔽本官况門丁官所信任旣信任則言無不從計無不聽而彼遂得有所藉手以自便宜其身圖而官之考成民之咨怨皆所不顧賄買差票勒索車錢先講使費阻抑和息此猶爲易見之患而其患實有焉者考各直省督撫其亟凛遵　諭旨以期除莠而安良也可耳 
[日本寒心]  
　　○日本東京郵信云日本近聞中國與俄脩好各日報舘皆發爲論議咸以此爲日本之憂也蓋中國之所以與俄脩好者無非爲日本取琉球之故將修好於俄以攻日本耳此出自軍機大臣之意也日本須作速整頓藉以防衛云云按日報之說如此則俄人之歸伊犁日人有不勝寒心者矣 
 
 

Page 2

 
 
[獨窺異象]  
　　○西人有明於天文象緯者曰黎丁紀連於西歴去年十二月二十三日致書於日本官報云昨日五㸃一刻鐘時天甚淸郞雖虞淵日落而微留夕照凡卓立之物皆可觀視明晰忽見敷西音馬及西敷南方諸峰巒爲餘光所照見其高於平時三度而敷西音馬之山谷則又低於平時至谷口之山則漸高盖由天上光影而照見地上之山與谷也乃其影竟或高或低不如平時則可異矣此影出現約有四十杪時之久由漸收散如月蝕然遂至不見昔大域布魯士特能通天文禍福之說惜此人不在未敢妄擬然嘗聞其言凡日初出其微光能照出地上特起之物而其高低尺寸則因空中雲霧厚薄而成夫如是則高者應高低者應低無足異也所異者乃見於日落後耳予嘗南至大別北至波喇此等光影皆見於日將出之時而不謂並可見之日落之後也然地形常局也乃影見於天文竟有高低不同之異天其示日人以地局將有𠮓更乎果未三日而日本東京大火 
[猛獸食人]  
　　○印度郵函云印度全境於一千八百七十七年中人民爲猛獸所傷噬者具有册籍可稽計爲虎所噬者八百一十九人爲豺狼所噬者五百六十四人爲班豹所噬者二百人爲熊所噬者八十五人爲象所噬者四十六人爲野獸所噬者一千二百零四人爲毒蛇所噬者一萬六千七百七十七人其餘六畜被害者五萬三千一百九十七頭噫獸相食人且惡之况以獸而噬人其可惡更何如耶 
[鄞邑士習]  
　　○鄞縣各士子大半能恪守功令故現屆縣試之期城中驟增千餘人而市廛買賣仍各公平絕少紛爭之事殆由父師之訓迪有加歟 
[錢禁又弛]  
　　○甯郡禁用小錢己不啻三令五申家諭戶曉無如日久玩生刻聞市上又有將小錢攙和行用者但可以探買雜物不可以　米贖衣是以小民殊有怨咨倘得他方官重申嚴禁勿使冷灰復然是亦惠愛閭閻之一道也 
[剴切𨵿防告示]  
　　○統帶江蘇撫標親兵水師營兩江補用總鎭都督府董爲剴切曉諭事照得本統帶移駐胥門原爲保衞閭閻安民樂業起見乃訪有不法棍徒胆敢口稱同姓宗親倚勢欺凌貽害不淺意謂本統帶只能約束勇丁整頓營務專守訓練名分不能越爼干預地方公事以致明自張胆魚肉良民聞之實堪髮指但本統帶族大支多良莠不一不安本分招謠誆騙者有之好勇鬥狠遇事興波者有之甚至興販私鹽流爲匪類此種不肖子弟卽其賢父兄尙且深惡痛絕必須首官究治何况本統帶不過一本之親同宗之羲平日旣不往來臨事自無偏袒誠恐該不肖等怙惡不悛爾居民受其愚騙合亟出示剴切曉驗爲此示仰居民舖戶諸色人等知悉嗣後如有棍徒游民妄稱本統帶兄弟叔姪謬託至戚密友招搖撞騙滋生事端者諺云職官犯法庶民同罪爾等卽行捆獲投保送縣究治或送該處巡查總局亦可倘若呼朋引類狼狽爲奸爾等衆寡不敵難以就獲許卽來營禀告當派營弁帶同勇丁前來帮同捆捉解縣懲辦首告之人决不干連拖累萬勿隱忍呑聲畏首畏尾其各凛遵切切特示 
[雪中得金]  
　　○蘇州販魚者某甲於初一日晨起行經南濠空曠地方時方大雪迷漫一片邱墟積雪寸許甲踟蹰獨步正盧負賑無從忽因溲溺布囊中墜落靑缺𢿙文滾入雪中甲欲𣷣雪拾錢錢復漏下陰溝遂以所用稱鈎板開碑而瞥見下有粲粲金珠盛於破甑甲碎甑取物約得金飾十𢿙兩携向當鋪估値有無賴者疑其物自竊來勒與瓜分甲不得巳向衆告知底細衆以財源有定無可强求勸甲聊爲分潤以䘏貧乏其餘仍歸某甲無積子亦遵勸而退 
[捕鼠獲酬]  
　　○蘇葑門外有空屋二十餘廛相傳中有鬼怪爲祟居其中者或聞啓扉聞戶或聞拍案擊桌或則韓聲槖槖或則釜鳴錚錚遠近皆相戒不敢入此室處由是空閉多年塵封蛛網房主擬待拆缷攺造忽有江湖道者自言能施符術驅逐膻　主人卽延之空屋之中問湏何項供給道者一槪不取第令預備巨貓𢿙頭扃閉一室道者朝出暮歸並不施符持咒越三五日入報主人言怪巳淨絶向索酬儀主人方猶豫未信道者携之空屋指示屋中死鼠𢿙以百十大者重俱踰斤笑謂主人曰此卽𢿙年來之所謂鬼怪也余何術哉主人因問何以知此曰余入此室見到處鼠矢無算因知有鼠且鼠每朝靜夜動故又知人之疑其爲祟也主人不勝佩服厚酬而道之 
[乘問欔銀]  
　　○十一月二十五日有漢鎭之通裕永莊交同盛祥莊銀五百兩卽於是日午前由通莊飭兌大寳九錠及零尾命學徒跟押而出店司背篡以往一經到莊卽將銀𢿙檢交該莊櫃上照收兩造眼同授受如𢿙無錯不意該莊學生由櫃搬連入內之際復行檢㸃忽然缺大寳一錠此眞是一曉眼時銀忽失所致兩造爭執不巳洵咄咄怪事也或謂當時有携票取錢者賊得以乘機混入而行竊也後聞同通兩莊駁詰評理之下俱各無疵可求據中間人說和各認一半了事似此拖累眞意外之禍云 
[禁斛手需索告示]  
　　○總辦江蘇梅運滬局爲出示嚴禁事照得海運糧米雇用斛手每石由各廳州縣核給辛工錢五文歴久遵循不准私向沙駁各船需索分文乃近年以來有等不肖斛手輒向受兌沙船及各屬運米駁船勒索使費以致斛兌粮米高下其手通同舞弊實屬玩法除密訪查辦外合行出示嚴禁爲此示仰斛手人等知悉爾等斛兌糧米務當守法奉公不准私向沙駁各船需索分文以及斛兌之時高下其手通同舞弊倘敢仍蹈故轍一經訪聞或被察出定卽提案從嚴懲辦决不寛貸其各凛遵毋違特示 
[火焚其巢]  
　　○浦東高橋鎭人來稱該處有劉某者本在滬上某號內沙船上作耆民其家中於前日不戒於火幸隨卽施救不致延及別姓祇燒去房屋五六間而劉某尙出洋未歸日後回來當覔故巢而滋戚矣 
 
 

Page 3

 
 
[羣丐求乞]  
　　○英界寳善街每於晚間散戱舘時羣丐向客索錢甚有三五成羣圍繞車輪使客不能行止其有隨帶零物者一不自愼便爲攫去前晚某甲從大觀園出來雇車往南甫經坐定羣丐便如蟻附　也水烟袋一支當卽被攖斯時人多口雜無可查詢祇有垂手歸去耳但南市經道憲設有粥廠原爲安插若輩起見何猶在市廛滋吵若此巡街捕似宜力爲整頓也 
[拘人勒贖]  
　　○泥城外三家園有裁縫某昨被人指爲蟻媒扭往鄕間閉置一室聞須洋銀二十四元始能放出又前日薄暮時寳善街𨓜園茶館有某氏婦在館瀹茗亦被人指作小媒人不由分辨擁住往西而去窃思果有犯法等事儘可投捕房或扭禀會審公廨似此任意妄爲不幾等法紀於弁髦乎 
[催收股銀]  
　　○本埠機噐織布局總辦彭觀察兹聞將親赴長江一帶催收股銀以資接濟約年內當可冋局云 
[請官騐屍]  
　　○王德心於前日協同四十二圖地保葉士行投縣報稱住居閔行鎭相近處親子王坤被近鄕王家村衆人毆打斃命等語莫邑尊詢傷在何處答稱頸項徧有傷痕邑尊隨帶同刑仵招房親往相騐嗣據傳得王家村婦王宋氏薄有田產現因新孀無人照料經人爲媒招王坤入贅卽俗所謂坐產招夫也及王坤娶王宋氏後王姓族中以爲婦人再醮律所不禁然應招別姓爲壻今同爲王姓似乎有玷宗先故衆心不服因之起衅王坤無可伸訴遂自縊死云云然傳述雖有是說總須俟邑尊騐訊後方得細情也 
[妻訴夫寃]  
　　○瞿桂寳前因索賭規擾衅其情形節經列報玆悉瞿妻胡氏遺子瞿慶祥作抱呈投道轅稱丈尖瞿桂寳是日實在製造局做工並未出門有總辦可証今被人誣控致押在虹口捕房叩請昭雪等語業奉劉道憲批瞿桂寶旣巳訉釋因何復押捕房是否有人串聳所致仰會審委員陳丞查明提訉究辦具報毋遲違式飭 
[伶人走脫]  
　　○本埠各戱園皆聘京班脚色包價甚鉅每有支用洋銀登臺演劇𢿙日旋卽叧謀棲止者昨有天仙園主趙金華投禀英公堂聲稱於十一月初一邀到京班伶人劉寳奎言明每年包價銀四百八十兩至本月初五日被支用銀一百六十五兩竟不別而行不知去向照算除去應得之辛工外尙透支銀一百十五兩四錢四分園中脚色甚多照此效尤伊於胡底爲特呈請備案俟劉寳奎訪有下落再行禀請提追陳司馬俯准所請云 
[戲謔傷手]  
　　○英捕房細崽王桂金稱被錢阿五將刀戳傷右手特投英公堂請騐錢供是大司務正在磨刀王來拍我肩背以致回身帶傷是實同伴蔡金華供與錢同陳司馬騐得王桂金手雖受傷姑念錢阿五亦事出無心斷罰洋四元給王養傷完結 
[論琉事不足辨宜亟自强]  
　　○邇來西字日報每論日本兼倂琉球一事輙多偏袒蓋日本自步武西法以來自以爲漸著富强之效而駸駸然馳域外之觀西人每重視日本而輕視中朝遇事輙任意抑楊隨聲附和琉球向時入貢於薩㟃摩島不過與新羅百濟高麗渤海同爲藩屬焉耳載之日本國史班班可考而遽欲視之內諸侯一例此一人之私言也西國不察其實信以爲然羣謂日本之於琉球土疆接境支派一源性情風俗相同文字語言無異其地應爲日人之所有三百餘年前薩摩人曾取其國而俘其王繼釋之歸以與之約視同属土此前事之足證也十餘年前美國以兵艦至日强請通商斷而有欲取琉球以爲外府者日人居問以請賄之以貨幣乃免此近事之可徵者也以此兩端遂以琉球屬日本其實不然其辨見余前說中或又謂琉球介於日俄兩大之間而弱小不能自立設使日人不取則他日必爲俄人所取今旣歸日人之版圖則日人得以施其保護俄人可以絶其凱覦此亦未免一偏之論夫琉球爲千餘年來自立之國雖最爾彈丸弱小不能自强而旣託日本宇下又入貢於中朝久爲藩服矢愼矢恭何不可約中朝相與共保之以聨輔專唇齒之誼俾爲中日之維屛維翰琉球士瘠民貧物產鮮少泰西諸國無與通商者其得之猶石田也而反取大不韙以失鄰國之和我雖崛强必不以此而取怨於中日可知也西人爲此說者其明袒日本無歸疑也凡引議論登諸日報者蓋不一而足或多爲日人所指授亦未可知顧西人之左袒日人要非無故我朝所有屬國凡五越南也𨗴羅也緬甸也高麗也琉球也皆登王會之圖而預共球之列今自琉球高麗外越南則據於法矣𨗴羅緬甸則據於英矣　食鯨呑方且日事侵削安知其後不爲琉球故轍乎故以琉事折衷於西人計之左也至日人之與我中朝齟齬者要亦有因被且謂法之於越南英之於𨗴羅緬甸中朝何不一問之而獨於日本之於琉球移文詰難是畏歐洲而欺日本也不知日人果以此爲言則我有詞矣彼不自知日於琉球入其國擒其王倂其土地而英法則未若是之甚也越南𨗴羅緬甸之王仍得有其疆土君其國子其民發號出令稱王以治將來之事不過出之逆料豈得藉爲口實哉日本自亦知此必欲掩其傾覆剪滅之跡而指琉球協內屬是尙思據理而言爲掩耳盜鈴計也然明者於此轉笑日人之徒勞妄作矣何則天下之公論不可掩而故府之事寔不能假也嗚呼今日之事非可以口舌爭亦豈能以筆墨戰我中國亦惟有內求諸已而巳矣夫中國非小弱也乃至今日狡焉思逞者何國蔑有時挾其所長以凌侮我而恫喝我跋扈飛揚已非一日我中朝率以豁達大度一切包容之此時事之所以每𠮓而益亟也有志者於此蒿目時艱睠懷大局未嘗不痛哭流涕長太息而臥薪嘗膽之不暇是惟有𡚒發有爲亟圖自强計稽古在昔國以無難弱亦以多難强惟在一洗頽靡之習而已整頓海防製造軍艦演練水師此治於外者也延攬人才簡選牧令登崇俊良此治於內者也外活則兵力强內治則民心固二者旣盡其在我何向而不濟復何國之不畏雖使制梃可撻堅甲利兵矣 
　　選錄香港循環日報 
 
 

Page 4

 
 
[感亡友士芳韓君]  
　　○音容一別杳無期淚下沾襟痛失離顧我㷀㷀如失所念君惘惘獨何之拋書輾轉愁何限執卷躊躇欲讀遲回首閉門成絶調　未病時有一日新秋獨閉門句　離魂歸去竟無知 
　　蘭陵夢花生求是草 
[和天水氏秋夜獨坐]  
　　○秋風瑟瑟促離情爲感卿容夢未成漏下殘更催月落萬家燈火　砧聲　呼煮新茶當酒陪一輪明月映牎臺挑燈欲訴生平恨無奈愁腸九轉囘 
　　蘭陵夢花生求是草 
[光緖五年十一月十七日京報全錄]  
　　宮門抄○諭旨四道錄前○直督李　奏審明定擬摺子○學政張　奏乞假省親夾片○直督李　奏請　旌表夾片○晉撫曾　奏庶吉士呈請入都供職夾片○直督李　奏擬請分別調補知府摺子○江撫李　奏道員試着期滿留省補用夾片○十一月十七日刑部都察院大理寺正紅旗値日宗人府引　見八名○江南考官馮譽驥許有麟到京請　安○八額駙等　謝喜起舞大臣　恩○林述訓謝授山東鹽運使　恩○梁肇煌謝調江寍布政使　恩○繼格等各謝議叙　恩○召見軍機　馮譽驥　許有麟　林述訓○皇上明日卯正二刻至　大高殿拈香　○○大學士直隸總督一等伯臣李鴻章跪　奏爲審明京控按律定擬恭摺仰祈　聖鑒事竊查安州文生張旧直京控工書陳鳳環等假手殺人父寃未雪等情一案經都察院奏奉　諭旨交審當經督飭臬司親提人証認眞訊辦旋據署臬司葉伯英審明擬解値臣駐津飭委署藩司丁壽昌代審無異臣覆加確核緣張瑞詳藉𨽻天津縣隨父張桐駛船爲業與安州人張連環無嫌安州每年有剝運　西陵兵米向係借資民力歸東南鄕各村輪流承辦事竣由溝庫津貼剝費銀二百兩照章給發六　實銀一百二十兩同治十二年兵米輪値馬村等六村辦運該村練總馬義順因有催糧事件轉託張連環代辦隨卽交淸運費張連環僱張桐船隻剝運先未言明脚價迫後張桐共運米四千五百餘石張連環陸續付給脚價京錢九百餘串核計尙有短欠光緖三年五月張桐往向張連環索討張連環恃强狡賴張桐控州傳訊飭工書仿照端村運價算帳其時經書陳鳳環因病告假經散書袁石臣轉向端村問明係二百一十六文一石張連環未允指爲袁石臣偏護嗣據寨南村練總羅宏太等說合每石按二百一十文結算實應找給張桐京錢五十餘串斷令張連環具限淸償限滿仍未歸結四年八月初六日張桐經過端村梅和號醫園見張連環同其堂弟張連樹在彼遂又催索前欠張連環嗔逼不依起身出舖欲將張桐毆辱張連樹亦卽出舖張桐見勢不好隨卽回頭逃走張連環執持小刀並邀同張連樹携帶鐵通條　赶途遇張桐之子張瑞詳上前攔阻張連環不服用刀向札張瑞詳閃開乘勢奪過小刀劃傷張連環脊背張連環接過張連樹鐵通條將張瑞詳左額角毆傷張瑞詳用刀格落通條回札傷張連環小腹透膜張連環揪住張瑞詳髮辮喝令張連樹帮同揪按張瑞詳情急用刀連札傷張連環小腹近右因張連環撲壓勢重致傷透內腸出張連環喊跌倒地張連樹尙未放手張瑞詳　過身子用刀札傷張連樹右䏩膞經馬義順及張連環之姪張金鐸前往勤歇張瑞詳赴州　首詎張連環於是夜因傷殞命報官驗訊通詳張金鐸不知津貼剝費司庫係發六成實銀巳經練總馬義順領去歸墊心疑工書陳鳳環　便遂赴府司控告批州訉明將犯張瑞詳擬解勘轉屍子張伯直先因患病未悉情由迨病痊後値張金鐸貿易外出亦以工書陳鳳環呑使運脚假手殺人等詞赴京呈控兹經審悉前情不諱應卽擬結查律載鬥毆殺人者不問手足他物金刃並絞監候又軍民詞訟越本管官訴者笞五十各等語此案張瑞詳因張連環負欠追毆其父張桐輙用奪獲小刀紥傷張連環身死並將張連環堂弟張連樹紥傷平復雖自行投首無因可免自應按律問擬張瑞詳除紥傷張連樹平復輕罪不議外合依鬥毆殺人者不問手足他物金刃並絞監候律擬絞監候秋後處决張伯直控告各節訊因痛父情切懷疑添砌並非有心誣告但不察虛實遽行越控殊屬不合應照越訴律笞五十係文生照例納贖張桐訊無帮毆情事其餘牽連被証皆無不合均毋庸議張連環所欠張桐錢文身死勿徵除俻錄供招咨部外所有審明定擬緣由理合恭摺具陳伏乞　皇太后　皇上聖鑒勅部核覆施行謹　奏軍機大臣奉　旨刑部議奏欽此○○張登瀛片　再臣接准吏部札知八月初一日奉　上諭　州學政着林國柱去欽此臣應俟新任學臣到日交卸起程回京供職伏念臣父作彥由舉人甲辰大挑分發廣東臣於咸豐元年隨侍至粤八年回山西原籍應試後惟同治四年省視一次迄今十有三年臣父師署雷州府事現在曁東省城合無仰懇　天恩賞假三月俾臣就近繞道省視稍伸人子之私如蒙　兪允俟新任學臣到後臣自備資斧起程前往一俟假滿卽當入都恭覆　恩命所有微臣乞假省親緣由理合附片具奏伏乞　皇太后　皇上聖鑒謹　奏軍機大臣奉　旨張登瀛着賞假三個月欽此　○○李鴻章片　再寄　淸苑縣人許啓亭原籍浙江紹興府山陰縣其父許和卿早故賴生母黃氏撫養成人咸豐十一年紹興被粤匪竄陷黃氏　賊不屈被戕甚慘因原籍無人呈報稽遲至今照章由寄籍具呈前來相應請　旨飭部將許黃氏照例　旌表以彰節烈理合附片具陳伏乞　聖鑒謹　奏軍機大臣奉　旨着准其照例旌表禮部知道欽此　○○曾國荃片　再平定州在籍翰林院庶吉士黃汝香經臣會同前工部右侍郎臣閻敬銘於光緖三年冬間附片具奏邀該庶吉士在籍勦辦賑務欽奉　允准在案兩年以來該庶吉士勤懇耐勞躬親鉅細刻刻以愛民濟物爲心遐邇莫不推嚴現在賑務告竣據該庶吉士呈請入都供職前來除分咨查照外理合附片陳明伏乞　聖鑒謹　奏軍機大臣奉　旨知道了欽此　○○大學士直隸總督一等伯臣李鴻章跪　奏爲知府員缺緊要分別　　調補恭摺仰祈　聖鑒事竊照保定府知府李培祜升補通奉道欽奉　上諭保定府知府員缺緊要若該督於通省知府內揀員調補所遺員缺着宜　補授欽此遵查吏部奏定章程省合道府缺出於通省正途人員揀選　補如無合例　調之員缺人地相宜准其聲明 
 
 

Page 5

 
 
以各項出身人員內練調臣督同藩司任道鎔臬司丁壽昌於正途人員內加逐加揀　或現　要缺或人地未宜一時實乏堪調之員自應照章聲明於各項出身人員內揀調查有花翎三品銜天津府知府馬繩武安徽懷甯縣人由兵馬司指揮保歸知州同治元年分發直隸迭因通商海運軍務勞續加保升階俟補缺後以道員儘先前補用同治八年題補　州知州九年調補安州知州十年升補天津府知府十三年　大計卓異旋經送部引　見奉　旨准其卓異加一級註册回任候升歴署天津道長蘆運使該員才具幹練辦事老成在直服官十八年升往要缺知府　巳九年資勞較深情形熟悉以之調補保定府知府實堪勝任如蒙　兪允所遺天津府知府員缺本應以宜霖請補惟天津地属海　爲北洋通商總匯要口華　商民雜處時有中外交涉事件撫循整飭彈壓巡防在在均關緊要宜霖初廳外任津郡情形未熟恐難措置裕如查同治九年因該處民敎滋事洋務日煩地方官辦理非易蒙將此缺攺爲外調　年九月十五日欽奉　上諭天津府知府員缺緊要着該督於通省知府內揀員調補等因欽此在案此次缺出自應欽遵前奉　諭旨揀調臣督同藩臬兩司查有花翎　銜河間府知府扎克丹荆州駐防旗人迭因軍務勞績由筆帖式薦保知府奉　旨簡放江蘇蘇州府遺缺知府同治三年補授常州府知府六年　大計卓異十年丁憂開缺嗣經服滿起復於十三年十二月補行卓異引　見奉　旨准其卓異加一級俟補原官日候升光緖元年奉　旨補授河間府知府領憑到任該員勤明亷幹屢任煩則通曉政體民情講　通商洋務以之調補天津府知府實堪勝任所遺河間府知府煩缺宜霖現巳到省應請卽以該員補授如此一轉移聞庶人均各得其宜亦與調補　章符合擬懇　天恩俯准分別調補以資治理而裨地方馬繩武扎克毋調補知府銜缺相當均毋庸送部引　見該二員任內並無審案徴粮緝盜巳起降革叅限之案此外因公處分例免核計理合恭摺具陳伏乞　皇太后　皇上聖鑒訓示謹奏軍機大臣奉　旨吏部議奏欽此　○○李文敏片　再准部咨嗣後道府州縣無論捐納勞績各項人員應於到省一年後察看者　分別補用等因茲查有捐納分發試用道賀元彬試看一年期滿據藩臬兩司詳請留省照例補用前來臣查試用道賀元彬才　　軍相應請　旨留省照例補用　會同兩江督臣沈葆楨附片具奏伏乞　聖鑒謹　奏軍機大臣奉　旨吏部知道欽此 
[浙省撫轅事宜]  
　　○十二月初一日覆國揀禀知臬委保甲湖　總巡差本口接辦　補用縣蔡錫俟本日到鳳山門外保甲差鄧履中禀知杭府委赴嘉署會　案件稅　大使兪　美禀知　委湖郡分　差遣叩辭　縣丞黃在申禀知藩委復催諸曁欠解南米差叩辭撤逢恩禀知軍需局委軍裝局差　○初二日梁佑年禀知交卸湖　保甲差佟增榮禀知海運局委津通局差　補用縣鄧履中辭赴嘉善會審案件從九余紹先禀知糧委催杭属漕項差叩辭　○初三日程洪禀奉藩委接辦江千船局差　調署龍遊典史文維商禀辭赴任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
