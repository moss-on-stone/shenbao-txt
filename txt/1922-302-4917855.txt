# 1922 - 302 - 4917855

 

Page 1

 
 
第一萬七千八百五十五號;中華民國十一年 西曆一千九百二十二年十一月六號
星期一 * *   
 
 

Page 2

 
 
第一萬七千八百五十五號;中華民國十一年 西曆一千九百二十二年十一月六號
星期一 * *時評 
[軟化（冷）]  
　　近日以來其勢洶洶之事至其結果往往軟化對抗者之能力進步歟抑始事者之力有備也 
　　近十年來之事其成功者大抵以徼倖得之好事者見徼倖之可以有成也於是不務實力而徒以虚張聲勢以期徼倖之得成猶之商界之有投機焉然而延至今日其技漸窮徼倖不可得而始强終弱故洶洶之勢每至軟化也 
　　軟化云者旣非玉碎亦非屈伏消滅於若有若無之間而終無下落之謂也政府之命令屢有之武人之主張亦屢有之社會間之急進者亦屢有之其結果别無他害唯自隳其當時之信用與自阻其日後之途徑而已 
[國內專電]  
　　北京電使團息意械已有主顧將脫貨似爲政府名義購（五日下午七鐘） 
　　北京電京漢備車五十列供馮運兵北上吳將赴鄭面馮（五日下午七鐘） 
　　北京電河南議員昨午後見王寵惠質問督理軍務是官是差王答是差政府頒發關防並非方印又問他省省長都是本省人河南何以有趙玉珂李倬章之說王答絕無其事予負全責（五日上午十二鐘） 
　　北京電昨電使團注意鹽稅政府已令該署洋員赴奉逕行交涉 
　　北京電葡使館息使團三日决議由關稅上撥五十萬兩給外部供使領經費（五日上午十二鐘） 
　　北京電王永泉電府院云徐樹錚受各方反對冬離福州永泉服從中央昨夕院覆前有讼該軍退回延平希速遵照並盼電覆 
　　北京電薩鎭氷來電請以王永泉會辦閩軍務本人專就省長 
　　北京電財農兩部會訂發明工業獎勵條例（五日上午十二鐘） 
　　北京電蒙古宣慰使電院請向俄代表聲明庫俄間無論訂何條約合同槪不承認（五日上午十二鐘） 
　　北京電美報聯合會主任八日招待記者越飛七日爲彼革命紀念招待報界（五日上午十二鐘） 
　　北京電日使昨日照覆外部云貴總長議訂立天圖路合同本使未便轉逹本國政府及吉林駐華領事因該路已於張志潭爲交長時口頭允許開工者（五日上午十二鐘） 
　　北京電吳佩孚大舉剿匪派靳雲鶚擔任豫南閻治堂擔任豫西張福來擔任豫東胡景翼擔任豫北　　北京電頴州土匪猖獗政府電馬聯甲張福來會勦（五日上午十二鐘） 
　　北京電頴州陷後壽州正陽吃緊匪黨高揭建國旗馬聯甲已派兵往剿昨閣議後院電蘇督會剿 
　　北京電外部核准日商公大紗廠六種商標（五日上午十二鐘） 
　　北京電鄂省長問題將欲解决湯薌銘調京另用以李濟臣接充 
　　北京電吳新田爲截留漢中道田賦與劉鎭華發生意見政府電雙方調解（五日上午十二鐘） 
　　北京電遠東代表要求組中俄委員會辦理對付白黨方法外部决駁覆（五日上午十二鐘） 
　　北京電英使覆外部四川險查商輪有無輸出川幣如不妨礙商業可允照辦（五日上午十二鐘） 
　　北京電美使覆外部中國限制嗎啡入口章程本國政府已令衛生機關查照（五日上午十二鐘） 
　　漢口電湯薌銘應黎電召定微㈤（日）晚十時乘特别快車北上 
　　漢口電豫匪由京漢沿路潰上蔡西平經張師往剿後又逃往羅山寳城鎭現由信陽騎兵往羅山抄襲 
　　漢口電楊森返宜後卽往巴東晤盧金山並赴利川收撫所部至楊部改編須俟孫傳芳返鄂後再商辦法 
　　漢口電張克瑶已返武穴將率部移駐南昌 
　　漢口電聞財廳向漢銀團商短期借債二十萬元息一分五期限三個月 
　　漢口電江㈢（日）晚八時長沙炸彈趙 
未傷傷轎夫行人數名兇手逃 
　　漢口電中央稅欵經理處支㈣（日）日實行撤消（以上五日下午四鐘） 
　　漢口電今日廣東同鄕會唐陳二會長在杏花樓歡迎商聯會粤滬代表鄭呂馮姚諸君到二百餘人席間馮少山演說戰後歐洲况與民國要素（五日下午十二鐘） 
 
 
 

Page 3

 
 
第一萬七千八百五十五號;中華民國十一年 西曆一千九百二十二年十一月六號
星期一 * *　　漢口電豫馮支㈣（日）交卸率隊北上張福來支午由鄭州赴省就任（五日下午八鐘） 
　　香港電蒙仁潛通電解除桂省長職務（五日下午十鐘） 
[國外專電]  
　　火奴魯魯電導淮問題及穆氏聘美棉業專定駐滬任公斷員之計劃俱經通過 
　　附上海泰晤士報四日火奴魯魯電云太平洋商業大會定於六日閉幕該會成績甚佳太平洋各國與會之代表共一百二十五人今日通過决議案承認導淮計畫之極關重要 
特約路透電 
[南北時局記]  
　　五日北京電馮玉祥二日電致政府謂現赴鄭州以印信交與張福來三日又來電謂已交卸藏事前赴保定四日巳抵該處 
　　五日北京電非政界接閩訊小徐昨由福州出海李厚基杜錫珪已抵厦門聞王永泉現主持政務 
　　五日北京電非政界消息政府抗議日人建造天國鐵路日使署覆稱當張志潭任交通總長時曾與訂定此舉之合同 
　　五日北京電總統應孫丹林之請下令緝捕內務部獎券舞弊案牽涉之某氏 
[漢口新關舉行奠石禮]  
　　四日漢口電安格聯爵士今日舉行新海關鄭石禮時演說謂渠服務中國三十四年內最歡樂之時代實在漢口渠於一九０七年抵漢時海關舊屋狹隘不敷辦公當時卽謀遷徙苦不能得適當地址後賴法磊　爵士熱心贊助以交換地產而得今日之新地址漢口他日與廣州聯接時其商務必將大爲發逹云云 
[張作霖仇日親俄]  
　　五日東京電奉天特别消息稱張作霖現頗嫉視日人謂彼將歡迎紅軍蓋可向購買所需之軍械且不欲阻止滿洲韓人起抗日人朝日新聞訪員稱張怒日人不助其抗拒吳佩孚現擬與俄紅黨聯合云 
[俄難民船沉没]  
　　五日東京電特别消息稱由海參崴開出之俄船兩艘於十月三十一日遇風沉没死一百三十四人 
[澳總督辭職]  
　　五日香港電澳門消息總督薛爾伐氏已辭職將由羅特里圭士博士代之 
[英相之外交演說]  
　　四日倫敦電前相波拉勞今日在里治演說謂新政府並不仇視南愛但願南愛當軸成功而知新政府言行相符波拉勞繼言英國外交政策之困難情形謂巴爾幹之和平與慘禍之防免胥恃近東會議之成功而近東會議必英國政策以聯合法意協力合作爲基礎方有成功之望波拉勞對於選舉之結果自信保守黨可得多數又謂察國家之現狀資本稅可謂病狂在選舉未畢以前渠未能發出請畫邀殖民地參與帝國經濟會議英國最好之主顧爲殖民地希望此會議之結果不獨增進更大之合作且增進更大之商務關於失業問題現準備在帝國爲展之計畫殖民地於此將予以合作而不望英國擔負全部代價也波拉勞言及美索波太米亞與巴力斯坦之撤兵問題謂迭接撤回英軍之請求渠將審愼研究此事但渠所須考慮者不僅爲英　所須付之經費且爲英國所欲擔負之義務英政府定設法使國際聯盟獲有可更切實行事之範圍波拉勞最後言及國防問題及天空危險或較海上危險爲甚等事謂渠對於國防不欲發實在言論蓋若英國不能恢復其實業地位則縱有極大戰績或兵力終不能救國於危云也云 
[英前相之政黨演說]  
　　四日倫敦電喬治今日在倫敦劇園演說張伯倫與白根海亦皆發言喬治主張在新國會中造成中央政黨其言曰國家需一有力之黨以不受黨派牽掣之獨立人士組織之而有充分强力可督率政府趨於中庸之道而 
不走傾及退化之極端喬治勸其黨員忠守黨約並於未有黨約之選舉區內援助以國家爲前提置黨派爲後圖之候補人拒絕一切根本上變遷與反動 
[英國之選舉形勢]  
　　五日倫敦電今日爲初選日有保守黨七十七人全國自由黨七人自由黨五人工黨三人國民黨一人皆再被選出如首相喬治新任司法大臣賀格殖民部次官 
戈爾皆在其內所可異者利物浦所推舉者爲愛爾蘭國民台夫林氏而非保守黨史考特氏 
[土耳其之內潮]  
　　四日君士坦丁電安哥拉政府對於土皇之决議穩健派土人聞之惶駭蓋以安哥拉此舉乃對於國家舊制之打擊將使　界回敎徒减其對於回敎領袖之信仰也衆覺極端派刻握安哥拉之全權此種輕躁舉動行將行之不息再逐出基督敎徒之令亦發生嚴重擾亂蓋基督敎徒不僅爲商人且多精於技術之人凡精練工人大都爲敎人與阿米尼亞人也 
　　四日阿拉哈巴電基瑪爾對土皇之態度巳引起印度回敎徒之驚愕某印度報稱印度前擬派兵援助安戈拉不知今擬派此軍往攻安戈拉否 
　　四日君士坦丁電士耳其內閣總理通告協約國高等委員謂君士坦丁政府决議派代表團參與洛桑會議 
[德前皇續婚記]  
　　四日杜安電前德皇定明日在杜安宮行續婚禮新聞家與攝影家現紛紛來此主婚者爲市長前德皇穿軍服賓客大約有五十人連前太子與亨利親王及其他皇室中人在內杜安居民不贊成星期日結婚故始終不充前德皇鳴鐘之請前德皇巳向柏林定購價値頗鉅之鑽石飾物擬贈與新婦但德國社會黨大爲鼓噪擬不許此飾物出境 
[美國之未來選舉]  
　　四日華盛頓電外間對於未來選舉之結果甚多猜測衆意國會中之共和黨大多數必將大減而所减之共和黨大多數必尙含有足以破壤黨中紀律之分子今日之趨勢極端之保守派將代以自由派與急進派 
[各國近呈記]  
　　四日泊拉格電捷克斯拉夫外交總長宣稱近與南斯拉夫訂定之盟約以五年爲期規定政治與外交之聯合如遇兩國利益有爲國際事端危及時兩國當一致行動 
　　四日比京電內閣派委員會考慮向美國霍佛氏申謝其戰時賑濟比國被占土地之辦法聞將贈以彫刻物一種置於加州里備斯丹福大學 
　　四日亞姆斯特丹電雪茄爭端業已解决廠主已承認工人之要求 
　　四日倫敦電柯克爵士今日在倫敦演說述及澳首相所稱澳洲不復建造船舶之言謂英國造船家當代澳洲建造所需之船舶 
　　四日雅典電薩摩島居民起事要求恢復前處於國際聯盟保護下之自治權 
　　四日美國印提　拉里斯電陸軍中尉美克萊提氏及開萊氏駕飛機Ｔ字第二號作橫越美洲大陸而不停頓之飛行因水管毁裂被迫降地但巳飛行二千零五十里實爲飛行界最長之飛行 
　　五日東京電橫濱煤氣自來水廠工人宣言如不增加工資則定本月六日一律罷工 
南洋大學無綫電 
[德國之馬克禍]  
　　柏林電德國會議准於本月十五日後郵費再加收一倍因郵政當局報告本年經費缺少五萬兆馬克如不加價則次年將缺少十五萬兆馬克也 
　　柏林電德國進口關稅之現金比價率因馬克低落每星期逐步提高現定十一月八日至十五日之一星期內現金比價率爲金馬克一枚等於紙馬克八百五十四枚較本星期價格增百分之二十一　　倫敦電據柏林電德內閣决計請賠償委員會准借外債五百兆金馬克以固定馬克價格 
[德前皇續婚]  
　　柏林電前德皇日內將在杜安續婚皇室中人多巳前往致賀惟王子　人現居德國者則託人代表參與婚禮 
[意前相赴美]  
　　羅馬電前相尼蒂氏請給護照俾起程赴美法西斯蒂黨曾查抄尼蒂氏所辦之報館故尼蒂與法西斯蒂黨意見不和首相墨索里尼稱如言論果有自由之價値則渠願保　言自論自由 
[美裁冗員]  
　　紐約電國務卿休士演說稱述哈定裁除冗費之計畫 
[公電]  
　　趙恒惕通電各報館均鑒江晚赴東牌樓遵道會聆美國饒伯森敎授科學講演八時散會歸途突有暴徒抛擲炸彈傷輿夫從兵及行人數名恒惕無恙兇犯逃逸巳飭軍警嚴密緝捕以維治安省城秩序如常恐遠道傳聞失實特電奉聞乞釋遠念恒惕叩支印 
　　福州各界大會通電各報館均鑒閩局業由閩人自决徐樹錚巳於冬日離閩建國軍政制置府當然消滅請諸公一致力爭阻止各方援軍入閩如巳出發立即撤回以弭兵禍福建紳商學各界大會叩江印　　梧州桂公民代表通電各報館均鑒報載沈鴻英凖備率師回桂雖傳聞之辭尙未徵實萬一竟成事實益增吾民痛苦去嵗吾桂軍興方届秋收農夫流徙貨棄於地自冬徂夏干戈不息避兵未遑安事稼穡土匪遍地交通梗塞行百里者計程旬日行商坐賈交受其困庫藏告竭乞靈紙幣物價增高奚翅倍蓰羣雄逐逐日尋干戈白骨蔽野餓殍載道此中情况筆　　述今加之以沈氏吾民將不知葬身何所矣沈氏出身盜賊素昧大義始受劉古香招撫繼殺劉以媚陸武鳴屢蒙陸莫拔擢當粤軍回粤之役沈謀取莫督以自代致起內戰粤桂開釁沈主攻粤最力忽而叛陸乞降於許軍長旋受撫於李部長一再變節桂林敗竄求助於趙炎帥湘鄂之役沈又叛湘求附於吳孚威跡其一生無非反叛事實昭然舉國之所同惡沈氏回桂對於桂省新舊軍閥俱不相容勢必糜爛全省一决雌雄而後巳桂省本極貪瘠一年以來吾民巳極切　之痛今聞大難將至安得不疾首呼號務懇羣公一致以實力的制止沈氏回桂尤望粤陳湘趙諸公駐重兵於贛邊除暴以武吾桂九百萬生靈實利賴之廣西公民代表南寗屬雷震·黃人晋·梧州屬何人鳳陳熙·柳州屬韋玉宸朱苹·桂林屬雷業興唐啓瑞·平樂屬王永福何傑·潯州屬姚健成李傳經·玉林屬林超凡李作棟等仝叩皓 
國外要聞 
[國際永外法庭成立之經過]  
　　第一次開庭已判决兩案···· 
　　美國加入國際法庭之準備　 
　　世界新聞社云海牙國際永久法庭於本年八月間第一次開會旋即宣告延會定明年（一九二三）六月十五日再開會（其間如有重要事件則開臨時會）此國際永久法庭爲國際聯盟會之產物美國始終未承認國際聯盟會故亦未承認永久法庭唯永久法庭公約實爲獨立者與凡爾塞條約及聯盟公約並無聯帶關係美國若承認永久法庭幷不即發生承認凡爾塞條約及聯盟公約之　 
效力據本月一日華盛頓電訊哈定總統願舉出代表於國際法庭人認此爲美國明白承認國際法庭之證果爾則國際法庭之基礎將益鞏固茲將該法庭八月間第一次開庭判案之情形及國際公斷問題之略史依美人威廉阿脫登杜配多所記譯述如後 
　　海牙國際永久法庭巳判决國際爭端兩件三十年來世 
界人士努力要求之國際公斷今已得一最高結果矣第一案下判之日爲一九二二年八月十日余（杜配氏自稱下同）坐於公案前如新聞記者然援筆紀錄一切覺此時此境爲世界未來國際關係之轉換點心中不禁發生異感法官十一人一律黑色長袍威儀肅穆鬚眉皓然年齡皆至少在六十以上此十一人乃從世界最著名之法律學者中選出不問國籍就自左至右之席次記之公案最左端爲挪威法官裴起曼氏次爲日本小田氏東方著名之國際法學家再次爲古巴之白斯　門德氏爲哈伐那有名律師再次爲丹麥之聶呼倫氏嘗爲埃及混合裁判所法官多年再次爲法國威斯氏曾性職法外部撰國際公法論文多篇再次爲荷蘭勞德氏即第一次法庭主席也再次爲英國芬來貴族再次爲美國約朝巴塞德摩爾氏再次爲西班牙阿爾他來拉氏再次爲意國恩巢鐵氏任羅馬國際法報主筆再次卽坐於最右端者爲羅馬尼亞之尼格來司谷氏計十一法官恰占十一國籍云 
　　茲略述國際公判之由來紀元一八九九年俄皇尼古拉司第二召集各國代表開會於海牙是爲國際努力維持世界和平之始經數閱月之討論依當時大勞所許决議組織一所謂國際公判法庭實則並無法庭之存在乃從各國中選定名流一百三十五人如有國際爭端發生時卽就此百數十人中再公推若干人組織法庭判斷該案上僅有組織法庭之預備實際上並無存在之法庭前此二十三年間各國曾以國際爭端十八件交此國際公判法庭判斷當此次海牙新國際永久法庭下第一案之判斷時國際公判法庭正在審理美國與挪威間之一爭端係挪威控訴美國於對德宣戰時扣留挪威正在建造中之船舶云 
　　國際公判法庭之組織成立後各國尙不滿意因其並非　　永久機關故一九０七年第二海牙會議開會時美國務卿伊立胡羅德氏訓令赴會美國代表提議設立一永久公判機關以純粹之法官組織之此等法官須盡以其時間依法律手續審判國際爭端］第二海牙會議以美代表之竭力主張遂盡全力於討論設置此法庭對於各點一致同意唯選擇法官一節發生異議但亦不難解决詎巴西代表巴布沙氏起立要求各小國應與各大國有均等之代表權如南美柯斯他立加應與英帝國平等有許多小國代表贊助此要求遂致爭持不决此永久公判法庭之計畫乃不能成立於第二海牙和平會議 
　　當歐戰發生後余　與參加第二海牙和平會議之美國外交界耆宿好雷斯保德氏討論國際公判問題據氏之意當時者非巴西代表提出要求致生阻力則國際永久法庭當早於一九０七年成立迨一九一四年當已享有重大之威望大戰或可因此不作故前此之大戰未嘗不可謂應由南美之一個人負責 
　　一九０七年設立永久法庭之計畫旣告失敗遂停擱至十二年一九一九年列强會議於凡爾塞擬定國際聯盟會公約第一次草案其中尙無設置永久法庭之規定紐約　律師公會以此爲續行提議之大好機機遂通過决議案請和平會議提議設立一世界法庭並請規定於和約中其後和會果提議此事但是不中由於紐約律師公會决議之力則不可知 
　　凡爾塞和約中並未確實規定世界法庭之計畫第規定由彼之產兒國際聯盟會行政院草擬組織法庭計畫請各國批准行政院照此辦理當經舉出一國際著名法律家委員會籌備此事美國之伊立胡羅德氏及乾姆斯佛朗斯各德氏皆爲此委員會委員該委員會協定選擇法官之方法並草擬設立此法庭之單獨條約草案請各國政府批准各法官當由國際聯盟會行政院及議會從世界許多法律名流中選出之條約草案亦經各國迅速批准於是國際永久法庭成立矣 
　　國際永久法庭成立後所判斷之第一案係荷蘭提出以凡爾塞和約所產生之國際勞工局去年得派其工人代表列席於國際勞動會議是否合於正當手續請法庭判决蓋關於列席一層要求者不止一方於是引起正當證書之爭議此項爭點頗爲重要因國際勞動會議每年開會一次以改良世界工人地位爲目的必須得有保證其行動並無疑義否則將失其威信當經永久法庭判斷該勞動會議之行動爲正當云（未完） 
國內要聞 
[二十一條無效案已咨參院]  
　　本月一日衆議院第五次常會决議民國四年之中日協約由政府宣布無效案昨巳移送參議院其咨文云爲咨行事案據本院議員劉彥張樹森共一百二十餘人提請將民國四年二十一條要求之中日協約及換文案由國會議决無效咨請政府宣告一案經本院本月一日開第三届第五次常會討論僉認該協約換文等係威迫成立毫未經我國約法上締結條約須得國會同意之手續全體一致對於該項協約换文等議决無效相應移送貴院一致議决無效後咨請政府對中外宣告可也此咨參議院 
　　　衆議院中對於此項問題之提案本有兩起開議時即將兩起合併討論其一爲張樹森等二十餘人所提出一　劉彥等一百人所提出張案全文巳誌前報茲更將劉案原文披露如下查民國四年二十一條之中日協約及各換文等係日本乘歐戰方酣以最後通牒壓迫而成立此種條約即爲我國亡於日本之先聲亦始終未經我國承認爲有效締約當時袁世凱即向中外宣言係威迫成立歐戰結局凡爾塞開世界和會時我國代表曾正式提出廢止二十一條中日協約之陳述書以未逹到目的我國拒絕簽字華盛頓會議時我國仍提前議日本雖承認返還山東撤消第五項而止然我國仍保留取消其他各項在案此實我國政府對於二十一條之中日協約及換文等始終未承認爲有效昭著於世界之事實也查民國約法締結條約須經國會同意該協約不僅未經正式國會同意政府亦不認爲有正式條約性質始終未向國會提出然政府雖認該協約爲無效而日本或以未經聲明撤消仍自認爲有效亦未可知非經我國會正式將協約換文等全部議决無效咨請政府向中外宣告無以絕外交上之隱患而鞏固國家之基礎應特提案敬請大衆公决提出者劉彥唐寳鍔呂復等十人連署者嚴天駿等九十人 
　　以下廣告 
 
 
 

Page 4

 
 
第一萬七千八百五十五號;中華民國十一年 西曆一千九百二十二年十一月六號
星期一 * *   
 
 

Page 5

 
 
第一萬七千八百五十五號;中華民國十一年 西曆一千九百二十二年十一月六號
星期一 * *   
 
 

Page 6

 
 
第一萬七千八百五十五號;中華民國十一年 西曆一千九百二十二年十一月六號
星期一 * *國內要聞二 
[王寵惠决先辭職]  
　　顧維鈞尙未允代 
　　寵惠自受國會方面質問後頗有單獨辭職之表示前日（星期四）關議席上王氏向衆閣員宣言謂不問諸君如何個人决先單獨辭職後即由梁秘書長趕繕辭呈閣議散後王親自入府而遞辭呈並對黃陂陳述萬難再行維持之苦衷黃陂語王云旣是如此不敢深累爲難惟目下頗難覔　相當替人最好煩兄敦勸少川（顧維鈞字）暫代王唯唯而出聞昨日（三日）上午羅顧及梁秘書長等均在王私宅會議王氏對顧氏並致黃陂希望代揆之意惟顧表示不肯擔任王羅則力勸顧氏勉告奮勇顧氏對此態度如何尙未能測其究竟但據又一方面消息王如下野繼任人物以顏惠慶之呼聲爲最高云 
[片面進行之財政會議（隨波）]  
　　中央所設之財政會議任黃郛督辦其事　已經兩月黃無照辦者（聞江蘇代表曾樸且已回蘇）故此項會議之籌備未免成片面之熱衷然而黃郛已面騎虎之勢萬難終輟現回依舊進行也茲覓得其最近呈報總統文一件特錄於下 
　　［竊郛自奉命籌辦財政會議以後於十月一日起任事業經呈報在案嗣於本處內設置總務議案兩處並設秘書四員總務處主辦內部切事務議案處延聘參議十八名名譽參議十六名都係在財政機關富有經騐或於財政金融各學術精研有素之專門人員迭經開會　議共同討論分頭擔任一面又向各機關徵集各種圖籍表册以爲淸釐校勘及編纂議案之基礎經月以來差幸在事各員均能熱心從事所有各項卷册如公債預算·關稅·菸酒·鹽稅·田賦·賦稅·泉幣等資料業已次第彙集卽素稱繁蹟之內外債務負擔細數再有一二星期亦可分類查明惟中央與地方各項收支確數實因年來財政情形紛繁複雜且未經報部事項所在都有一時難得總數調查補漏尙須時日擬俟全國收支槪數查明後再與內外債務細數兩相對勘庶幾全國財政之實際虧負情形與夫國家危險究至若何程度均得釐然表顯由是斟酌現下財政實况籌備補救方法用備召集會議時公開討論共謀根本解决之計如此辦理似於會務進行較爲扼要至各省派遣代表蒞會一節除江蘇曾樸安徽王源瀚山東覃壽堃甘肅葉爾衡王晳五名已由各該省長官派定幷電告姓氏到處外餘若直隸山西湖北河南熱河察哈爾綏遠等各省區或經當面表示或已先後來電大致均稱財政會議實爲今日當務之急一俟召集有期卽當選派代表與議 
等語此外各省將來覆電陸續寄到之時自當按月續行呈報藉抒厪慮惟郛材輇任重時懼弗勝旣膺艱鉅亦惟有勉竭駑鈍以期仰副我大總統載飢及溺救國憂民之至意所有一月以來籌辦財政會議事宜之經過情形理合具文呈請鑒核備案］ 
　　觀以上之呈文可知該處之近况如何至其搜羅之人才有足記者總務處長爲張羣內分文牘會計庶務招待四股議案處共參議十八人爲甘鵬雲·張羣·朱延昱·張競仁·黃體濓·楊汝梅·陶德崑·高朔·晏才傑·唐林·陶毅·吳榮　·徐鴻賓·王章祜·黃濬等秘書四人爲許卓然·蔡寅·唐凱·何其偉考其歷史大半皆財政界出身也（十一月二日） 
[考試分部人員之津貼問題（蘋）]  
　　歷年經高等普通兩種文官考試及格人員除分發外省不計外留京分部學習候補者就丙辰丁未已未庚申四次統計之不下二百數十餘人但往往學習期滿而未能補缺者甚多其原因不外乎內閣屢易各總長皆挾有夾袋而來此項候補人員旣不與總次長相接近復不善於鑽營只脚靴手版聽鼓經年仍不免抱故我依然之嘆者斯亦情勢所必至也此次內長孫丹林有鑒於是且查得此項人員寒士居多補缺無期異常淸苦非增給津貼不足以示體恤而資獎勉爰大發慈悲召集本部參事司長人等開一部務會議訂立一種增給津貼單行規則凡高等候補員最低額八十元最高額一百八十元普通候補員最低額六十元最高額一百三十元每六個月著有成績者高等得增給十元至二十元普通得增給五元至十五元此項規則除通令遵照施行外幷聲明俟閣議通過頒有通行規則以後即行廢止蓋以此項候補人員各部署事屬一律同在中央政府之下當然不能有所軒輊於是財政司法等部之考試候補人員果然聞風繼起向各部當局要求仿辦各該部遂亦草擬是項規則咨請法制局審定唯數目旣參差不齊理由又紛紜不一法制局無所適從乃由該局長王耒請示總理酌予裁奪王總理以文官考試候補人員津貼固應增加然不先徵集各部署之意見贸然定一通行規則恐施行時不無有所窒礙遂令法制局會同銓叙局函請各部署派員列席會議後再辦上月二十四日法銓兩局因即召集各部署所派人員會議結果高等候補員可照內務部原案通過惟每六個月著有成績者衹得加給十元爲限蓋現行高等官俸法高等文官補缺初叙爲二百元可進至三百六十元津貼最商額増至俸給最商額之半數固不爲過且比較初叙尙差二十元於法亦無不合至若普通候補員補缺初叙祗五十元進至最高額亦祇一百五十元若照高等文官例則津貼最高額祇能至七十五元最低額至多亦不能過四十五元現在普通候補人員津貼多有在五十元以上者且各部署補缺之普通文官初叙事實上從九等起者亦所罕見職此之故當經全體議决普通候補員之津貼最低額爲五十元最高額爲一百元每六個月著有成績者亦祗得增給五元當由法制局將內務部原案修正遂於上月二十八日（星期六）提出閣議通過正在預備公佈間彼經法官考試及格分部學習之候補人員聞此消息認爲同一考試候補人員高等普通兩種資格旣皆能增加津貼法官責任較重且候補法官與實缺法官任務相同遂向司法當局復爲進一步之要求懇請修改法官津俸條例提出理由四種大致一就資職言應請與行政官同一待遇二就生計言應請與高等文官一律加津三就公道言應請修改法官津俸條例四就緩急言應請於修改冿俸條例時酌予分别增加幷請隨時提出閣議云云按其呈文中之語氣頗似蓄積有素者此次閣議通過高等普通兩種考試人員之津貼暫行規則而不及法官實予以一觸即發之機會此呈上後司法當局頗覺爲難然責任所在又不能置之不理於是只得請將已經通過閣議之津貼規則暫緩發表從長計議而文官考試人員見此情形則又異常着急深恐已成之局受其影響復行中拆用特約同此項考試人員於前日以私人的關係請求院秘書長提早公布復組織一種團體定名曰各届考試同人聯合會以爲維持地步將來此項規則究應如何公布之處想當局者必有法以善其後也（十一月二日） 
[參院協商停止選會無結果]  
　　昨日（三日）下午二時參議院根據上次談話會之結果特再開談話會仍由年齡最長之黃錫銓主席報告今日之談話會係依據上次談話會之結果應討論者㈠爲議長决選會暫行停止問題㈡爲補選憲法起草委員問題請大家發表意見宋汝梅謂决選議長問題如有調停辦法則本席亦贊成停止决選兩星期如無辦法則無論停會若干時仍無良好之結果原提議人董昆灜謂本席主張停止决選會兩星期者因鑒於王家襄楊永泰二君之决選開會七次之多雙方仍相持不下除暫時停止决選換一換空氣外别無解决此問題之良好辦法並非主張推翻决選實係出於維持本院之意務請同人諒解至提前補選憲法起草委員一層尤與制憲之進行有莫大關係議長之爭執爲王楊二君之私人地位問題如因王楊二君之問題致使憲法起草委員延擱不能選出則有負國民希冀憲法速成之重託而且現時衆議院對本院巳嘖有煩言萬望同人速自解决本席主張下星期三即先將憲法起草委員選出請同人公决旋經大衆長時間之討論其結果决定於下星期一（六日）先開選舉憲法起草委員會而對於議長决選暫停兩星期一節則討論多時仍無結果各議員多私自退席主主席遂宣告會並聲明下次開會不再當臨時主席 
　　觀昨日談話會情形王派議員一致主張延期决選其意無非欲騰出時間以爲猛烈運動之地步但據深知內幕者所談在王派費盡氣力縱能求得過半之票數而彼時楊派必因票少以不出席爲抵制反之楊票加多則王派又將不出席矣其形勢仍如現狀結果永遠不能成會卽議長永遠不能產出國會常會會期依法僅有四月現巳虚秏一月長此相持實於國會本身以絕大之　 
打擊故各方面均希望楊王兩派及中立者爲充分之諒解與公平之商洽以求此事之解决惟三派目下雖有接洽之機而彼此意見距離尙遠一時或未易妥協也 
[京團體再請廢治安警察法]  
　　月前京師七十餘團體以治安警察條例妨害人民自由 
與共和國精神根本背馳曾推舉代表四人進竭府院要求將該法廢止後閱報載國務會議議决僅交內務部修改各團體對於政府此類搪塞辦法異常憤激復於前月二十九日在北大第二院開聯席會議討論對付方法當場議决數項並推定蔡元培林長民毛一鳴郭春濤四人爲第二次請願代表昨日該代表蔡元培郭春濤兩人（林長民毛一鳴因事未到）至國務院請願因總理未到由梁秘書出面接見首由蔡元培說明來意及該條例種種弊害與要求廢止之理由並面遞呈文一紙梁秘書閱呈後當否認交部修改一說並述該條例廢止之困難大意略謂國家若非依無政府之主張則不能無政治旣有政治則不能無政府政府爲維持社會安寗計則不能不有各種法規世人每以民法刑法與警察法混爲一談殊不知其實不同民法刑法是懲之於巳發之後警察法乃防之於未發之前凡國家不能無警察權警察法乃其中之一大部分故欲完全將該法廢除似乎頗近極端尙須斟酌云云次由該代表說明羣情之激昻及各團體要求政府將該法根本廢除之堅决希望並解釋現在施行之警察條例乃袁氏帝制自爲時代本其個人之意志任意制定以壓制人民之私法根本與共和精神衝突與國家眞正合乎民情之警察法顯屬兩事不能相提並論且該法並未經國會合法手續而成立其根本旣無存在之理由人民即無遵守之義務故非政府急速明讼廢止不可當堅請梁秘書長主持廢除並將此意轉逹總理即興辭而出茲將其呈文照錄如下呈爲治安警察條例根本不能存在仍請迅即明令廢止無庸修改事竊以共和國家首重民權民權之保障以各種法律爲基礎治安警察條例純以剥奪人民自由爲目的顯與立國精神根本背馳元培等前曾代表各團體具呈鈞院要求廢止在案不意閣議議决僅交內務部修改對於請求之根本觀念毫未與以注意查該項條例實產生於袁氏夢想帝制時代未經合法國會之承認根本不能成立人民即無遵守之義務在袁氏圖叛民國自不惜出此今政府以恢復法統相號召對此非法害民之治安警察條例理應自動撤廢方足以饜人民之意况維持社會秩序巳有民法刑法及各種專條詳密週到自無庸留此層朿縛人民之具茲經各團體旣呈請廢止於前國會議員復提案取消於後人民對於該條例之心理旣如此其存在之價値如何可想而知鈞院竟不顧民情交部修改是徒滋紛擾而啓人民之憎惡及反動耳各團體對於修改一節萬難承認特此復懇我總心理明斷迅於一星期內明令廢止以除民害而安人是幸 
[關稅研究會末次會議]  
　　昨日（三日）下午四時關稅研究會仍在財部會議廳繼續開會到會者計政府代表十八人商會代表九人由會長李景銘主席報告前議產銷兩稅情形略謂前者所提之常關改徵產銷稅議案曾由同人擬訂辦法大綱十六條提候公决因各種詳細規則或須集思廣益或待參訂考查未易急就成章况原案旣以杜一稅兩征節節留難之弊則將來擬訂各項細則當然秉此主旨以期便利商民廓淸積弊茲將細則內應行規定之事略舉十則以免轉運時有重複完納之弊至經收人員亦應嚴定懲罰章程俾防浮收需索此案甚關重要實非倉卒所能解决應候將來商會聯合會開會時再行討論現在商會聯合會已設有商約研究會仍請諸君將此次意見於將來開會時再爲研究以策萬全云云繼由張維鏞發言謂前日所討論者係大綱今日主席報告各節乃爲細則似非短少時間所能研究適當好在商約研究會旣爲多數贊成且係永久機關可將未决各案提出該會隨時討論現擬聘本會會長爲該會名譽會長其餘會員均聘爲顧問以資接洽（衆贊成）旋又由主席請黃君厚誠簡單報告提出之奢侈品稅則案黃厚誠謂前次討論奢侈品問題公决由本席再擬一範圍較小之稅則茲謹就原訂稅則酌爲縮減分應征之物共爲十類計烟酒糖三種巳佔稅收全數百分之八十七應將該三類認爲奢侈品其餘之物可於特别會議時相機增減可也主席謂此案可於特别會議時提出討論至於營業稅及所得稅草案俟油印後送商約研究會討論本會開會巳兩月有餘今日議事業已終了財政農商兩總長本擬出席舉行閉會式惟因事冗未能到會委託本席與汪副會長爲代表宣告閉會但按議會慣例當閉會時均有閉會辭等等之表現本席以爲此乃一種虚文本便旣愼重事實宜簡略此種儀式惟財政總長因諸君對於會務異常勤勞杨績甚優擬贈　會長財部一等獎章會員二等獎章至本會未了之事將來仍由全國商會聯合會繼續會議是本會事務雖告結束而精神依然存在徐德虹謂本會係研究性質對於各案雖不能表决但現在旣已閉會而本會宗旨與財政討論會宗旨旣不相同財政討論會係主張存常關征收產銷兩稅本會大多數表决宗旨贊成廢常關取消產銷兩稅實行營業稅及所得稅故本席認爲應在議事錄中叙明（衆贊成）時巳四時四十分遂由主席宣告閉會 
[魯案委員會繼續開會㈢]  
　　昨日（三日）午前十時魯案中日聯合委員會第一部在外交部開第二十四次會議至午後一時散會出席者中國爲王委員長徐陳兩委員日本爲小幡委員長出淵委員木村代理委員所議事項如下㈠繼續討論日本總領事館及居留民團體用保留財產問題中國委員提出新案討議結果雙方大體一致决定俟日本委員將靑島病院問題請示日本政府意見後再行與第二小學校問題一併討議㈡就公產等償價交付方法雙方交換意見下次繼續討議㈢日本委員提出公產支出實費訂正表中國委中委員允與原提案比較審查 
[中俄會議仍無實現希望]  
　　俄國無誠意 
　　中俄會議前有十一月十日開幕之說茲聞此說尙不可靠蓋我國政府以庫恰現尙駐有俄兵此俄兵如不撤退不特中俄會議將無結果且亦無開會之必要顧外長曾於上月二十七日特派俄事委員會委員稽鏡與勞農赤塔兩政府駐京代表交涉要其先行撤退庫恰俄兵並無條件交還庫恰且聲言我國以此爲先决問題俄國如有誠意與我國交涉應即撤退軍隊交還庫恰俄代表乃以中國境內仍有舊黨圖謀擾亂俄國爲口實謂中國如不將舊黨驅逐出境不能無條件交還並於日前提出長文之覆牒曉曉置辯我政府以俄國慣以甘言引誘並無絲毫誠意已决定强硬主張須俄國先撤兵交還庫恰然後開中俄會議否則無開會必要因此日　又有傳說謂俄國代表越飛氏巳允以締結中俄通商條約爲撤兵之交換條件但經調查此事亦不可靠 
[呂鑄被捕之內幕]  
　　獎券之黑暗至此 
內務部民治司司長呂鑄前日又繼王揚濱之後而突遭司法機關之逮捕其內容爲關於義賑獎券舞弊嫌疑之案昨日某通信員特訪孫丹林氏叩以此事之經過孫氏言王揚濱及呂鑄被捕兩案其中所應查究之事實皆非發生余任內余本不欲過問但以部內部外旣巳有人告發若卽令本部人員查辦了事是過輕則免疑余爲袒護部員過重又不免疑余爲别有作用所處地位至難惟有送交法庭偵查虚實果能證明爲完全無罪亦余之所甚願呂鑄對於義賑獎券舞弊嫌疑一案係出於申楚漢之告發其中要點則關於辦理獎券之開支竟逹二十九萬元之鉅查此項獎券　辦之名義原爲籌集慈善事業之經費餘利僅有五十餘萬開支則逹二十九萬此外剩餘之二十餘萬似應循名責實爲慈善事業之用然前任當局則仍將此項開支剩下之餘利留在部中隨便支用（如借以發薪等類）政府假慈善之名獎勵人民賭博吸收其金錢乃竟得如斯之結果平心而論未免對不起人民也又每次發行獎券未能售出之餘券本應取銷號碼不加入開彩之列然內務部所辦者則每次仍將未售出之券加入開彩券則存諸部內故往往大彩仍出在未售出之券中而託言係新疆甘肅等處行彩使一般人民無從查考又如中獎之小彩亦有不盡來取者屢次積累數不在少皆無明晰之帳目凡此種種一經告發不能不認爲重大之嫌疑此案旣送法庭則如何辦理悉聽法庭主持余不再欲過問孫氏談至此又慨然於內務部人員已往曾爲袁氏辦理宋案及籌備洪憲大典等事以後則遣送德奥敵僑及辦理義賑獎券皆不免爲舞弊之淵藪某君復詢以王楊濱案近已如何孫氏言法庭方面如何進行余未過問王君之責任問題爲關於二十萬元之支出二十萬元之外有十六萬元則流用於某方面者是否待王君之責任問題判决而後再事偵察則惟視法庭方面之見解如何耳　 
[敎聯會請公布學制改革案]  
　　學校系統改革案巳於一日以敎令公布原案內容係採用第八届全國敎育聯合會議决之案惟第二十四條文字略有修正聞第八届敎聯會閉幕後曾推袁觀瀾君入京與黃任之胡適之諸君接洽於敎育部結果敎部允將敎聯會案公布茲將袁觀瀾起草送敎育部之學校系統案呈文照錄如下爲呈送議决改革學校系統案敬祈察核公布施行事竊維民國元年大部招集臨時敎育會議議决核定學校系統公布以後歷年遵辦就實際上敎育之結果及世界敎育改進之趨勢詳加體察覺有改訂之必要在民國八年各省區敎育會已多研究及此於是年十月開第五届聯合會時决定翌年專以此爲提案方針九年開第六届聯合會各省提案者四起决定翌年由各省區詳加研討於開聯合會時議决此案上年十月開第七届聯合會就先後送到安徽奉天雲南福建廣東黑龍江浙江甘肅湖南江西山西直隸等十二省所提之草案彙合討論議决改革學制草案一件仍分函各省區敎育機關組織討論會詳加討論如認爲可行應招集相當人員擬訂各級課程提出於下届聯合會其有指定若干校實地試驗者並將討論結果互相通告在此一年中各省區討論結果大都認爲可行亦或小有修正其關於新學制之課程標凖各省區巳着手 
起草本年九月大部召集學制會議通知各省區敎育會各推代表加入討論其交議之學校系統案大體亦採及上年草案此次開第八届聯合會先後到者二十省區我總長亦派員出席致詞敦勉認學制爲重要問題殷殷以悉心討論勿隱勿遺爲勗到會會員統體大部盛意旣就上年草案並彙各省區之意見詳加討論復以大部招集學制會議之議决案有較上年草案有修正精密之處因而參加比較合併討論經多次討論之結果爲學校系統最後之議决即以爲四年來繼續討論之結束特將是案繕陳大部敬祈鑒核頒布施行以慰敎育界喁喁之望至各省區就現有中學或小學指定試辦經各代表報告者巳有奉天直隸山東安徽江西湖北湖南江蘇浙江廣東雲南等十一省其國立高師附屬學校試辦爲本聯合會所知者有北京南京奉天三處其各省有已編訂課程標凖草案者現復議决設課程標凖起草委員會推員討論彙合起草俟有結果再當陳送爲大部編審敎材要目之贊助再本届在濟南開會　呈文鈐用山東敎育會圖記合併陳明 
[河南之兵匪患（尊庸）]  
　　河南土匪素爲最多之區自馮玉祥督豫將寳德全槍斃後寳部與趙部更散而爲匪豫省之匪患乃日益猖獗馮氏患之乃將全省剿匪劃爲五大區馮自領中區東南西北四區各以其地所駐防軍分任之河南土匪最多最悍者俱在河南之正西及西南西北等處因此項土匪多係寳趙遣散舊部與軍隊多通聲氣故久久不能平息前月二十七日郾城縣南二十餘里之郭店忽自橫河西來游匪數千　集於郭店旁之九孔橋下及鄰近村舍中先僅掠奪村戶肆意搶刦繼欲毁壤鐵路攔刦火車幸經村民報告附近官署由警備隊及靳師派隊分道迎擊匪等即分作兩股向東西兩面竄去土匪多係馬隊又時在黑夜故官兵不易追剿東股之匪復於是晚圍攻距郭店四十之上蔡縣該邑民團僅百餘人因衆寡不敵城遂爲匪陷落縣知事亦被匪槍斃郭店前後百餘里各村至二十八日火尙未息土匪焚掠至慘逃難之民遍地皆是而上蔡縣城迄二十八日尙爲盤踞與官兵交戰正烈也然河南目前危害莫甚於兵多匪患尙在其次蓋匪患不過一時人民雖受 
 
 
 

Page 7

 
 
第一萬七千八百五十五號;中華民國十一年 西曆一千九百二十二年十一月六號
星期一 * *痛苦剿平即就無事而兵多不能裁减日日加軍人民擔負終有偕亡之日現在豫省軍隊計有（一）馮玉祥第十一師一全師（駐開封商邱一帶）（二）陜軍胡景翼一全師（駐邯鄲一帶胡師人數實數不僅一師）（三）靳雲鶚第十四師一全師（駐鄭州一帶）（四）豫軍第一第二第三第四第五個混成旅（豫南鎭守使李治雲率一旅豫北鎭守使馬燦林率一旅其餘三旅長未詳）（五）吳佩孚第三師一全師（駐洛陽一帶）（六）田維勤一旅（駐周家口）（七）馬某一步兵旅（駐地未詳）豫軍舊編第一第二第三三個混成團（豫西鎭守使丁香鈴率一團其餘二團長及駐地皆未詳）（八）張之綱第七混成旅一旅（駐省城）（九）豫軍新編第一（團長張維璽）第二（過之綱）第三（葛仲文）第四（佟凌閣）第五（門致中）五個混成團（駐地未詳）（十）豫軍第一第二第三第四第五五路游擊隊（每路三四營不等（十一）河南武裝警察（巡緝營所改）稱六十營（稱一營稱一隊無一定編制大小不等）（十二）張福來二十四師一全師綜合土客各軍正式及非正式軍隊共有五個師團二十四個旅團之多區區之土匪竟使遍地蔓延軍隊且多與匪通氣良爲可嘆河南軍隊旣如是之多軍餉之籌給自日重一日故豫人擔負最苦各軍皆僅能發維持費若干需十萬者或能給四五萬皆由財政廳就各軍駐在地賦稅釐金內指撥馮氏接濟各軍之大槪前聞胡師每月四萬元田益銘旅二萬岳維峻旅二萬靳師四萬常部四萬（常部巳開赴江西現在仍接濟否未悉）各軍猶常苦不支更欲就地籌措如胡部駐在地每日多由百姓擔任供給伙食官長四百文兵士二百文長久供應百姓亦無其力矣至號爲馮軍者不僅其所部之第十師如張之綱一旅及新編之五個混成團皆馮軍也聞其每月需餉共爲三十五萬元已有二十五個月未發（此當係指十一師一師而言）故馮前奉曹召至保曹欲畀以三區巡閱使馮力辭不就蓋熱河每歲收入僅八九十萬元又駐有毅軍數十營軍隊全賴保護種烟籌餉察綏二區每歲收入雖各有二百多萬元然張錫元馬福祥自顧尙不暇給何能分潤馮軍今馮之陸軍檢閱使已發表其交卸督篆應無甚問題惟馮之軍餉與河南之士客軍各餉解决實非易　也 
[漢口商聯會一二兩日開會紀]  
　　十一月二日爲商聯會第一次開議之期到者十三省計四川胡文軒湖南譚紹堃山東石紹先雲南彭子銘廣東呂善甫山西宋昭章陜西蔚保眞河南賈宗之江西羅伯農安徽朱晋侯江蘇蘇民生浙江包賡笙湖北徐榮廷等五十五人鐵子祿主推呂超伯爲臨時主席衆贊成呂君登台後謂今日議題有二（一）議事細則案（二）裁釐加稅案第一案係鄂事務所所提出今日對於此案北京來有一函應先報告報告畢由書記宣讀議事細則草案第一條蘇民生主將議長改爲會長衆贊成第二條副議長改爲副會長衆亦贊成三至七各條無異議第八條馮少山主不得下加吸烟及三字衆贊成九至十八各條無異議十九條議長亦改會長二十條汪潤之羅伯農張餘仲滿心如皆有討論結果議長改爲主席衆皆起立贊成二十一二十二條俱無異議總表决全體起立即爲通過將草案二字除去旋由王義甫報告北京關稅會議之情形討論結果主將裁釐加稅案交審查會審查當即推定審查員蘇民生羅伯農黃壽和石紹先余德馨鐵子祿柴良臣方竹銘朱晉侯胡文軒包賡生宋昭章呂善甫劉仁山吳幹臣王義甫張銓丞等十七人國是會議幹事孫籌成分贈憲法草案後遂散會同赴茶話室接開茶話會仍由呂君主席賈蘊高謂今日報載武漢新聞記者聯歡會昨電上海總商會請撤銷馮代表本席主張電告上海以明眞相衆皆贊成馮君謂郵電加價業巳實行各處反對者多本會亦應表示裁釐加稅提案甚多應併交審查結果反對郵電加價請書記擬電拍發裁釐加稅案明日併義乃散會 
　　三日全國商聯會又開第二次會議到者五十三人仍由呂超伯主席先由書記報告到會省區人數及昨日發出之反對郵電加價電文並議事日程主席謂今日又新到蘇直代表鮑執之于小川王肇泰諸君現皆出席特爲介紹衆皆鼓掌歡迎旋請南昌總商會代表羅伯農君報告提議宗旨羅君遂登台報告第一案主席謂此案性質與昨湖北省事務所所提之案相同可併案審查王義甫主休會一天專開裁釐加稅審查會以便提議者盡情發表意見主席謂明日原定上午開第一次審查會下午開第三次大會通知單巳發故俟明日開過審查會後再定下次審查會日期蘇民生贊成王說王肇泰主詳細討論多舉審查員主席謂明日第一次審查會開過後推定審查長再由審查長主　鄭耀文謂關於裁釐加稅案可一併討論主席宣布加　審查員之姓名計賈蘊高王秀山樊步靑徐榮延杜華廷汪潤之鮑執之程玉荃廖炳文九君並謂第一案主與昨日之案合併討論者請起立（多數）嗣請第二案提議人報告鄭耀文謂巳在議案上說明無庸報告遂亦合併討論第三案提議人馮少山報告幷述去年游歷歐美時所受之痛苦主席謂主第三案亦與一二兩歸併審查者起立（多數）並因鄭馮二君熟悉外情亦推爲審查員第四案提議人石紹先報告主席問尙有討論否楊師讓謂此案提議者請政府飭各省停鑄現在中央威信掃地財政困乏軍閥橫行政府恐無力命令各省徒靠政府難逹目的蘇民生謂停鑄銅元蘇省巳早請求政府亦已應允但其命令不行亦無如何滬總商會主張之三法雖較停鑄進步尙非澈底辦法應由本會請政府改良幣制爲根本解决主席謂可交審查會妥議辦法蘇民生謂欲改良幣制須根據貨幣原理南京取締雙銅元之辦法係與單銅元定二價將雙銅元折扣厥後雙銅元遂絕跡本席主用制錢爲本位以銅元折扣則無利可圖不抵制而自抵制專靠政府恐無效果主席謂贊成組織第二審查會審查此案請起立（多數）遂推滿心如張餘仲蘇民生賈宗之楊師讓丁靜菴姚鈞石諸君爲審查員第五案葉惠鈞報告並述上海已獲私鑄銅元之趙登鰲迄　 
今數月尙未重辦應由本會電請北京及蘇省當道將趙登鰲從重處治主席謂五案歸併於第四案審查者請起立（多數）又謂贊成電請重治趙登鰲者請起立（全體）遂請總事務所書記孫籌成起稿俟明日開會討論後即拍發六案咸主歸併審查遂散會同赴茶話室接開茶話會徐榮廷謂無論政府能力薄弱第一步取締銅元總應請求政府以後可仿柴米辦法將銅元估重計算如每斤値幾文則私鑄輕質者無利可圖矣主席謂本會會期雖應由大會議决但今日應先談妥則明日可省時刻衆主先定二十天如議案多則再延期又决定自開大會起兩星期內收議案過期不收衆贊成遂散會 
[湘省競選廳院長之趨勢]  
　　湘憲規定高等審檢廳廳長及審計院院長均僅由省議會選舉不受省長委任湘人以其莊嚴高貴稱之爲三巨頭此三巨頭之競選情形亦與各司司長相等並不因其爲冷職閑曹無人顧及據個中人談其滋味則不惟莊嚴高貴且任期長至八年尤非各司司長所能及其競選之趨勢有可得而述者試分别言之 
　　湘人路界意見素深無論如何不能打破即如此次選舉七司司長竟有所謂三二二制者三二二制云者即七司之中中路分配其三西南兩路各分配其二是也故三巨頭之分配亦須三路各得其一始無違言有此問題橫梗其間將來選舉之結果必不能如多數人之願望可斷言矣 
　　審計院長一席人多目爲敬老尊賢之機關蓋皮席非行輩聲望最高者任之不能壓服一切現在有意於此者如西路之陳强（陳爲自動前次回省以後即在一枝香包大餐間五日　宴各議員及新聞界表示意見近日進行尤爲猛烈）中路之曾繼梧（曾爲寳慶府屬議員所擁戴）南路之李漢丞（李爲省城司法界怕推薦）皆有幾分功夫曾氏名位雖高却一肚皮不合時宜李則用盡平生氣力爭和候補省長之　銜本人似巳聊償素 
願惟陳强則匹馬單刀猛進不巳使無頑强批抗之生 
力軍至直可長驅直入也 
　　高等審檢兩廳長自是法界禁　非如審計院長之可得人人而染指年來湖南司法之權幾全落南路人之手故此次競選廳長者自以南路人爲多爭高檢廳者除唐啓虞外有衡陽蕭慶耒陽賀壽嵩寗遠王錫周皆南路人也將來當選者勢亦必屬之南路高檢廳旣將爲南路所得審計院長又將屬之西路則高審廳長自當由中路產出平江李茇瀏陽貝允昕湘潭劉武皆在進行之中貝年高望重其勢最順然以路界中又分府界之故中路三府長沙寳慶旣於司長中各有所獲岳州豈肯向隅就此方言之高審廳長一席或將屬之李茇焉 
[再紀重慶各界之裁兵運動]  
　　空前大會 
　　重慶裁兵促進會自十月二十三日在大樑子道冠井十八號開籌備會决定二十六日在商會開全體大會後所舉籌備人員即各分頭進行由臨時書記周欽岳李星輝備函通知警廳知會開會地點幷備函通知商會請其預備會塲由董人寗向川東學生聯合會及各方接洽使各方了解此次運動純爲人民自動之眞象二十四日學生聯合會在巴縣圖書館開會以時間過促决定由該會遣派代表列席嗣以董人寗出席該會陳述經過一切情形赴會會員始以各校學生自由赴會解决一面復由裁兵促進會籌備會通知巴縣江北兩縣四十二校請求各校學生整隊赴會二十五日學生聯合會復開緊急會議决定各校全體赴會參加運動幷發出參加宣言二十六日午前十一鐘許各界人士之赴會者巳絡繹不絕裁兵會會場原定於商會大廳內嗣以赴會者過衆休息處巳不能容納始改爲露天會場大廳內改爲女界休息處午後二時到會者已有五千六百餘人籌備會所推之主席汪雲松因事遲到始臨時推選中國科學社長任叔永主席由主席報告開開會理由略謂現在中國受兵的害深極了所以各處的裁兵運動也不止一起我們此次的裁兵促進會和别的裁兵運動却有幾個不同的地主一别處的裁兵運動都　是從國家危險設想我們現在的裁兵運動只是要求一個可過活的日子二就大局說中國的兵額據說有一百六十餘萬是世界各國最多的四川的兵額據此次戰前的調查有九師十四旅之多是中國各省最多的所以我們應當起來要求裁兵爲全國倡爲贡世界倡三就時機說現値戰爭之 
後各軍將領都在成都開善後會議正是要求裁兵的最好機會從前在一二軍開仗的時候也有人提倡過裁兵但是打仗的時候說裁兵是没有用處的但是裁兵竟究是誰的責任有人說是各將領的責任那是錯的兵吃的老百姓的糧食穿的是老百姓的衣裳打起仗來受禍的還是老百姓所以這裁兵的事是老百姓責任我們在外面住久了的回到四川來覺得一件最可怪的事就是四川的人民無論甚麽無理的待遇都受了甚麽苦都受了但是他們總不出來說一句話這不是好事體只有那最怯懦和最無用的下等動物是這樣的今天大家攏來組織裁兵促進會就是抛棄從前的態度要求自救的一種表示本會的目的（一）是表示人民的公意（二）研究裁兵的方法（三）是督促裁兵的實 
行還有一層要請大家注意的就是四川從前有許多會或是有爲而設或最後爲人利用末後有些人對於集會的事情就有些裹足不前了我想這要看事的性質如何如像裁兵的事是絕對應該做的不能怕利用就不去做我很希望今天到會的各位認定宗旨照我剛才所說的三個目的做去不要顧忌不要害怕猛勇前進不逹到目的不止那嗎今天這個會就不是無意的舉動了主席致開會辭畢即討論辦法决定由赴會各團體各舉代表二人共組永久機關並致電成都軍事善後會議陳述裁兵意見幷電知成都裁兵請願願當由周欽岳將任叔永所擬之電文宣讀一致通過原電如下㈠成都軍事善後會議諸公鈞鑒川亂頻年增兵愈多又以兵多彌增亂象不遠裁兵川亂未已事理顯然不獨痛苦之川人呼號有　即諸公目擊瘡痍諒亦同此心理然屢經會議迄未實行覆轍相尋不知底止瞻念前途能不懍然茲幸戰禍初平會議重開竊謂善後之策舍裁兵外餘皆枝葉本日諭紳商學報農工各界集議組織本會謹請貴會速定裁兵計畫明定最低兵額及切實裁减辦法幷設裁兵機關以期逐漸實行庶延川人垂絕之命而洗諸公分贓會議之譏臨電不勝迫切待命之至重慶裁兵促進會五千六百餘人同叩㈡成都法專校楊吉甫轉裁兵請願會敝會於宥日開成立會到五千餘人巳電善後會議請速定裁兵計畫望共同進行重慶裁兵促進會叩宥電文通過後即由到會人士演說計演說者有北敎陳衡哲·重慶商會副會長温友松·省立女子第二師範校長蒙裁成·重慶富川 
銀行協理陳愚生·女師敎員唐若蘭·新蜀報記者周欽岳等各人演說旣畢學生即整隊出發游行赴會各界人士除被舉爲代表者外均一致加入聞籌備會議議决准定於十月三十日召集各團體代表大會在代表大會未召集以前所有一切費用槪由發起人等分攤云 
[臧致平抵厦後之行動]  
　　態度暗昧 
　　臧致平領福建陸軍第二師駐厦多年去秋李厚基以猜疑之結果計誘臧氏到省軟禁自己親到厦門收拾臧部臧得內中援應脫樊逃滬至滬後密向各方分投活動對王永泉方面先事結納對孫中山方面亦示歸順於是閩籍民黨之在滬者以異樣目的同樣手段與臧漸生關係王永泉發難許崇智入閩省陷李逃而下游隱伏經年之民軍亦乘時蜂起就中以張貞等福建自治軍規模最大一舉而得數縣逼近漳厦漳廈　臧之目的物故臧遂於十月中遣參謀長李某回閩略事部署逾時臧亦親來以二十一日下午乘太古公司之蘇州輪到厦維時厦門爲李厚基新近拔擢之第二師長高全忠所盤踞臧之來早爲高所防備故臧亦嚴爲戒備先由其部屬僱掛外國旗號之汽船划船數十艘便服持械者數十人在港候接及蘇州入港高所派軍探爭 
先登船明知臧在船內計無所出臧雜乘客衆中一躍過小舟逕駛鼓浪嶼下榻於中英酒店此間人以爲臧一蒞厦立令動員將逐高全忠而奪取厦門了無疑義詎事有出人意表者臧至嶼稍息即往拜會審公堂委員李厚基婿沈某從事酬酢旋更即遺人至厦約請高全忠來須臾高派厦警廳長易兆旻前往臧　秘談逾二小時易始回去翌晨十時高又遣參謀長某至嶼秘談又歷時許是日（二十二）十二時臧突微服乘小火輪逕進漳州寓其舊部（亦即今高全忠所部）鄭旅長處同時高亦追踨入漳聞巳在漳密商半日（一說高始終未獲晤臧）漳厦各界以臧行動暗昧紛紛揣測迨二十四日廈門道尹陳培琨忽致函商會內言頃奉臧鎭守使由漳來電致平解職歸里不與世事近以海疆多故特復來閩適聞省垣被陷督座蒙塵曷勝憤慨平受李督重恩患難與共茲在厦巳電請薩土將偕李督軍來厦主持一切掃除奸逆此間摒擋就緖平亦當卽來厦就敎匪遥先此佈逹等語特行函逹請爲傳知商民云云時各方人物有失色者有切齒者有欣悅者有憂疑者大抵各視其關係形諸面目不一而足自是臧伏處漳城終日函電紛馳非常忙碌聞近三日間厦埠某銀行接某方面匯臧現洋數次共有四萬餘元大約臧氏暗中必有所佈置特其態度則不可測度耳 
[醞釀中之浙參議會㈡]  
　　浙省敎育會省農會總商會律師公會銀行公會等爲調和易　問題與省議會代表訂定浙江省參議會條例於五日下午一時由各法團代表阮性存李傑金百順五錫榮方悚朱鴻逹等與張省長接洽茲覔得原文如下第一條參議會之組織如左一會長一人省長兼任之二參議員二十一人以左列人員任之（甲由省議會於每）複　舉區各選出一人共十一人但須具左列資格之一㈠有專門學識者㈡曾任本省行政事務三年以上有成績卓著者㈢辦理地方公益事務三年以上者省議會選舉參議員時須同時選出同數之候補參議員遇有參議員出缺時以候補參議員補足原任參議員之任期參議員選舉規則由省議會定之（乙）由省長聘任者五人但須本省人具列有前項一二三各欵資格之一者（丙）由省長委任者五人政務廳長·財政廳長·敎育廳長·實業廳長·警務處長甲乙兩項參選員均不得兼充官吏及議員第二條參議員任期分左列三種㈠省議會選出之參議員以三年爲任期每届任滿之前六個月內由省議會改選之其任期以參議會成立之日起算㈡省長聘任之參議員以省長之任期爲任期但不得逾三年㈢省長委任之參議員以本官之任期爲任期第三條參議會之職權如左㈠　畫全省應行興革及一切行政事項㈡審查各種財政收支幷整理之㈢考核徵收官吏及其他荐任職以上行政官吏之資格及成績㈣解决各官署權限爭議㈤會長或參議員五人以上認爲應經參議會處理事宜第四條前條各欵事務應由省長提案付議參議員五人以上亦得提案請省長付議第五條參議會會議時由會長主席如會長遇有事故不能出席時以參議員之席次在前者代理之參議員之席次抽簽定之第六條會議須有參議員過半數以上之出席第七條議事之可否以在席參議員過半數决之可否同數取决於主席第八條參議會議决案由省長執行如執行有窒礙時得交復議一次第九條選聘各參議員繼續不出席至一個月以上者認爲解職第十條參議員均係無給職第十一條參議員得出席於省議會陳述意見第十二條參議員有不稱職時係省議會選出者經省議　全體議員半數以上之出席出席員三分二以上之不信任投票撤回之係省長聘任者由省長撤銷另聘係省長委任者依省議會法第十八條辦理第十三條參議會置秘書及辦事員各若干人分掌文牘會計庶務事宜由會長任用其員額及薪給由參議會定之第十四條參議會議事細則及辦事細則由參議員定之第十五條本條例自公布日施行 
[蕪湖快信]  
　　軍界消息阜陽於三日失守穎上亦被豫匪圍困查阜陽本駐有舊軍第四混成旅第一團李華堂軍隊刻聞馬聯甲巳派駐蚌埠該旅第二團李固卿軍隊馳往援助　　馬聯甲因豫匪竄入皖境來電調駐當塗舊軍第三混成旅第三團張馨吾團長全軍即日開往蚌埠 
　　駐安慶集賢關舊軍第五混成旅第二團華　章團長三� 
營三日亦接馬聯甲電令即日拔隊開往蚌埠聽候遣調該軍定四日由皖起程安徽之利濟軍艦巳於三日由蕪開往省垣拖運該團軍隊 
　　舊軍第三混成旅第一團駐防宿縣毫縣等處第三團駐防當塗該團第三營倪營長分防宣城刻奉調開赴蚌埠由駐蕪第一混成旅第二團第一營宋長慶開往　城塡防三旅第三團定五日由當塗開赴蚌埠該軍駐防當塗一帶軍紀爲舊軍各旅冠此次開拔皖南人士頗有惶恐之狀 
　　馬聯甲在蚌接收新軍後昨有電致此間各機關報告組織督理公署情形暫行沿用舊制設立參謀副官秘書三處曁軍務軍法軍醫軍需四課分别遴委妥員先行辦公以重職務 
　　安徽省長許世英刻以各釐局收數短絀非設法實地稽核不足以資整頓爰仿照蘇省辦法特於省公署設立釐稅稽核處委潘淇爲稽核主任並委稽核員十二人分赴各釐局實行稽核以期嚴密而重稅務 
　　蚌埠督理公署二等副官胡挺翼四日奉命來蕪宣慰駐防軍隊每營犒賞銀幣一百元以資鼓勵聞胡副官日內須往安慶一行 
 
 
 

Page 8

 
 
第一萬七千八百五十五號;中華民國十一年 西曆一千九百二十二年十一月六號
星期一 * *   
 
 

Page 9

 
 
第一萬七千八百五十五號;中華民國十一年 西曆一千九百二十二年十一月六號
星期一 * *   
 
 

Page 10

 
 
第一萬七千八百五十五號;中華民國十一年 西曆一千九百二十二年十一月六號
星期一 * *國內要聞三 
[粤省兩借欵案之近狀]  
　　粤省貨幣借欵案經巳通過成立無可變更在一般希望其成者此時只望即日交欵免反對者之從中阻梗而反對者仍勇於進行以謀打消日前有某君往訪某領事探問此項借欵究竟能成事實否領事答謂巳成立不能移易某又問雖係省議會通過然一般人民尙力謀反對且京滬各方面亦羣起反對况以烟酒稅爲抵押品此項稅則原屬國家稅地方借欵不能以國家稅爲抵押品吾恐將來該項押品及人民公意必有一翻交涉某領事答謂烟酒稅雖係國家稅然中國未統一以前當然係在地方之範圍該地方有權處理之現在所謂抵押品者係屬廣東一部份烟酒稅並非令國之烟酒稅貴省會爲地方最高之民意機關案經通過則吾當然視爲全省之公意雖或其他一部之反對吾人亦繼不能謂公意吾人辦事必照法律手續做去豈能草草今承顧問謹爲事實上之答覆比借欵案巳完全通過自當依期履行雖或發生窒礙此屬於貴國內部之事在吾外國人則義無反顧之理云云於此可見借欵案之不能推翻矣 
　　貨幣借欵案業經省議會通過簽字履行似不當舉行第二次大借欵惟當局以貨幣借欵僅有二千萬元除以一千五百萬爲推廣省銀行營業基金外所餘者擬以爲改造造幣廠之用據財廳計畫擬將現有之舊機器重新換置約須欵三百萬元尙餘二百萬元以之整理市政仍恐不足因廣州居於中國南部之大交通口岸中外觀瞻所繫市政不能不力圖刷新至市政之最要者爲交通與公用事業此後市區拓展路線較長需費必多公用事業如自來水電燈電話電車等四項除電話係由政府自辦外餘皆屬商辦亦因資本短絀不能切實改良政府雖欲嚴行監督而商人均以資本缺乏爲詞故政府擬全盤計畫力謀發展若無一筆大資本不能爲功所以對於市政借欵現仍積極進行至究能成功與否則尙未可决惟社會上已認定此次之借疑更加重人民負擔與全粤命脈極有關係一般靑年學子抱亡省之痛特組拒債救亡國巳舉出公立法政·嶺南大學·農業專門·執信學校·高等師範等五校組織委員會進行一切茲將該團所發表之宣言書錄下吾儕學生於此次政府已成熟之貨幣借欵及將成熟之市政借欵認爲有反對之理由與必要謹以最懇誠最堅决之態度於此政府孤行議會失職輿　被壓民氣消沈之際發表宣言以喚起國民之注意（中略）且社會各方紛紛傳說於公開抵押品之外尙有其他種種苛酷條件而政府於事前旣無公開討論於事後又復閃爍其辭更予吾人以無限之惶惑故吾人爲擁護國家計認爲有反對之理由與必要政府之借欵其負擔實歸於人民我省經多次之變亂人民損失過鉅再無增加負擔之能力今忽於瘡痍遍體元氣未復之際而有大借外債之舉是不　增加人民之負擔以迫其生計而予以無上之痛苦故吾人爲减輕負擔計認爲有反對之理由與必要此次政府對於貨幣借欵之用途無確實之指定祇謂供省行之資本對於市政借欵之用途無詳實之規劃祗謂任市廳之支配二者之用途實未覺其明瞭蓋省行卽爲政府之金庫以政府現在之財政不公開財權不統一之曖昧紊亂狀態言之焉保其不透支而挪作别用至市政借欵要亦預佈詳實之規劃計算利弊俟取得市民之了解與信仰方取得借欵之權利今忽於未見規劃未得信仰之先而突有借欵之舉焉保其非假爲藉口之資而實别有用心之處吾人見軍費支付之漫無限制軍事發展之日有傳聞實深疑慮故吾人爲監督用途計認爲有反對之理由與必要此次政府借欵對於報紙之登載通電則停止發行扣留編輯對於人民之集會討論則封鎖公園監視行動實足以證明其手段之野蠻而露出其假面議會以十二萬元公費之分給而放棄其監督責任實足以證明其手段之卑劣而喪失其信用政府及議會之野蠻卑劣手段實與正義不相容故吾人爲主持正義計認爲有反對之理由與必要是數吾人基上陳述認爲反對之理由與必要爰集同志誓死力爭際茲進行伊始謹以最誠懇最堅决之態度宣告中外曰無論政府何種口實而借欵倘未得國民之同意雖經議會之通過槪屬無效誓不承良認謹此宣言願國民速起自衛 
　　學生界旣奮起反對社會亦漸注意非難之聲日甚一日當局恐借欵無成乃以高壓手段百計抑阻敎育委員會以市政借欵當局始終未曾具體宣佈內容致令外問欵爲秘密訂約羣起反對而學生界亦爲羣衆心理所衝激昨特致函省長詢問眞相俾得對學界宣示頃已得其復函略云此次辦理市政借欵外間不明眞相致多誤會查此項借欵係於本年二月間前市政廳長孫科與聯華公司（即英法支那公司）代表拔　打君磋商借欵合約中經數月大致已妥適因政變事遂中止及陳省長接任後拔蘭打請省長繼續前議省長查閱合約內容係以廣州市自來水電車電話三項公用事業募集公債二百萬鎊英金以之整頓三項事業遞年撥貯基金至二十五年本息淸還完全交回政府自辦每 
百鎊實收八十七鎊半由政府派員監督經理合約二十條大致尙妥省長因粤局自政變後財政困難紙幣低折必須借入外資以救金融恐慌即將原日合約吃虧數點極力磋商卒能就我範圍查廣州市暫行條例第四十七條內開市行政委員會得募集市公債其額數 
由省長批准之等語省長查照執行批准市行政委員會與該公司代表訂立合約此項市政借擬屬於市公債範圍擬俟市參事會開會時由市政廳交議表决再行通告此辦理經過之實在情形也查廣州市內自來水電話電車三項亟須從速頓改良似此用途正當條件公平折扣八七五比之北方鐵路及善後等欵八三·八二裨益已多政府經手人員並無絲毫沾染外間不察認爲秘密實屬誤會此項借擬巳經市行政委員會通過將來市參事會開會再由市政廳交議表决然後通告此係辦事經過程序更不得謂爲秘密也至有疑政府欲將借欵移作軍政費則更屬多慮查借欵合約訂明由借欵公司派西人一名爲查賬員稽核用途如非用爲合約所指定之項（如整頓自來水電車電話三 
項）查賬員决不簽字提欵而市政廳市行政委員會爲之監督更絕對不能移作别用無可懹疑也茲承詢問特將經過情形略布大槪希爲明察云云所言是否實情固不可知然當局對於市政借欵之解釋此實爲第一 
次也 
[浙議會將開非常會議]  
　　浙江省議會三日緊急會議由沈定一提議組織省議會非常會議以應付時局當推任鳳岡等五人起草非常會議法案四日續開緊急會議由任等將草案提出報告討論未有結果最後决定俟推代表與各團體商洽後星期一大會再行討論茲錄該草案原文如下［浙江省議會非常會議法草案］第一條本法依第三届省議會開會時之宣言應時局之需要基於浙江人民秉政以自衛其安寗生活这意義上由省議會緊急會議定之第二條本省在任之最高軍事長官及最高行政長官須得本會議之委任狀後始得爲有效之事務執行第三條本省屬於行政長官之官吏其任免由本省行政長官提交本會議請求同意第四條凡本省人民之稅則負擔無論向歸國家或地方均須經本會議議决方得征收支配第五條戒嚴法須經本會議議决第六條戒嚴令須得本本議許可第七條本會議議决解嚴執行機關接到解嚴議决案時須於六小時內解嚴第八條凡關於束縛人民自由之法令本會議得議决廢止之第九條本會議得議决各種法第十條本會議之緊急會議議長得隨時召集但本會議員總額三分一以上之請求應卽時召集之第十一條本會議議事細則另定之第十二條本會議以到會過半數之出席議員過半數之同意决議各案可否同數取决於議長第十三條本會議之議員除內亂犯罪或現行犯罪外非經本會議同 
意不得逮捕第十四條本省最高級長官犯本省之內亂罪者由本會議組織特别法庭審判之特别法庭之組織法另定之第十五條本會議議員得兼財政監視會及參與軍事委員會之委員第十六條凡本省職業團體經本議會同意得推舉代表列席本會議其發言不拘次數但不與於表决之數第十七條本法議决日由本會議通告施行第十八條本法之修正由本會議决之 
[杭州快信]  
　　浙軍二師師長缺前日各軍官會議後决推汪鎬基繼 
任聞巳電中央俟閣議通過即以明令發表旅京浙人有電到浙主張以　壽鏞（寧波人前浙江財政廳長）爲財政廳長 
　　順直省議會代電到浙以本届第二次臨時會業於十月三日閉會茲於十一月一日開常年會 
省署前據任用知事熊鈞條陳近年浙迭遭水雖由天時失序水利未修亦因早稻補種太遲致難補救宜仿湘贛等省辦法提前飭種早稻以資救濟經通令各縣遵 
辦現據分呈到省在半碍於地利難收成效 
[南京快信]  
　　皖馬聯甲昨派軍務課長宋植枬來謁齊督有所接洽　　梁任公昨偕衆議院議員王敬芳晋謁齊督談二小時辭出 
　　齊督昨委盧中柱　陸軍審判處實習檢察官邱溥充該處書記官 
　　南京總商會等會議變通查标銅元辦法呈請　長核示奉批江寧鄕鎭商人携帶銅元購買貨物經商店證明確非販運者姑准以五千枚爲限如有影射情形弊該 
證明之商店　同一受罰即由廳縣於每月終查明列表 
造報備考至數逾五千枚以上未逾萬枚者應由縣知事 
先期呈請本署預發空白護照若干張經各當地商商證明呈縣請發由縣負責隨查隨給運畢轉呈塗消其數逾萬枚以上者應由縣隨時將銅元所運地及運到地查核轉呈本署再行酌察情形辦理 
　　蘇州市公益事務所董事蔣煥章等呈軍民兩長停止 
振興營業請定期撤捍交還地權奉批查此案頃准交通部來咨巳分令鎭道飭令蘇州電氣廠及振興電燈公司從速派員估價一俟雙方派定人員即行呈候派員監視在案如再延不解决即行咨部勒限飭遵可也 
地方通信 
[松江]  
　　三高童子軍宣誓式楓涇三高童子軍四日午後舉行宣誓典禮敦請縣聯合會會長及該鎭市敎育會會長葉學儉五高校長蔡奉璋女高校長葉理焯等到塲證誓宣誓者葉學和等十六人聞聯會會長及時未到延至五時始告成禮 
[蘇州]  
　　知事晋省吳縣敦知事近因政費支絀財政廳長又飭令籌欵特陳明蔡道尹於昨日晋省謁見嚴廳長面 
商借欵問題所有署中公事均由第一科主任代拆代行聞此次並未呈請省長給假故約有三四日勾留即行返蘇云 
　　添委檢察官吳縣地方檢察廳黃檢察長近以原有檢察官孫原請假回籍又檢察官何承焯調升浙江推事廳中祇剩吳張鍾三檢察官案多人少精力難逮帮特呈請高檢廳添委兩員以資辦公 
[無錫]  
　　錢市暴跌之紛擾錫地上月份起每洋一元易铜元 
一千八百有零本月一二日續增至零二十文前昨兩日始减去二十文四日錢市猶一千八百十文自滬報抵埠悉滬市祇一千六百七十四文各錢莊以有利可圖四出搜羅滿城祗見錢儈踪跡待下午四五時一班商號亦派人四出收兌於是馬路上一帶兼營煙紙之小錢 
莊一律將平日所懸零兌價目抺去以防上門尋釁北門大橋街一帶大小錢莊是晚亦悉銅元收藏凈盡因是各商店櫃上收進祗有銀洋銀角找錢絕無大宗銅元寓目至五日淸晨大小商店及錢莊因乏銅元應市發生爭執口角等事觸目皆是紛擾半日至午後一時錢業公所做開銅元進一千六百零四文出一千五百九十四文與昨日相去至三百零六文之多大小錢莊見市面照常交易於是門市收進一千六百二十兌出一千五百九十文兌進兌出一時頗形忙碌云 
[常州]  
　　警務視察員蒞常警務處特派警務視察專員戴遐漣前月自寗出發來常密查寓小北門某客棧嗣以被人窺破越宿卽行赴錫現巳由無錫面吳縣而常熟　吳江而宜興於昨（四日）晚乘輪來常寓大成旅館後樓七十五號房間行踨甚秘尙未與官廳方面接洽 
　　鄭警佐來常履新警務處新委武邑二等佐鄭麟 
巳於昨（四日）日下午由寗來常寓大成旅館三十號晚赴縣署晉謁姚知事日內卽赴警察斯任事云 
　　緝獲從政鄕刦案盜匪從政鄕九都一圖之張金淵家於九月二十九夜三更時被匪十餘人用軟梯越牆入內明火執仗將張妻毆傷田夥細縛刦去金銀首飾現銀衣服　件所値甚鉅事主報縣後曾派張警佐前往履勘屬實法警帶同眼線楊四前日在無錫捕獲案內要犯 
周二一名並同至陸塸橋捕獲陸連生一名嗣又被周二乘隙跳河逸去四日下午將陸連生解常晚間庭訊陸連生供認行刦張金淵家不諱問官諭令押候法辦眼線楊四取保釋放 
[鎭江]  
　　馬使過鎭赴寗淮揚鎭守使馬玉仁君日前由浦乘輸抵鎭小作勾留遂於昨午乘快車赴寗並隨帶副官秘書等聞到寗後參與軍事會議並謁軍民兩長稟 
陳要公 
　　麥價飛漲紀聞鎭埠連日小麥價格增漲考其原由 
因各麫粉廠廣爲搜羅兼之江南北內地存麥無多來源缺乏昨日（三號）開盤徐州高小麥每石漲至七元左右懷遠貨亦售六元八角尙有續漲之勢 
[南京]  
　　下關商民拒絕越俎代謀之公電江蘇省議員方慶綱等爲下關商埠致國務院曁內務農商兩總長電云北京國務院王總理內務農商兩總長江蘇督軍省長鈞鑒下關商埠局因抵制外人侵佔土地起見自闢商埠設局招商經營二十載漸臻繁盛幾經兵燹商民損失逐漸回復歷史情形自與淞錫徐海等埠初創不同即使推廣商務施行自治亦應由下關商民主持進行不勞他人越俎聞近數日內有以數人結合假借　屬六縣義請設本埠督會辦者顯係覬觎公產擬抵外債近則圖爭私利遠則貽害地方慶綱等誓不承認所有 
冒名六縣之請求應請駁斥免肇糾紛迫切陳明伏維公鑒下關商埠商民方慶綱陶懷德胡震劉德議楊士香葉家書李溥嚴鈞朱喬嶽田榮臣等同叩江　　支那內學院近訊支那內學院係爲專攻佛學發揮佛法之眞精神而設年來籌備之間不廢講學之事近由創辦人歐陽竟無居士開演唯識先講［唯識扶擇談］一月巳有聽講筆記（聶耦庚記）發行目下正講第八識 
八段十義發揮創見不厭精詳外間特來聽講者有梁任公蔣竹莊張君勵湯錫予鄭立三曾孟樸等又有黃斐章葉香石釋太如等特由滇粤遠來此外在院內研究者如呂秋逸李石岑邱希運熊子眞聶耦庚等數十人此項講事須至年底始竣該院巳有具體計畫明年先開法相大學各科敎授除由呂李諸人及梁漱冥等擔任外並 
巳約定章太炎任國學及佛學張孟劬任俱舍德人雷興任梵文院內黃樹因任藏文等云 
　　天馬會繪畫展覽會天馬會於本月三號至五號假南高陰兩操場開繪畫展覽會三日會員出品國畫三十餘點西畫七十餘點寗地畫家謝公展何景睍蕭厔泉等亦有出品三十餘點其中最見精彩者國畫中如王一亭之紫燕垂楊大立幅羣燕逐隊紛飛於柳下神彩生動酷似天池劉海粟之松石兩立幅著墨不多神完氣足謝公展之彩菊寫生手卷長一丈五六尺集　種花近百枝花固一一傳神葉亦各有區别其指畫眏日荷花等作及雨後白蓮露中桐月諸品亦精彩奕奕餘如蕭厔泉何景睍吳仲熊吳杏芬等均有佳品陳列西洋畫中如劉海粟之晚炊渾厚幽逸李超士之寒窗勤讀能將勤字充分寫出陳曉江之老人與張辰伯之老太太俱能將年人慈祥態度寫出汪亞塵之舞台上之印象王濟遠之夏之夜吳法鼎之雲影均别具邱壑其餘如楊淸磬等諸作亦有會心之筆云 
[嘉興]  
　　師範生拒絕新校長省立第二師範學校自張敎育廳長將管望濤校長撤換另委鄭彤華接充該校學生因對管校長有感情關係推定代表電請挽留前日又由代表六人赴省請願面見張廳長請求收回成命並向省署具呈說略均不得要領而返現學生方面異常堅决新校長鄭彤華前日到校竟被學生拒絕未知如何解决也 
　　敎育職員加薪之進行嘉興城區各國民學校敎職員因所得薪金不能維持生計一再開會集議主持加薪 
昨由敎職員七十餘人函請本區敎育會金會長轉呈縣署請求加給金會長據函後已於四日下午四時召集緊急會議鄭重討論扶助進行當經公决據情函請縣署 
飭令學務委員籌欵加給現金會長巳照所議辦法進行矣 
[湖州]  
　　旅滬同鄕籌賑之豫備湖州旅滬同鄕會以桑梓慘 
遭災祲自應捐募賑濟爰於上月中旬推舉陳君藹士（前滬軍督之介弟）旋里轉赴各縣周察災地實况延至月杪回湖本月一日陳君參與吳興縣議會發起之壬戌水災籌賑湖屬分會成立大會即被推爲理事屢辭不獲故遂於次日返滬報告各縣受災詳情俾便籌備賑欵支配散放 
　　盜匪執行槍斃孝豐警備隊日前捕獲解湖之盜匪當經鎭守署軍法課嚴密審訊陳金有李曰煥二名直供連刦安吉孝豐餘杭臨安等處得贓分用並搶刦保偉團搶械不諱當即依照懲治盜匪法判處死刑電請督辦核准執行一面將各該匪暫押吳興縣監獄在案不意次日即據吳興監獄官報告以李曰煥曰因當時拒捕受彈傷重斃命當奉鎭署派員蒞監檢驗棺殮外陳金有巳於前日在監提出發交警備隊解赴孝豐地方執行槍斃以昭炯戒 
　　水災籌振分會成立成立浙江壬戌水災籌振湖屬分會於本月一日假吳興縣議會開成立大會到會者約共一百數十人鎭守使因事未到由吳興縣知事吳鶴巢爲主席下午三時振鈴開會首由主席報告開會宗旨次則宣告組織大綱略有討論旋即决定設正副會長各一人理事十四人（吳興四人長德安武孝五縣每縣二人）並定本月十日開理事會由各理事互推一人爲理事長所有籌募振欵調查災狀支配數額施行散放等事務統由理事會議决進行之三推舉正副會長當卽推定嘉湖鎭守使爲正會長吳興縣知事爲副會長四推舉理事吳興當場推定陳藹士李恢伯鄭伯寅屠輔卿等四人爲理事其他各縣須由各到會代表回里後再行推定報告分會五商議進行方法由理事會議决進行之六規定會址議定附設於縣參事會議至此時巳六時遂即摇鈴散會 
雜評一 
[非常省議會（庸）]  
　　廣州前有非常國會杭州今亦將有非常省議會何前後遥遥相對也 
　　廣州之非常國會所以對抗北京非法政府杭州之非常省議會其作用如何雖未有鮮明之旗幟然觀其非常會議法草案所列舉之職權如最高軍民長官之須由議會委任行政官吏任免之須得議會同意稅則負擔戒嚴法令之須經議會議决固儼然一國會之雛型也然則此非常會議者殆亦爲對抗北京政府之工具乎 
　　顧現在浙江之省長固爲北京所任命然軍事善後時期之延長亦僅由軍界聯合宣言不煩浙人之附驥該會議所列舉之職權第一項巳不易貫澈北京政府之號令久不出於都門抗拒與否早不成問題所可注意者此非常會議之職權地方當局能否一一承認而尊重若徒爲紙面上之快意似可不必願浙議會熟計之也 
 
 
 

Page 11

 
 
第一萬七千八百五十五號;中華民國十一年 西曆一千九百二十二年十一月六號
星期一 * *   
 
 

Page 12

 
 
第一萬七千八百五十五號;中華民國十一年 西曆一千九百二十二年十一月六號
星期一 * *   
 
 

Page 13

 
 
第一萬七千八百五十五號;中華民國十一年 西曆一千九百二十二年十一月六號
星期一 * *本埠新聞 
[銅圓價驟漲三紀]  
　　昨日無一定市價惟聞裝出口已止價格或將漲定　　昨日市面之槪况連日本埠銅元因傳聞由兵艦裝往閩粤香港市價飛漲洋價每日跌數十文或百餘文每一銀元前可兌銅元一百七十八枚者不三天祇可兌一百四十枚每一角洋最多兌一百五十二今祗兌一百二十文一般烟兌店雖過此壟斷市面之好機會然時間過速亦無所適從致有銅圓　兌不敢多收且將懸牌不書市價者前晚如大馬路福州路一帶每元掛一千四百二三十文每角兌一百二十二三文而鄭家木橋及法界仍有一千五百文及一百三十文兌昨日上午幾至無市午間始有　牌每元兌一百四十枚至一百四十一枚者亦有答兌換之人以無銅元可兌者查此次兌價更動之速雖因輸出過多然兌換店家乘機壟斷操縱其間亦有以致之小販日進以銅元爲主此輩固甚滿意但全埠人民則大受影響蓋自今年春夏以來滬地銅元充斥魚肉油鹽蔬菜以及凡以錢碼計値之物莫为藉此增加價格今兌價旣漲面所增物價不聞照减故外間咸以若不將此問題從速解决則居民生活程度將與日俱高惟據烟兌業消息所裝出口者巳止不過市上人心擾亂致人此現象其兌價亦短定不致再減昨日市面因有人賣出故午市小有回頭錢業正式做開者銅元早市價每銀百兩兌二百千午市二百千零零五百文比前日又小九千五百文衣牌早市一千四百五十六文午市未動小去七十四文角坯早市一百二十四文午市一百二十五文較前日小去五文貼水早市二十三文午市二十二文小去一文　　昨日閘北虹口方面尙兌一千四百七八十文者南 
市方面之油酒雜貨南北貨信魚肉菒蔬等營業對於銀幣每元作銅元一千五百五十文小洋每角易銅元一百三十文或一百三十五文烟兌店小錢店兌價每一銀幣兌換銅元作價一千四百八十文或一千四百二十文角洋每角兌銅元十二枚或十二枚零五文市價不能劃一並聞將有大批銅元運送來滬地方有士及官廳急宜設法防止也 
　　城內一帶商民人等有洋元鈔票無處兌得銅元即使有人向兌換店兌換每洋元只兌得一千四百數十文但小本經紀與各項食物品店買下銅元連日視爲奇貨咸不願輕易出換所以日來市上銅元無一準價値市况紊亂昨日竟有每元兌一千二百數十文以致兌換時質問跌價理由各兌換店無以答復以致衝突者現由東北城商業聯合會調查長趙秋公和錢業公所烟兌業衆和社等處調查銅元跌價眞相以便開會討論方法召集其他商業團體開聯集會議公决維持商業云 
　　烟兌業衆和社之開會上海兌業衆和社公會昨日下午三時開常會到者陸森潮·沈延康·董可良·常慶貴·等五十餘人沈其祥主席瞿瑞書記錄先沈子卿起言云銅元暴漲請發特别知單維持價目仍照價目單出售俟銅元漲定再行集議通告次沈維挺提議銅元漲風甚盛一時潮流勢不可遏但官廳方厲禁私　鑄私運以致洋價縮小應再請官廳仍從嚴禁請我商家切勿居奇否則將來貽害咎由自取衆贊同通過散會又法租界烟兌業衆和社昨日爲星期常會到者二十餘人由葉貺辰主席發言謂近見銅元兌價日漸低落特函總商會轉呈省長仍令海關及路局嚴禁進口希冀銅圓價賤物價因之俱賤於商民不無裨益但日來兌價暴跌一日間相差有二十餘枚之多致吾同業不能標定兌價亦屬非宜推其故因錢市衹有價格而無賣出吾同　無從收進致有此紛亂現狀然萬不能以存貨有無爲伸縮標凖有妨市面應請壽一持平兌價以免恐慌而維市面云云由衆討論良久僉以茲事體大未得結果惟衆以洋價旣難凖定而物價於此亦難更動宜各注意大勢而行議畢遂散會 
　　愛克界商聯會預防私販铜元愛克界三路聯會昨在該會召集各團體代表開會到者三十餘人因各團到者不多改爲該會常會當由正會長方韻甫主席陳家寳紀錄先討論銅元價暴漲事主席略謂一星期內銅元每元暴漲三四百文之多揆其原因每届大跑馬之前數天內照例每元須漲二三十文因此以訛傳訛住戶羣相擠兌致烟紙店供不敷求稍待數日風潮自平最堪虞者斯時奸商乘機私運大批銅元來滬銷售勢必跌過原價務希同人愼重討論云云衆議結果（一）致函各當道嚴行查禁輸入（二）派職員前往車站調查（三）通告三路烟兌業拒收外埠販來銅元（四）致函銀－ 
行公會·錢業公會·各公團一致進行上列四案衆贊同主席付表决會體通過次議該會改選事推定費良衡馬毓仁沈景夫史濟雲杜椿蓀朱保元劉頣懋陳家寳八人爲第四届選舉委員即散會 
　　上海縣署致南北兩商會函逕啓者前以銅元充斥妨碍市面迭經會同貴商會籌議呈請停鎬停運以絕來源茲查兌換銅元之商店忽因銅元缺少兌價一日數跌並限制每人不能多兌甚至無銅元可兌此種情形發現於最近三日之內貧民生計以銅元爲本位似此驟然缺少亦不相宜究係如何原因致驟然缺少如此之速並應如何維持現狀之處相應函訽即希貴商會迅賜確查見復爲荷 
[十四縣官紳議修寳山海塘紀]  
　　滬海道王道尹於昨日下午在本公署會同江蘇財政廳廳長嚴家熾·江南水利局總辦羅樹森邀集常熟·崑山·吳江·上海·南滙·川沙·松江·靑浦·奉賢·金山·太倉·嘉定·寳山·吳縣等十四縣官紳會議興修寳山塘工之籌欵興工及估價等辦法由王道尹主席下午二時開會至六時散會茲將會議情形分誌如左　 
　　預會之官紳各縣官紳之到會者以簽到之先後定列席次各縣知事之蒞會者爲嚴森·廖楚璜·溫紹樑·沈寳昌·郭曾基·賴豐熙·連德英·李文玉·馮成·等各縣紳董省議員等蒞會者爲殷振亞·王泰·張鴻·金其沅·江鎭三·金候城·蔡寳善·朱祥　·洪錫範·耿葆煃·錢銘銓·胡德望·唐安鏞·徐元培·畢治安·朱宗衡·張本載·黃端履·黃明璋·陸以鈞·謝葆鈞·張芝·方還·陳檄·許銘範·嚴方城·洪寳嬰·朱增元·王舜城·姚鶴齡·馬宗鏞·蔣恩銘·陸元萃·顧瑞·陸曾燕·陸國彬·朱之經·凌廷璜·蔣汝城·吳詩永·朱治·施恩霈·莊堃·秦錫田·周　·周維新·費承祿·李中一·莊心鎭·裴友仁·鮑恩涵·遠觀瀾等均依次列席 
　　會議之情形開會後主席王道尹即起立致詞略謂竊奉省長令飭以此次親閱海塘目覩情形異常險從前此項工程歷由國家地方共同擔任現在國庫奇窮飭即照案邀集十四縣官紳會商辦法以資永固而免潰决等因伏查江蘇海塘爲各縣沿海之保障以寳山而論綿長七十餘里除石塘一千三百餘丈外餘槪土塘近數十年以來因庫藏告匱久未通工大修間有修補亦因歲修毫無易於殘破本年風潮疊起險象環生在工員司雖然畫夜防守設法搶險然再不擇其最危急者於今冬明春開辦正工一經夏秋風臨必有潰决之患設旣决之後直接受害者雖在寳山沿塘而潮水所冲漫無限制每一思及爲之澟然事機迫切不得巳邀集諸公共同籌議究竟應如何籌欵以期鞏固塘基而保民命之處請諸公詳爲討論云云次由嚴財廳長言此次省長親閱寳山塘工岌岌可危令飭本廳會同道尹邀請十四縣官紳會議者乃因塘工危險急不容緩非舉辦大工不足以資永久而期鞏固良以工程浩大需欵較鉅際此國家庫藏空虚何能舉此大工若任其遷延設遇風潮奔騰潰决非但太寳兩縣民命堪虞竊恐毘連大寳兩縣之隣縣亦不免間接受害也公家財政艱　無力舉辦惟有仰仗各縣紳董竭力帮助俾得集成鉅欵早日興工勉貽後患云云次由水利局羅總辨報告修塘搶險情形及現應興修之各段塘工丈尺估價數目報告畢即由寳山縣紳董袁觀瀾洪錫範等相繼發言均以寳山塘工急須修理但以工大費鉅須請到會諸君竭力帮護以完要工惟工程浩大非二三年所能告竣應請嚴財廳長約定所費若干之標凖及籌欵之方法云云次由太倉紳董嚴方城等起言此項塘工非有年費二三十萬不能濟事云嚴財廳長起言修費假定每年二十萬至多三十萬元暫由十四縣攤認籌借於二年後列入預算由國家擔任其債額以各縣所欠一百三萬餘千元之國稅追同作抵請到會諸君設法籌借現欵以應在要工云云次由南匯松江等縣各紳董籌商之下修塘之費應依嚴財廳長所定辦法由各縣分擔籌借修塘工程由官廳主其成各縣紳董則應組織委員會討論研究俾工料得以堅固正確云云當時在場各紳董一致贊成决定今日乘各縣紳董聚集之便再行討論組織委員會之辦法全場一致議畢由王道尹起立宣告散會 
[農商部債劵續限收回]  
　　定本月二十日截止 
　　聞本埠債劵分所前日接北京農商部債券局電云漾電計逹各處依期退券者固多逾限尙未繳齊者仍復不少現在復奉部令催辭結束不日撤局所有未退之券亟待收回特再展期至陽曆十一月二十日爲止務將該處所售第五期債金按照原售價目退還原購各戶並將債券全數繳局如再逾期不繳仰即實行淸解券金來局勿再延誤爲有債券局豪 
[書業商會反對郵費增加呈文]  
　　呈爲書籍郵費增加阻礙敎育籲懇俯允前請查照存案免予增加事竊自本年十月郵政總局頒布第六十七號寄費淸單書籍印刷物郵費增至一倍較他項增加尤鉅敝會當於十月二十日具呈懇請大部查照民國元年四月批准核減書籍郵費成案免加書籍印刷物郵費嗣又疊電大部請願免加旋閱報章知大總統覆敎育會聯合會電書籍寄費仍照向章施行一節已交院部核辦又奉部批示謂巳咨交通部核辦又接北京書業團體電稱向大部請願蒙允特别設法具見維持敎育提倡讀書之至意惟十一月一日郵局新章施行而書籍郵費之特别設法未見明令敝會正深擬慮本日閱報奉讀交通部通告解釋郵費應加之理由尤注重書籍郵費敝會更爲惶惑交通部通告有云郵寄貴州印刷物每月三千公斤賠六百元陜甘新川滇五省莫不如是此六省月共一萬八千公斤卽使所言不虚國家每月亦不過賠三千六百元以此區區補救六省之文化似已至廉况尙有其餘各省可以獲利之三萬七千公斤藉資彌補乎交通部通告又云據上海郵務長報告在滬收寄之書籍總數中僅百分之四十五確　關於敎育之用餘百分之五十五均爲不正當之書籍及有傷風化之小說更不能以低廉之郵費助其發行 
查不正當書籍內務部及上海工部局均所嚴禁上海郵務長旣查明有如許之多何以代爲寄遞且不知上海郵務長有無明確之調查統計抑係任意誣毁書業之名譽倘調查明確则是知情寄遞且復增加郵費許其流通是但求收入之增加不顧流毒之普及而學校辜學子何辜確有關於敎育之書亦復受加費之累以減少其流迪敝會同人經營書籍深知我國敎育尙在萌芽目下全國讀書之人實在不堪再加擔負况書籍增加之郵費照每月六省一萬八千公斤十七省三萬七千公斤計一公斤增費七分五釐五萬五千公斤每月　增四千餘元年不過五萬元增費之後郵件必減恐並此數而不可得以此區區而貽敎育界以莫大之影響竊爲政府不取伏祈大部爲全國敎育計查照民國元年成案飭令郵政局取消新章所有寄遞書籍印刷物郵費一律仍照舊章收費不勝盼切待命之至謹呈 
[紅會歡送赴暹代表紀]  
　　昨午三時中國紅十字會總辦事處開會歡送副會長楊小川·醫士王培元代表中國紅會出席暹邏萬國紅十字會聯合會到者議長王一亭理事長莊得之及　敬修劉襄蓀張　雲等百餘人王一亭主席至時入席略進茶點後主席致詞謂此次暹邏大會楊君小川代表本會出席深慶得人蓋楊君前曾出使奥德荷三國而爲上海交涉使者三次在外交上確有經騐且又仁慈爲懷近爲出席大會方自北京旋滬不日卽須放洋故今日之會歡迎亦歡送也至於王醫士培元在一千九百十九年曾隨勞敬修君赴瑞士萬國紅會出席老成練逹此次代表本會出席大會報告一切不僅光耀本會抑且增進吾中國在國際上之地位也敬代同人祝頌康健並請在座同人起立歡送次楊王先後致答詞楊略示謙遜並述赴京謁見黃陂及汪大變情形畢繼謂此次暹羅大會最重要之議題大槪可分四項㈠慈善敎育㈡養善院㈢衛生法㈣取締毒物查中國紅會自創辦以來分會遍逹全匣對慈善事業頗著勞績然較諸各國紅會尙多遜色故鄙人列席之餘尙須加以考察以人之長補吾之短以使吾中國紅會事業益增發逹至於本會凖備在大會提案共分敎育救護辦事禁止嗎啡鴉片四項所謂敎育與普通敎育異目的在養成慈善性能而四項中尤以禁止鴉片嗎啡爲主諸君當憶鴉片之戰實留吾歷史上之大汚點而吾中國積弱之因實根於期故吾人須逹澈底純淸之目的總之鄙人有一分力量盡一分責任務使吾紅會在國際上多得一些較果次培元謂鄙人得隨楊君出席大會深爲榮幸蓋暹羅華僑多粤之汕頭人汕人素與楊君莫逆此往必多贊助以予之愚僅能負報告中國紅會情形而巳此去更當設法使旅外華僑深印一祖國有紅會之觀念藉爲後日借助云最後由勞敬修報告一千九百十九年赴瑞士萬國紅會並與華僑接洽情形更建議籌建中國紅會會所以固基礎最好乘此時機向海外華僑稍募捐欵想華僑熱心祖國當無不可也談次適接瑞士萬 
國紅會聯盟大會總代表來電云［瑞士萬國紅會聯盟會總代表薛理司凖十一月十一日抵滬轉赴暹羅大會］遂决議歡迎及招待辦法又聞英國紅會代表不日亦可到滬將在聯華總會歡迎云 
[航業要訊]  
　　怡和之阜生輪昨日午後三時許已從烟台經威海衞載官升之船員水手等來滬怡和洋行將於本日詰詢該輪主及買辦人等其失事之實情云 
　　吾國派赴檀香山參與商業大會之代表穆趙諸君現悉將於本月八日仍搭花旗公司之威爾遜總統號來滬　輪將在本月二十二日到上海云 
　　本月十一號法郵船包島斯號由滬歸國中國赴德法之留學生有三十餘名又有從海參崴來滬因政變至此之俄羅斯人八十餘名均先向該輪預定客位起程赴法後再行轉至俄羅斯本國云 
　　美商福來洋行前有增加紐約線商輪經理之舉現悉該大班愛佛烈德氏昨已起程赴日本與前途磋商接辦之條件矣 
　　此間大英公司得英印公司電告該公司本年添造之新輪二十艘內有八千六百噸之Ｍ號輪七艘刻下均已　成第一艘名麥尼拉號在夏間卽開來上海行駛中 
英線內第二艘麥爾道號巳定本月十日開始航行孟買與中國班內各輪均有聯航及接班之機會又有麥太那號一輪定下月八號實航而九千一百噸瑪爾布亞 
號則訂十二月十二日開班均行孟買一路云 
[滙豐銀行總裁抵滬]  
　　匯豐銀行總裁司提芬氏（Ｍｒ·Ａ·Ｇ·Ｓｔｃｏｈｅｎ）乘坎拿大皇后號輪船抵滬司氏在滬約有一星期之勾留即往香港云 
[瑞士總領事赴日]  
　　瑞士駐滬總領事義司烈君已於昨日離滬赴日其署務暫由署員克司梯代理云 
[漢治萍股東拒借日欵電]  
　　國聞通信社云本埠漢冶萍股東聯合會前以報載該公司經理夏偕復有在日借債消息特致電日本橫濱正金 
銀行兒玉行長巳誌前報茲悉該會昨日又電農商部文云北京農商部總次長鈞鑒前以漢冶萍公司困迫情形上陳鈞塵諒荷俯詧茲閱新聞報載該公司又在日本 
借欵敝會業巳去電提出抗議謹抄全文乞爲賜覽並求轉飭公司暫停進行實爲公便漢冶萍公司股東 
聯合會叩 
 
 
 

Page 14

 
 
第一萬七千八百五十五號;中華民國十一年 西曆一千九百二十二年十一月六號
星期一 * *[今日開幕之上海秋賽（伯奮）]  
　　歐美各國於賽馬一項本視爲極重之　故旅滬外僑每逢上海之春秋二季大賽無不興高彩烈届時凡有外人辦事之處下午均有休息今秋之大賽即於今日開幕接連三日其第四日則於星期六下午舉行是日又恰逢歐戰和平紀念故今秋賽馬之興致倍於往年近時又適値秋末冬初天氣晴朗到場觀者之盛定可預卜也記者凡關於賽馬之消息巳論多次各馬脚步之遲速亦曾逐次報告如讀者欲預知今日各賽之結果請注意於跑馬場畔本報所發之預測表 
[浦東兩工廠工人罷工四誌]  
　　工會之呼救浦東陸家嘴日華紗廠罷工風潮　誌本報茲悉廠主方面以花漲紗跌·修理機器爲名毫無動靜惟烟廠罷工與日華紗廠有聯帶關係昨日烟廠大班往晤日華大班互商解决方法聞言詞略有衝突不得要領而散工會方面恐延長時日工人生計困難昨又致函先施永安兩公司函云敬啓者浦東日華紗廠全體工人組織工會創辦義務學校爲提倡工人敎育起見並無非法之舉不料於九月二十八日下午二時忽有警察手持封條口稱奉上官命令將會所及學校封閉以致二百餘學生一時求學無門流離失所工人等迭次分頭向官廳懇求啓封至今多日置之不理以致激動衆怒於本月一號停止工作烟廠萬餘工人起而援助足見我工界人心不死均有同舟共濟之熱忱然工人等並非與資本家爲難實係反抗官廳壓迫茲爲提高人格計本身痛苦計不得不出於此舉若停工日久勢必妨碍生計是以先行草函投前懇求先生大發慈善解襄援救如蒙俯允敝會當另推代表投前接洽不勝盼切之至 
　　烟廠工人之條件浦東陸家嘴英美烟公工新廠錫包間女工及兩廠印刷工人罷工牽動全部工人歇業昨日下午廠主因鑒於此次風潮擴大即派出代表戈某程某表示誠意與工人言和當即招工人代表在汪薇舟買辦家開會工人即將條件提出該代表謂明日下午（即今日）當即正式答覆云茲將條件補誌如下（一）將公司願意於工資中百分之五之儲蓄作爲贖路儲金（二）啓封妨織工會（三）增加工資（新老兩廠各部各間男女工人工資以月計算者二十元以內加四成二十元至四十元加三成四十元至一百元加二成新老兩廠各部各間男女包工生活無論以件以眼以數計算一律加四成（四）新老兩廠各部各間均减少時間爲九小時（五）賺月工的如做夜工工資須照鐘點升給論工計算者同但廠中因無生活須提早放工時不得扣工人工資（六）遇中外節期信星期休息工資須一律照給（七）無故不得停歇工人（八）罷工期內不得扣除工資（包工亦照給工資）並不得籍此次風潮開除工人（九）承認俱樂部有代表工人向寫字間交涉之權 
　　兩工團向省議會呼籲中國通訊社云浦東日華紗廠此次罷工之最大原因厥維工會之發封工人之要求啓封未遂所致而英美烟廠之罷工亦係要求啓封紡織工會表示援助據云各工人此次之罷工非逹到啓封紡織工會照要求之各種條件面得圓满解决則誓不上工各工人亦有抱堅持一月之預備昨日並發通告於工人須始終如一嚴守秩序又呼籲於省議會請其主持公論茲將致省議會函錄下省議會諸公鈞鑒竊上海浦東紡織工會爲吾浦東四千餘紡織工人所組織月前被淞滬警察廳無故封閉並同時將會中所辦之工人義務小學亦封閉自顧同人組織斯會其目的原在交換知識聯絡感情並未涉及其他自警廳封閉後同人聚集無地申訴無路尤所痛言者數百貧苦工人子弟陷入失學窮途按中華民國約法上人民有集會結社之自由工人居人民中之一部何故無之是警廳上遽爾封閉吾人工會誠不知何所承據况工會封閉巳將二月尙無一正式理由揭示此吾四千餘紡織工人所不能爾爾放去者纺織工會旣被警廳無故封閉吾烟草工人情同一體今日警察廳旣可如此侵及人民法律以內之自由肆行將工人團體封閉能保他日不將吾人之團體封閉乎此吾人在情誼上在事理上均不能不起而申援請警廳速卽啓封現吾紡織烟草萬餘人行先後停工非逹到啓封目的不止特將眞情向諸公申訴祈諸公主持公道提出彈劾俾警廳有所顧忌想諸公素以人民心爲心當不負吾人之望也專此敬懇幷叩鈞安上海烟草印刷業工人俱樂部浦東紡織工會謹啓十一月五日 
　　南京路商聯會函辭調停國聞通社云昨爲浦東陸家嘴日華紗廠工人罷工之第四日情狀非常靜寂該廠廠門終日緊閉廠之附近幷無工人蹤跡有西人數人於上午至廠視察謂其現狀安靜不似有罷工之事亦可見其態度之靜肅現時工頭及紡織工會職員等因官廳檢查嚴厲多半隱匿本埠租界及華界之臨時事務所亦已他遷縣公署警察廳及租界捕房因其與英美烟公司罷工風潮有連帶關係故暗中密查頗嚴連日派有中西探捕分向各工團檢查尙無着落廠主方面因市面本極蕭條上工與否實無甚重要故尙抱冷靜態度如有相當之第三者於此時出任調停或能將此事收朿惟南京路商聯會因適當改選之間且事實上亦不甚相宜巳復函紡織工會婉辭調人之職復函云［紡織工會］職員諸君公鑒謹復者昨接大函謹悉一是尊囑本應從命無如敝會適在改選之際會務紛繁職員更迭外界事務實難兼顧且敝會棉力有限斷難勝此重任用特復函辭謝尙希鑒諒爲幸云云 
　　有請勞工總會調停者有程人傑者於昨（五日）晨十時偕工商友誼會童理璋至安徽駐滬勞工總會聲明浦東英美烟公司工人此次受日華紗廠影響同時罷工擬請貴會出面調停以冀早日解决云云當經該會委員王吉人答以調停工潮爲工會之天職應由貴公司補送正式印函到會方可着手進行云 
[綢業赴美賽會之挫折]  
　　政府不撥補助費所造成 
　　錢江公會綢業十團體爲美國紐約明年開第二次絲綢博覽會　昨致總商會函云敝會自奉貴會傳知紐約明年開第二次絲綢博覽會邀我華商赴賽並先期在貴會陳列所開設二次絲綢展覽會事關中美商業自應遵照辦理當經集合南京·蘇州·杭州·湖州·盛澤·寗波·湖南等處出產綢緞縐葛絨繡　業先行徵集賽品陳列展覽會至於赴美賽會須視農商部能否撥給經費爲斷自貴會呈部後疊次函訽經費數目者實欲解决第二問題蓋中國各省區出產物品赴美賽會以巴拿馬一役爲最盛當時未由商業自派代表前往以致成績蕩然至今猶爲痛惜迨至紐約開第一次絲綢博覽會由絲業選派代表頗獲聲譽曾蒙政府給發絲業經費二萬五千兩而綢業不預焉今綢業徵求賽品甚富集合團體亦多部撥經費數與前同巳覺顧此失彼加以部派員籌備各費均在其內所餘幾何頗難支配各團體用費勢必自備則綢緞業此次赴賽經費有若於無更以綢緞等項輸入美國其進口稅値百抽六十新章又增至七十深恐綢商派得部欵專指納稅而言不敷尙鉅何能再派代表况此次不舉商業代表又慮蹈巴拿馬覆轍派則又慮商業無此鉅欵要知綢緞運美能否發逹鑒於彼國稅則太重毫無把握自由赴賽一語恐屬空言未能　責不若及早聲明所交貴會綢緞縐葛剌繡等項賽品請展覽會停止後分别發還一面電陳農商部諸於產絲各省區絲品似可責成委員妥籌辦法免誤會期實爲至要再商等所集賽品成本貴重一保險二納稅三運費四陳列均恐需費甚鉅倘再加以代表川資旅費房租雜支等項卽照前擬撥銀二萬五千兩亦非完全由公家擔負合併聲明云云總商會當即復函云接函曷勝惋歎政府旣乏高瞻遠矚之猷致同業咸呈灰心解體之象敝會忝執承轉之役未能盡力斡旋有負同業屬望撫衷自問尤深內疚惟是籌備經年功虧一簣旣爲國際名譽之玷亦阻商業發展之機頻年以來政局擾攘內訌靡巳政府對於實業未能悉心提倡早在吾人意中商業利害惟身受者關係最切正宜以自决之精神圖最後之奮鬬似未可因不滿意於政府之舉措而坐失其大好時機如以商力薄弱鉅費難籌或將赴賽物品囑託同業中之自願赴賽者（如緯成公司之朱君是）一併帶往似亦省費事之一法至祈不棄芻蕘酌加採納爲商業拓利源爲國家爭榮譽首在此舉諸公均係閎逹之士諒不以斯言爲河漢也除由會再陳農商部外合行相勸云云 
[上海律師公會評議員會紀]  
　　上海律師公會昨日（星期日）開第十三次常任評議員會到會者有正會長張一鵬副會長張家鎭評議員沙訓義沈時復席裕昌潘承鍔幹事員王開疆黃啓英等數人午後二時開會提議各案如下㈠國際律師協會推舉出席代表一案議决本公會推定楊蔭杭會員爲出席代表㈡國是會議定憲法草案一案議决推舉會員李昌起草擬就後再經本會評議會討論通過㈢王言綸王開疆請轉電大理院解釋法律疑點案議决俟提付大會討論後再行核奪議畢各用茶點而散 
[中法專校之改組運動]  
　　中國通訊社云中法國立通惠工商專門學校將改組爲中法國立工商大學及該校學生組織校務改組運動會　 
電請中政府撤換華校長張保熙等情巳誌昨報茲探悉其詳情如下該校爲中法合辦之惟一敎育機關法國國立學校之在華者只此一所法政府對於該校頗加注意所有敎授皆由法政府直接派來法國社會亦多與以捐助故中政府雖乏的欵而該校得未受影響者實由於此惟所不滿者即華校長張保熙學資淺陋社會毫無聲譽且少與敎育界聯絡致該校內容外界全然不知敎部對之亦若無關係然竟有妄指該校爲甲種專門者該校學生聞此不勝憤激曾一度質問校長並謂校名含糊關係學生前途殊大　爲設法當經該校長允許辦理然迄今時久並無改組動靜有人以此問校長張氏據答謂刻無改組之必要最早亦須明秋始可實行等語該校學生以張氏所答不合情理且觀其任職兩載竟無一能於是共起組織校務改組運動會歷經全體大會及代表會議議决公認張氏無長校能力首先具函質問限其二十四小時內答復否則請自行退職以北京高師及農專學生之對其校長者對張氏張氏於二日下午聯同法校長出一布告（見四日本報來函）該校學生以張氏屢次敷衍均屬欺騙手段遂議决再函張氏請其退職一方面與法校長及敎職員以聲明書（函附後）若張氏再不答復將下　哀的美敦書云 
　　致張保熙函學生等曾於二日致函先生有所質問乞未奉復至爲遺憾現在生等公意以先生長校以來辦事失措校務廢弛當茲改組聲中似覺人地不宜敢請先生顧念生等前途愛護中法文化機關以保持二年 
來相處之睦誼即日自行退職否則生等爲種種利害關　 
係計將來發生予先生以難堪之舉動時尙請原諒大丈夫行事當光明磊落先生明逹豈不鑒此敢布腹心立候明敎此請大安全體學生叩 
[上海小學敎育研究會開會紀]  
　　昨日上午十一時上海小學敎育研究會在尚文門內上海縣勸學 
所內開分科研究會本届所研究者係兒童讀物到會員共二十四人其議决案有二（一）報告上海市公共學校園已着手進行由主任孫家禎君交到公共學校園簡章及參觀細則（二）研究兒童讀物方法議决開兒童讀物展覽會其辦法如下（甲）陳列種類（子）函致各書店請其將關於兒童之出版書籍送會陳列（丑）函致各學校將　兒童讀物送會陳列（寅）設法搜集會外著名小學校自編之兒童讀物（卯）敎員意見及經過情形與兒童意見之發表（乙）開會日期定十二月十六日上千陳列十七日參觀研究（丙）開會地點借九畝地量華學校（丁）批評　請至會參觀者加以批評用批評箋投入匭中俟會畢整理發表云 
[南京路商聯會職員會紀]  
　　定十九日舉行大會 
　　南京路商界聯合會昨晚（四日）舉行職員會並副會長方椒伯馬玉山法律顧問劉予醒及各科職員十四人均列席首歡迎常年法律顧問劉予醒君次何元通號何鹿山君報告定貨糾葛案略謂前曾向某洋行定購油地毡數箱定單載明尺數碼數到貨僅及原定尺數之半向之交涉不理及涉訟又敗訴故報告於同會諸君云云任矜蘋王廉方各有討論咸謂華商與外人贸易時有糾葛暗虧頗深嗣後應格外注意議决會同洋貨公所合函總商會查核次大中華經理陳月夫報告某君賖欠貨欵不理案議决由本會公家律帥劉君致函某君追索次議施種年痘案議决施種一月日期俟分函本路各醫生復到後再定次議日華紗廠罷工來函請作調人案衆意此事關係頗重入手頗難現時本會適當改選之期職員更迭負責無人外界事務實難兼顧應請文書科復函婉辭謝絕次議改選案議决十九日舉行 
大會即日發票選舉議畢茶點散會 
[呈送九月份禁烟表之省署令]  
　　上海縣知事呈送九月份禁烟報告表茲奉江蘇省長公 
署指令云呈表均悉該縣九月份查獲私吸私售之案較多惟私運一項尙無一案發現仰再飭屬嚴密稽察毌得避難就易以杜取巧此令 
[星報與英文滬報合併訊]  
　　大陸報云大陸報館所出之星報業爲本埠某公司所收 
買而英文滬報亦爲該公司所購有故兩報不日將合併 
爲一定名ＴｈｅＥｖｅｎｉｎｇＮｅｗｓ云 
[記者聯歡會聚餐會紀]  
　　議定本月十二日開一週紀念大會 
　　上海新聞記者聯歡會昨日正午假四馬路嶺南樓開十一月份聚餐會到者二十餘人聚餐畢推周孝菴君主席宣布議事日程評議部謝介子君報告上月評議會議决各案（一）評議員翁吉雲回問辭職用通函選舉法張滇叔君以十二票最多數當選補任第二届評議員通過（二）評議部提出職員每週開聚餐會徵求同意案贊成者少數暫爲取消（三）長崎中日新聞記者大會本會是否委派代表前往參預案據會員張滇叔·葛豫夫·兩君均有意見來函發表討論結果留付下月大會再行會議（四）新會員加入手續評議部議决嗣後會員介紹新會員入會先開具略歷函知會員部由會員部印發通告書分送全體會員再於下月大會表决衆贊成（五）新聞界雜誌徵集會員稿件現收到之稿不多是否將收稿日期展緩公决再由編輯幹事函催各會員早日惠稿（六）本會第一週紀念大會案公决通過並議定辦法七條（甲）大會臨時主席用雙記名通信投票選舉（乙）經費問題會員分擔（丙）請客範園此次紀念會先專請各報館各通信社編輯部諸君與素與編輯部有最密切關係之諸君（丁）游藝種類武術·幻術·音樂·電影·會員美術作品亦均携會陳列（戊）地點擬假寗波同鄕會爲會塲（己）開會時期决定本月十二日（星期日）下午二時（庚）籌備人員推定　介子·張滇叔·潘公展·潘公弼·裴國雄·謝福生·蘇一樂·周孝菴·八君擔任（七）會員部幹事報告擬加入本會之會員除遵章印發通告書外歸入十二月份大會表决議畢散會 
[上海商業市况彙錄]  
　　金融 
　　昨日銀幣早市價爲七錢二分八釐午市爲七錢二分七釐八毫七五比較上日小去半釐 
　　銀拆早市價爲一錢九分午市收盤二錢二分比上日大五分因星期日銀行對關之故 
　　江南小洋前後市均六錢二分三釐五比上日大七毫半廣東小洋早市六錢二分二釐半午市六錢二分釐七毫半亦大二毫半　　金市 
　　昨係星期日大條近遠棋期均縮零六二五標金營業一小時至十一時許開盤價　三百二十兩零七錢人心頗疲賣者較衆故即最小至三百十九兩八錢嗣後買者稍多人心亦畧見轉機所以最高至三百二十一兩七錢收盤較上日漲起一兩標金交易頗稀今日星期一爲旅滬西商秋季賽馬之期故標金提早至八時半開盤而先令等交易亦祗半日云 
　　棉紗 
　　昨係星期日大阪三品紗美棉印花皆無電報各洋行外人紗廠交易所均循例休息市上客帮買價與星期六相仿祗十六支如意略好二錢五日紗亦無甚上落野鷄威海衛江西蕪湖天津牛莊廣東汕頭等帮皆購買零星花色本紗二三百包日紗三百餘包 
公會小包成交一二十包市價亦相等各廠皆無開出市面平穩　　米市 
　　本週以來米價尙屬平穩今届產地雖不十分豐稔而亦不惡且因上年陳破缺乏新貨上市又値雨水多日致人心空虚底脚堅昻本埠各輪船偷運出口仍難杜絕如虹口各米店及十六舗內各行家皆做輪船食米爲由暗中夾帶無有顧問以致新粳不見跌至十元以內昨日南北兩市到船極旺統討常錫蜆子等帮共五六十號消胃則仍極踴躍帮新粳市面亦未稍跌其餘羊秈杜秈來貨不湧底脚亦硬客秈客帮去路平平本街則有限陰元又增加數分矣 
　　麫粉 
　　近來麫粉市面因小麥存底虚薄麥價堅貴繼漲增高本週間標 
準期粉統扯漲起三分左右星期一九月份收盤二兩零三分翌日跌去二分收盤二兩零一分星期三四則又步漲星期五收盤漲至一兩零七分星期六小去一分半市面爲二兩零五分五股票則或上或落至昨日小去二錢收盤價九兩六錢有趨下之勢現粉出口者仍以中關三號粉居多皆運赴粤港等處海外去路則仍無多數市價堅昻下脚麩皮亦甚俏市云 
[一週間之內滙市况]  
　　上週內滙市價較前週漲落爲大京津銀滙較前週好起六兩洋滙計提增四元五角北京人　週末價計一千零五十兩銀元爲一千零五元五角天津行化計一千零五十八兩銀元爲一千零四元半濟南濟平週末價爲一千零五十一兩計漲九兩七錢五分銀元同增四元半計一千零九元五角靑島膠足亦高二兩六錢週末價爲一千零七十五兩一錢七分正金鈔高四元五角計一千零六元烟台烟估雖有上落結果仍爲一千零三十六兩五錢銀元則遜去二元週末價計一千元漢口洋例縮五錢週末價計一千零二十七兩半銀元反漲三元計一千零七元宜昌平遜去二兩週末價計一千零三十兩銀元同降二元計一千零十八元九江銀元曾高至一千零八元週末又回縮至一千零四元較前週反跌一元安慶南昌銀元各低五角同爲一千零四元半蕪湖銀元亦縮半元計一千零四元奉天銀元週末價爲一千零十二元較前週提高二元哈爾濱銀元亦增二元計一千零十四元川滙祗成都銀滙縮去五兩計一千兩洋滙同降五元爲一千元重慶萬縣滙價一週中毫無變動餘如江浙等滙亦無起落云 
[一週間之外幣市况]  
　　上週各種外幣市况大不若前週之暢逹兼以標金平疲人心益見疲弱星期五日各票受主均極活動故價格始有一度之漲高惟週末又復其呆滯故態英票買戶尙多價較前週好起五分週末價計八元三角五分坡票增五釐計九角五分羅卜二百五十元票週末價爲一兩較前日好起一錢港票則跌去半分週末價爲一元零一分一釐美票同降五釐計一元八角半法票低去二釐前日價計一角三分半德票因柏林市價不振致此間大受打擊週末價竟低至一元五角較前日遜去四角以外如荷日兩票雖微有上落結果則毫無增减羅卜各票况呆木價格因之亦無變化云 
　　尙有本阜新聞等轉入後頁 
雜評二 
[崗警毆傷商民（怡）]  
　　淞滬警察之毆人屢見不一見矣車夫小販電車賣票以及議員紳士遭其毆擊者時有所聞若輩本不知警察何職警棍何用吾無責焉惟平日擔任訓練之長官則不能辭其咎也 
　　警察以保護人民爲天職對待人民自應以和平爲主爲長官者苟時時以此訓誡則狐假虎威倚勢凌人之氣燄自可稍歛故與其肇事後而予以懲罰不如未肇事而先加以訓誡近日省議員中有以没字碑誚淞滬警察者吾願徐廳長竭力整頓有以止此謗也　 
 
 
 

Page 15

 
 
第一萬七千八百五十五號;中華民國十一年 西曆一千九百二十二年十一月六號
星期一 * *本埠新聞二 
[一週間紗花槪况]  
　　上週紗花市面頗爲穩固其穩固之原因與前週無二美棉以各廠之踴躍購辦致週間價格漲高八十餘磅音印棉亦高漲以應而我東方市面並不從之狂漲不過因彼高漲而維持我東方疲弱之市面不致再跌耳英國市面雖有高漲之勢然因政局之不靖故價格亦覺鎭定總之我國將來棉市內地銷路如能旺盛價格定當向上否則雖外棉之漲我國棉價終難表同情也茲將上週紗花成交槪况述之於左 
　　（一）期紗上週之初適逢紗布交易所交割之期又以一週中價格變動極微買賣二方俱感無利可圖之苦市塲中多束手觀望並無起色可言全埠成交僅七萬五千八百包較前週少四萬五千八百五十包計紗布交易所成交六萬五千一百五十包取引所成交一萬零六百五十包茲以一週中十一月期爲標凖而比較中日之期紗價格於下 
　　日期中國紗布交易所日本三品取引所東滙兩　　　兩日元兩　　　　　　　 
十月三十日交割無市　交割無市 
十月卅一日一三○·八天長節停市 
十一月一日一三一·一一四一·四（二一五·一）○·六五七五二日一三○·六一四○·七（二一四·○）○·六五七五三日一三一·一一四一·二（二一四·○）○·六六四日一三一·一一四四·六（二一六·七）○·六六七五 
十月三十日爲紗布易所十月份交易割之期是日停止集會棉紗共七百五十包交割價格爲一二十九兩總價銀爲九萬六千七百五十兩交割品俱爲寳塔 
　　（二）現紗上週現紗交易以川帮爲最盛次爲天津漢口二帮其次牛莊油頭廣東江西野鷄北帮崴海衛等俱有交易共計中日二項不過九千餘包價格頗平穩一逾中未見如何上下如二十支採花六日價格俱爲一百四十五兩而十六支如意亦在一百三十一兩左右十四支蘇天官亦在一百二十八兩五錢左右十二支如意各日市價亦俱爲一百二十六兩十支荷花亦爲一百二十兩五錢於此可千上週紗價之平穩矣茲以大阪現紗一週間價格錄之於下 
　　日期籃魚牌紅財神牌福島牌三馬牌 
　　　　　　　日元　　　　日元　　日元　　日元　　　 
十月三十日二二九·○二一九·○二○六·○二○五·○十月卅十日　　　　　天長節停市 
十一月一日二二九·○二二○·○二○六·○二○五·○二日二二七·○二二○·○二○六·○二○五·○三日二二五·○二二○·○二○六·○二○五·○四日二二六·○二二八·○二○四·○二○四·○　　（三）期棉上週標準棉期與前週相仿成交數亦無甚出入全埠共成交十七萬六千七百擔較前週不過增六千九百擔計棉業交易所共十六萬零七百擔取引所成交共一萬六千擔茲以一月期爲標準而比較中美印英之期棉價格於下 
　　月日中國棉業美國紐約英國利物浦印度孟加拉 
　　　　　　　規元　　　　金洋　　　　辦士　羅比　　 
十月三十日交割停市　○·二三九三一三·七九無電 
十月卅一日二九·四五○·二三九四一三·七○三四五十一月一日二九·五○○·二四○四一三·五四三三六二日二八·九五○·二四二○一三·七二三二八三日二九·二○○·二四七三一三·八四無電十月三十日爲棉業交易所十月份交割之期停止集會棉花交割共五千七百擔交割價格爲二十九兩總價銀共爲十六萬五千三 
百兩 
　　（四）現棉上週現棉承前週向上之勢步步見漲益以美棉亦作同樣之步調各人都有超出三十兩以外之心而至週末棉價並十分見高者以各埠見滬市棉漲而多運來若通花到數有四萬餘包南北二市亦收有六十九萬斤致價格礙難見好也通花過秤不過二十八兩八錢左右門市收價仍在三十八九元各廠購進約一萬五千餘擔通益進四千擔怡和進三千擔三井老公茂二廠各進一千七百擔東華進一千二百擔振太進一千擔內外進一千擔其餘若鼎新·和大·振享·萬豐·福家·大中華·數家亦各進三四百擔不等中以通花占六千四百五十擔漢口花五千五百擔本花二千一百擔火機花一千三百擔陜花六百擔通花價格在三十兩及二十九兩之間漢口花爲二十七兩二錢五分本花 
在二十八兩左右火機花爲二十八兩陜花則在三十兩以上他若美國現棉最高至二五一五金洋最低至○三四二○金洋英國現棉最高至一四·五七辦士最低至一四·三四辦士云 
[一週間之絲市]  
　　上週中本埠絲經交易尙稱盛旺雖廠白絲經銷塲稍稀然市况並無趨下之態蓋上週廠絲交易雖仍只四十擔然高等絲價售開仍在一千六百兩以外其交易之所以稀少究因紐約方面前數週採購甚多進胃己足以致日上市面漸趨沈靜而週初所有交易統屬法莊去路然該處亦因底碼太高法滙時長是以銷路亦難暢逹而觀於本埠絲商態度則以日長貨枯雖交易减少並無恐慌之象且上週橫濱日絲價又增漲故市况可仍望堅定上週白絲經交易亦甚稀少考其銷塲之所以淸淡大致亦與廠絲相仿惟廠絲存底確係枯少白經則惟有上等絲存底不豐故花旗貨依然堅俏而中下身不特絲商手中揑有餘貨即內地鄕人亦尙有存絲兼以邇來英法等處久無交易故目下售價雖不致傾賤市况則恐有疲軟之趨勢矣上週山東黃經交易無聞白經則略有交易價亦堅挺係歐莊去路而沔陽·河溶·棉州·過盆·西充等粗絲印莊銷場復形暢旺共計成交三百餘擔價亦較諸前週漲起十餘兩川經則惟有零星現貨略有交易售價尙無漲落絲商亦以存底不充守望高價然際此法滙頻增致絲價相距逾遠因此市况不易活動照目前情形雖交易甚覺困難然絲價當不致趨跌也上週灰經市仍形暢盛絲價亦屢次激增抛期亦較前更遠（竟遠陽曆四月份）故觀於滬地日來交易之旺可見歐美等處對於是項銷路獨暢然亦因絲商鑒於今嵗收成頗豐進貨較易賣塲中並不過分要求以致銷額能得若是之旺故深望本週交易仍能連續使市况不致再有趨落之患也 
[一週間之呢絨市]  
　　上週間呢絨交易頗稱暢逹考其原因一係氣候漸寒客帮去胃驟增二因七日至九日銀行洋行俱因秋賽封關爲免除貨缺之　 
計時令應銷各品不得不預先趕辦妥當故公會上市勢可謂極一時之盛惟貨價雖屬穩固而終無提高希望大衣呢及駝絨至週末方見起色漲釐列豐等長毛駝絨美豐德記等普通大衣呢俱有暴漲之概東货內地帮銷路甚豐棉法絨·彩條絨·尤覺堅俏· 
國產線呢及嗶嘰雖不能與西貨相抗衡然銷數亦頗不弱茲將本週成交各貨分别彙記於下榮泰單面駝絨一件又雙面一件福倫寬緊又二件福倫長毛又三件列豐雙面又一件喴釐長毛又一件信記夾呢一件公平頭等大衣呢二件美豐普通又七件美豐又三件德記又三件瑪逹孫又一件和豐元直貢呢三箱華嘉又二件德記又四件華美又二件榮泰又三件公年紗面橡皮布一件信記絲條又一件福倫棉法絨二件喴釐駝絨毯一箱公平黃獺絨一件福倫豹皮絨一件公義元條海虎一件德記細莊嗶嘰二件又頭號粗一件泰和細一件共計五十二三件以北帮買進占多數長江及本街稍遜云 
[遠東護商社被控案]  
　　控不還押櫃 
　　大陸報云昨晨有華人數十蜂擁遠東護商社副經理西人狄思德氏至法捕房控告該社係一私家偵探機關專代商家看守貨物設在愛多亞路據華人訴稱若輩皆係該社雇用看貨之人被雇時均出押櫃存儲社中詎知雇用未幾即行解職押櫃至今未還按數日前會審公堂有華人某某等控告被毆案曾涉該社當時據供原被告俱係該社雁用之看貨人每人存有押櫃洋四十元詎知雇用一月即被辭歇被告向原告索還押櫃遂致起衅旋有原告代表羅傑律師聲稱渠曾有存欵收條給與被告並因該社係英人所開將至英公堂起訴云 
[電梯壓斃人命]  
　　曹家渡申新麵粉廠小工張阿三前日在三層樓上做工不知因何與同伴陳阿大互毆張鬬輸跳上電梯自扳機關下樓逃走不料該廠管電梯之王阿三在電梯下被壓身死當由屍戚邱雅廷將張扭控四區四分所昨經段科員訊問一過判移地檢廳歸案訊辦 
[商民被警擊傷之查辦]  
　　滬城梅溪弄商民裘明德夫婦不知何故遭一區三分所凝河路中段崗警用警棍擊傷因此認明該警號碼投淞滬警察廳具呈請求查辦徐廳長據呈後於前日令飭該所署員略謂查警察毆打商民早經諭禁不啻三令五申今據呈仍有前項情事足見此種 
惡習未曾除盡愧對地方人民但該署員督率無方咎實難辭着令查明何警解廳重辦以符保衛人民之義務云云 
[秋季賽馬之照料]  
　　今明後三天爲旅滬西商秋季賽馬之期並定本星期六跳浜届時泥城橋畔觀賽之中西人士勢必衆多分共捕房麥警務長恐 
有宵小涃跡其間施展不法行爲擾亂秩序安寗爰於昨日知照該管新閘捕房在此秋賽期內遴選中西幹探前往跑馬塲內外加意糾察 
[約翰大學乙卯年同學旅行記]  
　　約翰大學一九一五年班爲聯絡感情起見於月前由會員發起一懇親會月聚一次會員輪流作東道主前日（星期六）輪及姑蘇朱君等乃由朱君等柬邀在滬會員及家屬作古吳之遊上海會員偕同家屬乘滬寗早車赴蘇集於留園至久華樓午餐下午雇船至虎邱遊覽劍池冷香閣千人石等各勝境幷在千人石畔攝全體照相興盡返舟已月色如銀萬家燈火矣會員中除少數留蘇外餘皆乘夜快車返滬及抵上海北站巳在子夜云 
[民生協濟會開會記]  
　　貴州路中華全國民生協濟會於前日星期六（即四日）下午二時 
開幹事部職員會到會者三十二人公推倪无我爲主席報告開會宗旨本會由秋季常會推舉職員今日爲各職員就職之期理當先開職員會以聯絡感情會商辦事秩序故開幹事職員會嗣後諸公請以國體爲前提各盡厥職藉收羣策羣力之效則本會前途幸甚次由費席珍宣佈意見云本會分科辦事由各科職員自行召集開會籌議一切末由　　員相繼演說互相勸勉以圖發展而利進行昨日星期日（即五日）下午三時開評議部職員會到會者二十一人公推沈時復爲議長討論本會對於民生問題之設施亟應設立工廠提倡實業繼由總務主任倪无我將民生工廠章程交評議部由評議員議决當場將章程修改交文牘 
科勝正付印時巳五時宣佈散會　 
[滬南烟兌業衆和社選舉揭曉]  
　　滬南烟兌業衆和社前日舉行選舉茲將當選各職員姓氏照錄如下正會長沈子卿副會長柴載元沈延康書記厲超賢張炳源會計陳妙松評議長柴泉元幹事長陳恩祺總調查陸雯遜評議戎楚衡戎楚藩宓承堯裘志應楊志剛何可杏仁張頌吉卞森甫戎承申顧少甫魏觀章裘佐卿幹事糜楚寳劉銘德葉紹德葉春芳李佑文宋維榮毛翔彪華松泉厲春和丁變臣陸炳鑫沈培卿張錦棠黃淸槐徐金生黃志學張斌周沈琴昌楊順核宋承康調查員楊丙生陶少棠姚金生孫鶴山夏錦龍馬世才黃蓁夫樓啓祥方顯成顧逹卿莊逹卿錢文逹范永昌沈紹衣方智法陳福祺 
[法總巡趕辦冬防]  
　　法總巡費沃禮君以天氣將寒冬防事宜提前趕辦現已會同西探長載蕯克傳諭督察員黃金榮督同華探目沈得福徐阿東楊振甫韓邦逹程子卿等每晚六時起傳諭通班包探分頭至本租界內僻靜之各馬路輪流梭巡俾免宵小匿跡而維地方治安云 
[南工巡捐局修築道路]  
　　滬南工巡捐局長莫錫綸接辦局務以來以路政一項爲職務上最要之點宜詳細查明妥爲整理昨巳知照工程科路政員趕將城廂內外各處道路逐一查勘如應修築者急宜派匠修築尙有姚前局長經辦未竣之一切路工亦當繼續進行撥派工匠按段興修督促竣工以重路政而利交通云 
[軍人病故無力盤柩之辦法]  
　　京師憲兵司令部前日通令所轄各憲兵營略謂嗣後各該營所部之軍佐曁頭目士兵凡有因病身故而無力盤柩回鄕者應由同營軍佐及全體士兵在於月領薪餉之內各押薪資二成藉貼死者運枢费用以免屍骨流落異鄕云云駐滬第三營汪營長奉令後當即轉令各連長遵辦矣 
[包探調差]  
　　美捕房包探沈崇禮前日奉代理總西探目二十七號彭山多諭調滬西戈登路又包探耿德標調楊樹浦捕房滙司捕房包探金養吾亦調楊樹浦捕房戈登路捕房包探劉幹泉調美捕房各包探奉調後均於前日分别到差辦公矣 
[閘北森德里請設太平龍頭]  
　　滬北工巡捐局昨函閘北水電廠云逕啓者據中華新路森德里經租賬房朱潤生函稱該處房屋林立居户日多應即裝設太平龍頭以防不測並取締垃圾添置路燈等情據此查森德里一帶路面業已鋪築關於消防淸道各項自應分别辦理除飭衛生處照辦外相應函逹應請貴廠查照於該處勘設太平龍頭以防意外並煩見復爲盼云云 
[滬寗路警督察長點名發餉]  
　　滬寗鐵路巡邏隊督察長安耀先君日昨帶同書記兼會計員王涵章携帶十月份餉洋前往沿路各站躬親考察巡士優劣並點名核發薪餉事畢即返滬云 
[龍華輜重營續試飛艇]  
　　龍華輜重營金營長所購陸軍第十師軍用飛機六架業經配置工竣試演合格者計有三架尙有四五六三架飛艇雖經裝成因未試飛自當一併考騐現定本月十號仍在龍華地方陸續試飛 
[房客欠租潛逃之控追]  
　　閘北華盛路華承里經租賬房昨投四區報告第一百七十二三號租戶南京人李忠新所開之花邊作因拖欠房租及各戶貨欵等項於本月四日潛逃遺棄舊帶機六架及破壞器物等件請求緝獲追繳租金等情顔署長諭令退去候查核辦 
 
 
 

Page 16

 
 
第一萬七千八百五十五號;中華民國十一年 西曆一千九百二十二年十一月六號
星期一 * *[翁家弄翻砂作失愼]  
　　昨午後二時四十分　浜路翁家弄附近某翻砂作不知因何失火時値北風大作火勢猛烈以致頃刻兩對面延澆救火會員立即驅車到塲施救直至三時餘始行救熄計燒去該翻砂作外老虎灶舊貨店洋鐵店花爆店等樓平房十餘間該管警署飭警往拘該作主到案問明起火原因再行處罰聞火熾之時有救火員周志剛從高墻施救不愼跌下脚部受傷不能行走經同伴車送醫院醫治云 
[拐匪被探拘獲]  
　　湖州拐匪陸金榮捉得小西門外大興街鎭江婦人費嚴氏於本月 
四號晚乘太古公司黃埔輪船動身當爲救濟會偵探陳少廷到輪查見以其形跡可疑向之盤詰彼此言語不符知係拐逃遂一併拘送上海地檢廳昨午後奉檢察官訊供之下判令分别押候究辦飭傳該氏家屬來案具領云 
[杭州和誘案被探查獲]  
　　杭州人胡耀廷之妻楊氏日前被同鄕人賈阿炳拐來上海匿居法租界某客棧內現爲法捕房探目方福林包探吳錦堂查悉前往將賈及楊氏一併帶入捕房管押昨解法公堂請究先由捕頭上堂禀时前情詰之賈阿炳供民人在杭州與楊氏姘識已久此次實係楊氏自願與民人同來上海不敢誘拐質之胡楊氏供認婦人與賈姘識求宥中西官判一併還押聽候傳楊氏家屬到案再行核奪 
[甬女屢騙車夫錢]  
　　數月前有寗波女子陳小妹因向黃包車夫拆白敗露被捕解由公共公廨押辦該女近仍操其故業惟已化名爲陳小囡前日以向黃包車夫趙福堂雇乘車輛言明每小時給洋三角迨趙拖至福州路某飯店門首時陳女以須果腹身無零資向該車夫借小洋五角謂將與車資並算趙不之疑陳女得資進店食畢登車由趙拖至黃浦灘以一小時已届不願再拉向索借欵及車資陳女飾詞往兌銀幣遂欲圖遁經趙追獲扭交巡捕帶入捕房捕頭命送公廨女押所暫押聽候提案訊辦該女年方十九而犯如此同樣之案前後共計已有五次矣 
[施九甫投浦遇救]  
　　甬人施九甫日前至法租界黃浦灘地方投圖盡爲捕查見帶入捕房昨送法公堂請示先由捕頭禀明前情詰之施九甫供民　 
人向業銀樓夥生意現因失業貧苦難堪故下此策求宥中西官判着施送寗波同鄕會遣回原籍 
[閘北之攔刦案]  
　　北四川路柴田醫院夏金堂醫士三號晚至胡家木橋第五區三分所警署間壁紅新里弄內訪友入弄見有形跡可疑者十數人有二人將夏之腰抱住夏問何事該兩人中人一人身穿黑包短打夾襖年二十餘歲自稱名吳阿五手即伸入夏之衣袋中將夏金表一只搶去夏立鳴警笛衆即分散當時　夏扭住一人即送五區三分所警署拘留候辦云 
[私賣燈吃分别罰鍰]  
　　蔡阿五楊永德兩人邇在法租界地方私設燕子窠容人在內吃食洋烟爲探查悉以其違章故於前晚先後至該處抄出烟具帶入捕房昨日傳至法公堂請究先由捕頭禀明前情詰之蔡等供認私賣燈吃中西官判蔡罰洋四十元楊罰洋三十五元充公烟具没收 
[花會賭徒罰二十元]  
　　法捕房探目徐阿東偵悉白爾路三百另五號門牌金友山家私設花會聽筒誘引婦人入局賭博地違定章故於前日禀明西探白　 
爾地前往該處抄出花會字樣及銅元數百枚連金一併帶入捕 
房諭令交保昨日傳至法公堂請究詰之金友山供認私設花會聽筒不諱中西官判金罰洋二十元充公花會字樣及銅元一併没收 
[汽車撞傷女工頭]  
　　昨晚十時南洋烟草公司製烟廠女工頭馬徐氏行經楊樹浦路 
被三千五百十四號汽車撞倒身受重傷當由楊樹浦捕房三百七十一號華捕前來抄錄汽車號碼押令汽車送入同仁醫院醫治旋即帶該汽車夫入捕房請究 
[買客擊破小販頭顱]  
　　水菓小販張德卡昨晚十時餘在帶鈎橋塊遭買客擊破頭顱血 
流被面由法捕房三百三十一號華捕拘行凶人入捕房另雇車送張德卡往仁濟醫院醫治 
[搶飾禁押六月]  
　　無賴陳二眼日前下午在法新租界八仙橋地方强搶李王氏家小孩耳上所戴之銀圈而逸該孩大聲啼哭適有包探李連生巡緝到來查見上前將陳追獲帶入捕房昨解法公堂請究先由捕頭上堂禀明瓣情繼由原告投訴被搶情形詰之陳供認搶飾救宥 
中西官判陳押西牢六個月以敬 
[誌謝]  
　　昨承中華圖書館惠贈第一八六期［禮拜六］兩册又大東書局惠贈第三十六期［星期］一册誌此併謝 
專件 
[張迭生之漂染工藝談]  
　　救中國紡織事業惟漂染救中國疋頭生意亦惟漂染　 
　　英國里治大學畢業泰興張君迭生昨與木館記者晤談茲錄其對於漂染工藝之見解如下張君近著有染色學一書對於漂染術　發詳明理論實騐無不　備我國染色業之有專書當自此始 
　　中國紡織廠三十四年即已有之初辦之者盲有瞎馬歷盡艱辛考大生紗廠之創辦與華盛紗廠之改組（即今之恒豐紗廠）　可知之紡織工廠向不爲人所重視直至歐戰舶來品絕紡織工藝始得大露頭角營業所得往往有十倍百倍　　昔者但此不過千載一時之機何能據以圖久大家不察旣君視紗廠爲金窟所在於是趨之若騖而不復計其餘善後計劃如籌辦漂染以繼其後或多所儲蓄以防其窮則絕鮮計及至今日始相率而歎市面之不佳與愁生活之維艱亦已晚矣謡諑之來不幾謂今日全國紡織工廠無一不處於破產地步此雖屬過甚之言但各廠存貨山積流通金之萬難週轉乃萬無可諱言之事長此以往有不竭　者幾何不佞深信救今日紡織工廠惟有漂染能改良紡織上之出品使之得行銷於市塲者舍漂染莫屬歐洲各大紡織公司無不有漂染工廠之附設原貨之不能行銷於市塲者即漂成白貨染成顔色以求得主顧縱漂染上無所獲利然能將滯貨推銷於廠外勝於山積貨棧累年經月而無所　問者多多矣中國各大紡織公司出品粗劣者居多紗錠在四十二支以上爲數則絕少不能得精細之原料以供漂染廠仿造精織之布疋爲今日一大憾事然吾不敢謂今日各大紡織公司之出品無改良之餘地更不敢谓今日各大紡織公司之出品經吾人漂染　仍無從銷推於市塲不過大家不肯相過問紡織業之視漂染猶越人視秦人之肥瘠遂使每歲二百十萬萬金之舶來布疋無從抵制於萬一爲可惜耳數年以來余曾一再號呼於報紙雜誌反覆論述冀紡織界之有所警悟徒以人微言輕終無以獲國人之嘉納上海逹豐染織工廠在中國今日爲第一余得投身其間亦爲余生平第一大幸事滿望此廠成立以後各大紡織公司必多有以襄助不圖一載以來吾手中所經歷之布疋其爲中國各大紡織公司出口者十無一二焉非從西洋採辦之原料即小布廠之一種數十疋之試騐品耳此亦得謂之爲差强人意之事乎余不謂吾人出品之如何精緻亦不肯謂吾廠生意之若何淸淡但逹豐廠開辦至今市中所有之出品不下數十萬疋深信吾人出品之能抵制日貨而有餘者固所在而有即日人之思有以毁壞我乾亦無微不至創辦漂染工廠何等艱難紗廠有僅持三數一知半解之工頭便可勉强敷衍開辦者矣至於漂染則原布與顔料藥品等之採辦與各種漂染上種種不同手續豈門外漢怕得嘗試而成功於此而知日人之所以毁壞我者不爲無故於此而知吾漂染工藝之對於紡織其所以維持而補救之者當不致儕於無足輕重之數也尤有進者歷年業疋頭者損失之鉅動輒萬金問其故則或因舶來貨之遲延時日或因顔色之參差不一致銷場之擱淺而歸於折閱者此在中國自辦之漂染工廠爲萬不可能之事亦斷非定貨於數萬里外所能賫望於大人先生之前者則中國今日之漂染事業亦將有捕於業舶來疋頭之人也明矣讀者仍有疑吾說乎吾他日暇時願更有以言其詳也 
公布欄 
[江蘇高等審判廳]  
　　民庭判决高生大輿黃高氏等因嗣償及財產上訴一案（判决主文）本件上訴駁斥第二審訟費由上訴人負擔黃軼塵與吳季玉因抵欵涉訟上訴一案（判决主文）本件上訴駁斥第二審訟費由上訴人負擔朱光甫因與宋瑞卿債務涉訟抗告一案（裁决主文）本件應由江寗地方審判廳爲抗告法院陸部臣因與瞿榮桂佃田涉訟抗告一案（裁决主文）本件抗告駁斥抗告訟費由抗告人負擔侯宗吉與侯宗泰因嗣產涉訟上訴一案（判决主文）原判廢棄侯世熊侯世麟共遺房屋十一間認爲兩造共有應由上訴人贖回一半本案訟費歸被上訴人負擔（以上十月三十一號）潘鑑宗與孔叔愼等債務涉訟抗告一案（裁决主文）本件抗告駁斥抗告訟費由抗告人負擔朱長富與張奎錦等阻葬及分產涉訟抗告一案（裁决主文）原批示廢棄本案應由如　縣知事依法番判丁萬林與郭筱宗因租房涉訟抗告一案（裁决主文）原執行命令廢棄本件應由原執行衙門調查 
明確依約辦理王德興與沈邦淸因欵項涉訟不服第二審判决上訴一案（判决主文）本案上訴駁斥第三審訟費由上訴人負擔陸壬昌與陸楊氏爲墳地糾葛上訴一案（判决主文）本件訴駁斥第三審訟費由上訴人負擔（以上十一月四日） 
　　布告查各縣承審員報名現經截止應試人所繳履歷憑証經本應照章審查除合格各員應聽候考驗外茲將資格不合人員姓名開列於後並按照承審員考試暫行章程施行細則第七條規定　銷報名所有繳存憑証等件仰該員等迅即携帶原發收據來廳具領再應試人如有履歷憑証相片未繳併限五日內送廳查核切勿延誤特此布告計開資格不合各員姓名於後徐義魁係江蘇民國監獄學校畢業並非修習法政學科三年以上吉登鑒係私立江南開通法政學校别科畢業該校並未經部認可有案李徵元係私立江南開通坻校法政别科畢業該校並未經部認可有案又在文職任用令施行後由溧水縣委充司法科助理並非委任職相當資格　良銑係在文職任用令施行後由溧水縣委充司法科主任並非委任職相當資格彭年係在文職任用令施行後由溧水縣委充司法助理員並非委任職相當資格黃亞畢係在文職任用令施行後由江西樂安縣委充第三科科員並非委任職相當資格又左列二員應補正手續禇銘　係私立江南開通法政學校法律别科學業該校並非經部認可有案惟據履歷內載民國三年六月任福建高等審判廳書記官一年以上委任狀業巳遺失等語應遵照考試章程施行細則第五條規定取具証明書送廳審查劉長鑒應補　四寸半身相片中華民國十一年十一月日廳長朱獻文（以上十一月四日） 
[上海地方審判廳]  
　　公示送違（全文在本廳揭示場公佈）一件莊榮實與何梅軒等因貨欵涉訟案件（主文）孫鳳來應於經理之恆昶鋸木廠財產內償還孫榮寳貨欵銀一千五百九十八兩六錢又洋一百六十五元八角六分原告人共餘之請求駁斥訟費由孫鳳來負擔右仰被告人孫鳳來知照中華民國十一年十月三十一日一件吳王氏因其弟媳王金氏犯帮助　人罪聲請緩刑案件（主文）本件聲請駁斥之右仰聲請人吳王氏知照中華民國十一年十一月三日刑庭判决一件判决姜裕德鴉片烟案（主文）姜裕德帮助販賣鴉片烟之所爲處五等有期徒刑三月併科罰金四百元未决覊押日數准以二日抵徒刑一日罰金如無力繳納以一元易科監禁一日烟丸十錢盒兩紙盒没收之訟費歸姜裕德負擔一件裁决聲請人因范紀如犯共同侵入竊盜及脫逃未遂罪聲請更定期刑案（主文）范紀如應執行徒刑一年六月禠奪入軍籍之資格終身未决覊押日數以二日抵徒刑一日一件判决居書淦等竊盜案（主文）居書淦共同竊盜之所爲處五等有期徒刑九月禠奪入軍籍之資格終身王金生共同竊盜之所爲處五等有期徒刑九月禠奪入軍籍之資格終身未决覊押日數鈞准以二日抵徒刑一日訟費歸居書淦王金生平均負擔上件判决曹振海竊盜案（主文）曹振海侵入竊盜之所爲處四 
等有期徒刑一年四月禠奪入軍籍之資格終身未决覊押日數准以二日抵徒刑一日訟費歸曹振海負擔一件判决周天生等脫逃案（主文）周天生脫逃未遂之所爲處拘役四十日唐步聽便利脫逃之所爲處五等有期徒刑二月未决覊押日數均准以二日抵拘役或徒刑一日訟費周天生負擔十分之四唐步聽負擔十分之六一件判决沈維長詐財案（主文）沈維長共同詐欺取財之所爲處五等有期徒刑二月未决覊押日數准以二日抵徒刑一日訟費歸沈維長負擔一件判决劉蔣氏等妨害公務輕微傷害及損壞案（主文）劉蔣氏致人輕微傷害之所爲處五等有期徒刑二月意圖使官員不爲一定之處分而施强暴脅迫之所爲處五等有期徒刑二月應執行有期徒刑三月戴氏損壞他人所有物之所爲處拘役四十日未决覊押日數均准以二日抵徒刑或拘役一日訟費劉蔣氏負擔十三分之九戴氏負擔十三分之四一件判决朱貴寳傷害案（主文）朱貴寳傷害致人廢疾之所爲處五等有期徒刑六月未决覊押日數准以二日抵徒刑一日訟費歸朱貴寳負擔一件裁决顧關林因楊大正共同侵佔漂流物及故買贓物附帶民訴案（主文）本件附帶民訴應移送民事庭審判一件判决高阿文强盜案（主文）高阿文共同侵入强盜之所爲處三等有期徒刑三年褫奪公權全部終身未决覊押日數以二日抵徒刑一日訴訟費用歸高阿文負擔一件判决蔡文山等共同侵佔漂流物及故買贓物案（主文）蔡文山共同侵佔澟流物之所爲處罰金七十元未决覊押日數以二日抵罰金一元如無力繳納罰金易秒監禁七十日袁福秦共同侵佔漂流物之所爲處罰金七十元未决覊押日數以二日抵罰金一元如無力繳納罰金易科監禁七十日沈竹飭共同侵佔漂流物之所爲處罰金七十元未决覊押日數准以二日抵罰金一元如無力繳納罰金易科監禁七十日楊大正故買贓物之所爲五等有期徒刑二個月未决覊押日數准以二日抵徒刑一日訟費蔡文山袁福泰沈竹舫連帶負擔十分之六餘歸楊大正負擔一件判决戴五竊案（主文）戴五侵入行竊之所爲處五等有期徒刑三個月褫奪入軍籍之資格終身未决覊押日數以二日抵徒刑一日訟費歸戴五負擔一件判决李朝才玩忽業務致人身死案（主文）李朝才玩忽業務致人身死之所爲處五等有期徒刑十個月未决覊押日數准以二日抵徒刑一日訟費歸李朝才負擔一件判决小毛弟等侵佔案（主文）小毛弟楊順根嚴阿香共同侵佔遺失物之所爲各處罰金十元如無力繳納以一元易科監禁一日訟費歸小毛弟楊順根嚴阿香連帶負擔一件判决周小炳等共同侵入竊盜案（主文）唐省三即唐少卿三次共同侵入竊盜再犯之所爲各處二等有期徒刑五年褫奪公標全部終身應執行徒刑五年又二個月並褫奪公權全部終身未决覊押日數准以二日抵徒刑一日張仁忠二次共同侵入竊盜之所爲各處三等有期徒刑三年褫奪公權全部終身應執行徒刑二年又二個月並褫奪公權全部終身未决覊押日數准以二日抵徒刑一日楊承盤三次共同侵入竊盜之所爲各處三等有期徒刑三年褫奪入軍籍之資格终身應執行徒刑三年又六個朋並褫奪公權全部終身未决覊押日數准以二日抵徒刑一日馮阿虎共同侵入竊盜之所爲處四等有期徒刑一年又四個月褫奪公權全部終身未决覊押日數准以二日抵徒刑一日周小炳二次共同侵入竊盜之所爲各處以三等有期徒刑三年褫奪公權全部終身應執行徒刑三年又二個月並褫奪公權全部終身未决覊押日數准以二日抵徒刑一日訟費唐省三楊阿盤連帶負擔十分之六餘歸張仁忠馮阿虎周小炳連帶負擔一件判决田嚴氏營利和誘案（主文）田嚴氏營利和誘之所爲處四等有期徒刑一年褫奪爲學堂監督職員敎習之資格終身未决覊押日數准以二日抵徒刑一日訴訟費用歸田嚴氏負擔（以上十月三十一日） 
[上海地方檢察廳]  
　　公告本日提起公訴案件共二十二起㈠竊盜案被告王阿五㈠竊盜案被告顧志鴻㈠强取案被告卲逢有㈠傷害致死案被告周福根㈠輕微傷害案被告袁阿炳㈠和誘案被告陳秋生㈠鴉片烟案被告鍾富生等㈠傷害案被告陸苗和㈠傷害杂被告李興㈠帮助開設及吸食鴉片烟案被告徐續寳等㈠和誘案被告袁順甫㈠私擅捕禁强姦爲造私文書俱發罪案被告張連正㈠傷害致死案被告沈琴生㈠略誘案被告唐進順㈠强盜嫌疑案被告呂壽明等㈠竊盜　被告李阿定㈠輕微傷害案被告江阿毛㈠販賣及吸食鴉片烟案被告曹大㈠鴉片烟案被告徐逹仁㈠收議烟具案被告吳阿毛㈠鴉片烟案被告張阿福等㈠爲造公文及詐欺取財案被告季兆興（以上十一月四日） 
[淞滬警察廳]  
　　批示一件朱潘氏批據呈巳悉查本案未據警所呈報到廳據呈前情候令飭該管警所曁偵緝隊會同租界捕房上緊偵查務獲贓盜解辦可也此批一件王文濤批呈悉查本案旣巳電呈省署仰即靜候核辦此批一件徐元桂批呈悉准即嚴令一區警署及偵緝隊上緊偵查務獲贓盜解辦可也此批一件徐占孫批來呈番查店夥黃雲生竊欵潛逃無踪情殊可恨准予隨時報警拘究可也此批一件曹榮華批呈悉查鐵頭焦山等行兇圖詐等情果如所呈殊塂駭異候　交偵緝隊按名查　獲日訊辦可也此批一件曹士榮批來呈巳　巳嚴令該管區隊上緊查緝矣此批一件張仲用批呈　巳飭科按照來呈辦理矣此批方立淸批呈悉查本案准予免究此批 
 
 
 

Page 17

 
 
第一萬七千八百五十五號;中華民國十一年 西曆一千九百二十二年十一月六號
星期一 * *本埠新聞三 
[振泰逹豐兩公司開幕記]  
　　廠員行開幕禮···來賓參觀各部 
　　振泰紗廠與逹豐染織廠昨日在曹家渡北岸廠內舉行正式開幕禮上午十時兩廠之董事長余葆三·經理王啓宇·振泰副經理兼營業主任周辛伯·逹豐廠副經理兼營業主任崔福莊諸君與兩廠董事諸君曁全體職員齊集禮堂向國旗廠旗行三鞠躬禮由主席宣布開幕詞並由經理人演說謂今日兩廠開幕蒙諸君子竉錫厚儀遠道賁臨曷勝榮幸感謝感謝本廠出品敬請各界提倡以逹推銷國貨目的本廠在中國方面亦係破天荒之工業如有不完備處尙乞隨時賜敎自當遵從改良云云所有各路來賓參觀者從上午八時起至五時止水陸並進絡繹於途竟有二千餘人之衆由逹豐廠門而進用軍樂隊歡迎先至出品陳列部繼至工場各種機器製造出品光怪陸離後繞道至振泰紗廠無論粗細紗間等處均有招待員殷勤指引十分週至參觀畢進茶點並贈來賓每人以各色棉布樣本及說明書一册夕陽西下時乃用輪船汽車送客回申云 
[三新廠之營業情形推銷外埠]  
　　小南門外三新染織廠專織土布及絲光布每日出品計 
六十餘疋機器一百七十餘部所出各布質料堅固光彩奪目且能耐久故頗爲購者樂用該廠除批發外又設營業部價値頗覺便宜邇來營業專注重推銷外埠云 
[中和號之桂圓商况]  
　　四馬路中和號係由福建興化分滬專售建產桂圓及檀香營業向稱發逹現聞該號經理已在福建著名產區如興化莆田梧塘等處創設工廠桂圓檀香悉行自製故出品益形精美並在本埠力謀發展自昨日起廉價三十天所售之貨以新製鉛聽桂圓爲最多云 
[昨日之菜市]  
　　新上市之菜···萵苜笋···蚶子 
　　昨日法租界菜市街之小菜塲萵苜笋及蚶子新上市購者紛紛茲述各項市價如次 
　　萵苜笋每把六十文蚶子每斤三百二十文冬笋每斤二角八分荳芽每斤八十文蘿萄每斤八十文白菜每斤一百六十文菠菜每斤八十文芹菜每把三十文猪肉每洋三斤羊肉每斤洋三角牛肉每斤二角六分鷄每洋三斤四兩鴨每隻八角五分鴿每隻三角鷄蛋每只三十五文鴨蛋每只四十文鹹蛋每只四十五文靑魚每兩四十文黃魚每兩三十五文白魚每兩三十文帶魚每兩三十文蝦每斤四角蟹每兩四十文蛤蜊每斤四百文甲魚每兩三十五文鯽魚每兩六十文 
[贈種牛痘之福音自今日始]  
　　中國衛生會等各團贈種牛痘消息已誌本報昨日該會等廣發傳單如左 
　　現値秋冬之交天氣亢旱正發生天花之候租界工部局衛生處向設有勸種牛痘處歷年人命賴以保全者不少然上海爲五方雜處居民衆多傳染尤易故此項機關愈多愈妙本會等爲提倡衛生起見並爲我華民自動計爰各自就會所自十一月六日起延請著名醫家十餘位分投輪流贈種牛痘槪不取費並承工部局撥助上等牛痘苗盡力襄助尤爲可感凡注意衛生者可按左列時間表逕赴就近各會堂請種預防傳染天花以重衛生幸毌觀望特此佈知西華德路商界聯合會救主堂福建路商界聯合會聖彼得堂南京路商界聯合會天安堂慕爾堂靑年會中國衛生會同啓 
　　種　痘　地　址日　　期時間中虹橋北師善里西華德路商界聯合會十一月六七八日　下午二時至四時提籃橋隆慶自立會禮拜堂　　　　　十一月九十十一日上午十時至十二時 
漢口路三三一號福建路商界聯合會　十一月九十十一日下午四時至六時南京路商界聯合會 
北四川路福德里七二四號中國衛生會十一月六日至十一日下午三時至五時虹口狄思威路救主堂　　　　　　　每禮拜六日兩天　　下午二時起種愛文義路聖彼得堂　　　　　　　　十一月六日至十一日上午十時至十一時山東路麥家圈天安堂　　　　　　　十一月六日至十一日下午二時至四時三馬路雲南路角慕爾堂書室間　　　十一月九十十一日　下午三時至五時四川路靑年會　　　　　　　　　　十一月六日至十一日下午五時至七時　　又大陸報謂本埠贈種牛痘之舉由靑年年代理總幹事郝伯陽君主持倘各團體等有願加入協同辦理者可向郝君接洽云 
[治秋咳之藥品]  
　　南京路粹華製藥廠所製粹華杏仁精爲治痰疾要藥聞其功效甚靈近日深秋風燥患咳嗽傷風者服之當卽見效云 
[昨日兩女校之隊球比賽]  
　　女靑年會師範···民立女中結果···體育師範勝　　昨日荆州路女靑年會體育師範二年級學生與門民立女中學生比賽隊球民校由敎員王仙露女士率領學生十五人於九時半抵荆州路移時公推師校敎員高梓女士爲評判員鐘鳴十下銀角一聲兩校球員嚴陣相向開始戰爭活潑潑地第一場二十一與十七之比 
民校勝第二塲二十一與十七之比師校勝如是勝負未分休息十分鐘繼續作戰第三塲二十一與十一之比結果勝利屬體育師範 
[閘北籃球聲]  
　　滬海與南洋　　七與十八之比 
　　閘北之滬海商業專門學校約同南洋甲種商業學校於四日下午在滬海操塲作籃球友誼比賽該校體育部幹事魏君爲公正人銀角一鳴雙方球員勇躍奪球開始未滿五分鐘卽被滬海方面健將蔣君連中兩球頓時賽勢益振結果爲七與十八之比勝利屬諸滬海云 
[靑年會操塲昨日之足球戰]  
　　比賽者···中華義勇隊與亭伯立西校之足球隊 
　　結果···六與○之比···義勇隊勝 
　　昨日下午中華義勇隊足球隊與英租界亭伯立西校足球隊假靑年會操塲比賽足球華隊員大顯身手攻守得法竟得六與○之比較遂獲全勝該華隊擬於下星期內將與各大學比賽云 
[下星期日之賑災運動會]  
　　東亞體育與愛國女學 
　　東亞體育專門學校與愛國女校體育專修科將於下星期日（十二日）在公共體育場舉行秋季聯合運動會其入場券共分二種一種係特别券售價五角一種係普通券售價二角問所得券資悉充華洋義振會振欵云 
[記第一臺之六本狸貓换太子]  
　　滬上自天蟾舞台排演六本狸貓換太子後一時各舞台咸競相開演而丹桂第一台則别出心裁且不拾他人睡餘獨自四本排起頗蒙觀者所稱許今該臺新編之第六本業於十七開演是晚買座頗佳迨入塲時適黑利駙馬觀操該角係劉四立所飾扮相英俊氣槪軒昻與宋軍大戰數塲絕無聲嘶力竭之槪馮子和飾飛龍公主與黑利駙馬相偕裘演所謂中國新式之舞蹈亦不過爾爾白玉崑飾狄靑悲壯淋漓描幕盡致在廟內與王靈珠范敏兒合唱數段頗足動聽且該場布景亦殊可觀當狄靑馳聘雪地一轉瞬間忽變一金碧輝煌香烟繚繞之廟宇而寇成御即於此時由月中出站立於燦爛奪目旋轉不息之電光前麒麟童飾包公嗓雖不迨常春恒小孟七小逹子等而做工則頗有可取念詞淸晰工架老到如夜造鳥台詢鬼一場頗覺有聲有色此時燈光盡滅台上瞅瞅鬼聲聞之恍處曠野而一般觀客則莫不昻首引頸細辦臺上鬼形而婦孺膽怯者則咸縮首掩面懼不敢瞧末場包公用三寳起死回生死屍升至空中則與游戲場內所演魔術無異此次所演六本劇情純係根據萬花樓此外如羅筱　之仁宗劉奎童之八賢王及王培秋之韓龐氏等隨場進出絕無唱做可爲殊可惜也 
[籌賑京劇赴蘇開演三誌] 　 
　　久記社之京劇部演員乘前日午車赴蘇演劇籌賑浙災疊誌本報前日午車未抵站前旅蘇浙西水災籌賑會之京劇場業已座爲之滿來賓約有三千餘人第二日日夜戲劇目爲晉陽子（彩樓配）（蘇三起解）盧江慵樵（徐母駡曹）洪珍白（洪羊洞）（連營寨）李劍侯戎伯銘（烏龍院）張四可（戰太平）陸夢蘅（探寒窑）沈谷人趙墓雲朱示其（黃鶴樓）馮雛鳳錢一粟（打花鼓）（鴻鸞禧）裘劍飛朱楝君（鎖陽關（冀州城）春風館主（空城計）（瓊林宴）李劍侯陸夢　（汾河灣）陶有成陳容　 
（硃砂痣）云 
[美國女影戲家之佳片寃怨綠] 　 
　　今歲滬上各影戲園所映之影片以上海大戲園之賴婚（ＷａｙＤｏｗｎＥａｓｔ）爲最佳此片中之重要脚色首推馬蘭姑娘（ＡｎｎａＭｏｏｒｅ）飾者爲甘熙（ＬｉｌｌｉａｎＧｉｓｈ）女士女士爲今美國影戲界中之明星所演之劇皆着重表情前星期六本埠靑年會映演之寃怨綠（ＴｈｅＦａｔａＭａｒｒｉａｇｏ）一劇即亦係甘女士所飾每演至撫兒仰天背人泣涕之時輒有淚珠隕墜是足見女士表情之佳勝人萬萬矣其劇情如左 
　　劇情叙述一鄕女自小即鍾情於鄰童但村中有富翁子亦愛女及長女竟適隣童於是富翁子憤不欲生後隣子以家境窘迫乃捨女出外臨行時女己生一子二女尙在襁褓而隣子愛之獨厚故剪其額髮藏諸胸袋中以作臨别紀念不意隣子返時在海洋中船爲巨浪所覆幸隣子與船主等三人泳至荒島得免溺斃但不數日船主與其餘一人亦死隣子孤居荒島不勝憂　其妻見隣子多年不歸亦極爲惶恐後幼女（即隣子所最愛者在臨行時剪其髮納入胸袋中）以染病而亡且僟寒交迫一家勢將流爲餓莩時富翁子見女苦狀即慨然助之幷命女之其餘一子一女就學如是者數年女仍不見隣子歸後富翁子向其求婚女不允富翁子又自表心跡更苦口求之女不得巳乃允再隔一年越年隣子仍不歸富翁子又求之女又請再遲一年如是者約四五次結果女竟嫁於富翁子得一男貌若隣子之幼女後隣子忽歸銀髯及胸形到衰老及聞女巳嫁悲傷而死臨死時在村中之逆旅中對屋主婦曰吾即隣子也但我今不欲使我妻知我巳歸我死後請將我胸前之袋交與我妻謂我巳死於洪濤中矣 
[新愛倫影戲院今晚映新片]  
　　美女克羅伯之故事完且採用埃及古裝 
　　海寗路新愛倫影戲院開設有年所到影片均係最新佳作茲聞該院定今日禮拜一夜開演新到名片［英雄難 
逃美人關］此片爲世界第一美女子克羅伯之故事劇中完全採用埃及古裝扮演員共有數千人之多先後所費計有五十餘萬元之巨該院費數月之商榷始得運到今晚該院向有卓别林之做公爺亦爲海上從未做過之新片故預料開演時往觀者必多云 
　　尙有本埠新聞轉入後頁 
 
 
 

Page 18

 
 
第一萬七千八百五十五號;中華民國十一年 西曆一千九百二十二年十一月六號
星期一 * *[寗波同鄕會將開兩會]  
　　通俗演講會···本星期三晚七時 
　　水利討論會···本星期四下午二時 
西藏路寗波洀滬同鄕會定於本星期三（八日）晚七時開通俗演講會又因寗波水災疊起亟應集衆研究一切故巳發出全體會員之通告請其共同於本星期四（九日）下午二時至會所開一水利討論會云 
[靑夜校之兒童同樂會]  
　　閘北靑夜國民義務學校昨開兒童同樂大會參觀者甚衆由孫道勝卞毓英等招待其秩序如下（一）排隊（二）各隊之淸潔競爭由姜維良唐世昌及鄧仲二女士等主持檢查結果全隊推淸潔隊（以女生組織計二十六人）誠實隊二隊個人第一顧守　第二范玉瑛第三汪熾發（三）行各隊給旗禮由孫君發給（四）集會孫君主席（五）全體向國旗行禮（六）人數競爭四隊全到惟淸潔隊缺席一人（七）一年級生唱孝親歌（八）演說競爭由謝武衡主評結果總第一沈正祥第二平愛媛第三陳浩（九）謝武衡演講（十）任矜蘋獎（十一）朱昌利等分贈品而散 
[靑年會之德育演講會]  
　　朱葆元碩士講演···題爲［宛我是我］ 
　　救主堂區牧朱葆元碩士爲說敎救民起見自今晚起至十二月十號每逢星期日我七時半應四川路靑年會德育演講會之請按期赴講速講六次題爲［我是我］以宗敎精髓灌輸人羣藉以正人心崇道德各界有道士女盍各早往幸毌交臂失之 
[滄社徵求同志共研文學]  
滄社以研究文學陶養性靈等爲宗旨發起人爲高吹萬·錢慈念·許監孚·姚伯鴻·周心梅·周劍秋·葉楚傖·曹尹甫·王一仁·王文濡·邵仲輝·嚴蒼山劉山農·嚴振聲·秦伯未·耿伯齊·徐訪儒·徐祖芬君等巳於重九日在半淞園開成立會到者四十餘人現在遠近同志加入者甚爲踴躍現復刋發徵求同志啓以期集思廣益互相研究其簡章如左 
　　簡章（一）定名本社定名滄社（二）宗旨以研究文學發揚國粹·陶養性靈·扶持氣節爲宗旨（三）入社凡志同道合有傾向文學之志趣者皆可入社（四）社費入社費一圓常年費一圓此外以經費補助本社者爲特别捐（五）雅集木社每年以上巳重九 
二日爲雅集常期或遇四時佳日樂事賞心得再臨時邀集同人其時期及地點臨時通告之（六）會務每逢春秋二季集同人箸作發行專集內容分攷古（金石書畫之類）文藝（詩詞文賦之類）兩門以資攻錯而廣流傳（七）職員本社不設社長採委員制關於開會及一切編輯文件繕寫事宜推定幹事四人任之（八）事務所暫設上海西門城內石皮弄廣益中醫院（九）雅集處上海滬杭車站南半淞園（十）附則本簡章經成立會時表决施行其有未臻完善者得於下次常會時修改 
[今晚之船員叙樂會]  
　　泊滬各國兵商輪水手定今晚九時假塵新世界水手聯合俱樂部舉行月會届時將演各種游藝以悅來賓云 
[美電學家將在滬演說本月九日]  
　　中美工程師會會員定本月九日下午五時假座靑年會殉道堂請陶特Ｓ·Ｔ·Ｄｏｄｄ君演說陶君生於寗波在一千八百八十七年畢業於美國碧靈斯登大學此後即專心於電學曾供職於美國各大電氣公司對於鐵路事業及車頭機器等亦頗熟悉云 
[集會表]  
　　陽曆時期地　點召　集　者事　由　　　　　　　　　　　　 
十一月六日至七日上午十一時一刻馬霍路跑馬廳　　　　上海跑馬總會　　　　參觀賽馬　　　　　 
十一月六日至八日　　　　　　　法租界法國公園　　　方埠網球比賽團　　　網球比賽　　　　　　　 
十一月六日晚九時　　　　　　　世界水手聯合俱樂部　治滬各國兵商輸船員　月會　　　　　　　　　 
十一月八日上午十一時一刻　　　馬霍路跑馬廳　　　　上海跑馬總會　　　　參觀賽馬　　　　　　　　 
十一月八日晚六時半　　　　　　四川路　　　　　　　靑年會　　　　　　　科學演講會　　　　　　　 
十一月八日晚八時　　　　　　　四川路　　　　　　　靑年會　　　　　　　王祖德演講中藥與社會十一月九日下午五時　　　　　　靑年會　　　　　　　中美工程師會　　　　美電　家陶恃演說十一月九日下午五時半　　　　　四川路　　　　　　　靑年會　　　　　　　西弦研究會　　　　 
十一月十日晚十時　　　　　　　四川路　　　　　　　靑年會　　　　　　　會員游藝會　　　　　　 
十一月十一日上午十一時一刻　　馬賽路跑馬廳　　　　上海跑馬總會　　　　參觀賽馬　　　　 
十一月十一日　　　　　　　　　共舞台　　　　　　　棧業公義會　　　　　演日戲籌建丙舍　　　　　 
十一月十日下午一時　　　　　　愷自爾路二九七號　　全國司法會議各省代表第四次之整理議案會十一月十一日午後二時　　　　　靑年會　　　　　　　全國道路建設協會　　當年大會十一月十一至十二日　　　　　　法租界法國公園　　　本埠網球比賽團　　　網球比賽十月十一日　　　　　　　　　　法蘭西俱樂部　　　　法蘭西俱樂部　　　　慶祝和平之音樂跳舞會十一月十二日下午一時　　　　　愛而近路紗業公所　　大陸英文專門學校　　籌欵建築校舍十一月十二日下午二時　　　　　寗波旅滬同鄕會　　　上海新聞記者聯歡會　一週紀念大會十一月十二日　　　　　　　　　育嬰堂（楓涇鎭）　　上海與楓涇之各界人士追悼沈君美之會十一月十二日晚七時　　　　　　東亞酒樓　　　　　　中華武術會　　　　　慶成宴十一月十八日午後二時　　　　　虹口公園後面江灣路　籌備遠東運動會各學校野外賽跑十一月十八日至二十日　　　　　大世界　　　　　　　救濟婦女會上海孤兒院菊花會十月二十日　　　　　　　　　　南碼頭機廠街　　　　求新廠　　　　　　　海靜砲繼之下水禮十一月二十六日　　　　　　　　引溪學校　　　　　　引溪學校　　　　　　徵求會第三次揭曉 
[今日之天氣昨日天晴而温·今日恐有變遷]  
　　昨日下午四時三十分徐家滙天文台氣象預報云天晴而温明日（即今日星期一）恐有變遷濱海一帶有溫和之時季風地方颺風吹過菲列濱之維士亞雅迫近中國海本埠温度於午後三時以前之二十四小時內最高七二·三最低五二·九去年同日最高六六·五最低四六·四 
 
 
 

Page 19

 
 
第一萬七千八百五十五號;中華民國十一年 西曆一千九百二十二年十一月六號
星期一 * *自由談 
[座右銘] [  何垣]  
座右銘終身爲善不足一日爲惡有餘 
雜說 
[遮蓋] [  薛雨孫]  
　　凡人欲自掩其過必多方設巧言以冀遮飾之然時非特不能隱反益形其僞徒爲識者訕笑所謂欲蓋彌彰也 
　　交通部之增郵費果畏民議乎則宜收回成命不畏民議乎則我自爲之可耳乃受人民之責問而曰爲尊重文化也無論斯言果否由衷夫因少數之事而碍及公衆雖愚者亦知其不可也鳴呼［尊重文化］吾誰欺天乎 
閑話 
[參觀江蘇第二師輜重營演習記（三）] [  吳曉初] 　 
　　出楓橋市有危牆巍然若城堡者古鐵鈴關之遺跡也關外有若長虹行空跨兩岸而利行人者楓橋也登橋巓即望見輜重營之營舍時去橋下一矢地巳集羣衆數百河中泊綠船四五士女如雲皆觀者也我等即趨向哨兵授以校片乃得通過警戒線而入營門校董金復以名扯授門衛而立待之約三分鐘有軍服者出肅入客室又數分鐘軍官六七陸續入師長亦與焉始知方在午餐我等乃擾之矣軍官皆盛裝偑劍鏗鏘寳星閃爍圍坐一室若開軍事會議然而我等皆便服至余且不冠而運動袴思之不禁暗笑於是略寒諼數語師長即告以今日演習規程凡塹壕橋梁爆破地雷水雷等各種作業演習豫定五時問畢事幷許我等行動與俱以免誤入火線之虞云忽聞號聲巳起各軍官皆怱怱出我等亦隨之行 
　　今日所見各種演習及各軍官指示之平日各種作業成績凡涉於軍事學者在余僅以增長見聞可不置論茲就感想所及本見智見仁之意略述數端倘亦讀者所樂聞歟 
劇談 
[粤劇閒陳（下）] [  逸農]  
　　小武靚桂芬年方壯盛實一後起之秀唱作工夫尙屬不惡但於文劇頗相稱若能力求深造不難出人頭地又小武公正廉唱作尙無大疵但長於武劇 
　　花旦揚州耀姿色體態楚楚動人唱作雖非上乘然每一登台尙盡本分亦屬難得又花旦李瑞莊爲李雪芳之兄姿態動作頗類雪芳歌喉稍遜惟演戲尙能循規蹈矩無可訾議小生拳沾唱作平常然年來小生人才缺乏色藝兼備者實難其人以新沾之色藝論亦不失爲穩健一派也 
男丑黃子覺拳舊劇俱能搭當然善長新劇若扮演各項人物無不形容酷肖令人贊嘆又周雲俠唱作可觀因資望較淺不能聞名然將來頗可造就也 
小小說 
[他瞞着伊] [  姚鞏甌]  
　　他憑了父母之命煤約之言足下一門親事了他雖說不願意但是聽說將來有一份豐厚的奩赠也無不無不可了不過把他起先的情人終是瞞着 
　　他對他起先的情人說你覺着心讀書我們倆錦繡前程甜蜜日子還在今後哩我一輩子愛着你斷不會舍了你另對親事的可憐伊蒙在鼓裹那會曉得 
　　他結婚了他依舊瞞着伊還是說我一輩子愛着你斷不會舍了你另對親事的可憐伊一輩子蒙在鼓裹 
諧著 
[滑稽問答] [  醉痴生]  
　　問何種絲不能製衣料答情絲 
　　問何種死爲快樂之死答牡丹花下死 
　　問何路爲人跡所不到而又爲人人所必經答黃泉路 
　　問何處海面風浪最險答醋海 
　　問何處海面溺斃之人最多答慾海情海 
　　問何種禽類以上海爲最多答麻雀燕子野鷄 
　　問衹會喫飯不能做事者是何人答活死人 
　　問何處之鄕人最闊最樂答醉鄕温柔鄕 
　　問好事與惡事並做者是何等人答醫生 
　　問何人之心最黑答貪吏與守財虜 
　　問今日說得最好聽者是何事答廢督裁兵 
小說 
[社會小說人間地獄（二四）] [  娑婆生]  
　　第三十三回珠鐙千障熱境訴幽情凉月一丸輕車飛短夢　　到了第二日晚間十點鐘剛過秋波巳連打了兩次電話去催蓮孫蓮孫早有預備將這日應做的事體提前辦理各事辦畢便到秋波家裹秋波已是嚴妝以待見了蓮孫埋怨道你怎麽來得這般遲檯面上碰見許多人他們早已去了我伏在洋台上瞧一車一車一起一起的全是往大世界去我眞急煞了去得過遲恐怕人在散了蓮孫笑道大世界不比新世界他要兩點鐘打烊此刻去儘來得及秋波道那末去吧回頭喊了一聲阿毛承毛正倒了一杯茶遞給蓮孫秋波攔住道大世界還怕没茶吃這裹的茶他也喝毅了何必倒出來豪燥一淘去罷阿毛道我是現成的說走就走蓮孫道阿毛也同去　秋波道姆媽恐怕我們擠散了多一個人去好點蓮孫方始曉得阿毛還是奉命偕行的呢可見惋春老四用心之細隨口答道阿毛去的頂好他的塊頭大呌他去做開路先鋒阿毛笑道阿在觸霉頭說罷秋波不由分說的催着秋波阿毛行走自己也跟着下樓三馬路距離西新橋不遠車行甚快轉了灣不一刻抬頭已看見大世界屋頂上一層一層的紅綠五彩電燈秋波見了十分高興恨不得一脚就踏進大世界一鑽就鑽到紅燈綠燈裹面去在車上不住的催車夫快走須臾到了大世界賣票的地方巳是圍了好幾重人蓮孫等三人好容易擠進去買了票身不由己的隨着人海潮流往裹面走進門的那地方非常窄狹加之裹面還有散出來的人一出一進擠上加擠阿毛在前面走蓮孫在後面秋波夾在當中秋波的手一隻交給阿毛一隻手攙着蓮孫前呼後擁往前擠耳朶邊只聽見人說夾得來夾得來秋波格格的笑個不住擠了一會總算擠出到寬大的院子略爲鬆動點秋波只見四周樓上燈火齊明也數不淸幾千萬盞樓上樓下往來的游客也不知幾千萬人果然又見一架高大的輪迴機器微微轉動輪迴上面掛著小車小車上面又端坐麗人冉冉上升高入雲表煞是有趣空中又有飛船來往船僅容膝裹面却坐着兩三個人談笑從容從人頭上嗤的掠過東一簇西一簇又都是管絃翻沸音樂悠揚秋波一時竟不知何處最熱閙兩隻脚不知往那裹走是好阿毛道今朝你眞開心了蓮孫笑道秋波眞變了鄕下人了瞧見電燈多就笑得嘴也合不攏阿毛道你還不知道他的開心呢他每次出來逛逛總是跟著姆媽一起今天跟了三少出來好像没籠頭的馬要怎樣便怎樣没人管他他自然格外的開心了秋波道有得開心自然要尋開心阿毛笑道那末今天索性白相一個暢再轉去秋波不等阿毛說完推著阿毛向前走先游了共和廳轉灣上樓沿著迴廊兜了一個大圈子又走過了書場戲場再登三憎樓又兜了一個圈子仍舊回至共和廳前秋波要坐輪迴機器蓮孫曲從芳命到無可無不可阿毛再三不敢坐也勸秋波蓮孫不要冒險秋波偏說不怕正要買票只聽見上去的一個女人剛升了不到一丈高大喊嚇煞哉趕快打倒車下來說頭暈吃不銷秋波方纔不敢上去打銷了輪迴主意 
[隨便說說] [  瘦鵑]  
　　政府與李厚基李厚基旣已一敗塗地逃出福州了福建的人民也早已腐心切齒一百二十個不歡迎他了然而政府不知道何愛於李厚基偏要派他做討逆軍總司令這眞呌做賞識於牡牝驪黃之外了瞧李厚基倒也躍躍欲試還想回攻福州做他的督軍去然而福建人又那肯歡迎這塊回湯豆腐乾呢我以爲李厚基倘識趣的應當依着他母親的話入京請罪束身司敗再把歷年不明不白得來的錢掏些出來還與福建人不要再想做督軍做總司令使福建人多吃些苦倘若不知懺悔定要再去試試萬一再敗了我　這臉厚難還厚得起臉來麽唉何苦何苦 
 
 
 

Page 20

 
 
第一萬七千八百五十五號;中華民國十一年 西曆一千九百二十二年十一月六號
星期一 * *常識 
常評 
[功與罪] [  覺]  
　　專制時代之功罪以効忠於一人一姓爲功不忠於一人一姓爲罪共和時代之功罪以効忠於國効忠於民爲功不忠於國不忠於民爲罪自籌安會陰謀帝制以來以効忠於一人一姓而不忠於國不忠於民者不知其幾何人矣且有効忠於國効忠於民而其人本共信爲功之首者竟以左右之但知効忠於一人一姓而卒至演成不効於國不忠於民之罪案以功首而幾幾降爲罪魁是則局外所爲之太息痛恨者也 
　　夫功罪何常之有誠使今日之但知効忠於一人一姓乾一旦覺悟變其効忠於一人一姓之思想而從此効忠於國効忠於民則雖未必人人能爲功首亦决有至累其所欲効忠之人由功首而降爲罪魁矣特無如其所謂効忠於一人一姓者其實幷非効忠於一人一姓不過効忠於本人所欲得之權利耳而國與民之被其禍者巳無窮是則孟子所謂罪不容於死者也尙何功之可言嗚呼奈之何永不覺悟哉 
衛生 
[保護骨骼法] [  星寳]  
　　全身各部如肺之宜受淸鮮空氣胃腸之宜施以滋養料肌肉之宜運動皮膚之宜淸潔稍治衛生學者皆知注意而於全身之骨骼似無關重輕者然不知骨骼保持全體各部所當注意者亦有數端 
　　㈠頭顱不呆受觸擊頭顱骨中藏最精最要之腦髓切不可受觸擊有暴厲之父兄因一時之怒氣每易撲打小兒之頭顱小兒腦髓變爲薄弱受傷誠屬不淺 
　　㈡脊柱宜保持下直脊柱上支頭顱心肺肝胃諸要器均附著其旁是以無論坐立行動時宜注意使身體正直否則脊柱常常灣曲結果每易成脊柱灣曲病肺病脊髓病又坐時常俯向前目中充血亦易致目疾 
　　㈢胸膛不宜受束縛胸膛中藏呼吸循環兩要器衣服宜寬緊適度否則常着窄小之衣胸膛致受束縳於呼吸循環有礙且可變更胸骨之姿勢 
　　㈣足骨宜保其自然姿勢婦女纒足傷殘肢體茲不具論男子靴履不合度亦使行走不健運動不便最好製鞋之時用紙一方自巳正立紙上用筆畫足之外圍剪成鞋樣做成之鞋必合足部自然之姿勢 
　　此外如小兒骨節脆弱不宜强之起立成人運動過劇時宜防挫筋脫　皆當注意者也（乙種酬） 
道德 
[模範洗衣婦] [  朱思忠]  
　　友自紹來述及閶安門外張氏婦夫早卒家無擔石賴浣滌以自給含辛茹苦冰霜堅操鄰里咸嘉嘆焉日前自某處收衣歸正擬入水洗滌忽見袋角露皮夾一出而啓視則片片者皆紙幣也自思我雖家徒壁立然取此非義財更將貧無立錐矣脫令失者有性命憂豈非伯仁由我耶遂即起檢視其衣始悉係某店某友物乃親往送還該友亦記憶不昨徧覓無蹝正焦灼萬分忽見婦持至大喜過望啓夾檢視原璧宛在立報以金婦固辭曰我惟不欲取非義財故特來送還否則將全有矣尙何舍大而取小耶友感其德叩謝不已嗟乎邇來世風澆薄人心不古他人之財正恨攫之不得旣得矣豈肯悉數以償乃該婦竟能毫不苟取完璧歸趙洵可爲全國洗衣婦之模範也（乙種酬） 
[車中所見] [  聞聲女士]  
　　一○五號滬杭客車開到松江站的時候月台上客人蜂擁似的上來把幾部四等車裹的座位都位滿了我坐的車子是啣接最後一部四等車把門開了可望見他們車子裹的情形那天便引起我一件不平的事情 
　　有一個年紀四十外衣冠楚楚的男子手裹携了只衣篋右手還拿了根司的克大模大樣的上來我暗想這位先生狠有坐二等車的氣魄可是買了三等票的却没有這樣威風咧誰知道和我的料想竟大大相左他上了車便一脚跨到四等車裹去我暗稱奇怪鐵路有四等車原是體恤一般貧民苦工的旅客别的不講他混在裡面未免失了自己體面但是這一層我還可原諒他爲了節省經濟起見那曉得他瞧着車裡位置軋滿雙眉緊蹙兩目灼灼望那兩個苦工道像你們這等人一天到晚拉車跑路還不打緊難道在車子裹立立便不成麽你們要知道這種座位是給立不起人坐的咧苦工倒回答的很好道先生！這是四等車呀本來那裹配得上你坐呢我們委實是一天到晚靠拉車跑路的苦生涯過日子怎有一刻辰光讓我們休息些坐着我們簡實難得有坐趁此坐坐也算酬答窮年拉車跑路的勞苦你先生爲了什麽不在三等車裹安安逸逸坐着反來和我們可憐的苦工爭坐位呢他聽了這幾句話怒的氣冲不住口的駡道混賬····豈有此理····那時剛巧左邊有個老媽是　 
認識他的便拍拍衣服立將起來喊了聲老爺這裹有位置後來他就在老媽讓的位置老實不客氣一屁股坐着但是他混賬豈有此理的口吻直到車子開了輪聲轆轆纔没有這種聲浪傳到我耳邊 
　　我記這事却不是含意攻擊人短就是他坐四等車也不在話下不過要侵奪人家坐位巳爲道德所不許不得坐位還要破口相駡更加大壞道德而且又背路章婦女在車上或公共地上没有坐位不論是貧是富應該我來讓他們坐不應該我反來坐婦女讓的位置要曉得尊重道德便是尊重自　己人格（乙種酬） 
經濟 
[商業問題之研究（續）] [  吳東初]  
　　零購學（一一六）進貨結論㈠進貨四知 
　　進貨人如只知進貨不問其他店務實最不幸事也店家中有任用此項進貨人者結果必至能買進而不能賣出非將資本虧蝕不已余意此種職員商店不如及早辭歇之爲愈也 
　　進貨原爲經營商業之一端主理進貨事宜者對於進貨事務上固不得不特别注意然綢考其職責所在不僅在於龍善爲購配貨色要亦當於售賣與獲利上而盡其能事方於事有濟也故每次貨物之購進先須於售賣上確有把握復能預算所獲之盈利始可謂於做生意能面面顧到矣 
　　狹義之進貨人多屬投機家廣義之進貨人乃是穩健家由前之說對於進貨幸而上算將來出售一轉瞬間動獲巨利不幸而購不得法勢必資本困陷店業解體由後之說未進之前先思出路他如推銷之方法售價之規定步步早爲籌畫出以審愼商店之成敗大抵由於其進貨人之究屬於何種耳 
　　綜觀上述進貨人有下列四事不可不知此即茲篇所謂之進貨四知也 
　　㈠知賣貨 
　　㈡知敎管店及 
　　㈢知籌畫推銷 
　　㈣知進貨 
法制 
[民事控告之要件] [  吳子璠]  
　　控告者不服第一審判决之當事人爲自身之利益向上級審判衙門請求其考查第一審判决當否而廢棄或變更之之方法也惟自民事訴訟律上言之其提起民事控告必要具備下列之要件第一須爲不服第一審判决之案件第二須爲未曾捨棄控告權之案件第三須第一審判决有損失權利或利益之案件且也控告之提起尤須尊守控告期間提起之蓋非不服第一審之判决則不得謂之控告已經捨棄控告權則不得提起控告未曾損失權利或利益則不必從　控告即逾期之控告亦不發生効力方也此上列諸要件所以皆爲控告之要件也（乙種酬） 
敎育 
[防止辦學歛錢指導靑年入校之我見] [  小山桂]  
　　敎育事業本極高貴需有犧牲之精神高尙之道德而後可以辦學校良以學校爲陶鑄人才之淵藪使偶有疎虞其影響於社會國家至重且大比年以來人心險詐幻象環生甚且有假借學校名義實行欺騙手段辦學其名歛錢其實最近發現於滬上者竟時有見聞招收學生則取費甚鉅延請職員則併收押櫃假託某某名士爲校董某某名人爲敎員究其眞相主持校務者不但不諳敎育且僅略識之無或則開校以後久不上課或則收入學膳各費席捲而逃內地來學之靑年豈祗虚糜經濟耗費光陰甚且流寓申江無以回見父老者不爲少數江蘇省敎育會有鑒於此爰組織委員會遇有上項事情發生卽請委員等切實調查或婉勸改組或勒令停辦此舉誠有裨於求學之靑年抑鄙意更有進者上海地方遼闊學校甚多省敎育會得有報告派員調查殊恐鞭長莫及南北兩市佔有上寳兩境竊以爲此事兩邑之勸學所縣視學應其負其責苟能通力合作互助進行不待發見後始往調查併使兩境以內此后不再有是項事情見告一面將辦有成績及可恃之學校調查其名稱性質校址內容分别列表以介紹於求學之靑年使遠道而來者得有指歸不致見報盲從歧途誤入一方面將已經發覺歛錢之學校抉其調查所得盡情披露報章咸使聞知庶假名辦學者因是可以寒心不僅不復有存在之餘地併后來者不敢再有所賞試似造福於敎育前途實匪淺鮮質諸當局以爲何如（乙種酬） 
市政 
[消防事業之急宜提倡] [  杜邦瑞]  
　　消防事業者火政也屬內務行政蓋火之爲患盡人皆深惡痛絕所謂星星之火偶一不愼撲滅無方則頃刻之間勢如燎原任令崇樓華厦成爲灰燼身家性命財產之罹於火患者胡可勝計且大而損及國家之元氣社會之經濟則火政之不可不積極講求也明矣查東西各國對於整理火政莫不視爲要圖如美國之召集萬國消防聯合會議之舉可以知所鑒矣而返視我國惟上海一隅經費較易籌措辦理亦甚爲認眞此次得列席萬國聯合會議未始非火政前途之一線曙光而內地之因陋就簡或竟付闕如者亦不呆勝數務望各地方團體竭力提倡須知火政屬於內務又屬於地方自治大之關係國家命脈小之關係個人身命財產提倡之自刻不容緩茲就管見所及厥有二端一未辦者一律舉辦器具務求精良選購宜愼一巳辦者切實整頓勤加練習使用及保存之方法則行見消防完密火政成績自有可觀矣（乙種酬） 
 
 
