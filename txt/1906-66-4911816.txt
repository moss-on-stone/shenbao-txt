# 1906 - 66 - 4911816

 

Page 1

 
 
   
 
 

Page 2

 
 
[電傳　宫門抄]  
　　二月十八日召見軍機錢能訓 
[論愚民暴動於中國前途之危險三綺十七目稿]  
　　（乙）惹起保權論者之惡感情。近年如各省對於路事。如抵制禁約事。如閙公堂事。最近如南昌戕官學商界集會事。萃官紳商學諸界之能力。兢兢焉恐國權之失墜。而以共同力維持之。此我民權利思想發逹之明證也。然愚民於閙公堂則暴動矣。於戕官案。則又暴動。夫以極有理之依据。極文明之辦法。而横決於無識者之手。設外人利用其暴動將謂暴動力事保權者有以倡之而壓迫政府而鉗束我民必使自今以往全國人民相戒不敢倡保權論而後快而保權論者亦椎心泣血於愚民之無如何而自今以往滿腔熱血無從揮灑將一任外人之臠割與蚩蚩者以俱盡則哀莫大於心死暴動者不足責其如中國何 
　　（丙）障害熱心敎育者之精神　此方影響外觀甚微然近年各地毁學事件。層見迭出。語其原因。不過愚民無識。或挾微嫌。或藉抽捐。奸民煽之。愚民和之。而暴動起矣。夫學界萌芽。有如今日。所以扶植而提倡之者。正頼少數之熱心敎育家耳。乃熱心以謀地方之公益。而地方愚民。轉起而抗其後。則敬非富于毅力者。誰肯盡心於不甚切已之事。而陷毁家火屋之虞。設興學諸公鑒於莠民仇學之可慮而减其熱度則學界黯然誰與放大光明者 
　　（丁）阻商業之發達内亂起而商業衰此直接之影響其理甚顯不備述 
　　（三）對於外交凡三 
　　（甲）獨立權之喪失國際法上有所謂獨立權者謂於内治外交上有不受外國干涉之權也單就暴動言則外人藉口於官吏保護之不周而責言備至有禍雖不及于外人而思干涉者如往年廣西亂事法人屢請代爲平亂是也有禍及於外人而公然干涉者如最近之南昌敎案法人自護其短轉以請革胡撫電告政府其侵奪我國際上之獨立權顯然可見是非暴動之影響而何 
　　（乙）人與物之損害賠償一敎案起縱天寵中國事就和平而敎士之撫卹。敎堂之重建。賠償損害之額。動輙數十萬。當財政困難之際而各處敎案。循環不息。則人與物之損害賠償。亦如歲支例欵。靡有已時。國焉得而不貧。民焉得而不困。 
　　（丙）其他如召兵也。割地也。賠欵也。戌兵之不撤也條約改正之無望也。領事裁判權之不能撤去也。種種外交上之棘手。開外人藉口之端奪政府抗爭之氣。何莫非直接間接暴動之影響。吾言及此。吾神沮氣逆。不忍再言影響。請更端以述方法。未完 
[四續照錄訪函述南昌大敎案南昌]  
　　本館南昌訪員函云此次敎案事情較大頭緒較多雖迭次報告尙多未盡茲再就見聞所及採訪如下 
　　督撫派員會同英法領事查辦自胡撫電告兩江督憲請示機宜以及辦法聞周督派副將陳季同等會同英法領事來贛查辦胡撫亦卽奏派臬司余肇康專辦此事聞余臬於江令受傷之後敎堂未焚之先條陳辦法惜未克舉行即遭暴動耳 
　　飛札各府廳州縣保護洋人胡撫飛札各府廳州縣畧謂南昌縣江令在天主堂受傷衆論懷疑二月初三日省城莠民藉端打毁敎堂致斃洋人數命現已彈壓解散電商領事辦理此事原與各外府廳州縣無涉但恐以訛傳訛致有妄動所有各屬現設敎堂財產及男女敎士游歷洋人自應妥爲保護現准九江英領事倭來電嘱將各洋人保護送潯亦應照辦除電知並分行外合亟札飭爲此札仰該府卽便轉飭各屬遵照會同水陸營汛相機嚴密防範母任稍滋事端並將倭領事之意密告各洋人妥速保護送潯務保無虞仍將遵辦情形先行禀報查考母稍遲延特札 
　　贛撫撫棺痛哭江令因傷出缺初九日上午胡撫督同藩臬两司糧鹽兩道及首府縣等親臨視喪撫棺痛哭胡撫揮涙向大令介弟言曰汝兄爲國爲民捐軀飮恨我必據實詳叙奏請優旨厚恤萬不忍聽其湮没無聞以慰死者於九泉而新昌棠浦人士聞大令爲伊等前案致命痛哭有加議設靈位立專祠以祀之鄰界上高縣原有生祠都人士相約哭於其中云 
　　委員會同英領事蒞贛查騐初九日午刻南洋委员副將陳季同道員崔來臨本省委員知縣石守謙史悠頤王萬育巡檢周贊元會同英領事倭訥君醫生達威君小兵輪司乃普管帶官來英君由潯蒞章江滕王閣胡撫督同司道府縣親登兵輪拜會岸則有各營兵勇水則有各營砲船列隊護衛英領事等當卽登岸暫駐派辦處下午各委員會同英領事醫生兵官親至南昌縣署查驗江大令傷痕用鏡對照以免逼近觸穢並驗得一係义傷兩係刀傷义卽席問所用之物次日親至城内老貢院松柏巷羅家塘城外馬廠查驗天主耶穌敎堂四處並聞預備法領事暫駐八旗會舘至各委員暫駐督 
 
 
 

Page 3

 
 
第三版 
練公所連日購辦洋貨物料以及洋菜洋酒洋點心等甚瑚忙碌皆係庫欵支應於是業洋貨者反因此事而得利市三倍云（用） 
[擬派鄂督赴南昌查辦敎案之傳聞京師]  
　　南昌敎案政府恐難了結樞墱各大臣會議擬奏派鄂督張香帥前往查辦惟尙未决（相） 
[南昌敎案索欵外部俟江督查復後回復法使]  
　　北京電云南昌敎案法公使强迫清政府允詐三欵一擔責任之地方官悉免職二江西巡撫治以格界嚴重之處分三賠償損害之任須責之該地方官紳以上三欵聞外部須俟江督調查電覆後再行定奪回復法使譯大阪每日新聞 
[贛撫請英醫覆騐江令遺體]  
　　十七日南昌電云法國砲艦惡而雷號於上禮拜抵省英國砲艦梯而號於今日始到江令遺體已由法醫檢驗贛撫亦請英國醫生代中國政府覆加檢騐云譯字林報 
[法公使請外部電飭保護安徽敎士]  
　　北京電云日前法公使至外部畧謂接安徽敎士來電稱安徽省廬州府士民得江西省南昌敎案信息後人心頗爲激昂有不安靜之狀請亟速電令該省巡撫盡力保護該處敎士譯東京時事新報　 
[中俄議約述聞]  
　　十六日北京電云十四日早唐少川侍郎至俄使舘大約爲續議俄約事無疑譯字林報 
[外人嫌疑中國排外之心未釋]  
　　北京特派員電云南昌敎堂一事余歷問本地外交社會意見咸謂此爲排外思想直接之結果更有一問接之原由以助清國排外之勢力甚爲可慮耶蘇及天主敎士對於清國往往有不法之行爲目下挑撥清國起排外之風潮者實一重要之原因也譯大阪每日新聞 
[宫中安靜之實証]  
　　北京電云此間傳言有排滿主義之革命黨多人到京故宫中戒備殊爲嚴重以防剌客每朝除召見軍機大臣外其餘官吏槪不傳見甚至謡傳太后有種種駭異之風說其實不確今日宫中預備於明後日招待我内閣大臣靑木大佐等賜宴晚餐此蓋爲宫中無事之證據也譯大阪每日新聞 
[駐日公使更調述聞]  
　　北京電云禮部左侍郎陳薩廉有派充駐劄日本全權公使之議譯大阪每日新聞 
[外部奏加駐韓各領事經費北京]  
　　韓國漢城向設有領事一員月由欽使署支俸薪銀四百兩今因將欽使裁撤則總領事責任較重每月酌加俸薪銀五百兩至韓國各口原有仁川釜山元由甑南浦四處領事及將來義州開埠又須增設領事一員現由外部公同商酌所有駐韓總領事署曁五日領事署常年經費擬給銀四萬兩撥由總領事開支其義州未設領事以前每年給銀三萬六千兩以示限制至該總領事及隨員等整裝歸裝並川資仍令查照韓館向來核減成案支報此外一切報銷事宜悉令遵照歷次奏定章程辦理刻已奏奉諭旨依議矣（雲） 
[紀端戴两大臣到波士頓事]  
　　波士頓函云考察政治端戴兩大使臣於華正月二十日到埠是晚本省總督紀路請至坤健會所大宴陪宴者有前外部大臣杜路尼本埠府尹斐者路綱紀愼敎會總理甲賓考活大學堂總敎習喜利達駐美欽使梁誠紀路演說曰别國所務者欲餌貴國之疆土敝國所務者卽貴國所賜貿易之利權杜路尼演說亦曰中國政府實有友情於美國美國亦有友情於中國戴鴻慈演說其中有曰吾望貴國人嗣後樂助敝國與前時之友情一様而已喜利達演說大槪両國商務友情長久不渝所望美國命敎習到中國中國亦命學生來美國使兩國友情永敦（歲） 
[日本敷設東清鐵道支線之經畫]  
　　北京電云日俄條約内東清鐵路歸日本領管之路權自經中日恊約簽允後將該鐵路支線如何經營現已議定錄下長春大連間四三八哩旅順支線一八營口支線一四撫順支線三八烟台支線一二奉天安東縣間四八四奉天新民屯間（日清合同）四零吉林長春間同上此外日本政府經營鐵路預定之線卽自安東縣經鳳皇城至大石橋之線路一百五十哩是也譯日本報 
[三省將軍奏設滿洲汽船會社]  
　　北京電云奉天將軍趙爾巽與吉林黑龍江兩省將軍聯名奏請於滿洲地方設立一共同汽船會社譯大阪每日新聞 
[舉部擬撰定中小學敎科書]  
　　北京電云學部以目下正在開始撰定中小各學堂使用之敎科書所需採用書籍已出示諭命速郵送來部譯大阪每日新聞 
[蘇學務處通飭清厘公欵以充學費蘇州]  
蘇省學務處司道擬仿日本辦法就郡市町村裒集公欵爲興辦各學之費現已擬定章程通飭各府州廳縣會同地方公正紳董將向有之各項公欵悉數逐項清釐裒集成數造册呈報專爲地方興辦學務之需已詳奉院憲批准通飭遵照矣（等） 
[飭造銅圓各項清册蘇州]  
　　蘇省接准財政處王大臣咨行飭將各省銅元局開辦至今歷年鑄造銅圓各數以及民間需用如何行銷並歷年購辦各項物料與所購銅飭等項一切出人欵目並現在鑄剩銅觔尙有若干逐項造具細數清册限三個月呈送本處曁户部考察等因撫憲因卽分札新舊兩廠各總辦遵照依限造報現因舊廠總辦陸桂星太守捐升道員將次赴部引見撫憲飭將前項飭造之册趕速造辦事竣方能赴引（吉） 
[銅元舊廠徹夜私鑄蘇州]  
　　蘇垣銅元舊廠停工後現已改爲夜間私鑄每天二鼓後開機直至天明始行停鑄所有東洋光銅餅係由駐滬分銷銅元局代爲購買運蘇其鑄出銅元亦卽運滬局銷售聞此事大憲已有所聞特派員密查矣（環） 
 
 

Page 4

 
 
[督練公所職員之齟齬蘇州]  
　　蘇省督練公所自去夏創始以來總辦位同虚設一切事權均提調主令毓江一人主持嗣陸撫以開辦半年腐敗日甚今年招請留學生爲之組織而主令以留學生不能聽其指揮銜之頗深事事從中阻格任事者不願與官塲爭權一時多懷去志云（商） 
　　按蘇省督練所自陳君蔚到後卽手訂章程分叅謀兵備處各爲五科敎練處置六兵監招留學日本士官畢業生林調元游壽宸柯佐清柯森金騏祁文豹瞿君分任其事方冀蘇省軍政日有起色乃以一提調之故悻悻去位爲一已之去就計則得矣其如蘇軍之無進歩何 
[咨明秋操地址漢口]  
　　秋間合操練兵處查得河南之彰德府地勢優勝堪作操塲業有咨文到鄂預告一切（書） 
[添派會議秋操人员武昌]  
　　本年四省合操鄂省會有派員赴北洋會議之說茲聞所派之員除黎元洪恊統外又派一鎭參謀官藍灭蔚參謀帮辦寳瑛敎練處幫辦吳元澤一鎭二標統帶鐵忠砲兵營營官王遇甲等大約十四日卽可起行云（曲） 
[上虞查拿匪黨紹興]  
　　夫嵐山梟匪於去冬由吕道生軍門親往查剿後旋經上虞縣葉覲瑜大令獲到首要電禀撫憲訊供正法現查得尙有匪黨分匿内地時出刧掠較前尤甚因卽會同鄰縣通諱大憲嚴行搜捕惟差捕人等籍爲利藪到處勒案否則卽指爲匪黨反覺民怨沸騰也（目） 
[重請封禁石山嚴州]  
　　淳安縣境之石山前因以火藥炸取石料致肇人命故卽封禁茲由某敎民等集股開採士紳惡之近選是缺之屠敬山大令蒞任紳士等當卽聯名禀請重禁免酸禍端（目） 
[商人請經畫京師水道未准]  
　　北京電云本地商人願投資本金五十萬兩爲開闢北京水道之計商部以該商人所經畫尙有缺點未與許可譯大阪朝日新聞 
[中俄會商交收東三省全案]  
　　十續二月十八日光緒廿六年十二月廿三日午後三點鐘率繙譯陸徴祥往晤俄外部大臣拉姆斯獨夫寒喧畢楊云今日接奉電傳本國大皇帝國書故特先來通知再行繙譯法文備文速送貴大臣拉云好極適明日係本大臣晉見國主日期即日親自轉遞楊云國書向應親遞且本國大皇帝訓示亦令親遞以示親密惟念貴國大皇帝政體新愈恐致勞動此層即請貴大臣酌奪可也拉云此層本大臣晉見時常爲請示再行照會貴大臣惟近日本國主政務較繁如不克接見貴大臣卽苗本大臣轉遞亦是一樣楊云並無一定要見之意本國大皇帝旣有訓示分當達到此意請貴大臣斟酌拉云請問國電大意楊云國電大意係致謝貴國大皇帝此番一切美意滿洲之事尙祈保全中國政權完全交還務要一切照舊云云拉云甚好請速爲譯問送來楊云今晚必當送來拉云甚好今晨本大臣在宫内早膳後與國主議論中國之事良久國主近接直隷俄兵悉數退撤之信甚爲欣悦楊云俄君臣之美意中國際爲感謝貴大臣接格使電否拉云曾接格使電和議有進歩憲辦罪魁一層格使已允中國政府之請不如端王死罪聞有數國尙未允准自與貴國開議以來本大臣接授格使訓條令其和衷商議刻下直隷俄兵悉數撤退種種好意請不誤看楊云中國上下均知貴國此番好意並深感激决不會誤看且本大臣近日常接中國信之貴國之盛意本大臣目睹情形早已銘諸肺腑矣拉云昨日兵户兩部在此會商擬就約稿明日當面奏國主楊云何日可以送來以便先爲譯看然後可與貴大臣面商前日貴大臣擬定禮拜四面交約稿一節本大臣細思之下如不先爲譯看禮拜四面晤本大臣尙無話可說殊覺虚此一晤耳拉云明日面奏國主後常將稿留下以便國主細閲想晚間卽可發還禮拜三或禮拜四可以送去貴大臣見到約稿必然滿意可見擬約稿者確是一眞心好友楊云深盼如此如約内各欵均合政府訓條道意則本大臣心感不可言喻如有不符本國訓條之處必有辯論本大臣未見約稿以前不聚滿意拉云本大臣擬稿時一心欲速了此事俾俄兵早日擬退後患妥爲籌防中國吏治歸舊彼此均有應守之欵斟酌再三總要顧全两國面子别無他意楊云照貴大臣如此說來我願早見約稿之心衷急矣不聚預先滿意恐轉而爲不滿意豈非空此滿意耶拉云總不使貴大臣空此滿意我諒貴大臣一見約稿卽可請示畫押彼此同慶矣楊云實爲本大臣所心願者總盼約内條欵不背政府訓條之意拉云勸貴國秘密不宣爲妙我两國辦事均有自主之權毋庸他國干預楊云我亦如此看法故前有人來探詢我來告以一字好在近日亦無人來問矣惟事後外人終要得知總盼約内無他人可以藉口效尤之處拉云我兩國毗速數萬里與他國情形迥然不同如彼欲效法我先請其效法撤退直隷之兵貴大臣由何路發電政府楊云由北京慶王李梠轉達政府本大臣係奉旨會同慶王李相商辦此事自當與彼先爲接洽拉云先電李相然後轉政府楊云不錯拉云國電請早送來楊云必赶今晚送來言畢握手而散以上爲第十一次會議情形（未完） 
[英國陸軍之計畫]  
　　十六日倫敦電云英國執政黨以陸軍預算表並未减少頗爲失望西來少佐將於議院投票公議陸軍時創議减去兵數五千人 
[英籌度支]  
　　十六日倫敦路透電云俾而福君張伯廉君病已告痊將於禮拜一與開討論財政之事 
[俄興大工]  
　　十六日倫敦路透電云俄國政府現採納美國財政家所獻由波羅的海灣之利加至黑海之克孫開濬河道並築提閘之策 
[英國婦人要求政權]  
　　十六日倫敦路透電云昨日有婦女多人園繞英大臣鉛姆潑倍而俾南門君之住宅欲求議院選舉之權願乞一見惟未見納警察從而解散之有三人被拘旋即從寛釋放 
[法將立新内閣]  
　　十七日倫敦電云沙利連君已允組織一法國新内閣 
[歐洲近事]  
　　意國首相沙尼諾君於議院内表明政府之政策謂德憲奥三國同盟實足保守意國之和平故必須堅持之且意國亦將與法國共敦睦誼與英益相親密以意國斐洲與英法亦皆爲友邦也奥國會議員所擬摩洛哥警察條頭法國當可望允從不然則德將不復與議矣法國新内閣議員表所載内以沙利連君爲宰相巴其依思君爲外務大臣云俄國目前農民景象仍形慘苦故德國銀行家對於俄國仍極綢繆西比利亞鐵路現復照常載運商貨以上譯字林報 
[法國煤礦肇災]  
　　字林報接十七日倫敦電云法國立而地方左近考立曷斯煤礦之開礦炸藥忽然爆裂猛烈可畏該磧工人計有一千八百名雖有被救者然恐傷人已不少矣文匯報接十八日倫敦路透電云考立曷斯煤礦之災實爲前此礦史上所未有今查得死者計有一千二百十九人尙有二萬五千人在鑛山之巔爭相求食今欲救之出險旣難且危含有毒氣之煤火充塞於礦穴内有數百人業已救出現法人已踴躍捐欵議院亦將措一兆佛郎克以備卹被難之人 
[香港洋廠火災]  
　　十八日上午香港電云此間格利因島膠灰有限公司製造廠失火捐失之數計値洋二十萬元惟幸已保有火險 
[摩洛哥會議]  
　　十七日倫敦路透電云摩洛哥國家銀行問題已經受耳其西亞斯會議和衷商定法報云受耳其西亞斯會議奥員獻策謂摩洛哥各口岸之警察有四處歸法管理三處歸西班牙一處歸瑞士恊商之結局當有可望 
[德使晉京之原因]  
　　十六日柏林電云德外務部聲稱某報所載派駐日本之德公使穆黩君因中國政事情形不定故尙滯留北京未赴新任之信息實不足信譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
 [G 
[春仙茶園二月十九日戲]  
吴雙諠福董長清金阿慶李春虎小水福王翠芬小桂枝胡燕雲錢春蓮張會元劉廷玉王德全可金壽 
[南陽關定中原探監横寳鴻准演伐齊都鴻鑾禧張全快鐵武活頭行林全班金文武錢合演元]  
二月十九夜正廳五角 
小桂枝王俊卿一陣風彩上飄劉廷玉盖呌天王永利姜善珍沈韻秋周鳳文邱鳳翔熊文通何金壽 
[呆大做知造長清割髮代首桂娟送燈李春虎三絶雄義江都縣新軿新演自第上集强一文武戒良燈彩烟方新戲]  
[丹桂茶園]  
十九夜准演 
小雙鳳劉培山張順來小子和小連生孫菊仙夏月潤七盞燈夏月華林步青小保成孟鴻芳毛仲琪重排文武名角全班合演拿手戲頭二本武十回 
[天仙茶園]  
十九日戲檯包每位大洋二角 
小春恆小春奎小慶官賽月樓金牡丹水上飄小勝奎小春來玉娃娃飛來鳳小廷玉雲中飛小瑞堂 
[蘆花河七星燈斬魏延黄金台十二紅忠孝新排飛全班全本坡名角新戲島合演寳蓮燈]  
王寳山小春來萬盞燈李長勝大奎官徐春發金牡丹馬飛珠謝雲奎趙小廉雙處李福祥陳麗卿 
[七子八婿余千救主宗保招親諸失街亭壽空城計卿斬馬謖春樓會新十初排一十次改本大出良十好檯新二老試戲本演]  
[春桂茶園]  
二月十九夜戲正廳四角 
陸元奎陸金奎王玉芳孟鴻羣麒麟童劉永春孟鴻羣李春來趙春庭小桂芬紫金仙四盞燈小金紅 
[夜戰馬超華云代箭井邊相騐收伏關勝打魚殺家大閙五殿新軿文武新戲代花説情戲迷全傳接演三四本戲全傳孝敬玉夜壺]  
[盤店聲明]  
茲有法界永安街餘興森記蔴袋店一業内有前東不欲開將今歸於後東餘興信記管業自盤之後盈虧往來一切等與前東森記不涉恐未週知特此登報餘興信記啓 
[天仙茶園]  
聘請内廷供奉真正超等名角貴俊卿 
二十准桑園夜廿一演准寄子打棍山夜廿演失出箱空城二夜街亭城斬謖 
[天仙茶園]  
二十夜請看接演十三十四本十大好老 
展招二救順説四英寇珠閙宫包公得病御畫龍圖鎖拿包公跪奏烏盆二次捉妖寇珠訴寃楊忠閙鬼辰州報荒欽命府尹 
[禮拜二拍賣瑞和行]  
准於十九日點鐘在本行拍賣鈕口山芋鹹水洋酒數十箱絲絨椅子式大菜式鐵床古銅花瓶人物木器東洋車另物不計此佈 
[禮拜二拍賣新舊鐵瑞和行]  
准於十九日二點鐘在浦東祺昌棧華棧禮和棧拍新舊鐵約萬担新自來火管子龍頭各客務於一點三刻前至大馬路碼頭同趁小火輪至該面拍可也此佈 
[禮拜三拍賣瑞和行]  
准於廿日十二點鐘在南京路碼頭拍賣白相船一隻屆時望至該處面拍可也 
[壳件洋行禮拜二拍賣]  
准於本月十九日上午十點半鐘在本行拍賣稍漬生牛皮及牛奶花瓶塝浦素菜咸魚拷啡芥茉粉永菓茶葉及一切食物不計屆期請駕臨小行面拍可也此佈 
[禮拜二拍水漬馬口鐵瑞和行]  
准於十九日二點鐘在浦東麥邊棧拍賣水漬馬口鐵九百餘件各客務於一點三刻前至大馬路碼頭同趁小火輪至該棧面拍可也此佈 
[禮拜二拍賣魯意師摩洋行始創自同治十三年即英一千八百七十四年]  
准於十九日下午二點半在四川路第廿六號二層樓上卽保宏保險公司上面拍賣一應寫字問大菜間房間木器保險箱什物不計此佈魯意師摩洋行啓 
[禮拜三拍賣瑞和行]  
准於二十日兩點半鐘在本行拍賣地亞土色光花布色條蛋花標絲光元羽綢色花羽綢色花蓆法義記　藍魚布順全隆藍地雙京印標義大飛熊圖元羽綢茂和牡丹漂布公茂天寳人搶細布協隆十一磅英桃市布吉定火山斜紋茂生花旗吉慶元寳車粗布花旗獅球粗布斜紋各五十餘包豐裕花旗飛馬四平菓粗布餘貨不計此佈 
[美國曾伯廉止咳藥]  
曾伯廉所製之止嗽藥凡傷風咳嗽哮喘喉痛失音以及各種喉症胃痛等疾無不能治功效如神按咳嗽之病人皆輕視但不即治愈則爲害甚大世人偶不留意必至變成肺家之症爲癆爲瘵胥由際嗽而成性命所關極爲危險惟服此藥水則痰可立刻消除氣可即時通順咳止而肺可即時通順咳止而肺以保從此安眠健飯百病皆除又此藥並無鴉片在内故有百益而無一害今寄售各藥鋪及各洋貨店每小瓶五角大瓶一元 
[禮拜三拍賣]  
准於二十日二點半鐘在本行拍賣稍漬磁鐵面盆十箱茶杯盆四箱扣子三箱洋線三箱餅干二箱臘筒三箱腰帶汗衫匙圈等另物不計此佈倍發洋行啓 
[禮拜三拍賣准十點鐘]  
本行於二十日拍賣人馬鵝牌羽毛大紅馬頭虎圈雙鳳單鳳虎牌吱單鳳呢七磅人兎紅獅蓮花藍蟹布　黑瓶紅蟹紅鐘紅瓶三D三J雙瓶蓮花布十磅紅蟹團蘭藍蟹藍鐘三D藍獅人兎人其林布十二磅人面花盆三A細布蓮花漂紅瓶標等貨此佈怡和洋行告白 
[禮拜三拍賣魯意師摩洋行始創自同治十三年即英一千八百七十四年]  
准於二十日十點鐘並下午兩點半在外灘第七號電報局大班住宅拍賣一應書樓大菜間房間廚房上等木器洋琴腳踏車拍照傢生鐵裁縫一應什物不計此佈魯意師摩洋行啓 
[元芳禮拜日拍賣]  
准於廿二十日二點半鐘在本行拍賣地亞士美人金鷄通商猴戲廣東美人元色羽綢五美色花標美人什色莊洋素寗綢信餘年年有餘元色羽綢五子色素羽綢條子紗色毛羽紗順全隆色膠布八四原布洋紅布松子細斜文增裕雙獅鳳色門簾布色絲絨餘貨不計此佈元芳洋行啓 
[禮拜四下午拍賣魯意師摩洋行始創自同治十三年即英一千八百七十四年]  
於廿一日二點半鐘在寗波路本棧拍賣順發十磅雙龍聚寳市布松鼠大英粗斜庚興少師圖市漂布和記五蝠色馬尾　色璋絨色花羽縐立興鶴榮聚寳色花羽綢百利色法蘭絨地亞士五雷神廿四碼三十碼花布天官美人玉堂富貴官牌元羽綢畫眉圖色花羽綢絲光花席法捷成金馬玉堂元羽綢燕窩光元羽綢公發水雲緞庚興金花絨等貨此佈魯意師摩洋行啓 
[禮拜四拍賣魯意師摩洋行始創自同治十三年即英一千八百七十四年]  
准於廿一日十點鐘在本行拍賣一應書樓大菜間房間木器畫鏡磁料器烹銀器洋琴八音琴什物又於十一點三刻拍賣照相傢生各色洋酒食物不計此佈魯意師摩洋行啓 
[壳件洋行禮拜四拍賣]  
准於本月廿一日下午二點半鐘在英大馬路碼頭拍賣小輪船一只名大羅長四十尺潤七尺六寸吃水二尺九寸屆期請駕臨該處面拍可也此佈 
[禮拜四拍賣]  
本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等貨皆列明拍賣部内屆時請到本行而拍可也元芳洋行啓 
[禮拜五拍賣引擎絲車及機機瑞和行]  
准於廿二日下午三點鐘在浜北源昌米粉廠後面永大絲廠内不限價拍賣紫銅盆絲車三百廿二部引擎一座大爐子一只水柜四只小機器三架以及管子龍頭生財等不計惟拍後限一禮拜内現銀出清如　貴客欲知詳細者請至小行面詢可也此佈 
[盤店聲明]  
啓者北石路原昌煤炭店前東叶姓今將全店生財盤與源昌新記爲業所有前東往來一切誤欵等情概與源昌新記無涉恐未週知特此登申新兩報源昌新記告白 
[影射假冒男盜女娼]  
始創真正戒烟呬噶藥草建醫本小像以此爲記 
此草只有本堂一家出售呑服簡便永無後患每包錢廿一每洋五十包批發公道賜顧者認明本堂土旁城字庶不受欺寄售北京前門外携子廟内鴻聚彤南紙局上洋法馬路寳興里對門城濟堂恆記啓 
 
 

Page 8

 
 
   
 
 

Page 9

 
 
[横經鎭設立學堂蘇州]  
　　蘇鄉橫經鎭保節局内設有義塾一所現經紳士顧肇熙等擬就西偏設立學堂名曰靈岩初等小學堂所需經費卽在該塾項下提撥錢一百千文不敷則由紳等設法勸募業已擬就章程禀請學務處立案經處中司道批示仰吳縣轉飭認眞辦理期收實效一俟調查合格再行立案（且） 
[鄂督批安陸縣敎諭請撥欵興學禀武昌]  
　　學堂之設自以普及爲主該縣爲府屬附郭首邑城内設有高等學堂一所初等學堂八所四鄉未辦之處自應次第推廣辦理仰學務處卽飭新任安陸縣陳令將一切學費通盤籌畫城學如已修竣卽將四鄉學堂妥速興辦母再藉延務令敎育公普文明日進云（户） 
[皖垣學務安慶]  
　　城中楊家塘地方向有元寗公所係江蘇上元江寗兩縣旅皖者公建現該公所董事以同鄉子弟流庽於此頗不乏人因擬就該所房屋糾集同志創設學校一所卽命名元寗旅皖公學已於日前開課聞敎習係聘定武備學堂畢業生云○高等學堂本擬二月初一日卽行開學因自正月半後陰雨連綿年假回籍諸生尙不能一律到堂因卽改期十五日開學于日前懸牌示知矣（士） 
[湘潭中學退學餘聞湖南]  
　　湘潭縣中學堂於去臘因加收膳費致全班學生解散各學生於今正將擬集資興訟已兩誌前報茲悉各學生原擬全班合力阻抗迨後來堂會議者僅有二十九人其餘有爲父兄所阻者亦有不願從事者惟旣來諸生則均往學堂佔住寢室邀紳董聯名具禀適學務辦公所總董復在學務處掣取封條將該學堂寢室暫行封閉並聲言不日將委員下縣查辦致學生中膽力較小者卽將行李搬出衆心益不能支一二日間已經一律遷去故該學堂現擬出示另招新班想風潮自此息矣（佐） 
[監督被控斥退衢州]  
　　衢州中學堂監督鄭鍔因辦理不善致干衆怒由衢屬五邑公正士紳聯名上控已奉撫憲批飭太守據實申復太守已擬將鄭斥退矣（飄） 
[陸軍小學生臨考回籍江西]  
　　各府州縣考送陸軍小學學生均於正月抄先後到省經學務處牌示二月初八日考驗屇期各學生因近日謡言紛起多已回籍故臨考每多不到惟袁州之萍鄉萬載兩屬學生十餘人一律與考並皆合格云（軍） 
[設立五路蒙學鎭江]  
　　新署常鎭道陶觀察現在籌集經費分東西南北中五路就各廟宇設立初等蒙學堂五所每堂收學生三十名功課分讀經國文歷史算術體操五科刻已出示招考年在七歲以上十三歲以下爲合格（再） 
[議設浙江旅學]  
　　近有浙人王月樵擬創辦旅學專收浙人旅鎭子弟借兩浙會舘開辦敎習均由鄉人擔任義務常年經費集有成數卽可開辦（稽） 
[常州府許太守禀設學務公所常州]  
　　日昨常州府許星璧太守具禀各憲略謂卑屬各縣學務辦理合法者固多而敷衍表面内容腐敗者亦復不少更或議論紛起徒事競爭進言者未必皆公辦事者莫衷一是此皆章程不能劃一權限不能分明之故因札飭各縣照會在籍品望素著及現辦學務各紳於本年正月二十二日齊集郡署公議設立常州府學務公所及恊助中學堂經費事宜計八邑紳士到者共十九人堂經議定公所辦法謹遵奏定章程以聯絡闔屬學界振興學校統一敎科以期敎育普及爲宗旨卽以正月二十四日先借郡城保衛局閒屋開辦學務公所查該公所爲人邑學務總匯卑府雖居中主持仍應札飭八縣隨同辦理又按蘇學務處詳定章珵内首載裒集公欵一節略謂各府州縣會同地方公正紳士將向有之欵悉數清釐裒集成數分别造册呈報專爲各地方學務之需一俟通盤籌定由地方官全數移交學務公所責成該管紳士一年經理凡遇應撥欵項仍由地方官詳定照撥等因細繹文義是學務公所應有總理經濟紳士一人方足以專責成而昭鄭重查有前興泉永道惲紳祖祁熱心任事物望允孚因卽照會該紳爲經濟總理其餘各縣除分舉議紳外每縣仍飭公舉經濟恊理一人亦由卑府照會以示大公而資參覈惟該公所承上接下往來公牘及領支欵目責重事繁必須鈐用關防以資信守擬請學務處迅賜篆發木質關防文曰常州府學務公所之關防飭發下府以便轉給具領云云至和邑親到自簽姓名之紳士十九名附錄於下（武陽紳士）惲祖祁惲用康程璋潘鳴球顧祖武吕俠徐霖莊俞沈頤（錫金紳士）裘廷梁楊壽眉（宜荆紳士）朱方來任錫汾周學源（江陰紳士）章際治祝廷華（靖江紳士）陳美棠黄錦中方翼鵬（照） 
[首府接印消息武昌]  
　　新委武昌府汪鳳瀛須俟調署漢陽府趙毓楠交卸安陸府篆後始能各赴新任現省憲有電催趙守迅速起程大約武漢兩太守接印之期均在二十以外（旣） 
[陶部郎將次到鄂武昌]  
　　欽派遊歷各國陶七彪部郎上年業已回杭茲得報告部郎定於二月底由杭來鄂與鄂督面商一切然後北上（世） 
[禀求開復樂平縣杜令九江]  
　　饒州府屬之樂平縣去年因匪徒夏混天麻子滋事縣令杜璘光被議落職茲該縣紳耆舉人葉光鑑等聯名赴省具禀謂杜令善政良多民情愛戴求恩開復胡中丞卽飭兩司轉飭饒州府確實查復（本） 
[管帶撤差蘇州]  
　　撫轅衛隊親兵營經督練公所敎練處總辦劉觀察點騐後頗多缺額因禀奉護撫濮紫帥飭將該營管帶趙秉乾撤差札委陸師學堂畢業生吕國華接帶已分札飭遵矣（永） 
[丹徒縣給還頂戴鎭江]  
　　丹徒縣城内劉　松木廠朱康如車坊孫元橋家於去臘某晚被盜連刦報經郭子華大令獲盜周幗淋等四名禀報奉江督批飭將該縣郭令摘項聽候叅處現經常鎭通海陶觀察提犯復訊開錄供摺禀請就地正法並以該縣旣已當塲追獲數犯與玩視捕務一無破獲者有間姑念該縣平日居官尙好可否給還頂戴等情詳奉院憲批准並飭將該犯周幗淋等四犯一併就地正法矣（等） 
[蘇省字事蘇州]  
　　商部議員總辦商務局陸觀察樹藩奉川 
 
 

Page 10

 
 
督錫制軍札委總辦蘇滬一帶川漢鐵路集股差○新任徐州府知府田太守庚於十七日詣各憲轅禀辭赴任○洋務局文案兼發審候補知縣管衡現奉濮護撫札委撫署收呈兼核對文牘已於十七日到差○知縣楊元勳奉濮護撫札委撫署稽核釐金比較事宜已於十七日到差○婁門水關委員府經歷陳庚奉上憲改委貨捐北卡差○管帶陸軍歩隊第二標第四營南洋陸師學堂畢業生阮慕咸現奉濮護撫札委調充第五營又第六營管帶夏學津調委第一營何翼然調帶第一標第三營均於十七日到差○知縣何鳳翔奉委守提前署嘉定縣李令征存漕倉各項銀兩差（且） 
[襄陽馬兵歸併武昌]  
　　常備軍所改編之騎兵現僅存一二兩營鄂督因擬將襄防馬隊併爲第三營卽委該營管帶馬得才爲營官全隊調省改練新操（公） 
[警察局議設巡捕房鎭江]  
　　常鎭道陶觀察日前禀請省憲設立警察局巡捕房略謂巡警爲新政要務兼司法案件各省均設有巡捕房或待質所現在鎭郡無押犯之處遇有人犯均借用縣署班房屋小人多實形擁擠擬暫租民房一所再用差役三名門子一名牢書一名燈油紙張等項每月銀五两以資辦公（稽） 
[警察局擬招補備兵鎭江]  
　　鎭江警察局以近來各叚站街巡兵往往有請假代替等事致疏防範遂禀請督辦轉禀省憲擬添警察備兵若干名附於警務學堂訓練操法以備充補警兵之用聞省憲業已批准不日卽可出示招募（再） 
[禀辦漢口自來火資本家將到武昌]  
　　去年有富紳李某等備資十四萬具禀鄂督創辦自來火已派程知府前往銀號驗欵屬實至今尙未奉批李某等仍擬來省呈遞催禀期底於成（典） 
[船户鬥毆釀事紹興]  
　　越郡内河水道甚窄往來船隻殊形擁擠初五日有臨浦船户裝載順昌號之洋廣雜貨行經小江橋畔突有麥邊洋行之煤油船爭欲先進以致口角旋各喝令水手互毆經人排解本已了事茲由煤油船户往訴麥邊洋行主謂船中有洋銀數百元及貨物等被順昌船户爭毆時掠去應向追查并禀請英領事函致地方官提究現有人出爲調處未識能免糾葛否（早） 
[今日尙有各省新聞及本埠新聞均列入第三張閲者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[顏軍門遽被掌頰蘇州]  
　　蘇垣巡警統領顏子琴軍門於本月十五日在撫轅官廳遇撫標中軍仇蔭南參戎因案取帪篷等費銀兩各相爭執甚至用武仇參戎隨手將顏軍門掌頰兩下幸有傍人勸解而散顏已據實禀隙上憲聽候核辦矣（吉） 
[剌殺叔父巨案湖南]  
　　永州府水北鄉地方有唐某兄弟三人性情暴厌從軍在外數載現在該營撤散回家一日與其叔父因事口角該兄弟任性逞兇竟敢持矛將叔父剌殺其嬸母在旁救解亦受微傷經族衆報由零陵縣飭差將兇手拿案擬辦（車） 
[寳邑令蒞驗病斃吳淞]  
　　淞鎭北首砲台灣附近宜家浜有崇明人施某年逾花甲素與該村陸氏婦有染十四日有人招施至陸氏家當晚忽然而斃屍子少卿以父親係婦兄陸某邀往顯係被滿斃命故邀同三十六圖地甲曹杏生扭同陸氏等至寳山縣求請仲雪陸氏則聲稱施某屢來圖奸不遂羞恨自盡王大令飭將陸氏等收押前日晨大令親往蒞騐並無傷痕實係自病而死（不） 
[巡勇挾仇行凶吳]  
寳邑西南鄉眞如鎭有駐防巡勇一排係淞口第九留防隊分出十四夜有勇丁周某持刀直入隊官胡弁之房圖剌爲哨書某撞見聲喊遂被周勇戳傷護勇二人往捕亦被剌傷棚頭黄汪二人往阻頓遭戳斃餘勇見周兇猛不敢近前周勇當晚奔至淞口砲台灣統領處呈刀投首自供去冬今正屢遭黄汪一棚頭咬弄爲衆毆辱訴告胡隊長反加責罰因此冤恨莫伸昨晚又因事被斥故將各仇人戳斃是實商統領一面派弁將兇手看管一面親赴肇事地方勘騐計殺斃棚長二人重傷護勇二人輕傷哨書一人商統領業已電禀江督核辦矣（川） 
[運憲整頓差務揚州]  
　　兩淮京餉一差向於候補大使運判两班酌委趙渭卿都轉以大使官階甚微餉差甚重今專委運判不委大使緝私大局如焦山寶應孔家涵等處向委運判今以經知大三班人數太多不委運判由三班輪委均於二月改定章程並詳報督鹽憲查考（歩） 
[輪務紀聞漢口]  
　　漢口太古公司之湘潭輪船現因赴上海船廠修理暫由沙市輪船代駛長沙漢口諸口岸該船修竣後則沙市輪船專駛江西等處○漢口大阪公司之沅江浣江兩輪船係往來長沙漢口等處茲已改歸太平公司代理所有蒦船一切現由英租界辦理（亦） 
[信船失事蘇州]  
　　通裕等信局划船由上海開行至蘇道經崑山縣白塔港時當傍晚風狂浪大以致翻入水中幸有同行之船相救得免於難然船中全行浸水所帶各信洋貨等件亦有遺失者聞内有上海寄至蘇州府署幕府一信中係匯票洋七百元已破爛不堪只得赴莊註明失票（吉） 
[養媳沈冤]  
　　蘇州東白塔子巷惡姑慘斃養媳一事已紀本報茲有寓滬蘇人投函本館據稱該養媳出身安濟局惡姑汪姓素性慘毒平時將媳鞋底内插小釘百枚種種凌虐慘不忍言未斃時局中衆婦聞之往領而該惡姑恃局董王姓之庇仍行領回斃命原因非但剪乳頭剌唇舌尙有極刑遷　鱗傷旣經鄰佑報官而王童竟敢擅行騐殮現已冰消瓦解云云噫果如來西　　則該媳竟至冤沈海底矣豈地方官騐屍之權已授之於局釐耶（也） 
[滬城官事]  
　　署崑山縣實于觀大令昨因公來申住福興棧又會辦川南保護商船委員鹽通判朱月耕别駕蘭由揚來申住老椿記棧午後均詣道禀見○試用縣丞唐二尹正祥陳二尹培基王二尹文炳昨均詣道禀　率委斬關查騐洋藥税釐井查洋貨各事差（事） 
[論飭造送花名]  
　　新任上海道瑞莘儒觀察自進署後昨日飭令署中内外蕃吏差役軍夜護勇人等一律造送花名聽候親自點卯（嚴） 
[號書誤公]  
　　道憲瑞莘儘觀察昨因傳喚本轅號書入内稍遲有悞公事因將號首書送縣看管論令母庸罰究候各書當差無悞卽行釋回（嚴） 
[札委坐辦]  
　　製造局總辦魏觀察刻因整頓無烟火藥札委提調劉乙齋明府爲該虊厰坐辦委員每月車馬費加銀三十兩明府業已到差辦事（賓） 
[調員赴粤續聞]  
　　昨報紀袁大京兆將偕製造局提調李平畫明府赴粤茲悉大京兆定於廿一日先赴金陵面謁玉帥禀商要公逮回申後方與李明府起行故明府昨已將情電復粤督約出月初方可到粤云（賓） 
[約期公祭]  
　　同仁輔元堂總釐郭誦茗觀察定於本月廿一日開弔南市總工程局及本城學界而界各董各善堂董約定屇期公祭（尺） 
[美副領事回滬]  
　　駐滬美副領事白保羅君去年請假回國今已旋滬聞日内當蒞公共公廨照常會訊（力） 
[錄供候詳]  
　　劉金松謀斃王錫卿一案已奉臬司札飭松府督縣開棺復騐澈究故前晚本縣汪大令飭提要証趙杏生訊供後立飭承書將各供及原案卷牘備齊以便日内親帶赴松面詳戚太守核示（事） 
[盜婦探監猝斃]  
　　盜犯施德三前因犯劫被獲由縣訊代收禁詳請上台核辦在案昨日伊妻江北人某氏至監探望突然患病倒地不起當由監卒急將該氏舁至白虎殿途時斃命値日役據情報知汪大令核示（力） 
[棍黨移縣]  
　　閘北巡局捕役王慶地保夥梁長生被馬夫幇尋仇戳傷已志前報茲悉局員唐二尹查得所獲之高奎係三十六個黨惡棍屢在閘北一帶逞凶肇事昨日備文將高送縣嚴辦因若輩羽黨在外揚言攔劫故派團勇四名押送（力） 
[英租界火警]  
　　英租界江西路三和里隔壁一百三十七號門牌某成衣店前晚三下半鐘失愼殃及一百三十六三十五一百 
三十九號屋又對門一百四十三號起至一百四十八號止昨晨捕頭飭探徐榮珊查得共燬房屋十一幢○新閘路和樂里某姓家于 
 
 

Page 18

 
 
　　前晚四下半鐘失愼卽由救火會救熄僅燬樓面一間（當） 
[法公廨停訊]  
　　昨日法公廨堂期因陳楚生大令晋省未回故再停訊一期（臨） 
[總工程局紀案]  
　　舢板船户陳阿順在浦東某輪船竊油漆一桶及繩索等物賣與南市祥順舊貨店被總工程局分設集水碼頭查騐米照水巡船巡丁孫俊卿查見解局請訊孫明府判候吊贓核辦在案昨由新關税務司照會總董畧云此案已由水巡捕陸阿九之夥黄著和尙查見正欲拘解忽被自稱總工程局水巡丁之孫俊卿拘去茲查孫係水巡之夥前已犯案究革應請將孫及陳阿順一併移解水巡捕房轉解英廨訊辦總董立即照復謂孫非前充水巡捕房水探之人乃名姓相同之誤本局所設水巡船專查食米出口護照兼查本局浦江中一切瑣案是以未便移解云○新馬路久大木行昨有小竊莫扣實掩入圖竊被棧司撞見扭局副裁判官陳二尹判責手心一百下逐出○南市商船會館碼頭徐鴻生航船前晚失去鐵錨等物旋有曹至成掩人該船徐遂指爲竊賊獲住吊打經巡士查見解局陳二尹因曹堅不認竊派包探帶同原被到帶店問對明確再行復訊（尺） 
[會訊定貨糾葛案]  
　　美商茂生洋行延律師哈華托控恊昌泰號東葛茂常李愷記李亨記等定貨不出一案昨晨美副領事安君蒞廨會同關司馬升訊被告延高易律師上堂請傳司帪孟榮卿訊問孟供恊昌泰素知係葛茂常所開定貨時由殷琴舫與洋人直接定單上盖用恊昌泰圖章是實高律師代葛再三分辯茂生定貨與恊昌泰往來並非與殷朱两人往來故圖章盖用店號彼時已經拆股睛堂上明察訊至此時已向午中西官以葛等三人均是恊昌泰股東所供拆股一節難以憑信况葛先曾逃避著各押候交二千兩人銀並保之人出外候訊如堂訊不到保人賠銀六千兩一面補提朱女德到案再訊（當） 
[公共公廨早堂案]  
　　著名流氓小鹽金豆卽陳正壽前因夥同蔡小根等帶刀攔刦路人衣物報探將蔡拿獲陳被脱逃茲經包探陸恊庭獲究並獲羽黨唐阿堂於昨日一併角案原告查福生供正月二十六日在天津路被陳强攫皮袍曹阿大供被唐陳挖竊皮衣等物質之陳唐二人俯首求恩英副領事得供定欲判陳押西牢三年唐押两年襄　孫明府以奉到新章押期以六十日爲限滿再三爭論不允因判暫緩定罪禀請道憲核奪○著名流氓石寳寳卽小寳寳持刀戳傷蔡四良報由包探方長華獲累訊不承認奉判押查劣跡在案昨日解請覆究張福元供前年被石與黨羽孫金法攫去鈔票洋十元不允用刀戳傷徐海松供被石匠桃桃皮鞋錦山等將小的两目挖去石亦在塲明府以此等惡棍未便姑容商之英副領事意欲送縣嚴辦嗣因不允判押候禀請道示遵一面函請上海縣查案來廨質訊究辦○過犯陳阿小王金福前夜四點鐘在福州路行走包探寳如海以其形跡可疑拿請訊究明府判各押捕房一月○陳炳文竊蔡阿根等衣箱由探獲究判押捕房一○月沈桂祥高文義王長郎等向江長桂索欠會洋行凶曹介森王少卿王阿梅等向竺森大索欠木價不遂被王將竺頭打破昨由捕房先後解究明府判沈押捕房两月王高訊無干涉開釋曹等不應行凶判各罰洋三元給竺養傷外押候過堂訊追木價○新閘捕頭所用細息李永林違章抛工由探提案請究李供已向東家娘娘說明另就别業不敢抛工明府判當堂開釋○捕解袁光明竊陳阿法衣服陳金福竊無主綢衣陳阿榮竊錢桂生烟鎗一併請究明府判阿法押十天金福押五天阿榮姑念患病判送棲流所消愈後押七天○蔡仁榮用自來火梗納人蕭阿五之女孩阿二下體該女痛極聲嘶由蕭察驗　實報由包探獲究明府判押捕房一月○捕解何洪桂竊陳云卿鍚餅車夫李小川用磚　破洋人頭額王達山收買竊憾舊鐵李金福竊無主綢衣請究明府判何押三禮拜押候查明再辦王罰洋三十元充公李押一月（當） 
[法租界捕房事]  
　　某甲控被沈某竊洋捕頭准即飭探往拘詎沈已聞風逃逸故將姘婦陳氏拘獲押限交沈訊究○羅某扭妻趙氏至捕房控稱在原籍家中私取衣飾捲逃至申求請追辦捕頭諭令押候訊究○流氓秦阿三張阿二在途行凶拆梢經包探拘獲奉飭一併押候解堂訊辦○王長生陳阿法串竊有服爲包探拘入捕房押候吊贓解究（臨） 
[美租界捕房事]  
　　顧順興投捕房報稱女孩順寳年已十三出外不歸陗飭查訪捕頭允之○前晚有不知姓名之某甲行至元昌路口忽然倒地由印捕載入捕房飭送同仁醫院求治○某日人乘張阿扣東洋車至西華德路不名一錢車夫向索反肆兇毆由張扭究捕頭以日人係在醉中着張自投日領事署控告○某侍者至西華德路三百九十九號洋貨店購物硬用銅洋起釁兇毆由店主報捕請辦捕頭論飭如敢再來鳴捕送辦○武昌路八百九十八號門牌腳踏車行主報稱前晚有三西孩租車各一輛旋卽抛棄門首而去察知均已損坏應請追償捕頭著自投該管領事署控告（似） 
 
 
 

Page 19

 
 
   
 
 

Page 20

 
 
[前慶綸世受]  
　　國恩感深時局用特報効庫平洋銀四萬両以助建築之費等語並據學務處司道會詳前來奴才查林慶綸頭品頂戴分省補用道林爾昌之長子侍郎銜原任太僕寺卿林維源之姪孫家世急公好義累次報効重貲渥承思獎茲該職員英年向學復因本省學制未備慨捐鉅欵以助建築實屬克承先志方今科舉旣停興學爲地方先務閩省學校經奴才與紳士再三擘畫而興辦伊始經費甚難當此學務急切需欵之時該職員竟能報効實銀至四萬兩在近今紳富中不可多得若不優予獎勵不足以鼓風氣而起文明查近年賑捐案内主事銜唐壽彭中書科中書銜唐壽江盬運使銜盧華紹等均以報効銀一萬兩奉旨以道員分發補用今該職員所捐之數多至數倍事關敎育尤非尋常捐賑可比伏懇天思俯念閩省籌欵之艱興學之急應如何破格優獎以資激勸出自聖裁謹會同福建學政臣秦綬章恭摺具陳伏乞皇太后皇上聖鑒謹奏奉硃批林慶綸著以道員分省補用欽此宫門抄十二月初五日禮部太常寺正紅旗値日無引見睿王假滿請安克王阿公各續假十日植公續假二十日熙瑛請假十日掌儀司奏十一十二日祭奉先殿恭王醇王行禮召見軍機 
[直隷總督袁　奏爲保定府設立中學堂片]  
　　袁世凱片再直隷各府直隷州中學堂俱已開辦惟保定府尙付闕如疊經行催速設據升任保定府知府朱家寳禀稱保屬小學堂生徒將次畢業自當省城設立中學堂以爲升進之階應需欵項若由各州縣學費内酌提俱已盡充本邑小學堂之需勢難兼顧不得不另行設法擬將田房税契每両三分三厘外加收一分二釐五毫卽由買契税銀内照捐半倍如每兩完税三分三釐外另捐學費一分六釐五毫按季解府以充中學堂經費由該府轉飭各屬紳董集議遞禀甚屬樂從請立案等情前來臣查直隷徴收田房税銀應照各屬本處折徴地糧銀價數目折錢交納歸地糧折徴係徴耗併計在内田地税銀旣照地糧徴錢亦應正耗併計不再加耗每契價銀一兩應按三分折錢徴收其向來地糧徴銀之處此項税契仍按三分三釐收銀以示區别業經奏准通飭遵辦在案今該府因中學堂經費無出擬將田房税契每两完銀三分三釐外另捐學費一分六厘五毫旣稱紳民樂從自應准其照辦並通行各府直隷州一律曉諭使通省中學堂經費充裕騰出欵項廣設初級師範並高等初等各小學堂實於地方學務大有裨益理合附片具陳伏乞聖鑒訓示謹奏奉硃批該部知道欽此 
[户部　　奏直隷提督馬玉崑報効經費移給伊子馬廉德請獎郎中自應按照定章核辦片]  
　　户部片　奏再據安徽巡撫誠動奏稱署蒙城縣知縣蕭仁丙詳稱該縣高等小學堂前已遵章舉辦惟需費甚鉅籌欵維艱幸經邑紳直隷提督馬玉崑偕其子監生馬廉德體念時艱慨捐銀一萬両發典生息賴可持久嘉惠士林至深且遠茲查湖北江夏縣紳士高文濱等捐助學堂經費銀兩均經奏奉諭旨各予獎叙在案今直隷提督臣馬玉崑偕其子馬廉德慨捐鉅欵事同一律擬懇援案請獎郎中以示鼓勵等情奴才覆查各屬開辦學堂實爲儒育人才力圖自强之計而地方瘠苦鉅費難籌該提督馬玉崑偕其子監生馬廉德慨念時艱創捐鉅欵以助本籍學堂經費洵屬好義急公有裨學界並與成案相符據請獎敍郎中核之所捐銀數尙有盈無缺應否將該提督馬玉崑之子馬廉德由監生獎給郎中以昭激勸等因附片一件於光緒三十一年九月十七日奉殊批户部議奏欽此欽遵由内閣抄出到部臣等伏查本年九月臣部議覆河南巡撫陳夔龍奏豫省擴充學校並請變通報効請獎章程摺内陳明嗣後凡報効學堂經費者比照賑捐章程均按五成實銀核獎銜封等因奏准通行遵照在案茲據安徽巡撫誠動稱邑紳直隷提督馬玉崑偕其子監生馬廉德捐助學堂經費銀一萬两援案請獎郎中等因臣等查該撫所引湖北紳士高文濱等請獎各案均係奉特旨允准自應欽遵辦理今直隷提督馬玉崑報効學堂經費移給伊子馬廉德請獎郎中係交臣部議奏之件自應按照臣部定章核辦所有該提督捐助學堂經費銀一萬兩應按照現辦五成章程移獎銜封等項俟聲明到日再由臣部核辦所有遵議緣由理合附片陳明伏乞聖鑒謹奏光緒三十一年十一月初三日奉旨依議欽此宫門抄十二月初六日兵部太僕寺廂白旗値日商部引見三名兵部四十八名都察院一名廂紅滿十名正藍蒙一名内務府十四名陳曾佑張學華萬理清預備召見召見軍機陳曾佑張學華萬理清 
[兼署浙江巡撫瑞　奏爲籌解光緒三十一年第五批練兵經費銀兩摺]  
　　兼署浙江巡撫杭州將軍公奴才瑞興跪奏爲籌解光緒三十一年第五批練兵經費銀兩恭摺仰祈聖鑒事竊查浙江省應解光緒三十一年北京練兵經費除銅元盈餘項下認解銀兩另案報解外其餘派提各屬優缺優差及整頓契税烟洒加成各欵共認解銀三十萬兩業經先後籌提四次銀二十四萬兩發商匯解部庫投納經前任撫臣分别奏咨在案茲據布政使翁曾桂詳稱前項派籌各欵各屬未能如數如期解到司庫歷次騰挪甚形支絀而練兵吃重斷難延誤不得不竭力籌墊勉顧餉需令再籌銀六萬兩作爲光緒三十一年第五次解欵以足應解三十萬兩之數發交號商源豐潤承領匯解赴户部衙門投納所需匯費應請作正開銷等情詳請奏咨前來奴才覆核無異除别咨查照並飭取號商匯解日期咨報外理合恭摺具奏伏乞皇太后皇上聖鑒謹奏奉硃批練兵處户部知道欽此 
[兼署浙撫瑞　奏爲茲經銅元局提銀十萬兩作爲本年第二批九十两月練兵經費片]  
　　瑞興片再查浙江省銅元餘利項下認解練兵經費一欵前因新廠於本年七月間告竐開機鼓鐞應以七月爲始查照原認銀數按月攤提計本年下半年六個月共應解銀三十萬兩業經前撫臣分别實咨並籌解第一批銀十萬两赴部交納各在案茲經銅元局提銀十萬兩作爲本年第二批九十兩個月練兵經費解由藩司　交號商源豐潤承領匯解赴户部投納所需匯費應請作正開銷據布政使翁會桂詳請奏咨前來奴才覆核無異除咨户部查照並取號商匯解日期咨報外理合附片具奏伏乞聖 
 
