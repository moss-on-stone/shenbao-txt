# 1908 - 213 - 4912760

 

Page 1

 
 
   
 
 

Page 2

 
 
上諭 
[七月十二日奉]  
　　上諭聯魁奏特叅貪劣不職各員請旨懲處一摺新疆巴楚州知州張璪光採買累民玩視公令溫宿縣知縣魯鼎緒馭卜不嚴浮收草價前署落浦縣知縣候補知縣顏廷奎徴草違章工於牟利候補知縣姚榮炳貪殘暴戾民怨甚深朱佩蘅行檢有虧被人指控張舒鍔勒索愚氓事發狡避柯坪縣丞潘宗岳任性妄爲鹵莽僨事候補府經歷曾壽鈞營私嗜利胆大妄爲候補縣丞施再萌侵吞公欵惟利是圖英吉沙爾廳照磨彭善田制行不謹有玷官箴候補巡檢童光炤行止不端被控有案常立廷身家不淸行爲卑鄙康炳森纒訟不休行同無賴代理輪台縣知縣署輪台縣典史候補巡檢蕭學誠假公濟私利心太重前署沙雅縣典史候補巡檢蘇楷貪汚不法有玷官常均著卽行革職莎車府知府甘曜湘委靡不振難資表率前署私闐直隸州候補直隸州知州捐升知府車紆衡性嗜奔競頗滋物議均著以通判降補准補布庫大使譚承璠年少喜事不知檢束著開缺另補餘著照所議辦理該部知道欽此 
[十三日奉] 　 
　　上諭廣東勸業道著陳望曾補授欽此 
　　上諭張人駿奏請將已革提督蘇元春量予恩施保全末路等語蘇元春著加恩准其釋回欽此 
　　旨端方陳夔龍岑春蓂會同電奏悉所請將己購之銅儘數開鑄當十當五當二各銅圓以維巿面而淸欠欵著度支部速議具奏欽此 
宮門抄 
[七月十二日皇上召見軍機崔祥奎]  
　　十三日召見軍機楊士驤 
論說 
[論國會無不可速開之理由（嫉俗）]  
　　近日政府。對於國會年限問題。或主三年。或主五年。或主八年。最遲者至於十年二十年。議論紛紜。莫衷一是。而其所持之理由。無非人民程度不 
 
 
 

Page 3

 
 
第一張第三版 
及政府預備未齊之兩事。其實人民之程度。必至何等境界而始可謂之及。至何等境界而猶不能謂之及。初未嘗有一定之界線。政府之預備。必至何年何。月而。始毫無遺憾。至何年何月而猶不免缺漏。亦未必有一定之時限也。則其所持之理由。雖謂之全無根據焉可也。 
　　夫自宣示預備立憲以後。二年於茲矣。政府預備之方法。曰會議。曰覆核。曰條陳。曰咨查。如是焉已耳。而於憲政之前途無有裨補也。人民程度之養成。曰無籌欵權之自。治局。曰調停衝突之敎育會。曰以紳士爲。顧問之諮議局。如是焉已耳。而去立憲之道里。未嘗稍。近也。此無他。國會不先設立。則行政者旣無從旁臨視之監督。又無吸收輿論之機關。遇有重要之問題。或各督撫咨查。或各司員條陳。或王大臣會議。或政處處覆核。迨至經年累月。積牘逾尺。則且各執一見而莫知適從。究其結果。非强者專權而擅斷。即弱者敷衍以了事而已。是則國國不開。政治固無可以預先改良之希望也。至於程度之養成。全在敎育之普及。今國會不先設立。則人民旣不能有監督財政之。權利。即不能强其擔負籌欵之義務。所以學部欲設分。科大學則無欵。外省欲推廣蒙小學。堂則無欵。而各處。學務。因籌欵竭蹶而不。能發達者。比比然也是則國會不開。人民之程度。亦不能望其繼長。增高也。日月代謝。怱怱二年。設更五年八年十年二十年。政府仍如今日之預備。人民仍如今日之程度。則我中國豈將長此終古也乎。 
　　且政府日日以人民程度不及爲慮。則今之署名請願者。非程度之己及者乎。揣政府之。意必曰是區區者。僅居全國之少數。不足以槪其他之人民。殊不知諮。議局之議。員旣用。制限選舉。而不用普通選。舉則所。謂叅預政治者。原不過於多數之中。選其少數之秀異特出者。以代表多數之意見焉耳。初不求人人皆有議事之資格。也况今日之諮議局議。員即爲異日國。會議員之升階。就規。定之諮議局之議員名額推之是區區者。已儘足彀國會之議。員而有餘。而况各省之。繼續請願者。皆將分居。一席耶。我聞倫敦西偏之農民。至今猶有不識選舉爲何事者。夫英國。爲立憲最先之始祖。雖至今日。猶不能全國皆有立憲之程度。使彼必。待全國程度一致而後實行立憲。則雖謂英國今日尙無國會可也。即以我國言之。專制政體。己行之二千餘年。試執勞働社會中人。而詢以專制國之行政如何。專制國之立法如何。必有瞠目不能對者。則雖謂我國人民。尙無受庇於專制政體之程度。亦蔑不可也。此皆可以破程度不及之謬說者也。至政府欲於國會未開之先。而求事事皆有預備。果能如是豈不甚善。但有閉關獨立之時。代誠有祖宗立法子孫世守之一說。若在萬國交通之時代。國家之行政。必隨世界趨勢以進行。設政府今日預備之。而明日己不合於世界之趨勢則將再預。備乎即明日再預備。之而後日又不合於世界之趨勢。則將。再再預備乎。預備之年月無盡。國會之開設無期矣。古人有言。凡事見到七分眞。便做將去。昔漢高祖以馬上得天下。當其爲亭長時。豈常預備天子之事哉。而一旦身登大寳。則西京綿蕞。居然漢官威儀矣。此即以我國。專制言。固未聞預備又預備也。故今日政府。固以國會。爲可開則開之。不妨於旣開之後。一面進行一面改良愈改良則愈進行。愈進行則愈改良。如是則雖欲與英日諸國。并驅齊駕不。難也。若今日待程度明日待预備。一刹那。便千萬刧。豈待十。年二十年哉。 
專電 
[電一（北京）]  
　　憲政館議諮議局議員擢升資政院議員資政院不以爲然 
[電二（北京）]  
　　郵部議贖京漢鐵路主借外欵 
[電三（北京）]  
　　某御史奏津浦鐵路購地滋擾廷寄郵傳部呂海寰知道 
[電四（北京）]  
　　滇督錫有解任信遺缺以唐紹儀署理 
[電五（北京）]  
　　度尙澤公奏請出洋考察 
[電六（北京）]  
　　内務府奏達賴召見賞物及供給等項由度支部撥發奉旨依議 
[電七（杭州）]  
　　今日敎育總會開大會到者五百餘人舉項崧爲正會長吳震春爲副會長 
[電八（厦門）]  
 
 

Page 4

 
 
國會請願書撰就送省擬公舉代表入京捧呈 
緊要新聞 
[國會問題]  
　　鄂督陳筱帥電致政府請速開國會以慰四海臣民之望而一切複雜問題亦非開國會後不能解决實百利而無一害百得而無一失萬毋爲衆議所摇貽誤大局 
　　陜督升制軍電致政府有國會問題關繫重大務請計慮周詳然後决議不可輕舉以貽後悔等語 
　　初立日早七點鐘直隸代表孫温烏康湖南代表廖易陸仇四君北京代表孫壯均赴都察院少頃總副憲皆至捧書呈遞并在陜西道官廳守候許久云 
　　吉林代表文耆慶山現己到京聞該省簽名者共有四千餘人請願書已經　就定於初十日呈遞都察院 
　　山東國會請願已舉定于洪起宋紹唐陳命官錢全榜爲代表干君已於前日來京不久即可赴都察院呈遞請願書 
　　浙江國會請願所舉進京代表八人擬以四人進京四人留浙辦事蔡君雨香己於十一日赴滬吳君雷川聞因高等學堂初辦正科諸事須待布置一時不能分身又恐都中諸鄉老企盼方殷故己專函到滬如應辦事件日内告竣即請葉邵蔡三君先行吳君則稍遲入都 
[憲政館奏定勸業道官制細則北京]  
　　憲政編查館具奏云五月初九日農工商部郵傳部會奏擬訂直省勸業道職掌任用章程一摺奉旨依議欽此由農工商部鈔錄原奏淸單咨送前來臣等查原奏所擬各條臚舉大綱均屬切實可行惟於該道辦事分科細則未經叙明若由各省目行擬設恐不足以昭劃一現在朝廷注重實業交通事務特設專員以資董率自應仿照各省新設司道規制設立辦事公所分設各科置科長副科長科員等員以專責成而資佐理謹於原擬章程内增設三條按照該道應管事務分爲六科設科長副科長各一員科員視事務繁簡各科分别二三員或四五員均由該道遴選合格人員禀准督撫分别任用其餘各條並參照臣館前次奏定巡警道官制體例增改删併其由部考核一層原奏未列詳細辦法亦經查照巡警道官制一律酌訂都爲十八條以期法制漸歸統一至驛傳一節現在各省提法使尙未徧設應如原奏仍歸按察使兼管嗣後按察使改爲提法使時應將驛傳事務移歸該道管理惟於航路鐵路未經一律通達之前應仍由該道將辦理情形兼報陸軍部以符奏案一體遵照辦理是否有當理合恭摺具陳再學部前奏定提學使官制及臣館核定巡警道官制所有分科字樣均作分課惟課字个若科字通行明晰故此次改作分科其提學巡警兩官制及此外章程有用分課字樣者應即一律照改以歸劃一合併陳明七月初五日奉旨依議欽此 
　　按勸業道官制細則淸單錄第三張要件欄 
[郵傳部近事]  
　　郵傳部前飭郵政司設法整頓推廣各處分局加增送信次數以期迅速便利現正次第照辦惟包裹郵件各處積壓甚多而京局尤甚查向來章程運送包裹每日祇走一筐一箱所以積壓致此現郵政司將實在情形禀明堂憲請於火車輪船交通省分酌量加運以便交通 
　　陳尙書現擬選派學生赴義學習無綫電報聞己請外部與義公使商議並飭駐義欽使與義政府商訂章程一俟議妥即當派往 
　　日前該部電致陜甘總督謂黃河航業久爲外人垂涎務請設法力求推廣以杜窺伺而擴利權 
[日兵捕人交涉北京]  
　　昨有日兵數人不知因何事故在北新橋門樓胡同張姓家逮捕一廣東人名張芝壽者并傷及家族據稱張某前曾歸化日本犯罪逃向中國者内城總廳現已禀知民政部堂官請以此案移交外務部與日本公使館交涉如何了結尙無眉目 
[查騐第一期報到薦舉各員北京]  
　　查驗大臣那桐榮慶梁敦彥瑞良嚴修俞廉三會奏略謂此次薦舉各員均經原保大臣熟察其學識才能切實薦保臣等自維譾陋何敢評隲羣才惟旣蒙特派查詢不敢不矢愼矢公敬謹將事旋准吏部將前後欽奉各案並將報到之内閣中書周嵩堯等三十五員造具履歷曁原保事實一併移送前來當即擇定臣那桐所管之稅務處爲公同接見之所並酌擬辦法六條咨行吏部轉傳各該員遵照去後正在辦理間十四日准軍機處片交本日御史趙炳麟奏查驗保薦人才請停止丁憂人員報到一摺奉旨著查驗大臣會同吏部查明丁憂人員暫行停止查驗俟服闋後再行補報欽此臣等即於六月十五日起至十九日止將傳到各員分起查驗除現在丁憂之前安徽布政使連甲前署直隸按察使長蘆鹽運使周學熙前江西九江道玉貴前留直隸補用道李德順等四員遵旨暫停查驗並感冒未到之京帥大學堂總監督劉廷琛學部左丞　樹枬農工商部左丞耆齡民政部右叅議汪勞寳學部員亇郎陳會壽等五員外其餘二十六 
 
 

Page 5

 
 
員均經臣等按照原保事實曁各該員素所經歷者詳晰詢問綜其言論著述默驗參觀雖未敢谓洞悉底蘊似己粗知梗槪謹就臣等查驗所得分别加考列於原保考語之後另繕淸單恭呈御覽七月初三日奉上諭已錄（淸單明日續登） 
[京師近事]  
　　農工商部前次籌備的欵五十萬元派員赴非洲采購珍禽奇獸以備萬牲園之用約十月間即可購齊回京 
　　日前軍機大臣議以軍機處爲叅謀政務之區總司庶政責任綦重所有　京必須兼通外交方於公事有益擬派章京數員咨送外務部儲材館學習交涉 
　　川督趙次帥昨電致度支部云雲南之役大部籌解該省欵項八十萬係由四川就近墊辦現川中需欵孔急請大部迅速籌還以重要需 
　　法部戴尙書以病體未痊屢次續假近聞業己痊愈擬仍奏請開缺經某樞臣親勸慰己有轉圜之意不日即可銷假當差 
[電查信義銀行揑電]  
[農工商部致江督電]  
　　南京端制軍據鎭江商人馬儲傳紹巖吳劍豐尹克昌姚錫光黃忠浩熊希齡杜俞等電稱鎭江商會總理吳兆恩捲騙十二萬惟信義未經受累竟遭誣禀驗資不實部咨准一面之詞巿面震動商等仍力籌鎭足已調驗資本二十萬元先電禀乞維持等情查　義資本不實前准大咨當將該銀行註册案註銷並將册費交由尊處轉給在案茲據前情經咨詢陸軍部並電鄂督湘撫准復姚錫光黃忠浩杜俞等前電均未列名希飭該關道將來電首列之馬儲傳紹巖吳劍豐等揑兩情形確查電復農工商部號 
[鎭江關道致江督電]  
　　南京督憲鈞鑒奉飭查信義銀行揑電一案當傳該行經理陳兆威訽據面稱前呈部電係總理尹克昌所發尹已赴京伊不知情該行辦事有馬良並無馬儲其人傳紹巖胡劍豐係漢口武昌電分行經理等語查此案揑電情形除姚黃杜三員已由部查明熊希齡一員由職道電詢據復實不知情馬儲自係馬良之誣該行告白函禀均有馬良具名傳紹巖吳劍豐旣係該分行經理此三人當其揑名惟該行總理董事憑空揑造到道招摇　僅此次一電爲然除奉度支部飭展限五月重驗資本廿萬元一案另行禀復外應請憲台轉電農工商部會商度支部澈究翼禀復 
[今日尙有緊要新聞接入批二張]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖撫復林贊帥電（爲加捐鹽價辦路事）]  
　　開封林贊帥均鑒辰來電悉山東爲皖豫鐵路鹽捐一電尙未擬復查部咨鐵路捐加四文本由各省酌量止加二文亦尙於鹺綱有益唯鐵路鹽捐在將來鐵路之成否不在目前四文二文之增減果其有成多取之不爲虐若如皖路自李京堂奉使後總理尙無人担任一舉再舉終未定局民情但知鐵路之捐欵實多尙不知鐵路之利收效何日此捐四文由皖省京官建議固不知有部加四文之急起直追先一着也一次驟加八文民間貪賤食私恐銷數所損尤鉅况午帥又奏加二文於先業已奉准共加十文民力實有未逮如果各省照加亦難兩歧如無須一律祇得各行其是辱承下間用敢密陳煦叩 
[夏家橋甯軍鎗斃平民案審結情形]  
　　常鎭道劉兩江憲兵司令官陶松江府戚會禀督撫憲文云竊奉督憲札寗軍三十五標第一營在夏家橋查緝梟匪誤斃平民多命一案中略隨由知府揚督同委員悉心研訊已撤管帶楊耀南排長陳伯仁兵士卞學光尤保元僉供營隊本駐沙溪二月二十一日因據眼線陳漢卿報告蓬萊鎭有梟匪帶隊往捕至蓬萊鎭後探至梟已逃散是以轉至夏家橋緝拿曾派眼線兩次往探據報賭場實有梟匪董道奎徐三瞎子在内該管帶方派帶兵隊督同排長陳伯仁王良江前往圍拿因衆人拒捕始行開槍還擊致斃多命卞學光實係當場受傷洋搶刀尺係在賭場起獲提訊賭徒方阿敖據供是夜賭客約有五人餘人均是本地人及陶文潞家賀客並無外匪在内征兵往拿時衆人慌亂推牆逃竄實未有人拒捕所起洋槍刀尺實不知悉來歷伊被獲到南翔時經管帶絲帶提訊兩次亦未問及起有槍械情事核與管帶楊耀南等供詞各執研訊眼線陳漢卿則稱先在蓬萊鎭看見梟匪董道奎與海裏跳姪子在路行走打聽鄉人告有匪船多隻泊在該鎭鄉間即行赴營報告二月二十二日兵隊至蓬萊鎭探知匪船已開復至夏家橋偵探兩次入賭場目見董道奎徐三瞎子一坐一站在場同賭及臨拿時因賭客衆多擠不進去未曾看淸兵士吆喝拿匪後賭客一鬨而起登時大亂致將排長陳伯仁擠跌旋間屋内响鎗一聲並不見有火光衆人推牆竄逃外面鎗子打至屋内伊害怕抱頭躱避等語核與崑山吳令會委訊供略同飭驗卞學光耳後傷痕久經醫治將次平復其受傷處所僅略存形跡究係何物致傷此次奉飭復驗事閱三月有餘實已無從辨别雖經傳到軍醫叚樹慈據稱當日爲卞學光醫傷曾起砂子四枚惟未經留存呈驗則又不能據以爲証職道等詳核案卷平心論斷該管帶楊耀南部帶兵士原在沙溪駐紮因據眼線報告蓬萊鎭有匪故於二月二十一日拔隊往捕二十二日至蓬萊鎭查知匪船業已散去始轉至夏家橋偵緝其出隊也初爲捕梟不爲捕賭事迹皎然毫無疑義賭場易於招匪盡人皆知而梟匪以開賭爲聚歛之計近年亦隨處皆有此次夏家橋賭場開設已非一日賭客多至數十人原難保必無匪類溷跡其間但爲該營隊當場捉獲者十二人鎗斃及嚇死者十一人人數不爲不多俱有姓名住址事業可查竟無一匪在内則此賭場並非梟匪所設亦屬可信至拒捕一節當日吳令等提集各賭徒詳加研鞫僉供並無其事兵士卞學光原受耳後傷痕稱被梟鎗致傷所起搶枝旣均銹損不堪施放且非鳥鎗不足爲拒捕之証且細核情節當夜在場賭博之人據眼線所供見有百餘人同賭方阿敖則供五十餘人而先進賭場弁兵連眼線共祗六人如果拒捕以數十人之衆摶此六人衆寡懸絶何以除卞學光之外餘竟一無所傷則方阿敖等稱未有人拒捕尙非狡飾匪船旣未追獲逃者是匪與否無可究詰職道等推核情形並加訪察是夜衆人聚賭初不防軍隊掩至故一聲吆喝驚惶無措人衆屋窄情迫勢亂奪門不得拆牆而逃外内擾亂推倒牆垣即係有梟拒捕計圖竄逃遂即開鎗奮擊致斃多命觀各屍盡在牆外遭擊斃命其情殊可想見伏思上年蘇浙一帶梟匪猖獗内河小輪聯檣被刦民情惶恐遠近震動幸蒙憲台會奏辦理緝捕淸鄉並派軍扼要截擊諸凡首要次第就戳而楓涇一役寗軍三十五標之第二三兩營厥功爲多楊耀南所部爲該標第一營見同標兩營俱已立功因而貪功之心過急遂有夏家橋之事但夏家橋一案該管帶楊耀南辦理鹵莽實不能辭其咎惟該管帶初不識梟匪面目全憑眼線指引今所斃十一人均屬平民無一匪類若不將該眼線從嚴懲辦實不足以昭折服查眼線陳漢卿所供先在蓬萊鎭見匪董道奎等在路行走復至夏家橋見董道奎徐三瞎子在場賭博及至臨拿之時又謂人衆看不淸楚情詞甚屬恍惚而所記有匪在場者係屬一面之詞毫無憑証此次釀成十一命重案實由於該眼線誤報有匪所致陳漢卿爲此案罪魁應請從重懲辦以昭　戒管帶楊耀南因據眼線報告有梟前往緝拿臨時又兩次派線往探辦理初尙審愼惟衆人推牆圖脫不能辨别淸楚混疑拒捕率令兵士開槍奮擊致斃多命實屬鹵莽太甚僅予撤差不足蔽辜擬請將管帶楊耀南與排長陳伯仁各予監禁三年排長王良江監禁五年以肅軍律兵士卞學光耳後傷痕業已醫治多時不能辨明爲何物致傷惟吳令等訊供摺内據被捉之蔣季良供明曾於下船後向其詢問其時當場被傷並非事後裝飾亦可揣見應與服從命令隨往緝捕之各兵士均寛免置隊以安軍心所起槍械刀尺考察情形實非拒捕之物因何存在賭場擬請飭縣勒緝開賭之王桂山到案切實根究所有賭場誤斃各人擬請飭縣查明分别從優撫卹其被傷之人並優給養傷費以示憲台重視民命重念民生之意賭場屋房發封入官犯賭之方阿敖等由縣照例發落王紀生屍棺已由家屬認領陶煥章等手指實皆未被砍傷已先由縣委查訊禀明應毋庸議是否有當合將訊明議擬緣由開錄供摺禀祈鑒核並請札飭督辦緝捕淸鄉事宜瑞藩司會同臬司復核禀辦以昭愼重伏候批示祗遵 
分類新聞 
政界 
[禁種鶯粟六言告示南京]  
　　江督端午帥札飭財政局略謂本部堂禁種鶯粟限自本年秋季起一律改種别項植物勸懲兼施特出六言簡明告示分發各州廳縣張貼曉諭合將各稿抄發札到該局即便遵照飭匠刊刷斗方告示四千張並排印咨札一百件限五日内呈送來轅以憑印發示稿錄左 
　　鴉片流毒日久累我國弱民貧朝廷頒下禁令大部向定章程遞年限制裁種意在拔蒂除根但慮户名畝數年年查勘難停旣恐虚應故事又恐擾累農氓因思此等毒物除害不必留情江南不准栽種一年勒限禁淸秋間派員四出會同州縣查明見有烟苗即拔改種别物謀生若至來春花發定即拘案罰懲明秋一年限滿再種即是刁民田畝查充公產執法斷不放輕倘能今秋不種查有的確証憑分别畝數給賞銀牌匾額懸門並准擇尤酌獎給予頂戴功名如此勸懲互用榮辱聽爾自尋此事雖嚴不刻我民應諒苦心立法必當於理其各一體懍遵 
[詳准免提州縣盈餘武昌]  
　　鄂藩李方伯近詳督院略謂近日銀貴錢賤州縣賠累不堪所有從前例提州縣盈餘銀兩請免提撥以示體恤而勵廉隅聞已奉批照准矣 
[添設巡警崗位蘇州]  
　　蘇省西路巡官劉興仁以省城地方遼闊所有巡警五百餘名不敷應用因特禀請臬司左廉訪添足一千名併添設崗位多座每日應以三班輪流巡察每一人責以二巷計西路街巷一百三十六條崗位應設六十八座需用巡警二百四名業經廉訪轉禀撫憲批准後即飭總局開辦 
[傳見巡警學生蘇州]  
　　巡警學堂官紳畢業生屢以省城巡警腐 
 
 

Page 11

 
 
敗禀請臬憲改良辦法現經左廉訪批示云來禀未叙銜名屢以全體官紳學生具禀殊難憑信仰該畢業生等以明白事理者三人來轅謁見候本司考察後移會巡警總局核辦 
[巡檢被控撤任安慶]  
　　祁門縣大洪巡檢姚某曾被人以狎娼放馬溺職害民等詞具控撫轅當奉馮中丞批飭徽州府確查茲經該府禀復查明指控各節半多確實馮撫接閱後即批藩司迅將該員撤任詳參 
[鎭江府出缺鎭江]  
　　現署鎭江府羅少杰太守章於本月十一日辰刻因病逝世 
軍界 
[續誌奉賢泰日橋鹽販拒捕情形松江]  
　　奉賢泰日橋鹽販拒捕擊斃艙長蕭錦堂等各情已略誌昨報茲復探悉其原因并拒捕之情形如左徐賡陛觀察爲統領時即以鹽捕中營爲各營領袖不必分疆劃界儘可見鹽即捕迨松江府戚太守爲分統以中營爲坐營仍諭弁兵凡松府屬捕鹽不拘界限而鄉間扭於積習以爲越境搜捕此釀禍之一大原因也艙長蕭錦堂即泰日橋南四里許木行橋人該邑本爲產鹽地内港捕鹽他人所不敢至者蕭獨優爲之駐泊三四日陸續截獲至四十餘包之多私販嫉其在生長之地毫無情面此釀禍之二大原因也死者張鍾海嗜烟多年貧無聊賴其婦帮傭於外張惟以販鹽爲生活此次獨被蕭捕去十四包故銜忿極深初七日蕭艙長倩其叔阿方帮仝摇鹽回營張即紏仝各私販約百餘人阻守於泰日橋上適蕭經過呼聲如雷磚石如雨船將及橋張更持巨石下擊蕭亟出鎗恐嚇信手燃放鎗彈適洞張之胸倒栽入河各販見張擊斃愈大憤紛紛躍上蕭船蕭急登陸奔逃約里許仍被追獲圍而痛毆復牽入關帝廟吊打計腕口肩際均受刀傷又背上兩扁擔脇下一刀因而斃命船上兵士顧補生先泅水逃出回營報信楊紹生額際受傷後亦逃出徐晋生受傷較重及周少漁均被拘住縳解奉賢縣適奉令新舊交替初九下午遂由新任趙大令蒞驗飭善堂棺殮初十日太守傳見張領哨細詢一切旋升座訊問蕭阿方顧補生楊紹生等所供情形與以上略同諭候奉賢縣禀復核辦 
[督捕營改換巡防服幟漢口]  
　　夏口廳督捕練隊前經鄂督飭改編爲中路巡防隊第四營仍歸張守備得勝管帶茲聞該營已編配足額於日昨一律改換巡防隊軍衣旗幟 
[護卡砲船籌畫辦法安慶]  
　　營務處日前具詳皖撫略云伏查皖省自裁撤澄淸營水師後長江一帶本省現無特設師船此外惟巢湖設有水師砲船十五隻巡緝湖面駐防各港　尙屬不敷分佈前撥羅昌河護卡砲船業經調回勢難再令撥船出防他如長淮水師尙有師船可撥惟查中南西路釐卡原有保安營裁存師船分撥各卡駐泊共計三十九隻弁勇薪餉向由釐卡逕撥其船逕隷各卡並不由處節制調遣如滁州分卡必須撥船守護惟有仍由牙釐局於各卡所有砲船内酌量抽撥前往駐泊薪餉等項照中南兩路各釐卡一律辦理 
[鄂軍募補缺額武昌]  
　　鄂軍第二十九標因傳染時疫兵士先後殞命者約二百名業由該管協標各統具禀張統制發給死者各恩餉三月一面飭該各營管帶前赴黃陂孝感等縣徴募新兵以塡空額 
學務 
[禀究營兵蹂躙學界南昌]  
　　江西宜春縣敎育分會會長易繼昌等上禀撫學各憲略謂貢等迭奉憲札設立敎育會并附設初等小學堂屢沐縣府提倡現届暑假散學止留會員陳贊舜及齋夫一名居所因吉安徴兵分局鄭管帶移文會所貢等奉文錄送數十名鄭管帶見貢等熱心軍界復委委員王道濟就徴於會所始喚集齋夫二名供應六月二十二日二更後齋夫楊才將閉門就寢適巡防隊正兵廖福興李連元等與人鬥毆勢危楊兩不相識因在門首從中解勸詎兵怒其插身將楊才叢毆鱗傷齋夫劉丙南見兵兇橫挽楊入内兵忿未復追入會所管帶胡應龍不惟不究反誣拿營兵三四十人兇閙會所聲聲尋打敎員幸徴兵委員王力阻始免王目擊不平親往見胡欲爲代剖曲直詎胡不見即時赴縣欺縣主阮在疾嗾使代訊委員王慶泰將兵裝傷抵賴據仵作則報無傷王勒驗擦傷一處旋逼楊才口供有何敎員主唆有何學生干涉嚇詐刁難蔽傷不驗加責四十發押後見貢等禀府提驗次日始驗楊才鼻梁拳傷左乳踢傷左後脇拳傷略塡在案胡復怒縱兵放言無論敎員會員相逢即毆斃欲行去年暗殺學生王炳煌范𢡟修故智似此兇橫營規可以弁髦地方官可以藐玩何有於貢等爲此奔叩憲轅俯賜核究以肅軍政以保學界 
[勗勉學生勿干訟事武昌]  
　　湖北高提學使近日訓勉學生謂各屬詞訟多有學行從中干預妄上禀函或署以全體或具以同人似此無名之禀跡近挾嫌該生等肄習省垣方研究學問之不暇何堪以有限工夫分心健訟昔子張學干祿宣聖非之闕疑闕殆愼言愼行願諸生勉之 
[札發古文粹書籍南京]  
　　江督札寗學司文略謂留學日本高等商業學校畢業生李鳴謙李振鐸蔣以魁等三人前在東京苦志力學中文旣有根柢東文尤加研究纂成古文粹一書以餉中東學者現在畢業回國呈送百部前來本部堂察閱該書選擇古文各體皆備和漢對譯解釋詳明洵足爲吾國學子習東文者開一至捷之塗徑而吾國文詞之美海外更易流傳深意熱心良堪嘉尙應原書發由寗提學司分别移行各學堂之有東文課程者俾資參考其書價二百二十元應由財政局如數撥交寗學司轉給 
實業 
[請闢拱宸湖墅馬路杭州]  
　　江墅線鐵路開車以後疊經官紳兩界提議開闢武林門至拱宸橋馬路興商便民以輔鐵道之不足惟至今仍未實行茲聞有王錫壬張文灝徐賡陛宋祖同諸紳聯合商界决議先築拱宸跕至湖墅一叚限招股本以期尅日舉辦己於昨日聯名禀請商務巡警兩局憲並報告公司曁總商會略云湖墅地方商務繁盛自拱埠通商以後而湖墅爲轉運機關交通尤宜便捷現在杭嘉路線將次竣工拱跕爲水陸交衝距湖墅路僅五里未能一氣貫通商旅僉稱不便茲經 
 
 

Page 12

 
 
職等會商同志籌招股本擬自拱宸車跕起鋪設馬路直達湖墅購備東洋人力馬車等百部設立公司招租一俟經費稍充再行接續推廣如蒙批准即當熟籌興辦擬章呈候核奪伏乞察核轉詳立案 
[錫金商餘體操會之推廣蘇州]  
　　錫金二縣商會以商餘體操會創辦以來成效頗著惟北塘一帶商務繁盛巿面周圍數里所練體操生僅三十三人不足以資保護公議推廣舉定會長仿照陸軍章程添招新生四十三名與舊班編爲兩班合成一隊此項操生皆係各業夥友學生一律均盡義務節省縻費較之巡警團防保護商家尤爲切實公舉大理寺寺丞高紹祖爲正會長選用縣丞華文川爲副會長經費於各業繳商會經費外加繳一成並由警察局所收戲捐内撥出十成之三應用如有不敷再由會長設法籌集等情禀由錫金二縣通禀各憲立案 
[浙江絲巿之墮落浙江]  
　　浙省絲茶兩項本爲土產出口大宗詎近年來各屬蠶汎失敗年甚一年半雖厄於天時而亦由於農民之牢守成法不願改良如捐稅一項全省絲捐局約計六十餘所每年例派專員分駐各地照章催輸每年額收捐欵約百餘萬兩據云舊年至六月底截止各屬報收總數尙有六十餘萬詎至本年六月底比較總數僅收四十二萬零無論秋汛如何暢旺己較舊收驟短二倍矣紹屬諸曁縣地方每届絲汛向有一種小販名爲短鎗每日赴各鄉零星收買入城售諸行商捐稅槪歸行商包納本年各小販以蠶汛減色鄉絲無利可圖大半觀望至前月望後稍有起色詎絲捐委員沈大令以本年捐數驟減比較爲難深慮止峯詰責特加派司巡嚴查偷漏誤指販絲爲漏捐被捺前罰違則充公小販等以生機被阻聯合赴縣跪香何令置之不問現聞各販户擬聯絡全體赴省上控 
[電汽燈與自來水之創辦揚州]  
　　揚郡興辦自來水一事前經商務局行文並派測繪生來郡將城内街道測量繪圖以便動工現已略有端緒至雷氣燈一項曾由盛姓等商倡議招股尙未辦有實效刻聞江都縣袁令出爲經理擬將電燈先行試辦 
雜記 
[鄂督飭查巡警毆辱職官案武昌]  
　　警察東局巡警挾忿擅拘職官張仲和並加毆辱一案已紀前報茲悉張大令己將受辱詳請通禀鄂督奉堂陳小帥批謂此事如果屬實則該巡警之不法妄爲實可駭異分委王昌鴻有無知情縱容情事亦應澈究特札飭臬司會同巡警道確切查明照律擬辦又聞武昌府黃太守已出爲調停擬將王委撤差巡警王崇恩等責革並給張令養傷費二十元惟張令亦須將家丁交出訊究聞張令尙未允許 
[警局防疫章程漢口]  
　　漢口大水之後繼以大疫日來因疫斃命者己有數百人現由警局衛生公所擬定防疫章程出示曉諭章程錄下一各局加聘醫官查前擬章程各局延醫官二人現因時症繁興每局加聘醫官三人午後仍有醫官在各局施診如有急症不能赴診者報明後即由醫官往診　一施送救急藥劑本公所現配就辟瘟救急各種藥劑分發各專局施送如有猝得急症者無論早晚可向各專局領取一加意打掃地方查時症發生渣草薫蒸亦致病之由現諭淸道委員督率掃夫無論僻街小巷打掃潔淨以絶黴菌之源一禁止露宿居民畏署貪凉往往在外露宿達日陰寒之氣中於不覺霍亂諸症即因之而起宜力行禁止勿貪一時之凉爽致染後來之疫症如有不遵者即以達警論一開通各街溝渠汚水潴積易生黴菌省垣溝渠年久失修致形淤塞者本年雨水過多常氾濫淹沒街衢惟現値夏令一經翻動臭氣上騰於衛生大有關礙俟秋凉後一律請欵疏濬一徧灑辟穢藥水公共厠屋曁街頭巷尾小便等處不免穢氣現議由各局徧灑辟穢藥水以消癘氣 
[修堤礙廬墓南昌]  
　　江西德化縣士民等以修築堤岸有礙廬墓等情聯名具控藩轅現奉林方伯批云查同仁胡三省共轄之境内有安字號堤岸崩卸岌岌可危己據安徽委員陸倅承鎬會同黃梅宿松德化等縣確勘應自宿邑安字號起至德邑親字號止建築長堤一道並將嚴估工料銀兩禀奉督憲曁撫寰批經本兼署司將江省應撥欵項飭據德化縣領修在案如果所築堤岸有礙廬墓所任紳董不洽輿情該印委何致漫無覺察草率從事詞不近情顯非實在惟現値農忙動工於該處穡事有無妨礙候札飭德化縣移商黃梅宿松二縣並委員陸倅會同酌辦 
[飭縣親勘搶案湖南]  
　　湘潭縣十三都袁姓羅姓於去歲被盜搶刧當即禀報到縣迄今尙無下落現在該事主上控省台懇予飭縣嚴辦以戢盜風昨由省台先後札飭湘潭縣黃芙初大令將袁羅兩姓搶案赶即傳集事主取具切結親詣踏勘禀覆核辦黃大令遵即分赴兩處親臨勘驗以便據情禀覆示遵 
[新水滸]  
　　李四道。這個女郎。雖是規矩。看他的舉動。恐非大户人家出來的。朱三道。你如何見得。李四道。如果上大户人家出來。衣裳必定還要華麗。他的父母兄弟。必不放他一人出來。王婆在旁笑道。如此說來。堂子裏出來的妓女。個個裝扮得十分華麗。個個有阿姐烏師跟隨。你看見了就要認他做閨閣千金麽。李四道。你這老婆子要誚人不是這樣誚法。這種閒話。你要到你祠堂裏去說的。王婆道。如何。李四道去誚你的老公。王婆發火道。你這只小猴子。我養也養得你出來。倒來我面前討野火。舉起老拳要打。王英連忙解勸道。你們又不是二三歲的小孩子。豈不被人笑話。李四笑道。這老婆子好不講道理。但許官家放火。不許百姓點燈。但許你嚼咀人。而不許人嚼咀你。朱三道乾娘也說得不差。因爲滬上地方。有銅錢就是大家。無銅錢就是小户。有銅錢就闊綽。無銅錢就狹窄。衣衫上看不出人品的了。四人正辯論的熱閙。只見那女郎走出芧亭。往空地散步。慢慢進了一只黑暗的小芧亭。憑欄站着。即有幾個小滑頭。亦跟到那亭。鬼鬼祟祟。張張望望。好像黃狼在雞棚外要偷雞的樣式。在那亭旁徘徊往復。欲與那女郎談話。又不好啓口。正在那裏自言自語。或與幾個小滑頭搭訕。王婆看了心中暗笑。忽聞電車聲。王婆回頭看時。只見外頭電車上。走下來一個年約三十左右的一個後生。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[憲政館考核各省勸業道官制並分科辦事細則淸單]  
　　第一條各省按照奏定官制通則設勸業道一員秩正四品歸本省督撫統屬禀承農工商部郵傳部及本省督撫管理全省農工商礦及各項交通事務第二條勸業道應就銜缺相當及京外應升人員内遴選曾充農工商礦及交通事務各差辦理得宜或提倡公司局廠確著成效或曾在農工商部郵傳部供差公事嫻習以及講求實業交通諸政素有心得者方爲合格第三條勸業道之任用由各該省督撫在實缺道府曁本省候補道員内遴保二三員出具切實考語奏請簡放或先行試署農工商部郵傳部亦可會同就所知堪勝此項人員臚列事實預保存記遇有缺出由軍機處開單一併進呈恭候簡用第四條勸業道自到任之日起每届三年作爲俸滿届時各該省督撫將該道平日所辦事宜有無成效詳細咨明農工商部郵傳部由兩部會司查核與平日考驗成績是束相符分别最殿臚列奏聞第五條勸業道除受各該省督撫節制考核外仍由農工商部郵傳部隨時分别考查如有任事日久實在不能得力者即行據實奏參第六條各省應行興辦農工商礦各實業及推廣船路郵電等事勸業道應隨時詳細調查呈明農工商部郵傳部及本省督撫設法籌辦並有督飭地方官切實奉行及考察勤惰之權第七條各省關於實業及交通之學堂公司局廠除由農工商部郵傳部及督撫奏派大員特辦者外勸業道均應隨時考察第八條各省所設農會商會等項勸業道有勸導稽查之責其各省原設之招商鐵路電報郵政等局及商辦之鐵路公司一切事宜該道應會同籌商督飭保護第九條農工商部郵傳部將來在各省特設專局其章程載明由勸業道兼轄者該道應按照定章切實籌辦其現在兩部頒定通行各項章程條例該道均應遵守第十條勸業道所辦各事除隨時詳明督撫或申報農工商部郵傳部外應按年將本省興辦實業交通事項及用人欵項等事詳列表册說帖報部以備統計第十一條勸業道辦公經費由本省督撫籌撥並由農工商部郵傳部分别省分大小事情繁簡每年酌給調查費二千兩以内以資津貼調查費分兩季發給由該道按季詳請農工商部郵傳部按照定數撥給第十二條勸業道應就所治地方設立公所督率所屬各員每日訂時入所辦事公所分設六科如下一總務科掌承辦機要議訂章程考核屬員編存文牘收發經費統計報告及實業交通學堂各事項二農務科掌農田屯墾森林漁業樹藝蠶桑及農會農事試驗塲各事項三工藝科掌工藝製造機器專利改良土貨仿造洋貨工廠各事項四商務科掌商業商勳賽會保險及商會各事項五礦務科掌調查礦產查核探礦開礦聘請礦師及礦務公司各事項六郵傳科掌航業鐵路輪車電線及測量沙線營治埠頭廠塢考查路線稽核通運行車並電話電車郵政各事項第十三條每科設科長一員副科長一員其科員額缺由勸業道酌量事務繁簡定之惟總務科郵傳科每科不得過四五員其餘每科不得過二三員第十四條科長秩視六品副科長秩視七品科員秩視八品均以中外高等中等實業或路電等項學堂畢業之學生及曾辦實業或交通事務確有經驗人員由勸業道禀准督撫分别任用但開辦之初得以不拘原官品級酌量差委仍將各該員履歷申報督撫分别咨明農工商部郵傳部備案第十五條各廳州縣應按照奏定直省官制通則設勸業員一員受勸業道及該地方官之指揮監督掌理該廳州縣實業及交通事宜勸業員得參用本地士紳由各該地方官採取輿論素孚廉能公正者詳請督撫照章考取委用第十六條各廳州縣每届年終應將所辦實業及本境交通情形分門别類製成統計表册申報勸業道考查第十七條勸業道得酌量地方情形督同所屬酌擬辦事細則禀准督撫施行並申報農工商部郵傳部立案第十八條各省原設農工商礦各局所俟勸業道簡放到任後應均歸該道管理惟該道設立之初於各項實業一時未能周悉不便槪行裁併應擇該道　長者歸併專任外其餘舊有總辦得力者可仍舊分任局所事務改爲會辦坐辦而由該道總司考察辦理 
本埠新聞 
[浦東巡官查獲鎗彈]  
　　浦東二路正巡官沈明府日前在陸家嘴春江里查獲雙管洋鎗一支子彈一百五十七粒又子彈兩盒大洋六十四元小洋十二角並拿獲李玉庭一名一併解送巡警總局核辦一面禀報道憲示遵蔡觀察以該犯所藏鎗彈是否接濟匪徒有無同黨亟應訊究因即移請巡警總局汪　察訊明送縣嚴辦 
[運解迎接美艦新槍]  
　　閩督松筠帥以美國艦隊將至厦門預備接待之衛隊非有新槍不足以壯觀瞻爰於日前咨明江督行知上海製造局張總辦赶造新毛瑟槍一千六百支馬鎗三十支并鎗彈皮壳等件派委員江夢蓀直刺來申領運一面撥派飛捷兵輪到局點裝運解 
[製造局設戒烟處]  
　　製造局張總辦近奉江督端午帥札飭在局設立戒煙處以備局中各廠工人員司及巡警兵卒隨時報戒現觀察己飭先行具結呈明已染未染分别予限戒除一面延請日本醫生到局購備藥水并建造大厦開辦戒煙處 
[查拿葉莛忡黨羽]  
　　戳斃顧咸卿之葉小弟即葉莛忡業經伏誅現由官塲訪得該犯平日共有黨羽二十餘人推惡名素著之某甲該黨專以持刀拆梢爲生活大爲地方之害刻己密飭按名查拿矣 
[滬道親訊假造鈔票人犯]  
　　昨晨道憲蔡觀察親提川沙廳解勘私造銀行鈔票之周秋堂陸德昌姚金桂三犯審訊周供有向爲雕花刻板之馬士良仿造該行鈔票分得洋六十四元知情行使今馬己死求恩超釋陸供本業成衣分得鈔票六張計洋十五元姚供周秋堂曾向小的借過洋二十元後向索討即還下假鈔票四張每張五元求鑒觀察研詰再四均各順供不諱判仍還縣禁候詳請核辦 
 
 

Page 19

 
 
[洋人毆斃車夫]  
　　二十三保二圖朱其明昨晨投縣報稱虹口麥林書院左近有一不知姓名之東洋車夫於今晨被洋人毆打當即氣絶身死尸身己由哈爾濱捕房舁至驗尸所行凶之洋人亦已拘押捕房報請詣驗李大令准詞諭午後預備尸場 
[日領照請嚴緝竊賊]  
　　駐滬日本領事永隴君近以浦東大坂公司輪船碼頭各棧房所推貨物時被竊賊偷取損失甚鉅且所獲竊賊浦東巡局沈巡官並不嚴辦略予枷押即釋以致竊賊愈多商民受害匪淺爰特照會滬道蔡觀察嚴飭二路正巡官迅即查拿究辦 
[緝獲匪黨票布]  
　　票匪龍述生匿跡南高昌廟左近由道轅偵控長楊金山及駐防該處之淞滬巡防隊四營隊官王云華購綫拿獲發縣訊辦在案現又由該隊官飭派幹弁搜獲該匪所藏終南山票布一張昨日禀送道轅查核 
城内 
[賴債]  
　　柴福元投縣喊控李才章圖賴借銀昨奉幇審李明府訊稱木作頭李才章於三十三年十月以包造沙遜洋行房屋爲名向小的借銀五百兩言明得有餘利兩人均分小的自已祗有一百兩當向堂兄轉借四百兩交李取去現房屋業已竣工李才章非但不分餘利且將借欵抵賴明府判候查明核奪 
[盜坟]  
　　王忠興投縣喊寃奉李幇審訊問據供十七年分買王根興田地一分埋葬祖父等棺木詎前日往見祖棺被掘坟地已被地保沈裕春盜賣向論不瞹爲此控究明府命退去再候批示 
[斃犯]  
　　因病發堂之案犯沈根堂前日在堂病故堂董函請李大令於昨日到堂蒞驗委係因病身死即飭棺殮候尸屬認領 
[官事]  
　　四川候補道包國珍丁憂縣丞葛兆蘭布庫大使嚴翼候補府照磨梁鼎元試用縣丞江仰庚昨均到道拜會禀見荆州協館寳珩辭行 
南巿 
[好房東]  
　　順興棧行主王幼之役南區控房客洪陳氏以開設膏店爲名與嫌夫談老虎私賣燈吃請予提究當即由區撥派警員巡士前往將談及烟客唐阿妹等八人及烟槍烟具一併拘獲解局押候訊辦 
[壤學徒]  
　　坭水匠學徒潘松林年十四歲前晚逃出迷路經巡士獲送到局留候認領江界協順興舊貨店學徒魏蔭田年十一歲無錫人在老北門外迷路由巡士領回局中候領 
[新會辦]  
　　江督新委船塢會辦王復東孝廉萬震刻已來申昨日詣局禀謁不日到差 
[小竊賊]  
　　法捕房昨派探帶小竊孫德芳至總工程局聲稱該竊言有鈔票洋四十元寄存王家碼頭長順昌小客棧内請予協弔當即派探提棧主周慶祥到局據稱并無鈔票寄存判周交保該竊交探帶回 
閘北 
[文憑果私毁乎]  
　　浦東二路二區巡官以巡士吳廕堂無故請假並私毁文憑解至總局請究據供與巡官不合而然並無私毁文憑情事判吳調赴别區當差 
[貨洋何不還也]  
　　廣安隆投閘北巡警總局控楊炳記　欠往來貨洋不還求究孫大令准爲飭差提究 
 [L新租界> 
[茶館封]  
　　成都路三十號德園茶館積欠房租三月昨由房主禀請公廨飭差協同中西包探將屋發封 
[南貨竊]  
　　新閩路公大南貨店昨晚一點餘鐘被竊銅元五十餘千及衣服等共値錢一百千投報捕房飭探董阿三協同西探前往勘驗 
[偵探詐]  
　　閘北巡警局偵探姜德標昨日在新閘路向開車寓之周慶文拆梢被印捕拘入捕房捕頭以該探在租界違章拆梢押候解辦 
英租界 
[两秃驢貪歡受驚]  
　　前晚有兩淫僧至香粉弄二百九十號門牌樓上某花烟間尋歡詎至夜半樓板忽然坍下壓毁樓下什物由捕查見回禀捕頭昨飭包探孫岳廷前往查究 
[一野雞要錢被辱]  
　　山西路三百零五號門牌雉妓王寳林前晚在馬路拉客由捕頭昨飭包探朱阿巧往傳該妓赴公堂候訊 
[難以判斷]  
　　木作頭李繼塘控顧兆祥不付造屋價洋一案前日晚堂提訊李供承包顧姓房屋言明造價洋一千八百元祗取五百元餘洋往領無著求追顧供因李工程未竣是以未付司馬以供詞各執判令各邀中証理處 
[只得管押]  
　　邵厚村控周永貴欠洋不還一案前晚提訊邵供被周欠洋三千五百餘元請究周永貴認欠洋二千一百二十元餘不承認司馬以此案曾經商會勸理該被刁玩不遵判周押候繳楚俞琴仙控劉緒元欠洋一百十元不還前晚提訊判劉押限三天理淸如違未便 
[賞格]  
　　英代總巡麥君昨出賞格數道略謂於英八月七號虹口提籃橋西牢内越獄逃去犯人王蓮生即周桂號年十八歲鎭江人身長五尺五寸右眼上有白疤一條曾經犯案三次於今年七月十三號因犯竊斷押三年並同押犯人張阿三年十九歲無錫人身長五尺四寸七分右面有紅疤於英一千九百零七年六月十四號斷押五年均被越獄逃脫如能將該犯拿獲者每名立賞洋五十元 
[規則]  
　　管理英美捕房華捕頭張生君昨通諭各華捕云各華捕落差後在外均須穿戴平常衣服或穿戴全副號衣帽不得將两種衣服混穿 
[避暑]  
　　管理印捕總巡裴立脫請假一月於昨乘輪赴日本避暑是差由副捕頭芬登暫代 
[匿女]  
　　浙江路恒裕里陳王氏之女金珠被廣西路一百六十號雉妓院龜奴盛關仁藏匿不還投捕房控究捕頭即飭中西包控前往查拿 
[升捕]  
　　英美捕房巡捕敎練所新招之四百零三號華捕汪榮焜訓練成熟昨奉華捕頭張君著升四等華捕並令駐所代理副敎習事宜 
[酒醉]  
　　印度更夫某甲前晚酒醉在福州路胡閙由六百六十九號華捕向阻該印人即行兇毆當即拘入捕房捕頭飭押候解究 
[私賣]  
　　小販金阿福李金堂葉阿根均違章將西瓜零賣拘入捕房各存洋保出候訊 
[英語]  
　　華捕頭張生君連日考試各華捕英語計取最優等者福州路總巡捕房一百零七號一百三十七號三百四十七號六百六十九號四華捕老閘捕房七百八十五號新閘捕房六百十四號美捕房五百六十號三華捕 
[嚇詐]  
　　閘北巡警局已革偵探趙永祥即趙德勝身帶南巿工程局已經銷毁之傳單在租界嚇詐爲捕房查悉昨飭中西包探查拿解辦 
美租界 
[外國家主之兇橫]  
　　乍浦路某西人將洋瓶擲開傭婦莊楊氏頭角投控捕房飭赴該管領事署具控 
[外國狎客之無賴]  
　　昨月西國水手三人乘醉在鴨綠路西妓院遊玩忽稱失去洋銀因起口角由捕帶入捕房訊無証據開釋 
[中國婦人之輕生]  
　　新記浜路鄔張氏昨日不知何故吞烟覔死由鄰人送同仁醫院求治 
法租界 
[患疾病髮妻受累]  
　　洋鐵店主張榮卿欠同業陳仁興洋三百餘元不還被控因張患病未能到案故將張妻王氏拘入捕房飭交保候夫病愈再行傳訊 
[上臺基親夫提奸]  
　　李淸裕在中八仙橋有慶里某蕩婦所開之臺基與某氏合歡爲 
 
 

Page 20

 
 
本夫偵悉一併捉住扭入捕房捕頭命李交保氏管押候解公堂訊核 
[馳快馬撞傷小孩頭]  
　　馬夫陸安仁駕車在新租界撞傷某姓小孩經捕將孩送醫院醫治陸交人候傳審訊 
[講强權搶　　蕭仁堂在洋涇橋被流氓王阿金紏黨搶去毛扇由捕拘廨判枷號一月押半年 
[賊心難改]  
　　流氓曹阿五經分堂迭懲辦不改仍在徐家匯一帶敲詐途人强搶各物茲經捕頭又飭包探前往密捕到案懲辦 
[女德無極]  
　　菜巿街十六間賣呌貨之寗波阿大因與某氏婦姘識棄髮妻於原籍不顧旋經族人將其妻送申與阿大　婦同居時被姘婦虐待隣人規勸又經該姘婦肆口辱詈以致衆　不平互投捕房控訴請究 
 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務譯論 
[歐美航業之保護費（楊志洵稿）]  
　　歐洲保護航海之策。英德法各國尤爲盡力。其保護之法。分直接間接二者。直接保護者。若郵船補助费。海軍補助費。造船獎勵費。航海獎勵費。噸數獎勵費。速力獎勵費。寄舶補助費。貿易獎勵費。凡此種種皆是也。郵船補助費。所以助成其郵船之航路。海軍補助費者。於凡國有軍事。將徴其船舶充兵船之用者則給之。若英國秋拉脫公司。平時應出十三艘。戰時應出三十三艘。以供戰事。造船獎勵費者。所以獎造船之進步。航海獎勵費。所以勵航行遠洋。噸數獎勵費。是按航行遠洋船舶之噸數而給之者。例如美國按照若干噸之船。於若干月行若干里。彀其程度。則當受獎是也。又其船中所用人員。必四分之三。係本國人。所以使預備海軍之資格也。速力獎勵費。亦爲軍事之關係而然。寄舶補助費。係對於外國來寄淀之船。必不惜鉅資。俾得十分便利。所以繁盛其口岸也。貿易獎勵費者。於本國之船。其航往與航回之時。必令其裝貨至於若何程度而止。所以使石炭棉鐵運送穏固也。 
　　間接保護之法。其種類甚多。或對认本國船舶。免除其關稅。或對於運送之造船材料。免其關稅。或對於他國船舶。强課以領港費。或禁其在沿岸貿易。或對於本國之船主。免其各種國稅。此皆間接保護之法也。 
　　英國係採郵船補助費海軍補助費者。其補助費合計須一千三十餘萬元。爲數最多。其次德國。補助費舍須三百三十餘萬元。又其次美國。美國之郵船補助費噸數獎勵費海軍保存費。合須九百八十餘萬元。又其次法國。其郵船補助費造船獎勵費航海獎勵費。須九百五十餘萬元。又其次義大利。其郵船補助費航海獎勵費。造船獎勵費合須四百四十餘萬元。又其次俄國。其郵船補助。費輸送軍器補助費。合須三百五十饖萬元。又其次諾威。其郵船補助費航海獎勵费。合須二十七萬餘元。日本現亦有千三百餘萬元。 
　　今試將各國所出保護費與其國船舶之總噸數相比例。則以日本爲最多。日本對於一噸計須保護費十二元餘。法國對於一噸須十一元餘。俄義二國皆須三元餘。美國二元餘。德國八毛餘。英國五毛餘。依此比例。似乎保護費愈多。其國之海運業愈退步。然亦國勢使然。有不得已者也。 
來函 
[祁門商界報告災狀]  
　　祁門縣五月二十三二十四兩日大雨傾盆通宵達旦二十五日黎明雷聲隆隆雨勢加甚溝澮皆盈西門饒家塢饒長庚家屋後山上出蛟洪水陡漲四五尺居民舗户猝不及避均被淹浸和鄉亦同時出蛟道路冲毁田禾淹沒民房坍壞人畜損失以東鄉花橋擇墅雙溪流蓮花塘黃土坑橫路頭榔木岑被災情形較重秋成無望民多乏食未識官府將如何設法拯救之也 
[金免癡減價賣字助賑]  
　　僕原籍休寗汪金橋宗祠在焉故鄉刻罹水災願減價兩月聊盡個人義務凡索書者潤資先繳各報館及各勸賑所掣取收條連件交下七日後取物惟棉料紙對耗墨實多一槪不書遠道郵資自理價目列后扇兩角三尺對三角四尺五角五尺七角六尺一元八尺兩元屏條每堂加倍 
賑務 
[寓滬粤商勸捐廣東水災籌振所第九次報告]  
　　蘇州嶺南會館再捐洋二百元　鴻發合伴捐洋二百四十三元五角　漢帮志成堂　徐振鵬　每捐洋一百元　隠名氐　張柳池　張餘記　每捐洋五十元　廣興隆綿羊莊捐洋四十元　梁雲甫　葉瑞臣　唐信和　每捐洋卅元　漢記號　陳秉祥　陳紹基　黃杰生　瑞昌和　每捐洋念元　衆善氏捐洋十六元小洋四十角　寗遠堂捐洋十五元　恒興仁　蔡康房　裕興　寅大　新大　元豐　裕成　泰和　廣興號　陳秉記　 
[] 福隆牛肉莊　陳志　陳香生　同順　以上每捐洋十元　顏舜玉　順昌　萬源　和泰　協大亨　王三　梁文卿　新利號　陳生記　韓東記　杜蘇　麥喜　盧啓恩　泳康行諸友　吳慶雲　區直心　以上每捐洋五元　裕源盛　劉祝記　李文燦　梁祐　郭貴　梁章　郭錦榮　招福儀　以上每捐洋三元　協順興　長和　生和　穗祥　萬興裕　三泰　鼎泰　萬祥　梁瑞軒　梁源　黃林　黃有　梁淦芝　復生順　壽譯　梁岳樵　以上每捐洋二元　洗恩捐洋一元粤路股份三股　同昌　李廷輝　每捐洋一元五角　德昌捐小洋十五角　胡斌卿　吳大奎　元和行　萬隆行　元仁豐　宏元行　恒裕　晉泰　恆源　聚源盛　泰順　同順　潤泰　惠和　時豐　協康　協隆　生源　義盛祥　聚泰　元泰新　恒豐　元餘　元生順　同泰　生泰　陸潤齋　裕泰　梁容　梁連　梁枝　梁友　陳式如　李添　嚴光　謝東　陳兆　陳養　楊驥明　黃蘇　黃基　郭勒　梁錫芬　卞娣　陳永　郭金海　梁堅　黎禮厚　鄧哲生　羅培昌　林根　盧麗生　孟義記　盧枝　陳大頭　林德　梁潤帶　梁錦全　梁地　梁聯　陳全　李全　彭耀廷　彭善松　譚桂榮　梁鴻發　梁國楨　梁興標　吳耀廷以上每捐洋一元陳氏　賴凈女　劉浩如　江廉臣每捐洋半元　陳樹頭　黃榮秋　葉尙　梁大蘇　郭元　盧宅　洪號以上每捐洋五角　張宅捐洋四角　前第八次陳月軒捐洋一元實拾元此次共數應加計洋九元 
　　第九次共捐得洋一千四百十三元零小洋一百零九角粤路股份三股連上八次共捐得洋三萬八千三百五十元零小洋一百零九角粤路股份三股 
 
 

Page 27

 
 
   
 
 

Page 28

 
 
   
 
