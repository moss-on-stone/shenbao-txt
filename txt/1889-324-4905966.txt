# 1889 - 324 - 4905966

 

Page 1

 
 
[墨寳巨觀] [  申報館恊振所謹啟]  
　　兹有京師隠名氏念江浙水災飢民困苦特用上品宣紙一百幅遞求諸大名公法書或屏或聯大小不一龍跳虎臥蔚爲巨觀現托本舘恊賑所代爲出售悉數充入賑捐計對聯每副洋銀半元堂幅五角屏每堂一元此係助賑價特從亷諸君子欲廣種福田并得墨實者尚其移玉惠臨隨意選購乎 
[曹倉分惠] [  申報館恊振所謹啓]  
　　昨承江東隠裔以初印藝文備覽全部託爲覔售以充江浙賑需困類磬懸惟憫翳桑之餓饑堪字煑聊分輯柳之功仁術仁心允堪欽佩己查是書近代己于刋本中依字典部首書成楷字而以篆隷分綴共下原原本本攷据精詳允爲秦漢功臣豈第作臨池之助諸君子有博雅好古者請及早來舘購取可也 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨圜駢體文一元六角王船山全集十八元歸震川集三元四　氏說文二元養雲試帖二角四小學韻語一角五杭寸六才一元如欲買者請至三馬路申昌書畫室及本帳房均可此佈 
[四續種棉輯要]  
　　羣芳譜種棉花不可種别物恐分地力又不宜密種如肥田密種卽青酣不實又易生蟲亢倉子曰立苗有行故速長張弱不相害故速大正其行通其中疏爲冷風則有收而多功又云樹肥無使扶疎樹磽不欲專生而獨居夫苗其弱也欲孤其長也欲相與俱其熟也欲相與扶抉疎且不可况逼迫耶若數寸一株長技布葉株白餘子畝二三百斤豈不力省而利倍哉又凡田來年擬種稻者可種麥擬棉者勿種諺曰歇田當一熟言息地力卽古代田之義若人稠地挾萬不得己可種大麥或稞麥仍以糞壅力補之决不可種小麥凡高仰田可棉可稻者種棉二年翻稻一年卽草根潰爛土氣肥厚蟲螟不生多不得過三年過則生蟲三年而無力種稻者收棉後周田作岸積水過冬入春凍解放水候乾勸　如法可種棉不生蟲又花旣曝乾碾去種子彈使熟細便可紡線農桑通訣所載紡甲容三繀若倣其製而效之尤易爲力或曰北地風高細紡不易今肅寗之布幾同松之中品聞其郷多穿地窖深數尺作屋其上簷高地二尺許作窓以通日光人居其中就溼坊紡緝便得緊細與南土無異若隂雨蒸溼不妨移就平地而南人寓都下者多朝夕就露下紡日中隂雨亦紡則安在北地風高不便細紡也農政全書木棉一步留兩苗三尺一株此相傳古法依此則能耐雨耐旱肥而多收圖纂作於近代云一尺一穴者太密此邇來稠種少收窓弊又吳人云千稏萬稏不如密花此言最害事稀不如密者就至下瘠出言之所謂瘠田欲稠也不知田之肥瘠在糞多寡人勤惰耳齊魯人種棉者旣壅田下種率三尺　一顆苗長後籠乾糞視苗之瘠者輙壅之畝收二百三百斤以爲常餘姚海堧之人種棉極勤亦二三尺一科亦畝收二三百斤其爲畦廣丈許中高旁下畦開有溝深廣各二三尺秋葉落積溝中爛壞冬則就溝中起生泥壅田歲種蠶豆至春翻掩作壅地虚行根極易又極深則能久雨能久旱能大風此皆稀種故能肥能肥故能收若如吾郷之密種而又用齊魯之糞肥餘姚之草肥安得不青酣不蟲蠧耶又吉貝遇大水淹没七日以下水退尚能發生若淹過八九日水退必須翻種矣遇大旱戽水潤之但戽水後一兩日得雨復損苗須較量隂晴方可車戽若能稀種行根深遠卽車後得雨亦無妨也又棉田秋耕爲良穫稻後卽用人耕又不宜耙細須大塊耙起令其凝沍來年凍釋土胍細潤正月初轉耕須用牛轉二月初再轉此二轉必令細清明前作畦畛土欲細畦欲闊溝欲深旣作畦便於白地上鋤三四次雨後鋤爲良則土細而草除鋤白一當鋤青二去草自其芽蘖也又凡棉田於清明前先下壅或糞或灰或豆餅或生泥多寡量出肥瘠太肥則虚長不實實亦生蟲若依古法苗間三尺不妨一再倍也有種晚棉用黄花苕饒草底壅者田擬種棉秋則種草來年刈草壅稻留草根耕轉之若草不甚盛加别壅欲厚壅卽並草掩覆之或種大麥蠶豆等並掩覆之皆草壅法也草壅之收有倍他壅者惟生泥棉所最急故姚江之畦間有溝最爲良法凡水土氣寒糞力峻熱生泥能解水土之寒糞力之熱使實繁而不蠧諺曰生泥好棉花甘國老但下糞須在壅泥前泥上加糞並泥無力又凡種植以早爲良吳濱海多患風潮若比常時先種十許日到八月潮信有旁根成實數顆卽小收矣但早種過寒苗田多死今得一法於舊冬新春初耕後畝下大麥種數升臨種棉轉耕並麥苗掩覆之麥根在上棉根遇之卽不畏寒又棉田溝側勿種豆畦中尺寸空餘少待卽枝條森接夾豆一簇並害旁苗十數赤豆害花尤甚利其微獲者是下農夫也又今人種麥雜棉者多苦遲亦有一法預於舊冬耕熟地穴種麥來春就麥隴中穴種棉但能穴種麥卽漫種棉亦可刈麥又苗高二尺打去衝大心者令旁生枝則子繁也旁枝尺半亦打去心者勿令花枝相揉傷花實也摘時視苗遲早早者大暑前後摘遲者立秋摘秋後勢定勿摘矣摘亦不復生枝 
[諭旨恭録]  
　　十月廿五日奉旨廣東羅定協右營都司員缺著于金城補授欽此 
[本館接奉電音]  
　　昨由京友電傳上諭一道敬謹譯登○十一月初二日奉上諭徐文逹奏上諭徐文逹奏節逾霜降工穏瀾安一摺本年伏秋大汛淮河並漲險工迭出經地方員弁竭力堵築仰賴神靈默佑各工一律平穏實深寅感着發去大藏香十枚齎交該護漕督祗領前詣河神廟敬謹祀謝以答神庥餘着照所議辦理欽此 
[燕京叢話]  
　　京師前門外迤東買家花園有某甲年逾五旬素以收買古董珠寳爲生計十月初間行至前門大街迤南驀然跌倒口吐涎沬登時斃命次早經中正司官詣騐確係痰厥身死一面詳報城憲一面飭看街兵察訪有無屍親是日薄暮卽經甲妻認領屍身地面官見其貧苦殊甚給以薄材一具又前門外茶食胡同有周姓選得山東知縣於十月初間赴任將登車忽然傾跌口中吐血不止家人扶入内室氣己絶矣石火光隂蜉蝣身世可爲浩歎○户部 
 
 

Page 2

 
 
向於十月間咨查八旗各都統所有旗員虧空官項實係家産盡絶子孫皆無者出具切實圖片以便年終彚題豁免此常例也近據八旗滿蒙漢各都統報稱共有十五員想户部卽常彚案入奏也○十月初間淮關監督效槯使曾遣家人來京呈父光緒十四年徴收稅銀各項册檔並交户部飯銀内務府參價庶吉士内閣帮貼銀兩○馮太史者賈居宣武門外八寳店地方愛菊成癖一聞某處有異種必設法購致近年京師蒔菊者推馮爲巨擘近日覓得一種藍色白點新豐絶倫置之湘簾棐儿間别饒風韵以數十盆托某花廠轉售大内得價甚鉅可爲陶處士生色○武郡試時有某都戎奉提調面諭驅逐閒人適有武進士某甲送其門生考試在此探視不服管束與某都戎扭毆都戎大怒卽飭兵役將甲銷帶考棚内意欲禀明提調從嚴懲辦其時甲之門生正待點名見甲被擒忿不可遏蜂擁上前將都戎圍住各　老拳並將袍褂撕碎一時人聲鼎沸幸兩主考善言開導始得無事○武會元陳國璧罰停殿試一科己見前報兹聞陳君奉諭後愧報無地屢尋短見經其友人多方勸解而止然己氣忿成疾偃臥在床水米不沾殊可憫也又聞新科武進士某甲以殿試有誤未點侍衛遂於寓所舉刀自刎而死此眞重功名而輕性命者矣○十月初間三河縣下店鎭地方忽來大車兩輛載女郎二十餘人適有李傅相所派練軍在該縣緝捕盜賊見而疑之立將兩車截住盤詰來蹤管車者聲稱此係佃户之女因某公爺府中缺少使女奉諭載往以備揀選練軍聞其言疑信叅半將諸女郎暫置旅店正欲商諸三河縣行文詢查其時某公爺業經得信遣護衛二名至三河縣報明情由遂得放行 
[甬東雁字]  
　　現交冬令循例舉辦冬防以免匪徒竊發城内有巡城營精兵及保甲局委員督飭巡丁此往彼來梭巡不息城外則有各營勇手携洋搶分投緝捕因是宵小遁跡閭閻得以高枕矣○木匠某甲雲斤月斧技藝精良勤苦半生積有數百金將爲其子娶婦有縫匠某乙孑然一身偵知甲有餘資日與親暱或瀹茗茶坊或沽春酒肆屢屢傾傾囊絶無吝色中意疏財者必能仗義遂引爲知己一日乙忽向甲言現己租定某屋將開一零　店藉覔蠅頭尚少洋銀數十元君能爲我代謀否甲詢某屋主果有是事己付定洋一元遂出洋五十元慨然付乙不料乙騙得洋銀一去無蹤詢其同業知爲東郷人前往查問亦無悉其姓名者只得廢然而返此可爲擇交不愼者戒○郡廟後某姓婦半老徐娘尚饒風韻近來擺設賭樹引誘少年子弟洎乎酒闌燈炧送客留髠則儼然銷金窩迷香洞也一日黄昏後有似公門中人模樣者叩門而進口稱借洋婦答以並不認識且亦無洋可假若輩大肆哮傾筐倒篋搜得英洋十餘元攫之而去婦自念身家不甚清白不敢告官吞聲飲恨而己 
[鳩江近事]  
　　前署蕪湖縣教諭毛廣文内病出缺藩憲檄飭新選蕪湖縣教諭王呈祥馳赴任所廣文卽捧檄莅蕪謁見道憲拜會各寅僚旋擇吉十月初七日接印任事○院北沿江各圩堤勢低窪易於淹没自經霪雨無爲和含等邑農户皆不能謀生遍野哀鴻慘不忍覩目下飢寒交迫不得己扶老携幼行乞來蕪鵠面鳩形沿門托鉢未審官紳富户有以拯之否耶 
[武林紀事]  
　　浙撫崧振帥牌示十月二十四日新中武舉齊集本轅排班序列聽候本部院及司道等率同謝恩領宴届時赴宴者無不肅恭將事貫鵰絶技此時邀慶榜之榮肅兎儲材異日備十城之選洵科名佳話也○新簡温州府德太守台州府文太守到省己列報端兹悉德太守於十月十六日奉許方伯飭知赴温州本任十九日禀辭文太守奉飭知調署處州府事廿一日禀辭○調補錢塘縣束大令奉上憲委赴嘉郡會算交代差事竣後卽當擇吉履新也 
[閩事拾遺]  
　　福建水師提督彭紀南軍門因公到省僑寓貢院前所塘行臺約同卞頌臣制軍卽日赴長門一帶巡閱砲臺詩云王事靡盬不遑啟處具軍門之謂乎○閩邑某郷人與隣境爭奪洲田互相控告窮年累月雀鼠難平近又彼此紛爭以致鬥毆斃命祁大令聞報當卽下郷相騐不知若何辦理也○辦理南臺保甲事宜莫大令廷勲現經大憲委辦汀州厘局所遺保甲事宜另委劉司馬家驄接辦云 
[電報事情]  
　　邇來新聞報載有議論烟臺電線條約一事並俄國從中亦有電務之議凡駐華之各西人聞卽掩耳靡以不寄發歐洲之電費每字取價洋兩元實爲太過且不公道之故也並聞該電報由中華内地寄發英國或歐洲及美國者每字索取五法郎五十生丁而寄發俄國者反祗索兩法郎卽其電費論之更令人莫之解也想電報經過中華内地無論寄發何國而中華之内地路數亦無遠近之分及發電所歴之時刻亦無大小之别而何以價費之低昻竟如此之懸殊耶明係欺人悞弊顯然又聞近來除在華之俄人外其餘在華之各西商均己力請該國之欽憲大僚竭力試與中國總署王大臣商禁此議刻下英俄兩國之欽憲與在華之英俄人彼此頗形不睦卽因此節而彼英俄人云英俄兩國與水綫公司所聨絡者以爲與中國有干戈之備矣何以中華甘欲以應得之項執之度外於今日舍九圖一徒遺懊悔於將來而不顧耶兹特擬議數要敬陳於後一中國不可批准烟臺條約以全自主也一定立電報報費價目理應一律不可彼多此少以存公道也一中國不可以所應有者授與了人並利於英俄以及於水線公司自闢爭競之端也一中國若欲厚待遠人自好體貼商人因彼等夙昔除思贸易之道外其餘狡猾及外乎道者無所妄爲以各商稍有省減電費之處卽中華亦有多得進項之處也一中國應將水線公司所定之每字兩元價目有所阻撥不然與通商之事頗有窒礙因該公司貪多無厭之習久而不悛是以今又欲中華與之同行以爲肥己也一又洋新聞内載有美國欲另創設水線一道以逹中國之議倘一設成則寄發外國電報不獨便捷且電費價目亦必從減較水線公司所許數之十分之一者不有殊乎因彼之所許幾與無所許者同也倘中國决意不與彼水綫公司同行此舉不但能全自主之名卽將來造辦鐵路廣開礦務以及推廣電綫各等事不己大有實濟乎况所應得者盡屬中國本所應有者也一昨又閱洋新聞内載有俄國亟欲中華創造恰克圖電線之議想中華若欲批准烟臺條約恰綫萬不可創造不然烟臺條約切不可批准何也恰綫之造專爲獨得電利之源烟臺條約如果批准豈利源不爲其分佔乎哉盖以上所陳各要雖己俱形贅語諒當道各大憲洞明中外燭遠寰區必能採擇而不忽諸 
[上海高行鎭紳乞賑書]  
　　少欽先生大人閣下晚等神馳左右有年矣蜷伏郷曲不出里巷未嘗於先生之門投一刺通一札而里黨中之歸自滬城者每津津道先生活人之功起溝壑肉白骨近者固身受遠且及數千里外上以補賑廪發棠之不足下以蘇澤鴻轍鮒之餘生於是知仁民愛物不憑寸尺不分畛域以行夫博施濟衆之事世固有先生其人者遂往來於心而不能去猶幸滬之郷人男耕女織雖二十餘年來未遇有秋終歲勤動差免凍餒可無煩援手於先生不謂時至於今而有所不能己者敝郷值縣治之東北瀕海沙鹵本爲瘠壤兵燹而後久乏蓋藏民間種植往往恃木棉以爲利以故有秋之年無家不𨤠自冬徂秋耕耨之暇純以木棉紡織易有無於其間今者秋霖爲災且及菜蔬而稉稻木棉之屬悉付雨潦霉爛殆盡向者斗米不過二百四五而今幾倍之向者木棉之價斤值二十六七而今亦倍之且又以附近之地皆無積儲巿價猶有增無減平時望豐年而不得猶恃人力以爲生今當積歉之餘田無所入停機斷杼何以爲命前者伏蒙邑尊郡守省斂田間准以秋荒申院入告第以懸磬之室值災祲之年當百物翔貴之時度半載無貲之日其不至斷炊烟爲餓殍者幾希矣晚等議由義社編户維持糶折價之米石以省其餬口之資貰待償之木棉以授其力食之本庶一方之民或不登餓鬼之簿挨給票據憑貰憑𨤠以絶諸弊而歸實在計其需欵始自冬至止於三月爲款頗鉅而窮僻之郷類乏紳富一遇飢饉最難籌欵當卽呈提積穀貲以開辦而存欵無多萬不能支數月之久又聞上游但准報歉不作災論他處不敢臆說而敝郷丁口實將無以爲生萬不能不作荒辦雖賢父母目擊情形而一格於准歉准災勢難望大宗賑欵祗能民捐民 
 
 

Page 3

 
 
辦而情形益難伏念民生不德天降之災干戈旣平兇荒洊至曩者若晉若秦若齊若豫遼水東西淮流南北羣焉仰先生呼吸以度其災眚今者江浙告災亦將託先生以爲命先生領袖吳越弭平祲氛調續命之湯昭蘇萬姓匯愛河之水挹注四方而近水樓臺自遠霽月抑亦居是郷者之過也用特縷述情形上呈清聽乞撥賑欵數千補官紳籌振之不足而拯垂斃之居民感德銜恩銘心鏤骨其居民户口業由澤堯挨查核數呈縣酌辦倘蒙軫念分撥義漿請交招商局金利源朱紳其蒓轉交義社收放或送縣署由縣發交高行鎭集義社收放不勝爲郷民禱之望之專此敬請台安伏惟垂察不宣[  教晚黄彬顧堯談壽基黄琮彭澤熈汪錫昌頓首謹上]  
[楚督將臨]  
　　新任湖廣總督張香濤制軍交缷粤督篆務後將次莅申昨日上海縣飭辦差人等在金利源碼頭預備供張 
[載勇還郷]  
　　飛捷兵輪由臺北來滬停泊浦江聞有裁撤兵勇七百餘名送歸郷里云 
[會訊索欠案]  
　　華人吳子安等扭西洋八維石林至葡領事署控欠經領事送往英會審公堂訊理等因己詳前報十月三十日禮拜六下午　繙譯官畢君會同蔡太守升堂訊鞫華人西人多有往觀者羅操英語訴稱十月二十六日我方患目疾偃臥在樓吳糾聚五人來家索欠我之買辦亦在其中我囑傭人告以且緩二天俟病愈自當料理吳等不允一擁上樓由牀上扭我出外衣不及著屨不及穿散髮科頭甚爲狼狽欲由小路扭至領事衙門途遇一西人語以似此殊不雅觀盍任其穿上衣服乎吳等亦不允行過一橋有人云盍將伊推入河中我素解華言聞而大懼盡力挣紥　衛免性命之虞旣又有人云盍拉伊至郷間買辦云是亦不可我益懼乃捨命倔强得由百老匯路至領事署中太守謂吳等曰爾卽索欠亦從無如此索法今姑連五人一同管押俟禀明道憲然後施行吳等籲求交保太守不准隨與畢君退入花廳 
[上海巡局瑣案]  
　　康瑞生者農家者流也性好賭日與無賴爲儔游手好閒漸荒本務日前友人家有喜慶事急欲賀無奈囊中不名一錢因商之其妻沈氏沈云友朋酬應理所當然其奈兩手空空欲炊無米何康不悅大肆辱罵旋人臥室檢出明晃晃柳葉刀向沈胸腹亂刺沈極聲呼救經隣人竭力阴住將刀奪下猶幸沈綿衣甚厚胸腹尚未受傷當唤地甲到來一面飭人知照沈之父母立將康扭赴西門外保甲局局員禾森庭明府詰訊之下以康無故行兇異常暴横喝貢五白板荷以巨枷康父嘉福冉四懇求明府念其年邁格外從寛令親自執板笞責二百五十板着其結領子媳回家并着康其改過切結再向岳父當堂賠罪然後釋之使歸○西門外挑水天沈東林奔赴保甲局訴稱妻子顧氏於本年五月至法界傭工後竟樂而忘返小的屢往查問終屬露尾藏頭疑其另有所私叩求提案訊究朱明府飭該圖地甲傳顧氏詰問顧氏訴稱丈夫懶惰性成不務正業小婦人無衣無食無奈出外傭　並非另有所私求傳薦保人詰問此次被控實因屢次索錢花費小婦人時以無錢却之是以揑情　衊耳明府大怒喝令將沈笞責其母某氏哀求具保明府令親自將沈拿頰二十下復具改過切結顧氏諭令不准出外傭　諸人皆叩謝而退 
[上海縣署瑣案]  
　　販賣洋槍各犯經裴邑尊嚴加訊鞫供出虹口同利水菓行主鄭阿忠遂移請英公堂拘解到案前日帮審委員詹明府升堂詰究鄭供稱小的開設水菓行胡根等八人各出洋銀三十元販賣洋鎗小的惟略有股分而己務求恩宥陳阿天供稱小的在同利行當庖丁販賣軍火之事實不相于明府惡其祗賴喝令掌頰二十下鄭收入自新所胡郭陳等七人還禁以待覆訊○沈杏卿控李金氏盤踞滋擾等情己詳前　當初次堂訊時裴邑尊着地甲查明沈有無房屋禀候覆訊核辦前日帮審委員詹明府飭提覆訊地甲禀稱沈有房屋八間沈稱小的情愿將房屋交與金氏明府令金氏將房屋收管收取租金尚欠若于着沈陸續歸楚○英公堂移送張海海陳氏刑茂茂等至縣帮審委員詹明府逐加訊究張供稱姊姊來探望小的因之留宿邢忽於黄昏時糾人到來意圖搶醮幸經巡捕拘解到案叩乞究懲陳張氏供稱小婦人夫故無依險遭副醮刑供稱姑母囑澁的尋表弟婦回家並無强搶該氏情事陳邢氏稱兒子於六月去世寡媳時時出外十月三十日忽携洋而去經宿不歸是以囑内姪茂茂找尋求恩明鑒明府謂張邢均非安分之徒本應各予懲責姑念至親格外寛免遂判令陳張氏交其姑邢氏領回守節張邢各交妥人保釋 
[英界公堂瑣]  
　　王吳氏稱　夫圭祥恒現開車寓昨向譚以弟索租車資兩相口角有徐阿三戴阿林等助譚行兇將我夫毆傷報捕拘徐戴二人送案丈夫在仁濟醫院不能投質譚以弟供土祥恒向我索欠徐戴二人意在帮我將王打傷徐阿三戴阿林同供王與譚因索欠爭鬧我等確曾解勸蔡太守飭將徐戴二人管押俟查明王祥恒傷勢如何再行訊辦譚以弟交保候質○金吳氏稱吳縣人年六十四歲貧苦無依在滬帮傭前日出外買熱水被鋼絲輪盤之馬車撞倒碾傷至西醫院醫治一時不能卽愈現欲回郷請將馬夫究辦夏東林供寗波人在馬房爲夥日前駕車誤撞該氏惟求施恩蔡太守飭將夏東林管押候傳伊主人到案罰洋三十元給與該氏回籍養傷○新昇寳洋行之安德生投英領事署控買辦馮培生卽馮敦仁所作諸事違背合同今將合同呈案請究由賈副領事照會蔡太守飭差傳馮訂於昨午會訊安德生伸訴前情馮敦仁禀稱田史瑞臣薦至該西人處生理立有合同因墊欵無着無力再墊又言明到貨日期届時並無貨到正在爲難史瑞臣向我借洋不遂反同西人誣　監生己投英刑司署控告奉有堂諭太守商之賈副領事飭馮抄呈英刑司堂諭并傳史瑞臣到案訂於禮拜五再行覆訊○包探沈金隆拿獲冐刻圖章向天華齋等鋪冐取絲線帽子等貨之王金生等蔡太守俟查明再訊己列前報昨據該包探稱王金生等黨羽甚多今又拘獲朱梅峯徐竹山金子山張阿福俞榮卿等搜出所騙之貨當洋之票惟俞榮卿身畔並無當票今將各人解案大章錦章綢庄夥怡盛洋貨店夥協興昌瑞昌義天一祥天華齋等帽鋪夥均投案呈出僞字條被冐取綢縐鞋帽洋布等貨並呈發票請追公益質鋪夥供伊冐刻慶豐當圖章取去洋五十元字條呈電朱梅峯供蘇州人曾向天華齋冒取帽子質洋票己起來王金生供蘇州人向怡盛大章等鋪取過洋布綢縐質洋票亦呈堂金子山供蘇州人取過鞋子質票己交出徐竹山供蘇州人祗有當票一紙係王金生寄與我處張阿福供詞支吾俞榮卿供蘇州人並未誑騙太守逐一訊詰飭將朱梅峯等五人管押俞榮卿交保俟查吊各贓再行訊究各店夥所呈僞票存堂○包探何瑞　顧阿六稱查得四馬路中也是樓書塲内每夜聚賭告知巡捕頭往拘開書塲之張壽　及董金甫周長生等起出賭具一併送案張壽昌供各夥偶然犯賭我不干涉董金甫供爲消閒起見周長生陳阿二任雲堂金阿金吳阿全朱阿林張松茂等同供以後不敢再犯李阿大王阿壽同供並未同賭該包探禀董金琢爲首聚賭周長生等均在賭處拿獲惟李阿大王阿壽不在賭處蔡太守謂張壽昌旣爲店主豈可縱容聚賭判罰洋五十元董金甫本應懲辦姑念生意人從寛辦理董金甫罰洋十元周長生等七人各罰洋五元李阿大王阿壽無十開釋所有罰洋撥充善舉○包探秦少卿稱四十七號華捕在豐裕碼頭見有船滿載火油船頭上放有鎔錫傢伙及火爐等件諒是火油箱破漏倩匠修補然修補火油箱最爲危險有違租界章程查見船上祗有周桂福桂林等二孩帶至捕房據言有馬口鐵匠囑伊等看船捕頭命該捕再到船上守候見有人來卽行拘拿旋有德昌洋廣貨鋪夥到來請保二孩出外承認火油是伊鋪之物今特解案德昌鋪夥供火油箱破漏雇馬口鐵匠修補不知伊如何卽在碼頭做工桂福桂林供如前蔡太守商之賈副領事飭將桂福桂林交德昌鋪夥保去着交馬口鐵匠到案覆訊 
[法界捕房瑣事]  
　　前紀蟻媒趙老虎媽媽屢次勾誘良家女子在洪吳氏家賣娼葛同押令交出洪吳氏之姘夫漆匠阿明以待澈究昨 
 
 

Page 4

 
 
日包探在三河軒茶寮附近小屋中將阿明拘獲捕頭飭押候解送公堂○天通菴郷人某甲之姘婦脫逃被獲扭至捕房有八仙橋某姓婦隨之而至信口胡言捕頭知其非安分之流着一併押候解案○英租界賣餛飩人某甲與法租界賣餛飩人某乙因爭生意以致口角甲旋糾人唤乙至茶寮評理中途爭吵不休經巡街捕拘入捕房管押○丐子某甲竊取大茂水菸店之戥子當經店夥瞭見交捕拘押捕房○甲乙丙丁四賭徒在領事公館附近屋内賭錢因爭輸赢互相口角巡捕聞而拘押以待解送公堂 
[賑務求原]  
　　子輿氏云親親而仁民仁民而愛物故無論何項事宜無不由近以及遠從未有舍却現成財物而先乞諸隣者江蘇淫雨四旬雖未必有其魚之嘆而西成失望仰屋興嗟告災求賑之書紛至疉來幾於應接不暇夫以秦晋奉直之遥猶且不憚援手屬在桑梓萬無坐視特事有次序未使急其所緩而緩其所急耳查通者籌辦積穀己歴二十年計畝均收並無軒輊雖從前借給籽本曾經發過一次嗣奉藩憲酌提生息蘇松太三屬似應不相上下現就上海而論除用去六萬五千串外尚有倉穀二萬餘石存典十四萬串然此特一邑而己何以昨閱太鎭紳董繆蘅甫孝廉來書謂太鎭僅存倉穀一萬石存典一萬串以兩邑之廣不及此間遠甚其故何與且並有某縣僅存數百石董理者又皆樂善殷實之縉紳又是何說然此就報中所載而言其餘木經提及者多寡更難懸擬竊　頻年積蓄原備災祲取之於民者仍散之於民不啻自食其力不愧不怍人生具有天良縱不能捨割己財藉蘇涸鮒亦何忍競分餘潤跡類狼貪宫中未取外府先求幾疑乞米之書爲開宗明義第一章似乎必不可少要知每年徴糧若于該收積穀若十共計若于年應有生息若十此係大憲通飭必無歧貳檔案具在不難鈎稽非若别樣捐項貧富各殊叅差互異當此動撥之時各縣自應呈報天憲俾資攷核一面各就本地榜示通衢使大衆週知不獨藉明心跡且小民有恃無恐亦足賴以鎭定如有不敷卽從本地勸募以爲之繼官賑善賑未必咄嗟立辦用以作袖助則可恃以作正道則不可况今被災地面甚廣春間青黄不接需費正多不得不稍留餘步以待將來實在力有未逮必欲向賑局啟齒亦須將本地積穀及勸集紳富各數先行聲明方准協助是非過爲刻責有此一番整頓則某也賢某也不肖無不立顯端倪侵蝕中飽　行追賠庶幾賑局諸有如何設措如何匀發其氣舒其力果不至治絲而棼捷足者先得後至者向隅仁風普被衽席同登不入耳之言未始非正本清源之一道奈何輙以一紙空函仰人眉睫息我仔肩吾恐郷農援以藉口正賦未必全蠲　籽如何收取巿睐名而受實害轉令蠶絲自縳噫嘻[  颿麓春農呈稿]  
[懴資移賑]  
　　昨得存誠居士投書本館協振所略云僕籍隷浙東寄居吳下昔年他省告災先君子曾以不書名捐助多次刻下家郷水患聞之更覺惻然無如限於綿力有願難償本月内前母誕辰擬循　禮懴先君子於去年棄養轉瞬節交冬王亦擬延僧誦經缅家慈面諭目前郷里罹災　鴻遍野盍以此費移作賑捐庶爲先人資冥福僕因備齊鷹洋三十元肅緘寄呈請彚人浙江振欵云云移苾蒭之妄費拯藜藿之餘先生志克承宏施特沛不特慈祥遠普抑且仁孝兩全慶溢德門不禁爲居士拜手而頌己 
[鉅欵疉來]  
　　　承本埠延康莊交來安記善士求病速痊樂助賑洋二百元當經掣收拜領矣想具此婆心自邀神佑勿藥之喜左劵可操矣○又蒙土紹坡田信堂兩先生交來山東黄縣丁瑞芝堂大善士樂助江浙振銀一百兩祗收之下感激同深往而有來吾於　君見之○又寗波招商局總辦盛樸人先生續寄到新貴團拜費洋兩股共六元係土孝廉振鈺馬孝廉佩先所助云聞風興起不讓當仁如二君者益令人擊懷不置合請登報叩謝宏施[  上海四馬路又報局山東江浙協振同人謹誌]  
[蘇省撫轅抄]  
　　○十月二十七日借補太倉直隷州州同大挑知縣程桂林禀謝奉藩憲飭知赴任○二十九日候補同知王用龢禀知交缷代理陽湖縣事回○三十日指　江蘇試用從九品晁貽澤安徽人禀到江蘇候補直隷州蘇定祥於十月廿九日申時在余天燈巷公舘仙逝擇於十一月初一日己時大殮又據禀報前任吳江縣陳鵬於十月三十日丑時在西美巷公舘仙逝擇於十一月初二日午時大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[筵資移賑]  
　　浙江各屬蛟水成災雖經賑撫兼施無奈杯水車薪終難遍給兹有周岷源善士三旬弧誕諸友餽儀十一元節省筵資移助浙賑從此廣種福田三多慶集爲諸君頌并爲周君賀己請登報簡以誌謝忱上海四馬路盤記浙江賑所謹啓十月廿九日 
[亡友楊薪圃明經輓詩]  
　　誰蔑父游誰不死惟君情好能如水死如歸頃刻間脫略宛然棄敝屣當年墮地濯錦城髫齔如吳長甫里壯重入蜀合　回並坐鶼鶼手抱子願游郷校逹前程君之外舅成都太守葉雲塍先生令應京兆試勸勿歸里君必欲小試是歲果獲雋指望拾芥换青紫不期鎩羽　垂翅三踏棘闈遽絶趾庚申猝煽蚩尤旗神算無譌翻不徙君精於卜預知賊至之期而舉家皆不及避亦數矣 
事孥死别慘難言賊斫顱血流髀君夫人葉孺人手抱幼子赴水殉難伯仲兩　君被擄僅存叔子卽今味青茂才也君遇賊肆駡被賊斫頭三刀死而復甦焉三旬九食劇凄然患難同甘無我爾賊退後家僅存來牟三升手磨之猶與寓公顧君子長胡君春波剖食以充枵腹曲肱蔬水樂琴　險阻艱難備嘗矣先曾槖筆駐　谿旋向金閶設講几年來綘帳滿春風破壁飛騰多桃李千秋事業早安排著作等身决行止儘堪家食自優游半爲才　臻絶伎居停高誼　於山身後一切頗料理好教令子竭　哀苫塊椎胸得長跽嗟余餬口寄僧寮每過話言常移晷回思六入塾時嬉笑同窓猶在耳倐逾花甲共頽唐君却相長加四齒逝前兩日挾策來九月十八日君携里乘十二册枉過假余一讀别有命意存焉故態依然曳仗履方期日夕相往還疵病詞章賴礪砥無何噩耗驀驚聞塵海忽離登岸彼了無示疾異維摩齊物彭殤原如是咸云雛鳳己成名近得含飴更足喜斯皆碌碌庸俗情高嚝襟懷無此鄙玉棺一櫂返故郷蘆荻江干風披靡愁雲慘雨罨疏櫺鬱鬱黄華萎殘蕊幾番哭罷和涙書深媿無文休嫌俚○附録輓聨傷先生旋食勞心行年己六旬有六是亦耄矣與不侫訂盟丱角長别在頃刻之頃何其士哉按子字說文幻本字同學愚小弟許起拜藁 
[金縷曲紀恨四]  
　　聚散何忽促大都因狂風驟雨花梢亂撲但得金鈴常不解自有東皇管束斷不認粉飛香簇回首餘芳狼藉甚枉教人飲恨吞聲哭腸己斷眞難續尺書曾與談衷曲論交情長安道上嬉游角逐避面尹刑緣底事應念人非艸木也只恐妒機濳伏勒馬懸崖纔曠逹尚何顔共飲杯中緑蜂有刺方知毒○早識今非舊奈當時一腔熱血不曾冷透别緒離情撩亂煞眞個不堪廻首且聽唱陽關折柳聊踐香盟償密約誓從今不到懽塲走屏絲竹中年後貞姬烈媛垂名久慣傳神妝臺幻出宛然閨秀林下清風應彷彿竟體芬芳染就却恁肯含羞忍垢祗嘆書生無艶福者如花美眷難消受也休怨人拖逗猶自憑闌檻漫凝眸依然愛惜歌嬌舞豔回首園林春事盡便要紅銷翠歛料從此玉容清减不是齊紈捐棄早怕入秋團扇還多感燈影裏吟魂黯袖羅空被啼痕染見安排療痴良藥斬魔慧劍雙宿雙飛曾有分飄泊不禁風颭共流水夕陽悽慘野土除非燒作瓦化鴛鴦一對纔消憾心願阻休牽念○數載離郷井念妝樓花容月貌有誰堪並似爾嬌嬈雖可意畢竟也難相競却何事沈迷不省昨日錦書來寄怨一行行墨迹啼珠迸纔唤得痴魂醒恍然如夢休悲哽記當年攬衣珍重别離光景厚義深情孤負了翻去尋芳選勝又怎怪虚泡幻影我誤伊人君誤我到今朝方覺前緣定塵世事原萍梗[  太疾倚聲]  
[山隂俞君逹夫乃任伯年先生高弟爲子繪楊柳樓臺一幅詩以報之]  
　　一角樓臺着意摹未甘依樣畫葫蘆能將楊柳情傳出自與凡人下筆殊[  倉山舊主拜手]  
[送畫士俞君逹夫返申江]  
　　西泠聚首樂無窮曾看揮毫氣吐虹難得相逢偏又别凉宵愁對一燈紅苕溪花縣後人稿於武林庽齋　　戒酒篇徐君聞韶自蘇公幹回道出滬上將返金陵余留之觀賽馬作數日遊徐君性耽酒與余有同癖飲量則較余爲豪日前與君一　　飲於聚興館再飲於酒樓三飲友人家至晚復招同夢畹生飲於觴詠樓宿酒未醒至此不覺酩酊大醉語言無次諸多失檢盖自嗜酒 
[以來未有如此次之甚者也爰賦此以自戒録呈夢畹生大吟壇削止并乞賜和是幸]  
　　欣逢知己滬江來相見歡然笑口開嗜酒與君同有癖燈前竟至玉山頽醉後忘形太不覊回思在事悔難追從今焚却劉伶頌便碎金罍與玉巵落拓申江歴廿霜從無足跡到平康書生習氣終難化肯醉佳人錦瑟旁契訂知心己數年得魚那敢竟忘筌休嫌恃酒輕言語鄭重交情似石堅立冬後三日鶴沙浮槎仙吏郁周張文彬未是草 
[上海四馬路高易公舘内籌賑所陳詠南經收山東江蘇浙江十月初十拾一日第一百三十次賑欵清單]  
　　初十日仁德氏洋二百元萃源土行交到冰溪居士穉岩子逹性子二户知非子二户無名氏二户各二元逹性氏覺悟子愛葛堂修嗣氏自省室留餘齋鄭瑞章壽齡氏羅懶氏律和軒懷仁堂振興堂聚仁堂嘉勝號月軒記鄭三元羅廷中各一元共洋廿七元○恊泰典知定足子吳固過未能各一元無力子榮陽愼不知足黄各五角隠名氏四户一元五角共洋六元卿雲堂安雅堂主各五角臨池書室三角叵鹿氏魏錦堂夏德源壽石生蘭言主人思補居土各二角何丹標莫厘樵子無名氏求財其得莫厘魚子谷各一角共洋三元樂善堂不留名各一元敬藝堂一元○無名氏五元不書名七角二酉主人百忍堂各五角滿大三角共洋一元無名洋三角○開同法師十　無名氏二元余鼎成美一元汪杰臣汪永怡堂平安氏各五角洪卿堂汪春堂祥雲壽各二角月中桂南號虚對開八個銅洋一元一角漢龍山銅洋一元三角共洋三元一角虚對開洋八個銅洋二元四角李亨衛杰庭各五元衛叔樸崔靜軒各一元衛杞南烏涇石各五角共洋十三元○租德山房積善書屋修心居補過氏各五角共洋二元不書名一元存性堂五元梁焕南善士來粤東鄭秀峰善翁助洋一百五十元伸規元一百十兩另二錢五分○京口張愼德堂二元吳至德堂錦亭氏胡積善堂劉安懷安堂蔣各一元共洋六元鎭江高燦順二元永和一元鎭江仁裕號募廣盛票行洋四元方瑞記隠居士向立翁遲眼子無名氏四户名一角餘卿子一角銅洋一元共九角銅洋一元百勉氏四元○范福昌一元一角朱渭夫求病愈麗澤各一元大德堂四角張林氏沈泰來各三角葉恆星方成美文忠沈星山周聚源余萃卿堂各二角邵生貴姚守良徐焕文無名氏華天成張月卿鄭梅卿各一角共洋七元○山右文樂堂任府求在外平安各一元共二元○○十一日無明子二元力不從心人誼關桑梓人各一元無名氏裘逹夫各五角共洋五元公順當友一元余暢生一元撫名氏一元有心無力人補過各五角參心木極子三角共二元三角懷愼堂兩元貴榮五元九思堂山洋一元宿遷李修本爲父完願並求平安又爲妻完愿十元鎭江得利銅洋四元鎭江信業上船友二元姑蘇詹夢廬十元詹祥鱗五元詹周氏三元詹汪氏二元詹庶繁一元洪春生余少枚各五角共捐洋廿二元堯初氏五元董祥森徐維聲各五角不書名無力子無名氏各一角○同泰生五角李少記八角李侍記四角毛韋記恆記昌記泰記染記坊記朱僕記各二角張鑑記毛吉記張記善記永記泰記祥記省山記陳寳兄畢新兄李儀兄張子兄孔小兄朱仕兄程春兄余云兄葛亷兄程杏兄各一角洪鑑記萬子兄各五分共洋五元爲善最樂一元周壽徐桐各一元徐子翁徐英錢子云陳生太各五角董世禄三角孫氏誠記裕翁翊翁王子翁劉頤恆各二角共洋五元五角金隠名一元黎里汝異子二元語怡翁一元居易子公記各半元居安主人承思記各銅洋一元湘湖氏三百二十陳炳翁三百談正翁顧良翁各錢二百共洋四元銅洋二元錢一千另二十作洋一元○南尋兩風居王人一元○浙湖魚隠子火掀氏各銅洋一元○以上總共收規元一百十兩另二錢五分英洋三百八十五元一角虚對開洋八個　洋十一元四角 
[上海四馬路高易公舘内籌賑所陳詠南經收山東江蘇浙江十月十二日第一百三十一次賑欵清單]  
　　十二日無名氏一元泊廬軒三元同記二元○無名氏三元廣載亮半元徐黄氏一元隠名氏四角莫長卿不書名各二角張瑞良不得知各一角共洋一元北益泰寳號募壽記二元金和阿寳各三角無名氏五户不留名二户隠名氏不到名胡寳生桂林陳履安王桂記永方桂泉阿本仁元阿龍九臯定芝五福定山阿丙長主廿一小弟王印記各二角共洋八元高又泉曹少樓汪幼論李桂岩陸華胡芝楣鄭琴方周小屏王靜甫姜肖石張子敬武林鈞徒知足齋各一元惜隂居士味蘭室各半元自得齋退思居碧梧山莊嵩陽書屋師竹齋各二角共洋十六元保慈安求外症愈仁壽廬主行脚曾各半元杏林書屋三角安樂書屋求平安章秋記各二角無力氏一角共洋二元五角莊珞卿翁募棉衣五十件作洋十五元隠名氏三角拙機樵子隠名氏各二角許頴羹金源方夢花生各一角共洋一元嘉郡寳順局募春風草廬求諸事順遂洋五元靈光會求利一元太厚培不忍氏清翔氏補拙氏各半元共洋八元叢桂軒玉蘭齋見册留心氏無名氏各五元共洋二十元嘉郡靈光會興仁求利洋九元乍川上盡心氏四元隠名氏二元汪明記四元蕪湖隆泰昌恊和昌英昌同昌合洋二元揚州慶泰號同行氏洋一元嘉定王承興莊敦厚堂二元蘇撫署鄭一元揚州劉文魁一元嘉興源昌魚行募勉藥士水撫記各一元○梅里時昇號募不留名造粟積各一元姑蘇合記雙記連生合三元京口同泰木行募九居堂積德堂積善堂爲善堂存心堂存仁堂種德堂繼善堂濟生堂厚德堂百忍堂九思堂三畏堂三樂堂至德堂懷德堂集善堂隠德堂元元堂怡怡堂明心堂心田堂樂善堂裕復堂功德堂咸宜堂昭信堂昭義堂濟濟堂公善堂各四角共洋十二元黄渡大和堂募戴杏苑徐均野胡兆龍各一元姚手財錢二百文共洋三元錢二百文○○以上總共收英洋一百廿七元三角錢二百文　 
 
 
 

Page 10

 
 
   
 
 

Page 11

 
 
[光緒十五年十月二十二日京報全録]  
宫門按○諭旨兩道録前○分缺單○發抄硃　五道○豫撫倪奏勘辦賑撫情形摺○黔撫潘奏郷試監臨事竣遵例出闈摺○將軍定等奏審明辦理摺○十月二十二日工部鴻　寺廂白旗值日兵部引見三十九日正白蒙三名咸安宫二名值年旗二名○徐中堂等磨勘試卷覆命○絪貝勒請假十日○召見軍機崑岡徐用儀孫詒經○光緒十五年十月分缺單　知縣福建平和楊卓廉丁建寗劉玨江蘇宜興孫茂橿俱修墓江西新喻朱寳常丁安徽當塗金耀奎革河南鎭平劉成身丁江蘇才自吕憲秋丁廣西北流蘇人穀降湖北應城廉德浴近巡檢江西義寗紀宗翰丁○發抄崧駿奏解本年分東北邊防經費奉硃批户部知道欽此○又鄭工捐輸項下解山東堤埝銀兩奉硃批户部知道欽此○又解七批邊防經費奉硃批户部知道欽此○又解七批地丁銀兩奉硃批户部知道欽此○又浙海關一百十五結洋藥厘金收支數目奉硃批該衙門知道單併發欽此○○河南巡撫臣倪文蔚跪奏爲滑縣老安里一帶濱臨大河現因上游直隷長垣縣境民埝冲黄水漫入滑境被淹各里分村莊飭委逐加履勘籌辦賑撫各緣注恭摺具陳仰祈聖鑒事竊照本年夏秋之間大雨時行衛輝府屬之滑縣地居直隷長垣縣之下游該縣桑園村近接滑境六月下旬河水盛漲桑園民埝被冲黄水奔騰下注循滑隄東北由老安鎭一帶直趨衛南坡出境滑隄内外兩面皆水被淹二十六里水深二三四尺不等老安地勢本低水淹較深北面寨墻早塌居民築有圈隄一道水至隄面僅餘尺許情形岌岌可危該縣知縣楊清魁督同官紳購備料物防守各叚危隄一面雇備船隻駛至各處拯救災黎散放蓆片饝餅俾資棲食各村民近寨者奔寨有樓者上樓有護莊堰者各自堵守其餘零落下莊水深二三尺不同有登船遷至高阜處者禾苗悉己被淹人口幸無傷損所有老安等二十六里中被水村莊須俟水勢稍消方能查勘確實户口等情據該府縣先後禀報前來臣查滑縣隄工經臣於上年奏請撥欵興修當於鄭工合龍以前修築完固今值長境黄水漫入以致滑隄兩面皆水情形危險該縣措欵爲難業經臣飭司於前月解銀一千兩前往俾得竭力防守至老安等二十六里被水寛廣雖與十三年秋間情形相似但當時之水適因上游鄭州河决水退較速今桑園民埝堵合尚無日期滑境被淹村莊至今水未涸退不特秋收失望深恐二麥亦難補種小民顛沛流離實堪憫惻亟應委員查辦以恤災黎除飭委候補知州邵承裕前往並飭衛輝府督同該印委各員親詣被淹各村莊逐加履勘究竟成災幾分應如何調劑撫恤分别輕重情形查明户口數目據實禀報核辦外所有滑縣老安等　因上游長垣境内民埝冲决各村莊被水情形並委員查勘籌辦撫恤各緣由理合恭摺奏陳伏乞皇上聖鑒訓示謹奏奉硃批知道了卽着飭屬妥爲撫恤毋任災黎失所欽此○○貴州巡撫臣潘霨跪 
奏爲郷試監臨事竣遵例出闈恭摺由驛具奏仰祈聖鑒事竊黔省本年舉行己丑恩科郷試臣循例監於八月初六日公同正考官陳如岳副考官劉名譽入闈業經奏報在案臣入闈後卽將闈内執事官役人等行李逐一搜查内外簾官當堂分派督同提調署糧儲道事候補道儲裕立監試候補道袁開第在至公堂眼同將坐號戳記攙和令掌卷等官隨手印用以杜聨號之弊謄録對讀彌封三所人雜事繁臣分承辦各官詳愼辦理不使稍有草率今科士子踴躍觀光共有三千一百一十五人進塲時派令首府各官督率委員兵役先在頭門點名搜檢並令各該教官悉心辨認臣率同藩司史念祖署臬司黄元善曁提調監試在龍門外復行搜查按名點進散卷卽令各歸本號封門後臣與提調監試晝夜輪流稽查另派文武員弁分叚梭巡棘闈以外飭令藩臬兩司率領首府縣及各委員周歴巡防三塲完竣該士子均甚安靜尚無夾帶傳遞倩替等弊硃卷録畢全數送入内簾臣遵例將闈中事宜交與提調監試留心照料卽於八月十九日出闈委令臣標中軍叅將尚宗光在貢院駐宿彈壓以昭愼重至内簾房考官黔省向派八員分房校閱本年遴派畢節縣知縣李應華試用知州叚榮勲修文縣知縣龔啟　試用知縣任塍安化縣知縣胡大經候補知縣鄧嘉滇候補知縣鄭寅亮卽用知縣王谷一體考選充當以重分校除將出闈日其另疏題報外謹將郷監臨事竣緣由恭摺具陳伏皇上聖鑒謹奏奉硃批知道了釟此○○奴才定安興陞跪奏爲審明因姦謀殺一家三命各犯按例分别辦理恭摺仰祈聖鑒事竊據懷仁縣知縣俞承卿騐報客民李得材因與姜趙氏通姦商令同逃不允起意謀殺縱姦翁姑姜王氏並姜碌次孫姜連倉一家三命姦婦姜趙氏事後知情首告一案奴才等因情罪重大批飭解省審辦旋經該縣押帶犯証晉省飭據驛巡道增林督同讞局委員審明擬議解勘前來奴才等親提研鞫緣李得材姜趙氏分隷承德懷仁等縣李得材與己死姜碌並姜碌之妻姜王氏曁姜碌次孫姜連倉素識無嫌姜趙氏係姜碌之媳姜連倉係姜趙氏之子姜趙氏之夫姜玉喜謀生外出久未回歸光緒十四年十月間李得材赴懷仁縣地方尋工卽在姜碌家寄寓與姜趙氏習見不避十五年五月不記日期姜碌等有事外出李得材見姜趙氏獨處卽向調戲成姦以後乘隙宣淫不記次數旋經姜碌與姜土氏查知李得材應許資助錢文央勿聲張姜碌與姜王氏貪利應允李得材陸續給與姜碌等錢物不記確數七月初間李得材因思姜碌等旣均縱容無所顧忌倘姜玉喜回歸恐其不容卽向姜趙氏商令同逃姜趙氏聲言翁姑年老不認抛棄囑付李得材不必起此念頭李得材亦卽中止是月初八日姜王氏帶領姜連倉欲赴邊内探親央令李得材伴送過嶺李得材想起姜趙氏不肯同逃因爲系念翁姑所致起意乘此機會將姜王氏等殺死卽可拐逃隨携帶防夜洋槍腰掖之刀同姜王氏等起身下午時分行至十八道河子樹林内李得材見四顧無人卽用洋槍放傷姜王氏左腋胑心均姜王氏倒地滚罵李得材放下洋槍拔出刀連砍傷姜土氏肚腹項頸維時姜連倉在旁喊救李得材又用刀將姜連倉左肋戳傷倒地姜連倉與姜王氏旋各因傷身死李得材卽行折回次早至姜碌家内揑稱姜王氏中途得病在嶺後客店養歇令姜碌前往看視姜碌信以爲眞跟隨同往是日午後將抵十八道河子地方李得材乘姜碌不防轉身用刀連戳傷其右乳心坎姜碌喊跌倒地立時殞命李得材回向姜趙氏告述前情並稱翁姑己被殺死無所牽掛可以逃往别處久長歡聚姜趙氏一聞此言哭罵不依並將李得材扭住稱欲送官究治李得材將力抛脫隣佑王昌聞鬧趨至李得材己經逃逸姜趙氏卽自投保報縣騐緝獲犯禀經奴才等因情罪重大批飭解省審辦旋經該縣俞承卿押帶犯証晉省飭據驛巡道增林督同讞局委員審擬解勘奴才等提犯親審據供前情不諱究詰不移案無遁飾查律載殺一家非死罪三人凌遲處死財産斷付死者之家又例載殺一家三命以上兇犯審明後依律定罪一面奏聞一面恭請王命先行正法又子孫犯姦父母縱容被人謀殺者將犯姦子孫擬絞監候子孫之婦有犯與子孫同科各等語此案李得材因與姜趙氏通姦商令同逃不允輒敢起意用洋槍等械讛殺縱姦翁姑姜碌姜王氏並姜碌次孫姜連倉身死實屬淫兇惡極查己死姜碌姜王氏姜連倉係屬夫妻祖孫一家三命自應按律問擬李得材應依殺一家非死罪三人凌遲處死律擬凌遲處死奴才等審明後照例恭請王命將該犯李得材綁赴巿曹凌遲處死並梟首解赴犯事地方懸杆示衆以昭炯戒訪犯李得材查無財産妻子應毋庸議姜趙氏因與李得材通姦致縱姦翁姑姜碌姜王氏並其次子姜連倉均被李得材謀害身死該犯婦當時雖不知情同謀事後卽行首告並將姦夫指拿到官與戀姦忘仇者情稍有間第姜碌等三命被害究由該氏犯姦所致亦應按例問擬姜趙氏應請合依子孫犯姦父母縱容被人謀殺者將犯姦子孫之婦與子孫同科絞監候例擬絞監候秋後處决惟細譯此條例文係專指致死一命者而言今該犯婦因姦致翁姑及其次子一家三人慘遭斃命清節較重應否改爲立决之處聽候部議除將全案供招咨部查核外所有審明辦理緣由理合恭摺具奏伏乞皇上聖鑒勅部核覆施行謹奏奉硃批刑部議奏欽此 
 
 

Page 12

 
 
[光緒十五年十月二十三日京報全録]  
宫門抄○發抄　硃批四道○廣西學政黄奏恭報歲試情形摺○護漕督徐奏謹將湖河水勢及搶護邵伯鎭險工各情形摺○廣西學政黄奏整頓武童考試緣由片○署總兵李奏出洋巡緝日期摺○護蘇撫黄奏報回省日期片○豫撫倪奏借撥山東運土鐵路銕車器具片○總兵劉奏恭報出洋督緝日期摺○十月二十三日内務府國子監廂紅旗值日無引見○河南正副考官徐致靖李葆實到京請安○睿王許庚身各請假五日○續昌恩全各請假十日○召見軍機嵩申徐致靖○發抄崧駿奏八月分雨水糧價並各屬被水情形奉硃批着卽飭屬確切查勘速籌賑撫以恤災黎釟此○又八月分海塘沙水情形　　硃批工部知道圖併發欽此○又副將余宏亮請展緩引見奉硃批着照所請兵部知道欽此○又解雲南銅本銀兩奉硃批户部知道欽此○○廣西學政臣黄煦跪奏爲恭報微臣考過桂林平樂梧州潯州各府　歲試情形恭摺仰祈聖鑒事竊臣奉命視學粤西於上年十二月中旬行抵桂林省城當經具摺叩謝天恩並報明接印任事日期在案旋據電報恭稔本年秋闈特開慶榜臣卽於正月初六日出省按試東路各府州先平樂次梧州次鬱林次濤州於六月二十四日趕回省垣考桂林府屬畢接考通省生員貢監遺才於八月初一日　事臣每至一棚督率辦考巡捕各查閱圍墻號舍務令堅固整齊以杜傳替之獘並飭提調官嚴拿招摇撞騙匪徒考鬱林時飭該州拿獲撞騙匪徒二名並起出贓銀八百餘兩考桂林時當堂拿槍手一名均交提調照例究辦其起獲之贓銀發充鬱林州賓興館公費各屬士子見臣關防嚴密有犯必懲亦皆恪守塲規童試照章調覆之日臣當堂面試核其文理筆迹有與正塲及縣府試卷不符者概行擯黜是以搶替换卷諸弊胥不能行猺童額僅三名少從寛取以鼓其嚮學之機文風以臨桂鬱林爲上平樂蒼梧次之餘亦不乏清通可造之才武塲則先清重名冐考之獘再將馬步技勇悉心校閱以全州富川爲優餘亦均有可觀足敷進額臣於下學講書及發落獎賞之時文則勉以通經致用武則戒以安分守　以期仰副皇上培植人才之至意再臣自春徂夏經過各地方麥收尚屬豐稔稻田青葱秀發惟梧州十樂二郡間有被水之區經前後撫臣飭地方隨時補救尚無荒歉之虞至西路沿邊各屬早稻因旱歉收六月雨透晚穫可望有秋民情亦均安然堪以上　宸　臣俟文闈闈揭　考　武生遺才後卽出省按試西路柳州各郡理合一併附陳所有微臣歲試四府一直隷州情形謹繕摺陳明伏乞皇上聖鑒謹奏奉硃批知道了欽此○○護理漕運總督布政使銜淮揚海道臣徐文逹跪奏爲謹將湖河水勢及搶護邵伯鎭險工各情形恭摺具陳仰祈聖鑒事竊照光緒十五年七月十六日至二十九日止湖河水勢略消工程平穏緣由經升任漕臣李瀚章於八月初八日具奏在案自八月初一起至三十日止邳宿以下兩裏運河各消水一丈有餘兩數尺不等高郵至馬頭消水三尺二寸仍存水一丈一尺七寸洪澤湖消水四尺二寸仍存水六尺五寸高郵各壩未開裏下河晚稻悉己收穫惟邵伯鎭石工年久失修損壞日　土程浩大興辦維艱原擬俟東西兩堤一律整齊再行舉辦本年伏秋汎漲勉事補苴幸無貽誤乃八月初九初十兩日該鎭大馬頭石工忽有裂縫二道一長七八丈一長十丈有奇逐漸增寛堤工局道員吳修敳丁葆元赴工搶護正在添派兵夫加緊廂掃之際乃於十二日亥刻該處石工倒塌入水堤頂僅存寛五六尺危險異常連夜雇船捆廂籖樁挂纜甫經搶廂出水而舊堤之頂又　十六日夜間裂縫寛四五寸以致新做埽工勢將塌缷當卽加籖大樁外用籠頭兠來兼於堤後民居裏面多釘樁橛用竹纜牽紏摟護幸人夫料物一切齊備該局提調各員與辦工委員鹽經歴陳元鑄等以及文武汎委員弁無不身先兵校竭力督工當此水深溜急奇險驟生得以搶鑲穏固化險爲平惟掃工僅能救急目前難以支持大汛應俟水落歸槽會商督臣察看估辦以爲經久之圖現在水勢遞消各工均屬平穏臣仍督率修防不敢稍懈所有湖河水勢及搶護邵伯鎭險工各緣由理合繕摺具陳伏乞皇上聖鑒訓示謹奏奉硃批知道了欽此○○黄煦片　再查粤西武童向有重名冐考之弊房保扶同循隠以爲和藪臣按試平梧等郡於閱馬射時留心細察有倩人騎射而本人報名者有一人而報名一次者當經拿交提調究辦在案惟校塲遼闊耳目難周而錮習日深亟宜設法拘救爰查出重名最多之州縣先行扄試步射將武童仝數由東角門點入試院扄門校射射畢者由西角門放出己出者不得復入往往按册唤名無人應點如桂林之全州灌陽梧郡之懷集以及鬱林陸川各州縣册報六七百名及一千餘名不等一經扄試不過三分之二臣復加訪查據州縣曁教官回稱西路各郡此弊尤甚而恩恩之賓州一人重報數名每届册報四五千名實祗一千餘人間有一人取進二名者則轉售于宗族子弟是重名以圖倖進弊猶小而重名以爲槍替者弊更大也臣愚以爲懲治於旣犯之後不如清厘於未犯之先擬請以後按試各郡先行扄試步箭嚴密稽查俾重名者不得施其伎倆庶積習可除而槍替亦不戢自靖矣是否有當理合附片陳明伏乞皇上聖鑒謹奏奉硃批知道了欽此○○署理廣東瓊州鎭總兵篆務留粤補用總兵備補廣州協副將奴才李光義跪奏爲奴才出洋巡緝日期恭摺具奏仰祈 
聖鑒事竊照道光二十三年十一月初七日欽奉上諭嗣後沿海水師各鎭看於每歲出洋時具奏一次俟出洋往返事畢卽將洋面如何情形據寔具奏其寔因公不能出洋卽着自行奏明均令咨禀該省總督以憑查核等因欽此伏查瓊州洋面每年分上下兩班統巡上班自正月初一日起至六月底止輪值海口營叅將出洋統巡下班自七月初一日起至十二月底止輪值總兵出洋統巡光緒十五年七月初一日届當奴才下班統巡之期據上班統巡署海口營叅將賴凱勲將施民各船禀交前來奴才卽日出洋督率值巡員弁管駕施民各船在於所屬洋面徧歴梭巡嚴密查緝總期有盜必獲仰副聖主綏靖海疆之至意除將出洋日期禀報督臣查核容俟奴才洋巡班滿再將巡適洋面如何情形據實陳奏外所有奴才出洋巡緝日期理合恭摺具奏伏乞皇上聖鑒再奴才先後奉到硃批十九件合併恭繳謹奏奉硃批知道了欽此○○黄彭年片再臣因撫臣剛毅己抵蘇省亟應料理交缷事件擬出闈後先行回蘇業經附片具奏在案隨於八月二十九日自江寗起程道經鎭江常州二府屬察看各色早稻漸次結實垂黄晚禾木棉亦吐秀結鈴地方安靜堪以仰慰寄槿臣遵於九月初一日行抵蘇省所有回省日期謹附片具陳伏乞聖鑒謹奏奉硃批知道了欽此 
○○倪文蔚片再接准山東撫臣張曜電稱乞借運土鐵路並鐵車等全副派員由水路運東等因查山東省堵築工程現當緊要鄭工鐵路運土得力己著成效自應卽由河路運往以期迅速當派前署開歸　降補同知李正榮馳赴上南廳工次將所存運土鐵路鐵車一切隨用器具逐一點明裝箱雇船順流東下於九月初一日起程除咨山東撫臣張曜查照外謹會同河東河道總督臣吳大澂附片具陳伏乞聖鑒謹奏奉硃批知道了欽此○○調署廣東碣石鎭水師總兵篆務閩粤南澳鎭總兵奴才劉永福跪奏爲恭報奴才出洋督緝日期仰祈聖鑒事竊於道光二十三年十一月初七日欽奉上諭嗣後沿海水師各提鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此伏查廣東碣石鎭屬洋巡向分上下兩班每年自正月初一日起至六月底止輪值奴才轄屬平海營叅將上班統巡自七月初一日日至十二月底止輪值奴才下班洋巡期届奴才遵於光緒十五年七月初一日起洋接管兵船督率中左右平海四營值巡將備兵民船隻在於上下交界洋面往來梭巡加意督緝務期海洋綏靖盜戢民安以仰副聖主愼重海疆之至意除將出洋督緝日期呈報兩廣督臣查核仍俟洋巡班滿另將歴過洋面情形據實奏報外所有奴才出洋督緝日期理合恭摺具奏伏乞皇上聖鑒謹奏奉硃批知道了欽此 
 
 

Page 13

 
 
[光緒十五年十月二十四日京報全録]  
宫門抄○陜撫張奏審明船户聽從夥刼過客得贓按例定擬摺○粤督張奏爲甄别各員片○副都統謙奏揀補防守尉員缺摺○浙撫崧奏請建坊片○又奏請開復知縣處分片○十月二十四日理藩院鑾儀衛光禄寺正藍旗值日無引見○奎潤假滿請安○兩廣副將吉瑞謝恩○慶王曾紀澤希朗阿各續假五日○莊王那貝勒高萬鵬各續假十日○恩普海緖各請假十日○景運門奏派更换紫禁城内值年派出德銘○召見軍機吉瑞慶福八額駙○○頭品頂戴陜西巡撫臣張煦跪奏爲審明船户聽從夥刼過客得贓按例定擬恭摺仰祈聖鑒事竊查陜省尋常盜案及臨時行强各盜犯前經臣奏請改題爲奏以期迅速奉　旨允准欽遵轉飭遵辦在案兹查前據商州直隷州知州李素具報過客守備郭永和由營患病告假回籍行至該州王家河被船户夤夜綑縳搜刼銀土衣服逃逸經該州訪聞會營勘騐飭傳船主屈守業帶回差役拿獲夥盜李成全到案起贓給主認領該事主郭永和於取供後在店病故該州騐明棺殮將獲贓同遺留行李箱匣查點存庫關傳屍屬領葬旋調署同州府知府未及通詳缷事接署知州喻兆圭屢比捕勒緝逃盜無獲李素回任提犯審訊議擬解司因案情未確發委西安府知府文啓督同局員審明詳由臬司唐樹楠解勘前來臣親提研鞫緣李成全籍隷河南浙川廳駕船營生先未爲匪與在逃首盜張和舜張得勝並船主屈守業平素認識光緒十三年十一月十七日屈守業由龍駒寨攬裝客商烟箱赴湖北老河口缷載因有要事未能親往僱覓李成全同未獲之河南浙川廳人張和舜湖北鄖西縣人張得勝帮同駕駛尚未開船適湖南寍郷縣守備郭永和由甘肅軍營患病請假回籍携帶行李並戚友轉託寄帶銀土衣服分盛木箱皮匣行至龍駒寨搭僱屈守業船隻南下二十三日傍晚船抵王家河停泊河灘定更後郭永和患病睡臥中艙李成全張和舜張得勝均在前艙住宿一處閒談各道貧難張和舜聲稱郭永和箱匣沉重料必帶有銀土起意商同强刦得贓分用李成全張得勝應允約俟夜深下手三更時張和舜張得勝分携麻繩李成全尋取布袋一同走進中艙燈尚未熄郭永和瞥見張和舜等進内向問何事張和舜嚇禁聲張與張得勝用麻繩將郭永和綑縳復用烟箱壓其身上郭永和知係强刦恐傷性命未敢聲張張和舜將木箱鐵鎖扭開李成全張得勝搜取銀土衣服裝入李成全所携袋内背負登岸同逃行至僻處查點銀土各約重三百餘兩並皮馬褂女皮袄各二件俵分逃散郭永和挣脫咬開縳繩次日上岸雇人駕船回寨尋向屈守業告知前情因病重難支卽令屈守業赴張和舜等原籍查找無獲回寨正報案間經該州李素訪聞差查郭永和開單報經該州會營勘騐派差隨同屈守業將李成全拿案起獲原失贓銀六十餘兩皮馬褂女皮袄各二件當堂給郭永和認領郭永和於訊供後在店病故該州騐明並無别故飭令棺殮卽將原領銀物同遺留行李箱匣查點存庫關傳屍屬來商具領禀經咨飭緝拿並選差跟縱追捕未及通詳缷事接署該州喻兆圭到任屢次比緝逸犯無獲據報犯病醫治痊愈尚未招解李素回任查逸犯張和舜等弋獲無期提犯覆訊議擬解司因案情未確發委該府審辦提犯訊明詳由臬司審解前來臣親提嚴訊據供前情不諱嚴詰李成全委係聽從强刦搜贓一次此外再無窩夥竊刦不法别案供贓確鑿案無遁飾查例載盜刼之案依强盜己行但得財者不分首從皆斬律俱擬斬立决等語此案船户李成全聽從張和舜黑夜强刼搭船事主郭永和銀土衣服該犯手携口袋隨同入艙在塲目擊張和舜張得勝綑縳事主帮同搜贓實屬同惡相濟首犯張和舜雖在逃未獲惟首從同係斬决無虞避就自應先决從罪李成全應請照盜刦之案依强盜己行但得財者不分首從皆斬律擬斬立决照例先行刺字該犯事犯在本年三月十六日恭逢恩詔以前係强盜應不准援免該犯在外爲匪原籍牌保無從覺察請免傳責船主屈守業雇覔張和舜等駕船致令中途行刼過客本有不合惟訊明並未有船實不知情且事後隨帶差役將李成全並原贓獲案功過尚足相抵請免置議郭永和在店病故業經該州騐明棺殮俟關傳屍屬到案將存庫遺留行李同起獲銀物飭令具領未獲各贓仍照例追賠逸犯張和舜等飭州嚴緝務獲另辦無于省釋除供招咨部並將疎防職名另行查叅外所有審明船户聽從夥刼過客得贓按例定擬緣由理合恭摺具陳伏乞皇上聖鑒勅部核覆施行謹奏奉硃批刑部速議具奏欽此○○張之洞片再捐納試用通判知縣到省一年期滿例應分别考查面試甄别具奏歴經遵辦在案兹查有試用通判張澤樹樸健耐勞供差勤勉試用通判費紹緯講習例案造就堪資試用知縣謝師元吏事明習舉動安詳均經詳加考察分别照章考試堪以各按本班序補據藩臬兩司具詳前來除將各該員詳細履歴開單咨明吏部外理合附片具陳再兩廣總督係臣本任毋庸會衙合併陳明伏祈聖鑒謹奏奉硃批吏部知道欽此○○山海關副都統奴才宗室謙德跪奏爲防守尉員缺緊要循例揀員調補以重操防恭摺仰祈聖鑒事竊奴才恭查道光九年十一月十七日奉上諭兵部議覆宗室存華請將防守尉缺改陞爲調一摺山海關副都統所屬喜峯口防守尉一缺有兼轄羅峪山官兵之責差務較繁照部議嗣後遇有缺出准副都統於永平府冷口二處防守尉内揀員奏調所遺員缺照例於所屬之處防禦内揀選補放如永平府冷口二處防守尉實無堪調之員仍着於五處防禦内揀選正陪咨送京旗引見候旨升補總期於缺有裨以收得人之效欽此欽遵歴經遵照在案兹查喜峯口防守尉訥欽保現在因病出缺所遺員缺自應揀員調補查該防守尉有兼轄羅文峪之責任重事煩且地居邊要與熱河接壞凡稽查操防一切事宜在在均關緊要非精明幹練之員難期勝任奴才於永平府冷口二處防守尉内細心選擇查有現任永平府防守尋阿爾遜年六十三歲熟習管務轄嚴明由委署筆帖式遞升今職該員歴任冷口羅文峪掌關防禦有年於三邊情形極爲熟悉以之調補喜峯口防守尉洵堪膀任合無仰懇天恩俯念員缺緊要准以阿爾遜調補喜峯口防守尉實與營務邊防均有裨益如蒙俞允所遺永平防守尉一缺查有前經引見佐領擬陪奉旨記名山海關正藍旗防禦圖勒筆善心地明白差操勤奮應請照例升補以符定章所有防守尉員缺緊要揀員調補緣由理合恭摺具奏伏乞皇上聖鑒訓示遵行再查阿爾遜係實缺防守尉請調防守尉銜缺相當例免送部合併陳明謹奏奉硃批着照所請兵部知道欽此○○崧駿片 
再上年河南鄭州决口黄流泛濫小民困苦需賑孔急經　　臣衛榮光督同司道設局廣爲勸捐解豫濟賑並將捐銀在千兩以上照例奏請建坊在案兹據籌辦河南賑捐局司道詳稱據浙江試用同知黄源晉禀稱遵奉母命故父遺訓損助棉衣一千件交局解豫濟賑等情具詳請旨建坊前來奴才查浙江試用同知黄源晋捐助棉衣一千件照章估銀一千兩核與建培之例相符合無仰懇○大恩俯准將浙江試用同知黄源晉故父原任凉州府知府黄崇禮存母四品命婦黄閻氏在於河南南陽縣本籍自行捐資合建一坊給予樂善好施字樣以昭激勸理合會同河南撫臣倪文蔚附片陳請伏乞聖鑒訓示謹奏奉硃批着照所請禮部知道欽此○○崧駿片再前署泰順縣候補同知莊炯文泰順任内短欠交案銀一千一百六十五兩零前因延不繳解經奴才會同閩浙總督臣卞寳第附片奏請摘去頂戴勒限追究在案兹據藩司許應鑅詳稱莊炯文短欠前項交案銀一千一百六十五兩五錢六分一厘八毫五絲七忽己據續解清楚内光緒十四年地丁正銀百三六十九兩四厘耗銀二十九兩五錢二分餉餘銀一兩四錢七分六厘己彚入十四年奏銷案内造報又光緒十四年省米折銀三百二十兩地丁正銀四百一十一兩三分四厘九毫五絲七忽耗銀三十二兩八錢九分三厘餉餘銀一兩六錢四分四厘應歸於光緒十六年春撥案内造報除將交代册結倉收另行核明詳咨外所有莊炯文摘頂之案應請開復等情前來合無仰懇天恩俯准將前署泰順縣事候補同知莊烔文原叅摘去頂戴之案開復以昭激勸理合會同閩浙總督臣卞寳第附片陳請伏乞聖鑒訓示謹奏奉硃批着照所請該部知道欽此 
 
 

Page 14

 
 
[光緒十五年十月二十五日京報全録]  
宫抄○諭旨三道録前○分選單○發抄硃批五道○護蘇撫黄奏報交缷撫篆日期摺○湘撫王奏爲據情代奏片○浙撫崧奏查明故縣虧短銀米無力完繳定擬摺○粤督張奏解京餉缘由摺○湘撫王奏爲甄别知縣片○十月二十五日吏部翰林院廂藍旗值日吏部引　見三十八名國子監二名○奈曼王假滿請安○福建副將莊鎭藩謝恩○德慶續假十日○兵部奏派磨勘弓刀石之王大臣派出怡王福中堂徐用儀○工部奏派點騐火藥之大臣派出漪貝勒德銘○召見軍機許應騤福森布莊鎭藩○皇上明日用膳辦事召見後至紫光閣看馬步箭○光緒十五年十月分選單知縣江蘇六合裘宗圻浙江附河南鎭平王錫侯山東監湖北應城李樹藩山東附福建平和桂超廂黄監江蘇宜興陳與同福建舉福建建寍錢登雲貴州中安徽當塗葉大烜福建甲廣西北流何麟祥浙江舉江西新喻程懋祺陜西甲巡檢江西義寍王文欽監浙江象山胡紹立文童○發抄樊恭煦奏歲試情形奉硃批該部知道欽此○剛毅奏派布疋請分批辦解奉硃批户部知道欽此○又豫撥東北邊防經費奉硃批户部知道欽此○又匯解京餉奉硃户部知道欽此○張之洞奏籌解沙田領照費銀奉硃批户部議奏欽此○○護理江蘇巡撫布政使臣黄彭年跪奏爲恭報微臣交缷撫篆日期仰祈聖鑒事竊臣先在蘇藩司任内接到撫臣崧駿札准吏部咨内閣抄出光緒十四年十月十七日奉上諭浙江巡撫着崧駿調補剛毅着調補江蘇巡撫等因欽此行知遵照旋准調任撫臣崧駿來文准部咨光緒十四年十二月初八日奉上諭浙江蘇巡撫着黄彭年暫行護理等因欽此臣遵於光緒十五年正月初二日接護撫篆當經恭摺具奏在案兹臣赴寍監臨事畢於十五年八月二十九日由寍起程回蘇新任撫臣剛毅先己行抵蘇省臣隨將任内經手事件料理清楚於九月初二日飭委蘇州府知府魁元撫標中軍叅將常福將江蘇巡撫關防曁王命旗牌文卷等項齎送撫臣剛毅接收任事臣卽於是日交缷仍回蘇州藩司本任所有微臣父缷撫篆日期除恭疏題報外謹繕摺具奏伏乞皇上聖鑒謹奏奉硃批知道了欽此○○王文韶片再據頭品頂戴一等輕車都尉前陜西陜安鎭總兵余虎恩呈稱前於光緒十一年十月内因舊傷復發禀經前陜甘總督譚鍾麟奏請開缺回籍就醫十一月初十日内閣奉上諭着照所請該部知道欽此十二月二十五日交缷起程五月到籍調治四載現己痊愈伏思虎恩草茅寒素起自行間歴荷聖恩惟膺專閫何敢稍躭安逸自外生成一俟料簡行裝卽當泥首宫門求賞差使藉效涓埃呈請據情代奏前來除咨兵部外相應據情代奏伏乞聖鑒謹奏奉硃批兵部知道欽此○○浙江巡撫奴才崧駿跪奏爲查明己故知縣虧短銀米無力完繳按例定擬恭摺仰祈聖鑒事竊照前署秀水縣己故知縣陳錫齡秀水任内虧短光緒八年漕白正耗銀二千七百四十六兩零八年零户匠糧等正耗米一千八十石七斗零延不清解經升任撫臣劉秉璋會摺奏叅欽奉上諭前署秀水縣知縣己故知縣陳錫齡着卽革職提同家屬究追分别是侵是挪按律懲辦並咨行原籍地方官查封家産備抵以重庫欵等因欽此卽經恭録咨行查抄並飭司委據前杭州府知府吳世榮查明並由現任杭州府知府李士彬催取該革員陳錫齡任内己故庫書顧嵩泉親鄰供結議擬由布政使許應鑅按察使廖壽豐復核會詳前來奴才詳加查核緣叅革己故知縣陳錫齡籍隷湖北黄岡縣由監生捐納知縣於光緒元年八月二十二日到省八年三月二十七日委署秀水縣事到任後適值地方歉收應解各欵疉奉札傕均應先行貼解兼之各項差便絡繹在在又須支應不得己在徴存漕曰正耗銀兩項下暫挪移銀二千七百四十六兩五錢一厘欲俟事竣設法還欵詎九年二月二十一日該革員在任病故致有虧短旋由後任接收交代查明該革員任内徴解相抵外計虧欠銀二千七百四十六兩五錢一厘又零户匠糧正耗等米一千八十石七斗六升七合禀准提訊查抄由司詳請奏叅奉 
旨革職究追分别侵挪按律懲辦等因札委前杭州府吳世榮飭據仁和錢塘二縣轉據秀水縣查明該革員虧短銀米實係是挪非侵該眷屬省城並無下落任寓各所亦無資財寄頓隠匿並先後接准户部咨准湖北撫臣飭據黄岡縣親詣該革員家查明該家屬並未回籍亦無田房財産訊取族鄰供結加具印結咨部覆浙行知嗣於光緒十一十二等年據該革員家屬及前秀水縣朱啟鳳先後追起出欠光緒八年匠糧正米五百八十一石八斗匠糧耗米六十二石三斗五升九合八勺零户米四百五十六石六斗七合二勺由縣追繳解完清楚實欠光緒八年漕項銀二千八百一十五兩七錢一分五厘耗銀一百三十兩七錢八分六厘實在無力完繳並查明該革員陳錫齡任内丁庫人等均己病故流亡取具己故庫書顧嵩泉親鄰供結加具印結由現任杭州府知州李士彬查案核議詳經藩臬兩司會詳請奏奴才查叅革前署秀水縣己故知縣陳錫齡虧短交代銀米旣據查明實係因公賠累致有挪移並無侵盜入己情獘應卽擬結查例載挪移庫銀五千兩以下者仍照律擬雜犯流總徒四年等語此案叅革前署秀水縣己故知縣陳錫齡因賠解應解各欵及墊用承辦差務一切供應輙將徴存漕日等銀擅自挪墊雖係還充官用究屬挪移除出欠零户匠粮正耗米欵業己追繳清楚外核計實欠漕白正耗銀二千七百餘兩自應按律問擬陳錫齡合依挪移庫銀五千兩以下仍照律擬雜犯流總徒四年例擬總徒年業己病故應毋庸議所欠銀兩己據查覆家産盡絶應准照例豁免經庫書丁見該革員違例挪用庫欵並不禀阻本有不合惟庫書顧嵩泉業己病故該家丁亦早經流亡無縱均毋庸議除供結咨送刑户二部查照外理合會同閩浙總督臣七寳第合詞恭摺具陳伏乞 
皇上聖鑒勅部核覆施行謹奏奉硃批該部議奏欽此○○兩廣總督兼著廣東巡撫臣張之洞跪奏爲籌解光緒十五年分第三批鹽課京餉及内務府經費委員　解起程日期恭摺奏祈聖鑒事竊照承准軍機大臣字寄光緒十四年十一月二十四日奉 
上諭户部奏預撥來年京餉擬在地丁鹽課等欵内指撥銀七百萬兩看於來年分批提前赶解另片奏光緒十五年内務府經費擬撥廣東鹽課銀五萬兩於來年開印後陸續徑解内務府交納等因欽此並清單一紙内開擬撥光緒十五年分京餉廣東鹽課銀二十萬兩當經恭録轉行欽遵籌解又廣東運庫應解京餉難以現銀解部歴經奏請仍行交商匯兌正案兹據兩廣鹽運使英啓詳稱光緒十五年分部撥京餉並内務府經費前經先後籌解京餉十萬兩内務府經費銀三萬兩共銀一十三萬兩分作第三批於本年二月初三日四月初六等日委員龔純潘緯琛等解京詳明奏報在案兹又在徴收光緒十五年分省河鹽課項内籌銀五萬兩並隨解一五加平飯食銀一千五百兩作爲本年第三批京餉又在鹽課項内籌銀一萬兩並隨解平餘擡費等銀三百三十兩共銀一萬三百三十兩作爲本年第三批内務府經費飭交殷實商號百川通新秦厚日昇昌蔚泰厚蔚表厚遴委候補知縣何鸞書候補鹽大使王師俊領齎匯單文批於本年八月初三日由粤起程附搭輪船進京支取足色紋銀分赴户部内務府投納詳請具奏前來臣覆核無異除分咨外謹繕摺具陳再廣東巡撫係臣兼署毋庸會銜合併陳明伏祈皇上聖鑒謹奏奉硃批該衙門知道欽此○○土文韶片再查定例道府州縣保歸候補班人員予限一年察看甄别等因歴經遵辦在案兹查有四品銜候補同知直隷州知州曾慶溥年四十七歲江蘇常熟縣監生於光緒十四年八月二十二日到省扣至光緒十五年八月二十二日一年期滿又前先補用直隷州知州秋壽南年三十九歲浙江山隂縣舉人於光緒十四年八月十八日到省扣至光緒十五年八月十八日一年期滿均例應甄别據署布政使崔穆之兼署按察使吕世田會詳請奏前來臣詳加察看該員曾慶溥明白深穏該員秋壽南穏練精詳均堪留省照例補用除咨吏部查照外謹會同湖廣總督臣裕禄附片具陳伏乞聖鑒謹奏奉硃批吏部知道欽此 
 
