# 1917 - 39 - 4915805

 

Page 1

 
 
   
 
 

Page 2

 
 
時評 
[對德外交雜聞（冷）]  
　　對德外交除抗議外未有其他新發展也德人尚未回覆我國亦無舉動而此事之旁波爲今日所傳者其一爲日本主張進一步而與德斷交各國協議更進一步而勸我加入其二爲政府定計分三時期以預備與德斷交其三爲政黨主張設商權會與後援會對抗此三者雖與現狀無大關係而將來之變化大槪由此而生閲者不可不注意之也 
[命令]  
　　二月十四日大總統令本月二十四日仲春上丁孔了祀期特派敎育總長范源濓恭代行禮此令 
　　又令王天佑給予四等文虎章此令 
　　又令張伯岐給予四等文虎章此令 
　　又令楊文愷程定遠均給予四等文虎章此令 
[專電]  
　　北京電聞協約國公使曾在駐京日使館會議我國間題如中國是否加入協約團抑聯成别一戰團又如中德國交斷絶則鹽課及海關服務事項應如何處置等又有某使提議勸中國加入而某使則謂中國應自有外交方針當靜觀其究竟云云 
　　北京電日政府態度未以正式向我政府表示惟接駐日章使來電畧稱曾訪日外相頗以我國事前未相商爲憾並言德國此種舉動中立國即可與之絶交或交戰無庸爲一次之抗議今中國旣提出抗議日本希望不必待德回答即與絶交云云但此仍爲非正式之表示故日人目下論我國事朝野尚不一致 
　　北京電國務院昨開外交特議專從國交斷絶上立論結果提出三時期（一）德若答復者我認爲不滿意時（二）德於相當時内不答復時（三）未復而實行其宣言侵害我國人生命財產時以上三時期有一到來則邦交巳絶我惟下第二步手段但此辦法現難宣布 
　　北京電丙辰韜園派發起外交商槯會與後援會對峙 
　　北京電今日德使宴任公言任公爲主張加入之一人恐一旦國交斷絶乘此爲長時間之談話云云 
　　北京電馮副座密陳對國際問題意見與政府相左特開外交會議復加討論 
　　北京電昨上午元首召集閣員在居仁堂會議外交及海陸軍務内容秘密 
　　北京電昨（十四）外交會議梁任公汪伯棠陸子欣伍朝樞劉崇傑均與會尙有外部參事顏某朱某到會報告各處來電文稿内容應秘密 
　　北京電比利時公使昨（十四）謁當局因巳奉政府訓令調駐美國準二十四日出京特會晤談外交要務 
　　北京電政府召楊晟來京參預外交會議滬交涉員擬派朱兆莘代 
　　北京電府院昨日會議布置密要辦法决定自哿（二十）日起召集三項重要會議（一）外交（二）陸防（三）海防頃巳分電各省區令速派專門人員不分文武尅日來京參預 
　　北京電十三日仍開國務例會决定要案（一）裁撤漕運局准商人自由貿易（二）裁撤高等軍事裁判處歸陸部兼辦海軍人員案則海陸兩部會同辦理（三）湖北政務廳長胡俊材准辭職參謀長何佩瑢兼理（四）以朱兆莘爲上海交涉員（五）普通特别兩種會計案均提出國會（六）法部擬就地方分庭組織案依該部所擬提交國會 
　　北京電履行鄭家屯案激成二十八師軍官全體辭職馮（麟閣）張（作霖）衝突愈甚政府巳派員馳往疏通 
　　北京電政府巳將國務例會與外交會議劃分例行政務依舊進行以免停滯 
　　北京電順天時報載調查德人在華經營公司二百四十四處投資額二億五千六百七十六萬元人數二千七百四十 
　　北京電伍外長定十六日宴駐京法使 
　　北京電某議員對徐恩元給勳 
 
 
 

Page 3

 
 
事提出嚴重質問限五日内答復 
　　北京電谷鍾秀請假回籍葬親派文羣代理部務 
[外電]  
　　北京電協約國一致稱許中國抗議德國潛艇戰略之方法俄日英法意比政府均有來電中國時彥與主要各政黨及國會對於此事亦有一致贊助之象（十四日）大陸報 
　　北京電英文京報云國民黨重要人物汪兆銘近由巴黎回國刻巳自京赴滬邀約唐紹儀來京參與政治會議（十五日） 
　　北京電十二日駐京日本代理公使力勸中政府斷絶中德邦交（十五日） 
　　北京電順天時報云海陸大員外交官及各省代表將開大會討論中德絶交後之中國政策此會自本月二十日起至三月一日止（十五日） 
　　北京電北京晚報云華人傳説湖南督軍不贊成與德絶交（十五日）以上德文電 
　　北京電中國通牒發出後德使甚爲忙碌往晤段總理等要人及與中政府此次舉動聞大有關係之梁啟超惟聞中政府巳决定政策不致爲德人誘導或威嚇之言所動（十四日） 
　　北京電四川省議會議長刻巳抵京謁見總統總理因政府特邀其來京以便討論蜀事而謀解决之法（十四日） 
　　東京電日本各報及一般輿情皆贊成中國對德之態度並歡迎中國願相助掃除遠東德人勢力之表示聞政界亦以中國致德通牒爲然（十四日）以上路透電 
　　北京電協約國各公使近日時時合同協議中國加入協約國方面等問題昨日午後日本芳澤代理公使又訪英公使聞今明日内尙須會議有人觀測此爲協約各國公使將聯合勸告中國加入協約國云（十五日） 
　　北京電中國政府對德方針巳略决定即回答不能滿足時或不於期内作覆或中國因德國新宣言而受之損害時發生即斷然宣言斷絶國交（十五日） 
　　北京電近有人新發起一外交商槯會以維持中立爲主旨而與贊成加入協約國之外交後援會對抗其會員約八十餘人以丙辰俱樂部之大部及孫洪伊派並新共和黨之一部組織而成在京外人以此舉爲破壞中國之舉國一致故多爲中國惜（十五日） 
　　東京電美德國交斷絶日本在德國之利益代表依賴西班牙巳得其承諾據報德國欲於戰後在經濟上佔優勝地位故現極力建造商船（十五日） 
　　奉天電通化領事分館主任巿川氏以下館員均巳來奉準備開館之事不日卽將回通舉行開館赤峰領事北條氏以下亦於十五日來奉從事準備設立領事館之事（十五日） 
　　奉天電奉天警察廳長王永江因取締警察事項過嚴以致軍警大起衝突王廳長辭職事始寢息（十五日） 
　　北京電保利銀公司借欵及收鎔制錢契約案今日經兩院之協議會開會議决照衆議院之修正通過此爲山東山西兩省議員運動之結果云（十五日） 
　　東京電交通銀行借欵五百萬元傳聞巳於十一日在東京將現金交與陸宗輿手收（十五日） 
　　東京電中國政府特派汪大燮使日前巳以非公式照會日本政府茲聞日本政府擬俟該使來日待以國賓之禮指定靈南坂御用邸爲其駐節之所並任命式部官爲接伴員（十五日） 
　　漢口電德國駐漢領事有準備一星期以内退去之説聞係受德國駐京公使之電命（十五日） 
　　漢口電王督軍於十四日蒞漢檢閲漢口防備情形（十五日） 
　　漢口電漢陽兵工廠前承江西李督軍定造小銃五千桿茲巳於十四日解交三千桿（十五日） 
　　濟南電濰縣民軍改編約成混成一旅於前日起由山東鐵道火車運送至省移駐第五師兵營業經張督軍檢閲是山東民軍移駐巳全完畢（十五日）以上東方通信社電 
[戰電]  
　　巴黎電晨報稱讚中國致德通牒措詞之堅决自由報謂華人乃最機警之外交家久信維廉第二可獲勝利今及恍然覺悟菲加洛報謂政府於世界時事與夫列强經濟陸軍之能力知之頗熟日耳曼同盟日趨危境北京或較其他各都城知之更諗中國今巳知此同盟團體於戰事後必有若干年不能出力助其與國該報結語曰華人雖巳變其國體改其服裝然仍爲習諳以哲理输入政治與歷史之唯一民族云（十三日） 
　　倫敦電晨郵報上海訪員電報各華字報均言中國决議與德斷絶關係（十三日） 
　　華盛頓電衆議院巳通過海軍議案計美金洋三百六十九兆元佔用軍火廠與船廠及收回飛機專賣狀之應急修正各條均經列入（十三日） 
　　紐約電柏林美國新聞聯合會訪員巳抵丹麥京城據　德國開始施行慘酷戰爭時德兵屯集荷蘭邊陲者共有五軍團之衆一面且間接通告美總統邀同與德斷絶外交關係之中立國謂當以比塞二國之命運爲殷　（十三日） 
　　亞姆斯特丹電柏林公報謂優待中立國船隻及敵國客船之秘密期限在北海以六日爲止在地中海以十日爲止在大西洋及英倫海峽以十二日爲止嗣後擊船不復先發警告公報否認德潛艇曾不發警告擊沉中立國船隻之説（十三日） 
　　洛特丹電各大街有饑民暴動搶刦糧食舖爲警察以鎗剌及警棒驅散（十三日） 
　　亞姆斯特丹電漢特爾斯白拉特報載稱荷船取道巴拿馬運河來往荷蘭與荷屬東印度問題現正在討論中且議以若干艘來往荷蘭紐約之間另以若干艘來往紐約爪哇之間（十三日） 
　　丹京電瑞典丹麥瑙威三國會同致文德國抗議潛艇戰術謂爲違背國際公法蓋即來往於中立國口岸之船隻顯亦不能倖免被擊也如因此損失生命財產三國自有對付之權云（十四日） 
　　彼得格勒電俄政府召集一八九七年至九八年之預備兵入伍數月之内復可出生力軍一百萬人（十四日） 
　　巴黎電公報宣稱星期一日下午五時敵潛艇一艘在法國比斯開灣亞都河口海濱附近發砲六響海濱排砲回擊之該潛艇即沒入水中傷五人所損甚微（十四日） 
　　倫敦電俄國公報宣稱星期一日德大軍屢在雅柯比尼至金波倫路兩方面進攻俄軍回攻之兩軍鏖戰終夜夜軍不支而退星期二日德軍復取攻勢大戰終日佔據雅柯比尼東南高地二處俄軍退走一英里之三分之二據險而守（十四日） 
　　倫敦電英帥海格將軍今晚戰報云敵兵大隊在比斯南面襲擊爲英軍逐退受損甚重被俘者若干人敵軍屢在塞爾勒南面進攻失利英軍攻入沙歇東面敵軍陣地數百碼毁戰壕栅口一處地坑四處敵軍抵禦頗猛死者頗多被俘者四十七人英軍損失頗少敵兵一小隊進抵亞美蒂愛爾南面英軍戰壕即被逐走（十三日） 
　　巴黎電今日下午公報云敵軍在勞蘭之巴加拉境進攻失敗法軍在亞爾蕯斯之美齊拉爾東掩擊獲勝俘敵若干人（十四日） 
　　倫敦電德國公報云德軍以短兵擊退塞爾勒南面進攻之英軍兩次並以鎗刺逐走留於德軍陣線前之敵兵枝隊（十四日） 
要聞一 
[我國與世界戰局（四）（飄萍）（二月十三）]  
　　今日之國務會議 
　　中德邦交之現在 
　　日本態度之將來 
　　今日（十三）爲國務例會之期上午十時國務員齊集國務院會議廳仍請國務員以外之梁任公陸子欣汪伯棠曹潤田諸氏到院别有顧問室諸名流外交大家卽蒞於此所謂聯席會議者並不在會議廳中行之蓋廳中除國務員以外無座位故國務員與非國務員之共同會議乃就商於顧問室者也 
　　今日所議之事不問而知爲外交重要問題例不能一字宣布但以余個人之觀察不外下之數端 
　　我國旣對德提出嚴重抗議且抗議中旣聲明不僅抗議無效而即止今日政府所應日夜研究者即爲抗議無效而後之如何處置今略分之 
　　（一）前次抗議書未限定答覆之期間德國苟不答覆則至何時起認爲巳屬抗議無效之期間乎 
　　（二）認爲抗議無效而後宜宣明如何之態度再行抗議乎抑即與美取一致態度宣告與德斷絶國交乎 
　　（三）萬一不幸而中德國交斷絶將來之進行如何宣戰乎不宣戰乎 
　　（四）萬一不幸而不能不預備宣戰單獨之行動乎中美兩國合同之行動乎抑中國與英日俄法合同之行動乎 
　　我國之對德抗議乃不得不然之處置無贊成所對可言有以抗議與加入戰團混而爲一乃因之表示贊成與反對者未免誤解蓋抗議固能爲宣戰之導線然抗議之結果未必即爲宣戰况卽假言宣戰而與美共同抑與協約方面共同大有可以研究之價值今之漫言加入不加入爲反對贊成之標準者吾不知其何所指也 
　　近又有以抗議與斷絶國交混而爲一者亦未免出於誤解如前數日某報言我國駐德公使巳接德政府出境之護照又言駐京德使我政府巳給以護照計其載此新聞之時我政府之抗議書尙未達到於德國政府何忽有此種現象發生吾又不知其何所見也 
　　近日一般人士又深注意於日本之態度有　其公使巳接政府訓令贊成此與而代理公使芳澤氏己謁段總理有所陳述者日使館則否認之但述其個人之意對此深爲贊許日本政府則未有態度表示云云余以爲日本政府今固無庸表示態度者也蓋對德抗議純爲不得不然之處置日本無贊成與否可言但所以雖贊成而亦不表不態度者則留以有待俟時勢變換或中德至於交戰狀態日本乃將有態度表示耳此又國人所宜知也 
[外交後援會兩日開會紀]  
　　昨日（十二）年前十時兩院議員各政團各推代表假座衆議院憲法起草委員會室開會研究對德外交問題到者五十餘人政學會代表李肇甫主張先定會名擬定爲外交後援會研究會代表陳銘鑑討論會代表林繩武等贊成之丙辰俱樂部代表馬君武等反對後援二字平社代表何雯擬改爲國民外交會討論會代表孫潤宇贊成之表决少數卽以國民外交後援會付表决多數隨由各團代表報告對於外交問題之主張黃雲鵬代表平社報告贊成抗議書認爲政府適宜之舉動朱兆莘代表憲政討論會報告認政府對德之抗議書爲尊重人道及維持公法起見不得不如此如斷絶外交關係後相機加入協商團韓玉辰代表政學會藍公武代表研究會康士鐸代表大同俱樂部俱贊成抗議書持同一之論調韜園代表王乃昌報告本國贊成抗議但將來應否宣戰須留討論之餘地云云是日到會除以政團代表名義赴會者外尙有衆議員黃君　素參議員潘君江謝君持等數人俱聲明以個人資格到會對於外交問題均異常關切確有研究時至一點討論未得要領定今日（十三）上午十點再行開會今日（十三）上午十時各代表復開會討論推陳銘鑑君主席表决左列各欵（一）本會以後援政府外交爲宗旨（二）會員應取廣義凡有會員三人以上之紹介者均得入會（三）發起人不限於兩院議員（四）每政團推出一人爲籌備員兼起草會章復議定明日上午十時仍在衆議院繼續開會茲將兩日到會之人數附錄於后十二日到會者益友社代表李述膺朱念祖鄒魯曹玉德趙世鈺　允彝政學會代表劉彥王侃王肇甫韓玉辰憲法研究會代表張樹森陳銘鑑李兆年高登鯉陳士髦藍公武平社代表黃序周澤饒應銘余紹琴王汝圻徐蘭墅黃雲　程鐸廖希賢楊肇昌向乃祺解樹强黃汝鑑姚守先憲政討論會代表孫潤宇朱兆莘林繩武克希克圖大同俱樂部代表康士鐸李芳胡璧成丙辰俱樂部代表張知競白逾桓楊時傑韜園代表王乃昌衡社代表李景濓方鎭東國敎維持會代表王敬芳正社代表陳善十三日到會者益友社代表李述膺朱念祖曹玉德鄒魯政學會代表李肇甫劉彥討論會代表黃贊元克希克圖林繩武平社代表周澤黃序徐蘭墅潛園代表蘇毓芳仇玉珽富元尙友會代表趙成恩劉振生劉恩格國敎維持會代表黃懋鑫正社代表陳善憲法研究會代表陳銘鑑李兆年大同俱樂部代表李芳靜盧代表鍾允諧吳文瀚又一訪函云前日兩院議員在衆議院開會有人主張發起國民外交後援會當日某某兩政團之議員爭論頗烈謂對於德國抗議政府巳經發出固無庸後援此後政府如何辦法尙未與兩院接洽更無從後援遂無結果而散昨日上午十時仍在衆議院開會各政團之代表聞有未到會者 
[徐州快信]  
　　徐樹錚段芝貴張鎭芳等巳於前日由徐乘車北上此間近日白喉痧症傳染甚盛張營兵士患者巳有百餘人張勳之第四妾（即王克琴）聞亦患此症甚劇 
　　倪嗣冲昨又來徐仍住巡閲使署 
　　各當舖前日巳全行開巿 
[南京快信]  
　　中央有電促馮副總統入京就商大計聞馮覆電謂暫難北上并派胡嗣瑗入都代表陳述意見 
　　海軍饒司令派毛參謀長入亦詳陳淞口軍艦事件 
　　國會議員吳景濓王茂材定明日（十六）午車回京　過徐下車與張勳有事接洽 
　　省署内務科長湯文鎭日内入京參與警務會議禁烟聯合會副會長兼總幹事安銘昨因收買存土案來寗調查一切 
　　姜桂題有電致馮副總統詢問收買存土有無其事 
　　寗垣各小政團籌議組織外交後援會不日卽開茶話會交換意見 
　　靳雲鵬昨巳回京陳之驥昨日抵寗 
　　丹徒縣知事章同調署川沙聞章擬辭不赴任 
　　新委武進知事陶文煥定十五日由省前往接任 
　　新任山東高等審判廳長沈其昌昨巳由寧乘車赴魯履新 
　　此間近數日白喉症傳染甚盛警廳通告人民用大黃蒸於飯鍋以袪喉疫 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中德問題之籌議]  
　　中德國際問題政府異常審愼聞段總理昨巳商准大總統以後關於該事件有所籌議及討論之處均在公府召集特别會議以昭愼重列席者除各國務員外其他各要員均得隨時指令列席藉收集思廣益之效唯此項會議不必確定日期應於必要時隨時分别通知同日政府又將對德抗議書全文分電各省軍民長官並略述此次抗議書提出之意旨請勿誤解所有地方治安仍須加意維持並對於該境内僑居之各該國商民充分保護是爲至要等語先是大總統曾電各省軍民長官徵詢我國對此問題應持之方針現聞中央近日（自八日）至十日）迭接各省督軍省長及政區都統覆電主張堅守第三國中立者居十分之七主張加入美利堅與德國政府斷絶國交者居十分之三至各長官覆電所具理由因極秘密無從探悉又據公府消息十日午後三時餘總統特擬電邀段總理及各國務員進府確商暫時嚴守局外中立之種種要點議决之件頗多因關國際密要不便宣布惟聞主座對於海軍中立尤爲注意擬派薩鎭氷李鼎新湯薌銘三氏分擔天津漢口上海三要埠辦理海軍中立事宜並給予調遣海軍之特權昨巳電令薩上將稍緩返京暫駐上海聽候中央命令以備籌畫海軍中立事件又據外交界消息謂中國此次向德國抗議之舉不過希望德國解除前次之戰線辦法并無何等特别關係蓋確係按照中立國條例向德抗告如德政府不能如中國之希望則中國亦不得不保護其中立境内應享之權利目前駐華外交團對於此事倍極注意云 
[醒社開成立會]  
　　國會近有議員數人在北京新組一政團定名醒社以聯絡同志發揮平民政治爲宗旨巳於昨日（十一日）午後在雙栅欄該社事務所開成立大會議决章程推定職員計總務科幹事推定杜潛岳秀夫魏毅賀昇平王傑五人庶務科幹事推定李夢麟丁騫李載賡劉峰一張善與五人會計科幹事推定劉積學陳鴻疇凌鉞王伊文徐繩曾五人文牘科幹事推定耿春宴孫正宇毛印相劉榮棠萬鴻圖五人又憲法協商代表推定丁騫李載賡 
[西報述成都兵變槪情]  
　　字林報一月二十三日成都通訊云夏曆舊年巳於昨夜結束而作送舊迎新之點綴品者則有東校場小部份兵士之譁變昨夜十時許約有兵士百人挾帶軍器始與軍官齟齬繼則衝營而出據若干人推測此輩本料他營兵士繼起響應庶可聯合在城中肆行掠搶乃不知何故其他兵士皆寂然不動變兵見無後援自知其危遂趨至相離不遠之新東門喝令開城守門警士未能迅速應命變兵遽開鎗擊之死傷警士各一迨城門一開變兵即蜂擁而出散往鄉間究至何處未克詳知以意度之大約巳散至各處尋剝 
覔其舊日相識之盜友矣聞變兵多係蜀人果爾則遍地有盜覔其舊侶自非難事警士與滇軍尙能� 
迅速應付事變警士一聞警耗即奔回警局携取軍器復至街中彈壓滇兵亦列隊而出共保治安近來政界頗呈良好氣象羅督常備筵請客成都西人亦常與宴羅與各方面似頗融洽戴省長今巳抵省想各黨派巳有調和辦法故戴得以就任而王芝祥之來省尤爲佳兆政府派王來此調查軍隊等事惟據民間傳言王有改膺蜀省要職之望王對於蜀省各事調查甚爲認眞待人和譪衆交稱之王於紙幣一事頗具整頓之意聞欲設法規復其價格此事亦王芝祥遊蜀結果之一也 
[桂省治安與烟賭關係]  
　　字林報一月二十九日南甯通訊云江水低落舟行不易須至雨降水漲時航業始可免困難記者附馬逹船沿江行見數處水深僅二尺許船尙能行過不過船底大受磨擦耳華人之操舟業者於行經淺水及駛下急灘之際駕駛得法其氣忍耐其術精巧爲乘舟者所共 
見今往來香港與梧州間之大汽船因江水太低未能直抵梧州輒於數英里外停椗桂省迭經變亂然商業尙稱發達南寗新商舖接踵而起城内各處皆起築高大房屋惟賭風仍熾官場且發給執照許其公開於是桂人因賭而盡喪其所有者不知凡幾以記者度之後起官吏殆昩於桂省巳往之經騐否則當不致倒行逆施貽此禍於受害巳深之人民也查廣西匪亂之禍僅十餘年前之往事當時所謂叛逆者不過盜賊而巳乃草薙禽獮其數號稱十萬以在比較上户口較小之桂省而作亂被戮者竟若是之多亦足令人驚駭矣良田變爲荒郊村落多成灰燼迄今猶未全復舊狀若當時商業之凋殘經濟之喪失其浩大更不待言迨羣盜肅淸生氣漸呈桂省遂爲中國寗靜之地今官場處處以提倡彩票鼓勵番攤爲能事是欲造成因賭喪資挺而走險之人民而再釀廣西匪亂之劇禍也從前官場慘淡經營維持治安之成績不將盡被摧殘哉記者敢謂官場投標包賭藉歛金錢而民間因以毁家破產盜案因以滋多且大好光陰因以銷耗種種損害不可枚舉官場所得僅一元而民間所失不止十元得一喪十豈云得計况北京且須籌寄巨欵供養兵士以作防亂計耶鴉片近由滇黔經過南寗而往廣州者爲數不少税關雖有所搜獲然終不若漏網者之多鴉片之爲物體質少而價值昻易於藏匿當道縱竭力搜查然私藏鴉片之法層出不窮終難杜絶其私運故唯一之補救法惟有正本淸源在鴉片出產地嚴禁種烟而巳桂省產烟無多但滇黔兩省不乏栽種罌粟之地省長會出示於某某日期後禁絶烟吸第烟種未絶則烟吸斷難禁絶桂省從未運銷印土當前淸時代因種種規定及繁重捐税桂省吸烟惡習幾被剗除惜近年官場似不甚注意烟毒且以一暴十寒之手段施行禁令焉 
[廣西禁賭之無期]  
　　害巳較廣東爲烈矣 
　　廣西匪患以前淸壬寅癸卯閭爲最烈大股萬人小亦千計連陷名城數十殺人歲輒十萬人民流離轉徙至今談者猶爲心悸而推厥由來悉爲開辦賭捐之所致厥後岑西林起督桂粤親總師戎竭兩歲之力僅得蕩平然亂能即止且止不復亂者其故又在先行禁賭使民復舊業盜源杜絶所致此則賭實所以致盜治盜還先禁賭之明證也去歲袁氏稱帝陸幹卿將軍起義粤西以絀於兵費無可爲計不得巳而謀及賭捐當時曾聲言國事就平賭當復禁弛禁之期僅定半年及今總統就任命陸督粤以桂畀今督軍陳炳焜而半年之限適滿陳以軍費不足不得巳仍弛賭禁全省大譁省議員全體致電中央反對辭旨絶痛中央未之答廣西國會議員亦提出禁賭案又以兩院急於議憲擱置而第三期賭捐又繼續開辦矣廣西軍費究實不敷多少人民均無由知惟前此獨立另募軍隊不逾二千出湘北伐往返兩月行軍之費以半年之賭捐六十萬及袁氏協餉七十萬（廣西獨立前二日袁滙交爲征黔之用）儘可敷用若本省歲入歲出不能相抵容或有之然每歲當不逾數十萬民國二三年間歲入更減於今而無須謀及賭捐今軍民兩費無異疇昔去年舉行淸賦每年收入增至百餘萬歲入實巳超過二三年歲出之數縱有未足使能略將軍隊收束支出稍爲縮減收支當能符合乃竟長此飲鴆自毒以致全省之民棄業就賭因而流爲盜賊除軍警森嚴之省城外幾於無處非匪每縣一日電報匪案輙至數次或數十次來往輪船多被刦掠交通阻塞本月參謀馬曉軍由邕下梧幾斃於匪前月昭平縣一日鎗决匪犯至六十人大亂之象巳去壬寅癸卯問不遠矣人民之望禁賭如望救焚解懸前月京滬報載新任劉省長表示政見以禁賭爲急聞者無不延頸企踵以望其至乃劉抵任纔數日又以賭不能禁爲言轉欲加重賭捐以辦貧民工廠爲之救濟全省士民無不大失所望謂其乖舛如出一轍其言救濟之術無異右手　人以刃而左手授以刀圭之藥云 
[滇邊禁烟紀要]  
　　老鴉灘雲南老鴉灘遠在滇邊與川省毗連近日川匪蔓延爲患滋烈頃又探得老鴉灘行政委員昨有電至省略謂委員查烟知盜匪成隊者隨在皆有軍服利械往來各鄉搶殺無忌昨於吉照聞有定期約集共刦井渡（卽老鴉灘）之説游擊查獲匪函不虚魚日回署維持現狀未遍之安樂俗美仁富等鄉咨請游擊隊長率兵代查茲得函報匪情同然並有匪盛兵單莫可如何請兵助剿等語委員昨曾查得邊地烟多匪衆恐兵寡僨事電陳在案若不痛剿不但烟禁難望肅淸倘環窺井渡更不堪設想擬懇電飭獨立營駐井嚴剿務除匪患委員段文海叩 
　　石屏縣雲南石屏縣屬之猴打鞦案種烟頗多前經何知事親往查剷烟苗乃有土棍邱長安竟敢出而抵抗不認剷鋤法警上前緝捕尤敢持刀戳傷該法警隨即乘勢潛逃該知事只得飭將烟苗剷盡偵緝逃匪未獲現聞巡視員徐正鼎查烟至彼發現巳剷復種烟苗十餘塊當即復剷盡凈并將包庇種烟土棍邱長安拿獲解送來縣訊辦業經何知事訊明各犯均供其主使甚力日前巳電呈省署請照通令准其軍法從事以儆效尤 
　　大關縣雲南大關縣屬與川省之宜賓縣接壤如川境之許堰場新濔一帶聚有股匪約七八百人器械最利搶刧之外專事種烟遍地皆是向日軍隊由川護送商貨多被搶刦非由滇川派兵會剿難期盡絶根株現該縣知事巳電懇省中迅咨川督飛飭就近軍隊撥往該處會同滇軍協力剿辦 
　　綏江縣綏江縣亦與川省宜賓屏山兩縣轄境相連滇界烟苗業經該縣知事會同委員迭次查剷肅淸結報惟交界處所非會同川省督剷不能收效且川民倡言宜賓屏山兩縣烟苗川省當道並未勒限除盡雲南官吏何能越俎似此情形匪隣縣空文往復所能有濟昨該縣知事特呈明實情轉咨川中迅予嚴厲進行以免貽誤 
[本溪煤鐵公司開會中之議案]  
　　奉天本溪湖中日合辦之煤鐵公司每年於二月間開股東會議一次馬特派員以督辦該公司之資格前往赴會詳情巳誌前報茲悉偕馬特派員同行者除陶譯官尙銘外尙有奉天財政廳長王樹翰氏爲我國股東代表星期一二兩日爲會議之期馬特派員當時所提之議案略謂公司開辦鐵礦時訂立合同曁附件爲該公司遵守之具其附件第三條有該公司出鐵一噸酌提礦務學堂經費二錢之議當時又有俟公司發達時方能提用否則存在該公司中以資周轉等語今查見該公司賬目未見列有此欵應請中日各股東按照條件將應提之二錢經費一項自本年分起照出鐵噸數一律撥存以便提用云云各股東曁公司辦事人員均以訂有專章極應照辦此外議案無多巳於昨日閉會今日（即星期三）午後三時王廳長馬特派員等巳回奉將會議事項 
面謁張督軍禀陳一切矣 
[奉天之救濟貧民事業]  
　　救濟貧民事業我國各省雖日見發達惟以辦理不善致徒耗巨欵者時時有之茲將奉省關於此事之進行情形探錄如下從前奉省所辦之貧民工廠徒擁虚名就學者不儘寒家子弟造就百無一成其腐敗狀况巳達極點近經當局整頓雖稍見實事求是之意然與救貧主旨尙難爲旦暮之期聞當局規畫擬將工廠事務擴充其所習工藝全擇適於實用科目招攬貧民子弟及乞丐年歲較輕者入所肄習第一次以三千人爲限期滿續招所得餘利即以推廣擴充其經費除原有底欵外仿照部議舉行一次房巿捐及樂善者之輸納此舉就現狀觀之雖較誇大然欲爲根本救濟之計亦不能不有此策劃也 
　　自歲底嚴寒至今未巳經警察當局前後將貧民收入敎養工廠及棲流所者月必數十人而貧民工廠復選舉其中可以造就者二百餘人送廠習藝以資造就聞將於春融開放時將詳審查考其實有能力者仍令習藝其疲癃殘疾者另加養護以免沿門乞討是亦救濟之一法之 
[湘省電燈公司之爭議]  
　　長沙原有湖南電燈公司係陳文瑋所組織歷年以來獲利頗厚但電機太小初辦時尙可敷用邇來商家住户需用日繁遂有供不敷求之勢又有左宗澍等應時勢之需要組織一光華公司因舊公司恐其分利堅執原有專辦成案不欲其成立遂致互相爭執後新公司禀經農商部立安准其與舊公司分區辦理陳文瑋復禀請交通農商兩部收回成命現尙未有結果交通部爲此特於月之六號咨行湖南省長請爲核辦其文曰據湖南電燈公司總理陳文瑋呈稱爲捧批陳明請求收回成命或予變通辦理以維定案而免爭執事案奉鈞部第七號批開禀電均悉查電氣事業係普通工商業之一種本無專利可言左宗澍擬在長沙設立光華電燈公司以補該公司之不足一案前經本部分咨湖南省長農商部核復去後嗣准湖南省長復稱以原有公司規模狹小實力不足飭據商會議决分區辦理謂置桿困難及穿線危害各項巳能免除並准農商部復稱此案旣准湖商省長電稱雙方均無妨碍本部認爲可行各等因本部復查左宗澍擬在長沙設立電燈公司與該公司分區辦理旣無危險紛爭之可慮又能補助供給人民之需要使地方工商業得日益發展尙屬可行業經核准照行咨復湖南省長查照飭遵在案所請仍、 
由該公司獨辦之處應毌庸議此批等因奉此查各省電燈營業旣經鈞部查明現在各地方開辦電燈大槪歸一家營業并無同一區域之内設立兩廠之成案自不能由左宗澍一人作俑破壞成規鈞批所指商會議决分區一節查商會會長左宗澍卽屬發起光華公司之首名藉會長之勢力爲光華之護符自不難顚倒是非廣通聲氣卽如此次商會開會到會者左宗澍之外不過發起光華公司之少數人事前旣未由評議員通過當時亦未經本公司認可私自議决朦復省長似此假名商會片面議决之案何足爲據况本公司對於光華分區尖設一層始終並未承認且將同城危險及破壞定案各情形屢呈鈞部省長在案乃左宗澍上下運動内外把持省長竟據一面之詞以雙方均無妨礙電達鈞部試問此次議决之案本公司旣未取得同意固不得謂之雙方同城設立兩廠電箱桿線工役龐雜在在均易發生危險更不得謂之無妨碍况如農商部批指示亦謂分區辦法總以雙方均免爭執爲前提足見於認可之中仍寓限制之意欽佩莫名要知電燈一業需本極鉅收效極遲若非予以專辦誰願輕投資本經營斯業若旣准本公司專辦於前復准光華尖設於後將來爭執不僅在本公司卽各省電燈公司亦將羣起而爭不致釀成莫大交涉不止利未見而害先形想亦鈞部之所樂聞也惟是本公司内無黨力外無奥援勢不足以敵人信不足以服衆不得不力求退讓勉就調停茲經本公司股東陳壽山等擬定三種辦法（一）本公司自願歇業全盤頂與光華公司承辦以符專辦定案（二）光華巳購之機器巳收之股本不得過二十萬兩由本公司出資承頂（三）如該光華公司擬定分區辦法祇可就本公司未設電燈之處酌量加設緣本公司開辦數年電線電桿早巳佈滿城廂斷無於本公司巳到地點强令分割一半之理現在長沙北城外開闢馬路及新巿場指顧成立此爲新舊公司天然之界限即以新巿場爲新公司地點舊公司桿線不得入新巿場新公司桿線亦不得入舊巿場不但免除危險且可杜絶爭端實爲分區承善之法除此三端本公司始終堅守前農工商部及農商部批准專辦定案無論如何絶對不能承認查前淸法律凡與民國　體不相牴觸者皆應繼續有效本公司專辦電燈純屬商人營業與國體毫無關係自不能因昔年成案稍有動搖若因左宗澍一禀卽認爲可行是不啻　前後批准專辦之案一旦推翻不但有失保護商民之本心且恐煌煌大部信用一失將朝准立案暮卽更强人將祝部案如弁髦以攘奪爲能事商業前途何堪設想除　呈農商部外所有分區辦法擬請收回成命或予變通辦理以杜爭執各緣由理合呈請查核批示祗遵等情到部查長沙電燈前由貴省長核定分區辦理經農商部認爲可行原爲免去爭執起見今陳文瑋一再抗議堅以專辦有案爲詞據呈以上辦法三項本部詳加覆核第一第二兩項應由新舊公司自行商酌至第三項劃分地點辦法係保全該公司原有線路似尙無不合之處擬請由貴省長察酌情形秉公核辦以期早日解决庶於公司用户兩有裨益云云 
[財政部不允廢止官中]  
　　省議會將何以處之 
　　江蘇省議會上年開第二届常會時曾兩次提出取消蘇省各縣官中建議案咨請齊省長轉咨財政部如議辦理齊省長以據財政廳呈復官中有益契税謂即使咨部中央亦未必輕予廢止不允照轉及第二次省議會仍執前議乃勉爲照咨財政部請酌核辦理現財政部巳咨復不允所請果不出齊氏所逆料昨財政廳且根據部咨通行各縣對於推設官中一案積極進行此亦政界與意思機關相背道而馳之一事也財政廳之令文如下案於六年二月五日奉江蘇省長齊第五百二號訓令開案准財政部咨准本省長咨案查前准江蘇省議會咨送廢止官中建議案一件内稱近聞皖贛浙等省巳議决咨請省長撤銷蘇小事同一律應由行政長官咨部廢止等因當經令據財政廳復稱查官中有益於契税者至大今爲取銷不但巳經承充之戶無法處理且此後契税亦無起色等語咨復省議會去後茲准咨稱本會集議不能認財政廳之復文足以代表中央爲建議廢止官中案之終結相應備文連同重行建議意見書咨部察核見復等因前來查官中之設原爲杜絶匿契不税起見故由本部通飭各省遵辦該省自此項章程頒布以後據財政應報告契紙由官中領售銷數達十三萬數千張契税共收四十六萬餘元成效卓著當此國庫支絀之際若將此項官中遽予取消不特國家失去鉅宗入欵即稽察契税方法舍此亦無以資整頓前准皖贛浙等省長咨准省議會提議取消等因均經本部核駁在案該省議會所請援案除免官中之處自應毌庸置議至承辦此項官中果有未盡妥善之處應由該廳認眞稽查以杜流弊相應咨復查照辦理等因除咨行省議會外合行令仰該廳遵照辦理此令等因奉此查本省各縣辦理官中巳經如額招足者固占多數惟尙未一律招齊茲奉前因除隨時稽查外合亟訓令該知事遵照趕緊設法招足其巳經額滿者務須督飭認眞經辦俾裕税收而杜絶弊 
[江北官產之新波瀾]  
　　江蘇淮揚屯灘經徵局局長沈朝宗任事以來營私舞弊疊經淮揚各屬人士及被害之家赴省在江蘇淸理官產處具禀懇予查辦禁革以蘇民困曾處長　一再嚴批申誡而赴省控告者依然踵起案 
 
 
 

Page 7

 
 
牘之積厚可盈尺爰特密令該處顧問張福增（束海人前曾辦江北官產一馳赴江北按照所控各案逐一調查聞張君巳在浦口經過迨至寳應分局查詢委員張某果無其人與原控案無異抵浦時沈在寗寓度歲尙未來局一般執事聞信發電催促回局張君尙擬往阜寗等處調查此次查辦突如其來有人訪張訽及對於此案之意見聞答以省中疊接人民控告并傳聞沈常在家由某某包辦月給若干之説今番到浦果不在局其餘各案亦巳得有梗槪彼惟有秉公具覆云云至應行查辦之内容其犖犖大者爲（一）委潘丙炎仇池石爲阜寗稽徵及帮辦由某某過付得賄案（二）收受淮陰洪湖灘於工灘勘災規費案（三）挪用租欵在浦口某行囤穀牟利案（四）侵呑五縣屯灘罰欵案（五）侵呑員薪案（六）浮收案（七）縱容租差侯升標需索案其他瑣細甚多 
　　淮揚各屬屯灘原屬官產範圍與營地性質相近因之權限問題時起爭執前進淮屯灘局擬以淮陰淮安漣水泗陽阜寗五縣黃運柳隘屯灘在該局領有執照或執有租串者屬於官產範圍祗以黃河廢隄頂陂爲限屬之營地業經詳由省淸理官產處批准著爲定案并咨會台營總局查照淮安甘家莊租户張學元甘式彥甘殿南等十六人所有地畝原在屯灘局完租去臘台營局委員帶人丈量强令繳價違則拘人張等以有家難歸等情赴省控告官產處特查照成案批令淮揚屯灘局知照台營委員并咨各縣知事出示曉諭未知果能自此息事否也 
　　淸江西北之西壩鎭爲淮北鹽務薈萃之區鹽河南岸有隙地三十餘畝爲舊日綠營煙墩故址淮鹽起運勢所必經前經第三巿學務委員吳寶之等在淮屬台營局繳價請領當由局照准所有權旣有所屬自未便任人通行運鹽繞道不免發生困難公棧賣首李毅以係官產呈請縣署准領惟因請領之先後與夫營地與官產之分别兩方大起交涉或謂果能以鹽釐若干補助敎育學界中未必不可讓與也 
[䢴江短簡]  
　　日來運河下游春潮漸長提鎭短班小輪巳於今日（十三）直抵鈔關碼頭 
　　駐淸江浦陸軍第一旅長馬玉仁於今日午後乘輪晉省 
　　淮揚道尹左杕周於今日下午七時由寗抵揚 
　　灌雲縣屬葦左營南北兩鄉公民許道修等以徐文浩擅築新埝　蕩害民特具禀運署懇令取消 
　　此間各洋油棧以美德决裂美孚油將難進口每箱陡提三角 
[杭州快信]  
　　昨得軍界消息高級軍官周　岐斯烈傳其永遊學費財陸兩部以庫欵支絀不便照准業巳咨覆來浙 
　　浙省派遣留學生定三月二十二日起在省公署舉行考試以二月十五日至三月十五日爲報名期聞應試資格限本國專門或高等師範本科畢業以上 
　　金華道尹沈復聲不日赴任聞道署擬改設衢州即以舊府署充之 
　　交涉公署擬遷舊督署現經楊督批准月内當可遷移 
　　財廳長莫永貞諭飭金庫籌解禮和洋欵十二萬元 
　　第六分署馮警佐在樓外樓偶因細故逮捕交涉使署第一科科長丁某羣情不服業由丁某延請律師向地檢廳起訴 
　　警備隊劃歸省長直轄定三月一日實行昨日齊省長召集第三區統帶洪雨卿第四區統帶劉鳳威協議　法 
　　紹興管獄員張若　被紹人來省揭控多欵高檢廳長巳派員密查 
　　平湖縣知事張志蒓撤任現委正任嘉興縣知事袁慶萱署理 
　　旅杭奉直二省人民擬公舉齊省長爲同鄉會會長巳公函各同鄉徵求同意 
地方通信 
[松江]  
　　閔行大火舊曆二十一日晚十句鐘閔行鎭陸來源水菓店失愼一時烈燄飛　延燒二十餘家火勢亘三小時不滅死老嫗一人小兒二人經警察水警　捕營商會等協力撲滅方火盛時南貨店丁姓老嫗巳入睡鄉由鹽捕營兵士邵仲魁從烈燄中救出得免於死然亦險矣 
　　通俗敎育圖書館開幕記美國敎士班德生在城内楊家橋堍天恩堂内附設通俗敎育圖書館於十三日行開幕禮先期柬請各界士紳到館觀禮午後一時上海美國敎士潘愼文縣署第三科顧稼軒等陸續蒞館先由潘愼文登臺演説大致謂中國人對於敎會不甚明暸槪括言之敎會有兩主義一屬於靈魂的一屬於身體的第一義在促人之爲善第二義在養成人之自立能力凡有剏辦悉本此皆深望松人洞悉此意云云次由顧稼軒謝宰平倪伯英杜逢一等繼續演説類皆致其欽慕之忱與希望之意禮畢由班德生欵以茶點而散 
[鎭江]  
　　查勘砲台馮副總統以鎭江爲長江下游門户防務不可不嚴現參謀部將派員查勘各省砲台整頓國防擬先派員來鎭考察焦山象山雩山　山都天廟各要塞佈置及軍隊掩護方略如有不合法之處即可先行指示俾便部員查勘 
　　擬設砲學研究所駐鎭陸軍十九師楊春圃師長擬在本部設立砲學研究所遴選砲隊兵士入所講習以資深造刻正在計畫中不日當可發表 
[揚州]  
　　領荒須候查復公民馬益德擬領陳家溝公灘荒地十餘頃聞墾巳領得財政部執照日昨具禀運署備價請領兩淮鹽運使劉佑常以該地灶民曾經禀控此項荒地與引地有關當飭場長查覆尙未據復究荒此項荒地是否確如來禀所言未能詳悉雖有財政部執照必候查復禀文到後再爲核奪巳將此意批飭馬益德知照矣 
[南通]  
　　署長因賦閒宴賓前水警專署長許宏恩因賦閒日久宦　消　特假某律師事務所大宴地方紳商藉乞援助聞巳經某紳發起會呈水警廳長俯念許宏恩光復南通有功賞予錄用云 
　　區員查嗎啡被辱三圩鎭區員劉文秀懦　性成昨至該管區内葛姓家搜查嗎啡竟被捆綁毆　警局據報立派司法員季國傑率帶保安隊前往查辦以儆刁風 
[南京]  
　　觀濤公產鄉有案之進行浦東魯家滙觀濤學校公產應歸鄉有一案業經省會照案議决咨送省署執行近聞省會咨文　略緊要字句巳由秦議員錫田許議員蘇民等函請議長另辦咨文聲明更正以符原案 
[安慶]  
　　吳宣淪再駡柳汝士公民吳宣淪前揭發省會議長柳汝士罪狀十三條具書請議並又刋發傳單極口詆謨不遺餘力柳汝士不與深較僅在議會中宣言敬領吳君敎益一語旋爲省長倪氏所聞以吳信口雌黃有汚議會名譽卽令地方廳提吳訊究一時雷厲風行吳自知立於危險地位遂以三十六着走爲上策怱怱入京事亦擱置現吳又重行來皖心尙不甘昨特具書議會專致副議長趙春木仍數柳汝士之罪狀詞意更厲聞趙巳將來函交會討論吳現寓省垣聲言須與柳汝士對質公庭逐彼出境云 
[杭州]  
　　財政廳長提早北上此次財政部召集財政會議浙財廳長莫永貞原定二十日赴京昨因又接部電催促巳擬提早三天改於十七日起程北上當經諭令各科務將建議案件先期趕辦完竣以便携往交議 
　　貧民房屋被拆可憐軍署近因添築房至擬將管驛後城頭巷以及佑聖觀巷民房給價拆　會由杭縣知事分别飭查併計住户有九十餘家類皆孤貧淸苦前年朱介人將軍曁葉子布師長亦有收回之議經各居户求免至上年始奉官產局催繳地價給發部照以爲一勞永逸今不料又有拆讓之命現各住户口公舉代表潘如秋蔡辛潭王勵循王壽摶四人禀請督軍收回成命以順與情未知能邀准否 
[廣州]  
　　召集省會臨時會朱省長昨日電呈中央云北京大總統鈞鑒國務院内務部鑒查省議會暫行法第二十二條如有特别緊要事件發生可由省行政長官召集臨時會等因粤省待議要件尙多茲由慶瀾於二月二十日依法召集臨時會特此電聞廣東省長朱慶瀾呈 
　　籌備六次運動會此次粤省第六次大運動會巳定二月十三四五號三日舉行會場近巳搭起比往年闊大壯麗數倍因往年棚費不過六百金左右而今年則用至二千餘金所有運動種類及佈置純然仿遠東大運動會規模極爲新式現在所收捐欵巳達三千餘金約計用費須在六七千金以上各團體報名運動極形踊躍實粤中空前未有之盛會也 
雜評一 
[外交商榷會（一子）]  
　　抗議提出後各政團之態度據連日報載主張雖不一致然皆能犠牲其黨見而以國家之安危爲前提故自外交後援會發起後各派所發表者類皆以誠意和平討論國人方以此爲前途之好現象而不謂乃有與後援會對峙之外交商榷會突然而起 
　　外交商榷會之倡議縱不挾有其他利用之目的然以同一政團同一討論外交而必特設旗幟以顯示其相反之意與外交上進行之方針巳難免不有所障礙自來外交政策進止依乎時勢而方針則貴乎一定政府固宜審愼從事而各派之或主援助或主糾正要皆以順機指導爲歸斷不可有意立異而致陷國家於進退維谷之境也 
　　此其義非僅政團所宜知者也各　吏各人民其共勉之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[酌擬訂購美貨之附帶條件]  
　　國貨維持會昨接全國商會聯合會公函云逕啓者本年一月三十日奉敎育部函開中國敎育尙在幼稚亟宜力謀發展以爲立國之基而近時風會所趨尤以注重實業敎育爲要本部前據留美學生監督呈請展長留美工科畢業生實習期限以宏造就並請咨商各部省嗣後如與美國工廠訂購物品可附帶條件要求准中國學生入廠練習等情當以事屬可行業予分咨核辦惟思公家與美國工廠訂購物品固屬常有之事而殷實商號需用物品購自美國者亦復不少擬請貴聯合會分致滬粤津漢等埠商務總會嗣後遇有與美國工廠訂購物品時如何附帶條件要求准中國學生入廠練習切冀妥爲謀議俾獲實行所有擬定辦法并希見復過部以憑籌劃進行等因到會除分函知照滬粤津漢總商會并呈請敎育部備案外相應函達貴會卽希查照前列事項如各商號與美國工廠訂購物品時應如何附帶條件要求准中國學生入廠練習以期實行妥擬辦法迅賜函復以便彙案核轉 
[金業取締空盤買賣之辦法（二）]  
　　金業董事擬在該業公所創設監查定單交換所杜絶空盤買賣其所致上海總商會之節略巳錄昨報茲將總商會昨致滬海道尹公署第九號公函錄下敬啓者頃據金業公所商董施兆祥副董吳文炳略稱（原文見昨日本報從略）並附交換所監查簡章一扣等情到會查上年八月間據會董朱五樓等合具意見書以近來金業抛盤比較從前洋釐空盤爲尤甚種種情形影響於商業者甚大請轉商金業董事酌訂取締之法等語當經本會於八月二十六日第十七次常會公議以後金業成做交易不准收受外行及個人名義之定單只准金業同行與銀行及應用金磅之商號交易買賣以爲限制倘不遵照而致生糾葛金業董事不爲料理本會亦不與理處即經抄錄議案函致金業董事照議取締有案茲該董等在公所内創設監查定單交換所並擬訂簡章十條一律遵守自係爲杜絶空盤整飭金融起見據略前情相應照錄簡章函達貴公署查照准予立案頒發示諭送由本會轉給至紉公誼 
　　上海金業公所創設監查定單交換所簡章第一條本所由金業公所設立以監查同業各店及各路銀樓客商買賣各項金貨定單杜絶空盤爲宗旨第二條本所管理權歸金業公所董事會選定所長曁監查員數人隨時監查同業各店成立之定期現期各金交易第三條監查員察得確有影戤定期名目預賭輸　者報明所長呈請地方官廳懲罰第四條凡各店金貨買賣均應投報金業公所設立本交換所登薄詳載定期定價進出兩數及買主賣主姓名牌號互換定單爲憑第五條各項金貨無論現買以及定期成立後均須繳存額定擔保金於本所爲實買實賣之信證待所訂之交易履行後當將繳存之擔保金悉數還之第六條如各路銀樓客商所定交易於授受期限内發生該處金融停頓及意外事故准許其轉賣買回第七條現金交易限期五日内淸結定限交易限期一月淸結如在授受期限内巿價大有變動或發生特别事故時得令買主賣主雙方增存擔保金如有不足擔保金額而不補繳者得聲請所長評價辦理淸結第八條同業各店曁各路銀樓客商如有買賣違背本所定章及不服從監查員檢查者當立卽停止其在同業中之交易所有事前業經成立之各項金貨着其轉賣買回因此而生損失均歸違約者擔任第九條如交易各項金貨有違約者其對同業與客商所負之債務得將其繳存之擔保金内扣除設有不足當再向違約者追償第十條本所所有同業營業一切手續均照金業公所原有章程辦理 
　　昨報所載節略首句取締本業定期驃金之本字誤排布字附此校正 
[裁釐加税之節畧（續）]  
　　（一）裁釐分别加税辦法調查各國税率總有輕重若統徵十二五不過免手續之煩而無體恤貧民之意援各國關税政策應將常用品與非常用品分别輕重常用品按批售巿價徵切實值百抽五非常用品或加一倍或加十倍隨時酌定再海關現行税則向有二本一咸豐戊午年所訂進出税則一光緒壬寅年所訂進口税則陸路各關奉行進出税則並照俄法英約進口貨減三成出口貨減四成徵税水路各關進口洋貨按進口税則徵税出口土貨按進出税則徵税其故因從前山路崎嶇轉輸艱難格外優容以招徠今非昔比交通巳便若不一律徵税恐不免有避重就輕之弊此則關乎交涉難辦而有得者也（一）裁釐不加税按批售巿價實行值百抽五辦法加税裁釐在定約時巳有人言得不償失况不加税而言裁釐豈不駭人聽聞要之此理易明係我國官商被加税裁釐所惑其故不知加抽七五税是根據於進口税則不是照實行裁釐時貨價值百抽五現以歐洲未戰時海關册載進口貨數作比例卽如民國二年進口貨數五萬七千十六萬二千五百五十七兩内除洋藥價四千一百二萬三千十二兩則僅值五萬二千九百十三萬九千五百四十五兩是年徵進口正税一千九百九十三萬八千八百六十兩内除洋藥税一百五十二萬七千四百七十一兩則僅有一千八百四十一萬一千三百八十九兩若照值百抽五可得税銀二千六百四十五萬六千九百六十九兩多徵八百四萬五千五百八十兩據商界調查關册所載貨價五萬七千萬實不及巿價之半况近年百物騰貴歡戰之後進口貨價必過十萬萬以十萬萬貨價不分水陸各關一律徵收切實值百抽五之税至少總有五千萬兩再將不出洋之土貨徵收銷場税亦有可觀何患不足抵所裁之釐金誠能照此權操在我不獨裁釐是我主權卽是值百抽五亦係援照　來成約祗須知照各國派員到滬查照批售巿價凡能改者改爲按件徵税各國旣得裁釐之利又不受加税之累不過按約修正不能不允此則易辦而有得者也以上三欵第一欵以所得加抽之税抵補所失之釐在當時隨辦商約兩税務司巳經陳明商約大臣此不過畫餅充饑緣英約第八欵第十四節内載非經各國允許不得舉行所以鄙意以如此欵必辦不到第二欵雖能辦恐亦甚費手續審時度勢惟第三欵權操在我政府果願急除土貨阻凝之害毅然决然俯允裁釐祗須宣告各國凡有傷害貿易之貨釐貨捐一槪全裁除實行按批賣巿價徵收洋貨進口值百抽五正税外並不加抽以償釐金之損失想各國無不樂從在彼不受裁釐之累而得裁釐之益在我無加税之名而有加税之利政府如仍有顧慮以爲各國未必即有同情不妨先與一國商定援利益均沾一條洋文含有害亦同受之意所以一國能辦他國不得不遵此無擬義者也再出產税亦應議定值百抽五如原料來自外洋旣不徵收加倍之税亦無庸發還進口正税惟原料出自中國則應不黴銷場税因在出產地方必己納過賦税此亦輔助土貨一定之理也再無論按某欵辦理總應先查貨價一照咸豐戊年進出税則貨價值百抽五是每值百兩實在徵税五兩照光緒壬寅進口税則值百十二抽五（卽開除税銀雜費兩項）是每值百兩實僅徵四兩四錢一是按卸貨起岸時價值抑按巿場批賣時價值（仍未完） 
[裁撤督辦兵工事務處]  
　　上海製造局原屬陸軍部直轄前年政府另設督辦兵工事務處任命薩鎭冰爲督辦管轄全國兵工廠事宜現爲裁減政費起見由國務院議决取消以後各省兵工廠及製造局仍隸陸軍部直轄前日李總辦巳接到陸軍部電令並責令愼用員司故李總辦近日對於用人一事極爲謹愼 
[肇周路店舖被刦]  
　　前晚九點三刻時有身穿短衣口操本地音之匪徒四人手執利刃鐵棍至法新租界肇周路一百七十號門牌永泰雜貨店一擁而入先將保險燈吹熄旋將店主手指上金戒捋下並搶刦銅元五百枚小洋十一角而逸事後投報捕房捕頭即率探目等前往勘明諭飭緝匪嚴辦 
[嫌疑人分别處置]  
　　紹興人王良福於一月十號夜身帶實彈手鎗在福建路徘徊被老閘捕房中西包探查獲搜出手鎗解送公共公廨訊知曾與匪徒王憲欽（卽王洪德）田福康俞昌富沈千法等在公共租界犯有刦案判王押候帶同王憲欽等質究在案昨晨提訊據中西包控投訴查得被告各人租界内均未犯案惟王憲欽曾在浙江嵊縣犯有刦案現有該縣公文聲請移提言至此卽將嵊來文及抄獲之手鎗一併呈案請察據王良福供稱於去年十一月間來滬謀事手鎗係友人金柏蘭所寄金巳回浙江原籍並不爲非求宥又據田福康供稱向在金星壽險公司爲掮客與王良福等均不相識素來安分又據俞昌富沈千法供稱均來滬謀業並不爲非訊之王憲欽供稱係民黨份子於二次革命時在嵊縣地方反對政府並無搶刦情事會審員王肇之君商之美沙副領事以王良福身帶手鎗决非善類判押西牢三年期滿遞回原籍王憲欽押候備文解送浙江嵊縣歸案訊辦田俞沈三人併送上海縣公署轉遞回籍手鎗充公 
[命案人證未齊]  
　　流氓陳仁才探夥張阿友因被林嘉康被人戳斃一案牽涉由捕將陳張二人及案證張林寳一併拘解公共公廨訊供判陳與阿友收押張林寳退候補提人證再核在案昨晨由廨復訊先由林之姘婦林老三上堂訴明林嘉康被害情形訊之張阿友張林寳同延律師上堂辯稱張阿友當時亦被戳傷處於原告地位今巳在押一星期應准交保候示質之陳仁才亦延律師到堂辯護中西官判陳仁才張阿友各交一千五百元張林寳交五百元均人洋並保候補提人證再訊 
[通令查禁嗎啡]  
　　順直省議會建議之結果 
　　江蘇省公署訓令各機關云案准内務部咨開准國務院咨開順直省議會提出嚴禁嗎啡請願書經參議院可决請查照等因到部查禁烟期限瞬將届滿嗎啡爲害尤烈自應切實嚴禁除業由國務院分咨外交部外相應繕印原請願書咨行查照等因並附請願書一件到本公署爲此令仰查照此令計照錄原請願書一件順直省議會爲請願事竊維鴉片之毒流衍吾國垂二十年爲禍之烈甚於洪水猛獸巳令人言之痛心思之心悸矣不謂酖毒禍人有加無巳更有一物其毒百倍於鴉片其爲害之烈且較洪水猛獸爲尤甚其物維何則嗎啡是也考嗎啡之原質説者謂爲由鴉片之精華提鍊而成其毒力之大過非鴉片所能及自通商以來漸隨外藥而輸入在吾國未禁烟以前吾國吸烟之人利其毒力之猛興奮之速巳有注射以代烟癮者不過彼時尙省爲禍猶未甚廣自我國厲行禁烟舉凡素嗜鴉片之人漸多施打嗎啡其素無嗜好之人亦陷溺於嗎啡惡癮者甚多以完好血肉之軀甘自投於潰爛不堪之慘肉體潰爛之間精神肉盡精枯轉瞬卽死蓋嘗據耳目所及調查其惡果凡施打嗎啡以代烟癮者其壽命之促無不較吸烟爲尤速緣鴉片之毒不過致人之溺使漸即於死而嗎啡之毒則外爛内枯致人於病使立趨於死雖附骨之疽剝膚之痛蓋不足以喻其毒至於抛棄正務消耗金錢蕩產傾家鬻妻賣子以及絶嗣弱種喪品敗名凡舊日吸烟人所罹種種罪惡種種慘狀無一不加甚夫我國犠牲鉅數税欵厲行禁烟原欲望吾民滌除舊染振刷新機以爲强國基礎不料烟患未盡復患嗎啡爲驅猛虎離門竟引惡狼入室始而星星之火暗地潛燃繼則勢熖洶洶燎原莫救若不及早設法杜絶不惟禁烟成績盡棄前功亦且飲酖自戕不堪後禍政府有怵於此曾於民國三年四月制定嗎啡治罪例布爲敎令宣告全國無如販賣多係外國商人各省軍民長官以及警察官吏均以法權莫及毫不過問故條例雖極嚴明而實禍仍無少減近且以烟限日迫嗎啡之勢力愈蔓延於各省長此泄沓誠恐吾國民命不亡於鴉片又將亡於嗎啡瞻望前途不寒而慄除由本會咨行直𨽻省長� 
京兆尹及熱河察哈爾都統請其照嗎啡治罪條例切實執行外事關全國利書相應具書懇請貴院轉咨政府飭令外交部照會各國公使設法杜絶並一面通令各督軍省長都統及京兆尹一體嚴密查禁切實執行嗎啡治罪條例勿稍敷衍以絶毒源而奠國命是所盼禱 
[法公廨另訂遞狀專章]  
　　法公廨改定遞禀章程業於昨日發貼通衢其文如下照得本公堂收受民事狀詞歷係由控訴人當堂呈遞近來案牘日繁又須隨狀徵收堂費茲將收詞地點及繳費辦法别訂專章俾各訴訟人有所遵守以免隔閡仰卽遵照勿違此示一民事訴狀訂於每禮拜二四六三期上午八時起至十二時止持赴法大馬路總巡捕房樓上公堂寫字間投遞並按所控數目隨繳堂費二釐由寫字問將遞狀人姓名住址及所收堂費登記入册掣付收條次日將狀詞呈送公堂聽候核批一狀詞呈公堂核批之後准詞即签票傳訊批示仍由寫字間轉發一如遇特别案件除繳堂費外仍照章着原告另存保證金五十元由捕房隨時禀請公堂察核情形立卽签票准將被告傳到交保一控訴人所遞訴狀必須按控數價值購買所訂之合格狀紙倘公堂寫字間於收狀時查得所遞狀紙與所控價值不符應卽將所遞狀紙給還另繕呈遞一控訴人如實係貧苦之人無力隨狀呈繳堂費准於收狀時察核情形禀請公堂酌予免費一刑事訴狀以及催狀申請狀被告辯訴狀等類仍照向章由當事人自行當堂呈遞中華民國六年二月十三日 
[發米行家重訂規章]  
　　南北兩巿發米行家本係代客買賣無庸墊欵惟各米舖向有大小月底歸欵名目其殷實者雖仍當日付款而延至月底尙未結淸者亦所在多有該業以取佣甚㣲際此金融緊澀開支浩繁營業殊多困難爰於前日邀集南北全體同業一再會議重訂規章九條如下（一）行家對於賣客糙白梗秈等米槪付現洋或莊票向章每石扣佣一角今仍照舊章每石扣行佣洋一角（一）行家對於本埠糙白粳秈等米一律每石回佣洋三分不得參差以昭劃一（一）米舖往來槪叨現洋如該尾找以陰曆每月大小月底歸淸倘有到期不結淸者應報告公所共籌對付如被欠之行隱匿不報由調查員察出公同議罰（一）南北兩巿任用調查員二人俾得逐日稽察同行有無紊亂情弊以專責任（一）各米舖類多殷實今旣定以現欵交易爲準此後無論何種支票槪不得徇情收用（一）各米舖設有故意行爲如負欠甲行旋向乙行交易雖主顧出於自由而甲行理當通知調查員報告公所集議對付（一）斛駁等費不論廠河各貨仍照向章外加米客處廠貨每石扣錢八文河貨每石仍扣錢四文毌許増減（一）本公所爲同業團體之機關業經一律註册並收做米舖之各同行證金洋一百元代爲核總存莊生息如遇違章等情即將證金沒收並停止較斛（一）本章出於同行全體議訂爲整頓起見如有私自紊亂及後有添做本埠米舖之行不遵此規即爲同業之公敵理當報告業董集議照罰今爲修訂伊始除具禀縣公署並南北商會分别立案外願吾同業始終不渝以臻完善而垂久遠 
[規定各巿鄉領售印花之折扣]  
　　上海縣公署前奉財政廳訓令遵照財政部沁電於各巿鄉增設印花税勸導員就各地方情形廣爲勸銷當經沈知事邀集各巿鄉經董集議各設勸導委員一員各鄉分商會會長一律兼充勸導 
 
 
 

Page 11

 
 
委員巳詳前報昨日沈知事復訓令各巿鄉經董兼充印花税勸導委員略云推廣印花銷路必須多方勸導行銷現經本知事邀集各經董會議以後各巿鄉經董與各鄉分商會會長一律擔任勸導均兼充印花税勸導委員每月各就地方情形妥籌協助廣爲勸銷至印花售價本無折數因有辦公費可扣遂有不計辦公費減價銷售情形事又因辦公經費多寡不一遂有所減之價彼此參差未能一律情事茲將應提公費逐項計算由縣署銷售者提五釐檢查費爲九五折又提一成辦公費應照八五折之數報解其轉送商會行銷者提一成辦公費奉文不再提檢查費爲九五折又提商會七釐公費應照八三折之數報解凡此之類無一不以辦公費多寡爲增減現經各經董公議印花税售價應照南北商會一律減則俱減增則俱增免致人民避重就輕乃致滯銷其售價一律之數究應定爲若干確數尙難懸擬計惟縣署辦公費全數核除僅提檢查費五釐各勸導員領售票價奉文照商會之例提給辦公費七釐則凡係縣署轉發税票實有票價一成二釐除所有領售各處均照八八折之數繳解縣署似此酌擬業巳減無可減應卽作爲定數除税票另發外合行訓令仰該巿鄉經董遵照兼充該巿鄉印花税勸導委員迅卽查照令行各節切實辦理具報至勸導員鈐記並候飭刋另發 
[副總統委任高等諮議]  
　　製造局李鍾岳總辦昔年曾與馮副總統在北洋武備學堂共事茲馮副總統以李總辦學識宏富故特委爲副總統府高等諮議以便遇事諮訽 
[盧護軍使之任用屬員]  
　　前松滬護軍使署秘書金濟時巳隨楊督軍赴浙所遺之缺現經盧護軍使委任第十師柴書記官接辦又秘書長許幼魯初亦擬隨楊督軍赴浙嗣因盧護軍使以許秘書長係前年設立鎭守使署時即任秘書長情形甚熟未便遽易生手故商之楊督軍請勿調用現巳由盧使加給委任狀仍令許秘書長繼續任事 
　　該署副官原有三缺除副官長業巳委定張長林充任外其餘二缺一係舊有之元殿元一係製造局李總辦之弟李鍾元均經盧護軍使分别委令視事 
　　又該署參謀長一缺職務最爲重要現盧護軍使决以步兵三十八團馬團長兼署業巳呈請馮督軍核准委令兼任 
　　又各稽查員職務不甚重要茲聞盧護軍使爲節省經費起見擬將素日辦事勤愼者酌予錄用其餘大加裁汰 
[女飛行家與新聞記者之談話]  
　　大飛行家史天遜女士前日親至江灣跑馬場察視一週見地面寛廣甚爲滿意昨日各西報記者往訪女士詢以飛機事業似覺進步惟不知能保其無有危險否女士答曰危險二字固難揣測祗知危險乃促人研究愈急之資料余敢信將來飛機必能達到載人載貨之目的云云 
[法總領事請假]  
　　文滙報云頃得官場消息本埠法總領事喇君請假巳邀批准雲南總領事威爾登氏巳奉命起程來滬以代其職威氏曾臨歐戰前敵當戰事初作時卽投入英國第一遠征隊後由英國當道給予奬章此外尙得他種徽章一千九百年拳匪圍使署時威氏從事防禦頗爲出力遂得榮譽徽章威氏生於一八七九年三月二十三口研究法律獲有學位方拳匪亂作時威氏適在亦漢鐵路局供職一九○五年改入領署辦公爲重慶成都領事後升爲雲南總領事今乃轉遷上海云 
[女子高等專修學校之旨趣]  
　　女子高等專修學校爲海上學界中人所新組織巳於二月十一日開學聞其旨趣在招收稍有程度之人導以各種科學方法俾畢業後或充當敎師或深造學術可以充分適用近由發起人决議上午九時至十二時上圖畫課下午三時至六時上國文課其上英文課之時間亦同又有英文特别課於下午三時至五時授之其國文中之散文地史三者由湯君濟滄任之𩐪文由顧君平之任之小學字學由王君引才任之英文中之讀本造句由嚴濟寛女士任之文法由陳君仲誼任之會話繙譯等由顧君天放任之圖畫中之毛筆水彩木炭畫由李君靖瀾任之用器畫由周君德威任之鉛筆畫由凌玉勝女士任之每科鐘點視他校較多近日報名者絡繹不絶聞發起諸人尙擬有所擴充云 
[女子手工傳習所之進步]  
　　美租界愛而近路春喗里女子手工傳習所初由赴美賽會歸國諸君所提倡成立一載成效卓著生徒學成後之製品運美發售頗爲彼邦所歡迎緣其所授之（盤編花邊）（結網花邊）（抽紗）（編結）等手工皆爲歐美服裝所需用也製時不用機器往學不限資格每科三月卽可卒業聞該所今年加聘烟台李女士爲敎員對於花邊抽紗之敎授改革尤多該所主任沈卓吾尤鑒於女界有因職務關係不能長日學習特添設每日一時班以期普及 
[嘉定知事與報紙之交涉]  
　　嘉定縣素稱文化之地近年報紙發達都六七種如　報南翔報嘉定新報其著者也本月十四日縣知事姚紹枝忽傳嘉定新報經理及編輯主任并光明社經理人當時新報社經理主任俱不在嘉光明社經理潘某獨自進署知事卽問新報社何人主任潘答不知但稿係顧夢飛交來乃傳顧夢飛顧適因事赴吳淞無從傳訽知事遂將潘某拘押於看守所潘某爲嘉邑體面商人現爲商務分會商董該分會副會長聞信之下親自進署具保知事不理又有縣敎育會會長黃紳鄦臣與縣知事面商竭力取保知事仍不允今潘某巳拘押二日矣 
[警廳勸諭貼用印花之佈告]  
　　淞滬警察廳徐廳長昨出布告云案照推行印花首在人民依法貼用數年以來迭奉省公署曁財政廳嚴飭糾查案牘盈尺歷經本廳刋印白話通告並文言布告分發勸諭巳歷多次乃商民依法貼用者固多而意存觀望有心隠漏者仍所不免查税法所載各項契約簿據如不依法貼用罰則綦嚴現在並奉財政部派員督查警察官署有依法執行之責任不得不隨時糾查本廳長深恐各商民尙有吝惜印花致干處罰爲再剴切布告重申勸諭仰地方人民一體遵照自後關於一切契約簿拋務各依法購貼印花切勿再有隠漏實所厚望 
[滬城連告火警]  
　　昨日黎明時小北門内大境路顧春肈鞋店不戒於火立時冒穿屋頂由各區救火會驅車到場救熄橩燬樓面一間昨晨由二區一分駐所杜警佐派長警往拘店主顧某到署罰洋一元以儆至午後三點三刻鐘時九畝地黎園路萬竹學堂後面一百四十四一百四十五兩號門牌復源紙棧又報失火延燒左右房屋經各區救火會到場救熄共燬房屋七八間事後由杜警佐立飭長警將起火之棧主姚慶根拘署候究 
[救火車突被碰撞]  
　　昨日午後三時南巿第六區救火分會聞北半城火警立驅皮帶馬車從生義碼頭往外由外馬路往北適有久記木行之塌車運送木料往南彼此相碰時又有華商某號電車由北駛南至新碼頭見有救火皮帶車迎面馳來急卽踏鈴停止勢巳不及致皮帶車所駕之馬忽然驚躍車上之救火會員某甲從高跌下傷及頭部當由該會同人車送紅十字會醫院醫治一面由崗警將塌車夫陸炳寅唐佩淸連同塌車帶至一區署暫留候察看甲之傷勢如何再行核示並聞電車與皮帶車均有損壞云 
[復訊工部局控告縱火案]  
　　英美工部局刑事檢查科代表律師牛門偕見證救火會會員在公共公廨控告英租界江西路英利公司經理甬人王全榮於正月十六號夜串同王樸森在該公司内用火酒火油澆於地板及板壁上縱火圖賠保險銀兩一案業由總巡捕房西探目朋山包探馮兆蘭將王等兩被告拘獲並查出各種縱火證據解送公共公堂迭經中西官研訊各情巳誌前報前日午後由捕將王等解廨續訊先由工部局代表牛門律師上堂譯稱查得被告王全榮雖在英利公司爲經理然於財政方面虧欠甚多有被欠欵項之人現在堂上可以證明卽據見證陳佐卿上堂聲稱商人去年在被告王全榮處爲司賬時我曾墊去現銀一千兩至正月十三號彼因與我意見不合故卽辭退所墊之欵除收過七十兩外尙少九百三十兩當由王全榮將共值價洋六百元左右之留聲機器洋刀卡紙等貨爲抵押品以三月底爲期惟將此貨抵押係在該公司火燒之後云云供畢即由被告代表律師命王全榮　堂詰據供稱伊在英利公司爲經理巳有五年以前並不保險現在保有火險銀三千兩其保險費大班擔負三分之一餘由我付起火之日我往蘇州收賬後見報載該公司火警我卽來滬據大班云實係被人放火但我實出不知等語關讞員訊至此因時巳薄暮不及研究遂商之英領卓君判王全榮仍交一萬兩人銀並保王樸森還押候再訂期復訊 
[再誌圖騙壽險賠欵之訴訟]  
　　金星壽險公司在公共公廨呈控湖北路二百三十五號門牌揚州人施爾忠串同住居揚州仙女廟附近之方玉衡冒用施之妻弟胡玉廷之名由揚拍　來滬謊報施妻胡氏病故圖騙保險銀一千兩由捕將施拘解公共公廨訊供押候備文移請揚州地方官調查胡氏尸棺復候再核在案昨晨由廨復訊據原告代表律師上堂譯稱方玉衡巳由揚州官廳逮案訊供下有堂諭大旨以此案發生地點係在上海且係刑事應歸出事地點訊斷應請移文該處官廳將方提歸公堂訊核云云又據中西包探禀稱被告患有疝氣病曾送醫院不肯收納是以留在捕房爲之醫治今未解案關讞員商之美博副領事判候備文移請揚州官廳派警切實調查復廨核奪並請將方玉衡移解來滬質訊 
[尋見呑欵避匿之夥友]  
　　華冠臣張雅如等合股在江北一帶販運牛皮派夥友陳源春趙淸澄等持洋一千數百元又由趙淸澄另行領去一千零十元前往該處坐莊收貨詎趙陳二人曠棄職務經華張復派董仁恩前往調查趙陳拒却不理旋復串通行家倪欣甫將欵呑沒避若華張在滬聞信四處找尋前日下午在邑廟得意樓相遇卽報告崗警將陳源春倪欣甫扭控一區二分署惟趙淸澄巳乘間逸去當由王警佐向陳等略詰一過命送警廳司法科昨經劉科長訊供判將被告交保着原告華冠臣等檢呈賬據到案再行核奪 
[爭產案改期再訊]  
　　李寗福與弟李林泉因爭奪遺產在公共廨涉訟曾經中西官訊判將案註銷在案茲因李寗福不服前日復延律師投廨聲明理由要求復訊李林泉亦延朱斯芾律師到堂反對中西官判候改期再訊 
[債權人併請追欠]  
　　久大衣莊控曹永利皮鞋店主曹友生不理抵欵迭經公共公廨訊判被告破產公攤在案昨晨另有債權人何錦齡王渭泉同延朱斯芾律師投廨聲明被告亦延律師到堂代辯中西官判候查明賬目再核 
[被告交保候訊]  
　　義昌錢莊在公共公廨呈控同源號主楊曉嚴不付期票銀五千五百兩又周楚如控廣茂和土行主鄭鴻喜不付土價洋一千九百二十五元又元成莊控李作嚴不理欠銀二千零三十七兩又黃鏡鋭控董芝林不還貨洋二百八十七元又厲海豐控張林林不理擔保偕洋三百元業經捕房將被告各人傳至公廨請示中西官諭令分别交保候訊 
[一婦兩夫之爭辯]  
　　潘慶濤控竺阿德誘姦伊妻俞阿香（卽袁阿香）一案由閘北警署轉解地方廳經檢察官預審明確起訴審判廳在案昨日午後堵推事官會同沈檢察官開庭辯論先據潘供稱浦東三林塘人在太古洋行爲出店前年九月十六日憑寡嫂潘張氏並阿香之姊王三寳等爲媒聘定阿香爲室即於是月二十八日在三林塘家内結婚曾送茶禮洋七十元詎去冬阿香忽然逃逸茲查悉係被竺阿德誇姦覇佔爲此控求訊究旋據阿香供稱年二十四歲十一歲時曾由祖父袁玉春主婚許與竺阿德爲室過門童養至十八歲成親後往花廠做工適潘慶濤之妻亦在花廠做工　間勾引與其夫姘識至前年九月間將我領到三林塘家内同居詎近來時被潘夫婦虐待受苦不堪故於去年十二月間逃回夫家是實竺阿德所供略同潘又將一切婚據呈案問官得供卽認爲辯論終結判袁阿香當庭給予本夫竺阿德具領潘押候核辦 
[誘逃案之敗露]  
　　住居本邑西南鄉徐家滙鎭之婦人周顧氏有女根寳現年二十歲於去年歲底被該處二區三分署巡警裘長根誘同捲逃經該氏屢往該分署請求追究在案現該署偵知裘與周女避匿寗波地方帶同眼線前往將裘與女一併拘獲巳於前日返滬經該分署申送警廳發交司法科傳到周顧氏詰訊一過因案關刑事飭送地方檢察廳訊辦 
[少婦狂𤍠未退]  
　　新閘白克路四十七號門牌何桂棠控告伊媳何蔣氏（即蔣雪瑛）捲取值洋三千五百元之金珠飾物與姘夫蕭雨田逃匿滬城藥局弄等情業經捕房將蔣女提解公共公廨訊供收押在案昨晨由廨復訊原告何桂棠請追飾物並請飭提蕭雨田及牽引之女子王素貞到案併究訊之蔣氏供稱如翁不願領回願隨蕭姓終身請求成全會審員王肇之君商之美沙副領事判氏交何領回管束施氏母家准許斷絶關係並飭　緝蕭雨田王素貞到案追贓再核 
[賣良爲娼之懲罰]  
　　皖人王連文前至法捕房控稱姪媳何氏去臘被人拐至上海售與小東門花間内爲娼姪兒王緯正巳在原籍被岳家具控官廳拘押今由商人到申尋獲請求提究當由捕頭飭探將王何氏及鴇婦趙朱氏蟻媒趙得勝劉竹山錢金海錢永高等一併拘入捕房判趙朱氏交保出外候訊等情巳誌前報昨日由捕房傳齊原被一併解送法公堂請究先據王連文禀訴前情詰之王何氏供稱現年十九歲去臘被素識之同鄉人楊松兒誘拐來申患同趙等四人售與趙朱氏花烟間内爲娼楊等共得身價洋一百六十元分肥浪用今幸爲叔公尋見願隨回家求請訊斷趙得　供何氏係由楊姓領來托商人等售與趙朱氏後分得洋四元現楊姓不知逃匿何處求宥劉竹山錢金海錢永高同供祗中保事後各分用洋二元是實趙朱氏供何氏實由趙等四人領來售與婦人求察中西讞員判趙得勝押西牢四月劉竹山錢金海錢永高各押西牢二月並以趙朱氏收買來歷不明之婦人着罰洋一百元充公王何氏交王連文領回管束 
[欺侮迷路婦人]  
　　陸小福前至法捕房控稱髮妻陳氏日前出外購物忽然被拐無蹤求請查緝後由包探項先福在江北人林長元林王氏夫婦家中查獲當將林長元夫婦及陸陳氏一併拘入捕房昨由捕房傳同原告一併解送法公堂請訊先由陸小福禀明前情詰之陸陳氏供稱婦人與丈夫遷往法界西新橋地方住居爲日未久前日出外購物不記歸途後由林夫婦願將婦人送回家中不料林等心起不良竟將婦人領至自己家中圖賣未成即被包探拘至案下是實質之林長元夫婦同供陳氏實由唐姓領來寄養詰其唐姓現在何處林即語塞中西讞員判林長元林王氏各押西牢半年期滿逐出租界一年 
[逃婢迷路]  
　　台州女子楊桂香年十二歲去年八月間由其父挈領來滬賣與某姓家爲婢茲因被主人虐待逃出昨在南巿萬裕碼頭迷路由警查見帶至一分駐所略詰一過移送警廳司法科請爲安插 
[工頭苛刻之反動]  
　　楊樹浦三新紡織廠之布機廠巳於今正陰曆十六日開工前日各工人因工頭甘某苛刻工資相率罷工並欲與之爲難甘某知衆怒難犯即行逃避旋經該廠總理所聞出而排解現因尙未妥洽故昨仍停止工作 
[小車夫報怨之手段]  
　　工部局修路工頭吳某因去年楊樹浦地方運送材料之小車夫聚衆罷工要求加價吳遂另招車夫六十名運料並在提藍橋賃星一間設立賬房派司賬一人監工一人住宿在内舊有車夫一槪不用以致與若輩結怨前日舊車夫糾集多人於深夜時將該屋牆壁推倒壓傷司賬監工及茶房三人當由該工頭將受傷人車送同仁醫院療治一面投報該管捕房請將爲首者六人拿案解辦捕頭准之 
[探捕破獲賭窟]  
　　住居北山西路二百十二號門牌某絲廠用人王見卿前晚糾合賭徒許桂芳錢耀曾杜慶財張紀生榮紀福陳阿海張阿二趙阿三吳茂林朱阿兆及婦人朱張氏王李氏李余氏魏王氏等聚賭抽頭被滙四捕房捕頭偵悉密飭中西探捕前往將王見卿等二十人拿獲連同賭具一併帶入捕房昨日解送公共公廨經中西官研訊明白判爲首之王具卿罰洋十元餘人各罰洋三元一併充公賭具銷燬 
[警士果拒却賄賂耶]  
　　前晚有馮老五牛龍山二人在眞茹地方同行四區三分所崗警見其形迹可疑上前檢查當在身畔搜出大洋刀一柄錢鑿一把立卽拘送警所馮等在途出金戒一枚賄囑警士釋放該警不允據情禀報藍警佐昨解司法科經李科員訊據馮牛同供係浙江烏鎭人來滬尋友金戒帶於指上被崗警捋去問官詰以刀鑿何用均支吾不答判押候傳到該警對質核辦 
[竊賊深入睡鄉]  
　　成衣匠陳德仁近巳失業於前晚掩入貴州路八十六號門牌孫阿寳家竊得棉被脚爐正欲携贓逃逸適有人進内不敢走出復掩入房内以被蒙頭坐於脚爐之上俟人靜圖逃詎竟睡着及至深晚被事主歸家瞥外將陳喚醒鳴捕將人贓拘入捕房昨解公共公廨經中西官訊悉前情姑念初犯從寛判陳押一禮拜示儆贓交原告領回 
[誌謝]  
　　昨承維昌洋行惠贈五彩士女月份牌二幅係名畫家周慕橋君所繪工細鮮艶頗爲可愛書此誌謝 
雜評二 
[嗎啡之害（庸）]  
　　順直省議會請禁嗎啡舉其毒害言之綦詳然而猶不止此嗎啡奮興作用本視鴉片爲烈黑籍中之貧苦社會以其過癮之易而需費之省也則羣焉趨之然藥性劇烈受其毒者不特不易湔除且烟癮與日俱進營營終日之所得不足供注射過癮之需則出於鼠竊狗偷之一途而流爲竊盜故自嗎啡針流入内地以來鄉村巿集幾無不有針疤狼籍形似乞丐之徒躑躅街衢或踡伏巷底而民間之竊案遂日出而不窮此其流毒轉　鴉片之禍害爲烈官廳其亦認眞締禁否耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[七星球上各國宣布中立通牃] [  徐勵吾]  
　　金木水火土天王海王七星球上各國聯同通牒於地球星上各貴國君主陛下或總統閣下曰敝星球上各敝國與貴星球上各貴國各處一方距離　遠祗能彼此窺測不克往來通欵故自有天地以來敝星球上各敝國與貴星球上各貴國無戰可宣無和可講無開闢通商埠之要求無租借殖民地之交涉至於傳敎之立約留　之遠游外債之借貸公使之駐剳皆不過空有理想亦無一見諸實行似此别如天壤絶不相關貴星球上各貴國即間有一部分國家交戰敝星球上各敝國固無須宣布中立多此一舉也惟近據地文臺上探測員報告貴星球上各貴國自前二年以還雖有多數國旗衝突不巳此外尚有多數國旗嚴守中立未曾動搖今日則見此種國旗亦漸改其不偏不倚之情狀而俱呈或左或右之態度一旦果成事實加入戰團則貴星球上各貴國皆屬交戰國無一中立國矣將來厭戰媾和時機雖至竟無一國居中介紹兩面調停勢必流血慘劇靡所底止人民不將殺盡無遺而復見太古洪荒之景象耶敝星球上各敝國悉茲噩耗惋惜殊深用特以無無線電彼此通信籌商至於再四公决通牒宣布中立以備後日盡八大行星同懸天空之友誼疏通雙方意見罷却干戈言歸於好惟與貴星球上各貴國相離懸遠無從接近勸和殊屬憾事懇請貴星球上各貴國之主戰者帷幄運籌之餘暇登天文臺對敝星球上各敝國象形會意默納排難解紛爲民請命通牒之幻想巳耳特牒示意卽請貴君主或總統承認採納敬頌國安併祝貴君主或總統萬歲（五） 
家庭常識 
　　欲使皮靴不透水先以　麻子油浸透之凡經强水退去之色以鹿角粉擦之即可復原 
　　白布上如染墨汚或鐵模印當先以牛乳濕之再以食鹽塗之卽去　　 
　　用鹽及檸檬汁擦手上之汚然後以淸水洗之即去 
　　凡洗衣者加三調羹火油於煎衣鍋中可省擦搓之力而有漂亮 
　　老鼠最怕聞鈣綠之氣凡室中一有鈣綠氣鼠必避之 
　　擦皮鞋可用生蛋一個醋一小勺和鍋煤省許擦之即覺光潤 
　　用靑鹽煎水澆洗床帳則臭蟲永絶[  眞州趙二] （二） 
　　嘗見人家揩抹玻璃必先塗以光粉頗費手續今有一法只須將火油一滴注上然後取舊帛一方拭之則宿垢積膩能消化於頃刻諸君如不信可實地試驗之以證予言之非妄 
　　元色湖縐於新時反覺黯無光彩及至色澤耀眼則將敝矣茲有一法用紅茶葉兩許同湖縐入鍋煑三滾取出曝乾則光澤爛然宛如花緞[  碧波] （二） 
短篇小說 
[哀情短篇望夫樓（二）（歐德魯著）] [  小翠譯]  
　　忽聞剝喙聲及磁器相觸聲啓門出視則餐巳置於門外乃自取之進匆匆食竟天巳入暮出室歷左梯下乃爲廳事地極宏敝室隅置一絶巨之火爐中熾枯柴火熊熊然射於黑色埀幕之上珊文斯方欲揭幕視之忽聞小蠻靴　　然門忽闢一女郎輕如雛燕疾行而入止窓前卸其棕色之大衣欠伸㣲笑似未見珊文斯者微光透窓入映其素臉娬媚殊絶御淺藍色衣　穠適合其身惟式甚古黃金之髮梳一垂辫遙望之乃如圖畫中人珊文斯方癡視而女郎亦適囘眸目光相值不禁靦覥顧女郎殊不以爲意緩步前曰君至耶予適遇愛梨生（即示途之婦）渠云囑君來此然予以爲君殆不易覔得此樓也女郎之年雖巳及笄然猶渾然天眞嬌憨之態至足令人憐愛惟言時恒格格然亦非羞蓋不慣於言耳珊文斯爲其秀色所奪竟忘答語女郎復曰君曾見老僕倍德乎渠得無開罪於君耶珊文斯曰曾見之尊紀待予殊厚予心至感女郎曰渠乃歡迎君耶然則殊佳蓋彼性至劣而對生客則尤甚言至此微搖其　若知珊文斯之心者又曰否渠非疾者特年巳九十不無老悖耳又曰愛梨生謂汝舟　　失然乎然此亦無怪蓋今日下午風來至驟欲避亦有所勿及也珊文斯曰然姑娘何以知之女郎曰此何足奇凡吾島居之人風浪氣候孰不能豫知珊文斯曰然我視君殊勿類島居者語出自覺唐突顧巳不及而女郎殊不以爲忤曰否予十七齡卽至此今巳六年矣珊文斯不禁微嘆念天生此絶代麗姝何乃埋沒於荒島間耶顧亦勿言徐步至窗側昻首以視灰色之天女郎見其憑窗而視則曰君視彼旋流乎此卽吾島人所謂水妖渦也珊文斯聞語回顧餘光適射其面女郎至此始見珊文斯之面蓋自暗陬外視倍覺明郎乃不禁一驚失聲曰噫君非高德菲珊文斯耶珊文斯愕然曰然女郎陡却退數武體顫顫如中寒銳呼曰然耶嗟夫吾其夢耶珊文斯大愕曰女郎豈識我耶顧予生平足跡未嘗一至此地女郎何以識予女郎聞語默然久之忽失聲笑曰珊文斯君願君恕我予與祖姑母　居久幾亦如老倍德然染其痴疾矣君年事固猶少也特君衣此誠不能使我無駭此事言之亦殊可笑然非一時所能罄述但君居此實有所不便言次然失驚曰噫祖姑母至矣亟返身奔至門次而密斯克麗蘭者巳推門而入（未完） 
　　今日插畫爲『中國果能加入戰團亦爲協約國所歡迎否與』十八字組成 
　　更正十四日諧文（二千）誤爲（一千）又（繳價認銷）漏一（認）字 
 
 
 

Page 15

 
 
四十年前之軍器 
[加得靈砲式（見本報甲戍年十月初三日）]  
　　本埠所團練之西勇向來嫌其所用之砲二尊未免過大難於施用按其砲名爲好意得撒也現在擬以加得靈砲而更換之於前日向停泊上海之美國兵船主借用加得靈炮一尊藉以演試帶往虹口練鎗之場施放先自五百步遠而轟擊見其垜上長方六尺之處皆爲彈所洞穿於是復用法以使彈子紛散則垜心左右兩邊彈散著者至七十五尺之寛又退砲至八百步之遠而疊放則仍甚捷也照此類之砲實靈便之至不若他砲而僅用一大彈蓋此砲一施而可放二十五彈也若放於衆人之間其多殺人也必矣所以此砲曾取渾名曰攬死炮使於城内街路間相打則實爲一兇器也 
尊聞閣筆記 
[航海尋夫（見本報癸酉年正月二十六日）]  
　　阿勝廣州人談者逸其姓少孤稍長遊於舊金山所積頗豐持衡貿易經閲六載雄財善賈有湖海風度該境西官亦與之遊勝念身固中國人土語曰富貴不歸故鄉如衣錦夜行今幸旅囊頗充附航歸籍成立室家亦人生快事因返籍訂婚其所婚某姓則固前所識也有女及笄未字勝從而求婚女固少孤者其母仰勝豐於財遂許之旋叩其婚後是否携家住金山勝曰此難定也該境乃余行賈地或難舍去女母念迢迢數萬里倘伊携家遠徙則如我女何因使媒索其聘金四百始允以女出閨勝鄙之曰似此賣婚殊爲非義我亦何患無妻哉遂返金山女母以爲我女亦何患無匹行將易轍改絃矣女知之不直其母竊謂從一而終者婦之大義茲因重索聘貲使定於前者悔於後詎不貽巾幗羞乎於是立志棄母從夫竊附航往金山遍求阿勝不得其所一日於途中遇之遽呼其名勝固識其爲某姓女也驚曰卿以香閨弱質胡爲遠遊至此女具道其故勝義之携歸旅所擇吉完婚其成禮日該境西官等多往賀焉 
文苑 
[滬北竹枝詞（見本報壬申年四月十二日）（海上逐臭夫）]  
　　滬上風光儘足誇門開新北更繁華出城便判華洋界一抺平沙大道斜麗水松風傑閣齊評茶有客日攀躋繞樓四面花如錦遍倚紅欄任品題腸肥腦滿說津津浦五房經買醉頻畢竟金陵風味好新新樓上僎尤新丹桂園兼金桂園笙歌從不問朝昏燈紅酒綠花枝艶任是無情也斷魂富貴榮華四里名十分春色　　鶑何須艶說丁家巷花徑三三别有情廿四間樓景色酣尋春先向此中探也知身價今非昔尙可逢人說二三簇簇三層歌舞樓嬌娃强半產蘇州檀奴偏愛天津調一曲終時一餅投梳頭掠　　爭奇立侍蘭菸火暗吹别有風情惹憐惜縐紗馬甲俏娘姨輕銷帕首玉生香共識儂家住五羊撑蓋拖鞋何處去膚圓兩足白於霜一曲琵琶四座傾佳人也是號先生雲仙絶技誰堪比黃愛卿同吳素卿時樣新翻墮馬妝月華摺疊作霞裳隨身别有銀奩具方寸菱花荳蔻香傳神端不藉丹靑有術能敎鏡照形赢得玉人憐玉貌爭模小影掛雲屏抛球看慣不須稱拍賣商量到泰興聽說明朝大跑馬傾城士女興飛騰二分起息認招牌質庫如雲處處皆休笑阮囊羞澀甚玉釵典盡到金釵當街巡捕氣何驕赤捧宣威路一條最是侵晨春睡美惱人車馬響蕭蕭千門萬户好樓臺曲折長街絶點埃底事路人頻問訊問從何處便旋來火輪坊轉木橋西馬路迢迢草色齊流水是車龍是馬一鞭爭逐夕陽低大自鳴鐘轟碧霄報時報刻自朝朝行人要對襟頭表駐足牆陰仔細瞧竿燈千盞路西東火自能來奪化工不必焚膏誇繼𣌿夜行常在月明中� 
星昴虚房禮拜期西人有例任游嬉今朝掮客兼通事定向花間醉一巵不諳誦讀不躬耕鎭日尋歡結隊行夕照漸低新月上擔心此際要關城一任腰纏百萬緍未堪買盡上洋春歸眞返𤩶知何日愁煞旁觀冷眼人 
花叢談屑 
[楊桂珠傳（見本報癸酉年七月初四日）]  
[  （頑石生）]  
　　楊桂珠者相傳爲金陵人十年前居雉臯與姊寳珠同負盛名無何轉徙至滬聲譽弗少衰桂豪於飲一吸可十數觥工度崑曲響遏行雲性慷爽愛淡粧舉止莊雅是儇薄子輒以白眼加之滬俗侈縻狎游者半富商巨賈詩酒風雅之事未嘗夢見往往歡呼狂飲極意狎褻醉則更甚恬然不爲怪桂獨高自位置不與庸脂劣粉爭寵利焉守默生往來滬上一見傾心有宴必招力爲提倡桂感其意且憫生靑年未娶覊旅於外異目待之然百年之好亦從此定矣生年長桂一歲自訂交後事事求當其意花前月下燈炧酒闌閨房之樂眞有甚於畫眉者雖居常小有勃谿然旋亦互相勸解事後無纎豪隙桂語生曰吾兩人伶仃孤苦處境相同我怒非子莫解欲解子怒者亦舍我其誰斯言也生友夢覺子聞而嘆焉曰同是天涯淪落人江州司馬靑衫濕風塵弱質亦解此耶桂旣與生𠽋人咸察其有終身約門前益冷落桂徬徨四顧有感於知己之難逢也遂矢志歸生以逋負山積經營一年始定而生之力亦瘁矣生嘗言桂本來安儲氏女行七遭寇亂母兄離散誤墮平康故志量不與人同惟賦性卞急生屢戒之字以柔卿生亦改字則齋蓋取折桂之意兼欲以剛柔相濟也是年三月移居南城聞裙布釵荆頗能耐苦云姊寳珠年幾三十風韵絶勝先一年嫁江束郎爲妾人猶有惜其去之速者 
　　石史氏曰女子之心好存勢利者多女子之目識賢愚者少矧以平康中人而不存富貴利達之見桂固加人一等哉然情之篇者天必斬之情之洽者天必妬之生之坎軻桂之厄塞其殆以此耶 
 
 
 

Page 16

 
 
   
 
