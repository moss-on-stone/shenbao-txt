# 1890 - 236 - 4906236

 

Page 1

 
 
[賑物求售] [  申報館協振所啓]  
　　本舘開辦賑捐以來蒙海内諸同仁捐助答種貴物早巳製成彩票售完矣兹又承陸續助下翡翠記念全副七俠五義卅部每部一元二角隸有五十部每部六角石印小耕石齋畫譜廿部疫痧草六十本每本洋八分倭刻和漢三才繒圖一部感應綠要廿本每本一角和合大堂　一軸象牙柄冬青扇一柄金免痴先生行書墨蘭扇面十張每張三角浦麗生書畫扇頭十二頁每頁二角白象牙朝版一方未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[購求大清一統志] [  圖書集成局啟]  
　　啓者本局現欲購求大清一統志一書不論竹緼白纔但須　　　　者如有　　　　　　　趨舘　房　價俏不忍　受則用　不　　　　奉趙仍當從豐酌酬想海内收藏家當必樂于從　也肅此佈聞伏維羅鑒 
[再論速葬以除疫]  
　　西友有述奇事於余者曰虹口有屋一所在西洋總匯之對面僅一粤嫗居之同居者未見有人然而數日之中必有兇人少或一二人多則三四人若近日疫氣盛行痧症大發則此屋中之死者每日有之粤嫗則哭聲不絶於耳觀其狀一似悲喜交集也者其哭聲亦分差等男者或以伯叔或以兄弟女者或以諸姑或以伯姊亦復淚落如豆聲哀若絲噫　居者少而死者多也子以爲異乎不異乎余訝然曰異哉近日疫氣雖盛亦何至於若此若一室之中而常有死人則其屍氣所蒸旁人聞之且將被其殃及顧旣日居此屋者並無多人則死者又何自而來耶西友拍掌大笑曰　其所以謂之奇事也僕今而始知中國之風氣不欲人死於家中而必使之專歸一處而死如此粤嫗所居則正死人所專歸之處也此嫗住此亦已三年其初時聞其家有哭聲一月之中常十餘作外人並不留意不知其他繼而比年如是則稍稍疑之至今則死者愈衆哭聲愈高幾於終日不絶然後知此嫗之哭者絶非其親人也人至病重將死則舁入此室以待死旣死卽在此處棺殮而該嫗卽藉此作生佳每死一人得錢若十而又備得此一副急淚無論何人死則必哭其哭也盖爲錢也錢旣到手則有先號咷而後笑者矣近日疫氣日盛中西人之居於其處者咸恐此屋中債有屍氣言及鄰居因而羣起攻之开稟西洋領事知照捕房請其禁逐不准其作此勾當前日有舁病人至彼屋中該嫗懾於衆怒已待以閉門羹不復容納大約將改哭業爲笑業矣余聞之快然曰妙哉自此而該處疫氣可稍殺乎吾子謂華人皆不樂死於家中則又不然彼其舁入該嫗之室而死者殆無家可歸者也若其有家則誰不欲死於家家中尚有哭之人孰願使該嫗哭於其側不得已而死於該嫗之室而今嫗哭之其事固可異其情亦可憐也竊以爲此等生涯在旁人見之以爲該嫗詫異之極其實則亦未始非方便之一端特不當在人居稠密之地耳若其移而至於冷僻之區則此舉善矣夫上海之地寓客如是其衆而以雙肩荷一口上無片瓦下無立錐者止不知凡幾一旦病至將死尚能入此室處且有人哭之則亦不幸中之大幸矣昨論停棺不葬易於釀疫而欲使官長另覓義塚之地以爲掩骼埋胾之所其意盖亦與此事相彷彿耳前論甫出有棲流公所司事致函相告以爲疫氣之盛由於停棺此說極是然四明公所一處已停至一千八百之多則其他更可想而知停棺之多至於如此而欲今其一時悉數掩埋其勢恐有不能不如行將棺之裂縫者逐細查察用灰漆抹塡使穢氣不至外溢亦一急則治標之法此說也亦屬有理然堵塞者不過一時終不若官設義塚之妙夫各處會皆有停棺之所亦有置備葬地者然必實係無子孫者然後爲之葬若有子孫而貧無以爲葬者則會館中不敢代爲之葬盖中國之俗以義塚爲可恥爲子孫者不願其祖若父之被此名也然旣不肯聽人之代葬而已又力不能葬則惟有以暫厝爲常厝而已會館中人雖一再催之無益也故吾以爲此事必官爲之主夫停棺不葬律有明條第以不葬者大半力有不及雖有應得之罪實有可原之情故不忍概以三尺法繩之若曲爲設法於僻靜處妥置義地凡有無力葬其親者報之於官官爲葬之是則仁之至義之盡矣若猶不肯舉報狃於故習一任其棺柩暴露屍氣外溢以致釀疫害人則官可以執法懲之如是則情法兩盡矣上海鄉間不少官地卽無閒空官地或以公欵購遺數畝以成此美舉又何難哉抑更有望者上海各善堂之施棺木者頗亦不少而或有以東洋薄板釘成者板片旣薄裂縫更大往往暫停數日卽巳穢氣難聞最易釀癘竊願與諸善堂婉商不施棺則已倘其施棺則必不可惜費當用堅木合筍勿令有罅隙以出氣漆塡亦宜細密無有遺漏是則以善心行善事而毫髮無遺憾矣聽者辛勿河漢余言 
[金鰲夜月]  
　　神機營右翼五處馬隊正營總海明緣案降調所遺正營總缺經管管各堂憲以未便仍由該隊選補擬由他隊調充俾免再生積弊旋奉王爺鈞諭着將左翼五隊馬隊正營總廂黄旗護軍叅領英林調充右翼五處馬隊正營總理等因已由總理營務處檄知各隊查照矣○兵部爲咨行事准察哈爾都統文開現出總管一缺請照例咨取各項人員揀補等因到部相應咨行各衙門於各項正三品人員中擇其當差勤愼管轄嚴明者保送三員開造履歴務於十日内咨送過部以憑彚齊揀選○詹事府爲出示定限領照事案照本府於光緒十五年錄取供事三百名其中尚有未經領銷照者一百五十餘名現在各館咨取供事當差相應出示曉諭上年錄取之供事等知悉赶赴本府領銷子限三個月如逾定限仍不赴府領銷照者定將該供事册名駐銷以戒玩延而昭愼重勿違特示○右翼前鋒營隨同辦事前鋒叅領阿昌阿兼充虎槍處等差近經該管統領巴敦甫少司馬克坦布以阿叅領兼充各差事繁責重深恐不遑兼顧轉滋有悮擬將本營隨同辦事前鋒叅領開去另行揀充仍留本旗前鋒叅領俾事歸簡易以免貽悮等情已由該翼繕具摺件入奏奉旨依議欽此○東城副指揮轄下四鋪總甲劉順豢留賊匪貽害地方尤喜遇事生風該指揮耳有所聞據情禀知城憲出示斥革不准復充又北城外坊捕頭吕太緝捕不力經城憲斥革示儆○宣武門内皮庫西　同二龍坑積潦成渠汪洋一片初二日夕陽銜山之時復有男婦兩人相繼投入水中而死附近之人雖經瞥見率不敢往援因在彼援溺多有將溺者拯出而援者反遭淹斃故雖見死畏而不救也况此男婦投水距淹斃勝字隊砲兵未及旬日而砲兵屍棺尚在水濵停厝也○廂黄旗續辦事侍衛禀請本管領侍衛内大臣禮伯二邸况出盛京復州城 
 
 

Page 2

 
 
守尉一缺兵部咨服本旗保送宗室頭等侍衛入放前來查有廂黄旂頭等侍衛宗室安祿願送揀選與例相符等語禮伯二邸諭令備文保送該員入放復州城守尉之缺云○會典館示傅此次赴吏部投考界畫及測繪謄錄官本館限於本月初十日起至十五日止均於辰刻備帶筆硯偕同出結官赴館核對履歴以憑給卷票再行定期考試勿違可也○國史館示傅吏部送到漢謄錄官魁彰王汝煥陸家欀嚴繼志等四員知悉務於七月初六日辰刻親身赴館騐到勿悮 
[查拿烟館續述]  
　　上月廿七夜天津營務處查拿烟館以免藏奸業經列報兹悉是役蓋因巨案迭出先在東門内某烟館獲住人贓又因兩淮散勇輙向當道乞借盤川允之則勢難徧給不允則怨望彌深叩其住址大率均在烟館於是嚴密查拿免致納汚藏垢某夜營務處員弁督同縣署值日差役守望局勇丁於城廂内外挨户查拿共獲烟館王夥並烟客等一百廿七人翌日送縣旋由帮審委員訊問如係本地人或交保或開釋惟籍隷異鄉形跡可疑者始行押究云 
[罪人斯得]  
　　殺人償命欠債還錢此俗語也嘗見欠債之人當乞貸時指天矢日謂苟或負心來生必作犬馬以相報因而因果家造爲輪迴之說謂某村　一豕脊有字謂係負某錢若干千來償者某惡其不祥投諸厠越日母豕嚙草根忽現白金一錠權之恰符其所負之數又某甲　田阡陌諺所謂土財主也生性鄙吝敝衣垢食喜餂人財物有索者則曰有券在吾心安爾胡爲如是其戔戔哉否則必曰余生平不償人錢爾所知也苟償於人而不爾與則我誠覥此面目矣未幾暴死卽赴被紿者之家爲牛生而能言命其子如言以贖且取盈焉子不信但願日給生芻一束畀主者自豢之牛憤甚觸墻者再旁觀多不忍其子乃强解慳囊而又計較其皮骨謂死後當以此貨歸牛主俾補不足牛主恍然曰此亦人子也易地而觀無怪古人不欲爲兒孫作馬牛因井牛送之某寺中此皆簡册中之歴歴可攷者幽冥固儒者所不道然世之愚夫愚婦猶賴有此一說可以戢具狠戾儆其貪殘至於人命尤爲天網恢恢踈而不漏嘗見積時至十數年越境至千百里自以爲蕭然事外徼倖長生乃一旦摘發殊出人意表甚或聚而殲旃故俗謂奸盜無不破之案其漏網者或眞兇已遭隂讉首惡已罹冥誅餘從亦皆掁殪牖卜同歸於盡遂無所用其明正典刑耳今觀於方子又一事益信犯者當誅𢦤者不赦吁可畏已據稱方爲桐城某鉅公之後裔昔年曾奏請在江甯著籍者也家有園亭在城北之雙龍　雖門墻之飛燄已消而閥閱之驚塵猶在過之者猶知其爲世祿之家也方年少喜徵逐家中落　租畝猶可抵十中人之産凡狗馬聲色之好紫取給焉不足則招摇過市市中無賴子弟多從之遊或爲之搆　市蜃樓以補其揮霍以故席天幙地之儔嘯月呼烟之侣皆方羽翼方於小妻係目成者以願助僖氏之簉乃爲之謀金屋繼念人面桃花曾樹柴門之豔幟非遷地不能爲良遂館之於湖熟鄉下之田庄上方往來者其間畜一馬馬夫一莽男子卽　殺之夯于也先是夯子以勤力得方信任方之移側室於田上也夯子尤拔來報往使相距數十里之消息不下堂階而自靈通方益喜具伶俐由是方不在室夯子司其晨并司其夜方初猶蹄涔蹀躨惟恐不當彼姝之意久之竟三五月圓而亦不至卽促之亦不過以陌上花開訂緩緩之虚期而已夯子雖職牧然外顧白練内對紅粧頗恨閒身無事乃對持墮馬之梳擲樹雞之局不見可欲則心不亂未免子公染指韓壽偷香情之所鍾有非刀鋸斧鉞之所能禁正不止長生殿内夜半無人始並肩喁喁作私語也夯子被殺之先一月兩人以方正屬意賭博無暇兼顧忽相約逃歸准上一日繋舟石城橋下夯子佯詣方告以資罄方給之且速其回詎越日方黨與有以舟中人密告者方自邏之始抵舟則妾在而夯子上街木返方遂挈妾入城細加拷問始知夯子起意誘逃當卜卽有人爲方畫策謂縱之不如殺之如慮殺奸殺雙可昏夜誘而殺之於野方韙其計卽令人誘夯子至某牛肉鋪内醉以酒飲至夜分數扶夯子出此所以殺人如草不聞聲也翌日纔哄傅萬壽宫後有無名男子被人搠死在地經上元縣前來相騐當場訊無屍親卽發善堂棺殮簽差捕緝相延許久上月案當破方在水西門某烟館内駡當夜下手之兇某某不服時方已被酒卽謾詈曰當日無爾伊可不死某亦大聲應曰當日無我爾該早死適　日有江寍差役爲發封烟館事在彼聞是語知此中大有蹊徑俟方出便誘方所駡之某從容盤問知方實主謀遂擒某到縣請官嚴鞫悉吐　實方旣醒悔言洩急下鄉暫避其鋒不料翌日差已踵至方到官直供不諱現在已并兇手釘鐐收禁矣說者謂犯奸有登時殺死勿論之條係指雙雙而言今旣離奸所而又殺之以不應殺之人宜彼蒼不欲戴緑頭巾者之逍遥自在也噫 
[邗江宫報]  
　　七月初一日運憲公座掣籖戴鹺尹其厚季鹺尹遐齡禀知奉海分司委催捆催運差初二日刑部鄭正郎維周過揚通分司項分轉由署來總局周分轉赴寳應公幹初三日胡鹺尹其濬銷黄橋卡差初五日惲鹺尉洪年委管大伊山卡金鹺尹兆榮委楚鹽查艙程鹺尹之麟委龍溝卡吳鹺尹家駒委許坎關緝私初六日季鹺尹遐齡禀赴淮北催捆差初七日新選陽湖縣葉大令懷善赴都引見杜分轉際辰由淮北來揚公幹 
[畫廊屧響]  
　　姑蘇婁門外官塘爲舟楫往來孔道某夜有信船開赴上海行經是處被盜用鐵鈎鈎住刼取貲財舟子駭極不敢與爭盜遂揚長而去聞一客固有急需在姑蘇湊得洋銀百餘元亦遭刼去局中聞信連夜開單報元和縣翌日邑宰下鄉踏勘飭捕四處緝拿然恐大海撈針終難破獲也按此事前已登報兹較詳細故再錄之○青蛙俗名田雞爲食稻之蟲故官憲皆禁民剥賣無如國門之字墨跡未乾而貪利之徒殺機已起視官府爲傳舍等禁令若弁髦日内仍滿貯筠籃沿街求售夫乃嘆梗頑之輩未易革其心也○烏喙將軍大受瘟神之崇朝噉糟粕夕赴刀碪食其肉者每易致疾故雖饕餮之徒亦不敢過屠門而大嚼云 
[眞除志喜]  
　　署臺灣布政使司沈吉田方伯日前接得電傅諭旨特授斯缺屬下文武各員弁莫不衣冠叩賀按方伯籍隸浙江以廣文起家歴任福建州縣各要缺由府道升任貴州布政使司素性鯁直因事觸言官之怒致被叅落職後逍遥林下亦旣有年泊法人有事臺疆左文襄奉命督辦軍務檄調至閩省擘畫戎機未幾捧檄來臺今爵宫保一見傾心大加賞識當卽畀以全臺粮餉重任法事底定論功行賞奉旨開復原官歴辦學校　賦鹽綱釐金精心佐理勞瘁不辭後卽署理藩司今兹又慶卽眞行見樹海外之甘棠作國家之柱石固天下人民所仰望者也 
[誣控不准]  
　　昨報紀顧益齋扭控胡萬順欠洋一案前日晚堂經陸大令提訊顧供本地人我姊嫁與胡萬順之父萬順是我外甥現開萬生瑞火腿店今因光景拮据向伊商借反被赴捕房控告求請伸霉胡萬順供徽州人顧益齋並非我舅屢來借擾前已立據過割今又硬借不遂反被扭案筆據呈閱大令察閱兩造呈詞以顧益齋藉端硬借殊屬不合當將顧胡二人一併逐出不理 
[野雉羣飛]  
　　野雞妓女之當禁本報屢著論說以兾當道之採擇英會審員蔡太守因此與英國梁副領事商酌辦理并囑麥總巡捕頭飭各包探逐處知照諭令此種妓女不准在茶寮烟館勾引游人如有犯者隨時拘案嚴刑懲辦不稍寛貸　近日茶寮烟館中仍有野雞妓女謔浪笑傲肆無忌憚　羣雌粥粥非空言所能約束耶不然保以禁者自禁犯者仍犯也 
[孟蘭盆會]  
　　每届中元節各處皆有孟蘭盆會本埠新閘西首廣肇山莊常年建設水陸道塲紥成燈彩陳列古玩踵事增華矜奇鬥巧 
 
 

Page 3

 
 
今自昨日爲始仍延羽士建醮諷經海濵裙履又可於夜凉月朗時駕香車挈俊侣赴園林佳處一聽梵唱也 
[節曾例誌]  
　　今日爲中元令節本邑城隍神循例出巡出小南門迤邐王壇晚間進老北門回廟上海縣陸春江大令先期出示禁止大鑼班十景牌解餉會看馬陰皂隸並沿途吹彈婦女扮犯等名目並由大令飭差巡察以免滋事 
[送鹽啓釁]  
　　鹽販趙茂春在浦東唐橋鎭爭送私鹽遂致互鬥鎗傷鄉人顧雲州先由鹽捕營將肇事之趙茂春譚金海等送縣收所顧於昨日倩人抬縣請騐訊供若何容再探錄 
[訊究停棺]  
　　英包探土阿二等禀虹口匯業公所道旁被陸勝雲放屍棺穢氣薰蒸易生疫癘由蔡太守諭候傳究已列前報兹悉太守因飭傅未到遂至上海縣署與陸大令晤商大令立出堂單飭差薛貴查提陸徐氏　勝雲母子到案奉諭着陸勝雲出外將棺掩埋陸徐氏留候核示前日晚堂該氏具詞禀稱邇因孫女暴亡將棺暫厝祖墳之旁前日又亡一孫並無别地可厝叩求明察大令謂爾知近日滬地疫氣盛行爾竟將屍棺亂放行人感觸穢氣易生疾病可見爾居心不善以致爾孫暴亡嗣後務須以良善爲心自可召祥和而消疹厲姑着退去候陸勝雲將屍棺埋訖再行核辦 
[續獲逃犯]  
　　虹口捕房逃犯由包探拿獲吳阿四朱雲峯等已列前報兹悉包探黄四福復拿獲逃犯沈阿三一名包探陸阿祥亦獲一名均已送押捕房其餘未獲各犯依舊留心緝拿云 
[秃奴才法]  
　　佛法以虚無寂滅爲宗今之遁跡空門者奸淫拐盜無惡不作眞釋氏之罪人也昨有江北人張俞氏同子阿德扭僧人鴻濤至英公廨喊稱兒子被僧誘去硬薙頭𩬿我夫已故祗有一子賴以度日不忍聽其削髮馬僧蔡太守飭值日差看管　訊該差盤詰之下據該氏子阿德言因被母笞責　逃出外品茗消閒忽遇僧人問我緣何忿忿不樂我以直告僧勸我在家作苦不如出家尋樂俄而同至酒店呼酒暢飲不覺酩酊又領至鬥鷄塲對面薙𩬿鋪令修容匠將八千根煩惱絲齊根剗去僧鴻濤言是福建人因阿德自願削髮隨我遁入空門後被伊母知覺定要我還伊兒子頭髮然已爲牛山之濯濯安所得細草之芊芊我謂此僧不獨頭上無髮并且目中無法惟其目中無法乃强令他愉削髮未知執法如山之蔡太守將何法以處之也 
[英界公堂瑣案]  
　　陶熙治稱由九江乘輪來滬突有自稱在大方棧爲接客之王鳳山前來迎接當將枕頭箱及籃交王轉交與葛桂亭旋至大方棧查無王鳳山之人箱内有金銀首飾物件衣服值洋二百四十餘元尋見葛桂亭交捕送案由蔡太守訊供不認太守飭差協同包探秦少卿查拿王鳳山旋知王在法租界禀明太守函致法廨移提王鳳山并妻俞氏搜出原贓並質票吊贓後昨又解案失主陶熙治未到葛桂亭申訴前情并稱我在中和棧生理並未同王接取陶客之枕頭箱等件今王已逮案小的便無干涉王鳳山俯首求恩其妻俞氏供詞支吾太守飭將葛桂亭交保王鳳山及俞氏分别管押起案之件檢點發封存堂俟失主投案再行訊理○方旭山因女淑貞被金楚卿誘拐出外女乘間歸來報知包探沈金隆拘金送案金不認誘拐蔡太守命傳胡阿大投質候示已列前報昨由包探傳胡阿大到案方旭山挈女淑貞各執如前金楚卿仍不承認拐女胡阿大稱初二晚金楚卿遣人喚我去挑痧我見已有針刺痕問明先已有人挑過我再挑幾針直至天明告辭出外所患之痧似是霍亂吐瀉勢甚危險太守再四研詰各執一詞飭將金楚卿交保候查明實情核辦○胡金發稱在招商局爲傭在顧太娶妓爲妻費洋百元先後交付　白不知顧太另托李德富李德富到來吵擾不休曾被逼冩票據三紙計共洋四十元先付過一紙洋十五元　來索洋無奈報捕拘案李德富供母親開花烟舘因代胡金發經手娶妻事被欠洋四十元是以向索吵擾判將李德富笞責二百板李身畔搜出之洋十元及票　存堂候示○包探何瑞福稱姚翰卿寓居中和棧失竊衣服查獲無幾今姚仍住該棧前次吊到之綢寄存該棧又被接客之葉佐元行竊質錢一千二百文拘葉吊贓送案姚翰卿申訴前情請爲領贓葉佐元供因姚時常差我辦事許給酬儀遷延不付故將衣服質錢蔡太守謂姚翰卿住居中和棧初被同棧客行竊查到之贓寄存該棧又被接客之葉佐元行竊情殊可惡判葉笞責一百板管押十四天再令繳償質本衣交姚領○包探何瑞福稱王四明被童松亭行竊竹布十疋質錢獲童吊贓送案王四明請爲領贓童松亭供詞游移蔡太守判童松亭管　二十一天贓交王四明領去 
[法廨停訊]  
　　今日係中元令節法公廨循例停訊一天 
[法捕房瑣事]  
　　寡居徐繆氏控子違逆經宋莘樂二尹廉得外情以繆氏自已有不是之處將伊鞭責管押候補提播弄是非合計誣控之開飯作主婦何陳氏至案再行核辦曾詳前報昨晨據通事稱已將何陳氏拘案請訊隣人鮑錦山姚均渭仍同徐桂卿等投案伸訴前情二尹詰何陳氏曰爾係何處人今年幾歲爾夫是誰爲何令爾來案答稱寗波人今年四十四歲丈夫去世多年問爾與繆氏如何相識可有銀洋往來答稱與繆氏之夫徐明德是同鄉且與我丈夫交好伊見小婦人孤苦伶仃代爲說合一會約洋十餘元買下飯作生財藉此度活二尹問爾旣與繆氏認識知其母子因何起衅以致控告違忤答稱因繆氏患痧症徐桂卿不准延醫起見以致奔赴臺前求請懲辦二尹曰繆氏所作之事定有爾從中唆使爾知離人骨肉播弄是非應得何罪答稱可請大老爺查訪如果有唆使情形顧甘重辦二尹謂繆氏禀詞是否由爾代請人繕就答稱禀詞有繆氏之兄代爲經繕與我無干二尹問可知繆氏目下存何意見答稱母須隨子過活並無他意連事稱查知何陳氏爲此事在鴻春園茶館商量已有半個月之久二尹謂鮑姚二人曰爾等本不干涉此事且年旣老邁可以免跪卽問桂卿曰爾可將情形說出本委可以核繼桂卿稱上月二十外見恩娘繆氏囑家中所用之大姐掮皮箱一隻藏於何陳氏家小的曾經問及據云均係齷齪衣服囑何陳氏洗滌在後並不取回問大姐何在答已經辭歇何陳氏供有衣一箱由伊雇用之娘姨經手赴典鋪當得洋三十五元繆氏將洋歸還其夫生前所欠欵項桂卿禀稱恩娘繆氏未控之先由何陳氏來言不可與繆氏挻撞具時有一和尚何陳氏囑小的稱爲母舅不知何故二尹詰何陳氏曰和尚是誰答稱卽係繆氏之胞兄問繆氏心中是何主見答稱伊願隨兒子過活二尹曰旣願隨兒子過活不致將衣箱運至爾處難道桂卿家不能藏衣耶實屬可惡喝令掌頰二十下着帶繆氏詰曰運出之衣箱究竟藏在何處答稱今春丈夫因病逝世外面欠人債項索討逼迫小婦人無奈將衣箱當洋代夫還欠謂父債子還不必由爾料理目下可曾料畢答稱因有會數起大者每月應出會洋五元再閱五個月可了小者數月間可收回洋十六元光景二尹曰嗣後無論大小各會均歸桂卿料理想爾管押多天尚未醒悟着暫送普育堂寄養膳資由爾子照貼本當每月給錢一千文爲爾零用姑念爾尚有四歲女孩理應帶入堂内今令桂卿再加錢五百文可以敷用繆氏稱小婦人在家安守並無姘頭搭脚不願入堂如蒙大老爺斷給洋五百元小婦人情願入清節堂守節二尹謂爾只三十餘歲恐不能送入清節堂且要洋何用今日僅照吵閙案訊判並非究爾别樣情節繆氏俯首不語復問何陳氏曰爾知繆氏要洋何用答稱不知謂諸事由爾作主難道此事不知着再掌責四十下謂繆氏若送入堂中爾不能前往探望答稱去亦無用二尹以其出言倔强着再責四十下押候交保何陳氏回首卽向徐桂卿叩頭口稱承蒙照顧害我受此刑責爾又在冥宰中終有 
 
 

Page 4

 
 
顯應二尹謂繆氏曰本委作主將爾寄養堂中務須省過日後再由桂卿具領繆氏不答當看還押鮑姚徐等一併退去○傭婦阿秀因舊姘夫土阿增與新姘夫何順寳口角堂訊看押候分别懲責在案昨晨宋二尹着一併　案詰問阿秀曰爾有花燭丈夫否答稱丈夫孟寅芳數年前逝世遺下一孩名孟和尚因無依靠另軋姘頭照顧家用問夫家母家有無親屬答翁姑父母均殁袛有小叔一人不能撫養過活問旣有王阿增爲何又與何順寳姘識答稱與何並非相識伊硬欲住在我家何聲稱姘識十餘天初給阿秀洋五元後用去數元及王阿增來令我讓開爲此向索原洋二尹着將阿秀先掌頰八十下王阿增何順寳各答責八十板一併還押候備函送縣發落○上月閒有瞎子陳金寳將破鉢頭擲破錢貴生頭額二尹將陳管押待錢傷愈再行核辦昨據錢投案聲稱頭額稍愈爲此來案禀覆二尹着將在押之陳金寳帶案問曰嗣後再取行兇否陳稱小的係瞽目如何行兇因遭錢屢次辱駡以致口角務請諭令錢不再生事二尹日爾本係著名行兇之人着笞責三百板釋放錢叩謝而去○燕大發因將僞麝香朦售市肆閒五月間被包探拘押堂訊判責二百板枷號二個月示衆昨因枷號期滿二尹着疎枷釋放○開剃頭店之姚月夫偕妻蔡氏投案控稱前樓半間轉租與王鳳子並徐氏夫婦居住我後房床鋪蓆底下有洋八元七角半昨日忽然失去因樓上無閒人可進疑係王所竊扭案請究王供在洋行内爲司帪不敢竊物今日本當搬塲二尹謂姚控竊無憑未便追贓土交保嗣後查出實蹟冉行禀究 
[珍物助振]  
　　本館協振所屢承遠近奸善之士以珍貴物件助振陸續銷售所得價資隨時彚解災區於以仰副推解之盛情痌瘝之至 
意昨又承償心愿子以翠玉記念珠全副由餘茂寳號交來訊爲變價助振抱璞者旣肯割囊樂善者自有同心有欲救哀鴻而拯涸鮒者尚其及早解囊以襄此美舉也 
[七片十二日接到北京潘宫保陳尹憲來電照登]  
　　譸賑局少欽詠南心如蓬珊子萱五君子同鑒劉蘭階皖中曾共事請代速賀與孫嶼之同來子英能來更好事急恕不縷蔭彝叩○當日覆電併錄○京都潘宫保陳尹憲電諭請劉蘭階日前早經函邀未復現又函催能否偕孫北上候復到電聞内子物故今冬擬擇地安葬小兒能否赴順俟百日後再定善昌等叩 
[彚解東賑]  
　　敬啓者敝所於本月十三日會同文報局彚解山東賑捐九八規銀一千五百兩托謝君佩孜帶至東省災區分别散放查此次水災較前尤甚刻下難民失所流亡疾病九死一生加以直順抌災滬上各局籌捐力難兼顧以故災民數萬四出逃生伏望遠近善士仁人憫飢溺之餘生解善囊而樂助早救一日則少死一人跂盼慈　不勝叩禱之至[  上海四馬路高易籌賑同人陳德薰等識]  
[浙省撫轅抄]  
　　六月念五日候補道李進見禀奉委赴温州查勘礮位差○廿六日候補運阮恩培禀銷紹屬帮辦鹽局差 
[蘇省撫轅抄]  
　　七月初四日通判陳元楨到府委發審差○初五日丹陽縣查文清宜興縣萬立鈞均禀辭赴任縣丞沈善發禀知奉委蘇屬緝捕差卽辭分發江蘇新海防試用巡檢朱坤渙安徽人由京驗看領照來省禀到○初六日署長洲縣知縣王芝蘭於初八日未時接篆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊振所經收順直山東賑捐接續第五十五次初九至初十日清單]  
　　初九日陸善士洋二元鐘善士虚對洋二個張善士二角夏善士四角朱善士無名氏各二角柳蔭書屋二元涵秋舘主三元無名氏汝陽酒徒各五角陳子思陳大小姐各兩角陳平甫周賦記嚴老太鄧月泉張燕詒書城山房六户各一角敬其事居人爲先慈丁太夫人誕辰誦經移作賑助洋十元錢江求如意二元鴈門書屋洋十元沈廷姑五元福寳氏一元嘯國氏一元笙和氏二角鏡和氏八角幼樵代兩角無名氏一元無名氏三元五角德記五角石逸氏八角丹陽五昌代墓王姓四元名心堂五角恆興三角無名氏一元無名氏三角壽椿子一元無名氏二元又無名氏三户各三角存德堂半元陶桂記一元平安舘主二元五角汝南氏八角力不足齋洋一元二角安定氏羊四角袁生大三角黄阿榮四角餘間軒一角袁阿二丁阿大丁阿桂楊阿土四户各洋兩角蔡履和一元王森奏三角蔭本堂一元無名氏一元張祥盛朱永盛無名氏三户各五角億貧安一角王永清二角包原氏二角元康莊一元胡伯言史趯記各洋一元周伯記五角　連標二角九江　浙徽同人洋八元不　名二角鈞記二元知不足兩角隱名氏六角隱名氏虚對一個光記五角安吉居五角憶過子一元廣　善慶堂蘇周清英洋二元日本花洋一儿知非子銅洋廿安定氏二元杭省朱代募諸大善士三元學古齋虚對洋一個楚北旅人同友六元青村隱名氏洋十元寄繳賑册英洋二　又生銀洋一元　梅主人　元嚴昌基淑琴一元王杏麟五角○初十日張　記洋十元無名氏銅洋一元保平安一元顧沛然一角唐秋松一角桐影五角姚顯廷一角松記二角壽昌參號一元無名氏一元甫記角公記五角孫兆熊　坤泉張鑫　姜蘭　四户各錢二百文方記季思成何渭卿韓金明吳啓坤九如堂張孔浩翔陳桂芬温幼泉邵祥記無名氏十一户各錢一百文戴吟濤錢一百廿文不書名銅洋一元叢桂吳三五福堂吳二元餘慶堂恕言一元頤慶堂任一元潤德堂何二元式嘉氏吳一元又半元恕記任記洋一元何　氏可張氏務本堂三户各洋一元陳仲記五角婁東恆農醉雪此人爲右目翳障昏花視　不明節省藥費二元有心無力一元如意室楊二角清日軒范三角愼餘居士二角明敬童三角保安子一元葉青五角葉桂芳三角　公文邵繼昌邵壽夫三各洋二角程兆順三角程炳文一角無名氏二角同濟典三元漁舫五角同隱名一元同寒了一元　子　角洋吟　　　泉　賦卿　洋一元漢口茶業公所無力者喜洋四元樹滋堂二元從厚堂一元礪余氏一元思補氏一元無名氏一元聊盡愚忱一元力不足齋五角五　三角無名氏四角　惡五角了　氏五角平安氏二角無名氏柏記求平安三户各二角　災三角不留名勉力子免災氏各三角又免災氏二角禾記一角免災氏免力子各一角二分半不留名二角半漂　洪謙益堂洋三十元丹陽匯昌典二元匯源典四元夫興典二元　源典二元無名氏二户各助一元六桂堂養記格學堂李林氏懷德堂林四户各一元有記存記　記三户各助錢二百文無名氏　善堂二各助錢五百文九記助錢一千文無名氏有容堂梅記三户各助錢五百文金貞福助錢一百文劉佑斌二角余固鉽掦理桂二户各助五角羅錦雲二角李澄湫洋五元鮑繼元洋九元銅洋一元張雅四角張仁珊張祜仁二户各助二元多善緣榮紹和二户各助五角飽珠廨洋二角常雲仙鮑梅仙張子文澄心書屋四　各洋元宣篆笙五元介壽居士夢吉居十二户各助洋一角硯仙居士二角延陵季子四角延陵氏五角養頤　屋五角有心無力四角養心居士四角力不足二角可未書屋無名氏清和氏高陽子四户各洋三角李門孫氏産後平安　愿助洋五元○以上五天總共計收英洋七百四十八元銅洋四十五元本洋廿元花洋一元日本東洋兩元虚對洋五個錢欵均已合洋數感應錄要甘部明聖　甘部書畫扇面十二個 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
