# 1903 - 316 - 4910987

 

Page 1

 
 
[出售順天湖北闈墨] [  圖書集成局啓]  
　　江浙等省闈藝已次第刊行順天文風素爲各行省所矜式湖北爲人文淵藪鴻篇鉅製亦美不勝收本局特覓到闈中原刻飛速遞來用新鑄鉛字校印均於今日出書每本價洋一角二分欲揣摩風氣者請卽臨申報館及各書坊購取可也 
[浙江闈墨出書] [  圖書集成局啓]  
　　浙闈榜發本局卽倩浙省友人覓得聚奎堂原本飛速遞來用新鑄鉛字照排印以中國潔白連史帋校對格外詳盡毫無刻豕之訛現已出售每本價洋一角二分欲先睹爲快者請卽臨申報館及各書坊購取可也 
[重印十三經注疏○五經備旨○十七史商摧出售] [  點石齋啓]  
　　自來沽經解經之説莫詳于十三經注疏一書其次若五經備旨則疏解五經語意雖各樹一幟而其閘發精義類皆詳盡無遺本齋前將此二書讐校精詳悉心石印以惠士林海内風行早已不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商摧一書爲王西莊先生所輯議論超卓考据詳明論世知人折衷至當有志史學者不可不加意請求茲亦用頭等潔白連史紙印成每部定價洋銀五角卽日出售 
[美儒李佳白先生講義]  
　　嗚乎甲午一役非所以成日本之名發中國之實作全毬之鑑者哉蓋甲午以前日人雖有富强之實而無富强之名環毬各國猶以爲蕞爾小邦無甚重視也中國雖有貧弱之實而無貧弱之名環毬各國猶以爲龎然帝國莫敢輕視也乃甲午以後人之以爲蕞爾者遽晉稱帝國且入萬國公法矣人之以爲龎然者遽降爲弱國且呼東亞病夫矣嗚乎滄海桑田有如是哉吾請道斯役之緣由焉初日人之交涉於韓也由來久矣而三埠通商則自光緒二年始註一埠在漢城南二埠在漢城東准爲日人租界至是日人之權勢施於韓境者日益增加而中國之權勢施於韓境者日就頺衰矣越六年中朝審勢度時准韓王有立約遣使之權與泰西交通一如自主之國原所以牽制日人灰其覬覦之心意甚美計甚得也比年大院君作亂擅奪王權圖殺王妃中朝仗義興師拘大院君幽於保定保韓王復位漢城王甚德之臣服之心較前益切十一年韓出新舊二黨新黨信服日本舊黨仍向中國而勢不兩立有若參商一則聨合華軍一則要結日兵鬨於韓京毁日使館兩國聞警各調勁旅赴韓勢將决裂幸日廷觀變沈幾不願開釁遣大臣伊藤與李文患立和約於天津議定自今以往日本興師入韓必先照會中國中國興師入韓亦必先照會日本迨至二十年東學黨叛駐韓華使袁世凱飛檄請兵李文忠奏　步兵二千名入韓以爲彈壓之計而倉卒中未先照會日本致違前約日本怒遣師萬人馳赴朝鮮中日戰局於是乎開兩國調將徴兵不遺餘力初尚勢均力敵各有勝負自葉志超敗北韓南退守平壤魏軍潰散左　陣亡以後軍心大喪節節失利陸而鳳凰奉天牛莊水而　　江大連灣旅順口縱横數千里一年之間悉爲日人所有全毬震動中國恐懼特命李文忠及長公子伯行觀察並一美國大員赴日本行成與日大臣伊藤陸奥立和約於馬關割臺灣賠兵費開商埠始得和好如初嗟乎吾於　役蓋有感焉夫日本之於中國固不啻邱陵之於泰山也然而土地不在大而在能治人民不在多而在能羣日本自明治維新以來步武泰西兢兢圖治舉凡官塲之弊病無不除之民間之利益無不興之所以國治民羣巍巍乎雄峙東海並駕歐美也人之言曰日本有志於中國經營二十餘載甲午一役彼操必勝之籌豈無以哉若夫中國軍營之弊積之最　如尅扣糧餉缺少定　是其尤著者則平日養士未備待士未善求其効死疆塲不可得也况統兵大員類皆徒擁虚名岡知行伍其能不償事者　希此甲午一役日本之所以成其名中國之所以發其實之緣由也雖然今中日之交誼未必因甲午一役而稍减或更因甲午一役而益深試觀中國自變法至今一切新政無論兵農工商多取法於日本而學校爲尤勘遣生游學不下千名或派員調察月必數起要皆本同洲同種同文之誼也然則爲日本者際鄰國之顚危宜有以扶持之要不可坐視旁觀有如秦越吾敢以斯言爲日本告且爲中國警焉 
[本館接奉電音]  
　　昨日午前九下鐘越三十分時京師飛電傳來上諭三道敬謹譯登○九月二十九日内閣抄奉上諭文治奏假期届滿病仍未痊懇請開缺一摺兵部右侍郎文治著准其開缺欽此同日奉上諭丁體常奏請開缺修墓一摺廣東布政陳丁體常著准其開缺欽此同日奉旨這所參疎防要犯越獄脱逃之管獄官吉林署五常廳巡檢司獄孟桂雲著即革職拿問交長順提同刑禁人等嚴訊有無　刑賄縱情弊　律懲辦所有有獄官五常廳同知戴鴻　雖　報先期公出惟未能先事預防亦難辭咎著交部議　仍　限嚴緝逸犯王駿等務獲究辦欽此 
[電傳宮門抄]  
　　昨日午前九下鐘越三十分時京師友人專電告知本館云九月二十九日皇上召見軍機大臣 
[商部程才]  
　　京師訪事人云九月初六日商部考錄司官均係六部九卿人員預由本署傳考擇友理清通者移送商部考試不願與考者聽總計各署送考人員共一百七十人商部考取六十人須引見記名方准到署當差又聞十月間商部須考選供事以供書記之用取錄當差者每人月給薪水銀六兩歴三年奏保一次　須言充　　　事者方准報考 
[改建工部]  
　　京師訪事人云工部衙署暫設前門内迤西化石　左　姓宅中　　官　已　　王　井大　路西延姓宅鳩工改建計需銀三萬七千兩 
 
 

Page 2

 
 
[大帥蒐軍]  
　　安慶訪事人云九月二十二日天甫黎明忽聞角聲嗚嗚然詢知安徽撫憲誠果泉中丞蒞校場閲操先是練軍統領韓軍門大武督率馬步各營齊集校場中俄而楚軍左右後三營列隊而至迨紅日東昇司道府縣各官先後戾　丞端坐八人大轎鳴騶逢蒞各官迎迓如儀洎中丞入官廳小憇俄聞砲聲震天升坐虎幄傳令開操先閲練軍陣式次洋槍打靶又次楚軍操演一字長蛇變天元四方八卦過橋兩儀陣操畢照章奬賞直至日落崦嵫中丞始鳴騶回署 
[江上觀兵]  
　　鎭江訪事人云邇者兩江總督兼南洋通商大臣魏午莊制軍以時局艱危經武整軍不容稍緩遴委總理兩江營務處夏觀察濟時馳往鎭江簡閲新湘護軍新兵各營操演九月二十五日觀察捧檄戾止卽拜會當道各官翌晨乘輿至東碼頭閲視新湘各營合操洋陣 
[派習戎機]  
　　漢口日報云湖北仕學院擬派學員赴日本士官學校學習戎機傳聞陳參軍則鋆方二尹祖禎俱已入選大約不日卽可航海東行矣 
[匪首成擒]  
　　漢口訪事人云康梁逆黨王敕芳混號四脚猪係湖南湘潭縣人以世職歸標在湖北候補游擊起家於沔陽縣境新隄曾在自立會匪中襲封正龍頭僞職當唐才常等在漢口謀亂事敗之後銷聲匿跡不知所之近日復糾集逆黨鄧茂林等人散布武昌漢陽等處陰謀不軌事爲督捕營管帶徐煥亭把戎偵悉不動聲色設法擒獲連逆黨數名一併解送夏口廳署禀請馮少竹司馬訊懲聞其餘黨窟匿九江湖口者甚多現方派勇往拿務絶根株而弭後患 
[讌啓鹿鳴]  
　　聞之武昌友人云每科鄉試揭曉後撫轅例設鹿鳴之宴以欵新貴諸君無賴匪人動輙鬨爭肴果歴年惡習官吏皆付之無可如何兹者湖北巡撫兼署湖廣總督端午橋尚書先期札飭警察局總辦派令員勇妥爲照料以重感典而禁匪人其夕曰爲札飭事案照本年文闈揭曉之先因恐各項人役擁擠喧呶有壞法紀特飭該局會同武昌府督派員勇於闈内外稽察彈壓是日本部院入闈將事留心體察闈内旣無閒雜擁擠之人竟夕亦無呌詈爭毆之事整齊嚴肅爲從來所未聞惡習頓除盛儀復覩足見該局員等辦事切實布置周詳良堪佩慰兹於九月二十日舉行鹿鳴筵宴事關大典尤宜整肅無譁乃訪聞歴届故事奉行並不能範圍謹守往往歌詩未畢肴果已空以國人觀禮之塲爲丁役鬨爭之局紛然走散貽笑士民徒徇人情有傷政體本科新中各舉人研濡實學沾沐新恩當朝廷振興百度之時豈復沿此鄙陋可嗤之習該局員等前在闈中彈壓旣已有效可循此次盡撤關防辦理尤易著手合行札飭札到該局卽便遵照會同武昌府屇時仍派警察員勇來轅彈壓照料先將閒雜人等酌量攔阻其例應入内丁役如有不待典禮完畢卽將筵席肴果任意鬨爭恣情搶奪者不論無項人役何署家丁仍准該局員等拘拿懲辦以肅觀贍筵宴爲衆人環視之地必期法立而令行彈壓乃該局等明試之功切勿始勤而終怠毋違切切此札 
[仍飭緝梟]  
　　南匯縣周浦鎭北帮梟目鄧海青由飛划營領哨李都戎獲諸崑山縣境解經江蘇巡撫恩蓋棠中丞批飭就地正法云云已詳前報昨得駐蘇州訪事人來函謂中丞以鄧梟雖經就戮而南帮梟目林得勝罪惡昭著未便任其顯戮久稽爰商之鹽捕營統領杜雲秋觀察及飛划營管帶徐輔臣游戎以都戎緝捕勤能仍飭馳往擒拿以安良善都戎奉札後星夜率師前往掩捕矣 
[劣員記過]  
　　常州商民汪致祥投江蘇牙釐總局上控閭門落地捐委員張明府彭年吞匿漏捐綢貨一案經牙釐局總辦朱竹石廉訪飭釐捐總辦田紹伯太守在蘇州府署發審局迭次研訊大略情節已記前報兹接蘇州訪事來函云太守以兩造供詞各執急切未克讞成飭移送長洲縣署交蘇靜菴大令訊理大令奉飭後卽於上月某日提集兩造悉心研究汪供訴前情求追還綢七十九疋情願悉數充公惟張委員匿報上等貨一十三疋約值千金假公肥私心不甘服大令再三開導令將所供情形繕具切結候禀覆上憲核奪刻下明府已廉訪飭記大過一次限期著交所吞綢一十三胥如違立卽撤差詳請參究 
[續訊僞造印花案]  
　　杭州訪事人云越人王某私造酒捐印花破案後經仁和縣知縣蕭藴齋大令嚴刑訊鞫堅不招承至九月中旬某日大令復親提詰訊重責千板并用天平架腦箍等刑熬審至一點鐘仍不吐實及提某甲對質則堅稱此事係王所爲并稱尚有見証現在紹興請關提到案俾免抵賴大令思此案在紹興破獲據甲雖供稱由杭僞造然並無贜証可憑越地旣有証人較有把握因將一干人派差解赴紹興交山陰縣主研訊 
[大風覆舟]  
　　杭州訪事人云九月二十三日清晨有上江茅篷船一艘行經九曲頭風猛浪高突遭傾覆舟中有客七人均占滅頂幸爲救生船户援登彼岸舟子亦得攀舷而上惟貨物行李則已盡付東流矣 
[女犯解杭]  
　　杭州訪事人云九月二十三日浙江衢州府屬某縣解到女犯二口一年四十左右一祗十八九歲裝入囚檻舁解入城管解委員督同差役防護綦嚴及至臬轅投遞公文臬憲某廉訪卽傳諭發交仁和縣暫禁獄中聽候示期勘訊 
[刑人於巿]  
　　杭州訪事人云九月二十四日浙省臬轅奉到刑部釘封文内開海鹽匪犯鄔小博子一名例應處斬臬憲某廉訪因卽札飭錢塘縣知縣鄭瀚生大令監視行刑大令立發炎牌派差赴府獄提出驗明年貌箕斗如法綑綁會同城守營守備許守戎督帶兵士若干名押赴清波門外法塲斬首 
[浙省官塲紀事]  
　　杭州訪事人云九月二十一日浙西内河水師統領費總戎毓孫蘇州鹽巡水師管帶孔游戎德陞先後來省禀見撫憲聶仲芳中丞至二十四日辭回防所○浙江提督學政巡捕一差前由孫世尉兹已兩屆期滿由杭協某恊戎委候補都司厲都戎良相瓜代○鳳山門稽查事務應添武弁一員由大憲已委沈把戎紹庭承乏矣 
[宣南雁帛]  
　　　京師訪事人云九月十一日寓京西人在彰儀門外蓮花池舉行賽馬會步軍統領衙門循照向章帶捕彈壓是日天氣晴和游人之往觀者絡繹不絶○夏秋之交京南南苑一帶刦案迭出直隸提督馬珊園軍門在通州聞信立派哨弁彭某帶隊前往拘獲盜犯若干名就地正法九月某日又獲某姓夫婦中途被戕案内兇手二人訊係南義塘村楊姓刻下亦已斬首示衆矣○恒和錢店復於九月初旬開巿零星存欵如數付銀數鉅者减成開發 
[碧湘秋夢]  
　　聞之湖南友人云湘中西路各學堂雖研究新機必以純正爲宗旨現經官紳會議擬將前年舉行新政各諭旨仿日本教育勅語之例編入教科書中隨時講解以激發諸生忠愛之忱省城高等明德經正各學堂亦仿照辦理○湘中農工商務局雖創興已久而 
 
 

Page 3

 
 
保商之法尚未悉臻妥善以致各商不免憾抱向隅前者撫憲趙次帥就省城太平街賈太傅祠開設保商局籌撥官欵若干以爲經費嗣復令各紳董就地籌措以免廢於半途其督辦提調各員歸藩臬兩司及糧鹽兩道分充另委客籍紳董四人一爲江西人蕭筱泉一爲湖北人王莘田一爲江西人余介卿一我江西人劉銘盤本籍紳董四人一爲善化人蔣少穆一爲長沙人朱荷生一爲湘潭人黄修元一爲長沙人張雨珊此外各帮商賈均須遴派一人爲局中司事○湖南全省學務處提調專辦西路學務委員朱太守其懿因撫憲趙中丞嘉其才識札飭兼辦常德隄工電局等差現又委令總理常德疏通湖水事宜已於九月十五日下札矣○撫憲趙中丞擬將本科鄉試薦卷諸生年在三十以内者仿上年成案分送各學堂肄業現已委員檢閲試卷按照各屬挑選以便揭榜曉示矣 
[鶴樓玉笛]  
　　武昌訪事人云湖北提督學政胡硯生大宗師考取本年優生正取一名瞿瀛業經中式爰將副取一名羅湘挑補已於九月某日會同湖北巡撫兼署湖廣總督端午橋尚書榜示轅門矣○兼督端午橋尚書擬添護軍四營名爲前鋒營委張虎臣軍門至隨州一帶樹旗開招并札派武備學堂高等畢業生鐵良吳元澤李文升充營官已於九月下旬分别下札矣 
[上海格致書院八月分課案]  
　　策論　劉卓如　范祖培　徐克家　丙　達　嚴桂培　程魯札　何　斌　程紀侯　單肇蟾　張　燿　施廷暉　單毓年　金起鳳　朱金節　錢　戔　王　驤　夏維默　范滋培　余子謙　吳寳地　徐世澤　丁逢甲　楊國襄　奏百里　于長慶　孫　鐸　丁桂珙　吳敬宗　蔣　棠　李保險　虞式如　萬士魁　虞承唐　葉恭寳　　算學　程　瀛　何餘九　洪瑞祥　姜臣顔　潘俊才　朱保錫　潘廷棟　蔣　鄰　何壽豐　童貽芳　徐　振　許　昌　姚　衢　徐克驤　陳其麔　錢端泰　李　斌　劉介福　熊懿德　周寳璋　周程祖　金集成　燕得承　張銘勳　熊祖德　李　楨　曹際昌　陸文明　徐志清　魯葭亭　諸煥第　汪　洋 
[十月分上海格致書院課題]  
　　策論　近有賽珍會又名博覽會肇於何時始於何國其旨意何在可析言之歟太史公游俠列傳書後　算學　設有一園丁以一丈見方之鉛皮欲裁剪成一聨絡最長之圓周以容内相切相等之小圓地而分栽八色之花若準寛一尺而裁剪之且聨絡處與寛等問其中餘地幾何試詳陳其法如於撱圓之任一軸上作平圓求其兩曲綫弧之諸内容小圓法其第一圓以徑與軸之較爲徑若已知撱圓之長軸爲十短軸爲六問第二小圓之徑爲幾何如設已知之數爲甲乙并求其公式試詳細繪演之限本月二十日繳卷下月十五日揭曉卷仍繳虹口中西書院 
[偉論宜聆]  
　　今晚八點鐘時美國名儒李佳白先生在六馬路格致書院講論光緒二十四等年中日兩國所立約章提要鈎元洞見癥結欲明當日情勢者盍聨袂而往傾耳共聆乎 
[上海官塲紀事]  
　　前日蘇松太兵備道袁海觀察派委江蘇試用縣丞龍二尹際飛候補從九品陳少尹虎臣襄理上海縣境冬防事宜昨日兩委嗣偕詣縣署謁見縣主汪瑶庭大令禀知到硑○昨日上海縣縣丞楊玉史二尹因抱采薪之憂遣丁投縣署禀請縣主汪瑶庭大令給假三天以資調理 
[上海縣署瑣案]  
　　顧少園控鮑子仁等盜賣墳地等情前晚縣主汪瑶庭大令升堂研訊鮑供光緒二十五年顧向陸姓贖回田單一紙倩小的與朱其明及地保白歧珍介紹永遠租與源茂洋行某洋人議定洋銀四百元先收三百元尚有一百元俟遷墳後找付後因日久不遷許再加洋銀一百元顧均已收楚不料忽聽伊戚藍璧如唆使另行揑造假單抵與源昌經源茂洋人查悉向之根究顧卽以盜賣爲詞來案誣控今顧已病故藍又唆令顧妻戴氏任情狡賴小的等現願繳洋銀二百五十元求恩斷令顧妻亦繳二百五十元俾向源茂洋人將單贖回存案永遠不准行賣以免藍朦贖私售朱白兩人供詞大略相同大令著將鮑等交人保出與顧戴氏各繳洋銀二百五十元限十日呈案以便贖取田單○前者唐建德扭控德源隆山東號股東丁君如倒欠銀兩等情當奉大令訊取口供諭令丁赶緊料理迄今日久置若罔聞前晚提案覆訊唐訴稱此案自奉斷以來逾限已久務乞嚴追丁供小的今接營口本號來函知裝往彼處之貨適值巿面大壞無可銷售業已儲諸棧中以致迄今尚未清理求恩姑寛限期大令著交的實人保出從速函催營口號夥將貨出售匯銀來滬料理不得再事遲延○遊方僧廣文扭控本城猛將堂住持僧雪巖借欠洋銀六十元等情大令研訊之下廣文合十訴稱僧人掛單治下猛將堂光緒二十七年住持僧雪巖借去洋銀十元去夏復借去五十元立有借據言明每月二分起息共付過利息洋銀十元拔還本貲二十元餘欠向索無著日内僧人欲赴普陀山復向催取不料伊竟有意圖賴叩乞究追雪巖供前因廟内添置裝嚴故向廣文借貸曾於今年正月陸續拔還刻下核算僅欠洋銀十元祇因借據未向索回以致肇此訟事求賜鑒原大令斷令雪巖再還洋銀二址元以了此案 
[馬路工程局案]  
　　前日吳金生扭划船婦陳周氏至南巿捕房訴稱頃間雇伊渡上某航船伊爭論渡資致失去衣服等物捕頭遣水巡捕杳明實在情由並將航船主錢杏奎拘獲連氏解送馬路工程局總辦翁子文太守倩襄讞委員黄衡堂二尹研訊吳供稱小的携有衣物雇陳周氏所操划船渡至華涇航船上給伊渡錢七文氏爭論之餘扭住不釋致將所携之物失去尚乞究追氏供稱吳偕甲乙丙丁等七人雇小婦人之船渡浦向索渡錢互相口角所遺之物諒被七人取去小婦人並未藏匿錢供稱吳與陳周氏爭扭時小的航船已開往華涇是以未知實在情由尙求鑒寡二尹叱各退去俟諭令水巡捕頭陳向榮查明覆核 
[南巿捕房紀事]  
　　昨日十七號巡捕巡行馬路中查見湖北人袁寳山向某鋪强索錢文因卽扭解捕房捕頭令押候轉解馬路工程局禀請總辦翁子文太守訊究○昨日捕役某甲在馬路中拘獲形跡可疑之徐金壽一名解入捕房捕頭令押候轉解工程局禀請總辦翁子文太守訊究○日前有黄文通者由某處來滬在公義馬頭起岸失去一竹籃内有教教中書籍數部因卽投報捕房請爲查緝捕頭允之 
[美租界捕房紀事]  
　　昨日亭午時甬人羅天法手持洋銀數枚突被張金奎攫去因卽扭張至捕房據情聲訴捕頭以所訴控無憑一并釋出○昨晨偷兒陳銀貴不知在何處竊得衣服行經西華德路適爲二百八十四號巡街捕所見連贜帶入捕房捕頭令押候解送公堂禀請讞員鄧鳴謙司馬訊辦○昨晨小竊何金壽掩入寄居天潼路一百十八號屋内之粤人某姓家行竊布被一條携之而出適爲包探朱桂生所見拘入捕房捕頭令押候解送公堂禀請訊辦○前晚甲乙丙三流氓相携至天潼路增運園炒麫店果腹不知如何忽與店主阿二口角爭毆阿二之女在旁解勸突被擊破頭顱血流如注三百四十號巡捕見之一併拘入捕房捕頭見女所傷尚無大碍將甲丙乙暫押乞丐牢一宵以儆 
 
 

Page 4

 
 
   
 
 

Page 5

 
 
   
 
 

Page 6

 
 
　　四馬路源來當門首石庫門内原衣自售 
　　今又滿出粗細皮貨綢緞棉夾紗單上等衣貨甚多設櫃平價自售每两大洋一元劃一不二如有貨價不合包退包換賜顧者請至四馬路西源來當門口揀選可也源昌啟 
　　匯豐銀行告白 
　　啟者本行收足資本洋一千萬元公積英金值洋一千萬元又銀洋六百萬元共合洋一千六百萬元另議定備用股本洋一千萬元總行開設在香港分行在倫敦厦門送　包帶　亞孟買加拉吉打古隆北福州德國漢口神長崎意陸伊羅法國吕宋紐約檳榔晏貢西貢舊金山新加坡蘇拉巴啞天津北京横濱其上海行與各商往來暫存本行之銀每日結帳者其息長年二厘存至二十萬两爲止存十年者其息照長年四厘算存六個月者其息照長年三厘半算存三個月者其息照長年二厘半算代付本埠匯票並辦理銀行一制應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞光緒二十九年七月初三日 
　　横濵正金銀行上海分行新行鈔票洋圓 
　　本總行創自横濱一千八百八十年資本金洋二千四百萬圓公積金洋九百二十一萬元分設各國名都大邑廣有通交中國上海天津牛莊北京分設亦巳年久今在上海分行新行通用自一元五元十元之鈔票洋圓奉准本國政府允行始于中歴十一月初二日起以便行旅經商之一助其外各埠專辦銀行應有一切交易無不克巳招接存欵更竭誠實久蒙中國逹官易於通鉅買交稱贊本行格外精心研究接應惠顧現由總行刊到 
　　新式存单以及相與徃來支觧簿集 
　　均用華文專備中國仕商樂取便捷易於通曉惠然顧臨者之用爲特布告仰祈俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾巿面仙零上落於貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙惠臨請至本分行面訂可也經理人長録郎謹白 
　　京都天寳齋秘製痴癲第一奇藥 
　　癲狂鎭心丸除痴如神 
　　此丹專治男女文武癲狂及羊癲猪癲或錯心作呆服則立愈方用安神通竅順氣癖邪降火補心化痰利濕解悶平肝鎭魂寗魄之品大凡染痴癲一症皆因痰迷心竅憂鬱驚恐痰滯胸膈糊塗不醒或事結於心或功名未成或見色而痴或爲財而癲致染失魂落魄之症則目言自語大呼小呌弄文作武嘻笑怒駡染此之症受累無窮本齋覔得海外奇方何忍秘藏必存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包盒久患拾丸除根雙料每丸一元單料减半函購當班回件認明舗分上海二馬路中巿西鼎新里口石庫門内交易 
　　中西武偹兵書廿一種出書廣告 
　　是書爲南皮張香濤制軍鑒定都廿一種曰體操法曰普通體操摘要曰快槍打靶通法曰護隊輯要曰地勢學曰雷火圖說曰步隊戰法馬隊戰法礮隊戰法馬步砲三隊合戰法曰快鎗圖說槍法圖解曰砲臺說略曰溝壘圖說曰修路說略曰行軍測繒學曰行軍帳棚說曰軍械說略曰戰法輯要曰浮橋工程學曰營壘從新曰武弁職司曰行軍電報要略曰行軍偵探要略曰行軍造橋圖說皆從泰西兵政新書編譯而成又復繒圖貼說指示詳明爲水陸將驆不可不讀之書用特精抄詳校付之石印分訂十六本裝以布匣二函方今朝廷講求武備改習洋操凡身列行間者定以先覩爲快蒙賜顧者請至上洋棋盤街北首青蓮坊日寳善齋書莊購取可也 
　　上洋藻文連記五彩石印局 
　　本局開辦有年久已中外馳名特請名師圖畫五彩套色素稱獨步專印各省錢票絲牌紗牌月份牌招紙仿帖等件精印名帖各種書籍發兌近有無恥之徒假冐牌號抖攬套色五彩貴客恐未週知特再聲明如蒙光顧請移玉東棋盤街七十九號門牌石庫門内面訂交易庶不致悞中外經濟政治彚考西學政藝通考四書古註羣義四書王大全新學繪圖三字經鑑撮姓氏尚友錄初二三全集 
　　上海德律風有限公司 
　　本公司現可爲各商家或住宅等處内裝設德律風所有章程開列於後一各商家欲裝德律風者每月先付洋六元卽送至三馬路第十四號門牌本公司冩字房内一欲裝德律風至住宅内者每月先付洋五元亦卽送至三馬路第十四號門牌本公司冩字房内以上之費已連裝設及有時修理等均巳在内不必另再出費惟欲裝德律風者須與本公司訂立合同簽字爲據合同内載明如日後不用德律風者須先六個月關照又於每月初十日不將應付之洋送至本公司内經本公司查出或有私送賄賂於本公司所用之人本公司可卽將德律風拆去拆後如欲再裝本公司可以不願所云每月付洋係照華歴計算此佈經理本公司人洲山 
　　提單被焚 
　　廿四夜同興公棧失愼當燬失鄱陽船七百九十二次進口Ｓ唛２４提單一紙計麻一百件又大通船８２６次進口Ｖ唛４提單一紙計麻五十件又Ｐ唛３５提單一紙計麻一百件又Ａ唛５提單一紙計麻三十件又鄱陽船七百九十四次進口Ｋ唛１０提單一紙計麻五十件又Ｋ唛５４提單一紙計麻五十件又大通船八百廿八次進口Ｋ唛３４提單一紙計麻五十件又安慶船一千三百十八進口Ｈ唛３９提單一紙計麻二十件又大通船八百三十四次進口唛Ｋ９提單一紙計麻五十件此張提單尚未扦字又安慶船一千三百另四次進口Ｋ唛１０６提單一紙計麻一百八十二件凈存三十件又大通船八百廿四次進口Ｋ唛１２提單計麻八百十七件淨存一百件又鄱陽船七百九十六次進口Ｋ唛１７提單一紙計麻一百三十五件凈存三十六件又Ｋ唛１６提單一紙計麻一百件凈存五十六件又大通船八百十六次進口Ｋ唛棧單一紙計麻十九件又Ｋ唛棧單一紙計麻一件又大通船八百廿四次進口Ｋ唛棧單一紙計麻十八件又鄱陽船七百九十六次進口無唛１７提單麻五件又安慶船一千三百十八次進口提單二紙計麻一百九十一件以上均向太古帪房說明倘有焚剩檢出作廢無用特此聲明 
　　甯波王文正錢莊湖北票三彩誌喜 
　　售與甯波江東載寅南貨店姜客三條得洋三千元又東門福順銅店内廣餘廣莊朱客一條得洋一千元藥行街義生藥號郁耀廷翁一條得洋一千元紹興萬豐桂圓店紹興福泰來號紹興同昌錢莊紹興同慶豐廣莊又三裕線莊甬江太極圖一言堂啟 
　　聲明假冐圖章 
　　啓者小號在上海蕪湖開設兩號數十餘年並無各處分設新號今有冐充小號子弟在外私刻圖章冐取銀洋貨物等件望各洋行及各寳莊號切勿受愚須要分别眞僞倘有愼重等情送到盖印爲憑恐未週知特此登報聲明如有被騙與小號無涉鄭洽記土棧告白 
 
 

Page 7

 
 
   
 
 

Page 8

 
 
   
 
 

Page 9

 
 
[釐局文言]  
　　九江訪事人云日前江西湖口釐局督辦兼二套口等卡卽補府吳太守出示　　曰照　　卡　　　口　之二　　金前奉牙釐總局憲改歸税局代徴在案惟查進口出口長江二分釐金充撥償洋欵之需關係緊要現在又經木委　　牙　　局　批准　將前項進口二分釐金　龍開河分卡徴收一切加補名色革除凈盡並將税局查貨若干指運何處完税幾分税數若干并　　　項　照詳　載明按旬造報等因兹本委員擇於本月二十一日卽將進口二分釐金照章抽收除分别申報移行并嚴飭司　　到　查不　格外加　　　分文外合行出示曉諭爲此示仰商民人等知悉爾等應完進口二分釐金務須一體循照舊章赴卡報明　候查騐完納决不留難　　所有　局查貸若干指運何處完税幾分税數若干并塡給何號執照亦卽報明呈騐以憑造報此係奉憲飭辦爲　商杜弊以　　實起見該　　等務各凛遵無違特示 
[令嚴清道]  
　　聞之漢口友人云邇者漢鎭開辦清道事宜先期由　　欽命二品頂戴署湖北漢黄德兵備道監督江漢關税務兼通商事宜陳心復觀察臚列章程出示曉諭曰照得漢鎮地方人烟太稠街衢不潔冬令則宵小出没火患堪虞夏令則穢氣薰蒸易染疫疾現奉兼督部堂端諭亟宜推廣河街清道辦法及參酌省城警察章程開辦漢口全鎭清道事宜以期潔街道而資巡警所需經費除先由善後局籌撥外一面信照武昌警察局酌抽房捐辦法以資集腋成裘兹經札由本署監督尅日舉辦定於十月初一日起將團保總局改爲清道總局仍於循禮大智由義居仁四坊各設清道專局選派巡勇及清道夫役按叚辦理總期實事求是裨益地方所有章程除按户給發外合再出示曉諭爲此示諭仰該商民人等一體遵照毋違切切特示計開章程二十四條一自十月初一起卽照清道章程辦理每叚均有巡勇站立梭巡如有違犯以下各欵均須分别議罰一鋪户居民每日將所掃之渣草裝篾筐或簸箕之内放置門内俟清道夫役經過挨户檢收裝運傾潑表清道夫役隨帶車筐定於九月二十五日起先將各街巷口堆積之渣草清除再挨户檢收一渣草裝入車内或運送後湖塡地或運送傾入江流一每日天明時清道夫役挨户檢收渣滓逾時不准傾潑如有違章私自挑積街口准警察勇隨時連器具扭送議罰一清道局於每處地方均設有木桶以備行人小便以後不准至沿街無桶之地任意小例如違卽由巡勇扭局照罰一本鎭厠房所在全無墻壁礙以致污穢狼籍左近居民大受其害夏令尤甚嗣後亟宜酌量高砌磚墻以阻穢氣凡屬厠屋業主限十日内到局報明地方處所由局指示砌墻欵式逾限卽由局中自行收砌卽將該厠售費抵還母得自誤章程未畢明日續登 
[英美租界公堂瑣案]  
　　胡立通訴稱小的在虹口三十二號洋房内某西人家當管事之役前日周炳林鄒阿桃二細崽因失去主人所用布被兩條互相滋閙小的令與出店人應阿虎合賠應不允正在理論間不意鄒阿栎之兄金生遽將小的與應扭至某茶館恣意兇毆慌亂中失去所戴之帽因此訴請主人函告捕房隨由捕頭派令包探陳洪德獲案請究讞員鄧鳴謙司馬商之英總領事署繙譯官迪比南君判將金生笞責三百板枷號兩禮拜期滿之後取具改過切結然後交人保釋炳生阿桃及應各責一百板枷號一禮拜○車夫李金法在虹口菜巿左近拾得西婦某氏所遺金針及金質對時表潛行藏匿後經包探倪順泉查悉拘解公堂李供小的來滬未久不知租界章程尚求恩宥司馬判責二百板發押捕房一月表與金針給西婦領去○自來水公司小工吳厚仁與同夥徐士連戲侮以致互相口角徐老羞成怒突出小洋刀虧傷吳左手報由包探王長桂連徐兄士敬一併拘獲解案請懲司馬判責三百板枷號一月期滿之後發押捕房三月士敬無干省釋○倫兒陸阿和至五馬路被火之處攫取燼餘各物約值洋銀數元隨由包探徐阿華獲案請究司馬判責二百板發押捕房一月○西字捷報館洋人控傭人唐春福匿報不送等情司馬訊取供詞飭暫管押昨日包探李星福投案禀稱小的查得此報實被唐盜賣請卽究懲司馬判責一百板枷號兩禮拜○前者王國章等被錢福生竊取衣物報由包探竇如海獲案司馬訊究之下供稱各　實與包探陳雲忠所雇夥役王長生張桂生王杏生同竊因著押候查拿懲辦昨日陳探將王張送案禀稱小的並無此等夥役實係冐充請爲重辦司馬判各責三百板枷號一月期滿之後收禁西獄一年○偷兒陳銀桂掩入鮑大才家竊取衣服棉被報由包探倪順泉獲案請懲司馬判責二百板發押捕房一月○徐芝祥開設立豆腐店某晚夥王裕卿工作停歇之後行竊銅鍋及洋銀若干元報由包探徐榮珊獲案請究司馬判責二百板發押捕房一月○小利蔡林寳竊取夏陳德木行内木板十餘捆沿途求售被包探李四春獲案請懲司馬判責二百板發押捕房一月贓給失主具領 
[法租界公堂瑣案]  
　　恊興牛肉莊以腐敗牛肉混售與人被包探所見將莊主陳福元拘入捕房昨日解案請訊讞員魏蒓塢大令與法總領事署魏繙譯會商著罰洋銀五元以儆○義豐土棧主林達臣前向郭俊臣定購土四十八箱屇期不出致虧折銀一千六百六十餘兩控奉大令訊侒林稱此土爲客代辦贏虧均與小的無干大令怒其刁狡著押候比追一面諭令郭邀同三泰號主高祥將帳呈候察核昨日郭高呈遞帳簿大令閲畢謂林曰此事爾總不能飾詞推諉今本委格外原情著將所虧銀一千六百餘兩照七折歸償究於何時可繳郭以受虧太甚聲請酌加林供稱小的開設小烟館安用土四十八箱實係爲客經購如欲賠償力有不逮大令著押候嚴比○陳耀先張地德前因串竊某姓空金錢兌與朱望生得洋銀八十六元四角經失主報捕拘獲吊到原贜解奉大令訊供管押昨日提案復訊失主因事不到大令將金錢給朱領回俟失主來領時照償兌價如逾半月准其另售與人陳張各責五百板○某銅匠所收學徒張金生借宿洪三家乘間竊取洋銀六元六角控奉大令訊供張求帶至伊叔處措資歸還包探禀稱伊叔不肯代償請爲懲辦大令判責手心三百下○福壽庵僧某甲前控香工徐阿四行竊吊掛等物值洋銀四百餘元奉大令訊供管押昨日命提復訊徐供稱吊掛不知如何被竊或者住持僧時邀棍徒賭博致有此事大令飭交人保出帮同查緝○本年八月紹興人朱維新自稱部選直宣化府知府僑寓吉祥街金裕興客棧未幾患病身故棧主萬福生將朱履歴檢呈捕房捕頭令包探前往閲視著卽備棺成殮暫厝紹興會館當朱故後遺下天順祥票號存銀摺二扣日前萬持往取銀號中人察知　鼎當卽扣留投控法界公廨昨日大令提萬研訊萬供稱二摺係朱遺下小的不知眞僞因曾墊付棺殮之費故往支取以償盚成明鑒大令著卽退去　候傳天順祥執事人到案質訊核辦○安徽祁門縣知縣某大令家丁華麟請假回杭由安慶附某輪船來滬投庽名利客棧失去洋銀衣服等物投報捕房捕頭令包探前往勘明形迹可疑因令華具禀公堂昨日大令飭提棧中執事人王仲卿及茶房江正祥與華質訊華供稱主人給付洋銀五十元命在上海購辦書籍本月二十四日到棧旋於午後出外至晚回棧已失去洋銀三十八元衣服數件隨在地下拾得鑰匙一串計十餘枚王江同供當晚十二點鐘時華各回棧箱籃依舊扃鎖不知如何失物大令謂華指竊無憑未便准理華將鑰匙呈電大令著存捕房候飭探查明核辦 
 
 

Page 10

 
 
上海六馬路仁濟善堂籌振公所施子英經收山東等各處振捐八月初一至廿九日第一百九次清單○初一日蘇州沈波梅善士洋四元崇川　水順蘇州吳　　　　洋二元○初四日雲西弟子洋一百元陳善士洋八元徐王氏求病愈洋四元吳億賡求病愈無名氏各洋二元隠名氏隠姓氏洋一元六角潘子一元恆孚　　桶内二角無名氏銅洋十元○初六日北平了愿子洋一百元朱華氏率子文萃文富洋五十元求兩子免災昻養人洋念元金頌清祈子病愈洋四元福泉坊陳錫山陳松亭武　培薛　保劉　　無名氏隆盛土行八户各洋一元○初八日求子在外平安人求兩子免災易養人各洋十元彭安毒堂龍洋七元英洋三元洪子禾爲　甫惟作佛事移振洋六元知足子洋二元○十一日任藻清翁令姪求病愈龍洋二百元求南北順遂人洋念元王紹棠求病愈洋十元唐子爲求資父母冥福倪求次子病愈各洋二元唐鎭西求合家平安唐鏡澄求令家平安倪求母長年韓慕康求無病四户各洋一元○十五日朱星階因許病愿洋二十元鄭雲鑣保妻平安洋十元錦心清二角○十七日朱愼餘堂求父足疾平愈丁子欣求嗣出子病愈各洋念元源興蛋行保平安洋五元○址八日天水氏銀一百兩怡樂居洋五十元求兩子免災易養人周人倫求妻并子病愈沈成章求合家平安三户各洋十元○廿一日吳悦來號來韓起屬龍洋一百元○廿五日潘佩韋爲四弟病愈完愿求子平安人各洋十元隠名氏求佑小女無災無病洋十角○廿九日求母平安人洋五十元○八月份共收元一百兩洋六百二元扯七五另五申元四百五十一兩八錢六厘龍洋三百七元念角扯七三五申元二百念七兩一錢一分半以上共收元七百七十八兩九錢一分六厘銅洋十元連前共收元十五萬二千一百六十七兩八錢九分九厘除解各處振欵外凈存元元一千五百八十八兩一錢二分一厘銅洋九十九元 
 
 
 

Page 11

 
 
   
 
 

Page 12

 
 
盛京將軍增奏報籌擬奉天改設添設府州縣各　事宜摺 [X>初七日奴才增祺志彭跪奏爲奉天改設添設府州縣各缺業經委員試辦成效漸著謹將應行籌　各事宜　　恭呈御　　旨遵行恭摺仰祈聖鑒事竊上年奴才增祺與府尹玉恒因奉天省幅員遼闊盜賊多有審度時勢非弭盜不足以安　　　　添官分司治理亦别無緝盜安民之策當就合屬地方情形酌擬請將新民廳同知升爲新民府海龍廳通判升爲海龍府將康平　之鄭家屯主簿改移石頭井於鄭家屯添設遼源一州仍昌圖府管轄分寗遠州中後所添設綏中一縣仍錦州府　轄分　　縣之小黑山添設鎮安一縣於邊外養息牧場添設彰武一縣並添設哈爾套街分防縣丞一員均新民府管轄又於大　塲東西流水新開荒地分設西豐西安東平三縣並將通化縣之柳樹河縣丞裁撤改設柳河一縣均海龍府管轄將通化縣之帽兒山　檢移駐八道江於帽兒山添設臨江一縣將懷仁縣之通溝巡檢移駐岔溝門於通溝添設輯安一縣均興京撫民同知管轄又劃省城附郭之承德縣轄地之半添設興仁一縣以資分治奏奉諭旨飭由政務處會同吏部議准先行試辦並令將未盡事宜隨時奏請欽定等因於光緒二十九年六月十五日具奏奉旨依議欽此欽遵咨行到奉當經陸續遴委妥員分往試辦一面派員會同將界址户口錢糧妥爲勘查詳細區晝除原擬西安縣建治之老虎嘴子僻在一隅已經改移大興鎮得居中控馭之宜又原擬移駐石頭井之康平縣主簿現已改駐後新秋地勢較爲扼要其餘均照原議界限一律劃分清楚先後禀報前來臣等伏維建置之經期於盡善變通之道端在因時計自量地添官以來地方日見繁庶商民亦皆安堵旣成效之浙著自長治之宜　分别繁簡以定缺分設學校以維風教支廉俸以例辦公築土圍以資捍衛建衙署以崇體制鑄印信以昭信守諸大端現經叅考舊章悉心酌擬繕列清單繪具輿圖一併呈覽恭候欽定以便遵行其未盡事宜容再隨時奏明辦理所有改添府州縣各缺籌擬各緣由謹會同奉天府府丞兼學政臣裴維侒合詞恭摺具陳伏乞皇太后皇上聖鑒訓示謹奏奉硃批該部議奏單併發欽此謹將奉天省添設改設府州縣教佐等官缺應行詳議各事宜分條繕單恭呈御覽計開一分别繁簡以定缺分也查海龍通判原係衝煩難題調要缺今升爲海龍府知府有自理地面之責兼轄新設之東平西豐西安柳河四縣政務殷繁責任尤重擬仍定爲衝繁難題調要缺由外揀員升補東平西豐西安三縣草萊初闢經營創治庶事煩多均擬定爲繁難題補要缺柳河縣雖係縣丞改設地當通化海龍往來孔道緝匪綏邊事務亦屬繁要擬定爲衝難題調要缺新民廳撫民同知原係衝煩難題調要缺今升爲新民府知府旣有自理地面之責又兼轄新設之鎮安彰武兩縣撫輯蒙漢事要政煩擬仍定爲衝繁難題調要缺鎭安縣南界海北界邊地當衝途擬定爲衝難奏補中缺彰武縣地居邊外蒙民兼理緝捕撫綏均關緊要擬定爲繁疲難題調沿邊最要之缺新設奉天省城之興仁縣爲附郭首邑與承德縣畫界分治事務殷繁擬定爲衝繁疲難題升要缺昌圖府所屬新設之遼源州係邊外要區蒙民雜處擬定爲繁難沿邊題調要缺興京撫民同知所屬新設之臨江輯安兩縣均與朝鮮一江之隔臨江縣北與吉林接壤山深林密土曠人稀擬定爲疲難邊要調缺輯安縣係由通化懷仁兩縣劃分近年韓民越墾爭競時聞擬定爲疲難沿邊題調要缺綏中縣係中縣係由寗遠州劃分爲奉省入境首邑沿邊濱海地當通衢擬定爲衝繁疲難調補最要邊缺所有新設各州縣詳解徒罪以上命盜各案悉遵定例歸本管府廳審轉徑詳府尹核辦新民海龍二府自理詞訟徒罪以上命盜各案仍遵舊章申詳驛巡道審轉至新設曁移駐之佐雜各缺除新民府經歴兼司獄海龍府經歴兼司獄曁鎮安縣典史擬作爲月選之缺先儘扣留外補如無堪補之員再行咨請部選其餘哈爾套街之分防縣丞遼源州吏目綏中彰武兩縣之巡檢兼典史事興仁東平西安西豐柳河臨江輯安等七縣典史曁移駐之後新秋主簿八道江巡檢岔溝門巡檢均請定爲要缺以上府州縣佐雜各缺先儘裁缺卓異實缺俸滿人員分别升調奏補如或从地不宜及無合例堪調人員再由候補委用卽用試用各貢揀員試署一年期滿如果堪勝任再請實授其邊要各缺照奉省向章定爲三年俸滿由督撫出具考語知府送部引見奉旨簡用州縣佐雜分别奏咨以應升之缺升用如不稱職隨時分别撤叅以示勸懲各州縣均兼管旗民交涉事宜應請將遼源州照昌圖設官成案加理事同知銜各縣均照東邊設官成案加理事通判銜至彰武縣新設之哈爾套街分防縣丞一缺地處蒙旗分司巡緝兼理詞訟應仿照八面城照磨請加六品銜其遼源州吏目曁彰武縣巡檢兼典史各一缺雖無地方之責而邊外地廣民頑監獄尤關緊要亦應仿照昌圖府屬之巡典一體請加六品銜以符定制一設立學校以廣教化也查新民海龍兩廳旣經升爲府治應請將新民廳舊設之教諭裁撤改設教授一員海龍府添設教授一員遼源州添設學正一員鎮安彰武綏中三縣添設訓導各一員興仁縣本由承德縣劃分其教職一項擬請仍歸奉天府教授兼管臨江輯安兩縣暫由興京教諭兼管東平西豐西安柳河四縣暫由海龍府教授兼管均俟人文大盛再行添設用昭覈實惟旣酌設學官其學額亦應酌量分别議增以資鼓舞查新民廳原額二名今已升府治擬再加額二名共四名興仁縣係省會附郭户誦家絃濡染已久擬由承德縣原額十四名内撥給六名擬再添二名共八名鎭安縣地界係由新民廣寗兩邑劃分擬由廣寗原額四名内撥給一名擬再加二名共三名綏中縣地界全由寗遠州劃分擬由寗遠原額六名内撥給兩名擬再添二名共四名遼源東平丁豐西安柳河彰武臨江輯安一州七縣或地處邊荒或汙萊新　擬暫各子定額二名俟人烟聚集文風漸盛再請加額以上各該州縣童生由該州縣錄送各該管府廳者試後再送院考至海龍新民二府自理地面童生則由該府錄取徑送學政考試惟一時尚未修建考棚應仿照昌圖府之例該府州縣童生均赴省城院試以歸簡易一詳定廉俸以資辦公也查現在改設添設各府州縣曁教佐等官或附郭通衢或地處邊要均屬事務　繁所有各官廉俸以及差役工食等欵擬照奉天昌圖東邊各章程分别覈定除廉俸及辦公銀兩按年支領毋庸計閏並祭祁銀兩囚　　　照例報銷曁書吏六名例不給工食外其工食銀兩按月發給遇閏照加今擬新民府知府海龍府知府　支養廉銀各二千　　　各一百五兩門子各二名十二兩遇閏加一兩皂各十二名七十二兩遇閏加六兩民壯各二十名一百二十兩　　加十　　　 
 
