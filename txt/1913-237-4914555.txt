# 1913 - 237 - 4914555

 

Page 1

 
 
通信 
[論共和憲法三大模範及其行政立法兩權之消長（一）（游歐客）]  
　　吾國憲法問題輓近論點所集全在行政權之組織其他立法司法兩權各派並無異見即有出入之處亦自易於解决歐陸國法學者在立法上原有一院兩院之争理論至爲繁賾吾國則早取兩院制至於司法當完分獨立於行政立法以外尤未聞有異議巨英碩彦相持不下各有極圓滿之學　極眞確之理由以爲後盾綜其大要皆爲運用此行政權彼此不能同意是原無怪其然歐人於憲法根柢深厚經驗宏富尚多致慨於此歉然以爲不足至今未有定義遑論吾國自極端之君權專制趨極端之民權共和其間距離太遠初無階梯可循故於草定憲法所至宜注意者固莫若行政權而憲法中之困難所不易解决者亦莫若行政權其運用此行政權者將爲一人乎抑爲多數乎其委任運用此行政權者之機關將人民直接乎抑代表間接乎其任期當延長乎抑當縮短乎其權力當擴張乎抑當限制乎其將以何方法组織此行政之機關乎其與立法權之關係何如其所負之責任何如以上諸問條緒千萬博而約之不難一語破的無他憲法上與運用比行政權者究以何種之勢力亦即國人所嘵口瘏舌之總統問題而己在共和國之模範有三第和行政權當獨立於立法權以外不受立法機關之牽制所謂美國制是也第二行政權當完全附屬於立法權之下毫無獨立自主性質所謂瑞士制是也第三行政權在獨立與不獨立之間半附屬於立法權之下半超然於立法權以外調和美瑞兩制經以多次改革所謂法國制是也倘取君主立憲政體以與三者比較則美國制略近於並魯士三國制法國制略近於英國制惟瑞士制則爲眞實民主無可與爲比例吾國議定憲法於上所舉三制其將何去何從此宜至爲審愼欲得良好結果則於三制中之行政權尤當詳細研究著者之所輯述即純關於此點證諸歷史及新舊學説以明損益之迹質諸師友及各國政治現狀以竊利弊所在頗有實際運用而與憲法條文不盡吻合者亦有憲法之用意在此而其效果乃在彼者世界潮 
 
 
 

Page 2

 
 
　　流變遷未能膠柱鼓瑟此又新造之邦所當後居上不應盡鈔他人藍本者也法美瑞士三制各自有其歴史上之關係及其所處地位之不同因而各適其適得以通行無碍遷地則皆不良遑論移植於我彼其成績之優全爲四周情勢相與配合夫豈僅憑立法家之理想所能爲功者哉著者聞見淺陋略以私心所自信者比附三制列於篇末非敢妄加評論借以獻其蒭蕘至於吾國之歴史及其情勢並所處之地位邦人君子類能言之又無庸此篇之贅及矣民國二年四月初三日著者識（未完） 
時評 
[東扶西倒（無名）]  
　　吴淞投降矣南京又獨立矣以政府言吴淞爲扶而南京爲倒也以黨人言南京爲扶而吴淞爲倒也使吴淞己投降而南京不獨立則江蘇之事了不特江蘇即長江流域亦幾無事政府之成功也使南京獨立而吴淞不投降則既有金陵之形勢又有長江之門户勝敗之數或尚未定黨人之有後望也然而今則東扶西倒乃如此 
　　前數日之吴淞固守時也南京己取消獨立江蘇祇一吴淞而吴淞乃在包圍之中今日吴淞己降而南京獨立江蘇祇有一南京南京又在包圍之中然則此次之東扶西倒黨人猶視政府爲不利焉 
命令 
　　八月十一日臨時大總統命令據順天府府尹張廣建呈稱通縣武清等處陰雨兼旬山水暴漲河堤漫溢多處田廬禾稼多被漂没請迅予撥欵賑濟等語近畿各處河道縱横易罹水患此次災情甚重披覽實深憫惻應由財政部先籌撥銀二萬元交由該府尹遴派妥員會同各該知事赶辦急賑務使實惠普霑勿任流離失所並意明各屬被水詳情隨時呈報一面仍由内務財政兩部設法妥籌賑撫以恤民艱此令 
　　海軍次長湯薌銘等電稱前經遴派圑長張有禹親往馬台勸説反正並密函湖口總台官高樹棠率屬内應交由前九江鎭守府副官熊夑奎齎送前往詎張有禹熊燮奎中途爲叛軍查獲先後遇害並將高樹棠槍擊斃命請從優給卹等語該員等或奮身任事不避艱險或心懷効順密謀反正此次慘遭戕害閲電實深惋惜張有禹前經授爲陸軍步兵上校應從優照陸軍少將陣亡例給卹高樹棠前經授爲陸軍砲兵少佼應從優照陸軍中校陣亡例給卹熊夑奎前據請補陸軍步兵上尉應即從優照陸軍少校陣亡例给卹以彰崇報而慰幽魂此令 
　　常德勝張殿如姜占元劉朝仰均授爲陸軍少將此令温朝詒曾瑞祺均授爲海軍少將此令 
　　陸軍總長段祺瑞呈稱陸軍步兵中校劉殿起請加陸軍步兵上校銜應照准此令 
　　陸軍總長段祺瑞呈請授劉正芳于金武李得功爲陸軍步兵少校並加陸軍步兵中校銜應照准此令 
　　海軍總長劉冠雄呈請授吕德元陳復鄭禮慶爲海軍上校劉田甫凌霄姚葵常楊徵祥黃顯仁爲海軍中校李毓麟王朝琛王開元楊樹韓任重劉煕德許應岳爲海軍少校張光紳鄺文慰林雲龍爲海軍輪機少校唐玉鑑湯寳璜陳錦水茂枝爲海軍上尉梁倫叙柯樵曾宗周黃浩川王文滔沈維堙爲海軍輪機上尉陳增康王道植陳劼誠爲海軍輪機中尉應照准此令 
　　此次大王廟一役該駐守將領等喪失要害委棄軍械糧餉盡以齎寇若不從嚴懲辦何以肅軍紀而儆效尤該圑長張鳳鳴遇敵先退致兵丁譁散匪佔山險喪師失械厥咎尤重應先行褫職著陸軍部拏辦治罪少將于有富上校沈廣聚一併革去軍官責令戴罪立功此項軍隊甚不得力應責成王鎭守使懷慶切實整頓裁汰以收實用而免虚費此令 
　　八月十二日臨時大總統命令任命叚芝貴兼安徽宣撫使此令 
　　任命陳廷訓爲南康鎭守使此令 
　　陸軍總長叚祺瑞呈請楊慶明爲陸軍步兵上校並加陸軍少將銜田興年爲陸軍步兵中校應照准此令 
陸軍總長段祺瑞呈請授李新林吕煥章爲陸軍步兵中校應照准此令 
　　四川第三師師長熊克武向駐重慶素乏紀律前此所部譁夑幾致糜爛地方兹據川省報告該師長附和亂黨圖謀背叛擾害公安殊堪痛恨熊克武着即褫革軍官軍職責成四川都督胡景伊督飭所部嚴拿懲辦該第三師旅圑各長多明大義晰不致甘心附逆應由胡景伊迅行傅諭該旅圑長等儻能擒賊立功定予不次之　　 
賞并着領湖北都督事黎元洪陜西都督張鳳翽雲南都督蔡鍔貴州都督唐繼堯酌撥勁旅會合兜剿迅蕩逆氛勿任蔓延以免生靈塗炭之苦此令 
　　代理國務總理叚祺瑞呈稱據兼署臨時稽勳局局長許寳蘅呈稱秘書胡子駿應免去本官等語胡子駿准免本官此令 
　　代理國務總理段祺瑞呈據兼署臨時稽勳局局長許寳蘅呈稱審議員鄧玉麟廖平子潘公復調查員周培爇呈請職鄧玉麟 
　　廖平子潘公復周培藝均准免本官此令 
　　司法總長許世英呈稱本任安徽懷甯地方賽判應推擊鄰繼貞呈請辭聯郝繼貞准免本官此令 
　　代理國務總理叚祺瑞呈據兼署臨時稽動局局長許寳蘅呈稱審議員泰毓鎏調查員蔡大輔久未到局請免去本官等語應照准此令 
　　代理國務總理段祺瑞呈據兼署臨時稽勳局局長許寳蘅呈稱調查員李性明管理會計擅離職守賬册零散難保無隐匿侵蝕等情請免去本官并應否緝拿飭追等李性明應即免去本官並由該局長查明該員究竟有無隐匿侵蝕情事呈覆以憑究辦此令司法總長許世英呈稱署京師地方審判應推事陳英赴甯運動希圖榮利请先行褫職等語應照准此令 
　　代理國務總理段祺瑞呈稱據兼署臨時稽動局局長許寳蘅呈請任呼張炯義爲秘書牟鴻動王季立載勘爲審議員陳圃史久望何知非費榘爲調查員應照准此令 
警信　　 
　　本埠訪函今晨（十三）八時吴淞砲台己投降官軍居正等己走鉅永建率軍退往寳山走嘉定 
　　本埠訪函朱廷燎統率蘇軍於十二日進攻獅于林砲台頃接報告本日（十三）午時該台兵丁一律 
退出投降現佔領 
　　南京快信自第八師於八號逼令取銷獨立後何海鳴之部下徧發謡言謂所有現欵數百萬均爲第八師所據第一師本有再圖獨立意於是於九號晚羣趨第八師索餉且持械相逼聞某副圑長出阻爲兵所斃第八師上級各員既無現欵以應付又懼爲推戴再謀獨立乃相率匿避城内秩 
序遂復大亂至有開砲相擊之 
事 
　　南京訪函南京復入南軍之手十號十二點鐘至一點鐘之間第一第八兩師之兵開始交戰互相轟擊既而兩方面續到援兵數圑戰鬭益烈自一點鐘時開戰至四點三十分鐘始止於是每隔半小時彼此胡亂開槍一次富貴山砲台原由第八師兵士佔守第一師兵士前往攻之互戰半小時後砲台守兵不適而退此乃夜間三點三十分鐘之事當時砲台曾開小炮擊敵之軍顯未受有大損都督府附近陸軍學校周圍及富貴山砲台三處戰事最烈（特約路透） 
　　南京訪函清晨亂時何海鳴等均經由獄釋出部署一切正午時各軍幾全贊助之下午四點何與羽黨正式佔據都督府復竪討袁軍旗號某兵頃告路透訪事謂城中之兵每人得洋十二元以作誓爲革命黨用命之代價此説恐不確實蓋兩師之兵大半駐紥城中總計不下一萬五千人黨人斷無如此巨欵以分派之也第三師仍駐浦口顯未參與此變（特約路透） 
　　南京訪函星期一夜間駐紥城中之軍隊復行交戰自稱都督之何海鳴欲强逼前在山東所招第八師第三十圑兵士附和餘軍以助黨人該圑執意不允九點三十分鐘時乃互相攻擊槍砲之聲極爲激烈第三十圑所佔之地勢極佳兩方面各用野戰砲猛轟至十點三十分時該圑始勉强屈服戰事乃止既乃派兵四出搜索逃員約一時之久兵士之被拘禁者甚多大約旦夕均將開釋死傷者寥寥無幾聞死者不滿六人傷者約十五人三十圑之營房稍受彈傷兵尚無劫掠之徵象城中治安暫行恢復尚稱安謐（特約路港） 
　　南京訪函上午五點鐘往游都督府及各營壘見時秩序業尸恢復惟民心極爲震動兩交戰圑並未議妥辦法而有一事可異者聞死者僅有兩人鼓樓醫院紅十字會並未覔獲一受傷之人自陳之驥佔據都督府及獲黨人巨欵後即以分給兵士第八師所得較第一師爲多於是兩師遂起惡感而有人乃借此播弄是非今悉此次燮故之最近原因實由第一師不肯離開第八師所守地段之故聞第八師之旅長王某因不肯依從第一師之要求被殺陳之驥等則均逃出都督府聞均匿於日本領事署（特約路透） 
　　南京訪函此聞政局變化無常前兩星期曾宣告獨立前星期曾取消獨立星期五日復行獨立取消兩日後今復獨立經此變端恐杜淮川與馮國璋代表在滁州恊商之調和辦法悉將無效矣（特約路透） 
　　南京訪函北軍大隊現聚集浦口紥營浦鎭者约三四千名滁州或向浦口進發之兵共有一萬五千名馮國璋今日可抵浦口下關之兵均忠於中央政府獅子山牧虎山砲台不肯升掛南軍旗號預料北軍於兩日之内渡江抵寕鎭江仍爲南軍佔守城中槍聲不斷據由該處來此之人聲稱城中南軍恣意刧掠錢莊典當被劫四萬元租界避難華民異常擁擠（特約路透） 
　　北京電南京第八師長陳之驥來滁謁馮軍長聞己接洽妥當己派潘圑長同回浦口南京籌劃一切日内馮軍長即前進浦口下關均安 
　　北京電固鎭橋梁己填平明晚可試車大通己爲北軍克復 
特約路透電 
　　貴陽電黃師長率滇軍三千名駐紥湘省邊界附近兹忽回此聞因軍隊中互生意見之故據華報載稱今將由韓師長代之湘省邊界之軍亦將以他軍代之 
　　貴陽電近來雨晴應候可望豐收紙幣之價仍低 
　　神户電路秀代表赴美國丸郵件船主謂胡漢民與華人二名於星期一日夜半在門司登 
岸搭客某英人確認此説謂三人中有一孫逸仙之戚己赴東京日本當道保護孫逸仙頗爲周到外聞所傅有人圖謀暗殺孫氏之説聞均不確 
　　東京電中政府所聘法律顧問有賀長雄己啓程前往北京 
　　東京電胡漢民己由門司乘火車行抵神户 
　　東京電應桂韾聞己潛抵日本志在殺害各 
首領以得政府賞金 
　　東京電華使汪大燮辭職邀准定八月二十日啓程回國 
譯電 
　　香港電龍濟光部下共有兵五千名内有若干似係海盗軍容殊劣均携舊式來福槍惟其餘兵士器械頗精軍容亦壯龍抵省後民心殊爲鎭静黃士龍部下有粤兵二萬名聞昨夜有粤兵若干轟擊廣西兵數人該兵並未回擊昨夜擬由香港回粤之華民數百名聞此消息後復紛紛由船上岸龍濟光今日會拜會各領事廣州不致有重大亂事龍命各兵士除在差或由軍官率領外不得歓帶軍械子彈 
　　香港電廣州大局復不安静粤兵三百名不允撤離觀音山之五層樓意欲據此以索特别要求談判未終業己關戰昨日（十二日）鏖戰終日助以炮隊聞死傷者約一百人龍在某兵艦指揮戰事龍軍多係匪徒恐不可恃 
　　北京電岳州湘電己過東北邊界兩處與鄂軍哨兵相對或傅湘進逼揚子江者共有二萬五千人按長沙等處近雖廣招新兵前數殊不足信揚子江南岸現駐有官軍六千名預備一切不以似將見戰湘軍之人數兹姑不論惟新招之兵皆未經訓練且軍械甚劣萬一開戰殊不足慮 
　　北京電英文北京日報豫料新内閣人員如下外交孫寳琦財政周自齊交通楊士琦司法張伯烈教育孫毓筠内務王賡工商向瑞鯤農林楊度海陸軍總長均不更動 
　　北京電陸徵祥己請袁總統復將施肇基使 
 
 
 

Page 3

 
 
美一案付參議院求同意 
　　北京電袁總統通電各都督聲明中俄蒙約尚未簽押之理由並詢各都督選舉總統應在未定憲法之前或己定之後實行 
　　北京電叚代總理己准蔭昌之請俟亂事平定後重要各地皆設鎭守使 
　　北京電段芝貴己兼任安徽宣撫使 
要聞一 
[上海兵禍配（二十一）]  
　　文匯報云今晨吴淞砲臺忽向中國巡洋艦舉號謂願投降此誠出人意表之事聞兩方面互開談判己數日之久自星期一日下午南軍襲擊江灣北軍後衆意南軍　决議設法固守炮臺以拒北軍據最近之現象觀之星期一日南軍之襲擊實最後之死戰希圖擊散陸地北軍復得控制製造局周圍之地此計失敗後南軍乃知雖能固守砲臺若干時然終必退讓則不如及早投降以免爲北軍轟擊而財政問題亦與此舉有關蓋中國巡洋艦皆知猛轟之後砲臺必大受損傷卒使政府蒙絶大之損失故常抱投鼠忌器之念或謂星期一日南軍之猛攻蓋期使諸領袖如陳其美等得以乘機逃逸陳其美若不將其個人地位問題商妥未必即肯投降也今日上午北軍接投降消息後即開始向吴淞炮臺進發吴淞火車本日仍未開駛大約須俟北軍在淞佔定地位後再行開車惟紅十字火車仍經照常豫備午前接官場消息海圻巡洋艦己由三夾水開至炮臺殆往商决投降條件也 
　　兩星期來南軍曾以炮臺爲最後之希望而今亦投降矣討袁軍發生之始外人皆知其必遭失敗自各兵艦及製造局矢志不變後最後之結果己定南軍於製造局戰敗退至吴淞砲臺雖軍火充足至少可守數星期然四面受敵不啻釜中之魚况加各領袖意見分歧自相攻擊自前星期三日敢死圑與砲臺守軍開戰後兵力大减劉福彪之與北軍潛開談判今己毫無疑義今日聞劉率兵七百名駐紥徐家匯鄉間並出示謂奉程都督之命招募新兵一千五百名聞程都督曾付劉洋二千元發給兵餉製造局周圍之情勢無甚更變駐紥龍華之浙軍昨日己有一半開回内地製造局周圍之兵昨赴浦東者寥寥無幾 
　　據外國海軍消息吴淞砲臺於昨日下午决議投降晚間曾設法欲以此信報知中國各兵艦惟未如願直至今晨始與海圻巡洋艦通信該艦於晨間七時望見降號後即向砲臺進發以受之聞兩方面並未訂有條件於是炮臺即除去南軍旗號改掛五色國旗炮臺領袖陳其美等己於夜間逃走無人知其行蹤 
　　本埠各界人士以爲吴淞砲臺斷不致於數日之内投降故今日之消息傅出後衆殊詫異商民因上海停戰之後商業可以轉機而以出口贸易爲最故皆欣然有喜色本埠疋頭各行三星期以來全無贸易恐數期内尚不致有大進步惟出口貿易如絲品等物則卽將有轉機之望 
　　今日下午聨鯨兵艦由上海亞力山大拖船施至楊樹浦中國兵艦現泊距吴淞砲臺一英里内者共有五艘肇和應瑞二艦亦在内葢由浦江開出者也 
　　據華人確實消息南軍領袖於投降之前得銀十五萬兩 
　　吴淞砲台於昨夜開議投降談判紅十字會之柯斯醫士及梅納士君與有力焉二君於今日下午回抵上海承告詳情如下二君昨日同赴吴淞柯於下午見鈕永建討論一切力勸投降鈕謂彼爲保全民命及部下兵士起見願從忠告即作書開明投降條件請柯轉達海圻巡洋艦之劉總長其條件大致如下（一）永建今願讓交炮臺及聯鯨兵艦惟當以此事奉達劉總長蓋劉乃其故友（二）部下兵士當酌付川資準其歸家（三）各軍官亦當准其歸家鈕謂己則一無所欲願聽北軍如何治罪惟其餘軍官竭力反對此議逮至解决業己夜晚故柯不及赴海圻巡洋艦乃携密函赴海籌巡洋艦謁見李司令告以各節蓋鈕作函後曾向柯宣讀也李司令審度之後即發無缐電報通告海圻巡洋艦劉總長謂鈕永逮願讓交吴淞砲臺及聨鯨兵艦惟須依照其密函内所開各條件柯斯醫士持函來此據述内容如下（一）明日讓交砲臺及聨鯨捕艦（二） 
付欵道散兵士回里（三）寛赦各軍官（四）今夜停止進攻（五）柯醫士將於日間携函至海圻巡艦（六）如願於晨間接晤柯醫士請即覆電云云於是柯斯醫士及梅納士君同駐紅十字會汽船候於海籌巡洋艦之旁至今日上午一點四十五分鐘時回滬上煤及糧食等物後復於五點三十分鐘時開往吴淞一小時後駛抵海籌巡洋艦之旁並未在彼守候即直赴海圻巡洋艦以鈕函送呈劉總長一面復通報岸上穆里洛醫士穆於晨間携函抵鈕處請停止開戰惟因陸地各軍通信極遲故難擔保紅十字會汽船於七點半鐘時駛抵海圻巡洋艦該艦距炮台約九千之遥汽船泊近之際云正在傅令復行進攻大約必因海籌無缐電報之中文詞有悮之故於是海圻巡洋艦奉命停進劉總　己登海容巡洋艦故難與之通信既而劉之秘書與艦上軍官略爲討論後入紅十字會汽船與柯等在鐵路碼頭登岸赴寳山縣既至該地鈕己出亡惟曾留下一書謂彼所有之欵惟足付其衛隊彼己赴嘉定云云柯醫士乃以談判情形告知兵士不得再行開戰歸途復告砲臺守軍彼等皆恐北軍報復前讎柯醫士乃囑彼等竪紅十字會旗號則可保全生命守軍即從其言聞李司令現願准該砲臺懸挂此旗數日鈕於出己亡前曾囑炮臺守軍留於該處聽令北軍如何處待砲臺守軍僅餘百餘人柯醫士與之稍談後即往江灣一方面進發於距吴淞半英里許遇見李司令之兵士數人即與同回砲臺九點鐘之前炮臺投降一　完全告成於是各兵艦先後　至砲臺陸地北軍大隊亦於今日上午向炮臺進發惟須夜間始能開抵今日上午海軍李司令出示停止陸路戰事聞炮台中及周圍之南軍現僅餘千餘人陳其美大約己率軍他往各軍官則己逃散故未降者至少尚有一千五百人似由彼等領袖率之向長江沿岸一方面退走取道前 
往鎭江吴淞砲台今己由北軍駐守砲臺所受損失極微紅十字會隊員一再赴四鄉尋覓死傷兵士未獲一人 
[中央政府短期債欵之確數]  
　　共和成立以來中央政府純恃借債爲生活除比欵奥欵大借欵諸長期借欵外尚有多數短期債欵或借目保商交通各銀行及内地商人外華僑或借自禮和三井捷成各洋行兹經本社確切調查其數己達七千餘萬之多雖其中由南京政府移交及因與外國工廠訂購物件所生之債務不少然中央財政紊亂之狀己可概見况現在各短期債欵多由各部自由籌借其紊亂財政之咎尤罪無可辭兹特 
將現在所欠短期債欵確數分别内債外債及部别列表於次以 
供留心財政者之參考 
内債部别共數銀元四千七百四十七　 
五千一百四十五元 
財政部四一.五○五六○元 
陸軍部三.六九○.一七四.元 
海軍部一.九四三.四八三.元 
教育部七八.二三一.元 
工商部二一一.七三○元 
内務部四七.九六四.元 
外債部别共數銀元二千八百八十九萬 
一百五十二元 
財政部四.六○一.○三九.元 
外交部二.八六五.○三一.元 
陸軍部一○三○五.八一七.元 
海軍部九九七七九四一.元 
教育部一.○五四.五五五元 
工商部二.八八七.元 
内務部八二.八八○.元 
總計銀元七千六百三十六萬五千二百九十八元 
雜談一（無名） 
　　今後之戰局一今後之戰局其在湘鄂之間乎江蘇尚有一戰鎭江與南京聞也廣東或可以無大戰江西之戰將併入湘鄂之間是由沿海沿江而漸入内地也唯入内地則求軍械愈難而後路無接濟者愈爲不利焉 
　　今後之戰局二戰事之初起也一則爲討袁一則爲平亂今討袁之首領見事不成去國者大半今之鎭江廣州南京之戰己非爲此身懷從亂之疑深恐日後之被棄或因平日之積忿一時觸之而發其原甚雜也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤省取消獨立後種種]  
　　蘇張蟬蜕之外幕當四號午間陸軍炮隊起争後蘇師長由各界暫推爲都督秩序尚安至晚間十一句鐘第一師軍隊隨由電話請省會商會派人調停至三句鐘商會同派商董八人前往行抵省議會門首軍隊以人數太多不許前進後經説明始准總理及坐辦兩人到燕塘機關部會議軍人大集僉謂蘇爲都督我們必反對若係中央正式委任無論何人則必服從云云商董到翌早九句鐘乃返外間不得其詳傅聞第一師各軍以張我權素抱擁護中央宗旨並首先主動故咸願擁戴之云云廉州惠州石龍等處自聞省城取消獨立之説羣以蘇師長治師鎭粤軍民悦服現廣東取消獨立公舉代理都督兼民政長人心歡汴全體贊成乃肇慶忽聞省城取消獨立再舉張我權爲臨時都督即於六號傳集自治會商會集議人人皆懷疑慮謂中央己任命龍濟光爲都督而省會又舉張我權一省而兩都督事出兩歧實所不解羣議致電省會商會及各軍官詰問理由務使兩家融和庶不致有誤會云 
　　龍濟光晉省之先聲龍都督於初五日有電致省言奉大總統令爲粤都督兼民政長德薄能鮮勉强任事等語並請將西江防軍撤回分至和内教育財政實業四司令飭所屬照常辦公云云迨六日通電北京大總統國務院參謀部陸軍部武昌黎副總統文云濟光到肇步步爲營直至三水以逼敵人我軍忠勇憤發將卒一心疾欲直擣省城吞滅陳賊濟光體察軍民情狀並於陳賊銜之次骨初無獨立之心以爲一經交綏必傷地方立之生命財産重爲民累實所不忍因一面籌備戰守一面與粤省陸軍聨絡相機舉事支日陳賊炯明爲省城陸軍所逼勢窮潛逃即晚第二師長蘇愼初會同軍警取消獨立濟光現率所部即日晉省當與地方官吏軍警共衛治安尚祈指授機宜電飭遵照龍濟光叩歌印 
　　張我權入府視事張我權昨己進府視事手諭行政公署各人即日回署辦公並派庶務長從速召集整理一切各人員亦有回署惟各司長尚在假期故均未辦事是日由都督佈告軍民文云本督權理大局安定正式都督候總統令陸軍濟軍兩無争競同護中央商民勿驚軍警恊力共保安甯外間謡言切勿輕聽云云並通告軍民恪守法紀以現在臨時都督兼民政長蘇君愼初經己辭職由省識會七十二行商會九善堂粤商維持公安會粤商圑廣東地方自治研究社及軍界同人等公舉我權爲廣東都督兼民政長自維才能淺薄難勝艱鉅惟念粤省現在大局危急不能稍綏維持謬承各界推舉重以桑梓義務不敢不勉爲其難即於本日接任晉府視事凡我軍民人等須知法治國民首重法律務須各安職分恪守法紀以維秩序而保公安如有尋仇暗殺任意滋擾不守法紀情事一經查出定必按律懲治法律所在斷難少事姑容合行通告全省軍民人等一體遵照特此通告 
　　都督府籌畫軍政張我權六號在府召集各高級軍官籌畫軍政四事（一）陸軍秩序既復宣令兩圑砲兵一律駐回燕塘日前己調出發之陸軍現調回原駐之地其第四第三兩圑之兵額未足者現暫停招募聽候中央支配舉行徵兵並各軍之戰時編制現一律取消照回平時編制（二）各處警衛軍一律通電飭令照舊巡防非有命令不得擅離本巡所以重地方而免推卸（三）憲兵自宣告獨立後陳明炯明將各屬出巡之憲兵一律調回現趕速調各連分赴各屬俾免偏重省城而輕各屬之弊（四）各縣知事多因此次調回軍隊恐地方空虚特籌畫添招警察遊擊隊者宜通令各縣知事着其速具價來省請領鎗枝以分軍隊負擔並在粤庫提出紙幣數十萬元凡中級以下軍官加發薪俸一月憲兵加發恩餉一月關於取消獨立而得力步兵加發恩餉兩月又砲兵在野露宿兩畫夜加給恩餉三月自五號晚夤夜陸續發給一面飭軍需課列明賞費呈報大總統察核以便向部挪還粤庫 
　　人民飽受虚驚張我權蒞府視事時以訛傳訛有謂都督未定某軍隊與某軍隊又生衝突者致前午城内各舖紛紛閉門行人見之料非好意有發脚狂奔者行人因閉舖而狂奔舖户因行人而閉舖無端喧擾一場至下午二時始有半數開門贸易者至六日午十二時許不知何故老城惠愛街忽有有慌忙奔走緣聞有鎗聲自東郊外來者誤會有戰事發生各商店立即關門閉户行人更爲驚恐一時市面相傳以至雙門底高第街四牌樓及長堤一帶各大商店均即關閉少頃即如常營業及至兩點鐘突有人奔走如前各商店亦爲關閉惟西關安靖如故至紙幣由八折忽然低至七三七四云 
　　公民聲討議員粤垣日昨有刋佈傳單者顯爲討廣東第二次之省議員原文云廣東此次宣布獨立戰禍驟啓幾乎將我粤三千萬同胞之生命財産盡付若輩孤注之一擲雖幸得今日之取消獨立然己累一般商民之驚擾遷徙及粤政府之耗費鉅萬益增人民之擔負公私交受損失己大有不堪言狀之處論者歸咎於陳炯明一人吾謂實則當歸罪於省議會議員蓋議員者實全省人民之代表即當代表全省人民之公意溯自反正以來商民元氣凋殘迄今秩序稍復略有生機正宜保護維持之不暇無論若何政局斷不能贊成獨立使兵禍再起以至瘡痍未復之民生再受家室流離之慘象是陳炯明所發生廣東獨立之議萬無可通過之理由乃一般喪心病狂之省會議員不守約法不體輿情不審利害貿然多數贊成通過議案遂使陳炯明得藉爲宣佈獨立之依據果使省會當日不通過此案陳炯明無所籍口雖欲獨立烏得而獨立乃議員居然贊同多數通過有此背叛民國甘心從逆之議員而謂尚可以代表人民耶吾意省會議員對此今日爲保全位禄計又必出其滑頭手段對衆狡辯曰當時之通過實出於威迫耳並非我等議員之本意不知查此問題之發生在未開議之前一天各議員己曾開秘密會議多數贊同翌日乃提出會場公决如謂非出本心試問何以事前既開秘密會議贊成事後又接續會議討袁方略復分電勸各省贊助獨立是百喙莫辯矣且曾亦知議員者原其有言論自由資格果能代表公意反對獨立雖刀槍前炸彈在後亦自有强健之態度試問誰敢侵犯而威迫之甚至聯袂逃席使不足法定人數議無可議爲消極的反對之表示亦未始不可以隐然打消獨立議案果爾則陳炯明雖欲獨立而未得議會同意吾知其斷不敢爲此輕舉妄動之事乃計不出此一味全體起立助桀爲虐雖未至陷全省糜爛之悲境己耗公私十萬之資財推原禍始誰尸其咎想省會員議雖具如簧之舌亦辯無可辯矣總而論之此等懵忍之議員非爲背叛民國之從逆犯即爲不忠民國之盲從人既爲大逆不忠是以兵禍移害廣東全省人民之省議昌厥罪倍蓰此等殘忍毫無心肝之敗類議員當然喪失代表各民資格凡有公民之一份子人人皆得聲罪致討務以取消代表人民資格爲止方足以示炯戒而昭來兹嗚呼今日之可決獨立議員實與前清之否决禁賭議員後先輝映鳴鼓而攻是所望於我全粤共和之國民中華民國二年八月六號廣東省公民傳單 
[鎭揚弭兵記] 　　 
　　弭兵消息鎭江炮台與揚軍衝突後程都督於九號派代表二人來鎭暫駐一宵翌晨即渡江赴揚與第四師接洽請徐師長撥濟遣散費五萬將鎭江各兵遣散其各台炮閂及槍械子彈一律繳存現徐師長己與武衛前軍總司令張文生商妥依議辦理一俟器械繳完即行將遣散之費撥給 
　　兩軍狀况現在江蘇要塞掩護步兵及三十二旅各圑營仍堅守砲台四城並佈置一切節節設防現在金山及沿江各要隘堆置高墩安設砲位嚴行防衛而鎭軍各兵士復持槍實彈出外至各要道巡邏者不絶至揚州及三汊河一帶到北軍二萬餘人連日由十二圩渡江至甯現在鎭地並無北軍蹤跡 
　　鎭民大受恐慌鎭郡於前晚薄暮時城廂内外忽又發生一種謡言謂即晚又有戰事鎭城居民本懷疑懼聞此音耗莫不心懷惴惴有預備臨時出走者有仍將婦孺移宿租界各公司躉船者鎭郡之東丹徒諫壁大港三鎭各商店於八九兩號均被兵匪擄掠一空捐失甚鉅刻下三鎭二律閉市鄉民大起恐慌 
　　張宣撫使抵揚張宣撫使勳於初十日午間 
抵揚隨帶　官數十人並從行者二三百人外有衛隊一營第四師及縣行政署以及各機關均赴碼頭迎迓張入城後即駐第四師所預備之行台（南河下李宅聞小住一二日即往甯垣云 
[江北之維持大局談]  
　　江北議員去電清江浦劉護軍使鈞鑒前奉復電極欽草識迭接家報備仰藎籌匪盜潛蹤閭閻不擾實賴我公之勛日來潯江警報紛至難非苦我生靈江北瘡痍之餘何堪再遭浩刦尚祈我公仍本前此宗旨保衛地方維持秩序是爲至禱京華引領不盡所言參衆兩院陳士髦謝翊元張權文胡應庚吴涑邵長鎔王立廷王茂材朱縱之王汝圻解樹强楊潤同叩 
　　劉護軍使覆電參衆兩院江北議員楊潤吴涑陳士髦朱繼之邵長鎔謝翊元王汝圻王茂材王立廷張柏文解樹强胡應庚諸先生均鑒冬日接上月皓電敬悉之潔治軍剿匪隕越堪虞諸先生藻飾有加不勝感媿自上月南京變起北電不通之潔即召集地方各界暨軍官開會集議决定以保守地方維持秩序爲主義衆情允洽詢謀僉同當經布告商民各安生業不得驚惶半月以來雖土匪乘機四起而各屬城鎭以及附近地方尚稱安謐前以江北匪多曾請十七圑來浦助剿現當亂機發生匪勢大熾且多假託名目編衆招兵非尋常毫無宗旨者可比統計現有兵力實不足以驅匪安民不得己添招游繫一團以爲游擊匪徒之用明知財力艱難軍餉無出而爲地方計不能不通融辦理俟將來大局稍平仍當設法解散南京黃章均遁程督派杜淮川代理第一師長先行至甯料理一切上海方面製造局官軍大勝叛軍連敗俟吴淞砲台得手中央援兵即可登陸安徽臨淮等處馮宣撫使己發兵進攻張鎭撫使統兵二十餘營取道清淮進窺甯鎭揚軍己屯紥鎭江天長六合一帶會同張軍南下大局不日可平惟江北七月份餉尚未給發當此風聲鹤唳之時以前欠餉既多七月餉又稽遲不發 
軍心摇動大局可危迭電大總統陸軍部財政部告哀請餉求撥二十萬元而陸軍部先撥五萬旋又來電止付財政部又電撥西壩四萬而絶無的欵徒託空言計江北額餉每月十萬元十七團欠餉兩月合二萬五千元淮海内河南水巡及清江巡警約一萬元新添游繫團一萬五千元除七月分餉尚屬無着外八月分餉非十五萬元不辯財政部以霸鹽欵接濟軍餉而現在商販徙避收入寥寥程督以江北財政收入暫歸提撥而江北收入爲諸先生所深知除撥行政費外所存甚少決難支持如於六日内中央再無撥餉實信則各軍枵腹撫馭無方萬一譁變勢不至糜爛地方牽動大局不止溯自七月十五日後軍機緊急事出非常餉欵不來需用孔迫支持辛苦心身俱殫諸先生關心桑梓必難坐視務乞速請大總統陸軍部迅撥二十萬元　 
以維危局迫切待復劉之潔冬印 
杭州搜獲軍警二界破壞黨紀聞 
　　自黨人贛甯失敗後近又來浙運動軍警勾結梟匪案經警廳探員在艮山門水門破獲秘密機關搜出印旗臂章符號關防及委任狀等當場捕獲蔣永潮徐森龍兩名（均現役警察）據供受滬部指使運動全體巡警乘機起事其軍界一方面由憲兵第三連排長金耀担任連絡設機關部於車家橋等語同時經該司部自行逮捕金耀馬麟祥十二名聞警察一部受愚者多至數百人都督府迭次召議警應長夏君力主懲辦首要免究餘黨一面迅將諸首事罪狀宣布被脅者准其自首免罪以安反側不料軍事執法處故意覊延致激軍界公憤而連日破獲與謀警察重疊發現如昨日第二區警官童光斗訪聞寳善橋某剃頭店設有秘密機關即刻帶隊搜查檢出陳清樓毓楨吴重臣張彬等四人入黨證書及誓詞四份查吴重臣陳清兩人係本區四五兩分署長警當即密電該管署員商辦外並將店主葛厚仲帶訊據供稱係同鄉徐森龍的朋友蔣永潮存放等語同時五分署員王振夏馳報該管警家陳清面禀伊父急病身故要求銷差方在查詢間即據童署員甯電拿獲十一日又據二區署長報告四分署衛身警吴時斌平日行爲怪僻戒嚴後舉勳尤爲詭秘此次徐蔣二匪破獲吴時斌與蔣永潮同鄉往來甚密曾經該署員嚴行詰訊據供蔣永潮秘密勾結堅勸彼等入黨先立誓書一紙另須缴洋二元領給證書將來可得種種利益等語該警不知内容誤爲所誘當即塡去誓書因洋未付證書未領其張彬一名在五分署服務亦曾在場餘不知情查該警實係受惑除將爲首之蔣永潮徐森龍二名另案嚴辦以遏亂萌其被惑之陳清吴時斌量予斥革拘留以示薄懲外即日飛令各區署迅傳知各長警如有前項情事准其直接自首概予免究矣地方通信 
[蘇州]  
　　江蘇法官題名録江蘇司法籌備處因監獄學員來處投効人數日多特行通告定期考驗在案兹經將各員考卷詳細校閲評定甲乙計分正取四十名備取四十名所有録取各員姓名榜示如左（左取）鄭公憲畢震管柏宸錢樹聲吴育萬吴維城錢葆貞胡延齡范應奎楊文斗汪純清余偉佘志纓陸景祺沈斌張金鈴王紹昶宋瑞如朱剛錢楷胡昌齡張昇三薛錕徐成周松林
陶肇奎馬達胡宗程顧作民潘孟尊胡宗韶許雲慶沈啓勳陶震甲施肇昌胡霖惲成何濬李峻基俞晋陶（備取）駱廼後徐紹功許逢時羅致勳是達熊懿德婁仲和薛後樂朱有澤聞徽王國維冒樹人周楨夏承典嚴鴻文陳汝道徐祖勳徐國翰錢福臻周模敖振翔卞岷源葛鑑周幹費廣惠繆觀周周鵬飛潘慰祖李瑞光方慶綱金光華陳常趙邦翰劉世邦趙葆青王朴忠王登瀛鞠文源汪之模 
許瑞麟 
[安徽]  
　　提議恢復五司之爲難昨日皖省議商兩會暨胡師長萬泰鮑旅長桂馨等會議以都督一席虚懸倪君丹忱尚須時日來皖仍推胡師長暫維目前大局胡因前車之鑑遂轉推鮑旅長鮑云應俟中央命令且叚軍長准於日内可到再行請示定奪等語維時一班紳士及行政各機關人員計從中提議恢復五司鮑旅長又云皖省經濟困難己達極點若各機關恢復欵從何來當此軍事吃緊之時除都督府照常组織外所有行政事宜均歸行政公署辦理其他民刑事件由懷甯縣知事治理足矣至警察廳長一職則仍令李君辛白維持現狀似此辦理庶於經濟及行政兩方面不至竭蹶云云各紳聞之乘興而來均掃興而返 
雜評二（萍） 
　　共和國民一自贛甯獨立東南響應忽焉而取消獨立忽焉而閩粤皖諸省望風相繼二次革命之壯舉或者自此而得一結束矣 
　　然吾徒見此數十日中小民流亡耳兵士傷夷耳彼偉人輩之海外遨遊累累然趾相錯而踪相接者幾見有傷及毫髮者乎吾於以知共和國之民命 
　　共和國民二昔者苦專制而今日則非專制矣昔者專制之民屈身于一姓之家奴而聽命于九五之尊歴數十年而氤氳一小亂歴一二百年而醖釀一大亂易姓改命前仆後繼今則時異则勢殊矣然還問諸吾共和國之民其所以食報者何如其所以享主人翁之權利者抑又何如 
本埠新聞 
[吴淞砲台就降捷報]  
　　特别訪員云艦隊砲臺十二號下午開戰之時曾由紅十字會沈仲禮會長商請柯師醫生急乘紅十字小輪馳赴寳山城内先與鈕鐵生陳説利害得一覆信並接傷兵十二人於下午三時出城仍登小輪擬赴海圻兵艦斯時炮彈横飛進攻正亟柯師急摇紅十字旗阻止得登海圻與劉總長恊商後海圻仍開回三夾水柯急折回海籌與李總司令鄭鎭守使計議一時許彼此己有允恊希望是日柯師冒險往來足趾幾裂晚九時至張華浜紅十字會臨時醫院休息十三號晨四時復往海圻陳述情形約以紅十字旗爲記午前十時柯率救護隊入寳山城四面察看己無兵士足跡知鈕軍實己踐約往來四次祇見司令部有職員四人而己十二時柯登炮臺與下級隊官兵士勸説一番衆情悦服將所有砲門悉數向内槍枝一概離手上級隊官亦允降服十二時五十分柯登砲臺自竪紅十字旗旋見海圻各艦率魚雷艦入口派水兵五十人登臺海圻等即與海籌兩艦會合共計八艘悉停炮臺前降軍擎槍致敬歡迎北軍劉總長發令每門派水兵四人把門分道防守易紅十字旗爲海軍旗紅十字人員柯師及救護員等與水陸軍合拍一照以示不忘弭兵之意而全體兵隊向紅十字旗行三呼禮道謝淞口江灣秩序己復現鈕軍退下三十英里大約在嘉定羅店之間聞嘉定業己閉市人民均向南翔上海等處避難　　十三號下午四時紅十字會救護隊由吴淞礮臺回滬本館訪員詢知砲台内有兵二千人悉己解甲投戈均歸紅十字會調和中立人管領炮閂歸紅十字會執管獅子林南石塘砲台上高懸紅十字旂紅十字救護洋員德來坡全台骨頭掛旂時不願降者全數退出幾達千人祇剩隊官數員聯鯨兵船作爲紅十字會醫船歸孟納司君暫管現砲台上仍立紅十字旂暫時爲紅十字全權執管時代一俟將條件電陳大總統核准後再行移交聞此中弭兵手續紅十字醫隊隊長柯師奔馳林彈雨之中晝夜不眠唇焦舌敝得達和平目的一俟大總統回電後再布沈仲禮會正長式移交 
　　十二號八時紅會致鈕鐵生函云鐵生先生大鑒昨承尊允將聯鯨船完全交與海軍收領無任欽佩兹擬請先生發令將該船先行交給十字會作臨時紅十字醫船之用並煩尊處轉囑在該所有陸兵先行調回祇留原有之水兵升火備用並將該船原有各件暫勿更動因將來此議不成原船仍交還尊處收管倘可成亦須原船物交給海軍以免有玷紅十字會之名也且此船即交孟納司先生暫爲管理係紅十字會之執事尚乞發令炮臺及陸兵各處勿加之以炮火更爲至盼此頌偉安柯師拜手 
 
 
 

Page 7

 
 
　　十二號午後三時柯師醫生冒險入寳山城至司令部見鈕鐵生君鈕延之坐詢以傷亡之數柯云尸骸遍地瘡痍滿目商業彫敝人民流散暗無天日矣公係松人猶不爲家鄉計鈕云事己如此桑梓情深愛莫能助柯云公非以討袁自命乎袁未討而公之鄉人父老己被公討盡矣問心安乎鈕瞿然曰我知過矣公將骠教我柯云爲今之計以弭兵爲策權松滬生靈爲重公之勇通國皆知全師而退不失英雄本色鈕云北軍能不殺吾部下我豈無人心忍令最親愛之鄉人永罹烽鏑何以對江東父老柯云公不妨關一條件交我當冒險投遞赴湯蹈火所不辭也鈕親筆書條件四條一揮而就封固授柯説柯云我祇願與劉總長往來因吾與劉有感情他弗願也柯頷之柯又云此間悉公主政乎聞尚有居陳諸公應會商而復行乎鈕云君不管我我自有全權柯爲之敬禮與鈕云公眞仁德特部下如何鈕然之發令傳將隊各官至告以紅十字會博愛恤民主義我不得己而用兵今桑梓蹂躪民生塗炭我亦人類爲一人而害數千萬人不忍爲也語未畢各隊官羣起反對謂勝負未分糧餉俱足束手受降不勇不武爲天下所竊笑鈕勸慰云我允紅十字會之調停頓食初意非丈夫也今己與柯醫士約北軍不能傷我一兵一卒給資遣散一體優待我不受絲毫醜贐光明磊落以明心跡諸君不服望將鐵生致死我不願爲家鄉之罪人詞畢下令將衛隊三百人伺候敦促柯師赴海圻與劉冠雄總長商議　　吴淞訪函云南軍炮臺總司令居正疊接探報知北軍水陸並進旦夕必有劇戰特於十二號午後四時偕同白逾桓劉延漢等赴寳山密議防禦事宜迨至昨日十三號天明居等猶未回淞軍士大異之乃赴寳山遍覔居等不得益異之詳加探詢始知居等己於晚間向西北劉河一帶而去或謂現駐嘉定尚擬爲恢復勢力地步炮台兵士知居正等己逸即舉吴某爲全台代表至上海北軍司令部報告並請避居上海之于胡二台官回淞主持臺務椗泊高橋口之海籌肇和應瑞飛鷹楚有等艦己於上午十時後駛至淞口與海圻海容海琛等艦會合後分泊於三夾水等處聯鯨艦兵士亦己逃避無蹤該艦現己進口陸路北軍亦於上午分作三起由淞滬火車抵淞鈕鐵生行蹤尚未知其下落居正等逸後兵士潰散紛紛向各鄉搶攫十二號海圻等艦向炮臺轟繫終日不絶共發四十八砲有二彈墜落台内炸裂損傷甚巨海容海琛發砲未中南石塘炮台祇存砲彈四十餘枚宜乎其不支也 
　　南市訪員報告云吴淞砲台自兩軍接戰以來寳山江灣等處居民大起恐慌相繼遷避聞昨晨繼續開戰南軍所佔之南石塘砲臺己由北軍攻進派兵鎭守敗兵則由居正率領逃至寳山一路屯匿獅子林砲臺亦己降服大局可定刻由淞滬接戰地域總司令鄭汝成君移咨程都督應省長請速頒發安民告示俾得前往吴淞寳山等處張貼以安民心　　又英租界訪員報告云駐滬外交團得悉吴淞南軍昨己逃散該軍司令居正鈕鐵生亦相繼逃入寳山城内並央人至程都督行署斡旋砲台己由北兵據守因特咨請房卜總巡選派幹探速往探聽以明眞相 
　　南軍退據嘉定城 
　　十三日晨五時嘉定縣城突來南軍五百餘人隨帶機關砲三尊機關槍二十餘支由何家禄率領由北門而入進占縣署知事夏琅雲聞信遠避據聞隔夕有人曾至水師第五營駐嘉正隊官陳子伯處及防衛各團體竭力運動均被拒絶不意此項南軍仍來佔據刻下紛傳鈕永建將退據該城爲司令部與北軍一决勝負因此全邑人心益形恐慌然該處地方僻小决非用武之地或者因吴淞失敗退至該處設法解散亦未可知上海戰事二十二誌 
[特别訪函一]  
　　江蘇程都督應省長會銜出示云准紅十字會會長沈敦和函稱兹查敝會所設平糶局三所業己指定地點次第開局一南市商船會館一西區西方庵一城東龍王廟現己一律開糶每升售錢六十二至六十五文又借新舞臺劇場原址爲婦孺留養院教養兼施又以西鄉大場等處浦東六里橋則地方難民麕集不下數千人或赶搭蓆棚散放乾糧現擬在彼左近設立粥廠並於南北各市及閘北地面分段散放餅乾麵包每日約在八千磅之譜至善後以防疫爲亟除原有徐家匯紅十字會總醫院英界天津路分醫院廣西路時疫醫院及閘北公立醫院改設臨時醫院外兹續設十六舖南紅十字會臨時防疫醫院城内沉香閣分會醫院防患未然庶刧後餘生尚有子遺之望爲特函達即祈察核迅賜出示一體保護以維善舉是所切禱等因准此合發示諭八張仰即查照後開各處分别發貼此令計開商船會館西方庵龍王廟新舞台原址六里橋十六鋪臨時防疫醫院沉香閣閘北 
特别訪函二 
　　淞滬接戰地域司令官鄭上將前日偵悉南軍於吴淞開戰之後槍砲各彈現將用罄己派委員來滬在英界某洋行濳購各種砲彈一千箱聞己購定即將運往接濟鄭上將以外人於中國戰事期内照例應守中立不得接濟軍械爰令駐滬交涉使照會某領事禁阻該洋行不得出售軍械以符定章一面嚴飭探員在滬至淞水陸各要道密爲偵查有無軍械接濟南軍情事者令詳細探訪據實報告 
　　福字軍司令劉福彪兹奉大總電令允予反正効力仍着招集舊部編制成軍以便調遣故劉福彪於前日傳諭各兵士務於十三號午前八時齊集法華守聽候點驗編制成軍如果逾時不到定將兵籍取消　　 
　　又聞福字軍舊部兵士每名原有扣存伙食洋五元以作逃亡抵充軍服之需兹自吴淞内訌繫潰之後各兵士於前昨兩日前赴法華具領伙食者甚衆當由該司令長諭令投効其不願者應將所存伙食五元按名照發 
　　淞滬接戰地域司令官鄭上將以浦江流域綿長直達浙省兹因淞口開仗令飭所泊南浦江之海軍各兵艦進攻炮台所有防守製造局之軍艦祇剩四艘深恐防護難周故於前日命令海軍警衛隊臧團長撥兵二連前赴砲隊營驻紥並派兵在該營原有之將台上登高瞭望輔助海軍之不逮如有形跡可疑船隻在此經過者務須嚴加盤詰以照愼重 
　　滬防水師第三營營長王保成以招待親友本人情之常而軍界則懸爲禁令現當南軍失敗紛紛逃竄各處正式機關下令搜查之時本營所部師船尤不可收留親友投宿寄餐蓋恐敗兵藉此藏匿或被查出難免株連與其悔之於後不若謹之於先業於前日分令各隊長轉飭所部兵士一體凛遵 
[城内訪函]  
　　上海鎭守使鄭汝成君偵悉黨人在城廂内外密設機關若不嚴行查禁實足貽禍將來故於昨日密飭淞滬警察廳長穆杼齋君轉諭偵探長警一律嚴查以保治安 
　　淞滬警察廳長穆杼齋君查得兩軍開仗以南軍屢次大敗逃兵頗多均匿跡華界客機中亟應嚴查特於昨日飭令各警署署員隨時查辦一面飭各暗探等自即日爲始無論何項客機每至晚間一律按棧密查以免若輩托跡 
　　城廂内外昨日盛傳吴淞砲台己於今日（十三號）上午由北軍克復南軍四竄地方人民聞之因吴淞己定上海可保無事莫不額首相慶云 
　　上海縣知事吴懷疚君以吴淞北軍與南軍連日均有小戰滬地相隔甚遠消息不靈於前日飭派偵探二名赴江灣吴淞一帶探聽軍情隨時回署報告 
　　上海地方檢察廳模範監獄以及分監第一第二兩看守所等處所有監犯狎犯均於七月念四號夜乘南北兩軍開戰之時脱逃無蹤兹悉各犯自逃逸之後經該廳廳長汪駉孫君移請淞滬警察廳長令飭各警署轉飭探警分投查緝去後據各警區先後拘獲逃犯葉杏林劉錫卿錢福生鍾得勝劉敦全王子生楊文彬王金標江金福吕福如鄭明吉董四福楊裕亭陳阿生王阿根王連生顧梅香何小老漢許大辫子周小九子等二十人解經司法科訊供屬實於昨日備文一併解送地方廳由范檢察官提訊之下以葉杏林一犯曾經地方審判廳判决監禁八年仍令釘鐐收禁其劉錫卿等十九犯均是兩所逸犯判令分别收押第一看守所候究 
[南市訪函] 　　 
　　鄭鎭守使復浙江旅滬學會函云頃奉公函敬悉查此案迭奉浙都督函電均己深悉浙軍紀律嚴明久所欽仰此次浙軍獨倡義來援敝軍獲益匪淺事實具在葉旅長遇事輔助尤能相見以誠匪徒造謡離間乃其慣技但求無愧我心飛短流長本可置之不理如必與之辯白己中奸人之計諸君仗義直言曷勝欽佩當局是非姑俟後來公論可耳除己將鄙見函逹朱都督外專此奉復 
　　浙江朱都督覆浙江旅滬學會電云蒸電具悉貴會主持公論維持大局至意目前滬上戰禍未平浙軍自無撤回之理至滬報迭載浙軍騷擾及與北軍交戰各節是非眞僞豈能掩入耳目瑞以此事關係浙軍名譽甚大迭經電飭該軍查明嚴辦免貽口實仍望貴會隨時解釋俾息羣疑至盼朱瑞文 
　　上海南商會昨日覆上海縣吴知事函云敬復者一昨兩奉台函以南市戰事安靖多日囑令轉勸各商恢復市塲又以錢業爲各業領袖尤應勸令照常開市並許派警爲該業護送銀洋等情到會遵即登報通告並分别轉知各商代表暨錢業董事矣惟是近日商民觀念僉以南市毗連法界該界防務依然嚴密橋梁仍多閉塞未免猜疑觀免人多路窄之虞應乞貴知事據情咨商法領事可否准將十六舖一帶橋面所設防件及早撤除以定人心而通要道實爲公便希頻察施行耑復 
[閘北訪函] 　　 
　　江灣北軍於前日拿獲南軍四十五名由江灣解至滬上己紀昨報兹悉當時即由第二警備隊押送警廳沿途觀者甚衆南軍大都垂頭喪氣面無人色並有流涕哭泣者蓋若輩均係勞働中人本無兵士資格此次實受鈕鐵生誘惑允許應募者先發餉銀兩月不料入伍之後有每名發給洋一元者有僅發小洋四五角者且服裝不整有穿破鞋草履者亦有赤足者狼狽情形不堪矚目到應後暫押狗留所内衛生科長顔璧城君見之惻然立飭廚役造飯給該兵等飽餐嗣接穆廳長電話着當晚解往南市寄押第一區警察署内聽候鄭上將人發落 
　　鈕鐵生前日遣派同黨數人在閘北各處秘密招兵經四區張署長訪悉特飭偵探崗警分投嚴緝務獲重懲 
[英租界訪函] 　　 
　　駐滬外交團爲中政府請緝各黨魁又據鄭鎭守使請准北軍經過租界並移交南軍偵探劉德勝及天然旅館内發現黨人私製炸彈等各重要問題前日特開領事公會經衆討辦法（一）中政府請恊緝叛黨首領應俟亂事平復或正式備具公文並派代表一體恊緝（二）北軍經過租界因外交團嚴守中立應由黃浦江載運（三）移交劉德勝一事己由公堂訊實押辦應毋庸議至稱通融之處或俟亂事平定或押期届滿再行酌核四租界内發現黨人私製炸彈殊碍公安自應責令捕房嚴查各旅館及黨人機關聞以上辦法四條經衆人决不日宣佈　　黃興現己逃往香港老同盟會内日與孫逸仙會商進行機宜上海機關本由陳其美代爲佈置兹悉陳亦離滬現在一切機宜囑胡瑛來滬代庖聞其機關部仍設在坭城外某洋房内云　　公共租界福建路南京路口天然旅館内發現黨人私製炸彈案後駐滬領事團對於此事甚爲注意業經嚴飭捕房查明該旅館主以憑提究在案兹悉該旅館實係前爲紹興都督之王逸（即王金發）所開業己盤頂與人王己挾資携其愛妾即前在新清和賣娼之花寳寳濳赴東洋其法界寳昌路自造之洋房内祇留其母與妻並男女傭人兩名居住 
　　駐滬外交團以兩軍連日在吴淞江灣等處開仗謡傳不一深恐租界居民聞之驚恐商由英美工部局各西董於昨日午後出示通告照得本局田地章程後附規例第三十七條内載無論何項華人住户不得身帶利器大小刀鎗及小札刀一切等項凶器如犯照章罰押等因業由本局嚴飭捕房將可疑身帶利器之人及深夜沿途逗留來歴不明一切人等嚴行搜查提辦所有界内安分居户毋庸恐慌安心營業由捕房盡力保護生命財産如有匪人嘗試騷擾恫嚇界内商人住户立即嚴辦 
[法租界訪函] 　　 
　　法捕房總巡藍維藹君以滬南雖己停戰每有匪徒在城中南市縱火搶刦法界十六舖城河浜方浜橋斜橋等處均與華界毗連深恐匪徒竄入租界擾害治安故於晚上傳諭中西探捕持械出差如見形跡可疑之人須盤詰明白方准放行 
　　法總巡藍君以吴淞江灣兩處連日開戰該處居民避入租界者甚多該難民均帶有衣包什物冒暑奔逃情殊可憫深恐匪類混雜其間乘隙攫物 
故飭各探捕沿途巡緝以資保護 
　　吴淞江灣繼續開戰法兵艦統帶某君欲覩實在情形本擬親目前往江灣觀戰惟因界内佈置防務亦甚緊要故無暇親自往觀仍由法總巡飭探調查隨時報告 
[水警廳注意匪患] 　　 
　　江蘇水警第二廳李廳長兹查滬鎭開戰以來蘇松兩屬之各帮梟匪竟敢明目張胆肆行搶刦並擄人勒贖以致蘇屬黎里松屬之南蔴等處各鄉鎭商舖宣户受累不堪爰於前日訓令飛划水師第三營長吴炳南督領炮艇十艘前赴黎里盛澤南蔴嚴墓震澤大廟港模横　等鄉鎭嚴拿梟匪務獲解辦 
[匪徒希圖搶刦] 　　 
　　前晚有匪徒陳小桂子嵇漢江胡雙喜吴雲太倪小五子等圖刧三區境内某姓家財物被該警署緝獲昨移檢察廳押候究辦 
[朝鮮人窮途落魄]  
　　韓人成重馨日前來滬僑寓南市某旅館日久逗遛行囊消耗竟致落魄無聊前晚爲南市警備隊查知立即帶至司法科問明貧迫情形旋因現值戰事戒嚴時代未便任其託足致起嫌疑遂送日領事署請爲安插 
[學徒乘車跌傷]  
　　滬南王家碼頭茂昌木行學徒某甲前日午前在十六舖乘南市華商電車往南比至行門前自行躍下跌仆受傷由該行舁送上海醫院醫治可無性命之虞 
[美兵兇毆查票人]  
　　前日傍晚有美國艦兵某甲在外虹橋搭十號電車忽將查票人沈寳華兇毆由沈鳴捕拘送捕房解美領事署訊辦 
[搶案一] 　　 
　　李侯玉黃子金同在棋盤街某土行内購得值洋一千九百七十五元之小土五十八包擬帶往長江私售被同類陳友卿偵悉串同金老和阿三在輪船碼頭守候一見李等即以調查私土爲由將李等所帶衣物烟土悉行攫去即經李等報請捕房將陳拘獲昨解公堂經孫襄讞會同英伽副領事訊研一過判陳押候補提同黨併究起獲臧物先給李領去 
[搶案二] 　　 
　　周永生控吴福生在福建路攫取考籃内現洋銀飾等情昨由捕房將吴拘解公堂訊實判吴押西牢半年期滿逐出租界 
雜評三 
　　上海之戰局終矣上海之戰雲自初起以迄消滅僅二十餘日耳此二十餘日中龍華之役南軍取攻勢者十餘日不克而退踞吴淞踞吴淞以取守勢者十餘日又不守而俯首降服吴淞降服而上海之戰局遂告終而二次革命之局面亦將由此告终 
　　此次上海南軍竭攻守之力雖僅支持二十餘日然以較諸南京不攻不守旋獨立而旋取消者己爲耐久矣惟愈耐久而我民之損失愈多即此二十餘日之二次革命直接間接之損失己不知凡幾况堪經年累月而蹈法美之覆轍取 
　　二次革命之結果凡抱革命主義者必先有身殉此主義之决心而後可强人以殉此主義此革命家之公言也若己先無殉此主義之决心而徒以空言相號召己爲不恕况人既聽其號召羣起而赴此主義或執干戈以殉之或毁家室以殉之或輪金錢以殉之甚至不關此主義之人而亦爲之牽累舉生命財産以殉之者又不知凡幾而彼首倡此主義之人或降或逃反得逍遥於事外其將何顔以對羣殉此主義之人耶 
來函 
[中華女子縫絍社函] 　　 
　　報載縫絍社嫌疑被封一節所述種種傳聞多誤查此次之事並非由鎭守使會同區警前來搜查實木行公所假縣知事威名强行攘産刻敝社社長己親謁吴知事呈訴一切相與磋議辦法至謂敝社爲黃膺白妻吴振珍所辦閲之更爲駭異原敝社係香山吴振球女士獨力所辦女士侍母閨居黃膺白既非所親更非所識吴振珍非惟無此社長并亦無此教員至云前年敲詐穆警長馬車之人即爲吴振珍此事與敝社長無涉且敝社宗旨耑爲女界同胞謀自立生活舍此之外他非所知兩軍勝敗與社何涉故社物至今猶留社内也社額撕去更出意料全係初八下午占屋暴徒之所爲而爲敝社同人所不及阻止者貴報所載乃多反是想係訪員探報之誤推事關敝社及敝社社長個人名譽不得不爲剖白請即更正以昭核實 
[甯紹商輪公司函]  
　　頃閲報載敝公司輪船於十一號下午三時開往淞口即行折回不勝駭怪查敝公司甯甬兩輪出口並無折回之日報載云云想爲訪事所誤尚祈聲明以釋羣疑 
 [P商學補習會函 
　　昨見貴報來函欄内載浙江旅滬學會函謂會滬南商民恨之剌骨又云行政司法畏其氣燄並此次因在嫌疑地位解散團體勒繳槍械名譽之壞至斯己極云云閲之可笑查敝會並未解散亦無嫌疑勒繳軍械情事乃該會乘兹亂事未靖之際幸災樂禍意在陷人死地見於字裏行間其心尚可問耶且旅滬公學爲教育之地試問私藏軍械其意何居請各界諸君明辨之祈登入來函門以别是非爲禱專此布懇順頌撰安商學補習會謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
我夢園十二金釵傳（續）[  瘦蝶] 　　 
[長相思館仙史耿紅豆] [  燈]  
瘦蝶有即事詩曰一閲相思譜未成潇潇風雨伴傾城閒携瘦影依羅幌互証歡悰倚繡楹卜徧金錢花現笑聽殘玉漏夢牽情狂奴心事何人識除却卿卿總欠明蓋爲耿仙史紅豆作也紅豆一字星娘姿態蟬倩性情飄忽時而遄飛逸興時而黯淡無華習奇術能使黑暗世界忽化爲光明藏劬學不倦焚膏繼晷習爲常課瘦蝶喜其勤且以其可伴讀也招之至處以長相思館當夫夕陽西下暮藹籠窗星娘易紅裳度翠幕冉冉而至容光四照皆氣如蘭列坐於錦屏珠箔之畔紅袖添香緑鬤視草風流放誕其樂融融星娘每泥瘦蝶讀唐人詩而己則凝神静聽之讀星斜拔玉釵燈影畔剔開紅燄救飛蛾不禁頷首者再慧心仁術感人自深至蠟燭有心還惜别替人垂涙到天明别莞爾曰替人垂滬燭奴亦太多事矣既而又誦紅豆生南國一意星娘又曰是殆爲儂作也千載以上何圖巧合乃爾讀既倦蓮漏漸低相對枯坐頗涉遐想星娘則幻作種種形色以娱瘦蝶遇喜慶事必結奇花以預報或如金枝或如絳粟狀至不一而各著奇騐時有寒疾不可以風必以碧紗籠之復進以南油瑶草等劑始稍瘥瘦蝶嘗謂星娘尤物也然心熱而氣盛苟不稍加抑制必飛揚召禍與之周旋宜審愼焉近之則不遜遠之則怨其星娘之謂歟著憐影詞雪檠憶舊集 
[菱花水榭評事童皓月] [  鏡]  
　　皓月童姓爲壽光先生之少女誕之夕母夢月墮入懷故名以皓月及長圓　冰肌纎穠得中瘦蝶慕其明達辟爲評事皓月性躭水月居以菱花水榭從所好也皓月洞明世事胸次疎朗與人交際肝胆相照能盡言規勸無毫髮隐偶占休咎則談言微中頗著奇驗初至我夢園時稔其善相人術令向各院徧謁諸姬以資品評皓月奉命往當眉寫翠對臉博紅燕瘦環肥妍憐悉出園中人争相延致僉曰何可一日無此君耶遂以此君呼之撰有碧光絳氣録水鏡相法註疏夢芙蓉吟草有短歌云郎情比春雲儂貌同秋月春雲何纏綿秋月殊皎潔纏綿皎潔各性天紅絲千里姻緣牽郎爲游冶子儂是碧金僊勸郎奠作出岫想與儂厮守妝台前濃歡摯愛兩無極但願雲兮月兮千秋萬歲常團圓奉鶯啼曉曙色滿窗瘦蝶每於水晶簾底飽看梳妝皓月挽盤龍髻簪舞鳳釵着八銖衣繫琼瑶帶復塗以金膏拭以珠粉覺金輝玉彩艶絶一時瘦蝶願而樂之嘗詫爲幾生脩到享此艶福自願髩絲憔悴負此名姝深滋慙郝而窺皓月意殊不以爲可憎善何人意疲蝶懊喪時則皓月憂形於色瘦蝶或色然喜皓月亦必破涕爲笑易歡顔以相迎葢某柔情如水傾注之心實出至誠云（二）（未完） 
[昨見某報號外游戲文章内載有恨鶴君之如此偈一叚含蓄頗深因反其意而倣之] [  珠溪張燧初] 　 
　　從前如此誠能如此而今如此焉得如此及至如此始知如此誰料如此竟爾如此若不如　何至如此倘再如此更將如此弄到如此原來如此今知如此方悔如此我説如此我言如此如此如此不過如此如此如此還是如此嗚呼如此噫嘻如此 
海外叢談 
[反對權進機] [  跫廬]  
　　輪船之推進機回轉時其所捲之水由推進機流出適成爲旋渦甚至減輪之速力是以由推進機流出之水與船同一線路不但成爲逆流且水於機之刃端變爲環流遂使推進機不能完全壓水近有瓦苦那博士發明一種推進機名曰反對推進機其機形狀特殊作彎曲形裝置於普通推進機之後部使水之環流經過此軸變其方向且要爲船之推進利用其結果能使船之速度加曾較之機關活動力能得百分之十五節云 
[新高度之近視眼鏡]  
　　今年醫學界上得有賞金之烏夫沙那大學教授古爾季脱郎氏與羅爾氏二君新發明一種高度用之近視眼鏡從前眼鏡於曠野之視察終不能十分明晰氏所發明之眼鏡與眼軸成爲三十度之角度眼珠可自由轉動窺視遠方及高度無不如意此眼鏡與從前之普通眼鏡無甚大差唯其表面則成爲珠形至其製造之法如何甚爲秘密欲知之頗不易也 
尊聞閣詞選 
[立秋] [  小蝶]  
　　碧桐初瀉半庭秋小卷湘簾上玉鈎酒醒漸知羅袂冷夜寒都被枕函收哀蟬自吊韓娥影紈扇新添婕妤愁無限秋心催促織牽牛花下盼牽牛 
[湖上晚步]  
　　輕衫小試踏莎行山色湖光做嫩晴燕啄銜花登水閣馬蹄黏絮入春城紅船翠舫人如畫碧漢銀牆月似鉦誰向柳邊吹玉笛笑聲中有緩歌聲 
[無題] [  佐彤]  
　　悄步花陰遶畫廓隔重簾幕鎖重光芳姿着雨魂難定羞態迷雲味獨長病後腰肢工綽約春來意緒欠端莊釵鈿略整輕輕起偷得羅巾窄袖藏 
　　舊愁新恨一齊忘被底温柔仔細量佯避明眸懸繡帳戲擒慧舌吐丁香歸逢酒後情如許睡到花中肺盡張綺貌豐肌今遜昔得無異慮爲檀郎 
　　卿卿我我感情眞地角天涯誓不分道是欲羞偏欲妬居然宜雨亦宜雲玲瓏詩骨通靈藥語旋風懷屬畫裙回首何曾春似夢未嫌狂浪學司勳 
[密意]  
　　聞道年華十五餘最銷魂事己還無何須酷愛雞頭肉姑射肌膚盡似酥 
自由談話會 
　　或謂上海之戰事與晴雨相終始其始也連日大雨故兩軍按兵不動繼而天忽放晴而銷炮聲隆隆然作矣開戰迄今由製造局而移至吴淞我人未嘗一日不聞戰報憂心欲焦乃天公故肆其炎威不施滴雨若與野心家表同情抑何逼人太甚今日者乃聞北軍占領吴淞炮台矣我人相與喟然歎曰上海戰事從兹可以乎己仰視空際天方油然作雲若將沛然下雨所以蘇吾民者其意若又甚惠嗚呼孰謂天心厭亂耶何以故放二十餘日之晴以縱兩軍之血飛肉薄抑謂天道不好生耶何又慨然一雨以收莫天之戰局豈以前所死者皆天所欲死之人而以從所生者皆天所眷戀之衆　　天意高深减不可測己 
　　昔有人維持國貫以吾國自製物品種種臚列報端使人周知今我則揄揚日貨以日本人己經消行吾國之物品種種臚列報端使人周知我非不愛國貨而偏愛日貨也良以日本人經營商業之精神有足爲吾國人取法而以吾國人今日對於日本人感情之親密尤不可不周知彼在我國之商品以愛日本者愛其商品也兹據所知臚列如下頗吾同胞注意注意注意注意 
　　仁丹壽寳丹靈寳丹清快丸獅子牙粉金剛石牙粉三井洋火中將湯電筒日比野磁器日月水胃活光明精琦水洋傘美顔水固本肥皂日光肥皂東洋席東洋信封東洋紙球東洋扇子墨水餅乾小名片各種絨繩各色洋線東洋紗東洋襪太陽皮酒東洋圖章及印色其商業機關則如重松藥房丸三藥房三井洋行東亚書藥局瀛華洋行藤田洋行臺灣銀行正金銀行三菱洋行日比野洋行日華洋行大倉洋行中田洋行日清公司大阪洋行戴生昌公司大東洋行日本郵船會社其他若幻術家理髮匠雖一藝之微亦極受吾國社會之歡迎嗚呼盛哉返觀吾國能無悵悵鈍根傷心之言 
　　客有謂袁總統手段太辣者其辣在最後之解决藎矜其才能非眞待人以仁恕也譬如江西等省之亂以及與有關係之某某豈事前绝無法對待解釋必待養癰至潰方以刀圭奏功若柄國者具此政見商民何堪吾不爲袁辨但爲商民呼痛苦耳戰事就此止亂事就此了南方大局不可收拾遑問其他未知政府將來何以善其後何以償吾民損失[  静觀]  
　　明明兵士搶刦而曰非吾軍也匪也明明知我民畏兵如虎而曰可將行刧之人細送來營立即斬决觀其文告非不光明正大而究之將民間疾苦概置之不問而猶曰爲民平亂吊民伐罪誰其信之 
　　悲秋潯人也潯地慘苦較他處爲最他處之民死於無心之流彈潯地之民死於有意之兵士若姑塘鎭之王家廖家扈家東門外之蔣家南門之外閻家周家門之周家雷家葉家新港鎭之孫家李家劉家陳家郭家唐家毛家宋家石家張家李家門之張家李家迥峰磯之劉家戴家皆此次被害之尤者（沙河及十里埠峽市諸處不在其内）婦女首飾及銀錢衣服等物刦去無論矣而被臥帳子及洋傘些小物件亦必掠之一空猪雞鵝鴨烹而食之無論矣而民家倚爲生命之耕牛亦必殺之以果腹嗚呼吾民何辜對彼兵士有何仇怨而偏欲盡置之死地我言之而心痛我書之而涙下矣 
　　我望段宣撫使赶快派員前去察看設法招撫毋使我被難之民流離失所 
　　我勸南北諸軍人各自感點良心無縱慾無恃勢無爲强盜手段再毒我安分守己之良民悲秋 
　　兩軍交戰餉糈浩繁感勒索於商民或借債於外國財産損失無數利源虧耗不己嗚呼飲鳩止渴削足適屢中國不亡何待 
前有沙淦假紅十字會名義來吾通勸募一時慈善家傾囊慨助頗具熱忱詎事未經旬己被人偵悉該會亦懸賞緝拿人心憤恨咸謂此事發生實於將來之善譽大有關碍然欺我者狡賊求我者貧民吾望諸慈善家切勿以此爲藉口勸募者亦勿以此而裏足[  南通月波]  
　　赤帝司權炎威可畏葛巾葵扇坦腹東床漸入黃梁之境忽聞鈴丨鈴丨鈴丨鈴聲三響叩門驛使遞到申報自由談焚香斗室廻環莊誦勝服一帖清凉散也[  崧下庾郎]  
 
[投稿者點墨] 浙江紹興人現萬湖州 
醫話 
[人類之進化説] [  丁福保]  
　　法國有名之某生理學者著述一書題曰人性之研究（樂天的哲學之論文）其中詳論人類今後之進化該書之大要曰人類本由猿進化而成但在今日尚具數多之獸類的性質肉體尚不完全後日必有數多之奇妙機關發生吾人身體之中例如智齒等幾爲無用之物腸又過火因之而起種種之疾病其他之各機管缺點亦復不少最有害吾人之發達者係類似獸類之情慾自他人觀之雖極危險本人則犯之於不知不識之中若夏蟲之趨集燈圍未有不陷於死亡者也日此等肉體上及精神之缺點隨科學之進步與自然之進化而除去此外妨害人類之進步者係疾病衰老及死亡然疾病可由黴菌學及病理學之進步而除去之衰老亦爲一種之疾病因網膜之變爲硬質而起故可與疾病同一視之亦有避之之方法由是則人類得享百年或百五十年之長命受種種之幸福雖死亦無悔焉 
小説 
寫情小說 
[黄金祟（四十九）] [  天虛我生]  
　　時予心中不免起有離别之感筝兒爲予檢理衣笥兒予小衣被汗因令蘭兒取水親手爲浣惟其素勿習此輙引蘭兒訕笑乃於筝兒手中奪而澣之予因以帕奉筝兒拭手筝兒拭竟并以己帕均置水盆蘭兒笑曰少頃我更以帕拭手者又誰爲我浣之耶予笑曰其惟予乎蘭則以手蘸水彈予滿面予衣乃無襟袖無可爲拭筝兒在旁因以己襟爲予拭之予心殊爲之惜而筝兒夷然也蓋其愛惜我者實有重於此衣至今思之猶覺此情可感爲不能忘故予每見美人之襟輙作非非想曰此襟亦嘗爲其所歡拭面否歟然我又可斷言其無也彼時駒光過隙實至日速今予筆之於書則覺纍纍至三數百言其在當時則不過俄頃間耳俄而絲廠中之汽笛嗚嗚大鳴非此則予三人亦幾忘餐餐次各不能飲亦無多言明知此席散後即當爲勞燕之分飛故雖不飲亦弗即飲予嘗有終古離筵對夕嚑之句實足以概言此時之心理蓋於其時乃作一種癡想以爲此筵假如終古不散而斜陽亦復終古不墮則離别之期亦即永無届至然而天下甯有此事實哉惟各人心中均抱此種理想故雖局外之蘭兒於時亦多悽戀方鬱鬱間俄有一人探首窓隙覘之則吾家僕人阿文是也阿文者魯姆之子惯弄鼓簧之舌由其阿母而轉達於吾母其靈捷有如電機故予心爲之一驚阿文則己下船垂手語曰太夫人以花農少不更事故飭予來言次目灼灼視筝兒及蘭予曰汝不識歟阿文笑曰多年不相見亦幾乎不識矣因向二人道安筝兒殊不能憶其人予因告之筝兒仍弗了了惟聞爲魯姆之子則亦以青眼加之並還問魯姆安否予因告以魯姆己爲予長嫂乞去爲予長姪之保姆矣因問阿文予母有何訓辭阿文曰太夫人傳語公子謂瓜山非可游之地弗宜逗遛且限我三日必返命逾時至者惟我是笞屈計程途今日至武林頭夜泊則明午當抵臨溪下午達餘不矣即乘之返則如限可以復命否則必差一日予乃黯然無言筝兒曰然則不可誤珊哥之行程珊哥且飯予則不勝矣予曰我又安能勝之阿文當未飯撤之去就食可也阿文唯唯予遂逡巡出席而入後艙筝兒從予後廻首相顧則己不禁四行涙下我惟握其纖手哽咽不能成語久之始曰願與吾姊時通尺素我當每早俟諸湖濱不致誤落旁人手也筝兒應之且曰今後珊哥來書有欲言者不妨鬯言盛氏子亦知我之身心實爲珊哥所有彼蓋立於攘竊之地位果使絶我而去則我亦得於早日恢復自由矣我之對於珊哥殆無不可以爲犧牲惟珊哥鑒之今者爲時己晏不敢再戀於此致惹珊哥遭訓斥前途珍重予曰姊言誠足至感惟姊乃竟匆促别我去耶筝兒曰吁天下安有不散之筵席但使如諺所云留得青山在則來日方長後會有期又何争此一時半刻哉珊哥珍重且亦不必送我汝不自見含涙滿眶爲狀殆不可爲人見倘於船頭相對泣下得勿惹旁人笑歟予曰誰敢笑哉即笑予亦任之可耳筝兒曰然則其奈我何苟必若是今而後請勿復見予見其惱則不敢違轉身伏案而泣筝兒復近予前撫予肩而勸予予則以手麾之曰去去終必去者留亦無益筝兒哽咽曰然則我去矣予置弗應第聞鞋弓瑣碎釧聲丁冬似與蘭兒檢拾器皿尋聞蘭兒呼曰珊哥我去矣似爲筝兒所阻故不面辭旋聞輿夫之聲則知筝兒蓋己登岸時予不知因何所苦涙下如绠弗可自歛不得己但於窓間覘之别見筝兒臨上輿時目光尚注予舟特未見予在窓中望之耳比既登輿輿夫舁之而起筝兒更於窓中遠囑則又分明與我打個照面也顧輿夫健足如飛瞬息去遠我則神與之俱穿林度屋直至藍輿小如方勝惟見輿夫之足蠕蠕而動漸至不可辨認而後己（二） 
短篇紀事 
[新游戲] [  覺迷] 　　 
半月以來除奔走探聽消息觀察狀况外無甚事也予乃發爲寄想作一種新游戲藉資消遣 
　　所謂新游戲者何想諸君百思而不得者也雖然不妨爲諸君一一道之 
　　本月十一日晨六時起披衣出乘人力車至黃浦灘過外人上海總會門前見有賣西報者即向購大陸文匯字林數報急急回寓所翻閲吴淞戰事本地要聞既而取筆譯其數段輯成如近今新流行之一種小報紙題其面曰吴淞戰事新聞即付印刷肆排印時至下午竟將予譯之報紙送至予前顧覓販賣者無一人然則竟無人耶予乃挾數百份緩步於南京路福州路途人有識予者問予顚末大笑予即强迫售與一份至是途之人盡知予爲販報者都向予購一份去然有恥予者笑予者不一而足最可笑者不識字之婦女及予所銜齒之木屐神仙亦向予各購一份不一時所挾報紙約少其三分之一袋内銀角銅元己覺非常之重乃怱怱歸記於予之日記簿上曰民國二年八月十一日覺迷在租界上爲販小報之客串 
　　或謂予曰君眞能游戲哉因名此記曰新游戲 
文字因緣 
[玉田恨史題詞] [  跫廬] 　 
　　集史梧岡西青散記中詩句題玉田恨史頑豔哀思沁入心脾起草未終唏嘘欲絶矣 
　　西風吹淡石榴裙紅粉秋來化彩雲香篆若能通御座琅玕消息近來聞 
　　再勸茶廳一世修月無清恨水無愁斷腸詩就天應悔琴譜新　十二樓 
　　鶴語丁寜夜漸分翠微深處被視薰人離月殿分鸞守一夜相思瘦似君 
　　春情如水向君流恩賜人間一度遊惆悵碧天時獨倚花魂如夢上西樓 
　　月冷空山墜小雲萬枝眞降一齊焚嫦娥不是藏明月夢裏相逢枉見君 
　　鳳凰無牽亦紛紜下土何須獻疏文今夜有心尋舊影樓臺一半濕秋雲 
　　人間來訪深憐我梅子江南熟幾回螻蟻有情終寂寞夢酣又被曉風催 
　　不到紅塵又五秋花魂如夢上西樓妙成天上逍遥事紅是相思緑是愁 
　　玉田恨史題詞美不勝收逐日登載猶慮堆積敬告海内文家即以二十日爲截止期如何 
 
 
 

Page 11

 
 
   
 
 

Page 12

 
 
   
 
