# 1923 - 296 - 4918206

 

Page 1

 
 
第一萬八千二百零六號;中華民國十二年 西曆一千九百二十三年十一月一號
星期四 * *   
 
 

Page 2

 
 
第一萬八千二百零六號;中華民國十二年 西曆一千九百二十三年十一月一號
星期四 * *   
 
 

Page 3

 
 
第一萬八千二百零六號;中華民國十二年 西曆一千九百二十三年十一月一號
星期四 * *時論（特約） 
[民權與參政權之研究] [  心史]  
　　君主國民本無權往往因浮慕立憲而抄撮他國法文勉强保障其若干項自由權僅免於非法之搜索逮捕覊禁等寃慘已爲幸矣所與人民之參政權不過選舉一端而吾國行使此權者不曰參政而曰營業其不行使此權者亦曰吾不屑營此業而並不曰吾不願參此政則我多數之國民無諭智愚賢不肖皆未以爲身有參政之職與夫國曾畀以參政之權也夫此非徒國民感覺之不靈也亦約法以來之精神不足喚起國民參政之職責耳僅有選舉之勞如果所選非人或所選之人意見之相左不副國民之意法文中不爲保留絲毫干涉之餘地則猶之爲人薦保身無監督之權徒負賠償之責非挾有朋充分利之願者自不願爲此無意識之介紹人也 
　　選舉之外人民所可行使參政權而亦見於吾國之法文者厥惟請願顧吾法文所定請願之意義則與各民主國大異憲法草案云中華民國人民依法律有請願及陳訴之權此項條文根於約法約法分爲三條第七條云人民有請願於議會之權第八條云人民有陳訴於行政官署之權第十條云人民對於官吏違法損害權利之行爲有陳訴於平政院之權此其性質皆近於訴訟於法院不過多其申訴之途而已又國會之權限憲法草案云兩院各得受理國民之請願此即約法第十九條第七項所云受理人民之請願國會肯予受理已爲求通民隱之盛心是明爲議會壓制人民之根柢不思各國之請願權乃國民自决之前提其事項列有解散議會而其效力則以議會不爲通過即有强制執行之國民公决從其後故國民之參政權高於國會何有國會猖獗人民無從制止之理人民旣不能制止國會之猖獗則其自始即不願預聞選舉以爲縱不爲功猶免造孽此無參政權之人民漠視選舉之亦非得已矣 
　　又吾國議法之士於解散國會視爲政府與人民之相搏於是以保護國會使政府不得解散自命爲尊重民權而其主張以國會不信任政府與政府解散國會爲相互之制裁者自命爲持平而陽稱民黨陰圖固位者則以此言爲政府御用之黨此又習於君憲之謬點日本學者恒謂政府之於國會解散重選即訴諸民意之實施而不知受訴之民意並不能表顯其對於事理之是非祗用所選之爲何等議員徵其心理之趨向若使行之吾國不過使選舉人多一次賣票生理被選舉人加重一次買票成本而已各國之訴諸民意乃訴諸國民之參政權非訴諸國民之選舉國民立法政府以爲不可行不待濫用解散之威權可直就國會所立之法提請國民公决則國民之參政權又高出政府之上國會果本民意以立法政府何從挾國民以相反抗正惟國會與總統同出選舉同受權於主人分任其立法行政之職至兩相衝突仍由主人起而裁决之此眞所謂主權在民眞所謂人民之參政權君憲之國不易承認徹底之民權吾國學法學者以習於無憲法之君權驟示以立憲之君主制已爲喜過所望又以日本文字與我國相同其說易入遂習之爲口頭禪參政權無眞面目選舉制因而不可行即强行之亦徒使貪汚之民攘臂高尙之民攢眉謂民主國通法之不適於我國者正其未辨民主國之法意者也夫行使主權而曰參政蓋謂主人不必以政務爲專業偶用於立法行政兩有窒礙之時非其專業是之謂參惟其行使主權祗選舉用之事前而裁决立法行政者常在事後身不當政事之衝故無濫用其權之慮民權之所以可久者如此從民主國憲法釋其實例請繼此言之 
國内專電 
　　北京電馮玉祥呈曹士兵以餉爲効死代價乃勞苦終年不得一飽於國家則嫌寡恩於人情覺未安誰無兄弟妻子年來兵變之事無省無之藉口欠餉豈盡軍人無良抑激之使然鈞座久歷戎行深悉兵艱兵心固否關係成敗請飭閣議對軍餉特别注意等語又軍警請願謂前因軍警餉無着黎氏出走今餉仍未頒則軍警等擁護今任之誠無由表白哀懇移津貼議員費之一部分惠於飢餓交迫之軍警公侯萬代云云 
　　北京電稅務司某語予到期公債之失信係基金挪用之故并非四使抗議影響去年鹽餘尙有九百萬撥作内債基金今年一文未撥關稅又短收金鎊又高欲以關餘抽到期之籤實無此鉅欵到期公債要補抽須政府將原案基金撥出一部始能履行安格聯回亦必如此說但鹽餘分文無從撥付交通烟酒更無希望京銀行家存各項公債甚多正設法提高價格（三十一日下午一鐘） 
　　北京電孫寳琦同意案陷（三十）夜送衆院衆院擬發常會日程但甘石派預備先倒吳景濓再舉臨時議長一轉移間難望開議（三十一日下午一鐘） 
　　北京電洛吳又派員赴津謁段表示敬意說明曩事專對安福分子並非對公段未爲動（三十一日下午一鐘） 
　　北京電有人要稅務督辦曹云孫通過就職後方能討論督辦缺今日不好意思先取其底缺（三十一日下午一鐘） 
　　北京電王正廷覆交部海赤通車及哈莫特别快車辦法貴部旣主從緩本署深表贊同又中俄會議將開並請緩開中東路股東會免生枝節部電哈爾濱查照（三十一日下午一鐘） 
　　北京電駐美義國公使仍在華府運動召集第二華會應付中國現狀但柯總統不贊同（三十一日下午一鐘） 
　　北京電王承斌以直隸契稅向農商銀行押十萬元名曰支持行政經費請財部認可（三十一日下午一鐘） 
 
 

Page 4

 
 
第一萬八千二百零六號;中華民國十二年 西曆一千九百二十三年十一月一號
星期四 * *　　北京電英使再照會接收威海意見書斷難更改請速定草約簽字日期 
　　北京電金法郎案關係各使今日會議主使團中舉一公使爲仲裁以圖解决（三十一日下午八鐘） 
　　北京電使團函外部華境俄難民宜向國際聯盟大會請决辦法减輕中政府負擔領袖公使同時政電聯盟會（三十一日下午八鐘） 
　　北京電陷（三十）小麻線胡同會議對孫閣咨文决表示冷淡並勸吳景濓以牙痛避醫院（三十一日下午八鐘） 
　　北京電世（三十一）參院談話會决繼續將上期常會未决之案發通知於星期五開常會（三十一日下午八鐘） 
　　北京電津鎭守使趙玉珂辭本兼各職曹電王承斌慰留（三十一日下午八鐘） 
　　北京電世（三十一）瑞典使艾維婁夫見顧致新任詞又法使見顧催金法郎案履行二月十日照會請十天内答覆又美使見顧催請取消三井壟斷電台權（三十一日下午八鐘） 
　　北京電高代閣諭賀德霖由鹽署領去六萬元爲特别費（三十一日下午一鐘） 
　　北京電廣九領事電蔣光亮唐文烈由淡水退龍岡人民避港頗多 
　　北京電張弧見曹請速另簡賢能 
　　北京電綏遠易都統詢府要人據言未定（三十一日下午一鐘） 
　　北京電周家口兩女敎士昨抵津 
　　北京電孫擔任組閣有三條件不問統一不管財政不辭稅務督辦現一部分議員已向吳派疏通以維持議長爲同意案交換條件（三十一日上午十二鐘） 
　　北京電曹昨召唐在禮入府商路警事曹允下令責成沿路駐軍擔負剿匪　　北京電使團護路案仍未打銷已定具體辦法惟東方反對甚力致未提出（三十一日上午十二鐘） 
　　奉天電俄偵密報赤軍謀奪中東鐵路准備重兵在蒙古滿洲里綏芬等處大舉現張與孫吳計劃出兵聯防 
　　奉天電日本南滿中學堂學生全體罷課昨日午舉國學生一律出校 
　　奉天電報載奉直兩軍在喜峰發生衝突並無其事（以上三十一日下午五鐘） 
　　吉林電俄軍宣傳五站中俄軍衝突雙城子俄軍將增至二萬五千十二月初奪東路爲七日俄國慶紀念探係外交恫嚇手段 
　　吉林電范領電崴軍因欠餉敬（二十四）變四營商民被掠旋鎭靜 
　　吉林電遠東俄民抗納地丁捐阿省徵收員多被殺 
　　吉林電俄庫如洗發金本位紙幣名乞立溫充軍政費華僑未收用 
　　吉林電各團體紛電駐日使請抗議王希天被害事此間將開追悼會（以上三十日下午八鐘） 
　　濟南電孫美瑤來濟謁鄭索餉 
　　濟南電熊擬招三海關監督會議裁釐加稅 
　　濟南電京英使電濟南領事調查魯對威案民氣（以上三十一日下午六鐘） 
　　漢口電聞馬濟在長設軍事處節制在長各軍又小吳門外補充旅一團傳已赴易家灣助戰 
　　漢口電洛派援湘飛機兩架陷（三十）到漢即晚運岳 
　　漢口電二十五師砲營請領馬步槍各二百支補充旅一團領彈二十萬發二團領槍彈百箱機槍彈七十箱砲彈二十箱均於陷（三十）午由武長軍事專車運長 
　　漢口電湘訊湘東趙軍克攸縣譚軍退吳集 
　　漢口電漢口内地會接豫敎士電兩女敎士釋出一說係三師七團奪回 
　　漢口電楚傑楚華兩淺水艦陷（三十）開長沙供軍事運輸 
　　漢口電劉佐龍旅欠餉已發擬即開㧞陷（三十）派參謀長楊邦藩赴五里牌查看駐地（以上三十一日下午六鐘） 
　　長沙電趙准李劍農辭省務院長兼職陷（三十）改選楊宣誠繼 
　　長沙電拆息已飛漲至十七元商會陷（三十）開會議决以十二元爲度 
　　長沙電駐湘美艦長克福邇電美國駐華艦隊司令請轉駐京美使勸告南北政府轉電譚趙令以長沙爲非戰區美領並直接函譚請轉飭所部查照（以上三十一日下午一鐘） 
　　香港電自永翔楚同楚豫同安叛孫後某軍官叩孫意見孫答此種無用廢物去之何傷 
　　香港電蔣光亮自平湖失敗後回省聞翌早已赴港現蔣部三千餘人不知退往何處所餘千餘人退回塘頭廈劉震寰在博羅聞報令石龍該軍司令部將橫瀝路軌掘斷留省范石生全部三千餘人開抵石龍定陷日反攻平湖墟城方面粤軍勢猛有衝出石灘之象孫趕調公安局警察游擊隊千餘加入此路中路聯軍稍勝兩軍現在義合橫田捨命相持一二日勝負可决 
　　香港電葉舉佔平湖後分兵兩路一出樟木頭一出虎門擬會同海艦夾擊虎門 
　　香港電楊希閔許崇智朱培德沁（二十七）亥電告林虎率黃任寰黃業興王定華等來犯柏塘宥（二十六）午接觸沁（二十七）晨敵不支退黃麻陂一部退平陵狼狽萬狀沁（二十七）夜楊希閔率大部進顯村又三徑派尾一帶自宥（二十六）午我軍與劉志陸陳炯光接觸戰烈在派尾沿河小部初時稍動搖經會張國楨飭三山三徑部隊出擊將派尾之敵包圍自宥（二十六）未達沁（二十七）卯共奪槍二千俘多人殘敵經觀音閣渡河退向苦竹現追擊許崇智艶（二十九）戍續電云龍門陳修爵部退往迴龍朱培德張國楨本日可到河源城楊希閔在石壩宿營 
　　香港電孫擬委徐紹楨長粤陳其瑗財政廳（以上三十一日下午六鐘） 
特約路透電 
[北京之財政問題]  
　　三十一日北京電財政整理會長顏惠慶覆上海華商銀行公會電稱四國公使近向政府抗議不付還外債吾人急當妥籌方法履行義務本會現正草擬整理財政問題之偉大計畫按照所已决定之切實程序積極進行冀將無適當擔保之内外債措於穩固地位但事殊複雜非一時所能就緒一俟整理計畫最後擬定即將提交政府早日採行云云 
　　三十一日北京電國會已向政府質問金佛郎定期債劵銅元票政府公債券問題國會議員之意付金佛郎與撥放鹽餘並無關係故不以東方銀行扣留鹽餘爲然請政府繼續向法使署提出抗議國會又請政府注意董康長財政時政府所發行之定期債劵一千萬元今市價大落足碍國家信用應設法整理請政府示明對於此事之意志銅元票折價已逾兩月未見政府有補救方法應請政府懲治負責之人政府前嘗以關餘爲擔保品募借外債國債本年海關收入將無羡餘還債之欵將無所出不知政府有何辦法云云 
[青島商會請償用兵損失]  
　　三十一日北京電政府接青島商會請願書請即賠償用兵占據青島時商民所受損失謂政府前允俟中德間問題解决後即將辦理此事中德商約已於民國十年簽定而政府迄未履行前約故請將售賣公共產業及没收德人產業之欵賠償商民損失 
[川中戰訊]  
　　三十一日漢口電此間接無線電報稱楊森之軍已委棄萬縣該處刻正在刦掠中 
[實業專使抵法]  
　　三十一日巴黎電華員若干人行抵此間擬調查　濟工商業各事 
[香港雨水爲患]  
　　三十一日香港電昨夜大雨自昨日上午十一時起至今晨三時三十分止共降雨十六吋皇后路等均遭水淹山邊坍下之土塞没低部陰溝致水無從洩商行店舖底層多浸水中花旗銀行之庫房及某公司之酒倉均爲水湧入現由救火隊助同抽水 
[對德賠償新會議]  
　　三十日巴黎電意報稱意國關於賠償會議事致英之覆文與法比致英覆文大旨相同 
　　三十日巴黎電今日賠償委員會集議時依英代表之請求暫不討論德牒中所提由德代表出席陳述意見之問題 
　　三十日倫敦電英内閣今日繼續攷慮賠償問題衆覺舉行專家委員會一事究勝于無美國方面雖尙未發正式公文但衆料美國必與英國同亦欲以所可得之最善方法着手進行以圖賠償難題之解决 
　　三十日華盛頓電共和黨領袖參議員麥考米克氏赴白宮晤總統後聲稱賠償問題專家委員會之美代表團須包括多數反對國際聯盟會及反對與聞外事之人美代表須爲務實之人且須知歐洲政治否則美國將喪失其金錢與債欵 
　　三十日紐約電美報以爲法總理普恩賚在桑譬尼之演說不致破壞現所提議之賠償會議有數報謂法總理所求者爲國内之選舉票數而非國際之同意紐約時報稱普恩賚之主旨無非與美國務卿休士同意欲使此次會議爲純粹顧問性質耳紐約世界報稱如普恩賚所預說之條件果經法國正式提出則英美將遇一種新困難時局蓋英美不能採行含有承認佔領魯爾合法意味之舉動同時又不能拒絶調查德國所能償付之總額也紐約講壇報稱現無悲觀理由普恩賚之明白言論當可助成解决云 
　　三十日巴黎電今日大使會議决定再牒告德國主張執行德國境内協約國軍事管理權 
[德國之分立潮流]  
　　三十日愛拉夏拉爾電分立派領袖在各處發出示文聲稱來因地高等委員會已承認來因共和國並謂搶刦者定當塲槍斃商店儘可開門營業當道即將組織經濟局籌備工作　　　　　云云　　　　内農人置之不理反採行嚴峻方法擬掃除分立派有一分立派市長爲農人從臥室中曳出游行全鎭農人且强令之到處跪下發誓以後决不有此叛國行爲又有一分立派領袖被農人剝去衣服縛於樹上而痛毆之許多村鎭内之分立黨徒苟無法兵保護不敢出門 
　　三十日巴黎電法軍佔領境内之杜倫地方所有公署悉爲分立派所佔據白根全境已投降分立派比軍區域内昨日安靖分立派在克萊菲爾籌議賑濟貧民事宜現方辦理民廚杜塞爾道夫之慈善機關現已成立現正分散衣食以惠貧民 
　　三十日柯洛業電柯洛業主敎請各處天主敎徒救濟來因地與魯爾之困苦尤以供給食物爲最急主敎並請佔領當道設法准救濟品之免費運輸或予以優待辦法 
[德國各邦之齟齬]  
　　三十日巴黎電巴伐利亞民黨大會今日通過信任巴政府案民黨會長聲稱巴政府不可黜免洛索將軍巴邦在財政上應有自主權鐵路應取銷集中制云巴邦現已編制軍隊似有攻擊薩克遜邦或柏林之勢 
[英前相逝世後之弔唁]  
　　三十日倫敦電波拉勞逝世後弔唁之文今日紛紛發表英相包爾溫以爲國犧牲生命稱之南斐斯末資將軍稱波拉勞之輔佐喬治極有功於國家及世界深可惜者波拉勞未能出席於和會否則以其智慮定可使英人所有最惡劣之錯誤不致實現云 
　　三十日倫敦電前英相喬治今日抵紐約對報界發表一文述其戰時及戰後數年與波拉勞之密切合作 
　　三十日巴黎電法總統與總理接波拉勞逝世消息後即發電弔唁法報社評謂波氏有子二人殞命疆塲波爲保守黨之領袖亦爲法國之摰友云 
[英相演說保護政策]  
　　三十日倫敦電包爾溫今日在斯温細演說謂渠已授澈研究極以保護政策爲然因英國生活之程度實有保護之必要而在此世界狀况未定之時英人生活程度尤不可不保護也俟時機旣至渠當訴諸國民無論如何渠必爲失業奮鬭云 
[在土之俄難民]  
　　三十日倫敦電路透電社得悉英軍開離君士坦丁後該處俄難民之地位復見阽危惟其政治會社使之未便留土者近已陸續離土八九兩月計被遣送者共有三千名自國際聯盟干涉此事迄今遣送者已滿兩萬現待遣者仍有七千名各國中法國待遇俄難民最善計容納一千四百五十一名次爲美國計七百九十一名遣英者僅三女子無男子 
[瑞芬之合作]  
　　三十日巴黎電瑞典各報載稱瑞典新聞記者及報館主人聯合會開成立二十五年紀念慶祝宴會時外交大臣在席上宣稱瑞典芬蘭極當同心合作彼殊贊成兩國軍事聯盟訂定如俄國無端攻擊芬蘭瑞典當出助之 
[英國造船業報告]  
　　三十一日倫敦電據勞合德公司一九二二至二三年之常年船舶註册報告觀之造船業無早日轉機之象今水上之船舶較一九一四年六月增多一千六百萬噸惟内有多數船舶縱商業大見活動似亦不致用及一九二三年六月止之十二個月内因在經濟上不適用之船舶共拆毁三百艘計六十二萬五千噸此固爲可注意之點然船主以前途尚無把握仍不敢定造新船且工業爭端仍使造船業無生色有多船因以不能早日完工云 
[各國近事]  
　　三十日君士坦丁電伊斯美氏已允受基瑪爾總統之組織内閣任命 
　　三十日紐約電柯立志總統近定鐵路運煤運穀新章分别出口及國内用途今日有鐵路百條之幹事員開會通告柯總統不加贊成 
　　三十一日蘇菲亞電布前閣員告拉狄夫博士昨夜歸家時爲人殺死同行之前駐德公使圭曲夫氏受重傷兇手逃逸 
　　三十日西班牙京城電今日洛格羅諾附近有劇烈之地震路爲之龜裂石礦中發生硫磺臭工作已停 
　　三十一日大阪電美大使胡德氏因妻母于地震時受驚患病今日偕其夫人啓程回國告假兩月日人因美人此次救災甚力故送行者極盛以表示感忱 
　　三十一日大阪電今日天長節因災取銷正式慶祝 
公電 
　　北京通電各省衙門均鑒本日令特任徐邦傑爲碩威將軍此令任命經家齡爲直𨽻高等檢察廳檢察長趙梯青爲奉天高等檢察廳檢察長楊長溶爲河南高等檢察廳檢察長此令京陷印 
　　杭州　　　來電　報館　　　　　　長　此　浙民反對論　　　非法總統任命以浙亂浙以免禍浙罪浙議員鄰榮　 
國外要聞 
[德國特約通信] [  王光祈]  
　　世界農產之近况（一）各洲麥額之增减 
戰後世界農產因各國天災人禍之故產額大形退步在一九一三年世界農產總額爲二·六四七·五○○·○○○dz（每dz重兩百磅）到一九一九年則跌爲一·五六二·五○○·○○○dz因其中已减去農業豐富之俄羅斯一員也（俄國戰前農產約占世界總額四分之一譬如一九一三年歐俄產額共有七五六·七七六·○○○dz亞俄產額共有九二·○八一一○○○·dz合之則爲八四八·八五七·○○○dz約占是年世界農產總額四分之一以上）到一九二○年世界農產總額（俄國除外）稍有增長其數爲一·七四四·三○○·○○○dz加入蘇俄產額二八五·○○○·○○○·dz共計二·○二九·三○○·○○○·dz較之一九一九年已漸有進步自一九二一年以來更逐年增加然較之戰前則仍不及也茲將戰前戰後世界農產總額一爲比較如下 
　　時期　世界農產總額（第二行無俄國在内）一九一三年至一九一四年二·六四七·五○○·○○○dz一九一九年至一九二○年一·五六二·五○○·○○○dz一九二○年至一九二一年二·○二九·三○○·○○○dz一九二一年至一九二二年二·五○·○○○·○○○dz一九二二年至一九二三年二·一四三·二○○·○○○dz照右表觀之自停戰迄今世界農產總額逐年均有進步然較之戰前尙少五六九·○○○·○○○dz猶未能恢復原狀惟白種民族素以麫包爲主要食品故彼輩通常所稱之世界農產ＤieWeltproduktionVonGetreide係指下列四種（一）小麥Weizen（二）裸麥Roggen（去年記者法國農工狀况通信中曾譯爲燕麥茲改譯此名）（三）大麥Gerste（四）燕麥Hafel與吾國南方人之重視白米爲主要糧食者不同也茲再將戰前戰後世界各地所產上述四種麥類數目表列於左 
種類地方一九一三年至一九一四年（以dz爲單位下倣此）一九二二年至一九二三年小麥產額　裸麥產額　大麥產額　燕麥產額歐洲三六０００００００二七七００００００北美洲二七三七三七０００三四五六０００００南美洲三五八０００００六三００００００亞洲一０九五三四０００一一０五０００００非洲二八００００００二一五０００００澳州二九五五００００三０二０四０００介於歐亞之俄羅斯二七九六八四０００五九二五００００總計一二六三０五０００九０六八０四０００歐洲二一二００００００一七七００００００北美洲一一０九五０００三三四八００００南美洲八五００００六四二０００介於歐亞之俄羅斯二五六八八五０００一二二五０００００總計四八０八三００００三三七六二二０００歐洲一三八００００００一二五００００００北美洲五一四六二０００六０００００００南美洲三五００００００一八０二０００亞洲六五００００００二二六九００００非洲二三００００００一三四０００００澳洲一一六三０００缺介於歐亞之俄羅斯一三０六八四０００缺總計三四七八０九０００缺歐洲二七八００００００二二０００００００北美洲二二五二三三０００二五二一八八０００南美洲七０九七０００八八三五０００亞洲七八三０００一九五００００非洲四五０００００二００００００澳洲五三七一０００缺介於歐亞之俄羅斯一八一六０四０００缺總計七０二五八八０００缺細觀上列一表則知一九二二年世界麥產總額與戰時相較歐亞兩洲（包含俄國在内）均形退步而南北兩美則頗有增長故世界農產趨勢亦有由歐轉美之傾向茲再就歐亞俄三地及南北兩美戰前戰後農產消長之情形一爲比較如左 
地方　一九一三年至一九一四年　一九二二年至一九二三年增减如何歐洲九八八００００００以dz爲單位七九九００００００減亞洲一七五三一七０００一三五一四００００減俄國八四八八五七０００一八六七五００００減北美洲五六一五二七０００六九０二六八０００增南美洲四七二四七０００七四二七九０００增至於非洲去年產額較之戰前略有減少澳洲則以去年統計不備無從查考惟此兩洲之產額無論戰前戰後爲數均屬不多即付闕如亦無關宏旨又上面數表所謂亞洲係僅指印度日本高麗各處而言而龐然大物且以農爲國本之中國則並不在内此無他因中國缺乏統計令人莫得其詳故也若中國者誠可謂爲世界之秘密國矣 
 
 

Page 5

 
 
第一萬八千二百零六號;中華民國十二年 西曆一千九百二十三年十一月一號
星期四 * *   
 
 

Page 6

 
 
第一萬八千二百零六號;中華民國十二年 西曆一千九百二十三年十一月一號
星期四 * *國内要聞 
[北京特約通信] [  警]  
　　未必緩和之曹家環境 
　　曹氏選舉以前及甫被選之際對於反直方面甚爲重視一若恐討伐之師立起者近一週來見各方均無動靜即東三省之秋操亦非有他意乃漸有莫予毒也已之念直系相逢輒曰時局緩行矣雖然彼等對於反對之有力者已下柔和之功夫而效果尙未之覩也今以愚所知者言之 
　　天津之段爲彼輩所極不放心者故未選以前曹銳迭次造門均不得要領而段派之反直進行如故曹一入京即以魯督餌張懷芝囑其與段言和仍被拒絶自吳佩孚優禮尊重之說起洛津兩方均派人謁段所謂最高年俸元老院長者段輒以不乞憐於人斥之曹銳入京以前聞曾謁段一次又談及金錢地位等事段變色而起曰健亭你再說此等話我就要不陪了曹銳遂怱遽而出近三日來王承斌尙晤曹汝霖一次托其向段解釋曹汝霖亦以不敢負責答也至於段之部下亦取軟化政策劉詢張樹元魏宗瀚等之取消察看字樣即其見端而如吳光新張敬堯曲同豐等亦間接示意但能來歸即將官勳開復然上述諸人之對此據天津傳來消息則绝未改其數月來之態度且依然四方奔走暗中進行蓋軟化之策尙未奏效也 
　　關外之張雖吳佩孚主攻而津派主和可稱爲津奉和議使命往來已四五閱月如賣菜傭之議價逐日增加恢復巡閱督軍名義返還去年戰爭所獲軍械猶是兩月前已許之條件至於最近則對於張作霖直以副總統許之又以奉天之最强硬者爲張學良乃决計向張學良設法而有畀以奉天督理之說熱綏察三區之地本爲爭點兩月以前已有熱河用張景惠之提議今則更進一步平分三區故在直派觀之以爲張作霖旣持重不肯作戰則務饜其欲並其子亦牢籠之和議終有告成之一日如其成爲事實則一意對南不懼後方之牽掣但聞張氏方面始終未表示肯和說客出關張之最好看語不過親戚感情仍在一言且聞張之與段往來仍密最近段側尙有某前督軍赴奉也至於奉之對浙始終相助曾迭次對直使表示如與浙搆兵我决不能坐視此直奉和議之最近眞相也 
　　東南方面如何進行因其責諉諸東南某督此間無甚確息然某日曹錕語人謂浙盧我所不怕彼如與我作對其内部即生問題確否如何無從證實但近日有一異聞曹曾以私函致王士珍請其往就蘇皖贛巡閱之職謂東南半壁請公坐鎭如欲帶兵前往可撥一二師隸諸麾下而王氏復函辭之此事是否誠意固不可知但聞王之左右語人曹入京後未親詣王宅請安王亦不肯入府王氏談及曹氏輒有輕蔑口氣曰他如何幹得下來且談及段氏依然許可謂芝泉精神好尙可以有爲也 
　　至於西南方面吳佩孚實引爲已任對川雖已失敗鄂西但取守勢而對湘依然進取欲以譚趙爲鷸蚌而自爲漁人頃聞已密令馬濟入長沙矣廣東方面本利用沈鴻英陳炯明而又勾結滇軍以孤孫中山之勢近日龍濟光在京頗事活動傳聞曹氏方面已允濟以欵　使之在廣東有所布置以謀奪取地盤但直方有一大吃苦之處即爲調動不靈京漢綫上之靳雲鶚胡景翼曹吳迭次使之攻蜀使之援湘又欲使之移防山海關喜峯口等處而二人自踞河南境内不肯移動一步彼等竟無如之何又如馮玉祥氏頓兵近畿曹側屢使任東北防務而馮亦不肯出兵且明語當局謂我無餉源在京尙有崇文門可吃窩窩頭如一開拔必將以無食而潰馮又對於津派諸人時露不滿之意謂彼輩意欲排我彼輩又無如何也洛歸客言吳對川對湘已將洛陽所練之兵多所抽調更番塡補漸乏久練之卒故直派武力主義實際上頗有不可告人之苦前傳三經略之預定計畫已不能實現即陸錦新組之軍事處近來各省來電之少亦與前之參陸處同轉不如保定巡閱使之赫赫矣（十月二十九日下午一時） 
[北京通信] [  隨波]  
　　京衆院議長風潮之索隱 
　　衆院改選議長風潮奔騰澎湃今又成爲北京絶大之政爭外間一般之揣測不曰吳景濓制憲所遺之裂縫即曰高凌霨爭派閣之偏師以愚所聞此中原因複雜不僅保派倒吳作用一言蔽之大部分爲國會内部權利之爭其目標不止衆院參院議長問題亦捲入此漩渦追原禍始亦吳景濓壟斷太甚有以致之也 
　　當吳閣聲浪最高時衆院諸人以議長一席行將騰出稍有實力之三民團體（新民全民民治）均起而逐鹿爲綢繆未雨之計民治社之牟琳競爭尤力然新舊交替必先得民憲同志會之同意而後可以博得票之多數故欲爭議長者均先後向吳景濓一探口氣以窺其意旨所在而吳則一味敷衍謂本人組閣與否現尙在考慮之中諸君且少安毌躁某苟組閣議長之職自當妥覓替人無待諸君之過慮也各方聞吳之言以爲故弄狡猾意在博得條件則亦安之無何吳以閣事日急乃召集民憲派議員開會于小蔴線胡同私宅聲言「某將組閣議長問題不能不先行解决今同人所推新民之張亞農（伯烈）全民之温子英（世霖）民治之牟貢三（牟琳）某以爲皆屬不當吾黨此時不可放鬆政權此席某意當屬馬彥翀（馬驤）諸君諒以爲然」此言一出而民憲派之不肯交出議長業已完全大白是日列席中有衆議員某曾跨黨於小孫派（即民治）且與牟琳友善因走告牟曰吳大頭將讓議長於馬驤君絶對無望矣牟大怒遂聯合小孫派全體一致倒吳提解釋議長任期案之陳純修即牟之一系陳本不甚出名之分子其爲先鋒攻吳者蓋後有牟琳指揮之也 
　　前一星期中參院議長問題不又發生乎曾下大批資本之王家襄起而再謀因民憲同志會議員參院中亦佔三四十人乃商諸吳景濓請通告同人悉投本人之票如肯帮忙自有相當酬報吳謂參院非我力量所及請君自謀王頗不悅然聞小孫派王湘正在與本人角逐意者吳拒我以助湘所以爲交換衆院議長之條件則亦不甚爲怪及仔細調查王湘雖曾求民憲帮忙然亦已遭吳景濓之拒絶且小孫派恨吳尤甚絶無可以聯絡逆料吳深閉固拒必有其奥妙之手段乃亦授意衆院中之研究系同樹攻吳之幟及最近數日民憲之趙世鈺居然聯合參議員與二王（王家襄王湘）作鼎足之爭而吳景濓之不爲王家襄帮忙遂完全露骨參院諸人一聞此事無不大譁謂民憲同志會旣壟斷衆院議長今又爭參院議長豈兩院中皆吳景濓之殖民地耶此議一唱於是各派皆集矢於吳而以議長問題爲攻擊之目標西草廠小孫系之某報丞相胡同研究系之某報日日登載改選議長之論評民憲之國民新聞又逐一駁之而憲法四十九條之一條文遂爲報端爭論之焦點其實此種法律之談皆借花獻佛爲一種攻吳擁吳之武器若根據其所辯論者以窺測議長風潮亦等於聽高凌霨派挑撥之空氣絶無眞是非也（十月二十九日） 
[閣戰中之保派倒吳運動]  
　　吳景濓挾國會爲武器對於內閣問題自身雖未能確具把握而消極的攻擊他人使之不能成功則綽乎有餘現時臨時會開幕已經三日正式總理勢須提出不能久懸於是而外傳之閣揆名單亦覺日新月異有謂曹錕以目前第一難關在於財政故閣選標凖以熟悉財政爲先頗有擬及熊希齡之意即熊亦自見獵心喜並不拒絶者有謂靳雲鵬自下野以來日作捲土重來之想當局雖未必重其爲人惟以其席資甚厚在此庫空如洗之時或亦不無可取曾由某要人示意以籌欵三百萬爲條件許其登台者有謂蘇齊雖推薦顏惠慶然對於張紹曾亦不無關係現顏旣已難成事實不免又回顧及張日昨孫發緒來京即係奉命進行茲事者有謂孫洪伊與保方遞送秋波已非一日兼以曹側近正標榜統一旗幟尤與孫以活動機會昨已有人向曹爲孫說項謂目前直系旣無涵蓋一切之人不如覔一北人南派如小孫者使之出擔揆席或於和平前途獲有裨益曹頗爲動者此種消息在言者未嘗不頭頭是道但按諸實際皆屬不確以目下形勢而論非用吳即須倒吳除此不能更有其他辦法蓋吳舍此自身外無一不反對顏高固不贊成即熊靳張孫又豈能同意但觀曹錕至今對於人選問題尙無明白表示日昨召集各閣員入府協商閣事亦祇言個人並無成見而一方甘石橋則進行不遺餘力似已參透此中眞相知於對吳未有辦法以前絶不必提及何人組閣也至依照憲法繼任總理須於國會開會後七日内提出一節曹側諸人亦幾經研究認爲非於此期間内提出不免授吳以柄故極欲儘此三四日將議員人數拉足一面解决議長問題一面將同意案提出通過萬一屆期甘石橋組織尙未就緒則惟有姑提一不相干之人以供犧牲此項人選有擬及孫寳琦之說以孫爲老官僚且無黨派可以標榜超然主義惟孫氏是否肯上其當實一問題依昨日所聞暗中反吳最力者爲王毓芝大有以去就力爭之意甘石橋之組織亦王之力爲多蓋王本爲籌辦大選之中堅人物與議員多所接洽故聯絡亦較易也總之吳景濓與内閣之距離現已日趨日遠即過去之顏現在之高以及外傳之熊靳張孫等等亦未必能嘗臠眞正之組閣人物非至甘石橋組織成功之時决不出現而此人是否在上述諸人之中或出於上述以外此時亦尙未能斷定也 
[直系謀浙之内幕]  
　　外人所言 
　　字林報吉伯特氏通訊云北京直系要人似已鼓足勇氣與吳景濓抗衡旣否認其閣揆更進而破壞其國會中現有之勢力吳若一味作梗直系更將終止現國會之壽命趕辦新選舉以絶其活動之路吳景濓此次謀閣甚力而卒遭失敗者以吳佩孚堅决反對及蘇齊繼起附和洛吳爲其主要原素吳氏旣被擯斥粤之中山亦將自行失敗於是直系集中心力以謀對付之人物將爲浙江之盧永祥而並非如一般所料之張作霖蓋盧以定福之碩果段系之要人擁鉅額軍隊居扼要之地實爲直系野心上之絶大障碍盧苟不去浙安福黨人猶有上海浙江爲活動根據地則曹錕决難永保其位去盧之道厥有三端第一用兵驅逐之第二携貳其部曲俾無所憑藉第三威脅利誘使其歸附直系就目前形勢論攻浙必由江蘇而當道此際縱不顧江浙兩省民意亦無意與上海西人爲敵輕啓内爭致上海附近發生戰禍故浙盧當無被迫出而自衛之虞且直系此時亦不僅謂無意違背民意輕啓釁端並稱毌須用兵深信聯合二三兩策必能迫盧立時離浙背段歸直爲曹氏之副雖然此事極爲偉鉅似非直系人物之所易辦到惟直系中吳佩孚具有絶大勢力苟非吳有意以副座畀盧向北京有確定之表示則直系各派亦未必能一致贊助此項政策據此則北京方面謂盧有副座之可能者其故要亦可知然則盧氏方面能否誘其背段附直亦一問題據滬上直系人物言盧氏因信從缺少政治經騐者之計劃致其目下地位十分狼狽當初盧氏深信福建方面可使北方將領如孫傳芳王永泉臧致平輩轉而附己旣獲福建則出兵取贛然後連絡安徽及魯南淮北土匪迫齊去蘇自其誘致孫王之舉失敗後閩中僅餘臧致平一軍尙相聯合因頗傾向孫中山欲令臧致平自厦門夾攻陳炯明段及津沽安福要人預覩粤孫之將敗曾戒盧勿使臧與粤陳開釁盧氏不納且與中山發生密切關係而與安系人物反不如前之契合是故今日粤孫一旦失敗盧非降心回就舊雨之安福則將納北京之香餌締結新交且又不盡此也北京議員之南下出於盧所招致日前曹將當選之際滬上要人擬一討曹電稿斥曹嗾使爪牙迫逐總統黎元洪携杭請盧署名盧接閱之後稱渠去年旣未承認黎之總統此時亦未便變更態度因不允署名議員聞言大驚謂盧曰公果出此態度不僅反對曹錕無名即吾輩南來亦無理由幾費唇舌盧卒勉發一電藉副議員之意然自是以後雙方感情亦不若往日之融洽矣迨曹氏當選議員復携一否認選舉聲討曹錕電稿赴杭而盧之顧問乃一致力勸盧氏不可署名謂此電一出不啻宣戰浙旣未爲戰備而蘇則佈置周妥福建旣不可靠民黨又日益窮蹙盧氏懾於利害徑行拒絶署名議員遂含怒回滬再者浙籍某鉅紳之見殺據稱乃出盧之命浙紳銜恨暗誘軍警叛盧聞浙軍某司令及警界某要人業已離心以此種種直系刻正乘機進行甚力而其樂觀亦非毫無理由也 
[敎育部員通電訴苦]  
　　宣布搬送文件經過 
　　敎育部全體部員因兩次運送公文到國務院拒而不受特於星期六（二十七日）上午在該部開全體緊急大會討論辦法僉謂張廷諤旣傳出曹意說數日内必有辦法不妨暫行靜候數天不過此事仍應由内閣負全責張廷諤嫁禍於曹意圖脫卸責任殊屬非是本部代表實無赴府謁見之必要倘逾相當時期仍無解决方法則惟有謀最後之自决實行大會議决之第二種辦法（按即仿照參議院辦法組織部内行政委員會）以免中央敎育行政久於停滯當即全體一致通過並議决將經過一切情形及最後自决辦法通電全國以明眞相聞此項通電爲電局所扣不允拍發茲覓錄原文如下敎育之興替足以覘一國之强弱國家旣特設專部且部必有長使其負對内對外之一切全責固以重敎育也顧按諸事實適得其反我國之無敎育部也已四月餘矣蓋有敎育部者其名而無敎育部者其實溯自六月間内閣攝政以來敎長一席虚懸至今部中凡有政務悉歸停滯影響所及全國蒙害我同人等身丁其際内撫天良外顧責任乃相與茹痛忍餓奔走呼號期得有解决之方種種苦情業已告我國人當蒙鑒及前以攝政時間業經届滿部務重要管領無人不得已乃將六月迄今所收公文數千件彙集裝箱送請國務院辦理免再延誤未送以前先向攝政内閣陳述此意奈堂廉高遠曉音瘏口終不足以感格其心空言搪塞謂大選已近待中樞有主必百廢俱舉同人等謹敬聞命祗得再行靜候及雙十節過又推舉代表迭向代閣繼續請示日復一日仍無切實答覆乃於二十四日公推代表實行携帶文卷箱件運送國務院乃謁總理不見請謁秘書長鵠候數小時始蒙接見拒不接收囑翌日再行携往二十五遵命前去則總理託病未到秘書長又以無暇接見爲詞僅於號房由電傳話數次而天已向晚代表飢寒交迫相顧悵然乃將卷箱留置院中派人看守代表等暫行回部七時餘院中來電云秘書長請代表往見遵即相率偕往見後張秘書長謂總理病未出席此事已提出於閣議席上惟三數閣員不能負責因詣公府面陳府方謂敎部四五月無長官情實可憐傳諭安心數日内必有辦法箱件仍屬帶回等語並謂代表等儘可直接往見並可代爲先容代表等當向秘書長聲說此事解决仍須内閣負責現無進見之必要况敎育長官虚懸已久部員欠薪已逾八月當局熟視無覩擯諸不聞不問之列今乃告以赴府請見意圖脫卸責任殊屬非是同人等但知總理綜攬政務早應注意及此此時尤宜上體府意速籌救濟同人等於此短期間内靜候後命遂將文件携回部中保管此近日來文件送至國務院及仍携回之經過實在情形也竊念敎育事業向爲國人所注重恐遠道傳聞致多訛誤特將經過事實敬告國人以明眞相倘逾相當時局仍無解决方法則同人等惟有謀最後之自决屆時當再商榷於我國人之前同人待罪曹司計窮力薄敢布區區伏希公鑒敎育部全體部員叩沁印 
[使團對護路案意見不一致]  
　　中美通信社云自鐵路警備督辦發表後護路案之空氣確較和緩前日外間有謂二次護路通牒將俟英使返京後提出之說據切實調查似乎不確護路案原係某國一方面之利益與他國無甚關係内中爲敷衍某公使面子而贊成該案者固屬不少惟意見仍未能一致昨據某使館員談話謂某使之所以亟亟提出護路案者原係爲保全該國在鐵路上之債務起見故其提案中最注重在管理鐵路會計蓋會計一經外人管理則此後路局進欵非得外人同意中國政府不得自由支配惟此事於他國無甚利益按諸海關及鹽務稽核所之前例雖爲各國共同利益而歷來稅務司及稽核所會辦十九爲某國人各國共爲其難其國獨享其利故護路案即能成立其結果亦不過與海關稽核所同出一轍耳且列鐵路會計於護路案中未免離題太遠云云觀此則外團之意見尙未一致可知矣此外護路案中主要之路警問題現經我國自行組織鐵路警備外團自無置喙之餘地惟我國官僚辦事太爲遲緩日前外交團曾限兩星期爲中國良路警之期現屈指兩星期已將届滿倘再延宕下去則外交團提出護路案終不免實現矣關於曼德會辦一事前日政府曾以口頭通告外交團外交團方面亦頗滿意曼氏昨日已與唐在禮督辦會晤商議進行辦法 
[日災中之華人被害事件]  
　　日本震災發生東京秩序紛亂之際竟有慘殺華人之消息經外交部電令駐日代辦施履本詳密查復一面照會駐京日使提出抗議近得施氏復電略謂學生韓陳沈三名被日本臨時警團誤認爲韓人毆打陳沈兩生傷輕韓生傷重現在醫院此外尙有五六人被毆正在調查僑工傷輕曾與亞西亞局長談及據稱外務省已派員赴醫院慰問此事發生在急災時日人被打死傷亦多並非故意毆打已於本月二十提出抗議等語又日使答復外部照會亦謂奉政府訓令地震時聞韓人有橫暴行爲羣情憤激有貴國學生三名因言語不通誤認爲韓人遂被毆傷當即收入醫院治療現已痊愈被毆時有日本婦人辯明伊等係中國學生惟此時正當羣情憤激之下該婦以庇護韓人嫌疑亦被毆打此外當地震時貴國人因言語不通及其他情形而遭毆擊或罹災死亡或因他故而行踪不明者諒不在少數目下正極力調查至此次震災貴國人民若干名因各種誤解爲衆民毆擊帝國政府不勝遺憾惟際此未曾有之天災加以一部份朝鮮人之橫暴致使羣情憤激發生此等不祥之事件然帝國政府仍排萬難努力救護外人對於貴國學生及商人苦力等三千餘人雖當船舶難得之時仍迅速設法配置免費送往上海之事實確信中國政府必爲之諒察者也等語日使並於晤見顧維鈞時表示歉意聞外交部以此案關係重要尙在繼續縝密調查之中 
　　又二十二日東京朝日新聞載云中國公使館與小石川指谷中華民國聖公會調查部對於被殺華人之確數正在協力調查之中日本警視廳與内務省警保局亦正從事探查惟大體之預測華人被殺者一百六十餘人負傷者一百四十餘人至不知下落者之姓名則以中國使館與橫濱領事館於大火時已將留日華人姓名册燒失不能正確查悉今惟有俟聞見之報告而已據施公使之言目下被殺者之已知其姓名者計有勞動者十數人學生四人商人九人及負傷者約二十人其他均迄未知其下落王希天氏赴習志野後即失蹝而華人被害風說之最盛者爲東京府下之大島次則橫濱郊外之户塜附近及月島富川町方面目下已歸國者約在千人以上九月六日以前倉皇歸國未報告使署者約二百人云 
[赤俄又發行新紙幣]  
　　哈爾濱通信云舊俄前發行之盧布害徧全球而東省人民受害尤烈破家亡身者殊不可以指數詎赤俄政府近又在海參崴發行一種新紙幣名曰屈屋列治票面分一元五元十元五十元一百元五種已漸次推行於東方據聞該政府之意思尚欲推行於各站故近來哈爾濱各界聞之非常注意惟經濟家推測此項紙幣在我國境内絶對的不能通行其所持理由有三㈠華人鑒於前俄盧布之害對於俄國紙幣之信用本極薄弱且此項新紙幣是否有兌現之可能性實屬疑問故華人不願收受㈡東路沿線紙幣本極充斥據調查朝鮮銀行約發行六百萬元東三省銀行約一百五十萬元交通銀行約一百二十萬元中國銀行約一百萬元廣信銀號約五十萬元總計流通市面者不下千萬元僅此數行之紙幣已足使市面金融恐慌今更欲以他種新紙幣挿足於東路沿綫勢殊不易㈢中東沿綫係中國領土俄政府無行政權不能强制華人收受雖中東鐵路有運輸上之關係爲銷納之機關惟已經我國收回代管亦有拒受之可能綜上三因該紙幣在華境恐無行使之希望也 
[濟南雜訊]  
　　黨爭與議會延期魯省政黨之爭執近已化零爲整愈演愈烈外表上分驅熊擁熊二派其實則係國民黨與共和黨對壘蓋誠社首領張介禮（一屆議會議長二屆副議長本屆議員）共和黨也民治社首領王朝俊（二届議會副議長）國民黨也濟社議員分子複雜兩黨均有王朝俊以辦理本屆省選時與田中玉决裂田欲得而甘心匿迹都門者二年於茲今勁敵旣去遂思回濟整頓民黨歷史上絶不能合作之誠社則聯絡同黨積極抵制近來國會議員于元芳洛吳秘書長郭緒楝（二人俱共和黨）之聯翩來濟俱與此有關濟社誠社民治社等之現有局面將來必併而爲共和國民兩黨恢復元二年之形勢至於省議會延期一節現已成一種法律問題以前希圖延期議員所持之補足三個會制省憲等幾種理由現以憲法頒佈已均不能成立另從憲法上尋出新理由謂憲法第一百二十七條第一項「省設省議會爲單一制之代議機關其議員以直接選舉方法選出之」而所謂直接選舉方法者尙未定出省議會無從根據而改選故須延期以待該法之定出但據省署消息熊省長以下屆省會選舉在憲法未宣布前内部即曾有艶電催促籌備改選如今憲法宣布究係按新法或舊法改選自當再向内部請示惟爲希望延期議員所包圍故該項呈文至今尙未能發出 
　　剿匪中之騷擾魯省南境盜匪特多所駐之軍隊亦衆一班人民不苦於匪即苦於兵被其害者多不敢聲張茲據郯城通信云日前有二十旅軍隊同五旅軍隊到該縣鄕間剿匪日間則强取民食雞豕爲空晚間則硬宿民家强姦婦女民人徐鳳和不畏强禦出與理論當被開槍轟擊受傷極重旋即身死死後其寡嫂楊氏電禀軍省兩署請爲懲治復由該軍官誘之以利給京錢一千串謂否則必殺以滅口伊係婦人不敢不遵遂由該營代爲拍電督省兩署云係誤傷强姦一節置而不叙今將前後兩電錄下（前電）鄭督理熊省長鈞鑒今有二十旅督連長侯同五旅張團函調民團剿匪督連長隊下目兵硬宿民家强姦婦女氏夫胞弟徐鳳和理較觸怒開槍轟傷氏喊訴經侯張騐明給洋派隊赴 
 
 

Page 7

 
 
第一萬八千二百零六號;中華民國十二年 西曆一千九百二十三年十一月一號
星期四 * *臨調治旋以傷重身亡氏即赴郯喊寃被阻特電懇鈞憲代爲伸寃臨沂薛莊保孀婦徐楊氏泣叩（後電）鄭督理熊省長鑒敬日電控二十旅侯營副兵士槍傷民氏夫胞弟一案查係誤傷已蒙王團長恩䘏京錢一千吊氏等甘願不究并懇轉飭王團長勿再懲辦官兵至爲叩禱臨沂南鄕薛家莊孀婦徐楊氏族長徐贊中保長王振楷等叩宥 
　　張培榮出發剿匪軍署以魯兩匪氛較甚他處昨特召集軍事會議令來省與在省軍官一體參與鄭士琦謂現奉府院明令對於魯豫積匪務須痛剿兗曹一帶素號匪區限一月内先事告竣望大家討論僉謂張使（兗州鎭使張培榮）爲四省剿匪副使首負此責如有兵力不敷之處請督理臨時指調其他各處仍依原計劃進行會後一面電飭張使照行一面令其來省副官將應領之開花彈二千發五萬粒步槍彈千五百粒手槍彈一併尅日軍去聞其出剿路線首由滕縣出發而嶧而郯而黃而曹以次取道金鄕魚台嘉祥朝城等十六縣云 
[趙恒惕籌餉之反對聲]  
　　人民受苦不堪 
　　趙恒惕自被逐於朱耀華後地盤頓减不獨葉開鑫已佔有之衡陽復爲譚部所得即原有防地如益陽常德等處亦歸譚氏掌握中所謂護憲軍區域不過平江瀏陽醴陵數縣而已平醴兩縣失而復得省垣雖爲趙氏收復然湘河西岸即係敵軍終日槍砲聲向省垣攻擊人心惶恐莫知所之趙氏以省垣較爲繁盛遂以此爲餉項策源地祇圖餉之有着不恤竭澤而漁而一班條陳計劃者如軍資處總辦梅蔚南長沙知事曹獻庭各以其搜括民財之本領獻於趙氏於是垂斃之民益陷於水深火熱之中而怨聲載道矣當趙氏未入長沙也方鼎英朱耀華在省抽收房租一月括洋八萬元趙氏到省後除向商會淮商華實三處先後借去二百餘萬外又向省城財名較大之紳商特别借欵或數千元數百元不等其行爲無異於綁票以致稍有貲財者均率眷離省以免再行纒擾而趙氏猶以爲未足於是加抽房租一月更新立種種籌餉名目如挨户運夫捐田賦帶徵之軍用特捐合計不下十萬元近又發行印花二十萬元分區派銷列爲甲乙丙丁戊五種大店數十元至百元小店亦五六元一與聲辯即以帶署相恐嚇又提徵十三年田賦增加釐金四成發行軍用劵百萬元均在進行之中近軍資處又實行提借房租一月指將來擬收沿湖畝捐爲抵押品擬具簡章十條仍以前兩次抽收房租收條數目爲定額人民居於軍閥之下敢怒而不敢言然該處徵收員竟不依照原案辦理居然任意估價如坡子街余泰華金店房租原額五十元徵收員浮收至二百元此計得行遂無處不估價矣城區二百五十四街團大爲反對全體在坡子街乾元宮開會一致主張呈請政府令飭軍資處取消估價辦法至能否發生效力則難預卜然此要錢之趙政府方無孔不入恐未必能俯從民意也該呈文洋洋千餘言措詞甚爲激烈其原文如下爲據案質問事湘省不幸護憲軍興省衡相持已逾兩月籌捐裕餉層出不窮挖肉醫瘡精疲力竭此次軍資處於士商各項派捐鉅欵又援案加抽一月指將來擬抽沿湖畝捐作抵押品奉省長核准布告在案仍以前兩次所抽兩月房捐收條爲定額竊湘垣住户大小民房十居三四大小商舖十居六七自湖南銀行儲蓄銀行相繼破產省垣上中下等户無不實受影響民國紀元就全省士商總籌餉後湯薌銘督湘三年又儘力搜括一次張敬堯督湘二年又儘力搜括一次長沙士商十餘年來上户降爲中户中户降爲下户下户淪爲赤貧之户此猶曰北方軍閥蹂躪南方人民猶秦人視越人之肥瘠漠不相關也然湘垣全體人民痛定思痛無從告語也其間南來北去北去南來湘省迭次政變湘民無一次不墜入漩渦荊𣗥之中逃生不能� 
求死不得何罪何辜竟遭此不了之浩刼也自前年主張制憲公民一至倡聯省自治之先聲保境息民東南響應旣徵心理之同并覺名義之正從此立自治不拔之基爲聯省先河之導去年我趙公依省憲選舉法正式當選爲湖南第一任省長湘人治湘名正言順凡屬湘人無不額手相慶乃無端内訌毅然護憲民爲邦本本固邦寗在政府固有不得已之苦衷在人民亦有苦不堪言之隱痛此次政府於已收兩月房租外軍資處又請加抽一月奉省長通令仍依前兩次抽捐收條爲定額即援案辦理已屬無力支持該處遽爾派員按收自應奉鈞令原額爲標凖該員等任意增加有原額十元而浮收至四五十元者有原額五十元而浮收至二百元者一與聲辯即誣以抗捐罪名拘案懲治相恐嚇委員持册導前軍士荷槍隨後如狼似虎擇肥而食民命何堪宜乎四鄉土匪乘風扛護憲之招牌白晝勒捐黑夜刦搶情形兇惡已極不堪省會爲軍民合力護憲之區共見共聞旣屬藉民之財自當量民之力小民之所以呼號奔走竭垂盡之脂膏爲政府效死者祇求旦夕之苟安以免水火之奇災而已若就商户而論如坡子街八角亭等外面雖極鋪張内容實已枯索應潮流之趨勢圖企業之發皇前次抵制劣貨經濟絶交茹苦含辛力爭中國之主權勉爲政府之後盾究之已購已到之日貨損失仍在華商自軍事發生上自衡州下抵湘岳沿湘水縱橫水陸數百里均屬戒嚴區域入口出口交通斷絶已閱七旬坐守枯城百行歇業欲進不得欲退不能而每日門差佃錢薪水食用等費大户數十人中户十餘人下户亦五六人一槪不能稍减入不敷出何以爲生至旅湘客商相戒收束相率離湘逃滬逃漢切皆本省人獨當之此湘商獨抱之隱痛也今之勒捐猶家主縛束僕婢手足又執鞭扑以臨之責曰奈何不爲主人服役生耶死耶究竟在誰試設身處地同爲共和之民當亦泫然泣下矣近日省軍衡軍隔河對抗砲聲槍聲往來如織慄慄危懼旦夕不安行人斷足孕婦洞胸耳不忍聞目不忍睹驚弓之鳥繞屋哀鳴游釜之魚枯膏立盡環顧中原川粤閩贛又波及到湘陣雲瀰漫各不相下兵連禍結糜爛生靈試問彼此主義果爲國耶即應愛國果爲民耶即應愛民自吾安分守己之愚民視之不過各省軍閥各黨各系擁護各首領之權利因而保全各團體各個人之權利而已士商民也士卒亦民也今省衡兩方相持各就地籌餉同是湘人同屬湘土各淬人民之汗血還以戕我人民之生命彈雨彌空天花亂墜一觸即發血肉橫飛人人都在驚天動地之中處處都抱水深火熱之痛自古黃巾赤眉闖獻洪楊之刦不是過也今我省長旣爲省憲產出之第一人身負全湘三千萬人民付託之重人民知有省長而胼手胝足以推戴之省長亦應垂念人民而哀矜怵愓以保護之書曰撫我則后虐我則讐孟子曰得道者多助失道者寡助當兩軍互競之時正人心搖動之會省長旣爲省憲主體軍餉固不能不籌民艱亦不能不恤正當辦法尤當固結人心維持國本此時勝負未分人心之向背爲先軍力之强弱猶後於民情多一分體恤即爲省憲增一分扶持百足之蟲死而不僵以其扶之者衆也千夫所指無病而死者以其怨之者多也若徒恃鷹犬爪牙之力重遺人民塗炭之憂當非省長護憲之始意也今讀政府迭次籌捐布告不曰毁家紓難即曰輸財助邊須知令尹子文係楚之執政猶今之省長廳長處長局長曁師長旅長等子文自毁其家以紓楚國之難春秋書之所以示天下後世之執政者今軍政兩界各級長官皆盈萬累億團團作富家翁就湘城内外一隅觀之西式洋房凌雲駕霧金碧交煌祇知收入以自奉不聞攤出以急公民國階級軍政學警紳商學警旣窮何以獨責重士商一括再括屢括不一括而自己方面從不聞一破貧囊慨捐一二分爲人民謀福利爲地方策安全耶漢武開通西城征服匈奴卜式輸財助邊出其餘蓄力馳域外之觀非今日一省之内逞此無名無義之戰鬭也引古而不師古文奸言以愚黔首誰謂吾湘無人惟軍閥魚之肉之至再至三至無數次而無休止之時軍界所恃不過外洋槍砲儘其所有一掃而空孑然一身又誰與護憲誰與輸將不可不思也書曰有言逆於汝必必求諸道有言遜於汝志必求諸非道事變至此危險萬狀維省長靜心思之平心察之并乞省長誡諭軍資處總辦及長沙縣知事并申飭該知事所信任無賴之科長科員嚴加懲戒以固民心而維省憲俾正氣日伸民氣日振大衆急起直追於護憲前途必得眞實效力 
[湘戰中之趙軍方面消息] [  粹]  
　　自譚軍據守長沙西岸省軍即就江面宣布戒嚴江面旣已斷絶交通於是工商百業即逐漸完全停滯就調查所得工商各界之因江面戒嚴而失業者已無慮數萬人現在各局面較大之商家對於所雇店夥且已停給薪貲則失業者之多將有加無已其以失業不能生活而自戕者已有多人其影響及於治安與軍事甚大故省方對於對岸譚軍極欲將其驅逐俾江防可以解嚴惟前以新編各軍尙未完全就緒未便遽行進攻刻下編制已臻妥善凖備即日向對河攻擊惟進攻要着第一在秘密軍機而此間進兵策略每每爲彼方偵知究其原因則由彼方利用汽油划得以往來偵探因由省署通函各國領事請即轉知各該國商民無論何項船隻均絶對禁止通行否則護憲軍爲便利戎機起見將開槍制止云云究竟此項通函能否發生効力未可知也昨據總指揮部宣布云對河嶽麓山之敵不過六七百人原有大砲三尊因無砲彈業已撤去又有機關槍一架亦因無子彈不能作用聞步槍子彈每兵亦僅有三四排以是不日即將退去又宣布湘東前敵情形云「湘東方面之敵均已次第撲滅其大部係由石灣渡河有退守衡陽之勢尙有一小部在小集附近現我軍正在包圍搜勦中」 
[豫匪有復熾勢（鄭州通信）]  
　　官亭劉站長被綁隴海車上之人頭 
　　豫匪綁去女西敎士兩名曁擄掠豫南各情已略見各報刻又據交通界消息京漢南綫官亭劉站長被綁現雖經路局設法營救死生尙無確息劉調署代理站長僅一星期餘即遭此禍亦無妄災也現該路車務職員怵於前年確山站長被匪慘殺又鑒於此次劉之被擄咸存警惕之心聞匪此次綁人刦掠尙含有報復用意離鄭州南十里地現白晝亦有土匪和尙橋（京漢站名附近鄭州）鄰近尤稱匪窟遇人即綁前保定巡署特調飛機一支隊駐鄭常川警備不時翔空察偵蓋因鄭地洋員甚多曩曾盛傳土匪將架隴海外人恐演臨城第二幕故也惟土匪並不因此稍斂該路苗圃派四園丁赴密縣採樹半途即被架每夫索價數千元現猶未放記者聞密有敎讀某回汴路過鄭南爲和尙橋匪所獲某乞哀求釋匪知爲窮酸留掌書札暇時爲講水滸七俠五義諸野史匪均眉飛色舞某旋借辭懇回匪贈以銀角數十枚此亦一趣聞也前昨隴海西車過鄭内有一輛懸盛首級一簍并男女土匪多人押解赴汴聞此數匪中有一頭目曾充過陸軍營副華服盛容了無戚色全車乘客見之咸爲驚愕不置 
　　臨頴郾城間土匪最近綁票以快槍爲贖票代價少者三四枝多者十餘藉培實力該處連日與官軍抗鬥甚烈參與剿匪軍隊爲十四師之陳少康旅及二十四師一部聞二十四日格鬥最烈當塲一次殺斃二百餘人屍積滿地頗覺慘目匪經此重創已有一部分竄汴東與范明新股會合又歸德昨晨東來客車内有土著乘客四人甫下車即爲王爲蔚部某團長察破形跡并從身畔各搜出手槍一枝銀洋四十八元聞亦爲范匪所派來汴探剌軍情者 
[福州通信] [  禹衡]  
　　閩海關督陳兆鏘與印花處長柯濟長皆薩鎭冰人也而二者比較則陳望稍重而與薩交尤親最近閩海關監督北京改派漆肇文據金紹曾來電云本部軍需總監漆肇文奉令派署閩海關監督該總監與紹曾相處有年辦事勤愼才具發展相與助理必當有裨閩局特電奉達即希察照該電到後不特薩氏去電反對即楊樹莊司令亦嚴詞表示拒絶蓋海軍中人固不得不然而陳氏在職比較的亦稍穩健也至印花處長陳鶚在京運動斯職薩氏亦反對陳氏留京旬日始回外間傳係赴洛陽運動轉向孫督理疏通俾得履任而一時又傳孫將派程步青充任少數民黨中人復力擁柯氏於是薩之對陳遂决意擋駕而柯乃照常任職日昨上海同鄕以沈琬慶領銜電薩爲柯保護薩意因之益固陳氏至此殆不如未就職前之實業廳長林鼎華亦殊可笑也已 
　　閩省鹽稅收入爲人所臠割者不一　足遠之如海軍陸戰隊近之周師其著例也而日前一般鹽梟欲以九公司爲基礎設立鹽務協餉局又因資本太重壓櫃金爲欵過鉅遂以中止而各地護運局因之依舊存在最近孫傳芳氏與王百川議决取銷海陸軍所設徵收鹽稅機關歸由運署加徵每擔食鹽二元漁鹽一元除以十萬元繳納稽核分所外悉數交督署配撥軍餉候運使奉令後即决定先在省垣設立加捐征收局以李子權爲局長並在台倉局内附設局所即日開征說者謂對於周師或易辦理至海軍陸戰隊恐尙須一審交涉也　 
　　閩西南各軍隊就地迫種烟苗閩人已司空見慣日昨薩氏據外人報告已與孫氏協同電令汀杭等四邑剗除烟苗然此特一紙空文耳最近舉其著者有三㈠惠安該邑烟苗收入不下一百十三萬以上前者因迫種烟苗故派兵兜擊鄕民溺死百餘人民居被燬五十餘座已屬惠安之一段傷心史而其尤甚者則劣紳中飽爲數甚鉅近由縣署委札指派李荊瞻陳鏡湖黃朝棟陳伯昭等十人爲委員無論有無烟苗按照原額徵收怨聲載道大有及汝偕亡之槪㈡龍岩該邑禁種烟苗二十餘年無敢犯者不意盤踞該地之贛委羅偉爲龍岩調查烟苗（專指烟苗）處處長處設城内廖祠每畝抽捐十二元分三期交清並令各農以所耕田畝十分之五種烟苗違者處以二十倍之罰金外定烟草征收稅則七條該縣各社團昨電省議會副議長鄭豐稔請爲力爭其中有挽回鉅禍非公莫屬等語㈢永邑該邑於粤軍賴世璜到時其部隊已協同知事蘇亮寅下鄕逼勒軍餉近又派員下鄕迫種烟苗每家先交烟苗捐大洋二元以後每畝捐銀十二元次第繳納如以多報少處以相當罰金若山僻之鄕私種不報一經查獲除處以相當罰金外田畝充公並以此責成族房長永屬之衆議院議員林鴻超省議員江新正在設籌反對之策其餘尙不可屈指數也 
[南京快信]  
　　省議會今（三十一）日下午一時開大會 
　　新新議員孫堪等十餘人連日往來寗滬間活動聞各省均已派人接洽分頭請求電認有效 
　　昨日月底各軍餉薪均發半數警餉及政薪尙須三五日如能撥發 
　　京電齊督府内現設軍事處嗣後關於各項軍事即直接電處以便核閱 
　　師渡爾博士昨晚在青年會演講題爲「中國對於蒙古之密切關係」講畢映放幻燈影片均蒙古現時狀况 
　　奉天省議會來函通告第三届第三期常年會已於十月二十二日舉行開會式 
　　順直省議會電蘇議會主張廢除直魯豫巡閱使及直隸督軍請一致協爭 
　　徐州商埠擬加畝捐銅豐宿睢沛碭各縣電省反對 
　　十九師長楊春普來謁齊督面陳佈置冬防情形 
　　韓省長令實業廳迅派員澈查第一造林場宋塲長舞弊侵蝕各欵 
　　官產處長曾樸自京回寗銷假治事 
　　張勳舊部連日由津浦車赴津往奠者數百人 
 
 

Page 8

 
 
第一萬八千二百零六號;中華民國十二年 西曆一千九百二十三年十一月一號
星期四 * *自由談 
[一知半解] [  劉鼎彝]  
　　以無須證明夫的虐待或遺棄只要夫有不良行爲爲理由的離婚法案最近已通過英倫下院三讀會 
[醉靈軒讀畫記] [  小蝶]  
　　琴南翁以小說享大名晚而棄之專鳴於畫此畫以人重者也惟其古文磅礴之氣時時濡透丹青故畫境撲茂亦爲人所不到翁守已廉一介不取方其爲小說時嘗自言筆端有鬼能食補品曰散拿吐瑾故此鬼饞指動時則吾筆動矣不知先生今作畫時猶有此鬼在肘腋否也翁幼時甚貧從學於王先生先生貧尤甚而性孤耿嘗斷炊不時舉火翁竊憐之背母取米無可得器脫已襪爲囊私獻之先生大怒不納翁歸而器於母母曰不告而取是盜也背母不孝盛之以褻物則不敬雖我不食汝粟矣而謂先生能納汝乎拔釵賃米盛之竹籮更奉母命而致之 
　　今畫所不及古人者古樸而今研古拙而今偷此天地禀氣限之無以强也中古以來元氣漓矣地氣渝矣天地之所覆載凡物莫不皆貧不獨於畫然也食古之輩刻於步趨誤以惝恍爲空靈虚無爲縹緲合則流媚乖更凋疏去古滋永爲徑逾迷描摹者挹其糟粕藻鑒者失其菁華雖起董巨倪黃之輩無以灸之古今論盡之作無慮數百十種而孫過庭書譜一卷可以畫之夫畫與書固一體也自古善書者無不工畫而能畫者或不工書此藝道士氣所由判矣賢如耕烟不過能品吳惲當時雖名不顯而畫品已超石谷故以書法而言畫可通於倪黃而不通文仇可通於董巨不通於關荊也吾又嘗見黃子久所書芝蘭室銘拙古直入鍾張之室而題畫之字若不能書者於以見古人之虚谷深藏又如此也 
[梅蘭芳小傳（下）] [  南山]  
　　（譯自美國芝加哥圖書公司世界名人小傳） 
　　熟習之劇凡四百餘齣自編者十之二三服裝價値約逾十萬元藝術精妙非文字所能形容槪括言之則其動作嫻雅足以表示中國文明其聲音妙婉足以促進世界平和而其化裝美麗尤特具一種神秘光采是已然彼毫不自滿研求仍不稍怠探討西洋劇尤勤意在融會東西别開紀元而西洋藝術大家如英國羅勃特公爵及世界提琴名家奥國克朗士君至華亦皆晤談論藝術深相契合志趣宏遠學識交換復多發展前途殆未可量生平注重公益事業演劇助賑計百餘次得有名譽徽章前此北京慈善會曾以其題名像片拍賣籌欵西班牙使館某君以五百元購之一時播爲美談爲人性情溫和極尊重舊道德尤好研討科學機械電學均通大意藏古書籍音樂曁舞法諸書每多秘本平居愛蒔花養鴿并留意昆蟲學又嫻攝影術尤長中國繪畫得者珍同拱璧至有以古名畫價値購之者日本帝國書畫展覽會得其數幅另闢專欄陳列蓋重其畫并重其人也交游多知名士詩文投贈不下萬篇各學校及中西報章歷次名人選舉率得多數投票邇來各國名流過訪尤多皆以往遊歐美爲請美國前駐華公使芮恩施博士尤推重之曾於大總統餞别席次鄭重致辭謂中美兩國國民感情欲期更加融洽必從文化着手例如梅蘭芳假能至美一遊以其絶藝表現中國文化必能使美國人增進重視中國愛慕中國之心國民情誼融洽無形功效至偉望加提倡云云用意洵稱極善然非蘭芳固不克當若蘭芳者誠足躋世界之藝林爲一國之鴻寳也 
[天平式之火車] [  不才子]  
　　愛爾蘭人好詼諧此性也即可於其所築最奇怪之懶鐵渠鐵路見之路在西海岸排來白尼昂與立師鐵挑佛兒間修十二英里其構造係單軌而支以人字形鐵架離地凡三英尺成臨空之勢車頭與車廂均作天平式分垂軌兩面此已開交通界未有奇觀矣然尤有奇者爲保持兩面均勢故務時時注意車廂中旅客與貨物之重量使其相等如一面有客五人一面祇有四人則四人之一面必加一沙袋彌其缺然人有大小肥瘦體重即不能一致而所携行裝亦互有輕重以故車中司事尤須具一種慧眼能陰測人與物之重量並備一種急智能臨時支配其位置而不忤客意否則畸輕畸重車行即不克平穩且有傾覆之虞又軌道旣支以架尋常車馬以至行旅即被隔絶爲便利交通起見其始在衝要地點製一種活橋懸軌道而過如水上浮碼頭可隨意高下後復改就軌上開缺口可以隨便移去一段以通行人或車 
[近東所聞之潮汛] 馬車行本甚緩不過每點鐘四英里之速率司機人望見缺口未閉可先吹叫自有鄰近農夫聞聲馳至爲之關閉大槪乘此車者亦不復計及時間上之經濟無非爲游覽蓋排來白尼昂一帶實愛爾蘭名勝所在沿途風景不絶正以車行徐徐得以飽覽否則風馳電掣一瞥而已則雖謂此奇怪鐵路亦有特别功用可也 
[萬年歡畹華三十壽詞] [  趙叔雍]  
　　飣座綏桃浮觴酈菊瓣香遙祝芳辰玉露金風清節絳算俱新按拍琅玡舊譜𢌞鸞鳳幾簌珠塵陽春近曲麗長生舊家� 
仙尉璘玢南天彩雲幾駐敞幔亭尊俎雅奏曾聞換歲茱萸挿鬢覽物懷人快値釐延寳籙屏舒錦宴舉紅茵嬋娟共拭目清輝佩纕玲重蘭紉 
[大...若...] [  謝鄂常]  
　　曩讀道德經有大直若屈大巧若拙句頗有妙解茲戲廣其意作若干則信筆所之不計其言之顚倒亦聊卜閱者一粲云爾 
　　大高若低曹三用盡九牛二虎之力祇博得一傀儡總統將來觔斗跌去又不知至何地步其爲高與田上將軍等 
　　大亂若治北方粉刷太平實大亂之所肇也 
　　大强若弱擁臯比據干城竟不敵一烏合之匪强乎哉 
　　大惡若仁此所謂兩國親善也 
　　大人若狗今之大人物莫不從狗洞中出來　 
　　大頭若脚大頭倒行逆施供人奔走今已逮鳥盡弓藏之時小猪仔攻其長保派拆其台終必以脚底見人也我願大頭再勞其足勿失其頭 
　　大白若黑拆白黨黑心之奸徒也而名之曰白白云乎哉　　大臭若香抉負虚名者之内幕其臭不可聞也 
　　大鬼若人具人面而獸心者於茲尤多 
　　大富若窮不仁而富之吝嗇鬼决不肯說富 
　　大新若舊拾人唾餘自鳴爲新 
　　大多若少有德國之馬克數百萬祇値華幣數枚 
社會小說 
[人間地獄（二○三）] [  娑婆生]  
　　第五十六回雪夜度凄凊量珠換夢銀燈照憔悴射藥回春 
　　惋春老四道區先生謝謝你弗要去報告捕房弄得巡捕包探上門我這生意更做不成了區錦章道報告雖不去報告可是依我之見趕速將病人送入醫院要緊柯蓮孫道醫院我也主張入醫院的好但是血清還請你先打一針區錦章道請你趕緊呌他所再須備一盆熱水惋春老四這時候一無主意聽區錦章的命令行了忙叫松江老娘姨煑水伺候區錦章一面檢出注射器先行消毒隨後將血清吸入空針手續辦妥又走至床前要行注射柯蓮孫道且慢待我和秋波說個明白否則他又要不肯區錦章道也好於是柯蓮孫走過去低低對秋波說道醫生說你這病不要緊只要打一針喉嚨便可不痛寒熱也可以退了秋波道打針阿痛柯蓮孫道不大痛髣髴同螞蟻咬一口似的没有什麽熬不住的秋波道這一針打在那裏呢蓮孫𢌞過頭來問區錦章打針� 
打在那裏區錦章道這一針要打在臀部秋波聽了忙搖了兩搖頭身子縮到被筒裏去道我不打我不打柯蓮孫道治病應該如此打在别的地方恐怕難於收效爽快點打了罷郎中先生在等候呢藥水針也統通預備好了惋春老四阿毛等人也紛紛力勸秋波只得勉强答應却仍用被蒙住了臉阿毛先扒到床上將秋波的小衣在被筒内解了一半露出半股區錦章趕忙先用藥棉花蘸着火酒擦了一擦手執空針對蓮孫努努講道喂你來撳住他這隻腿蓮孫依言用力撳住秋波的腿區錦章看準了那塊火酒擦過的股上提針便剌只聽得秋波的腿一抖大叫哎呀一聲正是 
　　青樓原是銷魂地病榻危燈大可憐 
　　不知秋波爲何大叫哎呀一聲是否被區錦章一針剌壞究竟有無性命之虞且聽下回分解 
三言兩語[  鵑]  
　　上海實是一隻挺大的大鎔爐啊任他是百鍊鋼的英雄或是熱中利祿之徒一到了這鎔爐中百鍊鋼自會變做了繞指之柔熱中利祿的也自會變化氣質不再想爭權奪利了我很願吳佩孚馮玉祥曹家兄弟和其他各利塲中人物都到上海來住這麽兩三個月享享金迷紙醉的風味那麽中國就可無事了 
 
 
 

Page 9

 
 
第一萬八千二百零六號;中華民國十二年 西曆一千九百二十三年十一月一號
星期四 * *   
 
 

Page 10

 
 
第一萬八千二百零六號;中華民國十二年 西曆一千九百二十三年十一月一號
星期四 * *國内要聞二 
[蕪湖近訊]  
　　蕪埠因時局不靖軍警機關近日加派秘密偵探多人檢查輪埠旅客及旅館較前尤形嚴密皖南鎭守使王普現又通令所部曁皖南二十三縣知事大致謂冬防將屆宵小最易潛生務於緊要區域酌設臨時守衛或加班梭巡以保治安 
　　蕪湖紳商各界汪畸等以此次加征八分米捐業於馬日電請撤消乃省政府竟置若罔聞因於三十日又假育嬰堂開緊急會議討論結果再電呂調元說明事實作最後之忠告廣潮各帮米號以此捐如果實行米業生計勢必斷絶亦於陷日電請省署收回成命以安商業惟據蕪湖總商會接安慶公民大會來電謂加征八分米捐頃開大會數萬公民赴省財兩署請願省長已令財廳阻止袁先杰設卡請就近防制云云據此以觀則八分米捐或可望打消矣 
　　蕪湖捲烟業對於捲烟營業憑證稅因與稅局條件未曾磋商妥協尙未實行開征惟該業組織之捲烟公會内部已發生暗潮會董程鏡波等十餘人業經提出辭職捲烟稅問題一時恐難解决馬聯甲以皖省財政困難特訓令蕪湖縣知事汪箎函知總商會傳諭各烟商遵章納稅以利進行 
　　蕪湖白沙陶辛十三連圩交界地方之荒廠佔地二千餘畝近有秦佩芬等擬在該處築圩開墾呈請實業廳給照圈築鄭廳長據呈後已令蕪湖縣知事勘明該荒廠是否民業圈築圩堤有無妨害鄰田水利詳細呈復以憑核奪汪知事奉令後業已派員前往履勘 
　　蕪湖律師公會二十九日假縣敎育會開秋季總會並選舉職員投票結果崔祥鳩甘本智當選爲正副會長杜秉衡胡家鑫等當選爲評議幹事旋討論建築會所决定來春動工預計明年秋季大會以前落成 
[浙盧之時局意見]  
　　對美報記者談話 
　　大陸載報美國芝加哥日報遠東訪員胡特氏杭州二十九日通信云浙江軍務善後督辦盧永祥今日可謂爲政局中最有力之中立者以其在長江下游之地理上地位及其軍事與經濟的勢力於將來關係國家大計之任何競爭中均有舉足輕重之勢記者今日在督辦署與盧晤談據盧之預料各方對北之軍事動作在春季以前當不至於發生盧於孫中山建設政府之議雖未輕許但深信直系之不能久據北京僅爲一時間之問題據其意見將來直系之失敗與其預料將由内部解體而來無寧即判定其爲受外力壓迫所生之結果中山代表汪精衞近在杭州與盧接洽足證此語之有由來也盧又云列强於中國凡無論何派得入北京者皆承認其爲中國之政府此種目光短小之政策實爲釀成中國糾紛最有力原因之一以事實而論北京並不能管轄中國全部其所能管轄未必能較奉天廣州杭州或其他獨立省城管轄之地爲多列强此種偏袒之承認結果非但使北京較其他民心所向之政府獨得不正當之財政及政治的利益且使北京永成爲各派以武力或其他方法爭奪之目的物云記者因問以彼之意見若干政府之制與統一全國於代表各派之北京政府兩辦法孰可以產生和平及恢復秩序盧云若分裂國家爲若干政府雖各地方政府可較爲有力但其傾向將使國家之分裂單位愈裂愈細中國今日所需要者乃爲一單獨之政府而非目下之若干政府惟列强各國今須認定北京僅爲若干政府中之一並不能以其勢力統一全國政府對於中國當取建設的計劃不當徒事苟全顏面之承認辦法記者又以外間傳說北京擬不得盧之同意任命浙江新省長說詢盧以在彼預料中曹錕及其僚屬是否將與浙江爲難盧微笑意似謂凡官吏未得彼之同意難以在省任職又謂直派在此入京以來數日中尙未明白與浙省爲難惟彼以爲未必能就此相安無事如以後有問題發生自當有以對付之也記者又以據迭次廣州傳來消息盧於建設第二政府對抗政府之運動爲一有力之領袖分子因詢其眞相且謂俄國因其本身國際外交之原因對於第二政府當首先承認盧答稱奉張與孫中山今日極爲和協中山希望建設第二政府但此尙難見諸事實果中國不幸而需有第二政府而其建設亦無須於俄國之援助至彼個人意見以爲北京之一派旣不足以代表全國此種重建政府之積極手續雖將來或有所必要但個人終不甚贊成全國裂爲若干之政府盧又謂吳佩孚夢想以武力統一全國此决不能成功蓋統一全國必取和平手段及根據人民與全國各處領袖之志願而進行何東提議之和平會議確爲可採惟此事决非一人之力所能辦應由贊成此辦法之全國各領袖合力以促成之至處於第三者之列强亦必運用其勢力以使國内分派對抗之領袖共趨於合作云 
[蘇議會紀事]  
　　三十日談話會情形把省憲與省自治法爭論一番 
　　蘇議會本届開會之始議員黃端履蔡璜等即提出速籌進行制定省憲緊急動議案議長徐果人發出第一二三號議事日程均未將此案列入十月二十四日黃端履特致書質問徐果人其詞云頃見一二三號議事日程均未列有制憲案殊深詫異今日何日省憲何事舉全省法團或私人所昕夕責望於本會者而公竟以一手掩之寗非怪事揣台端意旨或以國憲已頒布地方制度章有省自治法無省憲法故未便再議制憲不知此次曹家國會倉猝宣布國憲純係賄選之副產物能否得各省承認尙待國民公判就令本會同人認蘇省現狀已無制憲之必要亦應由大會多數表决方足徵一般人之心理似不能以執事别有主張遂置不論不議之列務希明白示復徐果人接函後即復一書云奉書悉台端熱心省憲至慰至佩國憲之認否與夫蘇省現狀應否制憲誠如尊論應取决一般人之心理弟無所用其主張省議會爲十目十手之所屬又豈一手所能掩來示云云不免誤會惟編製日程責在議長省憲旣因國憲之頒布而成爲問題則不能不稍加愼重擬俟開成大會以後人數較多召集一談話會徵求衆意以爲凖繩無如第一二次大會簽到均不過五十餘人未能成議故談話會亦未召集此省憲案迄未編入議程之原因特爲答復等語十月二十六日已開成一次大會徐果人不得不爲此事開一談話會以履前約十月三十日午後二時開談話會簽到者二十五人徐果人主席略謂本年雙十節國會已將憲法制定公布蘇省對於國憲究應取何種態度刻下有無另制省憲之必要故特開一談話會請同人討論黃端履謂本席提議此案時國憲尙未公布今昔情形雖有不同然此案關係重要應列入下次議事日程在大會上討論徵求多數人之意見屠宜厚謂蘇省未曾獨立尙在北京政府範圍之下如自制省憲即脫離北京政府事實上能否辦到且省憲爲不祥之物湘省已前車可鑒國憲並非不孚人望不當以賄選議員所產生遂以人廢言不如以制省憲三字改爲制省自治法免得許多紛擾黃端履謂省自治法應由各縣縣議會每縣選出一人省議會選出三十人各職業團體選出三十人共一百二十人非倉猝所能辦到本屆會期過了一半若提出此案外人又將疵議本會希望延長壽命侯兆圭謂無論制省憲制省自治法當先徵求六十縣人民公意俟多數復到再定辦法王景常謂不妨暫行擱置靜觀各方面之趨勢再行討論主席以王說付表决多數贊成遂宣布散會定十月三十一日開大會議事日程發佈如下（一）省長諮詢自治制條文詞意渾融請解釋議復案（二）黃議員端履提議續行修正暫行市鄕制緊急動議案（三）省長交議江南平面測量經費歲入歲出預算並修正條例迅予議决案（四）省長交議第一第七兩中學校附設高三經費請議决施行案（五）省長交議第一師範等四校籌設專修科經常臨時各費請議决施行案（六）省長諮詢省欵補助各縣小學經費如何支配案（七）黃議員端履提議滬海道屬亟宜設立女子師範學校應於十二年度敎育預備費項下撥欵籌辦以促進行案（八）侯議員兆圭提議舊太屬設立第十師範刻不容緩應咨請省長尅日派員籌辦以便實行開辦案（九）顏議員作賓提議補助向隅五十四縣警察經費以資平允而免偏枯案（十）黃議員端履提議各縣警察經費應循照舊案分别由省欵補助挪移之自治經費一律歸還地方緊急動議案（十一）王議員朝幹提議各縣挪用自治經費一律撥還以便實行恢復自治案（十二）仲議員洲提議各縣警察經費應由省欵支給並統一事權以資整頓案（十三）顏議員作賓提議江北援例設立棉麥稻作試騐塲藉資倡導開闢利源案 
[杭州快信]  
　　盧督辦通令各軍隊陸軍無線電話隊練習生已經四期此次畢業後應於杭縣龍華試設電臺以資實用茲經訂定章程並委吳光潤充總隊長華振麟充杭州分臺長邱一岑充龍華分臺長仰即知照 
　　寗屬沙灶地墾放分局長馮壽祥呈報到省以分局本設鄞縣城内因無相當房屋現擬設於定海城内奉令照准 
　　溫屬沙灶地墾放分局長王渡以成熟沙地因海潮浸入損失不資呈請暫依荒地繳價王總局長恐生流弊昨指令該局未允所請 
　　省會柴炭店與船户因增加運費相持停業經杭總商會開會調停雙方允議息爭照常營業江干各柴炭行前日亦開公會宣布總商會調停辦法决議柴炭行店船户三方共守 
　　新選省會救火聯合會會長顧乃斌副會長徐鈺已允擔任定三日就職惟副會長俞煒堅辭不就尙須另選　　高審廳組設登記練習所一日開辦委定指導員田廷藻章錡蔡重民王世傑等四人 
　　新昌管獄員朱淵奉令休職遺缺調龍游管獄員程鴻逵署理另委石韞玉代理龍游管獄員 
地方通信 
[蘇州]  
　　第二屆理科實騐競賽會近訊江蘇省敎育會理科研究會第二屆理科實騐競賽會定於十一月三四兩日假蘇州三元坊省立第一師範學校舉行籌備詳情已誌本報茲悉中學組加入者已有蘇州一師吳江一蘇分校無錫三師蘇州第二中學太倉第四中學揚州第八中學滸墅關女子蠶桑青浦縣立初級中學等八校小學組加入者已有一師附小二女師附小武進縣立乙種工業蘇州樹德小學吳縣立二高四高五高江陰縣立一高武進女師附小等九校並聞會中各籌備員已定於二號下午乘車赴蘇云 
　　市董聯席會議記市議會與董事會於二十九日開聯席會議一致議决將市董兩會全體人員開單函請縣署一律委任爲省會初選調查員議畢散會 
　　警察敎練所畢業誌盛縣警察敎練所於二十九日下午二時舉行畢業典禮到者沈近長陳棨主任警佐兼敎練所長馮友才二等警佐王崑山以及羅蔣二巡官敎練所各職員等齊集敎練所中結憑行禮先由沈縣長致訓詞繼由來賓沈少將胡連長等演說其詞大致勉勵學警體畢敎職員學警等齊集於公共體育塲演習各種操法沈縣長核閱一過尙爲合法操畢攝影而散時已夕陽西墜矣 
　　自治協進分會定期舉行常會蘇常道地方自治協進分會定於十一月十一日即夏曆十月初四日下午二時舉行秋委常會並改選職員其會址仍假蘇城盤門東偏之植園現已分函各會員準期蒞臨會議投票並聲明如有議案先行寄下以便編列議程云云聞本邑户籍因經費關係未能依令成立經户籍主任再三催促始騰出房屋數間並於門首釘一籌備户籍字樣鉛牌一方以爲敷衍之表面茲有某會員擬將此點提交是日會議是亦催促自治之一法也 
　　各區警察定期會操蘇州警察廳長趙金城到任後對於各區隊防務異常認眞逐日分往各區隊所點驗名額槍械及一切關於衛生清道各節是否適合而嘉獎者固已數見惟難盡厥職者未始不有特定期十一月四日即舊曆本月二十六日在皇廢基公共體育塲舉行會操以定優劣現分令各區遵照届期到廳集隊在操 
[松江]  
　　浙督衛隊團長易人駐松浙督衛隊第二團團長劉鈞平因事離職現奉盧督辦改委陸軍第十師輜重營營長金佛千升任聞金團長定於十一月一日到松接事 
　　電請鄭重審查自治任期案松江縣議會二十九日致省議會電云南京省議會公鑒各級自治任期問題省署本有奉令恢復之日與前年停辦之時兩相銜接計算自表面觀之固屬正當乃一考事實則窒碍難行大抵各縣自治機關停頓十年中多缺額現正辦理補選未能正式開會行使職權者固居多數迭經各縣曁縣議會聯合會向省署質難以致提案諮詢貴會乃昨閱報載貴會仍主張前說交付審查甚爲駭異即如敝會而論成立於元年八月迨三年二月停辦時所餘任期祗一年有半本年六月奉令恢復後格於缺額補選機關仍同虚設約計補選手續完竣任期將告終止費多數金錢手續而補選舉出之議員可無庸到會此等政策幾同游戲爲此電請貴會將此案鄭重審查當以開會之日起算庶免窒碍是否有當仍請公决松江縣議事會叩艶 
　　莘莊大捕烟賭窟松屬莘莊鎭近有陸鐘琳王書堂在該鎭商會之後租賃鉅屋合開烟館賭場陸爲賭家王爲烟館主聞每日與賭者有數百人之多其間則以搖攤輸贏最鉅烟土生意亦異常興盛該鎭紳商張伯平等四人因恐有碍治安特函縣舉發温知事正擬飭拘間而護軍使署亦有郵函揭舉當由何使發縣拘究遂經知事併飭警所轉令檢查員繆新盤吳伯華帶同警察於三十日漏夜前往會同該鎭警官潘鼓之密往逮捕計獲陸鐘琳王書堂及帮夥兩名又賭具烟槍烟膏等物即晚解送警所預審轉解縣署訊辦矣又松江著名之烟窟彌陀之子自拘案處刑後亦於今日將房屋發封示儆蓋縣警兩署近來對於烟賭查禁異常嚴密云 
　　商會會長之交替松江縣商會會長自改選馮靜岩張思永承乏後由前會長閔瑞之定本月三十一日開會交替是日共到新舊會董二十餘人由閔瑞之主席將會中文卷欵項移交於新會長接收並由新會董接開會議㈠籌辦商團案議决先招團員一百名以商家夥徒爲限所需開辦費三千元由各會董分投籌募㈡預備選舉公斷處長案議决先行定期選舉評議員再由評議員互選處長現從調查今日爲止之註册商號店東經理姓氏入手議畢即由新舊議長與會董等合攝一影以誌紀念 
[無錫]  
　　人力車租今日漲價無錫城市人力車租資每日錢五百六十文現城市各人力車行定於今日（一日）漲價每輛租資改爲小洋五角未知能實行否姑誌之以觀其後 
　　警所查禁茶館賭博無錫城廂内外共有茶館百餘家平日向恃聚賭抽頭爲生涯終日牌聲隆隆縣警察所李乾一警佐訪悉此事昨日訓令警察各分所各分駐所所長巡官一體查禁如違拘案訊辦云 
　　帽鞋業改建公所無錫帽鞋業全城共有四五十家於民國初年在城内駐騘橋購地建屋數間以爲同業集議之處迄今數載歷年各店捐欵存莊生息現已達千元左右夏曆本月十八日該業秋季常會時會董江樂山馮竹甫等提議改建二造正屋約需洋一千五六百元不敷之數歸殷實各店主暫墊議决今冬動工建築 
[常州]  
　　太平鄕發生命案武邑太平鄕南宅鎭西管莊村有農民楊炳賢與楊燦生爭奪田產未遂二十八日乘燦生在田穫稻之時率衆前往搶稻以致雙方大起衝突楊燦生寡不敵衆被炳賢拖入家中閉門毆斃其妻楊殷氏三十日來城報案縣署於當晚開庭三十一日已派胡承審員下鄕相騐並帶同法警嚴緝兇手楊炳賢云 
　　市公所董事會紀武進市公所於三十日下午三時召集董事會到董事錢琳叔莊淦生盧錦棠曾則先等君議員沈子萱金蔭槐兩人議决事項（一）預算案交市議會核議（二）城租事須與官產處敎育局接洽商定辦法（三）設立敎育委員會並通過章程（四）武進電氣廠與震華界限問題將來函照轉震華迨散會已五時許矣 
[揚州]  
　　訂期開商聯會淮揚兩屬十三縣商會訂於十一月十五日在寗開聯席會議解决關稅事宜由寗會函知各地查照江都縣商會接奉前函除派定夏仲蓮代表屆時與會外並通知瓜洲大橋仙鎭各商會一體派員出席矣 
　　市董會選董有期江都城廂市議董事會於昨日（二十九）下午開籌備選舉總董會出席之議員董事共十二人結果訂於十一月八日選－舉屆時不能產出得連續兩日設再不選定則另定標凖嗣又討論户籍及調查省選諸問題而散 
　　委定初選辦事員江都縣第四屆省會初選事務所業經成立兼監督曹知事昨將事務所人員分别委定藉專責成計主任毛昌緒助理厲芙初會計兼庶務任蘭生書記汪錚趙石舟王鏡臣辦事員周挹芙 
[儀徵]  
　　城廂市總董選定張翔儀徵城廂市總董久經病故出缺茲値恢復時期遵章應即補選爰由議事會呈奉縣署依法辦理於十月二十七日午後召集議員假城南育嬰堂爲臨時會所出席議員逾總額半數之上適滿法定人數縣知事派委蒞會監視各來賓到塲其衆依法補選結果開票以張翊得票最多數當選爲城廂市總董旋由張君發抒意見事畢分散時已六句鐘矣 
[東台]  
　　緝私營兵幾肇人命城區陸家灘居民向業木匠之夏阿五有子三長業木匠三業鐵匠另居隔巷次業魚販娶妻陳氏生男甫周歲與阿五同居昨（二十八日）夜二更餘阿五在某姓家吃竣工酒未歸忽來赳赳武夫一名手執短棒先欲戲抱小孩陳氏未允該武夫老羞成怒即以手棒鞭之陳氏痛極呼救驚動四鄰大動公憤迨阿五之長子次子趨救乃又續來武夫三五名意在用武阿五之妻及媳陳氏奔到縣署呌寃武夫等聞悉亦即奔到縣署包圍阿五之妻等打成一團新任知事王垚親自喝阻不理隨喚衛兵多名將武夫等拘住正開庭訊問時而駐東緝私營宮營長及朱警佐亦各乘黃包車至肇事之武夫遂由宮營長帶至營部核辦始知其即緝私之營兵也阿五之妻媳及長子次子俱受傷次子傷尤重故已正式具訴請驗矣 
[清江]  
　　淮陰人反對聯防自淮淮漣泗四縣聯防主任吳珍中有調任楊衆車稅所長消息邑人士即多方調查此項聯防事務所仍否存在最近聞有由齊督另委吳某前來接替之說羣以爲聯防警隊其餉源出自畝捐以地方錢辦地方事督軍無干涉之權故與其由齊委派主任毌寗取消免致以地方錢爲伊養兵聞陰曆九月以内或有一度士紳會議專爲解决此事云 
　　九中分級風潮紀聞淮安江蘇省立第九中學校今年暑假招考新生其廣告原定招收新二年級生徒又所收學生以舊制高小學畢業爲限新制畢業一槪不收詎開校月餘忽又接奉廳令新生當分一二兩級編報不得專編新二年級而缺新一年級於是該校遂行分級試騐結果編入新一學生反對以爲顯與招考廣告不符遂一律相約不進食誓絶粟以爭校中職敎員知非良好現象亦全體對學生約誓以全力相爭將來仍編伊等爲新二年級授課如不能達目的則總辭職故日内新一學生始稍稍有進食者並聞該校長張開軒擬不日赴省請示蔣廳長云 
[南京]  
　　五河同鄕請澈查賑欵安徽五河縣旅寗同鄕會電皖當局云竊民十水災五河特甚當經各長官各善團捐金募粟輸運來五時設有義賑協會實司其事劣紳許家駿多方營謀攫得該會總務科主任舞弊呑蝕乾没實多曾經各公民訴請省長追繳在案爲賑木尙未到縣家駿遽敢於中途之順興集擅拆售賣置縣署所召集之各區審查委員於不顧查義賑協會解散年餘所有未終職務自應交審查會辦理家駿實無權過問今乃多行不義旣呑蝕賑欵於前復私售賑木於後不惟兒戲公欵亦且蔑視官廳綜述上列情形實犯刑律第三九二條之侵佔罪與妨害公務罪各條及官吏犯贓治罪條例第四條第五條之規定我督理省長素重民意尤惡貪婪聞已派淮泗道尹澈查外仍懇我督理省長電令道尹從嚴檢舉追繳呑欵按律治罪我五幸甚安徽五河縣旅寗同鄕會全體叩陷 
[徐州]  
　　敎員聯合會議案大彭市立小學敎員聯合會前日假第一校開會到會者二十餘人議决案三件㈠推定李運周徐星階等五人日内謁崔知事請設法補救本市各小學經費㈡議决請市議會提出典鹽兩業捐欵之討論㈢决以本會名義控告本埠謹豐典違法加息五釐至五時閉會 
　　私販槍彈之敗露今日（二十九）上午八點鐘隴海車將開車時有乘客范某舉止慌張形色可疑駐招商旅館之稽查團因而上前檢查搜出盒子槍彈數百粒當送鎭署審訊據供山東人名范和九寓車站某旅館向爲布商開無販賣槍彈等事所有搜出子彈實不知情求查云云現將范拘押已派員偵察 
　　農塲試種美棉之成績北門外省立第二農塲本年種美棉六畝因裁培合法鈴多絮白該塲於二十七八兩日僱女工十餘摘收每斤給工錢十文計每畝收量約二百斤比較土棉收量適增一倍該塲正歡迎參觀以資提倡 
[湖州]  
　　縣議會迄未開議吳興縣議會第五次臨時會議召集已久乃内部發生爭執故議員之簽到者迄尙祇及半數雖經迭次函催然卒未生效力茲議長愼廷鑑以會期瞬將告終案積待議殊爲焦灼故又具函催促未知該會議員將作何觀念也 
　　小販設攤准免收費湖城販夫前因反對徵費問題曾有請願之舉現聞市政處召集全體協商對付辦法僉謂目下小販生活確屬困難而修改市政亦屬緊要嗣經公决將宣化坊貴人壇二菜塲豁免徵收租費以恤民艱旋經徵得販夫同意故始宣告解决矣 
[嘉興]  
　　呈報荒災成色嘉興田禾本年因受蟲災白穗遍野大半多顆粒無收張財政廳長曾於月初躬親蒞嘉查勘並籌劃除螟辦法飭屬遵行茲悉官廳因各農民之請求派員履勘災况現已勘竣統扯全縣荒災計四成四由縣列表呈報上峯查核現省吏方面以該縣所報災情成色尙嫌太鉅飭縣删減但人民方面尙認爲不公未知縣署如何呈復也 
[寗波]  
　　組織糯穀出海公司象山磐安鄕鹽廠地方地接海濱運輸頗便現値糯穀登塲之時一般奸商土豪糾集各村農民組織糯穀出海公司聞其穀係運往舟山沈家門高定等處每擔抽捐洋四角並聞每擔紅利均爲李某等十人所朋分 
　　巖泰爭界案可望解决鎭海盛知事以靈巖鄕與泰邱鄕爭界一案涉訟經年愈爭愈烈茲擬親自勘騐以期早日解决昨特分致巖太兩鄕自治委員函云查爭界一案相持已久似非親勘不足以資解决茲定十一月一日親自蒞勘務希執爭預爲籌備調集各種證據並轉致兩鄕紳耆届時聚在大碶頭會同騐勘如能於未勘以前先行互相接洽妥當將來解决較易尤爲至盼等情聞各該委員奉函後已遵照辦理矣 
　　商船半洋遇盜之警報昨有行駛温州之周合興金順二商船於十月二十五日裝載赤溪林森泰之土碗來甬駛至石浦東奇門洋面突遇盜船四艘盜夥六十餘人開槍猛擊金周二船亦合夥還擊自下五時起雙方競戰至八時緣該二船人少彈空無力抵抗遂擬圖逃周合興船具未壞已於日昨進鎭海口抵甬惟金順利舵篷受傷未能疾駛致被該盜等追獲無力抵禦任盜過船搜刦盜以並無銀洋盜首李香龍來大老等即命盜夥將該舟所裝之土碗刦去三千餘箇白米十六石槍三支並擄去船夥一名索洋四百元限一月在海門東奇山取贖如至期不贖定必槍殺言畢率夥揚帆而去聞該貨係由甬埠新潤恒成泰北升大三行承銷茲得此消息已快郵知照赤溪林森泰矣 
[福州]  
　　二中發生學潮福建省立第二中學葉陶兩生九日因欲强由校内販賣而入宿舍與担負販賣之四年級生黃椿爭吵時該級人多葉陶以白刃相見經庶務主任力阻乃去後黃生促校長林逢時革退兩生林猶豫不决後乃宣布革退而不懸牌黃生大憤欲辱校長而先見庶務憤不自禁竟亦以白刃見謂彼袒護懷刃者寗我獨無嗣三人均懸示退學而四年級全體遂爾罷課事延至今敎務主任及敎員出而調停者數次事將諧矣詎二十六早該級學生兩人來謁校長聲稱偕往敎廳理論林謂不能同行先後任擇其一該兩生遂去林隨出至鼓樓前大街被黃生等喝令下車林下沿途被辱至敎廳晤王孝緝廳長全級羣指林之種種劣跡林以有人主使堅不辭職而該級全體自二十六日下午前九時許到廳除少數通學生由父兄來廳令其晚歸朝來外至二十八日下午尙不出廳非由廳表示更換校長終不出校林則堅請全級退學王廳長頗不謂然事遂未能結束云 
[廣州]  
　　海陸豐災民望賑海陸豐兩屬五遭颶風災情奇重爲向所未有災後田園浸殁屋舍傾毁早冬失敗晚田因鹹潮淹没　菁缺雨枯黃高田又遭蟲害以致貧農菜色鵠形疊生疾病强壯者挈眷逃往港洋哀號之聲聞者心酸長官不特弗恤且又迭次硬派軍餉羅掘俱窮因是商紳富户不敢散賑茲已秋深寒冬將至一般災民無衣無食何以卒歲深望旅外同鄕有以援助之也 
[北京]  
　　天文學會大會記中國天文學會昨日在中央觀象台開常年大會上午講演文範村王撫五西人沙海昂相繼演說聽衆甚多下午一時開大會會長高魯致開會詞副會長秦汾報告一年中會務大槪會計周良熙報告會中經濟狀况熊希齡演說略謂近頃京内外發現一種妄談天象之傳單天文學會諸君根據學理撰著論文力闢其謬頗得社會之信仰可卜本會之發達云云繼由常福元報告修改會章起草經過情形請衆討論結果對草案修正二條删去一條全體通過照章選與職員蔡元培當選爲會長范源濓當選爲副會長高魯當選爲總秘書翁文灝秦汾當選爲評議員上届評議員李煜瀛夏元𤩗李書華賀之才高均常福元蔣丙然均連任� 
又公選熊希齡爲名譽會長全塲鼓掌歡迎三時撮影休息四時復入會塲討論議案通過十四案否决三案七時半議畢同赴大陸飲店開聚餐會濟濟一堂極饒盛况　 
 
 

Page 11

 
 
第一萬八千二百零六號;中華民國十二年 西曆一千九百二十三年十一月一號
星期四 * *   
 
 

Page 12

 
 
第一萬八千二百零六號;中華民國十二年 西曆一千九百二十三年十一月一號
星期四 * *   
 
 

Page 13

 
 
第一萬八千二百零六號;中華民國十二年 西曆一千九百二十三年十一月一號
星期四 * *本埠新聞 
[吳淞江水利協會第一日紀]  
　　先表决討論浚浦局包工問題結果付審查 
昨日吳淞江水利協會在總商會議事廳開會代表總數共一百七十五人而到會者僅八十九人由方椒伯主席報告開會宗旨謂此次集會係根據八月二十二日協會决議召集與吳淞江有關各縣派出代表合組一意思機關此次所討論者即究竟委託浚浦局包工浚河抑係自行籌辦提出討論李味青謂淞江淤塞已久當然修浚然上下游應同時並舉如僅浚下游上游依然淤塞恐下游終受影響狄恩霖謂浚浦局包工與浚河經費俱屬重要而尤要者即經費一層吾人應先决浚河究用升科費抑係另行籌措至升科費之收回原屬名正言順惟浚浦局旣以包工爲交還升科費之條件則吾人應議如何收回如暫時不能收回則籌欵方法究應如何亦須從長討論鍾玉良謂浚浦局包工本席絶對不贊成至於經費一層原定六十萬元可由商家擔任三十萬元八縣擔任三十萬元如各代表能切實負責對於籌欵努力進行則事亦易舉方惟一謂各代表所討論之點甚多不如先將許交涉使計畫作第一議題俾可依次討論陳劍剛謂吳淞江當然須開浚而今日討論順序當先討論許使之計畫第二步討論經費第三工程第四人材當由主席付表决贊成先討論許交涉使計畫即託浚浦局包工開浚者起立結果多數贊成先討論該題沈信卿謂今日不妨將許使擬就之合同先行討論吳叔田表示反對謂先討論合同是無異承認許使之計畫蓋升科是一事浚浦是一事如升科費在事理上應爲中國所得則逕取之即使不能取得亦不願以此區區五十萬元斷送主權方惟一謂浚河事當然不容浚浦局代辦因浚浦局之欲浚河意在延長該局之壽命而得任意作爲如吾人逕以浚河託付五年工程不能完竣又將代何如彼且無期延長又將如何沈信卿謂吾人應先問不使浚浦局包工究竟升科費是否能收回汪星若謂浚浦局期限已滿當然取消該局旣不能存在升科費理當交出洪蘭祥謂浚浦局即使期限不滿論其成績則惟有使黃浦日形收小以言費用則已耗去千數百萬而結果祇是將河身淤泥掘起墊高兩岸兩岸有新地則浚浦局得收升科費耳如此成績吾人又烏敢信任至於人才恐偌大中國不致無有鍾玉良謂此事關係重大應組織審查會周家圻謂主權攸關對於浚淞事自當由吾人自辦即經費亦非難事苟今日承認浚浦局包辦是無異將吳淞江主權由各縣代表雙手送諸外人黃家騋則謂許使所言祇是下游八英里長一段已須費五十餘萬苟上下游同付修浚爲數將益浩大而事實上則上下游固須同時修浚故鄙意以爲不如將下游由浚浦局包辦而上游則自行開浚主權操之上游工程處之手似亦並無不可當時各代表紛紛爭論有謂可逕付表决而持異議者則謂今日到會代表表决權尚未確定苟以人數爲單位未免不公且以後發生爭議尤覺不易解决不如暫時組織審查會緣到會代表遠道而來且多數尙未能明瞭此案之眞相由審查會詳細審查然後再行表决比較妥當於是主席以此案應否付審查表决贊成者起立結果起立者四十一人不起立者三十六人按諸到會人數則中途退席者達十餘人至七時散會 
　　昨日吳淞江水利協會係由徐可陞檢點人數孫　成任會塲紀錄其出席代表如下李味青俞惟珏狄恩霖孔康侯汪星若陶惟坻吳兆烈金德鳳方唯一張玉墀周家圻黃家騋費承祿陶甸夏陸允文朱愷儔俞任民章紀綱吳保華陳劍剛黃世祥戴克仁顯輯卿李城葛學瑗李功孚葉鴻飛李頌安莊堃莫錫綸秦錫田馬驥良姚伯棠吳叔田顧翕周姚粟達王麗初楊樸烟王澤民楊嘉椿周文勛　楝沈澤春許六甫徐春榮尹邨夫張曾隆嚴恩棻洪蘭祥鍾玉良凌贈蓀江春生汪味腴李壽彭楊序笙沈步瀛姚子讓沈信卿秦硯畦賈季英賈叔香莫子經榮宗敬戴耕莘諸文綺江政卿馮少山唐季甫周麟峯徐頌仁黃冠臣范和笙曾影毫朱桂申朱安生石芝坤韓勉林朱子景馬驥良方椒伯馮少山袁履登榮宗錦趙晋卿聞蘭亭徐趱麟 
[商聯會總事務所之通函]  
　　擬定五届大會明年五月在魯舉行 
全國商會聯合會總事務所爲第五届商聯合大會問題於前日通函各省省事務所各省總商會各僑埠商會云逕啓者案准江蘇省事務所函開（原函見上月二十八日本報）等由查常會之召集照章應在會期兩個月前通告而實際上遠省及僑埠尙因期間短促不及推派代表蒞會故通告期間宜較寬裕以期到會會員之普遍而謀議事之圓滿此次魯商會根據京聯會去電定期本年十二月一日開會爲期過促恐各省埠未必如期到會即有到會者尤恐不足法定人數無從開會屆時魯商會之籌備與到會者之久候俱不免空費時間及經濟而實際上能否開會尙在不可必之數蓋證諸歷届開會往例事前有充分之接洽與預備臨時尚不免一再展期延會以待此次怱促召集難以成會已可推測况京聯會會長空懸無人行使召集通告之權竟由無職權之人假借本會名義貿然定期通函召集在魯商會未知底細又屬地主固允依期籌備而各省對之多懷疑慮並直言揭破此種無根據之召集爲一般所否認則屆時之不能成會更可逆科且查漢口大會議决案原議本年在魯舉行五届常會嗣因本年關稅特别會議在京開會本會須在京開臨時會以資應付遂有將常會展期至十三年舉行之决議是依照議案五届常會亦應俟明年舉行本總事務所負執行議案之責關於明年會期已函商山東省事務所改期五月間舉行並徵求各省埠之同意再行發表通告外所有此次會期旣無根據似可毌庸置議相應函達即希查照爲荷此致各省事務所各總商會各僑埠商會中華全國商會聯合會總事務所啓 
[總商會覆商聯會鄂事務所函]  
　　全國商會聯合會湖北省事務所函詢本埠總商會對此次北京商聯會請推代表赴濟若何辦理以期一致等情已誌上月二十七日本報茲悉總商會昨已函復大致謂署名北京商會聯合會所發之函電其不能代表全國商會之公意已具詳於江蘇省事務所曁該會移滬開會辦事處迭次反駁之函電無庸再贅故敝會對於此項問題前已提出二十二期會董常會討論結果僉主暫不推派代表赴濟相應函復即希查照云云 
[省選適用何種辦法之質問]  
　　蘇省議員馬甲東等提出第四届選舉究竟用何種辦法質問書云爲質問事昨閱報載江寗地方士紳會議研究新頒憲法蘇省第四届選舉不應用舊選舉法設立選舉事務所云云查本年十月十日新選總統十月十日新頒憲法僅見多方否認賄選之總統未聞有反對新頒之憲法者吾蘇對於憲法旣未表示反對是必贊成無疑俟蘇省第四屆選舉究竟適用何種辦法請貴省長執一進行以釋羣疑而免誤會本員等爲維持省政計依法提出質問希於三日内明白答覆 
[縣市鄕自治機關疑義之請議]  
　　江蘇縣議會聯合會委員長李味青等請議關於縣市鄕自治機關之疑義十七案迅予議决案其文如下 
　　爲請議事查蘇省縣市鄕自治機關前於六月十二日經貴會議决具見主持公道全省人民額手相慶惟中亘十年機關停滯或以情勢之變遷而滋多疑義或以官廳之抑遏而致碍進行有名無實民意難宣殊覺辜負貴會議决之盛意敝會迭接全省各縣縣議會及市鄉議會函電紛馳盈　累篋茲特擇要彙案備具請議書請願貴會謹逐條分别臚陳如左㈠縣市鄉自治機關恢復後任期問題應否從省公署另頒鈐記圖記行使職權之日起算抑從奉到恢復通令之日起算應請解釋查省公署第二八○號代電松江縣知事各級自治機關自奉到恢復通令之日起即應與遵令停辦之日兩相銜接任期當然繼續併算等因查昔年停辦事出非常中亘十年機關停滯則今日之恢復百廢待舉經緯萬端或員額未能足數或名册尙俟調查需時動輒數月何能今日奉到恢復通令明日即可召集開議設或縣知事對於宣示選舉日期等等稍加延宕竊恐補選甫竣議員如法產出而任期已滿顧名思義恢復云何口惠而實不至殊乖恢復自治之本旨好在停辦以前省公署内務科有案可稽通令恢復以後各縣自治機關鈐記圖記必須由省公署另行刋發凡屬機關奉到鈐記圖記啓用方能行使職權是自治機關恢復之任期應以啓用奉頒鈐記圖記依法實行召集開會之日起算以昭實在而免觖望是否有當應請解釋㈠省公署規定恢復自治程序並定辦理縣市鄉選舉期限應咨請省公署仿前清成案嚴定各縣知事自治考成查省公署第六八○一號訓令各縣知事將各縣議會應行恢復程序分别規定計分七條對於未成立未組織之縣分一律兼顧不使向隅揆諸自治平均發達之原則自無間然特恐縣知事有意延宕轉失省長望治殷殷之意應請咨行省公署將規定程序七條一律加以期限例如屬於甲條者臨時縣議會至遲至何時取銷正式縣議會至遲至何時成立屬於庚條者從未組織縣議會之各縣至遲應至何時成立分製表式詳加詮註然後嚴定縣知事以自治考成如清季之成案倘或逾限即應予以記過撤任以免玩怱而促進行（未完） 
[各省駐滬代表昨晚開會]  
　　吳光新由杭返滬 
　　奔走南北接洽時局問題之吳光新昨日由杭回滬各省駐滬代表因於昨晚開會當塲由吳報告接洽情形後各代表當據以討論進一步對付時局之辦法云 
[坎拿大僑民反對移民例近訊]  
　　中華會館來函請援 
　　總商會昨接坎拿大雲高華中華會館來函云上海總商會列位先生鈞鑒閱西報載總領事周啓濓先生談話藉悉貴會致書周總領事請抗爭坎拿大新訂中華移民例四十三條關懷僑國遠樹聲授熱誠仁風至所佩謝查該項移民例苛酷非常對於未來者旣取締從嚴已來者又束縛絶緊甚至華商妻子亦弗准令入口不近人情莫此爲甚暴秦逐客復見於今窺其用心直欲二三十年後使我邦人絶跡於坎境而已違背公法罔恤國交此間僑民咸深憤恨雖多方抗爭並經周總領事提出嚴重抗議唯勢微效鮮苛例已通過實行近且依據該例第十八條限令華僑於今年六月起至明年六月止註册回天乏力眉急待援茲者周總領事乞假師國向外部面禀苛例詳情務請貴會於周總領事駕過滬濱時即予接洽詳詢苛例實情及僑民危急狀况即希貴會妥籌應付方鍼喚起全國取有利無害之手叚以促留華之英坎官商反省俾除苛例而解倒懸固僑民之幸而亦國家之光也雲天在望不盡依依佇候德音敬候台社總理廖翼朋書記曹懋森 
[贖路會對於保管儲金之聲明]  
　　復南洋大學函 
　　上海籌贖膠濟鐵路委員會前接南洋大學贖路儲金會函云「敝會自成立以來進行不遺餘力近有以儲金充作選費之傳說敝會會員爭相詰問不獨影響敝會抑將影響全國乞貴會切實調查早日賜覆」等語聞該會當即函復云「接奉大函敬悉貴會對於贖路儲金進行不遺餘力愛國熱忱深爲欽佩承詢前有儲金充作選費之說查上海方面贖路儲金欵存銀行摺交存户無論何人不能提挪曾在章程内確實規定决無意外之虞惟前據京津方面報告直系覬覦膠濟鐵路本年盈餘百餘萬擬移作大選經費當由敝會專電交通部膠濟鐵路理事會阻止一面請各團體一致力爭（通電曾載九月四日本報）後接該路理事長王君儒堂復電云事已中止然敝會職責所在此後仍當隨時監督决不使數年來奔走呼號所爭回山東問題之精髓僅此膠濟鐵路者再淪於危亡也仍希貴會竭力提倡繼續進行俾得早達到民有民辦之目的而杜强有力者之覬覦云云 
[黃包車照會修正條欵之發表]  
　　本日工部局公報發表包車照會修正條欵定一九二四年一月一日實行條欵如下（一）照會不得移讓他人（二）照會號牌應釘於黑板工部局所發磁號牌應釘於葉子板常加揩拭不得使之糢糊（三）黃包車應照工部局認可之式堅固製成車身及車之裝備品應常使潔淨及加修理（四）凡市售產品商品或其他物品似可汚及車身者非經包裹不得置於車上凡足以損毁車身之各種物品無論何時不得携載（五）車須隨時由巡捕或工部局所派檢查員騐看非經該員認爲合用不得出租（六）自日落起至日出止車上應常備油燈二盞置於車之左右前用白玻璃後用紅玻璃所置之處應使前後於適當距離内能望見之（七）拉車者應身體强壯須由領照會者發給工部局定式之號衣拉車者應常着此號衣且當使之潔淨無損（八）老弱汚穢或吸鴉片者與幼童均不准拉車（九）拉車者不得沿途招徠乘客無人僱乘時須停駐停車處（十）拉車者不得照定章多索車資拉車者不得無故拒絶載客至租界内各處或租界外工部局所築之道路（十一）工部局所備車資表及租界地圖應常置車内如索價時乘客欲觀須取示之（十二）乘客留遺車中之物品應即送至最近之捕房（十三）凡領照會者應將華文行車規則及工部局隨時發表之修正規則發給各車夫並當向之明白解釋命車夫遵守之（十四）車夫應遵守目下實行之警章（十五）如有失竊情事及因車夫不愼釀有損失應由領取照會者負責（十六）如有乘客死於車上應即報告捕房（十七）違背照會條欵者得由工部局吊銷或中止其照會及没收其保金一部分或全部分車資以遠近計者一英哩或不足一英哩銅元十枚後每加半英哩或不足半哩加銅元十枚以時間計者每小時或不足一小時銅元五十枚後每加一小時或不足一小時加銅元四十枚保金每車五元照會費每月兩元照會牌費在外 
[兩租界協訂救火辦法]  
　　公共租界工部局於十月八日致函法公董局略謂兩租界救火隊長於一九一六年非正式所訂互助救火辦法近年來施行皆稱滿意下列新訂臨時辦法已經正式承認用特函達尊處㈠凡兩界交界處各路任何方面之房屋失愼兩界救火隊均應馳救㈡兩界救火隊得用該路之任何救火龍頭所用救火之水無論取諸任何龍頭不得彼此索費㈢起於界線附近諸路之火應單獨報告每界救火處㈣除前項規定外此界救火隊對於他界境内發生之火非經他界救火隊長申請不得從而救之前項辦法已由法公董局於十月二十日覆函認可 
[日商會要求增加日稅員]  
　　因中日貿易漸臻發達 
　　大連日僑商會昨函上海日商會徵求關於要求中國稅關加增日稅員名額之意見大意謂現時中國全國稅關雇用稅員七千五百人内除華人六千六百人外其餘一千三百人均爲外國人惟日本人僅占二百十七人與英員比較祗得三十分之二現時中日貿易漸臻發達故非設法要求增加員額不可如荷同意當向該國全國商聯會提出議案云云 
[法總領事將代辦使署事務]  
　　大晚報云駐京法使傅樂猷氏於十一月内請假回國本埠法總領事韋禮德氏日内將赴京代辦使署事務至傅使回任爲止云 
[阿根廷公使將來滬]  
　　文匯報云本埠接神户南美阿根廷領事官電稱阿根廷公使加烈爾氏將乘加后號輪船來滬同行者有其夫人女公子及隨員等 
[華水手携帶軍火在港被逮訊]  
　　大晚報云航業界消息麥金雷總統輪上華水手二人以携帶毛瑟槍四十三枝子彈二千三百四十發在香港被逮 
[航業要聞]  
　　南滿鐵道會社之榊丸此次由滬赴大連載有俄國難民四十八名送往南滿至哈爾濱而返本國此項俄難民其原因係不能赴美故退還該國此尙爲第一批云 
　　九江小工前因要求加工而有罷工之舉上海各輪公司曾停止運潯客貨昨日本埠續得九江來電謂各小工風潮現經第三者出爲調停故罷工事得未實現而於請加工資一事則仍在積極進行惟罷工聲浪已稍和緩而上海客貨已能裝往故招商局之九江分局昨日已發電報到滬略謂風潮雖未解决罷工尙不致實現上海裝赴九江之貨請即裝運可也因此於今日起九江貨該局已照常裝載矣 
　　日郵社近爲擴增南美綫内航業故現將鎌倉丸添入中國至南美綫内行駛 
　　大英公司之尼萊亞號輪由倫敦來滬有英國海軍軍官邦德因陸軍中將畢禮格氏及奥利孟氏等來滬而開爾杜尼亞號於昨日赴英時上海又有少將李德爾羣氏並重要人物ＳirJohnBiles又LadySirFChambers等動身云 
　　提督輪船公司之愛第摩號昨日到滬計運來大宗花旗小麥三千餘噸又昌興之澳后輪進口貨亦有麥粉二千噸運申云 
　　法郵船公司之新貨輪甲必丹福號今次第一班赴法上海方面之出口貨忽有蠶荳六千担左右載去吾國蠶荳向少運赴外國刻下法國忽然愛用來華購辦此貨實出口貨中之特殊情形也此外運去者另有芝蔴二千餘包云 
　　美國駐亞艦隊内之旗艦湖綸號刻已離滬赴小呂宋軍港現在美兵艦之留申者祇有亞威拉將軍一艘其餘英艦之在申者有三艘法艦二艘意艦兩艘云　 
　　大英公司之尼來亞號明日出口上海有湖絲五百件茶葉一萬箱運往法國及菲洲又該公司之開失伊顯號第一次來華昨日有電至申明日可從孟買開出三星期中可到上海載有十月十二日前英國寄華郵件云 
[日滬連絡快船恢復航期]  
　　從本月十五日起 
　　中日連絡快船上海丸及長崎丸兩船前因震災往來救濟等曾停航多日昨特佈告自本月十五日起兩船仍恢復原定航期上海丸定十八日由長崎來滬十九日入港長崎丸定二十一日由長崎出發二十二日到滬以後兩輪間日往還云 
[日海軍旗艦之來滬期]  
　　上月奉命回國之日海軍旗艦對馬號昨又奉令定本月十八日來滬駛往長江駐防臨時旗艦安宅號則仍駐原處云 
 
 

Page 14

 
 
第一萬八千二百零六號;中華民國十二年 西曆一千九百二十三年十一月一號
星期四 * *[試馬成績併記]  
　　「考克亞特拿」爲今秋大香檳之最有希望者「騰司飛」因調換馬主故或不能與賽 
　　上海秋季大賽相距無幾日矣所有之試練成績經紀者之逐次報告諒讀者於新舊各馬之快慢必稍有把握昨晨爲末第二次之試練或績亦爲最後之成績蓋此星期六均將爲半哩之試練以騐脚步也第一日第一次之搖會馬賽現以「考克老意」之呼聲最高「地皮司鐵」次之此二馬功夫雖不速然於搖會馬中自不可謂慢也第二次半哩路之馬路賽當然以「地金」爲最有希望「克司密司改夫」本爲短路良駒但此秋並未有若何舉動然亦「地金」之一勁敵也第一日之最爲人所注意者爲第三次一哩路之克胎令賽蓋是賽關於香檳大局凡勝是賽者必有希望於香檳故是賽之勝不易觀近日之試練當以「惠鐵挪鐵」最相近然記者未敢信其必勝「亞而皮兒」與「升科蘭」未必在其後也第四次新馬賽「求克司飛」及「依騰兒」當在前一較脚步「羅馬派落」或將在第七次起步「湖特蘭」（Ｗoodland）當亦不弱然「求克司飛」終稍勝一籌耳第五次之一哩半有希望者爲「南申納立司」「克司山水」「金斯克勞司」及「湯姆司白蓋」聞「買司飛」與「百尼飛」均送給工部局爲馬巡坐騎以養老此後該二馬將與「雪物司的克」（ＳilverStreak）作伴永不再賽故「辣去飛」或將於是賽起步據昨晨之試練則「金司克勞司」或當得斯錦標六次之上海聖立治本以「騰司飛」可望必勝但近日因傳聞該馬已由愛倫君（ＭrECAllan）以銀一萬二千兩買進據賽馬規例於報名後調換馬主所報之名即將取消意即不能入賽也如果傳聞成實則「騰司飛」必不能於秋季大賽中表露其良好成績然則上海聖立治之勝者將不外乎「哈佛司金」「福立司蘭」或「愛培飛」矣今秋香檳據前星期六晚之會員競賣以「考克亞特拿」身價最高「升科蘭」次之「亞而皮兒」又次之馬立師之馬與「惠鐵挪鐵」均在第五六之間以一今年上春之新馬雖爲上春香檳第三然有此榮譽亦不易也聞其第一日不欲勝第三次之克胎令亦不與賽第六次之聖立治將於第八次之秋季杯賽入選即將賽第三日之大香檳云茲將前昨二晨所練之成績詳錄如左 
馬名　騎者　四分之一哩　半哩　四分之三哩　一哩　一哩四分之一　一哩半　一哩四分之三　最後四分之一　　星期二早晨之試馬成績 
升科蘭Ｓhenkoland小道勒斯三七·一·一三·二一·四九·三二·二三二·五四三一哥倫布Columbia小道勒斯三五·三一·一二·二一·四七·三二·二一·二二·五二·二三一矮地而大利IdealDahlia白克而三四·三一·一二·三一·五０·二二·二六·一二·五九·四三三·三福立司蘭Forectland小道勒斯三六·三一·一二一·四六·四二·二三·三二·五九二·三二·二四·０六三三·三隊色司本司DayofSuspense白里納一·０四·一一·三七·二三三·一利亞南勝Reorganisation小道勒斯三九一·一八·四三·０八（Last11  4of13  4）　　星期三早晨之試馬成績 
平時Benz馬夫三八·一一·一五一·四九·三二·二０二·五二三二亞而皮兒OldBill馬夫四三一·一九·四一·五四·三二·二五·三三一（未完） 
[記各團體之歡宴柯脫博士]  
　　柯脫博士謂最需在青年時養成合作習慣 
　　昨晚七時江蘇省敎育會等十六團體在寗波旅滬同鄕會四樓開宴歡迎由美來滬之植物學家柯脫博士由郭秉文博士主席致歡迎辭次沈信卿君致辭次李權時君致辭次柯脫博士演說茲錄其演說辭於下 
　　博士之演說今晚鄙人承各團體公宴歡迎不勝感謝鄙人初生於中國寗波姑先述一趣事昔日中國駐美公使伍廷芳至芝加哥時是地敎職員聯合會開會歡迎之余適爲會長得與伍氏並坐曾向伍言余生在中國寗波而伍民則言美人生於華者甚多其意以余生在寗波爲無足奇也今余已來申將演講多日今晚有數語以供獻諸君美國於歐戰後曾組織一植物與實業討論會余亦參與其間待至研究結果則主張世界各國須有精神上之互助與供獻無論個人或社會均宜如此吾人談敎育注重身體思想精神三項但此三者不可偏重必須一貫且大中小學課程均須具合作精神余每見學校偏重智識而忽於合作雖四海之内皆兄弟也之博愛言論充滿及全世界學校亦時常以之敎訓學生然能實行此敎訓而共同合作者尙屬疑問惟學生在植物試騐室每能互助合作故學校須注重此等事也又余每觀社會各團體在其團體之内尙能合作對於團體以外之人常不能具此精神其故則在平時未曾養成合作之習慣耳是以在青年時代當設法養成合作之習慣俾來日作事亦具此種精神至世界前途如何則全視青年所具之精神爲轉移青年在求學時代苟能先養成互助合作之精神則出校後在社會作事亦能合作而世界因此可以進步减少無謂之惡爭而有眞正之合作也云云 
[敎育調查主任之行踪]  
　　全國敎育調查主任饒爾滿氏於上月二十九日赴蘇三十與三十一兩日共測騐四十五學校五千餘學生昨晚蘇州學界歡宴饒氏今晨乘車來申午時赴杭州於二日三日測騐學生四日返滬五日起至十日測騐上海學生已由省視學章伯寅等籌辦矣 
[水野梅曉致總商會函]  
　　日人水野梅曉君不久歸國昨特函致上海總商會詢問已否推舉代表赴日調查華僑被害情形文曰逕啓者月之十七日蒙各團體在仁濟堂開歡迎會得聆貴會代表偉論無任榮幸並悉貴會擬派代表一人赴敝國調查一切茲鄙人定於下月返國未知貴會代表已否舉定若能同行尤所感盼特此詳詢敬祈示復爲荷 
[上海將設警務督辦]  
　　徐國樑其有希望 
　　國聞通信社云上海設置警務督辦之議上年北京政府曾經主張并擬以薩鎭冰充任事爲地主反對未成事實茲聞此議復活其内容權限包含警察市政捐務等等範圍甚大淞滬警察廳長徐國樑氏甚有希望云 
[江陰同鄕懲戒議員沙炳元]  
　　江陰旅滬同鄕會通電云此次曹錕賄買選舉每票出代價五千元吾邑議員沙炳元即沙文明亦在得賄出席之列選舉總統爲一國大典沙炳元受人民付託之重應若何審察輿情愼重將事乃竟貪五千元之代價滯跡京門舉統國指駡之軍閥首領而陷全國於禍亂之域不但廉恥人格掃地以盡實屬喪心病狂吾邑素號忠義之邦此而不討將爲沙炳元一人之劣跡玷汚以盡茲經本會職員聯席會議决辦法三條㈠通電本縣各公團宣佈其附逆賄選撤消其議員資格㈡通電本縣公民褫奪其全部公權并宣告除籍與衆共棄之㈢由本邑公團勒令其所得購費交出移作本縣壽山公園鑄跪鐵像以儆無良亟望闔邑人士共起伸討以彰民意而昭炯戒敬此佈聞江陰旅滬同鄕會十月三十一號 
[閩省農民反對閩侯苛捐]  
　　請旅外同鄕抗爭 
　　旅滬福建同鄕會昨接福州南嶼區農會來電一通文云閩侯縣卓知事于官牙之外復巧立名目擅創紅桔仲人辦事處勒捐重罰苛例病農㚥人壟斷流弊無窮軍興以來種種科索差徭已屬不堪奚容重負騷擾諸公關懷桑梓籲乞電達軍民長官飭令撤銷原案爲民請命而解倒懸南嶼區三十六鄕農民代表楊其浚林清濤劉文榕鄭鴻林振灼汪永泉陳炳堂黃可梅叩勘 
[淞商會反對捲烟特捐之經過]  
　　吳淞商會有反對捲烟稅實行之表示電文已見前報昨商會顧會長與其友人之談話謂吳淞商會表示反對捲烟特捐並非影響外界潮流實因吳淞一帶毘連租界此種捲煙特捐不能施行於租界則吳淞江灣一帶距滬旣近交通又便將來淞市捲烟營業前途影響至鉅各紙烟商來會呼籲因有前日之表示云 
[紙煙商繼續反對菸捐]  
　　十四家公呈蘇省長 
　　本埠南北烟兌同業前爲菸酒稅曾紛紛開會反對昨日法租界烟紙同業松茂等十四家又聯名蓋章具呈江蘇省長公署表示反對文云敬禀者菸捐百萬商等利害切身萬難遵行且近年省立學校耗欵鉅大成績細微屢次風潮令人齒冷務乞取消前議并將虚糜公欵之腐敗學校切實整頓以節公欵是爲至叩云云 
[英美烟公司否認皖省捲菸稅]  
　　該公司董事對人之談話 
　　本埠紙烟公司全體對於各省征收紙菸特稅因於營業有關甚爲反對自閩浙倡辦特稅以來該公司等正力向各方面交涉日前英美烟公司見報載有安徽紙烟特稅自英美烟公司代表婁斯君與呂調元交涉後將各種阻礙完全消除云云並謂婁斯承認該稅於約章並不違背惟恐當事者或有失當之舉動致起交涉云云當以此項紀載並非事實昨由該公司董事對人云各紙菸公司對於此項非法烟稅爭持已逾九月此事關於各公司營業甚大而於當局之違背條約及合同致失信用則尤大豈有于他省今尙在爭持而獨於皖省已承認之乎况民國八年各紙烟公司與全國菸洒署訂立合同聲明於八年之内各公司在中國所售紙菸於已納訂定之各稅後均得免納其他稅捐無論該菸在各公司之棧房内或在經理店中均爲已納稅之貨物依約無論何人不得征收他稅乃前報載婁斯君謂貨品在公司棧房内須免貼印花若離棧房售出後則稅局可照章徵收云云此與事理大背本公司代表縱愚决不致提出如此自相矛盾之要求也敝公司同人及各國政府對於中國財政之支絀亦深表同情故於華府會議時特與中國以種種權利冀中國之經濟得以發展今各省當局不依正軌巧立名目征此非法特稅以補各該省之財政此各國决不承諾者也呂省長堅持原議不肯取消故婁斯君逕往北京以正式國際交涉手續直向中央政府交涉云云 
[滬寗路爲西人賽船特開專車]  
　　本月三四兩日本埠西人在青陽港（即恒利車站）舉行秋季賽船已誌本報茲悉路局爲便利觀覽起見特加開專車其開到時刻如下「三日」星期六下午一時上海開二時零八分恒利到（回程專車）下午六時恒利開七時上海到「四日」星期日上午八時十五分上海開九時二十四分恒利到（回程專車）下午六時恒利開七時上海到又來回票不分等級一律售大洋三元六角如乘客欲停留恒利站住宿者須購臥車票第張大洋三元云 
[大批寳銀運寗]  
　　昨日（三十一）夜車本埠大通運洋公司代本埠各銀行各錢莊運往南京寳銀二百三十餘箱約計一百數十萬兩云 
[改建兩碼頭之波瀾未靜]  
　　滬南董家渡碼頭公義碼頭改造工程現已興工日前忽有義渡船夫誤會該兩碼頭改建後改設輪渡與義渡船生計攸關致聚集百餘人至永盛碼頭醫生盛茂祥寓内要求維持生計經人勸導始散等情已紀前報茲聞此事雖經滬南工巡捐局發給布告諭各該渡夫切弗誤會而若輩仍舊固執間有私議對付方法者現經該事務所查悉恐被阻礙碼頭要工是以商請浦江水巡隊潘隊長撥派水巡警常駐工程地點隨時彈壓以資可護云 
[開浚界浜之縣署佈告]  
　　章程十條 
　　上海縣知事公署昨發布告云爲布告事案據上川界浜河工主任員黃琮副主任談壽基陳有恒呈稱竊界河事宜業將籌備情形呈報在案伏查界河爲高橋高行高昌三鄕通潮之大幹河工鉅費繁事非輕易且同是一河而辦理各法上川兩邑向章均田均役按畝出夫而寳邑向章歷年帶徴編折凡遇開河則雇夫包挑併力趕辦吾兩邑地保夫役稍事因循恐不能同時蕆事則經費有限而延宕堪虞自應嚴立章程定以限期不徇情面而同事人等以宜和衷共濟相與有成爲特不揣冒昧謹擬草章十條是否有當除呈川沙縣公署外理合粘章備文陳求電鑒迅賜出示通告俾有遵循實爲公便再該河坌土方等册俟寳邑測量員估計核准另行造報合併陳明等情到署除批示外合行抄錄章程出示布告仰該河與役各圖地保夫役人等一體知悉務各遵照後開定章妥速辦理以重要工毌稍違延切切特此布告 
　　「抄錄河工章程十條」㈠局所假寳邑樓下宅布廠定名曰上川界浜河工事務所㈡近來地保每多分梱各辦然承辦田額及貼糧自完之户皆有定數須當和盤託出不得取巧隱匿延誤時日並預計某某等爲夫頭某某等爲貼夫規劃明瞭一經認段分細立率夫頭人衆上緊開挑并將夫頭姓名開送備查㈢寳邑河段給價包挑工程迅速上川派夫深恐延緩各地保務於黎明關切夫頭邀集散夫上午八時到工下午四時停工各該地保來往河干監察如違究辦㈣傍河田畝抽出一層爲水夫管理水線開工之後該水夫黎明到河趕將積水挑乾如違懲罰不貸㈤開挑之初夫頭到工禁塡河口禁開碼頭一律皆築人字踏步各圖董保先行開道查察不得瞻徇情面㈥出泥須在三丈以外只准堆高不得攙在跟前如有此弊得出管理員及各圖董事等勒令立時挑去各該地保徇情不察同干未便㈦河面悉照向章寬五丈至四丈不等如遇石橋酌量收進底十之三並浚深平水一律六尺各挑夫於傍晚時停工必開水線一條寬二丈深一尺八與浚各圖地保每人折酒洋二角又每畝給錢五文均在承辦田畝給發以示體恤得在竣工時來所領取惟須日到河干督催如違究罰㈨是河於開工日起准限一個月一律工竣其首先二十二日竣工者爲頭工每夫賞洋六角二十四日竣工者爲二工每夫賞洋三角惟須面底浚深由測量員騐明如式即令開通水線所平碼頭始准領賞其疲宕頑户有意延誤者除懲押外勒令各該圖地保代雇包挑向取工價毋貽後悔㈩凡遇橋梁已經酌量收進倘有朽壞坍壞之橋由各該地方勸募修理或重建又工竣後嚴禁河中設立魚罾蟹籪致碍水利 
[濟生會昨在爛泥渡放賑]  
　　嘉惠被火災民 
　　浦東爛泥渡熒昌火柴公司第一廠失愼所有被災各户經中國濟生會調查災户人口發給賬票各情迭誌本報茲悉濟生會於昨日委派芮玉行等携帶現欵渡浦會同三區曾署長磋商散賬方法當傳集具呈各代表手執濟生會旗幟分赴火塲知照被難各户持票齊集警署門首領取賬欵至午後二時曾署長親自到塲監視並飭派長警數人協同散放上次領過者此次無論大小口每人一元未領者每人二元計共發去一千五百餘元 
[上海商業市况彙錄]  
　　金融 
　　昨日銀幣早市價爲七錢二分三釐八毫七五午市收盤爲七錢二分四釐與上日同中國銀行由杭州運來洋二十萬元出口甚多交通裝往長春洋二十萬元又裝往漢口洋十萬元上海銀行裝往漢口洋十萬元興業銀行裝往漢口洋二十萬元各錢莊裝往東三省洋二十萬元中國裝往通州洋六萬元中國又售出現洋三十萬元價七錢二分三釐八七五至七錢二分四釐 
　　銀拆早市價爲三錢午市略漲價爲三錢二分中國裝往杭州大條一百十六條又裝往杭州現銀二十萬兩 
　　昨晚止各銀行查倉庫存現銀二千四百三十二萬兩現洋三千五百九十二萬元大條二十五條各錢莊存現銀二百萬兩現洋五百三十五萬元 
　　公債票 
　　昨（三十一日）各種公債票價尙稱堅定金融公債現貨千元票祗收盤時做開一盤價爲六十五元五角五分比交割前漲起一角十一月期開盤六十六元二角其後最小價曾跌至六十五元九角半收盤復回高至六十六元零五分比交割前計漲一角半十二月期買賣兩稀市况平定收盤六十五元九角計大五分整六現貨結果比交割前提高三角收盤價爲五十一元六角十一月期前市成交價常盤旋於五十一元九角左右後市受主甚少價由五十一元九角小至五十一元八角五分計大五分償還八釐祗開盤時稍有進出價計十六元八角比交割前漲高二角五分五年大票爲五十四元交易尤爲冷淡故價少改變 
　　國内滙兌 
　　昨（三十一日）國内滙兌據上海銀行公會報告京津銀匯價仍如前洋匯回縮一元北京公砝價計一千零五十一兩半銀元爲一千零十一元天津行化計一千零五十九兩半銀元計一千零十元漢口洋例價掛一千零二十七兩七錢五分比前日跌去七錢五分銀元同跌七角半價爲一千零十三元九江銀元每千元貼九元南昌爲一千零十元比前日各長一元重慶九七平銀回高五兩價爲一千零十兩銀元同增五元價爲一千零十元此外各無改變云 
　　金市與匯價 
　　昨日星期三大條銀來電近期弗動遠期縮去零六二五十一月份標金開盤三百三十九兩六錢較之上日收盤好起銀三錢全市最高至三百三十九兩八錢先令揭曉弗動餘惟印滙大一羅比半法匯小十法郎東滙大二五荷滙小半盾其餘各價均無更動期時標金爲三百三十九兩六錢標金穩定故滙市各價亦極平平銀行賣出十二月份先令價三先令一辦士零六二五買進三先令一辦士一二五又賣出十一月份美匯價六十九元六二五買進六十九元七五又賣出十二月份東滙價七錢零一二五買進七錢其時標金小至三百三十九兩三錢後因買者較多各滙市價仍爲前價標金計高至三百三十九兩八錢後爲三百三十九兩四錢收盤午後標金開盤三百三十九兩四錢先令因値星期三午後例無市况標金最小至三百三十九兩一錢後又略高至三百三十九兩四錢旋爲三百三十九兩二錢收盤時祗三句四十分耳總計全市最高低相差祗爲七錢其收盤價與上日收盤比較則小去一錢云 
　　紗花 
　　昨日星期三棉紗市面現貨本紗堅定各客帮之買進者總計約千包左右本紗中除十六支如意漲銀二三兩十六支文明漲銀一兩之外其餘各牌漲銀五錢至七錢五日紗亦漲銀兩許天津漢口汕頭江西青島威海衛蕪湖野鷄等帮買進本紗二三百包日紗五六百包公會小包仍未售開各交易所標準午前驟漲二三兩午後一般多頭者咸有脫手致賣價又回小一兩數錢三品紗因日本天長節期故無市面報告美棉現期漲五個磅音遠期漲二十二個磅音印度電報朋搿而跌十一個羅比奥浮辣跌九個羅比白洛去跌十二個羅比寳成紗廠開出十六支如意現出大包一百包價一百七十三兩五錢扣們其餘各廠無開出市面有稍鬆之象 
　　昨日棉業交易所通州標準價格稍堅十一月期大起三分十二月期大起二分一月期漲三分五三井洋行買進一禮拜打包送廠火機花一千六百包價四十四兩振興買進現貨送廠陜西花一百件價四十五兩五錢福嘉洋行買進現貨棧交陜西花一百件價四十五兩和大買進現貨棧交陜西花一百件價四十四七錢五怡和進現貨送廠陜西花一千件價四十五兩五錢鈴木洋行進現貨棧交家鄉花一百二十五包價四十三兩五錢 
　　疋頭呌莊 
　　昨日星期三輪値英商怡和洋行第一千二百二十三期限價及不限價拍賣之期陳列羽毛羽綾嗶嘰彩呢泰西緞羽綢甯綢元絨毛布原布市布漂布等貨總計八十八件共三千七百二十三疋拍妥八十三件計三千五百四十七疋比上次多十件計五百七十四疋未拍者五件計一百七十六疋各客帮及本街均有買進市價平穩花色貨稍堅俏白貨仍少進步統扯漲多跌少茲將拍價與上次比較如下（羽毛）四件計四十疋桃仁人馬漲一兩五錢大紅漲五錢新祿比前漲二兩二錢洋藍照前亦加三錢（羽綾）三件計六十疋價　牌跌去二錢人馬漲二錢馬頭亦加三錢（嗶嘰）三件計九十疋價馬頭漲一錢虎圈漲七錢五虎牌亦漲五錢五（彩呢）一件計六疋大紅單鳳漲一錢二分（泰西緞）十二件計三百六十疋價漲者自五厘起至四分二厘半内亦稍有跌者自五厘起至一分二厘半（羽綢）十六件六百二十六疋漲自二分五起至二錢七分五惟長生殿降一錢三鼎甲亦小一錢七分五（寗綢）二件五十七疋價音樂會跌四錢二分五舞蝶亦小二錢五（尺六元絨）一件計二十疋較上次價跌一人发二厘半（毛布）五件計三百六十疋僧帽跌二分藍獅人鑼各小四分七磅藍蟹漲四分綠蟹漲一分（原布）十二件計七百二十疋價漲自四分至二錢五分跌者由一分至一錢（市布）十一件計五百六十疋價跌去一分至六錢二分亦有數牌見漲自六分至一錢四分（漂布）十三件計六百四十八疋價漲起一分至三錢四分惟花監見跌一錢六分旗印三鼎甲亦略跌一分 
[約翰大學消息]  
　　中學新校舍之立基禮約大自聖瑪利亞女書院遷讓後即將原址改建專闢爲中學部已於本夏興工現擇本星期六（三號）下午二時行立基禮請郭主敎主禮祈禱並請名人演說約翰同學會會員及各機關人員均已邀請蒞塲觀禮 
　　中華義勇團支隊之醞釀五年前約大本有兵式體操亦爲課外强迫運動之一後因該校之體育室造成專注重柔軟體操乃於一九一九年將兵操廢止現大學高上兩級少數學生發起擬加入本埠中華義勇團在該校另設一支隊近日正在請願該校敎員會承認以期即日成立報名者已達三十餘人之夥云 
　　足球隊之友誼比賽中外注目之八大學足球比賽期擬於本月十五號始分校比賽約大球隊現正日夕練習本星期六（三號）及六號將與公共體育場足球隊及美童公學作友誼比賽聞本年該隊隊員戰鬭力甚强而防禦力較往年尤佳至約大南洋兩校比賽期已擬十二月二號及十七號云約大球隊隊員如下（隊長）張福星（隊員）聶體仁蔣翼振黃奎元余志忠陳碩東董小培孫允中黎寳駿馬顯利韋伯叙費毓洪（敎練員）沈嗣良（管理員）吳曾榕 
　　出版物之迭增年來該校學生對於各出版物極形注意除原有之「約翰聲季刋」「日規週刋」外復有新時代學社出版分贈各界之「現代生活」半月刋專討論學術鼓吹新文化已已出至第八期現定於一卷十號後改爲二月刋年出六册現正在徵文凡關新思潮問題均行錄取稿件可寄約大蔣　壎收二卷一號一月出版本學期又將新增「約大半月刊」（係該校中文部組織亦載校内消息）及「前鋒」兩半月刋等（係少數學生自行主持亦贈閱） 
　　尙有本埠新聞等轉入後頁 
 
 

Page 15

 
 
第一萬八千二百零六號;中華民國十二年 西曆一千九百二十三年十一月一號
星期四 * *本埠新聞二 
[友華銀行滙市報告]  
　　昨日友華銀行滙市報告云三十日倫敦大條銀價近期未動遠期縮○六二五紐約銀價及倫敦紐約間滙價亦俱未動今日此間滙價掛牌僅日金漲至七十二兩羅比長爲二一九枚二五佛郎縮爲一一六五枚餘均照昨日未動市况穩定成交甚稀英鎊售價購價十月十一月份俱爲三先令一便士一八七五十二月份三先令一便士一二五一月份三先令一便士○六二五美金售價近遠期俱六十九元六角二分半日金售價爲七十兩一錢二分半銀行滙票定價英鎊三先令一便士七五美金七十一元二角五分佛郎一二一五枚昨日倫敦銀市印度購進中國售出市况收盤穩定紐約市况亦穩定 
[長安輪運銀被竊案之昨訊]  
　　拘訊五工頭 
　　三北公司長安輪船裝載興業銀行（前報誤爲交通銀行）由滬寄往漢口之現洋四十箱下艙後被竊一箱計洋五千曾經該公司函致淞滬警察廳查緝業經獲到嫌疑各犯等情已誌昨報茲悉警廳偵探吳錫生沈桂和查得十九日搬運現洋下船之小工係由工頭陳萬社莫二先生謝源添杭湖明王阿四等五人經手招雇事關嫌疑自應將該五工頭拘案研訊以便根究惟莫二先生因不在滬故將伊妻莫戚氏解廳訊押並由該公司將管理艙房之趙阿岳章阿二高阿明朱安興陳寳均等五名亦於昨日解送淞滬警廳請發偵緝隊研鞫務得眞相以憑追贓究辦云 
[黃絲失竊案之昨訊]  
　　井上助市請發還黃絲 
　　春間漢口路益豐長號失竊黃絲十七箱報由捕房在日商興業洋行内吊出原贓行主井上助市被拘交日本領事署訊究嗣捕房將串竊之塌車夫緝獲解由公共公廨訊明懲辦臟交失主領去在案茲悉日領事署關於井上助市被控之案迭次研訊終結宣告無罪黃絲應仍交其領回該日人釋出後即持判决書投虹口捕房請求發還黃絲始悉已由公廨判交失主領去遂延慕思律師具禀公堂控告益豐長號趙品三不法取去黃絲請追損失銀一萬二千兩此案原定前日下午由張襄讞與日副領事會審而張君以從前刑事發生時係由李襄讞承審故命兩造退候原審官訊核云 
[昨日倒賬之三商號]  
　　昨日爲陽曆十月秒商業中因經濟不能周轉以致倒賬者竟有三家亦可見商業之不振矣㈠江西路和盛洋鑲金銀飾號計倒欠銀行莊欵八九萬兩㈡大連帮源昌號向做雜糧等貨生意不小昨亦倒閉計欠莊欵二萬九千兩銀行五千兩其餘各行號亦一萬餘金㈢叙康永花莊邇因賣空棉花不能支持亦已宣告破產計欠莊欵一萬餘兩銀行二千兩 
[本年九個月運美貨物之統計]  
　　絲類大增 
　　大晚報云據美總領事署統計本年九個月内上海運美貨物共値美金四七五八二四二三元較去年同時期中之美金三八七○八○八○元增加幾及美金九百萬元之鉅其中以絲類激增最著本届輸出生絲二三九六四六四磅値美金一六七三二八六六元去年同時期僅有一八○二七三一磅値美金一四一○三○四三元本屆輸出野絲一三一七九七四磅値美金五五六五○三五元去年同時期僅有五○二八九五磅値美金一八三八六五七元且自日本絲市遭震災損失後美商紛紛取償於中國市場預計本年冬季當有更鉅之出口此外廢絲則自美金五一一四三四元增爲九九三八一六元繭綢則自美金五○三八四九元增至九七一三五七元除若綢緞及繭壳等亦俱見增加又麻雀牌亦爲激增最著之一去年前九個月之間雀戰初爲美人所注意輸出之牌値美金五六二九二元今年九個月則增至八四九八三三元尙有大宗定貨猶未輸出其他如獸臟羽毛等亦各增倍許獸類臟腑自美金四八七七八六元增至一一三一○五六元羽毛自美金四五五八三一元增至七二五一五四元又孔雀毛三七六磅値美金二九五七元亦於本年輸美云 
[呢絨洋貨集益會成立會紀]  
　　呢絨洋貨集益會由南北市華商呢絨洋貨同業於今春發起組織成立後募集基本金選舉職員等經營數月頗爲完備昨日上午在民永里會所舉行正式成立大會會長金馥生及全體職員均到會主持一切南北市會員同業到者三百餘家四百數十人來賓有榮泰等各洋行洋經理華買辦及各界觀禮者數十人十時開會謀得利樂隊奏樂畢公推金會長主席報告發起之經過情形等次由常務理事報告會務近狀次請蔣夢芸演說「各業團體之今昔觀」次中西來賓陳勵青蔣介民等致頌辭末茶點餘興散會晚間并在會所設宴讌請中外行家及來賓云云 
[南北市捲烟業徵求會員]  
　　上海南北捲烟同業公會昨發出宣言書徵求會員宣言書如下 
　　時事多艱吾儕商人首貴合作外來之激刺頻仍内部之基礎宜固凡我同業數以千計曩者雖有衆和社烟兌業及聯合會之名稱而實際上等于散沙究無統一之團結力一遇重大事故束手無策即如此次特稅橫來尤宜亟求對付外埠同業尙有拒絶之表示滬地應更有堅忍之决心同人等有鑒於斯爰將向有捲烟同業公會重行組織并改推陳良玉君爲本會代表加入上海總商會會員以期永久惟成立伊始端賴徵募且會務之發展無窮未來之希望尤大語云衆擎易舉又曰衆志成城尙希諸君子毅力進行和衷共濟庶幾根深蒂固利益均沾凡我同人愼毋觀望幸甚幸甚謹此宣言 
[對日市民大會職員會紀]  
　　派代表出發宣傳籌備追悼簡照南 
　　對日外交市民大會於昨日午後三時開評幹聯席會議到會團體四十餘人副評議長主席其議决案如下㈠公推代表至外埠長江等處宣傳以期再接再厲㈡關於人材問題業已推出三人定期討論入手辦法其應需經費再由各團體量力襄助㈢討論湖北外交後援會被封事公决亟致蕭督軍曉以大義一面慰問該會全體會員并勸其勿𫍸㈣簡照南君熱心愛國遽爾溘逝本會應表示哀悼公决本會單獨籌備追悼會當塲加入者有烟酒業公會國貨維持會古玩公會百老匯路商聯會漢壁禮路商聯會少年宣講團各界聯合會五馬路商聯會東北城商聯會料器業公會并推籌備員陳良玉陳翊庭翁國勛李澤源王漢良王東園等六人至五時散會 
[滬寗藝術界覆省敎育會書]  
　　滬寗藝術界昨覆江蘇省敎育會函云頃接來函并閱貴會登載各報之聲明後始知江蘇美術展覽會係貴會所發起查本月二十三日時事新報本埠新聞欄美術重要消息云本埠美術家劉海粟等近日籌備全省美術展覽會緣起及章程不日擬就開會地點已定滬寗兩處開會日期則尙未定奪云云同時上海各報亦有此項新聞並無貴會或貴會所附設之美術研究會之名義又滬寗各處有人借上海各藝術團體發起之名義招搖者敝團體等聞訊之下深爲詫異故不得不登報聲明且尋譯該節美術界重要消息所載恐無人能知爲貴會所發起者倘係該報記者或手民之誤貴會當有更正之必要倘以公共機關之組織爲個人所利用貴會亦當加以責問敝團體等確知有一二從中混淆聽聞誠恐貴會未明眞相再切實聲明諸希台照爲荷（下略） 
[滬杭路更訂貨車時刻表]  
　　客車並不變更 
　　滬杭甬鐵路車務總管昨日（三十一）發出通告致全路各站長云爲通告變更列車時刻事自十一月一日起第二十二二十五二十八及二十九號貨車之時刻試行更訂如下表（原表係英文）南站須開單機至新龍華接拖二十五號車第三十號之機車須單機駛回上海南站嗣後各列車不得於規定時刻之前開行因路綫上常有工程上之設施限制行車也仰各查照此佈云云茲將新改貨車時刻譯錄如下「第二十二號車」長安開十點五十分許村開十一點零七分臨平開十一點二十二分艮山門開十二點三十一分杭州開十三點南星開十三點三十一分閘口開十三點四十分「第二十八號車硤石開一點四十六分周王廟開二點二十一分長安開二點四十分許村開二點五十五分臨平開三點零七分艮山門開三點五十一分「第二十五號車」閘口開十三點五十分南星橋開十三點十分杭州開十三點三十六分艮山門開十四點十六分臨平開十五點零一分長安開十五點三十九分周王廟開十五點五十分硤石開十六點五十五分王店開十七點十五分嘉興開十八點三十一分嘉善開十九點零五分楓涇開十九點二十二分松江開二十點三十分明星橋開二十點三十六分新橋開二十一點二十一分麥根路開二十一點三十一分南站開二十二點十五分上海北站開二十二點三十五分「第二十九號車」閘口開二十二點四十分南星橋開二十三點零五分杭州開二十三點三十六分艮山門開二十三點四十五分周王廟開一點十分硤石開一點四十五分王店開二點零三分嘉興開二點五十分此外日夜班快慢各客車仍照常行駛並無變更云 
[縣商會函請續發調查選舉單]  
　　上海縣商會前接上海市董事會來函對於今屆省縣議會選舉調查事宜須於十一月十號以前將時發之選舉單詳細調查塡明送會以便彙總詳報等由當經該會將此項選舉單分致各業商代表請爲調果塡報在案茲聞此項調查選舉單附發僅一千張查核尙不敷二百張之數是以由會函致市董事會請再續送二百張以便轉發各業商調查云 
[長警爲賈富澂請免遞解回籍]  
　　覓保自行回里 
　　五區巡警賈富明張鳳嶺被匪謀斃後賈弟充二區二分署巡長之賈富澂思兄情切曾上控軍民兩署指警廳司法科長劉春圃曚弊各欵乃由徐廳長將賈富澂斥革候遞解武清縣原籍在案茲悉賈自奉令斥革後現押警所中但二區二分署全體長警以賈富澂具稟上訴係爲乃兄伸雪情關手足出於至情目下旣奉廳長斥革則備文押解武清回籍一層可否求免令其覓保自行回里等因該長警商明同意業已具稟到廳請求免予遞解云 
[謀刧未遂各犯之押儆]  
　　公共捕房特别機關華探目鍾星南姚阿生包探白忠麒韋金福等於本月十六號下午在浙江路查獲盜黨張福盛郭志英楊寳海曹六陳小八子等五人搜出手槍二支子彈二十八粒利刀一把一併拘解公共公廨奉飭押候訊究在案昨晨由關讞員會同英馬副領事升座第一刑庭研訊據西探長壳羅香偕包探白忠麒相繼投訴曾向被告等詰問口供據第一被告張福盛供稱山東人在福建當兵潛逃來滬其所執之黑色手槍係在逃之馬三所給由陳小八子糾往搶刦楊樹浦牛奶棚是日同乘電車至浙江路下車被獲據第二被告郭志英供稱安徽人亦在福建當兵逃滬所執手槍係在福建帶來亦由陳小八子糾往楊樹浦搶刦牛奶棚等語第三被告楊寳海亦山東人據供其所執之利刀係在逃李某之物亦由陳小八子糾往搶刦牛奶棚第四被曹六係徐州人據供與陳小八子相識由在逃之陸起超糾往搶刦牛奶棚第五被告陳小八子亦徐州人據供亦由陸起超糾往搶刦牛奶棚云云錄有中西文供單言至此將供單及抄出之手槍子彈利刀一併呈案請究中西官得稟察閱所呈供單一過即詰問各被告據房所錄口供是否實在並將各人口供逐一宣讀一過被告等均稱所供實在叩求　　堂上以姑念被告等搶刦未成惟各人均由陳小八子糾往而陳情罪較重判陳小八子押西牢五年期滿帶堂再核張郭楊曹四人着各押五年分别示儆手槍子彈利刀没收 
[新大沽路之越貨案]  
　　新閘新大沽路四百六十六號門牌張龍發家於前晚十一時突來盜匪四人敲門入内闖入内室出示手槍利刃嚇禁聲張當被搜刼去値洋三百餘元之衣飾現洋並事主婦張王氏手上金戒四隻而逸迨新閘捕房聞警立飭通班中西包探馳往兜拏該盜等已早携贓遠遁當在事主家内檢獲盜匪所遺尺餘長之利刃一把即將該刃帶回捕房稟請捕頭核示 
[日人携工資在途被搶]  
　　楊樹浦某紗廠日本人昨日上午十二時携得發給工人工資之現洋五百元鈔票洋一千五百元從黃浦灘雇坐黃包車回廠經過美租界大連灣路遇匪七八人攔截去路將該日人從車中拖下肆毆當將現洋鈔票搶刦一空携贓分頭逃逸後經事主偕同黃包車夫投報捕房請爲查緝捕頭工飭包探陳儒海西探奎爾查緝贓匪矣 
[引渡刦案關係人]  
　　法租界特别機關包探前日在華法交界之南陽橋地方緝獲王金社蔡阿金余小毛唐寳林施和尙沈歧山等六名並獲白郎林手槍一桿子彈十三粒電筒一個當解捕房訊押茲爲水警第一區沈區長偵悉王等與搶刦嘉定縣屬南翔北鄉張廷觀家及川沙縣境八團小營房地方張杏桃家等案内頗有關係當應提解來區訊究茲於昨日備文派令水警探目李得標投文法公廨請爲引渡當由法讞員商經法領事允將王等六人及手槍子彈一併點交該探目帶回高昌廟水警第三隊暫押定於今日（即一號）解送閔行水警第一區研究云 
[江淮同鄉函請保釋陳德春]  
　　江淮旅滬同鄉會昨因會員陳德春被寳山縣警逮捕拘押特在本事務所開緊急會議到者韋伯成呂煜齋卞海臣顧竹軒劉毅夫等四十餘人咸以陳德春爲人正直向無非法行爲此次無端被捕同人極爲忿慨遂公决用本會名義先行去函質問茲悉該會致寳山馮知事函云逕啓者據會員陳德餘來會報告伊兄陳德春於本月二十七日下午四時由馬路回家行至潭子路口大洋橋地方突被貴縣法警及保衛團丁多人拘捕解署訊押在案聞悉之餘不知伊兄犯何罪戾因何覊押請即函詢究竟并代懇予保釋等情到會查陳德春在滬多年向務正業從無不法行爲歷充江淮公所職員并爲敝會名譽會員熱心公益鄉望素孚今忽無故被捕不獨該家屬闔家惶惶亦且大動同鄉之公憤究竟陳德春是否經人告訴并是有確實不法證據敝會無從揣測竊思共和國家人民有享法律上保護之權利官廳對於人民亦惟有依法律而後可以逮捕之用特據情函請察照可否准予保釋以免久被覊累云云 
[救濟會偵探查獲拐匪]  
　　救濟會偵探陳少廷前日下午在太古洋行奉天輪船上十五號房艙中查見拐匪陳阿培被拐婦人朱陳氏（即陳根秀）當向盤詰彼此言語不符復向該氏駁詰始稱無錫人今年二十四歲丈夫朱萬卿爲木工家居無錫北門長安橋母家尙有胞兄名陳錦春此次遭陳阿培設計誘拐騙來上海擬往他埠是實該探遂將男婦押送水巡捕房於昨轉送地檢廳經檢察官提案研訊之下判將陳阿培朱陳氏分别收押一面飭該探往傳該氏家屬來案認領 
[路局修理路綫]  
　　滬寗鐵路工程處昨日（三十一）發出通告自十一月一日起一百三十一公里地方路綫從事更動敷設内列車行至該處時速度必須遞减大約三星期可以竣工云 
[賽馬期工部局停止辦公半日]  
　　十一月五日六日七日爲本埠西商賽馬之期此三日工部局辦公時間自上午九時至十一時止午後停止辦公 
[地廳檢察官之更替]  
　　上海地方廳檢察官鄭典近因辦公不善已奉司法部諭令撤差遺缺以丹徒地方檢察廳檢察官張樹銘新三接充張係山東陽信人奉委後即於昨日抵滬當詣地檢廳稟見車檢察長定於即日到廳接差 
[汽車撞傷男孩兩則]  
　　昨日下午一時五十分五千二百七十七號運貨汽車駛經北四川路撞倒九歲男孩閔阿春首臂腿足均受傷由七百四十七號華捕到來將汽車號碼抄錄押令載送受傷男孩往同仁醫院醫治旋即帶該汽車夫入捕房稟候捕頭發落又有某號汽車於昨日下午三時許駛經南京路撞倒十三歲本地男孩余亞生跌傷頭部經老閘捕房六百十號華捕到來將汽車號碼抄錄另雇車送余亞生投仁濟醫院醫治一面歸報捕頭請究 
[緝私二營嚴禁偷運私鹽之布告]  
　　蘇屬緝私第二營余營長昨發布告云爲布告事照得本營職司緝務轄境遼闊所有私鹽一項顆粒不准侵銷蓋境内多一斤私鹽即國課少一份收入本營長蒞任以來屢經責成承汎各隊加緊巡緝毋稍鬆懈一面出示禁止販運在案現因菜銷上市誠恐各處愚民擅自乘機偷運有碍官銷除令飭所屬汎弁無分晝夜分段巡緝外本營長期在積極整頓務使顆粒不准販運入境爲此出示佈告仰爾諸色人等一體遵照須知販運私鹽已屬違犯法紀倘若查獲無論鹽斤多寡定當從重依法究懲决不姑寬其各凛遵毋貽後悔切切此布 
[郵局招考之兩佈告]  
　　上海郵務管理局副郵務長科登昨日（三十一日）發出兩布告照錄如下㈠本局現須招考郵務生以年在二十歲至二十七歲之間爲合格取用後月給薪水銀二十八元投考者即親繕英文函（函内粘印花稅票一角）並將照片及畢業文憑附來函外須註明投考書字樣掛號寄至本副郵務長先行報名可也㈡本客理局現須考用聽差以年在二十歲至二十七歲之間中文清通并略知英文者爲合格取用後月給薪水十四元半願投考者即先具函（函内粘印花稅票一角）寄來報名可也 
[浦東之糾衆械鬥案]  
　　浦東陸家嘴迤東楊家宅地方客民聚集甚多有工匠李長福與同業謝春啓結成仇隙雙方迭次糾衆衝突昨日上午兩造又糾衆决鬭李被毆受傷倒地謝黨紛紛逃逸由警聞耗趕來當將謝拘獲連同傷者押送三區警署轉送地檢廳訊辦下午由檢察官提訊之下判李發堂醫治謝押候原告傷愈再核 
[賣報人搶報費之押儆]  
　　捷音派報公所在公共公廨刑事科狀訴賣報之清東人宋土生於九月十二號用强　手段取去洋二十四元小洋二十二角並計洋八百八十元之憑條一案昨由陸襄讞會同義斐副領事提審原告代表律師命見證丁榮才汪福弟上堂證明被告因受人唆使反對公所遂於九月十二號搶取我等之報費及收據云云質之宋土生供詞支吾中西官核供宣判被告押滿兩個月示儆 
[私設烟賭窟分别罰鍰]  
　　陶日南在海寗路一千四百四十一號屋内私設烟賭窟售烟聚賭爲該管捕房中西兩副捕頭邢紫衡高愛樂訪悉前晚率同巡捕密往將陶及烟賭徒陳連夫吳大庸陳江郎蔣根郎顧錫甫江林甫蔣再郎曹金生楊金華施蘭記王伯卿胡阿二陳阿四陳阿炳奚福連胡阿狗沈和尙等拘獲連同證據昨解公共公廨經李襄讞會同英韋副領事逐一質訊之下判陶罰洋四十元無力改押西牢一月餘人各罰三元一併充公烟賭具分别銷燬 
[扭毆爭執只因銅元一枚]  
　　甬人馬青住閘北虬港橋大興里其妻王氏前日喚街上銅匠關小芬關德祥兄弟修理水壺二關索工資五十文修好後王氏給錢四十文的差僅銅幣一枚大起衝突適馬自外歸來與二關扭毆之下馬受傷甚重由警一併拘入五區一分所昨日解科候辦 
[烟案併紀]  
　　公共捕房車務正巡史賓林斐爾於前日下午率同中西各捕在北海路祥和里二十一號屋内搜獲烟土烟膏烟具當將該屋内之何惠林李寳亭馬阿四曹阿根劉金和金阿木等連同烟土等一併帶入捕房昨解公共公堂經中西官訊供明白判何李二人各罰洋三百元或押西牢三月馬曹兩人各罰洋一百元或押一月劉罰洋二十元無洋改押兩禮拜金阿木無干開釋烟土烟膏烟具等併燬又平望街三十號門牌某旅館及天津路四百另五號門牌小客棧均因容留庽客吸食鴉片烟被老閘捕房鄧副捕頭與包探周桂生等前往查見以其違章昨將該旅館内之陳福林小客棧主張阿毛併傳至公共公廨經中西官分别訊明判陳罰洋一百元張罰洋十五元一併充公兩家烟具銷燬又王仲連蔡桂林與婦人金范氏同在廣東路二百十四五號門牌鞋店樓上合開燕子窠前日被捕查獲當將王等男女三人及烟客張秋堂陸桂生李竹波張文達王福生婦人史沈氏等男女十四人連同烟具多副一併帶入捕房昨解公共公廨經中西官訊明判王仲連蔡桂林金范氏各罰洋一百元烟客各罰洋三元一併充公烟具銷燬 
[來帶烟土之查獲]  
　　湖北人王兼之由廈門夾帶烟土三十餘兩附搭新寗輪船來滬於前日午後抵埠停泊浦東華通碼頭王登時被駐棧巡警查獲人證拘解三區警署經曾署長訊據王供稱現在名利棧充當水面接客此項烟土係不知姓名之客人託帶請求寬宥等語判令押解警廳發落 
[合開五金店拆股涉訟]  
　　王祿記顧永記兩人昨同延博勒律師代表投法公堂控稱兩原告前與被告陳鎭記等合股開設安利五金店共十人十股每股出洋七百元於上年開張被告係股東兼經理後有三股退出今原告等亦擬退股曾經致函被告要求置之不理後又倩律師函催未接復函竟被阻止故投案請求准予原告退股等語被告延達商律師辯稱以前三人拆股因有不得已情形經各股東同意認可今原告等無故退股未經股東會通過當然不能况合同上註明應各遵守被告個人不能作主請堂上察核合同議單駁回原告請求追償損失三百兩經陳讞員將合同察閱一過商之法葛副領事判各退去聽候下堂諭飭遵 
[佔地判令收讓]  
　　江南天主堂前延博勒律師代表投法公堂控告楊日祥朱氏兩人侵佔地皮一案訊判候踏勘再核在案昨又傳訊陳讞員諭曰該地已經勘明確有侵佔爾等理應照圖樣收讓乃兩被告仍堅執如前不認佔地中西官以已踏勘明確豈容推諉遂商之法葛副領事判着第一被告楊日祥限十五天將竹笆拆去收讓地皮十二英尺第二被告朱氏以後不准再由該地出入堂費五十元兩被告共同負擔 
[久欵押追]  
　　張妙坤前延賚美律師投法公堂控剪髮店主羅德進不還借欵等情訊判令保人姚大慶賠償限於十四天内先還洋一百五十元餘欠按月拔還在案昨日届限傳訊姚由妻子代到稱丈夫患病不能到案現祗措得洋三十元餘欵實情無力籌措請求寬宥又吉慶珠控羅借欵案被告由姪代到判限十四天還六十元餘欵每月拔還洋十元旋羅祗繳洋三十元尙有三十元限令七天付清昨日傳訊羅仍由姪到案稱叔父亦患病不能到案無力籌欵請求寬限設法中西官判兩被告一併押追 
[攫銀項圈分别押儆]  
　　黃正盛糾同鄧寳根先後在西華德路梧州路麥根路等處攫取小孩銀項圈及金戒等飾物被包探陸連奎獲解公共公廨訊押在案昨經中西官復審之下以黃係過犯判押西牢九個月期滿逐出租界鄧押半年分别示儆 
[冒名騙洋之察破]  
　　吳阿妹持西鄉馬橋恒豐花號之字樣向新橋周義隆號取洋三百元當被該號察係僞造知照恒豐行主楊友良前來將吳扭送縣警察分所申送警察總所於昨轉解地檢廳訊辦楊着自行投質 
[控私收賬洋查明再訊]  
　　愛爾近路裕泰米行主邱錫祖指控所雇之跑街夥松江人胡桂生於去年十一月十三號至本年六月五號私收客賬洋一千零七十元五角五分昨由虹口捕房包探陳維坤將胡拘解公共公廨請究中西官略訊一過判胡收押候查明再訊 
[公共公廨訊案彙錄]  
　　昨晨公共公廨民三庭由陸襄讞會同美阿副領事訊理㈠美商公利洋行訴同生泰號源康號汪允庭欠貨欵案江允庭不到原告代表律歸請求提究並聲明當初汪用同生泰名義向原告購貨被欠貨價尾找銀七百九十兩六兩九分嗣該號倒閉汪遂爲源康號經理故源康對於本案亦應負責云云而源康號代表樊克令律師即聲明源康旣非汪所開應不負責結果傳汪允庭到案候訊㈡美商美豐洋行訴祝堯勳賠償損失案原告以祝爲買辦時損失英金四百五十一鎊十五先令七便士按照與祝所訂合同祝應負七成責任須賠償銀二萬四千二百兩祝僅付過七百兩故該洋行延高露珨律師控告要求斷令被告將其餘之二萬三千五百兩如數賠償祝延羅傑律師辯護以原稟聲叙不甚詳細不能明瞭難以答復結果着原告補具訴狀候訊民三庭由兪襄讞會同美雅副領事訊理㈠合記公司延甘維露帮辦陳志剛律師訴許眞痴林成呆華强公司欠貨洋案被告不到結果准登報傳達㈡大豐公司延甘維露帮辦陳志剛律師訴震豐廠之邢乃榮欠貨洋案被告不到結果同上㈢婦人張孫氏延甘維露律師訴黃吉甫不理由周芸生擔保欠銀案周延佑尼干帮辦施乃德律師辯護結果着黃吉甫呈遞辯訴狀候訊㈣王子清聲請破產案結果准登申新兩報十四天再核㈤臧祥亨訴胡松圃誣告請追損失案㈥胡松圃訴臧祥亨擅將茶葉私賣請追代價銀案兩案均已在外和解結果准予註銷 
　　又午第民四庭由陸襄讞會同美阿副領事訊理㈠慶昌綢莊等延佑尼干帮辦施乃德律師訴李錫章不付期票洋案結果本案參加人業與債權會商和解本件聲請應予註銷㈡華文淇延許理律師訴嚴菊仙欠木片價洋案結果被告應給付原告洋一千二百五十元零五角堂費歸被告負擔本月一日所下之禁諭註銷㈢歐陽志訴趙香桃承造上海飯店房屋抛棄工程案結果被告避匿不到應准原告請求即時判决被告所留之材料等項交原告領去嗣後原告工作被告不得阻撓堂費歸被告負擔 
[誌謝]  
　　「上海總商會月報」第三卷第十號茲已出版昨承該會惠贈一册又銀行週報社惠贈第三二二號「銀行週報」一册又中國科學社惠贈第八卷第五期「科學」一册又商務印書館惠贈第四二○號「英語週刋」及第八卷第三號「兒童世界」各一册誌此併謝 
來函 
[上海電報局來函]  
　　逕啓者本月二十一日見貴報載有電報局員要求加薪一則其中有未盡合符之處謹述如下查公益會之組織係於去年九月奉交通部訓令召集京津滬漢粤奉六處電局代表會訂公益會章程並非由京津滬漢四局電務員生所發起而四局員生亦無聯絡各局要求加薪之事至電生薪水凡由電報傳習所畢業者其初級月薪爲十五元而貴報又誤爲郵電學校畢業以上各節誠恐傳聞失實致滋誤會務希更正不勝盼切專此敬頌撰安上海電報局謹啓十月三十一日 
[四川留日學生周明通告國人書]  
　　余爲東京避難學生適於第二次郵船返國前閱各報所載日災紀聞覺皆含有感激日政府保護之意其實彼送余等返國確有種種原因且在東京之華橋勞働等尤有遭被殘殺虐待者我國素餐公使從無關照以致任人欺侮莫可奈何故余於日人此次對我國之手段及經過日本地方之情形不得不詳細宣布使我同胞知彼眞情但文詞不修塗鴉滿紙閱者諸君幸勿因文害意而忽略之也二十日晨余等由東京日華學會起程返國搭彼外務省爲余等所定之長畸丸船極精巨然余等皆坐三等艙以下諸隙地一二等艙則爲英美人士及日本紳士們所居且隙地面積只容十二人者定余等容四十人互相箕踞不得伸足佘實不知可謂優待護送也若謂對外國人之招待皆應如此而英美人士又在一二等艙以上總之余等皆爲難民受人優待縱有苦楚怎好說得船上伙食極劣每外每人給鹹菜數片飯團二枚而已此或係糧食問題不應余等曉舌然一二等艙之外國人又有極精美豐滿之食品五六餚此又余之不可解者也二十一日下午二時許船行抵神户由神阪華僑救災團之招待員引導上岸乘汽車往廣肇公所途中承日本新聞界贈衛生衣慰問片等多種抵所後救災團亦贈絨毯汗衣各物甚多晚得護送員報告謂外務省所定之山城丸二十三日方開故余得在神户逗留一日而飽享游覽之樂也二十二日出游神户各地見市内有中國街以居民多華僑得名但規模狹小不合衛生即轉游諏訪山寺内多漢文匾額因就寺中休息時許始歸途見一般安樂繁華之氣不由不爲東京一嘆惜也二十三日由救災團出發該團复給每人洋十元此次多蒙該團厚惠余等感激莫忘不知東京公使館人員見此作何感想車行抵碼頭見先到女生皆由船返謂船員不許登舟余等殊爲驚異後得護送員報告謂船中乘客滿額不能再加今特爲諸君將貨艙留出稍待一時卽可上船余等此時深恨日政府護送之無誠意山城丸乃郵船株式會社船隻當在外務省主管之下旣經外務省指令護送余等返國豈有乘客滿額之理同人不幸受人優待難以反抗只得犧牲性命一入貨艙呼吸毒氣仍以代表向各團體致謝再三呼日本帝國萬歲畢始行上船見貨艙果開有新釘木梯二架便所二處艙中穢氣襲人塵積盈寸臥鐵嘗毒實能堅人志氣日人正可謝也晚飯於三等艙中假座見餘位尙多至少可容數十人若照長崎丸座法容予等有餘睹此實令憤懣但回憶已國公使尙不能關照安望外人重視日人旣能護送余等返國亦已足矣二十四日船行抵門司在此停船甚久因得參觀各地但以路遠時少不得一覽下關爲恨門司建築極整齊可觀貿易亦盛新聞事業亦較我國發達途見大阪朝日新聞支部其建築之宏大設備之周密恐滬上有名各大報亦不及也及憶吾國經營數十年之有名大報每日不過消行數萬份不及彼之日日新聞朝日新聞等十分之一無怪其人民智識之進步勝於我國言之實堪浩暵二十五日船抵長崎該港形勢天然復多又港佐世保軍港亦在此間岸上建築聯接工廠最多繁華有勝門司營業多似神户我國設有中華總商會在此該會晚間送來麵包數百並有代表慰問一種熱誠令人感激不置二十六日船中有一西人（姑隱其名）侮辱同行但女士當由我代表及青年會陳露衣君同向船長交涉命該西人向但女士及同人等行三鞠躬後此事始了結似此有識之士何以敢於光天化日稠人廣座之間出此失德行爲甚望外人有以自重勿謂我國弱即可欺也二十七日抵滬見一班勞動及各界人士毫無振作之象殊深駭異岸上歡迎旗幟重重能具互助精神有此合羣表現又可喜也要之此次日本政府護送余等返國實有數因㈠日本食糧缺乏余等返國自然减少彼之消費且彼金融又緊我國滙欵復不能至留學生衣食住彼不得不設法維持對彼甚不經濟㈡此次震災打傷我留學生及勞働華僑等我使館雖死心媚外不爲抗議留學生必不甘休若皆遣送回國對於此項問題旣可潛行中日親善亦可因此增進㈢日本原料食品素望我國供給經此震災有望我國者尤多若不先表好感以息排日狂熱恐將致彼死命以上三端不過舉其大略言之但望國人勿謀報復有失我大國民氣槪不過應知日政府對我之實情所在勿受其愚弄足矣 
專件 
[國立自治學院緣起（續）]  
　　雖然此聯省分權之制與夫下級自治之整頓乃國政之大改革也非旦夕所能奏功也先之以言論繼之以調查待耳目濡染旣久則法意自爲人所共認而可循序以進矣所謂以自治之旨適用於法制之確立者此也本院於人法二者所欲培植而祈其有實現之日者如是而敎授方針可得而言焉曰生活之薰陶歐美大學敎育如歐陸式學生勒名學籍自擇科目按時登堂爲師者獨立演台口授所學鐘鳴課罷師生如路人鮮有相識者學生平日行動非學校所過問三年業終則携文憑爲敲門磚若夫英國之牛津康橋異是學生入某院食宿於此擇傳一人彼此之相處有宴會之往還游戲之共樂政談之練習所以使其講習乎從容揖讓之儀而發達其公共道德心者無微不至故其育才之方非徒學者焉實英國政治家之產地焉吾人於歐陸英國之制不敢妄有所軒輊然竊以爲政治敎育之地若徒以書册爲止境而忽視同學相互間之起居動作則學生所長佔畢咿唔耳學理雖諳而與團體生活每扞格而不相入如是而期其入世之後旣能尊己而同時復能承認他人之人格得乎故本院之所自勉者在注意學生生活之本末巨細以潛移默化其氣質一也曰自動之啓發先聖敎人有隅反之戒有大叩小叩之說言乎學生自反之可貴也蓋學生之來本爲聽受然爲師者但據書籍或以己意傳之學生而學生之能否受用不加審察則注入式之敎育而已近年歐美敎育家力矯斯弊其敎授也設爲問題以待學生之自答其開發學生學問上之興趣也則多闢門徑以待學生之自擇關於約束學生之法則授權於學生使之設爲自治會學校中旣有種種團體學生中樂於活動者得發揮所長則他日之領袖人才因以養成凡此智識上之自反行爲上之自强自立實爲敎育上之根本原則亦即政治人才養成之不二法門此本院之所欲自勉者二也曰實事之考騐政法生計諸學以其學之性質言之爲理論的以其與人事之關係言之則又爲實際的此理論與實際之溝通自一方言之在以學理騐之事實自他方言之又在以事實証理論之正確或從而訂正之學政治者以議事規則施以國會實習學社會服務者本其所學騐之社會共樂之所（此即西方所謂ＳocialCentre）此以學理騐之事實之說也研究社會問題者身入勞動羣衆中與之相處而因以調查其生活研究財政者先知財用出入之况而後以其原理施諸一地預算之改良此以事實輔助學理之說也學校之中平日所以敎導學生者旣如是則所學处砂至流於空虚而爲閉門之車轍此本院之所欲自勉者三也曰研究工夫之提倡大學職志雖在敎育學生抑亦學術　發之地也政治生計社會上種種問題採集其材料根據學理爲之解答則國人曉然於利害之别且調查旣確預備有素一反手間可易爲立法之方案而布爲法令其有好爲學理之研求者則於衆象紛紜之中求得一二原則爲學問上之貢獻如是庶幾學界有獨創之風不至以隨人俯仰爲盡學者之能事此又本院之所欲自勉者四也此四端者敎授之法術也所以達乎人法二者之目標者也目標因法術而顯其用法術因目標而有歸宿之所故二者相合而本院之爲政治敎育機關之性質於是乎在非徒曰講求學理已焉實在養成人才探討法制以改造吾國家而已抑更有進者一國文化鼎革之交其由舊而新由晦蒙而光明常　發乎心理之微心理旣變而後政治隨之至所以移易人心者則賴乎學說之傳授與夫師表之行爲學記曰「君子如欲化民成俗其必由學乎」正謂是也此本院之根本信仰所欲勉力追隨以求合於古人設學立敎之旨者也 
公布欄 
[上海地方審判廳]  
　　刑庭主文一件黃兆榮爲詐欺取財罪不服崇明縣第一審判决上訴一案（判决主文）原判撤銷黃兆榮無罪一件康言福鴉片烟一案（判决主文）唐言福收藏鴉片烟之所爲處罰金十五元如無力完納准易監禁烟具等件没收一件計阿新毁損一案（判决主文）計阿新毁損他人所有物之所爲處罰金二元如無力完納准易監禁一件謝振愚詐財及傷害一案（判决主文）謝振愚共同三人詐欺之所爲處五等有期徒刑三月應執行有期徒刑八月并褫奪公權全部終身未决覊押日數准予折抵一件孫了頭傷害致人死嫌疑預審一案（裁决主文）孫了頭係犯刑律第三百二十四條第一項第一欵之罪應予起訴一件陸永泉侵入竊盜一案（判决主文）陸永泉竊盜之所爲處五等有期徒刑三月未决覊押日數准予折抵一件方春林鴉片烟一案（判决主文）方春林帮助他人意圖販賣而收藏鴉片烟之所爲處五等有期徒刑二月併科罰金六十元未决覊押日數准予折抵如無力完納罰金准易監禁烟土包重三十七兩没收 
 
 

Page 16

 
 
第一萬八千二百零六號;中華民國十二年 西曆一千九百二十三年十一月一號
星期四 * *   
 
 

Page 17

 
 
第一萬八千二百零六號;中華民國十二年 西曆一千九百二十三年十一月一號
星期四 * *本埠新聞三 
[上海銀行界路分行今日開幕]  
　　北火車站對面界路第二百零六號上海商業儲蓄銀行界路分行刻已佈置就緒定於今日開幕特備茶點歡迎各界參觀凡在開幕五日内開立儲蓄存户者均分贈儲蓄盒一枚云 
[呢絨洋貨會昨日成立]  
　　本埠呢絨洋貨同益會昨晨十時在南京路民永里該會會所開成立大會計到會者西商方面有德記洋行亨特勝（ＡＨendenson）榮泰洋行安得慰(LWheen)禮和安格好福倫道格英源譚維司其他仁餘公發魯麟隆茂恒利等洋行均派代表與會華人來賓有蔣夢芸等同業幾盡與會十時半由裕昌全馥生爲主席振鈴開會報告經過情形並述組織同益會之宗旨繼以演說西人有德記亨特勝華人有蔣夢芸張炳森侯銘章等詞多勉勵演說畢攝影茶點散會其正式職員表如左 
　　正會長金馥生（裕昌）副會長王晋康（元泰）陳綏之（仁義公）名譽會董范珊琳（榮泰）侯松齡（昇昌）錢生財（新豐）何春壽（洪記）戴文清（祥興）陳穀廷（春和永）何積蕃（列豐）維持會董周子慶（大有恒）王應冬（衡德）史潤齋（靝泰）陳梅芳（華新）莊海濤（志大）董夑方（咪吔）評議李鴻飛（泰和）董榮發（大綸）孫蘭生（大綸公司）烏鴻聖（何錦豐）馬學餘（德記）王祥林（老介福）李思棠（恒大）費福慶（新華祥）李印彪（辛成）丁菊生（麥邊）顧卿竹（又新）徐梅卿（和豐）陳挺生（衡豐）章金館（新豐）吳善賡（恰和）陳惠春（惠記）幹事員周啓鳳（時新）謝振夫（華嘉）董愼祥（森源）調查滕心如（　心記）張和甫（美利）聞子成（恒吉）范文榮（魯麟）審查烏聖（何錦豐徐梅卿（和豐）會計錢生財（新豐）劉勝富（義隆）書記張僊嶠（愼餘）齊劍虹以上爲今屆該會全體職員昨晚六時職員叙餐觥籌交錯頗極一時之盛云 
 
[呢絨洋貨同益會成立大會攝影] （中華照相館攝） 
[中法藥房舉行廉價]  
　　三馬路中法大藥房於陰曆本月二十日起至十月初十日止舉行大廉價二十天凡該藥房發售之各種藥品化妝品常用品以及錦繡部各種必需之貨在廉價期内以現欵往購者一律特别廉價故門市甚盛云 
[福華减價今日開始]  
　　三洋涇橋南首吉祥街自今日（一日）至三十日止廉價一月所有運自外洋各藥品均减價發售自製各貨一律七折哈德靈骨痛藥及制育良友八折出售外埠郵購須另加郵費云 
[飲和運售牛肉精]  
　　美商上海飲和室公司獨家經理千倍牛肉精將於下月六號前由德運滬仍照往年辦法先售預約二千打原價每打洋十五元預約期内每打實收八折計洋十二元但每人最多購兩打俾得普及自前日開始預約以來已經購定者達八百餘打云 
[臘味香腸之經售]  
　　東武昌路中市良如臘味號每届秋冬發售各色香腸臘味均選上等貨應市今因冬令將到該號已辦到大宗香腸與臘味較往歲尤美云 
[磁器廉售於紀念期中]  
　　民國路新北門西首熊德懋祥磁號自前日（二十一日）起舉行八週紀念廉價一月前昨兩日門市售出各式磁器甚夥云 
[電銀白銅牀到滬]  
　　先施公司四樓銅牀部現由英國新到電銀白銅牀較黃色銅牀尤爲雅觀本埠向未曾運過售價現照原碼八折云 
[新到大批絨線衫]  
　　三馬路廣昇祥新到大帮毛冷衫數十種每件一元五角至九元七角五分云 
[心心廉價行將滿期]  
　　南京路抛球場心心照相館自雙十節廉價以來各界前往照相及放大者頗形擁擠營業部售出鏡箱三脚架軟片等亦多出版部發行之心聲雜誌廉價期内並有王鈍根君手書楹聯作爲贈品故預定者甚衆廉價期准十一月十日截止期滿後仍照原價出售云 
[遠東儲蓄會昨已開標]  
　　昨日下午二時遠東貿易公司儲蓄會第一次開標葡領事到會監察中外各界參觀者有四百餘人頭獎杭州所售二獎三獎均爲本埠所得開標地即在該公司四樓云 
[大生公司將加股本]  
　　本埠大生燭皂廠股份有限公司自本年五月間成立已來營業尙佳惟原定股本一萬元似嫌未足茲由五馬路貴州路口同升祥號隋潤田君允爲加招股本一萬元以擴充營業範圍而以同升祥爲大生燭皂分銷處云 
[廉售之各項西書]  
　　商務印書館近年西書營業甚旺現復自美國選到最有興趣之小說數萬册凡愛情偵探俠義冒險社會各種無不具備每册售小洋三角一元可購五册另有多種西書照碼六折或對折發售云 
[千頃堂今日開始廉價]  
　　九江路千頃堂書局創立有年向以發售古今書籍爲名自行編印者以醫學用書爲多上次暑期廉價購者頗形踴躍聞今日起又將舉行冬季廉價一月云 
[出版界消息]  
　　南京路中市寳記照相館陽曆四月間發行初版「攝影指南」早已售罄著者歐陽慧鏘君爰再版發行每本實價大洋二元二角分售處如永安公司中華照相館商務印書館云 
　　中華職業敎育社（西門外）輯行之「敎育與職業」雜誌第四十九期業已出版除報告職業敎育界中外新消息外有參觀餘姚永益養鷄塲紀彼等果何爲而失敗一個成功的女子諸篇均饒有趣味每本售實銀一角預訂全年連郵費一元云 
[明星影片公司之股東會]  
　　官利紅利每股合得一分二釐 
　　昨日下午二時明星影片公司假座西藏路寗波同鄕會四樓開第一届股東會各股東先後蒞會至開會時計共到會股東股權三千一百三十四權公推張石川君爲主席當田主席致詞略謂本日爲本公司第一届股東會一以報告試辦以來之成績及分派所得之紅利一以徵集良善之意見庶於此日見發達之影戲潮流中得有籌畫進取之參考云云次任矜蘋君報告公司經過情形會計報告賬略次即由各股東討論公司進行各事宜其議决各案如下 
　　㈠　充公司範圍招足股本十萬元（原有股本五萬元）㈡關於擴充事宜委公司職員規劃進行㈢股東應得之官利紅利一分二釐悉數划於擴充股份按照總數分别塡給新股票以上各案由到會股東全體通過至六時許始茶點散會 
[電影女明星鼐爾生之軼事]  
　　愛娜鼐爾生ＡnnaQNilsson爲近年銀幕上最美麗之明星生長瑞典當未至美國前爲一極享盛名之舞台優伶愛娜來美有年初在米曲羅影片公司演戲繼入名伶及戈爾登影片公司今則又改入美國第一影戲公司且訂立長期間之合同其新近爲該公司所演之影片著名者爲TheIsleofLostShipsInCecileDeMillesAdamRib爲戈爾登所演之戲當推TheSpoilers一片爲最佳最近愛娜又爲第一公司演一劇名Ponjola表情做工均極細膩可稱其生平第一傑作 
　　愛娜在此劇中飾一英國貴婦削髮改裝男子赴南菲洲探覓金礦劇中削髮一幕實以其秀麗之長絲剪去愛娜在此劇中所配之男角名甘克華ＪamesKirkwood此劇爲一極悲痛之哀情劇故非愛娜克勝任之其與甘克華合演之戲都十餘種胥屬上選之作故逆料此劇出映後又將引起全球觀衆之注意云 
　　鼐爾生又有一事蓋其一二年前與其前夫離異今又與一男子結爲伉儷男子非電影界中人乃洛斯安琪兒之商人名格納遜氏ＪohnMGunnerson該地皮鞋公司中之股東也該伶自與格納遜氏相識年餘愛情愈濃及至近日已達沸點故結爲伉儷彼等之結婚期乃選定於星期五可見彼等二人並不崇尙迷信格納遜氏於娶鼐爾生之前嘗出資建築一高廳大廈地在霍來華之阿亟耳街以供其嬌美之新妻居住該伶自與格氏結婚後仍繼續進行於電影界嘗謂人曰「余於電影界中經歷許多艱苦始克成功結婚以後是否將此經艱苦而成功之事業捨棄不顧實一問題但余爲最愛家庭者頗願居於家中爲吾夫織補襪類並作家常瑣事余於電影界中之成功格納遜氏亦頗贊頌之若一女子不解深情則决不成一佳伶余於電影中之工作對於「全美」二字相去尙遠然其經騐已甚充足矣」此次鼐爾生之婚姻問題頗足使其親友驚奇不止該伶對於第一次之結婚頗抱悲觀當與其前夫離異之先也彼此嘗分居二三年約一二年前始提出正式離婚之理由該伶與格納遜氏之初次晤面即於該時地在一跳舞會中相晤之下頗爲投契即成爲良友實則三年前格納遜氏初見該伶於銀幕上心思女士其爲世界上最可愛之婦女故甚願與之結爲夫婦其後聞友言該伶已與一男子結婚因之氏即將此妄念抛棄九霄然一年前彼此相晤後即終日居於一處而格納遜之前願今亦竟遂矣該伶頗喜跳舞觀影戲騎馬駕車玩哥而夫球其夫亦然故該伶與格納遜氏相晤後一月暇時或共同消磨於此數種游戲中而某次之長騎及哥兒夫球戲後該伶即允婚矣當格納遜氏聞該伶之Ｙes（即允婚）一字大喜欲狂立抱而吻之並立出資造一華屋以爲結褵後同居之用渠等除喜户外運動外亦樂觀書籍故於新建之華屋内有一極大之圖書館該伶嘗云「吾儕雖喜至跳舞塲及影戲院但大部份時間仍消磨於家中也」近該伶已與其夫同至加里福尼亞度快樂之密月或並馳汽車或同玩哥兒夫球戲此兩人心中之快樂實筆難罄述也（炤華） 
 
[電影明星那鼐爾生之本來面目]  
[「張欣生」影片今晚演映]  
　　梧州路中國大戲院於今晚起開映「張欣生」片十二大本「百萬金賞」四本連映四夜三日至禮拜日爲止晚間聘有三絃拉戲及戲迷雙簧「張欣生」影片該院今次映過後即須運往他埠開映恐一時不能回申云 
 
 

Page 18

 
 
第一萬八千二百零六號;中華民國十二年 西曆一千九百二十三年十一月一號
星期四 * *[婚禮彙誌]  
　　新曆十一月四日下午四時李嵩生君將與沈韞芳女士在跑馬廳遠東飯店大廳行結婚禮介紹人爲謝福生任雪琴二君沈信卿君則爲證婚人云 
　　十一月五日施含芳君與崇明沈女士將在堡鎭本宅行結婚禮云 
　　金粟人君之五公子曾鎭於前日下午與范冰清女士行結婚禮於福佑路本宅粟人君之長子伯雄次子仲英均經商有年曾鎭君則畢業於民立中學歷在銀行界任職范女士亦曾畢業於女子中學校婚期之夕設宴東亞酒樓來賓躋躋頗爲熱鬧云 
[學務叢載]  
　　敎育界之各項消息合誌如次 
　　江亢虎赴杭州之演講浙省政學各界招請江亢虎博士講學由敎育會長李傑君來滬偕行在敎育會塲演說共四次盧督辦特設公宴在署歡迎各廳長各校長陪席張載揚省長夏定侯張宗祥兩廳長亦分别設筵江氏均有非正式之演說其夫人盧岫霙女士亦演說各國幼稚敎育狀况并同乘汽車游葛嶺靈隱韜光西溪花隖等處云 
　　通惠工商校將改名稱中法通惠工商學校本係工商專門學校茲因商科早已停辦擬將校名改正爲中法國立工業專門學校近聞已奉法公使及交通部先後批准惟敎育部因無人負責尙無明文云 
　　民立浦東同鄕會開會民立中學浦東同學會於前日下午四時開第二次常會會長宋君寳善報告一切後由出席旅滬學生聯合會代表季君培生報告該會情形通過下列各項㈠每人常費二角㈡印刷會刋㈢購買各種書籍㈣攝影云 
　　上海女學學生會成立南成都路上海女學附設男學部之學生自治會昨開成立會選舉職員正會長徐彥鴻副會長吳瑞芬陳雅雲經濟等八部幹事潘惠正王世垓趙慧良王同甫姚素娥張梓芳康靉蘇金康康鍾芳等十八人選畢散會 
　　市民公學歡宴各校董閘北市立市民公學昨晚假五馬路復興園開歡宴校董會到者王彬彥尹村夫朱蓉鏡倪延丞徐少棠管際安陳端甫李廣珍韋伯成周麟峰王繼庭錢龍章由王彬彥主席校長孫啓英報告該校情形嗣討論徵求經費辦法而散 
　　敬業學校將開校友會本城老學前縣立第一小學原名敬業今夏以翻建大禮堂暑假期内校友會不克召集現該校定於陰曆九月二十六日開新屋落成紀念會校友會即於同日舉行是日下午一時開會佐以學生表演晚間則爲校友叙餐及各種餘興云 
　　復旦義學籌建新校舍復旦大學董事及職員爲籌辦義務學校校舍於前日（二十八）下午二時假市北公學開聯席會議議决各項如下㈠校舍江灣十六間徐家匯八間㈡經費約計五千元㈢辦法捐册由上次推出建築委員七人負責或自出募集或請人代募均限於陰歷年前結束至於建築地基徐家匯則在復旦中學内空地上江灣則由該處地保將自己耕田讓出數畝不取租錢再該校閉會時由市北校長欵以茶點云 
　　青年會開辦平民夜校青年會現已籌備平平夜校即以四川路該會爲校址除日曜日水曜日（星期日星期三）外每晚七至八時半爲授業時間已定陰曆十一月十二日先行試辦十三年一月正式成立爲普及敎育計寬訂學額三百名凡十齡以上之商工子弟均可報名入校云 
[慈善新聞]  
　　婦孺敎養院等慈善團體之消息併誌於左 
　　婦孺敎養院出品已獲獎上海婦孺敎養院上星期六被滬江大學展覽會邀請加入院長丁益華女士即將院内所有出產品各選一二陳列塲中是日赴展覽會者人數數千均稱該院出產品之精美并經委員會評判獎給第一等證書又中華職業敎育社日昨亦來函索取該院出產品以實參考云 
　　撫育工兒院徵募會揭曉日昨爲撫育工兒院徵募會第二次報告分數之期下午五時半在臨時事務所（寗波路九號三樓大中華紗廠經理處）舉行到會隊長隊員及辦事人等如聶雪台徐可陞伍哲英李兆民張惠英等十餘人聶總隊長主席各隊報告分數計石比醫士交洋六百元聶總隊長交洋五十元又報三百分張人權君交洋一百元徐總參謀報一百分鄔志堅君報一百零九分梅女士代王漢禮君報四十五分又代吳羣琳夫人報二十分結果共一三二四分現取洋七五○元以第三隊石非比醫士爲最多數至此主席發言溥益紗廠徐靜仁君來函除捐洋五十元外並担任於蘇州河畔設第二院之房屋與經費又怡和紗廠每月認捐洋二十五元並允贈送布疋爲工兒被服之需此爲紗廠担任常年經費之始殊可欣慰次石非比醫士報告懇親會盛况次梅女士報告新加入第十一隊長翁國勳君第二十一隊黃太夫人衆歡迎又主席宣稱據梅女士報告十一月十日因有要事赴南京改良會演講適與揭曉期衝突故本會展期二日决定於十一月十二日閉募衆贊成乃由鄔牧師志堅祈禱散會 
[醫院消息]  
　　昨得滬唯醫院等消息合載如次 
　　滬唯醫院遷移開診南京路滬唯醫院現遷往四川路朝北寗波路口廣東銀行對過運到大帮德國注射新藥今日起在新院施診一月云 
　　國民牙科醫院開幕昨日國民牙科醫院正式開幕上午送診下午診治及來賓參觀到者甚衆云 
[社團新訊]  
　　山東路商界聯合會等各項消息併列如次 
　　商聯會將開職員誼會山東路商界聯合會錢龍章徐時隆等因此次各路商界總聯合會合併成功職員亦多所更動昨特發出請柬百餘份邀集新舊職員於陰曆九月二十四日下午六時在大新街悅賓樓京館開一新舊職員交誼會互相介紹以聯絡感情想届時必有一番盛况也 
　　十人團今晚開同樂大會中華救國十人團聯合會建築會所徵募大會定今晚下午七時至十一時假漢口路雲南路口慕爾堂開會員同樂大會其秩序㈠全體向國旗行禮㈡市西公學國歌㈢本會國樂部國樂㈣主席陳良玉致開會詞㈤唐豪報告會務㈥會員及來賓演說㈦全體攝影㈧武德會及中華國技武術所武術㈨影戲 
　　辛酉社將行新屋開幕禮辛酉學社因舊有東西華德路一千三百號社所不敷應用已於本月二十五日遷入公平路一號新屋内辦事惟内部裝修佈置尙須時日故一時未能舉行開幕禮該社年内又須添設短期英文夜校刻正籌備一切約二星期後即可開學聞夜校開學禮或與新屋開幕禮同時舉行云 
[球戰歡聲]  
　　日昨北四川路明强中學在該校球塲與東吳二中學比賽籃球下午四時三刻起賽上半時爲十四與六之比下半時爲四與四之比結果爲十八與十之比勝利屬諸明强云 
　　本埠嶺南青年足球會已定於本禮拜六下午二時在麥根路球塲與滬寗鐵路足球隊作友誼之戲云 
[行將舉行之二游藝會]  
　　日災會中國協助日災華僑慈善大會現將假新世界全部大開游藝會藉資籌欵昨先柬邀各界人士預定夏曆九月二十三日下午五時在新世界北部先聚餐商榷云 
　　普益社基督敎普益社定於十一月三號下午四時開成績展覽會凡該社一切事工可於一小時盡覽靡遺五時特開游藝會西樂國劇極饒興味節目繁多云 
[昨日之菜市]  
　　昨日南北市小菜塲之各菜價目如下 
　　北市　南市　北市　南市蝦每斤四角五分六百文甲魚每兩二十五文三十文青魚每洋三斤三斤黃魚每兩三十五文二十文鹹蟹每兩三十五文四十文鯽魚每兩四十文三十文鯧魚每兩四十文五十文鴿子每只二角二角半牛肉每斤三角二角半鮝魚每兩二十五文二十五文蛙肉每兩二十文二十文毛荳每斤八十文七十文南瓜每斤八十文五十文黃荳芽每斤百四十文百二十文猪肉每洋三斤半三斤半菠菜每斤百六十文一百文新草頭每斤百文八十文銅盆魚每兩四十文三十文齊菜每斤一百文八十文蟹每兩四十文二十五文梅　每兩四十文三十文羊肉每斤三角二分三角鴨蛋每只四十文三十五文雄雞每斤三角二角五分雞蛋每只三十文三十文鴨每只八角七角蛤蜊每斤百文百八十文白魚每兩二十文二十文茭白每斤一百文一百二十文天津菜每斤百二十文百廿文烏賊魚每兩五十文冬笋每兩五十文醉蟹每兩三十文蚶子每斤百八十文芋艿每斤八十文一百文 
[「粤曲精華」之新著述]  
　　廣東新會陳鐵生君在滬著作甚多新近陳君編輯「粤曲精華」一部集成粤曲眞正劇本一百零三齣之多詞句甚雅凡近世粤班新開演諸名劇其唱辭可謂搜羅殆盡並注明劇角所演唱之派别若武生小武總生二花面男女丑文武花旦諸類分别叙入滬人士所以少往觀粤劇者皆因唱句不懂爲憾旦粤劇每班編演諸劇各各不同故欲獲得一眞正曲本殊爲難事今陳君編此一書非但爲顧曲者謀便利實亦爲粤劇開進步現每部售大洋兩角已由北四川路武昌路口悅興代爲發行云 
[戲劇協社之劇務常會]  
　　小西門外陸家浜職工敎育館附設戲劇協社於前日（二十八日）下午二時起開劇務常會並歡迎新入社員除有南方大學劇團擬全體加入外個人入社者亦甚踴躍該社已將新訂簡章印就分送云 
[勵志團新劇部已成立]  
　　本埠勵志宣講團於日前（二十八號）下午一時在牯嶺路總部開新劇部成立會到者三十餘人當選定趙鴻影爲正主任洪仁傑爲副主任李劍虹爲文牘邱菊生爲書記洪三畏后萬安吳昌年爲庶務張仁裕王鳳鳴楊立人爲交際汪柳隱爲劇務及排練主任選畢並擬定該部細則多條規定練習日期以便將來出外服務云 
[新劇「馬永貞」之又一評論]  
　　星期二晚往笑舞台觀「馬永貞」一劇此劇都十四幕各有精彩志遠飾馬永貞冶兒飾白癩痢方朔飾黃鬍子扮相之佳當推此三人爲最志遠之做工說白處處有雄壯氣表情之佳爲全劇冠冶兒則莊諧兼施描摹劇中人狀態惟妙惟肖殊爲難能正秋飾柴九雲於發揮正義中時挿趣語令人捧腹不置愁紅飾馬素貞工架極佳喬裝探仇及城角殺賊二幕尤妙餘如無龍之跑龍套雍容之少爺班子天民之吐血四官笑梅之開頭三寳各有特色佈景之最佳者當推烟間飯店一洞天龍華寺四幕第十三幕之白癩痢見鬼櫉中及床上俱發現馬永貞佈置尤爲靈捷穿挿當推有文之本灘及毓秀之紹興戲爲最佳餘如一鐸之相面旡能之賣布及飯店叫菜福臨之滑稽說書亦能使人發噱也（Ｒ） 
[程艶秋之臨别紀念劇]  
　　共演三晚今晚演唱「風流棒」 
　　程艶秋來滬倐已多時第一臺之左右眞有車水馬龍之景象尤以「紅拂傳」演時爲甚今者艶秋將行矣自今晚始將演臨别紀念劇三天今晚則爲其傑構「風流棒」云 
[集會表]  
　　陽歷本月時間　地點　召集者　事由一日界路上海商業儲蓄銀行支行開幕禮一日上午十時梵王渡約翰大學柯脫博士之演講一日午聯華總會扶輪社　會一日及二日下午天后宮總商會水利協會討論開浚吳淞江事二日畫錦里永昌祥皮貨局正式開幕禮二日商京路五福衖口天來福參號開幕禮二日下午四時大南門民立中學柯脫博士之演講三日北四川路中央大會堂音樂歌劇團音樂歌劇會三日水利協會水利協會常年大會三日上午九時至晚五時西門體育場省立第二師範運動會三日下午四時大東門普益社成績展覽會四日寗波路四川路口蒙藏銀行開幕禮 
[今日天陰有雨]  
　　徐家匯天文台昨日下午四時三十分氣象預報云天氣陰雨沿海有迷霧北方海濱有北風南方風勢不定本埠溫度在下午三時前之二十四小時内最高七六·八最低六四·八去年同日最高七七·四最低六○·八 
 
 

Page 19

 
 
第一萬八千二百零六號;中華民國十二年 西曆一千九百二十三年十一月一號
星期四 * *常識 
常談 
[評蟹] [  隨]  
　　昔人謂蟹爲無腸公子實則蟹何嘗無腸此亦足見我國人之不注意於自然科學而疏於觀察也 
　　蟹之黃白滿腹爲人所嗜然彼以黃白供人之大嚼實不幸而爲人所嗜人之不仁非蟹之罪也今之吸人膏血而纍纍然以黃白自肥者其自肥也其誰之罪乎 
　　蟹之橫行大似武人顧蟹肥而人甘之武人肥而人苦之甘者常情苦者不可測也昔人詠蟹詩云看爾橫行到幾時今之武人奈何不猛醒 
經濟 
[寄信者之時間經濟] [  慕陽]  
　　處今交通便利之世工商發達之秋信件之往來日見增加良有以也是以信件傅達之遲速其影響於事業甚鉅夫信件傳達之遲速固視郵局辦理之良否以爲斷然亦有不盡然者蓋郵局對於運輸及投遞恒取最捷便之法故遲誤之事甚少然遲誤之事仍不能免者其原因實在寄信者對於時間之不經濟也查郵局每日封發信件均有定時如去北者爲下午四點封發而寄信人寄去北京之信延至四點一刻始送至郵局則此信件即遲誤一日之久此等遲誤豈非寄信者之過歟其影響於事業也豈非寄信者之時間不經濟乎據郵局中人云西人對於各局封發信件之時間甚爲注意非只商人如此即普通人亦莫不注意及之而中國人則反是即大商號大銀行注意此事者亦甚少每日所發之快信掛號等件不分南北與東西路均於每日行店下班後送至郵局其中信件有如能早送一半小時即可免於遲誤一日或半日者此等之時間不經濟寄信者受無形之損失常在不知不覺中豈不可惜哉茲將寄信者之應注意各事分述如下 
　　一郵局每日封發信件幾次均在何時　　一發信皆依方向分爲東西南北等路何時發何路均宜列表 
　　一將每日常通信之各地名分清何者爲東路何者爲西路等 
　　一每路每日有發一次二次者有發四五次者如一日封發去北者爲五次非每次將所有去北之信件通皆發往也仍有快車慢車等分别如小車站快車不停者則所有去該小車站之信件並由該站轉者均須隨慢車封發如慢車不能到達之地而快車能到者即須隨快車發其各車均能到達而無先發後到之事者則各車均發之 
　　一應送之信件如不關緊要者可於下班後送寄其緊要者可於郵局封發前一小時或半小時送至郵局惟不宜距發信時間太短以免郵局不及措手爲要 
　　一對於火車輪船等開行時間有更改時郵局之封發信件亦隨之更改惟此等事每年至多不過一二次倘一更改須立即注意照改之（乙種酬） 
[廢襪利用] [  彥]  
　　我人日常穿著之紗襪或線襪歷時較久則頭破跟穿效力已失不能復用往往棄之如廢物第不知廢物可以利用法將破襪齊跟截去在統子上尋覓線端因其組織法同手工絨繩之襪故可抽之不絶繞成線團留作他用例如顏色襪之線可織成三四分闊之扁帶白色者則將三條絞成粗線供縫紉之用二者均爲家庭繁用之物品倘能如法而行則不必取給于市以年計之節省金錢其爲數亦不鮮矣（乙種酬） 
衛生 
[簡易戒烟法] [  王錦鑣]  
　　鴉片流毒甚於蛇蠍一經墮落黑籍即失振作機能雖欲自拔終弗可得此中之傾家蕩產者比比皆然貽害社會可勝嘆歟 
　　日前偶臨餐館隣座某甲據席雄談諦聽之下覺頗有價値歸而記之刋諸常識藉以貢獻於我誤入黑籍同胞（以下爲某甲之談話） 
　　戒烟之法不一而足按諸實際殊鮮效果余（某甲自稱下倣此）之得脫此苦海者端賴鷄蛋法於呑吐之後即服生鷄蛋一枚用以代茶惟於服後一二小時内不得飲茶依法行之若不間斷則三星期後即可完全戒絶雖一嗅其氣即作三日嘔矣如余一人已爲得救之明證且歷試數人俱得滿意之成效記者按此法至簡單費亦低廉且鷄蛋原爲滋養之品縱不得其效果想無意外危險有斯癖者盍一試之（乙種酬） 
道德 
[愛國之淺說] [  互助]  
　　愛國愛國這個話頭不是我們中國人已經說慣了聽慣了的嗎究竟知識高的人雖懂得愛國却多不肯愛國知識低的人縱他肯愛國却又不懂得愛國所以中國的人雖多而實在愛國的人竟是少極了那不肯愛國是道德的問題我們是没有法想的至於不懂得愛國是知識的問題我們却可以盡力的大約不懂得愛國有兩層說法 
　　（一）是怎樣要愛國 
　　（二）是怎樣去愛國 
　　怎麽要愛國這話說來很長簡短些說就是國是保護人的身家的國是人的身家所託命的國亡了人的身和家就難保了閱者若不信這話試看那印度安南朝鮮諸國的人那就容易明白了 
　　怎樣去愛國這話說來又是很長簡單些說就是務農的作工的經商的辦敎育的當兵的爲官的各勤職務各安本分激發天良講求公益那國自然富了强了這就是愛國了（乙種酬） 
法制 
[法律上之年齡計算法] [  吳鏡資]  
　　法律與年齡關係最爲密切就刑民二法言之在刑法有未滿十二歲人不爲罪之規定在民法有滿二十歲人有行爲能力之明文此法律上對於年齡之計算所以定有精確之法也雖然法律上之計算年齡與習慣上之計算年齡法各不同吾人萬不能以習慣上之年齡視爲法律上之年齡也蓋習慣上對於年齡之計算槪不以滿足十二月爲一歲如本年十二月卅一日出生之人至次年一月一日即稱二歲是也若法律上之計算年齡則一律須滿足十二月方爲一歲如本年十二月三十日出生之人必待次年十二月三十日始可稱爲一歲是也其計算之精確較之習慣法誠有天壤之判矣（乙種酬） 
科學 
[化學常識（補）] [  天夢]  
　　（九十六）硝鏹水之附述 
　　鹽鏹硫鏹已經在十二節二十九節附述了現在要講到硝鏹水了硝鏹水也是一種極重要的藥品比了鹽鏹水硫鏹水性質還要劇烈些要叫做（ＮitricAcid)符號是(HNO3)就是氫氱三原質化合成功的爲三酸之一 
　　硝鏹水用人力使他化合眞是一件難事何以故因爲氫的原質適處於氫氱相反的地位如何容易使他們化合呢那化合時的危險不言可喻 
　　現在製取硝鏹水是用過渡法譬如用硫鏹加入硝酸鈉熱了便發生硫酸鈉和硝鏹方程式如下 
２ＮａＮＯ３＋Ｈ２ＳＯ４＝Ｎa2SO4＋2HNO3硝酸鈉硫酸硫酸鈉硝鏹這是粗製的硝鏹如果要精製的須再蒸餾了便得純潔的硝鏹係一種無色的液體不純潔的硝鏹帶一種淡黃色并發生霧的狀態又叫做發烟硝鏹（ＦnmingNitricAcid)硝鏹的性質最易分解一方面放出氱氣所以他的氱化力極强所以硝鏹這樣東西是最厲害的 
　　硝鏹的特性如下 
　　㈠具酸性反應變藍色爲紅色 
　　㈡能溶解一切金屬物僅僅黃金白金錴銥四種金屬物不能溶解他的力量可想而知 
　　㈢能分解有機物 
　　㈣能褪色素 
　　㈤能氱化非金屬原素但有三種氣體除外爲氟㲶氣却不被他氱化的 
　　㈥能與鹽鏹水混合（一體積硝鏹和三體積鹽鏹）爲王水專溶黃白二金及難溶的金屬物 
　　㈦有劇烈的化合性有機物如動植兩類萬不可碰着以免灼傷（乙種酬） 
禮俗 
[廢除僧道薦亡之我見] [  朱痴鴛]  
　　我國舊俗人死之後在喪服中每延僧道作功德道塲名曰薦七所以超度亡魂消罪孽資冥福也中下之家諸七中三次或二次若富家大室幾無七不薦也然計其道塲功德之費儉者每次亦必需數十元豐者更不止焉際此生計日迫米珠薪桂之秋此種閒費宜若可删且人無有不死者死後魂升魄降有如樹木之落葉而已至天堂地獄輪廻之說更屬無稽古人以神道設敎原爲中下級愚民說法以冀減少其作惡之心而已非眞有此事實也今科學昌明神鬼之事早爲儒者所不道而此習俗相沿牢不可破遂似人死後非仗此僧道經懴薦拔之功斷不足以消解死者生前之罪惡其愚甚矣夫人子之事親也孝養爲先喪祭爲後死後之豐嗇已屬繁文縟節非有定制也倘死者生前百行無虧有益社會造福鄉閭則生爲名人死爲上鬼哀榮之極正不必藉此一塲功德方足以邀神宥而迓冥庥若其人固罪惡昭著爲世所不齒則蓋棺論定即日日度亡薦拔曾又何裨如果人子心有不安必藉此以徇俗則何勿移僧道追薦之貲爲地方公益之費興學也贖路也賑災也賙恤也凡諸措施旣可以補助公家慈善之舉且足以留死者身後之名化無用爲有用豈非較諸僧道之祈禱者尤爲獲益吾願世之崇奉薦亡者有以破除而改革之其功德當不在僧道下也故投諸常識以質閱者（乙種酬） 
 
 
 

Page 20

 
 
第一萬八千二百零六號;中華民國十二年 西曆一千九百二十三年十一月一號
星期四 * *   
 
